# 1922 - 234 - 4917787

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[閣鬭（冷）]  
　　今日北京之内閣烏足輕重乎在局外之人視之非特幾如廢物抑且如入囹圄也然而人之爭也乃不少衰軍閥有爭政黨又爭舊派有爭新派亦爭不但内閣之總理必爭即其間之一閣員亦復錙銖必較一若爭得之後卽大有作爲者是誠局外人所不能知也 
　　雖然爭亦可耳苟明白以相角亦政黨之常事今乃又不然此提一人彼倡一說皆有互相抵制之意存於其間甚至一國會議事日程之列否亦有深意而謂有絲毫誠意可以相見乎夫人至無事不爭已難相處更至於無處不暗鬭其能有所着手乎今後之内閣恐無成期也 
[命令]  
　　八月二十八日大總統令據旅京廣東同鄕會代表等聲稱汕頭曁潮州沿海各縣災情奇重懇請撥欵放賑等語此次潮汕颶風成災嗷鴻遍地良深軫念著財政部迅撥帑銀五萬元交由該省辦賑機關切實發放以惠災黎此令 
　　又令特任吳新田爲藩威將軍此令 
　　又令任命梁上棟爲將軍府參軍此令 
[國内專電]  
　　北京電唐閣同意案星期三日程未列王寵惠甚焦灼再呈府謂無論唐開如何着落本人去志已决請准辭本兼職（二十九日上午十二鐘） 
　　北京電張紹曾以對軍閥與政客不能兩全而政客又必欲保留閣員數人張頗兩難已覆白宫請另屬他人又洛陽對張閣正慮受政客包圍亦致不快洛意留王不成促顔回京組過渡内閣 
　　北京電顧維鈞赴北戴河晤各公使磋商關餘以資救濟但尙無把握張紹曾恐財政無辦法尙不願組閣（二十九日下午三鐘） 
　　北京電保息王閣去留曹無成見曹尊重吳言謂顔惠慶係政客所倒顔實無過若以顔組新閣過渡亦可否則留王政客以軍閥主張相針鋒故用緩决唐閣以抵制但黎梗電有滿座怫然無袒顔閣語顔亦深慮府院間政黨間之難鬭故原定下旬入京之舉展緩 
　　北京電盧信連日函聘顧問二十餘昨又函聘楊仲衡等又派何炳森等充商務調查又實業奬券大利所在並不實行停辦 
　　北京電外息張作霖决不先發俟某方取總統時卽實行聲罪致討故相手方出兵津榆間防之 
　　北京電艶日（二十九）閣决殷泰初簡交部參事又議定海部海道測量局任務船旗圖說彭榖孫會辦蘇省莫永貞會辦浙水利工程事宜王毓芳簡武昌關監督財部提交部查賬委員會所提預算議准 
　　北京電儉日（二十八）夕東光守備兵譁變一營經趙玉珂帶隊鎭平 
　　北京電滬義領事爲義商巴爾蘭請運水面艇一艘赴閩江請飭關放行政府查確商用方准放行 
　　北京電王懷慶請設京熱長途電話（二十九日下午八鐘） 
 
 

Page 5

 
 
   
 
 

Page 6

 
 
[國内專電二]  
　　北京電今日憲法會議縣一章無結果（二十九日下午八鐘） 
　　北京電稅務處咨上海發生虎列拉凡滬輪入烟台等口須照章檢疫（二十九日上午十二鐘） 
　　北京電京綏車二十六在宣化出軌壞六輛（二十九日下午八鐘） 
　　北京電陸軍大學畢業學員江壽祺等向黎控校長賈賓卿廢弛校務（二十九日下午三鐘） 
　　北京電領袖符使照會并送支票十二萬元由外部轉發洋顧問薪水不作别用（二十九日上午十二鐘） 
　　漢口電楊森擬收合殘部圖再舉宥日（二十六）偕孫傳芳由宜赴巫山視察聞劉成勳已將夔州以下三峽江面封鎖中外商輪均不能通過又派代表韋某到宜修好並聲明前訂聯防條約仍繼續有效孫已電准吳蕭贊同但雙方戒備極嚴戰機未已 
　　漢口電省長問題請願代表林炳炎王森甫周允齋李冷公馬逐塵徐炯六人僅周未往餘於儉日晚車赴京上車時軍警檢查極嚴 
　　漢口電鄭焯儉晚返鄂 
　　漢口電蕭在督署組省署辦公處每日下午四時至六時爲辦公期間並令省署政廳長秘書長及四科主任按時齊到督署襄辦儉日（二十八）已實行（以上二十九日下午九鐘） 
　　蘭州電林錫光電奉令署理甘肅省長猥以輇材膺兹重寄繼續任事益凛冰淵幸錫箴規俾匡不逮（二十七上午十鐘） 
　　香港電省會議長鍾聲電催陳席儒早日視事（二十九日下午六鐘） 
　　香港電盧燾由柳電劉震寰派隊繞道博白會師進攻南寗林俊廷等部劉覆電贊成卽調六營向鬱南博白方面進攻南寗 
　　香港電粤財廳昨失一鐡夾萬鍾秀南令該廳衛隊限日查回 
　　香港電省署各科長通告各員司九月東（一日）前一律回署并由庶務處預備儀節候新省長接事聞政務廳長以鄧伯偉或陳覺民最有希望 
　　香港電選省長時當道曾派憲兵到省會保護 
　　香港電駐粤海軍提議改組將海部裁撤設一總司令以湯廷光充任其下仍設第一第二艦隊司令等職 
　　香港電陳炯明電陳席儒請早日履新（以上二十九日下午九鐘） 
特約路透電 
[南北政局與外交]  
　　二十九日北京電據華人消息吳佩孚定今日由洛陽赴保定與曹錕討論内閣問題 
　　二十九日北京電滿洲消息二十一日敦化縣被匪五百佔據當地防兵統帶及知事皆被拘留此股盜匪前曾在問島境内活動 
　　二十九日北京電交通部與吳佩孚已有接洽吳完全交還京漢鐡路管理權吳在漢口所設之徵收機關現已撤銷衆料路欵將來不致再被干涉惟兵士之往來與車輛之缺乏仍爲鐡路交通之障碍 
　　二十九日北京電據半官消息俄日長春會議所注重者爲解决日本所得西比利亞沿海之漁權處置日人存於海參崴之大批軍火及廟街屠殺案第一問題最關重要因日軍撤退後恐紅軍將乘機接管海參崴而不知漁權已經正式割讓至於軍火問題赤塔與海參崴均亟欲得之日本則不欲售與任何方面以引起衝突故有數種日報主張投諸大海廟街問題延宕已久若日兵撤退後仍不能决則此事將永無解决之日尙有一問題似將提出則爲阿穆爾江之航業是中國對於此事至爲注意大約將邀中國參與討論或尙將提出不經中國參與而不能解决之問題海參崴參與會議一節尙未提及惟或將請該方面派代表加入因赤塔亦有代表列席也 
　　二十九日北京電黎總統所派調查前湖北省長劉承恩舞弊控案之委員莊藴寬等二人已提出報告謂所控各節證據不足 
　　二十九日廣州電廣東省議會昨以四十八票對三十三票通過陳席儒於統一告成前任臨時省長陳炯明仍爲總司令且似將兼任善後局領袖廣西省長馬君武宣布暫遷省署於梧州以防陸榮廷在南寗圖復權力 
[賠償問題之未有希望]  
　　二十八日巴黎電今日報紙評論賠償問題之語調未能使人抱星期三日委員會集議可解决此事之希望衆信由柏林歸來之代表二人未曾提出可得全體贊同之辦法英法問之主張似莫可融洽 
[小亞西亞戰事]  
　　二十八日倫敦電路透社雅典訪電稱據公報小亞細亞戰事進行接連三日戰線由阿開爾河至哈薩倍爾估計基瑪爾軍力約有十師軍械充足路透社君士坦丁訪電稱基瑪爾之目的在奪佔鐡路以隔絶斯麥那與白魯薩之希軍根據地 
[爪地革命黨失敗]  
　　二十八日聖薩瓦都電瓜地瑪拉消息政府已克復近今革命黨所占之村鎭處决革命黨十二人並以首級示衆 
[瑞典禁酒票决]  
　　二十八日巴黎電瑞典禁酒票數據第一次正式報告反對禁酒者三萬三千票贊成者二萬八千票 
　　二十九日瑞典京城電此間禁酒大會之結果贊成禁酒者八十九萬票反對者九十三萬九千票 
[墨西哥亂事不已]  
　　二十八日美國聖安杜尼亞電預料墨西哥復將發生亂事蓋末奇亞將軍率軍官一隊前總統加蘭柴氏之婿亦與其列於昨日渡大河入墨境與革命黨五百人會晤另有與末奇亞氏合作之黨人一隊在拉里杜附近入墨志在推倒哇里里貢總統現信末奇亞氏乃向太比柯進發 
[美路客車被搗]  
　　二十九日芝加哥電本月二十一日有鐡路載客空車由紐約往芝加哥時被人搗毁致司機者與火夫皆被殺今當局已拘獲與此案有關者九人聞尙有若干人將被逮捕 
[美礦失火]  
　　二十八日舊金山電加里福尼州傑克森地方之某礦值夜員役七十五人因礦中失火致被生埋於水平線下三千呎之下援救團現已出發 
[德國之展覽會]  
　　二十八日柏林電立浦齊展覽會今年到會者視去年爲多但製造家不甚兜攬定貨紡織業不願與新主顧交易各貨價格因紙馬克低落之故皆以金馬克註明購者對之頗有違言物價非常昻貴尋常棉布衫一件及絲結一個索值一千二百紙馬克物貴可見然尙有人購之 
[各國近事記]  
　　二十八日巴黎電里特倫拘捕共産黨秘密委員會會長搜出文件若干致又有共産黨數人被拘 
　　二十八日倫敦電今日馬克開盤六千二百合英金一鎊收盤七千五百 
　　二十八日柏林電德國銀行之貼現利率已由百分之一加至百分之七 
交通大學無線電 
[國際聯盟與德國]  
　　日内瓦電國際聯盟會某數國之代表已奉本國政府訓令於德國請求加入聯盟會時投贊成德國入會票 
[瑞典之禁酒失敗]  
　　瑞典京城電瑞典開禁酒大會據最近票數贊成禁酒者七七二、六四七票反對者八四五、五三六票主張禁酒者顯有失敗之勢 
[美鐡路之運費]  
　　華盛頓電各州商會聯合會已贊成西部鐡路所定罐頭菓品·鮮菓·蔬菜與糖由加里福尼州至尼法達州之運費 
[美客車有一路全停]  
　　舊金山電芝加哥與阿爾頓鐡路之西段客車現已全停因司機人·火夫·查票人·司旗人反對鐡路保衞隊相約罷工之故 
[美路維持工人要求加資]  
　　芝加哥電鐡路之維持路工工人向鐡路工務局提出請求書要求加資由二角三分至四角八分並要求承認每日工時八小時東部六路大都因工塲技匠之故不允承認其工團據工人方面意見或將罷工　 
[國際法學會之新計畫]  
　　法國格萊諾白爾電國際法學院在此開會有人提由全球各國聯合會之新計畫使國際聯盟會·大美利堅協會及不入上述兩會之國互相聯絡此計畫之主旨在銷除美國對於國際聯盟會之反對故其辦法在結合世界各國而非設一超出國家以上之機關 
[公電]  
　　吳佩孚反對聯省會議電各報館均鑒本日復南康沈總司令一電文曰奉誦效電曷勝欽佩國家立法創制權有所歸法統旣已恢復準據約法立法之權屬諸國會各方如有所見不妨向國會陳議用備研討豈可另尋途徑偕越職權若陰假團結號召會議以遂割據之私則毁法亂政必有負其責者矣執事熱誠愛國大義鋤奸佩孚不敏謹當努力追隨於後共期貫澈鞏固邦家特布區區敬祈亮察等語謹并奉陳佇候明教吳佩孚感印 
　　馮玉祥通電各報館均鑒新内閣於微日發表全體閣員祥適在豫東剿匪當由敝署秘書處公電致賀此係一種照例文章其中並無若何親善乃京報竞專載賀農商部一電其他賀電概付闕如似乎祥與盧君素稱相識不知祥與盧君素未謀面京報如此登載恐有他項用意外間不明眞相特電申明務祈鑒察馮玉祥艶 
國外要聞 
[英人注意吸引中國留學生]  
　　字林報倫敦七月二十日通信云近數日英國報紙及國會對於應否吸引中國學生至英求學一事均有所發揮先是中國駐美公使施肇基氏游於倫敦中國使館開會歡迎之施氏乃對多數親華人物及中國留學生演說謂今日在美留學之中國學生達二千五百而留英學生僅及一百五十人且遞減甚速云云因施使演說之結果每日電信報即對於此問題喚起一般之注意每日郵報及倫敦泰晤士報繼之泰晤士報且復登載法磊斯君之論文力言爲商業利益及一般英人之利益計中國留學生應加獎勵且謂在華英人對於此種運動已加以助力云云該報此後復刋登各方討論此問題之來函議員佛雷斯勳爵亦投一函力述留學生與英國商業之重要關係但指明苟不備充分之經費俾得在學校工廠等受適當之訓練則招致中國留學生來英仍無效果勳爵之言實係確論蓋有許多留英學生抵英之後以對於求學機會不能如願轉向德國去矣 
　　下院中議員對於此問題亦屢起質問悉皆表同情於獎勵之策如華亭頓氏質問兩次佛萊斯勳爾莫隆氏斯蒂華德如一次皆以爲英政府應覺悟此事之重要並望英政府退回庚子賠欵餘數約定專用於在英國教育中國學生之用 
　　英政府之意見不得而知且未有最後之决定政府人員昨日（七月十九）在下院出聲言現在此事正於各方面加以考慮就事勢而論前者英國與論方面苟得有力者之輔助政府態度當早已决定故首相喬治屢以輿論方面並無殷切注意此問題之徵象爲其本人未嘗有所動作之理由 
　　並駐華公使朱爾典勳爵乃研究此問題之委員會領袖也惜該委員會中之進行未嘗有所公布其結果遂使一般人民多以爲彼親華人物對於此事係抱冷淡態度而事遂淪於失敗此種現象尤足證明吾人見解之不誤卽今日英國國内與中國有關係之機關太覺陳舊力殊不足即使任前改良計劃克底於成是也 
[日本撤退南滿守備隊之善後]  
　　尙無適當方法 
　　日本撤退南滿洲守備隊之事已决定於本年内實行撤去二大隊其餘四大隊則分明年後年二次撤去南滿鐡路方面以直接受其影響遂鼓動沿線居住之日僑出而反對關東廳乃借此口實主張增設警察以代軍隊如不用警察則擬改用憲兵已於本月十七日由山縣關東廳長官電召關東廳警務局長岸本氏來東與日政府當局協議辦法據其所擬辦法如用警察則每兵卒一名代以警察三名至五名故於現在應撤之守備隊四千名計之當用警察一萬二千名而現在關東廳之警察每一名所需經費平均年額約二千元一萬二千名則年需二千四百萬元反是略改用憲兵則六百名已足此項經費年需七十萬元日政府方面以爲若以前者論之以現在極力節省經費之時斷難實行即以後者而論僅此六百名之憲兵事實上亦不足警備南滿鐡路沿綫退一步言以與守備隊同數之四千名警察代之年需經費亦八百萬元且全數須由日本中央政府支給亦非易辦之事今撤兵聲明早已發表政府方面必不能中途取消撤兵之議而上述二種辦法又非可以實行者因而陸軍省方面有主張不如由南滿鐡路沿線日僑以自己費用雇用因軍備縮小而被淘汰之將校以當維持治安秩序之衝者但此亦不過一種主張沿線日僑必不能爲此積極的行動故此事迄今尙未解决也 
[歐美金貨與南非金礦]  
　　世界新聞社云戰後美國積存金貨甚多連年金貨進口皆超過出口近來趨勢漸轉進口之數步跌查一九二一年金貨進口超過出口之數每月平均逾五千萬金元本年三月份减至三千二百萬金元四月份又减至一千萬元五月份祇有五百萬元據美國銀行家之意金貨不久將開始從美洲流回歐洲目前在美國各銀行倉庫中之巨額存金不啻爲歐洲保管者至金貨之回流其道有二或由平常貿易上之交換或特將金貨運歐以助歐洲貨幣之鞏固又有銀行界人言美國存金之流回歐洲必在英鎊與美元滙價均平之後本年十月間英國對美戰債須付利息二千五百萬鎊屆時若需泰半以美元過付則英鎊未必漲起即美國存金未必有大量之返流 
　　一九二一年美國進口金貨三分之一爲俄國金幣現在蘇維埃政府所有之金恐已垂罄又進口金三分之一來自南非金礦今春倫特煤礦工人罷工採金工業停止一兩個月近來出産漸復原狀但若非美國仍大量輸入金貨則金之購買力恐將跌落目下歐洲各國似皆無須黄金供貨幣之用凡發行不兌換紙幣之國雖有凖備金不能阻紙幣之跌價如是則其政府恒傾向於抛舍其凖備金而不汲汲於存入 
　　南非政府對於以紙幣替代金貨頗起恐慌南非州之興盛所賴者除羊毛及駝鳥羽外大半在金鋼石與金黄金鋼石貿易近來非常退化著名之荆伯來金鋼石礦大受損失棣皮埃斯礦因營業不振今年未付優先股利息倘黄金之要求繼續减少則金價必跌内地各金礦勢須停閉而約翰南斯堡礦區將見衰落 
　　南非議會於一九二○年議决現用之不兌換金券定於一九二三年六月三十日一律改用眞金幣當時議者謂斯舉若實行恐流通之幣收回價必大跌南非政府於去年秋間又派專家數人組一委員會專研究處置幣制之法旋據報告委員多數意見以爲應速設法將金標凖恢復戰前原狀金可自由輸出一切金券隨時可兌眞金又建議授權於南非凖備金銀行令「防止南非合衆國紙幣之繼續擴增」俾正貨付給之舉可迅速實行至對於歐洲專家會議建議由國際聯盟會或其他國際機關主管設置一種歸政界轄制之幣制或全部或一部分以紙代金之幣制則該委員會絶端反對之 
 
 

Page 7

 
 
揣該委員會之意似注意於爲金礦維持利益唯議及何時恢復也用眞金貨一問題時又遲疑莫决僉謂本位幣價驟然漲起一般債户將大受困迫金券之迅即收回「或引起一嚴重危機使目下商業界不堪滿意之情形愈加增重而延長」故决議恢復之舉應假定展至一九二五年六月三十日實行論者謂黄金價廉可使英國容易復行金幣制英國恢復則英之各屬地亦必仿行今觀南非委員會之報告似將使希望英帝國迅速恢復金幣制者失望云 
國内要聞 
[張紹曾組閣之聲浪]  
　　張紹曾之代閣聲浪近日已變爲正式組閣之說北京方面已算無問題蓋靜待保定洛陽間之好音而已聞洛陽方面對張之組閣不贊成向國會提出同意案以用命令任張署理總理爲宜並謂當國會未召集時議員到洛者均謂召集後專意制憲不及其他問題俟憲法制成再行使其他職權故我方助其召集今我主張内閣不提出國會係履行前約云云至張氏本人則尙在作態之中日昨黄陂曾邀張入府商榷國事聞張之答復直截了當謂要我爲國家犧牲原無不可不過要我登台用人行政絶對不受干預此層須先請疆吏諒解且我原來有一種計畫上台後當首先實行裁兵恐更非疆吏之願黄陂聞言未能作答最後張曰且看衆院將少川同意案解决了再說又保定方面對於張之組閣不獨消極的不反對且已積極的爲援助聞已電囑劉夢庚將此意轉達公府依上述形勢觀之張之内閣或可實現不過張即上台對於跨省兼圻之巡閱未必能應付裕如結果亦成爲短命内閣而已 
[紀旅京蘇人之聯席會議（靜觀）]  
　　仍討論江蘇財政問題 
　　今日（八月二十七日）下午四時旅京江蘇同鄕會幹事曁國會議員團體復開聯席會議於北半截胡同之江蘇省館共到五十餘人推沈君爲臨時主席首由文書幹事報告收到各文件其較有關係者爲南京江蘇省農會徐廻瀾之敬日代電（係述南京財政會議經過情形）與江蘇敎育廳函送經濟審查會章程（係表示財政公開辦法）旣畢由某君發言謂前次開會因幹事會未足法定人數故所議之案皆懸而未决今日開會似仍應繼續討論江蘇財政問題衆贊成某君謂吾們旅京同鄉所以對於本省財政一再討論固認爲關係全省人民切膚利害亦所以作韓省長後盾使韓省長各事皆能放手做去並無不信任韓省長之心且希望其能眞正做到蘇人治蘇四字即如江蘇財政旣已糟到如此地步所有債務難道能不償還嗎所以償債務是一事核减費用又是一事今日吾們所着眼者仍應在减費一點旣云减費自應在軍費上大大减起不過韓省長不好說多减軍費因與齊督軍共事朝朝見面萬不能提出此項辦法然而在吾人民方面則不可不有此項表示所以依個人主張軍費一項最少應减去三百萬並確定以後軍費不得濫支且留下預備費以備天災人禍云云此說專注重於核减軍費此第一派也某君謂公債非絶對不可發如係化零賬爲整賬化重利爲輕利本來可以不反對但是詳細數目不可不令人民知道如果眞正爲江蘇人民謀幸福起見一方面似應對於債權者請求展期歸還一方面確定核减經費數目用以清理舊債在舊債未經清理以前不應率爾發行新公債云云此說就清理舊賬着眼而對於新公債非根本表示反對此第二派也某君謂七百萬公債人民不應承認一則因不合法律手續二則因軍費難塡今年說虧空多少設法爲他補償起來明年仍可說虧空多少人民豈不是年年替他償還嗎云云此說絶對不承認發行公債此第三派也對於第一派之主張多數認爲重要經多人反復討論並由有軍事學識之某君發表核减軍費具開辦法略謂如軍費核减萬不能僅在某旅内减去兵額若干某團内减去兵額若干因爲减去之後仍然可以添補蓋他的單位照舊存在添補起來異常容易最好將單位减去明明白白確定减去一師或一旅使某某單位完全取消因經多數議定由某君提出具體核减軍費辦法對於第二第三兩派之說亦有所討論結果議定對於新發行之七百萬公債表示不承認其理由因法律手續不完全對於减費主張核減軍費三百萬元具體辦法由某君起草俟下次開會提出又有人謂韓省長將派有代表黄伯雨等來京疏通當經議定俟該代表到京後請其到會談話好在對於韓省長是完全信任並無不能諒解之處對於財政問題仍可與之詳細討論此項問題遂告一結束次有人提議謂江蘇省陸海軍人散在四方流離失所應設法爲之補助其生活藉爲國家愛惜人才者但卒未議定良好方法又有人提議蘇省警政宜大加整頓如警備隊如陸上警察水上警察關係地方治安均極重要當由某君報告江蘇警備隊以往經過歷史並由某君詳述水上警察在太湖方面之重要討論許久多數主張宜大加整頓而整頓之責應屬諸省長因議定先由旅京同鄕會通電本省六十縣各法團喚起各縣人民之注意請其一致請求省長整頓警政當即推定起草員决定起草之後明日即用快郵代發散會時已七鐘矣（八月二十七日夜） 
[旅京吉人力爭對日三案]  
　　吉林旅京同鄕力爭對日三案已定二十八日偕往公府請願昨日特發出通電致三省各團體云八月二十六日呈大總統函外交部文曰吉林天圖鐡路哈爾濱取引所哈爾濱電車公司三案據報紙喧傳公民函告日本領事要求簽字情勢危迫言詞痛切旅京吉省官紳國會議員昨日開會討論僉以天寳山至圖們江之鐡路關係吉省命脈日人覬覦已久從前迭次要求開工修築外則本省長官内則交通部均末允許案牘具在哈爾濱取引所爲日人操縱三省金融之陰謀前已屢次要求并引誘華人影射曾經孫督據理抗議分别懲辦日人之計遂未得逞哈爾濱電車公司包括全埠電氣事業日人垂涎已久要求更非一日自奉直戰後東三省形勢驟變日人以爲有機可乘百般要挾地方長官旣苦於應付中央政府尤膜不關心此三者或關係路礦或關係金融電業權利所關斷難承認况此例一開得步進步三省主權領土卽隨之以去此小濓等所痛心疾首憂憤塡胸者也爲此懇請大總統飭下外交部速向駐華日本公使鄭重聲明此項要求斷難承認日本領事與地方長官無論簽訂何項契約均作爲無效並將此旨通告各友邦公使以免日人乘機攫攘三省利權不勝感禱激切之至等語此事關係東三省主權領土務望我三省同胞合力抗爭是爲至禱吉林旅京同鄕宋小濓齊耀珊徐鼐霖乃國會議員等特聞感 
[川議員電阻唐繼堯派兵入川]  
　　旅京川籍議員近聞唐繼堯派吳學顯率兵入川特聯名發電阻止兹録其原電如下雲南唐蓂賡先生鑒報載公命吳學顯率四混成旅入川羣情極爲驚異川省此次各軍内爭業經相互調停内外紳民亦正在同聲協力消弭戰禍公以鄰誼關心川局固所感激惟恤鄰自有多方出兵絶非必要且川滇感情甫經恢復尤宜嚴守界域以免重起猜嫌我公賢明當已見及幸賜明敎俾釋懸系至盼至禱蒲伯英蕭湘劉緯李文熙周澤傅鴻銓李爲綸李肇甫鄧鎔王樞孫鏡清奉楷唐玠舒祖勳黄雲鵬廖希賢吳蓮炬余紹琴趙時欽江椿杜華吳淵楊肇基徐際恒羅綸 
[北京女子參政會招待議員]  
　　昨日（二十七）下午女子參政協進會假中國大學第一講堂開會招待國會議員到會議員六十餘人三時餘振鈴開會公推會員王孝英爲臨時主席首由主席報告該會成立之理由及今日歡迎國會議員之旨趣報告畢議員方面首由尙鎭圭發言道謝歡迎盛意並主張修改國會選舉法因憲法並無男女限制也次由王侃發言主張廢除男女一切不平等之法律不僅限於憲法選舉法張樹森發言主張應注意女子生活平等吕復發言主張在要求憲法上地位尤應注意於民法朱念祖黄懋鑫鄧元胡祖舜李永聲等均先後發言多承認憲法第三章第四條有加入「男女」二字之必要並謂三讀會原係修正文字事勢上亦極便利最後决定由吕復提案本日到會各議員完全列名連署至該會向兩院請願書原文如下竊以男女平權在今日社會上政治上已成普通原則中華民國約法第二條中華民國主權屬於人民全體所謂全體並無男女區别可以斷言又約法對於人民之任官考試及選舉被選舉均無制限明文蓋以確認全民政治之原則唯衆議院議員選舉法第四第五各案均有男子二字之特别規定於是各省議員之選舉女子遂蒙其制限此違反約法之精神亟宜矯正者一也近年以來女子參政運動遍於歐美大戰以後政治趨勢旣已變遷立法精神亦隨而改善如德意志普魯士捷克波蘭奥大利巨哥斯拉夫各國憲法均已規定女子參政權美國自一千九百十年至一千九百十七年間各州憲法先後加入女子參政權之規定者凡十有五合衆國則於去年八月由大總統提出婦女參政權憲法修正案經國會議决後更得本國四十八州四分三上之同意成爲憲法條文吾國去年湖南省憲法亦經明白規定此蓋世界潮流之趨勢不可過抑者二也或謂女子參政當以程度爲標凖不妨俟之將來不知旣稱程度卽無絶對標凖可言如曰俟之將來不外以待來年之意非解放之本旨也且人類智識能力本與其所負擔之義務及責任成正比例義務及責任負擔愈重則其智識及能力之發展亦愈速故女子參政實爲義務及責任之賦與亦即智識及能力之養成換言之女子之要求參政與其稱爲權利之請求勿寗稱爲義務及責任之請求也謹依斯旨特開下列條項乞審察焉（一）憲法草案第三章第四條中華民國人民於法律上無種族階級宗敎之别均爲平等云云擬請於種族之下階級之上加入男女二字（二）衆議院議員選舉法第四第五各條所有男子二字擬請改爲人民二字以上兩項爲憲法及附屬法中必須改正者此外行政及各項法規尙多應行修改之處更當繼續請求至於前項提議及修改手續事關議院法及憲法會議規則敬乞兩院諸公公同商酌提議期在必成女界幸甚請願者女子參政協進會全體會員 
[魯案前途之難關鹽業與農田]  
　　魯案細目協定日來已漸至難關卽以鹽場一事而論雙方爭持亦未易解决關於此事外間頗有揣測據最近東報所載乃日本對於鹽場之處分迄今實未提出要求條項外間所傳都非眞相惟已决定提出正當之賠償要求如彼時中國方面不允其請或多方辯駁日本則當根據華會决定所謂個人權利比較的自由爲口實始終主張維持現狀云云按所謂維持現狀者卽不允我國收回之謂此層甚望我國委員先有凖備勿至臨期倉卒不及凖備爲日本委員所乘也 
　　另據青島消息青島租界地内經營農業之日本人現在李村有耕地五十萬坪（每坪六尺平方）目下在滄口附近又在建設新市街計有國武合名會社社員等百餘人彼等因現在北京交涉中之魯案細目協定恐於農業旣得權之前途發生動搖爰於十九日下午七時在青島日本人會開日本農業經營者大會通過左列决議並即電致小幡日使請願又公舉實行委員七名以謀貫澈目的其請願書及决議譯文如左（請願書）我等對於閣下（指小幡使）對魯案細目協定之熱誠折衝表示多大之感激與敬意我等於農業及土地所有權有利害關係者因不能盲從曲解華會條約正文之主張故於本日在日本人會開大會爲左記之决議願於吾人之權利擁護更加一層努力特此請願（决議文）吾人根據關於山東問題之條約第八章（第二十三條及第三十四條）並附則第十一項始終主張旣得權以期貫澈决議如右 
[日俄會議將在長春舉行]  
　　定下星期一開幕 
　　大陸報二十八日北京電云日俄會議今商定於下星期一日在長春開幕蘇俄代表越飛抵京已多日因會議地點雙方各執一端致遲遲未能開議數星期内迭經磋商卒乃擇定長春假某日旅館爲議塲越飛與其隨員人等將於星期六日出京前往長春日代表聞定星期三日自東京出發於下星期一會議開幕前可抵長春此次會議中重要問題其一即係關於中東路吸收日欵而以哈爾濱經大連出海之運費特别優待爲報償是至蘇俄政府之承認亦爲其中最重大之問題至中俄會議此時自必暫待但據華官宣稱非俟俄兵退出蒙境後不能開議云 
[中東路營業佳象] 上半年盈餘四百萬 
　　交通部於二十六日接到中東鐡路王景春咨文一道報告中東鐡路本年上半年之營業狀况及整頓情形原文略云據東省鐡路局局長沃斯特羅烏莫夫呈報查本路自一千九百二十二年一月一日至六月三十日列車行程統計比較預算超過百分之二然搭載旅客計達二十四萬軍人四萬三千人運輸貨物三千零五十萬布特行李十八萬五千布特已超過百分之四十强據處此積困之餘整頓耗欵爲數不資尙能於營業預算項内收入盈餘四百萬之鉅欵除補助特别營業預决之虧數外計盈一百五十萬元旣無借欵又乏外助而復償還積欠計四百六十餘萬元又據該局呈報之整頓情形據稱查本路幹枝各路業經督辦迭次督飭整頓在案職局所轄各處現以力事整頓成效漸著而尤以節流爲主旨常年支出經費與去年相較約減金盧布八百萬元之譜特將工務機務車務三處整理情事編具報告呈請鑒核等情附報告書一册又另送自本年一月起至六月止鐡路慢運貨車運輸私人數目比較表一紙到所已在核轉間又准鐡路公司抄送鐡路局長造送統計表一册各等情查該局長報告本年營業狀况乃整頓技術情形其奮勉圖功實已不遺餘力且值此凋敝之餘而獨能維持補救使之有盈無絀條理井然今昔相較殊出意外理合檢同各表咨請鑒核 
[京綏路加車出軌]  
　　本月二十五日京綏路由張家口開行三百零四次加車行至宣化之辛莊子站問289之里牌地方該處係200尺下坡度司機關汽慢行不料所掛之貨車忽然脫勾司機一時不知後頭車輛脫勾情形迨見前面有紅旗示險始即停車查看見後面脫勾之車輛趕到急即開機前駛爲時不及致將脫勾之車輛撞壞爲四十噸鐡棚車四輛三十噸一輛猪車一輛登時出軌所有猪車之猪全行撞死所幸尙未危及人命一時軌道不通當由辛莊子站電張家口車房由陳工務員携帶工人併器械乘車往救到後查驗出軌情形過重無法設施恐一二日間不能通車當已電局由南口派人帮同修理現在所有貨車均不能開駛在宣化下花園兩站堆積貨車甚夥而往來客車行至辛莊子出軌地方旅客均須下車步行約半里然後轉乘車開行故各次客車往來京張現多誤點即此之故此次出軌撞壞車輛損失約數萬元之譜而一二日間貨車停滯損失亦非淺鮮也 
[東藏探險隊考察藏邊之成績]  
　　星報十五日成都通信云成都東藏探險隊隊員新自藏歸該隊係大學敎授及青年會中著名西人所組織由愛德加氏爲首愛氏居藏透有年深諳其地人種禮俗以及地理等若輩自成都逕至打箭爐然後以打箭爐爲起點北至羅迷慶巨歷經高山隘口有數處竟出海面一萬四千尺之上而至巴塘然後自巴塘經灌縣等處以回成都沿途所經皆繪成地圖至該處原有地圖則不甚精確並用科學方法於高地作精密之視察而大半地方除愛達加比外悉係白種人民足跡所未至之處各地人民俱極加靄以此獲得照片多種及關於社會生活上種種極有價值之調查並集有堪以表示該地民族生活狀况之材料數種將列之博物院云 
[奉直備戰之疑問] 奉當局尙認爲謠言 
　　奉天消息奉直雖早停戰而防線軍隊並未撤退二十二日又據張作相報告直軍進逼榆關請速行設法防衛云云張作霖接電後除派一三八旅各派兵二團前往駐防外並派楊宇霆總參謀於日内前往調查實在情 
形以便凖備應付觀此似奉直間形勢仍極緊急地方上亦時有戰事即將復作之謠惟當局尙否認之昨臨時警備司令部又出佈告略謂停戰媾和已逾兩月人民漸復原狀不意突有奸人揑造謠言不曰灤縣增兵即曰榆關增防並查得往來書信中亦有是項傳說之密遞聞者不察或竟信以爲眞以致淆亂聽聞實與治安有碍故特佈告中外人等知悉增兵進兵等事經實地調查並無其事業派憲兵警察稽查明查暗訪一經拿獲造謠之人即按照戒嚴令嚴懲不貸云云是戰事復作之說奉當局尙未承認意者籌備未妥故不欲預爲宣揚歟 
[魯人爲魯案開國民大會]  
　　魯省各界今日（二十七）下午二鐘假公園開國民大會事先各街遍貼傳單屆時到會者數千人公推淳于子儀爲主席董星五報告赴京監視魯案交涉經過並宣布王正廷誤國罪狀當塲全體議决電京請撤王氏商界並執小黄旗在各馬路游行以示反對王之决心兹節其通電如次竊以魯案解决本全國拚死所力爭接收善後尤環球視線所共集當事者宜如何集思廣益專心應付以無負國民之殷望乃善後督辦王正廷自經受命惟事張皇種種乖謬已難罄述迨中日委員會開幕該員躬膺領袖著著退讓失敗之形勢已成該員之舉措益謬欺民誤國至堪髮指爰就舉國共見之事實爲當局諸公垂泣而道查魯案接收爲善後主要問題日人朝野事前鄭重預備均在細目協定交涉而王正廷受任到魯惟知鋪張公署巧立名目糜欵至八九萬元用人達數百之多而關於接收問題僅照抄日人册交之一度調查報告耳迨接收開議該員始悟公署之無用於是廢去前制移京改組狐埋狐搰數十萬之巨欵遂付流水此其虛糜公欵者一也日人關於協定細目委員皆就熟悉魯案者分類延用該員公署人才旣多於魯案風馬牛不相及而調查交涉更付諸一般帶有親日色彩之人調查則不實不盡交涉則受日利用此其用人失當者二也青島碼頭港口原爲德人公産按照條約　無償交還乃日人妄提價值至二千萬元王正廷並不據約力拒反予接受又鐡道附屬財産範圍以外之土地兵營憲兵所等項日人公然列入附屬財産嘗試吾國又青島地方日人經營農田亦竟列入公産提出要求該員均不駁拒允交分會審查節節退讓著著示弱此其交涉庸懦者三也青島日人保留之財産其性質僅爲可以繼續租用至於土地管轄當然仍屬中國王氏並未加以考量詳爲解釋而漫然接受僅斤斤於財産多寡之爭議根本上已無形失敗又兩國接收委員會其中計算一股係計算各種財産價值關係最爲重要該員竟訂明雙方均用日語接洽此其貽誤外交者四也魯案關係中國存亡日人旣以全力應付吾國應有相當精神王正廷身膺督辦兼充委員長果使瘁乃心力已恐多所疏虞乃竟兼職參院列席憲議於法律固顯相違背於事實尤難以顧全此其戀棧誤國者五也青島市制本屬接收後之内政問題該員竟越爼代謀擅擬市政條例致條文之離奇一改再改騰笑全國此其營私瀆職者六也以上六端事實昭然其餘乖謬難以徧舉若任坐視不理國家淪喪無日魯人以利害切膚萬分憤慨本日濟南國民大會不期而集者數千人羣情激昂已達極端用特合詞籲請政府祈即迅將王正廷外交職務立即罷免仍依法懲處以爲營私誤國多者戒臨電曷勝迫切山東國民大會叩 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[長沙通信（華）]  
　　平江兵變之經過湘南糜潤之眞相省長决選之推測 
　　邇來湘事複雜書不勝書姑擇其較重要者簡括列舉於次 
　　一、湘南情形緊急異常省軍葉開鑫旅長雖有進駐郴縣收復臨武桂陽之捷電然今之所思不在郴而在永北伐軍朱培德陳嘉祐部隊已棄郴屬而集中于永永州府零陵縣之防軍係第七旅長羅先闓兵力極薄滇湘潰軍旣入道縣忽以猛力撲攻零陵羅與團長劉雪軒尙欲迎戰兵士忽受陳軍運動約爲内應卽以索餉爲名不服命令二十日羅部譁變紛紛附和陳軍以羅仁厚護之出境羅至祁陽卽走衡山進省二十二三兩日陳嘉祐所部陸續入城知事李建未逃陳軍勒令籌餉今在大擾亂中朱部滇軍由新田祁陽等處以一枝侵入常寗城常寗失則衡州危故衡陽鎭守使謝國光部與省城開來之軍會合禦敵已克復常寗此乃最近轉危爲安之報也若前數日潰軍聲勢如荼如火眞不知閙成什麽形象矣頃聞第一師長宋鶴庚有任湖南總指揮督勦潰軍之說省城先以爲癬疥之疾今始慮其蔓延爲患已令第一師第一旅第二師第三旅陸續開拔總司令部則與財政廳長積極負籌餉之責月内兵到欵到必可减殺潰軍之勢故省城人心已較爲鎭靜 
　　二、平江防軍忽於二十一日深夜譁變變兵爲第二十五團第一營第三連平城除該連外尙駐同營第二連之兩排同時附和先殺蕭連長時已十一句鐘朱營長與龔連長楊副官李連附等在帳議事未寢聞槍聲朱即下令衛隊一律武裝凖備迎戰衛隊僅二十餘人甫出營門變兵已大集衛隊畏其衆不敢敵俯首解除武裝變兵擁入營部盡執營長副官連長連附等摔之於地成以刃或以彈均遭慘斃獨楊副官辯非正式軍職得脫免變兵至縣署尋知事索欵知事先已匿於外至是挺身出力勸保全秩序變兵曰能以八千元來我輩當不擾及民間知事謂夜深無法俟明日召集紳商籌措變兵允之限於午時交齊次晨知事召紳商入署告以不籌餉則地方秩序不保紳商集四千六百元變兵始散去在釐金局雜稅局飽擄一番欲向瀏陽竄走聞瀏陽防軍已分隊截堵乃走岳屬之長壽街平江秩序恢復省城得報趙總司令甚怒令平江附近防軍阻其四竄之路並令二十五團團長朱耀華督率一營迅往勦辦日内當可解决此次兵變平邑尙無大損失亦不幸中之大幸 
　　三、省長預選已選出熊希齡譚延闓趙恒惕宋鶴庚彭允彞李漢丞田應詔七人熊來電辭决選謂組織新政府以維持地方爲宜李亦將發出通電謙辭决選宋則表示本人無意决選意仍推戴趙氏彭允彞目的在省務院長田應紹不過存一頂戴榮身之感想故省長呼聲以趙爲最高惟决選期爲九月十日轉瞬即至湘南永屬仍爲潰軍所盤踞能如期决選否尙未可知政界傳述新政府至速於九月有底成立是决選必稍延期可知當局以全力解决湘南潰軍其不欲延期又可知也各縣議會總投票之預測湘西意見紛歧票數必散湘中譚趙程度相等湘南則趙之票數居多惟譚雖未必捷足先得亦必爲次多數無疑蓋湘人心理均認爲第一屆省長僅有譚趙可以當選故也近觀大勢譚已相形見絀而該派仍不放手趙派亦竭力與之暗中對壘云 
　　另一通訊云平江地方自沈鴻英所部撤退由湘省實行接收後卽由總司令部派第一混成旅二十五團一營前往駐紥營長朱仲英率二三兩連駐縣城一四兩連駐長樂日前又將第二連調去兩排駐洪橋其駐縣城者多平江人平時與地方土匪頗多往來特長官未能察覺耳昨二十一日晚午後十時第三連因被人煽惑忽然變亂首先迫脅二連之兩排爲之擔任步哨否則即行圍攻二連允諾時值大雨遂荷槍乘機向長沙疾走三連知之追已無及於是圍攻營部時朱營長正與二連蕭連長三連龔連長曁楊副官李連附等閒談尙未就寢聞門外槍聲突起疑係匪至命衛隊武裝巡視言未畢而變兵已排闥入繩縛朱營長及蕭龔李三人即就室中 
併行槍斃惟以楊非帶兵官釋之更擁至縣署知事劉永棟已預避他處經盧承審員與變兵交涉變兵志在得欵尙無惡意劉遂返署變兵要索現欵八千元劉云夜深從何籌出變兵即限次日午前交足劉允設法惟以不搶刦地方爲交換條件變兵允之乃以數人守縣署其餘分赴釐金雜稅兩局首將釐局長黄嗣啓雜稅局長任募堯看守各索現欵若干當在釐局逼去三百餘元繼又逼去二百元刦去私人財物近三百元始釋局長而去雜稅局則以空無所有竟將任局長擄去至今尙無下落次日上午再至縣署索去現欵四千六百餘元乃全部開往長樂縣城商民僅各飽受驚恐未遭搶刼亦云幸矣該變兵抵長樂時四連李連長已有所聞即集衆問其是否願響應變兵如欲響應請卽先殺我不欲響應即須服我命令衆皆噭應表示服從李連長方欲下令嚴防而變兵已至遂不及知照第一連即全部向湘陰開拔第一連以倉猝不及防備致爲所乘連長某已有被戕之說趙總司令得此警耗立即分派軍隊防守通平江之各要道以免變兵竄入一面充二十五團長朱耀華迅速馳往前方剿辦變兵人數旣少平息自不爲難至朱蕭龔李各遺骸已經劉知事集資收殮將即日送回各人原籍 
　　又近日湘南風雲亦異常緊急計由粤省敗潰之北伐湘軍陳嘉祐滇軍朱德培及由贛南敗潰之贛軍李明揚等部共約三萬人分由粤贛邊境竄入湘南乘湘軍猝不及防之時連佔臨武藍山嘉禾寗遠江華新田桂陽道縣零陵寗章等十餘縣就表面言之湘滇贛各軍於敗潰之餘無可容身遂逼而入湘以便由湘趨桂實則内幕並不如是蓋此次湘省選舉省長譚趙均極有希望而兩人之中又以趙氏爲有把握譚派於此頗有不肯相讓之勢近來該派回湘運動者大有其人第以各自進行不相聯絡故其運動之成績無甚可觀且滬上傳聞湘省此次選長有將譚氏屏諸預選以外之說陳嘉祐本忠於譚氏又怡至無所歸依之時於是譚系乃决定辦法一面派羅良幹回湘會同前此回省從事活動之人聯合進取以期收效宏大一面令陳嘉祐殘部仍返湘南以爲己助其作用（一）如選舉進行順利則藉陳部爲之聲威（二）進行如不順利則陳部旣佔湘南即可令本系者議員藉不能得眞正民意之决選爲由提出展緩决選日期案藉以延長時期以便别籌他法此陳李各部佔據湘南各縣之所由來也迨譚氏預選當選又發生兩種問題（一）預選所得票數趙氏竟多至四十餘票以此而推測决選斷不能勝過趙氏（二）程潛一系與譚氏久成冰炭近曾宣言如譚氏又得當選爲省長彼即當竭其全力以與譚氏爲難以上兩端前者須厚集助力後者又須設法疏通均非短促期間所能解决於是展緩决選時期遂成譚系競選之要着欲求展緩又非使湘南軍事延長不可此又近日湘南軍事更行吃緊及展緩决選空氣日漸濃厚之所由來也惟趙氏對於湘南軍事似已有把握據唐生智葉開鑫兩旅先後來電業已收復臨武桂陽而滇贛各軍又志在入桂不願久處湘南陳部團長譚蒙且已輸誠趙氏就此觀之恐譚系種種計劃難免不歸於失敗耳 
[無法解决之鄂省長（漢口通信）]  
　　蕭耀南無意下臺何佩鎔運動失敗 
　　鄂省長問題久延不决最近形勢乃成不生不死之僵態湯薌銘已將京眷接之來鄂若無中央明令决不離開鄂境有某君晤湯湯語之云余住漢口有三項資格一鄂省長二漢口商場督辦三湖北人吳蕭雖拒我也莫奈我何某君乃安福國會議員曾提案質問吳佩孚擅自撤防者湯嘗阻之謂吳頗夠交情某君攻之如故皖直奉直閘役湯爲吳極盡奔走之勞且與曹錕爲把兄弟自以爲可得一地盤矣及長鄂明令下後距料堅不聽其到任至是始大悔悔極而詈某君反詰湯吳氏果夠交情否湯憤然形於顔色觀此可知湯對吳感情矣湯旣不肯去鄂蕭又無意下台另簡他人之說近又趨於沉寂省署秘書長錢葆青爲劉承恩之私人錢辭職他去蕭乃委督署秘書主任成憲兼任其事凡省署積壓之政務皆令成一一清理秉承核辦又定星期一三五等日分班接見候補人員並召集政務會議一次其興致不淺可以概見但輿論界對於蕭之兼任多致不滿不免時有譏評蕭又於二十五日出示禁止謂爲奸宄之徒從中播弄此後倘有信口雌黃含沙射影淆惑聽聞者則是罔知自愛即不復以君子待之云云湖北各法團聯席會議近由各團體代表中選出幹事二十人對於會務進行頗爲積極現以省長問題迄未解决特公推林炳炎等代表六人赴京請願業於二十六日晚車北上又以該會名義先行電京其文云北京大總統國務院參衆兩院旅京湖北同鄉會鈞鑒湖北省長問題紛擾經月庶政廢弛羣情惶惑本會屢電呼籲迄未解决長此遷移益滋糾紛除依法另呈外兹特公舉林炳炎王森甫周允齊馬逐塵李冷公徐炯等入京請願尙乞迅賜辦法藉慰羣情爲禱湖北各法團聯席會議叩宥 
　　蕭湯對於省長均不讓步於是有另簡第三者以爲調和之說而何佩瑢赴京洛活動之事遂以發生何爲王占元一手提拔之人物由二師軍需長而財廳長而省長乃因某事失歡於王省長位置致爲孫振家所奪何百計鑛營始謀得湖北官鑛督辦一席以敷衍下臺後之面子及鄂省地盤圈入直系範圍後何恐位置不穏曾秘密謂吳若軍費不夠官鑛署尙可代壽百萬惟刻尙非其時須待砂價活動云云吳信之何又秘密語蕭謂洛陽籌欵迫切鄂中實難負擔吾輩鄂人總宜想一適當辦法如公有所圖官鑛署將來定當籌欵百萬以備應用蕭亦信之年來各團體紛請撤消官鑛署以節糜費而何仍得屹然不動者蓋陰得吳蕭之默契故也此次閣議通過撤消官鑛署歸併官錢局辦理雖屬武漢兩商會所呈請亦爲黄陂所主持何大恐遂奔訴於洛陽吳頓憶起前事謂何前允籌欵百萬今則何如何謂現在可勉强辦到吳云如能籌到百萬不僅官鑛署可以保留並且可保你做省長何遂喜躍赴京奔走於周田諸老及黄陂左右之門謂洛陽若有電來請大家爲彼道地旅京同鄕被其所惑者已十有七八只等洛陽電到便能實現上星期何將長鄂之風說傳之殆遍蓋即因此不料洛陽需欵至急於何氏赴京後即有密電與蕭謂何某允籌欵百萬已令其如數交你可解若干來洛可將若干充餉並謂省長久延不决你又不想久幹可就此讓何接手蕭接此電以何曾秘密許我百萬爲何又與洛陽正懷疑間何已返鄂蕭請其到署示以吳電謂君所籌者究係許我之數抑係别籌百萬何囁嚅良久始答洛陽需欵迫切要當先其所急蕭面色頓異以何旣騙其欵復謀其位不覺大憤比即電洛謂何某允代籌欵純係騙局請勿爲其所惑省長一席更非所宜日來决意撤消其官鑛署或歸併官錢局或縮小範圍另派一局長聽實業廳之指揮均在擬議中惟何之督辦位置决難保留矣（八月二十七日） 
[川省戰事漸趨結束]  
　　兵匪騷擾地方之慘狀 
　　川省戰事自二軍退出重慶失守長壽萬縣以後其部隊遂裂爲三段即分駐夔府與涪州長壽萬縣以後其部慶長壽間之木洞等地是也夔府方面二軍殘部之主要統率者爲師長唐式遵旅長李樹勳等涪州長壽間二軍殘部之主要統率者爲軍長楊森師長潘文華旅長傅常袁彬等重慶間長壽二軍殘部之主要統率者則僅旅長王陵基而已據最近消息駐紥木洞一帶之王陵基部隊因省軍相繼東下追擊之故遂紛紛潰散王陵基知勢難統馭乃憤將第六混成旅長關防交團長魏楷接收即潛行他去王去後魏以旅長名義號召同旅之鍾團鍾亦棄職他往六混成旅部隊遂完全由魏楷統率現在魏駐木洞有仍以混成旅長名義爲川軍第三師鄧錫侯編制之說至李渡駐紥之楊森所率部隊有憲兵一大隊手槍連兩排白團約兩營傅旅約一團潘師則分駐兩地喻海清旅不及一團駐李渡莊熙廷旅約兩營餘駐長壽下游六七十里之大柏樹楊森在李渡復將憲兵隊與手槍連編爲警衛團以楊天驊爲團長八月十二日楊森與楊天驊即率警衞團搭安康輪船潛赴夔府安康輪下駛時恐沿河駐軍開砲轟擊并書不載軍火不搭軍人等字樣楊森到夔府後即與唐式遵李樹勳及九師各殘部相合並將二軍行營設立傅旅部隊亦於十二日乘木船死力向夔府退却其他白團及四師之喻旅現仍屯駐李渡四師之莊旅則在大柏樹方面尙與一軍第六師十二旅部隊抵抗二軍四混成旅袁彬部隊則已有電至渝請給資遣散故重慶至涪州一帶之二軍殘餘部隊旣無戰鬥能力而其有力之統率者楊森王陵基等又已他去則惟有分别爲省軍與一軍部隊吸收無復有單獨存立之餘地矣至於夔府楊森退駐該地以後共有五團之衆二軍殘隊僅此一部集中於此然失無鬥志各軍復追擊未已恐仍雖於存在是以川省戰事至此已由戰爭時期入於收束時期矣 
　　川省二軍長楊森前於凖備肇戰之際曾委招撫司令多人四出招編匪徒以圖擴充實力維持川南之永屬川東之隆永一帶及綦江等處雖有股匪屯紥然未有招撫之令以前固未至於猖獗乃自招撫司令分道由渝出發後而川東南之土匪於以爆發拉搕人民刦奪團槍之事較平時爲尤烈蓋各地匪徒亦冀擴充勢力以備招撫也迨至軍事肇興巴縣人民首即與楊森籌欵五十萬元至軍隊開拔佔位夫役尤慘不忍聞在二軍將退出重慶前十餘日增招補充隊伍馴至有拉人當兵之事至渠縣大竹營山綏定梁山等處戰地人民所受慘痛尤爲無藝當二軍攻渠縣時屢以大砲轟擊渠城時一軍早已退出而二軍之攻擊不已故人民之遭砲擊而死者實繁有徒迨一軍反攻二軍潰退沿途捕拉夫役農民幾爲逃盡而渠大綏梁等地當衝要居民之牲畜米食太半爲潰兵自由食耗二軍由渝退至長壽涪州等處之軍隊其由旱道開拔者概係駐紥民房作炊時恒以舖房板璧及凳椅器具用作燃料居民逃遁十室九空且佔據西山及南岸之土匪約二千餘人又復肆行搶刦刻間被拉男女老幼已近千人其在附渝之各場潰軍與土匪之騷擾更達極點潰兵甫籌欵散去土匪復乘機潛襲此誠人民之浩刦也前二軍屯駐瀘州組一永寗團練幹部所有永寗團槍略已徧盡二軍由瀘退却團槍遂爲所携去永寗一地本屬多匪之區官兵既乏勦捕之力乃更從而招撫之人民無抵抗能力目前受其蹂躪不可言喻由瀘至永路途梗塞將達兩月由渝開瀘輪船至江津屬之大渡口即爲匪擊轉由渝下駛輪船至涪州即不能前進至於綦江方面縣城被匪圍攻河道亦爲匪徒盤據成渝大道至永隆一帶匪徒麕集行旅裹足川民值兹戰役農田絕少收穫商民以路途梗塞之故營業又受莫大影響且籌餉借墊迄未稍已將來禍患誠不知何所底止也 
[太原通信（淵如）]  
　　山西金融之現况 
　　十年以前中國全國之匯兌事業被老西兒之票號莊所壟斷把持此固盪人而知之者其時太原省城共有總號四五十家分號遍於各省尤以北京上海天津漢口重慶各埠之營業尤爲發達票號莊之組織本自不良雖曰商業性質實則無異於官廳或官僚個人之儲金庫專爲地方官吏之存欵兌欵爲大宗民間匯兌雖兼營而不甚措意官銀號官錢局其實質普通滙兌莊其招牌也其資本官廳旣向不檢查設虧短倒閉對人民之存欵往往不與賠償所以票號莊營業雖盛其信用實不甚昭著迨至清末遍設大清銀行而票號莊遂首受其影響及至近五年銀行林立而票號莊遂先後倒閉以盡山西從前四五十家今惟大德通一家巋然獨存是爲票莊銀行經過歷史亦卽金融界得失之林矣 
　　山西現有銀行三家曰中國銀行曰山西省銀行曰晉勝銀行皆設於太原省城帽兒巷票莊僅大德通一家銀號僅裕豐一家錢局則有興業等數家記者今欲述山西金融之現况請先言山西銀行之大概（一）山西中國銀行原發行鈔票約三十萬之數自經去年擠兌風潮漸次收回近流通市面者不過二十二三萬耳其發行鈔票種類爲一元五元十元五角二角一角數種祇發行銀元幣而不發行銅子幣其凖備金頗充足而晋當局監視亦嚴每一禮拜督軍署省長公署財政廳必派員會同查庫一次除省城外大同河東絳州三處亦設有支行（二）山西省銀行發行銀元鈔銅子鈔總數在百萬以上其發行種類銀幣一元五元十元五角二角一角銅幣一百枚五十枚二十枚十枚二十枚十枚市面最流通總管理處設太原省城分行則設於太谷平遙長治洪洞代州太原大同忻縣新絳各縣省外則天津漢口兩處其餘榆次陽泉石家莊磧口晉城張家口豐鎭汾陽數處亦有商號代兌本屆决算除天津行損失外淨益大洋一十六萬二千元太原總管理處約開支二萬一千元尙淨得純益金一十四萬一千元（三）晉勝銀行發行鈔票尙不及十萬元其種類爲一元五元三元十元數種無零角鈔票亦無銅子鈔票 
　　綜而言之中行是國家銀行山西省銀行是地方銀行晋勝行是商業銀行中行之地位最穏固山西省銀行現在之權威最大勢力最横人物最紅而最闊晉勝行則安分守己正當營業而已中國銀行之取得國庫權本由中央政府所畀予北京及各省區固一律也惟山西之代理國庫權不屬之中行而屬之山西省銀行此其故何耶山西省行成立之初即挾有一種野心欲將中行代理國庫成案推翻取而代之然苦於無從藉口去歲北京中交行擠兌風潮影響山西中行晋當局遂將代理國庫權自中行身上輕輕取而移交山西省銀行事平後前代財長潘復及中行總裁王克敏函電交馳請晉當局恢復原狀閻錫山藉口於軍餉政費將蒙影響仍由山西省銀行代理國庫而財政部中國總行之交涉遂終歸於無效 
　　山西省政府發行一種金庫券總額爲二百萬元由去年六月一日發出票上年月則塡民國九年十一月三十一日每六個月兌現一次與北京財政部發行之定期兌换券相彷彿用以周轉市面金融接濟軍餉政費例如薪水一百元即搭二成百元以上即搭三成發行已不止一次票上蓋年月日至多所以省印刷費自發行以來尙有信用臨期果能兌現市面尚不至受其影響惟山西仍患銅元充斥與銅子票之太多清末民初山西以小洋制錢爲本位不用大洋間有一二仍須折扣補水銅元則絕對不用今則以大洋爲本位制錢幾於絶跡小洋與大洋相輔而行北門銅元局自鑄銅元許多山西省行銅元票又充塞市廛坐是銅元價值日落今每銀一元亦兌銅元至一百七十三枚矣 
[粤長問題將有着落]  
　　陳席儒在疏通中 
　　自推舉陳席儒長粤另設廣東善後督辦署兩事發表後外間各界人士聞之頗多懷疑記者昨晤某要人詢問内容大略如下（問）現在唐魏諸公雖然高蹈然執政者流聲譽出陳席儒之上如鍾秀南馬痛航等等尙多何以軍政兩界皆擁陳（答）君論誠確然粤軍此次戰爭聲明爲國家謀統一而戰爲粤省減負擔而戰究極言之即爲自治而戰自治第一途徑則在省長一席建築於平民公意之中不含有兩方黨派色彩者方爲合格然則除唐少川外尙難其選故推陳（問）旣行平民省 
 
 

Page 11

 
 
長政治則何人不可推而必陳乎（答）舉爾所知古今之通例陳雖無黨派色彩而在粤港間贊助革命建設共和陳屢屢參與擘畫不過陳謹樸不求聞達故聲譽未顯耳此正陳之長處粤中軍政兩界人物深知陳爲人故推陳（問）外傳因財政借欵關係然否（答）此近於揣測之詞以偌大一個粤政府其信用反輕而必借重於個人未有此理且以陳之財力未必倉卒能集三數百萬即能集三數百萬之欵亦不足以敷衍現局故此純屬臆斷（問）省長之上何以又特設善後督辦有類駢枝（答）兩月以來舉陳爲省長陳不就舉湯爲省長湯不就舉唐爲省長又因事不能就然而粤中負重望有經濟有實力者端在此三人三人不出斷不能砥柱横流鞏固粤局故特設一較高機關位置三人不分界限不分等級合力以渡此難關而達到聯省自治之局省長可不幹而爲廣東辦善後則非權利問題不容不幹此設置督辦署之苦心也（問）三人不就又奈何（答）唐公有願帮忙之表示陳公爲熱心負責之人湯公亦本無成見若一致以人民公意督責之則必就耳 
　　省長問題自伍廷芳出缺後省議會曾經决定舉陳炯明出任且將請任書遄送百花洲嗣以未得本人同意將原書璧回省會態度因即變更迨唐氏提出後因先决問題未能完滿解决省議員又欲舉陳炯明將請任書再行送往乃至二十一日談話會鍾廳長與馮副局長忽代表陳炯明介紹陳席儒不意提出大會時因人數不足致無結果一般人咸謂陳席儒長粤消息突如其來各議員事前未經研究故紛紛避席自在意中今日（星期三）省會開議某方面鑒於前期會議之無結果已設法向各議員解釋聞各議員態度仍未一致陳席儒長粤之說能否實現非關會重爲討論尙未知若何結果也另一消息省長問題自生出變化後省會方面有一部分仍擬貫澈前案主張屬意於陳炯明但亦有一部分主張最近提出之陳席儒且陳爲財政當局所推重以大勢觀之將來省長總不出此兩老也昨日省會之仍未正式選出實因兩部分議員未獲完全疏通所致聞昨日陸副議長已再向各議員疏通同時軍政某要人亦派員與某議員等詳細說明使粤局早日主持有人不至長陷於不生不死之狀態想各議員經此一番疏通將來開會或可通過陳席儒爲省長矣 
[粤海軍對於北歸之意見]  
　　須貫澈三條件 
　　海軍上將薩鎭冰此次奉令來粤接洽駐粤艦隊北歸一事昨據海軍某員云總司令温樹德昨爲此事特召集海軍各艦長在海軍部開談話會商議接洽進行手續俾資應付談話内容仍主張貫澈原定條件（一）現各艦職員概須仍舊（二）北上後各艦均同時宣佈休息以一年爲期凡屬於國内戰爭概不牽入漩渦政府亦不得强令動作（三）北返之艦隊須與現政府各艦隊受同等之待遇 
　　海軍部長湯廷光現以北洋海防各艦均經艦隊總司令温樹德通令各艦歸隊海防艦亦經粤軍艦務處接收是海軍部此時實無存在之必要刻决擬將各部務完全收束惟兹事體大關於收束各事如給發清餉尚須與粤當道磋商一切方克實行因此前日特赴白雲山晋謁葉舉葉答擬俟總司令復任或粤局主持有人時再當討論此時且暫從緩議聞湯之急於結束海部原因蓋欲擺除政局息影家園也 
[桂局紛擾中之南寗現狀]  
　　字林報十五日南寗通訊云連日大雨河水盛漲低窪之區盡成澤國當此久旱之後田禾霑雨發育甚速出城一望青蘢可愛邇來地方安靜河中通行無阻汽油船已能運貨載客自由往來南寗稅關久已商貨絶跡至是稅收頓旺惟市間金融枯竭物價飛騰木料以上游來源斷絕僅自柳河方面有少數運來價格驟增三倍且因粤兵出走時民間門窗悉被取作燃料以此需要之殷實爲往日所罕見省政府今又發行本省新紙幣其上亦有圖畫惟視陸榮廷之繪有火車及工廠者較爲老式且紙張至爲劣薄不能耐久林俊廷自柳州爲盧蠧襲據後即率隊來此大受人民歡迎今爲桂省名義上之總司令惟各處多有獨立軍隊不相統屬不受省政府指揮近日忽傳盧蠧將率兵沿西江而下爭爲督軍以南寗梧州間之貴縣爲其目的地惟目下貴縣駐有兵事長官十餘人即有總司令之資格者至少亦有兩人盧苟至此恐亦難於得手也粤兵在桂今僅保留梧州及其周圍一小區域係陳炯明部下所守粤將雖有擘劃規復全桂之言亦徒爲理想而已 
[蕪湖快信]  
　　旅蕪徽州同鄕以前次竄入徽屬之粤軍早已退往浙屬繳械遣散地方已安謐如常惟省軍仍未撤回特召集六邑同鄕開會討論公决推舉代表謁馬帮辦要求將前次開往徽屬之軍隊一律撤回原防兹聞皖南鎭守使署已接到張團長由屯溪來電謂喬營定二十五日拔隊起程宋營二十六日起程高營二十七日起程開回原駐地點張團長定三十日率領機關槍隊回蕪仍留備補連駐防屯溪藉資鎭懾並聞備補連連長倪起鳳業經馬帮辦撤差改委該連沈排長接充 
　　皖軍五個混成旅軍餉約計一百六十餘萬元馬帮辦前次晉省與許省長商議暫發金庫證券六十五萬元由安徽中國銀行擔保定九月一日發行市面一律流通完納丁漕稅釐概作現金抵用商界對於此此項證券眞相未明遂於二十六日下午二時在總商會開各商帮聯席會議討論良久公决電請許省長公布證券章程並推舉代表赴省面詢一切以明眞相 
　　蕪湖縣知事余詠南昨奉安徽全省水利局訓令開案准揚子江水道討論會函稱技術委員會測量總工程司西人史篤培組織實測隊測量漢口至江陰之江面水平擬於九江大通等處分設流量測站先行着手辦理請飭令沿江各縣俟該隊抵境時務須妥爲保護並派熟悉英語人員前往接待云云余知事奉令後已遵照辦理 
　　蕪湖烟酒兩業商人反對烟酒稅增加比較及更易局長一節已誌前報兹聞總商會已接到安慶烟酒事務局翟局長復電略謂蕪湖三區分局長劉文灼辦事因循烟酒稅局長王玗前因當塗支棧曾起風潮此後辦事諸多棘手旣承鼎言只得另行設法以報台命云云惟對於增加比較電文中並未提及故烟酒兩業商人頗爲懷疑兹有涇縣人翟某特邀烟酒兩業領袖鳳吉廷翟昌侯翟肇周等從事疏通尙無頭緒聞新委烟酒稅局長萬慶霖現在蕪湖同昇雜貨號司帳而事前並未得知昨已奉到委任狀矣 
　　蕪湖南岸同豐代質因周轉不靈遽行倒閉店東經理現均寄押法庭致無人出而料理警廳告示原限三日結束屆時贖户聚集數百人將該質大門衝倒警廳聞訊當　刁督察員率領武裝衛隊趕至極力向贖户勸導始分頭而散現由胡廳長曁四署閻署長各墊洋一百元代爲清理藉平風潮 
[杭州快信]  
　　省敎育會定九月三日開評議會提議事件（一）全國敎育會聯合會代表（一）敎育部學制會議代表（一）全浙敎育會聯合會代表（一）江浙敎育協進會代表（一）會長問題（一）夜學校繼續辦理事件 
　　汪精衛前日來杭謁盧沈面談一切此問學界擬在省敎育會敦請講演第汪昨已返滬 
　　杭總商會新選會董宓廷芳倪幼亭函請辭職將以得票次多之嚴少由顧竹溪兩君遞補一日出席互選會長 
　　杭縣律師公會凖九月十日開大會推舉全國司法會議代表二人並分配各會員提議案件 
　　旅杭赤城公會今午後改選會長聞已决定推省議會副議長杜棣華當選 
　　嵊縣水災急賑會除演劇助賑外並函省内外各機關一體捐助集資頗厚即日推派妥員馳赴災區散賑 
　　紹屬諸嵊新三邑土匪蔓延盧督辦已派軍隊剿辦明日出發該管警備二區統帶常榮清三營管帶王金聲前日晋省請示機要昨先回防佈置一切 
　　臨浦乾泰各米行續請給發赴台運米護照昨奉指令台屬現有水災給照應從緩議 
[南京快信]  
　　省議員張葆培等昨電韓省長質詢太湖局挪抵省欵略云太湖工程挪用存典省欵業由國會秦議員錫圭等眞電查詢頃見報載省公署寒電復開該局以存典省欵向吳縣典業銀行指抵數萬正欵並未挪動云云查指抵省欵何異挪動正欵且以現欵指抵現欵應用不挪而動欵何以存今湖局財廳公然句串抵借而額數息金又隠秘不宣似此私擅訂約濫支省欵凡我同人詎能承認應請撤銷違法契約或將契約内容詳晰宣布以釋疑慮而資審究省議員張葆培狄梁孫黄申錫葉理封黄端履朱世瑾陳同倫盛元音俞祖望陸秉淵謝同福豔 
　　蘇皖鄂贛四省聯防會議定九月一日在軍署開會皖鄂代表昨已到寗 
　　豫匪勢頗猖獗齊督昨電陳鎭守使飛派得力軍隊在蘇豫毘連交界截剿勿使竄入蘇境 
　　齊督昨接贛州趙文濬來電報告贛南軍情略稱文濬率執法處全部庚日至吉安灰日由吉安出發元日抵贛城當與周師長馮旅長接洽知沈軍已於前數日進至大庾楊旅張旅進至信豐安遠贛城秩序完全恢復人民照常營業周師馮旅遵照總司令迭次訓令以全力維持地方因之與本地紳民感情甚洽所部軍隊軍紀風紀甚好各界安然毫無驚惶之狀戰後景象如此殊爲難得文濬所部暫駐贛城藉資鎭攝現在贛東各縣秩序已漸次恢復原狀據報地面尙稱安謐竄往三南之敵因我軍追逐及閩軍逼迫其側多棄械四散贛南善後事繁此後惟希隨時電示敎言以匡不逮 
　　駐鎭第十九師師長楊春普請給假兩星期回籍葬親該師例行事件由該師參謀長趙福海代折代行齊督批令照准 
　　各縣十一年忙漕現已開徵財廳令各縣知事先指撥三成解交就近金庫以濟要需 
　　兩長呈請徐州開闢商埠部復卽提閣議 
　　無錫知事趙汝梅迭被控告省令蘇常王道尹查辦 
　　常熟水利研究會主任丁祖蔭呈兩長稱南夾築壩呈准規劃水利增籌經費一案請飭沙田局尅日呈復早爲備案以定人心 
地方通信 
[松江]  
　　省委查勘海塘韓省長因據松江各法團及金山衛士紳電陳金山嘴海塘爲兩次颶風毁損請即派委搶修等情業已飭派盧委員來松勘查故縣署亦派法警吳根壽隨同前往藉資照料 
　　國校添設幼稚班松市第十三國民學校於本學年始添設幼穉班即爲他日升入國民校之階梯聞來學兒童已有二十餘人 
[蘇州]  
　　總商會新會長就職詳記總商會新選正副會長貝哉安季小松於二十八日就職略情已紀昨報兹悉是日上午十時各會董先後蒞止振鈴開會由舊會長龐天笙將關防文卷等件移交新會長接收次由貝季正副會長宣述就職意旨並由會董潘子起提議推定常任駐會辦事員以免曠廢會務公决是項議案在常會期再行討論旋即午餐下午一時再入席會議議定仍以星期二爲常會期次公推尤鼎甫濟濟之王勝之吳卓人王介安程彞卿劉正康程幹卿八人爲特别會董並舉徐性伯沈束璋爲監盤查賬員會同會計會董查核結算以清手續其餘例行各案均由會長分别核議付衆公决施行議畢散會 
　　蘇經絲廠增工資蘇經絲廠女工李楊氏等因生活程度日高工資所入不敷衣食特於二十八日上午聯合該廠男女工人環集該廠經理辦公處要求每工增加工資大洋五分即經汪心支經理與各職員磋商之下當衆發表每工准予酌加工資大洋二分各工人遂即繼續工作云 
[無錫]  
　　飭查趙知事控案無錫縣知事趙汝梅迭次被人控告近又有公民胡介昌高炎赴省呈控韓省長已訓令蘇常道尹飭查具覆王道尹奉令後已派某科員來錫密查矣 
[鎭江]  
　　時疫醫院開幕鎭地疫癘盛行死亡相繼現由朱于兩紳特捐鉅欵在南馬路組織鎭江時疫醫院業於前日開幕云 
　　廳委赴句容公幹財政廳長委徐淦赴句容縣守催交代並提解存欵該委業於二十七日抵句暫駐行旌即與該縣知事接洽一切云 
[揚州]  
　　義敎期成會年會紀江都義務敎育期成支會於二十七日下午在左衛五師附屬學校開第二屆年會適因天雨會員出席者祇數十人由副會長任誠主席（一）報告上年因水災年荒幹事不完全官廳不互助致會務不克進行（二）公决修改會章（三）正會長盧殿虎常務幹事沈少希調查部主任朱康侯函請辭職公决留盧沈去朱（四）公舉縣視舉張少虹任調查部幹事五師主事陳蘭舫任編輯部幹事符天游任演講部幹事勸學所任會計庶務兩部幹事葉副會長兼任書記部幹事（五）提議事項甲·總會徵集關於地方組織經濟審查會及清理敎育欵産委員會意見案乙·建議縣署請籌辦師範講習所養成師資案丙·建議縣署請恢復勸學所董事會案丁·建議縣署請令勸學所繼續調查各市鄕兒童案「以上均全體通過」（六）籌畫經費進行已經建議各案甲·食岸鹽引捐乙·柴捐丙·茶捐丁·錫箔捐戊·豆麥捐己·菸酒捐新提整頓之各案甲·整頓田租雜捐乙·開源醬缸捐果蛋捐煤炭捐竹木捐丙·移撥契附稅滯納罰金修志經費保衞團經費「以上經全體議决次第進行」 
　　破獲萬年橋刦案贓盜儀徵西門外萬年橋楊姓布店突於八月二十日即陰曆六月二十八夜九點鐘後突來盜匪十餘人搶去布疋衣服多種並將店夥姚姓用木棍打傷次晨有盜三人各携布包一個行經十二圩頭尾橋地方經緝私營西卡兵士查見旋見續來盜黨數人恐衆寡不敵祗將包袱三個奪下回營報告由方營長備文送縣存案至二十五日則陰曆七月初三始在十二圩緝獲此案盜匪趙龍當由圩警協同縣差押解至縣訊明口供並供出同黨李老四王雙林抄出贓證多件二十七日一併由圩解縣歸案訊辦矣 
[南通]  
　　建築市塲消息通地自拆卸城垣後本擬賡續建築新市塲嗣因台營官地局方面未經議商妥洽因此延未興工現由縣自治會長張孝若催請台營局委派張以誠來通會同該會工程股員分段勘測共計地積三百餘畝應繳價三千餘元刻已通知原有各舖户趕緊報領執照俾使早日興工 
[徐州]  
　　道路支會成立中華道路建設協會徐州支會二十七日下午三時假銅山縣敎育會開成立會各界人士入會者爲數不少惟以天氣炎熱到者不多當經推舉職員討論簡章至四時半始散會 
　　欵産處選出正副董銅山地方公欵公産處正副董趙品成張壽𦣞雖無絶對不合處而亦不甚滿人意二十六日開會改選一方面維持舊董一方面主張人選兩方相持不下直至下午七時一方議步始將趙正張副選出數十日糾紛一旦解决矣 
[湖州]  
　　感化所久未成立吳興貧民習藝所自去年六月末日停辦後當時地方士紳即議組設感化所以資收容無業貧民擬具章程計畫書呈由縣署核轉照准在案並奉准即將習藝所原有指撥經費移爲感化所各項經費之用不足則由某某等紳擔任籌補當即推定韋文白爲籌備主任期限半年開辦其計畫中聞有收容人民除特聘專門藝師敎以應用工藝外另請國文算術敎員授以相當書算以資各有自謀生活之本能詎籌備期滿後先以内部裝修未經完妥展至夏曆新年開辦及期又以新年令節二人休息致未完工爲詞再遲一月必能開辦云云迨至下月適有召集縣議會之令則謂感化所各項經費祇須經過縣議會追認手續後即可成立不意縣會自調查而選舉而召集而議長發生種種障碍遲至六月召集七月正式開會今則縣會之期已滿而感化所依然未經成立外間頗有訾議云 
　　絲市近訊本年絲市惟出新絲時略有交易開價每日兩六十三元至六十元不一月即漲至七十餘元當時各綢廠以絲價昻貴與綢價不相符合織成綢疋不但無利可餘且須虧蝕血本計算不通故皆不敢收買並且洋莊亦無甚交易市面即見疲軟價格因亦步跌　來本地各綢廠以綢市可望活動間有動辦者而潯震兩帮亦略有銷胃因又回漲至七十元矣 
[金華]  
　　金華水災乞振電上海申報館轉各慈善團公鑒此次金屬風災水災異常奇重八月六日夜間九時後風雨交作至次日越甚狂風暴雨迄夜不休是夜即漲大水平地水深丈餘至八日下午始退越五日即陰曆六月二十日又連日風雨交作次日復漲大水較前約高四五尺五日之内連遭兩次大水田廬人畜漂没無算道路橋樑冲壞難計有合家死亡者有全村覆没者有高踞屋頂隨波浮沉者有抱掛樹枝呼數晝夜者屍横溪口人滿山頭死者已矣如生者何新榖之登場者　被洪水漂流其未登場者盡被沙泥淤没大熟旣顆粒無收後熟又一網打盡出則塗泥没脛入則牆壁無存濕氣侵蒸飢寒交迫流亡之禍固所難免瘟疫之患即在將來函電告災諒已山積恩膏立沛望切雲霓但急振固解倒懸善後宜籌良策敝會同人身在災區見聞較確雖各團體各慈善家互相捐助拯濟目前然杯水車薪於事無濟謹據實情爲民呼籲仰祈各慈善團胞與爲懷迅賜仁粟義漿以拯災黎而免失所不勝盼禱之至金華律師公會宥叩 
[嘉興]  
　　最近風雨之損失本月中旬大雨後農産物已損失不少詎二十八日黎明時又降大雨直至下午五時稍止入晚十時許又復風雨交加河水驟漲三尺餘低鄉田畝趕緊築堤捍禦早秈正在結實亦因受濕發芽市上米價因卽高起二角貧民大起恐慌云 
　　商會評議會成立總商會近以每屆舉行會董臨時會出席人數不多業經特會議决組織評議會在本屆改選職員以前凡有理處商人爭議事件均由評議會討論處理並舉張樹源等七人爲評議員昨已成立 
雜評一 
[百不暇問之政府四軍閥（默）]  
　　今日之政府事事不暇問而今日之軍閥勢力萬能宜若事事可問矣然而究其内容自身之事亦無力自顧其苦痛正與政府同也粤陳雖戰勝然善後之結束尙無辦法奉張雖志切復仇然内部之意見尚難消弭洛吳雖有包舉全國之氣概然軍事上之指揮亦不能如願意外之困難又多陜局未穏固而汴匪之勢又盛援川未得手而湘警之告又見是今日之有勢力者表面雖皆武力萬能而實際上萬能之武力亦必爲武力所困自身且有不暇兼顧之苦境矣自身之事不暇顧而能顧自身以外之事未之有也然則今日之軍閥雖意氣甚盛其實不暇問人亦與毫無能力之政府等耳特政府之百不暇問已顯然共見而已 
 
 

Page 12

 
 
   
 
 

Page 13

 
 
本埠新聞 
[各團體籌備歡迎孫中山再誌]  
　　本埠各團體歡迎孫中山籌備處昨日在貴州路開第三次委員會到者委員李鎧穆志英鄧嘉縉童理璋司徒俠海十餘人外又有各團體來會接洽代表首由交際科報告有浙江路侯仲咸欲以個人名義加入歡迎衆否决因該會聲明係各團體組織次由文牘科報告委員共二十一人每日到者十餘人事務繁忙不敷辦公務請各委員准時到會復由總務科報告加入各團體（一）上海商業友誼社代表傅秩民（二）中華女子公學代表朱逹權（三）紹興旅滬公學代表朱堯臣擔任童子軍（四）愛羣學社代表蕭晋蕃（五）中華愛國工藝社代表周德厚（六）安徽旅滬公學代表李維强（七）北山西路商界聯合會代表張振遠（八）上海遠東公學來函加入末由會計科報告用費不敷請各團體從速繳納認捐又聲明不向外界募捐倘有假借名義者查出重究云云 
[周自齊董康臨行狀况]  
　　昨日上午十時周自齊董康在新關碼頭乘坐昌興公司小火輪出發時送行者甚多如上海造幣廠長薩福懋·前總商會長聶雲台·海關監督姚煜·滬杭寗路局任筱珊·滬海道尹王賡廷等三十餘人周自齊與董康皆身穿府綢西服立甲板上後立者爲北京東陸銀行經理姚仲瑜及董康之繙譯梁雲山當船啓椗時周自齊董康向送行者一鞠躬時碼頭鐡栅外欲入内送行者甚衆西捕以若輩無派司故不許入内後見小輪已開乃悵然四散 
[太平洋商業會議日程]  
　　火努魯魯舉行大太平洋商業會議我國派員出席已誌前報兹大太平洋聯合會致函本埠總商會云敬啓者大太平洋商業會議一案前經備函奉達當邀青鑒兹以開會日期業已訂定爰將議事日程單隨函附陳即希察閱並望貴總商會就會員之中選才能最著者代表到會查該日程單係由吾美商務部·國務部·財政部·曁美國商會之領袖職員會商妥洽始行規定然後分送舊金山商會及太平洋區域之各商會此次華盛頓會議所有太平洋名國預會代表對於該日程單亦曾相予助成並經保證以各該本國政府會將一致參加至於正式請柬當由敝國國務部分致太平洋各國政府而敝會則從事於通知各洲各國商會邀請代表兹悉舊金山商會會長亞力山大君聯合太平洋岸各商會組織代表團計三十五人均係海岸沿綫銀行商界之領袖又商務部曁其他各部均將委員列席即全美之商業鉅子亦有代表參預今美國及太平洋各處代表全數預限百五十人俾訂交之後周旋之餘以羣策羣力之精神求太平洋上各種人民商業關係之密切若此則代表人數雖云無多然功效之偉無復上矣下次郵期當將敝會最近發刋之報寄請台覽該報於此次會議情形紀述頗詳至祈貴會推選國内領袖人物凖期赴會裨益不淺倘以寄寓敝處者派充代表列席會議則該員於國内情形必多隔膜斷不能若專派人員所知之悉或以該員道出敝處率爾奉委本非領袖事屬偶然欲成就最良之結果不亦難乎凡此均非所宜敝會所期望深切者在得太平洋上銀行商界之眞正領袖薈萃一堂共圖進行竊信貴會必有以見助也正式請柬當於適宜之時交郵寄上倘蒙貴會將所擬派充代表之台銜先行見示當於請柬之上逐一塡明合併附達順頌公綏 
　　「第一次太平洋商業會議節目」（在火努魯魯）（十月二十五日）開幕「各國對於太平洋商業問題之重要」每國一人演說（二十六日）交通及運輸問題一·報告現在海底電綫及無綫電臺諸設備提議改良或添置以應現時之需要二·關於印刷事業諸問題（甲）規定較廉價格（乙）明定責任（丙）給與種種便利三·研究現有商業航路及新商業航路之發展四·自由商業地點及自由商港之需要（二十七日）發展及保存天然富源問題一·補救太平洋漁業必須採用之方法二·發展太平洋燃料來源以便他日擴張實業及運輸之用三·研究預防世界米糖短少之恐慌（三十日）金融及投資問題一·免除兌滙困難之方法二·統一兌滙票據·及其他商業文契辦法之需要三·在太平洋各地購貨信用之條件（以助國外貿易）四·商業契據標準之規定及貿易信用之保證（三十一日）太平洋各地之國際關係一·商業上發生誤會時之仲裁二·與太平洋問題有關係各國通力合作之必要三·特别委員會之報告四·將議决各案提交各國立法機關請求通過之决定「附宴會游覽日期」（十月二十四日星期二）全日（碼頭歡迎）（二十五日星期三）朝午晚三時（二十六日星期四）同上（二十七日星期五）同上（二十八日星期六）全日（二十九日星期日）禮拜或休息（三十日星期一）朝午晚三時（三十一日星期二）上午行閉幕式下午隨意游覽自十一月一日至六日悉爲游覽時期七日宴會八日回國云 
[總商會籌議招待美賓]  
　　定九月二日會議辦法 
　　美國商務次長等將來華考查貿易各方面已籌議招待昨日本埠總商會特致書各交際會董定於九月二日齊集會議以憑决定招待佈置原函云逕啓者奉農商部訓令准外交部轉據駐京美公使照稱美國商部次長柯斯敦偕同隨員及研究家共十人前來遠東考查貿易改進情形約於本年八月二十二日以後九月十五日以前可抵中國天津烟台上海廣州各通商口岸俟該次長及同行人員到時仰妥爲接待等因兹查美國商部次長等到華之期已近應如何接待自須預備兹訂於九月二日（星期六）下午五時邀集會議務祈大駕屆時蒞會以便酌定無任企盼云云 
[美政治學者加納博士將來滬]  
　　江蘇省敎育會頃接美國紐約特約通訊員吳君之椿於七月三十日由紐約來函述素負國際盛名之政治學者加納博士（Dr.　J.　W.　Garner）近應印度哲學家太谷兒講座之聘赴印講學便道來華在各大都會演講兹將羅家倫君之介紹詞及吳君通訊分録於下 
　　羅君之介紹詞近來中國政治憲法上的問題愈迫不及待的候着解决國民的幸福與國家的基礎都和這些問題解决很有關係近年國内講學之風大開但是所講的多係遼闊的理論問題對於具體的·專門的·實際的政治社會問題談到的極少所以我對於加納先生的來中國極表歡迎因爲他不但是有很高尙思想的學者而且是眞懂得政治法律的内容之組織與運用的人因爲他是專門家懂得其中的技術加氏應印度加爾克大大學印度哲學家太谷兒所設講座之聘路過中國擬停留上海南京天津北京幾個大都會約一個半月友人吳之椿兄和他商量請他在所到的都會爲國人演講已經由他慨然允許現在特請吳君將他的事跡寫點出來爲國人作介紹吳君是他很好的學生所以我又鄭重介紹吳君的介紹加納先生恐不能久留中國的問題也不是外國學者所能代爲解决的所以如何能利用加氏專門知識如何能以很短時間獲很大的益處那在乎國人的理解力推斷力與鑒定力了還有一件可以爲國人報告的事就是英國還有一位極著名的學者皮爾德先生於今年年底能到中國來皮氏爲以前哥崙比亞大學的敎授現在紐約新學院的敎授其在此邦學術界的貢獻和聲望和加氏一般而且思想非常澈底也是一位有國際名譽的學者加氏之最著者爲政治及國際法皮氏之最著者爲經濟歷史及憲法皮先生寫信給我說他能在中國留一年實在是關於學術界很難得的事政治社會方面也必定能得他許多益處我當另有文字介紹皮爾德先生我想國人一定能相信我們不是隨便介紹兩位平常的大學敎授乃是介紹兩位國際的學者能以實在的專門知識供給中國的人羅家倫識於普林斯敦大學院十一年八月二日（未完） 
[濬浦局事改歸港務局之反響]  
　　參衆兩院上海議員姚文枬泰錫圭爲上海濬浦局將善後養工事務改歸港務局接辦有碍行政主權曾經分函國務院各部總次長各署局總裁督辦等請爲愼重攷慮切勿輕付閣議並請將聯席會議議定辦法詳晰覆示俾紓杞憂等情並將原涵抄寄本邑各紳董察閱以資研討兹將原函照録如左敬啓者上海濬浦局暫行章程種種不合經文枬錫圭曁在滬同人李君锺珏黄君炎培穆君湘瑤秦君錫田等於本年一月間公呈院部請速廢止嗣於三月間接奉内務部函覆略謂濬浦局暫行章程喪權遺害本部早經廢止等語仰見政府力挽國權俯順民情之至意感佩莫名比以國會召集重來都下開中央主管各部署曾因此事特開聯席會議擬即取消濬浦局而組織港務局所有濬浦局善後養工事務仍由港務局接辦至港務行政事項在滬洋商商會及其他外國航商公會·英法兩市政團體均得選派代表參預文枬錫圭對於前項辦法竊有不勝其惶惑者查濬浦局設立之始雖有外交關係但原約訂明之義務在我久已履行今之取銷有充分之理無所用其瞻顧文枬錫圭竊以取銷濬浦局組織港務局宜斷然分爲兩事切不可移花接木致貽無窮之轇轕至港務局之組織旣係由我主動關於該局行政事宜絶對不宜有外人參預若爲集思廣益起見儘可另籌妥善辦法文枬錫圭忝爲國民代表謹本愛國微忱爲攄管見敬祈涵鑒愼重考慮切勿輕付閣議並將議定辦法詳晰覆示俾紓杞憂曷勝感禱至關於組織港務局一節文枬錫圭與在滬同人曾一再條陳意見詳見分致各部公函及外交部通商司周司長節略現已彚刋成編兹并檢呈一册至希垂察專陳敬頌政綏 
[蘇督長覆寳山各公團電]  
　　爲瑞安輪船失事事 
　　瑞安輪船失事經寳山各公團代表叙述詳情電請督省兩長分别獎懲兹得兩長復電云上海吳淞商埠市政籌備處事務所轉袁觀瀾先生大鑒文代電悉查瑞安輪船遭風沉没前據寳山縣馮知事呈報當經省署指令將訊辦該船司機及辦理善後各情形具報在案兹承詳叙該輪失事情形是該船長以失修之船冒險開駛中間經過崇沙宜停不停已屬不合復於瀕危之際船員相率爭先取用救命衣圈置船客性命於不顧尤屬荒謬自應嚴辦以儆將來至水警巡輪聞警不救忍令多數生命呼號沉溺不獨有辜職守抑且毫無天良已分别電令滬海道尹·水警廳長·迅速查明妥籌善後並擬具懲罰辦法呈候核奪顧營長培恩身率兵士人水奮救實屬見義勇爲深堪嘉許應另電松滬護軍使轉令嘉獎除分咨部處關於以後行輪嚴加取締曁分電外特此布復並希轉達代表諸君爲荷齊燮元韓國鈞宥印 
[蔡廷幹今晨抵滬]  
　　修改稅則委員會主任蔡廷幹君晋京報告稅則會一切經過情形現已完畢昨電稅則會准二十八日由京啓程轉乘滬寗路夜快車於今晨六時五十分抵北站云 
[閘北各團體今日開聯席會議]  
　　磋商水電廠商辦問題 
　　閘北地方自治籌備會爲籌商水電收歸商辦事昨特致函閘北各團體召集各團體會議函云本會前因閘北官辦水料不良市民所受痛苦如入枯井頻年呼籲迄無辦法不得已邀集地方公團共同先行發起組織商辦閘北水電公司籌備處俾市民有改良擴充之希望爲遵照法律之進行豈知陰謀有人尙思破壞爲鬼爲祟至再至三痛定思痛防不勝防亟應籌謀對付方法以免全市居民遭此茶毒兹定於陽曆八月三十日下午四時在寳山路中敝會開各團體聯席會議屆時務請貴處推派代表出席共同討論進行辦法云 
[章太炎儆告上海民黨書]  
　　曹錕遣其旅長孫岳至上海其人以同盟會黨員資格爲曹氏游說得孫洪伊爲先容以是與中山周旋民黨之門無弗走也造膝密談外人所不能深曉或云擬選中山爲大總統曹錕爲副總統大總統出洋歷聘副總統代之而孫洪伊爲國務總理閣員名單則以二孫黨人分配事非親見不敢謂其必然然自孫岳之來上海民黨日與宴游未有出一言以排擊者其平日感槩之氣莫不化爲和平摧剛爲柔果何爲者此不能無疑者一也法統維持會諾議員昔以中山爲護法大總統牢執不移誠爲偏宕然其反對北京國會則天下之公言自孫岳之來而法統維持會漸以凌替其議員亦取中山進止不敢自專飾其言曰奮鬭變其詞曰自由集會假令其意實然何不於孫岳未來時行之乃於孫岳來後行之耶此不能無疑者二也由此觀之南來條件雖未可知而孫曹提携之說與招撫民黨之事實已有其端倪矣曹錕爲督軍團叛亂之首其部曲又皆殘暴南國之人楊度夏壽田諸帝制犯匿其幕中乘時爲變視段祺瑞張作霖所爲有過之矣然中山之與段張連也猶藉曰徐世昌在欲與對抗不得不取犄角之形且是時己未失勢於段張猶爲平等之交也今者與曹錕連所反對者云何所以自處者又云何若云以報復陳炯明故不得不忍辱圖之陳之通吳固人情所不與尤而效之其何以使陳伏罪夫顚沛之餘至於喪節失守睚眦之怨至於倒行逆施此常人所恒有不能以豪傑闊達之度相責也中山爲是猶有可矜也上海一隅中山義故最多其間本非民黨者什有三四而耆舊亦尙不少昔孫段之相連也段氏所遣使人其驕蹇猶不若是甚中山部黨視之亦未至如上國册封之使也今而如是非獨爲中山部黨羞亦爲南方民黨全體羞鄙人聞之心腹支結者絫日直其走謁不得不少伸正氣訶以蔣𠏉聲色俱厲終以不能擊碎豎子腦袋爲恨然斯事也豈𠏉也所能獨任哉彼其來也實孫洪伊爲之中詗孫洪伊本非南人亦非民黨前者孫陳戰起洪伊即電促北伐軍回粤赴救此非亟於中山其實欲爲江西解圍北伐軍誤墮其術致南昌垂得而棄之李烈鈞杖順之師奔竄無地長江流域防禦外侮之略於此而終洪伊爲曹吳謀亦忠矣他日雖南方爲沼民黨作俘於彼固無毫末之損也爲民黨者徒以小小挫敗喪其平生甘與督軍團禍首提携而不恥不思民黨實力本微唯以氣節名譽起人信仰氣節名譽之不恤民黨豈有容身之地斯眞所謂自殺者矣余於中山敗時即與人言處敗者宜鎭定北伐軍回粤必無勝理唯留贛進攻可以得志今吉安不日可拔乘民氣之激昻直陳蔡之潰亂徑下南昌當非難事夫事之濟否在乎得地不在乎小信小忠若少一惶擾爲洪伊之言所中他口無一片土或反將乞哀於北則大孫黨必爲小孫黨所吸收聞者猶不肯信以今觀之吾言殆不幸而中矣夫其平日持論動以盛氣加人駡益友社排政學會抉　瑕疵如此其厲也而於六省將帥惟有記人之過忘人之功少有嫌疑即以降北通敵相詬深文巧詆又如此其甚也猶不能以此施之眞作間諜明示招撫之人且聞一二耆舊之言亦頗怵心於孫洪伊矣甘言浸潤竟不得不入其調中則吾言眞不幸而中矣雖然外人所見者形式也當局所知者條件也形式已壞不可復修條件未行猶可力拒誠能拒之如日月之食何損於明此不能不爲諸君儆告者也當知余作此書所以哀矜回類激厲南士而非有所詆譏能聽吾言庶幾足以自立若不求其實以吾爲惡聲於己則文過號召少不更事不負責任之人作爲讕言以相抵拒則亦聽之全國之公評而已章炳麟頓首 
 
 

Page 14

 
 
[國憲講演會定期舉行] 九月十一日 
　　八團體國是會議國憲草議委員會自將國憲草定後尙擬開一國憲演講會敦請章太炎張君勱主講會場業已得總商會之許可已定期於九月十一日（星期日）舉行該會極盼商學界前往聽講藉得明其所以昨經該會幹事趕印單張凖備在會場分發云 
[公共租界重定北區地價表（六續）]  
地皮號數　　每畝價值　　地皮號數　　每畝價值 
972A　　21000　　973　　21000 
974　　　21500　　975　　9000 
976　　　　8000　　977　　9000 
978　　　　7000　　978A　7000 
978B　　　6500　　979　　9500 
980　　　　5500　　981　　7000 
983　　　　7000　　984　　7000 
990　　　　10000　1001　50000 
1002　　　50000　1003　55000 
1005　　　65000　1006　65000 
1007　　　65000　1009　65000　　 
1010　　　55000　1010A37000 
1011　　　37000　1012　37000 
1013　　　38000　1013A38000 
1014　　　40000　1015　42000 
1015A　　45000　1016　50000 
1017　　　48000　1017A31000 
1017B　　29000　1017C37000 
1018　　　48000　1019　44000 
1020　　　40000　1021　35000 
1023　　　31000　1024　28000 
1025　　　３３０００　１０２６　３５０００ 
１０２７　　　３６０００　１０２８　３７０００ 
１０２９　　　２５０００　１０３０　２５０００ 
１０３１　　　２５０００　１０３２　２７０００ 
１０３３　　　２９０００　１０３５　２７０００ 
１０３６　　　２３０００　１０３７　１７０００ 
１０３９　　　１７０００　１０４０　１７０００ 
１０４１　　　１９０００　１０４２　２００００ 
１０４３　　　１５０００　１０４４　１９０００ 
１０４５　　　２２０００　１０４６　３４０００ 
１０４８　　　３００００　１０５２　２００００ 
１０５３　　　２６０００　１０５４　２８０００ 
１０５８　　　２７０００　１０５９　３５０００ 
１０６１　　　２７０００　１０６２　４００００ 
１０６３　　　３００００　１０６４　２９０００ 
１０６５　　　２５０００　１０６６　２５０００ 
１０６７　　　２６０００　１０６８　２６０００ 
１０７０　　　２５０００　１０７１　２５０００ 
１０７２　　　２３０００　１０７３　２２０００ 
１０７４　　　１７０００　１０７５　１４０００ 
１０７６　　　１４０００　１０７７　１３０００ 
１０７８　　　１００００　１０７８Ａ１００００ 
１０７８Ｂ　　１００００　１０７８Ｃ１００００ 
１０７８Ｄ　　１００００　１０７８Ｅ１３０００ 
１０７９　　　２３０００　１０８０　１１０００ 
１０８１　　　１６０００　１０８２　１７０００ 
１０８６　　　１３５００　１０８７　１２５００ 
１０８８　　　１３０００　１０８９　１２０００ 
１０９０　　　　８０００　１０９０Ａ１２５００ 
１０９２　　　１２０００　１０９３　１３０００ 
１０９４　　　２１０００　１０９５　２２０００ 
１０９６　　　１８５００　１０９７　２００００ 
１０９８　　　１２０００　１１００　１３０００ 
１１０５　　　１２０００　１１０７　１３０００ 
１１０８　　　１３５００　１１１０　１２０００ 
１１１３　　　１３５００　１１１４　１５０００ 
１１１５　　　１１０００　１１１６　１１５００ 
１１１７　　　１１５００　１１１８　１１０００ 
１１１９　　　１０５００　１１２０　１１０００ 
１１２５　　　１３０００　１１２８　１５０００ 
１１３０　　　１２０００　１１３１　１１０００ 
１１３２　　　２００００　１１３３　１９０００ 
１１３５　　　１０５００　１１３６　１４０００ 
１１５０　　　１５０００　１１５３　１５０００ 
１１５４　　　１６０００　１１５５　　９０００ 
１１５６　　　　９０００　１１５９　　８５００ 
１１６０　　　　８０００　１１６１　１００００ 
１１６２　　　１００００　１１６３　　７０００ 
１１６４　　　　６５００　１１６５　　９０００ 
１１６６　　　　６５００　１１６８　　７５００ 
１１６９　　　　８０００　１１７０　１１０００ 
１１７１　　　１３０００　１１７２　１２０００ 
１１７３　　　　９０００　１１７４　１００００ 
１１７５　　　１００００　１１７６　１００００ 
１１７７　　　　６５００　１１７８　　６０００ 
１１７９　　　１０５００　１１８０　　６５００ 
１１８１　　　１１０００　１１８２　　７０００（完） 
[友華銀行滙市報告]  
　　昨日友華銀行匯市報告云二十八日倫敦大條銀價近遠期俱縮一二五紐約銀價縮至六角九分六二五倫敦紐約間匯價爲四元四角五分七五今日此間各國掛牌匯價僅美金縮至七十七元佛郎至一千零十枚上午市况穏定英鎊成交價近期三先令五便士六二五遠期三先令五便士六八七五美金成交價近期七十七元五角遠期七十七元六角二分半午餐後照此價格購進售出俱有而以購進者爲多下午市况微平英鎊遠期成交價縮至三先令五便士六二五美金遠期成交價縮至七十七元五角六分二五至收盤時市况復回堅照此價售出者頗多惟今日市况就通體論可稱岑寂實在交易旣少而投機家復無意做大宗交易銀行定價英鎊匯票三先令六便士半美金匯票七十九元佛郎匯票一千零五十枚昨日倫敦銀市歐陸稍有售出市况穏定紐約市况堅定購進多照掛牌價格 
[五金業困疲之原因]  
　　五金業本爲進口業中最穏而利厚者故數年前各家每年盈餘多至數十萬惟今年則大爲减色其所以致如此呆滯不動實有二大原因一因去路停滯如春間受奉直大戰百業停頓五金關於實業故因之阻碍繼則各地不靖客帮不敢辦貨更加去歲交易所風潮後銀根大緊間接所受影響亦大復因外貨往日遲不裝船今見中國市面日疲恐定貨者不肯出貨故連續裝來甚至有四五年前之貨亦已裝來故更覺滯呆且外人商業手段敏捷五金業中吃虧頗屬不少日内略有消路者祗有天津一埠最近大和洋行有五釐七釐分半之四八鋼版數十噸售去惟别家仍頗平淡故目下該業公會已在互相設法補救云 
[上海商業市况彚録]  
　　金融 
　　昨日午前銀幣市價爲七錢二分三釐七五較上日前市大二五下午因略有出口故收盤高至七錢二分四釐一二五較上日大七毫半 
　　銀拆午前爲八分午後因有某銀行烊去大條以致市上現銀存底頗爲豐富故收盤價爲六分比上日小二分匯豐銀行收欵八十萬兩其餘各行約四十萬兩云 
　　昨日現洋稍有進出交通銀行南京來洋五萬元中國銀行杭州來洋十六萬元無錫來洋三萬元又去寗波洋二萬元本街各錢莊裝至厦門洋十萬元現銀大條未有進出滙豐銀行囑北市泰亨源等銀爐熔去大條六十條各銀行進出倉更頗清淡祗有中國銀行進倉洋十萬元麥加利銀行進倉銀八萬兩住友銀行進倉洋二萬元其他各銀行均未進出 
　　昨晚止中外各銀行共計存現銀三千九百七十兩現洋三千五百五十三萬元大條四千三百六十條 
　　公債票 
　　近因交易所交割期届故公債行市極形情淡昨日金融公債現貨極少售開價爲四十五元六角期貨九月份交易亦稀開盤甚疲旋稍好起結果較前日好起五分計四十五元八角整理六釐現貨開盤三十五元旋好起二角較前日市好四角期貨九月份三十五元三角價亦進步昨日公債交易雖少市面頗有起色餘票償還短期八釐價二十九元八角整理七釐四十一元均平穏云 
　　國内滙兌 
　　昨（二十九日）各匯來電價格略有上落計京津洋匯均縮二元銀匯則各無變動北京公砝爲一千零四十六兩銀元爲一千零一元天津行化爲一千零五十四兩銀元與申洋相同烟台銀兩低二錢五分爲一千零四十三兩七錢五分銀元遜去三元爲一千零五元安慶銀元降半元爲一千零六元半蕪湖銀元亦跌五角爲一千零六元漲高者計漢口洋例遞加七錢五分爲一千零三十三兩五錢銀元高五角爲一千零八五半宜昌宜平增三兩爲一千零三十七兩銀元不動仍爲一千零二十元九江南昌銀元各漲半元爲一千零八元五角重慶九七平銀升二兩五錢爲九百八十五兩銀元則仍與申洋相同其餘如蚌埠銀元仍爲一千零六元南京蘇州無錫常州揚州鎭江常熟等銀元仍爲一千零一元半徐州温州銀元各爲一千零五元宜興南通銀元各爲一千零二元清江海門銀元各爲一千零四元杭州寗波嘉興湖州紹興餘姚等銀元仍爲一千零三元蘭溪銀元爲一千零四元半福州銀元仍爲一千零十元厦門一千零八元成都九七平銀爲九百九十五兩萬縣九七平銀仍爲九百八十五兩成都萬縣二處銀元亦無增减仍與申洋相同云 
　　外幣 
　　連日來外匯異常清淡標金價格和平是以外幣亦無重要變化昨（二十九日）錢業做開行情計馬克跌一角買價爲二元五角香港票縮一釐買價爲一元零二分六釐英金票低一分買價爲七元九角七分其餘各羅卜千元新票仍買二兩九錢二百五十元票買一兩五百元老票買八兩五元至二十五元票買七兩五錢法郎買一角四分七釐新加坡元買九角花旗票買一元七角七分荷蘭票買六角七分各與前日市價相同毫無漲落云 
　　金市 
　　昨係星期二大條銀來電近遠期各縮一二五標金開盤三百零二兩三錢先令揭曉弗動美滙小二五東滙大二五標金最高至三百零二兩八錢最小至三百零一兩八錢後爲三百零二兩四錢收盤先令等市况初開與收市相仿其間堅疲不等銀行賣出九月份先令價三先令五辦士六二五至三先令五辦士六八七五又至三先令五辦士五六二五再至三先令五辦士六二五買價三先令五辦士七五至三先令五辦士八一二五又至三先令五辦士六八七五再至三先令五辦士七五又賣出九月份美匯價七十七元半至七十七元三七五又至七十七元半買進爲七十七元七五至七十七元六二五又至七十七元七五又賣出九月份東匯價六一七五至六一八七五又至六一六八七五買進六一半至六一五六二五午後標金開盤最小三百零二兩四錢先令仍然未動標金最高至三百零三兩一錢後至三百零二兩八錢收市先令各匯市况步軟銀行賣出九月份先令價三先令五辦士六八七五至三先令五辦士半買進三先令五辦士七五至三先令五辦士六二五又賣出九月份美滙價七十七元半至七十七元三七五買價七十七元六八七五至七十七元半又賣出九月份東匯價六一七五至六一八七五買價爲六一半至六一七五標金交易甚旺先令等交易成交者無幾綜計全市先令成交十萬鎊左右美匯十月份五萬元九月份五萬元東匯五萬元其餘祇有零星而已人心較堅大條銀或再繼縮標金不致有大跌之象云 
　　茶市 
　　昨日洋莊茶市珍眉轉趨堅硬屯溪貨到有二千餘箱其中色質兼優者極多故市上交易頗爲暢旺路莊大帮去路尙仍呆滯故各茶棧多有零星拆賣之思想昨日已由忠信昌茶棧拆出恒貞乾益兩帮售與同孚洋行均係蔴朱娥眉秀眉芽雨眉雨等貨扯盤尙不甚低針眉去路頗爲舒暢成交一百二十餘箱售盤二十七八兩較前雖不能見高然以目前情勢而論尙稱平穏秀眉因天祥同孚等行均多需要市面似有發展之象成交四百餘箱中低莊貨居其多數故售盤一二十兩不甚見高鳳眉由保昌洋行購進八十箱售盤三十三兩尙未見有何等起色云 
　　紗花 
　　棉紗昨日客帮交易仍少故標凖紗價亦跌近期小七八錢遠期小四五錢物品交易所昨已交割紗布交易所及取引所今日交割祗前市半日川帮買二十支寳塔現貨五十包又九月期五十包現貨照前盤期貨則略大七錢五分牛莊天津烟台廣東漢口蕪湖野鷄等帮共買本紗一二百包日紗一百餘包印紗未有售開公會小包更見寂靜僅寥寥一二十包雖三品紗電報無甚上落美花電報漲三十磅音而人心觀於時局之不穏咸未敢動辦也 
　　花衣本爲各紗廠原料值此新花將收前日本埠得雨數寸花田正苦旱涸忽逢好雨業此者無不預測豐收有料通花將來可小至二十六兩故標凖花價亦小二三錢市上通花交易亦稀惟湯淺買進新通花五百包西十一十二月送三泰廠價二十八兩七錢五分 
　　呌莊 
　　昨日星期二爲公平洋行拍賣各種疋頭之期共排列各貨三百件計一萬二千七百疋比較上届少五十七件二千八百三十二疋所拍市價互有增減大勢平平客帮交易仍推北帮稍多其餘咸不踴躍云 
[機製綢緞免稅之請願]  
　　中華國貨維持會昨日致公函於駐京王文典王介安兩會長云敬啓者絲織綢緞爲我江浙兩省著名之産祗以成於手工未能倣照機製洋式貨品完稅辦法以致稅重而成本大海禁一開銷路局於本國未能暢銷海外稍彌歷來鉅大之金錢外溢此猶限於定律商人固祇能陰引爲憾耳迺邇來改用電機仿織東西洋野鷄葛綢緞之鐡機出品明明確以機製仿造洋貨之品也然完稅納釐仍如其舊致不一年外貨綢緞得仍源源而來本國貨品漸復瘦削今春鐡機綢緞廠倒閉日聞夫謀國首重工商而工商之發達全賴物品之能否暢銷屆遠以機製仿造品而不能享機製仿造品完稅之辦法是商有謀國之志而執政無利商之誠也憶民國五六年間黎大總統在位時對於本會有益於商有利於國呈請靡不鼎力玉全今者隆輿重登天日再見爲特一致議决備具呈文五件公推兩會長爲全體請願代表懇即偕向府院部處鼎力請願俾全同人殷殷之喁而利綢商乞乞之望福音早匯全體同叩此上 
[紙烟捐收數之調查]  
　　截至六月止共收八十七萬六千餘元 
　　紙烟爲奢侈品中之消耗故各國課稅皆從苛重恃爲國家收入之大宗吾國向來放棄至去秋乃實行創辦設總局於上海爲時不久已爲中外屬目之一大稅源兹據調查中國現行紙烟捐分爲出廠捐與二五捐兩種出廠捐者就華製品製造出廠時收稅於滬津漢三處行之聞啓徵於去年十月算止本年六月底止共實收四十萬二千八百餘元内中收諸英美烟公司者計二十七萬八千元收諸南洋烟公司者計十萬零八千元餘則爲花旗興業及其他小公司所輸納二五捐者乃行銷内地之捐蓋值百抽二五者也啓徵於去年十一月算至本年六月底共實收四十萬五百元之譜内中收諸英美烟公司者計四十一萬三千六百七十餘元（内有七萬六千元經各常關收去故實收僅三十七萬七千有奇）收諸南洋公司者計四萬三千四百三十餘元餘則爲花旗大美及其他小公司所輸納此外漢口天津兩捐務處共收出廠捐七萬三千餘元（二五捐歸滬公司結算）是此項新捐爲期八九月實在收入爲八十七萬六千餘元 
[道路會執行董事會議紀]  
　　議决及報告共十案 
　　中華全國道路建設協會中於二十八號夕在青年會開第三次執行董事會議到會者有陳維新·鈕永建·陳勇三·吳山·謝介子·許副會長代表劉雲舫君等十一人會長郭秉文君與副會長許秋颿君因公晋京副會長史量才君因事未能列席均由代表暫請吳山君主席七時開會其議决及報告各案如下（一）洪景平君代表審查員洪伯言君吳仲裔君代表朱愷儔君報告决算案之詳細審查情形核對各種簿記單據均無差誤業經審查員協同總幹事及各經手員署名蓋章請衆公决衆無異議表决通過（二）審查員陳勇三·謝介子二君報告審查預算案結果照審查員核訂數目除職員仍照舊辦未便增加員數與津貼外均照審查之核定數目通過俟徵求後察看成績若何再行擴充會務另提臨時預算一致表决贊成（三）王正廷君委派代表提議本會宜亟籌備徵求大多數會員以利進行案陳維新君主張徵求事務繁重俟下次董委聯席會議再行討論籌備辦法衆贊成（四）吳山君提議本會加入巴黎萬國道路公會案以表示國民外交精神增高國際地位關於治路養路方面能得無限圖書文報之參考助本會進行之順利等由全體贊成加入（五）本會組織大綱與幹事部辦事細則兩案舉定陳君維新·鈕君永建·謝君介子·許副會長代表劉君雲舫·爲審查員·定今日禮拜三午十二時在青年會開審查會後下週提出會議公决（六）吳山君臨時提議公舉徐季龍君爲本會名譽顧問一致贊成表决通過陳維新鈕永建二君動議孫中山先生主張兵工築路政策與中國前途極有關係孫伯蘭君曾爲本會董事陳樹棠君所著「最新道路建築法」作序提倡對於治路養路有宏大籌畫兩位均應由本會敬懇爲名譽顧問以資督促而利進行全體鼓掌贊成表决通過公推徐季龍君徵求兩位同意後即備公函證書懇求惠允提倡（七）雲南演講員洪元亮君函請本會推舉唐繼堯君爲本會名譽董事唐夔賡君爲本會籌組雲南分會籌備主任均一致贊成表决通過（八）陳代表維新報告赴鄂豫籌組分會情形畢衆議由會備具公函致謝該處政軍敎商各界招待歡迎之盛意（九）吳總幹事報告美國各機器公司來函及各治路養路之機器圖本等件囑本會紹介於全國之各路局公司以求推銷而利進行等山衆請告各機器價目與書記謝君介子答覆照辦並求各該機器公司報告各機器價目與輸運等詳况（十）執行董事會議規則公推吳山君起草交付董事會審查十時散會 
[續誌藉端拆梢釀成命案]  
　　滬城應公祠路小木作主婦張陸氏之夥孫林泉與該氏親戚陳姓之養媳陳安卿有不規則行為遭趙阿三譚阿根等索詐去洋七元以致安卿羞忿吞服赤燐自盡送往上海醫院醫治無效於前日斃命趙譚等由警送往地方檢察廳訊押等情已誌昨報兹悉陳安卿之未婚夫陳大郎現在他處營生其姑陳某氏住在高行頭地方自聞安卿死耗正在追伊子來家以便稟請伸寃一面由地保據情投報地檢廳請騐車檢察長據稟後飭警往傳一干人證來案再核 
[汽車碾斃五歲男孩三誌]  
　　北火車站對而亨大合記汽車公司汽車夫戴維清司機不愼撞斃五歲之蘇州男孩王阿狗一案兩記本報前日傍晚地檢廳委首席檢察官郭君書記官毛君帶同檢騐史法警蒞場騐得王孩委係腦殼受傷致命塡所屍格飭屍父王冉芳具結收殮在押之戴維清已由四區一分所解送司法科移送檢廳歸案訊辦 
[車夫聯合會成立會紀] 修正會章 
　　中國通信社云本埠人力車之多爲全國第一然向無純粹的車夫團體人力車夫包頭孫仁和王漢臣等有鑒於此特組織一人力車夫聯合會其唯一宗旨在救濟同類互相維持前日特在閘北開成立大會當以會章雖經起草惟尙有修改之處特由王漢臣等逐條討論兹悉此項章程已經修正定妥並經全體會員通過兹覓得其原文如下第一條本會以上海人力車會公舉代表組合而成故名曰上海人力車夫聯合會第二條本會宗旨在聯絡感情互相救濟表示和平集合不得暴動或有法外行爲第三條本會會所暫設閘北蒙古路虹興里第四條各公司頭目有拉車夫十人以上之推舉皆得爲本會會員第五條本會辦理之事務以左列爲限一對於車夫中有疾病死亡無力醫藥或殯葬者得設法加以扶助二對於車夫中貧苦子弟無力求學者得施以義務敎育三對於車夫中因事爭論或構訟官廳得和解調處但關於刑事者不在此例四對於車夫中如寃抑受誣因而損害名譽身體者得依法律救濟五對於車夫中一切惡劣習慣及不良衞生得改進其風習六對於各公司應爲營業上之保護設有苛待遇或强暴執行者得據理力爭仍以和平爲主第六條本會取平等主義不設會長祗推幹事主任一人代表全體主持會内一切事務第七條本會設評議幹事十六人遇發生事故時公評是非勸解紛爭調查幹事十二人調查會内應辦各事及其他一切事件交際幹事十人聯絡各公司車主及地方官廳經濟幹事八人管理稽核會内一切出入賬目第八條本會幹事及幹事主任皆義務職不支薪水一年一任連推連任第九條本會得延用文牘一人書記兼會計一人爲有給職常以駐會辦事第十條本會名譽幹事無定額凡各公司贊成本會宗旨者皆推爲名譽幹事第十一條本會每月陽曆一號開幹事聯席會議一次議决應辦各事如遇特别緊急事件得開臨時會議細則另定之第十二條本會每年陽曆年終開全體大會一次推選幹事及幹事主任並報告一年内出入賬目第十三條本會經費暫由各代表籌墊俟成立後再由各幹事會議辦理第十四條本會會員及幹事等人如有利用名義在外招搖生事損及本會全體名譽經調查確實者得公議除名另推第十五條凡新來車夫須先練習一星期並敎以種種手術及路徑然後方准拉車以昭愼重第十六條本章程如有未盡事宜得隨時會議修改 
[滬江大學消息]  
　　本埠滬江大學自去冬我國鉅商與該校合力建築工業化騐室後校中設備益臻完密堪稱各大學理科中别開生面者查該校工業化騐室之築係聶雲臺擔任名譽委員長而由校内中西教授規劃一切所置器械頗爲完備内分三部一討論二分析三研究所有化騐之事俱由各廠送往凡學生前往實習者除添置材料及其他臨時費外不另取費日前又以化騐事務繁忙添聘化學專家一人此後諒必日益完備聞該校本届招考期定九月四五兩日報名則於二日截止云 
[中華武術會第二次徵求揭曉期]  
　　南市中華武術會徵求大會定於九月二日星期六晚七時半第二次揭曉仍在小西門外陸家浜利涉橋西新操塲舉行並歡迎武術界馬子貞君到會演說武術之精義兼請其高足即擊敗康泰爾之王子平大力士奏技云 
　　尙有本埠新聞等轉入後頁 
雜評二 
[紙烟捐（訥）]  
　　紙烟捐爲良好之財源各國皆重徵之以此紙烟無論貧富皆嗜吸而又無負擔不平均之憂雖重徵而無苛酷不勝之慮故此大宗收入最爲樂得者也然各國對於此種消耗品尙有一庽禁於徵之一目的以此紙烟於人有損而無益惟其不能禁也乃以重徵抑止横流之弊故雖爲良好之財源又以不多收入爲最後之目的今中國之紙烟捐行之僅八九月耳而已有八十七萬餘之收入數已可駭我國人嗜吸紙烟之衆亦可見我望政府勿徒以增加收入爲喜我尤望國人勿以其微也而忘其害勿徒踴躍輸捐而忘政府重徵之最後目的 
[周自齊之大債訐劃（豫）]  
　　昨報周自齋所談之大借欵計劃言之娓娓論者贊成其計劃而望其成功者有之矣反對其計劃而憂其成功者亦有之矣而我謂望與憂皆不必也何也欲借大債有先决兩問題其一中國不統一不能投資此新銀 
團之宣言也試問今日能變史其宣言而遷就之乎其二不取得監督權不借債中國新銀團又早有條件表團能變更其宣言中國能承認其條件則不待今日大債早已借成矣若不能變更不能承認則今日周氏之往不亦徒勞哉吾故曰周氏之言亦徒快一時之口耳望與憂皆不必也 
 
 

Page 15

 
 
本埠新聞二 
[各學校消息彚紀]  
　　浦東中學附屬小學南市馬家廠浦東中學附屬高等小學校定於今日開學先一日招考新生報名應試者極爲踴躍自本學期起國民科四年級增加英語一科其他關於管敎方面自該校敎員曹致遠·丁冠顔·許元鳳·張度新·山東大暑校聽講回來英不順應潮流銳意革新爲將來實施新學制之預備云 
　　勵羣公學馬立師勵羣公學於昨日上午行秋季始業式首由吳右雲報告新舊生到堂共一百三十二人因原有敎室不敷所用另闢敎室一間特添聘朱君勤生擔任高級英文次校長吳山訓詞敎員相繼演說而散聞定於初十日正式上課各級尙有餘額可以插班並聞本學期特設半費生四十名以期敎育普及云 
　　珠玉業學校本城侯家路珠玉業學校於昨日上午九時行開校禮首由總理張秉鑫報告繼由校董鄭雲芳·王友松·許簡奎·宗杏林·王蓉初等相繼演說聞該校學生中之半數爲免費生課業用品均由該校發給概不收費並聞定於舊曆本月初九日正式授課云 
[西女士熱心敎育]  
　　愛文義路聖彼得堂西女士嘉雅梅來華有年與華人士頗爲聯絡已辦有毓秀中西女校成績甚佳近鑒於該校附近諸鄰缺乏兒童幼稚園故特添設幼稚園一所於該處一七○三號訂定陽曆九月五日開課並請王金英女士爲該幼稚園主任云 
[福建路商聯會職員會紀]  
　　福建路商界聯合會爲事務所遷移事於前日開職員會到者會董二十餘人由副會長陳韵笙主席董學聖紀録主席云本會附設義務學校學生日漸發達不敷容納本會已看定三馬路畫錦里上海旅館隔壁石庫門房子地位較此廣大且房金與原址彷彿公决贊成遷移業於八月二十八日遷入該處云 
[新任瑞典領事將抵滬]  
　　星報云瑞典前任芬蘭海新福斯埠總領事聶禮門氏不日抵滬任本埠瑞典總領事 
[鴻生火柴公司之新出品]  
　　劉鴻生所辦之鴻生火柴公司已有四年餘所製各種火柴頗受社會上一般人之贊美如天女散花·江蘇地球·獅子·密塔等牌銷數極廣兹聞該公司又發明一種雄鷄牌内裝根數較市上所售之洋火柴多半倍且木梗堅韌易燃火頭亦不易墜落聞此種火柴由德國化學師騐成故與市上所售者不同該公司資本可六十餘萬所用原料除柴梗黄紙採購俄貨外餘皆爲國産故該公司之出品愛國者必當樂購也 
[維大紗管公司得最優等獎憑]  
　　本埠威海衞路維大公司所出紗筒管物質優美製作精良各種出品極爲各紗廠所歡迎此次上海總商會陳列所開展覽會該公司將出品陳列後經審查會審定列爲最優等呈請農商部給予獎憑以示鼓勵聞獎憑業已頒到云 
[上海泰晤時報遷移消息]  
　　上海泰晤時報因現下房屋不敷應用故定於下月一號遷至博物院路二十一號照常營業 
[愛儷園壽事之熱閙]  
　　昨日（初七）爲愛儷園主人一百三十歲合壽之期先期籌備一切預向各界徵文上午十時來賓曁家屬行禮午刻由耆老會員先後赴壽堂祝壽以崑山陸文龍年爲最長主人贈以鳩杖並金杯一座由鼓樂導送次長者贈以銀杯一座其餘各耆老均有贈品是日各界來賓及會員到者甚衆晚間並放熖火以資點綴 
[絲廠女工工作時間未减]  
　　中華國貨游行演講團爲絲廠女工要求事屢次特派團員四處調查據云工作時間一層並未縮減每日下午直至六時放工故擬繼續函稟公署終爲女工請願云 
[川沙縣籌借水警餉項之呈復]  
　　江蘇水警廳長因須核發本年五六七三個月欠餉曾經呈准省長轉向本省各縣公署在本年應解冬漕項下暫行商借多則一萬元少則五千元以資接濟將來即在呈解冬漕欵内劃抵歸墊已由財政廳將商借數目分函各縣照撥在案兹悉川沙縣嚴知事以商借冬漕接濟水警一案本縣奉令支借五千元事關餉糈原當如數照解惟冬漕一欵上年份者業經繳解清訖本年分尚未啓征且無餘欵存儲致難照數借給因念關係欠餉是以勉爲籌借洋二千元昨將籌借情形呈復財廳查照矣 
[緝私巡丁干涉送洋之懲戒如何]  
　　日前浦東召樓鎭仁裕典當派更夫携帶現洋七百元分爲兩包乘舟來滬後由洞庭山碼頭起岸挑送至棉陽里元慶錢莊内交納詎有蘇屬緝私第二營某隊巡丁尾隨其後指爲夾帶私鹽旣至弄口上前阻住該更夫疑是搶洋大聲呼救當爲該莊所聞羣向詰問該巡丁並無緝私證據當即鳴警到來將巡丁及該更夫一併帶至一區警署王署長立發電話至該營遣丁到署保回事後爲錢業董事所知以莊家銀洋進出與緝私營毫無關係何得遽行干涉跡近騷擾况該巡丁未帶證據擅自施行其職務若一旦疏忽有所損失實屬危險已極當即公函縣商會請將始末緣由轉商第一區署查詢發落情形在案兹經王署長據情轉函蘇屬緝私二營請爲查照即將該巡丁違法舉動如何懲戒之處函復到署以便答復云 
[彈花業開會紀]  
　　本埠彈花同業於昨日下午二時在彈花公所開會到者四十餘人首由顧永福報告開會宗旨次沈厲卿陸蘭卿等提議改良出品整頓規例及一切進行事宜經衆共同討論至下午五時散會　 
[吳淞陸家倉房屢次火起之疑竇]  
　　吳淞浦左鄕之陸家倉房居户張阿亂家日前夜間九點除鐘忽然火起延燒草屋十間家中所有衣服器具糧食等盡付一矩火自何起張不自覺該處居民咸疑被人縱火正查究間詎料前夜某姓家門外柴堆中又復火起一時鳴鑼告警鄉民聚衆灌救幸未延燒該處鄕民住屋草房居多今歲入夏以來在倉房附近業已數次被火共燒村宅七起居户二十餘家住屋數十餘間各户損失約需萬金火燒多次均非自行起火故該處人民大爲驚駭成疑前次有擲笤斷吉凶之江湖某甲曾至該處小康之家妄說將遭火災意在驅洋有不信者斥其邪說造謠激成惡感或者勾結惡丐暗中縱火故近來惡丐常結隊而至該處居民咸不安枕經該鄕二十七圖董張漢臣等告知高橋經董並警署業已稟請寳山縣馮知事查辦並請給示以後不准該處惡丐等到鄕强索擾害地方云 
[美人僞造保險合同之定罪]  
　　美人佛蘭克波氏被控僞造保險行經理合同二紙雇人簽名於上售與業保險之金某得價銀千兩經美按察使疊次審訊後證明被告犯罪屬實特於昨日午後判定徒刑兩年自本年六月三日入獄日起算日内將解往菲列濱境比里比特監獄收押並命被告繳納堂費聞被告律師擬請求覆審云 
[年輕寡婦指控夫叔逼醮凌虐]  
　　無錫婦人胡周氏年二十歲於十七歲時嫁與胡兆根爲室去年十一月中其夫病故該氏願甘守志詎該氏夫叔住在新民路之胡阿通邇將該氏留在家中逼令再醮不遂所願乃百般凌虐並以鐡練鎖住該氏被虐不堪於昨晨乘隙逃出立投地檢廳喊寃並請騐究午刻由檢察官審訊該氏伸訴前情間官諭令明白補詞呈候核辦 
[夫妻反目各受傷痕]  
　　國慶路十八號門牌之蔣順卿係販賣華字日報營生去年十月間憑媒娶陶氏（今年二十四歲）爲室成婚以來陶氏時常托故歸寗蔣恨之已久前日陶氏雖歸夫家即與其夫衝突夫婦互相毆打陶氏有胞妹陶彩弟聞耗趕往助姊逞兇除將室中物件擊毁一空外又將蔣之頭額打破血流衣褲蔣亦將陶氏左臂咬傷當塲由警將蔣夫婦並彩弟拘解四區警署昨送地檢廳午後由檢察官騐訊一過以雙方均有傷痕判令自醫候傷愈再核 
[誣告拐妻之科罰]  
　　住居英租界之李阿根日前至上海地方檢察廳控住居法租界鼎新里内之婦人張袁氏誘拐伊妻等情當由檢察廳備文派警於昨日投法公堂請求移提訊核被告由農復律師代辯稱原告乃係張袁氏之外甥女婿與原告向不往來李阿根妻子逃逸後即至寗波官廳具控張袁氏因無證據將案注銷不料李阿根又時至袁氏家恐嚇故當事人曾於前月間呈請備案此次李阿根又越界歧控實屬有意誣告請求追償名譽損失詰之李阿根供妻子於四月間逃逸後因查得被袁氏所拐故此具控詰其有無證據李語塞中西讞員判以李不應誣控着罰洋二十五元外再賠償原告名譽損失洋二十元着令押繳 
[誘拐案先罰假見證]  
　　楊培卿前在蘇州誘拐奚培良之髮妻莊氏來申後爲奚偵悉報捕拘解法公堂判交保再核在案不料楊培卿保出後情虚逃逸昨又傳訊先由捕頭稟稱被告前次串出楊愛麟到案做假見證今知事敗露故此逃逸請爲出票拘提被告懲辦假見證等語詰之楊愛麟供民人實受楊培卿之愚自知不合求宥中西官判以楊愛麟不應欺朦公堂本當重究姑念苦求從寬罰洋二十五元充公外限保人信成昌於十四天内尋交楊培卿一面准予出票拘提到案訊辦莊氏交原告領去 
[汽車脚踏車各傷一人]  
　　山西人沈金興昨日下午三時許行經南京路被某號汽車撞倒碾傷脚背由老巡捕房九十三號印捕到來抄録汽車號碼另雇車送受傷人投醫院醫治一面歸報捕頭候示 
　　愛文義路昨晚八時半有某甲駕乘自山車駛過撞倒江北男孩李子才跌折肘骨當由新閘捕房八百十七號華捕前來將某甲拘入捕房一面車送受傷男孩往醫院醫治 
[狄思威路寳安里發生搶案]  
　　前晚九時許虹口狄思威路寳安里張開生所開之烟紙店突來盜匪四人躍進店堂各出利器向店主人等嚇禁聲張當在賬檯抽屜内搜刦大洋銀角銅元（約計十餘元）得贓呼嘯而逃後經事主投報北四川路捕房捕頭立飭中西包探前往調查得該處係屬閘北五區轄境着投該管警區報請查緝 
[失孩家羣控徐桃桃]  
　　住居閘北寳通路之徐桃桃於今年陰曆閏五月十六曾與同黨馮小羊串拐鄰居張姜氏之七歲女孩翠英與王梁氏家三歲女孩玉麟旋由事主在五區告發後祗將三歲女放出當由警署將徐解司法科移送地檢廳檢察官以原告證據不足交保釋放前日又有住居該處秀元里之甬人邱維龍扭徐到區控拐伊四歲之男孩玉堂昨經杜署長解科而被害人張姜氏及近來附近失孩者多起均投案請求併究 
[私用賬銀刑期三月]  
　　戴士貴控甬人孫桂芳私用賬銀五百四十兩一案昨晨由廨復訊原告延律師甘維露上堂譯稱案情請追訊之孫亦延律師到堂辯護中西官核供判孫押西牢三月如能於限内還銀准减刑期 
[科罰兩燕子窠之主客]  
　　自來火街滿庭坊月桂里 
　　新老閘兩捕房探捕於前日午後在所管區域内破獲燕子窠各一處（一）自來火街一百四十二號屋内拿住其主袁紀榮烟客楊寳如周林美等三人（一）滿庭坊月桂里七十九號屋内捉得其主施阿狗吃烟人王裕海龔子文陸榮生程義成潘炳恒沈德生田海峯等八人連同兩處烟具分别帶入捕房奉飭袁施二人拘留烟客准各存洋保出昨由公共公廨張襄讞會同美雅副領事傳案逐一訊明以被告等故違禁令判袁施兩人各罰洋三十元烟客九人各罰洋三元一併充公烟具併燬 
[攫取車上舖蓋押兩月]  
　　王郝兒前日由外埠來滬携帶舖蓋雇乘九十五號執照黄包車經過北四川路被一羣流氓攔住攫去舖蓋嗣由包探柯振武查獲本地人華阿永一名連同原贓帶回捕房收押昨解公共公廨經中西官訊實判華押西牢兩月示儆 
[公共公廨訊案彚録]  
　　昨日公共公廨理華洋民事訟案併誌如次（一）美商茂生洋行延禮明律師訴萬康蛋廠虞仲宜夏巨川將劣貨蛋黄混售請追損失英金一千鎊案虞仲宜不到夏巨川傳到否認伊係該廠股東兼經理並稱該廠廠基在宿遷縣境從前本屬伊之産業嗣已出賣與張諧生張現在北京虞係張之全權代表等語禮明律師即將議單一紙呈堂謂議單上載明該廠係夏與張合股開設結果飭傳虞仲宜張諧生到案訊問夏巨川具結出外開審時隨傳隨到（二）美商勝家縫衣機器公司訴該公司湖州經理方信厚用空虧項案方爲分經理已近十年用空之欵計五千餘元被控後因無保在押兹由原告西人上堂將所立簽認欠之筆據呈堂而方則延禮明律師代辯問官以方旣已立據認欠屬實結果着照數償還並負擔堂費（三）湯漢記延台維斯律師訴陸竹坪不理所欠股票價洋二萬零五百九十元案被告不到結果改期再訊（四）怡豐絲廠訴瞎子吳鑒光不理擔保嚴德潤借銀一千兩案結果原告代表律師請求將原狀撤回應照准（五）陸順泉訴同泰興租屋糾葛案判决後原告不服聲請復審結果展期七天傳瞿春生到案訊明後再核（六）陳吉慶延陸敦律師聲請給諭執管其故父陳鈴模遺産案結果改期續訊（七）趙愼齋訴榮叙生押欵案結果原告聲請撤銷應予照准 
[誌謝]  
　　「上海總商會月報」第二卷第八號業已出版昨承該會惠贈一册又商務印書館惠贈「小說月報」第十三卷第八號一册又新世界贈七月份游券八紙誌此併謝 
世界商業電報（特約路透商業電） 
[倫敦銀價（八月二十八日倫敦電）]  
上日價　　　　本日價 
現期　　　　　三五便士二五　三五便士一二五 
遠期　　　　　三五便士二五　三五便士一二五 
　　交易甚少市况沉寂 
[倫敦金價（八月二十八日倫敦電）]  
　　　　　　上日價　　　　　　本日價 
金每盎斯　　四鎊十二先令二　　四鎊十二先令三 
[倫敦對外電滙（八月二十八日倫敦電）]  
上日價　　　　本日價 
向柏林　　　　八、○○○　　　六、四○○ 
向比京　　　　六二·七○　　　六○·八二 
向亞姆斯特丹（荷）一一·四四　一一·四六 
向米蘭（意）　一○三·五○　一○一·○○ 
向瑞士京　　　二三·四六　　　不動 
向西班牙京　　二八·六三　　　二八·七○ 
向紐約　　　　　四·四六六二五　四·四六三七五 
向巴黎　　　　五九·六三　　　　　五七·八五 
向上海　　　　三先令六便士　　　　三先令　便士一二五 
向孟買　　　　一先令三便士六二五　不動 
向横濱　　　　二先令一便士六二五　二先令一便士六八七五 
 
 

Page 16

 
 
[紐約滙兌市（八月二十八日紐約電）]  
　　　　　　　　　上日價　　　　　本日價 
　　　　　　　　　元角仙　　　　　元角仙 
銀　　　　　　　　○·六九八七五　　○·六九六二五 
向倫敦電匯　　　　四·四六五　　四·四五七五 
向日本電滙　　　四七·八七五　　　　不動 
向上海電匯　　　七九·一二五　　　　七八·七五 
向柏林電匯　　　　　·○五八七五　　　·○六八七五 
向巴黎電滙　　　　七·五七　　　　七·七○ 
金利　　　　　　　　　　　　　　　百抽○三·七五　　　 
[孟買滙兌市（八月二十九日孟買電）]  
　　　　　　上日價　　　　　　　　　　本日價 
向倫敦電滙　一先令三便士五九三七五　　一先令三便士五三一二五 
向日本電滙　一六四　　　　　　　　　　一六五 
向紐約電滙　三四五　　　　　　　　　　三四七 
[横濱滙兌市（八月二十九日横濱電）]  
　　　　　　　　　　上日價　　　　　　本日價 
向巴黎里昻（電滙）　六·一五佛郎　　　六·二五佛郎 
向新加坡（同上）　　一○九日元　　　　一○八日元七五 
向孟買·喀爾喀特·仰光·（票匯）一六五盧比二五　　一六五盧比七五 
[倫敦生絲市（八月二十八日倫敦電）]  
上日價每磅　　本日價每磅 
　　　　　　　　　先令　便士　　先令　便士 
日本特别　　　　　三三·九　　　三四 
日本特别一│一·五三二·九　　　三三 
[紐約生絲市（八月二十五日紐約電）]  
　　　　　　　　　上日價每磅　　本日價每磅 
　　　　　　　　　　元　　　　　元 
關西特别飛切　　　　七·七二　　七·七五 
關西良一番　　　　　七·七一　　七·二二 
關西一番　　　　　　七·一二　　七·一七 
廣東特别A一四│一六七·六五　　不動 
上海機械絲金雙鹿　　八·四二　　不動 
[紐約棉市（八月二十六日紐約電）]  
　　　　　　　　　上日價　　　　本日價 
十月期　　　　　　二一·九三　　二二·二八 
十二月期　　　　　二二·○四　　二二·三八 
一月期　　　　　　二一·九○　　二二·二二 
三月期　　　　　　二一·九六　　二二·二七 
五月期　　　　　　二一·九一　　二二·一九 
米特林現貨　　　　二二·二五　　二二·五五 
最高價（十月份）　二二·○二　　二二·三二 
最低價（十月份）　二一·七○　　二一·八四 
　　棉價因南方抛出而低落繼因收成豫計價看高及現貨需要更佳價乃回漲 
[利物浦棉市（八月二十八日利物浦電）]  
　　　　　　　　　上日價　　　　本日價 
十月期　　　　　一二·七五　　　一二·六二 
一月期　　　　　一二·四四　　　一二·三七 
現貨（米特林）　一三·六○　　　一三·四八 
[埃及棉市（八月二十八日亞力山特里亞電）]  
　　　　　　　　　上日價　　　　本日價 
八月期　　　　　三四·九五　　　三四·八○ 
[孟買棉市（八月二十八日孟買電）]  
　　　　　　　　　　上日價　　　　本日價　　　　 
十二月一月期平加而　三六六　　　　三五八 
九月期奥姆辣　　　　四八○　　　　不動 
四五月期白落去　　　四九二　　　　四八七 
[美國棉收私家豫計（八月二十八日紐約電）]  
　　　　　　　　估計成數　　　　　　可收包數 
商業求直公司　　百分之五九·九　　一一、○五○、○○○ 
南方物産公司　　百分之五八·一　　 
日本棉業公司　　百分之五九·八　　一一、○八七、○○○ 
[倫敦糖市（八月二十八日倫敦電）]  
　爪哇原蔗糖（存稅關倉庫）　　每一百十二磅 
　　　　　　　　　　　上日價　　　　本日價 
　　　　　　　　　　　先令　便士　　先令　便士 
　　　　八月期　　　　一八·○　　　不動 
　　　　九月期　　　　一八·三　　　不動 
車白糖　八月期　　　　二○·六　　　不動 
　　　十二月期　　　　二○·六　　　二○·一○·五 
[印度蔴袋市（八月二十八日喀爾喀特電）]  
　　　　　　　　　上日價每百雙　　　本日價每百雙 
藍線（廠交貨）　　四二盧比　　　　　四一盧比五 
緑線（同上）　　　四八盧比　　　　　四七盧比五 
[倫敦證券市（八月二十八日倫敦電）]  
　　　　　　　　　　上日價　　　　　　本日價 
五釐息中國善後借欵　　七六鎊二分之一　不動 
滙豐銀行股　　　　　一一八鎊　　　　　不動 
麥加利銀行股　　　　　一八鎊四分之一　不動 
怡和航業公司（優先股）　四鎊四分之三　不動 
怡和航業公司（普通股）二九鎊四分之三　二九鎊二分之一 
有利銀行股　　　　　　一二鎊　　　　　不動 
一九○七年日本五釐息借欵八六鎊　　　　不動 
五釐息中國鐡路金借欵　　　　鎊　　　 
一九一二年中國五釐息金借欵　鎊　　 
大英銀行股　　　　　　　一四鎊四分之一　一四鎊八分之三 
大英輪船公司股　　　　三○五鎊　　　　　不動 
[紐約股票市（八月二十八日紐約電）]  
　　　　　　　　上日價　　　　　　本日價 
美國鋼鐡公司股　　一○四元八七五　一○四元　 
　　股票市塲人氣弱成交數共八○○、○○○股 
[大阪股票現貨市價]  
（八月二十九日大阪電） 
　　　　　　　　　　上日價　　　　本日價 
日華股　　　　　　　四○·五○　　四一·二○ 
同興股　　　　　　　一八·三○　　一八·二○　　 
東華股　　　　　　　　五·一○　　　五·二○ 
鐘紡（新股）　　　二九○·九○　　二八六·○○ 
日本信託銀行　　　　一三·六○　　不動 
上海取引所（新股）　一八·二○　　一八·九○ 
大日本製糖公司股　　八二·五○　　八三·五○ 
漢口取引所　　　　　一六·三○　　不動 
　　大阪及東京株式交易所今日休業 
[大阪棉紗現貨市價]  
（八月二十九日大阪電） 
　　　　　　　　上日價　　　　本日價 
鐘紡　　二十支　二七○·○○　二六九·○○ 
赤戎　　二十支　二四六·○○　二四五·○○ 
船美人　十六支　二五三·○○　二五二·○○ 
三馬　　十六支　二五一·○○　二五○·○○ 
[三品行情]  
　　八月二十九日大阪電云三品市場今日午後與明日停市三品市塲今晨開盤前人氣堅定收盤亦然昨日共售去二一、一一○包星期六日共售去三二、七一○包 
[大阪三品定期市價表]  
　　（八月二十九日大阪電） 
　　　　　　前　　　　　　　　市　　　　　　　　後　　　　　　　市 
　　　　　　開盤　　　　　　　收盤　　　　　　　開盤　　　　　　後盤 
九月期　　　二五五·八○　　　二五五·七○　　 
十月期　　　二五二·二○　　　二五三·二○　　 
十一月期　　二五二·○○　　　二五二·四○　　 
十二月期　　二五○·五○　　　二五○·四○　　 
一月期　　　二四九·一○　　　二四九·○○　　 
 
 

Page 17

 
 
   
 
 

Page 18

 
 
自由談 
[座右銘] [  吕坤]  
　　天下萬事萬物皆當求個實用 
雜說 
[蠧] [  黨慶澤]  
　　蠧之爲物也微矣苟麕集雖巨木可以朽之厲者蠧也 
　　中國猶木也軍閥猶蠧也以蠧之微尙可朽木矧軍閥之衆之野蠻乎厲哉軍閥也（不受酬） 
閒話 
[京塵逭暑録（五）] [  君豪]  
　　中央公園之地位極遼闊有中西菜館來今雨軒其一也柏斯馨咖啡館前塲最廣游人亦最多晚間八九時座無隙地後至者每有向隅之憾或閱晚報或作雄譚惟狎客挾妓而來者絡繹於途尤以學生爲最多爭奇炫豔自鳴得意實則令識者齒冷耳同生照相館在廊房頭條於園中設有分館便於留影又有彈子房以助游人興趣花幄中之奇卉羅列甚多并養白鶴一隻於其旁金魚之屬亦至夥社稷壇後有荷花數百頃緑蓋紅裳視西冷橋畔之田田其葉覺風致又復頓殊矣園西有土山環列登高縱目則全城在望屋瓦鱗次余曾新雨過後造其頂西山諸峯歷歷可數青螺翠黛飄然有遐思洵可樂也此園之概况大率如前所述惟游客之心理不同其目的亦異趨人謂此園爲男女媒介藏垢納污之所余殊不之信然苟移諸滬上則傷風敗俗之事恐在所難免幸京中警察取締嚴尚無何危險發現耳園之行政直隸於董事會票費所入以之充修理費用僱用人員之資亦取給於是焉 
　　全至京後無興作遠游以天氣過炎熱又少人作伴故耳每於薄暮散步街頭略得一般狀况緑特誌之京師馬路踦𨄅不平重以騾車大車之多遂益使平者變爲不平惟長安街一帶最爲完整總統府在西長安街衛兵稀少黎黄陂氏率早來晚歸平民氣象顯然聞彼亦時作公園游獨去獨返不携隨從見者亦不知其爲總統也 
筆記 
[貸聘記（下）] [  沈禹鐘]  
　　其夫人旣備聞戍言因曰如此則君實同於牛郎而儂爲織女所不同者則牛女常苦離别一年中僅於今夕盡其一宵之綢繆而我儕長日厮守於一處此則差勝於雙星者也然君不嘗語妾今歲藝名已稍振乎且余觀君畫工力已至必不長此汨没凡人苟有才可恃者雖困蹇亦無　怯惟靜待時至耳戍此時聞其夫人所論則大慰於心立於畫匭中出　一幅示其夫人曰君謂余繪事已積工方即余亦自信試　　七夕隴爲余近數日中所成者圖中用筆設色不皆栩栩欲活耶因逐處指示其結搆之神妙圖中繪銀河作波起狀水勢動於紙上靈鵲成橋羽翼相接不能猝指其數牛郎短褐扶犢而至織女持匹錦立於隔岸仙樂隨之則入眼有聲白雲縹緲而起重疊環繞牛郎與織女在雲路中含情相對而織女以久别露羞澀狀微下其頸衣裾受風作飄動之勢風本無形而在畫轉若可見時河上眉月已斜徐動於雲氣之中似爲此佳期計其晷刻者此外則夜色彌空亦似浮動於畫裏此上界仙蹤遂縮而移諸尺幅中矣戍與其夫人觀畫竟戍曰此畫爲某書肆所囑繪者事前且許以二十金爲酬余以三日之力畢其事顧以爲期已届不能及時而印售今日往見書肆主事者謂畫固不惡然期促勿能應需須减其原值之半畫則待之來歲用之余以作此畫時甚費意匠遂未之許亦所以自惜其心力也然貧窶之人負氣即所以自苦須知債家前日向余索子金余曾約以俟此畫售去後歸之今畫留而囊空子金將女所出債家復至時必且無可設詞奈何戍語至此其先對畫自得之色立爲愁容所掩其夫人則曰以此畫之毫添頰上不難易地售之債家之前爲計惟有緩以期日而已然彼書賈之心腸殆非人類所有爲人不幸而仰其鼻息其精神誠常在呻吟痛苦中也戍頷首曰卿言誠然然余意殊不仇此余於此一年來覺情愛上之慰藉實不敵負債之痛苦人生情愛之爲味非至樂耶然一經負債即樂亦歸於不覺可知負債之爲事實爲人生之黑獄而技術者尤不足恃徒助魔惡之環境以剸取人之心血使就枯槁而已言已喟然而此七夕圖尙披展於桌上燈光照之似亦賞其幽妙默嘆世人之不之知也 
 
[進門誰敢不低頭]  
小說 
[社會小說人間地獄（一八八）] [  娑婆生]  
　　第二十六回獅吼河東風塵悲再墮花開陌上湖邸喜相逢 
　　儲律師與嫂嫂本係極熟的熟人儲律師何等乖巧曉得嫂嫂走進來一定有些意思便先對嫂嫂道嫂嫂老七事諒來你全知道了事到如今老七眞要束手待斃你可以替他設個法帮個忙老實說以老七的這般年紀這般風頭萬把洋錢不銷一兩月的功夫准可以撈出來我常常說笑話放賬放在有風頭的倌人身上比借給中國政府裏還要靠得住呢老七被儲律師提醒了也便一五一十的和嫂嫂說了那退還身價二千五百塊想問嫂嫂暫借嫂嫂竟一口答應了他說只要老七承認是老七自己借的漫說二千五便是再加點掙點首飾做綳塲面的用塲我也可以帮忙老七我瞧他長大的他也不是一個不知好歹的人他旣有了這急難我怎麽可以不帮忙呢這話說完漫說老七聽了大喜便是儲律師也將吃剩的雪茄烟頭往痰盂内一擲頓時精神抖擻起來對老七道嫂嫂既發善心帮你的忙你的事體明天兩點鐘前頭一定可以解决了事不宜遲擱久了恐有變局我此刻立刻便去和前途的律師商量如果談定了明天你去交洋錢簽字便了嫂嫂道洋錢現成二少此刻可要帶去横豎是整數目的鈔票共總二三十張紙頭帶帶也不煩難呀儲律師道今天可以無須儘我的方量去辦能省一個好一個老實說這注生意我是照行交行的辦法决不想揩老七的油呢嫂嫂接著笑哈哈的道二少大方慣的銅錢上的油二少作興不要揩别的呢......儲律師一面戴上帽子拿著司的克一面含糊著道也不敢想也不敢想說著望老七迷迷的一笑老七被他這一笑也不禁嫣然一笑早將剛纔的一番煩惱愁腸丢入東洋大海去了果然到了第二天儲律師神道廣大替老七一一辦妥總算退還王芬洲身價二千三百塊兩邉永斷葛藤究竟王芬洲是否實在到手二千三百塊那也無從對證至於儲律師的費用開出帳來共總只要二百五十兩銀子老七自然照付還說了許多感激的好話究竟儲律師除了二百五十兩以外是否尙有别的分潤那也無從對證老七回復了自由以後因爲嫂嫂債務關係自然不能不在嫂嫂那裏做了老七做了二十七的王姊太太重墮風塵一班熟客聽他出來自然來賡續舊歡格外高興一般生客聽人傳說他這一段嫁人的豔史也願意瞻仰瞻仰他的丰采因此老七忙個不了其門如市嫂嫂的收入也自不菲昨天晚上賈大人在那裏約我們碰和兩場和只佔了一個亭子間大房間裏客堂間裏全是撲克的撲克擺檯面的擺檯面熱閙得了不得呢雪紅仙館道嫁人人做回湯豆腐乾有這樣的風頭歇兩天我也去嫁嫁人試試看呢翠冰老九道這也是老七的一點桃花運運氣好碰到這川冬菜的王芬洲這樣好說話要不然恐怕没這般隨便呢正說到這裏嘩喇一聲玻璃門開了走進一個火車職員進來查票翠冰老九道票不是已經查過了嗎怎麽又要查 
[隨便說說] [  瘦鵑]  
　　議長在議會中放槍香港電感日（二十七）省議開緊急會議以陸孟飛携槍入議塲施放失議長人格應除名通過瞧這電報又覺得很耐人尋味的陸孟飛爲甚麽帶了槍到議場中去施放我不知道就這電報中也並不說明緣故單說有失議長人格大約是放着頑的如此這位議長先生孩子氣未免太重直把神聖的議會當做兒戲的場所了呵呵陸先生你到底爲了怎麽一回事你難道把議場認做了獵場所以帶着槍去打獵麽或是把議場認做了戰場所以帶者槍去殺敵麽再不然你可是把議塲認做了靶子塲所以帶着槍去打靶子麽陸先生到底是爲的那一回事可不要掉槍花不回答啊 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[主義] [  覺]  
　　我有主義人亦有主義兩主義不相容往往成彼亦一是非此亦一是非之現象主義愈多則愈不相容而天下自此多故矣 
　　然則無主義者轉可成事乎亦非也主義之可貴貴其有利於民有利於國若本欲利民而民反受其害本欲利國而國反受其害則雖犧牲其主義以與天下更始仍不背其利民利國之主義也 
　　昔石達開有詩云我志未酬人已苦東南到處有啼痕其所謂我志未酬者蓋深慨其主義之未能貫澈也然而有悔心矣余少年見此詩以爲彼失敗之英雄抱負固是不凡今之殘民以逞者毋乃愧此言乎 
衛生 
[健康指南] [  悔菴]  
　　近世科學日益昌明歐美學者公認人爲天然壽數實可生存百年然查歐美之人平均壽數實在三十至四十五歲之間而我東亞之人則僅二十五歲而已是尙未及應享者之三分之一推原其故大都少壯之時疏於衛生迷於色慾中年而後生計所迫縈思過度重耗其精神譬之燃燭者燃諸安靜之處循序而進必能數小時之久設或燃其兩端置諸有風或高熱之地則不逾時即成灰燼其理正同爰採歐美高年學者經騐之談並科學名家之視爲衞生必要者臚列如左幸我青年之人三致意焉 
　　一、所居房屋必須空氣通暢　 
　　按空氣清新陽光充足鄕居之人爲勝然鄕人患肺病之多不亞城市者其臥室暗塞無窗空氣旣不流通陽光尤不充足之故也附識於此以促鄕人之改良 
　　二、每日須有一定時間在户外動作及游戲或散步於空曠之地 
　　按此節工界之人最宜注意每見銅匠及縫工等人易患肺病及脚氣病實皆終日僂坐工作所致 
　　三、睡時須微開臥室窗户如能臥於户外避風之處尤佳 
　　四、食物不宜過飽宜多食新鮮蔬菜少食肉類香燥厚味之物飽食後切忌即臥 
　　按臨臥飽食易患肝胃各病 
　　五、食時須細嚼緩咽勿動氣惱食後須刷淨牙齒至少每日盥刷一次 
　　六、坐立及步行須挺直（傴則傷肺）每晨宜在户外作深長呼吸（與肺以吐故納新機會）並多得陽光 
　　七、每日須大便一次身體宜常沐浴冬夏無間 
　　按大便閉結百病叢生彼吸食洋烟者面如死灰亦其一因也 
　　八、早起早臥臥時忌用腦力情慾宜有節制 
　　九、每日須有歡笑之時切忌終日鬱怒憂思或遇事厭煩或作無謂之爭勝及無益之高聲長談 
　　按我國道家尙吐故納新忌七情感觸實有至理而常人忽之實短壽衰弱之一重大原因也 
　　十、工作勿過度如疲倦宜卽休息每日須有七小時以上之安眠 
　　十一、勿任毒質侵入體内（如烟酒之類切宜戒絕）勿令微菌侵入體内（如避免蚊虱之吮噬及蠅類之飛集食品以及愼防傳染病菌之染及等） 
　　十二、飲水切宜清潔並宜沸過者 
　　按鄕居者空氣陽光固較勝矣然終不免於病者以多飲不潔之生水也城市之人則反此 
　　以上十二則雖至淺易我人果能事事謹守終身無間斷之時而不享上壽者我不信也縱先天不足與有遺傳病之人苟能恪遵而輔以合宜之療治亦未必不能轉弱爲强也 
（乙種酬） 
經濟 
[商業問題之研究（續）] [  吳東初]  
　　零購學（七十六）貨物盤存（九）盤存新法（三） 
　　貨物估值旣有一定之標凖則店友於記録上均當一律遵用以示劃一次則盤存簿莫好於改用西式活頁大小闊窄長短都是同一號碼按活頁簿册多由西洋舶來者購時僅指明某一號碼即千百本儘可得回一大小滬上商務印書館及其他西書文具店皆有經售但我國亦有仿製者吾並非主張必需用舶來品不過用國貨或本店自製者切不可大小不一蓋活頁之功用在可分給多人記寫貨數與貨值迨併歸時仍可成爲一整册也 
　　舊式盤存簿只有一本張頁不能分開一人執於手中他人同時不得使用往往多人等一人時間白費實甚無意識也若用新式活頁簿店友每人各給以若干頁數分任塡寫限以時日可於畢事後同時繳入裝成一册内其組織係釘拆完全自由也第初視之活頁簿册形式不無稍巨然爲顧及工作之效用與時間之寳貴起見改用此項活頁簿乃爲極經濟也 
　　此外尙有一層長處即分給店友各若干頁頁上編號每人自某號起至某號止一共總數幾何將來事畢繳入逐頁視之如有短少店友各有專責不難察出惟其頁上各有編號可使店友各自留心於自己所持者爲某號起至某號必不敢遺失否則將何以報命故活頁簿册可謂爲有百益而無一損目今商事改良凡百設施皆求美備是於記録或謄寫各事在以購用此項活頁簿爲宜也 
　　活頁簿册用以計算存貨數目與價值尤有一層優點舊式死頁簿本吾曾言只有一本用以記録知者知之不知者莫明其妙良因一次即有一人可以執用而知其内容者亦即此執用之人而已此種執用人倘或責任心輕而爲不忠於店事者則往往洩漏存貨實情使同行知之頗不利於己店若用活頁簿册店友於盤存時僅各分任幾張塡寫事畢繳呈經理或主管人則店友於店中存貨之實情之智識爲部分的而非爲完全的縱有走漏消息而外人所得者亦僅爲部分的而非完全的於我可無大損或曰此毋乃鰓鰓過慮乎吾則曰商業變遷至於今日競爭可謂已達極點若不遇事善爲防範何能制勝於人况此種使用活頁簿乃爲正當之防範豈不較勝於毫無設備乎 
道德 
[電車中宜革除之鄙習] [  作楫]  
　　往者余客上海偶於電車中目覩一怪現狀課餘有暇爰命管城子表而出之以告同胞 
　　某日余由靜安寺路乘車至河南路時方清晨車中人多如鯽水洩不通余後立者爲一優秀少年似非下流社會中人售票者排衆而入人皆爭先購票須臾事畢復奪圍而出余覺身後之少年猶未購也而彼則面現得色余始知彼正實行其揩油主義所幸售票者睡魔未退查票者高臥未至故能如願以償不然余恐即使不嘗鐡窗風味亦必受耳光數下矣迨至目的地余即下車回視少年亦隨余而下所求己遂喜可知也 
　　余覩斯狀不禁有感夫此少年不惜喪失一己之人格而爲此法律所不許之事雖未敗露道德已失殊可浩嘆推其故實皆由於常識不足所致吾願司敎育之責者諄諄善誘更願今後之乘電車者當知法律之所在道德之宜守革除鄙習愼勿步此少年之後塵自貽伊戚孔子曰見小利則大事不成吾人當三復斯言（乙種酬） 
法制 
[國會議員之歲費應取消] [  魯昭祓]  
　　關於議員俸給之有無問題學者議論紛紜莫衷一是各國有採有俸制者有採無俸制者以我國論國會議員之歲費應當取消今言其理由於左 
　　我國賄買之風最盛考其原因則當選後有歲費以償其所失之故若歲費取消爲議員者毫無所得則選舉時賄買舞弊之風必大殺此於國民方面之道德心大有裨益者也不僅此而已歲費旣無則爲議員者必能公平持正無偏無私論國事必能得其中肯議百政必能代表民意不似有給時議員以歲費爲噉飯之資爲自身利害計有所忌而不免偏諱也顧或者曰歲費若取消則議員無責任心而窮寒之士亦不能爲議員矣余曰不然議員之有責任心與否全視其有無道德心與愛國心以爲斷而歲費不與焉英國國會議員皆無俸給者而彼等能盡其責任代表民意監督政府我國之國會議員年受五千元之俸給不可謂不多矣以理而論彼等必有責任心代表民意監督政府而彼等不但不盡議員之職務反趨炎附勢置國事於不顧由此可知歲費之有無不關責任心之大小也夫議員者人民之代表也對國家言則爲當盡義務以國民言則爲行使職權尤不能以歲費之有無而高下其責任心若謂無俸給則窮寒者不能爲議員是亦不然設有人者德高望重才學俱優被選爲議員彼雖窮寒决非無飯吃無衣穿之人若生活旣能維持則議員又何患不能爲乎反而言之有歲費則賄買舞弊之風必盛如是則議員必爲富者所把持而窮寒者莫可與之爭矣因有歲費窮寒者卽當選之機會亦不可得不如無歲費而窮人中之德高望重秉正不阿者亦得被選爲議員故爲得國民之眞正代表計爲改良國民之道德心計當自取消國會議員之歲費始（不受酬） 
科學 
[皮蛋製造術] [  孫薇卿]  
　　（一）泛論 
　　皮蛋北人稱松花爲食品之佳良者購自市上或太辣而不堪入口或過嫩而難以剥殼皆製之不得其法也予酷嗜皮蛋以其食後覺胸中之滯氣自口呼出而胸懷爲之一快蓋一利氣之妙品也其製法予試騐十餘次屢試屢騐故敢述之以公世之同好者 
　　（二）製法 
　　每新鮮鴨蛋十枚（蛋殼青白二者俱可用有謂青者良白者不佳斷無此理）用沸水化成之上等熟石灰細粉四兩（生石灰加水變化極速始爲上等若變化甚緩則爲下等必雜異質甚多不可用）炭酸鈉五錢（即洋碱粉又名純碱上海卜内門洋碱公司有售今市上之次等者雜有石粉力薄無效）食鹽四錢柴灰二兩四錢（須精細且新鮮者）沸水二兩二錢先將炭酸鈉與沸水同入於鍋用火溶化再將石灰粉徐徐注入隨注隨攪待注盡攪匀後再加食鹽與柴灰充分調和使乾濕合度（太乾可加沸水太濕可煑之以去水分又調和宜匀不匀則包裹石灰成分太多之蛋成熟後即辣而太老其太少者即嫩而不凝其有成熟後狀如液體雖煑之亦不凝結者乃石灰少而鈉液太多之故）然後去火待冷以皮手套覆兩手（免手指受苛性鈉及石灰之侵蝕而作痛）將石灰食鹽等混合物均分包裹各蛋外略附礱糠置之於壜瓮中（每瓮須盛滿不得留有空處）用箬包瓮口再以泥密封其口使與外氣全絶（若泄氣則全瓮皆不成不可不愼也）經三旬即可取食依此法製成之蛋味肥美可口無太老太嫩之弊謂余不信請一試之（乙種酬） 
 
 
 

Page 22

 
 
   
 
