# 1918 - 344 - 4916467

 

Page 1

 
 
   
 
 

Page 2

 
 
時評 
[犧牲（泠）]  
　　我嘗聞歐洲此次之和會乃犧牲之會而非競爭權利之會蓋在會之國均爲欲求世界永久和平故即或犧牲一國之權利亦有所勿惜也 
我今對於南北之和會亦以此犧牲二字告蓋兩方苟能於個人之權利有所犧牲則國家永久　和平不難就緒也 
[命令]  
　　十二月十四日大總統令特授熊希齡以勳三位此令 
又令農商總長田文烈呈黑龍江實業廳廳長孟昭常呈請辭職孟昭常准免本職此令 
又令任命魏珩周爲黑龍江實業廳廳長此令 
又令農商總長田文烈呈請任命黄立猷爲吉林森林局副局長董遇春爲吉林採金局副局長均照准此令 
又令農商總長田文烈呈請任命黄光彝爲黑龍江森林局副局長王景福爲黑龍江採金局副局長均照准此令 
又令陸軍總長段芝貴呈准四川督軍劉存厚電稱團長步兵上校彭斗勝營長步兵少校周啓燮叛變有據請褫奪官勳通緝究辦等語彭斗勝周啓燮均着褫奪官職勳章由該部通行嚴緝務獲究辦以肅軍紀此令 
又令據山東督軍兼署省長張樹元呈國務院存記署理滋陽縣知事蔣壽彤於清鄉要政視若具文據報赴鄉催辦仍屬撏揑欺朦請予嚴懲等語蔣壽彤著即行休職仍交文官高等懲戒委員會依法懲戒以肅官方此令 
又令張士秀吳蓮炬均給予四等文虎章此令 
十二月十五日大總統令張景惠張作相均授爲陸軍中將秦華授爲陸軍少將此令 
又令任命沈廣聚爲陸軍第一師步兵第二旅旅長此令 
又令參謀總長廕昌呈直隷督軍公署上校參謀何謙吉因病懇請辭職何謙吉准免本職此令 
又令任命錢家駒署直禁督軍公署上校參謀此令又令國務總理錢能訓呈請任命王煥爲僉事應照准此令 
又令内務總長錢能訓呈准江蘇省長齊耀琳咨江蘇淞滬警察廳警正解恩桂懇請辭職應照准此令 
又令内務總長錢能訓呈准江蘇省長齊耀琳咨請任命曾永奎代署江蘇淞滬警察廳警正應照准此令又令孫烈臣給予二等寳光嘉禾章此令 
又令關海清給予二等嘉禾章張之漢給予四等嘉禾章此令 
又令于冲漢談國桓劉恩鴻鄒芬王良臣郭瀛洲均給予二等文虎章喬賡雲趙錫福陶治平耿玉田均給予三等文虎章李維楨關書綸顔文海姚啓元梁朝均給予四等文虎章此令 
[專電]  
　　北京電錢能訓覆七總裁諫（十六）電奉誦致元首眞（十一）電敬悉陜省匪患經年如盧占魁樊老二郭堅等積年鉅匪肆行搶掠人所共知近且屢陷城邑警報迭告故由中央派許張各軍馳往協剿至閩省匪氛徧地雙方駐兵之處均有土匪無可諱言王旅赴閩亦因該省匪擾派令協助閩軍爲清鄉之用並未令其作戰近年匪患日滋不特國人大受損害卽外人亦屢有責言此等殺人越貨之暴民是否認爲土匪是否亟應剿辦揆諸人民心理友邦言論固已昭然若揭如因渴望和平之故而縱匪不辦是坐視兩省糜爛而不卹如因剿匪之故而和平忽生障礙謂爲表面言和陰行作戰羣公設身處地何以處之且頃據閩省報告陳炯明所部已陷永泰尙在進攻中央尙不肯以一部分之違抗反脣相譏誠以果能尅期開議則此等泯棼當然消滅也中央迭經明令罷戰退兵現又派定代表亟待會議是否爲渴望和平之一種眞實表示倘終不見諒於羣公亦惟有聽諸國民及友邦之公論所謂遷延時日益限閩陜兩省於不可收拾者咎將誰歸總之國步危棘舍促進和平别無辦法尙望掃除障礙共矢眞誠早日派定代表定期集議實爲國家前途之幸（十七日上午十鐘） 
北京電吳笈蓀自津歸朱啓鈐暫不來京一因接政府總代表委證後擔任與否尙在考慮二聲明未列議席以前决不又預意見亦不見客三朱言現患痔已不行數日西醫囑靜養三星期（十六日下午八鐘） 
北京電梁士詒辭議長後擬舉李盛鐸（十六日下午八鐘） 
北京電安福派遣黨員多人赴滬恐與和會有關 
（十六日下午八鐘） 
北京電姜桂題電據常翼長電魯匪竄擾迭剿未絶 
 
 

Page 3

 
 
懇轉請撥飛機數架以資偵察又電軍餉搭發京鈔兵士怨望恐生意外乞發現洋（十五日下午三鐘） 
北京電倪嗣冲電裁遣輸卒撤銷兵站等需欵甚鉅懇先撥二十萬（十五日下午五鐘） 
北京電黑督電謝米諾夫等反對臨時政府勾結軍隊獨立現聞霍爾瓦特奉令討伐如果兩方開戰江省首受其衝應如何對付（十五日下午一鐘） 
香港電政務會議昨日開會舉定唐紹儀爲西南議和總代表並致電北京詰問陜閩進兵理由 
（十七日下午二鐘） 
香港電唐紹儀致書國會建議改軍政府爲護法政府（十七日下午二鐘） 
香港電地方自治大會定十二月十四日開會 
（十七日下午二鐘） 
[路透電]  
　　亞姆斯特丹電柏林消息斯巴達克斯團之政綱内有（一）解除非勞動界軍隊之武裝（二）組織工人國民軍及紅旗軍（三）裁除軍官與下士（四）以勞兵會代表代舊朝官員（五）取銷國會與議會選舉中央議會由其選派及管理行政會（六）取銷國民所購逾某數之公債（七）没收地産銀行煤礦大工廠（八）没收逾某數之財産（十五日） 
巴黎電瑞士京城電稱德報載稱法兵一聯隊已占據德國維斯巴登（十五日） 
不魯塞爾電比國公報云比軍來因河陣線已於昨日由哇桑堡展至韋塞爾橋（十五日） 
倫敦電印度參與媾和大會代表已抵倫敦 
（十五日） 
紐約電報界共同訪員曾於維也納謁見塞林伯爵據稱一九一七年奥國曾力圖脫離戰爭甚至就商德國如其願以亞爾薩斯勞蘭割讓法國則奥願以加里西亞即全國産煤産油最富之省割讓德國德國不允魯登杜夫將軍甚至欲向奥國宣戰以拒奥國單獨媾和 
台爾希電印度總督演說謂印度多處日用品大缺豫料當有困難政府現正施行救濟方法（十六日）倫敦電路透電社得悉亞丁腹地土耳其防軍司令及其參謀已允投降（十三日） 
倫敦電民事天空輸運事務委員會稱商務飛船之利便不久將超過飛機而尤以載運旅客一端佔有優點蓋航行之安舒與平穩均非飛機所能及也今日之飛船可以每小時七十八哩之速率飛行四千哩之遙若飛行較緩則可達八千哩之遙以每小時七十八哩之速率訃之則自英倫西南沙桑姆浦登至南斐開浦唐時僅三日許此種飛船且可來往於大西洋而無停頓委員會又稱不久飛船之速率每小時可達百哩且將安置大餐間官房及頂面花園並可留於天空一星期有餘云（十三日） 
根伯萊（南斐洲）電此間某大會通過决議案請帝國政府要求懲辦以不人道之待遇施諸協約國戰俘之負責人員無論尊卑不得輕恕該大會並要求南斐政府將所拘敵僑釋令回國（十二日） 
巴黎電美總統威爾遜在晨餐會答述法總統之演說曰承君歡迎實深感激余抵法國覺法美兩國代表問情愫相通友誼誠摯無任欣慰君飾詞稱余其實余覺余所言者不過欲發表美國人民之思想而余所行者亦不過欲實踐美國人民之思想耳美國人民之思想所趨向者始終别有所在不僅在獲勝而已美國人民志在建設公理正誼之永久主義以爲僅獲勝利尙嫌不足獲取戰局之勝利並解决因戰爭而發生之問題必有其道此道維何則即可以保障世界將來和平安置各民族各國家自由幸福基礎之道也此次戰爭造成之慘狀爲亘古所無而自古戰爭表示不正當野心家之破壞勢力亦從未有如此次之甚者余見中歐諸國軍隊之暴行定與法比人民同深憤懣且覺於最後解决戰中爭端時實有不獨懲責破壞暴行且儆告世人俾知甘犯不韙者終不免於公允懲治之必要焉余知美國海陸兵士已於戰中以其忠義之氣概表示美國之眞精神彼等自信其所抱之意旨必可爲各處自由人民所容納頗以得與協約國軍隊共同動作實踐其意旨爲樂吾人觀於彼等所成就之事業引以爲豪吾人因彼等得與同意者聯合行動尤爲欣幸余今在法與君握手共慶勝利余實抱有特殊之感念法美關係因此愈固余所視爲樂事者則以得與國及其與國之政治家共商良法以使此種友誼與協力之關係垂諸久遠並爲全世界謀取生活上之安寗與自由蓋安寗與自由惟同志友人時常聯合協助始可得之也余請致敬禮於君不獨敬君之個人且敬君爲法國偉大人民之元首也余更請以對於法國命運有深切永遠關係之美國人民之敬禮致諸君前謹舉杯爲法蘭西共和國大總統壽爲普恩賚夫人壽並祝法國隆盛（十四日） 
倫敦電季報主張美國於和局告成後應擔負均等之責任以適當管理新世界之制度美國應爲東方中部文化之受託人切實擔任俄國善後事宜之領袖地位圓案報謂美國若駐美兵於外即可成適合理想看管韃靼海峽保全阿米尼亞阿剌伯與波斯自治之人而猶太人之隷美籍者爲數甚衆故尤宜於保護巴力斯坦美國在印度與歐洲問之地位定可使英國銷除其加諸該處水利與鐵路上必要發展之反對且美國有興辦此大事業之資本若英國則在其已有之領土内尙未能籌此充分之經費也如美國果擔任此事則從黑海方面當可更有造於俄國之建設事宜甚於僅在太平洋着手云云（十三日） 
倫敦電銀巿星期報告云巿况尙佳十二月六日銀價跌落一便士十六分之五乃因美國保險費减輕之故閣令取消銀器出口禁令此事定將引起英國需銀之增多（十二日） 
[法國無線電]  
　　里昻電瑞士京城消息得柏林消息外務大臣索爾夫博士之辭職已照准（十六日） 
里昻電葡萄牙總統巴斯氏於星期六日晚在里斯本車站被刺葡總統擬赴波爾托主席星期日商會所組織之大會巴氏中彈數枚立即逝世現組織一臨時政府由海軍總長加斯德洛大將爲主席（十六日）里昻電威爾遜總統在巴黎市政廳受市政廳人員之接待歡迎會殊具熱誠（十六日） 
柏林無線電德國實業界之缺乏工作漸見顯著但達於何種程度今尙未知佔領西巴登之法軍已檢查報紙魯維格夏文與芒海姆間之來因河橋端巳爲法軍據有之法軍敷設沙袋防壘上置機關槍僅留一步行小路巴拉狄那脫之鄉民欲往芒海姆巿場者不能携物而過德國國民委員會發勸告書致國人工人略謂社會黨革命之功今淪於危境戰事巳苦吾人而失敗更令吾人窮乏田地荒廢物力巳竭牲畜殺盡輸運減少生産機械半已破壞重要原料現無接濟嚴酷之休戰條件阻吾行動之自由獲勝之敵軍加吾以昔所未聞之重負惟望國内工人取凋敝之實業生活而恢復之庶飢饉與内亂足以毁廢革命功績者不致發生夫社會主義所赖以存在者厥爲工作尙請吾國工人勿留戀於大城其各分赴各鄉各鎭覓取工作云云（十六日） 
[各通信社電]  
　　北京電葡使署接電謂葡總統裴斯於十二月十四日夜間入火車站赴哇帕都時被戕逝世今按照憲法由政府代行總統職權並取必要計畫防杜騷亂（十六日） 
上海泰晤士報云駐滬葡總領事昨夜接葡總統裴斯博士遇害噩耗現信裴斯總統乃於星期六日由葡京赴哇帕都致敬載威爾遜總統赴法之喬治華盛頓號輪船時在火車中爲人狙擊而死按裴斯總統行年四十有三歐戰發生之時適任駐柏林大使葡德宣戰後乃下旗回國本年春季受選爲葡萄牙總統素抱民治主義而贊助協約國甚力今遭慘死凡葡之與國固當同伸哀悼也 
北京電羅桀斯海軍大將繼賴愛特海軍大將任遠東美艦隊司令十二月二十三日將乘白羅克林號巡艦抵海參　（十六日） 
北京電南北議和開會地點南主在滬且要求與北方處平等地位北方不允大局之解决因以延緩雙方對於南北當於歐洲媾和大會召集以前速行議和之關係似仍昧然蓋中國如不早謀統一則必有凡爾塞受苦痛之損失也（十六日） 
北京電陸徵祥於赴横濱途中遺失重要公文一節日者詢諸日使署某員是否確實據答此事不確陸使離京以前日本已得其所携公言之副稿固不必得其所自携者也（十六日）以上路透電 
北京電南北妥協問題正在日趨於接近之際至最近數日間南方忽全離根本問題而以極微細之問題爲藉口出其分外强硬之態度者聞其中蓋另有原因在焉即目下有南方派進京已將中央財政之匱乏及其餘内部情形詳細報告南方故南方以爲如能再忍須臾爲最後之奮鬭則其結果得達到非常有利之地位也故據一部分人士之觀測以爲非再由外交團發表何等之主張則妥協之前途恐未許樂觀云 
（十七日） 
廣東電自五國公使提出勸告後南方多數意見已傾向議和政務會議曾於上月三十日提議應北方之請求在上海開對等議和會議其後因北京政府以閩陜兩省爲剿匪區域仍不停止軍事行動故目下南方各黨派一致憤恨北方之無誠意致議和問題又遭頓挫關於此事此間某要入曰北方强以閩陜兩省（即民軍之地盤）爲剿匪區域而出兵者其居心欲先除民黨使北方佔得有利之地位然後議和此種心理實與歷來段派之宗旨無異故非先由北方完全停止閩陜方面之軍事行動定上海爲議和地點則議和問題到底不能實行如北方再不改變現在之計劃則南方㫿有固結團體再事戰爭北方此番舉動不但玩弄南方全體且亦辜負五國公使提出勸告之厚意曩曾聲明深諒中華共和國大總統解决内訌之措置而抱多大之希望之五國將以如何之態度對於北方乎此實有興味之問題也云云（十六日） 
廣東電軍政府接錢能訓來電通告北方任命朱啓鈐以下爲議和代表並要求南方亦將所派議和代表通告北方此事經政務會議協議後决定須俟陜閩問題解决後再行答覆（十六日） 
廣東電聞軍政府舉唐紹儀爲總代表孫洪伊胡漢民章行嚴吳永珊趙藩冷遹羅家衡曾彦等爲代表候補者某派擬舉岑春煊爲總代表但岑已固辭 
（十六日） 
奉天電張作霖因軍事忙冗已將巡視吉黑之舉展至來年一月中旬前二十八師長馮麟閣有任巡閱使署軍事顧問之說（十七日） 
東京電中國中部派遣隊司令官神頭少將罷官補爲步兵第二十九旅團長管野尙一少將補爲陸軍軍務局長（十七日） 
東京電十二月十五日日本現有正貨共計十五萬萬九千四百萬元（十七日） 
東京電據報紙所載消息關於歐洲媾和問題劉崇傑陸徵祥曾與日本當局從長計議其結果極爲圓滿已得雙方交互之諒解日本亦將如約交還青島對於其他問題亦將竭力援助中國即對於中日兩國利害不同之問題亦將互以公明之態度處置之又據時事新報所載則謂中國所提出之媾和條件全係關於德國者即如領事裁判權問題等亦不列入（十七日）東京電新任駐華日使小幡酉吉氏由東京啓程時日本内田外務大臣及德川公爵以下及其餘朝野名士均赴東京車站送行（十七日） 
東京電此間接到北方藉口剿匪進兵閩陜方面之報咸以此爲妨礙日本及列國之希望並最近發生南北妥協之趨向政府方面某大官因此頗爲憂慮而民間之憤慨尤甚（十六日） 
東京電頭山滿安川敬一郎·諸氏發起於十七日在精養軒開會擬議發表日本政府方針之意見又頭山安川氏之外岡崎邦輔·安達謙藏吉野作造·氏等各方面有力者發起於二十七日在上野精養軒開對華問題大會行一大示威運動發表贊成妥協之意見並努力促進之云（十六日） 
東京電前隨中國媾和會議全權委員陸徵祥氏來京之國務院參事兼外交部參事劉崇傑氏已將關於表島問題及他媾和案件與日本外交當道接洽且已疏通意志遂於今日下午四時啓行經由鮮滿回國聞劉氏約二十日可以到京（十六日） 
東京電十二月上旬對華貿易出口一千二十七萬六千元進口一千四百九十萬元（十六日） 
以上東方通信社電 
東京電陸徵祥於赴東京時與内田外相牧野特使等諸人會見就於講和條件先行商議至其細目則於陸氏去東京後再由劉崇傑專當折衝之任與日外務當局曾經數番商量交涉完全疏通意見故劉氏即於昨（十六日）去東京而遄返北京據云此講和條件先行商量結果山東鐵道白山鑛山及此外在魯省前屬德國一切之利權將歸日本繼承而青島開放亦將見於實事（十七日） 
東京電巴黎電曰僑寓巴黎及倫敦之美人以眞實質問可有準據威爾遜大總統之十四條講和項目之意與否而對於此報紙及名士之意見則明確表示云未豫期欲全然遵奉威氏之聲明云云觀此狀能之美人等至爲之驚愕且抱不悅云（十七日） 
東京電日本對華問題聯合大會昨夜於上野精養軒開之該會將經由徐總統及岑總裁向民國民拍發勸告南北妥協之電報（十七日） 
以上共同通信社電 
北京電梁士詒來京東海勸勿辭梁謂願赴滬爲和局盡力决辭議長（十六日） 
北京電李純昨電院以軍人不干政治爲言力辭調人地位某政客謂李督素熱心和局今忽辭退必和議上發生重大變化請總統總理致電敦勸勉爲其難（十七日） 
北京電政府因南方爭派歐使特允派伍朝樞王正廷爲參贊以示讓步近南方忽欲另行派人顯示外人以南北分裂東海極不謂然（十六日） 
北京電王揖唐在安福部宣言總統力承保障新會某政客云和會地點及閩陜問題已爲和局之梗再益以新會一層主和之徐總統可謂自相矛盾 
（十七日） 
北京電閣員案財總改提張弧因張壽齡龔心湛皆有不願長財之聲明（十六日） 
北京電徐樹錚回京馮河間亦電告嘯（十八）日抵京（十七日） 
北京電參院中央第二部議員朱啓鈐辭職遗軍缺依次以候補當選人第三名畢桂芳抵補（十七日） 
北京電熊希齡聯合京直長官舉辦京師義倉備賑濟平糶之用現議招商承運南米酌收捐欵以資儲納（十七日） 
北京電中央陸軍測量學校校長吳德芳免職由參謀部保張振聲署理（十七日） 
北京電某公南下赴滬商請唐紹儀疏通南方打消憲法會議以制憲事付之國民大會（十七日） 
蘭州電涇源道尹王宗祐因病回京就醫張省長委留甘任用道尹馬振濱代理（十六日） 
安慶電龔省長呈保劉道章補實皖警務處處長（十六日） 
以上中孚通訊社電 
要聞一 
[錢内閣通過新衆院]  
　　自錢能訓之總理提交新國會徵求同意後安福部曾開會議提出條件由王揖唐向錢氏交涉兩度錢當即應允故該部首領已表滿足之意其反對錢者雖一時不便改口而大勢已去亦不免軟化昨日（十四日）下午一時新衆議院開會王揖唐主席因人數不足延長時間三十分兩次延長至二時始足法定人數乃宣告開議首由秘書長報告文件畢王揖唐報告請假議員及議員請辭法典股委員職依法諮詢畢乃按照議程開議第一案即錢能訓之内閣總理同意案由特派委員吳笈孫登臺說明略謂大總統任錢能訓君爲國務總理要求貴院同意本日總統因事不能親來貴院特派笈孫到院代爲說明此次總統任命國務總理爲時勢需要起見幾經審愼始定提出錢君其中有幾層關係一則今日時局首宜尊重和平以力求行政之統一錢君久歷京外其平日宗旨趨重實踐不爲偏激之談於今日之時勢最合二則錢君自任巡警部丞參奉天左右參贊以及政事堂右丞佐總統籌辦新政多年必能考鏡世界現狀及吾國大勢斟酌損益以定適於時勢之政策三則錢君夙任閣員後以内務總長兼代揆席於代理期内贊襄密勿規畫宏遠以之實任斯職必能勝任愉快總統深盼正式内閣早日組織成立俾一切政治得以進行是以依據約法提出貴院願諸君同意云云吳君說明後即退席衆無發言即行發票並由王揖唐指定楊瀾吳淵符定一王澤攽鮑宗漢等八人爲檢票員先行投票議員隨即陸續投票由檢票員檢查畢王揖唐報告投票結果在場議員共二百五十二人票數亦二百五十二張名剌數目相符計廢票兩張不同意票十六張同意票二百三十四張大多數同意遂通過又議第二案爲選舉憲法起草候補委員十五人仍由楊潤等爲檢票員投票畢因在場議員已不足法數宣告延會俟下次開會再行報告結果相與一笑而退遂即散會時三點零五分昨日會場情形以贊成派相約不多發言免引起反對者之搗亂而出席之交通系與研究會議員一致投同意票故結果得大多數該案即日移咨參議院閣員亦將於日内提出聞此次因錢能訓之通過安福内部又生破裂蓋該部議員除因副總統問題破裂一部分另組豐盛胡同之七號俱樂部外所餘之人亦甚不一致今次同意案提出該部議員反對者仍多前此提出彈劾案之人反對尤烈昨日午時反對派議員在東方飯店集會計柬約者七十人到會者尙不及此數其會議之目的在相約不出席即出席亦不投同意票果也昨日衆院開會安福部議員到者獨少此案雖已通過但聞參議院明日（十六）方能開會投票究竟形勢如何仍未可樂觀也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陜閩問題障礙和局]  
　　南北會議停頓 
西南七總裁因閩陜軍隊行動問題特電北京政府詰問此項電報係直達公府内容大致謂昨接錢幹丞來電始悉對等地位及和平會議復生障害即來電中有政府之名稱此軍政府斷難承認者也和平會議宜在上海舉行各派委員十名外復選總代表一名以便對等會議自無另設主席之必要至視陜西爲剿匪區域尤屬駭詫查陜西原係護法省分之一果有議和之誠意則南北兩軍應指定駐兵地點萬一各轄區内有土匪跋扈則應責成各自肅清又奉軍一混成旅由浙江分海陸兩道進逼福建其責當有所歸若陜西不停戰福建不中止進擊是尊處無意於和前線旣不能一律停戰則所謂和平究由何而致故停戰實爲和平會議之先决問題速乞明白回示云云聞當局對此已擬電答覆其措詞大致分爲二層第一陜西方面著名悍匪盧占魁結勾郭堅胡景翼在陜肆擾已閱經年盧占魁當數年前已在晋北綏遠内蒙等處集股行刦犯案纍纍盡人知爲悍匪魁目胡离結匪攻城所至焚燒擄掠有人民呈控諸文電及外人要求平匪諸說帖可憑陜督陳樹藩剿辦經年政府因其不甚得力改派勁旅前往速平絶無西南軍隊在内且平匪所以保民除暴正以安良似未可驟令停止至福建方面因駐軍在前線防守後方土匪紛起搶掠零星小股多至百餘現有軍隊不敷剿匪故添調一旅專任後方剿匪之用絶不牽及前線等語原文甚長日内即可發出（按錢閣覆西南電已見今日本報專電） 
陜閩進兵之糾葛頗影響於時局在北方以爲有土匪則當然進兵在西南又以進兵則即應攻擊各持理由北方旣去電詰問而西南除電請政府外且有電致北京在野某某要人請其勸告政府勿爲無誠意之舉動又聞錢内閣曾於十三日電致西林抗議福建事件謂頃據李閩督佳電陳炯明乘我軍停戰日驅土匪及軍隊向省城方面設計進攻據確實探報永泰業已失守該縣縣省城百餘里請迅示辦法等語此間業經明令停戰近且籌議撤防尊處亦有罷兵明文乃陳炯明乘我不備仍復進攻實足爲和平之障碍應請執事迅令嚴束軍隊退守後防靜待會議解决以免彼此衝突實深跂盼企候德音等語此對福建方面則先以向西南抗議爲方針也至陜西方面則絶對不認爲西南範圍調兵遣將純以武力對付爲主恉日昨又有一電拍致劉存厚陳樹藩鍾體道（亦係十三號拍出）指示方略略云陽蒸庚眞電均悉敵逼南鄭侵襲漢中事機危迫務祈飛飭駐軍嚴守待援幸漢城堅持戒備愼密敵難得逞甚慰復據西鄉吳旅長震庚電報稱顔德基王安瀾等率大股急急進攻我軍防單械乏退據馬拴嶺扼禦紫陽漢陰之衝鎭巴得而復失請飛飭援軍馳抵石泉漢陰等處併力迎敵恢復鎭巴各等情張錫元許蘭洲張寳麟各部業已兼程前進三日内必可到達由子午道等處急進漢中奮力協援以期尅殲巨逆廓清川陜邊疆以維大局進行方略仍望隨時飛報云云說者謂陜閩問題誠和平之一大障礙矣 
又據日人消息徐東海表面專心致力於南北妥協選任善後會議代表設立善後籌備處似乎銳意於妥協之進行乃一方復視陜西之南軍如同土匪擬竭力籌畫從事剿滅豈非矛盾之至乎查陜西之勢力問題原係第一次革命當時勃發之問題袁世凱預察北方勢力軍將來特排萬難圖將該省置於北方勢力之下今日之形勢猶與當時無稍異也故安福派并督軍團因憂慮北方派將來之命運對於此次之妥協特先熟籌今後之利害然後再定最大之方針此其極爲注意者也北方之有力軍人及安福派均主張無論如何必將閩秦省保持現狀徐總統因之不得已而表示容許其主張之態度遂决計出兩省土匪討伐之手段而其方法依然爲消極的且不徹底致令結果反多南方攻擊之材料而自陷於窮地也自南方而詳審秦閩兩省之形勢西南五省不必論矣即湖南四川兩省亦已歸其掌握今日倘將閩陜二省據爲己派所有即足以制北方之死命故南方現倾注全力於此兩省問題以圖達到目的又從北方之情勢而着想不僅此兩省不能給與南方即四川湖南兩省亦决不肯讓步也聞南方派中之主張非先將秦閩兩省問題解决則决不就妥協之商議此兩省之問題影響於妥協之前途或竟釀成最大之難關亦未可知也 
[南北會議之準備]  
　　南北會議北京政府所派代表十人除朱啓鈐早已取得同意外其王克敏等九員至昨日（十四）上午已一律表示允就之意國務院所擬發表之委任證定於下星期一（十六）即可分别發給惟西南方面議和代表外間雖有種種傳說但府院兩方截至昨日（十四）午刻止尙未接到此項正式電報昨晨當局又拍一寒電致岑西林等仍係催促將代表派定後迅即電告而北方各代表亦以朱桂莘尙未來京未能討論準備事件聞東海昨已派吳笈蓀赴津催促各代表亦公推汪有齡赴津迎請朱氏即日來京但朱氏昨日（十四）上午方電陳府院謂現正在津與各名流討求善後意見緩日即當入都請訓未知果能即來否也 
鄂督王占元昨致政府覃電略謂和平會議雙方協商妥定自此較易進行占元在京曾經面聆訓示各省另派精通法律一員參與列席是否遵行祈速示爲禱聞政府已去電說明概不得由各省請派并令通知各疆吏一律遵照蓋近日主戰派多數督軍紛紛來電要求各派代表一員或二員參預南北會議俾悉會議眞相政府對此頗不滿意也 
據外人消悉關於南北會議某當局曾向人談話謂南方代表與前日報紙所載無大差異惟軍政府意見尙不一致故代表尙不能如期速定北方主張以南京爲會議地點年内使代表南下希望一月初旬即開會議然南方若以唐紹儀爲總代表主張地點爲上海北方對於此問題南京或上海亦不强爲主張開會時第一代表者雙方彼此約定南北均不言及過去之是非只研究將來採如何方法以謀國家之利益又南北各十名之代表悉使列席於議場於議事不易進行且恐洩其秘密故擬以少數代表使先會議北方提出之議案尙無具體條件不日將集合政府政黨及其他要人之意思以定範圍 
[京華短簡]  
　　昨日星期六（十四）閣議重要議案（一）鮑督請乘時取消松黑兩江外人航權案議决交海軍交通兩部核議（一）甘督查覆甘省議會請裁撤甘邊屯墾使案討論仍照原案維持交蒙藏院等查照其後會議邊防事宜非常秘密未得其詳約十二時三刻後散會撤退前方軍隊問題已由政府將大致解决惟此項需費過鉅其數計在三百書萬元（南之撤兵費亦在内）聞前昨兩日議妥暫由外界承借小欵容俟善後鉅欵成立再行撥還其支配辦法係交南方一百萬元餘作撤退北兵之用如無阻碍再經一次會議即可表决 
各督軍日前向政府要求之軍費總數達一千一百餘萬元聞財政部截至昨午始凑妥現欵一百萬元已由曹汝霖呈報公府請東海量數分配新國會關於選舉副座問題近兩日來經津滬和平派迭向雙方調停謂南北和議開幕在卽斷不可再提選舉副座一事以免糾紛並主張平和會議僅於一月内辦完一俟决定正當國會再行選舉現經雙方認可速選一說决難見於實行 
聞梁士詒因新國會延長開會期間兩個月不願仍居議長之職昨日已向參議院提出辭職書辭去議長及議員職務其詞意略謂前此就議長職係鑒於當時内外形勢險惡欲藉已成之局面有所致力俾大局迅有轉機故就職時即以解决目前之糾紛期有以副人民望治之心爲宣言不料竭志經營終歸無補而凡足以增加障碍之事實尙繼續發生事與願違至抱深疚特行辭職等語 
自梁士詒朱啓鈐等前後赴津天津方面即有一種重要會議聞馮河間近在津門亦與梁朱等迭經接洽并以關於和議進行事宜定昨今兩日召集旅津在野要人開會討議以備南北會議中之一助其重要議案在設法令新國會打消延長會期以除去和議上最大障碍並聞在京之汪有齡王克敏諸人亦於前日夜間馳往天津參與會議 
北京總統府近日特設新聞記者招待室派員接待中外新聞記者其辦法如次（甲）招待本國新聞記者辦法（一）每星期二及星期五上午十時至十二時爲招待本國新聞記者時間（一）除星期二星期五兩日外各新聞記者如有詢問事項須先期函告秘書廳以便函復或定期招待（一）各報社記者須各具名片書明某報某社記者字樣每報社只限一人於規定時間内至新華門公府司閽處導入秘書廳新聞記者招待室（乙）招待歐美日本新聞記者辦法（一）每星期三及星期六上午十時至十二時爲招待歐美及日本新聞記者時間（一）除星期三及星期六兩日外歐美及日本新聞記者如有詢問事件應先期用函通知以便酌復或定期招待（一）各外國新聞記者須具名片用華文書明某報某社記者字樣於規定時間至新華門公府司閽處導入秘書廳新聞記者招待室 
[外交委員會之内容]  
　　北京總統府设立外交委員會一節已迭紀前報茲聞該會委員長已派定汪大燮此外尙有委員十四人其十三人早已派定即熊希齡林長民張國淦周樹模周自齊朱啓鈐沈瑞麟靳雲鵬陸宗輿王寵惠高而謙陳籙張志潭是也惟前日又由東海加派孫寳琦合計十四人（外傳加入劉鏡人劉式訓兩人不確）該會章程關於權限之規定爲委員承總統之命調查審議對外事項關於委員之資格則以現任國務員曾在國務員現任特任官曾任特任官及現任或曾任外交次長者充之惟有必要時由總統特派某項人員充任關於辦事之規定則設事務主任由總統派委員中之一人兼任又設事務員若干人由委員長商請各部署派簡任職或薦任職人員兼任（但皆爲無給職）此其大略也聞事務主任現巳派定林長民事務員尙未定該會成立約在本月二十日前後場所則設在集靈囿内 
[十四日之新參議院]  
　　昨日（十四）新參議院開會下午一時振鈴田應璜主席因議員出席者寥寥主席宣告延長時間三十分兩次延長至二時餘議員到場者爲八十九人將符法定人數主席宣告開會首由秘書長報告文件畢主席宣告新到議員證書事件乃照先例指定審查委員五人又報告請假議員二人依法諮詢畢乃按照議程開議第一案爲請咨政府對於歐戰和議列席時提出收回德國租借之膠州灣全部國土案（議員何焱森等提出）審查報告先由審查委員長陳懋鼎報告審查結果係按照原文加入請政府將敵國從前所佔國土一律收回云云說明畢并無討論主席以審查報告付表决贊成者多數通過又議第二案爲對於山東膠州灣膠濟路威海衞請咨政府於歐洲和平會議列席提議收回以重國土而維國權案（議員尹宏慶等提出審查報告仍由陳委員長說明審查結果將威海衞三字删去江紹杰發言以此案無甚討論請表决主席以審查付表决贊成者多數通過乃又議第三案爲建議以歐戰勝利祭告天壇聖廟案（議員陳煥章提出）由提議人陳煥章登台說明而議員已多星散在場不足法定人數遂宣告散會時二時四十分 
[違禁物輸入中國之外訊]  
　　字林報載投稿云一九一五年九月十五日字林報載有通訊一篇詳述日本嗎啡在華貿易情形謂日人在琖所經營之貿易其最有利者厥爲嗎啡貿易僅以一九一三年大連一處而言嗎啡貿易達六噸又四分之一取在日本購入歐製嗎啡之進本與在中國現欵銷與華人之售價兩相比較計售六噸又四分之一之嗎啡可得盈餘八百四十萬元云云今嗎啡貿易仍然興盛視一九一三年有過之無不及第嗎啡一物已不可復購諸歐洲於是製造嗎啡之區域遂移至日本且由日人自行製造之雖嗎啡與製造嗎啡之具及施用嗎啡之物不許輸入中國曾經各國訂有條約而日本亦署名於此條約之一國但此貿易就投稿人所知得日本銀行財政上之助力而進行焉世界任何他國從未聞有躉售此種違禁物品情事日本則不然數千萬日洋逐年由中國滙至日本以作日本嗎啡之代價在中國分佈嗎啡之主要經理人即爲日人郵政局嗎啡製成包件寄入中國凡日人郵局之包件中國海關僅可由日人貨單中所註明者而知其内裝何物但不許拆騐嗎啡遂由此途運入中國其量之大可以噸計據最低估計一年内嗎啡輸入之額當爲十八噸近且有增無减凡日人佔勢力之處即嗎啡貿易發達之區嗎啡由大連散佈於滿洲及毘連各省由青島傳達於魯皖蘇三省台灣地近閩粤嗎啡鴉片及他種違禁物咸由馬達漁船載至某地點然後轉佈於福建全省及廣東之北部各處經售者皆爲恃有治外法權保護之日人在華日人之販賣違禁品者從未因違法而受懲治亦可見其所得之保護爲如何周到矣山東中國警察沿濟南鐵路檢查嗎啡店舖按此種不正當之貿易華警實有取締之權詎日本憲兵奪回華警所拘之人犯不懲犯法之人反向守法華警要索罰欵據美國調查員所知縣知事不得已卒付罰欵了事中國南部兜售嗎啡者多爲中國小販彼等各執一護照證明其爲台灣人蓋如是始可得日人之保護也中國全境日人藥舖無不多儲嗎啡凡售日本藥者咸視嗎啡爲最可獲利之物日本淫業由雲南以至庫倫其擴張之法極有秩序該淫業亦與嗎啡銷路携手同行日人所不能在歐洲購得之嗎啡刻在日本台灣製造設化騐室備置器具佈置頗周近年波斯土之入巿場者多爲日本購去以供製成嗎啡之用蓋以波斯土所含嗎啡質較印度土爲更多也上海勒閉烟館後日本官場即以烟種給與高麗種植今高麗所産之鴉片及産於滿洲在日人保護權之下者亦爲日本與台灣製造嗎啡之原料焉嗎啡貿易之大已述於上以下則將述鴉片貿易焉日人於此獲利似較嗎啡尤鉅印度喀爾喀特所售之鴉片日本爲大主顧之一蓋爲臺灣而購者也臺灣鴉片貿易近來日見發達且因製造嗎啡須需此物也此項鴉片由印度政府售出以日政府之名義領取護照裝運出口初至神户繼由神户運至青島日本大商行數家之從事此業者獲利甚巨要知此顧鴉片名爲運入日本實則乃由神户轉運至青島藉日人所管膠濟鐵路之便由魯省私運至上海及揚子江流域喀爾喀特鴉片售價每箱羅比三千五百元約合銀千兩運至神户加以一切費用其價不逾銀一千二百兩由青島私運至滬每個大土可售洋五百元每箱大土四十個共可得洋二萬元中國之所以未能依照洋藥商人所索每箱二萬七千元之價售賣鴉片以供製藥之用者實由日人抑價售其鴉乍故也日人此項貿易發達之狀甚可注意現信自一九一八年一月一日起至九月三十日止日人在印度所購取道神户運至青島之鴉片不下二千箱之多日本當道於此特所徵之稅每箱等於銀四千兩此稅並未載入預算若以二千箱計之則所得之銀共有八百萬兩照目下之匯兌率折成英金則有二百萬鎊之多日本於此違禁貿易獲利纍纍此即其今日用以經營青島而使日人占有該埠商業優勢之巨資所由來也夫大連爲嗎啡貿易最盛之區青島爲日本鴉片貿易主要之中心點兩處皆有中國海關而何以於此違禁品之源源輸入都未察覺閱者於此將疑而質問焉要知大連青島之中國海關全由日人管理所用職員全係日人而兩地日本軍事當道復禁止干預與日員有關之公私貿易大連有業嗎啡鴉片之某巨商且曾受有國民最高之榮典矣至於青島則中國曾以該處海關管理全權讓與日本訂有條約凡日本與有關係之任何貿易無論違禁與否均可安然進行不爲海關正式查覺蓋一九一五年八月六日之條約曾將一九零五年十二月二日條約中之第三欵加入規定凡有政府執照運至青島之任何貨品均應免受海關騐視門竇旣起匪徒供鴉片之違禁運入他如魯省土匪所用以刦擄與殺害中國聖境鄉農之武器亦皆可由此而入也查一九一七年海關報告是年烟膏之運入青島者共有四十五擔其實數大約將五十倍於此其餘者皆裝箱蓋（軍用品）之印號運入今山東鐵路一帶之日本藥肆中此種木箱隨地皆是可以爲證也一九一七年運入大連供租借地所用之嗎啡共約二噸所可異者是年全無嗎啡由租借地運入滿洲而一九一七年青島海關報告亦未紀有嗎啡入口之數然據醫界有名之伍連德君聲稱滿洲日本藥商及售藥小販今以種種方法售賣嗎啡不以犯法爲慮蓋華官非先通告日領事不能逮捕日人也讀者當憶距今不遠日人嘗力圖排除他國之人管理安東牛莊海關日人此舉固未便謂其主要自的乃在撤除日本違禁品之障礙但看日人果如願以償則必有此結果也 
字林報社論云今吾人所披露日人在華所經營範圍極大而全不正當之嗎啡與鴉片貿易讀之令人失歡縱令此係私人事業操之者爲利用其相距咫尺易於在華行動之無識日人然日本之行爲終不免於指斥其故以如是許多之嗎啡與鴉片斷不能輸出或經過日本口岸而不爲日員所深悉也但有尤甚者如吾人所聞日人郵局且爲分佈嗎啡之大機關而青島日本軍界亦准嗎啡與鴉片放行一若其爲軍用品者日人對於此種禁品徵收稅疑所得甚多以供經營青島之需其最不善者則中國海關之日員受中國之託食中國之祿而竟有背棄信義以增長此醜惡營業之責言中國各省官吏禁止種烟之决心吾人固不欲多所陳說但日本今豈不予中國官吏以弛禁之極大鼓勵乎投稿者之言其精確可恃不幸已無疑問蓋在一九一五年日人在華之嗎啡貿易吾人已披露之誠如投稿者所云上海日人藥房出售嗎啡針旣廉且易吾人知之久矣近數年來吾人復從另一方面得悉鴉片貿易由青島轉佈他處者其數之鉅恐尙溢出目前所紀之數吾人切希日政府迅予停止此種惡毒之營業日政府果樂於爲此則其易如反掌耳日本自稱在中國商業中有特殊關係此言也固日人應有之言日人又謂凡與中國幸福有關之處日人輙以特殊恩施對之第以吾人目前事實而言日人果可謂實踐其誇詞乎鴉片貿易誠爲極有利事業但日本將由此而在華人與世人心目中受無窮之損失與若干箱鴉片之値比較誠不可以道里計矣日本豈將甘受人言謂英國禁止印度鴉片以惠中國之日日本竟取英國所不行者而行之祇知金錢不顧其他歟此誠非武士道之精神也 
[世界報紙協會之大會]  
　　（東方新聞社） 
世界報紙協曾於一九一五年在舊金山組織現定於一九一九年十一月十一日在澳洲紐騷斯威爾斯之西特尼召集是日即終止世界戰爭之休戰條約簽字之週年念紀日也此日期之選擇經太平洋報主筆兼世界報紙協會會長威廉博士接到紐騷斯威爾斯總理霍爾曼氏之海電訊而始定電文如下（戰爭之勝利終局使世界報紙協會在西特尼開會之舉容易實現且使余紀念報紙鼓吹提倡各國人民感情與主義之融洽厥功甚偉蓋惟感情與主義之融洽始克戰勝此雖賴上帝之相導報紙鼓吹之烈亦不可没也余望君等之協會早日召集增進全世界之融和鞏固爲公共主義提携作戰之一切人民之永久友誼以竟此戰勝之功如是吾人庶可保證民治與正誼之情形歷於久遠開會有日希電示）此電訊由紐騷斯威爾斯政府之代表尼沙氏及該政府在東方之商務委員蘇脫氏轉交威廉博士當致復電於霍爾曼總理云（戰事得勝利與正義之終結余與君同慶幸之甚望報紙協會得鞏固各國間之友誼因以改良世界盡此服役於人道之義務協會即於十一月十一日開會是日即使戰事終止移世界之思想以向和平問題之休戰條約簽字之週年紀念日也）世界報紙協會有三十四國之新聞家爲會員其組織以永久國際地位爲根據最初於一九一五年七月在舊金山會議成立參列之代表共有九百五十六人皆受有委託者當時議决該會每隔三年輪流在各國召集後因受戰事阻力故一九一八年之西特尼會展至一九一九年舉行各國加入該會者爲美英蘇格蘭威爾斯愛爾蘭澳洲紐西蘭加拿大南菲洲印度日本中國阿根廷法蘭西義大利奎脫馬拉巴西古巴亨度拉斯薩爾伐度智利科斯他里加尼卡拉貴瑞士俄羅斯丹麥波斯委内瑞拉希臘及菲列濱協會之會計兼書記員爲哇達瓦（坎拿大）屬地報紙展覽會會長福持氏其副會長每一國得占二人日本之副會長爲朝日新聞之某氏及國民新聞之多古土米氏（譯音）協會之宗旨係用集會討論之方法協力提携以公正之態度增進新聞事業之主義云 
[中國鐵道現狀]  
　　東方新聞社消息云美國中外商務局調查之中國官商鐵道歸交通部直接管轄者共三千七百另三英里（一九一六年造成之開徐路亦在内）其中商辦者祇一百五十英里此外歸外人管理者共一千四百九十英里連前合得五千一百九十三英里此則中國現有之鐵道也中國土地每四百六十方里人民每十萬七千始佔得鐵道一英里若以印度計土地四十方里人民八千六百即佔一里美國更少僅土地十二方里人民三千八百而已雖然中國旣能造成如許鐵道在實業上不謂不進步矣政府所有之鐵道計置機車六百二十九架或每百里七架機車普通可用九年曳力約八噸零一千之八四三或一百里六十四噸各機車無統一之格式與價目均依各該承造之國而定是故嗣後對於機車與材料一層亟宜籌統一以促進益中國之機車每欲多用數年不惜加以修葺并非不能用新機車實以水脚及手續費太重故耳中國鐵道共有客車一千二百八十輛或一百里十四輛又一百里可載客八百九十七人每六個月添車十二輛貨車共一萬零六百五十二輛一百里佔一百二十一輛自一九一三年六月三十日後貨車已增二百三十四輛中有一百十輛係造於中國者餘者皆改造而成貨車之容量 
 
 

Page 7

 
 
共計每百里二千七百七十五噸以鐵道計貨車容量一噸約載六十九噸如全年除不滿裝不算外可裝足六十九次但多數之車每不能裝足故一車尙合不得六十九次也今試列表計算每貨噸可裝之重量及其行之里數如下 
每貨噸裝載可行里數 
中國六十九八十九 
法國四十三·九七十七 
美國二十三·七一百四十六 
日本九十九·三八十四 
奥國八十三·一六十五 
德國六十九·八六十三 
又計中國鐵道每里造費與他國比較如下表中國一二萬一○六四銀元德國一二萬○○四九元日本八萬八六三三元俄國八萬六九六八元美國六萬五八六一元奥國五萬五一○八元南非四萬八五二七元印度四萬六三四三元合計中國所有鐵道之造費共四億○九百五十二萬三千三百五十一銀元茲據一九一五年中國各路之營業盈虧列表如左 
路名里數盈虧 
廣九八九一○○萬七八二一元二三分 
滬寗二○三四八萬七二一一元九二分 
正太一五一一一萬七九七六元九二分 
津浦六八七二五萬二七 
七元五一分八 
漳厦二○八萬八九三八 
元二六分 
京漢八一七六四六萬九五七一元七六分 
滬杭甬一六八二八四元七四分 
開河一一五二五萬四七一一元三分 
廣水三一三七萬○三二三元八三分 
張綏一一九未詳 
京奉六○○六六○萬三六○六元七○分 
京張一四八一二七萬五五八七元七四分 
吉長八○五萬八千一六四元四三分 
株萍六○二○萬八四八○元八○分 
道清九○二二萬三九四○元一四分 
合計國有路三三八二里一四九二萬七五七○元八六分五二五萬六○三六元一九分加開徐路一七一里 
商辦路一五○里 
總數三七○五里盈虧相抵盈餘九六七萬一五三四元六七分（未完） 
[天津之航務消息]  
　　東方新聞社天津十四日通信云招商局新濟輪船於十二月十二日由天津開行此爲該局本季内最後離津之船怡和洋行之景星輪今日離津亦爲本季最後之船俟明年三月再來該輪將在碼頭裝貨歷兩日之久因碼頭現時水淺所有該輪承裝之各貨均須用駁船駁運故也又大阪株式會社本季最後離津之船爲大奇丸定於本月十九日離埠日本郵船會社是否將從天津再開船一次尙未决定但其最後之船將於三四日内離津則可斷言也 
大沽口水淺故許多輪船不克通行即不裝貨之船亦然前三日來潮水低至九呎六吋致有數船擱淺於該處進退兩難昨日潮漲至十呎九吋時日郵船山助丸得經過該口惟沃來格號船尙不能開動平時潮高十四呎而今年秋季中罕見有此水量向來能開至沿河灘之輪船今多須先在大沽口用驳船卸去貨物始能開進預料冬季航行事務頗爲困難因開浚海河之機器祗能抽水八呎在此水淺時不能工作也 
太古公司之通州輪船倘天氣不變將於今冬駛行於天津上海之間該船如不能直駛至河灘將開至塘沽或泊在大沽口外若潮水繼續低淺天氣又惡則該輪祇能開行數次耳太古公司欲派一船至秦皇島但須有貨可裝惟一切須視鐵路當局之態度而定蓋必有火車可以接運也 
[湘西退兵中之變局]  
　　前月中央撤防令下後南軍方面深恐湘西一部不易就範經譚聯帥派李書城譚組庵派陳强兩代表疏通田應詔張學濟等意見咸以大局爲重表示服從遂與馮玉祥商决合組湘西臨時維持會各派代表議决退兵南軍分五路撤退田應詔退至沅陵上游張學濟退入沅陵下游周則範通入永順胡瑛退入黔蔴林德軒退入靖州由黔軍王文華所部分區接防并有取銷軍政分府援粤總司令之表示北軍則分三路撤退承認馮玉祥卿衡爲湘西正副鎭守使各以主力軍維持防區協同剿匪正施行間張湘督以亟欲收握湘西軍民政權之故派某氏爲湘西清匪總司令朱澤黄副之適南軍撤防而某低以清匪名義由湘陰益陽漢壽進駐右路朱澤黄所率之第五混成旅原在撤退之列亦由華容南洲進駐左路王正雅亦至澧州協同剿匪田張等聞而大忿遂通令各路嚴守勿退一體加緊戒嚴實施防衞因是戰火重開左之花田壩盧溝右之王家坪十里舖穵關等處交綏多日相持不下撤防之中復各自增兵馮玉祥亦深不以爲然急電中央擬親往衡永晤商譚月波吳子玉妥籌解决方法參陸處以防區奇緊電阻其行故田張等迭電粤軍政府及滇黔各督以釁自彼開爲言職軍不負責任昨黔督劉顯世亦急電中央謂湘張督與周則範等仇視最深現値辰谿撤防黔軍負接防責任務請速令張督停兵勿進免礙大局又唐滇督亦據情電粤軍政府開政務會議通電中央謂湘西停戰撤防事宜前由田總司令與馮旅長議定條件分呈准本軍政府覆令施行茲據電稱張督派兵進駐清匪致右路交戰數日尙未停攻應由張督負責云云而張督亦以南軍陽言撤退陰圖反攻湘西頓形吃緊等情急電中央請示機宜并派秘書張永清馳京面報一切似此各執一詞互相攻訐而陜南留管交惡之慘禍將重見於湘西矣 
[粤軍府開會歡迎馬濟]  
　　援湘粤軍總司令馬濟日前由戰地返粤軍府當局以馬司令轉戰經年勞苦功高特於星期六日（七日）柬邀軍政兩界要人至府歡宴是日午后二時馬司令乘其由戰地得來之名駒翩然蒞止賓主揖讓入座伍秩庸爲主席坐於馬君之左莊諧雜談引起座客之注意李協和則殷勤肅客言笑晏晏若不勝其快愉者酒數巡伍君起立致歡迎詞謂西南護法興師似與吾人酷愛和平之主義兩不相容然北方輒憑藉武力壓迫國民使之服從其非法吾人固非訴諸武力不可馬司令治軍之成績無勞贅述然吾人當知北方横暴之武力所以多方求逞而卒不得一當者前敵諸將之功同爲不朽馬司令其尤著也云云并舉觴爲馬視壽歡呼萬歲馬司令致詞答謝略謂今日謬承優禮明知諸公意在激厲將士爲國用命然濟蒙此無上之光榮且感且愧有不能已於言者濟在前敵孤軍遠征無日不關心廣東内部之治安設非諸公艱難困苦合力維持一有意外則根本動搖不特前敵難於進取即欲全師而退亦安所歸今日廣東内部排除設施着着發展前敵軍心因之益固戰鬭益力此在座諸先生之賜也濟何力之有焉濟之所以感者在此濟本年少不學無術此次奉命援湘力所能及死何足惜然當日前敵局勢之鞏固實賴湘桂諸軍之力濟何功之有濟之所以愧者在此今日承諸先生優禮惟知以愛國自勵凡利於國者無不死生以之云云湖南代表陳强相繼稱壽並謂馬司令兩次急湘人之難不但每戰必勝而且平日紀律之嚴明地方秩序之維持湘人胥受其賜最後李協和演說略謂去歲烈鈞由滬來粤當避方議自主辦法私心竊嘆以爲自主而不出兵國人將謂我輩之宣告自主爲别有目的然此不過局外人之一種政見當時身居局中堅持此義卒之以自主開護法戰爭之先聲者則愼堂（馬濟字）及隱青兩君之力爲多又當自主宣布出兵未定以前廣東局勢極形不穩吾人之主張受一頓折外間謠言非謂滇軍不平即謂粤軍將變人心洶懼當局益無出兵之决心愼堂獨力排衆議以爲一出兵則一切困難顿歸消滅所以護法而援湘者在出兵所以鞏固自主之局勢而謀部局之穩靜者亦在出兵所謂决大疑定大計於羣情惶惑之際雖古之名將無以過之故愼當不特有功於護法之全局即廣東局部之安寗眞正自主之發揮皆馬君之賜也今日愼堂之歸不爲班師其關係其作用有視班師爲重大者設不幸而有非二次出師則時局不能解决之一日亦將惟愼堂是賴云云衆大鼓掌賓主盡歡而散 
[粤省會不允改選]  
　　尙須開臨時會 
粤省議會尙未改選昨該會臨時議長林樹墉通告各議員定期十二月十日開臨時會請各議員切勿離省以免往返之勞又該會近因粤當局主張辦理改選特電致舊國會云廣州參衆議院鈞鑒國會議决案省議員未行改選之省分其任期俟軍政府通令各省一律依法改選之日爲止今廣東不俟軍政府之令而先行定期改選似有不合且即軍政府有令亦須各省於奉令後一律開始籌備今廣東已於前二月通飭改選是仍奉非法政府之命也况各省尙未舉行籌備而廣東獨先舉行與國會一律依法改選之案亦有未符且按省議會選舉法部章係規定第一屆議員任期至第二屆議員選定開第一次常年會之前一日爲止現奉貴議院電開以各省依法一律改選之日爲止查改選之日與開第一屆常年會之日相隔時日尙多民意機關不無中斷伏祈解釋以資遵守再查軍政府昨日通電僅稱内政部咨陳云云未悉國會議决之案有無達到此次廣東改選應否停止應請迅賜解决示覆廣東省議會叩陽 
[贛商會反對稅法無效]  
　　江西印花稅處長姚深朦部堅持前令勒用印花並經部准照行商界大憤今日（十二）南昌總商會已接奉戚省長轉來部令重提舊案當由龔盧兩會長開臨時會議請各會董到會茶話决定准於明日（十三）即開特别大會討論對付方法茲將省長來函及部電錄下戚省長函云逕啓者查商號發單曁年節賬單貼用印花一案業經本省長於前月養日電請財政部核行在案茲准財政部電復除分行外合亟抄電函達查照財政部電云南昌戚省長鑒中密養電悉商號發單即發貨票應貼印花爲稅法所規定各省早經依法貼用現據南昌商會電稱一元發票購貼已久惟概責以開單貼用殊多窒碍等語試思商號售貨若不開單票印花從何貼用所謂購貼已久者顯屬自相矛盾且本部前咨本有於包皮標開貨價處加貼印花以代發單之權宜辦法并准購價未滿一元者免其貼用但使一元發票誠如該商會所言一律遵貼則本部原未常多求商民又何所爭執至年節賬單應照銀錢收據貼用印花本部於四年二月間即經通行遵照並經刷印賬單分發商户令其注意前咨不過申明舊案且賬未收清准向負賬人索取印花費於商號仍無所損若任令改用通信則凡稅法所列契據但經變更形式即可免貼印花稅法將因之破壞該商會電稱與法無干不能自圓其說總之稅法公佈有年全國均經遵守不能憑一隅之見滋生異論而稅額輕微亦斷不致嫌其擾累應請轉飭該商會曉諭各商以息浮議仍飭警察廳曁印花稅分處遵照前案辦理實紉公誼財政部豔 
[南京快信]  
　　李督昨接京電和議地點有確定上海消息 
軍署外交顧問謝傳巡已抵京昨來電報告接洽情形對於和議地點主張從西南意在滬舉行 
馮河間電稱因兄喪事暫不能來寗 
西南代表尙未派定聞李督昨又去電催詢 
施愚復電李督準效日出京 
李督腹瀉已愈昨已照常見客 
第七十四旅旅長陳調元昨由徐來省陳報冬防 
軍署參謀長何恩溥將調充補充旅長所遺參謀長職有委熊炳琦接充消息 
北京和平期成會代表文羣今日午車赴滬 
海州鎭守使白宛山準明日遄回防次 
[杭州快信]  
　　省議會准本月終閉會計算僅延會十天 
年關在邇杭巿金融尙覺圓活各銀行錢莊日供商用約在四萬金左右出境現洋雖定每月二萬元爲限但商用所需給護執運者時在定額以上可徵巿面平穩紹興商會聯電請飭縣減輕拆息省署曁財政廳尙待商榷辦法再行電覆 
安吉縣屬梅溪鎭益生造紙廠現在停閉領有官欵五千元分期償還本息該經理張世杓分文不繳奉財政廳一再嚴催現僅繳解七年長期公債券一千六百二十元短期券七百二十元五年公債劵十元張廳長深滋不悅已嚴令該縣勒張於十五日内悉數清繳違即押追 
浦江諸曁兩屬東鄉江藻等處花會盛行經省議員周元達等向省署提出質問現已密令該二縣查照單開地點切實嚴拿 
浙省改良各屬監獄案高等廳籌備已將半載苦於經費無着未能次第興築現又奉部嚴催擬先從嘉興第二監獄入手（省城第一）准限明年二月成立 
第四師駐省各軍隊冬季檢閱昨已一律告竣聞將有軍官升調 
地方通信 
[蘇州]  
　　虎阜將闢植果園虎阜山向有厲壇一所爲前清時致祭無祀孤魂之所光復以後無人管理破壞不堪現經吳縣温知事查悉察看得該處四週尙有空地以之開闢植果園甚爲合宜特派蔣某前往查丈地畝繪圖送縣核辦一面派警查傳地保劉浄卿詳細清查附近荒地共有若干有無民産及墳墓等項復候核辦 
縱火犯加判刑期常熟縣縱火犯黄玉甫經縣訊明因有精神病酌減判處徒刑五年六月經高等檢察廳復判認爲不當即行起訴同級審判廳提集原被開庭審理黄仍裝精神病模樣審判官即請公立醫院醫士檢騐黄實無精神病茲經高等審判廳刑庭邱庭長復提黄犯訊明供詞公判改處一等徒刑十年褫奪公權全部終身 
偵緝隊破獲積盜前莊唯亭等處盜案經偵緝隊隊長潘國俊率蕭排長等在南潯地方拿獲盜匪徐公兒楊吉昌二名又在梅溪捕獲盜匪商慶餘及王姓朱姓等三名起獲快槍二桿及皮棉衣服等贓物頗多立即押回蘇垣經縣署承審員藍君提訊該匪徐公兒供認搶刦前莊香山茜莊洋灣等處四案商慶餘等亦供認隨同搶刦各案不諱當命分别收禁候飭傳事主到案認領贓物再行種審擬辦云 
縣敎育會改選職員縣敎育會於本月十五日改選職員下午一時半開會計選出正會長朱葆齡六十六票（現任縣立第四高小校長）副會長彭應昌六十五票（現任勸學員）職員胡如玉陸恩榮唐天受王昭李玉麒李志仁潘起鵬沈昌齡沈禹襄潘樹芬李蔭麟馮國源宋銘鋆陸恩普鄒鏡堂顧恩彤顧玉振鄭國祥吳壽石汪壽永陶曾元陸左英陸廷朱慰元章駿馮澤恩馬國英胡宗智陳鵑隱孔憲高朱鐘傑潘富年楊蟾桂張鈺蔣廷瑜尤志序朱鴻基彭傳璪李鳴奎孫宗　陳學增陸能喆韓國饌沈國光方家龍高元乾徐嘉湘趙繼榮 
[鎭江]  
　　查禁雙銅幣入境雙銅幣充斥爲巿面之累今日午巿錢業公所懸牌當念銅元每洋已易至八十一枚（即一千六百二十文）以致各商咸受影響近日各店舖與購物之人時有齟齬情事丹徒縣倪和甫知事因關於商民損失甚鉅除函知商會核議外並通飭各警區查禁十文銅元出境念文銅元入境以免滋事而維巿面 
瓜清汽車路開工寳應紳士盧君殿虎籌辦之瓜清長途汽車已經齊省長核准咨部茲河海工程學校專門教員李君宜之偕同江北運河工程局特派員秦君詠樓等將瓜揚一叚路線測量完竣該路需用材料等物亦購運齊全已於日昨興工並經江都縣知事趙君通令洋子橋八里舖瓜洲沿途各警區一體派警妥爲照料以重路工 
[安慶]  
　　龔省長整頓財政之辦法龔省長下車伊始首先即以整頓財政撏節經費爲主旨查六年預算收支兩比虧短已達二百餘萬特令財政廳將歷年各縣曁各釐局稅局徵收情形并財政况狀詳細報告除司法敎育實業三項經費仍照六年預算之數其餘可裁可併之各機關從速核議具覆 
皖公署職員錄龔省長到任後即以省公署顧問秘書名額繁多一再減裁茲將公署各職員名單錄下政務廳長鄒日煃參議劉慶鏜顧問彭家騏秘書吕長鏞總務科長朱之英内務科長畢泰敎育秘書葉堯階汪開棟實業秘書李訓鐸徐渭賢外交秘書董嘉會潘淇財政秘書盧士楷函牘秘書潘陛徐建生王淇劉文明總務科員饒奎光張開沂蔡綸内務科員濮賢泌畢樹森劉大經胡汝咸收發員葉定生程菊齡監印員凌啓瑞龔安齊核對員歐陽馨李杰會計員芮適安庶務員高紹曾譯電員李智榮邵志誠調查員謝定邦 
[南昌]  
　　商會催陳督返贛本省各團體聯名電請陳督軍南旋發起者爲商會長龔梅生十二日用商會名義拍發文云北京大總統國務院鈞鑒陳督蒞贛瞬經年餘國事民情勤勞倍至况當鄂湘不靖閩粤交綏處四面楚歌之中籌萬全抵禦之策大兵過境煞費苦心保商衞民不遺餘力吾贛虚驚固所不免烽烟實禍究未一罹言念功勛敢忘疇昔竊念陳督離贛以來計時將及三月民猶戀督督忍棄民乎矧以黎庶愛戴之殷尤重保障長城之寄曠觀時局歐已言和回顧中邦政爭亦解京華無駐節之必要章貢需坐鎭之長才惟盼政府俯念民依還我贛督快促南旋之駕藉抒企望之情無任悚惶伏希恕察南昌總商會叩文 
[杭州]  
　　省議會記事十六日下午一時四十分省議會開會出席議員七十八人周議長宣言已足法定人數報告昨據省長來咨請付復議十一日日程所列第一案即經本會議决打消之免除省稅滯納罰金案應如何辦理衆謂此案官廳提交本會核議連同上屆已經兩次否决且無重行提案復議辦法亦無討論之餘地公决維持原議張鴻材動議謂本會開會之日起以至今日查照規定日期距離閉會時間僅二三日而未議案件尙多當然延會進行惟延會若干日一層應請議長提早確定宣告大會議長云暫定一星期陳鍾祺云延會日期旣經確定應發通電各省議會接洽衆無異議遂逋過開議第二案擬將留美學生暫時空額學費作爲自費生臨時津貼案由政務委員富光年說明理由無討論付財政審查第三案擬將私立女子職業學校改歸省立並先撥給修理經費案打消第四案修正徵收田賦聯單案通過付法律審查第七案組織物産調查會案打消第八案裁撤各縣臨時警察案通過付庶政審查第九案籌備議員住宿舍案付財政審查第十案籌設女子産科講習所案付庶政審查第十一案嚴禁妖巫假神施樂及神方治病案公决打消至此已屆法定時間由議長宣言延長三十分鍾接議第十二案審查報告追加商品陳列館附設勸工塲購地及保險兩項經費預算案重付審查第十三案省立第三中學校七年度臨時費追認案無討論由會付三讀會通過其時因在席議員紛紛離席檢點人數祗七十五人不足法定數目遂宣告延會 
假期預誌省垣中等以上各學校校長於前日在省教育會集議公决陽曆年終不放假惟八年元旦放假一日至陰暦年終準放寒假其日期自陰暦十二月二十一日起至己未正月二十日爲止又陽曆本月二十五日（星期三）爲民國四年雲南起義推翻帝制之紀念曾經前國會議定作爲國慶紀念日茲悉是日各機關曁學校均一律升旗誌慶並給假一天 
雜評一 
[兵匪之界說（邠）]  
　　比年以來我人於兵與匪之界說久已無從剖析質言之匪之曾爲北軍或南軍者不知凡幾而南北軍中之曾爲匪者更不知凡幾其行爲之似兵非兵似匪非匪猶無待言也若必從而指之曰某也兵某也匪我知雖有善辯者亦將窮於辭而後已今錢内閣曰剿匪非對南作戰我固不敢謂所剿者之非匪也然亦不敢謂所剿者之必非南軍也反觀之曩者若新振武軍若湘省所招輸送隊孰不知自匪中來然則以南軍攻北軍亦未嘗不是剿匪也戰則不欲和而已矣又何必飾 
我乃憶辛亥故事矣武漢停戰而山東不預焉意若曰山東不在南政府之範圍也我又憶去年故事矣鄂岳停戰而荆襄之黎石則爲匪意若曰鄂境非南軍之勢力範圍也然則今曷不明言之曰陜與閩不以屬南故在所必剿齗齗於匪不匪之間又奚爲者 
我固謂和平之必需誠意也今之言和者乃極力蔽之以飾辭而人之窺其飾辭中之誠意者未嘗不　若觀火嗟乎曷不罄其我欲云云而道之則和平猶庶幾焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌辭退德華清理員請追損失]  
　　義國人羅克司（譯音）延代表律師在公共公廨控本埠德華銀行清理處突然將伊清理員職務辭退請追佣金酬勞費及損失由廨初審等情巳紀前報前日午後又經公堂復訊先由原告代表律師上堂陳明案情並將前北京財政部總長兼中國總銀行行長王克敏委任原告爲本埠德華銀行清理處清理員及中國銀行顧問之委任狀兩紙往來信函多件又原告在西歷一千九百十三年與中國銀行所訂之顧問合同一併呈案請察繼由見證華人金盛澤投稱伊在德華銀行清理處服務所有王之信函由我譯成華文其本人能否書寫華文信函我實不得而知等語並據原告羅克司訴稱去年十一月二十五號接到王克敏電委我與宋漢章接辦德華銀行清理事宜後即着手清釐得該銀行除契據抵押品外有財産二千四百萬元計分三項（一）現銀（二）現洋（三）銀行劃賬業已一一清楚欠欵共有數百户經該清理處在公堂控追者已有一百五十一户今忽將我辭歇則此期理賬佣金斷非接替之人可得蓋我旣已辦理就緒豈能他人坐享其利我爲此項問題曾致函與王克敏雖未言明數目若干但經預爲說明將來再行提議雖無回音特已有張姓告我云此信王已收到前堂穆安素律師所問鎖匙一語今已憶及當我接手清理時確見該銀行内有鐵箱一隻因上有荷蘭國領事封條故未敢擅啓後由該國領事親往將封條除去我用鑰匙將鐵箱開視儲有現銀數千兩私家賬簿多種餘無緊要物件供至此即由德華餘代表穆安素向堂上聲稱該鐵箱内緊要物件甚多旋向原告詰據供稱當王克敏委任我時伊適在中國銀行爲行長因爲便利起見故委任狀上權蓋中國銀行圖章不能以此遂謂我係該銀行委任而所控清理處因被非法辭退請求追償酬勞費及佣金二十五萬元及損失洋五十萬元尙有名譽損失不在其内此項控欵擬俟明年二月間中國銀行顧問職務期滿後携回本國另謀事業我之清理員薪水係由財政部規定每月一千元宋漢章每月二百元但伊對於清理職權不甚預聞即所算清做金子生意欠欵一百四十萬元乃我就職後帮同辦理非宋一人之力至於接管德華銀行我祇知係中德邦交斷絶後由公堂派員保管亦非宋與交涉員前往接收是以宋亦不能得此二十五萬元之酬金云云至此時已鐘鳴六下遂由俞襄讞商之義羅副領事判候禮拜五再行訊核 
[德華控追欠欵之訊理]  
　　本埠德華銀行清理處代表律師在公共公廨控德國人鮑華特不理欠洋三十萬元一案昨晨經聶襄讞會同英卓副領事傳訊先由原告代表律師上堂陳述案情並將被告所簽每張洋十萬元之期票三紙呈案請察繼由清理處辦事員法國人投稱被告所欠之欵當時由德國柏林地方德華總行擔保此項期票被告於去年七月二十四號親筆簽字後曾屢次寫信向被告催索當據函復該欵係總行擔保尙須接洽云云並由原告代表律師向被告鮑華特詰據供稱此項欠欵係分三次支取但我祇用去三四千元餘均給與派克（譯音）斐格（譯音）兩德人又華人某甲亦用洋五千元惟該華人之欵我已收回兩德人之欵當時交付並未立有借據等語中西官得供判曰旣據被告認欠着照控數還洋姑准予暫緩執行堂諭 
又波彌文洋行不理德華銀行欠銀三十萬零七千五百三十兩零五錢八分一案昨晨亦經公堂傳訊即據原告代表律師上堂陳明案情向被告波彌文洋行經理德人司搭捫（譯音）詰據供稱所控之數相符但我上海並無餘欵行内存貨僅値一千餘元除已將抵押品抵與原告處外尙欠二十四萬餘元一時難以清償云云旋由原告律師復向堂上聲稱請求堂上對於執行問題暫爲展期中西官得供判被告照數還銀惟准予暫緩執行堂諭又播美洋行不理透支銀八千六百九十一兩一案昨晨由廨傳訊原告代表律師向見證西人白郎詰據聲稱被告欠欵我亦知悉結至去年八月十四號止共計透支銀八千六百九十一兩惟當時由德屬亨潑地方德華銀行來信云被告在彼處儲有保證金云云詰之被告播美股東兼經理德人供稱欠銀屬實然已有保證金存與亨潑地方銀行此間方可挪用但非欠清理處之欵等語復據原告律師聲稱被告所供惟恃有保證金但伊究係上海所欠是以請求判令歸還予以稍緩執行堂諭中西官得供判被告照數還銀准予暫緩執行堂諭 
又駐滬德領事署欠銀十八萬餘兩一案由廨諭着德國官員派遣代表到堂候訊在案昨晨據牌票間西探勞生投案禀稱上星期五奉到公堂傳訊單前往荷蘭領事公館傳本案被告當時面見葆領事即將傳單請爲轉給被告詎荷領却回不允接收是以仍將傳單帶回請示旋據德華銀行清理處英人僕羅上堂由代表律師詰據聲稱查核賬上駐滬德領事館結欠銀十三萬四千餘兩尙有奉天汕頭厦門成都重慶海參崴各埠該國領事館亦欠銀五萬餘兩均係上海總领事擔保並無抵押物品云云中西官得供判該债應何人擔任候查明再核 
又德國總會不理押欵銀二十八萬零六百七十四兩六錢九分一案昨晨由廨傳訊即據原告代表律師上堂向清理員僕羅詰據供稱該總會曾將德册二百五十六號道契交與原告作抵並將所有一切證據呈案請追經中西官得供判候展期一禮拜再訊 
又德華銀行清理處控德商禮和洋行經理白司勒及瑞記洋行均不理欠銀兩案昨晨由原告律師上堂聲請再訊問官准之 
[赴崴護照須俄領簽證]  
　　駐海參崴總領事邵君印發通告來滬云爲通告事照得各國人民來俄所持護照須經俄領簽證方准登岸入境近日我國人民由滬來崴間有未經俄領簽證貿然而來雖經本總領事迭次派員交涉勉强放過究非創茲新例且經俄官聲明以後無論如何决不再行通融更未便爲茲瑣事使人謂我取巧失我國民身分嗣後凡吾華民人等搭船來崴務須遵照向章先將所持護照送由駐滬俄領簽證登船免致來後被拒仍須返滬轉受虧累本總領事愛護僑民於應交涉者唯力是視惟理是據一言一動信用攸關斷不肯輕失威重自此次剴切曉諭後如有不遵本總領事將認其爲不知自重破壞吾國民聲譽不能輕予護惜也仰各愼之特此通告 
[春洋丸將到滬]  
　　東洋汽船會社之春洋丸定十二月十八號自香港起椗開往舊金山經過上海日本火努魯魯等埠约於二十一號抵吳淞口二十二號開出其渡船准是日上午九時離海關碼頭載乘客至該輪云 
[縣商會緩期改選]  
　　上海縣商會今屆正副會長任滿行將開會更選會董及正副會長已預函各業請將所舉代表姓氏開送來會以便塡發選舉票並迭次函催等情經紀前報茲聞各業現已多數致函到會以時値仲冬年關伊邇正商界蠑業結束之際所有應行更舉之代表一時尙難産出須待明年春間按照商業習慣時機方能舉定代表仍懇顧蘇兩會長維持會務待緩至明春陰曆二月間舉行等怀腥日該會特開會議由各業領袖齊集會中當面挽留顧蘇兩會長始允擔任所有今屆訂定期間選舉一事已打消矣 
[車站檢查烟土之嚴密]  
　　政府頒布焚燬存土命令後行將實施焚燒以除毒根而松滬盧護軍使以對於私販烟土亦當嚴厲查禁除已派稽查員朱紹庭駐滬杭車站留心偵察外仍恐兼顧不週又飭憲兵營長張輔漢轉飭輪站憲兵對於可疑之行李務須檢視以杜私販云云 
[被指謀命訊無確證]  
　　揚州人田和尙於本年七月二十七號在韜朋路九百二十七號門牌屋内因妬姦起釁被人謀斃一案業經特别機關華探目將此案有關係之田老大（即田德福係死者之兄）在揚州江都縣移提來滬解由公共公堂訊供等情已誌前報前日午後又經公堂復訊即據捕房代表牛門律師上堂譯稱此案已由見證女子陳阿毛證明被告與在逃之許鳳山陳老么鬍子等四人將田和尙謀斃後從後門逃逸迨捕房將被告緝獲又在十餘個犯人中指出被告應請嚴究云云被告田老大仍由公堂委任之義務代表博良律師到堂辯稱查核被告口供内稱當此案發生之前有在逃之兩人將被告看守阻止自由後得其弟田和尙被若輩謀斃之驚信非但不敢喊且有自己性命關係以故一時情急逃回原籍而見證女子年紀尙輕察其品行似非正當所供亦不能確實證明貴公堂訊問亦因疑義按諸各國法律疑惑者則無罪應請將案註銷經張襄讞得供商之英卓副領事以本案訊無確證因判田老大開釋 
[浦東蔡鎭巨刦案十誌]  
　　本月三號夜浦東川沙縣屬蔡家路鎭　　被海盜百餘名持械連刦丁純濤蔡德順等十一户鉅贓一案詳情迭誌本報茲悉川沙縣章知事與艾警佐特派警衞隊長戴鎭山警探朱心畬龔亞仁尤葉興携帶通緝文來滬分請英法兩捕房包探帮同偵緝去後該隊長等聞得該盜黨等逃匿海門地方以故星夜乘輪前往該縣屬查明匿跡處所報由海門縣趙知事密派法警曹明福及衞隊軍警前往宋季港史家鎭擒獲倪鴻章洪三麻子陳兆福楊天祿等四名當場搜出綢衣等贓並搶刦時所用之電筒三個一併帶回海門縣寄押立即電禀川沙縣知事備文派令水警師船前往迎提歸案訊辦 
又一函云川沙縣境蔡家路鎭被匪搶刦富户丁純濤及商店十一家巨案發生後該縣章知事即改扮鄉民携一幹僕分至鄰近沿海各島私行察訪於日前行至崇明縣境某沙島地方探得此案有線索可尋當即回署密咨崇明賴知事加派幹役會同水陸警探馳往擒獲郭老二（即郭老窩子）等四名先由崇明縣管押預審後再行移提歸案訊辦 
[全盛局報告洋信被搶]  
　　前日是午四時十六舖陸家石橋堍全盛信局飭令挑夫往北取回各客托帶銀洋信件行至民國路自來水亭前被匪徒六七人將所挑洋信包封刦去向南而逃該挑夫追趕不及即返局報告開明失單立至法捕房曁淞滬警察廳請緝贓盜茲將該局報告淞滬警廳單錄後具報全盛信局住治下十六舖集水街三十六號門牌即舊址陸家石橋西首昨日下午三點鐘由南局飭令挑夫至北局收信便道至九江路三十四號門牌取有寄帶寗波各客洋信四十五封計銀洋四百九十六元計一總封在民國路法租界自來水亭前突來盜匪六七人將小局挑夫所挑袋内洋包封搶刦而去目見匪盜急向南逃當時呼救不及搶去之洋皆係各主客所帶事關小局責任實有性命之憂除呈報法捕房外誠恐逃匿治下故再具報貴警廳長飭屬嚴緝贓盜得能原數歸還則功德無量云 
[葛洛克路押店被搶]  
　　昨晚七點餘時法新租界葛洛克路十六號門牌公大押店突來盜匪四人三匪入内以質衣爲由擁入店堂各出手槍利刀嚇禁聲張一匪在門口把守當被該匪等在賬台上搶去大洋五十餘元小洋數十角而逸臨行時向店堂開放手槍一響示威事後店主開單報告捕房立飭探目黄金榮包探顧三寳前往察勘一週回禀捕頭諭令務獲該匪等到案訊辦 
[警佐匿報刦案之懲戒]  
　　西南鄉梅家弄鎭梅季高家於舊曆本月初二夜被匪搶刦失贓値價數萬金嗣經上海縣沈知事查悉以梅家被刦失贓如許之多未見該處縣警察第三分所警佐董耀龍詳報前來究竟有無其事令飭該警佐查明詳覆等情已紀前報茲悉梅家此次遭刦除鈔票現洋並金珠衣飾不計外其中如松江青浦上海三縣田單甚多曾開明清單登報聲明而該警佐匿不報縣前日沈知事已查明原委諭飭警佐領袖王敬常將董警佐嚴加處分以爲匿報玩忽者戒 
[糾衆刦父皮箱之覆訊]  
　　陳和卿糾衆攫取伊父陳階蓀皮箱六只並零星物件當經陳階蓀查悉即以被匪盜刦等詞開單投報警廳經該廳查明實爲父子關係飭探將陳和卿並帮同攫箱之王阿五高子榮謝子鈞張榮生金桂發等拘獲吊到原贓移送地方檢察廳訊辦在案茲悉此案昨日午後又經該廳檢察官提案研訊之下以陳階蓀當庭陳述與警廳原文稍有不符判令將陳和卿等還押候派法警前往實地調查再行究辦陳階蓀除已領各贓外尙少物件着另行開單呈案候追 
[協緝魯省匪徒]  
　　山東莒縣匪首管海山又名榮超專在該縣糾衆刦掠富商財物犯案纍纍屢緝未獲茲悉莒縣知事以該匪首管海山緝捕未獲難保不潛逃赴滬是以呈請魯省督軍咨由蘇省李督軍於前日轉咨松滬護軍使分飭駐滬各軍警機關一體協緝務獲解魯歸案懲辦並將面貌年歲照抄錄送計開管海山又名榮超年五十左右莒縣人面孔瘦長仁丹鬍子口内上層鑲有金牙一只 
又松滬盧護軍使昨接山東督軍來電略謂本督奉令剿匪業已親自督率茲據密報有股匪首領□□潛行赴滬向某國人購買軍裝並聞有包運情事若不密爲捕拿爲害匪淺特電希即轉飭所部軍警一體協緝等情盧護軍使接電後除諭知本署各稽查嚴加偵緝外並行知警察廳等密爲偵查捕拿 
[查緝私逃之軍員]  
　　陸軍第十三師李師長茲因所部步兵五十二團第三營候差員張樹華（京兆大興縣人）李明星（直隸清）豐縣人）二人私自離營除已令由該二員原籍地方官廳查緝外並咨請各陸軍師長一體查緝昨日松滬盧護軍使准咨後已分令所屬嚴密偵緝矣 
[電車通達龍華之婉拒]  
　　西門外直達徐家滙路一帶由法商電車公司在彼建築軌道通行電車以來西南鄉人往返者頗稱利便近聞該公司擬在華界方面斜橋至龍華亦行電車就斜橋起迤邐朝西另設軌道曾經法總領事函商華官之最高級機關要求在彼規畫路線佈置一切華官以是處純屬華界且龍華有製藥廠地點重要法商在内地通車實與主權有碍且滬杭甬火車每日往返龍華若再設電車恐多抵觸業經婉詞拒却云 
[杭滬客貨車遲到續誌]  
　　滬杭甬鐵路前日（十六日）上午十時許由杭開滬之客貨車到滬時已下午十點餘鐘逾規定時間四時之久已誌昨報茲悉是日貨車駛至嘉興站時該列車之機車龍頭忽然損壞不能前進查係汽管内氣鍋碎裂損壞甚劇非立時可以修配當由司機報告嘉興站長請發急電當由該站分别電告車務機務兩處並各關係人員即經上海北站機務處至機房派大號機車駛往該處接援嘉興站長因預計援機之來非三數小時不辦遂决定先讓杭州來滬之特别快車開過以免兩列車均爲延悮故特别快車到滬尙不逾時而貨車直待上海北站所發援機到後始行開駛時已下午六時有半故該貨車到滬已夜間十點餘鐘適値竟日大雨南車站附近一帶泥濘載途旅客艱於步行而電車又已入廠所有黄包車遂大敲竹槓索價較平時多至四五倍致旅客嘖有煩言云 
[鐵路守夜員役之加奬]  
　　援閩第一混成旅軍隊前經滬杭甬鐵路開駛專車七次先後運赴閘口詳情迭誌本報茲悉該路車務總管以全路員司與車上員役等爲開此項軍事專車較常忙碌守夜員役人等恒至深宵尙在從公甚爲辛勞照章應當奬勵爰即通告各站自上海南站至閘口車站止所有守夜人員每次加給其原薪一天着由各該站函報並詳細開具守夜員役名單以便核給准由十二月份薪水併發云 
[再誌路員之拍照存查]  
　　滬杭甬鐵路管理局任局長曾飭知車務總管轉飭全路人員拍具照片以便稽查等情已誌本報茲聞該路各站因各員司率有職守不能擅離全體各各拍照限期呈繳恐難照辦故該路車務領袖特於前日擇定照相館分往各站以期便捷茲悉上海南站至嘉興一叚各該站係由本埠九畝地畢肖吾承攬計第一三張價洋三角嘉興站至閘口站係由杭州二我軒承攬價目相同此項照片僅限十日繳齊自前日（十五日）起該兩照相館均分别派人前往各站攝影聞此項照牌除該路總局留存備查外尙有一份應彚呈交通部備案以資稽考致 
[火車撞傷兵士]  
　　昨日（十七號）上午九點十分時由滬駛杭之一百零六號慢車行至松江西首小普陀橋（即路線二十九號橋梁）適有衞隊第二團三營十連士兵楊鳳成經過軌道避讓不及致被撞傷頭部當即送往松江陸軍醫院診治據云傷勢尙輕可無性命之憂云 
[船照延不倒換之原因]  
　　滬南工巡捐局長姚石蓀因沿浦各碼頭停泊之浦東南滙川沙等處各鄉鎭航船鮮船鄉下船等現値倒換船照繳納照費之期飭巿舶所查催各該船主迅行赴局換照繳費已紀昨報茲聞此次各船主之延不赴局繳費換照實含有重大原因緣浦東南川各縣紳董以南市沿浦原有停泊航船之碼頭自經浚浦局拆除後迄今兩載尙未建築以致無處停船一般婦女小孩等搭客上落浦濱頗多危險故必待碼頭完全建築方允繳費領照現該處各紳董已據情公呈省公署請爲指令該局長務將航船碼頭提前規復俟停船便利之後再令各航船照章納費領照云云 
[鎭江交涉員來滬]  
　　鎭江關監督兼交涉員周嗣培於昨來滬詣交涉公署謁會陳交涉員晤談良久聞係磋商吾國商民之歐戰損失應如何調查報部之手續並聞周交涉員尙須勾留數天始行返鎭云 
[楚觀派駐湖口之呈報]  
　　海軍司令公署近接海軍第二艦隊司令杜錫珪報稱據湖口曹知事函稱宿遷縣屬（離湖口百餘里）萑苻不靖自應預爲防範請貴司令派艦來湖以鎭人心等語據此即派駐防九江之楚觀軍艦前往鎭防呈請察核云云藍總司令亦轉報海軍部備核矣 
[西砲臺定期試砲]  
　　淞滬警察廳長徐國樑昨日訓令各區署所隊文云案奉松滬護軍使署傳開准上海兵工廠總辦函開敝廠造成山陸各砲歷經在西砲臺試放並請預爲布告在案現又有造成山砲數尊擬自本月十八日起仍在西砲臺試放應請鈞署預發布告數張以便分貼曉諭藉免驚疑誤會並乞轉行各軍隊一體知照等因准此除布告外合行傳知仰即一體知照此傳等因奉此除分行外合亟訓令該署所隊仰即知照此令 
[德僑五人赴浙]  
　　寓居本埠租界之德商脫魯威夫婦攜子二人又德人三達現經駐滬交涉公署給照前往浙省莫干山寄居昨乘滬杭火車由滬起程赴浙 
[芬蘭人錊斃]  
　　寓居虹口鴨綠路六百五十六號門牌勵復泰小客棧内之芬蘭人雷格門（譯音）於前日上午忽然身死當經棧主勵阿德偕證法國人白斯丁（譯音）報告哈爾濱捕房派十二號西捕前往將屍舁送騐屍所報請公共公廨王襄讞與美丁副領事於昨午刻蒞騐屍所檢騐得已死雷格門並無傷痕當即塡明屍格復升座公案即據十二號西捕投稱死者與見證白斯丁同寓勵阿德小客棧内昨早不知因何身死繼查死者於數禮拜前因犯案經俄領事訊明判令逐出租界有案云云並據白斯丁到案證明死者昨早在樓上與我講話未及數分鐘身死云云中西官得供會商之下遂援筆判曰據捕房報告已死芬蘭人雷格門請騐不知因何身故候工部局醫生剖騐後禮拜四報告公堂核奪 
[青年會大音樂會預誌]  
　　著名絃琴大家美國薩哥拉氏此次游歷來華隨行者爲凱孛爾女土亦爲著名之音樂家本埠青年會特定於陽曆十九號（星期四）晚八時又二十一號（星期六）午後三時開音樂大會兩次聘請薩君曁凱女士到會奏樂彈琴並佐以上海正樂社全體歌曲唱詩入座劵每紙售洋一圓各校學生往聽者减半欲聆新聲者盍早前往 
[律師會尙須開選舉會]  
　　上海律師公會會長問題迭次開會均因未足法定人 
 
 

Page 11

 
 
數難以産出茲聞該公會於年内尙須再開選舉職員會一次業已遍發通告定陽曆十二月二十五日仍在江蘇敎育總會續開大會投票選舉云 
[會議遷移國貨陳列所]  
　　工商研究會創辦國貨陳列所於海寗路因地處偏僻參觀不便不足以策進行故該會各職員擬將該所遷於新世界等情已紀前報茲悉該會現已得新世界各股東允許訂立合同准在彼處設所陳列各種國貨該會遂於昨日通告全體職員云本會國貨陳列所因在海甯路不甚發達業已與新世界訂立合同即擬遷移該處組織設所陳列各種國貨近來歐戰告終世界已臻和平吾國工商各界亟宜振刷精神力謀進步茲於陽曆十二月十八日（舊曆十一月十六日）下午三時在本會特開討論大會屆時務祈工商各界諸君撥冗蒞會互相討論組織辦法共策進行特此通告所有前訂章程應如何修改及興革一切亦須詳細討論以求完善云 
[憲兵排長升任赴京]  
　　駐滬京畿憲兵第二連排長魏海福現由陸軍部詞升京師憲兵營副官該排長奉令後已於昨日禀請銷差起程赴京任事 
[閘北救火隊長應聘赴津]  
　　閘北三叚救火會隊長粤人李文光富義務心任職業已八年不受薪金成績卓著天津租界工部局聞其名特聘至津筦理租界火政昨日（十六）李君乘滬寗火車北上全體會員送至車站恭祝其黽勉從公爲華人樹一特譽云 
[閘北火警續誌]  
　　閘北恒豐路裕康油烟店後樓起火一案由被害鄰居同豐米店主趙士寅同泰肉店主吳有渭義順鹹貨店主金根壽麗華銀樓主王麗卿將萬順南貨店股東兼經理陸顯明扭控四區二分所稱陸串同裕康店主沈智生縱火圖賠等情略誌昨報茲悉此案經孫警佐預訊一過轉解司法科叚科員諭將陸沈二人申解淞滬警廳司法科訊究 
[夏令配克戲院之新影片]  
　　童子軍影片靜安寺路一百二十七號夏令配克影戲院於十二月十七號十九號二天演童子軍故事之影牌該片長有八幕其中情節俠義危險觀之令人驚心動目童子軍首領陸軍中將裴談普惠爾爵士亦時時於幕中出現爲童子軍者不可不往一觀也 
美國工業影片關於美國工業之影片由在華美國公會之輔助於十二月十八號（禮拜三）九點一刻在該園開演該片列演美國工業狀况觀之大有裨益該會會員需勝可由南京路三十三號美國總會之轉遞得之於該會書記戈爾斯密斯君云 
[將有一新錢莊出現]  
　　聞寗波震恒錢莊現擬遷至滬上北巿改牌號爲恒隆經理陳某協理戚某　某等計定基本金十萬兩現正找尋後馬路房屋物色夥友於明年正月上巿云 
[出店拾遺不昧]  
　　中國救濟婦孺會出店嚴阿五於前日下午二時半送信至三馬路中國銀行在櫃台外地上拾得鈔票一包因未悉係何人失落當將鈔票點交該銀行賬房暫存俟失主言明數目及當時失落情形相符即可給領惟至昨日仍未有人前往詢間也 
[内地自來水公司新屋將竣]  
　　上海内地自來水公司辦公處及賬房等向在大碼頭水塔之側現該廠經理姚慕蓮在西區王家闕建造洋式巨厦將次工竣一俟内容佈置齊備即須擇日遷入該處辦事作爲該公司之總機關云 
[妻子被人誘逃之尋獲]  
　　泰州人金四之妻馮低於今年四月間被人誘逃金即來滬找尋住居閘北虬江橋茲經探悉馮氏爲管玉林所拐匿居譚子灣董汪氏家乃於前日前往將馮氏與管一併拘送五區二分所轉送地檢廳訊辦 
[勾引胞妹之請究]  
　　北蘇州路復泰樹柴行主江北人周學德有胞妹小銀子年十八歲日前被法租界老正和染坊夥葉伯良勾引至法租界小客棧住宿被探查獲解入法捕房捕頭詰得此案在華界發生飭探送歸閘北四區警署請辦當由周學德投案聲訴小銀子被葉誘出時並被騙去金戒一枚請求追究張署長命解司法科究辦 
[商民虧負圖盡]  
　　閘北引翔港商民諸葛錦堂近因營業虧折負債纍纍憤不欲生特於前日下午奔至浦灘投浦圖盡經五區四分所崗警查見當即救起解所後謝署員諭解司法科轉解淞滬警廳訊奪 
[被賣女孩無從移提]  
　　常熟婦人沈陸氏於本年六月十七號串黨將北福建路（即唐家弄）六十三號門牌居婦吳張氏家十歲女孩四寳賣於松江地方被女母偵知控由匯司捕房飭探王桂生將沈陸氏拘解公共公堂訊判押候備文移提請松江地方官廳將四寳移提來廨再核去後詎該被告沈陸氏於本月十一號在所畏罪自縊身死經官媒報請該管捕房派探將尸舁入斐倫路騐尸所報請公廨中西官蒞騐因無尸屬飭保報堂代爲棺殮厝壇候認等情已誌本報昨晨由廨復訊先由包探王桂生禀明前情並稱原告祗知四寳被賣於松江其村落及門牌號數一概不知以故無從移提云云繼據原告吳張氏投訴伊女被拐情形要求公堂提回給領經張襄讞得供商之美領詹君以被告沈陸氏業已身故而原告又不知被賣地點因判仰原告查明四寳被賣所在禀候派探移提 
[被拐女子留養候領]  
　　婦孺救濟會探員虞占順王偉文查獲拐婦姚徐氏拐匪姚永庭並被拐女子吳二寳薛金鳳等押送地方廳請辦在案昨日午後該廳檢察官提案研訊吳二寳供崇明人十七歲薛金鳳供杭州人十五歲並稱原籍家有父母兄妹此次實被該婦等設計拐來求鑒問官得供判姚徐氏姚永庭分别押候起訴審判廳訊究吳二寳薛金鳳着發堂留養候查傳家鳳來案認領 
[催追房客遷讓之衝突]  
　　滬城四牌樓開設緞帶店之戴南山係鎭江人近因拖欠房租洋二百數十元由房主曹裕卿控地地方審判廳訊判戴交保出外趕緊還欠搬遷在案詎戴奉判之後並不上訴亦不遷讓前日曹向之催追致起衝突互相扭毆由警拘送一區二分所經王清和警佐訊供之下以地審廳有案遂備文飭警將兩造押送該廳歸案訊辦 
[在途調戲婦女]  
　　南京婦人吕沈氏年二十三歲家居本城東姚家弄昨午因事出外經過蔓笠橋與該處麵店夥王炳生相遇王即上前將該氏調戲該氏大聲喊救由十八崗巡警吕立芝查見一併拘入一區二分所經王清和警佐提訊王供年十八歲高橋人餘供支吾問官以其白晝在途調戲婦女實屬膽大妄爲判令備文申送警廳司法科訊究 
[板凳擲傷頭顱]  
　　南巿愼修里住户王阿香向業庖丁其妻楊氏年僅十六歲前日不知如何夫婦反目旣而偵知被二房東巫雲麟從中挑釁昨日午前王約巫至董家渡共和樓茶肆評理爭論之下王遽持板凳向巫擲擊傷及頭顱血流蔽面當由崗警聞悉上前干涉即將一干人帶回一區一分駐所經王琴軒警佐問明前情飭即移送地方檢察廳訊騐 
[串竊繭子案分别懲罰]  
　　雲裕絲棧買辦丁汝霖前延逖百克律師代表至法公堂控金利源八號管棧人楊瑞生串同泰康祥絲廠出店金雲堂私造提單竊取乾繭十一包一案詳情已誌前報昨又提訊金雲堂延達商律師代表投稱楊瑞生前送繭子至雲裕絲棧時金雲堂隨楊前往向該棧執事謝松壽言明此貨係來歷不明之物後因楊向金稱汝若報告實情定必誣攀故此金於次日至該棧向謝誑稱確係楊自已之物後被原告察悉報捕楊誤爲係金報告實情致被誣攀至於金雖不應隨楊前往然實未串同行竊况金在泰康祥爲出店已有二十餘年素來安分並無不端行爲現有泰康祥經理孫爲全在堂可以證明等語詰據孫爲全稱金實在泰康祥爲出店二十餘年向守本分至於此次是否在外犯有不端行爲不得而知是實繼由原被律師又互辯良久中西讞員會商之下判楊私造僞單監守自盜罪已成立着押西牢二年金雲堂已有副管棧人陳阿美證明至八號棧中與楊接洽且冒充包探屬實着押九月以儆陳阿美罰洋三十元充公管棧學徒吳善康無干開釋 
[拍賣雜物抵房租]  
　　婦人潘裘氏昨至法公堂控房客何順記虧欠房租十三元零十角日前私行逃逸棄下什物所値無幾請求核示中西官判暫將生財拍賣作抵餘欠俟被告出面後准予扭案訊追 
[淞滬警察廳批示三則]  
　　批丁學順呈悉查該民妻室劉氏　物私逃旣經偵悉同鄉夏懷江有誘拐情形准即隨時報警解究可也 
批宋開成據呈胞弟宋阿二因洗曬汚紗被嫌拘押等情已悉查本案未經四區警署報解到廳無從稽考所呈是否屬實有無别情仰候令行該管警區查復核奪 
批張裕生呈悉旣經川沙縣起訴有案如果該民提出反訴儘可前往聲請所請立提王阿大等到案律懲及賠償損失之處不屬於本廳範圍應毋庸議此批 
[縣署批示三則]  
　　批蔡雲鳳呈爲奉批陳復再求俯准備案由候令　書查復核奪 
批董裕珍呈爲開列事項請註册給照由呈悉旣據開具事項應准註册給示並公告可也仰即知照 
批洗炳成呈爲遵例註册請給照公告由呈悉此項結汁牛肉旣係大香港製造僅設發行所於上海是爲販賣商店可知來呈未將上海牌號資本明晰聲叙無憑核辦仰即依式開列事項另呈察奪此批牛肉一盒註册費三元暫存 
[中華職業敎育社通訊]  
　　本社於九月間編印同社錄一册前已分寄各社員茲查其中住址稍有變更之處待爲更正如次 
特别社員 
夏廷獻北京西長安街鐵路協會（夏君現改普通社員） 
符鼎升南京復興巷李相府内 
劉平江南京曁南學校 
普通社員 
五霈武進縣公署 
王乘衡南京羊珠巷 
李鍾瑛南通掘港大豫公司北一區 
李聯芳奉天省城瀋陽高等師範學校 
宗之鴻鎭江江蘇省立第九師範學校 
林青福州任船浦吉安里駿昌北號 
俞希　上海江蘇省立第一商業學校 
高世愼奉天省城濟陽高等師範學校 
許逸河南四鄭路局 
崔德化奉天省城瀋陽高等師範學校 
張景齡江蘇興化城内長安橋下 
湯堯臣淮陰湯家集 
葉成範奉天省城瀋陽高等師範學校 
趙揚烈無錫江蘇省立第三師範學校 
趙　　泰縣姜堰大白米巿復與太菸莊 
　洪　武進縣公署 
又特别社員買豐臻賈字誤作買字普通社員嚴定宣宣誤作萱林德輝住址美墩鄉美誤作萬合并更正 
雜評二 
[議員把持之感想（庸）]  
　　近人方唱新舊國會同時閉會以聽南北會議解决之說而新國會即於此時通過延長會期之議案以示决不閉會雖光雲錦有南北國會擇去其一不容兩廢之通電而其意指所在爲反對調停派新舊同時並廢之主張未必安福派眞有覺悟對國會問題已肯讓步似可斷言也 
雖然議員之極力保守地盤擇其於己有利之說以爲掩護者又豈安福議員爲然即如廣東省議會一方藉口護法省分反對改選而他一方又援據内務部解釋新舊議員任期之通電以與舊國會議案相抗一電之中所引證據南北並列但能保持其地位則服從南方可也即服從北方亦無不可也是故與議員而言改組猶與督軍而言裁兵欲其聽從同爲不可能之事又豈新國會爲然哉又豈廣東之省議會爲然哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[中國人之缺點] [  不名]  
　　中國自西學東漸後各種學問多有能者亦多有仿而行之者其最缺乏者爲機械之學其爲用至廣而人不致力於此甚可惜也余謂此次歐戰協約國之不爲德所敗者平時機械學之發達爲大原焉 
老申報 
[秦淮畫舫錄出售告白]  
　　（見光緒元年正月二十九日） 
　　本館新印捧花樓秦淮畫舫錄兩卷畫舫餘談一卷三十六春小夾一卷計共四卷書中叙述嘉慶時金陵景象之繁阜人物之豐昌水榭之清幽湖船之綺麗以及諸名姬之小傳諸名士之雅遊逸事艶談靡不甄錄下至巿井　闠之風景舟楫亭榭之名式精婢風情惡客習氣曲爲描繪活色生香眞可謂筆舌互用者矣至若投贈之詩章留題之圖册亦屬一時情事附見之以備賞心悅目焉查此書本仿板橋雜記之例而作以紀一時盛事令讀其書者穆然想見承平之世文采風流從容暇豫雖區區舊院一隅料足見裙屐之優游蓋與世風相爲升降矣此書照原本訂分三册校對詳細裝訂齊備其價每部收回紙張工料洋二角正幸諸君子早來賜顧至各埠乞　向代賣申報人購買可也此佈 
按是書本館已失散如有人家藏者請寄一部來館酬價面議可也 
新拾遺 
[福煦上將軍軼事] [  許嘯桐]  
　　歐戰叢談 
歐洲大戰爭中豐功偉烈威名英赫爲全球所景仰者厥惟福煦上將軍顧將軍一生得力處即在於鎭靜嚴肅無論何事皆不足以淆惑其心志視勝利若無事處險惡而泰然所謂敗不懦成不驕將軍有焉將軍深謀練達果决敢斷其腦筋直似鐵血所鑄撼山易撼將軍之意旨難常獨坐室中態度沉靜狀類入定之老僧實則用其神妙之智力深思冥索作戰之計劃所謂運籌斗室之中行將見其决勝千里之外也時佩一小日記册片刻不離心有所得即抽筆錄之如遇機密重要者則宣其參謀魏肯特將軍進而示以所錄即命以某事諭某將焉除此册外不甚作書魏肯特將軍習知將軍之性質一切均克稱旨而將軍亦倚之如左右手 
將軍奇特處即睡眠時間極少每夜必於十一點赴寢而翌晨拂曉己興仿之拿翁復無多讓故其腦筋無時不在動作然臨機决斷並不躊躇事之已定者即毅然施行不稍游移御下以誠待人謙恭從未以疾聲厲色加人將領敬畏士卒愛戴彼等皆欽佩其才識之宏遠而尤感慕其性格之高尙焉將軍名利之心更爲淡泊從不介意於職位之高下自擢統帥後並未一御其顯赫之制服嘗語人曰吾　維一之天職即逐敵人於祖國之境外他非所知當其受統帥職時爲極簡單之答辭曰余當竭誠報國冀無愧斯職忠厚之氣溢於言表平日好吸雪茄雖年近知命尙不畏最烈之烟葉三星期前一英將進謁時贈以烟筒一支至今未易此後進贈者已有數打之多將軍自幼不喜賭博更不知博奕之法惟好散步村中有時與老農閒談娓娓不倦食量甚宏但會食時從不談及戰事此乃其副官出以語人者（未完） 
常識 
[桑樹冬期管理法] [  醒農]  
　　桑樹四時皆宜管理不獨冬季然也唯四時之管理法皆因氣候季節之不同桑樹發育之關係不一其趣茲値朔風初起木葉乍脫吾人對於桑樹　行管理事宜於焉以始爰述數端藉資採擇 
强枝之删去强枝之生機特甚凡根部吸收之養料大半爲其奪去因之强者愈强弱者愈弱如不删去樹勢必有偏旺一面弊 
弱枝之删去弱枝即拳曲不中細小失度之枝也此等枝條生機微弱將來必無佳葉之希望留之徒耗養分有損美觀故不如删去爲上策 
結束法一樹之枝經删削之後枝條之距離位置必有心密不均之弊唯行結束法可以正之結法先用草繩縛於一枝上乃將其餘各枝依次束入而牢結之至來春二月解去焚之防害蟲之隱居其間也 
露根將根際之土盡行耕起使根部多受陽光增進抵抗力且耕起之土亦可多受風化作用起理學的改善其餘蟄伏根際之害蟲亦因翻起之故多爲冰凍所殺故露根之效一舉而三得者也 
收覓害蟲卵子在桑樹之枝幹及落葉間詳細視察見有卵子附着者即取而焚之以免下年害蟲之發生 
益智新畫 
　　（章佐襄）帆船像追 
雜錄 
[小說雜譚（上）] [  丹鳳]  
　　年來小說界日漸退步坊間所出小說泰半不可嚮邇類别之則可分二種曰黑幕類曰獺祭類 
黑幕類之小說又分二種其一自謂足道破黑幕者也其二則自身即爲黑幕中之好材料自某報發起上海黑幕以來編黑幕小說者紛紛而起果能實事求是亦已咬人屎橛不是好狗何况一蟹不如一蟹其目的無非詐欺取財而已 
最可惡者竟以淫字撩人如簾外桃花記其例也（以此書已被禁故直舉其名）此等作者直無人心而猶自稱爲小說可怪孰甚有時亦竟揭　小說是改良社會之一物嗟乎知小說爲改良社會者乎以若所爲無非陷社會於極不良而已 
吾常謂此等小說家猶賴舊社會之迷信有以戒懼之而不至肆無忌憚否則杏花天肉蒲團第二安知不充斥於書肆雖然即就簾外桃花記等而而其爲禍之烈僅亞於杏花天等一等吾不知著之者清夜捫心果復何如而開此書肆者又何以能皇然向人也 
黑幕類小說中以此中人語爲最佳用筆輕靈的是能手然欲以此反面文章而警醒一般痴男怨女恐非惟不能抑且更甚也如水滸之誨盜即其明例（吾曾獲舊本水滸即未經聖嘆批過改過者確以宋江爲忠義事亦不止於盧俊義驚惡夢俟有暇當撮要述之茲不贅）瘦菊詞人誠妙筆何不移此寫黑幕者而堂堂正正針砭社會乎是誠馨香而禱祝者也 
獺祭類之小說無非取前人筆記改頭換面分門别類而已較之黑幕類雖無大害然少精神無意味亦不免詐欺取財之嫌疑犯小說本是一種美術然失却精神意味又何有於美此類小說之充斥此中國小說界之羞也 
與其將前人筆記改頭換面何如直直爽爽將前人筆記印行文明書局之古今筆記小說大觀頗爲贊成惜校印不甚精欵式亦不佳 
試披報紙而覽小說之告白十之八九可以歸入上列二類吾本小說迷然此類小說恭送不遑何敢親近 
在近時代之前約民國二三年間盛行詞章的小說詩詞亂砌句子總是藍青四六小說本以情節爲主而其情節可極簡滿紙無非風花雪月之字眼而已我嘗竭力讀一小說忍心耐性而終未能卒章彼小說僅四五千字然我不解吃吃力力寫此四五千字究竟所述爲何吾不得而知也吾不敢謂此小說之文不通此小說之文不佳然以言小說逈乎遠矣此類小說家還望其翩然而改以彼等文筆巳有根底誠能一變而白寫實用功夫則小說界之幸也亦吾小說迷之幸也 
此類小說較最近之黑幕小說究有價値特是一種文詞而非小說耳若謂非扭扭揑揑堆砌許多字眼形容不出一個情景來則試看紅樓夢水滸等何嘗有四六而情景活現即林琴南譯之小說叙情景處無不逼眞可知以四六叙情景非必要也 
小說 
[點金術（十二）] [  冠宇]  
　　外國人見此奇觀大爲驚異謂密代司曰君欲望如此之奢無怪其遺禍也向使得此術後小心謹愼不濫施行適可而止尙懼邀天之幸福太過或有貽殃君乃大縱其欲任意妄爲欲求如此巨額之黄金貪得無厭不斃何待今猶幸而免也言時已達河之水涯外國人一躍而沉入河内密代司大驚急欲挽之已不及僅攫得其靴密代司高聲笑曰妄哉妄哉妄哉汝大言不慚乃自沈以塞責乎言未絶外國人之頭已發現於水面載浮載沉謂密代司曰佳哉此誠十分爽快之浴身也彼乃以水甕掬入滿甕之水口中不知作何語頃刻而水甕上已變化爲金之部分頓恢復原狀密代司瞥見稍增幾分信仰之心時有槿樹數株生長於河畔枝葉紛披密代司欲試外國人之言騐否乃以其手指觸及樹枝互數分鐘之久若在平時早已變化爲金質矣而觀此美麗幽雅之花仍保存其紫色彩色竟不轉其顔色爲明亮鮮黄密代司經此實騐始知此點金術確實自彼移轉爲外國人所解除而無效矣觀望之間口中疼痛又作呻吟不止外國人已自河心上岸手提滿甕之水行至密代司之前問曰密代司吾友乎君有何痛苦而呻吟若此趣言之密代司曰余早餐時食熱馬鈴薯不意其變爲赤熱如火之硬金塊以致將口舌烙傷今猶疼痛不已外國人曰有是哉此陰河之水終古不見天日得寒水之精英有治熱中慾火之效力君以貪財之念太熾内火引動外火故熱馬鈴薯得以爲患也否則但變金而已矣何得赤熱傷人哉此水禀至陰之氣故能一切解除之乃命密代司就甕邊飮水一口含漱吐出外國人以手掬水灑其口之四圍發異聲誦咒語秘不可解有頃密代司立覺霍然其痛若失大悅不勝傾倒謂外國人曰君誠神人哉操何術而能致此余今心悅誠服五體投地矣懇君速爲余小女治之外國人曰諾遂隨密代司入室旣至曼來果爾得之前彼以甕授密代司令其灑水於曼來果爾得周身密代司從之如法施行漸覺金黄之下額顔色漸隱兩靨之桃花容光煥發陡然大嚏不止密代司見其稍有知覺也喜而握其手而此金製之彫像倐依然爲沽潑之小孩曼來果爾得嬌音宛轉發聲曰親愛之父乎勿須祈禱在此明亮之晨光父何爲以水灑濕余之美麗寛博之上衣乎曼來果爾得彼并不知其己身曾化爲金製之偶前塵若夢影事如烟都無絲毫之記憶彼自地上躍起伸開其臂來安慰此不幸之密代司王 
[自由談之自由談] [  翟逸父]  
　　○和議叢談和議之說已非一朝一夕所由來者漸矣大約梁士詒歸國在萌芽時期唐紹儀歸國在成熟時期係梁士詒之詒有言無義唐紹儀之儀有義無言必也言義相拼於是乎議成而詒厥孫謀克紹箕裘（非指血脈統系上言閱者諸君幸勿誤會）尤當梁創於先店繼於後也（三字經云梁唐晉即就歷史上秩序而論謂和議晉（易晉進也）行必賴梁唐之力亦無不可） 
 
 

Page 15

 
 
   
 
 

Page 16

 
 
   
 
