# 1919 - 339 - 4916798

 

Page 1

 
 
   
 
 

Page 2

 
 
   
 
 

Page 3

 
 
時評 
[輕重（冷）]  
　　任事之人能辨事之輕重而應付之使緩急不失其宜則禍日少而益日多若反此則即所謂不能勝任者也據此以觀北京政府我實爲之惴惴焉日惟閣事之奔走與夫無益之敷衍而於國内根本問題之和局國外山東問題之將來以及最近福州之處置一不致力而聽其遷延而擴大豈非不知重輕緩急之甚者耶 
[命令]  
　　十一月二十日大總統令任命王順存爲東三省淸鄕局督辦此令 
　　又令前四川建昌道道尹杜慶元著交財政部酌量任用此令 
　　又令國務院存記稽祖佑著發往陝西交該省長酌量任用此令 
　　又令任命蔡魁英署吉林督軍公署上校參謀此令　　又令張國慶馬寶成孫德明張德恂王敬綸均加陸軍步兵上校銜此令 
　　又令參謀總長張懷芝呈陸軍第二十七師一等參謀官立成另有差委請免本職應照准此令 
　　又令參謀總長張懷芝呈請任命朱繼宅署陸軍第二十七師一等參謀官應照准此令 
　　又令陸軍總長靳雲鵬呈請將張廣熙授爲陸軍憲兵中校董道生夏盛冰授爲陸軍步兵中校孫良才授爲陸軍騎兵少校並加陸軍騎兵中校銜張連城劉世英周廣才授爲陸軍步兵少校張國文授爲陸軍騎兵少校張承恩劉克誠加陸軍步兵少校銜均照准此令　　又令王懷慶晋給一等文虎章趙玉珊晋給三等文虎章孫鴻韜晋給四等文虎章此令 
　　又令丹巴逹爾齋給予二等寳光嘉禾章此令 
專電 
[北京電]  
　　昨晚靳宅密商結果决定靳兼財長周爲幣制督辦靳居名周仍綜持一切財次鹽烟各署長均有更動（二十一日下午五鐘） 
[北京電]  
　　組閣事靳安仍相持不下雙方態度非常堅决雖徐段亦無術疏通日内尚難提出（二十一日下午二鐘） 
[北京電]  
　　王揖唐函安福幹部預算儘月内辦出如政府不交復議卽公布十二月初閉會（二十一日下午二鐘） 
[北京電]  
　　周自齊願改長幣制（二十一日下午二鐘） 
[北京電]  
　　新衆議員紛紛出京實際已開不成會安福勢同解體（二十一日下午二鐘） 
[北京電]  
　　福州風潮外部與日使開始交涉尚無頭緖 
[北京電]  
　　日艦開往馬江外部向日使力阻無效（二十一日下午二鐘） 
[北京電]  
　　裁兵令今晚可布原文千餘字（二十一日下午五鐘） 
[北京電]  
　　參陸處會議裁兵對馮之宣武段之邊防等特别軍無辦法（二十一日下午二鐘） 
[北京電]  
　　山東問題外部主交國際聨盟請求仲裁（二十一日下午二鐘） 
[北京電]  
　　平政院長擬趙爾巽各部次長已接洽者内江天鐸農王廼斌交丁士源（二十一日下午二鐘） 
[北京電]  
　　吳光新到京裁兵令待發（二十日下午三鐘） 
[北京電]  
　　崴埠特派員電俄國農會民主黨推選代表另組政府現在伊爾庫斯克着手進行各國均贊許持中立態度請我當局一致（二十日下午三鐘） 
[北京電]  
　　外蒙撤治呈文明日付閣議擬用命令宣佈（二十一日下午五鐘） 
[北京電]  
　　徐樹錚已定箇日回京（二十一日下午五鐘） 
[北京電]  
　　外蒙取消自治許按元年優待條件待遇活佛等已經滿意由自治官府具文交徐樹錚轉呈徐今日由庫起程回京（二十一日下午二鐘） 
[北京電]  
　　陳毅電外蒙王公請願取消自治原文略謂俄國内亂無秩序决無保護他人之能力當召集全體王公會議均云政府與外蒙日益親密政府旣擔任保護之責情願將外蒙自治取消仍照舊例歸中政府統屬惟望政府斟酌蒙情妥籌優待於治蒙内政五族統轄兩無牴觸至前與俄人在恰所訂俄蒙條約商約等三件當然作廢不生效力俟俄亂平後中政府直接與俄國另訂條約外蒙王公貝子各部總次長全體具名 
[北京電]  
　　鮑電琿春趙連長陳所長前因帶兵赴邊查拿烟土被俄軍捕去迄未釋回懇向俄使交涉引渡又電中東路金幣折價案仍無取消意商民受害懇速交涉（二十日下午三鐘） 
[北京電]  
　　新楊電俄新黨在歐西失敗復大舉謀逼東路進攻沃木斯克新黨軍有十數萬俄七河省亦到有該軍二三萬並派代表到伊向我要求不得容留舊黨入境否則追擊舊黨亦不能遵公法辦理除飭沿邊愼防竄擾外謹聞（二十日下午三鐘） 
[北京電]  
　　參部航空學校徐批交陸部管轄已派軍務司長前往接收（二十日下午三鐘） 
[香港電]  
　　莫榮新昨晚回省 
[香港電]  
　　福州日人擊斃學生警察案已由衆院咨請軍府嚴重交涉（二十一日下午二鐘） 
[香港電]  
　　粤四十一校罷課宣言不辦魏邦平不休省長勸戒無效（二十一日下午二鐘） 
各通信社電 
[廣州電]  
　　今日（十八）午後二時開憲法會議參議員到者一百八十八人衆議員到者三百九十八人凡請假者一概不准首議第三十三條國會常會於每年三月一日開會照原案通過次議第七十五條時功玖提議删除原案七十五條及審議報告經多數否决復以審查報告及原案并交審議會三種辦法分别付表决均仍未通過按此條係關於衆議院解散之規定竟歸廢業識者頗訝其草率謂關於憲法施行之前途者極巨（十八日） 
[廣州電]  
　　軍政府决議組織建設會議由各省督軍省長省議會各派代表一人並網羅各名流行勳來粤參與會議意在樹立西南自治之基礎以次謀及全國之軍事外交財政自治諸端現已通電各省徵求具體辦法又議决派汪兆銘章士釗爲西南大學籌備員規定一切並選員赴歐美學習考察先儲敎材（十九日）　　以上平和通信社電 
[北京電]  
　　吳光新今返京謁元首及合肥報告南方各省對於周長財政均贊同靳氏意更堅决合肥亦擬日内再切實勸告安福以促其覺悟 
[北京電]  
　　陸錦被控案政府派員查明與陸無關將明令宣告無罪 
[北京電]  
　　徐恩元謁元首報告中美合資倡辦實業銀行進行事宜（以上二十一日） 
　　以上中華通信社電 
[北京電]  
　　和議事聞局部進行甚利西南各方來電均由靳收執消息極秘 
[北京電]  
　　烟酒美借欵欵額及抵押品均磋議未定成否尚無把握 
[北京電]  
　　江庸之辭職政府仍覆電慰留囑俟劉鏡人抵日再議并電劉催速赴任（以上二十日） 
[北京電]  
　　靳爲調停徐段計擬自兼財政陸軍改提吳光新以幣制總裁予周自齊閣事可望解决 
[北京電]  
　　各部次長内擬江天鐸農王廼斌財不動 
[北京電]  
　　王郅隆奉段命閣員支配已定卽同蚌面報倪 
[北京電]  
　　趙爾巽爲平政院長聞已内定 
[北京電]  
　　徐樹錚電告准今日回京外蒙取消自治事明日可得確訊 
[北京電]  
　　昨傳吳光新向段表示贊成周自齊長財吳否認此說 
[北京電]  
　　曹張贊成裁兵留六十師之覆電已先後到京 
[北京電]  
　　各省對藏事覆電多數主張先規覆川邊再行開議昨英使訪陳外次詢問意見陳答各省覆電未齊容緩答復 
[北京電]  
　　甘督以藏番勢迫請政府宣慰靑海蒙古免爲所惑 
[北京電]  
　　當局聞周則范屬　湘芸軍叛變恐擾及湘西防線亟付馮玉祥欠餉令其戒備（以上二十一日）以上中孚通訊社電 
 
 

Page 4

 
 
   
 
 

Page 5

 
 
   
 
 

Page 6

 
 
中美新聞社電 
[十四日維也納電]  
　　市羅當局决計將作燃料之木歸官出買限定分配與煤斤一律現官定之價超過戰前三十七倍煤氣及電力價亦須增高兒童額外所得牛乳及糖現已蕉止因存貨已罄 
[十四日維也納電]  
　　昨日慶祝民國週年之演說詞已於今晚發布其詞均大抱悲觀對於目下及將來之經濟情形均甚憂慮沃加士之市長演說中有云德國與奥國工人决不减輕其與德國聨合之要求又陸軍總長之兄竇奇氏在維也納對衆演說謂恐發生一對抗革命並謂不到數星期將有一種决斷行動云 
[十四日伯納電]  
　　據此間所得消息奥國似將有嚴重事情發生政治不平與經濟困難使維也納人民大爲不安恐現政府不能保其權力民國行將崩潰有人云奥軍未必能阻新革命因軍官中社會黨人已甚多 
[十四日巴黎電]  
　　最高會議已核准協約致羅馬尼之答　該復文即將送往不加來斯脫限一星期回答 
[十六日日内瓦電]  
　　瑞士因其儲備金增加及匯價高漲大感困難瑞士現在歐洲之商業大受損失其鄰國因在兌匯中損失故不欲購瑞士貨德國則因此機會頗乘機取得利益 
[十六日科白來士電]  
　　星期六日德國馬克價跌落五十點爲休戰後所未有有數銀行昨日以四百五十馬克換法國法郎百枚科白來士銀行家對於德國經濟前途頗抱悲觀 
世界路透電 
[法比之選舉結果]  
　　十七日巴黎電被選國會議員多有名人物如前任首相白里安氏及加斯台爾諾將軍萊白倫氏等皆在其列急進黨領袖里諾爾氏亦被選過激黨領袖朗格氏大遭失敗 
　　十七日巴黎電據選舉報告觀之社會黨除在北方外處處失敗蓋因抱極端過激主義之故 
　　十七日北京電據選舉報告觀之社會黨已得二十三席天主敎黨得十五席自由黨得八席惟天主敎黨仍在國會占大多數 
[和會近事記]  
　　十七日巴黎電高等議會現正討論最後處置德船辦法此項船隻共計十七萬噸英代表謂美國航務部之舉動殊背高等議會之約言蓋前曾約定俟運輸美兵完畢後諸船即應開回英國也英國現集有殖民地之人甚多急欲回其故鄕但因美國扣留德船致不能啓程 
　　十六日巴黎電和會各界現殊注意德國在西里西亞所施之政策德人於該處舉行選舉實背休戰條件現將照會德國不能舉行此項選舉柏林政局亦足起人疑慮擁護前皇及興登堡之示威運動日見其多 
[各國近事記]  
　　十九日華盛頓電參議院已以五十五票對三十九票否决含有洛志氏保留文之批准和約動議案 
　　十七日倫敦電愛沙尼亞·里特倫·芬蘭·波蘭·烏克蘭·與白俄羅斯宣佈主張組織政治與軍事聨盟保衛彼此之獨立現議召集特别大會籌商此事 
　　十七日倫敦電下院今日三讀通過實業爭議案　　十六日巴黎電來往英法間須領護照之制仍未取銷惟關於細目已加修改 
　　十六日巴黎電十月份法國所收之間接稅及所收之國家事業入欵共佛郎八百三十一兆元較預算項多佛郎二百兆元 
　　十七日倫敦電民事航空事務大臣發表報告謂開羅至白度加拉齊航政之飛行業不久卽可開始載客好望角至開羅路線業已測量沿途已設停機站南斐聨邦内一段路綫亦不久可用再通至印度與澳洲航路之調查今已完畢民事飛機已飛行三十萬零三百哩司機人死者二傷者六搭客傷者十計五千二百人中傷者僅一現擬組織商務公司接受軍用飛機 
[太平洋路透電]  
　　二十日北京電據　家口消息外蒙古自治問題已於本月十五日由外蒙古國務院與中國駐庫倫代表議妥十日活佛接見陳毅與徐樹錚告以取銷外蒙古自治殊無理由十四日徐樹錚派兵駐守通至活佛宮之大路同時陳毅往見國務總理請切實答覆關於自治之問題並稱希望於四十八小時内得覆總理轉告活佛商諸國會下院主張要求撤回華兵如不得已外蒙古當訴諸武力上院則態度温和指陳武力反抗之無益十五日都護使見總理收受外蒙古取銷自治之呈文此文未經活佛簽字今中國尚須設法者爲註銷恰克圖條約與籌措經費以實外蒙古空庫耳惟傳聞某鄰國對於外蒙古取銷自治將提出抗議 
　　二十日北京電美參議院通過山東保留案之消息已引起華人深大之感激 
　　二十日北京電中國决計選送貨品參列明年三月舉行之里昻展覽會 
　　二十日伊爾庫次克電俄國電社稱海參崴之亂事已由俄政府軍隊撲滅殊不費力此亂乃社會革命黨人與蓋逹將軍密謀之結果蓋逹擬乘前敵軍情不利之際另組新政府但海參崴人民多數擁護政府從亂者多係逃兵與船塢工人今亂魁已被擒地方安靜國外要聞 
[歐戰最後情勢觀]  
　　中美新開社云一九一八年之歐洲戰役其情勢之隱秘關係之重大素爲遠東人民所不悉底藴者今則已有端倪足爲研究之資料 
　　最足令人驚奇者卽當年二月一役該役英軍第五隊完全失敗而引退於是協約方面對於首相喬治大將海格均嘖有煩言謂行軍無方不知此一退也實所以促英軍全部之急取攻勢非僅得阻敵軍之進攻沼澤諸地且　打破興登堡戰線致其死命而有餘故向之以退敗爲失策者今已證實此區區一退所以陷德軍於死窖也 
　　其時戰地消息一經傳布如霹靂之驚人惟前敵將領則毫不介意蓋每作一戰必經數月之籌備鐵路孔道之開築電話電報之裝設飛機貯藏處傷兵容留所以及居住交通等問題皆待籌劃雖欲隱秘勢所不能德軍一切籌備早爲協約軍航空隊所偵悉其軍隊之散布砲火之支配即其預定三月一日大舉進攻愛雷司與职奎町間戰線之計畫亦爲協約軍偵悉由是可知協約國行軍之精善有非吾人所能意料及者孟却司德導報對於是役則有下列之論調 
　　勞合喬治之所以受人指摘因其明知德軍欲進攻愛雷司與聖奎町之間而不增加軍隊反欲引退雖然此事固非喬治一人所能作主法將領福煦等均同此意回顧高大將之受譴原因固不在退蓋當時無論協約軍或德軍皆深知猛施炸藥與毒氣雖能使戰線之一段難守然於最後勝負仍屬無關此德軍於一九一七年之所以不欲堅守戰線一段以傷失幾多軍士寗引退以讓敵軍也協約軍一九一八年一役亦繼續引退直至敵軍進行疲乏乃得覆滅其全軍蓋襲其故智也雖然戰術之成否不可决觀於此役協約方面之危險卽恐被德軍擊破英法聨軍陣線幸而高大將接近亞米司太甚面致前進無力引退不及英軍第五隊有意勾引德軍來襲至水窮山盡自必進退乏術未有不一敗塗地者也 
　　福煦大將亦早已窺破德軍之用意蓋德軍以爲進襲英海峽諸地英軍必以全力相持即能堅持亦必大傷原氣正如一九一七年香巴業一役致法軍不能作戰於一時福煦深知盧頓特夫之欲進擊英法軍陣乃佯爲所勝而此一勝足使德軍進至亞米司無力再能前進即欲折回以攻英海峽諸地而其戰鬬力已耗去太半於無關緊要之處德軍經此一敗乃至完全失策世人之崇拜德國軍略者可以鑒諸 
國内要聞 
[安福派仍反對周自齊]  
　　關於組閣問題前夕安福部曾舉代表某某謁靳對於財長問題仍表示反對之意並請靳氏自兼財政其餘閣員均肯讓步當時靳氏雖未答允亦未拒絶惟云須俟商承元首之後再行答覆安福部以靳氏態度已有可以轉圜之意頗抱樂觀惟至昨日（十九）形勢又爲一變聞其原因有二㈠昨日靳氏進謁東海討論財長問題結果東海對於周長財政意極堅决謂國會方面罷疏通至何程度余雖不得而知惟余終不能因安福部之反對遂更換財長之提出語頗决絶㈡昨日吳光新回京進謁徐段及靳報告所經南方各省對於周長財政均極贊同務請設法疏通以期組閣問題早日解决有此二因故靳氏對於周長財政更爲堅决而段亦以吳氏所報告知財長一席旣爲各省所贊同勢難更動擬於日内向安福部再爲切實之勸告如該部仍不覺悟即囑靳氏毅然提出但聞安福部因周自齊不肯付給該部預支三個月之黨費故决定始終反對現聞有人擬將安福産生之歷史及把持政權之罪惡分門别類計二十六欵并將其所取得之選舉費黨費津貼數目按項開列截至本年八月共一千一百五十餘萬盡情宣布以爲最後之對付云 
[徐恩元與美資本家]  
　　前赴美國辦理烟酒借欵之徐恩元業已返京所進行之烟酒借欵經過情形及會擬之草合同已咨交財政委員會定於二十一日開會討論徐恩元並將出席該委員會說明一切 
　　京津英文泰晤士報北京通訊云前往美國組織中美銀行之徐恩元氏業於本早專車抵京其隨行者有美人斯敦氏等數人皆與中國經濟前途密有關係者也斯敦氏等此次來華其一切作爲定可使中美兩國人民之善感更進一層茲就美國一方面而論派遣此等重要人員來華考察一切情形俾中美兩國通商之情好更形鞏固洵爲美國將來發展中國各項商業之好朕兆也查斯敦氏等於美國商業及財政各界聲望素孚其提倡各項事業均可邀得本國財政界之協助而經騐之豐富及其辦事之能力尚屬餘事徐氏此次游美靡論其目的爲何顧其得邀斯敦氏等數人之同情及其協助之能力用以組織中美銀行曁發展中國各項商業於徐氏個人言之已不負此行之任務也 
[福州日人毆傷學生之京訊]  
　　福州日人毆傷學生一案除學生會直接電京要求嚴重交涉外福建省議會曁福州紳耆吳徵鰲商會長盧淸淇敎育會長王修等均電京要求交涉現已激成全市罷業閩督李厚基昨日三次急電到京略謂據警察廳呈報本月十六日有日人數十持械圍毆學生當派警制止不服傷及警察數人似此蠻横不法除飭交涉員向日領嚴重交涉外並請在京交涉云云閩省議會電謂銑日（十六日）日人在南臺大橋聚衆持械無故毆擊學生事後經市民查悉因傷重卽刻坐斃者及當塲擊斃者有六人之多内有小學敎習及外國敎員各一人其他受傷者極多全閩人民憤慨異常務請政府迅電駐日公使與該國嚴重交涉普希將結果情形詳細電覆以安全閩人心閩紳商吳徵鰲等電謂本月十六日晚日人結衆持刀槍傷學生十餘人軍警市民傷者尤衆現在垂斃者數人羣情憤激罷市罷課並開國民大會事勢危急萬懇嚴重向日使交涉以保國權而平民憤不勝迫切待命之至福建經學會會長吳徵鰲福州商務總會副會長盧淸淇省敎育會會長王修叩據上報告則此次風潮曲之在彼毫無疑義乃日使館報告與此大相逕庭據云中國學生屢次鼓動排斥日貨對於購買日貨之人恒加侮辱本月十五日日輪載貨進口正在起缷之時突有學生多人向前搶奪日本人士均爲不平因連合臺灣人民與學生大起衝突結果互有受傷等語日使小幡并有將於日内向我提出抗議之說至政府方面自連接李厚基急電及各方面呼籲後亦知事態重大不容坐視已由外交部電閩省詳詢經過情形準備提出交涉 
[日領干涉津商會長之反響]  
　　順直省議會昨日（十九日）下午三鐘開會副議長王濬明主席議員喬宴廷臨時動議略謂近閱報載駐津日本領事對於天津總商會改選會長卞蔭昌爲當選人該领事以人的關係妄加干涉我等旣爲人民代表應不水認此種干涉擬電請農商部嚴詞拒絶劉守榮云本席　於喬議員臨時動議請申其說當天津總商曾上次開會改選會長時到會會董四十四人卞蔭昌得四下四票當選爲正會長前次卞氏爲副議長時日本領事即與交涉員交涉以卞氏爲十人團會長爲排日風潮與抵制日貨之主動人意在令地方官諷令卞氏自己辭職交涉員呈報省長後省長以此種事實爲無理干涉令婉言拒絶日本領事因目的未能逹到故此次卞蔭昌又當選爲正會長遂又以半官式之公函致農商部請令卞蔭昌辭職此本案經過之事實也本席以此種無禮交涉實所罕聞該領事與省長交涉已屬勉强乃又直接與農商部交涉可謂開外交上之創例矣况商會選舉會長雖該管長官尚不得加以干涉日領此舉渺視吾國已甚吾等忝居人民代表倘默認此事不加抗議是不啻以高麗地位自居本席主張一面請農商部嚴詞拒絶一面請外交部咨行駐日公使與該國嚴重抗議請議長與大衆廓論喬培茂主張先由調查入手張廷諤云此事報載已數日日領並無更正顯爲事實無疑無調查必要劉守榮亦云此事報載已數日該領並未更正决爲事實無疑似此非理干涉蔑視吾國民蔑視我主權是可忍孰不可忍我等爲人民代表當然有抗議之必要否則將來本會選舉議員互選會長均須日本同意試問中國成何國家我等成何人格本席主張用激烈抗議立卽起草通電反對以盡代表天職主席云此事先電國務院令部嚴詞拒絶如何衆贊成旋議他案而散 
　　同日午後四點天津總商會開臨時會有東三區署員蔡某到場監視　由卞月庭主席宣告自領干涉本會選舉事對於本會本席皆有連帶關係當舉臨時主席當場推張品題爲臨時主席由夏琴西宣讀日領原函並農部來函（已見前報）讀畢主席問有何對待方法李越臣云此事關係卞月庭及商會之權限我們不得不設法去對待孫俊卿云本會旣接到農商部公文本會應去函質問日人此舉對於歐洲各國所不敢行惟對於我國則公然干涉若不設法恐將來我們人民的商業他亦要干涉所以當與日公使抗議并須忠告日領楊曉林云本會選舉事宜日人自不當干涉而農商部因未接到商會選舉公文故亦未敢强制祇發來半官式公文但是如此我人不可不加以研究一設法對待農商部一對各國宣言並將日人之來函附於宣言之後如無結果則全體商人與日本斷絶商務關係并電全國商會主席問諸君對於楊孫二君之主張有何討論當場一致贊成遂告終結 
[新备院質問不派工資代表]  
　　其如當局昏憒何 
　　新衆院議員何海鳴等以政府决議不派國際勞働會工資代表放棄國際上應享權利有損國家地位昨特提案質問措詞如下頃閱中外各報華盛頓所開之國際勞動會議（即萬國保工會）現已開議勞動方面之委員對於勞動代表之國不得有投票權似已决定而列席會議未派勞動代表之國則爲中華及羅馬尼开暹羅南美各小國雖此等各國有駐外外交官爲之代表但勞動者委員方面對於此項爲代表之外交官以爲不諳其本國勞動之狀態故不承認之云云按吾國加入國際勞動會議派駐美公使顧維鈞爲政府代表時即由本員等提出質問書質問政府爲何不通知勞動界資本界遴選代表赴會迄今數月未蒙切實之答覆復閱報載政府似有决心不派是項代表然事至今日該大會有剥奪投票權之議論矣夫此次世界和會其有重大價值之副産物卽爲國際聨盟及國際勞動會議二事我國對於國際聨盟則惟恐或後不惜忍辱以就對於國際勞動會議則漫不經意即剥奪投票權而不悔本員等爲尊重國家人格計希望政府早圖補救迅令全國勞資二界速舉代表赴會以免喪失投票上國際平等之權利與地位惟政府對此是否具有補救之計畫謹依院法提出質問書請求於三日内明白見復 
[中國之實業談（市隱）]  
　　部省合辦牧漁兩機關 
　　農商部共有四司而忙與閒各異鑛政司最忙工商司次之漁牧司最閒蓋因國内畜牧水産之業尚未十分發逹而國人注意及此者亦甚少也但自司長汪氏接事義極力設法整理近頃又有兩項附屬機關之籌備㈠爲察哈爾模範牧場㈠爲海州漁業技術傳習所此兩機關籌議已非一日初擬由部獨辦嗣以地方與經濟種種關係乃改爲部省合辦茲就所聞分逃如次㈠農部對察哈爾之牧畜事業我有提倡之計議前在張季直長部時即擬在該處設大規模之牧畜場一所用以爲墾荒實邊之預備規畫未終解組以去嗣後繼張長部之人對於斯事亦未漠視迨汪氏任漁牧司長屢請總長派員赴察屬蒙古一帶調查據聞該處牧畜事業目前狀况已不如昔日之盛㈠因蒙人生活單簡不知衛生旣經漢人侵入政治經濟各方均不免受人迫壓因之居民之數日漸減少漢人善耕種不善牧畜故牧畜事業較昔爲衰㈡因蒙人知識淺陋牧畜方法一循舊製不知改良不進則退勢理必然據農商統計表所揭載察哈爾一區畜産之總數馬四七八五○頭牛一○作三一四頭羊三四六一九○頭其數恐不甚確再據科學雜誌所載全蒙牧畜之數駱駝爲四四五八頭羊爲二二一九七○○頭牛爲一二七五四○○頭馬爲九九一八○○頭其數是否由於實地調查亦不敢說但就記者推測察區牧畜之業雖云不如從前然苟善爲提倡改良則將來之希望甚大據熟悉該處情形者言謂蒙古之飼羊無老無幼視爲常課羊質均極佳皮與毛用途甚廣即以乳製品論若酸奶若黄油若奶豆腐若奶酒如能製成罐頭不難行銷各地上年敎育部派敎育視察員赴該處調查歸來報告本部盛稱該處牧畜之業可以藉敎育之力爲之改良特提議將實業學校規程添入牧畜一種在農部亦同有此種見解曾經雙方商過一次自察區實業廳成立以來廳長龍驤對於墾牧各項更有具體計畫時時條陳於農商當局因此創設模範牧場之動機益迫現在農部與田都統會商之結果關於經費一層已議定由部區雙方分任場所地址初擬在「正黄旗羊羣」地方嗣以該處係陸軍部牧馬場恐與馬政有礙特再派員會同都統署及實業廳委員詳細調查已由都統明白咨復謂該處荒地尚多可以作爲模範牧場之用並與陸部馬政無碍云云聞該部已擬定章程若干條日内即派員前往籌備矣 
　　㈡江蘇沿海水産最盛之區當以海州爲最據聞該處海面所産魚類至繁現在本地漁民雖以土法採取而一年輸出價額之總數猶及二三百萬元以上如再能改良漁撈增加出産則前途利益更未可量前當農商部計劃漁業技術傳習所之時本規定三處一在定海一在烟台一在海州定海業經成立傳習生徒已有數班成績尚佳其餘二所以時局與經費關係迄未開辦上年海州公民曾經數次上呈省署請轉咨農部請將該所從速設立蓋因該地逼近靑島時有外人乘船赴海州沿海取魚地方人民受外界刺激故有合詞籲請之舉現農部認爲該處有早日設立傳習所之必要特數次派員赴海調查均有詳細報告猶以部内經費不充未便率爾從事覆咨請蘇省當局設法津貼若干公文往返一再磋商始有此部省合辦之結果經費業經議定全年共一萬五千元部省分擔其半地點决定在舊海州屬之灌雲縣墿溝地方因該地較爲適中與懸立海内之西連島相隔甚近聞該部已議定派漁牧司技正王文泰任籌備員將來即派充爲該所所長日前已咨商蘇省長請其會委矣 
[京華短簡]  
　　據外交界消息前此各協約國所組織之保工會現已着手開幕惟此項大會之外另有一種團體的召集即世界棉業會議現在此種會議計已加入者有三十一國之多業經公舉美人麥克爾氏爲該會會長麥氏曾任美國棉業會長經歷有年我國容代辦前曾致電政府可否藉此機會加入與議當由政府函商農部核議并分别知照棉業處惟該部處以爲此舉固屬要圖但籌備手續異常繁冗躊躇未决近日陸使方面亦有此項電告催派代表蒞會並謂如無相當人員派充可由容代辦出席說明一切聞政府接電已准所謂並將關於棉業上參考文件從事搜羅滙寄巴黎以備佐證 
　　某方面消息政府將派徐樹錚爲外蒙册封專使陳毅恩華副之外蒙自治政府改爲外蒙官府已游定外交部長杭逹親王晋京代表矣（按杭遠爲唐在禮之舊部嫻熟漢文能操英語） 
　　參謀次長陸錦　案先派參謀總長張懷芝查辦續派陸軍部復查均以未有確實證據呈復昨聞政府日内將以明令宣告陸氏無罪而將該部科長閣某予以免職並聞陸氏亦决計引退當局尚擬另以閑散職務位置之云 
　　昨日雲南唐繼堯有電致某方面說明製造金幣原因略謂此項金幣鑄造係補現金之不足其效用殆等於一種流通鈔票然若以不充足之資本發行鈔票强人行使其流弊將更重大滇省自推倒帝制倡議以來並未借過一宗外債亦未向民間增加稅欵僅以此項金幣流通市面故民間尚樂行使云云此電蓋針對北方京鈔不兌現及濫借外債而發 
　　琿春開闢商埠醖釀有年日前鮑督軍來電請速着手開闢已經政府核准並即電覆鮑督現鮑氏已將所有開闢商埠工程及建造街市辦法以及一切司法警察契稅收買士地章程外人購置産業各詳章一併咨送到京昨國務院已交付關係各部會同核議矣 
[龍沙通訊（柳）]  
　　遏止中交發行國幣劵將以官帖收存羗票 
　　俄羗之毒禍找東陲也至今日而疽癰潰裂矣商民創鉅痛深幾有隨之俱盡之勢江省毘連俄界中毒尤甚且又普徧若不早爲之地恐將愈演愈烈而不可收拾廣信公司之官帖與官銀號之小洋票已身無自衛之能力勢難起而代之中交兩行鑒於金融窘迫之關係於商市者甚鉅乃因時勢之要求發行國幣劵於吉黑兩省聞哈爾濱業經流通商家咸稱便利而匯費低廉客商更歡迎之本省中交兩行已運到此項國幣劵各數十萬元正在着手發行而孫軍長忽電命王道尹前去遏止該行以此項國幣劵經由總管理處呈准財交兩部核准發行軍長若不滿意可直接與中央交涉據個中人云孫之遏止中交發行國幣劵者係奉有張使之密令蓋張使之意欲以東三省金融樞紐統握於東三省官銀號之手故極力取締各銀行發行紙幣云惟是三省幣制之能否統一此爲一問題商市緊急需要此又一問題統一須徐籌急需則難稍緩俄羗落至如此地步欲其回復祇作夢想而市面上不能無貨幣以爲交易之媒介國幣劵之乘機發行正爲此耳今旣遏止不使流用我知當局必另籌有舒商困之方法也又據奉天歸客言羗帖低落華商損失已與鐵路公司嚴重交涉萬一無效孫軍長擬於廣信公司與官銀號籌出鉅欵收存商民羗帖戕彚集繳到中央由國家勢力交涉用以挽救市面云云此確正當辦法不識廣信公司與官銀號有此餘力否然記者極望其能見實事也 
[奉天會議之餘聞]  
　　奉天張作霖以蒙古改建行省整頓三省財政及裁兵聨防各問題均已會議完畢昨日（十五）午後四時又在使署召集鮑孫兩督及各師長參謀等會議改編三省警察制度經衆表决其辦法如下㈠撤消警務長另設隊長㈠改警察爲隊從事游擊㈠變更舊制以全省分作若干隊不冠以某縣字樣 
　　新任吉林省長徐鼐霖此次來奉係　張使接洽種種並參與軍事會議以故來奉之時並無隨從人員現在徐氏已與張鮑督接洽妥當於上星期六返京報告一切並籌備赴吉接任事宜徐氏此行大約不一星期即當東來就任 
　　張使召集吉黑鮑孫二督及奉軍副司令張叙五等來奉會議軍政迄已日久茲聞各要人以會議完畢均各預備旋省至鮑吉督本擬十六日返任現略爲展緩大約不出今明日必當成行 
[吳光新回京前之通電]  
　　吳光新前日通電各督軍云徑佳兩電計荷明察光新此次奉使承宣跋涉兼旬所有湘贛萍醴衡攸各軍以及湘西漢壽常後桃源所在無不親行視察竭誠犒慰是以知我將士皆能和衷保持惟命是聽旣盡捍衛之責决無交爭之虞此誠堪以告慰諸公者也日者聞湘西廖湘雲以苛歛將周則范及一團長某兩名同時擅殺示衆矣鄂西唐克明以征歛被逐於柏文蔚矣夔巫 
 
 

Page 7

 
 
黎天才王天縱久以捐稅互關仇視矣國之不甯民何以堪瞻彼偉人能無浩嘆諸公旣以裁兵救時爲懷理宜亟起自我節用愛民以待和平誅匪自衛以救雙溺庶幾地方元氣可以日復商民財命不致剥奪否則譚延關黎天才張學濟等必將如周則范者仍使地方飽受痛苦而已光新返自常德今日由漢晋京謹將聞見略以陳述如有所敎容俟報命吳光新巧 
[湘敎員罷課之調停]  
　　湘省各公立學校敎職員已於本月十一日全體罷講詳情迭紀前報其所以發現此種怪象者實緣湘政府輕視敎育所致湘省財政雖屬困難然何至以關係國本之敎育經費竟積欠至半年之久迨敎職員全體實行停課又不從實際上設法挽回且由政務廳發一滿口官腔之通告視敎職員等於屬僚遂致愈弄愈糟而敎職各員更不肯上課矣近張敬堯缷靑於左右之朦蔽將省署敎育科長宼煜改任省署秘書而以在湘多年素與敎育界接近之敎育科員胡有敦升任科長又飭將六月份經費於下星期六日給發七月以後各經費亦飭早爲籌出陸續照發胡氏旣接任科長乃於十四日下午召集各校長當衆演說謂此次風潮係上下隔閡所致從前敎育科未能將各校困苦狀况盡情上逹故省長夫得深悉茲省長已深知各校苦狀業籌欵備發以後敎育經費决不至如前此之延宕但各敎職員亦須稍爲原諒蓋六七八九十等月之欵若作一次發出湘中財政實無此力量若延不上課或反因此發生誤會更爲不美且現在敎育費以六成發給合省城各公校經費各私校津貼外縣經費外省津貼留學外國經費等等每月尚不過五萬元省長旣允維持本科亦可負此責任惟各校長須擔任於未發經費之前上課庶不至有要求之痕跡至對於敎職員一面可由政務廳派員勸慰云云各校長答稱當各召集本校敎職員開會代逹此竟是日政務廳即派省視學朱竣等三人分赴各校勸慰務請於下星期一日一律上課但不知此次勸慰究能發生效力否也 
[山東花生業之發逹]  
　　中美新聞社譯密勒評論報云一九一八年由靑島出口運往美國之花生油值銀四百萬元是年中國全國出口花生油共值銀八百萬元其總重量爲四萬噸花生油在中國對外貿易上已占一重要位置惟目下此業半在日本人之掌握而美國則爲最大主顧故外國官員之熟悉中美商務情形者恒有一疑問曰中國商人何不直接與美國行家交易乎中美兩方之油商對於此問題似皆艱於置答也日本三井會社鑒於花生油業之發逹已自備汽船一隊由靑島運花生油至日本及他國美國之西得爾港亦造口特别碼頭專接受花生油將油從船中吸引至岸上棧房中此外亦有用美孚煤油桶裝運至西得爾者靑島現成爲花生油出口主埠在該處之日人現用新法榨油亦有在山東内地及他省收買已榨之花生油者用簍裝油至靑島每簍裝一百六十磅主要産油之地如膠州葛兒莊及牛莊油價平均每擔海關銀十二兩戰前花生油多運至上海廣州香港　後以一部分改裝煤油箱送往外國目下則大半運至大連及日本再行出口現有一部分華商漸與日商直接交易免去中人因此有美員多人謂中美問亦宜直接交易則於雙方皆有利否則由美商自買自運亦一善法六年前花生油貿易殊微細一九一三年靑島祇運出一九六一六三○○磅一九一五年則增至三一一九三九五六磅去年又增至八○九五九三九一磅預料今年亦必有增無減目下靑島花生油在美國大爲著名其故多因日人預備得法亦因中國花生油大都由靑島出口之故二三年來西國發明用花生油製造肥皂以代橄欖油又作爲烹調之用他如歐　各工廠中亦皆有利用花生油者故此業大爲發逹茲將一九一八年海關報告所載中國花生油運往各國數額人照錄於左 
　　運往何國　　擔　　　數　　　價值海關銀香　　港　　　　　六九·二五四　　八五三·二一三澳　　門　　　　　五六二　　　　　七·三五七法屬安南　　　　　一一○　　　　　一·五七四暹　　羅　　　　　二一八　　　　　三·二二九新加坡　　　　　　二九·七一九　　三六七·○八六荷屩東印度　　　　　　　　二　　　　　　　　二○英　　國　　　　　八·六五六法　　國　　　　　　　　　　　　　八九·三一九俄國及西比利亞俄國太平洋各埠高　　麗　　　　　五○○　　　　　五·七三一日本台灣　　　　　二三四·八○五　　三·一六四·八八一斐列濱　　　　　　　　六九八　　　　七·○六四坎拿大　　　　　　　三·七五六　　　三八·七七○美國連檀香山　　　二四二·三四七　　二·六三三·六五○總共出　　　　　　五九○·六二七　　七·一七一·八九○　　山東一省爲中國花生油出産之中心每年約出花生五萬萬磅每年出口已去殻及未去殻之花生約二萬六千萬磅上述之花生油尚不在内近來西國以花生烘焙後替代咖啡並與朱古力及可可混合以製餅乾故出口大增茲將靑島軍事當局一九一六年所編山東花生出口之報告錄於下方「花生之産地雖號稱有優劣然花生之等第實以其形狀殻反仁之大小定之花生普通以蔴袋裝置有殻者每袋八十磅無殻者一百六十磅運費無殻者以重計有殻者以量計包裝時分上次兩種次者含上等花生六成次等花生四成上者純爲上等花生花生殻恒於冬季用手工剥去工價每日約六分」直隸省亦産花生米甚多每年約共得一萬四千噸天津一埠一九一七年出口去殻之花生七千噸未去殻之花生一千六百二十噸云 
[大陸公司問題]  
　　江西戚省長覆省議會函 
　　大陸公司來贛收礦一部分贛人疑其含有外資加以攻擊茲錄戚省長復省議會公函如下頃准函開前據報載大陸公司吸收本省礦産等情經本會在省議員開談話會函請實業廳將關於該公司文卷一册送閱藉悉該公司來省設立臨時事務所曾由貴省長訓令實業廳警務處勒令撤銷嗣因熊正瑗由京來電證明部准有案請予維持復經令廳暫准設立各情本月三日復開談話會討論僉謂該大陸製鐵公司頗有輸入外資嫌疑人言嘖嘖不爲無因相因函請貴省長一面咨部認眞澈查一面仍分别飭令將臨時事務所撤銷又江蘇屠冠等禀辦之永新烏石山鐵礦據賀贊元函稱屠冠與大陸公司即係一案合將原函抄陳務請貴省長迅令實業廳一面澈查一面飭令停止開採以保礦權不勝盼禱之至等因准此查農商部定章鐵礦爲中央核准之特權老於礦業者當能憶之貴會亦必熟聞之矣大陸公司勘蘇皖癓三省之礦中央有特權核准礦歸國有不分省界原不必先與本公署接洽若非横生枝節農商部未必咨詢總之礦權不在本公署範圍也本年七月間高安縣知事呈稱有英商墨司格來夫探看礦井其繙譯人並稱省城李家巷設有大陸公司事務所爰飭警務處並飭實業廳查復如有案即錄報否則撤銷所以然者因近年洋商輙欲於省城自設公司有違條約如洋商煤油公司人壽公司屢來嘗試屢經禁阻當初恐大陸公司亦似煤油人壽之所爲飭查無案則令撤銷交涉洋商應按照條約此本省長之職權也九月間接國會議員熊正瑗庚電乃知大陸公司聘英人墨司格來夫勘礦農商部核准有案則是華商自辦並非洋商之公司本公署乃復令該廳聽設事務所此前後辦理之情形也凡諳條約及部章者必恍然於前之擬撤銷後之不使撤銷辦理本極光明非前後自相矛盾矣厥後有劉垣號厚生者到贛面遞卽略一件並抄送呈部公文合同及核准註册各件劉於張季直先生長農商部時任次長者也劉君稱季老素抱棉鐵主義曾著書醒世年來棉有成績鐵尚闕如慮鐵礦盡落外人之手爲抵制某國人起見偕其弟叔儼先生曁周扶九父子諸有毅力者組織大陸公司上年九月間呈部立案聘英國人墨司格來夫爲礦師亦經呈部惟製鐵談何容易即幸有鐵礦矣未悉該礦産若干層是否雄厚足副機器若干年開採幸有雄厚之鐵礦矣而練鐵非煤不濟須煤礦相輔而行幸有煤礦矣而煤質不一未悉該煤是否焦煤足供練鐵之需幸焦煤矣而煤礦與鐵礦或相隔數百里距離太遠運費太鉅又不上算其難如是吉安永新兩縣發見煤鐵礦有屠某等已呈部給照特與相商派礦師前往調查該兩鑛是否合用尚須研究至少須兩年方有把握此劉君晤談之情形也劉君抄送各件與實業廳所報相符然則大陸公司志願頗宏其愼重亦可想矣夫吾國著名實業家如張季老　贛著名資本家如周抉丸除非五尺之童不能道其姓氏得若人辦鑛宜若可信不謂猶是曉曉也倘醉翁之意不在酒不過借端掀騰波浪非本省長所敢知不然眞爲鑛業起見則有無外資之别當以至公至平至虚至靜之心察之訊始末而分皂白勿謂社會全是盲人瞎馬可推入夜半深池也至本省長前後辦理無適無莫但盡其所當然而已再正在函復間農商部咨覆文已到大陸公司確於上年核准又接張季老自南通州拍來長電並電逹貴會者茲抄送一紙並附劉君面遞卽略一紙卽希公覽電詞淋漓痛切貴會其三復之譬如啖諫果津津有味也除將貴會與本省長往復函稿飭實業廳抄呈農商部查核外相應函復貴會查照此致江西省議會戚揚 
[江西各界代表之米禁譚話]  
　　各界聨合會因外間傳說財政廳昨呈軍民兩長文有南昌商會此次之表决案已表示可以開禁等語特於昨日（十七）午後一時又召集各職員開會討論對付辦法到約四十人由錢志銘主席宣佈收發文件畢某職員動議謂米商運動開禁一案本會爲民請命起見已派代表向軍民長官處請願不謂米商野心不死現又呈請官廳准予援照三年間臨川局部米榖出口辦法並有已得官廳同意之說鄙見以爲本會應一面推代表赴財廳質問虚實一面請文牘速函各縣旅省同鄕會請一致力爭主席以此說付表决全體贊成遂公推錢志銘程蘭湘劉野樵郭偉烈梁召南及金士珏劉友蘭兩女士向財廳探詢米禁辦法推定後各代表即聨袂往謁楊廳長叩以外間傳說官廳已允米商方面請求開禁是否確實楊廳長當加否認並謂官廳方面對於此事不但未定辦法且不甚注意某代表云官廳雖不注意然商民以利害關係逐日均有人赴敝會探聽此事楊云此事在官廳擬從中調解錢志銘云官廳肯作調人除權衡輕重出爲主持外别無辦法楊云現敝廳已向省署調來三年間准臨川局部弛禁檔案言時即飭役將全卷取出交各代表傳觀復謂三年弛禁辦法大旨約計三條第一飭令各屬補買積榖入倉第二如省垣次等之米每石售至票錢八千以上仍行禁運第三出口之米限定石數除内地十分統稅由各局口征收至湖口抽收長江二分出口三分曁加抽十三分稅捐外每石再另抽本省積榖經費一角五分以備分撥瘠苦地方塡補倉儲之用嗣因政費支絀遂將此項積榖經費撥充政費劉野樵云貴廳之意如何楊云敝廳並無辦法愚見擬飭令各屬補買積榖入倉及另抽積榖經費儲辦地方平糴前擬限制四十萬石出口或酌量核減另請軍民兩長委員率同軍隊駐紥湖口及龍開河兩處盤查偷漏現敝廳除已派下游總巡專司查察湖口偷運出口外并擬於八里江地方添設稽查所以補湖口稅局之不及某代表云據南昌商會表决安南昌年歲不豐米商又何不可留其有餘以補不足若云局部弛禁試問臨川之米與他縣之米有何區别是否不致牽動全省楊云若臨川局部禁弛純由撫河裝運　口與他處無干某代表云此肩無論如何恐難得各界同意况現在　處均辦軍米若贛省一開米禁則辦軍米者勢必相繼而來試問何法以善其後楊云鄙人可將辦軍米之護照一律扣留與弛禁無關最後各代表乃要求楊廳長决定辦法通告聨合會共同研究楊極表贊同并允飭科將三年問檔案抄送一份俾各界研究以便轉呈軍民兩長核辦言畢各代表遂興辭出署 
[皖議會質問煙禁廢弛]  
　　皖省議會議員劉驥以谬省桐城縣麥子團近發現烟苗又外縣私售私吸到處皆有殊屬有違禁令特提出質問書致省署限五日内答覆其書云爲質問事查鴉片流毒甚於水火猛獸國弱民貧半基於此滿淸之季與外人訂約限期禁絶嚴厲執行未嘗無效詎日久漸弛邇來吾皖禁烟政令徒有具文販者吸者依然充斥各縣胥役之包庇官吏之疏惰比比皆是卽使偶獲一犯亦不過擇肥而罰罰後毫不過問販者仍販吸者仍吸此種辦法竟與收捐無異尤可駭者頃閱　載距省咫尺之桐城尚發生佈種烟苗之事内地各邑可想而知平日一味敷衍事後張皇已嫌其晚吾皖係報絶省分究竟除桐城已發現外寫遠各屬有無佈種烟苗之事舍佈種者外販者吸者能否設法一律禁絶今日烟禁之弛報紙暄傳已無可諱倘外人從而干涉有無應付之預備均不無疑義爲此依照本會暫行法第十九條提出質問書請省長於五日内答覆云云按此事發生在本年夏初吕省長曾令姚委員親至麥子團查禁並將烟苗鏟除呈覆者 
[九江近事]  
　　前日江新輪船上水有湧興裕五金號學徒金基成等三人登輪接客比因多人該船茶房誤指爲扒手上前扭住彼此互毆竟將學徒毆傷一時人聲鼎沸咸呼打傷查貨之人時洋貨帮在輪查貨多人驟聞斯語亟向前救護有夏福記店夥王某亦被毆傷幸經陸警聞訊赴輪彈壓始將兇犯緝獲旋電水警派員查勘當將該輪趙買辦及茶房解送法庭究辦並聞洋貨調查部扣留關單數小時江新輪遲至夜間四時始行開駛 
　　日淸公司上水躉船突於昨夜失火時因夜深兼以該船向無跳板頗難施救故貨物焚燬一空僅留船底茲探錄警察報告如下竊據丑探報稱頃間查車聽聞龍開河日淸上水躉船失火探即馳往詢據該公司人答稱昨夜三時中間貨艙突然烟火交加知爲失火而艙已鎖待開救時已不及竟將内有苧蔴棉花洋火等貨及艙板船蓬完全燒燬無存尚存船底係屬鐵包不然早沉水底等語隊長復往親查無異云云 
[南京快信]  
　　省議會昨日大會因不足法定人數仍未開議 
　　寗垣各團體以日人在閩槍斃我國警察學生實屬藐視中國昨電北京政府請向日公使嚴重交涉以保國體而平民憤 
　　游美考察團團員昨日晚車全體赴滬敎育界數十人均至下關車站歡送聞各團員定二十五日放洋 
　　李督昨午在署宴美國海軍艦隊司令齊鎭守使王憲兵司令官張李三旅長均陪席 
　　北京内務部昨咨軍民兩署稱禁烟一事關係甚重本年節候較早瞬届三冬應請責成所屬上緊查禁播種勿任稍滋萌孽 
　　陝西陳樹潘派潼關監督彭淵恂來寗謁見李督 
　　倪幼丹昨由安慶乘輪來寗轉車往蚌視 
　　朱熙所部之第二師楊春普所部之第十九師均壯改編爲一混成旅以節軍費 
　　王克敏昨過寗未入城即轉車赴滬 
[杭州快信]  
　　杭州總商會電財農兩部云報載烟酒抵借浙商全體憤激縱使度支困難安忍飲酖止渴鑒於鹽務前車何堪再蹈覆轍務懇俯順民意迅賜撤銷提議 
　　杭總商會長王錫榮前月因事赴京昨夜車返杭 
　　全國靑年會幹事大會自昨日起在新市場杭州靑年會新屋開會須二十七日方畢并派會員邵貽榖專司記錄討論各事件 
　　省議會組織兩浙新報函請省長立案飭警務處轉令警廳核覆現聞已有成立希望以豐樂橋直街議員公寓爲事務所不日即將出版 
　　吏治研究所所長沈致堅呈請省長以浙省人員擁擠本所開辦已閱十八月應爲各所員寛籌出路查有知事馮兆昌等十四名縣佐林勉等三名於司法一門確有心得請以承審員記名効用熟悉警務之知事黄夏鈞等八名縣佐黄銳一名請以各警官任用已分令高審廳警務處查照辦理 
　　撤任樂淸知事唐永錫對於布告各米案變價欵項不實不盡經省議員吳觀光等質問後省長昨已令行甌海黄道尹派委調集各卷查明呈復 
　　金陵俞道尹於夏曆下月二日爲子畢姻坤宅係湯壽潛家俞昨已海杭住新市場淸華旅館 
地方通信 
[蘇州]  
　　蘇州電氣公司之發軔蘇州總商會二十日召集各界開第二次電燈會議到會者約共五十餘人首由龐天笙會長報告前日開會討論結果頗爲圓滿已認定股份十七萬元繼乃提議新公司名稱經多數表决定名爲蘇州電氣有限公司並確定資本金三十萬元每股五十元共計六千股限二個月内收齊陰曆十月初一起收在十月内　齊者爲優先股指定江蘇中國交通商業華孚等五銀行曁順康永裕等十五錢莊爲收欵處籌備處暫設於商會内俟開股東成立會再擇相當地點所有各項辦事人員亦經同時推定至五時半散會 
　　令飭調醒印花稅蘇州警察廳吳縣公署均奉江寗印花稅分處李處長令以現值商業興旺之際所銷稅證亦應同時起色以裕稅收乃稽核近來銷數不甚暢旺較去年有絀無盈茲奉部令迭催解欵並着分别整頓將稅證極力推銷以期稅欵進行等因查冬季檢查爲期不遠實行在即應督率員司向各商家認眞推銷勸諭民間遵章購貼免受檢查處罰之咎云　　發還非違禁物昨有戴生昌輪船由杭州運蘇網物兩件係間門外某藥房託帶内有兩包形似嗎啡經輸埠檢查警扣留送至間區第六分駐所經張巡官查騐並非嗎啡實係小蘇打專治胃氣痛病所用者隨將原貨飭即領回 
[金山]  
　　奬給捕螟銀章金邑本年秋收豐稔足徵勤捕螟蛾收除卵塊之功效昨日馮知事特傳集全縣各圖地保將關於是役前後三次之功過各按簿上所列分别賞罰有差核計三次均勤者爲上等賞金面銀章一方二勤一惰者爲中等賞銀章一方一勤二惰爲下等抵消功過三次均惰者當堂責手心二三十下計列上等者祇市區十四五圖地保金惠生等四十五人其餘二等及當堂斥責者各約二十餘名云 
　　議定收租成色朱涇市本年收租成巴已由市公所總董蔡德純等秉公議定市公所租色折收八成以陰曆十月朔日爲開倉之期其餘若吳黄張等各家租倉折收八二最早者初十日滿限云 
　　新法種稻之成績實業家張寄畦君因連歲蟲災所植美棉華棉均因蟲害損失殊甚難以喚起農人之信仰本年除植華棉美棉外另種禾稻二十餘畝掃照馬逹加斯加新法兩稻相距各占英尺一尺二寸之多而收穫反較尋常最多者更多五分之一强聞者幾疑爲過甚之辭不肯深信昨届張君壽辰各處實業界同志相約祝壽并欲一覘成績由張君連日導引參觀均各嘖嘖稱羨云 
[松江]  
　　請騐自戕之地保新橋鄉梵二十二圖地保李根前傳其因謝姓價買李姓風水强迫該保簽押以致潛吞金戒於古曆二十日毒發斃命等語其實該保於古曆二十七日黎明身着單衣泅過河蒲涇河倒斃於距家一里外之梵二十三圖田内聞此事起因緣謝姓立契時書明於李姓水溝内出水該保以水溝爲李姓墳界不在謝姓所買風水範圍以内聲請換契重書未邀謝姓充可因於回家後吞下金戒一枚並用菜刀自戕經家人救護得免嗣經新橋鄉自治委員錢少侯圖董楊義方等出任調停於古曆二十二日邀集失業原證等人重改契約交由該保閱過後復請新橋王晋生爲之醫治傷口漸就平復金戒亦已從大便中瀉出以爲可以無事詎竟於古曆二十七日復生意外聞該保素患神經衰弱病此次自殺或即舊病復發所致該保死後楊義方等力主赴縣報騐故由屍姪李鑒麟於二十號投縣請騐矣 
[無錫]  
　　函請懲辦查票員滬寗鐵路查票員平日查票雖嚴而攀動和平故旅客尚無間言詎近有一自稱特派稽查員之天律人時至車上查票旅客出票稍遲動輒被辱設與爭辯必任意毆打前日有某紗緞莊夥友曾遭掌擊當時未與計較返家後竟口吐鮮血迄今未愈月初有由滬至常之末班車三等車内有某紳之妾被該稽查百般引誘並導至頭等車内該婦被其蠱惑迨車抵蘇相偕至某旅館姦宿一宵嗣爲某紳友人所知告諸其夫現正終日爭吵大有性命之憂再十四號開寗之中快車後面掛有女客車該稽查在車内站立一時之久任情調笑旁觀側目而該稽查仍旁若無人現無錫人士大動公憤已由某紳等多人聨名函請車務總管懲儆矣 
　　最近乾繭市况乾繭市情邇來頗形活動日前其繭商售去春乾繭五十餘擔計價一百五十五兩馬某售去江陰塗鎭貨價一百六十八兩唐某售出嚴家橋貨價一百四十五兩調查各處存繭無多開春必至供不應求各廠家存貨亦有不敷繅絲之勢因此市情頗俏大有總續增漲之象云 
[杭州]  
　　浙紳請購李氏遺書旅京浙紳孫寳琦汪大夑函致浙議會云紹興李越縵侍御生前以氣節學問爲世所重奄化有年家况貧困其所藏書集皆萃四部之菁英示百家軌範批校精審學者實之前聞吾浙官廳與李氏遺族接洽擬酬價萬元收歸省垣圖書館以垂久遠業於上届提出貴會請付公决茲事旅京同鄕僉以景行先哲嘉惠藝林於吾浙文化前途殊有關係深望諸公一致贊同即行議决移付官廳執行庶是項書集不致分散各處失一般學者之殷望不僅李氏遺族受賜無窮也云云 
　　總業籲請維持觀成堂綢業會館昨陳杭總商會云本城織綢各廠莊給發工資以及採辦羅紡等生貨每日應需現洋約在一萬元以上資本而外向由錢莊接濟藉資周轉現屆冬令正值花米油上市之時需用殷繁來源稀少金融枯竭接濟無從錢莊之應付旣窮綢業之經營不易倘不亟籌救濟勢必縮小範圍影響及於工人受困不僅綢業且工人之受困較綢業爲尤甚十餘萬工人生計關係若漸趨於　工地步設想何堪爲綢業計並爲工人計迫不得已略請貴會察照即祈轉商官　設法維持無任公感云云 
　　靑年會全國幹事會紀事杭州靑年會新會所將次落成故靑年會全國幹事會於本月十九日下午即在該會所開第三次會各地到會代表計中幹事一百零六人西幹事五十二人首由全國協會總幹事余日章致開會詞題爲靑年會與中國之時局聞該會宗旨係聚集各地靑年會幹事本其三年來之經騐相與研究會務應興應工之處藉以聨絡彼此感情統一會務辦法會中共分七股討論各幹事現均寓居西子湖畔之淸泰第二旅館會期凡九日本星期六浙長官將在湖上歡迎全體到會代表云 
[嘉興]  
　　米價又見增漲嘉邑米價自入秋以來價格有增無减最近數日米價又漲二角且來源　旺預料明春價將　昂貧民匀各呌苦不已 
　　襁廠被滬商倒欠禾城織襪廠出品多銷售於滬蘇等處前月有上海某商號來嘉收買絲光襪四千餘打裝滬銷售言明每打價格一元二角五分合值五千四百餘元訂陰　九月終付欵各廠遂於前日派人赴申收賬詎該商號已經倒閉收賬員均懊喪而返聞華興沈天裕同濟等廠均有賬欵就中尤以平湖之某襪廠受損最鉅 
[安慶]  
　　軍政界赴蚌問疾倪嗣冲舊疾復發聞頗沈重鎭守使馬聨甲日前來省裁遣安武軍八路一營軍隊甫經就緖即接蚌埠電促其即速赴蚌馬即匆促就道而財政廳長陶鎔實業廳長高炳麟亦均先後赴蚌問候倪氏起居云 
來件 
[李超女士追悼大會啟事]  
　　北京女子高等師範學生蒼梧李超女士幼失怗長受敎育深痛神州女界之沉淪　欲有所建樹矢志求學不幸受家庭之虐待横被摧殘裝修業於梧州女子師範廣州公益女子師範時幾經艱阻旋以姊丈之援助跋踄京華得受國立女子高等敎育其家固謂女子無才便是德者牽制愈力直欲置之死地而後已姊丈籌濟備受責言嫂抱不平幾以身殉女士隻身萬里憂憤莫訴積悲成疾遽於本年八月十六日賫志以殁遐邇咨嗟同深惋惜同人等謹擬於十一月三十日（星期）在石駙馬大街國立北京女子高等師範開會追悼俾慰女士之　聊以作生者之氣伏祈各界諸君惠臨爲盼如蒙錫以輓章詩文尤所感激請交下列三處爲荷石駙馬大街女子高等師範梁惠珍宣武門外後靑廠廣西三館區惠後門内松公府夾道七號蘇甲榮（發起人）蔡元培毛邦偉胡適伍樹芬女士陳鐘凡吳弱男女士李大釗趙炳麟周紹昌關冕鈞林世燾周家彦梁昌誥林炳華秦樹忠李拔超黎桂森梁漱溟林伯棨李濟深葉鏡潞黎啓祥羅家倫康白情彭夢民女士楊葆俊女士胡學恒女士胡偀女士王蘭女士陶玄女士羅振英女士劉韻琴女士莊粹英女士孫雅平女士顧翊嫻女士王緖貞女士王宗瑶女士李家容女士林伯銘女士黄士嘉黄日葵雷榮甲梁運曦謝起文陸善焜覃懷林黄琮梁文瀚韋奮鷹梁惠珍女士區家逹陳瀛區譓蘇甲榮同啟 
雜評一 
[福州事件（默）]  
　　嗚呼我國學生之愛國熱誠内不容於官吏而有粤警廳圍捕學生之事外見迫於外人而有福州日人毆傷學生之事政府向來袒護官吏故粤警廳雖極惠横而學生卒無可告訴若福州之事較之粤事之苦痛爲何如政府亦將不爲學生主持而亦使之無可告訴耶觀閩中各公團之紛電告急人心憤激事態已極嚴重若不速與日當局商得一公平之解决則勢且横溢而不可遏政府仍不能缷其責任也抑我更有言者今日雖尚在强權時代然是非公理終不滅於人心且漸爲世界之人所重視則彼仍欲執强權以冀解决此問題者其計不已左耶 
 
 

Page 8

 
 
   
 
 

Page 9

 
 
   
 
 

Page 10

 
 
　　湖北水災圖（二十九）棺木墳墓被災狀（一） 
　　本屆鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤秆四百九十六號本館啓 
本埠新聞 
[關於閩事之公電一束]  
　　福建公民大會來電上海全國各界聨合會學生總會福建同鄕會轉各團體鑒銑日日人携槍械擊學生市民軍警及美人現垂死重傷者十餘事關國權民命全閩共憤罷市罷學昨關大到者數萬人議决四事經李督電京懇嚴爭勿退讓閩公民大會巧 
　　旅滬福建同鄕會致李厚基電福州李督軍鑒疉得閩電知日本浪人藉端挑釁僇辱同胞殊堪髮指公爲一省行政領袖責任所關義無旁貸請依公民大會議决四事嚴重交涉無任盼切旅滬福建同鄕會叩 
　　旅滬福建同鄕會致閩各界電福州省議會轉公民大會學生會敎育會商會各報館均鑒銑巧兩電均悉日本浪人藉端挑釁僇辱同胞殊堪髮指除開會決定辦法爲公等後盾外已電請李督依大會議决四事嚴重交涉先行電復餘容續聞福建旅滬同鄕會叩 
　　浙江省敎育會致北京電北京大總統國務院外交部敎育部鈞鑒福建學生被日人無故槍擊辱國躪學羣動公憤若不嚴重交涉恐復釀重大風潮懇速主持力爭以全國體而定人心不勝切盼浙江省敎育會叩馬 
　　東京留日學生總會公電各團體鑒福州日人繫斃學生羣情憤極務祈促政府嚴重抗議爲禱留日學生總會叩 
[閩商所得梓鄕近訊]  
　　駐滬閩省永和公商號昨接總號快郵謂自外人擊斃學生以來地方軍隊滿佈更爲戒嚴入晚阻止交通全埠商業咸受影響且大王莊一帶發生搶刦商舖居家有十餘處之多錢舖數日間收歇五六家致市面更爲恐慌秦家河等處來往船隻軍隊檢查故無船隻抵埠云云該號接函後即通知旅滬各號所以專銷該省之麵粉雜糧等貨近日來竟無裝往以防不測 
[昨日之金融消息]  
　　洋釐漲至七錢六分六釐 
　　鎊價陡長四辦士 
　　運日滬上現洋枯缺迭經中國各銀行行長會議擬請南　造幣局添工趕鑄奈濟南天津等處直接向該局訂購者日有二十餘萬元恐難如願於是昨日下午洋釐仍復漲到七錢六分六釐蓋裝運出口者仍不絶之故幸而銀拆稍回計二錢七分但無久鬆之象也 
　　國外匯水（現結）自前日午後東匯跌至三錢一分一般推測曾料先令亦須變長昨晨鎊價果長四辦士之多美匯亦長至一百六十五元（美金）而各銀行結十二月份價可照八先令核算以致標金價本星期一尚售一百六十二兩至昨日午後元月份價已跌至一百四十一兩六錢所以東滙現結三錢尚可進關烚赤市面更覺一落千丈下午跌至一百四十六兩（詳細價參觀商格欄）故銀樓飾金跌至二十三元之内據云此種現象因國外某大銀行受股票影響所致一般曾定進口貨者頗獲厚利但不利於出口貨商至日後之定明年出口貨者頗不易下手蓋鎊價之變遷毫無把握也 
[部覆准飭造幣廠加鑄銀圓]  
　　上海銀行公會近因鑒於本埠洋釐連日漲至七錢六分有零曾經邀集各行長會議公决由中交兩行電致寗廠加額趕鑄國幣運滬以濟市面等情曾見前報茲聞財政部函致本埠各行政機關略謂今據中交兩行函商以滬市洋底甚缺洋價陡漲應由江寗造幣廠迅開夜工添鑄銀元以維市面至天津漢口兩廠亦應加工添鑄以資流通請速令各造幣廠加工鼓鑄等語除准予分别令行各造幣廠加工鼓鑄銀元以維市面外至祈轉知云云 
[兩日間滬杭路之兩險劇]  
　　貨車出軌滬杭甬鐵路夜貨車由杭來滬及由滬赴杭原在硤石車站交會前夜（二十）由滬赴杭之夜貨車先到硤石站該貨車即行開離將出分道時該機車機匠忽見上行夜貨車（即由杭來滬）已在前面急將氣閘關閉將機倒駛因機力太驟該貨車車輛又多以致該　車中間有貨車三輛激出軌道雖未互撞然已出軌致上下行各列車均不能進出交通即斷其由杭來滬之夜貨車祇得當夜退回杭州由滬開杭之夜貨車擱在該站急由硤石站長發出最急電報分報各關係人員當由杭州工程處及機務處派出軌道稽查及工頭工匠等多人赶乘摇車飛往察看無如軌道損壞甚重即由工程處及機務處兩領袖面飭各工人機匠等自前夜（二十夜）起徹夜赶修直至昨日（二十一）午間始行完竣而昨日（二十一）杭來之早快事因待修理軌道在斜橋站等候至午後始行開出至下午三時半許抵滬逾規定時間已有三時之久昨日（二十一）上午即由車務總巡察前往該站查察肇事詳情以便禀報局長核辦 
　　摇車被撞前日（二十）下午滬杭甬鐵路上海北站曾開專車裝運由寗來滬之軍用馬匹赴杭已誌昨報茲悉此項馬匹沿途如嘉興楓涇等站凡有浙軍駐紥處陸續分缷最終運至筧橋缷空後將該專車之機車（即龍頭）於昨日（二十一）晨駛返杭州之閘口車站不料駛至筧橋與艮山門之一百七十號橋樑附近之間（時在九鐘）忽有電務處運送材料之摇車迎面而來雙方不及避讓以致互撞將摇車跌出軌道外當有電務工頭一名立時撞斃並重傷一人即由艮山門車站站長發急電通告全路人員一面電禀車務總管核示 
[廣州憲法會議之來電]  
　　愷自邇路國會議員通訊處接廣州憲法會議電云巧日憲法會議參院到一百八十八人衆院到四百四人均超過法定數開二讀會第三十二條照原案議决第七十五條原案修正案均否决特聞請送登各報議憲期内無論何項請假均不准請催兩院同人速來森濂皓 
[全國各界聨合會消息]  
　　調查科會議昨日全國各界聨合會調查科開第三次會議由劉淸揚女士主席郭維海紀錄首由主席將日昨郭維海調查上海各界聨合會所加入之團體一一報告共有二十三處今日下午即分部調查由郭維海擔任調查上海各界聨合總會詳情及學生總會上海學生會三處劉淸揚女士及熊韞華女士其擔任三處女界團體宋濤張永和郭源曾各擔任六處又由主席報告凡每調查一團體一方面調查一方面鼓吹並說明各團體與總會密切之關係郭維海謂本科調查員多有外省代表於上海地理皆不明瞭恐各團體之會址難找又道路遠者調查來往步行不宜提議應以車馬引路車馬費亦應由本會庶務科支取不知衆議然否衆無疑議復由主席報告往各團體調查事關緊要應向文牘科領委任狀以便着手調查限二日内即行查畢云云遂散會 
　　評議部會議昨日全國各界聨合會開第八次評議會到二十二人施洋主席李渤海馬少奎紀錄主席報告㈠揚州學生聨合會因福州日僑槍擊華人事覆函已分發傳單及露天演講以喚醒國民㈡上海杞憂社來函請歡迎章嘉活佛以活佛已赴寗無從歡迎此說遂打消次繼續討論昨日未竟之案㈠吳季城提議請各地各界聨合會勸各商家勿抬高國貨價值案朱錫墀李亞夫崔書馨互有討論付表决原案通過㈡施洋提議美參院通過保留山東問題案本會應致電感謝並通函各地團體轉佈國民努力誓爭案主席退席說明提案理由付表决通過㈢施洋提議電軍府國會請懲魏邦平案馬少奎主軍府在國會支配之下祇可電請國會李耀南主雙方均去電付表决李說通過㈣執行部交議會計股陳烈林組織平民銀行議案張敬之李敬堂潘惠齋互有討論付表决原案通過交執行部起草辦法末主席對於瑣事略有報告遂散會 
[上海各界聨合會消息]  
　　致意公使電上海各界聨合會致意公使反對供給北庭軍械英文電一通意譯如下（上略）近日各報喧傳意艦運軍械二萬一千四百箱至秦皇島供給北京政府現已交付一千四百箱敝國人民聞悉之下震驚失措駭異莫名竊以敝國現狀之紛擾局勢之阽危純由於少數官僚武人爭權壞法所致而彼輩所恃爲憑倚以爲害國殃民擾亂敝國和平之具者厥惟仰賴借欵與購械而已幸各友邦已鑒及此前曾决議在敝國時局未解决以前停止一切借欵及供給軍械敝國人民方額手相慶不意噩耗傳來貴國政府值敝國和議停頓期内竟供給北庭以大批軍械從此匪特使敝國國基不能奠定人民不能安甯且將使敝國國内之和平不能維持而影響及於全世界之和平也貴使愛護敝國夙所感戴爲特函逹貴使乞即轉致貴國政府將所運軍械速行停止交付已交付者請設法取還庶幾使彼輩爭權壞法之官僚武人失其擾亂敝國和平之具是則敝國人民所韾香祝禱而仰望於貴使及貴國政府者也如何之處希即賜覆 
　　致各界通告逕啓者本月二十二日下午六時開幹事會常會討論會務並籌備二十三日開各界大會事務祈準時出席爲盼上海各界聨合會啓二十一日 
[學生總會定期開理事會]  
　　全國學生聨合會總會現因有要事待商特由理事狄侃君召集留日北京天津南京廣東各理事來滬開會茲錄其通告於左茲定於本年十二月五日在事務所開理事會討論重要事宜會期預定一週届時務請出席此致某某理事先生台鑒理事長狄侃八年十一月二十一日 
[寰球學生會又將開歡送會]  
　　此次赴歡考察敎育團袁觀瀾陳寳泉孫其昌楊若堃金曾澄任誠章欽亮劉文輅王任之水楚琴陳紱卿鄒楫諸君定乘十一月二十七號啓椗之「中國號」出發已誌本報茲悉同行者尚有中國科學社社長任叔永南京高等師範工科主任周子競二君係受四川省長之委託赴歐美考察實業并置辦機器寰球中國學生會特定於十一月二十三號下午二時在該會所（靜安寺路五十一號）開會歡送云 
[上海交易所之近訊]  
　　上海交易所自奉批改爲上海證劵物交易所後各業發起人莫不努力進行以冀早日成立茲聞該所各發起人第一次之股欵業於二十日一律繳足已逾法定額數當此洋釐飛漲之際該所各股東竟能數目内繳進數十萬元實爲難能成立之期大約在陽曆新年正月中并聞該所各業發起人昨日午中假某菜館開繳股後之第一次叙餐會討論進行各事結果極爲美國 
[棉業商人之固結團體]  
　　上海棉業聨合會因日商所組取引所抛盤收花恐受影響而遭虧損物於前日邀集同業開緊要會議一致通過停止交易詎有通帮棉業中人周子良私與該所交易抛出花衣五百包經該會查知以其有背同業决議之同意現旣查確惟有力向阻止遂函知周子良迅將所抛通花五百包退出勿與該所交易以固華商團體等情繼聞周已自願向取引所聲明前情將抛定期貨退回然後取消雙方交易云 
[棉市消息]  
　　中美新聞社譯美盛公司一星期棉市報告云自上次報告之後本埠日人所辦之取引所對於其現有之事業又加上一種特色特色維何即在彼等之交易所中將棉業之前途抬高是也向使關涉此項新買賣之掮客能根據實在情形即一般經濟現狀及中等美棉與印度棉價值之大跌等而定相當之市價則一切皆佳惟彼等不如此辦法而將自十一月至明年四月之棉價從一兩起增至四兩即如上星期六日棉市收盤時通州棉價十一月份者每擔三十二兩十二月份及正月份者三十四兩又四分之一此在售户方面價殊不高然取引的之開盤價則如下十一月份三十三兩十二月份三十四兩一月份三十五兩二月份三十六兩三月份三十七兩四月份三十七兩五錢迨午後收盤時從十二月至四月份又續漲一兩如此行爲實與棉市有害就吾人觀之該取引所果欲經營棉業使主顧滿意並與其本國人有利此舉實無善策目下棉業界已大起惡感各紗廠對於如此高價不能進貨而出口市面更成停滯之象華人棉商已於星期三日開會决議凡棉業會館中之會員以後不與取引所交易違者立行除名出會並議重罰故此後市面如何吾人尚不能表示意見也茲又接到印棉入口之報告云本季印棉輸入日本之數遠過於上季日本郵船會社及大阪汽船會社現均專派船隻運載印棉下月（十一月）中預期有八萬包進口十二月中恐有二十萬包進口一月份亦將有二十萬包進口按十一月份進口棉八萬包爲向來罕有之事依目下進口率推算本季内進口全數恐將逾一百五十萬包超過前季之數至四十萬包之多日本國民之棉商曾上書政府以八事請求協助㈠規定普通商品價值㈡廢止入口稅㈢限制或禁止出口㈣禁止長期契約交易㈤紡織家及出口商應一律遵照上述禁例㈥急速輸入紡織機器㈦許甲地之紡織工人自由移至乙地以免工人缺乏之弊㈧實行調劑幣制 
[法租界商業聨合會之進行]  
　　前晚（即星期四）法租界商業聨合會開五次茶話會到者三十餘人推葉貺辰爲臨時主席提議籌備進行手續及開成立大會日期述本聨合會發起最先而成立反居各路之後刻聞英租界各聨合會有要求修改租界章程及商民有市政權擬不日各懸旗幟本會因未經成立不克參與殊爲憾事深望各設領袖將志願書分頭催繳竭力疏通俾早彚集當衆議决本日到會諸君盡爲臨時職員文牘推葉貺辰賈雲非金鐸聲沈問師四君會計周鳳銓君復擬以本界地方遼闊當分爲十團每團推評議二人幹事四人自每團推定後報告本會衆皆贊成又議本星期再開籌備會一次熟商一切進行初十日决開成立大會次爲汪醒齋提議成立會地點及經費二端地點前擬商借共舞臺已由江錦春往商經臺主允許當請賈芸非正式具函商借經費暫由嶯鳳銓汪醒齋江錦春三君分墊又議前請名譽董事未經照允業又具柬敦請應否派員疏通决議再疏通最後汪君又提議本星期日各界開公民大會本會應否加入公决加入散會時已鐘鳴十下矣 
[西華德路商界聨會將成立]  
　　西華德路商界聨合會定明日（星期）下午一時假塘山路澄衷學校開成立大會其預定開會程序如下（一）振鈴開會（二）奏樂推舉臨時主席（三）全體會員起立向國旗行三鞠躬禮（四）主席報告開會宗旨（五）來賓演說會員演說（六）主席答詞（七）奏樂（八撮影（九）茶點（十）散會 
[中華工業協會開會紀]  
　　中華工業協會因北京政府復電駐美專　使不允選派勞動代表赴國際保工會蔑視工人之權利特於昨日（二十日）下午二時召集各職員開緊急會議討論辦法首由黄鼎奇報告開會宗旨衆推理事長曹亞伯主席曹略謂此次華盛頓之國際保工會議較之巴黎和會尤爲重大各國均重視之吾國資本家與勞動家均無代表僅北京政府就派容代使與會該會視爲無足重輕昨有留美學生薛仙舟新自美國歸曾語予（曹自稱）美國現有一位女士（係勞動黨派出）到滬專爲聨絡中國工黨首領予擬不日與彼接洽探詢意見次理事黄申薌動議謂吾國組辦工會已歷年所但以創事者殊無誠意而工人又無自動的精神故終不獲良果近雖吾工人漸有察覺多力組工團以爲自成之計而熱心扶助者亦不乏人然皆散漫未能一致今政府不派勞動代表赴會謂吾國並無工黨誠有自致之由但此次國際保工會純爲調濟世界資本家與勞動界的作用吾國勞動者在世界佔大多數今不派代表與會不但吾國工人喪盡將來的權利即吾中國亦失了國際上的體統本會應急起力爭聨合各工團一面籌備選舉代表一面電告保工會並電徵政府同意余德民附議贊成主席付表决次黄申薌又提議略謂此次與各工團聨合時尚有一項應於此時協力謀進行者即工人選舉事吾國選舉法規定商會有選舉國會議員之權利而工會獨無之豈工人對於國家義務獨少於商人或無論何種事業孰非工之力成之即以工之數與商人較何止倍蓰歐美各國工黨不僅國會佔勢力卽組織政府每居重要地位何獨吾國薄視工人而工人亦自薄之至於此極即以此次不派勞動代表一事而論若國會有工黨議員决不至是本會爲吾工人爭人格保生存起見應聨合各工團一致具請願書向國會請願務祈逹到目的即由主席指定聨絡員付表决末討論本會籌備年會及修正章程並張漢農動議本會文牘主任缺席擬推李載民爲本會文牘主任黄鼎奇附議贊成李載明起言祇允以會員資格暫行代理一俟繼任有人卽行告退主席即以張議付表决時已鐘鳴六下主席宣告散會 
[最近進口日貨表]  
　　（上海學生聨合會調查科稿） 
　　買號　　船名　　來埠　貨色　件數　　價　　值鼎記海味行　由城丸　長崎　淡菜　七擔二十六斤　一百六十五元又　　又　　又　　香蕈　十擔四十斤　八百元又　　又　　又　　蝦米　九擔　　二百四十元又　　又　　又　　油魚　四十三擔六十斤　一千零五十元又　　又　　又　　海參　十三擔　　七百八十元豐記海味行　山城丸　長崎　崎油魚　四十擔六十斤　九千五十元又　　又　　又　　黑海參　十二擔　　七百五十元又　　又　　又　　鮑魚　一擔五十斤　　一百四十元又　　又　　又　　魚翅　二擔五十斤　　二百九十元又　　又　　又　　香蕈　三擔四十斤　　二百六十元又　　又　　又　　茴香　三十三擔　　　二百二十元又　　又　　又　　又　　十九擔五十斤　三百十元又　　又　　又　　魚翅海參　三擔二十斤　二百三十元又　　又　　又　　淡菜　八擔　　一百九十元又　　又　　又　　鮑魚　三擔四十斤　　四百九十元又　　又　　又　　魚翅　五擔八十斤　　七百五十元又　　又　　又　　茴香　十八擔　　二百九十元 
[意飛機飛駛來華之知照]  
　　上海縣知事公署近奉齊省長令云頃准陸軍部電咨據外交部咨准駐京意使通知意國飛機十架將山羅馬經過日本駛入華境其預定行程大致先至廣東禹縣以鹽蕩爲停泊地次則飛至上海再從上海飛至北京借南苑航空學校爲停泊場照請轉飭所屬妥爲保護等情除令警廳外令仰該知事遵照云 
[縣敎育行政會議定期開會]  
　　本邑縣敎育行政會議定於本月二十三日起（舊曆十月初二日）上午九時至下午四時在勸學所開會兩天先由勸學所長呈請縣知事召集各會員並分函知照開會日上午並請縣知事蒞臨行開會式攝影紀念現正籌備一切云 
[縣敎育會開職員會]  
　　上海縣敎育會於二十日下午五時開職員會到者如朱伯華李頌唐錢紳齋等十餘人當由會長李右之主席報告各公團會議本會捐銀一百元並電費嗣提議三件送交縣敎育會行政會會議公决施行（甲）設立夜學校於閘北高昌廟小東門九畝地四處（乙）設立女子國民專校一所（丙）提敎育費預備金建築博覽館於體育場當經公决贊成交議散會已七時許矣 
[楊家渡學校聨合運動會紀]  
　　浦東楊家渡縣立第二高等小學校曁附屬洋涇市立第三國民學校於昨日（二十一）合開運動會上午九時起先在校中操場舉行各級團體比賽十二時全體偕止該校西南隅草泥蕩曠地開會所演節目二十餘種其間如二百二十碼四百四十碼賽跑拳術擲鐵彈童子軍旗語童子軍消防等均頗活潑最優勝者爲高等科三年級由校中奬給銀盾一座其他競技運動之優勝者亦各有奬品評判主任爲公共體育場指導員胡少亢至下午四時許散會是日來賓觀者有數百人 
[藥舖夥友要求加薪之集議]  
　　南北市各藥舖夥友昨開會議到者計有紹興寗波南京鎭江崇明等各帮三百二十餘人集議要求店主加薪該業爲夥者頗衆以寗紹帮爲多近年來更有外帮來滬不少夥友所得薪水素來微薄現下米珠薪貴百物增價養家度日艱難當即舉出代表請求業董加增辛資該業董韓孝光未得同業正當之理由報告婉言辭却現該業夥友仍在聨合進行未識如何辦理也 
[做繩索工人會議要求加價]  
　　南北市繩索店工人要求店主將每月工資銀碼改作洋碼發給一事各店主會議拒絶不允昨日各工人又在西門外萬生橋茶肆集議僉以各業工人工資均已加增我繩索工人工資比他業更少尚以錢碼計算十餘年未曾增加故此次並非欲增加工資不過要求錢碼改爲洋碼各店主何能置之不問公衆議决即舉出代表六人分向各店主勸導惟代表所用去車資飯食等費由各工人灘派云云 
[軍隊調駐後之滬南防務]  
　　松滬護軍使何茂如以華法交界沿蒲肇河之各橋樑及斜徐斜土兩幹路一帶站崗曁巡邏軍隊向由三十七團第三營派兵守衛梭巡現因該營調往浙屬另調十五團之第一營來滬塡防所有以上各處巡邏站崗應歸十五團第一營營長賈萬勝派兵輪流站巡以保治安業於昨日令飭賈營長遵照辦理矣 
[高昌區添撥游巡隊]  
　　高昌廟警區所轄區域東自南車站起迤西直逹日暉橋止中間均係鄕僻荒野之所現届冬防期間該警區原有巡士祇二棚除輪班站崗外巡邏查察實難分派故由李巡官呈准警廳添撥游巡隊長警一棚昨已調派到區已由李巡官派令輪流分班巡邏以保治安 
[浦東警署長籌辦冬防]  
　　浦東爛泥渡淞滬警察第三區署長曾永奎以浦東沿浦一帶地勢綿長廠棧林立係客民薈萃之區本届冬防亟宜認眞籌辦以弭隱患特於昨日偕同該署巡官李鶴鳴下鄕查勘巡邏箱路線是否扼要以便整頓當查得原有巡邏箱四十八處尚未普及本年擬另添十二處以期週密並選派幹練長警程衍昆等三十餘名定於下星期二三四三天由巡官督隊出外游巡計由本署出發朝南經過高石橋轉灣朝西過陸家渡朝北經爛泥渡大街直逹陸家嘴英美烟公司新舊兩廠過吳家廳至其昌棧折回經梅園鐵立橋小閘橋等處以上各處均爲管轄要道務使長警先行游巡熟悉以免 
 
 

Page 11

 
 
遇事棘手所有各渡口要隘自每晚八時起至天明六時止一律加派雙崗巡邏則特别加班以厚警力而保治安 
[滬南發生搶案]  
　　滬南馬路橋堍某米店向稱盈實昨日適逢陰曆月終歸賬之期傍晚六點餘鐘時突有盜匪五六人持械進内嚇禁聲張即將桌上所陳銀洋四百餘元攫取而逃該店主立即飛報一區一分駐所王署員聞警立派通班長警馳往追拿業已不及現正四出兜捕未識能否破獲也 
[盜刦米船請求嚴緝之省批]  
　　南帮米業公所前因米船四艘先後運米駛過澱山湖被盜搶刦白米銀洋並拒傷水警曾經函請縣商會具呈江蘇督軍省長請求令行該管地方官嚴緝在逸盜匪追贓究辦等情已紀前報茲悉縣商會接到督軍省長批示照錄如下具呈人上海縣商會會長顧履桂呈爲盜刦米船拒捕傷人請求令行嚴緝梭巡等情由呈悉此案現據靑浦縣知事勘明業經指令勒限嚴緝在案據呈前情候通令各屬上緊協拿贓盜務獲究報並分令駐防軍警一體梭巡此批 
[盜匪判禁十二年]  
　　盜匪周協成前因糾衆在閘北行刼婦人周王氏等家財物由警拘送地方檢察廳預審明確起訴審判廳昨日午後由周刑庭長會同堵陳兩推事官熊檢察官等開庭命提周上堂略詰一過判處一等有期徒刑監禁十二年以儆判畢飭令還押候上訴期滿送監執行 
[供認分贓各押四年]  
　　俄國人裘士享指控江北人許三癩子趙海榮及在逃之黄包車夫小雙喜於上月六號夜在通州路攔刦其身畔羅卜票洋一萬八千元及值價甚巨之金鋼鑽戒當票一張業經特别機關中西探目將許趙二人緝獲並在百老匯路順大福康兩錢莊吊出許等向兌之羅卜票三紙解送公共公廨訊供收押在案昨日午後由捕傳同該錢莊等經理卞春甫及顧某等將許等解廨由李襄讞會同俄副領事麥拉夫君升座第一刑庭研鞫即據中西包探上堂禀明查獲被告及在捕房詢供情形並稱原告現已回國云云並據卞顧二人到堂供認收兌被告携來之羅卜票訊之許趙兩人亦供認分贓不諱惟堅稱當時實係小雙喜等行刦等語中西官核供以被告等旣供認分贓判許趙二人各押西牢四年期滿一併遂出租界判畢宣諭起案之羅卜票没收充公 
[香煙廠地劃出路線之會勘]  
　　浦東陸家嘴英美香烟廠附近有地百畝近已售與香烟廠爲擴充廠屋之用當地紳董以該處地當衝要須劃出三丈寛闊之路線以符定案迭經往復函商昨日午後二時由美副領事渡浦會同該處洋涇市經董劉頡雲潘作臣塘工局董朱福田及會丈局派員會勘丈量以資商量定奪 
[破獲閘北輪盤賭窟之近訊]  
　　閘北寶山路二十八號之輪船賭場前經盧浙督令行淞滬警察廳偵查確鑿曾令憲兵營前往破獲搜得賭具兩箱並拘獲廚役一人看守一人寄押警廳候究等情迭誌報端茲悉拘獲之廚役看守一名王文華一名桂貴（又名老桂）訊係均受洋東雇用餘不細悉迄仍拘禁現聞該廚役看守之家屬以受洋人雇用實不知該洋東係爲何業無辜拖累紛紛向軍署請求保釋未識邀允准否 
[中華工校學生分會開辦義務夜校]  
　　中華工業專門學校學生分會籌辦之義務夜校初以經濟關係附設於新閘商界聨合會後因報名者衆至開學時該商會即宣告自辦而該學生分會以社會上失學者多非廣設義務學校不能收普及敎育之效故另在該校開辦義務夜校業於二十日晚間七時開學學生到者六十一人依程度編制分甲乙丙丁四級甲乙兩級除國文修身算術外加授英文學生年齡不限并收十三歲以下之女生云 
[民生女學藝術會消息]  
　　民生女學所籌備之藝術會因該會節目繁多恐時間不敷特發出通告如下「謹啓者此次敝校蒙各熱心團體贊助籌備藝術會惟是會節目繁多恐時間不敷分配務懇熱心購劵諸君准於六時惠臨須不致有所遺漏也」前日（二十）南洋兄弟烟草公司開民生女學籌備藝術會募集經費特委潘君勵紳至該校參觀由該校敎務長任務蘋引導并爲詳述該校已往之歷史及此後進行之計劃潘君頗爲欽佩特於昨日（二十一）復親往該校慨捐洋五十元以充藝術會籌備費 
[海門旅滬學生會成立]  
　　海門旅滬學生會前星期日假西門外中華職業學校外宿舍開成立大會到者四十餘人公推樊筱嵩爲臨時主席山蔣汝舟記錄開會程序如次（一）振鈴開會（二）主席報告開會宗旨旋宣佈簡章少有討論通過（三）選舉職員今將職員姓名列下樊筱嵩（正會長）耿佐軍（副會長）王雲君季德馨（會計）季新德（文牘）黄建初莊汝舟（書記）沈茂桐楊雪淸黄允亨（幹事）徐學俊戴居正毛蓮至姜祖詒陳寳祚沈貽祖黄企周（評議）（四）討論會務進行方法（五）假也是園攝影以留成立紀念至六時始散會 
[法國畫家敎授華生]  
　　法國名畫家羅鐸夫君曾將所繪歐戰插畫陳列法工部局開一短期據覽會任人觀覽已誌本報自聞會以來中西人士聨袂往觀者頗衆畫閙滿室觀者莫不稱美羅君旣在公立學校（霞飛路二四七號）擔任敎科復肯權輸畫學新智識於吾國故於該校内附收吾國生徒敎授每星期二星期五之四時至六時星期日之二時至五時爲授課時間每人每月收學金二十元想有志繪畫而往學者必不乏其人也 
[少年宣講團之名譽贊助人]  
　　少年宣講團成立八載於社會敎育進行頗力茲悉該團近又得河南趙督軍及孫伯蘭張馨吾天津林墨靑北京梁載之諸君先後贊成爲該團名譽贊助人浙江盧子嘉督軍尤表贊同特贈祝詞如下補助敎育導揚國光樹其基礎風俗改良振聾發瞶鳴鐸用襄譬如循轍實闢康莊十戒十行期以無忘偉哉少年講論一堂推其宏願徧及州鄕砥礪羣治蔚成人邦知行合一王學以昌捷如桴應我瞻四方 
[瞿鴻機柩運杭安葬]  
　　前淸軍機大臣瞿鴻禨靈柩定於昨日由滬運赴杭州安葬先期曾向滬杭甬鐵路車務總管商包花車一輛行李車一輛頭等車一輛預先掛往上海南站等候昨日（二十一日）下午二時許瞿宅送喪親友人等齊集南車站將靈柩裝入花車其行李已裝行李車其餘送殯人員分乘花車頭等車該車即附掛於下午三時開行之特别快車赴杭云 
[女子國貨香烟公司之近訊]  
　　本埠女子國貨公司自籌辦以來進行頗速原擬租賃大新街新造房屋爲營業部繼因該處已無餘隙爰租定大馬路浙江路中雙間雙進甫房一座業已着手修葺並請工程家多人研究裝潢門面之式樣一切佈置務求新奇以應世界商戰之潮流前日復開女界討論會議决六事（一）擴充股額使女界同志得均霑股權（二）催促工程進行（三）組織國貨審查部（四）設立女子負販員養成所（五）各烟公司請爲推銷出品事公推朱蘇兩代表接洽辦理（六）修改章程案付審查聞邇來女界同志出而贊助者頗多大約舊曆十月中旬可以開幕 
[下元節賽會之路由]  
　　今日爲舊曆十月初一日向稱下元節本邑城隍廟各會首循例舁城隍及四司神像出巡業已擬定出巡路由如下出廟朝東往南過長生橋走四牌樓往西縣東縣西往北三牌樓往西畫錦坊江北過陳市安橋往西過廣福寺朝西走梨園路往北走萬竹路往西大境路出拱宸路朝南進老西門一直出大東門往北走裏鹹瓜街往東走葉水街朝南走老馬路一直往東出大碼頭往南過工巡捐局往西進新馬頭往北走老馬路往西進老白渡往南過龍德橋走荳市街過花衣街往西出王家嘴角往南過外倉橋走南倉街往西走敎塲街往北出佛閣往西過吊橋往北過救火聨合输往西進東喬家路朝北過塔水橋往西進西唐家弄往南轉西走蓬萊路過新縣署出安瀾路一直往南走黄家闕路一直過利涉橋一直過審檢廳往西一直到壇「回廟」出壇轉北過利濟橋往東過淸心書院往北道大南門往北走中華路進尚文門往東勸學所出西王家弄經北陳箍桶橋過縣橋走老縣西往北過三牌橋往西畫錦坊往北陳市安橋往西轉北候家路往西穿心街出老北門往東民國路進福佑門一直往南舊敎塲往東回廟 
[西商今日又舉行賽馬]  
　　旅滬西商在泥城外賽馬塲賽馬向例祇春秋兩季自江灣添闢賽馬塲後該處時常舉賽以故各西商除春秋兩季外亦不時舉賽業向跑馬總會商明又定於今日舉行賽馬届時中西士女之到塲觀賽者又必熱閙也 
[憲兵改編後之頒發鈐記]  
　　駐滬憲兵營自編入京師憲兵司令部管轄後定名爲京師憲兵第三營即將京畿憲兵名稱取消惟該營所部四連連長鈐記四顆及每連排長二員之戳記八顆尚未頒發茲由陸軍部將第三營連長鈐記四顆排長戳記八顆刊刻完備交由憲兵陳司令頒發到營昨特轉發各連長各排長具領並令將啓用日期具報查考所有前頒之京畿憲兵各連長各排長之舊鈐記戳記截角呈繳以便核銷 
[撞沉石船溺斃女孩續誌]  
　　石船户姜才元控米船户陸阿炳陳阿囝駕駛不愼將船撞翻以致溺斃伊六歲女孩姜阿弟業已報請地方廳派員往騐等情已誌昨報茲悉該廳委派許檢察官毛檢騐員等蒞塲騐明該女孩委係落河溺斃判令屍屬備棺成殮一面將二十九保六圖地保莊伯英帶回檢廳昨日午經許檢察官詰訊據莊聲稱是日下午雙方船隻碰撞肇事之處在北新涇附近蘇州河中北岸爲二十九保八圖地保張仲平界内嗣因陳阿炳等駕船脫逃在民人圖内因此不涉民人之事許檢察官得供諭將莊收押候示 
[三誌黄浦灘頭之兇劇]  
　　駁船户王世生張阿招蔡和才在新關碼頭與湯全福蔡紀生等賭博因混用塗改之中國銀行北京鈔票起釁王等持刀將湯之肚腹戳傷經一千二百二十三號華捕查見將湯車送仁濟醫院醫治並將王世生等拘入捕房解送公共公廨諭着一供押候湯之傷勢平復再行解訊等情兩誌前報茲悉湯受傷過重醫治無效延至前晚身死由院知照總巡捕房派探將尸舁入斐倫路騐尸所於昨報請公廨俞襄讞會同美丁副領事蒞所騐得湯全福（即湯壽福）生前委係被刀戳傷小腹身死塡明尸格即升座公案據尸妻湯朱氏妾湯徐氏相繼投訴死者係伊等丈夫於陰曆本月二十五日上午十時出外至下午有人來報說丈夫被人毆傷現在仁濟醫院當往探視已不能開口約待數小時始言創口甚痛命在須臾囑爲伸冤延至昨晚殞命兇手均已獲案務求伸等並據已弟湯金生投稱伊兄慘遭殺死要求嚴懲兇手等語中西官得供遂於騐訊單上會同簽判云騐得已死湯壽福委係刀傷身死着尸妻湯朱氏具結領尸棺殮已獲兇手王世生等均着押候訊明究辦此諭 
[南市電車撞傷甬婦]  
　　昨日午前有住居高昌廟廣東街之甬婦王馬氏因欲附搭十六舖之寗紹輪船回里行至輪船碼頭旁馬路間適有華商某號電車由北往南該氏不及避讓當被撞跌經第五守望警察馮福林見而上前招手令司機停車並代爲救護詎該警在軌道立足不穩忽然跌仆亦略受傷經十四號查票員將該警及氏一併陪送至紅十字會南市醫院醫治後該氏因所傷甚微不願到區作證即行乘輪回南該查票員即偕該警至第一區警署報告前情當經趙署長詢知原因責該查票員不應將原告婦人放去立傳該車上八號司機人到來飭一併拘留旣而規定各電車行駛關橋以北至十六舖一帶應開慢車不得開行快車以免危險如有故違照章究罰未幾華商電車得悉願爲遵章始將查票司機放出 
[汽車碾傷行人]  
南京路三百八十一號門牌内之沈維坤前日下午出外行未數武被法租界金神甫路某汽車公司之汽車夫張阿毛所開三千零七十三號汽車撞倒碾傷當經八百十八號華捕查見將沈送醫院醫治張拘押捕房昨解公共公堂請究因沈尚在醫院療治由捕房禀明前情中西官諭被告帶回捕房候原告傷愈解訊 
[烟紙店失愼焚斃小孩]  
　　滬城西門内曹家橋南合盛里口浙江衢州人姜金高所開福昌烟紙雜貨店其眷屬即附居該店樓上昨日午後二點五分時該店樓下不知如何失愼時姜適擁護已將彌月之小孫臥於床上一見火起即往取物件奔逃火即冒穿屋頂即由火鐘樓鳴鐘一下告警各區救火會咸驅皮帶車火龍等馳往汲水灌救姜子德隆姜媳金氏因奔逃稍遲皆被火灼傷頭面手足等處姜金高逃出後憶及小孫在床復思上樓赴救則已不及致該幼孩葬身火窟逾時火始救熄二區二分所孟警佐飭警將姜帶所詰問如何失火緣由令申送警廳發落姜德隆夫婦着送醫院醫治是役也共燬樓房二三幢並合盛里之門樓云 
[宏濟絲廠失愼續紀]  
　　新閘北成都路義商宏濟絲廠於本月十七號夜十二時樓上秤繭間起火焚燬房屋數間及所堆貨物等情曾誌本報茲悉新閘捕房捕頭以該廠保有火險恐有另情前日諭令西探開納與華探邵和鈞協往查得該廠經理一義國人皮獨納一華人莊潤禾向保太公司保有火險銀三萬兩焚去一部份之剥繭秤繭間房屋五間並所堆值銀一萬五千兩之乾繭業已據情回訴捕頭核示矣 
[湖北男孩迷路]  
　　湖北男孩趙泉敖身穿藍竹布罩衫白布袴子蒲鞋頭鞋子和尚頭無帽在法新租界地方迷路啼哭爲捕查見帶入捕房昨送法公堂請示詰據趙孩供稱父母雙亡日前隨同朋友來申找尋親戚以致在途失散等語中西官判送救濟會留養候領 
[尋獲一年前之逃妻]  
　　蘇州人唐阿林之妻朱氏於民國六年十月間背夫私逃來申與某甲姘識住店法租界西新橋地方現經唐偵悉來申投報法捕房飭探許福卿前往將朱氏帶入捕房惟姘夫未獲昨將朱氏解送法公堂請究先據原告禀稱自妻子逃逸後妻父即具探吳縣官廳向民人追究迄今案懸未結今將官廳收條據呈鑒現已將妻尋見請求堂上准給民人帶回等語中西官察閱收條屬實詰之朱氏供稱實因丈夫無力養活婦人無奈逃來上海帮傭度日不敢與人私姘請求明察中西官判着唐自投蘇州官廳備文到案移提訊究 
[女巫拐匿女孩]  
　　住居虹口梧州路六百二十號門牌江北人余三偕妻朱氏及見證婦人陳李氏指控海勒路五十七號屋内女巫徐許氏將伊七歲女兒瑞如拐往浦東藏匿某姓家等情當由捕房飭探葛祖元將徐許氏拘獲迫令交出瑞如帶回捕房轉送公共公廨收押昨由官媒解案請究先由葛探禀明前情次據原告余三訴稱女兒瑞如前日至附近小菜塲游玩後未歸我正在找尋時由同居婦人陳李氏向我聲稱適伊在虹口老街目覩徐許氏挈瑞如而行因與該氏相識故而未問我聞語即至徐許氏家向其要人該氏竟不承認我遂將其扭入捕房由捕頭諭令帮同尋找被告知難推諉猶作種種醜態伸腰呵欠口稱現在老爺查得爾女安居浦東某姓家内爾可往領等語找乃偕被告同往果見女兒因即帶回云云又由見證陳李氏上堂證明當時目覩被告挈原告之女同行及後來被告種種做作陸襄讞明英包副領事訊至此諭瑞如先着原告領去徐許氏還押候查明於下禮拜五再訊 
[藉端勒詐各押三月]  
　　流氓朱金生前晚在新世界游戲塲内串黨諸壽良等誣指游客胡鶴年摸竊向胡勒詐洋六元圖逃被捕查悉當將朱諸兩人連同原洋一併帶入捕房昨解公共公廨經中西官質訊明晰以朱等不應藉端勒詐判令各押西牢三月分别示儆 
[爭奪墳墓之判决]  
　　凌雲卿投地方檢察廳控稱治下虹鎭西首向有祖墳一處近來出售與王新甫爲業經民人雇工將墳遷移突有張和尚前來冒認該墳爲伊之祖墳迭次與民人衝突又令地保陳鶴松向王勒索銀洋請求提究當經梅檢察長飭警將一干人提案訊供各執復派檢察官下鄕實地詣勘明確前日午後覆審以張和尚所訴各節無充分理由據情却下墳歸凌雲卿所有 
[浴堂内認獲搶匪]  
　　寳山縣金二圖譚家橋蘇家行鄕人顧萬坤家本月十五晚九刑餘鐘被口操江北音之匪徒七人各執棍棒刦去布衣二十餘件前日下午顧在閘北夏家弄浴堂内洗澡見莊杳春身穿短呢衫確係已物細認其面貌實是在塲匪犯喚警拘入四區警署經顔署長詳加研訊供認由王三唐立見王老徐三等爲首糾往行刦祇分得衣服數件云云顔署長得供後立飭李巡官率同長警趕緝此案匪黨旋在太陽廟草屋内緝獲唐立見一名分别收押聽候究辦 
[控追蛋白價銀之勝訴]  
　　場車夫頭目顔連記於陰曆六月二十八號代運良濟洋行售與愼餘洋行之蛋白内有一批計三十一箱係運至愼餘洋棧詎被管棧人張貴福周天福吞没二箱值價三百三十兩反謂顔貨不交齊難給回單顔恐良濟欲責其賠償遂延律師控於公共公廨要求追賠該兩箱價銀並將愼餘洋行經理西人（尤勃）亦訴於被告之列昨晨由廨傳訊（尤勃）遣西人（旭）到堂稱此事完全係原告與管棧人交涉不關洋行之事而被告周天福因病已死故祇由張貴福上堂供多支吾後由原告之律師與三被告律師辯論良久承審官張襄讞與美丁副領事核供磋商之下判歸原告勝訴 
[購紙糾葛判自行理處]  
　　日商文進洋行日本人車良吉在公共公廨呈控法租界永安街昌倫紙號經理陳杏林定購美國紙六十靈貨樣不符請追損失業已由廨傳訊等情曾誌本報昨日午後由陸襄讞會同日副領事林君升座第二公堂會訊原告代表律師上堂譯訴現原告情願將所許之價格减去十份之一貨價銀三百兩減去三十兩云云被告亦延律師到堂反對中日官核供判兩造自行出外理處如理處不明復候再核 
[查獲花會賭徒]  
　　無賴陳連生在甘肅路七百二十三號門牌屋内誘人賭博花會被包探陸連奎查見將陳連同花會字據賭洋一併帶入捕房捕頭飭令押候解送公堂訊懲 
[公共公廨傳訊三債案]  
　　陳梓臣呈控王美泰不理欠洋二百四十餘元一案昨經公共公廨傳訊因時已過午且原告禀詞尚須修改中西官諭着原告補禀改期再核又蕭景記呈控陳維璋陳秀洲債欵糾葛一案因第二被告未到中西官諭展期三禮拜着第二被告投案交保再核又王興昌呈控陳蓮洲不理賬洋三百三十餘元一案本訂於昨晨傳訊因届期兩造均未到堂故而未審來函 
[金陵大學農林科來函]  
　　敬啓者敝校於民國初年增設農林科延聘中美農林專家分門敎授並附設農林試騐塲採集美國及中國良種佳苗刊成苗種彚篇以備有志農林者函索即寄（附郵票一分）敝校並非營業性質惠爲改良各省農林事業起見務乞貴館登入來函門不勝感激之至金陵大學農林科謹啓 
雜評二 
[警廳之失職（庸）]  
　　三巡會入民國以來久已消滅論上海近年社會之進化吾人嘗以此爲最大成績不謂自本年秋季復活以後愚民迷信神權之根性依然甚熾此次循例舉行踵事增華糜費且將倍於上届上海爲新空氣積源之地而不良之錮習反較内地不易革除亦可爲浩歎者也 
　　警廳對於此種有妨秩序之賽會上届不加禁阻已爲失職然猶可曰當時疫勢披猖愚民迷信之狂熱過事抑阻或轉滋生事故今則無一可爲藉口之資料乃亦任其舉行絶不加以取締萬一舉市若狂之下釀成意外危險彼主持警政者能否負此責任夫使無中元節之弛禁本届亦决不至援以爲例八年之禁令一旦破壞誰開其端吾不能不爲警廳咎焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
斐然題 
　　自由談三字皆用當代名人字跡每星期調換一次今日係斐然先生手書 
常談 
[隨感錄] [  靈園]  
　　人生約分三星期二十五以前第一時期重求堪二十五以至五十第二時期重創業五十而後第三時期不妨謀息影求學備創業創業備息影苟能順斯做去殆亦可謂不負人生矣　幼而不學是爲誤壯而不行是爲惡老而不歇是爲惑 
　　在世太盼則别念竊生太忙則性眞不見我儕誠抱虚生之憂亦當識有生之樂黄山谷三分尺壁之陰一以治公事一以讀書一以用棋酒若難仿行自可斟量改訂棋酒非或所尚樂藝游覽要皆可取排除俗尚以淸消閒庶幾别念不生性眞常見曲圍舅氏姚平泉先生自謂以出世之心行入世之事二語巧與余合天之生民非爲君也天之立君以爲民也故古者列地建國非以貴諸候而已列官職差爵祿非以尊大夫而已荀卿數言較孟實進 
　　聖人不死大盜不止堯舜禹湯等聖人是死去數百年莊子何必論及莊子之所謂聖人殆隱稱當時一般竊國諸侯耳以聖入稱諸侯正從名號推尊非言品德亦猶古以君子爲在位通稱推其意蓋謂欲治天下之盜必先治天下之諸侯諸侯不死大亂不止未可明言而悠謬其詞誠在今日莊生將或重有所感乎 
　　世俗訃文中每有不自殞滅禍延考妣等字樣已屬落之空套乃如不得不苟延殘喘勉襄大事明明欺人語亦多以之刊入尤屬費解推其意似謂親殁子宜隨死也誠未知出何典制親殁子宜隨死世界人類將何由存理旣難說終又非延殘喘則定欲恃此爲裝飾門面曷故耶 
　　前逹官某自稱生平獨不好名爲袁隨園所訶曰人之異於禽獸者以其好名也孔子云君子去仁惡乎成名君子疾没世而名不稱焉足見大聖人尚且重名何可便言不好近人五百石洞天詩話中即據此謂好名乃人生本分内事亦人生第一件事而斷宋儒以無所爲而爲便是義有所爲而爲便是利陳義太高恐宋儒自己亦信心不過以之律人徒爲谿刻者增一口實云云要皆屬於偏見當知三代以上不好名三代以下患不好名並非眞無不好名也三代以下甚多忠臣孝子義友節婦其所成就或出乎性或發乎情有不能忍而必如此行之者獨可謂其完全好名耶老子曰名與身孰親身與貨孰親身親於貨名尤親於身是故有時爲身而忘貨有時爲名而忘身此名字須作名譽心解纔可惟因寳貴此名譽心每起一念每處一事必有許多鄭重分明之意在而成天地間好人則此名譽心較俗尚之名爲高也嗚呼今之好名攘奪僭竊釣沽標榜亦無異於好貨孰謂非患不好名一語爲階之厲彼隨園者謬以已意輕量天下士天下士之被欺久矣 
新拾遺 
[倫敦與其食品] [  君豪]  
　　Dr　Wynter原著 
　　夏日之農烟霚散漫觀景者登聖葆爾之巓小步露臺臺圍以欄杆其下有圓屋頂閃光於上若大纓然足下人羣擾攘時朝暾甫上也縱目於農光中可觀京城之畫苟造極案則河流之浩瀚儼若流入盆底矣 
　　觀覽之暇注意數十萬之居民欲發理想實屬徒然倘聚自北氷洋至北海之那威人民於一室内則籍貫之雜未嘗若倫敦死亡表之半即瑞士萬山重疉亦不能召此廣大之軍隊他如荷蘭港口之繁都會之衆亦難集多人於足下於此一端可知倫敦人口之稠庶矣於此非常之景色中觸入耳暩者爲車之轔轔聲鎚之鏗鏗聲與人類之呼喚聲萬物之營營聲一若報告此萬忙之倫敦將開始其工作也者而炊烟縷縷漸接於蔚藍天上亦似言農餐之已備矣 
　　斯時之思想又爲之一變將具何策以供給此社會之食品乎又具何種機器之能力使數萬之人坐食銷磨其夏日午後甜美之光陰於愛蔭會（愛蔭Loiegrove爲英倫有名旅館）乎由此可冥想此繁衍之都會中使供給與需求躋於平等故個人之欲望難以適合但同時於自己及公共之蒸氣并未損害移時即見地平線之人陸續前進一若指示監督部之車新運糧自他地來者又見電線網布可知倫敦實爲世界消息靈敏之地因此兩端可明瞭供求之得平實繫於蒸氣與電氣也 
　　此不顯著之圖畫印像於胸中而生物之關係大可瞭然故非法之供求亦難實現鄕間報紙之物價頗足使閱者驚異有時謂英倫之批導針甫範自大工廠不日將盡吾村而統之或言村間工廠之主人翁將擴充其路線於中心市場凡此諸端俱令人驚駭不置 
　　吾人試假夏愛園爲展覽場堆積一年來啤酒之瓶則千萬之圓柱不難造爲高峯默想旣終更欲覽一有價值之事遥見大北路廣闊異常不觀夫前面之牛羣乎綿延自北來十牛並行 
　　尖角無數萬難計其多寡惟至最後之牛則長適爲七十二哩焉園之右爲大西路羊羣方徐徐行跳躍緩進咩咩震耳牧羊者防其逸而殿以犬沿必加的來京街佛泥街等路長約七哩半有小犢數羣散漫於途至水灣街牛津街則稀無所有惟一二肥豚從其主人躑躅其間耳吾人凝神集於動物忽覺天際昏黑則飛鳥數萬聞槍聲而起也是類之鳥多野禽振翼前驅首尾啣接飛過之處若張幕然即聖吉母園之全部亦幾爲其遮没也吾人試再取英倫一年所食之麫包堆爲尖塔每邊約二百方呎其高則聳入天際約一千二百九十三呎或可爲聖葆爾之三倍焉至水之問題尤可驚異年年供給之水幾淹倫敦全部九呎若論火腿燻魚及其他之食品亦無可統計惟其敷亦良可觀 
　　食品之分配全恃鐵道爲轉移鐵道者猶人類之咽喉也商人運食品率先輸之城市中心次市塲次要道次小肆最後則送之於車夫及應匠諸人食品之統計爲一○○·○○○其中雜貨商佔七○○○麫包師佔一○·○○○屠夫佔七○○○ 
 
[新大陸美景四十六　庭隅歲晚（冬之點綴）] 美國G街與十九道街口之雪景（乙卯歲除）[  一之]  
醫學談 
[梅毒最近之問題] [  上海愛仁醫院醫博士周森友]  
　　第一章 
　　梅毒發生之歷史 
　　梅毒瘟疫之起點覽古時醫書知梅毒瘟疫之初起皆爲查禮攻奈卜城一役　查禮之兵士在意國沾染梅毒返國後乃傳遍歐洲各處蔓延旣廣始引起醫家及人民之注意醫家更竭力研究始知此梅毒之毒能傳遍全身之血部爲害寳非淺鮮也 
　　梅毒流行之速自法兵由意歸國後將此梅毒之種子逐漸傳播歐洲西部遂釀成極大之瘟疫一千四百九十五年始發現於法德瑞士三國一千四百九十六年已傳至荷蘭希臘二國一千四百九十七年更傳至英倫蘇格蘭等處一千四百九十九年奥俄二國亦有梅毒之發現其傳染之速至可驚也論梅毒病始起之歷更及各種科學之知識當時紀錄最詳者爲伊文樂氏（GWAN　BLOOL）可謂爲查考梅毒之第一人也 
　　各國取締梅毒之嚴厲一千四百九十六年巴黎衆議院通過一議案謂如有發生梅毒病者須於二十四小時内離開巴黎不得居留一千四百九下六至九十七年間間拿勃（NURNBKRG）城亦曾發表實行預防梅毒法一各四百九十七年四月二十一號蘇格蘭大城之工部局因梅毒田法國等處傳染將及乃出一示諭禁止醜業婦仍操舊業宜工作度日違者立捕之以烙鐵刺其面更立時驅逐出境六個月後蘇格蘭政府亦下一命令云如查獲染有梅毒之人當流之流島不少寛貸辦法至爲嚴厲蓋欲去社會上一大害不得不如此也 
　　各方面之借證一千四百九十六年德國著作家金伯氏（GRUNPEUK）有言曰英國之兵在意大利染有梅毒病又英國醫家史記云梅毒一症係於一千四百九十八年由法國葡萄城（BORDEAUX）傳來故英人即稱梅毒爲葡萄病一千五百七十五年英人有名蒲特者（ANDREWBORDE）曾著一書其言曰余少年時嘗染一種毒病人皆稱爲西班牙痘及壯觀英國醫書更稱爲法國痘孰是孰非迄莫能决 
　　由上述各方面借證觀之梅毒一症實爲極不名譽之惡病多半由淫亂而生故各國皆互相推諉不肯承認各種書籍所載亦莫不皆然若意人稱爲西班牙病或稱法國病法人則稱爲意大利病英人稱爲法國病俄人稱爲波蘭病土耳其亦稱爲法國病印度及日本更稱爲葡萄牙病迨西班牙人亦得毒病後則更稱爲美洲土人病 
雜錄 
[名人風流史（六）] [  瘦鵑]  
　　瑪麗路易瑟（法帝拿破崙之后）（上） 
　　拿破崙第一次大敗寳座陷塵𡏖中雄風大殺逐摘其皇冕被放之哀爾巴島而其帝后瑪麗路易瑟Nalie　Lolise則如鳥去雕籠樂乃不翅挾其侍從及奥國衛兵一隊環游歐洲游輦所至人以其爲拿破崙帝后也頗示歡迎宴會及音樂跳舞之會蟬聨無虚日瑪麗路易瑟游宴盡歡陶然如中酒初不復憶及其夫壻曾以帝后之寶冕加諸其頂羅綺珠玉恣其享用而於握手言笑之間復在在示其熱愛今則如天鵰鎩羽無復一鳴驚人之致收拾雄心委身窮島其中心之苦痛有不可言喻者然而瑪麗路易瑟未嘗一念及此也 
　　壯遊凡三月瑪麗路易瑟頗以爲樂迨旣游倦遂至愛格司鎭鎭門之次有一人磬折迎迓厥狀至恭把其玉手而微吻之其人自報姓名曰阿爾培奈伯格Albert　Nerpperg此一人至而瑪麗路易瑟後來之運命已定孽海千尋已洶湧及其足下矣 
　　奈伯格將及中年而軀體殊挺拔有英英玉立之致髮蟾而秀容色亦紅潤雖戰中議其右目蒙以黑帶而仍不能掩其英秀其在奥國夙有聲於軍隊中稱第一勇士身經戰陣無　屢獲懋奬而退而入交際社會則又温文有禮如貴公子狀故奥國之人多嘖嘖稱之 
　　奥國爲瑪麗路易瑟桑梓之鄕旣引歸首相梅特湼親　即命奈伯格任招待之職凡宴會跳舞會等咸由奈伯格侍瑪麗周旋其間顧瑪麗殊落落頗惟嫌見奈伯格每不期流露於辭色之間而奈伯格心懷叵測伺應益周數日後嘗作書寄其友人曰「兩閱月後吾必爲彼情人更兩閱月者吾且隸其玉鏡臺畔爲彼天壻矣」蓋奈伯格者固情揚中人而能體貼婦人心性者其作此語也殆胸有成竹矣 
詩錄 
[約翰册周紀念歌] [  楊潤成]  
　　重陽佳節過一旬袑屐紛來樊渡濱汽笛嗚嗚車轔轔飛入森林不見人請問斯日爲何日約翰册周紀念辰松柏牌樓高建立旗幟紛飛燈綵陳申刻禮堂大會開中西俊傑齊上臺舫濟博士居中坐笑容可掬亦快哉致辭歡迎中外紳名譽博士贈賢才岳公張公皆演說言言金玉聞者悅參觀士女二三千往往來來街不絶藍蓽開山是爲誰美國主敎施周愷繼長增高賴卜公磐磐大才今校宰中西宿碩執敎鞭左圖右史勤攻苦董帷馬帳滿春風槐市杏壇霑化雨東西宿舍多華屋鈎心鬬角娛人目四方負笈如雲來約翰聲名遍大陸造就英才爲國用濟濟多士中華福劍橋哈佛東西同校祚延綿可預卜 
小說 
[納嘉與納禮（二）] [  鳳生譯]  
　　演習旣就『塞哈德那哈南』之樂劇乃將排演臺址在王宮之庭院納嘉擔任『喀利奚那』一部分畢彬則『亞精那』一产中分畢之唱工旣佳扮像又美於是掌聲雷動座客悅甚劇終納嘉詢納禮何如納禮答曰畢彬扮演『亞精那』之部分精彩異常渠視之有類貴族之子弟渠之歌喉尤天賦也納嘉戲言曰我則如何我不佳歟我音弗淸脆歟納禮猶盛誇畢彬曰汝之所演固兩道也 
　　今則事大變矣素所稱讚之弗置者今且遏制之不遺餘力納嘉固平昔稱善畢彬者今以衆人譽之過甚轉覺其藝之未必有此其音其貌果有異於常人耶旣而思之則又覺其所言之誤明日之日畢彬之餐陳設精美矣納禮告納嘉曰吾儕寓畢彬以小舍荒謬殊甚畢彬其初固一富人也納嘉嘲之曰嘻！則復爲他言納禮提議於小兒斷乳之節再行演劇納嘉如不聞者一次納嘉責其僕之摺疉衣裳未善普泰答曰予將若何予奉納禮之命終日侍畢彬耳納嘉聞言怒大聲曰嘻！畢彬果財主耶彼不能自洗其杯碟歟僕奉其言於是畢彬之苦仍復如前 
　　納禮喜聞畢彬之歌謂其淸脆悅耳夜間其夫嘗與畢彬譚論音樂納禮必於隔室間屏後聽之嗣後納嘉復其原習慣眠食有時而此音樂遂廢畢彬之夜中服役亦無所需矣納嘉常於午間治其『賽珉大理』之務一日入内宅稍早見其妻方讀詢其所讀爲何納禮稍退亟曰予方於畢彬歌畫中略習歌調耳汝自陡厭聞音樂後閨中乃無音樂明日之日納嘉不問畢彬能否得一噉飯之地遽下逐客之令畢彬亦弗悔蓋其平昔與納嘉情好固篤其願爲之勞者非以其薪金以其情愛耳畢彬固愛友甚於愛錢者也居常思念終不審納嘉所以暴怒之故則自謂曰此氣運也此皆氣運也因復咨嗟太息取古琴置匣中以囊中所餘之幣二枚授普泰作爲臨别之『巴克喜喜』而奔走於此舉目無友之廣漠世界矣（完） 
[自由談之自由談] [  不冷]  
　　保留自歐洲和約諸多爭持後而保留之名詞乃流行於世我國山東問題當時求保留於和會而不得今日美人乃代我保留之情雖可感而其事亦可傷矣 
 
 

Page 15

 
 
   
 
 

Page 16

 
 
   
 
