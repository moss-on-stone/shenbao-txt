# 1886 - 287 - 4904857

 

Page 1

 
 
[曾文正公家書减價出售] [  申報館主人啓]  
　　曾文正公家書自本館排印出售以來久已風行海内原價每部洋六角五分兹以此次續印多部工料一切可以較廉故本館亦减價出售每部只取洋四角正惟須認明申報館排印牌號庶不致悮特此布告閱　鑒之 
[新印三異筆談出售] [  申報館主人啓]  
　　三異筆談四卷乃雲間許小歐先生所著内多本朝掌故往代軼聞茶罷酒餘足供清玩本館覓得原本排印間世刻已工竣訂成二本每部收回工本洋一角五分卽日出書售處仍照曩例諸君幸即賜顧爲盼 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少琴所集選集中窻作居多而家藏名稿亦採取二三理法一准乎清眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器　　火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可　取如躉買祈至新北門外天主堂街大順行及還讀樓面譜可也 
[弭盜說]  
　　客有自浙右來者謁余而言曰子于時事非不留心近以光蛋梟徒遣兵游勇麕集於三湖四白蕩左右忽聚忽散有以緝私爲名實則與販私者暱有以查艙爲由實則白晝行劫肆無忌憚甚至一縣之境一日之間擄掠積四五案或隳忍不報或報而延閣在咸同間諸宿將視之方謂長髮捻回動稱數百萬尚不難一鼓蕩平矧此癬疥么麽旣無巢窟復少軍資不過一舉手一投足之勞便當芟夷淨盡然承平兵事類如以牛摶鼠先期大張告示檄調水陸幾營師船幾艘某日齊抵某處協力兠擒披則豈無聞知相率潜蹤不敢抗拒於是凱歌唱金蹬敲以爲八面威風從此可安堵矣豈知彼歸則出彼出則歸久更猖狂必至盡殺乃少止而民間之求安枕難矣且子每以多盜爲憂舌敝唇焦希冀當途之動聽唯是空言無補未嘗有弭盜之方使人知書生具廣長舌雖不在其位不謀其政一切除莠安良諸實效自有肉食者圖之亦何妨學賈長沙陳同甫一流指陳時事確鑿可行庶愚公之愚千慮亦有一得乎余應之曰天下事有迂遠不切事情而其實聖人復起不易吾言者要亦唯貫之以實心行之以寶力耳夫保甲之法水陸並行積久弊生遂亦有名無實矣嘗見水利廳之編保甲也農民船隻例所不計外漁舟則無論大小每縣若干統之以漁總按船編號大率一年一度名曰刷艄屆期雖遠出亦必來城船之大者爲絲網船每船須納制綫數千文以次遞减至小亦須數百文近爲漁總所包水利廳不復過目但向漁總索陋規盈其額卽已而不知清盜之　卽在是保以言之盜之　　多在水鄕無地可以容身不得不浮家泛宅但使嚴申禁令船必標明號數加以火烙印乃許四處遄行否則卽係盜船任鄕民盤詰拘拿或焚或截不准停留官可不勞而盜無所恃約計各州縣勞勤不過數月不必調兵徵餉自然無城社可憑或亦急則治樣之一道歟抑曁有船隻必有棲泊之區鄕愚無知往往貪小便宜與之習熟儼同親戚往來始則以貼飯爲名一日三餐囑爲炊爨若輩銀錢旣撒漫婦女之不知廉恥者且倚之作生涯甚將男女寄名呼以乾爺居然喧客奪主鄰里稍沾餘潤亦復噤若寒蟬或更視爲腹心暗傳消息某日巡查將至某日官憲將臨聞信濳蹤無從捉摸此等惡俗金澤一帶何止數十家僅子查封尚不足以懲儆必須嚴飭地保指名禀究所謂治亂國用重典是亦徙薪曲突之功也猛以濟寛倘其以公孫僑爲法昨紀硤石鎭來之蘆墟船中有糶米洋數百元一帆風飽行過鼓興忽遇盜船高呼看艙漸駛漸近一盜奮勇先登船夥擒盜縳擲艙中一面扯足風篷直前破浪盜艇不能追上蘆墟船雖已出險猶恐追來適遇客船數艘乃告以寔結伴同行安抵嘉興將盜捆送秀水縣署訊供不諱隨卽收禁并飭捕跴緝餘黨乃本月十八日事是時兩江督憲方于薛澱湖閱視水師嘉興壤地相連不逾百里且日纔過午路係官塘竟敢白晝行兇愍不畏死亦可見涓涓不塞將爲江河若再以渺小而忽之其如養癰眙患何嚴水程之稽察杜土着之勾連其事易行平平無奇策而目前急務似不必過示張皇與高言靜鎭蒼茫烟水庶有豸乎客旣退爰卽其問答書之明知職任地方自有深識遠慮爲閭閣　生聚爲朝野策治安者詹詹小言祇覺扣槃捫燭耳 
[延請英員]  
　　日本西字報云日本現欲延請英國水師大員五人來國與之商榷整頓水師諸事是亦楚材晋用之一法也 
[盜刼鄕鎭]  
　　近聞寗廣山中游勇出没無常各鄕鎭盜劫之案層見疉出未嘗破獲宣城縣屬之雙橋一小鄕鎭也是處有正和油坊于本月初五夜被盜十餘人明火搶劫坊内諸人與之格鬥當被鎗傷火夫又刀砍管事人搜括洋蚨一百數十元及零物而去報案後經宣城縣李平叅大令前往踏勘懸當緝拿聞管事人因傷重閱五日斃命火夫亦難保無性命之虞云 
[浙撫新政]  
　　衛靜帥撫浙以來各處之仰望新政者無不鷺頸翹瞻鵷肩久企矣然中丞老成持重靜鎭從容豈肯稍涉紛更使民滋擾也九月望日頒發第一張憲諭爲驅逐游勇事用亟登之以供衆覽頭品頂戴兵部侍郎兼都察院左副都御史巡撫浙江等處地方提督軍務節制水陸各鎭兼管兩浙鹽政衛爲驅逐游勇嚴拿痞棍以靖地方而安商民事照得省城内外地面遼闊五方雜處時有本地及外來痞棍溷跡其間結黨成羣到處許擾以致商民受害人人切齡本部院前次開藩兹土深悉情形曾飭府縣嚴拿懲辦此風得以少息兹本部院欽奉簡命移撫浙江訪聞前項痞棍猶未盡絶加以近年陸續遣散各營弁勇當時雖已給發口糧路費或竟逗遛不去或由中途折回仍在省城内外遊蕩或散處外縣各鄕鎭與就地土棍勾串爲伍或恣意搶竊或結會拜盟無所不至甚至與文武衙門書差兵丁暗中結交賄通包庇以致肆行不法大爲地方之害言之實堪痛痕查游勇雖到處皆有而惟杭嘉湖三府爲尤甚白日多混跡於茶坊酒肆或濳宿於庵觀寺院亦有藏匿茅逢草舍甚有勾串本地不逞之徒夥開烟館茶酒各店及招人聚睹畫夜不息或間有占踞各會館藉詞覔友訪親種種行蹤詭秘若不嚴查驅逐勢必滋生事端釀禍無窮除札杭協中 
 
 

Page 2

 
 
軍及管帶水陸管官並杭州府仁錢二縣會同嚴密查拿驅逐並札飭嘉湖兩協兩府及水陸各營一體遵辦外合先出示曉諭爲此示仰闔省軍民人等知悉凡已遣散營弁遊勇旣領口糧路費亟宜回歸故鄕不得久留異地凡爾軍民人等均宜各安本分不得勾引窩藏所有省城内外以及外縣各鄕鎭一切菴觀寺院茅篷艸舍客寓飯鋪烟土各店以及茶坊酒肆並各處會館白不得容留營弁遊勇匪類倘有恃强投宿不服盤查許卽鳴保扭送地方官嚴辦治罪自示之後如敢知情容隱有心故犯一經查出亦必從嚴懲辦本部院已飭水陸各營並各府縣曁保甲總局寶力稽查凡已遣散營弁無論官職大小散勇不論人數多寡一概嚴行驅逐勒令回籍並不准在省城内外勾同土人夥開烟館客寓茶酒各店以爲藏身之計倘敢稍事逗遛不卽出境定照查辦遊勇章程立卽訊明就地正法其各處痞棍爲害地方尤應嚴拿重懲如有勾串窩藏游勇清事必照遊勇一體治罪本部院下車以來以除暴安良爲急務言出法隨有犯必懲第不忍不教而誅是以先行剴切示諭各宜猛省回頭倘仍怙惡不悛則是甘心以身試法斷難倖免勿謂言之不早也其各凛遵毋違特示 
[廣州雜錄]  
　　天久不雨禾稻將枯連日府縣等官恭詣城隍廟祈禱仍未見甘雨隨車三大憲因會同於初八日詣粤秀山龍土廟設壇祈雨并示禁屠宰以期感召天和不料天轉炎熇纎雲盡掃農人咨嗟歎息恐難望慰豚蹄居民亦癘疫叢生幾令操和緩術者日不暇給云○升任江西臬憲蕭紀山廉訪已具摺謝恩籲求陛見所遺糧道篆務中張制軍札委營務處委員候補道閻觀察希范署理觀察擇於九月初九日履新廉訪交卸後擬于月内起程迎摺北上云○十一日爲劉淵亭軍門永福壽辰闔省官僚均往稱賀○前月杪劃界大臣鄧鐵香星使由惠州抵省連日偕隨員赴督署與張香帥會議要公并請藩憲遣派佐雜數員以資差遣○前月某紳家被匪行刼報縣之後復而懇臬憲飭屬緝掌日前在河南緝獲盜犯二名交讞局審辦聞訊得尚非此案正兇云○某甲觀劇歸來夜已過半行近河岸悮墜波心一時援手無人遂占滅　翌日屍始浮起親屬聞之立卽備棺成殮○陳某乘坐杉排由北江順流而下時當昏黑誤碰輪船以致繩索立斷杉木飄散海中陳亦隨波逐流從三閭大夫以去亦慘矣哉○孫太守示期與試各武童於十八日齊集貢院考試内場先期三日赴兵科報名投卷○前粤海關監督海榷使于九月十三日由大碼頭登舟挈眷北上 
[彝陵歸雁]  
　　江通輪船於十九日開往漢皋約載貨物一千餘件行至寶塔河卽遇彝陵輪船上水聞彝陵載貨四百餘件云○聶君召庵經大憲委辦宜關稅務已歴多年刻經委署天門縣事約於二十左右晉省數日前赴荆州謁見道憲旋復來宜訂於十月朔接印郡中文武設宴救生局中并資雇梨園登臺演劇云○宜郡向例歲科並舉現府尊歲試文童將畢接考武童旋卽示期科試云○電線委員已由鄂抵宜入蜀并經宜局派打電學生二人前往夔府又由省局選派一人來宜從兩頭通線近已接至萬縣云○中秋節後亢旱異常天氣亦熱多寒少鎭憲已牌示本月十三日換戴煖帽然班姬團扇猶刻不能捐十四日午後風片兩絲釀成秋意鴛衾宵薄不致香汗蒸淫矣 
[營口近信]  
　　新豆開盤四兩半絶無買主第三天跌至四兩四錢亦只有數十石交易耳○各油坊料知上海沙船不久必連檣駛至因將油抬高不肯跌落十四日由上路運到油車數十輛來貨旣多想各油坊不敢龍斷矣○十五日有德國火船名雅家蘭打者進口雇西洋人領港及領到海關旁正欲下椗西洋人忽爾倒地撫之已僵及醫生往騐亦不辨是何病症石火光隂蜉蝣身世可勝浩歎○磚圍子東南本有校塲不甚寛闊奉軍七營平時操演苦於地址不敷現由翼長商之道憲在新砲臺旁另闢校場已經看定地址較舊校場約大三倍不日開工塡築尚需另建演武廳云 
[潯浦瑣聞]  
　　不雨一月有餘九江府縣體察民情正擬設壇求雨十四日忽東北風大作江中雪浪如山是晚隂雲密布未幾雨作簷溜聲淙淙然土膏雖未深透而麥子已可播種天氣亦頓凉二豎不能爲崇矣○十九日相傳爲觀音大士誕辰是日南門之康王廟岳師門之廣娘娘庵等處香會頗盛優婆尼又招引善男信女向紅牆紺宇間稽首扳依作靈山會上人一種輕薄少年相與結伴往觀以飽一時眼福彼佞佛者果奚爲哉○某甲開設洋烟館多年頗有積蓄近因年老力衰令長子某經理各事而已則如退院老僧不復晨鐘暮鼓惟取杖頭錢數十徜徉巿上日以爲常不料未及一年烟館中逋負已有五六十千債主追呼甚急其子無以見乃翁遂作黃鵠之高舉甲憤悔交集於日前吞阿芙蓉膏畢命殊可憫也 
[眼花撩亂]  
　　江寗府孫太尊以皖中名下士爲此邦良二千石據皖人稱太尊做秀才時卽以先憂後樂爲已任一行作吏尤以培植人材爲先務此等襟懷洵不讓温太眞獨作第一流人物金陵向有鍾山尊經兩書院月課一次自制府輪至江甯府周而復始每課除膏火外各須出奬賞銀百數十兩若制府則惟倍盖當官者大半皆過來人故分鶴俸佐雞廉體恤寒士無微不至本月官課輪應太尊是日清晨太尊親詣下江考棚點名扃試牌示四鼓後繳卷者不閱傳聞此次不閱者二百數十卷因向來係黎明凈塲興酣者往往三槊交揮雙管齊下今刻晷已促未免成强弩之末不覺瞠乎其後次日傳集正途州縣八人到署分閱聞甲乙尊經之某大令卽上屇乙酉科之孝廉也大令在金陵積軍功得是官二十餘年無人不識上屆忽父子同榜獲雋衡鑒堂闈墨中各刊其一藝爲來者程式此次與是選人大仰望丰采詎案發有某塾窗稿爲兩人所抄襲一得超等一綴榜尾而皆由大令硃抺黑圍于是衆莫喻其抑揚之妙後得知其事者始詢悉綴榜尾之卷係一十二齡童子所竊勦因不知句讀遂妄勾點以致閱者終篇莫得其解怒而棄之孫山之外聞者皆拍手稱善不料該童子師聞一取一不取忿火中燒徑裹稻草一包與光明藥一瓶扣門請謁大令震怒將令閽者者諸學校恍惚有人爲之陪禮而罷 
[鄂渚官報]  
　　九月初七日候補府黃仁黼委赴黃州府會審黃岡案件並赴廣濟會同勘訊案件武通判長坦禀謝陞補武昌同知藩憲牌示施南府經歴員缺飭准補之陳福謙赴任初八日署安陸府宋承麟回省禀到候補同知陳世卿奉委辦理餉錢局收支所事務羅金壽奉委赴襄陽提案准補布照磨兼理鹽庫大使蓋澧之謝行知候補縣聶培源赴應山會審案件候補巡檢史悠政奉委辦法泗洲釐局初九日准補荆門直隸州嚴禀知卸署江夏縣事調署江夏縣事卸署興國州龍兆霖禀知任事新選蒲圻縣劉翰翔禀到初十日委辦東津灣厘局候補縣劉葆源安徽候補縣沈繼安均禀辭候補通判張志瑛白咸寗會拏案件回省禀到並謝委辦理孝感厘局候補縣茹朝政奉委赴黃岡會番案件首縣龍兆霖於初九日午時接印十一日候補縣莊則敬奉撫憲委赴招賢等里查訊案件大治縣典史戴錫彤新選鍾祥縣典史劉錫珍俱赴兩院禀辭赴任候補巡檢陳嘉德奉胡道臺委　運剥船北上並銷法泗洲厘局差禀知候補典史艾崇森奉委帮辦宜昌平善壩厘局禀謝十二日候補縣茹朝政禀見奉臬憲委辦理積案赴兩院禀知十三日吳國恩奉武昌府委沔陽州監利縣公幹往兩院禀知候補巡檢李承嘉起服來省史悠政奉委辦法泗洲釐局禀辭代理黃安縣黃陂站巡檢孫培基赴兩院禀知謝委候補府黃仁黼見辭赴黃岡縣會審案件布經歴托漙禀謝保薦卓異十四日委辦沙口釐局候補同知章嘉謀見辭准補荆門直隸州嚴鷟昌見辭調署漢陽新灘巡檢蕭炳垣禀辭赴任委辦孝感釐局候補通判張志瑛赴兩院禀辭赴局並銷發審局差 
 
 

Page 3

 
 
[讌會盛儀]  
　　武會試旣畢讌有事各官於兵部以大司馬主席前期戒光祿寺庀饌至日露臺上恭設香案樂部和聲署陳樂於臺南禮部精膳司官朝服視布席堂上東當後楣設考官知武舉副都統席西向西當前楣設兵部尚書侍郎席東向左右楹外席各三行監試御史叅領巡察外簾供給收掌各官分行依次陳設南北相向又設鳴贊監門巡綽等官席於露臺上左右皆相向黎明主考以下官朝服赴午門謝恩畢齊集金水橋兵部官請赴讌各官由東長安門詣部主席者迎於堂檐下鴻臚寺官引詣香案前北面序立聽贊行三跪九叩禮畢揖讓升堂和聲署樂作武庫司官分派花幣光祿寺官舉壺酌酒授主席主席立堂檐丁西面酧酒三廼揖主考官就位正席獻爵少退揖主考官答揖廼揖知武舉副都統各就位光祿寺官分獻監試等官酒主考官詣主席前酢如獻禮各就席坐光祿寺官供饌讌畢各官起席徹鴻臚寺官復引詣杳案前行一跪三叩禮主席者送主考官如初儀各官乃退 
[保人受累]  
　　王夢雲冐收地租一案訊押之餘旋卽交保出外莫邑尊飭傳保人張二泉勒令交王張稱王保出後聞因事赴松江現求寛限尋交邑尊謂此係人銀並保豈能推諉刻已逾限多日爾思若何料理張籲請寛限邑尊謂本應着爾繳足洋六百元姑念爾已被累格外從寛限五日内先繳洋三百元如延定當訊比張唯唯而退 
[逃妾領回]  
　　施某西鄕曹家行人年邁乏嗣遂於去冬納某氏爲小星日前氏私遁來滬甫至新閘卽被巡防局勇所見詰得私遁情形卽指交地保看管一而函致施某前日由施認領回家而所費實不資云 
[洋人不到]  
　　法人倍而堯控馬夫頭陳紀成一案疉次訊理情形均詳前報昨日午後二點半鐘時翁太守會同祁繙譯官升堂傳訊原告並不到案陳呈出轉租馬車之票據四紙計洋二十一元有奇太守問前次所供之信三十封計洋若干答稱九十四元有奇太守謂今日洋人未到爾帳業已閱過其爾向洋人掉換馬匹洋十五元及付洋人零用洋十五元此兩項爾帳上所無該洋人前次所云應什爾洋三十元卽是此項惟伊併算爾則分開耳現在借欵二百元可于西歴十二月二十號往收如不肯付來控可也至伊所零欠之帳限下禮拜五卽十月初三日呈到陳遵諭叩謝而退 
[英界公堂瑣案]  
　　美最時洋行訴稱袁明順定買火油遲延不出請飭赶緊付銀提貨蔡太守飭差傳袁到案袁稱曾向壳件定買火油已認虧退貨並未向美最時行字買太守飭俟照會該管領事核斷○談長生訴稱曾聘定胡葛氏之女阿新現欲迎娶不料該氏竟縱女爲娼該氏供稱丈夫在日曾將女兒許配與談今女在王莊氏處太守飭補提干蔣氏及阿新到案王蔣氏供稱小婦人出洋一百五十元憑媒買胡葛氏之女阿新爲長媳並不賣娼旋有甲乙二人上堂同稱王蔣氏確娶阿新爲媳阿新供稱談與母親私識我何曾許與伊太守謂談串通胡葛氏希圖領女殊屬不合今姑將女仍交王蔣氏領回着具不再爲娼切結談稱阿新確曾賣娼且王蔣氏並無兒子太守謂爾旣知女在王蔣氏處爲　又知該氏無子如何反控胡葛氏喝笞百板隨飭將案中人一併送縣請懲○包探顧阿六禀稱朱五木持西文金約指託王珍勤售錢頗似竊贓爲特拘押朱供拾得約指交與珍勤干供約指已由房東王氏取去可卽取還蔡太守飭該包探將朱王帶回吊到約指再訊○烟館主何進堂訴稱三次失去烟鎗四枝查得係張澄清所竊向索不還交捕送案張供時在伊處吸烟並未犯竊蔡太守飭將張暫押查明有無贓訨再訊○包探戴金寶禀稱王阿大混上怡和行某輪船圖竊經西人交捕王堅不認竊蔡太守飭該包探將王帶回捕房傳該西人投案訊斷 
[法界捕房瑣事]  
　　捕頭備德祿以時將冬令火燭宜防租界中所搭凉棚易於引火特着各捕房通事帶同巡捕周巡各處見有凉棚着卽拆去○吉祥街錦潤堂箋扇店夥以某甲借錢吵閙扭送捕房捕頭着將甲管押○八仙橋捕房將某甲解至大巡捕房稱甲在路大便巡捕往拘甲逞兇互扭捕頭亦着押候解訊○某甲曾雇某乙爲夥言定月給工資二千迄今兩月分文不付向索爭閙同至捕房捕頭着出外理清不必多事 
[助賑愈病]  
　　頃接紹興繆太元烟號内寄來一函據云三子久病不愈因念東省需賑尚急當天叩禱許助洋五十元果獲神佑卽占勿藥復爲次子默祝添丁許助洋五十元又求闔宇消災降福人口康寗許助洋五十元三項共交來英洋一百五十元囑入東賑彚解災區云云一誠上格自當有感斯靈三尺降鑒定許所求必遂用登報牘藉誌賀忱[  竹坪陳煦元謹誌]  
[墨寶助賑]  
　　啓者東賑未已直又告災瞬交冬令災民飢寒交迫其何以堪乃前日京都夕照寺方丈法雲大和尚秉佛教之慈　念災黎之困苦叩募潘伯寅宫保翁叔平大司宼陸鳳石文宗三公法書對聯條幅等件託張禹門善士轉寄柳壽置先生交來變價助賑敝局檢閱各種外公議定價照售諸君如欲珍藏祈速駕臨敝局購取價目列左八尺八言對每副洋一元五角橘紅粉紅箋每副洋三元六尺屏每堂四張洋三元四尺屏每副洋兩元六尺立軸每張洋一元五角六尺堂幅每張洋兩元四尺中堂每張洋二元[  上海三馬路陳與昌謹啓]  
[脩省救災]  
　　本埠帶銘橋堍被火除新延齡寶號出資助賑外又生大廣貨寶號與遭災處去一街其善士俯念山東浩刼移謝親友照拂筵資洋二十元撥充賑需此固救灾之良策當亦同社所樂從爲亟據情列報以伸剴勸上海北巿絲業會　籌賑公所少欽施善昌謹誌 
[拙句補祝翔甫詞兄大人六旬華誕步霧裏看花客韻錄呈斧政]  
　　知交莫逆眼常青祝嘏新詞擬百齡海屋籌添眞足樂江樓笛倚最堪聽偶耽酒興消塵障閒詠詩篇見性靈起愛重陽時節近奉觴遥企老人星[  潭西漁隱陳鍾英拜稿]  
[雨夕悼小青調酒泉子錄請高昌寒食生大詞宗拍正]  
　　重倚綺寮休說這些悉寂好凄凉風浙浙雨蕭蕭斷腸花落新寒暮滿一庭蟲語獸鑪寒香不炷鎭無聊○題春閨早起圖爲島田友春屬殘月窈窕隔烟小碧紗牕外春初曉牕裏有人香夢回聽得聲畵眉鳥聲聲啼上新柳枝催誰來畫何人眉[  海上浮查客北條鷗所稿]  
[送望炊樓主人返吳門疉帥白韻]  
　　不依星斗溷沙塵天地之間蟄此身已負蒼生還痛哭洛陽年少爾何人月明滄嶠夜開樽出處平生與細論千載奇男東海上心香要爇魯連村便擬長繩繫日邊東方千騎擁神仙書生骨相矜寒　輸爾襄陽孟浩然茂苑賦秋生草稿 
[贈吳金秀詞史用懴情侍者玉梅花館題壁韻]  
　　香徑渾疑是若耶溪頭相遇美無瑕紅顔似此眞超俗壓倒尋姊妹花出格丰裁擬大家何緣相見在天涯牡丹艶絶蘭清絶同是江南第一花[  古吳緑萼舘主]  
[蘇省撫轅抄]  
　　十九日藩轅牌示照得常熟縣缺以新陽縣知縣李福沂調補鎭江府糧捕通判崔東斗擅受民詞撤任遺缺查有試用同知蔡國熊堪以委署限於本月二十一日來轅禀見聽候給札赴任照文縣訓導楊清澤病故遺缺查有試用訓導沙駿聲堪以委署候補縣裕漙禀知奉委發審局差○二十日同知銜分發江蘇試用通判杜廷章浙江人由京騐放來省禀到候選知縣彭清龢禀知奉委書局分校五品銜候補知縣正任吳江縣縣丞陳督謙禀知引見回省 
[浙省撫轅抄]  
　　九月十五日候補同知楊鏡涵禀知臬司委調辦望江門外保甲差拔貢試用縣伍亮寅由京來省禀到○十六日運判駱祥麟禀知運司委嘉府局幫辦差○十七日杭同知趙禀奉藩司飭知調補乍浦同知禀見叩謝卽田縣金鴻霄禀知藩司委查蕭諸沙淤石積差禀見布經歴張漙東禀知藩司委解厘金項下第二批京餉銀兩物料改折價銀兩差叩謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[送章剌史定庵世丈入京率成一律錄請高昌寒食生大吟政]  
　　和氣涵胸春意生友蘭師竹溯家聲機雲才學知兄弟王謝風流見性情媿我無能安蠖屈羡君得路奮鵬程會看當代重奇士他日凌烟圖盛名[  錫谷詩樵逸史倪照求是草]  
金粟庵病脚僧屢貺璠章愧無瓊報上　　浣曾以　箸海上羣芳譜滄海遺珠錄二善郵寄　臺迄今匝月本獲還雲恐被浮沈詩以問 
[之卽請夢畹生政刊]  
　　琳瑯　幅寄江南無限情懷筆底涵布鼓雷門　逹否浮沉恐被鄭江　離恨天多愁司使小藍　懴情侍者草 
[上海三馬路與昌絲棧陳竹坪經募山東直隸賑捐九月十一日第四百十八清單]  
　　紹興府正堂霍交來　册鹽茶局募椿蔭堂曹娥局　馬氏各錢一千五百文李祝年錢一千二百王佑之錢壽椿朱苦庭翰卿高汴生周壽萱顧學周莊系石各錢一千文沈錫　國均各錢七百五十錢生五百　册胡世唐洋一元酃夏香聽雪　胡成興天喜廣和丹記春茂献記各五百同春居增記各三百無名氏某記陳愛忠不書名各二百又册王植三募張美成禮仁小祥三十三木和金學坤學茂福正十一阿及阿傳仙桂茂太朝坤文標文渭文忠文江文運文訓三傳文蘭阿泮小五小星阿木文基文友吳才香阿中正山廿七錦和止榮茂松廷華世鳳寶世清友金秦其江殿元連煥胡蘭松屠興老孫七斤　云泰魏三魁許南木尹正海鄭阿仁宋阿明朱小松童太經葉茂太趙乾昌李如祿各錢五十又册隴西氏戒三氏忠恕氏絜矩氏木訥氏百忍堂養心氏守拙氏補過齋務廉氏學記乃記　記寶記儒記爲記席記上記珍記友記山記房記智記光記供記彭記烈記守記躬記如記　記玉記積記德記勝記遺記金記祖記積記小記壽記鈴記京記義記薌記章記雜記澄記清記洛記敬記文記元記仁記保記汾記石記韻記兆記各錢五十高蘭泉王熙齋各錢三百五十諸詩丹田夢記各錢三百章星遠馬繼寶各錢二百屠錦堂錢一百五　吕三四丁泰昌各錢一百丁泰來大全泰康楊大奎吳興發陳志和各錢五十又册王吉興行錢二千文土星照景　各四百友松王昇各二百五十王東來二百屠氏仁夫錢氏順記吉記史記霞卿增記楊記孟臣壽卿酉卿炎卿漢生金生午　庚瀚濟生午莊午樓各錢一百又册葉金福陳雙祿卓金海李阿順畢庚三長生卓阿二五和尚傳永元林阿才林照陳小團徐興奎嘉發畢安興沈阿五史阿發曹寶金俞正德郭維興道禮元泉袁阿南胡意財楊順發應會鉅李小福沈阿蘭方裕泉郭來有王金有陳順高小毛各錢二百又册何筱堂錢六百孔慶豐昭理各錢三百陳錦湄周增南鍾萬祥胡正福王來增政甫各二百張國金阿仁阿五胡廿四賈春林小狗陳周揚各錢一百文又册聞堰釐局委員李經募晉豐莊李鼎成各錢二百陳隆茂乾源李明莪彬昌程阿堂趙炳賢孫應貴黃佐廷楊慶源義生恊茂鳳記裕大吳澄記漢泉金記葉記吳明之李醉亭金大曾漢霽才記麗記各錢一百文朱又齋金子林信齋子珍福增洪鈞子月金英慶榮文位福松亭樹生福明錫林錦堂稚亭梅亭裕大樹記源記鳳婁小廷合興瑞記賢記各錢五十文　册鹽茶局經募趙阿珠郭康山各錢一千文又册陳二房元乾合錢三千文又册和同裕通長興各錢一百五十文杏生奕臣永興苞　品增元茂錦忠永順啓章元逹慶堂錦玉繼唐午晴子銜配元汪生各錢一百文子亭慶豐煥增楚記才源銘軒禮坤竹增丁記高記沈記茂記瑞記韓記全記兆記德珠邵記俞記顧記吳記楊記叚記徐記福記愛記六和葛記華記陳記黎記羅記許記壽記馬記范記劉記季記各錢五十文又册汪榮聖錢三百文隆昌店陸月苟各錢二百五十又册汪汝寶孟聚盛陳載浩倪錦裕汪元逹董紹褀各錢二百邱源順錢一百五十文汪詹能陳炳春沈國文方思增蔣鳳金倪錦泰邱泰記羅忠運關福全化董存林吳來盛吕錦才孔望汝桂廷進炳林啓祥湧海吳法根朱又齋汪榮生周永年汪來氏葆鑫品山葆銑長生鏡堂豐太各錢一百文榮泉葆煊錦玉汪於氏愛小姐錦雲榮才集慶堂運奶奶汪李氏茂興樹興樹藩樹煃丙壽丙全景雲金善發各錢五十文以上十二册共洋三十二元錢三十一千五百文○榕城劉普鑣求病速愈洋四元齋州高慶大節省重陽酒筵移賑洋二元又急單高慶大洋二元又祝同心先生同字册高慶不洋二元三户共洋六元鎭江有源洋行經募塔册尹殿章澄遠堂各錢五百文吳輔廷錢四百文劉鴻漸錢三百文尤捷三錢二百六文陳秋農錢二百文以上六户共洋二元○塔册戴炳全葉耀廷各錢七百文王華圃錢五百文方朗山崔瀛先孫蘿山各錢三百文郭際堂劉渭川彭楚白無名氏各錢二百文張金魁胡耀文汪梅閣蔣純綸汪管卿各錢一百文以上十五户其洋四元○德記洋二元陳高山病愈完愿洋一元○本日共收英洋五十一元錢三十一千五百文合併聲明 
[上海三馬路與昌絲棧陳竹坪經募山東直隸賑捐九月十二日第四百十九次清單]  
　　嘉善勝蓮花室助洋廿元常州居仁堂劉朱氏將針黹　資移助以求病愈洋廿元青浦儒學正堂陳子愚先生潤資移賑錢一千八百文杭州江干分局姜念劉善士續募塔册第一萬七千二百五十五號毛士發徐坤李　泉潘維和姜念劉求女病速愈張已生各洋二元二女孩押歲錢移賑馮品山楊煥文來樸山干小酉李子泉各洋一元勉力子楊錦文各銅洋一元以上十四户共洋十八元銅洋二元○金壇漙源典經募急單好事不可錯過要錢做甚麽不由人算也見　當救四户各洋三元春記蓮溪范錦亷各洋一元朱泰裕洋五角各友節省月餅錢一千三百三十文落得做好人錢一千六百文郭于氏五百餘記朱寶山無名氏各錢三百湊數氏錢一百廿文售舊鞋氏錯過可惜各錢二百文以上十七户共洋廿元由全盛局來○弇山王氏子洋廿元又銅洋四元無名氏洋一元急單禾餘堂梁省臨盆參費又産後母子平安愿助各洋一元徐恊興洋五角杜盈椿錢二百文○蘇州藩署鈕鎭如善士續募塔册我非洋一元錢三百文劉不書名錢四百五十文又册文懷剛洋四角李泰豐錢五百文寶善書屋金心遠堂無名氏各錢二百文思補堂還愿萼輝堂瑞現書屋求益齋各錢一百文張宗寶任福元合錢一百文鍾鶴置吳介眉程星堂各錢五十又册姜洋一元馬錢四百洪心彩車洪茅愈各錢五百文楊柏氏錢三百文楊小和鄧程郭氏復初清懷張錢周詳陳張凌各錢二百周坡森錢一百以上三册共洋九元虚對洋一元小洋四角○塔册蘇州周森泰錢六百無名氏二百李耕園曹林山月亭各錢一百文以上五户共洋一元○本日共收英洋一百另一元銅洋六元虚對一個小洋九角錢二千文合併聲明 
 
 

Page 10

 
 
   
 
 

Page 11

 
 
[光緒十二年九月十八日京報全錄]  
　　宫門抄○發抄旨三道○東撫張奏爲籌辦黃河現在情形估計工程經費摺○又奏爲治河擬先趕造船隻片○九月十八日兵部太常寺太業寺正紅旗值日侍衛處引見十八名○祁世長等武塲完竣覆命○温公回籍請安○詹事府代遞黃卓元謝授右贊善恩○　王續假十五日○關防衙門奏十月初一日大高殿拜表濂公行禮○崇文門呈進銀魚○召見軍機○發抄邊寶泉奏考試正佐各員等第奉旨史部知道欽此○又本年上半年京控已未結案件奉旨刑部知道欽此○又請將陣亡總兵馬德順原籍專祠列入祀典奉旨着照所請該部知道欽此○○頭品頂戴山東巡撫臣張曜跪奏爲籌辦山東黃河謹按現在情形估計工程約需經費繕單恭摺仰祈聖鑒事竊以黃河連年爲患節經内外臣工多方計畫條議臚陳均在皇太后皇上聖明洞鑒之中臣履任以來徬徨悚懼寢食難安深恐民困莫蘇上勞宵旰凡言河務者至布衣之士微末之員無不詳細諮詢虚心體察蓋一人之智慮難周衆論之利弊較確本年自夏王家圈等處先後漫口與臣二月初六日疏陳辦法情形稍有不同現與河防局司道詳愼籌議就人力財力所能爲者勉求補救之方惟有疏挖每口抽挑淤灘兩岸漫口分别堵溜一面將遥堤民埝酌量緩急分年增培並將徒駭河兩岸堤工增培添築以防氾濫從來治河之法總以疏溶之策爲上歴因疏濬爲難專事堤防又因堤防屢漬遂議分减盖水底疏濬固難爲計若上游决口下游河身乾涸乘時挑挖人力應所能行然祗有挑挖引河十里及數里不等未見全河挑挖者自勢所難行今以挑挖河面寛四十丈底十六丈深一丈二尺計之每里起土六萬餘方每人多至日挖一方計六萬餘人日挑一里已屬工緊費鉅上游堵口之工勢難久停以待前人罕見舉辦者　以此故今姚家口以下河流自上游漫口以後細流似線淺不容舟應於淤灘挑挖引河十五里其引河以下至鐵門關勘有淤高磯灘三十四處湊長一萬二千五百丈卽擬抽溝切灘姚家口一經堵築得以引水歸河其自蕭神廟　下二河蓋牡蠣嘴一帶係海潮黃流接連之處距岸稍近者尚可挑挖川字引河其中間淤灘人力勢所難施應用機器船隻以便節節疏濬大凡機器中流挑淤不難於挑挖而難於運送山東無製造機　器具購買機船式樣甚多必須察看河形方可購辦昨已咨商大學士直隸總督臣李鴻章遴派熟悉挑河機器之員由海路前來太平灣更換小船入牡蠣嘴一帶詳細察看臣已委員一同　往究明何項機器船隻爲宜然後購買應用於事旣可有濟經費不致虚糜倘能疏濬得力由海口泝流而上節節濬挖一面再將牡壩以下堤叚接連添築以期攔水歸槽與機船挑淤相輔而成其機器船隻價值未能預計俟購辦時另再奏請所有挑挖引河酌挑磯難估計工程　費除成平外共需銀二十九萬七千餘兩此籌挑下游引河磯難並籌濬海口之情形也至於隄埝之防非不日恃從前因河岸愈刷愈寛河寛則溜勢散漫以致日淤日高及至水與岸齊沿河居民築埝而守人力之多寡不齊財力之貧富不同是以工程之高低厚薄未能一律及其河流冲刷低者陷而高者亦陷薄者潰而厚者亦潰其時以謂河身太窄遂興遥隄之工遥隄距岸近者三四里遠者五六里太山之隂地勢愈北愈低是以北岸遥隄沖塌尤甚竊維築隄之道必當知河水方數然後定河身寛窄以爲容水之地過寛則停淤過窄則易溢此理所必然也黃河南行之時以深州城外河道爲準北疋之後以歴城縣境南北濼口爲準深州城外河乾年久風捲沙移從前之深淺無從測度南北濼口兩岸相距計寛九十七丈九尺以測土方之法測水方伏汛盛漲之際節節測量深淺牽算計水一千八百零六方以比度之河面寛至百丈兩岸堤埝之工果能堅固卽可來水改河今上下游河面均較濼口爲寛更有寛至三四百丈者今宜就向有民埝薄者培之卑者增之坐灣兠溜者取直另築或加月堤或加套埝如得逐漸工作足可防禦若竟棄之不顧則近河千百村莊勢將盡付洪流殊非救炎捍患之意且河面愈寛溜滾無定不能盡在中流是以南河寛處二十餘里仍不能無患也至遥堤之得地勢者亦當增培就沿河堤埝之工不家偏廢查北岸自東以至齊河本年伏汎盛漲險工最多此段遥堤計二百零四里民埝順河多灣計有二百三十里均一律增培齊河以下遥堤地勢低窪人力經費一時兼辦爲難應先將民埝三百四十二里一律修培估計北岸遥堤輕費民埝津貼除成平外共需銀五十三萬一千二百餘兩又津貼下游至牡壩尾隄工九十六里除成平外需銀六萬五千八百餘兩南岸遥隄至長清縣韓家村起至利津縣境梅家庄止三百一十五里應卽一律增增民埝除章邱縣陳家庄以下一帶因何王庄漫口以東西兩岸皆被水溜浪淘殘缺已多一時無後修築擬自長清縣符河口起至陳家庄止一律修築計一百二十里估計南岸遥隄經費民埝津貼除成平外共需銀二十六萬七百餘兩此籌辦南北兩岸堤埝工程之情形也東省連年漫口專事堵築者原爲拯溺之計而此堵彼開幾窮人力計時遠隔數月近隔數日若今年漫决口門一經悉數堵合恐不待明年汛漲他處又將爲决自不得不變通辦理者到于减水分入徒駭實爲因勢利導之計論者以計上游減水則下游水弱停淤此言誠是然必兩岸堤工堅固無虞　决自無庸分減黃流以收來水攻沙之益今兩岸之堤工未堅水漲則漫决爲患不得　爲減水之計究之减水與濯口情形迥不相同决口則大溜驟然旁洩水勢頓緩自必因之停淤若減水則於汛漲之時逐漸分流正河溜勢暢無虞停淤之患前河臣靳輔辦之著有成効至今徐州上游開壩舊基均可復按查齊河以下陳家村李家岸趙庄等處三年之間四次漫口經過之處村庄冲塌殆盡趙庄一帶坐灣頂冲是以連年漫口均在此叚應留趙庄口門减水分入徒駭較爲相宜但此口門可以緩堵而不可以久開將來隄埝之工增培堅固用海口機船挑濬沿河積淤沙嘴抽溝切灘之法辦有成効然後於趙庄附近擇地建造減水石埧仍將趙庄口門堵合惟現留口門必須將兩面霸頭裹修堅固口門以内排釘木樁以防跌塘刷寛之患並於趙莊以北横築大隄直逹徒駭河以免倒灌漫淹禹城一帶其王家圈姚家口兩處口門今春漫口邨莊初次被淹口門堵合以後數萬居民尚能整頓田廬自謀生計應卽先後堵合其南岸河圈口門水行郭家寨入小清河由章邸以至樂安八縣地方入海惟近海一帶地勢較高疏挖無効以致巨漫難消是河圈口門亟應堵築至何王莊口門原擬緩堵以目前水勢而論仍應堵築附近數十村莊可期復業所有趙莊口門减水應築横陽修裹壩頭排釘樁木計經費除成平外共需銀十二萬七千餘兩堵築王家圈等四處口門估計經費除成平外共需銀六十一萬餘兩此籌辦兩岸口門之情形也徒駭河堤工迭經署武定府知府胡鳴泰禀稱節次汛漲惠民已築堤工人十六里被冲決者十之七八其濵州霑化轄境待至秋後水消冬令久成水灘築堤工作籌計甚難等語臣查本年黃河北岸漫口之水悉趨徒駭由流鐘鎭陳家廟入海者不過十之三四其餘漫水均由平地東流是以濵州惠民霑化濟陽四州縣被淹最寛今徒駭河岸若不增隄收束任其散漫東流日久到處停淤下游一經墊高上游又將旁溢垷擬自禹城轄境以至商河計二百二十里北岸邱莊尚未被水民力尚能自顧應辦隄工仍由地方勸諭紳民赶爲增培此外惠民濵州霑化以及徒駭河南岸地方連年被淹民力拮据築堤工程酌量給以津貼下游地叚雖夏水冬冰人力難施惟有乘時工作得尺卽尺日久必可有成應辦工程大局攸關豈可畏難而止估計工程除成平外共需津貼銀　六萬六千餘兩南岸濵州地叚長四十里先爲籌辦估計津貼除成平外需銀三萬四千五百餘兩其濵州以上南岸堤工須俟北岸等處口門堵合以後再爲酌辦此籌辦徒駭河兩岸堤工之情形也冉應修大隄工程本議普律加寛四丈加高六尺四經費太鉅酌章緩修分年增培所有挑挖引河淤灘增堤培埝堵築口門應需銀兩數目臣督同河防局司道核議估計逐欵繕具清單恭呈御覽山東連年辦理河務庫欵撥用一空現與藩司等籌商移緩就急僅能湊銀二十八萬兩其餘應用銀兩惟有仰祈敕部核發以便及時動工其餘未盡事宜隨時續行具陳所有籌辦山東黃河工程估計經費緣由謹繕具清單並繪圖貼說恭摺具奏是否有當伏乞皇太后皇上聖鑒訓示謹奏軍機大臣奉旨已錄○○張曜片再臣維治河之事如治病然氾濫冲决此河之病也淤灘沙嘴横亘河流此又治病之由也每見此岸積淤彼岸受冲日久淤高遂成坐灣大溜阻抑動爲險工古人抽溝切灘之法實足消患於無形臣查南河故道曾據舊日河兵僉稱從前經費寛裕遇有險工藉領鉅欵是以沿河廳官轉以險工爲得計抽溝切灘之法視爲具文臣思切挖淤灘沙嘴實爲治河要務擬先赶造平領圓船五十隻每船十六人各帶鐵鍁鐵爬凡有河中淤灘沙嘴水落則合灘挑挖水漲則乘船淘爬再於對岸築壩挑水則又藉流冲刷惟製造此項船隻及添置器具每船約需銀二百餘兩購料集工一時難以多辦惟有逐漸增添以期敷用愚昧之見謹附片陳明伏乞聖鑒訓示謹奏軍機大臣奉旨已錄 
 
 

Page 12

 
 
[遊焦山七律二章并記錄呈馬晚農仁兄大人斧政]  
　　光緒丙戌仲秋月之下澣有事郡城因族尊雲程得晤古吳馬晚農仁兄把酒論交盡歡以散次日買舟游焦山風和浪靜俄頃登岸由自然庵松寥閣徧覽古今圖畫迤邐至定慧寺觀瘞鶴銘曁諸名公碑貼登大雄殿瞻禮佛像山僧邀入方丈瀹茗閒話住持雲帆上人引看古鼎銅鼓諸勝迹坐頃順道過海西庵訪焦隱拜焦公瞻楊椒山先生小像繞逕徐行履巉巖披榛棘欇衣而上歴千餘仞始登絶頂有亭翼然俯視鐵甕城旭日飛甍參差可見左挹北固東面象山西瞰金山之妙高臺紫雲丹巘與風帆沙鳥出入烟霧間惜甘露寺之鐵塔燬於紅羊又遭雷劫非復曩日之崢嶸矣同人小憇於石上馬君晚農豪氣勃發弭筆誌其事囑余書之於壁因來路多紆曲取别逕返攀崖緣磴俯首而下忽聞　潮聲洶洶撼石柱嗚望之若在足下回顧同人尚彳亍於林木蒼茫之際行數武如入坦途復循舊道歸自然庵同人繼至小飲於觀瀾閣飯畢與溯源上人談近代名家書畫意甚愜見夕陽西墜方尋歸舟舟中開窗憑眺波影山光一碧十頃疎密皆有畫意惜未能如米顚澄黑數斗盡收烟雲入奚囊耳同人幽興未已擊檝唱大江東悠然與櫓聲相應答旣歸剪燭追記之得七律二章卽以證佘與馬君之相遇　疎云○八月江鄕秋水平布帆無恙一舟輕遊山共訂三生約問鼎遥深萬古情波撼焦岸驚鶴夢天留銅鼓證鷗盟何如小飲觀瀾閣乘醉同歸鐵甕城古樹蒼茫萬壑秋尋來鶴碣溯名流樽前帆影連天湧檻外嵐光帶　收山勢如拳擎北固亭心放眼小南州登高素有凌雲志膏氣還當讓馬周古閏四十九峯居士森圃弟殷宗渠稿 
[上海四馬路文報局内恊賑公所經收賑捐九月中旬清單]  
　　二十日江字册九江謙愼安號募招樸主廿元吳崎珊吳子謙招聘生三户各五元黃石屏三元朱懋置招邱氏連愛軒江亮垣招文氏余仙記六户各二元太倉武安齋募搴籬室筆花軒紅頭舘頤游太華之室四户各五角不求名游藝居有心無力子賛功子四户各二角雲在廬滋畹室二户各三角實收洋三元錢四百廿四文北京輪船帳房交來求慈親平安子洋廿元詒安堂王求病速愈十元三馬路滬報舘分帳房交來負薪社第二十次潤資一元小洋一角○本日共收洋八十四元小洋一角　四百廿四文○本旬共收規元六百五十六兩一錢四分三厘英洋一千四百九十五元五角八分一厘計規元一千另九十六兩二錢六分一厘銅洋七十七元銅小洋四角烊見規元十一兩三錢四分七厘九八五湘平等銀四百另四兩六錢零九厘批見規元四百十二兩九錢六分九厘小洋四十八角計規元三兩五錢一分八厘虚對開三個土板洋一元計規元一兩四錢六分六厘錢一千九百九十二文計規元一兩三錢二分八厘○八項共合規元二千一百八十三兩零三分二厘○連前共收規元三十萬另六千五百八十兩另九錢五分七厘○連前共解過規元三十萬另五千四百十九兩二錢另二厘○實存未解規兀一千一百六十一兩七錢五分五厘合併申明 
[揚州元亨利復茂恆八月分收解山東賑欵清單]  
　　前任揚州府黃太守經募二百兩周扶九翁一百千文從記五十兩二錢三分蕭王氏來天保子延年益壽二十元無名氏還心愿五元京江萬鎰典二元石記十元無名氏求自身無灾難五百文桂馨楊氏八十元無名氏十二兩五錢餘蔭齋免灾關紋五十兩鏡記二十元無名氏二元直隸天津府南皮縣徐執中爲祈平安二元補元氏一元無名氏求親病愈一百元靳春手繆記二百兩心齋氏二元霈手代募二元明勝堂陳二十元無名氏兩户各銅洋一元郭增壽二元鳳宜堂十二千文盡其心人一元鄭俊生十六元○裕隆手募來一百十九號册王萬　老德堂兩户各一元黃正大柏恆堂兩户各六百文丁公盛八百裕隆昌四日無名氏二白無名氏一千無名氏兩户各一百松柏氏愛善道人兩户各三百柏恆堂銅洋四元○姜　德興募來二百九十七號册韓陳氏求病除益壽十千文陳蕭氏一元李文記李翔記無名氏星聚堂陳源記陳左記六户各洋五角勉力氏無力　兩　各三百力不足盡力人隱名人極記清記陳甲記本清氏有心氏誠心氏一心氏專心氏陳蘭記陳桂記福德氏陳桂氏湯舒氏姜錫裕後氏二十户各二旦文李虎泉有慶氏同德堂三户各四百文陳子記吉祥氏吉瑞氏青雲氏樂善氏雨記田記興記揚名氏朱寶記盡心氏敬惜氏存德氏柳顧氏種福氏種德氏同心氏寶亷記十八户各一百朱乾記朱泰肈　記有名記和記芳記慶記泉記福記財記震記臨誰裕德氏十三户各五十○　德和手募六百五十二號册新德和行五元卓大慶堂四元無名氏六元無名氏兩户各一元○元和募六百七十七號册無名氏一兩無名氏三兩○郭裕豐募六百三十八號册郭靜軒一元郭子麟郭蔚卿陳少卿滕道循四户各洋五角無名氏侂百郭道　一百劉盛榮二百○姜　瑞元募一百十七號册何合興和聚茂陳懷禮丁元泰恆豐裕五户各四百何源盛八百張永泰甡和祥　户各六百笪枉未三百黃雨田張致中耿煥章張蘭亭葉興和嚴劍堂無名氏無名氏知記無名出同大庄韓允昌王米樓泰記無名氏何慶年無名氏無名氏何隆茂封利昌元吉昌無名氏恊泰孫一善無名氏不求人知二十六户各一百無名氏三百德源一百○又募一百十八號册最樂堂十元裕後堂星聚堂少記情記公善堂五户各三元同善堂愛餘堂野趣堂荷記公記舒記福記瑞元八　各二元清照堂源公記絢記步記樂善堂惟善堂惟善堂誠正堂戈少翁序記德裕號應記肇記十三户各一元○京口鎭源募六百十二號册益記小記吉記端記憶記星記夔記雲記八月各二百○京口募來六百五號册名氏三元無名氏二元爲劉君祝壽移助三元○京口募來六百五十號册知友談君三十狐辰原擬聊　盃盤而伸祝悃今將席費洋移充斯賑兼爲談公頌嵩嶽之壽云爾三元退省無名氏兩日各二元○六百七十一號册内無名氏十元○本月敝所連同鎭江公所解欵五百兩共籌解賑銀五千兩並上海各公所解到賑銀二萬兩均已分批起解合併聲明 
 
