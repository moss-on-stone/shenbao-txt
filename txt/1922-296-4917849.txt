# 1922 - 296 - 4917849

 

Page 1

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *   
 
 

Page 2

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *   
 
 

Page 3

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *時評 
[豫匪（冷）]  
　　豫匪乃今日中國最大之患也聚於心腹之地一也前有悍匪之餘孽二也已集衆至於萬餘三也縱橫於北方最强軍隊之下而無所忌憚四也有此四者則其爲患之大不必日後即今日亦已可知矣 
　　然而今日以前之豫匪固亦未嘗不治也東來而驅之於西南來而放之於北軍隊有力則匪逃而以爲肅淸軍隊無力則匪飽而亦自易地故治匪者雖有常勝之報告而匪之勢反日以增長此歷來多匪各省之通弊也今日之豫匪即若是耳 
　　然則今後之治匪當如何而有效曰非與人民以自衛之力使各處人民自衛而匪不得流竄則匪患永不能息也 
[命令]  
　十二月十九日大總統令署陸軍總長張紹曾呈請任命許寳桂爲陸軍第十八師步兵第七十一團團附應照准此令 
　　又令方萬笏給予三等嘉禾章此令 
　　又令據代理部務司法次長石志泉呈核察爾興和縣盜犯賈錢良等遇亂不逃深知悛悔擬請分别宣告赦減等語本大總統依照約法第四十條宣告將原判三等有期徒刑三年六個月之劉歡雲劉三老虎特赦免其執行原判一等有期徒刑十五年之賈錢良減爲二等有期徒刑六年以昭激勸此令 
國内專電 
[北京電]  
　　黎擬以個人名義聲明放棄今後總統被選權以安保心 
[北京電]  
　　商聯會將通電各國商會請一致贊助中國二五附加稅專作裁釐抵補不得動用但内外債之整理中外咸認爲首要 
[北京電]  
　　中外反對增加郵電費函件數百通交部雖說明理由但各方未諒解某要人云如難實行或展限一年（三十日午三鐘） 
[北京電]  
　　昨檢廳拘去崇文門右翼總辦胡俊采等十餘人係舞弊案又劉鶴慶因交代未結併追究 
[北京電]  
　　昨彰德城内爲匪綁去營長一名（三十日下午三鐘） 
[北京電]  
　　今日魯案一部開會中日委員均到（三十日下午三鐘） 
[北京電]  
　　陳炯明電催兩院速制憲謂暫舍枝節先善根本速成憲典以塞亂源陳又覆吳佩孚電聯省自治亦統一手段憲法告成共守憲典勿慮割據若陽託統一之名實則抗命截稅斯眞割據粤省現本自治精神以俟憲典告成時擁戴憲法上之中央 
[北京電]  
　　浙各界電張載揚長浙是一省有兩重軍治未知執政昭示廢督於國民之前者將何措辭 
[北京電]  
　　馮玉祥以三區未疏通好先就檢閱使移紥京畿張福來督理豫善後胡景翼靳雲鶚兩師均歡迎張張鳳台來京候任趙玉珂長豫爲第二步（三十日下午七鐘） 
[北京電]  
　　報載荷比借欵經向荷比負責者訪問謂中秋節僅有比國營業公司陶普斯訂有購料契約交到百五十萬保證金此外並無約束（三十日下午七鐘） 
[北京電]  
　　審計院急欲查鹽務署賬交涉數次嚴璩决不任查鹽署每月另欵收入一切開支均甚昧昧現因審計院查賬交涉嚴璩决將今後另欵一項撥歸財部經理 
[北京電]  
　　薩電院辭討逆副司令 
[北京電]  
京綏負債本年一千六百萬來年至十五年應還千三百萬擬發流通八釐公債三千萬 
[北京電]  
　　美國愛迪博士赴鄭州演說勞工主義京漢局請阻其前往 
[北京電]  
　　津浦向中興公司訂借六十萬英友云二十七在天津簽字 
[北京電]  
　　王家襄吳景濓讌請日本議員考察團（二十九日下午六鐘） 
[北京電]  
　　蔡成勳電常師前線總指揮鄭旅長已由新城抵閩境餘隊亦陸續前進（二十九日下午六鐘） 
[北京電]  
　　凌文淵昨夕赴津籌欵 
[北京電]  
　　財政會議院通電各省所派代表從緩起程俟籌備完妥再行電請（二十九日下午六鐘） 
[北京電]  
　　甄别委員會行將結束定下星期請各部院總次長到會開審查報告（二十九日下午六鐘） 
[漢口電]  
　　鄂軍官閻朝海等二百人艷日（二十九）赴保人講武堂 
[漢口電]  
　　艷日商聯會請孫籌成偕代表馮少山等參觀農林試驗塲並游卓刀泉法數已足一日准開會（以上三十日上午九鐘） 
[漢口電]  
　　商聯會陷日接津卞會長函謂四屆大會在漢開會係上次議决案無遷就移京理又陷日茶會表决開會秩序十五條推汪得琛馮少山代表開會日演說及發給徽章（三十日下午十鐘） 
[漢口電]  
　　京漢路軌拆毁係八百四十七號遂平長葛間交通中斷據路局得京電趙傑潰部勾匪萬餘分兩支襲攻京漢路一由襄城撲攻臨頴站經驻鄭二十四師及駐馬店十四師合力擊退又靳雲鶚儉電蕭趙傑殘部勾匪襲攻京漢路經我軍奮勇擊退於路綫外匪向文成集洪村舖分竄現正同二十四師會勦·路軌已修復儉（二）（十）（八）夜漢站卽售北京票 
[漢口電]  
　　英美烟廠總大班偕調查程入傑自滬來漢工聯會儉日開特别會决與總大班直接交涉另籌欵接濟罷工工人陳交涉員亦函英領請轉飭該廠取消虐待條件以重人道督署以工聯會未按法定手續成立儉日令警廳解散 
[漢口電]  
　　外語校長金宗鼎蕭令敎廳撤換卽敎職員亦全改組但各校援助解散學生進行尙力風潮未已（以上三十日上午一鐘） 
[漢口電]  
　　沈鴻英艷日（二）（十）（九）由江華移駐永明（三十日下午二鐘） 
[漢口電]  
　　蕭陷晨六點半乘武長花車赴蒲圻查防隨帶參謀副官六人衛隊一連並帶犒賞品勞軍 
[漢口電]  
　　豫匪此次作亂佔據西平遂平臨頴五車站並揭建國軍旗幟其目的不僅在發財儉午經張靳兩師圍攻數小時斃匪百餘匪衆始大掠站旁各村寨向東南方面潰竄現鄭州駐馬店漯河各站均靳師分駐另派胡景翼師追擊南陽鎭豐泌陽桐柏等處餘匪京漢南段處長馮澐艷日召車務警務各處會議决加派隨車武裝路警並分出沿路各軍隊分段保護全路交通已回復（以上三十日下午七鐘） 
[漢口電]  
　　粤陳派參議張寳慈艷日（二十九）到鄂謁蕭擬卽前往保洛接洽援閩 
[漢口電]  
　　川陜潰兵又窺鄂北蕭已電張聯陞潘守蒸嚴防並調十八師一團協防竹山張艷電省請槍二百枝彈五萬發過山砲兩架洛吳指定十八師軍餉由京漢路收入撥發月計十二萬餘元 
[漢口電]  
　　文羣在潯被蔡派探監視經駐潯英日領保護艷晨出險到漢住中央旅社豓電京請示 
[漢口電]  
　　外語校解散學生已推數代表豓晚赴京請部撤懲宗彝 
[蘭州電]  
　　商會請劉曉嵋賈贊緒辦商業銀行 
[蘭州電]  
　　一中校長水梓辭職廳委隴南人李炳舊職敎員多數解職學校益廢弛農校長羅經權辭職學生請委張璞省長提出王自治廳仍主用隴南人（以上二十九日下午七鐘） 
[香港電]  
　　交涉局長劉玉麟昨赴澳向澳督直接交涉澳案 
[香港電]  
　　洪兆麟由潮汕返省·與陳炯明商業閩策 
[香港電]  
　　當道任金章爲廣州巿長· 
[香港電]  
　　魏邦平陷（三）（十）日離粤出洋 
[香港電]  
　　學生乘汽車散拒債救亡傳單惟被警察沒收共數萬紙聞三十二校學生擬東日（一）（日）舉行抵債大巡游（以上三十日下午十鐘） 
[福州電]  
　　省長林森今明日可發表（三十日下午八鐘） 
[蚌埠電]  
　　馬聯甲在蚌設督理公署並架軍用電線昨日已接通 
（三十日下午二鐘） 
[南京電]  
　　李厚基今晚到寗·與齊督及海軍杜總司令接洽閩事 
（三十日上午十鐘） 
特約路透電 
[意大利之政黨騷]  
　　二十九日羅馬電薩蘭特拉氏謝絶組織新閣後意皇已請法西斯蒂黨領袖墨索里尼氏組閣 
　　二十九日羅馬電意皇拒絶簽定戒嚴令各報皆加讚美今日羅馬安靜如常電車等均仍開行僅有攻擊反對法黨報館之騷動 
　　二十九日倫敦電意國傳來消息多相抵觸巴黎意使署宣稱意國大局安謐巴黎接私人消息謂法黨大多數之新閣已成惟據某意報載稱意皇請薩蘭特拉氏組閣法黨領袖墨氏刻在米蘭已發表宣言書謂該黨軍統現主持各事之進行墨氏並稱如請其組織新閣彼願受命晨報米蘭訪員電稱米蘭已宣布戒嚴令禁止開會取消携帶武器之准狀入境之法黨多人因携有武器均就逮摩托車禁止駛於巿上電車已减少開行次數公共事務均已中止商店一律閉門法黨已占有意大利民報館作爲機關部周圍設砂袋障碍物並占有兵房二所陸軍當道已於各要點駕機關槍各要道有軍隊把守兵士除請假者外均留於營内法黨聲稱已占有數鎭　　二十九日羅馬電法黨之起事幾未流血而告成功蓋所至輒獲人民贊助陸海軍兵士亦有大部分附和之也法黨自稱已控制土斯加尼及恩白里亞二地現包圍巴西里加太與加拉白里亞二鎭法黨不顧陸軍當道之命令現仍衣制服結隊游行羅馬各街道人民多向歡呼　　二十九日羅馬電昨晨羅馬火車電車及各種車輛均停止駛行各橋梁均以有刺鐵線欄閉馬隊砲隊武裝汽車駐於城内各要點法黨機關部爲軍隊占據浦格里斯將軍出示禁止集會游行及衣制服當戒嚴令張布時人心大震但後因意皇拒絶簽字復加取銷蓋章皇不願施行此舉使兵士得向人民開槍也旋有法黨及國民黨千名衣特别制服作行軍式至意皇宮前謝其仁愛之行爲意皇出面大衆嘉獎彼等忠誠之表示無何法黨之機關部歸還原主民衆大歡電車街車均復駛行城中復呈舊觀直至午後有法黨數隊與共産黨衝突死一人傷數人各省來電均稱法黨續事占據公共屋字但未聞有戰事　　 
　　二十九日羅馬電今晚波洛湼法黨與政府軍衝突死傷兵士各一聖魯菲洛亦有衝突死法黨黨員二人維羅拉死法黨黨員一日諾瓦之法黨焚燬路工聯合會之總部他省各處未有事端 
　　三十日羅馬電墨索里尼氏拒絶加入任何内閣顯欲自組新閣占内務外交二任而以餘任分予各黨天主敎黨亦在其列豫料墨氏正式受命組閣時大約乃在今日法黨之行動即將終止法黨領袖已占用民間之汽事及來往羅馬與各鄕間之街車運糧接濟駐紥羅馬周圍之法黨兵士各種車輛滿載麫包開離出城警察不加干涉蓋皆表同情於法黨也 
[列寗病愈後之談話]  
　　二十九日倫敦電觀察報載莫斯科訪員傳來列寗患病後之第一次談片據訪員稱列寗並無病容人甚活潑列寗謂蘇俄目的在與英法修好如俄國與其同志國竟不蒙允許參加近東和會則將破壞歐洲和平發展之可能性如僅許俄國參議海峽問題勢必引起經濟衝突而英法不久必受此經濟衝突之打擊俄國方針主張饜滿土耳其之國家願望並主張無論戰時平時軍艦不得出入海峽而商船則有完全自由行駛權蘇俄政府反對國際聯盟管理海峽云 
[東俄白人之避難]  
　　三十日東京電白人之出海參崴避難者八千人已抵朝鮮之仁山乞東京援助聞目前供給頗足難民領袖薩沙諾夫氏現將至東京與其同志商榷 
[日本敎育制紀念]  
　　三十日東京電今日與行明治五年制學頒布之五十年紀念攝政太子及首相等要人皆集於帝國大學互發演說各科皆有演講並以獎物給與有特殊功續於敎育之人 
[英國鴉片與華人]  
　　二十九日倫敦電鴉片貿易現爲倫敦警吏所注决意住於波濮拉之華人三名因吸鴉片今日被刑庭判罰英金二十五鎊至三鎊不等今日西端又拘獲三華人聞私藏高根若干 
[美人犯騙銀罪]  
　　二十九紐約電韋白羅氏自稱爲友華銀行北京支行代理行長今日由中國抵美時被拘聞犯僞電擬騙銀行十三萬九千元之罪 
[各國近事紀]  
　　二十九日巴黎電美國費城著名外科醫士金衛廉氏因有功於外科醫術之進步故已得亨利比志羅獎牌　　二十九日羅國京城電羅國外交大臣杜國氏將代表羅馬尼亞出席於近東和會 
　　三十日倫敦電聞赴美討論淸償英債問題之代表團將於選與完畢後耶穌誕節前起程赴美團員何人今尙未定 
　　二十九日巴黎電快車與貨車今日在夏台勞頓站互撞死十人傷三十人 
　　三十日東京電十月三十日爲日皇誕辰全國將休業致祝午前攝政太子閱兵午後内田伯爵將開園會招待來客二千 
　　三十日倫敦電英國内第一航空路即在倫敦與孟却斯德間者現已試行獲效上週六日内共載客四十人　　三十日香港電士蔑西報載稱有匪人函致梅蘭芳勒索英金五萬鎊警察刻正查究此事英美烟公司今日在里泊爾斯灣旅館邀梅蘭芳午宴與宴者有立法議會之中國代表及重要英員人等 
南洋大學無綫電 
[世界造船業之淸淡]  
　　華盛頓電商部稱世界造船業在九月底止一季内仍然淸淡世界建造新船之噸數在此季内約及一九二一年同時百分之四十九而美國船廠所承造之噸數僅及去年同時百分之三十五 
[美人之工作時間談]  
　　紐約電洛基菲勒氏稱渠贊成實業界每日工作八小時並謂每日十二時與每週七日之一制爲不經濟不合理且非必要 
[美國之歐債談話]  
　　華盛頓電工部總長台威斯氏稱歐洲諸國欠美債欵一一○○○○○○○○○元决不取銷哈定總統已决定必向歐洲索還蓋各國旣欲以鉅萬金錢建造軍艦則不能望美國取銷其債務也 
 
 
 

Page 4

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *　　紐約電美國鋼鐵公司總董葛利氏稱華盛頓宜再召集國際會議取美國有關係之各種財政與工商業之問題詳細透澈討論云至於歐洲戰債之取銷則有背於公道之原理及財産之公例云 
[美國之公欵論]  
　　華盛頓電司法長陶狄氏稱就初步調查所及戰時契約頗有浮開多領公欵之弊無論爲民事或刑事訴訟政府應收回被欺多付之欵全部或一部云 
[美國歷史影戲問題]  
　　柏林電美國現設法擬解决歷史影戲片之問題擬託耶魯大學當軸詳愼審查所出之歷史影片俟審定後方准出演 
[美國之造車數]  
　　芝加哥電美國各鐵路公司自今年初至十月半止共定造新貨車一二二九五三輛機車一七九一輛 
[各國近事記]  
　　羅馬電意相法克太電致法西斯蒂黨領袖墨索里尼氏請其即由米蘭來羅馬與政府協議辦法 
　　倫敦電泰晤士報載意國消息謂法西斯蒂黨星期五夜在數處同時發難佔領佛洛倫斯·　薩·克萊摩那諸城驅逐政府所派之官吏未遇抵抗惟在克萊摩那駐大軍之地秩序尙安寗云 
　　巴黎電普恩賚請波益龍氏爲法國代表出席於近東和會但波益龍不願擔任此職 
　　柏林電安戈拉政府發出通告無論何人凡無護照者皆不許出士麥那境 
　　倫敦電每日郵報稱英相波拉勞擬撤回美索波太米亞與巴力斯坦之英軍 
　　莫斯科電波蘭政府因烏克蘭助長東加里西亞之叛亂已向烏克蘭提出抗議 
　　西班牙京城電政府稱新發行之六釐國庫債劵民問認購踴躍過於預料故將宣告截止查原定債額爲五百五十萬國幣 
　　柏林電巴黎人權公會請法政府公開外交文書無所隱諱俾衆咸知歐戰初作時之外交事件因一九一四年藍皮書曾有意删改重要公文也 
　　柏林電二十八日滙巿對英一八四○三·八七對美四一二七·一五馬克 
　　北京電中國外部牒致外交團提議廢除上海會審公堂此爲中國第三次擬廢上海會審制之舉動 
[公電]  
　　王永泉效電一各報館鑒李督禍閩迄今十稔搜刮脂膏任用羣小婢膝奴顔之輩參與政權椎理屠狗之夫皆膺將校又復暴戾恣唯横挑鄰釁閩省素號瘠區豈堪重罹兵燹永泉承建國軍政制置府命派隊護送總領制置府事宜徐赴福就商國計共策進行事屬救危情非得已不期李督猜忌性成舉兵相向旣違衆志所趨演成瓦解之局本月十二日竟自棄職潛逃人心惶惶不可朝夕永泉於十七日進駐省垣維持秩序現正徴求地方公正士紳共籌善後恐遠道傳聞失實謹電佇候明敎王永泉效印 
　　王永泉電二各報館均鍳本月十八日奉建國軍政制置府令特任王永泉以福建總撫之職此令等因當羣蠹剝削之除際戎馬倉皇之會百端待理深虞覆餗以貽羞衆志成城切盼將伯之我助敬乞不遺在遠共濟艱難一俟爬梳稍有端倪即當解組歸田還我初服謹電瀝忱佇候明敎王永泉效印 
　　安慶來電申報新聞報時報民國日報時事新報鑒皖人反對姜案殺人正兇馬聯甲爲變相督軍萬衆一心熱血岔湧本日遊行大會參加者數萬人誓貫澈終始不與兩立特電奉聞乞同伸義憤共驅惡魔安徽紳商工學各界同叩卅 
國内要聞 
[北京特約通信（樸）]  
　　浙省長更換之經過 
　　與中央若離若即之浙江至今日而有任命省長之舉以愚所聞現已經内定者省長張載揚以外政務廳長王錫榮財政廳長杜純鹽運使袁思永第一師師長周鳳歧均已决定只俟省長發表後即將次第任命而盧永祥氏且有督理軍務善後之擬議三日來省長命令之擱置黃陂之意關於慮氏之地位亦其一因經過情形可以略述 
　　浙省長易人之醞釀已非一日當盧永祥自動廢督以後卽有浙籍舊軍官兪煒自杭入京與屈映光王家襄皆有接洽皆餂以省長一席而爲去沈之運動彼時所聞易長之主張者爲浙江比較有力之張載揚夏超周鳳岐諸人王家襄自知與浙軍界關係素淺且料彼等擁戴未必即出誠意故以國會甫經恢復不能棄國會以去爲推托之辭而兪之運動乃轉專注於屈氏屈氏怦然心動因繼續爲自動的布置然經三次曲折而卒未底於成最初活動時顔惠慶爲總理正當四省長見拒以後顔氏懲羹吹虀不敢對於態度未明之浙江爲虎頭上捉蝨之舉且屈氏聲譽素不過好人選問題亦認爲大有研究以是不肯出顔去王代此事又復活動而孫丹林氏以爲洛陽與杭州問現方從事接洽究竟感情如何接洽之結果如何尙未可知不能保洛陽方面之同意乃向王力阻於是又吃一塹及王由醫院出浙軍界之活動益力孫已不甚阻止乃以一電致盧以屈氏繼任說爲問而盧復王電則謂現在浙江省長似尙無更換之必要此議又復中止卽屈映光之說亦自此告一段落 
　　盧氏之復王電也電末尙有一語謂如中央必欲換人則浙人之意似傾向於張載揚此爲張說所由來而易屈爲張則尙未有何進行也陸軍總長張紹曾頗欲與浙聯絡以取消其變相之獨立與張紹曾最切近之某督辦浙人也且出身浙江武備學堂與周鳳岐同學於其間頗有奔走浙軍界之運動卽由此入手而爲正面文章之進行蓋前之推戴王屈不過戲劇之楔子實則脚色之編排即今日所定之人物·不獨原擬之省長爲張卽兩廳長亦爲所豫定且於此事之活動有所盡力也適張紹曾派一浙人章某至浙持手書以往爲勸盧傾向中央之運動章見盧氏即說中央方面擬更動浙長其更動之人物請盧推薦又暗中根據前電盛贊張載揚之能以爲繼任省長如爲張氏中央必可允許盧答以張載揚之合宜我已於某電中道及章氏回京以後而浙江之代表已紛紛來京表面上爲袁思永暗中尙有多人向國務院陸軍部内務部分頭活動張紹曾固爲盡力孫丹林亦與維持結果遂於二十六日之閣議提出讀者須知沈金鑑氏之長浙尙有一靠背卽孫寳琦錢能訓汪大燮諸人是也沈長浙之動機係錢孫汪等於牌局上决定言之徐世昌立卽任命故彼等對沈始終維持袁思永之來數見孫氏述浙人易長之意而孫氏始終不表贊同但言督詹辦事正好勸你不必管此閒事而他方面之運動則於此孫袁撑拒時代告成熟焉然孫亦聞此種風聲日緊一日孫爲浙江同鄕公會會長乃欲利用同鄕會以留沈議員張某爲不滿張者力贊孫氏開會之意距今四五日前曾開會一次然衆說紛紜莫衷一是不能得一解决而袁思水向孫辭行矣袁辭行之次日卽通過閣議矣孫汪二人於通過閣議後之兩小時卽赴公府向黃陂阻止謂盧子嘉是否贊成尙未可必不應輕舉妄動適黃陂近來之意向對於疆吏更動力主持重如閩如豫如魯皆相持數日始肯蓋印已成一動慣性見浙長命令送來亦懷疑於是否妥當又詢及閣議根據爲何豐林代述盧意之電益覺孫汪之言爲有因不可不先詢盧氏於是命令遂未發表而電浙詢問矣 
　　今日閣議又提出此案咸主向公府催促蓋印閣議散後大家卽赴公府至於晚間有四時左右業已蓋印之說至十二時許已見命令單特所不可知者黃陂之意欲並盧氏地位同時解决又恐盧不受命而浙局益僵此一連帶而及之大問題是否能有圓滿之結果而今晚命令此層尙付闕如耳（十月二十八日） 
[交通部將發行六千萬公債]  
　　以郵電加價爲擔保品 
　　交長高恩洪近以國有各鐵路截至今年底止所負外債之總額已達七萬萬元以上轉瞬均將到期如不能照約還本付息勢必招各國之共管故擬發行救路公債六千萬元以爲償還十二年分到期鐵路外債本息之用其辦法大抵分爲五點一此項公債係爲救路之用發行　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　辦法大抵分爲五點㈠此項公債係爲路之用發行額定爲六千萬元不折不扣㈡利息週年八釐㈢償本期分爲四年㈣擔保品以郵電加價及鐵路脚夫加價所徴收之稅額充之此項公債條例正在起草中不日卽可提出國務會議昨日（二十八）各省商約代表張維鏞卓宏謀等爲郵電加價事曾赴交通博物館謁見高氏并談及此項公債情形據高云吾國所負之外債現在已達一億萬以上在財部方面者有三萬萬在交通方面者有七萬萬歷任總統選舉費及軍閥戰費無不開銷在内近如丁士源陳世華徐世章等之濫借外債濫購材料亦爲虧空原因之一目下交部所轄之各鐵路實已處於山窮水盡之地步轉瞬外債到期如無的欵返還則鐵路之亡可翹足而待因此鄙人於無辦法中又籌出一補救之辦法卽郵電加價及脚夫加價是也查郵電加價依新章所規定者郵政年可增收二百萬元電報年可增收三百萬元又鐵路脚夫加價一事其所增者雖微而每年約計實亦可增一千萬元以上以此三項所得之一千五百萬元收入作爲發行六千萬救路公債之擔保品在人民所負擔旣屬無幾在國家得以減輕外債保存鐵路顧全信用其利益靡可言喩諸君均爲商界鉅子素具愛國熱誠尙希將此意向各商人明白開導云云各代表見此情形亦即退出據是以觀則交部所定之郵電加價實爲發行救路公債之預定計畫也 
[商約代表請緩郵電加費]  
　　各省區總商會代表張維鏞卓宏謀江經沅王覲彤等四人爲郵電加價一事昨日（二十八）上午十時進謁交通當局力爭此事并面遞一呈（談話情形另見原文略謂竊自鈞部頒發郵電加費新章以來國内各團體紛紛函電力爭各報紙登載中外輿論亦莫不極端反對代表等迭接各本省商民函件尤爲情詞迫切囑好籲請鈞部收回成命誠以郵電兩項與商民營業有莫大關係現在民生凋敝商業蕭條方困於種種若痛之中展轉呻吟以求其生息今恃以爲傳遞消息便益交通之郵電突然增收强倍之値是何異於衡割病夫之肉而轚扑重傷之軀惶恐之情已可想見竊查鈞部此次加收電郵之費實有失於平允之點敢就管見所及爲鈞部縷晣陳之郵電雖爲官營事業收費多寡權固操之政府然今之政府旣非立於專制之時則其一切設施當先於國民利害本身稍予着想郵電居交通事業之一爲國民生存之所必需自應以力求便利爲原則繼不能獨視爲政府營利機關今觀吾國交通行政如輪船鐵道等等僅供政府及特殊勢力者之利便而於一般商民之利復賦以檢查之權我照數出資之商民乃反備受漽誤或扣留之苦痛人民隱忍至今尙未敢發而不虞鈞部以爲利源所在便更增收費額此實失於平允者一客郵在華侵害主權有辱國體經華會交涉結果允即撤銷今方届裁撤之期而我國忽加增郵費使外人生意外感想滬上外報徧已表示不滿美人輿論尙有請其政府倣日本例與吾另結郵政條約之宣傳設不幸各國政府藉爲口實竟推翻華會議案則所影響且不僅撤銷郵政一事政府又將何以善其後即各國尊重信義毫無異言而他人方以善待我我乃乘此時機突加增一倍之信費示吾國當局之重利忘義而來外人之譏評此實失於平允者二吾國郵費業已一再增加照令通行章程已較各國收費爲鉅况鈞部此次新章本國通信反比寄往日本者貴至一倍輕重倒置百思不解又對於傳布文化之書籍新聞特别加重一若寓限制流通於收費者吉黑滇黔陜甘川等省並非外國乃加收一倍之費顯然區别視若化外鈞部固持之有故而不知殊增國人分裂之感與外人種種之譏評此實先於平允者三官營郵電不得例以私人操奇取盈况吾國郵電事業年來極臻發達文化愈進利益日多可爲斷言且此項利益非電增費之所致實郵電繁榮之從出費輕則人民視便易費重則羣感苛煩消長之機必成反比今乃於逐漸發達之際忽頒增費之章恐人民對於郵電往來頓感困苦收入必受影響於無形此實失於平允者四綜此四端衡情奪理於此時加增收費實爲全國商民所不敢承認懇鈞部俯予鑒察准將新章暫緩實施全國商民幸甚不勝迫切陳請之至 
[孫丹林允查國會事務局賬目]  
　　前籌備國會事務局職員張世經等十一人爲該局收支不符呈請内務部澈查昨午（二十八）内務總長孫丹林特傳原呈人等赴部面詢届時張世經五人一同赴部當由孫丹林偕同次長孫培延見孫丹林謂汝等以屬員指摘長官如所言不實其責甚重是否可以切實負責張等謂同人因其有種種疑竇故呈請澈查由公言之此實無不可者但在原呈範圍之内當然負完全責任孫氏又謂查閱原呈署名者有十一人現在僅來五人其餘是否同負責任又是否有揑名情事張等謂同人對於此事曾有親筆簽名之名單可以察核當然一同負責至於今日之所以未同來者實緣其餘各人均在其他機關辦公故未得來言畢當將名單交與孫氏孫氏閱後又謂今旣呈請澈查當然秉公辦理將來查核之後如不確實自應負誣告責任如確有其事則雖關係孫次長余亦無法袒庇且如不實即余亦不能免失察之咎也孫氏面詢張等之後聞已决定將關於此案之文件槪交部欵審查委員會從事審查並爲免除各方面疑慮起見特派原具呈之張世等十一人一同審查此案 
[財部所提常關改征産銷稅案才]  
　　財政部所提常關改征産銷兩稅辦法大綱案關稅研究會二十三日開會時已提出討論結果以財政部對於征收細則及防弊章程尙未擬出案尙未齊應俟提出後再併付審查茲錄該部原案如下常關之設歷數百年積久弊生稅制參差遂與釐金同爲世所詬病免釐加稅實行以後將常關一併裁廢以甦商困固爲甚善顧迭經開會討論未就解决同人等再四商榷僉以華府會議對於免釐加稅議定按照馬凱條約次第推行是我國應行籌辦各端仍爲履行條約而不能遽作修改條約之希望在條約旣有存留常關舉辦産銷稅之規定則現時所應研究者即仍不能出約章商定之範圍况籌辦新稅另起丹竃商民難與圖始何如率由舊轍改良稅制尙屬易於觀成且常關如果裁廢沿海長江一帶民船往來必歸海關驗徴爲淵敺魚爲叢敺爵將全國土貨徴收之權亦移轉於外人手中實非計之得者爰擬仍舊留存藉維稅權其常稅中之屬於行商稅一部分者按約實行廢止所有産銷兩稅即由常關稽徴另訂稅制俾免差池庶幾改弦更張藉以廓淸積弊恤商裕課不難立睹良規謹本此旨擬訂辦法大綱是否有當仍候公决（一）常關所征行貨稅應行停止改征出産銷塲兩稅（說明）查一九零二年九月五日中英商約第八欵一九零三年十月八日中美商約第四欵均載中國允將各省釐卡及抽類似釐捐之關卡槪予裁撤於本約欵照行之時不得復設英美等國除允洋貨進口土貨出洋分别加稅外英約并訂明中國可任便向不出洋之土貨征抽一銷場稅美約亦載明毫無干碍中國主權征收他等稅項之意並於附件内由中國商約大臣以照會聲明英約所載中國自抽之銷塲稅·及與議定由中國自抽之出産稅以抵内地常關裁去之行貨稅·均任中國自行酌辦等語經美使照復聲稱意見相同此外日葡兩約亦皆稱出産銷塲出廠等稅悉照各國與中國商定辦法無稍歧異是征收土貨産銷等稅均認爲中國自有主權至常關一項照項約英約第八欵第一節不論在沿江沿海及内地或邊界均應存留照美約似袛可於通商口岸曁海陸邊界設立常關而其附件則謂該約第四欵所載裁去内地常關係爲免征行貨起見是常關所應裁免者僅其征收通過稅之一部分非云此項機關於裁撤釐金時即能存在也故擬於履行項商約免釐加稅時將常關所征之行貨稅一律廢止而以照約　行自辦之土貨産銷兩稅屬於常關稽征（一）凡行銷内地之土貨除征收産銷兩稅外不再征其他稅捐（說明）按英約第八欵第八節内載中國征抽销場稅辦法不得稍於運來之洋貨或運往外洋之土貨有所妨碍等語故本條於常關征收産銷兩稅特標明行銷内地土貨字樣以符約定在當日英美商約議訂加稅免釐無非以中國各處紛紛征抽貨釐留難阻滯致碍商品之流通今改由産地及銷塲兩次征收而沿途轉運徧行全國内地槪不再征其他稅捐則從前節節稽滯之流弊自可剷除商民擔負亦比往日減輕（一）産稅由起運第一常關征收銷稅由最後常關征收但特種大宗貨品得就地征收産稅（說明英約第八欵第三節内載土貨在於内地由此處至彼處自産處起運到内地第一常關應照海關稅則征收第七節所載之出口加稅（即値百抽二·五）給予憑單載明貨色件收觔兩及指運之處並所征稅數（中略）該貨若運至通商口岸租界以外之處銷售即應納第八節所載之銷場稅如轉販出口該口稅關應將單據騐明准抵應加之出口稅又第七節内載絲斤一項所征出口正稅之總數不得逾値百抽五此稅並可在所過之第一内地常關征抽一半又第八節内載中國可任便向不出洋之土貨往抽一銷塲稅但祗可於銷售之處征抽不得於貨物轉運之時征抽各等語是産稅應在内地第一常關征收銷稅應在銷地之最後常關征收約内不啻已有明文至特種大宗貨品如竹木油豆絲茶磁器曁邊鎭牲畜皮毛之類其出産地方大都爲販商雲集巿塲繁盛之區在中英商約本訂明内地舊有各常關地址或有應由某處移至某處以合貿易情形可隨時酌改又美約附件内聲明彼此議定由中國自抽之出産稅任由中國自行征抽酌辦當貨物尙未運行之際由我就出産地方設立征收所按照英約所訂土貨在第一常關應納之稅率征收出産稅一道所給運單於該貨轉販出口時一律准抵海關應加之出口稅自與各該約文意義不相牴觸（一）通商口岸現有海關而未設常關者一律添設常關（說明）英約載有海關而無常關及沿海沿邊非通商口岸之各處均可添設常關將來如新設通商口岸應設海關者常關亦可一併安設美約載明凡新關之地方或日後新關不論設在何處均可設立常關及沿海沿陸邊界不論何處亦可一併安設各等語茲擬照約添設按現在海常兩關併立之口岸辦法輪船貨稅由海關征收民船貨稅由常關征收以淸界限（一）沿邊區域及内地自開之商埠應酌量添設常關（說明）海陸邊界及新開通商口岸得以添設稅關已如前條所述本所謂沿邊區域係槪括水陸兩界而言陸地如中俄交界（新疆自前年與俄國七河省締結局部通商條件後已設伊犁常關現正繼續議添通商處所）水道如黑龍江鴨綠江等國際河流（自朝鮮改隸後鴨綠江亦爲國際河道）以及沿海港巿之可以民船帆輸運外貨入境爲原有海常關稽察所不及者均與國際貿易有關徴諸約文按之事實將來添設常關皆爲勢所不免其作用固不在征收産銷税也至各省自闢商埠爲適合貿易情形及籌征國税起見自可照英約第八欵第三節察酌地方繁簡量予增設以期征抽産銷兩稅之便利（未完） 
 
 
 

Page 5

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *   
 
 

Page 6

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *國内要聞二 
[北大風潮解决後之餘聞（奚炯）]  
　　北京大學風潮本月二十四日已完全解决就現下之情形觀之已無别項可慮之問題雖各宿舍多貼有攻擊三沈（沈士遠·沈兼士·沈尹默）之匿名揭帖而各通信社報館尙多散布驅沈之傳言然此不過一部分人之私憾未足視爲重輕惟該校當局以此次風潮中學生頗有要求財政公關者故特於今日始在該校日刋宣佈收支各欵數目表自茲之後一般無根據與别有作用之謠言當可自息又敎育部於本月二十三日特訓令該校整頓校風此訓令已發佈於今日之北大日刋茲錄其原文如下比年以來士習以泛鶩而日即囂張學風以寬任而流於弛縱甚且目砥礪爲迂疏詆整飭爲壓抑狂瀾所届良切隱憂本部職責攸關自當力謀矯正挽救之法查該校爲國立最高學府樹文化之軌範繫世界之觀瞻蔡校長任職以來望孚德洽多士傾心平時策勵職司期措施於允當近研精規制躋程度於高深成績昭然至堪矜式乃一二承學之士習於頽風因細故而妄干報善誘以狂肆倘再因循不予匡救將無以勗靑年省察愆尤之志更無以維社會信賴敎育之心嗣後凡屬該校校内應行興革諸端務望持以堅恒毋予假借繩以規矩毋事優容本部爲整頓校風匡救士習起見矢依正軌共策明效爲此訓令該校仰卽遵照此今（十月二十七日） 
[安格聯之中國財政談]  
　　北京某外報記者往訪總稅務司安格聯談論中國財政狀况安氏云中國財政危險已極各國財政之措施端賴預算而中國現在財政支出往往非意料所能及督軍巡閱使一電即索欵數十萬雖有億萬之現欵亦難饜足其慾故財政當局素爲一般官僚軍人之矢的中國政府之收入現幾以四分之三充軍餉而猶未能滿其貪慾各省應解中央之欵俱爲各省扣留現在除山西尙有極少數之欵解付中央外各省均已扣作己用且有扣用不足復向中央索欵者前淸時代之中國政府收入有賴於各稅關者甚鉅近則鳳陽等主要稅關分文未有匯解中央者至借外債則以抵押已窮信用早失故現在中國政府所賴厥在關餘鹽餘兩項惟此種欵項大部分均已撥充債基金况現在金鎊匯價自五十元跌至四十元三十元餘額尙多苟一旦金鎊暴漲則非惟無餘額可撥作軍政各費即撥充公債基金亦必發生搖動此種現狀滋可怖也至救濟之法以余所見厥有六端（一）最主要者即爲舉國倡導之裁兵裁兵果能實行則所减之餉糈擴充實業（二）其次卽速趁金價跌落之時改用金本位制以免將來金價增漲償還外債致之虧折（三）其次爲各省停解中央政府之欵項實足絶中央政府收入之來源中國政府此後當嚴定中央與各省收入之界限（四）烟捐酒捐在各國爲大宗之收入日本年有數百萬美國則至三千餘萬中國政府苟能力事整頓則其收入自可格外增加（五）鹽稅重在整頓而不可增加鹽爲日用所必需苟狂增稅率則私運者國政府各機關所用冗員太多以余觀之現在某某等部袛須六七十人卽能辦事現則擠至三百餘人故宜大加淘汰總之中國財政羅掘俱窮已瀕破産不從根本着想則一切枝葉辦法俱爲無效根本維何即在軍閥之能覺悟而已 
[字林報反對中國郵政加價]  
　　字林報社論云上星期六日本報載中國郵政當局對於郵政加價之正式說明窺其用意顯在警告一船反抗者不必再持異議徒耗時間紙張及郵票同時華字報載一未證實之消息謂加價新章將緩至明年舉行但觀正式說明之口吻似無轉圜餘地則即展緩舉舉恐亦無望惟加價　必行與其理由之當否截然爲兩問題公衆或可被迫而照章納費而加費理由終不能使公衆信服據正式說明謂中國爲西班牙京城萬國郵政同盟會議之一員故在法律上有自定郵費之權夫中國之爲萬國郵政同盟會議之一員誰不知之顧萬國郵政同盟會議係召集於一九二○年而在今年則他國已有減輕郵費之傾向中國之未有此傾向乃純由其居高位者如郵政當局之短視政策所致此則正式說明中未提及之也說明中又有以金鎊付出及匯兌不利之說實爲無誠意之談因其全部比較盡爲戰前之數目故也須知戰前每銀一兩換英鎊二先令六便士已爲善價今則可換三先令三便士或三先令四便士此斷然有利於中國方面者至謂紙張薪水房租等出欵均較前增加則何不臚列其數字使閱者益加明了總之今有一明辨眞相之問題在即中國郵政局是否營業失敗乎上年支出是否超過收入乎 
　　據郵政當局之說明中謂郵政加價已擬議一年有奇因盼望情形轉好故未即實行則試查閱一九二一年中國郵政局之報告以作討論此事之指導夫郵政當局今旣决定加價在理當爲一九二一年營業轉惡之故實則不然按此報告爲中國郵政局成立第二十五年之報告故其内容與往年不同有叙述其經過發展之紀錄有表顯其郵件如何寄遞之照片鋪張揚厲信而有徴通觀全部報告不但毫無業務困難之說歡幸之意且溢於字裏行間中國是年有水災飢荒及内亂而報告中則云「本年寄遞之郵件又復大增可卜將來平靖興盛時代郵務益加發達計全年共收發四百四十二兆餘件比一九二○年增四十一兆件當此包裹寄遞顯然不利之年而所收發之包裹增至三十五萬餘件以重量計增至三兆基羅各省往來匯票三年來增至一倍本年内發出匯票與兌出匯欵之數各六十八兆元比一九二○年增九兆五十萬元即增百分之十六比一九一八年增一倍」 
　　但有一層可怪者報告中關於各項細目均臚列數字獨於營業盈虧則無數字之報告祇有一語云「一九二一年收入比一九二○年約增百分之二十三而辦事經費則增百分之二十二」顧此語雖出以愼重吾人即可由此斷定中國郵政局上年業務並無虧負彼當局雖欲吾人信去年之不增費實爲體恤公衆之舉動吾人亦不信之夫使連年虧負則去年收入增多仍不免於入不敷出此亦可有之事唯果使往年虧負者當局至少可增收無客郵競爭處之内地郵費而曷爲至今一仍舊貫乎 
　　中國郵局經費已較前增加固無疑義唯欲於郵費上爲比例之增加則有弊而無利歐洲已有此經驗矣且郵政加價是否可以確實數字證明其有理亦爲疑問因郵政並非爲法律所許之完全國家收入機關乃一種公共財産爲公衆便利而設者除戰時特别急需之外不得爲超過少許獲利之收費唯北京以籌欵爲生活旣不得各省接濟而郵政機關完全在握人民不能不寫信不寄物則增加郵費以搜括其金錢實爲最簡便之妙法爲北京所最得意者此蓋爲郵政加價之眞意味彼正式說明不過藉詞辨飾而已 
[京綏路工潮已緩和]  
　　京綏鐵路局全路車務人員此次爲要求加薪問題激起全體工人罷工已誌昨報茲據路局消息該路自二十七日全體罷工後交長高恩洪擬取强硬辦法用武力解散并派該路稽查員英桂森前往調查一面通知軍警派兵前往西直門彈壓是日午後有游擊隊十餘名警備隊十餘人開到西直門車站名爲彈壓其實將用武力壓制迨二十八早該路各次列車仍未開駛兩造开勢大有愈趨險惡之槪幸察哈爾張錫元接到京綏全路罷工後即派參謀長及總務處長兩人分赴沿路及西直門一帶善爲勸慰是早在西直門與罷工各工人開會調停僉謂現在生活程度日高吾輩非達到加薪目的誓不開車後經該參謀長力加勸慰並擔認此事必爲辦到唯是全路罷工殊與交通及收入大有妨礙無論如何應以先行開車爲要着各工人以無憑信不允所請後該參謀長逕赴京綏管理局通電外路工人卽日開車所有加薪條件可由該參謀長擔任此電發後西直門車站首先開車而沿路情形如何截至是日（二十八）午後七時止尙無何等來電聞該參謀長往見該路局長佘振業擬邀余氏同赴交部謁見高恩洪磋商辦法至高氏是否允其所請尙未可知或謂該參謀長爲張錫元特派前來調停者若無幾分把握斷無貿然承諾之理果爾則軒然大波之罷工風潮或可因此漸歸平息也 
[張作霖近之態度]  
　　自閩事發生以後政府對於孫段張盧之結合頗爲注意一方面旣因張繼之來對孫氏極力推重一方面又派王芝祥赴浙以督理浙江軍務善後事宜許盧至居津之段祺瑞知其無實力可言殊勿重視不過尋常之敷衍惟日來對於奉張之疏通又在進行觀其主旨蓋在分途打破四個首領之結合也 
　　顧政府與奉疏通必首先解决以下三事㈠取消三省自治問題㈡張作霖位置問題㈢交還鹽稅車輛問題奉張對於第一項自謂係出於三省民意不肯貿然取消第二項張要求以保安司令更換督理三省軍務名目洛吳堅執不允政府亦未便許可至車輛鹽稅兩項奉張以爲交還原無不可但不能以無條件行之要求由鹽稅中扣留五百萬元作爲奉天軍費兩方之接洽相差甚遠故疏通奉事不過一句門面語而已 
　　張旣不受中央之調停是仍惟有聯合孫段之一法故一面派汪樹璧赴津與段商量助閩問題一面又電請孫中山往奉然孫氏却不願往聞已電覆張氏云文在滬公私蝟集無暇東臨如有救時偉策醫國良方祈卽示玉云云此蓋推託之詞也 
　　故孫張之結合在表面上觀之似非漠然而實際上終覺氣味不投若段張之聯合則大不然此次徐樹錚在閩建國軍政制置府段張皆有相當之援助不能謂未通氣張助王永泉軍費二十萬何異助徐樹錚且吳光新由津赴奉卽由奉赴滬又何莫代表段張助徐政府對徐下討伐令良有以也 
[武漢商會歡迎各省區代表]  
　　全國商會聯合會各省代表陸續抵漢已足法定數不日開會二十七日下午四時武昌漢口兩總商會在一碼頭海天春西餐館歡迎各省區與會代表及總事務所特派來漢之孫籌成君到會者粤陜蘇浙等十三省區代表五十餘人武昌總商會會長呂珩伯曁漢口總商會會長萬澤生二君主席商聯會鄂事務所會長呂超伯·及漢口慈善公會會長蔡輔卿二君招待席間萬會長演說謂各省代表遠道蒞漢不勝歡迎武漢兩商會招待不週尙祈原宥呂超伯演說謂自今日起無分賓主共爲商聯會之主人翁互相勉勵竭力討論爲商人謀幸福汪得生與馮少山等亦相繼演說大致謂議案以裁釐加稅爲最要務祈細心研究云云馮君提議謂上次開茶話會决定陰曆十二日開大會但是日係曆十月末日似有暮氣曷弗再延一天改爲十一月一日開會籌備亦可裕如全體鼓掌贊成觥籌交錯賓主盡歡至十時始撤席聞各代表之議案已陸續交由交牘處排印者計二十餘件以裁釐加稅及印花稅等問題居多數三十日擬開第四次茶話會以備接洽一切總商會門前遍紥松柏彩門屆時聞蕭兼省長及謝實業廳長等皆預備祝詞躬與盛典云 
[漢烟廠工人之請願]  
　　三千餘人二次游行 
二十七日午正漢口英國香烟廠工會男女工人計三千餘舉行第二次罷工游行前有英國香烟廠工會敬懇各界扶持工人人格與罷工第二次大游行之白旗正幹事長陳雲卿（女）副幹事長胡培章（男親率工人并派男女糾察員多人維持隊伍胸前咸掛白布徽章蓋有圖章經後城馬路時至漢口總商會請願坐立門前途爲之塞時全國商會聯合會總事務所派賫文卷來漢與會之孫福基君適由總商會出該工人等皆誤以孫君爲商會中人即由女幹事長陳雲卿手遞請願書與孫君並求設法撤除虐待條件以維工人人格詳述不得已罷工十餘日之苦衷旋經孫君告以萬會長不在會内已由電話請其到會且己係商聯會人與總商會無關未便代遞俟會長到後即有解决方法務須嚴守秩序以免外人口實等語始能脫圍而出時警察廳已派行政科科長徐惠庭到場彈壓經徐傳陳胡二幹事長人内告以工人被虐因爭人格而罷工游行情實可憫但事關外交商會不能直接向英公司交涉應由交涉員轉英領事始能有效今日在街游行人多難馭恐妨秩序故宜卽時解散再備正式呈文呈請警廳及交涉署當代爲辦理陳胡二幹事長將徐意轉達各工人後咸以爲手續目應如是遂即整隊而返行時以二百人爲一組每組皆有率領之人手持小旗上書庶民勝利及打倒資本家等語行止咸以小旗爲進退形式甚爲整齊 
[魯聞擷要]  
　　省議會有改選説山東三届省議會自去年招集以來業經週年惟因議長尙未産出故遲遲至今猶未成立各候選議長所耗買票金錢合計已不下七八十萬之多設此時有一人欲當選正議長·則對其他候選者必賠償其損失否則落選者亦必肆行搗亂至同歸於盡而止職是之故議長已成不可收拾之局而改選議員之說亦因之以起山東地方人士對於議會本存一任其自生自滅之心自省長發表後旅京同鄕多有要求態炳琦實行取消此届省議會者同時山東學生聯合會亦致函熊氏促其迅速就任改選議會以澄淸選舉聞熊氏對於議會已定有辦法到任後之第一步先從調停入手如調停無效或出解散一途亦未可知近省議員多紛紛赴京歡迎熊氏而省議會秘書處仍按上月議决之連續投票法每日高懸國旗分送選舉通知單及至會塲一看則𨶑無一人若該會誠可謂開世界選舉未有之生面者也 
　　敎育會將行委員制山東敎育會爲現任敎育會長許名世所把持至今尙未改選近聞被許名世取消各會員已呈請敎育廳另組會員資格審查會田中玉并派于潢查辦許名世舞弊眞相惟聞許對田氏素稱恭順田氏有意維持許之地位故已囑于潢不必認眞查辦昨于潢已呈覆田氏以查無實據了之矣惟被取消資格之會員近已聯絡許派之不滿許氏行爲者主張實行委員制不置會長此說喧傳頗高或即見諸事實至委員究竟幾不則尙未規定也 
　　財政廳長將接事新任山東財政廳長常壽宸已定明日（二十九）正式接事常氏本擬熊省長來濟後與政將廳敎育廳同時接任後因熊氏來電催促田中玉并召人督署面諭從速接任以便財政有人負責故遂提前接任聞田召常入督署後即謂常曰足下擔任財政可賀可弔可賀者魯人治魯目的已達可弔者魯人反對預征漕丁足下除預征外亦别無良法甚望努力爲之勿使非魯人而治魯者笑也常聞言不能道一語然前之罹田干涉而不敢接任之心至是已如冰之釋矣 
[皖省兩大問題之現狀]  
　　廢督問題省選問題 
　　國聞通信社安慶通信云皖省近日甚囂塵上者厥爲兩問題一曰廢督問題一曰省會改選問題廢督問題在數日以前人民惟恐張馬之間必有所齟齬將受池魚之殃無不惴惴近則各方空氣俱漸和緩馬氏於謁見蘇齊之後卽遄赴蚌埠實行接任視事現正與張文生接洽裁兵事宜對於新舊兩軍當採一種和平均允主法當 
 
 
 

Page 7

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *無若何問題刻爲皖人所注意者則爲客軍入境一事張克瑤率兵入皖之說仍傳述甚盛皖人中聞亦有暗中勾結張氏入皖者一般皖人正謀所以阻止之法結果如何尙難逆料至李玉麟任督總署參謀長亦爲皖人所不願近李已自行辭去其原因則緣李得任參謀長後仍野心勃勃欲兼任皖南鎭守使與第一旅長貪得無厭致爲舊軍各旅是所反對李傳業王普高世讀三人聯名發出通電極力排斥李受此打擊乃辭去參謀長職務馬聯甲時適在寗遂聘蘇督署内主任參謀曲嚴繼任李氏有無下文刻尙無所聞也關於省選問題自改選令下凡澄淸選　之份子以目的達到無不眉飛色舞惟日前曾提議遊行慶祝經本團份子反對遂亦打消乃現又有他部份人胡松雲等發出通告定二十七日下午二時假民治實進會開慶祝茶話會討論一切届時各界出席者亦尙不少當經議定卽以此會爲慶祝籌備會分股籌備定二十九日上午九時齊集公共體育塲開慶祝大會九時半全體遊行並各持小旗一方上書安徽各界慶祝三届議會改選大會即由會中籌備員籌備但省垣一部份人士對於此舉極不贊同謂省會改選澄淸團實與有功現澄淸團本身且不舉行慶祝而他部人士乃爲慶祝之舉舖張揚厲適犯趨奉省長之嫌蓋改選之令雖下而三届當選人尙謀最後奮鬥結果如何猶雖逆料此時尙無可言慶也 
[蕪湖反對出口米捐近訊]  
　　蕪湖各界反對民船出口米捐一事詳情已誌前報茲聞許省長以各方反對之聲浪日高而此事又勢在必行業已電徴馬聯甲同意馬允派兵保護或由軍界中委員承辦名爲劃作省地方之用實則完全撥入軍餉故聯甲亦樂從之且有密電與蕪湖縣知事余詠南　令其向各方疏通余知事接電後曾與邑紳濮秋丞等作一度之接洽濮等謂此事無疏通餘地請電告督理可也昨許省長有電來蕪謂和尙港設局並無此案省長祇知有和尙港不知有西梁山可謂滑稽之至此間各界人士復於二十九日下午二時在育嬰堂會討論僉謂此捐如果實行皖南内地各縣之米商必相率裹足不前蕪埠商業勢將一敗塗地公决誓死反對務達根本撤消之目的而後已當即發出公電兩通㈠安慶許省長鈞鑒儉電承示和尙港設局現並無此案感甚惟經切實調查名爲出口米捐設總局於西梁山並於和尙港石䟦河等處設立分局已委員籌辦捐率倍重於前言之鑿鑿仍是五卡與和尙港之變相吾皖民窮財盡補救不遑如有巧立名目加增擔負槪不承認究竟有無加抽米捐情事仍請明白示復以釋羣疑濮文波吳政修翟孝先李振標翟鳳翔陳惟庚方昭軫顧民德鄧士恩朱棠等叩艷㈡北京天津上海南京安徽同鄕會諸先生均鑒前因加米捐事曾錄敬電懇請援助茲接許省長儉電稱敬電悉查和尙港設局本署並無此案特復等語惟省署自云無案委員設局依然進行不已特於艷日再電許省長請問省長信任羣小變計百出雖移轉地點改換名稱其加捐虐民爲害則民力已竭慾壑無窮諸公關懷桑梓務祈鼎力電阻俾加米捐難成事實救民水火造福無量（下略）至前次喧傳委任崔之熙爲局長委任狀確未到手現已不成問題局長一席將來究屬何人尙難揣測總商會至今仍無表示故商界嘖有煩言云 
[蕪湖近事]  
　　蕪湖下游西梁山地方設立民船出口米捐局委崔之熙爲局長經各界反對後崔大有進退維谷之勢刻又有周家駒宋道源張庚叔等通電各省安徽同鄕痛陳利害請一致嚴電抗爭務達撤消目的 
　　宣城縣屬之灣沚鎭商務素繁盛不料夏曆本月初五日下午七時許突來盜匪十餘人先將該鎭警察所槍械搶去五桿然後又至大街鳴槍刦掠商店被搶者五家以萬生布號損失最鉅幸有美孚洋行西人某氏在該鎭調查煤油庽恒發隆雜貨號聞警連放手槍數響該匪等疑有備始呼嘯而逸宣城縣李知事聞警立往該鎭履勘刻已據情呈報蕪湖房道尹矣 
　　鳳凰山萃文中學校係敎會所辦並未加入學生會此次驅馬游行該校學生加入者計有一百十五人事前未得校長華爾登許可以致發生衝突風潮甚烈該校長乃宣佈解散並令廚房停止伙食學生方面亦甚憤激業已發出兩次宣言請求各界援助雖由敎育界某君等出而調停終歸無效將來不知如何解决也 
　　本省發行金庫證劵六十五萬元業由財廳分發六十縣攤銷在案現在報解者固居多數而分文未繳者亦復不少馬督理以軍餉萬急特通電六十縣知事務將認銷之欵掃數解交蕪湖中行金庫否則以貽誤軍需論　　實業廳長鄭翔伯等發起組織之安徽礦業協會贊成者甚衆定於十一月一日在蕪湖明遠電燈公司開成立大會昨已發出通函矣 
　　蕪埠米巿刻已略見活動惟來源稀少加之潮帮爭先採辦二十八日開盤每石𨺗漲二錢上色機器米須售銀五兩三錢五分糙米四兩五六錢 
[杭州快信]  
　　浙海關監督袁思永因省長明令已發遂於二十八日出京今明日即抵杭 
　　余紹宋今日午刻抵杭聞係調查司法狀况 
　　沈金鑑去任在即杭總商會今午復開臨時會擬製匾額公送藉留紀念聞各法團亦有發起者 
　　高審廳昨委凌景文充第一高等分廳書記官警務處昨委吳作徴充瑞安大𡽬警佐 
　　新昌知事方敦素匿災不報省議員張天錫已向省署提出嚴重質問 
　　紹蕭塘工局長鍾壽康任用私親兪煥堂爲三江等處管閘監督受輪船公司囑托爲便利行輪起見二十八洞閘門開僅數處不肯排洩致束臯䈂頭山獨樹村薛家埭等處田禾淹沒激動農民公憤已紛電呈省查辦 
 
 
 

Page 8

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *   
 
 

Page 9

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *   
 
 

Page 10

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *國内要聞三 
[易長令發表後之浙局]  
　　張載揚升任浙江省長自奉中央任命後沈金鑑卽至張公館道賀張亦於昨日赴省公署回拜聞擬於十一月六日爲新舊交替之期沈氏眷屬業已先行出署其任内未辦稿件限三日内一律繕發以資結束政務廳長馮學書現已决計不幹張氏原擬邀徐博泉接充曾由壬戍氷災籌振會理事長王錫榮前往勸駕徐因同鄕京官對此未完全贊同且與沈前省長交誼尤深故已婉辭現呼聲最高者爲菸酒事務局副局長伍元芝（字蘭蓀南京入）伍爲張之老師大約今明可望確定至省議會方面自易長命令到浙當由議長沈鈞業通告全體議員於三十日上午十時開談話會議員李開福等六十餘人先後到會對於省長問題談話結果俟下午一時選舉會改開緊急會議解决惟各界人士已擬定期開歡迎會請張宣布治浙方針業由浙江平民敎育社發起從事籌備矣 
　　續函云三十日下午一時浙議會爲省長問題開緊急會議議員簽到者八十餘人由沈議長主席討論中央命令沈金鑑調京張載揚長浙業已發表顯與本會沁電發生衝突卽與三千萬民意背道而馳自應貫澈主張妥籌對付方法惟選舉會未終了議事殊難進行公决自本日起選舉會暫告段落專解决省長問體朱章寳云應聯合各法團一致進行推正副議長前往接洽查人偉云如杭總商會等恐未必與本會取一致行動似可不必接洽沈定一云手續上應如此寗使接洽結果由本會單獨進行杜棣華云三議長前往接洽似嫌人數太少可由大會再推數陶毅云本會代表全省人民三議長卽代表本會毋庸另行添舉衆贊成任鳳崗云議長前往接洽近於私人談話應用本會名義先行分函知照所有致法團函稿或主鄭秘書長起草或主沈議員起草許祖謙云本會此種函稿應由秘書長起草衆無異議通過並公决函内措詞反對軍閥干政鄭邁云本會對於此事經過情形應通告全省各縣團體一律知照衆贊成議畢散會定於晚間八時再開緊急會議討論函稿以便繕發 
[南京快信]  
　　軍民兩長以禁止皖米在寗打包後米價仍未低减昨令財實兩廳召集地方行政會議解决疏通方法 
　　政治研究所二十九日舉行第八十一期考試由朱兼所長　試仍假法政學校爲試場試題分法律警政財致敎育四門 
　　前代表中國參與萬國地質學會翁文灝博士日昨歸國赴京道經寗垣中國科學社各員特假金陵春公宴以表歡迎 
　　海軍杜總司令迭由中央催促援閩已積極籌備俟領到軍費即擬率艦出發 
　　省立農學校學生因反對校長陳廷翔罷課已公推代表封興仁等七人來省面謁省長敎廳要求撤換風潮恐一時未易平息 
　　蘇烟酒事務李局長爲整理稅收起見昨派上海分局副局長蘇世蔭赴六七八三區視察以資整頓 
　　軍署主任參謀曲嚴已由馬聯甲任爲皖軍務公署參謀長曲昨赴蚌謁馬 
　　省議會定明（三十一）日下午一時開大會惟調查在省議員尙不足七十人恐仍難足法定人數開議 
　　南京商會地方公會昨電院部反對郵電加價 
　　新任無錫商埠督辦楊壽柟昨由京來謁兩長即辭赴錫籌備商埠進行事宜 
　　海軍杜總司令已赴滬調撥艦隊及陸戰隊援閩 
　　寗總商會代表蘇民生昨偕通崇泰海總商會代表馬炎文同乘江輪赴漢列席商聯會議聞已改定十一月一日開幕 
　　財部已撥解援閩海軍費十萬元杜總司令因不敷支配已催部續撥 
　　旅寧福建同鄕會電京反對李厚基總司令 
　　閩軍司令史廷颺由保洛接洽回昨日晚車由寧赴滬地方通信 
[松江]  
　　學界開會兩起理算研究會於二十九日上午假勸學所開常年大會會員出席者四十一人公惟二高理科敎員姜翰臣爲主席議决下列各事㈠理算研究會職員自本屆起定二年改選一次㈡圖書博物館交來之理化器械標本模型目錄已經楊維城審查其間破壞不少應由會函請圖書博物館修理以備各校集合試騐或借用㈢尊親小學交來之社會自然科資料經王志尙兪嘉言審查後内容殊佳惟僅具大綱應再請尊親校編定細目以備采用以上三事討論終結即發票改選主任及編審員姜翰臣得二十九票當選爲正主任錢天聲十二票爲副主任楊維城楊繩武姜伯銘王志尙仲太池徐潤生沈德良姜粟香顧仰周倪壽臣各當選爲編審員午後一時起國語研究會亦假勸學所開講習會延王理臣到會講習國語三時講習終了續開常年大會改選會長職員當選定錢魯詹爲正會長懷守良馬敬時爲副會長張彬士倪伯英楊繩武章備吾袁玉雨錢祖怡柏天一王志尙歐英元爲職員旋討論呈縣請撥會欵一案議决國語爲學校重要科目本會係屬國語研究機關現在會欵無出擬照童子軍聯合會辦法呈縣撥助縣費若干以供會用 
　　檢定敎員揭曉松江縣辦理第五届檢定敎員案内呈送之試驗敎員業經敎育廳將合格各敎員令縣知照計乙等陸濟秦孝治周世烈三名丙等費世煜奚錫昌兩名各給國民學校正敎員許可狀以五年爲有校期周儒珍倪鏡瀛王忠耀金宗淦吳兆璋張友川王慶長等七名平均分數在四十分以上不給許可狀准爲國民學校代用助敎員以二年爲有效期 
　　蘆課劃一畝分松屬蘆蕩田畝賦額不一蓋當同治年間淸糧之時係視田畝高下而定現官産所爲整理起見已查明舊華亭境每畝完銀一錢二分自可照此丈給舊婁縣界則分四等平均每畝完銀七分本擬照此辦理嗣因五厙諸紳尙嫌太苛故商由官産盧駐辦轉呈財廳官産處减爲完銀五分丈田一畝並每畝帶收照册費等銀四角五分其完賦丈餘田畝則照價標賣云 
　　反對郵電加費電北京總統府國務院交通部鈞鍳郵電加費直接阻礙文代即間接危及國本取費太重得不償失務懇俯順輿情收回成命毋任感戴地方自治協進會松江支會松江有成書店叩 
　　西施王廟會唱崑曲黃家潭施王廟於重九初十兩日由上海硤石等處崑曲大家前來會唱男女之前往廳唱者頗極擁擠 
[蘇州]  
　　小木織補兩業之增資運動蘇垣小木作業全體工匠因邇來洋價日長百物昻貴所得工資不敷事蓄特於二十七日起停工三天召集城内外同業大小行在巧木公所會議要求各店舖增加工資並聞城内外織補業各店舖昨日（二十七日）亦全體歇業一天召集各同業在該業公所内集議增價問題聞該兩業因大小行意見紛歧故未解决云 
　　太湖局疏浚城河太湖水利局以葑門婁門外兩段城河最爲淤塞决計先行施工惟該段河底盡係瓦礫與泥沙混合堅硬異常恐是洪楊兵燹時破屋頽垣倒入河中六十年來　未洵挖故施工極難挖泥起重機十數舉而不滿一方該局監工日來認眞督飭工作俟此段工竣再挖婁門一段云 
　　地方廳看守所長易人吳縣地方檢察廳看守所於前日被孫檢察官帶同法警抄獲代烟丸香烟等違法物品除將所丁嚴辦外並呈請高檢廳核示現奉指令着將辦事疎忽之李所長立予撤差遴委朱某前往接替朱所長奉委後已於昨日到所視事矣 
　　勘估常熟縣監修費江蘇高等檢察廳前據常熟縣知事呈稱該縣監獄年久失修房屋牆垣半將傾圮監犯脫逃堪虞請予撥欵興修許檢察長據呈後以該縣原估工程需銀六百元本廳司法經費支絀今再核實估計嗣又據呈後減爲四百九十元請速撥放等情許檢長以爲數仍鉅昨特委本廳書記官劉映奎前往該縣切實勘估復候核辦 
　　蔡道尹定期接篆新任蘇常道尹蔡寳善數日前盛傳已經來蘇茲悉蔡道尹定於三十日由寗乘二班車來蘇所有眷屬及隨員等均暫駐道立苗圃内擇於十一月一日上午接篆聞舊時各科主任收發會計等各項職員均有更動云 
[常州]  
　　巿敎育會常會紀武進巿敎育會於二十九日下午二時舉行常會選舉職員到會者三十四人開會後由前會長張曾報告會務經過情形及收支帳略次由顧嶠若宣讀會章逐條討論結果第一第十第條略有修改次爲提議進行事宜濮仲蔚提議會所中應由各職員輪流依規定時間整理事務顧嶠若提議組織國語研究會置備參考書檢定不合格敎員應謀一研究機會等問題提議畢投票選舉議員會長徐葆素十六票當選副會長張沂十五票當選評議員濮豹文張鏡淵朱鳳霄吳康莊琛顧鏡明李錫奇程淑孟當選幹事員張佐虞林俊趙閎王丕承宋啓祚蘇泉孫周滌新莊德生當選迨散會已五時許矣 
　　童子軍考試課程武進童子軍聯合會於二十九日下午考試初級課程各團童子軍到會應試者共一百三十二人二時半開始試騐四時告竣各種成績尙有可觀公推汪愼之品評甲乙俟鄕間三團考畢一同發表並派程季枚謝小農汪愼之王春舫屠叔辰楊松涵六君於下月五日往第六第七第八三團考試 
[鎭江]  
　　楊局長蒞鎭接差新委鎭江木釐局局長楊蔭淸君於二十八日由寗乘車蒞鎭假江邊萬全樓旅館暫駐行旌聞擇於陽曆十一月一日接差云 
　　金壇木工要求加資金壇縣地方各木作多數木匠近因生活程度日高所得工資甚薄不敷事蓄爰於二十八日起同盟罷工要求各木作主加給工資以維生計聞各作主刻正趕籌補救辦法以期消弭工潮云 
　　勘災委員過境江北阜寗縣各鄕本年夏秋之交大水爲災淹沒人畜廬墓無數早晚禾稻顆粒無收哀鴻遍野待哺嗷嗷現經韓省長派委張金壽前往該縣履勘淸查施放急振該委已於二十八日由寗乘車過鎭轉搭小輪赴阜 
[淸江]  
　　銅業組織公所淸江各銅業商人爲謀營業發達起見特組織同業公所一處前已由縣批准茲又推定職員六人正所長范焜怡副所長卞昌文牘陸廷銓會計萬霖書記程希漣徴收兼交際陳啓賢 
[徐州]  
　　令查私米漏海東海縣之臨洪口灌雲縣之灌河口兩處近有米販私運米糧出口情事現經省長電令該兩縣知事曁水警隊嚴密查禁以杜偷漏面維民食 
[南通]  
　　通花巿面看漲通邑新棉登塲後價疲弱近因外埠銷路靈活且受美棉趨漲之影響花商心思頓高惟鄕民仍有積貨待價者故各行均放價搜羅到應需求二十八日巿凈白皮花三十六元五角子花十四元較前週漲起一元之譜 
　　淸理城甎帳欵縣自治會實行拆城工程以來其城甎由營業股出售行將告罄現由徐浩淵淸理帳欵共計售出洋九萬八千元惟懸欠者尙多刻已分别追催矣　　反對郵電加價電北京交通總長高均鑒據各業商民紛來陳述郵電加價對於商業全身之脈絡無異加以極瑣密之桎梏而阻礙敎育文化爲害之烈亦非短時聞所能補救得不償失影響外交務懇俯賜電令從緩實行無任悚切通崇海泰總商會印 
[揚州]  
　　調查學齡兒童江卻勸學所長胡子竾據義敎期成會江都支會長盧殿虎函請二十九日分函大橋·宜陵·仙鎭·邵伯·瓜洲·五高等小學校長及警察巡官各區學委各段演講員先就各所在地調查學齡兒童以便實施義務敎育 
　　截留飢民南下淮北潮災各地飢民結隊五百餘人沿途乞食南下二十八日行抵江都邵伯鎭江知事遵照省長截留飢民南下之省令分派警察及警備隊前往該處押解回籍以免逗留滋事 
　　旅部槍斃盜犯駐揚陸軍第二混成旅安江門戍兵盤獲携帶手槍之張得勝（原名陸宗耀又名耀庭）訊據供稱先在阜寗犯販子彈案脫逃繼在六合犯盜案被獲越獄拒傷巡警經該旅長呈經督軍核准按照俱發罪處以死弄爰於二十九日押赴西城外執行槍斃並由該部布告人民知照矣 
　　彤華宮之大會議十二圩該函云十八帮鹽船航業公所十月十六七等日分發白話傳單略謂上海久大精鹽公司擬輪運鹽觔直抵岸銷此事如果實行則十二圩全體鹽務百萬餘人皆將失業因特通告全鎭水陸人等於二十八日（即重陽日）下午一句鐘至彤華宮開非常全體大會共謀對付方法是日自一句鐘起至四句鐘止先後蒞會者約五千人首由鹽盤領袖宣佈開會宗旨次由各人互相演說詞旨異常激昻散會後派人分途辦理至七點鐘始和散去 
[蚌埠]  
　　督理署職員發表蚌埠消息督理安徽軍務公署各職員業於日昨發表茲將名單錄下（參謀處）參謀長曲嚴上校參謀魏旭初中校參謀彭存仁中校參謀朱甲榮少校參謀徐鴻恩楊恩熙童翼上尉參謀蔣鴻二等書記張文瑜（副官處）副官長李飛鵬一等副官孫瑞林徐振基吳懷恩二等副官吳鼎南袁壽田三等副官胡杰胡挺翼李松岩副官李嘉賓胡翰陳發標楊克頴阮貞誠胡懐亮二等書記王鸞李益稽查官鄭瑞昭庶務員楊其華交際員金榖（軍務課）軍務課長宋植柟一等課員陳嘉猷二等課員楊震東三等課員章超余華仁楊嘉樹黃鐸五書記陳景潘（軍法課）軍法課長王熙一等課員張增純二等課員王驥三等課員王焜楊步灜竇松年三等書記李鈴（軍醫課）軍醫課長奚德茂一等課員沈劼二等課員汪承澤三等課員朱夢麟三等書記陳魯璠監印官沈芸閣校對官羅會龍内收發諸葛慶徐翔秘書長曹介仁軍需長耿竹畦一等軍需韓贊卿二等軍需史顯竣二等書記吳仲虎 
[南昌]  
　　景鎭時症流行景德鎭爲贛東産磁名區商務素稱繁盛惟居民對於地方公衆衛生素不講求而該鎭官廳警所於衛生行政事宜又復無所施設致全鎭大街小巷垃圾山積居戶之傾棄穢物行人之隨處溺便均在所不禁每交秋令輒釀成危險時疫前年秋季鎭民染疫死者多至數千人今歳入秋以來河街沿岸疫症又熾染疫死者日輒數十起計七八兩月間全鎭之患疫者不下三四千人病初起時多係身熱吐瀉腹痛轉筋類似虎列拉每多及醫治而死雖該鎭總商會設有慈善公會施藥送診及昌江仁濟等醫院不乏著名醫生然終不及上海西醫之注射鹽水等新法收效神速幸月來天氣轉寒疫症較前稍殺而居民之患瘧痢者仍復不少甚願負地方之責者速謀補救之法也 
專件 
[湖南留日同鄕代表雷昺等敬告國内父老書]  
　　民國肇建十稔於茲戰亂相尋歲無寗日無論政治法律胥失常軌駭輿脫輻靡所依歸而財政棄亂收支暧昧尤爲致亂總因掌度支者每得上下其手搜括蝕漁軍閥從而因緣利用蛩駏相依大不必法小不必廉而我民坐棄職權不予政府以監督浸淫衍溢遂成今日横潰之局邇來一般人士感斯痛苦屢有主張財政公開之表示吾輩訪學他邦念切家國憂時之心未或人後亦羣認救時良方舍此莫由相與奔走呼號蘄底干行吾湘首制省憲爲天下先人民得以監督財政原爲立憲國之通則矧趙省長復有贊成財政公開之通電謂「杜奸人漁利之謀行人民參政之實」是吾湘公聞財政勢在必行雖屬局部影響全國亟欲見諸事實樹之風聲查閱本年二月湘省報載留日學生名額及滙兌價格等項頗多疑竇夫留日官費經理處出納國幣年逾鉅萬趁此時機應有先行請求公開之必要乃於四月十五日全體大會决議由同鄕會請求經理處賬目公開亦即吾人實行財政公開之第一步也該經理處以須奉政府命令爲辭拒絶請求因思留學生監督處爲留學界最高機關駐日公使係國家全權代表吾人此舉理合請予主持矧常省欵不濟學費無着時歷由公使監督代籌學欵甚鉅對於該處財政尤有監督之責除由同鄕會電告省長及各法團外旋奉馬前代使批准一面電請趙省長將經理處報銷卷册寄東以憑核對一面派員會同路前監督將該處帳簿提查而趙省長亦即電覆照辦（電文附後）乃隔一週突又來電指此案爲一二少數人所爲雖經馬前代使廖代使及劉代監督疊電聲明同鄕會屢　詳由均未見許而經理員又長居國内負責無人彼此隔閡不免誤會迨八月删日竟由省長電令將同鄕會職員中之二人取銷公費并請公使監督開除其學籍押解回國聽候處置云云吾人以政府前後兩歧殊深詫異復開全體大會公决選舉代表歸國本其主張繼續進行必使貫澈而後已此吾湘留日同鄕請求經理處財政公開之經過情形及昺等之所以奉命歸國也至昺等此行目的亦可得而略聞焉其一則請願省政府先將留日經理處歷年支收報銷澈底鈎稽正式公布國内外設有弊端分别查究且進而爲省政府全部財政公開之實行以爲全國先聲復次則經理處嗣後出入欵項每月除呈報政府外須向留日同鄕報告以資覈實此志一日未達即昺等職責一日未了正義所在心力以之掬誠奉佈敢告國人區區愚忱敬乞察鑒雷昺毛綸向雲龍謹啓「附錄趙省長四月有日覆電」商碼馬公使鑒電悉孔經理報銷原册及領欵數俟鈔齊郵寄惟來電號碼多不明晣仍希將所有情形函示爲盼湖南省長趙恒惕有 
雜評一 
[浙局之前途（默）]  
　　浙省長問題浙人對張謂省長不能用武人而當嚴拒者此一派也謂張雖武人苟能解除兵柄亦可容納者此一派也謂不擁沈亦不擁張而主另舉他人此又一派也而此主另舉之一派中迎某迎某主張又各不同此可謂紛岐之至矣惟省議會旣有誓拒亂命之表示而張亦已凖備登臺其結果如何實爲至堪注目之一事假使張竟登臺其師長職能解除之乎各廳重要位置能不起問題乎此又爲將來可注目之一事 
　　此外與省長問題有關係者盧之善後督辦是也盧對張之長浙果爲其預保乎抑事前未得同意乎盧自身善後督辦之期六月將屆將踐言而撤消乎抑再無期延長乎前傳中央一面發表張之省長一面發表盧之督理軍務今省長發表而督理軍務杳然内幕果有變動否假使督理軍務果亦繼續發表則盧將就督理軍務乎抑仍爲善後督辦乎蓋以上各問題皆與浙局之變動有關而足予吾人以一顧之價値焉 
 
 
 

Page 11

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *   
 
 

Page 12

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *   
 
 

Page 13

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *本埠新聞 
[總商會爲爭郵費加價之覆函]  
　　上海總商會日昨爲郵費加價案致函書報聯合會等數團體茲錄其原函如下逕啓者前接尊示並各公團函電以郵電於下月一日起一律加價影響商業文化囑爲協爭等語均早奉悉查此事敝會於十月十四日第二十一期常會曾經提議嗣以内容有尙未詳晰之處議付調查旋經調查會董報告到會卽於本月二十八日第二十二期常會繼續討論議决發電抗爭並將電稿登入次日本埠各報想蒙鑒及此事因先付調查以致經過兩次會期不免稍延時日荷蒙各界殷殷盼注敝會甚爲歉仄謹以聲明 
[反對郵電加價之繼起]  
　　中華衛生敎育會爲郵電加價事致電北京當局云北京大總統國務院交通部鈞鑒郵電加價最碍文化務請按照向章不勝頂感中華衛生敎育會 
　　又福建路商界聯合會致函商界總聯合會云敬啓者郵費加價妨碍交通文化貽害非淺已由各公團紛紛反對在案竊現時適値外郵收回之際正宜示人以模範何可增加郵費（下略）貴會熱心公益敬請立即開會設法一致反對無任盼禱云云 
　　又南京路商界聯合會職員余華龍·王廉方·蔣夢芸等提出議案云爲提議增加郵資有害商業應請從緩實行事竊郵局發表新章各項寄件均須加資此舉不特足以阻碍實業敎育之發達及内地人民之文化當此客郵收回之際且足以使外人有所藉口民法團體俱有損害連日各公團紛紛通電反對即可見民心之激昻吾商界經營國内外貿易貨樣信件多賴郵局寄遞年來天災人禍相繼迭起内外貿易一蹶小振連年虧耗勢多不支今郵資增加寄遞尤難成本巨而銷路呆我力薄商人爲勢所迫一旦實行非輟業不可用特建議請即召集緊急會議推派代表會同總商會縣商會及各業公會等至京請願面呈商界困難情形請求從緩以恤商艱究應如何進行尙祈公决云云 
[湖南留學生歸國者之談話]  
　　述其請求湖南財政公開事 
　　湖南留日學生雷昺毛綸向雲龍三君新由日本歸國昨晚由滬返湘首途之前與本館記者晤談所述請求湖南財政公開事項如左 
　　予等此次奉湖南留日同鄕委託歸國向敝省政府請求財政公開此舉動機發於本年敝省報載關於留日學費經理處報銷頗多疑　故趁此全國主張財政公開之時敝省又爲首制省憲之省分吾人特乘此機會請求經理處賬目公開且進而爲省政府全部財政公開之嚆矢詎因敝省經理員長居國内與予等彼此情形隔閡不免誤會省政府方面眞象亦未盡悉認爲少數人意見不予採納而吾人認此舉爲正大切要之圖非達圓滿期望不可故推予等回國本其主張繼續進行其大意已見敬告父老書（見今日本報第三張專件）中矣 
[航業消息紀要招商局新豐輪今日赴閩]  
　　自福州戰事發生後招商局爲愼重旅行計將向開閩省之新濟海晏兩輪改派天津班以待閩局平定後再開但近來上海之福建客帮因滬閩間各業停頓迄今已届一月上海運閩客貨積於本埠者甚夥不特商業阻滯即金融亦不能流通所受損失頗巨今閩局一時不能遽定滬上各商客有不能再事延宕日期者特商請招商局開行閩輪以便將久停上海之貨件運往招商局勉允客家之請特臨時指派新豐輪於本日代運客貨赴福州云 
　　日本皇族中之朝香出遊歐洲乘日郵社之伏見丸將於明日下午抵申在滬約留兩日至四號啓程赴香港而往英法各國 
　　法鄕船安瑞合里杜號昨日扑法此間裝往湖絲一千一百四十三件絲頭四百零七件茶葉三千九百二十三箱烟葉三百七十件綢子皮毛七十餘件草帽邊等一百二十件 
　　大英公司之杜哥拉號定四號還英上海有茶葉一萬箱湖絲七百件絲頭三百餘件載往 
　　大英公司之蘇旦號輪由孟買來申昨接電訊十一月三日可過星加坡將於十四號到上海又潑雷賽號本月二十七號已從倫敦駛出據告十二月七日進口又九月二十三日出口之麥雪第尼亞號郵船在上海載去之大批湖絲茶葉及太月十三日在孟買轉接蘇旦輪運歐之絲茶等其中一部份已於二十八日從馬賽卸淸昨且行抵直布羅陀三號可返倫敦矣 
　　提督公司之麥留遜總統輪今午進口載來美郵件一千二百三十二袋木頭二十五萬七千尺雜貨二千二百五十噸又巴拿馬號輪今日亦可到滬來申貨爲木頭一百萬尺 
[福建同鄕會責海軍釋李]  
　　本埠福建同鄕會因海軍釋李來滬昨特致電詰責云下關杜愼臣先生福州周伯寅先生楊芑山先生曁閩籍海軍將士均鑒李厚基盤踞閩省十稔於茲貪贓枉法罪狀罄竹難書前經海軍拘留當即電請勒繳贓欵藉充福建善後要需乃君等竟不顧衆意護送李厚基赴滬此中關係殊難索解假令李厚基野心未戢死灰復燃藉政府之亂命更貽禂於吾閩君等將何以自解縱君等願自毁祖宗墳墓之鄕然鄕人斷不能爲君等曲恕也旅滬福建同鄕會叩 
[楊敬修電告在閩軍艦駐防處]  
　　援閩海軍艦隊司令兼警備司令楊敬修昨電本埠海軍第一艦隊司令處稱援閩各軍艦除將通濟應瑞派駐馬尾駐防外其楚觀聯鯨兩艦分派省城泛船浦大橋下駐泊其海容海鵠兩艦則派駐長門俾得保護長門砲台藉資策應除電陳海軍部並海軍總司令行署查照外希即查照云云 
[漢冶萍股東會阻止借日欵]  
　　本埠漢冶萍股東聯合會因公司總理夏偕復赴日六月尙未返國近報載又有在日借欵之說該會前日特致電横濱正金銀行兒玉行長云兒玉行長閣下漢冶萍公司兩年以來旣未報帳又不召集股東會議敝會對於該董事舉動大不信任茲聞夏偕復擅借外資將增股東負擔决不承認所給契約未經大會通過當然無效特此聲明即希察照漢冶萍公司股東聯合會叩 
[實業債劵持劵人致商會函]  
　　上海南北巿兩商會昨日均接農商部第五期有奬實業債劵持劵人聯合會臨時代表李蓉卿函云敬啓者竊查農商部第五期有奬實業債劵自開五月初一日展期至六月二十日又展至八月十二日屢不開籖一期債劵延時至五六個月之久尙無完善辦法延至八月二十左右始有准購劵者向原購處所換領原價之通告而同人等以欵有着落即赴原購處所兌欵而原購處所或則店已休業或則約期延宕或則購自友人掮客需時交兌者有之無蹤可訪者有之而陽曆本月二十五日忽見報載本月底爲收兌截止之期綜上情形同人等所購劵價行將虚擲爰集同人除已公函北京債劵局及上海分發行所迅籌辦法嚴飭銷售機關遵令兌洋外以同人等人微言輕難以言效用懇貴會諸公　　協助發函局所設法收回上維政府擔保之信用下固商民血汗之劵本是所禱切云云 
[官場歡宴義公使義公使明日北上]  
　　日昨午後七時松滬護軍使何豐林江蘇特派交涉員許秋颿特在交署大廳設筵歡宴新任駐華義國公使翟將陪宴西賓如駐滬義總領事德樂時曁副領事　國　長商務委員等二十餘人華官如王道尹徐警廳長沈知事汪參謀長陸秘書姚監督關聶兩正會審官商會會長宋漢章華義銀行舒行長等十餘人均由陳世光科長·楊小堂秘書·殷勤招待筵間許交涉員致歡迎詞備述中義邦交之親睦兩國人民之渴望義公使亦作簡單之答謝詞席次佐以軍樂末攝一影以誌紀念聞義公使翟將准於下月一號早車入都履新已由許交涉員知照滬寗路局預備花車并致函各機關屆時到站歡送云 
[俄白敗軍由日來滬]  
　　中國通信社云俄國白軍自與紅軍戰敗後白軍司令將校逃往日本者極多因日警不准登岸昨轉乘日本郵船來上海者已有十一人據云其中尙有白軍首領財政大臣優亞爾杜米夫年已六十三歲大僧正尼哥拉師陸軍中將華克爾比夫夫人等亦將來華云 
[日人用化學藥品自戕]  
　　文滙報云日人上原公六於前日夜間在靶子路一百十二號寓内用二硫化炭素窒息自殺上原氏年僅二十七歲曾任上海日日新聞編輯部事務繼入本埠郵船會社充當書記復欲從事美術辭去書記擔任東亞考究會圖書館司事平日深居簡出謝絶交游一意於繪畫及研究哲學由是發生厭世主義近以感染肺病益復抑鬱無聊自殺之因或基於此昨午館中華僕以送餐啓扉入内見窗戶緊閉室内惡臭異常上原已以氣窒身死尸旁遺有二硫化炭素空瓶十個並死者絶命書數通書中寥寥數語略謂不必通知親屬不必舉行葬禮祈將屍身投入東海可矣按以化學藥品自殺者在滬上尙屬創舉云 
[日人私售槍彈之定罪]  
　　美租界北四川路一百五十六號門牌把淸洋行日本人須籘米先·大井幸維·佐佑田種吉·尾島淸兵衛·古川莊哲·等近從外洋私運大宗手槍子彈來滬在吳淞路長安里九百八十一號門牌日本棉花店組織機關串同日人荒井安次郎·下田莊之助·齋籐亭·巿漱秀吉·桐谷勝·等秘密售賣漁利被該管捕房包探周筱棣查悉協同西探康仇·日探剛島往將須籐米先等後拿獲當搜出手槍子彈拘入捕房轉解日領事署訊究各情已誌本報昨經日本領事署法官升座刑庭研訊先據日探剛島投案禀稱華探周筱棣得報　淸洋行日人須籐米先等在外洋私運大宗手槍三百枝並附帶子彈來滬秘密售賣當由該探向須籐米先·桐谷勝等購得手槍三枝子彈四百五十粒並付價洋九十元遂將槍彈帶回捕房遂偕我與西探等前往將被告等十人先後拘後並根究其尙有槍彈藏匿何處詎被告堅不吐露請究並據包探周筱棣投案所供與日探略同詰之被告等供認私販槍彈不諱經日本法官核供判决須籐米先·大井幸𨿅·佐佑田種吉·尾島淸兵衛·古川莊哲等五名各押二� 
十九天荒井安次郎·下田莊之助各押二十五天齋籐亭·巿漱秀吉·各押二十天桐谷勝押十五天分别送監執行 
[斛司要求斛力改洋碼五誌]  
　　上海米行各斛司要求行家將每石十文斛力改爲大洋一分如不允從卽於十五日起停斛此事惹起米業各團體之注意故近日各團體無日不開會議商酌辦法茲將昨日各方面情形分誌於下 
　　南北兩米行公會以碾米公所來函詰責並不肯增加斛力而斛司方面向董事張樂君逼迫甚急左右難以應付故請南北兩公會開會即速解决辦法昨日下午兩公會發出緊急通告定於即晚七時召集同業開會商議辦法 
　　斛司方面昨日下午又在豆巿街新民樓會議以日前柴君先生囑令照常斛米遲至初十日方能覆諭以定行止刻初十日已過尙無覆音如何辦法商議之下晚問再至張董住宅趨候倘仍無答復辦法再謀對付滬北經售米糧公會因接仁縠公所來函以據米行公會稱斛司現因百物昻貴不敷開支要求增加斛力經該公會議决河下米斛力每石向扣六文現改扣洋一分廠米加洋一分四釐　洋給洋尾找槪以小洋計算完船扣風改爲三角六分八釐云云故於昨日邀集常錫澄蜆及安徽等帮米客曁該會全體會董會員等到會開特别大會各客僉謂斛司於斛米時每以輕重斛面要挾客家方面所費已鉅想斛司進益並非不敷該米行公會所議斛力增加照向章須漲二倍之多不能承認當將會議情形繕函答覆仁榖公所請其仍照向章辦理繼議近日米價仍不過鬆勸各帮米客勿僅以現時成本爲念須知産地新貨皆次第登塲可速貶價出售俾營業活動米價亦得平賤衆米客亦均樂從云 
[金銀業罷工之調停消息]  
　　中國通信社云金銀業自罷工迄今已二十五日雙方損失已屬不資工人方面自懇託李徴五邵仲輝二君出任調人後每向雙方勸告消除恶感仍聯多年賓主之舊誼非常出力自前日與各銀樓董事及姜步七等接洽各銀樓亦極願從李邵兩君之命所有條件磋商之後相去已經不遠大約在此一二日内或可解决茲聞定十一月一日（明日）下午李邵兩君當邀集雙方代表假寗波同鄕會開會作最後之談判李邵二君所接洽磋商之條件茲再錄下㈠承認俱樂部一條暫行擱置不提㈡開除委員三人略貼損失作罷㈢增加薪資大槪每人每月加洋二元或二元五角㈣學徒年限以四年爲適中票凖其餘條件想亦不難迎刃而解云 
[板箱作工人罷工之昨訊]  
　　本埠板箱業工人前因要求加增工資不遂一律罷工已紀前報茲悉該業工人全體共有百餘人該業定章工人旭做工一件計箱八只發給工資七百文邇來該工人因米珠薪桂要求作主將原有工資以錢碼改作洋碼各作主以相去太遠堅不贊成各工人以目的難達相約不准開工但大南門桑園街陳姓板箱作以定貨充斥工人旣不允上工乃親率學徒在作做工事爲罷工工人偵悉昨晨八時許多數擁入陳姓作内勒令停工當將做工傢伙取去陳向攔阻致互相扭毆陳之家屬出外鳴警到來拘獲爲首者數人連同陳押送一區三分署由警佐略詰之下判送警察廳訊辦 
[揭破騙錢學校後之所聞]  
　　校長囚學生校中······停給飯食 
　　閘北香山路東南英華專校校長吳俊靈假辦學爲名藉圖歛錢經該校學生函告省敎育會揭示黑幕後即派幹事員張叔良君前往調查詳情已誌前報茲悉該校長吳俊靈以前日報端披露之省敎育會張君調查報告一則認爲學生謝英等有意破壞彼之名譽當即將學生禁閉校中甚至停給飯食後該生等乘隙函致省敎育會述被虐情形茲錄該校學生謝英邵默致省敎育會函如次 
　　敬啓者生等自將校内腐敗情形詳細報告貴會後承貴會即派代表張叔良先生來校調查一切經張先生勸令校長吳俊靈自行停閉並令將所繳學膳宿費及職員保證金分别退還叵料吳俊靈即於翌日黎明竄匿至初八日深夜始歸今日（二十八）報載有張叔良先生之調查報告書彼認爲生等破壞彼之名譽當將生等囚在校中聲勢洶洶幾將暴動生等覩此情狀不勝驚駭且將校門緊閉命校役嚴加監守至下午三時學生邵默始得乘隙逸出又被校役追趕誣呼爲賊卒被彼等追獲由黃家閘口直拖至寳山路口沿途觀者甚衆而該校役至崗警前猶不肯釋手同時學生邵英仍被囚禁在校至下午三時會於虬江路警所生等於是日自晨至晚滴水未曾入口竊思校長吳俊靈旣經假學歛錢罪已成立猶不將生等學膳宿費還訖即自停閉膽敢剝奪自由况生等何罪受此遭遇旣荒廢寳貴之光陰又能回見父母且生等皆係異鄕之人無門呼籲惟求貴會請將該校校長吳俊靈嚴行查辦以雪學界之恥辱涕泣上陳伏維亮察此上敬請公安生等謝英邵默頓首二十八日 
[南方大學之近訊添賃宿舍]  
　　戈登路南方大學（原名專科大學）自江亢虎博士長校來大加改革已見報端茲因兩院相距甚遠於管理方面勢難統一該校已於戈登路租到洋房二大所爲第二院學生之寄宿舍昨日（三十日）已遷入云 
 
 
 

Page 14

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *[友華銀行匯巿報告]  
　　昨日友華銀行滙巿報告云上星期六日倫敦大條銀價近期弗動遠期長一二五紐約銀價跌至六角七分一二五倫敦紐約間滙價仍四元四角六分今日此間掛牌滙價日金縮爲六十五兩七錢五分佛郎縮爲一千○四十五枚上午巿况岑寂而穩定英鎊成交價近期至舊曆新年均三先令三便士八七五美金成交價十月十一月份七十四元一角二分半遠期七十四元二角五分午後售出俱照此價購進則英鎊較長○六二五美金較長一角二分半下午巿况㣲平收盤時英鎊售價三先令三便士八一二五美金售價七十四元一角二分半英鎊購價三先令三便士八七五美金購價七十四元二角五分日金售價十一月份六十五兩二錢五分十二月份六十五兩一錢八分七五購價各跌六分二釐半銀行定價英鎊滙票三先令四便士六二五美金滙票七十五元七角五分佛郎滙票一千○八十五枚星期六日印度在倫敦稍有購入遠期倫敦巿况穩定紐約巿况岑寂而穩定 
[上海商業巿况彚錄]  
　　余融 
　　昨日生期一早午巿洋釐均爲七錢二分七釐比星期日收巿又漲六亳二忽半現因新米正陸續登塲内地洋用頗廣故洋釐巿面堅俏異常云 
　　銀拆上午爲一錢六分較前日忽高一錢因本日爲星期一各銀行收欵較多之故午後略鬆收盤爲一錢四分 
　　昨日銀洋出口多進口少交通銀行杭州來洋十三萬元又去大條九十二條中國銀行去南京洋十萬元又去南通州洋六萬元上海銀行又去三十萬元各錢莊又去十五萬元廣帮去厦門洋三十萬元各銀行進出倉不多滙豐銀行進倉銀十萬兩正金銀行進倉洋一萬元中國銀行出倉洋二十萬元各錢莊少存銀十五萬兩少存洋七十萬元交通銀行出倉洋七萬元餘無進出 
　　昨晚正中外各銀行共存現銀四千一百五十八萬兩現洋三千九百八十萬元大條一千九百八十八條 
　　國内匯兌 
　　昨（三十日）京津銀滙各漲五錢洋滙均無變動北京公砝爲一千零四十四兩五錢銀元爲一千零一元天津行化爲一千零五十二兩半銀元計一千元濟南濟平仍爲一千零四十一兩二錢五分銀元則遜去二元爲一千零三元青島膠足低一兩爲一千零七十一兩五錢七分銀元同降一元半與申洋相同烟台烟估高二兩計一千零三十八兩銀元反縮二元爲一千元漢口銀滙仍爲一千零二十七兩洋滙則遜去半元計一千零三元五角宜昌宜平不動計一千零三十二兩銀元跌去二元爲一千零十八元九江南昌安慶銀元同跌五角約爲一千零四元半蕪湖銀元亦降半元爲一千零四元成都九七平銀低五兩爲一千兩銀元降五元爲一千元以外如蚌埠徐州温州銀元各爲一千零五元南京蘇州鎭江揚州無錫常州常熟等銀元各爲一千零一元五角宜興銀元爲一千零二元南通銀元爲一千零二元半淸江海門銀元爲一千零四元蘭谿一千零四元五角奉天銀元爲一千零十元哈爾濱銀元爲一千零十二元重慶九七平銀爲九百九十兩萬縣九七平銀爲九百九十五兩銀元仍與申洋相同云 
　　外幣 
　　昨（三十日）各種外幣巿况不甚活動洋商方面旣無大宗需要錢業進出交易亦屬少數是以價格大都續呈疲象英票買八元二角七分較上週遜去一分美日荷三票各低五錢計日票買價爲八角九分三釐美票買八元二角七分荷票買六角九分港票同低二釐計買價爲一元零二分三釐德票巿價異常疲弱昨日買進價已縮至一元七角較上週末又降二角法票仍買一角三分七釐坡票買九角四分五釐均不動羅卜各票受主寥寥故價格亳無變動云 
　　金巿與滙價 
　　昨星期一大條銀例無電報標金開盤三百十八兩二錢人心頗軟當即小至三百十七兩六錢先令揭曉東滙小二五法滙小十五法郎荷滙大半盾德滙小二百馬克港滙大二五餘均勿動其時金價爲三百十七兩四錢先令等巿面頗平十二月份先令銀行賣出三先令三辦士八一二五買進三先令三辦士九三七五美滙賣出七十四元買進七十四元二五東滙賣出六錢五分半買進六錢五分二五是時金價三百十七兩二錢嗣後先令等滙巿略硬十二月份先令銀行賣出三先令三辦士八七五買進三先令四辦士美滙賣出七十四元二五買進七十四元半東滙賣出六錢五分三七五買進六錢五分一二五其時賣多買少所以金價最小跌至三百十七兩後收盤時稍有買戶以後回高至三百十七兩六錢收巿烚赤無巿午後標金平定開盤三百十七兩二錢人心較午前爲佳即高至三百十七兩九錢先令揭曉均勿動其時金價爲三百十八兩先令等巿面與上午相仿十二月份先令銀行賣出三先令三辦士八一二五買進三先令三辦士九三七五美滙賣出七十四元買價七十四元二五東滙賣出六錢五分一二五買進六錢五分是時金價在三百十八兩左右後至三百十八兩二錢收盤與上日不相上下云 
　　紗花 
　　昨日星期一大阪三品紗來電因係陽曆月杪交割之故美棉電報現期漲四十個磅音遠期漲三十七個磅音印度孟買電報朋搿而小去一羅兹奥佛辣及白洛處均小二羅比紗布物品交易所交割無巿取引所標準比較星期六小去三四錢巿上客帮買價本日紗均無上落售開者江西烟臺天津漢口蕪湖廣東汕頭野鷄等帮共買本紗三四百包日紗三百餘包公會小包巿價平平成交二三十包各廠均無開出巿而花價雖好而紗之銷塲殊形呆滯客帮均無躉數動辦大勢皆無看好之象 
　　昨爲陽曆三十號棉業交易所交割標準無巿東華紗廠買進二禮拜送廠太倉花五百包價二十八兩七錢五三井洋行買現送三泰廠通州花一千包上下沙貨扯價二十九兩三井又買二禮拜交送三泰廠扯價二十九兩三井又買四禮拜交火機花三百擔價二十八兩鼎新進現送火車站漢口花二百件又三百大包價二十七兩五錢 
　　絲巿 
　　昨日廠絲續有交易價又提漲二十餘兩統屬法莊銷路故巿况仍趨漲風計信孚購進倍耶牌九至十一條份十擔售價竟逹一千六百四十兩而大倫九至十一條份亦已售至一千五百六十兩白絲經巿面昨日仍形冷靜統巿隻包無聞惟黃絲仍略有交易係白頭洋行購去價亦較前略好計入巴利買進南充粗絲十五擔售價四百七十兩係漲二兩五錢云 
　　灰經昨日亦續有成交巿面依然堅定價亦與前相同惜交易仍不盛旺故絲價一時尙難趨漲昨惟達昌洋行購去日塔牌·黑塔牌·雙龍牌·雀枚牌·魚缸牌等五十擔扯價仍只七百六十五兩　　茶巿 
　　昨日洋莊茶巿婺源路莊大帮怡和洋行業已開辦成交二百九十六箱係由洪源永茶棧售出成盤二十八兩五錢至二十九兩五錢秀眉貢熙巿面仍無重大變動秀眉銷去一百八十七箱仍由禮昌洋行購進售盤自十兩至十六兩較前約提漲五錢貢熙銷去一百零八箱因美昌洋行開辦波斯等處又有來電需要巿價亦稍見提高珍眉成交九十六箱婺源高莊之貨售盤業由美昌洋行加匕七十五兩土莊改製之貨四十八九兩較前星期均漲二三兩蝦目珠茶尙無交易　珠·蔴珠·珍珠·白頭行稍有需要但售盤三十一二兩仍未回高大帮中拆出之娥眉·針眉·鳳眉·花旗行業經動辦綜觀大勢巿面已呈平穩之象云 
[新世界案又訊一次]  
　　新業公司爲新世界游戲塲營業失敗具稟公共公廨破産該公司因欠美商花旗烟草公司之債經公廨判决其非有限公司各股東應負責任出票查傳到案者固有而避匿者亦多昨晨又届傳訊之期由張襄讞會同美奥副領事升座各造共提出五個請求即（一）高露玲律師代表股東王樂平聲明王之一百股以三千五百元售與董繼安請求將王被控免除結果照准（二）陸敦律師代表董繼安承認股東請求减輕交保結果限三天内照票面之數減半交保（三）費森律師請求將伊之當事人哈絲金所呈聲請狀改期訊問結果照准以上三請求片言解決而四五兩個請求乃大辯論（四）之請求爲佑尼干帮辦律師代表該公司大部份股東所提出係要求將去年十月分堂判定該公司爲合夥營業而非有限公司之堂諭改變並要求復審據該律師稱新業公司之爲合資性質係美按察使署所判决查該署之所以判决者則係根據新業公司之訴狀緣新業公司去年在美署控告花旗烟草公司一案原稟内聲明該公司係未註册之合股公司故美署遂有此項判斷而公堂之判决該公司爲合資性質則係根據美署判决而定但新業公司董事股東其時並未知代表律師於稟内有此種措辭查新業公司成立於一九一四年六月股本七十萬分爲一萬四千股其時政府尙未頒佈註册條例迨後條例頒布而推行至租界又需時日故租界内股份公司未註册者實多查註册條例如股份公司而不註山則處以五元以下五百元以上之罰金公堂對於新業公司之不註册袛可科以罰金不能使各股東擔負意外損失應請將案復訊債權花旗烟草公司代表博良氏首將佑尼干帮辦所陳各節駁辯一過次言此問題早經解决照公堂章程若請求復審須於判决後七天内進行今此案判决已歷年餘且查大理院判例凡公司不照註册條例辦理者當認爲合資公司公堂對此問題亦曾詳細研究而後解决被告今之請求當時何不提出故反對復訊問官磋商之下决定被告請求復訊不准博良律師見此問題已經解决遂提出彼之請求即（五）博良律師代表債權請求將無從查傳到案之股東應攤債欵着到案之各股東負連帶責任於是到案股東之代表陸敦朱斯芾等律師羣起反對辯論良久堂上乃决定博良律師之請求着改期由兩造律師於七日内各具辯論書呈候核奪至避不到案之股東仍着理賬員詳細調查或到案之股東如有能指出未到案股東姓名住址應即報告理賬員以便提案訊核 
[包車夫塗臉作盜續誌]  
　　包車夫徐阿慶押五年乳傭周徐氏押一年 
　　昨報紀北山西路德安里一千五百十七號門牌某姓家包車夫通州人徐阿慶面塗粉墨撀聞同弄一千五百另七號門牌婦人周葉氏家大門入内糾同該氏奶媽周徐氏搶刦飾物鈔票旋被捕獲等情茲悉一千五百十七號門牌内設榮豐恒棉紗號徐係該號包車夫昨晨滙司捕房探捕傳同事主人證將男婦兩盜犯解送公共公廨請究首由包探陸連奎與八百六十五號三道頭華捕二百七十三號華捕等相繼上堂稟明二十九號晨三句餘鐘出事後事主至榮豐恒號内借打電話報告捕房我等馳往查勘據該號庖丁葉瑞興云伊號包車夫適歸我等蓋因該弄之門關閉外人無從入弄故向弄内挨戶查詢旣聞榮豐恒庖丁之言即入該號見包事夫徐阿慶臥於舖上面傳之粉猶存旋在其臥處抄出鈔票鑽戒拘入捕房由徐供出周徐氏同謀故又往事主家將該氏拘押云云並由事主周葉氏證明被告闖入將伊用繩束縛以棉花塞住伊口任意搜刦且將伊頭面㧓傷云云質之徐阿慶供此事係原告之奶媽起意而周徐氏供伊未預聞此事門亦非由伊開實被誣攀旋由葉瑞興到堂證明出事前目覩彼男婦二人在門首細語所商何事音輕不得而知等語李襄讞得供商之英米副領事以案經證明被告夥同搶刦屬實判徐阿慶押西牢五年期滿帶堂再核周徐氏押女所一年而英領則判徐押八年抄出贓物中西官會判交事主領回 
[漢口路珠寳號被刦續訊]  
　　本埠三馬路三百四十四號門牌源昌成珠寳號前日被盜匪三人刦去珠飾値洋一千餘元等情已誌昨報昨該號店主除向捕房控告請求嚴緝外并致函商界總聯合會要求開會討論原函云會長先生台鑒謹啓者二十九日晚五點半鐘小號由外來盜匪三人刦去珠寳各物約値洋一千三百九十五元其時適小號收巿之際將珠鑽各物放在手提保險箱内盜匪乘機搶刦出門外開槍兩聲即從西首延康里内逃去無踪當時飛告捕房竊思本路繁盛之地竟出盜刦之事有碍商業前途爲害非淺務請責 
會開會討論提議轉請工部局設法通緝追究爲禱云云 
昨日漢口路商聯會爲此事特開會議到者甚衆張秉鑫主席大致以該路向稱繁盛竟於傍晚之時發生盜案勢必人人自危殊爲商業前途之障碍討論結果致函總會轉請捕房從嚴跴緝務獲究辦并懇添派崗巡以保治安而維商業云 
[有慶里仇殺案續誌]  
　　本邑人張木生前在法新租界有慶里内被仇人持斧砍傷脚部後由包探等拘獲此案有關之沈阿章一名帶入捕房昨日傳至法公堂請訊先由西探上堂稟稱原告張木生尙在醫院醫治未愈請爲展期訊核詰之被告由農復律師代辯稱現由捕房抄案之斧實係原告之物並非被告之物請察中西官判被告交保聽候補緝同黨到案俟原告傷痊再核 
[華洋義振會往來要電]  
　　華洋義振會接内務部儉電云皓電悉浙災慘重前經本部提出援照北五省旱災成案就浙省海常各關進出口貨物稅統加振捐一成以一年爲期業經商議議决咨行外交部商取公使團同意在案至請將海關附加振餘全數撥濟浙振各節業咨振務處核辦特復該會接得此電後即電致北京振務處云頃奉内務部儉電内開（電見上）等因查今年浙省重罹浩刼預算辦理急冬工各振非籌有四百萬元難資求濟是以電請内務財政兩部援案切實輔助至海關附稅餘欵一項雖全國捐爲北五省振需内南省實占多數且此次浙災面積非如北五省之廣而慘狀確有過無不及素仰鈞處痛切痌瘰原屬無分畛域惟轉瞬隆冬數百萬哀鴻延頸以待旣承内部咨請核曾必蒙迅予裁成所有此項海關附稅振餘全數如荷早賜一日撥濟即可多救一日災黎生命事穖急迫無任禱切敬候福音又致一電請北京浙江同鄕籌振會孫慕韓汪伯棠諸先生合力贊助就近向振務處面述浙災慘重情形請求將此項海關附加餘欵立賜全數撥濟冀澹沈災則珂鄕災黎咸感盛德云云 
[女靑年會募捐員第五次報告]  
　　昨日（星期一）午後四時女靑年會在崑山路十一號半會所舉行募捐第五次報告大會到會者有中西隊員四十餘人四時半主席梅華銓夫人宣告開會請倪諸樂女士領禱次由潘馬二女士報告垎隊捐得之數如下九江隊四百七十四元江天隊一千二百三十五元七角八分四川隊三百六十八元大通隊一千零四十元一角南京隊一千一百元北京隊一千四百六十三元七角六分武昌隊五百七十二元安慶隊五百八十八元寗紹隊五百二十二元八角四分金蓮隊一千九百二十一元五角七分荷花隊一千零三十元天鵝隊九百零七元燕子隊八百三十元七角七分鴳鶉隊一千八百三十一元四角一分共計一萬四千二百元二四分今日午後時在原處舉行末次報告大會云 
[大同學院與南洋中學之檯球戰]  
　　結果爲十二與五十一之比大同勝 
　　南火車站大同學院自本學期組織檯球隊以來積極練習成績斐然星期六（二十八號）與南洋中舉作友誼之比賽南洋檯球部亦頗負聲譽是日由南洋球員赴大同下午三時一刻起賽請丁君爲公正人觀者三百餘人相持一時結果爲十二與五十一之比勝利屬以大同云 
[第二師範將開運動會]  
　　江蘇省立第二師範　校定於十一月四日上午九時至下午五時假西門外公共體育塲開運動會昨日發出入場劵多張云 
[中華武術會消息旅行瀏河開同樂大會]  
　　南巿中華武術會羣育系旅行團滕克勤張麗雲李光樞等十餘人昨日旅行瀏河由吳仲裔引導參觀女子職業學校及各機關至夕陽西下興盡而返又該會交際部爲提倡社交定於本星期六（即四日）晚上七時舉行會員同樂大會開會秩序如下（一）報告開會（二）三絃拉戲（三）演說（四）音樂（五）游戲（六）幻術（七）京曲（八）散會備有入場劵以便各界函索云 
[四川重慶圖畫展覽會之滬聞]  
　　上海畫家賀伯辛君頃回四川道經重慶該處美術學會將賀君作品並海上名畫家作品開展覽會三天共計作品一百七十餘件出品畫家如宋志欽·陳曉江·朱應鵬·洪野·張聿光張眉孫·倪貽德等共二十六人參觀來賓約五千餘人並有宣言亦美術前途之好現象也 
[博約夜校研究英語]  
　　小南門外裡倉橋博約商業英文夜校上星期六晚七時開第七次英語研究會學生表演讀論會話背講古事短詩均頗純熟後又請淸心實業學校西敎員白賴爾氏演講『增進英文之方法』由敎員周庭楨翻譯略謂研究英語（一）當注意正確之發普（二） 
當注意寫作之缺點而圖改良之（三）當注重自修以補學校之不足（四）當多用功夫勿蹈欲速不達之弊（五）當專心所學持以信心以底於成聽講者約有七十人都覺滿意云 
[寗波旅滬第一公學創辦童子軍]  
　　寗波旅滬第一公學本學期對於敎訓管三項無不盡力革新課外作業如新聞圖畫販賣演講遊藝運動等事早經次第舉行近復由學務主任烏崖琴創辦童子軍以造就學生健全之人格前星期六爲該校童子軍第一次召集敎練之期聞該童子軍之臨時團長及正副敎練員對於童子軍之經騐均甚豐富將來成績必斐然可觀云 
[法租界商業聯合會選舉職員會紀]  
　　法租界商業聯合會昨日爲决選正副會長曁各職員於三時開會首由前會長葉貺辰略述該會自恢復後經過情形畢公推監匭·散票·唱名·紀錄各職員當由散票員分發選票由選舉人塡就後當塲投入匭内選畢由檢票員啓封將選票檢出唱名前會長葉貺辰得二十二票當選爲正會長錢廣甫貝明忠同票公决重選結果錢廣甫當選爲副會長陳雲堂·袁銀坤等爲評議員江錦春·徐畏三等爲幹事由該部推定江錦春爲幹事長汪醒齋爲交際長陳伯岐翁興元·顧少卿·羅灜洲爲交際員决選畢即由洪一聲·李維良·二會員擬提潘則言羅灜州爲會計而庶務文牘因時間侷促衆議俟歡迎新職員時再行遴選時至傍晚各用茶點而散 
[滬北五區商聯會議事記]  
　　滬北五區商業聯合會昨日下午一時開聯席會議會長范鵬主席其議决各案如次（一）對於滬北工巡捐局徴收西寳興路一帶新造房屋捐案非經立崗派警設置拉圾箱及築理馬路後不願承認繳納（二）另募捐欵用以購置會中器具及裝修辦公室事推定姜桓文張文忠經辦）三（蔣介民介紹宣煥章醫士在本會設診會員有貧病就診者可以免費案衆議通過又臨時動議張文忠提議反對郵電加價陳翊庭附議一致贊成至義務學校籌欵戲劵當衆承認擔任外並分發各職員銷售議畢散會 
[福建路商聯會會議紀]  
　　福建路商界聯合會昨晚八時開職員會到者二十餘人會長主席首先提議種牛痘所以健身且種法简便無論老幼均宜種之公决十一月六號起在本會事務所施種牛痘不取分文次議郵政加費公决函致總會轉電致交通部一致反對促其撤銷次主席發言謂我國商業之不振弊在討價還價間有不二價者亦徒負其名今欲劃一其價就各商號須懸信用牌此由幾商部批准註册則信用旣著而商業必可發　公决致函總會請其提議討論實行次議源昌成珠號白畫被搶數屬不少必謀善法俾保全營業前途公决函致總會由總會轉請所轄捕房加派巡捕一面嚴令通緝以寒匪胆議畢散會 
[參觀大通紗廠開幕記]  
　　十月二十九日爲大通紗廠開幕之期該廠設在崇明南堡鎭全部廠房係用鋼骨三合土構造爲著名顧問工程師羅德君所計畫新金記所營造規模宏大佈置有方是日該廠特僱之江輪船迎送賓客怡和洋行全體洋員自備專輪前往船旁懸有怡和慶祝大通紗廠開幕旗幟抵廠時來賓約共千餘人略用點膳畢先由經理姚錫舟行開幕禮中外來賓歡呼萬歲次開會由姚經理致開會詞崇明縣王知事致頌來賓中演說者西人有怡和機器部大班愛惟雅君華人有滬商朱吟江崇明中學校長曹吟秋末由經理姚錫舟協理杜少如答謝時已傍晚乃乘原輪返滬抵埠時已鐘鳴九下矣 
[紹興旅滬同鄕會複選揭曉]  
　　紹興七縣旅滬同鄕會於昨日下午開第十二届新議事會複選正副議長·正副會長·董事·及審查員當經開票公佈曹慕管被選爲正議長壽孝天被選爲副議長田時霖被選爲正會長宋漢章魏淸濤被選爲副會長田祈原·王曉　·胡熙生·嚴成德·裴雲卿陳茂恒·孫鐵卿·徐乾麟·魏鴻文·趙漱薌·李菊亭·馮仲卿·被選爲董事胡格生·田子馨·何鴻鳴·被選爲審查員並公推謝蓉齋·葉丹庭·袁近初·袁履登黃楚九·李濟生·魯正炳·爲名譽董事云· 
[棧業公義會常會紀]  
　　上海棧業公義會昨日（二十九日）開星期常會到者六十餘由王瑞龍主席提議各案如下（一）報告該會本星期經過狀况（二）報告建築丙舍審欵假座法租界共舞臺演戲一天定於本月二十三日日戲由露女藝員贊助准於是日客串落馬湖本會無任感荷茲擬贈送該臺主『西伯澤仁』區額一方袁經理『急公好義』屏鏡一座藉以表揚仁風衆贊成推定王瑞龍·宋國元·王潤甫·宓韜等五人代表送匾（三）由各會員自由認銷戲劵議畢遂即散會 
[洗衣公所之一週紀念]  
　　上海洗衣公所於前日午後一時開一週紀念　歡會設筵邀請來賓及同業等宴叙佐以音樂席間由會長施鏡泉報告一年中之成績繼請兪宗周戈朋雲演說宴畢全體同赴上海總商會攝影而散 
[獎劵店之末日已至]  
　　滬上獎劵店前已奉令禁止發行限十月底一律收歇在案茲聞該業中遵令休業者居其多數尙有少數之獎劵店迄未停業淞滬警察廳長徐國樑以是案早經通令所屬傳諭各該店主務須依限停業刻届十月末日爲一律停閉之期昨又傳知各區署所將所轄境内閉歇之獎劵店牌號列表造報來廳以憑備查云 
[新任審廳庭長將來滬]  
　　上海地方審判廳刑庭長陶嘉春業奉上台令飭與湖北武昌地方審判廳民庭長王詢對調王庭長係河南人不日當可來滬履新　　尙人本埠新聞等轉入後頁 
雜評二 
[日人以北化學品自戕（訥）]  
　　大抵自殺之人必皆因不自殺亦無法以全其生如日人因肺病而自殺蓋亦明知不死於自殺必死於病故其自殺雖謂之病殺之可也 
　　前日報載德國戰後社會困窮人民愁苦所積自殺之案突然增多此其自殺由於無術謀生故雖謂之生計殺之可也 
　　由是可知凡百自殺皆由於環境之壓迫或爲營業失敗而自殺或爲怨憤莫伸而自殺或爲受騙追悔而自殺大抵社會愈汚濁愈困苦則自殺之案必愈多故今日之所謂自殺除因病自殺外直皆可謂爲社會殺之然則欲減少自殺之風亦惟有從社會上補救之耳夫人孰有甘心自殺者哉 
 
 
 

Page 15

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *本埠新聞二 
[引溪義校第二次徴求會紀]  
　　前日引溪義校在該校開第二次微求會到會者有陸文中·尤水泉·胡旦華等數十人由陳政平引導參觀敎室及建築校舍之基地參觀畢聚餐午後開會推馮趾麟爲主席討論籌募進行手續並由江永寬提議校中應設體育器械鞦韆架小雙槓等决議一致贊成復由侯子誠報告云該募金團人員多係工業領袖是日因有廠務覊身未能全到已到者認定分數如下特别第一隊第二隊各一百分第十三隊十分山東隊六十分山西隊十分貴州隊五十分廣西隊三十分新疆隊四十五分總計四百零五分聞隊校定於十一月二十六號舉行第三次徴求會云 
[縣知事示禁捉落花]  
　　上海縣知事沈寳昌以現値四鄕棉花收穫之際誠恐無知婦孺藉捉落花乘間摘採田間棉花損害他人農産除飭縣警察所通令所屬各分所加意巡察保護外昨又印發四言韻示分發各鄕遍貼禁止其文曰時當秋成棉花結實鄕婦兒童偷取摘拾名捉落花最爲惡習現申禁令犯則究罰各鄕警區加意巡察簡明布告懍遵毋忽 
[日本天長節之慶祝]  
　　今日（十月三十一號）爲日本天長節黃浦路駐滬日本領事館懸燈結綵陳設禮堂預備於是日上午十一時半至十二時半在署慶祝並備茶點招待來賓僑滬日本官商亦一律懸旗慶祝駐滬交涉員許秋颿君曁公共公廨關兪李陸張讞員將往道賀以敦睦誼 
[獄犯瘐斃兩名]  
　　漕河涇鎭江蘇第二監獄執行案犯徐全五張春才二名均於前日相繼倒斃經獄官函致地檢廳委郭檢察官等蒞監騐明確均因病而死判令分别由堂棺殮 
[烟犯在分監斃命]  
　　滬城蓬萊路分監執行烟犯王小收禁祗有數天前日王乘看守警不防之際用麻繩懸樑自縊嗣爲同號監犯瞥見大聲喊救號召多人將王救下氣存一息竭力施救得以蘇醒及至晚間不知如何王又斃命獄中函致地檢廳昨日午後委楊檢察官沈檢騐員等蒞監騐明已死王小並無别故委係病死惟先前覔死之縊帶麻繩帶回存庫塡明屍格判由堂棺殮 
[汽車肇禍三則]  
　　昨日上午十一時許某號汽車駛經梅白格路撞倒行人陳采芝碾傷足背由新閘捕房六號包探督見前來抄錄汽車號碼另雇車送受傷人往仁濟醫院醫治又有崑山人梁金衣昨日下午二時許行經河南路被某號汽車撞傷頭部等處常經老巡捕房三百二十三號華捕到來雇人力車送往仁濟醫院醫治一面將汽車號碼抄錄呈報捕頭請究又乍浦路天潼路口昨日下午五時半有某號汽車駛過撞倒江北人蓋朝喜受傷甚重頓時失去知覺經九百四十一號華捕到來抄錄汽車號碼另雇車送受傷人往同仁醫院醫治云 
[北新涇之搶案]  
　　北新涇鄕婦朱潘氏家日前晚間忽來盜匪多人毁門入内刦去銀洋衣飾後由事主高聲呼救經鄰衆帮同拿獲陳道生一名扭送四區四分所轉解司法科昨解警廳核辦 
[化緣和尙自砍左手案之訊判]  
　　住居東西華德路之小工頭江北人李榮桂因前有僧人傳蓮偕同九龍等廟住持僧志悟來家坐募修廟之資將其驅逐傳蓮憤極持刀自砍一手嗣由捕房將該僧送院醫治現雖將創處醫愈已成殘廢昨晨捕房將該僧解送公共公廨審訊李榮桂與其子遐昌奉傳後臨訊均不到案據傳蓮供伊係高郵縣屬之九龍·犬王·五聖三廟化緣僧與李同鄕前次李做六十生日伊曾送過壽禮此次特來向其募化李非但不破慳囊反行驅逐自恨所識非人悔極自殺等語中西官訊畢以該僧自殺並無别故幸未喪生着聽候備函送佛敎公會資遣回籍 
[浦東陸家嘴之火警]  
　　浦東陸家嘴新香烟廠前而高郵人秦廣新家於前日傍晚六時許忽然失愼延燒左右鄰戶當經附近各廠棧洋龍及爛泥渡救火會先後馳皮帶車到塲施救焚燒至八時三十分火始撲滅共計焚燒一百餘戶瓦平房二十餘間草房七十餘間被難各戶客民居多事後經三區警署飭將肇禍之秦廣新傳署詰明起火情形於昨日午後判解警廳訊辦 
[公共公廨訊案彙錄]  
　　昨日公共公廨訊理之民事訟案如次（一）安記行訴華一銀行周德甫欠銀案被告延陸敦律師代辯結果展期十四天訊理（二德商泰來洋行訴朱加官欠貨銀案結果改期（三）王昇記訴余成煥等不還存欵案結果訂期續訊（四）沈益記訴史久潤不還本利洋案被告延許理律師代辯結果本件請求未便照准候訂期訊明後再行核曾（五）裕盛等號訴駱秉權欠欵案結果被告抗傳不到應飭到案再訊 
[誌謝]  
　　昨承商務印書館惠贈第三六九期「英語週刋」及第四卷第四號「兒童世界」各一册謝謝 
來件 
[中華郵局新訂資例]  
　　近數年來計有種種原因致使中華郵局經常費用異常加鉅卽如生活費用騰貴辦事人員薪水不得不大爲加增而加增數目之中竟有超過半倍者又如轉運費一項其一味增加者旣已有年而一切物料以及供應之品亦無不律加價僅取一端以爲例則有如刷印郵票之紙料現其價値視諸歐戰以前竟有四倍之多凡具此種經濟情形之各國其大多數之郵政早經改訂國内郵費且經馬得里郵政博議大會核准後立將各該國之國際郵費一併提高以便應付增加之經費中國方面對於此舉延緩一年有餘希望時機或能較好然至於今實已無可再緩爰查左列各國即係並無客郵問題之各國其郵費資例之更改（係屬信函一類起碼重量之率）可爲普通加費之榜樣至於其他各類郵件資例多少亦經平均分配增加 
　　羅馬國際郵政公約所定者馬得里國際郵政公約所定者腦威國　　二十烏厚勒（ｏｏｒｅ）　　四十烏厚勒（ｏｏｒｅ） 
丹麥國　　二十烏厚勒（ｏｏｒｅ）　　四十烏勒（ｏｏｒｅ） 
瑞典國　　十二烏厚勒（ｏｏｒｅ）　　四十烏厚勒（ｏｏｒｅ） 
和蘭國　　十二分半（ｃｎｔｓ）　　　二十分（ｃｏｎｔｓ） 
英國　　　二辨士半（ｐｏｎｃｅ）　　三辨士（ｐｏｎｃｅ） 
法國　　　二十五生丁姆（ｃｏｎｔｉｌｎｅｓ） 
巴西國　　二百利斯（ｒｏｉｓ　　　　四百利斯（ｒｏｉｓ）　 
坎拿大　　五分（ｃｅｎｔｓ）　　　　十分（ｃｏｎｔｓ） 
奥斯他利亞二辦士半（ｐｏｎｃｅ）　　四辨士（ｐｏｎａｓ） 
印席　　　二阿那半（ａｎｎａｓ）　　三阿那（ａｎｎａｓ） 
日本國　　十仙（ｓｏｎ）　　　　　　二十仙（ｓｏｎ） 
墨西哥國　十仙他扶（ｃｏｎｔａｖｏｓ）　二十仙他扶（ｃｏｎｔａｖｏｓ） 
瑞士國　　二十五生丁姆（ｃｏｎｔｉｍｅｓ）四十生丁姆（ｃｏｎｔｉｍｅｓ） 
如論寄日本之郵費資例雖尙未經更改但亦可先通知現在中日郵政委員特别會議之中正行商議增加資例辦法其計畫之資率不久即當施行最少亦須與中國國内郵資相等我國郵政尙在幼稚時代大部分之局所均設於租賃房屋之内故於普通增加租金之劇烈頗受極大之影響且郵政收入係現銀圓其日有起色之一部分已於近年以來應付於增加之薪水工資國内運費物料及供應品以及國外轉運費種種支出之下而國外轉運費經由馬得里郵政大會提令增高且均按金幣付出故吸取郵政收入一大部分實較從前幾有三倍其因金銀巿價所受損失尙屬另一問題中國因無自備之國際運輸便利於是此欵實爲中國特别重大之支費總之郵政處此地位深願各界人等認明此次不得已而施行之更改實與撤銷在華客郵問題毫無關涉 
公布欄 
[上海地方審判廳]  
　　民庭判决 
　　一件判决邵徴灝與孫丁氏因賠償損失涉訟上訴一案（主文）本案上訴駁斥本審訟費由上訴人負擔一件判决許泉初與謝仲笙等扣貨紏葛一案（主文）許泉初對於賀子峯之訴訟及對於謝仲笙何少寅楊勤學之請求均駁斥訟費由許泉初負擔一件判决唐許氏訴王金甫金飾紏葛一案（主文）被告人應將金押髮一根計重八錢一分九釐返還於原告人訟費歸被告人負擔一件判决周趙氏訴林根榮房租紏葛一案（主文）被告人應還原告人和洋五元原告人其餘之請求駁斥訴訟費用歸被告人負擔三分之一原告人負擔三分之二本判决宣示假執行一件判决葉銘主訴沈少眉房租紏葛一案（主文）被告人應還原告人租洋十九元一角六分訟費歸被告人負擔本判决宣示假執行一件判决宋文田訴張少卿借欵紏葛一案（主文）張少卿應還宋文田本利共洋二十一元訟費歸張不卿負擔本判决宣示假執行一件判决宋　典訴張阿二賠償損失一案（主文原告人之訴駁斥（以上十月二十五日）一件判决張韓氏與朱榮順欠租涉訟一案（主文）朱榮順應給付張韓氏房租洋二十元及本年陰曆九月起每月洋四元之房租至出屋日爲止本案訴訟費用歸朱榮順負擔本判决宣示假執行一件判决童受民與楊詠萱因買費地畝小費涉訟一案（主文天泰木行賬房葛少川等應得小費銀一百五十兩應由楊詠萱負責不得向童受民索取本案訴訟費用歸楊詠萱負擔一件判决洪瀛珊與周詩暮因欠欵涉訟一案（主文）洪灜珊應交還周詩慕九八規銀一百四十一兩七錢又金城銀行過期支票二紙本案訴訟費用歸洪灜珊負擔一件判决施漢章興程松雪因租屋紏葛一案（主文）原告人之請求駁斥訟費歸原白人負擔一件裁决東南高等科師範學校與錢國良米欵涉訟一案（主文）原判决書主文内本審下漏寫及本判决前第三審八字又理由欄内第二十三行本審下漏寫及本判决前第三審八字均應予更正一年裁决王金慶與吳官氏等借欵紏葛聲請假扣押一案（主文）本件聲請駁斥聲請費用歸聲請入負擔一件裁决王書由與王苑卿等因田畝　　補交訟費聲請受理一案（主文）本件聲請駁斥一件裁决楊渠川與王成增因抵欵涉　抗告一案（主文）本件抗告駁斥抗告費用由抗告人負擔（以上十月二十六日）一件判决孫方氏與黃高氏等因房屋紏葛上訴一案（主文）本件上訴駁斥本審訟費由上訴人負擔一件判决宋瑞林與童趙氏因贖地涉訟不服崇明縣知事公署判决上訴一案（主文）原判廢棄被上訴人在第一審之請求駁斥本案訟費由被上訴人負擔一件判决席文卿與黃家麟等租屋紏葛上訴一案（主文）原判關於駁斥席文卿對於黃家麟收回房屋追償本年陰曆八月以後房租之請求及訟費部分廢棄黃家麟應將租住晋記公司房屋一幢交還席文卿收管本年陰曆八月起房租仍照每月大洋十一元五角小洋二角計算至交屋之日爲止席文卿對於金世　之上訴駁斥第一審第二審訟費由黃家麟負擔一件判决顧乃林與曹長明因債務涉訟一案（主文）本件訴訟駁斥訴訟費用歸原告人負擔一件判决姚氏與沈錫泉因物件紏葛一案（主文）原告人之請求駁斥訟費歸原告人負擔一件裁决嚴德夫與錢京堂欠欵紏葛聲請回復原狀一案（主文） 
本件聲請駁斥聲請費用歸聲請人負擔一件判决梅增福訴張沈氏租契紏葛一案（主文）張沈氏應將租契租摺借據各一紙返還於梅增福梅增福其餘之請求駁斥訴訟費用梅增福負擔五分之在張沈氏負擔五分之二一件判决楊志江訴王永盛貨欵紏葛一案（主文）本廳第七六號之支付命令廢棄之王永盛應還楊志江貨洋一百四十二元八角零二厘楊志江其餘之請求駁斥訟費除聲明異議費用歸王永盛負擔外楊志江負擔五分之一王永盛負擔五分之四一件判决范榮卿等與李少娘因欠欵紏葛上訴一案（主文）本件上訴駁斥一件判决葉鴻英與李伯賢租屋一案（主文）原判關於駁斥上訴人請求遷讓房屋之部分廢棄被上訴人租在上訴人坐落敦厚里房屋一所應即遷讓本審及本判决前第三審訟費歸被上訴人負擔（以上十月二十七日） 
　　刑庭主文一件判决張得勝玩忽對務致人傷害案（主文）張得勝玩忽業務致人傷害之所爲處罰金二十元訟費歸張得勝負擔一件判决殷文昌等共同行竊案（主文殷文昌共同行竊之所爲處拘役一個月未决覊押日數准以二日抵拘役一日李鮮根共同行竊之所爲處拘役十五日未决覊押日數准以二日抵拘役一日訟費歸殷文昌李鮮根連帶負擔一件裁决王阿四等强盜嫌疑案（主文）王阿四陳阿三方阿狗係共犯刑律第三百七十三條第一二兩欵之罪均應予以起訴一件判决陳茂生等極微傷害案（主文）陳茂生致人輕微傷害之所爲處五等有期徒刑二月張阿根當場助勢致人輕微傷害之所爲處拘役二十日王仲當塲助勢致人輕微傷害之所爲處拘役二十日趙阿三當塲助勢致人輕微傷害之所爲處拘役二十日許阿培當場助勢致人輕微傷害之所爲處拘役二十日未决覊押日數均准以二日折抵徒刑拘役一日訟費陳茂生負擔七分之三張阿根王仲趙阿三許阿培各負擔七分之一一件判决李福生等共同竊盜案（主文）李福生共同侵入竊盜之所爲處五等有期徒刑九月褫奪入軍籍之資格終身浦福良共同侵入竊盜之所爲處五等有期徒刑九月禠奪入軍籍之資格終身未决覊押日數均准以二日抵徒刑一日訟費歸李福生浦福良平均負擔（以上十月二下七日） 
 
 
 

Page 16

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *   
 
 

Page 17

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *自由談 
[座右銘] [  蘇軾]  
　　人情有所不能忍耆匹夫見辱拔劍而起挺身而鬥此不足爲勇也 
雜說 
[郵費加價的眞諦] [  錢樹玉]  
　　郵費加價日來各界反對的風起雲湧可算是熱閙極了所爭的理由和所引的利害也可算是極透澈了但是政府的答覆只說交回閣議給人一個悶葫蘆人民也糊裡糊塗仍然還是雲裏摸天沒有滿意的答覆然而他們也並非不知此中的利害實因困窘極了才不在大處着想專在小百姓方面剝削無孔不入無洞不鑽可恨從前的小銅錢改做了銅元和銀元了中間缺了一個方孔列位會想窮法的大人先生可也難以鑽入啊 
閑話 
[國際聯合會第三屆開幕記（五）] [  鷦寄客]  
　　大會期數日内所見最多者一爲形形色色之新舊萬國國旗有戰後新建立之國家其國旗之顔色或爲吾人平昔所未得見一朝而盡行飄展各大旅社之窗戶間良足稱快一爲各國第一流大人物薈萃一堂白髮老人居大多數亦爲平時所不易多見者而此好勇善鬭之歐羅巴竟能有此萬國聯合之機關閱此三年延續之盛會使此輩衰老餘年不至再經烽火似更爲人世間極大幸事錄會場七絶兩首 
嫰晴湖上數雲槎四海秋風共一家緩緩淸陰動星旆白山橋外日初斜（白山橋爲各國代表往來必經之路）拂檻流波海樣明排雲高樹起秋聲白頭猶見承平會紅葉亭階傲晚榮（秘書廳前亭閣間有紅葉緣牆而下） 
　　大會中各國名人最足令人注意處爲其頭部『白髮』僅其特色之一此外頂上圓光牛山濯濯者甚衆我國以『頭童齒豁』四字喩閱世甚深之老前輩外國補牙術其進步故齒豁者不多見而『頭童』二字仍足爲其用心過多爲國憂勤之表徴第三種特色爲『目鏡』各代表演說時恒架夾鼻鏡下繫長繩旁無鈎脚瑞典代表白　庭ＨｊａｌｍａｒＢｒａｎｔｉｎｇ瑞士代表前大總統安度靜坐時均喜撫弄提線目鏡義大利代表薛露葭ＶｉｔｔｏｒｉｏＳｃｉａｌｏｊａ敎授之提線單目鏡尤奇特偶與人談眉微伸卽自落印度帮代表英人福來司令ＣｏｍｍａｎｄｅｒＣ·Ｂ·Ｆｒｙ肄牛津大學時學績考試屢冠全軍每逢會議輒使其目鏡退下至鼻尖學者氣習竟與我中國之老先生無稍異 
小小說 
[我友的信] [  瘦腰]  
　　我有個好友呌做許秉乾沒有幾天以前曾經寫給我一封信信上說我（我友自稱）有一個朋友是和我很要好的可惜他染著富家習氣終日的安坐安食不能於社會上服務所以我也漸漸地和他冷淡了 
　　他的父親是已經死了遺下一萬多銀子存在一家銀行裏他就靠了這銀子收收利息到也可以逍遙自在他的母親是個念佛婆婆他也是個安穩少年袛不能服務社會罷了今年春裏他因爲自己的房屋很爲寬裕暗想租與人家也可以收些租金所以他就貼了召租人來租 
　　召租貼了後沒有幾天就給一個中學堂的國文敎員呌做張鐵漢的租住了 
　　張鐵漢膝下有個十六歳的女兒聽說也是在女學校裏讀書的和我友同居一處沒有幾天就發生了戀愛關係我友自從和張鐵漢的女兒發生變愛關係後比從前似乎變換了一人什麽影劇院啊綢緞局啊旅館啊劇塲啊遊處場啊大菜館啊差不多沒有一天沒有他們倆的足跡到了夏裏他們倆戀愛熱度逹於極點就假了某旅社結婚結婚後那個女子常常要求買鑽戒啦剪衣料啦辦首飾啦唉我友所靠的衹是一萬的遺産那能夠塡這個女子無底的慾壑呢自然沒有幾月就告完了完了後這個女子因爲我友不能供給伊的揮霍就和我友要求離婚並且趙鐵漢也帮同著恫嚇我友使我友不得不和伊離婚 
　　前天我友到我這邊來狠頽喪的坐著我幾次慰藉他他總不言不語不一會我又有一個朋友來了我就將這事告訴他他狠詫異的說道咦！趙鐵漢是我素來認識的他膝下何嘗有女兒呢並且他雖是個中學校的敎員可是他的行爲狠卑鄙聽說是個狠著名的浪子你們莫要上他的當啊這時我友忽然恍悟道哦！對了原來他們倆一定冒充做父女來騙我錢的所以他們臨去還帶著兩只鑽戒和許多衣服首飾哩（中略） 
　　好友！你看這椿事有趣不有趣那趙鐵漢行這騙的手段眞狠有心計不過現在一般崇尙自由變愛的人到不可不仔細些呢 
小說 
[社會小說人間地獄（二三六）] [  娑婆生]  
　　第三十二回濁酒三升嬌娃宣肺腑羅衫半截雅客步平康　　姚嘯秋聽了拍掌道快人快語駡苦了人了華稚凰道好在這裏沒有外人可以說說否則要招怨了說罷將蓮孫寫的那首詩摺好往懷裏一塞道停一會我去裝上一個頭尾明天報上便可以披露出來了蓮孫發急道登便登出來可否不題我的名字華稚凰道這有什麽要緊蓮孫道你倘若依我不題出眞名來我還有一首歪詩一併寫給你罷華稚凰道那末我就依你你趕緊寫出來蓮孫便又拿了一張局票翻轉來寫道 
樓逈生憎玉漏遲打窗斜雨密於絲酒殘燈燼吳奴醉腸斷銀床雪涕時 
　　蓮孫一頭寫著稚凰和嘯秋一頭談著稚凰　這一首不是泛泛之作這其中一定有些本事不然不會這般宛轉悲凉姚嘯秋對蓮孫道我先來問你你這詩是幾時做的蓮孫歎口氣道不瞞你說今天一早在車上信口　成的華稚凰道那末昨天夜裏那場大雨正助了你的詩料吳奴是誰雪涕何人你爽性和我說個明白我久不做傳奇了你告訴我我可以替你譜一二折被之管絃也足寫一時的哀怨蓮孫躊躇一下道改一天再和你談罷華稚凰道我是一個直率的人是喜歡有什麽說什麽你爲什麽藏了話在肚子裏呢正說之間帘外又走進一個人姚嘯秋見了先高興起來歡呼道我聽說你不能來你竟能先降眞是難得蓮孫稚凰定睛看時原來是趙棲梧穿一件月白熟羅長衫秃着頭飄然入座和大家招呼了一遍碧嫣是向來聽見嘯秋說起欽佩棲梧的文采婓然江東獨步今日見了果然是落拓不羈自成馨逸忙自走過來招呼請棲梧寬寬長衫棲梧聽了這話突然的臉上一紅趕忙的一屁股坐下道謝你不謝熱嘯秋最細心見他平白的臉紅不覺詫異稚凰拉着棲梧的手道你近來怎麽不出來連我那裏也少見人的蹤跡是什麽道理西門有什麽新興味留住你竟不肯到租界上來棲梧也不回答只是嘻嘻的笑姚嘯秋也挿上去問道有一天上午你請我在一枝香請飯你請客票上寫明了准十二點鐘我依時准到一直候你到三點一刻我捱不了那餓自備資斧吃了一客公司菜走路我一向要尋人算帳竟找不着你這人這兩個月裏怎麽瞧不見你呢我常打電話去問靈芸靈芸也回說沒有來棲梧聽了仍舊是不回答儘管嘻嘻的痴笑柯蓮孫笑道不對了棲梧疾了大槪要請靈芸來介紹他到瘋科醫生徐怡亭那裏去診一診呢大家聽了全笑起來姚嘯秋道你莫提徐怡亭提了他更要痴得厲害呢棲梧聽了笑着回答道痴也沒痴呆也沒呆老老實實夫人來哉連華稚凰聽了這話突然的吐出半條舌頭道嫂夫人來了嗎唉難怪你滅失自由了但是我仍舊有些不相信旣然嫂夫人來了今天你怎麽能溜得出到這裏來那末嫂夫人是疏於防範虎兕出柙了趙棲梧笑道索性不瞞你說罷霍地立起來背轉面去道你們瞧瞧我這長衫的後半截······ 
[隨便說說] [  瘦鵑]  
　　便宜了李厚基政府任命李厚基做討逆總司令責成他規復福州福建人又因這好幾年中給李厚基刮脂膏刮得太狠了定要和他算淸了賬纔放他走然而李厚基卻逍遙自在早已飄飄洒洒的到上海來了手頭旣擁着那千萬造孽錢儘可在十里洋場中出出風頭好不舒服倘做討逆總司今罷少不得要身臨前敵陷入槍林彈雨之中試想做了好多年太平督軍又是天生的酒嚢飯袋怎能去討甚麽逆一聽得砲聲嚇碎了膽倒不是頑的所以與其做討逆總司令不如趕快到上海來享福了至於算賬的話那更是最頭痛的事任是把全世界的會計師都請來可也算不淸這筆不淸不楚不盡不實的亂賬即使撥碎了算盤珠也是弄不明白的如今到了上海還怕甚麽這一筆糊塗賬可就永遠糊塗下去了逆旣不必討賬又不用算豈不是便宜了李厚基麽 
 
 
 

Page 18

 
 
第一萬七千八百四十九號;中華民國十一年 西曆一千九百二十二年十月三十一號
星期二 * *常識 
常評 
[吳語考（三）] [  老圃]  
　　郭璞注方言所引江東語多至十餘條然方言所指爲吳揚語吳越語荆吳語吳楚語者郭璞皆未引江東語證其相同面郭璞所引之江東語反與方言之北語相同又今日通行之吳語往往與郭璞所謂江東語不同而與東晉衣冠未渡江時之語相同是可知漢時之吳語在晉時已有變遷自東晉渡江以來吳語之變遷愈甚但於郭注方言加以研究其變遷之跡固歷歷可考加䓈芡雞頭也北燕謂之䓈靑齊淮泗之間謂之芡南楚江湘之間謂之雞頭郭注江東亦名䓈是北燕語流入江東但今日吳語無言䓈者今或謂之芡實則用靑齊淮泗語或謂之雞頭則又用南楚江湘語矣　陳楚宋魏之間或謂之𣟵或謂之瓢郭注江東通呼勺爲𣟵� 
則陳楚宋魏之語流入江東但今日吳語無言𣟵者今或謂之瓢則宋魏陳楚之别語或謂之勺則郭璞時之通語矣扇自關而東謂之箑自關而　謂之扇郭注江東通名扇爲箑是關東語流入江東但今日吳語不言箑而言扇則又用關西語矣簟宋魏之間謂之笙其麤者謂之籧篨郭注江東呼籧篨爲䉬此與今日吳語同然今日吳語但言簟而不言笙則又用西漢時通語矣北燕朝鮮洌水之間謂伏雞曰抱郭註房奥反江東呼蓲央富反然今日吳語音近抱則仍用北燕朝鮮洌水之間語今日吳語亦兼言蓲作央富反則又兼存晉時之江東語矣　鼄鼄蝥也自關而西秦晉之間謂之鼄蝥郭注江東呼蝃蝥然今日吳語旣不若關西秦晉呼鼄蝥亦不若晉時江東呼蝃蝥今或呼蝃鼄則參酌於兩者之間而吳語通稱曰　鼄則又用揚雄以前之通語矣凡方言註中所謂江東語如火猛曰煬棄曰　推曰攩短曰𠭴伏卵曰蓲之類在今日亦仍爲江東特有之土語然其數不多多數江東語今皆不存如呼快爲愃呼蘆菔爲温菘呼袖爲椀呼𥰞爲浙籖呼杷爲渠挐呼𥷃爲胡人呼蜻蛉爲狐黎呼羊� 
聲如蠅　倦爲𣨶呼跌爲跢丁賀反呼盂爲凱之類非特爲今日江東所不用且今日江東所用者正與郭璞時之通語無異此亦可證今日吳語多東晉北客語也 
衛生 
[余之衛生] [  星實]  
　　余十年前體甚孱弱後遍覧衛生家言起居飤食皆依一定之規則今則身體健全絶無疾病世有孱弱如余昔時者竊願其亦依法以行也 
　　一余每日淸晨甫醒即徐徐欠伸披衣起坐依因是子靜坐法靜坐一小時是時覺萬念澄淸形骸俱忘精神上之愉快有難以言語形容者　　二靜坐旣畢以兩手合掌搓熱遍體摩擦自頭部面部而頸胸而腹背而手足最後摩擦足心皆從容爲之切戒急迫是時周身舒暢血脈流通更覺愉快異常 
　　三每日下床後即如厠一次習以爲常蓋余往時頗患便結後閱丁福保無藥療病法一書中述大便須每日一次並須有定時淸晨初起雖不欲大便亦宜勉强行之久則飬成習慣自無便結之患余如法實施果然有效也 
　　四如厠以後更飲微温開水一杯以淸腸胃開水中並和以少許之食鹽 
　　五一日三餐皆有定時且加以節制寗使不及量不使過量餐時細加咀嚼不急食除常餐外卽見有嗜食之物亦不零碎閒食並不向巿間購買熟食 
　　六早餐飲蒲粥佐以新鮮半熟之鷄卵卵中黃白勿使凝固午餐晚餐用乾飯肴則以蔬菜爲主魚肉等葷味爲輔不食油煎食品及有刺激性者 
　　七食後暫保身體之安靜不就寢不運動不用腦力 
　　八每日用腦與作事時間恒適當配置暇時必至曠野或園中空氣淸新之處行深呼吸及柔軟運動 
　　九衣服寬舒帶纏注意勿使緊密無論坐時立時皆極力矯正姿勢使身體正直肺臟機關得以發達 
　　十齒牙咽喉務求淸潔每日早起就寢時及三餐以後必皆嗽口刷牙以滌除穢濁 
　　十一余浴身甚勤一星期中從未有少于兩次者浴時用溫水不使過冷過熱 
　　十二居室内外每日必掃除整潔除大風雨之日雖在冬季必開窗戶使空氣流通卽夜間亦未嘗密閉寢室 
　　十三余之襯衣襯褲洗滌皆有定期臥具亦常曝于日光之下以防有病菌停留其間 
　　十四余晚間就寢常不過下午九時黎明即起從事於靜坐工夫自養成此習惯慣後上牀即熟眠淸晨即開睫從示有逾時者 
　　十五余臨臥前一小時飲鮮牛乳一杯臨臥時必散步庭前行深呼吸片刻 
　　十六臨臥前行深呼吸後即用熱水洗足因余往時嘗有夜間不能熟睡之患後閱衛生書籍謂就寢時用熱水洗足引血下行可使腦筋易於休息而無失眠之虞依法行之殊有效果故至今不廢 
　　十七烟酒皆有毒性盡人能知余生平從未嘗一近之色慾余尤力加節制幾全屏絶 
　　十八當前之境余常以爲滿足不生不平之念即偶有横逆之加憂患之來余亦自行寬慰力加忍耐凡劇烈之精神感動如憂鬱煩惱憤怒哀愁等余務屏而云之 
　　十九遇自己能爲之事循序漸進常覺有無限興趣遇實不能爲之事亦不妄耗心力 
　　二十凡遇患傳染病之人余必注意防範不與接近十年以來余未嘗有一次患傳染病即傷風感冒從未有之未始非得力於此也（乙種酬） 
經濟 
[商業問題之研究（續）] [  吳東初]  
　　零購學（一一三）廣告與陳列上之協助（十四）預計一年推銷方法 
　　普通商店之失敗者有之查其失敗原因强半由於不知預先籌劃其購貨與銷售方法均無確切之準備一似做到那裏便是那裏若問其明年之營業方針與新計畫則以時尙未至何勞煩心答之故其生意一年自始至終不虧本而能維持現狀已算萬幸何能談及發展乎吾國商業之僅能維持現狀而無充分之發達者吾人固已知其故矣 
　　雖然吾國不乏有新知識之商人營業規劃頗足供普通商店之取法一年十二月月月都有一種特别推銷機會而店中進貨賴之以有標凖茲就大槪每年推銷之籌備按月條舉於左 
　　正月存貨檢點已畢何者銷路不佳不難識别故一年起首凡上年不暢銷各貨不妨特設廉價部而減價脫售以期多獲現欵而辦新貨 
　　二月預備春銷各貨如存數不多當即着手購備 
　　三月春銷開始各貨品宜特别陳列與廣告藉促買客之注意 
　　四月春銷將畢如存貨尙多不妨特别廣告削價售罄 
　　五月夏銷宜着手籌備 
　　六月夏銷正在進行時期各地學校次第舉辦畢業故凡關乎學生生活之用品宜特别推銷 
　　七月夏銷將畢轉瞬過期凡夏季用品不易銷售與其留待明年再賣徒增拆息不如减價出售以售罄爲能事 
　　八月預備秋銷新異貨品須特别注意旅行用品可趁時竭力推銷 
　　九月秋銷正盛時期學校先後始業凡書籍文具及學生用品都當特别推銷 
　　十月秋銷將告結束各貨可特别減價出售此時鞋帽與衣莊生意如能善爲推銷較他業生意尤佳 
　　十一月冬銷各貨早須購備綢緞皮毛須趁時推銷 
　　十二月時近新年各項餽贈物品茶食大可趁時推銷 
　　以上所述不過例舉大槪亦並非於何項營業而特規劃之乃示各業對於每月宜按各業之性質而順序作具體之籌備裨獲一年四季季季都有生意做也 
道德 
[我不解] [  文成]  
　　世風澆薄人欲橫流善惡混淆是非顚倒社會之壤至於斯極爰出所惑質之當世 
　　譽我就喜歡爲什麽毁我就含怨呢 
　　出口駡人爲什麽先傷人的交母呢 
　　富翁爲什麽要買彩票呢 
　　有妻有妾爲什麽還要狎妓呢 
　　好好子媳爲什麽虐待他呢 
　　社會交際爲什麽都用酒色二字呢 
　　三五聚談爲什麽喜歡談及婦女呢 
　　迎神賽會踴躍樂輸爲什麽贖路賑災不拔一毛呢 
　　談平等互助主義的爲什麽對車夫幾個銅元擺起官僚的架子呢 
　　迎師長接知事就升國旗爲什麽國慶日倒把國旗藏起來呢 
　　括了民膏民脂爲什麽還要販烟開賭呢 
　　做了督軍爲什麽還要兼省長呢 
　　一旦得志爲什麽就把爲國爲民的宣言丢在腦後呢（乙種酬） 
法制 
[法人之性質及其種類] [  邵鏡人]  
　　法人者非自然人而具有人格之謂也即不具人類之形體得爲權利義務之主體者也所以應社會必不可缺之需要若僅限自然人爲有人格終不得與開明社會相應也其種類大别爲二曰公法人曰私法人公法人者因國家及其他國家公共事業而存在之法人質言之即以公共事業爲其存在之目的也私法人者以經營私人事業爲目的之法人也而私法人中又有所謂社團法人財團法人二種社團法人以經營共同事業爲目的而集合自然人爲團體之法人也財團法人由供給於一定目的之財産而成之法人也苟於法人中又得以其目的之異而區别之有以營公益爲目的者則謂之公益法人有以營私利爲目的者則謂之營利法人而營利之法人多爲商法上之公司此法人之性質及其種類之大槪也（乙種酬） 
雜錄 
[實業學生應具中文根底] [  白雲]  
　　今之中等以上學生往往視中文爲無足重輕詢其所以輕視之故輒曰中國文字但求詞句工雅章法周密而於國家之貧富强弱固未嘗有若何之關係我輩靑年旣置身學校對於各種科學自宜悉心研究將來爲國家效用若必拘泥舊章以有用之精神消磨於無所用之中文豈不大可惜乎然而非也中文雖若無關科學而以中文爲傳布各科學之利器則中文之價値甚重何以故蓋國家富强端賴實業而實業敎育非若普通敎育之可以强迫普及欲使一國人民各具淺近之實業知識惟有藉中文傳布之力而與社會種種接觸之事亦藉中文以爲媒介者多我之所望乎中學生者非謂中文有深造之必要但求意欲有言傳之筆墨無格格不吐之病舉凡一已所研究心得以及最新之學識俱可說明意義以供社會之採擇應用已足以利益國家轉貧弱而爲富强矣且今之學生應知各科敎本所以採用外國文字者亦以中國向無科學有不得不用之苦衷倘使專習外國文而弁髦中文至尋常信函具不能成行亦殊不便遑論其他愛國者果如是耶（乙種酬） 
 
 
