# 1889 - 212 - 4905854

 

Page 1

 
 
[附送勸賑單] [  申報館主人謹]  
　　刋上施少畬司馬刋有勸賑單一萬紙題其首曰助賑發財託少欽施丈送交本舘隨今日報章分佈想情殷救世者必能量其力之所及慷慨解愛也 
[詳註筆耕齋尺牘出售] [  申報舘啓]  
　　昔人謂尺牘實古文之緖餘必其言委宛曲折暢發無遺方足以達已意而動人聽本舘現用活字排得筆耕齋尺牘一書仕商皆可通用茲巳工竣出售每部計洋七分正售處仍照舊例 
[漢局遷移] [  點石齋啓]  
　　本局各省設局求售地址已登報首今漢局移設鮑家巷正街售稼嘴下首坐南朝北門面仕商賜顧爲盼 
[精印三層本佩文韻府准六月初一日出書告白] [  點石主人啓]  
　　是書繩印三層本向爲本齋所特創當時頗有以式不雅觀者爲吉然而購者粉如爭先恐後可見揷粱累累宜居不宜行船唇馬腹之提擕終以　便者爲可貴今本齊率由儀章仍印三層本取原書籲頁發裱不經割裂何從舛誤而又加意校警加工精印每頁領行字無論多少書總中備　　遺檢之卽得分本從薄書腦從寬分裝廿四本分四套定碼洋廿元准六月初一日出書加欲　購格外從產想海内文人需用此書者必以先　　快也特此佈聞伏惟雅鑒 
[經解精萃告白] [  點石齋啓]  
　　講求經學江浙人士爲多近來風氣日開人才益衆本齋不憚辛勞采輯兩省書院課藝之傑出者而他省有名之作亦並錄人按其人則皆錚錚有聲望者爲經則五爲題則千取精不取多也分訂五本碼洋四元本埠在灾瑞樓南北申昌抛球塲點石分局發售外埠則向各分莊購置可也此佈 
[富强策下]  
　　二曰强之本取士之法先宜變通功令務以實學爲先國朝稽古右文因前時之舊以帖括設科取士由生員以至進　　　　　　　　　 
士率從此一途而入非是則未由進身説者以爲其效有二一能拔擢寒士夫驕奢生於紈　故富貴之眞才恒少琢磨則爲俊彥故寒素之碩儒恒多所以古者下白屋以延英弓旌之招每逮於衡茅也一能闡明文教使山陬海澨之民盡入義理聖賢之學推之泮有鸞聲杳生芹藻笙和鹿呦秀擷萃蒿一時濟濟於廟堂之上者無不修於家而献於廷言有物而行有恒所謂經濟卽寓乎文章者也然而疇人以九數命官庶士以五材分職考前代藝文於經史而外列叙兵書算數技藝諸韜略用以旁搜博考此皆實用之學聖人所不廢况三代盛時數理之學與義理之學並事故足以通經致用各奏爾能近世拘迂之士往往食古未化而限於方域囿於見間每談及富强之道以及兵算格致之學輙茫然不知所對或且從而鄙夷之謂此何足學此眞井蛙夏蟲之見也人人苟究其由來西國船何以堅礮何以利兵何以練器何以精船不能自堅必有堅船之人而其船始堅推之礮稱兵緎器精無一非由人爲此無他精於算學恪致而已格致雖藉算學而闡其微算學亦以格致而致其用二者缺一不可如造船不明算學格致則昧於動重金木漲縮等理而造船必不堅馭船不明算學格致則不能上測經緯下應海道又不知水之阻力大小風之旋轉順逆以及浪之起伏有高低卽可測水之淺深非是雖有堅船亦不得堅至於用槍礮而不明算學格致則抛物線低昻度路遠近樂多寡以及氣阻風差等理皆無由曉雖有利礮亦不得利同推克虜伯礮最稱猛利乃愈出愈新近年來又有阿姆師脫郎礮線繞來復彈有雞心令彈丸山口後旋轉前行直而又準旣少風差亦减氣阻礮尾設有里數表更覺靈巧無比今津滬各廠皆造之其器果精矣然一礮有一礮之性情一人有一人之用法是尤在平時試演熟悉利弊庶幾臨用之時胸有成竹此火器説略所謂久而習之神而明之者也去秋吳縣葉君子成準抛物線理思得一法擬於槍桿旁添五寸徑半周一片及活垂線一枝令兵丁人人知彈線之方向而於平日打靶之工可省大半至於水師則盡於馭船用礮二道明馭船之法則臨敵善於避礮熟用礮之法則施礮可以中敵於此求水師之强其道不遠否則雖有强兵亦終無用他若製造一道於算學格致尤爲刻不能離如銅鐵之有漲縮造舟車建鐵路等必先知之水有壓託之力造水櫃築堤塘必先明之氣有厚薄之分造風雨表輕氣毬蒸氣鍋吸氣筒等以之光以遠近而生比例斜直而有角度造諸遠鏡及回光透光鏡法之重心有偏正吸力有大小造助力器及諸汽機賴之電分陰陽乾濕亦有濃淡推引造電線水雷等用之若但知其當然而不求其所以然則何以推陳致新駕乎西人而上哉考泰西各國於算學格致由鄉而城而都國家均立官書院國人無論貴賤自七八歲爲始照例入院各就所近而肄習意美而法良以是奇技巧器層出不窮此西國之所以强也中國地廣人稠若奮其心思才力超軼西國何難哉夫天下有萬古不易之理無百世不變之法爲今計莫如將算學天文輿地兵法及水火電重氣光聲化礦醫等學創設特科以廣取眞才或於院試及鄉會試時與經古並行取士廢時文爲餘藝庶幾功令變而眞才出上有好者下必甚所謂時文者乃文章之偏技文字之極壞者也夫時文拘人識見錮人性靈算學格致啓人睿智發人巧思二者固孰得孰失獨惜算學諸書惟有於上海一隅行之不遠國家所設繙譯　亦僅上海制造局一所而已他若福州金陵天津等處雖各有局要無譯書之所以是名都大會僻處窮鄉雖有好學之士一時難以購求欲變功令應先請飭下各省疆吏於各府州縣均設官書局專售實學諸書兼延明於格致之士從而開導之由是家喻戶曉一埽曩日迂腐委靡之習或曰是則應試之士而無主試之人將何曰閩中船政局滬上方言館京都同文館以教以養歴有年所其中豈無成效可觀乎雖有謂官學生學術未能淹通器局尤多猥瑣未足授以衡才之任然一旦潁脫而出安知無瑰奇磊落之才以仰副拔擢哉故强之本在乎變功令所亟宜先行者也準上所論富强之本皆得矣向之借材於異地購器於他邦告貸於隣國今則皆可無須昔之藐我者今則有所不敢致欲禁烟雖屬塞漏補空之一道然爲害已久猶之體弱病深非先下以補劑不能施藥或謂開建鐵路流通百貸而陸地亦收厚利不知其利固厚實足以富國而富民而非大籌大欵以興大工則不可將來依次遞及亦未晚也經云物有本末事有終始知所先後則近道矣倘不此之務而徒斤斤然求富强焉似非所先矣當軸盍反求其本哉 
 
 

Page 2

 
 
[本館接奉電音]  
　　昨接在京友人發來電音有本月初七八日諭旨六道敬謹譚登○七月初七日奉上諭前據托倫布等奏祭哈爾牛羊羣控案兩造情詞各執當令將副總管鄂呢巴圖等撤任提案訊辦兹據該都統等奏鄂呢巴圖等並不聽候查辦先後私行他往及潛來京城繼保非畏罪逃避鄂呢巴圖達米林札普巴特瑪祁窄色博克札普等均着先行革職並派順天府五城御史一體嚴拿解交該都統等歸案審辦該衙門知道欽此○初八日奉上諭慶裕奏　期届滿病仍未痊懇准開缺一摺盛京將軍慶裕着准其開缺欽此同日奉硃筆山東正考官着寳昌去副考官着蔣艮去欽此同日奉硃筆山西正考官着謝雋杭去副考官着徐琪去欽此同日奉硃筆河南正考官着徐致靖去副考官着李葆實去欽此同日奉硃筆錢應漙補授宗人府府丞欽此 
[北平佚事]  
　　京師東便門外大通橋向設滿漢侍御兩員每歲漕糧經通壩騐收後由五閘船運至京者例須逐一抽察盖防自通至京層層舞弊也六月二十左右有江蘇末起漕糧十船每船二百五十石經兩侍御察出米色過濕令押船差役招雇貧民約千人在迤南河岸上抖晾閱五六日一律晾乾復經侍御過斛共虧米二百餘石當卽咨令倉憲嚴追通壩各經紀照數繳賠○六月下浣李傅相咨行兵部内稱查得統帶楚軍記名總兵徐邦道部下馬匹缺少特派千總葉春發等前赴張家口外達賴貝子地方採買戰馬一百匹除具摺另行奏請飭令經過關卡免稅放行外相應咨請貴部先行發給火票以便該千總出口時無所攔阻當日兵部卽將火票飛咨傅相○伶人想九霄花曠玉貌傾動時流昔年航海至滬江滬之人皆以一覩芳容爲幸五月卜浣重返宣南聘得某姓女郎涓吉合卺見之者謂玉樹雙株亭亭輝映堪稱一對璧人焉甫滿月卽偕老生周春奎復往上海其妻則不願南下仍留軟紅十丈中云○甲乙丙三人昆季行也富甲京師以典鋪爲業六月初不知因何事故丙忽自剖其腹而亡當經地面官將屍騐明解送刑部究辦刑部承審司員以甲乙同供丙平素身患瘋疾疑有不實不盡之處甚恐死者含寃乃於六月中旬傳到死者之十齡稚子訊問情由其子亦稱父親實係患瘋時思尋死家人見慣不爲之意詎料六月初偶失防範竟出此舉云云於是始將此案了結 
[會審鹽案]  
　　浙江寍波府屬慈谿縣鹽販拆毁鹽局一案前已紀諸報章日前慈谿縣秦大令將所獲爲首滋事之葛孔汪及某甲共四犯親自押赴郡城上憲飭會同鄞縣徐大令升堂訊鞫葛孔汪供認不諱因卽釘上脚鐐暫發鄞縣收禁惟甲堅不承招是以暫發聽審處管押以便再行覆訊 
[管兵滋事]  
　　寗波小梁街王姓家經某太守之猶子某君租作公館某君現在某署爲入幕嘉實擕有小星故賃此爲抱衾之地本月初五日突來右營兵四人勒捐放焰口分貲某君適在家堅不允給兵各恃營勢詈罵不休某君怒掣旱烟袋擊之適甲一兵頭顧微有血出隨忿忿而去招集黨類蜂擁入門拉某君及其妾至營甲某君已徧體鱗傷血流浹背營官復悞聽營兵之訴不由分説捆送縣署請懲邑宰以事出兩難禀請府尊發落胡太守遂面禀提憲請交出滋事之人不知軍門如何理處也 
[更棚失愼]  
　　楊州各街巷由保甲局設立路燈每晚責成各該坊更夫燃點行者得免暗中摸索皆頌局員之德勿諼而各坊更夫深恐照料難周因就本坊用板搭屋一間每夜蜷宿其内雖僅堪容膝而一絲半縷咸貯其中蓋若輩大半無室家因卽借此爲下處焉本月初四日傍晚南柳巷東首某甲更棚遽然失愼火星飛迸烈焰横飛直至板屋全付劫灰始得漸漸告熄事後查詢起火之由咸謂月朔甲從保甲局領得洋油一桶貯在棚内是晚向各處燈内添油不隄防遺火桶中致罹　禍炎威着體頭面皆受重傷吁可憫也 
[輿夫傷脇]  
　　揚州訪事人云某日下午有某醫士乘四人大轎其步如飛見者咸疑爲達官貴人不知其藉三指以求餬口者也行至灣子街殿後一輿夫誤踐西瓜皮滑澾而倒轎槓裹銅處穿入脇下登時鮮血淋漓痛苦呻吟不能起立猶幸輿中人未經傾出隨飭三人肩之而去或曰是不雅觀先生果醫術通神曷不出一刀圭敷之俾仍能爲先生擡轎乎醫生置若弗聞以扇障面而去 
[東報紀泰西事]  
　　美國海軍卿托列西通飭海軍省各兵艦嗣後船上油漆一律攺爲白色據云旣改之後夏天駛過温度可减四度云英國外務次官在議院中或有向之質疑者對以我英國願與法意二國從此不起戰爭當會同三國增添條約云 
[東報紀高麗事]  
　　中國南北洋兵船自之罘巡海至朝鮮已詳前報兹悉統領丁吳兩軍門在韓小駐三日隨卽出京繞道仁川釜山以迄元山日内擬鼓輪出口前往海參崴矣○中國派駐釜山領事白君因事撤回攺委李君前往接任 
[釐局易人]  
　　九江北岸二套口厘局事務現經藩憲札委廖通守作槓前往接辦彭大令澤春於六月二十五日交缷事務回省銷差 
[嚴禁會匪]  
　　欽加知府銜賞換花翎卽選淸事府調授德化縣正堂卓異候陞加五級金爲出示剴切曉諭事照得結盟拜會大干例禁潛謀不軌法不容誅查潯郡爲七省通衢五方雑處人烟稠密良莠不齊良民固屬不少匪徒在所不免前次朱老三會匪等奉欽憲彭官保部堂斬首示衆現在吉安府縣營弁拿獲匪黨多名奉撫憲盡法懲辦均當引爲殷鑒何可自罹法網然未必盡甘爲匪其中不免被其煽惑或有誘脅同行或有圖保身家悞入迷途何忍槪行駢首不教而誅本縣體天地好生之德痌瘝在抱念切民隱不忍使無知愚民身犯大辟除分别移會水陸營汛保甲局並飭差保嚴密查拿外剴切示諭爲此示仰闔邑軍民以及寄居往來諸色人等一體知悉爾等務須改惡從善勉爲盛世之良民毋作匪徒之亂黨其有己經入會者赶緊遵奉憲示依限將僞據布號口單迅卽自行出首免蹈三尺之法尙可一綫之原若未經入會者切勿聽誘被惑潛入亂萌自示之後倘仍不知攺悔一味甘心爲匪不卽出首或有入會不法情事則是有心干犯一經訪拿獲案或被族紳地隣告發定行從重懲辦此時身首異處後悔莫及勿謂言之不預不切也其各凛遵毋違切切特示 
[北通䑆語]  
　　六月二十三日道家言係馬神誕辰凡有騄耳騮黃之癖者均以三牲致祭至二十四日關聖誕辰則鞭爆之聲不絶於耳蓋居家鋪戶莫不敬而奉之也○北門外羊溝旁有一襁褓小女孩生甫月餘呱呱而泣一時觀者如堵牆惜無人爲之抱歸撫養者傳言其母傭於京師家内無人乳哺以故棄諸道左兾有人憐而育之也嗚呼慘哉○時當溽暑濕氣上騰居民染疫者甚多幾於朝不保暮人生如朝露斯言信然○某日黃昏時候居人方蕉衫葵扇閒坐荳花棚下納凉忽狂風怒號急雨驟至電光一閃驚霆繼之一時屋瓦爲之撼摇幾疑萬馬千軍從天而降翌日曉起雲散霧消依舊銅鉦高掛入夜又疾雲羃　雨師命駕而來泥淖滿街一出門必須蠟屐猶幸運河水時漲時落尙未出槽若至中元並無水患則沿河一帶田禾定卜綏豐也 
[蘇省官湯紀要]  
　　署震澤縣劉大令樹仁與新任臬憲劉廉訪同宗例應以官小者廻避因之呈請委員接署大憲牌示委候補縣李大令玉方爲之瓜代○現任宜興縣孫大令茂䕬前奉藩憲牌示調委簾差刻因接到家信墳墓被水所淹亟須回籍胗理因卽禀請開缺大憲俯如所請飭張明府大任前往署理○本届恩科鄉試輪應蘇撫監臨黃子壽中丞現將署中公事赶緊淸釐定於七月二十四日起節赴白卜 
[賢令丁艱]  
　　江西調署萬載縣陳鶴春明府兆棻爲前任山東巡撫陳雋丞中丞之哲嗣本笠甘肅主考陳太史兆文之介弟也抵任未幾善政良多現丁母艱行將交缷小民感其德惠公製萬民傘德政牌以誌微忱接任者爲彭星伯明府繼昆想蕭規曹隨必有以慰下民之望已 
 
 

Page 3

 
 
[宜昌雜記]  
　　江流湍急猶如飛箭離絃一瀉千尋勢不可遏一日某輪船駛至沙巿客有急欲登岸者無奈輪軸急切不能停竟將各客帶至宜昌直俟開往漢臯始得送歸沙巿輪船泊岸時有小划傍上接得搭客二人及下輪時其足偶踏小划邊用力一推小划竟爾翻溺船戶墮入水心幸遇救援得以無事○大北門内鑟署前大街某姓開一小鋪藉博蠅頭一日姑媳因事勃谿媳竟雉經斃命母家聞信至鋪吵閙經人解釋始得平安 
[荷塘游蹟]  
　　出姑蘇葑門三里許有荷花塘焉十里風荷淸香散麝每值紅情淺逗緑意初舒卽有墨客文人或擁雛姬或携俊侶買得瓜皮小艇一聲欵乃蕩漾于天光雲影中鬢影衣香與翠蓋紅裳相掩映眞一幅天然圖畫也今年黃中丞禁止冶遊不准花船鼓檝因之遊人稀少絶不聞絲竹管絃惟當月曉風淸時一二素心人相與臨流賦詩藉消溽暑而已 
[善舉章程]  
　　揚州宛虹橋崇善堂代收鍋焦助賑等情己詳前報兹堂中各執事公議章程數條節登於左一各處善士願助鍋焦剩販積有若干無价持送或因路遠雖有价而無暇送交者祗須來本堂掛號註明姓氏住址及若干斤本堂當卽派役携帶收條登門領取隨時面秤以昭核實一如城内善士逐日願助者來本堂登號後亦由本堂按日派役分投走取設遇是日無鍋焦餘剰堂役祗登門一問便是並不嘵索一鍋焦與剰飯曬乾分别收貯每積有百担卽　寄賑所一次一如有大善士願助錢文者請卽自解賑所本堂祗收鍋焦剰飯至本堂登號各執事皆係發心爲善分文不取至上街各役本堂向有工資毋庸另給見者咸諸該堂實事求是體貼入微想本郡素稱好善者多定可共襄此善舉也 
[䢴江官報]  
　　六月三十日吳鹺尹壽曾委解金陵餉銀七月初一日運憲公座掣籖兼理揚州府經歴秦少尹育和禀到廖鹺尹錫九解海分司餉來揚初二日謝鹺尹希祖赴淮北聽差 
[扶桑晴旭]  
　　本館派往日本訪事人來信云入夏以來雨多晴少各鄉禾稻旣經水浸復告虫災米粒來路寥寥華商擬購自海山崴然價值旣昻貨亦甚少○長崎縣知事日下義雄酷信西法去冬曾大會各國領事意欲集資創設自來水今年崎埠七十二街商賈願出資者半不願者亦半租界中以華商爲盛領事諭董協商會議大都觀望不前日皇特派西人至崎勘騐應否建設水道西人逐處察視謂崎地井水甚佳無庸取巧若設水道四圍皆海仍須取之於山恐反致水不敷飲云云於是偕縣知事進京覆旨日人竊議日下義雄此去必被廷議也○駐紥長崎之中國理事乞假省親已於上月二十一號乘英公司船回任代理之梁少峯農部卽於是日交缷○華歴六月二十八日恭逢中國大皇帝萬壽聖節黎明時理事官偕署中僚友及本港商董赴三江寺拜牌是日各華商皆高掛龍旗夜間復然點龍燈並放花爆翌日領事赴各日官衙拜會○朝鮮派駐美利堅合衆國使臣前已乞假回國代理者爲叅賛官李夏榮今亦遄回前數日行抵日本由神戶來崎以俟附船回國云○上月二十八號午前六點鐘時長崎西　町東京亭酒館某姓婢女持桶至鐵橋左側汲取井泉久而又久苦不得水異而俯視見井中有一婦屍浮於水面驚駭而返告於家人旋往井邊用物將屍釣出細視之則死者非他卽主婦也當卽投報長崎警察署尙未知此婦因何而自盡也○農商務大臣井上馨近抱奇病挂冠而去退歸林卜風月誠流連人生之樂事也 
[輪船無恙]  
　　昨報招商局豐順輪船在成山觸礁兹悉實因迷霧所致頭艙雖有小損並不緊要日内將卽回滬修葺也 
[上海文報局東賑收解處接到濟南局來謝偑孜先生電]  
　　滬上各所善長均鑒惠民放過各莊爲雨水所淹有丈八尺深者能晴無碍惟又有蛟患較前甚蒲臺於六月初八雨各河水交漲三义口馬灣人庄難家莊五里莊城西西莊等處漫決新淹七十餘莊災民逃出者十之五六現當赶緊勸遷俟辦有成效再函達振翁在齊東遷民事囑芝專辦謝庭芝叩七月初九日 
[簜節復來]  
　　新簡江蘇臬憲劉景韓廉訪樹堂豸節抵滬後卽乘鈞和兵輪船赴金陵謁見曾制軍昨晨廉訪乘輪遄返下椗小東門外金利源碼頭本邑諸員咸往迎迓上海縣裴邑尊預備執事及縁呢大轎廉訪卽命駕至南巿馬家廠江蘇運粮局行轅駐節 
[監司訊盜]  
　　太倉州移解盜犯倪申郎許五麻子徐三郎倪子蓮王瑞蘭周城富蔡耀卿李昌郎沙阿茂九名至道轅前日龔觀察升堂研鞫該盜均稱崇明人實因貧窘所迫並非甘犯王章爲首者係倪許二人餘皆隨同行刼觀察飭發交上海縣暫行收禁候備文解請臬司定讞 
[賊冒委員]  
　　雙星渡河之夕法包探巡至金利源碼見海晏輪船將次開行搭客如蟻之集有一人身穿雪靑綢短衫褲上下往來行走三次以其形蹤詭秘向請情由其人自稱爲常鎭道委員大肆咆哮勢不相下包探知其虚聲峒嚇遂拘至小東門外捕房在身畔搜出烟槍一枝其人見贓物已露始緘口不言詰其窩頓何方堅不吐實昨晨又加盤詰始言姓楊字翰卿實係江湖巨竊此次挈同眷屬及黨羽何姓同來寓居寳善街昌記棧包探因前往踏勘並獲楊妻及子二人起出皮箱二口烟具一副水烟袋二枝曁零星物件一併帶至捕房押候解訊惟何姓則已不知所之矣 
[仙人被戳]  
　　申陳氏因姦被張某刃傷兼傷及楊子山錢永奎顧海林等人已詳前日報簡兹由華捕拘獲張某卽張玉林解送公堂請訊先據申陳氏卽顧陳氏供稱嘉疋縣人年四十歲因事移家突被張操刃戳傷并傷從旁觀看者張供小的亦家居嘉定與該氏私識已久屢次被伊佈弄是以分開但傢伏均係小的購來伊欲搬移故與理論豈知伊多集羽黨向小的逞蠻小的忿不能平持刀恐嚇以致無意悞傷華捕將銹壞不堪之小尖刀呈案捕頭稱錢召醫院醫傷今日不能投質楊顧自行醫冶亦未到堂當爭閙時有王竹卿可証爲已傳案請卽訊供王供小的向開剃頭店與顧陳氏隣居該氏匪看香頭人咸呼之曰仙人媽媽一日途遇言及欲與張離異小的好言解勸伊言早已拆拼現欲移家另住小的言我家樓上本擬出租隨哭議定遷至小的處不料張竟持刃戳傷該氏及他人蔡太守曰爾不能來此作証本分府風聞釁由爾起果有之乎答稱小的與該氏並無交涉太守問張是否因王起釁答稱小的不知該氏又與何人私識太守問包探唐寳榮曰究竟王自投捕房抑或拘來該包探禀稱小的查得士雇楊等四流氓助該氏移家是以拘土至捕房轉送案卜至王是否與該氏有私小的不敢指定太守問張曰爾所持之刃卽呈案者乎答稱是太守飭將張管押王卽不爲該氏邀人然肇釁之愆實無可謝飭押候查明實在情形以憑核辦該氏不守婦道可想而知旣已受傷仍飭靜心醫療俟王錢楊顧等投案再訊説者謂該氏旣號仙人何致與人姘識豈仙家果亦有凡心耶然旣能爲人判斷禍福而及身有禍反不能知則仙之爲仙亦可見已嘻 
[上海縣署瑣案]  
　　周書年上控姚守政虧銀一案迭紀報章前晚復經裴邑尊升堂訊究周開呈節略福聚公棧夥鄈某呈遞禀詞忻伯琴供稱小的被姚短欠巨欵致受主人切責務求澈究以雪寃誣沈錫康供稱小的係司帳所有與姚往來均忻經手姚供稱小的核計被人虧欠及存貨所短尙屬無多今特開呈淸帳邑尊閱華擲交忻看忻稱此等帳目均係朦混叩求明鑒邑尊令原差　忻姚往土地祠將帳目結淸逐細開呈以候覆訊核辦○周長春控周少良盜賣七百二十號地基一案經裴邑尊訊供之下委謝卓夫少尹下鄉履勘等因已詳前報少尹勘明後回覆邑尊謂地上有一土堆確曾出售旋卽退還細晚邑尊升堂訊究長春供稱少良盜賣後因小的呈控案卜遂由買主退還少良供稱小的並不盜賣長春之地而長春竟將小的四百二十五號田内麥割去叩請追償邑尊飭長春償少良錢六千文着少良將土堆剷平兩造各具切結存 
 
 

Page 4

 
 
案○錢茂春以女婿王掌發控將女兒價賣扭案請懲裴邑尊飭傳地保趙亦勳張載福到案於前晚升堂集訊錢伸訴前情土供稱妻子出外傭工一去不回小的豈無伉儷之情烏忍遽行出售趙張同稱錢氏實被王售與孫姓爲婦得洋四十元錢亦分得二十元邑尊飭將錢土一併押候提孫到案質訊核辦○張理績控稱童生在沈開堂處教讀沈縱妻恣横毆辱文童叩求提究裴邑尊着候提訊核辦 
[英界公堂瑣案]  
　　包探顧阿六禀稱馬震生至妓女金巧仙家住宿竊取銀水烟袋一枝由該妓投報捕房拘馬詰究自認烟袋質在城内得錢十二千七百文地非租界未便吊贓由該妓出錢贖來今將人贓送案金妓遣女傭金氏申訴前情并稱與馬素不相識初次到來卽被行竊馬供小的係寍波人向爲輪船生理現已辭歇曾在該妓處用過洋銀六十餘元今實無錢度日是以竊取銀水烟袋質錢蔡太守判管押一月贓交金氏領去○華捕禀稱小的於梭巡街道見秦春許張來順在路爭毆送案請訊秦供小的係油東人向爲布庄生理曾在南巿董家渡恒昌布庄收得洋銀六十六元至北巿風生一笑樓啜茗突被張等攫去是以扭張交捕張供寍波人向在某洋行爲夥現賦閒居素與秦相識曾偕王么二妓院挖花秦輸去洋銀二十五元並無攫洋之事永昌布庄夥夏書園上堂訴稱是日與秦同在茶寮見張等攫取洋銀是實蔡太守問秦與賭否答稱並未與賭問然則張如何攫爾洋銀答稱不明其故太守謂爾當直説否則糾賭與賭厥罪惟均答稱實未與賭問夏曰爾知秦與賭否答稱惟見攫洋不知賭否太守飭將張押候查明覆訊蔡斷○蔣吳氏訴稱女孩在路行走被姚阿五所駕馬車撞倒踏傷由捕拘姚送案女兒現在醫傷姚供浦東人駕車誤碰女孫傷不甚重蔡太守判管押七天如果女孩傷卽告痊滿期開釋否則尙須覆訊祭斷○張裕永林桃亨傅如昭同稱小的等與李槐山隣居李之外甥劉增雲現患瘋癲當未病時被李積欠洋銀垷在向索不還反糾人將劉吊打晏辫拉掉幾及一半極聲呼痛耳不忍聞至李是否欠洋小的等均未得知惟見其如此肆毒是以報捕拘李等請懲其中曹根艮未經動手李供揚州人劉患瘋癲時出閙事因偕親戚曹國良土子香拘住不許出門曹王供與相同根良供稱國良係小的之弟此事小的並不與聞劉語無倫次不能取伊李人稱小的從未欠外甥洋銀蔡太守譜劉旣患瘋癲理合好爲醫治豈容逞毒致令衆人咸抱不平姑子從寛着偕曹土措集劉回里之資等候派差押同起程根良無于開釋二十九號華捕禀稱粤人阮阿榮言被林阿洪毆傷因之拘林送案阮供小的向爲鐵匠遇林聲言欲與小的拚命小的不知其故驀被毆至重傷林供小的不敢行兇蔡太守飭將林暫押飭阮投醫院騐明傷勢如何再行核辦○老沙遜洋行經收虹口房租人張炳生訴稱莊有明何有發積欠房租索之無着無奈飭匠釘門豈知伊等藉此挾嫌昨日竟同肆兇毆拉碎衣服莊何同供不敢行兇蔡太守判各罰洋銀二元爲養傷費口償碎衣 
[法界捕房瑣案]  
　　何子鄉者著名巨騙也前在致和里冒充桂圓客騙取銀錢由英公堂懲辦解歸法公堂葛同轉判令管押一月昨日包探李雲發訪得何又在南誠信吸烟因往搜出發票數張帶至捕房管押蓋因朱梅峯一案各號之以被騙投報者戶限幾爲之穿故恠何拘案訊問也○包探查得近有積　數人由太倉嘉定一帶來申或寓新街或寓小東門外或寓八仙橋左近空空妙手時思胠篋探囊因於昨晨拘獲二人詰究由來據稱在靜安寺旁竊得鄉民土布十餘疋又在左某家竊過衣服遂送入捕房管押待送公廨請懲其同黨尙有二人未經就獲云 
[書園醵資刻書啓後]  
　　昨報登弢園醵資刻書啓係天南遯叟王紫詮先生來稿先生負經濟才飢驅半生而所如輒阻前年自香海回滬雖當世名公卿亦有知其人而思用之惜先生年老多病不克應命惟思生平著述未鏤版者尙有十餘種擬躬自校讐陸續付刋顧非千餘金不足以資周轉因作刻書啓登報以兾學士文人襄成是舉想海内不乏大雅名流當必有憐其志而玉成之也 
[謝惠印章]  
　　氣短英雄工鐵筆願以潤資助賑曾登告白於本報後幅昨特鐫一石章持贈篆法固佳而奏刀又曲折如意洵足寳貴爰志數語以鳴謝忱 
[保赤心誠]  
　　四明陳季桐先生精於泰西醫術其于牛痘尤爲獨得心傅當事者重之聘請就官醫局施種月湖鄮嶺澤被無涯近有人禮延至滬江僑窩泰來公内昨承以所刊邱趙牛痘書見貺因書數語于簡端 
[闈塲勸募應試同人公助山東賑濟桶捐啓]  
　　竊自豐工決口河道北徙山東水患三十餘年矣瀕河各府州縣水思日深丁亥鄭州決口河勢南趨我上江省分立受其害下江省分亦岌岌可危東省民困稍蘇乃戊子以來上下江雖問遇旱災並鄭州因之合龍水歸故道今年由春汛以及伏汛東省民埝埝漸漫溢現在章邱又復決口流亡無資困守待斃凡見諸奏報申報者慘莫能名我上下江則轉危爲安雨啺禾至大爽回思丁亥之秋豈不得諸意外東省之災雖非兩江以隣爲壑而齊代吳災昭然共見上天亦莫能兩全夫天道好生視民一致河道遷徙不北必南我輩一視同仁豈可飽暖逸居坐視隣省之顚連無告而不一援手哉明知上海諸公辦捐以來各處推廣盡致好善之士多已解囊今億同人赴試省闈神明默鑒敬災恤隣神必福之雖儒者不言施報而悱惻慈祥之意可以蒸爲太和將不獨有補隣省卽本省亦可長無災害矣爲此鳩約同志設桶募捐凡應試來者無分貧富量力輸貲積少成多俾成鉅款彚寄上海以賑災區如有侵漁入己必遭雷擊火焚凡我同人庶幾共勉此啓 
卽如每科頒發月餅費每人二百文雖頒給須在場後同人願施者不妨先行捐助盖此項散在同人僅能佐一飲一食之用聚入賑欵卽可拯數郡數邑之生願同志者業成此舉焉[  鄉試同人公具]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[山塘雜咏]  
　　子雲短視足蹣跚謂恂卿躡磴兩人挾始安却怪歸時危更甚上山容易下山難天風吹下許飛瓊偶對冬心一笑傾雛妓桂英與心蘭相識咫尺蘭橈隔銀漢水楊柳下不勝情近來花苑少知名宛似羊脂玉琢成蓮瓣燭芯疑咒鉢葉拖翠面背如瓊據花肆云粤玉蘭恐非其名捨舟同謁吉公祠不見蓮花葉滿池隔岸緑楊正嫵媚應防少婦闘雙眉河陽垂老尙淸狂省識花容號畹香髫妓也名士風流聊復爾美人遲募歎徐娘關西夫子立雞羣躑躅空庭帶薄醺野草閒花都不管階前負手讀碑文水榭風吹荷葉香北牕一枕黑甜鄉謂心蘭日長休道難消遣繞遍廻廊近夕陽者番撮合證前因舊雨新交計六人六人三百六十歲花甲分明暗派匀游罷歸來日已西重重雲樹草萋萋任他尺素頻通訊　及與君醉似泥謂海上弢園屢招不至昨曾有客訂飛觴傳語同人駐七襄醒逋預約諸君讌集七襄公所觀荷莫問白蓮情與恨時當織女會牛郎[  許起壬瓠初稿]  
　　龍山漁隱手繪胡寳馨詞史牛花玉照索題率成二絶應之一點芳心淨絶塵凌波仙子定前身痴情默會牛花旨笑折笑蕖贈可人雲綰雙鬟雪作膚驚鴻小影靜中摹六郎縱説顏如玉試較卿容得似無[  已丑雙蓮節惜紅生初稿]  
 
 
