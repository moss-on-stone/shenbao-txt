# 1909 - 70 - 4912972

 

Page 1

 
 
   
 
 

Page 2

 
 
[宮門抄]  
　　二月二十六日召見軍機李經羲 
[交旨]  
　　十九日軍機大臣欽奉 
　　諭旨郵傳部左叅議李稷勳奏弊蠧亟宜廓淸新政亟待修舉請及時整飭以求實效一摺着會議政務處議奏欽此 
　　二十日軍機大臣欽奉 
　　諭旨民政　奏　宗景皇帝梓宮奉移西陵梁格莊暫安沿途支搭蘆殿估計實需錢糧數目請由度支部給發一摺著依議又片奏西陵梁格莊行宮内外支搭平抬戧橋等項擬派員前往勘估等語知道了欽此軍機大臣欽奉 
　　諭旨憲政編查館奏遵辦統計政要擬從民政財政入手編訂表式　舉例要開單呈覽一摺着依議欽此軍機大臣欽奉 
　　諭旨法部奏交審要案節目繁重謹陳訊供情形請飭信勤就近確切詳查迅速咨部一摺著依議欽此 
論説 
[閏二月初一日之江蘇人] [  （陳瑞介稿）]  
　　宣統元年。閏二月初一日。我江蘇人有宜注意之一事。其事維何。曰省諮議局議員之初選舉投票。 
　　初選舉投票。之宜注意若何。曰凡各廳州縣列入選舉人名册得有選舉權者。務必届期親到各本區投票所。照章投票。實行選舉而已。 
　　其必須到所投票實行選舉者何也。此有數説。請略陳之。 
　　省諮議局。向爲中國所未有。實自今年宣統元年爲始。因本省地方之利弊興革。官治總不如自治之親切。故特許各屬紳士。設立聯合機關。發抒政見。以通官民之暌隔。而免貴族之把持。於是有省諮議局之設立。因而 
 
 
 

Page 3

 
 
有省諮議局議員乙選舉。復因而有省諮議局議員選舉之預備。特由各廳州縣行初選投票。此係奉旨興辦之事。爲國家大典。理合恭應明詔。切實遵行。此宜到者一。 
　　投票者。選舉權實行之方法。有權選舉。而並不到所投票。與未始有選舉權者無異。雖非爲人所剝奪停止。而出於自願抛棄。然究未免輕視此選舉權。選舉權者。公法上之權利。所謂公權。就省諮議局言之。爲有因此而得参預本省地方行政之權利。所謂参政。權此種權利。並非人人所能享有。外國人不必論。即本國臣民。亦惟於各本省地方有團體之關係。及適當之資格者。始隨其身分地位。以爲義務之酬報。而許得享有之。顧輕於放棄。亦殊可惜此宜到者二。 
　　僅僅投票選舉。似於地方政治。未見何等之参預。而得謂之参政權者。蓋参預之方法。有直接。有間接。自行。到場决議。是爲直接参預。委人代理主持。是爲間接参預。投票選舉者。因不能人人多數。到場爲直接参預。而互相選任少數代表。爲間接参預。然間接之叅預。是亦參預也。旣可以参預。是即權利也。故議員之投票選舉。亦可謂爲参預地方政治。有形之權利。人爭取之。無形之權利。人多棄之。然旣明爲權利矣。以其無形也而忽棄之。則非也此宜到者三。 
　　選舉投票之事。在營利團體有行之者矣。各種商業公司之選任職員是也。在公益團體亦有行之者矣。各處敎育會商會之選任事務員是也。今有一極大之公司。極大之總會於此。其目的。不爲私益而爲公利。其關係。非僅一二入。而爲多數人。其區域。不限於一廳州。縣而通貫於全。省其事項。非局於敎育商務之一種。而包括法律經濟財政吏治交通衞生等之全部。是非私人之營利的團體。亦非局部之公益的團體。而爲最高級之地方政治的團體。有如今日各省新設之諮議局。一旦爲議員之選舉。而開所投票。試舉彼以例此。即小以見大。其踴躍進取當何如。此宜到者四。　　直省大小官吏爲國家之機關。由政府所任命。而各省諮。議局以下各種議員爲人民之機關。由鄉里所推擇。一則聽用捨於上級。一則聽去。取於多數。形式雖異。性質略同向來士子由主。試所選拔命官有大。吏之舉薦今　諮議局議員由各屬合格。紳民互相推選而出。不妨亦作如是觀。雖初選投票所選者。尙非。議員。而僅爲議員之選舉人。然議員之選舉人。實較被選之議員。尤爲重要。莫輕視此所投之一票。出入多寡隠操用捨去取之大權。此宜到者五。 
　　向來地方推舉紳董等事。僅由本地方官。照會一二優勢者爲之主。自餘商民人等。一槪不得過問。今朝廷預備立憲。庶政公之輿論。先辦各省諮議局。許各屬合格紳民選舉議員。破除從前各種階級。地方紳士之範圍大爲推廣。其名位顯赫齒德兼備者無論。即學界靑年向。自居於後輩者。亦以其具有學識而升進之。有財產五千元以上。向或見侮於勢豪者。亦以其能治生勤業而優異之。又辦理地方學務公。益著有成效者。不論有無出身官階財產。亦加崇其身分。凡合局章五項資格之一者。總之一律平等。認爲本地方紳士。列入選與人名册。准其投票選舉。此比之各賜民爵一級。僅獲體面虚榮。曾無實權自護者。更爲有益。言念及此。當可躍然興起。此宜到者六。 
　　省諮議局議員初選舉投票。義取普及。城鄉無間。各投票所。分區設立。近者。即在本鎭。遠亦不逾十里。彼此往返。無虞勞頓。入内投票。僅書被選舉人姓名數字。不致多費腦力。謂苦無暇晷。則自午前八時起。至午核六時止。可視各人之便。隨時到所。領票　投。事畢即出。並無許多延擱之處。無論其爲權利也。即視投票。爲一種游戲之事。亦極有興趣。在𤍽心公益之人。且有專心此事。不憚遠道而回。實行投票。選舉者。何况近在鄉里。相去咫尺。此宜到者七。 
　　各國向譏我中國人。謂無合羣共働之精神無。活潑進取之氣象社會靜穆。知顧其私。關于國家及地方共同之事。不免相率推諉淡漠。即　年各省呈請速開國會政府之于我人民。亦慮其程度不及。謂恐不知何者爲權利。與以議事選舉之權。或致多所放棄。前之一説。施之于我江蘇人爲厚誣。後之一説。施之于我江蘇人爲過慮。然固未可以此咎外人。亦未可以此咎政府也。蓋吾向者舊社會。所固有之習慣。專働于私利全國上下。關係淺薄。一種抱滯渙散之情狀。亦實有以招致之。今省諮議局議員之初選舉投票。爲日不遠。願我江蘇之合格紳民。得有選舉投票權者。各自注意努力。務請一雪此言以爲快。 
專電 
[電一（北京）]  
　　魯撫袁奏參革吸烟官員如一年後果能戒絶或别有所長仍請禁煙大臣酌覈彙請開復惟原參有牽涉别事者不在此列奉旨禁烟大臣知道 
 
 

Page 4

 
 
[電二（北京）]  
　　某御史奏預備立憲事多用繁請飭度支部將淸理財政事宜迅速妥辦以後舉辦何事動用何欵爲數若干須逐一指明以免諉卸及藉案擾民之弊原摺留中 
[電三（北京）]  
　　豫撫吳奏開封府之蘭儀縣謹避御名擬改爲蘭封縣奉旨着照所請 
[電四（北京）]  
　　新簡滇督李經羲兩次召見奏對各事頗爲攝政王嘉許聞將另予位置 
緊要新聞 
[鄂督奏覆簽註刑律草案湖北]  
　　湖廣總督陳筱帥奏稱前准憲政編查館先後咨送刑律總則分則各草案均經前督臣趙爾巽行司飭屬一體叅考妥加簽註臣到任後又經照案行催在案伏查新訂刑律草案原爲憲政始基自應從速核辦未便稍事延緩隨又督飭臬司反復推求以資考訂竊維律設大法制貴因時綜核新訂草案詳稽博考類析條分大要在改異從同删繁就簡其强盜搶奪發塜等項一時驟難輕减者原奏亦擬别輯暫行章程以存其舊叅訂本已詳盡惟是中外風俗不無異宜人民程度亦多差等仍有不得不就政敎民情再加討論者如删除比附以杜意爲重輕而情僞萬殊條目不足以賅事變且審判人才缺乏如憑審判官就各刑上下之限臨時審定恐程度不及亦不免援引失當出入人罪他如刑事丁年斷自十六歲以上礙難施諸强迫敎育未行以前徒罪囚人雖得許假出獄亦應按其所犯重輕酌示限制五倫首重君親設有殺傷不得以過失而寛減叛逆大干法犯若係首要應處以唯一之死刑至强姦不科死罪親屬相姦未著專條亦無以維名敎之大防其餘如反獄刦囚詐僞等項亦多從輕减恐不免水懦民玩之虞似應與强盜搶奪發塜諸條同輯暫行章程以懲兇暴而保治安並聲明此項章程專爲治本國痞匪淫兇而設不在總則第一章範圍之内以免改正條約時爲外人所藉口俟人民程度進步再行一體改從新律　於斟酌輕重之中仍寓權衡緩急之意蓋此次改訂憲章固應博采東西國律法詳加叅酌而仍求合於國家政敎大綱乃可收變法而不廢法之效據湖北按察使楊文鼎詳請具奏前來臣覆核無異除咨法部曁憲政編查館查照外理合分條簽註彙繕淸單恭摺具陳伏乞聖鑒奉硃批著修訂法律大臣法部彙同京外各衙門條奏詳愼斟酌另訂具奏按籤註淸單容後續錄 
[陵工大臣奏派監修人員北京]  
　　崇陵工程大臣奏稱竊臣等奉命承修崇陵工程業將請派監督各員專摺奏明在安惟查山陵工程最爲繁重非多有得力人員不足以敷任使是以歷届陵工皆於監督以外奏請派員監修此次恭修崇陵工程自應照案遴派監修各員藉資臂助臣載洵擬派花翖二品銜補用道民政部叅議上行走李兆麟花翖二品銜分發河南試用道張光照二品銜陜西特用道郵傳部丞叅廳行走姚福同花翎鹽運使銜候選道前直𨽻易州直隷州知州實以� 
筠花翖三品銜特用道牟其汶署内城地方審判廳推　候選道彭光瑩遇缺儘先前即補知府郎中遐齡花翖三品銜保送湖北補用知府廷順花翖知府用民政部員外郎朱綸花翖裁缺國子監司業蔭桓四品銜候選同知馮恕花翖四品銜分省補用同知朱開第臣溥倫擬派候補三四品京堂署農工商部左叅議誠璋署農工商部右丞左叅議祝瀛元署外務部右參議在任候補參議員外郎曹汝霖在任候補參議民政部參事章宗祥内務府員外郎聯堃江蘇補用道馮國勳候選道張彭年在任候選道民政部内城巡警總廳行政處僉事銓林民政部候補主事宗室毓彭臣載澤擬派頭等侍衞奉國將軍宗室載光頭等侍衞奉國將軍宗室載燕度支部候補參議程利川在任候補參議度支部郎中管象頤在任候補参議度支部郎中晏安瀾度支部郎中李毓芬農工商部員外郎楊壽枬度支部候補主事周蘊華臣鹿傳霖擬派花翖三品銜廣東高雷陽道英俊度支部郎中劉錫疇法部郎中袁廷彥花翖農工商部員外郎田步蟾内閣中書張志潜前四川永寧道劉學謙花翖二品銜直𨽻補用道祁頌威花翖江蘇試用道楊懿年以上各員均堪派充監修如蒙俞允臣等即飭各該員遵照辦理 
[籌辦海軍近聞北京]  
　　聞樞府會議復興海軍應將長江水師實缺候補各官員一律詳加考試曾擬釐定章程飭兩江湖廣各總督及長江水師提督會同照章考試長江水師實缺候補各官弁刻已擬定 
 
 

Page 5

 
 
四策一曰學問二曰水師戰法三曰船政專門學理四曰鎗砲優劣俟江卾各總督長江水師提督會同考試畢應即將所考成績優劣情形詳細造具淸册咨部核辦 
　　度支部澤尙書與樞府提議沿江各省固有之水師戰艦及水面之巡警艦訓練頗有可觀亟宜舉行合演以期聲氣相通爲海軍成立之基礎諸大臣頗以爲然俟籌畫妥協即行舉辦 
　　浙江京官徐某上條陳於攝政王凡十二條攝政王大爲賛賞聞條陳大意擬令中國各埠商會及外埠華商籌欵興辦海軍 
　　日前肅邸請興海軍之摺稿聞係良弼曁丁士源所擬 
[滬杭甬鐵路將啓交涉]  
　　字林報載二十五日倫敦電云英國外務次官胡特君近在下議院答保守黨議員納扶台爾君之詢問謂滬杭甬鐵路債欵合同中國並不遵守一節似已顯然共見現已電飭　京公使朱邇典以正式照會詰問華政府至粤漢鐵路債欵事宜目下尙在磋議 
[京師近事]  
　　禮部奏稱監國攝政王於二月二十七日祗領册寳應請欽定日期舉行班見典禮奉旨著於閏二月十一日班見 
　　度支部奏稱竊據署造幣總廠正監督瑞豐呈稱前奉箚飭自本年正月鼓鑄銀銅幣新錢均遵用宣統年號遵即飭令鋼模所委員督率工匠赶造宣統年號四種銅幣並一文新錢祖模現已造成臣等公同查驗所鑄銅幣及一文新錢花紋字畫形式重量均屬合格謹選擇四種銅幣六百枚又一文新錢四百枚共合一千枚分裝五匣隨摺恭進 
　　編擬資政院選舉法前已派定汪参堂袞甫趙侍御竺垣辦理一切茲又聞孫倫兩總裁與各協理會商以選舉法係今年九月前應行宣布者汪趙兩員俱有兼差倘有參考不詳及延悞之處於憲政前途關係匪淺擬再行遴選熟嫻憲政人員襄同辦理以期早日宣布 
　　民政部以偵探爲行政上最要事項議定辦法咨行各省分别籌辦其内容係分七項一政治偵探一法律偵探一警查偵探一陸軍偵探一海軍偵探一要塞偵探一邊界偵探 
　　税務獨立不使地方行政官干預一節度支部早已電商各省督撫現惟四川一省遵照成立餘省均尙未遵辦澤尙書擬於監督官到省查核後即行頒章飭各省通行照辦 
　　内廷某處之太監數人向辦理内廷差務之各衙門多行勒索規費而各衙門以太監係内廷近宦不敢拒駁惟將報銷欵加增數目以備費用攝政王近得見各衙門此次恭辦大行兩宮大事報銷銀數頗鉅雖經屢行駁斥而意仍不釋留心查詢始知其故即經奏明皇太后將各太監發交内務府愼刑同懲辦 
　　法部日前通咨各省督撫略云各級審判廳關係要政亟應遵期籌備勿稍遲延其籌備年限如下宣統元年籌辦各省城及各商埠等處各級審判廳二年各省城及商埠等處審判廳限年内一律成立三年籌辦府廳州縣城治各級審判廳四年府廳州縣城治各級審判廳限年内粗具規模五年一律成立六年鄉鎭初級審判廳限年内粗具規模七年一律成立 
　　學部議定分科大學先辦經文格致工四科現因校舍工程極形闊大觀成尙需時日其由師範預備兩科畢業者一時無從位置擬先開辦經文兩科仍用後門内馬神廟原有校舍其格致科及工科須俟外國敎習聘到書籍儀噐購來新建校舍落成方可開辦大約月初學部即奏派經文兩分科監督矣 
　　攝政王現已决意將頣和園當差之太監及夫役人等酌留數人以備看守打掃其餘一律裁撤至園中一切供給亦槪令停止聞每年可省二十四五萬金攝政王因内務府各等處費用銀兩每年報銷甚鉅奏請皇太后將内廷虚靡之欵酌行裁減已紀前報聞内務府核減各欵每年可省四萬兩 
　　度支部澤尙書以各部院外省應解之經費銀兩統歸度支部管理擬將此項銀欵交大淸銀行收存故將該行資本加增其一切章程皆應照各國銀行辦法現已飭部員調查各國銀行加添資本章程以便照辦 
　　吏部以朝廷起用廢員擬將自戊戍年後之廢職大小人員銜名淸册詳細勘查其廢職之原因及現在是否存亡彙編總册以備查核聞此係奉樞府之諭交也 
　　日昨德使雷克司帶仝天津駐屯軍遊擊把爾夫士及其他武官三十三名於上午十點鐘在養心殿覲見攝政王係因駐屯軍官撤退歸國故將撤退事宜奏聞 
　　法部戴尙書已將貽穀等各官犯之供詞繕摺入奏並聞該部奏章因貽穀仍堅執不認各欵故將其所遞復訊之供詞一併附入摺内 
　　日前電召之朱祖謀侍郎現在湖北昨已來電准十八日啓程北上 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞（續蘇撫咨刑律草案移入第四張） 
[鄂督奏覆兩淮運司趙濱彥叅案北京]  
　　御史常徽奏叅兩淮運司趙濱彥威權自擅縱勇殃民一摺曾奉旨著陳夔龍按照所叅各節秉公確查據實具奏茲經鄂督陳筱帥覆奏云臣查原奏所参兩淮緝私營各案均在通州如臯一帶當即委派湖北試用道黃秉湘督同試用知縣卞斌孫馳往逐一密查旋據查明禀覆前來臣覆加察核尙屬切實謹縷晣陳之如原奏稱如臯縣十里墩地方有聚衆焚斃弁勇一案督臣派知府饒姓密查覆稟謂營弁楊保淸素行不義欺凌鄉民訛詐贓物緝私巡勇無惡不爲勇梟聯絡一氣大幫公然行走轉以擔負小民爲詐贓邀功之地有營勇謀佔陳姓之婦誘其賣鹽指爲梟匪尸解河畔附近有輪姦十七歲幼女及强割王正春之耳指爲首犯情事一節查楊保淸係緝私砲船哨官向駐如臯縣東鄉其後調駐城外又於光緖三十三年在何家堡地方與巡勇四人一併被焚身死據該處土人傳言該哨官當日每藉查緝私鹽訛詐贓物所帶巡勇毫無紀律輪姦十七歲民女一事聞亦該船巡勇所爲被害之家大率畏其凶𦦨隠忍呑聲平� 
昔結仇已久以致釀成焚殺之案惟人言如此而該弁勇等平時如何詐贓及輪姦何姓民女當時旣未據控告目下已被焚身死實屬無從追究謀佔陳姓婦一事傳聞係陸路巡勇先與陳婦有私繼復謀佔乃給陳姓資本誘令販私旋由他勇指爲梟匪屍解河畔惟當時族鄰亦未報告道路傳聞殊難憑信王正春係弁勇被焚案内逃出巡勇潘德才供指在塲之犯由營獲送到縣驗明該犯右耳已被割傷該犯到案堅不承招旋經兩江督臣端方以該營不合割傷王正春右耳嚴飭勒交潘德才送縣一併訊究原奏又述覆禀所稱焚斃弁勇之由因有昔充私販之陳全邦與沈四有隙勾引弁勇將沈四帶至伊店拷打逼索適有鹽車經過其地聞聲窺視弁勇遂由窗隙放鎗致丁宗貴張文標均受鎗傷有一鄉民負傷到家即死鄉民大憤又有匪徒慫恿紛紛聚繞弁勇開鎗轟擊鄉民攢毆遺火焚燒陳姓房屋三間弁勇五人亦遂投諸烈炬營勇得信大隊紛來前後居隣均被摀毁雖雞犬之細亦繩牽車載而去一節查焚斃弁勇案内並無陳全邦其人惟有官鹽分盆陳金邦是當時該營眼綫陳全邦自是傳寫之訛此案在如臯何家堡地方距縣西十里墩約二三里光緖三十三年十二月十九日黎明時緝私弁勇在陳金邦所設官鹽分盆屋内見有鹽車經過出而攔截陳金邦復指稱沈四爲窩囤哨官楊保淸即帶勇前往沈四家查出鹽二包隨將沈四帶回沈四之婦陳氏趕至稱有洋錢契票被勇搶出堅欲索還觀者愈集愈多又有鳴鑼聚衆情事其時弁勇均在陳金邦屋内遂由窗隙放鎗致傷丁宗貴張文標二人于是觀者大譁毁門衝入弁勇開鎗奪路致傷湯五王六一登時身死聞尙有泰興縣民人倪四王四如臯縣民人季二張文標蕭二等五人均於受傷後回家身死各該家屬並未報官該弁勇結怨居民本非一日此次鎗傷多命衆情益憤洶擾之際不知何人將陳金邦所住草屋放火焚燒該弁勇等五人同遭焚斃沈四先已乘隙逸去旋經查出弁勇死者五人係哨弁楊保淸敎習戴玉華勇丁周萬才王定國魏明德並被鎗身死之民人湯五王六一共七人均由如臯縣知縣周景濤驗報營勇逃出者僅蔣勝先潘德才二人嗣經縣營緝獲湯三丁昌德丁宗貴王正春各犯由臬司委員會縣提同陳金邦沈陳氏等到案質訊錄供通稟兩江督臣端方以供詞未確批飭署通州直隸州知州關炯提案覆訊因飭傳倪四等屍親未到尙未審詳湯三王正春已在押因病身死至陳金邦前後居隣於事後被營勇滋擾掠去衣物雖人言嘖嘖惟失主旣未開單稟控言者亦不能一一指出失主姓名前經端方訪闻其事業經電飭該縣出示嚴禁在案以上皆原参如臯十里墩焚殺弁勇一案之實在情形也（未完） 
分類新聞 
政界 
[地方自治會紀事蘇州]  
　　蘇省地方自治會蔣會長等以城鎭鄉地方自治章程業經頒發亟須詳加研究預備實行地步惟該會前以經費支絀尙未建設事務所現因此舉萬難再緩刻擬借草橋道城隍廟内餘屋設立事務所一區以備各員研究之用又該會因閏月朔初選日期轉瞬將届誠恐前經受調查者或漠不經心自甘放棄或有中流社會未能明晰之處昨特徧發傳單告以届時務必親身前往投票選舉權利所在切勿自棄 
[徒令緝捕不力先行摘頂鎭江]  
　　蘇撫陳伯帥據丹徒縣王令德庚禀報二區内周袁氏及沈志鳳兩家被匪連刦失贓甚鉅嗣又有蔣士杰家盜刦等情當以該管地方文武平日所司何事一任盜匪橫行無忌刦掠頻仍緝捕巡防兩　廢弛批飭該縣先行摘去頂戴以示懲儆仍飭將捕官及武職專協員弁另行示懲並勒限十日緝拿各案贓盜究辦逾限不破定即叅處 
[改編巡警官制安徽]  
　　蕪湖巡警局前經卞觀察擬章設總叅事一員並擬由蕪湖道就近監督當即詳請部示奉民政部批飭以與奏定官制不合碍難照准卞觀察刻又細心核議將蕪湖巡警改爲警務公所 
 
 

Page 11

 
 
並將總叅事改爲總務科長仍以沈守承乏此外原有各委員一律改爲科員以符名實 
[勒限完繳正雜各欵蘇州]  
　　前吳縣知縣金元烺前在任内虧欠正雜各欵爲數頗巨當經蘇撫請旨革職勒限完繳在案日昨又經陳中丞札飭藩司嚴限該革令如數淸繳以重公欵不得玩延 
[淮運又借東鹽揚州]  
　　兩淮趙都轉以疊接瓜儀等棧及各岸電催以銷數暢旺請飭各商速行轉運都轉以兩淮春產不旺特禀請督鹽憲仍借東鹽二十餘萬包由滬運行以免脱檔之慮 
[奉化禀報開辦統計浙江]  
　　奉化縣前奉撫憲札飭州縣衙門設立統計處限期開辦當經該縣王仲香大令以統計處于政俗習慣地方官有密切之關係亟宜籌辦隨於本月初二日在勸學所設立統計處延派寗郡法政學堂畢業舉人王紳菉軒專司編纂管理文牘遴選調查員一切遵照奉頒細則認眞辦理已通禀各憲察核立案 
[休寗貢品之請命安徽]  
　　休寗縣劉令詳請撫憲以該縣應解貢品爲芽茶棗脯等物惟現在國制期内均在免進之列又端陽貢品轉瞬届期應請迅賜示遵以便辦理 
[揚由分關未便歸併鎭江]  
　　去冬如臯有某商會全體禀控該處力發橋分關苛累擾民百端弊混嗣奉江督批飭鎭江關道核議能否歸併釐卡兼收以順商情等因劉觀察日昨禀復謂從來只有併釐歸關决無併關歸釐之理惟有嚴飭分關委員督同司巡貨船隨到隨報毌得稍有留難需索致滋藉口 
交涉 
[劃界大臣抵粤近聞廣東]  
　　欽派澳門劃界大臣高而謙已到海口廿一日到香港茲聞高大臣有電致督院請電滬局所有謙在港粤厦汕等處發電至粤滇及外務部者准作一等記費彙總寄滬核銷張督據情當即照辦矣高而謙此次來粤勘界於中途聞胞兄病篤促其歸省如果到港之後葡國專員尙未抵粤擬即請假十天遄回原籍省視昨已有電禀明督院 
[派員調查韓僑奉天]  
　　邊務幫辦傅良佐以韓國商民自去歲李範允起事後相率逃入敦化琿春延吉一帶者實繁有徒目下雖相安無事而主權所在不可不知其寄居數目現擬派邊務處科員分途調查韓僑户口及作何營業以便列表呈報公署 
軍界 
[營勇鄉民互鬭案之詳情蘇州]  
　　營勇鄉民互鬭案業經浙西鹽捕副中營管帶詹國楨具禀蘇藩奉批飭松府查辦等情已誌前報茲探悉其稟詞云竊標下於二月十一日因公晋省當據卑營中哨專差報稱本月初七日由二號艙長鄭長周督率二六七號鎗船三只隨帶快鎗十三杆子彈五百二十顆共艙長三名巡勇十四名前往汛境查拿私販於十一日午前駛回行至太倉東門外距城十餘里楊家橋地方適遇私販挑鹽十餘担由橋經過該勇張士忠等立即登岸追緝而私販等即將挑鹽棄於道旁各自奔逃該巡勇等始將所獲之鹽運至三担上船不意該販等吼集黨夥百餘人盡力爭回蜂擁上船當將私鹽全數奪回並於船内强奪槍械該艙長等見勢兇橫捨身爭奪乃該販恃衆羣力毒毆三船弁兵均受重傷該販内有受傷一人而販等仍復鳴鑼聚衆比將弁勇全數綑縛吊打幸有巡勇謝云卿涉水奔回報稱各情標下卽於十二早速急回防當晤鎭洋葛令據云十一晚由張家橋紳董李聯璧等報稱鹽捕營勇因私販拒捕多受重傷當場有馮懷堂身受鎗傷現頗較重一併送呈查騐前來惟馮懷堂已於十二午前身故比經追問私販等衆云所　私販陸同福金省生等現在搜拿尙未到案擬於明日親赴楊家橋驗看等情標下亦擬明日會同葛令前往該處細心查詢惟思鹽捕弁勇原以緝私爲任務而該販等胆敢鳴鑼聚衆毒毆弁勇該處鄉人又復一呼百應立集數百人不助官兵而助私販大肆野蠻不顧法紀及至官兵受傷軍械遺失肇事旣大究無承首事不得已即將私販暗縱而反以受傷之馮懷堂詐稱鄉民藉圖誣賴其馮懷堂是否勇私爲何身列當塲况該販等在船奪鎗之時鎗已預裝子彈此爭彼奪誤觸機簧未始非該販等誤傷其夥在船弁勇均被縛綑究竟鎗由誰放顯見不實况私販若不通該處鄉人必不在該處鳴鑼而該鄉人若不窩藏私販必不捨身帮兇是該鄉人必多私販必有窩家且旣有力將弁勇十六名一併綑縳送縣而私販陸同福金省生一二人反致全行逃竄並不綑送一名藉傷誣詐顯見有因似此等私販尤爲藐法若不從嚴究懲效尤必多到處居民夾私將來捕務更形掣肘查此次在事弁勇除先回之巡勇謝云卿未曾受傷其餘弁勇十六名均受重傷内二號艙長鄭長周七號艙長陳宏光及巡勇張士忠張有三蘇阿全王三桂等遍體捫傷尤爲較重其二七號鎗船二只快鎗十一杆子彈五百二十顆號衣十件以及在船食物零用等件均被奪去除經備文移請鎭洋縣葛令澈究嚴拿私販陸同福金省生到案外禀呈鑒核 
[粤督奏訂購運鎗彈合同廣東]  
　　粤督奏稱粤省所購丹國輕機退管砲所需彈子當飭局内洋行訂購去後茲據廣東善後局詳稱與禮和洋行磋商據該商開具合同前來計購八密里口徑輕機快砲所用彈子五十萬顆每千顆訂價銀九十二元共銀四萬六千元除九五扣回公銀二千三百元計實價銀四萬三千七百元付價以局平元毫各半限貨到二禮拜内付淸先領定銀一萬四千元自立合同及領定銀日起限四個月運到廣東省河交納所有裝箱水脚尋常保險等費均在價内抄錄合同底稿呈奉批准照辦將訂立合同底稿照抄淸册詳請奏咨立案前來臣覆核無異除册咨部外理合附片具陳伏乞聖鑒敕部立案施行 
學務 
[江督體恤學生之批語南京]  
　　陸軍小學堂沈道禀請發給留法學生瞻家銀兩等情奉江督批云據稟該學生遊學巴黎榮情親舍具見天性純厚深堪嘉許所請另給瞻家銀兩之處自應照准惟查前陸軍部 
 
 

Page 12

 
 
咨北洋支給留法學堂孫澤芳等十五名之瞻家費係每名月支五兩該學生等事同一律即照北洋成案每名每月各另給銀五兩自本年正月起由財政局按季撥交該堂轉給各該家屬具領并爲傳語各該學生苦志濳修顯揚有日勿再以家計分心是所切盼仰候札飭財政局兵備處遵照 
[瑞安中學堂存亡問題浙江]  
　　溫州瑞安縣中學堂開辦以來學生祗有三十餘人每年開支五千餘金歲入額欵僅一千六百餘金出入相抵尙少三千四五百金乃由紳學界池志澂等倡議停辦復經開會集議存停問題尙未解决茲經温州府吳太守牌示云瑞安中學存停問題雖經開會集議仍復紛爭不已亟應早爲解决俾有適從查設立學堂必須恪遵部章該縣僅一高等小學遽辦中學本屬勉强加以額少費多本源立竭已有岌岌將停之勢然如果敎科實係完全程度均能及格亦當設法維持今已集議未决不得不實行考驗以學生成績之優劣定該校或存或停或併之辦法茲准於本月十一日起本府親臨郡中學堂排日分科考驗由瑞來郡之中學各生届期齊集郡中學堂聽候命題考驗毌許規避如或藉故不到則是該生等自甘停閉予人口實本府亦愛莫能助也 
實業 
[浙撫札委勸工陳列所總辦浙江]  
　　浙撫札委王觀察曾俊爲勸工陳列所總辦文云照得工藝爲實業要圖必須設法提倡以期進步前擬在省設立工藝所札飭該道籌辦在案茲查省城舊有工藝傳習所業已停辦可即改爲勸工陳列所派該道爲該所總辦月支薪水銀一百元以資辦公合行札委札到該道即便遵照調查各省陳列所成規参酌浙省情形妥議章程稟請核辦 
[農會將次開辦寗波]  
　　奉化農會業經官紳會議就緒推周善安爲總董即附設於商會内惟以經費困難現擬竭力籌措日内先行試辦 
[景鎭商會成立江西]  
　　景德鎭商務總會去年由吳簡廷等發起禀請撫院曁農工商部奏明立案並舉定總理康達協理陳庚昌日前行開印禮各商號會員到會者一千餘人首由陳君庚昌代表總理行叩闕禮次書記員胡君郁文宣讀上諭及農工商部奏摺札文次庶務員吳君瑤笙啟用關防並宣布報部曁各省公文三十餘件次全體會員公賀次提議俟康總理出都本會再擇吉行開幕禮次提議會場規則請書記員再行詳訂是日上午開會至午後三句鐘而來賓慶賀者猶絡繹不絶云 
[調查怡和利恒產漢口]  
　　漢口怡行利倒欠巨欵迭誌本報茲由鄂督札趙都轉文云怡和利虧欠官洋各欵至二百五十餘萬兩除已將黃家瑜等鹽池房產查封備抵外而欠多抵少仍相懸遠茲札派湖北試用道李堅前往會同地方官將拼角如海屬鹽池江甘鹽城伍祐各產業一律淸查有無他項產業認眞詳復以便匀給各債主云云茲趙都轉已酌派委員切實查核以備申復 
雜記 
[議准代收免保留省實銀武昌]  
　　鄂督刻准度支部咨開核捐處案呈本部議覆御史涂國盛奏湖北賑捐請代收免保留省實銀一摺謂湖北地方被災曾經該督奏准添收七項常捐并捐助實銀萬兩以上者奏請優奬以資賑濟今御史涂國盛復以湖北災廣民多春撫需欵奏請援照江南廣東成案代收免保留省實銀以一年爲限該御史自係因關懐桑梓寛籌賑欵起見惟江南等省均係代收免保留省兩項銀兩以一半解部一半留辦賑欵湖北自應一律辦理一年限滿即行停止業經本部具奏奉旨依議相應抄咨貴省查照 
[電報生之求釋蘇州]  
　　蘇城職紳孔昭晋等具禀臬轅以前蒙遞回監禁之電報生陶恩洪現遇皇恩大赦可否從寛赦免即行保釋等情經左廉訪批云此案陶恩洪係私通公電欽派審明發回原籍監禁二十年之犯情節甚重現雖恭逢恩詔亦難援免應候彙册詳請咨候大部核示毌得率請保釋著即知照 
[爕昌火柴廠失火漢口]  
　　漢口德界下首爕昌火柴公廠堆盒房於日前失愼全廠房屋幾被波及幸灌救得力只焚去推盒房一部後查悉起火之由係因吸香烟誤事刻總理米煒臣君已將管廠之張某送官懲辦所有被焚之房屋貨料約值一萬餘金聞保險公司祗認賠二千五百兩 
紀事 
[留學界之怪劇又見]  
　　世界最寳重之人格何。曰留學生。 
　　留學生最尊嚴之地位何。曰官費生。 
　　官費生最高貴之階級何。曰高等生。 
　　乃不謂以最寳重最尊嚴最高貴之學生。而演出極無恥極猥褻極卑鄙之怪劇。 
　　其怪劇出現於何地。曰日本。演怪劇者何人。曰山東胡某。所演者何劇。曰奪人之妻。 
　　胡某者山東之官費生。而東京高等商業學校第三年級之高才生也。年少翩翩。有六郎蓮花之貌。科學程度頗高。尤擅長日本語學。惟喜與女界交際。 
　　三崎町某通信社中某記者之妻。絶艷麗。顧盼能奪人魂魄。胡見而涎之。出其種種吊膀子用叚。卒達其最後之目的。 
　　一日偕某記者之妻。乘車至橫濱。合宿於某旅館。翌日回京。方携手下車。而某記者突至。胡見某記者。如靑天霹靂。一時魂飛天外。手足無所措。欲乘間遁。某記者遮而要之。强約至麴町飯田川岸之富士　樓。開正當之談判。某記者要求二事。請胡自擇。 
　　（一）控告裁判所 
　　（二）賠償另娶費 
　　胡乃從第二件。允償四百金。某記者本一窮措大。見胡槪然允諾。始破涕笑。和好如初。 
　　胡旣允償巨金。然阮囊實羞涩。無可爲計。乃就商於其同鄉李某。請以官摺相借。李却之。胡乃大窘。某日乘李他往。突至其庽。竊負而出。質諸某藥房。 
　　李歸見門窗大啓。書篋倒亂。官摺已不翼而飛。乃大驚。急赴使署呈訴。胡聞而大懼一再向李乞憐。叩頭如搗蒜。而李卒不顧。 
　　山東同鄉會諸職員。得李報告。即開大會集議。草草選一公禀。歷述胡之劣跡。公呈監督。監督處得公會禀。立傳會長與胡質訊。胡知事已敗露。不敢辨匍匐乞哀而已。 
　　監督亷得其情。乃斥革官費。禀告學部。 
　　嗚呼。胡某之遺羞留學界甚矣。然尙有代爲呼寃而伸訴於監督者。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　福建 
　　閩省籌辦諮議局選舉事現各屬選舉人總數均已稟報籌辦處其各複選區議員額數業於本月十六日由督憲分配電告各府並定閏二月初一日舉行初選投票茲錄各屬選舉人總數如下其分配議員説明書另入專件欄 
　　選舉人總數福州府屬一萬零九百零八名閩縣二千七百三十六名侯官縣二千九百五十六名長樂縣六百名福淸縣九百二十八名連江縣八百名羅源縣五百零六名古田縣八百七十九名屏南縣三百九十八名閩淸縣五百七十八名永福縣五百二十七名興化府屬二千八百六十七名莆田縣一千五百八十三名仙遊縣一千二百八十四名泉州府屬八千三百六十一名晋江縣一千三百九十六名南安縣七百四十五名惠安縣四百七十三名安溪縣二千零六十四名同安縣三千六百八十三名漳州府屬四千五百九十二名龍溪縣一千零四十名漳浦縣六百十七名海澄縣五百七十五名南靖縣七百四十二名長泰縣三百八十二名平和縣五百七十五名詔安縣六百六十一名延平府屬二千七百四十五名南平縣六百七十二名順昌縣三百八十三名將樂縣二百九十八名沙縣四百十九名尤溪縣五百名永安縣四百七十三名建甯府屬四千九百七十六名建安縣一千零三十一名甌寗縣一千四百六十四名建陽縣四百二十九名崇安縣五百四十二名浦城縣九百三十一名松溪縣三百二十八名政和縣二百五十一名卲武府屬一千八百九十八名邵武縣七百四十五名光澤縣四百十七名建寗縣三百九十一名泰寗縣三百四十五名汀州府屬五千六百三十四名長汀縣八百七十二名寗化縣五百四十九名淸流縣八百七十三名歸化縣二百六十九名連城縣五百三十名上杭縣七百七十五名武平縣六百八十四名永定縣一千零八十二名福寗府屬二千四百二十七名霞浦縣三百六十四名福鼎縣四百四十四名福安縣八百零四名寗德縣五百十四名壽寗縣三百零一名永春州屬一千八百八十八名永春州九百九十名德化縣六百三十名大田縣二百六十八名龍岩州屬五千零四十四名龍岩州三千二百九十二名寗洋縣六百零九名漳平縣一千一百四十三名 
[士民實行調查]  
　　浙江（寗波） 
　　寗波府初選舉事務迭經複選監督催促妥辦茲已將選舉人名正册陸續送到計定海呈送正册一本計一千四十六人鄞縣正册十本計三千二百八人慈谿正册八本計一千三百七十四人鎭海正册一本計一千一百八十四人奉化正册一本計九百二十二人象山正册一本計五百六十三人現複選監督已將各册轉送省憲備查一面諭飭各屬即將選舉人名遵章宣示 
專件 
[閩省分配員額數説明書]  
　　按閩省各複選區選舉人及分配議員額數曾載二十三日本報茲據閩省籌辦處寄示説明書與本報前載額數略異官廳文牘當然有效爰錄原書以糾前誤本館附誌 
　　選舉章程第六十八條云複選當選人分配之法由督撫於各複選區選舉人名册報齊後按照名册以該省議員定額除全省選舉人總數視得數多寡定若干選舉人得選出議員一名 
　　謹按福建議員七十二名而全省選舉人共五萬一千三百四十名照章程以七十二之議員額數分五萬一千三百四十之選舉人額數得數爲七百十三（餘四個人爲剩數）是每選舉人七百十三人出議員一名此分配全省議員之方法也 
　　又同條云再以此數（指前得數）分除各複選區（指某府某直𨽻州）選舉人數視得數多寡定各該複選區應出議員若干名 
　　謹按福州府選舉人共一萬零九百零八人照章以前得數之七百十三分之應出議員十五名應零數二百十三人興化府選舉人共二千八百六十七人照章分之得議員四名其零數尙有一十五人漳州府選舉人共四千五百九十二人照章分之得議員六名其零數尙有三百一十四人泉州府選舉人共八千三百六十一人照章分之得議員十一人其零數尙有五百一十八人延平府選舉人二千七百四十五人照章分之得議員三人其零數尙有六百零六名建寗府選舉人四千九百七十六名照章分之得議員六名其零數尙有六百九十八人卲武府選舉人一千八百九十八人照章分之得議員二名其零數尙有四百七十二人汀州府選舉人五千六百三十四人照章分之得議員七名其零數尙有六百四十三人福寗府選舉人二千四百二十七人照章分之得議員三人其零數尙有二百八十八人永春州選舉人一千八百八十八人照章分之得議員二名其零數尙有四百六十二人龍巖州選舉人五千零四十四人照章分之得議員七名其零數尙有五十三人 
　　此分配各複選區議員之方法也（未完） 
來函 
[武陽鄉董勸阻初選投票]  
　　武陽選舉事務所近日因監察員業已派定特開談話會以齊各員辦法有鄉董馬某者當大庭廣衆之前昌言阻撓自稱學宗孔孟不以長國家務財用之小人所定章程爲意庶人議政無道可知利字刀旁言權利者皆有殺機聞者愕然現聞事務所呈邑令撤銷該董諭單而該董逢人勸阻投票又有犯消極資格之各鄉董和之恐放棄選舉權之人必以武陽爲獨多該兩邑調查最早而結果如此馬董朋比書差屢次破壞鄉董公所以張差𦦨撤銷後尙未易使之歛跡也 
 
 

Page 19

 
 
本埠新聞 
[商務總會選舉議董之報各]  
　　上海商務總會選舉已酉年議董共送出選舉票一百十八張各業投票以二月二十六日開筒宣布之日截止計三權選舉票到五十七張兩權選舉票到四張一權選舉票到三十七張茲將被舉各員權數列左 
　　周金箴二百十三權嚴子均二百零八權周舜卿一百八十六權陳潤夫一百八十五權丁价侯一百八十一權樊時勛一百七十八權陳子琴一百七十四權席子佩一百七十四權祝蘭舫一百七十二權王一亭一百六十八權郁屏翰一百五十五權吳少卿一百四十九權焦樂山一百四十五權金琴孫一百四十五權林蓮孫一百十四權王子展一百十三權貝潤生一百十二權楊信之一百零四權陳輝庭九十五權沈縵雲八十九權席立功八十四權 
　　查照商會禀定章程應以席立功先生以上二十一位爲上海商務總會已酉年議董當塲宣布丁欽齋先生權數與席立功先生相同經各會員會友請周金箴先生拈籤拈得席立功先生爲議董 
　　丁銘齋八十四權倪錫疇七十五權施祿生六十五權席德輝六十四權唐露園六十一權王瑞芝六十權羅煥章五十九權朱舜田五十六權孫蔭庭五十三權梁鈺堂四十九權夏粹方四十八權萬厚愚四十七權鄒薇卿四十六權周翼雲四十三權鄧鳴謙四十二權韓山曦三十五權王麗薇三十三權袁葆笙李柏葆各三十一權鄔挺生曹星垣各二十九權唐晋齋二十權龐琢齋童韞山各十九權張雲書十五權金介堂姚燕賡各十三權朱硯濤郭瑞庭各十二權田資民吳介眉顧蘭洲各十權朱成之八權邵壬水黃磋玖各五權胡稑薌施善畦各三權　　到票中塡名未齊者十二張並檢查未到三權票六張兩權票兩張一權票十二張 
　　茲定於二月三十日下午三句鐘爲選舉總協理之期在本會開筒宣布務請各業代表會員會友曁特别個人會員會友届時駕臨監視 
[六誌租界食鹽事宜之交涉]  
　　本届公共租界工部局議事報告載有食鹽問題謂巡捕房對於此事之報告業已呈到據内陳各節並據各華字報所載各證據顯見浙撫欲在租界設一食鹽專賣局但滬道對於此事之覆文似已聲明租界内設立官鹽局將爲西人所反對所有頒發各店之告示含有執照性質須由各領事蓋印始免藉口旋即决議將以上各節函陳領事公會請即委員查明此事詳情函内並陳明租界内向無此種間接税欵並又决議頒發華文告示通告租界食鹽一律免税凡在界内售賣食鹽並不有所限禁云 
　　按此係外人一面之言華官如何對付請觀其後 
[電綫交互之危險]  
　　上海電政局禀陳蘇撫略云據蘇電局電禀蘇城開設電燈公司立桿與城上電桿總綫交互向該公司説明有礙電機請其移桿並用樹膠綫兩擋詎允換而仍掛銅綫桿亦不移現已開燈請轉致該公司更換庶免貽誤等情查電燈電力甚大其線與電報之線交互則電燈電氣即可引入電報機噐之内不但報機損壞且報生有性命之憂應請憲台迅飭該公司速將燈線穿過報線之處一律改用樹膠線以免疏虞至爲公便 
[張貼粤督招股告示]  
　　英租界河南路安和祥號門首昨日懸有兩廣總督張制軍示諭一道捕房總巡卜羅斯以此項告示未經領袖傾事及工部局蓋印有違租界定章即飭中西包探將告示取入捕房聽候核奪示文附錄如左 
　　　曉諭事照得通商惠工實爲古今不易之要政銀行航業又爲環球莫大之利權粤省地處海疆互巿最早旅居外洋者尤以粤民爲盛而實業未臻發達尙少擴充良由工藝素鮮講求航業未能振舉又無銀行爲轉輸之地實於生計營業有虧且航業未興外埠僑民聲氣隔閡若自置輪船分駛各埠則客貨往來聯絡交通獲益非淺查東西各國輪船通行工場徧立銀行所在多有故商務日臻繁盛中國民物殷阜貨殖富饒及時振興猶未爲晚茲據省城七十二行及香港華商佛山陳村梧洲各行商董等聯合外省南北洋各埠華商担任集股創設中國商務輪船有限公司舉辦輪船工藝燕梳及積聚銀行每股收銀五元擇定省城十八甫富善街設立公司行商辦事之所擬訂招股節略由各行商公舉朱文博　慶欣麥曉屏盧贊華李煜棻黎自揚何炳樞葉禮常八員担任財政認眞籌辦禀請出示曉諭俾衆周知等情前來查核所陳各節均屬要務衆商願力宏大志甚可嘉公舉担任財政之朱文博等八員又皆身家殷實衆情素孚當必能協力經營成此巨舉本部堂樂爲提倡願觀厥成舉凡紳商士民皆宜踴躍贊助有志入股招股者可到公司取閲章程隨時附股代招將見衆志成城輪船獲交通之益百工居肆閭閻廣生殖之源爲民興利即爲國家圖强以仰副朝廷振興商務之至意合行出示曉諭爲此仰諸色人等一體遵照毌違特示 
[彩票局司帳之倔强]  
　　駐滬安徽鐵路勸股彩票分局舞弊多端人言嘖嘖茲爲江督端午帥訪悉特委安徽總局會辦朱太守來滬到局淸查詎竟掯匿帳據不允交出朱太守遂商由上海縣李大令派差薜貴將司帳洪秀初先行看守洪又抗拒不服因即送至工程局暫爲拘留一面禀知大令派差傳案候訊 
[晋益升倒閉案近聞]  
　　晋益升匯票號股東熊石秋因倒欠巨欵由滬道札飭公共公廨收押在案前晚復訊判熊押限一月先將公欵繳淸如違嚴辦 
[淸鄉委員被騙]  
　　李來仁控著名賭棍葉新寳任祥雲等局騙洋一千四百廿元昨由公共公堂復訊李供職員係淸鄉公所調查杭嘉湖委員前日來滬被葉等串騙求究中西官以李旣係委員遂當堂給以紙筆諭令書明銜名以便存查訊之葉供向在同昌絲線店爲業故父曾爲金山衞敎官並無局騙情事求宥旋據包探禀稱在案之宋梅德因拘葉時出爲覇阻是以提案任祥雲業已奉諭交保未到訊之宋梅德供與葉同居無知誤犯求恩寛宥判宋開釋葉押候任祥雲到案於禮拜三再訊 
[新簡駐津英領北上]  
　　萬國禁烟會英國代表何思君近奉英政府簡爲駐津總領事已於昨晚乘順天輪船北上 
城内 
[道批照錄]  
　　京紹印花　司業董事薜子春等禀批此案前據法領　來函並據印花染業工部勞慶堂等公禀業經札縣查辦在案仰上海縣迅遵前札查明確情妥爲辦理具報一面嚴諭該業工幫人等務須靜候　辦毌再聚衆滋事致干提究切切另單並發 
[刑盜案]  
　　去歲夥搶西瓜船户貨洋案 
 
 

Page 20

 
 
内已獲各犯昨日由縣復訊徐金海供由在逃之葉阿龍紏同王阿三等八人夥搶訊之陳金咸初猶抵賴喝責五十板始認夥搶分得洋一百八十元又訊王阿三王根七二人極口呼寃喝令笞責二百板鞭背二十下仍不承認判各還押候再訊究 
[未便給還]  
　　搶刦山東福山縣沙船之盜匪劉三業已起解伊妻劉沈氏昨日具禀到縣請將器具什物啓封發還批斥不准 
[拐匪宜究]  
　　拐匪楊小妹王阿文由總工程局送縣禁押在案昨又由縣派差至工程局將楊等所拐之四孩提回聽候訊核 
[官事]  
　　總理黑龍江全省文報事宜兼裁判處委員鍾寅壽昨日到道禀見綢捐北卡委員知縣鮑德和由蘇回滬到道銷假 
南巿 
[禁除邪術]  
　　無賴陳阿根近在萬裕碼頭榮福里開設佛店自　茅山仙代人看鬼醫病茲爲滬道蔡觀察訪悉以師巫邪術久干例禁至於裝神附體爲人醫病尤多貽害業已飭探查禁違干提究 
[同時遷移]  
　　南巿商學會定於今日遷往裏馬路施家弄商務分會烟紙業衆和社暫駐處亦同時遷入 
[窩獲咎]  
　　法捕房昨日派探至總工程局禀稱招商局失竊油魚二百餘觔已將竊賊解廨訊明原贓寄在南巿順安里林丁氏處業已吊獲五十觔請協提該氏歸案候訊等語局中准即派探將氏拘獲來探　去 
[扭獲欠户]  
　　木作頭孫逹舟前因虧欠　號永茂興等石灰行貨洋二千餘元避匿不理控由總工程局先將住屋發封在案昨由該號等遣夥梁悦亭將孫扭案經孫裁判官略詰數語判交的保限期理處 
[劃抵借欵]  
　　陳談氏控曹福根欠會錢一百十七千及酒洋十五元一案昨由工程局復訊該氏將會據呈案請察曹供該氏之子梅溪在日曾代胡俊生將方單一紙向故父抵去錢一百八十千文迄未歸還判氏將會錢劃抵外著再找錢四十三千五百文具結完案 
[勿再滋擾]  
　　孀婦董陳氏控袁全子將子賣絶後屢次滋擾請爲究辦昨經工程局孫裁判訊得去年曾經涉訟斷氏給洋五元今又滋擾實難寛恕判袁戒責五十下著伊子自給盤費責令回籍不准再擾 
閘北 
[忿不欲生]  
　　王金夫同子克金昨至三路二區控稱媳婦孫氏被其父孫淦臣藏匿求請追究當經張副巡官提到被告移送一區經德正巡官提訊孫供已經送冋揚州並未藏匿判王自行回家找尋各令具結開釋詎王克金因控不得直濳吞生烟復至孫處吵閙毒發斃命嗣由孫央人向屍父王金夫説和棺殮了事 
[償還傷費]  
　　王松才與同居之杜丁氏細故口角將氏毆傷由巡士一併拘入四路一區巡局判王罰洋一元給氏養傷 
英租界 
[華商受虧]  
　　英商祥茂洋行控南巿禎和號主沈耀文浦東祥盛廠經理韓雲生出售冒牌蜂窩牌肥皂一案昨又由廨復訊原告延愛律師到案請究韓延郝門律師聲稱祥盛廠已開設九年向製蜂窩牌出售何以從前原告並不控告况外國廠家亦均製造此牌何獨控告中國廠家查原告具控後奉諭派探查明被告售出肥皂箱内均有祥盛牌號仿單並不冐牌應請察核判沈罰洋五千元韓罰洋二千元所有吊存之肥皂一千五百箱候改造後如數給還兩造遵斷完案 
[妓女浮動]  
　　妓女趙彩雲即高彩雲前因不愿爲娼於前年九月間由廨判　濟良所留養在案茲該妓不耐幽居託詞患病由所董送廨請示該妓供求改發棲流所寳讞員惡其浮動判仍帶回濟良所留養 
[背夫私逃]  
　　孔紀貴控妻俞氏與傭婦陳王氏串通私逃一案昨經公堂訊明屬實判俞氏發棲流所留養三月王氐無干開釋 
[容留幼女]  
　　王羅氏所開之妓院内因容留幼女由探傳至公堂請究判氏罰洋三十元充公 
[不及擇配]  
　　朱金生因伊妻周氏私搬衣箱自願離異控奉公廨於去年二月十一日判發棲流所擇配在案詎該氏忽於昨晨在所身死當由所董函致寳讞員報縣相騐 
[吊查細帳]  
　　姚勤仁控經理謝金聲舞弊一案前晚由廨提訊姚供前開復順洋貨號因欠裕源紗廠欵項被控收押所有店務均托謝金聲經理當時店中存貨約值二萬餘元詎去年四月間將貨拍賣祇有三千餘兩餘均被謝侵呑請追訊之謝供各貨早已抵欠求察判謝交原保着將細帳抄呈再核 
[人銀並保]  
　　蔣鳳儀控周叔儀私收客帳洋二百零三元前晚由廨訊明屬實判周交一百九十六元人銀並保限二十天淸理 
[誣控串竊]  
　　顧施氏控王炳章王阿四姚王氏串拐伊子茂生一案昨經公堂復訊王阿四供茂生係由氏之姘夫黃子淸賣於小的並非串拐訊之茂生供被母賣於王姓是實判王等一併開釋將案註銷茂生仍交王阿四領回另提黃子淸到案訊究 
[定貨不出]  
　　德商美最時洋行控石補生定貨不出昨由差夥將石傳至公堂判令交保候訂期會訊 
[盜匪還押]  
　　盜匪施仁華袁長奚因紏搶沈妙根家衣物由探拿獲解奉公堂收押在案昨日復訊仍無確供判仍一併還押候禮拜五再訊 
[尙須復訊]  
　　談楊氏控王連生王韓氏拐孩一案昨經公堂復訊仍無實供判仍分别還押候禮拜三再訊 
[小孩迷路]  
　　小孩東谷迷路啼哭由捕送至公堂請爲安插判送棲流所留養候認 
[竊案彙誌]  
　　張金生竊陳阿文油衣由廨訊明張係過犯判押西牢年半期滿逐出王品山吳根生葉阿奎串竊王木德家衣物判王押西牢半年吳葉各押兩月期滿一併逐出諸　才陸兩才串竊李萬福銀表訊無實據判一併交保候查徐左寳控周趙氏竊衣氏不承認判押候查明再訊 
美租界 
[電車傷人]  
　　老嫗陳蔡氏昨晨行經西華得路被廿二號電車撞倒跌傷頭額由捕車送醫院醫治 
[日人行竊]  
　　住居七浦路一百八十四號屋内之日人屋齊支郎日前因騙取俄人福和司克縫衣機器控奉日領事署飭擇拘押候訊 
[補領執照]  
　　漆匠俞金紀昨在西華得路二百號門牌修理門面未領執照由捕拘入捕房捕頭令俞自赴工部局補領如違究罰 
[均非善類]  
　　李阿金胡金生昨在漢碧禮路索討賭帳互相毆打由捕一併拘入捕房捕頭以兩造均不安分各押丐牢一天 
法租界 
[續獲贜賊]  
　　陸寳生張連標串竊東源海味行裝運之油魚由公堂押候補拿同黨在案茲捕房又將同黨周金生王福海拘獲詢知贓物業已銷售林阿四収買十七紮劉來喜十三紮李春生三紮並分給招商局巡丁黑皮阿虎福元等三粤人共二十紮捕房爰將収贓人及巡丁一併傳至公堂請究林等供不知賊贓求恩寛宥質之黑皮等三巡丁槪不承認判三巡丁交頭目吳卜領去聽候該局總辦發落王福海枷一月期滿再與周金生各押捕房一月 
[竊賊就獲]  
　　王順祿周金生張順福潘泉生四人行竊西門外壽祥里徐壽生王關生等家衣物緝拿未獲茲又串竊林炳生物件當被拘至公堂請爲究辦旋有　區偵探投案求將四賊給予帶回以便歸案吊贜訊究聶司馬商之博副領事准予該探帶去 
[拘獲逃犯]  
　　流氓董阿狗前由公堂判押捕房三年在案嗣竟通同押犯越獄逃逸茲又被獲解廨判照原斷加押一年 
[將次開釋]  
　　松鶴樓茶館演唱淫詞曾由公堂將唱戲之周明壽俞進才應元發董阿水姚阿仁董德福等一併拘案押候究辦在案茲周等之母妻等一再投廨求恩開釋昨奉聶司馬判定各押捕房兩禮拜然後開釋 
[欠租不理]  
　　新瑞和洋行控老虎灶主應狗郎積欠房金四十元由廨將店　傳案押限交還在案茲因應逞刁不理昨將店夥開 
釋限於三天内傳應訊追 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇撫咨憲政館籤註新訂刑律草案文（四）（續）]  
　　第三十七條凡刑分爲主刑及從刑主刑之種類及重輕之次序如左第一死刑第二無期徒刑第三有期徒刑一一等有期徒刑十五年以下十年以上但加重及併科時以二十年爲最長刑期二二等有期徒刑十年未滿五年以上三三等有期徒刑五年未滿三年以上四四等有期徒刑三年未滿一年以上五五等有期徒刑一年未滿一月以上第四拘留一月未滿一日以上第五罰金銀一錢以上從刑之種類如左第一褫奪公權第二沒收按本條刑分爲主刑從刑主刑如死罪無期徒有期徒拘留罰金亦猶舊律之斬絞遣軍流徒枷號等類從刑中如沒収一項現行各律間亦有之又褫奪公權舊律職官犯罪罷職不叙追奪等項亦屬近是惟外國律法有剝奪一切公權不僅如本條之褫奪公權而已今規定於正刑之外察酌其犯罪之情由凡出於無亷恥者加以從刑褫奪公權頗足以警人心而砭末俗但宜添叙剝字則有職者褫奪之無職者亦可剝奪之矣不至如夙昔之豪强獲罪或遇赦得免或發落以後仍干預地方之事怙惡不悛也至死刑擬專用絞刑載於章旨雖從各國之大同究於犯死罪之情節較重者不能無所區别本案原奏亦曾聲明如謀反大逆及謀殺祖父母父母等條俱屬罪大惡極别輯專例通行則斬刑之不可廢亦明甚矣况現時法蘭西德意志瑞典等國亦有斬刑而揆以中國民俗之澆漓紀綱日就頽敗竊謂凌遲梟示戮屍三項已奉明詔删除足徵仁德惟斬刑未可全廢明刑正以弼敎似宜明著諸篇今本條僅云死罪不列斬絞名目各分則亦止渾言死罪未聲明應斬之處似乎槪用絞刑應請重加釐訂詳晰以昭法戒而輔敎權其無期徒刑即是永遠監禁以處近於死罪冥頑不靈之犯甚爲允當其次則有期徒分别五等上下年限以及拘留罰金悉皆斟酌妥善與各國刑法亦屬相仿俱可遵行 
　　第三十八條凡死刑用絞於獄内執行受死刑之宣告者迄至其執行與他囚人分别監禁按絞刑於獄内執行現各國皆同中國亦可照行惟判决後應行宣告之法使人共曉若用斬刑應否仍肆諸巿朝請再釐訂聲叙 
　　第三十九條凡死刑非經法部覆奏回報不得執行 
　　第四十條凡孕婦受死刑之宣告者產後經一百日非更受法部之命不得執行按以上二條與現行律同俱可遵行惟死罪是否一律立决删除監候　則未言分則亦無叙及考外國刑法死罪並無監候之名蓋罪旣確定即應執行若情稍可原者應入於無期徒刑或一等有期徒刑此死罪條目之所以較少也今本案規定諒亦如此却未明言其故轉致啓人疑問 
　　第四十一條凡徒刑囚徒監禁之監獄令服法定勞役監禁方法及勞役種類從監獄則所定按徒刑罪囚在獄令服法定勞役其監禁方法及勞役種類從監獄則所定此均仿照外國處置在獄之罪囚辦法實爲優勝可以遵行 
　　第四十二條凡拘留囚徒監禁之於監獄或巡警署内拘留場不令服勞役按拘留之刑不過一月數日以示懲儆自無須令服勞役可以遵行 
　　第四十三條凡受五等有期徒刑或拘留之宣告者其執行上實有窒礙時以一日折算一圓易以罰金據前項規定受易刑處分者法律上以受徒刑或拘留之執行者論按本條易刑爲罰金止在五等有期徒刑或犯拘留之罪用之指罪之輕者而言若犯五等以上有期徒刑即不能濫用此律且所謂實有窒碍時得按日折算罰金本註載明例如外國船舶之水手於停泊地方犯輕微之罪科以數日之拘留該船勢難久待一旦啓碇歸航在本國旣失必需之水手本人又失歸航之便而本國反因此增一飃零無業之異國游民際此情形則易罰金爲宜等語凡遇輕罪而執行有所窒碍者可以類推然須有審判廳并明於裁判人員方見效力若如現時地方衙門一經涉訟往往非累月經年不能完結即使完結亦尚多種種留難恐雖有良法亦不能行矣 
　　第四十四條凡罰金以分則有明文者爲限與徒刑或拘留併科之按罰金以分則有明文者爲限最是妥洽免得裁判員任意科罰至與徒刑或拘留併科之是否徒刑或拘留中附加罰金查分則所載亦未甚明晰究竟併科之義若何辦理請再聲叙明曉（未完） 
譯件 
[土耳其重頒之憲法（續）]  
　　第五十一條不論上下兩院非全部員數中到有半部另一不得開會每議事苟得三二之贊成應即當衆取决設可否各半則以會長語爲斷 
　　第五十二條不論上下兩院設接有關涉私家利益之訴願書查係遞書人并未先向地方官或該官所屬上官處聲告者即將原書交還 
　　第五十三條凡增修一律應由部臣發起上下院亦能就關涉各部職權内事聲請增修然必稟由國務大臣奏請後再由叅議院遵旨照訂律處所陳情形見解酌奪擬稿 
　　第五十四條叅議院所擬律稿應先交上院次交下院會議非經上下院認可後再由土帝允准仍無效力設爲兩院之一駁斥即不得於本年開會期内再請復議 
　　第五十五條每一律稿非逐欵經上下兩院多數决可非全稿經兩院之一多數賛成不得認爲已定之律 
　　第五十六條不論上下兩院除各部臣部臣委派之員曁特請官長外槪不准入并不得親自具名或借代表衆人之名臨場發言 
　　第五十七條議事應用土國國語議件應於定期會議前刷印分送 
　　第五十八條决議分三式一日呼名（遞呼各議員姓名聽一字之唯否定可否）二曰觀動（站立或舉手即爲認可）三曰匿名投票（視票之多寡定可否）三者中惟匿名投票應先取决於各議員之多數　　第五十九條各院警務歸會長管理 
　　上議院 
　　第六十條院長院員由土帝簡派員數不得過下議院三分之一　　第六十一條會員資格規定如下一行爲克副衆望曾爲國家效力者一年歲至少及四十者 
　　第六十二條旣充會員即畢生任事其選授法則就現任職權中如部臣總督司令長司法官一二等公使主敎猶太敎長海陸軍統帥總之凡充當緊要職任者皆得與選若自請另就他職即失其議員資格 
　　第六十三條每員月俸以一萬土元爲率（四土元合一佛郎）若在國帑内領有他項開支其數在萬元以下者則祇能於院俸項下酌領以充其數若他項領欵與院俸等或過之則祇准一面照領 
　　第六十四條下議院所陳律稿或豫算稿由上院察核若察出有與君權民權憲法全國土地國内治安曁所以保全本國利益與人心風俗等處相戾者則將原稿駁回或另加批評嘱照評意改良更正若來稿經上院認可則加批准字様再呈國務大臣凡訴願書均應查核其有應行駁回者當加評註呈國務大臣閲看 
　　下議院 
　　第六十五條下議院額應統計亞多芒全國男數取五萬之一以爲定　　第六十六條議員用匿名投票法選舉其式俟訂立專章再行規定 
 
 

Page 27

 
 
　　第六十七條議員得以部臣兼充民官則否民官被選議員雖辭受一從其便然旣受員職卽應辭退官職 
　　第六十八條下開各人不得選充議員一不列亞多芒民族者二爲他國任事照實行專章享受各種優兔者三不知土國語者四年歲不及三十者五爲個人作事者六倒產未復權者七行爲不端爲公衆所鄙薄者八爲訟案禁止未經弛釋者九不得享有民權者十欲入他國籍者第一期四年畢事後續選各員以能操土國語或更能書土文爲合格 
　　第六十九條選員每四年一舉任職祇及四年然任滿仍可被選 
　　第七十條選舉定十一月一號開會前四個月舉行 
　　第七十一條第員爲亞多芒全數代表非專爲被舉一部分代表　 
　　第七十二條選員人應各就所屬省居民中選舉 
　　第七十三條設議院承旨解散應及時選員俾於旣散後六個月内得以重立 
　　第七十四條設議員中有亡故訟禁久假及犯法受刑或允充民官致失議員資格者應照選舉律派員接代并遲至下届會期即應任事 
　　第七十五條接代員之職務至下届選舉期爲止 
　　第七十六條每員於每會期由國帑内撥給二萬土元作爲本届公費及往返川資此項係照津貼地方官路費章程并依月薪五千元之例計算 
　　第七十七條下院設總會長一員副會長二員均由土帝選派其選派法先經本院多數舉定九員開列一單註明某三員可充總會長某三員可充第一副會長某三員可充第二副會長選定由土帝勅任 
　　第七十八條下院開會公諸衆庶設部臣會長或議員中得十五之數因事會議且所議應秘密取决則開局議會不令衆聽 
　　第七十九條各議員在會期内非有犯罪實據爲本會多數公允逮捕者不得拿究 
　　第八十條律稿旣經交院即由院開議有關於財政憲法者或認可或改良或駁回得相機以行國家用欵列入豫算表者得詳綑攷核并與部臣商同限止收欵之用抵出欵者其性質額數體裁得與部臣會同確定（未完） 
小説 
[譏彈小説滑稽魂（十九）]  
　　第三回審盜情大令糊塗打官司小人索債 
　　那買辦坐在帳房。聽得包松濤囉囉囌囌的。講出這一大堆的話來。又好氣。又好笑。却又把他無可如何。只得對着衆人笑道。這個人揀直是個痴子我們不必理他。誰知這兩句話兒。又給外面的包松濤聽見了。大聲答道。我倒不是痴子。你纔是個痴子呢。馬小卿接着説道。松翁不必同他們門口。好在他們已經發了電報到上海去。請派一隻輪船。前來拖帶。大約今天不到。明天一定可到。説着又低低的説道。聽説他們船上的外國人。爲了半路停船的事情。到了上海。還要和老哥爲難呢。這一下子不打緊。就把包松濤嚇了一個寒噤。口中支吾着説道。我在莊中丞那邊。也不知辦了多少交涉的事情。他眞要和我爲難。我自有對付他的法兒。口内雖然這般説着。却一面慢慢的走回自已官艙裏來。剛剛他隔壁一間官艙裡就是馬小卿。兩個人談了一回。倒也十分合式。馬小卿問他在上海躭擱不躭擱。住在什麽地方。包松濤道。兄弟要在上海看幾個同鄉朋友。順便買些東西。大約有幾天躭擱。兄弟雖然在上海走過幾蹚。却一天也沒有躭擱。住棧的一層。只好等船到碼頭。再講的了。馬小卿聽了便道。四馬路鼎陞棧。招呼甚好。地方也很合宜。那開棧房的。恰又是我們同鄉。兄弟向到上海。總是住在鼎陞棧。老哥就和兄弟同住何如。彼此也好有點兒照應。包松濤聽了。十分歡喜。一口應允。過了一天。果然上海派了一隻輪船。開到含山縣地方來。要想把這擱淺的輪船拖帶出去。無奈這個地方。江水本來淸淺。這隻輪船。一半膠住淺灘。一半撞入堤岸。擱在那裡。就如生了根的一般。動撣不得。欲知後事。如何請聽下回交代。 
國外新聞 
[日本汽船會社停發股息]  
　　二十五日東京電云東亞汽船會社因虧折日洋八萬圓故將停發至西三月止半年内之股息 
[日本籌借外債]  
　　二十五日東京電云東京近來銀根緊急故已籌借債欵法郎四百兆枚將於下月初五日在巴黎發行 
[巴黎電報員罷工續聞]  
　　二十五日倫敦電云巴黎郵政辦事人同盟罷工致倫敦與該處電報電話之交通全爲梗阻此次罷工係由郵件監理人對於升級章程咸不滿意故出此以爲要挾之計旋由電局辦事人及郵政局書記幫助行事現已拘獲罷工人多名電報之堆積者約數千封昨已由官吏嚴行强制解散 
[英主敎鼓勵敎友]  
　　二十五日倫敦電云英國坎脱勃萊及約克兩處總主敎聯名致書各敎會敦請勇毅傳道而以遠東及斐洲兩處尤爲重要蓋其地政治敎育新機之擾亂在在可虞 
[英議員失足受傷]  
　　二十五日倫敦電云英國議員高林斯君在謙林克瑙斯火車站下車失足跌碎大腿骨 
[巫來由禁烟問題]  
　　二十五日倫敦電云英國殖民部次官西萊君答自由黨議員里斯君之問謂政府對於巫來由半島禁烟問題須俟與海峽殖民地總督愛特生君會商及將上海萬國禁烟會報告研究後始能定議 
[美國政界近事]  
　　二十五日華盛頓電云開倫君復經舉爲議長前行之議事規則已經被駁新訂之規則尙未採定 
 
 

Page 28

 
 
[美報被控自辯]  
　　二十五日華盛頓電云紐約世界報近被控毁謗政務該報主人現已撰擬草稿辯論無罪之理由 
[美艦赴里茄拉圭]  
　　二十五日紐約電云美政府已派巡洋艦五艘開往里茄拉圭禁遏戰禍 
[近東大變局百十三誌]  
　　二十五日柏林電云奥國内閣已請外務部大臣愛男爵使塞爾維亞更出公牒設奥國仍含混如前則須要求宣明措備軍事理由俄政府宣言塞國公牒發出之前並未知其内容若何且望其能措詞適當云塞爾維亞申文拒絶土爾其懸擬之詞謂塞國將占據桑特却克故十政府現已要求塞國解釋措備軍事理由 
[德國占島之謠傳]  
　　二十五日栢林電云紐約世界報近載德國自遠東派巡洋艦數艘開往太平洋謀在該處占據一島以爲海軍根據地現已由德國官塲拒絶此説 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
