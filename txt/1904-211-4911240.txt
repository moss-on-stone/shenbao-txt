# 1904 - 211 - 4911240

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難之人寒則衣之飢則食之痼則更爲之醫之藥之并特賃輪船載之出險特是事關重大所費不貲刻雖集有五萬餘金而來日大雖亟須補助所望寰中義士海内仁人各解囊金拯民水火較之散財助振其功德史無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏雜垂鑒 
[舌人解]  
　　有客問於執筆人曰我子於西人將命者不名之爲繙譯而曰舌人意殆有所不滿於心乎何居乎若是其意存輕藐也執筆人曰嘻僕之名以舌人者重之耳藐之云乎哉攷國語周語在戎翟適來班貢不俟馨香嘉味故坐諸門外而使舌人體委與之韋昭註曰舌人能達異常之志象胥之悺也夫旣曰官則雖末秩微員亦曾受朝廷一命烏在其爲輕而藐之也且子亦知象胥之職乎記有之曰東方曰寄南方曰象西方曰狄燹北方曰譯周禮象胥註曰象之言像也傳中國語於蕃國則象蕃國傳之傳其語於中國還象中國傳之胥有才智者之稱然則舌人也象胥也蓋必其才智兼長能傳中外人之心曲始名副其實而無慚而謂僕敢藐而視之乎矧舌之爲用亦大矣哉詩大雅出納王命王之喉舌賦政於外四方爰發蓋以美仲山甫之爲宣王代宣綸綍渙汗遥頒猶之爾有嘉謀嘉猷則入告爾后於内爾乃順之於外之意此宰相之勛猷也史記淮陰侯傳　生一士伏軾掉三寸舌下齊七十餘城言辯士之能廷說人君使之畏服不煩兵甲唾手而拓封疆猶之論語一言興邦孟子一怒而諸侯懼之意此說士之經綸也又留侯世家以三寸之舌爲王者師封萬戸侯言良以言語結人主之知辨論滔滔抵掌獻策功成名遂績著旗常也他如易言咸其輔頰舌詩言莫　朕舌准南子言老子見舌而知柔參同契言發辯利舌奮舒美詞鹽鐵論言堅額健舌成業致富以及佛言世尊之出廣長舌如來之運粲花舌凡人之有需此舌者正多何獨於舌人之名而見爲不雅耶且夫今之世一專重言學之世也註日本人謂習外國語言爲修舌學不見夫居移氣養移體煌煌翎頂　馬高車武夫前呼從者夾道銜命而出煒乎若天人者乎緊何人曰以舌學博高官顯爵者也不見夫長袖善舞多財善賈徵賤徵貴操奇計贏面團團作富家翁享盡宮室之美妻妾之奉堂高數仞榱題數尺食前方丈侍妾數百人者乎醫何人曰以舌學致席豐履厚者也不見夫捱皮西提註泰西二十六字母之首四音伊洛哈尼註日本四十八字母之首四音舌如鴃反書作蟹行充歐賓之幕僚主瀛商之會計燄可炙手符名護身趾高氣揚公然與封疆大臣分庭抗禮者乎緊何人曰以舌學結外人之歡心者也甚且傭保之儔恃舌學而高視闊步閨閣之媛操舌學而傳道授徒褐衣芒屨之流知舌學則人且優加禮貌遊手好閒之類習舌學則人益莫敢誰何然則舌誠無負於人人正有賴乎舌我方以舌本不靈爲憾事奈何君反憎人之稱爲舌人耶抑舌人之與繙譯職任固相等而雅俗則逈殊莊子天道篇於是繙出十三經以說老聃釋之者謂反覆敷陳經義故謂之繙若夫譯則周禮賈疏訓爲易謂換易言語使相解也禮王制疏譯陳也謂陳說外内之言劉氏曰譯謄也謂以彼此言語相謄釋而通之也故夫前漢百官公卿表大鴻臚屬有行人譯官又典屬國屬官有九譯令唐時尊崇佛法使番僧繙經文或亦作譯經若以繙譯二字連稱則今雖有之未免羌無故實使必舍古雅可愛之舌人二字而以文不雅　之繙譯自居則雖議陋如鯫生亦不屑舍此而就彼也抑嘗讀官禮秋官掌交舉邦國之通事而結其交好以諭九稅之利九禮之親九牧之作九禁之難九戎之威註謂通事言上下相通之事舉通事以結交好以通下情而宣上命也是通事本周時司宼之屬固官也迨我聖清定鼎燕都設官分職京師會同四譯館有六品七品八品通官且另設朝鮮通事一員爲高麗陪臣之入貢王庭者任傳宣之職乃今之爲通事者不知此義而惡人之稱通事必名以繙譯而後快然於心是亦何以異於舌人之不樂爲舌人反欵名之者之意存輕藐乎因作此解以發明其義苟不以鄙人之偶一掉其書袋而嗤爲新學世界中守舊之尤則報甚矣 
[電傳宮門抄]  
　　昨日午後四點鐘時京師友人專電告知本館云六月十九日皇上召見軍機大臣及毓朗是日並無明降上諭 
[俄轟日艦]  
　　昨日午後本館得日本東京專電云頃由我海軍聯合艦隊總統東鄉氏電告大本營内開華歴六月十五日午前海軍中佐廣瀨順太郎督率掃海艦隊直抵旅順口外龍王島附近海洋中有一砲船悞觸敵人所設防海器以致船身磕損不能運掉自如旋被怒濤所衝流至鮮生角敵人從砲臺上瞭見會合軍艦發砲遥轟更由逐水雷艦放魚雷攻擊歴一小時許尙幸未被魚雷所中得緩緩退避小平島之陰是役也除砲艦失其一號外復彈傷廣瀨中佐及某艦管帶田村氏以下士卒九名另有士卒三名戰殁艦上 
[日沈俄艦]  
　　昨日午後本館得日本東京專電云頃由海軍聯合艦隊總統東鄉氏電告大本營略稱華歴六月十一日之晚鮮生角一役刻已偵查詳確俄之滅水雷艦實有四艘伏於鮮生角東側海灣被我發砲擊沈其一蓋緣宿霧旣散明見水面微露烟通也或曰尙有一艘亦已没入海底 
[俄艦沈没]  
　　昨日承駐滬日本總領事官小田切君函示華歴六月二十日午刻十二點十分鐘時東京所發官電云東鄉提督報稱六月十二日鮮生灣一戰損壞敵艦若干當時未經明悉現查得敵有滅水雷艦一艘已經沈没 
 
 

Page 2

 
 
其烟囱露於海面此外尙有一艘恐亦沈入於波底矣 
[英艦西行]  
　　日本臺南日報云英人以俄之義勇艦隊種種行爲不合於理因派出軍艦十有八號鼓浪而西大約不日可駛抵亞列幾生達矣 
[日調大軍]  
　　日本臺南日報云東歴七月二十一日此間得俄京聖彼得羅堡確電悉日人攻占青泥窪之後兵士之陸續調到者已多至三萬名有砲五十尊次第轉運登陸 
[俄師突出]  
　　日前燕都報得英京路透電局來電悉俄人駐防旅順口之軍隊曾於某日由砲臺東側突然衝出奪取敵人所用之砲三尊俘獲敵兵八十名刻下哈爾濵日報中亦已詳登此事始末矣 
[旅順颱颶]  
　　燕都報云日前日本某處氣象臺上天文生報稱西歴七月二號卽華歴五月十九日起直隷海旅順口大連灣等處將發颶風嗣得軍艦電音悉目下彼處風勢果甚猛厲駐泊旅順口外之滅水雷艦困頓異常且有水雷隨波逐流輪帆各船遇之頗極危險 
[遼瀋霪霖]  
　　燕都報登遼陽來電云刻下遼陽城被水所淹已歴十日之久傾盆暴雨道路幾變作江湖一片汪洋中流宛在致土車不能行駛人皆攺騎騾馬或乘東洋車 
[越灾奇慘]  
　　燕都報云上月十六日越南南圻所轄六省中颶風起自東北方旋復轉爲正東風飛砂走石天旋地覆其遭災最慘者首推吳公地方水漲逾簷鴟吻爲没無論蓬廬巨厦悉數傾頽舟楫帆稽十毁其九其有被吹上岸者乘風破浪若濟巨川人獸屍漫江徧海有父提其子者有兄挽其弟者有夫婦互抱其腰者有友朋相握其手者或擁物而死或懷金而亡體無完膚漂流水面者多至二千餘人統而言之是役也約二十四點鐘之内共斃至五千人嗚呼慘矣 
[調勇防湘]  
　　漢口訪事人云粤西柳州失守匪勢鴟張湘省邊陲犬牙相錯風聲鶴唳岌岌可危鄂中大憲迭得告急電音擬於日内選派常備軍若干營開往湘邊擇要阨守蓋藉以資保衛而壯聲威也 
[籌襄慶典]  
　　金陵訪事人云本年恭逢皇太后七旬萬壽欽承懿旨飭各省封疆大臣無庸赴京祝嘏并不准報効養廉銀而省中滿漢各官仍籌欵解京藉佐萬壽經費聞已委員齎解登程矣 
[電商米禁]  
　　有客自金陵致書本館云江浙兩省時有奸商朦請護照私運米糧出口大吏迭次電商嚴禁兹覔得江督致浙撫電信云上月豔電想邀覽旋據蘇關電復會商稅司只准米商運滬銷售不轉運他口以示界限惟蘇常運浙之米雖有護照難保不借運浙爲名轉運他口應否電咨浙省一律查禁當以運浙之米如照由該關所給卽應取保限期回繳到浙應報杭關駖明貨照相符加印結令回繳如由浙省給照應由該關加照限銷到浙之米如欲再運出口卽由杭關照滬道所請飭取祇准運滬銷售不准再行轉口切結飭令電商杭關頃據復接杭關電浙現禁米出口蘇常運浙之米亦不准轉口仍候憲示等因所有蘇常運浙之米須由蘇杭兩關商照限期繳照米到驗明貨照加印望請飭杭關照辦爲荷旣而浙撫復電云前接豔轉電飭據杭關請示當以浙米本未開禁無論何處均難出口批令重申禁令轉致稅司如遇請運槪行駁阻在案頃接元電運浙米照由杭關騐明印給繳容飭遵辦至浙省槪係禁港轉運一節似可不慮請轉飭知照 
[獲梟詳述]  
　　松江采訪友人云著名巨梟瞎子阿雲及李壽慶卽李秀慶自經拿獲解歸蘇松太兵備道轅發上海縣訊鞫兹有客自奉賢縣境南橋鎮回郡述及阿雲短小兇悍爲各梟之冠邇見當道購拿甚急遂遣散羽黨孑身竄伏魚舟中萍水爲家漂泊靡定本月某日飛划副左營哨弁林秉忠註即降梟林得勝沈葆義註卽降梟沈小阿妹部下艙長某甲駕船至内河巡邏阿雲從篷窻之隙見之忻然曰是我友也急呼其名互詢近况並密叩以近聞官塲名捕壽慶洵有之乎甲曰然曰果爾則固我夾袋中物取之如拾芥也甲遂誑之曰君果能獲壽慶僕當以全家性命擔保俾君得以　舊罪而立奇勳君豈尙有所不願乎阿雲不在是計唯唯樂從卽導甲至某村擒壽慶赴南橋解送防營統領孫軍門處軍門立委某武員訊鞫壽慶供稱小人係鹽捕中營已革哨弁李順興之子舟中尙有瞎子阿雲在如允小人將功折罪不難一鼓成擒也軍門曰諾遂派令林沈督率勇丁六十名馳赴河干將阿雲擒獲 
[鄂省官塲紀事]  
　　漢口訪事人云循禮坊清道局員戴潤川大令詹吉本月初七日到差前局員聶福田大令定於二十左右赴鄖西縣履新○漢陽槍砲廠提調上憲札委蔡子昭太守辦理日前太守已上院禀謝行將擇吉到差矣○新授荆州將軍清秋浦留守秉節蒞漢假商務局作行轅小作勾留卽須榮履新任○商部參議王丹揆京卿楊仁山部郎單束生主政由京來鄂攷查商務財政情形兹已略有端倪定於本月返滬○武昌造甎廠提調一差虚懸已久兹由上憲札委鄭太守葆琛承乏已上院禀謝將於日内捧檄到差矣 
[潯郡官場紀事]  
　　九江訪事人云上月某日江西撫定夏菽軒中丞蒞潯閱操以常備軍五營技藝純熟分别賞以功牌奬札并加給弁勇薪水口糧向之月得三兩六錢者加至四兩二錢柳營中人無不歡呼雀躍○江蘇候補府羅春山太守年届八旬歴任諸缺卓有政聲仲夏殁於金陵寓次其蒙君綱乾以大挑知縣分發浙江二少君晉恩以同知需次山東四少君綱立以知縣聽鼓安徽三少君綱領以優貢舉人充德化縣學堂教習兼理家政孫曾元三十餘人聞訃之下均星夜奔赴金陵旋於某日扶柩回籍 
[皖省官塲紀事]  
　　安慶訪事人云准補安徽天長縣典史汪少尉景鴻准補蒙城縣典史繆少尉紹俞准補建德縣典史劉少尉家樾准補霍山縣上土巡檢紀少尹芳棨均奉上憲飭赴新任○安徽候補從九江少尹士羹請補無爲州泥巡檢嚴少尹慶餘請補休寗縣　厦巡檢任少尹兆煊請補宣城縣主簿陳少尹範補授壽州正陽巡檢張少尹先成請補鳳臺縣闕疃巡檢周少尹之芳請補華陽巡檢譚少尹德森請補當塗大信巡檢均已由上憲會詳具題矣○本月十一日湖南巡撫陸春江中丞行抵皖江闔城文武各員均出城迎迓 
[白門雜志]  
　　金陵訪事人云中國郵政邇已愈推愈廣雖僻壤窮鄉幾於無處不設分局總稅務司赫鷺賓宮保因議自西歴七月起上自總辦洋員下逮送信差役按照泰西郵政章程一例加增薪水以示奬勵○月之某日有甲乙二日員行抵江寗邀同駐寗領事岡部君三郎副領事某君譯員某君赴洋務局投刺隨由坐辦徐積餘觀察陪同往謁兩江總督　午莊制軍各達景慕之忱良久始退○前者城東石觀音菴住持僧如春劣跡繁多經紳士數十人控諸保甲總局局員飭提研訊笞責二百板動令還俗並將菴門發封旣而如春串令某某諸紳衿具禀縣署請以其徒充住持縣宰駁斥不准旋復求某紳將情禀知保甲局局員批示曰該僧旣經訊明不守清規斷無復令居庵之事候飭催江寗縣勒卽 
 
 

Page 3

 
 
還俗毋延云云邇者在籍紳士彭明府等人聯名禀請學務處將菴攺爲學堂惟經費難籌未及舉辦菴左故有周孝侯讀書臺如春因串人具禀藩轅自稱宜興紳士周鑑係孝侯後裔請保全前賢遺蹟毋遽攺絃更張藩憲批候移學務處查辦學務處查得此菴不載祀典自宜欽遵諭旨改作學堂况以昔賢讀書之地正宜爲後生修業之區濂溪紫陽可爲前例如春技倆始窮○此間自春徂夏雨澤愆期高下田疇均成龜坼雖四月中曾得雨一次五月中又得雨兩次然未旣霑旣足以致秧田枯涸鄉農日夜戽水則汗下如漿加以癘氣迷漫牛多患疫不知碧翁翁何日始將痴龍喚醒俾得甘霈宏施也 
[傳首示衆]  
　　梟匪劉阿榮卽瞎子阿雲於前晚正法後縣主汪瑶庭大令奉蘇松太兵備道袁海觀觀察之諭將首級裝入木籠派差解往金山縣請蔣瀾江大令轉發南橋干巷呂巷等鎭犯事地方懸竿示衆昨已齎解登程矣 
[講求巡政]  
　　本邑城廂内外保甲總巡朱森庭明府訪悉南市公義碼頭每有無業流民設攤誘賭殊爲地方之害爰於昨日親詣二十三七鋪保甲巡防局商令姚李兩二尹派勇四名分投邏察先是前晚二鼓時十六鋪保甲巡防北局委員陳仲賢二尹督率勇丁親巡各叚二十三七鋪局員姚二尹京帶勇出巡蓋以重防務也 
[整頓捕務]  
　　前者南市馬路工程局總辦翁子文太守奉蘇松太兵備道袁海觀觀察面諭添派巡捕稽察裏街所有路燈清道各捐歸局經收以充經費乃酌量地叚派設華捕三十名前日飭知捕頭令添製號衣號帽自七月初一日起責令日夜巡行至於沿浦馬路中向設華捕九十名以資巡邏邇來太守查知出有空額二十名均因犯事斥革遂飭捕頭招補足額以重捕務而靖地方 
[馬車肇禍]  
　　昨日午後三點三刻鐘時英租界大馬路盆湯弄口有一轎式車高駕大棗騮自東而西駛如飛箭有金澤鎮人陳再伯者從盆湯弄趨出偶不隄防遽被撞仆霎時昏不知人視之太陽穴傷痕甚深當由同伴某甲送入老巡捕房捕頭派包探邵仁初轉送仁濟醫館醫治刻下能否保全性命尙難逆料而知而馬夫則自肇禍端卽加鞭疾馳由西轉入北石路去矣 
[滬城火警]  
　　前晚二點鐘時小東門外迤北城下某板木號忽然火起毒燄四竄幾欵巨蛇吐信十鋪地甲見之急奔至各衙報警少焉水龍紛至四面救援蘇松太兵備道袁海觀觀察以下各官次第臨塲彈壓幸卽告熄祗焚去平屋兩間 
[美界火警]  
　　昨日鐘鳴三點曙色未開百老匯路朱盈昌成衣店忽然火　熊熊烈燄冐出屋檐瞭望臺上人見之立卽鳴鐘告警救火會各西人急驅水龍馳往吸水狂噴始得烟消火滅計延燒比鄰寅記板箱店同豐洋貨店共樓房四幢 
[英美等國租界公堂瑣案]  
　　公共租界包探徐少蘭解賃屋英界天津路開設銀樓之周昭生及學徒余國良至案禀稱周命余製銀帳鉤擅攙銅質鎔成銀塊携往芝罘路第一百四十四號門牌吳桂山所開押店求質被吳察破訴知小的拘案請懲讞員黄耀宿司馬會同英總領事署繙譯官德爲門君研訊之下周供余來學業已閱二年擅於銀内攙銅實屬年幼無知尙求恩宥余供小的所鎔之銀兌自大馬路源順銀樓旋又和老閘陶元順銅店購取白銅攙和鎔鑄司馬詰以有無父母余供父母均在寗波周供余由伊族人雲隆薦保其人現在大馬路方九霞銀樓爲夥司馬商之德君判令將余責手心一百下俟傳雲隆訊核○前日杜金標劉餘生同至三馬路第二百七十九號門牌某烟館開燈吸烟誤入謝履記謝惠和所居之室向之斥責以致互毆所穿官紗長衫盡被泥污旋由二百三十四號華捕一併拘入捕房當晚二謝浼人質以洋銀十元得暫釋出昨日杜劉携泥污長衫投案聲訴二謝臨訊不到司馬商之德君將所質洋銀充公諭杜劉曰爾等如心不甘服准繕禀呈控可也杜劉乃怏怏而去○七百五十號華捕禀稱楊金林與史得標在北海路互毆史擲碗傷楊頭顱出小的拘入捕房捕頭將楊送仁濟醫館求治醫生言須閱十日始痊今先將史解案請究司馬著押候楊傷痊質訊○四百九十九號華捕解投河自盡之張玉章至案司馬研究之下張供小的年十九嵗隨兄來滬衣食難周是以投河覓死司馬憫之飭送棲流公所留養○逃犯徐阿金卽飯店阿茂出蘇解回管押捕房昨日包探李星福解案請究司馬查得前曾斷令笞責五百板管押二年因商之德君飭加押六個月○前禮拜六夜積竊張阿狗串同王小弟掩入虹口翁文蘭張春友二家行竊被鄰人知覺喚令六百二十五號華捕拘入捕房昨日捕頭令包探顧福祺解案請訊翁張聲訴前情司馬商之德君判將阿狗責三百板管押三年王責一百板管押六月○日前大馬路嘉泰裕紙店火災時對門錢德昌釘鞋店門戸灼傷雇匠修理小竊洪阿三陸阿毛陸阿福由比鄰虹廟穴牆入内行竊釘靴十六雙適爲包探王寶生所見拘入捕房昨日解案請究錢投案領贓司馬判令各責手心一百下贜給錢領去○日前某洋人家被傭婦卞金氏之弟竊去報時鐘一架因之將氏送案請究司馬訊知洋人控竊無憑卽行開釋氏旣出即糾同無賴王小弟等人與洋人所雇庖丁洪忠仙爲難洪投訴捕房捕頭將氏及王拘獲昨日送案請究司馬判責氏手心一百下王笞臀二百板 
[續錄分發人員騐看名單]  
　　新海防例指省分發縣丞陳心芸福建四川陳則荃福建河南袁勵脩順天福建張樹榮山東江蘇戴明湖南廣東張金鑑江蘇安徽徐奉誠安徽湖北嚴必誠江西廣東忠明滿洲陜西克昌漢軍江蘇府照磨張兆駒江蘇湖北通判照磨錢桂馨安徽江西州吏目文俊滿洲河南按察司司獄張維藩四川江蘇巡檢刁兆澂廣西廣東劉繩其福建江蘇劉鎮沂福建江蘇張金華山東直隷高俊英湖南四川傅炳文湖南福建楊灝山西直隷吳樹珊江蘇安徽王餘祥江蘇江西鄭寶芝雲南四川王廷棟浙江江蘇南仁鏡四川江蘇楊澤霖湖南湖北趙容德浙江湖南府倉大使茅桂芬浙江山西從九品曾鑫湖南湖北易家騏湖北江西張國鈞安徽湖北王沛江蘇江西典史蕭慶麓湖南安徽陸揆江蘇山東陳立勳江蘇直隷朱學禮江蘇四川阮澤貴州四川陳蔭棠安徽河南驛丞沈福培浙江四川未入流沈椿年江蘇廣東陳壽康浙江四川○籌餉例指省分發巡檢張珂浙江安徽○勞績掣籖分發知縣五品銜劉宗泰奉天從九品粟春藻湖南○勞績指省分發道羅肇煃福建江蘇吳廣霈安徽知府英翎倪毓棻安徽山東吳鴻賓福建廣東花翎鄒志清順天雲南同知花翎德頤正白旗滿洲吉林知州汪鴻孫安徽山東陳兆蘭江西安徽樊恭壽浙江江蘇知縣陸錦烜江蘇浙江秦啓賢江蘇四川董文海直隸奉天原秉密河南山東傅列鎮浙江河南同知銜馬式金安徽山東府經歴廖溥江西四川蕭樹勳湖南安徽○議叙掣籖分發通判劉念詒江蘇縣知徐錦湖北直隷州州判夏午槐河南○議叙指省分發同知楊巨川四川知縣張慶翔浙江河南○揀選呈請指省分發知縣德善廂白旗滿洲山東○敎習呈請指省分發知縣鄭思僑河南直隷○優貢呈請掣籖分發知縣秦瑞玠江蘇○應補呈請分發知州王作楫江蘇雲南通判李彦鍾安徽江蘇知縣蕭仁丙湖南安徽府經歴張碩第山西直隷縣丞王峻浙江江西謝炘湖南北河布照磨陶熲浙江廣東　典史張楷山西河南未入流英令儀順天江西周樸浙江湖北蔡興讓順天陜西 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　六月初七日兵部太僕寺廂白旗日翰林院引見六十五員戴鴻慈等謝賞廕生恩長庚謝伊子以文職用 
恩西安左翼副都統恩存請訓敬中堂續假一個月並請派署缺振貝子續假十日桂公請假五日皇上召見軍機大臣及恩存忠林　封奏一件○初八日刑部都察院大理寺廂紅旗值日翰林院引見六十八員簿興署都統謝恩繼祿謝賞壽物恩書正　送福物覆命奎俊等謝賞廕生恩岳樑謝賞廕生恩皇上召見軍機大臣及楊佩璋王誠羲遞封奏一件皇上于明日辦事後　奉先殿壽皇殿行禮畢遷頤和園提督衙門奏中營副將鮑湧泉參將王文煥遊擊張得海督率都司叚英會同圓明園正黄旗　領桂林帶同目兵在安河橋地方拿獲奉旨交拿之假冐總兵人犯胡榮翼一名請交刑部 
[北洋振撫局救護難民章程]  
　　綱要六條一此次辦理救護給發輪車輪船免票給食給資係遵照宮保督憲袁諭飭仰體朝廷德意大小員司務須妥爲辦理一事關善舉全在以不忍人之心行不忍人之政否則懼干憲詰且恐重遭天罰一員司不避艱險不辭　　者奉宮保諭事竣子以奬勵一辦事得力之員司或保奬或加薪水一辦事不得力者隨時撤換一員司勤愼奮勉盡心考求者本經辦隨時據實陳明宮保懈弛敷衍者亦必隨時據實陳明悉視乎人之自取津站十八條一難民搭坐火車到埠其始送投西關外客棧　距　遠嗣議訂火車站旁之椿元棧由員司赴站騐收車票後分起領入按人數多寡派住各房一此後天氣漸熱宿處不宜過擠然亦不能過疏須酌中安插爲要如有患病者須格外體卹一難民入棧後本日晚間每人各給麫餅一斤鹹蘿葡一塊因雨因事留住一日者早晚照給　以八點鐘給食晚以四點鐘給食一難民有病者另給小米粥麫湯菜湯一難民分住各房後卽由員司逐一詢明姓氏男女老幼係何處人　具　單以爲次早資遣地步一難民旣已開明人數里居由吳胡兩委員親送總局面呈提調酌核再交收支許委員逐細核算務於當日晚向　名按里一一將錢文備齊共計若干分派王司事帮同照料一如係陸行回里者每人每百里紷津錢一百文其中倘有男丁年在六十歲　外曁婦女并童男少女年六歲至十二歲以内有帶病者均加倍給發又以上二項人賴其親丁照料借行者其親丁亦倍給若距津不及上里者亦照百里給資一一歲至五歲小兒女不能行走其父母兄長或背負或擔行小兒女减半給津錢五十文一次早六點鐘派王司事帶同護勇　錢運至椿元棧點交員司騐收清楚一點騐錢文委員持單唱數司事經手點數護勇旁視庶免舛錯一給發難民錢文應分起　客　　門外按人點名令各難民自行包裹安貼卽分起飭令成行一每早發錢總須有一委員兩司事到站躬親辦理一男婦老幼太多若卽由收支委員雇備船隻派護勇送回本籍每名每日發給津錢一百文五歲以内小孩减半倘其中有患病者加給津錢一百文一如船　河間獻縣　給護勇回津搭船費津錢六百文如送德州水路較遠酌加津錢二百文若本局護勇押送川資照向章發給一難民次早出棧之役務囑該　夥將難民所住之房打掃潔凈外用倉术大黄燃薰以去穢濁之氣免致釀成疫癘一難民暫住椿元棧已議定每人每夜給當十銅元四枚毫無折扣共計若干枚卽於次早發給難民川資時一同發清不得拖欠一難民每住房一間賞棧夥茶水津錢二百文並於次早給發清楚一員司逐日到棧天氣炎熱亦宜稍示體卹吳胡委員分兩班輪流到棧經理司事六人分兩班經理每日夜至少總須三人在椿元棧住宿 
[上海縣署瑣案]  
　　夏順卿曾向賈銓銓買得墳地三畝一分五釐計洋銀七百八十元後賈欲留出祖墳致生齟齬控經　主汪瑶庭大令訊明判令夏再給洋銀一百五十元爲遷墳之費夏卽遵斷呈案而賈延宕至今並不將墳遷去本月十五日賈子忽墮浦淹死遂藉詞向夏圖詐夏復投縣控呈前晚大令提賈研訊夏供訴前情賈供兒子墮浦身死翌日撈得屍身已蒙工部局給撫卹洋銀五十元實内無處　殮故由小的暫置墳旁大令怒謂藉屍圖詐不法已極喝令笞責二百板飭差押同棺殮勒限一月遷墳○滬南二十三七鋪保甲巡防局員某君　虞桂純控羅永發竊取洋銀一案至縣大令研訊之下虞供小的在治下開設公興炒貨店用羅爲夥後因作事不端於五月中停歇旣而羅傭於萬順炒貨店未及一月卽因犯被逐自後常借宿小的店中本月十三日晚小的將貿易所得洋銀儲樓上隔房衣箱内睡至半夜聞有悉率聲急起窺探則羅正在取鎖鑰開箱遂大呼提賊羅急下横逃去小的竭力窮追羅將洋銀散擲地上追至馬路小的於黑暗中誤踏碎石跌仆地上傷及足踝一轉瞬羅已逃去不知　之作口萬順店夥前來報稱羅方在伊店中小的急往偵尋羅又飛步奔逸隨喚令途人帮　拘獲扭至巡局搜出汗銀六元七角内有一元蓋有小的店内圖章現蒙移案求卽究追羅供小的係寗波人自萬順歇出後在表兄沈某處販賣鴨子昨日收得洋銀四元因欲寄回家内向表兄　借六元七角旋偕表兄至北市訪友突被虞等誣竊及至巡局只存六元七角蓋已搜去四元矣尙求明鑒大令喝令掌頰二十下鞭背七十下收押所中○寡婦孫薛氏控夫兄孫士卿霸産等情大令詗知有喬小妹者從中唆使因卽飭差提到前晚升堂質訊孫薛氏供稱丈夫十達逝世已閱六年小婦人與夫兄士卿同居耕田四畝詎知士卿非但獨占祖遺房産且欲爭奪小婦人所耕之田求恩公斷士卿供稱祖遺房屋五閒田五畝小的與亡弟士達均分管業所有田單刻亦經戚族秉公分執不意弟婦聽信喬言訐訟不休求恩鑒核喬一味支吾大令命從重笞責二百板飭士卿仍邀親族書立分據○蔡毛郎控陳舫泉吞銀一案大令研訊之下飭蔡偕其母王氏投案與　質對前曉王氏投案供稱本年五月初八日小婦人適有急需將田單一紙托陳抵借洋銀二十元歴久並不交到洋銀後由兒子查知陳將單抵與譚土生向之理論一味胡賴反邀小婦人母子往談處勸談加抵洋銀五元談供陳初次將單向小的抵押洋銀二十元曾否交於王氏小的不得而知後陳又加抵五元當塲交王氏收去陳依舊狡展大令飭交人保出候飭差查明訊核○前日有浦東鄉民戴維仁顧關泉等四人無端闖入縣署内監經禁卒拘獲據實　陳大令飭典史趙少尉提訊旋恐其中别有隱情擬押候親提訊鞫昨有韓投案訴稱戴等並非梟匪瞎子阿雲羽黨實係探望命犯張錦榮小的願爲具保大令准之 
[法界瑣聞]  
　　昨爲公廨訊案之期適法總領事署魏繙譯官魏武達君公務覊身不克到堂會訊爰飭知捕房暫將各案停　八仙橋西首三角塲經工部局集皆逢造菜市一所令各菜攤主照章納捐定於西歴八月八號一律還往貿易昨日捕頭優令經理菜市之人傳諭鄭家木橋迤西一帶菜攤槪行遷入○前晚二點鐘時警鐘怒號每挈五下救火會西人急驪水龍往救繼知火起於新北門外迤北城下地非租界因卽折回 
[美租界捕房紀事]  
　　前日傍晚小工陳阿炳在虹口旗昌馬頭工作不知緣何被瑞和輪船上某西人扭住兇毆傷及其額因卽奔赴捕房聲訢捕頭允派包探往查○昨日甲乙丙三車夫憇于司考脫路不知因何口角互毆二百十七號印捕見之一併拘入捕房捕頭姑念事起細微令各押乞丐牢一日以儆 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
芳於二十六年派來庫倫在管理商民章京衙門充當領催扣至上年年底差滿因其通曉滿漢文理經奴才等咨行理藩院留委印房充差據管理商民章京榮安呈稱該領催在該衙門當差三年始終奮勉於民蒙交涉以及彈壓街市無不和衷幫理地面平安深資　助應請奏保奬勵等因前來奴才等查該二員或責重勞優成膺差妥恊較之歴保差滿無誤各員足堪頡頏况昔易今難尤應策勵人才以資　感合無仰懇天恩俯准將差滿怡克圖章京花翎四品銜理藩院員外郎成安在任以知府選用並賞加三品頂戴管理商民章京衙門領催理藩院領催監生桂芳以理藩院軍帖式無論滿蒙咨留遇缺卽補以昭激勸出自逾格鴻怒除將該員等履歴咨行吏部理藩院備查外所有差滿章京領催出力無誤循章請予奬叙緣由理合恭摺具奏伏乞皇太后皇上聖鑒謹奏奉硃批著照所請該部知道欽此 
[盛京將軍增等奏爲請補食俸催長員缺摺廿九日]  
　　奴才增祺　廉跪奏爲請補食俸催長員缺恭摺仰祈聖鑒事竊查盛京内務府會計司食俸催長花陵阿因病出缺查有紀名食　催長庫使保元係於光緒二十四年二月初一日揀放司食俸催長擬陪是年三月二十五日由内務府帶領引見奉旨保元著記名欽此今花陵阿所遺食俸催長一缺應請以庫使保元坐補與例相符該員係擬陪記名之員毋庸再送引 
見理合恭摺具奏伏乞皇太后皇上聖鑒謹奏奉硃批知道了欽此 
[盛京將軍增等奏爲法庫等邊門現年車捐短徽懇天恩儘收儘交摺廿九日]  
　　奴才增祺　楞額廷杰跪奏爲法庫等邊門現年車捐短徵籲懇天恩儘收儘交恭摺仰祈聖鑒事竊據法庫等邊門捐輪總辦恊領廣齡禀稱去歲邊外地方賊　未靖土彦於油　靛　石等物復因日俄開戰道路梗塞車輛不能暢行以致捐項比上屆减少尤鉅計由光緒二十九年清明開河起至三十年二月二十日清明止共捐收東錢二十三萬三千二百九十一千八百文雖經迭次設法整頓終未見有起色現届差竣禀請奏明儘收儘交前來奴才等查法庫等邊門捐輸向章夏令威遠堡三邉門曁同江口補徵庫捐由清明開河起至封河立冬止法庫等邊門冬令車捐出立冬起至清明止全賴邊外大車載運糧貨往來捐輸以年歲豐　卜捐項多寡乃上屆邊外歉收道路不靖捐項異帶减少當於去歲六月間奏明在案不料臘杪以來日俄戰起民心惶惑各處商旅繞道車之稀少捐項比上届尤虧係因時勢所值自　貿在情形合無仰懇天恩俯准將現年法庫等邊門車捐儘收儘交俾免拖累出自鴻慈逾格除咨部查照外謹合詞恭摺具陳伏乞皇太后皇上聖鑒飭部施行謹奏奉硃批該部知道欽此 
[福州將軍崇奏爲閩省開辦鼓鑄銅廠片廿九日]  
　　崇善片再查制錢奇絀各省相同多以鼓鑄銅元相輔而行以維　法閩省設局鑄造多年銅色旣佳流行甚廣奴才此次親赴船政查閱各處廠所均極竟宏内有魚雷一廠因經費支絀停造多年現旣空閒擬卽設法籌借欵項添購機器就此鼓鑄銅元無須購地建廠鍋　馬力亦可愈推愈廣綜計現時用欵約止借欵銀十萬元較諸各省便益良多所有廠中一切均照閩省章程擇派精細廉幹之員切實舉辦俟有盈餘先行歸借購機器欵項餘卽留充船廠經費查海關歲撥船政經費二十四萬兩尙不敷用得此盈餘可以無虞支絀將來鼓鑄擴充能得盈餘鉅欵亦可將海關歲撥經費逐漸截止儲備要需各處如購銅元撥欵到閩亦可廣爲代鑄似此不獨便利商民猶能振興廠務實爲有益無弊之舉一俟開廠鼓鑄卽將銅元樣式並詳細章程恭呈御覽相應仰懇天恩俯准飭部立案所有該廠用欵並盈餘數目按單彚總造册報部查核除將開辦日期另行咨報外是否有當理合附片具陳伏乞聖鑒訓示謹奏奉硃批戸部議奏欽此 
 
 

Page 14

 
 
光緒三十年六月京報 
[山東巡撫周奏爲續保寗海莊堵口出力人員繕具清單懇恩照擬給奬摺初一日]  
　　頭品頂戴兵部尙書銜山東巡撫臣周馥跪奏爲續保寗海莊堵口出力人員繕具清單懇恩照擬給奬恭摺仰祈聖鑒事竊查利津縣境寗海莊漫口合龍在事尤爲出力各員業經臣於光緒二十九年十二月十七日隨摺奏保並聲明其餘出力員弁俟善後工程完竣查明勞績優次分别異常尋常請奬恭奉諭旨允准欽遵在案伏查上年伏汛水勢奇量寗海莊大堤漫溢口門刷寛至一百五十餘丈地居工尾土盡浮沙自九月初間兩壩興工進至第四五占阿形陡變對岸挺生灘吻大溜直射金門水　至四丈八九尺不等口門至四百數十萬觔之多實爲歴年所罕見當冬至以後工僅及半臣日夜焦慮方謂堵合無期幸賴在工員弁踴躍用命雖冰天雲地之中歴十數晝夜未敢稍停正雜料物均能分投接濟先鋒隊營勇亦能幫工奮勉得於年内搶堵合龍非臣初料所及該員弁等在工四閱月艱險備嘗實屬異常出力不敢没其勞勩現在善後工程一律辦竣據臬司尙其亨等會同核明分别請奬前來臣逐加覆核復經删减擇其尤爲出力者酌請奬叙其出力稍次者擬給外奬謹繕具清單恭呈御覽仰懇天恩俯准照擬給奬以示激勸出自逾格鴻慈除將文武員弁履歴造册咨部武職自千總以下彚咨兵部核奬外所有甯海莊堵口出力人員彚案請奬緣由恭摺具陳伏乞皇太后皇上聖鑒訓示謹奏奉硃批該部議奏單二件併發欽此謹將堵合利津縣境寗海莊漫口出力文職各員酌擬奬叙　繕清單恭呈御覽計陳三品銜山東候補知府崔正鼎請免補本班以道員仍留原省補用候選知府韓　曾請免選本班以道員不論雙單月儘先選用分省試用知府楊敬宸請仍以知府分省補用分省試用同知李家屏劉長蔭均請免補本班以知府仍分省補用候選運同鄭嘉榮候選同知嚴良沛均請免選本班以知府不論雙單月儘先選用山東試用通判方鶴年方琦山東候補知縣徐嘉枬指分江蘇試用知縣陳惟壬均請免補本班以直隷州知州仍留原省補用分省補用知縣李壽仁徐甫陳均請免補本班以宜隷州知州仍分省補用李壽仁並加知府銜分省試用通判陳觀圻請免補本班以同知仍分省補用同知銜直隷補用知縣劉長英請俟補缺後以直隷州知州補用並加運同銜山東議叙知縣黄東岱指分山東試用知縣洪錫澤均請仍以知縣補用已革四品銜直隷候補知縣王毓葵請開復原銜山東試用州同李子幹山東候補府經歴羅佑清董堪童銳寗斗南胡從周何炳庚孫福昌張安邦劉孝存王葰林山東試用直隷州州判英斌余誼密萬大勛山東候補縣丞何煜徐世綱錢汝濤姚秉鐸李鍾濬江學思裴景煦羅培鑾葉志鴻指分江蘇試用縣丞張夢陽指分直隷試用縣丞丁煜均請免補本班以知縣仍留原省補用分省試用府經歴孫壽泰分省試用縣丞顧承詔汪涵均請免補本班以知縣仍分省補用候選州判李錫福候選縣丞馬炳麟陳其昌均請免選本班以知縣不論雙單月儘先選用山東試用縣丞徐錫祷袁篤修陶先益衞獻璜黄鋆何俊澤北河試用縣丞章晉墀指分四川試用縣丞崇濟均請仍以縣丞歸候歸班補用北河候補主簿曹茂檀山東試用巡檢王麟炳均請免補本班以縣丞仍留原省補用州判職銜馬駿縣丞職銜趙學權武吉照蕭德騟均請以縣丞不論雙單月遇缺儘先選用以上六十三員均係在工異常出力山東候補知府何澍請加三品銜山東候補知府劉其偉請俟補缺後以道員補用山東候補同知直隷州知州鄧際昌請加四品銜東河補用通判寶卿請俟補缺後以同知補用山東候補知縣程長慶山東大挑知縣李榮在任候補知縣德州州判吳師程均請尋常加一級山東候補府經歴潘嘉穠白煜奎董之琪山東候補縣丞席素豐李瑞清石欽承胡蔚中徐傳霖均請俟補缺後以知縣仍留原省補用候選縣丞范家祷請俟得缺後以知縣用以上十六員均係在工尋常出力奉硃批覽欽此謹將堵合利津縣境寗海莊漫口出力武職各員酌擬奬叙彚繕清單恭呈御覽計陳記名總兵彭全福請賞給三代一品封典儘先補用副將　萬清留直補用副將邢長春馬龍標閩浙補用副將劉忠樑均請免補副將以總兵記名簡放儘先補用參將向懷珠郭大成杜瑞文鄭濟臣楊青山均請免補叅將以副將儘先補用楊青山並加總兵銜已革總兵銜留直補用副將魏嘉祺已革河南候補遊擊賈諠昌均請開復原銜儘先補用遊擊邱扶鎮鄭汝德李家成徐鏞山均請免補遊擊以叅將儘先補用徐鏞山並加副將銜留東儘先補用都司詹登瀛徐耀鏞朱家餘朱堯善劉振夷儘先補用都司劉全福徐炳林張在祥朱維發朱長安李得柱王恩貴蘇緒誤升用都司留直儘先補用守備吳鼎元均請免補都司以遊擊儘先補用候補衛守備侯樹楨留直補用守備韓靜海張鳳來留東補用守備李得順張桂起儘先補用守備杜鴻賓馬朝臣黑寳瀛李鳳來馬連科張孝裴其勳直隸督標儘先補用守備陸雲　均請免補守備以都司儘先補用儘先補用干總張蔚林張新永張同陞馬長齡劉遇周蔣鶴林王傳順常萬貴張朝佐周子寅均請免補千總以守備儘先補用周子寅並加都司銜以上五十三員均係在工異常出力儘先補用副將李玉田張大榮劉春山姚松山均請加總兵銜以上四員均係在工尋常出力奉硃批覽欽此 
[山東巡撫周奏爲揀員請補要缺同知以資治理摺初二日]  
　　頭品頂戴兵部尙書銜山東巡撫臣周馥跪奏爲揀員請補要缺同知以資治理恭摺仰祈聖鑒事竊查兗州府運河同知夏敬曾於光緒二十九年十月二十九日聞訃丁憂應以該員聞訃之日作爲開缺日期業經附片具奏開缺聲明扣留外補查兗州府運河同知係管河題調要缺有疏濬修防之責例應於現任人員内揀員陞調惟應升各項人員非現居緊要卽人地未宜山東河工同知前經分别裁留祗此一缺無可調補亦無欽奉特旨留工人員據布政使胡廷幹會同兗沂曹濟道兼管運河事務張蓮芬查有裁缺卽用同知姚延壽堪以請補兗州府運河同知等情會詳前來臣查姚延壽年六十八歲江蘇上元縣人由東河縣丞報捐東河同知咸豐十年八月到工光緒十四年題署泇河同知十五年十月到任試署期滿實授二十八年奉旨裁缺十二月卸事仍留東河歸裁缺卽用班内補用二十九年六月初五日禀報留東該員老成練達資勞已深且曾任繁要河缺於運河情形尤 
 
