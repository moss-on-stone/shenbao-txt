# 1900 - 301 - 4909898

 

Page 1

 
 
[勸募齊急避捐欵] [  申報館協振所謹啓　]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾囊以佽者不拘多寡同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[斥創團練說]  
　　客或問於執筆人曰泰西各國何以强曰以兵强也中國何以弱曰以兵弱也客曰僕嘗攷東西各國養兵之數矣俄則養兵二百萬德則養兵一百七十萬法則養兵九十七萬奥則養兵八十五萬意則養兵七十六萬英則養兵六十萬日本則養兵二十四萬餘如荷蘭瑞典葡萄牙比利時各國亦皆養兵數十萬或十餘萬不等而中國則額設旗緑制兵六十六萬一千六百餘人京歸及各省駐防兵又二十餘萬人湘淮軍之分布各省者百數十營又不下數十萬人兵額之多且過俄德又何論法奥意英日本各國然而卒不能與各國敵者何哉曰兵之强固不繫乎多而繫乎精也中國兵額雖多皆非實數十人之中僅得五六而已七八而已且口糧甚菲月不過得洋銀數元臨發時又爲不肖營弁所尅扣一月所得幾無以養贍其身又何以顧家室故充兵者率皆老弱疲苶力不能謀生計之人太之不足以禦海外諸强小之不足以平内地匪盜雖多亦奚益哉在上者知兵之不可恃於是令各省郡邑創设團練以輔官兵之不逮夫創設轉練非易事也經費過鉅集欵不易其難一應募者無良善之輩徒以無賴充數其難二去此二難而團練不能永遠不撤卽盜賊不能永遠不起團練一撤盜賊復起故人咸謂創辦團練所以治盜而愚則謂創辦團練終必致多盜何則蓋未創辦團練之先盜賊祗有此數旣創之而復裁之則所謂團練兵者將盡變而爲盜賊而盜賊愈多鳴呼中國之盜賊皆遊兵也散勇也遊兵散勇之多以各省防營之旋招而旋撤也今更益以旋招旋撤之團練兵則日後盜風不將益見其盛乎是故創辦團練而無持久之計無寍不創之爲愈乎客曰泰西各國皆有團練西法美善近世競師之何獨於團練一事而謂宜於西國者不宜於中國乎且粤宼之亂中興諸名臣首推曾文正文正固以團練兵削平大難者若是則安得謂團練之無益曰泰西各國之充團練兵者皆商人也商人以身家之重自謀保護於是各出其人以爲團練與中國召募而成之團練名同而實不同故西國可行而中國不能行至曾文正雖曾奉命帮辦團防然其後改爲就地捐餉募勇自練數戰之後聲威旣著於是有本省之捐餉有鄰省之協餉餉源廣而募勇漸多是文正以團練始不以團練終故無錫薛督耘侍郎嘗謂其改圖之速所以能成殄宼之功是今之創辦團練者亦不得以文正爲口實也嗟呼苗沛霖以團練爲名遂據淮北以叛當時山東河南安徽各省皆立寨自固横行不法官吏莫可如何以致釀成據匪之亂科爾沁忠親王藉百戰之威始克削平其亂何其難也今之義和拳匪始亦托名團練保衛梓桑朝廷爲其所朦初不之禁於是涓流成海星火燎原開民教仇殺之釁端成中外交鬨之變局乘興播越宗社震驚又何其禍之大也而在上者乃復欲令各郡邑創辦團練是何不知以前事爲鑑乎客曰子言雖辯得毋類於因噎廢食歟則應之曰是說也姑以爲僕之私言而非天下之公言以誌吾過可矣 
[恭錄電傳添派議和大臣]  
　　諭旨○邇日滬上紛傳皇上特派榮仲華中堂及兩江總督兼南洋通商　　　　　　　　　　　　　　 
大臣劉峴帥湖廣總督張香帥會同慶邸李相商辦和議等因至昨日始訪知駐滬各國總領事於華歴九月初十日上午十一下鐘越五分時得香帥佳電内開八月二十三日欽奉行在八月初七日旨李鴻章電奏閱悉卽著派劉坤一張之洞函電會商等因欽此同日欽奉行在八月十四日上諭李鴻章疉次電請添派王大臣會辦議欵除已命慶親王奕劻星馳回京並與劉坤一張之洞函電互商外卽著添派榮祿會同辦理並准其便宜行事等因欽此閏八月二十二日欽奉行在八月二十日旨慶親王奕劻著授爲全權大臣會同妥商應議事宜劉坤一張之洞均著仍遵前旨會商辦理並准便宜行事該订王等務堂往還函電會商折衷一是勿得内外兩歧致多周折等因欽此兹特恭錄電知希貴總領事轉電貴國外部並駐京大臣查照 
[傅相文言]  
　　天津直報登京友來函云欽命議和全權大臣李傅相抵京後卽出示懸挂各處所載三人端一所有武員各歸本任其董聶兩軍門所部之軍流落天津者當聽本督號令以便遣用二各武弁如察出實屬團匪頭目立卽梟首不貸匪黨則當盡行剪滅三各鄉村首領舉行操演團練藉以自衛以防團匪侵凌須遵照上官軍令不得藉操練爲名肆行劫掠 
[分據雄關]  
　　山海關失守一事前已登諸報章兹閱天津直報云自關隘被聨軍攻入後八國統帥議定分投占據計俄守東門日本及意大利守南門英法守北門德守西門 
[各國屯駐京師兵士表]  
　　日本報云東歴十月二十日卽華歴閏八月二十七日檢查和國聨軍之駐守京師者計英國少將拔洛氏統率第七培痕卡路第一希伊苦第二十四拔痕希耶第二十六薄痕挨伊步兵四大隊及新金山陸戰隊第一第十六培痕額路持槍騎兵聨隊第十二野戰砲兵中隊鍬兵大隊俄兵大尉某氏統率陸軍一中隊德國少將黑以搖之捕那氏統率海軍陸戰步兵二大隊工兵九十名野戰砲二尊法國海軍大佐誇痕搖氏統率海軍陸單步兵第十八聨隊之二大隊及第十七聨隊之一大隊砲十一尊美國中將氣耶夫伊氏統率步兵第九聨隊中一千一百十六名步兵第十四聨隊中一千零三雫主名騎兵第六大隊中四百四十五名砲六尊所有步兵第十六聨隊及騎兵若干刻已撤去意國海軍大佐誇路利氏統率步兵一大隊中五百名陸戰隊二百五十名機器砲一尊奥國海軍陸戰隊三百零六名 
[各國會攻保定兵士表]  
　　日本報云東歴十月十二日卽華歴閏八月十九日各國聨軍統帥議定由京津兩路分調雄師往攻保定府第一縱隊由天津進發歸少將拔伊賢氏統領計第一法軍枝隊步兵二三大隊騎兵一中隊砲兵若干工兵分隊若干第二德意軍枝隊二大隊及步兵一聨隊騎兵一小隊每隊加農砲四尊之砲兵一中隊野戰病院一所培路苦餓利賢利兵一大隊其數不足一中隊每隊砲六尊之砲兵一中隊工兵一枝隊第三英軍枝隊新金 
 
 

Page 2

 
 
山海軍一中隊機器砲二尊另備十二斤海軍砲一尊拔痕氣耶捕第二十聨隊之六中隊香港聨隊之四中隊麥獨辣司工兵之二中隊孟買騎兵第三聨隊之二中隊培痕額路持槍騎兵一小隊騎砲兵字中隊携砲六尊速射砲兵一小隊孟買鍬兵一小隊孟買鍬兵第二中隊之半第二縱隊由京師進發歸中將呆司利氏統率第一法軍枝隊計步兵二大隊騎兵十二名加農砲兵第三中隊携砲二尊海軍砲兵中隊携砲四尊意國步兵一大隊第三英軍枝隊步兵二大隊騎兵一聨隊中四中隊乘車砲兵四中隊携砲四尊鍬兵一中隊 
[法人防亂]  
　　日本報云法國政府自聞中國南方暴徒蠭起卽擬調集兵士三千八百名前往防衛所謂南方暴徒者意殆指粤東三合會匪歟 
[詳述金陵火藥局災後情形]  
　　昨日金陵友人來信云本月初八日之晚四山雲惡急雨斜飛居人方折得茱萸祝碧翁翁叱退痴龍準備明晨落帽龍山效重九登高故事忽迅雷怒發電光亂掣若金蛇驀聞轟然一聲天驚石破僉謂火藥局突然火發致肇巨災火藥局者離下關約九里之遙距古林菴祗數十武翌晨携屐而往精藍梵宇已化爲瓦礫之塲松竹成林焦枯若炭髠奴數十輩無一存者祗一老頭陀宛轉泥淖中頰輔流血詢之凄然涙下語不成聲惟言數年苦行焚修一旦瓶鉢蕩然行將餓死察基狀貎一若被震成癲也者周圍十餘里中民舍密比如鱗無不摧頽零落瞰其室或陳屍一二具或壓斃二三人有肢體不全者有血肉狼藉者慘極不忍偪視乃步登菴後一小山山多古松半係六朝物有大至數圍者老幹如虬類皆摧仆於地藥局在山後規模本極宏敞今已不可辨認惟見殘甎敗礎間深潭數處闊至六十丈深至二三丈屍首縱横於地每三五人一堆噫一震之威竟至於此哉至於因何被火及焚去火藥若干擔震斃兵民若干人則倉卒中尙難偵悉其詳俟再訪明續錄可也 
[雙符兼握]  
　　武昌訪事友人云湖廣總督張香濤制軍欽奉行在電傳諭旨于蔭霖現已調補河南巡撫該省地方緊要著卽日六卸赶速赴任湖北巡撫著張之洞暫行兼理欽此當卽恭設香案叩謝天恩示期本月初七日接篆是日辰刻撫憲于次棠中丞札委武昌府余太守撫中衡孫叅戎將湖北巡撫關防及王命旗牌等件齎送督轅制軍卽朝服拜受具摺謝恩闔城文武各官咸往叩賀戟門以外車馬如雲 
[中丞起節]  
　　武昌訪事友人云湖北巡撫于次棠中丞恭膺簡命調撫河南所有鄂中經手事宜逐一料理淸楚本月初七日將撫篆移交張香濤制軍接收筮期初八日秉節就道司道各官咸詣皇華館恭送兩岸防營兵士鳴砲致敬聲若連珠中丞乘舟渡江至漢口龍王廟登岸就行臺暫駐一宵旋於初九日遵陸入汴 
[調員差遣]  
　　武昌訪事友人云湖北巡撫于次棠中丞欽承恩命移節大梁因今汴省政務殷繁當此時局艱難必得明幹之員相助爲理爰於鄂省候補人員内詳加遴選擬奏調候補知縣馬大令文兆吳大令應内蕭大令澍候補縣丞陳二尹長卿候補布照磨殷參軍安民隨赴汴中差遣刻已商之張香濤制軍行知署藩司瞿賡甫方伯轉飭各員遵照矣 
[統制赴省]  
　　鎭江訪事友人云江寗將軍崇右廷留守曾電召京口副都統吉晉軒統制迅赴金陵面詢公務統制接電後卽於本月初八日登舟帶以小輪船溯江上駛 
[票匪正法]  
　　姑蘇訪事友人云上月某日蘇州府屬昭文縣差役在彭家橋拘獲富有票匪龔紹奎及某某等三人解赴省垣上憲飭發蘇州府濮紫泉太守研訊旋由太守詰知某某二人實係誤拘立卽交保開釋龔則釘上脚鐐收禁吳縣獄旣而陽湖縣某大令又解到張海堂二匪太守訊得二犯均受康逆僞職實爲匪黨頭目未便姑容遂據情禀詳督撫憲旋奉督憲劉峴帥批飭就地正法本月初十日午刻太守會同長元吳三縣主及中軍守備各官調集營兵百數十名詣撫轅請令然後升坐大堂飭將二犯绑赴北寺後大校塲斬决梟取首級懸竿示衆吁一朝附逆卽難逃駢首之刑人可不深自猛省哉 
[省垣劫案]  
　　杭州訪事人云仁和張小雲孝廉大昌世居下城肅議巷歿後遺有洋銀六百元存某錢莊生息今秋北方匪亂南省風鶴驚心家中人遂將欵收回時嗣君在外教讀家祗老母及備媼一人本月初四日黄昏時忽聞叩門聲媼詢以何人答稱汝家小主人命送柚子與老夫人及扉啓突有塗面匪徒持刀闖入按張母於地勒令將洋銀獻出張母心瞻俱裂口不能聲媼則略無懼色旋被匪徒七八人挾以登樓恣行劫掠迨洋銀六百元及金釧臂一雙悉入匪槖卽呼嘯出門衣飾概棄不取張母神色稍定乃呼集里鄰令地保報局比巡勇至則匪去已遠無從追獲矣次日報知仁和縣署縣主陳大令以省城重地匪徒瞻敢持刃行刼實屬目無法紀立帶差捕往勘并提媼至案詰以送物之人爾相識否答稱其人係菜市橋徐德昌南貨棧之夥金姓大令卽傳德昌執事人問以有無送物之事答稱並無其事問店中有金姓其人否答稱無之令與媼質對則言語甚爲支吾乃命差役將媼帶回嚴訊蓋恐有串能情弊也 
[成均備選]  
　　廣州訪事友人云廣東提督學政張大宗師考試闔屬優生近已揭曉計正取四名南海譚祖任番禺范公讜順德羅庸惇茂名梁應奎副取十六名嘉應廖道傳番禺陳慶耟高要馮祖禧南海梁有章石城江詢陽江梁觀喜肇府易徐曉海康宋恬茂名周先聲鶴山張鍾澤香山黄彦成三水鄧純昌揭陽姚梓芳信宜林怡瓊府雲逢本西寍王克昌聞南海文生朱淇才華富有屢列前茅久爲宗師賞識人皆以奪標目之乃以昧于順逆之理悞入康黨經大憲嚴飭緝拿濳蹤逃逸不敢投考致功名隳于一旦吁士人趨向可不端哉 
[浙省官塲紀事]  
　　杭州訪事人云浙省解運漕米赴西安行在業由藩憲惲菘耘方伯儲憲鄭芝巖觀察委候補府沈太守文煒總理其事并委候補縣程大令贊淸在漢口設立轉運局其分批押運事宜刻亦經觀察會同方伯札委卽用縣蘇大令耀泉候補縣林大令師尙辦理其應解京餉則委大挑縣王大令遹善管解○護軍左營統帶馬叅戎福興現在另有差遣大憲遂將統帶一差委候補副將劉副戎忠樑接任副戎奉檄後已於本月初四日到營治事矣 
[蘇省官塲紀事]  
　　姑蘇訪事友人云西路總巡恩樸山大令厚現奉護撫憲聶仲芳中丞委赴江西迎新任撫憲松鶴帥已於本月初八日禀辭就道矣○本月初八日江南提督兼自强軍統領李壽亭軍門持節至蘇撫標各營弁兵咸列隊胥門外大馬頭鳴槍迎迓軍門登岸後命駕詣撫轅拝會護撫憲聶中丞面商機要小作勾留卽赴江陰防次○新任松江府知府余太守九榖近奉上憲飭赴新任本月初八日已詣各憲轅禀辭矣○委署元和縣典史程少尉奉札後擇吉本月初八日接鈐任事○撫標水師飛划營領哨一差現經護撫憲聶中丞改委儘先補用都司莊都戎長勝接任都戎奉札後卽於本月初八日禀謝到差○數口前元和縣王大令赴鄉間察勘秋成事畢後于初八日命駕回署○蘇松右營游擊總理太湖水師營務處兼撫標正前營管帶許鼎臣游戎匣祥目擊近日各處梟匪蠭起爲患閭閻爰於日前帶領砲艇數艘駛往錫金及太湖一帶巡哨至初八日事畢言旋 
[滕閣餘霞]  
　　南昌訪事友人云日前江西省垣大憲接奉兩江督憲劉峴帥咨文略謂富有票匪散賣票紙濳圖作亂所有無知愚民悞購此票者應通飭各屬設立木桶准其自行將姓名塗抺投入桶中從寛免究云云近日臬署頭門已置有木桶臬憲出示曉諭凡愚民之誤入匪　　 
 
 

Page 3

 
 
人彀中者當可翻然改悔矣○上月某日省垣某姓家拘獲小竊一名適某武弁查夜至此卽帶交保甲分局局員略予薄懲從寛釋去事爲臬憲所知以其過於寛縱卽將某某二局員撤差另行委員接辦 
[上海官塲紀事]  
　　新授松江府知府余太守九榖定於本月十七日履新日前由甲赴蘇禀謁各大憲領憑赴任昨日事畢回滬上海縣　　　　　　　　 
汪瑤庭大令往本城東街公館中謁見午刻太守命駕詣蘇松太兵備道轅晉謁道憲余晉珊觀察然後至縣署謝步大令延入花廳茗談良久而别○昨日蘇松太兵備道余晉珊觀察上海縣汪瑤庭大令應駐滬法國總領事白藻泰君之請命駕至法租界密采里西　　午餐把酒淸談盡驩而散 
[奉揚德政]  
　　英美租界公廨讞員翁笠漁直剌久膺斯任澤被商民兹經上憲調補陽湖縣交卸有期前日絲業　董製就德政牌四對文曰工商戴德中外臚歡澤周滬北頌遍浙西訟消雀角望重象胥經綸溥化黼黻翔華萬民傘一頂文日惠我無疆導以鼓籥恭送至廨直剌遜謝再三而後受 
[慶賀日節]  
　　昨日爲日本明治天皇萬壽之期日人名之曰天長節寓滬日本官商皆就門外高懸旭日徽章停泊浦江之各國兵船亦高懸五色彩旗以伸慶祝美租界武昌路日本總領事署張燈結彩陳設一新午前九點鐘時各官商咸向堂中所懸天皇御像鞠躬行慶賀禮蘇松太兵備道余晉珊觀察英美租界讞員翁笠漁直剌法租界讞員杜枝園大令及駐滬各國領事皆往道賀迨亭午時日總領事小田切君萬壽之助假座法租界密采里西酒肆邀請各國官商宴飲入夜七點鐘時復就署中設茶會並盛陳戲玩遍燃五色明燈至十點鐘時始散是亦一時盛會也 
[淫棍翻供]  
　　淫棍小八哥卽顧阿六小鹽荳卽張杏寳前因强姦寡婦尹朱氏控經前上海縣主戴子邁明府審實通詳各大憲近奉大憲批飭蘇松太兵備道余晉珊觀察審勘定罪觀察牌示九月十二日提訊昨日淸晨傳齊縣署書差帶犯到轅升坐二堂推鞫趙文文供稱小的係引翔港人某日偕甥女尹朱氏回鄉行經下海廟左近路遇顧等四人將小的用繩捆縛抛擲路旁旋拽尹朱氏至僻靜處强行姦汚小的恐爲所害不敢聲張迨伊等走散始偕尹朱氏回家尹朱氏供小婦人實被顧阿六强姦張杏寳不過助之爲虐姦畢攫取臂上銀釧一哄而散顧供稱小的並無此事實被寃誣觀察曰尹朱氏與爾無仇决不平空誣爾况趙文文供亦相同本道查核卷宗爾在縣署已歴歴供明何得翻異顧供實因戴大老爺刑法過嚴小的一時難受是以妄供叩求鑒察觀察一再研詰堅不吐實張杏寳供小的並不在塲亦非原告指控實因夙與顧阿六相識顧被拘到縣時小的在縣前接譚原告遂疑小的同黨觀察飭分别發縣禁候再核奪　 
[格致書院庚子夏季課題]  
　　第一題格致與治平相關論第二題左傳言裨諶能謀謀於野則獲謀於邑則否夫同一謀也而有在野在邑之分必有顯見爲難易者豈果如杜征南所謂才性之蔽歟試詳陳之交卷限至十月底止餘照曩例 
[怙惡不悛]  
　　竊犯顧桂汀上海縣人前在川沙廳境内犯竊經廳尊陳桓士司馬拘獲訊辦遞解到申由上海縣主汪瑤庭大令交人保出諭令攺過自新詎料顧犯釋出後又往川沙行竊被獲到案昨日司馬派差押解來滬移請大令嚴加管束勿令復出犯事大令飭捕看管候晚堂訊究 
[禍不單行]  
　　上海電報局棧房司事經廷聨卽前總辦經元善之弟自元善以妄言獲罪逃往澳門廷聨仍僑居江南製造局左近桂墅里前日至江孚輪船起運木料不知因何失足跌入艙中頃刻頭破血流不省人事經人報知家屬舁回施救無奈受傷甚重藥石無靈延至翌晨斃命語曰禍不單行此之謂乎 
[賽馬紀三]  
　　昨爲寓滬西人賽馬之第三日共賽八次第一次十一馬同賽天津來滬之某西人首到馬黑色衣白藍色帽藍色第二次五馬同賽怡和洋行西人及馬立師洋行西人得采馬黄色衣紅色帽黑色第三次十一馬同賽老公茂洋行西人首到馬白色衣緑靑色帽緑色第四次九馬同賽祥茂洋行西人首到馬白色衣黄色帽黑色第五次七馬同賽公平洋行西人代麥格里葛首到馬黑色衣紅色帽黑色第六次　　　　　　　　 
十三馬同賽祥茂洋行西人代馬立師洋行西人首到馬黄色衣紅色帽黑色第七次二十三馬同賽揚子保險公司西人强克生及馬立師洋行西人得采馬靑灰色衣帽均醬色第八次十一馬同賽公平洋行西人代麥葛里格首到馬靑灰色衣紅色帽黑色至馮河之戯卽俗所謂跷浜者定下禮拜六卽本月十九日舉行 
[馬路工程局紀事]  
　　去年四月有曾入西洋籍之粤人周治三運木若干來滬銷售不知與江積佑馬永發有何交涉控諸西洋總領事署領事華德師君函請英美租界公廨讞員翁笠漁直剌提江研訊直剌行文前馬路工程局會辦司徒貽芬司馬提馬歸案并將寄泊十六鋪十二圖兩處之木十四排查封看管昨日復函致工程局總辦程雨村大令請將前項木科一律啓封給周具領大令查核原卷函復直刺請移文前來以便飭差遵辦○日前駁船户宋錦堂扭控流氓胡阿虎屢次訛詐經程大令研訊判令枷號昨日提案疏枷移送改過所請委員陳紫香二尹禁押五月○南市聚豐木行執事兪椿前以族姪燮章屢向纏擾送請工程局總辦程大令訊供押送改過所覊禁三月現已期滿由管所委員陳二尹送回大令著傳兪到案諭令領回嚴加管束○前日陳永慶在馬路中竊取陳福生所携雜物由陳扭送工程局程大令研訊之下判責四十板驅逐出境 
[救濟電音]  
　　上海救濟善會同志劉君鐵雲携帶第二批振欵及各處託投信件於日前搭輪北上本月初十日會中接到陸君純伯天津來電知劉君及繙譯人等均已於初十日四點鐘安抵津門從此羣賢畢集不虞襄助無人矣至愛仁輪船是否初十開回上海尙未接到續電云 
[上海救津善會接陸純伯部郎第二號公函]  
　　諸大善長均鑒日昨廣濟船南旋曾泐一函計已上邀台覽此間由塘沽至天津紫竹林一帶各國聨軍星羅棋布軍容整肅如火如茶可憐白骨盈溝紅旗遍野古之所謂戰塲者未必有如是之傷心慘目也惟到處龍潭虎穴出入可危不得不愼重周詳相機行事北幸天憐善念事獲有成現經貝爾榜君商准德提督指出三河棧房以屯衣糧又由曹子成兄賃得火神廟爲設局辦公之所並由丁嘉立君添發護照船旗爲之保護更徵妥善所有衣糧等件刻已陸續運津明後日司友諸人卽可全行登岸連日船上已來南省男女難民數十人刻接曹子成兄來信云天津回南之人甚多俟船貨卸空卽可由津到沽如有一二百人當令愛仁輪船速裝回滬又接陳敬翁來函聞德璀琳言京城難民尤多可以設法先行赴京云云樹藩到津設局後卽派人分投辦理但封河在卽輪船往返需時如果人數衆多不得不派船裝連屇時再當電達自愧才庸任生深恐隕越貽羞尙希在遠不遺時錫箴言以匡不逮是所盼禱卽乞將此情形轉告蘇州倪錫仇諸公及寒舍爲託敬請善安弟陸樹藩頓首九初三日由唐沽輪次郵寄 
[申報館恊振所經收福建山東河南江西皖北振捐九月初一日至九月初十日止第二十八次淸單]  
　　九月初一日吳玉堂洋一元○初二日瑯琊氏洋二元無名氏銅洋四元二角淞左隱名氏洋廿元○初三日沈樹庭洋一元○初四日泗涇全盛來則安廬胡小洋卅角角王惕齋洋八元○初五日求安子洋一元小洋廿角○初八日三官求關煞開通洋一元○初十日松江汪恊源來不留名銅洋二元以上總共收洋三十九元銅洋六元二角 
 
 

Page 4

 
 
本公司爲振興商埠起見特備美産鉅資禀奉　英美工部局許爲正大光明誠實可靠按月在上海設彩售票各外埠及中國内地均一體銷行資本充足章程美備業蒙　英美工部局騐明給照保護本票開辦伊始卽蒙遠近紳商殷殷垂詢深信不疑實爲欣幸前已將紅彩數目刋登各報其票已經印就業會一律發售每張價洋五元售全張半張者照數拈送小票不取分文　諸君購票一號有兩號可騐著彩本票額設一萬號内中著彩紅號大小有二千五百九十四號之多著彩倍易准定華九月十三日在本埠以機器當衆開彩獲中者頭彩立交房地道契如不要房地照章折洋亦可餘彩立交現洋核實兌付屆時當登報佈請購票諸君臨塲監察并逐細查騐以賠至公無私本公司實事求是與衆不同仍擬約法三章如下○一開彩日期一定不易决無臨期展改付洋遊約等情○一得彩銀洋照章實兌决無縮减紅號計售派彩等情○一備産售票立基厚實决無半途中輟飾詞暫停等情○本公司洋東公正信實中外咸知總公司歸洋東自爲經理外埠分售歸洋東給憑保護無慮意外阻撓本總公司定宅在上海英大馬路虹廟弄口因修造未竣仍暫庽三洋徑橋北首泗涇路口洋房如蒙　賜顧格外克已外埠函購原班回件帶力由　貴客自理此啓德商普益公司經理人塔洛克啓 
 
 

Page 5

 
 
   
 
 

Page 6

 
 
   
 
 

Page 7

 
 
普益興商大票十三日在愚園開彩存票無多速請發財全張五元半張二元五角分條五角小洋照市貼水外埠信購當班協記票行啓 
 
 

Page 8

 
 
   
 
 

Page 9

 
 
[上海縣署瑣案]  
　　日前本邑大東門外太平碼頭内街音恒泰藥材行起火延燒西首馮姓房屋三間事後馮查知恒泰號保火險遂控諸縣署請將保險銀賠償縣主汪瑤庭大令飭十六鋪地甲裘鎭從中理處今已多日尙未妥洽馮又遞禀求催前晚大令傳裘研訊裘禀稱小的已往催數次據云因保險銀尙未收到是以稍緩若干時大令飭再催令赶緊付給不得再延○李紳控木作頭李祥祥包造房屋延不竣工前晚汪大令升堂研訊李供小的係木匠所包李姓房至早已竣工尙有漆工鐵工未竣與小的無干大令飭差帶往傳諭漆匠等限三日内赶速竣工違干提究○新關稅務司安格聨君函送杉板船户徐林才沈新章到縣内開因工作不善巡江西人向斥不服反敢辱駡請爲究辦汪大令研訊之下徐沈同供小的等皆係寗波人在新關馬頭駕杉板船結算工資被西人尅扣向之爭論不敢辱駡大令判令各掌頰二十下從寛釋去 
[英美租界公堂瑣案]  
　　西洋總領事署細崽張士良出店袁四才行竊金釧臂由包探拘案請究張袁同供小的等見金釧臂置於桌上因檢收抽屜内不知如何失去實不行竊求鑒讞員翁笠漁直刺商之佛爾克君判令各賠洋銀十元○偷兒陳金生濳至印江兵營竊取洋毯一條衣一件持至某典質得洋銀一元六角赴戴生昌小輪船局購取船票意圖逃逸經包探石錦榮拘解請究直刺諭令帶回捕房押候吊齊贓物俟下禮拜一解案訊辦○顧惠山向同居黄錢氏借錢不遂恣意行兇經包探拘解請究直刺判押捕房一月○陳寳慶擊毁張春林家玻璃窓向論行兇經一百四十三號華捕拘解請究直刺判責一百板○張阿二行竊陳阿大家茶壼三枚經包探拘獲送請究辦直刺判責一百板贓給還失主○朱阿三行竊方金桂家綢布衣四件布被二條被包探拘獲請究直刺判責二百板贓給還失主○西婦嬰狄林氏控車夫瞿仁記藏匿衣料一包直刺向瞿訊究供稱小的將衣包置車内偶一疏忽被人竊去求鑒直刺判押兩天以爲玩忽者戒○紹興人沈子法姘識寗波婦人王張氏已九年矣近沈失就質去氏之衣服氏亦另有他遇遂投報捕房指爲行竊經包探拘解請究王張氏供稱沈與小婦人姘識有年不應行竊衣物求恩追究沈供衣物皆係小的所置近因失業取以質錢不料伊竟誣控行竊求鑒直刺不准所控一併斥退○徐阿生周阿四在工部局病房口角經三百六十八號巡捕解案請究直刺判令將徐笞一百板周從寛免責○吳阿法竊得陳阿五家鐵錘一柄經包探緝獲解案究辦直刺判責五十板○禪臣洋行棧房被竊灰鼠皮二百只查係金洪春收買投報捕房及包探往拘金洪春已聞風逃逸乃將其子金四香拘解請究直刺令押候提到洪春再訊○洋人特門赫前控陳子松欠銀一百兩并利息洋銀四元以麻袋五百口作抵延不取贖直刺會訊限繳迄未淸理昨晨原告投案求催並請將麻袋拍賣抵償陳稱近因家有喪事無力措還求恩寛限直刺商之佛繙譯予限兩禮拜淸理如違將麻袋拍賣○和濟彩票公司執事人控李伯鴻積欠買票洋銀二百八十三元直刺交計紹文保出淸理迄今逾限未繳昨晨計投案聲稱李伯鴻現實一貧如洗致違鈞限若竟送押更恐無人料理今小的願代押署中求恩寛限兩禮拜赶緊設法直刺商之佛繙譯准如所請將計押候兩禮拜後復核 
[法租界公堂瑣案]  
　　同仁輔元堂司事洪本仁訴稱本月初八日在城内火神廟左近雇轎一乘送女客至治下高陽里將一衣包交與轎夫旣而向索一味支吾爲特送案請追轎夫沈慶鞾供是日小的撎轎至珊記馬頭時已六點鐘怱促之際將衣包遞與買姓女傭翌日往取堅不承認求恩明察讞員杜枝園大令謂衣包交爾收管理應惟爾是問遂商之費繙譯著押候下期傳同賈姓女傭來案訊核○協記魚行主孫厚卿訴稱魚販李同慶積欠貨欵錢四二五千有奇圖賴不付是以扭案求追李供此欵係小的代各魚販賒取求恩寛限按期拔還大令著覔人人銀並保限本月底歸楚○宗吳氏董張氏同訴稱數日前連次失去東洋車二輛前晚竊賊陸阿根又來行竊當塲拘獲送案請追陸一味支吾不肯承認大令著押候嚴比○蘇友齋訴稱前日小的雇舟裝運行李失去皮箱一口因將挑夫張大送案請追旣而船户趙阿祥以當時原箱遺忘在船遂送至捕房求准領回並請將張大釋出大令准之○前者華阿根控張桂生誘拐女兒有鄰居某姓女目擊大令研訊之下飭傳某姓女到案訊核昨日華挈女投宁訴稱被張拐去寄與南市某姓家昨日承伊家報信小的因往領回求將拐匪嚴辦大令著將張桂生押候傳到某姓復核○邵立坤控全順信局呑沒寄往濮院辦貨之洋銀二百元大令著先繳洋銀一百元及覆訊筣著補繳洋銀五十元昨日局主周正林遵諭呈繳請將局票給還大令准之將洋銀給邵具領飭具領狀存查○包探禀稱前日南洋公學堂司事某甲至某洋貨店購物被賊竊去皮袋一口内儲要信幸得查獲原贓今將竊賊張掌生解案請辦大令判責三百板○包探禀稱小工張順竽乘間竊取法兵皮鞋一雙當塲緝獲送案請辦大令判責三百板○包探禀稱大昌洋行包車夫施阿三竊取行中所儲雪茄烟一箱緝獲人贓送案請辦大令判責二百板以儆 
[美租界捕房紀事]  
　　前晚黄浦路第十一號洋房某西人家失去金質對時表一枚疑係已歇傭人施德祺所竊投報捕房捕頭令包探邵潤初將施拘獲押候查訪實情再核○前晚有某國兵船水手四名在斐倫路某姓粤妓家互肆兇毆某號巡街捕見之立吹號呌召集他捕協同拘入捕房捕頭令押候解送該管領事署禀請訊究 
[吳門官報]  
　　閏八月二十九日同知李福冕禀亂赴江揚通各屬公幹吳縣田禀知赴鄉查勘秋禾兼查保甲　練卽辭請補奉賢縣王　禀謝奉飭先赴任知縣兪錫　禀知奉調補洒南撫憲于電調卽辭赴鄂請補東臺縣孫寳榖禀辭回甯記名簡放提督王得勝由上海來○九月初一日藩轅牌示照得松江府知府員缺遵旨以余九榖補授應卽飭赴新任太倉直隸州蔣體梅因病請假遺缺查有儘先卽補知府張慶勛堪以酌委代理知府沈鳳韶禀銷上海糖捐局差通判鍾壽康禀辭回常熟新任奉賢縣王　禀謝外奬改給記功十五次知縣姚詩聲禀知奉委派發審局稽核差張祖綸禀辭赴滬察看木植陳鳳蔚辭禀赴太湖等廳縣公幹何榮烈江甘儀泰陸淸臣吳江震澤均禀辭赴抽查保甲團練差道庫大使徐之　禀銷帮辦蘇城絲捐差州稅課大使沈紹勛禀謝甄别加考並將五次勞績給予公别註册請補白苑司巡檢徐瓚禀知到閶門水關差縣丞葉葆齡巡檢沈韶和均禀辭赴吳江縣淸　差就　彤禀知到婁門水關差府知事陳鈞由滬見道憲回未入陳邦燦禀知到保甲局文案差都司李昌柱禀知到胥門路武巡差 
[皖省官報]  
　　閏八月二十四五日通判孔廣洋謝奉行知記功註明破格錄用陸承鎬知奉臬台委桐城帮審並銷首縣帮審　二十六日東流縣郭繼太辭署和州童寳善到辭馮錫文知奉臬台委赴六安合肥壽州公幹○二十七八日委辦皖南土藥商務局提調知縣陳　瑞署霍山縣徐景鏞均辭求是學堂調户部郎中聯恩知奉撫台委兼武備學堂正提調署懷甯縣姚锡光知奉撫台委兼武備學堂副提調候補同知馮錫文辭赴六安合肥壽州公幹縣丞日孝銘到解長江水師月餉赴金陵回○二十九日候補知府許鼎霖奉撫憲委辦洋務局提調縣丞曾廣勳奉委辦牙釐避硃墨巡檢易簡奉委辦徽州土藥分卡史文采由太平差遣回○九月初一日候補直隸州李會棻轉假三天同知樊炳濂知縣吕曾均轉假五天○初二日候補道童祥熊到署懷甯縣姚錫光知武備學堂副提調到差知縣高振鍇到由蘀湖挅辦軍米回並知奉委辦支應局文案○初三日調署婺源縣李邦慶到候補知縣董王書知由本省賑捐局報捐同知銜巡檢朱筠到由江西探礦價回並謝行知咨補繁昌三山司○初四日候補通判王承洛到由淸江提餉回知縣王懋淸知奉委解甘肅餉吕林鍾到由建平訊案回直隸州判王廷樞到由皖南回 
[維掦官報]  
　　閨八月廿七日運憲公座掣籤杫鹺尹思銳委二橋緝私李鹺尹棨銷溱道差姜鹺尹祖勳當鹺尹桂遵奉甄别○廿八日成鹺尹邦藩山省公幹回沈鹺尹傳鎔回吕四漁汛差許鹺尉文藻由泰屬來程鹺尉克賢解海分司餉來○廿　　郭鹺尹　尙從省公幹回揚　 
 
 

Page 10

 
 
茲者普益公司興商彩票係上海華洋殷富所設爲振興商埠起見早爲中外　諸君所共悉第一會存票無多諸公欲奪錦標者請指明何號速來購票遲恐不及○頭彩得蘇州公共租界實地房屋三十幢如不要房屋可折付現洋一萬二千元二彩得現洋三千元三彩得現洋一千五百元其餘四五六七八九彩註明票上零售全張五元分條大洋五角此佈○上海老萬寳源○萬有利○源源來○老恊記○同得利○鴻福來○廣發源○老必得○同發源○馥蘭○廣豐新號○財運來○同發財○萬寳來○廣發○必得成○萬利全○鴻運來○立發○榮大○同得財○鼎泰○亦中○益和○裕豐○萬利○大有財○萬運來○運得彩○愚園○廣榮昌○萬有來○三泰○得月樓○三有得乙 
 
 

Page 11

 
 
啓者本行拜克而輪船准於本月十六日開往仁川海參崴海餉蒙各　寳號欲装貨及搭客者務請早至本船頭房面議是荷華俄道勝銀行丙 
 
 

Page 12

 
 
   
 
