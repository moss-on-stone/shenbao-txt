# 1917 - 212 - 4915978

 

Page 1

 
 
   
 
 

Page 2

 
 
時評 
[國力（四）（默）]  
　　國力之集中點在政本專制時代之政本僅視君主一人之賢否而已共和國之政本則必歸之於多數國民之程度試觀歐美各國其民品性純潔有不爲利誘不爲威屈之精神有尊重法律嚴守秩序之習慣而其政不良國不興者未之有也反是而其國之民品性卑鄙相欺以詐相習以貪政客祇爭權利社會但謀自私則其政不壞而國不弱者亦未之有也是故今日而欲充實其國力非先求政象清明不可欲政象清明非先訓練多數之國民而納於正軌不可治國與治軍無二理也必先整齊嚴肅於内而後能競勝於外未訓練之兵而與之言戰僨事猶在一時未訓練之民而與之謀國其弊豈在一時哉然則爲國之尙政本而不重武力可知矣 
[命令]  
　　八月六日大總統令　特任李純爲江蘇督軍此令　　又令　特任陳光遠爲江西督軍此令 
　　又令　特任傅良佐爲湖南督軍此令 
　　又令　任命蔡成勳爲綏遠都統此令 
　　又令　特派吴光新爲長江上游總司令兼四川查辦使此令 
　　又令　陸軍訓練總監著即裁撤所有應辦事宜交陸軍部接管此令 
　　又令　任命張汝翹爲審計院審計官此令 
　　又令　丁效蘭給予二等大綬嘉禾章吴鴻昌吴金彪方本仁均給予二等嘉禾章此令 
[專電]  
　　北京電　宣戰案有文日發表消息布告已草定大旨中政府爲正義人道計於三月十四對德絶交近德人在華暗助復辟運動或煽動南方民黨希圖擾亂治安毫無可疑中國一爲貫澈斷交目的一爲自衛上必要對於德國不得已而宣戰 
（六日下午四鐘） 
　　北京電　宣戰發表報載九日或十二但政府確定十三日戰時委員會推陸徵祥爲會長昨開會到五十一人（七日上午九鐘） 
　　北京電　政府已將對德宣戰事正式通告協商國（七日上午十一鐘） 
　　北京電　閣議處置德奥僑商問題陸部提案師英法内部提案師日本决定用内部辦法又德華銀行决定派人清理分别資金性資以定辦法（七日下午五鐘） 
　　北京電　今日國務會議改參戰會爲臨戰國際委員會外陸海財内各部及名流選定二十餘員陸徵祥夏貽霆等被選出席（六日下午七鐘） 
　　北京電　協商各使昨謁見馮曾言及宣戰案馮答即可發表（七日上午十鐘） 
　　北京電　傳聞梁啓超調任外交熊希齡長財政汪大變去職（七日上午十鐘） 
　　北京電　以債票抵借之日欵兩千萬爲日政府否認談判中止（六日下午四鐘） 
　　北京電　交通借欵成立惟梁財長尙未副署（七日上午十鐘） 
　　北京電　交通借欵二千萬確成梁意欲分一千與中銀曹未允（七日下午五鐘） 
　　北京電　大借欵有由銀團先墊一千萬說（六日下午四鐘） 
　　北京電　段因梁士詒朱啓鈐周自齊此次討逆籌餉有功據段芝貴曹錕合請特赦即轉呈元首依法准下赦令馮將照下（六日下午四鐘） 
　　北京電　各關監督將大批更動（六日下午四鐘） 
　　北京電　京漢路已通至正定之清風店（六日下午四鐘） 
　　北京電　張調辰充稅務督辦將發表（七日下午五鐘） 
　　北京電　馮自段宅回觸暑痢轉劇昨未見客（六日下午四鐘） 
　　北京電　黎將移寓稅務處（六日下午四鐘） 
　　北京電　陳光遠督贛係出馮主張（七日上午九鐘） 
　　北京電　英代理公使言朱邇典若果回任應仍爲外交團之領袖公使云（七日上午十一鐘） 
[外電]  
　　北京電　財政部與銀行團磋商英金一千萬鎊之大借欵進步尙佳聞主要條件業已議妥政府刻因財政窘急商請即行先交一千萬元此欵或將由日銀行照付俟大借欵成立時再行扣回（六日） 
　　北京電　最近三星期中大雨如注中國北部受災頗重河水汜濫地方多被淹没　興縣傳來消息謂鄰近房屋田地已爲大水冲毁惟城門及早關閉並用沙袋堵塞故城内得免淹没直隸河南奉天三省多有水災報告且有淹斃人口情事（六日） 
　　北京電　新任駐京比公使梅保羅氏日前抵京今晨十一時進見馮代總統呈遞國書午後二時至四時馮接見協約國公使嗣後接見奥使及中立國各使（六日）以上路透電 
　　北京電　北京日報云協約國銀行團允先以一千萬元借與中政府此外中政府近又向日銀行議定一千萬元之借欵以上兩欵俟一萬萬元大借欵成立時卽行撥還（六日） 
　　北京電　參戰事務委員會昨開第一次會議討論宣戰後之應行方法此會集各部次長參事等及顧問組合而成都五十人會長爲陸徵祥（七日） 
　　北京電　約有十五省已贊成召集臨時參議院（七日） 
　　北京電　外交總長汪大變或將辭職梁啟超將改長外交熊希齡有財政總長之望（七日） 
以上德文電 
　　北京電　六日命令李純任江蘇督軍陳光遠任江西督軍吴光新任長江上游總司令官兼四川查辦使傳良佐任湖南督軍據此而觀則段氏對南方策是已著著進行（七日） 
　　北京電　據接近國務院方面之某政客談傅良佐之任湖南督軍以傅此次輔佐段氏克復共和著有殊功故特授此榮職惟由他一方面觀之似係段氏對譚延闓實行布告宣戰之意然北方軍界於譚督軍之勢力並不重大視之聞傅良佐預定率第八師之一部赴任吴光新俟傅到任後赴四川方面云云（七日） 
　　北京電　馮國璋對公使團雖以總統資格接待然其事實尙係代理總統執行政務其正式總統尙須接到各省推薦電報然後接受（七日） 
 
 
 

Page 3

 
 
　　北京電　對德宣戰宣言書之骨子以德國自斷交以來仍不改其態度甚有在留德人逞其陰謀擾亂中國之治安等語（七日） 
　　北京電　大借欵問題業經中國當局以非公式與銀行團交涉其結果决由北京銀團墊欵一千萬元年限一年利息一分以鹽稅收入爲擔保已將此項條件電請倫敦會議承諾大約今明日内可接回答（七日） 
　　北京電　銀行團因爲準備鹽稅收入不足所積存之鹽稅餘欵一千二百五十萬元茲段政府以鹽稅早無不足之事爲理由要求於該欵中儘本月内交還二百五十萬元傳聞銀行團已允於八九兩月内交付又前月鹽稅餘欵一百四十萬元已經交付段政府北京内外人士希望此欵爲正當之用者頗多云（七日） 
　　漢口電　北京政府曾電王督軍諮詢對德宣戰間題昨經王督軍復電贊成（七日） 
　　東京電　陸軍大員昨大更迭如左青島守備軍司令官大谷喜久藏朝鮮駐屯軍司令官秋山好古均任軍事參議官東京衛戍總督松川敏胤任朝鮮駐屯軍司令官近衛師團長仁田原重行任東京衛戌總督第一師團長本鄕房太郎任青島守備軍司令官近衛步兵第一旅團長久邇宫邦彥王授中將任第十五師團長步兵第一旅團長梨本官守正王授中將任第十六師團長陸軍大學校長河井操中將任第一旅團長第十五師團長由比光衛任近衛師團長參議本部第二部長町田涇宇任第十一師團長參謀本部附中將福田雅太郎任第五師團長（七日） 
以上東方通信社電 
[戰電]  
　　俄京電　俄國之存亡今係於克倫斯基氏一身衆皆承認今唯一之希望乃在予克氏以組織政府絶對自由權昨日大會之特點爲塞里台里氏之切實宣布戰事必須繼續進行與吉特士氏之申明軍工代表會不欲攬權及士官黨與行政會代表之互相責難内閣副總理里克拉沙夫氏昨在大會宣稱戈爾柯將軍之被拘乃因由當道發覺該員曾致書前皇表明心嚮舊朝且與他員潛商陽助新政府而待時復辟之故（五日） 
　　倫敦電　俄國公報云柯凡爾至薩尼鐵路境内之俄軍斥堠隊徒涉過斯土克化特河水深及頸並攻擊奥軍前鋒哨營一座剌斃若干人餘均就擒敵軍在柯凡爾方面進攻敗退俄軍佔據成洛維資東面某叢林俘敵五百二十人敵軍佔據波伊安西南面之村落二所敵軍在塞里河大戰後佔據勒佛拉土斯俄軍被逼東退敵軍佔據金波倫方面之伐姆鎭俄軍斥堠隊在哥土米哈里境襲擊獲勝剌斃數十人（五日） 
　　倫敦電　今晚海格將軍報稱敵軍猛轟伊泊爾至柯米萊運河南北二面之英軍陣地後在運河兩岸進攻暫於化勒白克得一立足地繼卽爲英軍逐出被俘　若干人敵軍又在他處進攻均遭失敗（五日） 
　　巴黎電　今晚公報云克拉盎勒之羅瓦伊田莊與香巴業之山境間有間斷之砲戰頗形激烈（五日） 
　　巴黎電　今日下午公報云比境戰局未變德軍在亞伏柯爾叢林與亞爾薩斯等處進攻均爲法軍砲火擊退（六日） 
　　瑞典京城電　萬國社會黨大會定九月九日開會（六日） 
[公電]  
　　羅佩金通電　各報館各省督軍省長均鑒劉存厚叛亂情形迭經電陳並由貴陽劉督軍通電各省計邀台鑒茲接順慶鍾師長張道尹篠日通電略謂劉存厚不受僞命擁護共和等語竊查劉存厚於復辟未發生以前與天津僞參謀處及張勳通電甚多四川各報及電局皆有確據可查及僞諭任命督撫皆就各省督軍省長爲之而劉以抗不交代之師長忽由僞廷　爲巡撫戴督促其表示態度免受僞職而劉即起兵攻擊及見張逆勢敗乃復電各省聲明以此而論謂非附逆其誰能信又謂佩金佳電亦誣戴劉借洩私憤操戈同室又前接鍾張通電謂劉戴交鬨實因私人惡感其起因由前次川滇衝突戴曾電謀助劉給以軍餉三萬元並允代拍劉電及開戰而戴抑置劉電槪不拍發更電中央免劉軍職彼此致生惡感等情佩金當謂以此事有無本不足論卽果有其事個人得失何關重輕値此國家垂危之時宜捐棄私仇共維大局方可救國之不暇何忍借洩私憤又操同室之戈同謀救國宜抛棄私仇而並至誣戴謂爲專洩私憤卽認爲專洩私憤而劉因取消軍職遂啓兵端其疚亦在劉而不在戴要之劉存厚無論爲尋仇爲附逆而犯上作亂雖萬啄亦難飾一詞又謂佩金元電稱帶兵西下調解今乃突變謂劉附逆並據探報滇軍陰將所部移調增加援兵查佩金接戴督魚電後即切電勸劉停兵並電請川中各師切實勸告乃劉悍然不顧圍攻督署將及數旬焚刧商民不下萬數黔軍守城之兵被逆軍驅逼繳械出城均用機關鎗鎗斃黔軍困守皇城欲衝　出城求援又被逆軍截殺日夜呼號戴戡屍首黔軍傷亡不計其數城中滇黔客籍多被搜捕駢誅佩金督師此間寗忍默視乏圍攻成都之叛軍土匪數逾兩師又集重兵於嘉定犍爲等縣鍾亦置重兵於灌州安岳等縣節節向滇軍進逼又招集土匪分擾資簡叙瀘滇軍爲自衛計不能不退移部隊以資防守又謂京師已於文日完全收復豈猶不知反稱一俟川事稍靖即行會師北伐以前不出一兵事定乃云興師不過藉口北伐遂其侵佔野心金前於七月三日聞復辟諸舉即電戴督及重慶周熊兩師長轉電劉鍾分道出師共討叛逆且此間組織護國軍亦於魚日通電乃各師尙未覆電而劉即有圍攻戴督之舉以至滇軍亦爲截阻未得速赴國難至京師已於文日克復此間迄今並未得電即京師克復聞張逆尙未伏誅元惡未除仍應聲討原係爲國除賊若竟誣爲有侵佔野心則此後逆將叛亂何人更敢出師以赴國家之急如果罪人斯得國事敉平自可無庸出師即應以兵力勘定川亂救民水火爲國家伸法紀以絶亂源於共和統一何礙查劉存厚久蓄亂謀迭起叛亂川禍之發實由鍾張輩釀成之當劉亂未發生以前鍾張於七月三號曾致重慶周師長電謂戴之威信旣失（此間電碼不明）鄙意第一法宜將督軍會辦槪交川人尊意如贊同請聯合川軍舉出總副司令自相統率以便行使等語未幾而劉於五號夜間卽圍攻戴督可見劉鍾張通同謀亂已非一日乃劉揑造黑白紛紛通電並誣衊戴督離間滇黔查劉鍾張輩顚倒是非乃其慣技前次四月十八之變此次七月六日之變何莫非劉逆欲爭權位爲厲之階乃前則謂因佩金裁兵不公今又謂劉戴私人惡感其實開釁以後黔軍即遵令移師此次開釁黔軍又困守皇城全城内外俱在叛軍勢力範圍之下焚燒刧殺何一非叛軍所爲乃劉蹂躪桑梓以逞其私又歸罪滇黔以圖嫁禍人之無良至於此極然事實具在公理難逮佩金此後絶不以口舌與爭惟一息尙存必求貫澈此削平川亂救民水火之素志將來爲功爲罪一聽諸國家之賞罰與全國之公評敢佈腹心伏維埀察羅佩金叩　 
　　貴州省議會電　大總統國務院督軍省長省議會各報館均鑒天降鞠兇喪亂頻仍復辟之亂方寗鬩牆之鬭又起川師長劉存厚縱兵聚匪圍攻成都然初猶以爲野心家之權利競爭耳乃頃准滇督行營艶電開據資州顧師長電稱存厚破城逼印戴督潰圍出走沿途被川軍要擊逃避泰浪竟被逆部廖子明遮圍槍斃報劉相驗等語並據駐川滇軍及旅川黔人迭次飛報此次劉逆肇禍戴督因不忍生靈塗炭交印退出成都該逆軍節節截攻戴督中道走失不知下落各滇軍行抵資中劉逆復飭所部及悍匪數百死力圍攻作殪　子遺之毒計而滇黔湘三省人士之在川者則縱兵肆行殺害甚至剖腹刺心慘無人道立望設法救護各等語具願到會竊思戴督一生乃心共和功在民國自奉中央明令督川尤備嘗艱險黔軍自癸丑起義入川三載遄征治匪衞民有功無過前此劉逆與維將軍開釁黔軍力任調護治安省城内外居民爭遷入黔軍防衞地段幸獲安全川人至今猶稱道勿衰此次張勳叛國黔督調駐川酉陽等縣各軍隊准備北伐各川人皆遮道泣求保護於此足見吾黔紀律之師於川實有大造而川民對於黔人并無纖毫之芥蒂也劉逆身爲軍人上對督軍惟有服從之義務下對人民應以保護爲職志乃妄希非分甘心叛逆縱兵聯匪鑒我長城滅我將士較之暴秦之逐客其忌刻殆猶過之比於張獻忠之禍川其殘酷尤爲太甚此而可忍孰不可忍夫綱紀者所以保障國家者也賞罰者所以納吾人於正軌者也師長可以逐殺督軍暴督軍屍則循此例推居高位者將人人自危矣辛亥以還大亂屢作究其禍源皆由綱紀之不振信義之不立賞罰之未公允宜急起直追以圖挽救者也目下被難黔人盼救孔急本會忝爲地方代表當人民出生入死之際天職所在義難作壁上觀除已通告農工商學各界趕募捐欵運赴川邊賑卹被難黔人并咨請黔督飛飭得力軍隊入川相機救護各被難軍民外伏乞我總統奮振乾綱立頒明令聲罪致討以肅法紀諸公或手造共和或身膺重寄希即共伸義憤協請吊伐則滇湘黔三省旅川軍民脫險之日即吾新國家上能執法下知奉法永慶安瀾之日矣臨電揮淚不知所云黔議會叩 
　　沭陽來電　各報館鑒閱報載八月一日東海宣撫員馮弼仁公電不勝駭異茲特縷晰言之駐沭十六營中左前三哨本住城内於陰曆五月三十日夜忽譁變中哨帮帶郭登堂左哨長杜基福率領叛兵搶刦全城糜爛燒殺淫擄慘無人道搗毁電局郵局縱放監犯次日威勒富商出資六萬元商民冀保餘生百般哀求始允以二萬元了事詎郭杜陸續收洋至七千元且收且刦自初一迄初三刦掠日夜不止商民憤恨拼命抵禦巷戰八小時叛兵不支乘晚放火由大南門竄出此次兵變被搶商民二百餘家搶去財物二十餘萬元馮本非沭人又非沭之宣撫員竟爾捉風捕影將沭之三日夜慘霧愁雲付諸輕描淡寫不知何所據而云然請速更正沭陽被搶商民恒德利吕祖陰等二百四十六家公叩 
要聞一 
[對德宣戰案發表之時期]  
　　對德宣戰一案閣議旣定即電各省布置一切當局之意將俟各省布置妥洽電覆到京然後發表上星期六日之閣議實爲决定宣戰之一大關鍵當日所討論之重要問題一爲决定宣戰日期在一星期之内一爲通過參戰事務委員會章程該會卽以國際政務評議會改組特前此僅爲評議機關今則含右執行性質已定本日上午十時在國務院開第一次會議附錄該會章程如下第一條戰時國際事務委員會設於國務院研究宣戰後應辦事宜預備和平後關於國際條約國際貿易國際經濟諸問題及辦理各機關接洽事宜第二條本會由總理派國務院秘書長及參議若干人各部派次長及參事或司長若干人稅務處派提調及股長若干人爲委員第三條除上項現職人員外由總理指約富有學識經驗者爲特别委員第四條本會以調查討論第一條所定各項問題備國務總理及國務會議之决擇施行第五條本會設會長一員副會長一員於本會各委員中推任掌理會務第六條本會所有議案文牘記錄印刷及其他庶務由會長分别派員辦理第七條本會會期視會務情形臨時酌定宣戰後德僑之處置問題據外人所推測以爲在華各處之德國船舶固當卽行没收僑華德人則將監視其行動不使其有危害中國之行爲即其同盟國之僑民亦須同一監視政府擬俟對德宣戰後將所拘留之德俘一槪釋歸本國免再留在中國行使種種陰謀外交汪總長前曾以此旨通告協約各使故各使前日特在法使館開會討論此事並議及中國實行宣戰後對於奥國及其他各方佈置討論甚久 
　　又聞某方面消息將來　佈告對德宣戰其佈告之大旨如左中國政府爲正義人道起見於三月十四日對於德國斷絶外交關係爾來德人在中國暗助復辟運動或煽動南方民黨希圖擾亂治安毫無可疑中國一爲貫澈斷交之目的一爲自衛上之必要對於德國宣戰出於不得已云云並聞中國政府前日派員向協商國某公使聲明對德宣戰一事已經國務會議議决並邀馮代總統同意决定實行惟其一切手續尤期妥善俟數日内籌備完全後當卽宣布據此以觀宣戰之期蓋在不遠矣 
[大借欵之各方消息]  
　　近日關於大借欵消息傳說不一茲據共同通信社稱大借欵交涉正在進行七月二十五日正金銀行理事小田切萬壽之助氏曾訪財政梁總長說明四國銀行團之意志其後當事者屢次往來交涉事項已有眉目刻下已入協定細目時期大借欵之成立爲日當不遠矣但中國政府爲濟燃眉之急希冀先交一千萬元因此四國銀行代表復於八月三日開會協議一切如均無異論即應中國政府之要求先交一千萬元又據政界消息關於借欵一事從外人方面調查知日本確已决意借欵一千萬元與中國以鹽稅餘欵作擔保此欵尙未交付即借欵條件亦尙未確定據銀行團中人宣稱此項借欵係銀行團最近擬向中國貸欵之一部分日本銀行（指正金）之活動悉與銀行團之其他銀行意見一致且隨時商酌並非該銀行之單獨行動此外近日傳說中日借欵以張綏京張鐵路作擔保各節均非事實蓋據日本人聲言彼國之對華借欵全與銀行團諸行和衷共濟且此等鐵路或與他國政治上有關係或有財政之連絡日本銀行家决不願侵犯别國權利云又據日本人言以前日本私家團體或欲在中國爲實業借欵以致引起嫌疑現在此類企圖悉已停止惟有有責任之銀行受政府之許可者均從事於此等借欵活動又一消息云銀行團因鑒於我政府對德宣戰現正銳意進行協約方面自感中國好意且原有經濟協助成言故欲於大借欵條件表示讓步以表現協助之實並聞業經與政府接洽昨已先行撥付墊欵一千萬元以濟政府要需將來繼續磋議條件如抵押品一項更表示可以磋商云云又有一說則謂先撥墊欵三百萬元確有其事然未可即認爲大借欵成立前之墊蓋此三百萬元實即預支下月之鹽稅餘欵在前亦恒有此種辦法政府財政迄無寬裕之時故時有寅支卯糧現象鹽稅餘欵往往預支及至喧傳某日銀團撥交本月鹽欵者時實在欵項早預行支用不過到期結賬而已此次所傳關於大借欵轉圜所墊付之三百萬元仍屬率由舊章預支下月鹽欵耳云云又據某方面消息新閣員中特任梁啓超長財政曹汝霖長交通實有不得已之苦衷且緣於財政困難欲用梁曹等之敏捷手腕力圖活動則所謂借欵問題是已日前梁曹兩總長對於借欵事分途進行不憚䟦涉往來津京間卒之四國銀行團尙需向該本國政府電請訓藉便接洽而某公司所磋商之二千萬元借欵問題亦因擔保品未確實指定非旦夕所能成功故財政當軸最近仍無把握金融活動事與願達日昨某部傳出消息謂借欵停頓不特政府方面將受影響而中交兩行兌現之說亦暫難實施其影響於時局者似非淺尠 
[哈爾濱之刦案]  
　　字林報四日哈爾濱通訊云今日午時某銀行之收賬人携五萬盧布鈔票由持械者一人護送乘人力車而行在大街中竟爲分乘馬車二輛之强盜六人所殺死攫資而逃人力車夫亦被鎗擊幸得不死時値正午路爲通衢行人往來絡繹不絶乃匪徒驅車疾駛安然逃出巡士聞警馳至奈正値馬車夫罷工之時附近無車輛可得未克窮追旋由騎警與步警分道搜查午後巡士見有二人行於大路形迹可疑當即令其止步以便檢視此二人即㧞步狂奔巡士自後追之開鎗轟倒一人餘一人奔入某屋之院内巡士繞屋開鎗當將其人擊斃後由人力車夫前來辨識確爲殺人越貨之兇徒同時騎警又在鐵路工廠附近捕獲匪人三名但是否爲此案要犯尙未確知哈埠人士聞三匪拘留警署羣至警署要求將三匪交出由衆人懲人懲辦警長爲維持秩序計特飭騎警出而鎭壓一面善言勸解衆人衆遂退散今匪人嚴禁獄中近來哈埠屢有搶案發生居民驚駭頗責軍警保護不力聞哈埠刻爲匪徒之淵藪結黨行刦而軍警於事前絶無防範方法鐵路某舖之更夫見童子一人荷箱而行因其可疑向之盤詰該童支吾以對旋棄箱而逃啓匙視之則内儲二萬八千盧布之鈔票固被刦之欵也 
[杭州火藥局炸裂之西訊]  
　　字林報六日杭州通訊云杭州東北門外約二英里之火藥局於今晨一時爆裂聲極可怖霹靂大震遠過雷聲居民多惶駭　似疑係革命發作損傷若干今尙未詳廻溯十九年前杭城火藥局曾爆裂一次其時火藥局尙在城内局長回家納福不肖僕役私將火藥倒入一柩中以便竊出盜賣詎火藥磨擦生熱倐然爆發轟死三十人毁屋頗多即南美長老會敎堂產業亦大受損傷焉此次爆裂原因尙未探悉楊督不滿意於部下兵士現擬增招大批北軍來杭駐紥昨日城内又捕獲三人聞有謀浙之嫌疑 
[南京快信]  
　　齊兼督以宣戰問題不日發表連日召集軍警各機關籌商一切 
　　政府决定對德宣戰其在寗之德俘全數放歸本國扣留草鞋埉之德艦一艘亦即没收 
　　定武軍第八路統領楊瑞文昨報告督署邳縣邊境八義集耿家集土山鎭等處所有叛兵曁巨匪史殿臣等業已派兵前往收撫並已從新編制開赴周莊地方已如常安靜 
　　宿邳睢三縣辮兵宣慰員王玉樹昨回省謁齊兼督禀報辮兵現駐各縣情形及地方受禍慘狀　　昨由海州解來變兵匪犯十餘名齊兼督即發交軍法課訊辦 
　　齊兼督派軍署諮議方更生參謀王通赴蘇州無錫鎭江慰勞軍隊 
　　昨有軍艦一艘由滬運大宗軍械赴鄂聞係准備入川軍隊之需 
　　江元兵艦停泊下關江邊昨奉令開往九江蕪湖一帶游弋 
　　齊兼督有定九月一日召集省議會臨時會之說未知確否 
　　惲毓昌辭齊兼督之高等顧間職不就昨日已乘車赴滬 
　　烟酒公賣局長高增秩昨謁齊兼督陳述各屬烟酒稅收驟減情形齊諭令力爲整頓以維稅收 
　　靖江藍光策調署崑山不日交卸靖縣公民昨特來省挽留懇請省長收回成命 
　　省署以太湖梟匪横行特密電藍光策迅速赴崑 
　　新委南滙縣知事杜福堃昨謁齊兼督禀辭即赴南匯接任 
　　崑山縣知事連德英專丁禀知已於本月五日交卸 
　　齊省長委任謝謇爲省署財政諮議謝已卽日到差辦事 
　　齊省長令南京電燈廠廠長單毓斌調任上海閘北水電廠遺缺委蘇州第二工場貝場長接充 
　　溧水知事陳善謨呈報省署自民國四年七月一日起至六年三月三十一日止共收吸食鴉片罰金計洋五百零三元 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[英報論大借欵]  
　　昨（四日）京津泰晤士報云日人刻已預備以千萬元之金額貸與中國政府以未經抵押之鹽稅餘欵作抵聞此項借欵即中政府刻向銀行團所進行大借欵之一部分日人已向在京各銀行聲明請彼等正式加入並聞此項借債之條欵將由銀行團與財政部共同决定其詳細條件不久亦可商量就緒又云中文報紙或謂日人借欵與中國係以京綏鐵路作抵但據確實調查此說似屬無稽之談蓋日人進行借欵事宜大抵與各外國銀行協商行之京綏鐵路與列强頗有政治或經濟關係日本經濟家决不至有損害各國利權之意云云 
[復辟禍首與帝制餘孽]  
　　聞政府要求外交團引渡張勳荷使已决定無論如何政治犯决無引渡之理即萬繩栻劉廷琛在法國兵營將來亦不能引渡並聞張勳對於政府謂我非不到案但當日簽字之人如果一律懲辦則不必對外人要求引渡我亦自行到案云云至張鎭芳一案現經總檢察廳正擬向大理院正式起訴之際乃前日午後七時餘忽有憲兵排長黄立元偕兵士四名在該廳投遞陸軍部公函内稱該部刻奉馮大總統命令將張鎭芳提回陸軍部審辦等語故經總檢察長朱深遂令司法巡警立將張犯由地方法廳監獄内提出交由憲兵乘坐白牌汽車而去又馮德麟解京後經陸軍部審訊聞其證據全在定密電報惟部中並無定密電本遂向馮索取馮謂我的密電本共有三十餘種我向不經管不知在於何處云云恐此事將因此而或形停頓也又聞前日國務院會議時已經議决將洪憲時代之帝制禍首槪行特赦不日卽將發表蓋此議喧傳已久祇以時機未熟恐所在反對邇來督軍與交通系之運動極形猛烈觀於此次交通系復活與梁士詒百萬元獻納固早料其行將實現也先是張逆鎭芳移交法廳豫南某君曾將張在豫草菅人命濫用職權各節向總檢廳具訴已屢見報端某京報記者昨晤某君叩其起訴之詳情某君言此次張逆爲僞度支部尙書謝恩到任證據確鑿其罪在被捕時已足宣佈死刑乃當未鎗斃押解到京時京人多謂張逆運動力大且素與當道多所聯絡恐其不能如法治罪及旣移交法廳人方謂張逆必難倖免詎昨總檢廳對於張逆正在向大理院正式起訴之際忽接大總統命令仍將張逆提交陸軍部審理内情如何余（某君自稱）雖未敢臆斷然側聞當道於前帝制人犯皆有特赦之訊則張逆之事件亦已槪可想見又曰余此次起訴係義憤的作用現在被張所害者之家屬已陸續來函委託申訴余旣在法廳具狀今張雖提回陸部余猶必彙齊寃案分别進行盡其力之所能至當道若眞誠尊重法律張逆無論歸何處審理必無倖免之望而余亦可以告慰我豫死者於地下若法律失效則國家前途亦不可問而焉論余之於張鎭芳哉云云 
[遇閏加征之請免]  
　　遇閏加征經財部呈准一律免除已誌報端茲錄其呈文如下竊查田畝加賦辦法係前清時沿用陰曆舊制民國成立改用陽曆本無閏月之可言前迭准國務院咨直隸江西兩省均以此項加賦有碍國體業由該省議會提出請願經參衆兩院先後議决取消在案茲復准奉天省長咨開准省議會咨稱本會受理北鎭縣唐景岳等請議徵收警餉改用陽曆一案提出會議僉以徵收畝捐改用陽曆旣杜浮收之弊亦與國體相符應请查照施行等因當經令行財政廳核議旋據復稱從前各項支出均照陰曆月份計算每遇閏年自不得不加閏徵收以資抵補自改用陽曆以來已無閏月之支出此項收入未便仍循舊章致招物議應即布告俾衆周知等情咨部查照備案等因前來本部復查遇閏所加賦額惟奉省畝捐爲數較鉅其餘各省均屬無幾現在直隸江西兩省旣經參衆兩院議决取消奉天又經該省長咨請停免所有照舊徵收各省分風聲所至自必援例請求本部詳加核議與其待請求而後取消似不若槪予免征旣可省手續之煩難又可示人民以大公辦法似較妥洽謹將原有遇閏加徵及已未停免各省分曁賦額分别繕單恭呈鈞鑒如蒙允准卽請明令公布將田賦加閏一案一律停免以昭公允而維體制云云 
[京兆各縣水災情形]  
　　今年京兆水患爲數十年來未有之奇災水患所至幾及全境蓋以永定河自七月十五日以後連日大雨傾盆險象環生向來上游白洋河有水三尺則永定全河不能容乃於水深二丈餘時白洋河之水又驟長五尺以致全河異常吃緊最甚者如南一工之二十二二十四二十五等號南二工之四五七八九二十一二十二等號南　工之一二三等號北一工之九十十一十二十三等號北二工之第八第十八等號北三工之二十二三等號均屬節節大溜頂衝有邊埽全行走失者有坍潰隄脚尋至堤身崩埸至半者河工人員並附近屬縣招集村民捲大由掛大柳搶土疊埝帮築柳堤奇險之處危而復安者數四至二十七日夜間全河大溜側注於北三工二十二三號波濤洶湧將掛由大柳曁邊埽盡挾之以去加以風狂雨驟水勢增高竟越堤頂而過漫成口門百十餘丈現時北一工之九十各號南一工之二十二四各號南二工之七八號仍屬異常危險南四工之一二三號與口門對岸正當奪溜之衝尤爲重要漫口下游各縣乃全體被災京兆尹已分飭勘查茲誌各縣災况於后宛平縣因永定河北三工决口自口門順流縣界東西胡林榆垡鎭太子務朱家務張家務往西逆流求賢村大練莊黄各莊東莊營南各莊南莊等村又因雨水過大積澇西辛莊東西馬各莊等二十餘村固安縣永定河南岸上遊金門閘放水溢入小清河小清河不能容納又溢入牤牛河而漫濫横流沿河禾稼盡被淹没平地積水深至二三尺不等馬公莊五十餘村已報灾請賑其餘被水阻隔不能到縣呈報者尙不計其數永清縣永定河北三工决口之水波及固安安次連界各村在永定河南者房涿固安之水皆由該縣境經過刻雖文報未到其被災當亦不輕覇縣因大清河水勢盛漲上游水勢洶湧從新邑六郎堤至該縣杜各牛各莊宫各莊等處均已决口又因牤牛河西北瀝水滙歸兩舉雖經搶護而六郎提决口之水又直抵城下水深四五尺不等現在距城附近村莊全成澤國沿堤一帶房舍倒塌無計安次縣該縣自七月十五日連日大雨平地水深尺餘或數尺不等楊官屯南趙村一帶一百餘村紛報水災至二十九日永定河水驟下洪波巨浪洶湧而來四城已被水圍深處約丈餘淺亦五六尺三四尺不等汪洋一片四鄕房屋冲塌人口淹　道路梗阻無法往查武清縣永定河水流至該縣第一區東馬圈至第六區楊村一帶附近數十村莊盡遭淹没平地水深三四尺而龍鳳各河漫溢情形尙未查明寳坻縣寳坻一縣河道繁多李遂鎭分流之潮白新河尙有薊運河窩頭河鮑邱河青龍　河袖針河古渠河還鄕河　兒港河漁又排蜈蚣河普濟河及去年新築之潮白河隄每値伏汛則衆水滙歸縣境今年七月十一日以後連降　雨至二十三四日薊運潮白之水與堤平上游三河縣之紅娘港猛湧下注堤内堤外一片汪洋堤外平漫無處取土薊塞運河李頭日莊大吴莊兩處漫口各一道寬數十餘丈鮑邱西頭堤王卜莊北漫口數丈溝頭莊南北堤漫口兩道長三十餘丈龐各莊東南新堤漫口丈餘塘頭莊漫口二十餘丈而北運河西外國人所修之蘇莊水門檻冲刷三十餘丈香河汛沙古堆後二十三號堤身於二十七日因内河水勢洶湧外帮水門檻漫水滙箭桿河近堤兩水夾堤人力難施坍潰堤身四五十丈青龍灣城河在香河縣之中營成觀屯開口一道據報箭桿河迤南被淹三百餘村莊餘尙未據查報香河縣除北運河青龍灣河決口外其潮白河新堤王莊等處決口四道約一百六十餘丈雙營萬福莊八十餘村先後呈報水災涿縣該縣向少水患此次巨馬河暴漲又兼山水　至漫溢全河橋梁衝斷鄕城全成澤國該縣統計三百九十餘村今被災者已在三百村左右房屋十倒七八災區人民除被水淹斃者外共餘殘者或一家數口寐宿房頂或身無寸縷避居他村悲慘形情不堪目睹而被災最重者有闔村一屋不留其鄕民尙露宿泥淖之中淹淹待斃其災情之重相傳爲數十年來所未有房山縣該縣報告水勢盛漲日甚一日低窪地畝均已淹没入水中河流洪漲道路不通民房坍塌不知凡幾其餘各縣亦多被災恐因阻隔文報未到京兆尹公署現並派員調查又一消息云陰雨連朝河水猛漲永定全河險工迭出該河北一工段卽在蘆溝橋之下近逼京師西南旁鄰京奉鐵路倘至決口光華燦爛之都城瞬息即成澤國斷絶交通猶爲餘事前清光緒年間曾經出險特派黄河河道總督許振褘來工在該處修築石堤此次石堤之下險象環生而水又暴漲政府甚爲焦急水利局鐵路局均派員勘查並由京兆尹迭次派委熟悉河工人員携欵前赴該工帮同搶護乃此次水漲深至兩丈四尺有餘而上游白洋河報告又來驟漲五尺北一工九號以下十三號以上埽段隨廂隨蟄掛大柳捲大軸無法不施稍見平穩而上游山水又復奔騰而下該工人員雨立堤十竭十餘日夜之力始克搶護安全當搶護時工員某君竟至昏暈河干現雖北三漫口河水稍見低落而北一地處上游山水一來首當其衝伏秋雨汛尙有月餘水勢不定在在吃緊聞河局擬設法趕緊埽段以資防衛期保京師之無虞 
[閩垣近事紀（赤水）]  
　　閩垣數日來忽有浙江宣言自治楊善德齊耀珊逃而之滬之謠報紙已載道路喧傳一班人民因之大起恐慌以爲浙江有事福建孤立將來恐爲戰場於是函電交馳尋音問信而始知其不確也查此謠之起始於上月二十七號某報之一專電旋又著評論說其事謂與中國統一及西南有絶大之關係以是引起社會一般之謠言與驚恐昨日李厚基親署一信與山中（該報主任）略曰浙江督軍省長無逃亡之警報事關地方治安請即更正以免誤會云云該報據函刋出人民見之羣疑稍解 
　　閩省軍隊近日之更動略誌前報茲查省城之軍隊皆係零星如姚建平之第一旅多數赴延平一帶所留以守營棚者不過兩營至第十旅唐國謨之軍則完全集於厦門第十一旅王凱士係閩軍爲李厚基所不信任前本調其一團防省旋恐力集爲害乃又分遣江顏兩營赴下遊各縣剿匪又派吴寳赴上游剿匪藉散其勢所留之守營兵亦不過一營臧治平所率之第十四旅則完全駐防詔安平和一帶省城所有軍隧合憲兵營學兵營警備隊差足二千人耳是以省城附郭三十里外即爲土匪之境近且倡言來攻省城李厚基以爲跳梁小醜不足爲慮然而吾民苦矣 
　　省城之北軍近來每有閙娼庇賭之事而煙禁犯者尤多城中某處有前清某武員安徽人公然以闊大公館爲烟犯之窟往來其間者皆福建軍政警各界之闊綽人物數月以來安然無事現在李厚基微聞其事特下令誥誡略云鴉片爲當今厲禁之物聞軍界中染有烟癖者殊不乏人禁烟者拘捕碍難若不嚴重申禁實屬有關風紀特申禁令凡有此癖者速爲戒除若怙惡不悛按以軍法云云 
　　省城風雨成灾後無人過問警察廳長俞紹瀛亦漠不措意以故牆壁之傾斜倒塌者日有所聞昨日府直街倒一牆壓死四命打傷十一人亦云慘矣又烏石山崩下岩石一塊壓壞第一師範宿舍十三間幸在暑天休假中故未傷人 
[戴戡離城時詳情（成都通信）]  
　　自七月二號復辟僞電傳來後軍署卽於三號召集軍事會議戴之旅長熊克成向劉軍代表吴紹良要求取消巡撫僞命當經楊君辛友陳君戎生盧君錫卿朱君平軒雷君治平等起而聲明謂此僞命不過出於張勳輩之兒戲舉動劉積之並未拜命無取消之必要而戴則終不釋然四號夜（十六）戴卽通牒劉氏仍堅請取消僞命限明日（五號）午十二鐘前須發通電過時則以武裝聽候解决劉延擱未答次日（五號）午十二時黔軍遂於城内各街要隘堆積堡壘準備作戰計畫一時城内驚恐異常旋經省議員等出而調停咸趨劉軍司令部勸其委曲求全劉謂反對復辟通電業於昨日拍發（卽所謂支電是也）無再取消之必要卒經多人環勸不得已乃飭秘書起草不謂是晚約一鐘許已聞砲聲隆隆直至黎明（六號）卽見城内西北一帶火光射天（會府西街鼓樓街至玉帶橋白絲街童子街任家巷總等一帶相繼焚燬）是日戰事最激上半日黔軍勝下半日川軍勝先是五號夜半約一時許黔軍即用大隊向北較場（劉軍駐城司令部在此）猛撲時劉軍駐城約兩連以勢弱不敵且戰且却至六號午前十時已退至城根黔軍將奪獲北門城樓一面復以精兵一營直襲鳳凰山（劉軍長司令部大營劉常駐在此）西北兩門完全爲黔軍勢力範圍矣時劉軍皆於月前出發清鄕軍力概未集中故挫敗如此未幾棉竹清鄕各軍陸續回省午後一時許工兵營彭營長砲團賴團長率所部由鳳凰山接仗擊退黔軍直追入城根大戰於青龍街一帶節節進取黔軍沿路敗退於是外内東南各隘要已大半非黔軍所有直至七號拂曉鎗聲猶密如爆竹愈接愈厲此即川軍奪獲東較場（黔軍根本營地）時也黔軍自失去東較場後根本上已遭一大打擊乃令全軍聚集皇城（即軍署）皇城建築最稱堅實儲蓄亦豐（軍裝庫軍械庫均在内成華當平倉亦在内）自後每日必有小戰數次（五月二十四）居民紛紛遷徙出城男婦扶老携幼絡繹於道詢之則稱皇城内已樹紅旗傳言黔軍將開紅山蜀人謂屠城爲開紅山其實皆謠言也是夜川軍以重金覔敢死隊圍攻皇城最烈戰至天明乃止次日聞有軍長命令於城内居民每家征發布袋一個實以沙礫以備乘城之用又次日聞工兵復於皇城四周密置地雷夜問仍小戰不已至十六早晨忽傳工兵地雷已告成功將於本日施放未幾卽聞砲聲交作激戰約一時許據聞皇城已爲川軍轟破因黔軍以機關鎗猛禦未能攻入今晚或仍有大戰也是日午後聞劉軍長已戎裝入城將親臨戰地指揮是晚約八時許果聞砲聲震天最激約一小時其後則斷斷續續直至夜分乃靜次日（十七號）戴自願將督軍省長會辦三印交出率所部離川川軍一一允許刻已陸續出城於是全城居民驚魂稍定記者周游各災區見皇城四周一片焦土昔之所謂紅照壁石獅子者巍然僅存而皇城則排空孤立令人不勝今昔之感焉 
[吴光新入川之消息]  
　　成都戰敗後之戴戡或曰潰逃或曰戰死至今未明眞相昨旅鄂川人接渝電云戴已在秦皇莊爲川軍擊斃現首級已傳入成都云云夫戴劉之搆釁無論曲在何方然戴旣爲劉氏攻擊則必通電全國宣布劉氏罪狀乃事閱多日而杳無隻字其爲川軍擊斃或可信也同時川人並傳成都復被圍困之信以川軍迭在犍爲簡陽仁壽與滇黔軍戰敗及中央催促吴軍西上消息證之當又確實矣半月前中央即有派軍入川之議川軍諸將領聞之即飛電段内閣謂川軍之力足以拒敵滇黔驅之境外所望中央援助者惟在軍械之接濟云云詞意間拒絶北軍入川段内閣因慮操之過激或反促成川滇聯合之局故令吴軍暫候於宜昌停止前進以觀望形勢茲促吴軍西上必因川軍不敵吴所部駐在鄂湘軍隊爲三混成旅一步兵團現定帶兩混成旅入川其餘留守岳州俟中央派定駐岳司令後再定行止查岳州雖爲湘屬插在鄂境與武昌水陸交通甚便如湘軍無他種舉動則駐岳司令本屬可有可無現尙不知中央遴派何人承乏也至吴軍由宜西上入蜀以夔州萬縣爲水陸必經之路聞重慶鎭守使熊克武早已預備阻拒北軍入境以所部一旅調紥禹縣一旅集中夔州巫山巫峽間均築有砲壘派兵扼守熊爲民黨係川軍中贊助西南政策之人而由鄂入川之路險峻有過於瀘叙者今吴軍有此阻隔到渝至爲不易若强行前進則川鄂邊界必將又起戰禍矣 
[鄂督軍更調問題]  
　　段合肥此次討逆功成對於北洋諸將之附已者多擬酬以相當位置目前所急欲安置者惟段芝貴吴光新二人而吴不過予一督軍而已段芝貴則以前彰武上將之威望必須領一重鎭於是蘇督一席曾一度擬議段氏當馮河　未入京前合肥已力保段氏堪以督蘇河間則屬意李純久未解决合肥旋請以鄂督王占元調蘇 
 
 
 

Page 7

 
 
以段芝貴督鄂蓋以王與李俱爲馮所倚重李所遺贛督一缺爲段所不願爲鄂則居全國中心段氏尙願俯就而以王占元繼蘇當爲河間所樂從也不謂河間以鄂局重要不願更動王氏亦以江蘇人地生疏事權弗一不願前往是以堅欲以李調蘇預將所部留贛北洋第六師全部調寗佈置穩固然後方啟節北上茲者河間已經抵京外間羣料李純督蘇必旦夕發表所遺贛督一席以吴光新逗留京鄂之情形觀察之衆皆謂吴有望即吴氏在武昌之軍需處人員亦如是云云似蘇贛二督均已無問題矣乃昨日鄂省政界忽又傳言内閣致王督軍密電又有以王調蘇以段督鄂之信鄂紳商聞段復來多不以還我使君爲快於是遂復開會議决電請湯濟武張國淦兩總長懇其設法挽留王氏即某派之不洽於王氏者亦以王較段易與同爲誠意之挽留今日湯濟武復商會某董事電亦謂内閣無更動王督之議此際宜力維現狀不宜多所紛更云云如有斯議則王氏調蘇說斷不致成爲事實矣 
[辮兵騷擾邳縣情形（醒民）]  
　　辮兵之罪惡罄竹難書其騷擾徐屬各縣情形已迭誌本報茲再將辮兵騷擾邳縣情形誌下　邳縣已迭遭辮兵蹂躪茲聞前在徐州潰散之第五十四五兩營北竄不得乃折回邳之西境與匪首史殿臣等聯絡四出搶刦而搶刧磘灣鎭之第六十一營辮兵亦投機加入以致聲勢浩大氣燄更熾佔據張家瓦房耿家集一帶爲其根據地日前山東開到第五師陸軍一混成營來邳駐防營長爲吴毓麟到邳後卽擬督隊痛剿已變之辮兵詎駐八義集之辮兵第八路統領楊瑞文竟致函吴營長力爲阻止稱史殿臣已願受撫萬勿攻擊免激他變吴營長亦誠恐以衆寡不敵遂中止進剿以覘該變兵土匪有無悔禍之心不意該變兵土匪近日匪特無悔禍之心且益無忌憚焚掠淫殺無惡不作耿家集東之井墩莊人口甚衆防禦極嚴歷年未受匪害匪首史殿臣垂涎該莊富厚前日率衆往攻酣戰數小時匪見勢不能取勝旋勾結辮兵運到大砲數尊連夜開砲向該莊轟擊死莊民百數十人闓莊房屋盡成灰燼事後辮兵土匪尙倖悻語人謂未殺盡該莊人口頗不快意外如廬崗等處其受害之慘大都類此乃辮兵統領楊瑞文前日竟飭宿羊山布董速預備營房酒肉歡迎史殿臣市民怵於兵匪之横暴扶老携幼抛家逃往各鄕避禍者相望於道且聞辮兵無論已潰未潰者路遇行人則藉口檢查搜索銀洋物件輕軟値價者則刦奪之遇村則假言清鄕逐户搜索翻箱倒篋罄其所有少婦多被姦汚耕牛肥馬剥食殆盡兵且如此匪更不堪問矣 
　　聞徐屬宣慰員楊勉齋王幼山王玉樹等赴徐屬各縣宣慰現已事竣楊勉齋曁王幼山二人昨已先行回省報告豐沛蕭碭銅山等縣辮兵騷擾情形謂辮兵非宣慰可能收其心改編更屬遺地方以莫大之隱禍王玉樹尙未回省不知其對於邳睢宿三縣之辮兵騷擾情形若何報告然事實俱在想王宣慰員亦必不至爲辮兵袒護特未審吾當軸對於辮兵有何善法處置以慰吾蘇人民也 
[浙省火藥庫爆燬情形（靜眼）]  
　　陰曆六月十九日相傳爲觀音大士誕辰杭俗每於十八晚有一般侫佛之徒前赴天竺進香並於是晚在西湖水面放蓮花燈以爲樂因之紅男綠女遊玩西湖藉觀盛會者每至通宵達旦本年適當戒嚴期間凡茶樓酒肆及其他遊戲場所均應於晚間十二點鐘截止曾經省會警察廳出有布告是晚遊人一律不得逾限而衛戌一方面迭接各處偵探報告謂黨人擬即趁此日期在杭舉事温台寗紹等處同時響應於是城廂内外戒備格外加嚴西湖一帶多派憲兵警察分班梭巡至十二時以後尙有騎馬憲兵巡邏於其間詎料至一時許忽有極猛厲聲音突然而起（比霹靂還響）其聲自北而南全城房屋皆爲震動是時人民均在睡夢中驚醒有跳下床亂竄者有急躱床下桌下以避者其驚惶失措之狀不能盡述驚魂稍定咸相疑訝意其爲大地震也至於軍警機關則因黨人起事之謠詫爲砲聲掠過但據老於軍事者言謂無論何種砲聲並無如此猛烈惟不得不嚴爲戒備以防意外其時凡屬軍隊駐在地均密佈多兵實彈預備久之絶無動靜各處亦不聞有鎗聲旋經詢問乃知艮山門外火藥庫爆燬並非砲聲火藥庫距艮山門約八九里距余寓殆二十里許其爆發之聲之巨乃如此誠足駭人聽聞據調查所得火藥庫均成灰燼其守衛火藥庫士兵所居之屋雖未被焚均已坍倒壓傷守衛士兵章道傳何元象李振標三名其餘尙有守衛士兵十餘名連附一員均未被傷現聞連附吕某已被督軍署提去訊問其爆燬原因在該連附及守衛士兵均不知其所以然想必係天時鬰熱藥性爆發所致也 
[杭州快信]  
　　岳帥橋火藥庫失愼案督軍公署委軍務科員王崇年切實查獲確係觸電所致並無别故庫員戴有慶已撤差逮訊 
　　嘉湖戒嚴司令部現又改組以童保暄爲嘉屬戒嚴正司令官一團團長陳肇英副之王桂林爲湖屬戒嚴正司令官以一旅旅長來偉良副之 
　　前二師三旅旅長韓紹基病故後家道奇窘楊督軍昨特委其子韓濬恒爲本署差遣員給月薪八十金以示體恤 
　　前督署副官吴斌因案被逮迭經軍法會審聞不日可望省釋 
　　新委警備隊總稽查梅占魁到差未及旬日昨奉省長改委五區統帶令飭尅日馳往接差 
　　海門寗波兩口岸地方緊要齊省長特委差遣王佐宸王堃山二員分赴各該處密查防務情形 
　　正任臨海縣知事張蘭本已奉飭回任現因張丙燊匿糧案紳民反對奉飭改委黄巖仍以汪瑩留臨海任 
　　富陽知事陳融違法殃民經錢塘王道尹查覆確有撤任消息日内即將發表 
地方通信 
[松江]  
　　續修邑志之進行　自省公署頒續修省志之令後本邑士紳卽倡議續修縣志當經集合全邑紳士在縣署開會議决於田畝稅項下隨忙帶徵修志費五釐由李縣長轉呈省長批准定今年下忙起開始帶徵嗣李縣長又召集各紳在署會議推定沈思徐爲修志體例起草員謝宰平爲籌備主任並由沈謝等决定以市公所爲修志事務所現謝已由浙督楊善德委充衛戍執法長所遺籌備主任一席由沈等公推耿伯齊擔任近聞沈起草之修志體例書業已脫稿除修改舊志外另闢農工商三門專錄關此三類之遺聞軼事請修志徵訪員就此三類分任採訪蓋以松江爲濱海之地農工商素稱發達現當提倡實業之時闢此三類用寓激勸之意現沈已函知李潤之縣長定舊曆六月二十五日仍在縣署開會即將體例稿提交各紳士公决 
　　松金戒嚴近訊　日來傳聞黨人謀浙甚急防守同令何豐林旅長以松江爲入浙咽喉防範不容不密因特頒松江特别戒嚴令將所轄十四十五兩團步兵沿滬杭鐵路分段駐紥劃擔防務並司檢查各車站上下之旅客一面會同縣公署參照上年成案修訂松楓檢查辦法十條分飭軍警一體遵行茲錄防守司令部致縣公署函於下　案查上年五月奉宣武上將軍傳諭以地方不靖擬定檢查旅客辦法九條通行遵辦以杜煽擾一案當經敝處會商貴知事查照以所轄地址水道協訂松楓檢查辦法十條分别轉飭遵照辦理在案茲因時局不靖雖警備　嚴深恐奸梟之徒難保不乘間勾煽希圖滋擾亟應仍照上届成案辦理協同檢查以遏亂萌除車站城門等處已由本部飭令原有戍守官兵認眞如法檢查勿稍疏忽外所有各港口岸通行船隻之處最關緊要應請貴知事查照上年五月間協訂檢查旅客辦法飭派妥員加意盤查以杜好宄而保治安 
　　金山縣境近因土匪猖獗亦已實行戒嚴上月二十九號匪首莫阿照在干巷鎭上率同羽黨五六十人白晝馳行市上聲言於是夜攻刦該鎭警所雖未成爲事實居民已吃驚不小本月一號匪魁楊某等復率梟匪二百餘人匪船四十餘號圖刦洙涇鎭（即金山縣署所在）經金山縣署之警備隊力拒而退遺匪五人匿居附近土山内是夜爲警察所覺前往兜拿詎該匪鳴鎗拒捕仍被逃脫二號楊匪等復至松江縣境之亭林鎭勒索銀洋經該鎭朱某向各商家借集二百餘元交給該匪始免糜爛迨水警專署所派師船開行到鎭匪已遠颺現沈署長已令該師船追蹤進剿矣　另函云梟匪管大肚子毛阿照等自在金山縣屬松隱鎭騷擾後卽分投向南開駛内有六艘開至松屬亭林鎭時該處駐有水警第一專署徐貴臣巡官所部巡船當由徐巡官向張堰調到師船數艘與駐亭巡船併力兜剿該匪船始行逃散尙未擾及該鎭秩序該匪等旋又逃至浙省平湖縣界（與松江縣楓涇鄕一保六圖毘連）持械登岸擁至富户顧姓家肆行刦掠計失贓數千元現由該縣咨請江浙兩省毘運各縣一體拿剿松江縣知事自悉此事後除函請水警一專署長沈葆義於江浙毘連各地多派師船防剿外又傳諭各催徵吏查明本縣連境各區域地名以便設防 
[鎭江]  
　　分任水陸防務　蘇省戒嚴總司令王廷楨以現値戒嚴時期各要隘防務至爲重要特將駐紥各處軍隊劃分區域擔任防守已分别配定通令實行日前將配定防守區域軍隊名稱行知駐鎭第十九師兼要塞司令查照所有鎭江江陰兩大區域水陸防務即責成該司令官完全擔任並令依據馮代總統頒定戒嚴條例施行楊春普司令奉令後即分令象山焦山圖山都天廟各要塞及第七十三五兩團騎砲輜重等營轉飭所屬遵照辦理 
　　烟犯分别判罰　日前駐鎭英領事督同工部局一號西捕帶警查獲之寶興園樓上私售燈吃一案業已引渡丹徒縣公署訊辦茲經縣署吕承審員開庭審訊判令烟犯某某等各罰洋五百元取具改過切結卽予保釋一面移復鎭江交涉公署函致英領事查照備案 
[揚州]  
　　判决小輪帶鹽案　前太豐小輪吴江號行經五台山下爲緝私統部查出私帶鹽斤旋經縣署將該船主趙金福蘇文發提訊據供該船係由清江放空回揚至觀音堂忽有兵士二十餘人上船每人身負布袋一二個口稱乾麫其實私鹽行至五台山致被查獲兵士已乘間逃去等語周知事據供判處船主四等有期徒刑并呈報兩淮鹽運便核奪 
　　實業視察員蒞揚　省委實業視察員蔣汝正於昨日來揚縣署特派本邑實業勸導員焦輔臣陪往蠶桑模範場及第六工場等處視察 
　　人力車開始營業　飛雲橡皮人力車公司現一切手續佈置完備於今日（六日）開始行車乘客甚多如果發達將來尙須添置車輛也 
　　白晝搶劫眞武廟之巨案　揚州眞武廟（卽楊顧陸市離城六十里）於八月五日午後二點鐘突有匪徒三十餘人臉蒙紗布等物手持鎗刀乘舟入鎭搶刦元隆森泰元泰油坊三家及布業首飾雜貨等店共二十七家刦去銀洋貨物約一萬餘金並拒傷該鎭人民二十餘人受重傷者三人（現均抬人揚州浸會院醫治）當搶刧時該鎭保衛團警察局兩機關竟無一兵一卒抵禦任令匪徒飽掠而去亦可異也現該鎭董事徐稼軒及事主等已於六日晚來城報縣請勘矣 
[南通]  
　　南通軍事要訊　通海鎭守使管雲臣隨同馮代總統赴京日昨鎭暑奉到管使京訊約一星期内返通　駐防海門杜營長所部前奉朱師長電調回蘇現已由海邑士紳禀請鎭署轉商朱師長暫行留駐藉資鎭攝聞已准如所請　揚州張鏡湖旅長日昨已調援士兵一營到如臯防守聞抵境後各兵士赴市購物常因語言不通致生齟齬並聞張君到通尙無定期 
[江北]  
　　淮楊鎭署之組織　淮揚鎭守使署内部組織大槪就緒略紀如次　參謀長朱烔　參謀翟長發　額外參謀張鵬飛　上尉參謀陳烜　文牘吴光珠　副官長劉克勤　一等副官倉惟廣　額外一等副官劉曙雲　上尉副官馬甲東　副官馬文鑒　額外二等副官張繼三　額外三等副官周南　嵇序先　收發員涂慶瀛　見習員劉鴻藻　文牘長聞壽全　文牘任偉　收發員王桂元　文牘周士晟　胡開第　李貴華　二等軍法官廖思涌　文牘孫國棟　軍需官邱霈　賬房王伯澄　軍醫官李宗敏　秘書周卓　喬仰周　劉文圃　顧問周鈞　聞溥　吴策　邱鳳來　差遣員仇鴻道　監印兼校對王丹五　聞擬任朱祖懋爲軍法長及秘書長 
[杭州]  
　　上羊市嫌疑案續聞　上羊市街紅廟兒前第三十號斯姓家拿獲嫌疑人三名由二區警兵押送軍署訊辦等情已誌昨報茲聞斯姓所住之屋係唐仲和之產斯係諸曁人卽同住斯吉甫之族叔（吉甫現已出外在某敎堂爲牧師）斯姓之子斯敬前充某營排長今春退伍在家常與閒散各軍官軍士函件往來月初忽有外來朋友四人寄寓其家而平時出入頗動人疑當五日上午軍事稽查周熙臣查明會同二分署周英甫警佐帶同崗警並憲兵入内搜查之時初搜不獲當僱木匠到場將樓閣及地板挖開始獲有子彈數百粒手槍一支指揮刀並刺刀數柄繼則再搜信據惟有破大皮箱一只封銷甚固斯某堅不允開周英甫警佐令崗警呼喚銅匠入内將鎖開去檢視一切見信兩封認爲有關係又有軍衣數套軍帽五六頂當押解軍署時僅三人（斯敬在内嗣後又獲兩人共計五人解軍署後聞已交軍法課傳訊 
[武進]  
　　盜案與鐵路小工之關係　滬甯鐵路横林站附近五牧周瑞金家於陰曆六月十二日夜半突來盜匪多人意圖行刦周瑞金于夢中驚醒鳴鑼告警時値暑天鄕人多露宿在外聞警畢集當場捕獲二人並凶械多件餘均逃逸所獲之人詢係該路十九號工房小工當即報告董保解縣請懲現工頭康某出而向董保等求息不允正在四出運動以冀朦蔽不知能達其目的否 
[嘉興]  
　　禾城戒備嚴密　自省垣宣布戒嚴後禾邑離杭較近亦實行戒嚴每晚由軍警荷鎗實彈四出放哨並週赴四城巡邏日昨起晚間八時栅門一律關閉不准人民出入大街小巷均由軍隊駐守四城水陸城門亦由步兵防駐旅館寺院咸由軍警荷鎗搜查故晚間自九時後街上行人斷絶城内電報局城外中國銀行均有重兵駐守一般人民覩此狀况異常驚駭因此謠諑頻興商業清淡至戒備原因當局甚爲秘密惟聞第一師師長童保喧已於前晚來禾暫駐旅司令部佈置防務不日即須返省云 
　　組織製硝廠　嘉興縣署日前據嵊縣商人周肇庠呈請在城中設立製硝廠當由張知事呈報硝磺局核奪茲接該局朱監督覆文略謂該商民呈請設立硝廠自應照准惟該廠於何時開辦須將日期呈報以便派員監視現由張知事批飭該商民將開辦日期呈報並令其親自到縣領取執照 
[江西]  
　　李純調蘇聲中之江西　贛督軍李純調任蘇督人皆信其將成事實昨日（三日）軍署四課三處各長官以李督啓節在邇特在副官處會議本署人員隨節赴蘇之事當經議决各處課自委任以上（如三等課員三等副官三等書記及特設官佐等）均由副官處查照職官表開單呈請督軍酌定司書以下則由各該管長官自行酌定又副官長楊恩培以李督調蘇行將發表所有江蘇督軍公署各處課之官制設施及一切用人行政之程序曁前督任内遺留之人員公署辦公房屋之圖式及各機關之布置應先事調查俾免　時匆促特派副官趙瑞祺於三號前往江寗調查詳報並限定往返以六天爲限而本省紳商學各界聞李督調蘇將成事實特開會提議拍電挽留並推定黄大壎龔士材宋育德任壽祺爲代表携帶電稿晋謁督軍陳述挽留之意並將挽留電稿呈與督軍閱看李督閱畢當謂鄙人在贛實無功德可言今承各界過愛殊深惶悚但調蘇之事尙不成爲事實卽使將來果見明令亦係馮總統與段總理謀國大計鄙人當然服從但雖遠離贛地此心仍以贛人爲念云云次又與各代表暢譚時事約二小時之久代表等始興辭而出又九江商學界亦有電挽留李督並懇命吴金彪督贛其電文曰北京馮大總統段總理鈞鑒頃聞贛督李純督蘇將成事實潯鎭吴金彪亦將他調聞風之下震感莫名竊維用人行政自屬政府特權臥轍攀轅實出士民至性李督治贛五載吴使蒞潯三年軍政修明羣情愛戴屏藩吴楚美盡東南方期德矅常臨忍聽霓旌遠指如果督蘇有人可替務乞還我使君萬一非李莫勝即乞升吴督贛黎民望治祗期舉措得人借箸陳情曷敢妄邀非分伏乞虚衷延納俾得蕭規曹隨非特潯人之幸抑亦全贛之福想政府一視同仁當不厚蘇而薄贛也臨電惶悚待命之至九江商會會長舒法甲金至大敎育會會長劉公簡孔憲勳等公叩 
　　警察廳長履新　九江商埠警察廳長陳其達因事撤差現由省委警務處督察長韓振山接任已於三號乘車蒞潯聞所帶人員有七八人均係在省辦理警務者茲定於今日（五號）接事擬將廳中辦事職員酌量更換以資整頓至所遺督察長一職聞戚省長以陳其達才尙可用擬委調充云 
[廣東]  
　　海軍七艦之行蹤　程璧光等統率海圻等七艦已於七月三十一號行抵汕頭頃聞該軍艦尙須聽候派人前往帶水方能駛進内河因各該艦之管駕于粤省内河航線未能熟悉之故現經陳督軍挑選帶水四名乘廣福兵輪趕往接帶該軍艦約期今日（三號）即可駛進黄埔省議會全體議員各省國會議員及海陸軍要人亦定於是日前往迎候 
[泗陽來電]  
　　申報館鑒駐泗定武軍第四十營紀律嚴明雖際復辟潮流鄰縣譁潰而該營保衛地方克盡軍人天職貴報八月四日登載泗陽各節純屬子虚除函請更正外特電聲明泗陽商會買煥章敎育會已毓瑞農會胡起龍等叩魚 
雜評一 
[對内宣戰（一子）]  
　　對外宣戰今已着手而對内宣戰亦正積極進行矣陳光遠督贛李純督蘇所以鞏固北洋派之内部也傳良佐督湘吴光新帶兵入川查辦則將與西南决戰也湘本爲民黨勢力之地譚延闓又爲抱西南主義之人物去之益激民黨之怒而增西南憤慨固無人不知爲决戰先聲矣至吴光新之查辦川事表面雖爲劉存厚然内幕則恐滇黔勢力之擴張而表同情於西南之熊克武氏又已布兵於夔萬間增砲壘於巫山巫峽以絶北軍水陸要道故吴氏而入川者川鄂之間恐不免即有戰事吾故曰今日中央之命令實對西南宣戰之發展也外間所傳疏通疏通云者豈非不識情勢之言歎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[三誌代送印布委狀之敗露]  
　　松滬慮護軍使以本署稽查員等在南火車站截獲某國人男女三名曁華人田璧成一名訊據某國男子二人承認輔助黨人代送木印委狀及布告電稿等件赴杭不諱並稱東南護法軍總司令係由何民魂充任已先赴浙該黨籌有的欵六十萬元以備起事之用等語除將某國人男女三名照約交由該管領事訊辦外昨特派員携帶所獲各件並抄錄供詞乘車赴杭面呈楊督軍查核並磋商蘇浙聯防辦法一面仍飭各稽查員按照委狀内所塡姓名並將何民魂等逐一偵緝務獲訊究 
　　又聞松滬護軍使署自將某國人解交該管領署收訊後某國人即頓翻前供是以該領事已照會交涉員要求軍署將由璧成解至領署對質俾成信讞聞盧護軍使已允　今日派員解去且該領事署並於昨日致函交涉員薩重孫君略謂本總領事在滬南憲兵營内帶回之本國男女三名訊係爲得酬代運印信等物但前項證物爲辦理本案要證應請將檢獲之各項證據送交敝署核辦云云薩交涉員接函後亦已咨請盧護軍使查核矣 
　　浙省楊督軍以黨人謀浙已露端倪所有滬杭沿鐵路之電話與電報線雖爲路局傳達車務消息而設遇有軍警重要公事亦得借用自應愼密保護免爲損壞查蘇浙兩省皆有軍隊派駐沿路橋梁分段防護除通令浙省各師長轉令嚴防外所有自楓涇迤東至松滬一帶之防軍均爲第十師所轄故於昨日電致松滬護軍使轉飭所屬一體遵辦並聞淞滬警察廳長徐國樑因奉盧護軍使飭令嚴防亦已於昨日加派偵緝隊士四名專駐滬杭車站會同防軍嚴密偵查矣 
[國會議員之赴粤與赴京]  
　　旅滬國會議員由通訊處籌欵發給赴粤川資每員近省五十元遠省一百元業經陸續領欵出發尙有留滬各議員聞擬於下星期乘怡和洋行之永生輪船啓行赴粤 
　　又在滬各議員歲費業經北京閣議咨請財政部籌欵撥發大約每員可領千餘元在滬各省議員大半未領聞現有數人擬於日内赴京請領惟尙躊蹰未决云 
[修正鐵路詞典之預備]  
　　滬寗滬杭甬鐵路管理局奉交通部令開本部前以統一鐵路行政應從規定應用名詞入手故於民國元年十一月由本部路政司附設審定鐵路名詞會招集各路之管理工程機械專門人員並路政司人員共同審訂從事三年之久煞費苦心至四年冬始告成功曾於五年五月將印成之鐵路詞典分送各路作爲暫時通用之法定名詞在案近查各路用此名詞者頗多但字數尙少不敷應用亟應隨時增訂添加期成完璧仰卽飭知原派會員及各路員依照該詞典種類順次詳加研究或增或改各就所知條列註解限一個月内彙送到部以便開會討論是爲至要 
[交通部調查專門學員]  
　　滬寗滬杭甬鐵路管理局奉交通部令開查本部各機關服務人員在國内外專門學校畢業出身者頗不乏人現當整頓部務之際所有此項人員亟應分别調查以備擢用茲特製訂各局所服務專門畢業者簡明履歷表發交該局仰即遵照自文到日起限一個月内查塡送到勿延爲要 
　　附表式一紙 
　　某局服務專門畢業生簡明履歷表 
　　姓名年歲籍貫畢業學校所習學科曾任職務每月薪金到差年月備考 
　　說明 
　　一畢業學校須歷叙其曾經畢業之學校並註明肄業若干月其有在二校以上畢業者均分别塡入 
　　一曾任職務指現在職務以前曾在現在局所或其他機關所任之職務 
　　一到差年月如到差後曾經轉任者須將現派職務之年月一并記入 
　　一凡現在實習練習各項人員須一并查塡 
[恐嚇圖詐案展期研訊]  
　　住居馬霍路一百八十九號門牌之蘇州人王克剛與安徽人俞小軒（即小俞）浦東人譚炳生因冒充民黨書寫揑名信函向法租界泰昌祥洋貨店嚇詐巨欵被法捕房將王等三人拘獲解送法公堂訊供管押後經老閘捕房捕頭查得王等曾向九江路天蟾舞臺索詐戲劵洋二千八百元並向公共租界醫生毛玉書巢圖南及唱灘簧之范少山周珊珊等索詐洋元業已派探至法捕房聲明一切將王等提回解送公共公廨訊問判均押候查明究辦在案昨晨由廨復訊天蟾舞臺股東許少卿經理楊廉伯均投案候質旋由海德禮律師上堂譯稱敝律師爲譚炳生代表辯護手續尙未完備應請展期研訊王崧生襄讞商之美傳副領事判被告三人帶回捕房候再訂期研訊 
[平望街昨晚之盜案]  
　　公共租界福州路（即四馬路）西段平望街平安里第四十二號門牌婦人方老大家於昨晚九句半鐘突來盜匪八九人一擁登樓直達臥室先將女傭及男女小孩綑縳各出手鎗嚇禁聲張翻箱倒篋搜刦現洋五百元鈔票三百元並値價一千元之金鋼鑽戒二隻金鐲金練金戒金表練珠圈金表等物共値洋三千餘元連同廂房内王姓家儲放皮衣首飾之紅漆箱一只一併搶取呼嘯而逸富盜刦時事主方老大從露台扒入隔壁四十三號門牌某姓家潛出飛報該管老閘捕房捕頭立飭包探沈阿岳曹錦珊沈阿五協同一百九十六號西探奎兒前往兜拿詎盜匪已經逸去該探等卽據情歸禀捕頭轉禀張代總巡通飭各捕房中西探捕一體跴緝贓盜務獲解究 
[米商力抗强盜]  
　　寓居北西藏路之米商常州人侯鴻書年五十二歲前晨八句半鐘携帶現洋一包計二百三十五元擬搭滬寗火車回籍行至北浙江路華租交界之處突被盜匪數人攔截去路圖刦銀洋詎侯雖年高頗有膂力一手携洋一手與盜互毆當被另一盜匪開放手鎗一彈擊中侯之右腿洞穿而出流血倒地所携之洋仍未被刦去一時途人畢集各匪知事不妙乘間逃逸旋由巡街捕聞警趕來急將受傷之侯鴻書車入滙司捕房經捕頭詳詰一過諭飭轉送同仁醫院經醫生　得傷勢尙輕約三禮拜内即可醫愈一面由捕頭諭飭通班中西包探跴緝凶盜務獲解究 
　　按昨報栽魚販抵禦暴客一則係另一訪員所報告與此大致相同疑卽一事 
[續誌馬夫糾衆尋仇之兇劇]  
　　著名流氓馬夫阿二因與山東人陳凱有仇持刀將陳戳斃抛屍於前滬軍營旁望海墩地方當時由警往拘兇手未獲祇獲顧家廳横弄四千零八十六號燕子窠中之男女各人又抄出烟具等物並由地保報請地方廳派員騐明聽候緝拿兇手到案訊辦已誌昨報茲悉淞滬警察一區三分駐所宋警佐業已備文飭警將所獲之黄殿英彭許壽婦人邵關氏姚岳氏女子徐佩珍李阿妹姚金魯連同抄出烟槍三支烟燈五只烟盤二只烟鍋一只洋烟六十八盒烟灰六兩空烟盒二百十一只烟扦等具十五件一併押送地方廳請究昨午經賀檢察官將一干人提案隔别研訊俱供馬夫阿二糾衆將陳戳斃我　均不與聞亦不知阿二現逃何處賀君遂判將男婦各人分别收押烟證等物存候核示一面據情面禀林廳長除飭本廳法警查獲兇犯外復函致淞滬地方兩警廳請爲協緝以免遠颺及至午後又據屍姪陳守明偕死者表姪羅慶和至檢察廳請求伸寃據守明聲稱現在陸軍三十八團第九連充當號兵羅慶和則在小西門外開設餅店已死陳凱是民等之叔原籍山東今年三十九歲家中尙有眷屬此次無端被馬夫阿二等剌斃肚腸流出甚爲可慘爲特來案請求緝拿兇手究懲並求將屍棺給予領回等語林廳長卽委賀君將守明等傳案略詰之下判令退去候緝拿阿二等到案訊辦屍棺准予具結領去 
[碼頭小工之風潮]  
　　浦東爛泥渡太古公司碼頭小工拆賬頭通州人朱東寳瞿阿二等前日下午六時許因尅扣工資致各小工不服聚集百餘人擁至典當衖該工頭所設之賬房門首滋擾當經三區警署解警正飭派長警前往彈壓未肇禍端詎總工頭楊毛毛忽於昨日清晨由他處招來小工數十人至碼頭工作原有各小工以生計頓失大起恐慌陡聚二百餘人各執扛棒羣向工頭爲難並毆傷拆賬小頭目朱東寳瞿阿二二人旋經三區警署拘獲　兇之小工錢泰雲朱長福徐有富劉三等四名連同受傷之朱東寳瞿阿二併解地方檢察廳訊辦 
[帮匪聚衆結盟]  
　　浦東洋涇鎭附近三壯廟内前有帮匪聚衆結盟經該管三區二分駐所巡警拘獲諸伯鈞盛榮桃等押解法庭判諸徒刑十年又二個月盛三年又六個月分别執行監禁在案乃前日居家石橋迤東馬家巷又有帮匪三百餘人聚集馬姓家挿血訂盟並備有酒肴數十桌（俗稱齊心酒）歡呼暢飲而散事爲該管第六區地方警察所湯區員得悉以此種舉動實與地方治安有礙除嚴諭各長警一體查拿外並詳報縣警察所警佐領袖飭探下鄕按名拘究 
[粉廠請免運麥稅釐之催促]  
　　麫粉同業上年内麥貴粉賤且時局不靖多抱悲觀本年各粉廠曾聯名請求商會電禀財部稅處並江蘇省長財廳要求廠家辦麥免徵稅釐已邀財部核准照行以示體恤迴値復辟事起遂致延擱現　是粗定各廠亟待進行聞又聯名請商會電催財廳遵照財部核准成案尅日通飭各局卡發給運單俾便採運諒案經核准不久必可實行矣 
[招商運銷租界食鹽]  
　　松江鹽運副使近接鹽務署訓令運銷上海租界之鹽商應行出示布告招商投標承運着卽與松江稽核所總協理擬具章程詳候核准施行等因業已擬具規則詳奉批准由孫副使佈告各鹽商於八月三十一日以前如願投標者須呈保證金一萬元開具標數在閘北公益里事務所投匭以便於是日上午十一時會同該所總協理監視開標 
[省長提倡職業敎育之一斑]  
　　上海縣知事接江蘇省長公署訓令云案查敎育期於實用技能所以謀生比來各縣小學校率知注重手工非不切中需要惟是敎材支配純係敎育手工而於工藝手工尙付闕如當此提倡職業敎育之際自非改良敎授不爲功夫改良方法非止一端而體察社會之要需審度敎程之難易莫如先從木工一項入手前經令據省立第一工業學校校長陳有豐擬具附設木工敎員養成科簡章業經核准照辦查簡章規定入學資格以現任小學手工敎員或曾習圖畫手工有根柢經試驗合格者爲限詢據該校長面稱此項敎員來校報名者竟居少數夫以現任小學手工敎員學習是科其利有三一手工有根柢二敎授有經驗三學成後即可致用各該縣於此點或未注意各縣敎育行政機關又未嘗切實指導故學者多非敎者之人本公署爲貫澈主張起見爲各該縣定一特别辦法凡學習是科之現任小學手工敎員准照原俸酌給三分之二或二分之一由地方敎育費項下開支畢業後仍予回校任事謀道不廢謀食成已益以成人各該現任小學手工敎員必有聞風而興起者至前經報名諸生自應先期試驗分錄取以宏敎益除訓令省立第一工業學校校長擬訂試驗及報名截止日期逕各縣外合行令仰該知事遵照此令 
[籽油豆油苧麻之市况]  
　　籽油來自牛莊等處爲揩擦機器製造燈燭之要品自歐戰以來漸有膳運出口致市價逐步增漲近因牛莊榨油各廠停工者多滬地到貨益少舊曆六月到貨僅有三百餘件均爲機器廠家及洋商購去近一星期内每擔貨價已漲起規銀八錢該業號家逆料此後來貨未能暢旺故不肯輕售現每擔開價十二兩二錢此後恐尙須增漲 
　　滬南油市近因黄豆價格飛漲製成豆油每擔須虧銀三錢運滬水脚等費尙不在内以致來源稀少本星期沙船到貨祗有青口夾倉等五艘牛莊竟無來貨市面不敷應銷本埠油坊及江浙等帮向行家購辦者不能畫量多購祗能分潤二三十件至多不過五十件以應市面故該業采菽堂薈市處近五天内開出油價繼長增高牛莊豆油每擔漲至十二兩九錢其餘如青口夾倉萊陽膠州泊兒等各種小蔞豆油亦俱漲起五錢現在浦江各沙船及各棧房存貨祇有一千七百餘件故該業中各號家發電向產地油廠催運者日必數起恐以後市價尙有增無減也 
　　苧麻產自湘鄂兩省每年運銷滬地者約値五百萬元　内銷路以製造夏布爲多對外貿易以摻入絲織爲廣常年銷額國内居其四而出口佔其六歐戰起後出口數突然減少比較往年約減去十成之四五本年湘鄂兩省出產頗爲豐稔貨品亦佳自端節至今來貨甚旺惟銷路未暢價難看高計舊曆六月以來國内銷路祇天津青島江浙等帮稍有購去東西洋各國亦少有交易致近日市價跌落銀四五錢現春麻湖北内山貨每擔開售十四兩四錢太子廟貨十三兩三錢武穴貨十二兩四錢圻州貨十二兩八錢湖南源江貨頭號十三兩二錢二號十三兩非洋莊銷路活動市面難望轉機至月絲新貨大約下月初旬即可上市 
[交涉員拜客之忙碌]  
　　新任江蘇特派交涉員薩重孫君自蒞任以來連日答拜領團頗形忙碌茲又以英副領事卓乃斯君係兼任威海衛按察使之職亦應專往拜謁業已定於星期六（十一日）午後往謁昨已去函知照矣 
[沈銘昌任爲公府秘書]  
　　上海縣知事沈寶昌之兄銘昌昨奉北京馮總統電召往京任爲公府秘書沈知事接電後除電復公府遵照轉知外當即將原電送交伊兄收閱惟北上與否尙未探悉云 
[景知事預備就任]  
　　上海縣地方警察主任景毓華於未奉齊省長調署海門縣知事之前曾由浙江督軍楊善德擬聘爲軍署秘書未幾奉調海門頗學爲難是以於前日親赴杭垣向楊督軍而呈一切業於前晚返滬預備赴任 
[司法員升任領袖警佐]  
　　本邑沈知事因地方警察所領袖警佐景崧現奉省長委任署理海門縣知事所遺領袖警佐職務擬以該所司法員王師曾（號敬常）升充已誌昨報茲悉此事業經沈知事决定以王司法員升任領袖警佐所遺司法員職務即以行政員陸邇誠調充遞遺行政員一缺以前充警察敎練所敎習之熊烈升補昨已分别委任矣 
[巡官對調]  
　　南市第一區警察署巡官高殿臣奉淞滬徐警廳長訓令與警廳遊巡第一隊巡官翟承藻對調昨已分别到差視事矣 
[王警佐安慰救火會主任]  
　　淞滬警察游巡第一隊巡長王長林前日下午率隊出外巡邏行至滬城邑廟東轅門北永泰烟店附近適第二區救火會主任毛柏如迎面而來彼此衝撞王向之面斥毛不服遂與力爭當彼各警扭住兇毆復拖入一區二分駐所經王警佐訊悉毛係救火會主任急向安慰令其回去並謂如果不服可提出證據具詞控訴毛唯唯而去 
[南洋中學餞别遊美同學]  
　　昨日南洋中學發出通告云敬啓者校友莊澤宣李衷周明政黄家齊裘爕鈞過養默六君將於本月十八日赴美留學本會特訂於陽曆本月十二日午刻十二時在跑馬廳一品香開聚餐會爲六君飲餞並會談會中近况聚餐公分仍前一元之譜特肅寸箋奉達左右如何之處懇即賜一覆音以便訂定坐位如蒙賜覆請寄靜安寺路五十一號環球中國學生會郭景廬君爲荷 
[務實中學之擴張]  
　　牯嶺路務實中學校於昨日下午一時開討論大會議决除日課額設二百名外更組織夜校額設一百名高初並收分班敎授不取學費另設測繪專科聘請專家敎授議畢散會已鐘鳴四下矣 
[城東女學同學會]  
　　城東女學昨開同學會先由會中發起人通信報告昨日陸續到會者有七八十人之多先有女說書及戲法相繼奏演後由汪月庭君奏琵琶王立才君講三國楊雪玖朱淑英君奏洋琴殿以聚餐會頗極一時之盛聞明年更須大加擴允云 
[川商防止揑名發電]  
　　旅滬成都商帮昨閱六號報載川商在商帮協會集議謂劉存厚負固曾電請政府不能再事姑息坐待糜爛無餘等語以本帮並無集議發電之事當至協會質問經協會答以本會所發函電皆 
 
 
 

Page 11

 
 
有印章爲證前報所載全屬子虚旋函請各報聲明聞成都商帮所以亟亟待辦者以近接成都來函此番變亂受川軍之救護是之市面始覺稍安早晚可望復行開市貿易未便淆惑簡中之眞非也 
[愚民不明宗敎本旨]  
　　閘北共和路耶鯀敎監理公會傳道處主任戴覺安前日至四區警署報稱近有小販郭履謙新奉耶敎仍操舊業詎被協興衕衕管門人甘海山對郭譏訕謂爾旣入敎儘可依仗洋勢大發其財何必自食其力等語敎士以其不明宗敎本旨故向善言開導詎甘一味恃蠻反敢糾衆來堂滋鬧請爲傳訊姚警正當卽飭傳甘海山到案略詰數語諭云信敎自由載在約法何得有意毁謗本應重辦姑念愚魯初犯從寛免究斥退 
[採擇前交涉員之計劃]  
　　劃分交涉署上訴管轄區域一事前交涉員朱鼎青曾陳意見以滬海道屬各縣歸滬署管轄蘇常道屬歸蘇州交涉分署管轄舊鎭江府屬及淮揚道屬各縣均由鎭江交涉分署管轄舊江甯府屬及徐海道屬各縣併歸江甯交涉署管轄均爲就沿革上與交通利便起見故有此計畫茲聞薩交涉員奉有省令仍着會商各埠交涉員會呈核奪業已遵照辦理矣 
[美副領事赴日避暑]  
　　駐滬美副領事兼公共公廨陪審官柯理瑟氏前日禀准美總領事薩門司氏請假三星期赴日本長崎避暑昨已乘美國郵船起程 
[德婦由津來滬]  
　　交涉公署接天津黄特派員來電請有德婦安那慢挈領二子由天津乘新銘輪船來滬請爲接護云云聞薩交涉員業經函知淞滬警察廳於該德婦抵埠時派員妥爲照料 
[海關滙解濬浦經費]  
　　浚浦局昨接　關稅務司威厚瀾君滙解隨正抽收之七月份浚浦經費計海關司平銀四萬一千三百五十一兩零九分七釐業已劃交滙豐銀行收存以待應用聞七月份捐欵收數稍旺較諸六月份多收銀九千二百四十八兩四錢九分四釐卽較諸五月份亦多收銀五千四百十七兩三錢五分二釐云 
[工巡捐局催繳稅欵]  
　　工巡捐局朱局長近查各認稅商人延不將捐欵清繳各居户亦有掯不繳納者實於公欵有關不得不切實整頓昨特知照稅務處轉知各司事凡遇前項頑户延不繳捐者逐一開具門牌號數呈候函致警廳轉令所屬該管警區派警協助徵收一面並派妥員向各認商催令迅予繳清以重公欵 
[停給憲兵飯米之津貼]  
　　陸軍部以駐滬京畿憲兵營第一第二兩連官兵均津貼飯食每名月給銀一兩數錢現在國庫支絀自應裁減故從七月分起停止津貼飯米銀兩業於日前令行駐滬憲兵營知照矣 
[勸業場減收游資]  
　　城内豫園勸業場各董事等前日開會公决自本月八日起（今日）將日夜門券減售小洋一角以廣招徠所有該場後門亦於是日起照常開放俾便游客出入云 
[南北花業之議决案]  
　　南北花業假棉業聯合會集議整頓同業辦法經紀前報茲悉上星期六（四日）南市花業先在公所開會將各項議案逐一議决星期日（五日）仍假聯合會將議决案宣布北市花業一律贊同遂將議决辦法送請棉業聯合會定期召集花業各團體續開大會一致進行茲將議决五條錄下（一）議决南市自應實力整頓一切辦法除按照向章外再行開會集議惟須請北市一體拒絶濕花互相維繫（二）議决今庚新花交易一律用聯合會三聯成單并須加蓋紅戳文曰丁已六月同業公議設遇買主棧房不能堆貨或出口無船可裝等情一經到期須將貨銀如敫付清凡内地紗廠辦貨送至申車站遇見交卸此成單内各條同業均應遵守不得違背（三）議决訂立本花公秤（照司馬秤重量）解貨時與磅比較内地紗廠買貨送至火車站磅見交卸（四）議决一律還包淨盤號回仍照舊章（五）議决一律發貨日起十天莊票不得逾期 
[徐州人來滬購繩]  
　　聞前日有形似軍官之徐州人二人至滬南各繩索店定購麻皮三股繩十萬條每條長二丈四尺言定三星期内交齊每千條計洋十二元各繩索店主訽以何用答係做草鞋之料又向某紗廠訂購每條四尺長之棉紗頭繩六十擔限十天交齊每擔十一元聞此種紗繩係做草鞋之紥帶臨行時當付定洋而去故各繩店日夜工作異常忙碌云 
[銀爐同業改組公會]  
　　上海總商會昨致滬海道尹公署函云敬啓者案據上海銀爐公會略稱竊維銀爐一業專爲各省及歐洲來銀色不一非經吾業化鍊准足傾鎔成錠不能流通海内非保全信用不足以廣招徠非結合團體尤不足以重久遠自前清光緒十一年由同業創立公所爲同　遇事會議之所行之旣久不合時宜現因遵照農商部第四十五號訂定工商同業公會規則之令開會議决召集同業由公所出支經費設立公會並修正規章共資遵守爲此印刷規章遵照部令呈請貴會懇予轉咨滬海道尹備案實爲公便等情到會本會當經查核與部頒章程相符相應附送該會規章各一份函　道尹鑒核准予備案　紉公誼 
[取締銀爐工帮聚衆開會之布告]  
　　上海縣公署昨日發出佈告云案准上海總商會函開頃據銀爐公會略稱敝公會同業各號帮共計四十一家向有銀爐公所在美租界聚寳里由同業各號帮出資捐立爲同業會議之所嗣因房屋局促規模狹隘遇有同業公事就近在司年司月各號中商議不料烊銀工帮以同業爲名聚集多人潛在聚寳里公所開會勒令各工出捐聯合要求加工以爲同盟地步借此歛錢聚衆後患不堪設想况公所爲號帮公共之產工帮爲號帮雇用之人是公所地位與工帮毫無關係乃工帮借同業爲名視公所爲公共所有其居心何等未可逆料竟至廣發通告煽惑播弄貽害商市實匪淺鮮雖近年百物昂貴日用漸大求加辛工亦屬人情然工人之手藝良窳不一號帮之相待亦優劣差分實商業經營之常者乃各工帮初未向號帮商量請求居然刋布通告謂已承各號帮贊成兩方承認等語値此金融恐慌時代若再加以工帮時時掣肘號帮同業固受其害而各國銀行本埠錢莊時而需用寳銀解付裝運刻難延緩倘號帮無以應付則同業中之腹背受敵其被累雖在各號帮而其關係上海全市金融爲禍更不堪設想也若非地方官廳保護維持勢必歇業停工不但摧殘實業且恐擾亂治安今敝公會同業各號帮爲全埠銀市關係並爲工帮體卹起見按原給辛工每月加洋二元至其通告中第二項云減造工程以重衛生二句字義各號帮於衛生兩字亦素所研究母庸工帮預爲憂慮其餘各項各工帮亦未便自行强制誠恐好事者干預其間再行煽惑播弄爲患伊於何底不得不檢附銀爐工帮通告五張略請貴　俯賜察核函咨上海縣公署上海地方審判廳英法會審公廨迅賜出示保護禁止銀爐工帮再在聚寳里銀爐公所開會免致意外禍端以安生業而卹商艱等情並附銀爐工帮通告五紙到會查工帮智識卑下集衆開會極易滋事該公會所請給示保護禁止工帮開會實於滬埠金融地方治安兼籌並顧相應檢同工帮通告函請貴公署准予給示保護等因並附工帮通告一紙到縣准此合亟出示佈告仰銀爐業號工各帮一體知悉自布告後該工帮不得再在聚寳里銀爐公所聚衆開會致滋事端其各遵照母違切切特此通告 
[禁止迎神賽會]  
　　浦東金家橋附近猛將堂神像近由好事之徒發起定於陰曆本月二十三日出巡賽會並扮演西遊記蕩湖船等雜戲昨爲東溝第六區警察所湯區員得悉以迎神賽會本干例禁深恐人衆肇事特傳諭該廟祝者令停止違干未便 
[掘墳盜骨之控訴]  
　　陸裕舟控地保辛允蘭串同夏關全陸老順沈錫福等於七月二十五號硬掘祖墳盜取尸骨等情當由公共公廨准飭捕房於前日將辛允蘭傳案候訊被告延律師到堂代表聲請展期開訊中西官准如所請候再訂期研審 
[冒收購書定銀之發覺]  
　　英籍克蘭克善操日語素以新聞記者自稱前曾犯案四次監禁二年期滿釋出後近又假外國某書肆之名義向上海中外人士之定購該書肆書籍者冒收第二期定銀共一千餘兩茲經該書肆查悉派人在申起訴六日由會審公廨英領卓君訊明屬實因其怗惡不悛判令監禁七年以儆 
[尙須各邀見證]  
　　朱怡清在公共公廨呈控郎季清欠洋一千餘元業已由廨訊判被告先繳洋八百元嗣因被告不服延海德禮律師請求公堂准予復訊昨晨卽由王崧生襄議會同美博副領事傳集兩造重復開　先由被告代表律師上堂訊明不服判斷之理由並稱現有見證到堂可以證明此項影戲片之價値云云旋據原告代表律師投訴被告所欠之欵前次已由見證到堂證明應請仍照前斷執行中西官判各退去由兩造各邀見證到堂於下禮拜一質訊再核 
[巡捕搜獲烟土]  
　　甬人蔣阿根前日挾帶紅土一包行經虹口百老滙路被捕查悉將土搜出帶入捕房押至昨晨解送公共公廨請究經中西官訊供屬實以蔣故違烟禁判押西牢兩禮拜烟土送往海關銷燬 
[女孩幸未受傷]  
　　昨有身穿粉紅條子洋布短衫袴頭梳小辮頸懸銀項圈之女孩行經法租界東新橋街口民國路電車軌道中適有華商電車由西往東馳至該處頻頻踏鈴該孩仍不避讓司機人正欲停機業已跌倒由售票人上前扶起幸未受傷向詢家屬住址則一味啼哭均置不答卽將該孩送交捕房暫行留養候其家屬認領 
[再誌花面娘子之兇狠]  
　　某錢莊主陳某之妻湯氏混名花面娘子因將四歲女孩菊英凌虐受傷經鄰女張鳳珍吴阿囡與張金生等代報捕房將氏與女一併拘解公共公廨飭將該女留養濟良所湯氏押候訊究在案昨晨又經傳訊由一千一百四十一號華捕上堂禀明由見證等招呼到場將陳湯氏及被毆受傷之女孩一併帶入捕房等語並由見證張金生等相繼投案證明被告將女凌虐情形訊之陳湯氏供稱因該女時撒尿屎汚及衫褲略加訓責有之不敢虐待中西官察得菊英傷痕屬實且有病症陳湯氏殘忍已極判押女所四月女發濟良所留養候核 
[小販逞兇受罰]  
　　小販殷意才日前在招商局碼頭輪船上不知何故與搭客郭阿寳大起衝突致將郭之頭額擊傷後由巡捕到來將殷拘入捕房捕頭察得郭之傷勢尙無大碍囑令自行醫治昨日將殷解送法公堂先由捕房派人禀稱原告因有要事已回原籍故不投案詰之殷意才供實因原告自已不愼跌傷頭額民人並不行兇中西宣判殷罰洋二元充公了事 
[原告繫鈴解鈴]  
　　汽車夫吴阿玉指控住居海寗路二千二百九十七號門牌之陳阿愛糾同劉慶圖陳阿牛及婦人陳氏將伊兇毆受傷等情案由公共公廨將劉與兩陳拘案諭令各交一百元人洋並保候傳陳氏到堂質訊在案昨晨復訊原告延朱斯蒂律師上堂聲稱此事被告已央人向原告勸妥請將控案註銷中西官以旣據原告律師請求銷案應即將案註銷被告開釋 
[男女互相諉卸]  
　　洋貨業商人俞友生前至法捕房控稱娶妻應氏已有三載本極安分詎於上月間被趙朋魁引誘成姦唆使捲取洋銀衣飾等物私行逃逸請爲查緝嗣經包探趙金福偵悉往址將趙及應氏一併拘獲惟洋銀衣飾無從吊取當即帶入捕房　解法公堂請訊先由原告俞友生投訴前情求究詰之趙朋魁供與應氏　識已有年餘上月間該氏自願逃至民人處所有洋銀實由該氏自已用去求宥質之俞應氏供因朋魁時來引誘以致受愚現願隨同丈夫回家請求恩宥中西讞員判趙與應氏各押一月期滿將氏交俞領回管束 
[鄰人有誘拐嫌疑]  
　　浦東北蔡鎭龍王廟鄕人劉玉卿之孫媳張氏年二十七歲於今年二月間被人誘拐招尋無蹤旋經偵悉鄰人翟英秀頗涉嫌疑前日劉偕妻沈氏及女張劉氏（卽張氏之母）至南碼頭與翟路遇向之詰問翟不承認由警查悉一併帶至一分駐所當由張警佐盤詰翟仍推諉不認旣又稱張氏實被陳姓誘拐至滬賣與本地人姚姓爲妾惟不知下落等語張警佐因迹涉嫌疑飭將翟送警廳司法科訊究 
[尋獲被人誘拐之女子]  
　　浦東陸家渡鹽城人喬四竹家二十二歲女子貞玉子日前被鄰居杜阿六拐匿無蹤經喬報告三區警署派警將杜拘解地方檢察廳押追在案昨經三區巡警張玉田馮華堂等帶同線人在陸家嘴鴻源紗廠後面山東人石芳友家將貞玉子尋獲當將石與該女捲　之花布夾被帳子枕頭等物併帶至署經解警正訊據該女貞玉子供認與杜阿六偕逃不諱判解地檢廳歸案訊辦 
[被拐婦孺者注意]  
　　上海拐風甚熾雖經救濟婦孺會逐日偵查屢有破獲拐匪仍奸詐百出防不勝防本月四日海口輪由厦門解回被拐男女小孩二十三名口係由新疆輪前次裝運出口者海口抵埠時經該輪報告救濟婦孺會派員將婦孺迎提到會送江灣留養院留養一面設法召集各該家屬來會當由錢曾氏夏鄭氏孫雲順鄭炳順張繼揚丁善桂等分别認明男孩錢毛頭夏毛銀女孩孫阿林鄭阿娥張小姣丁杏弟等六名爲該家屬之親生子女業經邀具店保一一領回完聚其餘尙有余杜氏年二十六歲南京人項王氏年二十歲高郵人張秀英年十三歲寗波人黄桂香年十三歲江北人無名男孩年五歲姜道人年十五歲南京人鍾金祥年十三歲無錫人李燮廷年十歲無錫人李和尙年七歲江北人許來發年十四歲壽州人耿合子年十歲壽州人李雙喜年十歲江北太平洲人林三子年十歲高郵人謝六十子年十一歲南京人蔡林發年六歲南京人劉大官子年十一歲清江人十七名口想該會必能設法將各該家屬傳到使之完聚也 
[拐匪解送法庭]  
　　客民陳西德之女阿香現年十三歲曾許與林桂炳爲養媳向在閘北協安絲廠打盆去年十月間被該處拐匪王阿朝拐賣於粤婦陳阿寳近由林之親戚在天台地方見陳阿寶携帶阿香在該處進香遂扭控該管官廳將阿香移送上海警廳拘到王阿朝訊供之下阿香交乃父領回王阿朝昨送地檢廳收押候究 
[女孩被拐後之枝節]  
　　住居閘北五區一分所境内之潘長寳日前被匪拐失一女曾託隣居之周石奎吴廷耀帮同找尋嗣經吴訪聞八字橋某姓家新近留養一女商諸周石奎同往探聽當經潘長寶得悉趕往某姓家察看並非已女潘遂疑女係周所拐將周軋至租界由某探夥等逼令招認周堅不承認致被毆傷並被詐去洋四元始得釋放周歸家後傷勢頓發臥床數日前日邀同吴廷耀作證將潘扭控五區一分所轉解司法科經段科員判着移送地方檢察廳訊辦 
[不認偷竊白金表]  
　　南京路新　洋行西人控魏開華竊取値洋七百餘元之白金表一只由探將魏拘解公共公廨訊供管押在案昨晨復訊原告投訴前情訊之被告堅不承認中西官判魏仍還押候切實調查再行訊核 
[巡捕供詞不實]  
　　住居新開重慶　七百七十五號門牌之宋　泰控成都路一百二十三號門牌張雨若家司閽華捕奚紅秋竊取衣服一案昨晨由公共公廨復訊原告偕證蔣瑞興上堂訴明前情訊之奚捕供稱因原告用人圍坐納凉致張姓東家乘汽車回家不能駛入弄内卽與原告用人口角起釁並無竊衣情事求鑒旋由張雨若投訴伊乘汽車回家之時奚捕已與原告等吵鬧云云中西官以奚所供不實判押西牢一月以儆 
[偷竊自來火管]  
　　掦州人王有法前日午後在廣東路福建路轉角拆造房屋之處竊取自來火鐵管被捕查獲昨解公共公廨經中西官訊供不諱判王押西牢二月以儆 
[夥友乘機行竊]  
　　住居新閘派克路五百十號門牌之某書局經理趙柏棠控夥夏招福徐金元乘伊遷居之時竊取照相用之玻璃乾片八十七塊昨晨由探朱子藩將被告兩人拘解公共公廨經中西官研訊明晰判夏徐各押西牢二禮拜以儆 
[乞丐路斃]  
　　閘北新民路大統路轉角昨晨倒斃年約四旬之乞丐一名由四區崗警歸報姚署長飭傳十一　地保投報地方檢察廳請騐 
[道尹公署批示兩則]  
　　嘉定縣民婦徐陳氏呈爲警長違法殃民彌縫查辦再求令縣秉公法辦以雪民寃由　呈悉查此案前據該氏呈控朱警長非法逮捕等情業經令縣查辦在案迄今未據呈復據呈前情究竟是否屬實候再令嘉定縣知事迅速查明依法核辦復奪此批　　施次吾等呈爲所長違法事實昭著請即解職派員查辦由　據呈松江縣楓涇警察分所長尹祖　種種違法情形如果屬實亟應從嚴澈究以肅警規惟詞出一面難保非揑情聳聽候令飭松江縣知事秉公澈查明確據實逐欵呈復以憑核辦此批 
[工巡捐局批示]  
　　工巡捐總局昨批商人姜祥興等禀内地宰牛公司巧立名目由禀及附件均悉仰候派員澈查並傳諭清眞寺董事明白具復再行核辦可也此批 
[紹介新刋]  
　　東京留學界組織丙辰學社編輯季刋顏曰學藝以闈發學理灌輸文化爲主旨一卷首號爲篇三十爲頁三百業已在滬發行經理處虹口塘山路澄衷中學校曹慕管君寄售處四馬路泰東圖書局交通路新學會社如向經理處批發每册收回印費二角半特誌之以爲紹介 
雜評二 
[小學敎員學木工（步陶）]  
　　提倡職業敎育者將以使學校所學有合於社會之需求也故學木工者須入木廠實習學鐵工者須入鐵廠實習今爲造就小學手工敎員第一師校特設木工敎員養成科蓋謂職業敎育中需求木工甚亟也以理度之此養成科中當有可以實習之木廠然以經費所關必不能如一般木廠之規模宏大且實習之外必無學生在此廠中專作販賣品之木工生活者然則入此養成科之敎師仍以敎育爲職業而非本所受之敎育以從事於實業之職務也質言之仍如從前師範傳習所之性質特標一職業敎育之新名目耳然而報名者何尙寥寥也慮失固有敎師之地位而又虞入校後之多費其殆一般之心理與省公署爲特頒訓令以保留其地位與俸給之一部份俾相勸勉此後聞而興起當必大有人在雖然其　可嘉而其事要不可爲例也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
消閒集 
　　吾鄕王二南先生夙工製謎春間來滬上設文虎於愛儷園僕初不知爲先生因與小蝶揭報詞牌六才謎甚多先生詫曰得母爲栩園父子乎出視果然因與暢譚近十年文虎盛衰並出所製一封書見示囑入消閒集請同社諸君射之限陽曆八月底截牧謹備贈彩十名以射中多寡爲次　天虚我生識 
（内隱詞牌三十九以○爲識●者與下文連） 
　　一封書 
　　足下身到月中　頭獨占思與洞口漁郎話舊先敎嶺邊驛使傳書當西王母慶壽之辰聽王明妃出塞之曲灣灣楊枊初醒紅綃小小櫻桃興懷綠綺撫蒼蒼之珊几度緩緩之銀薵紅酣芍藥花前雲鬟富髻可繚蔦蘿枝上斗酒雙柑爭𧩊越國夷光想煞秦家弄玉玉盤蟾暈吹散浮光金勒馬嘶添修妙句此正牛渚登舟朗吟飛過時也自杏花春雨睇盼爲勞楓樹秋風飄零無主闌邊汲綆聲咽宵啼城上吹笳寒深曙漏恨殘荷之溼露歎碎菊之經風南海人來差池臭味西窗客至閃動光芒檻外珍簾護來猶冷樓中玉笛吹不成腔望今日之京華緬當時之勝地睠懷舊侣彷佛好晉行將化作胡蝶與梁山伯雙雙飛去矣言念伊人有情曷已可憐積女此恨如何五月十八日夢兒 
家庭常識 
　　預防凍瘡　前刋高春叔治凍瘡方謂宜夏日於曾患凍瘡處搗大蒜泥敷之茲接茂棠君來片云如法施行不逾三小時其皮即起巨泡法殊不妥請更正云云栩按大蒜一物功能引病外出如頭痛齒痛及耳根痛脚筋吊　搗敷患處均起一泡即愈其性質蓋　斑蝥相類法雖不甚妥善但亦不能謂其謬誤予家舊傳之法則用西瓜皮每日擦曾患處予兒時每年必患凍　後卽因此而愈其法實較妥善惟於醫藥原理則殊不近耳[  栩園]  
　　炒掛麵　置掛麵於沸水中隨投隨取再浸入冷水内然後用葷油炒之炒後結連成團以醬油及蝦子湯少許投下（蝦子可先煎湯）則團自解味甚鮮美[  張嘉穗] 不受酬 
　　茄餅　以茄切之成絲盛以器用手擦之使水盡出卽以此水和麫屑加薑絲及食鹽（欲味美可加東菇蝦米等）調成不薄不厚之漿以油灼之（每個約二調羹）注意調漿過薄過厚及灼之過老過嫩皆不可口 
　　藕餅　去藕皮缽上放鉋（鉋係用粗竹劈開之半釘以銅皮其中釘毛口洞如藥房中之丸板狀銅器店有售）以手握而鉋之汁及藕絲皆流缽中用洋麫或米粉及潔白糖和之（汁不敷可加水）餘皆如上法惟可較茄餅稍稠 
　　油煠蛋餅　以鷄蛋六枚傾碗中打散加薑米糖酒醬油少許及冬菇蝦米干貝絲（以干貝絲盛碗中加以水放釜中蒸之使軟連餘汁共傾蛋中）和（不可加水）之將油煎熱以蛋傾下片時反之灼至黄色以鏟壓去其油刀切成塊食之脆美異常 
　　响蛋豆腐　向南貨店中購嫩松花蛋二三枚加豆腐三四塊去水和之再加大蒜頭泥薑米開洋塊天菉笋塊食鹽及酒少許共和之是夏日絶妙下酒品[  丹陽恨夫]  
　　夏衣汗漬　夏衣沾透汗漬當脫下時即用清水噴之然後用硼砂水洗浣則乾後自無痕跡 
　　取鯽魚腦　用活鯽魚數條清水洗淨其腮用洋磁盆清水育之注豆油一兩浮於水面魚即食油待油食盡則魚腦卽從腮中流出沉於水底將魚腦和豆腐作羹其味甚美[  盂城龍頭] 不受酬 
工業須知 
[應時簡易之小工藝（一）] [  栩園居士]  
　　荷花燈　杭俗每届七月必設盂蘭盆曾以荷花燈爲最盛里巷小兒亦多人手一燈形色頗美而製法甚易但購現成之洋鐵　筒（即燙酒者）一具令洋鐵匠另做一圓筒適可套於　筒之下齊頸而止筒之上口宜敲成圓梗外翻之邊則器具備矣乃裁白色紙約三寸見方每一百張一疊另用清水一碗洋紅水一　先將紙之一端浸清水使潮至過半即提起榨去水乃浸洋紅水中則紅色立暈而上約染寸許卽提起榨乾烘燥乃取十數張一疊裹於釁筒頸下以細絃線作螺旋形順勢紥之每紥一道約離分許紥成乃將釁筒下截套入圓筒之内用力撳之紙被厭榨則即縮聚一堆關僅半矣乃去其　則已成爲細皺之紙用細銅絲紥其一端卽成荷瓣（縳時染色處宜横向）另劈箴片三根一長三尺二長尺半先以尺半二根紥成十字架一個後以三尺一根紥成圓圈一個將十字架之四端紥於圓圈之上即成瓜皮帽形綴鐵絲於底以便挿燭以紙糊之成碗乃將花瓣先自碗口粘起粘滿一圈再低一層粘之（外層宜與内層參差作犬牙形）直粘至底乃剪緑紙小圓圈粘之更以染色紙剪碎作鬚穗形繫於其底更綴細銅絲四根於碗口以篾棒挑之即成提燈若不用鬚則可一一串連堪作篬際懸燈每製百盞成本不過三五百文小經紀家大可製售較之鴨蛋燈雅觀多矣有行提燈會者度必歡迎 
集益錄 
　　第四十三問　毛巾紅緑擋紗多購自日本若自染之則其價大廉然漂白時每有脫色之患不若日本所售之紗經漂而反見其鮮明未悉應用何術染之庶與外來品無異又洋襪用紗染色及其燙光之法應如何乃能佳妙并乞海内化學家賜答俾可挽回利權工業界俱食其賜矣[  孔怡然]  
　　第四十四問　炭像爲美術之一亦陳設及紀念中最需之品繪時所用炭墨產自法國發售於儀器館自歐戰以來市上頗稀此物雖出重資亦難搜求近來市上已至斷擋未知此物用何種原料以及製造方法可成完全之炭墨想海内不乏研究之土祈勿秘其主以公同好是亦挽回利權之一端也[  蓮卿]  
長篇小說 
[寫情小說柳暗花明錄] [  常覺小蝶天虚我生合譯]  
　　第二十九章（二） 
　　羅倫不答但木視裘狄斯蓋此一事於其條約中實最酷毒信如此則羅倫之身不其永遠如受梏桎耶裘狄斯仍自言曰汝旣不以我爲妻即可謂我爲寡謂爲雅克夫人我則當於公園路賃一精緻之屋用爲宴會之所榜其門曰雅克不言羅倫亦不言裘狄斯羅倫汝思此着不甚佳乎羅倫仍不答但自　其唇裘狄斯曰汝果不願者則我亦無奈唯有向人宣布訴之法律以求復我應有之位置於此二者汝自擇之嗟乎羅倫吾亦非好爲已甚但求汝不復以冷面向我可矣咄以爲妻者而求其夫但勿以冷面向之其言亦可謂哀而婉矣而汝尙以爲過耶羅倫無奈乃曰諾任汝可矣今汝已佔勝着吾亦但能憑汝弄之股掌之間惟汝逼我太甚則能忍與否我亦未可知也裘狄斯我亦求汝少放慈悲我之幸福已不自計若彼則固無仇於汝汝苟窘迫之者我唯與汝拚命汝宜自愼裘狄斯笑曰羅倫過慮矣須知我之與彼正如尹邢之避面豐能有所傷害我在此渠在彼二人之中唯羅倫好自爲之但須彼此相安我亦何必出其下策使人難堪羅倫見談判已定起立取冠欲行裘狄斯曰止吾與汝妻必當相識一面乃佳十五日爲勃雷夫人跳舞會請汝伯爵夫人代索禮劵一紙卽言汝友雅克夫人欲往可也羅倫曰汝必欲得此劵乎曰非此不可如不可得則吾當以伯爵夫人名義往與其會汝行矣願汝晚安言時雙眸灼然有光似瞳人亦鳴得意又曰吾親愛之羅倫前此兩番相見情勢乃大不同矣汝亦憶月夜冬青樹下以手授我時至不屑一觸吾指今如何耶又笑曰實言之吾亦驕縱汝太甚致汝得寸進尺天下乃自其夫别娶新歡卽此一語而了者舍汝妻外恐無第二人矣汝不感我之　而復恨我天下竟有如是負情之人吾誠不知所云矣今我亦倦汝可行但母忘雅克夫人觀禮之劵明日有便卽請汝寄一支票與我羅倫汝聞之乎其數雖不必鉅然區區幾數百鎊則吾當原封寄璧還贈汝新婚之妻羅倫不理逕自下樓耳根猶聞裘狄斯冷笑之聲桀桀不去（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之絲茶]  
　　西國治蠶繭法（見本報甲戍年六月初二日） 
　　以下係述西國治蠶繭之法如依之而行則其繭可貯至數月之久待治絲入得暇然後抽取其絲抽出可一根到底一律柔細毫無斷續雜亂以及打結等弊每見中國產絲之區其治絲也每多夾雜齷齪推其故由於抽取太急蓋中國人於蠶繭方成之時即欲抽取以做生絲未免過急宜其絲多有損壞也如能照西法治之則斷無此等弊矣 
　　蟲在繭窠之中須治之使死而後可以抽絲其法共有數種　節候天氣爲主當日光旺盛之時可以不用人工其法擇清爽無雲之天將繭窠晒在日之逼光處約日中四點或五點鐘之久然後用粗布包起其布已晒一樣熱者擇黑布爲上以便多吸熱氣照此做法數天以後其中之蟲便死然恐無驗將數個繭窠剥開及以引針刺入試看倘内無活氣則必盡死無疑矣更有節便做法必須用人工者以水蒸或以火烘人用火烘者居多雖水蒸可用便捷器皿工夫較速絲經亦少損壞而人用者恒少焉其用爐烘也將繭窠置淺長之籃内上空一寸爲度先用紙遮後以布包其火爐之熱處以籃擺好不能過一定限制須與烘饅首剛熟取出相等其蟲要烘一點鐘時取出試驗每籃之中間倘蟲已死則在外面近熱氣者必盡死矣其籃於移下之時以毛布或絨單包好每隻疊起淌烘已得法者其絨必滿濕氣不見濕則必烘太過或不足之故太過則繭已先乾故濕氣不能透出不足則熱氣不能透入滴下蟲之水汁如此者蟲不死故須限定熱氣之分寸不多不少是爲至要不然柔絲皆損壞矣於是人多有再用水蒸以代者然旣已損壞亦難言成效耳其水蒸之一法用一大木器注滾水至二尺深内以木格子遮蓋離水面一寸其格子底用粗而多孔之布以便易透水氣將繭窠置於上面遮好以待水凉再換滾水如此接連兩點鐘時蟲大約都死矣倘滾水連次倒下則不及數分時已可畢矣其繭窠於取出木器之時蓋好照烘法一式留心漸漸待至於凉然後攤開將一切濕氣晒朗至乾可矣（１６） 
尊聞閣筆記 
[記倪孝子事（見本報癸酉年三月二十四日）]  
　　孝子姓倪名子卿吴縣人住蘇州通和坊余鄰也母顧氏年六十二　珠寳爲業子二人孝子其仲也業販米年三十同治十一年九月母患便血兼下五色痢將不起十月十二日子卿夢一人掌其頰齒牙盡落以爲不祥遂焚香叩天斫去左手之指第一節骨斷筋連斫第二第三節亦然數刀後始斷無血亦無痛楚遂煎之以奉母母飲之漸起十三日子卿漸覺筋脈不舒滿身寒戰血溢出濕透重棉至十五日黄昏時不省人事妻張氏在户戺中取出斷指焚香告天見有星光一串圍繞指上叩首百餘起視星光滅矣其痛頓止遂安臥復夢見神入如世所繪大士像身服滿繡竹葉之衣指示曰自製藥勿用宜用醫生藥以敷治之而醒痢一月漸愈其母康健視平時猶勝鄰里走相告曰暴哉孝子余聞而嘆曰孝子之事庸行也何足異入子分父母之體以爲體當父母有病蹙然念此身之所由來凡可以奉吾視者無不當竭力爲之卜子曰事父母能竭其力事君能致其身孝子斷指以療親疾竭力而兼致身之道卒之誠感動天母子無恙孝弟之至通乎神明惟其庸也故愈不可及天地至庸也聖人亦至庸也聖人所以格天者惟此庸行而已余因論次孝子事而類及之（１４） 
文苑 
[六館閑情南倉熱賜人]  
　　（見本報壬申年八月二十三日） 
　　行　人生須及時黄金坐擁一何痴奈他香國忘歸日任爾銅山有盡期資斧　多供鴇母朿修幾倍奉烏師東風力竭花情冷前度劉郎更孰知（妓館） 
　　更上糟邱集鬢釵偎紅倚翠玉山斜醉翁主意非關酒請客虚名只爲花片刻歡娱豪富席百年　　野人家不知鬢下啼飢婦可有餘芬染齒牙（酒館） 
　　月光醉眼雨朦朧落魄梨園興尙濃臺上鶯歌金粉艶燈前燕笑綺羅叢究誰演劇誰觀劇不盡形容盡冶容一曲蓮花音　切分明爲爾打晨鐘（戲館） 
　　香撲樓臺集衆仙餐霞無癖也貪眠艱難事業成焦士　鑠精神付刦烟凡念回頭登即岸此間夫足渡無邊一燈灰却英雄志何惜金銀氣黯然（烟館） 
　　綠窗原是舊秦樓聲價偏宜遜一籌預爲　郎留退步也敎芬　逐時流殘花剩柳隨人折瘦蝶　蜂逞意遊小本經營微手藝命錢都向此中丢（花烟館） 
　　餘幾青蚨掛杖頭纔時漏網又啣鈎誰知貽管聯盟約卽倩孤燈作蹇修赤手不須金買笑紅顏何用扇遮羞幾時擺脫烟花刦眞個吹簫也便休（女堂烟館）（１６） 
神話 
[貨郎遇魅（見本報癸酉年十月十二日）]  
　　滬城西南偶有地畝許芳草一邱桐棺七寸深深埋玉蓋潮人客死旅襯無歸之義塜也一片荒凉不堪寓目塜前里許烟火數百家綠窗村女買絲刺繡平原向有一搖鼗鼓者日奔走是處供給所需蓋朝村暮郭之人也一日歸遲夕陽西墜暮露含山覺所經之地山林樹木門户樓臺大異疇昔人民雖是城郭都非矮屋郎當有少婦出呼買繡絲驚紅駭綠守白訾黄鼗鼓人手不暇給時有農夫荷挿歸怪某手自理絲五色雜陳喃喃自語因急於返家不暇顧問歸語鄕人翌日晨光燾徽蹤跡而往則見雜花生樹遍懸繡絲某殭臥塜旁喚之醒爲陳顚末不覺如夢方醒云（１６） 
[蔣某（見本報癸酉年十月十三日）]  
　　寗城道署後扇牆　衕蔣某向居海寧生理荆妻早逝鰥居多年從髮逆亂後年近古稀欲圖宗祧計央媒作伐苦無佳婦適有慈邑紳士之妾饒有姿色年尙二十許因紳病故有别抱琵琶意某聞之即托媒媪說合正所謂枯楊生梯也蔣某得婦後精神益壯數年問連舉三男兩女今則兒女滿堂非同昔日鰥魚矣忽於月前得病呻吟牀褥少婦目不交睫衣不解帶往來奔走侍奉不絶衆醫以爲年逾八旬正瓜熟蒂落之候不如早備後事言未畢蔣某忽發大言曰因汝陰德頗大所以往日不能近身汝何故奪我愛妾豈肯甘休我已向陰司告准今日與汝對質去矣言已面氣絶（１６） 
[雜錄]  
　　答耳痛徵方　耳病由於少陽風熱少陰虚火居多因腎脈開竅於耳膽與三焦一入耳肉一繞耳外故也外治之法或用蛇退煆炭乳細吹之取其袪風也或用龍骨燒灰研末吹之取其收水也内治審係風熱上壅宜用丹梔逍遙散去白术加羚羊角枯苓審係虚火上炎須服六味地黄丸不應再加桂附（大藥舖均有製成出售）丹梔逍遙散去白术加羚羊角枯苓如下北柴胡二錢酒白芍二錢羚羊角五分酒當歸二錢白野芩二錢生粉草五分枯條芩五分黑山梔丄錢蘇薄荷五分粉丹皮一錢煨姜一片 
（王從周） 
　　目疾徵方　世之患目疾者每因療治不善而生翳障既生之後又無良方使之退清偶一貽悮終生抱恨鄙人左目自辛亥炎夏忽患目疾弩肉攀睛不能開視因此眼珠上生一小凹處存積汚垢去之復有不能使之淨除孰知此卽病根之導源後又稍覺凸起似菉豆而較小百計醫治始得平復然凸雖平而收縮於眼珠上久之遂成薄障疊經中西醫士診治均未奏效至今歲則纍纍之白翳遮去瞳神之半視物模糊而眼珠未損伏乞海内存心濟世之君子賜以經驗良方不獨鄙人感恩無涯世之抱同病者當亦馨香默禱而叩謝矣（常州方中和）（１６） 
 
 
 

Page 18

 
 
   
 
