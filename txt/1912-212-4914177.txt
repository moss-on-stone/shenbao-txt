# 1912 - 212 - 4914177

 

Page 1

 
 
評諭 
[中國敎育制度諭三（芙）]  
　　促進敎育之補助法　　改良遊學制度籌敎育之善及誠非易事卽曰敎材得矣經費足矣而欲爲父兄者之送子弟入學於義務敎育之年始終無怠猶且不能必待國家嚴　强迫敎育之法律違法者罪及父母罰以重金而後初等敎育之普及始有希望此世界敎育歴史上共有之情形也然以法律强廹其父母更不可不假勸導之方以感動其父母蓋法律剛而入人淺勸導柔而入人深且法律之用有時而窮惟藉勸導以感化之術乃可以濟其窮勸導入學實爲　辦初等敎育普及之初基補助强廹敎育法律之要物也吾國今日人民之程度甚低凡爲父兄者大率不知兒童敎育之不可忽使無法律以爲防範則兒童之入學者必鮮然僅恃法律不特防不勝防且必有遺漏偶一不愼難保鄕愚之不生變故吾國敎育前途之恃勸學當不減於恃强廹敎育之法律也 
雖然勸學亦不可僅以私利爲前提也僅以私利誘則父母兄長之從其言而送子弟入學者彼心中常望子弟他日之獲厚祿居高位望之旣切勢必至以此勉勵其子弟子弟皆聞之於求學之年實行之於學成以後國民敎育之目的其能達乎前淸於近數十年來籌辦敎育幾無不以名利誘人國民敎育之主義鮮有道及者故學生之不中其毒者萬人之中難得一二彼不顧廉恥而好爲干求不問自已學之學妄想非分之利祿而肆意妄爲者比比皆是鳴呼彼固荣矣樂矣其如公衆之大受害也何是以今後之勸學雖不能不談敎育與個人之關係然亦必曉以大義俾知國家之利害即人民之利害國福則民福國病則民病强國與救亡皆惟有經世之學者能之亦惟大多數人民知個人與國家之關係者爲能輔助然此皆根於敎育是敎育之目的爲國即爲民爲民即爲國如是而爲勸則父兄輩送子弟入學之先己深明此大義他日或能以愛國内訓其子弟外勸其親友則此所以爲勸學者轉可以爲家庭敎育社會敎育之資料不亦善乎即不然比之僅以私利勸者其流弊當可少也 
夫勸學與强廹敎育之法律其目的猶惟在使敎育之普及於兒童耳然吾國失敎已久無敎育而宜輸以敎育者正不僅在兒童對於兒童可以强迫其受敎育然對於逾此受義務敎育年歲之人則不能也兒童不必自謀生計故可以勸其父母兄長送彼入學年稍長者則須自謀生計而勸無可勸也聽若輩之不識不知終日逐逐是非不分而阻撓美舉矣黑白不辨而爲虎作倀矣使不爲敎則大非所計也欲使彼受敎育而不能强彼入學家庭旣無可敎社會復無可學然則如之何而可曰通俗敎育可以爲之通俗敎育者以人民所應知之事如人民與國家之關係現今世界之大勢正當生財之道以及人當愛惜名譽等編成俗語使各地方熱心公益之人無論其爲敎育家與否每星期演講一二小時則於講者聽者辦事之光陰皆可以無碍而一班未受敎育之人亦可從此而無略知國與家之非絶然爲二天下存亡匹夫有責焉且不識字之人非若略受敎育而習於爲惡之徒易從善而感化不難故通俗敎育倘能力行成效必速雖然此可以暫而不可以久可以補初等學校敎育之不足而不能爲初等學校敎育之替代何以故彼不識字者終不若識字者之方便也 
要件 
[上財政部鹽政改革條議（）]  
　　一鹽政獨立查各國鹽政機關有特設專局直隸屬於國權之下者有隸於財政部及稅務局者有隸於農工商部者大抵皆隨鹽政之制度以爲統系採自由制者隷於農工部採關稅制者隷於稅務局採賦稅制者隷於財政部採專賣制者則特設專局直隷於國務院之下今旣變賦稅制爲專賣制非設獨立機關直隷於國權之下斷不能實行此政策况海陸軍巡警海關官吏捐局人員均與鹽之專賣有直接關係機關非直隸於國務院行政斷不能敏活即如亡淸之鹽政處雖由度支部大臣兼任而機關亦係獨立今擬遠法歐美專賣局近仿前淸鹽政處之設立特設鹽政廳爲鹽政之最高機關產鹽省分計十三省各設一鹽政局直隷於鹽政廳之下而軍營海關警　人員及自治團體對於鹽政均負輔助之責任專賣制始得實行 
二規定官制鹽政旣屬國家之特種官廳所有官制亦當特别規定中央設鹽政廳廳長當以財政總長兼任產鹽各省設鹽政局局長由中央任命產鹽之各場設場長專任鹽務不得兼理詞訟田賦及民事不產鹽之省分設專賣局場長局長均由鹽政局長薦任 
按中國產鹽有十三省應設十三鹽政局然產鹽有多寡引地有大小人口有疏密今擬分三等如左 
一等者六區兩淮直隷兩漸四川盛京廣東 
二等者四區山東福建雲南甘肅三等者三區山西陜西蒙古 
三劃定區域論純粹專賣之制度自當廢除引地爲正當然非經過官收地二年後產鹽銷鹽無統計產價售價未劃一斷難輕言打破查日本改革之初躉賣仍歸商人况我國輻員如此廣大業鹽者如此其多欲各地徧設出張所斷非一時所 
 
 
 

Page 2

 
 
能完備與其任商自由買賣互相爭奪何如仍許舊商以販賣之權但使各省官局售出之價一律不均惟以運費多寡酌加一二則引地雖不破而自破矣故爲現時入手計各省引地當暫仍其舊不必輕言打破或變更也 
四改正鹽法前淸鹽法以徵稅爲目的現以專賣爲目的政策己屬不同法制自當叧定惟各國專賣法各因其習憤而定有廣義狹義之分直接間接之别製造收納販運買賣均歸國有者所謂廣義的專賣裂造小賣歸商収納販運歸官者所謂狹義的專賣也直接專賣者由國家自設出張所間接專賣者躉賣小賣皆許商人爲之惟須得國家之許可今我國欲將製造販賣之權全然收歸國有一時恐難實行不如先自官收入手向無司商如四川吉林黑龍江盛京諸省則由國家設專賣局實行官收官運向有引商之各省則准商人設立轉運公司設官以監督之但使鹽由官收價由官定則商人不過得販運上應有之利益自無重斤夾帶欠課販私之弊則官運與商運之利害相去亦屬無幾 
五實行調查我國行政本無統計鹽務則商人向守秘密主義尤爲黑闇今欲實行就塲專賣非有全國之預算則產地若干產額若干銷額若干產價若干銷價若干運費若干商人利益若干製鹽成本若干其他燃料之貴賤人工之高下海水之比重晴兩之統計均茫乎不知何從入手欲製成此項預算非實地調查不可查日本當改革之前先設調查會繼設調查所區區一島國耗十七萬之巨資費六個月之調查國外特派調查員及駐在國領事之兼任者猶不在内今我國幅員若此其大產地如此其多交通如此不便非多派專門人員分路出發寛以時日予以重資斷不能製成全國預算此事實爲就塲專賣之第一著不宜輕易視之也（未完） 
[命令]  
　　八月初九日臨時大總統令鑲紅旗漢軍副都統載　呈因病懇請開缺應即照准此令 
交通總長朱啓鈐呈稱本部秘書陳震呈請辭職陳震准免本官此令 
陸軍第二十鎭統制官潘矩楷飭卽開缺來京另候任用此令 
任命盧永祥充陸軍第二十鎭統制官唐天喜充陸軍第五協統領官此令 
領湖北都督事黎元洪電呈財政司長李作棟實業司長李世光均准免本官此令任命潘祖裕爲湖北財政司長屈德澤爲北實業司長此令 
任命吕公望爲浙江第六師師長仍兼充第十一旅旅長此令 
任命戈克安爲九江鎭守使兼管砲台及駐潯軍隊此令 
任命劉世均爲江西第一旅旅長歐陽武爲第二旅旅長余鶴松爲第三旅旅長蔡森爲第四旅旅長此令 
茲制定勳位令公布之此令 
參議院議决修正内務部官制本大總統按照約法第三十條公布之此令 
參議院議决修正農林部官制本大總統按照約法三十條公布之此令 
參議院議决修正工商部官制本大總統按照約法第三十條公布之此令 
[專電]  
　　北京電叅議院咨催大總統將撤回省制等案從速修正交議如來星期不交即舉員先將省議會選舉法自行起草 
　　北京電八月分政府支出槪算今日（九號）經參議院一讀畢付財政審查 
　　北京電津浦鐡路貨稅問題天津濟南兩都督主張先在濟南會商再赴財政交通兩部所設之委員會與議蘇皖兩都督亦均贊同　　北京電袁總統屢接呈要求參政權决計拒却惟一面仍令敎育部調查女學程度 
[特約路透電]  
　　北京電直隷財政使忽不知去向其任虚懸己有五日之久 
　　北京電據北京日報載稱同盟會及統一共和黨擬合併爲一改名民主黨新黨旣成參議院議長吳景濂有董事部長之望 
　　北京電袁總統及國務員將於初十日同至參議院宣布政策 
　　北京電孫中山黄克强二君將抵北京都人士極形注意而外間對於此舉謠言四起或謂將與某國聯盟云云然皆風影之談 
　　北京電據半官消息袁總統擬以高等勳章贈與孫中山君 
　　北京電參議院討論七月份行政費時對於各部費用多所指摘且反對津貼靑島大學經費政府代表分别陳明用途或謂建屋用去若干或謂修茸用去若干各執一說全院頗不滿意衆意當再開明詳情續行討論因即停議 
　　北京電敎育會審查專門學校及大學校議案股員己具就報告專門學校豫備設立法政醫學美術音樂語言各科其大學報告則規定組織法管理法及職員分配法兩報告經全會討論後業己贊成案昨日敎育會討論中國字母議案字母二字誤排國語特此更正 
[譯電]  
　　北京電此間傳聞韓人暗殺一案大約無定案之日蓋新皇似將援例舉行大赦赦免各被告也 
　　東京電桂太郎公爵及隨從人等本是期六日可抵東京彼等現取道朝鮮而　日本桂氏駐聖彼德堡時曾與俄國首相柯柯塞夫會談三次又與外相薩沙洛夫會談兩次俄政府曾撥兵五萬名分布聖彼德堡及長春間鐡路一帶以保意外之虞附搭此車者均經拒絶 
　　倫敦電英國首相愛斯奎士君前游愛爾蘭特白林在皇家劇塲演說時有要求女子參政權之萊女士及伊文斯女士二人恣意胡鬧今均判定五年苦工之罪 
　　卡拉基電印度星特官報載稱東京有每月發行之英文雜誌妄執袒回主義秘密銷售於星特回人之中且料印度全境及回敎各國亦必均有此書流行書内措辭狂悖仇視英國謂歐亞斐三洲回敎國之傾亡皆英國政策有以致之一幸德國得奥助力從中干涉始免全滅故回敎全體當執戈以爲德國効力云 
　　芝嘉哥電國民進步會己舉羅斯佛君爲候選總統並舉開列福利亞省總督敻生君爲副總統會中對於羅氏被選歡喜狂呼埀一小時之久女代表愛丹斯女士謂新黨實爲合衆國廣求社會公道之代表物 
　　鈕約電韋爾森君愛民主黨推舉爲候選總統力言管理公務之特别權利及濫由私人把持之害並擬早日改輕稅率生計之貴實由稅率之高有以致之至對於工人問題則主全國聯合又促國人振興商船蓋巴拉瑪運河旣成若無船隻則此河開築可謂多事云 
　　東京電據某大員聲稱日政府及日本國民對於袁世凱及其他官員並參議院所致誠摯之吊唁均深感悅惟照國際成例中華民國猶未經各國承認故日本政府不能正式答謝殊爲抱歉中國各報亦一致抒誠致吊一般國民極爲感激云 
　　倫敦電泰晤士報主筆白克爾現已告退該報特聘勞平生君以承其乏按勞君前充巨漢萊斯堡星報主筆米納貴爵總督南斐時曾任秘書之職 
　　栢林電土耳其陸軍大臣告人云現擬赴日考查整頓陸軍辦法 
　　倫敦電土耳其議院解散後阿爾巴利亞之人業已安靖己將進攻宇斯克白之舉作罷薩洛里克已宣布戒嚴令 
　　西汀其電土耳其向芒台里格洛政府建議派員會同調停邊界爭端芒政府業己允可俄國諷告土國遷就了結以免决裂邦交 
　　倫敦電據泰晤士報消息西維亞及布爾加利亞兩國己締結聯盟 
　　華盛頓電美國上議院討論巴拉瑪運河議案己將准免美國沿海船隻繳納通過稅一節通過贊成者四十四人反對者十一人贊成者佔此多數可爲悉免美國船隻通過稅之先聲英國之抗　恐將無效 
　　基爾電德國所拘英國游船家五人指係偵探今悉釋放 
　　愛生電克虜伯砲廠本年舉行開創百年紀念時其家族以馬克一千四百萬元分派工人職員及各善堂曁爲海陸軍慈善事業者 
[公電]  
　　天津張都督電各省都督鑒接法制局卅電謂各省行政長官宜歸簡任援古証今語語精切錫鑾極表贊同惟須與黎副總統敬電相輔而行尤爲完密歌電　　吉林陳都督電各省都督鑒法制局卅電民選行政長官實有弊無利推　各條洞若觀火欲求民國統一此事洵大有關係還乞竭力主持爲禱麻電 
　　長江水師李總司令電北京袁大總統國務院各部總次長武昌黎副總統均鑒變和不敏承乏長江自五月接任以來方勉竭駑駘籌議改良辦法適於六月二十八日奉黎副總統沁電開鄂省長江及荆襄水師均改爲水上警察歸民政長節制等因當將水警不容不改而又不可驟改各情電請大總統核示旋准陸海軍部冬電開奉大總統令所陳改水師爲水警辦法先敎育而後改編洵爲知本之論准將長江一帶水師悉數改爲水警官長兵丁槪仍其舊歸各省管理應需餉項卽由各該省自行籌給該司令卽改爲總稽查應如何創設學堂次第敎練均歸該總稽查監督仰妥籌呈明辦理等因准此當此國是初定人心尙浮但求有補時艱何敢遽萌退志故於奉電之後即乘輪先赴上游認眞巡閱馳驅皖贛湘鄂之間逐討一論務期情形洞悉利弊周知俾改革有所著手布置易於就緒上勉答大總統殷殷求治之意下聊慰諸將士喁喁向風之誠然後陳請歸田卸斯重責庶幾於義不悖於心始安無如私懐未伸舊疾忽作蓋奔走國事曆十餘年轉徙流離氣體己非昔比去歲廣東上海南京各役又皆親臨前敵用心過度營血大虧眩暈怔忡相繼迭作勉强任任事已苦竭蹶難支及此次冒暑遄征接見僚屬考覽地形終日皇皇無暇靜攝遂致觸發舊疾調治難痊又何敢戀棧因循貽誤大局用將致病始末披瀝上陳仰祈大總統曲加體恤迅選賢員前來接任俾得早釋仔肩藉資調養一俟元氣稍復再當出供指臂斷不致膏肓泉石辜負明時區區之情伏惟垂察抑燮和更有進者改辦巡警不宜過驟前電己陳其槪其中頗有關係非僅敎育未興之一端敢將此次躬歷考查所得再爲縷析言之查長江綿亘數千里流域遼闊謠言時起伏莽濳滋天塹要區極宜注重而各省因養兵過衆均方從事撤裁兇悍之徒散布四境威除患端資用命之軍旅與夫活潑之機關水師自前淸創設埀數十年性質服循脈絡貫注當時之經畫原具深心後此之因仍轍收實效自同光以來鹽梟土匪踞沿江爲窟穴其間旋起旋滅終未糜爛地方未必非該水軍鎭攝巡防之力猛虎在山藜雚不採商賈行旅至今賴之不僅是也去歲東南各省倉皇舉義該水師助戰轉輸歷著勞績前月襄陽蕪湖餉絀兵變該水師堵截要擊未至蔓延此皆彰彰在人耳目者以云水警則僅有捕盜詰姦之力未兼爭鋒對壘之長驟予更張深恐難資坐鎭况改糄軍制分隷各省則駗域攸分範圍狹小此疆彼界難免推諉之虞倘遇草澤梟雄潢池盜弄氣機渙散調遣不靈　突狠奔大届便堪　想夑和之愚以爲作水師之後勁者其策有二一曰整頓各省要塞以愼固江海之防一曰擴充長江艦隊爲迅赴事機之用二者變水師之形而不失水師之意者也樹水警之先聲者其策亦有二一曰五省分設學堂多所敎授水警專科以輪入必需之知識一曰命原有官長兵丁分班肄業期保全固有之人才二者求水警之實而不至徒慕水警之名者也四策旣行然後舉而措之庶可以收實效而銷隱患夑和旣有所見不敢以行將去位緘默不言聊貢芻蕘伏維卓奪長江水師總司令長李夑和叩魚印 
　　揚州陸軍第十一師司令部電申報舘轉各省都督各軍師旅長各報舘均鑒本師鑒於兵多餉絀自請取銷業奉大總統電准月餘以來原擬從軍隊裁併入手期於實事有濟奈欠餉甚多驟難　撥不得己復請先將師部取銷以節糜費常蒙鑒准並派員來揚商辦現奉軍長命令本師部遵於七月底實行取銷至將來軍隊如何裁併徐軍長素顧大局當必有以善其後也謹此電聞卸任陸軍第十一師師長胡維棟叩靑印 
　　上海大同民黨電南京程都督民政司長提法司鑒車坊劣董朱鍚範違反約法阻碍公益率警擾亂槍擊黨員請派員調查彈壓盡法懲冶以除民害詳情另呈大同民黨章水天叩 
要聞一 
[對於中央代表權限之大商榷]  
　　自袁總統電令各省選舉代表三人入京顧問各都督對此項代表權限斷斷討論茲彙誌其近消息如下 
[程都督之政見]  
　　蘇州程都督致各都督魚電文云德全前擬酌商各省派赴中央代表權限一電昨接廣東胡都督河南張都督江西李都督來電均蒙贊成惟胡都督擬將原酌第一條改爲出席陳述意見但不加於表决之數等語李都督所見亦復相同鄙意我國本非聯邦制度國務院中亦有各省代表出席陳述一切似於政體未協且於中央政權亦多妨碍若俟將來還京後再由中央改削不如由外間先行妥酌較易實行又李都督擬改第四條凡關各省政務之命令如與某省有特别關係時應先期諮詢該省代表等語係爲求於本省事實有裨起見德全亦表贊同現在各省業經紛紛派員此項權限規章急待彙電中央核定俾有遵循尊處如表贊同即乞速賜電示仍照胡都督前電請由李都督主稿電告德全僭爲譯發務請各都督准本月十二號以前電知以便早日電京酌定至爲昐　 
[孫都督之政見]  
　　福州都督致各都督魚電文云所議各省派赴中央代表職權各節宏謀偉識欽佩莫名惟細詳意旨係對於中央商訂條件代表　所負責任關係重大其職務權限似應另立規條俾資遵守愚見所及擬訂條欵如下（一）代表員以傳達本省都督意旨供備中央政府關詢條洽各省政見爲職務（一）國務會議各省政務時代表員應得旁聽之結果隨時報告於本省都督對於其他重大事件亦同（一）代表員對於中央政府如有討論重大事件應先電告本省都督請示辦理凡三條是否有當尙希卓裁再代表卽係由各省選派其公費自應由各省自行支給名義較順敝省代表員及赴京日期候派定時當再電聞又陽電云李都督支電改訂代表職權條件至爲獨當敝處極表同情應由程都督核定領銜聯署入告道仁愚以爲條件乃形式上之限制非精神上之限制則在審愼選擇程都督前次來電所論離問各弊非條件所能限制尤爲名論不磨亟應以道德高尙熟悉本省利弊者充之現已先派統制許崇智秘書長謝剛國二員預備赴京至敝處魚電對於代表所訂條件應否一併電陳還乞賜敎爲荷 
[武昌初五日退伍風潮紀事]  
　　武昌初五日閉城情形已見前報茲悉於初三日午後五點鐘二協協統劉秉福對兵士演說退伍事措詞不善觸起全協兵士之怒（該協各營兵士有戰功者居多）演說畢各棚正下士在體操場開秘密會議到會者甚劉協統無如之何迨初五日上午十一句鐘恊統赴都督府會議囘營後邀集正副下士演說詞語之間又觸衆怒霎時鎗聲四發各兵士飛步入子彈房緊閉營門開放大排鎗傷及軍官數名兵士死十一人劉協統身受重傷各營亦以鎗聲接之連放一點鐘之久繼續不息全街罷巿童旻婦女提携泣逃者絡繹不絶時各城門緊閉惟漢陽門尙開稽查甚嚴黎都督聞耗當派十五標紮守皇殿及起義門一帶並安置機關鎗復派四鎭兵士守漢陽等門又派蔡漢卿統制代表副總統赴二協營中向全體兵士解說冀其和平了結時已午後四點鐘矣副總統一面電知商會速發傳單以安人心現 
 
 
 

Page 3

 
 
聞二協協統劉秉章傷重斃命各軍官受傷者亦斃三人當兵士譁閙鎗聲隆隆之間都督府前突有一穿白紗褂之少年將黄徽章藏於衫内映出黄色冒充辦事人員撞入府内詎是時戒嚴令下無論何人不准入府少年不服强入衛兵等將其徽章揭去意欲以不服命令憑徽章上之姓名請都督究辦詎該徽章祇係黄布一方其上並無字跡立時扭住搜其身旁有炸彈二枚係欲入内行刺者當即禀請都督交軍法局究辦矣 
[南京借欵不成之現狀]  
　　（一）大兆公司借欵經財政司赴滬商酌本可望成現忽奉到國務院電開有銀行團約定不借零欵現財政司對於　兆公司己停止進行矣 
　　（二）三井洋行借欵因此亦難告成惟所欠鹽務之十五萬皆借諸鹽商今借欵不成無以歸還鹽商甚爲譁然 
　　（三）滬寗鐵路知借欵不成願借給三十萬兩以寗省鐵路爲抵押惟須有管理寗省車路之權並欲接軌聞當道者尙未許可 
[滇省大借法欵三百萬]  
　　雲南邊　之區從前財政卽入敷出端恃各省協濟自去歲革命軍起各省之來源頓絶而本省收入如鹽稅地租鴉片稅復歸無著經濟困難己極軍政府欲借法欵三百萬提交省議會經議員反對否决後遂勉强支持羅掘一空不能周轉蔡督不得己又與法領安南之東京灣鴉片專賣局商酌將其轉運貲本金三百萬借於雲南條約載明以雲南全省收買鴉片權及雲南鐵道附近鑛山採掘權爲報酬聞該議會尙頗有反對者云 
[財政部之借欵談]  
　　財政部因庫款支絀曾向交通銀行借款三十萬兩後該行因需欵孔急屬由部中索還而部中仍無欵可還現聞己商定由交通銀行介紹向茂康銀公司借銀五十萬兩除將欠欵歸外餘欵均歸部中應用惟此項款係約期兩月歸還七厘利息息銀照扣若展期不還踰限一日卽預扣一月之息該行己向部中聲明矣 
[順天府裁併之議復活]  
　　順天憲政公會前以順天府與直隷行政各事諸多牽掣人民受累曾請裁撤將所屬二十四州縣歸併直隸以蘇民困時適武昌事起此議作罷刻聞該府士紳俞述階唐桐譚家　等因大總統有將該府改爲北京府設民政長之議惟恐不能達其裁撤歸併之目的昨特呈請大總統謂順天與直隸係屬一省本難分離應即裁併云 
[叅議院之國交觀]  
　　日本明治天皇升遐後初二日上午九時叅議院開哀悼會到院參議員全數八十一名均極敬肅首由議長吳君景濂宣讀哀詞如下本院昨得日本明治天皇駕崩之耗即經公議下半旗以誌哀忱矣竊我友邦君子遭此國卹　髯之慟如喪考妣凡爲舉國人民無不同深哀悼况明治天皇禀神聖之資立温恭之德幼年踐祚克振皇圖五十年來勵精圖治植一國强盛之基障東亞和平之局舊邦維新我國旣食其報他山攻錯彼美實錫予規我民國肇造以後尤得日本朝野上下贊助之力凡其國人親仁善鄰之風皆其聖主緝熙止敬之化功德所被實足永懐本院爲中華民國人民代表不敢不以國民之心爲心表兩國休戚與共之意謹於來週星期一休會一日以申遠弔滄海在望鼎湖東傾翹首神光不　涕涙我全院同人當咸具此哀感也嗣由秘書長林君長民報告全體議員將草成唁電通告駐日汪公使請代達日本政府文云本院昨得日皇陛下喪耗極爲哀悼景濂等謹代表中華民國參議院全體議院違申弔唁乞代達日本政府參議院議長吳景漎副議長湯化龍叩是日下午參議院議長吳君景濂副議長湯君化龍帶同秘書長林君長民前往駐京日署訪問伊集院欽使鄭重申唁略謂明治天皇陛下龍駕賓天翏議院深爲痛悼特此代表全院敬肅弔唁並於下星期一休會一日以表哀忱伊集院欽使恭受弔辭答云此次敝國不幸遽遭大喪貴國官民特深同情現辱貴叅議院弔唁莫名感激即當電達本國政府想敝國官士詳悉貴議院隆情必銘心感謝等語聞欽使卽將詳狀向本國政府電告深感叅議院諸君之厚誼云 
[淸談] （萍桴） 
協約者瓜分之變相也民國之基礎未定外人之協約紛來風雨漂搖而鴞音四集吾不知彼外人之狡焉思逞者又何以如此僕僕不憚煩耶 
雖然國不競亦陵立國者不患外侮紛乘而在我無致侮之術若兢兢焉不求所以自强而日希望於外人之不我侮不可得也 
記者曰今試問我民國自强之道何如而參議院則黨見紛馳矣而國務院則組織屢屢矣而各都督則紛紛反對軍民分治矣而各議會又紛紛反對總監簡任矣夫亦知恊約之風雲有岌岌不可終日者乎鳴呼抑獨何也 
小說 
[俄王之偵探（一百二十三）（無名）]  
　　余一看不是别人正是我心中想的那密鳥蘭爾一見了我連聲說道葛蘭先生你來的正好我在各地訪你求你搭救余忙問道你有甚麽爲難的事密鳥蘭爾道我爲了你的事幾被他們害死了我千辛萬苦纔得逃了出來到得此地現在他們還在各處探訪我哩余又問首他們是甚麽人如何要謀害你又爲何說是爲了我的事的密鳥蘭爾含涙道他們便是我的父親和我那未婚之夫余道你的父親是來脫考脫你未婚之夫是那何突老夫密鳥蘭爾道便是他們那何突老夫不知與我有甚麽深仇宿怨害的我這般苦余道你旣和他是未來的夫婦何出此怨毒之言密鳥蘭爾道什麽是未來夫婦我和他訂婚不過一來爲着我父親的緣故二來要救愛末姑娘的緣故三來也爲我保全自己性命的緣故因此沒法只得允許了他我心中原是恨他不過的余道原來如此我却一向不知多有得罪了但是旣是這様這次他們爲何又要謀害起你來密鳥蘭爾道便爲你們刧去了愛末姑娘之故愛末姑娘被刧他們便知這是你的作爲卽知是你所做他們便想所有機密都是我告訴你去的因之那何突老夫便逼着我結婚說是試我心跡我執意不肯他們更覺疑心我是和你同黨了不但何突老夫便是我父親也是般這設想 
 
　　 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[蕪議會爲米帮請命]  
蕪湖臨時議會因江蘇擬恢復蕪湖米捐得該埠各米帮報告當即轉咨省議會略云案據蕪埠廣潮煙　米業各幫利源坟恊豐等報稱敝帮前因江蘇米厘一案（中略）以恤商艱而除粃政等因據此查該號等所稱各節就商業一方面而論年來多有虧折自係實情然米糧爲人民日食所需多一捐輸即多一担負近年米價昂貴較之昔時每石增至一二兩不等小民生計日益艱難况現當改革之初尤宜軫念民生以爲根本之至計若仍照前淸舊制於本省米捐外添設江蘇米捐一境兩征按之稅章顯有不合而本省連年災歉繼以兵事恐慌設再如此重疊苛征不顧商情未免有增民累敝縣雖係通商口岸究非產米之區凡此厘稅之增加關係全省人民之擔荷理合陳請貴總會備案集議但爲本省寛一分民力即爲本省培一分元氣素仰貴議長曁各議員關懐桑梓自能主持公論據理力爭云 
[咨請獎勵救圩軍隊]  
　　駐蕪六十團第一營營長范敏卿前日接無爲臨時議會咨稱敝縣去歲水災甲於全皖埂堤坍　殆盡雖有本年修築新埂難以抵禦洪潮勢在危急幸於本月全皖工振總局咨請貴營長令派第四連長李君竹樓帶同兵士來縣搶救圩堤李連長到縣比即邀同敝會詢明刻即分派各排兵士星夜前徒各處險工立時督同搶救而諸兵士悉聽李君調遣紀律嚴明熱心公益日則輪流督率夜則風雨監工民夫怠惰者賴以勸導狡　者賴以維持總屬貴兵士於敎育程度實有勝於尋常萬萬也敝縣何幸來此客兵保謢將破之圩堤三閘上九連等處田廬成熟數十萬生命得以更生所有救謢圩堤異常出力之連長李竹樓排長徐朝選王鳳鳴胡國　等敝會理合一併咨請貴營長照轉申詳都督破格獎勵以爲實力辦事熱心公益者勸 
[閩都督封禁羣報案近聞]  
　　福州來電旅滬福建公會潘訓初陳楚楠君鑒支電悉羣報舘案由係據泉州司令官張得貴禀稱羣報舘所登安溪亂事一則言盡子盧駭人聞聽殊屬擾亂治安鈔錄原文請爲查究以安民心等情查安溪匪亂官兵進剿著著得手匪已星散該報舘膽敢揑稱該匪黨爲二次革命官兵連敗數次省中所發往千五百人降者過半被殺者數百人繼發往炮隊亦爲所敗等語且盛稱該匪軍整肅佈置精密非尋常土匪可比省垣已有多人往安溪投入該黨云云實屬有意鼓煸希　搆成内亂該報罪有應得現在半月來上下游各處土匪繼起人心浮動吾民之横被殺戮蕩析離居者日有所聞該報半日登載大　意存挑動省界府界各等謬見媒孽當局之短啓愚民以藐視政府實爲醲成近日各處匪亂之由道仁爲維持治安起見按照臨時約法第十五條辦理一面由警務司封禁該報館並將總編輯蘇鑑亭發交審判廳按律訊辦以示　儆而杜將來除聲明大總統國務院外特此電復乞亮察爲荷閩都督孫道仁虞 
　　上海去電福州孫都督鑒虞電悉羣報案旣經交審判廳自應由廳按律判斷按約法十五條僅能依律限制斷不能未經審判遽行封禁報舘杖責主筆仍望秉公辦理母違約法至上下游亂事人民横遭殺戮蕩析離居各屬吏治不修實尸其過似不能歸咎報舘尙祈埀鑒旅滬福建公會潘訓初陳楚楠等庚 
[廈門獄犯脫逃]  
　　廈門民政廳署内監獄分爲上下兩所上獄監押重犯下獄暫押民事犯八月四日夜三句鐘上獄左房押犯十名突然挖門逃脫内有六犯扖上屋瓦再由低墻跳下卽從巷口遁去尙有四犯因不識路逕伏匿屋頂不敢跳下當被擒獲懸吊堂上以示警戒聞走犯之時係由更夫撞見監門大開知必走犯乃高聲呌喊監吏獄卒從夢中驚醒召集團署人等極力圍捕始得從屋上追囘四犯時獄吏朱某之跟丁某甲竭力狂奔六犯將被追及該犯竟將項中所帶鐵鍊作爲兇器毆打某甲頭顱破裂皆倒於地聞該六犯中之二犯業經擬罪統斃一係搶刧洋塗一係販賣人口之陳水到餘四名亦重案要犯云 
[興化匪亂紀聞]  
　　七月十日興化府余文藻電都督孫道仁謂興化附近土匪蜂起圍打府城勢頗岌岌仙遊縣匪亦聞風響應縣官行蹤不明孫都督接電後恐成大變汛派第二標第三營兩中隊於十一日由臨安輪船輪送前往以後消息尙未據有續報查興化守余文藻南長沙人滿淸時代補用副將與現任參議總長彭壽松爲同鄕光復後始拔爲興化知府與鄕紳江春霖頗形親睦接篆後所出政策無甚可觀頗爲地方志士攻擊惟現以湖南派勢力方張難以攣倒故祇爲衆怨之府近該派勢力稍衰暴徒遂乘機而發閩派湘派各以興化各屬爲政治運動場暗織團體己有數種余知府每事留意以偵探其一舉一動若行動稍顯必四出搜拿打破會衆客月下旬忽有興化報出現（卽興化人機關）余太守恐事多掣肘即授意警務司前往標封禁止刋發其關係人竟被逮捕數名目爲黨羽於是暴徒突起圍擊府城此暴動之原因也現該府尙有駐防軍兩大隊可資剿討云 
[招安梁山大盜之無望]  
　　曹州頻年患匪近日匪燄益張合曹屬計之不下六七千人爲之首者係李四考葛光蔭馮張等四人嘯聚於梁山一帶現値靑紗帳起匪多土著路徑熟悉出沒無常肆無顧忌雖駐兵數標而莫如之何日前曾開一戳陸軍用開花砲轟擊匪衆濳遁未傷一人良民被害者反至數百人之多軍士無奈欲分兵逼之無如賊勢浩大萬難得手日昨該府張桂森王東斗二君來省開同鄕會報告一切情形並謂專主力剿恐再住月餘賊不見少良民塗毒盡矣甚非治賊良策不如收撫爲上蓋二君之來曾見匪首告以招撫之意匪已首肯惟要求四條（一）匪衆投誠後不得追前愆（二）限半月内將匪衆聚集一處選其精壯者爲兵不堪用者散之歸農（三）改組軍隊之匪衆領得新槍械後始行繳上軍械（四）須妥人担保此後如有違言惟保証人之性命財產是問聞已公舉代表將此意陳明都督都督不以爲可意仍主剿俟秋禾盡芟將酌派重兵約同豫直蘇皖及張勳之兵會往痛剿聞靳統制亦表同情云 
[寗都督府之屬官談]  
　　黄留守裁併南方軍隊計畫以爲兵不難裁併所難裁併者軍官耳因電商陸軍部請以被裁之軍官作爲本府屬官照支原薪俟補就實官時此項經費即行停止程都督蒞寗接收改爲都督府屬官當時己有百餘人月支薪餉約一千餘嗣經將第三十五旅第五十一旅及獨立團等陸續遣散此項屬官又添至百餘人屢經電部請示辦法尙未得有正當之解决其屬官中固有深明時局之人以爲無事食祿益形慚愧因而辭去者頗不乏人而一般生計困難之人則且恃此爲生故每至月半發薪軍務司軍需科門庭若巿擁擠不開各營兵餉尙可稍欠一二而屬官經費較兵餉尤爲重要分文難賖每當風淸月白時秦淮河上燈船畫舫中必有此項人員嘯傲其間噫亦可以見軍人之心理矣 
考補實官之事聞陸軍部已經提議而一般屬官頗有不願其早日宣布之意以不擔責任而享受厚俸樂得多過幾時也後經都督府參議處會商軍務司以爲屬官之軍官類皆身經戰事有功民國將來補授實官分所應得而軍佐一項萬無補官之理且一無軍事知識後日更難安挿故日前决議將軍佐屬官一律裁撤以節糜費又擬定領薪條例本月即行施行茲錄如下（一）此簿交屬官本人收執每居陽暦月半至都督府軍務司軍需科傾取（一）此簿不得作爲抵押品如果有抵押情事卽停止領薪（一）凡各員如有他差者此款即行取消如已供差他處匿不報告希圖領欵者經本府查出除取消屬官及所供現差外仍從嚴議處（一）各員補授實官後此欵即行停止（一）此簿如有遣失時須於二日内覔相熟之人至軍務司掛號（一）每月付款時認票不認人（一）此簿每　三個月更換一次以杜流弊 
[蘇鄕請兵鎭攝]  
　　吳縣善人橋爲蘇鄕之一小巿集西與光福鄕接壤東與木　巿毗連東西雖有木　光福陸軍駐守而南北界香山簧村之間道路紛歧山嶺幽　極易藏奸故六月間迭出搶案傷及事主近復有三五同羣開塲聚賭並且携有槍械勢頗險惡該鄕議事會及鄕董等深恐養　貽患呈請就駐紮軍隊中酌撥一排暫駐善人橋以資鎭攝未悉都督能俯允否 
[南匯組織鄕敎育會]  
　　南匯縣新塲鄕公所發起敎育會業於八月六日開會到會者五十餘人當日宣佈草章相繼演說旋卽投票選舉當舉定臨時會長葉君貞栢副會長徐君耐冰並各職員一面審定章程擇於本月二十二日開成立大會云 
[貴州近聞種種]  
　　郵政局擬加快班黔省郵政局快班信件除安順鎭遠銅仁遵義等處外餘僅以掛號者爲限昨總辦杜君擬於盤州古州正安都匀等處接收緊要急迫信件爲靈通消息之預備現正組織一切俟八月中安設完善卽行開辦云 
　　水城廳盤獲奸商水城廳團防巡緝隊於月前在距城四十里之濫壩盤詰行跡可疑之粤商黄某等十餘人搜獲私販快鎗子彈等物甚夥經該廳吳倅審騐確實當將槍支筆碼全數發交團防局收存充公商人監禁究詰從來已非一次蓋廳屬惟黑夷土目居多性極獷猂以抬龍打槓弱肉强食爲能事羅致盤運槍械者爭先恐後以故粤商之秘密販運者其利亦溥故奸商源源不絶不知販賣軍火禁例綦嚴賣者固法所必懲而買者尤宜加之意也 
　　普安縣丁糧無着普安縣議董會宣佈辛亥年丁粮一律豁免因而丁粮無着昨由該縣令禀知政務處茲探得其批詞錄左據普安縣鄭其昌呈明新城四里丁粮實難徵收情由貴州政務處總長周批呈悉查免除丁粮係指民國元年以前己於前淸宣統三年造入奏銷實欠在民者而言其辛亥年應完錢粮徵收期限須至民國元年夏李方行截數不得謂之實欠即不在免除之例曾通令在案前據該縣呈新城未收丁粮被該處議董暗中主持當經批飭興義府轉飭新城李令督催完納仍由普安縣收解茲據稱新城議董會派粮善鄒澤之前往四里宣佈辛亥年丁粮一律免除以致分釐不納實屬有意燭惑仰財政司即飭興義府查拿究辦並飭李令迅將該處四里丁粮督催完納以重正供毌得陽奉陰違致千未便切切此繳七月十二號 
　　遵義府糧　殃民遵義府粮　龔志揚包征包解久己倉箱盈室矣該屬地丁征收經前諮議局議决前撫定案每正銀一兩加耗一錢五分加平二錢共納一兩三錢五分取消銀匠代收直接投櫃上納詎龔攬權征解歴年勒收正耗每兩以三五遞算計正銀一兩加成一兩五六又於五六之外每兩加宰口一分折蝕四分火耗五分共成一兩七錢二分用糧　稱足且於一兩以下小户　規槪同一兩起碼征收遵屬地丁正銀萬二千餘小户亦萬二千餘合計每年浮收不下七八千金之譜中飽私囊但聞各鄕人民不堪其苦各舉代表等將來省請願禀請取締以抒民困云 
[譚督辦延攬人材]  
　　粤漢鐵路督辦譚君人鳳自北京回滬卽聘請詹君天佑爲會辦顏君德慶爲總辦虞君愚爲高等顧問一切進行機宜不惜虚心訪問現正搜羅鐵路專門人材以資臂助然無路務經騐妄來干謁者雖鄕戚至友亦槪不延用以妨賢路茲將交通部來電錄下粤漢督辦總公所虞愚君鑒冬電悉粤漢開辦在即非得熟悉情形學識兼裕之員雙方接洽恐難悉臻妥協現經呈請總次長調執事來部借重擘畫一切希即速來京譚君處己另電商懇矣至農林部調查事件擬由本部轉商另行委員何如 
[浙都督府又被鬨鬧]  
　　浙軍第三隊敢因索犒賞迭鬧都督府己誌前報茲聞該隊兵於前日下午復到都督府滋鬧當被衛隊扣留兩名請示都督懲辦間忽有共和促進會長即同盟會總幹事蔣著卿出頭干預直入參議廳盛怒詰問一言不合大肆咆哮拍桌敲台勢將用武幸諸參議力顧大局婉辭解說並云都督優待有功業已允給一千五百元蔣著卿盛怒不允悻悻出府其時參議官吳鍾鎔别有要公乘與他適方及轅門突被敢死隊攔阻扭結揚言同赴民政司羣情洶洶勢在危急適警備隊路過力任保護民政司長褚慧僧聞警到塲極力排解該參議方得脫險現悉蔣都督深慮此事决裂釀成巨變面宦囊空空實無餘力　付不得己仍允在公欵中挪撥洋四千元交由褚司長代爲轉園尙不知同盟會諸公能滿意否耶 
[永嘉烟禁之嚴厲]  
　　温州自去年光復時湮禁廢弛膏店林立雖經前禁烟局董張縵雲改爲藥品消售處其實陽奉陰違私售接踵計每月所收捐款有一千餘元自被人告發批令撤換由徐知事照委勞勤餘爲正董曾廣漢爲副董接辦以來痛除前弊雷厲風行所有膏店煙舘勒令停歇違者封閉月捐亦一例裁撤每日偕調查員至各烟户搜查歷計焚燬查獲膏漿四百餘斤一面出示限令烟民依期戒絶不問殷貴不徇情面各烟民聞之莫不悚然股慄云 
[浙江組織實業分會]  
　　八月四日上午九句鐘吉祥巷浙江實業分會開發起人談話會到者約百餘人女賓亦十有餘人公舉徐君補齊爲臨時主席首由邵君式之報告開會程序及籌備情形次由各會員籌議進行方法公推臨時幹事共十二人以徐君補齊邵君式之爲總幹事並於翌日午後開職員會公議分會簡章及開成立大會日期云 
本埠新聞 
[續開挽救航權大會記事]  
　　滬上東亞大同社等各團體爲維持招商局事昨假四川路靑年會續開救急大會午後一時各團體代表與伍君廷芳及招商局各股東並男女來賓先後蒞會約一千餘人惟劉學詢未到首由孫鐵舟君報告開會宗旨略謂今日開會爲維持招商局大局起見招商局董事共有九人獨領袖伍君蒞會伍君原係推倒滿淸之民國偉人應請伍君發表意見伍君卽登台對衆宣言謂今日承諸君子邀請鄙人到會宣布招商局情形余固甚願要知招商局前係官辦後由盛杏蓀等組織董事會舉鄙人爲董事鄙人因有股在内爲大局起見慨允從事惟該局己辦四十餘年辦事尙無主腦董事九人亦各有意見且九人内有八人阿附盛杏蓀凡鄙人所發議論終無效力故擬擴充航權議有辦法三條於七月十四日在張園開會時各股東多數贊成組織新公司每逢星期三日開董事常會是日適劉學詢言及華僑積有鉅欵愿爲新公司資本鄙人等囑其將欵分期交存銀行積成躉數並聲明如有洋股在内查出究罰劉力辯並無外股一力担任總之此事未收定銀亦未簽字現在外面謠傳謂鄙人出賣招商局實不知鄙人欲擴充資本推廣航權尙望諸君明鑒言至此卽田孫鐵舟藍瑞芬諸君詰問伍君謠傳二字之不當謂有劉學詢致董事會一函可以證明孫君遂宣佈原函云（董事會各位先生台鑒本月三日會議組織新公司及付定收票條欵經衆取决一言爲定兩無翻異並承雅囑速行集款准定本月五日會訂華文合同即交律師繕正以便繳款等因日昨會議承允翌日將條欵交下彼此研究改定星期三日到會面定合同底稿再交律 
 
 
 

Page 7

 
 
　　師辦理至今未蒙擲下殊深殷紛敝處欵己齊策並延定徐思義律師辦理此事如何措置之處祈即示復是爲至幸專叩並請日安劉學詢頓首八月六日書）宣告畢卽請伍君代表董事會全體簽字取銷劉學詢不准過問招商局事伍君答稱鄙人以個人名義到會未便代表全體簽字且已告退董事尤難專主孫君等遂將所書公衆議决取銷棍徒劉學詢不准過問招商局事之字條令伍君簽字伍君卽親筆簽字）時鼓掌之聲雷動各團體復討論良謂今日所開維持大會即請伍君爲正會長衆皆贊成伍君亦允可遂請伍君正座全體共攝一影留爲紀念並定仍在福州路東亞大同社每日討論維持之策大衆贊成遂散會時己鐘鳴五下矣 
　　附工商部致招商局電本部迭據九江商會等處來電劉學詢收買招商船業經董事會秘密簽允乞速干涉阻止等語并准交通部咨鈔各處來電到部殊深駭異該局成立多年經前農工商部註册有案關係民國航業即關係民國商務該董事會股東不乏明義之士自應妥愼維持顧全大局不爲奸謀所動搖本部責在保商斷不容以己成之偉業破壞於一二不肖之徒務望在事諸人恊力同心堅持始終以圖保全實深厚望仍將辦理情形報部爲要工商部佳 
[孫羹梅突如其來]  
　　公共公廨前帮審孫羹梅由外交團委令續任襄讞一事華官以關碍主權未經承認詎昨日午後二時孫君忽偕駐滬美副領事海德禮君同乘馬車到廨其時關讞員與英副領事翰君正在樓下公堂訊案孫海兩君即同至領事憩息所由聶襄讞接見海君謂聶君曰孫君聘任己久今日本副領事特邀孫君蒞廨訊理華案聶君答稱今日應訊各案曾由本委與貴領事迭次訊理己有頭緒若易孫君訊問恐多隔膜正談論間孫君卽登樓與楊繙譯言曰鄙人今日被美領逼迫面來並非出於本意言畢下樓海君以爲時不早遂邀孫君登樓訊問華務案件迨關君退座得悉後即將孫君蒞廨視事情形報告陳交涉使請示核奪按孫君何莫非中國人乎爲個人計則得矣其如我中國主權何鳴呼孫君鳴呼中國 
[捕房嚴緝李薇莊]  
　　英美捕房代理總巡麥高雲君自法租界避署花園及巨籟達路先後發現私鑄大小銀元兩案後以公共租界地方遼闊深恐亦有此等奸徒匿居僻處私行鼓鑄是以甚爲注意且查馮正元等之同當李星橋向在台灣路五福弄開設銅作門前冐懸南京造幣分廠招牌實屬目無法紀今　移提歸案尙有住居愛文義路歷充前淸銀元官銀等局差事光復後曾充關北民政長之甬人李薇莊（即李老四）與此案極有關繫現雖聞風逃避查其所辦之鹽棧等線索甚多難保不在租界内别營窟穴暫時匿　昨特通諭各捕房中西幹探嚴密偵緝如有幽僻廣廈以及可疑之銅鐵機厰均須加意偵察以免漏網 
[海防署改設審檢廳]  
　　上海縣民政長呈蘇都督電蘇州程都督钧鑒上海地方審檢兩廳與民政同署地方不敷分布形式尤難分明前滬軍都督府本係前淸海防同知署如不另設行轅可否指定作爲審檢兩廳之用除會商審檢廳長並報民政總長外候電示遵上海縣民政長吳馨微印 
　　蘇都督復電吳民政長覽微電悉前淸海防應准改設審檢兩廳都督程德全虞印 
[巡官私通梟匪]  
　　浦東土梟楊儀昌等迭與張江槍客梟曾大榮老王和等開槍爭奪私鹽業經南匯莊民政長移請松軍緝私營沈統領派兵往拿在案茲悉川南紳士陳葆淸王錫芬等以楊儀昌專以販私爲生住居川沙奚家碼頭屢次犯案緝拿未獲乃於光復之後私購槍械紏黨秤私胆敢賄通川沙某警察官以爲護符子彈一切亦由該警察官代爲轉運以致楊儀昌等胆大妄爲此次迭與客梟開鎗奪鹽附近一帶鄕民頗受驚擾現値鄕民耕種之時該梟等不時格　設或流彈悞傷鄕民爲禍非淺爰特聯名環禀蘇都督請撥大兵馳往查拿並請澈查得賄庇梟之巡官嚴行究辦 
[華界電車卽日開工]  
　　南巿華界創行電車己經設立公司擾具草合同呈由巿政廳議事會議明勘定路線將次動工惟由議會議决以後如電車通行應在營業款内提出五釐以助巿政廳經費茲又復議因南巿電車甫經創辦生意未必發達姑於三年之内暫提三厘助費待將來營業興旺再行酌改故該公司己向巿政廳路政處領取開工執照不日按照勘定界線逐段興工 
[查覆逃官住址]  
　　前淸荆溪縣葛恩元丹徒縣王得庚蕪錫縣伊立勳宜興縣賴豐熙等虧欠公欵逃匿租界前經各該縣人民代表呈訴請即飭提從嚴追繳當經蘇都督令行民政總長轉行英公廨查明各人住址促令淸繳在案茲據關讞員復稱查得前荆溪縣葛恩元住法大馬路普安里前丹徒縣王得庚住寳山縣境寳山路寳興里該二處均非本廨管轄合將奉發訓令兩件先行繳還卽行查收轉發該管地方分别飭提尙有訓令兩件飭查伊賴兩人住址均未查明一俟查實再行呈報 
[控告民政長之枝節]  
　　律師兪惠民致上海地方檢察廳函云兪寳生告發上海縣民政長濫用職權妨害行使權利一紙繳由繕狀處繕抄乃繕狀員勒不肯繕告訴准否之權是否屬諸繕狀處員之手請示 
檢察廳復兪律師函云接奉來函以本廳繕狀處書記勒不肯繕民人兪寳生告發上海縣民政長濫用職權妨害行使權利一案狀紙等情前來當即喚訊據繕狀處書記僉云昨日兪寳生交繕此案訴狀因别案狀紙未能一時繕成故暫一置依次遞繕而該原告急不能待去而復來即將所買狀紙及公費錢并稿紙携回並無勒不肯繕情事乃該原告不暇自責虚飾　言希　　聽致貴律師竟爲所朦辱加責問不勝惶悚之至但本廳開廳以來己八閱月一切手續悉依定章實施職務不敢稍有疎失即廳中用人亦時加勳查斷不任令自由行動妨碍進行以後遇有此項情事尙祈貴律師互相紏正免致誤會是所切　 
[裁汰兵士之斟酌]  
　　游防全軍李統傾曾爲裁兵問題屢傳各營長商　辦法甚多爲　日前程蘇都督來　亦曾指令火致　　此地方秩序初復務須協同辦理　明南匯華亭等處防務仍須暫爲兼願李統傾以全數兵土不裁則　爲無米之炊裁之則有鞭長莫及之慮况本管第四第五第六第七第八等營均係　軍改編各兵士久列戎行耐勞　苦一旦解散殊爲可惜惟第一第二兩營係於去年光復時奉命新招成軍未久似可酌裁但該兩營分任上海城　防務頗及出力現擬每營裁去數成於節省經費之中仍寓顧全大局之意至　軍營原有五營前己命令該營長祇准開革不准添補現在萬難再裁砲隊營原係江南製造局管轉當去年光復　陸軍第二旅陳旅長漢欽因欲北伐添招新兵現定將新招之兵　行裁去　李統領業己備文報告江蘇都督　爲查核不日卽須實行 
[商團會友被辱之公憤]  
　　商團公會商學補習會　業商團閘北續商團錢業商團　　商團　米商團水菜商團糖業商團濟吳商團滬西商團花菜商團永　商團等公呈民政長云爲會員被辱羣情不服環請嚴懲事竊商團等本有恒業平時入會體操勞力傷財無非爲保衞地方起見但有義務並無　利應爲地方人民所共諒不意本月初四日下午三時許忽有朱萊生至叅葉業商團會事務所假稱今晚己邀貴會會長蘇筠尙君到會談話囑駐會會友轉邀各職員一同到會等語會友信以爲眞即邀各職員八時到會時届各職員尙未到齊而朱少薇朱玉生朱萊生等料合男女多人不問情由將該會評議員李韻標君肆行毆辱　及腰部推其居心直欲破壞團體刻　商團公曾等以各會會員因並義務受此奇辱羣情不平苟非從嚴懲戒必致志士灰心爲特呈請民政長迅期飭提朱少薇朱玉生朱萊生等從嚴究辦以昭公遵而安衆心實爲公便　 
[譚良爲竊之禍端]  
　　浦柬爛泥渡鎭長順飯店主吳長發因欠外　宋培增洋十元索討無着暫住該店詎前日午後有丹陽人王竹林手持銅元一百三十一枚至東巿梢坑厠大便被該飯店學徒周阿珍竊見回至店中紏同宋培增前往誣指王所持之銅元係偷竊而來以致口角撅　該處巡警上前詢問王云我因患病多日無錢應用向二房東計三處借洋一元至永和祥烟紙店兌換銅元本欲到飯店果腹實因腹痛先往坑厠大便詎被　等誣良爲竊可往二房東處對明當由　警同往對　無誤遂帶至警局飭探傳到飯店主吳長發二房東計三併送浦東裁判分所請爲訊　不料王竹林忽因病身死即由該所函請上海地方檢察　委陶檢察官偕同檢險吏於昨晨渡浦驗明因病身死查無屍　飭探報堂棺殮所有銅元一百三十一枚連同人証吳長發計三宋培增周阿珍申送到　豫審核　 
[滬防全軍之功遇]  
　　滬防全軍李統領通令水陸各營云爲通令事八月五號午前六時半解點　委員長及點　各員蒞本司令部點驗本軍軍隊除分防違處奉命無　調回外計實到人數一千八百七十四名當荷點驗各官長詳細點驗人員馬匹軍械服裝内務等項事畢旋蒙解點驗委員長講評該軍雖水陸新舊混雜編制然長官指運純熟目兵形式整齊以担任防務之軍隊有此成　殊非易易其中尤以第一營兵士之動作步伐最爲合法司令部所呈之各種表册祥細明　足微辦事切實等因奉此查點驗爲校閱之先聲實係軍中盛典此次本軍受驗之結果雖未敢預測然深荷點驗各官長變勵般般凡我全軍將士本日一片熟　庶幾不沒　堪榮幸所有　於此次預備點　各官兵自應分别勸懲冀資進步本司令部承辦表册各員悉心準備　以繼日堪作軍官模範愿候另行變勵一等軍咨張千里於受點期内逾限不到實足損壞全部名譽　記過一次　後務須勒偵從公第一營管帶莊　督率有方應記功一次該營自副官以下應傳令獎勉第八營兵士於未受點發之前在庭外等候獨能肅靜無　是係該　各官長平日訓練熱心之　據該營自管帶以下皆應傳令切實獎　以期進步滬軍營管帶楊勵身於恭聽點驗長講評之後竟敢不行講評　我營訓練何營在第一營之下云云此種　動適足貽木管軍人全體之　此雖係好名之心所致然不信講評幾足開不服從之浙姑念該管帶　　性成答不自覺尙　有意囂張從寛嚴行申斥如再估過不　定常按法懲處鈞和兵輸管帶董仲發於本月四號諭令開赴崇明當晚即回以便受　詎料該管帶竟爾逾限回申不及恭受　驗貽悞要公惟念其忠直性成初次過失　予記過一次以示懲戒之中仍寓勵勉之意第四第五兩營承辦表册之當記長辦事　實　限呈送　各記功一次遇有升缺應由該管帶保升第七營書記長王道　造册屢悞呈送過遲應記過一次如果不能勝任仰該營管帶隨時撤換第八營　記長陸文進軍需長王　桂承辦表册　至四號黄皆始行專差取到致本司令部一等副官王二等參謀迫促萬狀於是晚邀夜轉塡殊屬玩忽　將該書記軍帶傳至司令戎斥交該營管帶嚴加察看爲此通　須知此次受點係本軍未有之　偶一疏忽尙可飾詞惟嗣後點驗校閱行將絡繹而來各該官長務須振　精神認眞訓練庶幾上副都督整軍經武之苦心下造本軍嚴　整齊之名譽本統領有厚　焉此令 
[發現屍身之疑案]  
　　新租界　山路發現男屍一具年約三十左右形似東洋車夫肚腹被戳一刀腸腑流出頭項内　有切菜刀一柄惟地下並無血跡似係遺屍該處巡街捕查見後立卽報知捕房將屍身先攝一影然後由　讞員會同李副傾事到場相　候示核辦 
[領事禮待總文案]  
　　法總領事喇伯第君以署中總文案張雪香辦公有年　勞卓著所支薪水向由法政府駐册給發今届五十年紀念之期特於前日在署設筵卽以自坐之馬車迎迓張君入署飮　陪坐者爲都李兩副領事及讞員最榕鄕君散席後共攝一影並贈石釐一座兩副領事亦贈磁器花瓶等件以爲紀念 
[三誌貽孩醫病之謬談]  
　　甬婦趙舉氏向稳婆趙邵氏購得胎孩一具在家炙灰以疫子病曾經公堂提訊判令兩氏押候商辦在案昨日又由捕房將兩氏解廨請示中西讞員以其殘忍已極判各押捕房三月以示薄懲 
[覆訊仁和莊東夥之訟案]  
　　蘇州仁和莊主　元　控上海分莊經理倪鍚疇（卽己歇 
銀行總理倪思九）副經理吳芷亭濫放鉅欵一案前日午後由廨復訊原告仍由梅吉言沃沛兩律師上堂譯稱倪吳兩經理均不照合同所　辦理濫放帳欵至五十餘萬之巨係屬通同舞弊應請併追被告延德雷司律師代　訊據倪錫疇供稱前年二月初八日由吳芷亭囑令商人在交通銀行代籌銀十萬餘兩當時劃交仁和莊此欵應須歸還交通等語卽由梅律師起而聲稱陳逸卿亦於是日向仁和莊劃銀十五萬付與交通實係吳芷亭不顧大局用仁和出面轉劃請爲察核王襄讞商之英翰副領事判被告仍交原保定期下禮拜二午後二時半再訊 
[水果阿二禍]  
　　滬西戈登路附近鄕人郭福成張少雲均爲　夫日前因少云與張阿二（即水果阿二）在途打架郭上前　勸被阿二聲傷倒地　於前日因傷殞命屍妻馬氏當卽報請捕房派探陳永康將兩張拘獲一而將屍异至虹口驗屍所報請公廨王襄讞會同美海副領事前往驗明　及心部身死卽由尸妻棺殮昨將兩張解廨經王襄讞會同美　　繹官略訊一過判張少雲交保張阿二　候美領堂期解訊 
[長警派遣所裝設電話]  
　　大南門外地叚綿亘最爲冷僻近年已由巿政應展拓馬路裝置路燈並派巡士在彼巡察地方漸形安靜現又由南區區員報告警務長在馬路橋之北首設立長警派遣分所以便就近撥派　巡按叚巡緝推該處環續斜橋貫通西南各鄕設不於該分所内裝設電話過有緊要事宜殊多不使是以由區員報明警務長函請中國電話局卽日派匠接線以便交通 
[常州代表掃興]  
　　常州民政長屠寄不治與情現經常屬各界及共和黨同盟會共四千餘人公舉代表何海　郭次芬二君來滬商請惲季申君毓　回常担任民政事宜惲君再三辭謝兩代表祇得暫行回常妥商定奪 
[點驗步隊兵士]  
　　江蘇都督程雪樓君所委之點驗長解朝東參謀傳孟等於前日上午六時點驗駐紮閘北共和路之陸軍第二旅十七團一營步陳兵士由旅長陳　欽導至操場營長曾振卿卽督率全營官弁兵士　槍行禮旋即點名校閱各種操法畢由營長欵以茗點略談數語而　 
瑣聞 
[城内]  
　　民政長批示○商人姚　生禀批該商於薜鴻生之爲人旣不能興知灼見竟敢來　　保忽又邇票退保實　　味　　信義旣　將薛鴻生交案業己提訊索涉借貸等事恐有不　不盡當將薛鴻生拘留俟其叧覓妥保甘認罰金再行察辦該商卽回家安分勿再多事姑寛特斥 
　　地方審　應民庭批示○顧倪氏訴　洪氏案聲請回復原狀批狀悉此案前　　洪氏聲明碼　經本　認　令　准　　　行開庭　論在案　據呈請　告查民訴律抗告程序須對成非經言詞辯論而駁斥之訴訟程序始得提出且抗告事項均係列舉法無明文不得率爾提出此案被告人聲明窒碍求在不變期間内所爲與民訴律第五百零三條符合並無得爲抗告之規定至原告所請維持原判決一節將來開庭辯論時該被告如無現由本率自應依照民訴律第五百叧四條辦理若不准聲明窒碍不予開庭反使被告人有所　口且於民訴律第四百九十八條之法亦有不合所請抗告之處核興法文不符碍難照准廬鏡　辯呈葉昌業訴追欠欵案批前據業昌業呈稱該商請求保釋須由保人措繳否則出外勢必避賴所慮不爲無因該商　不以悞人自　惟當竭力籌繳至期限欵并取具殷實　保到案担負完全之責任自可准予保釋若徒以空言置　羅　　無益也 
　　地方檢察廳批示○史劉氏訴趙蘭芳推跌伊子受傷請求究由批據訴已悉爾子和尙於去年十一月問被趙蘭家之小孩推跌傷疥卽使屬實係在教免之列不能提起公訴况當時並未呈請驗傷究辦迄今事逾半年始行砌詞呈訴其意何居所請提究之處碍　照准此批 
　　無罪可科○地方檢察廳知照邵　芳云查　春芳訴胡榮生打走伊子一案業經本　迭次豫審緣邵鶴林向寄養於母舅仲南生處吳明秋在胡榮生所開　華堂　賣店内爲夥前淸宣統元年五月間吳明秋回鄕仲南生卽托其將邵鶴林薦至上海學習　　業當時吳明秋未曾將鶴林帶至上海後由仲南生托買姓送至上海吳明秋處吳明秋即薦與店主胡榮生爲學徒邵春芳與仲南生從未到過該店與胡榮生接洽上年三月初七胡榮生囑鶴林買物被其私用錢文胡榮生曾將鶴林斥責旋即逃走胡榮生當即四處找尋無着吳明秋亦曾寄信知照惟邵春芳仲南生均未接到信件因於本年陽曆三月三十號由邵春芳具訴到廳本廳訊得前情着吳明秋胡榮生取保出外限令於一月内伐尋交案限滿之後仍未尋到復經傳訊據胡榮生將尋人傳單及登報收條呈案察核是胡榮生對於此案並未置身事外本廳因令展限一月趕緊找尋亦　就事論事照案辦理蓋此案除限令找尋之外别無他法如欲治胡榮生以打走之罪耶法律旣無正案本　無能起訴欲將胡榮生永遣押追耶以無罪可科之人擅行覇押本廳卽屬違法况邵鶴林逃走之時年已十八迥非幼　一無知議之人可比如果胡榮生有種種處待情事該學徒必能回家告知其父向胡理論今該學徒並不回家其非安分卽此可見至邵春芳是否卽係鶴林之父當時旣未與胡榮生直接交涉此時忽出而主張按照法律亦屬不合總之此案胡榮生等祇能負找尋之責任本廳亦祇有限薄之義務舍此别無辦法也特此决定知照再此案告訴邵春芳上海並無一定住址無從送達應照刑律第二百四十三條公示之右知照告訴人邵春芳准此 
　　負債　　○周桂賢在徐家匯北首楊家庫開設包飯作曾向郵傳實業學堂帳房葉姓租賃厨房生財全副承包該校飯食嗣因虧欠米店肉莊等各款洋一千餘元逃避己久前日濳回欲將租來之生財變　已議價洋八十元爲葉姓所悉扭送徐家匯警局轉解上海初級審判廳旋由各債主吳國書趙少如等提起債權控訴昨經費推事開庭集訊吳國審供開協興肉莊被周桂賢欠洋二百零九元周有生財一付作價洋八十元先言抵欠繼欲取洋不料尙係租來之物被葉姓阻止遂致分文無着求請究追趙少如供被周桂賢欠米洋八十餘元訊之周桂賢供欠洋是實惟現在無力歸償葉姓生財業已託人理處明白吳等之欵請求交保出外理處判吳　書先將生財洋八十元交案俟協記等各户到案先行公撫周桂賢押限於二十天内先還趙少如洋念元并看覔取妥保向吳圖書等商定償還日期担保立據呈請保釋 
[南巿]  
　　巿政廳批示○衞生坑厠公司發起人袁肇榮張樹棠等禀批禀及簡章均悉設立衞生坑厠事關衞生行政候交議　會議决辦理此批簡章附 
　　整齊劃一○警務長　杼齊君以本邑城内外各區自去年光復後卽將路名更改僅用某區字様以示區别乃近來各區門口牌上仍有某路某區並用者爰特知照各區員將牌上路字删去以昭一律 
[閘北]  
　　若何彌補○婦孺寄養所司事王彬產令在所婦女至操塌納凉被江北女子馬巧珍乘間逃逸王匿不報告茲被女翁王太和女父馬德實得悉昨均具呈裁判所求請給領不識王玿何彌補 
　　拐賣女子○拐匪周玉田誘拐實山路萬興里胡堯生家十七歲之姪孫女　來祿　賣經四區崗巡查見拘解裁判所昨經孫所長研訊一過判周與女分别押候查明復訊 
[英租界]  
　　前後不符○婦人姚孟氏串同其弟誘拐梧州路住户王阿七之十六歲弟媳小寳匿居鄕間經王控奉公堂將孟氏提案訊供不認判氏交保幫尋在案茲小寳復由孟氏之弟領至浙江路六百四十六號客棧内住宿昨被包探王梅生查從傳同孟氏　解公堂請　王　　氏與見議男孩毛日上堂証明小實所穿衣　均孟氏之物請爲　究並據小實供明前情訊之孟氏供在西人家爲　實係原告　賴借洋十五元匯控關　員會商英翰副　事以孟氏與前堂所供不符　押候查明核辦小實交原告先行領回 
　　訊究賴婚○前充英領事署西　之湖北人吳玉　控陳　氏賴婚一案昨由捕房將董氏母女一併傳至公堂請究據吳供稱氏女阿五先己許字别姓嗣因　人姘識有孕被夫家察知退婚後由馮如松爲媒嫁我今忽不認因之控究所有　　現在漢陽家内可以檢呈訊之董氏母女供均含糊判一併交保候人証齊集再行訊核 
　　軍人違章○軍人姚濟烈前日帶刀經過租界由印捕查見以其違章帶入捕房存刀保出昨經公堂傳訊不到判將刀充公 
　　仍難呑沒○日本人山蓋控黄包車夫王金君呑沒皮夾内有鈔票現洋及大連灣船票等物昨由捕房將王與車寓主朱慶堂一併拘解公堂訊實判王押兩月尙少　洋念元着朱如數賠價　　偷竊洋狗○龍飛馬房内控銅匠孫榮生偷竊　洋一百八十元之洋犬一只昨經公堂傳訊孫延律師費信惇上堂代辦判交人洋並保候訊 
　　　取銀洋○流氓王阿四前日攫取雲南路陸田元烟祇店現洋十五元由探追獲昨解公堂訊供不認判王押候查明於禮拜五訊核 
　　被告待訊○沈　生控祝雲亭欠　又張仲芳控徐虚林不付支票等案昨由捕房將被告兩人傳至公堂分别過堂候訊 
　　指提女子○顧張氏控張長生等串拐十四歲女兒福弟賣於崇明由廨判張押候提到同黨併究在案昨經中西官復訊一過判張仍還押候備文派探帶同張長生前往指提以便帶回歸案訊辦 
　　曾否攙水○張晋生在虹口出售牛奶被衞生處西人退而查見以其無照違章當即帶入捕房昨解公堂請究判存洋二十元候驗明有無攙水再核 
　　勾引入局○夏關泉葉福奎均在虹口賭台上拉牌頭前日　租界内誘賭被捕查獲昨解公堂訊知夏係過犯判押兩牢九月葉押五天分别示儆 
[美租界]  
　　撞傷行人○吳定卿昨乘七十二號電車至北四川路下車　運送嗬蘭水之小車撞倒於地碾　足骨由一百四十號印捕帶入捕房送往同仁醫院醫治再查 
　　婢女　逃○住居累四克爾路廿二號之李培卿昨報　　云逃走婢女三口一名來喜一名桂芳捲竊洋數十元請爲查緝捕頭准之 
　　船夥敲詐○楊土金昨報捕房云被兆豐碼頭小輪船夥曹阿生金阿松拆梢行兇請爲究辦 
　　車夫何往○李成良昨乘南陽丸來滬原小車載運行李中途被逃投報捕房捕頭允爲查緝 
[法租界]  
　　希　搶掠○游勇王福生身帶利刃於深夜偕同黨張裕泉在途圖捻途人財物當爲包探撞見拘住解入捕房送廨請辦判王押一年期滿驅逐出境兇刀消毁張先逐出 
來函 
[駐義代表吳挹靑宗濂復許靜山書]  
　　鵝湖女學校賽品問題承詢鵝湖女學校賽品得獎出售　形茲奉復如下此事本由前淸外商二部　差小兒匡時辦理該校　品置都郎會場按照來　指示每人各索一獎計校長總敎習及學生均得最僾獎共十一分每名註册費二十里耳早代熟付其獎憑因逐張刷印費時費工尙未領到俟後寄奉都郎會場因我國各省繡品工細價昻寸幅難售其置於羅馬者惟鵝湖　　爲義太后購去不無光耀卽照單開原價計算每洋合二吕耳十五生丁除樞價運費地租歸公認外以所得抵都郎土人注册費外盈絀如何俟小兒結算奉聞小兒以供法國商務隨員職務已回巴黎使署售餘　品携往法國以期全行脫售一并報帳今悉法國稅例過重倘完稅面貨不能售受虧尤甚故仍擬將原貨寄回鵝湖總數華璂女十爲若汀先生令媛洲源有自宜乎其中女弟子繼件獨出冠時毌任欽佩若汀先生本算學泰斗濂在方言舘雖未親炙其門實時　高諭迨在武昌自强學堂又曾晤數曾幾何時晋容已杳言之　然所幸其令媛　克承先澤尙祈代爲致意附開　湖女學校得英名單如下鵝湖女學校長總　習華　副敢習華　　　學生姜佩常屠安索薜浩華鄂華士敏華　文華　　共十一分 
 
 

Page 8

 
 
[起我沉疴]  
僕因染濕氣生瘡數年身無膚時養時痛幾至麻木不仁疊延滬上諸大名醫士診治詎毫無見效幸昨友人云有黃君漢卿者　隸湘北椿岐黃術並長外料無論何症一經黃君着手莫不藥到春回現在客遊滬上庽法界鄭家木橋布　街　僕延診云云僕以數年之苦　洽頗　立即往叩黃君來其診治黃君條然允許不到句日已復我數年詢之本來而目矣戚　之餘登報銘謝并告　之　病者知　問注焉 
後馬　天順祥李董安啓 
[本舘出版筆記雜記尺牘發行]  
售園曲人薈蕞編　六角 
霆軍記畧　八角 
壺天録　三角 
十粒金丹　一元 
旗南雜志　六角 
三異筆談　三角 
思益堂日記　三角 
曲園老人瀟湘館筆記　上下二冊　四角 
南野草堂筆記　吳文溥著四本一套　八角 
徐霞客游記　一元五角 
夢花雜誌　洋裝一冊　三角 
西洋通俗演文　六角 
鸕砭軒質言　三角 
薑露菴雜記　三角 
三岡識要　四角 
曼游記畧　三角 
綏寇記畧　三角 
雲間舉目抄　三角 
東藩紀要　三角 
歷下專遊　三角 
同文原印全圖聊齋　二元 
民國無用初學尺牘教本　四角 
六梅堂屋尺牘　二角 
息盫尺牘　二角 
知愧軒尺牘　三角 
東池草堂尺牘　一角四分 
筆耕齋尺牘　一角五分 
官商近今尺牘　四角 
上海四馬路望平街申報館售書處啓 
[新鮮果子汁]  
水果一物有開胃健脾消食補血之功用故西人每於餐後必食水果數枚以助洋化力誠哉衛生之良法也今本藥房參考理化不異重資　運外國機器軋取鮮果原汗佐以清涼解毒之品其馥如蘭其廿如飴當夏秋天氣　熱時以一小杯原汁用溫開水沖服不僅　煩消暑寄　解閱即各種時疫時痧等癥亦冰釋於無形所費無多而獲益匪淺請注重衛生者嘗試之發始知有絕大之功效在也　計聞　○鮮雪梨汁　○鮮李子汁　○鮮香蕉汁　○鮮蘋果汁　○鮮葡萄汁　○鮮檸檬汁○　鮮楊梅汁 
總發行所上海五洲大藥房 
[（警船告示）]  
大中華民國各口巡工司戴　茲查津海關稅務司所農界內（大沽口攔江沙水道北邊大沽口外北沙灘之西南）地方兩　船現各增　　一個合將其情形　列於左　計開一天津府大沽口外北沙灘之西南兩處曾各泊有單桅　船一隻原為指明船進北何口而設現定各增警　一偶如遇下　時若開船隻有用防險　才該船每一公時即　　一次　民國元年　八月初三日即壬子年六月二十一日第五百三十八號示 
[治肺聖藥]  
彭壽堂主人台　人之體質毗陰毗陽鮮有不偏而肺部尤筦一身之取發　吸時氣則寒　各隨時而留滯或作熱痰或作冷咳肺則獨　其　鄙人素患肺炎喉　咽寒痰結堅塊服藥無數遇感即發去秋金旺尅肺陡然大劇　津作梗痰點若膠加以咳嗡喉痛牽引耳根有時略見平伏然　間頑痰常塞苦楚特甚訪路醫家云係肺炎當服清肺之藥母使肺火　蒸則痰咳自然不生矣　聞實堂半夏露為化痰奇藥有口皆碑乃郵購一大瓶展視仿單知能統治一切肺病雖宿茛不雖　除便照單沖服頓覺呼吸便利氣息平順然恐其祇救塹時雖持久遠遲疑不能　冬而往友人處搖會時會友十餘人正在討訛治肺方法內有一人力當上海彭壽堂半夏露能治各種肺病無不立效眞可為治肺爽藥予詢之曰肺炙病能否有效彼則曰吾卽服該堂半夏露而向時之口臭涎　喉燥舌強唇焦齒　終歲循環不絕者今皆無患惟現下諸病葉除而每日早服夜眠仍各沖一服凡以防肺炎之或　欲　漸以化之耳　　喜無意之中得一確證逐應洋向貴堂購半夏露大瓶一打照服不問今春夏來　病從不一發是則經騐之談歷歷不　僕既得寶堂仙露而椱得該會友　言以實之所獲功效者合符節此缐　不淺已傘夏　大瓶二元小一元　杭垣湧金門內陳玉書頓首　上海河南路七號彭壽堂照錄 
[香港華商廣新織襪局廣告]  
本局專惟抵制洋貨維持國貨挽回利　起銅陵敦請優等技師揀還上等經　製造千色線襪苦心研究加意改良所　各　　堅重較之洋貨駕而上之顏色光潤鮮明　洗退木主人非園沾利籍以廣推寶業之進步也製出貨品本局呈送出品陳賽叨立優等蒙　商郁頒將文憑復蒙　廣東勸業道加以頑　　　　其非工精物美　邀　賞然行銷中外有年承士商惟許實非今日始也初用商標為雙旗洋樓式查有類似者防採辦之悮茲將超號改用雙旗警鐘式一號改用龍鳳式二號改用飛船式呈明商　頒給執照並已在香港註冊別人不得賢效茲查申江有假冒本局招牌圖記以次貨欺騙客商暗中漁利受其遇者不可勝數如蒙惠顧請認明文憑概記字號庶　魚目混珠凡屬同胞有振與土貨者請至英界大馬路拋球場北恒升里門　牌一百五十七號接洽可也 
上海廣瑞安總批發所告 
[簡銘記雲紗拷綢批發]  
本號新到廣東頭等名機雲紗拷綢批發貨式精美交易克已并設門市零剪售價從廉如蒙賜顧請至英界二擺渡五福里四弄廣茂隆內便是 
[介紹耑門喉科醫生]  
喉科專家陶少庵君為前在申著名喉醫孟河陶德庵先生之令嗣家學淵源十年經騐無論何種險惡喉症一經少庵君診治即可立見功效誠喉科中之聖手也近日如平書之孫女惠爻之子　榮　之小兒月　之內人　尚等之戚友有患嚴重之喉症皆經少庵君治愈現因外間喉症大行同人等故特登報介紹以世之患喉症者陶君君醫在三馬路小花園東首第一家　李平書　蘇筠尚　葉惠　　江榮績　葉九如　高一某　潘月櫨　黃襄君　同啓 
[各店舖注意電燈]  
凡店舖所用窗門電燈最妙半裝置在窗門之內若裝置窗門　外則燈光易與路燈光明混合不能起行人之觀念 
窗門內儘可用光力極大之電燈毫無火險或熏黑窗門等患放陳列貨物歷久不變其色澤欲知一切詳細者請惠臨英大馬路四百七十一二號本　樣子房接洽可也 
德律風二千六百六十號　　滬西人工部公司電氣處啓 
本報印字機純用電機轉動 
[上錫金海旅滬　共和女學校招生]  
本校於下學期力圖擴張蒙錫金公所及在滬紳　慨　巨欵茲特添設學科增加學額招攷新生以廣造就學級　高初兩等另設國文英文圖請專修科納費專修科十二元高等十元　等八元膳宿二十八元半膳十二元攷期陽歷八月十五六七（即七月初三四五）開學八月廿二七月初十）校址上海海寗路天保里對面美租界熱河路復興里校長蔡　仲玉教務長吳稚　仝啟 
[意大利銀公司緊要廣告]  
本公司於八月一號聘請董少相君為買辦所有生意進出請與董君接洽至前買辦汪君甫臣已於七月底觪　如有關於汪君已下交　者均歸伊自行理值不涉本公司及後買辦之事倘前買辦有妨碍本公司名譽之事請移玉本公司興洋人說明俾　可澈查辦理諸希　公鑒 
[滿清禁書]  
革命新戰史　清宮秘史　清宮　史　西太后　李連英　風流福管小傅　小毛子傳　明末慘史　新漢　義　吳三桂　李　　徐錫麟　秋瑾　章炳　著革命軍　女革命　　血新烈安傳　錫　十日記　嘉定　城記　盛官懷歷史　瑞　割　現形記　袁大總統新法令　孫中山歸國記　中　民國　法書　孫文　黎元港　黃　　共和義案　清帝　位　洋　推背　　　燒　歌　鐵版數 
以上禁書　三種政府亦將禁售全書冊八冊原　八元書將絕版茲特　售紙料洋二外埠函購另加寄費兩角又代售洋裝五彩東洋美人家庭出浴　又海水游戲　全冊洋一元六角洋要中西裸體美人比較大觀全冊洋一元六角洋　五彩東洋名勝　及風景盡全冊洋一元二角洋裝五彩上海風景　全冊洋一元二角珂　版中國裸體美人掛景四大　洋一元東洋裸體美人掛景四大幅洋一元泰西裸體美人睡寐　四大幅洋一元孫文黎元港黃興照　每帽洋二角外埠郵費每元加一成計算外埠郵匯不通之處郵票亦可代價 
上海四馬路跑馬　第三百三十一叼新漢印書舘 
[廣東接元堂老舖經騐丸藥]  
●純陽正氣丹　專治天行時邪　　　穢中滿神昏腹痛此瀉霍亂抽筋一切痧症每服五分重者一錢用陰陽水送　卽愈　每包洋一分半●萬應保和丸　治國冐風寒發熱為風咳嗽頭痛飮食停滯等每丸洋二分半●萬應癖瘟丹　此丹衛生這至寶救急之神丹統治痧症霍亂中風中痰不省人事無名腫毒等取效如神　每塊洋一角●龍涎香戒烟丸　洋烟之害為最大　人而知之本堂存濟世之心苦由格志之學而知剋烟之法佐以養陰補氣之品配製成功甚效　大瓶五角　小瓶洋二角半●神效臥龍丹　此丹能走通身經給利竅行痰開關劈鎭其功甚　統治男女一切包危之症者亂發痧等　　瓶一角半●時症白痧散　凡過瘟疫霍亂抽筋傷暑伏署絞腸痧症不省人事用此散有起回生之功每瓶洋一角●救危八寶紅靈丹　此丹救命回生應效甚速通關竅勢如彼竹治一切痧症水土不服等凡居家出門宜當備以便不時之用　每洋小瓶一百廿瓶　中瓶一角●人馬平安散　治四時　　風寒中風中暑牙關　　不省人事霍亂腸絞小兒急　惧效　每瓶洋五分●　諸葛行軍散　此散救命回生勢如破竹開關學鎖利行竅痰取騐神速一過時症發　發熱霍亂絞痧中風中痰此散吹　自然平安　大瓶洋一角半　小瓶洋五分●飛龍奪命丹　專治瘟痧急症腹痛霍亂抽筋厥冷小兒　　牙關緊半等症　大瓶洋三角　小瓶洋五分●靈寶妙應丹　專治霍亂轉筋吊脚一切危險痧症用半瓶納入　內以清涼齊盖之立能起死回生以些少吹人鼻孔立效　每瓶洋五角●　香正氣丸　治一切陰陽不和上　　瀉胸　　悶四時不正之氣此丸有發亂轉正之功發痧安危之良藥　每盒十丸洋二角半●太乙紫金錠　治一切　雜惡毒之症癖疽發背無名腫毒蛇蜴毒物所傷喉風陡發小兒　　等立效　每錠洋六分●萬應痧氣丸　治發痧肚痛中暑中寒霍亂吐瀉卒然昏倒不省人事一切痧症及小兒　症牙關　閉等服之立效　每瓶洋一角小瓶每洋一百念瓶●虔　六神丸　此丸治邪病毒　喉風喉　疗瘡發背無名腫●萬應甘露茶凡感冐風寒破暑發熱作渴　痛腹痛食滯　脹水土不服山風療氣等此茶甚效　每包洋一分●萬應午時茶　四時感冐風寒水土服山　　疫　剌骨痛胸腹服　痢疾吐瀉等每用一兩個打碎清水煎服居家出路方便防身之實　每盒洋二角●感應靈丹　凡霍亂吐瀉腹痛沉　後至力之陰虛血液沾固筋脈　急手足拘牽用此散納於臍中自進溫通　腑不致傷陰百發百中　每瓶一角半●萬應如意油　此油　風解毒利　溫中或　風寒山　　氣等症　大瓶一角五分●正玉樹神油　此油治時行疫症身中起核跌打刀傷止痛止血湯水　汕火傷小兒　疥蚊口諸般無名腫毒　大瓶一元中瓶五角 
上海四馬路 
[招請掮客]  
本行　　　廣　　起見欲　攔　火　生意佣金格外從　如合煮者請　駕　本帳房面談可　此佈　怡大洋行啓 
[吉地出售]  
吉地一方坐　在派克路計地七分之數最合造住宅之用如有顧買者請問華比銀行帳房訂購可也 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
[遺失股票息摺]  
甯紹公司生字六十四號成記戶四　新字六百八十七號德記戶陸股呂字三十三號董芝記戶二股因店中失慎被焚除向公司聲明作廢外特再佈告 
陳芝眉啓 
[（警船告示）]  
大中華民國各口巡工司戴　茲查津海關稅務司所農界內（大沽口攔江沙水道北邊大沽口外北沙灘之西南）地方兩　船現各增　　一個合將其情形　列於左　計開一天津府大沽口外北沙灘之西南兩處曾各泊有單桅　船一隻原為指明船進北何口而設現定各增警　一偶如遇下　時若開船隻有用防險　才該船每一公時即　　一次　民國元年　八月初三日即壬子年六月二十一日第五百三十八號示 
[上海德順源紹酒棧眞正太號花彫]  
本棧　郡創設多年製渣佳馥存貨甚多另有老牌太號花雕此　製自數十餘年向　南洋各埠頗蒙各界歡迎近四各處征　　大是以停運存棧此酒每　約二百餘斤攜帶似　未便現今改裝洋瓶零躉銷售至於酒味之清洌香氣之馥郁世無其匹功能酒肺　　　脈另有特別佳　　妙者　當黃梅時興常酒味更淸香請可立　嘗試便知取信每大瓶售價大洋三角並精製各種藥酒天津茄皮衛生玫瑰酒照本　發美酒雖得請勿錯過本棧特別裝色內設　　電燈座位寬暢應　無不週到請試之方知取信現本棧特在上洋四馬路中市青　閣對面　士商學界賜顧者請劉伯明和合爲記須不致悮 
本棧主人特白 
[公成土棧廣告　先行交易]  
本行向設香港油頭自運大小洋藥川靈各土已歷三十餘年　運成知今分棧在英界實　街中市石庫門面坐南朝北今特銷廣起見開設零剪　發貨美價廉貨美　廉格外　　准於陰歷六月初九日開張貴客惠顧請移玉步從優以等特此登報 
[大舞臺]  
楊小樓　六月二十八夜准演雙齣重頭好戲　鐵籠山　惡虎 
楊藝員所演各戲做工白口無不加人一等洵稱名下無歸今於星期六夜特演雙齣重頭好戲當此金　送爽酷署漸消尚祈　各界顧曲諸公趁此良　同賜惠鑒既　眼福又資消遣實為一舉兩得也 
[避疫寶]  
人丹 
中華出產注意 
這就是急病來時的現象 
時疫喉痧社痛霍亂吐瀉氣悶肺管發炎諸症發生之時非豈夏合易而且多不見夫報中專電所藏由香港開往天津之昌新船中忽斃趁客三人經醫生報告皆時疫肺炎傳染病所致居家旅行者能不驚心動魄乎本公司發行中華民國出產之中生液化　潤肺芬芳樸鼻亦且能防各各傳染病一切險症不生異常靈之靈丹辟疫之聖品所費者小獲益者寓良多　凡有專提倡國貨者當能互相勸導利用國貨便無形主治塞　滬固有之利益不致外落豈非一黎而兩得耶茲將中絕各症列左　購大包一包附送　銀盒一只 
效力 
時疫　痧氣　水吐　水瀉 
中寒　中暑　赤痢　白痢 
腹痛　腹脹　溜飲　積痞 
　單　食傷　船暈　車暈 
胃痛　胃　　瘴氣　頭痛 
氣　　痰咳　腦脹　牙痛 
口　　舌燥　反胃　口臭 
定價 
大包　一角 
中包附賽銀盒　三角 
小包　五分 
購 
中包贈樣包　二包 
大包贈樣包　三包 
小包贈樣包　一包 
總發行所上海三馬路龍虎公司各埠洋貨店及各大藥房均有發售 
[餘姚臨山兪氏修譜廣告]  
竊我俞氏自明季景泰間始祖諱長瑞公由新昌告密在餘姚之臨山衛爾時衛城一族丁口緊盛後因倭亂散處四方原譜遺失迨有至前清熙問五世視元伯瑞伯二公修葺之未幾道咸年間洪楊起　又遭兵火譜復殘缺今已閱六十餘載擬續修譜系如我兪氏子鼻遷居　方者　即開明諱號配聚生卒慕宅速來臨山衛城內本宗祠報告可焉如函寄餘姚臨山街槐德堂藥材兪月川或寄上海北市吉祥里公升泰兪子巖以陰曆九月底為止　餘姚臨山兪氏族房啓　內 
[新到金冠牌皮酒 
啓者本行新近運到金冠版皮酒此酒為日本有名廠家所造色香味三美俱全為寰球各國貴紳諸君子推為衛生妙品方今　中華民國民智發達衛生日益進步是以本行不惜重資加偶定造敢以貢獻歡迎如蒙　賜顧零躉批發無不格外克已總批發處虹口昌昇泰號德律風 
上海大倉洋行啓 
[香港利民興國織造公司啓事]  
啓者敝公司為改良土貨挽回利權起見悉心研究　就各種缐權暢流木本國庶　　　於萬一所出之　　灰總　絲襪及黑白各種缐襪流行多年荷蒙各社曾歡迎惟上海良江一帶向無經　以致演　　為　邙本　　　　上海英界五馬路永泰昌號為總經理部　蒙紳商學各界訂購請至該號接洽而訂定能照本公司定章批發克已以　　徠也外埠函購原　　２４上不悮此達 
[第一最優等商辦湖北水泥廠股份有限公司]  
敝公司寶塔水門灑牌現經意大利都郎萬國賽會考驗一等第一英國國家化騐拉力一千三百五十磅實為中西第一等貨色有驗單證書為憑價廉物美倘蒙　賜成無不格外克已此佈 
上海總批發所四川路三十六號電話三四三一 
[惠羅　各種歐西家用磁器大發聲]  
此禮拜內本公司特將各式歐西家用磁器減價出售　計開 
餐具全套售洋五元五角 
茶具全套售洋三元正 
磁盤每打售洋一元五 
茶壺每把售洋六角 
茶杯茶船每打　售洋二元正 
幷有各式日用磁器不及細載祈來一閱便知 
倘蒙賜在祈早駕臨遲恐不及本公司各店司均能操中國各省語言祈勿因言語扜格爲幸　本公司在南京路十三號 
[老同慶堂聲明假冒]  
敝堂之三陰瘧疾藥丸又名金鷄納霜丸乃用上等各料法製而成無論一日二日三陰四日等症或冷如冰雪熱似火燒纏綿床褥累月經年一服此丸沉疴立起永不再發卽無病之人日報一丸身強體健百病不生決無寒侵發冷之患本主人深憫貧病無力之輩只取藥本便於利人病逾重而藥逾靈全用貴重正藥行銷已二十餘年四遠馳名並售正好華司牌金鷄納霜批價又極克已茲有忘八之徒不知用何僞藥蒙混銷售不但不能治病反致害人增劇實屬可惡之至不得不聲明刊報此後如或局必須指明三茅閣橋北首朝西第六家老同慶藥房加用圖記以別眞僞此啓　老同慶堂白 
[大舞臺]  
楊小樓　六月二十八夜准演雙齣重頭好戲　鐵籠山　惡虎村 
楊藝員所演各戲做工白口無不加人一等洵稱名下無　今於星期六夜特演雙齣重頭好戲當此金風送爽酷暑漸消尚祈　各界願曲諸公趁此良宵同賜惠　既　眼福又資消遣實為一舉兩得也 
[儒醫陸永侯留滬]  
太倉陸永侯先生研究譜學尤精　　宦粵二十餘年凡同鄉親友以及被　人士因病請診者無不應手奏效久已名噪　東云秋光復後由粵回里今來　上同人等因即商請先生發備濟世並為之酌定診例現寓南市太平里安康旅館每日午前九點　起門診下午二點　後出診特此佈告　李平書　虞洽卿　余伯陶　曹南生　吳穎芝　汪子淵　席子佩　汪　　　程贊甫　顧廣和　　伊臣　施笠仙　同啓]  
 
 

Page 9

 
 
自由談 
游戲文章 
[妓女呈花酒大王請追嫖帳禀] [  蝶]  
　　呈爲抗欠嫖錢求恩追給事竊身等聚居滬北交遍江南學士文人入室而客以上座游兵散勇有錢而人盡可夫鴛侣鍾情總期復好雉媒苟合亦是前緣所恨寂處勾欄風雨晦明處處皆悲愁之地未能脫離苦海起居動靜時時得歡樂之天本以皮肉爲生涯藉銀錢爲挹注初交者任意揮霍不敢過求習熟者終日繆綢何妨暫欠胡乃花叢蟊賊游債台而不復肯來性毒鴇娘責嬌體而無端受苦爲此瀝訴苦情環求鑒核恩賜比追深憐女失其身嚴儆士贰其行俾無論嫖帳多寡次第歸淸身等當瓣香頂祝者也戴德上呈 
[迷信人質疑於明達先生書] [  迷信人]  
　　明達先生閣下鄙人聞佛敎自入中華以來天堂地獄誾王鬼卒之言喧騰郊野成仙作祖投胎轉世之語充盈耳際且有世傳張天師者能鎭妖魔鬼怪故萬民信仰歷代尊崇雖至聖如孔子亦言鬼神之德盛由此觀之紙錠可作冥資符咒可役鬼使設壇拜禱甘霖可求誦經諷懺幽魂得度是冥冥之中固儼然有鬼神在也故每届七月中旬多招僧道打醮廣購紙箱紙衣紙庫紙錢俱付祝融謂即可供鬼國之用者也及西人入中國倡破除迷信之說謂天係空氣决無神靈地爲星球斷無陰司並謂所焚紙錠悉屬子虚鄙人習聞斯言心中疑團莫釋爲此請敎明達先生陰司投胎之語究屬有否紙錠作鏹之事究屬確否務祈不吝珠玉切實賜復俾得茅塞頓開是爲至幸 
海外奇談 
[乞兒日記] [  蝶]  
　　英國奴維基地方有一乞兒携有日記兩册中載所流轉各地一切聞見之事如各港灣出入船舶之裝載數目乘客數目耶蘇書字數幾何各巿人口幾何以及無錢宿泊之處各地輪船火車價目時刻慈善機關所在地等無不記載詳明云 
[留聲機妙用]  
　　德國栢靈裁判所有名嘉科布勒者控告克爾森欠口約之憤不償被告謂並無口約實屬誣揑云云原告見其不認遂將當日口約之留聲機器携至公堂機關甫撥則互相口約之聲朗朗而出於是官判被告如數償銀此留聲機器之妙用也 
揮扇閒談 
[不濟事]  
　　老年多病悲無子四處招尋　藥方不濟事淫娼久渴乍留客不道偏逢雞性人不濟事夜深賊己出門去高呌關門更落門不濟事自念一身多作惡今朝臨死許修行不濟事座上客饑茶當飽誰知枵腹忽雷鳴不濟事考生落第拜房師房師偏贊文章好不濟事多年老病入膏肓縱有名醫空服藥不濟事二次閣員拼命通外人多道無能力不濟事西藏戰事開蒙古風雲急加急電報雪片來空敎外部嚴交涉不濟事不濟事 
戲攷 
[子母炮一名裙邊掃雪] [  健兒]  
　　昔有東宫皇太子彥貞與母后趙素娘俱不容於西妃時西妃甚有寵屢思傾陷其母子適彥貞出宫路逢西妃西妃指爲刦駕囑人縳住彥貞灌以藥酒而投之皂河幸毒甚輕不致傷命時天寒地凍大雪飄　彥貞竭力呼救無一應者素娘在宫有門神土地遞傳其聲送入宫中素娘聞之辨其聲似己兒大驚乃細察其聲之所在而往尋之路中雪霏益甚即以裙角掃之行至東門外回顧門上高架子母砲槍刀密布旌旗招展心益驚駭抵皂河見彥貞浮河濱己力竭聲嘶而奄奄一息矣卽救至岸上彥貞醒見母后涕泗横流遍述寃由素娘亦泣下沾襟囑其隱姓埋名逃奔他方暫避其禍彥貞不得己而從之四盞燈玻璃翠俱善唱此戯惜滬上小生無善唱秦腔者爲之搭配殊爲缺憾 
小說 
[滑稽短篇神權談話會] [  蝶]  
　　某夕余納凉散步過某廟微聞内有人聲亟於門隙窺之則見燈燭輝煌諸神畢集頗似開會神氣少頃只聽火德星君先開口道小神的生辰那一年不熱閙不是演劇就是建蘸不料今年這些會首一事不辦難道改了民國連我們的香火也光復了麽所以我今天開個談話會要與諸神討論討論 
關夫子和着雷祖也道就是今天我們的生辰也是極形冷淡我們却也罷了倒是那個周倉關平以及三十六神將都餓　頭眩眼花個個向我們要血食却怎麽呢 
觀世音城隍接着說道不要說了前天我們生辰你想社會上對於我們兩人還是最敬重的在往年到了那日燒香還愿的絡繹不絶那裹曉得今年也變了香火供養一些也沒有我們做神道的也是年不如年了總要想個方法抵制抵制不知諸神有何高見 
又聽得東邊一個老者哈哈的笑道你們諸神是受慣香烟的了輪到今年也是物極必反的道理只有我彭祖到了年年六月十二的生辰那個來理我就是我的灰孫子也不在心上冷靜慣了倒也處之泰然現今社會開通破除迷信風會所趨神權掃地要想什麽抵制的方法也不靈的了我看你們還是商量個善後方法别謀生路罷 
火德星君道現在學堂林立敎習需人還是向學堂中謀個缺罷或者我們也創辦一所學堂就可以自謀位置了我看土地神極是和平做個學堂總辦諸事隨意定可博學生之歡城隍神熟悉的是户籍請他做個稽查員關夫子光明正大可做學堂監督其餘諸神大家想想看 
彭祖道文昌和孔子擔任了國文經學如來擔任了西文韋馱可做柔軟體操敎習王靈官做了兵式體操敎習再有圖畫一門只好請魁星做的了關夫子挿口道我看彌勒佛敎他做個招待員他向來拉開了嘴笑的極是合式周倉是飛毛腿敎他發發傳單送送信膭眞武帝手下有龜蛇二將可派爲物理敎習只是我手下的關平却一無所長更有三十六神將却如何支配呢 
雷祖笑道這三十六人我却想着了敎他們做了學生豈不好麽關平是個白面書生做個會計員料也不至失職 
彭祖又道那歴史一科總要輪到我了我八百年的歴史可以無須看那敎授法的至於開辦繹費只要向正乙玄壇五路神兩位相商沒有辦不到的火德星君發急道你們都有了差使我做什麽好 
觀音笑道你明白的是火功只好有屈些做個飯司四金剛中抱琵琶的可做音樂敎習撑傘的可做手工敎習其餘兩個也只好做那看門的只有我却想不出法子 
城隍道你們姊妹三位可以到女學堂囊頭運動運動倒怕沒有位置麽時候不早了明天再議我們散會罷 
只聽得叮呤叮呤的幾聲殿上的燈燭盡滅聲息全無余乃廢然返 
[社會小說彩帛爆竹送秀才] [  望梅]  
萬縣有彭某者滿淸時之落魄秀才也家無恒產素恃刀筆爲生涯 
日前有二涪州人與商民某因貿易紏葛涉訟某不得直往求彭 
彭利之所在直任不辭立爲草狀語侵司法以司法亦涪人謂其有左袒意也 
司法閱狀大怒立傳某問以捉刀人某懼禍直以彭某對 
司法乃飭差喚彭彭適在城隍廟開國民共濟會差即至會塲强捉之去會塲因而擾亂 
彭旣至司法盛氣問曰此狀是汝作否 
彭立應曰是 
司法曰吾審案一秉至公從無偏袒如謂吾官此地涪人得直即爲偏袒則袁大總統爲河南人河南人不盡該死耶 
幾又曰汝於滿淸時代爲何如人彭曰僥倖爲一秀才 
司法曰一秀才値得幾許遂爾弄墨傷人實告汝吾於滿淸時代亦造成翰苑筆墨一切專門普通學堂亦曾去過汝乃敢於吾前班門弄斧糊塗己極因令差役責掌四十並使具結令以後不得復爲人捉刀 
初彭之被捉也會塲人以彭非現行犯不得於會塲逮捕止之差執言官要甚急强擁之行 
於是會員以司法違法人人含憤共促會長王君宣甫徐君衡峯向司法質問理由比至則彭已被責將下 
王乃問司法曰彭某有何重罪至逮之會場司法詞遁 
王徐詰之愈力 
司法知理不敵乃謝過命差以彩帛爆竹送彭某歸 
文字因緣 
[感懷] [  蝶仙原唱]  
　　斗室淸虚不受　及時瓜果試　新漫　子美閑居賦翻笑東坡自在身滿徑　花堪却署　年　硯不憂貧一枝便得　樓穏好似桃源避世人 
[感懷] [  天民和作]  
　　俯仰　然迥絶　　中　　與時新　雲標涉　芳躅湖海蒼芒　替身借　澆愁寗獨醉有書送老永全貧放懷天地空今古　　養　以上人 
 
 
 

Page 10

 
 
   
 
