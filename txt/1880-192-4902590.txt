# 1880 - 192 - 4902590

 

Page 1

 
 
[啓零紈出售　本館告白]  
　　有客　　花幕下者達近上官場八行者之駢儷語分門別類鈔錄成編名之日稟啓零幾閱之覺宦海應酬固當奉為圭臬而其中如時令祝謝等事則生意塲中亦悉可供採擷爰卽取而印行計每部訂成二本定價洋一角五分於本月十二日卽禮拜一出售諸君請仍舊購處所賜顧為盼 
[照相亞細亞東與全國減價出售　本館告白]  
　　本館前託東洋　刻亞細亞東部地　銅版以外　紙刷印於中國全境之省會府　州縣　極譯明維兩地球爰日本朝鮮琉球等國甚蒙閱者　許　鐫刻銅板工本較大是以每劃未裱者價洋二元五角今特將原圖託點石齊以照相石印之法照成兩印以全張中國紙不須拼湊且省治字總應改較大原圓或有錯　修改較正着色較更詳明卽日在本舘申昌書衛室發售每副未裱者僅需價洋一元二角五裱者照加諸君祈早賜顧可也 
[論緩使臣罪名　悟癡生稿]  
　　前使俄國崇大臣區華覆　命遽逢　聖怒革誠交王大臣等會同部寺翰詹　道擬罪奏聞以違訓越權四字情節重大不得不擬斬監侯秋後處決此諭一經宣傳中外諸人無不惕然震恐謂　聖威不測至於如是當時以崇厚所定和約不合臨行　訓試之意得罪固且第所議條約外人未見究竟其中若何讓俄若何允賠巨欵均無從知之厥後京中有人鈔寄到滬乃知各條皆俄佔便宜且有數事萬不能行誠足以千重譴也因有人論之謂中朝與泰西交好事事受虧其始請通商而不許因而搆兵其繼兵不能敵轉以通商為得計而西國乃故難之索賠兵費至於鉅萬中朝靳之往返商議決不願賠而相持日久仍不得已而賠之如數然後和議遂定前數年天津一案與法國咀唔又不數年而有騰越廳殺害駡加利之事又數年而更有　灣生番戕殺琉球人日本藉詞以為琉球係其屬國因卽問罪臺灣得中國之銀以去假令中國此時不卽依允法英日本豈便干休固此可見中國久處積弱不敢與他國結此深仇厚怨何以此次見崇厚所議竟至赫然震怒自罪其使臣而示俄以絕好也論者輙懼邊釁之開實自我始假令俄人藉詞知中國有不肯賠銀必還伊犂之志將來和好終不能久遠爾興兵內向則以積弱之勢而馭常練之軍亦徒自速其敗而已且於他國則賠銀而無可還之地於俄則索地而償所費之資其於中國固未為大失體統何以毅然決然為此決裂之事哉旣而使臣罪名已定續遣之使商酌此事成否難知兩國軍謀屢有端倪之露知大局必出於載矣乃昨閱貴報又忽傳朝廷特赦崇厚之罪暫緩斬決以示俄以中國本無必戰之心冀其釋去嫌疑言歸於好則又似戰事之岌岌當以俄人為戎首而非我　朝實倡此議者今見俄人洶湧之勢遂赦崇厚以求說於俄人殊與先時擬罪之意不相符合抑又何也蓋中國辦事體制有異泰西出使鄰邦本無全權之例其曰全權者從他國之例而已奉使之際請　訓如見豈有不示以進退之機宜者茍無　明訓則崇公亦安敢貿焉從事其條約中事事為俄人佔盡便宜亦以使節旣抵俄國　朝命云云與俄意不相入則旣不能據情入奏待　復旨之到俄而又因有全權二字為俄人所挾制要求故亦不得已而暫為依允滿擬回華後面陳一切再作區處也相傳崇公與俄定約之後次日卽命駕言旋以為俄人實敦促之盖此際誠有難言之隱欲　朝廷主持者深諒其心而不圖因是以賈禍也現在俄人於戰事方且亟亟　中朝聞其軍謀固有不敢輕量之意且其言曰　中朝不赦崇厚不准曾俟來議是　赦令一頒俄人已可平心降氣而或者如天之福俄主知國中有亂黨窺伺之禍　中朝知國中有餉源將竭之憂而兩國將帥皆存知己知彼之見則釋兵定界遣使修和而不至以干戈從事幸甚幸甚雖然全權二字名稱之假借也崇公世代將帥豈不知　國朝二百餘年從無將在外君命有所不受之事而且凡事悉歸　宸斷無便宜行事之名稱以假借者作眞居然專擅謂為違訓越權固在為赦俄人雖有請釋之願而　朝命煌煌一轉念間而頓改其初意將無他國見之必謂中國實畏俄人之强始固欲以先發制人今而知俄人已陰謀詭計將不動聲色而悉以兵　我海口使倉卒不及設防在俄亦何難之有故旣揣俄有欲赦崇厚之心而因以此為緩兵之計也然而　中鉀肥豈赦崇厚哉現雖緩決仍禁部監假令曾俟至俄所議而允固罪崇厚之無能所議不行亦將罪崇厚之失計也古人論中外之大局曰中國之於外國其法不外乎羈縻今之所為其卽此意也夫 
[恭錄　上諭] 〇前報恭譯字林報西字所譯暫免崇前使罪名　諭旨一道昨復接閱原文與所譯字義一一符合爰謹恭錄於左光緒六年五月十九日奉　上諭前因崇厚出使俄國違訓越權所議條約諸多窒碍經廷臣會議罪名定以斬監侯實屬罪有應得乃近聞外間議論頗以中國將崇厚問罪有關俄國顏面此則大非朝廷本意中國與俄國和好二百餘年實願始終不淪無失友邦之誼崇厚奉命出使於中國必不可行之事並不向俄國詳切言明含糊定議罪由自取朝廷按律懲辦以中國之法治中國之臣本與俄國不相干涉第恐遠道傳　於中國辦理此案緣由未能深悉或因誤會而啓嫌疑未免有忍睦誼茲特法外施恩將崇厚暫免斬監侯罪名仍行監禁俟曾紀　到俄後辦理情形若何再降諭旨曾紀澤接到此旨著卽將崇厚暫免斬罪知照俄國並告以中國與俄國和好之據卽此可見其應議條約著仍遵前旨妥愼辦理欽此謹按以上　諭旨傳聞已在滬上發有電音傳知使俄大臣曾 
 
 

Page 2

 
 
襲侯并由總理衙門咨行使署請其竭力辦理用附誌之 
[欵俄傳音] 〇寧林報得北京友人來信云聞　中朝近有欵俄之意兩江總督劉軍入　覲時瀝陳伐俄不便情形并稱中國武備未精軍費無出等事故刻下京師惟俟曾襲侯覆奏到日共保和局也又相傳俄國曩與崇前使所訂和約須留伊犁一地仍歸於俄並另給一地茲聞俄意只須留此一地俾可言歸於好也 
[遭風船覆] 〇泰西引水人藍堂報稱西歷六月三十日西南風甚急福州口外麥租海島相近有一　船驟然傾覆離余船不遠余卽下小艇往救浪高如山危險之至有十二人鳬　船　爰卽救之回船詢據尚有四人毫夫蹤跡恐其仍在艙中因再乘艇而往奮力從艙內拉出亦救上船此四人食水甚多狼狽之至因飲以酒而送之登岸云 
[江西官報] 〇撫憲牌示照得署建昌營守備馬福泰調省察看所遺印務查有侯補遊擊鄧其春堪以署理又拔補弋陽汎外委余步　經部駁不准自就退囘高洲汎額外本任所有該外委汎務查有馬兵王建忠堪以拔補署藩憲牌示准補南安府林載亨請補上猶縣黃維翰新選崇仁鳳　陳濟洪俱飭赴新任慶豐典史蘇東義因監犯越獄撤任所遺事務以補用縣丞陳舜丞陳舜俞署理 
[善士云亡] 〇原任兵部司務樂君諱平泉字印川為京師富紳而勇於為善聲稱藉藉固無間言茲聞於五月念二日病卒於崇文門外新開路庽次享壽七旬有子四皆能繼父之志想天之報施當必大昌厥後也 
[雷殛紀聞] 〇客有自天津來者為言唐官屯雷擊一女事雖眞確不可知而亦足為很毒者戒爰照錄之據言唐官屯去天津百有十里為豫河之下游鷄犬桑麻居然一小村落該處有日攘其隣之鷄者失主莫得其名亦姑置之不以為意惟其女局量褊淺終不能釋然於心女盖垂髫而待字閨中者同材有某甲人已中年上無叔伯中鮮兄弟相依為命者惟一婦上月初一索得男私心竊慰村俗湯餠之會本在三朝謂之洗三若十二朝亦有迎賓宴客者甲循是例與婦相謀遂於是日如客產婦落地殺鷄料理盤飱甲則入市行沽招邀朋舊北方暖炕與灶相連婦一面煮鷄一面哺兒尚不掣肘其毛羽則譯諸戶外詎失鷄之女見甲家門前有鷄毛一堆遂潜入窺探消息兩入門而釜中之氣蓬蓬勃勃亟揭盖板正熟雙鷄也女乃憤火中燒謂日膳以雙而取非其有我必有以相報時婦適如厠　其無人小兒方索乳嬌啼女遂置兒於釜掩盖潜出及婦歸覔兒不得瞥覩鍋盖有異揭視之兒已糜爛矣斯時驚魂欲絕寃氣難伸旣痛予亡又懼夫責號哭片時倒撞水缸以死甲購物回家但見子死妻亡莫知其故亦自投繯死甲家旣無孑遺女遂晏然置身事外乃未半月天忽油然作雲沛然下雨霹靈一聲女被繫死有知其事者乃舉以告人云 
[得失無常] 〇蘇虎阜砌街匠某甲因前月間天久不雨該村公用泥井水汙濁不便提汲乃率其二子相將淘濬長子先下獲得條金兩枚以示某甲次子繼入復獲其一由是某亦縋而入井盖意其不止此數也比出果得七條并前數約得百兩歸以質之識者則皆粲粲黃物也又蘇郡某紳之親串庚申避難時以銀洋一萬餘金埋藏室中層疊塡砌暗作標記比城陷房屋摧毀家口離散死亡相繼存者年尚幼穉不能誌藏金之所十數年來覓得老匠一名盖昔年躬與作窖者言之瞭如指掌重視舊基未經發掘方幸原金尚在囑紳報縣飭差彈壓相將估匠前往就窖開挖一切標記悉皆符合惟銀洋則已歸烏有矣按此事與掘井得金者事適相反一則不期其得而得諸意外一則意其必得而竟失之意中甚矣財之不可勉强也如是夫 
[縊鬼索替] 〇欲傳　鬼與縊鬼均有索替之說此固無稽之談也而言者擊　云有蘇城某姓子續娶某婦琴瑟甚篤素無間言忽一日謂其夫曰予夢君元配贈予紅絲一縷不知休咎若何一老嫗欲待啓口某急止之曰夢不足憑或神有所不足耳蓋某之前妻以無端自縊身死而婦則未之知也詎是夕婦竟自縊外於床死之後嫗述所言婦之父母亦以為索替致死故不與生者為難云 
[舟予投江] 〇漢皋洋街碼頭某駁船戶之子年甫成童深諳水性上月二十七日運貨旣畢得錢八百文船戶交其藏在身畔正將停泊因江水橫流與別船相撞是童遂翻身落水竟占滅頂至今尚未撈獲蓋以身懷重物雖善泅水者亦難施其伎也 
[罷市續聞] 〇前月二十七日報登旂丁不法一節查是案之首犯實係實寶店內　燒餠之張阿二及寶寶之盟弟芝生也寶寶乃帳所邀者兼以盟弟之情故許為出頭但滋事之山東人共有三十餘名而營中有糧者祇寶實一名餘則皆冒充旗籍者現經喜佐領訊定已將寶寶糧名革退　以軍棍枷號官巷口大街示衆若張阿二與芝生現尚訪未得該飯館自被打之後家資如洗力難再舉現已出貼招人盤頂矣 
[直賑請獎局示] 〇辦理直省賑相請獎滬局為出示曉諭事照得上年順直所屬武清任邱安平等州縣復被水患災民蕩析離居情形更苦奉飭勸令滬北各業商賈以及蘇省承運粮米沙輸各船商捐輸解賑所有捐戶荷　直隸爵閣督憲李奏准按照部定新章請給職銜對典等項行知在案茲查前項賑捐核獎一切事宜現奉蘇松太道憲札飭本分府會縣經理俾資熟手等因應卽查取捐戶履歷詳請給獎以遂其樂善好處之忱今於六月初七日在海防署東側廂土地祠內設局開辦外合行出示曉諭為此示仰各捐戶人等知悉爾等捐輪直隸銀洋錢欵卽行開具三代履歷指明應請銜土封各項執持前給捐票備具公費等銀赴局呈請上兌聽侯核明先行塡給局收仍俟事竣分別造冊詳請奏咨給照再此次為數無多統限一個月一律報獎截數不再展限切勿觀望　延致貽自悮其各遵照毋　特示 
[敬業書院課題] 〇生文題　中立而不倚　童文題　所以勸大臣也　通塲詩題　賦得文章最忌百家衣得衣字 
 
 

Page 3

 
 
[冐昧陳詞] 〇前報寍人沈昌俟扭交四川人羅谷三控其賣假麝香經陳司馬訊供羅稱現有熊胆十五個故押令繳呈以辨　偽乃前日晚堂忽有年約四十光景之四川人金頂烏靴長揖而入呈有羅欲三稟詞及祝永清名片熊胆四個陳司馬問汝是何人答稱與羅同竊祝永清卽監生之姓名也司馬謂汝非案中人何得插訟旣稱監生代人遞稟何又用自名片卽將名片當堂撕毀并將原稟與熊胆擲還又謂羅曾供明尚存熊膽十五個本分府着卽繳案察閱眞偽盖欲知其販運之貨究竟如何今祗繳四個殊難憑信着羅速照前供之數繳案祝卽斥退據聞祝在本埠水利局繪浦江圖影者則固未知確否也 
[盤店歸帳] 〇福昌洋行信源錢荘王春元等十七戶控被永興隆洋廣貨店主李氏欠錢共一千八百餘串仿今店已閉歇擋手卽李氏之弟李耀亭避匿不面該店生財存貨盤頂與王萬順開張先據李氏稱可得盤價洋七百二十元乃甫欲交盤又稱祇有五百二十元其間容有串同吞價情弊但我等被欠如許之多今祇將店貨攤償已吃虧不少若再被吞價情實難甘伏求飭傳李氏與王萬順訊其實深感戴經陳司馬飭提人証集訊據李氏供由店夥楊秀梅作中盤與王萬順誠言明價洋七百二十元今據上不知因何祇載五百二十元各欠戶因是控告也司馬問李耀亭何在答稱不知下落又據王供由兆豐洋行經手將永興隆生財存貨盤與我合股開張實價洋五百二十元初付定洋二十元繼湊足二百元交與兆豐行今忽稱價七百二十元殊所未解且合股人皆謂盤店開張須發利市今先涉訟未免掃興股中人皆不原開設伏乞還已付之洋二百元聽憑李氏別如楊供在李氏處幫夥已有四年每月辛工四千五百文今因閉歇確與王萬順說及店欲如盤然並未作中彼立契時遂將我姓名列入不得已因簽字耳司馬謂中人原非汝一人但究竟盤價若干答稱生財二百元存三百二十元共五百二十元是實陳司馬細察呈詞隨令王萬順照五百二十元仍舊盤去再押追李氏洋二百元俟繳後攤償楊秀旣在永豐隆為夥四載飭卽幫同調處云 
[懷恨遑凶] 〇法租界西興聖街小工石桂信與沈留標先因口角繼而交毆石力不敵沈含怒而散昨早四點鐘時沈尚熟睡石竟用小洋刀刺其股鮮血如注沈乃大呼當經旁人將石捆住鳴捕管押沈留標送仁濟醫館看治捕房將石解訊沈母李氏亦投稟訴寃石供見沈欺侮工頭心抱不平代為洩忿然我亦受傷也官謂爾傷在何處石語塞孫明府着將石桂信先貴一百板俟沈留標傷痊再辦 
[收捐小誤] 〇昨法捕房加傳到小東門外成豐洋廣貨店夥送案緣工部局任收四李捐不肯照付是以請訊據該店夥稱四季捐本照房租核算我店按月出租洋十二元按季照算祇須巡捕捐洋三元今工部局欲收六圓是以不能照會故將收租票呈覽孫明府與巡捕頭商酌可否核減捕頭稱此事由工部局專主旣已出票簿內落定實不能更改兼之工部局章程每年止於正月間議事一次如要更改須明年正月再議商之繙譯官亦然孫明府謂該店夥曰如嫌捐大止有別遷一法成豐店夥遂無言而退 
[譯英報論犂事] 〇茲得英國太晤士日報論中俄爭伊犂之事謹譯出以供衆覽其言曰中俄將　決裂之事則兩國往時相交之處外國人不可不詳明而今日兩國之所以生嫌隙不能降心相從者則在伊犂是則伊犂之原始如何尤不可不先明其故也計中俄兩國其始相去之處有四千里英里之遙是中國里數一萬三千餘里也由今日計三百年以前兩國仍相去遠自蒙古崛起而為亞西亞東部洲之長然後中俄始相通焉蒙古旣雄之後百年之間俄人亦取西伯利地方而滿洲則以其地與中國合於是中俄之界以黑龍江之地為兩國邊陲焉乾隆年間亞西亞之中部頗有干戈之事而中國或取一處俄國或據一方於是兩國疆界轉覺曲折而不能如前之直捷也然其始來歷如何可得而聞焉耶蘇降生一千六百年時俄國哥塞埃墨人勝西伯利部至一千六百五十年之間黑龍江以北之地及東嘉時晏之族以地歸降而戰事遂息由此觀之在中俄兩國本朝開國之初已有接壤之形勢中國北邊與夫經由吉宅及嘉間二處之路或入燕京或出燕京之所秘由者實在兩國交界之處焉俄旣勝西伯利而得此等地方遂設砲台數處互相聯絡而以阿路巴仙及鴉士瀆碌二砲台為最險要凡毘連之處必有炮台聯接一以固其藩籬一以護其行旅俾廣通商也時滿洲人視為無事全不介意一千六百五十六年俄遣使　中國大意因疆界諸事也中國以天下初定事務紛如遂未暇理及黑龍江之事也俄人此時已有貿易商人由黑龍江入中國而中國尚不介意迨東嘉詩晏之君曰嘉路丹在此處據以自雄中國始以為憂至康熙二十年時一千六百八十年也中國起大兵出萬里長城與嘉路丹戰大獲勝仗於嘉勞倫地方於是嘉峪嘉士之黨不敢復反中國當此之時聲威大振以為嘉路丹旣已戰服則俄人亦當歸服於是乘出師以攻鴉士瀆炮台等處　兵圍　路巴仙炮台此乃俄人守黑龍江最堅之砲台也俄人守之極嚴而中國兵乃退去有死者中國旋又再起大兵專攻阿路巴仙俄軍不能敵乃降中國俘至京城此炮台則踏為平地俄旣失此最堅之砲台諸炮台望風而靡皆棄城而逃中國大勝之後未及一年嘉路丹復作亂中國起兵攻之俄人乘勢發兵潜往收復舊處再築鴉巴仙炮台中國地方官兵與之相持而不能勝也乃請救於朝廷因添兵前往惟此時中朝更有他事未遑着意於此康熙皇帝極欲太平乃遣欽差二人與議立和約欽差中一人乃嘉卑倫牧師也一千六百八十九年九月七日約章遂成謂之納銖之約俄人遂毀去砲台數處而取黑龍江之衣間河北邊之地以固疆圉納銖約內雖言兩國永保太平等語然雖不能永何亦中國自來之和約此為最有用也蓋欽使一至卽兩國罷兵也　此稿未完　選錄香港循環日報 
[席費移賑] 〇僕等年屆四十尚之嗣息術者每謂八字中皆難得子心常惴惴嘗約家人各盡心力隨時施濟連年助賑事繁同人招令襄佐愧無寸效今於孟夏之月退思予幸舉一雄待鶴予初弄一瓦母子均安非敢云報施有憑而立願在先不敢自誣感承親友賜餪理當潔傳為謝茲因粵賑籌欵方亟敢體諸公樂善之懷移此席費聊助賑需計退思予捐洋一百元待鶴予捐洋六十元此特各　其　諸公必 
 
 

Page 4

 
 
不以簡慢為嫌也　古虞退思予香山待鶴予滿啓 
[讀常熟湯碩人遺書敬題于後并祈海內詞壇同賦] 〇狂氛千里逼大廈一朝傾烽燧投無路閭閻哭失聲衣冠多局蹐山幗有權衝弱質猶提挈良人試遠行虞山餘慘澹井水共澄清紙上從容意篇終眷戀情襟懷原落落骨格本錚錚凜冽波難起堅貞浪亦平紅顧知就義白刃肯偷生志較鬚眉決書和血淚成流離悲命賤慷慨覺身輕氣為乾坤壯光偕日月爭閨房珍寸黑風雨撼孤城鶴唳時聞警鴟張莫敢櫻彌留心事了輾轉夢魂驚縹緲歸何處神靈鑒此誠宼深休顧盼禍起孰支撑地下須含笑人間已洗兵揄揚徵妙詠旌表待　恩榮我附騷壇末思留驥尾名 
[有感] 〇對人敢說是清流鴻爪無端也逗遛放眼尚嫌天地窄　心甘作斗升謀多才枉向多金傲媚奧翻將媚奧翻將媚竃羞束髪受書期望遠至今博得解持籌　茫茫身世感而今滿目凄涼欲廢吟無處安排餘瘦骨最難磨滅是痴心論人莫更觀成敗涉水應能測淺深一自掌珠悲粉碎臨風那禁淚沾襟 
[光緒六年五月二十九日京報全錄　白門程承仲未定草]  
　　宮門抄〇發抄　旨四道〇總兵楊　奏為調署陽江鎭篆摺子〇陜督左　奏另行選派回目接署新疆南路西四城各職緣由摺子〇湖督李　奏請　旌表夾片〇鄂撫彭　奏恭報接篆日期摺子〇護直提督陳　奏恭報接護提篆日期摺子〇直督李　奏揀員調補知縣摺〇陜督左　奏請留武員按班補用片〇五月二十九日吏部翰林鑲藍旂值日無引　見〇童華假滿請　安〇八額駙等演放水師砲位覆命〇長有請假十日〇召見軍機〇發抄　李鴻章奏葉伯英署理臬司任信成署理清河道奉　旨知道了欽此〇涂　　奏請以信陽牧張嗣祺調鄭州牧奉　旨吏部議奏欽此〇又請以李鐵林補淮寍令奉　旨吏部議奏欽此〇又請以洧川令陳履忠調署濬縣令陶綬紫對調奉　旨知道了欽此　〇〇頭品頂戴記名提督調署廣東陽江鎭總兵務高州鎭總兵官二等男奴才楊玉科跪　奏為奴才調署陽江鎭篆恭摺叩謝　天恩仰乞　聖鑒事竊奴才於光緒五年十二月承准兩廣督臣劉坤一檄　調署陽江鎭蒙卽於二十一日交　高　鎭篆越日就道二十七日行抵陽江廳城准署陽江鎭總兵何明亮委員齊送總兵關防前來奴才准卽恭設香案望　關叩頭謝　恩祇領任事訖以念奴才生長遐壞來自田間雖弱冠從凖實無建樹廼迭何　聖恩高厚未報涓埃寤寐悚悍慚感無極前承　恩命補投高州鎭總兵自顧駘庸時小便宜兢惕到任以來澄敘官方嚴督訓練營兵練兵汰老弱補精壯以杜虛糜考察員弁優劣勤惰隨時呈報督臣察核甄別勸懲凡營中積弊錮習漸皆湔除營伍略有可觀惟高州僻居山麓地瘠民窮兵燹之餘尤為凋敝仰賴督撫臣碩畫周詳頻加指飭更得同城文員廉靖誠求孜孜惟治有益地方之事得以同心共濟相助有成賭風盜風較前斂息地方安靖正擬益加求治今復量　水師彌殷圖　查陽江乃邊海要區所轄各突破口洋面支蔓遼闊值此海防緊要水師尤為當務之急加以粵境土匪海盜素多出沒無常一切防範捕務不容稍鬆奴才知識淺陋更懼弗勝幸從前用軍滇點當於圖攻大理數年之間曾於洱海創設戰船力習水戰收復愉城頗得速効且陽江高州兩鎭營汛毗連犬牙相錯奴才在高注鎭時於陽江鎭所轄各營汛興慶情形亦曾得知梗概舉凡地方要務自當隨時秉承督撫臣指　　宜率循辦理奴才受　恩深重斷不敢稍避勞怨自耽安逸惟有盡竭心力認眞訓練營伍留意講求海防內匪而禦外侮勉副我　聖主　疆之至意庶期稍報　皇仁於萬一除將調署到任日期另行恭蔬　題報外所有奴才感激下忱理合繕摺叩謝　天恩伏乞　皇太后　皇上聖鑒謹奏軍機大臣奉　旨知道了欽此　〇〇欽差大臣大學士督辦新疆軍務陜甘總督二等恪靖侯加一等輕車都尉臣左宗棠跪　奏為查明前次委署新疆南路西四城阿奇木伯克等職歷因事故先後開缺另行選派妥目接署分別給予頂戴以資辦恭摺明仰祈　聖鑒事竊臣准幫辦新疆軍務通政使司通政使二等男臣劉錦棠咨稱新疆南路喀口噶爾英吉沙爾葉爾羌和闐四城毗連藩部事務紛繁向於各部落分設大小伯克多員傳宣政令前經照章選派回目給予頂戴暫令署理各職奉　旨允准在案茲自給委後歷今二載其中大小各伯克或以患病請假或以病故出缺或因疲軟而更換或因貪汸革究員缺未免久懸均經飭由各善後局委員隨時選擇老成回目呈請先給札委令其暫署各缺俾資辦公茲將所委各員並擬給頂戴分晰開具清摺發給委牌並請奏　立案前來臣查摺開喀什噶爾等處換委總散頭目二十六名英吉沙爾三名葉爾羌十三名闐屬之伊里齊城等處五名計四十七名旣經劉錦棠　折察看給委應如所請辦理除由臣給予頂戴繕發委牌造冊分咨兵部理藩院查照外所有另行選派回目接署新疆南路西城各伯克並給予頂戴緣由謹恭摺其陳伏乞　皇太后　皇上聖鑒謹　奏軍機大臣奉　旨知道了欽此　〇〇李潮章片　再據湖北侯補知府　星榆等稟稱卽烈婦黃朱氏係浙江錢塘縣人湖北試用知縣朱世宗之胞姊適於潜縣生員黃兆麟為妻夫故時氏年二十八歲生子正英甫數月該氏上侍孀姑下撫孤穉勤儉持家矢志守飾該氏之姑黃蔡氏係浙江德清縣人前嚴州府學訓導蔡漣之女適於潜縣拔貢生黃瑤墀為繼妻生子兆麟甫及週歲而夫亡該氏撫孤成立艱苦備嘗姑媳二人均於咸豐十一年粵匪竄入杭州省城時避出城外因賊擄黃朱氏之子恐被汚辱同時投江殉節原籍戶族蕭條　　舉報侯補知府金星榆等係屬同鄉見聞旣確不忍聽其湮沒等情造具事實清冊由同鄉官天門縣知縣邵世恩出具印結稟懇太請旌表前來臣查該節烈婦黃蔡氏黃朱氏兩世坤貞一門節考善心訓畢著姑恩苦志承歡更兼子職遇賊氛於倉猝乃大義之深明指水盟心仍復相依形影磨笄比烈更兼氣榮忠貞洵為彤營之流芳宜籲　恩綸之下逮除山結咨送禮　科曁浙江巡撫臣本照外理合會同湖北學臣藏濟臣附片具陳伏乞　聖鑒訓示再湖廣總督係臣本任毋庸列銜合併陳明謹　奏軍機大臣奉　旨不准其旌表　　知道欽此 
 
 

Page 5

 
 
　　〇〇湖北巡撫臣彭祖賢跪　奏為恭報微臣到任　篆日期叩謝　天恩仰祈　聖鑒事竊臣於本年正月十十五日奉　旨補授湖北巡撫當經具摺謝　恩擷請　陛見一面清厘藩司事務並將三月分應解京餉及東北畢業班餉赶籌批解於四月初三日交卸正在部署登程初五日奉到　批摺著毋庸來見欽此欽遵卽束　裝啓行十六日馳抵湖北省城十八日准督臣兼署巡撫臣李瀚章委署武昌府知府陳建侯署臣標中軍叅將孫長鐸將咸字十八號湖北巡撫關防一顆曁　王命旗牌文卷齊送前來臣卽於是日恭設香案望關叩頭祇領任事伏念臣以非材仰蒙　簡擢俾任封圻　恩施本由於特達悚惶倍切於衷查現在湖北地方均稱緩靖臣惟有殫竭愚誠於吏治民生堤防武備應行整頓事宜隨時與督臣商同辦理稍圖治效於　埃薪答　生成於萬一再臣經過江西饒九南各屬早禾均已揰蒔入湖北界二麥登塲雨　時若粮價中平堪以仰憲　宸厪所有微臣到任接篆日期曁感激下忱險恭疏　題報外謹繕摺叩身　天恩伏乞　皇太后　皇上聖鑒謹　奏軍機大臣奉　旨知道了欽此　〇〇記名提督護理直隸提督印務奴才陳飛熊跪　奏　恭報棧護　篆並兼統練軍木質關防日期叩謝　天恩仰祈　聖鑒事竊奴才於光緒六年四月二十八日由署昌平營叅將任內蒙直隸督臣李鴻章照飭暫委　護提督篆務兼統古北口練軍等因奉此奴才遵卽起　於二十九日抵至古北口　據代行標下中軍叅將事守備李際昌於是日遵將　欽頒乾字一百四十八號提督銀印一顆練軍纔統木質關防一顆呈交前來奴才當卽恭設香案望　關叩頭祇領任事訖又於五月初九日蒙督臣照飭由驛附奏直隸提督員缺委記名提督現署昌平營叅將揀飛熊暫行護理氣統古北口練軍一片四月二十九日遞回原片後開軍機大臣奉　旨知道了欽此合行恭錄照飭照到該提督卽便欽遵查照等因奉此奴才跪讀之下感悚難名伏思古北口密邇京幾凡通　營伍地方訓練稽查均關緊要奴才賦性庸陽深切氷兢斷不敢以暫時護篆稽涉因循惟有竭盡駑駘小心經理以期仰報　聖主高厚　鴻　於萬一所有奴才援護提篆　兼統練軍木質關防日期理合恭摺具奏叩謝　天恩伏乞　皇太后　皇上聖鑒謹　奏軍機大臣奉　旨知道了欽此　〇〇大學士直隸總督一等伯臣李鴻章號　奏為揀　　補要缺知縣恭摺仰祈　聖鑒事竊照　潤縣知縣諶命年呈請開缺回籍葬親業經吏部覆准歸本年二月分截缺所遺豐潤縣知縣地當孔道旗民雜處政務股煩又有供玄　陵部俸餉等項並管理營用事宜係冲煩難兼三要缺例應在外揀員調補臣督同藩臬兩司在於現任選缺知縣內逐加遴選或本任緊要或歷俸未滿人地未宜一時實無合例堪請之員惟查有吳橋縣知縣吳積　年四十三歲浙江錢塘縣監生報捐縣丞分發北河因勞績保歸知縣題補今職光緒元年六月到任該員勤能練達辦事實心歷俸已滿三年以　調補　潤絲洵堪勝任查豐潤縣係衝繁難三字相兼較吳橋縣僅止繁難兩字實為緊要核與兩字三字煩缺准兩三字四字煩缺例案相符該員任內並無寄案緝　　　已　降革　限之案且題調要缺一切因公處分向免核計銜缺相當毋庸送部引　見除罰俸案件清冊送部外理合悉摺具陳伏乞　皇太后　皇上聖鑒飭部　覆所遺　摺縣知縣員缺容另揀員請補謹　奏軍機大臣奉　旨吏部議奏欽此　〇〇左宗棠片　再各省投效陜甘武職內多有軍營直功堪資差遣者迭經奏明留于陜甘補用聲明尚有堪留　　之員隨時察看陳明分別改留奉　旨着照所請兵部知道欽此　遵在案　查有花翎提督銜留浙儘先補用總兵朱祖　記名總兵吳志萬花翎儘先叅將　賣林劉復　等四員　征陜甘兩省歷有年所熟飛翔邊防若以原官原銜留于陜甘援班補用於營務實有裨益合無仰懇　天恩俯准將朱祖貴等四員一併留于陜甘　班補用出自　懇　該員　歷清冊隨　送兵部查照外請附片具陳伏乞　聖鑒訓示謹　奏軍機大臣奉　旨着照所請兵部知道欽此 
[浙省　事宜] 〇六月初二日縣丞秦國均　銷湖屬漕項差　〇熑三日侯補同知謝燕稟見辭赴溫州西門厘局差　正任樂清縣徐保清交卸回倉稟到　補用縣宋煩會起服領咨來省稟到　秦耀奎稟知臬司委赴寗波查案差叩辭　州判程汝鏡稟辭解餉赴都　〇初四日同知蔣程稟辭赴崧廈厘局差通判顧翼基　銷武康厘局差回省稟到　　茂芬孕婦　由　領咨來省稟到 
[蘇省轅事宜] 〇六月初六日指發江蘇試用巡極場伯潤浙江人稟到　衆人張清芬　知臬憲委赴松江緝捕差　牌示照得吳江縣陳　現奉　謹權院奏請勒休所借　缺查有侯補知縣僱莆堪以酌委署理　又崇明縣鄧澤培改教消　缺查有侯補通判顧霄漢堪以酌委署理　又靖江縣　滋森因病稟奉撫憲准其給假三月飭司委代理等因　查有侯補知縣　世本堪以酌委代理 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
