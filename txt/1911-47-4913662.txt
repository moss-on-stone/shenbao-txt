# 1911 - 47 - 4913662

 

Page 1

 
 
   
 
 

Page 2

 
 
論說 
[論預算上事業擴張費與租稅及公債之關係（塞）（續）]  
　　間接生産的投資。受其利益者。實一般社會。結局之所致。能逹增長一般的收入之目的。而在直接生産的投資則不然。其依之而受利益者。爲特别之顧客及貨物。而國庫因此直接生特别收入。故與將來擔任租稅之能力無關 
　　吾輩對此。乃不可不依左列區别而分言之。 
　　第一軍備及其他行政擴張費 
於此縱令募集公債。而其償還究不能不自因此保護之一般社會所得總額而支付之故但因創公債而至如非債論者所稱之不利。亦殊未必然。特如軍備擴張自。對外關係而來不。可不於一定年間謀。全部之成功。故因金融之情况。而依賴成功不可預定之任意公債制度。似不如因租稅而支辦者較爲確實。故其費用年額。若爲增稅所不能堪者。吾輩寗以爲公債較租稅爲有利　　第二企業擴張費 
　　鐵道電話製鐵或專賣官業之創立費自國庫觀之屬於直接生産的之投資全類於私人經濟上之企業。其生産之結果。殆漸次有收回資本之望故吾人認公債爲得策者此也 
　　不解此理之財政學者關於事業公債之費途。亦住往有主張以普通歲入支辦論者。其持論以借金政略。足使財政之基礎。爲之薄弱。而人民益加重其負擔。就中依所謂外債募集或内債賣出而行借金政策之時。必使國内物價爲之騰貴。致正貨流出。或者有産業紊亂之虞。然以吾人觀之則殊不然。論之如左 
　　（一）財産之基礎。在人民之生産力。廢借金政略。而自民間徵收租稅。又不减輕。旣存之租稅。儘其所有以充之於公債費途。則在國庫之中。固爲得策然財政之基礎。即人民之生産力。决不因此而加厚也 
　　（二）公債依國庫大經濟之信用。得以低率之利息而募集。然租稅則自個個人民之經濟而支出。故納稅人就銀行及其餘各處措置稅金。不能不負擔巿塲之昻息。即政府廢借金政策之結果。乃使人民爲借金政策也國庫免其負息。然國庫所免之利息爲低率。而應支出租稅之人民却負。高率之利息。其受損豈少也哉 
　　（三）鐵道電話等企業擴張之經費。爲私經濟的生産投資。國庫昨依此企業。自直接受其利益之顧客。以手數料或官業收入之名義。應得資本收回利子支付之財源也。故其支出相當於普通一私人企業資本之固定譬如公司發行股票。國庫亦以發行公債爲至當。一槪以公債稱爲借金政略。混同歲計補缺之公債與企業投資之公債。同時不知不生産的信用與生産的信用爲何物也 
　　（四）因租稅而創設官業。則無須本利之債還。然其官業應必生收入。由財政計畫上言之。非以其收入减輕租稅者。全爲計畫上無益之額。在有此無益之額之計畫。而增徵租稅或繼續增稅。决非有責任之財政家所爲總之官業之收入爲。利用官業之各産業者。以之算入貨物價格之内使一般消費者負擔之者也。果然則利用官業者。不受何等之負擔。負擔者初爲官業創設者之納稅人。又更於貨物價格負擔之也。此爲國民負擔不公平之第一點。次則以租稅創設官業時。國庫不須。利息。故爲官業收入。而自其利用之者。收納之運價及料金。初不有創設費之利息也。明甚然一般納稅人。因官業創設而支付之租稅。其所損之利息。永爲納稅人之負擔。此爲負擔不公平之第二點（未完） 
譯論 
[變相侵略論]  
　　法國大學公法總敎習具林述甘著駐和一等書記官陳廣平筆述（十）（四）（續） 
美國欲租哥倫比國之巴拿馬海腰。開一運河。以通太平洋及大西洋航路曾與訂約。租期亦百年。哥國議員拒其請。美國竟煸動哥國内亂。巴拿馬省得美暗助遂獨立爲民主國。現在新政府贊成租地。自不待言運河可開成矣 
　　第九節公法家對於租借政策之辨論 
以上所論租地條約。或爲有期之租借或爲無期之租借。試細心玩索。以求其眞實性質。則與侵人土地歸我版圖。無所區别約内雖有到期交還之說。而其說之是否可恃。我輩再當辯證。總之此項辦法。淆亂名實。自相予盾。實與立國之原理爲君之主權。大有關係。固公法家殫竭腦力。欲解釋之而不足以盡者也 
以上情形非逐條研究其性質未易得其要領淺近解釋。殊令人茫然。有以變相侵略之租地政策。歸入萬國公法國際服役類。以甲國屈從乙國 
 
 
 

Page 3

 
 
而效力爲例。假如甲國將所讓地内之主權。奉贈乙國。得施行其主權。在租地以内。約内訂一租借期限。以證主權尚未永遠全讓。故租地一層。當謂之國際服役。然此說我輩不以爲然。國際服役字義。用於租地上。殊嫌不確。租地之條約。實係將租地内主權全行推讓者也。不寗唯是。且并具租地内子民。亦歸别國管轄。至若國際服役字義迄今尚未發明。公法家論及此事。咸不謂然。故用於租地上更覺擬不於倫。國際私法之有服役字樣者一人用他人物件之謂。係私法上通行之義。亦有用之於公法上者卽指甲國限制乙國这財産享用權。然未聞用之於君權上也。君權不能與民權並論。人民又不能與財産物件並論。一國之君。所享君權。斷不可例以尋常所享之權。甲國可讓與乙國利益乙國亦可讓與甲國利益國與國本有將利益互讓之權。彼此訂約。互查牽制。各有應盡義務。不得謂之服役（未完） 
專電 
[電一北京]  
　　片馬交涉樞府及外部已電滇督與駐英欽使務令英國先行退兵再議辦法意主和平並飭民部禁阻謡言 
[電二（北京）]  
　　東督錫良電奏此次防疫中俄開戰之謡紛紛四起請飭外部將中俄各交涉從速解决宣示以靖人心免多附會 
[電三北京]  
　　御史趙煕奏劾外務部貽誤外交糜費甚鉅等多欵攝政王交慶邸閱看 
[電四北京]  
　　外部會辦那桐陸部正大臣廕昌日昨會議滇事後各傅本部全體員司切諭以後辦事須益守愼密如有洩漏以私通外國論 
[電五（北京）]  
駐京俄使昨日赴外部催促答覆謂本國政府所求各欵實一一按照條約辦理 
[電六北京]  
各國外交團評論中俄交涉事謂俄政府要索各欵誠爲已甚惟中國亦應任遷延之咎 
[電七北京]  
　　某公使謁樞臣自任能調停中俄兩國交涉使邦交敦睦如初 
[電八（北京）]  
　　監國面諭外尚謂外交失敗由誤訂約章所致速檢歷來中國與英俄兩國所結條約呈閱 
[電九（北京）]  
　　山東京官與雲南等省京官屢次會議擬請起用袁世凱惟多數主張不必内用以簡爲邊防全權專使爲最宜已推某侍郎領銜入奏 
[電十（南京）]  
　　江蘇紳士禀請緩運上年冬漕二十萬石張督已允奏 
[公電（栢林）]  
　　京滬各報館鑒俄以兵要約掠地侵權時勢危急各國亦不直俄望速籌救亡並迫求政府力抗留德學會 
緊要新聞一 
[中俄爭端果别有主使耶]  
　　字林報載二十二日倫敦電云法國各報目下皆在討論中俄爭端巴黎時報謂俄國之舉動實顯見爲德國詭謀之端倪並謂三十年來俄德相親則俄人必於亞洲有所企圖此次舉動其影響歐洲俄國及聯盟國均將大有不利西愛克爾報謂俄國現踵行十八月以前日本所用之。法對付中國此次中國復行受窘似可鼓舞改革之人及引起重要之變局云文匯報載二十三日倫敦電云泰晤士報謂中國答覆俄國之公文殊屬和平外間謂日俄兩國早有所約今俄國之愛的美敦書實爲兩國所定侵略政策之發展云云惟本報决不承認此說 
[軍國民敎育普及之先聲北京]  
　　陸軍中小學堂均歸陸軍部直接辦理廕大臣以造就有限而經費甚夥擬俟現有各堂畢業後酌量减縮以後陸軍學生有不足時卽由普通中小學堂挑補惟學部所辦中小學堂尚未完善而實歸本於師範學堂擬咨商學部嗣後師範學堂監督須用陸軍人員充當庶軍國民敎育根柢可期改良云 
 
 

Page 4

 
 
[郵部鉄路局可望保存矣北京]  
　　郵傳部鐵路局屢受外人抨擊資政院開議時亦多有不滿意者惟中國現在路政於洋工洋商多有干涉該部已認定鐵路爲商務性質各國商工自不肯時時走謁堂司仍染官塲氣習勢必立一公司機關以爲郵部間接而通外情盛宮保深知此中情形故擬一切照舊决不裁撤 
十五日盛尚書傳鐵路局司帳科員丁志蘭上堂詳詢進出欵項並將帳簿調齊候核蓋欲加以整理也 
又聞郵傳部各堂於辦事權限劃分甚清外交及鐵路總局事均歸盛尚書主持左右堂不賛一詞洋文案卷李侍郎執有全權故鐵路局西文繙譯每譯稿必竭數人之心力再三斟酌始敢呈堂稍有不合即被嚴責署中雜務及考核司員畫到等事均屬吳侍郎專責故吳公到署極早散亦最遲 
[新内閣早知爲軍機處之變相北京]  
　　軍機章京因新内閣有成立信以爲祿位不保均極恐慌昨由某軍機示意於某章京謂不必驚恐將來内閣不過軍機處一變相而已所有本處人員均仍其舊毋須憂慮故刻下軍機章京連日設筵彼此互相慶賀可笑已 
[侍郎亦不免調驗矣北京]  
　　前月禁烟大臣面奉諭旨各衙門自二品以下如曾經戒除者一律調騐其報明確無嗜好者分别形迹可疑摘調聞當時陸中堂尚懇求爲大臣稍留體面擬自丞參以下辦起監國不准并謂尚書亦要調騐詞甚嚴厲該公所遂卽日分咨各衙門遵照一時有煙霞癖者均異常恐慌又聞恭邸陸潤庠日前議商禁烟事除議調驗大員外并商及外交以新任李伯行侍郎曾在英國與禁烟事宜深爲熟悉擬請奏派該侍郎爲禁烟帮辦大臣將來一切禁烟交涉事宜均歸辦理聞不日即行具奏請旨簡派 
[鹿潯理參案無效之原因北京]  
　　日前直隸土捐局總辦鹿潯理被某侍御劾參劣迹多欵原摺極其鋒利嗣交直督查辦聞奉查各員因與乃翁文端深有瓜葛并以參鹿者或不免與文端挾有意見故一意迴護直督亦願爲之洗刷刻已具摺入奏請免置議矣 
[法政别科生之異想天開北京]  
　　法政學堂二級别科生今春將届畢業照章係給以副榜出身又視等第之高下分别以八九品錄事委用現該生等忽生一種徼倖之思想欲免考法官及高等文官兩考試乃集合多人圖謀善後之策每日登堂演說昌言如何運動始能逹到目的於是各舉代表討論一切乃得辦法三端卽以三端分爲三股又選各股員以任其事（一）曰運動股此項股員專任運動事宜或在敎務長前要挾獎勵或往各御史前懇求代奏務使逹其目的而後已（二）曰收支股此項股員專司收支銀錢事宜因該級學生每人納銀一元五角交收支股處再由收支股處交運動股員以作一切運動費用（三）曰交涉股此項股員專司交涉事宜其所謂交涉事宜者卽任奔走一切之事是也現已依照以上三端分途並進不久果有某御史爲之出奏旨交法部議覆法部格十事勢及輿論故多主張議駁噫噫以三年畢業之别科學生希免考試其程度可想見矣 
[東三省之兵力盡於是矣奉天]  
　　東三省從前軍備本不過一種腐嶋不堪之旗兵及應歸淘汰之綠營自日俄退兵以後以三省地方遼闊盜賊出没又逼處兩國之間始由北洋臨時派遣第三鎭一鎭及第二混成協一協前往鎭懾至今尚稱得力嗣光緒三十三年政府决議飭令奉吉黑三省各練新軍一鎭以資分布故光緒三十四年又由奉天編成一鎭作爲第二十鎭吉林則自該撫陳昭常極力擴張召募壯丁改編舊制於是始有第二十三鎭之組織去冬曾由與錫督聯銜具奏已見上諭故東三省現在軍備確有三鎭一協卽所有命任各官亦尚能各稱厥職今並分别識之第三鎭統制官曹錕第五協統帶官盧永祥第六協統帶官徐永金第二混成協統帶官藍天蔚第二十鎭統制官張紹曾第三十九協統帶官周國祥第四十協統帶官潘炬楹第二十三鎭統制官第四十五協統帶官高鳳城第四十六恊統帶官張春霆其第二十三鎭統制未經派人者以成鎭需時尚在簡定中也惟黑龍江省人民稀少又一時經費浩繁即令該撫熱心編練成鎭之期恐亦在兩年以後云 
[孟憲彝較李澍恩何如吉林]  
　　吉林知府李澍恩年僅三十最能運動任賓州時被言官參劾已邀倖免調署吉林府九月間適長春道顔世清參革李竭力運動竟乞外部某大員電求東督奏派試署不料到任未久鼠疫大作該道於防疫辦法並不講求一味任性致使外人詰責該省督撫遂以該道辦理不善電奏嚴參撤去試署字樣留府効力吉林官塲皆笑該道爲一塲春夢也繼其任者爲孟憲彝自孟接任後疫勢较前更盛自元旦日至今日死者日必以百計聞其政策惟以悉反前任之所爲爲宗旨蓋因前任以此被撤苟反對之則必能久於其位也李澍恩原設有隔離所數處孟一到任即令撤去凡商埠中曾經封閉之舖戶則悉令開巿一時小民頗多歌誦之者嗣以外人出而干涉且爲 
 
 

Page 5

 
 
東督吉撫所聞有登之白簡之意故日來於北門外設隔離所數處以爲敷衍耳目之計云 
[中國禁烟會近事]  
　　張欽使熱心禁烟昨接華盛頓函云萬國改良總會會長訪中國駐美欽使張蔭棠商論禁烟廢約事該欽使贊成甚熱極欲恢復自由禁烟主權而斷茲亡國之流毒據云定卽電告北京外務部囑其堅持廢約勿稍退讓 
美人慨捐巨欵美國富商吹特君對於禁烟一事極爲熱心日前曾捐銀一千兩送至天津萬國改良會以作鼓動禁烟之經費曩者美人創立禁酒會吹特君多方贊助近來禁烟問題發現吹特君尤具熱誠曾謂禁烟問題爲當今所急需非此不足保世界之幸福也 
英國禁烟會之利用選舉權此次英人選舉新議員時英國禁烟公會函致各備選員曰如我選閣下閣下對於中國急行廢約禁烟問題樂贊其成否聞得覆贊成者甚多故今日我國若公呈英庭以廢約禁烟之文書必得良好之效果記者曰選舉權乃文明國人所最寶貴最愼重者也苟爲政見不合雖至戚近友莫肯輕用其選今英國禁烟會諸善士爲我國急行禁烟甘犧牲其素所寶貴愼重之選舉權而不吝可感已我國視禁烟如秦越之徒觀此寗勿愧死 
禁烟進行之阻礙中國國民禁烟會成立後倡議廢棄烟約恢復主權事丁義華君極力贊成設法鼓吹以實行其改良會之宗旨惟政府諸公對禁烟廢約一事漫無定見茲探其原因蓋因某國公使從中破壞曰汝輩執政大臣勿輕聽丁義華之言彼傖不諳外交無理取閙此等重大問題極當從緩酌議切莫治絲而紊之也嘻救命救亡之事而可緩耶 
[籌設留日高等五校預科北京]  
　　學部奏光緒三十三年十二月臣部奏准與日本文部省定約每年於東京第一高等學校高等師範學校高等工業學校山口高等商業學校千葉醫學專門學校添收中國學生一百六十五人現在開辦已及三年前後考收學生共計四百六十餘人近據游學日本監督處呈稱現在留日學習普通入數减少普通畢業者漸有不敷高等五校考選新生名額之慮查臣部原奏内曾聲明此時中國學生在日本豫備普通畢業者甚多儘敷各高等學校考選之額但兩年以後應由各省續派中學畢業生前往日本應考入各學校之預科以備將來各學校考選新生取材之所等語自應先事豫籌辦法惟我國中學堂畢業各生所學外國語文以英文爲多習日文者甚少若以之派往日本仍須在該處豫備日文日語不能遽進高等各學校是爲節省經費切實管理計不如考選中學畢業生先在本國授以日文日語期以一二年嫺熟再行派往日本庶幾用費省而收效速臣等斟酌再四擬在京師設立游學日本高等五校預科每年由各省選取中學堂畢業生送京考選先入預科肄業俟程度合格再行送往日本應考高等各校至於此項預科所須常年經費擬飭日本游學生監督將五校經費及監督處經費切實撙節並由臣部會同度支部嚴催各省將認定欠解之五校經費迅速解清此後所解五校經費及監督處經費不得延期及蒂欠計可略有盈餘即以之撥充設立此項預科之用以免另行籌欵追加豫算之煩其一切章程容俟開辦時再由臣部酌訂奏明辦理十二月二十六日奉旨知道 
[法部擬定民刑事訟費暫章北京]  
　　法部奏本年九月臣部奏交資政院决議承發吏職務章程第一條及第二十二條均有徵收訟費之規定考之東西各國訴訟事項有以保護私人利益爲主者民事訴訟是也有以維持國家公安爲主者刑事訴訟是也一者性質不必盡同而有訟費之規定則一其中民事訟費名目較繁以其專係人民私益故雖多取而不爲虐至刑事訴訟僅中證人鑑定人及通事等費責令犯人繳納其貧不能繳者時或爲之酌免亦以事關公益不能與民事同論我國舊制於一切訴訟費用尚無明文規定而吏役暗中索取費用往往肆意誅求以致人民每遇訟事動至蕩家破産是以臣部於光緒三十三年奏定京師各級審判廳試辦章程於訟費一項規定酌收之法蓋以暗事誅求不若明定限制行之數年尚無流弊惟彼時係屬試辦簡章一切尚未詳備且限於京師一處又未通行全國現當各省省城商埠審判廳成立之期苟非將此項專章詳爲修正不特開辦之際無所遵循兼恐巧取濫收重爲民病謹就原章酌加增改擬定民事訟費暫行章程三十一條刑事訟費暫行章程十條分别繕具清單恭呈御覽請旨飭交憲政編查館迅速核議具奏施行十二月二十四日奉旨依議 
　　　　　　　　　　　　　　（清單錄第二張後幅） 
[京師防疫紀北京]  
　　民政部日前聞東南各省有鼠疫頗盛之謡特通電各督撫詢問確實消息昨得各省覆電除直隸之天津山東之烟台及東省外餘均安謐如常並無鼠疫波及故由民部咨行外部轉咨各國公使聲明各處領事不得藉口鼠疫再生意外之要求 
京師防疫局新章凡病故者無醫官驗過執照不准抬埋此初十日之禁令也而初十日以前之病故者均無從領照故日昨順治門及永定門等 
 
 

Page 6

 
 
處守門官吏因無執照一槪不准抬棺出城彼此互相爭執不休按死者家屬原非無理其失悉在防疫局之不發執照若不設法補救恐將釀成事端也 
順天府丁大京兆因民政部所設之京師防疫局有干涉順屬二十四州縣防疫事宜之舉於十六日特在本府署設立檢疫局並令各州縣尅日成立所有一切經費於日内即行奏請由度支部先爲撥欵二萬兩並聞已於昨日知照民政部矣 
[京師近事]  
集靈囿三所工程前因德儲來華監國擬將該處作爲德儲賓館故飭匠日夜赶築期以本年二月竣工現因德儲來華之議業已中止無須兼營並進致滋糜費日前已諭令停止夜工照常工作所有工料不得草率偸减大約落成之期當在四五月間 
順天府府尹丁乃揚運動外放藩缺久有此志惟因機會不遇未能如願以償刻因廣西藩司魏景桐有開缺消息丁遂百計運動刻聞已經成熟佳音在卽惟桂藩一缺丁未甚願將來或尚别有調動亦未可知 
去年某御史奏參余大鴻聲名狼藉行止不端并種種劣迹廷旨交陸軍部確切查辦近聞廕大臣已派曹主政密赴皖省詳查一切以便明白覆奏故近日該員異常惶恐刻正四出運動也 
川漢粤漢鐵路借欵之四國代表以盛宮保旣履任部務一切主持有人故時至部催詢此事繼續辦法惟盛宮保於此事尚未能確定也 
日前兩江總督奏請欽派張煜南爲考察南洋商埠商務大臣俾招集華商經營長江一帶實業旣奉旨著農工商部議奏刻聞農工商部以張曾創辦潮汕鐵路辦事認眞經驗尤富擬於日間請旨特派 
學部唐春卿尚書與寶侍郎議商因新簡甘肅蘭州遺缺知府鳳子怡係曾在本部總務司員外郎任内辦理學務頗爲熟悉且該員係初設學部時出力之員今簡放知府擬請奏留本部不令到任以參事官補授俾資襄助惟鳳太守因學部甚苦故連日赴寶侍郎宅力辭留部當差 
奥國顧使駐華最久爲外交領袖凡辦理中奥交涉與國際團體交涉無不推誠相與現値請假回國蒙上賞玉如意一柄江綢二卷該使甚爲感激業照請外部代奏謝恩矣前使奥雷補同早已交卸回國奥皇以該大臣前日駐奥辦理中奥事件尚稱妥洽特賞給頭等鐵冕寶星一座其餘各參隨亦均賞賜有差 
香廠各茶棚非常繁華游人擁擠車馬塞途日前某某兩貝勒携眷品茶某部尚書及某軍機均乘靈小之馬車遨游一週而去並有軍諮處與海軍部之某大員與某某部侍郎均曾便服到塲其丞參以下并閑散之親貴王公尤不計其數均至廠品茶閒眺又各大茶棚復不時見各尊貴命婦之賁臨云 
時界 
[已有繼英人而起者]  
　　記者方謂英兵據片馬而法尚未動。不意法人已繼英人而起於後確否雖未可必。然以大勢衡之。恐亦不能逃之事實也。論者每怪日俄爭滿洲而生衝突。今英法之於雲南。何以不聞有絲毫之齟齬。則自有故。蓋日本之與俄戰者。以俄踞滿。洲足以窺朝鮮。而制日本之命。英法則情勢逈殊。自千八百八十五年天津條約成。安南屬法。而英亦奪缅甸矣。厥後丙申中法界法得兩烏地。而英亦窺西藏矣。戊戌中法結約。法得滇越鐵道敷設權。並七府礦山採掘權。而英亦忆要求滇缅鐵道敷設權矣。彼英法兩國者。不過各欲擴張已國之殖民地。均沾利益。初無兩國勢力消長之關係也。近自攻守同盟之約定。而兩國益形親密。其所推廣之勢。力範圍。或滇或川。不難協商而定。則今日英旣有所舉動。而法亦乘間起。直意計中事嗚呼。俄普擙之分割波蘭。可不懼哉 
[攷試文官者之眼穿矣]  
　　文官考試章程。本定去年頒布。而至今尚未發表。說者謂因内外官制。尚未釐定。編訂此項章程。無所依據。故憲政館難於着手。果爾。則憲政館猶有斟酌盡善之意。所謂非敢緩也。將有待也。然而記者則謂此特憲政館之飾詞耳他日此項章程發布仍是一篇敷衍文章而已有志考試文官者非特不必驚惶。并且不必預備。做還一篇敷衍文章可矣。惟紅條八行書。仍是要物。諸公盍先注意 
[組織政黨者之心灰矣]  
　　各立憲國皆有政黨。而我國獨不許組織政黨。前此禁親貴入黨也禁官塲政界入黨也。已足令人訕笑今并不許民選議員組織政黨。則更聞所未聞意者樞府之意。其殆以政黨二字。爲匪黨會黨革命黨之人名詞乎不然。干何禁令 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[甘督查明趙爾豐被參情形北京（續）]  
　　又原奏謂趙爾豐前護督篆植黨營私尤滋物議及開設銀行營私逐利一節查王典章籍隸陜西由廩貢在籍辦賑擢保知縣光緒二十九年分發到川三十三年委署大寗縣値開匪蹂躪該員撫恤瘡痍尚能盡心採登薦牘三十四年六月請補興文縣知縣十月調署打箭爐同知宣統元年又經奏請補授該員元配與趙爾豐之妻係從堂姊妹川吏皆知雖其妻已故多年而打箭爐缺分較優該員甫補興文調署是缺未幾又升補是缺是以物議疑趙爾豐爲植黨營私亦非出於無因候補知府毛玉麟與傅嵩　並無往來廣元縣知縣端秀係光緒三十二年經前督臣錫良由富順自流井縣丞推升福志係内院筆帖式均查無納欵鑽營以通聲氣之事惟范國溥歷充督署巡捕趙爾豐曾委赴宜昌一次嗣因該員聲名甚劣斥未錄用眉州知州鍾壽康前官清溪捐廉修路尚有政聲合江縣知縣夏與賡倡辦山蠶尚解敎育該員等得邀明保均有實跡可按自非交納家丁通賄而來老杜卽杜昌盛係趙爾豐舊僕祗管家務不結官紳已因年老旋回山東原籍趙爾豐子媳係原任丹稜縣知縣顧汝蕚之女核其結嫁之時顧汝蕚已早病故自無不合至於輾轉烟婭查無著名可指之人大缺七千中缺四千諮訪官紳亦無其事寶豐隆銀行總號在山西平遥縣於光緒三十三年分設成都打箭爐巴塘等處專業匯兌股東爲沈德厚湖南人許國頤直隸人榮恩壽旗人喬世傑山西平遥縣人資本共二十六萬曾在度支部註册領有執照呈騐照内股東何人資本若干未經載入傳訊成都該號管事陳錦鱗供稱萬金帳向存平遥總號此外實無别姓資本願具如虚重究切結惟近年川藏官欵專歸該分號存滙該商人喬世傑不時往來川藏結交官長把持招摇商民側目物議之來殆由於此又原奏謂趙爾豐鄕城之役縱兵殺掠毁喇嘛廟十餘處派留鄕城兵勇勾結夷匪放火並不確實稽查一節查鄕城之役趙爾豐勦辦喇嘛廟四處一爲鄕城之桑披寺其地四面皆山形如釜底寬廣二十餘里寺居其中碉堅糧足素稱險固富甲巴屬即普伸乍窪所居僧民約二千餘人當官軍圍攻日迫僧民紛紛逃徙普伸乍窪計窮勢蹙乃自焚其大招殿而死其餘碉房經官紳救熄並未延燒一爲無量河右岸之貢噶朗嶺寺一爲稻壩本村之撤音更寺當官軍圍攻桑披該二寺助逆撤站遏糧以致一併勦辦一爲瀾滄江西岸之臘翁寺該寺喇嘛時出阻撓該處鹽并釐課駐營彈壓巡查不敢出巢抗拒經該營出隊追擊槍斃甚多並於悉衆突出時遂破該寺現官軍駐紥之所此外打箭爐之泰凝寺係提臣馬維騏因該寺戕害都司盧鳴揚分軍勦辦並未毁寺其巴塘裡塘所屬諸喇嘛廟均未被毁但其中三五喇嘛小廟當槍林彈雨之衝難保其不受創夷僧怨恨在所不免所有四寺銅像銅器等件均經運解成都銅幣廠共七百三十餘件重二萬九千一百九十六斤除銅像三百七十餘尊及完整銅器未經鎔化均交勸工局銅幣廠發商待售共重三千八百三十二斤十二兩外其廢器餘銅已售得價銀六千九百五十一兩零又於此内提出淨金八十四兩零易銀二千三百八十一兩零均交成華兩縣發商生息備用象牙一對銀壺兩把並銀盌腰刀等件亦交勸工局存儲列有清單卷宗可查委無珊瑚珠玉等件至鄕城失火起於桑披寺之竈房是日風勢甚猛軍隊均在操塲聞警搶救軍械未損僅糧米有未搶出者訪諸附近番民時當正午實非匪徒縱火蓋由營員吳俁疏於防範咎有難辭而趙爾豐已卸督篆出關勦撫德格爭襲之事未及親勘原奏謂焚毁喇嘛廟十數處載金寶玩器千餘䭾及兵勇勾串夷匪放火焚營自係傳聞之訛（未完） 
[贛省官礦開辦之成績南昌]  
　　贛省贛州銅礦於光緒三十三年二月間由前江督端制軍會同前贛撫瑞中丞籌議開辦寗贛各任股本銀二十萬兩會委前藩司沈瑜慶主持一切而以池倅貞銓駐山專辦劉紳景煕會同辦理至四月復委勸業道傅春官會辦責令不時赴贛查察並於四月二十八日經督撫將一切詳情會同奏明辦理在案嗣以銅質化鍊需煤必多自挖方稱合算遂於三十四年五月間經傅道籌議開辦餘干煤礦官局而以奥國礦師石登輝總其成兩礦開辦逾年成效尚未大著當經馮撫責成傅道馳往該處確切查勘一面將餘干煤礦趕緊收束專用土法開採亦經馮撫會同附片奏明在案去冬十二月就銅元廠將贛運銅苗一再化鍊所得之銅仍極微末經傅道禀明馮撫電飭贛局卽日裁撤並據委員程府經時燿回省禀稱所有井洞房屋機器等具遵於十二月十三日會同贛縣汪令都良封閉完固酌留司事駐山看守凡輕便貴重之機件均經開單運省發交銅元廠另屋存儲並由駐廠委員雷典史培霖照收禀報存案惟寗贛原議股本各二十萬兩除贛省股本全撥外寗省只先後撥付銀三萬兩總計實在股本二十三萬兩除餘千煤礦領用八萬五百餘兩外贛礦計實用銀十四萬九千四百餘兩綜其耗費約分數端其無著者首則開礦工料艾池礦師薪資次之餘則繼譯及一切供應其有著者首則現存機器材料約合銀二萬四千兩房屋田山合銀一萬四千七百七十兩次之餘則存銅約値二千餘兩此贛礦開辦以來之實在情形也至餘干煤礦所領八百餘兩除沈前 
 
 

Page 11

 
 
藩所聘石登輝以西法開并一切工料及撤退照約應付半年薪資共計耗用一萬七千兩其以土法開採實只用銀六萬三千五百兩蓋洋師辭退後並未另延礦師經傅道責成駐山委員賀令錫蕃一人經理諸從節省遂得收效從容去秋以出煤日旺而兩省原有之股本適已告罄當經傅道禀准馮撫另招本國商股五萬兩暫資接濟嗣以長江流域銀根陡緊一時招股爲難當由傅道在官銀錢號暫時息借應用昨據餘局報告出煤日已逹七千噸其屯山之煤尚存三千噸有零前之失敗於銅礦者今將於煤礦取償之而煤質之好足抵東洋現正籌運長江一帶銷賣每噸價値擬視洋煤略减俾保利權而塞漏巵所有銅礦停辦及煤礦日旺各情形現經勸業道傅觀察備文詳院懇請分别奏報矣 
[日本人關東防疫種種]  
　　日報評論安奉鐵路警察爭端二十二日東京電云此間人士因安奉鐵路警察重起爭端殊爲抱憾蓋今日中日兩國於防疫事務合力經營邦交賴以有進不意復遇此事也 
日本醫員報告疫情二十三日東京電云北里醫學博士調查滿洲疫患情形後已刋布報告承認日本防疫政務之完全華人由北方有疫之區入關東租借地者皆入融離所清疫若干時大連及旅順口華人皆不准赴朝鮮中日各口岸有傳疫性之貨皆禁止出口 
分類新聞 
政界 
[甘泉歸併江都之先聲揚州]  
　　揚州江甘兩縣爲同城州縣前經定議甘併於江爲將來改辦審判廳之預備茲悉准於四月初一日實行裁併署中一切吏役暫歸江署使用俟日後再行酌量淘汰該縣署址卽擬改設初級審判廳云 
[漕沙鄕議員業已選定松江] 　　 
　　華邑浦南漕沙鄕自治籌備公所於本月初六日乙級投票初八日甲級投票經秦兆階二尹蒞所監督選舉自治議員茲將該區兩級當選人姓名錄下（乙級當選議員）周維灝念三票葉其章十四票陳自然十三票潘煥黄十票胡翔鳳八票徐疇八票（甲級當選議員）徐元鼎四票蔡樹槐四票陸元爵四票陸端章三票周維章三票陳翼謀二票 
[撫署參事科定期會議要政杭州]  
　　浙撫會議廳今年尚未開會議事茲由參事科定期於二十三日開第一次大會其提議事件計六大端（甲）運司對於諮議局質問鹽商售價自行懸牌不便由官限定（乙）諮議局對於司法經費質問書附杭府請酌留發審局經費（丙）黄巖縣胡令禀陳奉派主計員碍難情形（丁）財政局會詳核議折徵採運辦法（戊）藩局詳復嘉興府核議裁撤船埠議案又通用龍元議案（已）臨時提議事件 
[審判廳初次訊案之不滿人意廣東]  
　　本月十七日爲粤垣審判廳初次開堂訊案之期因蒼邊街舊錢局廳署尚未工竣暫在提法司署東偏新闢之司法公所審判是日共審案四起南海縣兩起梁硯山棍騙案杜亞明係沙面第八營新解到竊犯番禺縣梁亞桃善兩起民事案共分兩堂每堂問官三人一正坐兩旁坐最奇者是日所審四案均屬民事訴訟新章已免跪供乃四人仍一律跪供又梁硯山一犯於行騙及僞單均不承認祗認曾借梁星垣銀念元其餘則狡供避就旁坐一操粤語之問官則謂此等案非刑訊斷不肯認雖未實行用刑亦可想見聞以後每日審案四起云 
外交 
[主權重歟財力重歟杭州]  
　　浙撫增中丞前以莫千寶石兩山交涉關係土地國權决擬收回管轄迭飭交涉司會商各國領事磋磨在案日前由王司使據情詳院略云籌辦收回莫干山一案署司業於上年十二月間開摺詳奉憲台批示美國維總領事所擬大綱惟第一條與鷄公山成案相符可以照辦原租山地及屋宇園林公平估計需價若干各欵項趕籌不及應分幾年收回應由該司按照上年查勘清單詳細估計未收回以前參用第二條劃定四址不再擴充兩語但不能換給新契一俟該司與美領事談判已有就緒開摺另行詳院以憑發交會議所公决辦理仰即知照繳摺四扣存等因奉此遵經照會駐滬美總領事請再訂期會議去後茲於正月十三日據准美總領事詳文函稱奉到正月二十三號來文所稱撫台意思欲將莫干山洋人所管之産業買回仿照鷄公山辦法買回後轉租於洋人居住以收租價並請約期開會現擬於三月七號星期二日上午九點鐘在敝署會議如尊意允諾卽希届時早臨等語伏查西歷三月七號卽中歷二月初七日署司本應届時赴滬與美總領事會議惟念收回莫干山約計山地房屋等項價値需欵甚巨卽分年籌措爲數亦屬不貲浙省現時司道各庫異常支絀能否有此財力自當預爲籌畫且查此山僅適於避暑之用土脉並不腴美一經收回如獲石田前經署司面禀憲台在案與其收回後辦理諸多爲難自不如審愼在先較爲穏妥署司愚見擬請憲台先將此案發交會議廳公决辦法一俟奉到鈞批再行赴滬與美總領事會議以昭愼重未識中丞如何批示也 
軍界 
[明定各屬調隊勦匪責任之原因杭州]  
　　上年浙屬温台等郡匪氛不靖地方騒然增中丞特派劉道廷鈞親督馳勦匪已稍稍歛迹日前晋省銷差面禀勦辦情形中丞深韙其議立卽明定責成從嚴整頓專案通飭七十八廳州縣略稱浙省近年以來匪案劫案層見迭出水陸巡防各營隊隨處擇要駐紥原爲巡緝勦捕起見府廳州縣有安緝人民緝捕匪盜之責於轄境内所駐水陸防勇應有會同監察調遣之權方能文武聯絡堪期畛域不分不致隔閡本部院蒞浙之始卽經通札各府廳州縣均加營務處兼銜在案茲復力求整頓凡浙省府廳州縣均應准其平日監察防勇遇有緊要事件准其會商就近統領管帶調遣庶足弭患無形地方賴以治安各府及定玉二廳均准兼總辦營務處銜州縣均准兼營務處提調銜遇有征調防勦曁防營緝獲土匪會匪游勇移送會同審訊等事宜除禀明本部院外一面准其隨時會商轄境水陸統領管帶各官調遣弁兵分頭勦捕獲案訊辦以期文武合力呼應較靈此後水陸防軍 
 
 

Page 12

 
 
各營隊遇有地方官商調勦捕之處務須隨時恊助不得稍有遲延推諉致誤軍機而干重咎除分别咨行外合特札飭札到即便遵照辦理 
[學務]  
[浙學司定期檢驗小學敎員杭州]  
　　浙提學司袁文宗日前牌示文云照得赴檢兩等小學各敎員茲定二十三日起二十七日止分塲考試所有日期科目合行宣示仰各員遵照後開日期科目於每晨八點鐘隨帶筆墨自備點食來轅聽候按名給卷示題考試不得夾帶書籍進塲後務須各依坐號隨時均依監塲委員逐名查對倘有未符卽行蓋戳不錄毋違二十三日高初專三科國文高初兩科敎育學二十四日高初兩科修身經義專科格致英文圖畫手工實業樂歌數學二十五日高初專三科體操二十日高初二科歷史地理二十七日高等科博物理化算學初等科格致算學 
[各校招生發逹之一斑常州]  
　　武陽城廂各校報考學生近極踴躍武陽公學冠英兩校各招到新生一百餘人北郊西郊兩校各有學生百餘人各女校學生亦均增添其以校舍難容臨時謝絶者尚不乏人云實業 
[葫蘆島開埠將次興工奉天]  
　　葫蘆島開埠一節迭誌本報該島在連山之南相距二十里當事者以先求交通便利特於去冬督飭工程師美人秀司君前往敷設鐵路直接連山（連山乃錦州西之第一站）以便與京奉鐵路相銜接庶易運輸材料實行建築聞刻下已由秀司君報告工程狀况准於二月中旬完竣並聞路工告竣後卽在該島開辦工程材料兩局云 
[武陽農會開會紀要常州]  
　　武陽農會於昨日開經常大會會員到者二百餘人常府長智伯邑令金叙臣亦均蒞會首由總理屠敬山演說次由坐辦奚九如報告去年辦事情形次討論改良種植法及防護害蟲法次各贈報告一册及常報一份傍晚散會 
雜記 
[太守怒矣而實際何如揚州]  
　　揚州府嵩太守新歲赴蘇賀年程中丞夫人給錢票一千串文囑令修理揚州便益門外之孤坟太守回揚後從事調查傳齊董保到署面詢一切刻已查有端倪專人持票赴蘇領錢乃輪船票甫經買定該錢票已爲探囊者扒去當卽回報府尊立刻傳知江甘兩邑尊並巡警局派人緝拿旋將坊快地甲拿案嚴比一面派人至蘇州某錢莊報告該莊以空口無憑惟旣係中丞之事囑令太守禀請中丞出一示諭方可允許嵩太守聞悉前言勃然大怒將遺失錢票之人痛責五百板着收入江邑内監以示薄懲 
[贛人得矣而蘇省何如江西]  
　　贛省署提法使張檢自實缺饒州府洊升斯職遇事信任錢幕陳安以致張在巡警道任内一般運動差事之輩類由陳門以爲間接即民間好訟之徒亦挾金錢爲介紹陳得意揚揚身充總文案恃爲張道紅人顚倒是非衆人嗟怨事爲馮撫所聞密諭張使司將陳辭退而張與陳情深難割不得已另贈巨資遣陳（陳由縣）丞經張在警道任内於緝匪案保獎知縣）北上赴引業已指分江蘇預備到省贛地人民聞其離贛頗爲一快果爾則蘇省官塲恐又將多一怪物也 
[林姓苦矣而鍾道何如江西]  
　　贛省自實官停捐後一般熱心做官之輩仗移獎功名以爲出身者實繁有徒致一班販賣移之人已成營業性質此中經手好處有升官者有發財者有白丁報捐郎中者（指郵傳部郎中余宗煌都昌縣人）比比皆然去臘革員林某買定稽姓移獎販往京都輾轉出賣因議價未兌請萬壽宮泰豐祥布號（爲江西候補道鍾崇標所開）代出期票三千餘金此事以爲鍾林合做詎林懷實收到京時已年將歲除而停辦移獎限期又迫難覔同姓以致無處求售大失所望憂恨還贛惟賣移獎者又因期票將行到期萬難他賣邀集同類因向泰豐祥兌欵未獲結黨盤踞已閱旬餘鍾道正擬訴訟適林歸自京師三面磋商始寢其事云 
談屑 
[負義奴（春）]  
　　某日之晨霜威凜烈塞氣中人朔風如刀侵人肌骨貧民之無告者。咸袍頸縮背仰金坐嘆欲求禦歲之策而百計不能得一錢兒號。女啼室人交謫直欲舉此贅瘤之身投諸死神之綱以免此一時之窘 
馬路之中紛紛攘攘來往者不絶於道。若者索逋負。若者貸卒歲貲。若者餽年禮。車轂擊。人肩摩喧囂絡繹。前後相望。而不知其所止在慕海路之右陋巷蕭然巷中破屋一區。垣牆剥蝕。牖樞暗。淡室中有老嫗一人年約。六十。餘破衣敝褌。懸鶉百結。面目枯槁。腰背傴僂。而舉動之間。似尚有大。家風範方俯首而坐。默不一語 
在老嫗之左次有二十許之少年。义手而立。嗒然若喪。雖衣襦破碎。而挺然兀立。英爽之氣見於眉宇 
有頃老嫗發聲而嘆。舉首以視少年少年鞠躬問曰。祖母欲何語者。老嫗曰。今除夕矣。室如懸磬甕無隔宿之糧且爲奈何。少年蹙然對曰。吾家困厄已甚。無可爲計。苟欲孫仰面求人。以冀苟且之活。孫寗餒死。不願爲此 
老嫗曰嘻。汝堂堂男子。不能瞻一垂老之祖母而忍令。吾凍餒以死耶無已汝且往某某家告貸數金藉活朝夕。某某者昔日皆受若祖之蔭庇。今富且貴矣。速往母阻。少年俯思良久。左顧而喟。不得已决然出門。衣敝見。肘襪不掩踵。㑌儴於馬路之中。惘惘然殊。有可憐之色（未完）雜錄（三續） 
[永昌府屬歷史上遺跡]  
　　騰越舊城故址明騰越州治置此正統間麓川夷叛入毁之今城西北隅猶有遺址若小阜然 
鎭安所土城遺址明置距今龍陵廳治九十里 
諸葛營在今保山縣城南十里晉武侯征南屯兵於此及還漢人有遺於此者聚族而。居至今猶呼其地人爲舊漢人 
吕凱台在今保山縣屬金鷄村北。世傳爲吕凱所築凱卽本村人 
十九古街在今永平縣屬漾澡大邑村。每年二月十九日。四方商旅與土人相贸易。相傳武侯南征。即於是日擒孟獲於此 
金塔坡在今騰越廕屬干峨山之北。明鼎革時逸士多逃隱於此 
清平洞在保山縣城南姚關。鄧子龍將軍建忠烈祠於旁祀征缅戰亡將士又有一古碑書烹象處三字子龍親筆也子龍爲明末名將。萬歷間缅甸犯順詔移赴永昌任金騰參將。耿馬罕虔與岳鳳通。犯姚關灣甸。景眞宗等助之。子龍大破賊於攀枝花樹下。斬罕虔景宗眞等會劉綎亦俘岳鳳父子以献。進子龍副總兵官。缅復入犯孟密孟密。爲騰越六慰三宣之一把總高國春大破之以椅角功。晉總兵官。値猛洪土司思仁烝其嫂甘線姑。欲妻之。勿克偕。其黨内測叛入缅。爲邊患蠻暮土司奔等練子龍擊敗之復猛硔蠻暮兩司地數千里其功不可謂不鉅嗚呼猛硔　暮今尚屬我土地乎悲夫（未完） 
 
 

Page 13

 
 
   
 
 

Page 14

 
 
[自來血保證書]  
聞君冠塵第二次保証書 
五洲大藥房主人新電献歲迎祥惟　營業海潤　名譽山隆爲無量禱鄙人自前秋得服　貴藥房自來血精神倍增所有中斌校務勝任愉如已報告　台端藉表感激去年並蒙前郡侯湯太尊委辦農會祗爲忌者所傷僉壬之心毒如蛇蝎遂至戞然中止氣憤之餘喘症又發急將自來血每日照服不星期而霍然今又紅光大來矣足見自來血之功效旣可除舊更新又可平矜釋躁眞二十世紀之妙靈丹也目下中斌於去歲之杪畢業蔣乃椿陸鑑吳邦佐洪保琳等均列最優等鄙人今春並擬開辦太倉日報立報社於太倉城内願將　貴藥房之自來血代爲出售以救同胞以報　大德乞卽將如何經理分莊之處速行示復專泐敬頌日祉並賀　春禧太倉日報社總理聞冠塵頓 
體弱多病者請看下列各種功效 
五洲大藥房主人雅鑒自　貴藥房發行以來社會歡迎口碑載道誠心濟世中外同聲鄙人體質素强不餌藥物庚子以後從事警界遍遊關内外迭司長春吉林警務終以憂勞過度日漸虧損連年服　貴藥房自來血居然氣體充沛較昔年尤爲强壯上月南返在天津攝一小影自視之下喜不自勝較之十年前之形象有過之無不及也自念無以爲報今特作函鳴謝附以小像請主人列入保證書内以昭大信此請　台安浙江沈蕩鎭敎弟苹西劉乃晟再頓自來血價目大瓶二元每打二十元小瓶一元二角每打十二元託局函購原班回件諸公光顧請認明全球老牌商標每瓶附有値洋一角之認眞劵一張五彩保證書一本方焇的眞 
總發行所上海四馬路老巡捕房對門五洲大藥房抄登 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政館會奏新刑律分則並暫行章程未及議决應否遵限頒布請旨辦理摺]  
　　奏爲新刑律分則並暫行章程未經資政院議决應否遵限頒布繕具清單請旨辦理恭摺仰祈聖鑒事本年十月初四日臣館奏請將核訂新刑律交資政院歸入議案並聲明於議决後奏請欽定遵照籌備清單年限頒布施行等因本日奉諭旨著依議欽此欽遵將該律並清單各件咨送去後並督飭臣館特派員於資政院初讀後開股員會時協同討論經月蕆事惟至本月十一日資政院閉會後僅將議决總則會奏其分則仍未及議决查資政院議事細則第一百四十七條届閉會時所有議案尚未議决者均即止議於下次會期再行提出竊維資政院爲立法機關旣經提爲議案自應俟下次開院再行照章辦理惟揆諸今日時局實有數難有不能不詳細陳明恭請我皇上裁奪者謹爲一一陳之恭查籌備清單本年爲頒布新刑律之期按此項清單乃德宗景皇帝欽定之案謄黄刋布分限程功最足握憲政進行之樞軸以故年來内外臣工欽遵定限臚陳成績未敢梢緩斯須現在議院改於宣統五年開設所有各項事宜更皆欽遵諭旨提前辦理以副我皇上殷殷求治之至意刑律與憲政關係尤切如將尅期頒行之事項反行展緩恐將來各主管衙門援爲先例適長因循玩愒之階於國會前途影響頗鉅此遵照籌備清單不能不陳明者一也新刑律修訂大旨固根據現行刑律而採用各國立法例者亦復不少其中因革若非先期研索難免臨事張皇此次欽定修正逐年籌備事宜清單宣統四年爲實行新刑律之期如待至來年秋冬議决始行頒布爲時過促準備毫無方今法官雖經考試並非純粹拔自學堂一旦强以素未諳習之法律責令奉行似難收觀成之效此爲司法官吏預備不能不陳明者一也刑律爲實體法之一種凡實體法必須賴手續法爲之運用手續法者即刑事訴訟律是也刑律若不確定則核訂刑訴卽無率由之準繩此外如刑律施行細則乃溝通新舊之辦法判决例爲適用刑律斠一之基礎亦須俟刑律確定之後方能從事編纂庶次第告竣不誤實行之期此爲續訂關於刑律之各項法令不能不陳明者又一也臣等再四愼審旣不敢擅請頒布以侵資政院協贊立法之權復不敢緘默因循以千違背謄黄貽誤要政之咎公同商酌惟有將刑律分則並暫行章程未經資政院議决者應否遵照清單年限頒布恭請皇上聖裁謹將分則並暫行章程繕具清單恭呈御覽如蒙欽定頒行應請飭下修訂法律大臣迅速編輯判决例及施行細則奏交臣館核訂請旨遵行並由臣等會同修訂法律大臣恭刋黄册進呈以符定制再分則條目名詞字句及一切體例須與議决總則相符皆經臣等更正修飾以免兩歧合併聲明所有請旨應否頒布刑律分則並暫行章程緣由理合恭摺具陳伏乞皇上聖鑒訓示謹奏宣統二年十二月二十五日奉上諭已錄 
本埠新聞 
[鄕民大打巡防局]  
　　本邑西鄕曹家渡東巿梢巡防分局巡弁劉瑞林前晚帶同巡勇至龍華附近查見某鄕人家私售燈吃當塲抄獲烟具多副帶局究罰不料昨日上午忽有鄕人數十名約同前往將該分局先行摀毁并毆傷巡勇繼復擁至曹家渡總局欲毆局員陳小山二尹見事不佳立飭巡勇拘獲鄕人一名一面禀明道憲請爲核示靜安寺捕房捕頭得悉後亦飭探目陳雲忠往查起釁原因立候禀復以資防堵另一訪員報告云曹家渡一帶廠棧林立是以該鎭東西設有巡防分局兩所前日有東局巡勇黄忠租在地保宋益甫圖内高鑑之所開之老虎灶内查見該地保與廠棧小工多人開燈吸烟入内干涉詎宋等不服查拿哄擁到局將黄等兩勇棒傷眼角等處局員陳二尹亦爲所窘逃至西局若輩又追至西局毆傷西局勇丁王金橋等兩人嗣經陳二尹來申先投道轅據情禀報一面將受傷之黄忠和等四勇送縣驗究當奉田大令略加詰問以宋益甫前因犯案開釋未久今又在外肇事實爲可恨判一併押候嚴究 
[紳民對付抑勒洋價之手續]  
　　邑绅秦錫田等去冬上控本縣糧櫃抑短洋價一案迄今尚無眉目茲定於本月廿五日下午一句鐘在同仁輔元堂邀集各董再行會議昨已遍發通告矣 
[浙江旅滬學會之基礎]  
　　紳士黄恩譜等近以前此撥助救生局之地基十四畝該局緣無經費刻未擴充現議將該地移作浙江旅滬學會之用業由金某籌助千金作爲開辦經費昨黄紳等已聯名禀明縣主田大令核准矣 
[取締寓客吸烟之預備]  
　　禁烟分公所昨接蘇州長元吳三縣禁烟分所總董徐芬等來函略謂省城内有某巡官開一旅館私售燈吃業已查獲酌罰查客棧私吃流弊甚多實與禁烟前途大有妨碍爲此通函各廳州縣分所總董請於月内蒞蘇公同研究妥爲防範 
[閔行鎭自治選舉揭曉]  
　　閔行鎭自治籌備所業於本月初六初九等日舉行甲乙兩級投票選舉當選者十四人姓字票數列下蔣世傑竹筠六十三票馬軼羣杏生三十三票喬世德念椿十六票金式玉二如十三票黄申錫譜蘅十二票朱承鼎理卿十一票蔣廷榦鴻儒十一票李顯常鏡海三票馬恩培柳江二票陳之綱恂如二票沈文蕙蘭谷二票范欽鍭友齋二票張承桂輪香二票顧文濬袖香二票 
[廣益善堂施種牛痘]  
　　滬北廣益善堂專請痘科徐少范君於正月二十七日起開種牛痘嗣後每逢禮拜六下午一點鐘起至三點鐘止挨號施種又添請兒科蔣雲洲君每逢單日上午到堂施診 
[揚侍郎來滬]  
　　南洋勸業會審查總長楊杏城侍郎士琦於昨日由蘇蒞滬滬道劉觀察上海縣田大令均於下午至滬寗車站迎迓 
 
 

Page 19

 
 
[城内]  
　　店夥圖錯○魚販趙如鶴昨將小洋二百九十角交令其子阿桃偕同新北門内滋大茂燭店學生持往該店兌換大洋詎店夥某甲圖錯一百角互相爭吵後由崗巡一併帶至北五區禀明彭副巡官留候訊明判斷 
又蒙光顧○小南門内東王家弄潘姓家屢次失竊從未破案前晚三鼓時又被竊賊挖洞掩入臥室正在開箱取物潘卽覺察披衣起捕該賊即將檯上之金絲眼鏡等物一併攫取開門逸去昨失主已開明失單報官請緝矣 
王翠香喜學時髦○本縣田大令前晚命提在押之妓女王翠香到案審訊據供母親現住滬北三馬路某妓院内前由余姚氏將女子領往天津等處爲娼言定一年爲期女子因衣服首飾不能入時與之爭閙遂被拘解巡警總廳解送到案請傳母親到案具認大令准即飭差往傳詎王翠香之母已因事赴杭一時未能回滬該差據情禀復後仍判還押候示 
徽兵局之通告○上海征兵局委員咸君昨出四言通告一則照錄如下照得簡諭爲民易知國家整武念載於茲征兵計畫朝夕籌思文重武貴毫不偏私今當征募久經出示青年向學宜乘時機班超投筆封侯有期諸君有志能勿如斯 
索債被毆○張劉氏因向謝小成索欠起釁被毆受傷昨日扭至縣署禀請嚴究田大令諭飭收押候訊 
道轅紀事○度支公所考覈課課員候補知縣陳蘭網奉賢縣知縣趙黻鴻候補府經歷陳翰章昨日先後到道禀見委辦上海綢捐兼稽查北卡委員吳德培到道禀謝奉飭第一年期滿比較盈餘蒙再記大功一次 
[南巿]  
　　鄕下女子私奔○本邑西鄕小木橋鄕人曹增裕之女蘭生前年被其隣人張月泉（張向爲小工）勾引通姦後因求親不允遽於今正十四日相約捲逃前日由曹在西門外斜橋附近野三官堂尋獲該女不肯隨歸張又出而挺撞因即一併扭控南區移至裁判所一面由曹投縣喊控昨經陳裁判提訊女供年二十歲與張私識年餘詰之張亦供認不諱判留候縣署移提歸案訊辦 
船戶逞兇受罰○聚豐水菓行夥洪炳瑞前在大逹碼頭浦中提貨偶從陸金榮之船面經過口角被陸紏同姚齊觀姚寳觀沈惠泉等毆傷一案昨經裁判所復訊判陸戒責一百下罰洋三元姚等三人各罰洋兩元内提七元給洪養傷其餘兩元充公 
尋獲泥船○泥船戶錢龍桂日前被人在鹽馬頭浦中將船竊去已報水巡船查緝多日尚無影響前日以其歇夥湯東根情有可疑扭至裁判所請究錢偕見証蔡三郎范長林投案指明訊據湯共小的前向范索取舊欠致被挾嫌誣指當命交保帮同尋獲旋由水巡丁協同偵探在老白渡某客棧内緝獲專在浦中各船上强攫衣物之陳掌生周桂生金妙生三名解案略訊一過復飭偵探帶出吊獲各贓經湯裁判復訊陳等均供認攫取松江某船及米船礱糠船等洋銀四十元并衣服雜物甚多又持木棍恐嚇確有其事判一併拘留候再擬辦查獲之泥船給錢先行領回起案各贓候傳各失主認明給領湯東根從寬　退 
乘隙誘逃○阜寗縣人周正祺之妻陳氏前年九月間被隣人鄧立魁乘周他出誘逃來滬匿迹西門外南陽里茲被周偵知來申尋見扭至西區移送裁判所經湯裁判提訊周供妻子自幼童養在家於十六歲時成親小的前年出外營商後被鄧誘逃今始尋獲求究詰之氏供年二十五歲鄧供小的央媒說合出洋二十五元娶陳氏爲室並非誘拐判鄧戒貴二百下押六月氏責一百五十下交夫領回管束 
[閘北]  
　　騙子解省訊辦○騙子譚星岩郭松林廖玉湧等被周某在蘇州撫署告發後業由偵捕隊獲案訊押迭詳前報前日經裁判官孫大令順供一過飭派偵捕數名由火車押解投交蘇州巡警道署詳請訊辦 
匪徒擾害已久○匪徒李阿根陳桂生卞阿二陳責森王坤梧（即小夜壺）等專在美界北四川路一帶搶刦行人財物前日由三路分局拘解總局經孫裁判研訊一過直認不諱判押候移送英公廨查案究辦 
蕩　之頰○刻字匠底奇峯去冬控妻底楊氏與人私姘屢次潛逃經四路分局黄正巡官判押棲流所在案前日期滿傳底到案具領底堅求斷離巡官判氏再行掌頰四百下仍發該所留養候核 
淫棍之臀○四路四區巡士姜春松係江北人住居陸家莊其妹阿三向在絲廠做工前日在途被某輪船茶房郭雲才跟隨調笑由姜撞見將郭扭入一區經黄正巡官訊判郭笞責二百板拘留十天以儆 
[英租界]  
　　旅館歟烟館歟○福建路二百十六號新豐旅館内私設烟榻容留庽客吸食洋烟昨被老閘捕房查悉派探金泉叙將該棧内之曹福康傳至公堂經孫襄讞會同美海副領事訊供屬實判曹罰洋十五元充公烟具銷燬並着具以後不再違犯切結存查如違查出發封 
罰欵不能不繳○北京路協泰舊貨店主楊桂生益源舊貨店主馬阿二因與某啞子串竊華洋各商脚踏車由廨訊實分别收押並將兩店發封嗣經楊等一再具禀求請從寬復經中西官判楊罰洋五百元馬罰洋五十元充公准將兩店啓封在案詎楊等延不繳洋昨晨復由楊之寄父楊少庭延請律師哈華托投廨聲請復訊孫襄讞商之美海副領事以案經斷定未便翻異判楊等各照原斷收押並着楊少庭交保限七天繳洋如違仍將該店發封 
首飾店之慣技○虹口百老匯路外國具飾店主朱煜生因於某西婦托改之金針内攙入次金被該西婦查悉報知捕房昨派包探將朱傳解公堂訊明屬實判賠還原告洋二十元了事 
煤炭店之黑暗○廣西路五百七十四號門牌小煤炭店主紹興人陳阿王因私設烟榻容留外人開燈吃烟並聚賭抽頭被　查悉昨派包探將陳傳至公堂訊供不諱判罰洋二十元充公烟賭各具一併銷燬 
賣烟受罰○北四川路一百二十號住戶石坤因私設烟榻容留外人開燈吃烟被捕查獲昨解公堂訊實判石罰洋二十元充公烟具銷燬 
聚賭受罰○海寗路四百六十七號門牌茶館主姜海三與靶子路二百九十八號茶館主顧朱氏均因違章聚賭昨由包探將姜與朱氏傳至公廨訊實判姜罰洋十元朱氏罰洋五元一併充公賭具銷燬 
老太婆何用小後生○山東人張金江即許金江因與甬　楊老太婆串拐天津路銅匠姚金玉之學徒周阿四第二人由係一併查獲昨解公堂復訊明晣中西官以楊婦無干着即開釋許押西牢半年兩徒交姚領回管束 
小女兒不見阿媽娘○女子阿三前日因不記歸途自行走入錢祺仁薙髮店内錢即照章將女送至捕房奉飭領回昨日將女伴送到廨請示訊據該女供稱浦東人年十四歲隨母在滬學習打盆因放工出外尋母無著是以走入該店判仍交錢帶回留養候查傳其母來案再核 
鬯遊園帳房之價値○湖州人閔申初以代荐徐家匯路鬯遊園帳房爲由向褚永茂騙取値銀二千兩之方單一紙昨由包探陳永康將閔拘解公堂請爲訊究原告投案求追訊之閔供該園尚未開辦方單存於洋東處並非騙呑德襄讞商之美郭副領事判閔押限一禮拜將方單交案再行訊核 
賭檯望風人被獲○虹口賭檯望風人朱泉林潛入租界内誘人入局被捕查獲昨解公堂請究中西官以虹口賭檯迭經會拿表絶根株實屬可惡判朱押三天示儆 
會勘修理工程○靜安寺前某西酒店主西人費立門控房主顧廷芳不理代修房屋經費一案公共公廨寶讞員特於昨日午後會同英副領事康君各乘馬車前往該店内 
 
 

Page 20

 
 
詳勘一周分道返署 
王祥雲捲逃○愛文義路住戶劉秉璋控王祥雲捲取金飾各物逃逸等情昨由捕房將王拘解公堂請爲訊究判押候查明於禮拜四訊奪 
定貨科葛○美商茂生洋行控趙完卿不理定貨虧折銀兩昨經公堂傳訊趙延律師上堂代辯判趙暫留速向原告清理 
展限繳洋○沈晉卿控沈芝材騙洋等情由廨判將被告收押限理在案昨日復訊沈芝材供求寬限判仍遠押展限兩禮拜繳洋一百四十元以便轉給原告具領 
搶表○流氓徐芳春在新閘路攫取高畏三銀表兩只被探查獲昨解公堂訊明判徐押五禮拜贓還原告 
竊案○過犯王阿三竊取陳順興衣物史杏林竊取潘張氏布衣均經包探查獲昨解公堂訊實判王押西牢一年期滿再逐出境史押半年又徐少卿控陳阿福竊取値洋一千餘元之鈔票綢衣各物昨由包探將陳拘解公堂訊供推賴判押候查明於下禮拜二訊奪日本郵船會社控王小毛竊取曰糖黄荳等物銷贓於金賢坤又顧品山控王阿桂竊取錫器等物昨由包探將各人一併查獲解至公堂分别訊明判兩王各押西牢九月期滿均逐出租界金罰洋十元充公押候繳洋開釋 
[美租界]  
抑何性急乃爾○陸長桂昨晨乘坐三十三號電車至西華得路茂海路口急於跳下跌傷腦部由捕車送同仁醫院請爲療治印人酒醉逞兇○甲乙二印人昨因酒醉在斐倫路互相鬥毆由捕併送捕房押候核辦 
鄰居受累不堪○住居兆豐路一百三十六號之胡梅生昨至捕房報稱鄰居某婦近患瘋癲晝夜吵閙捕頭允爲查核 
押店夥計捲逃○西華得路四百八號鉅康押店主陳德山昨報捕房稱被店夥邵再生捲竊金飾金戒金練等件潛逃無蹤請爲查緝捕頭准之 
侍者曾否串竊○靶子路九十二號洋房内失去銀器刀义等件疑係侍者王得意陳阿根王寶泉葛鶴金等串竊交捕併送捕房押候查辦 
[法租界]  
　　串通縱火之翻供○豐記桂圓店主張采豐張金林父子串通縱火一案昨經公堂提案復訊店夥顧鳴臯供店中保險二千一百兩内有小的自保之三百兩業已退保聶司馬察閱保險單上名字仍是顧鳴臯出名遂謂顧曰爾旣退保何以不換名姓顧無詞以對又問張采豐父子俱翻供不認采豐並稱該店　事俱由兒子經理商人槪不預聞金林又稱係因賭博打翻火油燈以致失火司馬以金林及衆人前堂俱已供明豈容圖翻判一併還押候商明定斷 
房客不知何處去○收租人李明哲投廨控稱某房客虧欠租金數月屢索遊約詎前日往收業已逃走所有棄下什物僅値洋二三元請示核辦聶司馬命將所棄各物收管抵欠 
竊賊仍未出境○過犯劉長海竊有墊子等物被捕拘獲送廨請究讞員以劉旣經逐出租界不應逗遛判枷一月押一年 
失火罰洋○寶順齋鞋子店失愼一案昨由捕房將店主周長坡周王氏夫婦二人及店夥施長法許子亭學徒張儀臣周世萬小長子等解廨研訊周供是日出門未回不知如何起火小長子供因披衣小便誤翻火油燈所致聶司馬再三駁詰矢口不移遂商之西官判周罰洋二百五十元交保措交餘人一併開釋 
截留小孩○王楊氏帶有陸阿妹卜阿寶兩孩乘坐金華輪船赴粤被探查見盤詰言語支吾遂即一併拘解公堂請爲訊究氏稱前日在南京有賣花人陸阿三給洋十元囑令伴送赴粤詎阿三上岸買物一去不返並非拐來判兩孩發堂氏押候交到阿三訊明核辦 
上海閒談 
有納捐之義務者。必享保護之權利。今上海自治公所。已實行徵收地方捐矣。吾知此後之自治公所。必能益盡其力。以辦理地方公益事。使居民所得之權利。與所擔之義務相均。而後辦理自治者之責任始盡。否則義務增加。而權利杳然。將何間執悠悠之口也 
中國人之懶性。可謂深入骨髓。每辦一事。必諉之明日明日復諉之後日。其結果必至一事不辦。斷無有隨遇隨辦。常常整理清楚者。西哲佛令克蘭曰。明日當爲之事。可於今日爲之我國人於今日應爲之事。今日尚不能辦。何况預辦明日之事乎嗚 
呼。我國人懶性不改。恐終無自强之一日也 
來函 
[毛子堅君來函]  
　　啓者今日各報登載輿論折衷社評論鄙人湖心亭事似有誤會之處謹答數語以告諸君乞附入來函門無任感紉一湖心亭名下承糧一畝零去歲修理後放出四尺共佔地三分餘二該處係不通船隻之河道三曾面告自治公所總董以該處旣非通衢要道且非官河承糧一畝零得地不過三分之一主權所在似無不可四歷年修理橋樣石條其數頗鉅今歲可望盈餘故擬助入自治公所轉撥救火聯合會併立約以後不得再行放出以保全園景諸君或尚有不愜意之處望隨時賜敎以匡不逮幸甚毛經疇之伋白 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法部擬定民事訟費暫行章程]  
　　第一條民事訟費之名目數目悉照本章程所定第二條算定民事訟費悉以銀元爲準 
第三條民事訟費名目如左一印紙費二書記費三繙繹費四發送費五執行費六通知催傳費七當事人中證人鑑定人及通事等所需各費八官吏履勘費 
第四條凡關涉財産之民事訴狀從起訴時訴訟物之價額應遵照左列數目分别貼用印紙五元以下銀二角十元以下銀三角二十元以下銀六角五十元以下銀一元五角七十五元以下銀二元二角百元以下銀三元二百五十元以下銀六元五角五百元以下銀十元七百五十元以下銀十三元千元以下銀十五元二千五百元以下銀二十元五千元以下銀二十五元五千元以上每千元加銀二元其價額以銀兩計者準上率依比例法核算 
第五條凡不涉財産之民事訴訟照百元以下之數目貼用三元印紙因不涉財産之訴訟生出財産訴訟而其訴訟物價額在百元以上者應照訴訟物價額貼用印紙 
第六條民事訴狀雖涉財産而其物價難算定者由審判廳照第四條各項臨時酌定數目 
第七條被告反訴原告其訴訟物與原告訴訟物相同者被告得免貼印紙 
第八條控訴上訴狀照第四條所定之半數貼用印紙但在上告上訴狀仍當照數全貼 
第九條左列各項應貼用價値五角之印紙一抗告上訴狀二民事委任狀三領狀四呈明臨時事故狀五呈請調查證據狀六呈請暫行查封暫行處分狀七呈請發送判决狀八呈請執行判决狀左列各項應貼用價値二角之印紙 
一辯訴狀二限狀三交狀四凡不載本章程之民事訴訟呈狀 
第十條當事人呈請再審或回復原狀者當照第四條第五條及第八條之例分别貼用印紙 
第十一條除照章應受協助外凡不貼印紙之呈狀一槪不收但審判廳得令補貼其原貼不足數者并令照數貼足然後受理 
第十二條書記費名目數目如左一鈔錄費每百字連紙銅元五枚不滿百字者亦作百字計算二謄寫費每百字連紙銀一角不滿百字者亦作百字計算三繪圖費每頁連紙一角須測量者其測量費由審判廳酌定 
第十三條繙譯費每百字連紙銀五角不滿百字者亦作百字計算第十四條承發吏發送傳票判詞及訴訟文書副本每件收發送費銀二角 
第十五條承發吏執行查封應收執行查封費數目如左訴訟物價額執行查封費三十元以下銀三角五十元以下銀五角百元以下銀七角五分二百五十元以下銀一元五百元以下銀一元二角五分千元以下銀一元五角千元以上銀一元承發吏執行查封逾三時者每一時加費十分之二但雖不及一時亦作一時計算臨塲查封並無可封物産或變賣後僅敷執行費時應按訴訟物價額徵收半費（未完） 
國外新聞 
[俄國注重出口贸易]  
　　二十二日柏林電云俄國商業大臣鐵米萊西夫君已建設改良俄國商會一所以期發逹俄國出口贸易 
[土政府之路事交涉]  
　　二十二日倫敦電云據君士坦丁電稱聞土政府已與巴格台特鐵路公司開議交涉以期該公司放棄巴格台特至海濱末叚鐵路之權利 
[德國皇太子度節之地]  
　　二十二日柏林電云德國皇太子及皇太子妃將與德皇德后在考夫地方度耶蘇復活節假日 
[美國海軍大臣演說國防]  
　　華盛頓消息云美國海軍大臣米雅君在紐約演說謂美政府擬於巴拉瑪運河告竣之時在太平洋組織精强之海軍艦隊同時擬改良哈威夷之珠港舊金山之金門及浦干脫桑特俾以該處爲海軍根據之地（以上譯文匯報） 
小說 
[軍情小說湘纍怨（四十四）]  
　　王大老爺見了。不由得心中大怒。跳下馬來。搶上一步。厲聲喝道。你們是那一營的軍士。竟敢這樣的目無法紀。難道不知軍律的麽。那武弁聽了斜着眼睛。瞅了他一眼道。你是什麽人。來管我的閑事。王大老爺聽了。更覺得心中火起。大聲喝道。你這放肆的奴才。還不給我快些放手。那班王大老爺手下的親兵。也同聲喝道。這是醴陵縣王大老爺。不得放肆。那武弁聽了。是醴陵縣王大老爺知道就是殺敗黨匪的人物。大家都吃一驚。連忙放了那少年女子。回身便走。王大老爺見了。更覺得心中大怒。喝令親軍。快給我拿他回來。那班親兵得了王大老爺一聲分付。果然飛一般的追上去。就如鷹拿燕雀的一般。把那武弁拿住。推推擁擁的。直推到。王大老爺面前。那班軍士見拿了他們爲首的武弁。心上都有些不忿。七八個人。都立定了脚。在那裡看。口中却不敢說什麽話兒。王大老爺便向那 
 
 

Page 27

 
 
武弁喝道。
你究竟是那一營的人。還不實說麽。那武弁只得說道。我是督師大臣楚大人手下的哨弁。王大老爺冷笑一聲道。原來你倚著督師的勢力。敢於這樣的横行。今天他們幾個人。幸而遇見了我救了他們。如若不然。豈不生生的破敗了這個女子的名節。今天若不好好的把你懲治一番。你也不知道皇上家法度的利害。說著。便呌一聲來。與我著實打這放肆的奴才。那些親兵聽了。齊齊的答應一聲揎拳擄袖的。就要動手那武弁聽說要。打他便急了大呌道。我是督師大營裡頭的人。那一個敢打我。王大老爺喝道。難道是楚督師。呌你出來這樣的麽。你旣然犯了法。不要說督師手下的人。就是中堂尚書手下的人。我也要打你一頓再說。一面說著。一面喝呌快給我打。那些親兵聽了。不敢怠慢。便走了兩個人過來。把那武弁輕輕的一拉。就拉倒在地。舉起軍棍來。一五一十的。打了二十。打得那武弁呌喊連天。掙扎不得。直到二十打完。方才把他放起。不料那武弁手下帶來的幾個軍士。本來没有逃走。見了王大老爺把那武弁打了一頓。大家不由的心中大怒。待要喧嚷。郤又有些膽怯。恐怕閙出事來。你推我。我推你的推了一回。方才推出一個人來。走上幾步。氣忿忿的對着王大老爺說道。我們是大營裡頭的人。就是犯了法。也要解到督師大營裡去。聽憑楚大人發落。怎麽平空的就打起來。這是個什麽道理說到這裡。大家烘然齊齊的和了一聲。不知後來怎樣。且待下文交代。 
善舉 
[勸募撈埋澱山湖匪類浮屍預防大疫捐啓]  
　　紳商學界大善士鈞鑒敬啓者去冬崑山縣椿里村因被大帮匪類五六百名混充山東淮海等處飢民到村强姦搶物并先戕殺鄒姓等數命激動衆憤聯合數十村併力格鬥該匪始知不敵四散奔逃其倒斃屍身均有插子短刀手槍等物盡爲鄕民投諸澱山湖内現交春令屍身日漸浮起已蒙上海仁濟堂紳董施子英觀察助洋一百七十元派友來囑同人沿湖設局撈埋計自正月初六日起至十三日止已撈起屍身二百廿七口據鄕人傳言尚有多數屍身沉於湖底未易撈獲腐爛毒水分流由湖而泖而浦凡在上海青浦華亭婁縣等處人民飲此毒水必釀疫癘且湖内魚蝦甚多販賣他埠更無定向近聞松江西門外某館剖魚腹得人指兩條又泖湖漁船歛網得人腿一節此流毒之證驗可不畏歟是以同人日夜焦思廣徵撈法務期不日而盡免成大疫惟事非經見節節遲鈍費用過鉅未易猝籌不得已敢告四方好善君子伏祈慨解囊金濟費以便趕速撈盡預防大疫功德無量倘蒙惠欵請交上海申報館帳房青浦朱家角商務分會三處代收掣奉收票并登申報爲憑謹啟經理澱濱防疫所 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
