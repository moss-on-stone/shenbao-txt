# 1899 - 7 - 4909245

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○　園三十六種實洋五元○刑案匯　洋七元○景岳　書碼洋三元○　治新書碼洋一元五角○潘熙福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪　三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗英錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸　典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○增芳錄碼洋一元二角○中東戰紀本未一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○　學彙編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[皇朝經世文正續選增時洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家　一編　　後江右　新　别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而　海陼　　諸學尚付　　因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之　牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校警附于經世文續編之後情本局印以新鐈鉛字現已裝釘成書價目格外從亷計皇朝經世文編廿四本洋三元續編連三編世本洋三元單買三編六本洋一元在上海三馬路申報館申昌蘇申南北掃葉山房發兌 
[松郡火藥局亟宜設法遷徙論]  
　　自矢石易爲槍砲而火藥之用繁焉不幸而兩國失和兵戎相見疆塲之上雷霆震驚骨肉飛薄雖烏獲孟賁之勇張良陳平之智奇禍一搆玉石不分卽使安享太平百年無事而聚千百萬猛烈之物於一處或遇迅雷或觸流電甚或匪人盜賣縱火滅迹事機一發猝不及防百里内外生靈竟或同日而罹浩刼是則開天地之殺機啓生民之刦運古今來爲禍之烈固未有如今日火藥之甚者也中國各省藥局肇禍之事見諸奏報者已不下十餘處此次杭州又搆飛災毁屋傷人慘不忍覩本館曾一再著爲論説弁之報端大聲疾呼冀後之典守者鑒此前車而不使冉有疏懈然天下事説必徵諸切近禍必防於隱微杭垣之局所儲者不過本省之藥而一經轟發天驚石破數十里内幾不獲瓦全今松江於閱城之中藏儲五省火藥多至五十餘萬磅較之杭垣不啻倍蓰倘一旦偶罹不測何堪設想然則於懲前毖後之中爲思患預防之意遷徙一説斷難再遲顧或者曰松人之議遷徙固不自今日始矣當光緖十二年前督憲曾忠襄公來松閲兵郡紳姚衡堂太史等面遞禀詞求爲遷移曾蒙忠襄公慨允設法另遷乃遲之旣久有司則憚於更張紳士則安於簡默致使將成之事仍復托諸空譚迨安徽太平府藥局失事郡紳宋養初侍御又封章入告奏請搬移欽奉諭旨令地方官擇地籌遷嗣又經紳士姚松泉比部等禀請從速移建由各大憲會奏奉旨著該督撫在於司道各庫酌數提辦赶緊派委購料興工聖訓煌煌固薄海人民所共覩乃時閲兩載並未見諸施行　轉恩之殊不可解竊謂松郡　局有必不可不遷者數端而區區杞人之憂猶不與焉何以言之中國火攻之事雖傳諸前史然其時所用之藥性質未甚猛烈儲藏未必繁多自中外通商精究火器滬上創設機器製造局研術愈精造藥愈衆原其製法大半仿效泰西順嘗聞泰西之建火藥局也必擇空　寥廓之區且必分設數處其議以爲如此危險之物難盡免危險之事所以偶逢危險而不致多傷民命者非審於度地不爲功今中國以東南數省之火藥藏諸郡城一隅而又在人烟　密之地旣仿彼之製造而不仿彼之存儲未收其益先受其害揆諸防患無形之道毋亦有所未盡歟且不特此也數省火藥旣盡儲松郡設一旦與他國偶有兵釁沿江各省戒嚴　人以數兵輪橫截吳淞口外則運道爲其阻遇他省需用火藥卽不能如取如携是松郡雖藏藥甚多而仍不足以濟急故通籌大局必在長江上游鎭江江陰等處分設數車蓋彼處地屬濵江可以檄調數營嚴加防護旣可扼夫險要又可免夫疏虞若謂松郡係全省提督駐節之所需用火　必多則附郭之　凰山等處亦不妨相度地形分建一局俾可就近取用如此則國計民生兩有　益伺慮一經遷徙購地設局所費不貲不知朝廷旣有籌遷之諭地方有司必能仰體宸厪或撥閒欵或集捐輪大約有五六萬金亦可集事總之此舉若成上可體聖主好生之懔中可獲軍營取用之便下可免匪徒意外之虞一舉而數善備焉固不特眷念梓鄉　乎一方之安危已也芻蕘之愚偶有一得竊願當世君子採擇而施行焉則幸甚 
[本館接奉電音]  
　　昨日淸晨京師飛電傳來上諭一道敬謹譯登○本月二十四日奉上諭御史徐士佳奏要差不宜兼任請變通舊制將軍機總署大臣攺爲額缺一摺我朝自雍正年間設立軍機處凡充軍機大臣之員皆由閣部大臣特簡二百年來垂爲定制從未聞以兼差致形窒礙至於總理各國事務衙門專辦中外交涉事件亦不得不取材於部院豈不能辦理部務者轉得以交涉擅長耶至謂兼差之所以多多益善由於百物翔貴各大臣念私計之難是以無或一辭並擬變通舊制優給津貼試思大臣受國厚恩何至竟以身家爲重所奏語多失體姑念該御史本有言事之責是以不予懲究嗣後言官論事務須切實可行毋得摭拾浮詞徒淆觀聽欽此 
[臺民挫日]  
　　昨日厦門訪事友人貽書本館云近日海龍輪船由淡水抵厦載有男婦數百人言及前月下旬臺北義民簡大獅與日本駐臺后士開戰日兵整備槍砲督隊迎敵無如義民身頗矯捷俟其開槍時濳臥地上迨放畢卽一擁上前短兵相接日兵徒手相搏勢不能敵連敗三陣竟死三四百名義民則祇死數十人離臺北府六七里之八枝蘭已被義民佔據臺北居民恐遭波及且慮交戰時玉石俱焚是以紛紛逃回冀全生命 
[勘辦鐵路]  
　　紹興訪事人云勘辦蘇杭寗紹鐵路委員潘觀察學祖偕英工司賴治隨員丁君繙譯沈君於初三日到杭卽在錢江上游六和塔朱橋一帶測量沙水試釘樁木旋於十六日東渡錢江至蕭山之臨浦換登内河船沿途測量地勢繪成地圖每日行七八里十餘里不等聞二十日已從批騐所前入山陰縣境矣 
[文星過鎭]  
　　鎭江訪事友人云江蘇提督學政瞿子玖宗師日前因有要公須謁督憲劉峴帥面爲商榷特秉節至白門小作勾留現已事畢卽於本月二十日貓睛轉午時乘登瀛洲兵輪船道經京口下椗江中時水陸各營兵皆列隊江干鳴槍志敬俄而鎭城文武印委各官咸登輪晉謁宗師接見有差旋各興辭宗師卽命展輪東下逕向江陰進 
 
 

Page 2

 
 
[委署府缺]  
　　寗波訪事人云寗波府程稻村太守於二十日仙遊已錄前報兹聞所遺之缺經撫憲委候補府章太守仁寳署理約在月杪可以到任矣 
[運米防弊]  
　　廣州博聞報云粤東地狹人稠生寡食衆所需民食必得外來接濟庶可免庚癸之呼無如邇來商人領照赴蕪湖運米者每有不接濟本省而反接濟外洋者事爲兩江總督劉峴帥查知咨請改定給照章程以防外盜旋由廣濟醫院董事據情具禀藩轅岑雲階方伯批示云此事現奉督憲札行准兩江督部堂咨會廣商赴蕪運米請改給院照行司會局議詳等因應候會同核明酌議詳辦至兩江來咨有廣商領照運米於運回進口時並不一律繳銷卽繳亦不切實查騐所運之米是否與照相符難免中途攺卸之弊等語查本省前定章程米商領照係由該善堂紳董赴局代領究竟該紳代商領過米照若干因何運回進口時並不一律繳銷有無中途私卸情弊著卽查明據實呈覆本省米糧向恃蕪鎭接濟自無不願商販往運之理若因奸商弊混致外省嘖有煩言卽不能不設法防弊固非本省之好爲煩苛也黏抄附 
[不准免捐]  
　　寗波訪事人云寗郡嫁妝木器店捐由仁安公所紳董禀准撫憲批示在案刻聞衆嫁妝店以時勢艱難聨名具禀叩求寛免畢大令以此項欵已由撫憲批准斷難寛免批斥不准 
[嵇山瑞雪]  
　　紹興訪事人云節逾長至天時和暖無異三春十六日更東南風大競肩挑背負之輩無不汗出如槳十七日忽轉西北風天氣驟寒密雲不雨大有釀雪之意入夜卽聞雪珠亂跳聲十八晨起則樓閣玲瓏均已裝出琉璃世界瓦上積雪已有寸餘旋卽開霽十九日又彤雲密布旋復抛鹽扯絮玉龍戲戰愈久愈酣至二十二日高積五寸有餘午後卽杲杲出日快雪時晴人皆額慶年豐之可卜也 
[宜昌近事]  
　　宜昌訪事人來函云前者施南利川縣土匪滋事宜昌鎭傅鎭軍得信卽派某守戎帶兵三十名前往嗣又派兵數十名繼之而巴東縣之野三關勸農亭又有匪徒鬧教乃另派前營鮑游戎帶兵二百名赴巴東守禦於前月十一日啓行旋有鶴峯州人護送天主堂司鐸二人來宜請鎭軍派兵護送并聞長楊長樂兩縣亦有匪徒滋閙之事鎭軍爰派中衡羅游戎帶兵六十名爲之彈壓○王學憲考試宜昌示期本月初八日招覆東湖興山兩縣文童初九日考試武童步箭本欲先考武生童測算旣而合屬武生童禀請免考學憲允之故於初九日先考步箭如步箭中有三條者方准試馬箭○王學憲因聞施南巴東匪警著地方官派兵護送旋又聞起馬牌行至野二關被匪徒攔阻不能前往遂擬先赴荆門州及襄陽鄖陽二府試畢然後再考施南○新任宜昌府陳太守其璋於前月初六日乘快利輪船來宜定期初十日接印任事○某夜有人在貢院前及鎭署墻上黏貼狂悖之言并有牽涉教堂情事文武各官遂派人暗地訪查不知能否查獲也○現聞張制軍已派兵三營委朱觀察統帶乘沙市輪船來宜不日卽可抵埠擬留五百名在宜守護餘往施进 
[漢皋佩響]  
　　漢口訪事人云漢口大碼頭上下兩岸業經開工興築所築之磡一律讓過三尺須俟塡底堅固再行加蓋石面不使再陷亦一勞永逸之計也○邇有河南開封府屬各處飢民約二三百人扶老携幼後先到漢沿門行乞鳩形鵠面情狀堪憐不知地方官如何安挿也○日來各處飢民約千餘人麕聚漢皋旋經保甲局員給予川資諭令一律至蔡甸鎭棲息○關聖祠後某造紙坊主向工人某甲索欠索之過急甲無以爲應竟爾吞烟斃命現有人出爲排解使坊主從豐收殮想可免涉訟公庭矣○刻下各路牛皮到漢者日漸增多計每擔價銀二十三兩左右西人之購買者無不爭先恐後故操是業者咸利市三倍也○漢口後湖城外刻已水勢全消所有以前被水淹斃人丁沉埋沙底者均經某堂善董飭人收殮殆盡計有三十餘名之多現在暫厝義塚待人承認○漢口仁義司署對面某豆腐店主某甲之妻略有姿色顧影自憐每抱彩鳳隨鴉之嘆嗣與羽士某乙有私久之醜聲漸播甲微有所聞而又攝于内威夫網莫振近忽被族兄某丙所辱無地自容吞烟斃命眞可憐而不足惜者矣 
[白門雪景]  
　　金陵訪事友人云本月十六日薄暮同雲密布雪意漫天入夜朔風怒號寒威砭骨俄而雨師戾止潤物無聲迨更魚四躍時夢醒黑甜微聞鴛瓦淅淅有聲晨起視之王龍萬道夭矯長空雖身被重裘肌猶起粟先是初九日已得雪一次今又疉降祥霙豐年之兆可預卜焉○會辦兩江營務處記名提督朱軍門淮森籍隷皖北天方教中人也早歲從戎歴著軍功洊保今職曾統皖軍歴任九江蘇松永固等處總鎭晚年慕鍾山秦淮之勝度地省垣張府園營菟裘以爲娛老之計督憲劉峴帥以軍門久歴戎行檄令會辦兩江營務近日偶沾淸恙牽動舊疾參苓罔效竟於本月十五日騎鯨仙去公子名寳瑩者以淸軍府需次江寍隨侍在側遂親視含殮遵天方教禮於十七日成服受吊十八日出殯安葬官塲之執紼而送者多至百數十人莫不以皖軍夙將又弱一个爲之同聲一哭○淮徐海水災甚重羣黎蕩析離居督憲劉峴帥前經奏准截漕以振繼復委員設局勸捐近日峴帥以募振已成弩末而是處災區甚廣杯水車薪終恐難於接濟念及屬下官紳巨族富有家資者頗不乏人爰檄委廉幹州縣六員分投勸募俾成鉅欵以濟災黎各員奉檄後已尅日就道矣○日前江安督糧道吳仲懌儲憲接河南來電驚悉德配某夫人已於本月某日在開封寓所仙逝因卽遣丁赴督轅乞期服假二十一天擇於十七日在省垣道署治喪届時省垣中文自署藩司胡芸　方伯武自中協城守協以下各官均親詣叩奠車龍馬水盛極一時 
[鐵甕寒濤]  
　　鎭江訪事友人云徒陽運河前經道憲長久山觀察籌欵疏濬嗣以工程浩大派員分詣諫璧丹徒等處沿堤履勘諭令自江口起至南門止先在浮橋門築壩丈最寛深然後雇夫疏瀹水利之興將於是乎在○時届隆冬風高物燥偶一不愼最易肇災日前道憲長久山觀察鳴騶而出行至某處見市上搭蓋棚廠均係板片因念此係引火之物曷不先事預防回署後札飭保甲總局劉大令派差傳諭概令拆卸每街置瓦缸若干滿注淸水以備不虞是亦未雨綢繆之道也○日來市面異常淸淡惟雜貨店稍有生色此外各業皆無利益可沾轉瞬年關又將作何景象耶○自本月十六日天氣嚴寒稍得微雪後次日仍陰霾四合冷雨敲窓江上銀濤高如山立十八日夜朔風怒吼寒氣逼人次日晨起竟至滴水成冰居民高聳鴛肩殊形瑟縮二十日愁雲慘淡冰筋垂檐翹首長空大有釀雪之意○荷花塘船塢口前年困中東之役建立南洋軍械廠一所以備不虞迨軍務敉平雖無軍火存儲而典守者愼重其事仍雇馬某專司看守之役馬爲利所動將火藥厙濳行拆毁添造房屋藉以棲止眷屬將官置各物遺棄門外事爲管塢委員周良臣别駕查悉立卽禀明常鎭通海道長久山觀察札飭保甲局劉大令認眞查辦嗣馬畏罪情虚自願一律賠修請免深究觀察准之然馬已耗費不貲矣 
[禾中人語]  
　　嘉興訪事人來函云前報紀秀水縣擇吉本月二十三日開倉至期縣主陳邑尊由署特設全副儀仗乘輿赴北門漕倉各房書吏衣冠恭迓邑尊到倉致祭倉皇門神後至大堂升坐循例開倉站堂　棍喝報開倉大吉書差等各各叩賀一時鼓吹升砲熱閙異常禮畢退堂俄而水利廳捕廳及城守營俱到倉道賀牌示二十六日起限收漕○前日到有男婦難民百餘名扶老携幼從王店鎭鄉　乞食而來經赴嘉興縣署從頭門直至大堂呼號哭喊吵鬧不堪縣主葉邑尊預先訪聞此次難民在鄉滋擾鄉民湊米麥與之尚難安靜致成衆怒鳴鑼集衆　逐而來邑尊深恐肇事當卽派撥差勇押令赴北門外大教塲内點名給錢并煮山茹數鍋購燒餅六百個至翌日備船押赴吳江轉押回徐海等本籍 
 
 

Page 3

 
 
[茸城柝]  
　　雲間訪事友來函云松郡華婁兩縣境舉辦團練均已粗有眉目而府屬之金山縣所轄各鄉鎭均逼近海濵時有鹽梟光蛋駛入滋擾邇經是處薛姓紳董籌欵仿行團練前日帶同應募之各健兒來郡倩許把戎代爲挑選把戎遂飭麾下嗚金伐鼓逐一挑閲遴得身材强壯者十名交薛帶回彼處藉以震懾匪徒○兇棍陸升堂夤夜持刀戳斃翁姓閨女經華亭縣審實後解省勘招陸遽爾翻供發回華亭縣復訊劉謙三大令提集全案人証一再細鞫陸堅不承認以是延宕至今尚未定讞刻經省憲委　問官前署華亭縣趙嘯湖大令鴻駕舟來郡專訊此案趙大令於本月廿四日到郡暫借明靜堂僧房爲公館旋乘輿至府署禀見復赴華署拜會劉大令迎入花廳晤談良入始退聞稍隔一二日卽須提陸棍重行訊鞫也○南門外某甲所居僅老屋三椽别無長物甲則日在城中小販營生前夜正擬蹀𨇾歸家遙見人影憧憧團伏墻角逼近視之則一偷兒意圖穴壁竊物遂突前呼捕偷兒倉皇驚起信手持甎向甲猛擲適傷頭顱鮮血飛濺不敢窮追致被兎脱此賊之曕可謂大矣 
[格致書院戊戍春季課案]  
　　計取超等十名第一名夏淸貽正奬銀十兩寍紹台道憲吳觀察加奬洋八元第二名楊毓煇正奬銀七兩加奬洋六元第三名李寳沅正奬銀五兩加奬洋四元第四名儲桂山正奬銀一兩五錢加奬洋四元第五名朱其鋆正奬銀一兩五錢加奬洋三元第六名顧鳴鳳加奬洋三元第七名吳佐淸加奬洋二元第八名丁逢甲加奬洋二元第九名劉祖培加奬洋二元第十名鄒鳳鏘加奬洋二元特等八名第一名曹士琳加奬洋一元五角第二名黃藝錫加奬洋一元五角第三名丁桂琪加奬洋一元五角第四名陳時臬加奬洋一元五角第五名王恩湛加奬洋一元第六名史鼎瑞加奬洋一元第七名顧仰基加奬洋一元第八名鍾鏡寰加奬洋一元一等八名無奬第一名董珙第二名黃履陞第三名鄒登瀛第四名黃宗麟第五名潘志鈞第六名吳興邦第七名杜惠森第八名姚鈞仲此次吳觀察鑒閲課卷十分精密足　公而且明又分廉泉四十六元以爲加奬所以加惠士林者周且摯矣諸君欲閲卷領取奬銀者請至三馬路格致書室可也 
[格致書院戊戌秋季課題]  
　　問俄君首倡弭兵會已經各國協議皆擬派員赴會俄外部大臣已奉其君命定一會講章程所議一切文件皆當頒行各國此事傳布以來議者紛紛有謂俄君借此爲名以誤人者其意甚淺似未中的姑不具論惟此會究竟於亞東諸國有何關係其成效若何試詳陳之振興妇學議收卷限至十二月二十九日截止過期不收餘照曩例 
[捐修營房]  
　　本邑西門外向來由鳳凰山營内撥兵若干名移駐該處巡防所有營房多年未修今由奇兵營管帶鄒夑祥游戎經理修葺惟修費一節無從籌辦因函請上海縣撥欵王欣甫大令以無閒欵可撥捐廉若干爲修理之費刻已修葺堅固矣 
[會商捉賭]  
　　近日虹口賭塲屢次肇事上海縣王欣甫大令以該處係屬租界故於前日午後四點鐘時命駕至英界公廨與讞員鄭瀚生大令會商請其知照捕房捕頭並派差役協同往捕務使根株盡絶大令之用心亦可謂周密矣 
[巡察菜市]  
　　昨報紀小販籲恩一則兹悉鄭瀚生大令禀呈道憲後復與英領事會商昨晨公堂訊畢後大令又與英署繙譯梅君至新築菜市巡視一週不知大令將若何措置也 
[演劇酬神]  
　　昨日相傳爲某水神誕辰各商船主例有慶祝華誕之舉先期由董事人等據資徵召梨園子弟登臺演劇一時歌喉嘹喨袍笏齊塲紅男緑女觀者雲聚二十三七鋪巡防局員卲子怡二尹恐有流氓匪徒乘機滋擾特派勇丁地甲捕役人等前往彈壓 
[幸未成災]  
　　昨晨外虹口菜市等某姓家披屋内因煮早炊遺火積薪致肇焚如之禍頃刻間熊熊直上幾致不可收拾幸家中人竭力灌救得卽撲滅不致成災 
[馬車傷人]  
　　昨晨有人瞽者行經棋盤街金隆里口忽來馬車一輛將瞽者撞倒其鼻適觸街沿石上以致血流滿面昏暈移時及旁人急爲施救始得漸漸蘇醒而馬車已加鞭飛駛不知去向矣後遂乘車而去是眞所謂無妄之灾也 
[賊僧被獲]  
　　游方僧知緣前在南市二十三七鋪地方行竊某姓家物件逃匿無蹤前日被城内巡防北局勇丁查見拘住尚在吊贓候訊而二十三七鋪巡防局委員邵子怡二尹聞知後急令捕役持片禀明北局委員俟贓齊後請卽解案以便訊究 
[上海縣署瑣案]  
　　張子山控徐阿秀等搶妻藏匿等情前晚王大令提訊張供崇明人於前年娶孀婦余氏爲室生有一女本年九月十二日被高秀玉帶同徐阿秀等突來將妻搶去藏匿不放求追徐阿秀供胞兄星初故世寡嫂余氏因往紗廠做工被張誘佔小的聞悉於本年九月十二日同母妻到張處領回現由余氏母族作主醮嫁於高橋地方當時因未悉張之住址央高領往高秀玉供與徐並不相識因友人吳福春與徐親戚由吳轉央小的指認張之住處後來小的先行回家餘不知悉吳福春供與高同大令得供判候提到余氏再行復訊○上海縣王大令訪拿流氓陸阿榮李阿毛到縣前晚提案訊究陸李同供以後不敢再犯務求開恩大令喝將陸笞責五百板與李一同發押改過所半年又提黃浦司申送忤逆之陳阿金到案略詰數語亦判發改過所○新關税務司函送勒索規費之王富仁到道經蔡和甫觀察飭差押發到縣訊辦王大令提訊之下王供寍波人在關爲巡丁不敢索詐叩求寛宥大令察係初犯姑念無知從寛掌頰二十下斥釋○開平礦務局函送陳光第到縣請追銀兩王大令訊據陳供監生直隷人向在局内經管銀錢自知不合用虧銀一萬一千餘兩可否解回原籍變族歸償王大令判發捕廳署暫行管押再核 
[馬路工程局紀事]  
　　浦東陸家渡渡船户金阿桂近日在外訛詐鄉愚被馬路工程局總辦朱森庭明府訪聞爰飭埠頭陳向榮前往拘獲解局提訊之下金供小的素來守法尚求恩宥明府判責四十板然後函送義渡局請委員馬瑞穉明府懲治 
[南市捕房紀事]  
　　前晚有流丐王潘郎在南市新馬頭聚豐木行門首蜷臥行中人見其形跡可疑拘交巡街捕送入捕房由捕頭王榮培禁押二點鐘然後交捕逐出○張德生昨晨在某處竊得靑菜一擔爲巡街捕所見拘入捕房捕頭禁押二點鐘之久交人保出 
[法界捕房紀事]  
　　小東門老協盛烟館値堂人孫雲山之子孫阿大不務正業專與流氓爲伍前日紏同縣差丁勤之夥顧子雲及流氓十餘人將李吳氏花烟間内烟妓阿寳硬拔進城李吳氏情急投報捕房捕頭飭探將孫雲山拘入捕房押候著交伊子及顧等到案解堂訊究○招商局金利源棧房前日被騙子揑造棧單騙去白糖三十包迨覺察後立卽找尋當在某駁船上起獲原贓二十包尚少十包知售與法大馬路稻香村茶食店經該棧司事投報捕房將稻香村店主拘入捕房據供由泰記糖行買來捕頭命押候著交泰記行夥一并解送公堂訊究 
[永壽無極]  
　　今日本報後幅登有美國永安保壽公司電報具見貲本之豐盈生涯之暢茂誠心保壽一事實係至要之圖本公司中能獲利無涯蒸日上也 
[口實是求]  
　　竊以堯夫助麥當時播爲美談子敬指囷後世傳爲盛事知食爲民天雖豆羹簞食之微得之則生弗得則死其所關誠非淺鮮也敝堂自創辦各節善舉以來每歲季冬散給米票以濟窮黎盖有見夫蚩蚩者流禦冬無蓄一飯猶艱隔宿無糧三餐絶望兒女之悲啼莫禁親朋之賙恤何來仰屋興嗟計將安出爲此徧告同仁代求口實惠不拘豆區釜鍾各隨本量人不必鄰里鄉黨悉荷恩施粒粒皆珍多多益善在諸君子惻隱爲心固非欲藉以圖報也然而積善之家必有餘慶大易已先我言之請爲之操劵以待是爲引滬北天后宮前廣益善堂司董嚴信厚葉成忠施則敬唐榮俊等謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄞縣試題]  
　　寗波訪事人云鄞縣二覆之案因被風雨飄零無從抄錄兹將三覆題目及前列名次錄下通塲四書題君子之道至可與入德矣詩題雪似梅花不堪折得梅字登范氏天一閣觀所藏書作七古一首此案已於廿三日發出示期廿四日四覆其前列十名爲王壽頤勵紹祖張原煒王榮墀盧棻何錫冕徐士琨戴彦朱棠徐鳴球 
[越郡試題]  
　　紹興訪事人云山會兩邑尊於十七日考試二覆文童與試者共五百餘人山陰題伯适仲突仲忽叔夜叔夏季隨性理論題雷不一風不再論詩題賦得劉寵選錢得錢字會稽題子曰其恕乎已所不欲性理題君子之道莫大乎孝論詩題賦得公生明得生字 
[縣批照錄]  
　　本邑民人吳三觀卽吳漢超與姪吳士良爭奪祖産投上海縣控告屢訊未結現有族衆吳漢霖吳漢雲吳樹洪吳熙庚等聨名具禀勸息立案等情奉王大令批示云此案業經前縣訊斷自應遵照辦理惟據稱吳三觀實已出繼公議吳士良仍以所撥之地與三觀居住租息亦歸三觀作爲養瞻田單則仍歸士良收執旣以終三觀餘年亦可免變賣而保全祖業議尚近情准予立案可也已將批示懸貼頭門矣 
[英界公堂瑣案]  
　　裕泰洋東素性愛馬廐中驊騮騄駬蓄養甚多蓋以備春秋賽馬之用並雇一更夫以資巡察詎料近日馬房中忽有一馬無端傷斃人皆莫明其故前晚有周阿林者手持巨斧貿然掩入行將殺馬適爲他人所見將周執送更夫陶晉雲陶並不告知洋東遽爾將周釋去事爲洋東查知立卽函告捕房請爲查緝昨由包探徐榮珊將周拘獲及更夫陶晉雲一併送廨請究裕泰洋東投案申訴前情並稱前死之馬値洋六十元度必此人所爲而陶竟敢擅自釋放並無一言提及苟非同謀何至於此求爲究辦陶供爲更夫與周交好故徇情釋去自知不合至謂小的同謀事實誣指求鑒周供小的素爲匠人是夜持斧回家忽聞廐中嘯聲因入觀看卽誣爲害馬而來者至其前次有無死馬更不知情署理讞員鄭瀚生大令商之梅繙譯官判罰周賠洋銀六十元與陶各責二百板管押半年以儆○竊犯施子榮竊取中西書院史健義所置外國書籍及皮衣等件報捕後經包探胡瑞龍緝獲人贓送案請究史投案請領失贓施供認行竊大令判押一月贓還失主○包探洪阿寳偕五百四十三號華捕拘送竊取怡和馬頭舊鐵之小工李阿四陳阿生到案禀稱李係過犯前經懲辦有案今竟怙惡不悛叩求嚴辦怡和洋行管押碼頭洋人投案請究李等供稱自知犯法後當痛改前非大令判各責二百板李枷號一禮拜後遞解回籍○包探李星福拘解嚴阿三曹阿三到案禀稱伊等串竊徐阿四之綢衣經小的緝獲人贓送案請究大令判各責二百板曹管押一月○包探沈阿鶴禀稱蔡阿華並未領取工部局執照擅敢售賣牛奶有違租界定章故特送案請罰蔡供稱情願補領執照大令判罰洋五十元○包探顧阿六拘解小孩曹阿全到案禀稱此孩在路攫取行人汪阿五之皮帽一頂經小的拘獲送案請究汪投案請領失贓曹供年十四歲小的已被父親逐出無家可歸故有皮事大令判責手心一百下送交棲流所暫爲留養○水巡捕唐寳榮拘解徐杏林到案禀稱此人竊取怡和公司船之大土二隻經小的緝獲送案請究徐供不敢行竊大令判責一百板管押一月 
[英界捕房瑣案]  
　　河南祥和縣人余光普來滬財運鐘表寓安樓客棧寄存洋銀三百元爲該棧執事楊忻茂吞沒屢索不還余投控法界公堂後經朱府明飭提楊忻茂到案勒限嚴追兹限期已逾昨日原告投案求追明府著將楊忻茂提案從重責比楊求交保出外限三日内繳洋明府著覓的實保人依限措繳延干嚴比○潘連生前控李明山欠會洋一百八十元圖賴不還經明府訊供交保出外勒限理楚兹限期已逾原告投案求追明府飭探著保人將李交案詎李行至途乘中間逸去包探據情禀覆明府飭傳保人到案究追○小東門大有等各水果行前控水客易文波積欠貨欵一千飭元迭經明府訊供押追在案兹案懸日久一味挺押昨日明府命提到案覆訊嚴追易供稱父死月餘猶未成服求准交保出外理處明府限五日内赶緊淸理延干追比○沈和卿控金珊芝欠洋三千餘元圖賴不還迭經明府訊供責比勒限措繳兹限期已逾分文不付明府命提到案著從重笞責二百板還押再核○西人伊麽田控李秋泉李炳泉承接棉花吞沒定洋一千五百元迭經明府訊供責比李秋泉將南市棧房生財抵洋五百元交保出外理償炳泉分文不付昨日命提到案先行掌頰二十下還押如再遲延定十嚴比不貸○森和洋棧夥王成勤收買竊贓經明府訊供押候懲辦在案昨日王求交保出外理償明府准如所請交人保出○十六鋪萬聚碼頭船户奚阿桂王阿炳陸阿順張阿桂張桂榮五人爲粤商祥全等各號裝運花生數百包中途串竊十六包售與森和洋棧爲包探拘獲人贓解送公堂至明府訊供飭傳十六鋪駁船頭目葉阿增到案候訊昨日葉投案請將奚等五人交保出外理償明府准之○竊取鴻源里衣服之朱金壽竊取大方棧衣服之李天成著照原斷各責二百板一併釋出○金利源棧房竊取牛鐵之朱阿四太古棧房竊取白糖之張小三著照原斷枷號一個月期滿　放○蘇州人趙五福欠洋二百元爲債主邦基具控迭經明　訊供復提伊女王阿寳到案訊供因趙與巧寳之母姘識將巧寳鬻入娼寮所有欠欵已據保人蕭松松賠繳洋五十元昨日命提到案著掌頰二百下還押再交洋五十元經原告具給完案 
[美界捕房紀事]  
　　本邑人張厚德王寳和二人在漢璧禮路裏虹橋堍索取舊欠互相齟齬繼至兇毆王力不能敵被張擊破頭額　血直流爲三百十三號巡街捕所見遂一併扭送捕房捕頭以事關錢債著自投公堂控告○前晚積竊陳阿桂至吳淞路一千二百二十號門牌周阿勝所關衣店内竊得高麗參數十兩逃逸無蹤當卽投報捕房請爲查緝昨日包探劉阿炳將陳查獲起出原贓解入捕房押候轉送公堂請辦○昨午賭徒王小毛在北河南路天后宮設攤誘賭爲巡街捕所見將王拘獲送入捕房押候解請公堂究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[+光緖二十四年十一月初八日京報全錄]  
　　宮門抄○諭旨兩道錄前○秦撫魏奏爲韓城等縣水災衝塌地畝村房情形片○豫撫劉奏爲豫省現時銀價漸貴各州縣徵收丁漕請仍照前奏辦理摺○熱河都統壽奏爲赤峯縣當商繳回生息成本現因所收息銀不敷支放擬請均匀攤扣並歴年墊發各欵數相摺○福州將軍增奏遴員署理知府片○十一月初八日兵部太常寺太僕寺正藍旗値日無引見榮惠假滿請安並謝在西苑門内騎馬恩○崇光等謝管理處所恩○漙良謝授正紅旗護軍統領恩○張翼帮辦鐵路請訓○龐鴻文謝授太常寺少　○○普公請假十日○梁仲衡續假五日景星預備召見○召見軍機景星張翼○○魏光壽片再臣據韓城縣禀報該縣東北各鄉逼近黃河沿河一帶地畝村房因今秋河水涨發均被衝塌經該縣勘騐成災現已捐廉并動用捐榖賑撫下忙錢糧懇請停徵又據長安縣禀報該縣普渡等村復因七月二十三日至八月十八日兼旬大雨淹沒秋禾倒塌房屋壓斃幼女二口現積水未消俟水退再行勘辦又據渭南縣禀報該縣武定里所種營田曁撥歸五鳳書院孤貧灘地前因渭水涨發衝坍入河現在水尚未退請將本年各項租銀一併豁免又據南鄭縣禀報該縣牟家壩等處於六月下旬大雨連綿漢江水涨及各處小溝水洩不及沿河兩岸水旱田地多被淹淤並浸塌房屋經該縣勘騐不致成災又據城固縣禀報該縣漢江沿河柳渡村等處田禾被水漫浸經該縣勘撫不致成災又據商南縣禀報該縣南鄉耀嶺河等處前被水淹禾苗經該縣勘騐水已退出尚無大礙不致成災又據郿縣禀報該縣常家堡於六月及七八兩月因大雨連綿兼之渭河水涨致該處馬廠灘地被水衝刷經該縣勘騐不能耕種應請停租又據同官縣禀報該縣自六月下旬　雨連綿鄉間窰孔坍塌甚多并厭斃男女大小七名受傷十一名經該縣勘騐捐廉施棺殮埋及由該縣差徭生息欵内提給醫資錢文撫憮又據岐山縣禀報該縣南鄉酸棗林等村前因河水涨發淹浸秋禾旋又被水衝坍田房經該縣會同委縣勘已成災被災貧民捐給錢文卜忙錢糧懇請蠲免又據武功縣禀報該縣東西馬廠地畝自七月十五日至八月十九日止復被河水淹傷秋禾收成失望請將本年應完租錢暫緩徵收又據府谷縣先後禀報該縣黃甫堡等處一百零一村庄及西鄉示瓜堡等處九村莊續於七月十七及八月十六等日被雹打傷秋禾經該縣勘騐雹災頗車且連年歉收民情困苦請將買存榖豆分别散放並請錢籌發賑欵以備今冬明春接濟下忙錢糧應請停徵又據神木縣禀報該縣東西北各鄉於七月七日被雹打傷秋禾瓜果經該縣勘明成災分别極次貧民將所存糧石並催收義榖先行散放並請籌欵賑撫下忙錢糧應請緩徵又據延川縣禀報該縣永興等四里於七月十七日被雹打傷秋禾經該縣往勘成災六七分不等下忙錢糧亦請緩徵各等情前來當經臣先後批司移行該管道府州遵章覆勘究竟被水被雹打冲田房各若干分别成災分數與是否不致成災及錢糧應如何蠲緩貧民應如何分别賑撫據實聨銜結報並令府谷神木同官等縣將動用倉糧銀兩分别極次貧民妥爲安撫事竣核實造報仍令將被水冲塌房屋赶緊修復俾資棲止田畝攺種二麥藉資接濟統俟查辦完竣另行奏報所有韓城等縣被水被雹情形理合附片具陳伏乞聖鑒謹奏奉硃批知道了被災處所均署認眞查勘撫卹毋任失所欽此○○頭品頂戴河南巡撫臣劉樹堂跪奏爲豫省現時銀價漸貴各州縣徵收丁漕請仍照臣前奏辦理恭摺仰祈聖鑒事竊臣欽奉光緒二十四年八月初四日上諭有人奏州縣徵收賦税以錢易銀任意折算近年每兩銀價均在一千文上下而州縣徵收仍折價二千八九百至三四千文不等嚴飭所屬按照現時銀價大加核减不准仍前浮濫等因欽此當卽行司飭屬一體欽遵一面復與司道一再籌議查豫省各屬徵收章程雖叅差不齊大率每兩折納錢二千五六白文居多亦有儘完二千餘文者與江西奏减之數不相上下並有不及之處除解正耗外凡傾工火耗書役飯食及從前奏提之道府公費委員川資固皆取給於中卽州縣常年辦公實繁亦不能不藉資挹注均經臣詳晰奏明上年因銀價日落平餘較多復經臣奏請專提地丁平餘銀一十萬兩漕糧每石加收銀二錢及三錢不等原取其銀價之有餘藉以撥充洋欵計所存留實止儘足辦公是以本年户部議覆御史徐士佳奏請核减折徵錢數等因一摺咨行到豫臣體察情形請免議减仍照上年奏案辦理並俟來年遵照部議再於銀每兩漕每石各提學堂經費錢五十文據實覆陳奉到硃批户部知道欽此欽遵在案兹蒙訓誠諄諄臣雖至愚斷不敢曲爲掩飾留州縣有餘之地惟豫省前經奏明開爐試辦鼓鑄數月以來制錢日有所增因之現時銀價亦日有所長留心體訪省南各屬每兩已換錢一千三百數十文似有通流之效現復籌欵解赴鄂省附鑄銀元冀與制錢相輔而行恐銀價有增無减來年應撥洋欵及學堂經費前已奏明照案分别提解卽使銀價稍貴亦不容州縣有所藉口若再將徵數議减將恐辦公不敷地方亦虞貽誤惟有仰懇天恩仍准如臣前奏免議核减臣仍當隨時查察如果銀價復賤再行酌核奏明辦理爲此恭摺具陳伏乞皇太后皇上聖鑒訓示謹奏奉硃批著照所請户部知道欽此○○奴才宗室壽陰跪奏爲赤峯縣當商繳回生息成本現因所收息銀不敷支放擬請均匀攤扣並歴年墊發各欵數目恭摺仰祈聖鑒事竊查光緖十九年因赤峯縣地方民情凋敝當户關閉較多該商等無力生息鉅欵禀請繳還成本當經前任熱河道廷雍詳經前任都統慶裕批准提同另行發商生息隨據當商等共計繳回息本銀三萬三千一百五十六兩四錢八分四釐二毫四絲五忽六微　據該道廷雍詳稱查繳回本銀應均給現開各當承領無加口外地方當鋪接踵報停從前所領息本尚多欲繳回若再加以三萬餘兩生息商力實有未逮復經詳請咨直隸由内地發商生息旋經潘司議覆撥解順天府發交大宛兩縣發商生息嗣因日久未據請領又咨商順天府尹胡燏棻議將此欵借歸津蘆鐵路總局按月六厘生息惟鐵路總局收發各欵向係庫平足銀是以此項息本銀三萬三千一百五十六兩四錢八分五釐除虧色外折合庫平足銀三萬二千一百四十九兩七錢四分一厘八毫繳回其餘三萬二千兩自光緖二十三年二月十六日日起交局按月六厘生息核計歲入不敷息銀甚鉅而所發各欵仍照舊支發其不敷息銀經前任熱河道湍多布詳經前任都統崇禮批准暫由災免米價津貼銀内借墊計自光緖十九年十一月繳回息本起截至二十三年底止統計四年由災免米價津貼欵内共撥發不敷生息銀一萬一千四百二十四兩二錢八分八厘八毫九絲八忽三微二纎該道湍多布因庫欵支絀實難再爲籌墊擬將不敷息銀核入通盤息銀三萬四千三百七十七兩之内無論何衙門應何欵息銀自光緖二十四年爲始每兩均攤不敷息銀四分八厘七毫一絲八忽六微一俟籌敷一分再照原數給領詳經奴才批飭照辦並移札熱河總管等衙門查照辦理在案伏查此項繳回息本多係奏交生息之欵現旣改發津蘆鐵路按月六厘生息並議將不敷四厘息銀核入通盤息银之内均匀勞灘自應奏明立案以昭核實據熱河道恒壽詳請具奏前來奴才覆覈無異除分咨内務府户部查照立案外理合恭摺具奏伏乞皇太后○皇上聖鑒謹奏奉硃批該衙門知道欽此○○增祺片再福建興化府知府張僖病故遺缺應卽遴員接署以專責成查有特用知府劉輝元堪以委署據藩臬兩司會詳前來前督臣邊寳泉因病出缺未及具奏經奴才查覈無異除咨部外謹附片具奏伏乞聖鑒謹奏奉硃批吏部知道欽此 
 
