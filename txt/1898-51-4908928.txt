# 1898 - 51 - 4908928

 

Page 1

 
 
[閱報須知] [  申報館主人告白]  
　　本館於長江各埠所售申報赶早印寄較前可先一日遞到以副諸君先覩爲快之心其中漢口及宜昌沙市武昌專歸江左漢記發售乃近聞不肖之子依然拾取輾轉閱過之破舊報紙魚目混珠附張不全邸抄殘缺猶其小也其甚者每將隔月或隔年報紙挖改月日混售與人購者一不加詳卽易受其朦蔽爲此特行布告如嗣後再有此種情弊定當扭送地方官署控請嚴懲其各愼之幸毋重蹈覆轍也此佈 
[新出刑案彚編出售] [  圖書集成局代啓]  
　　刑案彚編一書爲山陰周春頤所輯昔近今刑案彚爲一編凡人仕途者皆可爲先路之然不僅申韓家當奉到安臬也說古書屋主人信本局用新鑄鉛字排板刷印潔白紙張每部訂八本裝用錦套計碼洋一元五角卽日出書并有祝松庵鮑季雲刑案匯覽每部四十本亦本屬所代印者如二部并購連箱每部實洋五元欲購者移玉至三馬路申報館及申昌書畫室可也 
[恭讀正月三十日上諭謹注]  
　　處今日而籌時務事在兩難觀今日而論情形弊在兩可何謂兩難自五大洲通商以來强鄰日逼俄窺於北英侵於西法奪於南日本又强於東海於此而欲爲自固之訂爲禦侮之謀是非講求兵備不可欲講求兵備非規復海軍整頓匯師堅其壁壘精其器械不可則兵額宜遞加兵費宜廣籌也不然而何以資戰守哉然自交涉以來費用日繁無事之時已形不足中東一役所費兵餉不計外償欵一宗羅雀掘鼠尙未繳清外洋之債愈積愈多内地之財愈搜愈竭卽平常之兵餉已有日不暇給之勢而欲再籌添補則經費更必不敷此非兩難之事乎何謂弊在兩可無事之時兵備廢弛不思訓練及事起倉卒東募數百之軍西招數千之勇不及訓練駟而之陣無論勝敗而餉則必需卽萬分支絀之時斷不能使之枵腹從事東移西湊僅顧目前及乎事平統核所需皆未來之欵彌補殊難則又不能不勉强裁汰在運籌帷幄者以爲裁之恐無以資戰守留之恐無以籌餉糈豈非弊在兩可乎不知兵固不可以不備而餉亦不可以不節也所謂裁者當去其老弱留其精壯也所謂節者當去其浮冒用其實在也恭讀本報謹登正月三十日上諭其於備兵之難與備兵之弊無不聖慮周詳明見萬里諭云裁兵節餉等事爲今日萬不可緩之圖迭經諭飭各省將軍督撫認眞籌辦不准藉詞搪塞連日據魏光燾張汝梅王文韶先後奏到詳加披閱無非瀝陳該督撫辦事艱難籲懇稍寛時日或竟稱裁無可裁减無可减或稍有汰除仍寥寥無幾其於各營之廢弛缺額俱不置詞似此敷衍塞責任意遲延何日始能見諸實政朕宵旰焦勞臨朝太息苟非萬不得已豈肯裁及佳兵無如時勢所迫不得不先其所急安能以有用之餉養無著之兵徒使不肖營員窟宅其中尅扣侵吞習成慣技督撫瞻徇情面亦復代爲文飾置國家大局於不顧實堪痛恨疆臣受恩深重手握軍符於分内應辦之事每苦力不能舉辦亦可謂無術之甚矣自此次申諭之後該將軍督撫等各矢天良悉心籌畫經制之兵何處可以歸併何處可以全裁挑練之勇某營應行改章某營應行遣撤及一切糜費應如何節省逐一確切查明迅速辦理但能省一分無著之餉卽可添一分有用之兵勉矢悃忱朕言不再倘或意存遷就於可裁之兵可節之餉仍有不實不盡一經查出朕必治以抗違之罪莫謂册籍不符難於綜核外間積弊終不能知也將此通諭知之草莽微臣謹讀數過不禁代各疆臣汗流浹背國家糜費如許錢糧養兵百數十萬原欲効命疆場以資禦侮而乃一敗於法再敗於日不戰而逃望風而潰致償費割地雖將士之不職而疆吏終不能辭其咎者也與其備兵而一無所用則不如裁之爲愈矣緑營之兵無用幾至家喻而户曉非特可以裁减并且可以删除欲裁緑營先裁汛地現在各處汛地多不過十餘人并皆老弱嗜烟非但不足以防搶刦之徒且不足以防偷竊之輩爲保衛閭閻起見莫善於保甲保甲旣不費餉糈不事調遣清盜之源卽此已足至於効命疆塲則必須練軍練軍每省苟有二萬人足敷調遣兵法云兵貴精不貴多就二萬而論統計各省練軍之數較之緑營舊額已少三分之一則所節之餉何可勝計然若僅爲節餉起見任意汰裁究未知所留者果有用乎果足額乎有事則藉口於兵之不足無事則委之於餉之不敷則不裁旣無異於裁而裁之亦未必愈於不裁也袞袞諸公其何以力圖整頓勉爲其難力袪其弊以答高厚鴻慈於萬一哉 
[日人修壘]  
　　昨日烟臺采訪友人飛書相告云客有自威海來者言此處及所屯日本兵前已大半回國今正又將營壘修築土木大興似有增兵之意觀其舉動殆有深意存乎其閒也 
[開港閒評]  
　　日本東京日日新聞云中國湖南省通商之事久爲西人所延望無如華民狃於成見不以爲然卽如安設電線尙非易成功更遑論任西人之懋遷有無哉自與日本交戰後朝野上下始恍然大悟邇者西學振興風氣一變兼之各日報發聾震聵論說明通是以湖南省有志之紳商皆思就漢口武昌沙市宜昌洞庭湖長沙行駛輪船以興商利湖廣總督張香濤制軍更實力贊成其事大約不難見諸施行矣 
[黨禍難平]  
　　日本采訪友人云高麗東學黨及義民黨散佈各處陰與日人爲難而以忠清全羅慶尙三道爲窟穴近又與江原京畿黃海三道各黨通連集衆至十餘萬相將舉事事爲韓王察知急派視察宫金君敬赫往查將爲道之十餘名縛送利川郡覊禁餘黨卽紛傳羽檄約以緩期再舉金君將所獲之十餘名解赴韓京復命韓王仍令巡視各方 
[日藩薨逝]  
　　日本長崎鎭西日報云東歴二月十七日卽華歴正月二十七日清曉四點鐘時晃親王因病薨於西京山階宫舊邸年八十有二電訃至東京日廷卽下教令自本日起宫中停止音樂五日各府縣停止音樂三日以志哀思 
[日將云亡]  
　　日本東京日日新聞云陸軍少尉福島氏名庸智者於東歴本月十二日卽華歴正月二十二日行抵佐賀縣屬小城郡忽患腦充血症延至十四日卽溘然而逝年五十有一按腦充血卽華醫所謂中風也 
[膠事奏稿]  
　　德人占據膠州灣後渤海士庶無不延頸跂踵深望當軸者從速議成而中外報章傳說紛紜莫衷一是昨始得總署議結奏稿爰卽照録左方○奏爲曹州教案辦結膠澳劃界議租界將與德國撫臣商定情形恭摺仰祈聖鑒事本年十月聞山東曹州地方殺斃德國教士二名德國兵船遽襲膠州該使臣海靖致臣衙門照曾要求六款勢將决裂業經具摺奏聞並將續來照會及臣等照復並問答節略隨時呈覽在案臣等仰禀宸謨與該使臣往復商論分别準駁該使臣照會以山東巡撫李秉衡屢違朝旨不受中國政府之命釀成巨案請將李秉衡革職 
 
 

Page 2

 
 
永不叙用臣等堅持不允議令删去永不叙用四字但將不可再任大官之意奏請准行德主教安治泰本在濟寗倡建教堂適有曹州教案該使欲隆保護之名請賜匾額請給工料銀兩臣等議令酌照成案用敕建天主堂五字酌給工料銀六萬六千兩匾額仍用敕建天主堂五字統於教堂門首勒碑以爲保護之據被盜失去之欵另給銀二千兩了案該使復以現在教士租賃房舍甚難擬稍於鉅野荷澤鄆城單縣武陟曹縣魚臺七處爲教士各建住房一所共給工料銀二萬四千兩均作爲已殺教士償卹之用現獲盜犯照例懲辦失察之地方官從重參處該使又索中國應保以後永無此等事件臣等駁以保護教堂條約所准惟盜賊猝發豈能永保其必無該使語塞因與議定請皇上明發諭旨飭地方官照約儘力保護特該國教堂究有幾處臣衙門無案並令將各府州縣凡有教堂處所開送臣衙門查核該使亦經答允庶於保護之中稍寓稽察之意此案失事之地方官或調他省或從重參懲均申中國自行酌辦該使借教案旁索商務擬請嗣後山東一省如開辦鐡路旁近礦務先儘德商估辦旋又請設立德華公司造通山東省鐡路並通省及鐡路旁近之礦意在仿照俄華公司利益臣等力與磋磨允由膠澳至濟南省城造鐡路一叚俟此叚造成後再商造後叚與中國自辦幹路相接均由德商華商民集股領辦聲明不佔山東地土並另立合同無庸比照他國章程以爲中德自商之証該使又以德國辦理此案所費之銀請中國賠償索數百萬兩尤爲無理取閙臣等告以此案中國無賠償之理惟顧念數十年邦交及前此相助之誼另籌辦法與教案絶不相涉須截分兩事期杜他國藉口斷不能認賠一錢該使以候其國命爲辭延宕經旬臣等迭次催問漸次就緒已允斂兵下船退出所據之地賠費作罷初訂明在臣衙門互換照會適曹州地方復有驅逐教民殺害洋人之說該使臣頓翻前議又照會臣衙門仍請將李秉衡革職永不叙用復經臣等力與駁論並欽奉諭旨將曹州鎭總兵萬本華撤省訊問該使臣始無可置辯於本月十二日來臣衙門會晤臣等卽將繕定教案六條照復一件當面交訖以符先結教案之議臣等竊維中德兩國向無嫌隙祇以助歸遼東索報未遂該國注意所在則英法俄等國均佔有東方海口而該國獨無停輪屯煤之所不足與各大國均勢疊准出使大臣許景澄函電相聞而膠澳又爲該國所垂涎故本年正月臣等有請在膠州創修船塢之奏卽已籌慮及此十月教案初起奉旨令李秉衡查拿兇盜有德方圖借海口之諭敵謀之狡早在聖明洞鑒之中此次借殺斃教士起釁遽派兵船襲據膠澳分兵略地直窺卽墨縣城應君又派其弟率領師船來華用心實爲叵測該使所開教案六條堅請照辦並無一語退還膠澳臣等僅恃筆舌與爭苦無却敵之策再三辯論該使始允該國提督畫佔之地分别退還膠州亦在所退之内餘則作爲租用略如各口租界辦法周圍以一百里爲限按歲輸納租錢該地自主之權仍歸中國送來租地照會五欵大致以保全兩國睦誼爲詞臣等逐欵覆核租以九十九年爲限所定租界將來兩國派員立界時認定周圍一百里之限膠澳海回中國兵商各船任便出入膠澳外各島險灘准德國設立浮樁惟中國兵商各船往來進出概免納費至德國嗣後自願將膠澳歸還中國所有德國在澳費項中國應許賠還另擇相宜之處讓與德國一欵此指租期未滿讓還租地而言亦可照允惟須訂明租期未滿以前德國不得驅迫中國原有稅卡照舊設立租地之外德兵應卽全行撤回應交租項若干再與該使臣面商均無異詞翌日備文聲叙作爲完案其一切應辦事宜恭候命下臣等再當咨行山東巡撫妥爲籌辦此案德國發難各國多欲干預中外新聞電報絡繹殊駭觀聽臣等握定中德自商不願他國調停因知他國無實意相助卽貌爲居間而潛相要結則中國受害益重萬一各國互爭竟以中國爲戰地尤難收束只可速結此案徐圖自强非騰出的餉訓練精兵不足以禦外侮容臣等隨時奏辦所有商結德案情形理合恭摺具陳並將臣衙門與德國使臣海靖結案照會問答恭録呈覽伏乞皇上聖鑒訓示遵行謹奏 
[續紀日宫解組事]  
　　日本宫内大臣土方氏久元因病辭職昨已紀諸報章兹得本館采訪友人手書云土方氏已晉伯爵年六十有六自言筮仕已來歴二十餘載荷蒙恩遇益自奮勉不敢稍耽晏安乃去夏迄今頸間患麻窒瘻私纒綿累月精神頽減自知衰朽不克從公祗以時局多艱未敢遽萌退志今幸伊藤俟復任内閣總理得人故卽陳請休官退歸林下得以遍覽國中名勝借山水以曠襟懷近巴下唇小石川林町從此月夕花晨絃詩讀畫調琴弄鶴置理亂黜陟於不聞庶足以頤養天年無負此良辰美景耳按日本宫内大臣一職掌典宿衛及御用支應略如我朝内務府所屬有次官式部職書記官秘書官大膳職内藏主殿圖書内匠主馬諸陵各局御料侍醫華族各局奏任判任官及顧問官女官機務殷繁雖盛夏亦不淮休沐惟於暑天賞食雙俸以酬其勞云 
[嚴緝匪首]  
　　蘇州訪事友人來函云著名巨梟黑面施老窩子及董必富董必貴在江浙一帶各鄉鎭横行不法擾害地方經上憲懸賞緝拿董匪昆季先後授首而施匪則尙在逃未獲刻撫憲奎大中丞以施匪罪惡彌天斷不容任其漏網飭標下各營弁嚴密查拿務獲究辦各弁令奉之下莫不廣購眼綫四出訪查無如冥冥鴻飛遽難弋獲蘇防前營管帶朱上洲太守訪悉有前曾爲匪現經改過之某某等十餘人曾在某統領處疊破巨案捕務夙精因卽招致麾下任以緝抽施匪之責惟此十餘人類皆豪于食用揮霍自如今所得餉銀每月僅三兩餘斷不能使之專心一致太守輾轉籌思以現下營中所有告退之勇額七十餘名暫緩招補卽以餉銀分給某某等十餘人俾得盡心捕務認眞辦公已於日前將此舉禀知撫憲中丞允之想重賞之下必有勇夫施匪雖狡不能倖逃法網矣 
[委員保護]  
　　鎭江訪事友人云常鎭通海道長久山觀察奉南洋大臣檄飭籌辦江防已與統領新湘全軍陳宇山軍門將焦山象山各砲臺嚴密布置惟膠州一役釁啓德人與各國無涉凡寓居鎭郡之和好各國教堂及商民等經觀察派哨弁酌撥營勇隨時保獲並委周都戎德標爲洋街總巡各領事署亦飭巡捕房加意巡護如有棍徒藉端滋擾立卽嚴拿送縣重辦似此巡查嚴緊想匪徒無從混跡矣 
[新闢膏腴]  
　　牛莊訪事友人來函云有友自邊外來此述及海龍城大圍塲周圍千有餘里其地平原漭瀁一望無垠原備獵取野獸以供九重玉饌軍興以來久不舉行羽獵之事沿邊平壤遂爲流民私墾耕種經將軍奏明内圍各山設立封堆已墾者悉數驅逐未墾者嚴杜私開其外圍各地准民開墾每方交押荒銀一百四十兩已放一千二百餘方地膏腴出産豐美本年計能多出荳子雜糧百餘萬石未放之千餘方各旗留備招佃作爲辦公養膳所惜是處無河道可通旱路車運相距千有餘里運費不貲價值難望平減也 
[温州火警]  
　　温州訪事人云正月二十五日之夜更魚五躍曉夢初醒驀聞人聲鼎沸警鑼亂敲急起詢之知城西街嘉會里巷口某木器舊貨店失火幸背臨大河汲水尚便東風正勁火勢均向河漘各水龍極力噴救僅燬舊貨店一楹左右鄰均未殃及然已枉受虚驚所失亦復不少矣 
[勇丁不法]  
　　蘇州訪事友來函云蘇防右營管帶周都戎桂堂於正月二十八日因事至陸墓鎭繫纜畢所帶營勇卽分投登岸游覽有甲乙丙三勇同入某茶肆啜茗時旁桌有鄉人數輩團坐嬉笑一鄉人以盆内殘水傾潑無意中濺及甲勇茶杜内甲勃然大怒始則效劉四之駡人繼竟向之揮拳鄉人亦具男兒好身手者爭門之下辱勇非其所敵於是甲勇飛步至營中振臂一呼登時糾集營勇數十人蜂擁而至將該鄉人併力兇毆衆鄉人上前救護若輩不分皂白各持器械亂擊當有三鄉人受傷倒地一息奄奄若輩見已釀禍始各釋手一哄而去地甲人等見三鄉人命在呼吸不敢隠匿立卽報知營官一面繕禀赴有司衙門控告未識若何辦理也 
[黄鶴樓題壁記]  
　　武昌訪事友人來函云鄂省與漢皋遥隔一江酒地花天以漢皋爲最盛省垣之内枇杷門卷風景寂然作狹邪游者 
 
 

Page 3

 
 
皆須打槳渡江始能尋歡攬勝近因漢陽縣於正月廿二日舉行縣試童天王花叢來往動輒叱燕嗔鶯弱蕋柔條不禁蹂躪因相約於會垣僻地暫築香巢一時柳嚲花嬌平分春色鶴樓鵠渚風景頓新凡走馬主孫墜鞭公子無不招邀俊侣載酒徵歌咫尺蓬山當不恨銀河之阻矣○近年制錢缺乏大府特廣鑄小銀錢以濟民用無如奸商把持抑勒小銀錢迄難流通現在鄂省每圓可兌錢八百六十餘文而小銀錢一角只兌錢七十餘文若以大銀錢換小銀錢每圓須折耗一百餘文以故民間皆不肯收用倘在上者能認眞整頓使小銀錢與大銀錢一律通行則錢價漸平閭閻當同聲歌頌矣 
[牛渚機尋詩記]  
　　蕪湖訪事友函云二街天儀戲園自挂名英商將戲價核實收取每客計洋二角無論官商均須現付因之生意大爲减色往屆新年時節看客必極擁擠幾無隙地可容今則寥落如晨星園主恐不敷開銷將戲資加半收取致看客益多掃興而歸某日南順記執事某甲新年多暇偕乙丙二友人來爲顧曲周郎祗照平時每客二角給價園主不允以致口角執事悻悻然拂袖而回不意營門人竟將瞠乎在後之某丙扣留必欲令其如數付給而後已事爲本叚巡局裘二尹所聞恐釀事端急令園主將丙釋出又傳諭南福記執事區區戲資不必認眞卽照加漲之價給付始各罷論○去年各業生涯俱淡因之新歲以來闤闠中拔趙幟而易漢幟或竟偃旗息鼓收拾閉歇者各業俱有數家而尤以布店爲多節過先宵依舊重門虚掩寂若禪關其執事之賦閒者尤多若恒河沙數市情落寞生計蕭條遊覽廛肆不禁感慨棄之○錢莊與各行號銀摺往來每屆年終結帳恒有因抹却帳尾過多而致决裂轉相號召通帮次年不得再與往來者錢業公所向嘗有此行規違則議罰不貸故金玉其外之行號最易爲其所窘去歲臘底南順記洋貨號亦因塗抺帳尾爲衆所怒號召通帮開歲不得再與往來詎料南順記素稱殷實不需仰人鼻息而錢業中轉有羡慕其生意之巨喑送銀摺願効指臂者兩家事爲同業所覺察援例議罰各數十金若軍令之不可稍貸然南順記别有匯畫之處且合市廣貨鋪向之批發洋油所用本處銀票轉可勒令莊家兌付現銀以困錢鋪因之亦昻頭天外不肯稍讓未知有人焉能具粲蓮妙舌以解此不結之松案否 
[北固山踏青記]  
　　鎭江訪事友人云常鎭通海道長久山觀察去冬札飭丹徒縣傳諭城廂内外居民舉辦團練各處恪遵憲諭一律成團故自去冬以來地方甚爲安靜刼案亦少未始非團練之力也○鎭江營叅將鄭叅戎國祥於正月二十八日乘舟赴蘇謁見各當道面禀事宜大約百花生日前旌斾卽可回鎭也 
[禮明樂備]  
　　昨爲上丁釋菜之期黎明江海關道蔡和甫觀察提右營叅將廖楚材叅戎松海防同知劉乙笙司馬上海縣知縣黄愛棠大令教諭宣琴山廣文守備程少菴守戎城守營張縵雲千戎縣丞劉耀亭二尹主簿孫立山少尹典史蔡季卿少尉趨詣學宫行禮禮畢復詣大南門内也是園文昌殿拈香致祭濟濟蹌蹌誠巨典也 
[北洋解凍]  
　　東風解凍大地春回津海氷凌漸次融化是以上海招商局及太古怡和二公司各輪船定於本月初六日展輪北上招商局共放輪船五號太古四號及怡和六號乘風破浪不知誰奪錦標也 
[勘案詳誌]  
　　委勘盜案巴紀昨報前日典史蔡少尉竊臨浦東周家渡失主胡林寳家踏勘地保孫桂春預備公案少尉升座訊問地保供此案已拘獲李老五張桂秋二犯連原贓解案求恩鑒察胡林寳訴明被刼緣由叩求道究康永發供與胡林寳爲鄰是晚間林寳之夥胡阿弟喊救聲卽往察視匪已去遠林寳口中塞有棉絮團阿弟則捆綁在地少尉詳勘一周見大門無恙惟門梗稍有損壞遂飭將各人帶回命駕渡浦回署禀請黄大令核示 
[毆辱斯文]  
　　拘獲聚賭已紀報章當晚總巡鍾受伯明府督同差勇前往劉公祠畔拘拿賭棍水師哨弁杜壽山卽杜長發忽手持木棍攔阻大門以致門内各賭徒紛紛逃脫差勇被杜所擊大聲疾呼明府聞之怒不可遏竭力掩捕始獲胡金福李阿心邢阿毛三人旣而本邑紳士賈企雲直刺之文郎字伯賢者道經彼處差勇疑是賭窟中人上前拘住賈君力辯其非差役突舉掌批其頰迨所隨傭人賈阿小向之詢問而賈君撐持之際已失去洋銀十圓遂邀明府同詣道轅面禀一切明府知事不得了婉告之曰時已夜深道憲大人諒已安睡准於明日同行可也賈君不允迨被拘至局中將公案上戒尺亂擊並與明府揪扭致將明府所穿大青縀皮褂撕破嗣經從者好言安慰賈君始悻悻而去去後明府升堂提訊令將胡李邢及賈阿小分别交地甲收管次日赴道轅據情回禀蔡和甫觀察而賈君已訴知姚君子讓葉君理雯李君鴻膏以及同邑諸明經諸茂才互相叙議咸開明府旣係捉賭何以差勇不穿號褂手中亦無燈籠且入門時未及拘拿賭棍先取桌上洋銀甚至毆辱斯文實屬不成體統於是聯名具禀松海防同知署請劉乙笙司馬轉禀道轅昨日黎明復俟觀察以下各宫致祭至聖先師禮畢齊集明倫堂遣人往請明府到來面問一切連請三次明府不到諸人始散歸 
[誣竊吞烟]  
　　南市大東門外篾作街恒泰昌蠟燭店前日失去洋蚨數翼店主疑及店夥某甲所竊向之詰問甲雖多方辯白店主終不能釋然責令賠償有以魯仲連自任署出爲介紹囑店主不必聲張使甲彌補甲以素來潔身自好斷不肯受此不白之寃因私購阿芙蓉膏背人吞服後坐於隔壁某老虎灶茶肆中以冀畢命茶博士察知神色有異奔告店主信人設法施救幸受毒未深得以一嘔而愈 
[髹工聚訟]  
　　數日前租界中各髹工索加工值集至數百人爭閙不休幾成巨禍日來寗波帮各漆作主已允加若干爲首者遂向本帮索加本帮堅不允從將爲首者扭住兇毆因之忿不能平繕禀投英界公堂控告未知讞員張賡三直刺如何辦理也 
[店夥捲逃]  
　　四川人姚益生向在本邑南市大東門外久大馬頭開設薙髮店雇鎭江某邑人賈長山爲夥賈頓懷不良之意於上月杪黎明時乘人不覺將店中生財及錢櫃内所儲錢四千四百文小錢一千七百餘文水烟袋自鳴鐘保險燈手巾一併竊取而遁比及店主覺察情人四處查緝杳如黄鶴前日開具失單令十六鋪地甲跴緝未識鴻飛冥冥能入弋人之手否 
[馬車肇禍]  
　　老公茂小工李阿雲昨日在楊樹浦橋相近忽有馬車如飛雲掣電而來李不及讓撞倒在地被車輪碾傷頭面立時血肉模糊車夫見已肇禍不及逃逸路人出爲調處令甲雇車送往同仁醫院求治未知能免性命忽虞否 
[上海縣署紀事]  
　　朝鮮遭風難民黃文河等二人由江寗縣陳諒山明府派差附輪船押解來申昨日抵埠後解差卽赴縣署投文黄愛棠大令飭收管候訊○通瀛公所小車夫頭目張文耀近在外間多方舞弊事爲黄大令訪查明確卽於昨日出示斥革 
[行道有福]  
　　勉竭棉力人投書本館協賑所云頃觀正月二十五日貴報所登嚴佑之善士來電驚知徐屬災黎多至百數十萬飢寒交迫其苦何堪僕雖貧窶布衣菜羹頗堪温飽幸生樂土何忍漠然爰於無可節省之中再集鷹銀十圓敬請查收彚解明知杯水車薪無濟萬一惟勉竭棉力略盡愚心而已又幸消災子捐洋銀二十圓囑充振欵當此青黄不接民食惟艱幸逢義粟仁漿自卜生機頓暢博施濟衆具有同心福報之隆可操左劵矣謹書此以答盛情并祝兩善士行道有福焉 
[淮徐災電]  
　　接嚴佑之先生電開盛京堂嚴筱舫席子佩楊子萱施子英諸善長鑒廿三至宿明日赴窰灣設局邳宿並辦據聞邳宿海沭草根樹皮食盡十數歲女孩不過千文數百文卽賈粟貴銀賤搶案迭見聞告傷心與昔年晉豫相仿務乞諸善畏廣爲設法源源接濟是册切 
 
 

Page 4

 
 
禱復電乞逕寄窰灣續奉電開盛京堂曁諸善長鑒前電諒達今至窰灣設局分查鳩形鵠面風吹欲倒家有數十頃地者無不忍餓每日總死數十人道途白日搶奪鬻子賣女慘不可言務乞登報並求劉冠翁葉澄翁嚴筱翁諸友携欵來此分辦或運米平糶或收養遺孩或倣保嬰自乳法收當婦女秋後回贖以免奸民販賣妻子離散數百萬災黎倒懸已極情形與晉豫等不得不大聲疾呼爲民請命是否能行乞速電示又奉電開盛京卿諸善長鑒電尗悉金陵粥廠數萬人遣回囑憑護照給振以免向隅佩甚惟現查邳宿如有邳宿遣回者可以照辦海沭旣無欵又無人早電請籌欵籌人分頭辦理災况與晉豫等顧全大局舍公其誰非有三四十萬不能拯此奇災公如倡率葉成翁嚴筱翁楊子兄施子兄必能附驥此時不改更待何時立候電示各等因謹鈔乞登報布告同仁務祈施惠及時源源慨助廣皇仁而清隠患不勝迫切待命之至如蒙惠賜仍請交申報館電報局絲業會館各賑所分别收解合併聲明[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　本邑浦東人金某之妻王氏於前年來滬傭於某姓家被匪人至毛毛胡阿金等誘匿金某四處尋訪查無斷影日前由其親串金少香將通信之莊阿六陳紀生等控於南市二十三七鋪巡防局經局員姚殿卿二尹提訊據供事由王等所爲必俟到案方該實斷二尹將莊陳暫押飭地甲勇丁持函至十六鋪巡防南局請局員鍾偉臣二尹派勇協提歸案訊究鍾二尹飭地甲將胡阿金先行拘獲移交三　毛已聞風遠颺前跪經姚二尹研訊胡供本邑人向居十六鋪篾作街以小負販爲業有堂弟尙未成婚適王毛毛與小的談及有孀婦某氏思再醮祗須財禮洋八十圓小的信以爲眞與之成議財禮如數付去將王氏領回鄉間已經數月令始知受王之愚請老爺將王提案不　水落石出二尹謂爾爲從弟娶婦亦當明其來歴相與匪人致玷有夫之婦實屬咎有應得著爾將王尋獲交案以七天爲限不得玩延干咎○楊樹浦華　紡紗廠小工朱晉卿長洲人妻秦氏操家頗儉朱可無内顧憂詎料飽煖思淫與近處王黄氏有染前日被秦氏得知赴巡防局控訴李葆　二尹准詞立飭勇丁將朱及王黄氏一併拘案研訊之下以二人均屬無恥飭各責五十下申斥一番從寛斥釋○虹鎭人陳阿興前晚在楊樹浦合興街小茶肆内開塲聚賭正在興高采烈近處流氓吳阿四聞悉糾合多人冒稱某包探夥前來捉賭陳知其底藴與之理論吳卽不分皂白將陳按或任意兇徒陳遵比誣勵心有不甘邀同數人將吳扭至巡防局控訴李葆初二尹訊問後以兩造均非善類飭將吳笞責二百板並手心一百下陳笞責一百板一併釋出 
[英界晚堂瑣案]  
　　吳張氏控張培生借錢不遂盤踞滋擾前日之晚由襄理讞政之邵虎伯大令提案訊問吳張氏供蘇主人前看張培主將生甫四月之女孩賣與小婦人爲養媳出洋銀二十四元撫養至四歲時張忽至小婦人處硬欲借洋曾經控案蒙前任宋大老爺將張笞責三百板去年又來索借小婦人不欲多事給洋八元至前日又欲硬借洋銀三十元竊思小婦人以針黹度日兒子今甫十七歲學習縫工尙不能自餬其口養媳今祗九歲屢次被張索借實在不堪其擾無奈交捕送案求請訊究張供本地人數年前小的以女孩過寄與吳張氏爲女並非賣爲養媳嗣吳張氏開設花烟館小的恐其將女兒爲娼是以常去探望吳張氏卽誣指小的拆梢叩求明鑒大令判令張培生不准再向索借吳張氏不准將養媳爲娼著各具切結存案兩造均遵諭而退○孫阿虎胡仁奎兩人在路爭吵由巡街捕拘入捕房轉送公廨前日晚堂亦由襄理讞政之邵大令提訊孫供蘇州人成衣爲業小的之母前曾與胡仁奎合開妓院共出資本洋一千二百元嗣母故世所有遺資盡被吞没小的欲向拆出吳措勒不交無奈扭控求追孫供蘇州人前與阿虎之母合開妓院事在光緒十六年間後其母將資本拆出且已病故迄今已有四年小的並無吞没股本之事求恩察核大令飭令一併逐出令原差恊同理處 
[英界公堂瑣案]  
　　包探顧阿六解賊犯黄金棠至案禀稱小的查知黄專在各客棧竊物搜其身畔賊具甚多因之帶入捕房捕頭命　請究辦黄金棠供稱小的係湖北某邑人流落滬江不得已而行竊此中苦况諒在大老爺電鑒之中襄理讞政之邵虎伯大令判令管押一月期滿之後遞解原籍○包探趙銀河禀稱歹人朱三寳冒充巡捕向小孩王阿三訛詐小洋銀三角經某號巡街捕拘住朱竟敢逞强抗拒兹者捕頭令小的解案請訊朱任情抵賴刁狡不堪大令判罰洋銀二圓○包探秦少卿禀稱有陳景福者曾在某處洋文書院充當細崽此次冒繕稅務司及美繙譯官字條至匯豐銀行支取銀兩察出破綻扭送捕房兹者捕頭令小的解案請究大令一再嚴詰陳堅不承認遂商諸薩副領事官然後交秦琛帶回捕房俟查明情節於禮拜一覆訊核奪○包探張阿五解賊犯陳阿生至案禀稱李金發家失去錫茶壺等物投報捕房捕頭令小的查知被陳竊去是以解請訊辦李投案請領失贓陳認竊不諱大令判令笞責二百板○包探竇如海解王蘭生至案禀稱薛永泰絲棧失去絲十六磅查係王所竊是以扭入捕房兹者捕頭令小的解請訊辦并詰知所竊之絲已售與裘瑞林姚雪齋吳德仙等人王供稱當時由鈕姓帮同小的行竊大令著交竇探帶回捕房再行訊辦裘姚吳各存洋銀一百圓爲質得以暫釋回家 
[法界捕房瑣紀]  
　　英界四馬路胡家宅碧露春茶館主章香山去年因貼票虧欠巨欵被債主具控公廨經讞員鄭大令出票移提到案押候究追旋准交人保出理處昨有紹興人夏某投捕房控章以錦康德隆等各小錢莊空票貼去現洋一千餘元求請附追捕頭飭赴公堂具禀聽候核辦惟昨報紀司帳被累一則據訪事人言包探至碧露春提張無著且並未言先曾交保理處而章又書作張不知何以兩歧執筆人無從臆斷也○水作頭瞿松記去年因貼票虧欠各債主巨欵一時無從彌補避匿不見嗣爲西洋人扭訴捕房請追欠欵瞿挽人擔保出外理處各債主接踵而起求請附追瞿知事不得了於前晚潛行避匿包探禀知捕頭飭傳保人到案押候解送公堂請讞員鄭大令核辦○孟蘭君投控嚴愼卿欠洋一百六十元向索不還求請追給讞員鄭大令准詞飭探提嚴到案禁押捕房解堂訊究昨日暢敘樓茶館主應某投捕房請將嚴暫行交保出外理明捕頭准之俟堂期著保人交案訊追 
[美界捕房瑣紀]  
　　蘇州人邵王氏年逾不惑昨晨至虹口老街上購買菜蔬行至虹橋相近適有周惟鵬之東洋車飛馳而來婦不及　避遽被碰倒車輪輾傷左足巡街華捕卽將周及婦一併拘送捕房捕頭將婦送至同仁醫院求治令周罰洋數元爲婦養傷乏費從寛斥釋○武昌路第三百五十八號門牌前跪三下鐘時有匪人在前門縱火幸爲五百四十八號巡街華捕所見立卽報知捕房捕頭飭包探緝查放火人到案再行核辦 
[申報館協振所經收順直山東川東鄂省賑捐正月廿一日至三十日止第三次清單]  
　　正月廿一日不登名銅洋二元銅洋二元何嘉熺病愈還愿洋四元○廿五日無名氏洋一元無名氏銅洋一元○廿六日章善元泰平安願助洋十元銅洋一元○廿七日沈樹庭洋一元○廿八日揚州全昌仁來培風居士祈保戊戍年合家平安洋六元勉竭極力人洋十元無名氏求三兒關煞開通洋一元○廿九日岳市王成記銅洋四元○三十南德潤銅洋一元無名氏洋十元以上總共收洋四十三元銅洋九元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
