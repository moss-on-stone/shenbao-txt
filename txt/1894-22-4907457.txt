# 1894 - 22 - 4907457

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[增廣華英字典出售] [  三馬路申昌書畫室啓]  
　　增廣華英字典一書爲粤東鄺容階司馬所輯其中縷析條分便於檢閱較初印本更爲美備誠牖人之寳筏度世之金針也爰付剞劂以廣流傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[三百六十一號畫報告白] [  點石齋啓]  
　　鎭江西門外某武生日前在路小遺爲衆巡捕所困幸有虬髯客突圍排解得免成擒叟眞神勇矣哉他若蛇之長也吸水龍之鬥也爲災義士之慨還遺金巧婦之善能應變眞酒蕈可愈膈病假龍圖藉雪沉寃育驢者厥狀何奇善獵者因夢得利及所附叢抄等圖說准於十六日出售此佈 
[州縣不宜輕於更調論]  
　　嘗讀易至恒日月得天而能久照四時變化而能久成聖人久於其道而天下化成作而嘆曰恒之爲義大矣哉天地非恒無以成其功帝王非恒無以成其治士君子非恒無以成其學庶人非恒無以成其業恒之爲義大矣哉吾今且論夫爲治天生民而立之君所以治民也天下之大兆民之衆非一人之心思所能盡非一人之耳目所能周於是乎設官分職以分治之自公孤卿尹以下至一命之微皆與有治民之責者也然燮理陰陽宰相之事不親細務大臣之體位高望重勢隔情暌或不能一一深察民隱隨時興革故自秦漢以來親民之官莫若州縣宣教化布政令詰奸禁暴移風易俗亦莫若州縣是州縣者權輕而責重位卑而任大者也旣宜愼選其人更宜任之專久使之得行其意得盡其才然後可責以爲治之效每觀今日牧令但知飽私槖肥身家而不以國計民生爲事卽偶有賢長官留意庶政關心民瘼亦終不見化行俗美之治是豈循吏之難爲而人才之不易得哉良由國家任之不能專久三年瓜代輕於更調立制有未盡善無從責以爲治之效耳夫一縣有一縣之風俗一縣有一縣之利弊利何以興弊何以革風俗可以整頓設施有緩急措置有先後斷非一朝一夕之間所能程功而奏效必也久於其職使民與官相安官與民相習而後令有所必行民有所不欺吏治可望其蒸蒸日上今也限以年數三年任滿卽加更調賢者勵精圖治三年之中於風俗利弊粗有頭緒方將得所藉手而瓜期已届無所施其展布及更他縣則又必諮詢博訪别費一番擘畫旣得其要領之所在不久而又遷之於他縣有能者不克見其能懷才者不克盡其才此豈用人之道哉至若代理署理少則數月多則一年大抵視其官若傳舍以五日京兆自居其不肯以實心行實政更無論矣夫三載考績黜陟幽明由來已久然堯舜之時其所黜者則聞之矣四凶是也所謂陟者特加之爵命祿賜而已耳試觀皋陶稷契皆終身一官何嘗輕於遷徙於此可見古帝王之任官爲專而且久後世反之其亦昧於古矣且吾不知國家於州縣三年任滿卽行更調果何所取義而然也若云恐其得民心乎則州縣承上宣化正賴其能得民心始能令行禁止有以成其爲治之務否則民情不附官民必多隔閡下情壅於上聞亦何賴有此州縣哉若云旣得民心卽恐其有他故乎則州縣勢位卑微非藩鎭節度之比應無庸作此過慮若云恐其積久而舞弊乎則必州縣不舞弊而始可否則不舞弊於此縣卽舞弊於彼縣耳調之亦奚益哉由是觀之三年一任大抵爲官階升轉地步然當今各州縣中亦有任滿而不調者特調者十恒七八而不調者十止二三終見調者多而不調者寡且今時之免於調者大抵優缺爲多下以利藪而求之上以情面而留之未必能久於其任克稱厥職斯又大失朝廷設官之意矣近見某侍御有州縣不宜輕調之奏封章入告上動宸聽業已交部議奏想必有一番整頓竊意凡各省州縣一槪要以久遠程期以責其效三年任滿不必更調其循聲卓著之員或保舉卓異或在任候升苟有出類拔萃者准由督撫專摺奏保厚加錫賚以示優異其庸劣不職貪婪妄爲各員從嚴叅劾重予處分以肅官方而警效尤賞從其厚罰從其嚴賞罰明而天下不勸者自古以來未之或有也吾知此法旣行彼偷惰苟且之輩雖欲取容於一時而懼僇辱於其後知不勝任之罪不可以倖而免則不敢不勉爲賢良之吏而智能才力之員旣得盡其才智以赴功名不患其事之不終功之不就必益濯磨奮發砥礪有爲人才出而吏治興自可操劵以待道久化成利用恒龔黃之治何難復見於今日哉 
[本館接奉電音]  
　　昨由京友電傳上諭二道敬謹譯登○十二月十五日奉上諭翁同龢著充國史館副總裁欽此同日奉上諭孫家鼐著充會典館副總裁欽此 
[金鰲珥筆]  
　　禮部官員應於甲午年京察例於本年封篆前造送等次履歴清册咨由吏部照繕黃册進呈刻由宗伯各憲訂期於十二月初七日午時過堂列等註考由京察處分行知會滿漢郎中員外郎主事司務筆帖式以及候補人員並付傳鑄印局大使四譯館大使序班通官堂子官等咸穿補褂務於是日進署依次預備過堂莫悮○吏部爲出示曉諭事現出有吉林阿拉楚喀倉官一缺據該將軍揀得吉林雙城堡雙城站筆帖式尙安泰擬正寍古塔寍古臺站筆帖式托莫將渾擬陪給咨到部相應傳令該二員穿天青褂備帶補褂佩帶對子荷包手巾於十二月初二日子刻赴左翼門外本部下處報到伺候點名於膳前帶領引見如排班時不到卽將緑頭簽撤下再傳於十一月三十日午刻衣冠赴部演習口背履歴萬勿遲悮○宗人府爲知照事所有三年期滿右翼宗學漢教習郭恩輝正藍旗覺羅學漢教習石長信等二員本府於十一月二十四日帶領引見本日奉旨期滿宗學漢教習郭恩輝期滿覺羅學漢教習石長信著均以知縣用欽此欽遵到府除咨禮部外相應知照吏部查照辦理○吐魯番回子郡王阿密特隨帶護衛人等於十一月二十五日午後進德勝門往宣武門内石駙馬後宅胡同回回館内安插當卽報知理藩院行文内務府循例按日供給並咨步軍統領衙門照章妥爲彈壓照料至應進例貢及恭請聖安應由理藩院查照歴届年例代爲奏聞○侍衛處爲知照事十一月二十六日奉旨朕於明日辦事後乘橋出順貞門神武門出西隨墻門至大高殿拈香畢進西隨墻門進神武門順貞門還宫用膳召見大臣卯初二刻預備欽此○年例二五八十一月下浣應由兵 
 
 

Page 2

 
 
部奏派大臣二員訂期會同本部堂官監演水師礮位並揀選水師營官缺兹届仲冬下浣經兵部開單請派演放水師砲位大臣一摺於十一月二十六日具奏本日奉硃筆圈出御前侍衛正藍漢副都統福森布乾清門侍衛正白漢副都統善耆欽此得旨後卽由兵部司員請期經福善兩副都統訂於十一月二十八日辰刻在東直門外東褡褳坡會同兵部堂官閱視水師官兵演放砲位並揀選水師各官缺遂由兵部傳令水師官兵届期齊集預備○吏部爲知照事所有查辦服滿之花翎二品頂戴前江西吉南贑寍道恒壽本部於十一月二十四日帶領引見本日奉旨查辦道員恒壽著外用欽此欽遵到部相應知照户禮二部曁正黃旗滿洲固山查照○禮部爲知照事祠祭司案呈本部具奏十二月初五日穆宗毅皇帝忌辰又具奏十二月初六日孝惠章皇后忌辰此二日照例穿素不報祭不還愿不作樂不宴會不理刑名照常辦事等因奉旨知道了欽此欽遵到部相應知照各衙門一體遵照○上駟院爲咨取事本院司轡現在懸缺照章咨取各營護軍揀選充補相應咨行貴護軍統領卽於本營護軍中擇其熟習鞍馬年力精壯者保送數人造具履歴清册並木牌各三分務於三日内咨送本院以憑訂期揀選○日前民人鄭逹元在西華門内叩閽當奉諭旨將值班章京曁統領等交部議處欽此旨下後内廷門禁又爲之一振景運門值班統領及司鑰長嚴諭禁城各門值班官兵認眞嚴禁出入不准閒人往來其間倘有抗阻不遵扭禀懲辦曉諭嚴森何等謹凛各值班官兵自奉此諭卽加整肅白晝分派兵丁輪往禁門下看管按時更換然只在有無官帽與否不遑論其進内有何公幹是以門禁無論如何森嚴等於虚又職是之由耳○都察院爲知照事所有西城兵馬司正指揮汪長康升任遺缺請以揀發兵馬司正指揮金恩綸擬補經本院於十一月二十四日帶領引見本日奉旨西城兵馬司正指揮員缺著金恩綸補授欽此欽遵到院相應知照吏户二部查照 
[京師火警]  
　　京師訪事人云詹事府公署内大堂後空房三楹内贮考試所需桌張椅杌署役又於其中堆存乾草外以鐵鎖局其雙扉十一月二十六晚七點鐘後忽兆焚如蓋或由内取草時遺燼所致也霎時火勢飛空烟燄騰湧署中人役羣相驚悸爭先撲救幸地面官廳汲桶水會水龍麕至又值取水甚捷得以竭力分投撲滅僅將此房三楹全行燒燬内存桌椅等物悉付一炬兩旁相連耳房皆保無恙亦並未延及他處次日宫詹進署詢明失愼始未謹具摺將署内失愼延燒空房情形並自請交議等情於翌晨入奏提署亦同日將詹事府延燒空房及時撲滅一摺奏聞本日奉旨知道了欽此 
[杭州火警]  
　　本館在杭州訪事人云本月初九日未刻葵巷口某機坊失火幸此處人烟稠密赴救者多僅焚去樓屋兩楹火卽告熄事後聞坊中所織爲積善坊巷章士記綢莊之貨絲料一切約失五百餘金因眷屬在樓上置薰籠烘焙小孩尿布無人看管以致成此飛災也 
[嘉興火警]  
　　嘉興本館訪事人來函云本月十三日上燈後郡治北門内大街香花橋南首下岸某姓薙髮店後屋不知因何遺火以致延燒警鑼旣鳴水龍畢集源頭活水噴激不停幾疑萬斛銀濤自天而降猶幸風不甚大得免蔓延祇燬去薙髮店平屋半間其餘略有毁壞如在夜深時節則祝融肆虐當有不堪設想者矣 
[續述寍波火警]  
　　寗波湖西大巷弄某姓家失火前已錄入報章兹又接本館訪事人來函悉起火者爲武營額外外委鍾某家其屋僅燬一椽鍾有老母及一妻一子近日鍾母患病其已嫁姊歸寍省視留宿在家是日上午促鍾陪至江東將附航船歸去不虞灶屋失火其妻驚惶無措先將幼孩抱出復回入屋内抱其病姑奈鍾母病骨支離身甚沈重抱至牀下力不能勝急呼鄰人代舁而火已近身急切逃出置鍾母於不顧以致葬身火窟之中迨鍾歸急將瓦礫扒開已祗剩焦骸一叚矣乃抱頭大哭備棺殮之吁慘哉 
[皖臬過境]  
　　新簡安徽按察司貟梧崗廉訪鳳林前此入都陛見已紀報端兹悉廉訪龍光旣覲虎拜成行由天津驅車南下道出金陵謁見劉峴帥小駐征驂卽於月之初十日乘招商局某輪船泝江上駛行次鳩江關道憲袁觀察曁地方印委各官咸赴輪船請安禀見廉訪次第接見並略詢地方利弊旋卽展輪上駛屈計江程十一夜間旌帆卽可遙指皖省矣 
[皖北教案]  
　　風聞月前皖北太和縣某鄉有法國教士某君由鎭江于役回駐教堂行經某處被鄉民羣起兇毆並將行李衣物刦搶一空縣宰某公聞信急派人前往保護則已各鳥獸散惟教士及跟隨之華人狼狽於途未知如何結局也按皖北𩓊亳一帶風氣素稱獷悍喜與西人爲仇猶憶十餘年前皖省西教士金緘三一再請於大憲派撥營兵護送赴亳州重建敦堂詎甫行入境卽聞銅鉦飛鳴萬衆執械前來驅殺雖地方官彈壓於前兵威臨之於後亦不容稍駐須臾故至今鄰境教堂已棋布星羅布亳境猶片瓦未蓋云 
[盜刼述聞]  
　　客有從宣城而至蕪湖者言縣治西南鄉黃渡地方上月二十八夜出有盜案一起事主係農家者流耕雲黎雨薄有蓋藏挈妻若子結廬於大河之濵孤村無鄰惟青溪緑樹環繞柴門流水夕陽送將畫意而已是夜月黑風高喊救無人緑林豪客遂得從容搜括捆載而去臨行並發手槍轟然一聲恰中事主心窩應手而斃婦人孺子旣痛喪財又痛喪人遂於次晨踉蹌入城報案縣宰包明府時已患病垂危未能踏勘其後究由何官前往代勘客因驅車在途未暇詳悉云 
[潯陽雜記]  
　　委署九江總鎭周德泉鎭軍有才抵潯後在嶺南會館作行臺初一日附輪至金陵謁見制軍劉峴帥本館疉登報章初八日酉刻軍門附江裕輪船遄返標下各營將領均恭迓如儀○長江水師風磯砲廠委員廣西候補府陳維之太守大源於初七日交卸廠務江西候補府劉彝庭太守思訓卽於是日接辦○巡查江面兼義渡局委員朱楚卿二尹錫森謝世其夫人亦相繼殁遺下幼兒弱息六人遭此大變多賴稽查輪船委員范玉珊明府濂仁慈出朱提數十兩爲之置辦衣棺許君煥曾裘君鏡人又爲之提倡告帮誠觀察賻助四十元其餘資助者不一而足除料理喪事外餘爲俯畜資褫七日將二柩安厝於西門外茶菴古刹二尹有知當感激高深於地下矣○榜人柴甲沙河人雇胡乙爲帮工因辭歇算帳口角甲飽以老拳適龍開河守備王采亭守戎見之恐釀人命飭令李外委帶兵彈壓甲忿恨難遏竟至守戎公館詈駡守戎怒送縣責懲詎甲狡點異常至縣哭訴謂非王大老爺解救險遭不測乙後至惟俯首木訥一言不能出諸口甘受笞責迨覆告守府始知受責者竟非其人也 
[賻助屬員]  
　　特授德化縣典史沈幼泉少尉志沂年僅廿八到任未一載卽作地下修文郎遺下青年嫠婦白髮老親道憲府尊縣尊憐之各助賻金代理之米明齋少尉邀同鍾質卿二尹方懋齋少尹在官紳士商處請爲賻助俾存殁得歸故里於初十日開幃設奠弔者盈門閉靈後由封翁扶柩挈眷動身 
[憲節過宜]  
　　湖北巡撫譚中丞奉命入川查辦事件已列前報宜昌官塲知憲節將臨早在碼頭搭盖官廳鐘鼓樓預備迎迓至上月二十七日中丞所帶隨員裕觀察庚乘舟先至灣泊鎭川門外至三十日午後三點鐘時忽聞江中砲聲隆隆鎗聲絡繹如珠知憲丹已至中丞乘坐小官輪一艘後有砲船護衛宜昌文武各員在江于恭迎操防營兵站隊燃槍江心停泊各砲船升砲三門大聲發於水上波濤爲之洶湧中丞坐船直泊中水門官碼頭該處已搭盖彩棚又將民船接連上鋪板片兩旁均紥綵欄下墊紅毡城内已借行轅以備中丞駐節操防營已派百人護衛入川中丞此來祇帶撫標親兵數十人而已小作勾留卽由水路入川出湖北境至四川萬縣地方登陸逕往成都行程迅速約計歸期當待 
 
 

Page 3

 
 
明歲桃花水漲時也 
[渝城紀事]  
　　四川學憲瞿子玖文宗按試渝城考第三棚文童正塲時有長壽縣廪生某甲及南川縣附生某乙頂替入塲旋卽敗露經文宗將請鎗文童一並提案訊出確情分别革責枷號示衆並飭交提調照例詳辦其失察之教官則記大過三次○十一月二十三日出巴縣面試牌時有三人在轅門跌倒被衆踏傷一係貿易中人一係南川文生一係新進文童尹某惟南川文生尙可救治餘皆立時殞命在應試生童志在求名其爭先恐後宜也彼貿易中人亦來此擾攘何爲也哉○學憲舉行科試向例由重慶試竣卽按臨順慶保寍潼川三府然後回省今瞿文宗卽由渝逕回成都於十一月二十五日五點鐘起馬限八九日抵省○龔方伯之長公子印心銘携眷來渝在學院及道署等處宴會勾留數日旋卽買舟東下○川省金價每兩至多不過值銀二十兩之譜近因歐洲金貴長袖善舞之流遂視此爲奇貨販運出境以致今年金價漲至二十六兩有奇○重慶關掛旗船隻出口應在萬縣停泊聽候查騐日前有太古洋行貨船停泊該處經委員查出其搭客所帶普洱茶十筒火腿數隻當卽提出充公 
[青皮搶物]  
　　金陵機匠中之無賴者謂之青皮三五成羣横行街市遇孤弱婦女輒侮弄之各處皆然而門東西爲尤甚近日此風更熾每逢日暮見少年女僕上街購物或提壺買茶輒將所携之燈吹息搶奪銀飾及零星之物如竭力追逐則旁出一人盤問何事使其舉趾略遲否則亦必牽裾勸阻甚至愈集愈多四圍環繞待攫物者去遠始各分散匪類猖獗如此有巡防之責者奈何不見不聞耶 
[騙子繁多]  
　　近日騙子無時不有無地不然可謂多矣惟上月江西廣潤門外直衝巷一市之中一日之内而受騙者三次日文被騙者一亦云多矣有某行者素與某鋪相識貨物常相往來是日有人持某行字條取洋漆絹扇及箋紙對聯稱代某客購置者某鋪見其圖章筆跡宛然符合深信不疑因高貨不齊給半以作樣約少刻再來取適見行夥經過門首呼其暫憇卽告以代客購貨之事夥茫無頭緒答以無客某鋪旋檢齊各貨遣人送去始知被騙咎歸誰認自有街規無庸饒舌又某紙客向與某錢鋪銀錢交易歴有年所是日有人持客字條向鋪支銀五十兩條内原載市用過帳其人欲支現銀爭執久之某鋪始察出圖章筆跡不符之弊持條問明某客知爲贋本扭獲其人送交保甲局旋因客住某行查知支銀者卽某行歇夥僞造字條者亦某行歇夥終於有礙體面始含糊曲全以了其事又某行頗深邃門無守者數日前有賊潜入竊物天明始覺是日復冒充脚夫直入行中騙取物件携至頭門正值某夥迎面而來狹路相逢無可躱閃細心詰問人贓並獲此皆一市一日之事也次日復有某錢鋪被人騙去票錢六十串亦用字條行騙者也前車方覆後車不鑒鋪中人固難辭咎矣而騙子之多至於如此是亦市肆之憂也 
[海運告示]  
　　總辦江蘇海運滬局爲出示嚴禁事照得海運糧米雇用斛手向由各州廳縣每石核給辛工錢五文不准私向沙駁各船需索分文惟有等不肖斛夫輙向受兌沙船及各屬斛米駁船勒索使費以致兌米高下其手通同舞弊歴經示禁在案現届開辦新漕斛兌糧米如查有前項情弊立拿究辦外合行出示嚴禁爲此示仰斛手人等知悉爾等斛兌糧米各宜守法秉公承值不准私向沙駁船需索分文以致斛兌高下其手串同舞弊倘敢陽奉陰違一經察出立拿到案懲辦决不稍寛各宜凛遵毋違特示○總辦江蘇海運滬局爲出示曉諭事照得本届新理光緒十九年分冬漕應需承運商船業經諭飭稅行取攬呈送聽候委員按船查騐派裝在案所有領運之船自應查明可靠船商照案出具五船環保切結方准裝運倘受兌之時有不肖之徒勾通交米人等以醜米收受私行掉換或沿途盜賣等事除本局隨時訪查一經察出定卽從嚴懲辦外合行出示禁約爲此示仰各船商耆舵工人等知悉爾等領運糧米務各愼重守法切勿營私舞弊自干重咎一面照案出具五船互保切結送候備查毋稍違誤凛遵特示 
[勘界續聞]  
　　會勘界址曾記報章前日上午十點鐘時中西官及各善堂紳董工部局打樣人在英公廨齊集分乘馬車九輛先勘新閘一帶旋由蘇州河往東至白大橋畔新建之公家花園勾留片刻復赴外大橋入公家花園小坐迤邐至怡和馬頭往南抵外涇橋俄又折而北至下海浦楊樹浦捕房門首然後遄回所勘之處均揷標竽聞此後築路塡泥毋許占至標竿之内至楊樹浦捕房東首河道直逹引翔港須大開水口俾潮汐得以流通云 
[派員騐米]  
　　昨日滬南江蘇海運滬局騐視頭帮糧米總辦特派騐米委員汪善濚劉欽采兩二尹往各駁船騐視 
[跳貝柏]  
　　寓滬西商每年秋季賽馬之後復有散紙馳馬之舉卽所謂跳貝柏也前日係禮拜六踵行斯舉西商皆乘駿馬至新閘西首載馳載驅匪先恐後到者約有二百騎無不興高采烈自跳貝柏以來未有若斯之盛者也 
[打茶坊]  
　　美租界垃圾橋畔某繅絲廠甲乙等諸銅工嗔北泥城橋某姓包飯作肴饌不佳向之饒舌作主知若輩非可以理喻倩同泰客寓主蔣松林爲之解紛願出洋銀四元備香燭服禮蔣將洋銀乾没甲乙等心不甘服遂於昨晚糾集同類廿餘人扭蔣至美華茶樓向之索取蔣本著名無賴一聲號召卽有小流氓阿四小白眼等三十餘輩紛紛擾擾爭論不休俄而大肆威風揮拳互擊杯盤桌椅擲毁無遺茶寮主恐肇禍端急將大門關閉呼巡街捕至拘獲流氓及銅工等十六人解赴捕房押下俟解公堂懲辦當拘拿時有流氓四五輩從樓窗躍下飛步奔逃 
[五十元]  
　　今春二月英租界棋盤街萬倍利吕宋票店火焚延燒左右鄰旋由捕頭查得火由王炳奎所縱並牽涉學徒夏阿慶一併拘送英公堂蔡二源太守邀請上海縣黃愛棠大令會同訊究王夏直認不諱大令飭將二犯帶回迭次覆訊姑令店中執事人殷某賠銀五百兩王夏分别收所此已屢詳前報者也前晚三鼓時在花廳提訊王供稱小的係紹興人年二十七歲前在錢莊爲夥今年失業借住親戚所開萬倍利吕宋票店二月某日上燈時至四馬路言茂源酒店沽飲醉後回至披屋中大便偶一不愼將洋油燈碰翻延燒積薪肇此鉅禍實無放火之事大令謂本縣於五月十二日在英公堂會同蔡大老爺訊鞫爾直認縱火本縣問爾因何縱火爾稱因無衣食是以爲此以冀管押捕房可以果腹本縣奬爾爲人爽直何以到此忽改變供詞豈班房中有老犯教唆乎王供稱小的並無人唆使公堂上供詞目下已不及記憶矣大令曰當時何以供得如此明白王供稱是日大約有鬼跟隨是以信口胡說大令曰當時爾縱火之後左近居民身家性命幾乎不保爾尙不知犯法乎王俯首求恩並稱母親知小的犯事以致氣忿成疾雙目失明大令曰此事若照五月十二日會審時口供卽將爾正法尙不足以蔽辜現在本縣格外加恩救爾狗命爾願賠償若于此係念爾苦情若别案則斷不能以賠償了結當日有巡捕家住左近一家數口俱被魚池之殃是以須償還一二王供稱小的家無儋石奈何大令曰照例判斷殷旣出銀五百兩爾應出一千兩旣稱窮苦亦賠五百兩可也王伏地叩頭聲稱小的難賠大令曰爾大約願賠多少供稱小的願賠十元大令笑曰區區十元能買爾之命乎王稱然則小的賠二十元大令曰不能王供稱小的賠五十元可乎大令問何時繳案供稱明年正月大令著於年内繳洋銀五十元王唯唯遵斷大令著再笞責五百板枷號新北門示衆俟繳清始開釋又提夏至案問爾係何處人供稱小的係本邑新閘人家有母親大令曰此案雖與爾無于然當時爾旣知王意圖放火理應立時阻止今日本縣開一線之恩將爾從輕發落遂著笞責二百板具改過切結卽行開釋 
[二百板]  
　　前月老閘北首華蘭亭木作忽遭回祿之災當火熾時木工張茂春串同庖人沈阿明搶去皮箱一口内有綢衣若干事後報 
 
 

Page 4

 
 
知捕房將張沈拘送公堂轉解上海縣黃大令訊供之下華因病不到遣妻趙氏投案求追大令著將張沈收所候訊此已紀諸報章前晚升坐花廳問張沈曰華家皮箱究竟藏於何處張供稱小的實情寃枉當時並不見有皮箱大令曰爾旣不搶取當時因何避匿供稱小的並未逃逸當火焚時奔往帮忙忽由西捕攔阻次日意圖工作而器具已被毁無存是以回家取錢購買大令曰然則爾可知皮箱由誰搶去答稱不知大令謂沈曰皮箱諒爾所藏速卽交出沈供稱小的在華家當庖丁不知皮箱之事大令問爾等願緝訪皮箱下落否答稱願大令判令各笞責二百板交人保出限十日内緝訪皮箱禀候再訊 
[手足重逢]  
　　江北人某甲年約三十餘向在上海租界中爲西人服役旋因失業無聊又患目疾無力醫治漸致失明流爲乞丐夜則宿於八仙橋西首卑田院中日則出外行乞光陰荏苒屈指二載有餘自念此生恐不復再見天日矣其弟某乙幼時隨英商赴外洋迄今已閱十餘年居積致富居然千萬一紫標白萬一黃標泛海歸來見舊廬無恙老母依然不覺喜出望外燈前笑語共訴别後情形母告以汝兄流落海上魚沈雁杳未報平安汝盍爲我尋之乙唯唯束裝來滬徧訪親朋不知兄之所在前日乙至八仙橋西首乞丐棚中尋訪見一瞽人面目酷肖其兄呼問姓名籍貫果甲也相與抱持大哭哀動旁人乙問同住者幾人甲以四人對乙每人給洋五元然後與甲同行比至寓所浴以蘭湯被以華服擬與同歸故里昨有人見之謂甲面目猶是而氣象已判若兩人本是同根而一菀一枯各殊其遇使甲不遇乙不將委塡溝壑哉故君子貴乎自立 
[巾幗鑒兵]  
　　前日新北門外有二婦互扭一圑堅不釋手旋卽扭進城闉聲言欲往縣署控訴有知其事者略述原委據云一係晝錦牌坊某米店主婦一係賣珠寳阿大因米店主婦有洋二千數百元存於某捕役處阿大係某捕役之姘婦唆使吞没存欵爲米店主婦偵知因此挾恨互相毆扭後不知所終 
[奪產凶毆]  
　　滬城西門外吳家灣係吳姓聚族而居有吳慶者在上海縣充當劊子上月某日因病身死因抱伯道之戚令婿朱某入贅其家前日雇羽士數人在家超薦幢旙繚鐃鏡鈸喧闐吳慶之姪名榮妹妹覬覦家產以婿係外人不應入此室處率領衆流氓至吳慶家吵閙經旁人勸解始各分散是晚將近十二點鐘榮妹妹復率流氓楊毛郎等蜂擁而來將室中器皿及羽士所用之吊掛等件盡行擊毁榮妹妹手持菜刀衆流氓各用鐵尺等件將朱某擊傷其妻亦受傷損事後由吳慶之妻某氏投西門外巡防局控訴並呈兇器等物蔡二尹騐明朱某傷勢匪輕恐難保全性命著卽自行醫傷一面立飭地甲會同九圖十圖十三圖地保限三日内將行兇之榮妹妹緝獲交案以便送請上海縣辦理 
[主被控]  
　　有吳少山者向在英租界寳善街開設天成戲園祗以生涯寥落於上年八月間閉歇虧欠各案目押櫃洋六百元都無著落案目畢福壽等以吳由捕役柴樛作保遂於前日投法公堂遞禀求請追究葛同轉准詞飭探先行知照柴樛著卽赶緊清理如再遲延卽當提案究追 
[恩澤覃敷]  
　　本館協振所接潘筠江善長惠函云僕於前日六十初度承諸親友惠賜隆儀理應設席伸謝垷值順直被災甚重需欵甚急爰將筵資湊成三十元助捐爲諸君造福聊表寸心又全芸軒善士助順直賑捐洋五十元當此年關將届氣候嚴寒北地居民蕩析離居婦號子歎正不知若何悽慘得此仁漿遠霈有不軒鼚鼓舞熙熙然如登春臺哉旣奉收條復誌數言以勸來者 
[飛影閣畫册告白] [  申報館代啓]  
第十期畫册本應十五日出售不料吳君友如攖疾於十一日逝世所繪畫册尚未裝訂齊全故十五一期作爲罷論准二十日預出所績元旦之十八學士登瀛洲圖並附送着色平地春雷立轉一張價照　例嗟乎斯人旣歸天上妙績永絶人間想海内賞鑒者當亦同聲帽惜也 
[上海英大馬路五福弄口京都同德堂老藥局只此一家各埠並無分局近來假冒甚多購者留心]  
真參茸五鞭種子靈丸 
此丸補益非常功用甚多悉詳仿單大瓶四元小瓶一元 
保腎固精種子隂陽膏 
求嗣者貼之包受孕男女可用每對六角加料一元二角 
槍上戒煙三香淨藥膏 
此法萬穩萬當存心救世减價利人每兩四角加料八角 
包戒煙癮善後紫金丹 
久年虚弱大癮廿天包能戒净每大瓶一元小瓶二角半 
人參立止赤白帶下丸 
經水不調赤白帶下老症用之神效大瓶二元小瓶一元 
珠珀立止五淋白濁丸 
年深月久五淋白濁重症服之立愈大瓶二元小瓶一元遠近函購寫名京都同德堂門懸大憲匾額上海縣告示及五彩仿單套板回信鉛印藥書林和靖梅鶴圖石印發票一萬五千言藥目單附送文昌隂　詩箋指明上海英大馬路五福衖口玻璃門面方免假冒 
[浙省永興金箔老舖]  
本號向在杭城清河坊下首開張有年精造足赤金箔放大加長比衆厚實價值公道久遠馳名誠實無欺今於是月爲始兼收赤金條葉首飾等件價照大市格外克已以圖永遠而廣招徠凡士商賜顧者請認明招牌庶不致悮本號主人謹識 
[長春花園]  
本園門莊向在小東門外東城河浜潮州會館後栅北首今復設分莊於望平街二馬路口坐東面西大有里内以便南北紳商就近賜顧所有大小盆梅牡丹水仙山茶雲梅佛手金橘等各種皆有數千盆其餘名色繁多無奇不有加工培植比衆不同敬請紳商屈駕一觀方信言之不謬並有名種春蘭蕙菊數百盆皆是起花大草躉購更可從廉此 
啓 
[上海各火險公司訂定保費章程告白]  
啓者所有上海保火險各公司今於癸巳年十一月廿五日卽英一千八百九十四年正月一號起公同議定保費章程一律遵守庶無彼此軒輊之弊特此佈告以昭劃一計開各欵價目錄列於左　上等石庫門房屋四面有高圍墻者每千兩保費常年十五兩　洋房店號每千兩保費常年十五兩　店號市房或住宅木架房屋每千兩常年保費廿兩烟館照以上各價每千兩均加二兩以上各價各公司會同議定極爲公道 
上海巴勒裕昌公裕保宏太古永平豐裕各公司仝啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西事類編]  
　　有日本文人兩名向在日本銀行司事現至加刺吉打埠考究銀圓利弊以便轉奏日廷將日本銀圓流通之利設法保護日人此舉想因去年印度停鑄銀圓轉用金磅歐洲各處近又金價昻貴銀水低減而日本銀局現下仍陸續鼓鑄未嘗停止恐有大碍故特至印度等處查察大局情形也聞兩日人曾與加刺吉打之名商巨賈交游頗洽而於銀根一事必垂詢殷殷再三考究倘日人能洞悉時弊亦不難效印度所爲也○西上月十號阿非利加洲亞路芝亞士城來信言麽洛高國美利刺城有猶太土人二百名被西班牙官所驅逐業已行抵尼麽士處情形狼狽無枝可棲西官心猶未甘尙欲窮其所往凡猶人所至之處卽出示　諭不得在亞路芝亞士城登岸西官之待猶人抑何虐也○小吕宋來信言自西歴客歲十月十九起至十一月二十日止的根縣之受洗禮以崇奉耶穌教者約有萬餘人吕宋總督聞而喜甚立捐廉俸四百圓購備衣物賞給奉教諸人以示優異威近牧師及某員亦各捐銀百圓以爲購衣分贈之需旋於十二月二十四五等日在聖依美尼澳處將衣物頒賞其時教外教内及農工人等來觀者甚衆恊戎某卽對衆宣言一切然後分給諸物以昭奬勵夫以一月之内一邑之間信從者如此其衆洵可謂教化大行矣 
[老者安之]  
　　江西進賢門外除將疲癃殘疾收入養濟醫院定以額數給以口糧之外復設普濟堂以贍孤獨耆民俗所謂老人堂是也堂額八十名每名小房一間十餘名小廳一間牀板桌椅皆具俾得安居以保旦暮三年各給棉被一條兩年各給棉襖一件逐日各給兩餐飯食俾得温飽以終餘年殁後各給棺木一具掩埋俾得安窀穸以保遺骸南昌府同知某司馬主其成司事某等任其職實皇恩之浩蕩憲惠之優渥者也堂中老人多放重利加一加二往往而有善居積者或累至千金身後僧道建醮必罄其貲而後已復有額外孤獨老人則須出錢三千二百文交司事收用卽與額内一例相待又推而廣之連而及之者也上月某日爲給發棉襖之期某老人持一件以入市售錢其襖新布新棉花爲之約值一串莫不頌官憲之實事求是不肯稍有尅扣焉有謂老人留新棉襖自用弗售者據稱先年棉襖尙堪禦寒留之無益售之可以生利且皇仁所賜之衣益壽延年有富家取爲小孩墊桶者亦長命之意也然歟否歟請還質諸知其事者 
[士人無行]  
　　金陵訪事人云顧姓昆季二人兄得青衿弟爲估客里人以顧先生顧老板别之老板娶妻某氏年方廿四花開棟子綽約多姿數年以來魚水歡諧從未一占脫輻今秋老板往鳩江貿易遇風舟覆竟從河伯而游氏聞信之餘哀痛欲絶抽環投水誓赴地下相從家人婉勸再三氏乃易服毁妝苦守柏舟之節不料先生竟圖吞乃弟沃產苦於無隙可尋遂布散流言謂氏昭昭守貞不免冥冥墮行與其貽羞門户莫若别抱琵琶徧囑鴆媒迫令擇人而事氏不允詬詈數次昕夕悲號先生恐計不得諧以利啖其母家甘言勸誘並允贈奩物若干乃曾不幾時而一片氷心漸被春風融化矣上月某日忽脫去衰絰易以紅裾適一士人重諧琴瑟臘月初士人設筵招飲先生薄醉而歸其時月挂疎林翠禽啼曉前途昏黑不辨東西左右盤旋頽然竟倒其妻通宵坐候不見藳砧天明遣人迹之道經老板墓前驀聞喘聲若牛視之卽先生也問之不言兩目灼灼然直視亟呼人舁回家内灌以薑汁方漸蘇醒而神智迷離所答非所問唯時時自呼我錯我錯而已意者平日自知謬妄未免氣餒於中故夜靜荒郊不免受驚而悸乎 
[執法如山]  
　　上月二十七夜蕪湖江口義源泰米行學徒由長街支取鷹銀六十枚行經觀音巷口被青皮巫先海葉昌福胡金元毆仆搶去四十六元一案當夜訴知保甲局卽將三犯次第拿獲研訊供詞招承不諱禀經蕪湖道飭送蕪湖縣加等懲辦前者已綴報端兹由王邑尊覆加推鞫據稱搶洋之先因學徒於江口某花烟館謔浪笑傲旁若無人致若輩各含醋意擬俟其出而飽以老拳旣知其袖底尙有如許番佛遂不覺醋意濳消利心頓熾伺而刦奪職是之由云云邑尊翻閱保甲局移來原供知已先有此情遂律以青皮滋事之條於初六日將三犯提案各先鞭背千餘條條血縷幾化作花雨繽紛繼喚剃匠將三犯眉髮各薙去半邊冉以元寳鐐加諸膝上然後荷以巨枷使人舁之遍遊城廂示衆並令地保掮牌鳴鑼爲導每日經過廛市萬目攢視謂枷面判有一月期滿再行重辦字樣並謂三犯因背心皮開骨露一片模糊不能著衣只得終日赤膊西風陣陣砭骨椎心幾令人目不忍睹有此一番懲創想地方上諸流氓早已心寒瞻裂矣又聞搶洋之夜緝捕委員李協戎督帶線勇蜂擁往拿一勇腰藏六響洋槍倉卒中誤觸其機砰訇一聲足面遽被槍彈穿過血流滿地半晌方蘇是亦意外之災也 
[上海縣署瑣案]  
　　積竊施小寳張阿順駕舟至吳淞口外大七山竊鋸某西人宅旁楊樹當經西人拘獲送請領事備函轉送道轅聶觀察飭移送上海縣訊辦大令諭令收所候訊○孀婦袁朱氏挈媳袁胡氏控嘉泰茶葉店執事人沈子萬吞没存銀黃大令訊供之下著邀股東到案並著氏令子投質前日午後葉司馬升堂提訊袁朱氏訴稱兒子現在蘇州尙未回來丈夫福生生時在嘉泰執事曾代親戚存銀一千三百兩後小婦人向之索取沈意圖賴去股東陸某之母陸張氏供稱丈夫在日曾出銀若干股開嘉泰袁姓雖有存銀然執事時虧欠掛宕共有六七百千葉姓股東今日未到沈供稱現在嘉泰執事袁曾虧空六百數十千主人令於存銀上扣取司馬著將袁之存銀照數算給袁虧欠掛宕俟各股東到齊訊斷又謂陸張氏曰下次須令爾兒子到案質訊陸張氏供稱兒子　瘋不能投質司馬曰諾○前日有一人貿貿然闖入縣署帳房扒竊府綢袍紅哆呢風帽各一正欲逃逸卽經家丁獲住搜出原贓扭交捕役晚間黃大令研訊之下其人供稱小的姓李名松濤本地人家在小南門外陸家浜向在倉橋左近某南貨店爲夥失業已久不得已初次犯竊捕役禀稱小的在李身畔搜出押票三十七張大令問所押之物從何處竊來供稱均是已物内祗一張係水烟袋二枝寍綢棉褂一件竊自某輪船上大令判令笞責八百板枷號一月交捕役帶出遍遊城廂内外○前日海運局飭差送混交攙水漕米之船户王長根請辦黃大令倩帮審委員葉臨恭司馬提訊王供稱小的裝長洲漕米三百五十石不知米中何以有水司馬著枷往局前示衆並赶緊料理 
[英廨瑣案]  
　　顧阿和扭張金川控稱妻子被張藏匿請爲究追值差禀明蔡太守飭將張暫押令顧明白具呈解候訊辦○李康氏扭阮莫氏控稱被捲衣飾遁逃今得尋見請爲訊追值差禀明蔡太守飭將阮莫氏暫發官媒著李康氏具呈候訊○李葉氏投上海縣控唐阿金盜賣田地唐現住英租界求請移提訊究黃大令准詞備文請蔡太守派差恊提唐阿金交縣差帶回訊辦 
[法捕房瑣事]  
　　小竊某甲在小東門外大街竊取交菜爲包探所見拘入捕房轉解大自鳴鐘捕房捕頭命押候堂期解訊○積竊某乙在招商局金利源碼頭竊取某輪船搭客之轎盆一隻及油紙傘兩柄爲巡丁瞥見送入捕房克捕頭訊問之下命押候堂期解請讞員訊究 
[金陵官報]  
　　十二月初二日請補海州直隸州徐慤立禀知奉藩司飭知請補叩謝縣丞朱岳年奉委如臯縣冬防差卽辭○初三日縣丞徐炳章謝委調辦聚睿門稽查並銷通濟門外粥厰隨辦差又羅兆煌泰興巡檢倭什洪額如臯均奉委冬防差候選郎中駱楙湘奉委辦上海洋務局○初四日候選同知史揚善到禀謝奉飭知蘇浙賑捐案内蒙保得缺後以知府用府照磨陳葆泰句容道庫曾實之六合理問湯敬熙上元均奉委冬防差○初五日知縣荧篤禀謝奉巡道憲札委監督支河工程差張紹棠謝蒙賞保過班議加四品頂戴知縣徐承諫奉委府發審差 
[上海北市絲業會館籌賑公所施少欽經收順直山東賑捐十一月初一至初八日第三千七百五十一至五十八次清單]  
　　初一日鄞縣吕獻昌爲右脚腫爛求速愈由久成茶棧來洋四十七元謝美水保妻生產平安廿元無名氏保平安四元日本洋一元林門賈氏求病愈英洋四元定海恆益陳大金求慈於氏心痛全愈二元隱名氏求兒女平安五角梁洗氏保子五角申元福銅洋一元○浙杭慶福綢莊丁嘵芳募第二批仲芳居士心綿力拙子顧姓求免過子虞西王五户各洋一元樂土居士守拙子各五角共七户合洋六元○初二日揚名顯親未遂子洋一百元陳程氏求父病全好身健一元太倉凌國柱家中人口多病自省不免有過十元太倉王廷生爲鄰居失愼幸獲平安六元又爲親友救護謝筵資移助四元嘉定再生氏三元羅溪金懋熙二元香願二角乍浦萬昌城北銅洋十五元○初三日隱名氏由恊昇莊來規元五百兩寸草春暉生洋十元雲記二元致和堂十元高景園六元金宏源莊兼吉恆莊各五元鴛湖慕善無力氏十元隱名氏六元蘇城金鼎一元有求許願人一元○初四日佚名堂由盤記棧來洋三十元大東門外天豐號邱孚遠爲夜間鄰居失愼幸獲平安承親友照顧將謝筵資移賑廿元清江趙家樓朱承綸因六女病愈完願求易長成五元又募祿俊勝喜定一元又楚北劉瑞廷句山方子餘一元○初五日王楊氏因夫五十壽辰簡省筵資移賑求左臂酸痛卽愈由川沙司獄署來洋三十元又知非子爲妻病完願並求左邊骽酸痛卽愈十元又四齡小孩王百齡永求平安十元湖州隱名氏爲生辰蒙同友賜儀移助廿元會稽宗穆生保佑消炎延壽廿元潘常尋爲親求病愈並保室平安廿元還願許願人由寳二莊來十一元二角仇清還願由惠泰莊來十元張堰高桂祝先人冥福十元崑山葉子恆求疾速愈五元吳德均求病速愈五元無名氏求平安二元陸至善並妻女求平安回家康健一元○初六日增經别墅由王柳生翁來洋二百元嶺南棣華書屋主人爲室人程氏　冐氣愈完願由楚水　泰恆寄福和莊來五十元蘇州金獅巷徐太太由席彬文交來十八元　林延壽室潘二元江少甫二元○初七日恆豐信爲本街失愼恐酬謝不週將資移助代諸翁種福洋四十元南匯胡耦僊病愈完願三十元松江洽昌米鋪沈仲起廿四元蘇城王半痴募無名氏五元無名氏五元無名氏求生產快利二元楊福菴保一家太平二元又保身體康健二元無錫樂善友人一元○初八日寗波冶父山人經募第二次洋十元新安戴氏出外謀食人祈產婦平安由嘉興寄來廿元常熟同福義園龍章募龐汝霖病痊續助完願十二元銅洋十八元蘇州福隆祥王宗榮洋十元女彬貞垷　八歲初五月晨　患　　神志不清胸悶氣粗　　　　求速愈六元汪吳氏求身體康健四季平安一元○　和莊來湖　問經堂募無名氏求病愈洋五十元神戲十二元　禹川十元馬融　錢　　五百　問　　　千一　　　　泰劉王氏各五百文凌立發三百文唐恊泰乾　豐義恆　　　昌周德厚五户各二　　　　　劉萬盛譚祐記顏　　　户各一百　　　　　　　　　　　　和　　　　　　三十元無名氏廿元北柳王姓　　　門厲氏　　　　　　　　　吳　　　　　　　　　　　　　　　　　　　　　　　　　　　　　　　　　　　 
 
 

Page 10

 
 
[清單]  
　　江蘇藩鄧經募各户洋八百五十九元六角五分　　周　齡各洋五　元　致柔洋一元　　莊　無名氏　　百　　北心　子本　八十元陳　　知白齋主人各　五十元汪兆相洋三十元張壽雲求父瘡節速痊周星堂省　　　　陳欽雨　子病求愈許德新　西　甘程氏沈王氏均求病愈佑興黃景曾汪　炯金燧記留餘書屋十一户各二十元胡星槎十五元愿心氏成利號經募各户二户　　十四元溧陽雙琴主人祈胎產平安陳樹記祈生產平安吳淞隱名爲孫感冐求愈沈光庭膏奬移助蔣子玉爲妻完愿陳芳求母病愈隱名氏佑子聰明長壽洪以政　祝母氏秩大慶顧子祥爲妻完愿隱名氏黃趙氏邱雨香宋壽嵩均病祈速愈折桂軒主金梅氏南豐李補過子養梧山人　圃後裔蔣棣蕚居莘學耕堂冷香女問心女史思登岸培修望　榮　祥發元吳松林沈亦昌心愿氏謝竹銘德義公記李浚記李襄記潤記亦記黼記泰州無名高郵無名金陵無名平湖無名三十九户各洋十元隱名氏八元銅洋一元崔蔭柯吟香書屋各八元顏家莊各户七元四角五分沈逋梅七元鄧恆茂六元蔣姓課奬移賑陳瑞華妻病求愈郭王氏祈病愈謝正昌謝正大均戲資移賑宦海浮沈　李際棻程心一張福基西友堂蕩口錢隱名勉省氏立本氏隱名氏十四户各五元野牛莊各户四元八角五分花家莊各户四元三角嶺南歸客祝親福壽湘南李氏妻病隱名氏第四子病求愈隱名氏崔誠齋崔金甫潘存厚王瑞生八户各四元　閶益記參號求烽烟永息三元銅洋一元古希知非子桃分容南黃氏求父病愈鄭丙銓寳均求病愈汪楚珍崔祥鏞李楚記存心氏王三槐氏奄溪漁子隱名居士十一户各三元恆孚桶内零散户二元錢九　文誠善主人求姑母病愈張仲馨祈妻資冥福無名氏爲妻服符病愈完愿浙程了仁子求母目疾速愈孝古堂女病求愈吳隱名費姓童子三齡女孩均求病愈月樓藹主蘭芬書屋淮安子英記起燾堂崔福堂程鑑堂汪銘恩奚在鎏奚在樞水之鑫張仰霞浙程根浙程山趙承貴顧蓮開葉誠記無名氏廿五户各二元江家莊各户一元四角公記一元三角高黃夏潘合一元泰州洪永裕號設立木桶零户一元頴川堂主人求病愈又妻病愈不書名蟹資金右俟周廷榮黃國均朱煥明顧士根徐麟瑞李松賡胡燦庭朱長錦徐子厚崔子材崔祥潤周渭川省非齋散花女史薄力氏南典無名氏蘇無名氏董王氏無名氏無名氏無名氏有心無力人無名氏無名氏無名氏三十六户各一元金恆鎰石星甫劉良甫玉仝興黃杏園卡橘泉紅茂林丁廣均朱錦文崔恩講崔福元十二户各洋五角潘晶華四角錢殿卿洋三角衍慶堂規銀一百四十三兩九錢三分一釐仰日堂規銀五十兩崔義隆崔侣仙各銅洋三元無名氏銅洋三元徐姓北海漁各銅洋二元范德行鄒仁壽各銅洋一元詹椿記錢五千文吳萬太五户合詹馨伯南華堂高郵無名名心具星手六户各錢一千文十笏堂錢六百文沈伯　等五位沈鳴九等五位張其貴五位黃速高等五户沈熙和黃逑渠周玉輝無名氏無名氏九户各錢五百文徐長貴等三户合黃爾安各錢三百文無名氏錢二百二十文汪靜嚴新棉衣一百件○以上共收洋三千三百三元六角五分規銀一百九十三兩九錢三分一厘銅洋十八元棉衣一百件錢十七千八百二十文 
[上海六馬路仁濟善堂經收開厰施粥並附施衣承各善士樂助八月初八日至十二月初七日清單]  
　　崇德堂大善士規銀五百兩韓山曦洋一百五十元王克明洋六十元江北糖雜貨衆商洋五十五元五角吳蔚若麥潤齋各五十元子記四十二元胡梓卿四十元正昌順遠客子壽萱書屋葆和糖行四户各三十元頴川氏廿五元王汪氏頸患癬疾求愈忍守氏戴姚氏王子顯周桂泰五户各二十元梅花書屋存濟堂王裕記各十五元紫石山人十四元無名氏十二元汪永亨號交來沈蕭岩爲子彌月湯餅移助浙寗翁隱名爲母痔患求愈裕祥　神佑酬愿楊學圃求母病愈袁聲大正茂順德新號公泰號怡春棧裕茂和廣利生無名氏勉力子十三户各十元協泰源陳務本堂各九元孫延記榮保泰各七元隱名氏七元實係銅洋六元洋一元振和號六元延陵諫善氏修養氏不留名范樹勳怡泰號申和號六户各洋五元錫山隱名爲閨中積省鎭江無名爲子週歲清溪澹泊子朱義忠振大號升記無名氏七户各四元同豐永金鋪内顧壽卿鴻昌號代隱名士粤東夢覺老人東源行寳源行存氏六户各三元平安氏徐朱氏隱名氏劉隱名氏葉長春周善慶六户各二元夢超倬邱周氏李孔氏各洋一元張隱名米十五石鼎源號米十石趙　記恆源各米五石三五童潘秉生奉母命歲積移助徐文序趙元震各米三石三經草堂許根全愼昌永文匯舘各米二石敦厚堂陳長福各米一石張隱名米三百五十五斤○附施衣劉福房繼述齋無名氏各洋一百元蛟川閒客洋三十元胡梓卿洋十五元雙合氏六元姚飛記五元張炳奎四元梅芬居士金敦各一元王子顯銀十兩無名氏新舊棉衣四百件姚江吳順昌新二十件施子英新一百件以上統共收洋一千三百八十五元五角規元五百十兩銅洋六元米五十四石三百五址五斤衣五百廿件 
[上海北市絲業會館施子英經收順直賑捐十一月初一至初四日第廿四次清單]  
　　十一月初一日陸昭容洋二元○初二日瀏河張源泰掣運所省戲費移助洋廿元○初三日宋芝軒由蘭翁洋四十元又沈芸生十元通州徐依仁堂完願三十元又十元杭州思無邪齋主人因事許願助棉衣欵二十元善寗子因咽喉腫痛許助棉衣求速愈由海昌許村　署帳房寄來十元○太和縣袁善士　武梁民銀二兩零八分珍珠室一兩三錢三分石堂一兩四爰鈞記二錢非非子錢二千文鑑記靈道人敏記三户各一千文無名氏錢八百文漢磚硯齋六百文空空和尙寄緣生允記安文森寄緣生靈道人少記七户各五百文共十七户合曹平銀十兩零六錢五分○初四日揚州無名氏洋六元○天成泰布號來閩省恊裕蔡賢箴謝奠酒儀移助新議平銀二十一兩又募洋口何實華募番十元泉晋蔡源勝施學欽各伏十元福林堂周四元芝城致祥堂曹謝慶年實記茶棧林日經芝城楊濬淵珍豐號六户各二元陳登仁一元又募番一元五角寳順稅行益豐茶棧蔡天素張毘豐湊額五户各伏一元林春光林成宗各五角張道本番五角泉美行募林光通雙耀堂仁壽堂賜書堂四户各伏二元從美堂怡德堂時恩堂蓉林軒楊恊順五户各一元楊世和施修塲各五角康莊號洋四元又募宜和莊伏二元立弟泉發積善堂源興福源隆莊順發同安福心堂基隆合成陳甡記榮記祥益莊劉墨林鄭席儒舘長福興號張璧廷廉泰誠德堂合順寳順行陳義和森太李合順德成號元春號生記勝記宋大福邱亷明廿八户各一元益善堂鴨母各五角元儀號王書定林太麥恆茂慶文乾豐森豐合盛林潮利奎奎金勝利瑞豐號十二户各錢五百文鄭曜樞募成美棧楊仁和裕記蔡勝記祥太棧祥美和朱仲劉利逹誡興號祥瑞寳春棧裕大棧鄭成德榮舂棧陳成美太和棧翁貞玉十七户各伏一元　世慶楊文珍各五角施成興募和成號成興號各伏四元永發號三元泉茂號高發興茂荆堂三户各二元泉春堂知金堂楊國覲潘和尙從美堂蔡發紡楊友宗復太號潘運時林嫩妹瑞成號蔡迺高建興稅行茂茂程經利十五户各一元計一百十五户合新議平銀一百十二兩五錢一分共一百十六户合規元一百三十兩零三錢一分○北洋海軍採辦所葉懋蕃翁募雙　堂葉洋三十元雙盛泰孟昭範各二元無名氏王培鐸王廷彬王鴻彬初錦孟昭新六户各一元田維陞逢紹京徐錫之戚德馨初昇儀五户各五角萬德緒三角滕錫釘二角邱秋汀一元又募翁玉如黎星橋李天福三户各一元李玉岑葉金海鄭光朝陸倫紳周阿琳李秋蕃六户各五角施潔宇三角共廿七户合洋五十元零三角○愼餘莊來杭州仁和學署朱洋一元又募朱麗川朱豫泉朱淦朱魯孫西湖吏隱朱朱延楙朱賢懋朱茂朱小川朱茂亭朱秦氏朱啓淦朱粤生朱憩甘朱荔川朱小燭臥龍居士朱朱延茂朱楙朱小麗朱禾生朱寳山朱傅氏廿三户各洋一元 
[上海六馬路仁濟善堂籌辦順直賑捐滬局施子英經收十月初一至十一月十六日並接錄以前各户經助錢欵清單]  
　　培德堂善士洋五元益壽堂四元性誠棧愼興棧繡餘閣韓同盛谷義和松濤堂惠和堂省三堂八户各二元葉茂亭劉瑞亭裕順昌廣順棧金駁船無名氏六户各一元恆盛憶豐恆和永和四户各五角大興義恆新隆德壽堂抱經堂無名氏五户各錢一千文不留名七百文無名氏五百六十文朱田馬德聖各五百文李球山王鳳山成康田喬會元倉寳文新義和章川記七户各三百文助善堂二百四十文李承恩徐保元　凝源金鶴高張友山五户各二百文以上由和豐號交來洋三十三元錢十千六百文徐元釗洋四十元顧馥園洋十六元滌煩軒主順善堂養和堂顧子珊顧王氏五户各十元舒景賦堂和善堂餘慶堂陳胡氏平安氏五户各六元張永壽五元江韞山顧亷泉各四元陳留羣邊三元　洋一元蔡少松三元恆記倉江永泰三槐堂無名氏四户各二元篤光堂一元五角源泰湧慶安和章廷黼張裕徵相殿英袁緒鈞文代敬仁和順陳蓄景陳鴻壽施逢元施雲卿聞小材蔣雨田江汝珍賀輔墀朱養和張祖蔭紹泰和美恆泰敦念堂躬厚堂怡元號寓碂隱名無名氏無名氏均本洋董隱名氏無名氏無名氏無名氏凌氏隱名氏唐張氏唐張氏唐黃氏唐程氏唐陳氏何戴氏何唐氏何唐氏吕李氏吕唐氏吕唐氏吕唐氏吕唐氏吕韓氏何趙氏唐方氏唐黎氏陳蔡氏黃宋氏任韓氏集成王十二户各一元裕興裕泰隆泰萬　吕松記吕薇記延緣樓佩韋齋退思軒藹吉軒吳竹記吕竹記光裕堂靜守堂留褒　問心堂嚴正清張佩原張北蓀張秋岩童元震童祝華福蔡氏金補氏掃雲氏無名氏無名氏無名氏無名氏無名氏三十户各五角吳愼之四角愼守氏葉子安各二角永泰質一角無名氏字寒子各五分金陵協捐公所第三批規銀一千四十三兩九錢四分第四批五百兩第五批八百兩第六批一百五十兩第七批七百兩菊隱廬紋銀二十兩小蓮花吟舘周十二兩秀升記六錢八分志廷氏二錢二分歸絳郡方氏錢五千文歸絳郡吳氏四埠木號各二千文錦泰晋泰豐張天寳謝薌庭劉三多五户各一各文無名氏八百文無名氏莘耕堂同慶堂各六百文羅炳垣謝瑞麟王江漢柏柱卿謝瑞龍賀性荃謝劉氏七户各五百文李氏四百文龎逹友顧才高張小三各三百文顧鳳山張仙松俞本成各二百文○接錄十月以前合春義募念七户錢十一千文王鍾氏錢十千文鄧見龍錢五千文王熊氏四千文羅小歐錢三千五百文同德劉先祚募十九户錢三千文振宜培芝堂各錢三千文王李氏王高氏何趙氏葛蔡氏馬路氏李氏保蘭七户各錢二千文劉俊山康竹溪婁薇軒方葆慶軒四户各錢一千五百文韓成氏錢一千二百文何鳳翔何薈生王漢英王漢英王漢光王漢如王月娥袁文孺胡來慶朱黨姓朱成新慶雲裕費小竹種竹軒不書名蕉葉山房無名氏兆姑實盛蔡長發何長齡李氏經楊氏蔡氏葉氏余氏羅張氏康曹氏楊許氏黎何氏太原氏桂林氏延陵氏保蘭氏王朱氏王汪氏何吳氏胡唐氏聶馮氏王鄧吳張氏蔡余氏王叚氏王席氏王蔣氏王紀氏盧褟氏共四十三户各錢一千文何北山錢八百文羅德酧蔣楚南王　星鄧德詩毛瑞卿文燮卿鄧元臣楊永泰蔡徐氏玉記十户各錢五百文金玉潤惠福森順無名氏各錢二百文金慶泰金慶善劉正良尹少卿羅生泰羅華廷怡茂盛顧佩卿八户各錢一百文○以上共收英洋二百六十六元五角紋銀三十二兩九錢規元三千一百九十三兩九錢四分錢一百四十五千八百文 
[廣肇公所内順直恊賑所清單]  
　　啓者敝所經收順直賑捐十月二十日起至十一月初五日止計收普濟輪船經募六十九號册陳積餘堂等洋七元銅洋三元葛星南翁花洋一元又同泰號交來振之氏求保家屬平安洋五十元又神户鮑子卿翁二百廿四號册洋十元又募二百零八號册鮑益三堂等三户洋五元又募二百十七號册李英等十六户洋十五元無名氏洋十元又唐乾初翁經募五百九十七號册黃方生翁洋一元肖桂軒洋一元雷錦堂翁洋一元唐炳奎翁求母延壽洋十七元又五百九十八號册何履基翁洋二十元陶元初翁洋十元以上共收洋一百四十八元銅洋三元合並登報 
 
 
