# 1918 - 242 - 4916365

 

Page 1

 
 
   
 
 

Page 2

 
 
時評 
[徐門擁擠（冷）]  
　　徐門擁擠於是謀人策士如雲而至求位置者尚不與焉謀人策士多則所出之主張多所出之主張多卽極有定見之人尚不能行其本意况乎素以圓到著名之徐氏耶故余謂徐門擁擠者實徐氏之不幸也 
　　徐氏今雖被舉爲總統然能解决時局與否今尚不可知然苟欲解决時局則余謂宜於簡單確實眞切處求之如市門庭之客徒足以僨事而斷不能成事也 
　　嗚呼此輩如潮近年來之奔騰各人之門也屢矣其後曷曾有良果哉 
專電 
[北京電]  
　　昨晚徐門前異常擁擠徐之部下吳笈孫陸宗輿等亦頓形忙碌徐辭電今晚發出如各方勸進則第二步提出對時局辦法取各方同意（五日下午三鐘） 
[北京電]  
　　錢能訓將爲府秘書長曹陸以一人出面陸暫不上臺朱啓鈐非内務卽交通田文烈聲言願仍守農商不欲與陸軍及總理事因又有汪大燮過渡說目下皆未定局因段未必卽下野（五日下午五鐘） 
[北京電]  
　　徐預擬兩通電經錢能訓吳笈蓀曹陸等斟酌徐又自删改第一電係普通語今日已發出第二電對時局畧述辦法俟各省勸進電來卽發叚究竟肯退否徐派均在懷疑因段不退卽無辦法（五日下午九鐘） 
[北京電]  
　　段宅昨晚會議確定退 
意（五日下午三鐘） 
[北京電]  
　　今日閣議諸閣員已多數主張辭職曹錢等尤急求脫卸（六日下午三鐘） 
[北京電]  
　　黎來電賀徐馮今上午赴徐宅祝賀（五日下午三鐘） 
[北京電]  
　　某方面主張以舊法召集新國會現有之新議員並再羅致舊議員一部分爲凑足舊法之數以資調和（五日下午五鐘） 
[北京電]  
　　張作霖買副座墂产每張一萬六千五百元馮派每張一萬三千元正由各掮客四出說價（五日下午九鐘） 
[北京電]  
　　張作霖之三省巡閱使今日閣議已通過（五日下午六鐘） 
[北京電]  
　　允張作霖爲東三省巡閱及副總統皆段上臺時條件現以副座難决因先償以巡閱使但張之欲得副座並未打消一說段派先以此增其資格段仍計畫政權不盡落於已派之外然後下臺（六日下午三鐘） 
[北京電]  
　　奉督電奉軍編兩支隊第一支隊一師一旅張景景統率現在湘第二支隊三旅許蘭洲統率正籌備運湘此兩支隊自六日歸曹使節制湘奉軍司令部支日撤銷（五日下午七鐘） 
[北京電]  
　　閩督迭催餉械昨由財部撥五十萬（五日下午七鐘） 
[北京電]  
　　譚浩明等謀攻湘東已電曹使速派奉軍赴攸防堵（五日下午七鐘） 
[北京電]  
　　閩李督電辭援粤總司令職（五日下午七鐘） 
[北京電]  
　　漳州失守已證實（五日下午三鐘） 
[北京電]  
　　倪入閣徐督皖段亦竭力主張（五日下午三鐘） 
[北京電]  
　　今上午十時開副座選舉會參員到二十九人衆員到五十九人不足數因改談話會約兩院再定期開一聯合會再定選舉日期似一時尚難解决（五日下午二鐘） 
[北京電]  
　六日下午一時兩院再開聯合談話會籌商副座問題 
恐仍難决定（五日下午九鐘） 
[北京電]  
　　湯化龍刺死證實刺客爲粤人王昌業理髮匠已自盡聞内幕與政派中聯美聯日者有關係（五日下午三鐘） 
[北京電]  
　　陳毅電擬在烏科兩處與新省辦聯防新派鄔少將前往接洽（五日下午七鐘） 
[天津電]  
　　曹錕令薊榆鎭守使曹瑛來津與省長密商軍務卽赴保晤曹（五日下午三鐘） 
[天津電]  
　　官廳準八日宴日金谷司令及領事（五日下午三鐘） 
[天津電]  
　　陸軍人員前因復辟嫌疑褫職者五十餘人昨開會請段爲開復（五日下午三鐘） 
[香港電]  
　　粤軍已克復黄岡　大埔四日電稱粤軍現向厦門進發四日國會宣布否認北京之總統選舉（五日下午二鐘） 
外電 
[廣州電]  
　　軍政府不承認北京政府免除交涉員羅子貞（譯音）官職之舉動以羅乃受軍政府外交總長伍廷芳之節制也（四日） 
[廣州電]  
　　粤軍已開始封鎖瓊島（四日）以上路透電 
[北京電]  
　　岑春煊伍廷芳伍朝樞所署名之文牘已送交粤海關聲明南方政府如遇必要將强行收管粤海關（四日）字林報 
[北京電]  
　　今日（五日）徐世昌致函電於國務院及各方面爲形式上辭總統之職國務院立卽覆書請允就職（五日） 
[北京電]  
　　張敬堯昨日（四日）來急電報告湖南之危急且謂如政府不籌對付之策予將不能負維持地方之責任（五日） 
[北京電]  
　　如前報所云副總統選舉會於本日上午十鐘開會各派之大部分缺席開會之時參議院僅三十四名衆議院不過五十九名而爲流會該議員等開談話會協議今後之方法（五日） 
[北京電]  
　　昨日王揖唐訪徐世昌報告當選之事徐雖已受之擬决依慣例於今明日中對各省發一形式的謙讓電（五日） 
[北京電]  
　　關於湯化龍暗殺於加拿大之件此間外交部及其他方面已接到正式電報爲確實矣（五日） 
[北京電]  
　　徐世昌於今晨對於總統選舉會以長文之書函略謂此次被選爲繼任總統有不敢當之意但此亦不過依形式的慣例而已（五日） 
[北京電]  
　　本日談話會之結果决定六日下午開兩院聯合會協議副總統選舉日期（五日） 
[北京電]  
　　昨日國務會議通過任張作霖爲東三省巡閱使之件在一二日内將有明令發表（六日） 
[東京電]  
　　歩兵大尉伊藤貞雄工兵大尉林美雄皆於今日奉前往中國之命令（五日） 
[東京電]  
　　朝鮮銀行决定不日將在濟南天津兩處設支店前往中國之命令（五日） 
[東京電]  
　　朝鮮銀行决定不日將在濟南天津兩處設支店（五日） 
[東京電]  
　　日本陸軍省發表烏蘇里方面之戰况如左於九月二日我騎兵一部隊到哈巴洛夫斯庫南方約四十日里之露塞喀爾朶烏卡又騎兵隊之主力同日到比根我第十二師團之主力亦於九月三日由烏蘇里出發首途北進矣（五日）以上東方通信社電 
[東京電]  
　　據海參崴電聯合軍戰團現在哈巴魯夫斯克五十五里之途中敵意氣沮喪又查貝加爾方面謝米諾夫軍已抵歐弄河附近與從伊爾庫資克東進之捷克軍合而由海參崴經西伯利亞至謨爾曼聯合軍之通路於茲全開（六日） 
[東京電]  
　　關於徐世昌之當選國民新聞論曰副總統舉展期存有妥恊之餘地吾人信徐之妥協必不能成而又望之者也時事新報曰徐由段派之所推舉故於妥協爲難且之與馮派之關係上亦難南伐故時局惟有益糾紛而已朝日新聞亦論曰徐之當選尚未如樂觀論者所言見妥協前途之有一線光明也云（六日）以上共同通信社電 
戰電 
[倫敦電]  
　　今晚海格上將報稱英兵與韋爾斯兵今日在摩瓦 
 
 
 

Page 3

 
 
斯蘭廣闊之陣線渡土兩蒂勒河與北運河敵軍初以砲隊機關鉛隊扼守東岸以阻我軍前進其所據地勢甚爲强固但我軍奪勇直衝佔據滿朗柯爾與伊特里柯爾二村旣渡河復在河東高地大得進步稍北之吕約爾柯爾村亦爲我軍佔有其他英兵數師且佔據特米柯爾與波爾細斯對面之運河西岸敵軍反攻數次均遭挫衂（四日） 
[倫敦電]  
　　今晨海格上將報稱英軍已佔據泊洛格斯台村與美細萊西南之六三山前四日内英軍共俘虜一萬六千餘人獲砲百尊（五日） 
[倫敦電]  
　　蘭斯鎭之地位爲英軍前　已進陷該鎭西面及西南面敵軍業已棄鎭而走但因煤氣迷漫且多陷穽故英軍前進必須謹愼且當知海格上將非候一地已經我軍固握從不報告佔據也（四日） 
[倫敦電]  
　　我軍今向坎白萊鎭前進甚足危害敵軍蓋坎白萊萊 
如失則杜愛卽不可保而列里亦將難守矣且坎白萊之陷落不啻聖康丹之陷落果爾則拉菲爾與愛萊特河間之聖約班大高地勢難扼守西境德軍陣線之安危實以該高地之存亡爲决滿向將軍之前進已逼及之矣（四日） 
[倫敦電]  
　　德軍之反攻仍毫未露有端倪魯登杜夫氏如欲保救大局則必須速事反攻據俘虜聲稱來剛森氏率有大軍凖備施擊協約軍今此軍不知何往殊爲可異云敵軍將自何處發作此爲今日之主要問題軍事專家之意麥剛森氏將列陣於白勒比萊至摩曷夫萊之間惟此錢掩護坎白萊與杜愛二鎭之地太狹使防務之廻旋之餘地故極覺不便云（四日） 
[巴黎電]  
　　今日午後公報云昨晚與夜間法軍仍繄逼北運河東面及愛萊河與愛恩河間之敵軍法軍前鋒之追敵者刻抵克里沙萊愛萊特河北岸之法軍陣線已移至柯希勒夏陀與巨滿柯爾二村之西效南面之法軍進抵克勒末細與白萊伊村外擊破布細勒倫村法軍於此俘虜一千五百餘人法兵支隊已於數地點渡凡塞勒河今晚公報云法軍今日力戰後迫令瓦斯河北岸及凡塞勒陣線之敵軍退走北運河與瓦斯河間法軍前鋒追敵後衞者已抵愛斯末里哈倫村外法軍且於稍東渡愛萊特河法軍俘虜甚衆獲砲與戰品甚夥蘇瓦松北面高原之大戰仍在進行適軍右翼受逼在凡塞勒河北岸退走法軍已佔據愛恩河北岸之布細勒倫與芒塞爾二村在此更右之法軍於廣三十基洛邁當之陣線渡凡塞勒河越過夏塞米等五村在巴細曷北面山脊得一立足地（四日） 
[巴黎電]  
　　旭尼丶巨細丶萊菲爾諸鎭均起火法軍刻仍緊追敵軍（五日） 
[倫敦電]  
　　路透電社得官場消息過激黨之兵星期六日刦掠彼得格勒英國大使署殺死海軍隨員克羅米大佐（四日） 
[亞姆斯特丹電]  
　　俄羅兩國當局所有俄迭薩鄉間之大軍火庫突然爆炸損失約盧布數百萬喪失之生命尚未查疑係縱火所致（三日） 
[華盛頓電]  
　　參謀總長瑪區將軍宣稱美兵今在海外者連西比利亞之遠征隊共有一百六十萬人格萊夫斯陸軍少將已偕參謀行抵海參崴指揮該處美兵加拿大兵之破克安特羅柯爾陣線其志乃在坎白萊鎭英軍前鋒今距該鎭不足七英里半（四日） 
[倫敦電]  
　　泰晤士報軍事專家謂德國或將委棄所佔之法士以爲建議於西歐媾和之準備而以承認其東歐所得爲條件云（四日） 
[倫敦電]  
　　美國工界代表戈泊士氏在特比演說謂美國工人之心魂與英相合並堅毅輔助威爾遜總統且知戰爭必須堅持到底（三日） 
公電 
[南京齊省長來電]  
　　松江轉奉賢靑村港程蓉生先生鑒函悉封閉松場關係板戸生計業據松奉金周竇善等來電會同李督軍電請部署緩辦孟知事亦早已電陳茲准部電業向總所磋議從緩俟商妥再行電達等因除分行外倂聞耀琳江印 
要聞一 
[新國會緩舉副座之原因（留因）]  
　　新國會中所懸之副總統一席競爭者殆有四人之多而又各不相讓此問題之歸宿非時局發生大變化以後殆無解决之望在馮派之意在河間縱爲情勢所迫舍大總統不爭而爲保持體面起見副座一席實有當仁不讓之勢研究會議員之不肯出席五日選舉會卽爲馮派意思表示之一種至於段派表面上雖聲聲口口合肥不希望副座决以此席奉於曹仲珊但其内幕究不如此昨京中日人某報發表記載一則言之頗詳茲爲摘錄其一節云安福俱樂部表面所推舉之候補者一部分多稱道曹氏一部分又謂張氏適堪其任至推戴段氏一層僅謂其决不肯出任而已絶不語及其他雖然該派領袖之眞意固始終在段氏也其平日宣言於衆所謂推舉曹氏者實欲不失曹氏之歡心耳故延期選舉副座一節該派亦無反對之意擬嗣選舉總統之後徐徐與各派圖意思之疏通至各派亦一致贊成之時始將推舉段氏之眞意發表而對於曹氏之辯解則以業經代向各方極力運動無奈大勢所趨難以轉移爲辭也如討論會原對段氏有極密切之關係祇因此次選舉之時安福派極力妨害該派人物之當選致令現時少形疎隔耳但交通系等居中調停兩派該會爲情面與事勢恐亦不便反對推舉段氏卽如進步黨有討論會從中疏通則求其贊成段氏亦諒非難事也總之安福派推舉曹氏之說不獨非安福派極力反對卽安福派内部亦極不以爲然也故該派推舉曹氏之說本爲一種術策而其眞意所在實爲段氏也又如曹仲珊之盤桓津保不肯南下說者謂曹已抛棄主戰政策不願親自出馬然曹縱南下而逕赴前敵與否非無自由除地其遲遲不行者殆以副總統尚未拿穩故不敢放心前去聞曹氏原有九月三日出發之說而昨日來電又謂迭次積欠軍費尚未發淸子彈亦尚未撥足務懇迅速撥發南下庶有把握並有行期改在本月五月總統舉後之第二日說然有無變動尚難遽斷而張懷芝回濟以後濡滯未行近日湘閩方面軍情危急曹旣不行中央電促張氏先往至再至三乃張氏昨日來電亦謂擬俟選舉告成卽赴贛省大有帮曹坐索之勢可見曹氏對於副座殆存一必得之志願焉 
　　至奉天方面張作霖旣續調奉軍駐京昨日奉軍師長張作相又電衆院副長劉恩格謂副總統人物如有豫定之時務希電知奉天以免將來有所可否較有未便絃外之音可以知張作霖之意旨矣此外又有一絶可注意之事徐樹錚自卸奉軍副司令後對於奉軍一切事宜確不過問乃前晚（二日）奉軍第二十七師師長孫烈臣攻川司令許蘭洲第一補充旅旅長鮑德山奉天督軍署上校參謀秦華均在北池子徐宅開特别會議據聞會議要點係因選舉第二任大總統日期已屆所有駐紥關内奉軍應如何佈置最後結果未知其詳總統之屬於東海旣已確定此種示威行動其目的恐未必果在首座問題耳南方舊國會方以新國會選舉總統在卽發出宣言謂新國會之召集旣未經全國承認當然不能代表全國國民其將來選出之總統無論屬於何人均爲無效乃政府駐香港探員韓賓禮前夜忽電某機關謂非常國會宣言如北方不選西南人物爲副總統該國會必另易手續重選於南北大局勢必裂前途萬難統一請速轉告新國會對此問題必須特别注意等語此說如確是副座問題競爭者又不祗北方之馮段曹張矣 
　　綜上各方形勢副總統選舉不得不出於延期聞兩院議員之捉議緩選者已有七八起之多茲特錄李學蓮等提議案如下昨三十一號選舉大總統會業經兩院組織成立查大總統選舉法第七條副總統之選舉依選舉大總統之規定與大總統之選舉同時行之則副總統問題於是隨之起矣竊以爲大總統選舉法第七條同時二字從狹義解釋則一日之時事實萬不能做到從廣義解釋則如謂時間時期在同一會期之内卽不能謂非同時如同法第五條第二項載同時國會議員於三個月内自行集會此同時字雖括該條第二項上兩項言然法許於三個月内則猶豫之期間甚多總之綜大總統選舉法七條之中並無他條足以制定束缚副總統必連日選出者此就法律論可以緩舉者一也且副總統之地位事實上與大總統又不同查大總統選舉法第五條第二項大總統缺位時由副總統繼任第三項大總統因故不能執行職務以副總統代理之是副總統一職如無上兩項事故乃一陪席耳此就事實論可以緩舉者二也况法律之援用更不能不顧及時局今日時局之分裂旣無可諱言以視二年五年統一之時期實有不同之感慨緩選副總統將來新大總統就職收拾時局無論方法如何自有一收拾得力之人爲時局所造成卽爲全國人心所屬望若不論時局如何卽幷副總統舉出或反足以致反響此就時局論應緩舉者三也夫法律事實副總統可以緩舉者如此按之時局又應緩舉者若彼是緩舉副總統問題實有討論之價值謹依院法提出是否請付大會公决 
[徐東海當選總統之情形]  
　　東海之大總統就各方面之情勢觀之早爲已定之事實昨日總統選舉會中東海果以四百二十五票之多數當選是日絨線胡同宣武門大街一帶皆添設軍警警衞全都居民商舖俱高懸國旗衆議院門首樹綵架中嵌黄色總統選舉會五字八時許議員已有陸續簽到者安福俱樂部則特備汽車十輛往來於會場與各招待所之間轉運該派議員到會投票有議員李慶芳專司稽查不往議場出席參議院副議長朱啓 
鈐昨日特到院報到鐘鳴十下振鈴入座正議長梁士詒出席報告略謂本席昨病未愈勉强到會請副議長主席副議長王揖唐遂登台主席報告議場出席人數時又有續到者遂令秘書廳人員重行檢點計參院到一百三十一人衆院到三百零五人共四百三十六人已過三分之二（按參院議員總額一百六十八人衆院議員總額四百零六人）依法可以投票主席宣告檢票開票員兩院各籖八人衆請主席掣籤當卽掣定參院江紹杰林椒之解榮輅吕調元等八人衆院王樹枬金紹城劉興甲劉朝望等八人主席宣告現須投票請參觀人一律退席繼又宣告秘書廳人員各退席封閉會場各門内外交通斷絶檢票員宣告唱號先參院後衆院自一至十爲一班某議員起言會場所設寫票處坐位有餘請以二十八爲一班檢票員依次唱號至十二時十分投票畢宣告封匭約遲五分鐘主席宣告開匭檢票員檢查名刺及選票數目相符均爲四百三十六遂由林椒之江紹杰開票唱名徐世昌得四百二十五票段祺瑞五票王士珍張謇王揖唐倪嗣冲各一票又廢票兩張一書漁翁一書徐世昇唱名旣畢主席報告今日出席人數爲四百三十六人徐世昌得票四百二十五張已足四分三以上之票數應當選爲中華民國第二任大總統主席報告畢全場一致鼓掌歡呼且有舞蹈呐喊者在參觀席之徐樹錚亦面有喜色藍公武則隨衆鼓掌厥狀似甚疲勞全場鼓掌旣畢主席又謂本日選舉秩序嚴整可謂模範投票殊可慶幸衆又鼓掌參議員江紹杰起言傳聞東海有辭謝當選之預言雖未知確否然亦不能决定必無應請兩院議長代表同人敦勸免此虛文蓋緣時局艱難多此一度之推讓則謠言必因之愈多云云主席以此諮詢無異議遂攝影散會時一點十分今日會場中有一趣事參觀券本限制極嚴而女席中萬目睽睽乃有潤喜賈紅樓山泉吳蝶生朝陽小阿鳳各校書於全場拍掌歡呼中亦出其繊繊素手隨衆附和且三呼中華民國萬歲不知當選之徐東海受此歡呼其感想爲何如也 
　　此次總統選舉未投東海票者祗十一人幾乎全場一致據外間揣測段合肥倪嗣冲王揖唐之得票均係安福派中安徽系議員所投初安徽系議員對於王議長要求每人須津貼五千元而王議長不允至前日王議長忽一變其態度謂津貼事予當謹置於懷俟機報命惟君等務宜出席投票但安徽系議員不肯信王氏之言故特違反黨議投安徽人之票段王倪三氏皆安徽人也又該派與江蘇議員某等亦稍有衝突故張謇亦得一票廢票竟至有二至王士珍之一票大約係河間之公子所投云 
　　大總統選舉揭曉畢卽日下午衆院議長王揖唐卽晋謁東海並代表議員要求東海屆期就職勿更推辭同時兩院議員亦多有赴東海邸訪問段總理以次各國務員以及徐氏親知均紛紛前往致賀聞河間亦將於今日上午親赴徐宅躬致賀忱黎黄陂亦自天津專電來賀國務院已於昨午後將東海當選情形通電各省文曰本日大總統選舉會開會舉行選舉出席議員共四百三十六人徐公世昌得四百二十五票當選爲中華民國大總統特聞國務院支此外又發兩電一係通告各國一係通告各駐外公使均係報告第二届總統選舉情形及人名票數聞明日外交部尚有各使館照會幷聞淸皇室訂定五日派員赴徐宅道賀世太保亦將往賀云 
[未來内閣之揣測談（醒）]  
　　某政客素有智囊之稱記者因就之叩詢其對於内閣之意見述其談話如下自總統定爲東海且選出有期合肥以付托有人已决計引退於是一月來所喧傳之馮段同時下野風說殆成事實時局因此或可稍臻相緩惟内閣爲凡百庶政之所從出合肥旣决心退避賢路總揆一席似亦不可一日虛而内閣問題遂成爲今後時局中之燒點外間雖有倪嗣冲内閣梁士詒内閣之說惟倪之願棄督軍兵符就閣席與否吾人實未敢妄加揣测也 
　　至梁内閣之說本爲各方所信惟梁之爲人善於深藏其在吾國政治歷史上雖未曾一度出爲閣員而政治活動之成績固非一般黨魁所同以袁項城之梟雄對於梁氏尚加疑忌其他可知也 
　　然以今日局勢之艱難梁氏豈不知八卦爐中之修煉若非具有火眼金睛者無不立化爲虀粉梁氏雖具有此道行惟其爲人其穩重雖肯賣力氣未必肯輕舉以示人故於此千瘡百孔滄海横流中欲嬲其身投漩渦殆非易事且氏嘗於某鉅公席上表示拒絶組閣之堅决心也由此數點若卽謂梁之於政治上無若何野心則根本觀察又大錯誤也閱者須知梁氏一生勝利之歷史全得躱身法之秘訣後之步伐亦不外亦此請拭目觀之然則梁氏業於内閣之態度旣如是堅决則今後内閣因時局之推移恐仍不出乎軍伐之曹錕倪嗣冲張作霖也 
[馮河間急於下野說]  
　　新國會旣選出徐東海爲第二届總統馮河間以接替有人急於交卸昨特交諭某秘書長代邀參衆兩院議長請設法縮短新總統就任日期聞某秘書長云議院僅有核决提前選舉之權其縮短元首就任日期實不易辦到可請通電各省請各省長官一致來電要求東海提前就仕云云 
　　聞昨日午前八點三十五分專車馮河間之六位如夫人及女公子同車赴津河間宣言俟料理完畢亦將赴津大約俟新任徐總統接任後馮氏方徙擺脫惟據公府方面馮總統之第二如夫人及第四如夫人均於昨晨（四日）乘八時三十五分快車出京　籍 
[過渡内閣人物說]  
　　東海登臺合肥下野已成一成不易之勢聞過渡内閣已大致决定其人物如下總理田文烈外交曹汝霖内務朱啓鈐財政周自齊陸軍田中玉海軍劉冠雄連任司法錢能訓交通葉恭綽農而田文烈兼任教育蔡元培以上閣員届時或不無變動如朱啓鈐及蔡元培等是否上臺尚不可知也又聞楊杏城將任爲府院秘書長又昨據接近梁燕蓀方面之政客談未來内閣請外間有謂梁燕蓀將出組閣者未可遽信蓋梁氏對於參院議長一席且有俟總統選出後當卽以身引退之說則其絶對不肯出任可知况梁氏係文人出身當此過渡時期對於收入軍隊種種難題自非仍屬諸武人内閣不可梁氏固未必願當此難局然其勢亦實有所不能據政界形勢觀察東海出山組閣之事當以錢幹臣田煥亭二氏爲最當就中尤以田氏爲比較的相當人物蓋田在北洋軍人中久負盛望且興東海爲多年至交感情素洽以之出任揆席將來可收提携之效未始非收拾時局之助近日微聞錢氏已托病不到部視事據知錢氏者云錢氏因恐礙於東海面子未便强辭故托病預爲擺脫組閣之地步果爾則此過渡内閣屬之田氏殆已無疑惟聞田氏如出任組閣將傲陸軍内務兼攝總揆之例並不辭去農商總長爲將來退步之地焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[閣員去就問題與倪嗣冲]  
　　内閣總辭職一事前日閣議席中已曾討論决定俟新總統選出後全體提出辭呈同時下野昨日晚間各閣員以新總統業已選出應卽提出辭表幷以選舉副座風潮極烈尤須先行辭職以免險象延及行政特往府學胡同段宅商議辦法據聞段合肥主張從緩擬俟河間卸任時全體一同辭職云 
　　又據某方面消息自段總理通電表示下野外間雖有梁内閣田内閣朱内閣之風說惟據深知個中情况者段總理目怵時艱亦實有求退之意但合肥舊里羣盜如毛爾年災歉頻仍倪嗣冲衰年多病窮於應付故决以徐樹錚調充皖督然倪督又爲擁護内閣之首功未便置諸閑散故擬推薦之組織内閣倪亦深知在皖站脚不穩甚欲别開新面嘗總理之一臠已有人爲之極力運動惟另有一說謂倪氏志在農商云 
[俄黨軍戰局之新變化]  
　　路透社四日海參崴電云西比利亞西部之捷克軍忽然突圍而下如從天外飛來此事關係極大西比利亞之陣線一旦消滅誠如美人某軍事家所謂戰線已移至西方四千英里之外矣今與伊爾庫次克之交通業已完全成立敵軍四潰顯爲協約軍威所嚇倒有逃往恰克圖者有經阿穆爾鐵路而北竄者殆已一變而散爲非交戰之團體欲向協約國屈膝求憐矣西比利亞鐵路自海參崴以訖裴姆顯皆在反對過激黨者之掌握中而據守薩瑪拉與加桑之捷克軍刻正西向進行以窺伏濟格逹而期與亞昌格爾之協約軍相會合至於瀕海省之敵軍亦有形勢日蹙渙然冰釋之勢該處協約軍徐徐進取其先發隊今未見敵衆頑抗之象聞日人曾以日洋一百萬元借與中東鐵路又聞日將大谷將各路線概歸其軍事管轄卽外員加爾路線亦在其管轄中惟此間日員否認之但承認行車事宜已由日軍管理俾可輸運戰事所必需之用品而已遠東時事今已改觀就軍事與政治而論新紀元今已開幕日本之進兵於哈巴羅夫斯克刻將成無關重要之舉蓋赤塔與加里姆斯加耶旣被捷克軍佔領海蘭泡與哈巴羅夫斯克之接濟地乃咸被截斷過激黨不待討伐亦將束手待斃也俄人之響應協約軍者將接踵而起烏蘇里省阿穆爾省與外貝加爾境現方紛紛召集軍隊以助協約軍是以俄境耳目一新之陣地不久殆將實現矣近來海參崴幾有人滿之患内地與鄰境避難者咸求庇於此亦有因鐵路梗阻欲歸不得而暫留此間者他日内地肅淸旅行無阻將見出境者絡繹不絶而恢復原狀也 
　　三日哈爾濱電云捷克軍與白衞隊已佔據赤塔與加里姆斯加耶故西比利亞鐵路現可通至本薩敵軍北退前附過激黨之哥薩克兵今各歸鄉里捷克兵一隊行抵歐魯維那耶冀與遠東捷克軍狄司令接洽今日狄司令乘十一時火車由哈爾濱前往相晤加里姆斯加耶之河橋與機車等皆完全無恙故路務不久可望恢復據西比利亞避難人云俄國南部之英軍已佔據伏爾嘠河之克拉里津云 
[湯濟武遇刺續誌]  
　　湯君濟武在美被刺消息業誌前報昨日政府方面已接到域多利領事及該埠中華會館霍君德輝周君熙琦來電報告湯君遇害情形頗爲詳細略謂湯君偕霍德輝傅霖等於八月二十八日游美抵坎拿大維多利亞候船回國九月一日晚湯族僑民公宴湯君等八鐘退席同在華街散步突有理髮匠粤人王昌開鎗向湯君狙擊湯君仆地殞命兇手復追擊霍等霍亦仆地受傷旋警察追兇急切兇手知無可逃遂自戕湯君靈柩定日内由霍等運送歸國云云湯君在京知友聞此噩耗同深惋悼已定於六日下午二時在湯君寓爲位哭祭茲將關於湯君被刺電訊彚錄如下（維多利亞領事電）湯化龍君在維多利亞被殺華兇手自盡（霍德輝電）昨晚湯族僑民公讌濟公八鐘退席弟隨濟公步行突被賊狙中彈公仆賊轉攻弟弟昏仆賊復追王領事弟醒手足受傷返視濟公已逝悲極旋偕警察追賊賊自戕餘見美領事公電德輝二日皇后旅館（周熙崎電）湯濟武偕霍德輝傅霖於八月二十八日游美抵維多利亞候船回國九月一日晚湯族僑民宴會八鐘退席同在華街散步突有粤理髮匠王昌開鎗向湯君狙擊湯君仆地殞故凶手追擊崎等霍仆地跌傷臂腿崎避入旅館兇手復向人亂擊旋卽自戕湯君靈柩日内由霍運歸餘詳呈崎等（維多利亞中華會館電）外交部請轉各部鈞鑒湯公濟武偕霍德輝由美抵維多利亞候船回國九月一日湯公赴僑民宴會八鐘退席同在華街散步突有王昌開鎗向湯公狙擊中彈殞命兇手又復追擊領事霍等領事避入旅館霍君仆地跌傷臂腿僑民追捕兇手甚急兇手知不可逃乃卽自戕湯公遭難僑民哀悼維多利亞中華會館二日 
　　又據新聞交通社消息云進步黨領袖湯濟武至美洲坎拿大被人暗殺其家屬及其故舊均接有由美轉來電音則湯君不測之消息業已徵實唯湯君致死之由各方多未說明該社記者昨日因特訪仁湯君關係最深之某君探詢其究竟某君謂已發出私人急電一件係致坎拿大地方與湯君偕赴美洲之某某數君者今日尚未得其覆電唯湯君之死頗令人難解之處（一）湯君長内務時協助合肥參預密勿乃其連用政治最得意之秋何以謀殺湯君之人不於此時肆其毒計而竟行之於湯君旣經下野優遊海外時耶（二）湯君此次旅行之眞目的原以今後遠東外交日美爲其中樞湯君游日本時與彼邦政客時有意見上之交換且與唐少川張溥泉等因犬養毅之紹介曾爲數度有關係之晤會故其由是赴美亦必有何種之抱負不得以尋常之旅行論然則湯君今茲之遇害似可斷爲政治上之犧牲唯暗殺者之用意何在究係何方面之所爲殊爲一疑問耳云云姑記之以待事實之印證 
[吳李撤兵聲中之湘局]  
　　自吳佩孚師長通電倡和後南軍乘便反攻瀏陽等處遂有失守之報昨聞張湘督冬日（二日）來電報告瀏陽之所以失守尚别有原因謂李奎元師長所部駐防地點極爲重要詎意突將所部兩團抽調回省南軍始乘虛而入以致瀏陽相繼失陷現已加派勁旅前進痛剿不日可期克復又稱湘省財源枯竭軍需浩繁困難萬分吳師長倡和李師撤隊省中主客各軍紛紛索餉尤繫安危爲斟酌輕重緩急計當將所儲之現數十萬元悉數發給各軍軍餉軍心得以稍安惟軍用孔亟刻不容緩現省庫已分文無存尤有瞻前顧後之慮務懇中央迅籌五六十萬元尅日滙湘以濟眉急而繫軍心 
　　據别方消息張湘督今日（二日）尚另有一電分致府院謂譚浩明假託贊成吳師和議通電現派參將蕭偉至衡與吳師接洽究竟中央方針如何應請迅示辦法又吳師長冬日電參陸處亦稱趙恒惕派員來衡籌商停戰界内發生匪患擬由附近雙方軍隊協同防剿所有寶慶田司令攸縣張總指揮報告南軍力圖反攻各情想卽因此誤會惟據馮玉祥一日來電謂迭據探報現在湘西辰州一帶敵軍改編靖國聯軍增加兵隊添置軍械急圖乘隙反攻大有捲土重來之勢查張旅長宗昌所部扼守攸茶防遏酃縣方面之敵戒備綦嚴津灃醴陵等處有王衡兩使坐鎭其間威聲遠播敵人莫敢逼視惟玉祥孤懸常桃兵力頗嫌單薄而田周諸敵蓄侵犯形勢尤爲險惡查常德爲湘西門戸防禦更屬吃緊現在戰機迫急焦灼萬分務乞迅飭漢廠速撥步鎗一千二百枝派妥員運常以充軍實而資禦敵等語是則南軍反攻之說殆亦事實也 
　　聞張敬堯督軍前晚（二日）又連來要電兩件分致府院第一電係陳述吳佩孚雖能擔保湘南南軍决不北犯但湘東贛西突生戰事亦足危及長沙第二電係報告吳師長所提議和條件西南有反對敬堯督湘之說請仍伸前議另任湘督以讓賢路 
　　駐紥湘南第十一師師長李奎元因張督調回敬湯敬禹車隊駐省防衞故亦將所部軍隊撤回後方此事發生後湘省情勢更形危急范國璋師長特出調停請將張敬湯旅仍開前線李奎元師仍開往瀏陽張督已允令敬湯所部開往衡山昨日參陸處亦去電李師復返瀏陽矣 
　　湖南督軍張敬堯昨來統密急電略謂據探員報告永州譚浩明衡州趙恒惕此次游說吳佩孚係用三種手續一由趙氏派某秘書交換停戰條件二由谭氏明定局部停戰與推廣結總之議和規章三由西南各要人通電贊揚吳氏之主張務使决無反悔惟查前方大勢已去恐不易挽回云云 
　　此次吳佩孚倡言主和曹仲三張子志之經略四省與援粤司令聞與吳氏直接間接均有至大關係近日曹張吳往來函電較與其他方面爲多昨得軍界確息該三人通電中最關重要計有三端（一）曹雖勸吳勿和然與張氏之電則取默許主義（一）張與曹電亦未爲主戰的宣言而與吳氏之電亦不反對主和（一）吳與曹張之電均係堅請勿以經略使及援粤司令名義南下俾謀最後之解决云云 
[李宗黄對於吳佩孚主和之]  
[譚話]  
　　戊午編譯社通信云吳佩孚此次主和頗引起中外人士之注目日前某報記者特訪雲南唐督軍代表李宗黄少將於寓所叩其對於此事之意見李君謂此事不僅爲一時之和戰問題所關實足證明北洋派思想漸變而爲國家思想並南北畛域之謬說亦可從此打破云云持論深遠正大實能發一般人所未發於中國政局前途有至要之關係亟錄如下 
　　一北洋派思想漸變爲國家思想李君謂軍人者以効忠國家爲職志對外而非對内如此者謂之國軍反乎此者謂之個人軍國軍直隸於國家不參加任何黨派非一人一系所能左右今歐美諸文明國之軍隊屬之其勝兵數十百萬而不聞有擾亂政治之事者此也個人軍直接屬於主將一人間接則爲一二大有力者所操縱其軍人惟覊縻於私人知豢養之恩而不知國家爲何物此等軍隊祗適於私鬬而不適於公戰祇能用於内爭而不能用於外競自來專制國家之兵類皆如此吾國舊來軍隊全屬此類曩者之湘淮軍雖以地域爲名實則以個人爲單位故往往卽以其主將之名若字爲其軍之稱號如宋慶之慶字營鮑超之霆字營之類蓋由各小首領以合於大首領有互相連鎖之從屬關係與歐洲中世各國之藩兵相同項城席淮軍餘蔭自小站練兵起以至北洋總督次第擴張而北洋派之基礎以立遭逄民國集合舊部取威定覇而北京勁旅遂駸駸乎布滿全國矣北洋軍自前淸時編制操練皆已改良惟其性質依然未變項城爲北洋首領而其屬下各軍猶各自分配如故如張勳張作霖姜桂題等之兵皆等於私屬易人帶領立時譁潰此皆代表其個人軍之性質者也此等軍隊項城旣用之以壓迫民黨造成帝制袁死段繼自徐州會議通電宣言排斥異己未幾督軍團之變起逐元首散國會釀成今日之爭亂於是北洋派遂爲天下詬病然北洋派内部之分野亦由此起段氏利用武力以逞野心其用國家思想者當然不能贊成故自南北釁開長江李陳王三督首先主和長沙王汝賢范國璋兩師長曁武穴馮玉祥旅長繼之岳州之役王師長金鏡獨率先不戰自退以表示嚮義之心雖時會未至主和派一時遭遇頓挫未獲如志然機緘旣啓觀感斯速故開戰以來北軍前敵下級官長傾向義師暗中響應因以奪職捐軀者實繁有徒至最近遂有吳師全體之發動夫北洋軍隊以直魯兩省人爲最多而其變化亦以直魯人爲最先李陳王范及王金鏡氏皆直産而王子春督軍吳佩孚師長則魯人也昔李鴻章歷聘歐洲見德相俾斯麥自述其削平洪楊之功績俾氏諷之曰吾歐人思想與東方不同以能抵禦外敵捍衞其民族爲功若戕殺本族以媚外族則非所尚也鴻章大慙沮今吳佩孚之通電兢兢以對外爲言以屠戮同胞爲恥且對於法律問題三致意焉是已表同情於護法對於北京非法政府爲最後之警告我國民所以不足於北洋派者以其者家兵家將也今一旦自覺而有國家思想更由國家思想而進於法律思想此眞所謂難能而可貴者今世政治潮流皆以新勢力代舊勢力而興新派以激烈手段推翻舊勢力以另開生面者如法蘭西是也由舊派自行脫化順應此進步潮流以與新勢力合同而化者如英德日本皆是也吾國歷年政變質言之則一新舊之爭卽以軍隊言亦以此問題爲分野北洋軍爲舊專制時代一系相延之軍隊此無可爲諱者今乃先自變化此卽新舊遞嬗之大轉機將來可減省多少無謂紛擾誠國家前途之大幸而吾國民所應極表歡迎者也不佞滇産也亦軍人也請以滇軍爲比證雲南以一隅貧瘠之省疊次護國護法苦戰累年而將士從無怨叛人民一致贊助者蓋以唐督軍爲國家而戰爲國法而戰正義所感乃能如身之使臂臂之使指也滇省上下級軍人什九皆受過新教育富有國家思想假使唐督軍有一毫權利之私誰則樂爲之用以至今日吾國不欲建立眞正國家則已如欲建立眞正國軍吾滇軍似亦可備其一格未遑多讓此非不佞一人之私言也今何幸北洋諸將亦爭先脫去個人範圍一躍而進於國軍地位以如此精神急起直追不特吾西南軍隊不能過之卽求之東西各國之軍人亦不可多得者自是以後卽有一二野心家欲利用軍人以爭奪政權擾亂大局亦無所施其伎倆矣此不特吾軍界之一線曙光亦國家政治前途之極好現象將來合全國軍人爲一大團結以對外禦侮發揚國輝豈不　歟（未完） 
[湘省南北軍之形勢]  
　　京中某報載湘省來客談南北軍情狀云湘省形勢計分三路北軍在湘勢力全集於中路方面南路二十餘縣除吳佩孚等駐衡州所轄不過數縣外該路永州郴桂各處純屬南軍譚浩明趙恒惕勢力範圍西路亦二十餘縣則惟馮玉祥等駐紥常德雖有數縣爲其所管實際仍屬於南軍勢力之中而南軍胡瑛等駐兵辰州統辰沅永靖各地皆爲所轄勢頗不可侮計西南兩路南軍約有十萬人北軍合張湘督部下及奉軍幷吳馮等軍之駐紥湘江沿岸者約不下五六萬人比較南北軍數北軍視南軍爲少兩方共計屯軍湘省十餘萬人自夏間以來南北軍竟不見有大戰爭者其原因一則以湘省今夏天氣異常炎熱北方兵士在南因受暑濕而染時疾者居其多數勢不能抱病而喋血一則因胡瑛自帝制失敗後曾與已死之陸建章在漢口合力開設煤礦公司關係旣深感情甚洽當馮玉祥在武穴獨立時胡瑛卽向湖南西路潛行糾集舊部幷招募已經解散之軍隊曁地方土匪組織成軍由胡瑛自爲總司令兼設立省長公署政務廳等機關嗣北軍克復長岳馮玉祥奉命入湘不經苦戰而得常德蓋胡以馮玉祥爲陸建章之至戚特推陸氏之交誼而爲之讓步當時遂與馮約彼此守界不相侵害而吳佩孚之在衡州其與南方接洽情形亦與馮玉祥如出一轍以此之故戰事迄無發展蓋北軍之在湘者以吳佩孚所統之第三師爲最有名譽南軍對於吳軍尤欽仰之是以信使往還視吳佩孚如昔之羊叔子此次吳佩孚通電主和其實際之醖釀殆非一日矣又現在各報喧傳瀏陽失守此中眞息並非南軍攻克瀏陽蓋因近月以來該地土匪蜂起綜其數不下萬人共推曩任湖南督軍之劉人熙爲首領而聽命焉劉在湘省夙著重望年已七十餘蟄居鄉里其本心誠不願作此無聊之舉奈該匪首等必欲假其名義强之使出劉遂不得已而爲之維持秩序以隱謀保衞桑梓之治安一時聲勢浩大竟儼然爲南軍之一枝奥援統計湘省七十餘縣其歸北軍枮領者二十餘縣餘則均在南軍掌握以是可以推南北軍在湘之大勢矣 
[湘省危急之鄂訊]  
　　一號有湘鄂工程局職員黄應川由長武路車歸來述長沙最近情狀甚爲詳悉特紀述如下 
　　自吳子玉師長通電主和撤退直軍後長沙大爲震動張督連召軍政要人會議大計責成戒嚴總司令李奎元淸鄉總司令楊贊緒擔任維持省城秩序已頒加緊戒嚴令凡水陸往來各行旅盤查奇密至晚城内外步哨川梭如林與戰時無異十句鐘卽停止交通至駐省軍隊計十一師步兵三團馬砲工各一營第七師補充一團機關鎗一連督署護衞隊一混成團奉軍第三旅留守二營新編省防團四營淸鄉巡查隊五營獨立砲隊一營（駐鹿嶽山）另有輸送兵五中隊合計四萬人以外 
　　湘南撤防已成事實王承斌蕭耀南兩旅前隊已有運至李家市者不日可抵湘潭各路兵站已紛紛封船準備運送據云直軍經過長沙奉令不准入城以免誤會惟吳子玉尚在衡陽未動必俟全部退完方行離湘也 
　　楚人多謠已成慣性况值風起雲湧之會蛇影杯弓謠諑愈熾或謂南軍分路包圍某軍加入約期撲襲或謂張督已在湘隂組織行營重要公件均已運往甚有謂張督已離省數日密駐湘隂軍署由某氏代理之種種謠說警廳亦無從遏止刻已會同戒嚴司令官嚴厲查禁如違卽以揑報軍情煽惑人心按軍法治罪 
　　湘垣經此震動人心愈形恐怖商業均受影響而金融一途更甚市面幾無現貨流通雖造幣廠已開大工日出萬餘串均被奸商吸收居民遷徙不絶於途蓋由一般膽小官僚紛紛送眷出境以致小百姓尤而效之也 
　　日來湘垣戒嚴非常吃緊謠言甚熾夜間常有鎗聲市街商店刻又預備收束其原因係由由官場恐慌多有遷眷離省者商民以官場耳目較靈加以湘南湘西將士反對中央武力主義湘東南軍謀攻寳慶安仁一日數驚大有岌岌不可終日之勢云云 
　　吳佩孚師長對於和議雖迭受打擊仍未稍移其志現更致電王督軍略謂武力之不可恃内爭之不可永師長已屢爲我恩帥陳之及今審察大勢尤非速謀南北之妥恊無以禦非常之變而寒奸逆之謀務祈鈞座以國家爲念力電生座罷戰言和則共和幸甚軍民幸甚等語而安徽倪督軍刻亦有電謂據探報西南密謀俟我軍心懈怠意見紛歧之時卽將大舉反政北系安危實已間不容髮務希閣下顧念同袍之誼力加維持勿使南醜揚眉隳我志氣嗣冲雖極庸懦亦當爲兄後盾也云云一主和一主戰王督對此殊屬無以應付惟念湘省情勢旣如是危險不得不商一妥恊之方聞昨已電商張湘督矣 
[和平聲中之鄂省會]  
　　省議會初選期現已决定武漢夏三縣初選監督均宣告九月六日投票省垣仁壽保安會及惠安池亦效漢口各團體之行爲紛紛開會討論投票方法其結果以選民自行投票不准調查分攤票紙爲要素其競爭當選者亦多各自爲謀茶樓酒市又將有一批熱閙生意可預卜也惟自和議新機柚發動武漢人士靡不額首稱吳子玉氏之剛斷王氏春督軍雖碍於段閣來電請其婉勸吳氏勿得遽退防線但王氏因地勢關係對於段電亦不過虛與委蛇觀其昨致吳氏之電有執事暫勿過事操切以待中央决定等語已知其懷抱矣連日湘省開來軍隊爲數不少雖未詳此項軍隊屬何人統轄然在此時期中退歸後防亦可爲和議之朕兆有使軍民樂聞之價值昨晚省垣饅頭店之門限幾穿各家門首皆有數兵士抬筐收買鯽魚套武岳車站每日開來列車皆有大批北兵長沙遷徙來漢者亦日益增多據云湘垣近象又形紛亂此殆意中事也 
[湘城警察一夕譚]  
　　昨晤老於警界之某君述湘城警察情狀甚詳大足實吾通訊之資料爰錄之如下湘城警察自經張樹勳林支宇諸氏極力整頓以後其成效已斐然可觀不僅鄰省多視爲模範卽去年日本某報紙亦極爲稱譽自南軍由長沙出走警察中斷始由周斗山氏出而維持幾費經營僅能於代行警察職權之北軍以外召集原有警察三百名支配於警察隊及各署所擔任辦理衞生行政戸籍各事宜又將探訪隊依舊組織仍擔任偵緝各事數月以來雖代行警察之北兵時有不能稱職之處而有原有警察及探訪隊以輔助之亦尚未致誤事惟張督所委任之警察監每加掣肘因之周氏抱負多不能實行且時有左右爲難情事遂不得已而堅請去職及警察監佟國安兼任廳長於警政之種種進行事件多不能遵照定規蓋佟氏雖由軍官學生出身然於警務一途實屬未嘗學問卽以裁撤督察處及探訪隊一事論多有譏其不悉官制不明事故者蓋警察廳之有督察處原屬官制所規定日該處有督促警政進行之專責於警察關係尤大而佟氏惟知一意孤行遽行裁撤至探訪隊之職權在偵緝宵小與罪犯湘城近來宵小叢集因有此該隊偵查故亦不敢竊發佟氏以節省經費爲由將其裁去於是一般竊賊積盜乘機而起省城竊案日凡數十現其大效已彰彰矣夫佟氏之裁撤督察處與探訪隊原以撙節公費乃於定額之外又添設顧問數員其不能急其所急緩其所緩已可概見惟佟氏頗能整飭外觀自兼任廳長以後卽備置警察制服令代行警察之北兵一體更換又飭從速授以服務時應有之知識以故日來轟立街頭之警兵表面上已無從前之萎頓情狀矣 
[各省省議會聯合會代表電]  
　　廣東參議院衆議院公鑒東隣利我武力政治而北洋派惑之官僚利中央集權而宵小乘之武人恩簡慮短急功近利重以奸蠱於内利誘於外遂有徐州彰德天津等處公然號召會議政治逼刦元首干犯國會盜弄潢池之兵忘其跋扈之罪裂綱毁紐政本蕩然廼至動西南之甲兵陷東北爲魚肉賠欵減解債額反增協約加盟國威轉蹙猶復盜挾政府之名私通隣國軍閥收買黨徒臆立法度凡諸行施無非乘國會播遷之中逞私妄舉是以各省省議會憤國紀之不張悲民生之日蹙乃舉代表等聯合會議謀有以解决紛爭興復綱紀受任以來夙夜憂懼念持繩引墨决非武夫悍將所能堪若枉尺直尋又豈法治國家之所許故僅就其誤國諸事列舉誥誡幷以國庫契約之權聲告友邦各使所苦代表等之組合旣乏成憲之依據徒秉民意以呼號然天人之殺氣方高口舌之聲靈無效國是日壞憂心時焚幸我參衆兩院依法自行召集以開會見告從此舉國人民知最高代表機關得自存在凡年來國家及人民所受之痛苦國會必能爲我人民取償而還復之代表等或因任滿或因本省電召解職徐分電各省繼續選任代表爲國會後盾外敬此電聞八埏無恙二水不波民憲前途其惟國會諸公之心血精神是繫各省省議會代表孔祥柯張忠王洺引世華張一氣廖燮譚柄鑑游如龍邱聯芳陳嘉言胡慶雯王延壽沈定一等公叩 
[外交近訊兩則]  
　　劉鏡人出使西比利亞最近聯軍助同捷謝兩軍在西比利亞步步進取不久當可底定届時建設新俄羅斯政府英法日美諸國除先日指派頭等參贊爲外交委員前赴海參崴辦理交涉外近日又續派有大使公使資格之最高級外交官前赴西比利亞暫以高等委員名義執行外交事務前日法公使柏卜君訪陸外長時曾談及此事並詢中國是否照派昨日陸外長特在閣提議擬派劉鏡人公使以高等委員名義前赴西比利亞會同協商國代表辦理交涉事宜聞閣議一致通過已决定不日施行矣 
　　美國加入銀行團問題美國加入銀行團問題自舊事重提以來頗爲中外人士所注意近日又復岑寂茲據可靠消息英法二國對於此事本屬歡迎美國亦願意加入日本尤屢次表示勸告故其進行似應非常順遂惟對於加入之條件不無磋商餘地而今則正在倫敦磋商之中條件内容頗爲秘密各銀行團代表之列席者某國代表發言甚爲沈默英法代表則出而與美國代表磋商焉 
[紀天津中法儲蓄銀行之組織]  
 
 
 

Page 7

 
 
天津法國僑民現擬依據一八六七年七月二十四日及一九一三年八月一日法國法律組織一儲蓄銀行定名曰中法儲蓄銀行該行營業目的如下按照法國法律從事於儲蓄銀行之業務收受儲蓄欵項其交欵方法或分期或躉存或直接或間接均遵照公司定章辦理惟存欵年限不得過十五年該行設總行於天津將來由股東大會决定可遷移於遠東各大城市營業年限定爲九十九年自公司正式成立之日算起惟依據公司預定之章程而在營業年限未滿前解散者則爲例外該行籌辦事務由發起擔任目前爲招　股份及預備開張起見由發起人擔任優先股四百股其所應享之權利由公司章程第五十七條規定之將來分配股東紅利及淸理賬目尊照公司章程第五十七條及五十一條辦理該行資七規定爲天津通用銀幣二十萬元分爲二千股每股一百元由公衆承購認股時先交四分之一卽每股先交二十五元其餘由董事會規定或分期交欵或一次繳足銀行事務由董事會管理之董事須由股東大會公舉至少五人至多不得過十五人法國籍之董事須佔董事會定額之過半數董事任期五載至第六年起改選董事每歲由董事會推舉董事長一員惟以籍隸法國者爲限 
[吉省團體會所改正之借欵合同]  
　　吉林團體聯合會連日會議林礦改約事宜略有端緒茲將該會改正之吉黑林借欵合同條欵詳誌於下 
　　以下各條係由政府允許地方承認而少加增減者（一）中華匯業銀行來函有計畫新事業而需要巨額之資金時希望商借日欵或組織中日合辦公司等語（前函政府已與匯業銀行商妥加入依中國當事人之希望一語查此函範圍太廣雖經政府加入依中國當事人之希望一語仍多流弊茲擬將計畫新事業商借日欵及組織中日合辦公司兩層删去如必不得已商借日欵及中日合辦時須由地方最高長官將全案提交省議會得三分之二以上議員正式認可方爲有效其借欵一節如有第三者最惠條件仍得自由訂借該銀行不得阻制）（二）銀行函中尊重吉黑兩省金礦森林旣得之權利以政府核準爲限現已商妥改爲已得中央政府或地方官廳之核準等語（三）擔保之林礦以完全國有爲限如已經人民領有地照者及屬地方公産性質者概作民有不在國有範圍擔保之列（四）吉黑國有林礦雖在擔保之列仍准由兩省人民自由承領開採金礦或採伐林木不得限制前項自由採礦伐木請再專函切實聲明（五）林礦局長各由吉黑兩省地方法定機關公推數人呈請最高長官遴委（六）林礦借欵全部償還期限雖係十年惟因中日親善之故可隨時提前淸還解除契約（七）礦借欵本利償淸時合同卽行作廢（八）部致銀行函中有且謀發行金劵所需准備金之充實一語應請完全删去（九）函内開茲爲表明對於該兩省從事經營之採金事業森林事業及其關係人旣得之權利及利益决不侵害云云而聲明内有預期將來依採金局森林局各種設備保護此等經營者之事業而促其改良發達以進其利益且認政府收入之增加等語似此訂定則將來無論官辦商辦之金礦及民有之森林均可假促其改良發達之言詞而干涉之此條最爲重要但已經改訂合同附函聲明由中央政府之森林局採金局自由設施决不侵害人民之自由云云勿須另條規定（十）複擔保品應以經營國有林礦所得之政府收入爲其本省對於林礦所收之稅捐雜費（如財政廳所收稅費之類）不在政府收入之内 
（十一）將來借欵或合辦林礦時除照服從中國警察課稅外若或自辦礦業或森林警察應全由中國人按中國警章辦理以下各條係由地方提議請政府允准者（十二）提撥日幣一千萬元分交吉黑兩省存儲以備興辦林礦並爲將來償還借欵之資（十三）在借欵合同期限内政府如能提前籌還債額本金之半數卽將一省擔保之要礦解除倘政府力有不逮或由吉黑二省中之一省補助籌還債額卽將該一省之擔保品解除（十四）吉黑兩省如補助籌還債欵若干須由政府於一定期間内設法撥還或由兩省中國家收入内就近劃抵（十五）將來訂立正式合同時須將吉林黑龍江兩省債額平均分寫各訂一分合同以備單獨贖約之用（十六）草合同第二條有續借字樣查續借係爲借欵期滿不能還本得由政府與滙業銀行磋商展限不得再增加借額（十七）借欵利永以七釐五毫爲定率無論展限幾次不得絲毫增加 
[奉天近事]  
[張督請撥軍艦防海]  
　　據某軍官云張督在津時以國防吃緊派員與政府磋商在奉省沿海各岸酌派軍艦游弋以資防守當時政府允視邊防情形如何再爲酌派茲者張督回奉見邊防益形緊迫昨復致電政府請速撥派軍艦中有三省各地聯合國因共同出兵均派艦前來我國豈能獨緩等語未悉政府將如何答覆也 
[鬍匪攻陷輯安縣]  
　　據輯安電稱本月十一日午前四時許有鬍匪數百名向輯安縣通溝城襲擊縣城該縣知事以事起倉猝防止不利竟爲匪等所襲擊先入縣署繼在各處放火至八時許通溝城人民所住之房屋全部爲猛火所包圍縣知事生死不明警務長爲匪擄去巡警概行逃散住民均向對岸之朝鮮境内避難内有一羣約百餘名爲匪裹去並有日本出張該處之警察（數（未詳）亦同時被擄 
[孫師長奉令入關]  
　　孫烈臣師長爲會商前敵軍事及大局問題隨張督返奉茲聞張督以吳佩孚通電主和前敵軍心渙散武力主張殊多窒礙故特一面通電主戰一面急令孫師長南下俾帮同張景惠師長力盡主戰者之義務孫氏於星期日乘京奉早車入關汲海峯師長亦同日回防據另一消息謂張督主戰而不將軍隊全數開發前敵近且陸續調兵逼近京畿其内幕中確有一種作用孫氏此次入關是否南下尚無一定也 
[贛商會拒土進行紀]  
　　自存土製藥行銷之消息傳來後南昌總商會當卽開會集議僉以鴉片製藥分銷四省若果實行勢必重罹流毒禁烟政策前功盡棄遂一致决定由會具呈當道痛陳利害懇乞挽回茲復直接電陳中央力請取消成議茲將電稿錄下北京國務院財政内務農商部鈞鑒收買存土指銷四省迭見報章漸成事實十年禁絶方慶更生言念前功何以自解况名爲製藥實則殺人水火刀兵無以過之創製藥之美名豈醫病之良劑收吸食之惡果煩法庭之嚴刑名實不符政治衝突民生憔悴烟犯載途是誰之過歟惟盼政府軫念窮黎取消成議受其賜者不獨蘇浙鄂贛已也南昌總商會叩冬 
[南京快信]  
　　北京第二届大總統徐東海當選後軍警各界縣旗三日慶祝李督齊省長昨幷電京道賀 
　　軍署昨接廣東軍政府通電不承認北京之非法國會選舉總統陳之驥奉馮總統電召急於昨日午車回京 
　　齊省長昨復電中央蘇省財政奇絀無力協濟中央 
　　舊歷八月十五爲李督誕辰軍政各界已預備慶祝並聞已聘定　　津滬名角來甯演劇届時必又有一番熱閙 
　　龍運乾昨由浦督率新振武軍一團乘輪運閩 
　　李督電張文生鎭守使各縣匪患業已撲滅望與地方正紳籌辦淸鄉善後早淸匪孽 
　　省署昨接候補知事許振鵬杜芳方思允等赴江北各縣秋勘 
　　軍署參謀高巨瑗經李督保以簡任職分蘇任用昨已領憑禀知到省 
地方通信 
[蘇州小學教職員之更調]  
　　蘇州市立各區小學校暑假後略有更調茲悉南區二校原係單級現改複式由吳其昌知事委定汪仁侯爲主任教員又南區三校校長章駿調任第四高等小學校教員遺缺以南區六校主任教員顧振金升任所遺六校教員現委顧振威接充 
[通緝逃兵]  
　　蘇常鎭守使奉督軍令開案據陸軍第七十六混成旅旅長張仁奎呈稱職旅第一百五十一團第三營機關鎗連三排二班中士劉文斌於八月十九日下午一時身穿軍服藉故潛逃塡具逃亡表呈請通緝等情據此除通令外合行令仰該鎭守使轉飭所屬一體協緝務獲解辦 
[巡艦入塢修理]  
　　水警第二廳所轄之鈞和游巡艦前奉趙廳長批准撥欵修理現由趙仲發艦長將該艦駛入船塢刮底油漆 
[松江泗涇紳士呈省署文]  
　　呈爲指銷存土開弛米禁均係自殺政策環求電部力爭以弭浩劫事竊鴉片流毒中國弱種戕民智愚共憤現聞指銷存土吾蘇首居其列製藥其名銷土其實是不啻决洪水以淹衆率猛獸以食人吾民無辜緣何必欲使之再入黑籍重罹浩刧耶吾鎭介居松滬要衝若果銷土實行勢必輸入毒氛蔓延不可收拾以少數奸商之罔利轉以害吾蘇數十萬之良民自殺政策莫逾於此爲此籲請鈞座鼎力主持電部堅爭以弭巨毒而福吾民再頃閱報載蘇米有弛禁之說查邇年蘇地旱螟幷行秋收歉薄安有餘米以濟他邦况民以食爲天食旣不足騷擾堪虞懇請一倂轉逹中央免開米禁庶幾治安可保民生有蘇迫切瀆陳環求鈞鑒謹呈江蘇省長齊松江縣泗涇鄉教育會全體代表張錫　自治委員李修則農會會長沈煜 
[金山之借漕消息]  
　　金山縣詹亮疇知事奉省署借冬漕之令卽分向各紳富商借該縣所屬之張堰市托該市商會總理錢伯勳代爲募集已代借到洋三千數百元交徐警佐派船解送縣署並聞此次息借冬漕各縣均有難色惟金山一縣已照數募全 
[城鄉迎賽神會]  
　　隂曆七月晦日地藏誕松地例於是晚由各魚販抬温公神像護以鋼义手奔馳於市街中謂之驅除疫厲四日晚適爲雨阻遂於五日補行又西鄉楓涇鎭於同晚迎賽施神並全鎭同時放燈云 
[舉行秋祭祀典]  
　　七日卽隂曆八月初三爲上丁秋祭之期先二日由李潤之縣長邀集各執事生在勸學所設筵欵待當筵分認職務祭時所用樂舞生仍沿向例由縣函請縣立第一高等小學校長錢魯詹届期選派學生充任並約期於初二午後恭詣文廟先行演習 
[南滙縣農會之電稿]  
　　南滙縣農會因米禁拒土問題擬電南京軍民兩署云蘇省頻年水旱爲災螟蝗肆虐産米缺乏供不應求民食已形艱困近傳日本因閙荒風潮向我國政府乞糴我政府有指關蘇省米禁以接濟之議查求災卹隣當審己力丁此連年荒歉奚能從幷救人設禁令果弛奸商紛紛囤積以牟出口之利非特米價日騰且恐存米一空蘇民生機頓絶全省秩序岌岌可危用敢電請鈞座轉電中央嚴行拒絶一面先行重申禁令以維民食而保治安南滙縣縣農會會長張景陶副會長陳佐漢謹叩又云蘇省不幸聞列銷土區域各縣士民知大禍將臨衆情惶急迭請鈞座鼎力維持懇切轉電人心不死民氣猶存弱種滅國之秕政不在前淸專制獨裁之時反在中華共和國體之下各曰製藥實開烟禁此等毒卉現將害我四省者終必禍延全國人民生命財産不足惜其如威信何其如政體何南邑雖僻在海隅然亦萬難承認爲特代表民意瀝情呼籲萬乞鈞座轉電中央立撤銷土自殺政策民心之向背國勢之强弱轉移關鍵在此一舉臨電迫切不暇擇言南滙縣縣農會會長張景陶副會長陳佐漢公叩 
[鎭江警察實行荷槍]  
　　揚中縣警察自宋縣長蒞任以來力爲整頓仿照北洋警察制度令各區站崗巡士一律荷鎗矣 
[組織學校之手續]  
　　鎭郡對江新壩鎭公民成子淸等擬在該鎭組織一國民學校日前擬具簡則呈縣備案經揚中縣宋知事批云查各區增設區立國民學校應由本區學董呈請核奪乃該公民等擬在新壩鎭地方組織區立國民學校一所未經商由該區學董轉呈殊難准行仰卽遵照 
[南通土布免稅之周折]  
　　南通總商會於九月三日得江海關監督六十二號公函云逕復者接准大函准通如稅務公所函開奉江蘇財政廳訓令土布或手工棉織物給單免稅照案貼用印花一案希轉飭各布商遵照辦理等因查土布免稅一案經國務會議兩次議决全國常關均已遵令停止合亟函請迅發免稅單通令通崇各分關停止收稅以維貧民生計等因查土布免稅本署遵奉部令調查種類分别應徵應免列成表册並擬定給發免稅單章程業經呈請財政部核示一俟奉部核准卽當通令各分關遵照實行相應函復卽祈貴會長查照云 
[濟南省外債到期之窘促]  
　　去年魯省會向中日實業公司息借債欵一百五十萬元事將一年瞬届償還期限張代督已電呈政府懇代籌畫以應急需或將魯省迭次墊發軍用各欵三百萬元設法撥還以資應付 
[花生加稅之稽徵所]  
　　花生加稅久經設局徵收只因稽徵繁重屢致商人反對現財政當局已將此項稅則大加修改仍在黄台橋大槐樹十王殿三處設立稽徵所然只一徵一稽貨無兩稅且稅額亦略核減花生米一袋改收三百文花生收一百二十文除飭令各徵收所一律照辦外並委派稽查隨時調查 
[揚州租輪運鹽]  
　　兩淮鹽運使據濟南製鹽大德等公司呈謂鄂湘贛三省需鹽孔亟特向日商村上八造租定輪船三艘每艘約載七百餘噸可資裝運惟日政府須得我國政府證明運鹽始可放輪來華等情據詳鹽署茲由鹽務署咨由外交部電達駐日章公使向日政府證明放輪來華並於五日軍飭運署飭商遵照矣 
[查禁運米]  
　　齊省長以駐寗英領事迭函要求弛放津浦米禁轉咨外交部駁復在案嗣英使又提出抗議經外交部拒絶惟恐奸商偷運令行各關交涉員認眞查禁凡軍米出口須驗明護照始可放行並由齊省長轉飭各縣知事按照條約查禁江都趙知事業於五日奉到此項省令出示布告矣 
[軍隊調防]  
　　駐揚陸軍巡緝隊第二營長聶金魁現恐各駐防軍隊分防日久玩視防務四日特令駐防仙女鎭第八連軍隊與城内之第七連對調令西門外之第五連與城内之第六連對調均限令刻日移防矣 
[安慶借欵接濟軍費]  
　　安徽財政廳長前奉倪督令安武軍餉每月須於二十以前照發惟庫歀奇絀收入寥寥無從支應劉廳長擬向天津金城銀行訂立合同以安徽雜稅爲擔保商借現銀二十萬元藉資接濟倂言明以六個月歸還倘到期雜稅收入不足卽在丁漕内撥付已由省長出立印函保證矣 
[呈請恤金照准]  
　　皖鳳陽縣知事前以該邑匪擾時警備隊目陳兆龍等均因緝匪死亡核與警察官吏恤金條例相符已呈由省長轉部核准各給一次恤金一百元遺族恤金各五年年各五十元 
[杭州改定支單期限]  
　　省垣錢業同行以現水革除以後非將範圍縮小不足以固基本爰在公所議决各項支單向以四十天爲期者現縮至半月期爲度持票取現須見票後註明遲一天照兌取爲現欵臨時缺乏之備 
[取締現洋出境]  
　　杭總商會函省會警察廳及滬杭甬路局内河各輪船公司略云頃由錢業全體在敝會公同議决以杭地現洋爲數無多值此取消現水之時若再以大批現洋裝運出境深慮惹起恐慌有妨省城市面爲請出示暫禁並按照歷次辦法凡各業採辦貨物必需現洋時托由錢莊裝運他處者此項現洋如數在一千元以上報由總商會查明塡給護照請准驗放但每日總數至多以一萬元爲限無錫蕪湖等處運米到墅之船隻湖墅各米行購買米石給付現洋者由錢莊轉報本會塡給護照以便一俟金融舒展再請弛禁云云省會警察廳據呈後已於五日出示布告矣 
[塘工有奬劵將實行]  
　　紹蕭塘工經費由部核准發行有奬義劵張廳長已着手籌備聞定於十月一日發行現擇定馬坡巷大厦一所爲局址並委該廳總務科科長鄭雲鵬爲坐辦内分文牘發票會計等部各設主任一員副主任一員 
雜評一 
[辦法（默）]  
　　京電謂徐派以段不下野則無辦法夫段不下野誠無辦法然使段果下野時局亦豈有辦法乎 
　　第一難題段雖下野而段之左右部下能盡下野乎蓋段之不能倂其左右部下而盡下野猶馮之不能倂其左右部下而盡下野也不能倂其左右部下而盡下野則馮段名雖下野而其潛勢力依然存在暗爭依然不息則徐亦仍無辦法也 
　　第二難題徐派之所謂辦法者以徐出就總統而後能以總統之名義妥協南北也然而北京新國會舉徐總統之日亦卽西南舊國會宣言否認總統之日旣不認徐爲總統能認徐之辦法乎况乎之實際言内部之糾紛决非一時所能解决者然則所謂辦法亦難矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英醫救護傷兵之熱心]  
　　字林報云上海英人醫士昨開會議討論組織西比利亞英人紅會醫員隊之問題馬施醫士主席報告開會宗旨及陳述辦法後由大衆討論决定上海英人醫士願在滬設榻五十照料由西比利亞送至上海之受傷或患病兵士並决定俟與海參崴英軍正醫官通訊後再討論組織紅會醫員隊赴西比利亞服役之問題各醫士皆發表意思謂此項醫員隊如屬必要則上海英人醫士必協力助成之 
[增加日輪駛赴孟買之運費]  
　　英文滬報云日本郵船會社與大阪汽船會社赴孟買各船之運費自十月一日起將增高約百分之三十且因貨物漸少改每兩星期開行一次爲一月開行一次 
[總商續開常會]  
　　上海總商會因暑假將滿定於本月七日卽隂曆八月初三日（今日）開第十八期常會昨已通函各議董務於是日午後三時共蒞議事廳以待開會提出各議案當衆磋議並聞總商會在該會後面隙地建築商品陳列所一事前經通和洋行打樣繪圖估價營造已列入議案提議通過刻聞該洋行所打樣圖應遵工部局打樣房定章凡起造洋式房屋一律不用木質地板均須用水門汀鋪砌平坦上下一式惟該陳列所係三層洋房若改用水門汀物料造價必須增加核與前次估定之價已有不敷但陳列所爲提倡國貨振興實業而設非公共游戲場可比應否改用抑或拒却擬於今日常會時提議以待公决云 
[拒絶售土之堅决]  
　　建設會上次開董事會議决聯合上海總商會寰球中國學生會江蘇省教育會中華職業教育社華東教育會銀行公會美國大學同學會婦女靑年會留美學生會上海基督教聯合會精武體育會萬國改良會浙江旅滬學會續行委辦會亞洲協會美國協會等開一拒土大會於上海其重要職務係著論鼓吹到處演說等不至達到拒絶烟土之目的不止該會今日午刻十二點鐘在卡爾登再開一籌備會凡以上各會會員均可與會餐費各人自理每人一元二角五分 
　　滬上各團體反對分銷存土電請北京政府收回成會業已迭紀前報茲聞本埠商界已得北京政界消息以蘇贛浙等省人民一致反對迭電來京請爲取消日有二三百起之多足見事與民意不合遽難施行已密電該製藥公司主任囑將銷賣藥品從緩進行所有各處分銷機關亦須停止接洽云 
　　川沙縣教育會農會商會昨致上海縣教育會農會商會函云逕啓者八月二十四日敝縣教育會准江蘇省教育會函開現在禁烟約期已滿而烟商運動以蘇浙贛鄂爲行銷區域竟將成爲事實本月二十一日敝會舉　常年大會時各縣到會會員特將此事提出討論已全體議决拒絶行銷卽經專電李督軍齊省長謹懇會同三省督軍省長一致峻拒等語用再函請貴會會同縣農會縣商會同時電請禁銷並一面在本縣聯合公正士坤實行嚴拒銷售以淸烟毒等因准此查敝縣教育會先於八月十八日會同敝縣商會敝縣農會電請省長轉電中央請求取消分售存土之案並通令各縣禁銷時昨適有南滙人張之彝致敝邑某商人函謂官土一事該縣歸其經理並稱南滙川沙可以倂辦等情敝邑同人聞之大憤張之彝旣不顧南邑地方之害並欲貽害吾川其何能忍正謀嚴拒方法茲准前因敝會等三機關卽於八月二十六日聯合開會召集全縣市鄉各董曁農商學界士民公同討論全體一致主張如有本邑無識之徒爲張之彝所誘應先竭誠勸阻萬一言諄聽藐惟有羣起而攻爲地方除害至本邑與上南接壤之處或上南兩境市鎭鎭本邑距離較近者設有分銷烟土情事恐川人受其流毒亦當不分畛域前往拒絶倘在川境亦有銷售並請上南用同一辦法協助嚴拒議决由敝會等先行通告以爲防微杜漸之謀除分函南滙縣知事縣農會縣商會縣教育會周浦商會曁貴縣農會商會教育會外合函達貴會查照辦理以杜煙禁無任企禱　 
[南滙縣組織拒烟團宣言書]  
　　云鴉片之爲禍 
小足喪身而敗家大則亡國而弱種洪水猛獸不足比其凶刀兵疫癘不足並其酷上下五千年縱横九萬里不幸我黄帝子孫獨中奇毒彌漫煙霧已遍神州俊秀蒼生盡成走肉使非天誘其衷毅然禁止我中國早已别開亡國蹊徑雖欲爲人奴隸牛馬而不可得矣前淸腐敗政府尚知悔禍而厲禁秦越相視之鄰邦且皆仗義以贊襄卽在消土之英國亦以人道主義甘自棄大宗利源而不恤此吾人於痛定之餘所當馨香感禱者也何期當今執政私利是圖於條約期滿之時作死灰復燃之勢飲酖止渴爲之說曰限銷存土掩耳盜鈴美其名曰配製藥言黑籍中人心領神會從此又將明目張膽高枕無憂前功盡棄後患何堪殁民禍國其罪固上通於天矣雖然苟我國民均知自愛則鴉片一物雖滿坑滿谷亦於何而銷之可恨者奸商惡棍承攬包消濁富劣紳暗中組織勢必至機關林立流毒遍於社會吾前爲强種計爲救國計爲維持社會生計計爲自愛親戚子孫計用集斯團以拒烟毒簡舉大綱共資遵守（一）本團設總事務所於南滙穀倉（二）本縣界内有烟土分消之處本團必設有分事務所以相對待（三）矯托製藥實開私賣之門如遇購土私煎卽向法署告發請照鴉片治罪條列懲治（四）奸商劣董與社會流輩如仍陽奉隂違卽將其姓名履歷廣登各報通告全國（五）本團所深惡痛絶者鴉片耳於人之感情無涉故雖親友購吸亦必糾舉不稍瞻循蓋嚴責之實深愛之也所最後一言須爲我父老兄弟告者本團與鴉片不共戴天誓不兩立拒絶之目的一日不逹卽本團天職一日未盡白刃可蹈湯火不辭皇天后土實鑑斯言發起人朱祥紱潘鍔黄報廷黄廷珍徐守淸秦始基顧忠宣黄協塤顧德鉞楊而墨陳檄龔源本陳昌言倪墇達鍾彬儒杜猷告陸以鈞馬戴仁陸望瀛潘光澤馬文彬蔡雲棟顧金佩傅恭弼謝璋許言瞿光史蘇裕國陳綱王益智瞿鑫董宗頤顧開棟　計成玉秦兆璋唐其寅同啓 
[維持民食之呼籲]  
　　上海市經董陸文麓穆湘瑤蘇本炎顧馨一等二十餘人電呈省長略謂　上發現大有公司組織機關經已成立現將私運私銷米糧出口不獨民食所關且恐影響市面應請嚴厲查禁以維民食明白曉諭以定人心云云 
[陸家嘴添設崗警續誌]  
　　浦東爛泥渡淞滬警察第三區警正曾永奎擬在陸家嘴一帶添設崗警已誌昨報茲悉該處房産半爲英商鴻源紗廠之産（現已改歸日人）半爲已故甬紳嚴筱舫所置而嚴業大半轉租與洋商設立行棧或建造住宅因設經租賬房一所名曰宣潤公司自雇巡丁六名鴻源紗廠亦自招巡丁各在所有地段查察前任警官曾經提議開放巡警前往站崗卒以該公司及紗廠西人出而阻止致未實行而現任警官曾永奎則因工廠林立罷工之事時有所聞且西人携眷卜居者亦已不少若有意外之事誰任其咎故呈准徐廳長在該處勘定地址添設崗位三處自本月一號起輪派巡警前往站崗巡羅惟聞該公司及紗廠日人等仍不以爲然已向本埠高級長官要求飭令撤銷云 
[華洋人搶刦烟土案類誌]  
　　小東門外法租界洋行街鄭洽記土棧前被盜匪華洋人五名入内刦取值價二萬餘元之大小烟土逃逸卽由該土棧報告捕房飭探偵緝在案茲經法捕房捕頭阿而風西華探目黄金榮張掌福包探程子卿唐雲卿等偵悉是案盜匪華人劉金堂並德人麥克司薛佛司及無領事管束洋人蘇阿萊司等三名匿跡華界北四川路地方當卽前往一倂拘獲帶入捕房經捕頭詰據供稱所搶烟土銷於虹口吳淞路森康典當主等語旋由該探等至虹口該管捕房協同探捕至該典當將典主拘獲解入捕房押至昨日解送法公廨請究先由捕頭禀明前情並稱原贓尚未完全吊案應請展期開審中西讞員判劉等一倂還押候吊齊原贓再行訊核　 
　　德國人卡而林道曾於八月十九號晚糾合同種人勞勃脫及别而考夫又美籍人乃爾生等持械至金隆街仁記土棧内以搜查私土爲由攫取值洋二萬二千二百八十元之煙土鈔票逃逸卡而林道當場被一百零八號西捕毛根捕獲抄出手鎗拘入捕房嗣經西探目彭山將勞勃脫等先後緝獲解送公共公堂訊判乃爾生解送美領事署訊辦卡而林道等還押候訊在案昨晨又由總巡捕房中西探將卡而林道勞勃脫别而考夫三德人解廨美領事署亦派管牢西捕頭將乃爾生送案至十句鐘時美德副領事蒞廨會同李襄讞升座研訊先據捕房代表律師譯稱今有德國人三人於八月十九號晚搶刦金隆街五十七八號門牌内之烟土鈔票共值洋二萬二千二百餘元進去時將各夥友驅入後房出示手鎗卽至賬房撬開土箱搶刦時由行夥從後窗逃出鳴捕始由西捕拘獲被告一人搜出手鎗至二十六號續獲同黨現在尚有一人未獲請爲訊究卽據被告代表律師譯稱被告延敝律師到堂承認有罪惟手鎗實未施用云云又據西捕毛根與西探目彭山及三百零五號華捕上堂禀明拘獲被告情形並由仁記土棧主張棟臣夥友張榮初沈阿金張倫元先後上堂訴明當時被告冒稱包探搶刦各節堂上命將乃爾生帶案訊據供稱到案之德國人三名均係同黨惟别而考夫已將所刦烟土賣去云云中西官會商之下判被告等還押候訂期復訊再行核奪 
　　英文滬報云租界近今刧土案中之嫌疑人台勒氏已於昨日下午就逮因係美籍故將於明日（七日）上午十時在美領事署法庭審訊又韓人名鄂光者亦因被控刦土就逮 
[米船在途遇盜]  
　　嘉興船戸王雲峯裝載白米一百八十餘石來滬銷售前晚八時駛經滬西盛橋相近浦面突來盜船兩艘男女盜匪八人躍登王船袖出手鎗禁嚇聲張抄去大洋二十九元小洋三十四角白米十餘石船夥周雲生右腿被匪連刺兩刀受傷大呼救命由緝私營鎗船聞警帮同追捕匪已遁去昨日王來滬將受傷船夥送往醫院醫治一面開單報告水陸警廳請緝 
[浙省防務加嚴]  
浙江督軍楊善德以閩督李厚基迭次電告漳汀危急並據　葆喧呈報團長陳肇英業已率部投南而稽查處亦屢屢密報謂有浙籍黨魁蔣某等現乘閩省危急分遣黨徒潛赴各處運動遊說請卽偵查防範等情自應加意　查以防意外除飭令所屬軍警勿稍疎懈外並電松滬盧護軍使請卽令飭所屬軍警於江浙接壤水陸各要道嚴密偵查以保公安盧使接電後業已轉飭淞滬警察廳選派隊士前往滬杭火車站曁行駛浙屬内河外海各輪埠協同浙省稽查至各商輪火車上嚴密偵查有無黨人混跡及私運危險物品情事以免疎漏云 
[南滙肉業風潮十誌]  
　　浦東南滙縣境各肉莊因反對增加屠宰稅同盟罷市呈請撤銷認商各情已迭誌本報茲悉本埠總商會因據周浦商會各該業代表方紳欽等函請代爲呼籲業已轉呈省財廳籲請俯念商困撤銷認商除中飽而南邑各市鄉經董亦將認商苛勒情形聯名電請省財廳核辦甬紳虞洽卿昨又致南滙杜知事函云敬啓者貴地肉業因業外史樹椿收捐太苛致釀成罷市風潮今雖開市而認捐問題仍未解决該業中甬人來滬備述此案原因及願照原認之數八千二百元由肉業全體認辦其名義極爲正當而中飽之弊亦可袪除實於國課民情均有裨益素仰先生以裕課卹商爲念尚祈俯順輿情於此項肉捐准歸該業同業自行認辦免生意外而安商業仰級公誼同深感禱 
[抵制金幣借欵之函電]  
　　全國抵制金幣借欵聯合會上海分會昨接上海廣肇公所來函云敬啓者日前接准大函痛言金幣借欵爲禍之烈貴會發起共圖補救以保國權而拯民命挽回大局宏願至爲欽佩敝公所同人雖棉力無濟莫不同具此心用特備函表示贊同伏希查照爲荷 
　　又該分會昨致南京省議會電云省議會議員先生均鑒金幣借欵足以亡國羣情憤激友邦詰責敝會本匹夫有責之旨曾經通告全國函電往還再接再厲匝月以來瘏口曉音期達取銷目的庶免亡國慘禍茲各團體表示贊成已達多數足見人心不死國事尚可挽回惟地位所在祗能作間接之後盾不能爲直接之制裁用特電請貴會諸君趕速提議質問並咨兩院迅咨政府將是項借欵合同條件交院討論宣布全國以釋羣疑事關危急千鈞一髮諸君受人民委託之重義難坐視民國存亡在此一舉謹貢葼蕘幸希垂察全國抵制金幣借欵聯合會上海分會叩魚 
[禁止幼童拉車]  
　　淞滬警察廳長奉江蘇齊省長訓令云頃准内務部咨以保護人民身體警察負有專責是不獨顯著之危害宜予排除卽見端甚微有認爲足以阻礙人民身體之發育者亦應特爲注意近因京師地方間有幼童拉人力車者以穉弱之年營勞苦之事雖因生計艱難勢非得已而力小任重究與身體阻礙良多應由警廳查照原訂修正管理人力車夫規則第一條嚴申禁令切實施行以重人道等情除分行外咨請查照轉飭各警廳一體禁止等因准此合亟令仰該廳遵照辦理 
[漢口商業之轉機]  
　　旅滬漢帮各商號近接漢號來函述及該埠自前星期以來商務頗爲起色所積存貨業已暢銷銀行銀根亦皆寛裕現在銀拆比申市减小拆用一月每千兩取息七兩零（漢口用莊款向以二月爲一　今用莊欵千兩計需拆息十四兩有零）故商界頗抱樂觀其故因湘省前敵軍隊已有數路陸續撤退卽省防軍隊亦與南軍相約暫取守勢以待和平解决商界居民人心因此稍定市面亦遂活動請將應添貨品迅速覔輪運漢行銷等語申地各莊號得此消息卽將種種貨品趕緊購買竺輪裝運故日來洋廣貨中洋傘等物銷路甚繁價稍增漲云 
[裕源紗廠之歷史]  
　　义袋角裕源紗廠現經安利洋行軍裝買辦尤格明及日人幷上市村介紹盤與日本内外紗廠管業查裕源於光緒甲午年由贛省富紳朱鴻圖所創廠基五十六畝内設細紗機七十四部共有錠子二萬六千九百三十六隻又軋花機六十部當初開辦頗爲發達至光緒三十三年鴻圖故後其子幼鴻研濤兄弟不睦由幼鴻另設裕通廠各自分辦歷來互有盈虧裕源現由朱雲卿經理本年正月結賬存貨尚可盈餘銀十萬後因花市昂貴所出十四支雲龍紗成本不能合算遂於四月半停止夜工四月底全部停工核算虧折三萬四千兩是以决計盤出現内外廠已派代表江田氏於前日接收計廠屋基地機器全部棧房三所外連裕順麵粉廠一倂在内計價銀八十二萬除佣朱姓凈收七十四萬廠中舊夥均由朱發給本年全年薪水每人另給洋二百元大小一律其裕順尚待隂曆八月底移交朱之家眷住宅約於明年正月底遷讓業已雙方訂約簽允矣 
[美按察使由津返滬]  
駐華美國按察使前赴天津辦理要案茲已公畢回滬卽日照常視事 
[發行浙省有奬賑劵之籌備]  
　　浙省紹蕭東西江塘年久失修恐釀巨禍曾由各紳士農民會呈齊省長轉呈農部核准籌欵興修並經齊耀珊省長令飭財政廳長張道生籌辦有奬賑劵得欵撥充塘工經費業已擬訂章程票額發行手續並擬在滬設立分公司以資勸銷故張廳長昨已派委徐子芬賀家　兩員來申與旅滬浙紳接洽並籌商組織事宜 
[借用冬漕之催促]  
　　上海縣沈知事奉江蘇財政廳胡廳長訓令云自籌募蘇省短期公債取銷後曾經援照上年息借冬漕辦法分飭各縣實行勸借以濟省庫在案茲查所定繳欵期限業已届滿而塡報呈缴到廳者尚屬寥寥現當省庫空虛之際軍警各餉待撥甚急自應分别嚴催迅速報解或先行籌墊卽日滙省等因沈知事奉令後除先行設法墊解外並卽傳催各認商早日呈繳彚總報解以濟要需 
[西湖啤酒公司之佳况]  
　　甬商鉅子朱葆三虞洽卿等以本埠現銷啤酒皆由日本美國進口價格日漸昂貴乃相與發起集合資本五千股共五十萬元照有限公司辦法盤受上海啤酒公司將其機器移設酒廠於西湖附近卽有西湖湖水與國産製酒原料自行釀造預算每日出貨可達五千四百打事務所設於本埠江西路股本業已認足而欲購者尚多故股價已漲過票面之數定酒者亦已紛來所盤受之上海啤酒廠其存貨一倂盤下足敷二年銷路近年以來華人嗜啤酒者漸多該公司之前途自是大有希望也 
[護送德僑赴浙]  
　　松滬護軍使署接駐滬交涉公署函稱德國婦人名哥罕之子名好司得患病已愈擬於九月六日上午七點三十五分鐘在北車站乘坐火車赴杭轉往莫干山養病請派憲兵妥爲護送等因盧使當於昨日函致憲兵營張營長飭由憲兵第一連届時派兵數名候在車站護送該德人往浙交該山檢查所妥爲安置 
[火車司機人帶土之敗露]  
　　滬杭火車司機人傳山屢次夾帶烟土運至嘉興一帶私售圖利今有同黨逮捕爲所供攀由嘉興縣知事呈報浙江省長電致路局長筱珊昨飭機務處將該司機解禾歸案訊辦 
[籐椅店藝徒猝斃之查究]  
　　滬南老白渡裏街揚州人陳炳坤所開之成興籐椅店雇用同鄉王喜林之子爲藝徒王今年二十一歲於十七歲　進店向來相安無事舊曆七月二十五日不知如何王忽斃命滬上並無家屬只有表親徐景高在新碼頭中和里潘洽記布號爲庖人當時陳卽邀徐景高到場告以王喜林子急痧身死等語徐因察得王周身皮膚變色恐有虐待致斃情事遂阻止棺殮一面發電赴楊報告王母並王之叔父王仲恒等來滬交涉不料次日陳卽備棺草草成殮昨日王仲恒等由籍抵滬向陳理論置之不睬卽以徐景高爲證人報告一區警署禀控伊姪身死不明請爲澈究奉諭將陳傳案當以案關人命判將兩造函送地方廳訊辦王仲恒偕證徐景高到廳後堅稱尸棺不知下落要求官廳究追以便開棺相騐午後經檢察官預審一過判候調查王喜林子究竟因何致斃再行核辦 
　　又一訪函云南市老白渡承興籐店學徒王某係揚州人年二十一歲於隂曆七月二十六日晚問忽然身死卽行成殮後卽通報尸叔王仲恒來滬向徐景高處詢問致死之由旋據徐稱目覩該徒尸身靑色顯有别情當向店主陳炳坤理論口角扭控第一區警署經趙署長詰得事關命案連同證人一倂移送地檢廳訊理 
[驅逐私藏軍械之和尚]  
　　僧人松華立禪通慧普照慧圓等私藏軍械分匿雲南路六百三十一號北海路一百六十六號等門牌婦人陳周氏李周氏兩家被老閘捕房特别機關西探目壳維香華探目李星福陳雲忠等偵知前往將松華等五僧拘獲搜出六響實彈手鎗一枝及已壞之汽鎗數枝連同陳李兩婦拘解公共公廨訊判分别押候查明與租界盜案有無關係再行訊奪在案昨晨又由捕房將全案人證解廨經張襄讞會同英白副領事復訊先由西探目壳羅香上堂禀稱八月二十八號據眼線報告謂六馬路一百六十六號門牌壽器店樓上匿有强盜和尚當卽前往拿獲立禪普照二僧及 
 
 
 

Page 11

 
 
婦人李周氏並搜出實彈手鎗一枝舊式汽槍數枝帶入捕房詰據供稱此項手鎗係住居雲南路之松華和消寄藏等語故復往雲南路六百三十一號續獲松華等男婦四名惟查被告等雖無糾黨夥刦證據然其所居之處私藏實彈手鎗必非安分之徒應請核辦中西官卽向該僧等略訊一過以其私藏軍械必非善類遂判一倂驅逐出界不准復來手鎗充公 
[寗波同鄉會募捐消息]  
　　寗波同鄉會至昨日止計募到洋十萬零二千三百七十九元九角五分銀五千一百五十五兩茲將逐日收到捐欵細目補錄於后徐承勳君自助一百元陳蔚章募又新號怡生莊温州廣和園統元莊桐又新平又新各十元應芝林温州四明銀行通久桐山周順生日新平陽同生號周順生各五元蔣蒔蓀大生各三元順生號曹寳才孫如新謙益甌又新各二元周寄桂卓寳濂陳芝眉張世恒敦記棧張葆如阮生桂孫桂林袁茂榮諸君各一元李瑞棠君自助五元戴元慶君募藏記號十元戴君自助十元葛賢黻葛賡黻二君各五元忻阿張湘泉二君各二元王阿槐沈立茂二君各一元張溎卿君募胡立茂二十五元張君自助二十元胡光耀施郎山元豐湯谷平各十元鍾福根君五元董俊彦陳子楚王芷溪陳梅卿四君各二元謝炳文張星輝湯祥甫李炳和王鯉堂謝文禮屠濬生貝蘭亭樂鳳祥董聯芳陳韻笙方正康向錫三何振甫張仁章董水芳林彭年葉蓮水諸君各一元張楚泉君四元盛筱珊君募安裕莊賡裕莊安康莊各一百元錢達三君募邵春沼君五十元甄益三君二十元葉賢賓君十元源發船源順船保安船淮安船江寗船同慶船同安船同富船寗康船金定海船金利船金順船順興帆船公司王傳誥君各五元張嘉瑞應良彬史來生史來貴陳瑞芳各四元陳葆新張榮堯楊義源甄乾房各二元甄孟房葛祖洪君各一元餘再續報 
[普益社義務學校紀事]  
　　大東門外靑年普益社附屬義務夜校專招各界寒素子弟及商店夥友不取學費每日二時教以國文珠算及普通智識聞秋季始業由汪春涵君擔任教授汪君平素熱心社會教育經驗尤富聞報名入學者已有四五十人云 
[神州醫藥學校開學]  
　　麥根路神州醫藥專門學校爲神州醫藥總會同人所創辦昨日行開校禮蒞臨者除醫家藥業外有道尹代表顔仲華君交涉員代表楊筱堂君知事代表李頌唐君等二時開會校長余伯陶君宣布創校緣起楊李二代表曁徐級蓀君朱賡石君相繼演說均極懇擊校董葛吉卿君致勉詞教務主任包識生君修身教員戈朋雲君各發揮對於授課之意見及諸生當守之規範會畢攝影而散 
[舉行祀孔典禮]  
　　昨日（卽七號）爲秋丁祀孔之期黎明時滬海王道尹上海縣沈知事地方審檢兩廳長淞滬警廳長師範學校校長賈豐臻縣視學朱贊教育欵産經董丁賡堯及勸學所學務委員等均與祭如儀 
[救濟婦孺會亟應維持]  
　　救濟婦孺會創自民國二年倐經六載破獲拐案聞有二百餘起救回被拐婦孺二千數百人陸續資遣使之骨肉團圓者一千餘名其無家可歸者常年約有四五百人均留養於江灣留善院中延聘男女教習技師各量其材而教授之使之各成一技日後得以自謀生活此誠吾國特創之慈善事業也惟聞該會經費奇絀素無絲毫經常的欵全賴各界慈善家慷慨捐助以資挹注而當其事者頗費苦心深望世界同胞對於斯會相與維持使該會永久進行則不獨被害婦孺之幸抑亦世界婦孺之福也 
[寶山教育會之改選]  
　　寶山縣教育會昨届改選之期舉定楊慶敷爲正會長王德昌爲副會長周長生沈熙王錫光楊芃　盛念椿金其鴻錢保文姜福成爲評議員 
[軍署諮議由杭返滬]  
　　松滬盧護軍使因有要公須與浙江楊督軍接洽特委本署諮議張文祥於前日乘車往杭晋謁楊督軍就商一切昨已事畢乘滬杭早車返申卽將措商情形禀復慮使備核 
[普益社推定名譽董事]  
　　顧馨一蘇筠尚王一亭高鳳池吳懷疚五君平昔對於善益社事業提倡甚力今經董事部公推爲名譽董事聞顧君等並不推辭當仁不讓有足多焉 
[中華皮鞋公司銳意進行]  
　　大馬路泥城橋中華皮鞋公司自去歲九月開幕迄今已將一年該公司對於式樣質料搆造價格無不悉心研究故所出貨物與舶來品不相軒輊今夏發行白鞋式樣尤爲精美近又擴充營業特設推廣部多派人員赴各洋行及船頭兜攬頗獲成交云 
[絲織品之新發明]  
　　二馬路石路口陶朱里内大豐裕盛澤綢莊近來新發明一種二尺門面之愛國綢每疋重有三十餘兩定價甚廉門售價格不及規元十兩花色翻新絲光奪目亦國貨中之精品也 
[巡警防護兵工廠]  
　　高昌廟警區李巡官以兵工廠内所儲材料邇來時常失竊亟應嚴防查得江邊碼頭西首僅隔小河一道竊賊易於越入故於昨日令飭各長警於夜深人靜之際認眞巡查以防失竊 
[警員升調續紀]  
　　昨報紀署長升調營長一則尚未詳盡茲再探錄如下第四區警正余炳文調充兩浙緝私營營長所遺四區警正以督察長張際平接辦並以六區警正顔玉琛接辦督察長差而以四區二分所警佐錢鎔昌升調六區警正遞遺四區二分所警佐委某巡官暫行代理 
[操法與防務均宜愼重]  
　　步兵三十七團第三營營長王幹臣以時届秋凉所部士兵均宜練習操法爰於昨日分令所部四連長着將各連正副士兵勤加訓練俾成勁旅並謂所轄防地適與法租界毗連所有沿斜徐路各橋梁均應派兵通宵駐防遇有形跡可疑之人過橋行入境内務須盤詰以昭愼重云 
[新橋路築造兵士宿舍]  
　　步兵三十八團各營士兵向駐兵工廠内近因廠内營房不敷駐宿爰在新橋路地方租地數畝昨飭竹匠先行建造竹柱草房二十七間以備營兵住宿云 
[煮飯遺火之慘劇]  
　　公共租界百老滙路三百二十三號門牌鍾姓家十九歲女子鍾愛梅於昨日午刻煑飯不愼遺火於火酒箱内登時起火冒穿屋頂焚燬房屋一間當該女逃出時衣衫着火灼傷甚重其十三歲之弟與妹兩人亦被火燙傷後經滙山捕房得悉立飭包探陳金揚與西探前往將受傷三人車送同仁醫院醫治惟鍾愛梅火毒攻心醫治不及已於午後二時斃命遂通知捕房將尸舁送驗尸所候請公共公廨中西官相驗再行收殮 
[投河遇救後之發落]  
　　徽州歙縣人洪錦章流落在滬於今年四月間投浦覔死當經水巡捕遇見救起由水巡捕房梅捕頭諭送地方廳請爲發落當時因洪患病發送新普育堂醫治迄今已逾三月病已痊愈昨午送案請示經間官詰據洪錦章供滬城三牌樓源復春茶葉店内有一表兄在彼營業奉諭派警將洪送往該店收領 
[鐵店夥擊傷藝徒]  
　　虹口新記浜路六百四十號門牌某鐵店夥無錫人錢阿樓因藝徒殷巧忠作事偷懶遽將鐵鉗將殷之頭顱擊傷血流如注痛極狂呼由一千一百八十九號華捕查見以錢不應行兇當卽拘入捕房禀明捕頭飭將受傷人送院醫治錢阿樓押候解廨請究 
[拐賣養媳之結果]  
　　虹口東有恒路三百五十八號門牌住戸華老三控住居肇勒路三號門牌之鎭江婦人鍾李氏串同揚州婦人王殷氏蟻媒黄忠祥將伊家十六歲童養媳華小妹拐往揚州得洋三百餘元賣與小毛仔妓院内爲娼等情業由哈爾濱捕房中西探將黄與兩氏一倂拘解公共公堂訊明判被告等分别押候函致江都縣將華小妹移提來滬再核在案前日由探將華小妹移提來滬昨晨帶同鍾李氏等解廨請究先由包探上堂禀明移提華女情形次由華小妹供稱前被鍾李氏誘拐至伊家中串同王殷氏帶至揚州得洋三百四十元賣與小毛仔妓院内學習彈唱云云繼據華老三投案訴明當時被拐情形訊之鍾李氏王殷氏供認拐賣不諱黄忠祥則堅不承認張襄讞商之英白副領事判鍾李氏王殷氏各押女所三年期滿逐出租界黄忠祥從寛斥釋並諭後須安分華小妹交其翁華老三領回 
[瞎子失妻之摸索]  
　　瞽者劉古文江北人賣卦爲生住閘北永祥里其妻蔡氏忽於日前私逃由劉詢據二房東云該氏與鄰居施正福有染逃走之前一日曾被施妻穆氏辱駡等語爰於昨日由劉將施穆氏扭控四區警署轉解司法科經段科員研訊穆氏供丈夫在輪船上當火夫蔡氏背逃時氏夫已開船多日亦無口角情事判穆氏還押候傳施正福到案再行核辦 
[烟妓被虐偕逃]  
　　小東門王二所開之花烟館烟妓王桂子年十九歲東台人又陳蓮子年二十二歲揚州人因被龜鴇凌虐於前日偕逃至吳淞由六區警署崗警查見解經司法科判送慈善團留養擇配 
[巡捕抛差之處分]  
虹口捕房一千二百零九號華捕胡宗喜抛差不到旋被捕頭查見拘解公共公廨訊判管押候查在案昨晨由探將胡解廨經中西官復訊之下以胡無胡抛差殊違定章判押西牢一月以儆 
[保險縱火之出首]  
　　本年隂曆二月間閘北蒙古路甬婦金樂氏所開之柴爿店樓上同居李月卿房内起火迁燒隔壁安徽人羅德貴之京貨店羅保有火險銀數千兩當經四區一分所查得情有可疑將羅解送淞滬警廳訊咗之下因無人告發交保釋放曾紀前報前日金樂氏忽扭羅至該分所出首據云起火之李月卿係羅之同當向婦人轉租餘屋僅付定洋一元搬來鋪板二塊棉被一條餘無他物當晚卽兆回祿婦人本欲投案控訴被羅他二人邀往租界某旅館允許償還損失洋三百五十元囑勿告發彼時收過洋二十五元餘俟羅領到賠欵一倂付淸不料事後一再向討置之不理是以扭案聲訴請求嚴究當經楊署員質訊之下判將兩造倂解司法科押候訊辦 
[吵閙行兇案展期開訊]  
　　粤婦梁李氏控梁樂軒梁氏梁阿根於八月十三號串黨至梧州路一千二百號屋内吵閙行兇致被毆傷等情昨晨由探將被告等男婦三人傳至公共公廨請訊原告延代表律師到堂陳述案情請求展其開審中西官判被告等退去候下禮拜一訊奪 
[糾黨行兇之懲治]  
　　丹陽人朱高安在北河南路糾黨二人將奚瑞林毆傷甚重由捕將兩造一倂帶入捕房捕頭飭將受傷人送院醫治朱押候解送公共公廨訊究在案昨經中西官提訊明晰判朱押西牢三月以儆 
[始則軟騙繼則硬搶]  
　　無賴陳阿榮日前與西黨數人在法租界僻靜之處擺設三四賭攤引誘某店學徒鍾生海前往賭博不遂卽將鍾孩手中之大洋四元攫取而逸後由鍾報告捕房飭探李榮卿將陳拘獲帶入捕房昨解法公堂先據原告禀稱是日由師給洋四元囑令出外購買物件被陳一倂搶去求究詰之陳供認不諱中西官判陳押西牢二月以儆 
[再誌欠租逃逸後之抵償]  
　　收租人陳永生前至法公堂控被房客葉金官虧欠租洋一百二十三元延約不付嗣竟避匿棄下雜物業已報經捕房前往檢點所值無幾請爲核示判將生財拍賣作抵在案昨由捕頭投廨禀明生財現已拍去應請核奪判將賣得之銀給予原告領去餘欠俟被告出面再行扭案訊追 
[烟膏從何得來]  
　　江北人胡金寳不知何來鴉片烟膏五十餘盒持至華記路徘徊圖售被滙山捕房華探目蔣榮生查見向詰支吾將胡連烟帶入捕房禀明捕頭押候解廨訊核 
[茶館主聚財抽頭]  
　　界路滬寗火車站附近二百零一二號門牌某茶館主張老三容留久人聚賭抽頭被八百四十六號華捕查見卽將賭具帶入捕房禀明捕頭請廨出單將張傳案訊罰 
[證人供詞含糊]  
　　滬西靜安寺住持僧常貴偕證六根控劣徒雪根（卽錫根）於四月一號起至八月十四號止將託伊管理值洋七百餘元之金四開等件及歡門吊褂各物陸續竊取質洋化用等情當經公共公廨訊判被告押候吊贓再核在案前經捕房查查被告尚有行竊同寺慧德祥林永成王阿二等各僧人衣服情事當於昨晨吊齊贓物將雪根復解公堂請訊卽據原告代表律師上堂陳述案情請爲澈究並據見證僧人根安訴稱被告將呢歡門桌圍等件託我代爲質洋惟往質時並未認明所當何物等語中西官以該見證所供殊屬含糊遂判根安交五百元人洋並保錫根押候訂期再訊 
[偷牛賊逮捕]  
　　浦東人張雲亭串合同黨在南滙唐明橋鎭竊取龔甫英家值洋四十元之黄牛一頭變價化用案發逃滬匿居楊樹浦路經　偵知來滬報由楊樹浦捕房飭探將張查獲昨解公共公廨經中西官訊供之下以此案發生地點係在南滙境内判張押候備文解送南滙縣公署訊辦 
[扒手監禁三月]  
　　竊賊李三官日前至法租界黄浦灘摸竊行人周興隆身畔藏有銀洋之皮夾圖逸被周察破喚捕人贓並獲帶入捕房昨解法公堂先據原告禀明前情請究詰之李供認摸竊不諱判押西牢三月贓給原告領去 
[緝獲擾累行旅之竊賊]  
　　竊賊徐桂生王阿福王阿三王金生趙阿炳王福生等六人屢在法租界黄浦灘碼頭上竊取搭客行李受害者頗不乏人日前徐等又在江天碼頭輪船上竊取搭客衣服一大包持至某押店質當適爲包探查見將徐等六人一倂拘獲帶入捕房昨解法公堂訊究徐等鈞供認行竊不諱中西官判押一月四禮拜三禮拜不等分别示儆 
[勸業場劇場内捉獲竊賊]  
　　滬城勸業場二層樓商場中所設各商店近來時常失竊物件查無蹤跡本月四號晚收市之後商場内潘茂森象牙店又被賊竊去銀洋衣服象牙雜件共值洋一百六七十元次日開單投報一區二分所查緝未獲至是日夜半三時許忽由該場樓下小京班劇場内茶房查獲在彼圖竊之陳阿咸一名喚警解送該警局昨經王警佐訊據陳阿咸供浦東人年二十五歲住在英租界失業已久昨晚往勸業場游玩一時糊塗在小京班戲場中睡着不敢犯竊問官問其前一天潘茂森之失贓是否爾竊陳堅稱不知警佐以陳阿咸深夜在内逗留决非善類判送警察廳訊辦一面着失主潘茂森之代表高祥源自行投廳請追 
[竊取廣東尼姑之衣服]  
　　竊賊何國俊湯棠紀二人前日在閘北支港廟地方行竊靜修菴粤尼駱常光衣服等物被四區崗警當場拿獲解送司法科訊辦 
[無賴串竊金鐲]  
　　無賴王小三仔前日串黨在南京路摸竊某銀樓學徒魏寳春身畔値洋一百四十元之金絲鐲七隻圖逃當被覺察喚捕追獲連贓帶入捕房昨解公共公廨經中西官訊供屬實以王係過犯判押西牢半年期滿逐出租界贓給原告領去 
[介紹新刋]  
　　同濟醫工專門學校新出雜識一種名曰（同濟）係合醫工兩科新發明及論撰之作而成内容豐富足資研究昨承惠贈第一期一册書此誌謝並爲介紹 
來件 
[廣肇公所董事温宗堯釋惑書]  
　　胡君耀廷改組廣肇公所董事評議員意見書有被選爲董事者年必捐資百元以助學費評議員年祗捐五十元之辦法反對者頗有請其近於購買捐納者胡君原書具在所謂被選爲董事者乃指被選之後必捐資百元五十元以助學費非謂未選以前苟捐資百元五十元卽可當選也與購物之必先交錢而後得物捐官之必先納欵而後得官者爲正相反胡君猶恐選舉之濫也故復有先調查而後公推之辦法又慮公推之或有私也故復有榜揭兩星期聽人指摘覆查如實卽行公布除名另選之辦法試問廣肇公所董事評議員之價値能以百元五十元購買否卽有不肖行賄之人而有公推權者卽現在之董事評議員試問現在之董事評議員能以百元五十元爲人收買否反對者將誣胡君一人遂不惜盡駡現在之董事評議員爲一錢不値抑何持論之刻耶卽如反對者之意現在之董事評議員皆不肖人可以百元五十元盡數爲人收買然有如此行賄之人如此受賄之人試問能逃胡君所定辦法不受人攻訐指摘否反對者如欲更進一步快其誅心之論必謂此百元五十元之效力直可使在滬之十萬廣肇人人人盲其目聾其耳喪其心聽人行賄受賄而不問十室之邑必有忠信反對者妄疑廣肇公所之董事評議員可以百元五十元購買其薄待公所之意已非鄉人所宜有又進而疑現在之董事評議員無一乾淨人且進而疑全體之廣肇人無一有耳目知覺人抑何因怒胡君一人之故乃遂舉所有廣肇人而痛駡之宗堯亦廣肇人而亦爲董事之一人實不能任受也查董事捐欵之例在香港則中華醫院值理年需捐欵百元在上海則總商會會員年需捐銀六十五兩靑年會贊助員年需捐銀五十元卽廣肇醫院値事年亦必捐銀十二元苟如反對者之言由金錢而致名器旣瀆賢者未必就就者未必賢然則香港之中華醫院之値理上海總商會之會員靑年會之贊助員廣肇醫院之値事必無人肯就其就者必皆不賢反對者因怒胡君一人之故乃至不惜　香港中華醫院之値理上海總商會之會員靑年會之贊助員廣肇醫院之値事而幷斷其爲不賢何其刻深廣大乃至於此耶胡君辦法實無流弊可言且有先例爲據反對者因一捐字遂牽連而比之捐納似有深惡痛疾於此一捐字者則又試問自來水旱之災仁人義士輸粟解囊以爲賑濟者其名無不曰捐假使自來之仁人義士亦如今日反對者之議胡君求避一捐字必聽天下人轉死溝壑莫之過問而後已其過問者必輸粟解囊以求取得不賢之名者也嗚呼因怒一人而遂遷怒衆人且遷怒於自來相承仁人義士習用之一字用心至此宗堯尚復何言胡君原書具在文義界限本自分明三尺童子所能辨别亦無待宗堯之言所以不已於言者特念胡君如以非董事而剏此議則人不問其言之是非議其剏此購買之法希望爲將來之董事雖曰深文猶有可說今胡君旣爲董事數年矣苟其不顧公益亦何樂而不坐享美名一事不做又何樂而必提此議以招衆人之謗謗而胡君一憤辭董事而不爲在胡君方深自慶得離此是非顚倒黑白混亂之場然從此廣肇公所之腐敗將無人敢爲整理千數百待教之子弟將無人敢爲代謀不特廣肇之事從此不可復問他省人之熱心公益者鑒於胡君之失敗於公益亦必緘口結舌不敢復問其省之公益則是胡君一謗而中國所有公益之事將從此瓦解此則宗堯之所不忍不言不敢不言者也推反對者之用心亦豈不知胡君之議爲有據而無弊然必出而反對者特爲一二自私自利之人旣求得董事評議員之虛名又不欲破百元五十元之小惠不便自揭其私以告人於是變其辭以攻胡君而不知一言之不謹遂足破壞天下之公益而有餘雖然公理具在先例具在宗堯敢信我廣肇人必能公斥其非而天下之公益廣肇之公益終非此一二自私自利之人所能破壞也敬布所懷伏維公鑒 
[浙江興業銀行保管箱事例（續）]  
　　第十三條　租用人得委託代理人處理儲藏物品惟須繕具『委託書』（樣式第五）加蓋合符印章連同代理人印鑑交存本銀行代理人所用之印章須與租用人交存之代理人印鑑相符否則本銀行不能受理更換代理人須仍由租用人繕具『更換代理人書』（樣式第六）加蓋合符印章連同更換代理人印鑑交存本銀行取消代理人須仍由租用人繕具『取消代理人書』（樣式第七）加蓋合符印章交存本銀行第十四條保管箱内儲藏物品轉與承繼人時租用人應繕具『承繼書』（樣式第八甲）加蓋合符印章幷由承繼人加蓋印章連同承繼人印鑑交存本銀行承繼人所用之印章須與租用人交存之承繼人印鑑相符否則本銀行不能受理如租用人已故承繼人應加覔妥保繕具（承繼書）（樣式第八乙）并由原租用人之親族二人或二人以上加蓋印章連同承繼人印鑑交存本銀行如有原租用人之遺囑者本銀行得索閱之如租用人已故承繼人尚在幼稚須由其親族二人或二人以上加覔妥保代爲繕具『承繼書』（樣式第八乙）幷覓代理人代爲繕具『委託書』（樣式第五）加註『親旌某某人代筆』字樣連同代理人印鑑交存本銀行如有原租用人之遺囑者本銀行得索閱之（仍未完） 
來函 
[照譯古柏馬斯德律師致大陸報函]  
　　啓者本月三號貴報登有擬租德人總會事本律師經已閱悉查一九一八年元月三十一號經駐滬特派交涉員代表中國政府將德人總會交與德華銀行淸理員怕色利宋漢章二君怕宋二君卽爲該會之管理員又爲秉承政府教令可處置總會房屋之人此外則無有也宋君現不在滬茲經怕色利君聲明對於貴報所登擬租總會一事毫不知情中國政府旣無明令故淸理員曾疊次推拒租用該總會之要約且以淸理員所知目下政府無意將總會産業若何處置前曾有人詢及交涉員經告以須問淸理員有詢中國銀行者亦然且可使轉布中政府所頒教會之交涉員曾飭怕色利聲明謂交涉員對於此事幷未得有政府方面消息由個人方面言之亦未授權與人出租或處置該産照此情形恐貴報所登之論或生誤會請於下刋照登此函爲荷古柏馬斯德啓 
　　卡爾登飯店之拉陶君昨夜言曾有華人西人接談謂經奉政府令可處置此産致伊等是否奉令則不得而知然非淸理員也 
雜評二 
[總統與戰禍（訥）]  
　　北京通電慶祝新總統三日我國人對此感念將何如也總統選舉本爲盛典乃我行之於風雨飄搖之中且行之於未經統一以前一方通電祝賀一方通電否認瞻念前途政局能由此而定耶 
　　選舉總統之希望惟望和平而已乃觀北派之競爭依然無心悔禍而南北之戰事方進行而未已湘以返攻而危及鄂彊閩以深入而影響浙境茫茫四顧國民何日得安枕席耶嗚呼國人之所感念者如是而已 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬羣芳賀菊花當選書] [  詩隱]  
　　溯自萬千紅紫春城開旖旎之　九十光隂香　　繁華之色賞當前之景物評無限之芬芳固可謂有種皆妍無花不馥矣惟是嬌稱續李徒嗤下嫁之資美詠夭桃祗合宜家之頌藝芳蘭於谷口涉空山而祗稱幽人拜紅杏於壇前溯泗水而惟崇師範芍藥之贈投也則詩歌相謔矣薔薇之綺麗也則鬢插徒嬌矣海棠則乞借隂多猶待綠章之奏酴　則殿居春了誰爲靑眼之加以是論翹楚之資羞羣花之艶惟有標芳名於謝客沉香亭獨占淸平數佳種於洛陽百寳欄君瞻錦繡花時競賞譜列無雙春好方開名居第一此牡丹之所以膺將首選而雌黄無所用其訾評者也是以珍誇魏紫貴極姚黄地託上林久擅花王之號艶稱獨幟早傳　色之名論資格則誰與爲倫比材質則羣甘自附由來已久何敢相爭乃今者以委露之姿應逢時之瑞本來三徑效小隱於陶潛獨對重籬詡淸風於巢父方自許忘言之妙且久圖養靜之謀留此殘枝每作傲霜之舞閒同落葉可憐薄暮之悲惱聽四壁秋聲全是凄凉景况休說九秋晚節無非垂老光隂果已自分秋容勿冀重逢盛遇而乃天公作劇花事翻新以久棄之葑菲籌將零之蒲柳榮邀特選管領羣芳謬荷盲從馨香萬祝當棘地荆天之際偏鶯啼燕語以爭鳴致天高氣爽之秋被蝶浪蜂狂而胡閙情形若此慮成覆轍之車紊亂不堪怕入迷魂之陣竟爾請君入　故繞飛絮以成圍大都逐隊登場全棄本根於不惜某等深諳舊例素守服從遽改新章難圖反對緬東籬而在望效北向以先趨明知有限秋光未免西風之冷落况復倒行春令逈非大塊之文章惟以令出惟行理應共順嵩呼三祝當隨蒲拜以趨承諧語一篇聊誌葵傾而謹獻（五） 
家庭常識 
[蜜黏紙] [  大圭]  
購茶食店之密糕一經捻緊所襯油紙與糕黏貼不易揭去以指細揭必致四分五裂若以冷水或冷茶温其紙背然後揭之無不帖然而去與尋　揭者其勞逸蓋不可以道計矣（却酬） 
[治酒] [  吕翼之]  
製酒之米飯入缸後搭成凹形隔數日如液體不出（卽酒釀不成俗呼石搗臼）可以法治之法將水多量置缸内（天時冷須温水）以酒耙攪散之乃復以酒藥二兩置之缸底上覆以草製缸蓋越宿卽聞酒香啓蓋視之則米飯膨起酒液卽成俟缸底已無沈下之飯乃可開耙矣惟　糟粕時較難蓋　缸底之酒藥發酵乃引起酒飯所和之酒藥如兵夾攻故糟粕易糊濾之頗難 
[蟹醬] [  吕翼之]  
每蟹十斤用鹽十兩醃之缸中數日置臼中搗碎和酒五六斤酒糟（未經蒸燒酒過者）三斤糖八九兩攪匀乃以磨磨之則成醬矣藏之於甕上包荷葉與箬復封以泥雖至年餘不壞 
[錫鉛合金提取純錫法] [  秀瑩]  
以錫鉛合金投以鹽强水則錫成鹽化錫而鉛僅少有侵蝕然鹽化錫溶解於水而鹽化鉛不溶解於水此鹽化錫加以炭酸鈉灼熱之鍚卽還元矣 
[提取純銀] [  秀瑩]  
首飾等之銀皆含有多量之銅今欲提取純銀之法以銀投入硝强水中使成硝酸銀溶液此銀溶液加以食鹽則成鹽化銀之白澱　沈澱屢洗以水使不呈酸性反應加以炭酸鈉灼熱之則銀還元卽純銀矣 
聯話 
　　前淸某公廣陵産也曾攝督撫篆威福自恣不洽輿情殁後有人爲製一長聯歷舉某之醜歷史發奸摘伏鋒利無前雖其言不無過甚有傷忠厚然甚矣哉怨毒之於人也夫防民之口甚於防川彼封疆大吏不恤民隱爲所欲爲縱一時人懾於威敢怒而不敢言又豈能逃死後之責備乎茲特錄之冀世之位居方面如某公者知所警焉其聯曰諫草流傳豈出先生手筆由是邀知遇荷恩榮滿嘴淸高有錢未曾不要迨官囊旣足忽爾懷歸天不容享福林泉　說節勞已經告病旣云回籍焉准入城只博得冷落一　崇寗寺儘多弔各』場規　頓致令若輩頭懸試思審兒郎問自己諸端弊弄　心倍覺難安雖正寢告終此身克保我獨能尋君根底鄉闈獲售荐引誰人拔貢成名憑依何術勢更須抄謄萬紙平山堂再譜移文』　雖死餘威猶震此人敢爲此言具覘膽識聯亦極筆歌墨舞之妙 
　　揚州永濟寺雖非著名之禪院然曲徑通幽位置亦頗不俗寺中懸有一聯曰江水滔滔洗盡千秋人物看閒雲野鶴萬念都空說什麽晉代衣冠吳宫花』天風浩浩吹開大地塵氛倚片石危欄一關獨閉更何須故人祿米隣舍園蔬』瀟洒自如讀之幾有出世之想[  南錚]  
工業須知 
[蘋菓酒釀造法] [  赤霞仙客]  
　　蘋果酒爲蘋果之果液釀造而成主成分爲酒精Alcohol糖分Sugar林擒酸Malicacid醋酸Acetioacud及礦物質等有特異之芳香與淸凉之美味誠夏季惟一之飲料也 
　　（一）原料蘋果有甘酸苦三種釀造蘋果酒概用甘苦二種其配合量有用甘種二分苦種一分者有用甘種一分苦種二分者德國則以梨與蘋果混用其結果恒視　用蘋果製者爲優又以其種類之異一般晚熟種較早熟種酒精分常多故夏季收穫者頗不適用而以秋季種爲上欲選適　之果實可振搖十分成熟之枝條俟其落下而採收之　可冬季種則採收後須行後熟法其法選一不受霜之處下敷　蒭　堆蘋果厚可三尺以布或　覆之俟果面現有水粒如發汗　然後去蓋放置五六來復後而供用若果實之有腐敗者損傷者罹蟲害者均易作成醋酸是不可不愼爲汰别焉（未完） 
長篇小說 
[冰山奇俠傳] [  常覺小蝶合譯天虛我生潤文]  
原名（HAN　OF　ICILAND）法國囂俄著 
　　第二十三章　敗謀（二） 
　　亞菲爾見主教又至則不悅曰主教汝來遲矣今犯人爵位已褫但俟行刑汝卽有所申辯亦復何益主教呼曰否此二人皆無罪也此語出但聞一片驚詫之聲如潮流而起其驚詫最甚者則爲亞菲爾及其書記二人雅谷一足已入死阱忽關此語轉起疑懼不知又有何變亞菲爾曰主教汝勿憑一己之想擾亂是非汝謂二人無罪亦有確證否乎主教曰是安得無因指牧師所捧之盒曰此卽是也亞菲爾見匣色乃大變主教又曰吾方晨禱遂有人以此匣來謂得之史芘格屍身之上謂其中實貯魔物迨予諦視乃知此中實中極大秘密大衆注意須知此區區之匣　關係無數人之頸血也言次竟以其匣授之亞菲爾曰請冢宰啓而示之衆人亞菲爾至此色乃大變不復能語然當此際爲衆目所注又不得不啓其匣及啓則最先呈於眼簾者爲一巨函展而視之亞菲爾顔色愈變旣忽展爲冷笑曰此書奇矣大主教汝視之此書署名爲我致麥東者謂將以策除去舒墨客然無我之圖記顯爲匪人所揑無疑主故曰冢宰言當吾亦豈能疑及冢宰然竊恐外間乃有宵小假冢宰之名爲此詭秘亦猶今此假舒墨客之名以爲亂謀同也伹得此信已足證明舒墨客與雅谷無罪雅谷此時姑嘘長氣知此匣中之物竟爲救命之符（未完） 
特徵稿件 
　　自由談近來投稿類皆陳陳相因讀者不無厭倦茲擬將原　各欄改換一新特徵稿件如下（一）小品文字以文情並秀者爲合格或今人所著游記以叙述風景歷歷如繪者爲合格（二）益智圖盡試以英文字母或中國繁用之字繪作簡單人物形狀使不識字者易於記憶圖畫以便於木刻者爲限（三）關於藝術上之品評或方法（四）饒有趣味之譯件或筆記（五）約二三千字之文言小說上列五項酬潤（一）（三）（四）（五）分三等酬每千字自三元至一元（二）每幅限用四字分三等酬自二元至半元稿寄自由談編輯部無論　刋與否原稿概不檢還　不答復來稿須蓋圖章應得酬潤人名每逢陽曆月朔揭載木欄向本館會計處支取 
 
 
 

Page 15

 
 
   
 
 

Page 16

 
 
[滬杭甬路滬杭線行車時刻簡表]  
上海北站△上七·三五（快車）上九·正（慢車） 
上一○·正（四等客貨車）△下二·五○（特别快車）下三·五○（滬禾區間車） 
上海南站上七·四五（快車）上九·一○（慢車） 
上一○·二○（四等客貨車）下三·正（特别快車）下四·正（滬禾區間車） 
松江上八·五九（快車）上一○·四八（慢車） 
下一二·○二（四等客貨車）下四·○七（特别快車）下五·四二（滬禾區間車） 
嘉善上九·五一（快車）上一一·五二（慢車）下一·二八（四等客貨車） 
下四·五三（特别快車）下六·四九（滬禾區間車） 
嘉興上七·四○（禾閘區間車）上一○·二五（快車）下一二·三○（慢車） 
下二·三五（四等客貨車）下五·二二（特别快車）下七·二○（滬禾區間車到） 
硤石上八·四五（禾閘區間車）上一一·○五（快車） 
下一·一五（慢車）下三·五○（四等客貨車）下五·五三（特别快車） 
長安上九·四五（禾閘區間車）上一一·四一（快車） 
下二·正（慢車）下四·五○（四等客貨車）下六·二四（特别快車） 
杭州上一一·一○（禾閘區開車）下一二·五○（快車）下三·二五（慢車） 
下六·三○（四等客貨車）下七·一九（特别快車） 
閘口上一一·三五（禾閘區間車到）下一·一○（快車到） 
下三·五○（慢車到）下七·正（四等客貨車到）下七·三五（特别快車到） 
閘口△上六·三○（快車）上七·五五（慢車）上九·二○（四等客貨車） 
△下二·一○（特别快車）下三·三○（閘禾區間車） 
杭州上七·正（快車）上八·三○（慢車）上一○·正（四等客貨車） 
下二·三五（特别快車）下四·○五（閘禾區間車） 
長安上八·○四（快車）上九·四八（慢車）上一一·四○（四等客貨車） 
下三·二○（特别快車）下五·三六（閘禾區間車） 
硤石上八·四一（快車）上一○·三一（慢車）下一二·三九（四等客貨車） 
下三·五一（特别快車）下六·四○（閘禾區間車） 
嘉興上七·一五（禾滬區間車）上九·二八（快車）上一一·二二（慢車） 
下二·一○（四等客貨車）下四·三○（特别快車）下七·三○（閘禾區間車到） 
嘉善上七·四八（禾滬區間車）上九·五三（快車）上一一·五五（慢車） 
下二·四八（四等客貨車）下四·五二（特别快車） 
松江上九·○五（禾滬區間車）上一○·四七（快車）下一二·五九（慢車） 
下四·○八（四等客貨車）下五·四○（特别快車） 
上海南站上一○·五五（禾滬區間車到）上一一·五五（快車到）下二·二五（慢車到） 
下五·四○（四等客貨車到）下六·四○（特别快車到） 
上海北站上一一·正（禾滬區間車到）下一二·○五（快車到）下二·三五（慢車到） 
下五·五五（四等客貨車到）下六·五○（特别快車到） 
（注意）表内凡有▲記號者係於滬寧路相啣接之車 
[注意]  
凡表内上下兩字上字係上午下字係下午表内之·係指明鐘點至於分數咸用位數法例如八·四五乃八點四十五分一○·三○乃十點卅分餘可類推 
[上海開至南京津浦線開至北京火車時刻表]  
上海開上七·五五（特别快車）上九·一○（快車）上九·四○（三四等車）下一二·四五（快車） 
下三·二五（滬錫客車）下五·一五（滬當客車）夜一一·（夜快車） 
蘇州開上九·四一（特别快車）上一一·二二（快車）下一二·二○（三四等車） 
下二·五五（快車）下六·一五（滬錫客車）下七·二○（滬常客車） 
上一·○八（夜快車） 
無錫開上一○·三一（特别快車）下一二·二四（快車）下一·四一（三四等車）下三·五四（快車） 
下七·二七（滬錫客車）下八·二○（滬常客車）上二·一○（夜快車） 
常州開上六·五○（常寧客車）上一一·二二（特别快車）下一·一六（快車） 
下三·○三（三四等車）下四·四八（快車）下九·二五（滬常客車）上三·一○（夜車） 
丹陽開上八·○五（常寧客車）下一二·○九（特别快車）下二·一一（快車） 
下四·一六（三四等車）下五·四一（快車） 
鎭江開上九·一六（常寧客車）下一二·五二（特别快車）下二·五五（快車） 
下五·一七（三四等車）下六·二二（快車）上五·○六（夜快車） 
南京到上一一·一九（常寧車到）下二·一五（特别快車）下四·三○（快車到） 
下七·二二（三四等車）下七·五○（快車到）上六·五○（夜快車到） 
浦口下三·三○（特别快車） 
天津下四·二九（特别車到）下四·五五（特别車開） 
北京下七·五○（特别車到） 
[北京開至浦口滬寧線開至上海火車時刻表]  
北京上八·三五（特别快車） 
天津上一一·四○（特别車到）正午一二·（特别車到） 
浦口下一二·五六（特别車到） 
南京開上七·二○（快車開）上八·正（三四等車）上一一·四五（快車開） 
下二·二○（特别快車）下三·三五（寧常客車）夜一一·（夜快車） 
鎭江開上九·（快車）上一○·一○（三四等車）下一·三○（快車） 
下四·○六（特别快車）下六·一六（寧常客車）上一·（夜快車） 
丹陽開上九·三六（快車）上一○·五九（三四等車） 
下二·一二（快車）下四·四一（特别快車）下七·○八（寧常客車） 
常州開上七·（常寧客車）上一○·三四（慢車）下一二·一八（三四等車） 
下三·○八（快車）下五·三九（特别快車）下八·二○（寧常客車）上三·○六（夜快車） 
無錫開上八·一五（常滬客車）上七·一○（錫滬客車）上一一·二八（快車） 
下一·三六（三四等車）下四·（快車）下六·二九（特别快車）上四·一一（夜快車） 
蘇州開上九·三五（常滬客車）上八·○八（錫滬客車）下一二·二三（快車） 
下二·五四（三四等車）下五·○一（快車）下七·二一（特别快車）上五·一二（夜快車） 
上海到下一二·一五（常滬客車）上一○·一五（錫滬客車）下二·二○（快車到） 
下五·五○（三四等車）下七·（快車到）下九·（特别快車）上七·（夜快車到）上七·（夜快車到） 
[津浦鐵路行車時刻表]  
下行車 
天津總站上一二·尋常浦口止上七·四五濟南止上五·五五濟南止 
西站下一二·一三尋常上八·○六上六·二一 
滄州下三·尋常上一一·三三上一○·五五 
德州下五·四六尋常下二·五七下四·一八 
濟南上八·三一尋常上八·徐州止下二·四五兗州止 
泰安下一○·三一尋常上一○·三九下五·三一 
兗州上夜一二·四八尋常下一·一五上七·一○徐州止 
臨城上夜三·一六尋常下四·○六上一○·三五 
徐州上夜四·五七尋常上六·三○浦口止下一·二○蚌埠止 
福履集上六·一九尋常上八·一六下三·一一 
固鎭上七·四一尋常上一○·二九下五·二一 
蚌埠上八·四○尋常下一二·○六上五·五一浦口止 
明光上一○·○五尋常下二·二八上八· 
滁州下一一·五二尋常下四·五七上一○·三○ 
浦鎭下一二·五二尋常下六·三八下一二·○六 
浦口下一·尋常下六·四八下一二·一六 
[上行車]  
浦口下三·三○尋常津止上七·二八徐州止下四·一四蚌埠止 
浦鎭下三·三九尋常上七·四三下四·三四 
滁州下四·四八尋常上九·二八下六·一一 
明光下六·三一尋常下一二·一六下八·四四 
蚌埠下七·五三尋常下二·四二上六·二二徐州止 
固鎭下八·五二尋常下四·一八上七·五八 
福履集下一○·一七尋常下六·二六上一○·三三 
徐州下一一·三六尋常上八·一○濟南止下三·兗州止 
臨城夜一·二○尋常上一○·三二下五·四一 
兗州上三·四九尋常下一·一一上七·一五濟南止 
泰安上六·○一尋常下三·四二上一○·四二 
濟南上八·○六尋常上八·四五天津止上四·天津止 
德州上一○·四八尋常上一一·五八上八·○六 
滄州下一·三二尋常下三·○八下一·四五 
西站下四·二○尋常下七·下六·三○ 
天津總站下四·五五尋常下七·四一 
[寰球無二常備神藥起死回生仁丹日本大阪森下將大藥房]  
耑治中暑傷寒水土不服腹痛吐潟猝中昏倒頭痛目眩酒醉船暈積痞溜飲精神鬱結食積不消時令疫疾 
[百寳藥盒特長]  
本藥盒係敝舗多年苦心不避艱難所精心構成最新式藥盒外觀構造兩盡其妙優美高雅而此盒抽引外蓋于右邊則仁丹三粒躍出並翻開下蓋裝置牙籤兒磨指甲及嵌入鏡子隨時應用至便無限眞不負於百寳藥盒之名也 
[新發售百寳藥盒]  
杞菊延年百寳藥盒外面實寫圖 
百寳藥盒外面實寫圖 
[大洋五角包（藥量十錢包之七倍）無債添贈]  
百寳藥盒外面繪圖專選擇中國古來吉祥佳瑞之名畫一百種彫鏤精緻美麗尤足娱目各界仁丹愛顧諸位日常必需之超等藥盒也 
仁丹愛用諸君各處藥房洋貨舗均經售請立刻購取携用爲荷 
[古今第一婦科降生丹]  
京都天寳齋●婦科種子仙丹●服後受胎極速●如不信者有法可試素未生蛋之鷄餉以此丹半月後蛋自生矣虚言欺人罪我惟天 
夫婦人固無不育之理不育者卽有病也然病多起於月經月經不調則非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛躉積或崩血過多或傷於七情致墮情志或感及風寒致傷營衛或體虚盜汗不止或血枯面黄肌瘦及白帶淋漓胸腹脹悶五臟虚損子宮寒冷等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開鬱解悶煖宮止帶聚精旺血固本調經却病壯體之功凡婦人望子者苟能連服一月中途不間斷無不應手而得素未生育之婦服後成孕晚年經斷血枯常服且能育子幸勿輕視旣孕服此產必雙胎眞婦科聖藥種子仙丹也全料一斤價洋八元半料四元起碼二元○遠埠函購須托郵局最妥信局屢次作弊舖設上海二馬路中市西鼎新里石庫門内交易京都天寳齋啓 
[鎭江苦兒院敬謝胡健春君移助令祖母冥壽筵資洋一百元]  
兹承胡健春先生因令先祖母吳太夫人百年冥紀特將宴客筵資移助敝院輕費洋一百元拜領之餘感激無旣謹登報鳴謝鎭江苦兒院謹啓 
[華太化補粉VITADER]  
華太化係選英國上等牛乳參加化學物質提取精液研成細粉質美味甘極易消化爲滋補唯一妙品無論男婦老幼均可服用服法極易祇須用開水或牛乳冲化曾經英國各著名醫家考驗證明不特培腦長精清熱健脾且能治腦弱腎虧心煩血虚頭疼肺熱胃呆食滯怔忡瘵失眠健忘等症而於婦女月經不調及小兒瘦弱服之均有特殊之功病後服之且能易於復原與提神片刻者𢌞不相同洵補身之無上上品也價目每瓶兩元半發售處中英集成中西中法五洲華英中洋各大藥房先施公司源大號（百老滙路一一零九屋） 
[上海百代公司廣告]  
本公司自陽歷七月份運到唱片一大批當蒙蕙顧諸君踴躍購辦致遲來者仍未購着枉勞跋涉抱歉良多兹又運到大批唱片即日開箱發售際此各帮旺辦之時尤恐爲捷足者先得祈請惠顧諸君格外注意 
[上海慈善救濟獎劵各經理分銷户列下]  
八月十一開頭彩五萬元全張六元 
大善元三洋涇橋復通源法大馬路日新增對面 
全號紹興大善寺前瑞源鄭家木橋南堍老福興信局蕪湖大街大有利法大馬路東天主堂街口協豫上海城内勸業場口滙利法大馬路中市典當街口財運來老北門外民國路西湧利新北門内益成老北門直街法大馬路口大發源新北門口善得利鎭江錢業公所對門益利老北門口第五家受和法大馬路四二九號大發祥民國路老北門西首善發財蕪湖○大街阜康民國路福佑門口協隆昌老北門外大街協利源寗波天后宫前葉宏茂南市鹹瓜街永利信局内老福林堂紹興水關橋 
廣萬源三洋涇橋南吉祥街北口五洋藥房杭州淸和坊順豐永法大馬路善富民國路新北門口天益興老北門口廣惠和新北門外　聖街對面和記新北門外五洲藥房揚州轅門橋萬萬源民國路吉祥街口大成法大馬路大自鳴鐘西首華美杭州羊壩頭廣萬源南號新北站外戊天主堂街慈運來法大馬路吉祥街口陸萬成嘉興塘灣街瀛華一號杭州鼓樓前全盛局嘉興信北門吊橋堍瀛華一號紹興淸風弄口廣發源民國路救濟會西首慈運來北號法界東新橋大利元蘇州觀前察院場口九洲藥房紹興利濟橋高達利紹興○大街必得小東門民國路口泰和祥小東門民國路口曹珍生蘇州觀前碧鳳坊巷 
尊客惠顧請提名牌號往來郵資自理單掛加八分雙掛一角三當班回件無誤同業如欲彚登通信益成約三元先惠 
[永昌洋行]  
新到藍牌白蘭地 
本行近從法國羅平名廠運到最上品藍牌○Ｐ白蘭地酒性和純味美而香在巴黎久已名馳遐邇滬上從未到過今本行主爲推廣營業起見特辦此酒爲滬上諸君之口福功用之大能順氣化痰止泄瀉而利濕開胸和胃有此數大功用爲滬上各白蘭地之冠眞所謂醖釀功深衛生中之再妙品也門售克已批發從廉惠顧諸君請嘗試之方知本主人之言不謬也倘蒙賜顧請駕臨英大馬路一號本行爲幸 
或本埠及外埠各洋酒食物號中均有代售 
[時計手表公司]  
南京路郵政分局對面女界歡迎之表鐲 
本公司刻由瑞士直接運到夾金彈簧鐲表數千只每只十二元又有大批完全純金雙騎馬手表每只十八元貨品精良式樣新奇惠顧諸君請駕臨敝公司選擇可也 
[萬應藥水]  
目疾大槪由火熱發生時下此症又最流行其慢性者淹纏尤爲可厭俗云眼百帖言此症服藥之緩不濟急一也欲求速效惟用本藥房之萬應眼藥水滴之當時卽可見功數日内自可安痊無論何種目疾一滴此水如入淸凉世界爽快非常而以寒熱上障暴赤腫痛眵黏多淚等患用之更爲神妙每瓶售大洋二角 
上海中英大藥房啓各埠分號均有發售 
[上海茂泰祥]  
中華第一機器製盒廠 
製迫所設紫賚　南　里内各種洋紙發行　　　　外开　　　　　　　　　门　　　　　　　　　　　　　　　各　　　　印　　　　　　以五十　父守一處　　　　　　洋　　　　　　　　　　　　　　　　　　　　人　　　 
發行所法界三茅閣橋南首電話四三七七 
[看！！看！！！看保証書]  
余患小腸疝氣數月終日小腹結核腫大坐臥不安痛苦難忍遍求醫士服藥無効後購上海各藥房藥局之丸丹藥水等服後亦不能見功承蒙舍親王海珊君指示獨有上海北西藏路一四五門牌中東書藥會社秘製小腸疝氣藥水及小腸疝氣藥丸二種靈藥寰球無雙特託馮君購服每樣二盒服後二點鐘立刻止痛連服數天其小腹結核腫痛漸鬆不到星期果然名不虚傳誠治疝氣之聖品也附價小腸疝氣藥水（每瓶）一元小腸疝氣丸（每盒）半元寳山南門内石橋堍沈鑑靑敬告 
[旅館受盤聲明]  
山西路第廿七廿八號門牌維新公記旅館經理陳意誠爲公記旅館股東無意營業决計别圖今挽中証將維新公記旅館牌號及全棧生財裝修一切出盤與維新利記旅館營業兹定於陰歷八月初一日接手所有維新公記名下七月底以前人欠欠人均歸公記自行理值與維新利記旅館無涉恐未週知特登申新兩報聲明維新利記旅館謹白 
[一搽斷根治頑癬藥水]  
此水能驅風去濕刹蟲解毒耑治諸般疲頑惡癬遠年乾濕毒癬牛皮荷葉癬一搽掃脫永遠斷根每瓶四角小瓶大洋二角上海三馬路新聞報館對門廣東杏濟堂 
 
 

Page 17

 
 
老申報尊聞閣選四十年前之回頋 
[歐人築路論（見甲戍年五月二十七日報）]  
　　前有日耳曼著名之博士名里士多文者徧歷中國各直省考察地勢回至歐羅巴洲刋袖珍書一册將開築火車路以及中國與歐羅巴兩境相連之事詳爲論列據云美國人近將太平海濱之金山郡與亞蘭的海濱之各郡欲以火車路相連此誠當世之急務也然所便利之人不過四五千萬人而已今若於亞細亞洲作火車路則歐羅巴三百兆人與中國三百兆人不啻縮地同處其功則必倍蓰矣案歐洲人論及此事亦明知非中國所能行耳 
墨餘 
[金衣公子傳（見癸酉年四月二十八日報）]  
　　公子姓黄名鸝乳名黄鶯兒又號紅樹歌童性靈警善弄簧舌以應節奏時人因以好友目之嗜桑葚三四月中常往來桑間一聲高呌而馬頭娘卽生育蠶者恒視公子之至爲準愛穿黄故或謂之黄袍東坡先生呼爲黄公世間文人學士咸樂與公子遊昔戴仲若每當春日携雙柑斗酒以聽公子不平之鳴聲音圓滑戴喜曰此俗耳鍼碦詩腸鼓吹公子之風雅可想見矣而又有奇術凡閨中胭脂虎獅子吼得公子治之能不妒曾療梁武帝郗后由此名益噪自關而東自關而西以及幽齊之間雖隨地異名要皆盛稱公子德一時爲伴侣者有杜字隴客八八兒又有數女子亦慕其風流常出入公子牖戸曰巧婦曰齊女曰步姑曰燕燕然以聲氣相交不及於亂公子每悠然自得常與之數人者翺翔於山深林密間且恐被人機彈恒徘徊審願見色斯舉公子之思患預防又如此至冬月於田畝中築土以自固春則破土而出蓋有鑒於覆巢之下無完卵而深自閉藏故風詩常取以比賢人君子不徒重其語言之宛轉也 
　　贊曰時止則止時行則行具聖人之知覺非僅恃悅耳之淸聲慨鳳凰之不至何致與雞鶩同羣黄裳元吉翩翩而來章臺走馬之輩可以人而不如乎 
筆記 
[趙忠節絶命詩四律（見壬申年九月初一日報）]  
　　豈待孤城破方嗟力莫支從來疆守義敢以死生辭亂刃交揮處危冠獨坐時相持不相殺鼠輩爾何知 
　　裂眥呼狂寇奚煩講說多斷頭身自分抗手意云何厚貌徒爲爾孤臣矢靡佗定勞樽酒獻駡坐更高歌 
　　猝爲羣盜困遑敢學文山且盡從容義聯警醜類頑單辭明順逆正氣　神姦反覆誰家子相看祗厚顔 
　　是豈天良見環觀涕泗揮但期罷悔禍豈必與生歸伏劍余何憾投戈汝莫違漫收吾骨蓉暴露益光輝 
　　吳興趙忠節公籌難湖防事務血戰三年被圍五月城陷後覓死不得被執至蘇僞忠王謬爲恭敬誘脅多方公百折不回卒被害云 
閒談 
[夢鸞新語（見癸酉年四月二十四日報）]  
　　人須求可以入詩物須求可以入畫春者天之本懷秋者天之别調蓻花可以邀蝶壘石可以邀雲栽松可以邀風釀酒可以邀月蝶爲才子化身花爲美人小影當爲花中萱草勿爲鳥中杜鵑律己宜帶秋氣處世宜帶春氣一月之計種蕉一歲之計種竹十年之計種柳百年之計種松千年之計種德有工夫讀書謂之福有力量濟人謂之福有學問著述謂之福無是非到耳謂之福無荆棘在手謂之福無氷炭存心謂之福文章是案頭山水山水是地上文章玩月之法皎潔則宜仰觀如覩琉璃世界朦朧則宜俯視如披水墨畫圖凡事不宜刻惟讀書不可不刻凡事不宜貪惟買書不可不貪凡事不宜癡惟行善不可不癡蟬爲蟲中夷齊蜂爲蟲中管晏痛可忍癢不可忍苦可耐酸不可耐若無詩酒則山水爲具文若無佳麗則花月爲虛設晉八麕摘錄（見癸酉年十月初七日報） 
　　老人十抝肯近不肯遠滬笑不滬哭睡日不睡夜出雨不出晴憶昔不憶今管細不管鉅愛孫不愛子惜畜不惜人惡逸不惡勞傷廉不傷惠 
　　小兒十偏戀母不戀父避師不避官悅畫不悅字却藥不却　愛橘不愛橙嗜　不嗜菜憐螢不憐蟻怕狗不怕虎好曝不好濯喜雪不喜晴 
　　女人十僻　愛珠不愛錢惜香不惜炭憐婢不憐妾憎客不憎尼信誑不信眞畏詛不畏謗知佛不知聖重禱不重醫能慈不能孝戒殺不戒淫 
　　秀才十反覓錢不覓書識銀不識字能酒不能時厭奕不厭博讀律不讀經親吏不親友走私不走學投刺不投文倦學不倦遊怕考不怕病 
四十年後之新世界 
[歐戰中之化學（二）]  
　　德人於未開戰之前曾富積智利硝石然如戰事長久積蓄將有告罄之虞瑙威之硝酸或能得其供給然亦不可深恃國中又無相當水力以得炭極電溜藉取硝酸於空中惟有鈣炭化物取之極多因之阿摩呢亞製造甚易故欲硝酸之不竭只有得之於阿摩呢亞中其法以阿摩呢亞過極熱之白金絲網至其詳細則現尚守秘密至合淡輕二氣而成阿摩呢亞洵爲至難之術須以兩氣之接觸化合體加以相當之高烈熱度與數百倍之空氣壓力故必另造合金Ａlloy體之儀器使氣體受此至高之壓力與熱度而不走漏方能有濟耳 
　　一九一二年九月萬國化學連合會舉行是術之試驗得有良效一九一四年七月德人實用之於工藝中適於其時烏斯瓦Ｏswald君發明由阿摩呢亞之酸化作用而造硝酸自此以後德人遂處於不中可攻之地位德之軍用品受化學家之賜一躍而能自給不虞其匱絶矣 
　　我美因富智利硝石之供給故欲硝鹽業之發達一時尚未易覩惟政府曾於亞拉排買省（Alabama）米齊格（Misic　Shoalg.）淺灘中從事採給硝鹽之計畫設令商人承辦吾美軍火製造家當已有採硝之事業矣 
　　歐戰開始之初軍用炸裂品爲普通火藥火棉與甜油混合製成之無烟火藥以及或燥或濕之棉花火藥用製地雷與魚雷等品者地雷與炸彈之爆裂物最要之點須製時穩妥運時無險發時力猛單初爆烈物類不能具此三者於是硝石之雜品逐漸試用目下應用最廣而最有效者厥惟下述三物一爲忒利尼忒祿篤目下應用最廣而最有效者厥惟下述三物一爲忒利尼忒祿篤路納（Triniuo　Tolulue）通名之爲TNT二爲梯忒拉尼忒祿阿尼林（Teuanitro.qnilin）三爲畢克立酸或忒利尼忒祿非諾仂（Perjc.acid　or　Trinitro.phenol）炸彈以畢克立酸製者名爲及克龔生司（Jaok　Johnsons）當其炸裂時有極濃之黑烟故名 
 
 
 

Page 18

 
 
   
 
