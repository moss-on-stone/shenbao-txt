# 1911 - 106 - 4913721

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章三月二十四日内閣奉]  
上諭陳夔龍代奏翰林院侍讀學士惲毓鼎因病請開差缺一摺惲毓鼎著准其開缺欽此軍機大臣署名奕劻毓朗那桐徐世昌宫門鈔三月二十四日召見軍機澤公陸宗輿 
論說 
[論自治風潮之原因與監督之關係（希）]  
以數千年專制之。中國而一旦變爲立憲。此極聖明之事也。乃自近年預備以來。行之於官治。而官曰不便。行之於自治。而民亦曰不便。官曰不便。誠有所不便者在。猶可言也。我人民亦曰不便。此何爲者耶。蓋賞反覆求之而知其理由之所在。一則由於誤會。二則由於怨嫌。三則由於不知公益。四則由於辦理者之不善。與其用途之不正當。 
何謂其誤會也。曰禁烟禁賭之類是也。中國無業游民。往往以烟賭爲窟宅。一鬨之巿。必有賭塲。三家之村。必有烟館。固已習慣而無所忌憚矣。近以頒行新政。戒烟之令綦嚴。禁賭之規漸肅。若輩之以此爲生涯者。幾幾無容足地於是蹙頞切齒。不歸咎於學堂。即歸咎於自治局。亦以爲是皆辦理新政之所爲。不知烟賭二者。乃國家禁令所在。非城鎭鄕自治範圍。 
辦自治當禁。不辦自治亦豈遂不當禁耶。而一般人之誤會乃如此。 
何謂其怨嫌也。曰近時各地之選舉訴訟是也。甲有私怨於乙。乙被選則甲控之。乙有私怨於丙。丙被選則乙控之。一控不足則再。再控不足則三。名似公也而實則私。詞似實也而事則虚。一若不去此人卽爲新政之污點也者。豈知人即不肖。亦容有一二舉彼之人。人即賢者。亦豈無一二開罪於人之處。况城鎭鄕之所以舉董事舉議員者。一則欲其議决一城鎭鄕之事。一則欲其執行一城鎭鄕之事。實於個人私事無關也。而一般人之挾嫌修怨乃如此。 
何謂其不知公益也。曰中國固但有私德而無公德也。自治章程之有公益捐。蓋採之於東西各國。非獨創也。辦理自治者。或用附捐。或用特捐。皆係章程所規定。而一般不顧公益者。因慳吝而生怨懟。因怨懟。而興謡諑。種種反對。勢不至破壞不止。不知取一城一鎭一鄕之財。以辦理此一城一鎭一鄕之事。猶取我之財以辦我之事也。試問自治範圍中所謂學務。所謂衛生。所謂農工商務以及種種。何一事非我人分内應辦之事耶。何一事爲分所應辦而無須籌欵者耶而。一般人之不知公益乃如此。 
若夫辦理自治者。或急於進行。致遭社會之所忌。或味於法理。不知條例之爲何。甚者借公衆之名。爲欺壓私人之計。立繁苛之目。爲自肥囊槖之謀。辦理者之種種不善。記者固不能曲爲諱也。至於自治經費之用途。一城區之大。而辦事者多至六七人。一年度之間。而薪水耗至二三千元。或則借之於。積榖。或則撥之於善堂。而問其本區之學務如何。則曰無欵興辦也。問其本區之衛生如何。則曰不暇顧及也。亦有用之於路燈。用之於清道。用之於保存古蹟。用之於宣講所閱報社。而計其歲出。殊寥寥也。其用途之不能悉當。記者亦不能曲爲諱也。 
就以上種種觀之。前三者之弊。乃人民程度不及之關係。後之二弊。乃辦理自治者之咎。而實亦地方官之咎也。何也。自治章程。本以地方官爲監督。其對於預算决算表册。固有隨時檢查之權。（第一百零二條）對於自治職員及議事會董事會。又有撤銷及申請解散之權。（第一百零三條）是故辦理者而不善。則由地方官撤銷可也。用途之不當。則由地方官檢查可也。乃今之監督。大都不識自治原理。不閱自治章程。時時有反對自治之心。却處處有放任自治之意。甚者則以民事訴訟範圍。推之於議事會或董事會。以爲卸責之地。嗚呼。人民程度不及。猶有監督之地方官在。地方官程度不及。自治又安所賴耶。故記者以爲前三者之弊乃。人民程度問題。亦辦理自治者必歷之階級。倘地方官能先袪後之二弊。使一般人民。實無可以藉口之地。而又留心敎育以植其本。推廣宣講以治其標。化之於無形。進之而有序。則華亭川沙丹陽南匯之禍。亦庶幾不作矣。若徒鑒目前之紛擾。直以自治爲自亂之階。而欲并此而中止焉。是又因噎廢食之譚。非記者所敢知也。 
專電 
 
 
 

Page 4

 
 
[電一（北京）]  
東督錫良電奏中日警察齟齬一案甚爲棘手日領藉端干涉非口舌所能了事奉旨著軍機處諭飭外務部迅與日使磋議 
[電二（北京）]  
又電奏查獲某國運入軍械炸藥現已扣留請速飭外務部援據約章與駐使交涉 
[電三（北京）]  
黑撫周樹模電奏庫瑪巡防營兵再變巳派員彈壓 
[電四（北京）]  
滇粤閩浙等省督撫電奏力爭内閣官制草案於總理大臣之下復設副理大臣之謬謂總理責任不專必致誤事 
[電五（北京）]  
駐日欽使汪大爕此次回國面陳秘密要事因多爲難决計不回日任 
[公電（東京）]  
蘇諮議局各報館各團體鑒盛借日欵擅以蘇賦抵密約未宣禍深難測日人來干内政各國援例卽召瓜分 
[公電（南京）]  
各報館鑒頃收寗屬師範學堂學生以國民捐移助江皖振欵洋一百元請代登報以揚仁風查振大臣敬 
緊要新聞一 
[中英鴉片交涉將近解决]  
　　究竟廢約耶抑締新約耶字林報載二十三日倫敦電云路透社得悉駐華英使朱邇典與中國外務部所辦鴉片貿易交涉問題數星期前幾已停議今幸兩星期以來頗有進步其减少印土入華之問題已大有滿意解决之望惟條約則尚未議結蓋尚有二三問題如中國鴉片之出産將如何禁遏及存積之鴉片將如何處置等項均未議妥云 
[德人干涉中國幣制之漸]  
　　不待四國借欵告成矣據英國經濟報載稱德國國會財政股員近於稽查膠州財政情形時提議與中國及與遠東有商業關係之歐洲各國政府交涉以便訂立條約使遠東圜幣有一定之價率蓋因目下圜幣兌價上落無定致膠州入欵大受損失也當經德政府答稱此事未易辦成因英國早與中政府開議毫無結果而止旋各股員又謂圜價若任令時常變動則與帝國之財政大爲有礙蓋諸項費用隨兌換之價增高迨價落之時並不能與之同量而减也若以值價一定之圜幣輸入中國則殊與德國有益今當竭力以圖逹此目的云 
[俄國東方鐵路之大計畫]  
　　東方大帝國將如何俄國自接中國第一次覆文後即發諭興築兩鐵路（一）爲西伯利亞南綫此路通過俄國之烏拉斯克烏蘭白阿摩林斯克斯米巴拉丁斯克四省（二）爲阿爾泰綫經斯米巴拉丁斯克過巴爾納爾比伊斯克至奴維尼古拉斯克兩綫共長二千餘英里一俟工竣歐洲與遠東之交通將比西伯利亞靈便俄人建築此兩線之目的有三（一）爲開放中央及南部西伯利亞並土耳其斯坦（二）爲鞏固該國在中央亞細亞之防守力（三）爲增進俄人在蒙古之商務俄國自烏蘭白至塔什干之鐵路於千九百另八年成後其在土耳其斯坦之地位己比前更爲鞏固此線從俄國南部伸至土耳其斯坦之京城有支綫二（一）至近伊犁之安德山（一）至卜加拉伸至阿富汗及波斯兩國之界域新近又擬建一直路通過波斯接連卜加拉線過阿富汗以通印度西北界之路線此路若成則印度與歐洲之交通可稱便捷之至此路亦不過全線中之一叚而已其總綫將以伊克斯克及卜爾哈斯兩路爲之卜路將從西伯利亞鐵道中之高爾根站起迄東南而至阿摩林斯克從兹逹維亞怪依克斯克線起自西伯利亞鐵路之翁斯克依克河直走斯米巴拉丁斯克然後與西伯利亞俄鐵道平行凡千四百英里約離該路二百五十至三百英里可與中國現有各路接通另有一線通過蒙古全境從恰克圖至北京此線中之京張一叚現已竣工聞俄使現正向中政府交涉要求敷設恰克圖至烏爾加之路此線將在貝加爾湖左近接連西伯利鐵路其成後北京至倫敦祗需十四日而已偉哉 
[巴塘增駐兵隊之籌畫]  
　　多一筆開銷少幾個游手軍諮大臣濤朗兩貝勒與陸軍部廕壽兩大臣會商巴塘駐 
 
 

Page 5

 
 
兵事宜略謂巴塘處於川藏接壤之間爲藏省咽喉故邊務大臣趙爾豐曾設兵一標駐屯該處然現在情形又已變更滇越鐵路業經告成將來滇線必延長於川省巴塘卽入藏之要衝若不籌增重兵恐難扼守應飭川督將該省明年預算項下添兵一標作爲一恊餉額卽行添練新軍駐屯巴塘爲要昨已致電趙季帥籌商一切矣 
[又有奏請速頒新閣制者]  
　　何許子之不憚煩日前某御史又上封奏請束頒新内閣官制略謂政府籌辦新内閣官制已奉上諭飭於年前一律告竣乃至今日尚未發表實屬不合况新内閣制與立憲前途關係重大若竟延緩未免失信於民故請將新内閣官制從速發表以慰民望 
[纂擬憲法處將設顧問]  
　　恐怕多開一份薪資罷了纂擬憲法大臣倫貝子澤公因纂擬憲法乃憲政之基礎關係重要雖派有陳邦瑞汪榮寳等帮辦而各國憲法係集衆益而成今中國憲法擬取法東西各國絜長較短自宜詳細叅酌以資取舍故擬添設通逹各國憲政及碩學通儒人員充爲顧問以期周妥聞兩大臣有奏派郵傳部侍郎李經方充作顧問之說 
[臨時會不能開之又一面]  
　　能上陳備書便佳在京資政院議員上書要求政府召集臨時會恊議外債一節至今尚無確耗聞陳請書未上之先議員曾以此議商之於副議長李家駒李謂此次要求開會雖係由於外債問題非如從前由於外交者可比然不得政府之同意恐終不能開會議員因之又於前日開大會議公議前項陳請書無效後必逹目的之辦法内中主張共分兩派一派主張積極辦法人數稍少一派主張消極辦法人數較多主張積極者謂如此次陳請無效則繼之以激烈手段主張消極者謂如此次無效則大家運動辭職各執一是互相爭持幾至大相决裂而兩派之外又有一言不發者則臨時會之能開與否即觀今日議員之情形巳可知矣 
[審計院成立之希望]  
　　一天一天又一天審計院爲預算綜核之機關前由議政處王大臣會同度支部澤公奏請暫設審計籌備處以爲該院之基礎當即奉旨交由館部會訂草案今聞憲政編查館已將該院草案訂有頭緒擬俟資政院第二届開會後然後奏請欽定頒行至該院籌備處則俟四月内設立云 
[桂撫又有告急書到京]  
　　其如軍書雖急不開封何廣西巡撫沈秉堃前日有電奏到京略謂桂邊毗越千數百里土匪出沒於龍州蒙自一帶搶刦擄掠時有所聞從前綠營軍隊己大半裁撤全恃新軍鎭攝實不足以資捍衛現據各司道調查桂滇接壤舊日散勇羣思蠢動桂邊甚形吃緊若不先事預防勢必至游勇散兵勾結匪黨釀成巨禍焦急萬狀晰夕不遑卽今日預算不敷請暫勿將舊日綠營盡行裁撤以致無所措手兹擬派左江鎭陸榮廷認眞鎭守並一面設法解散倘有需欵之處應請作正開銷以資應付 
[蘇議局催請公布預算案]  
　　言者諄諄江蘇諮議局日前具呈督院大致謂本局於本年臨時會期内復議議决宣統三年寗屬預算一案業於二月二十五日具文呈報謹查上年憲政編查館釐訂督撫箚復議案期限案内第一條内開督撫提交之案是必先已籌畫研究無待議决後始行調查本類議案可决後應限於呈報十日内答復等語此次復議預算案呈報後距法定答復之限逾時已久督院曾否核准公布現尚未奉箚知竊維上年試辦預算爲人民協贊財政之權輿亦爲吾國籌備憲政之根本當此民力凋敝新政待興而地方之財力耗於不正當之支銷者尚不知凡幾長吏豈盡不察特下之因緣以爲利者朦蔽慫恿遂墮其術中而不覺耳是以凡有血氣無不渴望預算案早日成立以資補救此本局去年呈報預算案内所以有倘無甚不謂然之處仰望免交復議之請也區區之忱未蒙鑒諒本局未敢自逸於是有召集臨時會之請乃復議呈報倏將匝月遲未奉答論者咸謂人民日夕焦盼之意不蒙見恤於長官卽憲政編查館釐訂之條文亦不足以解人民之飢渴本局忝爲全省人民代表責望所屬昕夕難安爲特於本月二十日公同恊議遂照本局議事細則瀝情陳請仰祈督院俯賜鑒察迅將前項復議宣統三年寗屬預算案刻日核准公布施行劄知本局再上年議决宣統三年寗屬預算案内凡未奉督院說明原委事由交令復議者自早在核准之列應請一律公布施行俾預算案不至消滅於若無若有之中 
[京師近事]  
趙次帥此次回籍確係省親掃墓别無他項政務前日樞垣曾電促來 
 
 

Page 6

 
 
京聞卽籌商督東後一切要政昨日已有覆電到京謂俟籍中事竣即行回京大約在二十日以後 
日前直督陳制軍電致樞府大致謂近日疫氣退盡所有防疫事宜請旨撤消惟此次防疫局設立以來用欵不貲刻下雖經竭力撲滅得以消弭所有善後事宜尤關緊要而直省財政異常支絀無可籌措請飭部移撥鉅欵以應急需不識朝廷能允准否 
郵部盛尚書因改良電話後東南兩局尚有數百戸未能通電居民嘖有煩言迭傳電話局總辦等面加申斥日前祝書元觀察面辭總辦之職當奉允准一面卽派員前往實力整頓並議前派司員兼任局差者一律開去烏布以資節省而昭公充又聞盛尚書擬將路電兩局冗濫員司亦一律裁汰云 
外城總廳王仲香廳丞上年禀陳民政部將西珠巿口給孤寺改建貧民工廠刻已將次竣工昨由王廳丞咨調農工商部某主政爲該廠總辦並札委本廳科員二人帮理一切定於五月後卽行開辦 
度支部擬將各省官錢局改辦之銀行嚴密調查其基本金加以限制蓋以各省官錢局挪移空虚久巳彰人耳目若任其廣設分行一旦週轉不靈必致各省銀行信用掃地聞已議妥不日即派員出發 
日昨庫倫辦事大臣電致樞府係組織承宣評議兩廳需才孔亟特調任承沅包發鸞帮理一切刻已有旨著增韞法部即派該員馳赴庫倫交三多差遣委用 
憲政編查館王大臣日前在館會議擬具奏請飭各省督撫將從前奏設之調查法制兩局一律裁撤所有調查法制各事卽併入會議廳兼辦另設專員總司其事 
倉塲侍郎俞廉三因侍郎桂春署理綏遠城將現已與實任將軍堃岫交缷事畢故特電致桂侍郎請其迅速回京聞因漕糧將行起運所有漕務公牘桂侍郎辦理年久條理并然故請速行回任佈置查收事宜 
陸軍部定章各省鎭協營所需之軍械槍枝子彈應否添購修理之處例須每年三月間始行造册報部查核現蔭大臣以軍械一端關係重要設有疏虞貽害大局議將此項章程酌爲改訂而壽副大臣之意則擬令各省以半年或三個月造報一次以資周密大約不久卽行各省遵辦矣 
時評 
[其一]  
中國今日。可謂多事之秋矣。英俄之交涉未終。而法日之交涉又起。粤邊之亂事初平。而滇匪之蠢動又告。内憂外患。相逼而來。政府諸。公我知其疲於奔命矣。 
凡人於不可復聊之事。往往置之而不復關心。而於司空見慣之後。又往往習之而不以爲異。我謂今之政府中人。必亦具此二種心理。不然。處一葉漏舟之中。值萬衆惶駭之際。何以輦轂之下。侯門之内。猶日日聞吹絲彈竹聲也。 
[其二]  
敦禮敎者重立綱。尊自治者重平等。而親權問題。遂爲今日新舊黨修訂刑律集矢之衆的。 
竊謂此固不必斷斷爭辯也。但熟審其利害之大小焉。斯可矣。今天下主權貴乎。親權貫乎。欲主權則不可不减削其親權。以希冀其挽救之一日。有親權。則無日可希望其主權。而外人裁判權。永永恭讓。莫要嗈何。此亦修訂刑律上一疑問也。 
况中國之尊重親權。亦匪伊朝夕矣。然試問子女成年後。揆之皇古。以迄於今。父母之能保守其親權者。有幾人乎。父兄未嘗不在堂。而子弟之爲非作惡者。比比幼女未嘗不犯姦。而父母之首先發覺者寂寂。曾是親權之謂何。而顧一任禮敎凌夷之。至於此也。 
嗚呼君子觀於此而亦可以廢然返矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[吉省籌辦農林工藝情形]  
吉撫陳昭常奏云吉省土地沃饒夙稱天府祗因地廣民稀習安固陋以致地有棄利民鮮上農前經勘定省城南面松花江對岸地基設立農事試驗塲以改良種植增殖物産爲宗旨又設農業學堂分爲普通專門兩科養成農學人材又設蠶業局分别山蠶桑蠶製繭繅絲飭由各屬仿辦並附設山蠶研究所畢業學徒派充蠶長蠶工藉資勸導又設林業局由官家籌招募把頭砍伐深山木植運輸銷售又設農務總會首重調查官荒民荒氣候土宜何處宜於開墾何處宜於造林並何處宜於蠶桑畜牧等事以促進行其餘各屬如賓州設有農林試驗塲農林學堂成效已著並報有天産森林七十五處造林區域三十六處農安設有農事試騐塲農業學堂規模粗具該縣地盡平原現經諭飭民間每戸各種百株以興林業伊通設有蠶塲數處勸放山蠶甯安設有蠶業公司並報有天産森林十八處多係成材大木距東清鐵路甚近現正設法籌辦依蘭設有蠶業公司並報有天産森林十七處造林區域十六處他如新城榆樹五常雙城延吉敦化長嶺等處正擬籌設各種實業機關疊經飭催及早成立此吉省籌辦農林之大槪情形也工藝一項原料不足製造未精吉省羽毛皮革物産不爲不豐無如工藝太拙銷路不廣自改設行省後先在省城設立實習工廠分爲甲乙兩班學習機織染色木工燭皂製毯繅絲造紙各科現在藝徒八十六名所製成品前經咨送農工商部交所陳列又設十旗工廠分爲華工金工織工染工紉工各科專爲旗丁籌生計現在藝徒一百六十名又設工藝敎養所分爲木鐵皮靴織染縫紉釀造各科現在藝徒二百六十名其各屬工藝賓州府設有工藝敎養所分爲皮繩縫木織各科額定藝徒八十名濱江廳設有習藝所分爲皮革燭皂各科額定藝徒四十名農安縣設有貧民習藝所分爲皮革冶工縫紉木工織經筐筥繩席建築各科額定藝徒一百二十名琿春設有工藝傳習所分爲染織縫紉攻木名科額定藝徒四十名新城設有工藝局分爲毛巾織毯各科榆樹廳設有織布工藝廠係屬機織專科長春府設有初等工藝學堂一所開辦未久尚無成績可言若五常雙城延吉敦化各府縣議設工藝學堂貧民習藝工藝敎養各所現擬督飭開辦並勸諭商民招集股本創設各項公司此吉省籌辦工藝之大槪情形也以上農林工藝均就辦有端緒者而言其餘臨江蜜山長壽方正濛江磐石樺甸富錦樺川穆稜舒蘭額穆和龍阿城各府州縣或設治未久或僻處極邊所有官荒民荒氣候土宜現正切實調查尚未完竣又如東寗虎林綏遠饒河汪清雙陽德惠新設各廳州縣勘劃未清尚難籌辦竊思農林爲天地自然之利工藝乃國家致富之源吉省荒地多屬膏腴土貨亦極充牣因勢利導本可藉手有爲所慮庫欵奇絀民智初開論墾闢則正待招徠興製造則宜籌資本計非民庶財豐未易遽言發逹三月十二日奉硃批農工商部知道 
[津沽通信]  
天津商業之衰落商務總會總協理王竹林觀察寗星普太守坐辦李星北茂才商董杜小琴曹匯川諸君以津埠今春商業之蕭條爲向所未有其原因多由於嚴防鼠疫京奉津浦兩路斷絕交通所致惟近來本省疫氣久已消滅净盡東三省疫氣亦己消滅無遺而各車尚未照常開行擬於日内禀請陳督咨商民政部速令各火車照常開行以興巿面而救商困 
緩修霍家咀减河天津道洪翰香觀察因津保寗各縣鄕民環懇緩修霍家咀减河曾商之津縣城議董會兹悉城議董會以此事不在該會範圍未便會議特函請各鄕民到會詢問理由據各鄕民言疏濬霍家咀减河需欵至十數萬然猶未能堅固竊恐堤身薄矮潰决堪虞且河長百餘里沿河需佔民地數十頃惟該河距堤頭村减河僅三里之隔如於堤頭减河壩口添修便閘數道以資宣洩與靡欵十數萬占民地數十頃之霍家咀减河同一效力值此民窮財困之時堅以在堤頭减河壩口添修便閘爲請聞城議董會巳據情面禀洪觀察許卽禀商陳小帥請示辦理 
直隸烟官調查記保定督撫署電報局總辦某大令夫婦均有烟霞之癖素稱豪癮上年爲保定戒烟局錫吳二太守迭次調騐稽遲許久始行投騐不知使何手段居然混著證書因而恃以無恐近則一榻横陳吞雲吐霧路人皆知惟禁烟局並不過問亦可怪也又聞張家口督銷某大令烟癮亦大以戒烟局某總辦係切近同鄕因此恃而不恐又以同慶部係日本租界嘗往該處吸食有此雙方之護符故吞雲吐務無人過問云 
發起五省實業會頃聞直隸紳界及東洋留學界諸人擬聯 
 
 

Page 11

 
 
合山東山西河南東三省及直隸共爲五省組織一實業會名曰五省實業會專意研究關於實業上一切事宜刻已組織稍有頭緒擬先由各本省成立支會就本省實業上著手研究一俟支會成立之後再擇地成立總會現五省紳學各界對於此事皆極賛成 
分類新聞 
政界 
[慈谿又有僧衆反對自治之公憤杭州]  
　　寗波僧衆反對自治釀成糾衆暴動一案經官紳折中調處事已敉平詎僧敎育會擅訂租借寺院章程逕呈撫院草率通飭致諮議局認爲侵權違法具呈質問並將原件返還在案本月十七日慈屬桃源鄕特開選民大會先期訂借方廣寺爲投票區不料該寺住持僧智圓恃有僧敎育會左袒怙勢逞蠻不准選民入内致十方主權傷失殆盡激成合屬公憤於念一日電禀撫院環請迅飭府縣嚴懲刁僧俾免釀成民變具名者多至六百數十人業經中座札飭籌辦處電札查辦矣 
[預算成立慶祝之眞相武昌]  
　　鄂省諮議局因地方行政經費預算案完全成立倡各省先極爲歡忭特商之武漢兩總商會曁各團體於二十日起令商民居戸人等各於門首張燈懸旗慶祝三日以誌盛舉兹届二十日武漢人民團體及各商店均己遵照傳單各備旗燈（上書慶祝預算成立）輝煌奪目大有粉飾太平之景象其偏避居家之地則舉行者甚少是以漢口董家巷自治會上下段保安會皆派員沿家演說曉以大義勸其趕緊備曾以彰國民同慶之忱其各署局所雖已由諮議局禀請鄂督通飭一體慶賀然皆存反對之心不過布置數盞燈籠略事點綴而已 
[憲政會開通民智之苦衷漢口]  
　　湖北憲政同志會於十八日假太平會館開職員會决定漢口事務所遷移於六度橋滄海茶樓舊址並由衆會員議定以漢口人民憲政知識淺薄亟應由會員組織爲無定期演說以期開通民智當决定於二十五日在漢口事務所開始演說其担任演說者皆一時名流兹照錄如下一張君國溶演說世界大勢之趨向一酆君蓂墀演說地方自治之要義三湯君化龍演說國民政治上之生活四王君聖逸演說國家經濟談聞是日並請漢上各團體特舉代表到會指示一切以謀進步 
外交 
[洋商違章擅入内地營業杭州]  
　　英美紙烟近年行銷内地營業之盛漏巵之大實有令人咋舌而洋商尤精益求精每至一處必派一洋人隨同監督稍有阻攔輒生口舌因此而釀事端者不一而足本年有英人兩名隨帶西崽兩次親到蘭溪在該縣南門外賃屋營業并且高揭英美國旗惟各國通商祗限定開放口岸不得擅入内地營業詳載條約蘭溪爲内地之一洋商爲約章所禁何以地方官廳置若罔聞並不照章禁阻實屬放棄主權且與就地居民語言不通風尚各異設有齟齬動釀交涉該地自治團體業於日前公函本籍議員提出質問具呈撫院要求照約禁阻云 
軍界 
[上虞匪勢猖獗之近狀浙江]  
　　紹屬上虞縣十九十五兩都土匪聚衆圍住該縣葉大令一節略誌昨報兹悉該縣棍徒許心田聯絡十九都土匪聚集不散居民大受驚慌十七日由葉大令會同統帶王國治至該處解圍勸學所總董章君敎育會副會長管君亦同往排解至新嶽廟安歇不料匪徒等竟敢聚集千餘人轟放土鎗不絕從兩路殺入意圖圍住該廟幸得統帶王國治開鎗保護葉大令得出重圍章君及管君亦奪圍而逃當時該處居民力求統帶在該處保護不使其回王統帶因槍彈已盡令居民自行防衛約定次日帶鎗復去始得回城城中人亦大受恐慌防護甚嚴是夜葉大令又邀集士紳會議預備次日去勦恐又拒捕釀成巨禍令紳界中出會擔保於十八日又會營前往現該邑紳學兩界恐二十二日迎會時匪徒乘間混入議將迎會禁止此事前因商界以有利可圖竭力反對故擱而未舉十八日下午又邀請商界開會理說而商界中因貪區區微利仍不賛成云 
[贛省陸軍警兵之不法江西]  
　　贛省陸軍警察營開辦兩隊業經馮撫諭撥一隊隊官萬志超督率一隊駐潯紏察軍人所有二隊官兵仍駐紥馬樁地方惟該營吳管帶乃楫新撥易排長督率警兵二十名駐紥營本部輪班分途紏察軍人外觀頗具形式惟承查之警兵藉紏察軍人之名專事娼寮演出種種怪狀地方久有煩言現於十九日晚間該警兵查至田家巷某故宦家經一流氓肩荷陸軍警察營燈籠一具腰佩軍刀闖入内室各處警察以致一般婦女大爲慌恐後呼親屬來寓該警已往他處趕追不及難根理論惟陸軍營兵如此不守規則該營官長不加整頓將來恐不免有大風潮出現也 
學務 
[邑令責押學員之公憤江西]  
　　贛省司法講習所學員龔之奇因在龔家祠堂辦學欲多招學生貼有告示一紙上書本學堂監督新建縣石爲曉諭事云云末後又黏有自治研究所圖印被人禀訐經新建石令拿案提訊笞責管押激動紳學公憤當於十八日開會研究辦法首由鄒殿書宣布龔受責押情形並相戒暴動次由王篤生恭讀停止刑訊上諭次由文景潞演說刑責之不合次由劉寳壽羅厚生演說辦法無非根據正月二十六日之上諭立論演說畢由蒞會者捐資湊作電費並有某君當衆宣佈諸公有何曾法可與捐欵共交至敎育總會云是日到會者陸續來往將近千人警局亦派多人在塲彈壓至二句半時始散會並探得代表劉寳壽等日前致資政院等處公電如下北京資政院憲政編查館法學部憲釣鑒新建石令違旨濫刑笞押臨川學生龔之奇乞飭嚴究以維憲政而平公憤江西全省紳學代表劉寳壽籌公叩 
[部視學蒞閩先聲福州]  
　　學部此次派出視學官三員巡視浙粤閩三省聞去年九月出發先到浙次到粤東再次到粤西均己巡視完竣定本月二十左右取道厦門搭輪來省學務公所得信後日來準備頗忙學司已向敎育總會假所接待部視學到日即駐該會云 
[龍門師範生赴松旅行松江]  
　　上海龍門師範生於二十三日亭午時整隊來松旅行一路導以洋鼓號從東關門入有及見之者謂尚意態活潑步伐嚴整云 
 
 

Page 12

 
 
實業 
[商業學堂實踐室之改觀福州]  
　　商業學堂自陳君傑生爲監督後内容頗加整頓近因三年級各生將次畢業故於實踐一科尤加注意查該堂從前僅以敎室一座列爲實踐其不適商蒙上應用之形式固不待言兹特將兩敎室併而爲一中區爲兩部一外國商業部一内國商業部兩部均分爲固有商業仲介商業補助商業三種界於兩部之間虚擬爲内外國商品輸出入之孔道故設常關以課其稅虚擬爲内外國交通必要之總機關故設郵政電報局以通其消息至各種商業中又復分科辦事例如金融業之銀行部中有紙弊發行証劵科現銀出納科匯兌科存欵科等等是其所用表簿除由該堂申請勸業道移取海關郵政局招商局電報局及大清銀行現用各項書式票式帳簿式計八百餘種外又自向城台各外國銀行郵船代理店及各種保險公司選用適用各表册較之從前僅用普通商業簿記者固自不同其練習時間定爲曜日下午一時至五時止並許大參觀練習時某機關一動全部受其影響故各部練習生皆不能安坐無所事事是固世界巿塲之一大模型聞現時担任是科敎員爲姚勤劉崇侃林大蔚三君云 
[勸業道注意振興海島福州]  
　　福鼎轄有大俞山小俞山兩島峙立海中周圍約三十里道光中曾爲海冠蔡牽嘯聚之區蔡滅後經官封禁然土地肥沃可收種植之功日前屢經有人屢勘勸業道近亦注意及此昨已派員往勘並札派福安輪船尅日載往矣 
[自製火柴廠甘以利權外溢漢口]  
　　漢口爕昌火柴公司爲華商宋煒臣所辦資本金三十萬兩其開辦時曾經禀准在湖北境内專利二十年限期内不准他人創辦火柴廠原所以提倡仿製洋貨抵塞漏危也乃該公司自開辦迄今所用鏹水硝磺木籤等原料無一不採辦於外洋攷洋火雖稱暢銷而暗中漏巵尚鉅前經勸業道勸導購用本省所産硝磺及湖南松木造籤製火以免大利外溢該公司曾勉允所請試辦詎行用未久即謂湖北所産硝磺質雜而價貴不如洋硝質純而價廉又以湖南木與洋木性質不同相隔懸殊製成火柴一擦頓斷昨特將所存湘木火柴籤一千餘箱一槪焚燬以免不合於用致損商標名譽至硝磺一項以後仍向外洋購辦私利所關不遑顧公益云 
[部委接收抵産之糾葛松江]  
　　松江義順醬園由義善源推抵官欵度支部特派阮子英部郎維和周頡文主政應蒼來郡查估現接部電飭即召人盤頂兩部委當由婁邑劉大令代借耿宅爲公館俾得暫息征驂本日正擬接收改由官辦而存戸二萬四千半係婦女蠭往爭噪不得已乃電部請示再行核辦 
雜記 
[鄕富被盜之狼狽松江]  
　　西鄕六吊灣爲婁金接壤之地該處韓家河左近圖董彭富耕素有富名十九夜忽來盜匪多名毁門肆刧失贓極巨估值約數千金（或稱萬金）所異者盜匪半係附近土棍且可舉其姓名恐有後禍故遲遲未敢報官云 
[旗丁戕毌之駭聞杭州]  
　　八旗杭防佐領崑某三續斷弦琴好甚篤長子某爲前妻所出同父異母家庭時有違言而其子又不務正業嫖賭濫費佐領屢戒不悛决擬令子分釁惟重要資産槪爲後母所持其子憤無所洩胆於二十二晚三鼓時持刀闖入父室將繼母運戳三刀俱中要害立時殞命幸佐領老健即將逆子獲住連夜報由　方檢察廳綑送拘禁於本日馳往檢騐確係因傷斃命遵即報明軍憲革除旗檔想須歸案嚴辦矣 
[老泰山畢竟可靠山西]  
　　江西軍裝所收發委員候選知縣徐澤遠係開缺河南藩司朱壽鏞之執帖朱藩去冬來贛看視女婿馮星岩中丞在署勾留旬餘卽行還籍當荐徐在贛當差馮撫知其不堪大用諭令兵備總辦張道季煜委充是差詎徐到差後常說大話該所提調李大守炯因係馮撫舊人格外承迎添委會計兼差以爲升官發財之起點致徐近來勢熖日張將所内一切用人任意更換以致提調一席形同虚設惟李守甘居其下官場到處談論稱爲消閑之一助也 
[三名花何幸得此江西]  
　　贛省巡警道陸長佑近來嚴諭各警區驅逐流娼異常嚴密一般揚州妓女類皆雇舟赴下游吳城九江一帶地方暫築香巢惟揚妓陳文青小愛寳王月仙三人因與候補道朱耕莘文炳堃曹樹藩之弟曹老五有密切之關係得若輩之保護遷移南區地界均懸公館名義依然艷幟高張而一班青年闊少終日在内賭灘抽頭爲妓女生活之資聞有新軍某營管帶在内所輸最鉅己將餉項挪用未識將來如何彌補也 
清談 
[皖振之新感情]  
今日皖災孔急矣朝廷恐朱中丞臨民之暇。未能兼。及也特簡。馮大臣。以重其事函電哀求算華洋協振。登高而呼。聲振九臯集欵。不可爲。不多各地之集腋成裘者。各學。堂各公所或减飮膳。或撤某捐。巳溺已飢之忱亦不可謂不。力 
雖然記者於此。竊有一特别之感情焉。景廟初年晉豫大祲。朝廷出。曾忠襄以。撫山西。辦理。賑務。以拯。晉民。猶以爲未。足也。復起閻文。介於。廢炳而任。之以查賑。大臣文介視事後。馳書與忠襄約。畫晉疆而中分之。文介任南路。忠襄任北。路分任員司輩。各治其事。顧文介。性猜疑。務核實。事事不肯借手。他人。每遇查。賑員司列册報告時。必待親自覆查。而始行散賑以是多迫不及。待而有飢疲致死者。士論病之。忠襄性豪侈。喜自封殖。辦振之餘。猶賸數十萬。金以其非。帑項。可免逐欵報。銷遂於撤局後。命一律輦運八署。與各僚友朋。分面乾沒之。其時適有某敎士一千金。於撤局時匯晉。聲言須請宸翰頒奬。然以此。欵未及散振。故不敢奏請。亦未邀翰奬。而外人於此。遂大失望。一時相傳爲詬病云。 
今者皖事之前途。固不必慮及於此。然此亦辦賑家之故責也。濡肇及此敬告當事。離錄 
[湘綺樓論文（續）]  
不仿古而必擇雅。謂詔令奏疏告諭。應用之文也。若詞賦文誄。議論銘記。愈古愈工。而亦不能疆似者。習相遠也。自作賦。外言今事輒有今意。意今則語凡。凡記述之文。純是今。事。今人言。語意趣。昏異。古人安能古乎。故士衡曰。選言貴妍又曰雖愛必捐。修詞立誠。難之難也。是以史。傳之文。必難近古。誄銘論記。乃可模矣。後世。修史。能删館稿十分之九。削聞人千分之八。庶乎見精。采乎。若記事本末。則不妨詳盡。盛衰存亡。之機。今古一也。 
八家之名。始於八比。其所宗者韓也其寳乃起承轉合之法耳。固無足論。退之自命起衰。首倡復古。心摹子雲。口誦馬遷。終身爲之。乃無一似。最名者。記張巡傳。毛穎游戲之。作宜可優。孟乃亦是凡近之。詞其述睢陽。便似。小說反不及候朝宗馬伶傳爲能起予。蓋懲子雲之儗論語。而創爲遺貌。取神之術者也。夫神寄於貌遺貌何所。得神。優孟去其衣冠。直一優耳。不學古何。能入古。乎古之名篇。乃自相。襲由近而遠。正有階梯。譬之臨書。當須池水盡墨。至其渾化。在自運耳。晉人行草。大抵相類。漢魏之文。約略大同。知此可知學古矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[日本併韓之尾聲]  
　　二十三日東京電云日政府己將併韓有功各員分别晋封如下桂太郎侯爵及德大寺實則侯爵晋封公爵外相小村伯爵晋封侯爵朝鮮總督寺内子爵及宫相邊渡子爵晋封伯爵 
[日本櫻桃大會之掃興]  
　　二十三日東京電云昨日櫻花大會日皇日后並未駕幸因有風塵之故 
[駐日美使將次調任]  
　　二十三日東京電云駐日美國大使哇白利安君將調任德國大使國務部次官韋爾森君現已啓行赴日 
[葡國取締敎會之新律]  
　　二十三日倫敦電云據里斯本電稱政敎畫分之新律不日即將宣布該律不許天主敎爲葡國國敎惟律中擔保良心之完全自由並諭敎會以其入欵三分之一用之慈善事業嗣後民間拜禱事宜將悉由政府管理 
[各國探險隊競探南極]  
　　二十三日倫敦電云據白洛司愛里斯電稱愛門特珊君之探險汽船拂拉姆號已抵該埠據報該船曾駛抵南方七十八度四十一秒地方此實該船所逹最南之點惟該船船員不認愛門特珊君曾携有飛船一艘云按愛門特珊君於一九零十年秋季宣稱已組織探險隊擬往探北極實則該隊係向南出發英國斯考脫君所率之探極隊今亦行抵南極界内 
[美國議員之權利思想]  
　　二十三日倫敦電云據華盛頓電稱民政黨議員斯通君在上議院斥詆英國軍艦希爾華脫號在墨西哥派兵登岸實屬專横之舉設果爲英政府許可則與挑戰無異云（以上譯字林報） 
[美國不欲干涉墨事]  
　　二十三日栢林電云美總統塔孚脫君在某會塲與國會議員談話謂我信墨西哥之亂事不必由美國干涉云 
[法政府干涉摩亂]  
　　二十三日栢林電云法政府將派阿爾其利亞陸軍三千名輔助摩王並將派軍援助末拉雅河之哨兵西班牙政府宣稱該國政府今不欲進兵番士惟圖保全利益之範圍耳 
二十四日倫敦電云陸軍少佐白納芒特擬率軍由希拉逹往救番士城爲大水所阻不得前進且軍需諸品業已告竭雖經半官文牘聲明其境遇之無礙然民間頗爲憂慮據法政府宣稱現巳用勇毅之策接濟該將糧食云 
[羅馬舉行開國紀念]  
　　二十四日倫敦電云羅馬已舉行開國紀念城中異常熱閙各街道均張燈結綵並由炮軍升炮致賀 
[俄國名員之新著作]  
　　二十三日栢林電云前任俄國首相維脫伯爵近著一書反對苦魯巴將軍所著之曼瑪萊斯（苦魯巴將軍爲俄日戰爭之著名統兵員）書中駁苦魯巴將軍所言之不實並述其掩藏及悮說諸事實該書今己出版（以上譯文滙報） 
[德政府注意青島之一斑]  
　　倫敦支那報載稱德政府近諭遠東之德國僑民如遇徴軍之際應即赴青島聽令此種計畵將使遠東之德國租界悉失其能禦禍患之人且將與租界商業關係大有損礙故亞東會社已反對此策夫居要位之商業團體一旦盡赴青島則各公司中於危急之時盡失其辦事之要員其害更不堪設想不知德政府對於此事究將作何辦理也 
本埠新聞 
[領袖公使對於防疫章程之隔膜]  
　　非可一例論也滬道昨奉外務部札文略謂接准駐京領袖公使照會内開上海防疫章程現擬照各國駐京大臣修改之處請飭各屬遵照等因本部查防疫辦法與各地方官紳議妥方可實行除照復外合行札道卽便遵飭辦理等語劉觀察奉文後遵即照會上海值年領事並移防疫醫院沈仲禮觀察妥爲議復 
[革黨果有此舉動耶]  
　　驚心動魄之謡言 
滇督李制軍電致九江上海兩道台略謂英人駐兵片馬現正商令退出乃近日省中謡言四起人心惶惶因有革黨首領孫汶率黨附入該國兵隊並聞有黨徒廣東人龎秋勝安徽人洪章泉等於月内潛赴九江上海兩處定購炸彈二十餘枚白鉛四百噸硫磺四百噸私運至滇約期轟擊新軍之說請即密函稅司嚴諭扞探不動聲色嚴密搜查爲感 
[電催義善源號主來滬]  
　　劉道台補救無術矣 
上海義善源票號擱淺後所有虧欠官商各欵尚未議有頭緒聞滬道劉觀察昨己電促該號主李經楚趕速來滬料理一切其電文略謂滬巿周轉恒賴莊票貴號擱淺後商界恐慌岌岌可危鄙人捕救無術深爲抱愧應請趕速來滬勿遲爲要 
[裕蘇分局經理吃緊]  
　　滬道劉觀察查悉裕蘇官銀錢局駐滬分局經理解履安夏保愼等經理帳目不甚清晰前日密札公共公廨飭提解等到案限理帳目寳讞員奉札後即於昨日率同差探前往將解夏二人一併帶回經孫襄讞會同德師副領事略訊一過以案關憲飭諭令交差看管聽候晚堂訊奪 
按此係官塲保全官銀錢局信用之手續於金融界斷無意外關礙閱者勿疑 
 
 

Page 19

 
 
[鎭江紙廠股東之憤言]  
　　資本家從此灰心矣 
鎭江造紙公司股東代表李國珍馬文卿師維記蔡一隅孟深卿等前因尹克昌違律誑騙抗匿帳據迭經控奉道縣集訊在案現在李國珍等撰具報告書指斥尹克昌違律誑騙之罪狀計四大端抗匿帳據之實證亦有四大端末言我股東有一分之力即必揭一分之力抱定商律公理以與尹相搏不至京控不休云云 
[蘇省法政學堂頒佈簡章]  
　　上海縣田大令昨接蘇省樊提學司札開准蘇省法政學堂移開竊照本學堂校外講義係專爲正途及學堂出身並考列一二等曁在差在任各項人員不入法政學堂者而設前經體察情形參以兩江辦法擬定簡章即從本學期編印發行藉以擴充法政知識業將簡章分别咨移在案惟查方今籌辦新政法律法政在在需材亟宜查照館章設法推廣除已入法政學堂之員實力講求外凡有志求學之士皆宜自行研求以期法學普及至刷印紙張等費因本堂經費有限擬援照兩江章程每學期收取洋五元俾得事舉費省俟講義出版移送查核外合將刊就簡章移司轉飭蘇屬各廳州縣勸學所一體遵照赴堂購領等因到司准此合將簡章通頒札到該縣卽便遵照轉知勸學所遵辦 
[嫌疑犯又釋一人]  
　　榮記報關行主金琴孫遇仇被害案内之嫌疑犯王三並英捕房已革華捕張傳和經公共公堂轉送上海縣訊無確供詳情己屢誌前報昨晨由縣將王等送回公廨卽經孫襄讞會同德師副領事略訊數語判張開釋王三因尚有另案仍着帶回捕房候下禮拜一英領堂期解訊 
[朱視學回省報告]  
　　蘇省視學員郭君顯曾日前來申調查城廂内外各種實業學堂事竣回省後復由樊提學司派令朱君錦綬來滬調查四鄕小學仍由縣視學李君頌唐陪往所有官立公立私立各小學均須察看刻下西南東南兩鄕調查己畢朱君先行回省報告一切其餘各鄕容緩再查 
[田縣尊續任一年]  
　　上海縣田大令前禀蘇撫入京引見曾擬於四月上旬啓行兹悉大令在本縣任内經辦各事一時未克告竣已奉程中丞札由陸藩司准予續任一年因是四月入京之舉作爲罷論 
[五誌濫出莊票之騙局]  
　　巨騙莊根富陳夢飛等串同黨羽在英法兩租界内虚設永久賡裕祥豐裕興隆等莊號七家濫出本票騙取各商號貨物相率捲逃業由總巡捕房探目李星福將蔣陳二人並其夥袁海三徐炳文等四人拘解公共公堂訊供收押在案昨日復由捕房將陳等解案復訊據李探禀稱陳等虚設莊號濫出永久賡裕兩莊票共計被騙者己有五十餘家之多現悉其同黨逃匿杭州密波等處請爲分别移提惟赴杭盤費捕房向章須由原告貼補應請轉飭各原告分别酌給孫襄讞准即商之德師副領事判陳等四人還押候移提人証到案再行訂期開特别公堂訊究至所需盤費准飭原告酌給 
[復訊揑信騙欵案]  
　　裕寗官錢局與永豐錢莊同控漢口仁泰錢莊夥宋阿榮揑造假信串同其父宋春軒並吳阿寳騙去鉅欵業由公共公廨判將宋春軒吳阿寳收押候提宋阿榮併究在案昨日復由捕房解廨先據仁泰莊代表劉湘雨偕裕寗永豐等夥到堂請追被騙洋六千餘元訊之宋吳二人供詞推諉經孫襄讞商之德領判仍還押候會商再核 
[宣行廳卽是懷逈樓]  
　　救火聯合會會長李鍾珏呈復本縣田大令文云竊奉照會内開以懷逈樓房屋契據租摺等件邱金生已未一律交清收到沈禮卿所呈宣行廳之房屋是否即係懷逈樓故意諉於地甲扛帮阻撓均祈查明呈復以便核奪等因奉此查此案於上年十二月下旬曾據該羽士將房租摺契等件送交會中曾經函復在案嗣據該羽士稱所有印諭一紙向歸西房執守惟伊昔年執管時已由前住持曹永梅遺失無從歸繳等語當經訪查屬實除此印諭外其餘房屋摺契實己一併交清第懷逈樓計地三分九釐三毫糧串向立邑廟西房懷逈樓戸名應請諭飭册書過立救火聯合會戸名以便承糧並求補給印諭一紙俾資信守至宣行廳房屋察閱地勢核計糧額實在懷逈樓基地之内且查該羽士附交同治四年徐悅來與西房訂立合同議據上載嘉慶二十四年開設悅來糖食店道光初年宣行廳會友出資又向悅來原租地内轉借建屋其租金充作隨巡公費咸豐十年屋被西兵盡毁宣行廳無力復舊當經賈故紳雲階等邀同兩造中証公議由悅來出資重建但此係廟基徐姓本是借造將來仍當交還西房收管云云原據明白詳註均可考証則此項基地悅來與宣行廳皆屬租借應歸西房無疑今宣行廳久假不歸反生雀巢鳩占之計唆使沈禮卿出頭揑詞朦混實屬無理取閙其故意諉於地甲扛帮阻撓希圖漁利不言可知兹奉前因請將懷逈樓補給印諭及收到之房租摺契並宣行廳基地卽是懷逈樓實情合具呈詞仰乞電鑒 
[孤兒院開會記事]  
　　龍華孤兒院昨日舉行週年紀念曾並行畢業式下午三時開會中西來賓約有一千二百餘人是院由美國敎會捐資甚夥故先由沈君縵雲請美國長老會牧師薛思培君用華語禱告上帝旋由南巿商團公會軍樂隊奏樂畢由高君鳳池報告謂本院現分男女兩班並設幼稚園儀器學生十二名木工學生十二名園圃學生十二名所有籐具各生已自能製造女生亦能縫紉簡單衣服一歲開支約需萬金全賴熱心家贊助得有今日之效果現有學生一人在徐家匯實業學堂一人在某書坊將來可望自食其力云云繼由中西女塾女生奏琴並演唱均用英語後由美總領事外我德耳君演說力勸來賓樂助經費次競化女生奏琴清心女生唱歌後由會長李平書君給憑計畢業高等生蔡道興黄培生兩名滬道劉觀察因有他事委海防查司馬到院本縣田大令亦到院觀禮 
[謙餘莊股東到案]  
　　謙餘莊股東到案 
　　謙餘錢莊倒欠官商鉅欵一案曾由松江府戚太守於前日到滬時面諭本縣田大令迅提股東舉人王思嚴到案詰 
[]  
[]  
[]  
 
 

Page 20

 
 
詢大令遵卽飭差前往守提於昨日解案看管候訊 
[山東船戸遇難]  
　　英國兵輪水手在某處見一山船被颶風吹翻當即救起六人其三人巳經溺斃餘均灌救得甦遂即帶至上海交由英領事轉送公共公廨經寳子觀明府飭差送縣請爲安插當奉田大令諭飭值差詢問該難民等姓名云是同族兄弟姓夏名思永思天思德旋由大令備函送請山東會館資遺回籍 
[工頭催緝正兇]  
　　虹鎭附近念三保九圖鄕民誤疑洋棧小工張宏明袁金標等八人爲盜紏衆擊斃張宏明並毆傷袁金標身死一案當經本縣田大令提到九圖地保詐大大押交首犯沙毛毛迄未提獲昨由洋棧工頭張紫希顧八桃等投案禀求比差緝兇以伸寃抑當奉田太令諭謂此案鄕民不察虚實輒行聚衆鬭毆致傷二命實屬鹵莽業已飭差嚴密限拿一俟獲案定須按律嚴懲决不寛貸爾等靜候伸雪可也張顧等叩謝而退 
[鄕民毆斃客民續誌]  
　　邢家木橋鄕民邢小春夫婦毆斃江北人李文招已誌昨報前日下午五時由上海縣田大令帶同刑仵人等蒞塲相驗據仵作喝報死者身受重傷多處惟下部被脚踢傷委係致命當由屍妻李徐氏偕子阿林泣求伸寃大令再三撫慰諭令先行具結棺殮一面嚴飭差捕恊同該圖地保勒緝正兇邢小春務獲解究其帮兇楊長元仍寄三路分局聽候訊辦 
[根究手鎗來歷]  
　　住居虹口源昌路十七號門牌之吳秀卿前日飮酒過醉身藏手鎗闖至東有恒路劉王氏家胡閙被氏夫劉榮桂偕鄰人姜榮福姜王氏扭控捕房昨解公堂請究原告偕証投案訴明前情訊據吳供因至氏家間信被劉關閉兇毆所有手槍係西人惠而佛囑令代修乞鑒判押候查明手槍來歷再行訊核 
[春季賽馬預報]  
　　旅滬西商春季賽馬之期業經議定准於西歷五月一號禮拜一（即華四月初三日）舉賽 
[緝獲嘉興逃犯]  
　　探目黄金榮沈德福偵知嘉興縣逃逸監犯多名尚未查獲當即購線在新租界蒙底尼路拿獲首犯夏中標周昌發張老方項阿多陳四妹李忠法等六人一併押解捕房候送公堂請示核奪 
[中國醫學會施診]  
　　中國醫學會長蔡小香君會友董鯉庭君等於去年秋冬二季在虹口老三官堂内設一施診分科成效卓著現當春令議仍於該處施診所請各科醫生均盡義務一切悉照舊章辦理聞該會加一藥字重醫學尤重學學并承鼠疫風潮之後决議先立醫院附設藥房及醫學堂其發行之醫學報及公報均改爲中國醫藥學報蔡君之熱心公益於此可見一斑 
[串吞水脚案將下堂諭]  
　　英商太古公司控用人吳渭川與恒泰報關行主張炳生串吞水脚銀二萬餘兩一案前日午後由公共公廨復訊原告代表哈華托律師上堂請追吳張亦延穆安素愛理司兩律師代爲辯護寳讞員商之英康副領事判吳張一併還押候會商堂諭飭遵 
[城内]  
不懷好意○西門内登雲橋塊昨有鄕人某甲挈同逃婢張阿二在路行走當由滬城體操會會員趙秋心見其形迹可疑向詰支吾即由趙知照巡士將該鄕人及婢一併帶至西四區由喬副巡官訊詰張阿二供年十歲昔年被人拐賣至申在西門内近聖坊鹽城某公館内爲婢近被主母凌虐逃出遇見該鄕人稱欲送吾回去是以與之同行詰之鄕人供詞含混巡官謂爾旣不識其人并不識其家顯見不懷好意姑念哀懇從寛斥退該婢留候家主具領 
各有不是○縣署頭門站崗巡士朱品貴查餐小工陳阿毛在蔡榮全飯店内硬賒不允打毁洋燈等物當即帶至一路分局經德巡官訊知陳阿毛已被蔡打傷頭額各有不是一併申斥而退 
店夥行竊○郭才富控夥朱阿四竊去呢袍一件衣服三件由一路三區解至分局經德巡官升訊朱供認偷竊呢袍其餘衣服三件堅不認竊判將呢袍先行吊回押令償還衣服 
偷竊單被○自治公所南區片送原告馮章氏被告竺阿四至一路分局經德巡官問供被浦東人小工竺阿四偷竊單被一條求請究追竺供被已質當票在梅家弄成衣作王正祥處求宥判將原物吊回給氏具領竺押一星期示儆 
一路警局批詞○王金氏禀批爾夫王小卿在押患病是否屬實應由該氏逕禀改過局員驗明送堂就醫著即遵照商人哈成信禀批據禀吳志芳父子欠租覇屋又欠欵不償本息併求追究等情是否屬實候飭傳案訊奪民婦鄭陳氏禀批案經迭次查提黄大綱未到據禀前情候再催提或由該氏尋扭來局嚴行究追可也民婦江鄧氏禀批案經訊諭徐長賓交保尋交伊子福全到案候核據禀前情侯即傳案着交追理可也道轅記事○山東特用道潘盛年鎭江自治公所董事吳兆恩昨至道署拜會 
[南巿]  
妾媵私奔○滬南陸家濱三角街軋花廠主朱炳成之妾王氏因被朱與大婦任意欺侮不堪其苦遽於前日携取鏡箱私奔出外由七十七號巡士帶至南區王氏供年廿四歲過門九年已生一子近被大婦私禁幽室不給飮食求恩超豁旣由朱投區聲明該妾素染癡病並未虐待當即准予領回 
革退巡士○自治公所東區四十四號巡士陳德昌屢次悮差破警務長查知即將卯名革去並着保証人追交軍裝 
小販負僨○十六舖回和水菓行夥張泰康將攤販丁永清扭至裁判所控被欠去貨洋五十元延不清理請爲究追經陳裁判訊實判交保先繳洋十元餘限每月拔洋五元追賠漕米○南馬頭振新運糧棧執事崔慶善扭控船戸王興玉○（即韓步揚）短交漕米二十三石五斗值洋一百三十六元三角並透支水脚洋一元九角由南區解至裁判所訊據王供裝米之後因積久耽擱以致吃空米數石現在船上尚存三石求鑒判交保趕緊賠理 
寡婦擇配○高橋婦人李張氏之寡媳朱氏去冬捲物逃出匿居西門外斜橋與庖丁江鶴鄕姘識前日被其姑尋見將男女一併扭控西區移解裁判所訊據朱供年三十三歲丈夫向業木工不幸於去年病殁無可覓食是以私行出外與江同居每月承其津貼洋五六元藉以開銷質之江亦供認惟通奸一節堅推不認判戒責二百下押兩月氏責一百五十下旋因其姑不願領回即着發堂擇配 
追悼校董○董家渡花業公學係由已故花業董事程凝園君創設聞該校定於四月初二日爲該故董開追悼會 
[閘北]  
以原就被○毛竹客人姚鳳醴控夏子才欠貨欵洋七十元一奉昨由四路分局蕭正巡官覆訊夏供向在英租界徐家匯路開設竹器店此項竹價已還過洋四十八元祇欠二十二元前日姚忽託友將我誘來閘北扭入二區轉送案下是實巡官以夏旣住租界 
[]  
[]  
 
 

Page 21

 
 
飭遵照定章赴英公廨控追 
並非有心○湯張氏前日至四路分局控被同居木匠曹金生踢傷一目昨經蕭正巡官提案質訊曹供小的從樓梯上下來適該氏由下而上以致悮傷求宥判曹償還該氏醫藥費洋五元了事 
田土紏葛○前日有夏裕成與蔡小弟因售地紏葛將蔡扭至四路分局經蕭止巡官質訊一過以案關田土判蔡交保着夏赴上海縣控請核斷 
[英租界]  
凌虐養媳○住居新閘路之張邱氏因將養媳阿林凌虐受傷被捕房查悉於昨日將氏拘解公堂訊明判押候該女傷愈於下禮帮六訊辦 
控追車價○日商竹内丙助控水昌號主劉文生並劉再卿萬阿福陳金華不付車價等情昨晨由探將劉等四人傳至公堂判均交保候照會日領會訊 
傳訊被告○唐王氏控洪李氏不還借洋又梁陳氏控莊寳玉吞沒存欵昨由差探將被告兩人傳至公堂分别過堂候訊 
禁錮流氓○流氓陳阿甫徐林林王和尚專在租界内攫取西人衣帽物件昨經公堂復訊屬實判陳押西牢一年徐王各押半年期滿均逐出租界 
竊案定讞○法商寳豐洋行控羅紀堂林阿昌梁林芳串竊值洋三百餘元之貨物窩藏王爲道處一案昨經公堂復訊明白中西官以梁無干開釋羅押西牢一年林押三月並着將送給洋烟於羅等之王啓發押七天王爲道保出不到着罰洋一百元充公 
收贓受罰○捕房控王阿三收買匯中西旅館庽客某西人所失贓物昨經公堂傳訊王囑其外甥翁雲記到堂訊明屬實着罰洋一百元充公 
失火罰鍰○山西路王宏泰女鞋帽店失火一案昨由捕房將該店主王興孝傳至公堂請究着罰洋四十元充公押候繳洋釋放何止兩家○姚鴻炳在小花園十二號門牌洋房内開設總會紏賭抽頭又南京路一百四十七號門牌周瑞梅所開之總會内容留男女混雜聚賭均經捕房查悉於昨日派探將二人拘解公堂訊明判姚罰洋五十元周罰洋三十元一併充公再違定將照會吊銷 
除去兩害○流氓王瑞興陸阿根專在租界内紏黨搶刦王已由廨押辦昨又由探將陸緝獲帶同王瑞興解廨質訊屬實判陸押西牢二年半王加押半年期滿仍一併逐出租界 
超拔妓女○粤妓唐根弟因被鴇凌虐逃出昨由捕房解廨經德襄讞會同德祜副領事訊明判發濟良所照章擇配 
夫也不良○范張氏因其夫范鳳年失業不能顧家自至紗廠做工餬口詎范猶屢向索錢不堪其擾該氏忿極於前日投河　盡幸由巡捕救起轉送公廨昨經中西官訊悉前情判氏開釋諭范不得再向吵閙如氏有不端情事准范投案控究 
拐賣男孩○住居海寗路松慶里之江北婦人韓胡氏控陳王氏與女子王阿六串將十歲男孩小雨菊拐往西門方板橋地方兠售等情昨由捕房解廨經中西官訊明以王氏無干開釋王阿六押女所半年孩交其母領回 
船戸戰勝○船戸姚福昌控流氓姜王毛顧阿虎俞阿根沈阿福持刀上船攫取衣包一案昨經公堂復訊屬實判姜顧俞三人各押西牢一年半沈押九月期滿均逐出租界 
[美租界]  
追償不易○王阿康昨至捕房報稱前在某俄人所開之麵包店内爲夥今店已閉歇被欠工洋廿餘元向討無着請究捕頭以案關銀錢出入着王自向索討 
瘋子何知○在居北四川路西十七號之瘋子王阿六昨雇張阿二東洋車不給車資由捕拘入捕房旋經其兄王玉綸投案領回補給車資了事 
拐匪何多○住居愛爾考克路廿號之陳阿東有十五歲養媳名雲仙被人拐逃又傳炳章之外甥康德榮年十三歲亦被拐失又元芳路一百六十一號陳小福亦被拐失四歲女孩一品昨均報告捕房捕頭允爲查緝酒能亂性○前晚禮查旅館内有某西人飮酒過醉任情滋閙並持手槍向人恐嚇由館主鳴捕拘入捕房押候查辦 
[法租界]  
求福得禍○菜巿街沈阿法所開之衛生服洋樓茶館失火未成已紀前報兹悉失火之由係　沈之幼孩有病曾於是晚祀神謝愿遺火蚊帳以致肇禍且有六齡一孩不及救出當時燒死尚有襁袍一孩亦被湯傷勢煩危險眞所謂求福得禍矣 
懲辦過犯○巨賊徐阿六曾由英廨押過西牢五次兹又匿跡法界姘婦劉錢氏處並藏有六門手槍被探拘解公堂於昨日訊實判押捕房年半並着探解送英公堂訊辦後移回監禁錢氏之夫劉阿炳不應竊賊着押二月錢氏姑寛開釋 
小孩待認○昨有年約四五歲之男孩迷路啼哭由捕送廨請示判送善堂留養候家屬認領並聞該孩身穿紅洋布夾袄袴芝蔴呢馬夾頭上尚未留髮 
曾犯何案○戴福生袖藏小刀在洋涇濱一帶圖搶行人財物被探拘獲解廨請究巳記前報昨又解請判斷經聶司馬商之顧副領事以戴曾押西牢五年未識究爲何案須待查明再行示核判還押候斷 
海上閒談 
西商春季賽馬之期。今又擇定矣。吾不知届時内地人之來滬觀賽者。尚能如昔日之興高彩烈。舉國若狂乎。吾思之。吾有感矣。 
年來經濟困難。已逹極點。平日之作滬上游者。已大不如往昔之盛。滬巿蕭條。此亦其一種原因。則此數見不鮮之賽馬。其不能鼓動人之游興也。亦可斷言矣。 
然則賽期旣屆。將無人助興乎。然有一般之浮滑惡少與淫蕩娼妓在。跑馬廳一帶。何患無紥彩雙馬車。招摇過巿哉吁。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[法部奏續陳第三年第二屆籌辦成績摺]  
奏爲遵章續陳第三年第二届籌辦成績恭摺仰祈聖鑒事竊臣部第三年第一届籌備成績曾於上年九月間照章臚陳在案兹值第二届奏報之期除原單内開之第一第二第八等項業已籌辦外謹將本届籌辦事實爲我皇上縷晰陳之一考試法官也自法院編制法頒布以後司法各官非經考試不得任用所有京外法官第一次考試業於上年八九月間次第舉行復經臣等將錄取各員凡八百餘人先後照章奏請任用在案其已設各審判檢察衙門人員奏明分别免考及第二次第一次考騐辦法學科成績二者並重京師於上年十二月份塲舉行計第一次考騐合格者二十二員第二次考騐合格者一百零二員直省則由各該督　核實辦理一預儲司法人才也查各省所辦法政速成科曁司法研究所等項多係三學期畢業按之館定與考法官資格實有未符雖經臣部奏准推廣報考仍屬寥寥且究係權宜辦法並聲明暫以本届爲限則儲材不能不預造就不可不宏故臣部律學館兩年畢業者更令加習一年其黑龍江等省法政速成班均行令查照學部奏定别科章程改設别科期收完全敎育之效並擬别籌奬勵私立法政法律學堂之法以期逐漸普及藉輔官力之不逮此外若檢騐吏學習所登記講習所監獄專修科亦均同時舉辦凡直省奏咨逹部者臣等無不照章立案准予施行一直省省城商埠各廳依限成立也查省埠各廳本届即爲成立之期故臣等請旨改設各省提法使後卽以擇任各該廳丞長爲尤亟除各該省先後奏咨預保外臣等復就素所深悉者列保數員一併開單請旨簡放其應設廳數員數悉心斟酌因地制宜曾於上年列表進呈凡設廳一百七十三凡設員二千一百四十九除湖南廣東兩省吉林濱江綏芬黑龍江呼蘭府等商埠因事奏明展緩外餘均一律開庭一籌辦模範監獄也京師模範監獄工程本年卽可告竣直省則有成立在先者如湖北奉天江西廣西貴州奏報有案其直隸安徽浙江廣東或就原有高等地方之拘留所改良建築或就罪犯習藝所大加擴充或就原設之習藝看守所改良建造其餘江蘇四川福建黑龍江或尚未落成或已經估勘均尚未逾定限至於府廳州縣應設監獄處所尚須續行調查惟是監獄官制未定獄政必無起色現已擬訂管理規則懲罰規則亦須俟官制奏定後方可頒布施行一奏請申禁刑訊也自刑罰减輕以來屢經先朝誥誡不准刑訊京外新設各審判衙門尚能始終恪守惟聞各直省州縣近漸視爲具文如山東之蔣兹甚至濫刑斃命臣等因於本年正月二十七日專奏請旨重申誥誡當經奉旨欽遵通行在案此皆臣等等備司法要政之實在情形也至原單内開之法官懲戒法前巳咨商館臣旋由御史趙熙請飭加意詳訂等因奉旨該衙門知道欽此容俟館覆再行核奏法官進級章程補缺輪次表尚須重訂擬改爲法官升轉簡補章程不動産登記暫行章程亦應商同度支部改訂試辦法官官俸暫行章程應俟館部核覆奏准通行均已列入下届單内迅速妥籌辦理其有原單所未列者如民事刑事訟費暫行章程奏交館核如承發吏職務章程奏交資政院提議尚未議决旋即閉會現擬提前奏請頒布施行此外法院書記官及承發吏考試任用各章程均已奏准通行此又關於司法各項法令切實籌備之實在情形也竊維司法一端關擊重要旣與立法行政相鼎峙復爲人民生命財産所保持造端之宏事理之賾誠有非他項新政所可比倫者上年八月間美洲開第八次萬國刑律監獄改良會臣等奏請派員赴會並調查各邦司法事宜曾將報告書進呈並通行京外觀其審判制度之修明監獄政策之完美彼邦人士猶復尋研冥索月異而歲不同我國審判制度方具始基欵絀才難京外一轍臣等忝長秋官責無旁貸惟有勉其力之所能至不敢以一得自封俠羣策羣力以圖功冀得尺得寸之進步此則鰓鰓之愚所不敢稍懈者也所有續陳第三年第二届成績緣由理合恭摺具陳伏乞皇上聖鑒訓示謹奏宣統三年三月初七日奉旨該　門知道欽此 
要件 
[兩次批准保和會條約（二十七）]  
德意志帝國富内大臣國務大臣駐瑞士公使波洛陸軍協都統男爵孟德德斐爾總軍醫事務陸軍軍醫協都統費拉雷勃恩大學法學敎授樞密院法律諮議官朱恩 
阿根丁共和國駐瑞士全權公使莫利諾駐瑞士總領事莫利那薩拉斯 
奥匈國樞密院諮議官駐瑞士全權公使男爵海德勒陸軍醫官吕利愛爾陸軍參將校森色斐陸重參將兼總醫官蓄鏡 
比利時國第四軍管區參謀長參謀正參領伯爵才克拉斯陸軍醫官持爾唐耳 
布爾加利亞國軍醫長官羅塞夫參謀正軍校西爾麥諾夫 
波斯國駐法全權公使薩馬漢 
葡萄牙國駐瑞出使大臣鄂利匯拉前下議院議員陸軍兵官學校長步隊正參領拉卜世博德洛 
羅馬尼亞國陸軍正參領斯杮發乃司谷 
俄羅斯國樞密院諮議官外務部諮議官馬丁斯陸軍提督棄爾馬裕夫醫官魚信奈太醫院敎習并雷登俄都水師學堂敎習鄂甫西尼谷夫紅十字會議員歌次谷夫 
塞爾維亞法部總書記官馬谷維陸軍副將松德瑪經 
暹邏國駐法代理公使王爵沙洛翁駐法公使館參議閣拉其鄂尼智利共和國全權公使愛特華 
大清國駐和全權公使陸徴祥 
比利時國王陛下剛果獨立國比利時第四軍管區參謀長陸軍正參領伯爵才克拉斯陸軍醫官特爾唐耳 
高麗國日本駐比全權公使加籐恒忠步隊副將明石元次郎副將參醫官芳賀榮次郎參將銜一條實輝兵部參議官秋山雅之 
 
 

Page 27

 
 
介 
丹麥國陸軍軍醫總長軍醫協都統洛勃 
西班牙國三等公使伯爵巴甘陸軍副將蒙馬缶行軍醫所副監督巴缶那 
北美會衆國前陸軍部侍郎桑格海軍大學長海軍少將施潑蘭 
陸軍軍法總長陸軍協都統台維司陸軍軍醫總長陸軍協都統鄂雷利 
巴西合衆國駐瑞代理公使倫格吕貝克洛怕夫駐瑞公使館陸軍隨員陸軍工程隊正參領阿爾美逹 
墨西哥合衆國陸軍恊都統貝雷次 
法國駐瑞頭等全權公使雷服阿爾巴黎法科大學敎授外務部法律諮議官全權公使陸李拿礮隊正參領銜鄂微亞軍醫副參領卜薩 
英國陸軍協都統頭等寳星阿逹法學博士法律諮議官何蘭特 
二等寳星佛爾蘭陸軍副參領麥克勿爾森 
希臘國瑞士大學國際公法敎授克貝啓 
瓜地馬拉共和國駐法代理公使阿洛缶駐日來弗總領事微斯瓦爾特 
翁多拉司共和國駐瑞總領事安帕弗爾 
義大利國陸軍正參領特等寳星侯爵馬利齊稽查軍醫事務陸軍軍醫恊都統三等寳星郎篤納（未完） 
小說 
[言情小說（五十四）]  
二副大怒曰。汝勿作謬語。汝亦知舟中處置叛人之律乎。吾意直欲擒取汝及沙遜二人。立縊汝輩於船桅之上。二副語至此。水手輩皆大呼曰。二副言當。吾輩安能容忍不發。聽此叛人之恣肆。語已。即有水手三人。跳越而前。欲撲取愛力森。距愛力森僅數武。愛力森堅握其槍。向之曰。汝輩冒前一步者。吾鎗縱矣。水手輩見愛力森引槍欲發。則大震。向後疾退。斯時愛力森二手皆握八响之槍。而左右衣囊之外。復微露槍柄。二副見水手趣退。雖怒而心亦微懾。恐爲槍彈所中。則引身避於水手之後。愛力森槍彈且出。沙遜立之曰。愛力森且緩。彼輩與我無仇。胡可冒昧。愛力森聞言立止。自念衆寡懸殊。卽以威力脅之。勢亦至險。水手輩雖不敢冐進。然心殊。弗服。衆聲囂然。雜出無次。中有數人。爲船主之黨心尤懣恨聲狺狺然。若獰狗之狂吠。愛力森屹然而立。引槍弗發。靜俟水手之舉動。以事局論之。大勢之危險極矣。愛力森之同志。僅有沙遜一人。以區區二人。欲與全舟之人力摶。勢無不敗。顧愛力森氣靜神定。一不之聳。沙遜亦然。神色揚揚如平時。 
方水手輩囂亂之頃。而馬利亞富士翩然至矣。一手握奇麗之手槍。微步隨弗倫富士之後。密昔司威耳。亦握鎗侍行。馬利亞旣至。則直人衆中。至愛力森之左。盈盈而立。面衆鞠躬爲禮。玉容微白。與平日略異。而丰態僊僊。直如天上之安琪兒。乘風獨立。水手輩雖獰。蠢無倫。顧以馬利亞絕世風標。臨此無知無識之水手。天下名爲人類者。安能漠然無動於中。當馬利亞未至之先。衆聲囂喊洪列無匹。一見馬利亞之至。則立止其讙。人人皆舉首平視。不期而消其慍怒之心已。而馬利亞發言矣。音吐之脆。乃如夜鶯之囀於玫瑰花中。嬌婉可聽。水手輩咸倾度耳以聆馬利亞之語。第聞馬利亞曰。諸君聽之。吾適見諸公哮怒無藝。殊不善愛力森之所爲。吾不能不質言兹事之由。以爲諸公告。語次。出其船劵。持向衆人曰。諸公視之。吾及吾父所購船劵。實紐約之劵也。在理此舟當載我至於紐約。吾初不知密司脫迭克司何故中變其的。忽移舟以向墨西哥。繼乃知密司脫迭克司之意。蓋欲求婚於我。語至此。水手輩不期而移其視線。注視迭克司之面。微哂無語馬利亞又曰。以歐利輪船公司之主人。而忽垂青於我。其事至怪。顧吾之與彼。絕無愛情。吾遂拒絕其請。且請彼回舟以趨紐約。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
