# 1921 - 344 - 4917539

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[靳雲鵬辭職說（冷）]  
　　靳雲鵬氏之總理可以辭職也久矣既一事不能爲而又爲多方所挾制然則究何所戀於此總理而不辭職也耶 
　　大抵人之出而任事也不外乎二義其一爲我有需乎此事其二爲事有需乎此我今使二者皆不相需則我與事幾無關係而任之也亦徒有其名耳靳雲鵬氏之自任總理至今皆爲徒有其名之總理而已故今日辭職已嫌其晚矣 
　　雖然靳雲鵬氏之辭職亦已屢辭不一辭矣自安福未倒以前辭至今日不止十有餘次矣今次之辭其猶前者之例耶抑已有决心而不能再留耶以我計之今日而决辭靳雲鵬氏之幸也 
[國内專電]  
　　北京電　靳雲鵬率内閣閣員總辭職（十七日下午四鐘） 
　　北京電　靳辭職批准閣員辭呈留中徐急電曹錕速來京靳備車即晚赴津（十七日下午七鐘） 
　　北京電　内閣總辭前張志潭與靳商定一面備總理辭呈一面備閣員總辭呈在閣議席上簽名並將照准命令擬妥同時備一空白命令特任某某爲國務總理令稿靳副署於下赴閣議靳言吾同人尸位四月精力交瘁總統有意令吾等休息遂出備好各稿閣員以次簽名送府（十七日下午五鐘） 
　　北京電　頃徐派吳笈孫訪張作霖請勸梁組閣（十七日下午六鐘） 
　　北京電　徐徵梁組閣又徵顔暫代又徵王暫代均尚未允（十七日下午七鐘） 
　　北京電　郭則澐辭准調僑務局總裁三多補銓敍局長李欽僑務副總裁（十七日下午六鐘） 
　　北京電　奉張謂徐曰若爲内閣改組則非曹使來京共商不可霖之入京完全本調和府院誠意而來靳不捨張志潭則吾術已窮徐曰吾意張尚不錯故昨夕縱横消息一齊傳來但形勢與本報迭次京電未嘗變化（十七日下午三鐘） 
　　北京電　張作霖昨急電曹錕促賀并云放車恭迓曹覆小犬病重暫難脫身如必需磋商請稍俟三五日說者謂曹留與吳商量地步 
　　北京電　蘇人謝容懷等建議院部將各省民有田地一律發新照仿騐契法辦理每畝收照費五分以年收八千萬計姑照每元四畝即有田地三萬二千萬畝可得照費千六百萬院已交財部核辦 
　　北京電　英使跑馬跌傷故未接見國民外交代表美使昨見該代表梁家義等謂予所得電報魯案可望公正解决予時時以中國眞民意報告美國（十七日下午三鐘） 
　　北京電　交部編訂在太會報告之吾鐵路統計數目不符一萬餘萬章委員急電請糾正列國認爲大笑話（十七日下午三鐘） 
　　北京電　芮恩施美京來電謂此回太議中國所獲甚鉅條列不根據凡爾賽約交涉魯案及獲得修改牴觸中國法律諸契約權皆可寳貴者（十一日下午三鐘） 
　　北京電　法使照會外部上海法商東方皮毛公司辦貨在山西被押請省釋外部覆即電晉省查覆 
　　北京電　日本大宗狩獵火藥進口海關未允請示外部轉詢陸部决定（十六日下午二鐘） 
　　北京電　探報孫文派密探帶鉅欵赴陜南運動直軍潰變陳樹藩並在褒城城固一帶派駐重兵預備决最後勝負（十七日下午四鐘） 
　　北京電　吳新田電已克復留鳳關南星榆林餔等處敵向柴關嶺退却我軍現正追撃（十七日下午四鐘） 
　　北京電　新楊電布爾根河到俄舊黨六七百人已解裝收容 
　　北京電　古城宋金山叛軍由奇臺北竄逃入和碩特旗院電阿山道駐兵堵截（十七日下午三鐘） 
　　北京電　赴日觀操何恩溥昨夕回京（十七日下午三鐘） 
　　北京電　中東路萬不能共管（一）管理無缺憾日軍管烏蘇里路白日開車夜間不開捷克管西比里路炸軌斷橋月月有之中國管中東路並未停過一天車（二）護路周密現華軍以五混成旅配布該路並注意剿匪（三）經濟流暢中國有股欵二百萬元更益以中交行票一千萬流通全路俄幣跌價華幣取現俄人間接蒙其利益 
　　北京電　十六晚報載鍾世銘擬發行鹽餘庫劵八千萬頃詢諸史國倫據云數目内容尚未確定 
　　天津電　梁士詒力任京津交行無限制兌現事（十七日下午十鐘） 
　　蘭州電　甘肅参事會成立省長聘請者除教政警三廳外爲楊川魏垂象省會選舉者爲鄧隆秦鍾岳董葆吾魏鴻儀馮良貴詹壽如 
　　蘭州電　督長籌辦京蘭飛行航路刻已擇地築貴清站 
　　蘭州電　留日學生李青選等四人至陜境邠州被匪搶刦 
　　蘭州電　載漪回京後因外人詰責仍起解抵甘（以上十六日下午四鐘） 
　　漢口電　太會協進會銑（二）（六）議决皓（十）（九）在漢口新巿塲空地開國民外交大會並聯合各商團各學校游行通過租界以爲要求外人主張公道之表示漢口明德大漢口中商業中輔德中法文中民新小各校學生約千人篠（十）（七）午聯合遊行爲外交聲援 
　　漢口電　宜昌川鄂息兵會央請川紳施鶴雛同川代表劉亚庥等赴夔與但懋辛商川鄂撤防辦法 
　　漢口電　陸榮廷代表胡志超删（十）（五）由漢赴京（以上十七日下午八鐘） 
　　香港電　討徐令昨公佈國會亦擬集會反對魯案直接交涉 
　　香港電　省會對北京發國債劵五千萬向外團抵欵决通電反對 
　　香港電　士敏土廠商辦由華僑資本團惠羣公司出三十六萬五千元投得 
　　香港電　孫中山在桂組北伐大本營以大元帥統陸軍設文官参謀軍衡金櫃参軍六部（以上十七日下午四鐘） 
　　香港電　葡使返澳即訪唐紹儀唐謂香山地方絲毫不讓已電伍堅持葡使據以電葡外部請示辦法 
　　香港電　伍代總統昨下减刑令又因魯案佈告北徐竊權賣國 
　　香港電　國會議員擬聯請議長反對魯案直接交涉 
　　香港電　廣利輪删（十五）晚在厦口附近被匪二十名充搭客刦數萬以上並將輪機拆鬆一客被害棄海銑（十六）夜乘兩漁船逃 
　　香港電　港紳韋寰山昨晚病故 
　　香港電　林俊廷降粤不成將率部入黔 
　　香港電　陳村篠（十七）晚失愼焚舖户百餘（以上十七日下午十鐘） 
　　無錫電　今日下午男女十五校爲魯案游行示威共约三千人（十七日下午三鐘） 
[國外專電]  
　　華盛頓電　大會决定專致力於海軍案亟求解决遠東討論暫時擱置海軍案各要點皆議定惟剩細則尚待討論依目前計畫日本留陸奥拆攝津美國留柯洛拉杜拆北台柯太與台拉華英國留超等無畏式二艘其噸數與拆毁喬治第五級四艘同防禦工事案依日人提議英國限制太平洋砲壘與美日同適用於香港九龍衆料海軍問題明日可議畢然後專力於遠東問題之討論参議院批准四國協定之機會漸增然反對批准之電信已紛至聞威爾遜勸民主黨約束其委員待時而動以視大會其他成就中立派参議員多願觀望欲視中國問題有無適當之解决海軍案必有修正案噸位分配既有變遷大約海軍休息計畫亦將有變動以便派與美英之新艦得及早造成此項新支配不爲美國輿情所喜因與其提案本旨不盡適合（十六日） 
 
 

Page 5

 
 
   
 
 

Page 6

 
 
[國外專電二]  
　　華盛頓電　哈定總統不欲即將四國協定文送交参議院大約將俟各項協議一律完竣後提交庶参議員之隷屬洛志恩德華者可一致贊助就現象觀察大會已漸近結束本月底可休會一月中定可竣事（十六日） 
　　華盛頓電　公報稱英國要求廢除潛艇爲限制海軍案之一部大約此事將交全體大會公開辯論新股員會雖已舉定以期促進海軍問題之解决日本雖已接受休士之比例但潛艇問題及法意噸位支配問題終將使談判延長蓋英國决議欲裁制法國海軍之慾望而意國又堅欲與法國並駕齊驅也美報評論四國協定論調仍佳惟有數方面預料此約將起與國際聯盟同樣之糾纒紐約時報世界報皆謂美國今所爲者頗類於國際聯盟之约束以四國協定有遇有國際爭議時列强開會討論調解之規定也從前反對國際聯盟者今發起反對此約但民主黨顯不欲以此重大時局爲政爭之具故反對派尚無成功希望據當局與参議員聲稱此約可望一致通過縱有反對者不過二三票耳（十六日） 
　　巴黎電　法國誠摯歡迎四國協定衆意此約可切實袪除美日間衝突之危機法國對美對日俱屬友好不願見其衝突雖歐洲協約不展至太平洋然法國際此德國危害尚在之時對此協定至少當予以精神上贊助巴黎時報評論此約謂法國因此約而得與聞太平洋任何大難題之保障此層爲情理所當然因討論太平洋問題常有至重要之係及於印度支那之將來也英國因此約而廢除英日盟約此舉與英國無損而有益既藉此約脫離盟約而不獲罪於日本又賴此約保障其殖民地而無需調遣艦隊遠涉重洋也日本方面亦無所犧牲盟約無論如何斷不能使英國助日仇美一旦美日有事英國必無助於日本故日本廢盟約後之地位並不減於廢約前且可有大機會以圖亚洲大陸之發展美國自一九一七年六月派兵抵法助戰以來其在法國之聲望久爲法人所景仰但自美政府召集大會謀最後和平之成績爲法人所深悉以來美之聲望今尤遠甚於前（十六日） 
　　東京電　在美日代表如果爲政治理由而主張保留陸奥則加藤等今見日本輿論對於海軍解决法之反響將自覺自欺耳官場接海軍案解决之消息表示滿意而輿論則謂日本以讓步爲保留陸奥之代價大爲鼓噪官塲初則造成一種輿論以反對陸奥之拆毁今則見此輿論反爲官塲之抨撃海軍人員稱如此解决大可滿意就政治言償付代價以保全日本最新之艦亦屬值得因輿情願有此巨艦也官場大都指防禦工事案爲日本讓步之交換品以爲防禦工程之與日本較主力艦之噸數尤爲重要海軍解决法發表後反對者初僅爲不甚重要之報紙餘者尚無批評繼知東京主要新聞記者現擬組織華府會議聯合會以表示其對於華會結果之不滿意其主旨在攻撃美國之態度詆責日代表之無脊骨及政府之無能此聯合會擬於星期日舉行示威行動據主動者云全國現將有同樣性質之組織國民新聞爲仇美最力之報紙現又大發議論主張日代表退出大會謂國民見日本爲美國所窘應發憤而起其他各報多謂英美强以不美滿之解决加諸日本對於四國協定亦多微詞（十七日） 
　　東京電　海軍某當道語記者謂美京比例解决之公報雖已於十六日午時到此但非至海軍十年休息之問題議妥後日本不能諭令一律停止主力艦之建造工程日前列强尚有修正補造軍艦計畫之機會日本不欲拆毁現在建築中之巨艦五艘如列强接受逐漸補造之辦法以代休息之原議則船廠可依照列强所議定之補造程序逐漸造成之若休息案一經接受則各主力艦之建築自當停止某當道又指法國三十一萬五千噸主力艦之要求爲荒謬謂休士限制案以現有主力艦爲根據今法國之要求是擴張而非縮減照現有海軍力之比例法國不應有日本噸位之過半數（十六日） 
　　東京電　探悉日本不欲續提海軍修正案惟將請求增多其飛機運送艦之噸數意欲與英美平等日本各私家船廠迄未有行將停工氣象神户川崎廠仍繼續建築加賀愛宕兩艦長崎三菱廠亦準備四萬噸土佐號星期日行下水禮横濱賀之國有船廠現造天城赤城兩艦者刻已停造汽鍋等物此二艘已奉命停工惟輔助艦之工程則仍照原定程序進行（十七日） 
　　倫敦電　愛爾蘭和局氣象實際上較表面爲佳伐勒拉氏太多虚張之反對而愛爾蘭境内絶少眞正之抗拒預料和約必可接受高林士氏現用其個人勢力以羅致新芬黨陸軍界大多數領袖及國會議員之贊助而有勢力之宗教界亦主張和平愛爾蘭大多數人民之接受此約殆可無疑英國已允釋放政治犯並施行其他和解行爲（十六日） 
[交通大學無線電]  
　　華盛頓電　勢力範圍案之事項現已議及中代表發表各項條約載有特别權利者之清册請求說明 
　　東京電　日本已於數日前允賣膠濟鐵路其他問題將視中代表之態度而定 
　　華盛頓電　英人稱法國海軍慾望大會聞之恍若霹靂使限制軍備之一案爲之傾覆除五五三比例外凡美國計畫幾無一不被間接推翻云委員會對於法國提議有何舉動今尚未悉今日委員會集議後所得消息僅謂委員會决議暫守秘密以待解决而已美人亦表示驚異英人稱三大國議定海軍案後法人即有此提議英人聲稱不能贊助法國此議因法國依照此議將於一九三五年有超過他國之優勢主力艦也惟大會預料法國此議終不致爲制限軍備之阻力 
　　華盛頓電　據英人方面云法國要求在一九二五年後十年内建築瑪麗蘭式三萬五千噸超等無畏式大戰艦十艘使其主力艦共有三十五萬噸視日本鏟多三萬五千噸其新艦之優勢將駕出各國之上聞意國反對之但謂如法國如造大戰艦十艘意國亦必仿行（以上十七日到） 
[特約路透太議專電]  
　　十六日華盛頓電　關於日代表暫時接受中國提議以五千三百萬金馬克收買膠濟鐵路一呈聞此辦法係中國所願有以便廢除外人管理權談判時所討論者集中付欵之方法中國力拒涉及日本借欵之任何方法蓋以借欵即連帶外人管理權也中日意見迥不相同恐調和不易中國决計以現欵解决之膠濟路案談判中所涉及之煤礦等問題尚未解决據中代表云俟鐵路付欵問題議定後再交涉礦産問題 
　　十六日華盛頓電　法代表團昨在海軍股員會提出建議要求甚奢如加採納則將完全推翻海軍協定計畫法國提議自一九二五年起之十年内興造每艘三萬五千噸之戰艦十艘聞意國不贊成法國之建議以爲法國如堅持要求意國亦將效法所爲貝爾福氏示意英國擬　式提議廢除潛艇 
　　十六日華盛頓電　参議員里特氏今日復在参議院抨撃四國太平洋協定稱爲『中國之死刑讞書』且謂此乃英日兩國携至此間者美國之加入此約遂成合夥强奪山東者之一 
　　十七日華盛頓電　高級官員解釋四國協約謂該約範圍内之任何爭點决不致迫令任何國家以武力對待云 
世界路透電 
[華府會議之尾聲]  
　　十六日華盛頓電　官塲徵實海軍協定依守五五三比例惟原議已經修正俾容日本保留陸奥號而拆毁較舊之艦一艘各節總計日本將拆毁軍艦四十三萬五千噸保留主力艦十艘共三十萬三千噸美國將拆毁主力艦三十艘共八十二萬七千噸所保留之十八艘共五十二萬六千噸英國將拆毁主力艦二十三般共六十萬六千噸原議爲五十八萬三千噸所保留之二十艘共五十八萬二千噸原議爲六十萬四千噸海軍十年休息除上述各艦之工程外將按原議實行抵補之軍艦每艘噸位至大以三萬七千噸爲限主力艦抵補噸位至多之數美英均以五十二萬五千噸爲限日本以三十一萬五千噸爲限該約規定太平洋之防禦工程與海軍根據地仍如原狀香港在内夏威夷日本澳洲美國加拿大在外中日代表第十三次會議繼續討論膠濟鐵路問題已續有進步該會議休會至午後 
　　十七日華盛頓電　中日代表已商定於九個月内交還山東鐵路之試騐協約並議决分期交付代價惟期限未定 
　　十六日倫敦電　愛米里氏在下院宣稱英國所造之新戰艦四艘目下業已停工其最後辦法將視華府會議之結果定之華盛頓傳來消息謂此中二艦仍將造成云云渠無所聞 
　　十五日華盛頓　参院領袖豫料参院最後表决批准四國協約時反對者將不滿二三票 
　　十六日紐約電　参議員波拉氏向某會演說謂歐洲如能修正凡爾賽相約以矯正其自己則渠擬在参院中主張完全取銷歐洲負美之債否則渠不欲表同情於取銷歐債之議 
[華府會議後經濟會議]  
　　十六日巴黎電　聞哈定總統曾稱在軍備問題未完解决以前經濟會議之說未可討論但内閣對於此事意見似不一致財政部長美隆氏聞不贊同而商部長霍佛氏則以爲然倫敦每日電聞稱此届大會結束時哈定總統或將請各代表考慮經濟問題但在月前美總統未必有表示召集經濟會議之說顯因將引起反對之訾議美報現已有抗議反對國際財政協定之任何辦法視此爲協約國欲取銷其債務之作用倫敦泰晤士報美京訪員以召集經濟會議一說之反動力警告美國言論界與協約國政府謂必俟美人確知經濟會議有益於己然後始可勸其加入經濟會議美人之有遠大胸襟者固知歐洲難題不解决則美國不能保持其經濟之平衡但此種人究居少數美國一般納稅人殊不願聞取銷債務之說即取銷其一部分亦非其所願彼無世界政策之充量智識故不知美國對於負債纍纍無力購買美貨之國家不能有眞正商務且不知負債國之輸出品將在美國巿塲與美國實業相競爭也美國東方數州之輿論已了解歐美間貧富相共之密切關係但中部西部及太平洋沿海諸州則未知國際合作之必要 
[德國賠欵愆期問題]  
　　十六日巴黎電　賠償委員會今晨開會討論备國牒文午後尚將續開會議大使會議今日開會聆萊將軍報告备國解除軍備情形 
　　十六日巴黎電　晚報載稱賠償委員會仍以爲德國力能履行義務該會將考慮使德國可以付欵方法如德國政府不從則將交由關係之各國籌必要對付方法下星期内英法總揆會談時當然將提議該問題駐法德大使美業博士今日謁見白里安氏志在傳達德政府對於賠償委員會牒文之意見 
　　十六日倫敦電　德國愆期交付賠欵英國與情分爲兩派一派乃自由黨各報之論調復抨撃凡爾塞和約不合實際一派贊助首相昨對勞工代表團發表之宣言即德國迄今僅交付佔地軍經費一部分尚未交付賠欵是 
　　十六日倫敦電　喬治氏與賀恩爵士今晨與俄代表克拉新氏會談甚久聞喬治氏與白里安氏星期一日會議時或將涉及俄國商務問題 
　　十四日巴黎電　現信法德兩國不久可商定經濟諒解 
[英國近事記]  
　　十六日倫敦電　當局報告十二月一日之生活代價已較十一月一日低落四磅音但仍較一九一四年七月高百分之九十九 
　　十七日倫敦電　新芬黨内閣秘密會議昨終日進行今日尚將開秘密會議星期一日將舉行公開會議 
太平洋路透電 
[靳雲鵬辭職消息]  
　　十七日北京電　靳總理今日提出辭呈此舉牽涉全國惟恐全體辭職未必邀准靳之引退或成事實今有責任之華人各界豫期總統將接受靳之辭呈而以顔惠卿攝任並將勸閣員留職以待華府會議之終止聞靳之辭職因張作霖欲以葉恭綽代張志潭長交通之故舊交通系有藉張作霖之力重行上臺之運動梁士詒爲其主腦總統竭力扶持内閣而張作霖則欲破壞之彼此正相爭持 
國外要聞 
[美京特派記者通信（三）]  
　　中國提出十大原則後之各面觀 
　　自中國十大條件提出後各報記者走訪各國代表詢問對於中國十條件之意見英法二國代表團均示親善之態度對於十大條件皆表同情英國并謂願退出威海衞以示對華親善誠意法國亦謂願退出廣州灣與中國以自新之機會英法二國且皆主張嗣後對於中國内政决不干涉使中國之事盡由中國人主之 
　　新聞記者之所得於日本代表團方面者則絶少駐美大使幣原氏爲日本代表團團員之一本係太平洋及遠東呼問題之主任員自中國十大條件提出後幣原即聲明病不見客實則已將十大條件送至東京回電未來不欲有所表示也美國新聞記者乃向不病之日代表探取新聞消息於是紐約太晤士報遂有一與日本代表團極長之談話發表謂日本代表對於中國之十大條件亦甚表同情惟山東問題可以讓步而在滿蒙方面日本因人民衆多原料缺乏非多闢荒地不能再存且滿蒙之地與日本接壤日本已有鐵路礦産及其他各種實業之投資故日本對於滿蒙有特虽利益各國非承認日本在滿蒙有自由權不可西比利亚一帶日本近年來亦有種種之籌備故亦不能不認爲有特殊利益云云日本宣傳家之在美京者更有一種流言謂中國北邊之國界僅至長城而止長城以外之地不應屬之中國云云此種議論固非日本代表團之意然亦有半富之意味此間人士雖不能爲其所愚然國人聞之當知所以自警現在山東問題之能讓步與否尚未斷定而滿蒙之將來其危險可想而知矣 
　　際止議論紛紜莫衷一是之時十九日上午太平洋及遠東問題委員會再聚於聯美堂Pan_Amet 'ican　UoionBuiding '日本英法比意諸國各代表均有答辭大略如左 
　　日本代表加藤發言要旨（一）在日代表　觀之中國現有之困難在内政者不减於在外交吾人甚願見中国或之和平與統一及早恢復但凡可視爲干涉中國内政之行爲吾人欲避免之本會所可爲者以吾人視之在整理中國之外交至於内政則由中國人民自爲之（二）日本代表 
 
 

Page 7

 
 
團願爲中代表及大會全體確告者日本有種種原望以培植對華之最愉快交誼吾人切願作吾人力所能及之任何貢獻以助中國實現其正允合法之志願吾人全不爲侵略中國各部土地之任何政策所左右吾人不附條件不有保留遵守在華開放門户與均等機會之原則吾人所最望諸中國者爲吾人實業生活所必需之原料供給及食物吾人向中國購買此種原料猶吾人對華經營各種商業並不要求任何特殊權利吾人歡迎各國公正誠實之競爭至於取銷治外法權之問題此或爲中代表所提最重要問題之一吾人欲與他略聯合勉力協定對於各方面公正美滿之辦法吾人來與此會非欲增進吾人自私之利益吾人來此乃欲與有關係各國合作以期確定遠東之和平與國際之左謂也（三）日代表團知大會之主要目的在以共同之和諧植立可爲與會各國指導將來行動之政策與原則雖吾人對於大會所許提出之任何難題凖備說明之討論之但若對於多小事加以瑣碎之審查致討論有不適當之延長刻爲吾人所憾也（未完） 
[日本公表海軍協定]  
　　日人東方通信社十七日東京電云關於海軍協定本日由日本外務省公表如下關於制限海軍問題十二月十五日已由日英美三國主席全權齊集公同决定如左（一）日英美三國約定各自主力艦之勢力比率採用三五·五周時關於加入香港之太平洋面之要塞及海軍根據地皆維持現狀但此制限並不適用於夏威夷諸島澳洲紐西蘭及屬於日本本土之諸島·及美國坎拿大之沿岸關於此等地方當該各國得保留完全之由由（二）日本廢攝津加入陸奥美國除拿恩達可塔台拉威埃伊（艦名）加入華盛頓榖綠辣毒（艦名）英國新造英國噸數三萬五千噸以下者兩艘廢棄佐治第五級四艘（三）建造大艦時依美國噸數計算法定主力艦之最高噸數如次英美五十二萬五千噸日本三十一萬五千噸（四）關於主力艦之十年海軍休憩日除特别協定之例外外悉照美國提案辦理（五）關於應保留之主力艦之數及應廢棄之主力艦之數之日英美三國間之夁定當以關於法意兩國主力艦適當協定之成立爲條件 
[赤塔政府將攻海参崴舊黨]  
　　華俄通訊社十六日赤塔電云遠東共和國陸軍總司令兼代理陸軍總長及陸軍自治會會長塞里雪夫氏致書全國軍人齊起抵抗舊黨并命令國民革命軍整理武裝預備出發檄云「前可穆爾省顚連困苦之勞動今互遭舊黨之蹂躪矣匪魁麥庫羅夫以金錢誘惑高佩爾舊部復得日本人之援助竟膽敢攻撃國家守備軍業已發生戰事麥逆與日人連結爲欲擾亂東俄人民之安寗侵患吾人之自由已開始實行侵掠同袍諸君乎吾人再不可忍受他人之掠奪諸君其發奮自雄整理槍械齊起驅除此數年來之孽障以盡軍人保護勞動人民之天職勇敢前進當以最後一滴血液殲滅敵人本總司令妈日親赴沿海省指揮軍事行動諸君留此者務必披甲荷戈預備援助沿海省同袍諸君乎事急矣其速起」又十五日赤塔電云前阿穆爾省司令克尼可夫致海参崴日軍司令無線電云「日俄兩國曾協定鳥蘇里與伊滿間中立區内除一定額之武裝守備隊外不得任其他武軍隊之侵入今者高偑爾黨實行侵犯中立地帶攻撃俄守備兵佔領本司令所屬區域本同令爲遵守日俄條約起見不直接派兵過境剿除今特通知閣下望於七日午十二時前將高黨驅出中立地帶不然本司令當取自由行動 
國内要聞 
[北京通信（撲）]  
　　張作霖來　後之政局 
　　張作霖之來京也事前與府院間並無若货之接洽然據自奉來者言則張之預備專車業三四日至十一夜而成行靳曾托張景惠去電尼之而張卒入關一時府院方面多不測其意旨之在所靳雲鵬十三晨赴津蓋探張意也然十四日午間張即來京而靳遲一日始返返後又未赴閣議此中情形究竟何若殊費外人揣測然此跋扈將軍儼然有太上政府之聲勢突然蒞止種種謡諑因之紛起而一般求於政治上治動者亦各製造利己之新聞熒惑觀聽益使人墮入五里霧中兹以此較約可信者述之 
　　府院暗潮由來已久江電之發更足證明此兩者之間大有各不相下之勢據津傳消息靳張相見靳氏極訴處境之困難大有哭訴之狀張則先責其不當而後寛慰之昨晚八時張入府謁徐徐與談政局又大發牢騷一頓覩兹形勢似南方皆向張訴苦而乞其主持者政府地位之可憐所不待論然張于兩人究將何祖則大堪考慮張不滿于靳之說近來亦頗傳之頃有人言張擬勸王乃斌組閣而王不肯並仍請維持靳於是内閣問題靳又有不動之望然徐之希望在邀王士珍來京組閣故十二日曾派劉恩源赴正定迎之而當此時勢王未必來張之能否擁王亦難遽定交系領袖躍躍欲試且張之入關在葉某兩次赴奉以後草蛇灰線略有可尋有人以此詢公府要人據云亦聞此說總統全無成見云云但以張之行徑利用人而不爲人用用靳則全在操縱鞭策中用梁或朱則恐未能全作奉天之傀儡爲張所不放心蓋張之作用即在因府院之不洽而操縱其間假調和之名於中取利而已不過徐之不滿于現閣曾對張懷芝言之前日與嚴修談又謂我幹不了立時可交與内閣潔身以去其牢騷情形依然如昨不知張將何以處之也 
　　前日據某要人言張於内閣將以局部改組爲第一步如不可能則另設法所謂局部改組者即指交通地位而言有先張到京之軍界人據云在張來之前二日曾與晤談張言「財政弄得如此之糟非大加整理不可我行將入京與彼等算賬」其所指者即係與財政有關之交通再證以最近情形張志潭之環境確甚不好張作霖對彼之不滿外間早有種種說法而張氏之來張志潭既未赴津且昨今兩日皆未到部今日閣議亦請假未出席直至晚間八校教職員因校費事赴部質問堅欲面談始於六時勉强到部一晤據聞齊耀珊以内務一席味同嚼蠟向張謀一省長地位張志潭則謀於齊氏走後仍回内務而襄出交通以爲求容之計尚不知能達目的否也至交通之替人則據交系人言葉某雖欲再來然恐未易做到目前之活動者爲前擬長財政未成之張弧氏蓋張弧曾赴津一次且日奔走於王廼斌之門甚爲忙碌也 
　　至於張氏此來之目的則確欲將北京之大權操於己手而於無形之中使曹不敢與聞張既有三百萬在京且聲言此來整理財政聞將商諸曹錕謂中央局面吾二人須維持之而其關鍵則在經濟我籌若干尊處亦請籌若干而共議維持之法逆料曹氏慳吝必不肯認欵則張即可以一人之力惟所欲爲有人謂此次曹錕托病不來其關係即在此點蓋曹方事搜括以充軍費如前次保定會議之種種决不肯與張共擔財政責任也况張與交通銀行發生關係已爲肯定的事實此來即將有所决定則張氏得意之筆即爲操縱府院把持財權八字而一切從前未達之目的即由此以漸次實施彼京中官僚日營營於政府中之個人位置以爲張氏此來將有若何變動者自張氏視之實不過自便私圖之一手段而大志所在决非爲若干患得患失者帮忙也（十二月十五日） 
[廢止二十一條案已提出太議]  
　　一九一五年五月七日日本以最後通牒迫我承認之二十一條我國朝野均一致否認近因華盛頓會議開幕我國國民全體主張提出大會要求各國公判並一致竭力爲代表之後盾政府鑒於民氣之不可遏日前曾特發訓電於施顧王三代表令其相機提出及本月十二日北京學界又全體出而示威運動外長顔惠慶允電令代表竭力爭持我代表接政府電令之後知國内民氣之張遂於十四日之遠東問題委員大會提出否認二十一條之案外交部昨日下午確已接到施顧王三代表十四日報告之電略謂十四日之遠東委員大會基鈞惠提出否認日本對華二十一條件之案並說明我國始終未曾承認該要求之情形要求各國公判英日兩國代表對此均有相當發言討論良久决定歸下次會議討論特先奉聞等語此外私人方面亦有來電謂十四日大會我國代表復提出二十一條請公决廢止日代表稱此非大會所得討論主席以各國代表尚須研究請稍緩續議由上兩電可知此案已弳提出大會毫無疑義據某外人云日本對華二十一條完全由强力迫成中國上下既一致否認且未經中國國會通過當然無效現既提出會議惟望中國朝野一致爲代表後盾或可得逹取消目的也 
[魯案談判中之膠濟路]  
　　魯案交涉中之困難爲山東鐵路處分問題近日華盛頓來電我國代表對於此問題已要求備價贖還日代表雖未表示承認然已致電東京政府請示結局惟有承認之一途僅餘以若何承認之形式而已據東京通訊云華盛頓之魯案談判日本已允抛棄中德條約之山東優先權日本近來所收買之土地允中國備價贖回而青島亦開闢爲萬國商埠此等問題似均可圓滿了决惟山東鐵路問題因我國爭執甚烈决不認中日合辦日本鑒於四周形勢遂亦决定表示退讓爲保全體面起見且不欲互相爭執至英美出面調停之時始行讓步聞日本政府近已嚴密調查該路及附屬礦産等所值價格於適當時機向中國方面提出此即所謂改各辦爲投資之法將日本應得之權利換算爲金額以得確實支付方法之保障爲服從中國主張之條件其換算率因日政府中人極爲秘密不得知其詳細惟聞山東鐵路之價值及日本之投資等約計有日金三千萬元更由鐵路之目的言如山東鐵路之主權完全歸還中國則青島之商埠碼頭等勢須包括於山東鐵路一部分之内故日本亦已預算此等價值聞總額約有日金六千萬元此六千萬元原擬作爲日本之股份者今則擬改爲日本之對華借欵額 
[交行籌備全兌中之整理聲]  
　　張作霖此次來京與交通銀行問題殊有關係現張氏既已到京對於該行如何整理或將提出具體辦法微聞交行股東方面對於張之維持固屬觀迎但以關於該行之改革必須徵求股東多數同意是以擬要求開臨時股東大會一面確查交行已往之内容一面則研究改革至如何之程度以期澈底改善又前次擠兌風潮發生後外間傳說交行因被五大戍通公司之墊欵所累虧空甚大步軍統領王懷慶警察總監殷鴻壽前日曾會銜呈請政府派員澈查現又有北京巿民張煊等具呈府院請將該行賬目澈底查明以資清理兹錄其呈文如下 
　　竊查中交兩行國庫其所發鈔幣國家當完全負責固如此次告示所稱然由來兩行發行鈔票並不將總數報告財政機關亦未加以監督一任各行任意濫發管理國庫之方法實有未盡善者此次擠兌風潮雖原因至爲複雜而兩行發鈔票過多亦未始非一原因政府今既爲負責則以後不得不有防患未然之計以當令幣制局與審計院會同稽核中交兩行所發鈔幣細數所存抵押品總額及兩行盈虧情形公布於衆俾全國人民知國庫内容無虧则鈔票信用自堅而金融亦因以得裕矣又查外間風傳交行因本身虧累將不能支然竊考交行歷年營業皆有盈餘每歲分紅甚巨可以爲證惟被五大戍通等公司之墊欵所累該公司等營業損失無以爲償遂使交行亦受其累但查國家向國庫借欵尚與以相當抵押品今五大戍通等公司以爲與行中有關係之人所經營故無確實可恃之擔保品而拖用欵項至數百萬之多已爲破格以後此種情事亦似宜禁絶以防牽動國庫當此交行危險之時亦似宜派幣制審計兩機關會同清理將所有無確實抵押品之各項借欵責令原借公司之股東一律清償或另提確實擔保品以維交行而固國庫是否可行伏乞鈞裁 
　　交通銀行董事長梁士詒總理曹汝霖爲維持交行事呈政府文云竊交通銀行與中國銀行爲國家兩大銀行歷年以來與政府休戚相關義務因而加重自外債停借以後一切内債信用之維持及最近之整理辦法其責任實皆由銀行負之賬册具在可以覆按此次擠兌風潮發現固由籌墊軍政各欵爲數太巨以致周轉不靈然連年水旱兵災出入口貨皆行停滯新設事業勃起皆是以釀成恐慌銀行適當其衝京津遂發生變故識者咸謂此役所影響於政治經濟至巨若不速籌辦法不特銀行之不幸抑亦大局之隠憂今姑就交通釻行一方面言之所發津張兩處鈔票爲數七百餘萬元本非至巨積存財産公債數復不實徒以京律以外各處分行同時感此風潮彼此不能挹注因之現金來源益形枯竭不得已津口兩處鈔票始與中行同時限制兌現旬日以來行中力量精神已全耗於應門巿之急雖有較良辦法亦苦於緩不濟急更恐他處别生變故益將無法補救現除銷廢天津之暗記鈔票稽核京津賬目維持各行現狀等項均已由董事會會商總協理分别辦理外董事等再三籌策本行以五百萬兩之資本而占國家金融重要之地位雖有日金二千萬借欵以爲周轉但比年借與政府及代政府擔保之欵已至三千四百餘萬元之多其中即有日金借欵在内國際信用所關尤不敢聽其失墮依董事等之愚以爲現在應先瘊定者厥有二事一即以所有之債權催收各項欠欵此事不能不仰賴政府實行維持俾社會以信任國家之念對於本行不至過滋疑慮二即就營業之現狀續收應交股本蓋營業之範圍須視資本之大小以爲張弛資本不足而爲擴大之營業稍有疏虞則危險隨之現在中國銀行增加股本其故亦正在是查本行則例原定一千萬兩先此僅收半數今既不敷運用亟應全數收足以爲維持發展之資此事則須股東之同意除股方面應召集股東會辦理外政府方面財政部負本行最重之債務交通部則爲本行最大之股東當此京津兩行現狀岌岌調護金融維持大局悉惟政府是賴惟有籲懇政府俯鑒本行危急情形照所擬辦法力予主持指示遵行以資挽救 
[交通部澈查京綏風潮]  
　　京綏路罷工人員推代表到交通部控訴陳世華李懋勛舞弊情形請澈底查辦交通當局以京綏路罷工風潮陳既不能防範於前復不能彌縫於後實屬溺職已派技監沈琪司長祝書元查辦昨日（十五）下午二時沈祝兩查辦員即赴該局先邀集各處長詢問一切各處長均言陳局長平時辦事一意孤行此次風潮不過以發薪爲導線局員皆有身分之人意以强力相加何怪其不平且保全本路之主張局員實有不得已之苦衷繼復詢各科長所言略同又邀集此次員同罷工之代表即由林競等八代表（每處一代表林爲總代表）與兩查辦員會談慷慨陳詞痛述路務之危險兩查辦員當勸各代表謂此次風潮以薪水間題始可否即以薪水問題終各代表力言薪水不算大問題各部亦有欠者我等豈僅爲爭薪水同人控訴局長各節事皆實在有案可稽望大部明速解决果係曲在局員亦不妨明白宣佈依法辦理萬勿糢棱兩可致再釀不可收拾之風潮破壞以後成爲法律問題與部中亦有未便至彼時代表等亦不能負此重責查辦員唯唯聞罷工員司之一部分恐交部久無辦法擬即檢同證據向法庭控訴脫離行政處分而以刑事解决之李懋勛此消息業已辭職遠去現在全體局員集矢於陳世華一人身上决定非將局中積弊一一剔除不肯休止至就綏路前經丁士源之搜括復經陳世華爲無限度之購料實有破産之危深望交通當局速處置也 
[綏遠改設實業廳之經過（巿隠）]  
　　北方特别三區而實業廳已成立者前此只有一察哈爾近則綏遠又增設矣熱河援例呈請自屬意中之事兹僅就綏區改設實廳最近之經過一略言之自京綏鐵路全路通車西北一帶商業日形發展商賈往來販運貨物日多墾户領荒墾田日衆企業家相機度勢欲於彼方大展其才能者亦日夥而綏遠一區實首當其衝前此該區曾設有實業籌備處三年以來事務日增吏員日衆因此處長段永新特擬具理由呈明部統請將籌備處改組爲實業廳並呈明設廳以後經費所增無多因處中原列預算常年經費已有一萬六千八百元兹擬將廳費定爲年支二萬七各六百元須追加預算一萬零八百元請令財政廳照辦都統公署既認該區有設立專廳之必要並以察區已設實廳有年而綏區尚付闕如亦頗引爲缺憾加以馬福祥與段氏感情頗洽深願保薦段氏爲廳長有此凑合乃遂俯如所請一面咨達農商部請其核准設廳呈明令簡一面即電保段氏堪任廳長並將追加預算一層咨請財政部照准農部即將綏區應設實業廳之理由擬成說帖提交閣議通過隨將人選問題一同解决於是未閱兩日而段永新署理綏遠實業廳長之令下矣至關於經費一層經財農兩部會商結果核定歲支二萬六千元與察區實廳所定費額一律是比照原擬之數亦僅少一千六百元也北將農部覆財部規定綏區實業廳經費原文附錄於下農商部爲咨復事准貴部咨稱准綏遠都統咨開據實業籌備處呈請改組專廳改組後應需經費每月應支二千三百元年共支二萬七千六百元除將職處原列預算常年經費一萬六千八百元儘數列抵外尚不敷一萬零八百元擬懇令行財政廳追加十年度預算如數籌撥等情查該處擬請改組係爲辦事便利起見所需增加經費當飭財廳整理收入力顧開支應請照准改設以規久遠等因查京綏路刻已通行該都統爲發展實業計就現有實業籌備處改組實業廳以符暫行條例似屬可行惟增加預算一萬零八百元是否可行應請貴部查復以憑辦理等因並准綏遠都統分咨到部查綏區擬就原設實業籌備處改組實業廳既經貴部查核可行本部自可照准至改組後所需經費據該區原報年支二萬七千六百元除以實業籌備處原有經費一萬六千八百元抵支外尚須增加一萬零八百元復查察哈爾前請增設實業廳應須經費經貴部會商本部規定年支二萬六千年此次綏區改組核與察區情形相同似應比照察區實業廳經費數目規定以歸一律想應咨復請查核主稿 
　　尚有要聞二及地方通信轉入後頁 
雜評一 
[臥内閣（默）]  
　　政府中人嘗謂現内閣爲臥者非站者故無從倒然以今日之消息觀之臥内閣恐亦將不免於倒也 
　　夫内閣一臥之後而即可常臥不倒内閣固亦樂得而臥之然而彼能臥他人亦能臥彼不以臥爲苦而人亦必不以臥爲苦然則此臥内閣終有人羡終有人起而代臥者故勿謂一臥之後而遂可以常臥終也 
　　雖然去一臥内閣而仍易一臥内閣則中國政治决無清明之望然而以今日組閣之人物言之大抵皆係臥治才而無一有組站内閣之能力者也鳴呼國民欲求得一站内閣乎宜先勿與内閣同臥國民勿臥而有獨立之精神則將來自能以站而不臥之國民组站而不臥之政府不然則終成一長眠不醒之中國而已 
 
 

Page 8

 
 
國内要聞二 
[中墨展約換文發表]  
　　中墨展約已於本年九月間由駐墨王公使與墨外部正式換文日昨政府公報業將雙方議約照會公表兹特錄如下「（一）墨外部致駐墨王公使照會」爲照會事查自本國政府提議停止一千八百九十九年與貴國政府所簽訂之友好通商行船條約以來關於該約各要點經貴公使與本部討論多次大致妥協兹特照會貴公使查照以爲切實之解决因此本照會特向貴國政府正式提議對於兩締約國彼此工人入境依照下開暫行辦法辦理第一欵中墨兩國政府商定所有兩國於一千八百九十九年十二月十四日在華盛頓所簽定之中墨友好通商行船條約之有效期間應展限至兩締約國將來按照兩國憲約所規定之手續商定對於該約爲確定及正式修改之日爲止此項修改務須盡力從速辦理兩締約國政府並說明盼望對於該約確定及正式之修改應根據此項協定之意思及精神辦理第二欵在墨西哥國政府禁止外國工人入境期内兩締約國各禁其本國工人入他一締約國境内第三欵此後華工非有中墨兩國政府認可不得來墨其應備條件另訂之第四欵凡來墨專爲受僱從事手工及並無資本僅恃臂力之收入爲生者應以工論第五欵兩締約國人民其非工人者不在上開限制之列對於此項人民應按照中墨現行條約各項規定及對於各友邦工人以外人民適用之各法令辦理但爲預防將來發生困難起見兩締約國商定凡此國人民前赴彼國境内從事商業並携有資本在墨幣五百元以上者不在上開限制之列又此國人民前赴彼國境内倘係從事於各項以智識謀生之事業或游歷者及有可靠之財力供給之學生或藝徒均不在上開限制之列第六欵兩締約國之官員及其眷屬隨員僕從均不在限制之列第七欵兩締約國人民不論是否工人業經准入他一締約國境内者暫時離去不在限制之列兩締約國人民例得享受本欵之特許者倘欲使用之應按照下列條件辦理甲在離去駐以國之前應向駐該國之本國使署領取護照說明仍欲回至所駐在之國此項護照必須黏貼請照人相片由使署在相片上蓋印並送駐在國外交部簽字乙此種護照有效期間自簽字之日起兩年爲限第八欵兩締約國工人以外之人民如欲由本國或第三國入他一締約國境内應按照國際慣例備有本國相當官吏或駐在出發地點代理本國利益之外國官吏所發護照此項護照並應由駐該地之他一締約國外交官或領事官簽字倘該地並無該國使署或領署則可於中途經過有該國外交官或領事官之口岸或城巿送往簽字第九欵由一締約國人民准入他一締約國境内者須完全遵守該國現行之移民及衞生法令但應與各友邦人民一律待遇第十欵一締約國人民欲前往他一締約國境内倘有違反本協定之規定應不准入境第十一欵現在旅墨及將來准許入境之中國人民其妻室及未成年之子女來墨均不在限制之列第十二欵農户不以工論其招致章程應依照墨國將來與最優待之國所定章程一律辦理第十三欵本協定用英國文字第十四欵本協定載入公文之内由墨西哥國外交總長與中華民國駐墨公使將該公文交換自換文之日起上列各條欵即發生效力本總長深盼貴國政府對於上開條文加以贊同並於將來正式修改條約彼此依照此次會議之友誼精神及國際通例並按照兩國憲法所規定之手續和衷商訂關於此事墨國政府欣願向貴國政府預先聲明本國政府自願表示將來正式修改該約本國政府放棄在華之領事裁判權一事當居修改各欵之一本國政府更向貴國政府聲明本國政府對於一千八百九十九年十二月十四日中墨條约所擬修改各點除上開各端外並不欲爲重大之變更祇須令其適合於現時國際行船等事之發展而已想應照會貴公使即希查照爲荷須至照會者右照會大中華民國駐墨公使王西歷一千九百二十一年九月二十六日大墨西哥國外交總長巴尼「駐墨王公使覆墨外部照會」爲照會事准員總長本日來文内開（見上從略）按照貴總長本日來文貴國政府向本國政府聲明將來確定及正式修改條約之時貴國政府願切實放棄其在華領事裁判權此節本國政府已聆悉本國政府對於貴國政府所表示關於正式修改現行條約一節實具同一之希望並深盼此事能照此次暫行協定之友誼精神於最速之期間辦妥本國政府並已具悉將來正式修改條約之時除本協定規定各欵外墨國政府所擬其他修改各點應以對於現約原則上無重大變更爲主良以墨政府所表示之意見無非爲對於行船及其相類事項求適合於現時之進步起見也至對於所擬將來因確定及正式修改條約所開會議本國政府除現在雙方業經協定各端外倘發見其他應行修改各點仍保有其提議之權所有此項提議應如墨國政府對於行船及相類事項所提修正一本友誼精神和衷商辦雙方了解本日彼此交換公文後所有兩締約國暫行協定將一千八百九十九年中墨條約展限及關於工人入境各端即行發生效力本公使並深盼兩締約國對於實行協定各欵有關係之官吏凡事一以公正執行爲幸相應照覆貴總長查照可也須至照會者右照會大墨西哥國外交總長巴中華民國十年九月二十六日大中華民國全權公使王繼曾 
[魯學生外交講演之第二日]  
　　山東學生聯合總會自前日一律出發在各大街露天演講並輪流調查某貨昨日（十四日）爲運動進行之第二日是日講演團愈見增多均各執有白旗聚衆演說旗上書有某校講演團及不承認直接交涉喚醒同胞救亡等字樣除城内而外即東關西南關南關亦隨處有之講者大聲疾呼聲隨涙下午後學生會復開會議到者十校並有甲種商業乙種商業兩校加入開會後討論各學校所推代表二人邦助國貨研究會查貨者現已完全推定即日催請該會召集大會解决一切懸案一面由各校組織之查貨團分頭進行但查貨團係屬勸告性質能使商人感動而决不用强迫手段過於爲難再本會爲外交險惡作此救亡運動不過爲各界倡率自非請各界各團體共起動作不足爲力議定即日向各界作將伯之呼再日人在濟南設有某某公司議定即日請願於交涉公署嚴厲督催迅與日人提起交涉各工廠令停止工作藥房則限期逐出云云全體正討論間忽有工業講習所來人緊急報告略稱本校講演查貨團在趵突泉勸告商家乃有德泰永者出頭拒絶於是與講演員衝突衆謂本會方始查貨便遇阻碍倘不懲治後來如何進行正談話間忽又得該講習所電話謂該商竟來校門呌駡於是全體大憤妈時由會前往從趵突泉後門而入至二門前該號已請有警察見衆來猶恃强爭辯彼時衆怒難犯霎時間德泰永之各種某貨均被搗毁旁觀之人歡呼稱快迨收拾已畢遂在該處開始演說勸告其餘商家勿仿效德泰永致受損失於是仍入城返會未移時復得師範講習所查貨團報告芙蓉街商聚恒不聽本團勸告反出不遜之言衆以本會應先禮後兵先請該號主人李馨亭到會質問李避不至派其店夥趙某到會衆告以此次查貨决非見貨便砸所以然者不過希望商家覺悟現存者限期賣出不得續來如此辦法既不損失血本仍屬有良心之愛國同胞倘始終强横本會不得已自當用最後辦法對待希望爾回去告知號中掌櫃務於今晚將號中所存各貨查清開來限三日賣出貴號如能照此辦理不究既往可保無虞云云遂將該店夥送出各校於明日仍繼續講演調查 
[皖各界對太會表示　舉行游行示威運動]  
　　外交失敗之耗傳來後各界羣情憤激太平洋會議外交後援會十四日假省教育會開各界聯席會議到者數百人首由商會長程慶福報告開會宗旨略謂外交失敗纯由政府懦弱所可恃者惟吾國民若不羣起力爭則無以救危急次由律師公會梅陳春報告接到南昌國民大會通告游行之灰電并有童茂軒李寅恭江是坪諸人相繼演說一致主張游行示威表示民心未死復由主席提出游行日期僉以外交情勢險惡日期愈速愈妙遂决定十六日舉行各界人士齊集公共體育場出發先一日各街巷均大張通告通知各界十六日上午九時一律齊集是日各學校各公團均到不下數萬人皆手持白布旗幟上書「民心不死」「速起救亡」種種字樣届時摇鈴開會臨時主席潘惠齋登台報告繼由江是坪演說痛哭流涕全塲感動說畢撮影整隊出發學校在前公團在後秩序井然出東門進西門經過省長公署督軍行署沿途演說散布傳單迨至下午兩句鐘始回至公共體育塲收隊散會 
[江西之教育界近况]  
　　江西中等以上學校職教員前屢集會議决加薪一倍請願省議會施行嗣以江西財政竭蹶難望官廳許可遂就地方稅捐上着想現查得西岸榷運局販商公益捐係爲擴充省實業教育而設後被該局挪用第二届省議會曾議爭回旋被運動打銷此欵收入年有二十四萬自元年起合計约在二百餘萬前日開會議决與實業教育各團體協力向官廳爭回楊省長對加薪事滿口贊成但須禁止教員兼職并聞新教育廳長到任後京滬贛人多來覓事楊無法位置欲在各校疏通故宣示有飯大家吃主義蓋知各校長教員兼職甚多每月所入已不少今又議加是不知足因作此滑稽語也軍需緊急各欵均經提取販商公益捐現究存何處將來能否提出尚一疑問也昨（十三）省教育會正副會長胡薰（公立法政校長）趙寳鴻（工業校長）吳士材（一中校長）等開歡迎省議員大會由胡主席宣布開會宗旨謂彼此同爲法團務須聯絡互助希望議會维持教育經費議員李凝吳逢春王明德相繼演說贊成加薪緣自前年學生反對議員加薪搗毁議會後議員亟謀聯絡故贊成之也座中匡秀女校長熊綰華女師校長金振聲兩女士及義務女校長蔡漱芳演說較爲動聽熊謂此次全省學校成績展覽會（設教育會）女學獨少女校經費不足分配亦不平等江西公立女校僅有女師女子職業二處斷不足培植全省女子人才私立女校頗多成績可觀宜請力謀平均金謂江西女學畢業者僅足當小學教員實業方面除奶娘老媽外别無何種人才希望辦平民女子工廠爲女子謀生計上之發展蔡則希望議員對於本省教育不僅作精神上之督促並予以物質之補助江西學校建築形同破廟（公立私立各校皆就舊衙署廟宇修葺改設）今年廣東開全國教育聯合會有人主張明年來贛開會我雖江西代表却不敢言歡迎蓋不敢獻醜也衆咸鼓掌最後戴秉清議長至會代表議員全體答謝並表示議會維持教育之意遂攝影品茶散各校職教員前因不能如期領薪迭開會議函請各校長力向官廳交涉按照部定日期發給旋經官廳應允每月月底動放乃十月份延至十一月底始行發清十一月份至今尚未領到該員等以官廳近又爽約日前再開大會公决函請各校長迅向官廳切實談判以後務照原約給領勿再拖欠詞甚激烈聞財廳人云各機關債主皆可以官話挪塞惟應付軍餉及教育費頗覺煩難云 
[閩財枯竭中之招兵與協餉]  
　　邇來閩中財政竭蹶攤餉借欵之聲不絶於耳近則派員赴山東安徽江蘇各地招兵到者每批十餘人是將來攤餉之額恐日益加多年關借欵現亦竟沿爲成例各縣已陸續照辦惟日昨浦城紳商各界代表李志隆等具呈到省稱浦城連遭災歉民鮮蓋藏奉令籌欵月必數起羅掘供窮無以應命查浦城原派軍餉月一萬元現在民力委難擔負懇將九十十一等月軍餉改派他邑以紓民力詔安雲霄等縣亦紛紛呈省謂閩南甫經收復兵燹之餘民窮財盡加以本年水災之患全縣漂没三分之一田禾無收窘困實不堪言本地借餉已虞不給再加以省欵萬難擔負懇請免派云云人民至此已不堪命矣乃聞李厚基日前派支隊長辛桂與蔣拯海軍總司令接洽協餉問題近已確定每月協助二萬五千元請以通濟應瑞靖安三艦歸閩調遣目下通濟正在修理靖安開赴長江後又須往秦皇島運煤一時雖難如約悉集然陸餉以外又增以海餉當局爲廣殖勢力起見固爲得計然如民之疊次呼籲何至財政廳長問題日前固有易以軍署軍需科長宋鴻之說最近漸復沉寂或謂目下午關瞬屆羅掘萬難宋不敢即就大約總須明正方可發表 
[蘇議會紀事　第九日大會情形未議一事枯坐半小時]  
　　昨日（十五日）金陵俱樂部議員因部長張孝若到寗紛往下關歡迎徐果人接洽招待尤形忙碌致大會不開許多重要議案一齊停積某議員向以滑稽名見此情形頓生感觸爰成一聯云「議長見部長」「果人不是人」人人傳說亦可謂謔而虐矣本日下午開大會第一案即爲張孝若辭職函記者前往時已兩下餘鐘而簽到者僅二十餘人晤非議員李某據云今日如不足法數最佳否則疏通既不能就緒多演一次劇即孝若面上多加一層難堪又晤議員張某知通屬某議員曾與人談判徐屬某議員提出兩條件（一）徐果人辭職以此次惡感多爲其釀成孝若概未聞知爲孝若抱不平非教他辭職不可（二）解散金陵俱樂部以社會厭惡已極該部一日存在即令人一日難安淮屬某議員則謂必須先選舉中立派二人爲副然後再劉張孝若方可釋外間疑團蔡某用以告金陵俱樂部重要份子勃然大怒責蔡某不應示人以弱於是談判决裂該部議員相約出席表示强硬四時零五分共簽到八十一人摇鈴開會乃一部份議員或不入場或入塲而不入席立於兩隅形同監視故徐果我雖高坐唐皇而在座人數甚覺寥寥秘書檢點之祇六十四人一面由第三課長等往外找尋遲之許久不見人來六十四議員面面相覬枯坐半小時遂宣告散會前日大鬧一塲今日小坐片刻明日如何尚未可知也 
　　另一通訊云蘇議會自前日（十四）大鬧後昨日遂開審查會不開大會其緣因有二（一）因張孝若到寗金陵俱樂部議員籌備歡迎（二）電催該部議員尚未到齊是以暫作停頓一面由蔡鈞樞等設宴於金陵春邀集反對派之吳鴻璧張福增陳亚軒朱紹文等疏通俾一致挽留張孝若席間提出磋議朱紹文謂孝若屢次宣言發電辭去議員張四先生亦屢對人言並有函電致各老友聲明不令孝若爲議員今孝若聞因公至寗諸公定欲强留是令孝若食言而服並令四先生對各方面失信陳亚軒謂我輩數十人純以精神結合大家行動自由率張皆不謀而合不能如金陵俱樂部之有拘束力可以供人指揮無從協商答覆討論至再商定翌日大會雙方均不出席俾留調停餘地多數派由蔡鈞樞通知少數派陵俱亚軒通知預約今日（十六）再爲接洽而散今日金陵俱樂部開會歡迎理事長張孝若張於十時至該部由部員請就主席孝若謙而就位起立演說謂雖不就理事長而精神上實爲一致即係金陵俱樂部一份子希望大家以後取一致行動吳輔勳王景常季通輩則謂部中無首領則無人指揮力請勿辭孝若應之談話畢即由金陵俱樂部議員假韜園設宴聚餐孝若到後食一菜即行聞晚間仍在該處夜宴此張孝若到後之情形也午後開會至三時簽到者只六十餘人反對派謹守昨日成約到而不簽而蔡鈞樞已通知昨日之約取消蓋蔡爲忠於孝若之一人與反對派尚接近頗思周旋其間爲孝若恢復各方感情乃與反對派約定後回報俱樂部詎大受該部人員之唾駡謂其示人以弱毫無知識復經會議决定絶對拒絶調停故三時後韜園飽餐戰飯之議員均紛紛到會其時第三派見調停無效於簽名後即行散去近至四時簽到八十一人摇鈴開會入塲者只有四十餘人空坐數分鐘復摇鈴散會一天雲雨亦遂無形消散頗聞金陵俱樂部又電催未到者連夜來寗以備明日作背城之戰反對派聞亦議定作戰計劃預料將有最後之决鬥孰勝孰負現尚未分鳴呼蘇議會之活劇眞可謂有始有終也 
　　又聞金陵俱樂部方面以反對派既以不出席抵制使「挽留張孝若」不能實現决定由孝若自行撤回辭職頃已由吳輔勳等發一通電表明此意原電如下上海各報館轉全省父老昆季公鑒寒日本會議及張議員孝若陶議員保晉辭職問題張福增吳鴻璧等數人忽起閧擾不許表决銑日按法延前會張等以缺席抵制致不足法數而散會期僅餘三日要案會疊均待解决乃張等堅持私見不惜犧牲議會以殉之試問其不許表决之理由安在度亦當啞然失笑同人等爲隠忍求全不令會議停頓起見不得已力勸張陶二君撤回辭書俾張等平心出席但少數人專以搗亂把持爲得計前途殊可危耳敬布詳情惟祈明察江蘇省議員吳輔勳·朱積祺·周乃文·宋銘勳·王景常·馬甲東·閔瓛·雀榮申·龔廷鶚·吳月波等八十七人公啓銑 
[蘇省設立昆蟲局經過]  
　　蘇省農業所受蟲害每年損失不下萬萬元前年稻受螟害損失至一千萬元去年棉受蟲害較螟害禾稼尤甚即如南匯奉賢兩縣據東南大學教授張巨伯調查損失在二百萬元以上又如通泰各墾牧公司據四公司之報告損失亦不下二百萬元金融大感不便今春中行副總裁張公權氏以代各該公司繼募五百萬元債票事受上海銀行界錢新之陳光甫盛竹書諸君之託親赴各公司調查所及覺公司對於蟲害須早自爲計庶發達可期而債權銀團亦得一重要保障因提議撥欵組織通泰農事試騐塲注重蟲害之治防及作物上改良方法特託國立東南大學農科代爲籌備農科主任鄒秉文君以蟲研究非敦請著名專家主持不可惟著名專家延聘不易且事業局於數公司範圍以内亦覺屈彼長才正籌度間朱政廳長嚴財廳長張實業廳長聞之謂蘇省蟲害時有所聞其損失百數十倍於公司影響所及賦稅短收甚鉅農民尤爲困苦内務行政本歲有搜捕蝗蝻之舉實業廳内亦曾有考查螟蟲之團徒以士少專長民多迷信未收大效歐美對於蟲害問題皆設局專理今幸實業先進有此意願行政方面亟宜通力合作爲蘇民造福因呈請省長主持延聘積有經騐負有盛名之專家一人爲江蘇全省昆蟲局局長鄭君旋即薦聘世界著名昆蟲專家美國加州農科大學昆蟲主任教授吳偉士博士Ｄr.C.W.Woodworth爲局長兼主任技師而以留美康南耳農科大學農學博士胡經甫·及留美奥海奥農科大學農學碩干現任東南大學昆蟲學主任教授張巨伯爲副技師擔負解决全省各墾牧公司蟲害問題之責現吳博士已早有電應陋業已在美首途約下月初旬即可抵滬王省長暨各廳長均極欣慰謂凡百政費均可節省此項治蟲經費則較賑欵尤急除發起此吳偉士博士近影 
事之銀團熱心擔任開辦費及每年該局經常費一萬元外决定於蘇省國家預算捕蝗經費項下指撥一萬元爲該局經常費合之銀團所撥者共爲二萬元聞該局至遲明年一月即可成立 
[杭州快信]  
　　浙江國民外交大會原定今日（十七）開國民大會舉行裁兵興學救國游行現因某種阻碍昨開臨時緊急會議决定暫緩由各團體推舉代表十人（律師公會阮性存·司法協會裘英·省教育會許倬雲·女師魏瑞之·國民自治會童一心·醫專羅霞天·省農會葉聯芳·法專陳國楨·女蠶朱敏杭·總商會潘仰華·）准今日午後在省教育會集合赴督署及各師長處請願一面通函各機關查照 
　　上年借欵採辦平米案今甫結束惟來春民食亦必同一匱乏沈省長現擬向台屬採米十萬石儲備平糶已議向錢業訂借欵項派員採辦 
　　沈省長昨委謝海鰲赴嘉屬李鍾嶽赴湖屬調查華洋義賑狀况 
　　省教育會定二十日下午三時開臨時評議會提議會長許炳堃出洋考察教育狀况會務派人代理及推舉上海全國公團會議代表兩事 
　　浙江民治協會明日（十八）開第一次幹事會 
　　江干木業公會因城區中河河水乾涸下游木排不能行駛前日開會公决集欵千金由大有利電燈公司撥借機器雇工在閘口小橋頭地方盤取江水入河俾利交通 
　　温州永强鎭富海鹽厫　　　項湘違章增價事爲稽核所偵悉已密令該屬收稅官查辦 
地方通信 
[蘇州]  
　　組織拒土會支部　蘇州天賜莊博習醫院院長美人柏樂文鑒於蘇地烟土充斥雖經官廳查禁而私帶入境者仍不少減特發起組織萬國拒土會蘇州支部業已呈由省署咨部查核但内務部尚無核准消息 
　　蘇人之外交運動　昨（十七）日下午一時蘇州各團體及各校學生在城中北局内開國民大會二時開會推陶　禹爲主席即由陶君登拾演講歷述太會外交失敗國民應共謀對付方法繼由學生聯合會代表胡瑞菱束吳大學代表某君省立一師學生齊元勳通俗教育館主任慰元青年會幹事姚鐵心相繼登枱演講均極激烈警惕計到會者男女學生三千餘人其他團體到者亦多 
　　組織鐵機緞廠　蘇城副前清寳蘇局之舊址自省立第二工塲遷出後瞬經兩載失於修理不免傾圮加以今秋霪雨連綿更形坍塌現有蘇城資本家李宏興紗緞莊主擬集資組織鐵機工廠苦無相當地點因聞該局舊址仍歸第二工塲管業曾奉省令准予招商價領日昨特具節略聲請蘇總商會轉函第二工塲蔣塲長請爲轉呈實業廳聲明願備價銀一萬八千元承領即就該所改建鐵機工廠振興實業當經商會據情函致蔣塲長請爲核轉一俟奉到廳令即可繳價具領着手興工 
[揚州]  
　　鹽商認定賑欵　蘇省本年水災較皖境尤鉅早經賑務機關將災民流離失所情形詳告在揚鹽商請求解嚢捐助經各該商幾度磋議决定認捐十萬元（聞鄂湘西皖運南七萬内河外江食商一萬通泰濟南塲商二萬）即於此數内提出一萬資助江都粥廠經費昨日已將認定數目呈報運署分别函咨齊王兩長暨水災義賑會馮會長查照矣 
[鎭江]  
　　督委來鎭校閱　齊督軍出巡現已因事中止特派屈君帶同隨員來鎭檢閱業於十五日午後二時由寗乘快車蒞鎭鎭地軍政警各機關長官均詣車站歡迎屈君下車後即乘與至城内舊將軍署暫駐定於十六日在南門外大操塲舉行檢閱 
　　國民對外表示　鎭江商學兩界因魯案會外談判與國民反對直接交涉之旨顯相抵觸故擬聯絡各團體組織國民外交後援會定於日蚋公開大會游行示威又金壇縣學生聯合會昨亦開緊急會議决定十六日出發游行並分組講演以資警覺 
[南通]  
　　電請土布免稅展限　通崇海泰總商會因接財政部元電略謂准江蘇督軍省長電土布免稅歲入减收庫欵支絀請自十一年一月照章徵收等因除分電各廳長照辦外特復云云當即分電部省請求俯念蘇省本年水災奇重土布免稅關係貧民生計准予展免三年以蘇民困兹錄其致財政部電文如下北京財政部農南部鈞鑒元電敬悉蘇省水災江北一帶四鄉積水至今未退飢黎載道土布免稅關係貧民生計政府籌賑不遑何忍加重貧民擔負伏乞俯念民生疾苦准予展免三年以救斯民於水火不勝迫切待命通崇海泰總商會暨江北各商會代表張　周坦馬炎文鮑友恪王文藻徐鍾性沈沅周彝臣王仁嶙陶瑞徵等叩删印 
[徐州]  
　　警局剏辦習藝所　銅山警察局長楊子修現創設一貧民習藝所收容貧民已達一百七十餘人惟時屆嚴冬貧民身無棉衣殊難卒歲特由楊氏單獨捐助棉襖褲二百套各署長捐布襪二百套各巡長探員捐蘆毛鞋二百雙已送往該所發放矣 
　　保安隊緝獲烟犯　銅山保安隊劉長昨在城内二眼井地方查獲女烟犯胡大姐（即張胡氏）一名起出烟具一套煙土七十二兩男烟犯張厚德李孝其二名並抄出盛烟鐵罐數百枚均經帶局訊明解縣懲辦矣 
[嘉興]  
　　宣佈公欵收支　嘉興第一區代理自治委員蔣世澄十六日將十一月份收支欵項詳細列表佈告公衆計舊管項下存洋三百五十三元小洋七十四角錢一百零七千一百五十二文新收連房租茶捐公益費等大洋一千四百八十八元小洋一千一百八十三角錢六十八千七百八十三文支出連學欵辦公費清道路燈雜支等大洋一千零五十四元小洋一千零五十八角錢六十千四百七十六文收支兩抵實存大洋七百八十七元洋洋一百九十九角錢一百十五千四百五十九文 
　　反對加征附稅　省議會以修築省道提議加征地丁附稅每兩一角充作經費現經審查報告事將實行嘉興各界得此消息僉以嘉邑爲賦重之區地方耆紳正值呈請減賦以輕負擔加以連遭歲歉今歲又值荒災完納正賦尚虞力有未逮何可再予增加以重民困連日由地方團體暨各鄉農民紛電省會請求打消帶征附稅原案另籌築路經費以紓民力 
[新興]  
　　文明促進會之發展　廣東新興迭遭兵燹以致教南實業不振前數月有陳晋元陳輔之劉國鈞黎從雲劉康廷易機臣梁治民等百餘人成立文明促進會以刷新文化振興實業改良社會爲宗旨每辦成一事必集合會員大張旗鼓列隊巡行以冀喚醒羣衆現成立閱報處四所半夜學校二所學生百餘人讀書團劇團演說團均已成立近日復籌辦蠶桑會農會電燈局崇儉會日報雜誌贈診處國民高小學校等事旅省同鄉咸願捐助南洋各同鄉如霹靂埠耀煌葉春圃歐炳養彭亨埠嚴倫垷羅埠伍福初張鏡如士打盪埠羅愛金保埠陳雲蘭等亦皆函允贊助并擔任勸捐以圖積極發展云 
 
 

Page 9

 
 
   
 
 

Page 10

 
 
本埠新聞 
[地方團體爭濬浦局之又一電]  
　　上海地方各團體因濬浦局侵害主權於日前電請北京府院及本省軍民各署請求嚴重交涉等情已誌前報兹聞上海縣商會縣教育會暨地方紳董李鍾珏等亦有聯名公電致府院各部軍民各署原電如下北京大總統國務院外交部内務部財政部海軍部農商部全國水利局南京齊督軍王省長鈞鑒浚浦局現行暫章援引原約不符不隸省轄破壞政體攬辦升科侵害土地主權洋工師海德生偏重收入徇私妨公越擅浪費專事擴張完全損内益外種種舉動不洽公理地方耳目難欺羣情駭憤乞賜查撤以杜奸佞上海縣商會上海縣教育會並公民李鍾珏姚文枬劉增祥趙履福叩删 
[商聯會之緊要文電]  
　　爭厦門海後灘　請展長土布免稅 
　　全國商會聯合會爲厦門海後灘案昨日代電北京外交部請與英使交涉其原電云北京外交商鈞鑒·厦門英商在海後灘地越界建築一案請向英使嚴重交涉以保全領土主權除另文呈請外謹先電呈中華全國商會聯合會總事務所篠又該會呈外交部文云爲據案呈請事竊本會本届臨時大會據福州總商會提議厦門英商越界交涉一案略謂厦門海後官築公路前歲被英人强佔竟在該處强築圍牆豎旗懸牌指爲租界經我國迭向英領交涉迄無結果本年春間英商太古洋行乘此案交涉未了擅在該公路前面海灘内强築碼頭當由厦門教育會商會等團體向太古洋行抗議並電請外交部飭令交涉員向英領嚴重交涉太古洋行雖自知理屈停止建築工程惟該地仍懸掛木牌大書英國租界字樣高豎英國旗幟顯係有意侵犯我國領土主權復由厦門教育會等團體推舉代表晋京赴外交部陳述該案始末情形請求向英使嚴重交涉以謀根本解决俾飭英領速行撤去木牌國旗拆卸圍牆免致復生轇轕事關中國主權亟應請求一致援助力爭等語當經大會一致通過以此案關係我國領土主權亟應呈請外交部與英使嚴重交涉務令將越界建築及標幟等即日拆除萬勿遷延致生轇轕等語理合據案呈請謹乞鈞部鑒核准行實爲公便謹呈 
　　又爲展長土布免稅一案昨日分呈江蘇軍民兩署代電云江蘇督軍省長鈞鑒土布免稅本會根據本届臨時大會議决案迭經部陳請展限乃於元日奉財政部復電以准蘇省軍民兩長之電請定自明年一月照章徵稅等因竊思免稅成案關係全國貧民生計僅顧一省之稅收率先破壞他日通國反對且將以蘇省爲詬病况蘇民於被災之餘無力加重負擔鈞長爲國爲民自當兼籌並顧與其竭民財而無補國計何如留民力以涵養稅源幸請鈞長俯念民瘼取消前議電請財部展長免稅年限收回開徵成命蘇民幸甚全國幸甚中華全國商會聯合總事務所篠 
[請續免土布稅之省會議案]  
　　江蘇省議會咨省長文云爲咨行事本月十四日本會議决咨請省長電達政府繼續免徵人工手織土布稅釐案一件相應依照省議會暫行法第十六條第九項之規定抄具議案咨請查照迅予電國務院暨財政農商部核准施行此咨計附送建議案一件「議决咨請省長電達政府繼續免徵人工手織土布稅釐建議案一查本國人工手織土布及手工棉織物曾由財農二部核准免稅自民國七年一月起至九年十二月止通行照辦計自免稅以後土布銷數較前略增因賢買及媒介爲業之布商均有微利可圖是以上年十月間又由本會議决咨請省長轉咨財農兩部自十年一月起繼續免稅嗣准省長先後咨復准財農兩部咨准予續展一年分别通行各在案應截止本年十二月底業已滿限從民國十一年一月起仍應照章徵收惟查本年　雨爲災幾及全省江蘇人民正在流離失所莫可告哀而蘇省尤多産棉區域風雨摧殘收成益復無幾鄉民藉人工紡織而養生命者已饑饉洊至無以爲生而况歐戰告終機製布疋爭銷國内織廠紗錠之增加動以萬計機布推銷愈廣即土布式微愈甚細核紗價機紗小包每包約價四元七角五分以人工織成土布至多可織十二疋每疋時價扯洋四角則鄉民以一包紗而織十二疋布獲利祗有五分此僅以産布較旺之區調查所得若欲重行徵稅恢復舊章加擔負於貧而無告之鄉民鄉民何能忍受租稅照財政學學理論本以轉嫁爲原則獨此項人工土布織者若無利可圖即停工歇業不及轉嫁而已輾工作顧物價之計算既如此天災之流行又如彼機布横行又勢不可遏天災人禍相逼而來上海商會已分呈政府永請免稅全國商教聯合會亦復决議請展本會對於此案既在上年議决有案已展一年本屆災情重大民不聊生其所受痛苦百倍注昔本會爲商民身命計應請省長迅電國務院暨財農二部自十一年一月起仍繼續免徵人工手續土布及棉織物以紓民困謹議 
[各團體聯席會議預誌]  
　　爲應付太平洋會議事 
　　文監師路·新閘路·滬北六路·山西路等四路商界聯合會爲應付太平洋會議事發起各團體席會議兹將該會致本埠各團體之函錄下逕啓者自太平洋會議以來我國所希望取消二十一條及無條件交還山東青島諸問題不但無完滿解决恐有實現直接交涉會議席上無公道待遇我國民不得不作第二次示威運動以聳世界之聽聞并可喚醒吾同胞之猛省况太會閉幕期近應即起謀對付兹定本月十九日（即星期一）下午二點假西藏路寧波旅滬同鄉會開聯席會議務祈貴會派定代表共謀國是是爲至幸此頌大安文監師路·新閘路·滬北六路山西商界聯合會啓 
[閘北各團體定期議路界交涉]  
　　閘北地方自治籌備會等二十二團體發公啓云逕啓者以東新民路來安里東首土地被英工部局侵築道路已成交涉一案外交事宜瞬息各變時際迫促稍縱即逝擬開第二次各團體聯席會議商量對付進行方法兹定於陽歷本月十九號下午四時假座北車站東寳山路口本會辦事處開會討論届時務請貴會團遣派代表列席共策進行以保國土云云 
[國民外交大會六次代表會紀]  
　　不足法數　布置未完　是爲一大弱點 
　　聯合通訊社云昨日爲國民外交大會第六屆代表會之期前日發出通告准於昨日下午一時假各路商界總聯合會開會遲至三時到共四十九人因仍不足法定人數改爲談話會林景澍主席趙南公爲臨時書記首由李登輝聲明因病不能出席之情形次孫鏡亚擬有對内宣言因非正式會議不及提出再次討論下次開會日期有主張星期一者有主張星期三者衆以每值開會不足法定人數殊爲會務前途之障礙應調查各省區代表之在滬者究有若干人以便推算法定人數之標凖遂决定仍照前次議案由執行委員迅速調查會期則决定星期三（即二十一日）下午一時開第七次代表會趙南公謂本會執行委員會每值開會而到會者亦屬寥寥成立已久而各種佈置仍未完善此則本會之大弱點也樓鴻書王毅等均有討論結果嗣後請各執行委員每日下午四時至浙江路一百二十四號事務所辦事以免各方音信隔閡并議定今日（星期日）下午二時開全體執行委員會繼由王毅提議下次大會今日照章應先推定主席後公决推趙南公爲下次主席末由北代表羅正誼報告前在寰球中國學生會所租借之費以及書記薪金等計洋六十餘元要请各代表分擔五時餘方散會又該會昨日新到安徽代表光明甫一人辭職者吕靜齋一人 
　　北京先發代表羅正誼君到滬已經兩月對於會務規畫進行不遺餘力現因身體多病久不痊可亟須回京靜養兼之各股主任已經選出會中事務負責有人故於本日午前離開上海兼程北上并於前晚將一切印信案卷用具等項移交總務股主任王毅接收羅君對於國事極爲熱心此次來滬時常患病以致對於外交大會未能展其所懷引爲憾事云 
[展收附加賑捐之昨訊]  
　　稅所强紀記賬　各商堅持否認 
　　展收附加振捐一事滬上各業商一致否認商會亦尊重全國商會聯合會議决案堅持反對兹聞稅所及各處水陸分所對於商船運貨進出稽徵稅欵時於此項附加振捐專擅記賬意在脅迫承認各業商及沙船號商以稅所强迫記賬勒令認繳附加振捐現又函致商會聲明否認記賬之理由以免將來受官廳之壓迫至於振捐問題商家自能量力捐輸毋庸官廳經手云 
[美教育家之專門講演]  
　　江蘇省教育會致本埠各學校云敬啓者此次歐美教育参觀團來華参觀留滬日期較多本會爰定本月二十日起開講演會三日邀請該團英國利物浦大學地理教授洛斯裴博士及美國麻州州立農業大學校長白德斐博士愛俄瓦州大學教育院長羅素爾博士分日蒞會講演三博士均當代教育界聞人必有名言偉論足資借鏡並請郭秉文博士擔任繙譯兹將講演順序開列於後屆時務請貴校諸君早臨爲幸二十日之地理講演並希貴校地理教員到會此項專科講演機會殊爲難得也專頌公安兹將講演順序錄下 
　日　　　時　講演乾及講題 
　十　二　月　洛斯裴博士近世之地理觀念分五項（一）地　二　十　日　理之目的與範圍（二）地理與自然科學社會學　星　期　二　有交互關係有陶冶智識之價值（三）地理足　下午准四時　以助學生了解本國之問題與國際問題之性質　　　　　　　故爲公民資格之預備（四）研究地理在中國之　　　　　　　重要（五）何者爲有效能的地理教授所需要　廿　一　日　白德斐博士農業與農村小學 
　星　期　三 
　下午准四時 
　廿　二　日　羅素爾博干科學的研究教育問題 
　星　期　四 
　下午准四時 
[工商友誼會將歡迎勞動代表]  
　　工商友誼會昨致該會會員函云敬啓者本會訂於陽曆本月十八日即星期日下午七時假浙江路上海各路商界總聯合會開會歡迎北京勞動代表届時務請先生撥冗蒞會無任盼禱專此敬請各位先生台鑒工商友誼會謹啓 
[盛極必衰之房租趨勢]  
　　數月來本埠交易所風起雲湧以致房屋異常缺乏而房東之加租房客之恐惶亦因之而起近因交易所營業多受打撃有停止拍板者有宣告解散者亦有似開非開似閉非閉種種現象無庸深諱挖租包租者停止進行房屋日見空起如英法美三租界各馬路房屋貼有召租字條者亦日見增多而南巿亦多召租之紙是供不敷求之房屋問題或將從此解决矣 
[太和里反對加租昨訊]  
　　房東築笆决絶 
　　國聞通信社云九江路太和里一帶房屋前因加租（從前每月租金七十兩者欲增至三百兩）問題房東房客兩方面相距太遠一再婉商未獲解决聞房主方面藉口修建房屋勒限該處房客於一個月内出屋而九江路一帶多屬商號店舖非但於怱促之間無屋可覓且年關迫迫即使有屋可遷未免感受苦痛曾經聯合南京路房客向房主懇切婉商後聞已接受本月房金忽於昨（十七）日突然在該處築笆以示决絶覺無轉圜餘地聞房客方面昨已開會集議力謀對待云 
[關於改用陽曆收租之函牘]  
　　工部局不能强迫執行 
　　國聞通信社云本埠各路房客聯合總會昨爲改用陽歷收租事函復海寗路商界聯合會函云敬啓者頃接工部局函開接奉十一月二十八日大示敬悉一切所屬令各房東用陽歷收取租金一節實難遵命因强令房東用陽曆收取租金以法律言似不能强迫致礙和平特此答復云云准此合將敝總會遵依台囑向工部局建議請令房理用陽曆收取租金之始末現合備函奉聞以釋厪念云云 
[水警之冬防通令]  
　　江蘇水警第一區沈區長昨日分令所屬各隊長文云奉趙廳長快郵代電内開本年冬防正值各鄉荒歉之後飢寒交迫險象環生自應妥爲防範以謀地方安謐業已辦理冬防所有一切辦法悉照歷届令遵成案辦理除呈報督軍省長備考外合亟令仰遵照要知本屆冬防正在各處水荒之後較上年尤爲吃緊各該員警務須振刷精神嚴密防範萬勿稍涉鬆懈貽誤地方考成攸關各宜自勉併仰轉飭一體遵照仍將辦理情形及佈置辦法報候查核廳長趙印等因奉此除已查照歷屆成案分具摺表呈覆考核暨分行外合亟令仰該隊長即便查照往年辦法通飭實力奉行毋得稍有怠忽是爲至要云云 
[航務雜訊一束]  
　　最近兩月肿本埠因英美印度大條銀進口之多故運赴港粤之生銀亦綿綿不絶即以本月計之過去十七日中招商太古兩公司輪之代客裝至港粤兩埠者計大條銀逹二千六百條之多現聞大德昌銀號又有大條一千數百條承裝至港埠也 
　　招商局之廣大號昨午由港返滬裝來金洋十四箱第箱值美金一萬元以上内十二箱爲大德昌所進又小洋二十六箱計一百萬枚係本埠各銀號代上海銀樓所購入之老角到滬後即入爐鎔銀因此巿上老角漸次减少即使陸續由廣東收羅運來完全納諸爐中冶作銀飾蓋取其成色之佳也又本日太古之山西號赴港裝去現洋三萬元又怡和之景星號往芝罘亦有現洋八萬元裝往云 
　　年内兩星期中由歐洲來滬之進口船尚有商輪郵船十八艘計從利物浦至申者三艘英法兩國來滬者十艘從亭寳來申者二艘丹奥來滬者兩艘瑞典至申者一艘至於由美國來華之船尚有十三艘内自紐約開來者五輪舊金山來滬者兩輪西雅圖與温哥武至滬者六輪由爪哇孟買印度來華船則尚有五艘統計此十三天中由歐美各國之來華船猶有三十一艘云 
　　大沽口水淺各商輪不易行駛已誌本報昨日怡和洋行得天津來電報告近日水勢已漲滬津班輪可以直通不須繞道行駛該行初已將烟津班之官升輪改航港粤昨日接電後立即將此輪仍派原路行駛並分告各客家矣 
　　創辦滬温輪船公司前經紀載本報現得確訊發起人張某等决定基本金六十萬元爲入手開辦之資此事不久可見諸實行也 
　　本埠通濟隆洋行代客辦理出洋事業於華北方而營業頗佳現已至天津特設公司以便京津人士之委託 
[搜查九畝地之私鑄銅圓窟]  
　　城内九畝地之某處因有奸商私鑄紫銅當十銅元曾爲軍署訪聞令行警廳查辦在案兹查鑄造銅元機器因於軋造之時響聲甚大故將機器埋於地下而紫銅坯係由某國運滬兩面花紋係爲中華民國開國紀念幣並交义國旗之式樣性質甚輕軋成後售與本埠各小錢店妨　　法莫此爲甚昨由徐廳長派探密拿矣 
[紀昨日之國際大賽槍]  
　　参與比賽共計十國　總射分尚未揭出 
　　昨日下午二時爲萬國國際賽槍之期一時三十分鐘各國代表咸整槍齊集於虹口靶子場除意大利·法蘭西·奥斯達拉西亚·牛西蘭等國代表未到外到場者如中國·英吉利·瑞士·威而斯·美國·葡萄牙·日本·蘇格蘭·瑞典·愛爾蘭等共計十國車水馬龍極一時之盛一時四十五分宣告抽籖依照抽着之泥墩號碼各就次序迨鐘鳴二下最小牛眼靶於是上升遂開始比賽其時適天色奇變盤旋風驟至空中黄沙飛舞氣候頓覺嚴寒且風力乍緊乍鬆忽左忽右光線異常暗淡各賽員頗感不便第一場各賽三百碼十響至二時五十分鐘揭曉以蘇格蘭代表得一百三十六分中國代表得一百三十三分日本代表得一百三十二分其餘各國射分未盡宣布遂移至四百碼復各賽十響賽畢已四時十分鐘矣結果推美國爲首席嗣因天色漸暗未能一一發表俟核算校對後容再揭曉云 
[約翰大學消息]  
　　梵王渡約翰大學每年耶誕節例假三天以誌慶祝本年適逢星期日新曆元旦又逢星期日因此該校學生團體要求展長假期聞已由本月教員會議議决準展長放假自本月二十五日起至明年一月一日止 
　　該校同學會將於本月二十四日（星期六）午後三時至六時舉行聖誕集會專爲各會員家族及兒童而設地點在愛文尼路及小沙渡路轉角何積藩君宅内該會書記牛惠生博士已於上星期發出通知於各會員想届時當有一番熱鬧也 
　　本年約翰金陵英文辯論會於本月八日晚八時在約翰聚集所舉行題爲「中國應否採取聯邦制度」約翰主張反面金陵正面校長卜舫濟博士主席評判員爲　富灼·乃士·佛里門結果聞金陵獲勝云 
　　該校法文學會又於前晚開會由會長唐庸褚主席各會員均用法文演講教師法人浦籐女士亦在塲演說未唱法文歌而散 
[大火後之中日救濟談]  
　　日人以十萬元收容婦孺 
　　國聞通信社云此次邢家木橋大火後被災婦孺甚多聞有日本太和婦人會特設立中華明星社預備資本十萬元在狄思威路購買空地以爲建築費用至該會計畫即在收容大火後之中國孤兒凡十歲至十六歲均得入社給以衣服授以日本文字語言聞此項計畫披露後華人方面反對甚烈以日本並非誠心救濟實係將來爲國際上活動地步故已發起自救會從事抵制現擬募集五十萬元建築工廠收容婦女專事手工其孤兒擬實行半工半讀計畫云 
[一週間之金融狀况]  
　　本星期金融巿况頗爲平穏洋釐平定銀拆日見輕鬆滙兌巿面愈見岑悶蓋緣陽曆歲終將届中外商人均圖收束因之巿况極少變動今錄經過情形於後 
　　洋釐　洋釐本星期中價極堅定最高爲七錢二分九釐七毛五孫星期五巿價最低七錢二分八釐七毛五一週中津埠頗有需要來源則内地及杭寗二埠均有現洋進口因之供求尚稱平均巿面異常穏定最近津埠雖已停止裝運人心仍極看好來星期陽曆歲終將届洋價當益形高漲矣 
　　銀拆　本週中銀拆極形鬆動最高三錢二分最低小至一錢與前週巿况相同銀巿鬆動之故蓋由絲經洋莊活動自前星期以來統計出欵不下數百萬兩且華商錢莊鑒於今年巿面不安年關已近紛紛結束用欵極爲薄弱巿面遂見活動以目前情形觀察本年陽曆歲終本埠銀根當不致起十分恐慌也 
　　先令大條　先令自星期一勿動後至星期碱即改縮一辦士爲三先令六辦士因投機家大買特買當此巿價尚歡惟星期四五巿面漸轉兼有出口結欵故價更硬昨日九時半先令勿動交易由某某等金號互相賣出致十時三刻許先令復改長一辦士與十二月十日掛　牌相同惟内盤較硬昨日銀行賣出元月份爲三先令六辦士半至三先令六辦士二五昨日十時許銀行賣出元月份三先令六辦士八七五至十二時許有三先令七辦士三七五可結計一星期間相差一辦士至一辦士一二五之多據銀行中人報告日後雖有大宗銀盎斯來滬然陽歷年底將届先令或再放長云 
　　標金　期貨元月份標金十二月十一日收盤爲三百二十兩零三錢星期一初小後漲收盤係三百二十二兩四錢星期二毛盤見漲係三百二十二兩五錢嗣因東匯見鬆故收盤小于三百十八兩七錢星期三先令改縮一辦士東滙反小二五巿面仍軟致金價高至三百二十兩零四錢收盤星期四毛盤係三百十九兩五錢後高至三百二十兩零八錢午後因二月份標金開盤三百二十三兩元月份金價漸小至三百十八兩七錢二月份亦跌至三百二十一兩九錢星期五元月份毛盤三百十九兩六錢後逐疲落收盤三百十六兩七錢二月份開盤三百二十二兩五錢收盤小到三百十九兩七錢星期六毛盤元月份爲三百十六兩三錢後因先令改長巿面仍硬故最小跌到三百十二兩三錢收盤二月份毛盤三百十八兩七錢收盤小到三百十五兩一錢其元月份標金價較之星期六收盤每條跌銀八兩二月份較星期三開盤每條亦跌七兩九錢觀此形象金價尚看繼續跌小然二月份標金不致跌進三百十兩之内云 
[一週間進出口銀洋之調查]  
　　自本月十四號星期一以來滬上銀幣巿價極爲平穏漲落均二毫半至七毫半最高至七錢二分九釐七五最低爲七錢二分八釐三七五銀拆亦逐漸鬆在二錢以下昨日收盤小至四分各銀行需用清淡綜核由外洋進口大條銀此週間計一千零十八條由南京運來洋二十六萬元杭州來洋十五萬元蚌埠來洋二萬元無湖來洋五萬元運往香港者計大條銀八百六十八條又裝往杭州大條銀二十五條裝往天津洋七十萬元裝往南京二十三萬元又現銀五十六萬兩裝往杭州二十七萬六千兩兹將一週間進出口細數調查錄下 
　　（星期一）中國銀行由杭州運來洋七萬元又東方銀行廣帮裝往香港大條銀一百條又裝往天津洋三十萬元大通銀行廣帮裝往香港大條銀二十五條（星期二）中國銀行由南京運來洋八萬元又由蕪湖運來洋五萬元交通銀行裝往南京銀一萬五各兩花旗銀行裝往天津洋二十萬元（星期三）麥加利銀行由英公司海外運來大條銀一百三十四條交通銀行由南京運來洋二萬元中國銀行由南京運來洋六萬元滙豐銀行由英公司海外運來大條銀二百三十四條來加利銀行廣帮裝往香港大條銀八十五條交通銀行裝往南京銀一萬五各兩又往杭州銀二萬兩中國銀行裝往南京洋二十三萬元大通銀行廣帮裝往香港大條銀二百條（星期四）中國銀行由南京運來洋六萬元又裝往南京銀二十三萬兩東方銀行由大备昌裝往香港大條銀一百條大通銀行裝往香港大條銀九十九條（星期五）交通銀行由南京運來洋二萬元又由杭州運來洋二萬元裝往南京銀二萬兩又杭州去二萬兩中國银行由杭運來洋四萬元裝南京去銀二十三萬兩又杭州去銀一萬六千兩大通銀行廣帮裝香港去大條銀一百條日夜銀行裝杭州去大條銀二十五條麥加利銀行廣帮裝香港去大條銀一百三十四條（星期六）中國銀行蚌埠運來洋二萬元麥加利銀行由英公司海外運來大條銀二百十二條又由東洋公司海外運來大條銀四百二十九條正金銀行由日本公司海外運來大條銀十一條交通銀行由杭州運來洋二萬元又由南京運來洋二萬元匯豐銀行由英公司海外運來大條銀四十八條案達銀行由英公司海外運來大條銀五十條中國銀行運往南京銀三萬兩又杭州去銀二十萬兩花旗银行裝天津去洋二十萬元大通銀行由日夜銀行裝杭州去大條银二十五條交通銀行裝南京去銀二萬兩又杭州去銀二萬兩 
[各銀行一週間交易之調查]  
　　陽歷年關將屆银行循例結賬近日出口結欵亦甚清淡先令此一週間計縮去一辦士標金亦殊平穏絲交易 
 
 

Page 11

 
 
共計五百四十三包合計元四十八萬五千五百五十七兩比較上星期少二十餘萬兩兹將各銀行交易數目調查錄下 
　　（星期一）友華銀行進香港匯十萬元價未詳又上海銀行結進十二月份先令一萬五千磅價三先令八辦士至三先令七辦士七五又麥加利結出十二月份先令一萬磅價三先令六辦士八七五又大通銀行結出元月份先令五千磅價三先令六辦士七五絲交易十包扯價一千二百五十兩計元一萬二千五百兩（星期二）友華銀行結進一月份美匯洋五萬元價七十四元五角又進十二月份先令五千磅價三先令七辦士三一二五又進一月份先令一萬磅價三先令六辦士二五麥加利銀行結出一月份美滙五萬元價七十四元五角又絲交易六十包扯價九百零九兩計元五萬四千五百四十兩友華結出元月份先令五千磅價三先令六辦士大通結出元月份東滙二十萬元價六錢四分三七五至六錢四分四三七五朝鮮結出元月份美匯十萬元價七十四元五角（星期三）匯興結進元月份先令五千磅價三先令六辦士三七五安達結進元月份先令五千磅價三先令六辦士二五上海結進元月份先令五千磅價三先令六辦士一八五朝鮮結進十二月份大連洋八十萬元價六錢三分五至六錢三分七五絲交易四十三包扯價九百三十九兩計元四十萬零三千七百七十兩友華結出二月份先令一萬磅價三先令五辦士五六二五至三先令五辦士六二五（星期四）朝鮮結進十二月·元月·二月份東滙八十萬元價六錢三分二五·六錢四分一二五·六錢五分一二五麥加利結出元月份先令一萬五千磅價三先令六辦士三七五絲交易一百六十包扯價一千一百六十兩合計元十八萬五千六百兩滙興結出元月份美滙二萬五千元價七十四元友華結出十二月份先令一萬磅價三先令七辦士三七五又結出元月份先令一萬五千磅價三先令六辦士三一二五朝鮮結出十二月份美匯二萬五千磅價七十五元五角（星期五）大通結進元月份先令五千磅價三先令六辦士五又進元月份美滙十萬元價七十四元五六二五又結進元月份東匯十萬元價六錢三分八七五朝鮮進二月份大連洋十五萬元價六錢四分二五至六錢五分一二五又結進大連洋二月份十五萬元價六錢四分七五上海結進元月份令五各磅價三先令六辦士五絲交易一百九十包扯價七百零六兩合計元十三萬四千一百四十兩滙豐結出元月份先令五千磅價三先令六辦士二五安達結出二月份先令一萬磅價三先令六辦士三七五友華結出元月份先令五各磅價三先令六辦士三七五（星期六）上海結進元月份先令一萬磅價三先令七辦士朝鮮結出現東匯十萬元價六錢二分二五絲交易八十包扯價七百三十兩合計元五萬八千四百兩 
[銀洋巿况之報告]  
　　金融通信社十七日報告云今日洋價早巿仍疲價爲七錢二分八厘七毫五較昨午巿跌小一厘投機家頗有售出蓋昨巿虚抬太高之故午後銀行復有購買價又回高至九厘二毫五洋價顯然已呈堅象人心仍望漲風陽曆歲底將届銀行多欲收藏現貨故洋巿不能回疲 
　　銀拆早巿八分午巿小至四分絲欵仍有陸續撥付故本街存底異常寛裕連日華商錢莊多有將現銀劃存銀行者可見巿况鬆動之一斑收欵四十萬兩 
[一週間之熔銀調查]  
　　調查本星期内由泰亨源昌記銀爐等向銀行出來大條八百十五條熔見寳紋一萬六千二百餘只計合元八十一萬五千兩尚存銀行大條八百四十八條在途未到者約有四各條行將陸續到申廣帮裝來廣角合大洋六十萬元合元三十八萬兩熔寳銀七千六百只以後尚有到申云 
[一週間之紗巿狀况]  
　　成交紗數　紗巿自上星期活動之後至本星期約見回勢交易並不十分暢旺印紗有三百四十包到貨本週中成交者計一百十五包均係十二支紗爲内河各帮購去十支紗無售開十二支價計一百四十一兩本廠及英日廠紗售開千包左右價稍疲小包紗開出二千五百包價亦略跌云 
　　進口印日紗　本星期印紗無進口日紗進行計五百十担自元月迄今進口總數計印紗十四萬五千五百九十八担日紗十一萬另一百九十三担本週中運往各埠者計印紗二千三百九十九担日紗四百另八担計運往寗波日紗十五担鎭江日紗三担南京印紗二百二十八担蕪湖日紗六担漢口日紗一百四十三担烟台印紗一百十担天津印紗四十五担香港印紗一各五百三十六担日紗九十二担本地印紗四百五十担日紗一百五十担其餘别處印紗三十担本週止本埠計存印紗二萬二千三百三十五担（尚有三百四十包未出）日紗十一萬另另三十担云 
[糖北貨之巿價]  
　　車糖巿價雖呆而現貨不厚如客帮一動巿面即可靈活潮州昨到輪船計到潮陽青約千包價開四兩七錢已開盡行家均不敷分派新枝赤到三百餘包價開七兩一錢嗬囒赤白巿價均疲北貨天津紅案到貨甚旺開價見鬆往年津紅出數僅有三四萬包本年出數可得十萬餘包可見北貨年歲之豐稔倍收於常年不少也 
[東方八大學足球比賽消息]  
　　上海交通大學·聖約翰大學·滬江大學·復旦大學·南京東南大學·金陵大學·蘇州東吳大學·杭州之江大學等八大學每年皆有足球比賽今年各校之比賽已相繼舉行本月（十二月）三日約翰與交通在約翰操場比賽結果爲○與○之比無勝負約翰與交通二校向有特約如比賽無勝負應再比賽一次以决勝負謂之回環比賽故昨日下午二時一刻約翰與交通在交通操塲重行比賽参觀者六千餘人結果爲二與○之比約翰勝又本月七日滬江與約翰在約翰操塲比賽結果爲三與○之比滬江勝十日東吳與約翰在约翰操場比賽結果爲二與一之比約翰勝昨日午後滬江與東吳在蘇州東吳操場比賽結果因昨晚時晏未及發表設東吳勝滬江不再比賽否則約翰與滬江將再比賽也 
[上海改造商港委員報告書概要（再）（續）]  
　　（第六）經營及組織 
　　第十六節至第二十節　上海商港欲圖今後之發展如於濬浦局現權限之範圍内而期其實現爲必不可能之事是與以必要之權限及徵集資金之權限而且織一金融團體爲絶對必要也因此本委員會鑑於世界各港之狀况参酌土地之情勢於一千九百十二年所締結之黄浦保存協定加以修正使擴張現在之濬浦局而有一層之廣汎權限且以航運業者及貿易業者爲代表而保其直接之關係以變更爲上海商港改造之新團體云據委員會建言之事門的計畫可分爲兩大另一非收入事業如水路及黄浦水峽之改善等一爲收入事業如公衆用之碼頭及繋留所等之港内設備是委員會對收入之資源爲周密之研究結果則第二種之事業樹自給之計而第一種事業則須求他之財源矣目下浚渫費爲關稅之三分此以貿易額實價之一分又八之一並不爲多又向來上海轉卸之貨物於收入港不爲何等交獻此爲前記二分一以之探視之一法也其他浚渫費之課以噸稅者在中國非無成例可援至委員會經費及組織之建言共分六項即組織法管轄區域權限義務財政及總則是也 
　　第二十一節　新改造局之組織如次第一由政府任命含有地方關稅及鐵道代表者之中國官吏（以其中一人爲議長）第二本埠各商店選出之航運費及貿易業代表者並一定員數之工部局代表者第三局員中指定總管理一人其人必兼任副議長第一之屈員須其有有局員之資格者局成立後滿一年改選半數其餘半數應以二年爲限改選局員之權限同等採否以多數决之可否同數時取决於議長以半數以上定爲法定員數 
　　第二十二節　管轄區域在黄浦其與揚子江接續點至普通春期滿潮所及之範圍内關於河川航行之一切事項使屬於新改造局之管轄水路則從薩紫總爾（譯音）島至普魯斐·朴因特（譯音）港内從黄浦口至龍華爲其管轄區域 
　　第二十三節　新改造局有左之權限航行及港内設備之改善爲港用而使用土地及既成設備（但收用價格依仲載而决）凡港内工事及設施之實行與海關協調務與海關權限不相抵觸於此範圍内編制港内規則等又河川警察及衞生事務領港援助等從前悉在海關之手其一千九百十二年四月協定之濬浦局經營案規定及一千九百十六年一月之補協定證爲有效而移之新改造局 
　　第二十四節　任務則將外部之水路及黄浦之水路改善俾足以應上海港之要求設有水幅水深適當之航路港内設備之增加及改善現在諸設備之管理運用時時爲工事費之計算以立各計畫現在及將水工事費之維持及改善對於私有諸設備以相當費用而予以援助受私設各工事之申請而考慮之且爲監視翌年度資本及收入等作成預算與收支决算而於事業年次報告之 
　　第二十五節　財政第一接收濬浦局之資金財産負債等因課稅金使用料許可料其他資源而收入各欵經營及工事執行之資金支付一定期之會計檢查港債募集之時對於工事對於三十年土地於不超過六十年之範圍内設償還基金之制第二新改造内有每年設一定率有左之課稅權不超過關稅額一成之浚渫稅無稅品則爲從價一釐二釐一以下對於上海不繳關稅而往他港卸除之貨物則爲從價一釐之四釐一以下基於港内使用船舶之一般海岸登臺噸稅徵收噸稅此等關稅由上海海關監督徵收之於一定期撥交新改造局 
　　第二十六節　總則改造局爲任免監督局員執行工事購買材料借入公共設備變賣舊工塲不用之物品關於其他之契約一切投標擇其最有利者與訂契約 
　　第七之結論不過將緒論而反覆詳論之從畧各委員署名（完） 
[水災會代向甬同鄉乞振]  
　　寗波寗屬水災會致同鄉會電云寗波旅滬同鄉會朱葆三先生暨諸公鑒寗屬水災獨重比較他縣相去霄塿况鎭海萬弓塘冲塌五千餘丈工鉅欵艱不敷尚遠今北京籌振會支配常關附稅僅撥二成無濟於事除電請擴充外敢乞協電主持寗屬水災急振會費紹冠屠鴻規陳賢凱跣 
[道路建設協會徵求消息]  
　　國聞通信社云全國道路建設協會徵求會員業經分隊進行其徵求辦法亦各隊不同兹聞雲南隊隊員於前晚八時在青年會初次聚商進行辦法議决該隊新組織辦法由大隊中再分十支隊各推支隊長一人参謀一人再由支隊長自擇熱心公益者五人爲隊員襄助支隊長廣爲介紹無論男女皆可入隊並限於本星期内將隊員祥細通信地址抄寄該隊徵求辦事再行由會備函分送各項印刷品云 
[寗波同鄉會徵求結果]  
　　披露另定日期 
　　寗波旅同鄉會徵求大會自開幕以來分組徵求共策進行中間復經理事會議决展長會期一月截至本月十五日爲止業已閉幕其總分數約在三萬一千餘分惟各組中聞有分投徵求遽難彙繳者而預繳銀洋持有臨時收條須待分别轉作分數者亦尚有多組故復經十五日理事會議决揭曉分數酬贈奬品尚須另定日期於分數未曾揭曉之前各組徵得分數陸續繳會仍作徵求成　其預繳银洋之臨時收條亦應從速報告以便核轉而資結束昨已通函各組長查照云 
[水巡西捕毆斃米船夥五誌]  
　　西捕隸何國籍尚未證明 
　　常孰帮米船羅子峯之夥曹根寳被海關水巡西捕泮迪生持木器毆傷身死等情迭紀本報兹悉此案經死者之母曹包氏等具呈檢廳請爲伸冤後地檢廳長黄用中查得發生地點係在華界而該行兇西捕是否小吕宋人究係何國國籍尚未能證明設該西捕係無約國人則中國官廳有權審理即使有約國人亦當首先證明國籍爲入手故曾商請江蘇特派交涉員許秋颿迅向海關稅司商請將該西捕泮迪生先行解廳偵查果係有約國人再行解交該管領事訊辦昨聞海關方面已允將該西捕解廳許交涉員當即知照檢廳一面委派陳世光科長於午後一時到廳襄同辦理因陳科長另有要公改委洋務委員沈頌閣詣廳經黄檢察長延入官廳會商如何證明該西捕之國籍辦法沈委員稱有約國人必有領署之註册執照豈知守候至四時許未見海關解到因辦公時間已過由麵廳用電話知照海關改爲下星期一上午十時解廳沈委員即告辭同署禀復并聞該西捕爲瑞典籍究竟何國須俟訊問後方可確定云 
[蘆柴堆中之無名女屍　狀甚可疑]  
　　宋公園路保安善堂塚地旁蘆柴堆中昨晨發現一無名女屍年約十七八歲身穿柳條布短衫褲察其死狀甚爲可疑當爲看守義塚夫役查見報告寗山縣金二圖地保張葆　查無家屬投報上海地方檢察廳禀請相騐但該女屍足上有傷據云形似死後被野犬所囓者究其致死情由論者紛紛莫衷一是而黄麵察長據禀後於午後委派何棆察官毛檢騐員等乘車前往相騐云 
[瞿王氏誤殺孫兒案判結　押女所半年]  
　　高郵婦人瞿王氏踼斃其孫瞿毛喜子一案經公共公廨審訊情形迭誌前報昨日續審捕房代表費斯福律師上堂稱原告方面人證前次已經訊畢查核口供相符故捕房所訴被告案情已經證實今應詰問被告口供云云被告由公堂選任麥克濤律師義務辯護該律師即向被告詰據供稱年四十六歳現住揚州路孫兒毛喜子於八月二十七日由原籍來申住於我處由我帶往楊樹浦怡和紗廠做工惟其兩月之前曾因失足跌傷在家臥養多日上月四號放工時又失足跌下扶梯我初未悉故五號照常到廠做工嗣其忽然出外由我喚來責打其頭顱兩下詎其即跌倒於牆脚畔面色頓變我立即抱其至寫字間内給藥伊吃未有效騐當雇車送往醫院不及施治而斃我平日本極愛情並未虐待是日更未用脚踼過前次見證秦馮氏等所供俱非實情請求明察等語旋由變方律師辯論終結承審官李襄讞商之英赫副領事判决瞿王氏監禁女所半年 
[卜内門洋碱公司宴客紀]  
　　卜内門公司在華開設數十餘年所銷各種洋碱物質精良價廉物美久己馳名今又經理大英顔燘公司各種顔料靛青銷路頗廣近因黄國總董聶科森君蒞滬特於昨晚六時半在大東酒樓宴請浙江江蘇暨本埠各經理各客家與報界人士遠省經理未及遍請與宴者如徐靜仁·周廷璋·謝介子·張籌雲君等約四百人因公司船提早於昨日上午開駛聶科森君祇得搭船先行本請駐華卜内門公司總董傳祿德君代表主席傳君午後忽爾身體違和遂由董事瓊司君主席並由重要職員歐陽問秋·馬蘭芳·吳耀之君作陪宴次主席致詞張籌霴雲君繙譯次由各經理推請代表致謝至十時乃盡歡散 
[預誌男女兩校之兩遊藝會]  
　　約翰大學壬戌級學生近因母校增設工程經濟新聞等科擴充校基爰定於月之二十二十一兩晚假夏令匹克戲園舉行游藝大會集資補助是日有中劇·西劇·戨劇·音樂·游藝等等想屆時必有一番熱鬧也 
　　派克路養性女學校於本月四號曾假座寗波同鄉會開十週紀念大會成績頗佳兹該校長周袁學孟女士以本屆校務稍事擴充開支窘迫異常爰特會同該校全體校董等設法籌措因定於陽曆元旦仍假座寗波同鄉會開游藝大會并由女學生化妝演劇售劵充費每劵售洋一元 
[中國女子體操學校游藝會]  
　　西門林蔭路中國女子體操學校成績素著今爲十四週紀念由校友會發起定於十八（今晚）晚七時半借寗波同鄉會舉行游藝會節目爲電棍舞蹈崑唱新劇等屆時必有一番盛况也 
[華童校友賽球獲勝]  
　　華童公學校友會昨日與聶中丞公學比賽足球雙方均奩勇角關結果爲六學零之比華童獲勝 
[浦東童子軍聯合會改選職員]  
　　浦東奉賢童子軍聯合會前日開會改選職員朱幼清當選正會長朱醒華當選副會長吳中英爲總教練員趙夢蝶副教練員王家楨爲總幹事員以上各員已由該會通知就職矣 
[全國醫學大會預誌]  
　　明年正月本埠開全國醫學大會中華醫學會特定於本月二十三日下午七時假座一品香開會籌議招待問題并選舉職員昨已由書記張道中發出通告矣 
[房客總會遷移]  
　　國聞通信社云本埠房客總會原定會所在南香粉弄九十號兹因近來加入者日多事務紛弊原有房屋不敷應用故已改賃舊會所對面南香粉弄二十五號爲會所於今日即行遷移又該會並定於每星期開常會一次本屆因搬移房屋禮拜日尚不能竣事所有本禮拜常會改爲下禮拜四補開業經通函各房客聯合會委員知照矣 
[何旅長閱操記]  
　　混成第六旅旅長何茂如氏督同旅部参謀長何振羽於昨日清晨七點時親至高昌廟兵工廠西部大操塲内傳集第二團所轄第一第三兩營兵士命令操演古時拳術及大刀單刀花鎗三節棍等武術當由圃長王葆安傳令第一營長張樹德第三營長張步印督飭該士兵分門操演旋由各士兵遵即下操頗爲精熟而所演鎗刀拳棍亦甚緊凑是以何旅長大加嘉許並將操演最優勝之各兵士給予奬賞以資鼓勵閱畢返署已下午一時矣 
[冬季檢查印花稅十誌]  
　　冬季印花稅大檢查昨日仍由温楊二稽查員會同第一區警察署巡官督率長警在豆巿街龍德橋等處各商號檢查計查得坤和泰酒店賬簿一本鼎豐米行一本朱公記繼店一本均因違法一併帶回署中存候飭傳各店主到來呈繳罰金後領簿依法貼足所有前日查獲之各店商違法賬簿昨已由萬興柴炭店夥頋阿三措繳罰金八元張子米店主張瑞興措繳五元瑞興敦羊毛店夥陳子明十元承餘蛋行執事董萬興五元興號夥朱樹林五元協康米店夥高秋亭五元裕茂肉莊執事方長初五元正大柴炭店五永和五元均由王署長分别簽給罰條然後將簿據給予領回諭令依法補貼足數 
[天氣與時症]  
　　本埠自入冬以來不甚寒冷前日忽又暴熱竟若暮秋天氣至昨日稍增冷度然較往年爲暖據醫家言天時不正醖釀冬瘟喉症天花亦乘時而起凡人冷熱須格外注意云 
[火燒草屋]  
　　浦東洋涇鎭西栅口外居民張玉亭所蓋之草屋三間於前晚十時許不知因何失愼登時盡行焚燬當火熾時三區二分駐所趙警佐派警彈壓事後飭警調查起火眞相以憑核辦 
[江灣東街之火警]  
　　江灣鎭東街周姓於前晚六時不戒於火致肇焚如經该鎭求火會各龍馳往灌救始克撲滅計焚去平屋數間當時有縣三虬江二校童子軍到塲帮救殊屬難能可貴矣 
[女工死得可憐　踏傷殞命]  
　　浦東陸家嘴奂美烟公司新廠前日清晨六時有一女工年約十五六歲因入廠工作行經樓梯畔被人衆擠軋跌仆於地致遭踏傷肚腹損及肺管登時口吐黄沫不省人事當經該廠洋人函送虹口同仁醫院救治已經不及旋即因傷身死亦云惨矣 
[滬杭車碾斃鄉人]  
　　昨日（十七日）滬杭路由杭開滬之慢車駛至小沙渡相近有一鄉人在軌道行走被車碾斃當由車長派警尋其家屬備棺收殮 
[火車搭客躍車跌傷]  
　　昨日滬寗路由滬開寗之快車駛至奔牛車站相近有一乘客從車跳下跌傷頭部當由站長將傷人送至醫院醫治 
[汽車撞傷行人]  
　　三千零六十三號汽車於昨下午五時許駛經虹口文監師路撞倒行人朱根高跌傷腰腿等處由虹口捕房六百八十七號華捕前來送受傷人往同仁醫院醫治一面將汽車號碼抄錄呈報捕頭請究 
　　尚有本埠新聞公佈欄等轉入後頁 
雜評二 
[盛極必衰（旡用）]  
　　盛極必衰爲凡百事物之原則然其盛百合乎原理者則衰爲其意中所料及必有相當之凖備不致引起何等恐慌焉其盛而不合乎原理者則衰非其意中所料及恒乏相當之凖備卒必引起莫大之恐慌焉此其道順乎自然冥冥中若有主宰莫之爲而爲莫之致而至譞予不信試即近事徵之 
　　一二年來交易所之活動飛躍殆無窮極可謂盛矣曾幾何時而遁避而擱置而倒閉何其衰也三數月來房租之繼長增高直無止境可謂盛矣曾幾何時而反對而涉訟近則既挖之店面中止工程深巷之家屋廣貼招紙何其衰也更進而内察軍閥之軍隊其多若鯽弗戢難免自焚外觀鄰邦之侵略其猛如虎貪得終覺無靨其盛亦甚矣而國民總意齊望裁兵世界心理共主公道設逆此潮流而背其趨嚮吾敢斷爲敗亡立至衰也有必至之勢也 
　　夫然故交易業務宜審察情勢而虚事實做也房主宜斟酌情勢而不中不遠也軍閥鄰邦宜知盛極必衰之理而先自退讓也雖曰盛者不能無衰亦盛而上諸九天者衰而不致下諸九淵則庶幾矣 
 
 

Page 12

 
 
本埠新聞二 
[城東女校消息]  
　　改訂校章　南巿城東女學校開辦迄今因編制之變遷校章計已增修九次明春該檢擬添中學科一級故校章内容之變更者綦多業由主任教員顧孟雄君重加修訂付之手民以臻妥善欲知詳情向之索取可也 
　　學期結束　該校楊校長以距年假·寒假爲日甚邇專修科·普通科·各級均當預備結束各生平時成績與學期試騐成績應須並重而取嚴格主義聞各級主任自下星期起從事學期結束云 
[冒充捕房職員者判罪]  
　　近來冒充捕房辦事人員向妓寮與燕子窠詐欺取財之事時有發現盧耀宗向妓寮騙欵一案甫經辦結而又續獲同黨李潮前日新閘捕房包探周少蓮亦緝獲冒充包探向新閘路一百七十五號高阿五所設燕子窠拆梢銅元一百枚之山東人郝餘坤昨解公共公廨經中日官訊實判押西牢半年 
[勒寫字據之辯論]  
　　顔德基延華蘭庭律師投法公堂控稱顔前在四川將洋四萬元托盧漢卿匯至上海某銀行交盧弟舜卿購買物料物未收到漢卿旋即身死原告故來上海向舜卿索取由舜卿出立字據爲憑今忽不認請爲訊追盧舜卿亦延逖百克律師代辯稱顔所呈字據係原告將被告私禁勒逼所書不能作憑顔具控後托人向盧相勸和平解决盧念伊兄生前與顔爲友不追損失餘外不能承認勒逼一節兩造律師互辯一切中西官判候覆訊核辦 
[售賣田地之糾葛]  
　　張銀福前投法公堂控稱民人有坐落二十七保五圖内八分零之地皮一方今民人欲圖售去詎地保徐文田不允蓋戳據稱地皮已被張長生售去等語故此投案請求追究判着地保徐文田將地查明丈見明白禀復到案再行核奪昨又傳訊先由地保稱現由民人查得原告雖執第三百二十五號之方單然向來係耕種三百二十二號之地皮現悉三百二十二號之地已被張王氏售去轉換道契第三百二十五號地皮共有一畝二分四釐一毫原告名下應得八分有零今將地繪圖呈鑒被告張長生由農復律師代辯稱此地應請堂上着令會丈局詳細查明即能明白中西官判准予會丈局丈見明白繪圖覆到再核 
[房東不遵堂諭之罰儆]  
　　王五前投法公堂控稱商人前向錢文祺租得平房一間開設塌餅店日前錢貪圖他人挖費以修理爲由計騙商人出屋故此心不甘服來案具控請求訊斷奉訊屬實准由原告仍舊續租在案昨又傳訊原告稱被告現將房屋鎖閉不放遷入請求訊究詰之錢供實因民人自己欲住不願再租求察中西官判以被告不應違背堂諭若罰洋二十元充公判畢錢嘵嘵不休中西官大怒着錢管押三天以儆 
[租船失踨案中之償欵]  
　　英商利希愼在公共公廨狀陳文記（即陳文鑑）不還所欠香港洋四萬六千元一案昨由張襄讞會同英包副領事升座傳訊原告代表律師即陳明所訴之欵係原告股開之華哈輪船公司向被告租船所繳之保證金請求判還外並着付利息而被告亦延律師代辯以租與原告之船開往外洋後杳無踪跡該船值價银四十萬兩被告業已向香港英按察使署訴追該案現未結束被告係總商會會員請求求免予交保云云中西官核禀判被告償還原告香港洋四萬六千元利息按一分二釐計算暫不執行候香港訴案訊結後再核被告勿庸交保 
[兇犯圖盡不得]  
　　過犯陳新根前日因復來租界被探夥林求高所見欲報捕拘拿詎被陳誘入湖北路某粥店内出刀將林頭部戳傷圖逃經包探汪首生查見當將兩人一併帶入捕房禀奉捕頭諭將受傷人送請醫院醫治着陳押候解究因陳畏罪在押吞服紅頭火柴圖盡當經看牢巡捕查見告知捕頭飭送醫院醫治昨晨由汪探投廨訴　前情奉中西官諭候該犯醫愈解訊 
[糾黨嫌疑人之暫押　石聚書　駱小三毛]  
　　哈爾濱捕房昨晨解石聚寳（綽號麻皮聚寳）駱小三毛兩人至公共公廨據華探目沈阿炳上堂禀稱查得石等有糾黨搶刦界住户財物情事故禀明捕頭與包探葛祖元尤雲卿等將其獲案惟尚須偵查證據請爲延期開審云云陸襄讞及日副領事田中氏得禀判兩被告還押展期一禮拜查明解訊而石聚實延有甘維露律師代表上堂否認捕房所控案情要求准其交保當時未邀核准云 
[逮捕行兇之三伶]  
　　戈登路捕房中西探昨偕事主王文發至閘北共和路恒豐路口鶴鳴揚班戲園逮捕伶人王順南揚子成卜一洲三名解入四區二分所據親該伶人等前日在租界持刀砍傷王文發頭面等處經倪署員質訊之下轉廨司法科核辦 
[行兇之烟犯獲案]  
　　三林塘家宅燕子　窠主人唐阿寛糾衆打傷巡長馬如霖並刦奪烟犯由上海縣公署函請地方檢　廳　　上鄉將唐之同黨沈阿炳（即痴子阿炳）先行拘廳訊押在案前日縣警察探警又將店阿寛獲送事務所轉解地檢廳歸案訊辦昨午奉檢察官提問唐沈二犯研詰一過令分虽收押候提馬如霖等來案質訊究辦 
[一對男女煙販]  
　　淞滬警察廳偵探前日出外巡查行至十六舖外灘見有陸桂卿俞叙慶帶同婦人傳陸氏同行形跡可欵止前盤問彼此言語不符向身畔搜出烟土膏頗多立送偵緝隊轉解司法科訊辦 
[拐弟媳者爲誰一　趙玉森等口之中楊四]  
　　浦東婦人沈朱氏住閘北又袋角前日扭鄰居安東人趙玉森阜寗人宗來同劉玉金等至四區二分所供稱伊弟媳王氏新從浦東來滬而趙宗劉三人時常與弟媳調笑本月十二日上午忽然失踪四尋無着今日趙等來家聲稱如肯出洋十四元可將王氏送還是以鳴警拘案等情經倪署員質訊之下轉解司法科昨經段科員提訊趙等供王氏係素識之楊四逃判令還押候提到楊四再行究辦 
[拐弟媳者爲誰二　王文玉口中之朱敬仁]  
　　鹽城人王文玉有女已嫁同鄉朱德仁爲妻近因朱出門營業將妻寄養岳家上月二十四婿兄朱敬仁至王處聲稱欲送弟媳至紗廠做工王將女交敬仁領去前日德仁回滬詢知前情向兄索人詎敬仁諉稱王氏係長兄愛仁拐匿昨王偕婿扭愛仁敬仁至四區二分所告發經倪署員質訊之下轉解司法科段科員復訊王供民女實由敬仁領去愛仁供未會到遇王家對於此事毫不知情而敬仁供詞狡展判令還押聽候偵查核辦 
[私鹽船獲其二逸其一]  
　　前晚有皖帮鹽販共有三船上載盤無算公然在浦江中揚帆直駛至十六舖行仁碼頭相近爲蘇屬緝私一團二營巡船查見喝令停船候查若輩不服嗣因衆寡不敵卒被揚帆逃駛該巡船分投追赶拘獲二艘上有私鹽甚多又拏獲鹽販周仲發李興仁汪邦德張大等四犯除將船與鹽派警看守外周等於昨午函送地方廳經檢察官升座將周李汪張四犯提案研訊之下判令分别收押候緝拏羽黨到案并究 
[補提搶英兵皮夾之同黨]  
　　英國某兵艦水兵梅香吉前晚投哈爾濱捕房報告以頃間酒後經過乍浦路被年輕者三人攫去皮夾一隻皮夾骨有滙豐銀行支票三張金鎊票八張共計值洋五百元等情捕頭即飭華探目沈阿炳包探尤雲卿出外偵查得孩子朱成郎與此案有關當將朱孩拘押昨解公共公廨經中日兩讞員署訊一過判朱押候補提同黨於下禮拜六再訊 
[路搶金耳環之匪犯]  
　　匪人徐國康·孫小流·因在愛文義路卡德路先後攫取劉阿炳家小孩及王秀英等金耳環被捕獲解公共公廨奉飭押候訊究在案昨晨由廨提訊兩原告上堂訴明被攫情形訊之徐孫二人供多含混張襄讞核供商之義副領事羅君判徐押西牢兩月孫押一月分别示儆贓交原告認領 
[徘徊歧路何爲]  
　　林阿四馬阿東前日因與蔣桂生在黄浦灘廣西路等處徘徊似有不法行爲被一百六十七號等華捕查見拘押昨解公共公廨經中西官訊知林馬兩人均係過犯判各押西牢半年蔣押七天期滿一併逐出租界 
[顧客賊也　竟儈鐵機緞一疋]  
　　周眞祥至漢口路六十號某綢號内以買衣料爲由乘間竊取值洋七十元之鐵機緞一疋當被查見鳴捕拘押昨解公共公廨經中西官訊實判周押西牢半年示儆贓交失主領回 
[公共公廨訊案彙錄]  
　　昨晨公共公廨民四庭由李襄讞會同英包調領事訊理華人民事訟案如次（一）永利昌號殷東楊月清王岩雲吳雪卿等請求破産案結果准照愛理思律師十二月三號來單辦理候理賬員請求即行將該店啓封發售（二）久成絲廠訴永利昌號不理欠欵案結果已准愛理思律師請求辦理矣（三）朱裕興訴陳森記不理票欵案結果原告證據充分應令勝訴着被告照數償還並擔負堂費存案之股單二張田單一紙發還被告賬簿一本發還原告 
[誌謝]  
　　昨承約翰大學生戍級惠贈游藝會人座劵四紙又中華圖書館惠贈第一百四十期禮拜六二册又中華書局惠贈第一百三十八期英文週報一册誌此併謝 
公布欄 
[江蘇高等審判廳]  
　　民庭判决　張亦起等與冷欣甫因租屋　訟上告一案（判决主文）本案上告駁回上告審訟費歸上告人負擔　施手　聲與菇秉銓等爲油欵涉訟控訴一案（判决主文）原判撤銷施相茂汕欵洋一千四百元應由恆昌泰船墊還嚴秀生應與陸洪疇共同償還恆昌泰一各四百元本案訟費應由嚴秀生陸洪疇分擔　施金奎等與徐崑山爲水滿涉訟上告一案（判决主文）本案上告駁回上告審訟費歸上告人等負擔　以上十二月十六號 
　　批示　徐錦春呈一件爲與張兆鉅贖産　　一案　　飭　　理由　悉查此案前經本廳令據如阜縣知事覆稱該具呈人聲請再審一案前在　署當庭供稱已經將田交過張兆鉅情原不打官司請求將存案　邊搬費給領愿甘具結銷案並出領狀領欵等語當經照准並由該餐呈人分别出見甘結領狀親捺指印批准完案至所給洋數因該具呈人本年七月六日具狀請領大洋四十八元移撥再審費用經縣批示照准連同張兆鉅給領利租洋三百六十元兩共四百另八元應在原存綰禮及搬費内扣除尚應領回一千三百九十二元與原判一千八百元之數適相符合此欵全數均已親自領回有卷可證等語是該具呈人聲請再　業已當庭銷案所有　　搬費一千三百九十二元復親自領回無異案已終結何尚以縣署　置不理等詞來廳　訴所請飭縣查案辦理各節顧有圖翻情事未便照准仰即知照此批　以上十二月十六號 
[江蘇高等檢察廳]  
　　批示　陳龍庚狀悉查刑訴律草案第十八條第一欵因管轄區域境　不明致不辨管轄審判衙門者方得聲請指定管轄本案據稱該民籍隸泰興有無犯罪行爲不應受武進司法衙門審判管轄乃該副哨越橋捕人之後揑報民在福興洲南方橋口地方私開鹽店運銷淮鹽强令武進縣知事受理訊問　情是福興洲地方既屬武通縣境　本案管轄界限極　明隨自不能聲請指定管轄惟既據所訴姑候令武進縣查明該民有無在福興洲地方私開鹽店情事如福興洲并非該民犯罪地該縣知事自能依法移送泰興縣公署偵查核辦仰即知照此批　朱友三等狀悉查王富根等訴　等拆毁圩岸等情既經奉賢縣知事予以不起訴處分是爾等對此部分係居被告人地位當然不能聲請再議至茅紀卿揑名教唆誣告一節業經本廳將原卷發還該縣井令依法偵查核辦在案仰即知照此批　羗生榮狀悉候詞卷核奪此批　黄菊初狀悉此案已令交第三分監照判執行所請應毋庸　此批　馬萬龍爲榆呈證據請求詳察呈遞一狀劉金鐸爲案懸已久請求示遵等情呈　一狀以上二狀業經本廳查閱函送同級審判廳核辦仰即知照此示　以上十二月十四號 
　　批示　顧樹舟等狀悉候同級審判廳移卷過廳即行檢發給領此批　劉邦鎭狀悉應候同級審判廳移　過廳再予檢發給領仰即知照此批　朱鳳儀狀悉所請令縣解訊之處於法不合應毋庸議此批　周義慶據訴已悉仰候調卷核奪此批　金香齋等狀悉候調卷核奪此批　周其永狀及粘件均悉候調卷核奪此批　以上十二月十五號 
[上海地方審判廳]  
　　公示送達（全文在本廳揭示塲公布）第一七三號（民一庭）一件合興發行所與蔣文卿因貨欵糾葛一案兹本廳定於本月二十四日上午十一時爲公開審理日期仰被傳人蔣文卿依期來廳候訊毋違特示右仰被傳人蔣文卿遵照　第一七四號　一件陳楊氏與陸金氏等因物權　　一案兹本廳　定於本月二十四日下午一時爲公開審理日期仰該被傳人陸金氏依期到廳候訊毋違特示右仰被傳人陸金氏遵照　第一七五噸（民二庭）一件安子元與黄同興因欠租料葛一案兹本廳定於十二月二十四日下午二時爲公開審理日期仰該被傳人黄同興依期到廳候訊毋違特示右仰被傳人黄同興遵照 
　　判决主文　（民一庭）一件判决楊沈氏與辛明明因保證債務糾葛一案主文被告人應交付原告人本利洋六十九元訴訟費用歸被告人負擔　一件决定程桂生與周士昌等墊欵涉訟一案主文本件訴狀准予註銷　一件决定唐少卿與沈其珠米欵涉訟一案主文本件訴狀准予註銷　一件判决曹敏之與曹愼言因贖單涉訟一案主文本廳民國十年十一月三十日之即時判决廢棄之原告人請求駁回訟費歸原告人負擔　一件决定曹愼言與曹敏之所有權涉訟一案主文坐落上邑三十五保一區十圖談字圩四百十一號曹悅生名下房屋及基地四分一釐認爲曹愼言所有曹敏之不得霸佔訟費區曹敏之負擔（民二庭）一件判决顧霖生訴金魁爲租屋涉訟一案主文金魁賃頋霖生所有坐落周家橋店屋一間廳即遷讓訟費歸金魁負擔 
　　批示　一件陳學科聲請抄錄由准抄此批　一件曹佐臣等狀交訟費由准交此批　一件黄鶴齡狀請執行由狀悉准予傳案訊奪此批　一件婁桂芳狀請執行由狀悉應俟卷宗發同時再予核辦此批　一件姜四海狀請給領證物由狀悉者即邀同姜金龍來案聽候訊奪此批　一件馬子清狀請執行由狀悉着即來廳候諭此批　一件潘子宣狀領訟費由准領此批　一件李雲即狀領保證金由准領此批　一件趙友蘭呈爲劣子經芳擾害恐患後累請求備案由呈悉爾之螟蛉　經芳甘入下流既經通知各親友與共永斷父子關係則將來經芳在外之行爲當然無干毋庸請求備案仰即知照此批　一件劉張氏狀請補傳再予審理由狀悉查該案前據爾子張坤仝及中人陸榮華同稱爾得痴病不知何往故准將爾子備齊原價洋二百六十元及利洋三十元向朱鶴卿贖回田單等件管業當時朱鶴卿之全權代理入朱晉瑜亦承認爾子取贖是以認爲和解成立了結在案兹據狀稱爾子廳信楊琴生等唆使擬贖出變費化用等情如果　實應另案起訴所請補傳再予審理之處碍難照准此批　一件張施氏狀爲解除婚約請求備案由前據呈稱兩願解除婚約請求備案本廳當以該項婚約既係兩願解除並由黄關之黄全林等出立退婚字據自不致再生枝節爱批毋庸備案兹復據請求批示前來合再批示仰即知照此批　一件吳琴甫狀保汪先發由查同春樓菜店非該民所開所具保狀碍難照准　批　一件張連生等狀請給領由狀悉該民節呈案證物候隨劵發還川沙縣知事署查照給領此批　一件孫芝珊狀領欵洋賬簿由准領此批　一件曹安甫狀請傳案訊追由狀悉已飭吏執行矣此批　一件徐逸孫狀交欵洋由准交此批　一件范詠狀請銷案由狀悉准予銷案此批　以上十二月十五日 
[上海地方檢察廳]  
　　批示　沈子田據訴如果非盧姑候傳訊核辦此批　陳爲廷爾媳之逸走既與媳父戴茂洪媳舅張錦生有關係　婚姻糾葛應自自向同級審廳請求本廳仍難准理此批　羅子峯已騐訊矣此批　陳張氏狀悉所訴是否屬實姑予傳訊核奪此批　洪昌茂狀悉候訊奪此批　陳文權狀悉爾妻因何捲逃有無犯罪事實並無確切證明未使遽予通緝仰即知照此批　樂嘉明狀悉查此案卷宗已送同級審判廳矣仰候民事解决後再行訊請此批　黄利之狀悉所訴是否屬實候予傳案核辦此批　楊福生狀悉候送同級審判廳核辦此批　邱單氏狀悉所訴如果屬實應困民事範圍仰赴同級審判廳請求核辦可也此批　薛盈豐狀悉仰覓妥保來聽候核辦此批以上十二月十五日 
 
 

Page 13

 
 
   
 
 

Page 14

 
 
自由談　家庭週刋第十九號 
[論家庭教育] [  黄德正]  
　　子　宜守同一之意旨　人之好惡雖各不同然家人愛子之心則固人人之所同也惟其所愛者同勢不得不各本各之意嚮以推測幼兒之心理與以相當之養護與以合度之教授然有時父以爲寒者母或以爲飢祖父以爲暖者祖母或以爲寒羹湯雜進温冷不調皆非保育之道也至於訓育方面若父母祖父母之意旨不能統一其爲害也尤大匪失於過嚴即偏於姑息父欲其東馳者母或令其背騁東榔西棒徒使兒童之意志摇揻寸心忐忑莫衷一是此固非小兒之福亦家庭問最不幸之紊亂現象也故欲保家風之善良希望兒童之飛黄騰逹者當自統一教育之意旨始 
　　丑　勿奴視兒童　天下之爲父母者第一當明瞭吾人生子之目的何在將以爲世用耳非僅能以服勞奉養爲盡孝而以顯名揚親爲國家·爲社會·爲民衆造幸福爲大孝也今人不明於此往往視兒童若僮僕待兒童如馬牛鞭之捶之恫之嚇之絶不顧兒童之體面絶不測兒童之心理一味詈駡横加夏楚頻來其循良者或可承受於一時不善者則怨懟之聲載於家甚且老羞成怒每况愈下至於不可救藥之途皆奴視兒童之結果也又或獨生之子嬌痛慣養任其意之所之憑其心之所嚮解衣衣之推食食之及其既久則豢養性成情意瓷縱名似愛之實則害之陽若尊之陰實奴之蓋小兒衣食只可令其適體毋容姑息之厚飼之若豢養牲畜焉 
　　寅　宜親自養護　當見童公育之說未實行之先其家境小康有往往雇用婢僕擔任養護之事爲父母者或則久覊他鄉或則寄興樗蒱或則假新文化運動之美名自陷於棄兒之地位不知彼等爲婢僕者多半鄉間土老無子寡婦其心腸之征服皆受金錢之使命教從保處得知養護之方法乎故爲父母者養護子女皆當親自蒞臨不應假手婢僕也即親戚家人亦不可視爲可恃之人也 
　　卯　宜爲積極指導　幼兒之意志若大風中之蛛絲時東時西莫獲堅定偶入歧途則成染絲之悲其能入於良善之徑者蓋寡矣是則爲父母者自不當徒爲消極之抑制如小兒之欲入於歧途也父母於抑制之外尤當以有興趣極愉决之故事引喚其感情增加其摹倣性（泰特氏謂感情能增摹倣性）使其心坎上深刻古聖賢之嘉言懿行及近世寗馨兒之善狀天眞庶幾兒童之言語行動有所抉擇不致蹈人邪歧之途也 
　　辰　宜順乎自然　冬衣裘夏衣葛順乎自然者自適乎身體也是則春光明媚春色可人之際則當作郊外之游領略新鮮空氣以大塊天地與兒童爲友朋至夏日炎熱汗注如雨之時則以擇茂林修行樹木蓊蔚之地令其休息游戲於其間較之往來赤日之下有勝多多矣而兒童疲勞之後即當以相當之調濟兒童久逸之後亦當與以適宜之運動庶無過勞過逸之弊且大有裨於天性之發展也 
[論家庭應革除之惡習] [  徐位銘]  
　　何謂惡習即不合時與理之習慣也相沿既久則成爲俗既成俗矣則其勢之蔓延誠非筆墨所能况之也昔先王陳詩以觀民風吳季札觀樂一則曰美哉淵乎憂而不困其衞風乎再則曰美哉泱泱乎大風也哉由是以觀則人民之趨向習尚品性之爲善爲惡國命之生死興亡所攸繋也顧亭林著世風一篇叙述歷朝風俗變遷升降之跡而嘆息於春秋之美風致戰國而掃地以盡後漢之美風至三國六朝而掃地以盡述之有餘慨焉今之距亭林不過三百餘年耳其變遷之速誠令人不可思議尤非吾人所能逆料者也民俗之腐敗若斯身爲先覺義不容默爾而息然則革除惡習方法如何予以爲習慣既爲一種牢不可破之物苟非有九牛二虎之力百折不撓之精神當亦决不能即制故余曰欲革除惡習當自家庭始兹將不佞年來目覩家庭種種習慣認爲有改良之必要者陳述如下 
　　（一）奢侈　論者都謂今日我國民窮極矣鬱鬱不可以終日竊謂民窮尚不足患所可慮者國民不知自謀生利之途不知自謀生利之途亦不足患所可慮者人民自陷於貧窮之境耳余嘗見婦女不分貧富相率效妓之裝束以好事修飾衣服麗都爲能事在婦女初意亦不過應滬諺所謂「出風頭」「擺塲面」耳若以一切奢　侈之金移於生利之途則又何患民窮哉 
　　（二）賭博　賭博之爲害夫人而知之也知之者愈衆而賭博之風愈盛是誠不可解矣鄰里張某家富甚嗣以終日樗蒲因而傾家蕩産卒致流爲乞丐賭傅之賊人可不懼哉可不懼哉吾甚願長家庭者其留意之 
　　（三）污穢　西人嘗言曰「好穢爲中國人之特性」是言也雖半爲譏誚然亦咎由自取固無怪貽人口實也即以滬地論舍西人外縱號稱爲愛清潔之家庭者其用具之布置未嘗不精美也苟俯首拭目一視其居室則痰涕塵垢觸目皆是此種習慣應否改良凡稍具常識者當能明曉也 
　　（四）迷信　吾所謂迷信者即無意識之信仰也吾人試觀一歲之中無論大小居户虚擲金錢於迷信事業者統計之以萬數計以生利之金擲於無用之途不亦大可惜哉 
　　上述數項特其犖犖大端彰明較著者耳其他種種不良習慣應革除者更不知幾許豈吾筆所能罄書哉 
[理想中之新家庭（上）] [  鴟夷]  
　　一所質樸高爽的屋前面有一片塲後面有一方地地上種四時的花草紅紅綠綠此開彼謝循環不息塲上設有遊椅和石臺在那晚上有坐着閒談有的看報孩子們拍皮球踼毯子頑着到了天黑的時候大家進屋子裏去 
　　屋子分三部分中間是客室左是書房右是會食室者是向南一式玻璃窗 
　　客室壁上掛些卆畫和本地的地圖日曆日報夾子客來的時候只送茶倘然客人是吸烟的只送上一匣火柴請他用在窗口設着一個傘架預備天雨時候客來把傘诈在那裏不至水淋了滿屋桌子上邊有一個盤中間有紙墨筆硯有時節主人出去了來客有狠複雜的話兒可以寫在紙上等主人還來看着屋角裏有面盆手巾和鏡子也是供給來客不時之需的 
　　書房裏面依着讀書的年齡分别坐椅和桌子的高低者是側放着使光線從左面來有風琴旁邊放些唱歌集到了飯後奏着琴唱着歌怡養他們的美感讀書不許高聲明朗育燈下不許寫細字和演算術别外把一只方桌上面鋪了報紙放着一盂清水筆筒裏粗的細的長的短的插了十多枝筆顔色匣和畫盆都安放在桌邊孩子們在早晨圍在桌子上書畫留下了稿紙給他的父親或是母親來批評和修改他們從學校裏還來每天總要温習一小時其餘的時候便是許他們自由動作了 
[快樂之家庭] [  觀瀾]  
　　快樂之家庭家人互相親愛互相帮助 
　　快樂之家庭人人早起早眠克勤克儉年壯者務職業年幼者受教育女子能自立 
　　快樂之家庭財政充裕量入爲出消耗少而正用多 
　　快樂之家庭教育注重人人知德兼備 
　　快樂之家庭講究衞生人人健康 
　　快樂之家庭注意禮義不染惡習敬老護幼人人自重人人自治 
　　快樂之家庭光明磊落無憂無愁 
　　快樂之家庭人人平等不分階級 
　　快樂之家庭有益於社會國家世界（却酬） 
[家庭洗滌與整理衣服法（五）] [  智軒]  
　　熨檯之製法　熨物之台以平滑爲佳法於檯上蓋以毛毯之屬再敷以清潔之布布能製全幅者更佳否則合幅亦可 
　　熨斗之清理　熨斗用火炭或煤未加入之前須以白粉塗之再用絨布或粗布粗紙擦之倘無白粉可以煤炭灰代之務使斗上勿留餘污以染熨物此爲熨衣者所最宜注意切弗草率 
　　煤炭之支配　無論用煤或炭須燒至燼紅方可置入否則即中途息滅反爲不妥近日有用電氣熨斗者則此等手續自免然普通家庭則不易得之耳 
　　澱粉之用法　臨熨之前欲上此物者可以軟布入澱粉器中使盡灸澱粉汁以起乃揩抹於熨物上如細小之物即可浸入器中須臾取出即得 
　　熨時之注意　熨時之熱度不可過高恐損熨物亦不可過冷冷則失其功用但檯布及粗俗之類宜用稍熱者絨布剌繡等宜用稍冷者且熨時須蓋以微濕之紗或麻布則熨之無碍 
　　熨後之清理　熨斗於用後須以羊脂塗之以防生銹一切雜物亦須收拾整齊而洗滌之事於此終矣 
[多恨]  
　　逝者已無言有恨憑誰說茂漪故後三載大地之上不復知有此人復何恨之足云知此恨者其惟九泉下矣一千九百二十一年十月十四日（朝露） 
　　多恨難言處無邊落木時而今三載盡惟有九原知物換我猶在天高逝莫追涼秋正佳日陌上草離離（東歐十月秋景之佳與東美極相似） 
[棠兒之死（上）] [  花佛樓主]  
　　棠兒雖是個低能兒但他的父母膝下祇有這塊肉所以十分的寵愛他從小兒的時候罕有啼哭的聲浪可見他父母撫養得着意的地方了棠兒六歲他的父親就送他到一個私塾裏去讀書棠兒的天資本愚純從來又在家裏頑皮慣了那裏能夠安安穏穏地悶坐在書房裏從前的私塾又不像現在的學校那塾師一副板也似的面孔誰也不怕他况那些孩子們呢所以堂兒很勉强的了二三天就哭哭啼啼賴在家裏不肯去了他父母却也無可奈何只得讓他恢復自由的身體但他們倆因爲膝下祗有這塊肉非常的渴望他將來成個靠得住的人他們很明白誦書是達到靠得住的人的一條路所以早些把他送到書房裏誰知棠兒見書如見虎扁擔大的「一」字雖上了幾天的學還不曾認識他們倆不免有些不高興不過寵愛的心還不曾有一絲一毫的減省 
　　匆匆的過去一年棠兒七歲了他父親特地揀了一個很和靄的先生又送他上學去棠兒一聽說上學便又啼哭起了又駡先生是個老混蛋他母親說留他去罷好在你還識個字就自己教教他罷他父親道也好但棠兒是個低能兒不特讀書格格不入就是說話也不像一般孩子們的伶牙俐齒他父親買了一本三字經一張紅紙把紅紙裁成四五十字字塊兒上面寫着「一」「二」「三」......「天」「地」「人」等字一一的給他認他其初也還肯受他教後來郤把駡先生的名詞「老混蛋」來駡他父親了他父親氣了要打他他母親連忙把他拉到自己懷中喚上幾聲我的好乖乖他纔止了哭他父親道這孩子怎樣蠢笨到這步田地一個字讀了十多遍還記不得他母親笑着道他還小呢你别獃豈有一小孩子不會讀書的道理 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
星　　刋　　　 
[一週間國内外時事撮要]  
　　本國之部　（默） 
　　本星期中各省對太平洋會奮起爲示威運動者接踵而起然大抵皆盡一日之長開一公民大會遊行發電而止並無切實有效之挽救方法惟天津學界尚連日繼續演講浙江自開大會後進而爲裁兵運動山東自開大會後進而爲抵貨運動成效雖未可知然對内對外於無辦法中較有辦法者也 
　　北京方面自張作霖入京忙碌於調解府院磋商内閣外交問題更無暇顧及前數日因逼於各方面之質問始發一報告太議經過情形之通電而該電語氣間尚不認魯案直交之錯且無確實負責意味對於人民之主張莫然不加考慮中央當局之所表現者僅如此而已 
　　廣州方面外交部長伍廷芳曾發表宣言於對外要求之中庽攻撃北方之意此次北方外交而果失敗則南方當然不承認且將藉爲推翻北政府之大題目故近日來態度似甚冷靜而實則正在坐觀成敗也一說孫主張仿愛爾蘭例以氣候上地理上關係要求南方爲自由獨立國此說得自北方密報殊不可靠蓋孫方面力倡北伐爲進行統一北方之計當不爲此退一步想也 
　　世界之部　（國） 
　　魯案　綜觀本週電報華會關於吾國事件仍無甚好消息魯案會外談判除日人放棄中德條約所載關於外國人力財力物料等襄助之優先權及有條件的交還青島稅關之二案已誌上期外此後議定者祇有日人交還膠州租借地公共産業吾國償還日本在佔領時所耗經費之一案日人學校廟宇塋地仍由日本保留之膠濟鐵路吾國代表願備欵五千五百萬金馬克償還日代表請示於東京故在進頓中東京消息日政府有接受意惟贖回方法猶待詳細考慮謂收買合同將以分年償付的借欵之形式爲之以期保留鐵路權利若干年云 
　　遠東委員會　遠東委員會中吾國已提之關稅案租借地案撤兵案性質較爲重大者一星期來擱置不議竟未見有何結果客郵案雖已决議而日本猶有關於用人問題之要求是故經全體大會通過完全决定者除上月之羅德四大原則與不即實行之治外法權空洞無物之中立權三案外最近祇有條約不抵觸羅德原則之一案即此一案亦因吾國顧代表請求各國承認非先得中國同意不得締結關係中國之任何契約英日恐損國家訂約自由不予承認卒從英代表吉特士之建議日代表植原之修正各國連同中國在内共同宣言對於侵犯羅德尊重中國土地行政完全原則之任何契約概不加入云至在十四日吾國所提出之撤銷勢力範圍廢除二十一條要求兩要案其發展情形若何尚待續報 
　　四國協定　當吾國問題在飄摇不定之中而喧傳旬餘之四國協定已於十日正式提出全體大會各國代表皆有譽美之演詞十二日簽字成立其條文列舉如下　　（一）締約國允尊重彼等在太平洋島嶼所有地及島嶼殖民地之權利如任何方面因牽涉所述權利之任何太平洋問題發生任何爭端而不能以外交方法滿意解决勢將摇動諸國間現在之和諧者則當邀締約國開聯合會以該問題移交會議考慮調停 
　　（二）如此項權利爲任何他國侵逼行動所危害則締約國應詳細直陳俾協同或分别關於應取最有實力之方法商得諒解以應付特殊情勢之急變 
　　（三）本約效力定爲十年十年後仍有效惟任何締約國得於十二個月前知照終止之 
　　（四）本約應儘速按照締約國之憲法手續批准之並應在華盛頓調印發生效力於是一九一一年七月十三日倫敦所訂之英日盟約即應作廢 
　　雅泊條約　與四國協定同時成立者爲美日間關於雅泊島之條約大致託管權屬日本而不用爲海軍防禦港美國得以使用海電享受日人所施設之利益（條文見昨報東方通信社譯稿） 
　　海軍問題　最先提出之縮减海軍案因日本之堅持什七比例英國之廢除潛艇法意之海軍支配等問題久延不决四國協定未成立之前東京政府雖已發出訓令而日代表態度仍屬不明及十二日以後海軍問題漸露妥洽之象十五日協定已成說完全徵實其已宣布者美英日三國最後接受五五三比例惟日本保留陸奥拆毁山奥因之美亦保留新艦格洛拉佗華盛頓兩艘英國建造化特式巨艦兩艘以期平衡太平洋海島防禦工程除日本檀香山澳洲紐絲綸外均保持現狀不事擴張然此已决者祇爲巨艦噸位比例與太平洋防禦工程之兩節尚有美國廢除潛艇問題法意海軍支配問題與主力艦抵補問題仍在討論中故五國海軍條約之成立尚待續報 
　　綜觀上述華會事業四國協定既告成立五國海軍協定已成其半是在大國心目中開會之大文章已似完卷故閉會之期當已不遠獨吾國問題猶飄摇如懸旌所謂九國遠東協定者將潦草完卷乎抑爲不結之懸案乎 
[華會之由來與最近發展]  
　　（留美學生華盛頓會議後援會通信之一） 
　　自華盛頓會議發動以來國際間之局勢已起重大之變化列强竭其全力以向遠東而中國之命運遂愈形危迫此會議之性質據美總統哈定之通告爲討論限制軍備及太平洋與遠東問題限制軍備當然以海軍爲最重要海軍以英日美三國競爭最烈其競爭之目的悉注射於太平洋及遠東乃不言而喻者故太平洋及遠東問題與限制軍備問題爲不可分離之事實太平洋及遠東問題之關係中國如何國人當早知之矣此次會議之發動雖出自美國當局而内幕之中歐洲各國已經多次接洽促成此舉其原因爲（一）大戰以後欲圖歐洲狀况之恢復爲永久的經濟作戰非竭其全力以向遠東發展及侵略不各（二）自大戰開始遠東均勢之局已破日本壟斷一切擇肥而噬俄德在中國之勢力範圍均歸日本繼承而英美在遠東之地位益告危險當時無暇東顧而中心豈能甘此 
　　有以上之動機又加之英日續盟問題虚懸待决英國既未甘遠東之屬地及經濟權託命於日本而又不肯與日本明示决絶於是以外交上縱横捭闔之手腕促成此會議之實現 
　　會議發動以後首先與美國相倡和者爲英法其次爲中國及意大利徘徊而驚疑不定者爲日本美國第一次通告於本年七月十日發出日本經多次樞密會議乃於七月十四日致文美政府要求解釋範圍經日本駐美幣原大使與美國國務總理許士之磋商始於七月二十七日正式答覆願意参加其措詞之巧無一不爲他日开會時要挾地步日本之所極力主張者不外二點 
　　（一）已由條件規定給與日本之權利不得提出討論（二）關於遠東問題當明示範圍日本有自由討論之餘地不受限制該會决議亦不能强制執行 
　　前者所以防止二十一條等問題之提出而後者所以防各國壓迫日本退讓權利且爲他日退席要挾之餘地也欲明此會之眞相不能不考察各國之動機 
　　（一）美國方面自以經濟的衝動爲最大自拒絶加入國際聯盟以後其新政府亦欲在外交上有所建樹其關切之重要問題不外（一）中國門户開放經濟權利平等問題（二）太平洋屬地問題（三）移民問題（四）鴉浦島問題自會議發動以來日本與美國積極交涉鴉浦島問題最近大致已告结束美國承認日本之領土權而日本以横貫太平洋之海電一條讓歸美國 
　　（二）英國方面問題之重要者當然爲（一）英日續盟因其在遠東之屬地及經濟權均與此問題息息相關（二）中國勢力範圍問題觀英國最近當局之言論及在廣東攫取礦業條約之舉動似處處爲劃分新勢力範圍留地步（三）澳洲及新西蘭問題英國必防止他國之移民最近英國移其大西洋海軍艦隊一部分於太平洋以新加坡爲根據於國際局勢大有影響英日續盟問題之破裂恐以此爲濫觴 
　　（三）日本惟一之目的爲保持及確定其「東亚門羅主義」其手段欲先與中國交涉先了山東問題使各國無参加發言之餘地而東亚門羅主義多得一重保障現在雖經中國拒絶而日本必極力防阻中國提出二十一條及山東兩問題於會議席上日本在此次會議席上其目的祗在取守勢而其手段則在取攻勢其攻法則以提出大題目相要挾以爲退一步之餘地如（一）人種差别問題（二）門户開放問題（三）自由貿易問題觀日本代表團中人物之談話必有乘機提出者 
　　其餘若法國不過欲求各國與以壓制德國永久之保障顧維鈞顧維鈞夫人王寵惠蔡廷幹施肇基夫人梁如浩 
及保全其安南屬地之穏固與遠東經濟上之利益均霑意國問題多爲歐洲方面如希臘海軍尤其所慮關於遠東方面則僅取「分我杯羹」之態度但自巴黎和會日本助意大利爭菲麥問題以來日意關係極爲接近此不可不注意者更有小國如比利時·荷蘭·葡萄牙三國或在遠東有經濟利益或在太平洋一帶有屬地均請求加入已經美國添請遠東共和國要求而未許截至現在列席此會者共九國（一）美國（二）英國（三）日本（四）法國（五）意國（六）中國（七）比利時（八）荷蘭（九）葡萄牙前五國討論縮减軍備及太平洋遠東問題後四國僅参加討論關於各該國之問題 
　　各國列席之人物如何亦不可不注意今請言各國之代表美國身身之代表爲國務總理許士（Ｈughes）参議員羅志（Lodge）前總理羅德（Root）参議員安德華德（Underwood）前三人均屬共和黨許士當然爲全局之中心羅志前次反對山東問題最力惟羅德與日本較接近安德華特爲民主黨與哈定私交頗厚英國代表領袖屬著名政黨領袖貝爾福（Baifour）首相魯意喬治因愛爾蘭問題已不能來其餘二人一爲海軍大臣李爵士（Lord　Lee）一爲駐美大使吉特士（Geddes）貝氏以遠東外交稱前駐華公使朱爾典亦同來作顧問英國屬地代表加入其本國代表團者坎拿大爲前首相波爾登（R.L.Borden）澳洲爲國防總長皮爾斯（G.F.Pearce）新西蘭爲沙爾茫（J.W.Salmond）印席爲沙斯齊（S.Sastri）日本派之領袖代表爲德川家達親王而操實權者爲軍閥派領袖海軍大臣加藤男爵外交方面之活動者爲駐美大使幣原男爵其外交次長植原正直爲總秘書其餘同來關於海軍及東方政治方面之專門家極多法國總代表爲國務總理白利安（Briand）白氏新在國會得勝在外交上必取積極態度以見好於内國其餘爲前總理薇薇亚尼（Viviani）駐美大使舒舍郎（Jusserand）参議員兼殖民總長沙樂（Sarrant）福煦元師爲之顧問以身望論法國代表團極佔優勢意國總代表爲山傑兒（Carlo　Schanger）爲政治之領袖尤以財政外交見稱其餘爲参議員阿爾班弟尼（Albetini）駐英大使羅蘭芮希（Rolandi_Ricci）國會領袖羅達（Mcda） 
　　今會議開幕在即各國畫磨礪以須而中國方面每缺少充分之預備與一定之政策此可爲寒心者但當此爲民族爭存亡之時機尤望國民有一致之奮發不懾於强禦而不敢抗爭不坐失時機以貽無窮之追悔華盛頓會議之爲禍爲福非盡由人亦基於我同人等當竭其所知以後按照問題之性質作係統之紀載以爲國人告焉（十年十一月十日稿） 
[芮恩施二十一條要求秘錄（三）]  
　　三月二十三日余與袁總統爲長時間之談話總統雖若疲憊而態度尚甚温和彼謂蚊蚋鳴鳴作聲擾余清夢惟幸未掠余食事故猶克生存嗣復莊重言曰余對此事願從和平解决凡可能之襄步已凖備爲之惟縱有讓步亦不可减弱中國之獨立日本之行爲得以别種政策壓迫余也 
　　總統對於武力抵禦一層發表意見曰日本官吏告語吾曹謂美國對於日本所取之行動無論如何决不抗議此語也日本常用以慴服華人彼謂美國之於中國絶無關係即欲援助而在實際上亦不能有所作爲在總統以爲祇須美人仗義執言宣稱今之要求關係在華之外人權利自條約上政策上傳說上吾美當有關係非有美國参預决不可開始談判美國若能有此宣言則今屆危機當有自行解决之勢矣 
　　其時國務院有提議解决之方者謂日本所求之利益可以許予惟同時務使中國之利益與美國在華之利益得適當之保護在余個人則以爲第五類要求當完全删去蓋列强在華之關係本已錯綜異常而此類要求益將妨礙美國之一切建設行動也 
　　至四月間關於滿洲之日本要求在實質上已得同意華人謂此項交涉可告結束顧日本竟不作此想甚至將滿洲問題詳細討論同時將第五類要求亦一併加入交涉之中 
　　維時談判已經兩月有餘每星期開長時間會議兩三次四月六日會議中日本方面所注意者爲供給原料及福建省之問題日使於談判中以銳厲之聲口指斥「某國」所謂「某國」者即指美國而言日使態度非常驕横大致謂因「某國」咄咄逼人故彼必須堅持其關於海港及船塢之要求爲中國及日本起見凡直接或間接控制福建省内任何海軍根據地之舉必須打破之美國現政府容或取消其「逼人」行動然使將來故態復萌則將若何唯一安全之道厥爲防制此國使不復有取得此種根據地之機會也 
　　其實此種懸慮全無理由所謂「咄咄逼人」者蓋指五年前美國佩司勒亨鋼公司（Bethlehem　Steel　Co.）所訂合同然此合同並不觸及福建惟近時北京有人散布一種僞造之合同條件似與福建有關此蓋有關係方面所造全無根據而日人即據以爲反抗中國政府之要求同時當地日本人編輯之華字報高唱一種傳說謂日本駐美大使珍田對於國務卿白萊陽已加以重大之勢力故欲美國贊助中國决無希望 
　　此時余告中國外交總長謂尚有任何外國代表述及美國之態度或政策或謂美國政府欲爲如何之建議或要求者則中國政府尤應與美國之代表直接接洽之因祇有此美國代表能有正確之根據說明美政府之行動也美國政府曾向日人提出强固之抗議謂任何國在福建得有特别優先權或專有的讓予權概爲美國所反對至於海港及海軍據根地則中國倘訂一約規定此等讓予權概不給予任何外國必將爲美國所歡迎故苟非日本欲有所藉口以謀福建特别權利則殊不必假造蜚語誣衊「某國」抱有野心彰彰明甚 
　　唯時日本爲欺朦外國所矯造之假消息與其在北京之實在舉動顯不相符已水落石出日本報紙乃大惱恨其所以惱恨者並非因其政府欺騙其聯盟國事已無可隠蔽實因黑幕揭開引起外國輿輪之激昻彼乃不能貫澈其對華强迫要求故也華人雖不期望美國人民與政府予中國以實質的助力但極願中國自由被攻撃之事實爲美國所知蓋知世界之輿論尤以美國之輿論爲甚終爲最有力量之勢力也雖以袁世凱之强毅自恃亦抱此希望外長陸徵祥語余曰「中國所希望者祇在世界得知此全部情形而加以判斷耳」 
　　最後在東京出版之半官報日本郵報Japan　Mlail於四月一日以英字將日本要求條件之全文揭布於是以前所謂「根據最高方面」而絶對否認者今承認爲事實矣當秘密談判進行之際日本之官員及非官員方面同時扮演一種「附劇」其目的顯欲造成中國人仇視西方各國之感情余每日接到報告謂日人在私人談話中宴會席上甚至半公式之塲所間喚起華人對西國之種種不平觀念並描寫中日聯盟之勢力其所措詞無非謂『君等試思今日有幾多地方吾人被擯而不得入苟吾人能團結一致者誰敢以閉門羹相餉耶』或云『外國公使對中國之驕横態度君等能忍之乎彼等在東京安敢握拳拍桌者果爾立被送回本國矣』又一再言中國如許日本整理其原料及軍隊則萬事可以大佳以數百萬之中國軍隊由日本軍官爲之訓練加以精良之武裝即足以稱覇世界然此等悅耳之歌聲華人因有既往之經驗在始終不願一聽 
　　四月杪談判隠然停頓華人願將關於滿洲之要求作爲定局日人則必須將第五項加入否則其他概不認爲談判終結日使於送致最後通牒之前先於四月二十六日又提出關於山東滿洲之要求其中條件均未更動僅叙言中之「特别地位」字樣改爲「經濟關係」關於漢冶萍之要求則略爲輕减本來要求關於該公司之之一種廣大優先權現僅以該公司之本身爲範圍要求中國不得將其改爲一種國有事業亦不得借日本以外之他國資本此外須讓予某某鐵路其在第五項中之最重要要求則須由中國外交總長具一附帶聲明書而列入之陸外長告以日本所要求之鐵路權與中國已許予英國之路權相種突日置益謂中國不妨許予日本再由日本與英國解决之至於福建則中國應於換文中聲明不許外國在該省内建築船塢或海軍港并不因此等目的而借外資日本對於福建優先地位之要求即可因此抛棄（未完） 
[論撤消治外法權（續前期）]  
　　刁作謙博士原著（通一譯） 
　　中國改良法律之努力 
　　撤消治外法權之要素亚於穏固政府者爲完美之法律完美兩字似以外人爲主觀然華人之意旨亦必嚴重考慮之中國法律及審判制之不良即華人亦公然承認不僅外人然也憂國之士莫不願竭力改革法律編訂會成立有年今之主持者爲前司法總長王寵惠博士屬寮皆中國法學專家及曉暢律例之外國顧問例如法國潘迭安君G.Padoux爲現代研究治外法權之泰斗潘君嘗居暹羅九年助其撤廢治外法權二十年前竟告厥功中國政局雖常在飄摇簸蕩中而該會各員努力從事未嘗稍怠採泰西各國法制之美溶化而編訂之刑法一部業已告竣分總則分則兩項都四十九章共三百七十七條其英文譯本嘗刋佈於一九一九年十月份之遠東時報兹述其呼章標目以窺梗概 
　　（甲）總則（一）刑法之適用（二）解釋（三）時例（四）刑事責任減刑及赦免（五）國試（六）共犯罪（七）刑名（八）果犯罪（九）俱發罪（十）酌减（十一）加減例（十二）緩刑（十三）假釋（十四）時効 
　　（乙）分則（一）侵犯總統（二）内亂罪（三）外患罪（四）妨害國交罪（五）瀆職罪（六）妨害公務罪（七）妨害選舉罪（八）騷擾罪（九）逮捕監禁人脫逃罪（十）藏匿罪及湮滅證據罪（十一）僞證及誣告罪（十二）妨害公安罪（十三）僞造貨幣罪（十四）僞造度量衡罪（十五）僞造文書印文罪（十六）妨害公衆道德罪（十七）妨害婚姻及家庭罪（十八）妨害宗教罪（十九）妨害商業罪（二十）鴉片烟罪（二十一）賭博及彩票罪（二十二）殺人罪（二十三）傷人罪（二十四）墮胎罪（二十五）遺棄罪（二十六）私擅逮捕監禁罪（二十七）妨害名譽及信用罪（二十八）妨害秘密罪（二十九）竊罪（三十）搶刧及海盜罪（三十一）侵佔罪（三十二）詐欺及失信罪（三十三）勒詐罪（三十四）贓物罪（三十五）毁棄損壞罪 
　　右列標目雖不足以示修正法律之全豹然編訂此律者已用盡心力詳加考慮在外人目中中國律例常若極爲殘酷然觀總則第十章酌减例之規定則可知立法者未嘗不於犯　之心身上三致意也今試述其略 
　　（一）犯人之心術（二）犯罪之原因（三）犯罪之動機（四）激人犯罪之原因（五）犯人犯罪時所處之特别環境 
 
 

Page 19

 
 
（六）犯人之平昔生活狀况（七）犯人未犯罪前之行爲（八）犯人之智慧（九）罪案之事實（十）犯人犯罪後之行爲除上列十端而外如判罰金時犯人之經濟狀况亦應受審判官適宜之考慮 
　　新刑律草案處處以人道爲前提於此可見一斑其與泰　各國之刑律幾無軒輊可言矣兹爲篇幅所限不能詳加申諭然有如此成績已功過半矣此項修正刑律一俟國會通過即可施行刑法之規模雖定而民法商法破産法等尚有所待再俟五年諒可一一就緒也 
　　各國如何協助 
　　英商會最後最要之要求爲完美之審判制此層最爲困難然各國若願協助亦非不可能者中國少年在本國或泰西各國習法律者甚衆惟訓練爲法官頗費年期改良司法無欵難舉於此各国或可借欵於中國以助其成俾得建築良善之監獄拘留所法庭等當逐漸撤消治外法權之時各國之富於法學知識者可與華人相助爲理由中國法官之具幹才而能忠於其事者肩此鉅任其收效必極可觀入手整理之時苟外人能以誠意相助則在華外人之信用當更見增高也 
　　外人竭誠之鼓勵亦可爲撤消治外法權之大助今謂中國苟願廢棄是項法權必先有穏固之政府完美之法律及審判制是言也固含無限鼓勵之作用然誠意之表示則猶嫌其未盡也蓋即無撤消治外法權問題中國人民亦必欲建設一穏固有力之政府訂立適合時勢之法律而使審判制度臻於完善之境也故外人不宜徒責中國之不克自振亦當進而取切實步驟以成此舉則華人可奮勉益加矣 
　　鼓勵之成效 
　　禁烟問題可引爲鼓勵而後收有成效之明徵二十年前此問題爲中外輿論之焦點今則已告成功爲明日黄花矣偏僻之地鴉片固未盡行絶種然此因睥來大局不靖防制難周故不克一律廓清一俟和平恢復區區餘孽不難立即掃除也一九零七年英政府與中政府約若中政府能於十年之内盡除烟毒則英國可於此期内停止印土入華惟該約最後附以有鼓勵性質之條文曰三年後此約所定期限可以改訂中國爲此條所督策遂竭其力以禁鴉片三年既滿成績卓然一九一一年英國允許若中國力行不怠則所餘七年之期猶可縮短中國得此鼓勵禁烟益嚴至一九一三年英政府遂宣告印土停止入華之令烟患既可因鼓勵而除絶則治外法權何嘗不可亦藉此廢棄之哉 
　　撤消治外法權後之商業利益 
　　允許撤消治外法權爲可喜事然今之談政治者不全爲表示慷慨一方表示慷慨一方復可藉此爲自利計在華之領事裁判權本爲權宜之制度在今日此制已失其利便大足爲外人對華商業之阻 
　　因有治外法權而外人祇可在條約口岸及某種劃定之區域内經營商業其他未曾開放之大商場及大富源所在地皆不得顧問焉治外法權一旦撤廢中國即可將其全部開放任令經商營業今各國之商業祇限通商口岸而其商業已覺龐然巨大若將中國完全開放則其營業自可較今日增大數千百倍也 
　　中國完全放任外人自由居住經商之利益英國商會嘗公然承認之識見遠大之外人咸以爲撤消治外法權其所得可倍蓰於所失今各國可以中英相助禁烟之成績爲前師規定試行期限以廢除此項法權中國民法商法等可於五年内修正故撤消治外法權之期亦可以五年爲限若以爲不足即期以十年亦未嘗不可然爲鼓勵督策起見亦當仿禁烟前例所定期限可於試行時考察所得成績而或增或减之中國對於此事之誠意諒爲各國所深悉經此督策後自能饜各國之望也二十年前海關前總稅務司赫德氏嘗曰『中國藉督策或探試可顯其光榮使外人折服於其數吉年來所守懷柔遠人之古訓得此了解以訂條約則外人之商業與傳教範圍俱可擴大利權衝突可以免除中外人民可處於平等地位中國之屈辱可以滌除中國政府可與他國政府並駕齊驅矣治外法權撤消後中國維護外人之責任心將油然而生中外邦交益將增進矣』 
　　二十年來中國人民重視邦交之念年復有增今若未忘巴黎和會山東問題失敗之痛者今後必盡其力以圖恢復其榮譽也 
　　客郵問題 
　　概括言之治外法權即外人犯民刑案件可由其本國法官審判之謂也然按諸事實此權確已推加諸他事例如數國在各條約口岸及北京設有郵局是也此種施設未嘗得條約允准故亦未爲法律所允准對於此事美國前駐華公使康裕氏Conger得其政府查問美國應否隨他國後設立郵局之飭文後嘗答稱『設立此種郵局實爲未嘗得中政府允許而擅自爲之者此等舉動非但干涉中國郵政而且阻郵務之發展中國之統治權亦因此而受貶損其設立之原因大半爲政治的或因嫉妬他國勢力或圖將來侵佔中國而先藉此以樹植根基各國郵局皆無利可圖美國實無仿行之必要上海爲中外海道之集中點現在中國倘未入萬國郵政會故爲便利收發美國郵件起見不妨在此設立一局』 
　　此爲十七年前事但中國已於一九一四年三月一日加入萬國郵政會故客郵在今日已無存在之必要尤有進者在華客郵每被人利用爲運私之媒介三年前字林報當載有驚人之紀事謂鴉片嗎啡及他種違禁藥品每假客郵以輸入中國而以日本郵局爲最甚云此等惡習亟宜禁絶故在司法方面洽外法權之取消可以五年或十年爲期而客郵則當立即廢除也 
　　外船之自由 
　　不僅此也領事裁判權爲對人的而非限於地域者故外人之居住或游歷於内地或服役於中國政府機關者亦受領事裁判權之保護即華人之受傭於外人者時亦享領事裁判權之保護領事裁判權之範圍既若是其廣於是外人之居處以及船隻之停泊於中國水面者亦可拒絶中國地方官員之稽查矣此非外船絶對之自由權而爲消極之自衞法蓋違犯中國法律之人外船不得藉此權利以容留之也例如一九一三年二次革命時中政府要求外人居屋或船隻若有藏匿亂黨之嫌疑中國官廳可發出搜查執照由就近領事簽字前往搜查外交團以其與條約所予外人之權利衝突而拒絶之然允謂若外人與聞亂謀當按照條約懲治之 
　　上述亂黨指反對袁世凱獨裁政府之人而言故華人之意以爲外交團之拒絶此項要求殊見公允然若謀推倒合法政府之人亦享此項保護則將大不利於中國故爲公道計此部之治外法權亦當若客郵之立即廢除不應俟之五年或十年後也 
　　結輪 
　　綜觀上述治外法權之不能遽行全廢而宜逐漸減縮也明矣其首當撤除者爲無關司法之各端廢除治外法權各國既已慨然許允今吾人所望於彼等者爲規定試行期限使中國有奮勉前進之機會耳外人以誠意助中國廢棄治外法權其所受之報酬當爲未來之中國商人及政府稱頌不已者也 
[日本與對華門户開放政策]  
　　（譯美國World 's　Wirj雜志William　H,Gardiner原著）通一 
　　美人忠告日人之言 
　　世多稱歐戰爲世界戰爭然此役祇限於白色人種稱之爲世界戰爭毋寗名之謂白人之私戰數十年來亚洲人種常有與白人對壘作戰之勢眞正之世界戰爭猶在醖釀中而尚未演實乎美國人民及現在之太平洋會議抱遠大之眼光爲將來世界大局預籌一解决辦法實爲其莫大之責任 
　　德國自一八六四年後所遵守之鐵血主義由今觀之初可以避免上屆歐戰之方法打破之今屆華盛頓會議惟一之責任即在籌劃完善方法以防止五六十年來在遠東膨脹之帝國主義也既得其法而復能爲列强所公認則誤會悉除庶可安然討論减縮軍備問題矣德國之帝國主義與遠東之帝國主義在十六世紀時已遥遥相對自發現新大陸後德人即謀開關殖民地嗣爲西班牙人所阻遂歸失敗德人經此挫折即株守中歐不聞外事一切荒曠之地相繼爲葡萄牙西政牙荷蘭法英各國佔據殆盡德人在十六世紀中不隨諸國人民後擴張勢力於美匪澳諸洲實爲其大錯誤此後德爲亡羊補牢計乃行帝國主義將圖撃敗英法佔領其海外殖民地而承襲其商業權 
　　十六世紀初葉白人足跡未至太平洋之時日本航船已在大洋兩岸開闢殖民地此時實爲日本擴張領地之黄金機會以日本繁庶之人口古舊之文化開闢蠻荒之美澳固可游刃有餘而人莫之誰何也然日人不積極圖之其後美澳兩洲皆入白人手一五九二年日人遣兵二十萬攻高麗可爲其圖伸張勢力於海外之明徵惟其將帥不知據守險要卒爲韓人所敗日人遂返而株守本國盡驅外人嚴禁人民出境堅守閉關政策歷二百年不變 
　　當世界荒蕪遍地列强相爭於歐洲之時日本原可藉固有之海上經驗爲所欲爲以擴張其勢力也顧日本交臂失此機會與十六世紀之德國同一錯誤初既棄千載一時之機會不及時奮起繼則採帝國主義横行無忌焉 
　　一八五三年日本重與世人相見當是時有二途在前何去何從惟彼自擇將效斯開低納維安三國之所爲怡然自守其四境仰工商以自給乎抑將取侵略政策擴張土地以補前失而圖伸張乎換言之日本其將締造一工業國以自足乎抑將窮兵黷武以侵人乎日本始以美國爲規範後爲執政者所驅策竟致棄美而親德然中國代表團訪謁美國國務卿在國務院階前之攝影蔡廷幹王寵惠顧維鈞施肇基李景曦梁如浩李鍾岳 
當時之日本人民已受歐西自由主美之熏陶新舊相爭皇室有不穏之象於是執政者務欲引起對外戰爭聯全國愛國份子爲一氣以固其國基中東戰後中國承認高麗爲獨立國割臺灣遼東半島於日本並允付一萬五千萬元之賠欵日本得此種種權利以爲俾司麥之鐵血主義日人行之而亦成効卓著然日人奏凱之後歐洲諸國態度忽變其對華政策亦隨之大改日人聞之大爲驚駭 
　　日本對華所抱之欲望非僅侵略其藩屬而實謀佔據其本部歐洲各國既窺其野心所在自不甘坐失時機落他人後乃亦奮袂以起要求種種權利以防日本獨吞中國故十九世紀末葉歐洲各强莫不爭先恐後以宰割中國爲務西太后嘗概然曰列强虎視耽耽互相傾軋以侵吾中土矣日本在此環境之中益告奮勇以圖與各國相頡頏日本棄目然發展之途徑不謀以經濟勢力控制中國而惟武力是逞引歐洲列强爲勁敵是爲其對外政策莫大之錯誤蓋日本之所師法者德國也 
　　門户開放主義 
　　各國在華爭植勢力範圍之結果徒使中國破裂釀成列强宰割之形勢耳中國某部既入一國勢力範圍之内其高務即爲該國所龔斷他國末由同享矣至此地步中國之褯被瓜分固無論已即潔身自好之美國其對華商業亦將捐除殆盡美國國務卿海約翰有鑒乎此乃於一八九九年倡門户開放主義之說 
　　十九世紀末中國之形勢與在八十年前美洲倡門羅主義之時大致相同惟有特異之點二第一十九世紀末葉之中國已確在受各國逐漸宰割之中而門羅主義發生之時歐洲列强對於南美洲祇露將行宰割之意旨耳第二瓜分中國除美國而外歐洲列强及日本皆参與之而美國獨能抵拒之 
　　海約翰氏利用英國歷來商業公開之主張以提倡中國門户開放主義彼以爲若得英之贊同則他國自將附和海氏遂於一八九九年九月六日以致英之牒文分遞於各國申言勢力範圍内商業機會仍當均等公開海氏又設法使英國贊成其議英既表示允可法日俄意德各國遂亦相繼贊同 
　　海約翰主義倡議之後中國不幸而有拳匪之禍各國於是復有所藉口以施其宰割政策矣海氏政策因之大受阻梗然海氏即重復聲明曰美國政府之政策爲求一方法維持中國之永久和平保全中國土地及行政權之完全維護各國條約及公法上之利權及保持全世界對華商業之均等機會此爲門户開放政策之重行固定一方面保護事國條約上之權利他方面擁護中國之土地完全英爲他部屬地形勢所制若任各國宰割中國將於己大不利故嗣即與备國互換牒文各不侵犯中國土地其他各國相率附和之一九○○年前中國之土地於是得免瓜分 
　　由是觀之美之能擁護門户開放政策以保持中國領土完全者以有英爲之助也此項政策既得施行無阻於是野心國家不能奴視中國人民掠奪其富源而實施統治權矣是門户開放政策雖與門羅主義有特異之點然其主旨則一也一九○二年正月三十日之英日初次盟約對於遠東和平中國與高麗之領土完全及門户開放諸端皆有嚴重之申明東亚大陸除中韓而外其土地皆有强力政府爲之保護或統治故門户開放政策實獨爲亚洲一般弱不足自衞之國家而設者也 
　　門户開放政策所予日本之機會 
　　門户開放政策之主旨爲保全中國之領土及以中國之商業對外均等開放首受其惠者當爲中國之近鄰日本蓋日本苟不襲德之鐵血政策而以其盟國之英爲師則自將竭其全力發展工業以其出品推銷於中國而易無窮之原料夫造成對外大貿易之基礎固非一二十年不辦然日本所處地位之利便他國莫能與之京若儘量利用此機會其富强恐較盛於今日也雖然日本對於美國所擁護之門户開放政策果持何種態度乎 
　　門户開放政策創行後日本之行爲 
　　門户開放政策創行之後日本不認之爲解决中國問題排除各國紛糾之良策而返遵險惡之途徑以進行日本政府初則遣使於俄京說俄政府曰若俄與日聯則日可造成一種形勢使大不列顚無力抵抗俄國進窺波斯阿富汗之途徑印度可對俄公開日本則可襲英人在華之利權以爲報酬其時俄國仇日正深故峻拒之日使乃離俄京而至柏林說德政府曰若德日相聯則日本將在遠東竭其全力阻遏英俄勢力之膨脹俾德國無東顧之患而於近東方面可以爲所欲爲以貫澈其柏林報達鐵道之計劃而箝制英印之交通非然者德國縱或能驅除俄人在波斯阿富汗之勢力而坐享其利者仍爲英人日人所期之報酬祗爲承襲英俄在華之利權耳德人答稱日本有此提議極爲感激惟歐洲形勢尚未成熟以實行此企圖耳日使既不得志於俄德兩都乃赴英倫當時英國對俄人在波斯阿富汗勢力之膨脹極爲關懷故英日聯盟英可不再患俄侵印度之西北與中國之東北日本說之聯盟英人欣然允之日本得與一强爲盟遂一躍而躋於强國之林矣 
　　一九○一年一月一日户開放政策猶爲白壁然於此後十三月内形勢大變日本對德俄表示侵略中國破壞門户開放政策之態度英日聯盟足爲明徵門户開放政策自兹不復存在矣日本詭秘之行動爲德俄所深悉其游說歐洲列强爲倡武力主義之張本日本既施黷武政策俄德自不甘退讓故一九○二年爲武力主義復興之期門户開放政微之見棄亦自兹始 
　　一九○二年日本擴張土地壟斷商業破壞門户開放政策之行動不暇縷述概括言之日自一九○四年勝俄之後囊括滿洲併吞高麗歐戰而後置山東東蒙於其權力之下得太平洋中赤道以北德屬島嶼之管理權而北京外交界中竟有惟日馬首是膽之象矣三十年來破壞門户開放政策侵略中國而壟斷其商業者日本其戎首也左表可爲日本擴張之成績其指數皆錄自日本一九二一年之統計 
　　　　　　方理　　　　　　人口約數　　　　　　每方哩人口數 
臺灣　　　　一四·○○○　　　三·七五○·○○○　　二六八 
高麗　　　　八四·○○○　　一七·五○○·○○○　　二○八 
庫頁島　　　三○·○○○　　　　　一○○·○○○　　　三三 
滿洲　　　三六三·○○○　　　二·○○○·○○○　　　六一 
山東　　　　五六·○○○　　二六·○○○·○○○　　四六四 
太平洋島嶼　　　····　　　　　一七五·七○○　　···· 
總數　　　五四七·○○○　　六七·四二五·○○○　　一二五 
日本本部　一五○·○○○　　五六·○○○·○○○　　三七三 
兩總　　　六九七·○○○　一二三·四二五·○○○　　一七七 
　　日本之人口問題 
　　日本西侒中國東移民於美其所措詞爲其本部人口過密不得不外移以蘇困也然核其人口之確數則猶較多數國家爲少兹列左表以證實之 
　　　　　每方里人口 
英　倫　　七○一 
爪　哇　　六七七 
比　國　　六七二 
孟加拉　　五七八 
荷　蘭　　五三九 
山　東　　四六一 
日　本　　三七三 
意　國　　三二六 
德　國　　三一○ 
　　至言民食則日人食事百分之八十産自本國英倫所産不及其人民所食者百分之四十而其所赡養之人口則倍於日英倫所以能措之裕如者因其人民之百分之二十五以工商爲業也日本工人祗爲其全部人民之百分之二·五若日本以英爲模範致力於工業則其工業人民至少可增加十倍也觀英比荷所得之成績可知日本不必移民於國外有何人滿之足患哉 
　　日本開拓殖民地之主旨 
　　日本民滿爲患之呼聲祗爲實行開拓政策之飾辭耳日本雄圖爲移民於太平洋全海岸發展海外貿易增加國内商務欲發展國外貿易非廣殖民地不爲功於是倡民滿爲患之說以期遂其宏願一九○二年來日在本遠東方面力行侵略政策毫不怠懈迨至今日核計其得諸中韓者已較一八九四年所有者擴大五倍外民之入其覊軛者已有六千七百萬人自日人觀之侵略政策已大有造於彼烏得謂之錯誤哉遵此途以進行日本且可有執太平洋牛耳之望矣然世界列强若不容日本繼續其侵略政策華盛頓會議若竟討論已成之事實各國若强迫日本盡棄其前此所獲者則三十年來之功績不將付東流乎 
　　二十餘年來日本最大之損失爲信用之貶落試觀其二十餘年來之行動無一不爲酷愛和平之人民所鄙棄故今日之愛日本者莫不謂爲保持安全起見當使之不復續施侵略政策也 
　　解决之道 
　　然則解决之道果何在乎曰厥在發展工業取他國之原料製成物品而再輸售於他國世界莫大之商塲即在其對岸而在西方亦頗有銷售日貨之餘地以日人之聰明智力完美之鐵道龐大之商輪低廉之勞工不難崛起爲一大工商國也然日人謂欲振工商非先得原料不可欲得原料非先拓土地不可此所以圖據東亚而有之也殊不知門户開放政策果何爲而倡乎其眞義爲使中國對外開放令各國獲得均等機會與之通商所謂通商者指進出口營業而言也門户開放政策允許各國在華自由購買原料脫售貨物是故遵守此策日本即可安然發展其工業人滿爲患自不成問題從兹可與英倫並駕齊驅世人且將尊之爲改造世界維持和平之道功國矣 
　　今届華盛頓會議實爲日本廢棄侵略政策與列强携手以奠造世界永久和平之黄金機會會議之第一事爲使日本了解侵略政策終屬得不償失德之前車可爲殷鑑西方列强可在此會中警告日本曰持刀殺人者終必爲其刀所殺 
　　此後世界政潮之樞紐 
　　若日本爲西方列强所勸服其應行之第一事即爲抛棄侵略主義日本苟能作此擔保吾人始可談及減縮軍備問題若日本牢守侵略政策而不肯放棄則裁减軍備可有大利於日本蓋自日人方面言其在亚洲之侵略固不必有偉大之海軍吾人若徒言軍備减縮而不謀使日本抛棄其野心則各國海軍力愈裁减而日本在華之行動更可自由矣故爲保全亚洲計爲維護吾人自身之安善計非待日本有抛棄侵略政策明確之擔保時不可言裁减軍備今吾人所冀者爲日本自願抛棄侵略政策而以裁减軍備爲各國倡苟日本祇願裁减海軍而無抛棄野心之表示則裁減軍備反足爲日本所利用蓋日本人口雖遠不及人而其海軍費實佔國庫收入之三分之一美祗費其歲入之十分之一耳美若以其現時之海軍費增加五倍其人民之負擔恐仍輕於現時日人所負故各國若一致裁减海軍日本人民减輕之負擔當倍蓰於他國反之若各國繼續競植海軍力則最感重累者當爲日人至其他强國即增加其海軍費至於五倍亦不以爲重也 
　　論者謂各國競增軍備終必釀成大戰然若減縮軍備而使日本在亚洲得以自由侵略併吞中國造成一大亚洲帝國其患更將不堪設想也故在今日軍備問題爲最要中之次要問題最要中之最要者爲日本是否抛棄侵略政策而安然發展其工業之問題也若日本無抛棄侵略政策明確之表示吾人可暫簽裁减軍備之約以觀後効若日本終不抛棄其政策則吾人除應否增吾海軍費百分之十或十五之問題外更將有維護抑抛棄門户開放政策之更大問題當於前矣 
　　吾人若廢棄門户開放政策而不遵守則遠東人民將受日本淫威之支配遠東商業將爲日本獨攬東亚將有一大帝國崛興常爲世界和平患矣至此地步若無日本人民之自由份子起而改易其政府之政策則此世將永無寗日故爲拯救東亚無告之人民計爲吾子吾孫之安全計當毅然力護門户開放政策黄白之爭於是得免而斯世亦可有永享和平之望矣 
 
 

Page 20

 
 
   
 
