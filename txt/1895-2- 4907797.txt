# 1895 - 183 - 4907797

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印本年秋季諭旨告成] [  申報舘啓]  
　　本舘於電傳及邸抄諭旨隨時恭錄報首外又分春夏秋冬四季彚印成帙版樣放大字跡清疏本年秋季諭旨今已印成每本碼洋六分有欲　誦玉言者請向三馬路申昌書畫室各埠申昌及售申報人購取此佈 
[新印大東海全圖出售] [  三馬路申昌書室啓]  
　　是圖摹繪中國高麗日本沿海地形縷析條分無微不至其于航海路電綫路尤覺羅羅清疏附以地毬全圖大清一綂圖北京及上海　日本東西二京圖更足以供輿地家攷證之助方今二國兵連禍結地圖爲軍營中要需故特詳細鈎稽付諸石印章施五色紙　絶倫詳　裱者每幅五角五分摺式者每副四角五分未裱者每張三角 
[論西人輿地之學]  
　　輿地之學古略而今詳古疏而今密此乃時會使然無足怪也我朝開國以來名儒載出以地理之學著名者指不勝屈其中考古準今洵有發前人所未發者然皆詳内而略外不以經緯度爲凖識者譏之至於海道圖說尤屬渺茫此中殊多缺憾近今三十年以來此學日盛一日採輯更廣搜羅更多而精於測繪者亦不乏其人所以著述日益繁圖籍日益精嗚呼輿地之學至今日可謂盛矣然以比諸各西國其優劣正未易言也今西人於輿地之事考究精明日新月異著爲論說繪爲圖幅者其類繁多各邁其用幾至不可勝數兹姑略言其梗概如書院内生徒所用者準酌古今之沿革分門别類詳略適中經緯度分朗若列眉其印釘之本不甚寛大便於携帶此種地圖乃學堂所不可少者也行軍所歴者其圖不必遍及五洲而於某處某處用兵之地測繪極準村落山嶺沮洳原隰海口之廣狹營壘之形式以及一切險要之處纎悉無遺而且圖幅展闊不厭其詳且多此種地圖乃綂領營官所不可缺者也行船所用者尺幅之中包括萬里之地詳於水而不詳於陸舉凡島嶼之大小沙線之廣狹燈塔之遠近水流之方向無不備載每日午正舟人測日　過午綫高弧又以所測午正與度時表較未時差則知所至爲赤道某冋幾度幾分京師偏某向幾度幾分自某處至某處行若干海里而於圖上釘一小針以作記號日日如此圖盡卽易一幅以接之至抵　而後止此種地圖乃行海之人所不可無者也民間尋常所用者其圖遍及五大洲國大者多至二三頁國小者以數國併爲一頁詳略得宜圖册　　其價又極廉此種地圖乃平常人欲粗知地理者所不可廢者也輿地家所用者圖幅寛廣頁數更多分國分部至精極詳圖中小字細若毫芒而又擠密故閱者必借助於顯微鏡之力方能清朗其經緯表内所載地名較之他種地圖多至十餘倍者亦有之此種地圖其價必昻乃專門名家所常用者也其餘開礦有圖則詳及於地質之學以形勢　層累爲要也治河有圖則詳及於閘壩之制以蓄洩與高卑爲要也鐵路有圖則詳及於山谷江河城郭之所以工程與途徑爲要也京城有圖則詳及於街市廣塲園林之所以方向與道路爲要也又有合五大洲爲一大幅者則用西人墨加禱之法爲之取其一覽之餘水陸國度瞭如指掌可省分合之煩也合五洲爲一大球者則因地爲圖形縮爲小球取其形似此亦供學堂中敎習生徒之用便於隨時指點國度地形以簡易明晰爲主而不必極詳也分東西兩半球爲二幅者則依渾蓋儀用半度切線法爲之中華亦有此法惟疎密稍覺不匀然無害於考核之事故亦不能廢也尚有地理字典則依字母排列使於檢查五洲地志則依洲島分類形勢之外兼及史事原原本本紀載悉有折衷亦輿地家所必備者總之西人於輿地之學疆域形勢沿革物産悉所究心詳矣備矣其俗又崇尚遊歴各國之人接踵而起著爲論說繪爲圖幅皆有實據絶無模糊影響之談此種紀載近年新出者不少不啻爲地學家導其先路也吾不知更歴數十百年之後西人輿地之學較之今日若何美備也嗚呼可謂盛矣 
[紫禁簪毫]  
　　現值年終應行點騐禁城内外圍京城内外各門各廳各堆撥以及八旗各營圓明園外火器營健銳營各項軍裝器械經兵部開單於十一月十四日具奏請派王大臣點騐軍器奉硃筆圈出鄭親王凱泰貝子奕謨正藍漢都綂扎拉豐阿正紅蒙都綂麟書廂黄蒙都綂啓秀正紅漢都綂熙敬正藍漢都綂崑岡廂藍蒙都綂恩佑欽此得旨後由兵部司員禀請訂期分往點騐經鄭邸等商訂於十一月十八日點騐紫禁城内各門各朱車軍器十九日點騐紫禁城外圍各栅欄各朱車以及前朝各門軍器二十日在東安門内正白旗侍衛敎塲點騐京城内外各門各廳各堆撥軍器二十一日在敎塲點騐左翼各旗營軍器二十二日點騐右翼各旗營軍器二十三日在西直門外蘇州街點騐外火器營健銳營軍器並在海淀燈籠庫點騐圓明園八旗官兵處内務府鳥槍精捷等營軍器由兵部開列點騐日期清單分咨各該衙門查照預備○察哈爾都綂悳綂制銘以調任察哈爾已届三載循例奏請陛見以紓犬馬戀主之忱如蒙恩准俟接奉回批遵卽束裝北上等情專摺於十一月十三日具奏奉硃批著來見欽此○漢軍機章京工部候補員外郎張正堉作古所遺章京一缺經樞臣等公商應以服闋在額外行走之刑部主事鄭炳麟充補除附片奏聞外已分咨吏刑二部查照矣○值年旗准兵部爲行查事所有八旗各營委頂色驍騎校親軍校前鋒校護軍校例於年終報部查核以憑奏辦相應咨行值年旗轉行各旗營查明有無前項委頂色四校開具滿漢印册綂於十日内咨報本部以憑核奏勿得延宕遺漏○侍衛處爲知照事十一月十二日奉旨朕於明日辦事後由勤政殿檐前乘轎出德昌門西苑門走北長街進景山西門由西山道至壽皇殿行走内廷行走王等隨同行禮畢仍由西山道出景山西門走北長街進西苑門德昌門還瀛臺用膳召見大臣卯正預備欽此○綂帶神機營八漢排槍隊秀副都綂吉前往薊州屯防於十一月十三日趨赴西苑請訓上於勤政殿召見詢以戰守要略復面授機宜慰以温語秀綂制陛辭退下復與督辦軍務王大臣商議一切後回本宅束裝卽於十四日晨帶隊赴防○　　江將軍派委藍翎雲騎尉訥拉賀等管解光緒二十年分應交武備院樺皮兩箱箭杆一千二百根現已運解到京暫寓東安門外報房胡同 
 
 

Page 2

 
 
帝廟經委員齎持文批赴武備院投納聽候示期騐收○新任福州將軍慶蘭圃軍帥裕現由熱河來京循例暫假梵宇歇宿繕具安摺膳牌齎入西苑於上月十二夜子刻交由奏事官遞入慶軍帥於十三日丑正赴西苑門在六項公所内假坐候旨旋由樞垣發出傳單慶裕第一起入見上御勤政殿召詢熱河地方情形慶軍帥據實奏聞畢步出西苑乘輿還宅午後卽赴各要津處禀安○管理太常寺事務禮部尚書臣宗室　岡等謹奏爲具題請旨事恭照本年十二月初五日穆宗毅皇帝忌辰應遣官恭詣惠陵讀文致祭謹案臣寺祀則應遣王致祭惟歴届均奉特旨改遣近支王公恭代行禮准宗人府將和碩鄭親王凱泰銜名開送前來臣等照膳題本進呈是否卽令凱泰往祭抑或改遣近支王公恭代行禮之處綂候命下之日再由臣寺轉行遵照謹此具題請旨十一月十四日奉旨改遣固山貝子毓崑行禮欽此 
[優待使臣]  
　　此次各國使臣在文華殿覲見呈遞慶賀國書太皇帝以恭遇皇太后萬壽中外臚懽自應一體錫賚以示推恩行慶至意所有是日入覲各使臣各給綢縀等物四色以示優待中朝敦睦邦交可謂有加無已矣 
[派兵防剿]  
　　京友信云近有密諭沙金亭綂領克都林札布綂帶察哈爾全隊馬隊官兵移紥錦州一帶地方以備防剿○ 
[倭人心怯]  
　　上海西報言西員哥路打向在旅順當船政司之職前因事勢緊逼刻不能留遂遄返天津匆忙之際遺下物件甚多中有貴重鳥鎗一枝乃新從英國購到者以爲倭兵入此室處此物必爲所有矣不意哥君回津未幾忽由旅順遞到物一色信一函啓而視之略謂倭國新派之船政司抵旅順後寄居哥君之署見室内所遺知是哥君之物故特裝包寄返不敢存留致于未便等語倭官此舉外似　恭有禮而實則心畏西人也○○ 
[傳聞異詞]  
　　循環日報云中倭搆釁一事前聞倭主力竭願和特請中朝簡派重臣互相訂議中朝遂派張樵野少司農前往並子以全權字樣兹上海某西報又謂議和之事張少司農爲正使津關稅務司德璀琳爲副使英京路透電報則謂邵小村中丞爲副使等語而德臣西報載訪事人來電言倭軍第一隊左翼欲進犯牛莊被宋宮保之軍要截兩軍先以鎗砲互攻繼以短兵相接如是者四次目下倭酋已電逹倭廷令急添兵馳往此電自廣島發來雖不明言勝負而甫經合戰卽請添兵倭奴狼狽情形不言而喻且香港商家迭接烟臺來信言華軍在山海關附近與倭人交戰殺斃倭兵萬餘人觀此則北方戰事我中國正有轉機正宜乘此銳氣掃盪倭軍豈有議和之理然則簡派使臣之說旣未見有明文終不敢據以爲實也 
[借欵近聞]  
　　廣州信云大部札飭廣東籌借商欵五百萬兩大憲傳諭三大善堂廣爲勸辦當經愛育堂將官示章程刊貼門前俾衆咸知兼善堂則設商務公所招集商家會議籌辦廣濟醫院除刊派憲示外並遍貼長紅勸人籌借言詞剴切能令閱者激發天良旣而七十二行會議繳一歲厘捐以作借欵禀求大憲恩免出入口掛銷號迨上月二十六日各行數百人分携求恩燈籠俟大憲赴萬壽宮行朝賀禮畢回轅時欄輿呈遞蒙卽收閱飭候批示據言有某大紳爲之先容故或能邀允准也 
[北方戰務]  
　　牛莊西信云近日各處所來信息紛紛其說實難遽信惟宋祝三軍門現綂大兵在蓋州駐守使倭軍不得越雷池一步則最確之消息也○聞華軍綂領於部下兵士不甚約束以致大軍所到之處滋擾難堪宋軍門深知其弊迭經出示曉諭有犯必懲各處兵士如有逃至牛莊者卽解至蓋州照軍法嚴辦○此聞洋人在英國領事府會商保護一事現經議定倘有變亂卽由砲船砲臺護衛諒無意外之虞○目下牛莊新設醫所一處以便受傷兵士入内調理各醫生俱用華人當之聞此事已由本處巡道禀明宋軍門矣 
[兩軍鏖戰]  
　　倭邦來電云自上月十八日起至十九二十等日華軍之在盛京者屢與日兵大戰互有勝負華軍中有吉林兵助戰按此電自倭邦發來則其所言自不免於諱飾彼所謂互有勝負則其大受華軍之創已可於言外見之時届隆冬風高地凍此正倭奴窮蹙之時也乘其危而覆之計期當不遠矣 
[倭人殘暴]  
　　倭邦來信云駐金州之華兵與日兵接仗被擄九十餘人帶往大連灣嚴爲看管十月二十七日有十八人乘機逃脫復爲日兵所獲時適氣候極寒漫天風雪日兵盡褫其衣裸繫於空曠之地翌晨往視則十八人俱已凍斃此事傳至倭邦登之日報皆謂倭兵未免太忍必須查明下手之人加以懲處云云倭人殘暴之行類皆如是眞有誅不勝誅者矣 
[和議述聞]  
　　北通州訪事人云中日議和一事聞駐京西國使署信謂有六七成惟尚未定局張樵野侍郎於十一月初八日出京路經 
通州乘船赴津辦理此事 
[軍容荼火]  
　　北通州信云近日畿輔大兵雲集程軍門總綂威靖淮軍十營駐紥張家灣字軍門總綂泰安練軍六營駐紥燕郊鎭某綂領綂帶馬步練軍五營駐紥采育張綂領綂帶大同鎭標馬步練軍三千名分駐北門外栅欄店及順義縣等處香河縣有重兵駐守神機營馬步隊四千名駐紥薊州河南練軍指日到防又聞西域回軍已抵北束尅日赴邊片剿現駐各軍每日演習槍砲聲聞數十里步伐整齊披藝嫻熟尤足以彰撻伐之威而破倭奴之膽矣 
[爵帥抵通]  
　　桂爵帥綂帶神機營兵駐紥山海關奉命調回另派大員接管冬月二十日爵帥行抵北通州住北門外人和店不日進京覆命 
[烟臺防務]  
　　烟臺訪事人函云連日有練勇到防前後共計三十餘營按烟臺一隅頗擅形勢前岸有芝罘二島爲屏蔽通伸　　蜡廟東西對峙俱有新式砲臺以資控禦後面則奇山聨络左右環抱崆峒島又當口門之衝若有兵船停泊正可作犄角之勢進戰退守可以操縱自如今就陸路言之各防營擇要駐紥頗得地勢東西砲臺下兩岸俱有重兵扼守奇山之後共紥十餘營以備東西策應且可防敵人自後路來龔今又於山内及山口各紥數營蓋防前隊成有疏虞則後路當可接應似此布置嚴密自可固若金湯何患倭奴之窺伺哉 
[馬隊赴防]  
　　烟臺信云上月二十八日有倭人自成山登岸之信雖事屬子虚然防務不可不嚴近由東撫憲調派馬隊數百匹前赴威海一帶駐紥蓋馬隊馳驅騰踔疾如風雨可以隨處截擊倭宼若來有不立成虀粉者哉 
[浙撫過禾]  
　　嘉興訪事人云浙江巡撫廖大中丞於十一月二十四日赴乍浦閱視砲臺須向禾中經過嘉興府以不文武官弁齊往　迎張協戎更飭嘉協兩營弁兵水師砲船及新調來禾之撫標親兵赴杭州塘站隊至夜閱五鼓憲舟始鼓浪而來各官呈手版禀安兵士更燃鍋志敬憲舟並不灣泊經西麗橋北麗橋向東由平湖　而去 
[南米雲集]  
　　火糧爲漢鎭贸易之一大宗凡吳越閩粵巨商曾以大船販運出口以求厚利自海氛不靖禁止米糧出口南省米商　　停辦九十月間南米到漢者日見短少幸鄂省收成豐　米糧尚未漲價各商抵聞蕪湖米市將關遂亦赶辦求售連日共到米船四五十艘每　多則千餘擔少亦數百擔灣泊甕河内米行門口綜計各船之米不下四五萬石　馬上　價批一兩八錢零　港上莊一兩七錢零餘亦不加　下惟販客尚不踴躍耳 
[雪中送炭]  
　　金陵訪事人云本月初一日丑刻祥　營　路盡瓊瑤忽聞警鐘亂鳴報　城北火起彼衣詢之知程閣老巷周姓家廚房 
 
 

Page 3

 
 
遺火或云王姓家跌　火　以致成災一時烈烈轟轟焚去一十三户而玉龍百萬猶酣戰於長空　　閒也至黎明各水龍始分道而返事後　其地見棟梁焦灼抛擲於玉山銀海中有善誠者曰此之謂雪中送炭回祿君眞解人哉 
[江防新志]  
　　兩江總督張香濤制軍自蒞南洋卽籌備江防不遺餘力邇者禮延各西員之嫺於軍事者分駐沿江各砲臺督率三軍　於操演兵士不分風雨無閒昕霄皆擐甲執兵靜聽西員號令以故西員得殫心竭慮指授機宜竭盡所長練成勁旅○香帥又以各營兵士向　月餉銀三兩有奇以四十日一關兹者海上鯨鮵無端恣横兵士餐風宿露勞瘁異常因添至每名月餉四兩二錢以三十日一關兵士成德銘恩歡聲雷動○候補府沈仲禮太守早歲出洋購菜西學宏深邇來供職白門多所建樹今歲倭人事起經劉峴帥派駐滬上偵探敵情并督率兵十就各海口安設水雷數月以來不辭况瘁香船知其能也委以巡關各砲臺之重任太守感恩圖報披星戴月僕僕往來修改從心益形鞏固○香帥見各砲臺兵士歸知兵之西員訓練類皆精强矯健忠勇絶倫因將月餉增添每名支銀十兩兵士歡欣鼓舞無不願效馳驅彼倭奴疲敝之兵烏敢正眼以視哉 
[武試已竣]  
　　松江訪事人云華婁兩縣主本定於十一月二十一日校閱武童馬射二十二日校閱步射適前一日雨雪交加馬道濘滑隨於是日先校步射次晨補閱馬射二十二日午後又緣張香帥巡閱吳淞口二縣主出境恭迎至二十六日乃校閱技勇二十七八日覆試步射現已發出正案矣計與考者華亭六十四名婁縣四十六名 
[覆般殞命]  
　　松江訪事人云浦南某甲年華弱冠素業耕耘上月下旬某日駕一葉扁舟行經得勝口外忽旋風捲浪篙　維施簸蕩中流旋卽覆没甲深入水底無可救援迨屍身浮起浦邊早已腹大如五石瓠隨由屍屬設法收殮有知之者謂甲筮吉來歲新正納婦乃紅　未降白虎先臨天乎人乎良可嘆已 
[南浦寒雲]  
　　江西訪事人云入冬以來天時和暖至十一月十九日忽北風大作寒氣逼人入夜雪珠亂跳　　檐瓦二十日雪花六出扯絮搓棉屋角墻陰積至寸許遙望西山一帶不啻三千銀海十二瓊樓正不知我兵士之轉戰於窮邊朔漠中者鐵甲霜封若何苦狀也○前報列贛州各錢鋪有匯票洋銀交某信局郵遞行至贛吉交界之處被盜搶刼一空兹聞被刦處係泰和縣距河陰五里許且係布客所帶非關信局承寄刻已拿獲一犯想當照例嚴懲也○江省自新所爲福餘菴京兆陳臬江右時所創事經就緒而京兆已升授奉天府府尹上月新建南昌二縣幸各擇著名痞棍十餘名陸續移解所中收押使不復在外憑空詐擾爲害地方一時安分商民莫不頌京兆之隱惠云○江右各巨商除鹽業外以木業爲大宗本年倭奴搆釁海疆兵連禍結長江各埠木牌唯積如山某錢鋪被木客借用銀十餘萬兩索之再四本利俱無正不知若何了結也○江西學政黄宗師卓元刻已請訓南下上月官塲接得電信卽委員赴安徽途次遠迎二十一日宗師已抵九江屈指二十三日可抵省垣南昌新建二縣主因飭預備供張鵠何文旌至前任盛宗師炳緯先期封雇官舫三艘俟缷篆後卽當筮日首途矣 
[夢兒亭題壁]  
　　杭州訪事人云倭奴犯順謠諑紛煩士農工商紛紛遷徙有由寗紹避至省會者謂彼處逼近海口恐非安樂之鄉有由省會避至紹興者謂彼處枝河汊港四通八逹非若省中之一城如甕臨警難逃上月三十日及本月初一日省中各户爭以衣飾銅錫器付諸長生庫中藉此以作遷徙之費斯眞輕舉妄動之尤者矣○省垣火患最多入冬尤甚其故由民屋皆用瓦笆分隔門外更編青竹笆故一遇風乾物燥之天火一發而莫制也廖榖帥深知其弊面諭杭州府曁仁錢兩縣主保甲各巡員出示勸諭居民凡屋宇分開概用磗壁不得復用竹笆但磗與竹價值懸殊恐小民每貪目前之便宜未必果遵憲諭耳 
[委解地丁]  
　　浙省各州縣應解地丁尚未解清藩司趙晨如方伯派員至各屬催解以重庫欵兹將各人銜名照錄如左同知張司馬臨吉永康縣武義縣浦溪縣浦江縣候補縣王大令汝霖德清縣安吉縣孝豐縣陳大令桐翰長興縣開化縣葛大令錫爵鄞縣慈溪縣定海縣譚大令汝玉嘉興府屬俟大令康田處州府屬薛大令應樞山陰縣會稽縣蕭山縣諸曁縣卽用縣張大令介祿臨安縣黄巖縣太平縣通判秦别駕大奎金華縣蘭溪縣東陽縣義烏縣 
[嚴禁小寓]  
　　杭省客寓向由保甲局頒給循環簿半月一換隨時稽查凡面生可疑及無的保者概不留宿而下城地方及望江門外有小烟館飯鋪往往籍一榻之地容留孤客名曰小寓得數十文卽可住宿不問來歴最易藏奸現爲保甲局憲訪聞立飭各叚分巡一律查禁如有不遵卽行提究并將寓屋封閉入官委員查察不力者卽與叅處並出示曉諭似此雷厲風行宵小無從託跡謂非保衛閭閻之至意哉 
[甌郡官塲紀事]  
　　温州鎭劉吉園鎭軍督同中軍胡星貴遊戎於上月十七日出轅親詣龍灣等處砲臺試放大砲點騐砲兵并至狀元橋海口點視防勇汰弱留强按名詳騐直至酉刻回轅○省委西門厘捐局黄蓬四大令業已到局接辦○前委西關厘局胡東清大令現因庖代有人業已交缷筮吉上月望後由陸路束裝赴遂昌縣履新○保甲委員李鍾祜明府現奉臬憲札委來甌編查保甲想異言異服者流當不敢復圖溷迹矣○省委候補縣徐卓如大令本立于上月二十日附普濟輪船來甌公幹○平陽縣學訓導吳祁甫廣文承志由省公旋於上月二十日趁普濟輪船來郡禀見道府後卽須遄返横陽 
[鎭江官塲紀事]  
　　安徽藩司德靜山方伯晉京祝嘏由天津乘輪南下行抵京口暫駐三益棧已紀前報兹悉方伯擇於初二日午刻排導詣風神廟碼頭乘坐滿江紅官舫溯江而上順道金陵謁見兩江制憲張香帥後卽須赴皖當憲舟啓行時有安徽澄清營砲艇數艘護送旌旗招展影若長虹水陸各營弁兵均鳴槍相送○新簡出使俄國大臣前任湖北布政使王爵堂星使日前由漢口起節乘招商局江裕輪船於初一日行抵白門謁見張香帥卽於是日薄暮駛抵鎭江迨輪船下椗道憲以次各官齊赴江干恭迓呈遞手版星使接見後亦以禮答拜鐘鳴八下始啓輪下駛向申江進發新湘前營兵丁在德勝門列隊刀光耀日劍影干雲槍砲之聲遠震山谷○福建正副主考文鄒兩星使荆棘後回都覆命由閩省起行乘坐大號南灣船出丹徒口於初三日黎明行抵京江停泊六吉園碼頭先期王明府預飭幹丁在碼頭上備辦接官廳並一切供張迨文旌遙蒞新湘營新兵營掌洋號而出排列蒜山江上旅帡風翻戈矛雪亮俄聞槍聲纍纍然角聲鳴鳴然軍容荼火極盛一時地方文武各官咸至江干恭迓上午兩星使鳴騶登岸詣文武各衙答拜二點鐘時卽命揚帆渡江進瓜洲口由運河北上 
[不見其人]  
　　閱本報後告白知電報總局派出之司事陳君俊伯於上月廿一日由鎭江回申及輪船抵埠祗由帳房將行李送到人則謂於收票時已不見蹤影今將半月其存其殁頗覺滋疑想該家屬聞之定必萬分焦急也敢告出門人尚愼　哉 
[簪裾雲集]  
　　昨禮拜二爲西歴一千八百九十五年元旦法捕房大自鳴鐘高扯彩旂正廳上陳設一新郁孫朱三包探先至公事局到喜捕頭以禮答之至鐘鳴十下法總領事曁繙譯官祁君先後乘坐馬車至大自鳴鐘正廳小憩俄而關道憲劉觀察偕繙譯鳳虁九司馬提右營廖叅戎上海縣黄大令英讞員宋通刺法讞員葛同轉洋務提調蔡太守先後鳴騶蒞止海防廳劉司馬别有要公飭丁持片道賀法捕頭克君戎服佩刀并佩寳星與謝副捕頭率領通班西捕立石坡下擎槍致敬祁君降階迎入各官至正廳依次列坐各道賀忱領事繙譯等亦各致謝忱並欵以西式茶點至十一點鐘各官興醉而出往英美等國領事署道賀 
 
 

Page 4

 
 
[擬設巡局]  
　　滬北楊樹浦華洋交界之區每有四十二個黨横行市肆無惡不爲由美領事照會關道憲請在此處設立巡防局藉資　壓劉觀察札飭上海縣黄大令保甲總巡翁明府於前日三點鐘鳴騶出小東門換乘馬車前往勘視一周以便選地設局及勘畢回署時已七十鐘矣 
[美界火災]  
　　本邑美租界天潼路第一百二十九一百二十八兩號樓屋由某粵人賃開裕記雜貨店前晚二點二刻時店後披屋中忽然火起濃烟幕地惡霧漫天店中人好夢驚回早已不可收拾只得抛棄一切飛步奔逃及捕房旣擊警鐘美界皮帶車卽驅至火塲噴救無奈火勢猛烈一霎時延至西鄰第一百三十一百三十一兩號順泰洋鐵店永源木作旋復折而東向殃及第一百二十七一百二十六兩號同泰　　店繞至後面第一百十六號起至一百二十號某家住宅止其時祝融氏尚未興盡而返越過馬路焚去面北之第五百九十七號廣東某紙店第五百九十八號廣東某雜貨店迤東焚至第六百零二號沈東陞鞋店時英法二界救火諸西人亦已馳至竭力施救火始漸衰而報時鐘已三下三刻矣綂計被焚樓屋共十七幢聞起火之裕記曾保火險銀二千兩 
[健婦分娩]  
　　某氏婦者江北人僦居滬上寗波會館左近身懷六甲將次臨盆祗以貧窘異常操勞過度昨日上午十點鐘時行至老北門外護城河畔忽覺腹痛産下嬰孩血污滿地適巡街捕經過報知捕房捕頭飭探雇車舁送病房氏以有家在滬不勞相送遂自雇東洋車舁回寓所婦誠健矣哉 
[臬批照錄]  
　　上海同仁永善堂職董葉昌期赴省控徐家徵等吞没堂欵及縣署書差舞弊等情現奉署臬憲韓古農廉訪批示照錄於下　借名善堂侵吞公欵貪劣情形深堪痛恨據禀徐家徵等吞没同仁等堂公欵業經禀縣提訊何以迄今年半有餘仍未追繳清楚據禀稱被該縣門丁葉瀛洲書差人等捺擱舞弊恐非無因卽該職葉昌期亦未始非營利爭奪挾私控揭仰上海縣速卽遵照將徐家徵樓曉滄孫光謙並該職昌期一併革董吊帳集訊澈底究追並將門丁葉瀛洲及書差人等分别斥逐革究仍另選公正紳董將各善堂妥爲經理詳候察奪毋稍　護飾延切切抄粘並發仍繳 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[䢴水氷災]  
　　陽州訪事人云海氛不靖朝廷徵兵遣將需餉浩繁凡在食　踐壯之流無不力籌報効兩淮通商公同棄議遵勁歌勁　一百萬兩仍點兩捐部餉章程分淮南淮北曁各食岸按引難派上月某日具禀淮南總局請轉詳上憲示定繳銀限期局員據情轉禀提奉　憲批示云淮南運商遵繳海防捐輸銀兩仍照前捐部餉成案淮南認捐銀七十八萬兩洵函急公司嘉至繳銀期限及奬捐官職候轉　　　　核示仰仍督飭食岸各商妥議並移催海分司速籌禀　等因旋由淮南總局照錄牌示見者咸曰淮商於疉次大捐後猶能慨知報効各不准　其急公好義之忱誠近世所罕見著也○兩江署督張香帥以蒲幕需才飭兩淮鹽運司於鹺曹　鼓各員中遴選品學兼優熱　鹺　各保送　員以備採錄江都轉遵卽保送運判班任希臣分轉及某君　省香帥接見之下暢談良久契合良深現已將分轉　省差委分轉請假　　　　䢴江擬將家事料理一清馳赴曰下○江都甘泉兩縣主接到鎭江府丹陽縣趙大令來又内　查接管卷内　境東　監生吉　培所開　裕　　中於五月二十九夜　　迄今贜賊未獲誠恐遠颺理合備文黏單移請恊緝兩縣主　卽　諭捕役留心緝訪近日丹陽縣又發來賞　數　遍貼通衢特不知鴻　冥冥能入弋人之手否○入冬以後天氣温和迨上月下旬忽朔風凛烈寒砭肌骨二十五六日凍雲四合　水成分街以貧若小民蹀　往來無不　肩瑟縮是晚羊巷上地祠前及舊城西門口各凍斃一人類皆裋褐不完藍　如　吁慘已 
[紏理欠]  
　　顧棋園林仲康鮑玉泉在浦東股開公成昌軋花廠共計股本六百元開張未久各股東時　齟齬去冬顧棋　紏領敎士人擁至廠内擅將貨物搬運一空計花八百數十包軋車十四架經林鮑同禀上海縣究追黄大令提案訊實供認搬花不諱大令以曰晝　黨　物殊屬不　裁釘　收禁　追限繳嗣據繳到四百七十五包尚缺一半照舊監追旋據其父投案求保大令不准　限繳物兹由顧棋園災及人　吉　　力判處　原告再三懇勸先行措繳若于尚有餘欠俟釋　自行理處林鮑允爲具禀申明勸理情形免致終訟禀請開釋再理餘欠黄大令准　　　卽飭提顧至案諭旨出外將餘欠赶緊理妥免致枝節重生著鬆鐐開釋了案 
[上海縣署瑣案]  
　　日前准英公堂移送長春　夥吳棠到縣陳子英投案呈請追償行李翁明府訊問之下陳供在張大人處充當長　九月十六日家主由天津乘武昌輪船來申經永安　接客夥代運行李過江裕船赴金陵又有長春棧夥吳棠爭攬主意與小的口角爭　之際失去皮箱一隻内有公文等件求恩嚴追吳棠供在長春棧爲接客夥張大人行李過船小的代爲照料不敢滋閙此項生意經永安棧交接與小的無涉詰訊再三供稱不知明府飭交的實保人保去代爲查訪務將原箱訪獲繳案如違有干未便諭畢飭退○江北流氓朱金金在滬南一　　梢打架幾次犯案經高昌廟巡防局獲送上海縣函請朱金金前向秦竹書滋詐拆梢懲辦後又向杜金山强借滋事　屬怙恕不　　請重懲　明府提訊　下朱金金供江北呂泗陽人向以駕舟度日不敢爲非明府謂爾前次向秦竹書滋詐今又與杜金山强借尋釁可惡已極喝令重　朱供與秦竹書係至親杜金山係朋友不過向伊等商借並未强索尋釁况在高昌廟巡防局經魯大老爺責過一千板枷號多時　次叩求免責明府謂爾旣是商借伊等不應控爾飭差騐視果有新責板花從寛免責判再枷號一月發犯事地方示衆○英公廨日前移赶賭棧　兩美請訊翁明府提訊陳供失業無依不得已藉搖小攤度日輸赢甚小不過三五文被巡捕拿解英公堂轉送案下明府謂卽　失業小本經營亦可度日不應犯賭旣已解案豈容輕恕喝令笞責陳涕泣求恩且稱滿身患瘡明府　視屬實暫免笞責枷號頭門示衆 
[英廨晚堂瑣案]  
　　前者金子京控徐幹廷抵借不還宋通刺提讯之下金訴稱職員係廣東人由生員加捐待詔銜與徐同鄉提前徐因　急需情安徽人張殿卿將基隆煤礦股分單二紙向職員抵借洋銀五十八圓迄今本利無著邇來張有事他往職員自向徐索徐意圖推賴　　控請訊追徐供稱職員前在三井洋行當賞辦並經售基隆煤礦股分單後因事覊押縣署張屢　所控望商借股分單二紙不知　如何將　單同金抵借職員實不知情求准交保出外尋張到案質對通刺令將徐交人保出令將張交案再行訊奪○蘇州人王　　控　　　誣　行見通刺升堂訊問王訴稱小的向來治下販水果爲業曾轉租孫餘屋半椽前日孫將屋退租遷往他處忽稱失去衣服數件誣指小的　竊交捕　　捕房捕頭以指竊無憑一併逐出孫復將小的拉至某茶館肆行毆擊故扭至案下訴請究誣孫供稱小的係長洲人向業鞋　日前失去長衫　被等物曾　王見何人竊取否並未誣伊竊亦不敢行兇肆毆通刺著一併釋去 
[英廨瑣紀]  
　　昨有區朱氏與人在路爭毆由三百四十五號華捕拘解捕房捕頭命將氏解至英公廨據氏言被人訴梢值日差詢知情節禀明宋通判著暫交官媒看管聽候訊核○二百二十二號華捕解送胡大大胡三狗楊掌生至廨聲稱伊稱俱係駕船爲業昨日兩船互撞傷　胡三狗之下體是以解案請訊值日差禀明宋通刺以胡三狗旣受損傷著片送仁濟醫院醫治楊掌生交差看管靜候訊　○售賣淫畫本十例禁前日有一人手持春册多張在茶肆　售適爲捕房包探秦少卿所見當卽拘入捕房捕頭略詰數語遂令暫行管押候解公堂嚴辦○朱　元者梁上君子也前日至大馬路某洋布店假買物爲名乘間施挈雲手叚當被竊去白絨布一匹當　並未知覺事後查知立卽投報捕房由　探黄四福拘獲人贜暫押捕房黄探又見偷兒陳粹甫手持烟槍一枝形狀慌張上前詰問知亦竊來遂拘至捕房以待今日解案 
[英界捕房瑣案]  
　　本邑人唐少卿在通運碼頭充小工頭目前日呼集各小工至碼頭工作内有小鬼阿桂等人不服喚與之忿爭至晚糾集同類將唐擁至某酒肆恃衆拆梢致被詐去青蚨六千七百八十六翼唐憤無可洩投訴捕房稱阿桂之黨有阿耀　拘顧松生阿大等人詐　捕頭遣包探竇如海拿獲阿桂等四人尚有阿大一人在逃未獲捕頭命　欽拿齊解送公堂究辦○新記浜路第一百四十一號屋内居人陸朱氏向在下海浦綠絲棧工作昨晨鐘鳴五下行至半途流氓買溏　大沈金全邀拉去而　　　　鄉人周寳生見之忿不能平爲之呼二百二　八號西捕至將阿大及沈拘入捕房○前晚偷兒葉戴石掩至天藍路某　　　二家　　　　頭挾之而出全遇包探江阿三拘入捕房捕頭　押候解送公堂究辦 
[䢴江官報]  
　　十一月二十一日運憲江都轉曁印委各官均鼓棹至瓜州江口恭迎兩江督憲○二十二日力鹺尹臻碩謝委儀棧聽差○二十三日江西陳遊戎有明解　　　來楊陸　尹實禀銷金陵解餉差柴鹺尹九　由太平局來揚運轅紅示二十六日晨至節拜　　○二十四日陳鹺尹　椿江鹺尉清駒均奉委管解金陵餉銀禀辭陸鹺　　　　　州解餉差二十五日盛鹺尹文　謝　委總　收支○二十六日阮鹺尉炳辭赴南掣監秤陸鹺尹增笪鹺尹均由十二圩來揚○二十七日軍鹺尹庭兩解憲實坊寺差次 
 
 
 

Page 10

 
 
   
 
