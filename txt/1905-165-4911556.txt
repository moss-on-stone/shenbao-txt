# 1905 - 165 - 4911556

 

Page 1

 
 
[論目前提寺產充學費之辦法]  
　　乖政體失人心遂奸民之狡謀阻學界之進步未有如此次保護廟產之諭之甚者也推朝廷降此諭之原因必由各處因提產糾葛日僧本願寺出而千預深恐授柄外人釀爲交涉而京師有勢力之奸僧又能交結權閹設法運動故不顧乖政體失人心毅然决然明降保護之諭朝廷方以爲此諭旣布緇流得所依恃民間不能藉詞彼此相安永杜紛擾而孰知遷就愈甚而事變愈滋也蓋提寺產以辦學堂之旨頒布已越數年大吏奉詔遵行庶僚照章辦理有借寺屋以關學堂者有提寺欵以充學費者僧人心固不願徒以綸音所布不敢有違而彼此積不相能之心固亦不能免也今一旦忽奉保護廟產之旨非特以後斷不能再提即從前已經提取或議而未行者亦無不於此時恃有護符希圖翻覆甚有僅借學堂爲講習地而　素者流亦復具禀請移地方官聽之則効尤日衆斥之則藉口爲難委曲周庭種種棘手嗟乎朝廷一惑於僉壬之說但慮僧侣之失所憑依而不知學界之大生阻力但兾外人之不復干涉而不知奸民之妄生覬𧢢灰志士之心長異端之燄貽誤至此夫復何言雖然朝廷旣已諾之於前不能再望反汗矣然督撫大吏苟能設法補救猶可弭餘患而儆刁風嘗閱直隷束鹿縣某大令禀直督袁宫保文云自近日恭奉保護廟產之旨聖恩寛大念切緇流惟恐擾及方外查卑縣境內寺院無僧道者居多决無擾累之虞且細譯保護之義係勅令保之於將來原非 
 
 
 

Page 2

 
 
追之於旣往詎料若輩誤會其意輒萌奢望致有奸民從中勾串希圖反覆屢與村衆齟齬爲特仰懇憲恩設法主持明白宣示凡未奉諭旨以前查辦廟產業已竣事者准照原議辦理不得横生技節致啓爭端至已奉諭旨以後則一槪免提以昭體恤倘有不守清規滋生事端者亦必按例懲辦不得姑容庶幾杜漸防微預遏刁風實於地方要公裨益非淺禀上旋奉袁督批示云查民間祠廟不在祀典者由地方一律改爲學堂早經奉旨通飭在案恭譯此次 
諭旨自係指確列祀典者而言豈能任無賴勾串妄生希兾嗣後除載在祀典之廟宇及住持積資自置者不得侵佔外其餘或淫祀本干例禁私設庵院律有明條又紳民先曾布施曁僧衆情願報效者應照舊籌辦以昭公允云云是能於禀遵明諭之中仍庽限制奸宄之意蓋各處寺廟何者非淫祀何者非私設所有寺產何者非民間所在施今旣明白宣示凡保護者惟確列祀典之寺院住持積資自置之寺產則此外之不列祀典與夫非積資自置者仍不妨援前旨改設學堂是則此次之諭雖旣誤之於前猶能挽回於後政體雖乖而未盡乖人心雖失而未盡失奸民之狡謀未能遽遂學界之進步不致全阻直督之辦理此事誠能救朝廷之闕失而示地方有司辦事之規則哉各省倘仿而行之於政務誠不無裨益矣 
[公認不買美貨京師]  
　　各埠商人於美國禁華工一事迭次開會提議以不用美貨爲抵制之一端留學東西洋學生亦賛盛此舉惟北京官場對於此事淡然處之若與已無甚關係而學堂之學生及有志之紳商大爲憤激近日宣武門內一帶地方忽貼有白紙匿名揭帖用雙鈎法大書（大清國民公認不買美國貨物）十二字圍觀者頗多我國民果能聨合一體始終堅持未始不可以挽回此約也録大公報 
[厦門商會致上海商會函（爲抵制美國華工禁約事）]  
　　敬覆者前奉來電經傳衆集議僉謂美國苛禁華工士商亦受波累種種虐待久已難堪今貴會倡議不用美貨暗相抵制並電外商兩部力阻畫押當務爲急欽仰同深倘難轉圜應决行抵制之事當依敎舉行已將會議情形函請商政局節要電覆旋讀台翰敬悉登高一呼衆山皆應公心羣力關係非輕而籌畫周詳允令佩服兹旣貴會停議靜待換約改良亦即傳知各商靜聽後命如應實行請卽　示當卽遵辦 
[鄭憲盛等致曾少卿函（爲抵制美國華工禁約事）]  
　　少卿觀察執事前奉函請執事在商務總商先行聨絡各商止定美貨想經洞鑒惟遲之又久不見聲色豈執事不以此說爲然耶抑其中另有他故耶僕等竊維此事非實行抵制無以聳動美人非止定美貨亦無以見實行之效果倘遲疑不决仍持靜候兩月之旨將來美國之外交家以改良禁約之說愚弄吾民吾政府易爲所動必受其欺現近時吾國中瞽說有廢禁華工一事恐難辦到之語僕等爲之寒心倘此約定後僅能爭得優待士商依然禁工則種種苛例留難必不能免蓋禁工之約不廢則虐待之苛例不能剷除至此時然後謀所以實行抵制則事機已過且恐反多棘手何若及今圖之且無論將來新約依然禁工固富抵制卽現下禁工之前約一日未廢亦當一　急爲抵制以要求其廢蓋吾民已忍受十年今始爲其種種苛例逼之使惺尚可靜候兩月乎閱近日報章登有各埠實行不買美貨之事此舉倡目上海發於商務總會而領袖於執事今上海拒約諸公反寂然不動恐無以對各埠僕等竊爲找公不取也區區愚誠瀆犯清聽尚祈采擇見之施行鄭憲盛李名驎葉高蔡有守頓首 
[日俄提議和局六志]  
　　十五日字林報接東京電云美總統羅斯勿君宣告謂美應日俄兩國之請以美京華盛頓爲議和之地日人聞此消息頗爲滿足同日倫敦電云英路透駐華盛頓訪事電云日俄兩政府現由美政府代爲調處正在商議議和大臣會議之事又商議遠東日大山巖元帥與凌義維樞將軍訂停戰之約以備兩國欽使在華盛頓會議和約之事十六　又電云俄外部不認日俄商議停戰之事 
十五日德文報接柏林電云駐德日使聲明謂日俄議和大臣會議時日本即將揭曉所案之欵然恐議和約內未必提及高麗蓋日本以高麗爲獨立之國俄國本不能參與也 
[桂撫電陳柳州辦匪情形廣西]  
　　五月初二日桂撫電致粤督略謂柳州胡分統先後辦匪百餘名兹復拿獲著匪潘老炳等十六名交府飭縣訊辦並案匪黄老四等七名均已梟示惟地方雖漸肅請而人心未固外匪尚多仍須清查留哨巡護（　） 
[庫倫張家口開埠交涉京師]  
　　駐俄胡星使電至外務部稱俄外部照會云聞貴國有開張家口庫倫爲商埠之議庫倫爲中俄兩國通商要地已數百年之久張家口亦爲俄商出入要道非尋常海口可比今無端忽開商埠是有意侵損俄商利益决難承認等語特此布聞伏乞核示（盈） 
[江督以日艦欲遊厯長江電請外部覆奪金陵]  
　　日政府因俄艦竄入吳淞南洋有不能嚴守中立之勢特派瓜生大將統率艦隊追蹤而來現在日艦與俄艦交涉之事已畢瓜生大將欲率艦隊游歴長江先請駐滬日總領事照會江督卽將溯江上駛署督周玉帥深恐民情驚　長江一帶梟匪從而生心而又無良法以拒之爰卽電請外部覆奪（　） 
[札議外國兵輪停泊金陵口岸章程金陵]  
　　駐寗美國葛領事函致兩江洋務局稱奉其本國外部來文調查南京所到外國兵輪中國有無一定章條限束開列四條囑即查覆弟一條各國兵輪至南京最多之時能停泊若干隻能停至若干時平靜無事時如何章程有事之日如何章程第二條南京地方能否准各國兵輪水手上岸操演江口外能否准兵輪操演第三條南京有無打靶地方如有打靶之處外國人能否借用第四條南京有無定章准否令外國兵輪水手上岸游歴之事如准上岸係向何處請示 
 
 

Page 3

 
 
有無限制登岸人數每隻准上岸幾人數隻同泊一時准其上岸者幾人上岸之後係用何法約束等語洋務局查所詢各節並未定有章程近來外國兵輪往往駛入內地任便演砲無從禁阻今美國旣來商詢似宜乘此明定章程照會各國凡係沿江口岸均可一律照辦稍示限制第一條擬請酌定無事時各兵輪停泊每國不得過若干隻停泊之時不得過若干日因南京地面甚狹若停泊太多有礙來往此一節須由稅司與理船廳查酌至有事之日須臨時另定章程辦理不在此例第二條南京城外並無寛闊隙地可以操演江口外來往商船甚多兵輪操演更多妨礙均難照准第三條南京城外並無打靶合式之處如外國兵丁上岸打靶施放槍砲恐致居民驚疑亦難允借第四條外國兵輪水手上岸遊歴可以照准但人數過多亦恐滋事似應定一限制登岸人數每隻不得過若干名數隻同泊則每隻祗准上岸若干名並須派兵官帶往約束已禀由江督周玉帥飭金陵關道會同稅司將以上各條妥議禀復核奪矣（露） 
[日公使照請調查馬政北京]  
　　聞駐京日本內田公使日前照會外部欲至太僕寺上駟院調查我國馬政當經照會云我國養馬皆在口外蒙古諸地此間無可調查（盈） 
[英領事請保護兵船測量海道東]  
　　日前有英國兵船窩撫維治駛往汕頭之銅山地方一帶測量海道深淺塡寫海圖標立表誌以爲輪船往來便利之計已由英領事照會大憲飭屬保護矣（暌） 
[軍機會議密事北京]  
　　日昨軍機大臣召見後在軍機處會議事件有兩小時之久極爲密秘並將章京供事等官概行屏退所議各事未能詳悉聞一爲日俄戰事兩宫關念甚切諭擬中國倡首照會各國代爲講和一議擬密電各省督撫認眞督練水師留意防俄云（訟） 
[深宫關心民瘼（京）]  
　　據內廷人云日昨兩宫面諭軍機大臣近聞京畿一帶雨水過多被災當衆兼有氷雹損傷田苗之處實深厪系務卽轉飭順天府確切查明據實奉報勿稍隱匿以紓軫念云（訟） 
[江督令條陳治梟策金陵]  
　　署曁周玉帥以沿江一帶梟匪爲患日久難除特令各屬員條陳治梟之策以備採擇 
（豫） 
[咨飭晉茶運伊並嚴禁私販武昌]  
　　鄂督張宫保接准甘督咨開略謂伊犂各城蒙漢回民宜用晉茶迭經伊犂將軍奏明有案今旣由商改辦晉茶運銷則銷路必廣課釐漸增於餉需實有裨益咨行前來轉飭茶商迅將改辦晉茶運伊銷售除通飭各屬嚴禁私販侵越以保利源外相應咨請查照即飭各關司道遵照通知各商云云聞張宫保已札飭各關道諭知各商矣（師） 
[贛省咨查新政報銷武昌]  
　　江西近辦新政如練兵興學置械築壘等事刻因大部催辦報銷苦無成案可稽深恐譌悞獲咎贛撫特委榦員來鄂咨查各局廠新政用欵報銷辦法俾得有所依據聞當道已飭各局廠總辦將歴年卷宗給與該委員等擇要鈔録賚回（師） 
[派員專司刋發摺奏北京]  
　　日前政務處王大臣會議以現在本處公事紛繁又須遵旨刊發摺奏擬將揀派司官四員專司各署摺奏事宜務飭留心查核各衙門如有原奏遲漏不報情事卽行回堂嚴催並於月終咨照各衙門將本月內原奏共若干件摘由造册彚總報明以便互相叅對（訟） 
[開辦統捐已下委札武昌]  
　　湖北釐金統捐係仿照江西辦法而江西章程又係柯遜菴中丞一手創訂此次湖北考查商情斟酌改辦張宫保初尚未决嗣經商諸柯中丞據云有白利而無一害將來收數必較釐金有盈無絀故宫保始决議自六月初一日起先行試辦三月俟著成效再將各釐卡次第裁撤刻已擇定各要口紛紛札委矣（師） 
[江督擬卽裁釐徵收統捐金陵]  
　　署督周玉帥深悉裁釐併關之議一時未能實行而釐捐積弊之深又不可以遽革商民受害無已亟宜設法改良爰欲將長江內河各口岸所有釐卡一律擬裁以應征之釐捐改爲統捐擇最要口岸三處設立局所徵收統捐業已飭釐捐總局妥議辦法矣（豫） 
[滇省委辦銅元機器武昌]  
　　雲南駐鄂文　局員吳質甫直剌本義奉滇省大吏委辦銅元機器直剌當卽往晤銀錢局總辦高右諸觀察借鈔圖式一面寄滇一面照式訂辦一俟齊集卽須請示裝運云（履） 
[汪大鈞罰繳銀一萬兩（州）]  
　　候補知府汪大鈞前經岑督飭令籌辦鹽務餉項日久無功以致記過兹悉岑督以汪本當叅辦姑從寛議查汪前辦城都各廠所蓄必厚飭令罰繳銀一萬兩並飭王雪澄觀察勒令遵繳汪守謂初立清查公所籌辦一切時係專委奏調之何道主政並有信運司督政至裁撤該公所改設籌餉局雖委卑府專辦而一切俱禀承上司至謂前辦都城贏餘必厚該廠禀明在案有餘欵萬元非侵吞私弊可比且此萬元除關銷外所餘無幾必令遵罰不如請叅回籍觀察一再慰之令其遵繳汪謂義善源存有四百餘金源豐潤不足三千金官囊已盡於是烏能如數遵繳觀察查係確實請將源豐潤之三千提出餘再設法並聞有某某等願爲汪籌集二千金共成五千金以了此案未識岑意能轉圜否（盈） 
[晤商俄船停泊地方]  
　　前日俄總領事闊君　訂本師提督葉軍門於昨晨會晤屆時闊君偕俄水師統領及管帶二員乘馬車至葉軍門公館晤談聞商議俄船停泊之所也當闊君往返時船塢警察兵均排隊迎送（渙） 
[試演新槍]  
　　昨晨製造局提調李平書大令蒞西砲台 
 
 

Page 4

 
 
閱演江元快船預備之新造麥克沁砲旋由樂廠委員禀稱藥未齊備未能試演明府遂命將新製之毛瑟槍一百五十枝試演由砲隊營各兵丁排隊開放以分優劣（渙） 
[浦東謀斃印度人案又見]  
　　十五日浦東復有謀斃印度人之事該處瑞記油棧公司之看門印度人兩名一持巨斧一持鐵桿突至美孚油棧公司將看門之印度人兩名扭住痛擊一被擊破頭顱一被擊傷臂膞其狀甚慘即由該處之水巡捕通知捕房當經捕頭親往查勘十六日晨在彼處查至兇首之牀榻前見有鐵桿與行凶之鐵桿相同捕頭以其形跡可疑立即拿獲解回捕房候審擊傷之印度人已送至醫院施救其一腦漿迸裂恐難免性命之虞說者謂或因此案而得以究出從前謀斃印度人之命案亦未可知譯字林報 
[蘇撫陸奏辦理蘇省政治大概情形摺]  
　　奏爲辦理蘇省政治先行將大概情形恭摺具陳仰祈聖鑒事竊臣伏讀光緒三十年十二月十三日由軍機大臣寄來廷旨諄諄朂臣以整飭營務吏治破除情面認眞整頓等因欽此仰見聖訓周詳莫名悚佩臣自念受恩深重此次來蘇謹當恪遵諭旨事事以掃除積弊切實整頓爲已任不敢避嫌怨不敢憚煩勞不敢以粉飾博虛名不敢以操切求速效唯是蘇省近年以來吏治之隳懷民生之凋敝財政之匱乏營務之廢弛種種情形幾難措手然臣愚以爲目前整頓之策責效猶緩袪弊宜先立法爲要得人尤急臣蒞任後排日接見僚屬週歴學堂巡視局廠校閱兵操於文武各員之賢否勤惰悉心參考察核抰擇去留並逐事釐剔弊竇究心辦法一月以來布置略有端緒謹將大概情形爲我皇太后皇上據實陳之一振興學務查江蘇全省學堂合官立民立通計之開辦八百餘所就表面而論風氣已極開通然欲收進化之實效則尚無把握推原其故半由於敎課之不得其法半由於管理之不得其人非無一二處監督得人精神周匝辦有起色者然終未可多得現經札飭學務處調查各學堂管理人員將規律課程嚴加考核其辦理不合據實申復聽候隨時撤換一面通飭各州縣多設蒙小學堂頒發初級教課書緩習西文專課國文學以培植根抵至出洋遊歴風氣初開學生程度多未合格非預爲儲備特設專科不足以宏造就而資遣派臣前在湘撫任內奏請特設遊學預備科仰蒙允准蘇省亟應仿照辦理以杜出洋流弊已飭學務處妥議章程尅日興辦至實業教育亦學界中一大部分於國民生計商戰進步均有密切之關係日蘇省人多遊民地多棄土尤宜急開風氣以救民窮現擬就省會先設一實業學堂內分農事試驗塲蠶桑傳習所工藝傳習所數項俟辦有成效再行逐漸擴充此目前辦理學務之大概情形也一整頓營制查蘇省原有蘇防五營親兵營名爲續備軍上年七月間經前署撫臣端方奏請添募常備軍第一二兩營十一月間奏請將續備六營汰弱留强改練常備四營合先募兩營共六營作爲兩標合成步隊一協此爲改練新軍之始臣到任後調查各路營制除新募常備兩營業已成軍外其餘擬改續備各營有兵額未足尚須挑補者有分防各屬一時未便撤回者目前辦法惟有將原駐省城之親兵營先行挑補足額改爲常備第三營合原募兩營共一標先行訓練一面派員將續備中營及駐紥楓橋之續備後營另行就近挑練其出防較遠者擬分常州府屬爲一路松江府屬爲一路各派員前往就近調集挑練一俟改練成軍來省合操編成步隊一恊以符奏定營制惟是練兵易選將難此次新募常備兩營因吳民柔弱願隷兵籍者少率由江北招募而來其當初原招原帶各營弁雖係學堂出身未能確守紀律非縱兵遊街滋事即短額舞弊營私已由前護撫臣效曾派員查明先後分别斥退一時營中漫無管束亟應派員接統以整營規當查有補用副將陳東暘向帶江陰南字營尚稱老成穩練兼習新操堪以統帶常備三營藉資訓練其各營管帶官選用武備畢業學生擇其品端學優者充之以專司教操之任大抵約束行伍非老成宿將不爲功敎練新操以學堂出身爲合格二者參酌並用期無流弊此目前辦理營務之大慨情形也未完 
[日俄滿洲劇戰情形]  
　　十六日東京電云本處官塲宣告十四日滿洲戰地之情形如下昌圖東南懷遠堡門之境地內有俄馬兵三百名由四遼予攻古榆樹被日兵逐退至昌圖 
日軍先鋒隊將俄人之一部逐出大小屯境內之四面城并佔據其地又將四面城西八英里蘇家子之俄馬兵逐出亦佔據其地康平境地內於十四日晨日軍中央隊戰敗康平東北十六英里外陣地之俄馬兵追逐甚急進攻遼陽華本南面之俄陣地及東面之俄陣地至九下鐘始佔據遼陽華本日軍之右翼隊又佔據遼陽華本東六莊口及馬家堡兩處當俄馬兵向北潰遁時日軍以砲攻之故俄軍大亂死傷甚衆日軍这左翼隊復猛攻由遼陽華本向北遁逃之俄兵千人敵兵死傷甚多據拘獲之俄俘犯云遼陽華本之俄軍計有馬兵五千人大砲二十尊由密司春哥將軍統帶其大部向北潰退此外有向東北退者有向西北退者遁逃時情形甚爲散亂所棄糧食及軍械均係極次等之貨捕拿品內有米榖五百斗俄人在遼陽華本南叚焚燬房屋一所以滅死者之迹日軍喪亡之數死者計官兵三十人傷者計一百八十五人俄人旣焚滅其屍首故不能究其傷亡之所惟在日本中央隊前面查有死馬八十餘匹左翼隊前面有十餘匹以此推之敵人傷亡之數必多譯字林報 
[日人憂慮各商船途遇俄船]  
　　十五日東京電云日本大阪商船會社所租德國脫泰滔司輪船載有鐵路材料由北海道駛至高麗之南被俄雷航改裝巡艦擊沈船主及船員已抵瓜哇島白台維亞埠日本郵船會社所租之英國英佛立克輪船載重三千一百十三墩及大阪商船會社所租之祁門輪船載重五千七百二十七墩現已行近紅海又有懸日旗之定格提輪船載重三百九十三墩亦在途中日人頗　憂慮 
[德華銀行在横濱分設支店]  
　　十五日柏林電云德華銀行已在横濵設支店一所譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英煤船不知下落]  
　　十五日東京電云聞英船聖結而特被俄兵輪擊沈外尚有英裝煤船兩艘皆載重四千墩開赴日本後尚未知下落一名立雷一名克臘浮待爾立雷號自離哥侖布埠後不知去向克臘浮待爾離香港後亦不知去向此兩船均在保險行保足險銀 
[觀戰員受傷]  
　　十五日東京電云滿洲隨從日軍觀戰之士耳其武員竇脫武參將腿際曾受彈傷現可無恙 
[法茂羅接任户部]  
　　十五日倫敦電云法茂羅君已續魯維益君之後任接理户部之事譯字林報 
[英法不願遣使附議摩國事]  
　　十六日字林報接倫敦電云據云法首相魯維益君爲摩洛哥事因德國壓制過重又因法國政務中人慮德有意見故不願遣使至各國公會英國雖已告慰法國於摩洛哥事英必力助然亦已决定不允附入公會使時局反多紏葛法國邊界之法防軍現已增足武員不准告假此係確實消息 
十七日文匯報接倫敦電云法京巴黎時報謂駐摩洛哥英使代英不允派專使至各國公會會議摩國之事係在法前外部大臣疉爾卡賽君未辭職之前然英法旣已聨絡輯睦則現時不能爲難法國 
[俄已批准創立代表會]  
　　十五日倫敦電云俄國務大臣會已批准所呈上二十五欵劍設代表會之策此代表會將題名爲立法顧問部俄皇是否接見各地自治會之委員將於十七日揭曉衆人以爲如果俄皇接見自治會之委員較之議和問題更爲緊要 
[波蘭人會議對付俄政府]  
　　十五日倫敦電云俄波蘭之領袖人在華爾騷會議謂目卜之俄政府不論何項利益波人均不能稍沾故波人必須聨絡以逹國民之目的譯字林報 
[法人不信英美各報之謠言]  
　　十五日柏林電云英美各報刊印無稽之謠言謂德法將有戰務但此等謠言無非欲使德法兩國爲摩洛哥事不能和平了結法京之人亦以此等謠言爲虛妄之談 
[日親王已抵和京]  
　　十五日栢林電云日本專使有栖川親王及其夫人已抵和京 
[美人誤會德人建造膠州炮臺之策]  
　　十五日栢林電云美國各報爲德人在膠州建築砲臺事頗有議論但如何建造之策　尚誤會譯德又報 
[俄阿提督辭退海部大臣]  
　　十五日倫敦電云俄阿佛倫海軍提督已辭海部大臣之職譯太晤士報 
[西醫士創設學堂蕪湖]  
　　滁州基督教堂　士師顧德創立學堂一所課程則英文算學體操圖畫醫學數門悉備合於中學堂程度師君係美國通儒每日親自授課一人兼數教習之任滁人士咸樂從之（恆） 
[漢陽開辦警察學堂漢口]  
　　馮韻軒大令籌集專欵擬在漢陽城內創設警察學堂一所聞一切章程規則尚稱完備不日卽須開學也（泰） 
[漢陽犯案教民要挾教會漢口]  
　　漢陽循道會教民張某前因角賭情事被官拘獲重責各教民乃公請堂主代爲保護堂主以此舉張有應得之罪嚴詞峻拒教民等遂相約停做禮拜一月以爲要挾要挾不得則又齊入倫敦會聞倫敦會已允爲保護矣惟犯事之教民現尚在押未知如何辦理（泰） 
[選派教官調查學務鎭江]  
　　常鎮道郭月樓觀察近奉蘇撫陸春帥札開略謂原定學務調查章程現任教官派充坐查候選教職派充行查均須調考嗣因各屬教官賢否不一道路遠近不等赴考爲難已由學務處量爲變通擬定坐查專章查明何處教官可以勝任卽發章程札委遵辦毋庸調考以免往返曠職云云觀察遵即轉札各屬矣（觀） 
[上海私塾改良會友初次至各鄉鎭勸學記略]  
　　上海紳士擬仿辦私塾改艮會籌集經費請沈君戟儀來滬設會推廣早紀本報初九日集議於城西萬壽宫後之半涇園得多數之賛助决議先從勸導鄉鎮入手十一日沈君偕會友錢君孟勤買舟渡浦歴經張江栅王家港大灣新港小灣合慶龔家路曹家路虹橋孫小橋横沔周浦等十餘鎭謁紳董及敎員告以教授改艮爲育才之急務並各酌贈圖書二十餘種或十餘種有差諸鎭中惟龔鎭已於去年六月起設立私塾改良會現頗日起有功得新法教育之澤者已及百人其同時聞風興起者則　　　　　　陸君逸如創辦新港學堂由衛君濟 
 
 

Page 10

 
 
南獨力捐辦教員均係速成師範科畢業生悉以普通法教授之秩然不紊諸鎭之中以周浦最稱富庶調查全鎮學生有七八百人之多是處設有學堂二所一爲勵志學堂爲張君恂九創辦學生三十人一爲同仁學堂爲同仁善堂董事捐辦學生四十人悉以新法教授規模頗具此外私塾數十家悉沿舊習沈君於是邀請合鎭紳董敎員會於萬緣堂開談話會酌贈圖書激動而振興之是日會友簽名者十餘人敎員簽名者七人公舉于君醴尊爲會董張君恂九王君潄石張君補山爲幹事設立周浦私塾改良分會即日起先行改良敎法預定七月二十二日會課以期實行聞沈君於日昨回滬俟赴蘇辦理私塾改良社大考竣事再行排日遊歴各鄉鎮勸學云 
（容） 
[歹人在租界刧物]  
　　澄衷蒙學堂教習楊君千里於十六日赴城內敎育會半年大會回七點鐘出城在西門外生生里取一衣包內薄被白羢單紗長衫短衫等物另一皮包內洋八十元係楊君之友託匯至東京者乘東洋車取道北京路纔及圓明園路口威麟洋行門首時正八點三刻突有人從車後猛力拉楊君之辫力不能持身遂後仰又有一人急搶衣包楊君知其意急呼巡捕無應者時遠處似有車來楊君乃一手緊持皮包自車躍下而刧物者已奔逸將移怒於車夫知非同黨乃令馳回學校偕司帳人投報捕房捕頭允爲查緝但該處本無巡捕此次楊君雖所失不多皮包未爲搶去然行道者皆不免有戒心矣所願捕房及早籌之毋使歹人得横行無忌也（容） 
[飭查哨弁通盜]  
　　江蘇巡撫陸春江中丞近來訪悉本邑南市公義碼頭砲艇哨弁曹明芳及舵工黄明奎等有通同盜匪私給藥彈等事殊屬不成事體聞已飭派緝捕委員訪查此案始末實情矣（金） 
[移提盜賣基地]  
　　法商合記公司憑中邢兆等價買寳山縣糧田一畝有奇業已立契成交近被邢等串同失主地保盜賣與某洋商因即具控法分廨讞員陳犬令准詞飭探前往寶山縣投遞公文請派差協提邢兆周邢阿土嚴麗侯三人到案訊究（水） 
[備演洋龍]  
　　本月二十日爲滬上各洋龍校試之期前昨兩日滬城各業洋龍已預備一切以便届時會同演試矣（金） 
[公然勒贖]  
　　浦東洋涇地方流氓姚堂生將鄉民楊阿木拔去藏匿無蹤楊之家屬呈報浦東總巡謝岳松明府飭捕陳金恊差嚴緝在案茲悉姚已倩人出爲關說勒令以洋銀數百元取贖聞已議定愿給洋三百元將楊贖回故楊之家屬已赴總巡局禀請銷案矣（土） 
[竊犯挑筋]  
　　行竊半涇園師範講習所之竊犯孫阿毛曾不汪大令訊辦收押昨日又命捕役將孫竊脚筋挑斷卽他日釋出想不能再肆穿窬之技矣（金） 
[妾斃妻命]  
　　向在法界菜市街開設馬車行之某甲本居浦東念二保五十圖錢郎中橋附近家有一妻一妾時起爭論前日其妾又與大婦楊氏滋閙旋竟推墮浦中以致斃命屍兄楊銘山於昨日協同地保倪三舟到縣禀請驗究汪大令飭明白補詞聽候蒞驗（金） 
[尋妻未獲]  
　　某甲之妻前因細故反目逃避無蹤嗣有某乙謂已知逃避之處須出洋數十元即可領囘甲即偕乙前往又稱得之傳聞並非目覩甲即據情扭訴法界捕房捕頭命押候解送公堂請問官訊究（水） 
[釁起調奸]  
　　某洋行侍者王公明住居新馬路昨有成衣匠邵仁吉至王家中向王妻某氏調笑鄰人見而忿怒羣起擊之事後邵以被王踼傷要害等詞投捕房請究捕頭立派包探徐榮珊查明起隙實情并將邵送醫院醫治俟傷愈再行解堂訊核（木） 
[南市瑣譚]  
　　前日英租界老巡捕房捕頭派某號西探赴南市工程局請派探至境內各押鋪查吊各失主所報失贜捕頭准卽派探協同西探搜查一周並無原贓○南市工程局小工向由翁太守每名給予腰牌以示辨别邇來復製竹籌編明號數每人歸工頭給發俾遇事故易於稽查○南馬頭晉茂木行被賊田屋頂縋下竊去衣服洋銀報知捕房派探勘明迄未破獲前日附近怡昌恒木行又被賊竊去各物所值甚鉅開戰報知捕房捕頭往勘屬實令各探偵緝○南市新馬路境內横街各户應繳馬路工程局月捐抗不道繳經收捐司事禀明翁太守飭地甲催收仍置之不理故前日已派差協同地甲衆户押繳矣（土） 
[上海官事]  
　　某省候補道錢觀察康榮江寗候補道厲觀察瑞玉留防十三隊隊官洪都司連勝候補道張少山觀察等昨均因公到道轅分别拜會禀見○候選郎中張伯純部郎昨日因事來申住全安棧（金） 
[上海縣案]  
　　賈阿妹前被寡弟婦倪氏控告霸產奉汪大令訊供飭阿妹裁分方單半紙給與倪氏邇因逾限數月抗不交案昨經汪大令比追阿妹供方單抵押於某木行求寛限贖回裁分給地大令判掌頰一百下收押限十天將單地交案○英副領事慈必佑君函請汪大令飭提二十三保十一圖新舊地保徐良圃周子雲訊追洋商升科田地大令准即提徐周到案徐等同供圖內某字三百二十六一號共有方單十二張昔年升科局許大人吊騐祗存六張其餘無單六户概行充公嗣因洋商繳價領到升科單照址收地詎其地係陸姓有單之地致起紏葛大令謂然則爾等於洋商報升科時不應爲之蓋戳徐供係前任黄升憲於卸事後喚至公館逼令蓋戳大令判令自向陸姓價買是地給與洋商完案（金） 
[公共租界公廨早堂案]  
　　上禮拜五有翁和尚陸阿生同控被著名流氓王天保恃强訛詐由捕將王逮案當經襄讞孫耳三明府與英德副領事訊供屬實又據捕頭查得王有訛人案四起均由前讞員懲辦此次又向翁陸行兇訛詐實屬怙惡不悛求請嚴懲明府商之德君判重責五百板管押西牢一年詎訊畢原告陸阿生出廨時有王之黨羽與之爲難陸復投案禀訴明府大怒立飭差探拘 
 
 

Page 11

 
 
到鄔阿唐陳阿二兩名著押候訊辦昨晨捕房將王鄔陳三人解案陸阿生供前日小的在署門口遇見鄔陳聲稱務須代王報仇質之鄔陳供小的等均在龍飛馬房充當馬夫與王素來相議故來探望不敢與陸爲難明府遂判將王天保責四百板發西牢二年鄔陳各責三百板管押西牢六個月○吳成新金鼎祥等九家同控魏阿榮趙茂張元來等串竊衣飾報時鐘餇錫器皿等物由包探劉光震拘案襄讞孫明府判起到之贓交各人認領魏責三百板管押一年趙責三百板押六月張責三百板管押三月○前者粤人梁雲甫控婢女鄭冬生捲竊金鐲十二只金戒指十五只金簪二十二支銀四開二十六個金環十四只珍珠若干粒統計值洋四千餘元報經捕房拘獲鄭婢並窩贓之王阿彩王阿春於昨晨解究中西官訊供之下德爲門君欲將鄭婢等判押西女牢孫明府執定不允因此仍著押候禀請道憲核示遵行○楊樹浦捕房捕頭見李連生王阿春等在家抺牌當塲拘獲李王等七人各以洋銀十元保出昨晨解案因均不到堂判將保洋七十元充公○昨日捕房將毆斃土士仁之凶手唐渭根送案孫明府復訊當日起釁情形王將前供重述一過因命仍押捕房俟録稱供禀謂道憲詳核候示遵行○昨日巡捕見曳東洋車之土文生身材瘐小詢之年祇十六以其不合章程拘解至案明府判王之寓十罰洋五元並飭嗣後不得令孩童曳車○許張氏控被甘良海攫去金戒玳瑁鐲等物甘供許張氏專代人出售地基小小於三月間至其家內商同作中因缺墊本向借物暫行付質待得中費贖還嗣因事未成交以致虧空小的即書借票給執詎今又來案控告明府諭令押追○學徒林寳來被葛金堂在四馬路外灘騙去洋銀十元嗚捕拘案判枷二禮拜（木） 
[美租界捕房事]  
　　前晚甬人龔慶法行至西華德路工部修路處怱將道旁所置之燈擊碎並將更夫陳友生扭住兇毆爲巡捕所見將龔拘入捕房捕頭令押候解送公堂禀請讞員屠興之司馬訊究○昨晨百老匯路某錢莊主投捕房內報稱夜間被賊撬門而入竊去當十銅元一千餘枝請爲查緝捕頭允之○昨晨小孩苗阿二濳入百老匯路龍興棧房內打竊豆油爲包探錢榮堂拘入捕房押解公堂禀請訊辦○前晚有酒醉某俄兵至青浦路老歸陳王氏家强欲入內住宿氏不允致被毆傷頭面等處　田印捕到來將兵拘入捕房押候核辦○晚前有酒醉某俄兵　入百老匯路湯寶興洋貨店內恣意行兇將店夥胡兇祖張慶林毆傷頭面並將玻璃窗擊碎由印捕拘送捕房捕頭令押送至該管領事署禀請訊辦○前晚有某西人至靶子路仁記馬車行內雇坐馬車馬夫杜阿四不允致被毆傷由印捕拘送捕房捕頭令西人書明姓氏以便杜自投該管　事署票控（火 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
