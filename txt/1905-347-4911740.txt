# 1905 - 347 - 4911740

 

Page 1

 
 
   
 
 

Page 2

 
 
[電傳諭旨]  
　　十一月二十四日内閣抄奉上諭昨日召見之明保直隷補用道陳恩燾著仍回原省以道員補用並交軍機處存記本日召見之明保遇缺卽選道嚴信厚著發往直隷以道員補用並交軍機處存記欽此同日軍機大臣面奉 
　　諭旨本月二十六日大祀天於圜丘朕親詣行禮二十五日皇穹宇拈香視壇位視籩豆視甡遣禮親王世鐸恭代行禮欽此 
[電傳　宮門抄]  
　　十一月二十四日召見軍機嚴信厚榮昌 
[論滬寗鐵路宜速籌辦法]  
　　蘇省士紳爲滬寗鐵路事集議數次發電政府要求改良辦法其結果以盛宣懷辦理不善改派唐紹儀辦理論者謂唐爲粤人本省路權必由本省之人經理宜援閩浙江皖諸省例請仍派本省人爲督辦云云竊謂蘇省士紳此次之所爭者爲路權不落於外國人之手起見非爲路權不可落於外省人之手也苟易一督辦而能掃除一切積弊挽回一切已放棄之權利將所有浮糜之欵大加核减則其造福於我省著已爲不淺固不必以爲外省人而嫌之也 
　　雖然自商部奏請奉諭之後已經一月而唐以参與中日議約之故尙未南來滬寗路工正當赶緊興築之時多一日遲延卽多一日浮糜招股集欵贖回小票之事本非急切所能成功全路借欵一日不能清償卽路權一日不能收回僅僅速籌數百萬一千萬之欵斷不足以爭回利權於一旦惟此核減浮費之事則當乘路工未成之時急圖補救其機會蓋有一日不可逸者爲今之計中日條約將已議結蘇省士紳宜速催唐侍郎到滬接辦共謀挽回補求之方新任督辦果能實心任事爲我江蘇百年久遠之計速定一如何贖路之辦法而尅期可以告成則我江蘇人固當馨香而尸祝之若仍踵前弊一切辦法不能與本省士紳虚衷商酌而惟知迥護前任者之失或亟亟以擴張其個人之權利爲事而不爲我江蘇喪失之權利力爭斯則前轍可循江蘇人羣起而不公認之斯亦國民監督行政官之天職而不容放棄者也 
　　至滬寗鐵路總管理處照合同應有稽查帳目員一人由本省督撫委派以稽查全路工程用欵之事其職本最重要苟得其人則如何浮費之處卽可公同商酌以核減之銀公司亦斷不能違背合同悍然不顧今聞滬寗路工開辦以後魏道允恭曾當此任於工程用欵從不過問月支薪水三百五十兩視爲官塲掛名之兼差而已後又易以薛道華培與魏無異惟自江督奉諭查辦之後始由薛向總管理處照鈔帳自以覆之此等溺職之員在官塲固習以爲常而不知全省權利之因此喪失者蓋已不少爲今之計督辦卽不必爲本省人而此稽查員則不可不呈請督撫改派本省紳士任之并另聘熟諳工程者爲之輔助蓋路工用欵之核實與否如購地土方小工等類其欵皆用之本省故惟本省人能熟知其情形而參互考求以得其翔實之證據斯稽查之職可以盡而如何浮費之當裁減者亦可了然於指掌間矣 
　　要之流寗一路爲我省命脈之所繋五府一州之人不可視此爲緩圖當急起直追以挽回之廢約固未可言贖路必非無策近日江蘇學會開會全省士紳先後踵至夫學會爲全省敎育計對於内之設施也路權爲全省利權計對於外之急務也路權一失卽全省土地行政之權將來盡在於外人勢力範圍之下雖欲敎育國民起而爭之亦已無及近年學堂廣設酣睡之國民稍已醒覺而前日已失之利權則咸如鐵九州鐵以成此大錯無可更移此其明證矣竊願江蘇人之垂意於此焉 
[本館接到滿約定期二十三日簽押專電二十四日戍刻到]  
　　北京專電云東三省條約業經中日議約全權大臣定議於二十三日簽押（珠） 
[本舘接到王御史步瀛奏陳軍政財政專電二十四日戍刻到]  
　　北京專電云御史王步瀛奏陳軍政財政十二條已奉旨著該衙門知道（珠） 
彚志英美租界開市後情形 
[各店鋪一律開市]  
　　公共租界各店鋪昨晨七點鐘時已俱照常貿晚市中甚安堵惟捕房尙恐有莠民滋事特派西探一人乘脚踏車協同華探五人爲一班分班巡行洋涇浜棋盤街寳善街石路四馬路大馬路一帶藉資彈壓併分段派捕梭巡各團練兵與水師兵仍荷槍扼要駐守 
[外商政江督赴滬查辦電]  
　　二十三日外部電致江督畧謂因毆差案致激衆怒正在籌辦乃有無知之徒煽動亂民乘機搶掠望速赴滬查辦嚴拿首要 
[江督來申電]  
　　督憲周玉帥因罷市一事於昨日午刻乘江寛輪船赴滬 
[澤公親出安民]  
　　昨日出洋考察政治大臣澤公乘馬車至租界各處遊行並者燈示勸諭經行之處有印度兵一隊爲之防護 
[關道出巡]  
　　前晚十點鐘上海道督率屬員來往於黄浦灘並往虹口各處又飭親兵四十名持械巡邏以保租界之治安 
[關司馬疊獲莠民]  
　　前晚公共公廨讞員關司馬偕襄讞金大令續備滬軍統帶龍鎭軍道憲委員魏純塢大令鍾銘高把戎均策馬 
 
 
 

Page 3

 
 
帶領廨差民壯及洋槍兵隊會同英工部局所派華印各捕至英美兩租界稽查莠民巡至四新橋堍有甲乙二人見而狂逃司馬飭差拘至馬前搜其身畔甲藏有鐵棍一根乙藏利刃一柄當卽拿下又在廣西路德人里拘住某丙身畔亦有兇器又在新閘路醬園弄口連獲携帶兇械之金七第曹永堂朱心泉許得祥四名一併寄存愛文義路捕房暫禁聞道憲當親提訊辦 
[巡捕房拘獲莠民]  
　　浙江路某麵筋店昨晨有莠民二人入内攫取麵筋適捕房派捕出差由捕獲拘送押老閘浜北捕房又有吳木林搶取行人銀表金戒由包探錢盈堂拘獲陳阿四在西華德路搶取行人財物由五十五號西探拘獲俱送美捕房押候嚴辦 
[再紀受傷各華人]  
　　大馬路何瑞豐洋貨號夥甬人鍾洪唐又江有清俱槍傷右腰通州人陸阿福傷左臂鹽城人胡少蘭傷左背天津路生茂鐵店學徒奉化人蔣見能傷左足新英捕房三百十五號華捕邵錦山刀傷頭面業清音之蘇人載桂生昨因傷重由家屬擡回自行醫治某洋行出店鎭海人李金妹傷右臀昨已身死 
[華捕爲西兵戳傷]  
　　八百零四號華捕出巡至蜜勒路不知何故被西兵槍尖戳傷石腿血流如注報由美捕房飭送同仁醫院求治 
[滬南總工程局借兵徹夜梭巡]  
　　滬南總工程局正裁判官孫耳出明府因北市滋閙之後恐有莠民自北而南向滬軍營借兵二十名執械到局以便帶同澈夜梭巡並片請二十三七鋪局員會同巡緝必至天明始返 
[西兵防守情形]  
　　西報云本埠英領事署已有水師兵駐紥各大門均有護兵並安有機器砲德意两國之領事署亦有水師兵爲之保護日本領事之大門亦有水師兵一名昨日意大利巡洋艦之兵四十名在百老匯路保護虹橋浜因該處適當險地各處橋梁亦有護兵大橋之上則有華捕一人印捕六人禮拜一日護兵調出以後除巡捕房與衙署外德律風行自來水行均有護兵看守楊樹浦路卑茨君之房屋則爲水師兵一隊暫居昨日外國團練兵頭頒發告諭令預備兵准於今晨七點鐘穿著戎服在大馬路洋房操演聞今日尙有英兵四百名來滬在跑馬場駐紥 
[法兵艦抵滬]  
　　前昨二日法國有兵艦二艘抵滬各兵登岸約五百人暫駐新租界兵房晚間俱戎服荷戈沿途巡察 
[日艦起程來滬]  
　　二十三日東京電云日本炮艦宇治號（載重六百二十墩）已於昨日由門司起程前往上海巡洋艦對馬號（載重三千四百七十墩）亦於今日起程譯字林報 
[美戰艦派兵登岸]  
　　西報云美國戰艦包爾提摩及維拉羅波司兩艘於昨日午前七點鐘從長江行抵吳淞維拉羅波司繿卽泊於包爾提摩艦之旁並將艦内水師兵帶至上海登岸後卽向虹口進發維拉羅波艦泊於河中包爾提摩艦俟潮長入港瑞記洋行允美兵駐於瑞記紗廠並任用廠中無綫電機以便傳遞上海至吳淞之消息 
[西國團練兵更替情形]  
　　文匯報云各國團練兵自前日爲始擔任防護責任之時間已逾四十八小時今晨團練總司令官傳令將各團練兵調回於日間休息惟須預防或有重要之事前兩日未經出隊者均於今晨八點鐘調出若無亂事準其歸家就業 
[不再調兵來滬]  
　　文匯報云官場傳言英德兩國將不再調兵（指陸運）來滬惟軍艦則尙須陸續來申停泊黄浦江中故兩禮拜内在滬之水兵决不撤退 
[西人沿途放鎗被拘]  
　　前晚有某西人在美界沿途開放手鎗經五十及五十四號西探所見恐傷行人當卽拘入捕房請示 
[辯誣]  
　昨有某西報登載前日罷市有中國兵一千五百名受某官之命不著號衣在租界强迫各店罷市等語西報素稱覈實不知何以有此無根之言也 
[電請照會美使撤囘兵輪廣東]  
　　粤督岑致電外部連州敎案已派文武各員前往查辦並先將保護不力之地方文武昌同議革職兇犯亦已拿獲數名乃美國復派兵輪民心惶恐請卽照會美使飭將該兵輪撤回以免再致滋事（寒） 
[外部因車站新章與駐京公使交涉北京]  
　　前日外部照會駐京各國公使云嗣後洋員士商入火車站必須先在栅欄外買票然後方能入站所有使署文武員弁皆不索車費惟亦須先在站外領取免費票方能入站並請將庚子後所開之水門封砌一律由正陽門出入等語現在各國公使之意以在站外領票一層各國車塲規例均皆如此可以照准惟水門之開係爲使署近便而設所請封砌由正陽門出入一節未能照准現在各公使正在磋議一俟議定卽行照覆外部（辰） 
[請飭收囘提倡招工示諭廣州]  
　　粤省某侍御近奏稱英法各國皆在廣東招工出洋此係照約辦理固無所用其禁阻然亦不必爲之提倡乃廣東官吏輒爲出示曉諭人民前往應募辦法實屬不合應請飭令收回聞此事已有廷寄並將原摺抄給粤督閱看矣（塞） 
[鄭觀察力辭礦差廣州]  
　　鄭道陶齋近因患痰喘并其母抱恙特具禀粤督請銷去粤省礦務差委并條陳礦務利弊隨奉此示謂禀悉查粤省礦務事關重要前因該道資望較深練達新政是以派委辦理現據禀稱該道夙患痰喘兼侍母疾不克遠離自係實情所請銷差一節應卽照准另牘所請咨調礦務畢業生來粤勘礦再聘外國礦師開採以杜流弊而免虚糜具見該道籌畫周密至堪佩慰仰候電達商部母庸劄派礦務議員并行廣東商務局查照此數摺札并存（塞） 
[擬派司員出洋學習銀行章程京師]  
　　日前財政處王大臣會商以現在整頓財政當以銀行爲樞紐户部已設 
 
 

Page 4

 
 
有總分行各省亦逐漸推廣惟本處司員並無專門財政之學恐將來難備任使因擬先選精幹司官數員於明春派往日美等國學習銀行章程研究財政專門俟回國後考騐果有心得分派督辦總分行事宜以資整理（官） 
[楊土驤有實授巡撫消息京師]  
　　日前袁宮保在慶邸前歷陳署理山東巡撫楊蓮帥才能卓著辦理交涉悉合械宜慶邸謂此後當奏保楊實授山東巡撫或調補安徽巡撫惟未悉能邀兩宮俞允否也（師） 
[巡警部擬考試司員京師]  
　　日前巡警部各堂會議警務關繋治内要政所設各職必須實有才能方足以資治理而京外官員推薦者雖多其中難保不無冗濫因議除已經授職外其餘各員擬照外務部章程考試一次按其優次分别實缺候補劣者概不錄取（師） 
[會議學部章程京師]  
　　本月十二日學部尙書榮慶在内廷會同熙瑛議訂學部章程其大旨擬先揀派學務處司官數員襄辦一切並將禮部學政科擋案調齊備查所有各省書院通飭改爲學堂裁撤學政另派視學官學務處歸併本部並擬就章程十六條大畧粗備惟此事係全國學務所繋必須妥爲釐訂詳愼增删務求完備以便入奏（師） 
[皖撫誠奏請頒行學律以端士習安慶]  
　　日前皖撫誠中丞以各省學堂學生漫無規則特奏請頒行學律略謂力今科舉已廢學校勃興此正天下人才消長絶續之機而士子心思震盪發起之會也此日入堂肄業卽備異時爲國馳驅表不正則影欹源不清則流濁朝廷立敎首重倫常學子合羣輒騰異說此類大率以草莾新進血氣未定者居多其識力高者不爲所移而椎魯之資遂爲所惑襲西學之皮毛鄙詩書爲糟粕藉羣居之盛氣凌師長以危言甚或苛責微端激成散學故犯條約别入他堂借細故以煽風潮託自由而藐法度如斯之弊往往而然奴才遇此等情事雖經隨時嚴密查禁並懔遵訓諭申明宗旨然相濡相染流弊難防　國家糜鉅帑以求才竊恐積習旣深而眞才轉不可得擬請旨飭下學務處大臣明定學律頒行各省庶士習正而人才興乃不負盛世作人之至意（露） 
[彚錄留日學生各函件]  
　　（第一信）取締一事愈閙愈大所有留東學生已於前數日一律停學卽有在高等各學校與日本學生同班者亦逼令一體休業十六日（西十二月十二日）清國會館中紛紛擾擾人數擁擠異常四壁徧貼告白四川直隸山東江西浙江安徽山西雲南湖南湖北廣東廣西各省均已大書特書决議全體回國惟江蘇陜西河南等省無此告白其中以四川兩湖學生最爲激烈係因湖北新化人陳天華投海而死之故 
　　按陳天華死後其屍由日人撈起并於其身搜出寃書一篇會館中將其書錄出留藏并爲之設一神位題曰爲國捐軀大烈士陳某某位（望） 
　　（第二信）現在會館幹事楊度不知下落政法會長邵章爲衆人攻撃亦已逃往鄉僻處所（望） 
　　（第三信）清國會館現在設立維持會偵探會敢死會三派維持派以商量歸國爲目的語尙和平偵探派則偵探各處反對之人報告於社會敢死派則專與反對停課者干涉實用强硬手叚迫令回國　　（第四信）此間退學回國情形愈形激烈聞直隷知府楊嘉紳爲辨論此事左臂爲人刃傷江西候補道楊光爔觀察遭人毒打送至醫院醫治 
　　（第五信）本月十六日（卽西歷十二月十二號）松江同鄉畱日學生於赤城元町之清風亭開第二次臨時會亦已議决停課回國云（望） 
[留學生囘國紀數]  
　　昨日午後日本株式會社安徽郵船進口聞中國學生退學回國者計有二百三十一人其中因事請假者亦不乏人並非專爲取締規則云（望） 
[端戴二大臣起節出洋]  
　　出洋考察政治之端戴二大臣已於昨日六點鐘時在吳淞乘美公司船放洋（近） 
[輪船互碰受損]  
　　太古洋行之鄱陽輪船昨日開駛至吳淞口忽將本行由甬來申之北京輪船迎腰撞壞聞死搭客一人鄱陽船頭亦受損傷所有北京船搭客俱由鄱陽載回（見） 
[伊藤之位置]  
　　二十三日東京電云統治韓國全權大臣大約將簡伊藤侯 
[撤除駐韓法公使館]  
　　二十三日東京電云駐韓法國公使館亦已撤除 
[日俘囘國]  
　　二十三日東京電云日俘虜一百五十四人（中有官員四人）已抵哈爾賓於今日由日本人接領回國 
[反對和約黨定罪]  
　　二十三日東京電云西歷十月間日本反對和約黨之罪刻已議定有議院中議員三人已定罰以重金之罪 
[判定圖害土皇各犯之罪名]  
　　廿日倫敦路透電云有比國人一名喬立斯者及亞孟尼人三名近日曾仿去歲六月間施放炸彈之手叚以害土皇現經各國公訊科以死罪 
[俄國抑制報館]  
　　二十三日倫敦電云有聖彼得堡報館八家已經俄政府禁止不准刋行工黨之檄文及傳單譯字林報 
[意大利内閣辭職]  
　　二十三日栢林電云意大利内閣部因與西班牙貿易問題起有交涉業已辭職 
[美銀行倒閉]  
　　二十三日栢林電云美國施戞哥地方倒　銀行三家譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[查拿冒名遞禀蘇州]  
　　金山縣紳民吳必森等以匪徒繆來圃等數十人捉人勒贖販私拒捕無惡不作請飭拿等情由郵政局遞送臬轅署臬司朱廉訪以此等公牘該紳等並不來省禀呈輙交郵局投遞本不應准理惟松屬臬匪勾結土匪爲害民間非伊朝夕特飭松江府委查復辦嗣經府委孫二尹毓藻訪查金山縣地方並無吳必森之人等情禀經批飭查拿遞禀之人到案究辦（榮） 
[武昌]  
　　武高等畢業學生春間曾派赴各營名曰見習士官每遇昨期至將校講習所學習軍事嗣因署假停課迄今尙未舉行兹以編改軍制在卽所有見習士官仍於每禮拜一三四至將校講習所添習指揮一科敎授者爲日人小島○前鄂督傳諭江漢兩湖經心各書院舊生一律由官派遣出洋諸生聞風至省守候又音信渺然因於日前聯名具禀督轅大意謂如派請速不然亦祈示下云云不知鄂督如何批示也○支郡師範學額以各該州縣認欵多寡爲准此次黄梅縣令惠濟聞獨認九十餘人之欵可謂巨矣○昨有鐵路工程師名聯星著至鄂晉謁鄂督鄂督令傳汪荃台太守接待極爲周洽（文） 
[武昌官事武昌]  
　　署理漢陽府知府汪荃台太守本督轅總文案一江阻隔逐日往來殊形勞頓兹因公私交迫政躬不豫業已請假旬餘不能到署據醫家云陰陽兩虧恐難急切奏效云○湖北官錢銅幣兩局總辦高道松如日前因母病請假回保定原籍嗣聞觀察抵里大夫人業已逝世故卽電禀丁艱所遺兩差現由齊太守耀珊高太守凌霨代辦（文） 
[滬城官事]  
　　本城城汛周監之千戎昨日病痊到道轅銷假○西門盤查委員李二尹朝直昨日因病未痊飭丁到道禀請續假五天○普陀兵輪管帶易千戎錫荃到道禀知護送出洋考察政治之端戴両大臣已經起節（近） 
[尙賢堂定期演說]  
　　法界尙賢堂自八月至今已演說七次刻督辦李佳白先生訂於本月二十七日舉行本年第八次講義終期題爲中商洋商聯絡和睦之情是日敦請西國商務會總董及英商中和董家首座庽滬紳商可於三句鐘時前往俾聯絡中外彼此茗談至四句鐘開講（眞） 
[遵札截留病犯縣示]  
　　昨日上海縣汪大令發出截留病犯示諭一道照錄如下爲諭飭事案奉府憲札奉臬憲轉奉署督周批司詳儀徵縣遞解犯人殷老三患病該縣周令並不截留調治致令在途病斃請酌紀大過奉批如詳准將儀徵縣知縣周楙謙記大過一次移會藩司註册飭知仍由司通飭各屬一體知照俾知警戒並候撫部院批示繳又奉巡撫部院批查解犯患病截留醫治例有明條朝廷矜卹囚徒無微不至各屬提解之犯絡繹於途而貝報截留醫治者迄無一見蓋近來州縣於公事類多玩忽遇有解犯到境恨不獲卽時轉遞何暇計及犯病與否迨至在途病故無非以該犯自願前進一語爲掩飾之計似此玩視民命殊屬不成事體應卽如詳將署儀徵縣知縣周楙謙紀大過一次以示薄懲仰卽移會江藩司註册飭知一面由司通飭各屬一體遵照嗣後遞解人犯務須親自點騐如有犯病卽行照例留養醫治俟病痊再行遞解倘敢仍前玩忽致令在途病斃定行從嚴參撤仍候督部院批示徵各等因奉此除移會藩司記過註册飭知外札府轉飭到縣奉此合亟飭知諭到該頭役卽便傳知該各役一體遵照嗣後遇有遞解人犯過境患病甚重者應卽隨時禀明本縣截留撥醫調治俟病愈再行起解母得玩忽致干究革（近） 
[公共租界火警]  
　　前晚十二點半鐘公共租界山家園福興里南首不知何人縱火柴堆延燒平房六間經救火會西人到塲救熄惟並未鳴鐘報警（見） 
[包探獲盜]  
　　包探李星福馬阿美昨晨在車袋角緝獲行刦通州要案内之盜犯朱老五陸老四卽金文及張金坤等三名解至新閘捕房押候堂期解核（見） 
[上海縣案]  
　　南匯人錢錫耕前日偕王鑑金到縣喊控　弟入贅被拔等情當晚奉汪大令提訊錢供胞弟雲路入贅王鑑全家爲壻今春二月過門本月十一完姻前晚王忽遣人來稱胞弟弟婦均被王姓族中無賴拔去爲此情急控究王供祇有一安因無子嗣招贅雲路以壻作子二月間來家幇同耕種本月十一日成親忽有族人恃伊生有五子將壻及女蜂拔而去族長王賢明兇横庇　求請提究大令判候查提究辦○昇昌元米行主顧寶林摺控蘇　已倒恒泰油坊主沈子峯収洋欠交購定菜餅一案兩次訊飭米　查復定貨向章去後米董復稱向章定購各貨祗立定票並不另立票存等情大令因提原被復訊沈以前供相持大令謂爾坊倒欠各欵在吳縣控追後概以四成折償鼎昌元並未控追爾供銀貨已償還九成斷無是理判卽收押從速清理○陸冠羣控追李彭壽欠欵一案亦奉比追李供業已措洋一百元繳案並葉永順明票一紙共一百餘元餘求寛限大令判交原保票交原差往棄永順查對餘角赶速清繳（近） 
[局事紀略]  
　　二十三七鋪局員楊聘侯二尹前晚巡查至趙家灣見朱姓小烟館内賭博拘獲楊永明等六人判各責手心五十下斥釋○成衣學徒徐蒙生在外馬路迷路經總工程局巡土送局盤問稱在法界西新橋曹順昌成衣店習業年祇十歲被師責打逃出總董問明情由飭探送往該店嘱勿再責○駐防所巡士前日在城限查見方全發一名形狀慌張拘送至局由副裁判官陳二尹訊問方供向業燭店今因失就暫住小東門某粥店内不敢爲非二尹判卽釋出欣 
[法租界公堂案]  
　　許安仁控曹金海接辦招商局北棧碼頭扛夫頭目墊發工帳洋八百五十元今已停歇延宕不還昨經大令提訊曹供與許合充扛夫頭自並非墊款實係股銀現在虧折不敷猶鉅有邱于雲鍾子祥可証中西官判曹交保下期傳到邱鍾二人再核○曹子彬控鄭開全鄭紫東在汕頭股開明發祥號被欠往來銀二千七百兩開全避匿不見紫東現在法界開同祥興號爲此扭案請追質之鄭供明發祥並無股份且曹先在商務總會具控職員已經詳細禀覆大令以兩造各執判鄭交保候復訊核奪○木作頭葉順發承造良濟藥房住宅將工程轉包與黄云樵完工後欠洋二百八十餘元未付黄因投廨求追昨奉提訊葉供此房由小的另雇他匠竣工照算黄須找出大令判葉交保限三日内算帳復核○陳子川控同昌順號主蕭谷峰不交定貨紫銅銀六萬餘兩昨日復訊原告供詞如前被告仍供倘欲出貨須將棧租利息照算大令判原告開明定貨細帳呈候核奪○花烟館主顧泰控船户周榮生誘拐烟妓扭案請追周供上月某日來滬曾至該花烟館一次不知国妓如何逃逸大令判交保候查明再訊（居） 
[美租界捕房事]  
　　西華德路小洋貨鋪王裕亭昨投捕房稱前晚突來流氓多人搶去貨箱一口請爲查緝捕頭准之○胡桂華胡喜照竊綢布衣服名件山探錢榮堂拿獲押候解辦（古） 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
宮門抄七月二十七日吏部翰林院正黄旗值日無引見鐵良謝在軍機大臣上學習行走恩直隸總兵洪水安到京請安徐中堂志公定咸各續假十日毓秀請假十日掌儀司奏初一日祭奉先殿溥侗行禮召見軍機張履春洪永安 
[江西巡撫胡奏爲查明光緒三十年分兵米奏銷未完一分以上各員名遵照新章開列清單摺]  
　　頭品頂戴江西巡撫臣胡廷幹跪奏爲查明光緒三十年分兵米奏銷未完一分以上各員名遵照新章開列清單恭摺仰祈 
聖鑒事竊江西省辦理兵米奏銷歷經查照辦理地丁奏銷新章於次年五月内將未完一分以上各職名開單奏報在案兹據布政使周浩詳稱經督粮道錫恩查明光緒三十年分兵米奏銷案内經征接征限内际外卸事未完一分以上州縣正署各職名造具揭帖詳請奏咨等情前來臣覆核無異除將揭帖咨送户部外理合恭摺具陳並將未完一分以上員名開列簡明清單恭呈御覽伏乞皇太后皇上聖鑒再此案該布政使係於五月二十二日出詳臣於五月二十九日具奏核計例限均無遲逾合併陳明謹奏奉硃批該部議奏單併發欽此 
[江西巡撫胡奏江西省辦理光緒三十年地丁等欵錢糧奏銷未完一分以上各員名遵照新章開列清單摺]  
　　頭品頂戴江西巡撫臣胡廷幹跪奏爲江西省辦理光緒三十年地丁等欵錢糧奏銷將經催經征接征未完一分以上各員名遵照新章開列清單恭摺仰祈聖鑒事竊照各省錢糧奏銷遵照部章應按例先將未完一分以上各員名開單奏報歷經辦理在案兹據布政使周浩詳稱查光緒三十年分地丁民屯錢糧奏銷循舊於三月底截數所有各屬被水被旱奏請緩徵地屯銀兩於光緒三十一年二月初十日欽奉上諭户部議奏單併發欽此欽遵經户部覆奏准其分别展緩奉旨依議欽此所有緩徴銀両自應照章剔除以實徵起運存留銀數作爲十分核計考成除將地丁實徵起存及屯糧屯丁等項已完未完支解數目查照奏銷各册並經催經徵各官已未完分數職名揭帖另行詳請奏咨外所有司府州廳縣正署各官經接催徵不力職名按照未完分數分别開具揭帖詳請奏報等懚前來臣覆核無異除將揭帖咨送户部外理合恭摺具陳並遵新章將未完一分以上各員名開列簡明清單敬呈御覽伏乞皇太后皇上聖鑒再此案該布政使於光緒三十一年五月十二日出詳臣於五月二十九日具奏核計例限均無遲逾合併陳明謹奏奉硃批該部議奏單併發欽此 
[署盛京將軍廷等奏爲揀員升補要缺知州以資治理摺]  
　　奴才廷杰增韞跪奏爲揀員升補要缺知州以資治理恭摺仰祈聖鑒事竊查義州知州高欽於光緒三十年九月二十五日聞訃丁憂當經循例奏報開缺應以該員聞訃之日作爲開缺日期歸九月分截缺所遺義州係疲難題調要缺前經聲請扣留外補查定例各州縣以上官員如遇例應題調缺出俱准升調兼行聽該督撫酌量具題又州縣應調缺出俱令於現任人員揀選調補各等語今義州地處邊陲界連熱河政務煩難非幹練老成熟悉情形之員不克勝任奴才等於通省現任人員内逐加遴選非現居要缺卽人地不宜實無堪以調補之員惟查有准調彰武縣知縣陶應潤年六十三歲係浙江會稽縣監生由東邊道庫大使捐在任候選知縣於光緒十八年報捐離任奏留奉天以知縣捕用十九年請咨赴部八月十八日引見於九月二十三日到省委署寛甸廣甯奉化等縣並錦縣知縣二十三年五月奏補開原縣知縣二十五年四月二十四日到任歷俸已滿三年三十年四月會奏調補彰武縣知縣奉准部覆奴才增韞到任未及三月例不出考奴才廷杰在府尹任内查該員精力强健振作有爲歷任各缺措置裕如以之升補義州知州洵堪勝任核與定例相符合無仰懇天恩俯念員缺緊要准以俸滿開原縣准調彰武縣知縣陶應潤升補義州知州實於地方相宜如蒙俞允俟奉部覆准後給咨送部引見所遺彰武縣知縣奉省現有應補人員應請扣留外補所有揀員升補要缺知州緣由理合恭摺具陳伏乞皇太后皇上聖鑒敕部核覆施行謹奏奏硃批吏部議奏欽此 
　　宮門抄七月二十八日户部宗人府正白旗值日無引見意公松公各假滿請安裕中堂續假十日興伯請假十日召見軍機戴鴻慈 
[署盛京將軍廷等奏爲揀員請補要缺同知以資治理摺]  
　　奴才廷杰增韞跪奏爲揀員請補要缺同知以資治理恭摺仰祈聖鑒事竊查鳳凰直隷廳同知王順存報捐離任經部知照坐光緒三十一年四月初五日行文照限三十日減半計算應扣至十九日接到部文之日作爲開缺日期歸四月分截缺所遣係題調衝繁難要缺例應由外揀員請補查定例各省州縣以上官員如遇應題調缺出俱准升調兼補聽該督撫酌量具題又各省同知如係督撫題明留於該省候補無論應題應調之缺令該督撫酌量才具擇其人地相宜者酌量補用各等語今鳳凰廳地處邊陲界連朝鮮管轄一州二縣並自理地面且時有東邊道發審及審轉命盜案件政務殷繁非勤能練達熟悉情形之員不克勝任奴才等於通省人員逐加遴選非歷俸未滿卽人地未宜實無堪以升調之員惟查有在任候補同知直隷州遼陽州知州陳衍庶年五十二歲係安徽懷寗縣附生應光緒元年乙亥恩科中式舉人三年考取漢謄錄由國史館議叙知縣十五年投山東河工出力獲保免選本班以知州選用並加四品銜二十年保畱奉天補用二十一年請咨赴部八月十三日引見十月十三日到省委署軍粮同知懷德縣知縣二十四年因獲盜出力奏保補缺後以同知直隷州用是年四月奏補遼陽州知州八月十五日到任二十六年閏八月因拳匪變亂誤入敎案經駐京樊主敎查明在任保敎經全權王大臣奏明更正二十七年七月初六日奉上諭奉天遼陽州知州陳衍庶著改爲革職留任三十年正月十五日恭逢恩詔咨部銷去革留處分三十一年三月奏委護理新民府知府十二日到任奴才增韞到任未及三月例不出考奴才廷杰在府尹任内查該員實心任事潔已愛民以之補授鳳凰直隷廳同知洵堪勝任核與定例相符合無仰懇天恩俯念員缺緊要准以在任候補同知直隷州遼陽州如州陳衍庶補授鳳凰直隷廳同 
 
 

Page 16

 
 
知實於地方相宜如蒙俞允俟奉准部覆給咨送部引見所遺遼陽州知州一缺奉省現有應補人員應請扣留外補所有揀員請補要缺同知緣由理合恭摺具陳伏乞皇太后皇上聖鑒敕部核議施行謹奏奉硃批吏部議奏欽此宮門抄七月二十九日禮部太常寺正紅旗值日無引見敬昌因伊子謝賞廕生恩良泰續假十日禮部奏請換戴暖帽日期奏旨著於八月二十六日召見軍機 
[署盛京將軍廷等奏爲揀員請補要缺同知以資治理摺]  
　　奴才廷杰增韞跪奏爲揀員請補要缺同知以資治理恭摺仰祈聖鑒事竊查金州廳海防同知范樹升於光緒三十年九月初五日病故當經循例奏報開缺應以該員范樹升病故之日作爲開缺日期歸九月分截缺所遺金州廳海防同知係衝繁疲難兼四要缺前經聲請扣留外補查定例各州縣以上官員如遇例應題調缺出俱准升調兼行聽候該督撫酌量具題又各省同知如係督撫題明留於該省候補者無論應題應調之缺令該督撫酌量才具擇其人地相宜悉准補用各等語今金州廳地處海疆中外雜處交涉煩難非精明穏練熟悉外交才堪應變之員不克勝任奴才等於通省人員内逐加遴選非歷俸未滿卽人地未宜實無堪以升調之員惟查有儘先候補同知孫長靑年五十歲順天府大興縣監生由捐納雙月選用從九投効新疆嵩武軍光緒六年因攻克烏魯木齊在事出力奏保免選本班以鹽大使分省補用十七年投効山東因河工搶險出力奏保免補本班以知縣分省補用二十年三月投効奉天委辦文案處差使奏請留奉補用請咨赴部十二月初十日引見二十三年正月初四日到省委署蓋平縣知縣因一年期滿照例甄别旋委署海龍廳通判因勦賊尤爲出力奏保免補知縣以同知十二月初三日到任嗣因同知到省一年期滿甄别照例補用奴才增韞到任未及三月例不出考奴才廷杰在府尹任内查該員閱歷最深才猷夙著以之請補金州廳海防同知洵堪勝任核與例相符合無仰懇天恩俯念員缺緊要准以儘先候補同知孫長靑補授金州廳海防同知實於地方相宜如蒙俞允俟奏部覆准後給咨送部引見所有揀員請補海防要缺同知緣由理合恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此 
[新疆巡撫潘奏爲壽婦年𫑪百歲籲懇恩施遵章改題爲奏摺]  
　　甘肅新疆巡撫西林巴圖魯臣潘效蘇跪奏爲壽婦年逾百歲籲懇恩施遵章改題爲奏恭摺仰祈聖鑒事光緒三十年十月初十日恭逢皇太后七旬萬壽正月十八日欽奉恩詔内開軍民百歲者題明給與建坊銀兩等因欽此仰見 
聖朝錫類推仁普天同慶凡屬耆老躬逢曠典莫不鼓舞臚歡兹據布政使吳引孫詳稱署新裕庫大使候補通判向炳麟等禀稱湖南平江縣壽婦吳冷氏係記名提督借補烏什恊副將吳首善之母生於嘉慶九年届今光緒三十一年現在一百一歲有子四人孫六人曾孫三人秉性淑良事夫勤愼年逾上壽仍寒素之如常慶集一堂顧孫曾而有喜洵屬熙朝之人瑞宜膺懋典於天章職等誼屬寅僚情親桑梓謹造具事實册結呈請咨奏等情前來臣查三品以上大員之父母妻室有年逾百歲未届百齡者悉遵光緒二十六年禮部議覆湖廣總督條陳改題爲奏在案兹該副將吳首善之母吳冷氏熊丸助苦麟祉呈祥值綸綍之推恩同登壽域正康强之逢吉貞叶坤元旣據該員等聯銜懇奏臣未敢壅於上聞合無仰懇天恩俯准將壽婦吳冷氏特加賞賚出自逾格鴻施除事實册結咨送軍機處曁禮部查照外謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批禮部議奏欽此 
 
