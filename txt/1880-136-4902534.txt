# 1880 - 136 - 4902534

 

Page 1

 
 
[點石齋印售書籍碑帖價目] [  齋主美杏啓]  
　　本齋於去年在秦西購得新式石印機器另用照相之法照印各種　　皆能與元本不爽　　且神采更覺　發至照成縮本尤極精工舟車携帶者可無累　之虞且行列井然不費目力誠天地間有數之奇事也今在申報舘申昌書畫室出售合將印成每種價目列左 
　　書籍○縮本字彙二角五○曉笑堂　傳三角五○英字入門一角五○耕織圖五角○華英字典五角○聖諭像解五角○簡明目錄七角五○鴻　因　圖記一元○廣治平略五角○歷代名　圖說七角○華英通用要語一角五○狀元圖考一角二○於　先賢圖傳二角五○萬　盛典五角○華英文字合號二角五○黑巒風土記二角五○華文譯英文字典八角絹面一元○汗簡二角五○時新舫六角五○帝　圖說價洋六角○華英說部　要四角　面者洋六角○皇朝直省地與全圖每部七角絹面一元○華英尺　二角五○康熙字典一元七角○篆文阻卉七角五分 
　　碑帖○玄秘塔二角連裱六角○王夢　墨蹟一角五連裱三角五○　其昌成樂軒八分連裱一角六○玉夜十三行一角連裱一角八○家廟碑一角五○張玉德崇仁寺碑一角五○成親王　邪公家傳　八分連裱一角六○多寶塔一角八連裱三角八○徐昌緒書陳文恭語五分○黃　經一角巳裱一角八○聖　序二角五紙裱五角五○米南宮虎邱詩一角二紙裱二角六○趙之謙書陳夫人家傳二角紙裱三角五○又琴紙一角二紙裱二角二○梅野人草書八分紙裱二角○何子貞上曾楘相詩七分連裱二角二○沈恫敂書王右丞遺事七分裱加八分○表忠懸碑棺木一角巳裱二角○近今翰林墨蹟三角連裱六角五○爭坐位一角巳裱二角○趙子昂龍興寺碑一角巳裱二角五○文徴明前赤壁賦墨蹟一角五巳裱二角七○　其昌　陵碑一角五巳裱三角三○梁文定公墨蹟七分巳裱一角五○汪士鋐鹽風墨蹟一角八巳裱二角二○虞恭公溫公碑一角五巳裱三角加板面三角五○皇甫君碑二角五巳裱五角加板面五角五 
[論俄人有主戰之意]  
　　中俄交涉一事近日未有消息本館前日彙錄郵傳各宿無有確音惟俄京各新聞所云俄　請日本暹邏兩國同時舉兵以牽制中國東南之兵等語則此事該報但云俄國擬欲如是並未見有明徴然俄與中國失和其必連合日本等國則固可揣而知即如前述俄皇贈日本密卡度爵銜一事其結好於日本彰明較著矣俄與中國方啓兵端而旁伺之日本偏與俄人親密迥異常時則結好日本之爲求助又可知矣惟暹邏　寄　陬政事不如日之善民人不如日之強兵粮器械不如日之精而多啼有助俄懮叛之意而中朝震怒以爲世世藩蜀一日資敵之所用斷不肯聽其從俄假令滇黔境外率一軍出關直擣暹邏則暹邏必望風而靡且宗社至於傾　故暹邏不能如日本之助俄也然國小而瘠人情貪鄙俄茍以利　之其心未始不動但暹邏之兵臨我境上兩　滇黔之軍勢不能出本省之境暹犄於西日本又角於東俄軍當其中我有顧此失彼之嫌矣故俄人此計未嘗不妙也所可恃者日人於琉球一役中朝置勿與較方深感夫中國而益敦和好斷不肯受俄人之託而渝中國之盟而暹邏又世守藩服與中國無詐無虞未使遽生叛背之心俄雖極意結納而二國未敢遽許馳　此正中朝之德威素著而恩信之人深也然俄人既蓄此謀我固不可不防設使惠利齊誘之精兵凌逼之其事亦未可知故中國當預防之也此信傳自俄京各國新聞皆著爲論說揭其意旨其患正未有艾然曾俟未到後議未申俄雖厲兵以待亦將以禮先之俟相見之後若有不合甫能逞志以行今尙無備兵之端也其果連合二國與否未有成議姑勿具論可也乃昨日字林西報等館各有譯述崇　使所與俄人初立和約十八條本報據其事之大者發爲論說以爲崇星使獲譴與　朝廷震怒之故悉在於是復細閲之而知俄人要　之心必不肯以中朝不允稍稍變計以全兩國之交而不出於戰也盖此約初立其爲俄人主　可知強使臣以定稱　事之室碍不行俄亦逆知中朝之意將來設有改議我可執而不允而戰事於此可决故就和約論之而俄之意在於戰已早有成算也約可諸條乍視之亦屬平淡無奇而統目前與日後事勢觀之則不恃第七條所讓與俄之各地爲最關緊要即第二四條亦可見俄人之用心至深且遠爲不可測也何也伊犁久淪於俄俄以　縻之術待其人民不難陰結其心而中朝甫得侵地一切善後事宜勢必更張佈置保無重增民怨今先有聽其遷俄之約則反地以前煦媀以要之而反地以後又設計以誘之或竟陸續遷徙則數年以後伊犂將成空地既不能謀生聚又不能施教訓於中國究何裨焉至於俄人舊日在伊犂所得家產仍歸其有一條則更不可行前年使臣初去至舊年春閒乍有消息謂俄人擬將伊犂讓還旋聞五百萬羅泊之說以二百萬價軍費以三百萬賠俄商在彼與築開墾之用則俄人產業已不啻中國價買以歸何以仍聽其有而第六條給銀欵內不將五百萬分　賠償兩欵名目乎其餘大城交界向有定址何以必略爲更做天山南北俄商貨物何以不必會稅又其甚者十四條俄商販貨直由內地入各口聽其來去自由將來易商而兵亦將援此約以箝我之口其禍伊於胡　統觀各條其窒礙之處不可枚舉務譴之由今始中外咸知不必以意窺度然就此約言之而俄之不肯相讓而必出於戰也亦於此可知矣慎勿謂各國能作調人而遽忘設備也 
[彙譯中俄近事] ○近日中外相傳中國已有兵二萬餘直渡黑龍江而入俄界又有兵四萬名在喀什噶爾預備前進伊犂今聞奧國維也納京都　事人報倫敦新聞館云俄國東細比里阿總督奏稱黑龍江交界地方之兵 
 
 

Page 2

 
 
非中華額兵實係蒙古部落人其兵直進雞金地力勢趨　西河駸駸乎欲過黑龍江而入俄界幸江內泊有俄國砲船嚴備之始不敢過然此舉　中朝並不知悉大約一聞奏報須責懲也又聞俄國日報云今據北京新來消息知　中朝已露情願再商伊犁之事此固確有憑據可以宜示於外者也普京伯靈報事人亦報於倫敦新聞云俄國亦願不出於佔地之可讓者讓之崇星使所定之約願在北京再行商訂普報亦論其事云聞中俄如實出於戰俄不肯盡力於新確惟於黑龍江進逼冀可直入滿洲徐圖進取北京俄策既定故願延緩以讓中國優黑龍江兵集或將先發制人也 
[砲船修竣] 〇前報記天津聞來砲船四艘在上海高昌廟製造局修理今聞奉有憲示飭於修竣駛至南京云 
[試寓聚賭] 〇杭垣於賭博之案近來概不多見故官禁亦不十分嚴密本月初四日爲杭郡試之期文童告竣接試武童凡所轄之海富餘臨於新昌七縣文武諸童無不畢集茲聞鐵佛寺橋地方有某姓宅曾庽武童十數人每夜呼慮喝雉喧及隣里既而賭興愈濃賭客愈眾卜夜不足繼以卜盡有極而聞者則房主以考客爲護身符昨有廳差四五人私往捕獲蓋以虛　恫喝冀爲中飽計也乃該童等不惟一文不捨且各以尊拳相贈幸該差見幾先遁然有兩人已飽毒拳矣聞寓中都係於新昌三縣之人且有冒考之賭　人故無不以好勇鬦狠爲事至房主姓名則姑爲隱去云 
[甫震鼓樓] 〇杭垣今歲天氣一日暴而十日寒至春暮猶薄棉未卸自立夏日後陡然大熱居室中而着單衣猶覺揮汗不止其鬱蒸炎　之情殊令人難耐於初二夜雷聲電影風雨交加繼夜不止天明後更發巨霆一聲幾有石破天驚之勢睡夢中人儘有赤身驚起者相傳城中鎮海樓左角爲雷震去其杗廇盡皆坍損瓦石半成　粉棟柱未動修整尙不費事也又據各航船傳稱五更時候凡近　栖路一帶皆有冰雹如酒杯大小幸只及炊許時即止想不至損及禾稼耳初三日天已晴霽仍復暴熱至黃昏後則又雷電以風翌晨方止傳聞餘杭縣境有天降紅雨之說一沾衣袖即成黑點此語殊不可信然彼處之人無不如是云云也 
[長興續信] 〇初二日報登長興客有鬧漕之事此信由無名氏寄來本館一時不遑詳查爰即照錄茲探得起事之由與鬧事時情形與前說固有大相剌核查亟登之以存其實查長興縣缺近年來較桯安雨　縣更肥長邑尊復能與紳十聯絡辦公更覺順手惟鄉民之怨咨則已非朝夕矣近因浙撫　中丞以浙省克復已久而額征錢粮仍未如數報解難保無以熟報荒之弊故通飭各州縣務將　熟各地畝一律勘明造册呈報長邑尊奉札後知此事斷非急切所能清釐然造報稱遲又恐逢上官之怒爰與各紳士商酌有謂照章舉辦必至曠日持久不若按戶伸事較爲直捷如革戶粮　有田百畝現段伸作一百二十五畝如是則不煩丈量履勘事半而功倍誠兩全之法也長邑尊急圖報最遂韙是雲然鄉民聞之以爲照此辦法未免　樂不均且爲子　之異於舉　邑譁然其中嘉忠溪鄉人尢怒形於色咸擬同邑尊環求幷欲推同并之某茂才爲首茂才謂料眾抗官無論所求之事邀准與否罪必死吾爲一邑之公事起見而又重以諸父老之諄託死固不足惜特須約法三章月一入城後凡縣署內門窗板壁皆　國家物毋得毀傷一人須多帶銀錢市間買賣勿得還價先付錢而後取貨民間雞犬勿得驚動一客民非我族類勿許一人乘機混入能受約予當率諸群一行眾皆應允當是時邑尊巳有所開咱將官移出三月二十二日鄉民果徐步來城赴縣聲訴官乃急令開門復以洋槍擊之一鄉人傷踝遂大譁擁進邑尊失措踰垣而避鄉人不見官遂將上房之衣箱等盡舁出於大堂外付之一炬謂此皆長興之脂膏雖焚之而尙不及十分之一竟無敢有私匿一物者是時幕友僕從皆將鼠竄鄉民曰無　我等特欲見官耳與若無涉也路經厘捐局委員方疑有搶劫事鄉民曰無恐我等爲田賦非爲捐項也炮船勇來彈壓鄉民曰君何爲者我等手無寸鐵豈作亂哉毋　乃公速去各供職守勇亦獸無一會退然長邑尊巳大窘矣當即飭差飛禀到府湖州桂太守正在演開廳看武童馬箭閱禀未竟而失色即欲囘署湖　謂考試大典姑少安勉俟桯邑童射畢各散旋委歸安呂明府赴長興查　又請某武官率砲船命八　扼守　水橋嗣又由省委鄒太守至長興而鄉民之踞城如故惟求委員轉稟省憲　準三事一向年每張串　紙收費四文近則每張加至十八文半宜復舊一條銀每錢現在伸價四十餘文以後宜照市價一某茂才由眾交推非其自甘選事須寬以審典勿治罪否則去年上下忙長邑各　錢糧其串　無一遺失徵收若干報解若干無雖核計行將京控也委員稟詳後省憲如何辦理刻猶未悉惟聞鄉民於是月初已盡回和平鎮云 
[茶市情形] 〇月之初七日漢鎮寗州茶開盤衹售四字昨已列報茲聞初八日寗州茶又售出二十五字兩湖茶售出十八字其行情另錄報後初九日聞又售出四十餘字因未詳悉容後續登兩湖茶價較舊年已高三兩至五兩不等刻下外洋運茶船之在漢者於初九日止共計到有十艘頭船由怡和　定於下禮拜三先開其船名軋令柯也水脚每噸大磅十按較舊年亦貴至一磅左右次船水脚尙未定奪漢鎮逐日所到之茶統計至初九日止兩湖茶共到七十七字計二五箱六萬七千三百四十二箱寍州茶共到五十九字計二五箱五萬八千六百九十六箱云 
[申禁藉屍索詐云] 〇補用總捕府調補寗波府鄞縣正堂加三級紀錄六次陳爲出示嚴禁事照得藉屍圖詐例禁　嚴近來洋藥烟膏無處不可購致愚民無識偶　小忿睚眦動輒購報折命親屬不爲勸而甚或從旁慫恿爲　命案詐之計更有冒認屍親糾眾搗搶刁唆誣告種種不法皆爲閶　大害曾奉前扶憲頒發告示通飭嚴禁在案鄞邑地處海濱土客船雜偶因口角細故逞一時之忿輕生要命以爲死後親屬訛詐正復不少亟應重申告誡剴切曉諭合行出示諭禁爲此示仰合邑軍民人等知悉爾等須知民命至重縱遇口角爭　儘可聽人勸解何致虞爾輕生嗣後吞報洋藥烟膏自盡之案如人並無欲死之心親屬勒令吞服因而致死或本人吞烟不多希圖訛詐入半仍可獲救 
 
 

Page 3

 
 
親屬不行勸阻灌救不早而致殞命並服毒後經親屬旁人送往訛詐暨負屍潛往藉此搶詐財物打毀器具幷申論屍親混行誣告等事一經報縣騐訊明確或經被害之家鄉隣地保公同捕送到案定按律例分別從嚴究懲或係本人情急自行吞服致弊該親屬亦不得揑詞誣指混告倘敢執迷不悟藉死屍爲奇貨以訛詐爲得計本縣惟有執法嚴辦決不寬貸其各凛遵毋違特示 
[藉端滋索] ○數年前曾奉江蘇臬憲示諭凡有輕身自死藉端索詐而投空者一概不准此風遂因之少息不意日前揚州北鄉某姓家佃戶因歷年欠租不完另換他人耕種該佃憤極遂往某姓田內刎以兾事關人命可以任意訛詐某姓因嗚之於官聽官斷結近聞提訊兩次已奉堂諭令屍親自行收殮未便因自覓死藉端滋索然某姓亦用去訟費若干特以後輕生者或知所自反矣 
[察閱捕房] ○昨午後三點鍾時法欽使浦公親到法捕房巡捕頭帶同中西通班捕各穿號衣站候工部局各洋人亦均往迎接欽使逐一查閱及見滅火龍等復大爲嘉獎閱後仍即囘公署云 
[半價充公] ○禮拜二朱少梅具禀法公堂略云烟妓俞愛卿遭鴇日夕毒打今欲從良張司馬謂烟妓從良不干爾事朱稱該妓向在德興堂夥曾與相識願贖歸為妾張司馬准質訊昨集公堂俞愛卿禀稱願嫁朱少梅花烟鴇陳周氏禀稱前出洋四百二十元從德興堂買俞愛卿爲女今愛卿心起不良串同慣於販人之朱姓意圖賤價贖去司馬詢朱願出若干身價答願繳洋八十元司馬謂從良原是美事然查朱少梅在法公堂曾犯案件殊非可靠之人着將愛卿發堂另爲擇配俞愛卿叩求願從朱去張司馬斷朱出洋二百元以一百元給陳周氏以一百元充公俞愛卿暫在捕房存留限禮拜六繳洋後再核 
[一人取物] ○滬地拆梢黨隨處皆有而總以鄉愚爲魚肉昨日法公堂據原告華亭人李榮華禀稱昨往浦東收得花價洋五十元零錢四百餘置於衣包擬由滬囘里行至萬瑞碼頭突來一人語我云滬地借寓不便我有友人開米店於小東門外可同往借宿一宵明日再行未遲及至該店囑將衣包暫寄我向帳桌上人說明內有銀洋又同至飯店是人即稱去取酒遂如黃鶴找知有變往詢米店據稱與我仝來者取去矣訴捕將該店司帳徐金章送案請究徐稱在小東門外聚升米店爲夥昨晚有二人來店寄存衣包片時即來取去由他夥交付　而李榮華來店索時則物已付出何從交還况彼等二人仝來誰能辨別張司馬謂二人同寄而一人來取已有不合况經語汝有銀洋在內豈可大意兼之俱不識而何以許其寄物着徐將取包者交出或照數賠償一面將徐押候料理云 
[打折還錢] ○昨日法公堂復據王文彩投訴蔡姓保單的係我名三林塘米店原係四股開設現已倒閉今蔡子全有病在鄉不能到案願措繳錢五十千文作爲罷論柳馬氏亦指案聲稱蔡子全乃有錢之人此係有意圖吞况本利共有三百九十餘千務請恩斷張司馬着王文彩措繳現錢一百千其餘一百千出期票交執彼此既係至親利息應毋容議王文彩即自限一百千總在二禮拜內交案司馬俯如所請着另覓可靠住家作保云 
[繳銀銷票] ○前報列控追舊欠一則昨　福建人林達三着學徒沈景山投案繳洋一百十元聲稱遵斷如數措繳請將票據給還以便塗銷司馬准予所請洋即當堂給原告俞忠林具領狀去票據三紙一併給沈景山帶回銷燬宗案 
[撞竊疊見] ○前日午後三茅閣橋南晉昌京貨店中來有鄂皖口音二三人挑選貨物去後帳桌上洋百元巳換鐵條一對知被告輩竊去昨早又有徽州人至二馬路寶順信局乘間竊洋百元當即知覺人賊併獲訴由捕房拘押想今日必當解案邇來撞竊之事時有所聞各店舖其加之意哉 
[英公署瑣案] ○全美洋行更夫章慶生至英公堂稟稱小工莊阿生竊取牛皮由我訴知東家交捕送案陳司馬判押莊二月贓交失主○廣東酒舘夥鄭阿表稱昨在人家收椀回館路遇東洋車撣跌椀盞俱碎約價三元車夫程阿瑞供稱委係誤撞陳司馬斷程喑鄭洋二元○客寓主婦旋朱氏稱被棧客胡友梅積欠房飯錢四千零屢索無着扭交巡捕送究胡供巳付洋四元被棧婦扣除賭帳今棧中尙有竹箱衣服亦被扣住陳司馬飭胡繳洋一元給施朱氏竹箱自去取出 
[更正] ○前報棄櫝求珠一案原告請暫緩移鼓兒詞懇提聚彩堂妓舘主再訊茲悉陳司馬未准所請故已飭差將華周氏及小孩送縣前言小悮合即更正 
[新茶行情] ○中歷四月初八日漢鎮茶市○信和行　美玉二五工八百六十六箱十六兩湘潭紅梅二五工一千箱十六兩湘　　怡和行　兩芽二五工三百三十二箱三十七兩寧州薰香二五工六百四十箱廿九兩五甯州飲香二五工三百六十箱二十九兩五甯州奇馨二五工一千二百箱四十三兩甯州蘭馨二五工七百三十二箱四十二兩甯州蘭芽二五工六百十三箱廿八兩五萬橋蘭馨二五工一千零七十九箱二十九兩通山春魁二五工九九十箱　兩通山春芽二五工三百廿三箱廿六兩通山蘭香　五工三百六十箱廿六兩通山賽魁二五工一千二百箱廿七兩五　山仙芝二五工二百廿二箱廿五兩通山馥馨二五工四百零六箱廿七兩五通山巖蕊二五工一千五百七十三箱三十三兩通山　順豐行　顧葆二五工一千五百十二箱四十三兩　州蘭馨二五工一千三百九十六箱四十八兩甯州靈芝二五工四百五十一箱四十兩甯州　履泰行　　馨二五工一千二百八十八箱五十二兩甯州魁馨二五工一千另另四箱五十六兩甯州魁芽二五工五百六十三箱四十八兩甯州福　二五工五百廿箱三十八兩二鎮五甯州鳳眉二五工五百箱三十八兩甯州實記二五工六百六十六箱三十八兩甯州春馨二五工七百八十箱三十六兩五甯州奪魁二五工六百十箱三十九兩甯州芝蘭二五工五百三十二箱三十八兩甯州春芽二五工九百九十箱十六兩湘春芽二五工一千一百三十箱十六兩湘春芳二五工九百五十四箱十六兩湘元春二五工一千零七十箱十六兩湘　寶順行　吉美二五工二百九十一箱四十三兩祁雨芽二五工六百六十箱廿四兩五　銘仙二五工一千一百八十八箱十六兩湘　天祥行　蘭香二五工二百五十七箱三十七兩甯州　春和二五工八百五十箱十六兩湘　仁記行　奇香二五工四百六十三箱三十五兩甯州　恆順行　奇馨二五工六百八十八箱四十兩寧州　阜昌行　福　二五工一千二百零六箱四十七兩賓州隆泰二五工八百五十八箱四十二兩寧州薰香二五工四百廿七箱四十三兩寧州　柯化威行　香茗二五工一千三百廿二箱四十六兩寧州 
 
 

Page 4

 
 
[蘇州縣花愴江浙公寓收解李楊諸君經放直賑四月上旬單] ○核字冊梅春和世六元福記五十兩免記五十兩○虎字冊常州保　局　廿六元○黃宇册不求知名移先茲廿周年懴金廿元劉少如廿元○錫字册知仁莊墓凌備善一百元王槐　五十元無名氏五十元俞月記一元江復興五元○陽字而　潤生潘馨欲束仲當　節婦放生會十內計仿陸六千一百另四文同慶二千四百十八文松鶴二千七百廿四文蘭泉三千九百十八文新新　六千九百廿九文　源三千一百四十文北　九百七十文福　三千八百五十八文北門城外九百另八文方來四千另六文義樂三千一百四十一文北露一千七百五十八文　樂六千六百九十六文紫陽軒一千中百九十文　春樓四千四百七十文迎鳳閣六千四百四十一文太平軒二千另四十五文西園五千二百六十八文如意軒二千二百三十八文松泉五千四百十四文今順閣四千二百三十四文福園五千二百三十五文樂安五千八百七十一文六也三千二百三十文品泉三千八百九十七文鴻福樓四千一百七十一文聚賢樓五千七百六十九文　　園六千六百七十九文萬福樓四千八百七十三文安樂園八千二百九十四文文瀾元七千另十六文○本旬共收錄一百兩祥三百七十元錢七百八十二文准於四月望左右起解仁人樂助以速為貴　同人附啓 
[光緒六年四月初三日京報全錄]  
　　宮門朱○御史世等　奏請變通籌辦捐項摺○陝撫馮　奏恭報抵秦接篆日期摺○陝藩王　奏恭報交卸撫篆日期摺○陝撫馮　奏藩司飭回本任片○四月妝三日吏部翰林院正黃旂值日吏部引　見二十名　侍衛處一名○桐澤謝授直隸永平府知府　恩○雲南副考官黃卓元到京請　安○明慶　遺招○召見軍機　桐澤　○○稽察內務府事務掌廣東道監察御史臣世泰等謹　奏爲庫儲支絀放欵不敷請以挹彼注此略爲變通之法藉裕庫儲而　　國用恭摺具陳仰祈　聖鑒事竊查內務府銀庫按從前放項每於庫期之日各衙門赴外交欵項亦多並兼有戶部借廢之欵領放似覺從容查近年以來庫存欵項本屬寥寥外交欵項並不按期解到更兼戶部奏停年節借撥之欵由此銀庫之欵項入不敷出各衙門一切領欵遂至回堂批成發放下餘欠欵再行陸績補領月復一月愈欠愈多積至年節庫存愈不敷放在該管大臣以及庫官並非籌畫不周實因來源之鮮旺庫款放項攸關更當豫籌久長之計臣等體察情形參酌時勢與其用款不足時形拮据莫若設法變通寬爲籌備查各直省捐項久停惟戶部尙有常捐之例照論旂民人等皆准報捐虛銜　封典加級各項花樣惟內務府人員報捐內務府虛銜花樣部捐章程內並無比專條若以此條提歸內務府設立捐局自行派員辦捐不但與部捐無所隔且並與庫儲大有稗益至內務府人員報捐加級　封典一雔仍由部捐照常辦理藉得定制而歸畫一是以臣等不揣冒昧謹　請　旨可否　飭卜戶部將常捐條例除外八旗以及民籍報捐虛銜各等花樣請歸內務府自行酌辦一轉移問庶於內庫欵項有所加增且於部捐亦毫無窒碍如蒙　俞允並請　飭下內務府大臣妥議章程核實辦理至該捐生上兌後即將實收赴臣衙門渙照以便互相核對之處再由內務府大臣一併詳細聲明具奏臣等爲裕庫儲而便放款起見是否有當伏乞　皇太后　皇上聖鑒謹　奏請　旨奉　旨已錄　○○陜西巡撫臣馮譽驥跪　奏爲恭報微臣抵奏接篆日期叩謝　天恩仰祈　聖鑒事竊臣前於上年九月問江南　次欽奉　諭旨補授陜西巡撫當即恭摺謝　恩籲懇　陛見嗣即趨赴　　廷於十一月十七十二十五等日仰蒙　召對二次　　　訓誨欽感草名　陛辭後隨於十二月二十五日出　部沿途風雪春雨連旬互作茲於本年二月十八日行抵西安省城准護搬臣王思沂飭委署西安府知府鄭子兆撫標中軍叅將胡得成將陜西巡撫開防暨　王命旗牌文卷等件齊送前來臣當即恭設香案望　　叩頭祈領任事臣察陝省自經災祲之後元氣未復正須培養拊循矧復地處邊郵各省游勇奸民稍有闌入即起事端求吏才安閶閻　軍責以固疆均爲此時要務臣才馳　深懼弗勝惟有屬遵　宸訓任勞任怨諸事認真萬不敢因循自安稍沾積習亦不敢矯枉過甚徒驚虛名遇有緊要要件隨時咨商督臣率同司道勤謹辦理一切將之以誠要之以實和衷共濟力挽時艱庶冀仰答　高厚鴻慈於萬一除將微臣祇奏接篆日期恭蔬　題報外所有感激下　謹績摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○陜西布政使臣王思沂跪　奏爲恭報微臣交卸　　仍回藩任日期叩謝　天恩仰祈　聖鑒事竊臣前奉　恩命護理　西巡撫賞將接篆日期恭摺具奏在案並新任撫臣馮譽　於二月十八日到省臣即派　員西安府知府鄭子兆　　中軍叅將胡得成將陜西巡撫　防並　王命旂牌文卷齊送　　旋諭奉得臣馮　騎飭知同任二十一日經升任江西布政使署陜西布政使邊賓泉縣陜西布政使　信文卷移送前來臣　即恭設香案　　　叩頭謝　恩任事伏念臣於上年二月莅任陝華甫經五月即議撫篆深慚　昧弗報涓埃茲復奉　同任舉凡用人行政　　安邊諸要將臣惟有倍竭愚誠認真擊舶　　　事　商督撫臣冀心經理以期仰答　鴻慈所有微臣交卸撫篆仍回　任日期理合茶恭摺具陳叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○馮驥片　再　司五思沂交　　篆應飭仍回本任其署藩司前按察使邊賓泉欽奉　諭旨擢授江西布政使現與升授按察使沈應　均巳具摺謝　恩陳請　陛見邊實泉作懸即交缷藩　沈應奎在是司本任恭候批摺遵行除憿飭遵照外謹附片陳明伏乞　聖鑒謹謹　奏軍機大臣奉　旨知道了欽此 
[光緒六年四月初一日京報補錄]  
　　○○河南巡撫臣涂宗瀛跪　奏爲光緒五年新舊咨交京控各案查明已結未結起數循　　奏恭摺仰祈　聖鑒事竊准部咨咨交之案行令半年彙奏一次等因歷經遵辦在案豫省光緒五年六月底止未結咨交各案節經飭催今自光緒五年七月起至十二月底止已審明咨結李魁宋五常詹禮節郭金永羅俊傑蘇泗清王桂徐立本徐孟月王三仔向天法沈見三宋嗚謙田天保孟廣漢丁應照十六起尙有白錦昭劉文章馬文朱長元郭　業李義合王儒魁王欽若周藻周化雨閭喜福王克恭李品超王殿鼎李張氏柴忠卿屈鳳勝徐崑山倪芳蘭李閭氏孔憲銘王承先何書堂王生元張孝蔣其祥胡成童朱學起詹士杰黃明禮三十起又自五年七月迄今績准咨交張全勝高華儒馬陶陶花村劉清太郭欽明李占甲劉之運李鳳翔何振光王克省李學如秦盛昌裴廣照馬成章張金牧昌貴宋紹曾張繼勝李天身魏明夏孫興運壬明遠二十三起均未審　共計未結新舊案五十三起或因要訨未到或巳咨部展限尙未咨結均經分別勒限催提起緊審辦以期仰　　聖主清理庶　之至意所有查明光緒五年下半年已結未結新舊京控咨交案件起數理合摺具陳伏乞　皇太后　皇上聖鑒謹　奏軍機大 
 
 

Page 5

 
 
臣奉　旨知道了欽此　○○凃宗瀛片　再准備河南永城營叅將黃義之向在毅軍帶隊打仗素稱得力茲准總統毅軍四川提督臣拚死慶咨調隨營前赴奉省設防當好檄飭遵照惟查該具准補充城營叅將尙未受札而防務緊要所帶勇隊未便更易生手惟有　　天恩　勅部先發札付由臣轉給該叅將衹領一俟勇隊接帶有人即當給咨送部引　見以苻定制除咨部外理合附片具陳伏乞　聖鑒訓示謹　奏軍機大臣奉　旨着照所請兵部知道欽此　○○周恒祺片　再勞績保舉人員應於到省後予限一年由督撫鮮加察看出具切實考語奏明分別煩間補用歷經遵辦在案茲查監翎五品銜軍功候補班補用知縣徐鴻儀現年四十九歲直隸天津縣人由監生報捐府經歷指分山東同治六年委赴行營當差因防剿出力歷保俟補缺後以知縣用並加五品銜　賞戴藍翎遵　捐免補本班以知縣仍留山東補用因委辦俟家林工程出力復保俟補缺後以同知同光緒元年八月初二日引　見到省二年正月二十日丁母憂服滿起復於五年四月初九日回省計自光緒元年八月初二日到省起扣至二年正月二十日丁憂止試用五個月零十八日又自五年四月初九日起復回東起扣至十月二十一日統計一年期滿例應甄別據署藩臬兩會群前來臣查該員勤慎有爲堪以本班補用除履歷清册咨部查照外謹附片具陳伏乞　聖鑒謹　奏軍機大臣奉　旨吏部知道欽此　○○吳元炳片　再准江南提督臣李朝斌咨准福山鎮總兵熊登武咨節屆三春夙疾復　　省云氣血素虧肝腸易勳必須安心靜養方可望痊擬請假三個月專意調理等情轉咨前來臣查所請尙係實情合元仰懇　天恩俯准給假三个月傳得在任從速醫治其福山鎮　務有統巡外海之責現當海防緊要亟應委員護理以專責成查有太湖營副將雷玉春　委暫行護理除激飭遵照外謹會同江南提督臣李朝斌附片陳明伏乞　聖鑒訓示謹　奏軍機大臣奉　旨着照所請欽此 
[蘇省撫事宜] ○四月初十日蘇學憲　松江來過蘇　候補同知章乃　禀辭赴松滬厘局差委　花翎同知銜分發江蘇候補班前即離通判　敬禀到 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
