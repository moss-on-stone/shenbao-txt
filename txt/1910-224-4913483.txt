# 1910 - 224 - 4913483

 

Page 1

 
 
   
 
 

Page 2

 
 
[上諭]  
　　監國攝政王鈐章七月十六日内閣奉 
　　上諭法部會奏編輯秋審條欵告成繕單呈覽一摺秋審條欵一書本與刑律相輔而行現行刑律業經詳加修訂飭令刋印成書頒行京外所有秋審條欵自應按照現行刑律妥選釐正免致紛歧茲據法部會同修訂法律大臣奏稱編輯告竣共釐定爲一百六十五條加具按語進呈朕詳細披覧尙屬周妥着即與現行刑律一律頒行新刑律未經實行以前凡有應歸入秋審核辦案件均即遵照此次所定條欵悉心擬勘毋得少有出入以昭畫一而利推行欽此 
　　上諭聯芳奏因病懇請開缺一摺荊州將軍聯芳着賞假一個月毋庸開缺欽此軍機大臣署名奕劻毓朗鹿傳霖假那桐徐世昌 
[交旨]  
　　七月初十日軍機大臣欽奉 
　　諭旨籌辦海軍大臣載洵等奏江南福山鎭總兵楊慕時請廕嫡子聲明請旨一摺著即以該總兵親生嫡子楊懿直承廕欽此又奉 
諭旨稅務處奏代理總稅務司安格聯請賞加二品銜並賞給二等第二寳星一摺著依議欽此 
　　七月十一日軍機大臣欽奉 
 
 
 

Page 3

 
 
　　諭旨農工商部奏籌設度量權衡用器製造廠開工日期並現擬辦法一摺知道了欽此 
又奉 
　　諭旨郵傳部奏遵旨撤丞參上行走人員一摺著將請留及裁撤人員銜名數目 
另行繕單具奏欽此 
論說 
[論財政困難之結果（續）]  
　　無已。其惟於臨時收入中擇公債一途乎。考各國國家財政歷史。皆有公債之沿革。如從前意大利之都市貢獻。日耳曼之自由市市債。日本之藩侯御用金。皆爲今日國家公債之濫觴。獨我國向來祗有鬻爵捐輸。而無國家借債之習慣與經騐。此固由政體國情之不同。亦實爲吾國人忌言國債之一原因也。然時至今日。鬻爵捐官。早爲文明政治所不許。而公債一端。則隨世運發達。今且羣認爲財政上重要之項目。西人有言。惟眞立憲國始眞有完全之公債。吾國旣採立憲政體而進行。此後國債經營。必爲操縱財政者所必及之。問題况以今日之大勢證之舉行國債爲。將來必至之勢乎。夫以國債興政。非以直接補苴臨時的收入爲目的。實以間接培養經常。的歲入爲目的。絶不同於私人的。濫費的。借債之性質也。但公債亦有内債與外債之别。使今日吾國募集公債。而但爲内債之發行。則無論何種國民。其愛國心之熱。終不敵其利已心之强。恐未必踴躍應集以赴急需。况就現勢觀察覺吾國今。日内債。其難於專恃者有數理由。一内國人民。素無應募公債之觀念與經歷。因而茫然於其利害所在。應募者必少。 
　　一官府未能立信用於國民。而於財幣交易。尤多留不信之歷史。如昭信股票其一也。 
　　一吾國人民。普通投資所獲利息每以一二分上下爲。準今以。數釐息之公債。必非普。通人民所樂受。 
　　一就令激於公義。或加以强制。勉强應足。然以吾國民素鮮遊金。使各個人應營產業之資本。悉數投入公債。經濟界必大起恐慌。 
　　其餘阻碍處甚多。一言以蔽之。今日吾國人民。尙無應募公債之程度。而國家及今一切經營又所。需至巨。僅恃已國自身。必無此供給之富力可斷言也。 
　　國内之債。旣不足以募集矣。他日主張借外債以興事者必且曰外債非股票。股票有直接資本性質。可以分潤利息。可以干預經營事業。外債則非此之比也。外債非資本在我爲生產的起債。或爲不生產的起債。要於外債權。利舉無所輕重。彼固但能。得一定之利息。其他非所得與也。外債非特權。我但有按期給息還本之義務。彼祗有取息受本之權利。至於所辦之事。我固可以自主彼亦不得而顧問也。凡諸理由。非不甚。是然而近來鐵路之借債。其爲害何若也。使竟以事不可已而借外債以興之。則埃及波斯之前車。其可鑒。矣若謂埃及之失財權。不在於借外債。而在於爲政之無方。則今日我國勢力。何事足以抵制外人。而可保其不干預乎。况乎國會不。能提前。而興舉之事。又不能俟諸九年以後。無國會以壯聲勢。而欲借外債以興内政。其不至於失國。權而貽大患者。鮮矣。 
　　噫嘻。百廢待興。需財甚鉅。而國家之財力。曾不足以及之。財力不及。則將來公債之興。爲勢。所必至。公債旣興。而内債仍不足以濟之。則時勢所迫。將有必及於外債者。苟不利源大闢。人民。擔負之能力。日新而月盛。則他日外債風潮。將必有劇烈之一日。朝野上下之人。可不慮其終極。而亟爲之法乎。 
專電 
[電一（北京）]  
　　澤公定十一日九鐘專車赴陵八鐘忽蒙召見十二日又見諭令入樞澤公以度支部事正重要力辭不就 
[電二（北京）]  
　　署郵尙沈雲沛十五日召見時奉攝政王面諭國家財政困難所有進欵以郵部所入爲大宗一切務宜撙節 
[電三（北京）]  
　　政務處議覆直蘇鄂粤閩五省准設交涉司皖贛湘桂四省歸有總督省之交涉司兼理其餘各省緩設由外務部將熟諳交涉人員預保候簡 
[電四（北京）]  
　　卸任駐德欽使廕昌電告政府二十六日可到京 
[電五（東京）]  
　　前韓國統監子爵曾稱荒助於西八月十九日逝世 
[電六（東京）]  
　　管船局長内田定受臺灣民政局長官之任 
[電七（東京）]  
　　東京各新聞紙對於中國此次更動大員甚爲注意 
緊要新聞一 
[蘇省裁减行政經費最近要電]  
　　蘇撫致度支部電北京度支部鑒洪六月念五日接哿電先以感電 
 
 

Page 4

 
 
奉復諒邀台察蘇屬僅四府一州局面本隘近年財政困難已達極點撙節備至羅掘皆窮當蒙洞照此次奉貴部電飭减併裁三項辦法當即督飭藩司等及淸理財政局會商監理財政官逐一妥議但能爲公家省一分之用欵即可爲疆吏寛一分之焦思豈不幸甚連日詳晰籌商於多方搜剔之中計勉强可减者如各級審判廳司法研究所陸防費赴京學生川資學費可併者如蘇省洋務局巡防營務處圖書館可裁者如秋操費綠營四成餉項發審局待質公所廨宇營繕費官輪修理費善舉薪費上海水利局費協撥賑欵到任用費鎭郡彈壓公所勸學公所農工商局試騐塲經費以上各項均照貴部電開酌核辦理其餘所指各欵詳察情形碍難裁節此外另有司局實力核汰如駐省提塘薪餉津貼藝徒學堂經費津貼上海商會房租鎭江城守營保護敎堂弁兵津貼瓜州鎭師船加餉擦洗費提督犒賞臨時補助各學堂學費臨時補助善舉經費漁業賽會費各州縣災賑欵陸軍小學開辦費京口駐防各學堂建築歲修費以上十二欵擬全裁又裕蘇銀錢局經費軍裝局採購更香等臨時費以上兩項擬酌减通共减併裁三項可實删三十七萬二千餘兩至巡警道經費警務公所學務公所蘇滬牙釐善後房捐四局及上海洋務局經費上海道報館津貼欽使過境供張審判廳籌辦處督審局共十二項已於匀定公費及行政費案内酌量裁减歸併綜計約可提抵十三萬二千兩至上海巡警局應裁三萬兩上海巡警應減七萬兩已據上海蔡道巡警汪道會禀稱此欵奏定由滬關稅欵項下撥發請歸海關預算案内辦理應請將該二項經費全數剔出預算以淸界限惟查删抵之數共五十萬四千餘兩已屬無微不至較之預算尙不敷四十十餘萬之多况憲政籌備計日程功應辦之事正多預備之金無著民生久困七婦難炊仰屋咨嗟進退維谷貴部電飭增入之欵亦據司局復稱地丁淸賦等欵豐歉因時必以秋勘爲斷稅契牙稅寗屬皖贛等省地面倍大於蘇所收自多且辦法亦有不同似難比擬果得豐稔盈收原可稍增歲入惟據爲定額則全無把握竊謂新政進行之期限與財政竭蹶之情形相逼而來其勢必至於相厄然財政究爲根本督撫有通籌全省之責必與大部聯合一氣以求進步至於敎育司法陸軍巡警實業一切新政館部催督甚急亦難置而不顧當籌措無術之際亦望大部設身處地代爲主持則内外一體國事可濟矣除將司局逐欵詳議緣由另文咨達外先行電聞仍祈裁奪施行德歌印 
　　度支部致蘇撫電感靑兩電敬悉承示裁節各欵深紉藎籌惟奏限已迫務請於十五前咨到或先將裁減併各端按欵分晰列數叙明理由即日電部以憑核辦至上海巡警局及上海巡警兩項事關本省地方行政滬道等請提歸海關預算殊與預算辦法不合仍請查照前電轉飭切實裁减又查該省協解蘇紳旅京學堂費三千兩非部章所應有請一律飭裁各欵雖經裁節而不敷之數尙多仍請通盤籌劃如出入各欵尙有可裁可減之處亦請速行補電爲盻度支部佳 
　　蘇撫再致度支部電度支部鈞鑒洪佳電敬悉容即將裁減併各端按欵分晰列數叙明理由先行電聞一面咨達上海巡警局及上海巡警兩項已電飭滬道並札汪道切實裁减旅京學費一律飭裁此外如有可裁可减之處仍督同司關道局營校通盤籌畫另行電達以慰厪系德眞印 
[度部核訂預算總表之迫促北京]  
　　度支部澤尙書以奏定淸理財政章程京師各衙門及各省試辦宣統三年預算表統限本年五月内一律奏報其川滇貴甘新各邊遠省分及各邊防處所統於六月十五日以前一律報齊業經屢次電催在案乃各省多有未經奏報或雖已奏報而不合定章以至總表碍難核訂若任其長此滯延不特貽誤定限且恐資政院開院時預算案無從提出更屬不成事體擬即由財政處先將已報各册照章釐定其尙未報到及不符定章各處暫行缺略請旨懲辦 
[旅京粤人大不滿於鹽政處北京]  
　　粤督袁制軍前因粤省紳民堅持禁賭而賭餉又一時無以劃抵爰奏請將鹽斤加價卽以所加之價撥抵賭餉嗣經鹽政處特派晏安瀾赴粤調查以爲窒礙難行因將新商承辦一節奏駁但責令查提陋規藉充賭餉近旅京津等處粤商對於此舉大不滿意以爲官辦旣不可改變則陋規亦自難提撥充賭餉徒託空言而舊商加價則實受其害特於日前分電上海廣肇公所及廣東諮議局自治會等云粤鹽餉幾加一倍鹽政處盡提歸公僅以無從核實之規費約抵賭餉不但與袁督議加鹽餉籌抵賭餉之本意未協且與張前督奏請無論籌得何欵均先撥抵賭餉奉旨允准之奏案不符深恐賭害不除反增負擔敝同人會議公决鹽餉擬至多以宣統元年課入爲要餘先悉數移抵抵不足額再以托出規費移抵抵足有餘任部提撥先由粤呈督憲代奏如恐無效再聯各埠公呈鹽政處務除賭害而止云 
[濤貝勒飭擬整頓軍政章程北京]  
　　軍諮大臣濤貝勒回國後對於海陸軍之創設夙夜規畫不遺餘力茲聞該處人云日昨貝勒查閱陸軍部與各省督練處考試陸軍學生曁甄别軍官等文册核其時期多有延至半年或十數月始行宣布者貝勒大爲不悦當諭各 
 
 

Page 5

 
 
員云歷考各國軍政長於我者指不勝屈其辦事敏捷職守嚴重實爲第一要著若不嚴定章程痛除積習軍事前途何堪設想隨即諭令某提調分别重要尋常兩項詳擬承辦責任期限章程及處罰條件呈候核定以便奏請頒示實行 
[會議續練禁衛軍辦法北京]  
　　濤貝勒以禁衛軍已將練成一鎭所有續練第二鎭一切辦法亟宜預爲措籌以便依照舉辦茲已提出應議之件五項（一）籌措餉糈（二）選取官長（三）勘築營舍（四）嚴定選兵章程（五）預定成軍期限已决定咨送軍諮處請於軍事會議處集議矣 
[政府對於移民殖邊之籌畫北京]  
　　湘鄂等省遊民前由江督張制軍鄂督瑞制軍等與東督錫淸帥往返籌商陸續移殖於東三省各處從事墾礦等業現政府諸公對於此事極爲賛成以爲與民生邊防均有裨益擬設法推廣於西北等處惟事甚繁賾非特設移民事務專員與民政農工商理藩等部互相聯絡專理其事難期完善大約下期政務處會議即當詳細籌畫 
[電催蒙古議員迅速赴京北京]  
　　理藩部以資政院開院在即而蒙古議員日前始行札令馳驛來京該議員等程途遠近不同如喀喇沁敖汗等旂出旗起程到京計須十餘日鄂爾多斯計須二十餘日阿嚕等旗計需三十餘日至外札薩克程途尤遠計需四五十日始可到京總約計蒙古各議員一律到京已在八月杪矣開院之前各議員更须集議練習開議等事若不設法催促届時必致貽誤擬卽另行分電各路將軍大臣飭其飛轉所屬各旗蒙議員尅期起程星馳來京毋得延誤昨已飛電各大臣查核照辦矣 
[湘省賑捐變通給奬北京]  
　　鄂督湘撫片奏云查湘省開辦賑常兩捐截至宣統二年三月間限滿正擬奏請接辦適常德等屬又被水災工賑需欵過鉅羅掘俱窮無可挹注幸荷天恩發帑賑撫由臣瑞澂與臣文鼎分電各省協助並由湘省紳士於各省會設立義賑公所廣爲勸募設法招徠以期陸續接濟惟查部定賑捐新章凡捐生報捐須先由捐局查例開數將捐欵交由大淸銀行核收方准塡給實收咨部給奬此在平時自可遵辦現查常郡災重欵絀萬分急迫哀鴻遍地嗷嗷待哺而岳州一帶積年災歉情形尤極困苦非接辦賑常各捐實屬無從措手擬請援照江蘇吉林成案由外省自行收辦較爲便捷因各紳富捐助之欵業經隨收隨放勢不能解交大淸銀行再行撥用至各省官紳協助之欵亦皆逕解湘省卽如省城三月間因米荒變亂各紳商捐欵購米平糶力拯危局收來折耗若干亦應准予照章奬叙方足以昭激勸惟有變通辦理凡係以現銀上兌者均遵部章赴大淸銀行呈交核奬其本省外省官紳商富集捐之欵或係就地撥用或係逕解省局均將捐欵數目隨時咨部准其核實請奬除十成貢監仍由部庫上兌外凡銜封翎枝减成貢監及七項常捐均照部定新章另刋實收核給奬叙專案造册咨部其部飯照費一律另行收解仍以一年爲限仰懇恩准敕部查照立案實於賑需大有裨益七月初四日奉硃批度支部議奏 
[川省𠞰辦逆匪告捷北京]  
　　川督趙爾巽奏稱川南逆匪余俊臣於去年臘月由靑神糾黨在井研樂山交界搶械起事經官軍擊潰曾經附片密陳並請俟該匪就獲再行擬請奬勵在案查該匪聲氣廣通煽惑甚衆臣前年到川之初前護督臣趙爾豐密告屢緝未獲囑臣注意旋准江湘各省督撫電告該逆聲勢甚大切囑防緝臣卽於沿江沿海廣布偵探嚴密訪查有聞即告有告即捕預知該逆首必有鋌而走險之一日爰密授各地方文武機宜平時則分斷其接濟　辦則合截其法路敗逃則不容其駐足其間紳民密報團衆遵守臨時復電檄交馳使人自爲戰各知預防是以該逆此次起事水陸分下雖沿途搶掠槍械裹脅愚民而到處受敵奔命不遑無可駐足民間尙少被害之家亦無震動之象計各路兵團一蹙之於嘉定再敗之於牛華溪三敗之於犍屏之間迨至屏山尙有衆百數適遇攻勦阿侯得勝之師由萬全營出山截勦該逆黨始潰敗死亡不能復聚而預爲邀約之屏叙各黨亦暗地解散而不敢逞是爲第四次之攻勦此中似有天意而將士兵團之用命則功不可沒也乃該逆首於潰散後仍在川滇邊界分派餘黨四出勾結各屬會土各匪復圖於三月起事妄冀死灰復燃臣迭飭各路防軍認眞彈壓地方嚴杜勾串一面購綫分捕並於拿獲各匪黨究出内情及其悍黨之所在密飭掩捕重賞嚴罰督勵將士數月以來多方設畫遂於二月初十日直追至雲南之豆沙關地方經派出防軍弁兵督率團首將該逆捕獲並擒其死黨劉自修等解回叙州府收禁而其同黨中著名首要谬雲從戴福和曹灼光戴銀舟陳子明陳老么命得盛陳懷德宋煥章等尙在嘉叙卭眉各處勾串爲患亦先後經各文武將陳子明陳老么轟斃其餘陸續與黨夥一並拿獲臣迭委道府大員督同地方官詳細質訊所供種種悖逆不諱如沿江屢次肇事該逆首無不知情南省捕獲大宗軍火即係接濟該逆之物川省叙府瀘州廣安各役無不以該黨爲主動實屬蓄志已久叛迹如鱗當即飭令就地懲辦示儆合之去臘奏陳斬獲各匪其邀約起事著名悍黨略盡於此至該逆等所供入黨者尙多其查無實據槪不株連 
 
 

Page 6

 
 
以消反側而示寛大如果有從逆情節仍須查拿審辦用絶亂源蜀省人心素稱浮動川南水陸衝要滇黔接壤尤爲匪類出沒之區據該逆等供連年謀畫因該黨在腹省屢次失敗亟欲襲取川省作根據然後分路出擾以求達其目的然彼固聲勢廣通我亦網羅密布三年以來逐處偵探得悉内情先有布置故旋起即滅悉如所料未數月遂將逆首黨要一律就擒不致釀成巨患難於收拾實邀聖主福庇而先後三年在事各員弁於防查勦緝莫不殫竭忠誠誓滅此醜其勞勩不無可嘉惟查内有記名總兵署理建昌鎭總兵董南斌花翎二品銜留川補用道李克昌均係異常出力官階較崇未便擅請如何奬勵應候特予施恩其千把以下各弁照例咨部核奬外其餘文武各員弁合無仰懇給獎以昭激勸七月初二日奉硃批董南斌李克昌均交軍機處存記餘着該部議奏 
[京師近事]  
　　禮部禮學館編纂大淸通禮現已將内外兩編釐定草案儘三個月之時間詳加潤色約於九月内即可繕成正本具摺入奏請旨飭下各省詳細簽註由憲政編查館覆核具奏頒布全國一體遵行 
　　樞府各大臣日前與郵傳部徐尚書及度支部澤公等密議貸借外欵修築川藏滇桂等處鐵路及開採蒙藏金礦陜西油礦雲南銅礦以闢利源惟關防甚嚴詳細無從探悉 
　　近日外間紛傳濤貝勒將奉管理陸軍部之命茲經詳加調查此說殊屬不確蓋陸軍部尙書現旣以蔭午樓欽使升授蔭於陸軍本屬專家與濤貝勒又甚相得貝勒此次回京急於就根本上解决一切呚連日與各樞老會議先定國是以爲全國統一之計畫且軍諮處地位本在陸軍部之上遇事儘可參預非若他部有管部之名始有參預之責外間所傳殊屬失實 
　　理藩部爲籌畫蒙政起見刻由本部郎中資政院議員文靜山君提議擬俟外藩議員敖漢郡王色凌敦嚕布等十員一律到京之後即行知照各蒙古王公會同集議一切事宜以期與本部互相聯絡藉使蒙政迅速進行 
　　度支部凙尙書昨與大淸總銀行正監督張允言副監督陳錦濤會議維持各省金融界辦法並擬擴充分行於各商埠所有一切章程已由澤公責成張陳妥擬草案呈堂核辦 
　　俄公使向外部要求征收旅居哈埠及遠東領土内之華人身稅一事聞外部業經認可 
　　法部廷尙書以本年各省考試法官爲第一次之創舉非愼重將事不足以資在任用因於日昨通行各省飭於考試之時務須嚴核資格以决去留如果品行端方學識優卓者始可選取斷不得稍爲遷就致與司法之前途有礙 
　　御史胡思敬奏參京奉鐵路積弊日深一摺當派直督陳筱帥查辦業紀前報茲聞該路被參之原因實係總辦陸緒聲荒於公務日事麻雀過於奢移人言嘖噴故被胡御史所聞並調查該總辦學識政蹟毫無所長始具摺上奏云 
　　度支部尙書澤公日昨電催各省督撫迅將認解協濟東三省之欵項即行籌措解淸以敷應用槪不准遲延並電知東督錫淸帥是否撥解到部速即詳細報部 
　　海軍處因海軍興辦之初與東西各國均有直接間接之關係加之訂購船艘器械以及籌辦大臣出洋考察等事尤宜與各國接哈故特函訂東西駐京公使於初十日下午至海軍籌辦處晚餐藉聯感情洵貝勒更慮届時不能到塲或到塲而不能暢叙復請於十二日晚間再到邸第暢飲以冀出洋時得種種之便利云 
[時評]  
　　其一 
　　藏事之危。警報數至。幾無虚日。在稍知時勢者。亦旣無人而不慮矣。乃本報昨日專電。則聯豫趙爾豐。又電奏外患内亂。相逼而至。請飭川督趙爾巽。速撥兵數千援助。其危迫之情形。一若又加甚焉。而非往日可比者。日言整頓。而乃日就危迫。毋亦時勢使然。而未可以咎辦事之不善。歟然駐藏大臣。亦已屢爲臺諫所劾。而一再有旨申斥矣。又豈得盡誘諸時勢。以爲心力已瘁。而終不可爲乎。故爲駐藏大臣者。必有以挽回危局。然後可告無罪。不然。倚畀深至。而敗壞日甚。其又何以對朝廷。 
　　其二 
　　濤貝勒歸國。鑒於列强之爭雄。力欲擴張軍備。而世續則力主緩辦海軍。夫濤貝勒之意。世所謂進步黨也。世續之意。世所謂守舊黨也。今世續以是而出軍機。則守舊黨退矣。毓朗徐世昌。濤稱爲達時知兵而進之。則進步黨進矣。退守舊黨。而進進步黨。則他日一切政治上之進步固可斷言。而軍事上之進步。尤必有指日可待之勢。惟財政之困難若是。民生之凋敝若是。於此而欲擴軍備。以張國威。必上足以强國。而下不累民生。然後可。吾不知徐朗他日。果有完善之設施。以答朝廷之簡畀否。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂督奏劾劣員補遺原因武昌]  
　　鄂督瑞制軍近奏叅貪劣不職守令雜職四十餘員已於十二日明奉上諭分别革職開缺在案聞制軍本意尚欲將本任松滋縣劉令肇墀列入彈章因擬摺稿時遺漏其名遂得倖免而劉令因撤任後所虧猶有數千餘金探聞旣未列入參案滿冀可望任用乃向督轅自請病假蓋欲制軍閱見其名而委以差缺也不料制軍查閱號簿觸動前事立即專摺以茸闒無能玩視民瘼八字考語糾叅革職奉硃批着照所請故十二日明諭遂無其名被參諸人有調之者曰兄弟等雖去官係奉堂皇之上諭若老哥如此罷官甚爲不値劉聞之神沮氣喪竟無以對 
[霍山商會總理被辱始末紀蕪湖]  
　　皖北霍山縣農商會總理吳兆鼒被該縣邵令恒照藉端責辱一案已誌本報茲聞蕪湖總會近得各處報告後特電詢正陽關代表何日到蕪旋得復電業已在途一俟正陽會代表抵蕪即行電請安慶大通兩商會派代表開聯合大會籌議對付方法茲將吳總理霍山令及大通九江商會種種情形彙錄於下 
　　吳總理取怨原因　　吳總理此次受辱取怨原因不一而足（甲勸業道）安徽勸業道童祥熊觀察次珊自任勸業道以來名爲勸業其實所辦者悉烟酒土膏糖等捐務與勸業名義不合吳前曾主稿擬聯合各商會禀部將童所辦各項捐務撤銷以重勸業其事未果後被童查悉故恨吳刺骨（乙紳士）皖省法政學員敦某楊某及諮議局霍山議員蕭某素與吳不睦此次邵令部選到省後卽受郭楊等運動邵令到任乏資蕭曾借助八百金允爲到霍後達其目的邵令奉牌示飭赴新任即上院面禀朱撫謂知縣查得霍山農商會總理吳某種種不法朱撫答如果屬實照例詳辦（丙差役）霍山縣距省窵遠差役朋比敲詐以商民爲魚肉吳自任農商會總理後即設法抵制請縣將差役各項陋規一律裁汰明定章程懸諸會所故該縣差役恨吳尤爲刺骨 
　　霍山令凌辱情形邵令恒照到任第二日卽請吳到署陷以請兵誣叛大題當堂責押出示招告將其住宅前後發封不令家人出入並一面出硃簽提拿該縣在商會入册各鋪商四十餘家到署迫令誣具吳不法切結吳在押兩月五日一遷差役勒索家產四五千金業已用罄并聞吳現在患病甚重屢囑其子送烟膏進班房以求速死六月廿四日邵令又將吳提出盡情凌辱一次 
　　大通商會之義憤大通商務總會自聞霍山商會吳總理被邵令擅用威權寃責下獄一案殊抱不平正擬開會籌對付之策藉伸公憤忽接霍山商農各界全體人員呈訴書閱後義憤益切據情電達農工商部曁安徽巡撫部院力陳吳總理被辱不堪情形懇爲昭雪旋奉撫憲復電詞旨似有袒護邵令之意來往各電錄左 
　　商會禀農工商部曁皖撫電北京農工商部憲安慶撫憲鈞鑒迭　霍山商農全體來呈詳叙農商分會總理吳兆鼒被邵含寃責下獄並叙案情始因痞棍邀衆勒索米糧劉治堂率黨項玉林首先發難痞棍愈聚愈衆劉朝棟倉先受其害馳報農分牃縣彈壓差提劉冶　　　　　　 
堂管押是該總理應盡職務劉黨項玉林胆敢率衆入城衝擊該總理豫泰恆店滋閙縣署逼放劉冶堂該痞棍等平素兇暴可見當聚衆騷擾時毛前令恐釀事變請兵保衛亦應盡之職務何邵令甫往到任不察案情即陷該總理于獄以越權請兵形同反叛字樣嚴拿其子封店封宅不令出入欲置吳氏一門於死地該令喪心慘毒竟致弁髦部章蹂躪商界如此現又串同省委梁姓朦禀上司並欲株聯全體復將該總理日事刑求生命危迫公同會議除電請安撫速將邵令並吳兆鼒提省委公大員訊辦外懇請速咨以免荼毒而雪覆盆地方大局幸甚謹禀大通商務總會總協理李國楷李顯猷曁全體會員叩豔 
　　安慶撫憲復電大通商會總協理鑒吳兆鼒一案由霍山縣訊斷恐涉偏袒若徑行提省則此案遷涉多人懼滋多累省霍相距又遠無從就地訪查應將此案人證卷宗提六安州訊結以昭平允此復 
　　九江商會之不平蕪湖商務總會前日接九江商會來函索取霍山農商會總理吳兆鼒被辱案牘因該商會近閱上海各報始悉此事全體異常憤憤蕪會連日已將關于此案各項文牘函電用油印通寄各省商會以便公同討論辦法云 
[龍江通信]  
　　會議編練陸軍計畫江省陸軍籌練處總辦趙醴泉司使日前在該處會議大畧謂各省陸軍紛紛成立江省早應舉辦况模範營畢業在邇正宜即時編練惟江省原擬編一混成協需欵浩繁現擬减爲五營步隊三營馬砲名一營所有帶兵各級官長以及什長兵頭皆由樣範營各班拔取其餘兵丁槪按徵兵制度挑錄土著務於明正一律成立常年經費三十萬兩由官鹽餘利項下籌撥惟開辦之費如建築營房購備槍砲子彈軍衣一切共需銀約一萬兩江省庫欵奇絀不易籌措趙司使異常躊躇云 
　　呈報優待鄂籍飢民章程湖北飢民到省即由周撫憲札飭墾務總局曁龍江府妥籌一切辦法早誌本報近經該道府等遵將安插章程籌議妥協呈明在案（一）每户撥給荒地四十五响房園地五晌如有能力多開者仍准續領其地叚現已跴勘訥謨爾河約距省城二百餘里（二）每户發給米糧油鹽各項統至宣統三年即明年八月底止大口月給米五十觔油鹽各一斤小口半之（三）每户給房屋兩間（四）每户給牛馬按農夫四人給馬犁一付每付應需牛六頭若給馬匹亦如其數（五）每户按男口之多寡酌給農具（如鍬鎬草刀等類）（六）每户男婦大口給皮衣棉衣褲各一件每小口布三十尺棉花三斤（七）每户大口月給零 
 
 

Page 11

 
 
用錢六百文小口月給三百文（八）各户應償以上墊欵分作六年歸還如有水旱偏災再隨時酌辦（墾户利益如左）（一）荒叚之利訥謨爾河地極肥美黑土約有十餘尺深種時並不用上糞禾苗自然茂盛如種大麥小麥穀子等類無不相宜此皆屢經試騐確有把握（二）種田之利犁張一副每年可開地四十五晌每晌至少以收糧三石計之共收一百三十五石每石價銀六兩歲可獲八百兩（三）養車及牛馬之利喂養牛馬需草不需料而歲歲可以孶生且自十月至次年二月每日車馬運脚可得錢二三十吊（四）刈草之刈草可作燒材冬日存積每車草可賣錢十餘吊（五）伐木之利樹木叢雜遍地皆是可以隨便伐採不惟冬季藉可烘暖且能易獲大利 
　　測勘隆平煤礦情形隆平煤礦總辦魁星堦觀察日前電調北洋礦師大學堂敎習德雷克君前往礦地勘騐煤線近聞該礦師等業已竣事回省據稱朱家坎車站附近南星山上下舊有俄人挖過煤洞七八處深俱數丈土層係白沙屑下層多白土據云此土只可煉塞資德土其下决不能產煤抵煤窰西南北三方面一帶遍地勘查據云各山均現火成石非產煤之象惟煤窰附近方圓僅一里許係水成石爲產煤之徵然恐藴煤無多至煤窰東南之景星山西北之四平山所產之矸子石據勘亦係火成石决不能產煤及復往滿洲站一帶察勘一次據聞亦無佳礦云 
分類新聞政界 
[度支部電詰預算漏列欵項杭州]  
　　度支部致浙撫電云杭州撫臺鑒邊防經費浙江原於地丁釐金項下共撥十六萬兩籌備餉需定額二十八萬兩外兩浙運庫應解六萬兩此項預算只列籌備餉需十六萬一千兩餘均漏列應由部分别補入至邊防經費加撥三萬二千兩本係改解江海關之欵預算册内亦未列入是否歸併在别項歲出估計希飭查明一併電覆 
[考察憲政委員到蘇蘇州]  
　　憲政館奏派考察憲政委員劉太史福姚於日前抵蘇暫以城内長春巷内全浙會館爲行臺聞太史日内正在調查已辦各項憲政成績云 
[棗陽抽收門牌陋規之躊躇湖北]  
　　襄陽道錢觀察紹楨爲棗陽禁收門牌陋規事電禀鄂督文云棗陽縣楊令鼎福通禀收門牌陋規定至四百二串之多查從前保甲門牌不准取民間分文卽衣私費亦無户給數百文之理民已彫敝籌欵雖要似應力顧百姓元氣似此竽捐易政擾民並恐釀事職道閱禀竊有未安謹陳管見伏候鈞裁職道紹楨禀叩江鄂督覆云江電悉棗陽楊令請將舊有門牌陋規提充警務審判監獄各項經費據禀係由議員曁城鄉紳董公議禀請詳覆當經批司查明是否可行核議详奪執事現以擾民爲慮所見甚是查該令所禀擬定等項較之原收數目相去甚鉅究竟此項陋規從前實收若干議加之數民力能否擔認該紳董等當時如何集議可否酌减收數化私爲公除行司併查議復外希卽一併確查復奪督院歌印 
[整理淮北五卡積弊揚州]  
　　淮運司增都轉以淮北舊設新關五卡改章各情整理積弊一案禀奉督院批云查淮北積弊甚深私販充斥旣已防不勝防此外官運票鹽無不夾私江運開辦兩月補斤竟至六千包之多時家馬頭且設有補斤委員爲該司衙門所不知似此法紀蕩然正堪浩嘆若不嚴加整頓流弊胡窮現由該司密飭海分司調查詳辦仰卽轉飭李運判迅速查明妥議章程詳候核辦務將各弊竭力剔除以期補救 
[咨飭宣布尋常交涉案件天津]  
　　直督近接外務部通咨各省督撫所有與各國交涉案件除機密及緊要事件理宜秘密外其餘槪行宣布免民疑惑等因陳筱帥准咨後當札行津保兩洋務局查照辦理 
軍界 
[韶州官軍圍辦邊匪情形廣州]  
　　袁督現據韶州鎭道電稱據第二營中左右哨弁何秉鈞林繡春黃焯亭禀先後督隊在白花山黎市大嶺頂等處拿獲匪目李福明程榮昌邱照裡等三名交曲江縣訊究該匪走竄至仁化屬塘村地方經林哨弁率隊跟迹往捕該匪被搶相拒奮力環攻當斱格斃匪黨一名割取首級餘匪紛逃追至河邊鳬水欲遁我軍發槍擊斃匪黨二名匪尸中彈落河因上流湍急追捕不及當將該匪首級一顆鎗枝彈子各件解交仁化縣騐訊等情查現在匪首多已伏誅但餘匪尙多竄伏若不趁此四路查緝終至死灰復燃除由職鎭等督飭各營切實窮搜毋稍鬆懈職道卑府分所屬嚴諭各鄉紳耆協力淸查指引綑交外並壯獲匪訊明先行錄供禀辦 
[開辦陸軍警察敎練所蘇州]  
　　蘇省督練公所内開辦陸軍警察敎練所業由兵備處總辦吳參領議章詳奉撫憲批准派委成國屏充當正敎員張昌熙許庚兩員充副敎員吳文斌充書記員各員均已奉札謝委日内即當開辦矣 
學務 
[鄂學經費支絀之現狀武昌]  
　　鄂省各官立學堂乏欵開課詳情已紀前報茲學務公所已借有欵項數萬金暫濟燃眉特於日昨傳知各堂籌備上課以安衆心略謂前因本公所學欵一時週轉不靈曾經傳咨各堂或暫就存欵開課或商緩支發並無將經費不發以後减發之說現在籌辦已有頭緒所有各堂經費自應發給惟收欵尙未能全數收到各堂本月份經費應分兩次支發合亟函知貴堂速來公所支領但查本月初八日係開學日期是日報知開學者甚屬寥寥殊屬非是深恐各堂意有誤會合亟嚴催務即開學幸勿延展切要至部提學欵另是一事不必與開學一事牽混想各堂當能明此界限也云云惟查各堂管敎各員如中等工業學堂監督朱啓烈北路高等小學堂長繆綸藻等十餘人現均紛紛辭差經高學使檄派五武玉等接充王等復一齊繳札不就大槪必因學欵支絀辦事棘手也 
[學部電徵普及敎育說帖保定]  
　　保定府敎育會昨奉學司札開頃蒙學部通電各省提學使轉諭本省敎育會員各府州縣視學員及各 
 
 

Page 12

 
 
項學堂敎員均就本地情形繕呈普及敎育辦法說帖由提學使彙送到部以便採擇施行等因除分行外合亟札飭札到該會即便查照繕具說帖呈候本司彙總送部核辦 
實業 
[浙人對於郵部調用工程司之憤激杭州]  
　　滬杭甬存欵章程久應廢約郵部則應廢不廢處處反加掣肘前次浙路股東大會時各股東要求總理赴京力爭旋因湯總理於浙路另有要公尙未起程而日前郵部又將浙路工程師邵君善閶調充徐海淸鐵路工程師業已赴差湯總理以郵部始則　欵不發繼復將得力之工程師他調明明欲使商辦浙路無欵無人意存破壞不言可喻業已電致郵部並擬不日晋京力爭以故近日是股東非股東得聞此信後亦均憤激異常浙紳徐班侯侍御等擬即開大會集議此事一面勸慰一般人民切勿輕舉妄動一面設法與郵部周旋云 
[部催興辦農林要政之報告杭州]  
　　農工商部電致浙撫又云杭州增撫臺鑒初九日奉旨嚴催籌辦農林要政曁工藝實業查貴省應送官民各荒地畝圖册尙未咨報到部希飭限期造送並按照本部奏定推廣農林章程切實籌辦仍將現辦農林工藝情形迅速詳細電覆以便彙核覆奏農工商部蒸印 
[建德農林公會之進行安慶]  
　　建德縣農林公會爲前江督周玉帥捐資創辦曾已購買基地建設會所現已修理完竣屋宇宏廠擬於七月内開幕並由該縣張令翊六竭力提倡諭令各鄉紳董先行調查官荒民荒以便墾種近又按照自治區域分設七區分會照會熱心公益正紳充任分會會長實力籌辦以收實效 
雜記 
[巡警保護馬桶之笑談楊州]  
　　楊郡舊城頭巷交界處於本月十二日晚間突湧紅水其赤如血傾城聞信往觀駭爲出蛟印委官自嵩守以次亦均蒞塲騐看當有附近民人以出蛟之地備用穢物鎭壓即行消滅於是羣以便桶覆之事後巡警局乃派有警兵四人前往守護不許閒人近前然紅水湧現之區經便桶覆後亦已截止别無他種現象而四警兵日與便屹立如對崗然一時好事者遂有巡警保護馬桶之謠 
[杭垣近城匪盜之迭見浙江]  
　　浙屬水旱頻仍小民困苦流離災情愈重匪盜愈熾本月初十晚西湖沿長橋地方距離省城僅三里而匪盜二十餘人明火執仗糾搶農民錢歪嘴家失贓四百餘金探據事主謂此項匪盜雖均外路口音而黨類甚雜间有台紹土音在内所執器械大半鐵路小工所需臨去且鳴槍數響從容而逸同日離留下鎭里花牌一樓地方農民張見中家被盜三十餘人先用毛竹溜入開門放黨明火搜搶除磁木等器外席捲一空失贓約七八百元臨去施入排鎗聲震山谷消息傳播後鄰近村莊咸懐惴惴不料十二晚離花牌樓半里許之東莫湖地方突來大帮匪盜方擬圍搶該處富户詎鄉民早有警備四出鳴鑼鄰村聞警奔　聚拿鑼聲喊聲震動山谷盜黨見勢不佳紛紛從玉皇山間道竄逸雖未被刧然　飽受虚驚並聞該盜黨逸後在山麓鎗斃放生馬一頭大约　藉此洩憤云 
[蘇縣令此愧色否廣東]  
　　江蘇命婦王朱氏禀控前任翁源蘇令今賴債婚由廣府嚴守立傳該氏子王耀廷到案札發南海縣遞解回籍當初九日縣署擬由民事所提出王耀廷以憑起解詎該所在押者共百餘人據王耀廷哭訴蘇某如何忘恩負義賴欠賴婚嚴守曾任韶州蘇爲舊屬故對於此案極力偏袒同人聞之共抱不平羣起抗阴喧閙半日尙未能將人提出王令立即禀明嚴守復親詣縣署聲明王耀廷在原籍無錫縣另犯有案解回原籍歸案審辦豈容抗阻王令當即帶領兩班差役數十人親蒞民事所將民王耀廷提出於初十早附輪船起解矣 
[劉協統之一喜一憂武昌]  
　　湖北敎練處總辦一差事權雖大而薪俸公費反不及一協統之優日前十六協統劉温玉調充防隊統領所遺經卾督會同陸軍部奏派敎練處總辦鄧成拔接充原所以資調劑鄧奉札後欣欣然定於初十日到差不料其子（鄧僅此一子年甫五齡）於初八日染受時症夭折鄧痛子情切悲悼無已是日遂未接差聞已請假一星期改於十六日到營任事至其子裝殮之費聞竟用至一千餘金鄧猶以爲未足其平日之浪擲金錢可想見矣 
諧著 
[奏請派員出洋考察花界摺]  
　　奏爲請派大員出洋。考察花界。恭摺具陳事。竊維觀風問俗。他山之攻錯可資破浪出洋。隣國之考查尤重。年來國家舉行新政。凡夫憲政軍事。監獄警察。莫不派員分赴各國。考察詳審。以備仿行。誠以師人之長。補我之短。法至良。意至美也。獨於花界事。務則喑地領略者多。而實地調查者少。至若艷幟之如何高張。惡毒之如何消防。芳齡之如何限制。一槪附諸闕如。亦爲民政之缺點。不知文明國民。程度增高。思想發達。卽舉齷齪瑣屑之事。無不研究得失。以圖改良。是花界一端。原不得謂爲。輕薄。放棄臣部之責任。即如我國歷年來恭膺簡命周歷環球。或見美女而魂銷。或聞妖姬而心醉。藝妓舞蹈。張夜讌于東瀛。花韵翩𦒘。尋芳蹤于西海。可知風流實根於� 
本性。孤冷乃出於矯情。在樞閣爕理陰。陽平章風月。尙屬分所應爲。矧臣部有整頓民政之責。尤不容置諸度外。且臣部此舉。係欲搜羅各國古。今花史。及其取締之法。所派各員。自必樂於從事。考察認眞。不似從前考察各員。但譯。幾本新書。敷衍塞責者可比。差竣回國。編訂成書。即由臣部專。利刋刻頒行。可决其風　海。内不脛而。走以視考察憲政各種書籍。過問寥寥者。尤不可同日語。是臣部雖耗考察之經費。仍獲出板之利權。出入相抵。有贏無絀。如蒙俞。允即由臣部愼擇資格相當熟悉花界人員。開單請簡。分赴各國考察。以資採擇。是否有當理合恭摺具陳。伏乞聖鑒。 
稗史 
[東俄女武士（十七）]  
　　司徒賽爾夫人等。聽夫人之言。知夫人胸中。尙抱有偉大之志。想咸感歎不止。然擊退日軍。而恢復比利箕砲台。乃須函琳夫人空有之理想。惜乎旅順之要塞。日縮一日。俄軍之孤窮。日迫一日。須函琳夫人遂不能得恢復比利箕砲台之機會。終陷於慘烈之悲境。而花飛玉碎。殆不留餘痕矣。 
　　夫人傷痍方愈。再出戰線。尙依舊服役。從軍數月間。嘗背負。良人之骸骨。跨白馬。埀金髪。沐腥風。浴血雨。頻出入各砲壘。大聲疾呼。以鼓勵士卒曰。英勇諸君雄烈諸君。宜加努力。以俾。未葬之骸骨。得一。塊之葬所爲。幸當十一月中旬。兩軍開最後之大戰。天昏地暗。神號鬼哭。俄軍愈勢窮心寒。日本軍之砲彈。紛注旅順之四壁。當時盤龍山下忽有一白馬騎士。背負小。棺消沒於　火爆炸。白烟鴻濛之間者。即須函琳夫人也。 
　　至是。須函琳夫人偕良人之骸骨。與所騎之白馬。竟終命於盤龍山下。被日軍之砲彈碎身粉骨。不留片骸。而死。至是須函琳夫人終實踐贈衣時。之誓約克成所謂潘玳娥矣。噫嘻壯哉。噫嘻烈哉。（已完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[度支部會奏議覆熱河都統奏添練新軍直隸協欵無着擬就部撥經費先行酌練摺]  
　　奏爲遵旨議奏恭摺會陳仰祈聖鑒事熱河都統誠勳奏熱河添練新軍直隸協欵無着擬就部撥經費先行酌練並懇敕部照案另籌的欵以濟要需一摺宣统二年五月十六日奉硃批該部議奏欽此欽遵由内閣抄出到部據原奏内稱熱河添練新軍擬就原有常備軍一標添練一標以成一協經升任都統臣廷杰奏請分籌的欵蒙恩敕部議准由度支部撥發開辦經費銀二十萬兩常年經費銀八萬三千餘兩其原請直隸協濟常年經費二十萬兩奏明咨行直隸總督查照辦理旋准督臣咨覆此項協欵爲數甚鉅力難湊　當以原請直隸協欵爲常年經久計授之需迭與直隸督臣文電籌商迄無成議因思此欵關係熱軍成敗究竟直隸能否籌撥或認籌若干不敷之餉由部臣另指的欵曁應如何設法籌撥俾便接續編制之處復於上年九月奏懇敕部核議經度支部會同陸軍部議覆前項直隸應協熱河二十萬兩部中實無力再籌奏准仍由直隸督臣遵照原奏設法籌措咨行遵照在案臣於上年十一月到任接准移交以熱河陸軍四年内添練一鎭期限旣甚迫促軍需自貴速籌即經文電交馳商請協濟茲准陸軍部圑准直隸督臣陳夔龍函稱此項協餉飭據司局會同籌議具詳僉以北洋原係受協省分近年各省欠解甚多司局各庫實已萬分艱窘實無餘力再籌等因由部抄函咨覆前來伏思新政繁興財政艱窘之際而欲年籌鉅欵部臣疆臣固屬同一爲難惟臣鎭守窮邊經武整軍責無旁貸直隸爲近畿大省尚且無可騰挪熱河地處邊荒其勢更形枯窘若以計無所出置爲緩圖則蒙匪濳滋何以紓朝廷北顧之憂可歷年組織之數皆爲練成一協而設况部籌開辦經費業已如數先後領回所有建築營房購置鎗械均已次第就緒專俟直隸一諾即可逐漸成軍不意往返籌商竟無成議現在事已開辦勢無中輟若不設法賡續則前此二十萬兩等諸虚擲而由協成鎭更屬無期日夕焦思計惟有步步爲營求得尺得寸之效現擬先就部中認撥之常年經費八萬三千兩先行添練步隊一營過山砲隊一隊俾成步隊之军標爲擴充一協之張本該營兵丁照案仍由駐防旗丁挑選精壯不敷則遵章兼募土著漢兵惟此爲萬不得已免曠時日起見應請敕部將允撥之八萬三千兩先行發給以資添練其原請不敷之常年經費二十萬兩直隸現旣委實難籌能否仍由部撥抑或另行設法分别協籌之處並懇天恩一併敕部迅賜議决俾有遵循等語臣等伏查熱河添練新軍前於光緒三十四年十一月間據前都統廷杰請由部籌撥開辦經費銀二十萬兩常年混成一協不敷之餉由部庫籌撥十萬一千兩並由直隸指定有著的欵二十萬兩按年籌解各節經臣部會同陸軍部奏准除原請直隸按年協解銀二十萬兩由直隸總督查照辦理外所請由部籌撥開辦經費銀二十萬兩常年混成一協不敷銀十萬一千兩將騰出旗兵的餉一萬八千兩併入計算實不敷銀八萬三千兩在部庫練兵經費上藥稅等欵撥給嗣據前都統廷杰奏稱直隸協欵無著請由部另行籌撥復經臣等議覆年來練兵經費各省均多欠解禁烟令行土藥稅又成弩末前項直隸應協熱河二十萬兩部中實無力再籌仍由直隸總督遵照原奏設法籌濟等因奏奉俞允行知在案茲據該都統奏稱前因查所奏各節係因部籌開辦經費業已如數先後領回所有津築營房購置鎗械次第就緒直隸協欵迄今竟無成議事已開辦勢難中輟不得已先就部中認撥之常年經費八萬三千兩添練步隊一營過山砲隊一隊以爲得尺得寸之計臣部應將允撥之八萬三千兩先行發給以資添練至原奏所稱不敷之常年經費二十萬兩直隸現旣委實難籌能否仍由部撥抑或另行分别協籌之處使臣部有可設法自應通籌協撥俾新軍早日觀成無如現在部庫奇絀各省羅掘俱窮不敷之欵實屬無從籌措仍請飭下該都統或就地方財政極力騰挪或從舊日防營設法裁改總期士皆精練餉不虚糜以仰副朝廷整軍經武愼重國防之至意所有遵議緣由謹恭摺會陳伏乞皇上聖鑒再此摺係度支部主稿會同軍諮處陸軍部辦理合併陳明謹奏宣統二年七月初七日奉旨依議欽此 
本埠新聞 
[邀請美商來華遊歷]  
　　上海南北兩市曁北京天津營口烟臺厦門廣州福州梧州江寗江西九江鎭江蘇州蕪湖漢口杭州寗波錫金等處商務總分會致書美國太平洋一帶商務領袖諸君云竊維中美兩國地處温帶皆在太平洋沿岸東西遙遙相對敝國地產富厚近年風氣漸開亦頗究心於機器製造之事軌路盛行内地原質土貨亦相將輸出而悉以上海爲進出口之總樞紐從前每由他國間接販運華市銷美貨固多美市儲華貨則尙嫌其少上年貴國减讓賠欵本年又將開禁烟大會一輕華人之擔負一袪百年之沈毒義聲所布稱頌勿衰商界感激之餘每以未與貴商直接往來爲憾今欲表見兩國之感情永使團結起見敝會等特定本年西歷八月中旬恭備杯茗邀請太平洋一帶各領袖員諸君光臨敝國各埠藉圖暢叙兼可討論商務鼓無商情茲查某會某君熱心公益於商務情形研究有素届時務請弗吝玉趾光臨賜敎如蒙慨允會等自當竭誠歡迎即在敝國小住必能即境增興倘荷賜覆請交敝國駐舊金山領事某君轉寄因此君敝會託其照料一切也 
[陳逸卿尙能設法理處]  
　　前日午後五時公共公廨飭派探捕差役將倒欠鉅欵之正元錢莊股東陳逸卿及戴嘉寳解送道署奉蔡觀察諭將在縣收押之正元莊跑街田龍章提至道轅即派本縣田大令與查帳委員伏明府升座會訊繼又奉諭將陳等三人帶至簽押房屏退左右由觀察一人親自詰問訊至黃昏時始命將陳戴田三人一併帶回公廨聽候核奪又聞觀察提訊陳逸卿時陳供所欠之欵儘可設法理處若不令出外則雖有能力無可措施惟有待罪而已觀察爰令帶出赶緊料理 
 
 

Page 19

 
 
[蘇臬示禁買賣奴婢]  
　　本縣田大令接奉蘇臬左廉訪頒發禁止買賣奴婢文告遵即發貼示文錄下爲遵奉憲札出示曉諭事照得中國三代盛時本無買賣入口之事惟罪人乃爲奴隸周衰始有鬻身之說秦漢以後變本加厲以奴婢與財物同論不以人類視之生殺悉憑主命我朝定例逐漸從寛白契所買奴婢與雇工同論奴婢有罪不告官司而毆殺者治罪迭次推恩有加無已然仍准立契買賣本源未塞徒挽末流補救終屬有限貧家子女一經賣入人手虐使等於犬馬苛待甚於罪囚呼籲無門束手待斃慘酷有不忍言者方今預備立憲全國人民其俊秀者固宜隨時培養其微賤者亦須一視同仁若以窮苦無告之民聽其互相賣買淪於賤役非所以廣皇仁而重憲政前經前署督部堂周及吳侍御先後條奏請將買賣人口一事永遠禁革現經憲政編查館議復嗣後無論滿漢官員軍民人等不准以人口互相買賣違者治罪其使用奴婢祇准價雇納妾祗准媒說從前原有之奴婢一律以雇工論身體許其自主有犯按雇工科斷並不輕縱所有律例内關涉奴婢諸條悉予删除酌擬辦理條欵奏奉諭旨咨行欽遵辦理前來合行摘錄條欵出示曉諭爲此示仰官紳軍民人等一體遵照毋違特示 
[英商查詢王益甫遺產]  
　　英商愛爾德具禀公廨請查已故王益甫之家產是否由其子王潤身經管昨由寳讞員派探將王傳案判令交保候英領堂期訊核 
[爭辦淸潔事宜]  
　　本邑城自治公所各董事議辦淸潔事宜業由沈昌記投禀認定由董諭飭照章不准招股著先行試辦三個月將東南兩區界内淸潔辦有成效再行擴充詎沈延不開辦並在外間違章招股因有舊糞夫多人分投道縣各署遞禀爭充事爲各董查知以似此辦法非特不能持久猶恐肇禍昨特傳沈到所詰問根由諭候道縣憲給示曉諭再核 
城内 
[緝獲逃犯]  
　　捕頭徐文前日在南市緝獲南匯縣要案逃犯蔡生狗帶至縣署禀知田大令當晚提訊蔡供認濳逃不諱判蔡收所候飭承備文起解 
[拐匪口供]  
　　三連枷犯楊太保等瞥見拐匪顧甫甫喚人拿獲收所候訊在案前晚經本縣田大令提訊顧甫甫供小孩係毋親所拐現住大場地方惟父親故後母已再醮求鑒大令諭飭收押立出堂單下鄉拘拿並諭如所供不實定卽將爾站籠處死示衆 
[認領孫兒]  
　　一路巡局崗巡謝長生查見迷路小孩曹全生在途啼哭解至局中發堂留養旋有老婦曹陸氏投局禀稱婦人年七十六歲住在西鄉徐家匯今日因城内親戚陳鎭祥家喜事帶領孫兒曹全生至陳家飲酒走至虹橋相近忽然不見因托黃長興到案作保求請給領巡巡官准之 
[因賭起釁]  
　　陳根郎與徐栢海口角互毆扭至一路巡局喊控陳供今日與徐等在家聚賭麻雀徐輸錢氣忿將牌抛棄此牌値洋數元不肯賠償是以扭請究追訊之徐供認不諱自願賠償巡官以因賭起釁斥退不理 
南市 
[新米上市]  
　　周浦鎭米商現將該鄉所產新米碾淨運滬開盤每石價洋九元二角從此新穀登塲來源稍旺想滬上米價必能漸漸低减矣 
[造屋佔地]  
　　總工程局路政處查悉裹竹行弄丁姓家建造房屋佔及貼鄰某姓之地特飭十六舗地甲傳諭停工並傳工頭陳順記携帶執照到局詰問 
[拐賣學徒]  
　　南京人張學文王貴將南市吳家弄王義泰招牌店學徒張阿毛及倉橋附近張來勳水笋作學徒余毛囝拐匿聚興棧内販往鎭江圖賣爲伶被探夥查獲解送工程局研訊張王供多狡賴張阿毛供年十三歲伨名阿寳在高家行當地保被張誘至棧中余供逃至北市被人誘入該棧判張王各戒責三百下押改過局一年該兩徒留候族人認領 
[誘姦少婦]  
　　陸趙氏之媳唐氏被隣居泥水匠張阿四誘至滬北客棧姦宿前晚氏又至隣居處取携所寄之衣包被姑瞥見扭控南區解至工程局訊究張供該氏由倪阿囡誘出唐氏供年二十歲被張誘姦是實今欲返至南匯母家判張戒責二百下押一禮拜氏責一百下交姑領回管束 
閘北 
[勿再往來]  
　　黃吉安在張朱氏臥房内飲酒被氏弟朱阿順撞見互毆已記昨報昨經四路分局黃正巡宙審訊氏供在絲厰做工黃偶然來家閒談並無私情質之黃供詞支吾二房東陸梅卿供黃前後來過四五次有無别情不得而知巡官以該氏本夫未到從寛判黃具不再來往結交保開釋氏交朱帶回 
[婦女野心]  
　　徐吉山之妻張氏前與租界某華捕私姘被徐在英公廨控奉中西官訊辦有案前日徐復扭妻至四路分局控稱該氏不肯隨伊回籍請爲究辦昨經黃巡官提訊判氏掌頰一百下隨夫回籍違干嚴辦 
[展限一天]  
　　徐阿玉控陳源茂錠灰作欠炭洋二十三元有奇向討不還反敢逞兇經四路一區將陳提案由義和染坊宋雲卿擔保限三天繳洋刻因逾限着保交案昨經黃正巡官審訊判展限一天倘再玩延定即押追 
[還洋了事]  
　　船夥孫餘吉前日向船主劉步倫索取工洋一元四角被劉同弟劉步高將孫毆傷由四路五區將一干人移送一區昨經黃正巡官察得孫受傷尙無大礙判劉還洋給孫具領自行延醫調治 
英租界 
[追還鉅贓]  
　　劉文彩在靜安寺路一百零六號洋人柯倫裴家充養狗之役因竊取洋東値洋四萬餘元之金珠寳石各物由探拘解公堂押候究辦在案昨日復訊屬實孫襄讞商之德譒譯官裴君以竊贓有四萬餘金之鉅未便從輕判劉押西牢二年期滿逐出租界起案各贓交原告用人陳阿壽領回 
[客棧賣烟]  
　　新閘派克路一百零三號門牌陳阿順所開之小客棧私售燈吃由捕查悉昨將陳傳至公堂訊實判罰洋十五元充公烟具銷燬如無力繳洋着押捕房十五天以儆 
[混用銅洋]  
　　胡坤良將銅質小洋持往虹口某烟店混用被捕查獲昨晨解送公堂訊供不認判押候查明於下禮拜二訊核 
[各有不實]  
　　談鳳關控被王和尙毆傷昨由包探將王拘解公堂請究中西官以兩造均不實在判一併斥釋 
[無端毆辱]  
　　張福生吳裕興李仁寳李榮生無故將方炳榮毆辱昨日由探將張等四人　解公堂訊明判各罰洋兩元充公並合賠原告損失洋四元押候繳洋開釋 
[女工吵閙]  
　　新閘益昌絲廠女工王阿四因領取工洋吵閙經該廠洋人報知捕房昨將該女傳至公廨訊明判押女所三天所有未領工洋着該廠送廨以憑轉給 
[勾引賭博] 　 
　　張阿桃在租界内誘賭被捕查獲昨解公堂訊得張在虹江橋華洋交界處之本帮賭檯上爲望風判枷示三天以儆 
[押追房租]  
　　高易經租人侯永慶控韓孫氏不　租金一案昨經公堂傳訊判氏押限三天繳洋二十七元到案開釋 
[拐匪何往]  
　　匪人余春發即余春閣誘拐江北女孩李大紅子圖賣被探查悉余即棄女逃逸由探將女解送公堂留候認領在案昨由官媒將女送案請示判交其父李二領回仍緝拿余匪解究 
[姘婦捲逃]  
　　史寳生控姘婦徐氏捲逃等 
 
 

Page 20

 
 
情昨由包探將氏拘解公堂訊明判將蟻媒趙袁氏趙寳順分别各押三天徐氏發棲留所擇配 
担保不易劉和尙控俞秀姐担保林香閣工料洋不理昨經差探將俞傳至公廨過堂訊理 
美租界 
[醉漢無理]  
　　昨有某西人酩酊大醉乘東洋車至西華得路不給車資反將車夫肆毆由捕拘入捕房押候酒醒再核 
[疑竊無憑]  
　　住密勒路二百四十號之張王氏昨疑傭婦陸楊氏行竊金針捕頭因詢無確據斥釋候查 
[是何原因]  
　　余三夢子住裏虹口街七百十四號昨投捕房報稱前晚被王小龍紏集多人無端來家兇毆請爲究辦捕頭諭令退去候查再核 
[失竊報捕]  
　　有恆路三號某日人家失竊布袋一口内有玳瑁盒子等物又武昌路六百四十二號黃文榮家失竊金銀首飾先後報告捕房捕頭允爲查緝 
法租界 
[流氓截刦]  
　　鄉人陸小毛前晚收得帳洋二十九元行至中途突被流氓七八人攔住去路聲言欲借洋若干元陸以素不相識正言却之若輩遂不問情由將陸兩手分開拖住一人在肚兜袋内將洋悉數摸去陸因若輩人多不敢與較祇得任所欲爲事後報請捕房將該黨王阿樹張木林兩人獲住送廨請辦張等供祇分得洋一元餘被同黨拿去判押候將贓洋交出再行核辦 
[保人賠償]  
　　車夫郭周郎前托開小茶館之陸阿銀向某公司租得包車一輛未幾郭又讓於杜連居承租拖載生意後因該車失去被公司用人馬建川尋獲後所有車上零物俱已失去控經公堂將杜郭等先後獲案原告馬建川稱失物値價洋十四元四角請向追償判郭開釋杜無力賠償禁押兩禮拜陸交保令賠償洋十四元四角完案 
[無此能力]  
　　俞少亭控湯桂林担保徐鶴亭將田單抵押洋二百元不贖迭經公堂提湯及徐妻楊氏鞠訊氏稱丈夫來信則謂祇抵洋五十元並無二百之多湯則供已賠債利息四十六元若再償本無此力量判氏限交伊夫令湯如數賠債俟將田查明價値再行變賣償還在案現已逾限氏夫尙未到案湯又投稱無力担認判暫退去候下期傳到楊氏再核 
[負欠濳逃]  
　　法馬路福源絲線店主張某自接開以來將有一載因日事嫖賭以致虧負莊欵及興勝街某號主苪某處銀七八金近因被逼日緊無以彌縫遂挈妻兒棄店逃走聞各債主已商同遣人赴南京原藉追尋後再行相機辦理 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[直省諮議局聯合會議事規則]  
　　第一條本規則依聯合會章程第十七條之規定所有會議一切事宜與會各員均應遵守之 
　　第二條本會開會時以午後一點鐘至五點鐘爲率但因事件之繁簡得臨時伸縮之 
　　第三條本會開會會員定數須達現在會塲所在地之會員過半數以上 
　　第四條開會日用抽籤法定會議各員之議席議席抽籤定後續到之會員以原定各議席之次爲其議席續到者有數人時於原定各議席外以其次數掣籤定之 
　　第五條開會日用無記名投票法就到會會員中分次選舉正副主席各一人以得票多者爲當選 
　　第六條正副主席選定後續選審查員九人用無記名連記投票法以得票多者當選審查員互選審查長一人審查規則由審查員自定之 
　　第七條本會議案分爲三種（一）聯合會共同提出之議案（二）各省諮議局提出之議案（三）到會會員臨時提出之議案 
　　第八條聯合會共同提出之議案由主席擬定議題於開會日宣告得到會議員三分之二之賛成即定爲議題會員贊成之表示依會議議决之方法行之 
　　第九條聯合會共同提出之議案俟决定議題後由到會會員公推議案起草員每一議題起草員不得過二人以上前項議案起草員亦得由會員自行擔任但須經到會會員多數之承認其員數仍從前項制限 
　　第十條聯合會共同提出之議案除起草員外各會員對於各該議題如有意見得以書面述送於各該起草員 
　　第十一條議案起草員脫稿後謄具正本送交主席由主席交辦事處油印分配各會員起草員提出草案正本自擔任起草之日起至多不得過五日 
　　第十二條各省諮議局提出之議案及到會會員臨時提出之議案除油印分配各會員外應由主席分交各審查員審查之 
　　第十三條審查員審查各省諮議局議案應作成報告書送交主席由主席交辦事處油印分配各會員審查員審查議案之報告自交付審查之日起每一案以三日爲限但有須特别定其期限時得由會塲公决之 
　　第十四條本會會議由主席先期擬定議事日表油印通知各會員　　第十五條本會議塲秩序正主席整理之正主席不能蒞行職務時副主席代之 
　　第十六條本會會議會員發言者須就演席但陳述極簡單之意見不在此限主席得就主席位發表意見但所議之案爲主席或主席之本局提出由主席報告理由時應退就會員議席主席退入會員議席時副主席代行主席之職務 
　　第十七條本會會議以到會會員過半數取决其取决方法以起立與否分别之可否同數取决於主席 
　　第十八條本會會議事項遇不能以起立之方法取决時得由主席詢到會會員之意見或徑由主席宣布用記名投票法取决票數相同時照前條之規定 
　　第十九條本會議决各案在本届開會期内如到會會員三分之二以上提出異議者得行覆議覆議議决之方法照前二條辦理 
　　第二十條本會會議不禁旁聽但有到會會員三分之一以上之提議經公决後亦可禁止旁聽 
　　第二十一條本會議决各案應向資政院陳請者由各省諮議局聯名陳請於資政院其聯名次第從省分先後之慣例亦得臨時推定 
　　第二十二條本會議决事件凡屬各省諮議局所共同者同本會通知各省諮議局應取共同一致之行動 
　　第二十三條本會會議議决各事件由本會編印記錄分發各省諮議局 
　　第二十四條本會會議應遵守之禁例一依諮議局章程各條之規定　　第二十五條本會開會期中所有一切布置記錄各事項由辦事處掌之 
　　第二十六條本規則以第一次開會議决之日爲施行期遇有不適用時得於每年開會期中由會員提議修改 
[又臨時辦事處辦事規則]  
　　第一條本會依章程第二十五條設臨時辦事處由庶務主任諮議局於開會期一月内組織成立就會塲所在地方布置一切事宜 
　　第二條臨時辦事處設置左之職員（一）文牘科二人（二）庶務科一人 
　　第三條文牘科之職務如左（一）收發議案（二）起草函電（三）庶務科一文件（四）其他應歸文牘辦理之件 
　　第四條庶務科之職務如左（一）定會議及辦事之塲所（二）雇用司役（三）管理印刷（四）其他一切應行布置之事 
　　第五條文牘庶務各職員於本會開會期中一切職務商承主席辦理 
　　第六條本會會議時所有記載繕寫各事項由文牘科擔任會塲記錄於會議之當日下午九黠鐘以前得由發言會員檢閱訂誤 
　　第七條本會會計事件由庶務科擔任 
　　第八條文牘庶務兩科得酌量事務之繁簡聘用人員 
　　第九條本規則未盡事宜照本會章程及其他規則辦理 
小說 
[寫情小說玫瑰淚（四十一）]  
 
 

Page 27

 
 
　　吾書至此。大叚畢矣。然尙有一事。爲吾書之所宜叙者。則彼可鄙之少年哈蘭克雷生是也。露弟在梅恩寳星之跳舞會中。方與諸人酬答。蓋此時之密昔司尼喀。非復往日之密昔司尼喀矣。天下至美之女子。非有金錢以鼓舞之。則其豔名。終不。能噪於全國。斯時之露第。爲倫敦至富之人而貌美。無倫又具有。呼策男子之資本。倫敦之貴紳鉅商。皆以得與露第一言。爲至榮之事。露第一至。則衆人之視線。咸集於露第之一身。露第至於應接不及。正於斯時。有一少年男子。挽一年穉之女郎。登塲。跳舞露第一見男子之面。驟如電氣之一觸。不期怒氣大湧。血爲之沸。蓋此少年男子非他人。即哈蘭克雷生也。露第俟其舞旣。力攬其衣。謂之曰。密司脫克雷生。尙識我乎。哈蘭一見露第。大張其目。如遇鬼魅。蓋哈蘭自絶露第。即至德國。今歸國未久。乃不知交際塲中。所盛傳之密昔司尼喀。即爲彼時之露第。哈蘭爲露第所震。張目視良久。始呼曰。露第耶。露第作色曰。君乃無禮。至今日尙稱我露第耶。語已。力引之至僻處。略述已事。且謂之曰。吾當日以貧見棄。今幸得老父遺產。不至以貧窶累人。語至此。向之微哂。遽𣤛� 
然去。讀吾書者。苟見哈雷克蘭生之狀態。當知其愧悔至於極地矣。面赤如血。引手自推其胸。微語曰。吾乃大悞。吾乃大悞。 
　　露弟旣去哈蘭即步至女郎之側。謂之曰。密司恕我。請以姓名見示。女郎固識露第。見露第就之與語。兩頰微頳。答曰吾爲賽雅娜克林。密昔司得母即爲尼喀。露第笑頷其首。曰然。吾尙有一語詢密司。請密司恕我唐突。頃與密司跳舞之男子。是否即爲密司之至友。女郎大慚。掉首他顧曰。友則有之。至則未也。露第曰。密司今居何嚮。女郎曰。吾居馬丁街之七十五號。露第曰。然則明日午間。吾將至密司許。有言奉白。 
國外新聞 
[意大利疫氣爲患]  
　　十五日倫敦電云意大利東南之愛泊利亞州聞有疫氣爲患染疫者六十四人死者三十四人 
[居留島耶回敎民相讎]  
　　十五日倫敦電云居留島耶回兩敎人民水火日甚利的摩蘇丹及坎地亞三處均有敺門情事有耶敎之民一人在坎地亞置有產業近爲人活焚斃命耶敎徒現正竭力籌畫抵制回民之法 
[俄皇俄后出游豫聞]  
　　十四日柏靈電云俄皇俾后將於西八月杪出幸德國希山之拂里特堡宮 
[名家著作被焚]  
　　據聖彼德堡電稱俄國著名著作家托爾斯托愛伯爵有文稿十二册在杜那省渠女宅中被焚其書均未經印布一旦盡失殊爲可惜云（以上譯字林報） 
[伍廷芳捐助學堂經費]  
　　十五日香港電云前任出使美國大臣伍廷芳君已允維多利亞敎長捐助銀洋五千圓爲擴充聖保羅學校校舍之經費（譯泰晤士報） 
　 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
