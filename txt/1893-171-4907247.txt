# 1893 - 171 - 4907247

 

Page 1

 
 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟冀雅鑒 
[論法人近日留意於中德兩國]  
　　法在歐洲固千餘年自立之名國也自昔幅𢄙廣遠附近大小諸邦皆爲所侵吞兼併拿破崙尤以兵力横一時諸國咸莫之敢抗英獨仗義執言高持牛耳與諸國連衡拒之敗其軍擒其王流之三厄里那島而後諸國以安及爲晋所蹶割其兩部疆圉因之稍蹙然猶得列於大國惟雄强則遜乎昔時矣顧法人深以此敗爲大耻處心積慮日夜臥薪嘗贍期得當以圖報復俾一洗此辱特苦於普之無隙可乘耳普於勝法之後改名曰北德志意成日耳曼大一統之勢爲歐洲諸國所推尊顧近日法人所專心致志於德者必求一切措施均出乎德人之上自謂昔日所以不如德者厥故有三一巨砲之所至不能及其遠到也故戰陣攻擊有所弗如一德國之語言文字不能精深熟諳以通彼此之情故父際之間有所隔閡不及彼皆深悉我之情形隨機應變有所弗如一德國之地理法兵未能悉知而明其細微曲折不及德兵每人皆有法國輿圖險阻遠近瞭若指掌長驅深入扼要擊虚進退綽然有所弗如因此三者法之所以敗德之所以勝也今當反其道而行之以操夫必勝之術庶幾其仇可復矣前事之不忘後事之師也前車之既覆後車之鑑也近日法國中專設德文學堂廣招各處子弟入塾肄業現聞習此者實繁有徒三尺童子無不知德國之語言文字與德人交接周旋悉能如其意所欲吐而於是彼此之情通矣法京巴黎報館林立有留意時務者謂英人通商中土貨物轉輸貲財充俗至今日幾有不可阻遏之勢關係全局實非淺鮮其有類於中國者多矣法人兵力實與英並駕齊驅與中國通商亦非一日每與英國相後先何以商務遽爾弗如且也英之有事於中土法何役之不從何事不相助爲理近日中法之交益復繁劇度勢審情可不亟亟乎哉故有一報館專請一人深通華文者將中國日報於時事有所關涉者譯成法文登諸法報務欲法之通國中皆知中土之情然後於交涉之事利害是非朗然明晰一旦有事得以先事圖維先時整頓譬諸奕棋不至虚下一子現已訂購一年之報由公司輪船寄至巴黎每次選擇或多或少未能預定其杜患防微蓄謀逆料計慮亦可謂深且遠矣前年教案閙事之後法人意在求逞其志久之而各國寂然苦於無瑕可蹈然未嘗一日忘用兵也未嘗一日弛武備也所有往來商船出入東南洋者率皆增置砲盤預備有事時卽作兵船以備戰陣之用法船所有之砲均置西貢一或遇警取携甚便法人之有恃以無恐也如此其謀亦可謂狡矣哉安南人疲惰脆弱畏法如虎宴安酖毒甘之如飴絶無深謀遠慮早已在法人掌握之中法人晏然視之爲外府國王僅擁虚位仰其鼻息聽厥指揮而已今法人以安南爲已定不復有意外之虞故又將從事於暹羅暹羅與緬甸匹也緬甸已滅於英不祀忽諸暹羅素託庇於英通商駐官立約締和由來已久今遭法人之侵軼作封豕長蛇之薦食國勢岌岌乎其可危英人徒從壁上觀既不爲之援手又不作魯仲連爲之排難解紛其故何哉豈有所畏於法歟抑將俟其困殆而後救之也嗚呼當二百餘年前東南洋諸島邦星羅棊布皆登王會之圖而預共球之列迄於今日或翦滅焉或臣屬焉無一存焉其得自立者僅安南暹羅緬甸朝鮮琉球而已皆爲本朝之藩國列於貢獻自法據安南英併緬甸琉球入於日本夷爲郡縣朝鮮則日爲强鄰所覬儬而暹羅兵事不解師連禍結將來莫知其所究竟幾於藩封盡撤其得以支持亞細亞一洲之大局者其一則我朝其二則日本而已臥榻之側幾爲他人所酣睡堂奥之間盡爲敵國然則振作有爲力圖自强　中國將何如哉以法人心意之貪狡謀慮之詭秘既欲修怨於德國舒其宿忿復冀獲利於中朝逞其雄圖其志固不小矣雖然歐洲多事則中國之福也而我中國尤不可不及時自備也夫豈獨一法人足慮也哉 
[淮池蘭氣]  
　　欽命稽察三海圍墻值班大臣爲曉諭事照得三海圍墻係屬禁地理宜　整方昭愼重前由本大臣巡察時親見由昇平署以及北面各朱車值班疎懈不齊更道甚形汚穢實屬不成事體本大臣本欲懲辦念係初過姑從寛宥著值班放籌之營總等嚴行申飭嗣後各朱車值班必須整齊更道尤須打掃乾净本大臣無論值班每遇散值亦不時稽察倘再蹈前習仍疎懈不齊定必嚴行懲辦勿謂言之不預也懍切遵行卽令各朱車各錄一張黏貼俾得觸目警心此諭○本年應抖晾乾清宫尊藏實錄玉牒業由樞臣奏請欽派文職滿漢大臣敬謹將事旋奉旨派出徐懷李壽四堂公同擇定四月二十八日卯時敬往乾清宫遵旨將實錄玉牒恭行抖晾並先期由吏部分行敬事房批本處内務府查照預備○大高殿福佑寺等處殿宇滲漏牌樓栅欄墻壁亦均頽敝不堪應卽興修以昭愼重報由工部照章奏辦刻已行文各衙門將堂銜開送以憑繕單奏請欽派勘估大臣○國史館示傳吏部送到漢謄錄　許光榮楊兆棠廷溥於五月初六日親身赴館騐到毋違○江西巡撫委員管解光緒十八年第十一批漕折銀五萬兩分盛木鞘釘固黏封按站遞解於四月二十八日午刻抵部赴當月司挂號訖雇夫舁入後庫院中堆存鎖繫原解丁役在彼看守以俟銀庫兌收○欽命管理三庫事務刑部尚書貴午樵大司宼恆於本年五月二十四日庫差期滿照章於是日奏請派員接管先期經戸部三庫行文各衙門將滿洲大學士尚書侍郎等銜名卽日開送過庫以憑五月二十四日繕單具奏○吏部爲曉諭事所有四月分月官知府徐兆豐李釗同知胡耀斗知縣張慶麟劉炳輝秦爾坦田昌穟等七員相應傳令於四月二十八日黎明赴上諭館考試畢赴午門前階補行騐看縣丞吕清鑑等伺候點名上班騐看毋得違悞○阿拉善札薩克親王多羅特色楞報由理藩院代奏稱本旗游牧地客歲今春霜雪爲災宿草被傷牲畜因而倒斃旗丁生計維艱先已設法撫濟兹復以春雪過重疫氣又作本牧蒙衆困苦異常卽應調劑俾免流亡伏思該蒙衆同係國家赤子罹此災困憫惜殊深奈人數既多需欵較鉅世爵力實未逮應如何特賞恤銀以救蒙災之處請旨遵行四月二十六日由理藩院據情繕摺具奏至如何降旨尚未得聞也○鴻臚寺爲咨報事本寺學習鳴贊懸有四缺經欽派大臣揀擬正陪八名本寺於四月二十七日帶領引見相應開具滿漢排單各二分 
 
 

Page 2

 
 
先行咨報軍機處查照○内務府掌儀司奉准總管内務府堂上傳片准内總管口傳奉　懿旨所有五月在内廷潄方齋備差之大獅少獅開路杠子五虎棍秧歌少林棍什不閑雙石頭鐃鈸跨鼓花碍等玩藝各曾著於五月初四初五等日預備禀候在南海　頤年殿恭備　懿覽准此已片傳掌儀司轉行傳辦預備矣○禮部爲知照事所有本部員外郎惪齡試俸已滿三年循例題銷一體升轉等因一本本部於四月十七日具題十九日奉　旨依議欽此欽遵到部相應抄黏原奏知照吏部查照 
[陝西雨雹] 　　 
　　二月二十日陝西涇陽縣迤北天大風雨雜以冰雹田中禾麥大半摧殘計東自蔣路堡西至惠家寨北自黑峪溝南至縣城南北長六七十里東西或二古十里或十數里雖不至秋成失望然恐難願慰篝車矣地方官勘騐情形分别支撥倉榖撫恤並上詳撫院請派員履勘以便分别蠲緩體恤斯民曰内鹿中丞已將災情入告　九重矣 
[宴賓續述] 　　 
　　北洋大臣李傅相於四月二十六日在水師營務處請日本欽差赴案並邀各國領事作陪已列前報兹聞西國官員之外日本嘉賓爲欽差大烏圭介隨員鄭永昌駐津正領事荒川已次副領事大河平隆則陸軍中將川上操六遊歴武官神尾光震計共六員華官則津海關道盛杏蓀觀察東海關道劉薌林觀察軍械所總辦張楚寳觀察招商局總辦黄花農觀察水師營務處羅稷臣觀察武備學堂總辦聯觀察會辦蔭觀察開平礦務局總辦張燕謀觀察營務處賈軍門練軍統領何軍門繙譯官曾君恒忠共計十一員此外佳客尚有十七員卽歐西各國領事曁稅務司等也日本欽差談吐風雅且知大體宜其見重於中拜也 
[惡棍站籠] 　　 
　　天津混混王三秃刃傷程鶴廷並傷及家人男女四人三秃在逃未獲僅拘同黨殷二倪八潘連仲及不知姓名者一人到案潘連仲供認行兇如鶴廷因傷而死情甘抵罪天津縣李搏霄大令不便以認抵有人任令兇犯三秃逍遥法外仍飭差役嚴拿嗣以三秃高飛遠引遍求不獲逮其家屬解案分别責押並獲曾爲三秃赶車之陳二到案陳二供稱向來不識三秃此次由京載三秃來津未付車錢伊卽肇事讞員竇大令知係無辜被累交保釋出認充之潘連仲即潘萬清不知姓名人卽劉起順以及殷二倪八又奉道憲提訊於上月二十九日飭備站籠二具先將潘連仲逐日站示頭門其殷二劉起順二名按日輪流入籠示衆惟倪八情節較輕仍在班房管押聽候獲到王三秃一併辦理 
[不日成之] 　　 
　　卸署天河兵備道　簡放大順廣道吳贊臣觀察奉李傅相季濬减河並挑金鐘河添築水壩於春融時節先後開工刻下已濬孫莊一帶减河寛深合度金鐘河亦一律深通賀家口之滾水壩將此完工約於端陽後可將該壩啓閉爲期不過三月大工瞬已告成藉非觀察實心任事曷克臻此 
[口舌釀命] 　　 
　　金陵秦狀元巷李光明家書肆中之翹楚也手民顧甲與同夥乙丙二人口角因戲而爭因爭而怒乙丙因歴數甲之隱事廣衆之中不勝羞赧遂於是晚吞阿芙蓉膏自盡延醫救治無計挽回次日清晨已魂遊墟墓矣當即赴縣報案藍雲峯大令督率仵作人等騐明實係生前服毒飭屍親具結成殮一面將乙丙帶回審訊發收外押俟提屍親到堂對質然後核辦偶然游戲命卽隨之惟口興戎觀此益信 
[白門柳蔭] 　　 
　　金陵機器局新製魚雷業已告成禀請制軍閱看已派水雷輪船在江干伺候峴帥定於四月廿四日親往閱看○秦淮河經督憲飭老湘營勇挑濬今歲一律完工查河水之汚雖係居民抛棄穢物所致其實則由於機匠之洗絲蓋絲色甚黑業此者又萬有餘冢每日臨流浣濯轉瞬之間便如張伯英臨流學書水爲之黑必俟潮水暴長方可吐故納新如冬日無潮則愈樍愈黑矣老湘營統領王蒓農觀察未故時將一切情形縷禀督憲蒙峴帥批府飭縣嚴行禁止上元縣陶江寗縣藍兩大令奉批後會銜出示曉諭各機房嗣後洗絲不得隨意當照承平之例無論何處皆挑至城内南門橋馬頭漂洗取其距水關甚近穢水易於流出也如有故違者笞責示衆並責令河快地保隨時稽查遇有沿河人家傾潑灰糞者亦指名禀官究辦似此憲諭煌煌當不至陽奉隂違臨流汲飲者叨惠誠非淺鮮也 
[一官被累] 　　 
　　某甲籍隷皖南　金陵已歴數世憑藉祖業家號素封娶妻某氏伉儷綦篤而深耻藁砧之爲曰丁不能博官誥光閭里日向枕畔絮絮不休强甲納貲爲尉甲亦慨然有小草出山之志於是鳩金一千餘兩捐海防新班縣丞赴都騐看領憑擊籖意氣洋洋自得遂忘乎萱花凋謝曾不幾時而已身尚在墨經中也鼓輪旋里復不介意日著錦衣乘藍輿焜耀於戚黨間知其事者相與掩口胡盧有同鄕數人與甲素不睦一聞此事以爲有隙可乘倩人向甲借洋五百元甲怫然曰而翁家貲非道旁掇拾而來又非暴客胠篋而有何諸君子視若糞土輕向張循王錢眼中人索多金乎毋乃不逹之甚僕如以涓滴潤諸君子者有如此日衆見其詞意决絶知非大動斧鑿不可遂搜羅甲之訃狀及納捐時日聯名禀控有司飭差查明禀覆再行核辦甲乃駭然始知若輩非虚詞悚聽也仍央原人說合願稍破慳囊爲諸君子壽往返數次迄無成議差又奇貨可居謂再不了結當據實上陳甲不獲已請如前說譬剜心頭之肉果路人之腹其痛楚可知矣欲壑既盈鐵案冰釋甲粉其靴而挺其腹仍不减昔時豪興有黠者謂曰聞足下新加大八成然乎否乎甲赧然不答而去蓋此事所用之費適如八成之數也噫喜可謂謔而虐矣 
[登州海市] 　　 
　　入春以後諸貨銷塲甚滯坐賈行商相率袖手觀望存貨之家無不相顧咨嗟至三月杪始有起色迄今南裝北運檣帆來往絡繹如梭否極泰來理或然歟○連年海市歉收今春亦復爾爾漁船釣艇以爲失望矣不料收帆澈網之餘獲魚甚多海鹽至爲之漲價濱海居民皆以爲出人意外亦從來所罕有也○每遇輪船進口舢舨渡船及客棧信局諸人紛紛掖上爭先恐後失足落水時有所聞屢經明定章程禁止無如利之所在雖性命亦有所不顧日前又有人由船上跌下竟將船旁之舢板踏沈中載十餘人同占滅頂幸是日風靜浪平易於拯救不至沈没然亦受驚不淺矣○自牛痘之術行而嬰兒始免天花之刼烟臺一區前由官憲延請醫師設局施種今由廣仁堂善士接辦烟街地大民稠向來有力之家往往雇人挑種尚可分官局之勞今則挾是技以求售者絶無僅有以故無論貧富一至騐漿之鼎負男携女赴堂求種此往彼來熙熙攘攘當局者頗有應接不暇之勢也○四月廿八日俗傳爲藥王誕辰凡以醫藥爲業者皆於是日恭祝神誕以赤仄青銅與卑田院中人以証功果各藥鋪門首鳩形鵠面者流無不伸手作攫拿勢過其地者惡其羅唣去之惟恐不速也○四月廿八日雷雨大作至今隂晴不定間以霧霰襏襫者流恐二麥收成有碍頗具隱憂惟迤西一帶麥已成熟差强人意耳 
[錦江梅雨] 　　 
　　爾雅白金謂之銀其美者謂之鐐重慶銀色向稱十足與鐐無異近有童某因見金價昻貴擬用西法在銀質内提取赤金赴道署具禀請示黎觀察准其暫行試辦必期無弊方許永行現已如法煉取金固得也而銀色逈殊矣○四月十三日府尊考試銅梁安居長壽綦江四縣文童有綦江縣童某甲因遠游未歸不獲應試乃囑某乙頂替希圖附尾足矣不意出案時竟魏然首列示期於十七日覆試乙恐敗露臨點不到迨廪保往考寓尋視則已不知所之矣○某貨船行至長壽縣觸石滲漏其曾經保險之桂枝桔梗等件均沾水漬值銀數百兩想公司自當如數認賠也○新派重慶關　務司夏君於四月十八日抵渝二十一日往各衙門拜會○四月中浣渝城招集僧道諷經復迎瘟神火神出巡各處儀仗鮮明鼓樂迭奏謂藉此可驅疫氣習俗相沿良可哂也 
[内江失火] 　　 
　　成都所屬内江地方巿廛繁盛重慶號商多在此處開設分號四月初六日某店失愼遇遇封姨肆虐勢益猖狂所有棉紗店塘店及一切熱閙街道悉罹焚如之禍計城内房屋燬去三分之一亦非常之災也 
 
 

Page 3

 
 
[厦門客談]  
　　厦門三十六崎木主樓下某姓婦生有一子年甫十歲比鄰某姓家有一童養媳年甫七齡兩小無猜互相嬉戲一日忽被匪人拐去鳴鑼偵訪音信杳然閱數日偶至十字路頭見一雙槳小船隨潮駛至鼓浪嶼後海　鄕形跡可疑因卽尾隨其後及至船戸某甲登岸返家瞰之則子女均在室中因卽携之而返人有勸其扭送官衙控究者婦苦於赤貧無力祗得任其法外逍遥亦拐匪之幸也○譚制軍時以節流爲務邇來札飭各厘局裁减浮費以裕餉源道憲仰體上憲之意卽將稽查走漏之巡船砲船裁撤不用僅留五槳巡船一號藉以巡查又將何厝鄕分局委員撤去改由司事辦理○近日臺灣商務局斯美駕時兩輪船往來夏門淡水與得忌利士公司爭攬生意得忌利士以福建海龍科麽沙三船不能獨擅其利銜恨良深然亦無可如何也 
[甬上客談]  
　　新任寗波府鄞縣典史首少尉樹榮擇吉四月二十二日接鈐任事舊任姜少尉尚未遷出故暫假貫橋頭陸姓屋辦公○邇來郡城竊案繁多居人一夕數驚幾於睡不安枕鄞縣楊穉虹大令以若輩苟無藏身之所卽不敢四出爲奸因傳集城中各地方諭令圖内烟寮限每夜二更時閉戸如違立提押閉更於夜間微服出署巡閱一周自以爲胠篋之風或可稍戢矣不意宵小羣不逞之輩仍肆無忌憚到處胠篋探囊豈百里侯之威竟不能行於若輩耶嘻異已 
[雲間梅雨]  
　　松江來信云有某甲者年方而立衣裳濟楚日在西門外某茶肆臨風啜茗以遣旅懷人有與之周旋者略道寒暄卽刺剌然講論五木訣以故咸疑爲滬上懼罪而逃之牌九司務不知其爲飛簷走壁之能人也獨捕役某乙覷其行蹤殊多疑竇因於本月初四日登其舟而搜焉見艙中銅杓釘鞋無所不有船戸某丙知機關已破欲兎脫而不可得隨與舟一併解送婁署請懲舟子某丁哀懇從寛逕行釋去其時甲方登岸質物一聞消息早已遠颺既而倉橋一帶人家聞捕役拘獲賊船紛紛以失物告捕役概令赴案領贓想合浦珠還又當費幾許曲折矣○前月之杪婁縣三五十九圖地保夥王某偕圖中佃某戸甲至超果寺左近嚴茂才家結算田租嚴固計及錙銖佃亦夜郎自大算珠錯落辨析毫厘王從旁鼓舌摇唇嗤嚴爲不脫腐頭巾習氣嚴怒順手將黄烟管當頭猛擊血如泉湧玉山遽頽正保姜姓聞之奔赴嚴家舁王至婁署請騐嚴謂厥傷尚淺隨亦投縣禀呈不知良有司明鏡當胸如何判其曲直也 
[福州瑣語]  
　　近日布行接踵倒閉者多至八九家閩侯兩邑宰惄焉憂之除將已倒者嚴拿追辦外諭令布業及各商販以後切勿效尤自投法網其亦有合於亡羊補牢之意者乎○邇來圜法又敗壞不堪市上小錢充牣城中各錢鋪每百約攙和私錢二十餘文如以錢票向換大錢每百須貼青蚨兩翼奸商壟斷一至於斯地方官奈何竟付之不聞不見耶○南曲中有麗人曰素梅色藝絶倫舉止亦嫺雅不俗蓋板橋雜記中沙嫩李香一流也前有富家郎以萬金購之意欲置之金屋而相如痟首竟不永年麗人悵悵無依乃卜居挑水弄西廂依舊迎風賣笑一時風流年少聯袂而來每以得其一笑一顰爲幸麗人滄桑歴遍心厭繁華培植姊妹花數枝爲之伺應貴客已則退爲房老尋常不肯半面輕呈里中惡棍嫉之逐日登門騷擾蜂喧蝶鬧情實難堪麗人恐釀事端翩然高舉枇杷花下無復有閉門校書者他年崔護重來恐不免人面桃花之感矣 
[胥臺小紀]  
　　蘇州訪事人云無業游民時時三五成羣在倉米巷轉字背賭錢以供烟霞之費上月二十四日下午適總捕署輿夫頭目甲乙丙行經是處意欲向之拘拿賭道連和尚見其未奉官符喝令衆賭徒併力以拒甲乙丙勢不能敵急拾取拳石猛擲連和尚之頭連和尚雖非頂上光光者然亦已皮破血流痛極踣地諸賭徒見爲首者驀遭摧衂將三人團團圍住不使脫身旋簇擁至西貫橋鶴鳴樓茶肆中互相爭閙既而經人排解令甲乙丙回去不必禀官連和尚之傷自已延醫療治茶資由各賭徒湊給以後不再羣集賭錢兩造皆首肯而退○某日齊門外迎賽賢聖會時所歴街衢人山人海迎至齊門内木椀塲畔有數人登鳳鳴茶肆啜茗因爭坐位口角不休既而攘臂直前各以老拳從事彼以盞擲此以盤飛戰鬥移時擊破甲乙二人之頭額鮮血迸出倒臥昏沈茶樓主恐釀事端立喚地甲到來將兩造拘送巡防局請訊 
[研訊盜犯]  
　　盜犯成擒已見昨日報章兹悉該犯等住在法界西新橋南堍由捕拘獲後解至英公堂轉送到縣前晚捕役將盜犯某甲卽顧阿虎某乙卽王阿生及顧妻任氏王妻陳氏王子長生卽毛長生並阿榮之妻楊盛氏等及紅白皮箱七隻考籃一隻首飾箱二隻鋪蓋二個一併解案黄大令於三鼓時升堂研訊先提顧研詰供稱係寍波鎭海縣人今年三十四歲向賣黄魚餬口住在法界西新橋瑞福里四十二號門牌内大令問曰爾與何人同居答稱與王阿生同居問嘉興刼案如何幹法答稱上月廿六日有某某等糾合小的往嘉興遊玩遂與同往問阿生去否答稱同去問是日在何處下船同去者幾人答稱在高昌廟地方下船同去者共有九人問船戸在内否答稱不在内連船戸計之應有十一人大令問曰乘何人之船前去供稱乘姚春生船問姚動手否答稱姚並不與聞問船夥黄阿冲同去否答稱同去問何日至嘉興答稱廿九日傍晚時抵禾停泊護城河畔問此事何人起意何時動手如何入城答稱小的等下船後連日在船中賭錢不料黄阿冲輸錢至百餘千難以彌補欲往城中搶刦於四鼓時糾合小的等登岸城門已閉用毛竹二根扒上城墻得以入内行刼後仍由原路出城大令問曰幾人入城至事主家有若干路答稱約有二里共有七人入城小的亦去問曰爾等如何入内答稱由阿冲與狂大用毛竹扒進私開大門小的等遂入内問阿生同去否答稱不去伊與某丁候在船中問爾進去後站在何處所搶何物答稱小的站在客堂諸人紛紛入内至誰人進房黑暗中分辨不出小的取得包袱一個諸人共取皮箱四隻小箱二隻大令謂難道爾等入内事主尚不知耶答稱在後事主驚起不敢拒敵大令問爾等得贓後何日起程答稱卽於次日開船先至嘉善有某甲某乙取皮箱二隻上岸質錢箱中有何項衣服小的不得而知後至楓涇小的上岸質去金釧一雙計錢一百十六千問當鋪是何牌號答稱小的目不識丁是以不知問當票何在答稱業已抛棄問阿冲何以知周家有錢供稱阿冲時常來往且與周家帶貨是以知之大令問諸人現在何處答稱初三日抵滬後當卽四散至今未見問某甲現往何處供稱聞往寍波舟山地方大令問爾分得贓物多少答稱洋銀六元藍紡綢男棉襖元縐女棉襖紅縐門簾摹本縀女皮襖各一件共得衣服四件首飾中得有金戒指一枚珠花一枝餘物未得衣服均在箱内起案之箱内有二隻及小箱一隻均係小的之物惟曰皮箱一隻係嘉興取來餘係王阿生之物大令問尚有洋銀七十餘元係誰人之物答稱亦係王阿生之物大令問布袋一隻手巾包二個係何人之物答稱布袋並手巾包一個均係阿生之物尚有手巾包一個係小的之物大令問金挖耳金戒指可是分給與爾答稱不是均係阿生所得捕役禀稱此案盜黨名阿榮者經小的查明住在五福弄西首弄内今晨往捕伊卽越窓而遁爲此將伊姘婦楊盛氏拘獲解案請訊失主今日亦在公堂認過贓物大令問爾等往拘之人此時來案否答稱未來大令著赶緊往傳遂提王阿生研訊供稱係寍波人今年三十六歲向爲成衣匠與毛陳氏姘識該氏携前夫所生之子名長生今年十二歲現與顧阿虎同住上月廿六日小的由友人糾合往嘉興賭錢於廿九日抵嘉興是晚諸人上岸搶刼小的並未同去惟在船中守候大令問爾由誰人糾合答稱小的由某丁糾合惟丁亦由某甲囑托大令問爾見阿冲去否答稱此事實由阿冲起意豈有不去之理大令問爾分得贓物若干答稱洋銀七元狐皮寗綢襖羔皮元縐女馬甲紅藍洋布蚊帳藍寗綢男夾馬甲征紡女衫各一件首飾等物生紡女衫由妻著在身上大令問布袋可是爾物答稱小的之袋有藍線爲記如無藍線卽係顧物大令察閱並無藍線顧供稱小的記憶不清傳問我妻便知大令提顧任氏至案問此袋可是爾夫之物答稱不是丈夫從嘉興取來者均在此黑皮箱中餘係他人分給大令向阿生駁詰供稱此一包洋銀共有八十九元由阿虎家取出今晨捕役來向將 
 
 

Page 4

 
 
衣服等併入一處故難分别大令問既係阿虎之洋爾何以知其數目答稱今日小的等被拘至英公廨阿虎自向小的說明阿虎供稱此洋　係阿生之物小的亦未與伊言語大令曰爾等不必爭執今本縣令爾等認明在後可將各物交爾等領去阿生供稱洋銀首飾實係小的之物由嘉興分得大令曰既是爾物何不　言顯見狡展遂命捕役將箱開看取出贓物檢點明白仍放一處聽候發封又提土陳氏至案供稱係寍波人前夫姓毛生一子名長生今年十二歲丈夫於前年病故小婦人難以度日再嫁與王阿生爲時未久此次阿生冋嘉興取得衣飾現均吊案其中有小婦人之衣服叩求賞給長生供與母同大令命提楊盛氏研訊供稱係寍波定海人現住五福弄西香粉弄内與阿榮姘識爲時未久上月廿六日阿榮出外至初三日回家復又出外至今未返惟嘉興一事小婦人並不知情亦不見其將贓物帶回家中大令復提姚春生至案問曰是日爾船抵嘉興後可見阿冲同去答稱小的惟見阿冲上岸去與不去難以指實大令問爾知此事是阿冲起意否答稱不知大令提黄阿冲研訊供稱廿九日船抵嘉興晚間四鼓時諸人登岸入城小的並未同去惟在船中守候未幾登岸探看諸人紛紛回船小的惟在船上接取皮箱並非起意行刦大令問顧王曰黄阿冲究竟同去否起意者可是阿冲答稱起意實是阿冲進城時阿冲亦同往大令一再研訊阿冲執定前詞阿虎供稱箱中有棉綢衫一件實係小的之物現在小的無衣服穿著求恩賞給顧任氏王陳氏楊盛氏等同供小婦人等鋪蓋現均吊案若奉管押求請發給大令准如所請卽將綢衫給顧穿著鋪蓋發給三犯婦收管惟王陳氏所穿生紡衫著卽脫下歸入贓物聽候貼封大令遂判將姚春生仍交原捕黄顧王分别收自新待質二所顧任氏等三犯婦及王長生均交官媒收管候次日過堂再訊及退堂時報時鐘已報四下矣又聞瑞福里　獲盜黨所遺屋中雜物經副役獨眼阿法前往搬移法捕頭以其有違租界章程飭探捕將阿法拘入捕房押候查明再核 
[患病發堂]  
　　竊犯施金金由捕廳陸少尉訊供枷號前日施忽患病由捕禀明少尉飭令疎枷發堂醫治 
[定期演龍]  
　　滬南各社洋龍每年於分龍日此賽一次此届由坎濟社萃秀堂元濟堂果育堂等各董訂期於五月二十日在荷花池比賽各洋龍司事無不摩厲以須以冀錦標奪得云 
[奉揚仁風]  
　　本館恊振所昨承再生善長助山西賑捐洋三十元山西被災之慘較之他處過之奚啻　蓰災民敖敖待哺誠不異大旱之望雲霓大善長慨擲飛蚨藉拯涸鮒彼身受者有不敬爇心香虔伸額頌哉是不可以不誌 
[招領屍棺]  
　　昨接同仁輔元堂來信云本月初十日由巡船在祥記碼頭外浦撈來男浮屍一具年約四十來歲身穿藍布短衫藍布小脚褲白短襪油鞋兩根頭白辫線當經本堂殮埋義塚如有親族卽來同仁輔元堂認領可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界瑣談]  
　　每晚九點鐘時有賭徒在打狗橋及鄭家木橋南首安設竹箕擲骰名爲賭批杷地栗之類其實藉以引人入局愚　鄕民若有巡捕到來頃刻收拾净盡去則聚賭依然機詐萬端變　百出有地方之責者奈何不設法除之○前日下午五下鐘時有某甲者衣履翩翩手携綢洋傘閒行至菜市街突遇一年逾三旬之蕩婦圓睁星眼倒竪柳眉揪住胸襟堅不釋手甲問其意欲何爲則大言曰爾欠我錢竟不容我索乎甲進退維各無可知何適有相識者來爲之排解再三婦始悻悻而去有知其顚末者謂甲向操洋貨業與此婦有嚙臂盟今則别有所歡得新忘舊故婦忿而爲叱云○租界中羊角車東洋車及馬車時有漏捐影戤之弊工部局查知其事釐訂新章另用鉛皮製成捐照令一律釘於車後俾稽察者一望而知 
[烟館退婚]  
　　驚散鴛鴦一事已見報章兹悉張李氏卽吳氏素與北河南路某麫館主孫堂堂私識生有一女小字阿寳去秋由母舅某甲爲媒許字石姓之次子德桂爲妻收受財禮洋銀五十餅紅絲雖繫未賦結褵有朱根生者原籍姑蘇現在延壽堂前擺設水菓攤以餬其口見女而羡之雲挑雨逗漸成露水烟緣石微有所聞不甚介意以致田歡女愛漸漸色膽如天樂府三章不必歌關防之密矣前晚朱掩至女處重續舊歡石突糾同諸少年破扉直入雙雙拘獲繫以麻繩館贈老拳然後送至四華德路捕房聲訴黎捕頭揮之門外遂又族擁至延壽堂相與邀集流氓評量曲直吳氏以女兒素守閨範不甘被石加以穢名石則謂老夫生平不慣戴緣頭巾何堪娶此不端之媳互相口角堅不肯休嗣由顧蘭亭錢子卿及某包探夥出爲調停罰朱出洋銀三十五元給與石姓令吳氏將庚帖收回吳氏初不允從嗣衆人苦勸再三無奈携女恨恨而去 
[捕房獲犯]  
　　昨晨天將破曙美租界某號巡捕巡至下海浦正豐街見有一人垢面蓬頭形如罪犯詰之則操浦東音自言姓徐名文奎年二十二歲因與人毆鬥被人控諸上海縣經黄大老爺飭收自新所已閱二月矣昨乘人不備設計脫逃意圖奔至鄕間倩人薙髮云云因卽拘送捕房捕頭飭某包探查明以便解縣嚴究 
[縣署瑣案]  
　　沈阿大與胡桂生陳阿華搶奪畫眉鳥互相毆打由巡防局送縣訊供將沈收所已紀前報前日帮審委員葉司馬提沈詰訊供稱係本邑人現求開恩以後不敢滋事司馬判令枷號旋由伊母上堂訴稱求大老爺開恩將兒子給小婦人領回管束司馬著疎枷交該氏帶去○胡德貴控瞿潄君與徐子逹强加房價一案已紀前報前晚葉司馬研訊胡訴稱前年憑中買瞿姓房産瞿再三加價此次又同徐子達加借錢四百千當經邀中理勸不妥爲此扭局送案瞿供稱向借是實徐供稱伊等滋閙前往解勸並非霸阻司馬著徐先行具結開釋瞿等自邀中証理處 
[英界公堂瑣案]  
　　包探沈金隆禀稱李阿二竊取新關造册處英人倍之千里鏡洋刀等物經小的查獲人贓解送案下倍遣傭人禀訴前情李供稱小的係蘇州人身犯不韓咎無可辭惟乞施恩以全顏面蔡太守飭探將人贓帶回捕房俟禮拜一會同英副領事訊供核辦○包探秦少卿偕二百零五號華捕同禀稱昨日葛永　孫福堂同游新花園突與朱才榮口角互毆是以一併送案朱訴稱小的在某洋行執役昨日無端被葛孫辱詈故與忿爭葛孫同供稱小的等亦係某洋行中人平日與朱相識昨因玩耍起見並不辱詈惟乞原情蔡太守略加申斥一概釋歸○三百五十九號華捕禀稱昨日小的巡至河濱見陸春茂投河自盡立卽援起送案請訊陸供稱小的係寍波鄞縣人失業多年流落於此無錢餬口故思躍入清流蔡太守飭送交鄞縣董事妥爲安置○包探秦少卿禀稱德國總會所雇細崽陳文榮何仁慶照管逐日客人烟酒洋銀用時以西字條爲憑持條向克羅夫支取今陳何互相串合將西人海所冩字條照樣描寫冐取洋銀四十五元五角是以報捕送案克羅夫將所描字條呈閱并稱深恐二人别有弊端尚須查察陳供稱小的曾描冩字條五紙惟乞施恩何供稱小的願將所誆洋銀如數繳還尚求恩典蔡太守飭將陳何帶回捕房俟下禮拜六再訊○包探唐寳榮禀稱何譚氏之女小字羣英前被匪人攫去銀臂釧現已指獲張阿賢詰之堅不肯承是以送案請究何譚氏挈羣英上堂訴稱女兒被張攫去臂釧今得尋獲務請訊追張供稱小的在某西人處傭工並未攫伊臂釧平空誣陷幾首冤戴覆盆大老爺明鏡高懸惟祈昭雪唐探又禀稱張傭工之西人家離氏家不遠恐不致有攫物情事尚求細　情形祭太守飭將張交人保釋○包　唐寳榮偕一百四十四號華捕同禀稱小的等巡至某處見薙髮匠李阿二等與同業棟雨林等互毆因卽一併拘送案下陳供稱小的曾盤頂陸姓所開薙髮鋪重復開張後陸在左近某茶　内爲人薙髮有違同業章程爲將伊鑷具奪下昨日陸糾同李及嚴和尚王阿寳等人向小的尋釁言欲取回鑷具致將鋪夥陸永清頭顱擊破及巡捕拘拿時陸已逃脫永清訴請騐傷李嚴王同供稱陸陳口角時邀令小的等諸同業前去平論曲直小的等不敢行兇蔡太守飭將李嚴王押候永清傷痊後提陸姓到案覆訊核辦○包探孔阿才禀稱孩子朱新發竊取張金桂家質劵數十紙經小的查獲人贓解送案下查得朱既無父母又無親屬務求大老爺爲之安揷張投案領贓朱供稱小的流落無依腹中飢餓不得已而犯竊並非在外花消蔡太守飭送請棲流公所董司派令學習縫衣贓給張領去○包探何瑞福禀稱陳榮壽竊取西洋人某甲家玻璃杯及磁盆出店王阿炳見而阻獲交與小的送案請懲王訴稱小的在西洋人家當出店見陳竊物因卽阻獲陳供稱小的因貪小利致冐賊名如許施恩感戴無極蔡太守判令管押三日贓給失主領去○三百九十四一百三十六一百十二號三華捕同禀稱昨日小的等巡路時見陳金當等東洋車五輛當路停　　碍行人見有人來爭先兠攬是以一并送案務請嚴懲陳及王鬍子王連安潘秋才熊阿福同供稱小的等雖當執御之役未諳治下定章以後自當謹愼小的不敢如是矣蔡太守判令各管押三日 
[法廨停訊]  
　　昨日爲禮拜六法公堂例應訊案葛同轉以犯事者寥寥無幾省得案牘勞形遂知照捕房統歸下禮拜二集訊 
[廣東官報]  
　　四月二十六日委署督粮道閻禀知本日接印督糧道韓差人禀知本日交印補用道林禀知委會辦營務處補用縣楊蔭廷禀知本日進讞局候補縣郝秀楠禀知赴　陽澄海膏牌局　辦禀辭未入流楊正衡禀辭赴韶州河西尾厘廠帮辦候補巡檢汪良培禀到京來禀假候補縣丞向式恭禀知委解京餉候補主簿張　禀謝留辦新城保甲差○二十七日候補府潘禀辭回後瀝厘廠候補巡檢魏象垣禀辭住龍門等縣公幹候補縣丞向式恭禀知委解京餉○二十八日委署雷瓊道周禀銷營務處差補用道林禀知本日進營務處候補縣畢昌言禀銷差由湖南查引地向禀見候補府經歴王有恆禀到服闋回禀見補用鹽巡檢錢祖洪禀知委錢局差本日進局補用巡檢首成榮禀知委韶西厘廠辦事差禀辭○二十九日補用縣錢溯灝禀知赴黄埔勘估廢銅爛鐵回禀見從九品劉名駿禀辭赴潮州提軍械補用縣魏紹唐禀見禀辭赴揭陽普寗惠來開辦膏牌　禀見 
[卾官報]  
　　四月二十五日大挑縣徐躍鯉錢錦渠俱解二批京餉禀辭代理　圻縣縣丞張福元謝委准補鄖縣黄龍鎭巡檢左嘉穗謝飭知赴任缷任荆州府理事同知聯興候補縣周　解加放俸餉俱回省藩憲牌示漢川縣知縣印務詳委本任隨州知州濮文昶署理○二十六日准補鄖縣黄龍鎭巡檢左嘉穗禀辭候補州何學海自蒲圻監修趕　差竣回省　署江夏縣點魚巡檢事本任江陵縣典史范錫祺由江浙採買桑子回省○二十七日候補州黄宗度自上海公榦回新海防試用從九李際昌缷辦荆州調關稅務事回省候補縣胡子功奉藩憲委解四批京餉赴兩院禀知○二十八日委署漢陽縣新灘巡檢事試用從九品王倬禀謝知縣用施南府經歴王梓奉委解三批京餉禀見知在任候補　縣漢陽縣縣丞黄　鍔禀見有漢陽三　橋杖量種桑地　回省准補鄖縣黄龍鎭巡檢左嘉穗禀辭赴任藩憲牌示監利縣分鹽巡檢事務詳委試用巡檢李永英代理監利縣朱家河主簿要缺詳請以海防例候補班本班儘先補用縣主簿楊廷楨咨補○二十九日委辦蠶桑事務委員試用從九宗承祜禀知開樓○五月初一日丁憂同知直隸州佐　縣趙鳳昌禀辭回籍候補縣蕭煥南奉委解三批京餉候補縣丁炳廷　　憲委赴鍾祥縣騐收堤工缷署鄖陽府　歴事袁貴良回省禀到委署羅田縣事蔣謙受禀謝委辦圻州厘局候補府經歴余鼎臣禀謝在任候補知縣漢陽縣縣丞黄新鍔禀知本日漢陽義橋閑工播種桑子候補從九李際昌缷辦开州調關稅務回省禀到 
[□省官報]  
　　四月廿七日准補桐廬縣丞葛錫爵禀知藩司委解京餉差叩謝○廿八日候補同知黄鉞由京領照來省禀到運副儲鴻勳禀知運司委專辦紹郡鹽局差叩謝蔡　候臨　釐尸專丁來省禀謝飭知二次留辦一年記大功一次學轅文巡捕殷禀知學臺陳於五月初一日由下馬頭登舟考試湖郡分缺簡補用縣丞賴星樞由京騐看來省禀到○廿九日候補府胡蔭森禀奉飭知部咨記錄八次叩謝○五月初一日候補府張琳禀知釐捐局委湖郡釐局差禀見叩謝許星箕禀知釐捐局委兼辦釐捐局提調差禀見叩謝乍　巡檢沈桂榮禀謝飭知赴任叩見巴玿交　東陽縣丞回省禀到張翼廷由籍起服領咨來省禀到前署奉化縣休文耀禀知任内交代清楚呈送府結並票知藩司飭知准補塵元縣缺叩　 
[金陵官報]  
　　五月初四日城内保甲局候補道丁葆元謝丞總辦候選道張鼎祐辭進京機器局提調江蘇候補通判張景祜禀知在兩淮鹽捐案内改省江蘇候補縣丞王燕山奉委解徐州府正標餉銀並提徐屬奏銷差藩轅牌示署江　縣藍采錦另有差委遺缺查有正任清河縣現署銅山縣趙受璋堪以調署所遺銅山縣員缺查有正任高湻縣現署上元縣陶在銘先行署理號遺上元縣員缺查有候補知縣王豫熙堪以署理 
[官報]  
　　四月廿八九日東流縣虞玉輝辭准補經縣茹蔴司劉樹春辭　任從九黄壽昌辭知奉府委解秋審發回人犯赴霍山典史劉煒奉府委解穢審人犯赴南陵巡檢　佺勳奉府委解秋審人犯赴宣城以上均辭知縣劉籌知奉撫台委赴湖北提案並輿圖局委赴卾省互考邊界巡檢黄萬增到赴婺休提　糧回 
[蘇省官報]  
　　四月廿九日贑榆縣陸秉森辭赴任縣稅課大使徐廷英辭赴新陽保甲差縣丞沈善發謝飭知十八年分庭絲捐此較盈餘三成以上酌委署事一次○　　初一日　補震澤縣費鴻年請補昭文縣沈熙廷禀謝飭知五月初十日城守叅府曾壽辰○初二日候補道羅嘉杰辭行赴寗從九葉承福銷荆溪保　差○初三日通判王　瀚塞委解　河工需錫兩差知縣姚詩聲常熟回省並奉委解淮餉倉赴揚州辭謝蘭軒奉委解餉銀赴金陵沈大鈞起服騐看同省○初四日三品銜江營　　江蘇　　陶森甲由寗來金山縣劉元誠專丁來省謝徒陽賑捐案内　奬花該翎知縣劉炳青禀知派蘇差委 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年四月初四日京報全錄]  
　　宫門抄○諭旨二道錄前○閩督譚奏總兵丁憂出缺請旨簡放揩○晉撫張奏請將尋常盜案改題爲奏摺○閩督譚奏海疆差　需人留員補用摺○粤督李等奏籌解固本京餉片○又奏　解本年旗營加餉頭批銀數起程日期摺江　　奏江北漕糧　辦河運兌竣開行日期摺○直督李奏東海關續征洋稅收支並舊　實仔各數目　○四月初四日吏部翰　　正黄旗值日吏部引見六十二名理藩院四名欽天監四名廂黄滿七名廂紅滿八名正紅滿八名廂監　四名○恩　女興　　　各假滿請安○文治請假十日○恩公續假五日○貴恒續假一個月○兵部奏派恭送至　派出崇年澧深花尚阿文瑞耆齡　緒○召見憲機徐用儀克們泰○○頭品頂戴閩浙總督臣譚鍾麟跪奏爲總兵丁憂出缺循例由驛奏聞請旨簡放重職守事竊本年三月初六日據本任福建臺灣澎湖鎭總兵吳宏洛禀稱嗣母孔氏於光緒十九年二月十八日在安徽合肥縣原籍病故該員在籍丁憂禀請開缺守制前來查總兵吳宏洛前因母老告養經臺灣撫臣邵友濂會摺奏請賞假六個月回籍省親欽奉恩旨允准並經前兼署督臣希元將澎湖鎭總兵篆務奏委記名總兵王芝生接署並統領宏字全　嗣因吳宏洛假期届滿母病未痊禀經臣等據情奏請續假三個月在案兹據報丁憂除具題外所有澎湖鎭總兵員缺緊要應請旨迅　簡放以重職守謹會同福建臺灣巡撫臣邵友濂合詞恭摺具陳伏乞皇上聖鑒謹奏奉旨已錄○○頭品頂戴山西巡撫臣張煦跪三爲晉省尋常盜案請改題爲奏以期迅速恭摺仰祈聖鑒事竊查晉省民情良懦在昔外匪不入本少盜刼之案迨同治年間沿河設防節次募勇遣勇始有游匪乘間刦掠又自丁戊薦饑戸口大减村落多虚　年招雇外省客民種地墾荒紛至沓來其中良莠棍雜由是刦案繁多雖歴經前撫臣疉飭各屬嚴密逕防並力行保甲以資捍衛無如種地客民所在多有匪徒混跡農商防不易防迄今盜風猶熾臣維安良於先除暴於上年冬間抵任後卽飭文武員弁一體認眞講求捕務並嚴　州縣各官諱盜明示賞罰期於有案必破盡法懲創　弭盜患溯查光緒七年奉准刑部通行章程内開各省實係土匪馬賊會匪游勇案情重大之犯均暂准就地正法隨時具奏錄供咨部其餘尋常盜　統限一年一律歸復舊制等因嗣於八年十二月間經升任撫　張之洞以晉省糾夥刦盜日多積久恐成巨害奏請將糾夥　械强刦兇暴衆著者暫准酌量情形比照土匪馬賊游勇一律就地山法奉部議奏覆准歴　遵辦在案惟尋常盜案於獲犯訊供後仍照例解勘具題必須經年累月方能接准部覆誠以刑部爲天下刑名總雖　牘紛繁核覆繕寫校對勢不能不輾轉需時因思此等兇悍盜匪久覊囹圄不僅疏脫堪虞且每多瘐斃監獄致稽顯戮殊不足以示懲　前在陝西巡撫任内曾將陝西尋常盜案奏奉諭旨　准　題爲奏至今遵行山西與陝西連界盜患情形相同臣與司道番心商酌擬請嗣後晉省盜案除紏夥持械强刦兇暴衆著者仍照奏定章程就地正法歸於年終彚奏外其餘尋常盜犯應請仿照陝西辦法改題爲奏由臣提訊後專摺奏明請旨敕部隨案議覆以期迅速庶隨審隨辦俾盜賊知所儆懼望風歛跡於地方不無裨益俟數年後盜風稍息冉行奏明仍復舊例辦理臣爲因時制宜綏靖地方起見所有尋常盜案請改題爲奏以期迅　緣由是否　當理合專摺具奏伏乞皇上聖鑒訓示謹奏奉硃批刑部知道欽此○○頭品頂戴閩浙總督臣譚鍾麟跪奏爲海疆差　需員懇恩留閩浙台灣補用以備任使恭摺仰祈聖鑒事竊准浙江提督臣馮南斌台灣巡撫臣邵友濂先後咨開查有提督銜陝甘補用總兵彭清和湖南長沙縣人由武童隨軍轉戰江浙閩粤陝甘等省積功遞保今職光緒十七年赴浙投効又記名總兵陳永隆湖南善化縣人由武童隨軍轉戰楚皖甘肅台灣等省遞保今職光緒十年隨營赴臺又花館儘先補用都司滕國鳳貴州松桃廳人由武童隨軍轉戰楚皖等省遞保今職光緒六年赴台投効又花翎儘先卽補守備王祥麟江西樂安縣人由水勇隨軍赴甘肅剿匪積功遞保今職光緒十年來閩投効該員等現在閩浙台灣差委於地方風土情形均稱熟悉咨商閩浙台灣補用等情臣查核相符合無仰懇天恩俯准將總兵彭清和陳永隆以原官改留閩浙補用都司滕國鳳　於台灣補用守備王祥麟留於閩浙水師補用除飭取履歴咨部外謹恭摺具陳伏乞皇上聖鑒訓示謹奏奉硃批著照所請兵部知道欽此○○李瀚章等片再　照同治五年奉上諭直隸固本餉項前經諭令廣東按月解銀一萬兩著仍照原定數目改解部庫交納等因欽此兹據廣東布政使覺羅成允詳　光緒十九年應解固本餉銀一十二萬兩先向商號日昇昌百川通蔚泰厚蔚長厚新泰厚訂借銀三萬兩作爲光緒十九年正月至三月固本兵餉仍交該商號等匯兌至京俟籌有欵項再行歸還　委候補知府聯興候選知縣李九波領齎文批於光緒十九年二月初三日起程由海道進京支取銀兩赴部投納等情詳請奏咨前來臣等覆核無異除咨部外謹合詞附片具陳伏祈聖鑒謹奏奉硃批戸部知道欽此○○頭品　戴兩廣總督臣李瀚章頭品頂戴廣東巡撫臣剛毅跪三爲籌解本年旗營加餉第一批銀數委員起程日期恭摺具陳仰祈聖鑒事竊照光緒十一年八月二十二日欽奉慈　端佑康頤昭豫莊誠皇太后懿旨今欲酌加旗營餉需惟有將各省營勇裁减浮濫每省每年各裁節銀二三十萬分批解部以供加餉練兵之用等因欽此當卽恭錄分行司局欽遵籌解玆據廣東布政使覺羅成允詳稱光緒十九年分應解各項旗營加餉銀十萬兩擬在司庫各欵内先行籌措銀二萬兩作爲第一批交商號日昇昌百川通蔚泰厚蔚長厚新泰厚匯兌赴京飭委候補知府聯興候補知縣李九波領齎文批於光緒十九年二月初三日起程由海道進京支取銀兩赴部交納等情奏咨前來臣等覆核無異除飭將本年應解銀兩赶緊陸續籌解曁咨明戸部外謹合詞恭摺具陳伏祈皇上聖鑒謹奏奉硃批戸部知道欽此○○頭品頂戴兩江總督臣劉坤一跪奏爲江北漕糧仍辦河運謹將兌竣開行日期恭摺馳陳仰祈聖鑒事竊江寍淮安揚州徐州通州五府州屬光緒十八年分冬漕遵照部議仍行河連派委候補知縣汪鵬翥在寳應汜水等處設局提前赶辦業戕籌議章程會奏在案兹據江案糧道馬恩培詳稱本届江北漕糧超運正米及涂州府屬粟米改辦大米共一十一萬九十三石二斗七升四合二勺備　七　餘　七千七百六石五斗二升九合二勺共計米一十一萬七千七百九十九石八斗三合四勺内除鎭江府屬丹徒丹陽二縣被旱成災欽奉恩旨截留江北河運漕米五萬石賑濟外實該起運正餘米六萬七千七百九十九石八斗三合四勺船戸四升食耗米二千七百一十一石九斗九升二合一勺以上共米七萬五百一十一石七斗九升五合五勺分派委員雇齊船隻自上年十二月十八日開兌飭令各委員陸續運赴寳應汜水等處水次隨騐隨收因本　起運米數較少分爲五起於三月初六日由水次開行北上詳請具　奏前來臣查河運以雇船爲首要近因連道節節淺阻渡黄入衛毫無把握各船戸躭延賠累率皆裏足不前况本届江蘇漕米仍舊分辦河通需船較多一時招集尤非易易現經該糧道督飭委員分投勸集優給雇值並揀選舊船添雇新船助運始得次第開行辦理尚屬妥速此後過閘渡黄各事宜除飭該糧道按程前進相機赶辦毋任稍延外所有江北漕糧兌竣開行日期謹會同漕運總督臣松椿江蘇巡撫臣奎俊恭摺由驛馳陳伏乞皇上聖鑒謹奏奉硃批戸部知道欽此　欽差大臣大學士直隷總督一等伯臣李鴻章跪奏爲東海關續征第一百三十結洋稅收支並舊管實存各數目繕單恭摺仰祈聖鑒事竊東海關徵收洋稅截至光緒十八年十一月十三日第一百二十九結止業經具奏在案兹據署東海關道李止榮詳稱自光緒十八年十一月十四日起至十九年二月十四日止按英國三個月一結係第一百三十結期滿許徵收進出口各稅及船鈔銀六萬三千三百六十八兩三分二厘經該道督飭稅務司曁委員檢齊册檔查照紅簿逐　該算數目相符一切支發各欵共銀十萬七千二百十二兩四錢二厘九毫五絲七忽三微連前結舊管共實存銀十四萬一百七十九兩一錢七厘七毫五絲七微已於二月以後分别解支撥用除俟分造册呈報外所有東海關經徵第一百三二結期　　稅收支並舊　實存各數目開單詳請具奏前來臣覆核無異理合繕具清單會同山東巡撫臣福潤恭摺具奏伏乞皇上聖鑒謹奏奉硃批該衙門知道單併發欽此 
 
 

Page 13

 
 
[光緒十九年五月初四日京報接錄]  
　　護江撫方奏籌解第十二批漕折銀兩片○豫撫裕奏報解十九年頭批京餉摺○又奏籌解春季部恊毅軍餉銀片○又奏請將十八年分兵馬錢糧奏銷展緩辦理片○又奏籌解固本練餉銀數片○護江撫方奏查明京控案件尚無逾限摺○浙撫崧奏壽解北洋購砲築臺經費銀兩片○又奏籌解南洋海防經費銀數片○直督李奏徵稅經費請暫按一成分分開支片○又奏請敕將太僕寺卿林維源從優議叙片○○方汝翼片再江西省光緒十八年分漕糧體察情形仍難起運本色應請循舊折徵前經撫臣德馨據實恭摺具奏奉硃批著照所诅戸部知道欽此欽遵並將催完光緒十八年分漕折銀五十五萬兩分作十一批札委卽用知縣吕敬直等先後領解赴部交收又經隨時奏報各在案兹據督糧道鄧蓉鏡詳稱現又催完光緒十八年分漕折銀五萬兩作爲第十二批札委試用通判史保恒領解於十九年四月十三日起程查照舊例仍由安徽江蘇山東直隷等省正站行走解交部庫等情前來臣覆核無異除照例分别塡發勘牌撥兵護送飭令該委員小心管解星速遄行確探前進曁移咨部科並咨前途各督撫一體撥護以昭愼重一面嚴催赶征續解外所有起解光緒十八年第十二批漕折銀兩緣由理合附片陳明伏乞聖鑒謹奏奉硃批戸部知道欽此○○頭品頂戴河南巡撫奴才裕　跪奏爲報解光緒十九年頭批京餉銀兩恭摺仰祈聖鑒事竊准部咨光緒十八年十月二二九日奉上諭戸部奏豫撥來年京餉一摺内撥河南省地丁銀二十萬兩著於來年五月前解到一半十二月初間全數解清不准截留收撥等因當經轉行欽遵辦理惟因部庫應協毅軍餉銀歴於豫省應解京餉内撥解業經奴才照案奏准仍於奉撥本年京餉二十萬兩内撥解部協毅軍月餉銀十二萬兩計尚應解京餉銀八萬兩兹飭布政使廖壽豐在於徵收光緒十九年地丁項下先行提撥銀四萬兩定於光緒十九年四月初九日委員管解起程赴部交納除咨部查照外所有起解光緒十九年頭批京餉銀數日期緣由理合恭摺陳明伏乞皇上聖鑒謹奏奉硃批戸部知道欽此○○裕寛片再部庫撥恊毅軍餉銀每月一萬兩光緒十九年分共應恊銀十二萬兩前經奴才照案奏明仍在豫省應解地丁京餉内按月如數劃出分批抵解下餘應解京餉仍解部庫清欵奉到硃批戸部知道欽此當經行司遵照在案兹據布政使廖壽豐等撥銀三萬兩作爲部恊毅軍光緒十九年正二三三個月餉銀於四月初九日發交善後支應局委員具領解交宋慶軍營應用詳請具奏前來奴才覆查無異除分咨查照外理合附片陳明伏乞聖鑒謹奏奉硃批戸部知道欽此○○裕寛片再豫省兵馬錢糧奏銷向係隨同地丁奏銷彚題上年因光緒十七年分奏銷未能依限造報業經奴才照案奏請展緩在案兹據布政使廖壽豐詳稱現届連辦光緒十八年地丁奏銷之期本應將十八年兵馬錢糧奏銷隨同造報惟正在督飭䟎造十七年分展緩各册且十八年冬季兵餉尚未發竣催取各營銷册到司亦尚需時而地丁奏銷在卽所有應辦十八年兵馬錢糧奏銷勢難隨同彚題援案詳請奏展前來奴才覆查無異合無仰懇天恩准將光緒十八年兵馬錢糧奏銷照案展緩至光緒二十年奏銷届期隨同造報以昭詳愼除飭將十七年展緩各册趕緊造送彚題外理合附片具陳伏乞聖鑒訓示謹奏奉硃批着照所請該部知道欽此○○裕寛片再據布政使廖壽豐詳稱豫省每月應解固本練餉銀五千兩歴年以來庫藏所入撥解京恊各餉供應高毅兩軍月餉支放本省河工兵餉等項爲數甚鉅故於前項練餉累年未能清解惟固本攸關所有本年應解銀兩現於地丁籌撥銀二萬兩於四月初九日委員領解起程赴部交納以濟要需其舊欠銀兩委係驟難兼顧容俟庫欵稍能周轉再行常解詳請具奏前來奴才覆查係屬實在情形所有起解光緒十九年固本練餉銀數日期緣由理合附片陳明伏乞聖鑒謹奏奉硃批戸部知道欽此○○頭品頂戴護理江西巡撫布政使臣方汝翼跪奏爲查明京控案件尚無逾限循例恭摺具奏仰祈聖鑒事竊准史部咨道光十年九月初二日奉上諭嗣後各督撫將京控逾限未結之案每届半年彚奏請旨交部議處一次欽此又准都察院咨咸豐元年閏八月十二日奉上諭嗣後奏交案件著與咨交各案一併將已結未結起數咨報都察院查核照例催叅以清案牘而儆廢弛其步軍統領衙門逾限奏案亦著歸入都察院催叅案内辦理等因欽此兹届半年彚奏之期據者按察使裕昆查明具詳請奏前來臣查江西省京控各案上闪截至光緒十八年閏六月底止計有未結陳玉輝萬順福朱財元鍾芸聲四起均未逾限業經撫臣德馨奏明在案今自光緒十八年七月初一日起至十二月十九日封印之日止除朱財元一起已據審擬由司解勘咨結鍾芸聲一起行提要證未到限内實難完結業經咨部覆限萬順福一起催提要證仍未解到陳玉輝一起甫經傳到要證現在審辦以上各案核計拘解承審各日期均未逾違應免扣限開叅除仍飭司上緊催提犯證刻日解審擬結並彚開詳細清單咨送刑部稽核外理合恭摺具奏伏乞皇上聖鑒訓示謹奏奉硃批刑部知道欽此○○崧駿片再案准戸部轉准海軍衙門咨具奏酌撥官兵駐紥威海衛大連灣一摺鈔錄原摺咨行到浙並准北洋通商大臣李鴻章咨片奏派軍駐紥大連灣威海衛所有洋藥加厘項下應撥購砲築臺經費擬由浙海關每年照撥銀五萬兩各等因遵經按年解清在案兹據護理浙海關寗紹台道吳引孫詳稱今准北洋綏鞏支應局咨北洋訂購德國克鹿卜廠大砲定期十九年完交二十萬三月間即可運到威海防以應付價值不敷尚多所有光緒十九年分應解前項銀兩五萬兩設法提前籌解務於三月内匯交津局以備臨期應付等因兹在於征存洋樂厘捐項下如數籌撥銀五萬兩備具文批發交號商楊源豐領匯於本年二月二十日起程前赴北洋綏鞏支應局投納守候掣批回銷等情詳請三咨前來奴才覆核無異除分咨查照外謹將浙海關洋樂厘捐項下奉撥光緒十九年分大連灣威海衛購砲築臺經費銀五萬兩如數解清緣由附片陳明伏乞聖鑒謹奏奉硃批該衙門知道欽此○○崧駿片再准總理海軍事務衙門咨南北洋海防經費奏准撥歸海軍衙門作爲常年餉需經費之用又准戸部咨各關應解抵關京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給南洋光緒十九年分一切用欵等因當經行關遵辦去後兹據護理浙海關寗紹台道吳引孫詳稱浙海關第一百三十結自光緒十八年十一月十四日起至十九年二月十四日止共收華洋各稅銀七萬九千五百三十一兩一錢六分一厘除提解部庫加放官兵俸餉銀五千兩外尚餘銀二萬六千八百十二兩四錢六分四厘應提南洋一半銀一萬三千四百六兩二錢三分二厘現已照數兌足發交號商楊源豐照案　兌於光緒十九年三月初六日匯解起程前赴南洋大臣衙門投納等情詳請具奏前來奴才復核無異除分咨查照外理合附片陳明伏乞聖鑒謹奏奉硃批該衙門知道欽此○○李鴻章片再直隷稽徵土樂稅釐前因創辦伊始一成經費不敷經臣奏請按二成開支以資辦公奉旨允准嗣經總理各國衙門會同戸部奏准照山東成案暫按二成留支一年俟一的後再按一成提支等因當經轉飭遵照兹據藩司裕長臬司周馥津海關道盛宣懷以現在已逾一年本應按一成開支以符部議惟直境平原曠野隨處可以繞越與他省情形不同士　質輕價昻非粗重貨物可比若不多派丁役嚴密巡緝勢必任意偷漏稅課曰形短絀上年留支經費雖按二成開支而一切薪水工食竭力節省尚且不敷如果驟減一半勉强從事轉恐巡緝稍鬆偷漏愈多於稅課反無裨益擬請仿照江南山東成案暫按一成五分開支俟數年後收數略有起色卽行裁減仍按一成開支斷不敢稍事　費有虧正項等情會詳請奏前來臣覆核無異理合附片具陳伏乞聖鑒敕部查照謹奏奉硃批該衙門知道欽此○○李鴻章片再光緒十八年順直　水爲災貧民待賑孔殷幫辦台灣撫墾事務太僕寺卿林維源捐購粟米二千石解直散放據稱情殷拯濟不敢仰邀奬叙由台灣撫臣邵友濂咨會前來臣查上年順直災重且廣賑款需用浩繁全賴各省官紳捐資協助該京卿遠道購糧接濟民食全活災黎甚衆實屬念切　瘝公忠體國有傳　政匪錢所捐粟米二千石折合實銀四千兩爲數較鉅並據聲稱不敢邀奬而急公好善未便　於上聞合無仰懇天恩俯准勅部將太僕寺卿林維源從優議叙以昭激勸出自慈施理合附片具陳伏乞聖鑒訓示謹奏奉硃批著照所請該部知道欽此 
 
 

Page 14

 
 
   
 
 

Page 15

 
 
   
 
