# 1922 - 166 - 4917719

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[得失進退（冷）]  
　　人但知得之不易而不知失亦不易人但知進之爲難而不知退亦甚難最近之紛紛無定皆此得失進退之間之不知自處使然也 
　　旣得而自喜即爲失之原旣失而强爭即爲更失之原此得與失之均不易處也進而肩萬事而請託自來退而舍萬事而扈從亦衆此進與退之又皆難處也苟能得者而爲失計進者而爲退計失與退者又各爲得者進者計則相逼自不至太甚而紛紛之局亦可稍定矣 
　　何謂得得其地位何謂進進而行其主義故我言如此若得其地位進而營私則我言不足聽矣 
[命令]  
　　六月十九日大總統令　司法部呈請任命盧文鉅署山東高等審判廳庭長馮致祥署甘肅髙等審判廳推事均照准此令 
　　又令　據司法部呈審核甘肅髙等檢察廳呈　岷縣監犯張四個因互毁傷人一案處刑過重擬請减刑等語本大總統依照約法第四十條將判處執行無期徒刑之張四個減爲執行一等有期徒刑十年以昭矜愼此令 
　　又令　據司法部呈審核奉天高等審判廳覆判罪犯朴昌林吉林地方審判廳判决罪犯閻鳳岐各案處刑過重擬請分别减刑等語本大總統依照約法第四十條將判處執行死刑之朴昌林减爲一等有期徒刑十二年判處無期徒刑閻鳳岐減爲二等有期徒刑八年以昭矜愼此令 
　　六月二十日大總統令　現在各官署除官制以内及考試分發人員外其餘各員業經停給薪津亟應一律妥加甄别以備任使茲特設立甄用委員會特派平政院院長兼充委員長各部次長兼充委員随同詳擬辦法悉心甄選此令 
　　又令　財政爲國家命脈所關比年帑項空虚度支匱乏情形危迫措注惟艱亟應妥切籌維從長規畫茲特設立全國財政討論委員會召集諳習財政人員悉心集議俾循軌度而裨國計此令 
　　又令　籌備國會事務局着卽裁撤此令 
　　又令　潼關鎭守使一缺着卽裁撤此令 
　　又令　特派顧維鈞爲全國財政討論委員會委員長此令 
　　又令　財政總長董康呈山東鹽運使夏繼泉另有任用請免本職夏繼泉准免本職此令 
　　又令　任命王其康爲山東鹽運使此令 
　　又令　兼代内務總長張國淦呈河南開封道道尹葉濟呈請辭職葉濟准免本職此令 
　　又令　任命孟廣澎署河南開封道道尹此令 
　　又令　派金恭壽爲交通部查賬委員會副委長此令 
　　又令　財政總長董康呈全國烟酒事務署第一廳廳長兪紀琦呈請辭職兪紀琦准免本職此令 
　　又令　任命衛渤署全國烟酒事務署第一廳廳長此令 
　　六月二十一日大總統令　任命熊元襄爲司法部司長此令 
　　又令　兼代敎育總長高恩洪呈請任命賀師貞李　陳懋爲秘書應照准此令 
　　又令　署財政總長兼鹽務署督辦董康呈鹽務署秘書黃寳楠梁壽相呈請辭職均照准此令 
　　又令　劉永勝鄭俊彦均晋給二等大綬嘉禾章石佳華給予三等寳光嘉禾章王昭鈞朱聲廣張慕韓均給予三等嘉禾章陸守經王保案趙雲龍張樹德賈萬勝許人俊孫占元均給予四等嘉禾等此令 
[國内專電]  
　　北京電　政局無進展議論多於事實主張多於手段顔閣消極白宮内部欠融保定喜怒不定一切待决問題均擱南方來電均理論問題惟議員則漸漸入京參院可望開常會榆　和議王承斌與孫烈臣支支節節商量迄無具體辦法贛戰未停（二十二日下午一鐘） 
　　北京電　鍾世銘罪案實誤於引用周家彦爲次長致任内各欵如三月分鹽餘撥付奉軍百五十餘萬旣未經閣議手續復未得收據又無函電爲憑又如公府特别費察哈爾軍費十六師服裝費皆未按正式手續且無正式賬目又如以大批九六債撥交正金及允許日本月扣鹽餘皆周所經手鍾已被抄家交廳監查（二十二日上午十二鐘） 
　　北京電　張弧任内各欵現派金煥章等五員查賬張夙油滑將漏洞早塡惟勾結大中銀行舞弊營私已將賬目查明　有七樁毛病（二十二日上午十二鐘） 
　　北京電　潘復任内黑幕最多查賬結果回扣一項實耗七百萬元保定要董康上呈又控曹陸董曰要控曹陸得先控潘復而潘則爲保曹所護　故曹陸鍾抄家而潘獨無恙中國法律本因人而施（二十二日上午十二鐘） 
　　北京電　議員以閣員無分昨商量提不信任顔閣案同時挽人示意政府謂苟能將歲費多多的預備未嘗無讓步餘地此類行徑何嘗覺悟（二十二日上午十二鐘） 
　　北京電　議員們向保接洽有何授意之處請·示以便準備吳答『已爲諸君備欵備車票請好自爲之吾力避授意』識者謂議員將職務比做官則吾民納稅寃矣（二十二日上午十二鐘） 
 
 

Page 5

 
 
   
 
 

Page 6

 
 
[國内專電二]  
　　北京電　保首領前日對廢督有憤語謂「打仗是咱們死傷是直隸人享福是他們今日倒過頭來反而要咱們的飯碗烏乎可」吾人始終不信保定贊成廢督裁兵 
　　北京電　保曹聲明本人電保人員外必須對人面加證明方爲有效僅憑電報可勿理（二十二日下午一鐘） 
　　北京電　九六債又改爲一億議孫丹林要救得兩議長同意後發行請董派員向王吳接洽董託張嘉璈張云本人不能代表政府請政府自派（二十二日下午一鐘） 
　　北京電　薩杜晨入府黎顔對滬主和平手段黎欲任蕯長閩派員徵保同意（二十二日下午一鐘） 
　　北京電　曹錕决定增加一師三旅援贛派張鈁爲總司令請財部籌撥開㧞費十萬元蔣雁行因議分全國軍區問題赴保請示曹吳 
　　北京電　將下令岳州南北軍一律撤退（二十二日下午六鐘） 
　　北京電　通緝曹陸令因顔不同意未下（二十二日下午六鐘） 
　　北京電　參議員已到八十餘衆議員已到二百七十餘再到百人卽滿法定人數（二十二日下午六鐘） 
　　北京電　昨下午五點半領使訪外部致正式承認黎政府攝行總统職權意（二十二日下午二鐘） 
　　北京電　使團明日覲賀後將伸兩層希望（一）中政府須履行債務（一）須裁兵（二十二日下午一鐘） 
　　北京電　德使請發還西門子及電報公司用品如用去須給値 
　　北京電　外部覆交部撤廢客郵條欵載明海關字樣就稅關設内地與海關有别無特定辦法必要 
　北京電　外部催道勝查照四月二十七函請補發股票一事希速辦（二十二日下下二鐘） 
　　北京電　奉軍代表孫烈臣張學良電黎皓（十）（九）哿（二）（十）馬（二）（十）（一）三日奉軍全退關外直軍二十二到關京榆客車恢復（二十一日下午九鐘） 
　　北京電　保訊吳佩孚派胡景翼部兩旅開駐山海關調第四混成十五師之一部開赴江西援贛 
　　北京電　顔惠慶請王士珍爲裁兵委員會長王祇願擔任委員不願爲長（二十一日下午五鐘） 
　　北京電　黃陂屢欲下廢督令顔惠慶以未得保定同意主張從緩 
　　北京電　閣議不論何事董高主張先請示保定然後公布黎顔均不悅顔頗有辭職意饒漢祥張國淦均爲所不容饒業已離京張亦求外放府秘長聞擬以孫丹林接充（二十一日下午五鐘） 
　　北京電　王占元報告榆關奉軍尙有八萬餘人十九午後開始撤退預計一星期可以撤完 
　　北京電　曹派員入京請主持本年十月列國委員會於北京後始行關稅加徵七五（二十一日下午九鐘） 
　　北京電　黎電曹以王毓芝長豫幣制局留徐佛蘇請同意 
　　北京電　美京電認中國現狀不到投資時機（二十一日下午九鐘） 
　　北京電　外部覆使團京奉戰事業由政府制止京奉交通已恢復三月前原狀（二十二日午下二鐘） 
　　北京電　黎覆晋閻裁兵六營甚合民意退伍辦法甚善容集各方意見合併討論（二十二日下午一鐘） 
　　北京電　黎命某秘書電黔劉袁請全黔公推一省長及公决解决時局辦法電京苟利於國無不照辦（二十二日下午一鐘） 
　　天津電　直省供給前線戰費每日三千元向由保定籌給七月起改由省署支應 
　　天津電　張紹曾赴保商酌長陜事 
　　天津電　直省應付本届公債本息因省庫無欵展緩一期 
　　天津電　津各當道皆厚恤傷兵財物賜賞不絶（以上二十二日上午一鐘） 
　　漢口電　常德盛馬（二）（十）（一）晚乘江安輪赴潯馬秋圃同行所部補充團是午由孝感到漢晚亦過潯並派員在楚王台領彈四萬發運贛 
　　漢口電　吳派諮議張餘珊携密函三件過漢赴粵接洽統一 
　　漢口電　財廳長鄭焯辭職有呂逵先繼任說又曹寳江繼實廳長說　　漢口電　江漢關監督將更動一說李作棟繼任一說與宜關監督對調（以上二十二日下午二鐘） 
　　香港電　陳炯明皓（十）（九）電伍廷芳謂粵事至此炯難辭咎此時惟有保粵地方保孫令譽國會復僞府銷護法目的達如謂黃陂復職法律尙爭則應候國會解釋若謂不法武力未掃除則廢督裁兵中樞自有權衡援贛北征喪師諱敗圖窮　𠤎見力爭經營效亦可覩不聽蹇叔之言無救二陵之禍法者天下之公非一黨之私非常國會擅舉總統惡例一開亂且及於百世炯力爭無效委曲求全希圖求此不圖宵小盈廷以是爲媒孽以至今日舉國皆依護法旗下恢復六年原狀國事可了則了猶復不肯放手抑又何也若以中國建設大業非吾黨弗克負荷者卽妄人誇大之言非公忠謀國之論現惟仗公切勸孫公敝屣尊號示天下無私國會一開依法再選得位以正爲期匪遙云云 
　　香港電　昨日省會選陳爲臨時省長伍廷芳昨將省長印送交省會陳有感（二）（十）（七）儉（二）（十）（八）返省說 
　　香港電　公安局佈告勸各商店開業（以上二十二日下午六鐘） 
　　香港電　聞北代軍分三路回兵許崇智直攻惠州李福林沿粵漢路南下李烈鈞由韶進攻另訊許軍已在英德與粵軍接觸許敗退 
　　香港電　聞當局擬將造幣廠抵押前所發紙幣 
　　香港電　廣三路代局長將前夏重 
民所用女工盡撤 
　　香港電　廖仲愷昨由省解往石井兵工廠看管 
　　香港電　江防部各艦在虎門附近截留由港入口米煤 
　　香港電　伍廷芳現患病入東山公醫院（以上二十二日下午十鐘） 
特約路透電 
[奉直退兵記]  
　　二十二日北京電　據秦皇島消息張作霖之軍現全駐長城以外直軍刻正由戰壕退走預料直軍五千名將於今日開往河南其餘大部分現顀於榆關聞王承斌將赴奉會商議和最後條件京奉路現漸復原狀預料一星期内可以通車 
[敎授飛機失事]  
　　二十二日北京電　今晨南苑敎授飛機駕駛術時敎員陳泰甚（譯音）因轉折太速所駕之亞夫羅式飛機翻落於地陳受傷甚重同乘之學生梁穀雨（譯音）則僅受微傷按陳爲菲列濱扣蒂斯學校畢業生 
[日兵退離漢口時之作别]  
　　二十二日漢口電　退離漢口之日兵昨列隊作别督軍省長領事團及中外有名人物均先後蒞止日兵共五百名列隊後由日本某武員校閱日兵定於下星期内啓程 
[江西近狀]  
　　二十二日漢口電　聞吉安萬安龍泉均爲敗兵刦掠詳情未悉南昌安靜惟人心甚驚惶外國軍艦數艘已開往南昌專爲戒備計九江安靜 
[日本主佃户之爭]  
　　二十二日大阪電　日本西南部田主與佃户之爭端因亢旱日久愈益劇烈本年之亢旱爲近四十年來所未有六月向爲降雨栽秧之時本年全月無雨農民因栽秧後難望豐收故已紛紛止種且謂租田栽種無論如何所得不償所勞有田主數人揚言擬收回租出之田購運美國農機自種云 
[英郵在華撤退期]  
　　二十一日倫敦電　今日下議院開會時議員華爾特爵士謂日本在華之郵局多裁撤英國應效其所爲 
外交次官哈姆斯韋士氏答稱英國現籌備於一九二三年按照華會條約裁撤在華之英郵局日本近今關於此事之行爲政府未有所聞 
[英屬阿片貿易談]  
　　二十一日倫敦電　今日下議院開會時議員有問及英屬北波羅島鴉片貿易事者殖民部次官伍德氏答稱渠意以爲遠東方面一日不能完全禁絶吸食鴉片則鴉片貿易宜仍由政府嚴加管理所獲之利歸諸行政處則較歸諸私人爲愈 
[法國關吏搜獲輪舶上嗎啡]  
　　二十一日法國聖納塞爾電　關東在愛斯巴尼號船上搜查鴉片嗎啡高根共四十五基洛格蘭姆查知此物係德國達摩斯德埠所製由桑丹　埠運出但未知運往何處 
[英人在日子女之國籍問題]  
　　二十一日倫敦電　今日下院史届埃氏質問英人子女生於日本者之國籍問題内務部次官答稱昨日所提出之英國籍法案已籌議及此尙望國會於休會前通過之 
[南愛失敗黨之談論]  
　　二十一日倫敦電　伐勒拉氏發議論於報紙謂共和黨選舉之失敗乃南愛人民受英　國威嚇不得不投英國與願有之票所致但南愛民心並未更變仍望英國之難關卽南愛之機會目前憲法僅屬草稿國會未必允通過之因現有條欵簡直不許共和黨誠實之士加入共和役務且剥削其選舉權也 
[英上院反對接受代管權]  
　　二十一日倫敦電　今日上院伊斯林登爵士提議謂巴力斯坦之託管權不可接受因與政府對巴力斯坦人民之諾言不相符合且不合巴力斯坦多數人民之志願此議以六十票對二十九票成立貝爾福雖稱託管權與列强創立託管制度之政策並不抵觸然言無效力伊氏提案文稱國際聯盟會所予之託管權宜展緩接受以待修正託管條件俾與政府諾言相符 
[過激黨之失敗]  
　　二十一日巴黎電　時報載君士坦丁過激黨方面消息謂土耳其斯坦之亂事日見重大城邑之陷落者已有多處叛黨現向克拉斯土波斯克進發國民委員會會長加爾披林氏已被縊殺俄或派出之兵聞皆拒絶進攻叛黨過激黨謂叛黨乃由俄軍官指揮 
[天主敎反對南北愛蘭之敎訊]  
　　二十一日倫敦電　天主敎發表宣言書痛詆南北愛爾蘭異敎相仇之暴行謂國民應援助政府依法懲治兇人又謂政府天職在遏制無法紀之徒 
[英太子返國歡迎]  
　　二十一日倫敦電　今晨十時英太子登陸軍艦放砲歡迎文武長官皆往迎迓太子由濮萊茅資乘火車赴倫敦沿途人民叢集咸欲瞻其丰采火車乃徐徐行太子倚窗前面帶笑容掦巾以答觀者之歡呼旣抵倫敦巴定頓車站歡聲大作蓋人民羣集於站在天甫黎明時已途爲之塞矣英族諸人及閣員等咸在站相候太子下車先與英皇等相見繼與首相等握手後於軍樂聲中由禁衞軍護送入宮太子見道旁歡呼之人輒在車中左右頷首以答此誠爲倫敦所未有之歡迎盛狀太子入宮後門外歡聲仍未息太子乃立窗前致詞道謝英皇亦頒手諭向國民致謝 
[各國近事記]  
　　二十一日馬賽電　安南王與太子皆已抵此殖民部長代表法政府來此迎接 
　　二十一日倫敦電　張伯倫今日在下院稱俄官場所傳謝米諾夫餘黨現由日本援助行抵海參嵗之說英政府未接證實消息 
　　二十一日希新福電　莫斯柯消息勞農政府不允批准俄意商約故齊吉林將辭職 
　　二十一日海牙電　無俄人加入之委員會一致贊成以此委員會正副會長及私産·債欵·借債三股員會會長組織會議局其權專在行政方面而與俄事委員會無關係 
　　二十一日丹京電　意皇意后已抵丹京蓋報丹皇丹后近今之游意 
　　二十一日巴黎電　德國前總理希爾佛里區博士今日復在衆院財政股員會抨擊强迫借欵制國民黨要求減輕遺産稅以　施行此制之預先條件 
　　二十一日巴黎電　布國京城昨大雨傾盆致　水災牲畜家具多被　去無庇蔭者達萬人 
　　二十一日美國甘　斯州　赤特電　今日有一飛機在三千呎高度忽起旋轉乘客二　司機者一各張傘躍出落地無傷此殆爲空前之持傘脫險 
交通大學無線電 
[廣州戰事消息]  
　　北京電　使署接廣州消息孫中山砲擊廣州時中外人士乘輪赴香港者數千人美領事及海軍軍官登孫中山坐艦提出抗議以放砲轟城殃及婦孺爲理由孫允僅對城外兵營轟擊聞孫擬俟援軍到後再决戰 
[美議員對於關稅酬金兩案]  
　　華盛頓電　共和黨參議員集議以三十票對九票反對擱置關稅案先議兵士酬金案之提議又以二十七票對十一票决定休會前將此兩案付表决 
　　華盛頓電　參議院以五十二票對八票决定俟稅則案解决後即提議兵士酬金案視同專案有參議員數人聲稱將繼續運動先議酬金案後議稅則案並稱不欲先議酬金案者志在打銷此案 
[美國痲瘋病]  
　　華盛頓電　公共衛生局報告美國二十五州内有患林瘋者一千二百人散居各處魯西亞那州加維爾痲瘋院僅以二百人爲限已無空額宜多設麻瘋院以免傳染 
[美國瑣事]  
　　華盛頓電　哈定夫人今晨接見菲島請願團員之妻女十五人女賓皆　絲製之菲島式艶色服裝哈定夫人導之入招待室並至白宮圜中游憩 
　　紐約電　前駐奧美使卞斐爾氏病逝於紐約家中 
[公電]  
　　重慶各公團電　各報館均鑒竊人民苦兵禍久矣溯自吾國六年以來何日不在擾攘之中何一省不呈分裂之象法令等於弁　戰爭視同兒戲明知國庫空虚民生凋敝猶不惜殘民以逞派系相傾不以借債爲生活即以搜括爲能事經濟破産國家瀕危推原禍始何莫非國會解散法統墜失上無道揆下無法守之所致也今幸羣雄悔禍如夢初醒恢復舊會擁戴黃陂護法之大業於以告終統一之曙光止此一線况我黎大總統宅心仁德功在民國亦旣慷慨出山按照魚目通電作爲信條尤屬返死之聖藥所望海内賢豪竭誠詡贊以國是爲前提予吾民以更始即在國會諸公亦應激發天良限定期間完成憲法俾全國上下有所遵循大局前途實利賴之重慶總商會巴縣議參會巴縣農會巴縣敎育會重慶律師公會等同叩銑 
　　胡景翼致伍廷芳電　各報館均鑒吳玉帥致伍秩老眞電景翼等深表同情茲於皓日擬致秩老一電文曰廣州伍秩庸先生鑒自民六法系再斷南北紛擾頻年國事日非幾難挽救曩時公總揆席毅然拒署非法命令直節正氣中外同欽比歲聲義羊城揭　護法艱貞弗渝百折不回我公之於共和亦可謂盡忠報國廉頑立懦矣今者元首入都衆院復集羣流仰鏡用秉國成此誠耆英攬曫之日非老成　晦之時也公固胞與爲懷憂樂在抱與其敷政一方造福僅限鄕邦何如領袖百僚宏濟施於天下伊尹欲使人民爲堯舜之民如公聰强當不令往哲專美於前伏望擊楫北來規劃建設俾赤縣蒼生咸沾霖雨此則傹兆同胞之厚幸非景翼一人之私祝也遐企南天何勝盼禱臨電神往伏希察納等語謹電奉聞敬祈鑒察暫編陜西陸軍第一師師長胡景翼叩號 
 
 

Page 7

 
 
　　吳佩孚聲明不干政電　各報館均鑒頃董財長高交長蒞保詢商財政問題佩孚秉承仲帥意旨進言澄淸積弊出納公關相期力求撙　絶對不借外債至裁兵廢督之舉要爲百年大計所關尤須通盤籌畫茲事體大非俟統一之後無從着手意盡於斯此外槪未　聞乃外間不明眞象報紙尤多　言謠雖無據疑以此生竊爲用人行政權在中樞佩孚分屬軍人敬當奉命惟謹干政之嫌向所兢兢以避者今茲寗敢躬蹈耿耿之愚當爲知我共悉一俟軍事稍有收朿即當返旆回洛專力治軍官有定職政有常軌奉茲規律永誓平生區區所以報國家酬知遇者如斯而已披瀝陳辭敬希諒察吳佩孚箇印 
　　南京省議員電　泰縣海安韓紫石省長鈞鑒蘇人治蘇爲本省三千萬人民年來惟一之主張今政府採擇民意任公長蘇望風逖聽曷勝歡忭同人忝爲代表竊有一言爲公陳者王瑚長蘇二年心地糊塗腦筋陳舊非特於省政無建設之可言跡其貽害蘇民之罪已有不能不促其速去之勢米禁廢弛每石漲至十二元小民之生計苦矣財政紊亂積虧至一千三百萬破産之危禍見矣吏治　敗侵吞公欵之事時有所聞學潮橫决閉門罷課之舉數見不鮮以最高級之行政長官而整頓無方消弭乏術殊堪嘆詫最近又庇護財廳發行奬劵違法罔民以視伊通猶一邱之貉吾公老成碩望重長梓鄕應如何懲前毖後力矯前非以饜本省人民之渴望並乞貫澈蘇人治蘇之主張凡用人一以蘇人爲標凖樹聯省之風聲植自治之基礎此尤同人所切望而不置者也敬佈下忱惟希亮察省議會議員侯兆圭黃端履陸元萃許銘範陸曾燕周穀陳王朝幹崔榮甲夏光翰王惠軒吳儒增高鐵珊吳月波俞祖望號 
　　徐州來電　申報新聞報轉齊督軍韓省長省議會均鑒蘇省値此大災之後民窮財盡近聞財廳發行有奬債券跡近賭博違法殃民莫此爲甚務請主持正義禁止發行輕人民負擔徐州華洋義振分會董事王昌鋕陳堯階黃靖輔等馬印 
　　安慶來電　申報轉各埠安徽旅外同鄕均鑒省委代理裕繁鐵鑛監督王肖山前因驅李一役以蕪湖學界代表頭銜謀得該職任事以來私截鑛砂捐煽動實業界風潮爲擁戴私人之計頃又鼓動死黨來省搗毁實業廳脅迫長官立時出境似此目無法紀我實業界惟有合力爲自衛計爲維持實業行政秩序計業由各團體聯席會議决定驅逐王肖山出省以免紛擾茲電大總統國務院農商部文曰安徽省委裕繁鐵礦監督王肖山資格不合業經農商部批駁在案頃又鼓動蕪湖少數學生來省於馬日闖入實業廳破壞實業行政應請飛電省長立予撤換查辦安徽農學會實業研究會森林學會林業協會茶務學會總商會工會等叩馬等語合特奉聞伏希一致主張公道同伸逆討以維實業無任感禱安徽實業團體聯合會叩養 
國内要聞 
[北京通信（靜觀）]  
　　旅京蘇人會議廢督與省長兩問題 
　　江蘇旅京同鄕會前於十一日曾開幹事會於省館討論廢督問題當有電文數件發出近則贛督已明令裁撤浙督已自行退廢皖張魯田亦先後有所表示是廢督趨勢行將愈迫愈緊蘇處浙贛皖魯之中實已爲廢督空氣所包圍機會旣來蘇人自不容默爾而息用是旅京蘇人復於今日召集同鄕幹事會繼續討論廢督及開始討論省長兩問題下午三時開會公推徐國俊爲主席由某君報告前次會議廢督情形畢多數主張繼續進行如遞呈府院通函省會及各公團再電齊督均當積極做去張君主張將裁兵之說一併叙入引贛人爲例葉君主張於呈函以外宜舉代表向府院兩方請願其關於電齊一層孫張諸君主張措辭委婉誠懇從廉恥一方面說起以爲如某某等省業已廢除督軍毌令人專美於前願留去後之思等語關於函達地方公團一層許君主張物别注重以爲與其謀之於上不如謀之於下討論許久多數主張雙方並進爰先將呈府院電齊督函地方公團一層議定由主席諮詢大衆衆無異議繼卽推定章君任電文起草程君任呈文起草至於分函省議會及地方各公團則議定由文書股承辦關於裁兵問題則由精通軍事情形諸人特别聲明議定與起草人商量加入至與代表請願一層有主張非此不可者有主張不妨從緩者討論許久由主席付表决結果主張甲說者佔少數遂作罷次乃議省長問題當未經開會以前有蘇人楊年致一函至幹事會關於蘇長問題主張宜用蘇人中之少壯政治家不宜用舊式官僚對於現經任命之韓國鈞深致不滿函外復將其日前致顔駿人一函油印數十份送會供參考其間論及蘇省近年政治狀况與社會情形以及省長與地方關係均與致幹事會函内容相仿彿惟於所謂少壯政治家特舉出標準人物顧少川斯其不同耳旣開會楊亦入場迨討論廢督問題畢楊乃以提案人資格卽席說明其理由略稱目前見政府任命韓君長蘇頗發生數種感想以鄙人年來在西南一方面做事足跡所經皆在西南各省看見西南各省情形除廣西小有擾亂外餘則人民並無苦痛且秩序安全各事皆有進步此其故則因爲本省人做本省官做本省事現在北歸至於本省略加考察乃聞愁嘆之聲不絶於耳如警察財政敎育實業幾無一件可以令人樂觀以吾蘇爲財賦之區素無亂事乃竟生機消滅不能發榮滋長究其故則因官於蘇者非蘇人因非蘇人則容易引起外力官之腐敗不必問卽地方問事之士紳亦無非奔走於官吏之門侍候其顔色須知蘇人治蘇吾於民國二年已先各省而得之矣斯時大亂之後袁政府卽任韓國鈞長蘇民政此本是一個極好機會至於以後蘇人倒反不能治蘇此則蘇人之恥亦蘇人之責也此次政府突然任韓君長蘇眞不免令人發奇異之感其眞爲尊重蘇民之公意耶抑爲一種駕馭手段耶明眼人當能見之以吾蘇最近之現狀論百端頽廢亟待革新韓君是否能勝任愉快頗屬疑問鄙人與韓君曾共事深知其爲人照理應該尊重鄕黨老輩不應致不滿之辭惟因愛老輩之重究不若愛江蘇之重故不能不本良心之主張而發爲如此之議論有人說江蘇無人才非老輩不能任省長此話似乎江蘇人不應說難道少壯政治家江蘇即無一人乎江蘇素稱文化先進之邦以此等好頭銜吾們江蘇人宜公同加以愛護今願吾們蘇人下一認定凡長蘇者必得一蘇人中之少壯政治家此是吾個人主張還求在會幹事諸公詳加討論於是繼而起立發言者紛紛不絶有主張暫不討論人的問題先行討論事的問題者以爲應將希望於省長諸事逐一列出向之要求如他能答應乾就可讓他幹否則即請他去職有主張應注重人的問題者以爲吾們應破除信任老官僚經騐之迷信蓋彼等所謂經騐不外搜括民財敷衍民事亦僅只所謂官僚經騐而已此種經驗萬不適用於今日比之醫生如習西醫者當然以年事愈高經騐愈多爲好若非習西醫之不通中醫雖經警廳考取有數十年經騐則亦所謂殺人經騐已耳並言各縣舊勢力存在之害與軍隊或警察之亟應革除等語一時附和之者頗衆有主張應注重自動制憲者以爲目前急務實在速制省憲有省憲乃可希望有好省長至於少壯政治家譬如良醫理應贊成惟應用何種方法去尋他此時却不可不討論以上三種主張關於對事對人兩種雙方辨論極爲詳盡主對事之說者力言醫生之譬喻爲不倫謂對於省長提出希望條件在人民主面應具有監督精神不能讓他隨便下藥如患病者之毫無能力主人之說者則以省長不能屢屢更換爲辭並謂祇有肯做不肯做並無能做不能做你要問他他皆說我能况且醫生以前治病之成績如何此層亦不可不注意嗣後復有人提出疑問向衆切實聲明謂如韓君不做江蘇省長或其自行辭職或由蘇人不信任而辭職此時政府竟任齊夑元爲蘇長吾蘇人將如何是以以韓君與吾們理想上之少壯政治家較當然不贊成韓但以韓與軍人較吾們更不能贊成軍人至此對事對人問題乃愈覺難於解决斯時有人聲言頃得家鄕友人來書謂韓已辭職者因此又討論及預備繼任人問題並一致聲稱不能讓政府任軍人爲省長如有此意是政府甘與蘇人爲敵蘇人絶對不能承受時已八鐘矣討論仍無結果乃亟謀結束之法擬定預備繼任數人雖經寫出並未加以表决共計七人顧少川鈕永建楊蔭杭黃以霖張一　冷　王淸穆議定改日再行繼續開會討論斯日楊君並提出議案三件（一）　行自治限用自治人才（二）收回警察權並排除軍隊式的警察（三）取消官吏迴避省籍因時間不敷亦未能議及（六月二十日夜） 
[國民裁兵會成立]  
　　北京敎育會京師總商會京師農務總會銀行公會律師公會曁全國商會聯合會六團體發起國民裁兵促進會籌備月餘關於組織一切事務現已就緒二十日在宣外大街江西會館開成立大會簡章草案附錄於左「北京國民裁兵促進會能章草案」（第一條）本會定名爲北京國民裁兵促進會（第二條）本會以聯合地方公民促進裁兵爲宗旨（第三條）本會進行方法如左（一）研究改革軍制及裁兵方法（二）宣傳裁兵理由及其必要（三）要求并監督政府實行裁兵計畫（第四條）凡經發起團體介紹者爲本會會員但經本會會員二人以上介紹者亦得爲本會會員（第五條）本會設理事會籌集本會一切進行事務由大會推選理事若干人組織之理事會細則另定之（第條）本會設總務研究宣傳三部各設部長一人由理事兼充之總務部分文書會計庶務交際四科研究部分調查編譯兩科宣傳部分公布講演兩科各科設主任一人幹事苦干人均由理事會公推商承部長分任各項事務各科辦事細則另定之各科遇必要時得酌用僱員（第七條）本會經費以各會員擔募所得之欵充之（第八條）本會會所設於北京（第九條）本簡章如有未盡事宜得由理事會修改之（第十條）本簡章自議决日施行 
[召集名流會議之動機]  
　　黃陂方面擬召集一所謂南北名流者之會議專門研究聯省自治之辦法黎曾將此意商顔惠慶顔亦以爲有此必要不日當先徵求重要人物之同意然後正式召集其被邀者有孫文伍廷芳唐紹儀岑春煊唐繼堯陳烔明李烈鈞張謇王士珍王占元靳雲鵬熊希齡汪大夑孫洪伊張紹曾周樹模等數十人 
[大借欵與十二年公債]  
　　董高二氏關於大借欵之眞相外間不得而知茲聞此次借欵有三種用途（一）以此欵爲裁兵費（二）償還對日借欵以後只向某某兩國借欵此法亦爲該兩國人所贊成（三）以此欵收回兌換券而發一種形式不同之他種名義劵保定方面業已通過惟外國人又發生問題最初與美商大康洋行磋商其後與美國煤油大王磋商頗有頭緒但至二十日消息又大不好蓋外國方面又不願借因此董高二氏爲之大窘 
　　七年間發行之五年短期公債　以緩交五年賠欵之關餘作抵基金確實故該債劵亦甚信用惟該債劵現已届收還之期而政府以度支奇窘擬再發行十二年短期公債仍擬向使團要求賠欵再緩交五年以爲擔保前已向使團爲一次之接洽使團態度亦不無可以通融之意因是當局遂决定進行二十日閣議席上即提出討論並邀財政討論會委員長顧維鈞烈席首由財政當局說明再須發行之意見决定遂研究與外國接洽手續羣以顧使與外交熟悉並兼爲財政討論會委員遂推顧氏向使團商議請將抵作賠欵之原數再展五年以爲發行該債之擔保聞顧氏以恐外團詰問用途又議由財政將用途交財政討論會審查後再由顧使與使團交涉聞顧氏巴允負接洽之任 
[吳佩孚與東方記者之談話]  
　　北京電稱東方通信社記者二十日赴保定訪問吳佩孚氏吳雖際此軍務倥　之時尙能以極歡迎之態度接見記者對於記者關乎中日關係及中國時局等之質問一一與以明快之答詞吳之談話大致如左吳對於美國新聞記者約瑟好爾氏Joseph　HaH所報告進擊東京說之眞僞之質問劈頭否認爲全屬無根之謠言且述及最近已禁止此人之出入次提及中日之關係吳乃以極誠懇之態度答曰兩國誼屬同文素有脣齒輔車之關係豈可彼此反目從前雖不免感情上時有疎隔但近年已漸次向敦睦之途進行至彼此疎隔之原因乃軍　者流謬誤之政策實爲其主因如最近張作霖輩卽撤布其主因之種子當此次奉直戰爭時傳播日本援助奉天派之說其一例也但余全不信之蓋誼若兄弟之兩國而反目適足爲兩國之損其事甚明余當將此事置於心頭以希望其改善也云云次乃談及中國時局問題就慶督裁兵而聲言曰此爲至重大之事件爲余數年以來所主張者裁兵之舉非俟諸眞正統一之後難望完全實行惟現因河南趙倜之亂而裁撤其部下九十營又因此次奉直戰爭使奉軍失去其在北京之第十六師暫編第一師及其他軍隊共約失去其十之七八是因戰爭而舉裁兵之實者也次述山海關方面奉直兩軍之停戰已於十七日成立奉軍從十八日起撤退我軍亦已下令從昨日起撤退是因戰事延長阻碍交通使中外人民大受其累故竭力欲求早日實現和平也次又議及處置張作霖之問題謂爲收拾時局起見頗不欲深究嚴懲但張如竭力反抗態度强硬則擬决計傾覆奉軍之根據地如對河南趙倜亦採寛大處置故對於張作霖亦將出於同樣之態度次又談及粵事云廣東之形勢因孫逸仙之失足而一變此實可謂啓南北統一之端者余與陳炯明意見相同處頗不少故粵省此次之變故必與好影響於統一之業吳又云陸軍總長一席决不就惟願致力於軍隊之敎育期養成完全之軍隊以舉眞正裁兵之實故已預定俟山海關方面之軍事收朿完畢後即歸洛陽余之决心將始終爲軍人而不涉及政治云云以記者之目觀吳氏爲中等身材不好修飾眼光敏銳之武弁其生活思想極爲簡單絶無複雜的中國官僚習氣即對於各質問亦皆與以明瞭之答詞 
[直奉停戰後之奉軍收束觀]  
　　直奉停戰講和大體上已告成功惟一切條件及東省善後辦法均待從長計議兩方爭執自屬意中事當局乃决定派王占元宋小濓兩氏前往山海關事前疏通調解現兩氏已於十九晚快事出京聞政府方面對於張作霖尙未議定具體辦法惟張氏要求撤消查辦令一節表面上不能辦到將來卽以明令任命張氏爲將軍使查辦令成爲不撤銷之撤銷此事大約可得張氏之同意至張氏所部各師旅現雖泰半傷亡潰散然政府方面尙無遣散改編之意如東省有力自行整頓充實者政府當亦聽之蓋前此奉軍全盛時代軍額雖多其餉項幾悉由東省自行籌措由國庫支出者爲數極少故政府對於此項敗軍自無代爲强行遣散之必要王宋兩氏此行雖未携有具體辦法然大致均照上述方針進行又現在天津之趙爾巽鮑貴卿兩氏鑒於直奉已經停戰將於日内前往奉天商議講和之詳細條件兩氏純以私人資格前往調停與政府毫無關係又王占元亦已出關 
使館界消息唐山六月十九日專電張作霖已於最末二十四小時内將山海關奉軍悉數撤退共乘十九列車每一列車前後共有兩車頭張學良已衣前晚返奉此次直軍爲奉軍所擊斃者現正埋於秦皇島山海關之間奉軍死者甚少秦皇島山海關間鐵路被移去兩道聯軍專車本早十一點三十分由山海關開往天津 
　　據天津電話稱十九日聯軍專車開往山海關又有該處開回據旁觀者云奉軍三百五十八輛車滿載槍械馬匹軍需等物已於最後二十四小時内離開山海關奉軍過關時均係步行此次撤退按照所訂條件之規定情形極稱安靖 
　　二十日某外報載稱英國步兵第五十五隊十九日下午由秦皇島開往山海關聯軍專車昨晚停在唐山二十日早可抵天津奉軍七列車遵照媾和條約業由山海關開走本星期二四六三日可行專車開往北戴河海濱秦皇島山海關等處二十日專車早十一點開車將來如遇必要時或車輛增加時卽可多行數次 
　　據山海關方面來電云駐紥山海關奉軍三日内當可完全撤退（一）先撤二郎廟（譯音）海濱間之奉軍已於昨日六點開始撤退（二）再撤石門寨二郎廟間之奉軍今日着手撤退（三）二十一日早六時再撤錦門口（譯音）之奉軍直軍二十一日開往山海關時普通火車卽可照常通行王承斌將軍現仍在秦皇島 
　　關於直奉議和之經過情形據天津特訊云軍事機關消息十六日奉軍代表張學良與直軍代表楊靑新（王承斌因故未到）接洽和議事因兩代表位微權輕協議未能成十七日深夜王承斌復與孫烈臣在英艦克利留號内會見於較短之時間將和平條伯議定内容係奉軍自十八日午前九時限五日内撤出山海關外直軍不追擊 
[政府恢復政權令]  
　　近年軍閥弄權中央政令久不出國門各省關稅丁糧自由截用現黎黃陂攝行總統職權欲恢復舊時原狀聞二十日有電致各省大略謂民國肇造十一年矣徒以國家多故事變迭經政令滯於推行國權因之凌替軍興以來各省區對於用人行政及關於財政交通有不及呈請先和變通辦理者固屬一時權宜之舉現在軍事旣戢建設宜先一切政治凡在中央直轄範圍以内者均應照舊章辦理聽候裁處其從前因軍事情形變通者並責成各主管機關切實考核恢復原狀特電查照具復云云 
[查封曹陸住宅之因果談]  
　　軍警查封曹陸住宅各節已兩紀本報至此事之起原傳說者至不一致然大抵係爲曹陸經手借欵賬目不淸之故但又一消息此事尙牽涉徐世昌經董康高恩洪赴保定向曹吳透說曹吳均極忿怒比董高回京之當夜曹陸私宅遂被看管矣據一要人透出曹陸徐勾結之本末情形云徐上台時一切收買安福議員運動選舉經費爲數甚鉅完全由曹陸拿出而以成立對外之若干借欵爲交換條件因此故徐在位時曹陸終無何等危險高恩洪長交後即有人慫高查賬其首要者即查曹任内之借欵合同後由董高獲得幾種證據即持赴保定見曹吳並謂曹陸現仍爲徐世昌氏四出活動曹吳對借欵不實已極忿而於助徐活動爲尤忿忿不已者因主張嚴辦惟曹陸早已避居天津只能查封其家宅云 
[陳楊離後之贛省長]  
　　十八晚陳楊離贛軍署衛隊一營隨行赴潯沿途由蔡派兵護送高實董財因接替無人暫留辦公新委財廳長曹本章（新建人閩汀道尹）十九接印實廳長楊會康定二十接印惟何剛德道尹因警備隊索餉南新兩縣辭職各界查究歷任財政積弊議論紛起何不敢負責任將省長印交閻警處長閻復送回十九日仍未允接各公團以地方無主下午開會再電府院促謝遠涵履新聞謝現在贛州爲孫文任命之省長贛州現又開仗未知能安然來省否也茲將效電錄下嘯電計邀睿鑒楊慶鋆急擬離贛曾經商允以個人資格在省帮助靜候新任移交下料本夜更深不辭而去殊增惶駭祇以民政重要業經商承蔡總司令由紳等公推何道尹允暫兼攝藉維現狀仍盼府院速催謝省長蒞任以專責成而籌善後無任感禱 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[國會之進行訊]  
　　參衆兩院擬於八月一日正式開會茲聞旅居滬粵各地之議員均已紛紛北上迄二十日止兩院報到之議員共三百五十七保王吳　院長擬俟法定人數到齊卽先行開會制定憲法云又聞兩院秘書廳經沈鈞儒潘祖彝兩秘書長積極籌備完全成立各科科長均已發表書記員一項亦有一百餘人之多 
[東三省制憲主張之各異]  
　　奉主合議制　　吉主分省制　　黑設省憲籌備處 
　　奉天官僚主持之東三省聯省自沼組織省憲起草委員會以便早日制定省憲業經積極進行惟三省意見尙未一致奉主合議制吉黑有分省制趨嚮爰將近日各方情形探錄於下（甲）奉天東三省宣布自治張作霖就任三省自治總司令業已有日省憲爲自治基礎必須早日釐訂方足以資信守當經省議會提議由三省省議會各舉代表四人合制省憲即以前此吉黑來奉代表爲制憲委員九日在省議會開第一次制憲預備會吉林代表劉樹春賈明善當衆宣言代表等被本省推舉來奉專任迎請張使冋奉之職責並無代表全省制憲之權未敢踰越範圍致將來議决之案發生瑕疵况吉省議會召開大會即爲省自治問題現在人數未足三次電催冋吉參與大會制憲大事俟回吉向本省議會述明務必遴派熟諳法律人員充任全權代表來奉會商制憲辦法代表等即日回吉云云奉代表再三挽留無如吉代表回吉意决不允所請已於十一日返吉矣十一日又在省議會開第二次會議列席考爲奉黑兩省代表籌議聯省自治進行方法事關秘密未能詳悉大致爲（一）三省自治前已擬定合議制惟吉林現主分省制不與奉黑聯合（二）三省應速派代表公同會議制訂憲法（三）地方自治爲施行省自治之基礎應迅速施行地方縣自治（四）施行地方自治須先造就自治人材應組設各縣地方自治研究所培養自治人材（五）現在地方憲法未訂以前軍政民權如何劃分（六）分别電致西南各省徵集自治章程以資借鏡聞董理聯省自治者爲代理奉天省長王永江氏而爲王奔走者省議會議長白永貞及少數議員而已其他團體亦非有眞心贊助之意（乙）吉林奉天動議三省合組代表團吉林不以爲然以省憲爲一省單行法未聞有聯省憲法者故近日來一般時髦人士紛紛表示意見多數主張地方自治不與奉天相聯合省議會乃連電催令該代表回吉十一日始歸來參預十二　第三届省議會第二期當會復舉副議長劉樹春省議員安慶雲韓駿傑韓亞超四人爲駐奉東大三省省議會聯合會代表十三日已赴奉原定權限祇爲接洽聯合會事件嗣以目下有與奉天連絡之必要擴充爲參預三省省議會代表協同起草省憲組織法惟須分送各省議會修正通過再由各該省議會自行公布據某議員云此時大綱不妨協同起草以示表面之一致實則送由各省議會修正通過公布無異各省自制斷不能因此而成聯省憲法本會預定將來地方自治　施後實行民選省長每票價約五六百元云（丙）黑龍江省議會代表議長潘傑軒議員趙作仁呂潮逹於上月杪赴奉參預三省迎張代表團後亦被充三省制憲委員頃據齊齊哈爾通信云前日省議會召開臨時大會正式成立省憲籌備處附設於省議會當經議决選舉各界委員公制省憲計省敎育會選出委員蒼明順等二十人總商會選出委員孫維一等十人省農會選出委員富喜雙等九人龍江道自治協進會選出委員果靜夫周裕民王亞翹等十三人省議員全體均爲委員共計八十餘人公舉省議員王蓋軒法政學校敎員周裕民草擬籌備會簡章中學校長鄧覺民省議員于致和草擬宣言書通知各縣各機關一體週知一俟草定即行繼續開會研究制憲辦法云云觀此則駐奉黑代表雖無表示而其本省之不表同情於聯省制憲者可槪見已（六月十五日） 
[西報之贛省戰况紀載]  
　　大陸報二十一日漢口電云領事團官報昨日（二十日）吉安駐軍譁變其數約在一萬與一萬五千之間變兵搶刼全城後紛紛北向樟樹鎭方面潰逃前督陳光遠聞蔡成勳辭職之訊即於昨日離南昌據陳電稱對於贛局實已無可效力英砲艦壳克楷夫號已駛往南昌以備載外人出贛美砲艦蒙洛卡賽號一俟上足煤斤亦將開駛赴贛至此艦是否將載外人出境抑將留泊南昌保護須視時局而定蔡成勳今已急電吳佩孚求增援兵矣 
　　大陸報十九日九江通訊云近來此間情形至爲可怖兵隊過境開赴南昌等處者已達數千人以上居民時起恐慌多將貴重物件寄存租界亦有請求外人保護學校房舍等者刻有某西醫自南昌回潯言南昌各醫院中傷兵幾達千人潯地外國醫生數人及看護婦多人皆已邀往南昌從事救護星期六復有傷兵百餘運潯現分居敎會及紅十字會所開各醫院中據報陳光遠已辭去贛督渠於今晨抵潯現庽某將宅内 
　　十八日南昌通訊云近日傷兵自前線運回者陸續不絶九江安慶蕪湖各處看護婦悉已邀至此間各西人亦多出而相助並有議假兩敎會學堂爲臨時病院者蔡成勳已帶大兵抵贛南兵亦已進至贛州以北贛民心理皆希望李烈鈞之來而於兩星期内將可恨之北兵驅出贛省境外今日江西問題除此並無他種解决方法足以滿足贛民慾望者各官吏亦早已鑒及故於近三星期内紛紛將家眷及箱籠什物遷至九江 
[魯人對於魯案進行之意見]  
　　關於魯案之中日委員會已在北京開議進行在吾國當道所延攬之委員大都有專責其勢不能兼顧此事而所派之調查員又未能直接調查果其如是關於魯省權利甚大魯案善後研究會與外交協會有鑒及此現聯合兩會同人一面電致當局一面呈請總統求爲挽回之計茲將原稿照錄於下（一）上大總統呈文爲呈請事竊以接收膠澳評定價格種種交涉應有眞確之調查方獲公平之解决故調查一項爲魯案最要之關鍵我國政府於此向鮮注意惟山東交涉公署會一度組織專處實地調查所得結果大致尙屬實在乃魯案督辦王正廷就職以後對此藍本漠不措意仍另組織調查機關所有魯省久辦外交員司當地熟悉情形士紳一槪屏絶不使參預而以此重大責任畀之媚日派袁良查袁良前任外部參事曾與日本小幡公使談話主張以日欵建築濟順高徐鐵路與日本以實際上之優越利益又曾交日本實業團代表白岩龍平帶赴日本條件内有膠濟路由中日出資合辦一項各報喧傳通國皆知其暗通日本賣國漁利久爲國人切齒以故發表之後輿論激昻而王督辦自詡得人依賴方殷卒之結果所演乃自爲國民所不忍言而不能不言者蓋據確實消息袁良調查報告各項淸册核與日人向我提出原件竟無差異而較之魯省調查成案則浮冒多多不可詰究聞彼自著手調查爲時未及兩星期卽已告竣是直照抄日人册子藉以掩人耳目其勾結賣國更可證明似此神奸詭計盜國欺民遠出曹陸之上凡有血氣能不髮指用特專呈聲訴務祈鈞座洞察奸狀迅賜嚴令王督辦立將袁良撤差懲辦一面責成魯省交涉公署根據前調查成案加以精密考核卽可依爲憑證切實交涉事機危迫望速施行無任翹企謹呈大總統山東魯案善後研究會山東外交協會謹呈（二）致外交部督辦署電外交總長魯案督辦鈞鑒查接收膠澳一案日本方面所派委員小幡秋山出淵大村等均係駐華外交專家經手魯案重要之人此外復組織一委員團濟南森總領事靑島有野事務官均於魯案交涉極有經騐是日人對此確以全力應付異常重視反觀我政府除何宗蓮君已表示不就外其餘非另有職掌不能分身卽滑頭官僚惟解逢迎欲求一魯案交涉素有閱歷之人而不可得如此輕率應付實出國民意外且於魯案前途極多危險用特飛電忠告伏祈當事諸公對此人　問題愼重考慮酌易妥人一面並請仿照日人辦法延　地方上對於魯案素明詳情之人曁在魯辦理交涉久　經騐員司共組一團切實研究以資參證而期詳盡庶免應付無方有損國權臨電無任迫切山東魯案善後研究會外交協會叩巧 
[湘趙最近之態度　聯愈爲明]  
　　湘趙之於　吳暗中聯　根蒂頗深因之對於湘省加入北伐問題趙氏始終不肯爲明顯之表示近以西南現勢行將解體而聯省自治之說遂如白雪陽春處此環竟境之中斷不能獨標一幟於是决尋舊盟贊成恢復法統業已密電北京賀黎復職惟原電未能覔見耳 
　　湘社以本身之利害關係主張堅持自治主義與趙氏之主張截然相反省議會寒電之發出旣足使趙之對北發生障碍而熊世鳳所提出之收回岳臨平三縣案主張以武力爲後盾尤大有影響趙以此事足使直吳發生疑團因授意某議員復行提出保留收回三縣案就省議 
會現狀觀之此案或能得多數之通過茲將某議員提案錄下按省憲法第八十九條外省軍隊非經省議會議决及政府允許永遠不得駐紥或通過本省境内此經常之大法實吾湘三千萬人所當道守而不可稍事變更者也第舊歲八月間我軍援鄂失利北軍乘勢佔據岳陽臨湘平江三縣維時風聲緊急省垣勢甚岌岌幾乎莫保幸審查會立定脚跟將省憲法審查完竣迄本年一月一日公布實行其軍隊駐紥該三縣已數月矣經省議會議决及政府允許之謂何本席意見以爲第八十九條之所規定者經常之道也今聽其暫行駐紥者權變之用也熊議員所擬三種辦法萬一不行惹起交涉牽動全局非特第八十九條行不去恐全部憲法成爲具文此不能不鰓鰓過慮者也此案旣由熊議員提出經大衆表决付軍事股審查自不能擱置不議且關係省憲前途非常重要尤不可不設法救濟惟憲法初步諸待進行本席對於此案擬請暫行保留俟新政府成立憲法鞏固後再定辦法一得之見請備參考 
[再紀廣東省垣之戰事]  
　　昨十七日海軍艦隊楚豫永翔永豐等四艦於下午一句鐘許聯同駛入珠江以四生半及七生半之大砲連向堤邊轟擊且欲向西行嗣爲駐泊沙面之外國軍艦所阻楚豫等不得已折顺仍陸續發砲密如雨下長堤所受損失實深且巨查沿堤粵軍第二獨立司令部之洋樓其瓦面上蓋已爲砲彈擊去惟熊旅長仍持鎭靜主義并無恐懼仍在該樓司令部照常辦事東堤之冠粤酒樓爲砲所傷以致全部傾塌傷斃人命聞共有流彈三顆跌落傷數人市政廳與東關戲院均爲所擊有無傷人仍未查悉而公醫院亦有彈落橫射鄰店長發棧致斃長發棧住客一人西堤之郵務總局亦被波及傷局内辦事人一名途人之在附近者死傷數名至城内之觀蓮街及禺山市場各有四生半流彈一顆跌落幸未傷人又有子彈一顆跌下大塘街傷二人小北之獅子橋則傷數人北門外之義全茶居爲流彈傷二人死一人其餘各地之有無死傷一時未能確查至於該艦隊發砲時駐於長堤之軍隊皆非常鎭靜徐徐以步槍及機關槍等還擊迨至將入黑時粵軍駐於燕塘之砲隊恐該艦隊愈弄愈兇爲保護地方人民計逼得發砲向艦返擊將楚豫之尾栅打爛諒該艦中人死傷亦不少艦身與機件均有損傷該艦等旣受此巨　遂即駛向東行現泊黃埔是日行人罹彈死者共十一人又云是日之戰係由海防司令陳策所轄之江口巡艦在海珠河面發砲未幾即由駐泊海珠船上之第二獨立旅步兵分乘輕便輪船拚死向前追逐江口艦旋即向東且戰且行第二旅兵是時尚未收隊再查是時同時開砲者爲北洋永豐永翔楚豫（北洋艦先經總司令温樹德初以護法告終已有中立之表示不知何故該各艦又於是日早九時由東開至大沙頭及開戰後與寳璧廣庚同向鵝漂駛去至夜未回想已由西路復返黃埔矣）及粵江防艦之寳璧　庚分别發　統計是日砲彈落下傷害地方情形分誌如下（一）大沙頭廣九車站寫字樓落彈毁物未傷人（二）大沙頭飛機廠落一彈毁物（三）東堤冠粵樓落一彈閒有人傷斃（四）九如坊關國雄司令部落一彈穿牆（五）航空校一彈毁物（六）洪橋李凖舊宅一彈穿牆（七）廣州法校一彈（八）啓秀樓天橋一彈橋折（九）丹桂里陶樂夫一彈毁物（十）福申里李宅一彈穿牆毁物餘如豪賢街大塘街承恩里秉政街文德路太平路等處店户多被落彈有無傷殘未悉 
　　另一消息孫中山於退出省城後即繞道到黃埔登海圻兵艦立令温樹德陳策率北洋兵艦駛入省河砲轟粵軍而海軍總長湯廷光早料孫氏計必出此在電勸温樹德顧全大局故温氏對孫之命令意頗猶豫惟海軍中多外省人不甚以粵垣地方人民爲重因另附和孫氏之議遂有十七日午後一時之戰其始兵艦在海珠前發砲此處兩岸均商店民居繁密之地砲聲一發居民震動又駛至天字碼頭及士敏土廠前各處大放　彈一面向觀音山射擊旋即停止退出至五時後又再駛來開砲戰至七時又退却當日在海珠前放槍時附近居民紛紛喊救十七日午後訪查河南情形由士每土廠折冋漱珠橋茶館稍憩即聞河北砲聲頓作路人奔騰據詢海幢寺落下一砲彈打斷大樹一株駐寺福軍遂向空施放步槍一排道路秩序旋即稍定時砲聲未停河上交通斷絶乃循河覓艇至金花廟埗頭見一米船蛋婦已中槍斃命衆益倉惶不敢渡後僱一大廳艇渡河甫至中流則見北洋楚豫砲艦向鵝潭駛去時西濠隄邊正埗頭泊有軍船甚多不能攏岸遂轉泊大新公司前登岸時聞北方海陸軍戰鬭甫停街内傷斃軍民多人秩序尙未回復時砲聲已停循隄岸至海珠前訪聞適間之戰係由海防司令陳策所轄之某巡艦在海珠河面發砲未幾即由駐泊海珠船上之第二獨立旅步兵分乘輕便輪艦拚死向前追逐該艦旋即向東退去 
　　自十七外入黑槍砲聲停止後人心稍定惟各處路口則仍有武裝軍隊擇要握守遇有携帶行李者則須檢查方能通過是日自晨迄午均無槍砲聲發現因之路上行人較爲衆多手車亦多照常載客來往惟各商店則仍緊閉雙扉停止營業四牌樓惠愛路一帶店舖且紛將貨物遷徙各於門前標貼（貨物搬淸暫停交易）等字或以木板將舖門釘固僅留一門口出入至於城内各處居民鑒於昨日之砲火太無標凖深恐玉石俱焚故多起恐慌紛紛携帶行李避往西關等處甚或作海外逃逋因之搬運行李者絡繹於道就中以居東北方者爲最恐慌維新路馬鞍街口及財政廳前之十字馬路均有壘疊沙包磚石以爲砲壘至十八日仍未拆去第一公園亦暫未開門路上屍骸則均已殮去統觀種種情形十七日城内較爲恐慌十八日略定惟西關一帶則反是十七日上午仍照常營業砲聲起後始相率閉門十八日閉門更衆因之頓呈恐慌之象至各衙署狀况則德宣路總統府原日府内各兵隊十五夕經被繳械解散旋由第二師軍隊進駐現爲第二師步兵四旅司令部及四旅第七團本部府前一帶即已解嚴省署仍關閉頭門鐵閘由憲兵守衛財政廳則門户大開樓下滿佈軍隊惟樓下　門則仍關閉財政内務兩部虚掩鐵閘由兵士守衛交涉署及永漢廣大各郵局均雙扉嚴閉鹽運使則由第二師步兵第四旅駐守其他如市政廳公用局航政總局等機關均有軍隊駐守惠福路工務衛生兩局廣州審計處等雖無軍隊入駐然已暫行停止辦公此則十八日調查所得情形也前傳長洲虎門魚珠各砲台皆爲粵軍攻克茲查粵軍只佔據虎門砲台長洲魚珠仍未攻克至虎門砲台所以失守者因該台台長何振是晚赴某處讌飲且該台兵士多爲吳禮和舊部故粵軍一至即行收復并無戰鬭 
　　十八日廣州善商各界代表百數十人在下九甫自治研究社集　維持大局事二時後開議自治研究社易子莊宣佈彼因昨日海軍開砲事特請湯廷光致電海軍各艦長勸其保全地主湯恐發電無　經彼力請并謂無論能否有效且先　維持責任該電發出後海軍司令温樹德十八早即來省觀温之意似須由各團體致函請其維持地方治安表示人民公意俟將函與各艦長會議如得各艦長贊成此議當可無事現各艦長多在永豐軍艦永豐泊沙面河面各艦　見出人民公意必可一致贊成云云各團體代表遂照易議起草兩函分致温樹德葉舉請其均以保全地方人民爲重温函由易持去經此一番調停市區戰事當不至再有發生矣（各團體致温可令公函）公啓者連日疊聞砲聲隆隆人心異常惶恐本日各團體在文瀾書院集議僉謂廣州市係全省　菁華所萃一經糜爛數十年不能恢復元氣執事蒞粵多年感情夙洽尙望俯念數百萬人生命財産所係力予維持全市感激臨楮不勝迫切待命之至如承賜覆請交下九甫文澜書院爲盼敬頌台祺（各團體致葉總指揮公函）公啓者連日疊聞砲聲隆隆人心驚恐本日各團體在文澜書院集　僉謂廣州市菁華所萃一經糜爛數十年不能恢復元氣執事治軍多年聲威卓著眷懹桑梓諒有同情尙希俯念數百萬人生命財産所關鼎力維持臨褚不勝迫切待命之至再查西關地方尙屬安靜請不必再派軍隊駐紥以安人心如承賜覆請交下九甫文澜書院爲盼敬頌台祺 
　　十七早崇正善堂總理陳惠普接九區一分署電話謂接魏師長手諭粵局危急囑請各社團速派代表到部商議維持大局辦法萬勿延誤等因當由崇正方便愛育三善堂院派代表廖國賓陳俊生胡文屏范炳堃等往廣濟醫院報告約同各社團代表同往正欲啓行而槍砲聲四起各代表因道阻難行遂議定由九善堂院公函請魏出任調人旋即散去至昨十八早復由陳惠普以電話詢問魏邦平曾否收到公函并請其力任調人以維大局魏答以公函已收到隨囑即派代表到部商議調停辦法以速爲佳遂由崇正愛育方便派出廖國賓陳俊生胡文屏范炳堃四人乘輿前往并以沿途軍隊林立恐有誤會請由九區一分署派警察八名保護與該院雜役手持白布旗幟書明善堂名目爲先導往東較塲軍警同袍社見魏師長因魏有要公行由副官長馬毓藩出見無何魏出對各代表云彼爲調停粵事終日奔走舌敝唇焦苟得地方安寗不致糜爛雖犧牲個人生命財産皆所不計今日請各位來係共研究維持辦法并謂葉總指揮對於海軍方面已允决不回砲以免糜爛地方且允派兵梭巡市面以維秩序適伍朝樞在座伍亦請各代表籌商切實辦法幸勿徒託空言云各代表答以當冋告各社團會議一切并求魏擔任調停極力維持大局而退附錄兩電如下（湯廷光請温樹德維持地方電）海圻軍艦温司令鑒艦隊南來於今數載其間幾經事變均以維持地方保護人民爲宗旨凡我袍澤總宜共體斯旨粵人幸甚大局幸甚並希轉電各艦長知照湯廷光印（粵軍將領請陳總司令回省電）惠州陳總司令鈞鑒報界公會鑒孫公昨已下野廣州爲根本重地不可無人主持乞卽回省以慰衆望臨電不勝翹企粵軍第三師師長兼衛戌總司令魏邦平旅長鄭潤琦陳章甫粵軍總指揮葉舉第二師師長洪兆麟第四師師長關國雄（以下銜名甚多從略） 
日昨各軍包圍總統府初已直抵第二度鐵栅後見尙有大本營衛士隊二百餘之衆未便立刻衝鋒而入後衛隊戰至槍彈已盡宋夫人遂以電話告知熊略謂各衛隊已願繳械但須保存一切當即由熊旅長着其妻室若華赴府接見一面飭令所部不得檢取府中各物此後復許駐府軍官及辦事人等相率從容搬出而附近各馬路横街守衛粵軍亦同時撤退計至昨十八早方得來往商人始無阻礙交通復回原象 
[蕪湖破獲匪黨機關續誌]  
　　蕪湖河南岸工兵連蔡連長破獲謀亂機關一節已詳昨報茲聞皖南鎭守使署執法官鄭小軒今日（二十一日）復提續獲之匪徒秦本盈陳仁廣夏文法三人逐一研訊秦供稱壽縣人前在烏溪釐金局當差目下在蕪湖住閒日前有孔木匠洪盛軒楊茂生等奉孫大老板（即孫品三）命令在蕪湖内河一帶設立機關招收黨徒定期起事孫並發有委任狀及徽章等件派小的充當敢死隊司務長每月餉銀二十元陳供向在鐵路橋開設織布坊本月十六日夜間有木匠洪盛軒等邀我洗浴調蕪湖設有討直軍機關首領名呌孫品三事成孔木匠是旅長派小的爲營長預備刦奪工　連槍械再搶長街各商店蕪湖如果動手宣城郎溪建平等處都要響應夏供是孔慶華（卽孔木匠）勾引定期在蕪謀亂每月給我餉銀十五元訊畢仍押於鎭守使署近日軍警對於小客棧檢察甚嚴如有形跡可疑之人須帶署詳細審問後方可放行馬鎭守使刻已通電皖南二十三縣知事一體嚴防此項土匪如遇有成羣結隊希圖倡亂者立卽電告本署當派隊馳往剿辦以期消患未萌免致危害人民治安又聞江口第二團張團長昨接宋營長由宣城發來急電謂十九日率領全營兵士追蹤至距城四十里之某山遇見匪徒百餘人竟敢開槍拒捕當塲擒獲十五人並奪得快搶三桿手槍一桿匪首湯廣德亦已被擒餘匪均已擊散云云張團長接電後當派小輪一艘赴宣將該匪提解來蕪以便訊問馬鎭守使現擬將拿獲之各匪審訊後即行就地正法 
　　蕪湖及内河各屬鄕鎭連日發現匪耗經皖南鎭守使馬聯甲分别派隊往撲先後拿獲土匪甚夥合肥居多數皆供認由省垣總機關孫品三之委任孫自稱討賊軍總司令目的擬於陰曆本月二十三晚在蕪湖南岸奪得禹王宮内第一旅兵工連槍械後即奔灣沚赴宣城縣宣布獨立推翻皖南鎭守使馬聯甲與江西民軍聯絡一氣再圖大舉云云蕪湖匪首孔木匠（即孔慶華）係孫品三之舊部現在逃未獲馬聯甲十七日派第二團一營營長宋長慶帶隊駛赴宣城剿匪十九日皖南鎭守使署接宋來電云已獲匪十五人及快槍三支六響手槍一支匪首湯廣得張士奎亦就擒悉供係孫品三委任湯認係僞團長張認僞營長當會同該縣李知事訊明湯張兩匪已於本日就地執行槍决矣 
[蕪湖快信]  
　　駐壽縣新安武軍歸皖北殷鎭守使所轄忽於十九夜十一時譁變至二十日晨四時槍聲仍未絶地方損失頗巨變兵搶刦後大半仍歸隊蕪湖商界及敎育界皆接有省垣轉來此項消息 
　　蕪湖某機關接北就皖同鄉函云許世英因余壽平攻聲辭職說又盛又謂前政務廳長王源瀚刻來京就第一届國會議員職前日上書總統請派公正大員來皖調查皖軍實數實行裁汰並請援贛例廢去督軍職 
　　蕪湖稅銀銀洋一事各商帮爭執甚久刻由關監督何毓甫出爲調停海關殷稅司亦願兩得其平是以與總稅司往返電商已將就緒聞辦法每關平百兩繳納滬市規元一百十一兩四錢合蕪現市龍元一百五十三元六角定於夏曆閏五月初二日實行嗣後每半個月由代收稅欵之交通銀行與總商會照錢業公所上半個月逐日龍元牌價扯平後再由交行掛牌每關銀一兩應得現洋若干 
[浙江軍務善後督辦處内容]  
　　浙江軍務善後督辦處於六月二十日組織成立並於是日啓用關防文曰浙江軍務善後督辦關防所有軍務廳人員聞參謀長范毓靈改充軍務廳廳長兼第一科科長上校參謀厲爾康改充第一科副科長副官長何國華改充第二科科長軍務課長劉同改充第三科科長軍請課長易兆雲改充第四科科長軍法課長陳景烈改充第五科科長軍醫課長蔣可宗改尤第六科科長原設秘書長名義業已取消一律改稱秘書不日　可發表至軍務善後督辦處暫行條例業經盧督辦核定如下第一條 
 
 

Page 11

 
 
本處辦理本省廢督後軍務善後并統馭本省現有軍隊及維持地方治安事宜第二條本處組織如左督辦評議部執行部軍務廳（第一科第二科第三科第四科第五科第六科）秘書兵工委員會第三條評議部設部長一人評議員若干人對於善後事宜有提議審决之權第四條執行部設軍務廳一廳分六科承督辦之命辦理一切事務第五條兵工委員會設委員長一人委員若干人籌畫兵工將來生計及現時敎導操作各事項第六條軍務廳設廳長一人暫以科長兼任所有六科各設科長一人科員若干人第一科另設副科長一人第七條軍務廳設書記官四人書記錄事若干人分配各科辦理第八條各科長承督辦之命及廳長之指導督率科長以下各員辦理本科事務第九條各科分職務如左第一科關於軍隊調遣防務警戒兵役測量敎育調查及軍令事項第二科關於人事傳達收發庶務保存文卷及處内會計經理事項第三科關於緝捕衛戍監察軍紀風紀辦理退伍運輸交通及軍械馬匹事項第四科關於會計經理糧食被服建築修繕事項第五科關於軍法及陸軍監獄事項第六科關於人馬衛生及軍醫事項第十條秘書若干人承督辦之命及軍務廳長之指導辦理機要文件及不屬軍務廳各科之事項第十一條凡屬前督軍署辦理未竣諸事由本處繼續辦理第十二條本條例自公布日施行 
[杭州快信]  
　　浙敎育廳長夏敬觀向部辭職誓不回浙遺缺昨由沈省長委薦任職朱國楨（號星胎湖北人）前淸翰林直隷候補道代理定二十日上午十時接篆視事 
　　杭州電報局長兼電政監督現由盧委諸宗元暫代部派端木氏一時未克到差 
　　杭縣附郭太平門灣兒頭地方葉錦祥箔店前夜被盜三十餘名肩負洋槍肆行搶掠并傷喊救之趙某一名昨由杭地廳勘騐屬實准爲嚴緝 
　　財政陳廳長鑒於銅元充斥危礙市面訂二十三日在署召集商會會長銀行行長錢業董事曁杭縣知事等會議查禁并疏通辦法 
　　浙學界擁戴馬叙倫任敎育廳長未達目的本届省敎育會更選會長馬有當選希望 
　　財政廳據塘工義劵局第一課員施宇基呈報赴北京另有要公已准辭職昨委黃侗接充 
[南京快信]  
　　陸榮廷昨（二十一日）偕丁乃揚赴湯山沐浴旋至明陵明故宮淸凉山鷄鳴寺各名勝游覽王省長上午十一時至丁萬回謁陸旋乘晚車赴滬王省長曁齊督代表宮鎭守使各機關長官均送至下關車站話别 
　　王省長語魯議會代表丁瑚村徐桂齡孫維藩周茂生表示决不赴魯長任丁等卽於今（二十二日）早車回濟　　齊王昨（二十二日）致交通當局電詢滬寗鐵路任局長向部辭職事謂此路外交關係有無研究統乞示復 
　　金陵關監督溫世珍奉令嚴禁銅元入境特擬陳管見呈請兩長鑒察酌奪 
　　海軍當局以時局不靖海防重要特咨兩長請令屬切實保護無線電台以防奸人破壞致悞軍機 
　　内部以我國烟禁年期將滿特咨省署請飭屬剴切嚴禁播種販運以期尅限肅淸 
　　萬國消防隊工程師曁太平洋沿岸消防隊長定八月九日至十九日止在舊金山開聯合會議王警處長决挑選消防隊員二人前往與　往返川會已呈准省署作正開支 
　　敎育部訓令蘇敎廳實行注重下列事（一）各校常開體育訓話會（二）活重運動道德（三）視學生之體力與以相當之運動（四）注意團體競爭 
　　王省長禁屠宰求雨連日無業流氓乘此機會用泥鑄一龍形抬之各街巷沿門歛錢 
地方通信 
[松江]  
　　刀傷髮妻案續聞　史家村刀傷髮妻一案已由被害人之父趙汝村於二十日下午五時報縣呈報據稱伊女嫁與費阿六爲妻不時被費痛打不得已逃往上海帮傭此次由費邀回誣其在滬不貞手持菜刀將女猛砍致兩腿一手及頭後四體均被砍入寸許血流不止奄奄待斃得信後偕人趕往施救詎　不使吾父女見面一面即以已經簽押之離婚　迫吾收受自謂已與妻離異囑合儎歸因見其無可理喻祇得却據返家預備報驗詎已雇舟將女送來委之塲上而去鄰人見而駭怪羣起追趕費已逃逸及至二十上午費又糾衆前來將女刦回現在女已氣息僅屬是以報請檢騐拘兇等語縣署據狀後已咨行警所派員會同陶檢驗吏下鄕檢騐并飭法警拘拿兇犯解究矣 
　　醫藥會定期施　　松江醫藥衛生會爲防止疫疾救濟貧病起見准陰曆閏五月初一起由本會各科醫士開始施醫每人日以兩號爲限於城内外分設掛號處每號祇收號金六十文由病家於掛號處領取方紙據以就診 
　　盜掘古墓之查勘　縣屬十字廟南張莊簡公古墓被鄉民宋友生盜賣於江北人計阿大發掘棄骨各情已誌前報茲悉亭林市自治委員張伯平即爲莊簡公胞弟之十五世孫故已聯合族人正式陳訴由縣批委新橋　所巡官馬亮卿君履勘呈復馬君奉文後卽親往莊簡墓地詳細勘視見莊簡主穴與昭位旁穴俱已掘毁至屍骨被棄屍棺被賣亦爲事實全部墓地二十二畝現剩不過三四畝除置有翁仲石獸及原有墳穴外俱爲成熟田畝且問有已賣於朱姓者且翁仲之北主穴之南尤有宋友生家占葬之墳墓而曹時中所譔莊　墓誌等碑碣亦已無存當即繪具圖說復縣核辦邑紳耿道冲等爲保存古墓起見昨亦公呈縣署請緝計阿大重懲以昭炯戒其被賣之屍棺三具聞内有影木製之一具已由計阿大盜賣於善　橋某姓方作内該姓因難以隱没已串同某甲擬以　鼎來還以資搪塞但事爲原告訴人探悉故卽訴縣勒交並請押同已獲之宋友生等尋撈屍體俾便安葬至另種張莊懿公古墓亦爲某圖地保盜賣掘毁已有人報縣舉發矣 
[蘇州]  
　　醫學同志會否認部頒條例　火急申報館并轉上海醫學聯合會均鑒内務部頒布管理醫士條例苛煩朿縛不啻置吾醫界於死地實難承認故敝山同人爰於本日議决一致拒絶尙希全國同人協力進行誓不承認以挽旣倒之狂澜而免無窮之痛苦敢布腹心立候明敎西洞庭山醫學同志會沈永易張績甫等叩號代電　　振華女校游藝會　嚴衖前振華女學校十七日舉行游藝會到來賓八百餘人下午五時起表演國文古事孝思感人友義動天觀者爲之動容七時起表演英文古事「亡國刦」劇情採取英國名著Ｉvarbce英語圓熟表情畢肖尤爲特色是日天氣晴爽秩序整肅九時半始散會 
　　樂益女中校務商榷會　六月十七日下午三時樂益女中開校務商榷會到會者張仲仁錢强齋彭雲伯韓萃靑及原發起人諸君首由張冀牑君報告樂校經過情形及以後進行計劃互相討論其結果如下一决定本月二十五日開校董會成立會一决定於暑假期内建築新校舍如開學時校舍未完工仍就舊校舍暫用新校舍落成卽行遷入一决定敦請具有敎育經騐及社會有聲望者擔任校董張仲仁君擔任接洽黃任之沈信卿方惟一諸君彭雲伯擔任接洽蔣韶九君爲校董 
　　楊關督預備交卸　蘇州關監督兼交涉員楊士晟近令　缺後已電詢新任監督張英華來蘇接事日期一面飭科趕辦交代預備移交云 
　　地方廳展限成立　吳縣地方審檢廳前經高等兩廳長定期七月一日實行開辦所有地方廳房屋早經修葺工竣煥　一新茲聞經常費尙未籌有的欵七月一日勢難成立故特展緩一月至八月一日成立云 
　　警區破獲三烟　　　區警察署袁孝谷署長訪聞　門馬路三商里及榮坊兩處某號門牌内均有人擺設燈槍供人吃烟特於二十一日下午二時許分派長警多人馳往該兩處抄獲烟具數付拘獲烟犯十一人帶署送廳移縣訊辦又北區警察李蓬承署長訪聞境内王天井巷東百花巷東口某水灶内屋有范阿二等在彼開燈供客吃烟亦於同日下午三時許密派内勤巡官帶領長警多人馳往搜查當塲抄獲烟具數付烟膏一大盒拘獲范阿二曁吸客多人當將人證一併帶署備文派警解廳移縣訊罰云 
　　廳委提取典息　財政廳嚴孟繁廳長前日委派候補縣知事沈兆九赴蘇屬提取典業有息欵項茲悉沈奉委後已於昨日上午由寗搭車來蘇即還大石頭巷宅中現正會同吳縣郭於堃知事邀集各典商商議進行云 
　　殺妻犯判處徒刑　住居天賜莊向業木匠之顧木金前因其妻李氏與顧仲玉通姦經木金偵悉後卽將其妻殺死由南區警察將兇犯拘獲解縣庭訊供認不諱茲此案業由承審員周恩緒飭警將顧木金由押所提庭判處無　徒刑姦夫顧仲玉判處四等有期徒剰一年另兩個月判畢還押俟上訴期滿卽送監執行云 
[無錫]  
　　四鄉夏蠶消息　本届四鄕夏蠶育户較往年多一倍加以近日天氣燥熱自卵化迄今已届三眠　葉如北鄕靑城市前洲　祁禮社等一帶蠶花更多故葉價飛漲每擔價錢六千文有奇蠶户頗以爲苦云 
　　近城民户被刦　北門外景雲市一六鬭錢阿坤家於二十日夜半忽來盜匪十餘人用竹杆翻牆而入先洞開門户後由四盜入内搜刦餘盜站立前後門把風詎是日適逢庚申鄕間老嫗向有坐夜念庚电佛之舉其鄰人馮根桂家正在坐夜念佛聞聲出視盜即開槍示威鄰人卽不敢作聲盜得肆意搜刦致將金銀飾物皮衣等悉數刦去約値洋百餘元錢家祇有婆三人聞警均逃往屋上暫避該盜自得物後即開槍示威向鐵路方面而去現事主以被刦尙不甚巨又恐招怨故未報縣請緝云 
[常州]  
　　安尙鄕發生命案　安尙鄕之上莊村有農民王富金者素　懦弱兼患目疾所有家産悉田其妻許氏掌管詎其胞兄弟富根喜根曁富根之妻沈氏竟敢設計謀斃許氏旬日以前用彈棉花木棍將許擊斃王富根等於事後奔走於董保鄰右親戚等處請求免予告發允用巨欵了結死者許氏予以從豐入殮對待富金亦有優待條件孰料許氏殮埋後富根又故態復萌欺凌如故富金氣憤難申遂於二十日具狀投縣請求開棺相驗願廿具結前晚縣署開庭王富金所供與狀詞相同承審員以事隔多日至今方投署告發從中或有别故於昨日着現班法警姜斌帶同副役下鄕協同董保將此案確實秉公查明限三日内詳細具報核辦 
　　請展上忙限期　武進本年份上忙錢糧已於　曆四月十五日開徵照章以兩個月爲限過期完納須加徵二十分之一滯納罰金而各鄕議圖完納向夏曆六月半爲限本年閏五月十五日已届限期至議圖期完納須加徵二十分之一各鄕民以現在鄕間田禾正在培植早荳尙未登塲漕米甫經完納閏月十五以前實無欵完納上忙錢糧要求鄕董呈請縣署仍照議圖期限完納不能加徵各鄕董於昨日將鄕民要求情形報告四鄕公所鄕公所當卽據情函請縣署轉呈財政廳准予轉限一月加徵滯納罰金以順民情而舒民困云 
[鎭江]  
　　新麥最近市况　此間小麥來源漸旺粉廠銷路亦暢計徐州新小麥售價六元一角懷遠麥六元三角丹陽麥五元九角淸江麥五元八角較前數日漲起二角蓋因滬錫等埠派人到鎭放價搜羅之故市價仍看續漲　　東大測驗團返寗　東南大學所派測驗兒童智慧之饒上達等數人日前來鎭測騐現城區各校業已測竣故於十日乘車返寗矣 
　　雨後繼起颶風　二十一日午後鎭地曾下大雨雨後卽有颶風繼起風勢極大當即宣佈封江禁止船隻往來以免危險 
[南通]  
　　西鄕火警紀聞　通縣西鄕三里岸橋薛姓昨夜九時許忽然起火並延及鄰居王姓等四家一時烈燄飛騰竟成燎原之勢迨各消防隊聞警往救已成焦土共計燬屋二十餘間損失約三千元聞係晚炊遣燼槓薪所致 
　　毁閘案之結果　縣屬李家橋利民閘前被鄕民糾衆扒毁並毆傷余警官韓沈董事業經瞿知事拘獲滋事首犯迭次質訊嗣已判决李師綱即李綱聚衆毁閘鼓動罷市並搗毁董事辦事處房屋器具數罪　發合併執行有期徒刑九年褫奪公權終身全部張瑞丁細壽徐松等各執行有期徒刑六年褫奪公權三十年除在逃之重要人犯飭屬嚴緝外其餘盲從　從寛免究至案内應行賠償各項由董事沈來寛會商如　水　會辦理已於昨日牌示矣 
[揚州]  
　　韓省長來揚　聞　新任省長韓國鈞自經各方面之函電敦勸故已自海安珂里出發擬於南　視　後訂二十二日蒞揚假定黃家園馬士杰舊庽爲行轅稍事勾留則往　履新 
　　場鹽電報起運　濟南塲知事查濟元馬日電呈運署云大源公司於號日交安凛輪船裝鹽兩萬三千包航海運圩特電呈報云云即經分飭查照矣 
　　移屍案已准上訴　積竊包玉仁因犯竊盜案將伊女毒斃移屍失主門首希圖架禍經縣驗審得實判處包十年兩月徒刑現包不服上訴高等廳業經該廳批准飭縣傳集人證復訊藉明眞相 
[南京]  
　　南高畢業同學會年會預誌　南高畢業同學會自去年六月成立以來會務日益發達會員共四百餘人服務地點分布於十八行省之間其已經組織分會者有上海南通厦門揚州南昌蕪湖蘇州合肥等處聞該會於六月二十五日開一週紀念大會於南高其節目在上午爲開會報告討論會章選舉職員討論會務攝影聚餐等項下午舉行一週紀念游藝大會其節目爲開會國樂合奏報告宗旨來賓演說師長演說凡啞林合奏在校同學代表演說會員報告服務狀况宣布下届職員三弦拉戲跳舞短劇茶點散會等等聞該會會員返寗者日衆届時想有一番熱閙景象也 
　　義敎期成會職員會　江蘇義務敎育期成會於本月十九日開第二十五次職員會袁會長主席首報告事件（一）本會第六號雜誌業經出版已分寄各處（二）吳縣支會函告成立並附送職員及會員各單（三）銅山支會函告成立並附送職員姓名淸摺支會簡則辦事細則幹事員會簡則（四）常熟支會贈送袁觀澜先生演講錄二册（五）問漸逵君交到銅山碭山豐蕭等縣義務敎育調查表（六）前將議决校地得借用廟宇案呈省奉批應　令行敎育廳轉令各縣遵照辦理次提議事件（一）高郵勸學所來函提議帶征菸酒稅辦法案議擬由省局帶收一面詳察各縣情形酌定妥善辦法交由大會議决辦理（二）提議各地方敎育經濟公開辦法案議於下次職員會邀請省視學員到會共同商榷再定辦法 
[嘉興]  
　　二葉飛漲原因　四鄕二蠶早帮已近大眠晚帮亦過三眠蠶汛極佳預料可有九分收成因此二葉價格連日飛漲各鎭二葉行最近開出葉價每擔二元一角各蠶户咸爭相購買此種市情爲歷年所未有各繭廠已多籌欵預備收買夏繭矣 
[杭州]  
　　新委之浙敎廳長　浙江敎育廳自夏敬觀請假後廳長一職虚懸迄今已一月有餘月初夏氏辭職寓京諸鄕老蔡孑民等曾函省長推薦第一師範學校校長馬叙倫爲廳長沈省長不以爲然昨日已由沈省長委朱國楨爲代理敎育廳長令飭尅日接篆視事矣按朱字星胎湖北人　充蘭谿統捐局長現餘分浙任用道尹 
[徐州]  
　　縣署允借敎育費　銅山縣敎育費支絀已極現各校署假在即需費孔亟均紛紛向勸學所　領各欵勸學　以稅收减數公田租尙未旺收當由駐所勸學員楊承烈面見曹知事設法維持曹知事遂面允暫假洋二千元准陰曆本月二十七日撥付以維現狀 
來函 
[江蘇省議員八十四人來函]  
　　江蘇省議員八十四人來函 
　　江蘇六十縣各法國及父老昆弟公鑒水會否認　財廳發行四百萬元有奬公債業經兩次通告在案乃一二敗類受官廳祭養嗾使發布文啓淆惑聽聞爲虎作倀但期肥一己之身家蘇民膏血祖宗邱墓均所不恤是誠同人始料所不及謹　將斯案始末情形佈告全省人心未死公道儻獲　歟否認蘇財廳擅發四百萬有奬公債咨請省長嚴加制止一案係五月二十五日大會議决二十六日咨送省署按照省議會法省公署對於本會議决案祇有十日内公佈或五日内咨查覆議或認爲違法而撤銷之三種辦法本案咨出後延止六月三日接省署咨文太意以此項公債經院部核准指丁漕作抵認爲國債無須交省議會議决而武斷本會議决案　建議案咨復查照六月五日本會開大會簽到七十餘人未足法數改開談話會議長主席在塲者爲喬國樍王國謀馬甲東朱翼雲侯兆圭葉理封俞祖望吳輔勳陸元萃宋銘勳周乃文錢鼎張援郭鏡淸朱世瑾宋鏡明王朝幹閻漢亭陳謨　廷鶚王彭年王綱屠宜厚俞若曾王慶蘭姚元桂周穀陳朱積祺高鐵珊吳廷良董增傳　端履黃申錫郝　璟王景當康淸吳儒增崔榮申章崇治周　萼周仁泳王詠梅王廷貽張樹典瞿名川孫煥脊趙品成張宏業錢名琛徐果人劉文輅李昂軒李蓮吳有齡董濬奚九如等共五十六人議長報告省署咨復本案全文當塲僉謂省署對於本會議决案不依法律辦理應予退回假託國債尤須依理駁復一面應電知國骢院財政部一面再登報通告全省各法團及公民全塲致未有異議即責成秘書廳　稿分别速發此經過之實在情形也按照本會先例談話會議决用省議會名義發電自來有之本年爲奉直戰爭問題迭次通電主張保境安民即係談話會所决朱紹文即爲在塲主張用省議會名義發電最力之一人但更有必須聲明者談話會向無表决而以全體無異議爲决定苟有一二人表示反對即祇能擱置所以防少數專擅也此次談話會議决退咨通告電陳院部於五月二十五日大會議决之意思毫無抵觸是以當時一致同意六月八日大會朱紹當塲提出異議經衆討論並未成立是不啻八日之大會對於五日談話會所决更加度之追認至擬稿發出先例有由秘書廳逕發者有先印稿分致各議員俟無異議而發者要均由議長在談話會詢明衆意照辦此次談話會旣責成秘書　具稿速發按照先例並無不合談話會由議長主席次日各報均有紀載少數密議等誣詞固不值一笑也本案先後公牘及反對者之公啓附列於後以備綜閱評判謂退還省署咨文中有明認爲國家發行公債之意同人百求不獲祗可置而不論債發自蘇即屬之省文内切實聲明斷非詖詞所能淆惑以旣認國家公債必經國會或國務會議議决而又以院部核准爲不合等詞詆爲矛盾不知文中必經國會或國務會議議决之下尙有大總統公布財政部發行數語何以熟視無覩殆心有所蔽而語不暇擇歟不然以三届老議員兼掛大律師之招牌者乃於此等普通公牘而有所誤會焉豈理也哉今進言五蘇之財政同人不受官廳之豢養同人亦未聞官誀宣佈財政上眞正之狀况同人所知者蘇財政廳長胡翔林交卸時庫存現金四十餘萬元兪紀琦代理數月除現金無存外乃虧借各銀行商號之欵二百零九萬元移交嚴任有淸册可稽　　國家歲入達一千七百餘萬元而截留之印花　賣官産沙田臺營官地以及變寳之廢鋼　鐵最近准撥之鹽餘尙不在内計數若干無從知之地方預算年不及三百萬元自七年度以後决算不辦盈虧不得而知然除十年度因災歉收五十萬外七八九三年度實皆有盈無虧據財政廳長而述盈數有七八十萬之譜同人所聞國家地方財政之情形如此嚴任未及兩年積虧乃達一千二三百萬恐聞之駭然者不僅同人已也此者官廳派人四出疎通同人表示（一）蘇省募債必先交會議决（二）交請募債必先公開財政許人研求方能定應募與否之標準（三）從前假託國債違法罔民之咎應有人負責以上三者同人本之天良合之法律按之事實認爲非如此不可非然者今日曰事急矣爾民其速具四百萬以應之明日又曰事急矣爾民　速其四百萬以應之同人何難　波逐流　操易節置蘇民之唾駡於不顧其如蘇民　血之將燕何日來恫嚇之詞日傳耳鼓同人手無寸鐵身處危邦寗敢謂堅持之有幸所侍者人心未死法紀方新或尙可爲蘇民爭生機於一線耳愚願非奢　力有限敬維我全省各法團及父老　弟共圖利之江蘇省議員兪祖望盛元音　先申張葆培宋銘勳周乃文熊廷鶚錢鼎章　治王朝幹　琛朱世　張才魯許銘範葉理封駐國　屠宜厚劉文輅表積祺龐振乾夏光翰吳輔勳陸會燕李中一閔　　凱蔡君植侯兆圭黃申錫陳同倫陸秉淵謝同福董　傳李　文陸元萃王景常王詠梅王國謀陳謨吳有齡高鐵珊王惠軒沈士　崔榮申吳儒增周穀陳吳　波陳大啓馬甲東許仲祥郭鏡淸董濬吳廷良楊同時王綱黃其德陳端高孟啓劉昌威仲洲兪若曾陳人厚張望明陳允元孫基士孫建國曹赤　馬顯宗楊毓藻王廷貽劉振殿左保南張肇炘錢名　楊成孫煥荐丁建堯張樹典李蓮黃端履楊禀華康靖戴海齡束曰琯謹啓 
[吳淞商埠局代電]  
　　申報館鑒前讀蘇議會議員朱紹文君寒代電以太湖工程吳淞商埠工程爲預算外之支出太湖工程局曾於銑代電中登報辯正惟中有不得與吳淞商埠並論一語不知商埠經費亦爲財部列入預算之欵蘇財廳不但臨時費欠發尙多即經常費亦多拖欠應請并　正登諸費報爲荷吳　商埠局效印 
雜評一 
[收果與下種（默）]  
　　今日之南北有由分而合之趨勢所以收和之果也於此由分而合之時又露由合而分之兆所謂下不和之種也以力征經營而得收和之果其果本不成熟摘而破之勢固甚易故今日尚宜盡力以愛護此果使日臻於成熟而萬不可於此未成熟之果加以摧殘一方面再下不和之種此常人所共知者也然而據近日北方之消息觀之則不和之種已暗播矣國會與政府間内閣與公府間武人與政府間皆微露不和之兆又加以黨人政客之不滿意者從中挑撥而於是由合而分之幾益顯矣 
　　嗚呼今日之政局甫期收和之果而又下不和之種能不爲中國前途危歟 
 
 

Page 12

 
 
   
 
 

Page 13

 
 
本埠新聞 
[軍警戒備之加嚴]  
　　城廂内外入夜十二時後亦斷絶交通 
　　本埠自喧傳海軍杜錫珪帶兵來滬以來何護軍使已命令特别戒嚴前晚龍華路自斜橋經西　至龍華爲止及斜徐路沿浜至徐家匯達瑾記路一帶由何使除加派雙崗站巡外另調混成第六旅之第一第二兩團曁步兵三十九團各抽士兵百餘名在沿馬路荷槍站立距離六步站兵一名以便遇事易於通信並於各馬路之要道處安置機關槍而高昌廟方面於前晚十時以後至天明爲止斷絶交通以致住居西栅及望道橋以内之商民均被阻止通行各機關人員往來亦須以通行證交閱方能放行云 
　　泊於南黃浦之海軍軍艦因奉長官嚴加防範於前晚十時後以探海燈四處瞭望並聞吳淞口外又有軍艦二艘暫爲停泊云 
　　何使以南市江邊碼頭運西至西砲臺沿浦灘一帶在軍事區域以内且有軍廠重地昨日令飭水警調撥師船巡查如有船隻停泊浦灘槪行禁止 
　　淞滬警察廳長徐國樑昨日密令所屬各區署所隊文云爲密令事案奉松滬護軍使密令内開案照滬上華洋雜處伏莽潛滋當此大局未定謠諑繁興之際地方治安不無可慮查本署前於民國九年四月二十四日依照戒嚴　適用警備地域規定宣布戒嚴在案現仍在戒嚴期内合亟重申禁令仰卽遵照隨時認眞辦理勿稍疏虞切切此令等因奉此除分行外合亟密令該署所隊遵即查照前令認眞辦理勿稍疏虞切切此令 
　　淞滬警察廳總務科長昨函所屬各區署所隊云逕啓者奉廳長諭頃發戒嚴令一照舊章茲將稍有變更者摘錄於左（一）舊通行證一律有效（一）斷絶交通時間九畝地以晚一點鐘起至次日五點鐘止其餘各處以晚十二點鐘起至次日五點鐘止（一）檢查行人仍照舊章辦理 
　　南市第一區警察署王署長自奉徐警廳長密令佈置加防後已遵照施行戒備在案昨日與該署李申兩巡官晤商防務進行辦法規定自十六舖裏外馬路并陸家石橋舊址及大東門大街等處各要隘均於昨日晚間十二時起至次日五時止一律加派雙崗警察荷槍實彈實力巡察以保公安 
[海軍蔣總司令移交之暫緩]  
　　杜錫珪確已由寗晋京 
　　海軍方面探悉新任杜總司令現確由寗晉京暫緩來滬因此蔣總司令應行辦理移交手續亦暫從緩云 
[造船所通行印照換新之通知]  
　　徐警廳長昨訓令所屬各區署所隊文云案准海軍部江南造船所函開案照本所所有員司工匠及來修各船水役人等往來進出槪有發給通行印照以示區别而便稽查歷經照辦在案查敝所從前原有印照業已用舊現在預備華洋員司槪用藍綾通行印照各廠工匠及包工來修各船水役人等槪用藍布印照茲特檢同本所所發通行印照式樣兩種隨函送請查照敬煩通飭所屬警區一體知悉等因附通行印照式樣三張准此除分行外合亟照繪照樣訓令該署所隊一體知照切切此令 
[厭棄海陸軍之一主張]  
　　護軍使早議廢止也····海軍亦不必來 
　　國聞通信社云自杜氏率兵來滬之說起滬上人心惶惑以故各團體紛紛開會籌議勸阻昨本埠工讀義校華洋博濟醫院中華自治學會特致府院云北京總統府國務院鑒國家設官爲民也非植黨也松滬護軍使一職前江蘇督軍李純早欲廢之嗣政府因華洋商埠關係綦重仍承舊制今直軍戰勝齊督又欲繼述李志並聞政府派杜錫珪率領健兒六千來滬駐防護軍使之當廢與否應作别論顧於廢督裁兵之際驟增重兵滋深駭　夫天下本無奉請毌自擾以擾吾民小民不知其他但知撫我則后而已上海工讀義校華洋　濟醫院中華自治學會叩養 
[潮州會館勸孫陳弭兵]  
　　聯合通信社云本埠潮州會館昨因粵省政變特電勸兩方罷兵另電陳競存請其出山收拾時局原電云（一）廣州孫中山先生惠州陳總司令均鑒得粵電兩公部屬誤會激成巨變長堤一帶幾成邱墟聞之憂心如搗兩公向屬同好艱難共濟而左右不諒各走極端致搆此變追懷舊雨良可痛惜廣州爲全省精華所萃若任其糜爛全省將受其影響况自政變以來吾粵連年兵禍十室九空加之紙幣低折商業停頓生民痛苦匪可言喻撫恤猶恐不濟何堪再予蹂躪兩公愛鄕素所欽佩務懇即飭所部罷兵爲三千萬人留一線之生機實所拜禱爲鄕請命急不擇辭佇候明敎上海潮州會館叩簡（二）廣州葉總指揮轉陳總司令鑒廣州巨變往昔罕開已聞各團體　請我公出山收拾公尙避嫌似此遷延糜爛更甚務懇忍痛愛鄕即日啓節收拾殘局鞏固西南至是非功罪輿論難逃掬誠勸駕千祈明察上海潮州會館叩筒 
[馮少山函詢總商會]  
　　爲時局發電及開會事 
　　上海總商會會董馮少山君致會長函云逕啓者昨日閱報見本埠新聞欄内載有本會爲杜錫珪斷任海軍總司令事致電北京并與縣商會省敎育會等開秘密會議云云正深詫異乃敝親友輩以茲事關係地方治安利害切己異常注意因培忝居會董之一事前理應聞悉特來探詢而培不明眞相殊愧無以爲答竊思此事關係重大發電之前未經會議手續究屬何人主持且法團開會討論地方事宜光明磊落何所用其秘密今者消息傳出人人驚疑殊非地方之福培於何杜兩氏素昧平生無所偏袒祗以眞相不明私衷惶惑用敢備函奉詢務請明白示知是所感禱專此順頌台綏馮培熺啓六月二十二日 
[國民監督財政會草定細則]  
　　中華民國八團體國是會議所組織之國民監督財政委員會前日下午開會討論進行辦法到者邱醒旦等九人公推溫少鶴擬定細則茲定於星期六下午爲選舉委員長及通過細則之期茲將國民監督財政委員會細則錄後（一）本委員會由中華民國八團體國是會議依據組織大綱第九條組織之（二）本委員會除各省區互選之代表外得延請經濟專家及富於財政經騐者參與會議（三）本委員會之委員及延請參加會議者得隨時提出對於監督財政之意見（四）本會有决定之意見或以書面發表或取其他適當之監督方法須經全體委員過半數之議决（五）本會設委員長一人副委員長一人由各委員互選之（六）本會開會期由委員長酌定但經委員二人以上之動議得請委員長召集之（七）本細則如有未盡事宜經委員三人以上之提議得議决修改之 
[旅滬舊議員消息　通信處報到者五十人]  
　　聯合通信社云旅滬第一届國會議員除業已陸續北上外其現尙留滬之人凡贊成赴京集合者均往法租界凱自邇路國會議員通信處報到刻下報到者已不下五十人而該處又刋登廣告請外間來滬議員前往報到云 
　　昨日新華輪船由廣州到滬載來因廣州事變被迫出走之議員十餘人形狀極困行裝太半散失據談陳部軍隊於收繳孫部軍隊器械後即分赴各議員寓所聲稱國會業已恢復請君等赴京開會立即啓行倘再逗留則粵軍不負保護責任等語當時立逼登輪以故各議員行裝均不及收拾更有不法兵士乘機搜掠因此全部議員一百餘人均限於不堪之地位除蔡達生等業已到滬外困頓香港不克啓行者尙有八九十人有人謂不法軍人横暴至此陳部將領不能辭其責任當要求陳競存予以相當賠償云 
[陸榮廷之行蹤　候輪將赴海防]  
　　國聞通信社云前兩廣巡閱使陸榮廷日前赴保與曹吳等密謀回桂進行繼又赴京有所磋商聞已接洽妥當於十九日由京南下二十日抵寗當晚赴督軍署留寗一日前日乘二十六號夜快車於昨日上午六時五十分到滬聞陸氏尙須在滬勾留二三日候輪赴海防回桂云 
[修改稅則會審查會訊]  
　　昨日開會今日續會 
　　修改稅則委員會於昨日下午二時一刻假總商會開審查會列席者有十一國代表先討論上次未了之五金類中十四項細目其十三項均完全通過其中釘類一項因美國代表聲明未曾調查明確故延至下次會中討論次卽審查酒類貨物其劃訂細目各國完全同意至貨價之規定均已通過惟因時間不及剩下香檳啤酒等五項待下次會中繼續討論并决今日下午二時一刻繼續開會又聞三星期以後日本代表須回國一行英美等各國代表亦須分赴莫干山廬山避署會務結束或將延長二星期云 
[聶雲台辭總商會會董]  
　　總商會會長聶雲台邇來頗擬致力於工業之振興如最近大中華紗廠之經營卽其一例因此極思卸却一切外務俾得專志故對於總商會本届選出之董事職務聞已致函辭謝云 
[各團體聯席會議紀]  
　　决定二十五日開國民大會 
　　同起力爭澳門案 
　　國聞通信社云澳門慘殺華工一案久懸不决本埠各工會於上星期曾發起一上海國民外交大會籌議聲援辦法因邀集上海各團體於二十日在貴州路逢吉里各路商界總聯合開會籌備進行事宜到會者計數十團體當推王吉人主席先由主席報告澳門政府慘殺華工事在禮拜日由各工會發起上海國民外交大會望共同討論進行事宜云唐豪提議應先通過上海國民外交大會名義然後始好討論進行事宜王化民陳家寳陳國樑附議衆通過定名爲上海國民外交大會其開會地址已由王化民借定北四川路某處可容一萬餘人許白　提議應組文書交　庶務會計等科各負專責以收巨效周霽光附議全體通過當即公推周霽光董耡平楊春綠王光輝唐豪李幹生黎宗烈爲文書科幹事陳國樑王吉人邵傳强譚達三趙醒儼爲庶務科幹事沈佩蘭陳家寳張文忠各君爲會計科幹事交際科除已任職務團體外其餘到會團體槪負交際之責開會日期决定六月二十五日（即禮拜日）下午二時復又由周霽光提議所有費用由到會團體捐助不足則另行設法當場即有救國十人團中華全國工界協進會等各認捐一二元不等復又公推楊春綠起草大會宣言並由楊君報告中葡條約情形可以根據該約之第二欵劃界與第三欵禁令將澳門收回徐錫麟提議應設辦上海國民外交大會辦事處共决爲貴州路逢吉里各路商界總聯會並規定各職員每日下午二時至五時必須齊集討論進行事務復由主席聲言應預提案件供大會表决許白旻提議致電廣州政府嚴重交涉致電廣州國民外交後援會力爭致電北京公使團主持公道專函本埠葡領警告澳門政府議畢散會 
[交大根本辦法已宣布]  
　　唐滬二校分立　　董事會尙無辦法 
　　交通大學上海學校學生會昨接北京代表來電謂部已將根本辦法宣佈决唐滬二校分立各設校長茲錄原電如下「學生會　議决交大分立唐滬兩校代表定養回南洋大學組織法及董事會速討論呈部惠哿」聞該校學生會以事關重大已定昨晚七時半開全體大會討論此事 
　　　賡麟昨來電亦爲三校分立事電文如下「張貢九主任鑒部定根本辦法即分立滬唐兩大學以京校各班分别歸併已通過閣議本日滬生代表仍申董事會之請高總長云當由部會議討論應設董事會與否統俟會議定之是董事會能否貫澈目的尙須以部中會議爲從違如果高論聲援或不至虧於一簣已屬代表等尅日回滬即定期舉行考試並轉慰諸生爲要賡麟馬印昨日報載黃任之任上海交通大學校長事黃氏已電力辭昨日並又致函該校張貢九申達此意原函如下「貢九學長兄鑒昨晚抒齋兄等臨行時晉卿兄忽接交部高總長電内開上海交通大學即聘弟爲兼任校長云云此事非常詫異當塲卽乞晉卿兄電部請緩發表一面由弟電部如果屬實務請收回成命茲將弟致部電稿奉覽（此電已於昨報披露）此事萬萬不成問題設竟有電到校乞諸君勿以爲意即懇兄將此意轉示在校諸同學爲荷手頌敎安黃炎培敬啓六月二十一日」 
[環游世界歸來之黃膺白夫婦]  
　　本月（六月）二十六日由法國抵滬 
　　黃膺白中將郛在前淸任軍諮處高級軍官以蓄心革新事業南歸不返民國初元任滬軍第二十三師師長又爲民國以來提倡裁兵之第一人曾先裁所統二十三師以身作則爲天下倡近十年内五渡重洋嘗一度漫游北美新大陸民國十年二次旅美中途膺華盛頓會議高等顧問之聘會務旣終遍歷歐洲大小各國於實地　　黃膺白　沈景英 
考察外又復旁徵羣籍從事著述所論均有關歐戰後中外大勢洞中竅要黃夫人秀洲沈景英女士亦雲由北洋女師畢業後屢隨黃君遠蒞歐美周旋各國外交界善於詞令並擅中外文字語言在黃君閉户著書時夫人常助斟校並重爲筆錄焉頃黃君及夫人已於五月二十一日乘Ｃhambord.海輪由法國馬賽啓程歸國約於本月（六月）二十六日上午抵滬 
[華爾特氏已乘漁船放洋]  
　　大陸報云西人華爾特氏擬自上海乘一中國式小漁船横渡太平洋至加拿大維多利亞埠業見日前本報茲聞華氏已於昨日將船中各物設置完備定今日淸晨自滬出發船中除華氏及前任水巡之卡梵爾邱克氏外僅月華水手三人遠涉重洋全藉帆槳絲毫不假機器之力華氏此行可謂破天荒之偉舉矣 
[美按察使之回滬期]  
　　星報云駐華美國按察使羅平傑氏自去年八月間因禮明律師上控案回國本埠按察使署即停止開庭審訊各案本埠美商會數星期前猶電致華盛頓政府請卽使羅氏回滬任以淸積案今晨許理律師接羅氏來電謂所被控告各欵經當道澈查後均已取銷現擬乘松邦號（今改爲格蘭特總統號）回滬按該船於七月二十五日可抵滬豫料羅氏將於八月初視事按察使署今已編製訊案日程矣 
[喀特爾公司代表參觀本館紀]  
　　美國波斯頓喀特爾（Ｃarter）墨水公司所出物品在遠東銷場甚大近該公司派代表惠蘭氏（Ｗillcy）來遠東調查惠君過日本時曾留二星期日前滬定本星期六赴小呂宋惠君此次係第二次來華連日在滬參觀中國各大公司昨日下午四時餘偕其夫人蒞臨本館參觀由本館妥爲招待週覽各部并於屋頂餐室中欵以茶點惠君見館中寫字案上所用之墨水醪水皆喀物爾牌大爲驚異笑曰君等豈特設喀特爾墨水展覽會以迎我乎并贊美本報各部組織謂今日所見爲來華所得第一好印象談至五時許盡歡而散 
[議建楊樹浦新普育堂之宴會]  
　　已購得地四十畝需欵建築多屋 
　　朱葆三·宋漢章·陸伯鴻·三君前午宴客於南市新普育堂列席者如莫子經·王一亭陸維鏞·徐乾麟·朱志堯·潘仁圃·陳一龍·邵子瑜·朱孔嘉·何理中·張賢淸·陳錫嘉君等陸伯鴻君之公子隱耕亦相助招待宴次徐乾麟君發言謂聞朱葆三君談及南市新普育堂由陸伯鴻君熱誠辦理全無基金而冒險奮進至今已得地百二十畝容千五百餘人鰥寡孤獨窮苦疾病相率來求醫治不費分文往往有無所歸養老幼男女送至門側流連不去堂中乃收養之積時旣多數亦愈衆究其來路楊樹浦頗多此地固不能多容其有病急者往往斃於此長途以内抑亦慘已是以楊樹浦方面非設一新普育堂不可地基雖已購得四十畝現價較當時購價已增三倍固可欣慰但又苦無基金建築將何着手永久更難維持今日之宴伯鴻君等之意固所以表感謝諸君平昔之惠助茲堂更所馨香禱祝者即目覩此無限貧苦疾病等之老幼男女一人得病則一家不得生一家生疫則四鄰隨以死鈞是人也忍徒聞見施救之術急不容緩最妙莫如茲堂辦法醫診之無所歸者則留養之授以工作施以敎育前途泱泱又安知此纍纍苦民中不將有英俊出衆者耶將來以辦理之責付彼輩寗非快事而諸君之福澤功德信無涯矣此則所以爲諸君請者共發大慈悲心種種維持此舉也繼由陸伯鴻君叙述南市新普育堂之情形謂去年用費約十萬元有零工巡捐局助費及堂外之房租收入等共五萬餘元其餘五萬餘元則爲各方面捐欵初辦時雖無基金但念事旣極關公益必易得社會之同情冒險進行以有今日諸君平素之熱誠贊助誠所極感頃承褒奬之語愧不敢當惟此後仍敬請共竭力賜助苦民萬幸社會萬幸宴畢即共往新普育堂各部參觀所有病室·餐室·敎室·寢室·瘋人室·病犯室·戒烟室等空氣日光等一切皆甚美備來賓讚嘆不置至三時許乃散 
[太平洋第一次高業大會預誌]  
　　聯合通信社云太平洋第一次商業大會業定本年十月二十五號在檀香山舉行日昨本埠聯太平洋會李允臣氏接得檀香山總會消息謂大會討論議件分晨午二次每國代表發言至多不過三十分鐘美代表定於十月十八號啓程赴會香港代表定於十月四號搭日郵船赴美上海代表則於十月八號搭中國郵船公司「南京」號啓程茲錄其每日議程如下（第一日）（十月二十五號星期三）　開幕禮各國代表自述本國對於太平洋商業大會之意見（第二日）總議題交通與運輸（第三日）總議題發展及保存太平洋各國之天産物（第四日）經濟討論會（第五日）太平洋之國際觀第一次送呈大會計畫書者係中政府交通部顧問約翰巴克氏題名中國的國際交通觀洋洋數千言凡關於中國港汊河流以及郵電鐵路等事業詳述無遺檀香山太平洋協會已將該文刋印小册分寄會員云 
 
 

Page 14

 
 
[航業要聞]  
　　昌興輪訂歐洲船價　　法郵船减短赴日艙價 
　　昌興輪船公司自加入坎拿大皇后號新輪後大西洋線内同時添開蘇格蘭皇后號與法蘭西皇后號以便接航至德國之享寳故上次坎后號赴温哥武時上海赴歐洲及德國旅客甚多現該公司規定每次由滬開出太平洋線輪船時均有歐洲班之接聯今爲便利旅客計訂定上海往歐洲之聯航票價計頭等艙爲美金六百二十元五角合鎊價爲一百三十八鎊二等艙美金四百零二元八有四分合鎊價爲九十鎊云 
　　法郵船公司於上海往日本船價原售至橫濱者頭艙一百二十五元二等七十五元三等五十元至神户者頭艙一百十元二等七十五元三等四十五元今該公司以値此夏季滬上西人之赴日避署者較衆因擬定特别减價一百二十五日自本星期日起凡由上海赴橫濱者頭艙減短三十五元祇售九十元二三等仍舊往神户者頭艙亦减短三十五元售七十五元二三等仍舊限定以十月底爲止如二十八號赴日之香巴特號七月十二日之安得來朋號七月二十六日之亞麥巴士等輪均在減價期中赴東也 
　　東洋汽船公司之西比利亞丸由美國舊金山來華刻已抵日昨已電來上海此輪准於二十八日到申聞此番到滬船中亦有大條銀到申又外間傳稱孫中山離粵來申二十一號香港有大洋丸開出或者渠乘斯輪來滬亦未可知云云 
　　邇日運法華絲又大增多蓋法國因需華絲甚急故明日之法郵船安瑞合里度號出口時上海運去共有湖絲一千多件又有絲頭數百件其代價在二百萬元以上 
　　太平洋郵船公司之林肯總統號明日赴舊金山此間有湖絲二百五十件桐油六百噸蛋黃二百五十噸羊毛一百五十噸運美又東洋公司之大洋丸於二十五日出口亦有湖絲五十件運美 
　　本月内到滬之糖以日本之赤糖·香港之白糖爲最多昨日天祥洋行得南洋輪麥加里亞號來電謂載有荷蘭糖二萬五千件裝至上海今日可到矣 
　　天祥洋行之罷惠砲台號昨往紐約上海裝去有新茶葉一千七百箱絲頭六十五件桐油一千六百桶猪鬃四百五十箱香烟一百十九箱此係帶裝至星加坡者 
[曹慕管與萬國禁烟會書]  
　　萬國禁烟會諸位先生台鑒前奉來書辱荷垂詢竊有所見不敢不告慕管近讀報章見有貴會新擬禁烟辦法四條頗爲詳密但祇顧到輸入販賣而對於内地私種初未稍加之意竊以爲此非根本救治之法也夫禁烟不難禁種爲難對外不難對内爲難種烟烟之所自出也不先禁種而欲禁烟是謂舍本而治未事必無濟矣禁烟中國之事也爲中國人者不顧國家不知廉恥犯法私種希圖射利而望外洋之不輸入言必不順矣况乎種之則必求有以售之吸之者而後乃有大利之可圖是種烟即所以奬勵吸烟也吾故以爲禁烟必自禁止私種始雖然此非易行也吾聞之私種鴉片者非守法之良民乃跋扈之軍人也遠者勿引試觀近日報載某使宣稱禁止部屬種土又聞某都統遲遲南下專俟收漿云此二事俱足以證軍人多以種烟爲業吾人雖不言外人知之稔矣去年國際聯盟會所以有責問顧使之舉也故吾又以爲禁止私種又必自主張廢督裁兵始督軍制者萬般罪惡之源也督軍一日不廢兵士一日不裁則凡百事業直無從下手禁烟亦其一端也諸先生熱心烟禁歷有年所藎籌擘畫夙所鏡仰此次擬定辦法對於軍人私種一層未加注意略嫌掛漏爲此冒昧直陳貢其一得尙希諸先生二十餘年禁烟未竟之功倡廢督裁兵根本救治之計仁言利溥功德無量有志竟成拭目可俟書不盡言言不盡意惟諸先生鑒察焉曹慕管上 
[毒物私運入滬之西訊]  
　　文滙報短評云大宗麻醉藥物藉漁舟舢板之助私運入滬者無時蔑有顧其眞相外間知者頗鮮按若輩私運大都組織機關凡定期往來日本美國及上海間各輪幾無一不有若輩之黨徒此種毒藥外用油紙嚴密包裹水不能入當輪船距岸數哩時卽將其投入海中隨有舢板前往撈起此舢板卽屬諸定期出入滬港之漁舟他如菲列濱夏威夷等偷運情形莫不相同而其離岸之距離或五哩或十哩甚有遠出二十哩外者旣抵約定地點即有人暗自輪船中投出而遙守之小舟即趨前承之往來形跡毫無可疑吾人試就高根一項言之在日本高根一公兩（即一啓羅格蘭姆）價日金七百元運至滬上每公釐價洋兩元一轉移間每公兩即能獲利一千三百元宜乎若輩之不憚艱險一再嘗試而不已即使捕房能破獲一二次而其偷運入境者早已不知若干次矣且若輩復儲有一宗欵項專備延請律師爲破案者辯護之用其設計可謂週矣 
[公廨研訊大帮盜匪紀]  
　　大帮盜匪王寳生（卽蘇州阿榮）張子卿陳長順陳阿三王阿二王阿福倪阿福毛阿甫張阿二張維成朱新發秦小其丁阿三蔡寳根王阿郎盛桃桃張阿六秦毛狗毛川郎朱林氏等男婦二十人先後在滬西與北河南路持械槍刦新昌絲廠·大通轉運公司兩户·車送之現洋並開槍擊斃押運人錢茂安又陸續搶刦男婦居民吳兆康甘茂林陸淡成盛滋生張沈氏周曹氏錢芥塵邱仰峯袁秋葵沈茂盛胡啓明謝克生李伯勳劉道生張景益王萬昌胡鳳喜林漢文何志卿金居氏孫根生毛趙氏沈王氏蔣昌堯等三十餘家金珠衣飾現洋等物案發被滙司捕房中西包探獲解公共公廨審訊情形迭誌前報昨經張襄讞會同英米副領事升座第二刑庭飭捕傳齊前次未及證明被刦狀况各事主將上列各犯提案挨次排立聽候續審首由住居密勒路之事主孫根生上堂證明去年伊家被盜刦失現洋金飾數目住居九江路之事主何志卿亦證明伊家被刦係去年正月十四夜損失鈔票現洋六百餘元金鐲兩副金戒數枚繼何投案者爲住居盆湯弄之張沈氏及白克路祥康里之沈郭氏沈氏云去年伊家被盜搶去金飾郭氏稱去年三月十五盜入伊家刦去衣飾今吊案之狐皮袍褂各衣已認明的係原贓最後由住居威海衛路之蔣昌堯上堂聲稱去年五月十九有盜五六人闖入家内搶去金鐲一副鈔幣六十元云云質之王實生供稱以上各案我均同往搶刦張子卿供稱搶九江路何姓家係我與王寳生及在逃之德貴喬和等同往至祥康里威海衛路等處之案則係我與王阿二王阿福陳阿三等同犯得贓均分質之張所供同搶之王阿二等皆俯首無辭張阿六承認密勒路孫姓家被搶伊曾同往分得洋十元不諱並延朱斯芾律師代爲辯護而盛桃桃秦毛狗等亦延羅傑律師代辯惟已届退庭期間 
餘犯不及審訊中西官諭將各被告仍均帶回捕房分别收押候再續訊 
[昨日之金融市况]  
　　昨日銀幣市價早午兩市均爲七錢一分六釐一二五到頭不多用途亦稀以是市價無甚上落 
　　銀拆午前市價二錢九分午後收盤二錢七分與前日收盤相同匯豐銀行收欵五十萬兩各銀行收欵三十萬兩麥加利銀行由大英公司裝來大條一千三百九十五條匯豐亦來七百十六條華義來入十七條計二千一百九十八條値元二百十九萬八千兩已在新　碼頭起岸入倉市上雖有此大帮現銀到滬而銀極仍未見鬆動也 
[昨日之國内滙兌市况]  
　　昨日（二十二日）銀行公會集議内滙價格大都漲多跌少京津銀匯各漲五錢洋匯遞加半元計北京公砝每千兩合申元一千零四十三兩銀元每千元合申洋一千零零六元天津行化每千兩合申元一千零五十一兩銀元每千元合申洋一千零零五元濟南濟平跌二兩五錢每千兩合申元一千零十九兩銀元跌三元五角每千元合申洋九百九十六元五角靑島膠足漲二兩每千兩合申元一千零七十一兩零七分正金鈔每千元合申洋一千零十元烟台銀元每千元仍合申洋一千零零八元開封銀元每千元合申洋一千零三十六元漢口洋例高二錢五分每千兩合申元一千零二十三兩銀元每千元合申洋一千零零六元五角較前日行市漲半元沙市九九銀每千兩仍合申元一千零六十七兩五錢宜昌宜平每千兩合申元一千零二十五兩銀元每千元合申洋一千零十八元九江南昌温州銀元每千元合申洋一千零零五元蕪湖淸江海門銀元每千元合申洋一千零零四元蚌埠安慶徐州蘭谿等銀元每千元合申洋一千零零四元半南京蘇州鎭江揚州無錫常州常熟等銀元每千元均合申洋一千零零一元五角宜興南通銀元每千元合申洋一千零零二元杭州寗波嘉興湖州紹興餘姚等銀元每千元合申洋一千零零三元福州銀元每千元合申洋一千零十元厦門銀元每千元合申洋一千零零八元重慶九七平銀漲五兩每千兩合申元九百九十七兩五錢銀元並無漲落仍與申洋相同成都九七平銀漲七兩五錢每千兩合申元一千零三十兩銀元高七元五角每千元合申洋一千零三十元萬縣九七平銀漲五兩每千兩合申元一千零十五兩銀元遞加五元每千兩合申洋一千零十五元云 
[昨日之外幣市况]  
　　昨日（二十二日）外幣交易較日前略見起色以是大都均呈漲風羅卜五百元老票漲一兩買價爲十二兩新加坡元高一分買價爲八角八分五釐東京老頭票遞加三釐買價爲八角五分花旗票加五釐買價爲一元七角六分英金票漲二分買價爲七元九角五分荷蘭票高五釐買價爲六角五分其餘各票均無變化羅卜千元新票仍買三兩二百五十元票買一兩五元至二十五元票買八兩馬克買五釐七五法郎買一角五分半香港票買八角九分五釐價格均與前日相同云 
[友華銀行滙市報告]  
　　昨日友華銀行匯市報告云二十一日倫敦大條銀價即期遠期各縮三七五紐約銀價縮至七角零三七五倫敦紐約間滙價爲四元四角三分半今日此間各國滙價美金縮至七十八元五角其餘漲落甚微晨間市况鬆動某時中英鎊成交價六月份縮至三先令六便士三七五七八角份三先令六便士二五美金成交價六月份七十八元二角五分七八月份七十八元一角二分半午後市况回堅某時中英鎊成交價六月份長至三先令六便士六二五美金成交價六月份七十八元七角五分收艦時市况堅定英鎊售開價近期至八月份三先令六便士半美金售開價近期至八月份七十八元六角二分半昨日倫敦銀市美洲及歐陸稍有售出市况堅定紐約市况亦堅定投機者稍有售出 
[昨日元芳呌莊之市况]  
　　昨日星期四爲輪値元芳洋行拍賣西緞元絨羽綢紅布市原布細斜竹布漂細洋標漂布等疋頭之期共排列七百二十五件計三萬一千三百二十八疋比較上次多一件計一百七十四疋所拍市價跌多漲少惟漂布等有高麗莊買去故市形尙佳牛莊天津山東等帮亦尙踴躍惟西緞羽綢等則市面平常耳 
[新小麥之昨市]  
　　新小麥雖已上市而來貨未旺各麫粉廠尙少購買昨日有船户許文祥由靑浦角里裝來小麥一百餘包由福新粉廠購進價爲三兩三錢二分云 
[反對江西加徵皖茶稅之昨訊]  
　　前月江西省令臨時加徵皖省出口茶稅紅茶綠茶多被阻滯於樂平景德鎭之間疊經𡟋源茶商公會本埠茶業會餘羣起反對具呈農商部皖省長贛當道及財政廳長據理力爭各情均紀前報茲聞祁門旅滬同鄕會對於此事亦極異常憤慨業已公推張佩紳君入京直接向農商部請願推黃立中康達兩君向内地進行交涉不達取消目的不止云 
[銀行學社馬寅初之財政演講]  
　　中國公債問題　　基金空虚之眞象　　九六公債之前途 
　　銀行學社於前晚七時假寗波同鄕會開常會討論該社所辦商科夜校事宜其選科制度擬改爲學年制以三學年爲畢業對於行政方面因校長蔡競平君不日北上就職淸華學校副校長陳健菴君亦須離滬於是由社員公推馬寅初博士繼任校長施濟元君繼任副校長　劃以後進行事宜繼由社員馬寅初博士演講中國公債問題馬君在北京有年各銀行各機關相熟甚多内容知之綦詳所言多爲一般人所未之前聞大致謂公債之有基金始於民國十年四月一日規定每年提出基金二千四百萬元此項基金由常關海關烟酒稅三處籌撥海關關餘除以一部分擔保三四年公債及七年短期公債外其餘悉數撥充此項基金倘再不足數則由鹽餘内撥充又規定在烟酒稅未經整頓以前不能按期撥付基金時由交通部盈餘項下每月撥五十萬元即每年六百萬元此項基金統由總稅務司安格聯保管每期由六通部解到及鹽餘提出存入中國人自辦之銀行中自基金成立以來截至本年三月三十一日共一年此第一年中到期欠債三千四百萬實收鹽餘撥付基金九百數十萬交通　撥七百萬西南關餘劃歸中央撥付基金六百數十萬全國（除西南外）關餘一千四百餘萬共收到基金二千八百餘萬以此基金應付此一年内到期公債尙短六百萬但實際上一年内還奉付息共付出二千五百數萬元因到期之欠欵中有多數皆内地之債權人尙未到京領取故去年一年實際收付相抵尙餘二百數十萬元但此欵不能作用以應付前一年内到期應取而尙未領取之公債尙不足數也故報紙中謂去年公債基金倘有盈餘實不明眞象之談不寧惟是在從前基金未成立之前尙有中國之銀行團墊付撥還公債基金八百萬元尙未歸墊故去年一年中計此八百萬連收入不足六百萬實缺少洋一千四百萬元此第一年公債基金之大槪情形也（未完） 
[三路商聯會徵求大會宣言]  
　　天津江西寗波三路界聯合會自經陶雪生等發起後籌備迄今已將半年積極進行未嘗稍懈該會徵求大會定於後日開始限二十天結束凡贊成該會宗旨不論何人均可加入爲會員茲將該會徵求大會宣言錄後當二十世紀時代合羣之旨普通人莫不知之然其起點由於三五人合結馴致什百千萬億兆人語曰衆志成城又曰衆擎易舉皆以處事之取羣策羣力同心同德而底衣成歐洲戰事之勝利也英美各國聯軍而奏奇功中國權奸之罷黜也以商學各界反對而生效力吾儕商民受外界之激剌覩内訌之頻仍再無團體恐愈處於孤立地位弱肉强食岌岌堪虞迄今漸有覺悟合羣之萌芽以起人類之散沙無譏然不因勢而利導之爲之植立基礎恐日久即易廢弛不乘機而進行之爲之建設規模恐易時即形渙散爰擬組織一商界聯合會聯合天津路江西路寗波路一帶觕立雛形希望各商羣起組織共同團結確立商界有實力的眞正民意之機關考求實業應如何企圖國貨應如何推廣滬巵應如何補救權利應如何挽回一以愛護國家發揚民氣捍禦外侮爲職志務使我全體商民對内對外取一致之行動不屈不撓無彼此之隔膜而後已并聞該會一候徵求結束即開選舉大會請各商號及各團體派人監視云 
[邵振靑由京返浙]  
　　京報社長邵振靑於二十日自京出發返浙江杭州已於昨晨到滬即晚快車赴杭係因個人私事無關政治當十九日之晚滬京浙人如孫慕韓王儒堂汪伯唐王幼山錢幹丞屈文六沈硯裔等十餘人曾因浙江問題討論意見對於盧子嘉廢督之舉表示贊成此外惟以浙省秩序毌使擾亂爲要義此意將由邵君順便轉達於浙江當局及各派重要人物云 
[電機師被毆殞命再誌]  
　　文滙報云前星期六發生之瓊斯氏與人互毆因傷身故一案刻在美國官員澈查中 
[爭風械鬭命案之判决]  
　　程玉平陳森各押二年　　餘人開釋 
　　廣東人蕭文泉與江北人唐吉仁因爭風起　各糾同鄕在華記路械鬭江北帮中之陸大因傷身死蕭文泉逃遁無踪唐吉仁及與鬭之粵人陳森程玉平秦順南顧白桃並蕭之姘婦李張氏（即招弟）均由捕房獲解公共公廨審訊情形迭誌本報昨爲本案辯論之期捕房將以上男婦解廨首由捕房代表費斯福律師聲辯以程玉平陳森兩被告衆經巡捕及其他人證證明當時在塲手執器械毆打陸大應請懲辦旋由秦順南之代表高露玲·唐之代表斐斯　律師相繼辯論之下陸襄讞核供商之美約副領事以程玉平陳森兩被告傷害人命屬實判决各押西牢二年秦順南顧白桃李張氏均着分别具結聞釋唐吉仁聞釋 
[破獲私帶烟土案四起]  
　　俄人行李中之土　　火車司機人之土 
　　牛皮内之土　　土鉛内之土 
　　昨晨　寗夜車到站時有俄人拉比諾眞與西葸曹錫林由蚌埠乘統車至滬手提皮篋二只鞋藍一只駐站偵探徐阜之等見其形跡可疑扣住該俄人行李開箱檢視内來帶洋鐵箱四只共儲大土二百五十餘兩另有二包約計三十兩當由該探將該俄人等交警務督察員安德榮詢明該俄人住四川路二百九十九號當由該督察員稟明局長將該俄人解送交涉公署核辦所有西葸曹錫林并烟土等一併轉解寳山縣公署核辦 
　　昨日滬寗路三點二十五分開車之司機陳某來帶大土十一包價値四千餘元擬帶到蘇錫等處銷售不料被機務總膏某洋人親自至機頭抄出司機乘間脫逃僅將火夫二名暫行管押以據核辦 
　　浦東爛泥渡華通碼頭　號棧房樓上推有某報關行寄存之牛皮六十件每件約計五張昨日午後一時經關員進棧騐貨以其分量過重頗有可疑當令騐關處小工將牛皮打開檢視詎内有烟土十餘磅其餘五十九件停止拆騐立用電話通知稅務司撥派小輪駛到將所有牛皮悉數裝回海關以便逐件檢查其中究有烟土若干現未查明聞此項牛皮係太古公司蘇州輪船由香港裝運來滬　混進棧云 
　　太古洋行黃埔輪船於前日由漢口開駛來申裝有湖南帮客之湖南土鉛因十三箱抵滬後即卸存太古十號洋棧内此貨由上海餘成公報關行所報昨日被江海關駐在太古騐關房洋查騐員查騐得土鉛箱内均來帶有烟土係湖南漿有三千餘兩價値甚鉅當時客人逸去遂將餘成公之報關出店某甲一併解送江海關究辦 
[控路政員毁建築物續聞]  
　　路政員不到案 
　　商人金繩嘉投上海地方檢察廳控工巡捐局路政員吳春永拆毁建築物畧謂西門外義弄商人所建房屋吳向我索賄不遂唆使小工將圍牆拆毁請求提究等情車檢察長據稟後以本案控關拆毁建築物虚實亟應澈究因此出票派警往傳吳春永來案訊問届時吳春永竟不投質而車檢察長旋接工巡捐局來函略稱本局行使職權悉是行政範圍以内不涉刑事界限司法官廳無干涉之權故本局路政員吳春永無投案之必要云 
[聖約翰大學之畢業禮]  
　　約翰大學王戍級其畢業考試業已終了現决今日（二十三日）下午二時舉行畢業紀念典禮并有戲曲游藝等餘興至畢業禮則在二十四日下午四時舉行云 
[槍决殺人盜犯四名]  
　　松滬護軍使署於昨午後槍决盜犯四名茲錄布告於下爲布告事案據公共公廨呈解拿獲夥衆持槍行刼狄思威路德利竹行並拒捕傷斃人命之盜犯薛阿二·秦海山·周鳴飛·陳鴻寳等四名抄錄供詞請予訊辦並聲明在該犯薛阿二周鳴飛二人身畔搜出之實彈手槍各一支現存捕房備用等情到署發交軍法課傳集事主曁探捕人等到案開庭詳加審訊據該犯薛阿二秦海山周鳴飛陳鴻寳等供認夥同在逃之同黨於本年一月二十三日（即法年舊曆十二月二十六日）晚間六時許各持手槍尖刀共同侵入英租界狄思崴路德利竹行行刧財物當因一事主大聲喊捕即開槍數　將其擊斃各等語不諱查該犯薛阿二秦海山周鳴飛陳鴻寳四名夥衆執持手槍尖刀侵入商店肆行搶刧并敢故意殺人供證確鑿無可遁飾已觸犯刑律第三百七十六條之罪似此　兇極惡實屬罪不容誅應即接照懲治盜匪法第三條第二欵之規定一併科處死刑除飭提該犯秦海山薛阿二等四名騐明正身押赴行刑場依照軍法執行槍斃以昭炯戒外爲此佈告軍民人等一體知悉此布 
　　尙有本埠新聞等轉入後頁 
雜評二 
[永遠禁烟（旡用）]  
　　雅片可禁而絶也然我國之雅片則禁之不絶各地之報告肅淸者其警察廳檢察廳所緝獲之烟犯科罰之金錢月不少減噫所謂肅淸者究如何肅而如何淸乎上海禁烟准吸不准販此種辦法視内地之掩耳盜鈴者爲進然奸商私設店號詭謀私運光怪陸離幾有防不勝防之勢其所以暫准吸食者要以烟讔之成非一朝一夕果欲猝禁事實上不舞困難與其强人所難孰若網開一面之較爲切實不知准吸矣烟將何來乎有吸之人乃有販之人故不確定詳細辦法規定期限改爲公賣竊恐禁烟百年吸烟百年販烟百年禁烟二字雖欲不永遠存之不可得也今者萬國拒土大會開會矣各公團紛紛舉代表參加矣記者以爲此種鼓吹誠哉其熱心然僅由並非操握實權之人聚議禁烟事歆動一時斷斷不能跳出永遠禁烟四字範圍之外爲實效計拒土大會集議之頃自應切按事實作成一周密易行之具體辦法懇呈當局採納施行庶禁烟一事不致成爲永無盡期雖有若無之無聯政策矣 
 
 

Page 15

 
 
本埠新聞二 
[賽槍會月射消息]  
　　本埠萬國賽槍會本月份月盃比賽已於前日上午六時在靶子塲舉行各賽二百碼十六響以第一至第八槍作第一次月盃第九至第十六槍作第二次月盃茲將每班得勝人員揭載兢如下（愛混班）第一次日人野一色彦太郎三十九分勝第二次英人林格司脱尤司各四十分勝（愛字班）第一次華人干庭輝三十九分勝第二次又干庭輝三十九分勝（皮字班）第一次華人陳家祥三十八分勝第二次瑞士人阿秀倍處三十九分勝（西字班）二次均葡人史奎理各三十八分勝（地字班）第一次英人葛納三十四分勝第二次葡人小高拉沙三十九分勝 
[市北公學擴充後之消息種種]  
　　市北公學自閘北永　路校舍落成即從事規劃内部一切編制自下學期起添辦甲種商科乙種商科初級中學三部業已舉行第一次人學試騐報名者甚爲踴躍茲聞又定陽曆七月二十日爲第二次攷期陽曆八月二十七日爲第三次考期逾期不再收錄新生且以寄宿生地位現祗能容六十名不敷應用除預備勸募欵項再建宿舍外凡外埠學生來學者務須從早報名後來者恐不能收錄也 
　　再該公學在滬寗車站原賃校舍自下學期起改爲附屬小學校曁女學校小學採最新編制分爲前期小學後期小學共六年畢業女校仍分高小國民兩科原有學生五百七十餘人頗爲發達現擬酌量推廣學額添聘敎育界著名之士多人承乏敎職員云又該公學附屬小學曁女學校於署假期内特設補習科分國文英文算術三種學程時間均在上午定陽曆七月十日始業兼收校外生有志者可即日前往報名云 
[美專校友會之陳獨秀演講]  
　　西門美術專門學校對於演講一事素甚注重故校友會方面亦有演講科之組織該科由校内同學定期演講辯論外並於每星期内請國内學者蒞校演講以增識見茲聞於今日午後二時由該科主任史直君特請陳獨秀君來校在林蔭路第二院演講並取公開態度歡迎來賓聽講云 
[曁南商科之歡送會]  
　　昨日（二十一日）下午六時本埠徐家滙曁南學校商科學生會自治會在該校宿舍大堂開會歡送本届畢業同學到會者除全體學生外敎職員有吳倚滄何震生張維新朱可久鮑克明吳士達等先由主席報告開會宗旨繼以西樂合奏畢業生演說敎職員演說會員演說西樂中樂日笛歌曲趣談等迨散會已十時矣 
[守眞柏美蘭之畢業誌]  
　　本埠北四川路守眞中學校及柏美蘭女塾定陽曆六月二十三日放署假行畢業禮其男校畢業生爲王有龍鍾文卿沈茂君沈文詒蔡體儀五人女校畢業生爲譚素珍譚妙珍丁素寳陳妙娟張賽英邢式金蕭蕙七人定於陽曆九月十二號開校云 
[靑年畫會展覽之再聞]  
　　靑年畫會假江蘇省敎育會開第二次展覽會等情已誌昨報茲悉明日爲該會開幕之第一天共陳列會員作品九十餘點而尤以油畫爲最多係由會員處嚴格態度相互審查會場佈置亦頗美觀該會以少數靑年所組織而能不畏艱難盡宣傳藝術之責任足見其奮鬭之精神矣 
[商業打字速記專修學校女子部近訊]  
　　本埠新北門内舊敎場前王醫馬衖商業打字速記專修學校自添設女子部後女子往學者異常踴躍畢業生已達百數十人茲將最近由該校介紹供職之畢業女生姓氏錄下趙于飛充美商迪新公司打字員陳繼昉充利亞藥房簿記及速記員賀儀昭充東方儲蓄銀公司打字兼速記員 
[進德女校游藝會誌]  
　　老北門進德女校於昨日下午二時行署假休業式並開游藝會由黃祖貽君代表西校長潘女士報告一切乃表演各種游藝如高等生之演講英文故事純熟流利某二生之當衆揮毫筆力挺秀某生之國語諠講發音正確餘如蝶舞短劇亦甚可觀會畢已過五時是日來賓約有六百餘人 
[安徽公學演劇籌欵]  
　　法租界打鐵浜安徽公學學生多數免費經費不免支絀該校校長李振亞昨下午四時假座一品香宴請校董及旅滬士紳到者　柏烈武江亢虎常藩侯凌鐵庵李次山陸車五汪雨丞等五十餘人由各敎員殷殷招待席間由李校長報告該校經過情形及下學期推廣學額擴充校舍諸計畫當由江亢虎李次山汪雨丞等相繼演說一致贊助並攝影以留紀念聞該校已定於陰曆本月二十九日（星期六）下午一時假座大舞臺演劇籌欵以　挹注云 
[官廳奬勵義務學校]  
　　浦東吳家廳中華工業進德分會所辦之義務學校年來學生發逹成效頗蓍前日由松滬護軍使何豐林上海縣知事沈寳昌各贈　額一方何區題曰「文明捷徑」沈區題曰「扶植靑年」當由該分會代　主任邵德潤曁職員等並義務學校學生及紳商工學各界於午後二時齊赴陸家嘴春江碼頭迎接上岸導以軍樂繞道爛泥渡楊家渡　　折回吳家　校内並由三區警　飭　　警四名到塲照科 
[家庭日新會期　星期日]  
　　家庭日新會定於本星期日午後三句鐘在陸家浜職工敎育館開講演會請該會會員黃　白君請小兒衛生不論會員非會員均可　往聽請云 
[商總聯會會議紀]  
　　國聞通信社云福源里上海各路商界總聯合會昨晚在靜安寺路會所舉行代表會議到會者計各路出席代表方椒伯邵仲輝錢龍章等十四人首將起草委員所草之會章略加修改逐一通過次議决議案兩件（一）覆函萬國拒土會准派蔣夢芸錢龍章二君爲該會出席代表（二）致函護軍使請依律嚴懲私鑄鋼元犯並議定下星期四舉行常會云 
[海軍醫院長之調動]  
　　海軍總司令公署昨接海軍部訓令略謂吳淞海軍醫院院長許世芳着調補該公署軍醫課課長所遺吳淞醫院院長一缺以南京海軍養病院院長林蘭森調補遞遺南京海軍養病院院長以該院西醫許鳴紹代理仰即分别飭遵等因蔣總司令奉令後當即令行各該院遵照並飭將交卸接管日期呈報到署以憑轉部備案 
[日新綢緞局今日開幕]  
　　南京路晝錦里日新綢緞局於二十八號（今日）開幕聞該號係蘇杭湖盛四綢商發起組織向在各産地自立莊號專做批發其經理李應源協理金壽聖均於綢緞門徑研究有素聞此次開幕一星期内均照批價再打八折出售云 
[顔料送力改洋碼之通告]  
　　南市素絢堂顔料雜貨同業公所因棧司送力改給洋碼一事業已議决定閏五月初一日起實行茲將該公所通告錄後逕啓者敝同業棧司輸送各寳號貨物其力金大半向以錢碼給算茲因百物騰貴銅元日低各棧司大有入不敷出不能支持之勢爲此全體公議於壬戌閏五月初一日起凡錢碼者叨改角子洋碼在各寳號經營發達原不吝此區區而各棧司藉此稍資補救事拜無窮之賜矣專此通告諸維公鑒素絢堂顔料雜貨同業公所謹啓 
[公共租界巡捕之夏季新制帽]  
　　公共捕房麥警務長以時届炎夏凡華捕日間上差站於烈日之下其舊式制帽不能遮蔽額間頸際殊非體恤之道爰特仿照救火會會員所戴銅帽式樣用帆布製成加以黑漆業已製成　數送至戈登路捕房制服棧房内於昨通飭各捕房捕頭知照各華捕前往領取矣 
[警廳防開奬弊之布告]  
　　江蘇淞滬警察廳徐廳長昨發布告云爲布告事照得奬劵局之設原爲捕助慈善經費協濟工振各欵必須信用核實方能銷路暢旺近聞券局於開奬之日竟有不到規定時刻提早舉行各機關監視人員未及到塲而奬已開出者其中自不免起人疑　若不加以限制於慈善前途何堪設想業經本廳函令各奬局公議指定開奬地點未得兩岐無論何局均須遵守并規定開奬時准於早九鐘俟監視人員到齊後方可舉行以防流弊而昭大信自此次規定之後倘再故意提早或延誤者一經人報告木廳惟有按法辦理决不稍有贍徇除分函外仰即一體知照切切此布 
[昨日兩種奬劵開奬紀]  
　　昨日爲利濟有奬正劵聞獎之期在南市久大碼頭該總局内舉行自上午九時始至午刻止開出之五大奬號碼及經銷各票號如下頭獎三萬五千八百八十三號蕪湖分銷轉漢口義大利二獎六千九百九十七號本埠大利元三獎一萬一千三百七十號厦門福興康四獎一萬三千六百五十四號漢口振華公司又四獎一萬六千七百七十三號本埠善利全五獎二萬四千九百九十五號杭州協記又五獎三萬八千五百二十九號漢口振華公司 
　　昨日又爲第一次川邊籌振善後正劵開奬之期在西門外共和影戲院内舉行開出之五大奬號碼及經銷各票號如下頭奬二萬七千四百六六十七號本埠大發源二奬一萬三千七百七十三號本埠滙利源三奬二萬五千二百五十五號本埠財有利四奬四萬二千號杭州義利源又四獎四萬三千四百號漢口分局五奬一萬六千九百八十三號本埠大發源又五奬二萬七千七百八十七號本埠義善源 
[中外交易所訟案之結果]  
　　劉植願易奎兩人前延律師代表投法公堂控中外證劵物品交易所理事長汪幼安不理股欵等情被告亦延逖百克巴和兩律師代辯一切經公堂迭次傳訊預審中止昨又傳案先由兩原告投稱現由陸伯鴻　廷生兩人出塲調處業已在外和平解决請求准予銷案等語聶讞員商之法副領事葛君判以兩原告刑事起訴不應起滅自由着劉顧兩人各罰洋二十五元充公以儆 
[合衆煤油公司訟案審訊記]  
　　合衆煤油公司淸算員吳竹筠等在上海地方審審判廳控經理范亮卿藏匿簿據指勒股欵一案昨日上午九時第二次開庭辯論原被各延律師到庭先據原告吳竹筠等聲稱照賬核算除已發每股二百元外應存洋一萬一千有零並提出各項證據證明應存數目次據被告范亮卿稱賬目非其親理不能明白陳述現在會許　春霖　僅存洋四千餘元當據俞春霖稱存洋四千餘元存於大豐銀行奉諭着將銀洋繳案旋由兩　律師互相辯論時已過午奉　聽候改期再審又此案正當開庭之際有某國人某甲投廳向承法吏辦公處聲請擬出庭發言對於此案有所主張當經該廳查得案中無名競言拒却某甲無奈祇得入庭旁聽云 
[租地糾葛之堂諭]  
　　李秩倫堂前延雷聲布女律師代表投法公堂控稱原告前有地皮一方租與朱潤生每年租洋八十元被告已有三年未曾付租且上年間曾函致原告聲明退租詎今被告又在該地上　笆應用請求着被告將笆拆去合同取消等語被告亦延律師代辯一切判下堂諭飭遵在案昨經中西讞員商明堂諭判白此案經本公堂訊明原告不應塗改租摺着罰二十五元合同作爲有效租洋着被告照付 
[販土案牽涉報關行]  
　　上海地方檢察廳昨派司法警察持文投法公堂控稱現有劉雲南在外埠私販烟土來申被洋關查悉拘送至檢察廳詰其口供牽涉法界鈴記報關行請求傳訊鈴記報關行由張敬榮到案聲稱劉雲南係商行内客人由商行代爲報關不料劉私帶烟土被洋關查悉後由商人將劉雲南扭送稅務處轉送檢察廳實與商人無關中西讞員判着鈴記報開行自行投案質證 
[販賣煙土案兩起]  
　　廣東人王有三梁春在浙江路淸和坊五十八號屋内販賣烟土經人報告捕房派探前往搜獲烟土並將王梁二人拘解公共公廨訊供候核在案昨晨由廨復訊據中西包探上堂稟訴被告等虚設字號秘密販賣烟土得人報告前往抄出烟土將被告兩人拘案請究並將抄獲之烟土呈案請察訊之王梁兩人延朱斯芾律師到堂辯護否認販賣烟土經中西官核供以被告等均非主腦遂判王罰洋五十元梁罰洋二十五元一併充公烟土送海關焚燬又王子和亦因在雲南路六百十七號門牌販賣烟土前日被老閘捕房包探姚錫卿居阿巧查悉稟明捕頭協同西探前往搜獲烟土當將王與其夥居昌明夏忠芳曹範其連同烟土一併帶入捕房昨解公堂亦經中西官訊明判王罰洋一百元充公居夏曹三人從寛釋放烟土焚燬 
[北河南路之燕子窠]  
　　廣東人俞其租賃北河南路一百五十五號餘屋私售燈吃洋烟前日被包探孫阿慶查悉密往將俞及烟民伍容瑞林其兩人拘獲昨晨連同烟具解送公共公廨中西官訊得違禁屬實判俞罰洋二十元伍等各罰洋三元一併充公烟具銷燬 
[莊鄭冒名騙欵案]  
　　劉萬信火油公司經理汪瑞侯汪子卿在公共公廨刑事科狀訴廣東路二十六號門牌滙信火油公司經理寗波人莊禮宗及鄭達珍於四月三十號假冒名義私刻圖章向中國銀行騙去洋一萬元分用等情由總巡捕房包探將兩被告逮案諭着交保無保收押候訊在案昨日提審原告代表許理律師等向汪子卿詰據供稱自起訴後被告莊禮宗之父一再前來懇求兩被告願償還五千元希勿追究惟鄭應還之欵尙未收齊等語鄭之代表高露玲律師聲稱鄭現祗缺五百元請求准其具結出外料理李襄讞得供商之美丁副領事判莊開釋鄭候改期再核 
[浦東之冒探索詐案]  
　　住居浦東十五間鄉民陳長生家於前日傍晚忽來自稱探夥之姚啓明（即姚和尙）張桃和劉小毛等三名指陳收買賊贓花衣袖出手銬將陳兩手銬住任意恫嚇當經陳妻吳氏向鄰居陳姜氏借得鈔票洋一百元交與姚等而去昨經三區曾署長訪悉密飭長警協同偵探温保鴻將姚等三人獲解到署傳到初害人陳吳氏季三及證人陳姜氏等質訊明白當以事關冒探索詐有關警界名譽判將姚啓明張桃和劉小毛連同陳吳氏等押解警廳司法科訊辦 
[勒索莊振家巨欵之哈在田逐出租界]  
　　南京人哈在田（即哈志農）前在法租界犯嚇詐案經法公堂訊實判哈監禁五年期滿驅逐出境茲已期滿因哈曾將住居公共租界虹口兆豐路居人莊振家誘至租界禁閉勒索巨欵以故租界虹口兆豐路居人莊振家誘至法租界禁閉勒索巨欵以故昨由特别關西探長壳羅香偕華探目李星福投請法捕房將哈提解至公共公廨第一刑庭即據該探等上堂稟明前情請爲核辦經俞　讞得稟商之美丁副領事向哈研詰一過遂判哈逐出租界 
[浦東小火警兩起]  
　　浦東塘橋鎭東北銀牆圈地方小工張掌生前日携眷出外詎家中空屋於夜間十時許失愼由巡邏警查見鳴同四鄰救熄燬屋一間 
　　又董家渡公路近被客民擅建草屋地方紳　正在呈縣飭拆間乃前晚九時許該草屋内忽然失愼當經鄰人救息幸未延燒事後由三區三分署宋警佐除將失愼之某甲傳署罰洋二元外並飭警押遷勒令拆去 
[誘拐案之宣判]  
　　住居閘北之鄧懷玉於四月二十日携妻鄧杜氏同返江北原藉中途失散旋爲山東拐匪鄭招雲將杜氏設計誘拐先到客棧姦　　　　　　　　膰救渣會偵探　占成余長林獲送地檢廳傳到鄧懷玉訊據供稱伊妻不守婦道請求并辦奉諭判令押候核辦在案茲悉此案業經地檢廳起訴審判廳昨午推檢各官開庭飭提鄭招雲鄧杜氏至案略詰一遇當庭宣判鄭監禁一年鄧杜氏盬禁四個月期滿傳伊夫來案具領 
[男子自縊殞命]  
　　前晚三時許有一年約二十餘歲身着藍布對襟短衫藍布單褲元布鞋秃頭形似小工模樣之人突至福佑路北香花橋某店門欄上解帶自縊而死當時無人知覺直至黎明時爲警查見報告一區二分所令飭十二舖地甲李炳文查無家屬報請地檢廳委郭檢察官沈檢騐員等蒞塲騐明委係自縊而死並無别故判令由堂棺殮發封厝壇候屬認領縊帶帶回廳中儲庫 
[汽車碾傷小車夫]  
　　昨晨七時許某號汽車駛經愛文義路撞倒小車夫江北人徐和碾折臂骨及肋骨當由戈登路捕房一千三百四十二號華捕到來抄錄汽車號碼另雇車送受傷車夫往醫院醫治一面歸報捕頭候示 
[行兇德人押兩月]  
　　德國人卜高門在該國某輪船上充當火夫前晚因酒醉向船主尋仇被控由捕房將該德大拘押昨解公共公廨中西官質訊之下判被告押西牢二月期滿遞解回國 
[持刀自戳腿部者驅逐]  
　　無賴王德標日前手持利刃行經法租界永安街將刀向自己腿部猛戳數下血流如注適爲巡街捕查見將王帶入捕房昨解法公堂請究先由捕頭上堂稟明前情繼據見證蔡桂榮顧阿甫稱目見王德標自己持刀戳傷是實詰之王供實係飲酒過醉所致中西官判着王出境一年以儆 
[塌車夫好勇鬭狠　　池起高爲首拘五天] 　　 
　　塌車夫徐州人池起高劉長樹蔡金山王月廷金維合李學勝李其中李傳忠李全忠李全喜談方雲談小忠劉景連等因爭奪生意起釁前日在閘北互相鬥毆被崗警一併拘入四區抄獲鐵棍一根木棍八根經顔署長訊得池起高實爲肇禍之首判處拘役五天以儆餘人分别斥釋 
[兩搶匪屢犯不悛]  
　　淞滬警廳偵緝隊迭據商人報告謂邇有一種匪徒每夜散布各處攫取行人財物及頭上草帽等件請爲查拿當飭各偵探四出留心嚴緝前晚十一時許有商人甲乙兩人從九畝地新舞臺觀劇而出正欲登車忽有匪徒金士玉陳義興等趕上搶取甲乙草帽時表等物乘隙奔逃甲乙大聲喊追該處偵探與該客巡長及崗警等聞警帮同往追直至舊倉路地方始將金陳兩人拿獲押送二區一分所收押昨晨轉解偵緝隊由郝隊長提案研詰金陳同供在外搶取財物已有數次郝君以金陳迭次犯刦且在本廳釋出未久實屬不法已極當將兩犯申送司法科嚴辦 
[沈交生聚賭罰鍰]  
　　法租界小東門外居民沈交生於前晚聚衆賭博抽頭漁利事爲探目沈德福查悉以其違章故稟明捕頭同至該處拘獲賭客十餘名抄出賭具一併帶八捕房賭客薄罰斥退沈交保候究昨日傳至法公堂請究先由捕頭上堂禀明前情詰之沈交生供家係朋友偶爾消遣不敢抽頭餘供支吾中西官判着罰洋二十元充公 
[野鷄包車變成賊贓]  
　　鹽城人高金才前日扭木匠唐金式至四區控稱陰曆五月十三有租來之野鷄包車一輛在靜安墙寺路被竊今於梅園路唐之家中尋見原贓請究經顔署長質訊之下唐供此車係孫殿敖送來修理云云傳孫到案據供由韓廷龍胡小綱子所託奉判還押候提到韓胡再行核辦 
[竟敢偷賬桌上之現洋鈔票]  
　　只見金不見人之潘才龍 
　　閘北共和新路開正仁米店之吳淞婦人浦胡氏日前扭同居紹興人木匠潘才龍至四區控被竊帳桌上鈔票五元現洋二十元經顔署長質訊之下潘不肯承認奉判轉解司法科核辦 
[包探吊贓]  
　　蕭炳良東建侯戴義明王其榮翁茂餘等騙取蓬路日商籐柳洋行銅絲消贓於華界經公共公堂飭派中西包探押同翁茂餘等等同警廳偵探前往吊贓該探等先到新北門内同泰昌吊到銅絲二十四包又到老北門甡泰號吊到銅絲十一包立解警廳徐廳長諭令將所吊各贓均交來探帶回捕房歸案訊究 
[王董氏指控攫鐲案]  
　　婦人王董氏指控平湖人張福榮（即沈漢淸）在九江路攫取值洋六十元之金鐲一只昨晨由探將張拘解公共公廨先由原告偕證上堂證明當時被攫情形並據三百二十七號印捕投訴原贓在被告蘭内抄出等語訊之張延律師到堂辯稱被告在三井洋行爲平湖坐客素來安分現平湖同鄉會愿爲擔保云云判張交二百元保於一年内不犯刑事 
[公共公廨訊案彚錄]  
　　昨日公共公廨訊理之民事訟案併紀如次（一）顧仲記訴陳蔚靑不理　　股票　　　結果改期飭傳證人王文淵到案再訊（二）王豹臣延朱斯芾律師訴吳川如等不理股票賬欵案結果限被告於兩禮拜遵前判如數償還（三）應　生訴朱嘉昌股欵糾葛案結果改期再訊（四）范維屏訴蔣友明欠洋案結果改期再訊（五）西盛米號訴丁龍實欠米價洋案結果被告交案之欵着原告具領完案 
[介紹東方廣告雜誌]  
　　東方廣告雜誌爲法興印書館出版月出一期英漢文本各一（漢文本大致爲英文本之譯文）編輯主任爲西人潘得勝李興二君潘君即聖約翰大學新聞學敎授現任遠東星期評論報營業部長兼代總編輯此種雜誌在我國爲創見以極有系統之科學精神論廣告之術指陳利益闢除謬見從營業者·消費者·製造者·各方面爲種種之考慮批評我國商人尤中　要間附短篇諧談故事皆有關廣告學而引人入勝誠企業界之指南亟宜人手一編也本館昨又承該社惠贈英漢文本各一册再綴數語以介紹於企業界 
中華職業敎育社通訊 
　　住址　上海西門外方斜路三四八號 
[中華職業學校添招商科鐵工科預科簡則]  
　　一宗旨　授以普通之知識技能特别注重國文·算術·英文·爲升入本科之預備 
　　二入學資格　須身體强健品性良善畢業於高等小學校者 
　　三學科　通習學科分公民學·國文·算術·英文理化商科加授珠算鐵工科加授圖畫 
　　四學額　商科預科二十名鐵工科預科二十名 
　　五納費全年學費三十六元膳費四十五元制服費十元雜費二元運動費一元 
　　六年期　一年後考查成績及格分别升入本科 
　　七年費　如確係家况貧苦於每學期考查知德體三科成績均列甲等者免繳學費惟必須爲校中服務（免費生服務規程另計之） 
　　凡關於報名索章等信件請逕函上海小西門外新馬路南該校是要 
來函 
[薛文泰來函]  
　　大主筆先生偉鑒敬啓者閱昨日貴報本埠新聞重組大有新記榨油廠之進行一則與事實稍有不符查大有廠自經破産後債權方面確有聯絡當地實業家重行組織之議曾向鄙人徵求意見並非鄙人發起聯絡同志用特備函聲明乞即登入來函欄以符事實無任感禱專此佈達即頌撰安薛文泰啓 
公布欄 
[江蘇高等審判廳]  
　　民庭判决　徐興根與徐世生等因遺産涉訟補充裁判抗告一案（决定主文）原批示撤銷本案應由吳縣知事迅就漏脫部分爲補充判决▲張阿梅與汪希均因貨欵涉訟上告一案（决定主文）本案上告駁回▲嚴宋氏與嚴恒康因産權涉訟抗告一案（决定主文）本件抗告駁回抗告費用由抗告人負擔▲李　石與李萃酌因遺産執行抗告一案（决定主文）本件抗告駁回抗告訟費由抗告人負擔▲彭少芸與周仲鈞等爲贖産糾葛控訴一案（判决主文）本案應維持本　民國十一年四月二十九日之通常判决▲俞緆圭與陸文林等爲賬欵涉訟控訴一案（判决主文）本案控訴駁回控訴審訟費歸控訴人負擔▲周正榮與方鏡鑒爲田畝糾葛上告一案（判决主文）本案上告駁回上告訟費由上告人負擔▲王耕華與張南華爲抵欵涉訟上告一案（决定主文）本件上告駁回▲吳鏡軒與僧體亮買田涉訟控告一案（判决主文）本案控訴及參加人之請求均駁回控訴審訟費由控訴人負擔▲李沈氏等與李毓卿等遺産涉訟控告一案（决定主文）本案控訴駁回批示　律師凌志鵬呈送證書並繳登錄費請核轉登錄由呈悉據稱擬在本廳管轄區域内執行律師職務呈騐證書繳納登錄費二十元請予核轉登錄等情據江寗律師公會查明該律師確與修正律師暫行章程各規定並無抵觸具函證明前來應准呈部核辦證書登錄費均存此批　（以上六月二十二號） 
[江蘇高等檢察廳]  
　　批示　姜子良狀悉准發第三分監執行此批▲陳龑氏狀悉仰候令縣查明依法究辦此批▲印彬發狀悉候令原縣依法辦理此批▲張三桂狀悉候送審核辦此批▲印彬發狀悉候令原縣依法辦理此批▲張三桂狀悉候送審核辦此批▲江漢呈憑請轉甄拔律師委員會審議由呈及證書委令均悉候轉呈司法部交甄拔律師委員會審請仰即知照此批▲高元勳狀悉查此案卷宗業已發還仰即逕赴原縣請領可也此批▲方賡狀悉候調卷核奪此批（以上六月二十二號） 
[上海地方審判廳]  
　　布告　（第三八號）爲布告事案奉高等審判廳訓令第三三八九號開查民事訴訟條例前奉大總統明令公布自本年七月一日起全國一律施行該條例第一條第一項載關於財産權之訴訟其標的金額或價額在八百元以下者由初級審判廳管轄第一審又第二項載前項所定額數得因地方情形以司法部命令改爲六百元或　　一千元等　本　因　省經濟狀况較爲發達前項條例施行後所有民事訴訟案件其金額或價額在八百元以上千元以下者仍照現行辦法改屬初級管轄業經早奉司法部指令第五五七二號内開呈悉民事訴訟條例施行後該省民事案件准以訴訟標的之金額或價額在千元以下者爲初級管轄仰即遵照此令等因奉此　函報大理院並分令外合亟令仰該　遵照並布告訴訟人等一體知照此令等因奉此合行布告仰訴訟人等一體知照特此布告廳長　貽穀 
　　判决主文　（簡易庭）一件判决施維明與張友良等租屋曁遷讓房屋涉訟一案（主文）張友良應償　施維明租洋四十元其本年舊曆閏五月初一日以後之租金仍以每月十元計算付至　　之日爲止張友良向施維明所租借之唐家灣肇周路第九十五號樓房一幢廳即遷攘張友良之欠租如果無力償還應由劉竟悟負責代償訟費歸張友良負擔▲一件决定林忠發訴方錦榮欠欵糾葛一案（主文）本件訴狀准予註銷訟費歸原告人負擔▲一件判决唐富記與李敬文佔地及賠償損失一案（主文）被告人在原告人地上所立界石兩塊應向東移立北首一塊與原告人界石並齊南首一塊與南隣戴姓界石並齊並賠償原告人磚墻損失工資洋八角原告人其餘之請求駁回訴訟費用被告人負擔十分之八原告人負擔十分之二　（民一庭）一件判决趙新泉與趙劉氏因離婚涉訟一案（主文）原告人之請求駁回訟費歸原告人負擔▲一件决定孫懷德與顧友琴田價糾葛聲請一案（主文）本件聲請駁回聲請費用歸聲請人負擔▲一件决定龔家琳與周沈氏　務斜葛不服崇明縣知事判决抗告一案（主文）本件抗告駁回本案應俟抗告人遵令繳納訟費再由本廳作爲控訴受理　（民二庭）一件决定吳阿運爲房租糾葛聲明執行異議抗告一案（主文）本件抗告駁回抗告費用歸抗告人負擔▲一件决定姚明伯與張金來違約糾葛不服金山縣批示抗告一案（主文）原批示已由金山縣知事公署自行撒銷本件抗告應毋庸議此批 
[上海地方檢察廳]  
　　批示　嚴榮昌等狀悉案經起訴同級審判廳訊辦仰該民等當庭聲請可也此批▲陳楊氏狀悉候送同級審判廳核辦此批▲夏阿友狀悉准予上訴限七日内補具理由書以便呈送江蘇高等檢察廳核辦此批▲葉文寳狀悉已於葉王氏狀内批示矣仰即知照此批▲裘子仁等狀悉候送同級審判廳核辦此批▲　正興狀悉爾與大老虎等共同將陸世章毆傷身死業經楊福生即小丹陽供明在卷何得謂李明發等揑詞誣陷所請不准此批▲顧阿大業經偵查依法訴辦毋庸多凟此批▲劉順　據訴爾旣與袁四有互毆情事自願出醫藥費何得謂爲被詐如果將來再向爾滋擾可就近報醫毌庸預請拘究此批　以上六月二十二日 
[上海縣公署]  
　　批示　張子賡等呈爲揑詞朦稟請求撤銷原章由批呈悉查呈控朱仁甲案爲列名蓋章者不止該商等兩家原控各節業經查明屬實該商等並無誣控之嫌乃忽於事後藉詞揑冒聲請撤銷控案蓋章殊堪詫異不准特斥此批　　一昌織襪廠周漢章呈爲遵例註册請准給照公告由批呈及商標均悉核與商業註册規則大致尙合應准註册給照公告並給示保護可也仰即知照此批註册費暫存 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[渡美國意利湖觀納格拉瀑布記（四）] [  陳萱自法國寄] 　　 
　　是日天氣淸朗又爲星期日游人極多美國大城均有游覽車Ｓight　Ｓeeing　Ｃar車大可乘三四十人取費自一元至五六元不等以地之遠近爲衛并有向導說明一切故尤便外來之客游納格拉之車取費每人四元是日游人旣多車不易得予等乃自雇一輛計費二十元（自上午十時至下午五時）開駛者熟悉其地爲予等指示甚詳先周游水牛城之通衢駛車者謂居民約四十萬人工業極盛蓋藉瀑布水力電力得以低廉也通衢雖廣終嫌塵垢由是而至分園公園廣約五百英畝茂林豐草景極清幽而士女雲集戲球尤點綴生趣不少予等故使其車緩行不令好景僅赴眼簾駛車者謂一九○○年大美國展覽會Ｐan　Ａmerica　Ｅxbibition卽舉行其地建築猶有存在予等雖未入内參觀於業林中望見白屋櫛比未嘗不歎其雄麗也由公園至納格拉城有廣道通焉道平如砥長計二十英里車行其上如履跑冰場輕疾異常故二十里長途不四十分鐘至矣納格拉城居民三四萬人藉游人之盛而維其商業地當美國加拿大交界去瀑布所在地不及一里瀑布十之九在美境十之一爲加屬然在美國主面不能得加境奇觀故予等試入加境曰試者蓋明知其不許吾人入其境而故爲嘗試也兩國相接處一長橋通焉兩岸各有人守之欲經其地每人須納費一角英美兩國人只得一張允許入境劵足矣卽日人亦然吾人則必須護照爲質予等忽遽中未携護照守者問華人乎日人乎予等應曰華人守者不可 
筆記 
[情痴記（四）] [  智軒]  
　　袁曰我弟欲得此豸耳多金何所惜哉因倍其金使束裝就道李抵蘇適與懋蘭使者遇復　緣沈氏門僕某深相結納翌日李設盛筵招懋蘭使者及僕人共飲談次漸涉吳氏求婚嗣子爲何如人僕曰徐公爲浙中名士東床之選豈遂無相稱者而甘與流離無歸者偶耶李詭言曰沈固有子又何必嗣使者聞言大驚曰向聞沈氏僅一女且執　徐公門卜有子之誤得無訛耶僕曰此事至可笑當沈母産時固遺腹兒也鍾愛彌甚嘗令日者推算謂兒恐天折改裝易服諱男爲女庶可無恙今年事漸長急欲聯烟託詞來蘇訪兄始還廬山眞而蓋欲求婚於徐公鬼蜮重施俾墮其術中耳使者聞言大悟乃稱謝曰微二公言大事誤矣俟明日返當轉達之言已呼酒痛飲盡歡而别使者遂星夜馳歸復命懋蘭聞言憤恚欲絶回思沈氏江干瀕行時舟中一十餘齡之童子相隨證今日所以言則湘波之僞飾女子殆無可疑相處年餘竟　然無知遂使九州聚鐵鑄成大錯徒自悔恨而已於是沈氏求婚之約遂絶無商量餘地時閱二月沈氏遣媒求婚以音信杳然乃整裝返里重申前議懋蘭却之時湘波則已易裝僞爲沈氏嗣子往就學焉適懋蘭在庭見湘波至叱之曰爾非湘波乎爾年長矣　裝頓易寗不羞乎爾休矣吾不爲汝師也湘波聞命羞慚交集幾欲泣下且鑒事已决裂返身辭去 
劇談 
[梅訊（二十一）] [  珍重閣]  
　　畹鳳妙玉於次日上午十時半抵通有軍樂隊全班及更俗劇場全體至輪埠歡迎 
　　同行者可八十餘人行李百餘并由汽車二十餘輛直載至寓所通州汽車轎式者甚少故畹鳳所乘者即嗇老自用之一輛也 
　　畹鳳等寓博物院之味雪齋供張甚優 
　　抵寓十一時布置妥帖嗇老即至味雪齋來談至二小時左右卽爲設宴洗塵 
　　卽日五時應預祝之約飯於三先生城南别業通邑以嗇老壽戒屠三日故不用鮮萱之品 
　　味雪齋踞更俗劇塲甚遙飯後卽乘汽車至劇塲劇場布置甚佳規則肅然臺上除値童三人塲面七人外不許多一人而座位亦寛暢禁止瓜子等食物尤形淸潔也 
　　劇場前面榜巨字曰楊君小樓梅君畹華王君鳳卿等等戲　　換湯不換藥易　 
　　畢一小時回寓沐浴小餐就寢已二時矣 
　　次日十時半相繼起身時壽堂設南公園千齡觀而公園中祝嘏者擁擠則别於商會設壽堂以欵西賓畹鳳亦均至商會行禮後卽在商會西餐先由嗇老演說道謝各西賓亦疊進頌詞此外陪賓則許交涉使等在焉 
　　餐後至南公園小坐卽唱日戲日劇畢已至六時遂回味雪齋小息飯於濠陽别業嗇老復就談至九時許再赴劇場演畢十二時半復至味雪齋摒擋一切登舟薛秉初等送至輪埠而劇塲幹事王玉斌則送之上海 
　　大和於十一時抵滬畹鳳妙玉同載一車回寓卽向悅賓樓治肴共飯飯後相繼就寢矣 
　　此二日二夕之中演劇三齣碌碌舟車然無風塵之色差足幸也 
　　香南三集定閏月初二日仍在滬西惜陰堂舉行 
　　昨日二十七爲雪芳離滬之期簡照南君並約梅雪於南園到客甚多必博盛况 
　　從南通來者並言更俗劇塲此遭演戲三次日戲爲嗇老請客晚戲仍按座售票票價四元與上海相等嗇老每晚購票三百張 
　　更俗定例不得添座而此次擁擠之極自臺口至於通衢莫不充塞有自鄕落閒專誠來觀天女散花者一舉一止掌聲雷動 
　　劇塲賣座統計亦有七千元左右之　而畹　以交　開係决不受聘　分文也 
小說 
[社會小說人間地獄（一三二）] [  娑婆生]  
　　第二十回　酒綠燈紅鄕親聯愛蒂　箏繁　　野衲播情　程藕舲道你們忽然凑攏這許多有趣的風流人物吃起花酒來興致格外豪了我可惜年頭歲尾有事不然和你一起去凑凑熱鬧也狠不寂寞柯蓮孫道你年内旣不能來開年早點去也是一樣當下藕舲因蓮孫一人在旅館寂寞便陪他淸談到夜深纔回去一宿無話次日蓮孫起來一看見已是十點鐘敲過曉得早車已是來不及收拾行囊吃完中餐便乘特别快車回上海藕舲趕得來送他車子已將開行旗子一颭車便蠕蠕而動蓮孫却伏在窗口和藕舲說了幾聲再會車子便風馳電掣而去前颺天杭州曾下了半天雪火車過處一帶殘雪未銷蓮孫貪看沿途雪景到也並不寂寞不知不覺倐已天黑過不多時已到上海蓮孫到了上海少不得去問嘯秋爲什麽失信不來嘯秋笑道懶而已矣也無話可說蓮孫只得一笑而罷有話便長無話便短怱怱的已過了新年年下各人有事嘯秋和蓮孫也不常見面到了正月初十以後嘯秋約下蓮孫並蘇雲曼趙棲梧幾個人准十二的晚上在大新街悅賓樓京菜館小叙到了那日蓮孫如期先到嘯秋做主人的還没有來略坐片刻嘯秋也到了蓮孫笑道主人在客人之後該當何罪嘯秋道本可早來館裏接着北方一兩個稍有關係的電報大家斟酌是否發表所以耽擱了蓮孫道怪不得你的嘴脣上還有一點墨跡劉着可見得丹鉛栗碌了正說之間趙棲梧也來了柯蓮孫雖與棲梧聞名已久可是見面還是第一次嘯秋給他們介紹了少不得彼此道了許多仰慕的話蓮孫細看棲梧氣宇簡默而丰神跌宕臉上雖略有幾點痘瘢可是並不掩他的神采棲梧瞧着蓮孫也覺得他英爽照人宛如玉樹臨風雖是一個瀟灑少年却没一些時髦氣習到也暗暗佩服棲梧問嘯秋今天還約了什麽人嘯秋道我曉得你們的脾氣畏生客如蛇蝎所以除了蘇玄曼以外没約第四個人我這幾天爲了無謂的春酒鬧得發昏今天好好的得幾烟知己的聚聚呢棲梧道好極好極不知道玄曼來不來嘯秋道他一定來的剛剛他還到報館裏來瞧我送了我兩張美人照片預備鑄版印在雜志上呢他對我說一定來的話猶未了堂倌掀起門　說聲客到走進一個淸　雋朗的蘇玄曼趙棲梧拍手道正說曹操曹操就到蘇玄曼笑道你怎麽將我比着曹操我没一些曹操本領和曹操福氣當今的曹操住在北京的大圈圈裏小圈圈恐怕他也没有像我這樣福氣可以隨便赴人宴會伸手縮脚的怕刺客呢說得棲梧也笑了嘯秋見客已齊便吩咐堂倌擺上酒肴四個人隨意坐下也不拘　主次序開懷暢飲起來 
[餘瀋] [  小仙女士] 　　 
　　茅屋數椽環植修竹當夫　　解　招展風前披書朗誦凉風拂拂枝葉鏘鳴聲如碎玉日光照其上綠影映卷帙喜極而呼羣鳥驚去羽聲相扇如細雨然處茲混濁場中得斯淨土眞令人撲去俗塵十斛矣 
 
 

Page 19

 
 
   
 
 

Page 20

 
 
常識 
　　（一）投稿本增刋者其材料除衛生法制道德經濟四項外增敎育科學宗敎市政雜錄問答六項其語涉攻肝個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕酬不給 
　　（一）投稿者如不願酬或不願將所署之名發表者請於原稿註明附函恕不作答 
　　（一）投稿登載時本增刋得酌量增删其字句 
　　（一）投稿不登載者原稿恕不發還 
　　成功百訣十一版沈有乾君成功百訣茲經本館十一版每册仍收回印本銀五分外埠函購加寄費一分售書處本館營業 
部寄售處中華職業敎育社中華書局 
常評 
[北京城] [  老圃]  
　　北京城猶鼠弶也偉人入其中殆無一得脫好以袁世凱而言亦入弶之鼠也唐有安祿山據唐人記載有人見安祿山之左右前後有鬼物繞之或持爐或張蓋皆牛鬼蛇神之屬觀此知武人之爲惡非性使然也蓋有牛鬼蛇神之屬爲之持爐張蓋彼亦非自由者也北京城者牛鬼蛇神之巢穴固不自今日始矣故今之論者皆議遷都以避其害然遷都談何容易若董卓之遷都也燒洛陽城外百里徙洛陽數百萬口高歡之遷都也下令三日即行四十萬户狼狽就道朱温之遷都也驅長安居人皆拆屋爲栰浮渭而下此輩遷都誠可坐而言起而行衡以今日之情勢則有外交團問題承認問題非可咄嗟立辦者也故與其能言而不能行不如就北京城而謀盪滌廓淸之法第一當使北京附近駐兵一掃而空不論南苑北苑客軍主軍皆在驅除之列第二當使北京地方兵事機關一掃而空不論衞戌司令步軍統領軍警督察京兆司令皆在驅除之列果爾雖北京未必即爲凈土而積年腥羶之氣亦稍稍散矣 
衞生 
[公衆實行夏令衛生的方法] [  星實]  
　　我前天做了一篇夏令衛生談是就個人注意夏天衛生說的但是要衛生能彀實行有效少數人注意還辦不到要大家曉得衛生的方法纔好我現在把社會各方面應當注意的地方寫出來 
　　（一）營屠宰業的人不要宰賣死畜和有病的猪牛等物 
　　（二）賣肉食各攤店切不可出賣有病的猪牛雞鴨和已經腐敗的一切食物 
　　（三）蔬菜攤已經腐爛的菜疏瓜果切勿陳列攤上希圖朦混賣出 
　　（四）無論是肉食攤或是疏果攤一律置備紗罩加蓋食物上免蚊蠅的聚集遺下病菌來 
　　（五）賣瓜的人最喜歡將瓜切開以便兒童或生活程度低的人購買不曉得切開的瓜易惹蚊蠅易於腐敗有害衛生最是要禁止的 
　　（六）飯菜館除注意出賣新鮮食品外廚房裏面要加裝紗窗多備紗罩 
　　（七）茶館和湯水爐所用的水要揀淸潔的最要緊是着實煑沸切不可圖省燃料將不曾沸滾的水給人做飲料 
　　（八）僞造的　水和一切非機器製造的汽水不可出賣 
　　（九）洗衣作染坊不可在河邊或井邊洗滌衣物傾潑穢水 
　　（十）皮毛業不可把皮毛漚浸在河裏邊或是攤晒在路旁 
　　（十一）酒館飯店和一切居户腐敗的食物洗滌鍋碗的濁水都不可傾棄牆角門首或路旁 
　　（十二）一切居户逐日掃除的垃圾須傾入垃圾箱内不可堆積地上隨風飛揚 
　　（十三）糞穢要逐日傾入坑厠三五天内必須轉運到鄕間給農人儲藏做肥料不可多日積在家裏 
　　（十四）内地常有許多露天的厠所在街頭或路側行路的人要掩鼻而過實在妨害衛生要搬移在適當地方並須建築厠屋方好 
　　（十五）運糞時糞桶務必要加蓋 
　　（十六）死貓死犬死鼠死雀等等不可棄置路側或河中 
　　（十七）病人的衣服和所用的碗盞被蓆等物不可在河邊洗滌他吐的涎痰不可隨意傾在公衆的地方死者更不消說 
　　（十八）各家的陰溝必須疏通勿令積水停滯庭廚必須整潔勿令穢物存留水桶水　當用物遮蓋澤地及廢池之水當設法排放以免蚊類繁殖 
　　（十九）在公共地方的人不可隨意吐痰或抛擲水菓皮殼惹蚊蠅飛集 
　　（二十）旅館裏的旅客難免没有帶染病症的館主人須留心檢查如是疫症須要設法送出平時更須力求淸潔常用消毒藥水徧洒方好（乙種酬） 
經濟 
[商店中儲金贖路之我見] [  作楫]  
　　膠濟鐵路淪於日人之手者有年數矣今賴我國代表在太會席上據理力爭又得英美兩國從中協助始有備欵贖回之結果不可謂非大幸也然以吾國財政之困難而欲籌三千萬元之巨欵不亦戞戞乎難哉則非由國民擔任不爲功商人亦國民之一份子烏得不稍盡天職况儲金贖路非特能間接恢復國家之主權且可得是路之股票直接享受股東之利益公益私利兼有之矣茲將管見所及列之於下 
　　（一）店中經理宜將儲金贖路之理由及利益印爲傳單分給各夥友 
　　（二）經理宜將膠濟鐵路交涉之經過對夥友詳述之俾各知利害之所在 
　　（三）經理宜勸夥友節省烟酒賭博聽書看戲以及購彩票應酬徵逐之費悉充儲金 
　　（四）各夥友儲金之數每届星期揭曉一次編爲統計以資比較而儲欵最多者予以特别之奬勵以勵後來集液成裘收效定宏 
　　收回已失之主權維持國際之信用在此一舉竊願全國商人共起而圖之勿仍作壁上觀也（乙種酬） 
道德 
[圖書館中之公德] [  進之]  
　　圖書館者薈集多數之圖書或高價之書籍於一室以供衆人之閱覽其有助於敎育固甚大即其貢獻於國家之文化亦甚大也我國今日之辦敎育者均認圖書館敎育於社會敎育上頗佔重要之位置莫不極力提倡從事建設將來之發達將不可量南京通俗敎育館内附設圖書館日昨無事曾往參觀見閱覽者頗多足徵社會敎育之進步然大多數之閱覽者對於館中公德頗覺欠缺茲就鄙見所及條舉之以爲國人告 
　　（一）在圖書閱覽室内不可高聲明朗誦 
　　（二）不得隨意吐涕（館中本訂有此項條閱覽者因習慣關係多不注意） 
　　（三）不得有暄噪行爲 
　　（四）勿在桌上削鉛筆致留刀痕 
　　（五）所閱之書籍中勿以鉛筆作記號以重公物 
　　（六）所借書宜加意愛護勿使損傷 
　　（七）勿以手指沾唾液翻轉書頁 
　　（八）出入或其他行動步履須輕不得擾及他人（乙種酬） 
法制 
[親權] [  普丐]  
　　子女卑屬也父母尊屬也卑屬有不肖之行爲尊屬得行使其懲戒權此卽法律上之所謂親權是也惟法律對於尊屬有親權之特許故父母對於子女之不肖者可以訓誨可以扑責其甚者且可以幽禁隨時隨地均得行使其懲戒不過懲戒之程度須與子女不肖之程度相當若超過太遠法律又稱之爲濫用親權子女亦得告訟於官廳若經官廳審理確實作剥奪親權之宜告則從此父母對於子女與平常人等扑責也則有傷害罪之搆成幽禁也則有逮捕罪之搆成按條科罪不復以尊屬許之矣吾嘗曰親權之特許所以糾子弟之不肖也親權之剥奪所以防父母之專橫也上無專橫下無不肖家庭之福社會之幸胥從之而出矣（乙種酬） 
[再醮與重婚之區别] [  吳子雍]  
　　再醮與重婚自字義上釋之有再重之異也固矣然世之淺學之徒每忽之而不知其有若何之區别致再醮與重婚淆混不淸而常受法律上之制裁殊可憂也夫再醮之爲再醮乃前夫已死再嫁一夫之謂重婚之爲重婚則未與本夫脫離夫妻之關係而重與他人爲夫婦之謂二者之意義顯然不同也况再醮之事爲法律所許重婚之事爲法律所禁乎是誠不能不加以嚴密之區别也因書之用餉閱者以免時時違反法律而受刑罰焉（乙種酬） 
雜錄 
[裁兵最適當之計畫] [  湯濟滄]  
　　癈督裁兵之聲甚囂塵上矣又有謂對於駐防式之兵隊深所疚心據我觀之兵何止裁直可以廢敢進其說 
　　人不問土客凡有眷屬住地者應各爲地方上盡義務享權利法由地方上自治團體分别調查户口自不至不盡不實略仿我先民伍保成例凡成年之丁壯少或一二十人多或四五十人合爲一組組之多少及其統率法由城鎭鄕人口之稀稠定之分配現有之軍警長官富於學識者充各省敎練員各地丁壯按日輪操大槪每人歲可操若干次旣漸獲得軍警知識而於職業亦無甚妨碍凡輪值之日卽充任其地之警察站崗換班有定時有定職以保衛桑梓（操練或擇淸晨及暇時爲之逢令節則舉行大操不妨稍多至直崗警月不過一次多或二次且以若干鐘點爲限免得因盡義務而過妨職務）頒發槍支子彈用嚴重之保證法行之較之給軍械於今日之兵士者其安全與否不可同日而語夫　鄕心理盡人同具旣無廢業幾於無須餉項各業雇主知全國之民均須輪擔應盡之義務月不過一二人或一二次亦自無後言舉例爲證如各地所辦之救火會其會員率係義務性質而轉以義勇聞鄙人在民國初元服務某處於軍隊之索軍械者率不願滿其欲而商團來請槍支子彈必設法如數給與其時全市商崗頗見精神而盜竊均少發生利多害少可斷言也萬一疆圉有事推其愛鄕之心以及國徵調必易届時勤加操練如歐戰時之美洲兵然亦何虞不及二千餘年以前如管仲如商鞅早用此法寓兵於民歐美人今日尙未全窺見此旨我何爲而不毅然行之乎 
　　審如是不獨兵可廢且可廢警每年所省之費其數之巨可知較之現勢國防必轉形鞏固此欵移之若干成逐漸發展生利事業我國民永利賴之矣爰略引其端緒如右 
 
