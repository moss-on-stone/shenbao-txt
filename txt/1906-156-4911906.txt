# 1906 - 156 - 4911906

 

Page 1

 
 
   
 
 

Page 2

 
 
[電傳諭旨閏四月十九日奉]  
　　旨峻昌着賞給副都統銜作爲伊犂察哈爾領隊大臣照例馳驛前往欽此 
[論禁烟機會不可失]  
　　鴉片之爲害也。言之者不下千百計。而知當禁者衆矣往年振武宗社之發起。海内響風。願擔任支社之義務者。自省會以達城鄉。何地靡有。然其勢力範圍。但及於入會之人。而會外之多數不能强也。一二明達之督撫。亦擬採訪章程。實行戒烟政策。然錮習甚深。挽回不易。一紙空文。恐難振刷全國之精神。而嚮我唯一之宗旨。且源不塞。仍難免於流之橫溢。根不絶。仍難免於枝之蔓延。欲塞其源而絶其根。一在於禁布種。一在於禁輸入。二者權其難易。禁布種則有完全之權。禁輸入則無完全之權。 
　　雖然。鴉片之入中國也。爲彼邦士夫所恥。由來久矣。今者加拿大某學校。開會决議。請英政府禁止鴉片輸入中國。（初九日本報）印度大臣馬來君宣言。縱或因此受損。亦允從同云云。（十一日本報）我政府因勢利導誠與之商禁入口方法。英政府内迫公論。外顧名譽。其允從之意已占多數。蓋禁烟之機會。莫善於此焉。 
　　六十三年以前。外人猶未深入。内情猶未流露。中國巍然負優勝之名。兼以林文忠之威望。上下一致。合力以籌抵禦鴉片。卒至事敗垂成。而啟五口通商之役。循是以還。國力愈弱。禁止愈難。而流毒遂徧於寰區。且四川雲貴兩廣等省。莫不自種鴉片。政府始猶禁之。繼乃太息於輸入之不能。禁而徒禁布種。反使民財外溢。多一漏巵。遂爾積年愈深。蔓延愈大。十八行省膏腴之區。殆無不有罌粟之錯雜。而嗜之者占其大半。夫是以財政之貧。貧於鴉片。軍政之弱。弱於鴉片。且財政貧而内治因之腐敗。軍政弱而外交因以困難。識時之彥。莫不曰救亡。救亡救亡之道何在。莫不曰禁烟禁烟。嗚呼。未嘗不扼要以圖也。奈無機會之可乘何。 
　　今則數十年前遏之不能。弭之無術者一旦機會適乘蓋禁止輸入之意。旣出自彼而非出自我。禁止輸入之策。可出自我而不待出自彼。其意出自彼。可以無爭執之憂。其策出自我。可以杜干涉之漸。或謂禁止鴉片輸入。外人驟少三四兆進欵。何愛於我而爲此。其政府弗從也。曰是不然。外人權利思想雖切。而文明程度亦高。於人進化之舉動。有贊助而無阻撓。况禁烟本倡自彼國輿論乎。其言曰除禁烟外。無他策足以改良中國之風俗。化導華人之心術。（十四日本報）此以見贊助之誠心也。所慮者中國之禁不以實行耳。輸入。旣截止。布種不盡除。外人將藉口於禁止輸入之無益。轉而變其方針。中國之民永無脫離苦海之期。而其亡可。待誠惕於後此之難圖。先幾之當審機會之不可不乘。塞鴉片之源。絶鴉片之根。時乎時乎。舍此復何希望。至若禁之必以斷。倡之必自官。其辦法論者已多。第述其機之不可失者。以警告政府而已矣。 
[彙錄蘇省鐵路來往要電]  
　　閏四月初三日商部電總商會初三日具奏江蘇紳士籌築本省鐵路公舉王右丞張殿撰爲總協理請准予立案摺奉旨依議欽此除抄奏錄旨照會外特先電聞商部江 
　　初六日王總理來電張殿撰鑒路事有亟應籌議者數端已函達此間亦擬邀集同鄉會商一切上海設總公司暫請執事主持遇有要事可函電互商穆一時未克南行遙制蘇路業奉奏明自應内外合力冀得及早觀成南中同志具熱心能任事者甚多祈卽約齊會商招股勘路分别赶辦章程俟脫稿後寄示由在京同鄉公商再行呈部穆魚 
　　十二日呈商部電商部貝子爺大人鈞鑒乙奉初四日照會當經集會公議由滬至嘉路綫三百餘里由蘇至嘉僅百餘里費省效速集股較易擬先勘辦由蘇至嘉一路以定基礎餘綫續辦伏乞附片奏明謇等公呈文 
　　十三日王總理來電張殿撰文電悉南路運輸之利滬杭爲優自滬經松而南在蘇界内當不過百餘里本未必重利未必薄蘇嘉一叚如無利益原可不辦且旣辦滬杭斷不能讓人再辦蘇杭我先入手拒絶不患無詞草合同不廢自廢更安得越蘇侵浙之權南中公議似多疑慮而少商量應請將鄙見宣告同人集議電復穆元印 
十四日復王總理電奉　電卽集紳商再三商量研究蘇滬兩線其利害得失一如前電與去年泛論大概情形有别蘇嘉爲貲本家視線所公認事機如此並非過爲疑慮但蒙回都堂由部電准卽可議章集股開辦謇鹽 
　　十六日王總理來電張殿撰鹽電悉蘇嘉滬嘉總求利益優勝旣屢電稱蘇嘉爲貲本家視線所集業經據電回堂應先將認股户名數目開單詳報以踐公認一語並從速勘估繪圖貼說呈部請附片奏明以合步驟穆（望） 
[擬舉唐學使總理廣西全省鐵路京師]  
　　廣西鐵路本擬舉張建勳于式枚爲總理嗣因張于二君均已簡授提學使不能兼顧日前廣西同鄉京官電致江蘇學政唐春卿學使擬舉爲總理聞唐學使覆電謂須俟到京後方能提議此事也（顚） 
[江督顧問官自請辭職江寗]  
　　江督周玉帥曾禮聘前駐滬美總領事古納君爲顧問官先訂立六月合同現届期滿古納君已自請辭職矣（顚） 
[記外部迎賓館工程北京]  
　　外部於衙署對面擇 
 
 

Page 3

 
 
地一區修建迎賓舘以爲接待外人之用茲悉由袁宮保派來工程司承修此項工程業已估定二年告竣内共大飯廳四處大客廳一處共三層最下一層則作厨房以及僕從夫役人等停候之所計需經費三十萬之譜由外部籌付（辰） 
[暹羅王弟赴奉遊歷奉天]  
　　暹羅國王之弟因聞遼東半島爲全球注重之點日前由東清鐵道來奉遊歷假館日本俱樂部並進謁當道調查一切新政（内） 
[正金銀行收兌軍用手票奉天]  
　　日本軍用手票雖用出不下數千萬元而止能通行於韓遼戰綫之地奉省開埠在邇俄國道勝銀行已密爲布置將來如俄國羗帖（卽羅布票）通行則軍用票必大受影響亦財政上切要問題也故正金銀行預爭先著徧布廣告准以軍用手票兌換正金鈔票毫無折扣故近來軍用手票市價日漲無已（内） 
[檄調軍隊鎭守彰武奉天]  
　　新民廳所屬彰武縣地多荒牧現派夏糼琅觀察一律墾放惟該地素爲鬍匪嘯聚之區當事者頗有戒心特請趙軍帥調派馮麟閣所統軍隊前往以資彈壓（通） 
[派兵彈壓臨川縣亂民江西]  
　　、撫州府屬臨川縣遊民近有搶米鬧敎情事已由府尊王太守禀報到省日昨臨川縣黃大令又有續禀云距城三四十里榮山地方有匪徒聚衆五六百人時出刧掠米穀並有與敎民爲難之事請添派大兵以免蔓延撫憲吴仲帥卽派水師右軍張太守步隊一標第三營劉管帶同領水陸兩軍星夜馳往相機辦理（田） 
[英領事請保護敎堂南昌]  
　　駐潯英領事倭訥君日前由九江電致撫憲吴仲帥略謂近聞撫州一帶會匪蠢動謠言繁多英國敎堂務須飭地方官實力保護勿致釀成事端云云仲帥卽飛飭撫建各府一律實力保護無稍疏虞（云） 
[廣信府河口鎭水漲成災南昌]  
　　廣信府河口鎭於閏四月初四夜三更後風雷交作大雨傾盆翌晨水勢陡漲一丈有餘幾至全街皆成澤國幸越夕水卽退去然近河低窪田禾已大受損傷刻下米價每担貴至五元五角（用） 
[工部代遞陳主政條陳北京]  
　　工部主事陳士芑條陳本部堂官請定政體勵廉耻除國蠹更定官制恢復海軍愼固邊防等八事茲已由堂官代奏奉旨政務處知道（日） 
[補錄唐學使調查蘇州公立私立各學堂表]  
　　優等（公立两等小學堂）各科講義俱臻臻美善國文講義尤佳大考用問答體詳密而不尖之瑣極爲得法學生程度甲乙班大半可望及格校中規則嚴明辦理切實現在基址已經擴充再能寛籌經費力圖推廣自足爲辦蘇郡各小學堂之表率奬給匾額中等（蘇州府中學堂）管理法度嚴明完善各敎員評校講授之法均有條理學生程度雖淺均有可取修身經學两門間有特色圖畫有　秀氣惟學科至第五年應加法制及理財（長洲縣高等小學堂）各敎員發問諸條俱合小學階級批改之筆亦　法度月中考課甚密管理亦極謹嚴學堂誦讀頗勤亦能循循規短舉止安詳（元和縣高等小學堂）各敎員考課授課之法均極精要完善格致歷史地理諸講義組織具見精思管理法度亦有條理學生國文暢達者頗多各科學亦漸有門徑（吴縣高等小學堂）各敎員授課之法批改之筆俱井井有條管理法度嚴切整肅學生性質聰敏者甚多照此認眞督課自日有進步（官立初等小學堂十區）管理章程嚴明整飭學生均循循規矩糼沖之年有志嚮學甚屬可嘉各課本俱採選合宜各敎員亦督課認眞第三區正敎員吴亮欽體操敎員馬祖慰尤爲十區中敎員之冠（公立師範傳習所）各敎員講義俱合師範學級注重敎育一科尤屬合法學生均安靜習業知管理極爲妥善課程雖呈閱無幾如陳廷贊之圖畫金起鳳之音樂俱屬可嘉文理旣優一切科學自易領會於敎育之學將來必有所得也奬給匾額（公立長元吴高等小學堂）各敎員所用課本所編講義均合階級學生程度雖淺有可取材能　欵照草圖另造校舍形式當更有可觀奬給匾額（紗緞初等實業學堂）各敎員於各科講義均編纂有法適合小學階級學生舉止安詳體格秀穎者頗多注重手工導其性靈尤爲誘掖善術奬給匾額（私立彭氏誼莊小學堂）各課本均平正通達敎員考課用問答體極合法其發問諸條亦合階級頭班生國文已成章各科學亦均可觀校長彭紳福孫管理謹嚴以誼莊餘欵創此美舉深堪嘉許惟原定章程高等班三年畢業應照章改爲四年奬給匾額（私立誠正小學堂）此校開辦有年校長陸生鴻熙管理頗合法度自籌經費洵屬難得惟各科講義尙少鈔錄存留高等班生文理大致清通此外各科課程呈閱無多唱歌體操頗有特色奬給匾額（公立種善局啓蒙學堂）各課本均平正可用管理陶紳治元選擇課本甚嚴管理規則亦妥帖學生程度雖淺宜加奮勉奬給匾額（私立汪氏兩等小學堂）各課本大致亦是敎員另編講義屋宇湫隘規模未備總須寛　經費具有形式方可禀請立案 
[唐學使由澄起節江陰]  
　　江蘇學政唐文宗於十七日已刻由江陰起節回京入覲是口合城文武大小各官均於辰刻齊集官碼頭鵠立恭候所有常備軍留防軍並長江水師城守等營弁兵數千人皆擎鎗站立河干又南菁高等學堂禮延學堂師範學堂黃山雷電學堂澄中澄北學堂全體學生約七百餘人由各監督敎員率同至南關外均著體操衣兼用軍樂排隊直接官碼頭恭送迨十句鐘時文宗出南關外卽降興步行有半里許各學生均舉手致敬宗師一一鳴謝倍極撝謙並殷殷勉勵洎宗師登舟後學生猶依依不舍乃遣文武巡捕官婉詞致謝遂排隊回堂其感情可謂至矣（顚） 
[滬道致甯學務處電（爲改俗學堂事）]  
　　篠電悉此事昨接總學會函知竊以該妓女等意欲知書識字本不必禁第旣竊學堂之號自必冒學生之名廉恥爲立國之大防學堂乃自新之要點豈宜以且學且妓者濫厠其間蒙羞女學况滬上淫風最熾旣欲改良風俗首應跳出火坑發起諸妓女旣能組織學堂必係力能自拔何不脫籍改良然後入校以完人格旣甘久居污賤較諸誤墮青樓者更屬無意想之人尊意飭改校章嚴定服飾雖可稍分界限然究有名不正之嫌擬飭廨員傳諭撤除學堂革除學堂名號其餘從師識字各節無關體制應聽其便以示與潔與進之意是否候復徵嘯（廣） 
[調查烟土銷數]  
　　近據振武宗社調查員報告謂 
 
 

Page 4

 
 
本年四月各土銷數與上年相較上海一埠祗五折蘇州六折杭州五折七若無錫一縣則每日少銷士價約二十萬兩蓋由脫除烟籍者多銷數自日見衰減也（顚） 
[十五續修律大臣編定刑事民事訴訟法]  
　　第二百二十三條陪審員旣定於未審訊之前各陪審員須當堂矢誓表明一秉公正並無偏倚畏累及徇私等情 
　　第二百二十四條誓畢各陪審員均就座於承審官之旁靜聽審訊如供證有不明之處該員等可隨時請承審官代問證人 
　　第二百二十五條两造證詞及律師訴辯均已聽畢丞審官卽向陪審員將該案所有證據再誦一週并加評論如有律例問題務須逐一詳解使陪審員所議决詞與例相符 
　　第二百二十六條各陪審員然後退堂同至靜室密議將全案各情細衡輕重秉公决定如確信被告委係有犯所控之罪則須覆曰有罪如原告證據不足或被告所犯情節間有疑義則須覆曰無罪 
　　第二百二十七條各陪審員密議妥後復回公堂維時承審官原告被告及各律師俱應在塲書記官卽向各審陪員詢問所議之决詞意見并被告之是否有罪由該陪審員之代表人當衆將决詞覆答 
　　第二百二十八條如陪審員决詞曰有罪承審官卽將被告按律定擬若决詞曰無罪則立刻將被告釋放 
　　第二百二十九條如被告爲人所控不止一端陪審員可定其孰爲有罪孰爲無罪承審官即據所决有罪之端以定罪名 
　　第二百三十條無論刑事民事各陪審員决詞從多數而定但遇有重案關於死罪者必須衆議僉同方能决定 
　　第二百三十一條如陪審員退堂議久不决或意見各執者承審官可將該陪審員全行辭去依法另選陪審員復行訊 
　　第二百三十二條陪審員自到堂迄决詞未定之先除公堂特許外不准他人與該陪審員語言或傳通信息或遞交物件如有陪審員因飯食或他故請自便則令公堂人員隨往監察 
　　第二百三十三條如所審之案一日不能完結次期再訊可令陪審員就署内或附近房屋居住務令暢適惟仍須派員監視刻晷不離並令該員當堂清心矢誓不准一切人等與該陪審員有通間及傳遞消息等事該員亦不得與之談論該案 
　　第二百三十四條民事案件决詞分爲尋常及特别两種例如該案係爲爭債一千圓陪審員查得被告確欠原告全數則决曰全數與原告如查得被告所欠非全數則决曰若干數與原告如查得被告毫不負欠則决曰被告理直此爲尋常决詞又如原告控被告違背合同情節繁瑣一詞難盡則陪審員須詳達承審官之間謂查得某事係實某事不實此爲特别决詞承審官均按照陪審員之决詞依律定案 
　　第三節　　　　證人 
　　第二百三十五條凡刑事民事各案之原告被告均可帶同證人到公堂供證并可呈請公堂知會某人到堂作證公堂亦可酌量該案情形知會某人到堂作證 
　　第二百三十六條凡知會證人之知單須載明姓名住址事業及所限時日但不得用票拘傳 
　　第二百三十七條證人奉到知單之後即須依限到堂如有疾病或不得已之事故不能到堂者必須豫向公堂聲明以便展期 
　　第二百三十八條若證人臨期不到又不聲明不到之原委者該公堂即處以二十圓以下之罰金改用傳票往傳若再不到者照前加倍罰金並准用拘票拘提 
　　第二百三十九條凡證人到堂供證後聽其任使歸家萑談案未結其人不願復來公堂或係案内緊要證人者可令與結取保保其於所定時限必到公堂但不得拘留 
　　第二百四十條承審官因使證人供證實情可帶領證人至犯事及其餘地方查勘 
　　第二百四十一條凡左列各色人等不得許爲證人 
　　一　不能辦别是非之未成年者 
　　二　有心疾者 
　　三　有瘋疾者 
　　第二百四十二條凡職官命婦均可由公堂知會到堂供證但公堂須另置座位以禮相待若係三品以上大員爲證人者即由公堂遣員就詢 
　　第二百四十三條凡證人供證須以目覩或自知之實情不得以傳聞無稽之詞妄行陳述　　　　　　　（未完） 
[中俄會商交收東三省全案三十縷四月念一日]  
　　電廢邱李相○外部交約稿十二欵節譯電陳一俄主願表友好不念滿洲開釁之事允將滿洲全行交還中國吏治一切照舊二東省鐵路合同第六條准該公司設兵保路現因地方未靖該兵不敷須留兵一股至地方平靖及中國將本約末四欵　到之日爲止三如遇變急留駐之兵全力助中國彈　四此次與俄攻　華兵尤甚中國允於路工未竣及開行以前不設兵　他日設兵與俄商定數目軍火禁入滿洲五中國爲保安地方計凡將軍大員辦事不合邦交經俄聲訴卽予革　滿洲内地可設馬步巡捕與俄商定數目軍械除砲供差不用他國人六照中國前允成　中國北境水陸師不用他國人訓練七爲保安地方計租地第五欵隙地由地方　就近另立專章并將專條第四欵金州自治之　廢除八連界各處如滿蒙及新　之塔爾巴哈台伊犂喀什噶爾葉爾羌和闐于阗等處鑛路及他項利益非俄允許不得讓他國或他國人非俄允許中國不得自行迠路除牛莊外不准將地租與他國人九此次俄兵費各國賠欵均應清還俄名下賠欵數目期限抵押與各國會同辦　十被毁鐵路曁公司工師被刦產業又遲誤路工貼補均由中國與公司商賠十一上項賠欵可與公司商定時全數分出若干以他項利益作抵該利益可酌改舊會同或另讓利益十二照中國前允成　自幹路或枝路向京造一路直違長城照現行章程辦理外部云現因看重貴國邦交貴大臣切　經俄主户兵部一再　講人可讓之處淘汰已盡所存者均不可少之欵若尚未如貴國之意實不知辦法等語　擇各欵留兵名爲保路實注意末四段禁運滿洲軍火禁用外人練兵併及北省水陸滿　新疆均有金鑛鑛路利益一網打盡又建入京枝路鐵路賠欵用他項利益相　盖指關梲礦路等事隠而未露其侵我兵　利權以圖自便可謂周密深遠凡此均彼牢不可破之成見特乘此時藉此約要求而條訂之也惟據稱六欵十二欵我早允之禁我設兵指路成以前爲時尙暫禁運軍火係倣京約懲換官員不始今日内地彈　本不須砲長城以北由俄經營英俄早有成約又較户部口述之欵删去商放將軍派文武員稽察两節又稍减明索權利之欵罷派文武員尤免糾葛至增阿暫章之一二四五七欵曁繳軍械等事均未開列此卽彼所謂可讓者已盡讓也玩彼語　甚廢各欵應如何分别允駁仰祈訓示機宜乞代奏儒十二月三十日　　（未完） 
[贈書志謝]  
　　昨承廣智書局贈以妖塔奇譚上册變幻雖奇莫可方物讀之不能不令人思結穴處中國偵探譚一册係錄中國傳記所載之合於偵探學者頗足開人智慧地心旅行一册則從科學中特闢奇思雖無此事而未必無此理也合書數語以志謝忱并以告世之好讀小說者（顚） 
[更正]  
　　十八日報載法總領事與粤督電茲悉此事尙有所誤惟日前越南總督電稱越南與東京邊界安靜如常武員改文員治理並無法兵侵佔華界内之地云云故因此而誤傳也（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇州官事]  
　　管帶太湖水師副中營鍾鴻鈞奉委調帶浙西鹽捕中營遺差派委補用都司陳三元接帶均已奉札擇日到差○蘇藩牌示署本司理問汪受穀期滿撤回遣缺以姚永福請補業已奉部復准飭令赴任 
[招攷寫生續志蘇州]  
　　蘇省督練公所招考寫生已記前報茲悉閏四月十六日考試正司書生報名者三百六十餘人是日赴考者二百數十名大半候補人員及生監占其多數示定十九日續考副司書生（永） 
[禀請派委警務人員蘇州]  
　　武進陽湖兩縣令日前具禀上憲云奉飭仿辦警察現擬就城内原有之保甲保衞兩局巡勇再加挑選招補訓練一面相度形勢分段釘立崗牌期於五月初旬一律站崗應需開辦購備等欵暫由縣設法籌墊惟必須有一二深諳警務人員專司敎習擬請由省選派警務敎員迅速來常會商辦理應支薪水亦請酌定飭知（永） 
來函 
[同永泰陳鳳笙致廣東善堂函]  
　　敬啓者今早忽有友人將劣黨之傳單報到其宗旨擬在上海結團體會意與香港聯絡一氣似此辦法其居心必不良而風潮又不知何時得息也幸本埠公所董事不以爲然與其反對但此怨愈結愈深將來不知何如務須禀明岑帥重懲一二劣紳庶幾風潮消息本埠擔任招股各友亦與劣黨反對斷不至受其所惑勿念惟劣黨聲勢洶洶種種無理眞吾黨之不幸也附呈劣黨傳單一紙伏期台閱專此並叩鈞安代收股處同永泰愚晚生陳世琯啓（助） 
[鐵路股東須知]  
　　敬啓者近日我粤鐵路因善棍專　營私違章悖律熱心認股者至此無不心灰前途大覺可慮日前得閱報紙載商部來電查問港商并省城紳商電稱鐵路被善棍把持恐至破壞是否實情請岑督電覆等語當時以爲商部旣有此電大局或有轉機不至功敗垂成豈料岑督竟偏徇善棍反以該紳商爲不是并言鐵路旣交股如此踴躍可知衆情之向背至舉總辦以籌數占多爲公認等語電覆商部該部亦以爲然亦云路股以交欵踴躍規衆情之向背總辦等以籌數占多爲公認之確據自是此案之鐵證夫商部在京師只憑岑督回電眞假亦不知原無足怪所異者岑督近在省垣竟不細查情形而立行照覆一味偏徇事事如善棍所請無怪近日人言推舉總辦等乃官塲運動并多舉個中人以使鐵路之權漸漸操諸官又云岑督爲路事失意之人且度量卑狹必不肯爲路事出力不觀前告示云鐵路之事官只任保護餘事概不兼涉等語旣有此言何以又札催速舉權理又忽以權理中多人任意圏出五人命善棍改作總坐辦使股東譁然毋亦欲各人不服無敢沾手令路事無成然後快其私心等語然此乃出諸悠悠者之口姑不具論今卽以交欵籌多而論不知此次之交股踴躍乃各人義憤使然且截至三月已二百餘萬非舉總辦後而各人方踴躍籌多一事視爲公認則更不然聞人言當日到者只八十餘人因初議初十公舉乃忽私改初一又無登報故各人多不知且七十二行并未齊全數十人中有同行同堂各占二三人不等方得此數因善棍從中串謀故也及至宣佈竟有百餘籌字樣鬼鬼崇崇聞者譁然然此時亦只云舉權理而已改爲總辦數日後善棍登報各人始知以此爲公認則何大謬若是以上二事各人皆知乃岑督竟以此爲據電覆商部無怪人之多言至日前善棍電禀商部有云此中苦哀神明可鑑并稱凌商爲冒認商首許黎　君爲破壞路政劣　獨不思凌商之電部時乃衆人公舉其爲商首許君集明倫堂黎君勸人認股俱闔省人所歡迎當時俱云如無此數人不知作何究竟那得有今日之結果并云不料此數君能如此踴躍等語今試　路人稍明理者　之亦莫不如是對且當時之電禀商部乃在總商會定　旣云冒認當時何以任其如此而不　斥此等大事尚敢如此餘事何所不爲至云苦衷神明可鑑試問此次舉總辦有無　奸是否眞能對神明若眞無私心存乎其間則應請股東照章另舉藉此以盖前非以息人言若能如是眞神明可鑑何善棍不出此卽使其中有爲難之處亦應表明况此乃闔省之事可不必　忍自尋苦惱受人責駡第恐善棍之作此語不獨欺人並且欺神矣 
　　第商部旣已交股籌多爲言爲今之計欲　挽究之法必要不交大股各埠代收小股者不匯交試看善棍尙有藉口否亦使此事水落石出然後集議電禀商部表明其中眞情並請行文令股東再舉則是否公認可知則商部亦知前此　善棍串謀　　矣若此則前途尙有望關心路事者諒不河漢斯言今開有人　　請俟一年後股本收足由股東舉人立一董事局由董事中再舉總恊理各一人以監督辦事聞善棍已許可惟此者亦無補於事各股東切勿爲此言所惑以爲股東仍有　舉人理事　目下大局已震動且只收得小股而人言嘖嘖此輩尙如此妄爲一年後股本收足正善棍得志之日各事更無須順忌且此時更根深蒂固又有官塲爲之援未必渠肯將大權退讓而受人監督且總協理等尤要有舍用之　方能有　於事今此輩已一昧巴結官塲每事必引其沾手雖議行一權限規則之小事亦禀官批示吕下已成爲官督商辦局面股東已無權則使股東舉有總恊理而善棍作弊如故總　　欲換人恐官塲未允肯若然是總恊理亦如同虚設且善棍前刊有告白請各埠代理人速將二萬一萬股東應爲總恊理等員人名寄來以便照章舉行至應給紅利　否聽到時公議等語至所舉總恊理應辦何事一概不　該告白實已寫出心事此　旣如此立心他日由董事内推舉者諒亦只有虚名而無實濟况一年後材料已購　各件亦訂妥此章已大飽私襄矣余敢决其不遇藉此　安人心蠱感股東而已如爲大局計何不照章令股東　時　舉吾未聞需收齊股本方能舉人不觀香港有限公司股本多只科一半更有二成者而未聞有股本未交足不能舉總恊理之語商律亦不外　是可見此　一味欺人且目下尙有二要事未訂妥如年限並日前唐侍郎所言必須求商部　以前合興公司所享利權是也此中關係請爲我股東畧陳無長限雖獲利亦難久事只作開荒牛而已權利者何聞該公司所享權利甚多其要者莫如該公司所設之路左右三十里别人不能再建他路如欲取贖必須六十年之後並須彼此妥訂一公平之價盖不若是他日路成何處旺淡人能盡曉萬一有人擇興旺之區一二叚另設一路或借别處之路爲名而有三段經此路鄰近似此則旺者須與人爭利淡者則我自受之如此則難以獲利或期滿取回不給値則更吃虧諸君勿目爲過慮盖官塲每每罔恤商艱或不顧商民而亂徇有　力者所請使人敢怒而不敢言如前時已有人禀辦英坭公司當日商部已准專利十五年今官塲又開一廠於花地且商部曾說此路六十年後須歸政府至給値否并無提及唐君曾言必須得有此利權方有把握并云容當與三省紳商靜候機緣同謀此事偉哉唐君眞深謀遠慮見請超羣者也無怪我粤之人一聞欲舉爲總辦同聲稱許即袁京兆亦以爲善唐君旣有此言理宜靜候好昔或請籌畫乃善棍置此事于不問商部已有電云不能長遠歸商而又不禀駁尙日言商部已准永歸商辦旣云歸商何以又舉外省並官塲中人如周左等是眞一味混閙只顧私圖總防權不到手忙忙碌碌如犬爭屎置大局於不顧並聞善棍又禀請岑督以目下一班之無恥總辦永遠辦事又多方傾陷許黎梁凌陳楊諸君又誣爲破壞路政因之岑督大怒擬　行奏參等語若然則善棍之罪不容誅今不厭煩瀆敬告我股東此後切勿交大股未沾股者勿沾手各埠代理收銀者亦望勿將銀匯交然後從速設法電禀商部請派人查辦務要達總辦由股東公舉之目的驅逐善棍一而函電唐侍郎請力圖補救並舉爲總辦今湖南亦擬袁京兆爲總辦省凡辦鐵路無不舉一大同鄉京官爲總辦以便有事可與商部直捷商議我粤亦當效法如此則尙有轉　不至功敗垂成爲公益不至　人誣陷如各人再啞忍則許君等必爲善棍所算試問此　誰人再做公益之事如因公被累而不代爲昭雪則他省之人必目我粤人爲無血性無團體試問尙有何面目見外省之人若該路仍無改　且有種種弊端吾敢决　沾股者必無好處徒供善棍等揮霍况目下鐵路風氣大開支路能擭大利者　多且廣厦鐵路亦將開辦他日必獲大利做不成此路之股份亦不愁無别處可做之 
 
 

Page 10

 
 
好路股總而言之有　不患無好做之路股何必將資財虚擲至累維持公益之人爲外人笑吾知諸君必不出此勉之勉之尤望諸君勿守衆事不理之箴速籌對待善策則大局幸甚林夢松謹佈 
今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　宮門抄三月初七日刑部都察院大理寺廂紅旗値日巡警部引見十七名提督衙門十八名鑾儀衞三名正黃滿一名嚮導處六名内務府七名博公等謝署授缺恩文綬傅蘭泰張端本預備召見掌儀司奏初十十一日祭奉先殿洵貝勒橚貝子行禮關防衙門奏十八日大高殿表載　行禮召見軍機文綬傅蘭泰張端本 
　　黑龍江將軍達奏爲審明調姦末成致本婦追悔羞忿自盡並將案内人犯曁擅自傳訊之已革旗員按例分别定擬摺奴才達桂跪奏爲審明調姦未成致本婦追悔羞忿自盡並將案内人犯曁擅自傳訊之已革旗員按例分别定擬恭摺具陳仰祈聖鑒事竊查伯都訥廳民人傅泳因調姦民婦席韓氏未成致該氏被傳羞忩呑服洋烟毒發身死一案前因原審委員雲騎尉春壽恃符狡展經前將軍長順于光緒二十九年十月十八日附片奏叅先行革職歸案審辦等因十一月十五日原片齎回恭奉 
硃批著照所請該部知道欽此欽遵當經恭錄轉行遵照去後茲據署伯都訥廳同知候補通判定樸審明擬議解經署吉林分巡道余濬覈轉前來奴才覆加覈勘緣傅泳籍隷伯都訥廳莊農度日與已死民婦席韓氏先未相識席韓氏素行端莊鄰里共悉光緒二十八年四月十八日席韓氏因夫席福在外患病赴廟求神路被兵攔阻畏懼傅泳適因事在彼瞥見將兵說走與席韓氏彼此詢悉姓民住址席韓氏當向致謝各散次日傅泳便至席韓氏家探看席韓氏留座待茶傅泳因見席韓氏在屋獨處卽用言向席韓氏調戲席韓氏反顏不依經席韓氏夫姊竇席氏鄰人王德山等踵至查詢傅泳轉身逸嗣席韓氏因被欺辱哭泣不休竇席氏再三勸解許將傅泳尋獲送究席韓氏始照常安度是月念九日傅泳行經席韓氏門首被竇席氏扭送查街處看押五月初一日已革雲騎尉春壽在查街値班因查原告席韓氏距城不遠一時無知起意就近傳質明晰以便移廳審辦卽私派該處巡勇恩貴於初一初二等日兩次往傳席韓氏質訊席韓氏因羞澀未至初四日早春壽復派恩貴前往催傳席韓氏答以是日早晚必到恩貴亦卽遄回而席韓氏於被傳後追悔號泣聲稱被人欺辱尙須對質終覺難以爲人莫如當時畢命乾淨竇席氏仍向勸慰席韓氏追悔羞忩莫釋不識何時潛服洋烟是日午刻邀同竇席氏赴查街處投質春壽立提傅泳集訊因見席韓氏顏色發變疑有别故未及細詢卽飭恩貴與竇席氏將席韓氏領回竇席氏等途次盤知服毒情由席韓氏旋卽毒發殞命經伯都訥副都統衙門將案送廳竇席氏因痛席韓氏情切卽卽以春壽逼畫成姦口供等詞控廳騐訊旋因春壽恃符狡展復經前將軍長順奏奉硃批將雲騎尉春壽先行革職歸案審辦飭廳提犯研鞫據供前情不諱質明春壽委無逼畫成姦口供情事究詰至再矢口不移案無遁飾查例載調姦未成和息之後因人恥笑本婦追悔抱忿自盡者將調姦之犯杖一百流三千里又律載斷罪無正條援引他例比附定擬各等語此案傅泳向席韓氏調姦未成席韓氏被辱哭泣經席韓氏之夫姊竇席氏勸息並將該犯扭送查街處看押嗣因委員春壽飭勇傳質致席韓氏被傳追悔羞忿呑服洋烟自盡身死若照但經調戲本婦羞忿自盡例擬以絞監與未經送官本婦即時自藎者無所區别編查律例並無恰合專條自應比例問擬傅泳應請比依調姦未成和息之後因人恥笑本婦追悔抱忿自盡者將調姦之犯杖一百流三千里遵照新章免其杖責查該犯恭逢光緒三十年正月十五日恩詔事犯在正月初一日以前覈其情罪係調姦未成比例擬流不在部議條欵不准援免之列應請准其援免後再有犯加等治罪已革雲騎尉春壽身充查街處委員並無接受詞訟傳訊之責乃敢屢派巡勇恩貴往傳席韓氏質訊致釀人命雖訊無逼畫成姦口供情事究屬專擅應請酌照違制律擬以杖一百業經奏叅革職應母庸議竇席氏原控春壽逼畫成姦口供訊無其事未免失實惟係哀痛所致且事在赦前應與奉派往傳之巡勇恩貴均請寛免置議已死席韓氏茅簷少婦因被傅泳語言調戲捐軀明志洵屬節烈可嘉擬請旌表以維風化無干省釋屍棺飭屬領埋除將全案供招咨送刑部查核並分咨查照外所有審明擬議緣由理合恭摺具陳伏乞皇太后皇上聖鑒敕部覈議施行謹奏光緒三十二年二月十四日奉硃批刑部議奏欽此 
　　宮門抄三月初九日内務府　藍旗値日無引見陳名侃因伊子補巡警部主事謝恩崇壽劉永亨由東陵西陵回京請安景禐前往口外賜奠請訓沈潛程利川載林預備召見恭王請假五日桂公續假五日掌儀司奏十五日祭奉先殿恭王行行禮召見軍機沈潛程利川載林皇上明日卯正二刻進内至建福宮聖容前行禮畢還海 
[開缺廣西巡撫李等奏爲廣西學界漸啓擬定辦理學務處章程以備考查而資提挈摺]  
　　頭品頂戴開缺廣西巡撫臣李經羲廣西學政臣汪詒書跪奏爲廣西學界漸啓擬定辦理學務處章程以備考查而資提挈恭摺會奏仰祈聖鑒事竊廣西地處僻遠學界風氣開通最遲兼以盜賊縱横官民皆不暇及此雖省城奏立高等學堂而各屬學堂開辦絶少上年匪股漸平民志日定紳民向學之心漸形踴躍目下各屬中小學堂及民立各學堂均漸次舉辦頗具規模此時憤啓悱發因勢利導組織或易爲功惟所辦是否整齊畫一敎習學生是否一律合格並如何籌撥經費諸待提挈調查全局所關極爲重要現在各省設立通省學務處以爲敎育總滙之所均皆議定辦理章程凡全省區域内關於學務之事悉歸學務處主持廣西學界漸啓目應核照辦理臣經羲臣詒書督同辦理學務司道再四商酌擬將桂林省城學務處釐定規制挈提綱領俾得各專責成漸臻完備處中特設督辦二員卽以巡撫學政主之並設總務會計普通專門實業游學圖書等科總務科設正長二員副長一員正長以藩臬兩司任之副長以深明學務之員任之其餘在處辦事及各科委員均量事之煩簡以定多寡名分職掌並有權責凡通省興學事務均由處主政如是則貫注一氣旣免分歧亦省煩瀆並由臣等刊刻木質關防文曰辦理廣西學務處之關防該處旣歸臣等督辦以後廣西關涉學務應咨學部之事及一切通行文移均以學務處署名並蓋用該處關防以歸一律而昭信守所有學務處應行辦理章程經臣等督同籌議悉心核定尙屬貫通明晰切實可行相應奏請立案除將章程咨送學部查核外謹合詞恭摺具陳伏乞皇太后皇上聖鑒訓示謹奏奉硃批學部知道片併發欽此 
 
 

Page 17

 
 
[飛划營兵弁蘇州]  
　　金匱縣恒隆裕麫行被飛划　　　打毁並毆傷船户一事現經朱臬司派委幹員訪查明確詳　飭營勒交哨弁勇丁解縣究辦並將該管營員懲處已奉蘇撫批示云蘇省營務廢弛勇丁不守紀律滋事擾害層見迭出非嚴行整頓不足以肅軍政此案現據金匱縣會委訊明石得勝實係在埸滋閙業已批飭從嚴究辦惟尙有艙長朱四貞及勇丁楊三等未曾交縣此案自肇事迄今已閱三月迭經嚴飭該管帶將滋事各勇查出交縣審訊何以尙未盡行交縣實屬藐玩已極應將該管帶米占元先記大過二次以示懲儆仰督練兵備處註册飭知並責令徐統領速催該管帶將艙長朱四貞勇丁楊三等尅日交縣審辦（永） 
[逸犯可疑蘇州]  
　　川沙廳舉人王家彥被陶蘭廷指控管押城守營脫逃奉憲批飭緝拿等情已記前報茲悉牽涉此案内之監生唐史曾發交司獄官黃永璣管押唐聞得王家彥脫逃消息亦於前日乘司獄官不備私自逸去似此一案内之罪犯相繼脫逃不無賄縱情弊現經川沙廳左司馬已通禀各憲矣（永） 
[滬城官事]  
　　候補道虞洽卿觀察和德又考察政治編譯所提調湖北候補縣王式如明府鴻銓浙江人由湖北來住晉陞棧又同知銜分省卽補知縣羅小荷明府忠彤福建人由省來住長發棧又直隸州候補知縣陳仁齋明府元珖到申住義昌成又浙江人日本畱學警察畢委員項蟄修明府澤蟠由日本回籍過滬住全安棧午後分别詣道拜會禀見○大定府知府雲貴採辦軍火委員鄭堯耀太守思賢又採辦雲貴軍火委員王幼明刺史其光昨均來申住虹口謙吉里午後到道禀謁並呈公文一件○奉委辦理籌防局委員楊若秋明府贄同定于念一日接差現辦委員魏明府詩銓定于今日交卸局務前赴崇明接篆○新委會丈局商笙伯總辦言志定于今日詣局接辦（合） 
[電請滬道照會各領事轉諭輪船行駛勿損圩工]  
　　皖省懷寗縣東門外圩岸坍損由縣撥款修理彼處時有輪船經過水勢衝動有碍工程甚爲危險故于前日電禀滬道請照曾各國領事轉諭各公司自後輪船經過該處飭令舵工離岸稍遠免損圩工云（宜） 
[商董宴客續聞]  
　　昨報志宴商要事一則茲悉商董虞洽卿觀察邀請滬道瑞觀察及工部局董雷花兩君宴飲係屬酬酢之常並無公事商談也（顚） 
[紳商禀控局員]  
　　萬航渡巡局委員蕭卓林二尹近因辦理各案不洽衆情且有需索情事爲該處紳商聯名具禀道轅有請撤差之說（嚴） 
[鈞和兵輪修竣]  
　　鈞和兵輪前因損壞駛入滬南製造局船塢修理刻已工竣昨由管帶馬廷樹遊戎將該輪駛向十六舖碼頭停泊午後詣道禀知（事） 
[兵輪水手聚衆閙局]  
　　滬南製造局魏公館護勇張鳴嵐之姘婦某氏住該處廣東街日前有飛鷹兵輪水手某甲闖入室中大呼開燈吸烟張見甲酒氣滿面怒斥其非詎甲恃醉胡閙彼此互鬥甲畧受虧而退移時呼集水手數十人擁至製造局與張爲難適張從公館外出各水手蜂肆揪扭巡警兵喝阻不服急將局前鐵門閉上獲住水手多名送至高昌廟巡防局請究乃衆水手大肆譁譟聲言欲將局屋拆毁局員孫賡梅明府以若輩目無法記允將所獲之人放出始各退去翌日明府詣局禀明魏觀察請示觀察以該員係本局發審兼南北洋水師總巡又爲高昌廟駐防保甲何以水手滋事獲送到局反而縱去明府受斥立卽詣道禀見瑞觀察陳明情由懇請辭差觀察諭候查明核奪明府又禀南北洋水師總統薩軍門札飭該兵輪管帶查明起事之人並七天内不許水手上街以便獲犯嚴懲魏觀察亦將護勇張鳴嵐送至巡局飭明府辦理禀復（寶） 
[照會飭遷英商酒店]  
　　寳山縣結一圖前有西班牙人愛士太文開設酒肆聚賭由道札縣飭令閉歇並着查明此外有無别國在彼開設行棧飭卽具復在案茲經寳山縣王大令查得此外尙有英國商人亦有酒肆開設具復滬道核辦瑞觀察以結一圖等處已在租界之外令英商亦在該處設肆若不飭令遷移勢必有所藉口是以照會英領事霍君飭令該商趕緊遷移照復（宜） 
[道批照錄]  
　　昨日滬道瑞觀察發出王雲泉禀批一道錄後此案先准領袖領事來文以所給示諭未經領袖曁工部局蓋印是以扣留據禀前情究係向章如何辦理仰會審委員查明逕自飭遵並卽報查毋違（事） 
[道轅護勇改用新槍]  
　　道轅護勇所用洋槍向係舊式道憲瑞觀察以不能適用急應購換故向禮和信義兩洋行特購紤式快槍八十四支及皮袋等件八十四付業由外洋將次運到昨日先行函請新關稅務司好君届期騐放（事） 
[查獲私售軍火]  
　　英租界捕房訪得四川路十號洋房有私售軍火情事特于前日午刻派出中西包探至該處内起出手鎗七枝並鎗子數匣一併帶入捕房俟禀捕頭核辦（力） 
[示禁居民暴動]  
　　滬北厚德崇業等里各居民以工部局越界收捐相率抗拒由捕房分派西印馬捕荷鎗巡察已紀本報茲悉滬道瑞觀察已繕發告示多道札由寳山縣飭差赴各該處實貼禁止居民暴動（似） 
[拘獲光蛋]  
　　滬道瑞觀察近日訪得南市一帶每有光蛋纠黨潛匿情事昨日飭探在南市南碼頭船上拘獲光蛋張配松一名並鐵木器數件一併解至道轅飭發上海縣嚴辦（嚴） 
[諭飭投廨請示]  
　　妓傭鐘徐氏被姘夫邱慶餘在法公廨禀控至家吵鬧該氏供稱家有丈夫父母被邱由甬騙至上海姘識後在妓院爲傭帶出首飾一切均被用去故向索取並未滋閙等情陳明府判邱罰洋一百元徐氏發堂留養在案昨日其母徐應氏聞悉來申投堂求領堂董諭飭投廨請示（興） 
[函請抄送供詞]  
　　馬夫王阿福毆斃金吴氏之夫由縣訊供核辦在案茲聞英總領事昨日函請滬道瑞觀察轉飭上海縣汪大令赶緊將訊供情由抄送以便查閱（宜） 
 
 

Page 18

 
 
[案犯提縣候解]  
　　粤人曾剛四糾搶鄧余氏之女被控一案由道札飭上海縣汪大令提集人証解道在案日前該差將曾提縣昨日禀請收押待質所尙有應提之曾亞華當卽追提交案一併候解其在押之梁劉氏因生一女孩故由官媒照例禀知（宜） 
[諭呈簿據候核]  
　　上月本埠英工部局訪聞青浦南翔一帶鄉船有不至滬上載糞之謠因卽派探訪查並移文青浦縣田大令查辦後經該處各鄉人環禀公共公廨稱因清潔局糞頭朱德春有抑勒洋價有意尅扣情事請照會工部局將朱更換疊紀本報茲悉朱亦具禀工部局聲明並未抑勒惟局中總辦未能深信諭朱將歷來進出簿據檢呈以便查明核奪（力） 
[砌詞求釋流氓被斥]  
　　船户錢阿方去冬被塘橋流氓嚴發發持刀懷鎗在閔行相近攫去完納花捐銀洋控經總工程局判押改過局四年在案事後屢有人投局求釋迭經批斥有案茲有羅春山者率領多人砌詞環禀求請改押爲罰奉孫明府批謂查嚴發發身帶刀鎗拆稍行兇實屬不法已極未便輕縱所請改押爲罰碍難准行范克儉身爲地保不揣案情重大膽敢庇護匪徒幇同妄瀆尤爲謊謬特斥不准（尺） 
[曉諭廨差至法租界傳提人犯章程]  
　　公共公廨讞員關絅之司馬昨日諭知各差役至法租界傳提人犯章程照錄如下照得巡捕頭于日前在公堂面請以後凡遇案内人証避居法界等處應須傳提必須由廨差將傳提票先交英捕房閱明派探恊差同往等語當查包探祗有在公共租界内協提人証之權若在公共租界之外向章由廨派差持公文前往恊提從無先將傳提等票送至捕房派探協往之事除函飭總巡捕頭仍照向章辦理合行飭知該邜首等卽便傳諭各役一體遵照嗣後凡遇案内應行傳提人証如避居公共租界之外仍遵向章逕自持文往請該管衙門派差恊提無須往捕房恊探出界傳提其各凛遵毋違切切（力） 
[染司勒加酒資案局批毋庸歧控]  
　　紹幇染司向各洋布店勒加酒資不遂聚集二百餘人在該業茶會萬和樓恃衆滋鬧並向行頭詐洋千元已記前報茲經該行頭石時濟赴縣及總工程局禀訴求請查辦奉局中裁判員批示謂此案控經上海縣飭提自應聽候訊辦該職員毋庸歧控至萬和樓聚衆之事是否屬實候查明再行核奪（寳） 
[上海縣案]  
　　韓生法控繼母韓李氏不守婦道前晚奉汪大令提訊生法已自知不合供被繼母辱罵毁物悮聽人言投案控告詞内情形不甚明晰求宥韓李氏供年三十七歲嫁韓承祖爲繼室生法係前妻之子婦人撫養長成且爲授室夫故時遺地十七畝房屋數十間現銀數萬两均被蕩盡幸故夫在日早慮生法欺衊另給地三畝養瞻亦被盜賣一畝五分得銀一萬餘两今聽夫嫂韓王氏挑唆誣控乞鑒韓王氏供故夫兄弟三人故夫居長無子當嗣三房長子爲後未久夭殤復嗣次房之子並三房次子求鑒大令以生法不應誣告繼母責二百下又責手心二百下交保限將田產契據交案給李氏收執後再違忤准李氏禀請嚴辦驅逐韓王氏旣嗣次房之子不准再繼二房次子致生枝節以杜爭端完案○竺慶長控妻父胡嘉興匿女賴婚亦奉質訊竺供去秋憑媒聘定胡女爲妻當交財禮洋八十元擇上月迎娶詎胡將女藏匿圖賴求究胡供女兒配竺未收分文今被誘出圖賴財禮復敢誣控請察大令判兩造各尋胡女到案訊明察奪○女子章阿寳控被流氓許根全姦佔六年由閘北巡局解縣訊飭發堂在案前晚又提案復訊女父章阿四供阿寳向與小的之妻住居新閘被許誘回姦佔是實阿寳供同許陳氏供婦人之子根全不務正業胆將阿寳誘匿反將媳婦抛棄刻下根全畏罰逃遁求鑒大令判阿寳交阿四具結領去陳氏將子根金交案訊奪○龍華巡局解秦福生到縣請究大令訊係著名土棍屢辦不悛判鞭背二百下押改過局候示○警察東局獲解陳福生卽王仁卿到縣大令訊係積竊判鞭背二百下枷號半月發東局示衆期滿核辦（宜） 
[總工程局紀案]  
　　張裘氏被關橋北稻香村茶食店夥唐雲卿四年前借洋二十元向索避匿該氏前日託婿張阿桃糾董阿堂在店扭獲投局禀控唐供該氏前開花烟館與小的認識並未借洋孫明府以情節支離　出不理○卲履平控二房客卲春槎欠租洋三十元經陳參軍提訊之下判被告繳洋十五元不肯遵斷諭令投縣控告○丁順林在某冶坊爲司前日送貨至萬裕馬頭將鄉人朱阿福之担籃抛入浦中索賠扭毆朱受微傷由巡士解局陳參軍判丁給小洋五角醫傷了案（尺） 
[英美公廨晚堂案]  
　　高鴻江控沈耕心圖賴保銀前晚奉　讞孫明府提訊高供在清園爲執事店有餘房門面借與宋復生由沈保租被欠租銀四百六十餘两除將生財拍賣作抵外淨欠四百三十两向沈究追一味延岩請究訊之沈供在盆湯弄瀛園爲執事代宋保租是實求恩寛限理還明府判押候交保出外限十四天理明復奪○趙榮昌扭控地販鄒運甫以僞單騙銀經黃屠两前讞員提案追繳洋九百元尙欠銀四百餘两交保措還在案茲已日久分文不繳經趙倩丁趙升投案請追訊之鄒運甫供小的名下祇欠繳銀一百两其餘應由中人照繳明府惡其刁狡判押交人銀並保限二十天繳清違干押究○金福基控莊震祥顧宏升串呑米洋一案前晚亦奉明府升訊金供莊顧二人因有要需將米五百石抵押言明即贖後莊將米取去另押别店小的所出之押洋一千元無著屢次向追推諉求請嚴追訊之莊顧同求寛限明府判顧收押莊交保候飭差查明再訊○周錫藩控甬人李守土縱妻劉氏行兇打失飾物請究周供與李隣居前因小孩口角李紏流氓將小的之妻毆傷肚腹現在臥床不起爲此求請騐究李守土夫婦供詞攴吾明府以周妻受傷未到判李夫婦交保候再復訊核辦（當） 
[英美公廨紀事]  
　　美商美豐洋行控永興鴻泰錩洋貨號消售冒牌肥皂求提訊究等情關司馬准詞傳訊因永興鴻泰錩二店在法租界爰即備文　差至法捕房派探恊傳已於前日傳到諭交的保聽候訂期會訊○美捕房一百五十九號華捕送張陳氏到廨請爲管押禀稱該氏因誘賣小孩案發尙有人証管押捕房當俟今日解案訊辦○提籃橋捕房飭捕送迷路女郎劉金姐到廨禀稱年十三歲住八仙橋因被父訓責出外關司馬飭留廨候核○華捕送臥路無依之病人曹阿福徐阿掌到　司馬飭送棲流所醫治（當） 
[英租界捕房事]  
　　女賊陳胡氏懲辦有案茲又行竊某　金飾爲包探劉光震拘入捕房捕頭諭飭送廨訊辦○俞清咸竊河南路七號房屋普惠藥房藥料一箱値洋七十餘元由探陳金標查獲帶入捕房押候解訊（當） 
[法租界捕房事]  
　　男孩江阿根隨兄由嘉定原籍來申至法馬路失散啼哭由捕送入捕房奉飭留候其兄認領○范槐年扭妻范任氏控稱生有一女年已七歲詎氐不時捲逃竟至六次之多故將此女留下該氏逐出任其所爲今又至家强欲領女向阻行兇求請究辦捕頭判將任氏交范看守候堂期扭廨請究○某　　　扭控流氓陳來福强搶櫃上小洋四十角當塲追獲求辦捕頭論候堂期解辦（興） 
[美租界捕房事]  
　　崑山路中西書院閽人蔣榮生私用院内學生購買報紙洋十餘元昨爲該生撞見扭送捕房押候解辦○流氓田四根專搶行人物件由探宋掌桂拘獲押究○元芳路余阿四竊同居王徐氏洋四元餘由氏扭入捕房押候解訊○劉裕卿前晚竊公平碼頭某輪船搭客程桂九衣包一個由捕拘獲失主以急須附輪動身不願多事遂將原　領回而去劉押至昨晨開釋○吴春和陸文榮昨持銅洋至吴淞路四百零二號烟紙店兌換角洋當塲察破鳴捕拘究奉飭銅洋充公吴陸各押二句鐘開釋○甬人朱梅英向爲水手頭目前因呑没沈阿桂阮滎慶等夥工洋千餘元昨爲沈等在西華德路撞見扭交華捕拘獲押候禀請捕頭核奪（似） 
 
