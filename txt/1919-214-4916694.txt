# 1919 - 214 - 4916694

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[制憲（冷）]  
　　以成立八年之民國而憲法尚未制定然則此八年之中有制憲之責者所爲果何事乎卽曰其間多故然而可以制憲之時機固未嘗無有也是故憲法之至今未成者由於外來之阻碍者半由於本身之怠惰而放棄者亦半也 
　　然而至於今日則羣爭制憲矣余謂爭其名無用苟欲爭者當先成其實也 
專電 
　　北京電直曹奉張來電宥電促和各省復電一致贊成此後如何進行俾早統一望電復 
　　北京電今早澳洲報界代表馬凱見龔代總理詢統一事龔謂事實均有成議現僅法律問題待商詢内閣事答暫攝不卽眞詢裁兵問題答但有欵卽可裁如小站龍軍卽均遣散 
　　北京電軍府電催代表赴滬語極嚴重現擬令段芝貴再勸朱勿辭（九日下午二鐘） 
　　北京電昨財交兩部撥百四十萬交丁乃揚轉滙廣西聞係前允陸榮廷軍費今始撥付 
　　北京電章行嚴陽電謝問病兼爲被捕學生緩頰昨龔復電謂案係學生自因爭毆依法起訴司法獨立非政府所能與聞尊意當轉知教育部隨時酌量維持（九日下午六鐘） 
　　北京電安系因李曰垓來重提恢復六年憲法會議大憤决定自行制憲藉以抵制今日公言報已就法律事實力駁恢復說 
　　北京電香港探報陸榮廷將派陳炳焜在港接洽北代表（八日下午二鐘） 
　　北京電天津新發生國民協進會國民促和會含黨派作用 
　　北京電東京留日學生聯合會電請留江庸又留日學生會電請撤江庸（九日下午五鐘） 
　　北京電萬國和會會長克勒滿沙正式通知陸徵祥轉達政府請速整頓天津奥界（八日下午六鐘） 
　　北京電某使飽濟南報告張仁濟就交涉員後向齊魯大學要求勿許學生政治集會並捕拿學生時外人不得干預街衢有事外人回避（九日下午一鐘） 
　　北京電院通電對各國調停魯案未表示允否（九日下午六鐘） 
　　北京電某館消息英美調停中日條件日本業電巴黎拒絶日委員並向陸使等提出直接解决辦法惟政府尚未得電 
　　北京電對德命令俟奥約簽字後同時宣布對敵僑辦法日内先與荷使會商（八日下午一鐘） 
　　北京電芳澤已到京尚未與當局接洽聞彼進行要點（一）高徐順濟合辦（二）靑島租界開闢及沿線礦權（九日下午六鐘） 
　　北京電駐日公使尚未定人在中日交涉未了前由莊景珂維持現狀一說將任高而謙 
　　北京電王廣圻電告義外部函稱飛行團將來華經京漢汴津湘粤等地有無停宿曠境油精供給及方向地形院卽電各該省詳復（八日下午二鐘） 
　　北京電汴省議長來京向各方面運動拒絶日築洛潼路 
　　北京電魚日英使赴外部提出西藏交涉（一）西藏版圖問題以達奇克姆會議爲根據（二）西藏宗主權自治權以西姆拉會議爲根據（三）西藏自治權軍隊等令開西藏代表會議决定陳籙答俟熟商再復（八日下午一鐘） 
　　北京電庫電外蒙招集各旗於四日會議决定不贊成獨立拒絶謝氏運動（八日下午二鐘） 
　　北京電美館武官自庫回云華蒙感情融洽赴庫華兵約四千又徐部下三千亦在張堡將前進（九日下午一鐘） 
　　北京電陳毅電請添兵一旅赴庫政府以欵絀未允（九日下午一鐘） 
　　北京電郭宗熙電中東路協約國謂中國無力保護再開會提議公同管理請政府嚴詞拒絶又劉鏡人電與郭同 
　　北京電中東路五站駐兵日東少將面告段云俟匪亂平定後卽可撤退（九日上午十一鐘） 
　　北京電陳毅電告外蒙王公會議已畢决一致内向拒謝不日有正式表示（八日下午八鐘） 
　　北京電俄黨南下參陸部會電黑吉庫恰嚴防現黑王樹翰來電已飭耿司令查防吉郭宗熙來電飭傅道嚴查（九日下午五鐘） 
　　北京電西北邊防使印已鑄發大小準四省經略長方形金獅紐文字漢蒙合璧徐樹錚將擇吉通電啓用邊防督辦印用紫色段公文署名用藍筆爲民國所未有曾（八日下午八鐘） 
　　北京電徐樹錚電陳毅月半赴庫望先與活佛商定相見時儀式相告（八日下午八鐘） 
　　北京電徐樹錚爲籌邊急欲措資百萬着手進行（九日下午六鐘） 
　　北京電孟恩遠麻電鮑督接任恩遠交代淸楚卽行起程 
　　北京電鮑貴卿電告吉省淸鄉派裴其勳張鳴九辦理 
　　北京電鮑孟各有正式報告交代到京郭宗熙電謂督軍交替後軍隊回防地方安謐 
　　北京電鮑貴卿電偕孟將軍赴吉魚日接督軍任高士儐已遵令交卸聽候查辦（八日下午二鐘） 
　　北京電派鮑貴卿爲中東路督辦兼護路總司令卽日見令又傅良佐爲將軍府將軍 
　　北京電郭宗熙魚電吉軍提借銀行欵已轉商速結束又電鮑督接任地方安謐調動各軍均飭回防（八日下午六鐘） 
　　北京電孫烈臣電院謝唁有國事攸關未便奔喪語（八日下午八鐘） 
　　北京電邊事會議定川邊設總副司令餉械中央擔七成西北三區增駐三混旅（九日下午二鐘） 
　　北京電徐派馬英萃赴魯調查宣慰各軍屈今晨出京赴魯明日接任（九日下午二鐘） 
　　北京電烟臺外交後援會魯電府院謂馬良捕商民六人判處死刑六人皆熱心愛國借省議會開會先經接洽何謂侵佔顯係假公濟私毒害人民各界一致行動六人罹罪尤恐釀成事變懇訓令馬將六人釋放 
　　北京電衆院查辦戚揚案審查不審查爭論甚烈卒付審查 
　　北京電李厚基魚電潘師長報有滇軍兩營由詔安至海口登岸有攻泉州舉動（八日下午六鐘） 
　　北京電靳張連日不到參陸處郭秘長亦常請假國院甚蕭索　　北京電趙世鈺來電謂陜淸鄉督辦須由和會會派（九日下午二鐘） 
　　北京電鄂王督電鄂西議定互撤軍隊眞日起實行（九日下午二鐘） 
　　北京電倪嗣冲電陳德修所部五營及砲隊三營尚留駐湘鄉請調回皖省原防院電張敬堯該軍可否撤回請復核辦 
　　北京電鹽署將開鹽稅會議淮魯兩運使已到京（八日上午二鐘） 
　　北京電阿卜脫又來函調查財政詳况已分飭各機關查復 
　　北京電參部測量制圖兩局員工欠薪數月有罷工形勢張令去留聽便陸錦今赴津避風潮（八日下午八鐘） 
　　北京電阪西赴西北察視邊防（九日下午二鐘） 
　　北京電戰後經濟會派吳宗美爲駐滬委員招徠一切 
　　北京電皖有奬義賑券部允照發以一次爲度皖要求發十次每月一次本日閣議未决 
　　香港電總裁電京請止張敬堯包辦選擧拍賣紗廠機器 
　　香港電議員報告回粤制憲數達五十餘人（九日下午三鐘） 
　　香港電京電詰桂軍赴閩理由軍府着林莫覆（九日下午三鐘） 
 
 

Page 5

 
 
   
 
 

Page 6

 
 
各通信社電 
　　北京電據可恃方面消息日本已拒絶協約國政府之建議而提出中日　協商之條件七條俾山東問題得有折中辦法聞日本以山東問題僅與中日有關勿勞第三者置議故拒絶協約國之建議日本已公佈謂將與中國提議山東問題以繼續巴黎中日代表間所已開始之磋商（八日）大陸報電 
　　北京電安福系報紙急力攻擊恢復民國六年之憲法會議說又主張局部直接議和安福系擬實行制定憲法抵制恢復民國六年憲會說（九日） 
以上平和通信社電 
　　北京電内閣有俟國會閉後再組織消息 
　　北京電某系現擬延長會期今日開會提議 
　　北京電西南電限總分代表十日内齊到滬 
　　北京電對德復和命令决俟奥約簽字後再發表 
　　北京電駐日使前擬曾宗鑒日政府未同意現有高而謙消息 
　　北京電利濟有奬券第五期開奬後卽禁止 
　　北京電中央將電召各鹽區長官來京會議鹽稅 
　　北京電鄂水災撥賑二萬元 
　　北京電魯學界請取消戒嚴令（以上九日） 
以上中華通信社電 
　　北京電國會以己未研究反對延期相約缺席連日開會均不足法數安福現亦不主再延决月内閉會　　北京電巴黎電日本不願受協約調停擬與我直接談判外委員會定日内開會討論應付方法 
　　北京電將以顔惠慶替胡維德使法德公使另簡　　北京電閣議决出兵蒙古派褚其勳旅開赴庫哈　　北京電陳毅電唐努烏梁海收復嚴式超已在克旗設使署惟聞俄激黨有復來消息邊防兵力單薄請速出兵（以上八日） 
　　北京電陸部决復四年制度設訓練總監靳雲鵬將專任總監職務以陸長與徐樹錚 
　　北京電鮑貴卿電告已於麻（六）日接事吉潮平靜現商郭省長恢復秩序 
　　北京電魯議員莊陔蘭等向政府運動取消山東臨時戒嚴令 
　　北京電第一艦隊司令林頌莊病殁閩疆防次藍建櫃電海部呈請優卹并迅遴員接任 
　　北京電張樹元電促屈映光速赴魯任 
　　天津電曹省長令警廳增設臨時防疫所數處已電准内部將經費作正開支 
　　香港電孫文電辭總裁岑春萱伍廷芳亦將辭職岑有來港消息（以上九日） 
以上中孚通信社電 
公電 
　　南京學生聯合會電國務院鈞鑒山東外交失敗舉國驚駭奔走呼號共謀救國現外交稍有轉機未必非國民呼號之力竊以爲貴院當利用之引導之納之正軌以爲國家後盾乃者濟南忽宣佈戒嚴馬帥令任意摧殘恐民氣從此不振外交更爲棘手望速將濟南戒嚴令取消并對於昌言報事千祈秉公辦理是爲至禱南京學生聯合會 
　　唐山各界聯合會電北京大總統國務院鈞鑒閱公報命令有據山東張督軍以莠民亂政准其宣布戒嚴又有山東沈省長免去本職讀之不勝驚駭溯厥原因皆由賣國者與日本私訂各種密約以致外交失敗人民憤慨彼山東昌言報旣屬安福機關不能主持輿論反揑造公電妄肆攻訐激動公僨主筆受辱亦咎由自取何得誣爲擾亂不思戒嚴令旣下武裝軍隊四出搜索無辜商民竟遭辱戮魯人何罪罹此浩刼沈省長對内對外允稱能吏魯民愛戴猶如父母今乃因辭而免重傷魯人之心彼千萬之魯民非毫無血性者誠恐大獄將興巨變立致尚望諸公俯順輿情收回成命宣除戒嚴不勝待命之至涕泣呼籲幸垂察焉唐山各界聯合會叩魚 
法國無線電 
　　八日里昂電協約國國際最高會議於星期五日下午三時三十分鐘集議下列各委員會亦於今日開會（一）修改一八三九年條約委員會（二）財政大臣委員會（三）銀行事務委員會（四）波蘭事務委員會（五）編纂對奥和約政治條欵委員會最高會議得悉在科拉高維集會之捷克斯拉夫及波蘭事務委員會未能解决德城問題已議决將宗教問題移交和會中之一委員會　　八日里昂電華盛頓消息威爾遜總統對於山東問題所發之宣言中宣稱牧野男爵及珍田子爵絶未提及日本對於山東問題之政策將視一九一五年中日協約之實行而定余所表示同意之事　絶不能釋爲乃美政府服從一種根據一九一五年及一九一八年中日間所交換牒文而定之政策云云美總統最近之宣言對於此點已有所補足以免誤會美總統復在正式宣言中宣稱設珍田子爵明白宜述日本對於山東問題之政策應可解除誤會蓋外問對於此項問題已誤會叢生也 
路透電 
[歐洲和會近聞]  
　　五日巴黎電衆院媾和委員會决議核准和約 
　　高等議會决議佔地軍應以駐來因地法軍司今爲總司令因法軍在來因地國際軍中佔勢獨大故也 
　　七日巴黎電日者某氏宴待和會高麗代表團曾於席間表同情於韓人之力爭獨立 
　　七日巴黎電和會中國代表某氏語客謂中國並不執意要求日本交還一九一四年德人經營之鐵礦與靑臨（譯音）煤礦惟中國决不願失德人所造膠州灣上之靑島主權策中國殊願將該城開爲公共口岸如上海然 
　　七日巴黎電巴黎協約國高等議會開會時管糧員胡佛氏宣稱歐洲難望美國運煤接濟故高等議會决議組織協約國國際開採與分配煤斤議會用捷克波蘭人開採法比德煤礦 
　　六日巴黎電前傳法意兩國關於阜姆問題業已商定辦法將提交英美兩國之說實屬過早 
　　六日巴黎電法國衆院媾和委員會已贊成巴爾托氏之報告巴氏以對德和約未全傾覆俾士麥氏之事業爲憾但請國際聯盟會必能爲維持和局穩固之保障云 
　　五日巴黎電高等議會從協約國管糧員胡佛氏建議决議如匈國新政府有良好之行爲則擬取銷對匈封鎖 
　　五日巴黎電高等議會决議應以協約國大將組織國際軍事委員團卽赴匈京所率衞隊每國不得過一中隊 
　　六日巴黎電奥國答案業已收到 
[匈俄之過激黨近情]  
　　五日巴黎電匈政府請協約國各派兵一聯隊至匈京協約國已加拒絶並告匈政府謂羅軍所駐在之地點須匈國依守休戰條件始能引退 
　　五日柏林電維也納電稱阜姆英軍現在赴匈京之途中 
　　六日巴黎電協約國高等議會决議派協約國國際軍事委員團前赴匈京以法英美意軍官各一員組成之 
　　六日丹京電據維也納各報載稱法軍已於五日開抵匈京英美軍今日開抵匈京德國通信員稱匈國農民現紛起報復過激黨所施之暴行過激黨之領袖往往被農民當衆毆斃 
　　六日希爾新福電據基夫消息過激黨盛傳烏克蘭格里哥里夫將軍被戕 
　　七日倫敦電愛沙尼亞公　云俄國西南軍受過激軍之壓迫繼續由愛沙尼亞邊界退走過激軍現逼及雅堡 
　　五日倫敦電公報云梅拉特將軍報稱八月二日我軍由陸海天空襲繫志在驚走哇尼加湖之敵船隊及占據太爾扶斯基之砲臺殊爲得利共獲敵船三艘 
[歐美生活問題]  
　　五日倫敦電利物浦昨日安靜惟曾起火一次焚　廢紙機一所聞係縱火所致利物浦鐵路員役昨晚開會通過提案請金　鐵路員役聯合會幹事部贊助警察罷工如幹事部拒絶則彼等主張直接行動 
　　五日倫敦電倫敦西南鐵路司機者五百三十一人因九榆枝會通過提案之結果均已罷工惟此項提案未經公會幹事部認可 
　　六日倫敦電倫敦南地底鐵道罷工者通過提案非將警務議案撤銷决不上工並稱該議案乃以遏制個人自由爲務地底與九榆鐵路之罷工均爲聯合會幹事部拒絶但鐵路員役因不滿意於政府提出之工値新表均躍躍欲試事端之醖釀者尚多白里斯土爾·聖希臘斯·南希爾斯之警察均開會議决全體脫離警察聯合會京畿警務長昨晚宣稱全國警察之罷工者共二千三百六十人上議院已二讀通過警務議案 
　　五日倫敦電北部礦工公會决議主張全體罷工罷工者將有一萬一千人之多 
　　五日倫敦電餅司聯合會會員投票拒絶將要求各節付諸公斷 
　　七日倫敦電利物浦鐵路工人昨開大會决定遵守全國鐵路幹事部之决議不主張對於警察表示同情之罷工但請幹事部設法研究警察議案中可以反對之條例並恢復罷工警察之原職官場報告謂昨晚利物浦形勢已有進步投効充當警察之請願書已有一千餘通 
　　七日倫敦電麵包舖之東夥大會昨在倫敦舉行未有結果但與麵包業有關係之團體已應允餅司之要求餅司三萬人罷工者五千 
　　七日倫敦電路工聯合會與機車司機人公會之幹事部昨晚同開會議一致主張倫敦地道與英國北部之鐵路罷工人立卽恢復工作昨日倫敦與西南間鐵路及倫敦南境地底鐵路之職務已有進步罷工者多已上工 
　　五日倫敦電下院研究物價昂貴及囤積居奇委員會第一次公開會議管理糧食員勞勃慈氏謂各物無論受管與不受管均逐步高漲又言及倫敦醃猪肉火腿猪油等物不合法之抛盤躉售嘗有醃猪肉數包易手五次始達市上糧食管理員亦稱衣鞋等物均有人囤積居奇 
　　五日華盛頓電威爾遜總統原擬與共和黨民主黨參議員會商國際聯盟一事今已作罷須俟生活昂貴之難題解决後再行會商今日美總統與閣員集議討論籌議減輕生活代價之特别委員會報告此項報告主張主法規定之同時鐵路廠工要索工資加給百分二十五工時減至每星期四十四小時之罷工風潮雖　黨領袖已有未經投票决定罷工以前宜卽恢復工作之請求但現逐漸蔓延於全國 
　　六日華盛頓電管理糧食大員班恩斯氏稱小麥收成可獲一千兆布歇爾但麥價尚無低落之望 
　　六日華盛頓電美國鐵路聯合會十四處代表二百萬工人上書鐵路管理部正式要求立卽增給工值　　六日華盛頓電鐵路聯合會一再聲明國會應通過議案准將鐵路歸爲國有並以餘利分給僱員之要求美國商會多處共有會員六十萬人贊成鐵路國有 
[各國近事記]  
　　八日西姆拉電阿富汗之和約已於今晨簽定 
　　六日巴黎電德國斯特斯堡革命騷亂之際會殺死法國軍官兵士之說完全不確 
　　六日巴黎電法政府現擬以佛郎一○○○八二五○○○枚興辦新商船隊將於衆院提出該議案 
　　六日巴黎電法國解除陸軍動員事務正在活動進行十月四日可以告成法國於是僅餘陸軍約六十萬人 
　　六日倫敦電英皇議賜金戰爭中出力之海陸軍與航空軍將領以酬勞績其數共有英金六百萬鎊下院工黨决議提議減爲二百萬鎊 
　　四日華盛頓電陸軍總長巴克氏以議案提交國會規定承平時置陸軍五十一萬人凡年滿十九之少年須受强迫軍事訓練三月此後須服軍役兩年 
　　六日倫敦電英皇太子今日乘英艦里朗號啓程赴加拿大與美國游歷 
國外要聞 
[中法教育家之握手]  
　　法國無線電社巴黎通信云和會中國代表團在法京法公使胡維德氏依次演說賀氏首述華法教育會設立之目的在增進中法兩國之交誼而尤注重者以法國之學術思想輸入中國使中國在道德上精神上經濟上益形發達賀氏繼云此次歐戰中本會之行動並未中止且反予吾人以種種之機會本會會設立繙譯學校一所學生在該校畢業者達三十人均入法國各軍械廠任事尤以入克虜沙鋼鐵廠者爲多法國所得華工之利益誠非淺尠本會華文部曾用華文發行一種通俗雜誌在都爾刋行吾人現正等備將華文著作譯成法文法佛爾司令官亦正從事迻譯北京大學校長蔡元培氏之華文哲學著作本會華人會長及多數華人會員已在中國設立留法預備學校將來此曹靑年抵法後並擔任監督一切介紹入法國各學校肄業近日中國學子負笈來法者已達百人均由本會招待而指導之最後賀氏以華法教育會之名義恭祝中華民國大總統之康健云 
[日本對外貿易狀况]  
　　中美新聞社東京通信云據廣知報所載近來日本歐貨之輸入大增而日貨之輸出至歐者減去百分之五十有奇自歐戰開始以後日本對英貿易比較向有盈餘近亦漸縮足見英之限制進口政策頗生効力日本出口貨去年值價六九·五三七·二一二元（日金下同）今年減至四四·六六七·○一四元而入口英貨則去年值價三二·七五六·三八七元今增至四九·二五二·八七九元至日本對法國之貿易仍爲日本獲有盈餘出口貨二二·七○八·九六三元由法入口之貨則祇三·五七八·八五○元又對瑞士貿易本年上半年出口二三七·三五三元入口四·九六○·一五○元相差如是乃由於瑞士顔料入口之多又由瑞典入口之貨値價五·八一二·五五○元日貨至該國者一一二·七六四元其故由於瑞典紙漿之入口恢復原狀茲將近三年前六個月間日本進出口列表如下 
年　　别　　出口（元爲單位）下同　　進　　　　口 
一九一九　　七三·二八八·四七　　　六五·　五一·九九一 
一九一八　一五一·五六三·一七　　　三九·二○○·一四四 
一九一七　一五七·六八七·五五七　　四○·二二一·八七○ 
凡日本在上述同期内對美貿易亦列表如下 
年　　别　　出　　口　　　　　　　　進　　　　口 
一九一九　二六三·一三八·七九五　　四一二·四九八·三四二 
一九一八　二六二·六三二·三七○　　三四八·六三二·三七○ 
一九一七　二○○·一六七·三六九　　一五一·一九八·一二二 
如是則當一九一八年日本對美貿易曾經一大變動此由日本輸入美國原料如鐵與化學藥品等之故本年出口至美之貨共二五四·一五六·七一五元較去年減四三六·一四○元由美入口之貨四○八·九一○·五八六元較去年增一五四·七五三·八七一元又日本對坎拿大貿易則進出口貨俱減又對南美洲貿易日本獲有盈利茲列表如下 
年　　别　　出　　　　　　口　　　入　　　　　口 
一九一九　　一一·四三○·二五五　一一·二七八·二六二 
一九一八　　　八·六六四·七八二　一三·六七二·六八七 
一九一七　　　二·六一六·六三一　　八·一○九·○○○ 
日木出口至秘魯之貨本年已增百分之五十自秘至日之貨則較減阿根廷在南美爲日貨之最大買主今年出口較去年大增由阿入口之貨則大跌智利國因産硝之故其出口至日本爲最多又日本對南斐之出口貿易本年前六個月間大爲減色殆以歐戰告終之故去年同期内總出口二七·三八四·五三○元今年減至七·七三七·○○二元由斐輸入之貨去年爲二五·六五七·六六五元本年增至三六·三八六·九七九元輸出至該洲各處之貨均減以埃及爲最又本年同期内日本之洋面貿易亦不順利出口減而入口增下列一表可以概見 
年　　别　　　出　　　　　口　　　　入　　　　口 
一九一九　　二二·三八一·四六五　　二三·五九七·二九三 
一九一八　　三三·九一九·七四○　　二一·九二九·九一一 
一九一七　　一六·四二五·一七○　　二三·五○七·三二一 
本年同期内日本與夏威夷往來進出口均增澳洲貨輸入日本今年較去年增多日貨輸至澳洲則較減紐西蘭購日貨之數今年亦減少日本購紐之貨則增加本年同期同日本未有金元輸出但由中國輸入値價六二九·八○○元之金其由美國輸入者祇値債七十四元又同期内日本貨輸出至亞洲各國總額値價四四九·四一二·三六七元年則四○八·七五八·一○○元一九一七年則三二四·三九二·二五六元本年較去年祗增四○·六五四·二七七元而由亞洲各國輸入之貨則大增本年同期間値價四九三·二九二·七一○元去年三八○·一七五·五○六元一九一七年二○二·○二三·六八九元本年較去年增一一三·一一七·一四四元云 
國内要聞 
[日政府對山東交涉之進行]  
　　英美對於山東問題提出調停辦法日本聲言不能承認當美國正式將條欵提交日本代表之時日代表謂因關係重大代表未能作答須由政府主持云云言下卽已隱示推宕之意近則於此已經拒絶謂山東問題係中日兩國間之問題應由兩方直接交涉毋庸第三者從中調停並謂日本方面已在巴黎向中國專使提出解决辦法矣 
　　東京消息云日政府謂美國參議院近來對於山東問題議論雖頗激烈要不外攻擊威總統一種策略必難曠日持久故日政府對此攻擊絲毫不以爲意惟本其旣定方針着着進行日政府現已訓令出淵駐美代使謁訪美國務院聲明日本對華方針（一）日本無侵略中國之心（二）山東問題日政府但願以巴黎和約及中日協約爲基礎解决各種懸案靑島歸還已爲旣定事實無庸再爲說明上述意旨已由駐美代使轉達美國當局美國朝野近來亦頗諒解特以日政府未卽宣布歸還日期不無一點疑慮然美政府不至作梗可斷定也日政府對華外交近來亦暗中進行查本年三月和會討論山東問題之時小幡駐華公使曾向中政府非公式傳達日政府之意自和會决定之後山東間題變爲世界的問題日政府鑒此形勢曾密令小幡公使與北京政府開始新交涉進行頗爲秘密至日政府提出條件内容大要有四（一）中國如履行中日協約及巴黎和約條件則此二三年内可將靑島全部歸還中國（二）山東日兵撤退一層雖不能悉就中國之希望然使中國承允歸還條件日本可迅速實行（三）靑島日本專有租界一層日政府前依據駐德大使船越之報告已經擬定計畫茲因時勢變易願參酌最近芳澤參事之主張將日本獨占地域範圍盡力縮小將來靑島全市分爲日本專有租界萬國公共租界及中國街三區域惟李村因水源關係須併入日本專有租界之内（四）靑島以外之山東省從前德國享有利權質言之卽山東鐵路及沿線之利權日本仍依據從來中日協約解决惟日本所希冀者不過經濟利益並無政治慾望云云上述各條件日本已正式對華提出惟中政府目下正式内閣尚未成立交涉頗爲困難日前外交調查會開會時有人主張援助中國某派使强固政府早日告成中日交涉早日結束但此舉等於干涉内政恐中國輿論益以沸騰已不成事實日政府籌思此再惟有認徐總統爲中政府最高責任者便宜上由外交部經過實際上將直接與徐氏交涉此議政府部内似已一致現正極力勸誘中政府補簽德約日政府方面亦已籌備爲歸還之聲明云云以上爲東報所得消息所言似鑿鑿有據當此内外輿論沸騰之日想我政府當不至再爲人所誘而陷外交於不可救藥之境遇也 
[外交要訊]  
　　對德和平命令前日確已交國務會議起草昨日國務會議亦提出討論討論結果因外交方面之手續尚須與和蘭公使商議使署卽爲其中一問題故將此案暫行擱置二三日一方面由外交部與和使協商一方面更電知陸使同和蘭接洽一切又一消息云閣議以此時發表頗有種種碍難之處擬照原議俟奥約簽字之後再行辦理 
　　六日午后四時駐京英公使帶同台吉滿至外交部訪問陳次長當時關於西藏之談話約一時餘大概於左中英函國本互讓之精神以　解决横當前之西藏問題惟貴政府曩提議擬開會議以謀藏之進步發達同時掃淸中英間之紛糾一層現已得敝國政府之訓令欲將左列之辦法速圖解决云云（一）西藏版圖問題依中國方面之希望以達奇利姆會議爲根據（二）西藏之自治權宗主權問題以西姆拉會議雙方之討論爲根據（三）西藏之獨立自治權軍隊等問題依民族自决主義可令其開西藏代表會議自行决定當時陳次長對於以上之條件答稱俟詳考之後再行奉覆 
　　吾國與暹羅訂約一事自近年以來已迭經提議吾國在暹羅僑民至衆據最近暹羅政府之調查暹羅領境以内居民計八百萬華僑實占七十萬人至華僑在暹從前之商業約分爲米木賭鴉片酒五種就中酒鴉片賭三項係由華僑納欵包辦官不過問近來暹政府改革華商昔日包辦之事業今已收回歸官專辦華僑現時惟一之營業只有米一項爲其獨占所惜華僑稍大商家多娶暹女爲妻而其家庭則已純改爲暹式數代之後鮮有知其祖國者暹地之工人悉爲華人華僑在彼業農者有購置土地之權利與其國人相等此種權利亦非其政府之優待實歷史上習慣上使然至銀行保險輪船事業華人不知經營故全爲歐美人所把持年來金星保險公司始在彼處有一分公司之設置銀行業華僑亦已有籌備組織者暹政府因恐華人在彼勢力之膨脹乃設法使之同化現在華僑與之不相容者約有三項（一）干涉學校（强迫學習暹文等）（二）强迫華童當兵（三）人丁稅從前負納人丁稅之義務只有華人近已改正不論何人均須納繳矣故現時旅暹華僑之主張甚望趕設公使領事與訂通商條約俾得加以保護庶七十萬海外僑民有所托命僑民情急迫切故近來迭電籲請迅予舉行訂約現華僑聯合會亦已電呈政府請速訂通商條約並派公使領事矣 
　　駐日公使一職實任無人已逾數月莊代辦不洽人意簡放實在又難得相當人才近政府擬以高而謙充任高前充駐義公使及辦理奥門劃界事刻正與高接洽外間所傳一說謂日使簡人問題非中日交涉完了不能發表故目下已令莊與江翊雲維持現狀故江氏昨已出京返任矣 
　　我國與德國恢復和平前途又將發生國際關係駐吏一缺未便久懸聞已擬定顔惠慶不日卽以明令發表豫省各團體因爭洛潼路歸日人包辦事趙督昨據以電示云近因洛潼路有日人包修之說迭據省議會公民大會以及地方各團體紳商學各界紛紛電呈陳述河南洛潼鐵道先係紳商創辦卽收回國有嗣因民國二年政府與比國訂立墊欵合同劃歸隴海鐵道歐戰發生比國債欵不足日本貨欵監視工程繼續承包自觀音堂以西至　鄉鐵路日人業經從事勘測不日開工引賊入室授人以柄洛潼鐵路接隴海横亘東西直穿津浦保衞京漢一入日人之手勢必爲所欲爲在中國爲心腹之疾在豫人爲附骨之疽民等生長此邦痛深切膚各界甚爲惶懼并以靑島問題人民心理極爲激憤若爭持劇烈實爲釀成鉅禍應請電呈中央政府嚴行拒絶取銷借欵合同辭退工程師急圖補救等情查近來傳聞日人包修洛潼鐵路鑒於山東近事尤極悼切值此多事之秋惟恐成爲事實别生枝節茲據前情未敢壅於上聞除隨時安撫外如果有日人包修洛潼鐵路議案或貸欵合辦監視工程計劃擬請推却取銷另籌妥辦以順輿情而釋羣疑趙倜歌（五日）印 
[京華短簡]  
　　參陸辦公處昨有緊要會議參謀部張總長陸次長及陸軍部張羅兩次長與其他高級軍官七八員討論奉吉問題從前所定之計畫完全取消謀辦理善後手續及三湘駐軍問題由張次長往集靈囿報告一切 
　　昨星期四閣議對德恢復和平命令因陸專使已有電報告奥約展緩一星期截至本月十二可簽訂爲期已不甚遠决俟奥約簽字日再行發表俄激黨　延黑龍江取締辦法電飭該省護理省長王樹　切實查禁又内務部擬禁利濟有奬劵辦法俟第五期開奬後卽行停止由院部會同電知各省邊防案决令第三旅卽日開拔鄂省水災問題决發賑二萬元卽日擬令發表 
　　遠東鐵路共同管理我國早已派有代表昨政府得劉 
 
 

Page 7

 
 
鏡人報告謂鄂穆斯克政府近已决將遠東路權代表撤廢改設邊區長官以魯撒諾夫充任而以　爾瓦特回任中東路職 
　　天津美日兵士交閧案雖經日本當局向美國方面道歉美政府尚未十分滿意昨中美通信社云據代理國務卿　力言須懲罰肇事兵官對於受傷美兵賠償損失以警將來前次有美國正兵一名被日兵將剌刀戳傷甚　竟至癱瘓並恫嚇隊長嚇金氏拘捕正兵哥多瓦此種行爲若非予以相當處罰不足以制止日兵在遠東强横之舉動 
　　政府現由軍械庫中提出馬步槍四千桿子彈六百萬粒卽日解往新疆山楊督軍交新軍應用並電告楊督此項軍械於九月十五日以前可以解到 
　　陸武鳴電致政府云廣西代表曾彦現在滬上嗣後關於桂省事件請派員就近與之商洽廷不再派員北上重大問題非局部所能解决仍請决諸滬會 
[中美新聞社京訊]  
　　國内和平問題表面似無進步其實裏面正在進行非正式之接洽可望得滿意之解决蓋關於私人的秘密的事件自不能用公開的外交否則惟有失敗而已現除南北要人特派代表往返接洽外近來北京政府與各省督軍省長及南方軍政府各總裁間又頻頻交換半官式電報各表示如何可以調和之根據南方領袖以岑西林爲首一致反對各省督軍以私人權利分配解决和局之計畫此等半官談判均可爲正式和議之先聲惟和議最先討論各問題爲裁兵抑爲國會殊不可知陸榮廷向北向南態度不定現主張立卽裁兵並謂彼已首先實行至廣州政府曾以全體名義電致北政府謂自和議停後北政府態度不明近復有備戰之說望東海能恪持停戰之約萬勿再開戰云云南方官員中多以解散新國會爲和議必要條件伍廷芳力主先解决法律問題其他南方領袖亦皆反對新國會及安福部惟目下安福勢力似益鞏固如何能滿足南方之要求乃一疑問况北政府已電復南方謂舊國會亦無存在之理現聞有舊國會議員數人來商量組織一新舊調和之機關政府亦贊成新舊兩會皆解散另組一新團體之說此舉自不合法然在此糾紛之時祗可權宜用之政府近來設置許多新機關如經濟委員會行政委員會及許多軍事委員會據云均係預備消納新舊國會解散後之議員惟正式内閣未成立總代表未選出縱有非正式接洽和議終不克進行而安福竭力阻撓組閣殊令東海窮於處置也 
　　奉吉風雲已告終結孟恩遠致電政府謂鮑督准四日抵省接印孟俟交卸後卽行來京未離任前仍力維秩序對高士儐所部嚴申紀律又據續報鮑督已如期接印吉長安謐孟氏如無人遮留六號可起程來京不復帶兵自衞夫吉事旣解决此後張作霖在東三省可以惟所欲爲張在中國所轄土地最廣軍隊最多人皆視爲親日派或則視爲君主黨實則二者兼有張之權力極大足令北京政府言聽計從張旣以親日爲政策其得日人之擁護亦無可疑矣 
　　川督熊克武來電稱藏番有大批軍火運到川邊之德格又有大隊騎兵開抵江孜附近一村出没無常華兵無可抵禦請政府迅撥馬步各隊與大批軍火前往接濟並稱此項軍隊可由甘督部下調撥由甘直抵藏邊以便兩路夾攻現陸軍部開會議决察木多及附近一帶劃作守禦區域藏番非進逼至山界綫三十里以内則不猝攻至添撥援軍一層並未議及按藏番之所以作亂一因亟欲與中政府議結西藏獨立事件一因邊界華官苛待藏民較前淸時尤甚故解决藏事之道惟有許其自治並嚴邊界華官作弊若用武力壓制則祗益糾紛耳 
[吉林事件結束之詳訊]  
鮑督抵長時孟前督與裴鎭守使陶道尹彭知事等前往頭道溝車站相迎鮑督與孟前督携手進城鮑督駐節吉長道行署在城各機關爲鮑督洗塵孟裴及黄參謀長作陪 
　　老孟旣已軟化則與張使已經直接通電現在代高士儐運動關於查辦一層經張使允許决不嚴查只敷衍中央面子過得去而已高士儐將來諒不至以嚴格辦理鮑督衞隊四營本隨鮑專車之後昨又到三營均駐紥二道溝車站至於鮑督進入城中所隨從之兵士只有馬隊數十人而已 
　　鮑孟交替正在進行之間而吉林一部分軍官已覺位置不穩昨日提出辭職書者正復不少如第一師旅長王瑞林第五混成旅旅長高俊峯并團營長諸人均已照准聞此輩軍官决定於鮑督接事後一同共赴大連暫避 
　　各軍辭職之後收束軍隊辦法改全省軍隊爲二師鮑督准許第一師師長以裴其勳充之旅長四人已决定高鳳城陶祥貴么培珍孟富德 
　　日前伊通縣城内駐紥軍隊一連於夜内全體譁亂放火搶掠不堪言狀并將監獄打破該縣知事鄭某業已棄城逃走雙陽縣亦有兵變之說但不能證明護法軍總司令部之軍隊昨已遣散凈盡所有門前懸掛之牌均已撤去 
　　長春六日電鮑孟兩督業於五日抵吉林省城六日卽將印綬授受完畢解决之條件錄左（一）吉林軍之軍費概歸鮑督負擔（二）對於高士儐執行查辦之形式後卽務須令其轉任他職黑龍江督軍張參謀長現被任爲第十九旅長至其後任已任胡某繼之 
[天津各界聯合會要函]  
　　致沈銘昌逕啓者靑島案發民力合爭山東得以苟延尚未落入東鄰之手實先生調劑允宜維持有方全國景仰感慰莫置詎安福作虐直道難存致先生潔身自隱深資悼嘆伏思國家存亡匹无有責應請先生以國家爲重救民水火仍乞惠然出山勿行退隱敝會已通電全國并致電中央合力挽留特此肅函務乞先生垂念輿情拯救蒼生共襄國是而救危亡臨函不勝盼禱待命之至 
　　至馬良逕啓者靑島案發全國一致力爭民氣之蒸　　騰爲各國所景仰山東切膚水火益深雖拒絶簽字終非根本解决官界應如何加意維持以求輔助民氣之增進方能對同胞愛國熱忱不期一般武人爲安福利用竟以殘暴行爲壓制民氣深恐先生誤於一時致留史記上之汚點受全國民意之反對故我直人以先生遠戌魯省同鄉關係道路傳聞極願先生官聲日隆勿替特此肅緘務乞察鑒鄉人輿論勿得協助安福行動滋其暴戾制我民氣臨緘不勝盼禱之至 
　　致屈映光逕啓者靑島案發山東日處水深火熱舉國同胞鑒於亡國之慘痛同心同德一致力爭演成全國罷學罷市民氣激昂實空前所未有以山東而論實發發生外交之起點日僑雜處日與民氣相抵抗此中之維持胥賴沈省長銘昌調劑允宜是所謂國人皆曰賢而政府獨曰不賢受安福派之鼓惑背叛民意遂用隂謀詐衞多方排擠以致沈省長不安於位業經去職接任者卽係先生敝會現已通電各省並電中央致意挽留回任是以爲先生計不能不有所陳述者山東已陷入日人範圍魯省不乏志節之士苟慕義强仁者寗死不願淪於亡國卽沈公如此掬誠瀝血維持山東之民氣亦不過鑒於公益不願爲亡國之大夫沈公去職山東水火益深我民與日僑混雜其交惡之氣已相勾結日相抵抗不善調劑者必有崩然瓦解之一日斯時山東已矣先生又何面以見全國同胞史記空留此汚點名節所關不得不爲先生計者矧乎此時全國一致反對先生受命何必冒此不韙違反民意名譽上已受非常之攻擊甚或謀畫未週演成慘劇送山東人民於萬剏不復地步先生之罪恐爲全國之公敵身敗名裂殆已矣特肅寸緘冒昧直諫務乞垂納拒絶任命山東幸甚民國幸甚臨緘不勝盼切禱切之至 
[魯聞紀要]  
　　靑州案件之了結日人逮捕山東省立第十中校學生交涉情形迭紀前報自日人提出十五條要求經王交涉員鄭知事拒絶後二十七日日憲兵邊渡來縣署要求速行解决並示意讓步商定除第十四條大池僱傭人宫某給以醫藥費百元外其餘由鄭知事總括出一告示（不必逐條）復再致憲兵隊以不再排日之證明信件又要約地方各長官及各界領袖到站疏通意見乃於二十八日下午三鐘由都統營長縣知事警佐警備隊長中學校長商會會長等到站將馬君忠懷領回而此一段交涉遂告結束矣馬君自站回城沿路各界鼓掌歡迎至學生聯合會當由學生開歡迎會表示敬意旋由馬君報告拘留情形並道謝忱因病未能久立由學生會全體送回家中次日由學生聯合會同馬君到各界致謝馬君報告中有弟被拘於坊子憲兵隊共十二日雖未受若何虐待而夜間黑屋生活頗令人難過日間給白水一壺　　四枚而憤氣塡胸每日不過食兩枚而已惟我同學及各界爲弟奔走號呼令弟不能不抱愧等語 
　　日人之對魯策據東報云僑居山東鐵路幹線附近之某國人於二十八日在坊子地方特開大會而此次赴魯實地調查之芳澤參事官亦曾出席聞當時曾有决議九條照錄如下（一）嚴正履行民國四年締結之中某協會（二）開放山東鐵路附近之濰縣高密靑州張店淄川博山周村等地（三）非有確實保護生命財産之保障不撤退守備隊（四）倍加山東鐵路沿線之憲兵（五）通用貨幣（六）使華人抵制之舉動根本斷絶（七）此次因抵制而所受之損失向中政府要求賠償（八）要求山東鐵路沿線之警察權（九）山東鐵路幹線三十里地帶以内之確山權讓與我國 
[湘省紡紗廠出賣詳情]  
　　湘省財政之竭蹶本已達於極點地方收入旣較前大減中央又不能接濟支出浩繁無可爲計張督遂擬將第一紡紗廠賣出救濟一時月前已與湖北商人李子雲議定全盤售出價洋一百四十八萬元事爲湘人所　以紗廠爲湘省惟一之工廠當此兵燹之餘正擬設法開工以消納貧民何能以此出售因之極端反對並願由湘人籌欵向公家收受張督當經照准並曾於開商界大會時當衆宣佈自後各界人士卽極力籌欵定期收回惟以價額過多一時殊難措集恰值楊晳子於此時回湘各界遂請其向督軍求減越日楊赴張督之宴卽便提及張卽以此事屬之商會幹事蕭萊生蕭以力量棉薄辭力推楊氏主辦楊亦已經允許遂與各界積極進行不意鄂商人以紗錠一物刻下無可購買知湘廠所有係出自德國擬卽悉行攫去以擴充其業務爰電張督願出洋百六十萬元僅買該廠機錠一面運巨欵來湘四出運動務期達到目的張以需欵孔殷擬卽照准但以與湘人曾有成說未便反汗於是突出布告將該紗廠標賣湘人聞之異常駭怪遂再請楊進見督軍懇維持原議經楊再三陳說始允仍歸湘人承受至價銀一項反覆磋商始决定爲一百三十五萬元於七月中比先交二十萬元公家卽將紗廠憑據交出並訂立草約至七月底再交四十萬元其餷統限兩月内如數交齊楊當卽通告各界各界遂於次日假座總商會開籌欵大會到數百人會議結果先將月半應交之二十萬元籌出除華實紗廠擔任十萬元外其餘十萬元當由各紳商認定大半不足之數概歸各紳商承擔於期内掯集並議定此二十萬元暫時作爲借欵照市面利率算息至紗廠成立發給股票之日止願入股者作爲股本不願入股照數退還並議定暫時辦法數條始行散會 
[廣州電車路案之爭議]  
　　粤吏招商承辦電車案已醖釀於前數月其時京滬粤僑以外間傳說承辦者爲日本商人且其條件異常苛酷故紛起反對誠以此約關係粤省路權不能忽而視之也現電車已由伍商藉磐承辦查其内容則合同之批期聲明以二十年爲限期滿由市政公所收回所招股本聲明專招華股如華商附股不足總額准其兼招洋股惟此項洋股至多不得過總股額三分之一並不得因該公司有洋股在内藉口由該國派來軍警保護車路又公司各項規則章程必須市政公所核准始發生效力凡關於車路之公司屋宇工廠亦須經市政公所工程人員察騐方准建築其餘凡與保安行政有關係者均須受政府之監督指揮似此尚無弊病之可指且拆城築路改良街市原所以謀交通之利便圖都市之繁榮固民生商業所關亦中外觀瞻所繫現在城基拆卸已達七成若不速從事建設則瓦礫滿途成何景象惟是粤省財政困涸無從籌此巨欵則電車路之承辦亦萬不得已之舉也然省議會則振振有詞以此案必須交會核議方能發生效力其意見有兩點一法律上之關係當然應交省會議决查省議會暫行法第十六條第五項第六項之規定省會當然有處分一省之財産及管理之特權建築電車路案亦省有營造之一種屬於廣東財産自應交會議决方符法律手續今官廳不交議而自行招商承辦於法律實相背馳二事實上亦有未合緣建築車路以本省之商力多能承辦關於資本亦多能負擔乃以道路所傳有謂現承辦者謀借外力幾與外人合辦無異若不速行交議於先决定搭車價格之高下及規定種種詳細章程誠恐將來發生事故交涉上必生阻力粤人將蒙其不利基此二理由故一致决心反對非達交議之目的不止云至官廳方面則以電車路批商承辦係屬營造物之創設若由官辦動用庫欵自應編入預算要求議會贊同現旣招商承辦則屬於行政權之特許無交議必要昨已呈奉軍民兩署批准矣查省會之力爭此案以路權所關不容漠視或且疑當局另有作用然楊永泰會宣誓如有營私舞弊當覆宗絶嗣男盜女娼在官廳旣不營私何以堅不交議此又不能令人無疑者也總之路政關係甚大官廳與議會宜審愼出之可耳 
[江蘇全省學生聯合會第一次籌備會紀]  
　　南京通信云八月八日上午十時江蘇全省學生聯合會第一次籌備會出席人數共十人海屬南通揚州蘇州松江徐州南京泰興興化九處代表當卽推定海州代表唐君世芫爲臨時主席議决之案如下（一）特别區域仍能派代表出席於籌備會及第一次會議（二）籌備處設在南京成立會設在蘇州（三）十二日晚將籌備事宜結束十三日赴蘇十五日下午二時開成立大會（四）推定南京代表李君慶麐揚州代表孔君慶洙泰興代表桂君三人爲會章起草員（五）辦事時間下午二時起五時止（六）凡各縣中等以上之學生聯合會應派代表各縣有旅外中等以上學生聯合或同時高小學生聯合會由旅外派代表如無中等以上學生聯合會並無旅外學生聯合會則該縣無派代表之必要散會時已一時矣 
[南京快信]  
　　招商局江孚輪船昨在下關江面被焚損失頗巨　 
　　蘇浙絲織業代表許炳堃王介安潘其鈞杭錫淪程兆棟王湛霖沈鵬汪煒煌李培鍔潘誦鑅張元基聞寳箴蔡蔚霞蘇錫岱張斌子本埰於前日晋謁齊省長後昨又假寗商會開茶話會討論一切進行事宜 
　　唐少川派人來寗謁齊省長商在滬採米二十萬擔運粤平糶齊省長仍婉辭拒絶 
　　林壽彭昨由杭携眷來寗旋卽轉車北上省警廳派軍樂隊赴車站迎送 
　　李督孫夫人昨日四十晉二誕辰軍署各處課人員齊於午前十時入内叩賀所送壽儀概拒不收 
　　浙督楊善德病李督去電慰問 
　　上海總商會正會長朱葆三副會長沈聯芳昨電軍民兩署報告已於七日到會照常任事 
　　海軍藍總司令昨乘艦過寗駛赴上游巡視 
[杭州快信]  
　　省會虎列拉症漸有發現下城一帶死亡相繼中西　醫院已遍發傳單通告防疫方法 
　　德清被水災區甚重知事吳　臯玩視民瘼經省委勘視後不爲賑撫反勒令里正甲長催繳新舊各賦民怨沸騰昨有大批鄉民來省向省公署財政廳聯名呈訴杭總商會各會董昨又公電新選會長王湘泉謂同人等盼駕就職如望雲霓現已舉定代表准删日來京面懇俯允勿再謙辭以慰衆望 
　　新任浙江菸酒公賣局長許印之昨由天津來省報到寓城站旅館訂期十一日接篆視事 
　　楊督政體違和昨電滬召某西醫來杭診治今日（九號）上午十時齊省長親往探視病狀 
　　魯省長屈映光昨電調前按署總務科長章作鑑現任長興　捐局長姚應泰二員赴該省聽候委用 
地方通信 
[松江童子軍之聯合會成立會]  
　　縣立一二三四五各高小校及小巃山鄉第五國民學校所辦之童子軍六團於八日下午假座公共體育場開聯合會成立會公推第一高小校長錢魯詹爲臨時主席按照預定順序分别决定如下一件議决凡教會學校之　子軍欲加入本聯合會者俟調查上海縣聯合會成例再行定奪一件通過草章一件决議選舉會長總教練員每票一人均用每團記名投票法一件决議依照會長選舉條例每團三權各團出席人數不足權數時得山該團出席者代投一件選出正會長錢魯詹得七票副會長楊繩武得五票次多數朱壽人張鳳翎張思誠各一票一件選出正總教練張鳳翎得八票副總教練翟士琦得四票次多數王景鄒二票　子雲一票一件推定各團幹事一團王煥堃二團張權四團葉鼎初五團何榕六團張並齡 
[松靑電東案之判辯書]  
　　松籍省議員朱鶴生盛競生等以滬人林康侯等所組之松靑長途電車公司松靑兩縣輿論均極反對爰致函列名發起之松籍省議員沈思齊沈紹光葉桐叔閔瑞芝等詢問究竟主動何人計劃若何有無外股請卽詳示比得沈思齊葉桐叔等覆函沈函謂松靑電車公司林康侯沈紹光張受之三人發起思齊因紹光之介紹列名贊成蓋對於交通事業之發展甚爲贊成若如邦人所疑有外資輸入思齊亦極端反對現在似宜分爲兩節第一先平心討論此路是否可行再以良的宣言儘公靑人投資次及本省絶對不容有外資輸入云云葉函謂當時提議時因格於部例發起人以十人爲限故未將台銜列入至以股分而論亦須仰仗地方熱心諸君集腋成裘方可達到完全目的民稱外股混入殊屬詫異查假定章程不惟不能有外股混入且載明股分不能抵押於非中國人豈有未招股以前已有外股况將來營業應享權利當以股分之多寡爲斷非發起人所能獨占各界無庸亟亟反對云 
[防疫責在警局]  
　　松地自發生時疫以來死者極多城中區一帶竟有一門死五六人者日來城内雖似稍殺而西外各街仍極蔓延病家不知救治問卜求神故比來各處禳疫醮壇日夜　鼓喧　師巫僧道生涯大盛其愚亦可笑矣近有旅寗松人陳錫朋爲防疫事致函縣署略謂河水爲公共飲料道路爲行旅所經保持淸潔責在警局請卽令行警局援照滬地辦法設立防疫所隨時勸導人民尊重公共衞生以弭隱患不知縣署果能照辦否 
[蘇州籌辦臨時時疫醫院]  
　　自上海發生時疫後蔓延及於蘇地患者朝發夕死情形殊爲凶險日前經警察廳長崔鳳舞邀集中西醫士籌設時疫醫院一所命名蘇州臨時時疫醫院其地點擇在城内穿心街舊守備衙門業已請定惠更生謝仲運楊濟之陳森如顧駿成孫復初六醫士擔任義務所有一切經費由警廳籌撥刻正修理房屋一俟工竣卽行開幕 
[吳江李知事被控]  
　　吳江縣知事李世由前被公民徐某控告嗜好鴉片省署正在查辦茲復有沈某列欵赴省控告聞有移挪公欵存放重利以簽押房爲開燈處縱警殃民諱盜罔上婪吞公費等修欵省長當必秉公查辦也 
[焚燬日貨交涉案續聞]  
　　七月三十一日吳縣公共體育場焚燬日本紙貨釀成交涉各情已迭紀前報茲將當日蘇州交涉公署訓令吳縣知事原文錄下本年七月三十一日接日本領事函稱上海敝商三菱公司有紙貨一百九十八件計價銀二千八百兩由滬運蘇委託蘇州東和成代覓堆棧於義慈巷朝眞觀内不料昨日忽有學生等多人硬往提貨稱欲焚燬當卽報告該管警區不予禁阻敝商急卽稟經本代領事立於晚電詰尊處及警察廳長請速保護今晨復親詣貴署曁警廳當面甲請以免交涉當承警廳崔廳長面稱昨晚業已派員保管斷無危險少頃卽可將貨送還及至下午一句鐘忽接警廳電話云前貨已被學生焚燬本代領事得信之下殊爲詫異此事學生等提貨時警區不予禁阻迨昨夜電說今晨面請口允保護實任焚燬此種責任當由貴國官憲負擔本代領事如此之一再豫防而交涉仍不能免豈非至可憾惜現在貨已被焚惟有請求迅將加害人從嚴懲辦以後妥速取締前項貨價銀二千八百兩刻日如數賠償爲特專函佈達祈卽刻速賜行並候復示爲盼等由到署查此事先於七月三十日夜接日領事館電話立刻卽行轉達次晨警廳電話回云貨已派警看守當不任其焚燬等語又經本公署切實函囑該知事會同警察廳速商保全辦法在案茲閱日領來函殊甚駭異究竟三菱公司蘇埠有無專設售紙商店委託東和成一節事前有何憑證義慈巷旣非租界朝眞觀（聞係道士觀）亦非市房何以東和成所覓堆棧設於該處是何用意其租契摺内是否華商出名所稱報告警區是否由日商抑由華人報告何以警員不卽通報提貨之前又不設法防阻至此項紙貨在主張焚燬一方面已否認明貨入華人之手完全爲華人貨物有無確實證據究與洋商關係曾否脫離合亟令仰該知事查明詳細情形一面速請鎭守使道尹核示現應如何辦理卽日妥擬具復以憑轉復日領事查照勿稍稽延至要云云現此事已由縣教育會商會學生聯合會等十一團體將當時查獲該貨詳細情形具書報告警廳旋經崔怡庭廳長邀集各團代表至署會議否認賠償辦法議定後再由吳縣温知事轉派委員會同警廳委員前往詳細復查俟復到卽行呈復鎭道各署核辦云 
[揚州商會業董會議]  
　　揚州商會於七日召集業董開會由會長周穀人提議四項（一）財廳息借冬漕公决仿上年成例辦理借三千元由縣解省（二）限制米糧出境議决各屬商人來揚辦米須持有各該縣護照以示限制（三）是否入聯合會議决加入各界聯合會作一致行動（四）審查轉運日貨日前檢查所查獲常州某號運售日本花標十一疋於邵伯某號已證明者八疋西洋貨二疋日貨一疋經各業董審查未能確定學生聯合會主張請紡織專科學生審查議决再開會决定云 
[縣知事整頓肉捐]  
　　揚州城鄉肉捐本爲補助教育警察經費之一由縣委員經收惟各舖戸强半延宕不繳故歷任委員辦理均無成效現佟知事以該委員王楚仲辦理不善添委季　謨襄理其事惟聞季曾充此捐委員因欠捐被撤此次重來未知能有起色否 
[寗波軟蓆陽傘廠招股擴充]  
　　工界志士史翔熊發明草織品多種如提夾衣箱凉鞋窗廉軸對軟蓆及日用物件等而以軟蓆花樣最多有五彩蓆廻紋蓆地蓆枕蓆改良蓆等又取國貨材料製成男女各式陽傘綢布俱備輕巧雅觀價廉物美携帶便利不讓舶來品四年九月經農商部特奬專利旋在寗波設廠製造風行全國惟以資本短絀規模狹小所有出品不敷社會需要今得駐滬甬商樂振葆方椒伯姜炳生張雲江孫宏達樓恂如李學暢陳鏡如張延鉉施才臯傅德裕何　軒王雲甫陳如馨諸君發起改爲寗波翔熊公記股份有限公司額定資本二十萬元分爲二千股每股一百元業由發起人認足十萬元其餘半數尚在續招聞俟股本集足後須新建廠屋添招男女工人四五千名其裨益貧民生計洵非淺鮮也 
[鄉民建醮閙學]  
　　鄞縣東鄉實幢地方向無學校自民國五年春該地旅滬鉅商樂君振葆出資數萬創建西式校舍聘鎭海高君嘯嶽爲校長辦學四年成績頗佳不意本月三號該校正辦署假補習科適該處迷信家設壇建醮循例通告茹素三天該校未予照辦一般流氓鳴鑼糾衆蜂擁入校大肆搗亂并將教員汪寳書扭住藤鞭拳脚同時交加高君在事務室被羣衆包圍聲言非殺人毁校不止自上午十時至下午二三時嘯聚不散幸經就地士紳陸君張君等婉勸良久始漸解散事後高君卽將校務結束辭職歸去各紳慰留無效聞已電滬促樂君返里矣 
[河南鄭縣將闢商埠]  
　　鄭縣處京漢隴海兩路之交點北面又臨黄河水陸衝要公司林立商務日盛具有商埠之資格縣知事王光第君以歐和簽約商戰繼起擬請開作商埠藉資發展國民之經濟昨特將種種理由面陳常軸趙兼省長以事關重要特派唐韓兩委員馳赴鄭縣詳爲查勘俟稟復後再爲核辦 
來函 
[江蘇教育廳來函]  
　　逕啓者閱本月七日貴報南京快信欄登有兩週前寗垣各中等學校校長在省立第一中學校開教育行政會議一節查七月十日本廳在省立第一中學梭係召集省立及省欵補助學校校長會議討論各校教務進行事宜並非教育行政會議當時第四師範學校校長仇埰及其他校長亦並無有設法取消學生聯合會之提議前項新聞云云均非事實用特快函聲明卽希更正爲荷江蘇教育廳啓八月八日 
雜評一 
[新機關（默）]  
　　異哉中央之紛設新機關以備新舊會解散後之容納也（中美新聞社謂設經濟委員會行政委）員會等多處）夫新舊會而果應解散耶則何必代籌位置以示惠新舊會而不應解散耶則雖代籌位置議員亦必不服今欲以位置隂沙其反抗力用心雖苦而於理甚無當也况乎和議果成則官僚政客武人軍隊因而裁撤去職者必非少數其能一一設機關以容納之耶不於根本上謀解决乃枝枝節節爲之其奚能濟然而按之先例則無不如此易督軍則先籌督軍位置易省長則先籌省長位置易國務員則先籌國務員位置此冗員之所以日多駢枝機關所以日增而不已歟以此言政政安得而不亂以此言財財安得而不窮 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和局前途之悲觀]  
　　聯合通訊社云西南方面自和議二次停頓後縶留全體代表在滬守候三月原冀北京或再有代表南下賡續開議乃日復一日徒勞夢想近數日來已如大夢初覺知北代表南下續和之說全非誠意不過用以欺罔國民之口頭語一轉念間而向日所抱和平之熱望驟然降至氷點所有在滬主要分子紛電粤中當道報告其斷念和議之意思且將有重要人物聯翩離滬回至護法策源之廣州實行其覺悟後所懷抱之意志云 
　　字林報云中國政客雖同屬一政黨而所發議論亦不一致故中國政治頗不易得其眞相政客各有其個人之希冀欲獲一公允無私之意見直爲不可能之事近十日來字林報曾紹介其議論於讀者關於南北可否調和一層言人人殊孰爲近是正不易下一斷語最近有一消息極饒興味且極有據當北方代表日前在滬時傳說未能勸動南方代表復開和議驟觀此說似調和之希望更無把握但據昨日消息此說却不盡然蓋所謂眞相者北方代表現在廣州而南方代表亦在北京直接談判聞進行頗順漸有頭緒又有人謂雙方幾已議定同時解散南北和會另行召集俟有成議再在上海開南北媾和會議俾業已議定之事件得由和會正式通過焉如將來事實果然如是雙方國會皆歸消滅則非親日派定可予吾人以較前更可注意之選舉選政難點在使國民羣注其目光以監視選舉之進行但此次選舉運動之計畫已有佈置預料選舉約需三個月之久而在其時間中將有甚活動演講與鼓吹也 
[美商行招致中國學生辦法]  
　　英文滬報云本埠蘇州路七號美祥洋行總理威格珊氏近從美國來滬述及細特爾商行注意於招致中國學生辦法之情形美祥洋行亦準備擔任中國學生兩名之學費茲節錄詳細辦法如下（一）細特爾埠之中國俱樂部會同華盛頓大學與細特爾商行擔任招致中國學生之願得大學教育與職業訓練者赴美學習並代籌給經費俾從事於美國在華商務之擴張（二）華盛頓大學願編定學科庶使此項學生得以一半光隂讀書一半光隂在出資商行受職業上之訓練（三）凡出資之商行可各收此項學生一人或多人在行學習每年擔任學生每名用費六百元按月分繳並供給其在華盛頓大學之學費（四）學生於在各商行學習時須對於該行執行該行所需之實騐上與工業上職務並須應允於畢業後就該行之請求仍在該行執業以二年爲限在此執業時間内可得適當之酬金學生鑒於因此項免費等辦法而得之優惠允從自己欵項或其他欵項内籌給學費外所需之任何經費（五）學生與商行間之合同其期限視學生學科限期爲准學期尋常規定兩年但特别規定者不限定兩年（六）細特爾之中國俱樂部將以競爭式考騐選擇資格最優之學生並襄助締結學生與商行之實際辦事合同中國俱樂部願盡力以發展學生與商行雙方之利益預料不致發生嚴重之困難但若有不滿意之事件則俱樂部願盡力調處之俾臻美滿俱樂部且願設法爲學生覔得輪船等之減費但對於此種事件不爲學生負財政上之責任（七）凡中國學生之享有賠欵移作學費之利益者亦可得職業之訓練而無須以其一半光隂執業於商行至於商行所給之費用全部或一部撤銷則由學生與商行間酌定之將來出資商行之名與關於其營業等方面之需要另行造册分送北京淸華學校廣州基督學校上海約翰大學與長沙耶魯學校上述諸校可呈送學生考騐備選試騐公開用中英文字年齡以二十五歲左右者爲最宜資格須以能直入大學者爲合格智德體三育皆須騐明並須有負責任之華人爲之證明學生須由細特爾商行之駐華代表覓取其將來入内執業之商行同意所有證書概須送交美國駐京商務參贊安樂爾君核閱云 
[歡送留美留法學生彚記]  
　　本埠寰球中國學生會等八公團昨日午後新五時半假徐家匯南洋公學開聯合歡送會計私費赴美者一百零一人淸華學生六十三人又考取專科八人四川赴法儉學八十二人外賓到者美國總領事薩門斯君及副領事沙亞君西報記者數人國人與會者唐紹儀張繼唐露園蔡廷幹黄炎培朱少屏等及各團體代表等百餘人男女賓約計有四百餘人大體堂前有普益習藝所及貧兒院軍樂兩隊合奏中美國歌及歡送曲先在大禮堂茶點由唐紹儀君主席後復至操場首由唐君致辭次請美領薩門斯君演說略謂須注意實業方面宜以機敏之眼光觀察有益之事業且須學美國人之好榜樣云云美副領沙亞君演說略謂美國社會有優點亦有劣點故望諸君留美須取長而舍短云蔡廷幹君演說略謂余在美曾有善鬬之中國人之綽號余又曾經内地見夫揚子江上流各種情狀不能不油然而起愛中國之心故望諸君母忘祖國且以靑年有爲前途未可限量决不可自私自利云云（以上均用）英文演說）黄炎培君演說略謂望諸君須注重實際及愼選科目在美國求學之時卽須思及畢業後就何職業幸諸君勉之云云張繼君演說略謂各國各有短長優劣之點宜善擇如美之黄金主義法之輕佻氣質均不可學而諸君所宜注意者則美之活動性格與法之犧甡主義則爲今日中國社會最缺少之原素故願與諸君共勉之云云演說旣畢時已八時而天又將雨遂散會 
　　寰球中國學生聯合會報告云昨日下午新鐘五時半寰球中國學生會江蘇省教育會中華職業教育社歐美同學會全國學生聯合會上海學生聯合會上海商業公團聯合會上海縣勸學所等八大團體假座徐家滙南洋公學開會歡送北京淸華學校曁四川及各省官私費游學諸君天雖乍晴乍雨而男女來賓仍接踵而至到會者如李登輝唐露園蘇鑑錢新之黄任之朱友漁韓楊聘漁王　張溥泉劉大鈞賈叔香沈素紉劉明兪希稷及沈彬貞女士等約計有一千餘人之多凡係出洋學生均佩有襟章並分紅黄藍三色紅者爲自費生黄者爲淸華生藍者爲四川留法生故極易辨認來賓齊集後卽由寰球中國學生會總幹事朱少屏君邀入大禮堂欵以茶點禮堂之外有軍樂兩班相繼疉奏聲極雄壯茶點旣畢乃由何葆仁邵雨湘賀芳等引到草地合攝一影由主席唐紹儀君先致歡迎詞次請美總領事薩門司君及美副領事沙約君紅十字會副君演說略謂鄙人對於游美一事平日所主張而欲貢獻於諸君者有兩端（一）爲未出洋以前宜將各科細分門類先調查國内何種科學爲最缺乏遂選定一種而後出洋專心研習務期達到目的後歸（二）旣在國外求學宜時時與本國各機關及與自己所學之科相切近者互通消息若知國内何種人材尚少則可專習此種學術迨歸國自必有相當之職業地位更無須求他人之介紹也以上兩端想諸君必然贊同宜各注意及之次前參議院議長張溥泉君演說謂今日歡送留學諸君有赴美國者有往法國者諸君當知美法兩國各有極良好之學術吾人皆當研習之大抵美國人人能勤懇作事故國家日見其盛而中國則反是且觀所有鐵路尚無一完全自辦者其他概司知矣法國則於表面上雖以美術著名然全國國民人人能爲國家犧甡卽此次大戰設非法人堅忍盡力安得戰勝德奥吾國國民却又不能如法人之爲國犧牲因此國家不能日見强盛今諸君游學美法二國務宜專心致意於兩國之眞精神將來學成歸來爲國効力吾知中國必有强盛之一日也云云詞甫畢天雨遂由唐紹儀君宣告散會尚有李登輝劉明陳長桐諸君之演說因雨阻不果 
　　上海學生聯合會報告云前日（八號下午五時上海）學生會全體職員齊集徐家滙南洋公學歡送此次該會職員中出洋留學之兪慶棠薛紹淸周崇高郝延浚四君大禮堂内布置極精台上飾國旗會旗各一首由會長何葆仁君宣佈全體就席隨卽演說一番辭意勉勵繼由兪慶棠女士答謝言極懇切動聽議論亦頗宏大薛周郝三君亦各有答詞少頃會長復起立請在座者隨意發表意見瞿君宣頴遂起立演說略謂中國有一謬誤卽重視西方之物質文明而忽視精神文明故二十年來政治學術絶無近來留學習工商者漸多而於民族思想所從孕育之文學哲學美術轉無人過問今欲改造中國非從精神改造不可故希望此後留學生多帶西方近代文學哲學美術之眞理而來以爲國民洗心滌慮咸與更始云云相繼演說者則有邵禹襄楊繼曾潘公展舒志俠沈維楚演說旣畢乃就會場全景攝一影暢談良久方散 
　　上海靑年會報告云吾國學子出洋留學者年盛一年其間以留美者佔多數當啓行之時如騐目習禮請護照定艙位手續繁多若無一完全機關代爲經辦必致茫無頭緒費時傷財在所不免是以歷届以來凡有出洋學生大都由本埠靑年會留學招待部熱心招待除種種手續外並爲致函各地靑年會按地妥爲招接指導庶遠適異國者無人地生疎之憾且樂盡義務不受絲毫津貼故留學界無不奉爲明星本屆又有北京淸華學校及其他各學校自費官費出洋留學者約有二百餘人先有百餘人定於本月十六號乘『哥倫比亞』船放洋靑年會留學招待部循例招待惟此次哥倫比亞祗餘頭等艙位四十六間而學生搭乘者有一百四十六人除淸華學生預定外尚嫌不敷其餘更無從安插乃經淸華及靑年會代表向船主一再商量特允將三等艙改裝與頭等一例優待外其間尚有自費女學生十餘人又無處安置躊躇至再無法可想昨經淸華學生得悉願將所定艙位騰出讓與各女生始得布置舒齊卽此可見淸華學生之文明不讓與歐美人士也茲聞該部主任李啓藩君以各生啓行有日因訂於十號（星期日）午後新鐘五時就靑年會開歡送大會並請有名人演說佐以音樂以壯行色 
[留美學生監督啓程]  
　　昨日下午六時半留美學生監督施贊元氏乘亞西亞皇后船赴美四時淸華己未級全體職員（陳長桐等）至施君寓所代表全級同學送行云 
[歐美留學生之最近回國者]  
　　昨晨六時南京號由美進口載有此次回國之留學歐美學生茲將各人姓名學業列表如左 
姓名　　　籍貫　　　學位　　學科　　　校名 
伍英　　　廣東　　　學士　　實用　 
李耀國　　廣東　　　學士　　商學　　　加里福尼大學 
吳錦果　　福建　　　醫士　　醫學　　　芝加哥大學 
周淑靜女士福建　　　　　　　美術　　　克勒佛蘭美術學校 
陳乙明　　未詳　　　工程學士　土木工程英國劍橋大學 
陳榮鼎　　廣東　　　農學碩士　畜牧農學化學　意利諾大學 
陳鶴琴　　浙江　　　教育學碩士教育心理學　霍金專門學校哥侖比大學 
高其梁　　福建　　　電機工程師　電機工程　紐約于寗專門學校 
涂羽卿　　湖北　　　工程學碩士　土木工程學　麻省理科專門學校 
梁訓頴　　福建　　　工程師　　　海軍製造兼鐵路機工廠管理 
殷彩鸞女士福建　　　　　　　　　音樂　　奥柏林專學校 
黄煒賢女士廣東　　　　　　　　　普通　　倫敦皇后門學校 
黄歡和　　廣東　　　法律學士　　法律　　西北大學 
萬兆芝　　江西　　　政治學碩士　國際公法憲法霍金大學佛大學 
廖世承　　江蘇　　　教育碩士　　教育　　伯朗大學 
廖華銓　　廣東　　　經濟學士　　經濟　　芝加哥大 
潘玉梅女士江蘇　　　　　　　　　音樂　　惠斯梁專學校 
謝和平　　福建　　　醫士　　　　醫學　　惠斯登吕夫大學 
瞿桐崗　　江蘇　　　經濟學士　　經濟　　奥勒岡大 
蘇鑑　　　廣西　　　工程碩士　　土木工程　威斯康新學 
陸費執　　浙江　　　農學碩士　　園藝植物　意利諾大福祿利達學 
歐陽祖綬　江西　　　工程學士　　電機　　　于寗專門校 
黄錦源　　廣東　　　　　　　　　農科　　不詳 
黄愛琴女士廣東　　　　　　　　　學務　　哈衞依師學校 
[學生聯合會總會消息]  
　　學生聯合會總會臨時委員會昨日上午十時開會員長常萬元主席瞿世英記事首主席提出山東馬良擅捕學生槍斃商民本會宜如何對付案討論結果（甲）快函各地學生聯合會（乙）致電北京學生聯合會請往質問政府次報告前臨時幹事會國貨調查股已將國貨日貨調查錄編就以欵絀未印似宜速籌的疑付印衆贊成（丙）主席報告今日下午歡送留美學生請全體到會附錄湖南學生聯合會來快郵代電上海全國學生聯合會轉各省學生聯合會各團體各報館均鑒學生符契被日商戴生昌輪船局嗾使工人拘至暗室叢毆受傷甚重現正呈請省署嚴重交涉并舉行游街大會特聞湖南學生聯合會叩八月五號 
[上海學生聯合會消息]  
　　八日下午新鐘三時上海學生聯合會在復旦大學開全體職員大會列席者一百三十一人首由會長何葆仁報告開會理由（一）全國學生聯合會决行理事制理事七人中本會應派一人當於今日選出（二）本會會章不甚完善由狄侃及朱敏章提議修改連署者已有十人應付公决卽將第二案付表决贊成修改者全體應推舉委員瞿宜穎提議先定名稱爲修改章程委員岑德彰謂宜加一會字全體贊成委員人數通過九人當選者列下潘公展岑德彰桂勗剛陳琮邵禹襄彭昕瞿宣頴任矜蘋湯成　繼選全國學生聯合會上海理事先推出五人何葆仁邵禹襄陳琮兪素靑狄侃由此五人中用投票選舉法再選何葆仁當選狄侃爲候補人七時在南洋大操場全體合攝一影其他各部亦有在復旦單攝一影者攝影畢卽散會 
　　九日上午九時上海學生聯合會交際部開常會蒞會者四十三人主席桂勗剛書記湯成𤙡首由董克仁報告上次通過議案次由周明棟報告調查科經過情形次由聯絡各馬路代表報告各路商界聯合會組織情形並轉達該會等盼望本會對於未曾組織之馬路從事鼓吹促進速成次由董克仁對於前次通過議案拒絶紙烟會事提出復議理由爲個人發起當得三分之二同意遂行通過湯成𤙡提議對於山東學生所受痛苦慘無人道本部同人對於此事有如何表示宜醵資刷印傳單分派俾衆周知共起圖救當由陳琮附議得衆同意通過末由主席報告糖業情形中國所用食糖大都來自南洋一帶中國並無商輪開駛因是裝載運送等事均操日人掌中動輒受其制肘擬與招商輪船局接洽請該局派最大之商輪開往該地以應急需十一時宣告散會 
[一週間之金融消息]  
　　自本月四至昨日止此一週間外洋運來之美金洋已到未提者在外）共有五十三箱計二百零七萬五千枚（美金洋）核華銀一百七十餘萬兩銀大條二百八十四條而出口運往天津者計銀大條六百條兩兩相抵銀大條多運出二百餘條然各國滙水仍有長無縮大條銀價亦然其國内往來銀洋以漢口與南京最占多數茲將逐日進出口細數錄下（五日）各錢莊從浙江杭嘉等埠來洋十六萬元交通中國兩銀行各從南京來洋十二萬元又兩行各裝去銀六萬兩（六日）中交兩銀行各由南京來洋八萬元又兩銀行各裝去銀六萬兩友華銀行裝赴漢口去銀三十萬兩（七日）金城銀行由南京來洋七萬元交通亦來洋七萬元中交兩銀行各裝南京去銀六萬兩又金城裝去銀五萬兩又鹽業銀行裝去銀三萬兩（八日）某銀行由六島丸輪船從外洋儎來美金洋一百萬枚又銀大條二百八十四條交通銀行由南京來洋七萬元又裝去銀六萬兩中國銀行裝赴九江去洋十萬元又南京去銀六萬兩道勝銀行裝往漢口去銀十萬兩（九日）花旗銀行由中國郵船公司南京號從美國運來美金洋七十萬元又有利銀行美金洋二十萬元又華比銀行美金洋十七萬五千元以上均已提岸又某銀行大條銀八十九條大條金十箱匯豐銀行大條一千餘條道勝銀行大條銀四百餘條尚未提岸須今日（十日）上午八點鐘到船提入行中交通銀行從南京來洋七萬元又裝去銀五萬兩中國銀行亦裝南京去銀十萬兩又裝大連去洋十萬元滙豐銀行裝赴天津大條銀六百條鎊價自六號改爲五先令七辦士後八九兩號續漲一辦士計五先令八辦士金來銀去國外匯兌恐難壓小大條銀價邇因電報延遲致價無逐日報告七號來電計五十七辦士昨日無電 
自國外大批現金到滬以來各外國銀行逐日抛出路貨（美金洋）日有十餘萬枚昨日又有十二萬元計花旗銀行做出七萬元（美金）九月份交貨價（美金）一百二十四元又六萬元期同上價一百二十三元五角麥加利售出九月份五萬元價一百二十四元美金中法銀行買進先令（九月分）一萬五千磅價五先令九辦士七五某銀行賣出先令二萬五千磅（現交）價五先令十一辦士半 
　　此一星期間除現金之外仍以出口貨多進口貨少所以華商銀拆尚爲寬裕最大三錢五分最小九分其最大三錢五分因華商恒孚秦亨源永豐餘天昌祥大豐永等金號籌備現銀向各銀行取前定到期金洋之故據云嗣後金洋到華源源不絶故烚赤市價目下有跌無增也 
　　近日洋釐亦頻頻見小緣各埠來源不絶且造幣廠日鑄二十萬元况花米市均在靑黄不接之時尚無必需用度以故昨日上午竟小至七錢二分九釐半午後因有某錢莊購進數十萬元又漲至七錢三分零七五設價跌至七錢二分五六釐屆時造幣廠勢必暫停鼓鑄蓋以銀拆核算無餘利可圖也 
　　大條現銀本存三千二百五十四條此一星期間滙豐銀行除裝赴天津之外囑本埠泰亨源等銀爐鎔化紋銀共有一千數百條是以此次存銀存洋均較上次爲多惟大條銀少存二千餘條　 
　　昨爲星期六調查各銀行所存銀洋曁大條銀之確數列下麥加利存銀一百零三萬洋六十萬匯豐存銀一百四十萬洋一百四十五萬大條九百零八條道勝存銀一百八十五萬洋三十九萬大條六十七條通商存銀三十五萬洋四十萬東方存銀一百三十一萬洋二十七萬華比存銀五十六萬洋十七萬花旗存銀七十萬洋三十萬和蘭存銀十七萬洋六十二萬中國存銀一百三十五萬洋二百十六萬各錢莊存銀二百二十萬洋四百零五萬交通存銀三十萬洋八十五萬有利存銀三十七萬洋二十萬中法存銀一百三十五萬洋四十一萬大條銀五百九十條友華存銀七十萬洋十萬菲筆濱存銀十五萬洋四萬總計存銀一千三百七十九萬洋一千二百零一萬大條銀一千五百六十五條尚有華商金城聚興誠浙江興業中華商業上海商業新華永亨中孚四明鹽業廣東等銀行所存銀洋不在其内 
[棉業聯合會注意陜西借欵]  
　　棉業聯合會致上海總商會函云大陸報載西安通信傳有陜督陳樹藩密借日債三百萬元將陜西全省棉花專利權讓與日本十年爲限之消息實深驚駭查棉花係吾國土産大宗爲紡織之原料攸關國計民生至重且鉅豈得以專利權私抵外債作孤注之一擲業經敝會曁紗廠聯合會先後分電北京政府請爲查明阻止賜覆在案惟此事關係重大羣情惶恐奔走相告僉謂事關國家主權商業命脈設有其事非達取銷目的不可應請貴會合力電爭務請政府電詢陜督明白宣示以釋羣疑而維棉業相應備函抄同紗廠聯合會曁敝會陽庚二電請予察核迅賜辦理不勝迫切待命之至 
[油與荳餅之市况]  
　　荳餅一項歷來銷路出於伏暑之候一至立秋卽已結束本年夏季該業之經營者惟以投機爲買賣夏暑出銷之際内地各鄉爲水災之侵害類皆不能灌田因此銷場大受影響前日已届立秋故業此者已知銷路可告終結統計全市銷數僅及往歲十分之四五各行家之虧折者預料十有七八也 
　　桐油銷場國内亦以夏暑爲旺候蓋油房油船多於暑天行之若烈日高張各鄉銷路必大起今歲雨多晴少出銷較遲而對外洋莊早經先期抛出與各洋商者聞爲數有三十萬墩之多訂期八月交貨雖已陸續解去所欠尚多茲聞川省來源在重慶以下亦有阻碍連日英美各洋行尚擬預買抛盤但各行家鑒於八月到期貨尚未解淸雖有十八兩以上之善價亦不敢預抛且調查存底甚形缺乏現在存貨太古招商兩棧者抵剩六七千桶云 
　　生油用場日益廣大故魯淮各地産植亦有增無減惟去年洋莊船少不甚活動茲者歐戰終結上海各洋行大批購裝而舊洋鐵火油箱價亦隨之大漲（因供裝油之用）可見爲數之多現聞花生肉産地被天時雨水太多收成大減此兩星期内沙船到貨絶少國内閩粤兩省亦有去路市價每擔開盤漲至十七兩尚有看高之勢也 
[中華工會職員會紀事]  
　　昨星期六日午後七時中華工會開十七次職員常會到者會長及各科主任幹事由會長陳孔主席略謂本會自陽曆三月成立以來已開職員常會十六次其間雖研究各種進行方法及組織螺甸鈕扣機器與草帽工廠諸君固屬熱心但此不過工業一部分之事不能認爲滿足諸君須知當此世界潮流趨重工業而吾國工業又素所幼稚當此改良工業提倡國貨發展工技之秋吾人旣迎合世界潮流已於三月間成立中華工會則目前内部組織極應整齊且宜分别緩急努力進行方不負成立工會之本旨旣爲工會我輩皆係工人頂好不務外事專心研究工會之事以期發達各種工業俾國人傾心歡迎國貨以塞漏巵利權不致外溢謀國家之福利謀社會之安全此卽民生政策之一端亦抑國家富强之基礎云云次由銅業張淦林演說略謂頃會長所言與工業前途最有關係我輩理宜急起直追將工界所有研究的發表公諸於市鄙人現與理髮業王君炳南發明一種剪髮器具頗爲適用查此項器具我國尚無專賣歷年皆購自日本利權外溢每歲不下數百萬茲擬由本會發起附組勝利公司專售剪髮器具特此提出請大衆討論會長遂付表决一致通過又由虹口銳利公司機器師仲學準演說謂今日承會中同人歡迎甚不敢當但與諸君團集一堂共同研究私心所喜無任欣幸從前吾人提倡工業屢次失敗皆由無條理的組織有以致之現在同人旣將會中組織完善一致進行自可收美滿效果次由泥木作代表兼調查科長方雲龍提議螺甸鈕扣機器廠須提前趕緊辦理現已尋覔房屋一座請會長派人租定以便下月開工並將集股簡章交議會長當推方君籌辦衆無異議次由總務科陳國樑提議謂工人迫於生計多半未受教育現旣謀工業改良急應提倡工業教育普及工人智識本會應趕早根據章程設法開辦工業學校以廣工徒教育又工人須有法律保護應早將法律一科提前組織又報告湖南漢口兩處來信已成立本會支會揚州鎭江已有人在該處組織分會昨日來信請本會補發公函二件當交文牘科起草次會長陳孔提議本會會址現設自來火街出入甚爲不便宜速擇霞飛路電車附近爲宜衆贊成遂指派調查科方雲龍選擇會址議畢時已十鐘遂宣告散會 
[民生國侳廠組織成立]  
　　閘北虬江路民生綢布傘廠係顔孝恒張瑾伯胡炎明王美章等所發起成立以來認股踴躍故資本雄厚材料豐富一切機器皆胡君繪圖由本埠閏泰廠承造日昨裝置機器行成立禮各界人士往觀甚衆來賓演說有國傘界之創始等語聞該公司專造綢布傘不日當有出品與舶來無異云 
[海電線將全修復]  
　　字林報云自八月一日至三日大風三起經過中國海内有一起幾已行近上海揚子江口業已受其影響在此大風中海線之中斷者計有四路二爲大北公司之電線一爲日人至長崎之電線一爲太平洋商務電報公司至馬尼刺之電線除馬尼剌海線今尚未修復外其餘三路皆已修妥矣馬尼刺海線大約本星期杪可望復其原狀今往美之電信須輾轉經過香港與馬尼剌而達美國或經過印度與英國一星期來大東電報公司之英國與遠東間電報交通大有進步自英國取銷檢查後消息卽較前靈速但美國與遠東間之電報交通今仍遲緩云 
[外洋輪船進出口消息]  
　　大陸報云昌興輪船公司之亞細亞皇后號今日由滬起椗赴美載絲三千六百包共值銀三百萬兩該公司之日本皇后號載有運滬之貨六百噸並郵件甚夥星期日夜半可抵吳淞載客之渡船翌晨十時左右可抵海關碼頭該船定星期二夜開往香港花旗輪船公司之哥倫比亞號定星期三日由馬尼刺開往香港星期 
 
 

Page 11

 
 
六可由滬開往舊金山該公司之委内瑞拉號八月二日可由火奴魯起椗星期六日可抵横濱 
[三閱月間之雨量觀察]  
　　字林報云云年五六七三個月兩量總額爲一七·○一寸今年同期則爲二二·八七寸試觀下列雨量表可見今年此三個月内雨量皆較去年爲多 
　　　　　去　　年　　　今　　　　年　　 
　　五月　二·一四　　　　三·四六 
　　六月　八·七一　　　一一·六七 
　　七月　六·一六　　　　七·七四 
又在此同一時期内去年晴六十三天隂二十九天今年晴四十七天隂四十五天 
[上海縣示禁米糧出口]  
　　上海縣公署昨發布告云案據仁穀公所呈稱竊蘇省連年蝗患災象迭呈今歲霪雨連綿各處又見蝗蟲之患秋收無望已可預卜伏查上海非産米之區米糧一項須恃他處運來現當靑黄不接之際來源希少供不敷求而不肖商人競爭輸出因之價值飛漲不可遏抑國事飄搖民生凋敝米糧爲民食要需小則關係地方大則關係全局安危所繫自應亟圖救濟爰特邀集同業共謀善後僉以本埠米價飛漲已呈恐惶之象亟宜停止輸出並由同業互相監察如有私自違背者一經察覺立卽舉發俾商人知所警惕民食賴以有濟伏念縣長關懷民食務求迅賜鑒核出示嚴禁米糧出口並懇派員嚴密查禁如有不願大局私自輸出者一經查獲立予嚴辦實爲公便等情據此查禁止米糧出口一案業奉省長通行各縣嚴令查禁偷漏並經本公署分行各市鄉經董密查嚴禁又派員明查暗訪在案據呈前情除指令外合亟布告仰各色人等一體知照倘有不顧大局私行偷運者一經察覺定當從嚴拿辦决不寛貸其各懍遵 
[預省會函述路事近狀]  
　　河南旅滬學會昨接河南省議會函云來示奬飾逾恒策勵周至更復熱心毅力願作援助感愧莫名敝會同人知淺力薄此次路工交涉駑馬危坡殊覺匪易但事關全豫命脈何敢知難而退現由敝會提倡組成公民大會已於三十一日開會公推代表專辦此事與敝會相輔而行努力向前誓非達到目的不止萬望南針時錫以匡不逮 
[關於防疫之消息]  
　　閘北方面時疫前數日似稍減輕日來因天氣倐風倐雨寒煖失調疫勢復熾本埠濟生會前日派救疫隊員姚森伯程知懼潘受裕袁文彬等携帶藥水丸藥至閘北四五兩區境内沿途分送遇有患疫之人囑送附近時疫醫院醫治 
　　英文滬報云上星期工部局衞生處報告謂曾發見眞正亞洲虎列拉症一起茲復由同仁醫院化騐所發見一起足徵患此症者必尚有其人惟日來疫氛已見減輕天津路時疫醫院就醫者不若前之戸限爲穿每日約百人左右僅及兩星期前之半數耳大沽路分院昨日就醫者不滿五十人同仁醫院則昨日就醫者較多所置病室殊不敷用如有必要擬增闢新室該醫院自星期二日開醫時疫以來就醫者共二十五人五人已病愈回家不治者三人 
[各學校消息併紀]  
　　坤範女子中學本埠梅白格路頤康里坤範女子中學暑假後招添中學班曾披露各報昨日（八月九日）下午該校開教職員會議將一切課程悉心擘畫今日爲該校秋季始學之日業已遍請來賓曁校董觀禮矣 
　　廣智商業學生閘北寳山路義品里廣智商業學校開辦至今已届六載本學期定於夏曆七月十六日開學連日報名投考者頗形踴躍該校校長陳少卿因該處附近居民日多一日求學兒童勢必增加擬推廣校舍大事擴充云 
[約翰學生會歡送前會長]  
　　昨日（九號）下午四時在靑年會殉道堂開歡送前會長朱敏章君大會旅滬同學到者甚衆首由新會長丁國鑑報告開會宗旨謂朱君以實心實力犧牲署假二月之久留滬維持本會事務近以不日北上特開此歡送會以爲臨别紀念次請朱君演說朱君略謂此番作事殊乏經騐故不免有不週之處隨報告本分會經過情形義務學校創辦情形辦報及演劇籌欵各項狀况及同學中在上海學生會服務之情形并希望將來本分會之發　朱君　畢丁君代表全體以銀盾一方贈送前會長以誌紀念朱君接收并遣謝詞隨各用茶點復在靑年會屋頂花園拍照而散 
[淸華赴美學生消息]  
　　十一號上午十時（新）淸華己未級同學會擬在靑年會開全體大會除討論要事外并定艙位號數云末次全體大會將於十一號舉行已紀本報茲悉改於十二號上午十時（　）在寰球中國學生會舉行並須全體攝影云 
[女界聯合會消息]  
　　女界聯合會昨日下午三時假座大東旅社開第四次演講會到者六十餘人主席黄壁魂女士報告并演講女子之責任繼由李果女士演講女子之自覺方法陳女士講女子作事之實際及儉德至五時會員到者益衆乃續開茶叙會鈕素瓊女士主席討論週刊改爲旬報事多數主張緩期出版談話至八時乃茶點而散 
[中華書局將印愛國寫眞]  
　　中華書局昨復任矜蘋函云承示國際同盟會意見書捧誦之餘彌深佩仰慨自北京有五四之舉全國風從足覘民氣發揚亟應加意提倡以期持久執事擬從演幻燈發寫眞組報館入手卓識宏謀深表同情至承囑敝局創製燈片趕印寫眞同庽國民自當儘力之所及設法籌備以副雅望惟深愧敝局規模狹小技師苦不完全燈片一項一時尚未克從事若愛國運動寫眞敝局頗願擔任冀盡一份子天職尚乞時錫箴言藉匡不逮云云 
[閘北車行公會成立]  
　　閘北車行公會係同業松記安記祥盛鴻記生記友記長記祥興峻記秀記同飛等二十二家黄包車公司依據部定工商同業規則發起組織以謀同業之利益業經稟部立案茲聞該會正副董潘朱二人已接到上海縣公署第一百五十號布告給示保護積極進行矣 
[志成團舉定職員]  
　　本埠南市有救國志成團之組織於日前開成立會到者甚爲踴躍當推沈詠靑爲臨時主席宣佈開會宗旨略謂本團以恒心救國有志竟成之義發起斯會後經單冕尊報告經過情形章程當經全體通過並舉職員會計朱惠祥交際沈詠靑單冕尊朱薇蓀胡進儀書記胡世貴陳正方庶務黄炳瑞陳福祥討論進行一切散會時已鐘鳴十下矣 
[鴻興坊之善鄰會]  
　　閘北鴻興路東鴻興坊建築工竣以來已届六載里内居民均係上等社會中人一向鄰里稱安惟彼此不相問聞對於維持公安講求衞生不無隔膜之處刻由邱玉生姚耕霞陳少卿楊鈞伯等發起善鄰會聯絡鄰里感情共謀公衆利益已於日前假義品里廣智學校開全體大會當公推周心梅爲總幹事邱玉生　拜言范長春等爲分幹事并提議汪重公衆衞生及要求當道速設救火水管以期防患未然聞該會尚須函呈淞滬警察廳備案後擬於下月初旬仍假原處開成立大會 
[愛國玩具公司出現]  
　　玩具爲兒童娛樂所必需之物亦爲啓發兒童智識之輔助品我國舊有玩具製造陋劣式樣陳舊不合現時兒童心理遠不若舶來品之製造優美式樣靈巧而受兒童歡迎因此外貨充塞金錢流出歲計百餘萬實爲一絶大漏巵今有王宏業兪韶祖謝文祥楊峻甫等發起愛國玩具公司於白克路五百八十六號用國産原料自製各種玩具現已招集工人從事趕造一俟貨物完備卽可出品 
[賀新福工資已滙滬]  
　　江蘇特派交涉員楊君昨致寗波同鄉會函云逕復者接准來函以在那威輪船充當水手之賀新福在鈕約醫院病故所遺工資如紐約領事滙到請交收領轉交該家屬具領等因查已故華水手賀新福所遺之工資已准駐紐約周領事函送匯票一紙計美幣四百六十七元七角一分前來相應將滙票函送卽煩查收轉交該家屬具領一面取具收據函送本署以憑轉寄紐約領事館備案 
[典業要求免除工巡捐局特稅]  
　　本埠華界押店自奉令改爲三等公典後均赴縣署納稅領取登錄稅證及呈繳營業稅開張營業茲該業以滬南閘北工巡捐局未經分辦之初由同業認繳地方稅外尚納一種特别稅計分三等自五元至兩元迨該兩局南北劃分後已經呈請閘北曹局長准予豁免惟南局則未經撤銷昨日特潮惠會館開會集議擬卽聯名公呈滬南工巡捐局查照閘北成案一律免除以恤商艱 
[烟酒局征收二期牌照稅]  
　　江蘇第二區烟酒公賣局長劉際任以所轄上海寳山太倉崇明嘉定川沙等六縣之烟酒牌照稅現當徵收八年份第二期稅欵之期昨日特發佈告略謂案查本區六縣烟酒牌照稅八年分第一期業由承辦主任陳傑征收完結在案茲届第二期開始征收除令飭該主任從速催征外爲此布告烟酒商民一體知悉務須趕速前赴本區牌照稅征收處繳納第二期稅欵換領牌照事關國課愼勿拖延 
[三巡會復活]  
　　今日爲舊曆中元令節邑廟各班會首又興高彩烈重行舁城隍神出三巡會所有從前一切儀仗保留存在者業已整理妥貼卽散失各件亦分别配修完備並由各卯首於昨商定路由單發給衆會首備閱定於今日午後二時由轅向東出發繞游城内外一週出西門經王家闕路到壇入晚八時由壇起馬回轅按滬上自民國元年以來三巡會早已革除本届各會首託各驅疫遂乘機復　云 
[限遷龍華路旁之民房]  
　　南昌廟西　口至龍華爲止之一帶馬路曾經規定一律展寬均須四丈爲限路下隂溝前已埋築完竣原擬立卽開工鋪築路面祗因有碍路綫之房屋及路旁之墳墓皆未遷讓以致延至迄今未得動工現盧護軍使以沿途小浜業經完全塡竣惟應拆之房屋墳墓各該業主延不拆遷殊於路工有礙特於昨日令行上海縣知事凡全路應行拆讓之墳房均當勒令各該圖地保限期遷移以便動工築路 
[南車站堆繭竹棚將拆]  
　　南火車站所搭存儲鮮繭之竹棚棧房原爲堆存蠶繭而建現下内地繭市已竣來貨無多且値夜車已經開行旅客上落頗爲不便故由路局任局長飭知南車站長迅將所搭竹棚卽日拆讓矣 
[江孚輪船在途失火]  
　　招商局往來滬漢之江孚輪船此次由漢開行來滬其班期應於昨晨進口昨聞該輪行經浦口（因下駛左行）以上之某地方貨艙忽然失愼（或云火艙機器受損）幸由該輪當時設法救熄隨卽停於浦口修理方能開行云 
[汽車撞斃行人]  
　　南翔人宋利貞前晚十一時許行經南京路抛球場遭某號汽車撞跌身受重傷當由老巡捕房一百四十七號印捕前來抄錄汽車號數另雇車送宋投醫院醫治及抵院已傷重斃命經該捕歸禀捕頭奉諭將屍送入斐倫路騐屍所候報廨檢騐 
[和誘案科禁半年]  
　　寓居公共租界海寗路四百四十九號門牌之通州人陶朋福於本年四月十五號和誘同居人顧雲亭之妻顧傅氏（傅阿貴）至南京蕪湖等處將傅氏所捲值洋二千元之金飾現洋揮霍殆盡近日偕氏潛行回滬匿居泥城外被顧偵悉前日報請新閘捕房派令中西包探協往將陶與傅氏提獲分别拘留昨晨併解公共公廨請究先由中西包探上堂稟明前情繼由原告顧雲亭延律師到堂陳述被告誘奸捲逃各節並以證據確實請爲按律嚴懲並據傳阿貴供稱原告是我丈夫因我賭負巨欵無法彌補故捲取現洋一百數十元及金飾等物偕陶朋福逃往蕪湖寄居陶兄家内所有金飾已變價用盡求宥訊之陶朋福供詞推諉繼據包探　稱陶已在捕房承認和誘等語兪襄讞核供商之義副領事羅君以陶朋福不應和誘有夫婦女判押西牢半年顧傅氏暫留濟良所候核 
　　又海寗路一千一百四十一號門牌七星爐小茶館主浦東人王小辣子於四月十五號引誘對門二千九百九十四號某骨牌作主婦盧周氏之親女樞根（卽翠根）捲取値洋七百元之金飾偕逃匿居新閘白克路五百八十九號門牌屋内被女母偵知以此事實係隣居婦人黄阿四姊居間說合遂據情報請閔行路捕房派探沈阿炳與一百零九號西探將男婦女三人一併拿獲分别收押昨解公共公堂請究先由原告盧周氏所延律師上堂譯明案情次據原告投訴女兒今年十七歲被誘捲逃之後曾挽隣居陳阿堂向王小辣子等交涉已將被捲飾物交出半數當黄阿四姊誘女捲逃時有學徒潘阿炳目覩卽由潘阿炳上堂證明是日午後女在家中澣衣阿四姊前來將其邀去云係觀戲從此未歸云云又由陳阿堂投稱我與兩造皆係隣居故此事出後於四月二十在海寗路茶館内勸樞根及王小辣子將金飾交還原告餘事不知詰據盧樞根供稱因遭非親生父凌虐故捲取飾物與王偕至新閘賃居現在非王不嫁且此事與阿四姊無關所捲之物早已交還母親並已經母親至捕房銷案我實不願歸家等語王小辣子供此事全係原告之女作主黄阿四姊亦不承認串同引誘等情張襄讞與日副領事林出賢次郎核供判王押西牢六月黄阿四姊開釋樞根交其母領去管束 
[夫妻反目之惡果]  
　　阜寗人嵇龍標之妻張氏因母張孫氏與婚涉訟收押地檢廳怨憤自縊身死前日下午地檢廳派員到塲相騐當由死者之堂兄張六投案訴稱伊妹因受夫凌虐自盡求請伸寃等語當騐得屍體臂腿等處有宿傷據嵇供認上月反目時曾用竹爿拷打奉諭嵇寄押四區警署聽候移提歸案訊辦屍身由張六具結收殮惟嵇有年逾六旬之老母當張氏缢死後張六等糾集多人大興問罪之師嵇母上前攔阻爲衆揮毆並飽受驚恐臥於地上己兩晝夜不飲不食僅存一息云 
[婦人私販鴉片]  
　　福建婦人任陳氏私購鴉片烟九十盒携至高昌廟江邊碼頭地方希圖販賣當爲該處崗巡李殿元查見搜獲烟膏解由第三派出所李巡官略訊後立卽轉解二區警署訊究矣 
[師徒爭奪生意之控案]  
　　　者宋文濤在浙江路偷鷄橋附近開設算命館近在公共公廨列事科狀訴伊徒　星福川强迫手段佔據課壇損害營業由廨照准於昨晨簽票發交捕房派探將　遠案請究據原告所延代表律師上堂譯稱被告在原告處學徒立有關書尚未滿期不但擅自營業且佔據原告課壇請爲訊核云云訊之　供不承認中西官核供判被告具結不准再有前項情事違干未便 
[請追名譽損失]  
　　沈洪泉在公共公廨呈控本埠招商輪船局經理盛重頤印刷成本之通告譭謗名譽致受重大損失請追損失銀一萬兩昨晨由廨簽發傳單派令中西包探將盛傳至公堂稟奉中西官諭着被告簽字候訊 
[限期理淸房租]  
　　收租人沈耕莘前投法公堂控房客范銀桂張德寳馮金福陸阿甫胡兆華等五人各　租三四月不等向收均延約不付求請訊追經中西官核准昨日飭探一併傳至法公廨詰據范等供認欠租求請寬限措交中西官判退去各限七天還淸 
[糕糰店違章營業]  
　　北山西路某糕糰店之謝文餘因未向工部局損領執照擅自營業經捐務處西員查悉咨照該管捕房轉請公共公廨出單飭傳昨晨臨訊謝不到案中西官諭令再傳訊究 
[病馬不應駕車]  
　　馬夫揚州人吳阿三前日在北京路將病馬駕車被一千一百五十五號華捕查見以其違章將吳帶入捕房昨解公共公廨請究經中西官訊明以吳不應虐待畜類判罰洋十元示儆 
[懲辦拆梢流氓]  
　　僧人原信昨投法公堂控稱伊於前日間由杭州來申擬至普陀山暫宿法界布莊街美華小客棧内詎六月初二日晚上忽有流氓包和尚混名小馬夫毛浩其沈雪榮又名阿炳等三人前來棧内强欲分用捐欵一味行兇無奈祗得將衣服等物質洋三十元給與包等取去後經報告捕房由探任水揚將包等一併拘獲求究詰之包等供認拆梢不諱美華棧主婦楊丁氏供稱婦人實見包等向僧拆梢是實中西官會判以包等强行拆梢罪已成立着包押西牢六禮拜毛浩其押六月沈押三月期滿一併永遠逐出租界棧主楊丁氏不應匿不報捕着罰洋十元客棧着卽閉歇不准再開 
[索債反被行兇]  
　　張長茂前日在虹口茂海路向江北人蔡如淸索討借欵口角起釁蔡遂將張毆打被控該管捕房派探張金寳於昨將蔡獲解公共公堂請究卽由原告張長茂投訴被告欠我洋一百元向索不還反而行兇訴畢將醫生騐傷單及借據一併呈察詰之蔡供借洋祗有五十元未還等語中西官以錢債係另一問題被告不應行兇判着罰洋十元示儆 
[爭田界糾黨行兇]  
　　北新涇鄉人徐貴廷與弟湘廷投四區四分所報稱同族徐阿發爲爭田岸界線糾同帮匪吳福堂等行兇肆毆民兄弟均被毆傷昨經李署員逮捕徐吳二被告轉解司法科押候訊辦 
[過犯又犯搶案]  
　　無賴徐耀明陸桂寳周大舟子日前在法租界黄浦灘以拉黄包車爲由向商人舒仁昌兜拉生意乘隙將舒手中所持之大皮夾一只强攫而逸後由舒報告捕房飭探將徐等三人一併拘獲帶入捕房候究昨解法公堂請訊先據原告投訴前情詰之徐等供認强攫不諱中西官判以查得陸桂寳前亦犯過搶案出境此次不應復犯實屬不法已極着押西牢六月期滿仍永遠逐出租界徐周兩人各押一月以儆 
[小工竊取舊鐵敗露]  
　　江北小工王小三子前日午後潛至虹口武昌路六百七十四號門牌周仲卿家内竊取舊鐵數塊携贓逃出被包探張林泰查見拘入捕房昨解公共公堂經中西官訊實判王押西牢一月贓交原告領去 
[謝贈]  
　　昨承中華書局惠贈中華英文週報第十九期一册特此誌謝 
來件 
[華僑聯合會爲南洋烟草公司事告國人書]  
　　啓者天禍中國實業萌芽而摧殘萬端風雨狂驟其始僅虎倀之作祟繼仡見議員之附和終且見於政府之明令北京政府對於華僑興辦之南洋烟草公司撤銷註册一案同人疑且懼焉内部於簡照南之呈請复籍也故示留難商部於王澍功之請銷註册也遽卽批准堂堂政府手段之滑稽如此酷辣如此僑商聞命驚駭莫名卽其他華僑所辦之公司尤切狐兎之感華僑愛國家愛政府而始歸國而始辦實業政府於其未歸也則誘之使歸政府於其未辦也則勸之使辦今華僑歸矣實業辦矣且辦而收成效矣蔚爲國光矣令外商色駭而仇視矣爲政府者卽如何奬勵如何鼓吹以牗來者猶懼未至乃不此之審反先於成績最著之南洋公司一試其摧殘之厲硎凡我華僑今而後知政府之威可畏矣今而後知歷任總統招徠華僑興辦實業之命令乃一種具文矣商部聽王澍功一紙呈文遽批准咨行撤銷註册自殺實業無過於此我同人今有數語敢質諸政府中袞袞諸公者 
　　一華僑回國所辦之各公司在商部註册者其總協理董事及各股東跨籍者自否僅簡照南一人如一律辦理應取消者是否僅一南洋公司 
　　二旅美洲及南洋英荷兩屬之數百萬華僑跨外籍者十居八九有跨中美兩國國籍者有跨中荷兩國國籍者有跨中英兩國國籍者卽香港一隅而論其華商總會諸公跨英籍者大不乏人從前兼跨荷籍之巨商張弼士先生中國全國商會聯合會且舉爲正會長跨籍之不生問題如是是否對於他人可主放任對於簡照南獨主酷嚴請爲我華僑下一批示 
　　三自南洋公司註册取銷後凡我華僑人人自危尚有敢回國興辦實業者否現在國内財盡民窮不招徠華僑興辦實業更望何人抑以後實業均不必舉辦 
　　四如政府不顧血統主義以跨外國籍者卽爲外國人是商部一批已斷送數百萬國民於外國試問政府是否嫌四萬萬之國民人敷太多故爲此斷送之舉以上四條均華僑不平之鳴且華僑對於簡照南請脫離跨籍之事更有懷疑於内部者在（一）簡照南於六月間由上海地方官呈請復籍懇轉呈江蘇省長咨内部照法辦理而内部回咨有云查該商人簡照南呈請回復國籍一節核與修正國籍法第十八條規定尚無不合附抄願書等件亦與法定程式相符卽希轉令該商自行請求脫離日籍取具證明文件依法繳騐地方官呈轉到部再行核辦等語查中華民國國籍法祗須於此國呈請回復不必於彼國呈請脫離中日兩國國籍法均如此規定而内部咨覆蘇省長乃有須向日政府求證明一節出乎國籍法外之辦法是否故意此令人懷疑者一 
　　（二）簡照南愛國心切雖明知國籍法無向日政府證明之條文而委曲求全不惜遷就因向日政府取得憑證如下 
　　（甲）由美國律師羅傑函詢駐滬日領事日領事回書曰南洋公司並未在日本領事館註册爲日本公司南洋公司並無日本人資本簡照南並未到日領事館註册爲日商此可證明者一 
　　（乙）由江蘇交涉使署呈請據情轉咨駐滬日領事日領事覆交涉使署文云本總領事查敝國國籍法條例凡人民依自己之志願取得外國國籍者喪失本國之國籍該商簡照南呈請回復中國國籍核與法例尚屬相符常可照准等語此可證明者二 
　　（丙）簡照南以内部再三遷延復於七月時在天津日本總領事署提出日本國籍喪失之申請經註津日本總領事官船津辰一郎於大正八年七月三十一日出證明書文曰右件確爲事實特此證明云云此可證明者三 
　　有此三證復由江蘇交涉員據乙種證明分呈外内商三部江蘇省長代爲籲求而内部仍遷延復遷延 
　　不發執照是否於法内旣相符合於法外復有證明亦難照准此令人懷疑者二 
　　同人今有兩種辦法『一』電請示政府是否内部不准華僑之跨籍者呈請復籍如其准也當先准簡照南『一』電請示政府是否飭查凡華僑在商部註册之公司如有股東跨籍者一律取銷如其否也則當回復南洋公司之註册若二者均不見施行則母論南洋公司可危一切華僑所辦之公司均可慮祗有消極辦法從速收盆折回外洋生爲域外之人死作他鄉之鬼已矣華僑愛國愛政府而政府不愛華僑悠悠蒼天復何言哉雜評二 
[和局前途（庸）]  
　　北方當局對和議有牢不可破之二計劃一曰局部妥洽一曰直接謀和局部妥洽者不與西南全體商洽而與西南有力之一部分相商洽也直接謀和者不由和會解决而由南北兩當局間自行解决也前此於陸於唐於熊分投派遣代表疏通卽欲實踐局部妥洽之迷夢也今此與軍政府往返電商而遲遲不遣代表南下殆圖貫澈直接謀和之希望也北方對和局之眞意大抵如是而已是故無論北方無欲和之誠意藉曰有之而彼之目的旣不在和會則北代表安有早日南下之望雖然和議而不由和會解决和之一字又安能實現哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張季直先生手書 
常談 
[隨感錄（二）] [  靈園]  
　　我入世後早覺一切是空但以爲旣入世便應盡世事好了却心中少無數爭執憂苦此之謂是空未空未空是空 
　　目下辦社會事業者麻雜而起約計此中可分四種人一爲隨聲附和奸熱閙者一爲藉作謀利徑品斯下一爲借此可沽聲譽差較前二者勝若果誠心實力欲圖社會上改革進步而别無希冀者恐萬不得一也 
　　中國前十年皆盛稱西洋文明無有訾議今則漸覺悟西洋各國如美方搜羅中國古籍從事迻譯巴黎大學中將添中國文學科其他亦多漸譽我東洋文明而未聞我國有以東洋文明先自紹介於西洋者言之可嘅 
　　苦中寓樂往往人不自覺譬諸夫妻父子平日聚處亦僅早夕晤對恬淡無味一旦將離憂怨各集分襟判袂風月愁思示定期歸則又形神飛越寤寐接握此皆感於情而發深堪回味者及乎征裝在卸童僕迎門父母出見妻子歡欣異鄉情景娓談永夜此時之樂豈復人間不有當初何來今日達者審此自必啞然 
　　忘苦痛不覺苦痛憂疾病卽召疾病故知萬象胥由心生還璞返眞定在於一 
　　出門一里不如家裡此對於居處而言學識方面固須反說着親族順其時節各相饋遺事雖瑣細不可不愼蓋此旣屬内裡事婦人女子識見淺薄多從此中着計較厚則喜薄則生怨言終或敗情誼故彼此宜相稱亦不可過較多使人答必厚此多彼厚徒增糜費也普通朋友間亦須如此 
　　屢遭險阻乃長經騐漸近康莊此時仍須抱定主意步步向前切不可因而退折别向他道東奔西竄徒費時日反致無成 
　　擇耦有二難首性情次德行才又居次而貌不與焉今人不然計其才貌且覬其財利未問其德性所以每占脫輻 
　　寗爲雞口不爲牛後求己不求人大丈夫則當如是幾分任幾分事便是知足不辱知止不殆 
實談 
[用物溯原] [  瘦鵑]  
　　义三百年前歐美諸邦就餐時無有用叉者但用小刀　割食物卽以手指納之口中十一世紀時白純梯姆地方有貴婦人嫁一意大利威尼司城中之執政首領頗以飲食起居爲重每餐必以刀細割魚肉等品卽將一雙脚之义剌取入口一時威尼司人聞之以爲豪侈且謂創於女界不無巾幗氣因躊躇不敢卽用居未久遂大流行卽义將亦變更矣 
　　履履之創作由來已久最先猶太人所製亦有以木蘆竹布及皮革製者羅馬人創爲華貴之履加以盛飾或嵌象牙或鑲珠玉寳石不一而足中古時代式樣雜出令人無所適從十五世紀中葉英國盛行長尖之履履有帶　之膝　其豪華之子則不　帶代以艱　川炫　　至今日所御革履則創始於一千六百三十三年　一千六百六十八年而川帶扣以爲美觀　今　川　變公 
　　烟突酒突創於一千三百四十七年間先　於　大利之威尼司據　前屋字未嘗有烟　俱於屋頂上洞一孔爲代試觀羅馬古黷雖　墉　關世釐萬狀而烟突則無之故羅馬人之庖淄中四壁都積烟煤厚幾寸許其小康之家則屏煤不用而以乾木爲薪藉避烟煤初不知利用烟突也自一千三百五十年後烟突始流行全歐而屋頂之上似亦多一點綴品矣 
　　絲絲創於中國考其年代殆在耶穌降生二千六百年前可云絶古降生後三百五十年間哲學家亞利士多德著書言希臘人中已有絲之流行然去中國之創作亦三千年矣十二世紀時西西來始發明流傳及於意大利西班牙及法蘭西之南部英國則於一千六百○四年始有絲出現云 
劇談 
[東籬軒雜綴] [  柳遺]  
　　關公戲一名老爺戲前淸乾嘉時代禁演之所以示尊敬也嘗聞之都門宿彦云昔日臨江會之關公多以張飛替代迄今以二花面飾關公或卽沿用此習伶界中以演關公戲名於時者厥惟王洪壽（卽三麻子）其凝重雍穆之態確足令閱者肅然起敬李鑫甫與王洪壽同出於揚州某氏之門演來自多可取 
[世界偉觀（二十）紐約市之遠望]  
copy　lght1911by　living　Underchill 
Sky　Line　New　York　City 
紐約人稠地狹故多建數十層之高樓由港外遥望參差雲表極世界之將觀其地價每一平方英尺值美金二百圓至六百圓卽一平方英尺之房租亦須自美金一圓至四十圓云 
不幸短命死矣津門程永龍（二花面）近專習此惜其口白太不安頓依然是蘆花蕩張三將軍口吻殊屬不合身分惟演古城會挑袍等劇之身段亦有未可厚非之處年來滬上各舞臺多以麥城昇天爲最流行最呌座之戲余極以未嘗一廣眼界爲恨然閉目凝思各舞臺之可謂超超等藝員中能有合乎關公身分者否卽王洪壽之以善演名者今復以年老力衰之故僅得架子關公四字之譽其實可謂之一幅關公神像圖似於劇意已較淺淡論者更以某舞臺之某角爲强盜關公某舞臺之某角爲流氓關公關公之上冠以强盜流氓等齷齪字樣未免過於褻瀆聖賢而某某等角靦顔爲之且屢爲而不倦者亦太覺寃苦關公矣 
小說 
[潛艇歷險記（續）] [  翠岑譯]  
　　吾旣入艇艇卽沉其故殆必見英驅逐艦至使然已而深水炸彈果大發鐵製　形之U字艇受震幾裂惟驅逐艦之恒心雖久而艇卒不毁雖然亦苦矣裂隙叢生輪葉邊去雖能浮上而動作之能全失於是彼艦長士官及房　本納等之絶地至矣諸人會議之後准予登甲板而艦長大佐中佐及霍本納等則棄衆人乘帆布艇而去台列克大呼曰惡賊艦長可棄人遁耶麥快亞續曰艦長旣去艇中餘人更無自統自救之法顧猶不懷蓋彼艦長之去尚自有詞謂二十英里外更有一德艇艦長士官將往求救也艇衆信之不疑以爲有救惟遲之又久而救卒不至於是吾計遂决告以欲自全舍降服外無他法以此廢艇一遇英艦將立沈吾識途徑如從可安然抵英衆心動願從於是張帆而駛駛將二哩吾方慶幸以爲前行一寸卽近祖國一寸忽又一德艇見於水面霍本納竟立於司令塔之上蓋眞遇救矣吾遂以詞遣二人下其一從命而又一則····台列克曰吾見之可勿言矣麥快亞曰吾旣得一砲而霍本納所棲之艇U字某號突然以起麥快亞言至此却而茂司忽搴簾入曰艦長驅逐艦至矣台列克曰甚善麥快亞然則君可行矣前途平順麥快亞曰吾惟望故人仍得相聚一處言已二人遂握手别小艇旣與德潛艇並驅逐艦已相距約一錨纜長更有二艘亦以二十八海里之速力至馳至相護R十九號待驅逐艦之大纜與潛艇接亦遂鼓輪而行行時麥快亞方立於其獨手所擒戰利品之司令塔上指揮水兵下綠色之方帆揚然自得台列克大呼曰佳哉奸自爲之吾儕以極速行矣呼已轉以傳聲管命機師以極速力前進R十九號之輪葉大動遂以直線向目的地飛馳而去 
　　第四十四章　被困 
　　無線電機之機聲止無線電生援筆疾錄其旣長且奬之電文錄旣自語曰不解戰局將至何地始止今者此紙必送吾艇於海神之手矣是時爲R十九號中途邂逅而復行後之二時約克駭阿海岸之峭壁已隱現於前方無線電之電波雜亂馳逐於空中此象表示數十英里外德艦隊方藉密亂之水雷區及希里戈倫島根據地之防護從事於活動之作爲電波雜亂久之始有一英國海軍之電至司托克台而得密碼電文旣譯竣則一嚴重之命令也英潛艇之作戰於希里戈倫島者時滿須回故R十九號當補其缺所以然者因R十九號軍實充滿足敷潛伏水下二星期之用且爲千中選一著名之勇敢潛艇當此維持北海海權之大任庶幾無愧 
[自由談之自由談] [  一子]  
虎疫 
　　前之鼠疫非鼠疫也患疫者人也今之虎疫非虎疫也患疫者亦人也然而今之内務部則派獸醫治虎疫是直以獸類待人矣尚有絲毫人道乎哉 
　　或曰今之國内人情汹汹内部視之皆虎也故以獸醫治之或曰内部持大計事貴循名覈實以獸醫治虎疫非所謂能循名覈實者歟 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
老申報 
國内舊聞 
[西報譯載（同治十一年五月初九日）]  
　　前豐裕洋行有洋槍由外國運至上海未上岸卽轉寄至東洋詎上海海關不許欲以其槍入官業經在此審過嗣且禀至北京今聞已擬定不入官矣又聞西人所用之零物如玻璃器燭台等項海關亦欲納稅今並擬定不取云 
　　按此皆海關稅則解釋上之問題也軍火非有政府護照不得販運進口今軍火係往日本者當然不能有中國政府之護照然雖未起岸而已到上海是否應作進口論此一問題也舊稅則於種種洋雜貨如洋酒雪茄之類他國皆課極重之稅者反予免稅意謂此皆外國人所自用不以售諸華人故也然洋雜貨得免稅之利益乃得以廉價與華貨競爭華貨爲所壓倒乃致非洋貨不可如此條所記玻璃燭台等項當時固謂爲西人所用之零物也今則誰不知爲外貨銷華之大宗者何以得成爲大宗則免稅之制有以奬勵之也當時之政府無商業上之常識乃致受愚至此而稅則之改訂直至本月一日而實行始謀不愼其貽禍之遠有如此者 
　　澳門來信云去年歲甚歉商人皆爲運米之計將以獲厚利也詎料運來之米過多不能暢銷大爲虧本且恐因此而將倒之號不少矣然此不過非商賈之利耳而民人藉此得食不至流於餘莩則亦未嘗不爲善也據西字日報云中國通商各碼頭人口多寡細爲查出計上海二十五萬甯波十一萬五千鎭江十三萬九江四萬漢口六十萬烟台二萬六千天津九十三萬牛莊六萬福州六十萬淡水五萬厦門三十五萬汕頭四萬五千廣東一百萬甚矣生齒之繁也可謂庶而富者矣按各商埠人口四十餘年來大抵皆有增加雖乏正確之統計而若上海甯波者至少必四倍其數可無疑也然人口日增國富日减而民食之爲問題今不少異於曩時其將奈何 
國外舊聞 
[秘船由澳門載運猪仔虐待案（續）]  
　　英總領事官赴船上查問之時大夫先未肯允查遂諭之曰事干英國必須一查蓋已有工人一名赴英船求救英官聞弱而被虐者前來求救無不代爲伸理或相帮或相救當時英官以逃走之人還爾爾特許以後另加恩惠乃今聞該人又復受爾之荼毒此何故乎以吾查閱諸人皆鵠面鳩形大有苦狀而前逃走之人其孱弱之形幾不能站立辮子亦爲割去矣且船小人多吾以繩量每人鋪蓆之處只寬十八寸有奇前英國與葡萄牙皮魯兩國勸其禁止載工人出洋屢矣蓋明知其到作工之地未有不失望者也云云横濱一西人名好士者呈曰某曾與馬利阿古士船主相談伊忽曰吾離此處之後必欲制數人之命以警其餘聽此言吾駭然問其所說非戲語耶伊又云吾不殺數人恐彼必將殺我也故不如先下手爲强也以上前兩造之口供也 
　　維時被告之狀師遂起而言曰各人證之供詞旣如彼矣雖然可信者半不可信者亦何止大半也欲辨别審明其細底不如以其實有之情節推論之而後乃可核斷焉據船主與船上各司事所供則傭人皆甚適意飲食亦豐美章程亦無拘管虐待之事乃據醫生所供則船離澳門未久而已有四人躍水覓死人果安樂適意又何肯捨命輕生乎又見有一人以茶一盂賣洋一元假使飲食豐足則傭人豈有願以一洋易一茶者乎吾知虐待之情形必有不堪言狀者矣再者船主等每言傭人皆甘心出洋然其呈中猶有曰傭人登舟後卽派人看守不令逃遁云云夫人旣甘心相隨何必慮其欲遁而特嚴加防範乎至於立約一事細查約中大意則八年之中與使之爲奴僕無異夫役人爲奴僕則當今各國之崇尚仁義者無不深惡而痛絶之前在英法兩國先許以立約年限雇人工作嗣知其實無異於販人爲奴乃遂禁其事豈至今而尚可自爲粉飾乎所云此案當照葡萄亞國之例而辦蓋立約在葡萄亞之屬地澳門也查澳門一區實非葡萄亞國之統轄乃中國之版圖也其說尚足據乎或曰應以皮魯國之例辦之應之曰查萬國律法凡此國逃人匿在彼國非有此國明文與之理論則彼國可不歸其逃人故馬利阿古士船之傭人逃遁雖或曰不宜而亦豈東洋所必飭令回船者乎至曰依東洋例立限僱人則常事也我乃曰僱工雖常事特東洋之役人非强以受僱而皆願往役且在本處工作非令遠適異境蓋旣在本國則必有本國條例以保護之而又奚有虐待之患乎細詳委折實原告之理短請貴官照斷可也原告狀師乃又起言其語與呈紙相彷不備錄惟辨澳門區則在英一千八百三十六年以前其境實非葡國所轄卽於是年已歸葡國所屬矣現在駐紥此處領事適游他處若伊在此則可以證眀其事也至所云虐待誠有其事亦在大海之中而非在東洋屬地則於東洋無涉云此兩造之詞也問官旣閱明約紙乃訊曰查船主所存之約葡萄亞與皮魯之印文俱在乃遍觀各傭人所藏約紙則均無印信此何故耶原告狀師曰於兩邊所存之紙簽印非有此規也蓋傭人所存者祗其底本耳遂退堂（未完） 
文藝 
[普陀歸舟紀事詩并序]  
（光緒元年正月二十八日） 
　　乙亥初春小酉腴主人邀同湖海散仙悔翁種菊山人乘輪船游普陀山留連五日覽海天之浩渺探巖壑之幽奇抵掌聯吟唱酬甚富元夕後一日舟還颷風驟起波浪接天停泊瀝港焚普陀游稿投海中禱於神未幾風定波平東山月上展輪而行一夕遂至吳淞豈眞筆墨之有靈耶亦足異已書此以紀其事湖海散仙 
　　文章奪造化思與鬼神通况從佛地來奥　探無竊崇巖及幽洞一一刻畫工禪門淸淨理時露吟詠中滄溟放棹返飄飄遇飊風洪濤如山立水天昏冥　冒險泊瀝港衆心憂忡忡我來焚　香一語瀆神聰文人無厄地愛才今古同王勃昔作序湖神送孤篷白馬禍淸流千載詬厲叢我有錦繡句酬唱集羣雄賦詩各言志神其鑒余衷殘稿如敗葉一炬波光紅投入汪洋裏攫拿聽蛟龍精誠感海若海若爲動容須臾風濤靜月照海天　百靈來恍惚奔走護艨艟舟行履平地迅駛若飛鴻迢迢數百里一夕達吳淞 
軼聞 
[串賣之媒媪受騙]  
（同治十一年十一月初四日） 
　　媒家串賣視爲輕車熟道然亦有三十老娘倒绷嬰孩者粤省賢思里李媪稱作媒老手立冰上者已越二十餘年凡炫玉求售者無論初婚再醮皆可至其家住剳以覓受主至出嫁之日計取房租爨用並從中獵取媒錢又時與光棍輩串賣良家女子從無棘手者月前有某氏至媪家求售年可二旬許而眼波眉韻見者心醉媪問娘子意圖婚配究竟何道之從其將仍占正位耶抑居側室亦弗鄙也氏曰名非所論但我不能仰大婦眉睫向人喉下取氣媪曰娘子何所見之左也豪門世胄富賈殷商娶繼室者諒無取乎再醮但徒求正位而適村夫野漢恐又非妝臺所願不若覓一鍾情人作可妻可妾氏問何謂可妻可妾媪曰彼瞞妻暗地納妾以名論之實妾也而夜郎自大其所處與妻無異此俗所謂兩頭大也氏曰我意尚未定俟有當意者再行商處於是向媪借取十餘金媪詰其何用答以私債追討如星火之急媪曰凡至媒介者例必婚成之日始償一概債項氏曰私衷不能盡告姥盍爲我謀借之縱息項稍重亦不計也媪意其籠中之鳥斷難奮翅因如所請爲之借取十五金而重其息至六分之數氏償借外留取二三金而猪肥鴨瘦不三五日而揮霍盡之且時與媪同口腹媪暗謂此耗家精也娶之者想亦耗星照命未幾又求媪貸金以供用度媪思伊若明嫁則所值亦無多不如故使其重債纒身將有迫入靑樓之舉遂允之而氏自至其家相看雖經多人然均不當氏意媪曰近有某鴇兒欲買假女若得娘子俏麗當作錢樹矣氏笑曰以儂輩粗糲而作倚門技恐不足當客子顧盼然苟得寬恕假母任我意行事者儂亦不辭迎新送舊也媪曰芳意若定當爲謀之遂暗喜不期初旬氏沾病媪欲延醫至家相診氏曰不如往就醫門散步亦佳遂倩媪同往一連三日無閒至初十日媪適有事遂命婢與之往診診畢問醫師以魚翅佐箸有礙否醫師曰無傷也氏授銀與婢使往市沾取而自坐藥肆待檢藥婢沽畢而歸則氏不在急問藥店店伴曰伊因有事先歸付下銀二圓言除藥價之外一圓取錢其餘取碎銀均交與汝婢遂不疑俟檢藥畢取錢及銀而旋媪問氏何往婢依店伴言以告媪失色責婢不愼急出問藥店備如婢言媪寸心無主亟遣人四散找尋杳無踪跡媪嘆曰自作此道將三十載入老娘麵袋中者已不知凡幾今反爲人所圖氣眞難下至十五日往三界廟參神見一婦登輿極肖氏而衣裝别婢從如雲該婦亦從輿中數目媪媪殊自失而不敢呼急尾之行則肩輿入寳華坊某府固巨家也媪遂喪氣自返 
 
 

Page 19

 
 
   
 
 

Page 20

 
 
   
 
