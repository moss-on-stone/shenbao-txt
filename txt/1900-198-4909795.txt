# 1900 - 198 - 4909795

 

Page 1

 
 
[論本報紀中俄交涉事]  
　　俄自彼得以來日以開疆拓土爲念雖跨有歐亞非三洲之地土壤之遼闊冠於五洲而其君若臣猶思席捲天下以爲快故三洲之中一有間隙俄卽起而乘之所謂得尺則尺得寸則寸也惟歐洲諸國皆蒸蒸日上俄卽鶚視　𦗲斷不能有所侵削英人知其然故先阻其出黑海之路今雖得黑海之西伯士都彼兒爲屯軍之所可無出海之慮然地中海之利旣盡爲英人所得俄終不能操縱自如其於歐洲俄斷不生妄想可知南非一洲大半爲各國屬地俄非不思侵佔因各國佔取在前無可開拓然則俄之所注意者其惟亞洲乎亞洲之中華爲大然東自山海關西迄嘉峪關外皆與俄接壤中俄無事則己有事則俄直拊中國之背而其最爲患於中國之處則在黑龍江滿洲一帶新疆　非險要而皆係沙漠之地二萬里長驅不易若黑龍江則有船可渡滿洲則有路可通故俄人經營西伯里亞鐵路欲思於滿洲而直逹遼藩爲長驅直下之勢其命意之所在固不待智者而後知况高麗之屏藩己撤而又租我旅順大連灣爲屯兵停艦之所一旦有事中國腹背受敵固意中事在俄處心積慮而不欲卽發者一因釁端未開不能貿然從事二因西伯里亞鐵路尙未工竣三因視中國爲碪上之肉人人得而染指恐爲各國所牽制然則練軍籌餉豈嘗一日忘中國哉亦惟靜而伺之耳今日者俄殆有可乘之隙矣故北地拳匪肇亂各國調兵到津保護助剿者惟俄兵爲最多殺戮亦惟俄兵爲尤甚自日本彬山彬書記及德國欽使被害大沽砲臺被佔中外己成交閧之局各國之不肯罷兵者勢也固不獨俄也然聞當兵釁未開之時各國會商欲思調兵保護俄員以爲事尙可缓而豈知彼己先發電音至俄調兵來華矣果如所言俄之肺肝不己如見耶現在各國聨軍成連雞之勢似無偏倚然各　不過欲洩拳匪之憤未必有瓜分中國之心卽歷觀本埠工部局照會示諭其不欲瓜分中國之心溢於言表而覘俄舉動則未必同心也前日西報紀琿春來電云某日黑龍江將軍壽軍帥山領兵過江至俄國屬地開砲猛擊俄人亦調兵過江轟擊附近之華城華兵爰在江邊排砲多　不准俄船在江中行駛俄廷聞信甚爲憤憤中國方動各國之憤神京危急而一波未平一波又起俄人必有所藉口若再獨樹一幟與中國爲難則中國其何以應說者謂釁由我開将来爲俄所制亦咎由自取然思壽軍帥卽極鹵莽亦斷無無端過江開砲轟擊之理况在中外交閧之時軍師豈不知外間交涉更不能再傷和氣而致開砲轟擊其中必有别情惟俄人則必以釁自我開首先布告以爲將來稱兵地步現在聨軍攻擊京城俄人卽有奢心而爲各國牽制亦祗能亦步亦趨隨各國之後若黑龍江之事則俄人所獨他國必不置隊俄人必將於此生發若果如西報所云則中俄戰釁己開壽軍帥必有咨總署之文達朝廷之奏孰是孰非不难水落石出然俄人之心則己叵测矣可不慮哉 
[廷寄敬錄]  
　　昨由官塲友人錄示本月初三日廷寄上諭云此次中外開釁其間事機紛湊處處不順均非意計所及該大臣等遠隔重洋無由深悉情形卽不能向各外部切實聲明逹知中國本意特爲該大臣等縷晰言之入春直東兩省有一種亂民各就村落練習拳棒雜以　怪地方官失於覺察遂至相煽成風旬月之間幾於徧地皆是甚至沿及京城亦皆視若神奇翕然兩和遇有桀黠之徒倡爲仇教之說五月中旬猝然發難焚燒教堂戕殺教民阖城洶洶勢不可遏當風聲初起之時各國請調洋兵入京保護使館朝廷以時勢頗迫慨然破格許之各國邇計入京洋兵不下五百人此中國愼重邦交之明證也各國在京使館平日與地方尙屬無怨無德而自洋兵入城以後未能專事護館或有時上城放槍或有時四出巡街以致屬有放槍傷人之事甚或任意遊行幾欲闖入東華門被阻始止於是兵民交憤異口同聲匪徒乘隙橫行燒殺教民益無忌憚各國遂添調洋兵中途爲亂黨所殺迄未能前蓋此時直東兩省之亂黨己鎔成一氣不可開交矣朝廷非不欲將此種亂民下令痛剿而肘腋之間操之太蹙深恐各使館保護不及激成大禍亦恐直東兩省同時舉事兩省教士教民使無遺類所以不能不躊躇審　者以此爾時不得己乃有令各使臣暫避至津之事正在彼此商議間突有德使克林德晨赴總署途中被亂匪傷害之案德使蓋先日函約赴署該署因中途擾亂未允如期候晤者也自出此案亂民益挾騎虎之勢並護送使臣赴津之舉亦不使輕率從事矣惟有飭保護使館之兵嚴益加嚴以防倉猝不料五月二十日卽有大沽海口洋員面見守臺提督羅榮光索讓砲臺之事謂如不允便當於明日二點鐘用力占據羅榮光職守所在豈肯允讓乃次日果先開砲擊臺相持竟日遂至不守自此兵端己啓却非釁自我開且中國卽不自量亦何至與各國同時開釁並何至恃亂民以與各國開釁此意當爲各國所深諒以上委曲情形及中國萬不得己而作此因應之處該大臣等各將此旨詳細向各外部　實聲明達知中國朝意現仍嚴飭帶兵官照前保護使館惟力是視此種亂民設法相機自行懲辦各該大臣在各國遇有交涉事件仍照常辦理不得稍涉觀望將此各電諭知之欽此并悉初四日直隸藩司廷方伯接奉兵部六百里排單之後立卽電達蘇松太兵備道余晉珊觀察轉電出使各國大臣及廣州江甯蘇州武昌南昌福州杭州安慶長沙成都開封太原西安蘭州清江各督撫將軍共鍳仰見聖明在上並無與各國失和之意而日前外間所傅决戰諸諭及嘉獎拳匪之語的係匪人僞造本館前論固不幸言而多中而此後折衝樽爼玉帛聨歡仍意計中事豈非社稷人民之福歟敬謹錄此不禁喜而雀抃者再 
[欽使無恙電音]  
　　本埠各國總領事接本月二十四日之晚烟臺電報云東撫袁來電略謂駐京各國欽使因中國官員隨時保護接濟以是目下皆尙無恙字林西報譯登其詞復從而論之曰此電雖極可以安慰各西人然華官倘能將各欽使親筆信札代遞來申則其事更屬可信蓋自月初以來各欽使及總稅務司赫君從無一詞寄出故雖安電頻傅各西人仍疑信參半也 
[印兵備調]  
　　昨日香港來電云本港巡撫近接英政府電諭令其在調往津沽之印度軍內揀選三千名暫駐香港候令調遣如上海有土匪滋事卽行調該軍前往　護或南中沿江海各省有變亦可調往彈壓以壯聲威 
[英遣大將]  
　　西字報云邇日探聞英國政府擬派前鎭守埃及國將軍六等爵葛連飛爾君爲總統在華英國馬步砲隊全軍之職以一事權 
[英搭戰事餘談]  
　　昨日本埠字林西報轉譯華歷六月二十五日路透來電云現在英提督梅爾思所統之軍己占據合克布得地方哈密登馬恒二提督之軍則目下方巡遷地拉歐亞一帶藉以掃除叛民日前奧傷治又有民人 
 
 

Page 2

 
 
若干在白里恒　事英廷聞信後卽遣恒得統軍前往攻剿矣 
[己授全權]  
　　西字報云本月某日英处務副大臣布得力君在下議政院宣言日本政府己囑由本國調赴中國北省之將士等凡有要事可與現駐上海之英總領事霍倫君熟商若上海遇有緊急事則霍倫君可以相機辦理蓋政府己授霍倫君全權故也 
[大軍來華]  
　　西報云刻聞英美俄法德奧意日本八大國各議遣馬步砲等軍四萬人前赴中國北省助剿拳匪其中英美俄法德日本六國己各如數遣兵奧意兩國因在華商務寥寥每國祇能遣兵萬人然合而計之至七月秒除海軍不計外各國兵士之可至直𨽻者己有二十六萬之衆似此荼火軍威志在必逞遙瞻輦轂殊　杞憂矣 
[禁止軍火]  
　　西報云前日法國外務大臣達爾孟該西君函致各國政府以中國北省義和拳匪滋亂與東西諸國爲仇例須禁止各種軍火出口以防接濟聞各國己允如所請英國議政院近亦奉到政府繕發禁止軍火連往中國之新例各議員皆遵而行之 
[議和喜信]  
　　福州訪事友人云自北地義和拳匪作亂激成各國兵釁津沽糜爛大局岌岌可危海內之志　　時者皆日夜望議和之信本月十六日省垣官傷接到密電知我國政府己發電音分致英俄日本三國請代向各國排難解紛與俄要以密約與英言商務利益與日言唇齒之誼言頗娓娓動聽聞己由駐滬督辦鐵路大臣盛杏蓀京卿邀集各國總領事官商議先請天津停戰然後保送各國使臣到滬議和法日二領事己允電商本國政府此說果真則易干戈爲玉帛當在指顧間矣 
[追薦亡魂]  
　　西報云英京各官紳以在中國北省傳教之各西人大半被拳匪殺害而將弁士卒之因戰事捐軀者亦實蕃有徒異域孤魂深堪憫惻爰於華歴本月二十七日在國家大禮拜堂内舉行追薦禮以誌哀思 
[水雷肇禍三志]  
　　福州長門砲臺水雷肇禍業己兩志報章兹又接訪事友人續函知此事實由勇丁某甲鹵莽從事所致蓋是日甲奉諭修理水雷因見螺絲釘太緊擬用鐵器擊之使開同營某乙　旁力阻甲不聽乙知有鉅禍飛步逃逸避入某處空洞中未幾雷機觸發轟然一聲天驚石破各雷己遭炸裂近處弁勇均罹於難有二十八人骨肉紛飛死　慘酷其餘亦皆頭焦額　無復人形乙雖先逸受傷亦重向人訴説前情言之歷歷越數日亦斃長門各營統領洪梓青軍門自知咎無可辭藉口觸電含糊掩飾督憲許筠師大加呵斥令摘去翎頂以觀後效管帶鄭都戎則立予撤差聽候叅辦說者謂各營積弊凡易一將領必任意汰革舊勇而另以私人充其額此輩於軍火一道本屬茫然安望得心應手此次之變實由於此致損國家數十萬金殊可惜也安得各營皆引爲前車之戒俾軍民得免意外之虞哉 
[浙軍過潤]  
　　鎭江訪事友人云浙江定海鎭總兵余鎭軍朝貴近奉浙江巡撫劉景韓中丞奉調帶兵北上保衛畿疆爰卽統師就道月之二十四日頭站新軍中左兩營道經京口道憲長久山觀察深恐各勇在外滋事面諭水陸總巡周都戎洋務局委員邵大令保甲總局掦大令妥爲照料一面由丹徒縣吳　香明府派差役封船數十艘本月二十五日午後各勇一律登舟渡江而去至鎭軍及後隊各營聞日內亦將過鎭矣 
[宜昌辦團]  
　　宜昌訪事友人云時事多艱保衛地方須資兵力府尊陳太守擬興團練以輔防軍之不足因於日前飭各縣宰邀集紳士籌備經費招募團勇五百名統計製備軍械號衣及每勇一名月給餉銀四兩約共歲需銀四萬餘兩無可挹注責令各紳向殷商富戶實力勸捐己由太守出示曉諭矣 
[閩災待振]  
　　福州府屬水災情形前己兩志本報兹又接訪事友人來函云此次被災之慘興化府屬亦遭波及統計上下游罹難者不下萬餘人漂沒田廬更不可以數計瀋司張潤生方伯關心民瘼慨捐米一千石先　散振初尚每日施粥二次嗣以人多米寡僅给一次善後局提调程太守祖福经理其事目擊災民待哺嗷嗷不忍坐視日望東南善士大發慈悲源源接濟其由英領事官捐募之五千金交由順豐洋行執事盧君善孫等製備米票遣人分詣災區按戶散給二升並小銀錢一枚俾得暫資餬口然杯水車薪於大局終無所濟安得有大力量者及早解此倒懸之厄哉 
[潤州火警]  
　　鎭江訪事友人云本月二十四日之夜魚更三躍時鎭城外風神馬頭西首廣泰雜貨棧不戒於火致兆焚如霎時毒𦦨飛騰冐穿屋頂地保嗚鑼報警道憲長久山觀察聞信之下以是處離洋塲近在咫尺深恐匪人乘機滋擾赶卽親督小隊多名各執槍械前往彈壓未幾城內外各局洋龍風馳電掣而來竭力噴射幾如銀濤萬斛飛濺半空祝融氏勢不能支始得歛威而退是役也計焚去瓦房兩進并燒燬糖貨等物約值二千餘金 
[關心民瘼]  
　　福州訪事友人云自北省拳匪之亂牽動大局市面岌岌皆苦周轉不靈貧民向賴長生庫以濟緩急者至此更遭抑勒向之值上當五者今則不過十之二三以致南后街各當鋪與民滋鬧之事日有所聞藩憲張潤生方伯惄然憂之聞己籌欵六萬金發交各典鋪暫爲接濟亦未始非仁政之一端也 
[温守撤任]  
　　杭州訪事友人云調補温州府啓迪齋太守續到任未及半月卽奉道憲王心齋觀察札行撤任電禀到杭卽於二十二日 
由藩憲惲方伯札委候補府林少虞太守祖述前往署理其撤任之由據公門中人傳述云歐郡地處海濵民風強悍少年喜事之輩平日設有拳會彼此練習以爲常太守抵溫時以其勇猛非常足備爪牙之用卽　出示招募其示諭之中　爲拳民以致洋人懷疑紛紛欲避經道憲王觀察再　挽留並告以此等民人不過略習拳棒並非與北方義和拳匪通同一氣而外人　疑信相參道憲因責太守鹵莽電禀撫憲甌海關稅司亦電致上海英領事轉達浙中大吏撫憲劉大丞中深恐啓外人嫌隙卽命藩司委員接署斯缺一面札飭温處道將太守撤任並將所招之勇善爲遣散以後不得再有拳會名目致啓猜疑 
[害人自害]  
　　金陵訪事友人云日前旱西門某教堂中有一牝牛因病倒斃教士憐之命牧人某甲舁出瘞埋中途遇某屠夫詢悉其故謂爾有此奇貨可居何不自爲生財之計耶甲心動遂令奏刀宰割酬以肉十斤中乃將皮骨易得洋銀數元復臠割其肉入市求售每斤僅取青蚨二十翼老饕者流貪其價廉爭先購致頃刻卽盡甲自留一臠携歸炮炙成脯與家人共食方相慶幸不料　鼓後合家均患腹痛旋卽呼號腸斷而死此外之食其肉者亦皆先後名登鬼籙無一幸免聞罹是劫者多至八十餘名口亦慘矣哉 
[浙省官塲紀事]  
　　杭州訪事友來函云撫轅親兵左管統帶孫叅戎紹發現奉上憲札　駐紮江干南星橋以資巡防所遺統帶一差暫由省防統領劉總戎兼帶另委候補　將薛副戎金玉爲帮帶己於本月二十二日到營矣○督審局正審委員强椿巖大令紹嵩現奉臬憲札委调辦督審提調差事所遺正審一差委候補縣胡大令爲和接辦○本月二十三日爲火神誕辰官塲例有致祭之典浙江撫憲劉景韓大中丞特委運司世振之都轉詣吳山火德廟行禮以昭愼重○防軍局會辦差事現奉撫憲劉中丞札委郭榖齋觀察式昌辦理觀察奉札後當卽詣轅禀谢擇日到差 
[皖省官塲紀事]  
　　安慶訪事人云新選安慶池州府知府祥太守順於前月某日由京領憑南下本月初十日行抵皖江隨詣各轅禀到 
 
 

Page 3

 
 
二十日藩憲湯方伯牌示飭赴新任供職太守接奉飭知卽詣轅禀謝擇吉履新○皖省敬敷書院每月官師二課均應在考柵扃試以杜弊端本月二十二日輪應藩憲湯方伯舉行課試因考棚駐有兵勇遂令諸生領題回寓限卽日戌　交卷逾限不收○懷甯縣陳明府諤調署廣德州遺缺由撫憲委石埭縣姚大令代理姚大令奉札後卽於某日交缷篆務來省禀到擇吉本月二十一日接印任事陳明府則於日內料理行裝馳赴廣德州新任 
[潤州官塲紀事]  
　　鎭江訪事友人云新簡貴州巡撫鄧小赤中丞陛辭出都遵陸至清江浦乘舟南下本月二十四日行抵潤州舟泊六吉園碼頭維時長江水師提督黃芍巖宮保常鎭通海道長久山觀察以次印委各官咸登舟投刺中丞接見後留宮保與觀察炎論時事良久而別有頃中丞登岸乘輿赴各衙門答拜旋假六吉園客棧小駐征驂然後赴黔履新○前者長江水師提督黃芍巖宮保赴江陰吳淞等處查勘砲臺兹己事畢宮保遂於二十三日乘鏡清兵艦遄回京曰防次麾下各營官弁咸詣江干恭送如儀 
[幸逃顯戮]  
　　嘉興訪事友人云匪棍王西金向在樓眞寺鎭開設茶肆　　閭里無惡不爲邑尊熊大令聞而惡之特派差役前往拘拿王並不畏懼糾同羽黨竟敢持械拒捕各差以寡不敵衆致被刺傷一名幸餘差竭力解圍始得拘獲一犯解入城中邑尊升堂提訊以其愍不畏法喝令重責二千板收禁一面移會營縣協拿王犯翌日水師營某哨弁解到王之屍身據稱在某鄉與王相遇因其飛步奔逃恐被兎脫立卽開槍擊斃邑尊得禀遂委朱捕廉並帶同受傷之差役往騐屬實飭備棺收殮 
[鶴樓笛韵]  
　　武昌访事友人云鄂省自創設官錢票遠近通行商民無不稱便邇因北方拳匪滋事風鶴頻驚銀根頓形短絀遂有匪徒播造謠言謂官錢局勢將倒閉一時風聲所播市面震驚商民收存官票者爭往兌取局門以外擁擠不堪局中所存現錢一時不敷周轉　革吏任意譁譟勢甚洶洶江夏縣陳介庵大令聞之立卽馳往彈壓將爲首滋事者拿獲數人予以薄責若輩始紛紛解散事後由武　府余堯衢太守出示曉諭云照得官局錢票　係便民而設完納糧稅課釐早己通行無碍爾時兌換現錢不過市面買賣現有無知匪徒藐法罔知利害在外肆行謠惑兾得假票矇兌現派弁役查拿明查暗訪務獲兌錢照常來局勿得大驚小怪倘敢故意滋鬧立卽拿案不貸○武昌與漢鎭遙隔一江臨流喚渡者多若恒河沙數而舟子良莠不齊往往勒索行人或貪利多裝罔顧風波之險現值江流盛漲失事堪虞張香濤制軍民瘼關懷特飭將渡船章程詳加厘定出示張貼通衢凡頭號渡江船可裝八十石者准裝十二人二號渡船可裝六十石者准裝八人三號渡船可裝四十石者准装六人每人准收渡資五文至望山門新橋碼頭距稍遠頭號渡船只准裝載八人二號渡船准装六人三號渡船准装四人每人准收渡資八文倘敢任意多装或格外勒索許被害商民立卽扭送地方文武衙門從重懲辦以此明定章程認眞整頓行旅諴受惠無窮矣 
[鐵甕江聲]  
　　鎭江訪事友人云今屆庚子恩科鄉試寶晉書院肆業諸生除孝廉及生員之丁憂者例不躬與賓興外其餘應由道憲示期决科本届長久山觀察定於本月二十日詣院扃門考試金針暗度玉尺平量披久沐化雨春風者當無不破壁飛去也○時屆荷夏居民偶疎珍攝疾疫易興七濠一帶各鋪戶先事防維相率集資延請羽衣設壇建醮至晚迎　出巡鑼鼓聲喧不堪入耳雖卽古者儺以逐疫之遺意實則勞民傷財甚無謂也○近者大憲以京津匪亂甚熾民心搖動深恐梟匪土棍乘機滋生事端通飭各地方官籌辦團練以資保衛丹徒縣莫嶼香大令因於日前邀集各鎭董事至縣署會議辦法誠救時之要策也 
[皖垣雜錄]  
　　安慶訪事友人云本月十五日傍晚時有日本某兵輪船一艘駛抵皖江就小南門外江干下椗船中管帶某君詣撫轅謁見王大中丞請將武備學堂兩教習携之回國中丞以瓜期未届且堂內學生漸著成效亦未便半途而廢爰卽婉辭卻之十六日武備學堂提調楊太守府尊方太守縣主陳大令特設盛筵請管帶赴宴以盡地主之誼是日主賓歡洽直至日落崦嵫始興辭回舟次晨卽放椗逕赴九江○安徽營務處劉篤烈觀察係原任新疆巡撫劉義齋中丞之公子家傳韜略智勇兼嫻自蒞此差尤能克盡厥職日前因撫轅親兵擅離營伍立卽拘獲嚴懲昨又有勇丁數名濳至娼寮滋事觀察大怒卽時革去卯名發縣遞解回籍各營开勇聞之一時咸爲肅然 
[京餉來滬]  
　　浙江巡撫劉景韓中丞札委大挑知縣譚明府西庚督解地丁京餉銀五萬兩由滬乘輪北上先期移文來申知照上海縣汪瑤庭大令俟餉銀到滬時撥差照料以昭愼重 
[寄存軍械]  
　　兩廣總督調補直𨽻總督李傳相此次由粵東乘安平輪船來滬所帶親兵二百名隨身携有洋槍火藥彈丸及皮帶行李等共五百餘件到滬後卽寄存下海浦水棧房內以免疎虞 
[招募華人]  
　　日前駐滬某國領事官接到津沽各國聨軍統領來函請招通事二名並小車夫一千名以便帶同乘船北上聽候策遺聞日來華人之應募者己實繁有徒矣 
[查拔界石]  
　　日前英總領事函致上海縣以虹口二十三保二圖地方有戴金發者擅拔界石佔及洋商租地請飭查提縣主汪瑤庭大令轉請英公廨讞員翁笠漁直刺查究兹經翁直刺移復以查得該地由戴金發擅佔後轉租與賭棍瞿龍龍造屋抗不拆讓請爲核辦云云不知大令如何辦理也 
[批斥舞弊]  
　　上海縣陰陽學張汝鈺前因誤公奉松江府張子虞太守札飭另行招充張以此事實經書仇承志侵吞詳費延擱公文所致爰具詞赴縣呈控兹奉上海縣汪瑤庭大令批示云吏書仇承志　攬實用至四百之多爲函承辦詳充乃又任意延擱如果非虛玩法己極而　關　吏索費亟應澈究速將過付見証呈明投案質訊查究並批投充訓術之漆匠阿勝　范星瑞呈詞云爾在戴前縣任內投充陽學訓術本縣飭承檢無案卷顯　鑽營矇充毫無疑義　屬贍大妄爲究竟如何具呈投充稱諭著卽明白據實另呈仍候吊諭騐奪 
[幸未成災]  
　　前晚七　餘鐘時本城西門外萬生橋南堍某燭店忽然火起熊熊毒𦦨幾致燎原經鄰人竭力灌救得卽撲滅不致成災　幸事也前日旁晚時大東門外朱家弄某姓家因晚炊不愼遺火積新中霎時濃烟四射火光熊熊幾肇燎原之禍幸由鄰人瞥見恊同灌救得卽息滅不致成災 
[呈控毀物]  
　
法大馬路萬和祥洋廣貨店與同業之匯源因事齟齬被匯源店主曹某擊毀物件甚多萬和祥店主心不甘服昨日據情投報捕房捕丞飭包　將曹某拘入捕房略加研詰暫准交保出外俟堂期傳案訊究 
[積欠免追]  
　　　江北人董朝明在法界後新街開設小客棧積欠　租洋銀十六元爲房主控諸法界公廨請爲嚴追讞員朱森庭明府與陸繙譯暫訊押候追繳旋因董貧苦不堪實難措繳前日傳房主到案諭令免追著董於三日內遷出 
[西童可憫]  
　　前日傍晚時有一西洋裝束之童子形己殘疾偃臥自來水橋畔適某西人道經於此見而憐之遂簽名交巡街捕送入捕房請爲安插語云惻隱之心人皆有之不於此可見哉 
[巨棍保釋]  
　　著名巨棍春榮綽號小黃牛拆梢訛詐無惡不爲經前縣主王欣甫大令飭差拘獲訊供監禁在案前日縣主汪大令忽提該犯至案略訊供詞詰以何人可以具保張答有母舅王春春　　　　　以此後安得再　兹事命上　堂具　保去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廉訪課吏]  
　　安慶訪事人云安徽課吏局創　前臬憲趙廉訪定額八十名超等十名特等二十名一等五十名復添附等十名超等一名獎銀十二兩特等一名獎銀六兩一等一名獎銀四兩餘遞减附等者二兩茍能屢列前矛卽給矛差委每月課試由首縣備造卷結以杜矇混應課者約一百四五十名本月分應輪臬憲聨星樵廉訪考課凡應課者令書簡明履歷赴署領卷題爲嚴禁書差人等藉事苛索限日交卷 
[上海縣署瑣案]  
　　洋涇鎭巡防局解送受傷之　桂泉沈阿賢及行兇之王阿六王阿林四名到縣請究汪瑤庭大令提訊之下陶沈同供以種菜爲生近因左近和豐船廠工人屢次前來竊取蔬菜前日小的當塲拘獲一人因其苦求饒恕當卽釋回詎竟以怨報德昨日糾同多人前來復仇用鐵錘將小的毆傷幸衆人競抱不平將鐵錘奪獲并拘得行兇之李阿六王巧林二人解經巡防局轉送案下求究李王同供係廣東香山縣人在和豐船廠充當小工從未犯竊昨日路經彼處見衆人互毆小的等正欲避開忽被衆人悞拘求察大令惡其狡賴判各笞二百板收押自新所鐵錘儲庫陶沈之傷著令回去自醫○日前寶山縣獲到私造軍裝之羅阿松羅阿方邸炳文三人訊供後解送蘇松太兵備道請過堂復訊道憲余晉珊觀察飭發上海縣訊供候核汪大令於前晚提案研訊先問江灣鎭董事徐啓之曰據嚴墨如禀稱爾曾見羅阿松鐵店製造刀械甚多此事是否屬實徐供並未親見恐係誤傳求察羅阿松供小的在江灣開設鐵店己閱四十年從未造過刀械今因鎭上廣永利烟館主邱啓文倩鑄劍式腰刀一柄云係帶回家中爲小孩壓邪言明價洋五角旋被房主嚴墨如得悉不許鑄造遂作爲罷論求鑒羅阿方供係阿松之兄相隔三里亦開鐵店此事實不知情邱炳文供係啓文之弟胞兄己經回里所鑄之刀實備壓邪並無別故大令核供判兩羅　邱均行收押徐則交保候傳嚴墨如到案復訊 
[上海巡局紀事]  
　　前晚三鼓時二十三七鋪汛捕在南馬路橋附近見有木板二十餘塊堆積街心當卽帶回局中禀請局員候失主認領○局員盛雨村邱友林兩二尹督勇巡查至賴義馬頭見某甲形狀慌張當卽拘住盤詰甲稱在北市歸家並不爲非二尹不予深究麾之使去又在馬家廠地方查見陳忠裕陸金生二人僵臥街頭命提至輿前研訊姑念萬壽期內從寬免究亦當塲斥釋○十六鋪巡防南局委員會虛齋二尹亦率勇出巡在王家馬頭左近查見某乙在街頭擺設字謎攤誘人猜壓二尹命驅逐出境不准逗留○南市集水馬頭順裕冰鮮行主劉玉成將販客鄭林甫所存貨物盜賣鄭向理論反被兇毆控經保甲總巡局局員傳辛厓明府准詞昨日飭差恊伺十六鋪地甲提劉到案研訊○前者王阿第陳金彪二人在南市設攤誘賭當被十六鋪局勇查獲押解至局局員移送總巡局經傳明府訊明判枷號示衆前日由地甲解局禀稱該二犯近患痧症禀請核示明府命疏枷交保俟病痊解案補究 
[英美租界公廨紀事]  
　　和商好時洋行主投本管領事署控福泰森絲布店主朱春森欠銀五百九十四兩由和領事函致讞員翁笠漁直刺准詞飭差提朱訊追○蕭金純控魏聲翔卽魏申祥等串吞洋銀牽涉經阿棠倪承衍直刺准詞飭差將經提獲候訊昨日倪自行投案由原差禀知直刺諭令連經一併押候訊核○福州路胡家宅一帶雉妓姚愛林王小寶深夜在途拉客由五百九十號及六百零九號華捕拘入捕房捕頭令解送公廨禀請直刺訊辦○前晚包探胡瑞龍等巡至會香里等處拘獲達章拉客之雉妓王金寶等十餘口送入捕房捕頭令解送公廨禀請直刺核奪 
[英租界醫院紀事]  
　　寗波人姚阿四失業頻年貧無聊賴竟於前日吞服洋烟投宿滿庭芳某客棧束手待弊幸經棧中人察覺急送仁濟醫館求救未識能保全性命否○昨晨浦東木匠沈阿炳在六馬路工作偶不經心從高墜下傷及頭顱經人扶送仁濟醫館求治醫生騐得傷勢尚不甚重謂須兩禮拜方可痊愈云 
[美租界捕房紀事]  
　　前晚流氓陳阿二糾集同黨多人蜂擁至西華德路瑞記洋貨店借端尋釁將店夥某甲拽至街心肆行毆擊適爲包探劉光震所見卽將陳拘入捕房捕頭令押候解送公堂禀請讞員翁笠漁直刺訊辦○歹人某甲前因犯案解經公堂判令遞回江北原籍近復濳蹝至滬爲包探沈阿岳查獲立卽拘入捕房捕頭令押候解送公堂禀請懲辦○西華德路萬生烟店弄內第一百十一號門牌屋內寓有流氓多人前晚黃昏時見甬入某申踽踽獨行向之索詐不遂所欲突出利刃刺傷左腿血湧如泉甲痛極呼救若輩始一哄而散後倩人雇車送至捕房據情聲訴捕頭騐得甲受傷屬實著送同仁醫院療治一面派包探查拿行兇之人以便解送公堂禀請訊究 
[上海六馬路仁濟善堂經收咸有一德施醫給藥一文愿冊捐四月十一至五月三十日清單]  
　　胥江宏農氏大善士洋五十元徐石士翁洋三十一元洪振鄂傳德堂　陸氏三戶各甘元大通輪船陳瑞華洋十五元小洋五元一角桐城葉培根洋十二元浦東鄭氏求合家平安蕪湖西門外二街人氏各洋十元零二角各濟公司來金姓仙鎭求完心愿人洪薇軒寄來友人求平安人沈珮雲丁瑞鰲趙清華沈松茂沈亨達陳君讜湧興裕周梅房吳榮泰洪萬氏山陰無名氏餘姚無名氏樂善居士十七戶各洋十元孫若愚七元七角湖北槍砲局三十二位小洋七十五角無名氏洋七元隱名求平安無名氏保平安周清齋陶輝章甘仰　昌國子任平安桃稚仙史不　人天津袁姓完愿人無名氏無名氏隱名氏徐壽慶堂十七戶各洋五元江孚輪糾爲扒手身畔搜出充公洋四元本洋一元求病愈人河南謝氏嘉定清河氏耐菊軒黃盧汝聖五戶各四元陳聞聲三元六角陳公館三少　問心子九江無名氏無名氏無名氏五戶各三元北　茂罰欵二元五角周慰恩倪頌堯周俊卿魏貞祥吳城齋顧　桂林大椿　友林顧潤無名氏保子平安廣東無名氏簫山月積生請符　王江氏隱名氏隱名氏不留氏十七戶各二元來　無名氏洋一元四角銅洋四角楊全慶　一　四角勁記洋一元三角瑞綸　來猪作罰欵王悅農杰求母長壽自來水公司友人來隱名氏何垛　無名氏石港無名氏北通州李黃曹隱名隱名氏隱名氏無名氏無名氏存仁堂翁翌興瑞月泉儲俊卿説福矅謝福渠何榮堵十八戶各　一元俞紹鋆錦山水金合一元蔡公館　角廣脩斌天水徐氏各五角郭裕盛二次八角天成昌　客二角趙姓銅洋廿元隱名氏銅角一百六十角無名氏銅洋十二元同盛源銅洋九元六角甬江泰餘莊振大號各銅洋八元王隱名銅洋　元曹隱名銅洋六元裕和源銅四元永茂存　銅洋二元六角胡慶餘堂青陽鹽棧隱名氏魏隱名四戶各銅洋二元瑞記紗廠逸名隱名氏隱名氏四月各銅洋一元姚天生姚根生各錢三百六十文長因　飯鍋千五十觔以上共收洋五百七十六元五角銅洋一百零五元六角銀七百廿文飯干五十斤 
 
 
 

Page 10

 
 
   
 
