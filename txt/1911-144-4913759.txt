# 1911 - 144 - 4913759

 

Page 1

 
 
   
 
 

Page 2

 
 
上諭 
[五月初二日内閣奉]  
　　上諭前據御史瑞賢奏藩司大員素行貪鄙當經諭令長庚確查兹據查　明覆奏新疆藩司王樹枬被參各節皆無實據惟素有吸烟之　名用人亦間有未當之處新疆布政司王樹枬着開缺調　京查驗調補山西河東道榮霈署新疆伊塔道迪化府知府　潘震據稱烟瘾確己斷淨着山西新疆巡撫隨時察看署　迪化府准補莎車府知府劉文龍雖無行賄買缺確據惟聲名平　常操守難信着卽行革職借補迪化縣典史試用巡檢蔡世長承　鑄金銀各幣顯有弊混且係改名朦捐着革職永不叙用葉城縣知縣　張應選屢膺要缺衆論未孚着開缺察看餘着照所議辦理該部知道　欽此 
　　上諭甘肅新疆布政使著陳際唐補授欽此 
　　上諭甘肅新疆鎭迪道員缺著楊增新調補並加提法使銜欽此 
　　上諭陸惠四十二統領官蕭星垣著派充陸軍第二十一鎭統制　官並賞給陸軍副都統銜欽此 
　　上諭禁衛軍步標統帶官應龍翔著派充陸軍第二十九混成恊統　領官並賞給陸軍恊都統銜欽此監國攝政王鈐章奕劻那桐徐世　昌署名 
　　五月初三日内閣奉 
　　上諭署大理院少卿王世琪等奏湘路加抽各股請一律停止一　摺前因鐵路幹路改歸國有曾經降旨停收川湘兩省租股並飭將此　外另立名目捐作修路之欵查明請旨辦理誠以閭閻困苦日甚一日　鐵路旣歸官辦凡因辦路累民之舉應即悉數蠲除以後稍輕擔負兹　據湖南京官聨名奏稱該省路股除田租外尚有米捐鹽捐　房捐各名目似此層層剥削不惟取之富户且至擾及貧民倘不一律　停收仍不足以示體恤詳閱該員等所奏頗能仰體朝廷德意俯察民　生疾苦著卽將湖南所有因路抽收米捐鹽捐房　捐各股與前項租股概行停止其己收之欵仍著郵喻郵傳部督辦　鐵路大臣湖南巡撫恪遵前旨一併詳細查明妥擬辦法奏聞不使有　絲毫虧損並著該撫刋刻謄黄再行曉諭母任隠匿遲延以廣仁施而　紓民力欽此 
　　上諭奉宸苑奏書正因病呈請開缺一摺奉宸苑卿書正著准其開缺欽　此監國攝政王鈐章奕劻假　桐徐世昌署名 
　　初二日召見内閣總協理大臣文琦 
　　初三日召見内閣協理大臣常裕陸嘉晉吳炯何作猷趙　東階李端棨 
論說 
[論近日人心之變（東吳）]  
　　山崩海嘯熒惑現天鼓鳴此等雖屬不經之談。顧中國自有歷史以來。每遇叔季之世。往往天災地異。迭出不窮。左史所紀。彰彰然也。然如此種種。 
 
 

Page 3

 
 
爲目之所易見耳之所共聞躬。其事者或以接觸之顯近轉。以生其警惕。之心故。星家亦有懺禳之說而聖明御宇或者人定勝天。因以造成國家。中興之局若。夫世風日下民德日漓大好人心漸漸變異。則有心人不覺。感慨系之者矣 
　　天地人三綱也天有災地有異有聖人出或能以人力挽氣數之窮而人心之變其。事非一朝而來其機非一刻可轉爲邦期以百年成仁待之十世蓋。其機兆之露也旣漸則。嘘育而收拾之者自不能速試觀一姓初興挾其銳盛之氣尚。不能使四海卽歸於底定必待兩世三世之後始。聖太平熙皥之景象誠。非一朝一夕之故也我是以謂中國今日不必憂内亂不必憂外侮政治旣修國勢自振富强不難一蹴而幾而惟人心之變則眞大有可憂者焉請。以官民兩界分别言之 
　　官治人者也治理國家之司機人也是故國得。人則治不得人則不治試問今之爲官者曾有一人。眞能以治理國家之事。引爲己任者乎方。自田間來其所操之目的己異一旦拜札受命則惟朘削人民之利以肥己剥奪人民之權以目尊而己出有輿馬侍從之威入有妻妾宫室之奉養尊處優其良心早汨没於聲華勢利四字之内幸而無事則收他人之賄賂以分獻權貴而。保其位不幸有事則借告病之題目以飾詞請退而全其身而。國事於是不可問矣尤。其甚者身。當外交之任寗壓迫人民之輿論犧牲國家之權利而爲外人作虎倀不惜以賣國奴三字之微號留貽於千載萬世之後則其心更有可誅者矣此官心之變也 
　　民集合。多數而組成國家者也國無民不能立民無國亦不能存是故國與民有密切之關係在。上者宜無一日不愛其民在下者亦無一人不愛其國試問今日之民。其眞能寳愛國家。者有幾人。乎就我國習慣上中下三等社會言之。其上等者。大都縉紳儒士爲多平。日侈談公益爲一鄉物望所歸而或則把持公款肥己矣或則借名善舉起家矣或則包攬詞訟結交官塲欺。騙孤寡覬覦財産且以大紳志士之名號爲招徠主顧之幌子矣世道日卑人心不古所謂上等之人猶復如是何。論其他中等以普通商人爲多在歐美各國商人資格本極高尚我國商學未興姑弗論是第商人要素信用爲重一諾可以抵千金片言且勝於契約靡論中外皆同一軌而。今則有虚張聲勢以裹脅外資者有架空資本以倒騙巨欵者更有僥倖發財賣空買空以致釀成奇險摇動巿面者因信用之墮地致後來之裹足影響所及關係匪輕至於下等以苦力傭工販夫勞農爲多此中品類旣雜智。識尤卑囂薄之風浸染易入因其生計之窘遂爲作惡之媒則。更有不可究詰者矣總之今日之中國直可謂爲五濁之世界京師輦轂之下尚。蒙首惡之譏如王建章案。如李三太太案。如田際雲案如葉崇榘等案。怪異之事百出不窮則。他何論焉此民心之變也 
　　嗚呼。魑魅魍魎禹鼎不能盡其奸鬼崇妖狐秦鏡無以顯其醜人心之變至於如是國雖不亡心久亡矣欲救其弊非。急從教育入手不可我願當國者以。教育普及之言作星士懺禳之術則庶幾中國之福乎 
來稿 
[中國留德學生警告國民書（三）（續）]  
　　且。此數者爲救國下手之要方决無一日可緩之理當。此國勢阽危朝不保夕急。起直追猶恐不及何。能擲此有限之時光以供當道者十數人之愚弄此輩貪榮戀位早己自戕其忠愛之心苟知二者之有利於民有害於己猶。將力爲阻撓以爲自衛之計所謂一年之中設内閣三年之中開國會之說實。行與否猶未可知卽或行之而此二三年中吾國民之失其權利。者不。知當幾倍於今日吾國民之受其痛苦者又不知當幾倍於今日恐自此以後雖欲振起而國之己。無及矣故。鋤去現政府當局之人設立責任内閣召集國會非。卽時斷行不可也若此數者之能行與否則惟視吾國之决心如何能力如何吾。國民之决心與能力及此則。數者行而國可强吾國民之决心與能力不及此則數者不行而國必亡願國民之母忽也。 
　　抑僕等尚進而欲有所言者。則吾國將來政策上之一大問題。夫一國之政策言之浩繁。僕等旣先以國會與内閣。爲吾國民今日運動之要端則關於政策此書固非所宜言。卽言之亦不能盡。然僕等固个能己於言者則洞見乎今日言論界之危險。願吾國民之愼思之也。僕等之所欲言者。厥惟軍事與財政二事。擴張軍備整。理財政實。爲吾國今日政策上開宗明義之第一端然。觀吾國資政院之削减軍費商。業界之反對加稅及。各種雜誌新聞之所主張知吾國民中必有未深思而遠慮倡爲不健全不切當之輿論以爲國家將來之不利者若。此論專爲對於現政府言之僕等固亦深表同情然。竊恐責任内閣與國會成立後此論之猶流行於社會也軍備爲衞國之具古今有國者必先言之况當此世界軍事競爭之時列。强各竭其全力從事於擴張軍備如。普魯士當並法戰爭之前畢。士馬克大增軍費至。解散國會反抗輿論以行之日本維新以來藩閥内閣與民黨爲敵增加租稅犧牲教育經濟諸要政以擴張海陸軍英國領地徧天下海。上之權無與爲敵猶力持二國標準主義常增加海軍費以爲進取之計（未完） 
 
 

Page 4

 
 
專電 
[電一（北京）]  
　　有旨密電湘撫前因鐵路增加之各項稅欵己諭概行停徴安分良民當己深感朝廷恩惠再有風潮必係匪徒煽惑抗不遵旨應從嚴懲辦 
[電二（北京）]  
　　盛宣懷面奏湘撫楊文鼎縱民抗旨將釀變變故請旨嚴斥監國不允 
[電三（北京）]  
　　陜甘總督長庚電奏洮州番衆搶衆刧商店傷斃人命負隅抗拒經密飭軍隊駐紥嘉木關威惠並施一律誠服奉電旨該督電奏悉深爲欣慰著妥籌善後 
[電四（北京）]  
　　監國手諭汪大爕日俄攻守恊約關係奉天甚鉅著隨時偵察如有特舉應即密告 
[電五（北京）]  
　　御史石長信奏皖省水患甚深請援江蘇成案設立水利公司撥欵十萬派員妥勘 
[電六（北京）]  
　　石長信又奏法律學堂畢業員乙班獎改官遠遜甲班非事理之平請照甲班以振士氣奉旨該部議奏 
[電七（北京）]  
　　翰林院侍讀文光奏學堂畢業授職請按各科分部以免用違所學仍蹈從前科舉積習奉旨交内閣妥議 
[電八（北京）]  
　　内務府奏經費奇絀虧欠各銀行百餘萬兩現届端節放欵無着請飭撥五十萬濟急奉旨度支部知道 
[電九（北京）]  
　　豫撫寳棻電奏汴中兵力單薄匪徒時恩蠢動請准緩裁巡營防 
[電十（北京）]  
　　浙撫增韞奏徐用儀死於國難請旨列祀以彰忠藎奉旨俞允 
緊要新聞一 
[俄人對清政策之妄談]  
　　西報載西五月二十四號倫敦電云據聖彼德堡電稱俄國各報載有俄國國會前任議長格區柯夫氏（現赴滿洲游歷）與二三新聞家之談話一事格區柯夫氏謂中國對於俄國實有之權力及經濟之利源頗存疑慮並稱俄國務須不惜國帑鞏固在遠東所占之地位該氏視日本在滿擴張權力之舉殊爲可危據稱日本必有一日與俄人興戎故俄國當豫爲戒備勿可大意同日倫敦電云俄國前任國會議長格區柯夫氏與羅斯柯斯拉伏報訪事所談之言頗足令人驚異據該報載稱格區柯夫氏曾謂彼於日本所行之政策察出一極可危之意向日本今日正竭力圖謀鞏固滿洲之地位故欲牽引俄國與之同在遠東作一活潑之大舉日本曾要求俄國謂如與俄國利益無礙之事則當與日本合力爲之然日本必有一日與俄衝突故俄當預爲應敵之備該報又稱格區柯夫氏極言中國軍力發逹之困難蓋滿政府之厄運將伏於此舉也又謂俄國近抱一種妄念謂中國有仇俄之志而中國亦疑俄國現占之地位與一千九百零四年之前相同此種思想皆應摒棄同日海參威電云聖彼德堡盛傳中俄衝突之謡言此間德國某訪事謂俄國因中俄衝突在卽現正防備一切該訪事復謂俄國財政大臣近赴巴黎係爲借債之故俄國陸軍海軍大臣之赴遠東蓋爲調查陸軍格區柯夫氏之游歷滿洲則與紅十字會事務有關又電云俄阿穆爾省總督近赴伊爾克斯克與各省知事會商移民問題己於西五月二十一號回抵此間彼曾向某訪事言云吾人默視中國狀態覺遠東大局極爲可慮中國現爲排外之念所勝漸入醒境近由東清鐵路運入之軍器爲數甚巨故將來或當更有拳匪之亂且中國答覆俄國最後之愛的美敦書關於蒙古事務殊欠誠摰四國借款復與俄國利益有礙俄國與此種之國接界務宜預防不測之變云 
[湘鄂爭路公呈己入遞矣]  
　　且看下文如何湘鄂京官爲鐵路國有事公呈都察院請予代奏一節屢紀本報該呈己於上月二十六日午前九鐘送院湘鄂兩省京官到者六十餘人湘呈措詞甚爲和平領銜者爲譚編修延闓鄂呈則極其激烈其呈首爲路事不堪再誤請收回成命並治盛宣懷欺君殃民之罪等語領銜者爲鄭中書萬瞻院派黄侍御瑞麒接見轉傳 
 
 

Page 5

 
 
堂官之意尤於本月初一日值班時代奏兩省京官歡忭而退惟外間推測以閣臣主張甚堅斷無收回成命之理而鄭中書且恐立於危險之地位蓋上月十一日有如有擾亂路政即照違制論之諭旨當局者早己有詞推託云 
[端督辦商定赴差後之辦法]  
　　近日端督辦正與郵部磋商設科用人章程大概擬自武昌至岳州一段路設總辦一人自岳州至彬州一段路設總辦副總辦各一人自漢口至宜昌自宜昌至萬縣一段路各設總辦一人又於總辦之下設數科長每科長之下部設辦事員若干人書記若干人繙譯若干人至若督辦大臣行台則建設於漢口以便節制現正物色鐵路專門人員 
　　端方自奉督辦鐵路之諭旨後深慮事體棘手和平旣不克有爲强迫又必至僨事故於二十一二三等日屢謁内閣大臣及郵部盛宣懷協商辦法當時慶邸主持以强硬手段對付各省之反抗者商之監國監國不甚以爲然乃擬進停止租股之諭冀藉以解散商民團結之心監國許之故遂明降第二次之上諭端督辦現己秉承辦法將束裝赴差矣 
　　郵傳部未經奏准收回幹路之前原擬即以盛杏蓀爲川漢粤漢兩路督辦盛恐輿情不洽於鐵道政策反多窒碍遂保薦柯逢時以自代當時趙次珊制軍正在北京力保端午橋之能遂又將保荐柯逢時之議取銷 
[借欵第一批到手矣　代表成功而去]  
　　四國借疑業經成立上月二十六日上午十一點鐘爲美國第一次交欵之期當在府學胡同盛宫保宅内交付澤公亦在座其欵計分四期此爲第一期又聞借款代表領袖司杜列德君以借欵事業己告成遂於二十六日出京取道津門前往奉天由西伯利亞鐵道回國 
[借債後振興滿洲之計畫　從此不能諉爲財乏矣]  
　　政府近於滿洲實業頗有以全力經營之勢故今次之借款一萬萬元以三千萬元爲振興滿洲實業之用其振興事業之種别大略如左（一）各礦山之開採據吉林省之調查各礦山有百餘所去年己於伊蘭地方之大溝沿設立廉生礦務公司但除此之外殆無有從事開掘金礦者種種利源悉己放棄現倫貝子己咨吉林巡撫速以開採礦山東業告諭人民矣（二）汽船業之擴張吉林省内有烏蘇里江松花江嫩江貫流多爲俄人經營屬於吾國經營者十無一二吉林近己設置官輪局郵便局等專爲補助汽船航業與謀交通之利便惟資本太少運轉不周大有爲俄人壓倒之勢此次郵傳部對以上二局己擬增加資金力圖擴充航船業前己有電至吉林矣 
[孫侍御條陳三大政見]  
　　御史孫培元敬陳管見一摺己奉旨該部知道兹悉其内容共分三事（一）愼重借款以防舞弊大致請飭下該管大臣凡用人購料提款均須詳細聲明列表一面具奏一面交資政院審查庶欵不致虚糜而政事易舉（一）禁止雜捐以紓民困大致謂自維新以來凡練兵辦學巡警審判莫不仰給於民朝廷行一新政督撫即立一名目徴取諸民官吏之壓迫追呼實有令人難以忍聞者請飭下部臣妥定章程劃一賦額停止各項雜捐以紓民困（一）整頓積穀以重民食大致謂各省一有水旱天災疆臣不請部帑拯濟卽請開辦賑捐不爲截漕辦糶即爲借款放賑若問倉儲備荒糧石則早經變價肥己而飾詞支吾歸公請飭下各督撫凡備荒米石現虧之數迅速買補歷届應收之數刻期收清不得稍有挪移每月糶陳糴新不得缺次庶有天災而小民不致失所 
軍事上新設施之種種 
[步軍統領衙門]  
　　日前慶邸與肅邸會商慶邸謂步軍統領衙門雖經奉旨緩裁然現在新内閣己成立仍應將該衙門妥愼歸併以節庫儲而符憲政於是肅邸遂與烏大金吾商榷歸併辦法聞己訂定規約八則一議定以該衙門歸併民政部一議定將該衙門改名京師警察巡防署餘未詳二十四日烏大金吾及該署桂鐘春三司長同行赴部會議安置該署所轄各武職辦法然則步軍統領衙門裁撒之期當不遠矣 
[軍諮府]  
　　軍諮府業己奉旨設立府中官制即應迅速釐訂其所以遲遲尚未入告者聞其原因係由於軍諮使欲擴張其勢力位置於副大臣之列各廳廳長遇事必先陳明軍諮使得其許可始得回堂各廳長如馮耿光盧靖遠等皆極反對相持不下以故未能發表近聞濤朗兩貝勒擬將軍諮使改一極美名稱而其勢力則仍其舊以爲調停之計 
[鄭京卿回南之原因]  
 
 

Page 6

 
 
　　前駐龍州辦理邊防事宜鄭京卿孝胥前應錫良之聘充政治顧問久己來京與政府議商三省修路開埠殖民等事尚未議竣適值錫制軍開缺經新東督趙爾巽慰留襄辦東省政策聞京卿秉性剛直當趙制軍在京時會商三省政見與趙督稍有差參故將赴奉之聘遽行辭絶昨己起程出京南旋矣 
[京師近事]  
　　東西各國軍制均設有機關隊（此隊之性質專練習機關砲與機關槍）以爲戰攻時之助力我國尚無此隊名目陸軍廕大臣近鑒於各國對付中國手段之專横乃於日前奏請編練機關隊於京師歸部直接管轄聞己購辦許多機關槍與機關砲招人操練矣 
　　弼德院正副兩院長昨己决定顧問大臣問題爲本院最重要之舉必須先行請簡聞陸正長擬於二十八日出奏榮副長謂宜略遲再加審愼俟至初二日再行具奏 
　　政府曾電飭東省督撫派員前往各交界地方測勘在案兹據東督吉撫電告哈爾濱埠道裡道外爲中界與俄鐵路用地之界限惟糧臺一帶毗連之處素未勘劃界址不分諸多含混如東清綫之滿洲里站亦因界址致起交涉奉　後卽飭濱江道廳照會東清公司委派俄員會同查勘當即照圖勘騐惟現在界溝之北有華房二十餘間確在俄租界内現據交涉局禀報接俄領事照會速將該房拆毁以免交涉等旋即派員馳往照料復行會勘與前次所勘無異故飭該房業主人等將房屋悉數拆運他處另行蓋造並飭委員會同俄員在交界之處安置界石以清地址而便永遠遵守共睦邦交 
　　聞幣制局請一顧問官爲荷蘭人其人雙目俱瞽每月薪水番佛五千尊中國之錢雖日國寳其實一輸出品也可歎 
　　聞此次廷試留學生其去歳取列最優等而今年取列一等者頗不乏人大約將來以編檢庶吉士用不下五十餘人翰林院眞人材濟濟矣 
　　墨國叛黨暴動時在托利安地方殺斃華僑多名其被殺華僑中有一林姓者聞係銀行家現得駐美國公使張憩伯星使報告謂己飭令駐墨西哥代辦使事沈艾參贊向墨政府呈嚴重交涉之照會矣 
　　章宗元程利川及劉某奉部派赴各大清分銀行調查帳目己於昨日下午出都赴津聞於調查天津分行竣事後即以次按查奉天山東山西湖南湖北河南江蘇安徽廣東福建等處 
　　聞郵政收歸郵傳部係因各處郵局員司常有私拆書信取用匯票等事各處民人因此具控者紛紛故收歸部辦藉便查察至向來所用華洋人員並無變動 
　　日昨安徴同鄉京官因籌議皖北賑務開會於安徽會館李伯行李季高楊杏城三侍郎均到以今年皖北春賑未終又夏籌賑甚難措手當經籌議治標治本兩種辦法其治標之法只議開捐辦理夏賑其治本之法則主持疏濬淮河以工代賑其結果議定先與盛大臣商辦夏賑而散 
時評（希夷） 
[其一　　讀江督劄文]  
　　異哉江督之勸告議員也。其言曰。本督院德薄能鮮卽無可諒。該議員等須念諮議局爲一省言論機關不宜决然舍去。負公民付託之重。言外一若各議員專與江督爲難者殊不知議員之辭職非。不諒江督也非與江督爲難也爲爭預算案也正念公民付託之重而。不敢再戀也預。算卽時成立議。員可卽。時回任則其所爭可知矣又。曰議員有應盡義務。一經被選。不得推諉則。又不然夫。議員以預算無效而辭職非。推諉也實迫於不得己也又。曰其職務非對於行政官負責。則議員正以非對於行政官負責而更不得不辭以。冀無負議員所負之責也江督不於根本卜謀所以挽救而僅以空言相勸慰故。其措詞正處處與議員之用意相反其。不能動議員之聽可。預决矣 
　　尤異者江。督劄文首曰爲遵旨明白剴切宣諭事末。曰顯違朝廷殷殷勸諭之意其所謂宣諭勸諭者豈將以示此次勸。告非出一己之本心耶抑欲藉上諭勸告之力以。冀議員之必受。而無敢抗違耶則非記者所敢知矣 
[其二　　答或問米貴]  
　　或問記者曰。貴報於光緒三十一年間。極力主張米貴之無害於民生。侈談經濟學理。敷陳各國事實。反覆辨難。論說盈寸今乃默爾。豈宗旨一變乎。 
　　記者曰。本報之宗旨猶是光緒三十一年之主張也第目前情勢不同以。生活程度低下之民當此米糧缺乏恐慌各處閙米風潮己書不勝書若再米價疊漲則貧民恐慌愈甚竊恐大亂在目前尚何暇從容論學理之有是。故今日之主張暫平米價者係。救濟目前不得己之策非。本論也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘鄂幹路抗爭之狀况]  
　　川粤漢幹路奉旨收歸國有湘鄂兩省因協會組織成立費盡心血號招股本誠不易成此規模而湘省之中叚現己開車鄂省之股款己有成數不難指日開工限年造竣於國計民生兩有裨益連日集議擬請收回成命仍歸鄂湘自造保固利權兹將近日情形彚錄如左 
[張湯二議長電]  
　　督辦鐵路大臣端午帥出京在卽聞布置一切卽先赴湘清理路務己由駐京代表致電預備抵制期收内外夾爭之效請由公司於午帥抵漢時直接交涉母令稍失權利 
[張議長電]  
　　吳都統等摺上留中尚未發生效力吳等百折不回擬再專摺具奏勢忱可佩連日均在江漢學堂會商一切俟議决後隨時電逹 
[官吏之手續]  
　　鄂督將二十四日欽奉電諭並連日郵度兩部咨文咨行商辦川粤漢鐵路司飭即遵旨取銷商辦字樣一切進行事宜仍舊辦理俟端午帥到鄂再行點收所招股欵實數並支銷實數應即造具清册呈院咨聽候籌還或自辦枝路或領國債票按期給息速即遵辦該公司當卽分布各股東開會議决矣 
[協會之態度]  
　　鄂省鐵路協會劉幼丹會長經湯議長電請入都公同赴部力爭原擬上月抄北上兹因危機己迫擬於日内開正式股東大會後或公舉數人隨同赴京或暫行留漢俟端午帥來鄂帮同公司招待一切尚須公决云 
新舊東督交替時種種 
[新督之新猷]  
　　東督趙次珊制軍向政府要求種種特權各節當奉監國面諭准予便宜行事惟關於國際交涉及徴調新軍兩項仍須商同内閣及軍諮府外務部會核辦理以昭鄭重當制軍日前道過天津時晉謁直督陳制軍密商東省應辦要政事宜（一）東省擬設六鎭暫行作罷另調直省四鎭移駐東省（二）興築錦瑷鐵路問題請直督資助心便作速進行（三）四國借欵撥充東省實業用欵時以舉辦墾務爲第一義（四）速築連山港事宜（五）東省鹽運司衙署移駐營口（六）限制吉黑兩撫權限統一政權（七）吉黑兩撫更動問題（八）振卹吉林火灾問題接篆後即日傳見各司道會議整頓東省各項要政令各司道各抒所見分籌辦法諄諄以節减浮費注重財政爲言次日卽於公署添設一審計處考核三省度支委熊秉三鄧孝先兩使司充總辦齊自芸司使充會辦其蒙務倉務兩局次帥擬即一律裁撤以節浮費昨己札知兩局實行矣遷移鹽運司署一節次帥以蓋復爲産鹽之區牛營爲運鹽之地鹽稅釐捐又爲東省入欵之大宗均關緊要非實地調查改訂專章不足以收實效昨己與鹽運司熊秉三司使會議擬將司署移設營口以便就近治理籌議吉林振灾辦法次帥日昨傳見鹽運使熊秉三度支司趙鴻猷二司使謂吉省此次火災受損甚鉅巿面不通災民遍野亟宜速籌接濟維持辦法會議一小時之久除擬派員前往調查一切情形外並先撥給欵項以應急需吉撫陳簡帥日昨亦以火災後應辦事宜諸關重要特派專員赴奉面請督部堂指示機官派現充火災善後局提調署吉林府知府傅守彊馳赴奉天府善後應辦各事詳細禀陳以便措施聞該守己於二十二日首途矣 
[舊督之去思]  
　　錫督在任二年對於滿蒙之種種計畫措施未竟即行去位繼其任者苟能實行擴充亦東省前途一希望也（一）經營蒙古錫督前以滿蒙犬牙相錯唇齒相依若不極力經營蒙古則滿洲根基亦難鞏固日前曾奏請飭度支部提撥津貼爲開放蒙荒推廣實業之資本兹聞政府議准籌欵補助錫督正在任時己物色諳練蒙古風土人情之幹員派赴東西明各地方切實調查以便措施（二）籌設銀行奉天諮議局議决設立興業銀行一案雖經錫督批准公布惟未籌有的欵故開辦之說仍屬茫茫無期現在四國借欵告成聞東省應分一千萬元錫督卸任前擬於一千萬元劃出一半作爲東省殖邊興業之欵項卽作爲興業銀行之資本果能迅速實行則東省實業必有振興之日矣（三）調查僑民錫督曾於年前將日俄兩國旅居東省商民之總數及所經營事業並將來擬擴張其種種不遵條約之情形繕册列表詳細報部請示對待之法迄今尚未答覆兹錫督又將兩國旅東商民現在情形並兩國在東進行之政策一併電告政府請速答覆核辦（四）疏濬遼河遼河發源於蒙古經奉天昌圖等屬順流東下至營口入渤海灣綿延數百里爲奉天全省交通上之絶大河流誠天然之航路也惟日久淤塞運輸貨物只可由民船轉運而輪軌未能通行徐相督東時即有開濬遼河之議錫督繼任亦擬實行疏濬藉興航業曾奏請部撥欵二十萬再由洋關籌欵二十萬作爲開濬經費現在河冰己化亟須開工聞郵傳部特派英人某帶同繙譯三名來奉會同錫督派員沿流查勘估修將。來此河疏通營口一埠必可與大運爭勝也 
[江督對付諮議局之新態度]  
　　江督劄諮議局文云爲遵旨明白剴切宣諭事宣統三年四月初十日承 
 
 

Page 11

 
 
准軍機處蒸電欽奉諭旨業經恭錄行知並續將此次辦理預算案始末情形通飭各州縣轉知各屬議員在案查是届預算尚在國家稅地方稅未經劃分之先度支部頒行宣统三年試辦預算表例言重在考求實際並以現在財政機關尚未完備官制統系亦未分明疏漏紛歧皆所不免應俟推求得失次第改良江蘇諮議局議决寗屬地方行政經費持裒多益寡移緩就急之說注意在支配得宜實則當此財政奇絀之時皆係懸事以謀欵並非儲欵以待事急切無預備費之可言一經補益移就證以例言之本義深恐治絲益棼此本督院請示于政務處復電不允照辦之原因也若夫節縮縻費是誠當務之急本督院於此項預算案歷經會議廳迭次商議凡可從省者無不立决照辦各署局主管事宜有難半途而廢者有欵宜節而事應存者不能不參證去年資政院議决全國預算奉旨分别辦理成案遵行學務爲教育所關影響於憲政前途甚大尤應欵不虚縻事求切效富爭論之迭興自非由學司明定標準以某項某等之學堂分配某項某等之經費無以示繩墨而昭核實現己將奏咨表册刋布周知本督院無非按照局章防與議員意外齟齬並以内有他省與本省爭論事件特援據條款先行劄局知照常駐議員等遽以協議辭職查局章第十九條所載議員辭職三項事由其限制止於個人私事案語内並稱議員有應盡義務一經被選不得推諉誠以議員受公民之推選爲人民之代表其職務非對於行政官負責似更無應行呈請辭職之理由本督院德薄能鮮即無可諒該議員等須念諮議局爲一省言論機關不宜决然舍去負公民付託之重顯違朝廷殷殷勸諭之意也除將簡明表分行外爲此劄行諮議局知照須至劄者 
分類新聞 
政界 
[州縣成績一律候部考核蘇州]  
　　蘇撫程中丞札蘇藩司文云准憲政編查館王大臣咨本館考核州縣事實業經奏明停止查向來州縣事實册係分學堂巡警等八項由各省督撫塡注咨送本館會同民政部辦理現在旣經奏請停辦應自宣統元年分起由各省督撫於每年咨送統計報告時卽將各該州縣所管事項成績分咨各該管衙門考核如學堂歸學部巡警歸民政部工藝種植歸農工商部未設審判廳各州縣有命盜詞訟監押事件者歸法部錢漕歸度支部之類無須再造總册以省繁文各衙門如查有州縣不能切實奉行者隨時奏請懲處母庸遵照以前分别等第勸懲辦法刷印原片咨行查照等因到本撫院查宣統元年州縣事實業據兩司造册詳請彚核奏咨在案本年應辦宣統二年各該州縣事實自應遵照館咨分咨各衙門考核惟事屬改章辦法與前不同此項統計究應如何報告亟須妥籌劃一辦法以省繁牘除通飭外札司移行各該主管衙門遵照妥籌辦法届期彚核詳請分咨並先核明辦法分飭各屬遵照 
[蘇城絲捐局定期開辦蘇州]  
　　蘇城六門絲捐局委員己奉蘇撫派委候補府經歷陳瀚辦理陳府經以目下蘇鄉各處新絲將次上巿各絲行亦均陸續開設特於本月初一日在閶門設立絲捐局開辦矣 
[大義富三倉又將劃歸行政範圍杭州]  
　　浙屬米糧缺乏大吏懲前毖後除奏請截漕動碾倉穀訂期於五月二十一日起開辦平糶惟省城大義富三倉數十年來均由紳士經理内容紊亂存儲空虚以致物議騰沸業由撫院派員澈底清釐以重荒政並經杭州府英霖創議具禀撫憲請劃歸國家行政範圍略稱省城大義富三倉積穀備賑始於康熙五十三年間欽奉上諭截留漕運米石儲爲基本嗣經疊次撥帑買穀積儲均由官司出納至光緒四年經前撫院梅以倉穀事委紳經理由官監督兹值國家籌備立憲地方自治次第告成義倉積穀屬於自治範圍事項而城鎭鄉地方自治章程第二條規定自治範圍所列事項有專屬於國家行政者不在自治範圍以内等語省城三倉積穀屬於國家行政考諸案牘毫無疑義現在地方自治伊始範圍亟應分明此項省城三倉積穀若認爲自治範圍以内必開將來爭議之端知府爲國家行政與自治範圍分明權限起見理合摘錄省城三倉積穀原委開摺禀呈仰祈憲台俯賜察核敬請奏明浙江省城大義富三倉積穀備賑係屬國家行政請旨敕部立案以永浙省蒼黎之福 
軍界 
[任光耀彌補侵吞款項之爲難武昌]  
　　鄂軍三十標二營管帶任光耀因前歳帶隊出防萍鄉侵吞軍士應得柴草銀九百兩現該營兵士因二十九標李統襄麇麟吞欵事發覺當道有將李撤差追繳之意特向任管帶詰問此欵勒逼退出任鑒於李標統之失敗不得己至外面稱貸詎分文無有爰在家内百計羅掘將其妻妾衣飾變價祗得銀二百七十兩特至營中派分冀圖敷衍了事乃衆軍士仍向追索大有决裂之勢任駭極復將營本署所存各隊兵士伙食錢挪出二百餘串發給每名一串零三十文而衆軍士尚不放鬆必欲全數還出任亦無辭以對但云無論如何下月放餉時一律補清並經各隊官長竭力調勸衆始悻悻而散 
[贛撫嚴辦裁缺各營解繳假子彈案南昌]  
　　贛撫馮中丞日前據兵備處總辦禀稱准贛州鎭移聞裁缺各營應繳槍枝子彈開單派委署左營千總吉安營裁缺千總何朝棟賫解移處騐收等因當經本處飭令軍裝庫照單騐收所有各項鎗枝子彈數目均尚相符惟内有城守營繳法得利子彈一箱計一千五百顆開箱查點内係裝疊火磚並無子彈其另封八包計八十顆何千總稱係當時因箱小不能裝入以致另封在外等詞該庫洪提調禀請追究前來本處隨傳何千總朝棟查詢據稱奉鎭台委解此項槍彈當時並未開箱點騐究係何人舞弊無從查悉現經電禀鎭台覆以傳詢巡捕稱係黄都川原繳飭向黄都司追繳伊查得黄都司先己到省前往查追不認等語查核該千總所稱此項遺失子彈情形雖據電詢邱鎭台飭向黄都司追繳究屬一面之詞殊難輕信事關遺失子彈數目甚鉅亟應澈底根究擬請憲台電詢贛州鎭查復核辦至千總何朝棟都司黄煜應否飭發左營暫行看管聽候查辦等情到院當除電咨贛州鎭飭查速復並札標下左營密傳黄都都司煜何千總朝棟到署暫行看管聽候查辦外卽日札行該處遵照辦理 
 
 

Page 12

 
 
學務 
[金華師範風潮之解决浙江]  
　　金華師範學堂監督應貽哲前因年假回籍兼充自治議長担誤開課兩閱月之久致全體學生羣憤散堂一案迭經該府啓太守先後電禀請示一面勸諭各生照常上課僅將領班生薄予記過續又禀報該監督不能兼任應請召集八縣勸學所另行選舉各等情當奉中座批飭學司謂學堂風潮動輙調停敷衍實爲近來辦學惡習貽患無窮惟校長辦事固應認眞校風亦應切實整頓仰該司善體此意切實查辦等諭文宗奉札卽日電飭該府謂師範監督開會公舉部章無此規定仍飭由府選聘當經啓太守選定金華舉人王紳葆初係京師大學師範班畢業惟現擬入都暫由本府兼任待下學期照章接辦等語電復到司現袁文宗己將是案始末情形詳報撫院銷案矣 
[游學費催解之申覆武昌]  
　　鄂督近准學部咨開准駐英京大臣咨擬駐英游學處監督呈稱鄂督應解該處去年秋冬今春三期辦公經費銀一千五百兩迄今均未解到請轉催該省如數匯撥等因當即札行提學司迅將欠解之款如數匯解王次泉學使當查此項遊學監督公費己於今年二月間加數交由匯豐銀行扣成英金電匯出使英大臣核收轉發迄今日久何云尚未解到特詳覆督院咨覆學部轉咨駐英大臣查照矣 
實業 
[勸業道指摘農林公司之謬誤武昌]  
　　勸業道近據來鳳縣紳田汝霖等禀辦農林公司擬呈開辦章程懇查核立案等情當經高佑諸觀察閱其章程謬誤己極特明白曉諭曰查該公司性質隸屬營業所需種植田地應由公司自行購買或出資租用萬無撥借官地之理所請應不准行至章程第一條内稱定名曰合資株式試辦農林有限公司一語殊屬不妥夫合資與株式性質各别合資者工人以上出資合夥之謂株式者股份之謂故公司分合資與株式兩種萬難牽混詳閱章程屬於股份公司性質且公司須有名號應名曰某某農林股份有限公司又查第二第三兩條一標曰宗旨二標曰目的不知宗旨目的兩字之意義應將兩條改爲一條此外亦多未妥之處仰卽詳細改訂章程再行禀候核奪 
[杭垣商情凋敝之近狀杭州]  
　　杭垣商巿自舊臘迄今米珠薪桂百物俱昂勞働者終日勤動不敷一飽機坊料房及各工廠因開支爲難相率歇業者十之四五謀食愈艱游手愈衆商巿衰敝己逹極點最近調查自鼓樓以下至三元坊一帶大街爲全城之中心點關空巿屋多至二十餘幢荐橋至章家橋關空巿屋十七間聨橋至菜巿橋關空者二十一間以上兩處爲杭垣著名閙巿其他如上珠寳巷内所有門面巿房幾乎全數關空勉强營業者僅三四家云 
雜記 
　　馬献廷强顔自命道員江西　　贛省工程局委員馬大令献廷本屬寒微後因經理工程獲欵起家現在皖案報効賑欵得獎道職尚未報捐三班請咨赴引居然道台塲面同寅頗多譏笑惟該令麻木不仁於　月二十五日衙參晋謁劉藩司就用舊屬名剌以致劉藩見刺擲地大爲不悅飭令號科傳諭申斥不見該令復謁某道又用捐升道員名剌亦碰釘子此事到處談笑莫不稱爲官塲消閒之助 
[余寅中藉公勒配歌妓江西]  
　　贛省警務公所司法科長余大令寅中在江候補多年未當警差以前最好冶游以故地方流土各娼莫不熟悉各妓多以乾爺呼之現因接充司法事權重大不敢再獵美色現時禁逐流娼要求雖多余只默應而違禁拿案覊留公所聽候擇配者己有八十餘人均經分别先後按名擇配惟品玉一妓從前艶幟高張身價百倍因余貌陋不應夜度余某久抱抑鬱現品玉與趙某約逃被獲提訊斷案留所擇配日來禀請價領者頗不乏人聞余延不准配藉報私怨云 
[江鎭三奉文註銷法官蘇州]  
　　分發江蘇學習推檢之江鎭三日前因到省後未奉委缺揑列薛雪等公函攻訐己委審判廳各法官將函寄登某報事爲上憲查悉後經程中丞以江鎭三揑名攻訐咎有應得應如何懲處當即咨請法部核示日昨中丞接奉法部咨復飭令將江鎭三銷去法官以示懲等情頃己分飭遵照矣 
清談 
[立憲眞髓]  
　　東。西各國之立憲以導掦。民氣。吾國之立憲。以遏抑民。氣立。憲同而所以立憲。不同記考曰夫。如是而欲。其上下。交孚難。矣 
[懸案結束]  
　　東西各國外交之懸案愈。爭執愈。堅韌迨。其末。也外交。上利權輒往往。藉之以。保守者吾國之懸案。愈爭執愈敷。衍而。其末後之結束秘。密又秘。密遷就又遷就遂。無不俯從他人之要求以去。 
　　記者曰一事如。是何。事不如是夫。亦不。足爲東省懸案慨者。 
諧著 
[戲擬錢路國有摺]  
　　奏爲民間錢路收歸國有。以裕財政而一事權恭摺具陳仰祈聖鑒事。竊聖王御宇。富有四海。肉食萬方。匹婦匹夫。同被堯舜之澤。一草一木。　皆承雨露之恩。即畜牧牛羊。莫非我國家所有子民不得而私之也惟朝廷保民若赤。視民如傷。故但遂彼生成。簿其稅斂。設官以爲保護練兵以爲防守。所以撫育之者無微不至亦可謂深仁厚澤矣然。而蚩蚩者民不知興感不知懷。德且。以爲帝力何有於我也。方今國庫空虚司農仰屋萬。不得己然後主。張借債而廻。顧東南富厚。之省分則。田連阡陌家。擁素封食稅衣租南。面王幾無以易坐。視國家之窮。困漠。然無所動於中是。百姓足君。反不足下享其利上蒙其害及。今不改何。以治國家乎伏。查百姓豐裕多。由錢路起家。而其錢路。所經何。莫非。遵王之道遵。王之路倘。能收歸國。有力加整。頓實爲國家。之大。利藉此挹注足。敷度。支居今日而言。籌欵法無善。於此者况。百姓食國家之毛。踐國家之土天良具在自。不吝此區區。即以大義。而言。君猶父也。父母在不有私財豈君上　可有私財乎今。所收回者只係錢路並。非所得之稅尤。與百姓毫無損傷毅。然行之不必顧慮應。請明降諭言。將民間錢路收歸國。有由臣部詳。訂收。回方法定。期實行。裕財政。而一事權大。局幸甚謹奏 
雜錄 
[胡繼曾一幅新艶史]  
　　川人胡繼曾留學英國娶英女爲妻伉儷甚篤旋携之返國自上海至成都屢爲各商埠英官及。稅務。司勸勿前往女。均不聽至成都則胡己有。一妻詢之云因兼祧兩房故依。俗例得。娶二妻後亦相安無異並。生有子女各一事爲。英頭所聞以一夫數妻有違英。例屬。令離婚携。子女回國女不可現由英公使向外務部。交涉聞。胡之兩妻近日各有一禀。至外務部其。英婦。之禀謂己嫁華人應。依華俗若。謂胡某不應兩妻即退居妾。媵亦。所甘心至。華婦之禀。則謂己無子。女故允夫重娶。如必須分大小則。己願居妾媵之。列而。以正室名分讓英女此。事由外務部與英公。使商辦不知如。何理處也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[閔行民警齟齬之詳情]  
　　閔行鎭商警衝突己迭誌前報前日早晨本縣田大令乘輪赴鎭先至普育堂飭傳十六保四十四四十五兩圖地保吳少琴董金元詰問據供前賣花烟之士妓玫瑰花又名玟瑰燒又以性頗淫蕩或以玟瑰騷呼之近因禁絶賣烟生涯頓减己改設客棧前日雖有與巡士爭執觸怒商界之事早己理結此次風潮之起實緣有流氓二人在街小便巡士以其有違警章斥阻不服拘至局中判押二小時放出因之挾有私仇大與巡局反對遍貼匿名揭帖約期端陽日大張旗鼓與警界爲難且有拆毁警局房屋之說各商店聞此消息恐有逞勢搶刧之事爰卽集議暫停交易云云大令旋又傳到合鎭地保共十三人諭曰巡警有保衞地方之責由紳董禀准上憲設立商民人等如果不犯警章巡士斷不能無端干涉若違警章巡士按章過問亦是分内之事商舖居户人等不能視若仇讐與之反對今者事起細微曲在流氓不在巡士尤不應造謡煽惑除飭密查張貼匿帖之流氓重懲外爾等應向商民推誠開導務使大事化小小事化無即使巡警或有違犯法律亦不宜與之動蠻儘可禀明區官區官不理亦可遞禀上峯是爲文明辦法安分商民理應若是諭畢復至警局略憩旋往新造小菜塲勘視一週遂即回滬 
　　又據友人報告云閔行鎭向係私梟出没之區民情刁悍極稱難治閘北警局前允該地紳董之請派駐巡警原期彈壓地方維持秩序詎開辦甫及一月光棍流氓明雖不敢横行暗實心懷叵測近乃揑造謡言徧貼匿名揭帖以爲米價驟漲百物昂貴係由抽收警捐所致其實該區局用經費皆由總局撥給不取民問分文日昨總局己派長警前往該鎭預爲防範以期弭患無形矣至外間所傳罷巿一節亦係地方流氓希圖生事無端揑造云 
[查封李薇莊産業之周折]  
　　裕蘇官銀錢局總理李薇莊虧空鉅款業由撫藩兩憲飭將李之職銜詳革並將家産查抄備抵公款嗣經查得上海惇元堂産業及愼記沙船號資本頗鉅因即電飭滬道並札飭上海縣趕緊查封旋由李之同族李詠裳呈明南巿商務分會聲稱此項公産早經抵押且李薇莊亦己分炊多年當經商董迭向撫藩代陳原委一面由縣飭將業産契據及沙船號數一併開呈乃因一再逾限未據呈繳昨復由田大令飭差至自治公所飭傳該號執事李詠裳到縣限令繳出所董　即邀李到案交予來差送縣訊奪 
[關於豐裕與義善源之部批]  
　　商務總會總協理曁全體議董前因滬道欲將豐裕官銀號所欠官欵責成義善源票號歸償曾經禀請部院各憲分清界限原禀經載前報兹將該會奉到農工商部批詞錄下禀呈節略均悉所請義善源與豐裕各清各款辦法一節現據滬道查明呈覆豐裕官銀號當袁升道詳咨設立時曾飭據海防同知查覆該號商李九臯係開設義善源寳善源莊號且義善源滬號總理丁維藩實爲豐裕保人又爲豐裕號東代表總理豐裕一切事宜其平日主持號務經做押款有豐裕號禀可憑又查豐裕歷年所派號友紅帳均以丁价記名居首列又豐裕號中司友每遇加薪均由丁維藩親筆批定又查豐裕歷年放出帳欵其最大者如公和祥股票押銀二十萬兩之類均由丁維藩經手押做凡此種種憑證丁維藩之爲豐裕總理確無疑義至李紳培楨虧欠豐裕公欵己另由職道查明該紳所有揚泰等處産業禀准飭地方官悉數查封備抵所有豐裕虧欠滬關公欵及上年六月領借五年長期之維持案款除將培楨産業悉數封抵外其餘不敷之欵應盡行責令義善源號東兼豐裕號東及義善源總理兼豐裕總理妥速清理照數繳償倘再有不敷即責成保人賠補以重公款等語合行批示仰卽傳知該號各户一體遵照 
[寗波搶米風潮己息]  
　　寗波旅滬同鄉會前因寗波米行惕於搶米風潮電致滬上米業暫深恐民食益匱風潮愈劇由會長沈仲禮觀察電請寗紹台道桑觀察設法維持己紀前報兹得復電照錄如下寗波同鄉會沈仲翁諸君鑒電悉搶米事平匪己獲弟身任地方必竭力維持昨己將城内盜犯正法以期鎭懾乞公速勸照常裝運勿慮寳冬 
[營私武斷者盍稍歛跡]  
　　松江府戚太守札上海縣田大令文云奉督憲札准民政部電稱地方自治議事會等現均次第成立所有被選舉各員潔己奉公謀地方公益者固不乏人（未必）而營 
 
 

Page 19

 
 
私武斷致地方擾累者亦時有所聞（確然）自治爲憲政根本創辦伊始不加審愼必使良法適成苛政（可惜）請轉飭各該監督官廳遵照定章妥爲監察如有假公濟私逾越範圍者應卽援章辦理（極難）等因到本部堂准此合行札府即飭各屬一體遵照到府奉此合行札縣遵照定章妥爲監察是爲至要 
[嚴禁攙售棉花子油]  
　　本縣田大令出示曉諭云奉道憲札准中國公立醫院沈總理函開據租界居民王硯蓀等函稱近來各坊肆所售豆油氣味惡劣食之每易致疾貴院鄭重民命講求衛生應請迅飭調查各坊豆油細加化騐如果攙有雜質亟請地方官設法示禁等情前來當經飭人分向大東門西門北至沈家灣等處各坊肆購到豆油各一瓶分交敝院西醫並化騐師竇寳來如法化騐該豆油果攙有棉花子油質地不淨該油含有毒質倘常時吃食輙致喉症今各坊肆祗知圖利不顧人命輙於豆油内攙雜棉花子油敝院爲愼重衛生起見應請行知上海縣出示勸諭各坊出售豆油不得以棉花子油攙雜在内致碍衞生嗣後並擬由敝院按月調查一次如再故違定卽隨時呈請飭縣從嚴科罰以昭儆戒等因到道查荳油一項爲居民日用所必需各坊肆攙雜棉花子油出售於衛生大有妨碍當此春夏之交疾疫易滋尤宜預爲防範合亟札飭札縣迅速出示嚴禁各坊肆出售豆油不得再有攙雜棉花子油情事倘仍罔利混售一經察出從嚴懲罰等因到縣奉此合行出示嚴禁爲此示仰油業坊肆人等一體知悉須知豆油一項爲居民日用所必需各坊肆祗知貪利不顧人命每將棉花子油攙雜混售現旣經醫院化驗確鑿嗣後派人按月調查係爲愼重民命起見自示之後務各洗心革面不准貪利攙雜混售如敢故違一經察出卽行提案究辦其各遵照母違 
[營兵勇於私鬥續紀]  
　　駐防西門外徽寗會館附近之巡防營中隊（昨報紀載略情誤爲滬軍營）三哨兵丁李俊卿向與同營什長龍玉槐有仇時起衝突前日清晨李忽持槍頭尖刀戳傷龍之左面部血出如注頃刻斃命該營管帶鄧鳳梧哨官劉克儉立將兇手獲住送至上海縣署禀請騐屍究辦昨日午刻卽由田大令帶同刑仵書差蒞場相驗詢知死者係湖南人並無家屬在滬旋經騐明所傷之處委係致命由其同鄉代爲棺殮兇手帶回訊究 
[鹽大使抑短洋價]  
　　浦東下砂塲官温大使開征鹽課每洋僅作錢一千一百二十文各圑紳董以蘇省漕忙洋價己由程雪樓中丞通飭各屬一律作錢一千二百四十文温大使所定洋價少至一百二十文之多抑勒太甚昨己禀請道府查明飭令更正矣 
[參藥業商圑成立]  
　　昨日下午一時參藥業商圑在南巿新舞臺開成立大會男女賓到者計有七百餘人各圑體均舉代表到會先由發起人王祖德報告創辦情形繼由會長蘇筠尚曁全國商圑聨合會代表葉惠鈞來賓嚴統庵俞宗周莫子經顧馨一王介安鄭品南陳良玉趙滄洲沈子範王芝裳諸君先後演說末由蘇會長讀答辭奏樂而散時己鐘鳴五下矣 
[中國靑年會演劇助賑]  
　　中國靑年會因皖省灾黎待賑孔急特邀同志編成新劇定於星期三卽初四晚八時合演並演五彩活動寫眞各種游戲另聘名家奏唱社會新曲入座劵頭等一元二等六角所賣劵資悉充皖賑届時往觀者旣極視聽之娛又盡拯救同胞之義洵屬一舉而兩得也 
[鼠疫蔓延之可畏]  
　　公共租界海寗路松慶里粤婦翁姓家發現鼠疫致斃兩孩後經英美工部局衞生處西醫查悉會同中國公立醫院華醫生至該處一帶逐户檢查詳情己兩紀前報兹悉滬道劉觀察以是處與華界毗連深恐竄入爲禍業己移請閘北巡警總局轉飭各區警局認眞檢查不使蔓延局長姚太守遵於昨日派令衛生課員會同公立醫院醫生先於松慶里接壤一帶挨户檢查並諭各居民務將房屋灑掃清潔以免傳染疫癘 
[調查抵押方單之眞僞]  
　　英商羅白臣控地販葉微生抵地不贖一案前日午後由公共公廨復訊原告代表博律師將抵地清單呈案聲稱葉曾將地産號數登報召賣請向查問此項單契現在何處是否均在其内質之葉延穆安素律師訴稱被告有帳在家可以檢查寳讞員商之英副領事康君判葉仍還押候吊取帳據並函致大清銀行查明葉微生押欵共有幾次所抵之單是何號數一面函催會丈局查明方單是否僞造統俟復到再核 
[冒收善會捐款]  
　　滬道劉觀察近據保赤善會牛痘局職董朱葆珊郁懷智等禀稱前月被歇夥方僅甫串同潘順卿私刋圖章僞造收條至城厢内外冒收善捐爲數甚鉅業己相率逃匿請爲密拿等情觀察以案關冒收善捐亟應澈究昨己通飭所屬一體嚴拿矣 
[錦屏樓幽閉吉慶坊]  
　　清河坊二弄妓女錦屏樓不知何故被該院龜鴇幽閉於六馬路吉慶坊三百十四號屋内己有一星期日來更少給飲食任情虐待昨被老閘捕房捕頭偵悉飭探金泉叙前往該處將妓救出送至濟良所留候查拿龜鴇到案從嚴訊究 
[巡士上差落差之手續]  
　　自治公所警務長因各崗巡士落差之時往往不候接替上差之巡士到崗輙先離去以致查察不周爰特擬一辦法在各崗亭内設一木箱由查崗之二級巡長持取竹籌每崗各插一枝令上差巡士從中開取交由落差巡士帶回繳騐昨己移知西南二區一體實行矣 
[水爐業集衆議事]  
　　城内外水爐同業因自來水公司收取水價逐漸增加當此米珠薪桂百物昂貴實覺力不能勝爰於昨日遍發傳單至邑廟樂圃閬茶寮集議要求减讓 
[謝贈]  
　　羅威藥房新發明之清勝丹取治極廣並可代香糖等順氣之品昨承惠贈二十瓶書此誌謝 
 
 

Page 20

 
 
[城内]  
[道批兩則]  
　　袁永清禀批據禀疑竇甚多着仍邀　媒妥向理論否則先赴南匯縣具控聽候查明分别究辦毋得越凟何兆政禀批案經一再批行未據具報利興之貨應即收交錢業董事變價彚案公攤仰會審官寳令遵照妥速辦理仍具報察奪勿遲原禀抄發 
[捕廳騐屍]  
　　新北門外息影公所門前倒斃乞丐一口己紀昨報昨日午刻由捕廳趙少尉帶同刑忤前往相驗據忤作喝報死者受有微傷旋因查無屍屬即飭地保報堂棺殮發壇召領 
[道轅記事]  
　　候選通判何紹先禀見 
南巿 
[如何理處]  
　　公益轉運公司代表孫少卿至裁判所控稱去年憑莫讓卿荐引徐偉之經手報關事宜去臘被其用空稅洋一百三十元又私收客帳洋一百七十餘元避不料理求請追究即經湯裁判傳徐研訉認欠洋二百八十餘元餘係應分之用錢判徐交保候送商務分會理處 
[船户刁頑]  
　　振新米棧執事顧鶴生扭控船户朱　興承運嘉興縣漕米五百石短交二十一石五斗又透支水脚共欠洋一百二十九元延不料理經裁判所提訉朱認欠不諱判交保限五天理處 
閘北 
[有無借據]  
　　歸許氏控侯松齋圖賴借欵掉換僞田單一案昨經巡警總孫裁判提訊侯供該氏亦曾向我借去洋一百二十六元未經歸還判侯繳呈借據再行核斷 
[曾否離異]  
　　徐阿虎在四路分局控妻吳氏逃匿閘北與陳阿二姘識經蕭區長訉據該氏供稱因被夫凌虐由工程局發堂另行擇配是實前日復經區長將此案解送總局由孫裁判訉問一過判氏還押候再查核 
[調停息事]  
　　毛得才毛得貴在四路分局禀控寡嫂毛嵆氏不理債務私自再嫁於袁正宣一案兹己有人出爲調停令袁出洋若干代理債務昨該氏之叔嵆桂泉嵇桂如等己爲之禀請銷案矣 
英租界 
[整頓捕務]  
　　老閘捕房捕頭惠爾生君以該捕房轄境地處繫華匪徒最易混跡除舊章每日飭令探捕查緝外近復諭飭探目張寳榮　同各包探分叚梭巡該捕頭亦於每夜親目出巡一周亦可謂認眞捕務者 
[須問見証]  
　　英商祥泰木行控振記號主曹顯被不付木價銀二百餘兩前日由公廨寳讞員會同英康副領事研訊原告投案求追訉據曹供此欵己於光緒三十二年五月間由原告用人吳亦記收去中西官以供詞各執判曹交保候傳見証人到案質明核斷 
[交保理債]  
　　顧占元因虧欠裕豐莊往來銀兩被該莊經理陳福清控奉公廨逮案兹由恆昌祥萃昌朱春生等各號公禀求保出外設法料理昨奉寳讞員核准着交保理處 
[太覺閑逸]  
　　虹口捕房八百四十三號華捕王國寳在醫院看守病犯偷暇　睡被張正巡官查悉着即斥革昨遂通諭各捕房華捕謂看守病犯責任綦重一朝偷安被逸厥罪非輕本正巡令出法行毋謂言之不預云 
[秘密聚賭]  
　　湖北路四馬路轉角文明集賢樓茶館内另有密室一間爲容留外人聚賭之處兹被老閘捕房捕頭惠爾生偵悉昨飭華探劉森　與九十三號西探往查屬實請廨飭傳該茶館主到案訉究 
[撞見騙子]  
　　甬人陳阿大前向陸順生徐長興倪繼堂倪阿五等以代薦江海關生意爲由騙洋逃匿昨陳在四馬路行走適被陸等撞見扭入捕房押候解送公堂訊究 
[收條何來]  
　　山西路鼎昌綢莊葛某前日至法租界紫來街泰隆木器店内定購紅木器具十四件當付定洋十元貨即送去言明翌日取洋昨日該店夥周芝松往收洋五十八元葛即出視泰隆收條稱己取去周察知收條是僞即投總巡捕房報告捕頭飭周自赴公廨控究 
[雉妓違章]  
　　雉妓李二寳前晚在路拉客被捕查獲拘送公廨押候訉究 
[茶館聚賭]  
　　廣東路祥春園茶館内違章聚賭昨被捕查悉禀明捕頭請廨出單傳訉 
[鄰居作劇]  
　　四馬路華商旅館主陳文炳昨至老閘捕房控告在豐衣莊内有人將磚石擲入棧内向之理論恃蠻不服求請查究捕頭飭探沈阿岳往查不認回復捕頭候再核辦 
美租界 
[狂風驟雨]  
　　前日下午風雨驟至塘山路及東有恆路一帶道旁樹木吹倒甚多百老匯路及茂海路口之電燈桿亦被吹倒昨己由捕房報告工部局曁電燈公司雇工修整 
[拐匿女子]  
　　江北人孫炳明誘拐回鄉人周桂長廿一歳之女素珠來滬匿居西華得路昨日被周尋見扭控捕房分别收押候辦 
[男女密談]  
　　陳阿發前晚在伯頓路與女子王阿二刺刺私語被女之未婚夫陸阿六撞見扭控捕房押候查辦 
[因何起釁]  
　　施阿明昨與施姜氏在吳淞路不知何故互相毆打被捕拘禀捕頭申斥而退 
法租界 
[寛限兩月]  
　　杭州人萬久香欠盛潤生往來京貨欵項洋二千一百元屢索不還控由公堂傳萬詰訉認欠不諱惟求寛限判交人銀並保限兩月理清 
[學徒何往]  
　　同豐號學徒莫如德私取店中洋箱内往來莊摺四扣向各莊支取洋八百元逃避日久尋訪無獲旋將荐保人莫之姊夫裕興糖行夥章洪生夫婦及莫之母莫蔣氏三人控奉公廨一併提訊原告錢彬初即錢鳴琪投訴前情並稱洪生於四年前借去洋二百五十元至今本利不還務請併追質之章供欠洋是寳惟妻弟之生意前雖由商人荐舉後因荒唐歇過三次故後來並不預聞判洪生交保限一月還洋並着帮尋交案莫蔣氏章莫氏母女二人各交原保限兩禮拜交出如德訉核 
[自取其咎]  
　　松江人章子良昨至公廨控稱前日住宿棧房被同鄉婦人姚張氏竊去鈔票銀三百七十五兩向論不還務求究追詰之氏供年三十三歳於二十一歳時同章姘識此欵係章自願給於婦人爲兒子定親成家所用且祇有三百元有正月間來信可証呈請察閱聶司馬以章自取其咎申斥不理一併麾去 
[希圖販賣]  
　　蘇州人徐阿毛向同鄉婦人陳陸氏以代伊女帮工爲由將女領至沈錦奎家藏匿數夜希圖串賣後爲該氏偵悉底藴控告捕房拘廨詰究徐沈二人均供詞支吾惟求寛有判徐押捕房一年沈罰洋五元女給其母領回 
海上閒談 
　　設戒烟局。善舉也。爲其實非爲其名然。則如某郡之某局給以執照何。也戒。而復吃者多矣將。察其復吃而奪之歟不能也。司其事者殆。以該局戒烟多上等人多給一執照卽多復一選氏權將。來選舉。多得一票題。其額曰口口噫噫名而己矣其實女在。 
　　記者曰猶。賢於上海各種局所之并其名而不顧者遠矣 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蔣黼條陳象山軍港形勢上增中丞書]  
　　敬禀者竊維軍港必立根據之地度其地勢險要土地平曠水陸交通可備興造庫廠攻禦守衛諸大端方爲完善今我王大臣曁各大憲以高泥爲海軍中港根據地業於元年秋開闢規定誠爲天生之險足鞏萬年不拔之基奚待贅言惟就全港形勢而論高泥居北岸確爲形勝而其對港之南岸名曰蚶隩者實與軍港有密切之關係自宜一律注重者有五軍港最近最高之山曰白巖山登其巓全港形勢朗若列眉遠望扶桑毫無障礙安設無線電尤與電報鐵路聨絡一氣况蚶隩者白巖山障其後西湖港臨其前所謂礪山帶河又與高泥爲對壘形按兵法背山臨水攻守足資此其一電線鐵路旣勘由甬而奉化而寗海而象山止於高泥之南岸則蚶隩之右曰長白沙卽電線鐵路直接之處實水陸交通之咽喉宜於蚶隩建設海軍衙門或派駐重兵有警可爲海上聲援無事則保護鐵路電線亦在在稱便此其二營造部署局所必須壤地寛綽蚶隩山麓砂地高田旣屬開曠又有一塘約田六七百畝塘岸堅厚倘再加工用大石條砌高二三丈可恃作城垣以資護衛日塘之外東有秤錘山西有硃平山鳳凰山金魚山東獺山西獺山鷺鷥頸山鵝公嘴山重重環抱内容綽有餘裕外視不見其地於此建築庫廠藏固可恃其外側長白砂塗廣二三千畝又蝦姑塘有現成田二百畝地形甚高以官價購買最合船塢興造作塲此其三軍中日用首在淡水蚶隩水源出自白巖山大溪小澗迢迢十里匯歸蚶隩塘之大河水源旣長蓄水又富久早不涸不特能敷軍中日用且足濟多數器械之用去年兵艦鑿井不鑿於高泥而鑿於隩村口之長坑山麓是即其明証也此其四蚶隩在白巖山之下由白巖山而上有蒙頂山丹山茶山妙峯山諸大山重重聨爲一氣實佔陸地之形勝且妙峰山以南有任家山珠隩山鰲港山西田石山茶山之西有張坑山何平隩山循象山之東西有五獅山鷹嘴山蒼隩山大溪蔣山及太平山卽官斗山白路山卽白螺山屢經外洋礦司騐明均有黑白煤礦可採而任家山之礦據云有鐵三成又鰲港山可開金銀鉛礦西田石山可開紫銅礦大溪蔣山可開白泥礦足資軍港之用應派委員勘騐以發其藴查閱己酉歳十二月報文有電飭督撫就近軍港之山有出煤者從速查明等語則此等鐵産倘經開採於軍港就近處建設存儲之廠則莫如蚶隩尤爲近便不似高泥尚須一葦之航也此其五有此五者故蚶隩與高泥軍港實有密切之關係自宜一律注重也黼生長於斯情形較悉今當議定開築之際敢不略舉所知敬芻效蕘之貢爲特恭繕禀陳並附粘西湖港南北形勢圖說伏祈大人察核如或略有可採乞卽轉奏軍諮府裁奪施行職附貢生蔣黼謹禀 
[金梁呈請代奏敬陳皇上典學事宜書]  
　　呈爲敬陳皇上典學事宜呈請代奏事伏讀雍正三年奉世宗憲皇帝諭帝王御宇膺圖咸資典學我聖祖仁皇帝天禀聰明而好古敏求六十餘年孜孜不倦又嘉慶二十四年奉仁宗睿皇帝諭帝王之學估於貫徹天人明體逹用以見諸施行與經生尋章索句者不同仰見列聖相承重視典學之至意欽佩莫名我皇上睿哲性成聰明天縱冲齡踐祚洪業肇基當此春秋典學之時實爲聖敬日躋之始伏維監國攝政王薰陶德性輔養聖躬愼選侍從左右將護亦旣淵冲翕受法戒靡遺梁何足仰贊高深於萬一唯是皇上一念之張弛係萬幾之治忽一朝之規制係薄海之觀瞻有不得不愼之又愼者謹就管見所及爲我皇上詳晰陳之一請崇聖學易端蒙養禮重師教書述遜敏詩頌緝熙聖學精微非尋堂科學範圍之所能及宋儒有言帝王之學與儒生異尚與我仁宗睿皇帝典學之諭用意正符今我皇上典學之初應定教學科目自應會通今古融貫中西不可拘於舊例伏乞簡派儒臣詳細籌訂鑒成憲酌時宜母徒陳進講之空文母虚循延英之故事庶足以開張聖聽裨益亶聰内立聖學聖治之基一請擇賢傅舊制師傅向以大臣選充期於老成典型成就君德然或入官從政講學非其所長老師大儒濳德隠而勿耀而教育精深尤非研究有素不能取益擬請敕下内外大臣各舉所知勿拘資格略仿乾隆十四年詔舉經學人員成例擇其品端學粹教育卓著成績者請旨召用隆以師傅之任分門講教而仍派大臣總司其成俾專日講於經筵不必更勞以職事其任彌專其責彌重其效彌速使天下曉然於尊師崇儒之意庶儒林有所矜式而聖德日進高明矣一請肅規制古者聖王教胃必選端方正直道術博聞之士與之居處是以習與智長化與心成我皇上毓德方新始基宜固舊制選派内監伴讀似不足以肅學制而廣箴規擬請改選王公大臣之賢子弟昕夕侍從斆學相長並參考學校制度建設講堂陳列圖書彝器觀摩肄習以收敬業樂羣之效以上三事僅舉大綱我皇上今日之言動起居罔有勿敬即異日之立政敷教罔有勿或此尤根本之至計不可不謹之於漸而愼之於始者也梁檮昧未竄道要伏念朝廷廣勵人才振興教育侁侁學子爭自濯磨皇上典學伊始益宜宏兹遠謨以慰天下士民之望是否有當理合呈請代奏皇上聖鑒謹呈 
國外新聞 
[萬國航業罷工之影響]  
　　二十五日倫敦電云萬國航業罷工之領袖員己豫告各水手留心開始罷工之信號此次罷工中英國領首歸韋爾森氏指揮今己擇定日期惟仍嚴守秘密十五年前澳洲曾遇此項罷工全境商業因以疲不特澳洲之海運爲之全停即各種工商實業無不受此影響其害直波及於内地各車站而沿海各城鎭受害尤甚舉凡貨倉工人輪船裝卸貨物工人碼頭水工店舖商人車夫人等及動作圑體之各部分無不被累澳洲罷工之結果由主人獲勝然以絶大之價值購得者迨各水手復行工作而有權力之公斷裁判所隨即成立該裁判所今秉公居間調停各爭端雖該所得以持久然罷工之損失殊不能以數計此次恫嚇之舉動世界各種商業或將大蒙其害也 
[墨西哥屠殺僑民近訊]  
　　二十五日舊金山電云據 
 
 

Page 27

 
 
巨耶萊電稱西五月十五號墨西哥革黨與官軍戰於杜里安官軍戰敗而退翌日該城遂爲革黨占據革黨入城後四出刧掠攻擊城中外人並殺害華人多名昨日復殺死日人七十名華人一百七十九名西班牙人十二名德人一名杜里安寓有外人甚多據墨京官塲宣稱共殺死華人二百零六名惟並未提及殺死日人一節革黨領袖馬特洛己接消息謂副總統高奈爾己向總統上書告退總統狄愛士將於今日退任馬特洛接中日僑民爲革黨殲殺消息大爲煩惱盖恐日本及歐洲干涉墨事則彼必失其權力也故特於今日開會密議决議遣派其兄（以敏捷著名）安靜黨人此次慘禍實由當人藏視馬特洛訓令所致云二十五日華盛頓電云中政府因墨西哥革黨在杜里安殺死華僑二百零六名己向墨政府行文詰責聞被害之華僑皆在彼處經營實業大半曾歸化墨國者 
[墨西哥革命之戰費]  
　　初二日倫敦電云據墨西哥城電稱今計算戰費須需洋二千萬圓國家現金共有六千二百萬圓内有一千六百萬圓存於英國銀行 
[墨西哥之紛爭難己]  
　　初三日東京電云據鈕約電稱美國台克薩斯省愛爾派沙地方近拘獲形迹可疑之人兩名被控同謀暗殺墨西哥革黨首領馬特洛特軍前充革黨領袖之里伊斯將軍宣言欲爲墨西哥候選總統 
[葡萄牙新聞彚誌]  
　　初二日倫敦電云據葡萄牙京城電稱葡萄牙今日舉行選舉議院議員據徴象而觀政界之共和黨必得多數初三日倫敦電云羅馬教皇傳諭各教長痛祇葡萄牙所訂之排教律 
[摩王自請爲法保護國]  
　　初二日倫敦電云據番士電稱摩王末策哈菲特己接見法國馬華里愛爾將軍及各將領深謝法國助其恢復治安不置初二日柏林電云聞摩王曾請法國保護摩洛哥並請將駐摩之軍增至五萬名法政府己謝絶其請 
[德國國會閉會近聞]  
　　初二日柏林電云德國國會業己閉會擬至秋間再行開議高等領事及殖民地裁判所議案並未討論德商在華及膠州招募商業小股份一案亦因爲他事所阻不能開議大約秋間可以批准云 
[德擬增造巡洋艦]  
　　初二日柏林電云德國海軍會己允納條陳嗣後按年較一千九百零八年海軍造艦表多造護甲巡洋艦一艘因赫塞類之戰艦己改爲練習艦也 
[德國贊成公所提議]  
　　初二日栢林電云總國己以極懇切之覆文答覆美國之公所提議並請將所議條約之綱領示明 
[美國烟草脫拉斯解散消息]  
　　初三日東京電云據華盛頓電稱美國高等裁判所己指烟草脫拉斯爲不合法之專賣故特命遵律解散大約此諭非數月之久不能實行云 
[英國國會議案之進行]  
　　初三日倫敦電云上議院己將國會議案第二次宣讀通過並無異議（以上譯字林報） 
小說 
[殖民小說華僑涙（二十六）]  
　　第四章 
范鳳洲在鄭柱臣家住了十數日。把爪哇通埠的商務情形。細細的調查了一遍。覺得這個地方。雖然也是個南洋有名的商埠。却並不是南洋各島的樞鈕。本島的出産品物。旣不狠多。就是各國商人屯積的貨物。也不見得十分富足。更兼南有澳大利亞海中諸島。北有婆羅洲蘇門答臘星加坡等諸島。更有安南暹羅等處。是個狠著名的商埠。究竟不知道南洋一帶的商務。是怎樣的一個性質。范鳳洲便想要同著鄭國昌。到南洋各埠去研究考察一回。再想入手的法兒。就把這番意思向鄭國昌說了。鄭國昌聽了。也覺得甚是有理。便一口答應道。據我想來最好把那位德律文先生。請著一同前去。就算是個保護我們的護。照不知道他肯去不肯去鄭柱臣聽了。也想了一想道。只要拚著多送他幾個錢。料想也没有什麽不肯。一面說著。一面立起身來。走到電話筒那裡。打了一個電話。給德律文。請他即刻就來。有事和他商議。德律文恰好在家。接了電話。回說就來一會兒德律文果然來了。鄭柱臣便把范鳳洲和鄭國昌要到南洋各埠調查商務。并要請他同去的話。和他說了一遍。起先德律文不肯答應。只說自己事情狠多。不能脫身。只答應派個書記。和他們同去。禁不起鄭柱臣再三敦請。又答應他特别的勞金。德律文雖然心上不狠願意却看著全錢分上就也勉强點頭鄭國昌和范鳳洲聽了德律文答應和他們同去。心上甚是高興。過了幾天。大家收拾了隨身行李。搭了英國皇后輪船先到蘇門答臘和婆羅洲兩島。去考察丁一回。那班中國僑商的情形。也和爪哇差不多。在蘇門答臘和婆羅洲兩處。住了幾個月。方才動身往星加坡來。這個星加坡却是個南洋有名的大商埠。商務十分繁盛。范鳳洲和鄭國昌德律文到了星加坡。便揀了一個絶大的旅館。呌做什麽雙鷹的。賃了兩間上等庽房。安心住下。把商務細細的調查一會。知道中國商入。狠占著商務上優勝的地位。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
[要摺]  
[都察院代奏蘇皖官紳吳廷爕等稱己故尚書錢應溥功德在民懇恩予諡呈]  
　　呈爲己故尚書功德在民謹臚陳事實援案仰祈加恩予諡懇請代奏事竊己故工部尚書錢應溥於咸豐年間由部曹軍機章京經前故大學士曾國藩調赴軍營襄贊機宜削平大難賞加四品卿銜回京供職以五品京堂候補洊陟卿貳命在軍機大臣上行走補授工部尚書嗣因老病陳請開缺回籍病故奉上諭前工部尚書錢應溥持躬恪愼練逹老成由部曹軍機章京經大學士曾國藩調赴軍營運籌决策悉合機宜賞給四品卿銜回京供職加恩以五品京堂候補洊陟卿貳命在軍機大臣上行走補授工部尚書夙夜靖共克勤厥職嗣因患病准予開缺並賞食半俸兹聞溘逝軫惜殊深加恩著照尚書例賜卹任内一切處分悉予開復應得卹典該衙門察例具奏伊子侍講銜翰林院檢討錢駿祥着服闋後以應升之缺升用伊孫兩淮試用運判錢蘇頌著以運副用以示篤念藎臣至意欽此因思當咸豐之末該故尚書本以養親在家不求聞逹其時曾國藩治兵安慶前故大學士李鴻章爲其幕僚因李鴻章統軍進勦蘇常幕中需才曾國藩遂延該故尚書代之凡行營事務悉以相委咸豐十一年攻克安慶省城嗣後兩年迭克沿江城隘解金陵域贜之圍進拔堅城調兵徴餉羽檄飛馳悉出該故尚書之手靡不籌慮周密卒佐曾國藩殲平巨憝東南恢復之後天下莫不知曾國藩之功而實則該故尚書悉心贊助有以成之也是以曾國藩特疏保薦有馳驅數省艱險不辭實爲臣營不可多得之才等語而其功德之在江皖間至今民不能忘者則尤在減賦一事當大亂初平該故尚書力言於曾國藩首宜培養元氣故江蘇减漕以及安徽各州縣奏定漕價因地制宜皆該故尚書一手經理迄今行之數十年小民隠受其福光緒五年養親事畢重直樞垣迨甲申法越搆衅每日詔命十餘下皆該故尚書承旨撰擬頃刻千百言無不曲當上意由是受德宗景皇帝特逹之知未及十年參知樞密洊陟正卿甲午以後時勢艱難該故尚書規畫補救倍極憂勞遂致積勞成疾二十五年屢疏乞退優詔慰留迨至病不能支始准開缺加恩賞食半俸二十八年十二月卒於家先朝飾終之典至優且渥伏念該故尚書以幕職佐曾國藩蕩平髮逆肅清東南其功甚偉大亂之後元氣凋喪尤以减賦足民爲事至今江蘇安徽兩省士民每談及當年事蹟莫不慨慕謳思感其德澤輿論所在歷久不忘當今時局日艱朝廷追念勞臣凡臣工有所籲請無不立沛恩施伏查宣統元年三月二十四日都察院據河南士紳呈爲己故東河河道總督許振褘奏請予諡二年二月二十三日浙江士紳呈爲己故四川總督劉秉璋奏請予諡均奉諭旨允准在案仰見聖朝微勞必錄俯順輿情今該故尚書錢應溥功德在民事同一律且其入贊權要有關全局安危尤非疆吏之僅以立功一隅者可比可否援案仰懇加恩予諡以彰忠藎之處出自鴻慈逾格爲此聨名呈請代奏謹呈宣統三年四月二十日奉旨己錄 
來函 
[鞏華製革廠通告全國實業家及股東書嚴良沛]  
　　敬啓者竊以我國公司林立而能收信用者寥寥一項公司失敗十百皆受影響僕嘗推原其故一在辦公司者先招股而後試辦成敗難定一錯悞則衆人之財付之消耗二中國股份性質不外運動情面附和三種並非預見一事之必可發逹而後人股及至辦不得法遂無論何項公司皆不敢問津三發起人於所創之事每無經驗不過假手於人一經繞道吃虧人無接續資本勢必中止否則事雖自辦而布置失當難於見功母財旣盡股東不復接濟以至停辦而公司之聲名又損四規模闊大不求節省利尚未得而漏巵甚多加以工程每用洋人受其愚弄動失巨資及辭去又無人能辦必至歇業聞者又謂公司之不可靠五中國商業向係販運周轉甚速銀根不能久搁若實業製造非六八月不能轉頭每遇巿面一緊銀行錢莊守自保主義無扶助實業魄力自必催還期欵如挪調不通則大受排擠及往來愈少辦理愈難不免前功盡棄而公司之名譽更壞有此五者無怪乎日言振興工藝而風氣之閉塞如故也僕本書愚素無商學光緒三十二年間見皮革用途日廣軍需商品每　外溢之利千數百萬於是先自籌十五萬元作購一建廠之費擬再籌一半爲製皮活本嗣因所收不足六萬乃决計獨力籌畫又陸續用至十五六萬元立志先行辦成俟人人見有十二分效驗再行邀集同志有力者起而推廣此五年中有憂其生創不能告成者有慮其才短不能收效者或笑爲不自量力或疑爲藉此營私甚且有不知之徒防爲倒騙信口雌簧不問成績有無概目以必將破壞嗟乎此中國辦實業難而在僕爲尤難也幸而出貨以後至今三年銷行十二二省售數五六十萬比國賽會得金章南洋勸業會得奏獎雖屬虚名足徴實效陸軍部農工商部送次派員詳查考驗精亷合用通咨各省認銷有案亦彰彰在人耳目現今以製賃論則日有進步以銷塲論則出貨不及以利益論則售出十四五萬以外皆係盈餘以開支論則每月七八百元之中毫無浮費至於僕之宗旨私利未敢計勞怨未敢辭不獨飮食車馬川資酧酢分文未支即爲廠向各省籌銷赴各部辦案一切縻費均由自備惟恐人之血本由傼手散失敗壞中國公司之大局阻塞中國實業之後路目下祇須添人十萬十五萬元之活本即可加倍製貨每年有四五十萬之銷數餘利之優又確有把遲基礎旣立於不敗斷不忍中立坐失機會人孰不爲營業計惜乎實在内容未嘗爲當世資本家實業家與熱心諸君子所察及今特開誠布公著爲通告以待各界同胞出而合力贊助辦法分爲兩種一照從前集股章程招收實股一創設普利存票五萬份每份一元三年發還兩元並可抵付貨價使存户可儲積零欵但有利而無害人人得革廠之利皆與廠有關係名譽銷路因之更廣所賴全國實業界及革廠股東亟爲注意謀己成之實業得自然之大利享現成之幸福無任翹企 
 
 

Page 35

 
 
   
 
 

Page 36

 
 
   
 
