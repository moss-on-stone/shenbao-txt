# 1898 - 338 - 4909214

 

Page 1

 
 
[新印曾文正公奏議告成] [  圖書集成局代啓]  
　　曾文正公爲中興一代偉　當髮逆披猖禀承廟謨戡平禍亂嘉猷碩畫亘古不刊奏議一編直可與陸宣公繼執江左書林託本局用新鉛字　印成書紙張潔白校讐精良裝訂四本定價實洋七角江左書林及滬上名書坊均有發售欲購者請就便移玉選殷可也此佈　 
[新印東萊博議初二三集及三才略出售] [  圖書集成局代啓]  
　　東萊博議一書識見高遠議論明通久已膾炙人口惟坊本流傳訛字脱簡不勝枚舉今由掃葉山房倩本局用新鑄鉛字排印警校精詳紙張潔白計初二三集定價洋八角分售每集洋三角又三才略亦已告成每部價洋二角在申報館申昌書室及蘇申南北掃葉山房發售此佈 
[外臺秘要出售] [  圖書集成局啓]  
　　是書爲唐王剌史燾所輯刺史在臺閣二十餘年蒐求古今奇方　一千一百餘種衰成四十卷鈎元提要卓著靈效宋孫中　刻之於前明程敬通先生刊印於後岐黃家久已奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良校讐詳愼現已工竣碼洋兩元五角在申報館申昌三洋涇橋煥文書局文淵由房棋盤街江左書林十萬卷樓曁漢口鴻文順尼湖北省城煥文書局發售此佈 
[論美利堅有遠略之志]  
　　美利堅自華盛頓總統開國以來不務遠大惟講富民人皆農夫佃户所惟日孜孜者不過種植而已牧養而已曾不逾時頓成一地球大國近七十年設學校興工藝收效之速尤爲僅見攷一千八百二十年民財計一千九百六十兆美金每人合二百五金七十年後統國計六萬五千三十七兆金每人合一千三十九金合二百七磅而其所添數目不同先二十年内美國之財倍於往昔後二十年計加四倍再後所加較少一千八百二十一年至四十年每年所加就中二十兆三十萬二千磅每人合三十先零嗣後二十年約一百二十七兆六十萬五千磅每人約合六磅一千八百六十一年至八十年每年加二百七十六兆磅合一萬三千七十四兆金每人合七磅此數已極可觀而近十年所加尤鉅每年就中加四百四十五兆磅每人合八磅英國雖稱歐洲富國然與美相較則殊不及美國之富誠可獨冠全球矣乃今則不惟務富更欲謀强闢地開疆大有欲與英法俄德諸大國爭執牛耳之意日前本報紀美存遠志一則云美國向無遠略之心此開國總統華盛頓在位時所立之原例也今則幅員廣大駸駸富强美班之役美人頓變初心擬收拾飛臘邊羣島將來東方商務美必與英抗衡而英處此俄法德三國聨盟訂約經營東方之時英亦樂與美聨合一氣以相抵制美國現甚注意於東方之事故欲使陸軍中之武弁學習俄土中三國語言將來又調選武弁至中國北京學習華言謂脂操此語者必不次超擢以示鼓勵每年擬在緬甸考試各學語之員一次如有武弁願學中國言語者准給假一年專至中國學習觀此知美之居心實不可測夫中國爲亞洲弱國歐美各國皆有耽耽虎視之心而所得中國之利惟英爲最多各國垂涎已非一日俄人樹勢威有東半球而欲圖中國則使其國人學習中國語言美人樹勢威於西半球而欲圖中國則亦使其武弁學習中國語言　兼習俄土兩國語言者蓋以方今之勢俄爲大欲與爭强非先明其利害不可而土之弱與中國相去無幾亦爲各國之所圖謀不悉其國中之情形必爲各國之所先得故美之學習俄語者恐其强而欲與之相敵也美之學習土中兩國之語者欺其弱而暗存蠶食之心也而要其用意所在則尤以中國爲重故欲遣其將弁至北京學習華言限以一年寵以高爵一若惟恐其不速成者嗚呼何其營謀之亟亟也説者謂中國時事之可危近在眉睫各國苟不急爲圖謀必致爲捷足者所先得今美國方欲展拓疆宇互爭雄圖宜乎亦視中國如砧上之肉思割一臠而惟恐其或後美之存心如此誰謂其猶是不務遠略之心哉且夫美之務遠略亦不自美班一役始矣當維廉麥荆來之新任統總也舉行就職發誓之典卽演説各事力圖整頓曰財政曰節約曰增多歲入法曰互惠利益曰挽回殷盛曰遵守法律曰限制客民曰採用文吏法曰商船曰外國交涉曰調停條約曰開不限時會凡此諸大政皆所以謀自强也其言謂華盛頓懷聰明之資創制國法素以不干涉外國之紛爭爲國是然秉正不偏以伸張政權發揚國勢是予之志也要之予不敢越出已所有之權外亦不敢畏緖圈内以行當然之道是則美人恢張之志已可見矣迨美班一役美人得逞厥志而遂欲於中國亦有所謀觀其學習中國語言不已顯露其端倪耶 
[郊迎相節]  
　　天津采訪友人云李傅相奉旨查閲東河修守事宜定於本月十七日秉節抵天津傅相久握兵符身膺疆寄總制直隷歴十餘年所屬文武各員一聞旌節將臨皆預備歡迎道左火車站亦懸燈結彩陳設茶座支搭聖安棚直隷總督北洋大臣裕壽帥更飭隊伍站立鐵路之旁是日由京至津電報飛傳絡繹如織闔城司道府縣及有差無差各官或與傅相有年寅世誼者無不願一見顔色迨壽帥八騶戾止各員站班肅入遙聞槍聲震耳知相節已非遙矣俄而火車抵老龍頭車站中聲砲爲禮及傅相下車壽帥卽率屬恭請聖安然後行相見禮各員亦禀見有差少選壽帥興辭傅相未詣水師營務處行轅先卽鳴騶往拜旣而壽帥亦赴行轅答拜傅相祇勾留一日除接見舊屬外尙需與西國商宦往來馬足車塵殊爲歴碌旋於十九日乘船往德州遵旨沿河查勘 
[法人蹤蹟]  
　　金陵訪事友人云連日法國兵艦游弋江面來往靡恒兩江總督劉峴帥督兵籌防亦旣無懈可擊矣乃法兵時乘杉板船登岸或陟山遠眺或入市閒遊夜間亦時有在高岸平原徘徊觀望者究不知將作何舉動也至行駛長江之各輪船抵埠時每有法人成羣結隊或數十人或十數人聨袂偕至託跡於旱西門法國天主教堂瞻望鍾雲杞憂曷已 
[英艦來寍]  
　　金陵訪事友人云日前南洋大臣劉峴帥接到英國水師提督賽茂爾君發來電音訂期本月十九日相見於省垣節署面議要公爰飭標防各營及沿江各砲臺江面各兵艦預備迎接届期天剛破曉傳令各營兵勇排隊鵠立至已刻命駕出轅恭迎節鉞亦足見兩國交誼之敦也 
[愼重團防]  
　　廣州訪事友人云粤省團練總局設於撫署西轅門外右廂局所寛敞頗壯觀瞻本月十一日正午十二下鐘時督憲譚制軍親臨查閲預由四司鵠立以俟并邀請各書院山長同時戾止以便集思廣益從長會議馬龍車水熱鬧異常○刻下城南及東西二處團練均經紳士竭力籌辦已有端倪惟省垣街巷太多居民貧富不一籌募經費頗覺艱難藩憲岑方伯統籌全局面諭南番二邑尊將廟宇寺觀中所有產業及每年共得醮資若干查明開報以備提充公用二邑尊遂卽曉諭緇流羽士限於五日内據實陳明禀覆核辦勿得徇隱裒多益寡除暴安良書曰不作無益害有益其此之謂歟○城北十　社紳士在籍刑部主事周主政汝鈞等現遵憲諭籌辦民團某日與衆紳會議擬在 
 
 

Page 2

 
 
北路高塘墟設立總局商訂章程具禀劉淵亭鎭軍請撥升勇勤加訓練按期會操一次俾成勁旅届時請劉鎭軍親臨校閲鎭軍不敢擅專遂將情轉禀大憲俟批准然後施行 
[民團紀事]  
　　松江訪事友人云自推廣團練之議起市井中跳刀拍張之徒聞風投効者多至二百人而定額僅有四十名當事各董紳遂於本月十七日會同管帶　千戎許把戎在普照寺挑選精壯者呈報華亭縣署劉大令諭令取足如額並加用支更人四名以資防衛○團防壯丁擬定每名月給工糧錢四千八百文華婁兩邑尊月助十千文餘則勸之紳董量力認捐並請各業資助復派人赴各茶室烟寮勸令日認數十文認定後刊刷諭條分貼各户略謂奉憲設立團防捐户某某每日捐錢若干文末蓋團防局小圖記兹已一例開辦矣○十九日圑練紳董至普照寺總局將各勇逐一點騐畢每名給予圓補號衣一件以十名爲一隊編成四隊另雇教習一名從二十日起晝則操練夜則巡查管帶許把戎以各圑勇大半由營裁出因令於衆曰今之團防係民捐民辦須各循規蹈矩聽候訓練不得沾染緑營積習有視同游戲者立當斥汰各團勇唯唯而退 
[上將聨歡]  
　　寍波訪事人云某日有英國兵艦二艘美國兵船一艘先後駛入定海翌日美兵艦主命駕登岸至定海鎭余鼎臣鎭軍及定海廳趙司馬處拜謁鎭軍及司馬各以賓禮欵之越日鎭軍往美艦謝步船主亦殷勤欵待約歴兩點鐘之久方回轅十三日復往英兵艦謁見船主船主設筵以欵直至日薄崦嵫始興辭而返 
[閲操回省]  
　　金陵訪事友人云前者南洋大臣劉峴帥以本年九月間爲日本水陸大操之期預派文武員弁前往閲視將各種陣法詳細記載以資攷證刻已事畢各員皆起程回國日廷誼篤睦鄰特派武弁二員駕駛兵艦沿途護送本月十七日行抵下關江口各員遂登岸詣憲轅禀陳一切日弁亦命駕至督署晉謁 
[太守回任]  
　　蘇州訪事友人來函云蘇州府知府彥詠之太守於本月十九日由京回蘇詣各憲轅禀到藩憲聶方伯卽牌示云照得署蘇州府知府彥秀奉公北上現經回省應飭仍行署理太守奉飭之下卽於二十日回府署接印任事旋於翌日淸晨排導出胥門至官碼頭乘官舫用小火輪船帶往金陵謁見兩江總督劉峴帥面禀要公 
[獲盜彚誌]  
　　嘉興訪事人來函云某日北門外塘灣街中市五福園茶館内由槍划船勇緝獲盜犯二名禀經管帶官率勇解送嘉興縣禀明收禁以研待訊○某日嘉興縣捕役在王店鎭某烟館禽獲盜犯兩名押解來城投縣禀明收禁待訊 
[四明火警]  
　　寗波訪事友人云本月十七夜郡城釘打橋永昌桶鉢店不戒於火霎時烟燄漫空冐穿屋頂幸爲時尙早人手衆多竭力灌救得卽熄滅僅燬房屋一二椽不致釀成巨禍 
[禾中火警]  
　　嘉興訪事友人來函云嘉興縣屬馬塘橋鄉間某甲於某日晚間到鎭沽飲酩而歸旋以母鷄數頭已失所在爰囑其子燃點麻梗柴尋覓其子偶不留心將火延燒稻草烈烈轟轟立時冐穿屋頂雖經人竭力灌救終苦未能撲滅以致鄰居數家均不免如池魚之殃及 
[火水未濟]  
　　安慶訪事人云某日傍晚東門外某浴堂忽然失愼毒霧濃烟迷茫四塞幸取水旣便人手又多極力灌澆得卽熄滅僅焚去房屋一間○十三日午後有渡舟一艘載客四五十人及薪二三十擔由對岸渡江駛至中流舟中人忽因事忿爭互相角鬥舟人挽舵不靈致遭傾覆幸魚划船及救生局船赶緊赴援得救起二十餘人餘則同占滅頂之爻矣慘哉 
[白門喜雨]  
　　金陵訪事友人云兩江總督劉峴帥前因天時亢旱率同司道府縣各官親詣龍王廟設壇祈雨並禁止屠宰猪羊市中禁售魚鮮鷄鴨以冀感格天心乃自本月十四日至十六日三閲晨夕而雨師仍未惠然肯來峴帥復於十七日辰刻親赴靈谷寺龍池取水歸奉壇前是日午後果見曜靈匿景陰雲蔽空次日猫睛轉午時雨師忽至跳珠濺玉簷溜淙淙直至蓮漏三商雨始漸止迨翌晨起視則又銅鉦高掛樹梢矣 
[制軍蒞滬]  
　　新簡閩浙總督許筠菴制軍陛辭出都由天津附招商局安平輪船南下昨日午後四點鐘時抵埠下椗小東門外金利源碼頭本邑文武各員及駐滬各防營统帶咸赴江干恭迓制軍接見之下卽乘馬車至英界後馬路廣肇公所暫駐行旌　 
[軍門起節]  
　　昨日江南提督兼自强軍統領李壽亭軍門由滬乘某輪船泝江而上赴金陵晤劉峴帥互商一切要公標下各員弁咸詣碼頭恭送如儀 
[諭淸案牘]  
　　前日上海縣王欣甫大令發出諭示一道其文曰爲諭飭事十月初五日奉本府正堂張札奉署按察使司朱札開照得本署司此次受事檢點各房積壓文牘兩月以來核計應批未批應行未行者約四千餘件考其到日久則逾年少或數月甚至兩藩司會稿經年累月置不移還其他命案之議詳人犯之發回亦有延擱各書吏之疲玩實爲罕見罕聞曾予限期勒令赶辦並將積壓最多之吏書朱德先行斥革示儆頃者雖據各書吏禀報七月以前積牘掃數淸送然泄沓旣久難保不猶有疎漏本司衙門爲刑名總匯之所檢核日行公事已竭蹶不遑案牘之果否淸訖殊莫可必又慮前牘甫淸後牘旋積非彼此糾稽終歸遺漏况奉飭淸理積案官幕書三者宜各勤職業試思案牘不淸如何克淸積案苟一案之批牘未備卽欲結而勢有所難吏治之啙窳都基於因循本署司不敏夙夜孳孳仍乏絲毫之效不能自治安能治人攻闕補過端資僚友願各僚友同勵此心以淸理案牘爲求治之本遇有應行查復事件登時具復往返切磋古人所尙蓋恃一身之精力則有限藉同僚之臂助爲無窮也合亟札飭等因到府奉此除飭承查明如有久未奉到批行之件呈請補行後合行轉飭札縣立卽遵照飭承查明如有久未奉到批發轉行之件逐一開單呈請臬憲澈查補行切勿稍涉遺漏違延等因到縣奉此合行諭飭到東西兩廊各房經書遵照查明承辦各案如有久未奉到批發轉行之件逐一摘叙案由開單交承發書彚辦以憑甲請臬憲澈查補行毋得遺漏切切特諭 
[勘地設局]  
　　西門外日睴港一帶流氓叢集往往攔路劫物爲害行人前任上海縣黃愛棠大令特派差役在彼常川彈壓兹經新任王欣甫大令查核接管卷以是處地方甚爲僻靜流氓如此横行若非設立巡局不足以資鎭攝因卽禀請道憲蔡觀察起造局所駐勇設防觀察准之大令遂定於日内會同總巡戴子勱明府前往察勘以便興工 
[履勘河道]  
　　本邑西鄉徐家匯左近提藍橋有小河一道近被英人𠯫爾陪塡塞廿三保頭圖地保及董事嚴耕畬等以此河爲近處田畝灌漑所需投縣禀請王欣甫大令履勘大令以事關水利准如所請昨午帶同書差亭耆人等前往勘視 
[定期入署]  
　　新任上海縣王欣甫大令以前任黃大令於本月二十二日鶯遷出署署屋須略加修理未能卽賦鶯遷惟在書院中辦公書差人等未免往返不便爰定於二十四日遷入署中 
[嚴查鐵店]  
　　美租界裏虹口一帶向有奸商開設舊鐵店專買賊贓邇者捕頭添用包探十餘名嚴行巡察一經查獲吊出原贓解送公 
 
 

Page 3

 
 
堂禀請判罰是以各舊鐵店無從肆其技倆相率至浦東爛泥渡鎭開設仍復收買舊鐵煤斤是處旣非租界匪人賊瞻愈大以致外虹口各碼頭失去舊鐵煤斤之事時有所聞終難破獲實爲地方之害現爲爛泥渡巡防局員李蘭史二尹訪悉情形前日飭地保將是處所開之舊鐵店數家逐一開明以便隨時查辦 
[添設電燈]  
　　滬南馬路工程局總辦朱森庭明府見馬路工竣後市面日漸振興因於沿浦一帶裝設電燈並在太平馬頭起造房屋二間安置汽爐機器雇工開辦無如房屋狹窄機器殊覺運轉不靈所燃電燈未見光明大放爰在滬北某廠定造絶大機器及各種汽爐刻已將次告竣倩某西人經理其事將向設之電燈二十盞以次換裝排至南馬　馬路口至裏馬路一帶另裝燈二百餘盞在賴義馬頭營造電燈廠一所已於昨日鳩工興作矣 
[英界火警]  
　　前晚十二點鐘逾三十分時忽聞捕房中蒲牢怒吼旋分三下知火起於英界大馬路北急出訪之見四川路泰安坊第五十九號門牌某雜貨號後屋中火勢方張旋卽延及所堆貨物未移時復延燒左右鄰第五十八號之全昌正第六十號之寳記粤東雜貨號幸救火會各西人急驅皮帶車馳至汲水噴射幾如萬斛銀泉從空倒瀉火勢爲之稍殺後遂烟消火滅而三家所儲貨物已悉化刦灰矣聞各號曾保火險銀或可向之索償尙不至十分虧耗是役也計焚去石庫門三座共房屋十五椽 
[火患未成]  
　　甬人某甲携其梅鶴賃居美租界吳淞路第六百十一號門牌屋内昨日午炊時樓上忽然失火幸鄰人聞警麕集恊力灌救得卽熄滅祇焚去衣被蚊帳等件 
[上海巡局紀事]  
　　江北某邑人潘洪鈞前有洋銀六十元憑中假與同鄉人卞大寳在南馬頭開設茶肆邇因生意寥寥忽然閉歇潘聞信後向之索取數言不合卽致互毆由江蘇撫標滬軍營管帶龍遊戎鎭國查悉將潘等拘獲飭勇持名片送至二十三七鋪巡防局局員邵子怡二尹提集訊究諭令卞速將委財交地保檢明給　收領以抵欠欵所有借據當堂塗銷○南市草鞋灣武生韓老德之子韓大三向偕其弟小三在新馬路駕駛馬車屢向同業人訛詐且有串竊物件情事經馬路工程局總辦朱森庭明府訪知提究嗣浼人具保釋也無如野性難馴始終怙惡前月被王萬華控諸二十三七鋪巡防局局員邵二尹飭差拘獲韓大三等二名移送保甲總巡局戴子邁明府提訊之下王供稱被韓竊馬二匹請卽嚴追明府研鞫再三見其情節支離遂判令將大三笞臀二百板收押上海縣署待質所日前韓求製造局某提調函致總巡局請保明府准如所請當卽一併開釋不料前日又向同業顧文卿訛詐不遂糾黨兇毆顧身受重傷心有不甘奔赴總巡局聲訴明府諭令至該管巡防局具控一面函致二十三七鋪巡防局飭邵二尹提集訊究二尹卽派地甲將韓老德傅案研訊韓供叩求寛限容出外自行理處二尹限二日内速卽理妥如延定干重究 
[馬路工程局瑣]  
　　前者鍾阿榮卽白皮阿榮誘拐孫阿二之妻朱氏昨日上午孫在南市新馬路與鍾相遇因卽扭送捕房轉解工程局經朱森庭明府提訊孫供年二十有一向在本城龍門書院當茶房娶妻朱氏結褵四載尙稱私睦後被無賴鍾阿榮時來引誘遂致走失無蹤今旣獲遇因卽扭案請追鍾供年二十有二家居南匯縣屬召稼樓與孫素識兩家相距十餘里其妻朱氏與陳阿桂有私日前被陳領至小的家暫住後知彼等並非夫因將朱氏遣人送還孫家今實不知何往陳紹林供年六十有一住浦東三林塘阿桂是小的之子與孫妻私識一節小的實不知情小的與孫誼屬親戚决不作此不端之事明府問其向操何業供是圖董明府謂然則爾乃知法之人理應將子嚴加管束今乃犯淫干法一至如此尙有何辭本委限爾明日將阿桂交案著孫回家查看妻子曾否回來如已回可卽挈同來案候再究辦鍾暫押捕房○昨晨游方僧靑蓮在新馬路洞庭山碼頭砲艇上行竊錫茶壺一具當塲被獲解至捕房午後經朱明府提訊原告唐寳生投案供稱小的在船上充當巡丁今晨忽失去茶壺及將賊僧拘獲已被賣去叩求究辦僧供前在杭州披剃出家此次來申尋友偶乏資斧行竊茶壺變錢使用實出無奈明府判令掌頰四十下僧喃喃念阿彌陀佛不絶於口明府大怒著再掌頰二十下驅逐出境不准逗留 
[英界公堂瑣案]  
　　包探趙銀河禀稱前晚八點鐘時流氓袁紀在德安里攫取周陳氏之金簪及翡翠帽正等件適爲小的所見因卽拘獲今特送案請究袁供稱小的與此婦素相認識並無攫物之事鄭大令商之美繙譯官巴君判令賠洋銀五元然後重責二百板荷枷一月○向芝順控夏松卿竊取杭縀袍料由包探張天林拘案請訊夏供稱小的與向同居前日小的偶至伊店取一衣包後彼卽失去衣料遂疑小的行竊其實寃誣叩求明察大令謂疑竊無憑未便准理著將夏交人保釋○包探秦少卿禀稱胡玉亭行至河南路見興昌祥店夥某甲身畔藏有對時表一故遂出其妙手向之行竊由小的當塲查獲今特送案請訊胡供銀表在路拾得並非竊贓大令判責二百板發回押捕房管押三個月○三百七十二號華捕禀稱前日小的在途巡緝見陳阿生向沈畢氏多方調戲因卽拘獲解案請究陳供詞支吾大令判責二百板枷號一月○包探張阿五禀稱呂友三强向湖南人袁子雲勒寫借洋二四元之契據經小的查知是以一併解案求恩訊究呂供袁子雲之戚串行曾欠小的洋銀二百六十餘元由袁作保現在屢索不還不得己向袁理論並無逼勒寫據之事大令著押候晚堂復訊○前晚火災時王連生乘危搶刼嚴元和之銅器由包探李星福緝獲人贓解案請究王供詞狡賴大令判責二百板○包探陳阿九禀稱前晚吳阿山在四川路竊取布衣二件查無失主今特送案請究吳供在地拾得並非竊贓大令判責二百板贓存捕房候失主認領○水巡捕禀稱賈羅氏王曹氏窩藏某賊所竊之煤滿載舟中查無失主因卽一併送案叩求訊辦二氏同供有素不相識之人囑小婦人裝運至浦東不知物係竊來大令著各押一禮拜贓煤充公○包探顧阿六禀稱王仁生行竊王芝元家棉被絨衫等件經小的緝獲原贓解案請究王仁生供與王芝元親戚暫向借用並非行竊大令判責二百板發回捕房管押一月 
[澤被羣黎]  
　　日前本館恊振所承契微子由泰州試院惠書云屢閲貴報以山東黃水爲災二十餘州縣民不聊生因思吾儕安居樂業何德何能獨免此厄不禁爲之惻然用特節省日用並勸募同仁共得十七户合助洋銀六十元聊盡區區之意又大豐莊交來茸城薛梓卿善士來書略謂九月初八日爲三子竹屏授室承諸親友寵賜隆儀理應設席答謝因念山東災祲未已哀鴻遍野特捐銀蚨五十翼乞卽彚解災區分諸君子朶頤之惠解衆災黎枵腹之憂濟困扶危移緩就急福田廣種諒有同心云云以上二書情詞肫摰藹然仁人之用心𨿅誦廻環欽佩無已倘得各善士推而行之飢民受惠何可限量又許景棠爲小兒求病速愈助洋二十元又江都知足子爲妻求病愈助洋二十元又奚盛氏因次子久年積血求病速愈助洋二百元又隱名氏求病速愈助洋三十元又寳厚堂求保平安助洋十三元又馬繼修求保合家平安助洋二十元又馬媚記求保合宅平安助洋十元又環照里人助洋三十元夫人當安居飽食之秋幾不知啼飢號寒之苦今諸大善士乃能慨念災黎鴻施疉沛解衣推食拯彼瘡痍善氣彌綸自足却病魔而綿福澤書曰好生之德洽於民心其食報何可限量哉拜登之下謹書數語聊誌謝忱 
[禁烟會捐欵淸單]  
　　本公會創議禁烟會盖萃集各國醫士論説共百餘函譯成英文刊印萬本送呈英政府妥爲議禁計譯印資本約二千兩之稽似此巨欵實難驟集　以不得不設法勸助今承李君聨僊捐洋五十元張君弁羣五十元徐君硯耘五十元謝君三十元金君喜苹二十五元金君沁園十元鄙人等敬領之餘深幸諸君子樂善好施襄成盛舉請登報章並誌仁德如有捐助隨時續報以兾俾衆周知云爾如有捐欵卽送至三馬路監理會堂美教士衡特立處可也美國教士杜步西醫士柏樂文仝啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[創議建局]  
　　寗波訪事人云寗波税務司議創工程局興修道路及一切善舉擬定大略章程曰寗波江北岸一帶道路　嶇殊鮮平坦出其途若咸有戒心而以江邉爲尤甚石駁旣坍場堪虞木椿亦傾　堪慮　特無以壯觀瞻而且華商起卸貨物　所未便殊非長治久安之策本税司幸蒞斯土一意以通商便民爲急務惟勾稽舊案於工程一局雖存其議並未訂立章程俾商民知所遵守斯爲憾事查江北岸街面道路係歸淸道局辦理其辦理淸道局諸董其實皆等備員無權可握往往遇一善事擬一善舉苦無進項可以挹注至於每月用項除在道署津貼捕房經費内酌提若干及便民局稍有些些進項聊爲敷用此外幾無所人可以撥作公欵者鄙意似宜設立工程局一所仿照淸道局辦公諸董亦仍其舊惟加紳商華人數人充作董事再由道另派洋務委員就近會商經理并擬於進出口貨每包提碼頭捐三文由本税司勸捐歸入工程局常年經費俾集腋以成裘庶衆擎之易舉每月可集洋五百元有奇其洋應作何用宜先與道臺議准施行兹定每月諸董議事一次每半年查帳一次以後除裏街隙地民居外如沿江一帶起造房屋須先向工程局説明以免將來鄰近口舌所有　在應辦各要務照列如右計開第一件是建築石碼頭迤邐至新江橋一帶總期便於華商起卸貨物停泊船隻此係江北岸千萬年不朽之基業第二件　開拁水井查寍城附近潮河率皆　水欲得淡水頗費汲引工程局當蔡度地勢情形於相宜無碍之處掘井試辦所需費用由工程局動支公　迨有成效則常年經費公議核定第三件是擴充牛痘局垷雖設局施　惜經費不敷未能廣濟此後旣有的欵似宜隨時推廣第四件是中西義塾當今有志之士皆知效法西學兹擬於已設之義塾由工程局會商該塾董事酌量輔助力加整頓以期人文蔚起恊和萬邦第五件是電氣燈現在各處路燈供用火油擬一律攺用電氣燈以便夜行此外凡修理街道馬路溝渠有益民間之事工程局皆當次第辦理不遺餘力垷定每包貨抽收碼頭捐三文卽同税單併徵毋庸註入每月由本税司核數彚存知照道署并工程局查照俟需用時道臺核明給發此項所取甚微積少成多旣於國家正課無關實於中外商人有便半年查帳一次工程局將所支之欵開單報知道署及本税司并各董事查核以昭徵信 
[負欠逃逸]  
　　甬人馮史卿卽賡生自父故後任情揮霍負債纍纍其母見子不肖遂將房屋道契托人經理馮無可彌縫避匿不出前日被某宦遞禀英界公廨請提馮究追署理讞員鄭瀚生大令准如所請惟某宦所遞係曰禀因卽飭差將原禀持往蓋戳然後飭吏　信票分派差役四處兠拿馮早有所聞已如黃鶴之高飛不知去向矣 
[呑烟遇救]  
　　江北人王三仔不知向操何業前晚被同鄉人無端毆擊忿無可宣潛購紫霞膏呑服幸經家人察覺舁送同仁醫院求治醫生如法施救得將毒物吐出而愈 
[英界晚堂瑣案]  
　　季咸春投控縣捕沈阿連卽惠阿連圖賴票據洋銀前晚經署理讞員鄭瀚生大令提訊季供本地人今春由小東門外天地一家　茶樓付下升康小錢莊支票洋二百元以作租金小的卽至阿連處照對無訛不料至期向收莊已閉歇小的問諸阿連許三月底付洋五十元四月底再付五十元五月内再付一百元分四期歸還淸楚乃延約至今分文無著屢向催索伊竟避匿不面爲此叩乞究追沈供升康小錢莊係小的與吳姓合開此票由周鳳山囑爲代付當時季來照對小的確曾面許無奈周現已避　無蹤無可追取前經友人理勸允伊分作四期拔還小的極欲周全實因力不從心無從設法大令謂爾旣已允付自行照數歸淸著先繳洋五十元以後每月拔還五十元押候覓得妥保方准開釋○妓女李周氏卽阿寳訴稱小婦人不願倚門賣笑叩求援出火坑經鄭大令提訊李周氏供蘇州黃埭人年二十三歲自幼憑媒計字李阿元爲室已於前年成親嗣因貧苦無依被丈夫領至滬土賣與華阿方妓院作皮肉生涯小婦人不堪其辱意欲從良是以來案求施恩典大令謂爾旣有夫可令爾夫來案具領俾得破鏡重圓李周氏答稱李阿方爲人無賴前旣將小婦人變賣恩義已絶現在不願再隨以保晚節大令著發棲流女所暫爲留養候再訊核 
[法界公堂瑣案]  
　　太古全糖行主周全益虧欠各錢莊銀二十四萬兩濳行逃逸經南北兩市源茂等各錢莊呈控公堂讞員朱森庭明府正在查辦之際接得汕頭匯來票洋四千元向洋行街蕭捷茂仁成兩家兑取嗣又接到電音囑爲止付明府飭傳捷茂行夥到案予限十日將票洋一千元如數繳案昨禮拜二堂期明府與代理繙譯官軋君升座集訊各錢莊主投案求追包探傳到仁成行夥胡松溪請訊明府著將匯票洋三千元繳案待周到案訊明如不應給予各莊仍將源洋歸還胡稱此票由汕頭匯來旋接電音止付况周並無存銀不能代墊請向周全益追取可也明府謂周全益如無存銀豈能匯兑著照蕭捷茂前斷子限十日將洋如數繳案如不繳洋著將周交案○連日菜市街公泰烟紙店中人持小銅洋銀至鴻昇祥廣貨店購買火油被店中人察出將人及僞洋銀送入捕房昨日堂期解案請訊楊金榮供此洋係友人付來不知是僞求鑒明府著交保出外找尋付洋之人到案候核○劉子田禀稱原籍江西吉安府携帶傭人左本言赴廣東緬甸等處購買翡翠前日附輪船來滬被左竊去洋銀二百元送案請究左本言認竊不諱明府問洋存何處供在花烟館内用去十五元其餘亦已陸續用罄明府著押候嚴比○孫阿三禀稱前日在菜市街路遇張金成計瑞寳二人向索舊欠洋三角非但不付反將小的頭顱擊破是以扭案請訊時有施永和店主施恒久者以被諸人擊毁物件約値洋銀三十餘元開單請追明府以此輩均非善類著將孫阿三交保張計二人還押候飭探查明禀覆核辦○前者太古洋行買辦某甲控出店人顔德順竊去票銀六百九十兩托顧金生兑換金飾當被扣留銀票咨照失主將顧拘案請辦明府著交出顔德順訊究詎料案懸至今不能交出昨日命帶案略訊判責一百板卽行釋出○太昌洋行買辦某甲控車夫陳最榮竊取鈔票洋一百六十元迭經明府訊供責比昨日命提到案判責一百板卽行釋出○源成公司收租人張雲生禀稱房客陳金氏欠租五月計洋銀二十七元請爲追給明府飭探查檢生財物件拍賣作抵○上期陸寳球遞禀控陳阿方欠洋銀二百餘元求爲訊追明府准詞出禀提到陳弟阿林昨日傅同原告訊問飭交保出外尋交阿方到案覆訊○招商局金利源棧房被三十六個黨竊犯陳南鶴等竊去生油五簍賣與浦東嚴家橋某槽坊除吊到原贓外尙少二百餘斤昨日明府飭傳該圖地保陳正榮至案判令償洋二十元陳呈到洋十五元叩首求减明府飭探帶至金利源帳房請示核辦○張陳氏禀稱小婦人僑居復興里前晚被賊撬門而入竊去衣服七件人贓並獲送案請辦竊犯曹林才俯首無詞明府判責二百板贓給還失主 
[美界捕房紀事]  
　　昨午跑灘賊小連生在公和祥碼頭竊取木板數方被包探李培滋拘獲送入捕房押候解送公堂禀請訊究○昨日有混名小山北者偕小銅匠小臘梨二人至公和祥碼頭竊取靑鉛二件適被包探劉阿炳所見拘入捕房押候解送公堂禀請訊辦○天后宮前空場上向有不法賭棍設局誘人昨被包探石錦榮拘獲十餘人解入捕房押候解送公堂禀請訊究 
 
 

Page 10

 
 
[金陵官報]  
　　十月十七日新授江西九江府孫毓駿由京來署安徽來安縣石城之丁憂候選通判羅治霖日本回知縣王元常由京來起服回省又孫籛齡安徽來指分江西試用巡檢洪汝球江西來巡檢鄒宗慶起服回省新選江西撫標中軍守備陳鴻章由京來總理兩江營務處候補道陶候補道龔盛際遊擊龍復森陳駿焦山砲台官都司唐梯雲均到見由日本閲操回通判丁邦搈通濟門丁相郁江東門均禀知到粥廠差日本陸軍砲臺少佐靑本宣純見藩轅牌示漂水縣典史孫建韋丁憂遺缺按班輪　新海防遇缺先典史吳德麒堪以請補又興化縣安豐司巡緝委員趙錫恩因案撤任當經詳委從九品蔡鑫接辦茲據該員禀因無力赴差應行攺委查有從九朱儀堪以接緝 
[蘇省官報]  
　　十月十一日通判陳鎬禀辭赴徒陽壇溧等縣抽查保甲差知縣張寳瑔禀知赴江北公幹卽辭委署小河司巡檢魏程先委署溧陽縣典　萬毓桂正任靖江縣典史瑞成均禀辭赴任從九陳鳳桐禀知奉首府委代理震澤司巡檢事卽辭○十二日藩轅牌示照得常熟縣縣丞陳彰五已捐離任過班遺缺查有鎭江府經歴海齡堪以調署遞遺鎭江府經歴員缺查有候補縣丞錢紹勛堪以酌委署理又署太湖同知司獄洪鏛年滿撤回遺缺查有試用從九品高彥龢堪以酌委署理同知王秉忠禀辭回木瀆厘局通判林步瀛由滬來禀銷吳淞沙釣船捐差知縣林士菁禀銷鹽阜安等縣抽查保甲差又劉沛霖禀辭赴江北措資簽掣江蘇大挑知縣劉歌雅浙江人禀到○十三日常州府有禀到福建銀元局委員鹽運使銜浙江候補知府孫葆瑨福建人由浙來内閣中書文焯由京回花翎知府銜請補海州直隸州知州劉運吉　寗來並謝泰飭先行署理吳縣賴禀知下知鄉相騐知縣薜葆楹禀銷江甘儀泰抽查保甲差又鮑德麟由京起服回省並請足疾假主簿陳寛潤禀謝委署太湖廳角頭司巡檢事從九程葆埰禀謝奉委陽湖縣保甲差又楊永培禀謝奉委帮辦昭文縣保甲差並銷中路二叚冬防巡查差又蔡鍾麒禀知聞訃丁母艱並銷崇明縣保甲差○十四日統領浙西鹽捕水陸等營候補道朴俞通知在院上禀知出巡會哨並赴杭州首府王禀知本日開辦海運省局新任海州直隸州劉運吉禀辭直隸州黃安謹由高湻等縣抽查保甲回銷差長洲縣汪禀知下鄉相騐通判俞壽銘由震澤訪審案件回州吏目凌汝賢禀謝奉委中路二段冬防巡查差金山縣典史韓鼎禀辭赴任同知銜江蘇候補知縣朱家壤於本月十三日未時在嘉餘坊本寓病故○十五日常州府有禀辭知府舒體元禀辭赴鎭江揚州會勘沙灘差同知李修梅禀知赴寗見制憲松江府柘林海防通判劉盛驤禀到知縣李筠由寳山塘工回簽掣江蘇候補班補用知縣郭聯墀直隸人由京領照來省禀到六品銜新任織造筆帖式舒齡正白旗人由京來巳於昨日接印寳山縣縣丞恩厚委署太湖廳角頭司巡檢陳寛潤均禀辭赴任蘇州府知事戴爾恆禀謝奉委海運省局差代理長洲縣主簿項兆騮五次府經　周紹棠六次巡檢舒炳錕二次均禀謝飭知廿三年分夏防案内蒙給予記功又陳嘉樹禀謝飭知本年秋審案内蒙記功一次主簿許景慈禀謝飭知廿三年分水關案内蒙記二次州吏目凌汝賢禀知到中路二叚冬防巡查差從九楊永培禀辭赴昭文縣保甲差指分江蘇試用府照磨范兆昌順天人由京領照來省禀到三品銜補用　新授江蘇松江府知府濮子潼浙江人由京來到省藩轅牌示照得署蘇海防同知　　耿　有差委遺缺查有試用同知恆坦堪以酌委署理又靖江縣典史瑞成調署太湖同知司獄遺缺查有試用從九品高彥龢堪以酌委署理○十六日長洲縣汪禀知下鄉相騐回吳縣賴昨日禀知下鄉相騐回同知羅承恩禀銷　行厘局差拓林通判劉盛驤禀辭知縣汪壽年由吳淞沙釣船捐局專丁來省禀謝奉委調辦上海樹木捐局差又魏士鴻縣丞葛炳庚均禀銷淸理書局書　書籍差震澤縣震澤司巡檢林韶　禀知交缷署寳山縣主簿事回省並謝飭回本任府經歴楊元溥禀謝奉飭半年期滿比較有盈照章留辦同知銜准補浙江建德縣徐懋　崑山人由浙江來○十七日藩轅牌示照得嘉定縣縣丞張庶康病故遺缺查有候補班縣丞張輔廷堪以請補江蘇候補道達斌正藍旗人由寗來福建銀圓局委員浙江候補知府孫葆瑨辭行回浙同知恆坦禀銷抽查　江六　等縣保甲差内管領銜新任織造庫使文秀正藍旗人由京來昨日接印任事典史劉文浩禀謝飭知廿三年分旱關案内蒙給予記功二次○十八日新授蘇州府遺缺知府許由寗見制憲回知縣朱賡旦禀銷解金陵餉差縣丞錢紹勛禀謝委署鎭江府經歴事從九程葆埰禀辭赴陽湖縣保甲差典史應德麟禀謝飭知廿三年分夏防案内蒙給勞績　前先委署一次震澤司巡檢林韶貽禀辭赴任同知銜指分江蘇試用縣丞馮臯浙江人五品頂戴指分江蘇試用典史熊鋆安徽人均奉撫憲騐看到省管帶太湖水師正前營儀先遊擊許和生出巡回藩轅牌示照得新授蘇州府遺缺知府許葉芬堪以酌委署理鎭江府知府又松江府管糧通判孫治安病痊銷假應飭回任又請補金　縣知縣葉意深現已奉部遺准應飭令赴任 
 
 
 

Page 11

 
 
   
 
 

Page 12

 
 
   
 
