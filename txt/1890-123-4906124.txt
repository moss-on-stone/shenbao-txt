# 1890 - 123 - 4906124

 

Page 1

 
 
[催請領彩] [  申報館協振所謹啓]  
　　本館所製集腋社壽振彩票自一號至一千二百號皆有彩物奉贈乃開彩迄今仍有未經持票來領者計頭彩第一千零九十五號二彩第一千零三十八號以迄其餘各彩俱請速來領取俾本館早完經手事宜不勝翹盼焉肅此布達順請均安 
[賑物求售] [  申報館協振所啓]  
　　本舘開辦賑捐以求蒙海内諸同仁捐助各預貴物早巳製成彩票售完矣兹又承陸續助下隷有五十部吳都法乘一部石印小耕石齋畫譜廿部東洋漆水錦匣一具内裝盛應編巧色瑪瑙搬指一个未及編入彩物之中是以另行求售諸君子有情殷匡救者請臨本舘選購庶幾裘成某腑飢民得早鹿來蘇乎 
[論杭州閙書院事]  
　　杭州以書院考試諸生童紛紛滋閙呌囂諠譁搶攘馳突中丞大發雷霆立命停試厥後各監院東奔西馳鑕頭覔縫幸而得請始准將劣者查辦外其餘仍聽擇期補試說者遂紛然議論以爲杭州竟至閙考余曰此非閙考也乃閙書院耳客問曰閙考與閙書院有以異乎白異哉考試關乎國家大典無論小試大考皆爲士子出身之基學憲主試皆由欽命地方官自督撫以至州縣咸效力焉其事甚重其典甚鉅此等考試所取將來上以佐國家政治下以爲小民可牧所屬望者綦大故當出之以鄭重而士子之與考者亦知有關掄才大典故不敢不恪守功令至於各處書院則其設也初不由於　朝廷之意無非地方官憲所創或由本地紳士所立而請官爲之主持其課月或一二次非若三年大比歲科兩考之認真也考而上列　過優獎膏火初不若秀才舉人之爲雲路初階也官之視之也旣若可有而可無人之閙之也亦以爲無榮而無辱故二者判然兩歧罷考則官有處分停課則無關輕重夫是以杭州書院一經滋閙立卽停試倘其爲小試而至停考則其事大矣若鄉試則更大矣又豈得舉措自由也乎客曰噫子之爲此言也不亦與於閙考諸人之甚哉夫大小試固關掄才之典書院亦爲作育人才而設無論其爲官所創設紳士所興起而開誅之時必請官憲貴臨點名接卷扃門命題一切規模皆與考試無異而乃竟敢喧譁滋閙目無官長至於如此又何怪中丞之勃然　怒也自停考以來外間議論不一有以中丞爲局度未宏者有以中丞爲力挽頽風者卽如監院之千方百計設法彌縫亦頗大費心力始得中丞勉從所請准其補試倘如子言則是皆不足言矣卽中丞之此舉似真覺其度量之褊淺矣各士子聞子之言必且增其浮躁之氣阻其愧悔之心設遇疲軟畏葸之官長直將傀儡視之子之爲此言也不亦與於閙考者人之　也　徐姬然所笑曰　　哉子之陋也夫閙考之處分官當之閙書院之罪名考生當之是猶曰與於考生耶且杭州之士習日卽於壞余所素悉杭州自兵燹以後冒籍者多本籍者少商籍之尨雜不必言矣卽仁錢兩縣而言之大約真係土著不過十之二三此外皆屬他州别府以人地雜則人品亦不齊而羣爲不逞之事前者髮亂甫除元氣未復蔣果敏公爲浙藩首先規復書院培植士子爾時上下之情通官之待士也如子士之敬官也如神觀於丁卯年鄉試蔣公於例所應給三元餅之外又自捐廉另給一大餅諭令須選料精製必令可口旣而親至庋餅之處取以嘗之兄内雜糠　立命親兵悉行搗毁而飭監造委員賠補重製再嘗而後分給彼時士子之感戴蔣公不可言喻夫一餅何足爲恩而感激全於如此者盖其用意誠可感也然自蔣公優待士子而士子遂漸漸自大不以爲格外之惠而以爲分所應得設有不滿其意者卽譏訕而謾誚之後任諸長官亦以蔣公優待在先不肯自我獨異以致相形見絀故卽遇士子或有小小失禮愆儀之處亦皆含容不與之較而諸士子乃更日以横平時無論書院之課縣府之考衝突呌囂肆然無忌門之扃者啓之墻之堅者鑿之上下賄通内外傳遞甚而至於小試之卷亦且携以出塲倩人槍替若此類者指不勝屈謂是蔣公之優之者適以害之是豈蔣公之所逆料也乎故此次中丞大發雷霆立命停試正是力挽頽風振興文教停試一年半載彼賴書院膏火以爲衣食者計無所出則或知所悔悟卽曰閙事者非盡頥書院爲活之人然遭此一創則不但身受者寒心卽旁觀者亦爲之胆落查取名姓提人究辦風行雷厲令出必行若此則杭州士風從此可以一變卽他處聞風者亦將知所儆戒是正猛以濟寛之善法也乃各監院恐書院停試監院者無復薪水遂藉口於爲各士子轉園爲寒士謀衣食起見而紛紛禀求請准補試中丞深知各士子衣食之計猶緩各監院衣食之計殊急因亦借此收科愛克厥威以全大體而存忠厚吾知自經此次整頓之後各監院固當盡心訓導各士子尤當加意感激勿再蹈從前之積習庶不負中丞恩威並濟之德也耳 
[漢茶開盤電音]  
　　昨接漢口訪事友人發來專電云漢茶開盤約沽七十餘字英未買俱俄購所産之茶祁稍次餘處好兩湖茶價比舊稍高寗祁略低計各路茶頂盤寗五十二兩祁四十六兩巿廿二兩通廿八兩雲廿三兩半高廿三兩二五電音如此合亟譯錄報端想茶業中人必以先覩爲快焉 
[鐵路續聞]  
　　鐵路公司之創唐山鐵路也緣胥各庄原有鐵路二十里因利乘便小試其端雖代開平煤礦連煤爲生意之大宗然地非孔道貨不流通非將支路開通勢難獲利所以請開通州鐵路挹彼注兹爲刻不容緩之舉也嗣因當道深謀遠慮未准開行鐵路公司遂年復一年殊無起色而股本之利息積而彌多鐵路之工程漸須修理關心時事者默計該公司可暫而不可常幸海軍與譯署顧持全局准將鐵路開至關東之没溝營咨會北洋大臣李傅相委員查勘傅相委會辦開平礦務局之吳南臯太守往勘地輿　委統領奉天練軍左軍門寳貴以爲嚮導太守棒檄登程未久而北洋大臣復於日間奉到部頒鉅欵兩次計銀七十萬兩發交公司總辦收領以資經費公司原有欠項現巳清償從此利源不至外溢長袖善舞多財善賈蒸蒸日上之機自可操劵而待矣又聞鐵路公司總辦伍秩庸觀察於去冬請假回粤現經數月尚未來津該公司總辦雖不止觀察一人而觀察於洋務朗若列眉瞭如指掌實爲開創公司之鼻 
 
 

Page 2

 
 
祖現以開辦没溝營鐵路仍須借重長材以便衆擎易舉聞由公司函請觀察當於首夏之時從五羊城束裝北上云 
[析津氣候]  
　　天津來信云初十日前天時亢旱百病叢生經鎮道憲設壇求雨初十日雨潤如酥疹癘潛消闔郡人民同登仁壽然十一日城内三聖庵前有據鞍顧盼者淬中風邪口流涎沬曾不須臾斃於馬下十二日西門内城隍廟街某甲彳亍街頭撲跌倒地旁有似曾相識者覩其一蹶不振趨前扶掖詎巳體永而氣絶矣石火光隂蜉蝣身世可勝浩歎天津鎮道以雖經得雨究係終朝霢霂未獲大沛甘霖於初十日謝神後依舊設壇禁屠率屬虔誠祈禱務期上格昊慈下甦民困一犁春雨旣霑旣足云 
[丈量地址]  
　　天津法國租界與工程局犬牙相錯初十日因地方轇轕由租界並新關委員會同彈壓洋兵武弁督率善手丈量地址以清界限 
[臺北近事]  
　　淡屬水轉脚下游之加冬脚安長坑一帶鐵路前由大府派員監修鑿險縋幽匪伊朝夕刻下工程將次告竣委員蘇君樹森禀請騐收經洋員瑪體孫督同工師威臣前往履勘詎所開路基濶窄懸殊高抵逈異按之程式大相逕庭遂繪其圖摺移局核辦現巳由局憲飭令該員迅卽督工鋪墊平坦以符定式○前報紀撫轅又巡廳張廉泉二尹赴花蓮港公幹日昨適吳萼生二月由臺南　餉來郡當邀劉宫保賞識面諭留轅承充是役○月初艋舺街某甲宰猪爲業襄某氏懷孕十月届期忽産小蛇數十頭長不及尺蜿蜓而動見者莫不驚避甲駭極遂以桶盛之棄諸溝壑蛇始蠕蠕然竄入水中而没一時道路相傳咸謂甲殺生過多致有此果報云○海鏡輪船年久失修艙面帆巿帳逢等類均巳朽爛現由管駕黄君以潼禀明總局是否駛赴閩廠修理抑由該輪自行配辦業經張瑾卿觀察據情禀請大憲核奪矣○宜蘭統領傅玉臣恊戎仲春殉難老狗社一節業紀報章現聞恊戎所部南字臺勇砲隊等營刻巳分别遣留大憲以該處營伍不足恐番族復萌覬觎之心特命健王前營營官劉治臣都戎督率本部移駐蘇澳庶足以資坐鎮此亦防患未然之道也○某甲人亦倜儻素有委常之懼婦某氏貌頗妍麗甲甚愛之婦善怒稍不遂意叱詈不休甲以愛故受之前日有友邀飲午後復作摴蒱戱不知如何巳被彼婦偵知怒不可遏卽至某友家遽入扭中髮辫而出且詈且行甲則縮成一團不敢出一語見者無不軒渠○巳故基隆廳汪勉齋司馬之靈櫬日前由其長公子附搭飛捷輪船扶送回籍部民追念遺愛欷歔跪送絡繹於途○水轉脚至基隆一帶鐵路工程久經告竣獅嶺山洞亦己鑿穿然兩邊峭壁間多煤苗沙穴一遇風雨常行坍卸途次更有低窪數處尚須填實現巳雇工按叚修築大約秋末冬初當可竣事中路工程聞巳開抵新竹縣界所有沿途橋梁亦將完竣目下火車由水轉脚駛行可以直達坡角往來迅捷商民利便設有票房五所統歸本地商人林某承辦云○諺云十六生兒臺地陽氣發越竟有未笄抱子者艋津一雛妓琵琶一曲甫學成聲而文褓中巳呱呱有聲真容易生兒似阿侯也上滬尾海關總辦孫春濤大令月前禀請銷差回籍派員接辦巳紀前報兹聞厘稅移交未清尚須小作勾留然後内渡○英商杜西凌向白脗坪左近購地數十畝佈種加非番菓等類以便客商就近購取○臺灣風俗素好佞佛迎神賽會之事終年不絶每有興作莫不窮奢鬥艶雖糜巨費而不惜小南門外十五坌保安宫向奉保生大帝月之初一日土人奉紳出會同遊四境執事鮮明鼓樂競奏紅男緑女空巷往觀 
[補紀甄别情形]  
　　杭州於本月十四日甄别各書院五鼓時署臬憲唐廉訪排導至學院提調官廳暫憇黎明崧振帥許方伯次第呵殿而來是日天雨士子來者甚遲故開點時約巳七點鐘矣杭州府李太守在頭門外先行點入至三憲點名處略無擁擠喧譁惟時當大雨傾盆積水盈尺士子之在頭門外者拖泥帶水苦况難堪題目旣下各憲以次遄回猶恐士子携卷出塲特留營兵八人在二門外把守是月初十日巳換季而士子應名之際竟有仍戴暖帽者亦有在闊邊小帽上强裝紅羽纓者怪怪奇奇令人可笑是日敷文文題子曰學而時習之四章詩題賦得心平聲韻和得詩字崇文文題稷思大下有飢者至易地則皆然詩題賦得諸公好爲致年豐得豐字紫陽文題爲人君至如切如磋詩題賦得緑楊隂裏白沙堤得堤字題目牌上硃標酉正繳卷逾時不閱故是日淨塲甚早並無繼燭者每年甄别於各生繳卷時給以點心錢七十文一律用裕源錢店　　年悉照舊章合計三院人數約多至二千餘名考棚坐號不敷故於甬道及兩廊排列考桌 
[琵琶韻]  
　　傍城建屋例禁森嚴而九江南門灣一帶城邊支搭茅逢如鱗之比張明府因公過此飭令赶緊擇地遷移現在鳩形鵠面之流遷徙者巳絡繹如織矣○地痞多有混名如一尊彿小閻王五處三貓十二神之類横行巿上遇事生風爲害閭閻實非淺鮮近日張明府訪悉一尊佛最爲兇横宿案纍纍因密飭幹役在南灣某娼家拿獲當堂研訊重笞十餘板釘鐐收禁獄中永不開釋○每當茶巿之興卽有土妓流娼麕聚各旅邸中勾引少年巨賈不獨耗貲失事抑且風化攸關張明府訪悉前情連日督同保甲局巡員稽查嚴密鶯鶯燕燕相率移巢某夜三更時查　南門灣某妓寮見有姊妹花兩三枝止與浪蝶游蜂互相諧謔立飭將龜鴇傳到繩以嚴刑子限三天遷移出境似此懲一儆百彼倚門賣俏者當不敢艶幟高張矣 
[暴雨塌堤]  
　　暮春時節細雨廉纎簾外隂雲壓檐如墨揚州邵伯鎮昭關壩南首向家墩北東堤西戧被暴雨衝坍數丈水遂汩汩而來是處本係坐灣水勢異常湍急坡麓本釘有排樁近因樁木凋零以致坍塌轉瞬又逢伏汛司其事者想定須赶急興工也 
[邗江官報]  
　　三月十三日堤工局總辦吳柏莊觀察誕辰各官均往道賀十四日楊鹺尹誠委巡查差十五日吳鹺尹明鈺委中富局韓鹺尹燾委巡庫江鹺尹錫麟委總局監收差十六日李鹺尹嘉琪委巡查差張鹺尹炳坤赴省甄别回揚 
[傳聞異詞]  
　　前報載粤東某二尹欲往妓館尋春悮入人家被獲送究一節兹聞大憲巳將二尹發交讞扃看管迭經委員提訊二尹不發一語惟有號泣而巳聞游中丞以夜入人家非姦卽盜必須訊出確供照例詳辦以儆官邪按諸律例調姦未成罪不至死但身爲官長罪加一等聞者莫不爲二尹危之或謂此事實有寃抑緣有某乙者亦縣丞班也二尹與之相識有所素稱莫逆乙業巳物故尚有妻妾數人寓居城内二尹因公晉省遂往探問而乙之妻妾曾向二尹借貸不遂因此挾嫌揑指調姦兾圖傾陷以洩私恨未知確否 
[怨耦曰仇]  
　　昔孫子荆持婦服旣闋以所作悼亡示王武子武子歎其未知情生於文文生於情讀之令人增伉儷之重夫婦爲人倫之始睢麟乃雅化之原自非遇人不淑斷未有棄之如敝屣視之等弁髦者况一齊之誼婦且持之以終身百祀之延夫卽承之爲奕禩原其相攸之始自納采以至親迎何等鄭重金陵人家於婚禮尤不嫌其繁縟其意無非欲得婦者不輕占脫輻不玩視綦巾耳人非禽獸又孰有棄家雞而愛野鶩甚且因野鶩而思殺其家雞者叔寳全無心肝吁可慨巳金陵南門内有某甲其父恂恂亦儒士也在某局司筆翰人多稱之爲君子詎甲旣不象賢又習敗類近日因眷一外婦婦大抵善爲悅巳之容甲惑之謀儲以金屋而苦無杖頭思寵以專房而又碍床頭痴男子被九尾狐略爲顛倒遂終日昏昏在醉夢間惟覺結褵之子并不若鳩盤荼而巳日來天氣寒熱不一甲妻忽傷風小恙耳甲見有隙可乘虚張聲勢謂當迎醫診治妻不知是計反謂藁砧相憐惜也心下竊自喜由是賣藥煎藥皆甲一手料理家中亦莫解其何前倨而後恭少頃甲親捧藥置妻前妻略嘗試怪其太苦欲不飲其母慫恿之始一咽而盡未幾毒陡發尋甲巳不知去向但見病者面色如土指甲作青黑色乃視藥渣則烟灰一圑猶在於是衆 
 
 

Page 3

 
 
知中毒急呼救徐君聞韶聞而馳　之時見毒巳散恐非藥力所能爭須得主病者一言方敢動手幸中母爲人明白卽答以生死命也卽不測與救者無涉自是吾門氣數徐君因是如法灌救病者年少體氣尚不乏其救法因毒散未免攻之也猛若虚弱人則不禁色然駭矣病者危稍解徐君卽欲去甲父固留之徐曰是非人力所能損益蓋毒深時久爲救法所最忌倘閱十點鐘光景膚色青者轉紅便是生氣象那時走告一聲自有刀圭相贈正說間甲被人找回纔進門氣洶洶如虹妻母問其藥有何物則不理反戟手大駡一派非理可喻之狀令人難耐時觀者將塞破屋子衆覩甲無禮過甚不覺七嘴八舌面唾其非甲始稍稍無言揣其意似借灌夫之駡座胡閙一塲巳便置身事外不料衆目昭彰衆口銷鑠大有爾父母總然溺愛我隣佑斷不容此無法無天之勢甲始知事或不測無處容逃不覺痴若木雞或曰甲自幼疏於約束幾不知人倫爲何物人命爲何事平時恃父母偏愛慣子不孝巳不待言此次若非衆鄰里爲之公憤同伸伊妻母必將飽以老拳而後巳爰誌之以見爲子弟者不可不自幼戒之以休董之以威 
[茅龍更衣]  
　　京口西門外丹陽碼頭類多草屋均係外籍貧民所居十六日早某姓草房因炊早膳遺火積薪中遂肇回祿之災一時烈焰冲霄勢不可遏一帶草屋均成灰燼繼經各水龍聞警赶至水道甚近易於澆灌得將附近人家保護未罹是刦然巳受驚不淺矣 
[逆犯解省]  
　　江都縣出有逆倫鉅案前報業巳詳述兹悉該犯王永萬前日經江都縣親自押解至省由蘇州府嚴訊十八日臬憲覆訊十九日午時又經撫部院提審據供因口角持田器鐵鍬互擊致將乃父傷斃廿一日卽明正典刑云 
[蘇臺小誌]  
　　蘇垣道前街某宦開設養源錢庄資本甚巨歴有年所往來欵目不下數十餘萬人皆信任不疑十九日清晨魁太守特命差詣封判云虧欠公欵一應籌票二十二日發給○西善長巷某姓家房屋亦被吳縣凌明府所封聞係違禁開燈云○夏侯橋某甲藉燭心爲業勤儉持家不憚勞苦積有餘貲人皆目謂小康惟膝前子女太覺溺愛其子女亦梗頑異常某日將洋火戲弄適四壁掛滿燈心火卽延着頃刻間蚊帳等物盡付一炬閧動衆鄰幸人數極多竭力澆灌火遂熄滅一念姑息受此大驚爲父母者安可溺愛哉○盤門外二十餘里有古墓焉荆棘蓬茅不能揷足墓有數巨穴窈而深黑風聲嗚嗚如有物盤踞其中本月中旬有鄉人晨經其處忽見芳草披靡窣窸作聲驚而諦視見一巨蛇大可如樑長約丈餘血口金鱗兩眸炯炯作緑色吞吐口中略不少停鄉人大驚欲奔而蛇則昻首而行蜿蜒向東鄉人聚集衆人持械往觀倐巳不見次日别村來述謂昨日某姓祠屋盤踞一蛇見者辟易後逸河中問其狀則卽鄉人之所見也錄之以廣異聞 
[縣試題目]  
　　上海於月之二十日縣試巳冠首題比及三年可使有勇且知方也夫子哂之求爾何如對曰方六七十如五六十求也　之比及三年次題久于齊非吾志也未冠首題務民之義敬鬼神而遠之次題夫人幼而學之壯而欲行之通塲詩題賦得皇恩只許住三年得留字五言六韻 
[瘋人自刎]  
　　本邑人黄某向爲米業生涯住居英租界胡家宅西首德人里其妻某氏年近六旬近患瘋癲之症品中喃喃胡語屢欲尋死家人防不勝防前晚忽持洋刀刺喉及家中人知覺奪刀業巳受傷鮮血淋漓赶請傷科救治不及而斃由捕房飭捕傳黄訴明情形願自備棺成殮巡捕頭准其棺殮惟須知照該處地保云 
[覆審絨布案]  
　　前報列英商平和行控買辦殷慎夫虧空脫逃案内查有德源號串提絨布四箱遂以誑騙具控先因查訊原吊帳簿未齊原約禮拜四覆訊今德源號東張炳華巳檢齊所有帳簿三十餘本盡行送案原告律師哈華托先問現在帳簿是否繳齊張稱巳齊惟少起首一本原與此案無相干涉無從尋見當經哈律師令平和行代理東家及經手之行夥倍兒將此項絨布四箱原由行東將提單給令買辦殷慎夫從公和祥棧提歸雖是德源定貨本棧實不知巳爲德源號提去並聲明向來規矩收銀銷貨應得告知洋東原不能私相受授况德源號本付定銀辦貨旋知本棧缺少貨物其中本有德源定貨未出及至買辦逃走查問定貨並無回復卽定銀亦未索還迨後查缺此絨布曾令巡捕房西包探紀椅前往德源查問亦未確切聲明致多疑竇等語當由被告律師威金生逐層詰問向來如何由買辦接受生意如何收銀發銀各節平和行東以不能知底細回答以爲經理未久難知向日之規矩隨質訊該西包探紀林原不過聲明當時往德源號查問雖據指明買貨帳簿字碼因號數不符復往公和祥十五號棧房查問始知貭卽由德源在公和祥提去惟冉訊同往之華包探秦少卿則稱當時往查確曾由德源號東張炳華給與帳簿閱看指出收過平和行絨貨四箱並載明先付銀兩原因當時紀林未將碼號向其逐一指述是以復往公和祥查問耳並據聲稱給看帳簿共有兩本先看係白紙面短小之草帳因不甚明白繼復翻閱藍布面之大帳簿始見載明付銀收貨字樣哈律師卽問翻閱過之帳簿現還認得否曰認得蔡太守因先問張炳華確曾給帳與華探看過卽係先經呈騐之洋行總清簿也隨將存案之洋行總清給秦包探翻閱一過據稱當日給看者實係此一本再問尚有見過之草簿則張炳華稱因隨手登記之草帳而未經檢來乃哈律師必欲取到可由張炳華專人再往檢到交秦少卿閱過以爲式樣相符特不能記憶清楚當因彼此律師旣各須研詰分辯並須守待檢到草簿時巳傍晚遂由太守商之梁副領事訂約禮拜二兩點鐘再訊 
[案牘瑣紀]  
　　年約十一二歲之男孩迷失路途由巡街捕帶至捕房移送英公廨由值日差盤詰姓名里居家有何人如何出外該孩係半啞所言不能明白該差禀明蔡太守飭暫留養俟其家屬認領○年僅四齡之女孩瑞蘭迷失路途經巡捕帶至捕房移送英公廨卽有孩母吳王氏到來認領值日差禀明蔡太守飭該差查明的係母女再飭覓保具領○唐阿順以妻潘氏與余阿雲犯姦捉獲扭送捕房巡捕頭略詰之下飭二百五十六號華捕將唐阿順及妻唐潘氏姦夫余阿雲一併移送英公廨蔡太守命唐阿順明白具訴庸潘氏余阿雲分别　候訊辦○李宜氏扭控濮萬和不付票銀等情值日差禀明蔡太守飭該氏明白具禀濮萬和暫押候訊 
[縣案彚錄]  
　　滬南同太米行司帳唐靜瀾侵吞銀兩被益承庄控縣押追在案昨經裴邑尊覆訊據益承庄夥謝其　投案供稱現據張晋卿鄧如松將我庄欠欵理明叩求銷案並據張晉卿鄧如松同供所欠庄欵巳經理明惟連日查帳實被内帳房唐靜　侵吞洋三千餘元外帳房查關茂亦有虧用情事現在尚未查出叩求提案併追質之唐靜瀾供雖有虧用叩求寛限料理邑尊以唐侵吞不合判令具限措繳毋得延宕仍飭收所比追並令謝其熊具結備查張等叩謝而退○烏山船户俞英桂喊控搏炳榮爭奪生意一案業經裴邑尊訊明飭令遵照前諭在案不料傅不遵憲章仍敢抗違昨經俞英桂投縣禀催邑尊卽飭原差將傅提案候訊 
[法捕房瑣事]  
　　王洪林曰前看夜戱回至吉祥街粥店吃粥被蔡阿毛王阿二等打失時辰表經王洪林鳴捕將兩人拘押葛同轉押候傳到粥店主來案再核巳詳前報昨晨葛同轉蒞八仙橋捕房據粥店主華三福投案候質同轉問本月十五晚十二點鐘時吃粥人多否答稱是晚十二點鐘時祗有二三人吃粥問王洪林與蔡陶毛等相打爾可知否答稱伊等不在我店相打不知其事且王洪林來時共有兩人自巳在彼爭閙並非别人打架同轉命將士洪林傳案詰曰爾云在粥店被打今據該店華三福言並未相　然則在粥店爾與爭吵者爲誰答稱其人卽係 
 
 

Page 4

 
 
師兄同轉命將在押之蔡阿毛王阿二兩人提案覆訊蔡王同供向在輪船碼頭爲小工目下有工頭阿康在外面可請傳問同轉卽命包探將阿康傳進詰問此兩人是否爾夥答稱雖是認識但伊等不是長工同轉謂華三福阿康旣不知其細着退出復詰蔡王曰爾等將王洪林之表搶往何處祭等均供王洪林多人爭閙小的上前排解被其鳴捕拘押誣爲搶表求請明察同轉曰旣做小工不應深夜出外其非安分可知着將蔡阿毛士阿二各笞一百板忽有王阿二之母投案求請釋放同轉着邀到的實保人具保釋放王洪林退去○積竊楊和尚卽金生因竊滬南朱周氏之皮衣七件被包探在三茅閣橋遇見拘押葛同轉着將皮衣七件交朱周氏領去將楊身畔搜出之押票數紙飭捕吊贓再核巳列痭報昨據包探王榮培等禀今將楊和尚之押票吊齊内有小呢馬褂布夾祅細束腰帶皮馬褂水烟袋破衣等物失主火腿店主晏福太等現巳來案具領贓物同轉命將楊和尚逮案詰曰爾質衣之錢何在楊供均被人拆梢取去恒泰源泰兩押店夥投案請追押本洋二元錢二千三百六十文同轉謂晏曰衣物今巳查到須償押本以四折核算給還錢一千七百二十文方可領衣晏卽去少頃將錢交案　將失物具領而去復據銀匠店夥沈瑞茂投案禀追被楊梒去銀鐲三副同轉問楊曰爾所搶之鐲藏在何處楊供銀鐲三副押在毛家　之典當内計洋十五元當票在王家碼頭茶館内賣興鄉人計票價洋一元其鐲諒被鄉人取贖同轉問沈瑞茂曰楊何日至爾處搶物答閏二月初三日來買鐲給看被搶務請追究同轉曰毛家弄離爾處不遠爾自行向該當查明實情禀覆再核沈唯唯而去復問楊曰爾共倫過物件幾次答稱共有三次嗣後不敢再犯同轉復問曰爾家住何處家内有人否答稱小的世居浦東洋涇鎮家中尚有老母同轉着將楊押候明日解至公堂再行核判○積竊吳阿冬卽春生因偷竊吕盛泰誠記夏布並水烟袋復倫王振隆東洋字號古銅物件並日花東洋手巾七百餘條又偷寳康保險行之水烟筒一枝藏在菜巿街之小客寓内被包探將吳並夥趙阿大等拘獲經葛同轉訊明情由着將起到之贓交失主分别其領所有押票數紙飭包探吊贓一切情形均列前報昨據包探土榮培禀今將押票吊到小閙鐘一架水烟袋一枝釘靴一雙並衫褲等物同轉着將吊到各贓交各失主分領内有水烟袋一枝向無失主着存案待領命包探將吳阿冬並夥趙阿大還押明日解案再核 
[敬神戱筵资移賑]  
　　月之廿三日廼天后聖母神誕向年敝　演戲酬神承交住錢業洋布綢縀各寳號皆致送香燭故於是晚肆筵設席以聯　誼而散神福自敝省歴年水災　將戱筵資昉賑今庚江浙及敝省災仍未澹故將戲資洋一百元移作賑欵藉爲諸君子祈福焉山東帮瑞生　瑞蚨祥瑞呈祥瑞林祥謙祥益同啓 
[善緣廣結]  
　　本館恊振所昨由王豫昌綢莊徐君紫雲交來舜湖王少翁善長祈保合家平順慨助江浙振捐洋五十元具見胞與爲懷仁慈廣被憫轍中之涸鮒拯澤畔之哀鴻惟此善願之宏敷目卜祥和之感召除掣付收條外合誌數語以揚盛美 
[蘇省撫轅抄]  
　　十五日縣丞吳敦復禀知奉委帮辦錫金　捐差從九福涵禀知奉委赴洞庭東山絲繭差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竊洋送縣]  
　　京口　云駐防京口之平字前後左右中等營統領易軍門有戚串某充當中營什長巳有年矣近來不務正業墮入下流前日私竊洋八百元逃遁嗣經帳房查覺禀明軍門一面飭令兵弁並坊保四出兠拿懸賞以待旋經坊保查獲搜其身畔尚餘洋六百三十元立卽解送小營盤次日押解焦山大營易軍門升座訊究大發雷霆某供認竊洋不諱軍門喝令綑綁欲以軍令梟首示衆斯時衆營官莫不悚然環跰求請寛恕軍門不允嗣經焦山大和尚急出來情謂此山佛地從前未開殺戒懇　軍門格外施恩軍門本不允准奈大和尚聲說至再姑准從寛令兵弁將某押往丹徒縣懲辦遞解回籍 
[粤東官報]  
　　藩憲牌示潮州府南澳同知缺委候補同知張履盛署理萬州缺委候補知縣鄧清圻署理文昌縣知縣缺委軍功候補知縣吳應廉署理患來縣知縣缺委大挑儘先補用知縣劉鎮寰署理從化縣知縣缺委候補知縣褚英署理西寗縣知縣缺委候補知縣茹慶銓署理准補開建縣劉炤乙飭赴新任海陽縣典史缺委間用巡檢梁繼圻署理揭陽縣典史葛振麟飭回本任香山縣香山司巡檢江文燾飭回本任准補澄邁縣澄邁可巡檢吳濟翰飭赴新任准補吳川縣𥒚洲司盛宿懷飭赴新任電白縣典史張錡飭回本任委署廣州糧捕通判李祖榮初七日接印補用巡檢謝蘭芬奉委沙田局雜差補用縣劉家彦奉委省河補抽厘局差試用從九品李德焜奉委催各縣捐解救生　銀兩革職候補府王秉恩奉委興圖局坐辦試用縣丞汪拱宸奉委輿圖局帮辦試用鹽知事龔純奉委馬口緝私試用府徐偉文奉委廣雅書局提調試用縣熊况奇由京領憑來禀到試用通判張光裕奉委赴樂昌查勘山路試用縣李鍾玨奉委總查河南保甲補用巡檢謝鎔奉委新海防捐輸局收解事務候補縣丞鍾奇奉委韶州東關厘務試用鹽大使劉際泰奉札留辦採訪局文案補用縣蔣鴻烈候補鹽知事鐵勛俱奉委解關庫餉進京 
[申報舘江浙恊賑所二月十六日至二十止經收第三十九次清單]  
　　十七日源泰昌洋十元志善堂洋四元隱名氏席資移賑洋十元譚寳宦齋白帶丸虚對開洋一元丁小愷四十壽賑節省求腿疾全愈　五十元售去漢玉圖章一方洋二元五角○十八日吟香書屋洋一元瑞芝草堂洋一元十二琴主人洋一元分綠小窻洋一元敬勝堂洋一元懷玉山人洋一元湖北募勸　賑首士經募戲資九八元二百兩嘉定巾占記洋二元無名氏洋一元林森元廣文爲子立啓祝病平安花洋五元燕翼堂洋一元吟香居洋四角○十九日一卷書齋足紋銀二兩寗海聚成典衆友立夏酒筵移赈洋四元德軒氏錢五百浙溪氏錢二百楊心遠錢一百子和氏錢一百嚴柏臯錢一百長興氏錢二百德利氏錢一百大利氏一百隆珠氏水金氏錢一百一百珍記氏一百長美氏一百梅海氏三百惠臣氏二百郁溪氏錢一百福祺氏錢二百福康氏錢二百輝洲氏錢一百廷椿氏錢一百慶安氏錢一百恊順氏錢一百枝燦氏錢一百以上廿二户來花洋三元無名氏銅洋一張穉樵洋四元葉潔甫洋一元瞿桂泉洋五元張祥華洋六角林元晋一一元李家洋一元方舉才洋五角無名氏洋一元輪參錢六百願錦堂錢六百王香泉錢三百馬調良錢三百以上四户來洋一元七角錢七十文○廿日潤記號洋三元陸崇雅晴時再還願洋二元陸麔求幼合家平安洋二元陳氏爲胎産求平安洋五元總共收九八元二兩現銀二兩英洋一百十八元七角花洋八元銅洋一元虚對一元錢七十文 
[上海六馬路仁濟善堂籌賑公所施少欽經收三月十一至二十日各賑捐清單]  
　　第十七批江浙賑捐清單揚州白梅生病愈了願施才高敦厚堂馬郭晋臣四户各十元春樹堂孫五元胡裕昌號交來陳甫堂潤資洋四元福建陳止湘爛板洋四元楊家區洋三元無名祥順二户各洋二角徐氏銅洋二元以上共收洋五十六元四角又銅洋二元正○第二十批山東賑捐清單廬江縣捕廳毛祥翥本洋五十元春樹堂孫費氏求生産平安二户各洋五元以上共收本洋五十元英洋十元正第二十一批山東代贖捐清單張雪堂先生交來吳我生經募陳周氏郭龍川二户各二元石賓三敦衡堂郭定興趙湄卿許子鶴黄步瀛王元和黄萬泰薛占五劉靜波郭隆昌吳萬和佩之兄議槎兄十四户各洋一元夏金氏湯鏡人德興泰郭益齋四户各五角以上共收洋二十元正 
[上海北巿絲業會舘籌賑公所施少欽經收山東江浙賑捐三月初一至初八日第二千四百廿三至三十次清單]  
　　福州亦凡氏由廣義棧來規銀六十七兩八錢零七厘東洋嚴達齋因疾歸里抵申願助求速愈洋五元徐鳳山五元陸小寳四元高載光四元江西南昌縣署范鏡川銀三兩周健齋完愿洋二元馬少記一元　上初一日○紫記産安完願洋廿元陳沈氏求合家平安廿元陳賈氏求合家平安十元寗郡大關樂全生十元常熟德新白下主鈞求雙親病愈十　碧雲軒十元浙慈洪清瑞爲妻姚氏病求速愈十元恊和二元天津人一元沙溪張占鰲求父病速愈一元廬江陳殿元一元以上初二日○程良耀求病速愈由常熟慎和祥莊寄來洋一百元陳思高保壽一百元黄恆興爲妻尹氏求病速愈延壽由恊源莊來五十元王亨街求母外症全愈甘元蘇城葛蘇珊十元胡熙垣十元梁溪務本堂爲孫酬願十元練塘同春典四元常熟義隆莊無名氏求妻産平安二元太原有記一元二角蘇州金鼎一元湘中進修齋由大通寄來銅洋四元○榕垣顧清輝募張不書名錢千文顧子成吳不書名各一千文倪勉力人無名氏李保安合記章厚載止心堂章張拜廷七户各五百忍安堂聊見心張無名氏顧趙氏沈鏡州五户各四百文敬卿氏紫卿氏培德堂陳三户各三百文臺灣林伯廳種德堂積善堂與善堂來裕記周耀如王石湖倪雨階杏梅氏九户各二百文章受之西湖布衣諸承花知非子貽榖堂朱俞菊人六户各一百共三十三户合爛板洋十一元以上初三日○漢口信和裕因近陵失慎幸平安洋五十元無名氏求病愈五元隱名女氏求保母病平安四元無名子還心愿二元還愿氏二元屠甸寺同睦居士一元無名氏一元本洋四元無名氏銅洋一元以上初四日○誠心還愿保洋洋一百元蘇州醬業公所潘仲溪善士募第二百三十五次吳邵棠翁求春瘟速逾由彤源莊求洋五十元浙江臺州寄寓生福堂由寗波寄來廿元嘉定東海散人助毛望之看地壽移賑十二元無名氏病愈完愿十二元京口同泰豐隂名氏八元無名氏二元蘇州徐以叙求百事順遂二元徐李氏求體安産速四元泗涇西同盛績東胡氏子箱灰資移助爲在祀求冥福一元三角奚秀麟求病速愈一元張揠七十七老人一元崑山王新卿募杭氏求病愈一元嘉定無名一元無　子銅洋二元無名銅洋一元以上神五日召溪張仲延求保父母康健洋四十元濟南春耀氏妻病獲安並求俣家太平二元鮑清源銅洋一元以上初六日崔承記由同慎祥求洋六十元任甫求疹子卽愈十元廣誠信號盧升初五元東恆農氏合家平安三口求四委平安三元恆農凌宵子考事順遂一元崇安欧邱氏二元票陽都署姚雲門一元沙頭蔡容安嘉慈親病體復元　洋無錫望亭卡銅洋二元有心無力人銅洋一元巢縣周天乾求慈親病愈卽愈曹平銀三十兩又募張元順方萬益張恆興鄭福泰松泰裕鄭洪泰同泰元司恆興德和仁江宏大王太興李藍共銀十兩共批見規元四十三兩八錢八分八厘立大莊來福建拙安生石路生各洋四元春泉氏潤餘氏拙安生空虚子四户各一元以上初七日吳世祥洋一百元南翔張爲兒孫時症求無病念元蘇省沈麗齋代湯聘石夫婦求病全十四元蘇省葉伯孫求病全十元蘇省沈麗齋代湯沈氏求病全十元高陽頴川氏疾全完願十元山西祁縣施善堂心輪堂由大德恆來各銀五兩各合規元五兩四錢四分秀麟求病　二元徐石記求姪兒大和外症卽消兩元張兩元崑山無名氏一元壺隱主人一元蘇城味琴子乙元道成松石海慧乘蓮四各五角以上初八日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
