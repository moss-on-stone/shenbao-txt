# 1910 - 73 - 4913332

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　二月十二日召見軍機張官劭 
論說 
[論地方自剥治與户籍法之關係（雨）]  
　　督促自治之進行。上而官吏下而人民風馳電掣。不可爲不力而計自督促進行以來。其期日亦不可爲不久。然迄於今而效果未達乎圓滿者。其故何歟曰無户籍法而巳矣何言之。自治之進行。莫要乎調查地方區域内之選民與住民　而有户籍以爲之考鑒。則其選民與住民。不煩搜索而一覽自知否則於倉猝之間紛紛調查官吏不膳其煩小民每起疑議。宜邑釀事。爲可寒心謀國者亦曾一揣其病根之所在乎。 
　　今者朝野上下駸駸乎無日不講自治無人不言自治。而户籍法則尚有不知爲何物者不知户籍本爲民政之卢端。與地方自治實有莫大之關係。關係既切缓急自殊。故先訂户籍而後辦自治。其勢順先辦自治而後訂户籍其勢逆。不明其順與逆之所自來而急起直追。期以必行。雖熱心之士策其勇往直前之志以求之。鼓其百折不回之氣以赴之。而無如小民之可與樂成。難與圖始何也。此則不能不歸咎於有籌辦憲政之責者矣奚言之。籌備清單列編訂户籍於第三年。一若此事爲無足重輕者豈知户籍爲民政之起端不言民政則巳言民政。其可不自户籍法策其始乎。然户籍法之重要如此而社會上固漠視之者何也。蓋社會上之言論。約分二派。其一說則謂户籍不過登記人民之身分呈報人民之生死皆瑣屑之政無補於大體其一說則謂編訂户籍。亦猶保甲之奉行故事有審查之名無造報之實嗚呼。自有此說而户籍殆矣且因户籍而自治亦殆矣。此豈天下之細故也。 
　　不特此也欲求普及敎育。非户籍法無以告功也夫開明之國無論貧富無論貴賤莫不受普通之敎育不受敎育則罪其父兄而有所强迫者矣今中國競言敎育而窮鄉僻巷往往不能徧施愚豎頑童。往往不能受學蓋人民無版籍之可稽斯地方之行政。多所掣肘而有所强迫者矣願欲期其家喻而户曉。以從事改良勢必在户籍法施行以後是户籍法之編訂影響於敎育前途可知也。 
　　又不特此也。進而至於搜查盜賊亦非户籍法無以收效也夫擾害地方之治安。莫甚於盜賊而梳剔盜賊之方法莫要於户籍觀東西各文明國户籍之制最詳於一人之履歷。則詳諸身分簿内。於家族之關係則詳之户口册中故奸黠之徒艱於藏匿而事端之起易於追尋中國户籍之制紊亂。無序故草竊奸宄。所在多有頑梗凶暴。動輒滋事雖人民之習於游惰。亦户籍法之未頒使奸宄得以自由有以階之厲也。 
又進而至於稅額分配。亦非户籍法無以均平也。我國稅法。丁納於漕實爲苛待農民之弊政。然其始亦未始非以人口無可查考。而後爲此姑息之政也。古之時地有租户有調。人有庸。無不按籍均纂。自周以降小司徒遂大夫鄉大夫之職廢。民數之多寡一歲無一歲之統計。人口之增减一歲無一歲之報告。斯稅額有偏重之虞。而小民有逋稅之弊。欲求其配置適當必自重訂户籍始。 
　　更進而至於私權問題。亦非户籍法無以確定也按各國户籍制。於家族身分上之關係。載之特詳。親族相續間之規定。剖之至當故訟事之起獨寡即起亦易以息爭財奪産。十居八九。是皆國家無特定之版籍。故嫡庶之間。各爭曲直嗣續之初。各執是非。欲鞏固人民之財産。解釋社會之紛爭舍編訂户籍。殆無良法。 
凡此數者皆爲必要而又與地方行政。息息相通。奈之何不於户籍法加之意也。前年籌備憲政。清單頒布。而於編訂户籍委之第三年内。巳有輕重先後之失宜。不可諱也。若夫户籍法之内容編訂尤宜慎重。以此舉頗爲繁頤。容當别論之兹不贅。 
專電 
[電一（北京）]  
　　國會請願代表以吳郁生入樞後國會事稍有動機電催各省團體速舉代表入京勿失機會 
[電二（北京）]  
　　前御史江春霖一貧如洗歸養無資全臺均出資餽贐張總憲贈二百金 
[電三（北京）]  
　　政學界爲江春霖餞别時某校監督敎員均託故不到席間即有人繕函詰問意見江力止之 
[電四（北京）]  
　　郵部以鄂路代表第三次上書詞太激烈益滋不悅難望挽回鄂代表亦擬實行自由築路手叚 
[電五（北京）]  
　　新鄂督瑞澂電商慶邸澂病不能支難勝重任擬電請開缺 
 
 
 

Page 4

 
 
[電六（北京）]  
　　攝政王面諭樞臣電飭梁誠迅赴德使任俾廕昌速回整理軍政 
[電七（北京）]  
　　吳郁生所遺政務處提調差樞政早定以帮提調錫鈞升充現將發表 
[電八（北京）]  
　　陸軍貴胄學堂報名限三月二十日截止四月初攷驗 
緊要新聞一 
[各部院當選資政院議員名單北京]  
　　都察院辦理各部院選舉咨政院議員巳略見前報專電兹將全榜錄下都察院爲榜示事所有各部院衙門官方選資政院議員業經投票完竣經本監督當堂公同開票兹將得票較多當選各員共一百六十名錄左計開奎濂　額勒春　陳　鼎　趙椿年　齊忠甲　秦望瀾　錫嘏　榮凱　宗室毓善　劉道仁　文哲琿　史履晉　張緝光　彦惪　黎湛枝　李經畬　林炳章　慶番　陸宗輿　韓臚雲　耆壽　鍾岳　顧棟臣　王季烈　楊壽枬　何藻翔　胡思敬　陳善同　劉澤熙　魏聯奎　彭祖齡　趙炳麟　儼忠　張錯　華焯　胡俊　范之杰　崇芳　廖廉能　恩華　常　璋　蘇錫第　奎善　熊方燧　王荃善　李湛田　慶琛　繼宗　王璟芳　陳田　文溥　吳敬修　江春霖　陶葆廉　黄思永　柯劭忞　郭立山　榮厚　繼昌　胡礽泰　汪榮寳　誠璋　張官劭　李盛和　熙明　文增　劉華　章梫　宗室長福　陳寳泉　錢承　　常旭春　勞乃宣　曹元忠　長紹　吳緯炳達春　孫芳　崇山　范沅濂　震興　英俊　常錫　祝椿年　程棫林　陸嘉晋　田智枚　保恒　惲毓鼎　蔣式惺　王聞長　許秉琦　劉鍾琳　阿林　曾習經　柏年　王在宣　馬振憲　陳雲誥　石鏡潢　楊典誥　謙恕　秀麟　常存　文綬　陳應禧　春林　李擢英　方鑄　萬際軒　朱顯廷　王榮商　黄珩　晏安瀾　宜楨　廣德　覺羅瑞林　藴厚　楊祖蘭　恩祥　曹廣權　吕正斯　陳棣堂　葉芾棠　喻長霖　奎元　斌清　福興　覺羅峻達　覺羅崇福　崇衡　賜恩　王守恂　王應焜　喬保衡　楊捷三　陳恩洽　麟祜　張祖蔭　承英　吳廷爕　志忠　光裕　許壽昌　廉普　多貴　吳士鑑　清雲　文洤　饒橿齡　毓秀　牛蘭　思廉　梁用弧　慶福　郭家驥　景潤　朱鴻祥　劉虹濂　恩興 
[改訂中俄商約之先聲北京]  
　　近聞俄人屢次照會外務部催改東三省中俄商約外部巳有允准之意惟要求俄使須將西北庫倫伊犂等處之商約一併修改方能開議不知俄使如何答覆 
　　又聞俄欽使廓爾維慈刻與吾國政府將改訂通商條約提議阿穆爾松花江中俄航政問題哈埠俄國人員以近年　省商業　達頗注意於北滿交通巳聯名禀請該國廓使須照舊約訂議不得退讓以保全俄人遠東之航利噫外人競爭思想日益劇烈吾當道其加意焉 
[籌議預算决算之入手辦法北京]  
　　聞度支部各堂核議現在各省清理財政略具端倪即須預籌預算决算辦法澤尚書以爲中國財政極形複雜斷難專依各國成例辦理現惟稅賦兩項似尚可爲大宗入欵卽應以此兩項爲正欵其一切洋關徵收各項須另訂收支清　再行設法清釐以資入手聞紹陳兩侍郎均極贊成 
　　澤公日前會同紹　二堂與丞參會議以現在考核各省册報其不遵部定章程如貴州直隷湖北等省應速飭遵照奏定章程辦理不得再視爲尋常事件任意造辦致碍憲政上預算决算之基礎 
　　度支部近議以按照籌備憲政單内所有預算决算要政即應於本年入手籌辦以立基礎惟事甚繁賾且於財政關係至爲重要擬先會同政務處檢查前議關於此項之議案商定入手之方針以趨簡易聞現擬檢查之件爲以前所訂之通籌全國財政表部定預算草略會計調查表册會訂審計院試行法則合議案以備參核聞日内即行知照政務處矣 
[議設各省提法使北京]  
　　樞垣現議以本年各項新律將次奏頒實行與司法獨立有切要關係提法使一缺本爲組織督率之總匯機關若不急於建設則責任不專必至多生阻碍於司法獨立貽誤匪淺擬即由憲政編查館會同法部立即籌措改建之計畫俾能於本年一律實行改建方能完善聞日内即行片交籌議矣 
[洵貝勒不再出洋原因北京]  
　　海南大臣洵貝勒不再出洋攷察海軍一事巳紀前報專電兹聞洵貝勒於去年歐洲考查回國後本擬今春再赴日美考查嗣因洵薩兩大臣籌議以今年海軍人手應籌各政事務殷繁非一時所能就緒若再遽行出洋則今年應籌各政必致延悮故議由此次濤貝勒出洋代爲詳細考查而洵薩兩大臣則先行專籌國内各事暫不出洋以節經費并免延誤故此次濤貝勒出洋擬先赴日美考查云 
[憲政館咨勸官紳赴東攷察北京]  
　　憲政編查館因各省選派官紳遄赴東洋考察憲政一節曾准駐日胡使函稱該國政府每年分爲二五八等月許其隨班聽講在案兹據報告去年共開二五八三班每班聽講員數多則四十餘人少僅二十餘人且有未滿三月遽行内渡趕班不及固而他適者其聽講畢業之員除江南十餘人直隷閩 
 
 

Page 5

 
 
浙各數人兩湖江西四川河南山東山西廣東等省三十人外他省均付缺如等因該館王大臣等據此以爲當此立憲預備期迫之時似此寥寥數十人殊不足以謀進行而爲各省籌辦憲政取材地步故特分咨各省希爲從速設法增派或勸諭法政畢業官紳前往該國隨班聽講以資練習而備任選 
[外部咨請實行國籍法北京]  
　　外務部因西北各處蒙民多有與沿邊俄人互易冠服之事每遇交涉問題極爲棘手日昨會同理藩部照會俄使自後如有入籍之事須按照現訂國籍法辦理方能承認否則無效並將國籍法頒發各邊防大臣以及蒙古王公各旗閱看 
[原來涂國盛如是北京]  
　　湖北旅京公欵向有萬餘金之多自左笏卿觀察外任後概由涂國盛一人管理凡該省公益事件有應執行者輙被涂一人掣肘故該省京官嘖有煩言去臘鄂督寄到津貼湖北全體京官銀五千兩涂竟與太史公數人分吞三千三百金刻聞部曹及各小京官將開會議當塲討其貪鄙之罪噫可知涂之爲人俟 
[中國名畫]  
　　董文敏秋興八景之三 
[秦居京兩路擬從緩辦北京]  
　　郵傳部年前曾議於本年籌築秦居（由秦皇島至居庸關）京　（由北京至熱河）兩路以便交通現又以此兩路於交涉邊防尚無甚關碍而張綏鐵路及接展至庫倫恰克圖各線待籌甚急卽須設法籌措恐勢難兼顧故現巳决定專籌蒙路以顧西北大局所有前籌兩路暫從緩舉 
[京師創設新巿辦法北京]  
　　外城巡警總廳近出示曉諭略謂京師爲首善之區商業繁盛舖户林立比年以來鐵路交通貿益臻發達外城大栅欄一帶鱗次櫛比各省商人遠道　至甚或覓屋經年仍無容足之所殊非振興商務之道本廳提倡巿政責任所關迭經與巿政公議會紳商公同籌議擇定香廠官地開闢新巿於宣統元年七八月間擬訂租地章程並擬官商組織公司招股辦法定有新巿有限公司簡明章程先後申奉民政部批准試辦在案現在本廳會同商務總會籌辦一切巳有端倪定於本年二月十五日起招收股欵云云 
[蜀京官續議川路議案北京]  
　　四川鐵路前經熱心京官等約同旅京各界於上月十八日在全蜀館開會研究路事巳登前報兹復提出鐵路議案四條於本月初十日約集同鄉各界仍在全蜀館開會即以所議四條要求四川董事局切實照辦是日當極一時之盛 
[湯壽潛奏陳存亡大計（五）（續）]  
　　試爲交通計交通愈靈便文化愈進步中國現行服制年季各異即一季亦各異行裝繁重運費浩繁旅行者少東西國人略因寒暑隨身衣服游歷旣便聞見以廣故宼服繁縟旣爲交通之礙自與文化有妨此交通所應改者試爲精神計凡事有從精神振起形式者亦有從形式振起精神者辫髮長服形式而關繫於精神墨絰易增悲感戎服以表威容自古然矣日本維新首議易服誠以換新形式並可淬勵精神預備表中所經營者新事業所頒布者新法令獨辫髮長服習焉不察鄰國笑之且監國攝政王旣攝大元帥之名猶是辫髮長服恐不足示威嚴而資表率特是臣所請改者冠服之制度非冠服之質料也東西國人服物必用其本國所自有綢布爲中國産物若舍綢布而用呢絨則適爲彼暢其銷路而自喪其蠶桑色染機織之大利此不可不防之於預者應請飭下廷臣損益古 
 
 

Page 6

 
 
今參仿中外詳議等級色别垂爲定制由監國攝政王以身率先筮其告廟勒爲功令凡屬任官期在必行其閑退舊僚農工商人改否暫聽自便以免騷擾臣不勝延頸企望之至治本之策亦四一注重典學以植經國之基論者謂皇上冲幼俟届學齡預備未晚臣獨以爲不然尋常百姓善植子弟者有家庭敎育有幼穉園或蒙養院皇上爲全國所託命典學之方宜如何籌之於豫易曰蒙以養正聖功也大戴禮白虎通義均言周公敎成王所立師保傅之法甚詳于成王之動坐言笑隨時引之掖之以歸于道周室八百年太平之治文武開之而實成王成之則典學之功大也自來帝王之學與儒生異不必求爲經生亦不必求爲詞人但于歷代沿革五洲大勢民生疾苦用人方略等大端童而習之講明切究以備他日躬理萬幾之用伏承皇上典學期在明年請飭學部妙選儒臣甄采經訓祖訓嘉言懿行特就皇上學齡學期均匀編定小學中等高等敎科書即日用而引之于道德即道德而通之於政治高等畢業以後無師自通開卷有益得應用之參考書足矣習之有素加以臨時之實驗措置自可裕如（未完） 
[京師近事]  
　　攝政王府前擬築馬路一叚以便與各路直接交通巳由路工局派員測量地勢路綫不日即可開工至每日攝政王上下朝經過暫由府前往東進鴨兒胡同出烟袋斜街往南直達地安門舊路現巳派清道隊夫役將煙袋斜街一帶道路速即墊平 
　　禁烟王大臣年前曾經議定凡各省籌辦禁種罌粟能於上年一年内一律淨盡者即將承辦各項人員分别奏請獎勵在案兹聞因各省巳多奏報擬即分别查核實行奏請獎叙以資鼓勵聞鹿相國擬先行由公所特派專員赴各省詳切調查屬實者方能奏請以防濫冒 
　　理藩部向分六司近聞各堂會議擬將徠遠理刑二司裁併所有徠遠司應管回部王公來京各事統劃歸王會司管轄其理刑司所轄判理藩蒙刑訟事宜以後均宜會同法部辦理以符法權統一之旨 
　　駐紥北京日本兵隊於初八日在朝陽門外演習空砲請外務部轉行該管衙門知照昨外部巳轉行矣 
　　初三日松江會館致祭先賢主祭者係新間山西按察司王慶平君是日同鄉畢集祭畢後至聚寳堂宴會合拍一照而散 
　　陸軍部測繪虹堂招考正附額新生九十名無論宗室覺羅旗漢寄籍文理明通曾習算術地理歷史等科五官端正目力充足身家清白者爲合格報名日期自二月十八日起至三月底爲止開明姓名年歲籍貫隨帶三寸以上半身照片赴安定門内方家胡同該堂報名聽候定期考試　　壽尚書近因各司處辦事認真者固不乏人然因循積弱者亦在所難免日昨面諭丞叅飭將參議廳所屬各檢察官開單呈覽擬擇其熟諳公事者各司處每派一員將逐日應辦事件並當差孰爲勤惰分别禀報以憑核辦聞不日即實行此監督政策矣 
時評 
[鐵路談]  
　　留學生爲政府用者。往往藉口於東西洋之法律。以助其集權中央之計。而不知情勢之有不同。如近日京　　　　鐵路條陳。主張借欵官辦其立說未嘗無根據然當各省　路危急存亡之時。倡此議論適爲郵傳部所藉口。而其流弊所極必有不堪設想者。嗚呼立言之不可不慎如是 
[津浦路]  
　　津浦路之工程甫動。而南北兩叚一千萬磅之借欵。僅剩八十萬磅。此後一切購地築路工程尚鉅。則費將安出。續借外欵誠不獲巳。然而多一分外債。則他日增一分擔負獲利豐厚。亦祇代外人經營而巳。言念及此能不爲津浦寒心。 
[湘鄂路]  
　　湘鄂路之拒欵。可謂盡力矣。代表入京以後。呼號再四郵部先之以敷衍搪塞之手段。迨至無可敷衍無可搪塞之時則不得不宣示其官辦借欵之宗旨。於是代表急無能擇哀之外部。哀之湘鄂諮議局。夫外部猶郵部耳奚足濟。所望者休戚相關之湘鄂諮議局。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[北洋督幕之人才天津]  
　　直督陳制軍現將署内應辦公事分爲八科一曰刑錢科專司刑名錢榖事件仍由幕友辦理一曰洋務科辦理交涉事件派錢明訓王克敏楊蔭椿李光亨蔡廷幹周和鼐充任文案一曰度支科辦理局所欵目事件派汪士元沈銘昌周和鼐趙長鑑充任文案一曰憲法科辦理關涉憲政事件派錢明訓有嗣瑗金邦平陳慶和林葆恒唐寳鍔充任文案一曰民政科辦理巡警禁烟衛生清訟等事派汪士元　紀琦張徵乾盧廷俊宋士伸充任文案一曰學務科辦理敎育行政事件派沈銘昌陳慶和林葆恒于式稜李士偉充任文案一曰農工商科辦理慶工商礦及航路郵電等事件派王克敏俞紀琦趙長鑑嚴儼凌重倫充任文案一曰庶務科分辦收發公文繕校摺件標判核對提要譯電等件收發股派凌重倫黄祖戴辦理核對標判股派吳煥潘傳茀辦理提要股派陳光麟辦理譯電股派于俊駒江錫齡辦理此外派錢明訓爲總稽核稽查各科事宜并派劉師培王慶驤侯士奇陳立成充書記員專司擬辦箋啓繕寫要摺等件 
[津浦路洋員之薪水天津]  
　　津浦路訂立合同洋員共七十一名兹將其職司薪水列下總工程司一名每年薪水二千五百磅副總工程司一名每年薪水一千五百磅每月津貼一百五十元頭等工程司五名每年薪水九百磅每月津貼一百三十元二等工程司八名每年薪水六百磅每月津貼一百三十元二等機器工程司一名薪水津貼同上三等工程司三十五名每年薪水三百五十磅每月津貼一百元書記長一名每年薪水六百磅每月津貼一百二十元書記一名每年薪水五千四百元每月津貼一百二十元幫書記一名每年薪水五千元又幫書記五名每年各薪水三千元車務監察一名每年薪水五百磅每月津貼一百元醫官二名每名每年六千元又醫官一名七千二百元每月津貼均四十五元庫房司事二名一海年薪水三千六百元一每年薪水三千元電務司一名每年薪水四百磅每月津貼一百元機器司三名每年薪水三百五十磅每月津貼一百元庫房碼頭每月薪水三百二十五元監造工程司每年薪水九千馬克 
[粤督宣示新軍釀事原委（再續）]  
　　惟事須分别以觀此起事容多脅從之人本署部堂亦旣資遣而派護之俾有自新之路與諸君子與人爲善之意本亦相俟其發爲偏宕之論一若旣係新軍即當崇拜不問其是否抗拒是否叛逆豈將以縱若輩之膽而以此次抗拒叛逆爲未足耶本署部堂心數其人益知前因後果之良非無自文明各國軍政係官長特權苟擾亂治安惟有執法以從事此皆爲保護人民生命財産起見不僅爲居官之考成至於此次在事文武各員不但無邀功之見照例須自請議處巡警本須整頓其違章各員兵亦應一律分别懲治此尤在官者範圍以内之事但辦事有次第輕重緩急依序進行此皆可爲大衆宣告者也本署部堂履任至今凡於捕風捉影以空言誣人之黨案必反覆推鞫以冀得事理之平此次新兵釀禍外間但知與巡警口角之近因然其横决離奇其罪巳難曲恕况初二以後之叛跡昭著更兼三十以前之票據顯然彼言者設身處地應作如何辦法幸其破綻尚早事用不集逃散以後軍械巳遺且跟蹤搜緝派員資遣故閭閻安堵如常否則何堪設想論者乃狃於散兵之沿途安靜遂謂其不應作爲悖逆然則當日之戕營官佔要隘奪槍械排隊迎戰口出悖逆非該兵等之爲而誰爲而現在訊據黄洪昆等口供直認爲革黨運動約期起事不諱并有親筆供詞一言蔽之謂其中有脅從附和可也謂其中盡完全高尚焉不可也至於新軍應如何招練應如何嚴加遴選如何明訂規則自當參照部章以期重新耳目力湔前愆語云往者不諫來者可追幸紳民等一體遵悉除行巡警道傳諭各界外特示正月二十八日 
[紀琿春抗稅罷巿詳情吉林]  
　　琿延稅關甫設收稅章程參差不一徵收苛重上月二十五日琿城商民遂一律罷巿以作抵抗之計該關監督聞警即星夜馳回致電商部請示辦法部覆暫時停徵赶速詳定善後條欵英員賀稅司當即遵照部飭停徵一面由地方官曉諭解散翌日商界雖巳開巿仍要求撤換稅關雇用之韓人並商會總理及董事皆須另選刻下浮動風潮甫形寗謐不料胡匪乘釁搶刧猖獗異常由三鎮陸軍裴標統督隊嚴防并調駐延新軍來琿恊剿而駐紥韓國慶興郡之日本兵隊聞耗巳一律戒嚴移駐圖們江岸伺我動靜以爲進退日昨埠頭因稅章紏葛屯積甩灣子之貨巳起運進城其由海參崴運來之官鹽則尚未轉兌 
[東省近事]  
　　江省齊齊哈爾接至俄東清綫之昻昻溪站有吾國自辦之鐵路焉曰齊昻路距離不過四十中里從前由某洋行承築其腐敗情形曾紀前報自昨年八月行車以來竟無熟諳車務之人悉心經理開車之後遂包與包連生者供給柴水每月巿錢二百吊不論行車表之如何紊亂該總辦等亦不過問且該包車人並車手等每晚停輪之後即入妓館其小工曾否上柴上水不得而知至次早開車時其柴水能否足供往返之用亦不計及國因各車手等宿妓起晚巳逾開車時刻雖明知柴水不足亦巳迫不及待並不補送况昻琥兩站均不堆積木柴向在省站一處裝載　致屢有中途缺乏之虞近聞該會辦鶴九臯深知此弊恐上峯查覺　辭其咎屢向該總辦磋商革除該包車之人切實整頓惟包連生巧於運動以 
 
 

Page 11

 
 
故難遂其願 
　　庫馬爾河金廠在黑龍江下游其地向駐有總管旗員年來金苗暢旺大有可望之地也廠員仉超於去歲在該處又跴出金礦一處苗脈富厚每日每人平均能淘得二三個之數（俄量一爪立克稱爲一個）刻下舊廠人多赴新廠日後當必發達或能與往年觀音山局面相比亦未可知　　安埠興鳳道前因清理財政盤查道庫有二事甚爲棘手一爲東邊墾務兩次開辦費欵十四萬兩有奇而荒價僅收有九千餘兩不能相抵其一則爲添設長白府治撥欵五萬兩又添修本埠馬路及清丈局經費動支三萬餘此兩欵原擬以街基荒價歸補嗣因商界抵抗迄今三年無一繳價共空庫欵巳達二十一萬五千餘兩無法彌補現道憲擬將動支墾務虧欵飭鳳岫安寛等五州縣民間籌抵以從此墾務不再丈放爲報酬刻下尚未發表 
分類新聞政界 
[藩署建造度支公所之規畫武昌]  
　　湖北善後統捐籤捐各局現將併歸藩司專管遵章設立度支公所分科治事惟藩署房屋窄狹不敷公所人員居住署藩高方伯擬將署左隙地興修業委藩經歷吕炳南參軍勘丈一次尚不敷用嗣經勘定藩署後面曠地直抵貢院間壁曁江夏學宫計寛長各百餘丈以之建修内室將前進三堂四堂空出以便度支公所各員辦公昨巳繪具圖說禀經楊護督核准札飭善後局撥欵圈購該地以便從速動工 
[會議廳預備第十三次議案杭州]  
　　諮議局成立後浙省官界由增中丞組織會議廳按期召集司道印官提議政治利弊公决施行迄今巳十二次兹聞撫憲復於本日通告同官定期二月十二日開第十三次議會自下午二時至五時止提議事件計共四種甲憲政籌備處考核各府廳州縣功過規則議案（二時至二時四十分）乙裁撤各府附郭首縣歸知府直轄治理議案（二時四十分起至三時三十分）丙革除全省佐貳衙門規費另訂公費專條議案（三時三十分起四時二十分止）丁藩司衙門應附設吏治財玫研究所章程草案（四時二十分五時止） 
[皖江南北春荒之真相安慶]  
　　皖北舒城縣紳商學界陶鎔等二百數十人聯名電禀皖撫以該縣去年被災甚重低窪田禾均被淹没災民貧户異常困苦值此春荒急待賑撫以濟民命等情朱中丞據情後即以該邑災情甚重前據高令禀請將奉撥修圩銀一千兩改爲春撫嗣因欵數無多不敷散放又具禀請撥銀二千兩以資賑濟等情均經批司核議在案兹據該紳等電禀前情近又札飭賑撫局妥籌核議具覆辦理皖南貴池縣境上年被水甚重收成歉薄糧價翔貴災民貧户扶老携幼紛紛乞討甚至鬻妻賣子以度生命值此春荒之際麥熟爲日方長自非撥欵賑撫不足以救災黎爰特具禀當道請予撥發賑欵三千兩前往江西産米之區採購糧榖運回賑撫以救民命 
[嚴定各埠運米制限鎮江]  
　　江督張制軍以近來米價日昻民生艱窘訪係奸商牟利私運出洋所致並有糧行販户互相勾結或設棧包運或置船走私每以對渡爲名濳從港汊出口而長江水師各汛砲船與吳淞各局巡船又復與之勾通有得賄賣放情事昨特撰發告示千餘張遍發各屬張貼謂能有將大帮糧米截獲除照章五成充賞外並酌提成數發給以示鼓勵至内地米榖此鄉運往彼鄉此縣運往彼縣則不在應禁之列云云昨巳頒發到鎮矣 
軍界 
[選派員生分道測量安慶]  
　　軍諮處前次咨達皖撫擬訂調查各省山川道里表式飭由各省妥爲測量分晰填註送處係爲考核行軍輸運交通利便起見當經朱撫准咨後以測量各府州縣山川道里爲行軍緊要機關自非選派熟諳測量員生前往各處認真考察細心測量不足以照鄭重現巳飭由陸軍混成協兵備處挑選并遣以及候補熟諳測量員生二十二名分别程途遠近酌給川資夫馬等費札委各員於初五日起程前往各屬按表切實測量一俟調查測量完竣即行回省呈候編列填註咨送軍諮處攷核 
[協統蒞鎮校閱春操鎮江]  
　　駐鎮江南洋陸軍十七協王協統遇甲現特諭飭三十五標各營官舉行春操並定期於本月十六日上午在南門外大校塲先行閱兵式次閱該標三營各隊操演然後入營考察内務以分優劣 
[巡緝隊緝獲會匪頭目湖南]  
　駐紥瀏陽縣之中路巡防第十五隊蔣管帶壽廷飭派弁勇在該縣東鄉緝獲會匪頭目李鴻森一名據供上年洪江會匪滋事之時該犯紏衆數百名與官兵接仗潰敗後逃往他處現復來此致被拿獲云云當由該管帶飭即解交瀏陽縣收訊並一面將獲匪及訊供情節禀報省合核辦矣 
學務 
[梁鼎芬堅辦曲阜學堂監督武昌]  
　　前湖北臬司梁廉訪鼎芬現經學部奏派充曲阜大學堂監督梁當電辭託病不就兹又接部電婉言勸駕至爲殷懇而梁則仍堅言病體未痊具摺陳請學部代奏巳於正月二十四日達部部中遂於二十八日又來電敦促赴京梁仍本前意復電力辭 
[維持安定中學之計畫杭州]  
　　浙撫增中丞札飭藩司以案據杭州安定中學堂監督王堯等呈稱敝堂所需常年經費全恃吳紳捐助六萬元基本金之息欵及所收學費統計不過八千餘元而應行開支各費年需一萬二千五百餘元不敷至四千餘元連年賠累均由胡紳賠補本年添招新生及部定新章開辦實科所費更鉅力實難支勢將停辦惟有仰乞憲恩俯念私立學堂經費爲難迅飭二司籌欵維持前來本部院查該堂自胡紳捐資創辦以來成效昭著省城中學官立公立者本屬無多各屬紛紛升考每苦學額過隘實不足以廣造就全仗私立學堂之補助該監督所呈自係實情當此興學之時豈能任其停辦亟札藩學二司會同該法籌補並照會該監督照常辦理毋負胡紳之義舉現聞顔方伯以安定費絀每年飭籌四千金以資補助金惟庫儲支絀年籌留學各國曁京師各省學費津貼等約需十五萬元本省學堂經費約八九萬元不敷尤巨應如何挪籌之處尚無把握云 
 
 

Page 12

 
 
[丹徒學界對十視學員之惡感鎮江]  
　　丹徒縣敎育會一體會員前因縣視學趙宗抃不孚衆望小學堂管理員薛傳薪辦理不善開會提議而該縣倪大令不以爲然致啓衝突嗣經會長楊邦彦勸解請將薛之管理權撤去視學員則另行選舉衆議釋然不意日昨忽奉蘇提學札文謂趙宗抃並無大過該會會員遽請更易迹近要挾該視學員應仍舊留辦以息囂風云云全體會員聞之大爲憤憤咸謂此札必由趙運動而來擬俟議事會成立後會同各議員將趙之任用私人及在縣小學堂與薛狼狽爲奸各情形一併揭出逕禀學部核辦 
實業 
[七府展覽會正式開幕杭州]  
　　杭嘉湖紹等七府出品業於本月朔在省開幕展覽初十爲正式開幕之期上午浙撫增中丞命駕蒞會行正式開幕禮届時學臬運三司巡警勸業兩道都統織造府縣等計到四十餘員各界來賓約到二百七十餘人九句鐘振鈴入座首奏軍樂由監督董觀察報告展覽會正式開幕及收支欵項數目次由監理官葉太守報告本會創辦原因及其成立次總協理報告約分四種甲收支欵項數目乙徵集出品總數丙展覽開會以前籌備情形丁初一日開幕以後情形所有展覽劵除贈劵五萬紙外此十日中售出劵欵巳至五百二十七千三百六十文足見來觀者之踴躍次風琴合奏次請撫憲訓詞大意以嘉興出品踴躍多至三千餘種獨佔會塲優勝足見英守辦理之認真足爲各府模範獎許之誠溢於言外次嘉府英雨亭太守郵致祝詞由會員代爲宣讀次前敎育會長夏震武祝詞次前監理官曾主守祝詞兼　說次來賓貴翰香等演說次董監督分致答詞次副監督王太守演說次奏軍樂閉會合拍一影以資記念遂散會巳下午二時矣 
[電派温處鹽局督銷員杭州]  
　　温處兩屬鹽釐督銷總辦余觀察鎔到差未久辦理尚稱妥洽惟分局員司如後垟等處時被紳民禀控頗受上峯詰責致萌退志月初具詳撫院略稱感患温熱醫藥罔效勢難支持籲迅派幹員接任俾得安心調理免誤要差等因當奉中丞核准即日電告督辦澤大臣請示並保舉某某等三觀察才堪勝任迅請擇尤遴委去後昨日奉到督辦電咨派候補道黄祖經觀察接辦限令迅速到差以資交替業由撫院專札飭知矣 
雜記 
[玩視新政者將安適矣湖北]  
　　湖北黄陂縣董令治勛素素有斡員之名曩在漢口辦理會審交涉事件尚無貽誤惟惡言變法以故在黄陂任内將所有新政概擱置不辦且上禀與當道爭謂現值民窮財盡徒事更張是自促速亡而黄邑紳民見其公然反對新政甚非地方之福紛紛至各署呈控故將該令調署東湖等縣兹又奉飭回黄陂本任紳民恐其仍前固執特聯合諮議局議員具呈督院拒絶董令見黄人如此嫉視回任後諸事必更棘手亦託疾將札繳還遂更委知縣曹元鼎前往署理 
[是何工力之悉敵耶山東]  
　　煙台商會之腐敗不堪言喻商董大善係虎而冠者每藉商會之勢欺壓良懦一遇勢力之人則低首下心雖頂禮膜拜亦所不惜去臘某號倒閉以虧欠過鉅執事人等盡逃走無遺房東張煥垚見房内空無一人路將門窗封鎖後各債主在商會議呈控衆商董　　號之鋪底拍賣還債吳遂命差役　該號一門窗搗毁房東張聞而至謂爾欲取物宜先告我取鑰啓户何竟將我之門窗搗毁衆差謂吾奉吳商董之令而來者未待詳說將張扭至商會吳乃加以申斥並擬送同知署治罪張毫無懼色且謂我若懼汝直非奇山所張氏之子孫蓋奇山所張劉二氏乃巨族也附近者莫不畏之吳一聞奇山所張大懼立即和顔悅色匐匍階前張尚不肯休經多人解勸由協理劉雲第等率擬送同知署治罪張毫無懼色且謂我若懼汝直非奇山所張氏之子婚於之罘安氏安氏女則謂非王割鬚决不認可氷人告王王聞之卽將鬚割去婚事遂定不日即行親迎禮矣 
[保存廟産之迷信杭州]  
　　處州青田縣木捐迭經商學兩界互爭分撥纒訟經年屢次委查並經常太守會縣調停和平分給業於前月通詳銷案日前忽有耆民葉聲振等貿然具呈撫院仍請保全廟産爲言當奉增帥嚴詞申斥謂此案早經府縣禀准有案斷難中止並據青田縣禀以商學兩界互爭此欵請撥歸學堂並捐廉百元作爲商會經費其餘擬再開會公議另籌今據該耆紳禀稱此項捐欵商學兩界均不願撥歸請速撥還三廟祇爲傳襲香火起見於地方公益漠不關心其迷信殊屬可嗤著不准特斥 
清談 
 [P因果說 
　　一事之發生。有其因。即有其果因也者。未束之果。果也者。巳然之因。循環往復迭相終始往往有因出於果果又生因者矣。 
　　近日發見之新事業有三。一曰國會二曰鄂路。三曰藏事。三事者各有其因。即各有其果而客觀主觀間二大主義。斯因之以發生。以常識測之。國會之難也不難於開曾而特難於防維議員之限制。鄂路之難也不難於對外。而特難於主事權者之游移。藏事之難也。不難於整頓。而特難於抵抗兩大之干涉。 
三事固各有其客觀之成效。彰彰在人耳目間者。是故欲觀國會之果。觀諮議局之巳事可知欲觀鄂。路之是滬杭甬路之成結可知。欲觀藏事之果。觀甲平朝事　申　事之結束則又可知顧瞻周道。惄焉如擣詩人固先我。而言之矣。 
　　雖然懲前斯毖　彰往以察來朝廷旣鑒於前事之因果。有如此矣。安知不一變客觀之覆轍。而隱然爲桑榆晚蓋之謀。記者於此。固不敢膠柱成說。以相逆測。但凡事之因。必有其果。孟曰以齊王猶反手。語曰有志者事竟成。在政府亦好自爲其果焉可耳。 
雜著 
[夏恭人小傳（閔）]  
　　光緒庚子。余館楊氏。課筆三先生公子也。先生有女公子。即恭人。是年甫罷學。巳解文義。足不出閫外。頗著賢淑聲。及歸夏君昕　。夏氏係世交。熟聞其家政。又知恭人能事祖姑及姑以禮。宣統元年某月某日。恭人卒。春秋二十有八。子一。即是年生。昕　哀之以事略徵文於海内宏達君子。而及於余。余棄學久矣。何能文。以昕業請。不忍没恭人懿德。乃弗辭。恭人姓楊氏。諱安楨。華亭人。幼聰慧。喜讀書。旣歸夏氏五年。適明詔罷科舉興學校。吾郡濱海之區。風氣開通。先於他邑。然女校猶寂寂也。恭人求學之志。勃然　興顧謂昨　曰。盍創一。校并惠來學昕渠韙其說乃經之營之。未幾厥校成立名曰清華旣入校。恭人。首先放足以爲同邑倡。觀感多而校　爲之一振。溯自丙午經始　廣於丁未　間延名師築校舍。增學額。雖以善病之軀。不辭勞瘁佐夫子以冀其成。四五　來郁郁乎生徒之盛嚮學之多遠邇交推爲吾郡女學冠。恭人性又好善戊申巳酉。各省迭次告灾。均不吝貲助。同學化之。無不竭力以副恭人意。以弱女子而於公益事。無所不達其熱忱。視偉丈夫何如。余故綴其事之大者。以稔來哲。 
替曰婦女無學久矣求之於古若曹大家蔡。 
文姬之曉暢文學恭人弗如　然其量止於獨善。恭人之興　以沽溉同胞　其量即孟子所謂兼善也大家文姬。殆亦弗如。嗚呼。是可以不朽。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[日本陪審制度度案（續）]  
　　十二條巿町村會所選舉陪審員之職名籍貫年紀職業由巿町村長報知各所轄地方裁判所 
　　十三條地方裁判所長須製陪審員名簿 
　　十四條地方裁判所長倣陪審員名簿擇住居地方裁判所近旁者就中選補充陪審員更製補充陪審員名簿 
　　十五條地方裁判所長須製陪審員及補充陪審員之年度名簿 
　　十六條各事件于公判開庭二星期前地方裁判所長面同檢事由陪審員年度名簿中衣抽籤法指定陪審員三十人巳盡陪審員義務一度者非總陪審員减至半數時同年度中次回抽籤不可加入抽籤要項由裁判書記另册記載 
　　十七條地方裁判所長將抽籤抽得之陪審員製成當籤名簿送交陪審裁判所裁判長 
　　十八條陪審裁判所長至少以一星期之猶豫示公判期日招集陪審員 
　　十九條陪審員無相當理由于開庭期日無故不到者處以二十圓以上二百圓以下之罰金 
　　二十條陪審員籤名簿由書記課掌管公判前須明示被告若被告巳受拘留者可送示謄本 
　　二十一條凡關千陪審員之除斥准用刑事訴訟法中除斥檢事之規定 
　　二十二條當籤名簿中有須除斥者或無陪審員能力者由裁判長將名氏抺消對此抺消無論何人不得異議 
　　二十三條陪審裁判所之裁判長會同檢事于公判前召集被告或辨護人因公判準備得開協議會於公庭 
　　二十四條前條協議會中由檢事或被告及辨護人等之供述裁判所對於公判期日應行對質之証人檢定人等得以職權發呼出狀及搜集書類準備証據 
　　二十五條除照二十一條由名簿中抺消者外陪審員不達十八名時裁判長得由補充陪審員中以抽籤法於總數不滿三十人程度之内若認爲相當額數得臨時招集充作陪審員補充陪審員不妨當日招集 
　　二十六條若裁判長一日中審理不完者除有特别事故外准次日續審 
　　二十七條裁判長若認審理須涉數日時得於本陪審員外依抽籤法得定一人乃至三人之豫備陪審員 
　　二十八條出庭之陪審員至少達十八人時檢事及被告對於超過本陪審員及預備陪審員數之陪審員數得避忌之至其避忌不必述何等之理由避忌權半數屬檢事半數屬被告人若應行避忌之陪審員數爲奇數時其避忌權屬被告因核定本陪審員及預備陪審員故裁判長就出庭陪審員一一抽籤凡抽一籤隨報姓名應避忌權之數第一次使檢事陳述應行避忌與否第二次使被告陳述 
　　二十九條被告人若有數人時避忌權亦得　有若協議不成得平均分配若不得分配者可以抽籤决之對於避忌陳述之順序亦同 
　　三十條旣由抽籤法定爲本陪審員及預備陪審員搆成陪審席外其他陪審員應由裁判長命一概退席 
　　三十一條對於搆成裁判席之陪審員下次出庭期日不必用呼出狀祇須口訂期日 
　　三十二條陪審席旣搆成由裁判長將陪審員職務重大之理由明白宣示使發憑信良心處斷公務之誓 
　　三十三條事件之審理陪審員宣誓後即行開始陪審員審理中不得退席各陪審員告之裁判長得向被告人證人及鑑定人等發質問 
各省籌辦地方自治 
[江蘇（武進）]  
　　常州府武進縣循理鄉備地方自治巳於初一初三等日舉行甲乙兩級選舉兹將當選議員錄下（乙級）陳桂生　陳卓田　萬選　丁述義　萬國元　朱樹德　王錫康（甲級）　陳廷範　奚臻　卜學賢陳藩　蔣同善　沈鼎榮　萬鑑明 
[又（太倉）]  
　　太鎮籌備自治公所於二月初三日下午一句鐘在義倉召集議員互選正副議長並選舉總董董事名譽董事兹將當選人姓名票數列下議長錢詩棣十票副議長楊麟四票總董蔣汝坊十票陪董金文梓十三票董事吳守元十四票名譽董事錢泰階七票聞錫奎七票王乃昌七票胡保恒七票 
本埠新聞 
[紀納捐西人會議建造高塔事]  
　　文匯報云日前爲公共租界納稅西人開常年會議之期其第十條議案文曰今請准工部局允許在租界中央建造一塔高三百五十英尺一切均按工部局酌定應行條例辦理當時老公茂洋行西人畢安斯君宣述意見曰鄙人今樂將該案提出於諸君之前此塔雖照定章較高八十五英尺然处信諸君旣聞鄙人解釋之言後必能樂許興造鄙人第一言當告諸君者創議興造此塔之人極願盡力勉副諸君之意有反對之者亦曲與周旋總期能合工部局及租界中外居民之意質言之今發起人因南京路南首各地主多有反對以該處爲塔址者故巳决意如能在南京路北首鄰近北京路之處擇得合宜之地址則即在該處建造此塔按北京路業巳開闊不日將成爲繁盛要道今午工部局總董巳布告於衆該塔之計畫如是吾人必一决其何故而不能興造鄙人曾檢查租界地皮章程並無不 
 
 

Page 19

 
 
准建造高屋之言按第三十欵中曾飭工部局隨時訂立建造烟囱機房及各種建築應行之條例今工部局巳照章訂有建屋專例鄙人曾取以詳閱内有一欵謂築牆不得過一百英尺牆基不得在二十九寸半以下房屋不得高過八十五英尺然則諸君其准華式之塔高逾此數乎至抱反對之議者亦不一其人而彼所主之說多有可笑者其第一反對之說謂該塔旣建空氣光亮及風均將被阻主之者爲福州路附近各地産之主人即該塔原擬興造之處也諸君須知建造一塔必於四圍留有隙地以流通空氣今按原起之圖樣塔基與鄰近之屋距離之隙寛有一百英尺設一尋常之人購地一方建造高八十五英尺之屋則鄰近之屋將有三十英尺之空隙　塔高三百五十英尺自應有一百英尺之空隙也鄙人敢謂該塔旣成鄰近之屋均能受無窮之益而租價亦可漸高也第二反對之說爲地震問題地震係極危之事固屬毫無疑義惟設遇地震撼動此種石築之屋則上海之各烟囱匯中旅館新關鐘樓及其餘各屋均將岌岌難保可見此事殊不足爲虞或有謂上海地土不堅者此說誠然惟在此種泥地及同此一隅巳建有其他各塔如蕪湖塔蘇州塔據云猶係漢朝末季紀元前四百年所建而隨時修葺至今猶存如龍華塔雖建造時代不可稽考傳聞係宋時所建巳歷五百餘年道光二十五年曾加修葺又如松江塔係西歷九百年唐朝所建松江距此僅七英里諸君多半皆知而諸塔均未聞受地震之危也設諸塔巳存立一千五百年而吾人現遭地震則後此一千五百年尚可安然無虞也（未完） 
[浙江銀行禀度支部電（爲陳震福禀訐輕發紙幣事）]  
　　北京度支部堂憲鈞鑒頃有上海泰崇錢莊經手陳震福自稱商業研究會電禀鈞部以浙江銀行資本未充在上海租界發行紙幣據稱蒙由大部特准農工商部給有執照事關國家信用巿面大局應請迅賜查驗限制以杜流弊而昭大信等云並登載各報紙查浙江銀行係由浙江官錢局經浙撫院增奏准改爲浙江銀行官商合辦先集資本一百萬兩官商交齊股份規元五十萬兩曾赴大部註册准其發行通行票紙領有執照經浙江財政監理官王京堂按月核驗在案查銀行則例發行通用銀元票存備正貨不得少于發行票十分之六銀行現在紙幣流通之數只十三萬餘元約僅規銀十萬核計存備正貨巳有十分之八該陳震福不知因何挾嫌意圖破壞實于本行名譽信用大有關碍查稽覈銀行浙省則有財政監理官上海則有商會董事該陳震福以一錢莊經手自稱内閣中書招摇恫喝若不叩請懲究營業前途不堪設想除禀浙江撫院外伏乞鈞部迅咨浙江財政監理官確切查驗本銀行資本及發行紙幣是否存備正貨以昭信用惟陳震福以本銀行資本不足徧登各報實屬居心敗壞應請照例辦理以維營業而挽頺風浙江銀行叩禀 
[申送納稅多額名册]  
　　上海縣田大令禀松江府文云奉憲台札奉藩憲儉電内開各屬應舉稅額較多者三人合格名册限正月初五日前送省再養電飭查漢世爵合格員名並電催等因轉飭下縣奉此當即會董並諮議局議員遵照章程詳查舉出合格三人理合造册申送仰祈憲合鑒覈再上海查無漢世爵合格員名合併聲明 
[南巿商團旅行記]  
　　日前南巿商團頒發臨時命令於初九晨七時齊集旋由顧諟明君代理司令率同會友乘火車至浙之硤石旅行下午一時抵硤經該處商會董事徐申如君吳筱魯君及全體諸君米業及高等兩學堂全體學生列隊在車站歡迎駐防水陸兩營及巡警全部亦均列隊接待觀者甚衆嗣導至米業公所開歡迎大會到者約三千餘人先由鎮紳吳蔭補君報告開會宗旨並致頌詞經上海商團會長葉惠鈞君代表全體答詞次倪君筱園陳說旅行之旨趣再次蔣君伯雲黄君襄君葉君惠鈞相繼演說後由吳君筱魯致答謝詞奏軍樂軍歌散會旋由鎮紳導至紫薇山流覽勝境即在該鎮商團操塲操演中隊七時由諸紳設席於米業公所欵待八時席散寄宿三山旅館初十晨各操友游東山有山僧引導九時拍照以留紀念臨行時復由各界贈旗歡送登車後由旅行隊全體歡呼致謝而别 
[禀請設立保産公會之批詞]  
　　滬道蔡觀察批何琛等禀云查縣呈簡章擬招股設立公司改建城根之房屋及築岸鋪路浚河造橋無非爲振興巿面求合衛生起見兹各租尸織組保産公會願提房租儲備浚河修路之補助一因一創尚無不合所禀有無别情候照會總工程局會同自治各董秉公妥議禀復察奪抄粘附 
[駐日海陸軍學生監督抵滬]  
　　陸軍部現派姜文程觀察思治前往日本爲駐日海陸軍學生監督業附京漢火車到鄂轉附商輪來滬暫駐二洋涇橋全安棧内聞定於十六日乘日輪博愛丸放洋赴日 
[偵悉被拐小孩之下落]  
　　道署偵探探悉著名拐匪楊陳氏等所拐周雪梅顧毛毛家之小孩尚未出口寄於虹口靶子路長興里第一家昨卽禀奉蔡觀察札飭上海縣田大令速即備文照會公共公廨寳讞員飭差協提又聞楊陳氏經田大令提案刑訊釘鐐收押後昨晨患病身死巳由官媒禀請核示矣 
[商界對於公廨讞員之感情]  
　　法租界各商店以公堂委員聶榕卿司馬對于减讓房租一事盡力維持特備匾額一方德政牌四扇於初十日送往公廨以誌感戴聞司馬亦頗謙讓云 
[復訊行兇圖害之工頭]  
　　銅匠王芝卿陸光香控工頭葉桂生紏同倪永壽陳水奎等兇毆圖害曾經公共公堂會審委員與英國領事會訊判將葉等三人收押在案嗣因兩造均係美商用人故於昨日美領堂期提案復訊王供葉不付工資向之索討反被紏合十餘人先將小的等軋至徐家匯茶館内繼又拔至靜安寺附近任意兇毆並被推入浜内持槍圖害幸有巡捕瞥見一併拘住否則性命巳不保矣陸供與王相同訊之葉由博文律師代表辯稱葉與王等在林賽洋行核算工帳曾經爭執至西歷三月十八號葉王二人在靜安寺附近遇見互相揪扭王因奔逃以致跌入浜内並非行兇圖害至葉所帶手鎗因伊素爲機匠代人修理請爲察核李襄讞商之美海副領事以葉行凶屬實判押兩禮拜倪陳各押五天手槍充公旋因美領不允改爲暫存捕房想核 
[錢武將次遞解]  
　　巳革巡士錢武因在閘北三路境内冒充巡警招摇包賭被巡警總辦訪拿到案判令笞責押追文憑在案昨經孫裁判 
 
 

Page 20

 
 
提案覆訊錢繳呈文憑求請開釋判仍還押候禀明總辦發交上海縣遞解回籍 
[謝劵]  
　上海城議事會定於十五日起開會議事以午後四時二刻至七時二刻爲會議時間昨承惠贈旁聽劵一紙南巿新舞臺戲園定於十三十四兩夜開演明末遺恨新劇承贈入座劵兩紙合書誌謝 
城内 
[折還宿債]  
　　王泉生扭控常張氏欠洋不還前晚經一路巡局游巡官審訊王供曾於光緒二十三年七月間由該氏之夫常錦芳托伊妹洪常氏及徐晉生爲中借去洋一百元立據取息現巳多年向索圖賴常張氏供借洋是實前後付過利洋六十餘元現因窮苦無力歸還判著中人洪常氏徐晉生帮同該氏措洋三十元减折歸還王遵斷完案 
[店主脫累]  
　　陳益泰控丁有亮將伊表弟姚秉會藏匿等情曾誌前報兹悉姚巳於昨日回店丁即具禀到局求請銷案 
[厘局批詞]  
　　淞滬厘捐總局批商董張元植禀云據禀王祥盛等積欠該商董歷年捐欵旣稱禀縣有案仰崇明縣即速確查如果屬實應飭按户追償一面飭查王祥盛王鼎記二户果係無帖私開立即押令來局捐帖執充倘敢故違并即分别押閉追用充公均將辦理情形刻日具復毋任朦混又批商販倪成興等禀云察核所禀旣稱現認之商背例苛勒願將苛征之欵認加正餉而所加繳數目僅僅一百千文顯係受人指使意圖　奪應斥不准所稱龔覺民承包厘金多處又復輾轉色與他商究竟有無苛勒病商情形仰崇明縣秉公查復毋違 
南巿 
[私裝電燈]  
　　萬裕碼頭程大隆花衣行將所設電燈私自接線裝至五六盞之多近被電燈公司查知函報工程局請爲究罰聞該行主程凝園自願認罰三百元惟須俟該公司允許方可寢事云 
[乞人酗酒]  
　　惡丐陳榮生昨在十六舖地方恃醉逞兇站崗巡士斥阻不服反將號衣扯毁旋被拘至工程局戒責一百下收押兩天 
[協弔賊贓]  
　　法捕房捕頭日前派探至工程局協同偵探至十六舖仁安里黄合興小客棧内查獲竊賊馬來發王長生王阿福王阿根徐三郎沈毛囝等六名暫行寄押候提在案兹由法公堂備文至局將六犯提回訊供屬實旋又飭探帶往工程局協探至乾茂等三押店吊出衣服各贓帶回召認 
[自願離異]  
　　七寳鎮婦人王趙氏曾被蟻媒張二和等勾引來申賣於木工王阿堂爲妻得洋八十元近被本夫王連生來滬尋見報由南區派探將氏及阿堂之父王小阿妹解送工程局訊究連生供願離異氏供在阿堂處所産一男巳殤現又懷孕小阿妹供小的在鄉爲小工兒子在滬娶妻實未知悉判氏發堂留養俟生産後無論男女歸阿堂承領一面命連生具呈自願離異切結備查小阿妹斥退 
[戒責偷兒]  
　　應咸生之東洋車歇在門口被人竊去旋在法租界查見徐思生所拉之車實係原贓遂即扭控捕房解回工程局訊實判徐戒責一百下車給失主具領 
[大無情分]  
　　高郵州婦人王謝氏昨將胞弟謝三扭至工程局控被借去洋十元巳閱三年本利無着判謝交保每月拔還洋兩元 
閘北 
[拐案訊實]  
　　王木莊之妻被　陳氏楊良良串賣於喬小弟爲媳得洋四十元由王投控巡警總局昨經孫裁判提集人証訊明屬實判王將妻領回管束陳氏掌頰二百下發押棲流所三月楊責二百板押改過局三月 
[巡士受虧]  
　　火車站站　巡士譚堯與票房司事某甲之包車夫衝空該公司函致三路分局德正巡官將王解送總局押候查辦 
新租界 
[行車肇禍]  
　　江北小孩王仁生於前日下午行經麥根路被自來火行某西人之汽車撞倒碾傷足骨由捕車送醫院療治候再查明核奪又四十二號電車行經靜安寺路與某西人之汽車互相衝撞各受損傷汽車夫及乘車西人亦從車中跌出受傷頗重事後由電車公司報知捕房請爲核奪 
英租界 
[圖分茶禮]  
　　劉徐氏控倪徐氏欲將伊女阿三阿巧兩人賣娼一案昨經公堂復訊倪徐氏供兩女自幼過繼婦人業巳憑媒許字實因女母圖分茶禮不逐揑詞控告判仍還押候查明實情再訊 
[弔打巡捕]  
　　曹柏春在張家口路違章小便哈爾濱捕房四百四十九號暗差華捕上前拘拿反被柏春之父松松將該捕拖入有恆路家内用繩吊打旋經插頭頂悉派探姜長明與一百四十六號西探前往將該捕解下遂將松松拘入捕房昨解公堂請究判押候提到伊子再訊 
[拐匪刁賴]  
　　俞椿寳俞嚴氏夫婦控胡德標拐匿三歲男孩一案昨由捕房解廨復訊胡堅不承認判仍押候交孩到案再核 
[責成原媒]  
　　張子湘控贅壻胡良法違背婚據硬將伊女領去藏匿等情由廨提訊判胡夫婦分别押候媒証勸理在案昨由捕房解請復訊讞員以仍未勸妥判分别還押候着原媒莊阿生勸妥禀復核奪 
[婢女迷路]  
　　美捕房昨送迷路女子謝云弟到廨請訊女供四川人年十六歲被拐來滬賣於廣東人家爲婢刻因出外買物不記歸途致被送案判送棲流所留候認領 
[拐賣婦女]  
　　王曹氏控沈李氏誘拐伊媳王陳氏賣於寗波人張毛山等情昨由包探將李氏查獲解廨請究判押限七天交王陳氏到案訊核 
[欠欵不還]  
　　周沛泉等控孫世華欠洋不還昨晨由探將孫傳至公廨交差看管　晚堂訊理 
[以原就被]  
　　王陸氏控王德松竊取契據由縣移請公廨昨派差探將王傳案判令交保候移傳原告到廨質訊 
[售地不交]  
　　英商馬立師控郁貽生售地不交昨由差探將郁傳至公堂押候英　會訊 
[店夥捲逃]  
　　大吉樓帽店控夥災松林捲取緞帽一千三　四十六只逃逸一案由採將巢查獲昨解公堂訊明判押候償還原告洋四百七十二元再核 
[爲小失大]  
　　英美工部局控李福生出售牛乳未領執照昨晨由採將李解訊明判罰洋三十元充公押候繳洋開釋 
美租界 
[男女鬥毆]  
　　俞燕香昨在伯頓路七百六十三號屋内與張錢氏口角互毆擊落該氏門牙旋由巡捕將俞拘入捕房押候查辦 
[車夫洋]  
　　蔡寳咸前晚在海寗路四百八十四號屋内聚賭突有車夫朱阿二向索陋規不逐搶洋數元而逃後由蔡鳴報巡捕拘送捕房經捕頭詢悉因賭起釁一併斥退不理 
[沿途互毆]  
　　周月卿陳阿茂馮阿寳等昨在蓬路口角鬥毆被捕一併拘解捕房押候究辦 
[必非善類]  
　　王和尚前晚掩匿吳淞路某弄内黑闇處被捕查見向詰支吾拘送捕房收押 
[包探獲賊]  
　　陳寳山沈長德萬阿珍等甲竊吳淞路一百零三號　姓家衣洋什物被探緝獲解至捕房收押 
[追獲竊賊]  
　　王湘生行竊北河南路王源來雜貨店銅元數百枚被該店主追獲扭送捕房押候解廨訊辦 
法租界 
[本性難移]  
　　捕房押犯顧榮發姚利照王廷章均巳期滿詎又在押偷竊絨毯被管牢巡捕查知送廨請辦聶司馬商之顧副領事判再枷號兩禮拜再行開釋 
[接受賊贓]  
　　某偷兒前晚將王子蘭家大門撬開竊去銅錫蠟燭台等物迨家人驚覺起而追捕賊巳逃脫旋將在門外接贓之孟福生扭住送至捕房解廨請究據供贓由同黨拿去判孟枷示一月一面查拿同黨追贓 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[鄂路代表劉心源等三上郵傳部禀]  
　　爲迫切請命事鄂路一案職等待罪久矣自冬徂春情事一變正月初八之見姑無深言至正月二十六日晋謁者皆和平之士陳乞者皆委婉之詞摧剛爲柔宜蒙矜納乃靜聆訓誨漸露本謀証諸傳聞益形叵測而猶以邦交不可傷民情不可拂云云作兩面之模棱塗一時之耳目處心積慮欲蓋彌彰夫民情之可拂與否於鈞部何關毫末哉今日所當略辯者獨有邦交一節耳查此次合同明冠一草字與巳定之正合同異不得以有合同字面便認爲插血之載書明有某某銀行等名與各國政府之大交涉異不得濫引交涉名詞自詫爲當頭之霹靂是區區而不能辦奚貴有此外交之　苟碌碌而無所長何以又拜參知之命公等庸怯斷不至此明係中於貪狡之論牽於漢奸之謀而又無詞以謝鄂人特標此習慣醜題目以嚇制我輩腐生耳不然各國内挾强權外亦頗托公理無理取閙彼亦羞之何者國於天地必有與立不如此不可以示臣民不如此不可以服天下彼皆雄國逈異吾華豈無一人能持大體明於操縱全球之術者哉故謂廢此合同無益於私交則可若謂有傷於邦交是直以不肖自處復以不肖度人吾疑而嘗之彼且嗤而鄙之矣且魯仲連有言梁之畏秦若僕耶吾將使秦王烹醯梁王今此小事而庸怯若此是直僕之不若矣設稍有大於此者鈞部欲不爲梁王之續其可得乎何者小兒怕電光那電光故意向小兒面前一閃一閃積威之勢從古巳然鈞部多才何至於此由此言之前此云云特自爲謀則然耳於邦交無涉也然以若所爲求若所欲即自爲謀亦過傳曰當斷不斷反受其亂又曰雖以無道行之必可畏也（未完） 
小說 
[官塲小說玉樹花（三十七）]  
　　第十回賣風情檀奴逢倩女詠小星良夜渡銀河　　這位花祖雲花大老爺。雖然得了三千銀子。一個差使。却賣掉了一個女兒。又受盡了無窮的羞辱。這位吕觀察雖然得了一個姨太太。却躭着個故娶同官之女爲妾的處分又。又敗壞了一世的官箴。在下做書的和他們兩個人細想起來却狠是有些不值大概。吕觀察這個人。不過是出身富貴。紈袴子弟的習氣。太深了些存着個驕傲矜誇。有我無人的意見。却還不是一定怎樣的壞人這個花祖雲却爲着要謀個差使。竟情願把自巳的親生女兒。賣給别人做妾真個是天良盡喪。廉恥全無和胡甲生兩個人比較起來。一個是賣自家的身體一個是賣自巳的女兒。真是一個半斤一個八兩。天生就的一對寳貨。工力悉敵没有半點兒差池這些閒話按下不提。只說吕觀察自從娶了花小姐之後。差不多一個月裡頭。倒有二十天是住在小姐這邊的。朝朝的　　雙飛。夜夜的鴛鴦交頸。自然是十分恩愛。得意非常不想合該有事。忽然間閙出一個大大的笑話來看官。你道吕觀察的那位繼室夫人熊氏。本來原是利害得狠的。那裡由 
 
 

Page 27

 
 
得吕觀察這樣的逍遥散誕。原來吕觀察迎娶這位姨太太的時候。正是熊夫人的母親大病垂危。幾乎要死。熊夫人回到娘家去。侍奉湯藥。倒便宜了新婚魚水的這兩個人。熊夫人一連在娘家住了兩個月。吕觀察就快活了兩個月。如今熊夫人母親的病好了。熊夫人回到家中。就有幾個多嘴獻勤的丫鬟老媽。把吕觀察長長住在外面的事情。和熊夫人說了一遍。却還不知道吕觀察在外娶妾的事情。熊夫人聽了心中大大的疑惑起來。細細的向那幾個姨太太問了一番。那幾個姨太太。本來一肚子的酸氣。無從發洩。不免又加些鹽醬。說上幾句。只說吕觀察近來鬼鬼崇崇的。不知道他做些什麽事情。熊夫人聽了。自然心中大怒却又不好一定怎樣的吵閙。只得借個事故。先同吕觀察閙上一塲。只說他外面有了相好。所以在家裡有心尋事。吕觀察再三分辨。說没有這個事情。 
國外新聞 
[西維亞國君之游程]  
　　十一日倫敦電云西維亞國君彼得巳微服游抵華騷地方俄國官員將以官車送之赴聖彼得堡 
[法允減徵美國貨稅]  
　　十一日倫敦電云美總統塔孚脫宣稱法美稅事條約現巳議定法國允將美國入法各貨關稅減徵百分之二十五 
[坎美稅務交涉續聞]  
　　十一日倫敦電云坎督葛查伯爵美總統塔孚脫在鈕約省愛爾培里同宴時各於席間申述坎美邦交之輯睦並深望維持至久云云惟塔總統後與坎拿大財政大臣費爾廷君會商稅事問題則毫無結果 
[希臘村農暴動]  
　　十一日倫敦電云雅典電稱希臘喇里沙附近有村農五百名搗擊火車玻璃窗急卽召兵彈壓擊死亂民五人傷十五人聞此次暴動係因反對回敎地主而起危臘議院現正在籌議驅逐若輩之策 
[俄奥邦交復舊]  
　　十一日倫敦電云俄政府巳將近與奥國交換關於巴爾幹兩國將來政策之意見詳告列强其最重要之點彼此意見均能相同自奥國兼併巴斯利亞及赫齊戈維那二州後俄奥外交交際因以中止今則可以復舊矣 
[澳洲罷工之恐慌]  
　　十一日倫敦電云澳洲南韋爾斯煤礦工人罷工爭端前曾派員調停今事復决裂有礦工二十萬名亦將同盟罷工 
[德相啓程赴意]  
　　初十日柏靈電云德國首相華爾維博士巳啓程前赴羅馬 
[俄國國會近事]  
　　初十日柏靈電云俄國國會宣讀學務豫算案時互相辯難頗形嘈雜有議員數人被逐出會 
[法國定期選舉議員]  
　　初十日柏靈電云法國下議院定期西四月二十四號選舉議員 
[輪船與浮氷互撞]  
　　十一日東京電云英國輪船賴特佳甫愛郎脫號裝載大豆一萬墩由海參威開出與巨冰互撞受傷頗重迨駛抵門司傷處漏水過夥幾遭沉没幸經水巡及消防夫救助始得免禍以上譯字林報 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
