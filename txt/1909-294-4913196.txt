# 1909 - 294 - 4913196

 

Page 1

 
 
   
 
 

Page 2

 
 
上諭 
　　監國攝政王鈐章九月十五日内閣奉 
　　上諭前據御史儼忠奏稱大員烟癖素深請飭調騐一摺當經諭令沈秉堃確查具奏兹據查明覆奏貴州巡撫龐鴻書先曾食吸數年前卽已戒斷提學使陳驤實未吸食均著毋庸置議布政使松堮因疾致癮疾發時仍未盡除按察使嚴雋熙年老病衰確未戒斷均著照章革職永不敘用龐鴻書於該員等曾否斷癮未能切實調騐咎實難辭著交部議處沈秉堃查辦此案尚屬認眞所有自請議處之處著加恩寛免該衙門知道欽此軍機大臣署名奕劻世續鹿傳霖那桐戴鴻慈 
　　宫門抄九月十五日召見軍機梁敦彦朱益藩 
代論 
[江蘇紳士張毓英等上都察院請救銅圓弊害公呈（二續）]  
　　一治標方法分作六種甲停鑄停鑄明文已見上年二月二十七日上諭而各省狃於　利不半年即請續鑄者不曰銅商交貨索銀萬難商退即曰棧租折息貼累更多不知已購未運之銅可以認還虧息轉售洋商本無所謂商退已運未鑄之銅可以移作他用收回銅本更無所謂貼累據各省奏案核計餘銅實數除津粤蜀無可查覈外計寗廠存三萬五千擔鄂廠六七萬擔湘廠一萬餘擔閩廠二萬餘擔汴廠一萬三千餘擔自去秋續鑄以後則此數十萬擔銅觔鑄完與否尚不可知竊以爲餘銅鑄完應遵度支部原議即行停止若猶未完亦當奏請迅即停止將各廠機器鍋鑪引擎馬力以及碾片舂餅光邊印花曁各項零星機件鎔烘爐座概爲封存聽候改撥别用以絶後來續鑄地步乙禁私私鑄有官私有民私有外洋之私官私與官鑄相因官鑄旣停私鑄目無從影射民私則機器難購銅胚難運雖在奸民亦不能有巨數之僞造所最足爲患者莫如外洋之私其來也有輪舶爲之裝載其灌輸也有小錢舗爲之兌換來蹤去跡詭秘難防去年督撫電咨稅務處札行總稅務司通飭各海關嚴密盤查禁令不爲不嚴而外洋私鑄猶未盡絶者禁之未得其道也今宜重懸賞格如有人緝獲外私拿解原贓者半充賞半充公沿海人民必有起而應之者並請飭下法部另訂暗運銅幣治罪專條與私運軍火私販嗎啡一律懲治若輩聞風警懼亦將稍稍飲迹故欲絶外私非重賞必罰不爲功丙收回錢票我國向患錢荒故各省官錢局與掛幌錢舗得以發行錢票暫爲流通今則銅圓之害現象已著而官局錢鋪之制錢票銅圓票又從而附益之是火已燎原猶沃膏以長其燄水已滅頂猶决堤以助之漲無怪乎銅圓之滿坑滿谷病其太多也爲今之計惟有飭令各省準備眞貨將各種制錢舊票銅圓新票限期收兌概令銷燬庶銅圓行銷之利藉以暫保而充斥之患或可稍减乎丁匀銷邊省今之銅圓多壅聚於沿江沿海省分尚未通行於邊遠省分聞新疆以無銅圓而用俄幣廣西雲 
 
 
 

Page 3

 
 
南邊境以乏銅圓而用法幣而吉林習用羗帖伸銅圓作十五文可見邊遠之地需用銅圓不以爲害反以爲利與沿江沿海各省情形逈不相同以此之有餘者補彼之不足事之兩利孰利於是前年財政處奏整頓圜法八事本有匀撥轉運一條今宜重伸前請實力舉行由度支部通查多寡酌中匀撥其如何轉運如何抵償工本應令各省自行籌商妥辦似此一轉移間多寡適當供求相劑所謂各得其所者也戊酌量收買如上所述停鑄禁私收票匀撥四端清其來源暢其去路循是行之自不至如前充斥即有一隅擁擠未見實效銀銅價格仍未平復惟有酌量收買之一法如某省市面銀圓兌價每圓仍換銅圓一百數十枚卽是某省銅圓尚在充斥爲害不如發給庫欵定期收買以一圓祗換百枚爲限度明知銅圓成色太雜資本過輕百枚不足一圓之價値而欲定十進位之制不得不暫爲遷就使國家負包換之義務如聽其不値是置十進位於不顧愈滋紛擾矣或慮庫項未裕折耗何堪不知酌量收買含有平價性質並非悉數收回事關幣制當爲後來規遠大之圖不當爲目前避煩難之舉况十年京師辦理銀錢平價度支部撥銀五十萬兩奏派陳璧會同順天府收買銅圓已先有成例之可循乎已官爲通用各省所鑄銅圓以其出也有利則多方開放以其入也無利則多方挑剔遂致商民不敢存積浮行市面此亦充斥之一原因也丁漕三七搭用而洋價抑短百數十文或至二百餘交釐金房捐不收銅圓而洋價强作一千竟抑短三百餘文是銅圓制錢在公家故分輕重已成暗中之减折官旣暗折而欲禁商民之明折誠不知其可也欲捄此弊莫若上下通用一秉大公凡錢糧稅釐在幣制未定以前地方官吏與省中司庫均准暫收銅圓不得挑剔庶出納有制收放有權不至於浮行市面更安有倡議减折昭信用而維圜法其道必由乎此庚治本方法以速定幣制爲歸宿朝廷之經營幣制也有日矣其所以遷延不定者以用兩用七錢二分之爭議未决也惟是幣制愈延銅圓之官私鑄愈多小民之受害亦愈甚今海内士商多已確認七錢二　　適當似已無所用其爭議即無所用其遷延允宜亟定本位令銅圓退爲補助貨乃可爲根本之解决夫所貴乎幣制者爲其能確定且簡而易知也惟一銀圓易錢千文則補助貨皆以十進斯爲確定簡易之至然惟七錢二分之銀與千文之銅相應始克以十進故以七錢二分爲正貨抵錢千文最爲利用千文以下始用銅圓百文以下始用制錢位以十進層層限制自無充斥之害又於其間添鑄一角二角五角小銀圓以爲補助更增鑄一釐二釐五釐小銅圓以便民用不論官庫出納商民交易均以銀圓爲主銅圓爲輔使舊時銀兩錢串名目一掃而空在小民但知每圓足抵千文絶不驚擾可養成信用國幣之觀念奸民難有大批僞幣無處行銷尤可絶販運外私之弊混計無有切於是者亦知各省錢價不同一時驟議以七錢二分这銀幣抵錢一千斷雖畫一然欲通行幣政樹以先聲其錢價之高下有必漸趨于平者若猶遲廻顧慮是幣制永無可定即銅圓永無可救果孰得而孰失也以上數端或爲權宜政策以治其標或爲規定法償以治其本標本兩治或猶可補救於萬一否則錢幣無法民信不堅抑勒折扣之事閧然以起勢必如浙江之减八减七山東之減七減六紛紜雜糅各自爲價朝廷之禁令視若具文一國之政體全然喪失極其終效今之銅圓將無異咸豐朝之當十大錢减作當二職等誠不忍再睹此紛紛擾擾而使幣制無復見整齊之一日也爲此懇乞代奏請降諭旨飭下度支部轉飭各省督撫臣停止官鑄嚴禁私鑄收回錢票並調查各處市面裒多益募上下通行一面並署度支部會同政務處速定幣制限以法償責成大清銀行與北洋造幣總廠互相操縱如此標本兩治主輔分明今日得救漫溢横流之害即後日可收整齊畫一之功斯則職等區區之忱所以下達民隱而上贊訂謨者也所有銅圓弊害設法挽救緣由伏乞據情代奏請旨施行曷勝屏營待命之至謹呈（完） 
專電 
[電一（北京）]  
　　直督端奏到任後直省裁减局所情形奉旨着凛遵前旨切實整頓 
[電二（北京）]  
　　又奏蒯光典著有勞績請予擢用奉硃批以四品京堂候補 
[電三（北京）]  
　　黑撫程奏籌辦處歸民政司管理 
[電四（杭州）]  
　　十五日晨有商民數千赴院跪香求免警捐仁和縣令拒不收禀致繳衆怒驟起暴動踏傷數人旋經商會力任求免始行解散 
[電五（東京）]  
　　日本官報於西十月二十七晚以號外發表伊藤公爵在哈爾賓薨逝之信 
[電六（東京）]  
　　日皇特頒詔勅陞叙伊藤公爵爲正一位並賜國葬 
 
 

Page 4

 
 
大禮 
緊要新聞一 
[伊籐被刺詳情及死後之顯榮]  
　　字林報載十　　四日東京電云日本各報聞伊滕公爵之噩耗咸以沉痛之言論表示吊意刺客爲韓國豐安省人於星期一日晚間取道海參威追蹤抵哈露宿於郊公爵到埠時日人羣集火車站引領而觀該刺客即混跡其中及公爵校閱俄國衞隊旣畢該刺客突以手鎗向之連發六彈中三彈其二皆中要害刺客當塲被獲並有被疑同謀之韓人兩名亦均被拘據該刺客自述同謀共有三十餘人此次刺斃伊籐公爵實爲恢復統監大臣所損韓國之國體伊籐之遺骸已載至大連哈爾濱鐵路長華凡脫中將駐華俄國大使克羅斯托夫均送至寛城子各處火車站均有樂隊奏唱哀歌俄兵均戴誌哀徽章向公爵靈柩致禮日皇日后代表日本皇太子及韓國皇太子均乘巡洋艦磬手號由東京啓程前赴大連迎接遺骸韓國内廷及政府聞伊籐死耗大爲震動韓皇及廢位韓皇並韓國首相均派代表赴日弔唁統監大臣亦派叅贊一員偕同日本檢事長由濟物浦啟程赴日英國吉青納將軍及東督錫良奉撫程德全均由奉天發電弔唁中俄政府亦向日政府電吊慘變英國各報皆載長論論伊籐之死並表同情哀吊日本伊籐螟蛉子行抵其洛意境）即聞乃父凶耗（按伊籐之公妻業已故世共有三女並無子息其螟蛉子某現充日皇副侍從近赴歐洲爲某公主購辦妝奩） 
　　文滙報載同日栢靈電云德皇致書日皇曰朕頃聞伊籐公爵被害貴國失此忠義名臣實深悼借專誠哀弔請鑒此意德國各報咸於今日登載吊文稱之爲日本最大之政治家聖彼德堡聞伊籐被害異常震動十五日倫敦電云此間各報登載伊籐遭害事皆表述震悼之意並望此事與俄日之交際並無關碍英皇在紐買克脫特派禮部大臣維爾虛以御書賚呈日本駐英大使加籐氏表述哀悼伊籐公爵被害之意並弔慰伊籐家屬英國外務部大臣葛雷亦向英國日本大使署及日政府弔唁又倫敦電云前任印度總督寇崇男爵在惡斯福演說謂與伊籐公爵頗有同感彼與公爵相交已久並以印度高麗比較謂東方人民頗不易治吾人已覺異常艱苦而日人治之頗亦不易 
[蘇省電請减解練軍經費不准北京]  
　　各省近因銅元停鑄籌欵艱難多有將練兵經費蒂欠者度支部甚爲焦急聞各省以江蘇爲甚不特欠解巨欵近日有電到京尚擬求請减解一半澤公深滋不悅謂此端一開各省效尤部庫放欵將無著落昨已嚴飭速將欠解之項儘數解京請减一節未便照准 
[陸軍三五兩鎭調回京師北京]  
　　督練大臣鳳禹門面商鐵尚書陸軍一三五六四鎭係歸近畿訓練故各該鎭官兵應在神京拱衞兹查奉省以陸軍未能編練成鎭將第三鎭借去暫充該省額數而魯省亦因陸軍碍難編練成鎭又將第五鎭借去所有近畿陸軍只一六兩鎭之數殊恐防衞難周現將三五兩鎭仍行調回神京其奉魯兩省旣有陸軍編練之責應卽通知一體籌辦 
[禁衛軍考試敎練官北京]  
　　禁衞軍考試敎練官經濤貝勒於初三日親在煤渣胡同貴胄法政學堂考試是日入塲者一百餘人交卷者祇六十餘人其餘均交白卷聞取中者昨已飭令遷至督練公所並聞此次取中各員尚不敷用塲再咨取考試以備派委敎練各差 
[海軍處奏奬粤紳捐助巨欵北京]  
　　粤紳張煜南温灝前當洵邸抵港時報効海軍經費鉅欵已紀前報現經海軍處專摺奏奬略謂奴才等於八月十四日具奏闢港巡閱情形摺内臚陳粤紳張煜南温灝等先後捐輸海軍經費情形奉硃批張煜南等捐輸經費着准予賞收由該大臣等核給奬叙各等因欽此欽遵在案查張煜南於光緒二十九年由候補四品京堂在廣東賑捐案内報效巨欵賞加頭品頂戴旋由商部奏派總理潮汕鐵路事務光緒一十三年路工告成農工商部專摺具奏請以三品京堂候補此次捐輸海軍經費至二十萬元之多核其官階頂戴已無可再加合無仰懇天恩賞給侍郎銜以示優異并准將伊子二品頂载廣西試用道員張步青交由奴才等帶領出洋藉資歷練之處出自鴻慈逾格至捐輸一萬元之温灝原係江蘇候補道員擬請仍以道員發往江蘇即補并交軍機處存記如蒙兪允卽由奴才等欽遵并分咨軍機處吏部查照辦理當日奉硃批依議欽此現該摺已由海軍處咨行粤督分别飭知 
[海軍大臣蒞港情形廣東]  
　　粤函云海軍大臣洵邸薩軍門於初六日附搭德國郵船聿蘇號抵港因避風駛泊九龍灣當日未能登岸港督仍委中軍官地那下船迎接翌早地中軍復下船請洵邸赴山頂督轅午宴洵邸以天色不佳固辭李水提及粤垣派來各委員均詣船拜謁正午洵底見風潮已息命駕登陸拜會港督接見華紳各船均懸旗砲台亦燃砲迎送香港華商以前次曾公宴於高陞戲園今日再經此地不宜寂寞遂公調茶會於華商會所柬請申刻到會不意邸駕以病辭隨員中亦不派一人到會各華商大爲掃興聞洵薩二大臣仍由原船於初八日展輪赴歐洲云 
　　初六日邸駕方至華商梁建安詣船具呈報効海軍經費洋銀一萬兩洵邸立即傳見是時梁君倉猝未備衣冠即便晋謁洵王待以優禮并詢其家世及現在事業甚爲詳悉允俟回京後奏請優奬 
[澳門界務仍無進步廣東]  
　　粤函云近數日來澳督時 
 
 

Page 5

 
 
到各衙門堂院巡閱又將邊防砲台兵房加意詳查甚爲忙碌又苛國郵船由葡京利士濱啓行載有葡軍一隊至南洋荷蘭時即轉舵駛至澳門或謂此等舉動與界務均有關係亦應有之猜測也 
　　初八日香港華字報特電云外間喧傳高使電外部謂葡使堅索割讓北山等處爲屬土經力爭無效請向駐京葡使商議未知確否 
　　越僑因界事致外部電云外務部堂憲鈞鑒高使勘界寸土莫收失地喪權瓜分階厲海外華僑異常洶湧叩乞鈞部速電高使堅持廢約第二欵與維持會聯爲一氣以保主權以復邊地倘官不愛粤後患何窮伏乞垂念大局幸甚旅越隄岸穗城會館僑商全體哀籲 
[贛撫電奏宜春亂事始未情形江西]  
　　贛撫馮中丞致軍機處電云辰奉十九日電寄諭旨著仍遵前旨確查奏明辦理等因欽此兹據道員楊會康電禀宜春學務及新政捐欵多係盧元弼經手遂至乘便弄權苛細雜捐任意抽收並不禀官核辦學米捐每石已抽錢十文該紳復議加抽五十文鄉民恐懼匪徒乘機鼓動於七月中旬阻米人城暗布傳單各鄉聞　響應至八月初三日聚衆持械擁至城外地方文武出城攔阻勢益洶湧官兵均有受傷開鎗還擊傷斃數人仍復分途抗拒初六日又聚數千人用長桿　鎗向四門環擊哨長受傷兵勇亦傷十餘人西門城角竟被攻開弁兵登内城抵禦鎗斃八人傷十餘人北城擊斃四人奪獲礮械多件衆稍歛退十二日統領袁坦帶隊到郡衆始解散亂民又將送遞公文之正勇熊得勝戕斃並在宜萍交界截殺行旅三人十三日燒燬宜春西北鄉之金瑞市學堂現在衆雖解散謡言未息等語並據知府承恩電禀大致相同又據袁坦電禀此案匪首晏柏三於十九日在金瑞拿獲解郡審訊據供散布傳單糾衆圍城各節不諱等情此查明起釁滋事及拿獲匪首各情形也查該府縣於地方劣紳苛捐歛怨並不嚴禁七月中旬各鄉暗布傳單阻米入城亂兆已萌猶不從速消弭遷延兩旬無隻字禀報以致釀成巨案事前旣控制無方臨事復張皇失措實屬顢頇庸懦代理知縣吳德祿雖於七月十五日甫經接印惟臨時措置乖方才短識謬前署宜春縣張着祿雖已丁憂交卸惟平日於劣紳苛捐毫無防範亦難辭咎相應請旨將袁州府知府周邦翰代理宜春縣事袁州府經歷吳德祿試用知縣張善祿一併革聯以示懲儆一面電飭楊會康等嚴拿盧元弼務獲並確查有無與盧元弼通同苛捐之人一併究辦所有雜捐查明停减委署宜春知縣徐　藩業經赴任袁州知府飭司道迅速遴員接署並飭楊會康督同府縣趕辦清鄉緝匪事宜匪首晏柏三飭由該地方官認眞研訊嚴究匪黨錄供禀辦謹請代奏 
[贛省鐵路股東衝突續聞南昌]  
　　贛省鐵路股東衝突經萬維坤等聯名八十人公禀丁憂在籍郵傳部主事賀贊元等把持會場等情曾紀前報現悉馮中丞批萬維坤禀云查江右鐵路係奏明商辦一切自有公司商律可循此路開辦數年現際工程吃緊添招股份之時尤宜同心協力共相維持俾人人深信不疑庶得投資踴躍未便更起衝突致阻進步據呈前情合將原禀抄發仰勸業道迅即查照原禀將如何實在情形刻日具覆察奪聞此案因萬等當時曾電郵部故已經勸業道傅觀察查明情形詳由馮中丞電咨郵部矣 
[京師近事]  
　　游學生榜發浙人林大閭居首此人各科學確係精通然下第諸公以爲僥倖造作蜚語有以爲通某鉅公線索而始得者又有無錫某君名落孫山醉後痛哭大罵閱卷無眼此種情形眞與科舉時代無異 
　　攝政王近因日晷漸短特將辦事時刻酌量變通每早七點鐘由府啓駕七點三十分至乾清門進上書房辦事九點鐘用點再三十分出乾清門十點回府遇有恭代祭祀大典及覲見各國使臣臨時酌定已由軍機處片交各衙門一體遵照 
　　大理院研究所現已上課派司員中精通法律者七人輪流講解每日二小時星期停課現入所研究者六十餘人 
　　商人朱鴻恩至郵傳部控告宣化府站長倚官詐財等情當經批飭京張鐵路局查覆旋路政司恐有掩飾瞻徇之處隨即添派稽查暗中偵探以保商旅 
　　某邸奏保前任皖撫馮中丞煦起用曾紀前報兹聞度支部澤尚書因陳侍郎邦瑞將具摺乞休擬俟奉旨准其開缺後卽與樞府聯名奏保馮中丞斷其任 
　　度支部趙司官日昨上一海軍籌欵條陳請仿照國民捐辦法勸募海軍經費捐庶幾集腋成裘可備要需云云聞此條陳已由都察院代遞 
　　陸軍堂憲咨行各省督撫飭將秋操章程及分别酌賞官弁兵勇奬銀公牌用欵數目報部查核 
 
 
 

Page 6

 
 
[奏辦廣東全省籌餉彩票大彩電報廣告]  
第二年第十一會票九月十四日開　頭彩第三十一百念六號　二彩第一千二百八十一號　三彩第七千四百念九號　四彩第四千零七十四號其頭彩分票上海新泰又萬寳源又松江美最利二彩分票上海裕記又蘇州怡源祥四彩分票杭州大福來又大富貴又無錫得億元均各占一張得主　台銜俱由各該號自行聲明此佈　驻滬恒豐公司謹誌 
[中國積聚興業銀行有限公司簡章]  
六本公司股票前議定每股十元然股票之價值仍視餘利之多寡而定即約按六釐息算照二十四期滿再四年後附付還未經抽得之各股東會本外每股已值洋十元若按八釐算則每股即可值十五元倘營業獲利即漲至四五十元或百元亦意中事也總之無論經已抽得與木經抽得者均不費分釐血本而同是股東一律享永遠之利益　七凡認本公司之會者每份交銀一元本公司即發給股票一張編定號碼俟會額滿後再行宣佈開會日期每三個月開會一次（如甲會擇定三六九十二等月開會是也餘可類推）惟各股友會欵須於開曾之期前十五日交到本公司或各埠經理收股處至開會之日凡股友皆可臨會並禀請地方官派員監視及柬請本處名譽紳商到塲以昭鄭重　（未完） 
[旅滬四明同鄉會廣告]  
甬屬生齒蕃盛僑居者衆海禁旣　遍歷五洲漫無稽攷欲顧桑梓聯絡鄉誼而不得方今憲章宣佈種族競爭爲國爲家宜聞宜達爰約同志先　初基草就簡章容圖美備惟望　寰海鄉親統希賜敎是幸　　通信報名處九江路興隆里一百五十七號 
[斷癮鳴謝]  
鄙人向在美國檀香山埠架荷嚅碼頭開設寳珍字號專辦洋廣雜貨貿易多年生意尙好奈爲咳症所纒屢延醫治難見復原旋有友人勸食洋烟病乃稍愈惟鴉片一物余意所憎且余妻係美國人近見余身體稍愈常勸戒烟是以曾託友人購過數種戒烟丸藥服後均無實效自料永爲黑籍之人矣今者因事來申見各報登北四川路種福堂戒烟甯神藥酒效驗往購一瓶照方服之不到一月癮已戒除自覺身體日漸强健且喜舊病並不復發誠夢想不到也近來政府下令禁烟甚嚴諒有癮者非不願戒但恐難得良藥以致遲疑未决者實居多數惟望以余爲過來人也可今誌數言爲有志戒烟諸君告並作頌揚云爾　種福堂總發行所在北四川路仁智里六弄口　粤東香山鄭成增芝甫識 
[服艾羅療肺藥之口訣]  
艾羅療肺藥　療肺最合宜　肺家如有疾　速服休遲疑　老年患咳嗽　服之嗽便稀　連服數日後　嗽止功眞奇　壯年患肺病　久咳精神疲　惟服療肺藥　不欬身量肥　婦女與童子　肺病眞難醫　服此療肺藥　速愈可預期　肺癰與肺痿　外症凶無比　一切肺家病　服藥皆可起　此藥甜如糖　下咽甚容易　祇消開水冲　津津眞有味　一日服三回　請君預緊記　中法大藥房　分舖徧各地　皆有此藥售　僻處可郵寄　上海中法大藥房識 
[江西許承恩君賛證自來血之大功　白話]  
五洲大藥房主人閣下我向來身體是狠强健的不曉得去年平空的得了一個古怪毛病一雙脚一動也不能動好像上了脚鐐一般後來不知請了多少先生足足的吃了幾十帖藥一些兒也不見效險些兒把我老婆兒子都要嚇死我積的幾十塊洋錢不到半月功夫用得個乾乾淨盡我看洋錢已經用完毛病一些也莫好我看看這個樣子我就湊此不請先生看了直到今年六月裡頭我的兒子在外頭打聽着一樣好藥轉來對我講我就問是什麽藥與我的毛病對與不對着他講給我聽聽他就對我講道這藥係上海五洲大藥房新發明的各處藥房均有出售這個名堂實在希奇得狠叫做什麽人造自來血聽說這樣藥是補血的聖品不問什麽毛病只要血補足了自然百病就可消除呢我聽他講到這裡也覺得有些道理就叫他去買一瓶來試試看果然不到六七天功夫病就好了一半再連吃了一瓶一雙脚非但可以走路好像比莫有只個毛病之前還要輕巧些你道古怪不古怪我自從這個毛病好了之後一家人都歡喜得了不得開口就是要多謝自來血閉口也是要多謝自來血我想這個多謝法子不好不若寫封信去多謝多謝他無奈我這個肚皮是向來莫有讀什麽書的連信都不會寫只得做這篇信不像信白話不像白話就算多謝多謝貴藥房罷假使貴藥房不嫌我這篇東西粗陋登到報上去還可勸勸同胞快快服此仙丹大家都可以向登壽宇的呢肅此並請財祉　服藥痊愈人許承恩頓上九月初一日燈下　江西省城石頭街五十六號門牌許緘　寳順信局寄　總發行所上海四馬路老捕房對門五洲大藥房 
[人壽醫葯室廣招各省埠各大葯房大寳號經理沈製鏡面散有特别利益]  
凡購沈製羊脂珠粉鏡面散包治男女面上　容雀班酒刺粉刺紅點白點暗晦油光瘡疤痘疤等類上海只有盆湯弄人壽醫藥室一家發行本埠認明住址外埠郵政局妥市上仿造不少如有悞購仿冒僞藥用後無效本主人不能代人受過也 
本主人新發明始創沈氏羊脂珠粉鏡面散以及生髮膠等藥靈驗如神早經名聞天下英國倫敦法京巴黎暹羅台灣南洋各島均有設立分售中國之黑龍江齊齊哈爾四川成都奉天錦州雲南貴州陜西天津漢口河南開封鄧州封邱江蘇鎭江揚州常州太倉南京蕪湖湖北京山安慶亳州江西南昌福州崇安廣東廉州廣西杭州寗波温州紹興湖州山東濟南青州德州沂鎭諸城汴梁如臯無錫長州清江宜興通州東台等一百四十餘埠各大藥房各寳號均有分設代售日漸推廣緣中土遼闊尙有城廂鄉鎭偏僻各埠或郵局未設或民局不通之處雖知鏡面散之名欲購無從時有函責無就近求遠之憾爲此登報廣告如未設分售之處有熱心諸君欲得名利兩全本醫藥室定章批價折扣之外另有特别利益儘可函訂章程郵局原班回音惟依樣仿冒假藥甚多千萬認明上海惟我一家於宣統元年七月遷移在盆湯弄即山西路集益里二弄對門二百二十五號門牌人壽醫藥室　售價每瓶二角五分每洋五瓶每打二元二角雙料重用羊脂珠粉每瓶半元每料六瓶洋二元五角每打四元八角 
[奏辦湖北籤捐副票大彩電報]  
九月十四開第十二會五大彩電報頭彩第三千四百九十八號二彩第二萬七千二百九十一號又三萬零一百九十三號三彩第二萬五千四百五十號又第一萬四千七百九十三號四彩第六千三百念九號又四千五百十五號又二萬零零四十四號五彩第五萬八千九百四十五號又第二千三百七十二號又第五萬四千二百四十六號 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新二 
[江蘇諮議局調查案卷之關鍵南京]  
　　本月十三日江蘇諮議局接到督院照會督署新設會議廳並抄送簡明章程亟錄如下一會議廳設於督署總督爲議長司道以下及本署幕僚均作爲議員一議期分經常臨時兩種經常會每月以逢五逢十爲準幕僚無庸入席遇有詢問事件候議長之傳示臨時會以議長命令召集一對於諮議局之審查員調閱案卷請問意見等事於議廳外特設管理處以委員二人任之一審查員得至該處陳明請調案卷質問意見卽由委員轉述於各管股之幕僚分别應否准與宣布請示議長遵辦其有案卷意見屬之司道以下行政衙門者亦由委員往爲陳述於各該衙門之主任官酌辦一各管股幕僚對於請調案卷請述意見陳請議長核辦之時應將理由詳述候示如有疏漏應負責任一審查員查閱案卷祇能於管理處所指定别室檢鈔閱錄不得携帶出外一如有未盡事宜隨時酌增遵辦 
[廣東諮議局第三次選舉常駐議員廣東]  
　　初　　八日粤省諮議局第三次選舉常駐議員七名藩學運三司巡警道及王會辦均到塲監視到會議員凡八十四人不到者十人開票核數黃有恭得四十七票爲最多數其餘或二三十票至數票不等均以不及四十八票作爲無效應照章再行選舉斯時各議員紛紛聚訟莫衷一是王會辦乃起對諸議員言昨面督憲詢及選舉常駐員情形深滋不悅諸君選舉有今日舉申明日舉乙者有業經當選而仍舉其名者以故選舉數次尚未足數須知議長與常駐通常均屬議員原無軒輊諸君萬勿各存意見又言諸事重大若視同兒戲豈不笑話經回明督憲若今日仍舉不足數則合前兩日所得之票數比較最多挑取倍數爲限制選舉務盡今日舉定云云諸議員唯唯王乃命諸執事檢取三日中投票佔多之數選十四名書之黑板計梁國璿百三十六沈秉仁百三十一李鑑淵百三十賴文傑百二十劉述堯百零八崔鎭百零四（駐防）莫伯伊百零三黃有恭百彭寳森九十一廬銘勳九十趙宗壇八十三黃培元八十二趙紹彰八十命於此中限舉七人時局役已開點心諸員紛紛討論選舉之叅差有以原因在定議長及常駐公費過多而通常過少者大意言山東議長正百五十兩副百兩常駐五十兩通常年百九十兩今廣東正二百兩副百二十兩常駐七十兩以上各員比較山東有加而通常年支百四十兩比山東反少恐路遠諸員不足以供川費以故各存意見或未可料又有言原因尚多者不一說用點後已三下鐘乃再給票復舉議員投票者八十一人限寫七人寫多者向尾除去至開票唱名畢核計僅趙紹彭得票四十九當時議員多有欲散者爲招待員所留遂復入座寫票投匭及開畢最多者梁國璿四十七票仍未得過半之數作爲無效時已入暮王會辦宣布俟開局日再舉乃散 
[貴州諮議局選舉議長副議長常駐議員貴陽]  
　　上月二十日上午八時貴州撫藩學勸業道及首府縣并諮議局籌辦處議紳曁各新議員于諮議局開選舉大會是日會廳布置整齊莊嚴内分四級甲乙丙三級西向爲長方形丁級東向分左右爲兩弧形甲級撫憲主座撫憲後藩學各憲列座乙級爲書票投票處管理書票者爲石紳兩農管理投票者爲丁紳紹棠管理開票者爲文紳式如黃紳幹夫丙級爲書記處周紳澍元主其事丁級左右各議員環座選舉時先由書記唱名各議員依次抵乙級先簽名隨領選舉票繕被選舉人姓名畢投票於匭如是循環約每歷四十分鐘始週一次（是日議長副議長均用單選舉法）先舉議長投票者共三十五人（議員原三十九人内有四人未到）照章足十八票者當選及開票樂嘉藻得二十五票内除無效票一張共二十四票當選次選舉副議長票額同前第一次開票譚西庚得九票牟琳得七票皆不足額當將該兩人遵章再選及開票譚得十九票内除無效票一張共十八票當選第二次開票則牟琳得十七票朱焯得九票皆不足額又將該兩議員遵章再選及開票牟得二十一票當選自開票至此歷五小時撫憲特飭令休息三十分鐘再行選常駐議員及復座用連舉法依次選舉開票當選者僅三人張光煒十七票劉榮勳十七票龍昭靈十四票餘皆不足額又遵章再選朱焯得票二十七潘得明票二十一楊鈞票十九楊謙光票十七張紹鑾票十五皆當選選舉畢撫憲及議長各員遵章分别行禮次又由議長登台演說會畢時已五句鐘矣 
[閩省諮議局之近狀福州]  
　　初七日諮議局第一次開議提議各州縣增設小學堂一案經登報端迨二三兩期提議經費議長高登鯉倡議通撤僧寺將其産業統行歸公至於僧衆著令改習工藝免作游民又議分别大小民房有天井者按月抽收租錢二成無天井者 
 
 

Page 11

 
 
抽一成聞各議員多不贊成 
　　諮議局書記官已委定何琇先陳與年劉道鏗王振先四員現議員以書記官皆副議長劉崇佑所定并未知會各議員皆不認可且謂該書記官應先審查賢否而後選充云云贊成此說者有六十餘人各書記官以書記須待審查竊所未聞且似此各存意見日後難免掣肘已一律辭差矣諮議局開議之初議員董藻翔提議局中須自備印刷噐具藉省抄寫之煩常駐局議員施景琛謂此事可交印刷公司語辦董云爾係印刷公司股東何得據出此言兜攬生意我輩旣擔重任務宜淨除私意施聞言大怒出言不遜幾起衝突 
分類新聞政界 
[浙藩對于自治經費之政見杭州]  
　　浙藩顔方伯自接陳叔通太史辭地方自治籌辦處協理函後因對人云陳君之意著重公家擔任經費無論此時國家稅地方稅尚未規定考之部章自治經費由地方自籌定有專條前因省城設立自治籌辦處經費無出暫由司庫籌撥濟用今則七十八廳州縣研究自治需欵較巨司庫固無力擔任又云陳叔通太史曾議規復光緒二十三年各屬核减征價充地方自治之用其時因銅元充斥屢起風潮遂未果行而近來舉辦自治禀請就地籌欵者時見公牘似不能盡責之公家也 
[直督用人行政之一班天津]  
　　北洋官塲冗雜甚於南洋端午帥蒞任以後裁汰冗員甚爲認眞而一切任事得力之員亦復酌量委任葑菲不遺近日裁撤各差道班如彭賡良裁去隨辦巡防營務處差熙鈺裁去造幣津廠習藝所會辦兩差祁頌威裁去巡警帮督辦差劉侍樞裁去北叚巡警會辦差左運璣裁去審判廳交涉股股長任鳳苞銷去直隸籌賑統捐局會辦謝鑑禮開去民事部長其餘官電局礦務局造幣津廠及各局所裁撤之差員不下百餘員至直督新委各差道班則田吳炤（現充日本留學生監督）奉委考查日本鐵路事宜張鐵珊委辦農務總局兪紀琦委高等審判分廳民事部長沈邦憲委會辦淮軍銀錢所翁之廉會辦洋務局竇以筠會辦保定營務處李振鵬會辦行營營務處鄺榮光會勘并陘礦界斌循會辦直豫貨捐局差孫啓泰會辦釐捐局袁祚廙總辦禁烟局又記名副都統景賢總辦官報局候補府張壽齡委南叚巡警局總收捐候補通判張祖溶南叚巡警局提調他若午帥在南洋任内充當要差各員如孫詞臣觀察廷林許東畬太守星璧此次均調赴北洋差遣惟孫許二人在寗經手事件甚多且現辦清理財政局要差實事求是頗爲張安帥所信任一時不能銷差北上至新開復道員沈幼彦觀察已奉調赴津矣 
[派員考察常鎭警務蘇州]  
　　蘇撫院以常鎭兩府開辦警察以來爲時已久究竟成效若何能否改良大加整頓爰於日昨特札委候補縣文煥前赴該屬調查警務考察一切以憑復核察辦 
交涉 
[東沙島交涉之結果廣州]  
　　東沙島交涉已與日領議妥定于十一日將償欵給收易回領土兹悉粤中大吏特派寳璧兵輪日前由省到港訂於初十日載運華官數人前往東沙島如約點收該島昨午颶風初至該輪正當其衝即行去錨駛過九龍停泊 
[電告中越界碑被毁現狀廣西]  
　　兩粤雲南一帶中越交界各地方均樹有號數石碑以爲標誌現聞廣西鎭邊縣屬之青山地方向立之廿四廿五兩號界碑近忽爲人毁爛該管龍州道聞耗當即照會越南法使查明飭人再行立碑以重界務并據請電知粤督查照 
軍界 
[桂省月領鎗枝細數廣東]  
　　粤東大吏准稅務處咨開准陸軍部知照轉據廣西巡撫咨稱現在桂省赶編新軍需用鎗枝甚夥擬續向東省訂購六咪里八無烟五响鎗三千枝連刺刀每月以三百枝爲度每枝配銅頭彈五百顆按月飭交兵輪順便運梧分存備用等用應即知照貴處飭關放行等情除電知外相應咨行貴督查照 
[預備提前籌解海軍經費浙江]  
　　浙江認派海軍開辦費銀一百萬兩常年經費銀十五萬兩自宣統二年起按期照數撥解前由撫憲增中丞飭各司道及釐餉局等分認籌撥情形兹中丞擬卽提前籌解面諭藩憲顔方伯分别函知各署局所略謂海軍經費提前籌解一節現奉中丞面諭本年先按原派開辦常年費銀四十萬兩之數提前籌備四分之一銀十萬兩各庫均照數匀派以昭平允等因除由敝處開摺逕呈帥座查核外用特泐函奉達即請尊處查照籌備祗候憲示遵行 
學務 
[派員調查單級敎授奉天]  
　　奉天敎育總會以奉地小學校日見擴充特具呈提學司舉會員宋鳳緯及第一兩等小學教員才作霖赴日本調查單級教授法以便仿辦師範傳習所當經提學司批飭照官紳出洋遊歷簡章填具願書呈請督撫憲給咨前往以九月十月間爲到東之期至才君之第一兩等小學敎育一差則另候派員接充 
[協戎主持中學校務湖州]  
　　湖郡中學監督沈君毓麟明春因擬北上早向公家辭職上月二十八日敎育會秋季常會經衆挽留尚未定决忽爲嚴君等四人函攻致起交涉兹悉沈君已親自敦請湖協陳步曾爵戎主持校務業於本月初六日將堂册鈐記移交察收請爲卽日蒞堂（陳爵戎素暗英文等科學曾在江西任過某學監督頗爲熟手）惟爵戎因沈君人地適宜素孚衆望有轉懇顧全桑梓學務之覆曾經三次力辭現尚未肯任事云 
 
 

Page 12

 
 
實業 
[勸業會各館院建築情形南京]  
　　南洋勸業會計建重要館院七所以備各省屬品物陳賽（甲）農業院（乙）工藝院（丙）敎育院（丁）機械館（戊）美術館（已）武備館（庚）衞生館更建國内陳列所華僑陳列所及外國叅考館二所均已開工建築此外復建勸工塲一所商店一大區勸工塲准售賣與各館院陳賽相同之物品商店則租賃與各工商家自做交易并得由工商家自行認地建屋而各省官商之在會瑒建造别館者又不下十餘起别館之用可陳列各該省特殊物品并可爲各該省官商會集研究之塲現亦催促動工而事務所議事廳電梯噴水池大門牌樓各工尚不在内近日會場一帶標桿林立百堵奮興惟屈指會期僅隔數月又恐冬寒雨雪有碍工程現經督率工匠黽勉從事不知能毋誤期限否 
[獺皮今昔市價之不同庫倫]  
　　蒙古獺皮爲庫倫出口貨之一大宗上年每張僅値銅元八九枚甚且無人收買近一二年問每張竟貴至銅元八九十枚今將及兩月每張獺皮値洋一元二三角不等皮毛商人爭相收買云 
[勸業道諭飭改良種烟田畝武昌]  
　　湖北襄陽府屬之均州光化穀城等縣皆屬産植烟葉之區近年産數頓不如前而製作亦復不精大有江河日下之勢刻勸業道高佑諸觀察以現在整頓實業之際未興者尚宜竭力謀維已成者自應設法整頓特札飭該州縣迅將向來種植培護情形據實調查明晰詳報以便研究改良之法 
雜記 
[淳安紳士稟留縣令之鶻突浙江]  
　　淳安縣籌泰礦務公司縱兵滋擾恃符恫喝激成商民合城罷市即經紳商學界聯名電禀查辦復經紳士王嘉謨商人邵恒源專差馳禀雖指礦商華肇裕恃强壓迫而縣令蕭攸裕之庇兵虐民爲尤甚當人心騷動之際該令自知不洽輿情突然帶印宵遁或云已經到省昨日忽有該縣舉人張瓊等具禀勸業道極力挽留蕭令大略以該令到任甫經半月突有紫桐源無知愚民阻撓鑫太礦務釀成暴動大令舌敝唇焦得以立刻解散辦理尚無不合環請迅飭回任以保名譽而安地方等情兹奉董道憲批查此案已札飭嚴州府秉公查辦據稱該縣蕭令携篆晉郡擬求交卸其中有無别情應候查復到道再行核奪 
[外人注意中國政令之一斑杭州]  
　　浙撫昨接外務部佳電日本東亞同文會評議員井手三郎赴浙省諮議局旁聽等語當分飭司道照會諮議局届時按照旁聽規則辦理前日撫轅又准陸軍部洪電美使武隨員陸軍都司黎富里赴浙叅觀軍隊學堂聞增中丞已通行一體遵照至時妥爲照料云 
[禁阻穀米轉運之衝突湖南]  
　　湘潭縣近因穀米翔貴各鄉公　阻運出境以保民食而有穀之家又多趁此時價趕速出售日前該縣竹埠港程某因售出租穀百數十石正在下河適本團團甲等聞信即出阻止始而口有繼則互相鬭毆至將團總蕭仁達毆傷當經禀報到縣王令即傳集兩造諭各有穀之家均應遵照前次示諭酌留三成備荒仍以有餘出糶各轉甲等亦毋得藉詞阻撓過於爭執致滋紛擾 
清談 
[浙人之氣概]  
　　諮議局對於督撫非奉令承敎莫敢或違如司道府縣官廳比也諮議局議員對於司道又非專承色笑侍候奔走如府縣佐雜比也諮議局爲一省之議事機關諮議局議員爲一省人民之代表其地位旣屬逈殊其性質亦有判别而憲政編查館咨各省電云督撫對於諮議局中事件用札對於諮議局議長如係京堂翰林均用照會諮議局對於司道領銜局處均用呈文不用咨字是一省之諮議局僅僅與府廳州縣同一階級亦大藐視此諮議局矣無已試舉其公牘程式之謬誤而解釋之有如左方 
　　一違背法律夫法律者以普行於全國爲通則者也今憲政館咨行諮議局公牘程式督撫對於諮議局議長如係京堂翰林均用照會如非京堂翰林則用札而諮議局議長非能盡京堂翰林也又非能盡非京堂翰林也是省與省其公牘程式已不同若此即一省之中議長議員均以三年爲任期則前一任期議長爲京堂翰林後一任期議長爲京堂翰林是一省之中其前後公牘程式之不同又若此後先予盾彼此互殊所謂能普行於全國者安在 
　　一賤視團體翰林京堂不過一虛榮之頭銜耳雖尊榮顯赫亦僅至於及身而止初非有何等重大之責任何等利害之關係而各省諮議局爲採取輿論之地議員爲人民之意思　關議長又爲一省議員之代表反不敵有一虛榮頭銜而無責任利害關係之京堂翰林政府何輕視一省之人民而重視個人若此是之謂重其所輕而輕其所重 
　　在憲政館欲加束握於諮議局之議長議國尚不足怪而獨怪各省諮議局接電以後其邊遠各省對於此次憲政館公牘程式之　文有所商榷與否尚未可知而就近諸省亦未聞有對於公牘程式問題之提議也有之僅見浙江 
雜著 
[明夷草（錄國粹學報）]  
　　人惟無欲則念慮安詳聰明睿智故人各有知人各有守須從豫樂之境打鍊出來不爲沉溺乃能一生孤行烱烱不味也介於石不終日貞吉學問得力孰有大於此者然惟介爲和非介爲喬也柳下惠不以三公易其介油油然與之偕而不自失焉可想介字之機意矣 
　　剥之上九已留碩果天地之心寗復俟時乃見然危微精一萌孼於兹聖人至此猶加愛護也今見善類不爲保存一善乍萌摧折不已是亦大失天地之意矣 
　　聖人於小畜則懿文德於大畜則多識前言往行一日不畜是語自棄劉先生誡子有云勿以小善而不爲勿以惡小而爲之唯賢唯德足以服人亦得畜字之意 
　　先君子命予名洊原從坎卦中來往來皆坎果是四十年來多坎　也爲多憂也即從震卦取義亦驚遠而懼邇也獨有此心可對天地可質鬼神至死不　有孚維心亨耳始悟禍福品行皆由前定（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局議案 
[江蘇諮議局議案（續）]  
　　議員雷奮劃定自治經費議案 
　　一區域内無主荒地得由自治公所承領墾闢作爲公産一現在無主之荒地自治公所墾闢後本主復行追認如憑證確鑿亦得於二年以内聲請給還除未還以前所得花息應仍歸公所外尚需將墾闢所費之資本給還公所後始能給還否則但給以單據仍由公所採其租息至足敷所費而止二年以内不行聲請即永遠充作公産一現本有主而尚荒之地自治公所得加墾治准本主隨時聲請聲請後照前條之法辦理一速定整理田地之法使畸零散碎之荒地得視其宜爲換易抵補等事以便墾治一舊有賓興公車等欵應一律銷除舊名就題正名爲自治經費或自治中某費一典賣田房之過戶向有糧書掌管此後應定爲自治公所職務一律裁革糧書所有過戶之規費派其非法之需索定一通行之數作爲自治公所之手數料（此項裁革之糧書除有烟癖者外其餘願就自治公所之約束者當由各公所總董或鄉董儘先選派爲有給職員一糧書因有過戶之職除向過戶之人需索外又收年規每畝自半升至一二三升不等或且有勒各業戶按畝折錢者自裁革糧書後各屬以向來所出此項陋規之數改作附捐一散放易知由單等事向有糧差此後應由自治公所爲司承轉並爲督促各業戶依期赴櫃完納革除此項糧差由公所視本地向出規費之額配作附捐一各屬有現年地保任丁漕之責者向來按畝派費以應差胥之需索此後永遠一律免應除視其向來派費之額配作附捐一各屬原有之公欵公産照部定自治章程由各屬自行清理一各屬有隱匿或占墾之田畝得酌定繳價執業承種其承種章程由自治公所收作自治費一應照部章收自治規約所訂之罰金一已禀定之自治經費無論附捐特捐仍照常自行徵收一未禀定之附捐特捐各屬視地方情形允洽仍得禀請立案辦理一經懺錠箔迷信之品及迎神賽會等事應徵以爲禁得起特捐一庵觀寺院置田至五十畝以上者得起附捐並以累進之法徵收五十畝至百畝應捐一成百畝以上每多五十畝加重一釐具起捐及加重所收之附捐俱併五十畝以内之田畝合計置滿五十畝者各畝應俱加附捐十分之一置滿百畝者各畝應俱加附捐百分之十一以上倒推一庵觀寺院置房産出賃採租者應得起特捐歸出賃之親寺院擔負不向房客徵取一庵觀寺院應即以其本庵觀寺院之房屋賃人居住或營業者以其租息之半捐作自治費歸出賃之庵觀寺院擔負不向房客徵取 
　　議員謝源深提議官荒新漲充作地方自治經費案 
　　各地方官荒新漲向無確定之名義無專一之責任蠧弊百出今擬請兩院會奏立案嗣後本省官荒新漲一律充作地方自治公産歸自治公所管業責成各該地方監督官廳主持經理逐年將升科轉則額數造册詳司彙轉報部於國計民生政治敎化均有神益請公决謹議 
　　議員沙元炳議减收如皋丁漕陋規改撥爲地方自治經費案 
　　丁漕弊害各州縣皆有而以如皋爲尤甚其弊由於不櫃收而鄉民遂受種種之苛累查如皋地丁定價每銀一兩折收錢二千五百文帶徵積穀捐錢二百文串票五文漕米定價每石解銀二兩一錢加一耗銀二錢一分改折錢五千五百文隨收水脚錢五十二文凡造串紙價書差辛工官長贏餘皆在其内此正章也乃歷久相沿官不櫃收遂有書報差報等名目書報委於包戶（有資本而爲人代納丁漕者謂之包戶中分書吏非書吏兩種）差報委於跑千戶（鄉里無賴爲糧差之夥俗呼跑千戶）層層遞加遂至地丁每銀一兩至少收錢二千八九百文甚至三千數百文漕米一石至少收錢八九千文甚至十二千文每串票一張至少收錢六十四文甚至一百二十八文不等間有縉紳大族照章完納者曾不及千分之一此項浮收半入於吏胥半入於包戶故里中爲包戶者多至七八十家子孫相傳視爲世業士族故家靦顔爲此勿論其所入之數即每年開支陋規以分餉於官署幕友家丁地方刁紳劣董者地承書須費六七千千文漕總書須費八九千千文誠可駭歎前由如臬籌辦地方自治公所開會决議整頓之法擬請有司照章櫃收公舉正紳監理將從前種種弊害悉數革除地丁每銀一兩收錢二千六百文（詳定自治局帶徵經費二十文在外）蘆課稱是漕米每石收錢六千四百文（詳定自治局帶徵經費四十文在外）串票每張收錢二十文（練兵經費十文在外）除舊時書差所繳官價數目照繳外核餘之錢以四成歸官署辦公經費以六成爲地方自治經費即正名爲地方公益附捐如此辦法視國家正入之數雖曰議加視人民實出之數則已議減於官則無損毫釐於吏則猶資津貼鄉民負累旣從此减輕地方前途亦得有基礎計莫便於此矣請公同議决呈請督撫批答（未完） 
浙江諮議局議案 
[礦務警察試規則法律案（續）]  
　　礦務警察規則一礦務警察一切事務由勸業道委任礦務委員遵照礦務正章第七十二條辦理但礦務委員未設以前得由各該地方官或勸業員兼任之二礦商因管理關於技術事項選用或改用特别之管理人須將其履歷呈報勸業道三勸業道得令礦商改用關於技術事項之管理人或酌加人數四礦山因過失或災變而有死傷者須即呈報礦務委員并同時呈報該管地方官辦理雖無死傷而事業之全部或一部須停止時亦須呈報五遇第四條情事礦商從礦務委員之命對於災變之處置及其經過與結果均須呈報勸業道六礦商須用便於傳知方法將本規則中關於礦工之事項告知礦工七礦商須將在礦礦工之名數及其姓名榜示並另立簡明册籍以便檢查八凡預防工事著手之始及竣工之後須即呈報勸業道九礦業之全部或一部廢止時須將有危險之坑口卽行閉塞使無後害十礦工五十人以上同時入坑之坑内必須准備二個以上之坑口使不論何時均可出入十 
 
 

Page 19

 
 
一凡各坑口之距離及連絡坑道之數並其裝置與位置等礦務委員認爲必要時得令礦商遵設十二礦工五十人以下同時入坑之坑如礦務委員認定爲必要時禀請勸業道批准後得援照第十條及第十一條辦理十三坑井斜坑及坑道與直坑交叉之處須設蓋或棚十四通行或搬運之直坑及主要之坑道須說通信機關十五設在直坑之梯子其傾斜度須在八十度以内日每三十尺須設一能容人之台十六礦工上下之豎坑凡設捲上裝置之所須設板圍之梯子道十七礦工上下之捲上台須設上蓋凡捲上繩之切斷及捲上過度均須有預防之設備且支持捲上台之繩索須能受總重量十倍以上十八礦工來往之坑内如設有自動車道或捲上車道由軌道之兩旁須另設人道或避害所避害所須用白色塗染以便識認十九自動車首及捲上車道所備之車除管車礦工外不得乘坐但爲預防危險時則不在此限二十通行及搬運之坑道須闊三尺以上高五尺以上（未完） 
本埠新聞 
[滬道對於信義存戶之批示]  
　　道憲蔡觀察批王靜莊禀云此案昨據上海縣以存戶無人肯作股本而信義銀行因李褆添資十萬度支部姑准註册存蓄簿鈔票馬良署名在前商家方能見信業已批飭傳詢馬良勸令帮同清理一面飭查李褆是否卽李黻青再行核辦兹該儲戶等又復切實禀報前來究竟信義儲戶是否僅止此數所稱軋出之欵是否實在卽可變價先予撥償現又函請商務總會並飭縣會同酌議俟復到核明飭遵可也 
[浦東鄉民覇阻渡捐之餘波]  
　　前年冬間浦東鄉民叙衆覇阻渡捐拆毁三林塘錢董事等房屋曾經先後拘獲多人分别訊罰在案内有朱之琴龔年根罰辦不甘曾赴京師上控業奉都察院批准派差將原告朱龔兩人解遂到申昨已解送到道奉蔡觀察諭飭發押縣署候訊 
[彩票公所禀請維持]  
　　南市彩票認捐公所前因經費支絀禀請滬道移知安徽公司就安徽點字副票按期認捐津貼兹據該公司議明暫允按月貼繳捐洋一百元俟江南票公司接辦有人卽行停捐日昨該公所復行據情禀明滬道以所認太微須按公所定章每萬元中提捐二百元係出自得彩彩主與公司店家兩無妨害而與主顧亦無多費請再移知該公司照認捐資以重公欵未知蔡觀察若何批示也 
　　廣肇公所接粤路公司來電照錄（爲舉總協理事） 
　　廣肈公所鑒奉郵部電梁京卿奉調出洋飭十月朔舉總理應遵照又協理羅迭次告辭擬同日舉望預携股票到取選單届時投筒多數取决粤路公司 
[凶犯迭次翻供]  
　　臬委劉明府在縣將熬刑凶犯張毛毛審明邀同周金標將蔡福生戮斃各情已紀昨報明府本擬卽日赴蘇繼恐該犯刁詐成性復於前晚飭提至案着再詳細復供該犯别無翻異惟旣與周金標戮斃蔡福生後周命小的先從窗口上屋奔逃後來由周縱火等語經明府駁詰該犯仍含糊其詞判仍還禁再核 
[法使抵埠]  
　　法國新簡駐華欽使馬格利氏由福州附新裕商輪于昨晨十一下鐘來滬本埠法總領事及總案官等俱詣該舟迎迓欽使旋登岸在領事署暫駐 
[廨員記過撤差之傳誤]  
　　昨記公共租界廨員撤差一節兹悉實係傳誤先是寳讞員因某案奉上峯飭記大過二次讞員意頗怏怏有卽日赴蘇自請辭差之說外間遂誤爲撤差而田大令則確未記過云 
[城内]  
犯婦過勘○日前本縣田大令派差押解拐案窩主婦人倪陳氏到松府過勘經戚太守提訊該氏順供不諱仍命發回本縣收禁昨日由松返滬大令諭飭還禁 
　　圖賣婦人○道憲札發何老二王劉氏馬石氏到縣昨日訊究石氏供夫名馬洪發曾當探夥日前與婦人口角隣婦王劉氏邀婦人來城游玩領至何老二家内住宿翌日何與劉氏欲將婦人價賣幸夫查悉報經道探拘解到案何老二供開織帶作主劉氏帶馬石氏到家　宿並無圖賣之意王劉氏供何老二令婦人勾引石氏到伊家歇宿餘供支吾明府判何老二責二百板枷示一月再辦劉氏掌頰一百下與石氏均傳其夫具領 
　　巨欵不理○吕少溪虧欠會餘錢莊巨欵交差日久並不清理昨復提訊吕供須保出方能理償明府判交差覓保限七天理楚　　是否吞洋○周良卿扭周曙秋到縣控稱光緒三十三年將洋一百元存於曙科所開森泰烟紙店今已閉歇存洋被吞求追曙秋供良卿前租小的基地二分期滿不還反霸阻小的造房因此存洋不便交還小的曾於六月間具呈控告明府判曙秋交保將方單租地契呈案核奪 
　　逃逸五次○陳德根將妻毆逃妻母張朱氏往論被陳砍傷手掌由巡局解縣訊押在案昨日復訊陳供因妻逃逸五次故而斥責岳母傷已將痊何金氏供無誘匿陳妻明府判金氏交保陳還押候查張朱氏傷愈于核 
　　偷拔棉花○婦人徐羅氏日前扭徐鑒廷等到四路四區巡局喊控徐鑒廷紏衆將伊田内所種之棉花偷拔向論行凶請究該區即解送總局由汪總辦諭將此案送縣訊辦 
　　官事○分省補用道孫士頤上海縣知縣田寳榮松海防同知查燕渚昨日均到道轅禀見候補府經歷張崧翰禀謝奉委憲轅發審兼收呈詞禀知二十日到差高昌廟巡局委員李錫年請假五天候選州同孫廷璋於十三日戌刻病故昨日飭丁禀報貨捐局查驗委員楊永康禀請銷假 
[南市]  
　　欠銀不理○木作頭吳雲卿前控恆源板木行執事曹良川欠去担保久記木行貨欵並又借欠銀三十兩不理一案因北市祥泰公司夥陸載之附控欠銀繼復由公廨請提不准已迭紀前報昨孫裁判傳同久記行夥施有生訊供吳與曹担保被欠貨銀五十五兩三錢官以吳曹原屬表親判曹交保先出期票兩紙予限於本年年底及明年端午節分期歸楚 
　　僞票騙物○北市泰記雜貨號夥耿佩前將二大莊僞票一紙銀二百兩持至源豐綢莊騙取花緞十疋近由該綢莊緝獲解送公共公廨訊供將緞質去後質票推與南市德昌參號抵洋一百元昨由寳讞員派中西探帶同耿至工程局禀請移提德昌店主孫敦清並查吊原贓即由孫裁判飭探往傳外先提耿到案略詰數語俟傳孫訊明再行移復 
　　質贓被獲○捕夥楊錫華與積竊朱阿龍前日同在合順質舗求質贓物被南區探查獲拘解一程局孫裁判訊明判各戒責一百下逐出在楊身上搜出當票三紙均行塗銷 
　　賭徒被獲○工程局三級巡長前明在新碼頭高寳榮茶肆内查獲賭徒蔡乃修奚掌發唐阿二等八名解局由當値處飭各罰洋 
 
 

Page 20

 
 
一元又飭高同妻吳氏亦罰洋四元斥釋 
[閘北]  
　　證據確鑿○元大木行李鴻元在四路一區控祥茂店主趙書田代妻兄顧春記木作担保貨欵不理昨日覆訊李檢呈保單簿據官以趙旣立有保單又復將店業加記此等狡謀類如串騙判押繳洋開釋 
　　各執一詞○夏子才扭顧王氏至四路一區控稱圖　婚姻藏匿其女判氏暫押候提姘夫陸伯溪及媒証人等到案覆訊在案昨日集訊陸供前借夏兄夏如奎洋四元還過一元五角並未將氏女許夏云云如奎供與陸阿榮二人爲媒前後付過聘金洋二十四元及銀飾數事求究官以兩造供詞各執判氏交保陸押候查明補提陸阿榮到案再訊 
　　刁狡不認○住天通巷相近二十八號洋房西人夫實爾控被大司務徐阿三竊取鑽戒等物逃匿等情昨日訊得徐係過犯此次刁狡不認判責二百板發押改過局二月 
[英租界]  
　　花會宜懲○張阿生王阿文顧陶氏等在虹口茂海路四十三號私設花會聚賭由探將三人查獲昨解公堂訊明判張王各押三禮拜氏押候補提人証到案再核 
　　羊油紏葛○美商茂生洋行控盛誌千出售羊油紏葛一案昨日午後由廨會訊原告延哈華托律師上堂代表請追據盛之經理人錢根元投訴此案須盛到堂可以料理等語代理襄讞德大令會商美海繙譯官判錢交原保候派差恊同兩造算明細數复核再訊如盛不到即移請無錫縣查封家産備抵 
　　縐紗失竊○寗波路七十六號徐吉甫昨携縐砂九疋至大清郵政局托寄至北京永益號正正購票間詎被悉數竊去徐投捕房報失捕頭飭探周志仁查緝 
　　押妻作妓○紹興人任寳康將妻林氏押與廣西路四百六十六號鴇婦郭顧氏雉妓院賣娼被任母陶氏查知控請捕房查獲昨解公堂請究經中西官訊供明晰判任押捕房二月郭鴇押兩禮拜林氏暫留濟良所候父林小九來案具領任陶氏斥退 
　　竊賊宜懲○過犯張子高因竊蔡建卿衣物由探查獲昨解公堂訊供屬實判張先枷一禮拜再押西牢九月期滿仍逐出租界 
　　陳正清因竊高菊生衣物由探查獲昨解公堂訊實判陳押三月以儆王阿囡過犯復來由探查獲於昨解奉公堂訊明判王押四月期滿再逐 
　　空票騙貨○毛寳卿王步州等在江西路二百五十二號開設源和錢莊因出空票騙取德商利康洋行貨物被控捕房由探將毛查獲昨奉訊押在案王在逃未獲昨奉寳讞員派差恊探將江西路王等所設之源和錢莊發封矣 
　　空房失火○西藏路四十四號空房於上月二十九夜起火旋即救息昨由捕房將看屋人謝瑞記傳至公堂請究李襄讞會商美代副領事以謝實不小心判押十天以儆 
　　西人作賊○西人非立司因竊華洋各商人脚踏車被控捕房由探查獲解奉訊押查辦在案昨解公堂復訊明白官以並無領事管束况係積竊判該西人押厦門路西牢二年以儆 
　　聖經何往○昨日山東路外國坟山内失竊中國聖經一部即投捕房請緝捕頭飭探周志仁往查 
　　老妓受罰○吉慶坊妓女野台深處年逾三旬前晚令龜奴王阿榮掮於肩上在馬路疾行被捕查見違章一併拘入當經捕頭詢明開釋於昨由探將老妓少龜傳案請究李襄讞會商西官以其故違定章判妓龜各罰洋三元充公繳釋 
[美租界]  
　　花會難禁○美界華洋接壞之處爲花會淵藪雖經捕房飭探嚴拿而此拿彼竄終未盡絶昨日捕房查得茂海路四十三號門牌沈阿岳披屋内有賭徒張阿生王阿父及顧陶氏等開設花會誘人賭博當即密飭中西探前往將張等一併拘獲並起出花會賭具印扳等件解廨請辦仍恐各賭徒詭計多端遷移復賭爰飭各包探嚴密查拿務獲根株 
　　因福得禍○沈天雲昨日在西華得路拾得廣同昌雜貨店貨摺一扣遂至該店冒取松香油二箱爲失主李仁生撞見扭送捕房押候核辦 
　　私取洋傘○百老匯路某西婦被車夫陳千榮私取綢洋傘一柄鳴交七百四十三號捕拘入捕房押候核辦 
　　黑炭被拘○混名王黑炭昨將廢鐵二蘿雇車裝載當經四百卅七號捕查見以其可疑將人貨送入捕房押候查明核辦 
　　丐婦違章○丐婦張潘氏昨抱一孩沿途求丐八百二十三號捕以其違章拘入捕房捕頭飭送公廨發落 
[法租界]  
　　私販小錢○小車夫朱才桂推運小錢兩包爲捕拘入搜出信一封内書南楊橋乾源錢莊收字様即派探往查見該莊主王步清牀下亦有大錢一包昨將莊夥丁阿四等一併解訊王供在商船會内爲司賬乾源莊已經搬去朱運送之小錢不知究係何人之物丁供是商船會公司茶房餘不知情朱供是江裕船客人囑送伊乘車隨後現不知去向判一併交保聽候查核 
　　調換彩票○平湖人錢桂生日前在該處購得安徽副票十餘張迨開彩後内有一條中著頭彩洋一千八百五十元當囑工人陳榮章往對竟被掉去乘間稱往松江照兌錢覺察後立即差人追蹤至松復又來滬在某客棧尋見連同黨張榮樹一併送捕解究陳供所掉之票尚在因與伊等並不相識故未親交主人判張交保陳押候主人到案再核 
　　保人受累○源通烟紙店主張德愚前保繆維生在某洋燭公司爲司帳近被吞用賬洋千餘金逃避該公司經理人具控公堂傳張詰訊據稱商人近　接盤源通開張改易敦記字様繆姓之事並不預聞實是前主之事判交保候查明再訊 
　　竊洋圖賴○萬和肉莊主婦陸楊氏前控房客陳桂生撬箱竊洋一案昨又復訊陳妻趙氏仝陳母投稱日前因姑病同夫回寗波原籍前日返申有洋一百元存在盆湯弄橋陳金香處取過二十一元尚有七十九元放在箱内並非竊來實被誣扳該店之錢摺係紛擾時被人塞在箱内栽害求鑒司馬駁詰再三矢口不移判陳還押候傳陳金香証明核辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議案速記錄]  
　　初十日記（續） 
　　六十九號言一字一義之字在中國甚少即如一天字已含二種義數字一義又入替代性質祗可指尋常日用爲之不必拘定一字一義與數字一義但謂小學須有淺近課本限於尋常日用之字而已至學期亦當改爲初等小學以下 
　　十八號言仇先生言一字一義或言一字只教最普通之一義並非專擇一義之字也仇答小學生非單簡則不易識字 
　　一百二號言議事細則討論理由須五人以上贊成者方可提議 
　　九十七號言語言與文字不能相合此爲中國字義不能普及之源故小學生欲定適宜課本須用拼音法注意音切將會意象形俱改形聲較爲方便　 
　　十四號言一字一義之字編成課本甚是難事因中國通用之字皆有數萬凡祗有一義皆生僻之字不合用也 
　　一百二號言今日討論此問題須問此議案應討論不應討論 
　　議長言今日請先討論此議題成立不成立 
　　一百二號因問贊成五人應聯同具名今發布之提議案如有一人具名則議員不敢討論覆查具名者四人 
　　一百二號言因遵守議事細則應請仇先生於散會後補簽贊成姓名再行提議 
　　十八號言可照細則五十條辦理 
　　議長言再行提議須更變議事日表請公决 
　　一百二號言不合細則應請註銷此議題並非更變表 
　　一百十號言請仍交特别審查會 
　　三十三號贊成 
　　三十八號言此案交特别審查用如何方法 
　　一百二號言此議案尚未合第一步交議資格故議員對於此議案尚有疑義現在尚非討論之時 
　　二十六號言議事細則不可不尊重頃議長已請議員表决應否變更議事日表不應再有以下之辯論况仇先生已將此案收回故但請表决應否變更議事日表 
　　三十八號言變更議事日表者必此議題已經成立今此議題尚未成立如何可言變更日表 
　　二十六號贊成且言此議題應暫擱請仇先生續行商妥再交書記長 
　　一百二號贊成 
　遂全體决議將此案擱過 
　　宣布金祖澤丁衣蔭整頓蘇屬學務案 
　　金君陳述整頓蘇屬學務議案之理由略謂教育機關全在學務公所從前蘇屬特設學務公所議長議紳尚按期到所後不遵行遂同虛設應設法請提學使仍實行到所辦事（以上第一條）議長議紳照部章本由提學使奏派但前此尚無公舉手續現在關於全省憲政如諮議局地方自治均係出於公舉議長議紳爲全省教育意思機關亦當要求一律公舉（以上第二條）公所中課長課員均有兼任遂致兩無責任應請要求專派不能兼差（以上第三條）公所中現有文案等名目旣有各誤員應將此等人員裁撤（以上第四條）蘇省官設之學堂管理員及辦事人亦應規定額數量爲裁併以節糜費（以上第五條）各學校之敎員往往濫竽充數甚有於所授之學科全無根柢亦應考核不能濫派（以上第六條）各學校監督大半視學名譽職不常到差遂致各事廢驰亦應責成提學使必求實心任事者（以上第七條）又蘇省缺乏者如幼穉教育貧民敎育應設法推廣增設故現在應先籌劃各地教育經費爲入手辦法（以上第八條）各學校教員薪金甚不一律往往任事受俸不能相稱應請提學使規定各地教員俸額（以上第九條）學校奬勵自中學以下不能實行爲普通社會設法不能不注重實行奬勵（以上第十條）各州縣學務公牘仍歷次層累而上而府以上又無學務考成故往往誤事誤時以後應要求凡關學務文件概由提學使直接呈遞及徑札州縣 
　　一百八號言此議案均關全省議長將蘇屬改爲江蘇賛成者三人　　十四號言恐不能盡同如議長議紳寗屬已係公舉 
　　七十五號言議案明言蘇省是指寗蘇兩屬而言 
　　八號言寗屬情形不同如公牘一節寗屬概由提學使逕札州縣 
　　八十六號言寗屬雖稍有不同亦應歸併 
　　議長言此議案本但指蘇屬旣得寗屬同意請决定後交特别審查員修正請起立表决衆贊成 
　　宣布孫啟椿實行清理戶口大綱議案 
　　孫君陳述右案之理由（另稿） 
　　八十八號言前日制台交清理戶口案已交審查會應將此案併入審查 
　　十八號言孫君意須二十二省同時舉辦江蘇一省尤必同時舉辦若併入制台案有無妨碍 
　　二十六號言孫君議案與制台議案同意至於修正則甚多可併交審查會 
　　一百二號言同時舉辦實有至理贊成併交審查員 
　　八十六號言戶口貧富問題應當審查 
　　遂决議併入制台議案交審查會 
　　議長宣布通告一通提議案須以類相從當從事項類以符前日議長所宣布之同一問題辦法此後一事一篇自爲起論以便印送理由書亦應每事爲篇分别送審查會否則議案不能適符日表之日 
　　宣布唐慶椿釐定積穀章程案 
　　唐君陳述右案之理由略謂積穀所以備災但現在積亽官者多積於民者少若謂積穀可廢則天災無備寗屬災情更多應請籌議整頓章程 
　　三十二號問寗屬積穀帶徵後存於官者多否 
 
 

Page 27

 
 
唐君答存於官者多故現在均有名無實 
　　一百二十五言號積穀章程本光緒四年奏定如官長徵欵不積穀紳民可以上控紳士侵吞亦有明法此章程亦甚嚴厲現欲釐定章程更在此外如何釐定 
　　七十九號言唐君之意整頓積穀是求設法實行章程而已不必再言釐定 
　　二十六號言寗屬與蘇屬積穀一項情形不同蘇屬積穀官無權過問寗屬公欵多在官于似不但積穀一項凡屬公欵均欲由議員聯合紳士自積穀入手將所有公欵盡行整頓 
　　三十三號言應否請唐君將州縣弊病查實情併交審查會 
　　七十二號問現有知從前積穀章程者否 
　　九十三號言積穀一案寗屬各屬亦有不能盡同者尚有官紳通同侵没因積穀欵項從前必董事會同州縣得藩司批准方可動用且有承辦積穀而必至受累者故有數處稍有身家者惟恐承理積穀故今日必地方自治辦成然後得有整頓善法 
　　十七號言當釐定公欵俱歸公用（未完） 
國外新聞 
[英上議院近事]  
　　十四日倫敦電云英國上議院已將振興實業議案第三次宣讀通過事畢卽宣布停議至十一月八號爲止 
[土皇接見德員]  
　　十三日柏靈電云土皇已接見德國游土各員並宣述欽佩彼等功業之意 
[英船之小災]  
　　十四日倫敦電云英國裝甲巡洋艦化格號現在台望浦德地方修理煤艙之中忽起炸裂傷者八人内有兩人恐有性命之憂 
[俄外務大臣之言論]  
　　十四日倫敦電云俄國外務部大臣伊斯華克告某賓云俄意相親實爲和平之保障並望希人勿行推翻王祚之愚策 
[俄報排德未已]  
　　十四日栢靈電云俄國排德各報關於哈爾濱齟齬一事仍在作惡不休 
[十政府定購軍裝]  
　　十四日柏靈電云土爾其政府向德國克虜伯砲廠定購大砲九十六尊並在阿姆斯屈郎及維克斯兩廠定購其餘軍裝 
[摩西將次議和]  
　　十四日柏靈電云摩洛哥李輔　長各部落已請西班牙開始議和 
[西后以内亂離國]  
　　十四日柏靈電云西班牙皇后已率其子女微服赴英 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要聞 
[廣州將軍增祺等奏籌辦廣州駐防禁烟情形摺]  
　　奏爲籌辦廣州駐防官兵實行禁烟情形恭摺覆陳仰祈聖鑒事竊維鴉片流毒爲害已深禁煙爲自强要政比年屢奉明詔勒限實行屬在臣民莫不同深欽感查粤省濱臨洋海爲通商繁盛之區乃鴉片首先輸入之地駐防地面旗民雜處八旂官兵沾染嗜好者近日年多一年疊經前任將軍欽遵諭旨一體禁戒在案奴才增祺到任後校閱八旗官員弁兵時留心察看其中戒斷者固不無其人而形迹可疑及訪查未經戒斷者仍復不少論者謂陸路各省吸食土藥之人多一經禁種則來源立絶不斷而自斷粤爲洋藥第一銷塲購之匪艱斯吸耆在所難免且駐防偪處城市雖滿漢各有轄界久與民戶層雜而居非若他處駐防之聚族於一營之内者比稽查難易自有不同夫旣有此兩種原因若只徒懸禁令猶是等諸空言安有戒斷之一日奴才等相與籌商以駐防而論區域究屬狹小而官兵又皆有册籍可查禁戒之策無他惟有實力奉行而已然實行機關非籌拔本塞源終無以袪其因循玩惕之習當經先行出示曉諭凡在旗籍即屬軍人一概不准承領烟牌旣不准承領即不得私相售買違者一律處罰並嚴飭滿州漢軍巡警兩局有在旂界以内開燈吸烟之人無論爲烟館爲住戶立即查抄送官分别懲辦所謂塞源是也先將吸烟名册切實調查官爲設局按名勒令戒斷所謂拔本是也而施行之序尤以仰秉宸謨首以查禁官員爲第一要義蓋官員爲兵之標準而兵丁以官爲率從官旣戒斷在先則遞相稽查兵自無所藉口隨將滿漢八旗及步軍營官弁世職傳集公所親加查騐所有確無嗜好及實已戒斷與夫形迹可疑者均經分别取結填表咨送禁烟王大臣備查並將形迹可疑官十二員咨送省城禁烟總局分起調騐除戒斷未盡之雲騎尉柯廷楨一員業已另摺奏叅是官員均經禁戒則兵丁即須以次推行先於五月間即已嚴飭各協佐等各將所管領催前鋒兵等以及成年之閑散壯丁按名調查加結具報該協佐等尚皆深明大體切實調查據册開已經戒斷情有可疑及尚未戒凈者統計五百八十六名並於奴才等公署附近探覔得六榕寺廟宇一處以爲禁戒之所惟房間較少騐戒未免需時適聞省紳三品銜浙江補用知府余乾耀等創辦振武戒烟宗社兩年於兹成效卓著爲衆口所交稱且有在美留學醫士診治尤爲得法已經戒斷三千餘人與彼協商極爲贊成爰是酌定凡未經戒斷凈盡者均分起送往該局戒斷凡已稱戒斷及情尚可疑者均歸六榕寺分期調騐計自六月十六日開辦月餘以來實已戒斷淨盡者二百五十名其餘三百三十六名計期兩三月間即可一律竣事所需經費計欵無多已照本省禁烟辦法咨行督臣先行支銀二千兩能否敷用再行據實核銷此數月以來籌辦駐防官兵實行禁烟之情形也抑奴才等尤有進者近年駐防生計艱窘大半受害於鴉片者居多現値朝廷力除痼疾之時又當豫籌八旗生計之會乘此决然禁斷誠屬一舉兩得然此日之戒斷固非嚴厲不爲功而他日之戒後猶食正亦死灰復燃之可慮不有厲禁奚杜將來嗣後如查有官員戒斷又復吸食者自應遵照禁煙大臣續擬禁烟辦法第二條嚴叅治罪其兵丁禁令亦須踵是籌及奴才等兹就廣州駐防酌擬單行辦法五條雖懲罰未免稍重取意實爲防閑少縱即逝徒棄前功故寗如火烈而民畏勿使水懦而民玩謹繕單恭呈御覽可否飭下禁烟大臣核議以便遵行除該兵丁全數戒斷竣事再爲奏報外所有現在籌辦官兵實行戒間緣由是否有當理合恭摺覆奏伏乞皇上聖鑒訓示謹奏宣統元年九月初二日奉硃批該衙門議奏單併發欽此 
 
 
 

Page 35

 
 
   
 
 

Page 36

 
 
   
 
