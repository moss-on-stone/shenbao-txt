# 1900 - 4 - 4909601

 

Page 1

 
 
[一勸募紹屬嵊縣新昌上虞餘姚水災急振] [  申報館恊振所謹啓]  
　　前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒瀉銀河下游曹娥江潮水逆流以致梁湖百官後郭等塘同時潰决洪濤洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積已空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷粟以予人駕麥舟以贈友古人高誼猶且振卹貧窮矧值此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤足感惟冀仁漿義粟源源而來庶被災黎民得不致同塡溝壑此則籌振者所九頓首以祝者也振欵乞交電報局源通官銀號仁濟善堂及本館恊振所均可代爲彚解肅此佈求㐲維德鑒 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風敎而杜窕言天下大同此其左劵合括宏旨藉貽通才○新學彚編四卷裒西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讃○時事新論六角○上海廣學會總局申報舘及各書坊出售外埠書坊及敎士售書處亦可向購[  圖書集成局啓]  
[論中國人心之可恃]  
　　中國自與泰西各國通商以來西人恃其船堅砲利乘虚抵隙横肆要求而我中國將不能謀士不用命遂至欵愈償而愈貧地愈割而愈弱至於今日巖疆迭失患入腹心而各國鷹瞵鶚視逞其雄圖得尺則尺得寸則寸大有不盡不止之勢而中國之所謂將也兵也地方官也能出一謀獻一計以稍挫其鴟張之燄乎無有也爲將者軍符坐握養尊處優惟以缺額扣餉爲能而於折衝禦侮之道弗講也爲兵者畏死偷生罔知紀律惴惴焉惟以事　裁撤爲慮而於摧鋒陷陣之功弗慕也爲地方官者竊位苟祿畏首畏尾一遇交涉事宜大率張皇無措而於權宜應變之方無有也故將也兵也地方官也西人皆視之蔑如而獨以華民爲不可輕視蓋民者依土地以爲生性命在是室家在是愚而無知勇而無忌長懷食毛踐土之恩各存愛國忠君之念砲火有所不避利害有所不知非若兵將之得失無關於心地方官之去留視如傳舍也回溯道光中葉林文忠公督兩廣時以嚴禁鴉片致觸英人之忌縱反間以褫其職馴至兵艦深入粤東腹地華兵無可抵禦屢戰屢北賴華民奮勇擊之出奇制勝屢迫於危當是時華官苟能因利乘便陰助以力不特轉敗爲功雖使英兵片甲不回亦無不可而何至利權半爲所攘乃英兵所力不能制者藉華官以鎭懾之而天下事遂不可問讀魏默深先生皇朝聖武記未嘗不爲之掩卷三歎也近者法人乘廣州灣界址未定强佔遂溪吳川二縣所屬之地强割碯州形勝之區民人忠勇奮發練成圑勇起而力爭法兵時遭挫衂而十月十四日一戰尤足以摧敵燄而張國威蓋是日法兵千餘名往攻麻章墟練勇竭力禦之愈戰愈酣法兵無奈改攻赤坎墟屢放開花砲良久亦不能取勝乃遷怒於黃略村外之陳村縱火焚之致斃老幼婦女數百人其强壯者出與狂鬥刃斃法兵數十名傷二百餘名前後共鬥四次法弁死二員法兵死逾百人而練勇傷亡祗以數十計法人忿無可宣遂指雷瓊道周觀察爲主謀之人扣留不釋並向大吏索取殲斃法兵之人大吏無可如何現方委員訪緝夫法人兵力之强不亞於俄德調兵至千餘名不爲不多矣乃遂溪吳川忠義之士竟能挫其銳氣遏其兇鋒向使上下一心協力拒敵安見不可以一戰立自强之基而無如謀國者老成持重廿心隱忍不肯力與爭衡遂使民人志不克成此誠有志之士所當痛哭流涕長太息者也目　法員聲言所有抗拒法兵及殺斃法弁兩欵須在京師開議正未知袞袞者將如何了結夫此拒法之民人法之仇讐而中國之忠良也若不忍過拂法人之意竟將此輩誅戮一二以謝之不益使英雄解體志士灰心乎否則又苦無以平法人之氣仍恐於和局有碍蓋以孱弱之中國當雄强之敵人一不從命要挾隨之旦夕偷安其能幸保無事也幾希吾爲中國危吾尤爲遂溪吳川民人憂焉夫民者國之本也三軍可奪帥匹夫不可奪志中國旣有此堅忍不拔之民心正國事尙可有爲之候而奈何甘自委頓若斯也猶憶西歴去年九月十五號倫敦温故報登英人仙匿士之言曰華民衆志成城一觸其怒能令雜居之西人不堪其擾我英國若仿法德二國之所爲恣行凌偪華民必抵死不從終不可以威服是法德二國之待華民久爲西人所共見仙匿士以此爲戒謂治華民當曲順其心方可潛移默化其論甚確今法國反其道以行之致有此變然則中國禦敵之道亦可以知所返矣爲中國計當知華民爲西人所畏西人所爲之事可以强懾政府而不可以服民心且華民之怒西人也久矣因其積怒而用之惟在乘時而動耳若再不力爲固　反從而抑勒之摧殘之吾恐民心一去此後將何以圖存耶願當軸者熟思而審處之 
[本館接奉電音]  
　　昨日午前京師飛電傳來上諭一道敬謹譯登○十一月初二日奉上諭近因朕躬尙未痊愈所有壇廟大祀均經遣員恭代明年元旦應恭詣皇太后前朝賀荷蒙聖慈以天氣嚴寒曲加體恤自應仰體慈懷明年正月初一日朕恭詣寗壽宫在皇太后前行禮王公百官均著於皇極門外行禮至升殿及一切筵宴業已降旨停止是日朕仍御乾清宫受賀欽此 
[行旌暫緩]  
　　欽命廣州灣劃界大臣蘇子熙宫保原定日内督率舊部往袁江兹聞滬上官塲言及前日招商局接有電信悉十一月二十七日宫保行抵潯州擬卽遄返龍州營次於年内將兩次邊防及鬱林州剿匪保案辦理清楚并布置鐵路砲臺事務然後秉節就道定於明歲元宵左右由滬雇輪船二號駛往北海接舊部赴瓜州遵陸至袁江駐紥若是則行旌在道又須暫緩須臾矣 
[暫緩入都]  
　　香港循環日報云譚文卿宫保鍾麟業於十一月二十一日交卸兩廣總督篆務部署行裝涓吉二十四日航海北上詎料二十三日已刻喜溢蘭庭抱孫有慶瀛眷不便首途是以宫保暫緩啓行大約臘梅初放時方能就道至於道聽塗說之流謂宫保曾具摺請假兩月若蒙恩准則入京之期又可從緩矣 
[示定租界]  
　　廣州灣租界自經欽命大臣蘇子熙宫保與法員劃定後本館已將所定界址錄入報章兹 
 
 

Page 2

 
 
又由廣州訪事人郵寄宫保告示全文爰再照登於左其文曰欽命大臣蘇爲出示曉諭事照得本大臣奉命來粤會勘廣州灣一帶界務事宜疉經面商法國欽差廣州灣勘界全權大臣水師提督於十月十四日已定蔣法便前擬起遂溪縣屬之黃略麻章新墟福建各村與吳川縣屬之黃坡以下等處東西約八九十里南北約二三十里仍歸中國管轄其租界定在遂溪縣屬南由通明港岸向北至新墟沿官路作界綫直至志滿墟轉東至赤勘以北福建川南爲界赤坎志滿新墟歸入租界内復由赤坎以北福建以南分中出海水面横過調順島北邊水面至兠離窩登岸由東至吳川縣屬西砲臺河面分中出海爲界又由吳川縣海口外水面起沿岸至遂溪縣之南通明港外轉入通明港内爲界至碯州東海中間分水面均聽中國船隻來往任便停泊並無納稅等事所租之地九十九年内歸法國管理業經往返電商廣東督撫會同電逹總理衙門奏准在案兹本大臣定於二十二日率同該管道府縣與法員前往會勘現定租界俟勘明標記後再行立石以資遵守而息釁端除行各道府縣遵照外合行出示曉諭爲此示仰遂溪吳川兩縣屬紳士軍民人等知悉此次所定界址係租與法國界内華民曁子弟讀書考試貿易者一律照舊並議租界内華民照常民居住法國自應一律保護並不迫令遷移其華民物業仍歸華民管業各需用物業照給公平價值本大臣立約後與法國水師提督面商嗣後彼此永息兵端俾地方百姓相安生業所有遂溪吳川兩縣屬租界内外居民人等毋得尋仇報復致生事端均宜互相告誡各遵條約共安生業實爲至盼其各懍遵特示 
[劃界述聞]  
　　漢口訪事友人云漢鎭自準作通商口岸後英法俄德諸國先後認定界址近者比國亦援案申請政府允之現已議定就通濟門外擇地通商矣 
[平黎記]  
　　香港循環日報云月前廣東崖州黎匪吕那改糾衆倡亂被勇所斃餘黨遂畏罪乞降蓋吕匪已死其黨等諸無頭之蛇而官軍又四面環攻刈割田禾以絶其食附近東鄉等處熟黎所練圑勇亦與官軍合爲一氣奮勇入山叛黎自忖弱難敵强小難敵大因浼只强匿材等村黎紳董亞元張攀龍等謁見地方官乞撫各官守殲厥渠魁脅從罔治之義姑爲之網開三面許其投誠并會銜示諭約法五章一首匪吕那改係奏明飭拿之犯如果確爲官軍傷斃應將屍交出並由各邨具結委係正身解候騐明照例戮屍梟示以昭炯戒二所藏軍械應令繳呈毋得隱匿三所有樂平樂安城汛限期修復四所築排寨毁拆所欠錢糧依期完納不准再有違欠五須令李亞法等親身來城乞撫衆叛黎見官長已頒赦令歡忻不已於是韋榮之弟韋那動李法之姪李亞引隨同黎紳張攀龍至州城叩見各官禀陳一切惟李亞法等心懷疑懼仍首鼠兩端不敢親身受撫州尊鍾直刺復推誠開導曉以利害子以限期倘逾限不來定卽大加剿戮韋那動等遵卽回寨曉諭彼衆附近各黎卽親出乞降從前黨附之匪人亦紛紛解散儋崖二州現已一律安堵各官擬於直通黎人要隘之鎭南等處設立官卡撥勇巡防以弭後患所需經費請在海口猪釐内按期撥給若干 
[調勇分防]  
　　鎭江訪事友人云新湘全軍統領陳宇山軍門查悉象山一帶砲臺林立最爲扼要之區自前年裁勇節餉以來勇額太稀久苦不敷布置當此時艱孔亟理宜嚴加防守以備不虞爰飭都天廟焦山新湘兩營官各撥勇丁若干名分投駐紥以資保衛而免覬覦亦徹土綢繆之意也 
[照錄萍鄉縣辦理鐵路情形禀牘]  
　　南昌訪事友人云江西萍鄉縣顧輔卿明府前奉鐵路礦務督辦大臣盛杏蓀京卿札飭照料萍醴鐵路并購取湘東以上地址事宜旋復電諭湘東以下鐵路已與美國公司議定明年六月興工俟勘定路界亦須妥爲照料等因隨卽據情稟覆在案兹已抄得明府禀牘爰卽郵請照例報端其文曰卑縣境内就洋礦已成鐵路接續展修至湖南醴陵縣界爲程三十餘里名曰萍醴鐵路業將委員薛守到萍開局及洋叅贊工師入境勘路各日期分别禀報電稟在案查洋叅贊李治自九月二十七日抵萍迄今已及匝月其初意本欲一兩禮拜内卽行勘定嗣因不憚詳求反覆審視兼以卑職與紳士力爲商懇遇有礙民間廬墓之處設法繞避稍費周折近日甫能揷立長標俟將由縣城至湘東一律插定後擬卽接勘由湘東下逹醴陵之路伏查前辦萍安鐵路僅程十四里自舊歲十二月委紳設局購地至本年五月始能購定給價閱時將及半年今計自宋家坊至縣城自西門外已有五六里而西門至湘東又有三十里其里數較萍安有路兩倍有餘若仍照前辦理未免興工無期遂會同薛守議將自宋家坊至湘東劃作三截分設購地局三處於洋員插定長標之後立卽開局又因洋員急欲興工復議多延算手再就每局所管地界劃作上下叚分頭丈量以期格外迅速明春或可漸次興工惟從前所慮者當秋收未畢之時勘路購地履勘丈量在在有妨農事今幸洋員蒞止秋稼業已登塲乃又因輾轉勘測倐逾一月刻已十月向盡轉瞬卽届年關局紳司事人等各有私事均須回家度歲斷難過拂人情而算手又多係應試生童屈計學院按臨必須請假且江西天氣冬晴旣久春雨必多於丈量尤爲關礙寸衷焦急莫可名言但購地所重者全在丈量的確設有疎舛則業主得所藉口違抗必多萍邑向無諳習量田之人僅舊歲萍安鐵路原用之司事謝逢定及精習算學童生李光彝二人可稱熟手此外添請皆係書院肄習算學生童雖平時頗有工夫而臨事尙資歴練又未敢一味催促致令鹵莽滅裂欲速不逹惟有隨時督率辦理務使於按部就班之中收實事求是之效以期時無虚擲欵不虚糜惟其中最難者則因萍邑田畝向稱土沃糧輕客民樂於購買其業主仍住原籍如本省南昌撫州吉安臨江及鄰省湖南等處更有由原籍外出貿易游幕者若必待該業主親到立契不但杳無定期且正可藉端推諉前次辦萍安鐵路時早已慮及幸而十四里中尙未遇此等業主今萍醴鐵路在萍邑境内約有七十里其中外籍客民自必不一而足若不預籌辦法勢必貽誤要工竊思客民置業者本人雖不在萍必有經理收租之人又各帮均有同鄉如本省則有吉安帮臨江帮湖南人則有禹王宫會館之類此等人固不能代業主立契而未始不可邀爲見証凡鐵路界内如有客民田業一俟繪圖造册定後卽由卑職飭傳該帮首事及代爲經理收租之人眼同佃户將丈尺看明摹繪確圖比照鄰田等則照章核定價值專欵存儲先行立案應除錢糧若干亦卽預爲登記一面函報業主來萍立契倘至興工之期尙未赶到卽一律興工决不能停工以待俟業主隨後赶到再飭補行立契領價總之田畝並非墳墓之比無論逹官巨室祭產學田無非爲收租起見卽使該業主自稱體面不願居賣田之名而局中所給價值亦不難就近另買相當田畝以抵其數固無所用其逞刁亦斷不容其違抗也卑職愚見欲求顧全大局不誤工需舍此别無良策理合瀝陳現在購地情形並籌定辦法稟懇俯准照辦立案實爲德便謹稟 
[鄂城試事]  
　　武昌采訪友人云湖北提督學政王勝之宗師按試武昌府屬生童示期十一月二十日取齊望後江夏縣陳介庵大令探悉文旌將次戾止爰飭辦差人役將皇華館鋪設一新以便文旌小駐迨某日憲舟抵埠府縣官及各學廣文以次迎謁如禮宗師旋詣文廟拈香懸牌放告閱牆初擬卽日開考生童經古嗣以連日陰雨泥濘載塗遠處諸生童多有中途阻滯者學官一再禀陳宗師體恤寒微許以展緩二三日開考 
[粤東火]  
　　廣州訪事人云十一月十七日天尙未明城西寳賢坊中約壽世堂外科醫室忽兆焚如更夫見之立卽鳴鑼告警少焉水龍齊到四面環噴得卽熄滅祇焚去醫室一間 
[厦門客述]  
　　厦門訪事友來函云節届大雪天氣和暖異常至十一月初一日忽然烏雲四合電光閃閃豐隆君命駕而至雷聲震怒大 
 
 

Page 3

 
 
雨滂沱至晚猶簷溜琤瑽不稍休息隆冬時節雷乃發聲是亦數年來未見之奇事也○十一月初七日晚七點鐘時某猪行夥某甲由某處收帳而回行經九條巷突來匪徒四人將所收洋銀二百九十餘元攫取甲大聲呼救街鄰聞聲出視匪已遠遁無蹤甲乃奔赴厦門同知署喊控李司馬鍾鯉飭捕嚴緝務獲究追○十一月十八日新任泉州府鹿太守由省垣乘某輪船到厦詣各憲轅禀見不日卽當赴泉履新○十一月十六日之晚厦門同知李司馬巡至寮仔後萬安客棧見有匪棍在棧中滋事因卽飭役押獲在身畔搜出利刃一柄飭當塲笞責八百板帶回署中再行嚴辦 
[上海官塲紀事]  
　　昨日午前法租界讞員朱森庭明府　輿至江蘇海運滬局拜會總辦張子虞太守太守迎入内廳暢談良久而别○南市新馬路電燈廠經蘇松太兵備道兼江海關監督余晉珊觀察札委朱二尹應福辦理二尹奉札後卽趨詣道轅謝委前日午後命駕　馬路工程局拜會司徒貽芬司馬旋詣電燈廠查閱一周○浙江海運滬局向在南市小九華左近今届光緒二十五年冬漕將次開辦已由上憲札委常太守安來滬總理局務大約開辦卽在指　間矣 
[寳婺星沈]  
　　上海縣藍雲峯大令之太夫人年逾八秩日來天時嚴寒忽發痰喘之症醫藥無效日漸沈重延至昨午撒手西歸大令一面備辦喪儀一面飭丁投各憲轅禀報 
[魚業會議]  
　　本邑小東門外各魚行所用之稱日漸减小各魚販時有齟齬前日羣集某茶肆商議旋經同業出爲排解令行中每斤酌加若干其事始寢 
[鑄匪又獲]  
　　匪人唐介眉等因私鑄銅質小龍圓經捕頭派包探查獲解送英美租界公堂訊鞫旋由前任上海縣主王欣甫大令移請歸縣懲辦閱時未久卽被夤緣開釋仍在租界中游行自如事爲捕頭杳悉立倩包探洪阿寳拘獲昨晨解送公堂讞員翁笠漁直刺商之梅繙譯著押候函請縣主藍雲峯大令查明案卷然後訊懲 
[流氓交保]  
　　近來每有不法流氓横行無忌英美租界各捕頭聞而惡之稟請讞員翁笠漁直刺將前曾犯案之無業匪徒出票拘提以憑訊辦旣而美界藍副捕頭派包探洪阿寳沈阿岳費阿銀四處查拿先後獲到鄔寳生胡子春楊阿福李阿元李阿高王連生陳阿五陳雨生王阿三吳銀桂錢生發丁銀郎羅松生王阿虎王永山左春壽金紀生陳瑞寶薛阿興胡阿方葉金榮倪進生等二十二名昨晨解送公堂請究鄔等同供小的等自經懲辦早已改過自新不敢復蹈前轍尙乞開恩直刺商之梅繙譯謂伊等旣已安分營生必有妥人願保著一併押候交保如無保人則分别遞解回籍 
[南市捕房紀事]  
　　昨日江北某邑人彭小寳徐阿中雇狄文光所駕划船至新馬路左近登岸嗣以爭論渡資逞兇毆擊三十九號巡街捕喝阻不依遂一并拘入捕房捕頭命押候解送工程局禀請局員訊究○前者姚王氏由南橋附曹瑞華所駕航船至滬旋因失去衣服首飾在馬路中爭執由某號巡街捕將曹拘入捕房後　曹友周竹亭保佑勸令曹賠償洋銀十四元交氏收領氏遂投捕房訴請銷案一塲狠鬥立時瓦解冰消矣 
[救災要]  
　　書有反風之變易著無妄之災災也者古今人所不願聞者也夫災逢非常古今同慨而天災流行國家代有五紀言常不言變所以推天運之恒庶徵言咎亦言休卽以參人事之感古君子儉德避難思患預防先天下之憂而憂者亦後天下之樂而樂此其理在得其要焉獨是救災之說亦紛紛矣蘇軾救災之策先事爲上永叔卹荒之議美利不言他若曾鞏論救災極言升斗拯救之弊希元陳救災備著六急六禁之書且先策如程珦正策如仲淹權策如畢仲游要皆因乎勢因平地因心妙用因時制宜所稱爲歴代荒政之師焉之數君子者或顧一時之急或爲久遠之計或樹善後之則大抵臨事籌畫斟酌損益遇有災變無不設法以理之也豈曰災變爲天道之常而不思災之所以有與災之何以泯遂默默焉聽之不言之天而已范祖禹云言之於已然不若防之於未然慮之於旣來莫若審之於自來可知災由天降又賴人事有以補救人心有以轉移之也兹者因災祲頻仍黎庶艱苦歴考古今救荒之政各方經騐之據略舉兩大端於國家濟荒之策朝野救災之法一隅三反未必無裨益云耳一曰鐵路宜急修也夫天生五金原以備世代之需稽鐵之爲物萃乾健之精華得坤順之凝氣更能運調天氣之燥濕在人之　其用耳間嘗查閱載籍言美國無鐵路之時有數省過旱過潦或氷電爲災居民無不苦之自鐵路漸興電線縱横似無前時之重災博學之士格窮理物始知爲鐵路火車電線之益焉因知鐵路等類不但備緩急以便商民更以調和天氣之結聚兼有電線稍爲之助庶無從前之大災矣此騐之於方外者卽間或天災流行稍有荒歉而施行振濟宜急不宜緩蓋災民之生死爭須臾耳雖河運海運隨時轉移車載馬䭾不時接濟然舟楫便於水不便於陸車馬宜於陸不利於水况遠水不解近渴百里不易販粟前之晉豫誠可鑒焉使當日有鐵路用火車南而江楚北而奉直東而山左西而陜閩在彼時咸稱大有以四方之豐益濟一處之凶荒不難朝發而夕至何至粒米斗金民多餓殍如斯其極也鐵路乃救災之要左文襄已懇切言之故曰宜急修也一曰鶯粟宜實禁也夫天生百草原以備吾人之用稽鶯粟一味爲霍亂瘟疫中暑瀉痢並肝氣之要藥但少則抉人之身心多則耗人之氣血其毒已有明徵且鴉片一物吸食者固受其害卽他人亦被其累以醫病之藥材作稼穡穗之有妨土產有害土地以致五榖缺乏而粟價昻貴其禍可勝言哉昔者泰西亦有此患印度等國殆有甚焉前年屢遭亢旱百姓受此慘苦可見天道報應中外相同况中華早痛鑒之矣國家嚴禁栽種而種植如故草野務戒吸食而吸食如故以致加釐金禁私販設土巡限開設而嗜好依然如故不亦爲禍無底終莫救援乎抑亦人之不誠心除之耳人情莫不好榮而惡辱亦莫不趨利而避害國家清白之律法至良意至美也設欲將鴉片一項嚴申禁令栽種者定一罪名吸食者纂入條例無論宦塲學校犯此例者誠心試辦已入膠庠者按職稍降未入者不准應試商賈亦然官吏中更加鼓勵然已往者旣定其程而未染者必設法防範力克杜源節流永除害人之弊必各處設立官烟局不准商農私賣與鹽政相同更妥派紳吏嚴查偷漏已吸食者查清數目每日共銷烟若干逐日登記許减毋增倘有增益是必有新吸食者務究明根底以清端倪彼倘欲習食須令其入册報名如今之開設烟局然若有偷漏徇縱等弊按律嚴懲勿稍寛貸夫而後父戒其子兄勉其弟以栽種爲辱以不吸爲榮未幾而久吸者逝世新染者未增外來之販銷售不暢内地之種獲利無幾必至另爲他圖以謀義利不但種吸者自絶國家有富强之勢且人心振奮天怒有挽回之機鶯粟乃致災之一各憲亦痛切而斥之故曰宜實禁也且夫中華非小弱也衣冠文物之雄風自若也幅員四十餘兆億民數四百餘數兆上本堯舜文武之政下皆禹皋望散之才周召之流澤孔長孔孟之教化如昨豈尋常諸國所可等量者人果體上天造人造物之心究聖賢格物窮理之益曉然於致知乃正心之本物格誠治平之由卽如電可通報草不知機風雷告以陰陽花木擴人心思火車便用鐵路禦災一一試行不怠倘國家力有不逮商民相助爲理早策豐亨之慶鶯粟妨地鴉片病人倘功令或有未週鄉紳嚴爲勸飭務使惡卉盡除方能著有成效並非空言無稽使果速爲舉行將見爲害之鴉片盡除有益之鐵路頻興黜浮糜以崇實用廣博物以擴見聞開生機以戒游惰求才能以濟時艱兼之講水利以備旱澇明明德以復天良夫而後雨順風調蒼生共享豐盈之福民安物阜天下均沐樂利之休行旅無遠道之艱吾人無鴉片之苦國無游民比户皆勤儉之俗人皆務本凡事無虚妄之習利民產而厚民生道德一而風俗同願各事及早舉行天其以豐豫水錫斯　豈不懿歟見中西教會報 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鶴鑰森嚴]  
　　鎭江采訪友人云京口副都統吉晉軒統制於十一月二十五日出示懸掛各城門略謂除暴安良莫善於保甲且時届冬令宵小生心自應嚴密梭巡俾匪徒不能匿跡地方得以乂安爲此示仰守門官弁知悉自示之後務將門城及早關閉嚴加鎭鑰如有形跡可疑之人卽行盤詰或有緊要事件呌開者務須查騐放行毋違凛遵切切特示 
[解犯脫逃]  
　　漢口訪事友人云前者省中解隨州要犯二名至夏口廳署寄禁旋由廳尊陳司馬飭吏繕備文牘派差押解赴鄰縣上月某日行至中途差役偶一疎虞卽被逃脫差役無奈據情回禀司馬大爲震怒提訊之下叱令痛加笞責一面另派幹役四出緝拿海闊天空未知能否弋獲也 
[嚴懲悍媳]  
　　温州訪事友來函云第一橋底木匠某甲之婦性情悍潑素著雌虎之名其姑年　懦怯往往受其叱辱甲固懾於獅吼莫可如何以致婦姑勃谿視爲常事上月十九日又以睚眦細故突起爭端婦竟敢以擣衣杵作當頭棒喝竟致其姑額角受傷一時鄰佑咸抱不平慫恿其姑扭氏赴永嘉縣署喊控邑宰查大令聞而震怒立卽升堂傳氏訊究笞以藤條四百下血　　藉聲若豕嘷姑乃崩角哀求代爲解免大令俯允所請從寛斥釋仍交其姑帶回 
[失物請緝]  
　　前日招商局某輪船由外洋抵埠船中人紛紛搬運行李某客失去白皮箱一口箱中諸物所值不貲遂於昨日開單投報法界捕房請爲查緝捕頭允之 
[上海縣署瑣案]  
　　前者文生席淮控周克勤潘少蘭結欠洽記乾貨行貨價洋銀四百二十八元一案前經王欣甫大令訊明交差收管限三日繳到洋銀後周潘具禀以此欵已交梅品棠轉付並將梅子俊榮扭送到案未幾席淮又具呈催繳前日傍晚時縣主藍雲峯大令倩帮審委員吳端甫明府提訊周潘同供結欠洽記行洋銀四百二十八元出立憑據確係實情惟其貨尙由梅品棠轉手是以將洋銀交梅轉付不料梅携之遠逸故將伊子扭案求訊梅俊榮供父親經手之事小的不知其細惟周克勤所指諒必非虚刻下父親不知何往求取保出外找尋以便料理明府飭交的實人人錢兩保限十日繳銀如再違延定予重比○徐沈氏扭子慶章到縣喊控忤逆等情一案已登昨報兹悉前日藍大令倩吳明府提案復訊原差禀稱徐慶章取去之衣箱鎖已扭脫幸有暗鎖未曾打開故不致缺少業已交徐沈氏轉交姜姓矣徐沈氏供兒子慶章與下流爲伍丈夫因忿成病求發改過局以儆其後慶章供小的以後定當改過在家安分讀書其母堅求發押明府喟然曰爲父母者如早管束斷不至此遂發改過局收押諭以如能悔悟自當察釋○周晉奎前控妻弟畢紀生匿女賴婚一案藍大令派差往通州關提畢月英候訊已紀昨報前日大令倩吳明　提究畢　英供年十六歲當九歲時母親病故經父親寄養姑夫周晉奎家並非許字伊家爲媳後往紡紗廠做工每日得小洋三角俱父姑母收用今夏由同廠女工姚秀英等四人合伴隨錢姓往通州大生紡紗廠教習女工明府詰之曰爾在通州如何改稱張小妹供　　係寄父所取之名明府飭交官媒看管候傳到周晉奎畢紀生集訊核奪 
[英美租界晚堂瑣案]  
　　前者四馬路公和里校書王韻香控鴇兒霸阻從良經讞員翁笠漁直刺倩襄讞委員張柄樞司馬訊詰情由飭送棲流女所擇配旋有陳海槎者倩江連生作保具禀公廨求准給領司馬提訊之下王妓供稱小婦人與陳素識意氣相投願與偕老叩乞玉成感恩無旣陳供小的籍隸金陵向操錢業因聞王妓有志從良是以倩江具保願納爲正室求恩作主司馬准之令陳出洋銀四十元充棲流公所經費著具領狀將王妓領回圑聚○顧金氏控孫榮齋欠銀不還直刺倩張司馬提訊顧金氏　案供稱丈夫在日曾開顧繡店後小婦人因夫故無人是以閉歇孫向小婦人借去洋銀八百元立有筆據屢索無著有意圖吞不得已來案控陳叩求追繳孫供小的賦閒已久無力清償並非圖賴求恩公斷司馬判令每月拔還洋銀五元著各具結呈案○紀林氏投捕房訴稱歹人丁雲卿將女兒紀阿玉强姦捕頭派人將丁拘獲連牽涉之陳阿三陳劉氏解案直刺訊得兩造供詞各執著一併管押前晚倩張司馬提案復鞫紀林氏供丁雲卿之妻前向小婦人借去小洋銀六枚日久不還因著女兒阿玉前往索取非惟無著反被丁持銅尺毆擊阿玉來家泣訴小婦人前往理論又遭辱詈至强姦一節實係阿玉年幼無知信口胡說並無其事尙求恩宥紀阿玉供詞與母略同陳阿三陳劉氏同供小的及小婦人與紀鄰居伊等打架時曾向解勸不敢多事尙乞恩寛丁供小的並未作此犯法之事亦未行兇求鑒司馬謂紀林氏母女誣控屬實本應嚴辦姑念女流一再苦求從寛免究著丁速將紀林氏處借欵如數清償 
[英美租界公堂瑣案]  
　　包探張天林解送流氓葉阿寶李增壽到案禀稱此二人串騙張關壽所收學徒陳某之洋銀六十元並金戒指一枚俵分花用陳情急吞烟圖盡幸卽施救而愈事後張投報捕房捕頭令小的拘拿請辦查得葉前曾犯過拐案合并禀知張投案供稱陳自被此二人騙去金銀後情急吞烟幾致殞命今雖救甦尙未痊愈是以不能投案叩乞究懲葉供小的係寗波府屬某縣人前雖犯案業已改過自新此次陳將洋銀歸還舊欠並非與李串騙求鑒李供小的係蘇州府屬某邑人餘供與葉相同讞員翁笠漁直刺商之梅繙譯官以葉李騙人財物幾釀命案罪無可恕遂判責葉八百板李五百板管押一年期滿分别遞解回籍○水巡捕何瑞福解送駁船户王裕祥姚三子胡九子到案禀稱伊等船上儲有白煤兩墩小的查係來歴不明盤詰支吾爲特解案請究王等同供小的購取此煤備用並非竊贓直刺問爾等購此何用三人瞠目不能答乃判令將煤充公王姚胡從寛斥釋○包探竇如海解送楊阿三到案禀稱此人竊取項春榮家綢衣三件經小的查獲連贓送請訊究項投案領贓楊認竊求恩直刺判令笞責二百板○包探沈阿岳解送竊賊孫阿玉到案禀稱此人前曾犯案今又竊取許蔣氏家綢布衣服三件及水烟袋一枝經小的緝獲人贓送案請究許蔣氏投案領贓孫供稱小的係浙江寗波府屬某縣人自知不合尙求恩典直刺判令笞責三百板遞解回籍○包探顧阿六解送某小輪船局夥潘鳳林到案禀稱此人在蘇州河濵强拉搭客小的以其違犯定章拘獲送究潘供初次到滬不知租界章程以致悮犯尙乞恩寛直刺判押兩日 
[美租界捕房紀事]  
　　昨日清晨賊犯周杏生竊得某姓家皮衣數件携至百老匯路某押鋪求質包探劉阿炳見其形跡可疑因卽拘入捕房捕頭令押候查明然後解送公堂禀請讞員翁笠漁直刺訊究○前晚有不知姓之紀生勤生及王阿全三偷兒至百老匯路某姓家竊取衣服若干件携之而出適爲包探邵潤初所見拘入捕房捕頭令押候解送公堂稟請訊究○昨晨小竊鄒某持衣包至吳淞路某押鋪求質適爲巡街捕所見拘入捕房捕頭令押候解送公堂稟請訊辦 
[垂裕後昆]  
　　敝同人朱君葆三於小春中浣有引孫之喜賀者紛至今届彌月本凝開筵客藉答隆情繼命時交冬令貧民餬口維艱特將筵資移助粥捐爲諸君曁文孫種福計交來洋銀一百元榔階毓秀知積善之有徵蔀屋推恩縱捐金而不吝乞登報牘佈呈公鑒[  上海六馬路仁濟善堂同人等謹啓]  
 
 

Page 10

 
 
   
 
 

Page 11

 
 
   
 
 

Page 12

 
 
 [ＰＵＲＹＳ　Ｓ'ＴＬＵＡＭＩＲＧ　　>G 
　　ＲＭＩＲＧ　io'ＥＴＩＥＰＳＯＨＰＯＰＹＨ　fＯ 
　　（　　　AorＥ）ＳＩＲＡP　eooelvlV　euＲ,B 
　　克利馬爾補陽糖汁 
　　此汁最能補陽專瘵肺肝之痛故治高年陽痿精竭神衰傷風痰嗽吐血將癆肺管腫脹咽喉朐脇腰腹諸痛無不立騐每日两服每服一羹匙照此服之感謂此汁創製以来三十餘年厯見竒效故令中國通商各口一縂藥房無不代售賜顧者湏認明此汗顔色鮮紅瓶如蛋式上有錦就克利馬爾補陽糖汁字樣庶不置僞　　兹寄上洋大英醫德良濟藥房祥發藥房老德記藥房屈臣氏大藥房房代售 
　　Chinois　Shanghla 
　　必得成第十一次頭彩聲明 
　　分設南市祥記馬頭專售江南義賑彩票分條六角 
　　英十月份澳門票頭彩第一萬七千八百卅二號並上下附彩均由本行售出三井洋行石田君得五條又寫字日本人二條公平洋行西洋人三條共得洋三萬七千元現售全張六元分條六角必得成啓 
　　洽昌土棧洋葯煙膏批發 
　　在上洋三洋涇橋南堍坐東朝西石庫門自運大小洋藥精製淸膏每洋八錢○陳公烟還灰每洋一兩三錢○宿膏一兩六錢○老陳膏二兩○陳膏二兩三錢○公膏二兩六錢○冷籠三兩○温籠三兩二錢收灰六成平頸外加蒙紳商賜顧祈認牌號 
　　日本郵船會社 
　　啓者本公司西京丸准於十二月初六日卽禮拜六下午二點鐘開往長崎神戶橫濱由長崎接續本公司輪船轉運釜山木浦仁川等埠小包收到禮拜五午刻客票賣到初六日午刻鐘止倘蒙各寳號欲裝貨搭輪者務祈早臨爲幸郵船株式會社 
　　店夥逃逸 
　　啓者本號夥友吳阿來身舉跑街之職因十一月底　帳將各號銀　　收逃逸至今尙　歸店嗣後望　號切勿支取倘　借貸一切與　號無涉恐未週知特此登報在新開河對面城脚下源生貞啓 
　　老太古告白 
　　倫敦格崙西火險公司啓者本行經理以上叭　喇　定　火　險　公司四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客阿　德　來　火　險　公　司欲保者請臨面議可勞洽愛司具火險公司也特此佈告丁一 
　　天下馳名 
　　啓者現有華甫精造極品上等三鹿頭牌貨色托本行代售賜購買者一定合意其貨開列於后三鹿頭絨布漂白斜文少呢羽綢線洋板凡仕商賜顧者請至上海四馬路義記洋行五金雜貨寫字房面議本行告白 
　　保裕洋行保險 
　　本行經理英國攀來泰火險公司專保中西棧房厰局屋宇以及貨物生財衣服等險設遇不測賠欵極速如蒙紳商惠顧請至二馬路口第四號門牌本行帳房面議自當悉心妥爲照辦以副雅意總辦英商瓊史啓 
　　日本郵船會社 
　　啓者本公司伏木丸輪船准於十二月初六日卽禮拜六下午一點半鐘直放長崎倘蒙各寳號如欲裝貨水脚格外克已祈望請至本公司帳房面議可也郵船株式會社 
　　上海城濟堂恒記 
　　始創眞正戒烟呬噶草 
　　英京達醫士戒烟會秘傳戒烟呬噶草志在濟世與人除害戒前戒後無疾無苦服此除癮皆稱仙草海外馳名有志戒烟不可不試吸烟一錢服藥一包卽可丢槍一月包可斷癮每包錢廿一每洋五十包批發公道包内有達醫士像爲記只有本堂一家出售近有影戤假冐購者留心遷移法馬路西首寳興里口 
　　廣東普太和 
　　温腎湧泉膏 
　　粤東昔有一富翁年踰半百妻妾數十人世翁常用此膏貼兩足心底房勞不倦下元無損氣貫泥宮子嗣爲艱者男婦可貼眞養生之上藥種子之靈膏也每大張洋二角五中一角小五分○上海棋盤街開張 
　　新到毛燕又去毛機器壺 
　　本公司上品毛燕每觔四元又三元去燕窩毛機器壺大號每只十元小五元燕窩糖精大盒四元四角小匣二元二角價亷物美早邀仕商信服今又運到新貨此佈上海南京路一百四十七號門牌華興公司白 
　　俄國東海輪船公司 
　　啓者本行東海輪船准於本月十五開往仁川烟台旅順口海參崴等埠倘蒙各寳號欲裝貨及搭客者務請早至本船頭房面議是荷華俄道勝銀行 
　　大英醫院 
　　新到鰵魚肝油 
　　此魚油精力頗大功效迴别專治五勞七情勞傷吐血久咳傷肺破金絡血勞瘵色傷哮喘氣逆童子勞等患此者可將此油由漸而久積服三月可收全功無論本元已成不能醫治可將此油服下不令間斷卽能日見輕减久而自失如常人無病服之亦能長養精神身體强壯每日二次每服一調羹漸漸加多自有神效上海外洋涇檣北堍大英醫院啓 
　　天下無雙蘭椿氏 
　　壯陽擯鐵丹 
　　此丹乃壯陽極品自開天闢地以來未嘗有此種奇靈之藥倘樣樣壯陽藥盡皆試過都無効騐者不妨一試此壯陽擯鐵丹此丹仍無功効則任爾窮搜天下亦無壯陽之品矣照此藥者如臨敵時上足糧餉整齊勁旅百戰百勝未能稍剉其鋒此乾綱展而腎氣盈之故也老年人食而不化者間三五天服少許勝服諸補藥大　洋兩元小瓶一元上海大馬路抛球塲麗芳泥城橋麗華兩大照像公司寄售 
　　亞喇時保火險公司 
　　啓者本行承保各家房産生財樓房貨物等件其保費格外公道遇有賠欵極其迅速欲保者請至本行面議可也天祥洋行告白 
　　十二月初三日銀洋錢行情列左 
新匯劃收市七錢四分一 
銀拆一錢一分 
龍洋找頭七錢一分 
錢找頭八百五十文 
市錢一百十八千文 
卡錢一百十七千文 
衣牌九百十文 
足赤三百六十六兩 
遠期標金 
現貨標金三百六十一兩 
　　大淸郵政收信時刻曉諭傳單 
寄往何處輪船名某日截止收信時刻 
吳淞火車十二月初四日上午八點鐘上午十一點下午一點半下午四點鐘 
寗波鎭海　北京　　　又　下午三點 
蘇州杭州　小火輪　　又　下午四點 
鎭江揚州高郵淮安淸江宿遷台兒莊南京蕪湖大通安慶九江孤嶺漢口漢陽武昌武穴岳州城陵長沙常德湘潭沙市荆州宜昌重慶江裕下午六點晚八點至九點 
汕頭厦門汕頭廣州黃浦甘竹九江龍山三水梧州太生又 
掛號信件包裹什物匯寄洋銀統於五點鐘二送交郵政局郵票每日上午八點售至下午四點又晚八點至九點鐘止 
 
