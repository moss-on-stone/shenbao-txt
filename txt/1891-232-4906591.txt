# 1891 - 232 - 4906591

 

Page 1

 
 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼羣絶類之才平揖公卿展抒素抱名動一時是編特緖餘耳烏足以窺全豹然其中清言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閲可也此佈 
[論杭城嚴禁小票]  
　　小票者何有將呂宋票一紙裁作十條分售於人者有另自刻板印成票紙而其號數則仍照呂宋票式將來對號發彩則亦仍照呂宋對號單是皆所謂小票也上海之售小票每紙至一角而止他處則有數十文一紙者分之愈多其價愈少而銷塲愈廣何則以五六元購全張呂宋票似乎厥本太重非富有者不能至於以一分十則不過五六百文一條經營中人以及小康之家似覺輕而易舉故購之者衆若再分而爲五六十文一紙則雖下至於販夫牧豎以及傭人婦女之輩均能購致故分之愈多則售之益易在購者以爲所費不過數十文而中彩則可得數百金若輩志不在大以爲苟能是是亦足矣初不念及所謂以數十文而中數百金者止有頭彩一張而已二彩以下卽愈分愈少且以三四萬號之票而以三四百萬人分得之其中數初無所增而人數頓增百倍雖曰以一化十則一票之中仍有十人中數亦若有所增而不知以一分十以十分百則是以三四百萬人而得此二千之彩此而猶欲思頭彩之中尚可得哉夫呂宋票每期必有一頭彩則卽數百萬人之中亦必有百人得頭彩然合則見其多分則見其少自有小票以來曾未聞有因此而發財者然則所謂發財票不過月耗數十文或數百文或數元乃發出之發非發進之發也然此猶就誠實不欺者而言之耳小票之開其居心已屬不良設或售票不多而大彩已爲人買去則一得外洋電報立卽閉門逃去俾持票取錢者不得其門而入無所控告無所着力此種小票只有售票之本店可以取償非如呂宋票之可以到處取錢此店一關止存空票不但所已得之彩悉成畫餅并購票之錢亦付東流若是者往往而有蓋彼開設票店之人其算計固如是也然則小票之害之詎不大可痛恨耶上海本亦有此等小票店繼而愈開愈衆時有害人之事經中西官會同禁之故此等店近來絶跡其租界中大小各店所售者止有裁開之條頭而無另印之小票小本經管以及婦人稚子之受害者至今日而寡矣而杭城乃此風轉盛夫呂宋票本不准販入未通商之内地而華商之貪而狡者暗暗　運入内内地之人其先猶未敢深信有一二人試購之偶而得彩則互相傳播謂某某購呂宋票而發財幾何傳言必多粧點加頭添脚格外形容而於是疑者漸信信者不疑人人皆有發財之念横亘胸中而販運此票者遂因是而大獲其利一人獲利衆人羡之因而踵行之初止一二家漸而至於數十家數百家大井小井等巷與夫大街閙巿之間所見無非呂宋票店則生意以分而見絀乃有會做生意者首先减價情願小賺以求售一家如此各家又競效之勢將至於無利可圖而黠者乃更出巧思爲此小票生意卽如杭友所述杭垣自呂宋小票以來狡獪之徒藉以漁利不論大街小巷開設鋪子懸燈結彩金碧輝煌炫人耳目多至數百家各店寄售者亦復不少無知愚氓莫不蟻附蜂屯希圖得彩甚有手藝營生者盡累日之辛苦積得數十文數百文皆斷送於此而不知悔其害人也可謂厲矣現以考試在卽小票店開殷愈多唐廉訪念及於此恐其有害於各考生喪貲失票札府飭仁錢兩首縣以及上中下三叚保甲總巡出示嚴禁凡有呂宋小票店一律着令閉歇此誠一大快事刻下告示雖尚未張掛想各員奉此嚴札必不敢稍事因循混爲掩飾唐廉訪此舉誠各考生之幸而亦杭人之幸也翹首望之不禁額手慶之 
[諭旨恭録]  
　　七月五日奉旨浙江道陜西道監察御史員缺着恩漙錦昌補授擬補内閣中書謝蘭馨着准其補授廕生孫挺喻先覺程恩培李福澂綀慶斌俱着内用保舉官雲南候補同知直隸州知州鄧瑶安徽候補知縣左元麟山東補用知縣呂遐齡廣西候補知縣伍春華俱照例用分發廣東試用道吳仲翔江蘇試用道懋績江西試用知府謝若潮山西補用同知李崇洸南河試用同知孫石城楊士鈞甘肅補用同知直隸州知州李鍾辰兩浙試用鹽運副蔡德培河南試用通判靈浩東河試用通判王國光湖南試用通判劉鉞河南補用知縣周應麟四川補用知縣周國楨廣東補用知縣王春霖直隸試用知縣蔡啓盛江蘇試用知縣廖倬清鄧炬山東試用知縣羅左清朱檀福建試用知縣李進禄江西試用知縣姚敷典郭立朝史諮善四川試用知縣張肇基雲南補用鹽大使詹伯鵬兩淮試用鹽大使祖文斌浙江試用鹽大使楊雱廣東試用鹽大使章寳璐藩志裘福建試用布庫大使宋尊爵俱照例發往卓異官安徽徽州府知府春岫着回任准其卓異加一級仍註册候陞前甘肅秦州直隸州知州余澤春着回任准其卓異加一級仍註册候陞雲南宣威州知州陳鴻勳着准其卓異加一級仍註册回任候升開復官前福建古田縣知縣江起鳳着准其開復原官仍發原省照例用京察官盛京禮部贊禮郎錫珍着准其每次一等加一級工部筆帖式世善着准其一等加一級記名照例用盛京禮部郎中着文綽補授户部員外郎着廷杰補授盛京刑部員外郎着世培補授盛京工部員外　着景泰補授吏部漢字堂主事着文明補授户部浙江司宗室主事着崇略補授保舉道員馮邦棟着仍交軍機處記名遇有道員缺出請旨簡放欽此 
[本舘接奉電音]  
　　昨由京友電傳　上諭一道敬謹譯登○七月二十一日奉○上諭韶譚鈞培奏安插土族事竣請將在事出力土職人等分别奬叙一摺雲南猛參土目罕榮先與猛角猛重土目鍾榮高挾嫌搆釁一案經該督撫飭派道員劉春霖等馳赴鎭邊札委孟定土知府罕忠邦等前往開導釐定界限永杜爭端兩造遵依具結完案辦理尚爲妥速所有在事出力之孟定土知府罕忠邦着賞給宣撫司銜上葫腰王胡玉山着賞給土部司銜孟連下猛允土目刁金華着賞給土把總准其世襲下猛允土目以示奬勵土目罕榮高被罕榮先圍攻未敢挾忿尋仇聽候官爲處置洵屬安分守法着給予土千總管理猛角猛董准其世襲俾昭激勸餘着照所議辦理該衙門知道欽此 
[神京耳食]  
　　值年旗准兵部爲轉行事准禮部咨取七月十五日○田村暫安處莊靜皇貴妃行中元禮致祭需用抬送肉槽披中四十名看管章京一員移咨兵部轉行該旗照數派出於前期造具花名清册送部點名後前往 
 
 

Page 2

 
 
宰牲處伺候等因前來相應轉行值年旗查照辦理○凉州副都統德爲咨給引見事凉州駐防廂監滿現有驍騎校一缺揀得本旗同臨佐領下武生前鋒玉珍年四十歲食餉二十四歲綽克覺羅氏擬正吉陞佐領下領催秀志年三十二歲食餉十八年富察氏擬陪相應造册給咨該正陪齎投京旗廂監滿都統查照以便帶領引見○考試八旗繙譯鄉試録科定於七月十三日點名入塲十四日考試八旗繙譯童生於十五日點名入塲十六日考試已由禮部分咨宗人府八旗滿蒙漢轉傳應試生童按期於黎明齊集貢院聽候點名領卷入塲可也計此次繙譯鄉試録科者計宗室二人八旗滿蒙漢包衣内務府共九十八人繙譯童生册報入塲者計八旗滿蒙漢包衣内務府共四百七十八人計繙譯重生中額合取六十名云○管理太常寺事務禮部尚書臣宗室崑岡等謹奏爲題派請旨事恭照七月二十五日仁宗睿皇帝忌辰應行遣官恭詣昌陵讀文致祭謹按祀典則例曁歴届成案應由守護公等中遣派一人就近届期往祭臣寺謹將守護公等銜名繕本進呈恭請欽遣一人俟命下之日卽由臣寺知照届期恭往將事伏乞聖鑒謹此題於七月初十日奉旨遣奉恩輔國公奎瑛行禮欽此○吏部爲咨行事騐封司案呈本部具題請將管解京餉五萬兩以上之浙江候補知縣劉光煥准給奬叙一本於光緖十七年七月初七日奉　旨依議欽此欽遵合卽咨行浙江巡撫查照辦理○禮部爲咨行事光緖十七年七月初七日准禮科發出本部具題議覆四川總督劉奏請將四川閬中縣年逾百齡五世同堂壽婦楊氏旌表等因核與請旌例案相符應請旨准旌一本奉旨楊氏照例旌表加恩賞給上用縀一疋銀十兩餘依議欽此欽遵到部合將原題抄咨四川總督查照辦理○北城察院移送德勝門外清河北四道口地方兵部員外郎有宅塋地家人姜玉報以竊賊劉某行竊陽宅槅扇拒捕致爲撃傷移時身死一案當由指揮騐明屍傷塡格送案並訊取屍親所供不符自應嚴訊以期澈底根究惟本城例無刑訊之責案關人命將原被人証卷案一倂送部昨經刑部當月司禀堂掣分山東司承審矣至此案細情容後訪明再録○值年旗准兵部爲轉行事准禮部咨取七月十五日田村暫安處玫貴妃前行中元禮致祭需用抬送肉槽披甲十六名看管章京一員應行值年旗轉行該旗照數派出於前期將派出官兵花名清册開送過部點名後齊赴宰牲處預備等因到旗相應轉行該旗遵照辦理○吏部爲移咨事文選司案呈本部議覆山東巡撫張　　　將山東蒙陰縣知縣宋森蔭銷去試俸字樣等因核與例章未符應毋庸議一本於光緖十七年七月初四日具題奉旨依議欽此合將原題抄咨山東巡撫查照○太常寺應領本年秋季辦公經費銀四百兩已由博士廳掌印慶贊禮郎禀堂簽稿備文咨送户部請領此欵云而户部尚未傳期開放也 
[湓浦秋濤]  
　　新任九江江防分府王蓮舫司馬前次由京南下卽赴省垣詣撫藩臬各衙門禀到族奉藩憲牌示飭赴九江分府新任王司馬　　　　諏吉於十五日接印是日已刻司馬朝服詣香案前望闕叩謝天恩接篆視事前任盛菊蓀司馬卽於是日交卸江防分府篆照常辦理九江大關差事及電報局務是日潯城文武各員之詣署道賀者冠盖絡纆車馬紛馳頗極一時之盛○新關扦手某西人偕西商二人於十五日乘辦公之暇各持洋鎗一桿並携犬數頭在潯城外獵鳥爲樂行至花菓園地方忽見天際有八哥鳥數頭飛過托手舉鎗欲撃不期機括爲袖角所絆鎗子飛出洞穿扦手咽喉立時斃命同伴兩西人卽倩鄉人將屍舁回新關經税務司領事及西醫審視後卽行棺殮於十六日出柩至鎖江樓下窆西人之執紼者相與揮涙而歸○德化縣羅少垣明府帶同親兵差役於潯城内外嚴查匪類以安閭閻有親兵某甲探悉某處開塲聚賭潛往拘拿希圖收受陋規旋經明府查點人數忽少一名立時傳到諭云本縣帶爾等查夜並非帶爾等捉賭旣知有窩賭之家理應禀明由本縣作主分别查拿爾何得紊亂衙規私行拿賭顯見不安本分喝令笞責百板革除卯名永不録用明府清廉自矢事必躬親於此已見一班○前報九江新關税務司陞調　節兹悉新任布君　英領事官非税務司也至穆税務司仍在九江新關照常辦公並未遷調誌之以正前報之誤○九江南北岸禾稱因晴雨應時纍纍結實現已次第收割四鄉俱慶豐稔江北黄梅廣濟等縣榖米價大减新米登場每擔約值大錢一千三四百文窮民數米爲炊者無不喜形於色惟立秋後久無雨澤加以南風五六日木棉花葉稍覺枯稿連日火傘高張異常乾燥初九初十等日大氣尤爲酷熱寒暑針升至一百二度居民裸體納凉扇不停揮尚覺汗流如雨至十一日忽陰雲四合碧翁翁以一滴楊枝水洒徧大千世界炎威頓减十二日仍細雨廉繊大慰　農之望○九江文武官奉到上憲公文拘拿哥老會匪已紀前報兹悉拿獲數人送縣覊押後内有林姓經族長鄰十餘人出具切　詣德化縣署環求開釋羅少垣明府詳閲呈詞保結一面禀明鎭道府憲一面將林姓提至公案前勸諭再三謂如果守法勉爲良善本縣禀明上憲總可生全倘怙惡不悛交結亂黨一經查出實在劣跡惟保人是問决不姑寛林及各保人唯唯叩謝而退 
[京江秋色]  
　　入夏以來民情安謐雨水均沾立秋後火傘高撐居民如游釜上寒暑表升至九十餘度加以各巷道堆積垃圾齷齪不堪穢氣薰蒸時疫間作新沙金山一帶病者尤多幾於死亡相繼日來天氣稍覺回凉正是今時江上好白鱗紅稻紫蓴羹居是邦者盍雒誦韋莊詩領略江鄉風味乎○鎭地盂蘭盆會以贸易各帮爲最盛集欵認捐皆歸會館首事經理擇於月之十三四五日在會館延僧設壇日間拜佛唪經夜間施放𦦨口開壇之日大殿中供奉幽冥教主神位上掛佛貝幢幡寳盖雜以纓絡珠燈數百盞陳設各種戲文皆用砂米糖堆砌而成光怪陸離目迷五色對面萬年臺上另設清音演唱雜劇晚間燈燭輝煌城開不夜鎭城士女傾國往觀街道之間法鼓鐘聲喧　雜沓尤形熱閙誠中元一大勝會也 
[宦海苦况]  
　　安慶大挑知縣史守錡明府奉部籖　皖水聽鼓隨班需次兩載未頒花縣之封遽赴玉樓之召其德配亦相繼物故只存一子零丁孤露慘不可言現經首府聨仙衡太守首縣吳松午明府向各文武當道處募捐集欵共計數百元交與史公子令其扶柩回貴州原籍噫一官捧檄萬里輿尸宦海沈淪可勝慟哭然非聨太守等熱腸古道不且旅魂飄泊莫正首邱哉 
[客官到皖]  
　　前任河東河道總督吳清卿都水使者大徵於十七日抵皖垣駐節輿圖局内旋卽拜會沈仲復中丞曁司道各官聞都水使者此來係有要公與中丞面商小住數日卽當辭返珂鄉依期讀禮云 
[漁民鬥案批示]  
　　澥浦人與岱山人交鬥一案前已録報兹聞澥浦漁柱陳泉生等於本月十三日赴道轅控告所有批示照録於下以供衆覽據控情節核與鎭海縣所禀不符無諭此案岱山之包阿銀等係因何溺彆祇因聽官究辦死者之家屬等均不得在洋在陸私行爭鬥生事所有遞藉之邵順發等前經行府轉移定海廳查訊分别取具切實連環的保並嚴切諭飭遵照曁鎭海縣遵辦在案今據禀稱岱山趙阿四餘黨聲稱若澥浦再有出洋必要毒害洩忿等語岱山與澥浦之人業漁者多在洋捕魚相遇在所不免國法森嚴豈容私鬥設有寃屈儘可赴該管衙門控告免得别生枝節出案地方旣據禀明在江蘇崇明縣蛇山洋面又稱有本處漁户姓名卽由鎭海縣先行確查摘傳到案集訊究明或歸該縣就近辦結或移解該管之崇明縣歸案訊辦仰寗波府卽飭鎭海縣查照先令批示遵行詳報並卽移飭定海廳及該縣分别嚴行傳諭如該　漁柱地甲人等隨時稽查约束玩忽倂懲仍由　廳縣移會沿海各營縣隨時查察嚴禁具覆毋任滋生事端是爲至要並由府録報提軍　查攷的辦勿　 
[專失實]  
　　十九日報載輪船命案一則係九江訪事人所述兹以此事已閲數日漢口並無信至亦未聞有人談及恐前報所載未確 
 
 

Page 3

 
 
特綴數語以釋羣疑一 
[會訊西商控案]  
　　英商司克丹福控發昌機器廠扣留木料受虧洋二百五十元請爲追究蔡太守訂於昨日午後三點鐘會訊届時蔡太守會同富副領事升坐公案原告延博易狀師辨論司克丹福稱前在發昌帮夥辭歇後有木料存於該廠該廠亦有信來催我搬取迨往搬時忽被扣留致受虧洋二百五十元蔡太守詰訊發昌之蓀鴻年孫供該洋人本來在廠帮夥在後因事辭歇結算工帳已被透支洋八百餘元檢得細帳呈閲木料亦係廠内之洋所購太守謂該洋人控爾扣留木料以致受虧不能牽涉他事如該洋人果欠爾廠洋銀儘可赴英按察衙門控告孫卽稱遵斷蔡太守詰訊該洋人如何受虧二百五十元博易狀師稱該洋人之木料向船主買來代人修理船隻於開工之前一禮拜有信與該廠謂如何不將木料給我各匠無工可作勢將受虧該廠置之不理該洋人無可如何祗得另向木行購取木料值銀四百餘兩統共核算擔延工匠木料各項約洋二百五十元之譜律師威金生亦到堂觀審聲稱該洋人購買船主木料係托業廣公司代買該船主因銀兩尚未付清已托我控該洋人於刑司署請爲追究但船主因該廠扣留木料該洋人不能開工致船主之洋遲誤至今亦欲與該廠算帳蔡太守覆閲該廠致該洋人之信上書八月三十一號太守謂今日尙祇七月廿六號何以倒塡月日糊塗若此信係何人所寫答稱係粤人所寫又周該洋人到廠幫夥是何人薦保答稱伊自來説太守以該廠所作諸事異常疎忽初時致信催搬木料繼又扣留出爾反爾殊出情理之外旣稱該洋人支欠銀兩早可至刑司署控追何以遲延至今孫稱生意人但能好好算帳於願已足不欲涉訟公庭太守謂與洋人往來祗要有理卽可控告卽如今日會訊此案爾何不邀請狀師來案申辨孫唯唯富副領事問何得扣留木料答稱因該洋人透支銀兩之故富領事又謂該洋人尚欲與廠内算帳蔡太守商之富副領事着洋人先將木料搬回至受虧一節待伊等結算帳目或另行控追諭畢中西官遂退堂 
[慈燈照徹]  
　　本埠每逢中元佳節各街各業均設蘭盆會振濟孤魂前晚馬車同業設壇于四馬路公一馬房至晚招摇過市燈彩之鮮明臺閣之華麗音樂鑼鼓之喧闐紛紜雜沓塞巷盈街並有冲風旗掌號軍等均騎馬而行殿以瘟部等神前呼後擁舉國若狂亦一時盛會也同時又有張家浜蘭盆勝會亦至英界中行香會中之陳設亦復如驂之靳該會中人竊恐滋生事端請捕房撥派中西捕沿途巡行以資彈壓 
[打架償錢]  
　　寗波人某前在法界德善里經管房屋缘性情不善兇横之事時有所聞經屋主查知當將生意停歇王不願輕去是鄉卽在里口賃得第四百廿九號房屋一幢開設老虎灶兼賣鍋焦煤炭等物昨日有一江北人某甲形同乞丐手持飯籃購買飯焦數文乞取開水淘泡王不允兩相口角王卽取老虎灶拃煤火之鐵條向甲頭頂猛撃一下甲避讓不及致遭撃破頭顱鮮血淋漓衣褲均染作腥紅色頃刻間看客蝟集嘖有煩言王見勢不妙卽以青蚨五百翼爲和事老經人帮同理處始得了事甲卽携錢而去不數武復回謂三日内不能復原須添給傷費王滿口答應以圖眼前好過恐甲用磬後難免不前來纒擾也 
[縣案兩則]  
　　山東人子賓前在挨戤輪船充當掛得買司本年四月廿二晚有同船水手頭目李阿水私下知照蕪湖洋關巡丁搜去李所帶之私鹽四十包以致懹恨在心遂於是晚乘子在船頭工作擠入江中並將子箱中衣服及鈔票現洋共七十元一倂吞没子氽至江邊經農人袁觀濤救起乘輪來申赴英公堂控告蔡太守飭差拘李到案移送上海縣訊辦由縣提訊判李收所俟接蕪湖覆文再核此皆詳列前報者也前日午後袁大令拜客回署于賓在大堂上攔輿遞禀訴稱小的被李擲入江中時身無半文只得將身上所穿衣服典質使用目下無衣無褐何以卒歲况家中尚有老母靠小的養活務求青天大老爺恩追被吞銀洋並求究辦大令卽着退去候示○報紀滬南紫霞殿左近原旁倒斃無名男子一名兹悉死者周其姓順榮其名年三十歲向爲荳麥行生意昨晨屍妻周蜜氏將周之姘婦現摇划船之蔣沈氏卽小英弟至縣喊稱或夫身死不明叩求訊究袁大令着值差分别看管候訊 
[英公堂案]  
　　包探孔阿才禀稱湖北人陳裕春前曾在法租界犯案枷責釋後又在英界胠篋兹在途中撞見搜其身畔藏有衣褲三件語言支吾送究陳供衣褲在四馬路衣莊買來巡捕頭稱昨在捕房並未供有買來之説蔡太守着包探帶往衣莊對質旋據包探回稱帶陳出去無店可指陳又改稱買自南市太守以陳供詞不實顯係竊來隨着將陳遞解回籍贓存捕房○巡捕稱韓阿昌在小菜巿擺攤落巿後有板架等物堆　該處被殷金生偷竊請究韓供與捕同殷俯首求恩蔡太守着將殷管押七天○包探顧阿六稱某西人住居胡家宅失去入水所穿之紫銅鞋一只查係下灶沈永康所竊卽將原贓呈案請究沈供該銅鞋共有三雙同放空房内有大司務之朋友囑小的取看是以偷竊一只太守詰沈年紀若十答稱十六歲父母在鐵馬路隨判責手心一百下送交其父母管束○巡捕禀稱劉小狗王大喜沿途打架送案劉供小的南京人與王同船作小工住處亦相近咫尺昨因小的之妻有病在床囑養媳至門前倒便桶將水潑至王墻脚邊王卽與小的尋釁抛磚擲石撃破小的頭顱請大老爺相騐王供劉屢次以水潑在小的門首爲此互毆蔡太守謂劉小狗有意在爾門口作踐何不訴諸捕房送案懲儆而瞻敢用武殊屬非是王語塞蔡太守謂劉曰爾妻有病亦不能着五六齡之小孩倒馬桶隨騐得劉之頭顱不過微傷判罰王鷹洋一元給劉養傷并飭王着小工頭具保以後不得滋事○周桂桂至蕭昌州烟間吸烟因烟鋪上有垃圾喚蕭掃去蕭不允以致爭執喚捕將周送案周供小的至蕭處吃烟令將榻上塵垢拂去蕭不來小的自行拂去蕭卽以爲吵閙生意大老爺試思該榻塵垢堆積生意不佳可想而知與小的何干蕭供周乘酒醉來店吵閙門外尚有十餘人迨捕至始鳥獸散巡捕稱蕭喚小的去時周似酒醉模糊蔡太守以周酗酒滋事本當懲辦姑念無知着交的保不得再生事端○洋人好司禀稱住居虹口墻外有該處鄉人蔡老三設有坑厠臭氣薰蒸着其遷去不允蔡太守傳蔡至案供稱好司所住之屋前次已有數西人住過並未嫌有臭氣好司來未逾月卽嫌臭氣但此坑厠已設數十年藉以澆灌菜蔬好司着令遷去並無餘地可遷奈何該洋人又稱前次洋人住在此處婦女均是華人是以未經舉動刻蔡不肯遷去如觸臭生病醫藥資須着蔡償給蔡太守緩商再三着其每日挑去不得存留厠内如蔡不挑該洋人當自行雇人代挑蔡老三嘵嘵置辨太守以其瀆譯不休大加申斥隨判遵前斷如有留難本分府當派差墊没蔡始唯唯而去 
[法捕房讞詞]  
　　山東人喬榮旭卽德勝向同鄉人郭茂和俞殿元勒索洋銀三十元不遂反遭行兇毆辱葛同轉查得喬榮旭前在虹口天主堂内帮工亦係該教堂着押在案昨晨郭俞兩原告投案禀稱喬羽黨甚多若留在上海後來心有禍殃問爾知喬素作何業兩人均稱先在洋布機器局爲工嗣因不守本分時常持刀行兇停歇生意後來專靠拆梢爲生問羽黨是否同鄉答稱大半皆是外鄉人同轉謂喬乃進教之人何至如此不安本分郭稱喬秉性乖張不能更改請問天主堂中之姚相公及洋布局内之張老爺均知底細謂爾等旣係同鄉籌措川資送渠回家亦是好事答稱渠家中尚有父母兄弟小的等已給過川資幾次喬竟將錢用罄逗留在申後又荐過生意數次詎進店後不消兩三天卽與人吵閙或終日與人互毆是以無法可施且其舅父在徐家匯堂中將伊招留堂中亦被竊去洋銀十七元同轉曰今若將他遞解曾恐遞解不到反爲不美莫若爾等同鄉人集資送其回家較爲妥當郭等稱小的等實在無力並非推却同轉將喬帶案問爾共有若干羽黨喬不肯供認郭稱喬前日行兇時據云今日若要邀集多人不用吹灰之力一呼百諾尋常事耳通事稱日前拘押時據云有四友同潤同轉卽問四人是誰爾在洋布局爲何歇業供並無朋友因欲往天主堂作工一身不能兼兩役是以向洋布局辭出問歇業後靠何業度日供歇業時小的積有餘資用到如今 
 
 

Page 4

 
 
且郭茂和之弟郭萬祥欠小的洋兩元向其兄索取不還反探行兇務請明鑒俞殿元禀喬在洋布局因時常持刀弄槍與人閙事故此歇業後洋布局中之張委員聞知喬又在天主堂作工特向天主堂姚相公説明姚相公亦卽辭歇云云同轉曰喬之過處乃爾等一面之語殊難憑信喬到天主堂時終有荐保爾等須找尋荐保商議或具禀來案照例懲辦郭等均遵諭而退○張阿福前因往成記烟間内藉端索詐打失烟間主榮恒元妻之押髮簪手鐲等物同轉因訊究不供判令枷責在案昨晨疎枷覆訊當據原告榮恒元請道失物同轉仍將張阿福嚴加訊問堅執前詞榮禀稱渠若不直招請大老爺查問西鄰卽可明白同轉着將張還押候查明再核○積竊岑方元遞籍後又來滬上被法包探拘獲並在身畔搜出押票十四張鑰匙一串經葛同轉訊得岑有叔父在小東門外燭店爲夥着查明核辦在案昨晨包探王榮培禀查得小東門外燭店並無其叔今將押票上所質之官紗衫洋布衫洋傘玉圖章雨傘頂上盖用之銅皮及鞋子四雙一倂吊案同轉卽命將岑帶案詰問如許物件究屬由何處竊來岑初時狡賴同轉一再研鞫始供六月廿八日由餘姚動身從寗波附搭宜昌輪船於七月初一日抵滬當在船中艙竊得睡熟客人之官紗衫一件袋内有鑰匙六個並玉圖章一個及雨鞋兩雙又於十七日在江天輪船竊得洋布衫洋傘等物問銅皮一串由何處竊來供是物餘姚雨傘店托小的帶來送交同泰傘鋪問旣係託帶之物如何典押供因無信函無處可送是以押錢使用問爾旣爲竊賊所竊必不僅此區區者供稱祗此二次問據爾所供叔父在小東門如何找尋不着供稱叔父知小的被拘恐怕連累於他已於昨日動身回寗同轉着掌責一百板還押諭令各押店待七天後如無失主具領仍准爾等取去該押店均遵諭而退積竊王曉金綽號小時遷被包探拘押情形已紀報章昨晨同轉命帶案覆訊王供去年十一月來申父親洪渭亭現在英租界東金龍里教讀兼做醫生問爾父姓洪爾如何姓王供自幼過房與王姓問爾如果正經人前次因何犯案供稱去年因一時糊塗竊人錢四百文曾經英公堂辦過其後僅在家中偷竊父親物件不敢作賊問爾之綽號小時遷何人所取供小的祖籍慈谿人咸呼小的爲小慈谿並非小時遷當據英捕房包探高蓮卿投案候示同轉着將王還押候傳到其父解至公廨聽候發落○東園烟館主郎昌性虧欠庄銀七百五十兩經担保之人劉麟書控告法公堂飭提准交保限日料理一節均詳前報嗣因郎昌性避匿令其胞弟昌恒投案代押以圖搪塞同轉查知又將保人邱蓮溪提案訊押着交出郎昌性方可釋放在案郎昌性前日下午又投捕房令將邱蓮溪更換出外葛同轉至捕房後命昌恒帶案問爾是否來案與兄挺押供稱並非因兄昌性有事往吳淞且在外面理料欠銀之事問爾兄如何抵當答稱欠銀約七百十兩之數已還過一百五十元這幾天未知另行還過否其餘欠欵須將東園烟館拍賣或抵押與保人任憑管業均可應允謂劉被累不淺爾亦知之今姑念爾兄已經到案將爾釋放赶緊帮兄向原告前從速理處郎卽遵諭叩謝而退○江北婦方江氏前向老虎灶趙泉開索洋被打傷及肚腹同轉着醫愈再核在案昨晨方江氏投案禀稱傷處稍愈求請追究錢文問此欠是否向爾所借答稱俞兆桂借洋十元限八月間還清今悉俞已將欠洋如數還清欲向小婦人索還借據惟小婦人處祗收得趙健扣轉交來洋七元光景尚欠錢三千八百知被侵用爲此向他索取據趙稱該婦素來悍潑前在鐵馬路居住著有兇惡之名今住八仙橋西首依然如故向小的店中硬取板凳七只未曾歸還同轉曰借　上寫明限八月間還清着趙健扣交保届期還洋不准再有滋肇情事方江氏卽遵諭而去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十七年七月十四日京報全録]  
　　宮門抄○發抄硃批五道○雲督土等奏　　土匪情形摺○又奏留員補用片○江督劉等奏揀員請補知縣摺○又奏變通辦理盜案情形片○又奏委署　職各員缺片○蘇撫剛奏調署知縣片○七月十四日刑部都察院大理寺正紅旂值日吏部引見五十九名工部五名欽天監四名正白滿四名廂白滿七名○霍穆　文熙各請假十五日○遷公績假十日○召見軍機清安鳳秀○皇上明日卯初進丙至奉先殿壽皇殿行禮畢還海現換監葛紗袍羅地冠○發抄劉瑞棋奏知縣葉汝源以府經歴降補奉硃批着照所請吏部知道欽此○又丁憂吉州牧陳寳楨虧短交代各欵暫革限追奉硃批着照所請該部知道欽此○又知縣葉世佐補陽曲令奉硃批吏部議奏欽此○又試用知縣俞寳奎期滿甄别奉硃批吏部知道欽此○又知州全綸補隰州牧奉硃批吏部議奏欽此○○雲貴總督臣王文韶二品銜護理貴州巡撫按察使臣黄槐森跪奏爲獨山州屬土匪滋擾糾衆竪旗謀爲不軌當飭文武員弁率領兵團圍捕陳斬首要剿撫兼施地方現已安靜恭摺仰祈聖鑒事竊查獨山州界連荔波縣與粤西接壤游匪出没時有聚衆搶擄爲害良民臣槐森在臬司任内查悉前情嚴飭該地方官認眞清查保甲聨絡民團及駐防練軍分投巡緝以安善良在案兹據署都匀府知府王繼先轉據署荔波縣知縣梁宗輝署獨山州知州黄增益先後禀報獨山州屬界連荔波縣之峯洞墨寨等處本年三月初三日訪聞匪首陸老鑽约同莫金保在該處聚衆百餘人肆行搶掠結盟竪旗謀爲不軌附　數十里民心驚惶紛紛遷避隨飭土司楊澤敷遣團丁楊鰲潛往偵探情形該匪拿獲殺死祭旗一面遣夥匪分往各處招集流亡盟黨陳金山黄玉堂混入該州城中爲放火内應經該州拿獲搜出短刀火器號片等件訊明實情立正典刑當經移會營員派撥兵練調集鄉團前往堵夥等清並據署古州鎭總兵升用總兵李景昌署貴東道候補道袁開第會禀如前臣等卽飭營務處司道飛飭都匀獨山荔波地方文武並水營管帶督率練團前往相機剿游以靖地方旋據管帶荔波營練軍副將全忠孝帶領步隊會同該署州黄增益該署縣梁宗輝率領營弁團練人等乘其外匪未集於初十日黎明進攻賊寨該匪揚旗分隊冲出接仗我軍奮勇直前殺斃悍匪十餘人奪獲賊旗一面槍刀多件賊仍退守巢穴我軍乘勝圍攻施放槍炮富將賊巢攻破復殺匪黨十餘人我軍陣亡團丁二名受傷六人該匪紛紛奔潰　兵　等繞前截堵槍斃首要　老鎭割晚首級梟示並獲重傷匪黨韋阿依一名旋卽身死復生擒匪黨吳龍幅莫阿長羅六淦姚老四梁明正　阿領龍佑陸白受陳開方黎三等十名已由署臬司黄元善會同藩司王德榜迅飭接署都匀府知府許乃興將各犯提審確情録供禀覆如有兇悍接仗法無可貸者卽當批飭就地正法以昭烱戒歸入每年辦理土會各匪案丙彚奏若係被脅勉從情有可原者亦卽分别辦理務期無枉無縱現在農民歸耕地方平靖堪以仰慰宸厪臣查該匪陸老鑽紏衆豎旗分招外匪謀爲不軌幾釀亂階幸地方文武練團乘外匪未集先攻巢穴陣斬首要剿撫兼施未及十日仰賴天威殄滅渠魁悉除邊患而快人心辦理尚爲迅速不無微勞足録查署獨山州事知州銜候補知縣黄增益者荔波縣事運同銜開缺另補知州梁宗輝總兵銜留黔遇缺儘先補用副將全忠孝該三員親督練團衝鋒破敵洵屬尤爲出力可否籲懇天恩俯准奬勵將黄增益歸候補班前先補用梁宗輝歸候補班前先補用全忠孝免補副將以總兵記名簡放出自逾格鴻慈此外營弁團丁人等由臣等查明酌量外奬以示鼓勵除飭緝逸匪莫金保務獲究報外謹會同合詞恭摺具陳伏乞皇上聖鑒訓示謹奉奉硃批另有旨欽此○○土文韶片再雲南現辦邊防差委需員查有儘先補用遊撃許聲亮係廣西人在滇出力年久熟悉邊情據署臣標中軍副將李運龍造具該員出身履歴清册詳請留愼收標差遣委用前來臣覆查屬實合無仰懇天恩俯准將該員留於雲南邊防酌量差遣委用除將履歴送部核覆外謹會同雲南巡撫臣譚鈞培署雲南提督臣蔡標附片具陳伏乞聖鑒訓示謹奏奉硃批着照所請兵部知道欽此○○頭品頂戴兩江總督臣劉坤一江蘇巡撫臣剛毅跪奏爲揀員請補海疆要缺知縣恭摺仰祈聖鑒事竊常熟縣知縣吳康壽於光緖十七年正月初五日病故開缺應歸正月分截缺所遺員缺係繁疲難沿海兼三要缺例應由外揀員調補該縣濵臨海疆政務殷繁非精明幹練之員難期勝任兹於通省現任知縣内逐加遴選非現居要地卽人地未宜一時實無合例堪調之員復於進士卽用班内揀選惟查有卽用知縣朱秉成年三十歲浙江舉人光緖十五年已丑科會試中式進士殿試三甲朝考三等引見奉旨以知縣卽用钦此遵鄭工例報捐指省江蘇是年九月到省臣坤一到任未及三月例不加考臣剛毅覆查該員才識精明留心吏事以之請補常熟縣要缺知縣洵堪勝任雖調缺請補與例稍有未符惟人地實在相需例准聲明據江蘇布政使鄧華熙等會詳請奏前來臣等往返函商意見相同合無仰懇天恩俯念員缺緊要准以卽用知縣朱秉成補授常熟縣要缺知縣實於地方有裨如蒙俞允該員係卽用知縣請補知縣銜缺相當毋庸送部引見亦毋庸查造叅罰謹合詞恭摺具陳伏乞皇上聖鑒訓示謹奏奉硃批吏部議奏欽此○○劉坤一片再爲政首在安民而安民必先除暴江蘇自兵燹以後伏莽未靖游勇會匪到處勾結爲患以致盜風日熾剽刦頻仍臣到任後江南北各屬禀報搶刦之案日必數起多有訊等火器拒傷事主與昔年臣在兩江時情形逈異目下丹陽江陰無錫金匱陽湖如臯等處焚毁教堂之案層見疉出皆由匪徒從中煽惑藉端思逞業已欽奉諭旨飭令查拿匪犯嚴行懲辦此等搶刼盜匪雖與滋閙教堂有間而其爲地方之害正復相同一經　案審實之後若不立　懲創無以戢其不軌之志而銷其作亂之萌光緖十三年經江蘇撫臣奏准將淮安徐州海州三屬凡有强盜殺人放火等項例應斬臬之犯均卽先行正法在案查徐州等屬原以民俗獷悍盜匪出没靡常爲此權宜之計現在江寗江蘇各府州屬盜賊滋多人心不靖亦與徐州等處情形相埒各州縣獲犯破案遇有殺人放火等項重情若必逐一解省審勘則情罪重大之匪與尋常盜犯同科已獲者顯戮猶稽未獲者益無忌憚實不足以昭烱戒擬請嗣後江蘇江寗各府州屬凡遇强盜殺人放火有于六項並竊盜火器拒殺事主及執持火器傷人例應斬梟之犯一經各該州縣訊明由道親提覆審明確禀由臣核明後卽行批飭在犯事地方先行處决一面具奏並將供招咨部查核俾得速正典刑以寒匪胆而靖地方共餘尋常盜犯仍照定例辦理竊維人命至重但可不用重典亦何敢稍涉嚴苛第因時制宜不敢不暫行變通以期民畏鮮犯仍俟萑苻稍靖再行照例解勘以重刑憲嗣後卽以捕務之勤惰定各該營縣之優劣如竟仍前因循不知振作卽當嚴行叅辦倘能認眞緝捕拿獲著名會匪及首要盜犯亦當將出力員弁擇尤彚案奏請優奬以昭激勸謹會同江蘇撫臣剛毅附片陳請伏乞聖鑒訓示謹奏奉硃批着照所請刑部知道欽此○○劉坤一片再江蘇太湖一帶湖面遼闊汊港紛歧盜匪出没靡常巡緝極關緊要必須留防水師認眞緝捕庶可保衛行旅綏輯地方統領太湖水師前浙江海門鎭總兵李新燕應卽調省另候差委該水師統領查有現署福山鎭總兵前雲南鶴麗鎭總兵朱洪章才具穩練巡緝愼勤堪以派委接統所遺福山鎭篆務查有現署蘇松鎭總兵黄本富勇略兼優情形亦熟堪以調署遞遺蘇松鎭篆務查有正任九江鎭總兵朱淮森人材壯健紀律嚴明堪以接署除分檄飭遵外謹會同江蘇巡撫臣剛毅江南提督臣譚碧理合詞附片具陳伏乞聖鑒訓示謹奏奉硃批兵部知道欽此○○剛毅片再署鹽城縣事正任沐陽縣知縣祥安現經委代如臯縣篆務所遺鹽城縣員缺該處民情刁詐　理不易必得精明幹練之員接署方期無誤查有正任蕭縣知縣王敬修堪以調署據江寍藩司會同臬司具詳前來除批飭遵照外謹合詞附片陳明伏乞聖鑒謹奏奉硃批吏部知道欽此 
 
 

Page 12

 
 
[光緖十七年七月十五日京報全録]  
　　宮門抄○諭旨一道録前○大臣額奏塔城協標漢隊勇營並地方一切善後事宜業已交割清楚摺○陜督楊奏查閲河州鎭屬營伍情形摺○又奏擬緩出邊查閲營伍片○江督劉奏調副將回任委員接署鎭篆片○護將軍富奏飭移交輔國公印務緣由片○江督劉奏副將請緩給咨赴部片○晉撫劉奏調補知　摺○江督劉奏　撤水砲臺船片○大臣額奏報哈薩克公因病溘逝日期片○七月十五日工部鴻臚寺廂白旗值日無引見○孫毓汶因伊子以内用謝恩○記名總兵王得貴謝　因○浙江叅將雷芸桂謝恩○伯王請假五日○召見軍機○○奴才額爾慶額跪奏爲塔城協標漢隊勇營並地方一切善後事宜業已交割清楚恭摺陳明仰祈聖鑒事竊查塔爾巴哈台屯防副將協標漢隊勇營一千五百員名並地方一切善後事宜遵旨定期於光緖十七年正月初一日移交甘肅新疆巡撫接管業經奴才恭摺奏明並咨會護理甘肅新疆巡撫布政使魏光　轉飭借補塔城屯防副將張懷玉迅赴本任以專責成各在案嗣據張懷玉禀稱以天氣極寒冰雪載道請俟今春雪消天暖再行赴任等情兹該副將張懹玉於本年三月十八日到任所有分隸協標之漢隊勇營一千五百員名以及軍裝器械旗幟號衣並經前署塔城屯防副將白占春造具清册逐一移交新任張副將懷玉接收清楚其員弁勇夫應領存餉均截至光緖十六年臘月底止一律找發以清界限而免轇轕並據該副將等申報前來奴才覆查無異至辦理塔城地方善後經費亦經奴才劃分甘肅新疆巡撫照收所有地方善後事宜應聽委員辦理以歸畫一除將移交勇營花名軍裝器械清册送部存查並塔城旗隊及分隸漢隊五百人營制餉章另待籌議章程奏咨立案外所有塔城協標漢隊並地方一切善後事宜業已交割清楚各緣由謹恭摺由驛具陳伏乞皇上聖鑒訓示謹奏奉硃批該部知道欽此○○太子少保頭品頂戴陜甘總督臣楊昌濬跪奏爲查閲河州鎭屬營伍情形恭摺仰析聖鑒事　臣欽奉　諭旨派閲甘肅營伍於五月初八日起程前赴河州查閲業將出省日期奏報在案拜摺後卽輕騎减從馳抵河州該鎭兵額尚未復舊隨調集鎭標城守及鞏昌洮岷循化保安臨洮起台等十數營官兵及防練馬步各旗合隊操演均务旗幟新鮮器械堅利步武整肅號令嚴明排演香山速戰等陣進止如法奇正相生施放連環槍砲噴筒火彈均極聲勢聨絡比較刀矛籐牌亦殊穚捷馬隊　操馳驟盪决操縱自如馬上放槍異常靈便槍箭中靶均在七八成以上大小官弁弓馬均極穩練軍裝馬匹委員點騐無缺良由該鎭沈玉遂在任日久訓練認眞乃能如此臣擇其技藝出衆者當塲優加獎賞並分别記名以示鼓勵間有弓馬稍次而年力强壯或出征著績者卽酌予責懲勒限練習仍屬沈玉遂督飭各營將弁加意操練實力講求不得以事過稍形鬆懈務期精益求精咸成勁旅以俾副聖主整飭邊營修明武備之至意再臣經過地方雨暘時若豆麥暢茂　外垃布楞黑錯沙溝卡家各寺院喇嘛均來謁見當諭令各約束番族安分唪經恪守王法均欣然而去民情極爲安謐堪以上慰宸厪臣於五月二十一日由狄道一路旋省所有閲過河州營伍情形謹恭摺具陳伏乞皇上聖鑒謹奏奉硃批知道了欽此○○楊昌濬片再臣巡閲河州營伍便道察看各地方情形業經事竣另摺恭報其餘提鎭協營現届文武闈塲在卽一切均應預爲籌備勢難兼顧武闈事竣約在冬令甘省天氣早寒邊地冬防尤爲吃緊各提鎭所屬各營似未便調閲擬俟來春先赴固原寗夏查閲次閲甘凉肅州西寗統俟届期分别具奏所有擬緩出邊緣由理合附片具陳伏乞聖鑒訓示謹奏奉硃批知道了欽此○○劉坤一片再江寗爲省垣重地濵臨長江城内東北一帶地方空曠轉瞬舉行鄉試商賈雲集現在伏莽未靖難保無宵小乘機混跡彈壓巡防極關緊要城守副將一缺責任綦重現署江西九江鎭總兵正任江寗城守恊副將劉光才聲威夙著辦事勤能應卽調回本任以資整頓惟九江爲通商口岸事務亦極殷煩必須明幹之員與道府縣協力齊心妥爲撫馭以期綏靖地方查有兩江候補副將何明亮熟悉營務深識機宜歴署廣東潮州鎭陽江鎭及九江鎭篆務均能措置裕如堪以派委署理俾收就熟駕輕之效除分檄飭遵外謹會同江西巡撫臣德馨附片具陳伏乞聖鑒謹　奏奉硃批兵部知道欽此○○富勒銘額片再准護理烏訥恩素珠克圖舊吐爾扈特南部落盟長印務福晋色里特伯勒噶丹咨星竊查本盟管理東旂札薩克　國公逹爾瑪巴勒因病身故所遺公爵經前伊犁將軍金順奏奉諭旨諾爾布林沁　准其　襲該節門知道欽此欽遵在案因諾爾布林沁年未及歲當將札薩克印務飭交恊理台吉索特那水里邦暫行護理兹該輔國公諾爾布林沁現年十八歲可否將札薩克印務移交公諾爾布林沁接辦之處呈請覈辦前來奴才覆查無異除飭將札薩克印務移交該公諾爾布林沁接辦外理合附片具陳伏乞聖鑒謹奏奉硃批該衙門知道欽此○○劉坤一片再據前任江寗城守協副將崔萬清禀稱前因母故丁憂開缺卸事應自丁憂日起扣至光緖十七年四月初十日服滿例應請咨赴部緣資斧不給援案懇請暫緩給咨以便籌措等情呈請具奏前來臣查前任淞北營副將綦高會服滿起復例應送部當因資斧不給禀請暫緩北上經前督臣曾國荃奏奉諭旨允准欽遵在案今該副將崔萬清旣係無力北上核與綦高會情事相同應准暫緩給咨一俟措就資斧鄭行照例送部以符定制謹附片具陳伏乞聖鑒訓示謹奏奉硃批着照所請兵部知道欽此○○頭品頂戴山西巡撫臣劉瑞祺跪奏爲商缺知縣互相調補以重地方恭摺仰祈聖鑒事竊照州縣爲親民之官必須人與地宜方足以資治理兹查絳州屬之垣西縣雖係簡缺而壤連豫省山徑紛歧稽查爲難民又好訟非精細諳練之員難期整頓現任知縣戴家松現年五十歲陜丁石泉縣進士　朝考二等引見奉旨以主事用遵例改捐知縣歸新班卽選用光緖十三年五月分選授今職領憑到省十一月十九日到任核員心地質實惟稍欠敏捷於是缺不甚相宜未便遷就查有遼州屬之和順縣知縣曹廷杰現年四十二歲湖北枝江縣廪生考取謄録國史館議叙州判投効吉林辦理邊務經吉林將軍出具切實考語送部帶領引見光緖十二年三月十二日奉旨着以知縣用仍發往吉林差遣委用欽此十四年差竣赴部投供十二月選授今職領憑到省十五年八月二十八日到任該員通逹事理勤奮日爲以之調補垣曲縣知縣可期措置裕如所遺和順縣知縣事簡民馴治理較易卽以垣曲縣知縣戴家松調補赤堪勝任如此一轉移間人地各得其宣該員等任内均無有關降調違碍處分與例相符據布政使奎俊按察使藩駿文會詳請奏前來合無仰懇天恩　念地方緊要准以和順縣知縣曹廷杰調補垣曲縣知縣所遺和順縣知縣卽以戴家松調補洵於治理有裨如　俞允該員等係簡缺對調銜缺相當毋庸送部引見所有簡缺知縣互相請調緣由謹恭摺具陳伏乞皇上聖鑒勅部核覆施行謹奏奉硃批吏部議奏欽此○○劉坤一片再查南洋水砲臺船四號於光緖十一年經前督臣曾國荃將該四船移駐江陰添設礅位募勇防守奏明在案臣查該水炮臺船四號係前督臣左宗棠於光緖九年購置迄今將及十年終歲停泊江干風日摧殘江潮　蝕船身日形朽敗重加修葺所費甚鉅且恐仍難經久自應卽將此項船隻裁撤以節糜費其船隻舊料交上海製造收用所遺砲位卽於江陰營庫存儲由該統領派員妥爲看守或換置該處兩岸砲臺江陰爲入江門户地方緊要將來萬一仍須添設水砲臺自當因時制宜由臣另　奏明辦理以重防務理合附片陳明伏乞聖鑒謹奏奉硃批該衙門知道欽此○○額爾慶額片再奴才查哈薩克公爵哈蘇木罕於光緖十六年十二月二十八日身故據署理東北路營務處候選縣丞李緯呈報前來奴才查該哈薩克公哈蘇木罕　性恭順辦事奮勤平日約束部落均極嚴整以故塔城東北路頻年安靜刦奪無虞兹忽因疾溘逝實堪憫惻查该哈薩克公爵係屬出襄容俟奴才查明應行承襲人員再行另案辦理除咨理藩院查照外謹附片陳明伏乞聖鑒謹奏奉硃批該衙門知道欽此 
 
