# 1881 - 260 - 4903018

 

Page 1

 
 
[書閩撫創行編用乞丐怯]  
　　人而至於爲丐其故有二一則少小抓露無人援拯飢寒交迫不得已而爲羣乞所憐遂相率而至於丐一則嗜好　多性情又懶雖有家業不事經營浪費坐食日漸消亡迫貧無立錐親朋澆薄又不提携卽有垂憐而人實下賤不知上進久且被人厭忠流落無依則又欲不爲丐而不可得而要之失養與失教而已然若而人者甘於槁面黃馘行乞街頭不肯爲盜賊以賈刑誅是雖無身家可戀而猶有　命可愛也天運循環人事反復不能無偏頗缺陷之致知者亦無如何然猶是民生而儔類紛紜之中有此一等見之莫不痛心傾家不能普濟仗頭所施幾何茍爲地方之主居百姓之上權所得行而不行焉揆之素心寍獨無憾然而居民上者未聞有妥籌一策爲乞丐謀其生者何也以爲人極齷齪事甚委瑣而又無大利害於地方故忍而不發耳獨不思民命至重也設官所以治民彼亦吾民而使終年凍餒不得食於豐稔之時又使終身廢棄不得廁於凡民之列失養亦死失教亦死忍乎哉而遑曰細微已甚也善哉岑中丞涖任之初特創此法也夫中亟一省所賴以治者也今甫下車不他圖之是務而先於乞丐施之無乃譏其瑣屑也而豈知此法實爲興養立教之大原乎觀其立法編入巡更糞除之伍則日給口糧無須行乞察其烟癮子限戒絕而此生不全枯瘠所以養之者至矣勒能者挑選勇　從此上進若爲非怙惡則殺當其罪懲勸交至賞罰並行所以教才者周矣蓋惟爲乞丐者未嘗爲盜賅故雖貧賤已極而其身家固自清白待之者無所異於齊民也中丞大有造於閩矣安得以其細微而譏之哉鄙人久設此想曾著論說謂泰西國俗有公捐之錢公建之屋以悽止乞丐養之以食教之以事積其工資至限滿時計可自謀生活然候取而授之使之出院故凡丐無不收養無不兼教通都大邑未嘗有丐兒蹤跡而舉國無廢人也中國地廣人多貧富丰齊丐者踴接卽上村僻社不免三五人亦云多矣然隨地收養以縣境區畫分任其事力豈有不足者奈何無人議及也而不意中丞此舉實能先得我心也且其法先用以巡更繼拔以充勇　開置局院養教並施者其跡似異而其意可通也鄙人所云爲不恃乎巡更之丁役與無勇營之處設法也中丞所爲乃省會需人之處一轉移間而羣丐均可託跡也豈有外於養教之意哉蓋行乞之人雖貧而不勞雖苦而無所拘束若僅收而養之則飽煖逸居亦易貴有此游惰之人狐老院普濟堂之設惟其無教之之法故但收老人廢疾兾以終其天年而强壯者不得與也且養面不教則彼既無身家又無生業養之則生不養仍死是　豢之終身而地方又何從得此鉅費中丞其亦深思熟計而俊出之也夫列塵之門盤蛇弄藝舞娑娑而唱鳴嗚鶉衣襤縷掬涕扒垢纏集身旁厭而却走此何景象也昏喪之家重鬥洞開連相花落狗跽猴蹲階下廡前呌號跳擲賓客出入其問側目掩鼻又何如境界也今中丞著爲令甲飭閩省各屬酌量仿行推之各省亦皆得所安插此等鄙瑣之象不遇於目豈非清爭世界足以爲太平極盛之效也耶天下事患在莫爲之始則因循而不舉知者之紏事明有成見於胸中乃不爲衆議所奪以堂堂中巫面爲區區乞丐計豈不曰岑中丞開府黔疆久著聲望一旦涖閩他事初無動靜而惟此之務管仲器小閩人復何望焉殊不知有繫於養教之大原也事有粗論之而似爲末務細思之而實屬本圖者此類是也卽如禁烟一事議論紛如蘇潘譚護撫嚴禁烟舘勒限閉歇或曰此有司之職也且於禁烟無益至左侯相請增烟稅則皆以爲不禁自禁之法然特不思耳夫烟之爲害廢事耗財流禍於力作手藝者爲甚　其人生業所託不在家居萬不能置具於家按時燒吸驟焉禁絕彼竟無吸煙處雖欲不戒而不能令天下皆由此嚴禁吸者當少大半若僅曰加稅則以百五十兩之重攤之零買向須五十文一錢者增爲六十文而已微特有資者習焉不覺卽力作手藝旣耗其五何難措其一是適與禁烟之意左也內吉問牛喘似乎察及細物而孰知關於燮理天下事圖不以形迹論大小也岑公所見豈惟加人一等哉 
[恭錄　諭旨]  
　　○閏月二十二日奉　上諭恭親王等奏遵議門禁章程一摺禁城重地理宜嚴肅迭經諭令認眞稽查乃各該官兵日久生懈視爲具文寔堪痛恨此次所議章程或申明舊例或斟酌變通所籌向屬詳盡各該管大臣務當恪遵辦理督飭所屬實刀奉行不得稍涉因循至太監出入着總管內務府大臣務令總管太監認眞嚴查如自抗違定制等情並着嚴行懲辦决不寬貸懔之愼之具所請酌加值班官兵公費一節着戶部內務府妥議具　另片奏請飭禁商買人等擅人禁城等語商賈人等擅人禁城於門禁大有關係着步軍統領和門嚴行曉示如果有人擅人一經拿獲卽行送部從重治罪欽此○二十三日奉　上諭景瑞奏恭辦要差援案請撥欵項一摺　東陵永濟等庫欵項支絀現在恭辦　普祥峪　定東陵永遠奉安沿途應行預備各事宜需欵甚亟着李鴻章卽飭藩司不拘何欵撥銀一萬六千兩於八月初間派員解交該衙門兌收以備支用餘着照所議辦理欽此○二十四日奉　上諭李明墀奏遵議撫猺新章並請加九冲新籍學額一摺湖南江華縣民猺雜處前經兩次立定章程遵行憶久惟今昔情形不同自應因時制宜斟酌變通以期允協玆據李明墀派員親歴查勘酌議撫猺章程六條詳加披閱均屬平允着卽刊立新碑俾得永遠遵守嗣後民猺交涉各事均照此次新章辦理以昭書一務令民猺相安衅端承弭至九冲新籍並着加恩准加學額一各該猺戶益當感恩向化毋負朝廷教育成全至意該部知道單併發欽此同日奉　上諭全慶奏病仍未痊懇請開缺一摺全慶着再賞假一个月安心調理毋庸開缺欽此 
[日本雜事]  
　　○日本報言華人之寄居橫濱地方者現公議欲設一病房以便染病華人人內醫養中國駐日之領事官亦相與扶持樂助其成云又言長崎地方近今小竊甚多巡捕不善緝捕之咎無以辭也又言日本有一處名京都者屢有匪人將大石置鐵路上俾火車過時翻倒故意害人查緝多時未能破獲不識何人所爲近有一夜見一人正在置石得以獲住解送有司僅奉判罰此人洋二元二角五分夫若輩設心陰惡苟翻一車害人必多虺蝎心腸鬼蜮行徑服以上刑不爲過且應窮究同黨謀除後患官何以輕縱之也 
 
 

Page 2

 
 
[福州近聞]  
　　○福州西字新聞紙云船政局所造兵輪船現今概以裝載貨客往來福州台灣該處途間貼有告白聲明何日何船開行有人欲附搭或裝貨者可問洋藥捐局等語其報稅不在洋關另赴釐卡輸納云 
[漢口修路]  
　　○字林報言漢口來信知該鎭城內由官憲雇匠修平道途開通陰溝居人深感其德誠善政也因思上海城內及南市道路類皆損擴不平一遇天雨　步維艱而溝渠之淤塞者幾到外皆是水亦渾濁不堪旣於居人汲用不便尤易致病敬官憲能設法修治惠莫大焉 
[交篆引見]  
　　○皖垣安慶府同知陳晉堂司馬於前歲大計卓異嗣後疉有部文令其赴都引　見惟該缺歲入之項不敷支用司馬雖蒞任數載全賴上憲調劑差使始可數衍上憲知其苦情是以屢准部文均爲籌緩今夏又奉部催司馬自思若不設法引　見遷調難期是以勉力湊資自行請咨引　見已於日前奉藩憲懸牌委候補通判奉少卿司馬署理斯缺陳司馬業已交篆從此觀　光北上　螭陛瞻　雲載德南來鶯遷有日矣 
[虔誠祈雨]  
　　○皖垣患旱祈雨情形疉經列報玆悉前月十九日因准部文决囚故權爲開屠一天二十日仍行禁屠示至二十三日止官憲設壇祈禱逐日兩次中丞以下均詣城隍廟龍神祠行香敬求二十三日晚間果大雨滂沱溝澮皆盈人皆謂官憲爲民請命誠能格天云 
[火神出巡]  
　　○漢陽雙街迤南有火星廟俗傳每花甲一　神當出巡一次今歲適輪值到期是以上月初該廟首士叙議擇日出迎所有行棧船埠以及殷實信家　共踴躍損錢襄成是舉旬日以來各首士無分曉夜赶緊預備執事十七日十一點鐘居人均赴廟拈香奉神巡街前列旗鑼傘盖鑾駕沙船太保轎帳篷十番鼓樂等並有扮犯人坐入彩籠其解差及差官亦皆童子扮演均乘肩興此外更有擡閣九乘高約丈許　紥花卉兒童坐立其上極其新功先由漢陽火星廟起馬從雙街頭江邊大街南行過鐵門關進郡城朝宗門穿城向西門大街盡處折回至大別山尾過四灣蓮花堤仍至洗馬口落北到高官橋由雙街回殿武漢三處男婦老少看會者約有十萬人排列十餘里神所到處人山人海挨擁不開殊有空巷出觀之概云 
[痞根橫行]  
　　○漢皋上月十一日晚十二點鐘廻龍寺巷內福壽隆烟室突來著名之痞棍陳小旺帶引多多闖入烟室該店主告以現奉憲諭禁止深夜售烟我等不敢不遵等語小旺謂儘取烟來委員查到有我承當不相累及誰不識我陳小旺耶烟店主猶豫不决陳大怒隨取燈盤擲之店主畏其兇焰默不發聲復經傍人解勸仍給烟膏二三錢聽其談心暢吸而去非獨不名一錢抑且出門時交口辱罵店主祗忍氣吞聲而已竊思漢口土棍擾害閭閻早爲地方官洞悉前已出示不招告今陳小旺猶敢顯違禁令是眞無忌憚之甚者巳 
[新婚紀怪]  
　　○事有惝忱迷離不可以常情測度者如南昌某甲之娶婦是也聞甲住於德勝鬥外年正弱冠父母俱存家道亦稱小康聘妻某氏　吉於月前完娶屆期以花轎迎新人入門時已預請兩媼導引詎轎門甫啓則見一黑貓探首而出眼光閃爍兩媼大驚狂喊衆人畢集以爲或是神煞將執而縛之而貓已一躍上屋衆目共覩再視轎內竟空洞無一物互相嗟訝正愁新人無着擾攘間忽傳有風冠霞帔者巳在房內趨看果新人也遂導之行合巹禮是夕夫婦同衾殊無他異乃翌午新婦忽又不知去向到處尋覔毫無影響迨脯時則仍自由大門人從此時失時在人則狀類痴迷甲父母爲延僧道解禳并請醫療治仍未見有轉機惟不至再失去而已此南昌人所函述事近怪誕誠不取必其有無姑錄之以當東坡說鬼已耳 
[上海求志書院辛已秋季題目]  
　　○經學題　得臣無家解　與爲人後者不入解　夫人以勞諸侯解　丈夫之冠也父命之解○史學題　魏徵一言勝十萬之師論　吾貌雖瘦天下必肥論　撫字心勞徵科政拙論　賍吏犯法法在奸史亂法法亡論○掌故題　彗星說　　站利弊策　藍翎花翎原始　浮圖考○算學題　三角形各角正弦之比同於各對邊之比求其理可將三角形外作平圓容之令圓眉與三角相切則比例自得試作圖以明之　設同弦之雨句股形有雨股有雨句較求弦與兩句　三十度正切等於餘切三之一試言其理　取　圓四之一內容平圓自兩圓周相切點作縱線復於長徑上作黃線有隋圖長短徑有縱線或橫線均能求得容圖徑○與地題　江漢之滸解　昔人謂詩如山之苞是營法如川之流是陳法試證衍其說　擬直隸用軍人治河議　擬滬城建闕濬河議○詞章題　國稅再熟之稻賦以題爲韵　閏七夕七絕四首　閏中元五古一首　讀漢武內傳七月七日西王母上元夫人事作長歌紀之 
[磨藥傷人]  
　　○前日本埠城內金家牌樓左近馬姓花　作有夥某甲與學徒某乙二人磨藥詎磨中迸出火星登時轟起致甲乙二人上半身燒成焦炭乙傷尤重急請醫生救治據聞難保無虞云 
[吊物未得]  
　　○昨報逃夥獲案一則經法包探帶同戴竹亭至四馬路王雙喜家吊取金戒指洋元據該妓稱並無其事包探詰戴而戴木立無言包探見此情形卽着王雙喜到堂自行禀覆隨帶入捕房管押嗣聞經人保出諒於今日投案質對也 
[控被佔地]  
　　○有恒洋行價買新閘東首靠十圖地方隆茂洋行之地三十畆零禀奉英領事照會道憲委謝刺史傳同地保丈量有恒隨立四至界石而有王煜州稱被佔地一畝零趙錦山稱被佔地八分均謂其地且有祖墳在內隆茂之地係向蔡德和等買得向有原界可稽緣何有恒擅自復立界石云云謝委員以有恒所買隆茂之地照原數丈量雖有缺少自不應佔及王趙二姓之地諭侯查明核辦茲因王煜州將地賣與連利訟師催請理斷昨日陳太守謝刺史會同賈副領事庭訊有恒洋東繪圖呈閱地保與王煜州同稱蔡等將地賣與隆茂原有憲界今有恒購之隆茂竟重自立界佔地云中西官互相商酌問地保前蔡姓賣地與隆茂原中爲誰荅稱李秋亭隨飭傳蔡德和李秋亭訂期於下禮拜覆訊云 
[水手同歇]  
　　○二枝桅夾板船主某投英領事公館控稱由燕台開船本欲駛赴廈門因在洋面遭風船有損壞　泊上海浦江修理迄今半月工竣方欲開行詎水手華人高阿金等五名均自停歇請照會華官訊辦賈副領事據情照會陳太守昨早會訊船主申訴前情並稱在燕台雇高等六名爲水手每名月給工洋二十元當時先付一月工洋言明出洋後至第二个月滿再付今甫一個半月陸續均有支用忽然又齊心停歇云高阿金欽松林杜義生李阿炳孫太林等五名同供在該船做水手殊屬吃基况我等共有六人內一人巳在洋面殞命故我等皆不願聨續至所有半月工洋每人應得十元而所支人或二三元三四元情願不找工資停歇陳太守商之賈副領事以高等堅稱願舍工資令　主另雇水手高等鋪盖衣服給還完結 
[令呈帳目]  
　　○開酒店之意大利婦愛西登投該管領事公館訴稱雇用華人夏阿保經收館錢被用空洋五十元零請爲辦理領事令 
 
 

Page 3

 
 
其將夏交捕送英公堂請追昨由陳太守庭訊廈供虧洋祗念五元光景並無五十元之數陳太守飭將夏管押令該西婦檢帳呈閱以馮核斷 
[光緒七年閏七月十九日京報全錄]  
　　宮門抄○晉撫衛　奏會籌修築要工片○河督李　奏本年搶修埽工現巳廂辦高整片○又　奏黃河伏汎安瀾摺子○東撫周　奏審明按律辦理摺子○閏七月十九日禮部宗人府欽天監侍衛處值日無引　見○雙印假滿請　安○張凱嵩謝授四州按察使　恩○龔易圖謝授廣東按察使　恩○召見軍機　○○衛榮光片　再晉省負山帶河本無舟楫之利而且風高土瘠物產不豐其恃以轆轤韓運交易有無者僅東北平定一隅爲商賈通行大道仍須經歴四天門之險而後出者方能達於直境入者方能達於晉境此向來出入物貨車運馱載之情形也查四天鬥皆踞太行之脊卽古所謂井陘天險上而蹬道盤曲下而河灘紆廻行李往來無不動色相戒近因年久失修猶多覆車壓馬之患商民交困莫司誰何伏思晉省屢飢之後民氣凋殘培補之方自以通商惠工爲要若再令此道日久閉塞實於民間生計不宜亟應一律興修藉資開拓比經函商直隸督臣李鴻章嗣准函覆亦以興修天門爲目前要務並許竭力傾助俾免偏廢臣以李鴻章素顧大局凡有益於民生之事無不勇爲但此項工程係屬專爲利益晉省起見應由臣獨力認辦方爲允洽惟費煩工鉅既須兼顧通籌猶爲力求撙節當將自晉屬榆次縣之什貼鎭起至直隸獲鹿縣所屬之土門口止應修工程飭委平定州知州王彬分作石工土工兩項查辦葢靑石一項可就山開鑿不須價買祗須工錢土工一項擬仿直隸治河之法卽令留晉湘毅軍與撫標練軍兩營分段認辦所費旣可從省而藉令各軍習勞供役亦屬一舉兩得查候補道吳其復馭兵整肅熟悉地方情形於工程一事亦尚諳練應卽派委該道督飭兵勇依法修理並咨會李鴻章札飾該地方官照枓彈壓抑或委大員一同駐工監修偉就平治此後道路無復險阻貨物胥可流通於災後疲黎不無裨益至此項工費擬於善後欵內籌動將來應歸入善後案內一併造銷請免專案報部以省案牘據善後局司道群請具奏前來理合會同直隸督臣李鴻章合詞附片陳明是否有當伏乞　聖鑒訓示謹　奏軍機大臣奉　旨知道了欽此　○○李鶴年征　再本年搶修埽工現已廂辦高整者係北岸黃沁應屬武陟沁河汎　龍土廟埽工六段西街口埽工五段師家後埽工二段又師家後上下水埽工三段共埽十九段祥河廳屬祥符上汛十五堡挑水坦頭五六埽埽工三叚十六堡埽靠埽工五段共埽八段下北河廳屬祥符下汎頭堡斜壩　下空檔埽工三段二堡挑水壩迤上空檔埽工五段共埽八段均因河水迭漲先後刷蟄車矮經各該廳營分別按段加廂現俱高整又另案補南祥河廳屬祥符上汎十五堡魚鱗挑水兩壩中間空擋埽工三叚挑　頭二三四埽埽工中叚十六堡第二道挑　下首順堤埽工三叚均係光緒五年緩修底料捫朽水長溜逼先後匯刷凈盡補還新埽十叚按叚盤壓堅穩得資抵禦理合附片陳朋謹　奏軍機大臣奉　旨知道了欽此　○○頭品頂戴河東河道總督臣李鶴年跪　奏爲黃河伏汛安瀾並上南廳榮澤汛十堡險工搶辦穩定現已立秋仍督飭道廳加愼防護恭握仰祈　聖鑒事竊臣前將節交庚伏兩岸水勢工程具奏後旋據陝州呈報萬錦灘黃河於六月二十九日午時陡長水二尺五寸黃沁廳呈報武陟沁河於六月二十九日已時陡長水二尺七寸初九日子時續長水一尺來源雖不甚旺而兩河並漲匯流下注勢頗激湍各廳水勢先後報長二三尺不等河溜隨灣冲射南北埽石各工間多刷蟄並有游閉舊工匯出生險之處如南岸上南廳榮澤汛十堡爲同治七年榮工大壩金門原有護埽二十餘叚自合龍後溜走北崖　修年久早經朽腐本年交伏後該工對岸忽長新灘挺恃河心逼溜南趨竟成南北直射之勢致將存灘朽埽數日之間全行匯盡潰及堤垣情形非常險要維時臣查工行抵中河工次接據該廳禀報立卽馳往履勘正值全河奔注悍溜逼淘已將金門上首堤頂刷塌長三十餘丈寬一丈餘尺後面上　裂良長二十餘丈寬自數尺至丈餘不等緣當時大工占埽俱係柴土築成柴多土少歴久捫朽遇水易於匯化實屬萬分吃緊辛該道廳等預將料麻磚石機先籌備趕於匯塌要害處放坦砌坡搶補新埽竭數晝夜之力廂成六叚庶保無虞查該壩現在著河處已長一百餘丈須再接埽十餘段並酌拋磚石垜數道方足抵禦而上下首何灘仍在匯塌難保不續生新工現惟寬集正雜各料嚴飭相機節愼修守不在稍有藉糜又金門迤上接連西壩尾之堤埝久未加修堤面坑窪不平頂寬僅存一丈餘至二丈設河溜提注形勢過單難資防守亟宜帮築後　以固根本已令確實核估尅期集夫興築迤下鄭州汛各堡河勢提卸莫定臨黃埽叚時有蟄廂現俱平穩中河廳中牟下汎八九堡並下南廳祥上汎二十堡至二十三堡河旣飾節圈臥掃壩隨蟄廂拋刻難停手北岸工程則以黃沁下北爲重祥河衛糧次之應廂應護叚落均經該管道督率各廳營分別緩急隨宜妥辦兩岸另案土工先就已竣者按段騐收丈尺敷足錐試亦皆飽滿末完之工仍勸偕加緊趕辦完報候騐各工料物用多存少隨處酌添儲備無虞缺乏本年大河來源尚未盛漲秋汎爲期正遠工程夷險難知臣惟有督率道廳營委汎弁畫夜駐工實力加意愼防不容一處一時稍涉懈怠以期仰紓　宸厪至黃沁祥河下北三廳搶定工段據河北道禀請附奏前來謹另片恭呈御覽所有黃河伏汛安瀾並上南廳榮澤汎險工搶辦平穩仍督飭愼防秋汎緣由理合恭摺具呈伏乞　皇太后　皇上聖鑒謹　奏軍機大臣奉　旨知道了欽此　○○新授漕運總督山東巡撫臣周恆祺跪　奏爲審明逆偷重犯按律辦理恭摺具奏仰祈　聖鑒事竊前據武城縣知縣郭　新詳報案犯楊大因瘋毆傷伊父楊逢樁身死一案臣因情罪重大當經批飭該縣親身押解犯証卷宗至省由司發委濟南府審辦旋據該府黃天鶴會督署濟南府同知傳汝遷等審明擬議由司覆審解勘前來臣親提　鞠緣楊大卽揚黑大籍隸武城縣揚逢椿係楊大親父楊大平日侍父孝順並違犯光緒六年五月間楊大忽患瘋迷病症時發時愈楊大之祖父楊懷玉與楊　椿因其並不滋事央允地保　興安隣估韓符何庭希未經報官銷銀六月初四日楊逢椿在大門過道席地睡熟楊大瘋病復發手持木棍走至楊逢椿身旁用棍亂毆致傷楊逢 
 
 

Page 4

 
 
椿偏左右額角左右骽左骽肚並連毆傷左後脇楊懷五聽聞楊逢椿聲減趨視瞥見楊大執持木棍在彼跑舞卽喊同次子楊全族弟楊望之將楊大獲住俱向楊逢椿問明情由詎楊逢椿移時因陽殞命經該縣郭慶新訪聞差查卽據楊懷玉投知柳興安將楊大稟送到縣提訉楊大目瞪口獃語無倫次騐明屍傷並將楊大瘋病醫痊研認供吐明蜥詳經臣提省委審解勘提訊據供前情不諱詰非裝瘋揑飾亦無起釁別故及在場帮毆之人案無遁飾查律載子毆父殺者凌逼處死又例載子毆殺父之案無論是否因瘋悉照本律問撥謹省在三百里以內無江河阻隔者審明後卽恭請　王命押赴犯事事方正法若距省在三百里以外卽在省垣正法仍將首級解回犯事地方梟示又瘋病之人親屬隣佑人等容隱不報發殺他人者照知人謀他人不卽阻當首報律粀一百各等語此案楊大卽楊黑大因瘋病復發輒用木根毆傷親父楊逢椿身死實屬罪大惡極自應按律問擬楊大卽摥黑大合依子毆父殺者凌遲處死律擬凌遲處死查武城縣距省雖在三百里以內惟中有大清河陰隔臣於審明後當委臬司潘嚴文臣標中軍叅將玉秀恭請　王命將楊大卽楊黑大綁　市曹卽行正法仍將首級斛回犯事地方梟示以昭烱戒犯祖楊懷玉地保柳興安隣佑韓符何庭希明知楊大患瘋並不報官鎖錮致釀逆倫重案亦應按例問擬楊懷玉柳興安韓符何庭　均各依瘋病之人親屬鄰佑人等容隱不報致殺他人者照知人謀害他人不卽阻當首報律　一百例各擬粀一百事犯在光緒七年五月十四日恭逢　恩詔以前所得粀罪均予援免楊懷玉年逾七旬並免收贖柳興安仍革役楊萬之楊全訉係救陰不及俱無庸議除供招咨部外理合恭摺具奏伏乞　皇太后　皇上聖鑒謹奉軍機大臣奉　旨刑部知道欽此 
[蘇省撫轅抄]  
　　○閏七月二十六日知縣汪定勸奉撫憲委赴吳江公幹卽辭　從九黃鈺辭赴揚州解淮餉差　○二十七日直隸卽補州判汪介耆銷津局差並謝四年分海運蒙保加五品銜　從九王裕經服滿回省禀到　署苏州府照磨馬　曾事知接印任事　從九查有耕缷署蘇州府照磨事　○二十八日同知胡光祚稟知奉委解京餉差　前署鳳陽縣敎授卻文元禀知奉委書局襄校　縣丞甘隆春仿回鎭江聽候差委卽辭　主簿江永清禀知奉委太湖救生局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
