# 1907 - 52 - 4912159

 

Page 1

 
 
   
 
 

Page 2

 
 
[電傳上諭]  
　　正月十五日奉 
　　上諭陸寳忠着充國史館副總裁欽此 
[論殺革命黨（春）]  
　　寃哉被殺者而爲革命黨也。寃哉以革命黨而竟致殺也。 
　　吾聞俄國有虚無黨。日本有暗殺黨。歐美各國皆有無政府黨。其宗旨則破壤。其手段則敏活。其心思則精銳。其蹤跡則詭秘。故俄國之壓力雖重。而未能禁彼黨之行事。各國之警察雖嚴。亦未能得彼黨之要領。出沒於社會。往來於衙署。雖經一次之破獲。而志氣不爲少衰。日聞官吏之訪拿。而結會依然如故。勇乎哉若輩之行事也乃吾。國所爲革命黨者。朝下緝捕之令。則夕之就逮者纍纍矣。此聞戒嚴。之信。則彼之解散者紛紛矣。而皇皇革命黨。遂爲一二龍鍾髦瞶之官吏。捕之如縳鷄。殺之如斬豕。豈吾國警察之勇偵探之術。固遠出歐美上耶。或亦革命黨之程度。猶有未至者歟。請先言革命黨之形狀。 
　　革命黨者。各國怕謂秘密黨也。今之革命黨吾見之矣。茶店酒樓之上。大庭廣衆之間。囂囂然曰吾秘密黨黨員也。吾持流血主義者也。吾爲社會計。則寗犧牲吾一身。吾不爲一身計。則即可以殺某某。鳴呼。以秘密之社。而自號於衆曰秘密。則其不能秘密也可知。以暗殺之事。而揚言於人曰吾將殺某某。則其暗殺之能成功與否。不問而可决。揣若蜚之意。不過以爲革命二字。乃時下所尊崇。將借是以爲美麗之徽號。時髦之頭銜耳。而一般無識之官吏聞之。則以爲彼之革命猶可忍。彼將殺我安可忍。於是偵騎四出。影響株連。向所借爲買名之用者。今皆成爲種禍之根矣。哀哉。以如是之革命黨。而至於被殺。吾不獨爲革命黨之頸血寃。吾且爲殺革命黨之三尺鋼鋒寃也。 
　　夫革命黨者。有革命黨之資格者也。欲推倒現在之政府。則宜先有組織未來政府之能力。欲除去社會之蟊賊。則宜先有增進社會幸福之計畫。若僅持其破壤之主義。而無建設之手叚。則徒擾亂全國之平和。妨礙民生之治安而已。其人而至於擾亂平和妨礙治安。是固可殺者也。然吾觀今日之革命黨。卽言破壞而亦無其資格也。以有用之炸彈。而殺一昏瞶無用之督撫。於政界無有影響也。以數千烏合之衆。自號革命軍。而問其結果。則徒爲數十文武員弁。開一升官發財之捷逕。於政府無甚關係也。然則諸君其不可已乎。亦何必視性命如鴻毛也。 
　　吾於是敢爲今之革命黨吿曰。諸君未必能爲革命黨。又敢爲今之殺革命黨者吿曰。中國實無一革命黨。不見孫毓筠之被逮乎。以熱心官塲之人。而亦視爲革命黨矣。又不見野雞大王之被逮乎。以沈溺花柳之人。而亦視爲革命黨矣。以革命黨之自視如是其輕。而殺革命黨者之視之。獨如是其重。是眞吾國革命黨之物色。亦全世界革命黨之污歷史也。 
[專電一北京（正月十五日辰刻）]  
　　奏將留省及捐免保舉銀兩分半濟振○江督蘇撫會奏以淮徐海各屬災重人多赶辦春賑及資遣平糶疏河等欵不敷甚巨請將向歸部庫收捐之保舉過班留省人員應繳補交留省銀兩異途出身人員應繳捐免保舉銀兩二項暫歸江甯振捐局代收以一半接濟賑欵一半仍報解部庫一年爲限奉旨著度支部議奏（明） 
[專電二北京正月十五日戌刻]  
　　瑞人私游藏地○瑞典人亞班克丁不請護照私自游歷藏地駐藏大臣電吿外部由外部電致駐英公使汪大變轉吿駐英瑞使飭卽阻止免致他虞（大） 
[淮揚道飛禀勦捕淸河匪亂情形淸江]  
　　淮安府淸河縣屬匪徒勾煽飢民聚衆搶掠經淮揚道楊俊卿觀察 
 
 
 

Page 3

 
 
飛派兵隊緝獲匪首始稍平定現楊觀察特將剿捕睛形飛禀督撫兩憲略謂近日淸河四鄉匪徒搶案迭出昨派城守楊都司馬隊蓋營官巡防隊裴統領分投馳往在陳家集獲匪四名内有匪首趙立全一名旋據禀報接壤安徽盱眙之湖灘鎭匪徒聚集數百人執持鎗械分股搶掠拒傷練勇幸蓋營官督隊赶至合力兜捕拿獲匪首朱立富及餘黨八名衆始逃散起獲刀砲等物現又據三柯樹平糶局員禀報有著匪丁建高糾衆欲圖劫局幸兵隊防守嚴密尙未被劫又派裴統領撥隊往拿擬將所獲匪首訊明就地正法似此情形亂象已著擬一面派隊巡緝一而出示曉諭災民勿爲所煽直緊定期查放春賑以安人心惟擾亂之處不止淸河一邑各屬春賑極遲月内必要開放否則裹脅俞衆勢成燎原大局不可復問職道焦急萬分應懇無論何欵立刻勒提數十萬匯浦分撥查放以救危急倘稍遷延東南糜爛同歸於盡急迫上陳伏乞迅賜示遵云云（能） 
　　按淸河桃源兩縣匪徒勾結飢民擾亂搶刧已見本報十一日專電 
[詳述如臯亂耗通州]  
　　如皋石莊鎭去冬因緝私斃命以致鹽梟匪徒聚衆七千餘人將官鹽機搗毁現在鹽棧復將開設而亂民即借前事爲口實到處散布謠言并有匿名揭帖徧貼於大街小巷約期十四日頭裹白巾揭竿起事僞號順德元年先劫米行當鋪後毁學堂及各紳商家悖逆之言駭人聞聽如皋紳士沙編修元炳恐釀巨禍於十二日星夜赴通州吿警適州牧晉省賀年遂由狼山鎭李鎭軍派宋游擊督帶兵士馳往彈壓通如各鹽機因此亂耗現亦暫行停止矣（妖） 
[日商被笞交涉褔州]  
　　日前有商人某甲因不安本分經城守左達夫協戎拿案訊問甲自稱日商協戎因其並無護照置之不理卽喝令笞責數百板并發縣押辦乃甲確曾在台入籍現因被責卽飭親人赴日署禀訴恐又不免惹起一塲交涉也（南） 
[蘇臬升授民政部侍郎之續聞蘇州]  
　　前報紀蘇臬朱家寳升授民政部侍郎之傳聞茲聞此說係由臬署傳出故蘇垣官塲咸詫朱臬司際遇之奇云（於） 
[閩藩升調之消息福州]  
　　聞官塲中人云新任藩司連蘭亭方伯有升調湘撫消息未知確否（南） 
[丁督蒞閩之先聲福州]  
　　雲貴總督丁振鐸調督閩浙聞已有隨從武員到閩想蒞任之期當在指顧間矣（南） 
[陳侍郎赴淸江浦調查銅元鎭江]  
　　考查銅幣大臣陳璧奉命南下調查各省銅元刻已將江寗省所設銅元廠查畢陳欽使遂於十二日由金陵乘海圻兵艦道出鎭江然後換坐民船用小火輪拖帶逕赴淸江浦調查云（文） 
[學部飭送各府州縣志書北京]  
　　學部咨開前准編書局監督案呈查初等小學堂章程歷史輿地格致三科均就鄉土編課講授用意至爲精善編成例目懇請具奏請旨飭下各省督撫發交各府縣擇士紳中博學能文者按月考察依例釆錄自奉文日始限一年成書并令地方官於奉文这日先將本省通志及府廳州縣志郵寄編書局以備參攷又各省前次繪送會典館地圖並需各備一分寄京如無印本可照底稿摹繪云云（妖） 
[商學界開會演說地方自治蘇州]  
　　蘇垣商學兩界於十三日假草橋公立中學堂開演說地方掁治大會先期邀請上海憲政研究會總幹事馬湘伯君蒞會演說是日午後一句鐘開會到者約二三百人學界如蔣季和太史彭頌田太守吳卓臣部郎等十餘人及各學堂學生商界如商務總辦陸繩伯觀察商會總理尤鼎孚舍人張月階部郎等二十餘人及商業學生多名先由馬湘伯君演說研究憲法亟宜破除迷信節省糜費預備自治之基礎繼由陸繩伯觀察演說現在淮徐海一帶待賑孔殷敦勸諸君節省浮費爲地方有益之用而研究憲政尤爲當務之急聞者均鼓掌稱善惟龔某演說謂開通社會研求憲法須勸各學堂學生每月各捐錢一百文以備將來另建大講堂一座爲研究憲政之總彚處聞者皆不賛成時鐘鳴四下遂散會（出） 
[議集紳富捐之衝突揚州]  
　　江督端午帥前日札飭運司轉飭府縣勸辦紳富捐以充賑款府縣奉文後當與各紳集議乃巨紳吳引孫中丞因見江督公文内有勒捐字樣頗爲为樂遂向各紳云諸公願捐與否我不願聞但我則不願等語當由蕭紳紹棻等極力周旋並向府縣云攺日自當議復現事已多日尙未就緖聞府縣擬會詳運司轉禀江督請示核辦（見） 
[飢民焚刦格殺勿論揚州]  
　　揚郡飢民遵遣回籍者固多惟逃竄回鄉者亦復不少連日搶刦放火之案層見疊出鄉民紛紛赴縣禀控地方官亦無法可制惟諭以再有滋擾准予格殺勿論云（見） 
 [P鎭郡遣散飢民續誌鎭江> 
　　徐海留鎭飢民計有三萬餘人現由鎭道榮觀察雇用招商大東各公司小輪船陸續送至淸江浦咨請淮揚海道楊俊卿觀察轉派員紳資遣回籍自初九日起至十三日鎭郡已遣去五千餘人榮觀察復籌捐巨欵毎人給予乾麫餅四斤錢四百文另由鎭城各紳董捐集欵項每人加給錢四百文每日淸晨榮觀察率同鎭江府承瑞卿太守水陸總巡周錦堂協戎丹徒縣宗加彌明府以及文武各官紳董詣留養廠查點飢民並勸諭各速回籍就賑免致流離失所衆飢民咸欣然就道旣而榮觀察以飢民紛紛上船經過各處深恐聚衆滋擾特派四標巡防各營弁兵分往彈壓嚴密梭巡是以地方頗爲安靜云（文） 
[嚴查烟棒辦法陜西]  
　　陜省蒲城白水三原等縣向有著名土店將土藥濃煮成膏掺和僞料日晒極乾捻爲細條按寸截斷用糭皮捲緊復加皮紙包裹名曰烟棒每一烟棒約需凈膏二 
 
 

Page 4

 
 
[第四版]  
三分售錢十餘文二十餘文不等行銷南北二出及山西蒲解等州爲數甚鉅實陜省本地銷土第一大宗土捐統捐分局胡太守以現在攺征統稅若令此項烟棒比照凈膏完納則該土商等藉口賈土時已經完稅黏花勢必抗違不遵若任其行銷各處漫無稽查又慮該商等惟利是圖廣購漏稅之私土製成烟棒减價爭銷實於稅收有損爰擬就辦法八條除三原縣設有分卡不計外復就蒲城白水兩邑各增一查驗支卡派選精幹員司先將每兩土能煮淨膏若干每兩膏能造烟棒若干之細數確切查明預立一表然後傳集衆土商各發印簿二本一本專記販進十藥數目由卡員查驗有無執照印花方許入鍋製造一本專記販出烟棒數目由卡員稽核與驗過入鍋之土合校數果相符於包裹烟棒外加蓋戳記另給分銷連單一紙方許販行各屬各屬分卡遇此等烟棒查明外封有分同戳記及運單始准放行否則責令照烟膏例完稅蔌照販私例充公以杜偷漏云（悠） 
[密飭淸查鹽政積弊杭州]  
　　兩浙鹽務積弊甚深現度支部咨行到浙飭自兵燹後四十餘年之產銷收解及報部外銷各欵澈底淸查核實呈報經張中丞札飭顏小夏廉訪調查惟其中種種弊病一經追究勢多牽涉故廉訪甚爲躊躇（凡） 
[調查德國鐵路機器節略廣東]  
　　昨報紀朱禮　陳鴻鑫等奉委充義國米郎機器會調查員考得德國鐵路機　情形繕禀聲覆茲將節畧照錄如下 
　　一火車創造之人名及年代創造人名押湯泥漢擬司特爾創始時期在西歷一千八百十七年落成在西歷一千八百四十八年自押君至今第七十次火車業已吿成 
　　一機廠之牌名及每年造車數辦事人數廠名漢擬司特爾此乃德國最早最大之火車廠每年可造火車六百部辦事人計工程師及繪圖者合計一百三十人工匠四千人 
　　一火車機器出口之數目及銷售處自西歷一千九百二年至今共出口火車七十部定造未成者尙有二百零四部銷售處奥國俄國瑞士瑞典法國西班牙希臘英國丹國義國荷蘭美國 
　　一廠内所用之各種機器發電機器四部馬力共二千六百匹汔機十坐共熱氣面積三千邁當電機一百二十部馬力二千五百匹專爲運動車床刨床鑽床之用又電機一百十五部馬力九百匹專爲運動活動起重架之用活動起重架三十部可得起重力自一千啟羅格蘭募至三萬格蘭募升降器十二部運器四部運動桌二十張水壓力壓輪之亞邊機二部一壓力三百噸一壓力五百噸水壓力壓釘機器七部電力裝釘機二部煉火爐二十三座專爲接鐵打鐵鍊鐵之用鐵凳二百六十六汽錐二十二共得錐力四千五百啓羅格蘭募電力推錐二隻釘器三十六扞爐十三電氣風扇二十 
　　一火車上之汽機另用熱蒸之器製造此器第恐鍋爐内之氣至汽通遇鐵易冷故此出烟櫃内另設一加熱蒸之器便爐鍋之汽經過加熱蒸器内之出烟管傍側因烟而燥燥則氣厚乃至汽筒運機力量至必更大不物省煤卽水力亦可稍增　（未完） 
[俄艦弁兵斥逐日人吳淞]  
　　俄艦奥斯科爾復至淞口已誌前報茲悉該艦現仍停泊三夾水凡售賣雜貨者均得上船惟有日本人數名携物上船爲弁兵斥逐（草） 
[日本巡艦駛抵淞口吳淞]  
　　日本駐華水師統領某君十三日乘巡艦至下海浦停泊當駛過淞口時中國砲台兵艦均縣旗鳴砲申敬聞明後尙有大隊英美兵艦來淞故售賣菜食等物者皆預在三夾小外雇船等候（草） 
[濬浦局築路修橋之計畫吳淞]  
　　濬浦總局現擬於滬北楊樹浦至吳淞沿浦裹面一百弓築一馬路卽將濬浦挖起之泥塡築以省工程其沿塘橋梁朽壞之處亦由西官照會華官轉飭上實兩縣就地籌欵逐一條理（　） 
[大淸國礦務正章（二）（續）]  
　　第六章地權 
　　第十三款（地面地腹釋義）按照第六欵凡有礦質各地應分爲两層 
　　甲第一層指地面而官其厚至業主平日所用之深處以耕種築　並其他土工所及不關放礦務爲限 
　　乙第二層指地腹而方即第一層之下其厚所及之深處並無限制 
　　第十四款（地面地腹權利之區别）地面權利除業主准其自用外至承辦地腹各礦之礦商並不能有地面業主應有一切之權利惟於執照所准之地界按章業已奉官局允准遵繳各費則所有開礦應辦一切事宜該業主及他人亦均不得阻碍各國通例地腹皆爲國家所有凡五金之　及一切貴重礦質非官不得開采業主民人不能　地腹之利中國政策寛大務在體卹民生所有地腹礦產之利除照章徵收礦界年租及礦產報効銀两外其合股餘利惟丙字類之礦質國家應酌提紅股一半還地面業主分霑一半總之國與民共分此全數餘利十成中之五成以示與民同享樂利之意 
　　凡合格之礦商繳捐合辦者無論華商洋商均不能將地權給與該礦商掌管礦商如係華洋合股應先將開礦需用之地面與業主商明是否願以礦地作股其不願以地入股而願得地價者准業主呈報礦務總局按照相當價値由官收買再與礦商合股開辦如業主不願將礦地出售可由官查詢原委斟酌辦理礦商不得絲毫抑勒强迫致拂民情其由官核准給照之礦地該礦商只有權辦理礦上一切事宜不得管及地面官亦不以定章以外之科條阻碍礦事俟開礦事竣仍將地面交還官局官局收回地面即將該商所領開礦執照註銷 
　　開采之權屬之國家無論官辦民辦或華洋商人合辦均以奉官局批准爲度倘有民間私將礦產賣於外人者由官局查明除礦地充公外並將該業主照盜賣律治罪如無華人合股斷不准他國礦商獨自開采一礦 
　　第十五款（銀股地股之區别）几華洋商合資開采一礦謂之銀股或中國礦商力有不足官家助以資本者謂之官銀股 
　　凡業主有地無資開采願與礦商合力呈請領辦者民業主應分之利謂之地股或官家之地官不自開准給礦商領辦者官家　分之利謂之官地股 
　　第十六款（甲字類專歸業主開采）第十一款甲字類礦質如在民地應　地面業主任便開采如在官地禀明礦務總局核准方可開采一切稅捐仍照本省舊章辦理勿庸徵收年租及報効銀兩　　　　　　　　　　（未完） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡道來蘇蘇州]  
　　署理鹽巡道朱恩緩於十四日由寗來蘇謁見蘇撫陳中丞面禀要公（出） 
[防廳易員廈門]  
　　厦防同知原炳堂司事請假當奉上憲批准另委寗雲漢司馬署理（幸） 
[刦官駭聞厦門]  
　　同安縣鈕承藩大令去臘帶同親勇往離城二十五里某鄉辦案不意行至中途突有土匪我人攔路刦掠當場殺斃輿夫二名大令狼狽逃歸不知以後作何辦理也（幸） 
[牌示用駢文之特色陜西]  
　　駢儷之文施之公牘甚鮮而用於署官補缺之牌示則尤爲世所罕見乃去冬署藩司錫方伯檄委候補知縣繆延福代理富平縣篆務牌中有四六聨語此眞特色也茲照錄如下爲檄委事照得現聞署富平縣李令嘉績病故並聞該縣民氣不靖風潮未平不可一日無官亟應擇賢而任茲查有該員堪以委令先行代理除詳報外爲此牌仰該令知照卽例星夜東裝前往將富平縣知縣印務刻日接收任事所貴安良除暴消隱患於無形無迹之間尤當恤寡矜孤見交情於一死一生之際本司厚望該令優爲仍將接印日期具報查者毌延此牌悠 
[陸軍學堂擴充操塲陜西]  
　　陜省陸軍學堂舊日操塲係租安慶寺地基六畆五分場内引道鞄道係租民地一畝五分現在攺建陸軍學堂將來學生逐年遞增所租操場地址殊形狹隘因在學堂西邊買民地數叚　十畆零一公連前租作引道靶道之民地一畆五分統共十一畆六分方坦平闊足敷應用地主何凌斗已允讓歸學堂卽按照時價每畆給銀二十五兩書立契據該地永作學堂之業按年由學堂承納錢粮去冬已將大槪形勢繪成圖畧詳請立案矣（悠） 
[甘棠小學堂攺作高等松江]  
　　西門外甘棠小學堂開辦最早近因故紳袁爽秋太常之公子仲默部郎體先人遺命助銀千兩爲華婁興學之費華亭已開懷新高等小學婁縣尙無獨立高等小學校遂由敎育會紳士吳沈諸君商准敎育會禀請當道准將甘棠小學校攺爲婁縣高等小學堂現已佈吿一切尅日開校矣（此） 
[法政官班學額不足杭州]  
　　浙省法政學堂原定官額六成計一百二十名於去冬出示傳考無如仕途中人類皆無意求學報名者寥寥不得已通融辦法令隨宦子弟一體具報統計仍未滿百名而月望即須截止惟紳班雖僅額設八十名聞報名者則已至一千五百名矣（凡） 
[飭縣更正課程學則杭州]  
　　鎭海縣孫大令文詒去冬自奉化調任鎭海就署中創建小學及女學具禀到省支提學恐滋流弊批謂該令捐廉倡建官立初等小學及女學各一堂惟縣署爲一邑行政之所吏胥罪人雜　喧擾於管理諸法有無妨碍兩校同設一署雖間在東西究屬一宇中外禮俗不同總以遠離爲是仰卽妥爲辦理勿使滋生流弊初等小學簡易科乃鄉僻地方權宜辦法其後升學尙須補習所缺該縣設立學堂應爲全境模範學科完全更爲美備否則應將各初等小學簡易科合併更正云云（凡） 
[寺僧抵抗學堂寗波]  
　　甬郡鎭海縣東鄉妙勝寺前因住持聞馥等不守淸規變賣產業經紳士劉崇照等禀准將該寺空舍作爲兩等小學堂當飭聞馥遷讓現該僧等潛回寺中僞造北京佛學校長覺先信函恃蠻抵抗日前由劉紳具禀道署經寗道喻庶三觀察電飭該縣立派幹役將聞馥等拘案碻訊並將衆頑僧驅逐不准滋事復令紳等赶將學堂循舊辦理云（本） 
[金壇商會成立鎭江]  
　　金壇縣商界王吳等近就各業籌捐創辦金壇商務分會由會員公舉成紳達爲總理其餘各執事皆舉商界中之鄉望素孚者充之現於十一日在鎭江紅梅閣開會會議一切（五） 
[籌設官銀分行於滬蘇鎭三處鎭江]  
　　河南官銀號刻擬攺爲官銀行以蘇滬鎭江等處爲南省交通樞紐應先設立分行特由豫省大憲委王某前往該三處考查情形茲已於十二日行抵鎭江矣（五） 
[批准公建菜塲蘇州]  
　　閶門新築馬路自鴨蛋橋至錢萬里橋已一律竣工其耶爲最繁盛之區蔬菜各攤若令任意擺設未免有礙路政爰有胡紳議於適中之地集股公建小菜塲一所禀請撫憲立案奉批交商務局查覆該局以事關路政轉札地方宫核詳聞已詳請照准矣（畸） 
[帮匪頭目就擒揚州]  
　　靑紅帮頭目王四癩子於初九晚在新勝街蓉芳閣烟室無端滋閙適統領兩淮新軍李定明鎭軍道經門首聞聲入内云該棍係云歲搶米案内要犯在逃未獲今旣在此遂喝令捆綁送縣訊辦（見） 
[香工追獲盜匪蘇州]  
　　常州某尼庵於夜被盜刦掠香工某甲尾隨羣盜之後至蘇州閶門外山塘筕文星樓茶肆啜茗甲潛吿續備營某哨弁弁卽帶領多勇至該茶肆獲住三盜旋見貼鄰某湯團店東夥均係同黨亦一併獲住解送元和縣訊供究辦（出） 
[蘇鄉命案蘇州]  
　　元和縣境周莊鎭新安會館司閽人沈少春向與王阿樓爲友胶夜王潛入行竊被沈拿獲兇毆竟至斃命翌日屍屬偕地甲投元和縣署報案竇大令遂於十三日下鄉相驗將沈帶回押候訊辦（出） 
[賭風大熾松江]  
　　時届新年金吾弛禁城廂内外有劉盤龍癖者無不興高彩烈聞某錢莊執事一夕之間輸至千餘元亦豪矣哉（此） 
[米珠薪桂福州]  
　　閩中近日米價飛漲上白每石約七元四五角因來源不多米商又囤積居奇價遂不得平落柴價亦甚貴每十把須洋一元米珠薪桂市民苦之（南） 
[扣留局員福州]  
　　前南台警務局陳明府顯堯奉札調往别局遺差委周丙爕椄辦聞該員尙有别項公事未能辦楚被藩司查悉著令扣留俟交代淸楚方准赴差（南） 
 
 

Page 10

 
 
[馬路不通車馬之原因蘇州]  
　　蘇州自行火車以後卽於車站開一馬路直達閶門現已一律築竣而大小車輛仍不准通行聞其原因爲新民橋橋上甚不堅固且橋堍將官巷塞斷僅留一竇頗爲市民所詬病故上憲已飭縣查勘一次非將橋堍修建并將官巷展拓車馬恐難通行云（畸） 
[宦途穢迹陜西]  
　　去年有陜省知縣葉國霖娶孀居少婦張鄧氏經兩司查明詳請革職曹撫批云知縣葉國霖身列仕途乃至娶人孀居少婦涎人之財敗人之節貪鄙穢藝實屬有玷衣冠准如詳將該員葉國霖立予叅革驅逐回籍以儆官邪張鄧氏夫死卽醮已乖情埋遇人不淑復思離異旣經控司斷結有案姑免深究惟以宦門之女不知自愛若任流寓西安播揚穢丣貽死者泉下之羞情殊不忍仰該司迅飭首府縣傳諭鄧姓親屬立將該氏領取回里妥爲安置如再逗遛陜境滋生事端鄧姓親屬即難辭漠視之咎（悠） 
[互相禀揭福州]  
　　目前有某縣令因與捕廳不睦私收詞訟等情禀之上峯捕廳因之撤任旋某明府卸事上峯委員往代卽飭其覆查當據禀稱查得無甚過犯現少尉亦將某縣令平日挾妓飲酒等事向上台禀揭矣（南） 
[循例迎神松江]  
　　松郡各營每届新春例有迎喜神之舉昨日李中軍已禀准提台劉軍門定期十七日循例舉行（使） 
[門禁綦嚴漢口]  
　　本月初二日漢口怡園戲館被愷字營勇搗毁後漢陽平湖武勝各城門即奉鄂督諭飭派兵把守禁止營兵渡江稽查　爲嚴密張虎臣統制並派新軍二棚在戲館門首妥爲保護以免再生事端（俟） 
[妬姦釀命松江]  
　　松郡南鄉松隱鎭鄉民馬某因妬姦事被朱某毆斃卽由家族來松投華亭縣禀報縣主程大令當於初十日帶同刑仵人等下鄉相驗現凶手及淫婦某氏均已拘獲矣（使） 
[两江督練公所詳定簡明陸軍懲罰令南京]  
　　第一章法則 
　　第一條凡軍人犯故意疎虞懈怠諸輕過而罪尙不及刑法及素行不修有軍人之體面者上官特設此令以爲懲戒之罰典但此外若應歸法律而論者則仍照法律規則而定 
　　第二條如所管之長官如總統統制及要塞司令官等之部下軍人有犯此令者卽可以此令懲戒之 
　　第三條各軍隊之隊長所有應行分别處分之權均照左項之區分爲定（一）統帶官有懲戒部下軍人三十日以内之謹愼及懲禁之權（二）管帶官有懲戒部下之士官十日以内之謹愼正副目下士一平日以内之懲禁兵卒三十日以内之懲禁之權（三）隊官有懲戒部下正副目十日以内懲禁兵卒二十日以内之懲禁之權獨立之管帶官或分屯之管帶官及憲兵隊長其權則與第一項同獨立隊官或分屯隊官及分遣隊長之副軍校排長併憲兵分隊長則與第二項同軍樂隊長則與第三項同 
　　第四條除前條所揭舉之外其處分之權均照左項之區别而定（一）上等官及在獨立職分之中等官其懲戒之權與前條第一項同（二）未在獨立職分之中等官及在獨立職分之下等官其權則與前條第二項同（三）未在獨立職分之下等官則與前條第三項同（四）於前條各項之規則若以中等官充上等官之職任者其權則與上等官同若以下等官充中等官之職任者其權則與中等官同若以司務長充下等官之職任者其權則與下等官同（五）若暫歸部下所屬或暫歸指揮所下屬者之懲罰與前條及本條相同（即第三四兩條） 
　　第五條照前两條施行處分之時須各依秩序申報其所屬之上官若其犯行已認明在權限日數之外者則可先以其所有之權限處分之然後再將其處分猶不止於此者之原因附於申報之内申明上官凡受申報之長官旣受申報之後亦可各照權限更變其罰或再增加處分日數亦可 
　　第六條如軍人在甲地　犯此令尙未經處分而調往乙地者則甲乙　處互相通議於乙地之内處分之 
　　第七條此令所揭舉之犯如犯二罪以上之時則各以其罰科論罪但因一事而犯二罪以上者則擇其最重者論之 
　　第八條凡軍佐及陸軍所屬之諸生徒如有犯此令之時其處分則　罪人同但軍佐之高等管則與將校同與下士相當之軍佐則與正副目同諸生徒及其他者則與兵卒同 
　　第九條在戰時或遇事變之時犯第三條處分之諸官可命其戴罪服務但服務之日數卽與處分之日數合同計算 
　　第十條犯第三條處分諸官在戴罪服務中遇有功績或勤勞者可將處分免去或减輕之 
　　第二章罰令 
　　第十一條將校及同等官應論之罰目一重謹愼二輕謹愼 
　　第十二條下士　論之罰目一重懲禁二輕懲禁 
　　第十三條諸卒應論之罰目一重懲禁二輕懲　 
　　第十四條謹愼者停止一切勤務不准出外不准接見外人及通信等事其日數在一日以上三十日以下爲度重謹愼罰　一半輕謹愼四分之一 
　　第十五條若在謹愼限内遇有疾病准其延醫診視若遇水火災害等事亦准其遷徙防救 
　　第十六條若下士上等兵屢受第十一十二两條之處分而猶不悛攺難爲部下之表　者即可免其差職而不免其兵役其差職旣免之後能悔過自新者自免官之日起至六個月之後仍可復其差職免職或復職均由統制或有與之同以上權衡之長官施行 
　　第十七條重懲禁者除演習之外停止一切勤務錮於營倉之内不准　帶寢具每飡惟給飯食及鹽水不准給與蔬菜其日數在一日以上三十日以下爲度但每七十二時之内攺移輕懲禁廿四時 
　　第十八條輕懲禁者除演習之外停止一切勤務錮於營倉之内其日數在一日以上三十日以下爲限　　　　　　　　　　　　　　（未完） 
[謝集成圖書公司贈書]  
　　初等國文敎授案上册○是册計分五十四課小學敎師第一學年前期所用之書也其敎授各字皆有實物可指以求適合乎兒童之智識程度而發其興味指授極詳講解極晣凡爲敎師者宜家置一編 
　　初等唱歌敎範○兒童之性最喜唱歌故欲引起其樂於受敎之心學堂中不可無唱歌一課是册亦小學敎師第一學年前期所用之書共分十八課審音旣精指授有法唱歌善本也（了） 
[謝商務印書館贈書]  
　　第十三期東方雜誌○是書民錄皆極重要有關擊之件社說精卓選論亦甚有抉擇有志通知時事者不一讀也（了） 
今日尙有繙譯本埠新聞小說列第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[德藩游韓]  
　　十四日東京電云德國利歐蒲爾親王至韓國漢京遊歷 
[日本簡派外交官]  
　　十四日東京電云前任駐華日本公使内田康哉已奉簡充駐公使又前任駐美日本公使現奉簡充駐義公使 
[蘇格蘭島患疫]  
　　十四日倫敦電云蘇格蘭島葛拉司哥地方仍有紫斑病疫症自　拜六起患此症者二十四人因此致死者十二人 
[列强與摩洛哥之交涉]  
　　十四日倫敦電云駐摩洛哥京城之泰晤士報訪事報稱各國公使已两次會同行文照會摩洛哥國君主第一次力催平定毛葛多地方之亂事　二次則申吿摩洛哥國君主謂愛爾基西亞條約内有數款尙未切實照行 
[土耳其海軍大將相繼去世]  
　　十四日倫敦電云土耳其海軍大將二人驟然相繼去世因之羣議紛紛 
[謠傳不實]  
　　神户西報載倫敦電云外間傳言有人謀以炸彈暗殺俄國前首相韋特伯爵之事實係笑談 
[俄伯爵之子犯罪]  
　　神户西報載倫敦電云俄京消息謂俄國托爾斯泰伯爵之子因刊印其父所著政治書致政府目之爲大逆不道譯字林報 
[奉札查造船户淸册吳淞]  
　　滬道瑞觀察因往來浦江船隻貪載搭客屢次肇禂特札飭寳山縣王大令簽差會同淞口船甲查明淞口各項船隻造具淸册限定搭載客數並在船邊編釘號牌俾便認識大令奉札後當卽飭差遵辦（草） 
[上海官事]  
　　楊家渡巡局委員蕭泗勛三林塘巡局委員唐正祥昨日由蘇回滬詣道轅銷假城汛周世𠎀前日因公赴松昨已事畢回滬疏 
[寗藩赴蘇]  
　　江寗藩司繼蓮溪方伯前日到申後即於前晚乘坐官舫用小輪拖送赴蘇（車） 
[三紀各學堂開校日期]  
　　老北門内啓秀學堂擇於正月二十日開學浦東中學校及附屬小學校擇於正月念四日開校西門外源壽里民立上海女中學堂擇於正月念五日開學高昌廟女子蠶業學校擇於正月念四日開學（疏） 
[禀知開辦食牛認捐]  
　　本埠食牛認捐公所委員縣丞黃某昨日到道禀知在西門外設局擇日開辦（涵） 
[西員賃屋辦公]  
　　前在福州之法國礦師顧西樂君因事請假返國茲因法界舉辦電車事務又於上月挈眷來申先寓密釆里西客館茲已賃定新租界龍江路工部局打樣員邵祿君之洋樓爲辦公庽所行將遷往矣（露） 
[西人宴賓]  
　　黃浦灘法公司行大班白臘聚愛君昨晚八點鐘偕夫人在本行内特設西筵柬請法領事巨籟達君曁夫人及俄總領事闊雷明君陪座者爲該行大寫度嬌並夫人等男女賓十餘人飲宴至十一下鐘時始各散歸（舟） 
[茶會志盛]  
　　駐滬法總領事巨君之夫人每届春秋佳日擇禮拜三在署設一茶會邀請庽滬各國官紳夫人前往赴會藉聨情誼昨届又舉行是典來賓到者約二百餘人（結） 
[嚴查匿名揭帖]  
　　日前有匪徒在本埠城廂内外遍貼匿名揭帖中有荒謬語匯四捕房得有一紙當卽禀知總巡麥君卽於下午親至公廨謁見讞員關太守商量辦法太过立傳本廨三班卯首諭令通班各警役於晚間不准私自離廨務須一律嚴密防範以備不虞捕房亦添派中西巡捕及包探一體嚴查（莊） 
[飭議减收閏月捐欵]  
　　淞滬釐捐總局昨批棉紗認捐公所禀云此項閏月捐欵該公所一再瀝陳苦况應否量予體恤酌减若干仰貨捐局遵照刻日核議具復毌遲（哲） 
[飭抄合同候核]  
　　法商燧森洋行前因買辦吳偉仲違背合同拘送英捕房轉解公共公廨讞員關太守以吳係候補人員暫令交保令其出外料理詎吳保出後避不到案昨經該洋商禀出法總領事函致法廨讞員陳楚生明府催提訊結陳明府禀請滬道示遵瑞觀察閱禀後以此案孰是孰非未能以一面之詞爲據惟合同如何開載應卽抄送到轅以憑核辦昨已札行陳明府迅將合同抄呈候核矣（車） 
[領事不允簽字提人之交涉]  
　　倫章造紙局股東朱培初與應秉鈞互控帳目紏葛一案曾由公共公廨屢次飭傳朱抗不到案日前關太守復又出票飭差催提詎値年領袖將票扣留不允簽字關讞員禀請滬道核辦瑞觀察以領袖不允簽字係認朱培初曾人西籍所致但朱前因英商克拉克控追欠銀案已認爲華人應卽妥爲理論爰於日前批飭關太守遵辦矣（疏） 
[賭案餘聞]  
　　美租界吳淞路三萬昌烟館前經捕房查得有聚賭情事拘獲王金寳等四十一名解廨判押各情迭詳本報前日午後由捕頭飭中西探捕前往將烟館執役諸人一併逐出即由該探捕等將該館輪流看管候核（西） 
[失火即熄]  
　　昨晚八點一鐘刻英界北京路轉角處某店失愼經救火會西人竭力灌救始得息滅其起火情由及燬云房屋若干查明再錄（泉） 
[令節停訊]  
　　昨日禮拜三爲法廨訊案之期因逢元宵令節故由陳讞員咨照捕房暫停解訊（舟） 
[總工程局紀事]  
　　總工程局董現將去年冬季在押未了之錢債各案調齊卷宗待傳到各原吿責令出外自行理處以免積壓○西方菴住持僧永儉因迭次失竊在客僧松泉臥房内搜出脚爐及兇刀各件扭控西區荽經陳叅軍訊供判責二百板押候復訊贓先給領○陸王氏因甥女趙石氏被文元坊楊公館已歇車夫張阿福姦佔控由西區轉解至局奉判戒責三百下押候復訊○去年德豐水菓行等控吳正興欠洋六百餘元奉判押繳在案昨又帶案判責一百下限月底理明○源盛水菓行控徐三欠貨洋四十餘元挺押不理判戒責一百下限一禮拜理明（永） 
[公共公廨晚堂案]  
　　○押追墊銀林軻琴控陳鵬飛圖賴代墊保銀前晚襄讞王大令提訊林供陳在謙和洋行由商人作保後陳用空帳銀經洋東控押西牢六月所有代墊保銀九百餘两求追訊之陳供實因無銀可償求寛限料理大令判押追 
　　○押限欠銀張漁笙控何承福欠洋二千五百元前晚亦奉大令提訊張供奉諭飭何半月料理仍置不理求請究追訊之中証沈之樵供屢次勸令理楚不睬求察訊之何供此項洋銀實係與張合做買辦時用虧大令判沈何還押限七天理楚 
　　○押追莊銀金子綬積欠莊欵銀两控奉押追前晚五大令提案案復訊金供求恩寛限大令判還押限十天理淸 
 
 

Page 18

 
 
　　○租地糾葛謝文兆控潘慶華不還租地亦奉大令提訊謝供有地在爛泥渡租與潘慶華每年租錢三千六百文以十年爲期今已期滿仍不交還求爲究追訊之潘供謝現欲加租小的情愿增加租資一百念千大令判押候交保出外自行理楚（該） 
[英租界捕房事]  
　　日商志户茂一因華商胡繼賚騙去棧單控奉公共公　讞員關太守簽差恊探至北河南路挑源坊八弄發封胡之家產拍賣備抵該差探等至時胡適在家當卽拘住並將大門封鎖將胡帶入捕房捕頭著即押候今日解廨請訊○廣東路郭新興土棧日前爲賊竊去鍚三事件及水烟筒烟土等物報由包探王梅亭將賊施正球拘獲並吊取原贓押候令日解案請訊○昨日包探徐榮珊拘獲行竊龔公館及戴生昌客人物件之竊賊方德芬帶入捕房候吊齊失贓解廨訊懲因○江路二百十八號門牌徽人所開之茶葉店邇因店主還鄉店夥潘元有將店中茶葉私行出售被張星甫知悉訴知老閘捕房捕頭飭包探陳洪德將潘拘入押候解送公廨訊辦○歹人徐三六子於前晚八點餘鐘至新閘路二千一百十五號門牌鞋店以買鞋爲由乘人不防　鞋飛奔店中人追至英界雲南路始行拘獲扭交陳包探帶入捕房於今日解究（根） 
[美租界捕事房]  
　　陳阿小前晚在虬港橋聚賭有巡局勇甲乙丙丁四名向索規費不遂互毆由捕并送捕房捕頭訊無証據一併斥釋○華阿良昨扭陳阿三至捕房報稱髮妻劉氏被陳拐匿無蹤請究奉飭自投公廨控吿○任阿財在夏海廟門首設攤誘賭由捕拘入押辦○縫工丁梅卿無端將學徒何阿寳毆打由何報捕請究奉飭自後再毆鳴捕拘辦○王金才傾倒垃圾違章由工部局西人咨照捕房飭探赴廨出單訊罰（西） 
[黃種必讀棲霞女俠小傳不複印（十）]  
　　第四節　（美人無影） 
　　豁焉寤。聞雀聲唶唶。牗外已有日光。視俊伯。亦遽驚覺。展去罽褥。躍然起曰。妾去矣。下禮拜日當謁君。言未畢。已下梯。余亦急起。置罽褥及酒瓶於橱中。又拂拭石案。取所餘糖餅藏之。遂亦返校。自此宗旨已決。潛心科學。日爭進步不稍懈怠矣。 
　　二十九日晨起。又遣齋夫購酒兩瓶。携之登塔。見石案上有一紙。急閱之。文如左。 
　　今有同學。挽游芸山。雖不甚遠。然恐歸遲。祈勿過望。日前所訂。禀於毌氏。已蒙俯允。無庸懷慮。文明發達。實所殷禱。名心印。（二十九日淸晨） 
　　余稔爲俊伯手字。並知婚約已定。心大慰。第念芸山在瀧川集之西南。余嘗一至其地。雖相距止六七里。然是處極荒僻。絶少居人。且此山又不甚高。西臨帶河。其上僅一廢寺。及雜樹數叢而已。何足游玩。越兩小時。心中益怦怦不能已。因携帶所餘糖餅下塔。徑往芸山。行四五里許。見道旁一老叟。坐歇樹下。似係種菜者。余問曰。老翁曾見有女郎前去否。答曰。有之。前兩女郎。皆著黑衫。携手同行。後一女朗。著淡綘衫。掩掩縮縮。狀如竊兒。亦從之去。余謝别。急走。心甚疑。又聞叟尙自言云。已去多時。恐追不及矣。 
　　余至芸山。見樹木叢雜。鳥晋下上。絶無人跡。急登山頂四顧。惟帶河中遙遙一帆西去。約相距七八里。餘無所見。又轉入廢寺中。見左首一室無門。入室中。覺有異香觸鼻。嗅之腦中惛惛然若欲睡。急走出。返顧地上有一小白紙。似係包藥丸者。余睹此景象。益大疑訝。 
　　久之。無他蹤影。余下山返塔。時已十二句鐘。途中腹飢。取懷内糖餅啖之。旣至塔上。亦不見有他。乃取俊伯留字。疊置懷中。忽忽返校。尋荷風。不見。訪雪峯亦仍未至。余心焦甚意此必係菊田之所爲也。 
　　又急往女學校　問。門者乃一老嫗。阻不令入。余間曰。今晨俊伯係與何人同出。答曰不知。余又曰。兩人皆著黑衫者。答曰。校中學生四十名。皆著黑衫。不止兩人也。余又欲見監起居員。答曰。午前出門。今尙未回。余益焦甚。 
　　因思綘衫女郎。行蹤詭秘可疑。必係菊田之黨羽。自悔思想不密。前日未問菊田爲何許人。且並不知其操何業。今將奚從偵探耶。又念彼同游者。豈亦菊田黨羽。不然。何以今晨忽挽伊作芸山之游。 
　　薄暮。荷風返校。余問曰。石川氏店在五陌街。君知其店號否答曰。不知。君將何爲。余飾辭曰。聞其瓷器甚佳。欲往購茶杯耳。 
　　翌日傍午。余又往女學校。託嫗通報。求見監起居員。嫗入有頃。偕一婢子來。指謂余曰。可隨伊去。余卽從婢子行。入門内。過禮堂經體操塲。始至客堂。有一婦。年可四十餘。先在堂中。余知其卽監起居員。乃鞠躬。伊亦答禮。問何事。余曰小子名蘭軒。與俊伯爲昆弟行。今有事欲一見之。伊答曰。昨晨出游。迄今未返。足下可向彼家中詢之。余念俊伯熱心學問。若無他故必來校中。卽使有事。或係患病。亦必請假。今旣未返。必有變端因曰。請問昨晚有未返校之學生幾人。伊愕然曰。此何意。余曰。俊伯昨夜亦未歸家。伊有同游者。恐亦未返。因不知誰何故敢問之。非有他意也。伊乃人室檢名簿出示余曰。某某者五人。昨夜未返。然今晨皆已入校中矣。又某某者二人。今未來校。然皆係預先請假者。惟俊伯菊畦靜子三人。皆迄今未返。亦未請假。余急問菊畦居處。及其姓氏。伊未及答。有一僕婦自外至。呈上一函。如左。　　春島老師鑒。昨日歸家傍晚遘疾。未能來校乞假一日。學生菊畦。拜上（三十日） 
　　余始知監起居員爲春島夫人。春島顧謂僕婦曰。已知之。僕婦退出。春島謂余曰。伊姓小汀。居四陌街。係余内姪媳之妹也。言訖探懷出鉛筆註册。余初疑菊畦與菊田名相似。卽其黨羽。今乃云然。則非此人可知。因又問靜子姓氏居處。春島曰。伊居斧街。姓中島。忽聞搖鈴聲。婢子報曰。午餐已具。余遂辭去。此時心中憂甚。不知飢餓。旣出女校。竟向東北斧街而行。 
 
 

Page 19

 
 
   
 
 

Page 20

 
 
   
 
