# 1909 - 63 - 4912965

 

Page 1

 
 
   
 
 

Page 2

 
 
[上諭]  
　　監國攝政王鈐章二月十九日内閣奉 
　　上諭廣州漢軍副都統莊健奏因病懇請開缺一摺莊健着准其開缺回京當差欽此同日奉 
　　旨春祿着調補廣州漢軍副都統所遺廂黄旗蒙古副都統着廣綺補授欽此軍機大臣署名奕劻世續張之洞鹿傳霖那桐假 
[交旨]  
　　二月十四日奉 
　　旨前禮部侍郎朱祖謀前内閣學士陳寳琛前署黑龍江經撫程德全均着來京預備召見欽此叉奉 
　　旨唐紹怡電奏法外部送到總統贈給各員寶星　語著准其収受欽此又奉 
　　旨趙爾巽電奏請調學部郎中記名參議曾培充四川鐵路公司總理等語著照所請該部知道欽此 
[論說]  
　　小學堂急宜注意國文說（孚）（續） 
一曰宜屏除西文西語也。一星期之時間。能有幾何。而顧必以西文西語羼置其間。多或五六時少亦二三時。耗小學生之精力者實甚。夫言語文字。爲一切敎科。之基礎。人生交換知識之媒介。必先養成國民之思想。然後可取世界各國之智識而交換之。此定例也。我國辦學之初。誤以中文算學西文爲三鼎足。相沿承習。視爲故常。一若非西文不足以成學堂者。吾旣顏曰學堂。吾必求其科目之備。來學之衆。初不必問西文西語之作用若何。小學堂之要旨若何。小學生之精力見解若何。英文不已。　以東文。浸假而俄文矣。浸假而法文矣。浸假而德文矣。定制不顧也。經費不計也。學生之有益無益。亦不措意也。旣借迫近商埠以爲名。復以各地需用爲口實。不知堂上之敎授。僅僅數時。而課後之自修。非三倍其時間不可。試思小學生之國文。尙未通貫。而遽責以西。文西語解說未明通。文法未諳練。其自修之難。且數倍于成人。略其易而攻其難。有不得不專注意西文西語者矣。况昔日所收之學生。每爲成年。其西文西語之必備。猶或有說。今則小學以上。而中學。而高等。而大學。設備漸完。有志西文西語者。自宜逕入中等以上各學堂。而小學堂則一律屏除此科。以國文爲重。此其。 
 
 
 

Page 3

 
 
一也。 
一曰宜急定經學敎科書也。經學爲中國國粹。盡人所知。數千年來禮敎之大防。人倫道德之要旨。悉寓于此。固宜童年服習。以植其基。然昔日之敎育。爲單純的。以中材計之。其時尙須十年以上。而今日之敎育。爲普通的。據定章初等小學科目。凡八。一修身。二讀經講經。三國文。四算術。五歷史。六地理。七格致。八體操。而高等小學則更加以圖畫。合爲九科是爲完全科學。夫以昔日之專門讀經。中材尙需十年以上。然亦祇通其句讀耳。其經理至賾。往往窮年莫殫累世莫究。必老師宿。儒始能解其什中之一二。今則不然。各項科學。皆功令所必要。小學生精力。能有幾何果普通各科乎。抑專習經書乎。四子五經之精義。日月經天。江河行地。誠爲人生日用所必需。然决不可爲修詞達意之補助品。君子之道行遠必自邇。登高必自卑。國文亦然。高下有程途。淺深有等級。斷不可以一蹴而幾。舊時之誦讀。原借以爲帖括之需科舉之便。非沾沾焉爲造就文字之階。今旣不能併入修身。亦當採經書之微言大義。製爲敎科書。俾小學堂各生。通其意。不必舉其詞。飫其理。不必誦其文。其講讀全經。務必待至中學。以上而即以所省鐘點。加入國文。專心攻習。此其二也。 
　　一曰宜規復復習舊制也。舊日之敎育。偏于背誦。誠足爲衞生上障礙。有關于小兒心身上之發達。實非淺鮮。今則採東西各國敎授規制。專注意于講解。以背默爲多事。若惟以一小時之敎授。已足盡敎員天職者。率之句讀且未晰。果何有于文字。烏鳥且莫辦。更何有於意義。不復習之。弊一至於此。夫背誦雖不合於敎法。然就旣授事項以確實其知識。則復習之功。必不可少况國文一科。尤爲小學堂各科之主要品。論形式之作用。爲話法。爲聽法。爲書法。爲語法。爲文法。自實質。上言之。則修身歷史地理格致各科。無不奉國文爲中心。而藉。以聯絡者。如人身然。國文其元首。各科其四肢也。如電信然。國文其總局。各科其支店也。國文之要旨。大别有四。能聽他人之言一也。能本他人之言而發爲文詞二也。能解萬殊之理三也。能合萬殊之理而聯爲一貫四也。夫其能聽而能解者。僅僅形式上之陶。冶必日進月盛。薈萃各科義藴。以發達爲言語文章。方足爲實質上之陶冶。竊意學堂各科。如修身。如歷史。如地理。如格致。其義主於講解。而國文一科。則所以統一國民心思。而交換其知識者。舊日成規。萬不可廢。必宜挑背温習。與講解並重。古人云。熟讀百遍。其義自見。此其三也。 
　　夫吾之爲此言。非故爲立異也。誠以言語文字。爲國民精神所攸寄。不自知其言語文字即不能自愛其種類。自十九世紀以來。發現一種之滅國新法。凡欲亡一種族。必自變更其語言文字始。俄滅波蘭而禁用其語言。法滅越南而禁書其文字。日本有台灣。而廣設學校。敷敎和文。此其意爲何如者。况吾國之敎育。固歷經外界之激。刺而始發生其萌芽者。一國之中。信從者三。四不信從者六七。今日之議駁。非灼見。夫科舉之宜廢而國民敎育之不可以不興。亦恐舉棋不定。爲鄰邦竊笑耳。苟不返躬自思。汲汲焉。爲正本清源之計。吾知操矛以攻盾者。將不止李惲劉諸人。而政府諸公。其亦未必果出于議駁之一途矣。願吾全國之敎育界。其猛省諸。 
專電 
[電一（北京）]  
　　外務部同修律大臣奏陳國籍法草案奉旨着憲政館從速覈議覆奏國籍法草案計二十三條摘要如下外人欲入中國籍須本無國籍住中國十年以上者仍須民政部尙書許可中國人入外國籍須經中國官許可未曾許可無論如何不失爲中國人中國女子欲婚外人須經中國官許可婚後除中國籍 
[電二（北京）]  
　　世中堂因署理外部會辦大臣政務甚繁請開去内務府差使 
[電三（北京）]  
　　江督端奏曾□請復原官又奏候補道李本森向藩司瑞徵拜門請即革職均奉旨着照所請 
[電四（北京）]  
　　那相本有痰疾因母喪增重現尙未全愈 
緊要新聞 
[議派留美學生事紀詳北京]  
　　美國退還賠欵二千兆圓改派留學生事屢誌前報聞美國政府深恐中政府變計將此欵移 
 
 

Page 4

 
 
作所用故近復照會中國聲明此欵全數祗准作爲遣派留學生之用無論何項要政均一概不准挪動現政府議定每年選派留美學生一百人五年後每歲減派五十名此項學生須經各省選送來京由部考錄咨派郵傳部曾申請學部留出學額十名爲派遣上海高等實業學堂學生地步准否迄未咨覆又聞此事政府本擬派唐少川專使一手經理故唐於赴美時隨帶學生三四十人大半粤人說者謂此項學生將來恐佔留學生之學額（果爾則以唐欽使一人之意見佔去學額多名殊無以服各省殷殷向學者之心諒唐欽使必不出此）刻政府又擬改歸學部會同外務部經理蓋選派留學生本爲學部專責而此次以賠欵問題之故關係交涉故又不能不會同外部日前學部曾將如何辦理情形咨詢外部尙未聲覆大約此事如何辦理未經大定須俟唐欽使回國始行定奪云 
[譯學館畢業請奬亦將入奏北京]  
　　譯學館卒業考竣後迄今已四閱月尙未請奬現在大學堂畢業亦已考畢月内擬即一併奏請奬勵因此等事均歸學部辦理而張相則差事過繁故未免稍形延擱云 
[崇陵工程擬先開保北京]  
　　崇陵工程委員已派過三十二人設公所於順治門内羊肉胡同各監督分班到所委員則數日始一臨事頗清簡近因監工需人擬再添派數人聞該差自監督以下均無薪水亦無津貼惟赴陵車輛由部預備無須自備資斧到陵後彼處亦設有公所擬定爲常川駐陵者四人現經倫貝子倡議因無薪津擬動工後先開保一次告竣時再奬一次以酬其勞 
[攝政王府工程之節省北京]  
　　攝政王府第經奎後估定修建費共須銀六萬兩實已格外撙節而攝政王仍諭令再加核减據内務府人云此項工程非惟有能核減且恐不敷尙巨緣前估者係舊府酌留其半若全行改造則所費不敷甚巨云 
[趕辦陸軍中學之近狀北京]  
　　京師陸軍第一中學現已赶緊竣工擬於暑假後即將小學堂頭班生畢業升入仍再招考小學生百名以補其缺議定嗣後每年畢業百人隨即續招一班其湖北江蘇第三四陸軍中學亦趕於秋間開辦惟陜西之中學堂尙須從緩開辦 
[議覆請停實官移奬辦法北京]  
　　請停實官移奬一摺吏部度支部已議過兩次雖甚不以移奬爲然然亦有甚難辦理之處緣近來所移請奬叙者並非股票係同姓之捐票例准其移奬子姪惟近時往往用一原籍即將同姓之捐案朦混移奬實屬漫無限制擬即議覆如無原籍二字則確係移奬子姪應仍准照辦其餘則一概不准 
[海軍經費之籌議北京]  
　　籌議海軍大臣昨在政務處會議籌欵政策並檢閱關於海軍各摺件各大臣擬由部先行確查各省進出外銷協濟各欵確數後再行議令各省分認常年經費其開辦欵項如何籌措尙未確定 
　　十二日政務處會議度支部澤公與稅務大臣那中堂擬請派稅務專員會部清核各省常洋各關稅課以備籌措海軍需欵之地聞那相已令政務處先將上年飭報之關稅預算各案調部核辦矣有端緒再由稅務處會同擬辦 
　　籌辦海軍大臣昨政電薩鎭冰軍門略云海軍基礎責住綦重請速行北上以便會商一切 
[外部之新政見北京]  
　　外務部曾擬更訂英美商約昨梁尙書乂在部會同各堂提議擬叅照上年六月間外部與瑞典互訂之商約辦法飭令丞參各堂酌辦俟唐專使回國後即行舉行 
　　外部前曾致電駐和使臣陸徵祥商議添設和蘭伯訥日蘭埠華總領事現外部擬酌保此項人員奏請欽派 
[𤍽河奏設清理財政局北京]  
　　𤍽河都統廷杰奏稱伏查奴才衙門所管財政如園庭官兵俸餉等項向由園庭銀庫領放駐防八旗並額魯特官兵等俸餉等項向由右司領放地糧旗租雜稅各官廉俸工食等項向由𤍽河道庫收發此𤍽河財政舊制也光緒二十八年經前都統錫良奏設求治局責成籌欵由是歸併四稅創　酒捐凡墾礦課釐均隷該局奏明稅捐礦課所入分别撥充兵餉軍械各官津貼緝捕經費等用該局設總辦幫辦提調以挈其綱設墾務礦務稅務捐務文案收支六科分股辦事以爲之佐自此奴才衙門始有財政之可言而該局出入欵目較多事務較繁亦遂隠爲熱河財政總匯之區奴才到任接續辦理督飭該局推廣墾礦整頓稅捐歷年入欵遞有增加而各項出欵則必求核實不敢稍涉虚浮冒濫光緒三十四年遵照憲政編查館奏設調查局奏明附入求治局辦理奴才查清理財政事體繁重非有總滙之區劃一事權明定職任難期實力奉行𤍽河收支各欵本屬無多而分隷各該衙門者仍統於奴才衙門與其另設專局多滋糜費人員且苦不敷差委 
 
 

Page 5

 
 
何若即將求治局改爲𤍽河清理財政局如蒙俞允擬暫按舊設六科派原充求治局總辦熱河道爲該局總辦仍由奴才督飭認眞清釐一俟部定清理財政局辦事章程頒到再行查照辦理其調查局併擬仍附清理財政局之内以節經費 
[郵部奏派顏德慶赴川商議路工北京]  
　　郵傳部片奏臣部於光緒三十四年十月初七日奉旨趙爾巽電奏請飭詹天佑赶緊到工或先派副手前往各節著郵傳部酌量派往欽此查詹天佑川路久議聘用因現充京張路局總辦兼總工程司該路甫通車懷來自懷來至張家口一叚正在吃緊經營一時自難赴川辦理而四川川漢鐵路亦相需甚殷當即轉飭詹天佑令其赶緊遴選此項副手嗣據詹天佑禀稱現辦該路八達嶺工程司工科進士候選郎中顏德慶素諳路務可充副手臣等覆查無異擬卽派該郎中顏德慶充當副手於總工程司詹天佑未到工以前先赴川省商議開工惟查該郎中顏德慶曾經臣部奏派往勘江西安徽鐵路業已起行一俟勘竣即令逕赴川省辦理一切 
[京師近事]  
　　郵傳　奏稱三月十三日皇太后前詣西陵御車及車内應用等件當經郵傳部飭令京漢鐵路局恭備至登車處所現在京張一路業與京漢接軌届時如由西直門登車較爲近便乂車抵高碑店折而西入新易枝路中途應否以高碑店爲尖站例由直隸督臣敬謹預備均應奏明請旨遵行其扈從妃嬪王大臣應俟奉旨派定後再由郵傳部按照人數匀排車輛次序開單奏明請旨辦理又片奏云此次皇太后駕詣西陵爲車行穏順起見在京張京漢兩路交岔之處添築岔道四十餘丈並於沿路平治軌道修整橋梁應需經費援案在各路行車項下核實支發 
　　葉侍御奏舉劾失實請嚴訂處分摺内容略云各省督撫舉劾屬員多以數字考語率請嘉奬降革或甫經明保旋被嚴叅或甫經革職又蒙優保其中阿私等弊已屬顯然即如督臣趙爾巽在東三省任内調用人員徐世昌到任以後即予叅劾而趙又奏請調用更屬顯相矛盾 
　　吏部奏推廣部屬籤分辦法内聲明嗣後京官無論捐納保舉人員除外務部吏部禮部母庸配籤外其餘新設衙門一律籤分 
　　津浦鐵路會辦孫寳琦日前由京赴津商辦北叚路工事宜約一禮拜後方能回京 
　　駐京德使日前將德國寄來之可樓恩頭等寳星一座轉贈前任德使孫寳琦佩帶 
　　憲政編查館前因實錄館借用曾擬遷入官報局現因該局地勢不敷應用故已另行擇定内東華門外北池子北洋公所爲辦事處 
　　民政部肅邸因此次裁撤警員外間頗有物議現定本月十七八九等日將已裁未裁各員飭赴該部聽候面試以定優劣 
　　政府以進口紙烟日增實爲中國漏巵刻正商議抵制辦法（一）飭農工商部設立華烟公司（二）派員監造烟料務求精美（三）進口紙烟重定加稅（四）學生軍人禁用（五）無論官商子弟凡年至十八歲以上者方准吸用刻已議有端倪 
　　倉塲衙門桂林二侍郎擬派員前往江南浙江各省清查倉庫實存米石數目 
　　河南巡撫吴重帥以河南諮議局籌辦處辦理乏人特奏調法部主事彭運斌赴汴襄賛一切昨已奉旨照准不日即將首途 
　　度支部澤尙書與樞府會議擬奏設鹽務處請簡鹽政大臣一事已誌前報聞其權限凡各省產鹽銷鹽整頓釐稅稽核鹽員各要政均歸該處總轄其一切體制仿照稅務處規模辦理現各王大臣均已認可 
　　聞政府以各省所報之鴉片减種禁吸情形恐有蒙混之弊已决計由京簡派熟悉地方之本省人員前往密查 
　　政府以各省諮議局籌辦處已經成立惟所需關係憲政用欵廣西等省已經報部立案其餘尙未奏報者甚多應即咨催各省自籌辦迄諮議局成立預算共需若干即行報部立案 
[西報譯要]  
　　粤漢鐵路借欵合同已定字林報載十八日北京電云粤漢鐵路債欵合同已由張相與德華銀行於昨日議結已經度支部批准聞該合同所訂各欵頗爲便宜實爲歷來各合同所未有 
　　文匯報載同日北京電云星期日張相與德華銀行代表考特斯君商定借債三百萬金磅以充建造粤漢鐵路北叚路工之用其合同内容悉與津浦鐵路債欵合同各欵相同 
　　達賴喇嘛與俄皇之親密又載同日倫敦電云俄皇於昨日在西羅宮召見達賴喇嘛專使堪布官及隨使各員聞該專使供獻禮品甚多 
　　荷蘭簡派駐京新使又載同日倫敦電云荷蘭政府已簡勃勞克倫氏爲駐京公使按氏爲前任脫蘭斯佛歐洲代表之子 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[黔省清查倉儲辦法北京]  
　　貴州巡撫龐鴻書奏稱查黔省儲倉糧例應年底委員盤查又奏銷上年各屬經管常社穀石收支數目造具册結及應造穀數黃册照例均於十二月内分别題咨自咸豐四年以後因剿辦逆匪碾放軍糧兼以被賊蹂躪秋糧減免不足給兵丁月米俱係碾動倉穀以供支放間有餘賸穀石被賊焚掠奏准豁免各屬應存常社穀石未能買補按年造報歷經前撫臣奏請展限奉旨著照所請在案臣惟歷任之奏請展限者由於無力買補不敢請委盤查也然其虧短之故因兵燹之年一以碾放軍糧一以被匪焚掠並非地方官任意挪蝕其情旣在可原至於責令買補事所應爲然前此旣因元氣未復不能遽議及此現在舉行新政各屬學務警務無一事不需欵即無一處不告匱再令買補倉穀縱敝精竭慮亦恐不能集事然長此安窮年復一年率以援例展限圖卸責任其眞係顆粒無存者固始終不能恢復其以前尙有留存者亦終歸於耗散臣听夕籌思擬墾聖明俯念邊陲窮困少寛文法准由臣督同司道遴委妥員分赴各屬切實清查無存者據實陳明稍有留遺雖升斗亦須開報其淪於紳士書斗之手有數可稽者澈底追查均令和盤托出由臣將實數奏報一次以前之項作爲截數清楚嗣後督率各屬設法買補分年籌辦各量其力而爲之能買若干即實報若干嚴定存放章程絲毫不容再虧庶幾事有實效於實行統計亦能得所憑依矣 
[一九零八年冬季海關入稅報告]  
　　一千九百零八年十月份至十二月份海關入稅報告業已發布所收稅額雖增以哈爾濱新口岸之豐入而較之一九零七年同時所入之數仍形銳减綜計口岸三十四處與上年互較减收者十九處盈收者十五處减收各口岸中以上海最巨較是季减入總數尙屬有餘本季收入之中國鴉片稅欵頗見增加亦以上海所增最巨出口稅已見增多查一千九百零七年同時其數爲關平銀二百七十萬零一千一百六十三兩茲届已增至三百零六萬三千五百五十九兩入口稅則已自三百十九萬八千五百四十七兩（一千九百零七年同時徵入之數）減至二百九十五萬五千五百三十五兩惟除鴉片及通過稅外是季入稅已見稍增今將各口入稅總數與一千九百零七年同時收入之數互較如下 
口　岸　　　　總　數　　　　　　　　　　　　一九○七年同時入數 
安　東　　　　六八六八一、四九○　　　　　　六七七一七、○九一 
大東溝　　　　　一五九○、六八七　　　　　　一一二二四、三八一 
大　連　　　二○三一一六、○五三　　　　　一○六○七三、五五六 
哈爾濱　　　三二一○五一、三○一　　　　　 ... ... .... 
牛　莊　　　二九六○一二、三二二　　　　　二○一八○八、三○三 
秦皇島　　　　二四○七六、四○四　　　　　　四四四四七、六九七 
天　津　　　七五六二八○、四二七　　　　　九三九○九四、二七○ 
烟　台　　　一六四九○七、九八三　　　　　一八四三四四、四二七 
膠　州　　　二四三三一八、九九九　　　　　二○八四五二、○六五 
重　慶　　　一八六八七九、二六三　　　　　一七六一一六、三四一 
宜　昌　　　　一五九二四、九三八　　　　　　一四一○一、一八九 
沙　市　　　　　三一九七、一九八　　　　　　　三八四六、五七一 
長　沙　　　　四八二二一、○七七　　　　　　五二○六六、一一七 
岳　州　　　　二七二八一、四五九　　　　　　一四八五四、九七二 
漢　口　　　七六四八四一、七八五　　　　　八七五六五六、三四三 
九　江　　　一一一一七九、五○一　　　　　一四○六七三、八六五 
蕪　湖　　　二○四九四五、九九三　　　　　二四一一四四、一六三 
南　京　　　　三一四三○、○七一　　　　　　七○○六九、九六二 
鎭　江　　　三一○二五五、七○七　　　　　三一四一六六、八三三 
上　海　　二四六五四二五、四七九　　　　二七二五九九三、六一二 
蘇　州　　　　二四一○五、九八八　　　　　　二一三一八、四四六 
杭　州　　　一三九六九九、三五五　　　　　一四一四三七、二三六 
寕　波　　　一五九九六二、八二六　　　　　一九七三二三、四○二 
温　州　　　　　九八五○、八四三　　　　　　　七五九六、九二九 
三都澳　　　　　三七八二、三八○　　　　　　　五二○八、五九二 
福　州　　　二三三一○三、三一七　　　　　二一六一九七、○二三 
厦　門　　　一一八七二九、二○三　　　　　二三二二二七、一○七 
汕　頭　　　三七六三六三、九一○　　　　　四一三六九七、四九五 
廣　東　　　八三七五四二、五八八　　　　　八四六七八三、一三五 
九　龍　　　　四五○一一、三三○　　　　　　三四二八二、○六七 
三　水　　　　五五一二二、三六八　　　　　　五○一九六、四九一 
梧　州　　　一三○七六○、○二○　　　　　　九八八九三、一三八 
南　寕　　　　一六一四七、六一○　　　　　　一○六四八、三三九 
瓊　州　　　　六四一八○、六四三　　　　　　七八九四四、六一一 
北　海　　　　三一一四九、三四八　　　　　　三一一八○、三九六 
總　數　　八五七八一二九、八六六　　總數八七六三七八入、一六五 
分類新聞 
政界 
[籌防免厘米糧之流弊南京]  
　　金陵釐局現奉蘇撫陳伯帥札飭照得各省委員來蘇採辦軍糧振米或經禀明成案免完釐金凡經過局卡向只騐照放行惟其中難免朦混影射情事殊與捐務大有妨碍茲經本部院察酌嗣後凡遇各省採辦各項米粮執有護照經過各局卡雖係奉准免厘仍應切實查騐飭令將應完之釐如數暫繳由各局卡兌收轉解總局再由總局查明係何省所辦之米照數解還通報查考如此辦理於各省并無虧損而蘇省釐局不致受朦混影射之弊札局遵照　飭府 
 
 

Page 11

 
 
州廳縣立案云云茲揚州府縣昨已奉札遵照矣 
[南昌整理詞訟之規則江西]  
　　南昌爲省會首劇政務殷繁前任李令克鑅交卸後適餘干縣鄭令輔東因公晋省上憲即飭接篆到任後以整理詞訟爲務列欵示諭如左一署内公事均係本縣親手經理不准丁書干預一本縣籤押房近在二堂如有冤屈立即准理一署内隨帶家丁祗供傳喚如有在外需索者准即指名禀究一詞訟案件隨到隨審隨審隨結向不留滯一三八告期當堂收詞如有兩造均來遞呈者即予訊結一收閱呈詞或因案情細微批仰原中調處者原中即宜遵照妥處免滋訟累一重大之案准其隨時喊禀一生監及婦女准用抱告但必須本人親自來案以便傳問一呈詞必須將作詞人姓名書於狀首（按西人律師本不追究）不准以自來稿三字含混一收詞訊斷時如有被告及應訊之人在城厢内外者即當堂立傳以期迅速一詞内祗須敍明實情不得動以糾搶截殺等語希圖聳聽一原被詞内不准牽涉多人兩造中證亦祗須二三人凡籤票無名者不必來案一傳訊案件本縣改用印板籤票一經准理即由内塡發以期迅速一簽票差役均有名數如名數外另帶多人者准即扭禀重究一差票傳案必酌量路途遠近定以銷票限期然原被人等必見票來案倘有抗匿亦不輕貸 
[各征收錢糧之困累安徽]  
　　皖撫朱中丞近據皖北所屬蒙城渦陽太和穎上亳州霍邱等州縣以近來銅元充斥銀價奇昻征收錢糧丁漕各欵征不敷解困累萬分懇予設法挽救以示體恤而免賠累 
[樺甸磐石劃界之崖略吉林]  
　　去年磐樺等縣奉公署札飭以新設樺甸縣地方介於吉林磐石濛江等處委派方牧世之前往會勘界址等因嗣經方牧周歷履勘以磐石官街地面寛廣富商稠密倘將該處劃歸樺甸以之設立縣城較爲扼要核與地勢民情亦均稱便並請以南抵那爾轟嶺北至天平嶺西南至頭道荒溝西北至柳樹河子一帶先行劃歸樺甸惟官街旣歸甸則磐石疆域稍隘該縣與吉林府毗連勘分大界時應由該府分撥地叚若干以補不足而昭平允旋蒙公署批准照辦在案惟磐石頓割此膏腴之地未免大受影響而吉林府分區尙未實行該縣因復詳請公署略謂前與分界各員會商曾議以敝邑偏東至吉林府屬博文社三甲之集廠子地方東北至誠忠社二甲三甲之八道河正北至忠信社全甲以上文行社全甲等處劃歸卑縣管轄似截長補短於地勢民情兩無窒碍商之各員意見相同擬請仍照前議并附呈簡明圖說伏乞察核 
交涉 
[意大利兵艦之遊蹤浙江]  
　　寗波府署象山縣知縣胡遠芬禀各憲文云竊於本年正月二十日知縣風聞縣屬西周港口有外國兵輪停泊情事正擬飭查間即據該處紳董蔣黼函稱昨十九日申刻有外國兵輪一艘駛進象山港停泊西洲埠口今晨親往查探用千里鏡映照該輪壳綠色船内有桅杆兩枝烟囱兩個又有往來兵弁甚多知是兵輪無疑惟天適降雨旗號未掛何國兵輪不敢擅指容俟天霽查明再行續禀等情到縣據經函復該紳隨時確探具報去後茲復據蔣黼以本月二十一日九點鐘天氣晴明伊即鼓棹前往駛至半港正見該輪烟起駛往白石山遊弋寗奉象三縣交界之獅子口停泊半晌約三點鐘仍回至渡口停輪少時旋即駛往烏嶼山東首往北而去查知確係意大利國兵輪等情續報前來知縣復查無異除隨時確查具報外合將意大利國兵輪入境停泊三日即去情形肅泐禀報仰祈察核 
[德國經營青島之預算案山東]  
　　德人自租借青島後慘淡經營不遺餘力所有海壩碼頭棧橋貨倉營房公園官署馬路電燈自來水醫院學堂一切工程同時並舉規模偉大其政府每年與以鉅額之補助金殊令人驚歎兹悉青島歲入一千九百零八年預算得一百十萬零八百馬克一千九百零九年預算得三百五十六萬五千五百九十七馬克德國政府於一千九百零八年共補助十兆六十萬馬克一千九百零九年須補助八百七十八萬七千馬克内有建設青島大學經費二萬七千五百馬克撫養遠東海軍經費二百十四萬七千四百八十八馬克德國駐北京公使舘衞兵决定自今年西六月一日起改歸青島海軍處節制 
軍界 
[皖撫電復徵補兵士辦法南京]  
　　皖撫朱復江督電魚電敬悉貴軍久勞遠戍時抱不安現在地方敉平可請遣回以便合操至此間新招巡防三營臘底到省陸軍經陶汰擬就近在桐城舒城合肥一帶徵募即將六十一標所闕四百之數先行補足再接徵六十二標此次徵兵委員已再三諄嘱須會同地方官紳按照部章切實挑選非有的保不准濫收 
[偵探隊之部駁安徽]  
　　陸軍部咨覆皖省文云設立偵探隊計官兵一百四員各分派於繁盛碼頭偵探梭巡係爲認眞緝捕起見惟清摺内開一二三級偵探長一二三級偵探士章程並無此項名目所訂營制亦多不符又稱租賃民房購覓眼綫以及來往電費一切各欵又多未合且偵探隊係歸警察辦理本部無從核辦礙難照准立案 
學務 
[電請保護學產浙江]  
　　鎭海靈山公學與寗波僧敎育會衝突已誌前報茲悉鎭海敎育會禀各憲電去靈峯寺事前經喻守斷結有案此次朦禀翻案大動公憤請飭寗守查案收回告示以安人心餘禀詳 
[札飭整頓小學浙江]  
　　浙省支文宗札飭奉化縣文云據省視學報告該縣一邑之大城鄉僅兩等小學一所初等小學九所而兩等小學堂學生人數旣少辦事者又各存意見其初等小學則除湖山覺民兩校稍具規模外其餘非人數較少即規模簡陋率仍私塾性質敎授管理均不合法甚至如知新小學學生僅十人且輪流到堂每日祇有半數尙志小學則更儿案塵封不上講堂授課者爲日似已不少并學科人數亦均無從調查是雖有小學九處而可取者不過一二餘均不得稱爲學堂似此情形殊屬不成事體該縣雖處山僻風氣未開果使地方官督紳認眞勸導如陶村俞源等處地方殷富辦理亦何難措手該縣勸學所已據禀報成立卽督同妥爲勸導整頓合特札飭札到該縣立即遵照督董會紳 
 
 

Page 12

 
 
竭力提倡一面親赴陶村俞源等處妥爲勸導當此預備立憲時代非學堂無以廣敎育非敎育無以開風氣而其責任則全在地方官紳實事求是考成所關母再玩視致干未便 
實業 
[農工商局與商會之意見蘇州]  
　　蘇省農工商務總局照覆蘇州商務總會文云（上略）查本局此次議設裁判課員清理商界詞訟專爲體恤商情掃除官氣絶非有增長本局權力之見存於其中當爲蘇州商務總會所見諒而蘇州商務總會於第十二條按月呈報本局數語有所疑慮一似本局於呈文移文之間意存偏重此非本局宗旨也蓋商會爲普通名詞向來各屬商會對於本局均用牒呈此次定章第十二條以商會與地方官並舉故下文用呈報二字亦行文之體例也方今朝廷設立憲政編查館更定規章多依法理解釋本局第四條殷實商人資格以五千元爲準即係遵章比例竊查憲政編查舘通咨各省文内有諮議局開辦後與地方官來往公文體制督撫用劄行司道以下用照會諮議局均用呈文一節諮議局爲地方第一議政機關議員多係本省貴官富商而其對於司道以下之地方官尙用呈文其斟酌體制當必有深意存於其間本局此次定章第十二條所用呈報二字亦本此例也然局近來宗本旨旣在掃除官氣以與商民直接一切虚文方謀滌盡何致斤斤於公牘稱謂計較長短致傷感情此後遇有事故即用函商亦無不可斷不以定章在前有所固執乂來文擬令敝局訊結各案按月抄送一節事關商民爭訟其糾葛情實本局不若蘇州商務總會見聞之眞切遇有疑難尙須集思廣益隨時咨請指示以晰是非而判曲直豈僅已結各案之必須抄送况本總辦前年遊歷歐美日本曾往各商會調查情形深佩其規模完備圖册精詳凡關於貿易盛衰物產豐歉至纖至悉莫不臚列統計表說報告官民以期開通知識而與外國爲實業之竸爭由此觀之是蘇州商務總會與本局對於上下職務應使全國皆知更不獨彼此抄送存案已也來文所嘱自當一體照辦 
[電飭保護電綫蘇州]  
　　郵傳部致蘇撫電云據徐州電局電禀梁家塘一帶近來輒被匪徒偷割電綫一二百丈或二三里不等移縣差緝迄未破獲上月二十八日又將三四綫割去四百餘丈倘綫料猝不及備竟至綫路全阻延誤要報關係非輕請轉咨飭辦等情查電報關係軍國要政匪徒竊毁桿綫例有治罪專條地方官承緝不力亦有應得處分此次該匪割綫竟至數百丈之多實屬目無法紀應請轉飭地方官嚴行查緝務獲究辦並希見復伯帥接電後隨即電致徐州道以匪徒偷割電綫至數百丈之多殊駭聽聞地方官事前疎於保護事後承緝不力實堪痛恨應即查取職名詳候嚴懲並責令實力防護嚴拿究辦母再玩延並札行臬司重申禁令通飭電綫經過各地方官一體認眞防護一面先行電復郵傳部查照 
雜記 
[杭垣拿獲革命黨二誌浙江]  
　　撫轅拿獲革命黨屈某一名發交督練公所訊究各情略誌本報茲探聞十四日旁晚增中丞突接南洋某密探報告言有革命黨屈麟書奉黨魁之命入浙煽亂謀爲不軌請即嚴密查拿各情中丞立發電話知照巡警總局並派本轅衞隊會同巡員　至板兒巷正誼堂客棧嚴密搜捕並在行囊内查出秘密函電多件當時將棧主及同寓旅客等十五人一律押解督練公所擎鎗排隊如臨大敵經營務處靳叅議密訊二句鐘將誤拿旅客概行釋歸該犯及棧主暫行看管十五日下午四句鐘巡警提調李太守督帶衛隊至兩級師範學堂拜會監督王孚川君密談踰時即將該堂甲班生胡俊一名指交李守拿送撫院同時另獲三名均學界中人查屈匪係處州人與師範生胡俊乃郎舅至戚致被株連昨今兩日學界人心惶惑慮興大獄云 
[江督撫卹災民南京]  
　　江寗省城自本年以來屢遭火灾當經江督飭派江寗城守副將何師程查明呈核去後茲據該副將查得城内銅作坊被災十六户均係店舖勿庸給恤其紫竹林八條巷鐘鼓樓下關四處計共二百零四户大小口一千一百二十六口内有紫竹林鐘鼓樓八條巷三處徐錫林等十四户燒斃人口情形較慘應每大口給錢一千文小口給錢五百文下關劉東海等被災一百九十户情形較輕每大口給錢六百文小口給錢三百文統共擬請賞給錢五百五十六千四百文稟請飭發昨經午帥飭財政局如數撥給該副將查收核實散放 
清談 
[趙炳麟與趙啟霖]  
　　京師敢言之御史稱兩趙。 
　　趙炳麟方侃侃談天下事。而忽截取知府。朝廷雖少一敢言之人。而趙炳麟得免他人所忌。我爲政府惜。我又爲趙炳麟賀。 
　　趙啓霖前以言事革職　。今忽奉旨以道員用。雖足見朝廷用人之公。而趙啓霖已不得再任言職。我爲政府賀。我又爲趙啓霖惜。 
小說 
[潘傑小史]  
　　（二）情誤 
　　潘傑曰。余非虚言。我姊與弗侖痕素稱相得。惟相離已久。或有中變。余豈有私意於其間哉。語畢倒牀上大哭。 
　　奇南取茶上樓。見潘傑臥牀出涕。語之曰。茶在此。何故出涕。 
潘傑且泣且語曰。總之爲汝。我母以汝當與弗侖痕相愛。覩余之忻然色喜。疑余爲有他意。假令汝與彼余必。潘傑語至此嚼齒不再語。 
　　奇南詰問其母曰何爲若此。顧潘傑亦愚　。回首復語潘傑曰。汝姊豈尙有適人之理哉。曷拭汝涙。歸汝室飲我所製之茶。 
　　潘傑悲憤之氣於是稍釋。喝茶數口。並取點心數種食之。乃取衣料往歇克司家。歇克司見潘傑年約二十。婚嫁時所做衣服必然甚富。極意逢迎。 
　　潘傑曰此衣並非嫁服。將至他處候親戚。望速爲裁合。 
　　歇克司曰。鄰近公子輩。屬意於密司者衆矣。前日余見密司偕一中年男子弗侖痕。遵潑斯台溪而。過人謂若人近日頗有家產。富埒國皇惟契來梨刺與汝相友已久。將安置若人。且密司年幼。彼年亦尙幼。若與契來梨刺結婚。年事相宜。且又貎美。若與弗侖痕約爲婚姻。以後將何以對契來梨刺。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉區成立]  
　　江蘇蘇屬（松江婁縣） 
　　婁縣初選舉投票所共劃分六區並定規則六條業已宣示如左 
　　第一區西外南外南内史村石家浜龍興各圖投票所西門外西林寺 
　　第二區泗涇三十七八保各圖投票所泗涇鎭楊侯廟 
　　第三區七寶三十五保各圖投票所七寳鎭南城隍廟 
　　第四區楓涇一二三保各圖投票所楓涇鎭北城隍廟 
　　第五區天馬山小崑山四十三保各圖投票所天馬山鎭初等蒙學校 
　　第六區長浜黃橋五厙四十一保各圖投票所黃橋尙義學校 
　　開筒檢票所城内明倫堂 
　　投票規則（一）投票人須親自投筒切勿倩代（二）投票人須於選舉册本各項下簽字畢領投票紙一頁（三）投票紙不載投票人姓氏單寫被選舉人姓名（四）投票人若關於選舉事宜可向監察員問答惟不得談及私事（五）投票後不得逗留探視即速退出（六）投票人若不守以上規條者准監察員斥退 
　　又（常州武陽） 
　　武陽選舉調查事務所因閏月朔爲選舉之期預由初選監督保荐監察員呈請複選監督長太守致送照會兩縣十區共派監察員六十人其管理員因無選舉權另由府尊札委佐治官分投辦理昨日事務所特邀齊監察員會議預備一切擬就管理監察須知詳細解釋各監察員之分赴他區監察者因當日不及投票議定於次日補投 
[專件]  
　　常州初選舉投票所管理員監察員須知 
　　一投票所中一切事宜管理員及監察員應擔其責任 
　　一投票所設置每處黏貼簽條令人注意（甲）入門處（乙）投票人休息處（宜設坐位並須招待）（丙）投票人簽字處（丁）發票處（設於簽字處相近）（戊）貼示規則處（已）寫票處（應列數案每案置筆硯一二具）（庚）投票處（應近於出門處）（辛）出門處 
　　除休息處應於投票室之外略圖如左 
　　一入門處設小鐘一具投票人應分數人爲一班聞鐘聲入内（分若干人爲一班視投票之時間投票人之多寡臨時定之） 
　　一休息處設有坐位監察員應一人照料令先到者列前以次分班入内勿令擁擠 
　　一投票所由初選監督酌派巡警數人到所照料聽管理員及監察員之指揮 
　　一投票所以午前八時起至午後六時止爲投票時非投票時應將投票匭嚴加封鎖其封條由初選監督蓋印頒發鎖鑰應由管理員監察員協同執掌 
　　一投票所除職員及巡警與投票人外無論何人不能闌入 
　　一闔邑選舉人名開單黏貼入門處附近以便投票人檢查單上註明初選被選人以列名單上者爲限此項名單由事務所繕發 
　　一本區選舉人名另單黏貼入門處附近單上註明本區投票人以列名單上者爲限單上無名不得來所投票此單由投票所繕貼（未完） 
[蘇省籌辦處訂定分配選舉議員詳章]  
　　一分配議員查選舉章程第六十七條載複選當選人爲諮議局議員其各複選區應得議員若干名每届由督撫按照各複選區選舉人名册總數以全省議員定額分配之第六十八條載複選當選人分配之法由督撫於各複選區選舉人名册報齊後按照名册以該省議員定額除全省選舉人總數視得數多寡定若干選舉人得選出議員一名再以此數分除各複選區選舉人數視得數多寡定各該複選區應出議員若干名其各複選區有選舉人數不敷選出議員一名或敷選若干名之外仍有零數致議員不足定額者比較各複選區零數多寡將餘額依次歸零數較多之區選出之若兩區以上零數相等其餘額應歸何區以抽簽定之各等語茲查五府州選舉人總數共五萬九千六百四十三人以定額江蘇議員六十六名除之定九百零三人得選出議員一名依法開列如左（甲）蘇州府屬十一廳縣共一萬二百四十八人應選出議員十一名外餘零數三百十五人（乙）松江府屬八廳縣共一萬三千零十八人應選出議員十四名外餘零數三百七十六人（丙）常州府屬八縣共一萬九千零九十八人應選出議員廿一名外餘零數一百三十五人（丁）鎭江府屬五廳縣共一萬零一百二十三人應選出議員十一名外餘零數一百九十人（戊）太倉直隸州及所屬四縣共七千一百五十六人應選出議員七名外餘零數八百三十五人 
　　以上五府州共計應選出議員陸十四名尙不足定額二名照章比較零數分歸太倉直隷州選出一名松江府選出一名 
　　二分配初選當選人查選舉章程第二十六條載初選當選人額數按照議員定額加多十倍每届由複選監督遵照督撫所定該複選區議員額數十乘之爲該複選區當選人額數分配於各廳州縣第二十七條載初選當選人分配之法由複選監督以該複選區應出當選人額數除全區選舉人總數視得數多寡定選舉人每若干名得選出當選人一名再以此數分除各初選區選舉人數視得數多寡定各該初選舉　出當選人若干名其各初選區有選舉人數不敷選出當選人一名或敷選若干名之外仍有零數當選人不足定額者比較各初選區零數多寡將餘額 
 
 

Page 19

 
 
依次歸零數較多之區選出之若兩區以上零數相等其餘額應歸何區以抽簽定之各等語茲查蘇州府應選出初選當選人一百一十人以之除所屬十一　縣選舉人總數每九十三人得初選當選人一名 
　　（子）太湖廳選舉人三百四十二人應選出初選當選人三名外餘零數六十三人 
　　（丑）靖湖廳選舉人一百零四人應選出初選當選人一名外餘零數十一人 
　　（寅）長洲縣選舉人一千一百八十四人應選出初選當選人十二名外餘零數六十八人 
　　（卯）元和縣選舉人一千一百三十八人應選出初選當選人十二名外餘零數二十二人 
　　（辰）吴縣選舉人一千七百四十八應選出初選當選人十八名外餘零數六十六人 
　　（已）吴江縣選舉人一千四百四十七人應選出初選當選人十五名外餘零數五十二人 
　　（午）震澤縣選舉人一千零零四人應選出初選當選人十名外餘零數七十四人 
　　（未）常熟縣選舉人一千二百四十五人應選出初選當選人十三名外餘零數三十六人 
　　（申）昭文縣選舉人七百二十九人應選出初選當選人七名外餘零數七十八人 
　　（酉）崑山縣選舉人七百四十八人應選出初選當選人八名外餘零數四人 
　　（戍）新陽縣選舉人五百七十七人選出初選當選人六名外餘零數一十一人 
　　以上十一廳縣計應選出初選當選人一伯零五名尙不足應選額數五名照章比較零數分歸昭文縣震澤縣長洲縣吴縣太湖廳各選出一名　　　　　　　　　（未完） 
本埠新聞 
[外部拒駁推廣租界]  
　　外務部照復駐京英使文云光緒三十四年十二月二十四日接准照稱本年六月初間駐滬各國領事官照會江督將租界北綫展至滬寕鐵路爲止曾以擬展之地雖有華工部局管理警察衞生各事無不因循二十五年推廣租界時本擬將是處包括界内因前督恐將車站包入又洋商在寳山境内租地之事尙未議妥故未允辦今租界北綫以外至鐵路各地幾咸爲洋商所擬之新界亦不將車站及鐵路包括於内而江督復以二十五年推廣之舉爲永不再展之意又以寳山旣非通商口岸該處未便包入租界至華工部局所設警察衛生各事將來必能漸次完全等語此事關係重要未便如此抹倒又華工部局所辦各事日益頽敗必須設法防範上海英商利益較大合請該處歸入各國工部局管轄等因當經本部電達南洋大臣查復去後茲准電復前來查上海租界本極廣闊廿五年劉前大臣核准由中國自行推廣公共租界二萬一千五百餘畝較原定英美租界幾增兩倍其所以格外從寛者原爲從此不得再展今所請推廣之地係租界與鐵路中間所夾之一叚該處在寳山縣境並非約開通商口岸洋商在彼租地本屬不合曾經本部咨行南洋大臣轉飭滬道分别照會各國駐滬領事飭令該洋商等遷回上海租界以符約章並照會貴大臣轉飭遵照在案豈復得以此藉口再請推展總之約載通商係在上海租界不能將約外之寳山縣又行擴充所請將租界北綫以外至鐵路各地歸入各國工部局管轄之處與約不符斷雖照辦至警察衛生各事係中國内政地方官逐漸整理常可底於完全以保公安再上年曾准南洋大臣咨稱上寳兩邑交界川虹浜被工部局擅塡築路並在寳山縣華興坊口及寳山路南口與租界交接之處私拔界石界牌等情查上海工部局擅塡界浜私拔界石界牌實屬任意侵佔漫無限制應請貴大臣轉飭上海工部局勿得擅築界浜速將界石界牌移還原處爲要相應照復貴大臣查照辦理可也 
[西商提議推廣租界問題]  
　　上海公共租界納稅西人定期本月二十六日開常年議會現已擬定議案十三欵其第七欵爲塡築洋涇浜陰溝事第八欵爲將介於滬寗鐵路與蘇州河中間之地自廣肇山莊起迄虹口衛生塲止圏入租界之内 
[領袖查復道契號數]  
　　英美工部局在阿拉白司脫路等處擬築馬路迭由滬道堅請禁阻並詢問道契號數均誌前報茲悉領袖領事現已飭據工部局查復謂阿拉白司脫路劃用築路之地係由天主敎首善堂情讓於西歷正月八號註明英册轉立道契並將號數畝分一併抄呈昨領袖領事已備文照會滬道查核矣 
[滬道注意租界捕務]  
　　鴻源縐紗莊執事吴蓮卿被匪戳傷咽喉剥去皮褂一案茲聞滬道蔡觀察以匪徒胆敢在租界持刀搶刦殊爲不法而捕房亦難免損失保護治安之名譽爰於前日嚴飭英法兩廨派差查拿一面照會英法兩領事請飭捕房派探緝拿務獲究辦並請以後嚴飭探捕勤愼巡防母使匪黨逗留擾害商旅 
[巡局拘押園丁之糾葛]  
　　西歷二月十號即正月二十日徐家匯路地方有園丁二人與一車夫爭擾被法華巡局巡丁拘住管押迄未開釋茲爲公共工部局查悉以該二園丁係洋商用人巡局並不知照　行管押辦理殊欠周妥現已禀由租界領袖轉請滬道核辦矣 
[染司閙事四誌]  
　　本縣李大令昨批印花染坊行頭勞文榮等禀云該行頭等旣知倪成發之店開在法界如有紊亂行規假名隠戤情事儘可向法公廨控訴一面來縣具禀以憑移傳方爲正辦乃旣不出此竟敢糾衆驀赴倪姓之店扭捉沈阿福即孫祖富且打毁什物爲此非理暴動之舉旣經法領事函請道憲飭究乃猶糾集滋閙不休　問店爲倪成發所開孫祖富乃其所用工人舍的傍求尙有何理可訊况該帮先後來禀初指孫祖富爲外幫司務繼又謂其蠻言無狀現又禀稱倪係外行皆由孫祖富唆助三日之中三易其詞足見毫無確見事在租界更非逞蠻所宜何爾輩之愚蠢至此據禀前情姑候詳請道憲照會法領事查明辦理爾等母再恃衆混閙自干咎戾 
[春賽預報]  
　　本埠西商已定期西五月三四五號即華歷三月十四十五十六三日舉行春季賽馬 
[禁烟會專員晋京]  
　　萬國禁烟會中國專員唐介臣觀察昨因會事告竣偕其夫人乘招商局新銘輪船北上 
[點騐自來水公司物件]  
　　内地自來水公司改歸官辦屢紀前報茲經總工程局派員至該公司將機器帳册等物逐一點騐即行開辦並開單呈報滬道存案備核 
[烟紙同業定期開會]  
　　南北市烟紙業組織公所已紀前報茲悉該業同人昨在商學會辦事所會議定於二十六日下午一時假江南彩票公司特開大會集議辦法 
[理勸花行倒欠案之辦法]  
　　人和永花行股東吴翔麟前日由總工程局移送商務分會理處已紀昨報茲悉當日經該會各董開議後即將吴翔麟送還歸案昨由裁判員孫明府提訊吴供現憑商會董事及錢業董事秉公調處勸令先還一成並出期票一成遠期票二成交保清理請准照辦判仍還押候該會函復再行察核 
[城内]  
　　不准交保○潤成麫粉廠主邱潤初倒欠源元莊欵由莊主沈尙之禀奉本縣李大令將邱收押在案茲邱央各紗商聯名禀請交保大令以邱所欠甚鉅在押日久分文未繳批斥不准 
　　定期開會○内地救火聯合會前議開一職員會提議建築鍾樓事宜已紀前報茲聞 
 
 

Page 20

 
 
各董業已議定於二十一日下午四時假南市華成公司開會集議 
　　偷竊銅斤○製造局昨日函送偷竊局中銅斤之周萬盛到縣李大令諭飭先行収押候再訊究 
　　道批三則○管少南禀批該監生被楊庸齋控追騙吞鉅款節經各前道批飭該廨將訊斷情形移縣核辦迄今未據具復茲該監生藉口質訊無期率請交保究竟原訊兩造供詞如何該廨如何核判仰公共租界會審官迅即錄案具復察奪母再違延抄黏并發王志徵禀批前據圖董王增元等具禀已照會領袖總領事飭遵應俟復到再行核辦姜文烈等禀批旣經控縣一再勒遷何以迄猶抗佔仰嘉定縣迅予勒限遷讓母延 
　　縣批三則○何其章等禀批來牘閱悉該董等以華陽殿改設顓區小學養正童蒙泃爲當務之急應准立案惟章程如何擬訂經費如何籌措一俟酌定另行開摺送縣吴錦章禀批旣擬陳明准緩回籍該學生年甫十四有志嚮學豈忍以訟累之該學生之叔吴盛昌惟存私見不顧該學生學業誠爲荒謬惟此項遺產旣係四股派分該學生一份現在自行經管顧淡氏並未覇匿着即與吴盛昌理明禀候核銷可也曹丁氏禀批造價尙未付清帳據何致遽行遺失難保非飾詞　宕旣稱曾由朱介堂經勸着即傳知　媳赶速協同理償母稍玩違 
　　官事○五庫厘局委員候補知縣商言志昨日到道禀見 
[南市]  
　　勿再輕生○揚州人張子卿在德隆彰烟店住宅門前自縊圖盡已紀昨報昨由工程局孫裁判提訊張供妻子現在北坭城橋葉姓家爲乳傭判送交伊妻收領勿再輕生 
　乞人倒斃○萃豐碼頭愼德里昨有一乞丐在彼倒斃年約四十餘歲旋由巡士報知總工程局因查無家屬報堂收殮 
　　附追欠洋○脚划船户戴八金被恒興洋貨店夥控追欠洋已誌昨報茲又有正昌順洋貨店執事楊士興附控被戴欠洋二百四十八元昨經工程局提訊諭楊退去着戴照原斷覔保報縣仍將各欠户清單繳案察核 
　　撞壞包車○東洋車夫戚舉衡拖車疾馳將阿三所拖之包車撞壞扭至工程局判戚賠償修費洋七元五角了事 
[閘北]  
　　私刑拷打○汎捕王二之夥全大前日拘獲形跡可疑之陳四私刑拷打旋被四路分局巡士查悉帶局研訊陳供拖車度日前日行至三十七間地方因天雨走入空屋暫避不料被全誣竊肆意毒打孫巡官以該捕夥濫用私刑嚴詞申斥陳亦非安分之徒判責一百板還押候查 
　　姦拐婦女○江北人蒯永寛扭控董仁康姦拐其妻楊氏經巡局孫正巡官提訊董供不承認判責二百板還押楊氏掌頰一百下給蒯領回管束 
　　盜棺宜懲○王裕堂深夜盜棺被四路三區巡士查獲拘解一區訊明屬實判責四百板還押候辦 
[英租界]  
　　繳還騙銀○何覲林控鍾念堂騙銀一案由廨判鍾収押　牢年半在案茲鍾已將騙銀理清昨晨復訊判鍾改押捕房二月開釋 
　　尙須収押○無賴陳耀卿徐阿錫因將銷鏹毒水潑與妓傭周小妹等身上控奉公廨判各枷示一禮拜在案昨已期滿由探解案判各押捕房三月 
　　訂期會訊○西洋商人林發堂控陳正記不付修路銀兩又西洋商人鳳山加控葉錦春廣泰記違背合同等情昨晨由探一併傳至公堂請訊判分别交保　訂期會訊 
　　塡泥紏葛○張夑與費竹林因塡坭工程紏葛控奉公堂將費傳案判過堂候訊 
　　不出定貨○和商望賚洋行控張竹書定貨不出昨由公廨傳案判張交保候照會和領會訊 
　　聚賭罰洋○胡華華張阿根等開設茶館紏人賭博由探查獲昨解公堂請究判胡罰洋十元張罰洋十五元 
　　同是違章○鄭阿裕烟間深夜賣烟周桂福柴行多堆稻柴均屬違章昨晨由廨一併傳案判各罰洋二元充公 
　　小孩訴訟○小孩童富春控李才喜搶取物件由探拿獲昨解公堂訊供屬實判李先枷三天期滿再押捕房十天 
　　啞子發所○啞婦某氏竊取費文元銀樓金戒一案昨由公廨復訊據包探禀稱該婦籍隸鎭江判押棲流所三月並函請所董轉詢鎭江公所查核 
　　控追工資○印度人某甲控梁源生不付工資昨由公堂傳訊梁倩王申谷到堂代表中西官以原告未到判候禮拜五再訊 
　　雉妓違章○雉妓王素卿在途拉客昨晨由探傳至公堂請究判罰洋五元充公 
　　拐案一○王祖成在法租界誘拐張陸氏之小孩匿居美界七浦路被探查獲昨解公堂請究判王押候法公堂移提歸案訊究 
　　拐案二○周發全控沈小雙子拐匿伊女大根子一案昨經公堂復訊判沈　押候交出大根子到案再訊 
　　拐案三○顧　氏控楊寳昌楊陳氏陳瑞興李阿三串拐伊孩永泉一案昨經公堂提訊判楊等一併押限一月交孩到案再行訊 
　　竊案彙誌○王豐記控王道奎竊衣昨經公堂提訊因原告不到判王交妥保楊慶甫竊蔡生桂火爐鐵門判押七天朱阿馨竊朱興和衣服判押三禮拜 
[美租界]  
　　洋人被控○某洋人被人在該管領事署控告飭探拘入捕房押候訊辦 
　　曾否搗毁○丁阿順向劉梅生借洋不遂口角互毆被劉扭入捕房稱被搗毁什物多件捕頭因詢無証據斥退不理 
　　索欠互毆○胡金兆吴溪金二人昨因索欠起釁互相扭毆由捕一併拘入捕房　候究辦 
[法租界]  
　　有恃無恐○松鶴樓茶樓演唱花鼓淫戲案昨由店主董阿慶之妻投廨遞禀據稱此一事有某洋人及其舌人楊某担保包可無事故敢開唱當時出有筆據業已交呈捕房聶司馬謂業已出票候提楊到案再行訊核 
　　又被控告○粤人陳仲灼虧欠烏利文洋行貨欵二千餘元一案茲已由陳之友人代爲料理尙少洋二百元以金表金戒等物作抵詎昨日解廨發落時又有利喊洋東投稱近接香港分行來信知陳欠該行貨洋一千三百餘元請爲究追判仍還押候核 
　　自行料理○電車公司西人控已歇收票人馬良記不還油衣墊洋等情業由公堂　提保人單某尙未到案昨日馬良記偕同伊父投案請予免究自願出外向原告料理中西官准之判即將案註銷 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（十二）]  
　　第二回用大刑匪人熬口供拔匕首堂上吃虚驚　　那位刑名師爺在屏門背後。聽着。急得搓手頓足道。完了完了。怎麽這樣的不中用。要照這樣的問法問起來。就是問一百堂。也問不出他的口供。那位刑名師爺雖然着急。却又無可如何。要想寫個條子拿出去罷。乂曉得這位東家。是目不識丁的寳貝。正在著急。却見那站在吴大老爺背後的簽稿家人。低低的和吴大老爺說了幾句。吴大老爺登時得了主意。便又把驚堂一拍道。你旣然滿口叫着寃枉。你家裡頭這些贜物。是從那裡來的呢。汪大聽了。呆了一呆道。小的原說向來心直口快。不知得罪了什麽人。這是人家有心陷害小的。也不知怎樣放在小的家裡的。小的實在寃枉。吴大老爺聽了。又道。這也罷了。還有你家裡搜出來的軍噐呢。難道也是别人陷害你的麽。汪大道。小的别無營業。打獵爲生。這些軍器。都是打獵用的。吴大老爺見駁他不倒心上着起急來。高聲喝道。你當眞的不招麽。汪大道。小的實在寃枉招不出什麽來。吴大老爺聽了。正在没法。那簽稿家人又在背後附着耳朶道。老爺只管用刑。不怕他不招。要是這件案子問不出來。老爺的功名就壞了。吴大老爺不聽這句話兒猶可。一聽了這句話兒。不由得心中大怒起來。拍着驚堂道。你這個混帳東西。還敢這般狡展。你做强盜。含山縣這許多的人家。那一家不好去搶刦。偏偏要去搶刦那李家。害得本縣都受了上頭的申飭。你不是和别人做對。竟是和本縣做對了。本縣今天倒要和你拼上一拼。看是你拼得過。還是我拼得過。說着。便喝叫夾起來。那値刑的差役聽了。齊齊的喊了一聲。把夾棍　在地下。正在這個時候。不料汪大忽然在身。上掣出一把冷森森明晃晃的短刀來。也不知他在那裡掣出來的。口裡說道。青天大老爺旣不替。小的伸寃。又要把小的用刑。小的受刑不。起不如自已尋個自盡罷。 
國外新聞 
[新任奧使抵日]  
　　十八日東京電云新任奧國駐日大使羅桑堡男爵已於昨夜行抵日本 
[日本棉紗近市]  
　　十八日東京電云日本出口棉紗貿易現已日漸活潑惟内國棉紗貿易因米價過賤及爭抗棉織物抽稅之故仍形疲滯 
[臺北叛番投誠]  
　　十八日東京電云臺北叛番已陸續投誠 
[日本建造砲廠]  
　　十八日倫敦電云據傳英國著名阿姆斯屈郎砲廠現已承攬建造日本大砲廠 
[印人控告坎員]  
　　十八日倫敦電云坎拿大有印人十一名控告文戈武官吏於去年西三月間妄事拘留索賠損失洋二萬元蓋當時所據章程後此曾經宣示有違法律之故 
[柏靈學生之惡鬭]  
　　十八日倫敦電云柏靈有學生五名因决鬭傷人判罪拘禁三個月該學生等分黨又在某酒肆後室决鬭見警察馳至逃散迨警察入室則見地板已鮮血淋漓且有受傷之人十五名均經醫生在彼治療 
[駐日美使將更不確]  
　　十八日紐約電云前傳斯屈洛斯君將代奧平君充任美國駐日大使一節茲經斯君申明並無其事 
[近東大變局百八誌]  
　　十八日倫敦電云俄國樞密院總理大臣兼民政部大臣斯托萊賓與外務部大臣伊斯華克向議院各黨領袖謂目下討論巴爾幹半島時局旣違時宜復有危象恐反對黨於此必有决裂之言論也 
[俄國籌措軍備]  
　　十八日柏靈電云俄國議院投票贊許撥欵五十兆羅卜措辦軍需各物當時討論此事勤王黨葛斯柯甫歷指各軍之懶怠不以戰事爲備並語侵俄皇 
[羅馬敎皇之侵權]  
　　十八日柏林電云羅馬敎皇撤銷各國選舉敎皇權利之勅詔於一千九百零四年即現任敎皇選舉之後一年已經頒發今始宣布 
[古巴政界近事]  
　　十八日柏林電云哈瓦拿上議院已將禁止外人在古巴購置地產議案駁退 
 
 
 

Page 27

 
 
   
 
 

Page 28

 
 
   
 
