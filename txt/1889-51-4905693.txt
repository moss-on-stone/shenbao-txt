# 1889 - 51 - 4905693

 

Page 1

 
 
恭擬 
大　禮成賀表 
臣聞詩首睢鳩聖教　房中之什易占牝馬坤靈協地道之貞周書存泰誓之十臣邑姜濟　麟史載宣王之一德賢后蜚聲禮備上儀内則與王制並列樂傳雅奏由庚與魚麗同陳凡六經之名言類千古之佳話前聖之所作後世之所傳也洪惟我 
皇上冲齡踐阼允符天亶聰明 
容算隨機更見神昭密勿 
幼秉 
璿宫懿　養潛龍者十年 
長恢 
瑶陛宏謨聽鳴鳳者三載值此 
春秋鼎盛 
典學面時近鴻儒况逢 
日月恒新 
勤政而早徵鸑瑞 
恭己布承天之化媲美虞廷 
建丑符闢地之祥邁隆商代 
天威所至合飛頭歧舌以輸誠 
聖治捕敷盡西鰈東鶼而向化昭胡越一家盛治施及乎人力所通擴漢唐千載洪規挽回乎世風之墜聽鴻嗷中野深宫之宵旰難安聞蛟舞洪波 
内府之憂勤彌切於是 
仁恩汪濊 
闠澤涵懦議减議蠲 
下詔則兆民忭舞發金發粟受賜則萬姓臚歡减膳而不御珍羞聊分汉　浮廬之痛線帑而頻施膏雨不惜　儲府藏之搜保赤誠求一夫何憂失所彼蒼默鑒四海共奠永清而且念系宣房歌典瓠子憫　民其昏　倍深己弱之思視鄭事宜奮勤不憚天工之代赫斯一怒已默回閶闔仁心簡兮得人遂立弭攘裘臣患　皆 
皇建共有極抑亦 
聖德之日新外治旣修成功丕顯内宫有助資始聿占天施必資乎地生乃妙絪緼之化乾健尤　乎坤順斯凝保合之神爰有 
母儀久昭閫範有文在手宜賦好逑雅稱同心式歌思媚配 
天德以布化柔可濟剛隨 
日曜以並明會斯成運天作之合文定厥祥方 
懿旨之克承愼敷陰教正 
帝心之簡在允嗣徽音卜吉維春合閏元宵令節推恩諸夏咸欣文運宏開棫樸作人菁莪布治藹藹吉士相與鼓舞而鼚軒濟濟多官罔不賡歌而喜起慶徵朝野詠琴瑟者葵日同傾教訖朔南樂鐘鼓者　階競　蠲逋賦則三農願慰含哺擊壤於康衢議恤刑則四海歡騰革面洗心於邊徼凡此 
一誠之默感亦徵 
二躍之齊明自兹日新日日新占虹化樞投之吉更頌 
明后明明后叶祥麟威鳳之休臣等伏處蓬茅仰依蒲藻未獲遂鳬趨之志莫近長安竊私懷燕賀之忱載陳吉利天覆地載終身沾雨露之恩 
日升月恆薄海享昇平之福臣等誠歡誠忭稽首頓首不勝瞻 
天仰 
聖檄切屏營之至謹拜 
表以 
聞 
[諭旨恭錄]  
　　正月初八九日奉上諭衛榮光奏知縣虧欠銀兩延不完繳　旨革職查抄勒追等語前浙江青田縣知縣陳慶禧　虧欠交代銀兩爲數甚鉅經衞榮光迭次催追迄未解繳寔　玩延前青田縣知縣陳慶禧已故知縣王彬降調縣丞顧國詔卽補教職胡日宣已絳知縣李觀璧均着暫行革職勒限繳清倘逾限不完再行從嚴叅游已革知縣李昱着將原籍及寓所家産資財一併查封備抵勒限嚴追叅革告病知縣陳益已革知縣程洪未完銀兩已革試用批騐大使姚炳爍應繳伊兄已故知縣姚徽典未完銀兩卽着湖南江蘇福建各巡撫迅速勒限廳追以重庫項該部知道欽此 
[京帥吉語]  
　　去年黑龍江屬呼蘭題雨水爲災秋收甚歉屯丁人等拮据異常廳尊親履災區逐一查勘詳請 
 
 

Page 2

 
 
車憲將應徵本年丁額緩至明年補徵其被災甚重地方請卽發糧以濟軍憲復委員勘騐屬實隨奏懇皇恩頒詔蠲免○正陽門内戶部街路東粥鋪爲山西人某甲所開前設市肆而於後院寄其妻孥本月初四日甲子携某部茶役丁某之子出外嬉游忽起爭端竟將丁子毆辱丁子回訴其母母聞而怒甚率兩子往甲鋪爭閙一言不合將鋪拆毁一空甲年逾五旬左腿患瘡步履艱澀上前攔護幾遭丁之長子推仆爭毆幸經旁人勘開慰令丁母子回去　受欺辱情不能甘思欲鬥毆力有未逮一時羞忿難釋竟購服阿芙蓉膏毒發難熬满床亂滾其妻知而灌救無如受毒已久無術返魂死後其妻報明本管正藍漢官廳立將丁妻及子連忠傳到一併解送步軍統領衙門旋由北署移會南城指揮詣騐○戶部片傳鑲黄止黄　旂所有應領正月弁兵甲米折色銀兩本庫定於初十日已刻開放爲此片傳貴旂派員於是日赴庫支領可也 
[松試再述]  
　　二十四日考奉賢金山上海三縣文童正塲題奉已冠問仲由冉求未冠而後仁金已冠曰伯夷伊尹未冠而後疎上已冠若伊　　朱未冠而後集通塲次顯或以告王良詩賦得舒文廣國華得舒字華婁兩縣正塲案已於二十四日二鼓時發貼華案元張葆馨婁案元錢行懿　縣各招覆一百六十名 
[寗波消息]  
　　寗波府訊練溪太守考試鄞慈奉鎭象五縣文童現已告竣示期正月三十日開考武童旋奉潘嶧琴學憲札文准於二十七日按臨寗郡太守遂於二十二日派文　捕劉經廳前往迎迓聞二十八日開考二月初十日卽當按試紹興云○所謂串客者卽滬上花鼓戲之流亞敗壞風俗莫此爲尤曾經府縣各憲屢申禁令若輩依然陽奉陰違日來四鄉藉燈祭爲名串客遂登塲演唱淫詞艶態刻意描摹耆老聞而阻之彼中人反以爲阻撓清興尋　鬥毆以致尤而效之此風　甚初猶在窮鄉僻壤漸移至附郭郊圻近則南門内白龍王廟亦膽敢僱延串客屬聚多人嗚呼此非差保隱瞒焉敢膽大如此爲民上者何竟憒憒無聞耶 
[潯陽瑣誌]  
　　九江上海之武穴有王姓者舊家子也讀　未成所如不合代人買賣古玩以爲生計事母極孝年三十猶未娶也每當炊烟斷絶時必以某旨奉母已則終日忍訉不令母知新正某日往龍坪某親戚處借斗米忽見河灌有漁人網得古銅香爐　有大明天啓年號頓觸所好詣舟問之漁人云在江中撈得今將出售價甚廉王喜甚講定價值以破衣裹爐至親戚家處借錢付價取爐歸家次日磨視之乃金胎也於是獲利頗厚人以爲孝行之報云星子縣屬之某鄉有大槐樹一株高約十餘丈數百年物也咸同年間土棍勾串髮匪戕伐四山墳樹老幹虬枝無一免者及見此樹施以刀鋸鮮血直流衆駭而退故得保全每當長夏緑陰如幄鄉人納凉於此亦無他異如夜間裸裎臥其下則必頭痛壽之方止遠近咸知有樹神矣新正初九日有匪徒將上樹縱火忽手執火具跪於樹前自批其頰歴歴供訴爲耆老所見由此該處人言之鑿鑿以爲樹果有神姑　之以資談助 
[槜李雜聞]  
　　十八日嘉興府文武各官齊集府署行團年禮旋在花廳設筵欵待傳鴻福堂戲班開演以娱坐客一時酒肴　霈　管風和美盡東南歡聨朁紱直至璧月將升銀燈齊上始各散歸次日嘉興縣又設筵宴客亦傳鴻福堂班演唱此固昇平之樂事亦寮寀之歡會也○嘉秀兩縣啓徵後納　者頗踴躍近日裝未赴　以便海運北上業已絡繹不絶○前任嘉協賀鎭軍於十九日由杭州乘舟遇禾並不停泊聞往湖南原籍云○嘉郡各信局於廿一日傳鴻福堂班在郡廟演戲一臺藉以整頓舊規 
[試開水井]  
　　揚城瓊花觀彌廠每日用水皆係雇工挑運自開廠以迄停放通計水夫工價爲數甚多客臘因就食人數倍於往年每日柴米等項固須加增而水工尤鉅該廠董事因與本城紳富酌議擬仿照東洋開井法在廠内試開一井俾可就近汲取爲一勞永遠之計特於滬上延請王本人四名於　數　到揚議明一切後卽擇十八日興工在瓊花觀正殿西邊隙地竪立井字架約高一百餘尺架中懸一鐵柱卽以此柱鑽土枉之起　悉　機器靈　非常揚城人少見多怪歎爲得未曾有一時衆口閧傳城内外居民皆絡繹而至蜂屯蟻聚該董事等恐人多易於肇禍立請城守鄭干戎臨廠彈壓至二十日該日本人忽爾停工將鐵柱等全行拆卸人多不解嗣聞因是處土牲不宜多係嗷沙第一日鑽深二丈次日費盡氣力輕　深二尺有餘蓋卜面堅如鐵石鑽不能入也且是處之土朝濬暮長卽使勉强開成不久亦必淤漲董事等又請其周勘廠之前後左右土性亦皆不宜事遂中止聞該日人因井未開成當將所付定銀全數退繳矣然則東法固難行於中土也歟 
[安省官報]  
　　正月十八日安慶府聨元辭赴蕪湖公幹指發安徽鄭工試用從九胡長盛到江西人委辦皖南保甲墾務署寍國　通判袁紀柱裁港厘卡同　蔣翊廷署貴池縣王鼎臣署全淑縣朱壽祥署太湖縣劉籌涇縣包宗經霍邱縣屈承福以上均辭十九二十日署無爲州劉承祖署阜陽縣候補通判秦霖巢縣周應溎均辭候補縣李文治到奉委解廬州賑欵回 
[九江官報]  
　　湖口厘局鮑太守孝光於正月十九日來濤賀鎭道及各同寅年禧隨巡閱所屬各卡○九江關道李亦青觀察於二十二日附輪船往金陵賀曾沅圃制軍年禧並禀商一切要公屬下印委各員均詣招商碼頭恭送選鋒新勁等營亦列隊江千燃槍申敬○九江府曹朗川太守晉省賀年於十八日起程二十二日回署 
[温州官報]  
　　平陽恊梁晉藩恊戎在任七八年兵民悅服去冬丁太夫人憂循例禀請交卸旋由周靜山鎭軍札飭楊都戎暫署至臘月卞制軍檄委　清協秦協戎懷亮署理平陽協篆務隨於新正某日履新都戎卽回本任○樂清縣雙肖竹明府斌去年十二月接江西家報有太夫人仙逝之信當卽交卸縣篆由福太守委瑞安縣楊大令斌暫行兼理聞二三月間正任申大令祐當可到任矣 
[輪船開行]  
　　七十二沽閒煖意初回春冰漸泮雙輪激浪依然飛駛自如昨日滬上諸輪船之開往者計有美最時洋行經理臺　商務局之駕時斯美招商局之海晏海琛晉濟鎭東怡和行之順和高陞新南陞太古公司之通州武昌重慶諸輪船類皆貨物充盈爭先起碇而諸孝廉之應試禮部者亦皆提籃挈榼附往天津以兾杏苑春濃錦標奪得是以各船客位幾於隙地俱無特不知乘風破浪之餘誰是捷足先到也 
[格致書院春季題]  
　　題係泰西格致之學與近刻繙譯諸書詳略得失何者爲最要論乃由蘇松太兵備道憲龔仰蘧觀察所命今以出題之日爲始限至二月晦日一律截收邇來諸當道爲鼓勵人才振興西學起見加奬日多凡取在超特等者無不分貺廉泉渥加沾溉則宜如何爭自濯磨澘心有用之實學以仰副諸當道之盛心　收卷之王爲期甚寛卽使詳審考訂亦有時日英國富蘭雅先生舊有格致彚編之刻實爲格致入門之捷徑此外江南機器製造局繙譯諸書雖非盡言格致而終不能出格致之範圍蓋格致一端所包者廣所造者深實爲西學之根本也觀察之命此題也其有深意也夫 
[仍未定案]  
　　昨日蔡太守飭捕房將各瑣案照常早一點解候訊供發落隨又覆訊賭規案哈華托卜易兩訟師及各人証齊集公堂太守命將楊少亭由押所帶出細心推鞫楊稱託麥根轉呈麥捕頭之洋銀三十元所有字條已經檢到卜訟師問楊曰爾與鉛門投機否答稱初甚和洽後於一千八百八十五年起至八十七年漸漸疎遠矣問虹口有賭臺卽在爾家附近爾知之否答稱知有賭臺近在住處問然則爾緣何住在此處答稱此係祖傳家産問爾第一次轉交信内銀票與鉛門時有何言語答稱在寫字房交付因與麥捕頭寫字房毗連故無言語問第二三次隔幾日續交答稱初次付過後閱半月再付再閱半月付第三次問後來往打靶處聚話出自何人意見答稱是我主見因一連三次交銀票後 
 
 

Page 3

 
 
均無收據樂阿祖疑之因約相會以便聲明問爾禮拜日究竟至捕房乎答稱不常至如有要事偶一到之問美領事信致捕房令往捉賭如何捉之不獲究屬何人通風答稱不知何人通風後來美領事又飭二人至捕房言可包同拿捉鉛門竟將二人覊押四點鐘始得釋回問爾之近處賭臺甚多爾曾告知麥捕頭否答稱時時禀明一日捕房傳事後巡捕楊阿炳家有喜事在酒館欵客麻皮阿寳坐在首位包探陸阿祥亦在其列當將此事告知麥捕頭捕頭不理陸反與爭閙因此氣忿以後不再說及賭臺之事范錦堂亦屢言不應時時說捕房有賭規致遭人怨問爾告知他人否答稱有人問及莫不直言問何人問爾答稱惟華包探巡捕而已曾記一日包探康阿順來言鉛門傳齊各包探言有賭可拿喚康至樓上問賭者係粤人乎抑别處人乎告伊本邑人往拿未獲次日康言及捕房捉賭何以分别是否粤人殊爲奇異對伊事須查問明白問康有賭規否答稱康在盆湯弄新巡捕房難得至虹口並無賭規去年西歴九月在新巡捕房傳事後華捕何瑞福到家言大馬路善餘里粤人開賭旋華包探顧阿六查明善餘里確有賭臺告知新巡捕房捕頭法蘭門法蘭門卽致信鉛門而鉛門毫無動靜何瑞福來亦言及此事并稱去年九月十六日范錦堂言已與阿寶見面鉛門言及我被四馬路妓院控告之事已經說明不甚要緊我曾問鉛門言雖無緊要然禀單已在工部局訟師樂皮生處伊不能作主范又向我言阿寳知工部局董事欲保銀五百兩閱四五天董立生傳我去言已往不究現須存保銀五百兩我無銀兩將田單抵保再行設法備銀繼思身充工部局繙譯反被賭臺知悉情由心甚不服是時我已不願在捕房然並無欲控鉛門之意賈副領事謂爾須照訟師所問對答不得支雛卜訟師問後來如何有陸松林控鉛門之事答稱嚴桂卿深恨被拿釋出之夕卽至我家言陸已投道轅控告鉛門所設情節不符因爲之寫明節略共字條三紙交付與嚴問爾與高阿三何阿昌蔡阿雲等相識否答稱伊等見証均是粤人並不相識哈訟師曰見証甚多並非皆是粤人卜訟帥問楊阿炳請潛後曾將虹口之賭告知麥捕頭否答稱此後麥卽到烟臺言明若有要事每七日寫信報明况從前鉛門尚向麥捕頭說我爲人頗好工銀每月本十兩後擬加增一賭臺之曾出陋規者入夜用竹竿高掛明燈以爲暗號鉛門則設欲捉賭卽於門前懸掛尖頭帽子及手巾以便賭徒見而避去且時有賭徒至鉛門處講話訊至此報時鐘已鳴一下太守退堂午餐至二點半鐘再升堂哈訟師向楊曰晉源西字報所載此案問答供詞甚詳惟略去二三句楊唯唯又詰楊所供鉛門各節楊逐一答之又問樂致信與爾在何時接到答稱約在五月初三之前問華文耶西文耶答稱二華文信一西文信問樂能寫西文乎答稱能問爾何以知樂能寫西文答稱鉛門前住四川路時樂曾向我言及我初祗知伊名阿祖及接信始知爲樂世昌問信上所寫何事答稱卽約往法界酒館叙話之事問是日爾於何時去答稱三四點鐘時至法界又問酒館是何牌號答稱口忘問酒舘中與幾人共飲答稱阿寶阿祖二人問尚有别人否答稱無問飲酒後約幾點鐘時至河南路復至打靶地方答稱七八點鐘由法界坐車前往問三四點鐘至酒館何致飲至七八點鐘時除飲酒之外尚至别處否答稱吸鴉片烟問至河南路卽見鉛門否答稱越一刻鐘時始見鉛門來問爾與阿寳鉛門及二王姓同聚後爾祗與阿寳鉛門坐在路旁此路係大路乎抑小路乎是月暗乎抑月亮乎見面果否清楚叙話約有幾時答稱坐在小路旁叙話有五分鐘時近前則面目清楚遠立卽不辨何人盖時適月暗也問李松濤在否答稱不在間據爾言尚有二王姓是誰是否有爾親戚王錫寶在内答稱姓王人一即已死之王文楚一則拘案管押保釋之王姓問王錫寳是否犯事管押捕房拖過石子答稱是問叙話後在幾點鐘時分散答稱九點鐘問何時歸家答稱十點鐘時問與包探瓊在何時分散答稱十一點鐘時問爾在打靶處回史曾　别處否答稱順道至日斯巴尼亞公館然後到家問在打靶處見鉛門喚人鋪板過河乎答稱見問樂在否答稱確在問爲何至打靶處叙話答稱因我經付信内洋銀與鉛門一連三次無收條故令伊當面與樂言定問爾曾經付楷司得賭規否答稱並未經付惟聞鉛門向阿寳言十號西包探楷司得亦須月給洋銀六十元問樂不在上海時楷司得之規費何人經付答稱不知問爾見樂寫過西字否答稱未見惟知其能寫而已問信在何處交爾答稱在寫字房内問樂之交信與爾鉛　知道否答稱據云鉛門不知我則曾將信交與鉛門閱過經付此欵我亦不甚歡喜問加增工洋是否鉛門先應許答稱是問爾懇鉛門加工洋鉛門向爾言辛工簿已繕就不能再加此語有否答稱並無此語問約爾至法界爾獨自去乎爾　是角地方答稱獨自去不知地方問不知地方如何聚會答稱當時說明酒館招牌現已記不清楚矣問爾言工部局董事欲爾保人是否范錦堂先知照爾答稱是問賭樹上以竹竿懸燈及鉛門門前掛尖頭帽手巾是否由樂向爾告知荅稱是賈副領事問瓊到爾家究在何時答稱十點鐘時問爾如何知十點鐘時爾有的眞之時辰表乎答稱有問瓊到爾家爲何事答稱爲火油案哈訟師問爾除五十工洋外别有進欵否答稱每月有洋銀七十元初時辛工銀四十兩餘洋係母親按月給我問爾之辛工不交與母親乎答稱是問爾有　　子女否答稱有問爾是教中人照例不能娶妾爾有妾否答稱無賈副領事問阿寳阿祖皆粤人爾能粤語否答稱粤語不甚清楚阿寳阿祖　　　邑語且阿寳略能操英語問爾在打靶處知伊等所講何語答稱阿寳阿祖初說本邑語後經我傳話問爾轉交與鉛門之洋信三封親見　　開拆否答稱一封見鉛門收拆因信面上　鉛門先生收拆下寫樂阿祖在粤寄字樣又據鉛門言樂阿祖寄來之信儘可代收代交哈訟師問爾知鉛門住處房屋是否在路旁答稱是在路旁問爾言時有賭塲中人至鉛門家有人見否答稱諒必有人目見惟叙話時朝裏坐向窓窺視亦不能見是何人問鉛門房屋是何式樣門面朝南抑朝北答稱房屋在路旁記不得南北惟知前有大門内則天井有門入内問霍步雲徐少亭嚴桂卿陸松林朱谷炳李松濤土錫寳及華捕阿土麻皮桃卿晉發趙德其紀生阿東富金等皆是爾友乎答稱有相識者有不相識者問相識何人答稱土錫寳霍步雲徐少亭李松濤阿土　皆相識麥捕頭曰此皆租界中歹人楊竟與之爲伍卜訟師問前有粤人在病房向爾言鉛門得受賭規乎答稱是粤人并言當時未知捕房有規後至捕房二月始悉此情問爾知有人信致麥捕頭言爾行爲不正否答稱有問麥捕頭給與爾看否爾知何人之信爾向捕頭有何言語答稱料是梁阿德陳阿廣之信捕頭或給我看或不給我看我無言語惟請查究　　　來而已問爾如何知是梁陳之信答稱因捕房捉賭嚴緊卽有信來說我歹處後捉賭稍鬆卽無信來是以知之訊至六點鐘時堂上燈燭　明太守遂退堂與賈副領事訂於禮拜三下午二點鐘待再訊所有訟師與中西官問樂阿祖及瓊之口供俟明日容再接錄 
[幾釀欠災]  
　　昨日將晩時英大馬路西首阜康里某姓家不知如何遺火霎時烟霧迷漫經鄰人帮同取水潑之得卽息滅然已大受虚驚矣 
[請騐病犯]  
　　歐陽桂水刃傷楊東明逮案迅責管押已詳去歲報章兹歐陽在押患病縣差禀明裴邑尊着發往普育堂騐明症勢若何帶回候示○竊犯鄭阿六前由烏程縣移解歸案訊供管押昨日縣差禀稱鄭忽患病請賜騐明裴邑尊着帶案親騐再核 
[誘醮宜懲]  
　　徐增林赴上海縣控稱徐春榮翁明榮翁永發等擅將寡媳俞氏醮與賀阿弟爲妻升捲去鉛錫器皿叩乞訊追裴邑尊升堂集訊增林訢稱小的因事出門致被堂姪春榮播弄春榮供稱堂叔增林出外不歸置寡媳衣食於不顧爲此情願再醮今小的托翁　爲媒嫁賀俞氏稱翁在外貿易小婦人衣食不周不得已而再醮明榮永發同稱此事小的等確曾爲之介紹然由春榮所托並非出自本心賀稱小的憑翁等爲媒出洋銀一百元娶俞氏爲室鉛錫器均被翁等取去矣邑尊飭將春榮笞責管押令將身價洋如數繳案給增林具領明榮永發笞責枷號鎖在公生明　坊不示衆俟　鉛錫器皿折　繳案始得釋回俞氏交賀領去 
 
 

Page 4

 
 
[助賑彚登]  
　　十一日儀徵准鹽總棧内帳房姚佩華善士經募十四戶共洋七十元協同慶票號李子材先生交來普天同慶洋一百元十四日吳淞口清河寄德　局來隱名氏爲免火災祈求平安洋五十元十六日南市開泰木行交來平湖椿蔭女士求兒媳病卽全愈洋四十元又大吉祥罷議欵移賑洋四十元又政大源局寄來睢寗縣右堂陳聘三少尉經募四十二戶共洋一百四十三元二十日三洋涇橋雙慶里彤豐土行交來安省干聚和號經募五柳閨裔洋五百元以上來欵均已製收入册併俟彚解災區矣諸善長慕慷慨之高風灑慈悲之甘露或柳營分俸成鹺棧捐資或却病以延年或移緩以救急成官商集腋或閨閣傾奩凡此濟施允稱功德正是飢鴻延頸澤共春來定知吉象從心福由天錫　代億萬災黎拜手獻頌曰富貴壽考如意吉祥[  上海三馬路與昌協賑公所竹坪陳煦元謹誌]  
[山東撫憲撥解鉅欵原函照登]  
　　少欽仁兄大人閣下日昨弟等奉撫帥面諭頃接蘇省京官公函屬廣捐蘇賑並寄募啓五册又據戴守杰禀稱奉　紳李韻亭兄等一函另公啓一件莊誦再三就讅吳中旱潦成災丹徒等邑被害尤重諸君子同善爲懷拯災濟急冀以甦民困而解倒懸不勝欽佩查東省連年水患　地哀鴻閣下及李韻亭兄昆玉嚴佑之諸公同深惻隱於鎭江等處籌捐鉅欵來東散放藉起災黎感頌之　至今猶嘖嘖不置現蘇省災區甚廣東省近　鄰封分應報施第比間賑需無歲不有加以本年奉天直隸河南三省水患頻仍一再捐輸筋疲力　今雖督同官紳　爲　募惟是待賑孔殷若俟勸集成數解兌深恐緩不濟急兹撫帥飭弟等竭力設法先挪墊銀一萬兩由元豐玖號匯寄交閣下察收轉發以應急需此外得多湊若干當卽再行籌解以副藎懷專此奉答敬請勛安諸惟亮照不宣山東賑撫局愚弟王毓藻福潤梅唐熙王作孚李希杰頓首 
接誦惠函悉接蘇省京曹公函並據戴太守杰奉上　紳李韻亭兄函另公啓一件述及吳中旱潦成災丹徒等邑被災尤重俟勸　成　深恐緩不濟急蒙俯賜設法先墊庫平銀一萬兩由元豐玖　匯到囑轉發以應急需是徵惠逮鄰封仁至義盡謹撥解揚州銀三千兩丹徒銀三千兩丹陽　四千兩渥頒鉅欵俾甦殘軀彼號寒啼飢者當亦荷擘畫周詳而拜恩弗置焉上海北市絲業會館籌賑公所愚弟施善昌謹附啓 
[崧毓仁兄將返成都賦此誌典]  
　　重來花下接丰　紅豆抛香　路遙且盡我謀今日醉不如人意輙風謡遊仙夢幻三神島濯錦春回萬里橋兩地懸心共明月吳江烟滸蜀山椒結客揮金設孟甞况當春夜綺羅塲幾何讌集皆良友眞個温柔是故鄉桐韻忍彈將别涙花心勾引再來香漫從少壯悲淪　事業催人又束裝[  合江蔣肇齡八霞未是草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十五年正月初八初九日京報全錄]  
　　宫門抄○諭旨道錄前○發抄硃批五道○直督李奏北洋軍餉悉照新章辦理摺○又奏徵解帑利銀兩片○又奏革員發往軍台片○又奏借補都司片○又奏揀補要缺知縣摺○又奏保奬潮折河合龍各員夾片○正月初八日○禮部奏派奉　前引之大臣派出嵩申崇光○又奏派恭請册寶之大臣派出續昌徐郙○侍衞奏派扈從鳳輿之王大臣派出肅王絪貝勒謨貝子恩中堂烏拉喜崇阿榮祿德福果勒敏大額駙椿壽○召見軍機續昌敬信椿壽德洪額皇上明日卯正二刻升中和殿看牌○正月初九日○召見軍機皇上明日寅正二刻至太廟行禮已正二刻至紫光閣筵宴蒙古王公○發抄錢桂森奏接授安徽學政篆務謝恩奉硃批知道了欽此○張曜奏請撥嵩武軍月餉奉硃批戶部議奏欽此○又東海關抽收洋藥厘金等銀奉硃批該衙門知道單併發欽此○又膠州牧陶錫祺補臨清州牧奉硃批吏部議奏欽此○又知州王恩培期满甄别奉硃批吏部知道欽此○○欽差大臣大學士直隸總督一等伯臣李鴻章跪奏爲北洋海軍俸餉等項擬自光緒十五年正月起悉照新章辦理以清界限恭摺仰祈聖鑒事竊照海軍衙門擬定北洋海軍章程前已繕册具奏奉懿旨依議欽此當經轉行欽遵分别開辦兹查章程内俸餉等項現在厘定之數與向發數目多寡均有不同本年冬季薪餉因各輪艇紛紛具領已照向章陸續發給年内不便改發應請自光緒十五年正月初一日起將海軍俸餉等項照新定章程辦理海軍提鎭等官有補缺在先者其俸餉亦自來年正月起照新章開支以歸一律所有向發薪餉等項旣與現定俸餉新章不同卽於光緒十四年十二月底截止仍歸北洋防費舊案造報其自來年正月起照新章收支海軍經費另作起訖造册按年報銷以期各歸各欵　致牽混至工需雜費新章所定係屬約略大數將來如有變通增减之處應如何截長補短匀搭支用隨時察酌情形核實辦理飭據海防支應局司道具詳前來臣覆核無異除分咨海軍衙門戶兵部查照外所有北洋海軍俸餉等項擬自光緒十五年正月起悉照新章辦理以清界限緣由理合恭摺具奏伏乞皇太后皇上聖鑒謹奏奉硃批該衙門知道欽此○○李鴻章片再據長蘆鹽運使賀良楨詳稱光緒十三年額徵在京各衙門連閏帑利銀十九萬六千十兩九錢二分八厘内除奉部覆准减停京引二萬道應减徵利銀六千三百二十三兩二錢四分九厘尚應徵銀十八萬九千六百八十七兩六錢七分九厘先因上年正課緩至十月奏銷接徵帑利爲　無多不克全數徵解本年春關運務緊要勢難兼顧旋經該司不拘卯期嚴行比追除累叅各商未完銀五萬一千七百八十四兩五錢二分九厘實徵完銀十三萬七千九百三兩一錢五分又應解戶部紙紅飯協餉飯隨飯山東司飯六分扣平内閣飯共銀八千一百三十三兩四錢五分二厘又應解内務府筆帖式護軍校修理衙署攤繳參價等欵共銀三萬六百七兩七錢三分以上帑利並年例等欵共銀十七萬六千六百四十四兩三錢三分二厘内戶部紙紅飯等欵並内務府内殿廣恩庫步軍統領鑾儀衞太僕寺等處帑利銀兩已於十三年十二月初八日派委官吏分别解交其應解戶部各欵帑利銀兩亦於本年十月二十七日委解起程交納聲明叅商久欵另行彌補累商未完續徵補解等情造册詳請具奏前來除分咨查照外伏乞聖鑒謹附片具奏奉硃批戶部知道欽此○○李鴻章片再前因署永定河北二下汎主簿候補縣丞舞翀欠發民人李德料價銀兩多方狡展致李德情急服毒身死當將該縣丞咨部斥革飭交署河道金福曾提集人証研究據實詳請懲辦兹據該道審明擬議具詳前來臣查舞翀係廂藍旗满洲包衣本姓鄭向居永清縣由監生報捐縣丞指分北河試用光緒十三年間永定河備辦南七工堵口稭料舞翀承購四十垜託素識之趙光遠馬治田轉邀李德採買經李德陸續運送二十六垜應付價銀隨到隨發計短發運費等項東錢一千四百九十串合銀一百七十一兩零李德屢向催索舞翀總以帳未算清延不付給迨李德赴工次控告委員訊飭算帳還銀舞翀又藉詞辦工無暇仍未清付致李德情急於十四年四月初五日自服洋烟前赴六所時值舞翀他往經房主趙勝林地方傅有謨救治詎李德毒重延至初六日夜殞命據永清縣騐明詳報提道審供不諱查明短發銀兩尚非入已業經照數追交屍子李如田具領應卽擬結查律載有司以公用辦買物件不卽給價者計所虧欠之價坐贓論至一百兩杖六址徒一年今已革縣丞舞翀短發李德買料運費等銀一百七十餘兩照律坐贓論罪已應杖六十徒一年况多方狡展延不算帳還清致李德情急服毒身死實屬任性釀命應請旨將已革縣丞舞翀發往軍台効力贖罪以昭儆戒據供嗣父年老惟案關入命情節較重應否留養應照例請旨遵行理合附片具陳伏乞聖鑒訓示謹奏奉硃批刑部議奏欽此○○李鴻章片再天津鎭標大沽前左營都司彭道明病故遺缺接准部咨係題補第二輪第四缺應用儘先借補人員查該都司駐札海口扼守砲臺操防工作關繫綦重必須勤練之員方克勝任查有儘先補用遊擊李錫瑞年四十二歲由勇目投効軍營　出力歴保都司　直補用又在浙江海防出力保以遊擊仍歸原省儘先補用該員樸實諳練熟悉戎機以之借補大沽前左營都司實堪勝任亦與例章限制相符應請准其借補除飭取履歴咨部外理合會同直隸提臣李長樂附片具陳伏乞聖鑒飭部核覆謹奏奉硃批兵部議奏欽此○○大學士直隸總督一等伯臣李鴻章跪奏爲知縣要缺揀員請補恭摺仰祈聖鑒事竊查東安縣知縣汪仰山於光緒十四年九月初一日病故業經題報應以該員病故之日作爲開缺日期所遺東安縣知縣係沿河要缺應在外揀選分别調補定例順　州縣題調缺出先於順屬各員内揀選請補如無可保題再由直屬人員内揀選升補又州縣應調缺出如無合例堪調之員准以候補人員題補又督撫題明留於該省候補人員無論應題應調應選缺出均准先儘酌量補用如所保之員與例稍有未符聲明奏請各等語臣等督同藩臬兩司在於順直選缺知縣内遴選或歴俸未满或才難治劇一時無合例堪以陞調之員自應在於候補人員内揀選據布政使松椿署按察使方濬師查有進士另補知縣殷謙堪以請補具詳前來查殷謙年四十八歲貴州貴陽府人由附生中式同治丁卯科帶補乙卯戊午科本省舉人戊辰科會試中式進士以主事用分刑部浙江司行走旋經呈請改歸進士原班以知縣銓選回籍辦理團練迭克城寨出力保以本班儘先選用並俟得缺後以直隸州用光緒四年二月選授直隸懷柔縣知縣四月到任因人地未宜開缺另行酌補歴經留順差委該員才具明幹請補東安縣知縣沿河要缺堪以勝任雖前在懷柔人地未宜撤回另補今請補要缺與例稍有示符但係科甲出身曾任實缺之員撤回後在順天當差年久練習地方情形委署各縣籌辦工賑認眞出力於東安縣可期相宜應請准其補授以資治理銜缺相當毋庸送部引見理合會同兼管順天府府尹臣潘祖蔭順天府府尹臣高萬鵬恭摺具陳伏乞皇太后皇上聖鑒勅部核覆施行再此缺應以光緒十四年十月初一日起限合併陳明謹奏奉硃批吏部議奏欽此○○李鴻章片再上年十月通州北寺莊潮白河漫口大工搶堵合龍經臣奏報並請酌保出力員弁奉上諭准其擇尤酌保等因欽此欽遵在案伏查潮白河挾塞外諸山之水經密雲順義等縣會合諸水併流下注向稱湧猛且近在皇畿關係運道民生甚鉅前於通州北寺莊漫口三百餘丈大溜東趨入箭杆河地勢西高東下欲其西入北運河極爲棘手經道員桂本諴許鈐身等籌畫調度督飭各員躬歴危險胼胝經營竟以人力逼溜硬轉尅期搶堵合龍全河復歸北運故道俾百餘萬新漕源源濟運東路通州三河香河寶抵寍河一帶被水田畝及時涸復實能力任艱苦卓著勤勞有裨大局今年又飭辦該河善後各工防護大汛妥籌布置化險爲平一律穩固洵屬異常奮勉自應遵旨酌保擇其尤爲出力者照各河合龍章程成案擬請奬叙開單恭呈御覽仰懇天恩情准照擬給奬以昭激勸其應給千把外委仍照章咨部註册理合附片具陳伏乞聖鑒訓示謹奏奉硃批該部議奏單併發欽此 
 
 

Page 10

 
 
[光緒十五年正月初十十一日京報全錄]  
　　宫門抄○諭旨道錄前○發抄硃批四道○黔撫潘奏匪衆謀逆卽經訪獲首要解省審辦摺○江督曾奏總兵患病緣由片○黔撫潘奏循例呈進方物摺○黔撫奏甄别知縣片○正月初十日○召見軍機○正月十一日○景善續假二十日○薛福辰續假一月○廂紅蒙奏派備查壇廟派出貴恒○掌儀司奏十四日奉光殿親行禮節○順天府奏京師得雪二寸有餘○召見軍機潘祖蔭高萬鵬蒙古王公○發抄禮親王等奏清檔告竣中書等請奬奉旨依議欽此○陳彝奏泗州牧方瑞　暫緩引見奉硃批着照所請吏部知道欽此○又合肥等處被旱辦賑奉硃批覽奏均悉着督飭各屬核實散放毋任稍有獘混欽此○又壽州牧王鼎臣降調免開缺奉硃批吏部議奏欽此○○貴州巡撫臣潘霨跪奏爲匪徒糾衆謀逆卽經地方文武訪獲首要解省審明盡法懲辦恭摺具奏仰祈聖鑒事竊臣前據署威寗州知州鄧良成畢節縣知縣李應華先後禀稱光緒十三年八月初一日訪聞威寗州屬拖冲地方有匪徒朱龍保等妖言惑衆謀爲不軌情事並據該處隣佑保正首報前由立卽會營派撥兵役札飭附近鄉　嚴密查拿並禀奉貴西道就近札調駐防該處之朗洞營管帶譚盛高黄平營管帶羅志珂帶練馳往協捕先經畢赤營分防猪拱書外委黄炳燮協同三屬兵役曁附近鄉團齊抵該處圍拿匪衆已嘯聚一百餘人擁護朱龍保家屬遁入猴子硐恃險抗拒兵團會合練軍併力進攻該匪持械抵禦我軍施放槍砲轟弊賊黨多名初二日黎明我軍衝鋒夾擊將硐攻破格斃匪黨廖小春等八名匪衆潰竄男婦投崖自盡者二十餘人生摛逆匪朱满吳老四王鳳潰三名就近解往鎭雄州收禁復於同内搜獲首逆朱龍保一名紅旗二面上有悖謬字樣解赴貴西道飭委畢節縣訊據朱龍保供出起意謀逆係聽從王洪舜陳周氏妖言煽惑等語復經譚盛高親督練軍協團在威寗州屬蓮花山地方將陳周氏拿獲搜出邪符二十四張移解到縣質據供認妖言惑衆慫恿朱龍保謀逆各情不諱禀請核示懲辦前來臣與督臣今毓英以案關謀逆情罪重大分飭該州縣等嚴拿餘黨務絶根株並將現獲各犯均解貴州省歸案審辦以昭詳愼嗣據畢節縣詳稱准雲南鎭雄州知州成占春移稱匪犯吳老四取供後帶傷進監醫調無效於八月十二日在監因傷身死報經該管府委恩安縣知縣韓再　騐訊禁醫人等並無凌虐及誤用方藥情事已詳司核移貴州歸案議詳等因並准將朱满王鳳潰二犯移解到縣正提同自逆備文起解間詎朱满王鳳潰均各帶病寄監醫治無效朱满於十二月初八日王鳳潰於初九日先後在監病故詳請委員騐訊等情由司批飭大定府就近檄委平遠州知州黄紹先馳往騐明朱满王鳳潰實係帶病寄監病故研訊禁醫人等並無凌虐及誤用方藥情事塡格錄供通報批飭歸案議詳並據畢節縣將首逆朱龍保犯婦陳周氏押解至省當經檄司發局審辦去後兹據署貴州按察使黄元善督同貴陽府知府趙爾巽提犯審男按擬解勘到臣臣提犯親訊緣朱龍保陳周氏均籍隸威寗州平素下力縫工度日先未爲匪朱龍保係已死朱满之子陳周氏係在逃陳六觔之母與陳定榜同姓不宗朱龍保與陳周氏先未認識光緒十三年二月間有四川人王洪舜偕陳定榜王朱龍保家推算八字聲稱朱龍保並其父朱满之　均貴不可言自此來往甚密三月初間王洪舜先邀朱龍保父子至陳定榜家自謂能通仙術令朱龍保照視水盌盌中現出人形王洪舜指稱朱龍保係洪武後身復同陳定榜邀朱龍保父子至陳周氏家看符王洪舜先進屋内串令陳周氏煽誘朱龍保謀逆可得富貴陳周氏允從出向朱龍保等謊稱習有仙法能用符咒抵敵官兵卽取畫就邪符給視又出米一盌揑稱神米無論多少人馬儘敷煮食慫恿朱龍保速圖大事朱龍保信以爲眞約俟紏集黨與再邀陳周氏起事各散時陳周氏之夫陳二早經外貿並不知情朱龍保遂與王洪舜等約定十六日在陳定榜家同吃血酒屆期朱龍保父子走去王洪舜已邀得在逃之陳六觔胡名於楊六觔並現獲已死之吳老四王鳳潰及格斃之廖小春在彼等候陳定榜宰鷄一隻摘血入酒一同分飲共擁朱龍保爲首各紏黨相助朱龍保回家卽暗製紅旗器械准備倡亂七月二十九日王洪舜陳定榜廖小春等各集匪黨共有二百餘人先後至朱龍保家共謀起事匪黨卽央王洪舜將仙術演出試看王洪舜不能演試匪黨知係被惑陸續散去百餘人廖小春陳定榜約去匪衆未散意圖另舉卽經該州及畢卽縣鎭雄州訪聞並據隣　保正查知首報會撥兵役協同查拿並禀奉貴西道調練協捕匪衆擁護朱龍保家屬道入猴子硐恃險抗拒經兵役練團併力進攻轟燬匪黨多名將硐攻破格斃匪黨廖小春等八名匪衆潰竄男婦投岩自盡者二十餘人生擒逆匪朱满吳老四五鳳　三名復於同内搜獲自逆朱龍保一名逆旗二面續獲犯婦陳周氏搜出邪符二十四張分解鎭雄州畢節縣訊供禀報經臣與督臣分飭將犯解至貴州省城歸案審辦嗣據詳報該犯吳老四在鎭雄州監因傷身死朱满王鳳貴解至畢節帶病進監病故均經委騐明確訊無别故錄供通詳並據將首逆朱龍保犯婦陳周氏押解至省飭據署貴州按察使黄元善督同貴陽府知府趙爾巽審明按擬解勘前來臣親提覆鞫據供前情不諱委係聽從妖言商同糾衆謀逆詰無另犯不法别案研審至再矢口不移案無遁飾查律載謀反大逆但共謀者不分首從皆凌遲處死等語此案朱龍保聽信在逃之王洪舜妖言輒敢起意紏衆謀逆抗拒官兵陳周氏妖言惑衆知情共謀實屬同惡相濟罪不容誅均應按律問擬朱龍保陳周氏應如該司等所擬合依謀反大逆但共謀者不分首從皆凌遲處死律均擬凌遲處死該犯等罪大惡極未便稍稽顯戮臣審明後當卽恭請王命飭委臣標中軍叅將尚宗光貴陽府知府趙爾巽將該犯朱龍保陳周氏綁赴市曹凌遲處死傳首犯事地方懸杆示衆以昭炯戒朱满吳老四王鳳潰俱係知情共謀按律皆應凌遲處死先後在監因傷因病身死應請照例戮屍梟示廖小春等八名甘心助逆拒敵官兵亦屬法無可貸業被兵圍格斃照律勿論朱龍保有母並妻吳氏同居知情罪應擬斬已據朱龍保供明破　時投崖身死應毋庸議陳周氏之夫陳二雖據陳周氏供稱早經外貿並不知情按律亦應緣　應與在逃之王洪舜陳定榜胡名菸陳六觔楊六觔飭州嚴緝獲日另結此外助逆匪黨據朱龍保供稱均係輾轉糾邀並無簿籍不知姓名　憑查緝隣佑保正查知後卽行首報並隨同協　首要尚無不合應母庸議吳老四因病監斃朱满王鳳潰寄監病故均已委騐訊明禁醫人等並無凌虐及誤用方藥情事亦毋庸議該犯等俟帶傷帶病進監病故所有監斃職名例免開報該地方文武各官始雖失於覺察旋卽訪聞撲滅辦理尚稱迅速應請免其置議朱龍保陳周氏無財産已據司飭令該州查明核辦逆旗邪符案結銷燬除全案供招咨部查照並飭　緝逸犯務獲究報外所有審明懲辦緣由謹會同雲貴總督臣岑毓英合詞恭摺　奏伏乞皇太后皇上聖鑒訓示謹奏奉硃批該部知道欽此○○曾國荃片再臣於十一月初二日據雲南麗鎭總兵朱洪章呈稱遵奉部文入都陛見於九月十二日起程出京附搭輪船洋面陡遇大風非常顚簸船上機器損壞十月初六日始抵上海該總兵因此感冒成疾現在上海醫治計稽延四十餘日呈請奏報前來所有該總兵遇風患病緣由理合附片陳明伏乞聖鑒勅部查照謹奏奉硃批兵部知道欽此○○貴州巡撫臣潘霨跪奏爲循例呈進方物恭摺具陳仰祈聖鑒事竊照前准内務府咨黔省准進方物檀香硃砂雄黄各色茶等項歴杜前撫臣及臣遵辦在案兹臣飭令藩司史念祖轉飭貴陽府及龍至各屬照舊採辦運省逐加點騐敬謹裝配齊全派具護解赴京齎由奏事處呈進外謹繕清單恭摺具陳伏乞皇太后皇上聖鑒謹奏奉硃批該衙門知道單併發欽此○○潘霨片再查前准部咨奏定章程道府州縣無論何項勞績保歸候補人員應以到省之日起扣限一年期满詳加察看出具考語奏明分别煩簡補用等因歴經遵辦在案兹查有補用知縣李玉麟業已試看一年期满應行照章甄别據藩司史念祖署臬司黄元善造册會詳核奏前來臣查該員李玉麒老成練逹堪以留省補用除册咨送部科外謹會同雲貴總督臣岑毓英合詞附片陳明伏乞聖鑒謹奏奉硃批吏部知道欽此 
 
