# 1892 - 140 - 4906857

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦孺莫不震懾威名其生平奏疏皆能實劈洞澈源流洵爲談經濟者不可不讀並可與曾文正胡文忠左文襄諸集參觀兹由懷南居士覔得浙江兪蔭甫太史代編原書八卷託本局排印校對精詳刻已出書白紙每部實洋一元二角存蘇州察院塲上海棋盤街文瑞樓二處出售 
[海軍芻議條目一]  
　　一在於嚴其號令也海軍爲中國所初創其規制每有未備而尤所患者則在乎呼應不靈海軍兵輪艦分於南洋北洋閩海粤海如星羅如棋布此正如常山之蛇擊首則尾應擊尾則首應擊中則首尾皆應其法爲最善也夫中國口岸極多如必處處備船處處設防則兵輪將不勝其多餉糈將不勝其繁必且畏其難而不敢議及今擇其尤要隘之區而設之備兵船來往皆在海中東西南朔一水可通則各兵輪分而見少合而見多海氛在於一處則集各處之水軍以禦之除内地設伏預備而外外海水師萃於一處何堅不破何敵不摧然而前此援臺之師基隆已失而援兵尚遲遲吾行大有二矛重喬河上乎逍遥之意檄催雖急需次不前旣而反被敵船追逐以致有石浦之沈其鎭海之得以擊中敵船居然策勳猶其倖事此皆由於號令不遵於一之故也南洋兵輪歸南洋大臣北洋兵輪歸北洋大臣閩則由閩督爲政粤則由粤督主持一省有一省之規模一帥有一帥之指揮雖曰海軍統於王大臣而王大臣旣不便輕出又能遥度則惟有聽各省督撫之指示而各省督撫或不免稍存私見略分畛域或不令遠出藉以防已之屬地或指東話西不欲爲之前敵或糗糧有缺船無所資或虚額太多兵不足數此等弊端相沿已久蓋海軍雖初創而陸軍中之流弊則已積重難返一轉移間而海軍之弊已滋矣今請將海軍各兵輪無論南洋北洋閩海粤海悉專責之一人此一人者必其久歴戎行深知海道精於機務深明大局者爲之而且聲威名望資格咸不可以少遜於人然後畀之重任凡有海氛不靖之處當用海軍者悉歸此一人居中調度如有令而不從者按照軍法辦理毋徇情面毋枉毋縱如此則號令一而指顧靈馳驅捷而首尾應觀於長江初設水師始泒彭剛直公巡閱上下游一帶彭公卽察其不遵約束首舉而劾之或誅或降約計不下百數十員自時厥後水師之氣爲之一振各處水師船上均不敢舞弊此其明騐也曷弗仿而行之一在於覈其考成也有事之時號令固宜歸一無事之時統帶各有專司彼爲兵船統帶者往往詢以風候而不知問以沙線而莫對其所務者惟在裁减若干名虚報若干名一月之中可得幾何一歲之中可餘幾何至於船中之事則一似非其所司也者不過有時而迎送大憲則承迎恐後如是焉而已蓋一船之中統帶之下又有帮帶帮帶之下又有哨官船上皆哨官等爲之督理而管駕者直視若隔膜常見有帮帶之員酒館妓寮大肆揮霍者其上更可知也今富明定章程各處兵船每月會操幾次自操幾次勿使其得有閒暇先禁迎送大憲夫大憲行動本有官舫如欲其速則可用小火輪拖帶何必定用兵輪故除大帥閱兵之外凡有過往官員均不得擅用兵輪迎送致誤操期違則議罰不但迎送者有罰卽受其迎送者亦定以罰如此則兵輪别無公事可以專意於操防操防之純熟與否可以一覧而知也至於船上統帶帮帶以及哨官等則必由各督撫隨時傳考所謂考者不必皆以文字也傳詢數語或問以演陣或問以打砲或問以防禦之言或問以運用之法或指地圖而詢其沙礁之記或詢天文而究其占角之精所試者不一端所問者不一事問之而皆能答之語有條理對無虚言則有賞如其有問而不能答或所答非所問則罰之此亦如直省各官之有甄别毋徇情毋姑息賞必信罰必果不稱其任者去之另選良材以承其乏勿使南郭先生得以濫竽充數其考試之法則亦如吏治月課毋使間斷似此核實以求一二年内中國海軍將有雲蒸霞蔚日異而月新者矣 
[臚唱電音]  
　　昨爲壬辰科殿試臚唱之期鵬翮搏時凌雲志顯鰲頭占處畫日才高吉語傳來日方亭午急登報牘以當泥金狀元劉福姚廣西桂林人第二百十七名貢士榜眼吳士鑑浙江錢塘人第三十七名貢士探花陳伯陶廣東東莞人第七十八名貢士傳臚惲毓嘉順天大興人第一百十五名貢士 
[朝野僉載]  
　　欽派王大臣艦查户部銀庫已綴報端户部得旨後卽繕具實存銀數手摺分呈鄭邸諸堂聞開放四月兵餉截數之後庫内實存銀一千二百萬八千餘兩較上屆盤察時多存至一百五十餘萬限半月盤竣每日盤兌八十萬之譜俟盤兌已畢覈與册載數目相符卽當具摺覆奏云○值年旗准兵部爲知照事武庫司案呈准禮部咨稱本年壬辰科繙譯會試所有應派塲内彈壓之左右翼副都統各一員本部業經繕本具題相應咨行兵部知照值年旗轉行八旗滿蒙漢副都統務於四月十三日丑刻齊集午門前聽候宣旨一經派出迅卽遵旨入闈等因到部相應知照值年旗轉行八旗滿蒙漢固山一體遵照○軍機處爲片交事四月十二日軍機大臣面奉諭旨本日引見截取知府之禮部郎中兪培元著於本月十四日預備召見欽此欽遵相應片交吏部傳知該員務於是日寅刻在西苑門外候○署鑲曰旗護軍統領克爲咨行事印房呈稱准值年旂咨准兵部文開山西右衛城守尉文順病故出缺咨取各旗營於正三品人員出考保送一二員揀選等因前來查本營護軍叅領兼司鑰善致二品頂載護軍叅領裕光等二員均堪保送入揀山西右衛城守尉之缺相應造具履歴加註考語清册咨行值年旗查照辦理○年例四月十五日遣内廷行走王公各一人分詣丫髻山廣仁宫碧霞元君前拈香本屆經内務府預期開列銜名於四月十二日具奏本日奉硃筆著遣郡王銜多羅貝勒載濓詣丫髻山拈午遣奉恩輔國公載澤詣廣仁宫拈香欽此○奉恩輔國公奎瑛守護西陵三年任滿交卸後於四月十二日回京暫宿西四牌樓廣濟禪寺急具安摺二分紅頭膳牌一枝遣護衛於十三日子刻齎往西苑門分交奏事軍機二處代爲呈遞隨于寅刻趨詣西苑候旨旋由奏事官將原摺發還奉旨知道了欽此奎公遂驅車回西單牌樓背陰胡同府第○本年壬辰科會試取中三塲硃墨卷經禮部于四月十 
 
 

Page 2

 
 
三日晨舁往天安門外朝房經欽派磨勘試卷之翰林院侍讀學士朱琛等二十餘員分别磨勘凡有筆誤及無關弊竇之微疵雖皆簽出必書免議字様自八點鐘時入座至兩點鐘竣事原卷仍由禮部裝箱舁回部署以備翌晨送交軍機處預備覆試閱卷大臣核對筆跡○江蘇巡撫委員管解京餉等銀四萬九千七百餘兩有奇分裝木鞘已於四月十三日午刻抵部卽由原解兵役赴當月司挂號旋雇夫將鞘舁後庫院堆存銷繫俟盤庫事竣方能示期騐收○東西華門外東西大栅欄兵經營造司全行修整並以鐵頁包固堂官傳諭是處值班官兵無論何項騾馬自應禁止拴繫值班官兵宜破除情面認眞攔阻如有不服約束仍前拴繫者爾官兵卽將其人扭交偏吉官廳送交衙門懲辦官兵亦不得因循誘懈希圖省事倘再一年數修定惟該值班官兵是問懔之愼之○四月十三日下午三點鐘時陰雲密布急雨斜飛雨内夾以氷雹大若蓮子擊物作聲惟歴時祗三十餘分雖厄及京西一百七八十里中然禾稼尚無妨碍云○吏部爲咨行事考功司案呈本部具題議據陜西巡撫鹿題請將陜西洋縣縣丞趙沛霖十年俸滿保薦候升等因核與例案相符自應准其保薦註册候升四月初十日奉旨依議欽此欽遵到部合將原奏抄黏咨行陜西近撫查照辦理 
[金陵火警]  
　　四月二十二日下午七點鐘時金陵馬巷某姓家因作晚餐偶爾遺火延燒蘆葦致兆焚如幸其地爲人烟輳集之區轉瞬間水龍奔赴者十餘架得卽撲滅僅燬門面數椽 
[鎭江客述]  
　　四月十六日爲常鎭道黄觀察之太夫人設帨良辰先期召集梨園演戲祝嘏是日合城文武員弁往賀者絡繹於門觀察設筵欵之歡樂竟日○鎭江府王可莊太守於三月杪赴金壇考試壇溧二縣文武諸童四月二五日試畢回署○溥大宗師試畢松江按臨鎭屬牌示四月二十一日取齊諸生童成群結隊陸續赴金壇數里之間舳艫銜尾王可莊太守亦卽日往辦提調事宜○荷花塘一帶開鑿成渠爲行舟避險之所兹已大工告竣并將通江口門開濬可泊多舟迤東曲折廻環直通甘露港口上造木板小橋二以便行人都人士頌創議經辦者之功德無涯而益信有志竟成非虚語也 
[蟂磯閒話]  
　　蕪湖縣試文童業已竣事上月十八日接試武童外塲﨣赳者流彎弓躍馬各展超騰之技十九日考試内塲二十日扃門默寫武經旋於廿二日發榜約取數十名幾幾乎一榜盡賜及第矣○每屆鄉會試年分粤人購賈闈姓者雖在千萬里外亦必搜索阮囊願沾斯文餘瀝將屆榜期又必晨占鵲喜夕卜燈花一種蒼黄情狀較之千門走馬者殆又過之本屆會試旅居蕪湖之粤人購買闈姓尤爲踴躍合計不下二千餘元榜發獲中十三姓共十六人得彩皆屬無幾惟麥邊洋行之某甲獨得錦標又有某乙初購一洪字偶與某丙平章及此丙謂洪族僅一人請咨北上萬一中途延悞勢必全數落空遂改貢一談字及榜發洪字巍然高列談竟落孫山始信得失之數冥冥中自有主張參不得一毫私見也○手藝中人每當令節良辰醵貲演戲烟花窟宅必有被其殃及者蓋其人類皆選事之流三蕉旣罄意興愈豪嘯侣命儔同往花叢買笑龜公鴇母眼大如箕每以閉門羹相待以致若輩銜恨剌骨專以摧花斫柳爲能事酒興所到嫣紅嫩緑卽爲之蹂躪不堪勾闌中鑒此前車無不慄慄危懼上月初九日揚泰來妓院小有齟齬卽挽人求得保甲局一紙封條黏貼大門示以人去樓空之意若輩知此種伎倆數見不鮮越數夕復集同類數百人浩浩蕩蕩而來奮力交攻危城將破正在險急時適保甲分叚委員聞信馳來上前彈壓若輩始從人叢中逸去局員亦排導而回花國風波年年不已安得起蒲留仙於九泉重草檄文一洗風流恨事耶○廣德州何敬甫直剌在任作古大憲札委吳松午直剌接署未及莅任已改署爲補現奉部覆飭知隨赴各大憲衙門辭行道出蕪湖小住數日卽由内河挂帆前進聞諏吉上月二十五日接篆云○道府衙門每年春秋兩季委員赴各屬稽查驛站班館牙帖名曰例差本爲調劑貧員而設去年劉子幹觀察總辦皖南厘金時亦仿而行之委員赴各屬稽查牙行有無私開以杜弊端今年袁觀察循例舉行札委數員於日内次第登程但事屬創舉斜角雖飛究不能如道府一紙公文便有青蚨繞手而來也○昇平鋪保甲委員孫麗卿少尹奉袁觀察詳委徽州祁門縣倒湖厘局差不日奉到省憲回批卽可治裝赴差所遺保甲一差未知委何人接辦也 
[橋畔簫聲]  
　　揚州各屬縣試文童已將竣事江甘兩邑宰示期四月二十七日考試武童馬射當此風和日麗草軟沙平挾矢彎弓定必欣欣得意也○正任甘泉縣劉雲軒大令沛霖開缺調省曾紀報章上月二十二日已携眷起程矣○由瓜州口至揚州計程不過四五十里然九曲三灣舟行迂緩兹有商人某甲者設一木輪船送往來之客每日開行一次迅速異當嘻何該商之工於牟利乎○新署揚州營叅將宋俊卿叅戎莅任時賃居舊城李姓家爲辦公之所兹以屋宇不甚寛敝且無操練之塲因於前任牛叅戎靈櫬扶出後飭兵役將署屋黝堊一新諏吉上月二十一日遷入○節逾小滿寒暖不時時而高聳吟肩時而輕揮紈扇居人釀爲癰瘍諸症往往濃血淋漓有某姓者就磚街南首設立壽安堂藥室延外科醫生施醫給藥以輔官藥局之未逮不知果實心嘉惠窮黎乎抑如滬上之失路醫家賃得小屋半椽名爲施醫實則索取號金以修五臓神殿乎請還問之曾乞刀圭者 
[六橋柳色]  
　　貧苦人家每將棺木停歇空地上覆以草年深月久無人過問非所以妥幽魂也護理巡撫劉中丞前經札飭府縣出示催葬至再至三不料誨者諄諄聽者藐藐現復飭同善堂紳董查明如有暴露棺木年久不葬者由堂發壇掩埋卽有子孫而無力者亦一例抬出城外不凖停歇城中近日錢塘門外寶族山地方由善堂掩埋者已有一百餘棺誠可謂澤及泉讓矣○上月廿二夜十一下鐘太平門外三里許毛店橋某姓失火緣某姓養蠶十餘筐夜起飼蠶遺火蘆簾上及覺察致兆焚如幸灌溉得力僅燬平屋四間茅屋一間○前紀貴州臬司唐廉訪樹森於四月十九日由杭垣起節兹悉改於二十一日已刻在下碼頭登舟入都陛見後再蒞貴州新任云 
[佛地宣淫]  
　　寗波如意庵中有優婆夷艷裹濃妝招蜂引蝶名爲佛地實是淫窩一日有某署某門丁於此招妓侑酒事被劣生王某所悉藉端索詐門丁不肯略破慳囊遂奔赴黄堂繕詞控告胡太守洞悉情僞仰鄞縣澈底究查其批詞云查該廪生平時作爲本府素所深悉卽如此次遞禀擅敢夾送名片何物廪生膽大如此藐妄之端於此可見且尼妓不法並非恤孤局應問之事而先又不禀縣查辦率禀經廳其情似非爲公惟以尼庵而招妓侑觴以門相而包娼唆訟風化法紀兩有攸關無論虚實均應澈底查究仰鄞縣立卽確查明白如果屬實卽將如意庵封閉入官差提尼鍾氏妓素香到案提同被控門丁訊明按律重辦倘係虚誣亦卽將廪生詳某反坐一併詳覆察奪毋稍廻護縱延切切猶憶某小說載某師說偈云男歡女爱無妨無碍一點生機成此世界俗士無知大驚小怪然則摩登伽女原未嘗大壞宗風必欲控而懲之未免昧佛之本旨矣其被斥也宜哉哈哈 
[賢令催科]  
　　前日上海縣袁海觀大令飭差傳各圖地保至案諭以光緒十八年上忙錢糧爾等各須踴躍收繳毋得拖延觀望致干比究各保均唯唯而退 
[茗園雉雊]  
　　前晚九下鐘時有一野雞流娼口操寍波音偕大姐至四馬路更上一層樓第三層上憑闌啜茗搔頭弄姿浪蝶狂蜂恣情調笑淫聲醜態幾令座客爲之惡心突有某甲者短衣盤辮糾黨擁至大聲曰踏破鐵鞋無覔處得來全不費工夫爾祗顧暮樂朝歡獨不念藁砧 
 
 

Page 3

 
 
被緑頭巾壓殺耶言畢大踏步上前奮力抱住其黨或捉其履或拽其裾野雞雲鬢逢鬆哀哀泣涕斯時樓上樓下圍而觀者不下千人鬨閙之聲幾如鼎沸忽一無賴從人叢中出語之曰汝去休看懦男兒敢將汝處死乎甲乃挾之而去大姐知事不得了面色灰敗戰兢兢不能出一詞緩緩隨之下樓後不知其究竟 
[覆訊定貨]  
　　德商泰順洋行控恒大定買羽紗十箱延久祗出四箱被告吳梅軒等聲明已貼銀八十四兩十箱一律過割昨日禮拜三下午三點鐘時經手簽名定貨之恒大夥李懷玉投案聲明當時定買羽紗十箱後因恒大倒閉不能出貨曾帮同吳與泰順買辦相商托伊另售先銷過四箱貼銀八十四兩其餘六箱尚圖漲價曾在别家劃付票銀一百兩此銀係吳弟同往劃付其時雖有陳秉恒帮同商說實未言明一律過割吳稱實已貼補銀八十四兩將原定之十箱一律過割泰順行主稱如已過割不但定貨簿應註銷且須商人自主非買辦所能擅專况貼過八十四兩後旣已了結何必再劃付票銀一百兩蔡太守會商勒副領事以此案定貨有憑退盤無據今定貨簿據旣未註銷亦無允許過割之筆據雖吳應得出貨惟李係簽名之人未免辦理不善遂斷令吳於兩禮拜内令李助之出貨如延並干押追任夑藩旣已另行清理公信等行定貨免其置議 
[報請騐屍]  
　　上海縣屬二十三保二圖虹口東北下海廟南首宋姓老嫗膝下無子老景頽唐遂將墳地售與某西人管業西人令將棺遷去以便塡泥前日嫗雇得甲乙二小工將祖墓拆卸而磚石鞏固撼之不摇無奈商量將由底下挖下再施畚鍤至午後三點鐘時正在併力工作但聞雼然一聲槨忽坍下甲飛奔而出乙舉足稍遲壓在壙底及經人扒出早已一命呼嗚至昨午乙族中人投上海縣報請臨騐 
[上海縣署瑣案]  
　　姚文輝控劉玉鑑信局划船户朱阿茂誣良爲賊袁海觀大令提訊之下兩造各執一詞因諭令靜候覆訊核辦此已見諸報章前日薄暮帮審委員宋莘樂二尹升堂提訊姚訴稱小的係紹興人在治下邑廟東首開設班鼓店已歴有年今春二月收得洋銀五十元携往蘇州購貨行至嘉定附朱划船赴崑山登岸時給以洋銀一元朱見財起意誣指小的爲賊聲稱以前曾竊伊大土衣服遂將餘洋奪去向之理說一味恃蠻不得已復回滬上投案控告前堂奉訊小的已將洋銀具領現在求恩究辦劉供稱小的係寗波人查知朱在外作此不端之事是以送案請懲朱供稱小的亦寍波人今正姚假附舟爲名乘間竊去大土二枚布衣數領當時查無著落是日姚又來附舟小的遂扭住查問並不拆梢二尹曰本委觀爾形狀諒非善類况案經訊明尚欲抵賴平喝令笞責三百板交人保釋姚又稱朱雖蒙懲責尚求大老爺成全小的顏面二尹曰朱業已懲責爾尚不知好歹耶姚剌剌不休二尹大怒申斥至再喝令退去○方錦祥投英公堂控蔣小弟積欠租值持刀戳傷蔡太守飭將蔣送縣訊辦並令方自秆投質此皆前報所已登者也前日下午宋二尹升堂研訊差役跪地禀稱方今日未到小的不知伊下處不能往傳蔣供稱小的係常州人四十八歲向業革工向方轉租房屋某日醉後回去適方向索欠租小的氣忿難平故與口角然亦不敢行凶二尹著收入所中候方到案再訊○十八保二十七八圖地保錢金山扭控陳子香沈阿炳金阿棟前晚袁大令親提訊究錢禀稱小的現在治下充當地保四月初陳等三人合開烟館欲賃取小的圖中之屋小的不允陳等曰爾旣不允則所辦生財什物須一併由爾盤頂小的置之不睬至前日忽糾合多人蜂擁而至不問情由攫去大門二扇桌子一張小的向之理論一味逞蠻無奈扭案請辦陳供稱小的係本邑人家住十八保四十二圖耕田爲業日前沈金糾合小的開設烟館小的不敢行兇沈金同供稱小的等亦本地人家在十八保二十六圖向業薙髮此次欲開烟館地保不允故尚未開所攫之物現願交還大令曰本縣正在查辦流氓之時爾等不思改過膽敢逞强且復私開烟館殊屬可惡判令將沈金各責六百板陳責四百板著具改過切結分别發交地保管束所攫之物交錢收回○忻交林扭張厚發方啓良至閘北巡防局訴稱張方串通鍾桂芳將妻子葉氏誘匿局員飭送縣署訊辦前晚宋二尹升堂研訊忻訴稱小的係寍波人橋居閘北向業髹工妻子葉氏不守婦道與鍾私通旋經小的捉姦經人理勸明白嗣是張妻某氏張母某嫗百般勾引至今年四月二十二日忽然席捲而逃小的查得張方通同一氣無奈扭局送案求卽訊追張供稱小的與忻同鄉現在治下開雕花作用鍾爲夥旋因犯事停歇此次忻妻逃逸小的實不知情方供稱小的亦寍波人在治下當挑水夫安分營生不敢犯法二尹著張赶緊將鍾交案方收所忻諭令靜候覆訊核辦○昨日亭午時有寍波人顧兆恩訴稱小的年五十一歲向在原籍操米業妻子逝世後小的因内顧乏人凝將膠續有葉梧生者頻年落魄貧病相連自願將妻周氏售錢以延殘喘小的遂於光緒十年四月初一日出洋銀八十元娶以爲室立據過割永無異言及成婚後生有一女現年七歲至十四年四月初八日周氏乘小的他出捲取衣飾而逃今年四月小的附某輪船來滬找尋前日遇諸縣橋浜典當弄許靜波家向領不依叩求提究袁大公諭令開呈節略 
[英界公堂瑣案]  
　　經管押所之三號西捕苦拿禀稱昨日新犯王阿三有鞋一雙被老犯陳不弟等奪去且復行兇王大聲呼因卽向之查問水隄防各犯通同恣横並用藥水糞穢遍洒某巡捕之臉是以將陳等送案請辦三百二十五號華捕劉阿桂禀稱小的奉捕頭之令看管押所總門當三號西捕查問各犯時突被毆辱土供稱小的新奉判令管押捕房陳小弟第强將新鞋脫去且復索詐錢文小的不依被毆呼救西捕來問亦復被毆陳及張阿二宋阿狗同供稱小的等因案管押捕房不敢毆辱西捕蔡太守問王白兇毆時何人爲首答稱陳張先脫小的之鞋旣而宋助之索詐不遂其欲遽爾行兇太守判令將陳張各責二百板宋責一百板各照原斷管押期滿解候分别笞責開釋○洋人老勃子控王春林卽陸寶林又卽樂寶林毆擊伊處傭工之子媳車夫曹阿大等向之解勸亦被毆傷蔡太守諭令邀同見証人再訊厥後寶林之妻王張氏卽陸張氏又卽樂張氏偕夫弟樂福林又至老勃子處被老勃子報捕拘案太守飭候會訊發落此皆已見報章者也昨晨覆訊老勃子訴稱今已邀到鄰人爲見証三道頭西捕禀稱曾有華人至捕房訴稱被老勃子所毆查問情形係往吵閙所致後老勃子至捕房言華人仍往滋擾故將華人拘案老勃子邀到三西人爲見証同訴稱商人等均與老勃子隣居目覩許多華人至老勃子家騷擾并將車夫毆擊寶林供稱子媳俱在老勃子家傭工小的惟喚令遄返寧波並不毆擊更未毆傷車夫樂福林供稱寶林是小的之兄是日同至老勃子家找尋侄子並不敢助之滋事張氏供稱小婦人原籍寍波夫死後醮與寶林是日隨夫弟福林至老勃子家找尋子媳被交巡捕陸小林卽樂阿榮供稱寶林是小的之父是日來尋小的及妻並不肆毆更無毆傷車夫之事事由小的而起惟求大老爺格外施恩老勃子堅稱車夫等被樂毆傷現在延醫調治毆時福林最爲兇横務請嚴懲蔡太守判令將寶林管押半月福林管押一月期滿取保開釋餘免置議○包探顧阿六禀稱吳錦春挈妻附船回蘇州姚阿三等糾人搶其妻上岸前經小的解請大老爺研訊所供如何借欠小的原不得知惟姚不應冐充包探夥役呼伊等至某茶肆勒索銀錢故又解案請究吳遞禀聲稱原籍浙江餘姚縣現在某絲棧爲夥去春二月納娼婦王金寶爲至今者金寶之母殁於姑蘇故偕金寶至老閘碼頭附船前去不料蟻媒小山東卽姚阿三及賣拳頭阿六卽沈阿六等聲言金寶前在某龜所設娼寮由伊等引荐今應酬謝旣又稱金寶尚欠洋銀由伊等作中現已控諸捕房伊等是包探夥役故來傳喚不由分說拉至胡家宅某小茶館中其黨愈聚愈多有行兇者有解勸者紛紛擾擾吵閙不休無奈報知捕房拘獲姚沈且紛辭時當失去一衣包吳王氏卽金寶供小婦人前在某龜處賣娼時認賠局欠洋銀十元不料又被鴇兒勒寫十元之票據是日竟糾人拉吃講茶姚沈同供稱小的等曾爲金寶作中故向索欠現在原主吳氏已到小的等並不冐充包探夥役吳氏供稱小婦人家在江北當 
 
 

Page 4

 
 
時憑姚等介紹將洋銀十元借與金寶立有借票呈求台閱蔡太守著將姚沈及吳氏交人保釋不得再向金寶騷擾所訴失物無憑不予准理○包探孔阿才禀稱東洋車夫崔阿榮撞傷陳包氏曾由小的解請大老爺研訊現在伊等已自行理處請准銷案陳寶時訴稱母親包氏受傷後現已醫痊求免將崔深究崔惟泥首階前叩求開釋蔡太守准之三百七十七號華捕禀稱上的巡至大馬路石路轉角處見李金寶處互相打架有碍行人是以拘案請訊李阿二供稱有人言及小的竊其筆據故與爭毆金寶供稱小的係福建人王金桂倩查失妻因之起釁陸雲華劉萬生康餘春所供一味支吾蔡太守著將金寶及陸劉康各管押一日阿二旣稱被毆從寛開釋 
[法界捕房瑣案]  
　　細崽王永德控周德明王阿二應阿長顧阿友糾衆尋釁攔路肆毆此已詳諸前報矣昨晨葛同轉莅捕房命將一干人提訊周供稱小的現在英租界寶善街萬聚盛回館爲夥素來安分不敢滋生事端王供稱小的在南巿大碼頭某茶食店爲夥應供稱小的現在小東門外開設錢店顧供稱小的在治下金利源碼頭管自來水是日在途行走悞被拘拿同轉謂周本非安分之徒著照原斷笞責八十板其餘原被告著各具遵斷改過切結從寛開釋○舊貨攤主王福新舁病人劉福山棄諸城畔中途絶命經某號華捕查見將王拘送公堂一切細情已登昨日報章昨晨葛同轉命提王覆訊郁庭湘禀稱小的奉大老爺之諭至某善堂查問據稱劉死後由巡捕送往收殮堂中司事騐明形似乞丐委係病斃曾繕立收殮掩埋筆據一紙今特呈閱同轉詰王曰爾爲何將病人抛棄供稱小的實情送劉出外求醫不敢抛棄問旣曰求醫可有藥方供稱四月二十七日清晨請某醫開有藥方一張現被某夥帶去謂據爾供劉借住爾處一月之譜到後幾日卽病迄今斷不止診治一次矣通事稱王將劉舁至吊橋巡捕見而阻住其時尚氣息如絲然已不能言語謂王曰爾舁劉出外在二十六日之晚天未平明卽已氣絶二十七日何來藥方此種語言終難憑信著押候解案再核○烟鴇張沈氏烟娼胡王氏向嫖客宋金榮索欠嫖貲經葛同轉訊共收押已紀報端昨日包探王榮培禀稱小的查得宋係積竊混名小木匠屢經犯案頗有聲名同轉喝令照原斷各責八十下驅逐出境或謂齷齪至烟娼可謂極矣然亦何至容巿中小竊同夢雨雲則笑應之曰今之盛名鼎鼎領袖羣芳者安見其必無妙手空空爲訪翠眠香之客哉於烟娼乎何尤○王維薪控葛阿坤混入其妻陳氏臥室曾列報章昨日包探王榮培禀般霑的查得日前王陳氏與其母陳傅氏在一枝春啜茗曷等四人與之兠搭陳傅氏卽引至下處令在樓下稍坐片時而去旣而葛又邀友至其家携手登樓並坐牀上適王掩至戕葛扭住送入捕房王陳氏借居李阿生家樓面一椽室中並無桌椅祗有無蚊帳之椶榻一副然則所控失去洋銀八元之事諒係子虚今特傳房主李阿生來鞌葛同轉命將王陳氏陳傅氏及王傳入逐加詰問王陳氏等仍然執定前詞同轉謂王陳氏曰據稱爾與葛素不相識不應引至家中任伊坐在牀上供稱葛哄稱爲丈夫推荐生意故不能下逐客之令同轉轉問之葛葛供稱小的與陳傅氏在寍波時卽已相識是日遇諸茶肆中茗話片時卽招小的至伊家内同轉謂爾乃生意中人不應亂闖入人家内室喝令掌頰四十下向李詰問李供稱三月中小的有事回寍波至四月初九日王向妻轉租房屋旋於初十日遷入及小的返申早已安之若素矣是以其中一切小的不得而知同轉一併此退諭以不准多事○二十二號華捕李慶與蕩婦孫張氏姘因失小孩將氏送押捕房此已詳登前報矣昨晨孫張氏之義父李錦山役案訴稱寄女業已醒悟情願不追小孩叩求恩准交保李禀稱此事已料理妥洽矣葛同轉准之立將孫張氏帶出略詰數語交李保去○月前紀陳氏挈子阿寶控蟻媒吳益山董春山將賈彭林之第三子永壽賣與紀陳氏爲孫不久復被賈私行領去昨晨紀陳氏又投案請追葛同轉著戕吳賈帶案覆訊賈仍供稱吳誆稱將小的之孩寄名與人不料其暗中價賣同轉謂小孩寄名惡用立據今爾自立筆據曾得身價洋銀二十三元豈尚不知情乎究竟小孩現在何處供稱現由妻子領往城内馬姚弄中同轉諭令某包探恊同原告前往城中將孩領到再行核奪 
[善域宏開]  
　　前日篷洲隱名氏以洋銀二十元送交本館協振所委解災區散放昨日又承山左壽平無名氏助紋銀十九兩四錢申作規元二十兩九錢一分八厘同新洋布號虞君仁甫以令弟完姻筵費洋銀二十元移助山東小清河以工代賑之欵之三君者覩兹苦海忍令懸磬室空步入祗林頓覺布金地暖非具有菩提心者而能若是之宏開善域乎積善餘慶我戕操劵俟之矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吳中圑扇]  
　　蘇州葑門内醋庫巷戴公館主人生有二子其長者娶於海鹽朱氏朱有事淮揚遂棲梅鶴於緑楊城郭間朱安女自賦于歸卽鬱鬱不樂時而背人語影時而和涙問花甚至密室深房引帶自縊或驀取阿芙蓉吞吸以冀了此餘生問其故則茫然不自知乃雇婢媼輪流守護四月二十五日藁砧有事他出媼則購物於外惟一小青衣侍焉女語之曰我思假寐汝去休婢甫出房復喚之曰來來汝爲我取火具婢下樓取之及躡梯而上則女躺臥榻上聲息全無偪視之有細帶繫頸間大驚而呼衆人咸集撫之已體如冰冷魂赴泉臺矣有謂爲縊鬼討替者嗚呼傎已○四月二十六日傍晚金獅巷陳公館庖丁某甲携水桶二至府署東某老虎灶購取開水十文挑水夫某乙與以一桶甲不依以致兩相口角繼竟各揮老拳正在互結莫解之時突有人舉掌批甲臉甲以爲老虎灶主也奔回公館糾合同類二十餘人興師問罪將灶主及乙拽出拳脚兼施主婦跪地哀求若輩猶不斂手逾時二人臥地不起乙更血流被面氣息奄奄旋經地甲雇人舁往吳縣署訴請騐視 
[勸民要言八條]  
　　欽加鹽運使銜儘先候補府正堂署理定海直隷理民府徐爲勸誠事一要孝順爹娘你有爹娘生你養你教你該你立業該你成家你纔有此一日這是莫大的恩典終身報之不盡你若言語顶撞他衣食虧缺他莫說爹娘心裏不安就是旁人眼裏也看不過去譬如你受了他人一點恩惠定要謝他報他試問你身從保來你喫的用的快活的都是爹娘該你的你若不孝順轉眼你也要做爹娘的這箇是有天理麽你且仔細想着一要友愛弟兄你和兄弟是同氣連枝的那裏好吵吵閙閙你的家私是祖父勤儉積下來的切莫爭多爭少將來你自已也會趁　的兄弟們一箇發財那没錢的還該周濟他你有才能那没用的也要帮助他就是兄弟中偶有不講情理的事也要平心容忍這纔是兄弟情分倘或視同路人事事較量便閙出許多是非來了你的兒子又是一輩兄弟也要留箇好様與兒孫看看一要教訓子弟人家子弟各有智愚不等愚蠢的自然要教導他聰明的更要嚴嚴訓誨幼小時該他入塾讀書先要講字義又要講求古人做人的道理孝悌忠信禮義廉恥這幾箇字辨了明白將來做士子做大官也是品行端方就是商賈農工也不失爲安分的百姓你若不教訓他他便不曉得息様是做人便好喫好穿好舒服有錢的蕩産破家没錢的爲非作歹旁人便說這種子弟要他何用其實你爲父兄的平日没有教訓的緣故一要勸導婦女各處人家那一家没有婦女婦女勤勤儉儉就是興旺的氣象婦女好喫嬾做就是衰敗的張本莫說撒潑謾駡不成様子就是愛粧飾多言笑倚門站立聽戲看會入廟燒香不孝敬公婆不和睦妯娌不敬長慈幼不作家理事都是婦女的短處這全在做女孩時爹娘時時教導他他纔曉得這等事是婦人不該做的件件謹愼將來做媳婦是好媳婦做婆婆是好婆婆你們莫把婦人看得輕人家衰旺婦人關係到有一大半一要謹守行業人生在世無論士農工商各有本業讀書人最爲清苦但能勤讀苦守可望後來發逹就是時運不濟也可教讀謀生若貪圖微利經手訟事做狀教唆這就顯犯科條隱干陰隲憑你什麽好才學未必能上進就早子孫也未必昌盛至于農商百工安分守業便可一家温飽命運好的也會發財致富若喜歡游蕩賭錢吃酒吸鴉片花錢是要花的趁錢是不會趁的這就是下流了你看爲非作歹做賊做盜辦罪的都是這一班游手好閒的人那得不觸目驚心麽一要崇尚儉樸一箇人家飲食衣服都是應該用的倘若吃好穿好須知好的還更有好的這是閙不盡的奢華不論什麽大的家私都花銷得完的况且尋常人全靠趁來吃的那得不鬧虧空這莫如遇事儉省服食只要温飽屋宇只要堅固器具只要結實婚喪大事也須量入爲出父母棺柩迅速營葬但求墳地高燥切莫想風水又要做得講究反把棺柩日久殯厝兒女長大該娶发娶該嫁的嫁不攀高親但求媳婦會作家女婿有事業門當户對彼此兩不鋪排花費用度自然儉省家境自然寛裕你看有種人要好看做外塲面東拖西借弄得一身虧累到得子孫手上還了不清楚你道人好浪費浪用的麽一要和睵鄉鄰近的是隣遠的是鄉鄉隣之人你們朝夕相見的平時說說笑笑是居家的樂處遇有水火盜賊不測的事大家都有帮助的鄉隣内年高有德的就該尊敬他請教他幼小無知的就該愛惜他開導他切莫欺貧暴富搬弄是非婦人小孩最易生事當家人要問箇明日先自勸解彼此見面的日子多那好因一點小事惡色鄰舍大事都從小事起切莫生爭硬有理你看富貴的人都是仁鄉和里一要警戒爭訟親戚朋友鄉黨鄰里出入往來第一是以和爲貴尋常口舌小事都說得明白的切莫負氣爭鬧就是錢債田地當初往來交易非親卽友都是有情分的就有紏纒不清也要邀公勸解切莫聽信訟棍教唆好打官司就是訟到公庭官爲訊斷也要憑箇道理理直的嬴理曲的輸這是瞞不過去的官司就打提贏已拖了多少日子費了多少心思花了多少銅錢事後想想也没有什麽趣味你看好打官司的人那一箇有好收塲的以上八條俱是民間切近之事本储不憚告誡特編爲俗語使略識文字者可以一覧了然悉心體會因此刻印多張四處分給爾等便當隨時留意祭體警誡卽婦人童子亦可向其講解聽聞有則改之無則加勉以副本府一片婆心諄諄苦口之意 
[上海北巿絲凿會舘籌賑公所施少欽經收山東順直賑捐四月初八至十四日第三千一百六十九至七十五次清單]  
　　初八日神户李伯駢蒙神庇佑還願洋十元心誠子五元許奎爲妻産後發熱求保速愈五元余肇淞求保合家四季平安四元求病速愈二元無力子爲次兒病愈完願二元青南賣生典兪贊庭求瘧速愈一元盛川楊樂德銅洋一元○初九日蘇州陞記由萬祥永來洋一百元黔陽柴懋軒爲弟病愈完願由立大莊來規銀五十兩鎭海陳啓文祈父病速愈洋五十元蘇葑王秀保求母姚氏病愈十元祝太太求平安六元無名氏六元湶涇姚汝恭求荆沈氏肝疾速愈四元石門河廳署嘉郡姚家埭放生室主人求卻病延壽四松江鄭之仁罰欵二元安慶陶齋病愈酬願二元無名氏由泰州許公舘寄來二元無名氏爲貨次二元洙涇吳履芳求病速愈二元無名氏由蘇州胡益泰寄來一元銅洋二元嘉定陳永圻由萬祥豆　來洋一元虚對洋一元適安居洋一元童佑侯五角正和糖行銅洋十七元○初十日沈文瑛爲父病求全愈康健合家平安完願洋五十元南海右堂現署九部司周嘵嵐三十元張梓庭由太古昌來洋十六元銅洋四元張堰留溪姚氏六元嘉興祥順森五元誠心子二元蘇州程翼之二元祝太太求平安二元通州源泰酬願子一元周浦張錫洲小洋五十角嘉定求病愈銅洋二元十一日嘉　汪子剛募浦昌浩求病速痊無名氏求病速痊各洋廿元嘉興石英甫爲長子傳紳求病痊十元又募十五元無名氏求頭痛速愈五元又五元安慶曹際雲募楊白氏求病愈五元盛川許利川募求健子四元八齡童病愈完願二元皖省祝宗屏求慈病速愈由江孚船來二元王姓銅洋一元○十二日澄心書屋吳善上由東來升來洋五十元蘇垣無　子　三十元洽林氏求保母病速愈十元　陽氏十元蘇州汪　求病速愈由宋文茂來十元揚州何雷門爲兒松壽疼愈完願三元陳和殣求父病速愈一元杭州恊興全盛　潤永和四信局么欵銅洋八元○十三日吳興守彝至居士爲福建泉州府羅溪分縣胡二尹代交助賑由升大來洋五十元夏　十元高郵武廟賑所丁玉軒募無名氏洋表變價六元知足氏祈保室人汪氏卻病延年身　體安五元九江同泰典吳厚夫三　悮人代不知人由常熟濟誠典寄來二元悟迷二元○十四日揚州臯手求免災士由恊源莊來洋一百元省私山房病愈完願廿元求四季平安子由源通來十元通州源泰酬願子一元朱佑松求病愈一元仲　史求兒梅　　安减糕桃一元黎里蔣肯堂銅洋三元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
