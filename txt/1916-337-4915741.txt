# 1916 - 337 - 4915741

 

Page 1

 
 
   
 
 

Page 2

 
 
時評 
[停頓（冷）]  
　　中國之事每至不易措手之時即至停頓以前種種停頓勿論矣以近來事證之較有關係者無一不在停頓中也 
美借欵事停頓也老西開事停頓也鄭家屯事停頓也内務總長事停頓也交行兌現事停頓也憲法省制事停頓也即小而至於借欵合同之洩漏事亦以辨明不易故而至於停頓矣 
停頓之結果以對方之勢力而轉移對方之勢力而强者不能不被迫而仍復進行對方之勢力而弱者每至因停頓而即行消滅被迫而仍復進行則其進行措手之不易必更甚於未停頓以前停頓而消滅則其未停頓以前亦幾多事是故停頓者無能之表示也亦非法之行爲也 
[命令]  
　　十二月四日大總統令勳一位贈陸軍上將前四川督軍蔡鍔在日本福岡病故當經專派袁華選赴日照料兹據電稱該故督靈櫬於本月二日上船回國五日到滬等語該故督功在國家宜隆饗食靈櫬到滬著派松滬護軍使楊善德前往致祭以示優崇此令 
[專電]  
[北京電]  
　　政府昨晚得津法界宣布戒嚴警報立催外部與法使嚴重交涉 
[北京電]  
　　老西開案昨未開始談判伍外長約法使今日上午到外部續議 
[北京電]  
　　老西開案昨又在迎賓館繼續開議伍總長與法使直接辯論不用通譯歷兩鐘久仍無結果 
[北京電]  
　　今日總統在居仁堂開非正式外交會議外交總次長及曹陸等均在座 
[北京電]  
　　昨日上午開秘密國務會議於寶鏡堂討論外交財政金融等事伍外長對鄭家屯案主迅速解决年内務必了此交涉 
[北京電]  
　　參議院又有彈段案提出者爲龔煥辰陳洪道周震麟楊渡連署者林森等十餘人内容分三欵共九大罪（甲）欺朦元首（乙）破壞約法（丙）貽誤外交喪權辱國 
[北京電]  
　　衆院内務軍政兩股審查查辦張勳案結果認爲情眞罪當實爲民國大蠧苟非予以嚴辦何以伸國法而維國基 
[北京電]  
　　衆議員羅家衡等查辦戚揚案已正式提出羅列罪證語極嚴厲 
[北京電]  
　　清王公請政府准予保護財産國務院議責成京外軍民長官共同擔任 
[北京電]  
　　曹汝霖使日引起各界注意 
[北京電]  
　　内務總長張國淦表示不就又有擬張元奇與吳炳湘說 
[北京電]  
　　内務長以張國淦爲最有望惟因恐難通過故提出尚在躊躇 
[北京電]  
　　借欵合同洩漏案因涉及議員事實上不易辦故停頓 
[北京電]  
　　政府將有嚴厲命令令各省檢察官認眞檢舉參議員改選賣票情弊 
[北京電]  
　　昨憲法會議未表决之第三省長由大總統任命加入憲法地方制度大綱及第四省長由民選加入憲法地方制度大綱兩問題將於明日再付表决第四項難通過 
[北京電]  
　　參院兩點開會到百四十一人王主席李述膺動議贈勳日皇何等隆重乃使曹汝霖是何所取應請叚伍來說明表决多數贊成依議事日程（一）復自治續前議成立蔣舉清謂參院改選法解釋關係重要審查未竟請法制股員退席同時開議速决報告大會主席以人數不足稍待（二）維持中行案由向乃祺說明整理方法意在與交行並進李兆年極反對韓玉辰主修正交審查否决報段到質 
 
 
 

Page 3

 
 
問畢主席讀第三案增參院審計股員人數已不足延會 
[北京電]  
　　段兩點三十分到參院李述膺問曹汝霖使日信否曰信李問何以必使帝制派人曰以其爲衆議員本是國民代表王試功問是公使抑大使曰皆非乃特使張我華問有無外交任命曰無宋淵源問有國書否曰無只帶寳星一件朱兆莘云派使有三種均見國際公法無書試問如何證明向乃祺問究竟含有别種命令否曰此不過親善意思實無其他條件高仲和問如曹何足信仰曰善日語嫻禮節日已承認以表歡迎王正廷問約法三十四條應國會同意何以不交議答性質不同可無須提交張我華謂曹與某國密切輿論久有定評國民全不信任政府何以必逆民意陳銘鑑斥王正廷悮引法文引起極大憤爭李兆年謂總理已說明無質問必要請退席高仲和大聲駁斥指爲辯護段云帝制關係滔滔皆是用人惟去其甚者曹屬現議員非不合法湯漪謂答復根據法理極滿意惟有兩點請注意一須感情上作用二保共和回復精神段答已經日本承認未便出爾反爾藍公武聲明約法三十四條明冠有外交二字宋淵源謂依前例由駐使轉送何必特派張我華謂莫如使曹告病假衆閧然藍公武謂勳章係元首代表民國贈送非曹名義代表馬君武駁其不知外情大呼可提案請撤銷劉成禺問無文書憑何去法恐含有特命段答如查出余負責鄭江灝謂總理負責尚何他言請退席衆允許段始退已四點計歷點半久自來無此激烈者 
[北京電]  
　　衆院今日開會（一）變更議程通過國葬法（二）請總理到院質問曹汝霖使日事段未到（三）秘密會許總長報告吉長鐵道合同内容甚秘但知爲交財交外三股會同審查 
[北京電]  
　　外人消息吉長合同要點（一）借欵六百五十萬（二）還期四十年（三）擔保鐵道財産營業（四）利息五釐五實收九一（五六）用人中日並用 
外電 
[北京電]  
　　鹽稅餘欵洋五百五十萬元定明日交付（四日）字林報 
[北京電]  
　　中政府答覆銀行團對於美借欵之抗議略謂中政府與之借定第一次善後借欵之五國銀行團已因德人脫離而解散今之銀行團在實際上乃另一銀行團並未享有從前五國銀行團之權利故銀行團之抗議實無根據且美借欵係用於恢復國家銀行及他種實業者實非政治借欵故美借欵不在銀行團政治借欵優先權之範圍内云云銀行團兹已駁回謂今之銀行團即從前中國與之締結善後借欵合同之銀行團曾經中政府承認再中政府曾向銀行團擬續借英金一千萬鎊此事今尚在商議中銀行團　視美借欵爲政治借欵（四日） 
以上路透電 
[柏林電]  
　　俄國羅斯柯桀斯洛伏報載稱中政府已禁止華工赴俄（一日） 
[北京電]  
　　伍廷芳巳與法代使開議老西開案明日將復議鄭家屯案今日伍將赴衆院報告外交事件（五日） 
[北京電]  
　　政府於衆院秘密會時將報告日人實業借欵之情形刻已籌議取銷日人借欵之法（五日）（以上德文電） 
[北京電]  
　　山東民軍領袖吳大洲因遣散軍隊事與張懷芝齟龉已由政府電召來京俾可直接解决（四日） 
[東京電]  
　　頃有中國政府擬以國務院秘書長張國淦長内務任命靳雲鵬爲國務院秘書長外交次長夏詒霆任地方省長調駐美公使顧維鈞爲外交次長另派伍朝樞爲駐美公使之報（五日） 
[北京電]  
　　齏送勳章呈贈日本天皇之特使曹汝霖氏預定於本月十日前後啟節（五日） 
[北京電]  
　　據通消息之某氏言廣東督軍陸榮廷與該省省長朱慶瀾現均呈請辭職皆經政府慰留聞其中之眞相因段總理任命陸榮廷爲廣東督軍之際以不欲將廣東委諸民黨之手故特派朱慶瀾監視陸督如是自然易起衝突龍濟光之率兵移駐瓊州號稱五千實有一萬爲若廣東事起以龍助朱省長之備故廣東問題如非斷其根本則相互之衝突無時或已云云（五日） 
[北京電]  
　　據聞議會以政府任命曹汝霖爲赴日特使齎呈勳章一事按照約法任命大使公使須經議會承認今旣反其規定且曹氏爲帝制之罪孽何故任國民不悅之人爲特使有將此意提出質問之說（五日） 
[北京電]  
　　參議院議員改選三分之一各省選舉弊害之聲已起故現正在研究取締之法（五日） 
[奉天電]  
　　巴布札布之餘黨約七千人於索倫山之北出現三省聯合軍已各選派軍隊往剿（五日） 
[奉天電]  
　　錢業恐慌之結果奉天上海問之滙兌有全杜絶之勢（五日） 
[東京電]  
　　俄國新任首相杜烈波夫氏電致寺内首相謂余確信以聯合國協商之目的必得最後之勝利兹與閣下通信殊有光榮又余確信今次議會日俄兩國之政治的妥協兩國之友誼必更加堅固云云（五日）（以上東方通信社電） 
戰電 
[倫敦電]  
　　首相愛士葵今日午後在下院佈告英皇已准改組内閣俾可注其充分力量於戰爭至於新閣員俟决定後再爲宣布（四日）　　按陸軍大臣喬治以軍務院辦事不力建議裁　該院人員去愛士葵與貝爾福而加入加森愛士葵則主留貝爾福而不加入加森且不願予該院以無限權力喬治反對之乃辭職繼之而求去者尚有他人於是内閣政潮乃大作矣各報評論此事頗抨擊軍務院愛士葵不得已乃入覲英皇請准改組内閣 
[倫敦電]  
　　泰晤士報雅典訪員稱星期五黎明時協約國兵三千奉命登陸分三路入鎭以佔領各地詎希兵已先據守之希兵開鎗轟擊故協約國兵退去午前十時半雙方交戰午後二時始止夜間希臘騎隊護送協約國兵出境（四日） 
[巴黎電]  
　　協約國决議不許希船駛出希臘各口岸今希臘已處於被封鎖之地位（三日） 
[巴黎電]  
　　各報喧傳昨日已宣布封鎖希臘内地及佔領各稅關與重要地點之令（四日） 
[雅典電]  
　　希政府已將砲八排交與協約國並允負保護境内協約國人民之完全責任官場以爲希臘與協約國之邦交已復原狀（四日） 
[倫敦電]  
　　羅國消息謂布加萊斯城之大砲台已不可恃羅政府知城將被佔即準備撤軍棄城惟諭平民勿遷（三日） 
[倫敦電]  
　　柏林公報云布加萊斯城西北亞吉蘇爾大戰德軍第九軍獲勝德皇命普魯斯與亞爾薩斯勞蘭各敎堂鳴鐘祝賀（四日） 
[彼得格勒電]  
　　俄公報云羅軍刻在比台斯吉與唐哥維斯太境内退走亞力山特里亞與布加萊斯間之惡戰正在進行敵軍先被逼退後得生力軍之力進佔城南格拉第區台村羅軍擬抄擊之不利而退（四日） 
[公電]  
　　北京黄蔡二公追悼會電上海各摯以館曁各界公鑒來電敬悉本會追悼黄蔡二公已於本月一日舉行先由所長白逾桓君同全體會員靈前行禮宣讀祭文聲涙俱下次由大總統代表金永炎君副總統代表何紹賢君段總理國務員參衆議員致祭旋各界代表軍警學生中外士女等陸續到會追悼者至十餘萬人之多空巷來吊哀動天地園中懸掛輓聯飄揚空際故宮草木亦皆含悲禮堂背後設演說壇一座首由所長白逾桓君登壇演說黄蔡二公歷史功業以次各界士女相繼演說均極激昂慷慨聽者動容自上午九時半鐘至下午十一點鐘精神未嘗少懈此可見國人崇拜二公愛護共和之誠意民國前途庶幾有豸是日天氣晴和來賓至夜不絶均由本會招待會場秩序極爲整齊開會禮式幸免隕越至祭輓二公詩文詞語現正彚編成帙容刋就卽行郵呈尊處以誌哀榮再此次經費收支俟决算後一併宣布其他鑄像建祠等事以俟熱心君子謹此奉聞黄蔡二公追倬大會事務所叩 
要聞一 
[俄内閣更迭之評論]  
　　俄國首相斯蒂爾梅爾辭職交通大臣杜夫鮑夫承其乏日本各報多議論春事者十一月二十七日大阪每日新聞云斯氏於本年二月間組織内閣凡十閱月即以不容於議會而辭職攷其原因則以施政時頗發揮官僚臭味遴選閣員惟官僚政治家是擇不顧國民之好惡故民黨之攻擊斯氏曰蔑視民黨之主張允許外相農相辭職外相旣去斯氏自行兼任不能稱職云此外有以斯氏爲親德派而攻擊之者 
二十七日大阪朝日新聞云俄國首相斯蒂爾梅爾以保守專制爲方針施行高壓政治議會民黨攻擊之綦烈力圖去之以期政黨政治之實現也斯氏不安其位乃挂冠而去交通大臣杜夫鮑夫繼任首相然新首相是否能與民黨和協猶屬疑問以杜氏亦頑固之官僚派武斷政治之所從出也當日俄戰爭之後威智台爲首相時杜氏爲俄都衛戍總司令欲圖恢復君主專制濫用武力視民黨如蛇蠍及任交通大臣毫無政績之足述苞苴公行交通部乃有賄賂官廳之别名杜氏與斯氏皆俄國親德派之亞流也故此次俄國政變實質上無甚變化惟俄國各報多希望假新首相之手改造較佳之内閣耳 
[東報之美欵善後三策]  
　　十一月二十七日大阪朝日新聞論中美借欵之善後策曰（前略）中美借欵之成立爲中國政府之背信行爲然銀行團不能知之於事後防之於未然亦不能謂無咎也兹姑置中政府與銀行團不責且陳善後策三端於後願當事者擇之銀行團竭力抗議至破約爲止雖謂國會已經通過難以破約然旣違背政治借欵優先權之條約宜使中國自悟其非以信義爲重而破棄該約此第一策也縮短中美借欵之期限一俟銀行團借欵成立卽行償還之此第二策也如其不能則由中政府請美國加入銀行團使此次借欵成爲英日俄法美五國之借欵美欵得安全保障之利此第三策也不納三策之一中國之不幸云云 
[美欵抗議之答復與反詰]  
　　美國借欵案前聞四國團方面意見業已疏通兹據日人所傳消息則此事又有變動四國團對於我之答復又於初二提出第二次抗議先是四國團旣屢起質問直至上月三十日始由我財政當局正式以公函答覆銀行團代表即於初一初二兩日連日開會就我送去之答覆再行逐條駁詰並以詳細情形電告各該國銀行團我政府之答覆及四國團之辨詰據日文新支那報所載凡如下 
我政府之答復（一）接四國銀行團之抗議然中國政府之契約與五國銀行團所締結今之四國銀行團爲與德國分離之别一團體故不能認爲五國銀行團時代之同一團體故關於政治借欵之優先權亦早已失其效力然則中國政府與五國銀行團中之一部或團外之别一國締結政治借欵儘可自由無受抗議之理由（二）前次之中美借欵其性質如條件中所規定專供中國銀行兌換準備等實業的用途决非政治的借欵　　無受抗議之性質 
四國團之反詰（一）四國銀行團仍與五國銀行團同其本質德國之除外爲由於事勢之不得已决非團體之改變且除外德國之旨前曾由四國銀行團通告中國政府中國政府亦深諒此意故於接到此項通知後曾根據從前之契約對于四國銀行團提議一萬萬元之政治借欵今本團正在商議之中中國政府旣承認於先忽又托詞於後不知其意何居（二）此次中美借款本團終認爲政治借欵其理由與前此所言者無異 
此項第二次抗議聞於初二日送到我財政當局現在尚未有答覆則此項交涉確尚未臻妥洽惟銀行團之希望善後備欵之速成以近事證之實有可信之理由 
[蔡公治喪處祭文]  
　　蔡公治喪事務所同人公祭蔡松坡先生文云維中華民國五年十二月五日動一位陸軍上將四川督軍兼省長蔡公之喪歸自日本實公薨後之二十七日也含生恓惶九字震悼旅滬人士執紼號慟者萬數旣奉迓靈輀止於殯宮乃敷衽陳詞而公祭之曰嗚呼覽史乘之恒軌惟時危乃挺異人而斯民受賜之厚薄則視志事之能否卒伸惟公以萬夫之特丁陽九之屯鬱奇氣於早歲煥靈曜於壯辰當清紐之方解紛滄海其揚塵公以一旅崎嶇崛起邊犜遂使西南半壁勢重於千鈞滇之瘠劇爲諸鎭最公能使民樂而忘其勤乃用之以援黔援蜀以及於藏衛寸寸彎强弓而目曾不瞬眇兩載之治績旣曠世而軼倫悵明夷之未融遵養晦於京國能智全於猜鶯之朝有以知公之所託然猶不擇事以瘁形神常應機以寓規畫治井地則周知廣輪籌軍旅則疆及戎索儻所規什舉一二其所造於國者抑當何若誰生厲階帝制自爲盈廷盈野走魅奔魈公旣天下物望所集固當爲彼其所最猜疑室環諜騎庭布鉏魔其影魁魁其目睽睽公夷然若無事以出入於虎穴者八九十日而從容部署萬里以外之機宜碧雞晨號金馬宵馳萬衆企緩百靈護持飛將軍自天而下千七百萬父老子弟歌舞而從之公曰吾蓋深恫極慟於内競之不祥吾誠不得已之所爲倘人格之蕩墮甯國命之子遺劍及屨及飈馳電移以數千饑卒當十萬大敵天下萬國聞者夫孰不爲公危公何以克敵致果其神略非吾曹所能窺惟側聞公之所以瘁厥心力者識與不識其能勿感激而漣洏納溪相持一月有奇敵驕而悍我耗以疲矢盡援絶士病將疑公蓋不解甲不親榻者數十盡夜徧提軍士之耳而摩厲之以大義之所期竭移山填海之精力以維持此不衰不竭之士氣然後出奇制勝而蹙敵於不支此數月間食則雜糠礫衣則截蓋帷骸垢不得浴髮椎不得治公蓋一切與士卒共此苦而能分公蓮籌之苦者則誰嗚呼雖以頑健之夫當此猶不克堪命况公之常病而常羸嗚呼謂國人爲天所絶耶國人所嫉者天則奪其魄謂國人爲天所憐耶國人所恃者天復靳其年天實愛公俾公以功名自全公實愛吾民其曷忍一瞑不視而聽其顚連元首倚公以奠根幹政府待公以持衡銓疆吏仰公以絡樞軸民獻望公以决疑然軍士恃公以訓以節學子瞻公以勵以擊工曰有公吾安吾肆商曰有公吾樂吾廛旅曰有公吾坦吾途農曰有公吾田吾田友邦竚公以增益信睦先民歆公以嚴净山川嗚呼今其爲無望矣乎凡所云云悉隨公以葬於九原若夫滇人之哀莊踦蜀士之哭諸葛斯又各懷切膚之痛其曷能以言傳又况沅湘親知招魂　處山陽故舊聞笛潸焉萬方一哭聲聞於天眼枯涙盡齎以入泉公其有知耶其無知耶胡甯忍予而羌不少延嗚呼哀哉先民有訓所尚不朽曷爲而能然有所立以永於厥後薪盡傳火石穿積溜是故仁人君子心力之爲雖百世之下猶食其報公今形解吾民號　公永神留吾民臨照惟哀矜兹不幸神罔洞其來告芼斯溪毛灌彼黄潦積誠可通豈第其勞嗚呼哀哉尚饗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[内部訴訟案裁决令發表]  
　　内務部裁員訴訟問題由内務部與平政院之衝突轉而爲孫段之衝突孫前總長之免職究以此爲一原因自孫氏免職執行平政院裁决之說久傳人由前日大總統發布訓令一道指令一道其訓令令内務次長代理部務謝遠涵文曰據平政院呈裁决内務部停職人員祝書元等呈訴該部總長違反法令擅退部員一案應將原裁决書鈔發該部查照執行此令其指令令平政院院長周樹模云呈悉已鈔發原裁决訓令内務部查照執行此令當此令未下之前内務部之新調入人員頗多恐慌謝次長頗有滅政主義之表示而大總統亦以新調入人員因此平政院判决之執行必一律退職頗思調停而無其術謝次長巳將孫前總長長部時所停職諸人一律加具考語呈請免職昨日已下命令是平政院之判决維持而内務部新調任人員亦一時得以維持也 
[孫洪伊之省制草案大體]  
省制問題之爭議今尚未有解决兹聞孫洪伊氏昨又有省制大綱草案擬定其總義云本草案大體仿普魯士國之州制以劃分官治自治爲精神草案所稱省即普國之州省長卽普國之州總長省參事會即普國之州參事院省議會即普國之州議會省董事會即普國之州委員會省以省長及省參事會爲純粹官治機關省議會及省董事會爲純粹自治機關使分功治事各謀發展而不相軋轢雖然同時使省長代表中央政府而監督地方自治期無悖於統一又設參事會以調和官治自治萬一之紛爭其或爭執過劇參事會不能調和則又有參議院爲最後之裁决是本草案雖以劃分官治自治爲精神然分崩離析之弊國權旁落之憂固已縝密規定而嚴爲之防也其草案理由不備載 
[西藏會議之商榷問題]  
　　駐英公使施肇基昨電政府以西藏會議曾提出中藏條約第十一條中國可隨時派商務官駐紥噶倫綳大吉嶺等處以照料藏印商務該商務官所享權利應與各國駐印領事官同等凡西藏人至英貿易遊歷居住英國均按照待最優國人民例辦理英人尚未贊成藏事現將繼續開會主張删去前條改爲中國得派領事於上項地方其權利及優待法另訂等情此議是否有磋商之餘地乞速復以便依據進行云云至於英政府一方面其對於西藏會議提出要求共計有十二條（一）自印度逹西藏之路權（二）中國如整頓西藏一切事務須向英國借欵（三）西藏曩與英政府所訂各項條約均作爲有效（四）西藏如開辦各項實業須聘英人喪助一切（五）凡西藏向英國所借欵項均須由中國擔任償還（六）英國與中國於西藏地方均不得無故添增兵隊（七）中國政府對於西藏不得自由簡放官吏　拉　江孜察木多間須允許英國敷設電線（九）拉薩乍丫日咯則間須允許英國設置定郵便（十）英國對於西藏舉動中政府不得干涉（十一）西藏所有權不得讓與他國（十二）西藏鑛産須由中英兩國合資開採 
[參議員改選之運動]  
　　本年國會復活各省省議會亦經改府通令各地方長官於十月一日一律召集已先後開會惟據省議會法每年會期爲兩個月扣至十一月月底即照例應行閉會惟因目下改選第一班參議員政府已以敎令公布於十二月十八日執行各省省議會勢不能不爲延期並該議會法亦有該會應於必要得宣告延期至一個月爲度之規定關於此節聞政府昨日已有電通令各省行政長官各省省議會無論開會先後一律延期至本月月底閉會等情並飭其對於參議院改選嚴重監查妥善辦理各省有當選之資格者近已漸次活動圖謀當選聞直隷省議員中有某議員在天津發起一超然同志團糾集議員中志在金錢標明賣品者均入該團爲會員其出賣辦法每一當選人須報効該團大洋二萬元無論本團與團外人均同一價值不折不扣以昭信用惟本團團員得享優先權須俟各團員均不願爲當選人然後出售外人又山西省議會此次選舉參議院　員亦有某某兩議員刻正竭力運動而立於其後者又有人代爲運動已出代價三萬元之鉅特未知效果究竟何如耳 
　　按選舉運動各國皆所難免而以中國人民程度有此運動於代議制精神上殊有影響此中之運動者大别有三類一爲屬於黨派一爲間接利用議員者之狡腕一爲富有資財者視議員爲前朝之一品大員急思一蒞其境以爲榮幸今直晋兩省所傳之選舉代價且至二三萬元之鉅矣議員之名貴其何如哉有監查之責者尚其慎重將事勿任此一般運動者得施其手腕否則根本一誤民國之議員將與前朝之官吏同一價值而從此國故人心乃益無挽回之望矣 
[交部有俸外津貼說]  
　　交通部所屬各機關向有年終分派花紅之例規前聞該部總長以此項開支不正當曾有即從今年停止之說兹據政界消息該部自次長以下目前仍有與花紅相似之一種津貼皆於月俸外所另支者其詳細數目計（次長）王黻煒四百元（參事）王景春三百元權量二百元陸夢熊一百五十元雷光宇五十元（司長）姚國楨三分津貼四百元又五十元又三十元蔣尊煒一百元曾鯤化一百元（秘書）王胡各五十元程某一百元（技監）沈祺一百五十元（技正）華南圭七十元曾子糢五十元劉景山五十元（僉事）黄贊熙一百二十元郭則詢三十元楊奎五十元宋眞七十元張心澂六十元張兢立三十元徐洪五十元顧凖曾五十元張恩壽五十元周家義三十元許沐　五十元葉瑞棻五十元張仁侃三十五元（主事）殷右青六十元何元瀚五十五元張恩　十元余和治七十元趙景廷六十元何林八十元王宰基七十五元康誥五十元蔡鎭藩五十五元胡鴻猷二十元 
按此項津貼旣在月俸之外自與花紅同一性質詐總　　有停止花紅之傳說當然亦　此項爲不正當謂其非事　耶則何人派若干何人派若干其數皆甚詳明謂其果爲事實耶則總長不派未述爲何理由其所已派者亦多同一職官而派數互異並不一及其所以然國帑所關人咸注目交通當道對於此點似宜有正當之發表以釋國人疑慮也 
[東三省金融界消息一斑]  
　　哈爾濱農産銀行之狀况濱江農産銀行自去年侯雪舫君發起招股組織成立原定股本羗洋一百萬元旋以投股者源源不絶侯君乃加定股額六十萬元經營一年獲利甚厚股東紅利至二分以上現侯君爲擴充範圍起見由股東會議决再加股額四十萬元先後共計二百萬元苟能益加奮勉盡力經營則社會之金融從此可望益見靈活云 
　　吉林官銀號之善後問題吉林官銀　　錢號爲吉林全省金融機關近數年來因辦理不善以致内容空虚惟該號發行官帖爲數已達十六千萬流行全省關係極大斷不可任置不問故省政府方面曾經提出整頓辦法送由省議會討議省會迭次審查討論聞已議决整頓大綱十三條内如裁員減薪擴充營業裁減分號整頓支號變賣號産　節經費嚴禁搗把嚴催貨欵等大都爲尋常事件惟有三特點爲向未有人提及者（一）選舉總辦官銀錢號有地方銀行性質自應由地方監督其最重者則爲總辦須由地方選充議定由省長就本省人中選出有理財學識經驗平日操守可信者三人交由省議會用無記名投票法選舉之得票過半數爲當選如所舉三人中均不當選則由省長另交三人票選（二）任免總辦總辦旣經當選則予以最强之保障不得無故更動如有辦理失宜劣跡昭著或經查覺或被告發實有確據者事關法律制裁民和須送交法廳依法懲處不能僅以免職了事蓋取嚴格主義也（三）添設董事尋常銀行等須由股東互選董事今官銀錢號並無股東省議會盡監督之職權擬仿照銀行章程由省議會議員輪流爲該號董事純盡義務不另支薪紅車馬等費遇有應行會議事件隨時開董事會議並有質問查帳之權所有章程由省會另定凡此三端與向來辦法根柢上　乎不同業已咨送省公署查照聞省長方面以是項問題關係全省金融亟當詳細研究務期推行盡利故刻下尚未公布 
[卾議會逐議員風潮續聞]  
　　鄂省議會資格之爭潮以内部意見不能一致三十日特開秘密會討論因出席人數不足覆議案仍下能議詹派之四十六議員乃聯名具陳請書請願於參衆兩院懇祈援照汴省議員楊漢光復職案迅速議决並急電卾省長取消新補三議員以息紛爭聞杜戴丁三員是日曾到會未入議場在秘書廳略坐片刻而去現有在省署控告被阻入會之說一日開第二十八次正式會至午後二鐘始足法定數王屈二副議長仍未到屈且未請假歷充臨時主席之周從暄亦請假復公推杜康鶴爲臨時主席是日議事日程已未列覆議資格案報告文件　僅議兩事一爲續改規定議員缺席懲罰案二爲審查報告撫卹羅故議員雲錦案即届法定鐘點散會查懲罰缺席案係桂礪　提出桂本國民派因詹大悲等資格覆議案由某派提出後總以不到會不能開議爲延宕之計而一面使杜戴丁三員積極運動遞補故有缺席懲罰之提案意在促成詹等資格之速自解决此案交股審查已擱至一月二十九日始由法律股報告審查旨趣以缺席罰扣公費諸多糾葛似宜採用名譽罰爲當三次不到即懸牌懲戒云云桂礪鋒反對云議員受人民付託以來每年領受公費十二月而總計出席會期不及兩個月尚不肯常到大家心中且泰然並無不自安之意故名譽罰萬難有效應以扣除公費爲懲罰法律股員長高維崑言本會旣有細則自當遵守另定規程則須先消滅一項方可新生一項否則涉於繁難且不合法桂礪鋒言並非另定專則不過作爲補充條件似可並行不悖程國璠言本席贊成桂君之議蓋參衆兩院有先例可援請付表决林維藩言無論如何議長若未産出萬難實行且事實上亦做不到桂駁之云設余此時取石擊破爾腦試問爾懲罰否言至此全場皆笑正擬付表决而新補三議員入場竊踞他人座位乃釀起衝突遂無結果而散一日接續會議又討論良久主席杜康鶴先以股員會報告付表决贊成者多數國民派莫不憤憤然亦莫如之何也 
　　按議會之普通反抗法有二一則議場爭辨呌囂跳踉明張旗鼓以相抗所謂積極之反抗法也一則對於該議案相約不出席或於表决時陸續逃席使常不滿法定人數所謂消極之反抗法也故今日議會之所以常不滿法定人數者非苟且偷安怠荒其職務也乃爲一種對付他方面之作用出於苟偷懲罰或足激起其振作心出於作用則非特名譽罰無效卽罰公費亦安肯遽棄其作用然則今之缺席懲罰案尚非治本之策縱能通過亦奚補於事實哉 
[浙省會臨時會記（之生）]  
　　浙省議會昨日下午一時開第一次臨時會出席議員一百十七人政務委員十二人首議第一招商承辦模範繅絲廠案政務委員登台說明此案雖經議决招商承辦但未明定辦法所以毫無把握現在繭行地點定爲二十里則普及繅絲實爲根本問題云云許祖謙云繅絲廠招商承辦前經大會議决若仍欲由公家辦理應重付審查任鳳崗云常會議决繅絲廠招商承辦並未定有辦法此次重付審查應定辦法幾條以資遵守鄭凝云公家設立繅絲廠於國計民生大有關係自應繼續辦理王廉云繅絲廠成績不好皆由於用人不善資本缺少之故如欲繼續辦理必須多籌經費並詳定預算及售絲方法何紹韓云繅絲廠旣辦理不善所以招商承辦如若多撥資本仍由公家辦理倘再無效果將如之何不如由審查會詳定招商承辦方法秦炳漢云此案應否仍執前議應照暫行法三十八條辦理各議員又謂省長咨交覆議旣未言招商承辦之不合亦無繼續官辦之主張應執前議惟許任何諸議員則主張重付審查沈議長以大會旣分兩說先以仍執前議付表决起立者五十一人少數又以詳定招商承辦辦法表决起立者六十七人多數付庶政股審查第二浙省内河運放竹木取締規則由委　說明咨交覆議理由各議員均無異議付法律股審查第三浙江省五年度省地方稅出入預算案由政務委員說明謂本年務算所列各欵悉照二年度省議會議决爲根據其增減參酌三四兩年實在狀况核計惟年度變更上半年已經過下半年各項下均有說明與國家預算已截然劃分云云衆無討論當付財政股審查接議第四第五兩案（浙江省三四兩年度收支簡明報告書）任鳳崗云此兩案關係重大應嚴格審查秦炳漢云財政股已審查預算此案可付特務審查何紹韓云每項下應加說明不然無從審查陳鐘祺云請政務委員到審查會逐項說明宋吉成云此係報告書並非議案可作預算案之參考品不必付審查各議員謂不追旣往果然但用途是否正當亦應使人民明瞭均主張嚴格審查一面請官廳補叙簡明理由俾有把握接議省長提交之修正浙江省地丁滯納處分暫行條例及修正浙江省抵補金滯納處分暫行條例由政務委員說明理由各議員不加討論均付法律股審查議畢遂摇鈴散會時已三下半鐘 
[浙省五年度預算概要（一續）]  
　　第二類爲財務費歲出經常門第一欵附加稅徵收經費六萬五千元第二欵甯波洋廣貨捐局徵收經費九千七百二十元第三欵紹興洋廣貨捐局徵收經費二千六百四十元第四欵温州洋廣貨捐局徵收經費三千四百八十元第五欵甯波閩貨捐局徵收經費三千一百四十四元第六欵甯鎭船貨捐局徵收經費七千零五十六元第七欵房警捐徵收經費一萬零一百三十七元總計經常歲出共十萬二百三十七元歲出臨時門無 
第三類爲敎育費第一欵公立醫　專門學校經費六萬三千二百二十元第二欵公立法政專門事校經費一萬七千五百二十八元第三欵省立甲種農業學校經費二萬四千三百六十五元第四欵省立甲種蠶業學校經費一萬六千九百五十二元第五欵省立甲種水産學校經費一萬零四百五十五元第六欵省立甲種工業學校經費五萬八千七百二十四元第七欵省立甲種商業學校經費一萬三千四百二十二元第八欵省立第一師範學校經費四萬六千八百二十二元第九欵省立第四師範學校經費二萬二千三百二十五元第十欵省立第五師範學校經費一萬八千一百十二元第十一欵省立第七師範學校經費一萬九千七百十五元第十二欵省立第十師範學校經費二萬零二十八元第十三欵省立第十一師範學校經費一萬五千五百十二元第十四欵省立女子師範學校經費三萬零二百零八元第十五欵省立第一中學校經費一萬七千二百七十四元第十六欵省立第二中學校經費一萬六千一百三十四元第十七欵省立第三中學校經費一萬三千一百零七元第十八欵省立第四中學校經費一萬八千元第十九欵省立第五中學校經費一萬二千六百九十六元第二十欵省立第六中學校經費二萬零二百二十六元第二十一欵省立第七中學校經費一萬九千三百七十八元第二十二欵省立第八中學校經費一萬四千二百六十八元第二十三欵省立第九中學校經費一萬六千三百二十六元第二十四欵省立第十中學校經費二萬一千零四十八元 
第二十五欵省立第十一中學校經費一萬五千四百八十六元第二十六欵第一師範講習所經費一千七百六十二元第二十七欵第二師範講習所經費三千七百四十一元第二十八欵第三師範講習所經費一千四百八十二元第二十九欵第四師範講習所經費三千零五十六元第三十欵第五師範講習所經費三千四百五十六元第三十一欵第六師範講習所經費一千三百九十四元第三十二欵第七師範講習所經費一千六百十八元第三十三欵第八師範講習所經費三千零一百元第三十四欵第九師範講習所經費一千五百八十四元第三十五欵第十師範講習所經費二千二百三十五元第三十六欵第十一師範講習所經費二千二百三十五元第三十七款公立圖書館經費八千一百九十八元第三十八欵留學經費十四萬一千二百四十六元第三十九欵各校會補助費四萬二千五百元 
[杭州快信]  
　　全國公民大會代表婁翔青日前由津赴紹報告老西開案詳情並籌對付方法現悉已赴南京與馮副總統接洽一切 
參議員第一期改選已定於本月十八日舉行一時運動者頗多前巡按使屈映光亦有人携洋三萬元來省爲之運動浙東一部份議員聞已有承認之說而其他議員則反對之聞省議會因審查五年度預算休會三天省議員胡勳昨日提出錢江義渡仍應收歸省有案請付大會公决 
省議員張立於昨日提出質問書質問省長略云緝私分統趙廷玉縱兵擾民各節實　違法溺職干犯刑律請於三日内答復省公署定於今日下午會議修築省道勸募捐欵事宜及籌辦處簡章由吕省長咨省議會於本届臨時議决見復 
浙江參議會議决各項法令現由政務王廳長印成一册送交省議會各議員以作紀念 
清理官産處自成立後所有辦事職員業　莫處長分别委任 
[江蘇追悼黄蔡大會之通告]  
　　江蘇現由軍民兩長官聯合各界組織追悼黄蔡兩先生大會業經擇定甯垣中正街前清之萬壽宮爲會場公决於十二月十六十七兩日開會追悼以表哀忱兹將該會事務所通告録下敬啓者江蘇現由軍民兩長官聯合各界組織追悼黄蔡二公大會業經公訂十二月十六十七兩日在甯垣中正街前清萬　宮開會追悼各處如有輓聯誄詞祭品花圈等件請逕寄甯垣前清萬壽宮本處事務所爲感此佈江蘇追悼黄蔡兩公大會事務所 
[蘇議會審查終結之兩否認案]  
　　忙　手數料之否認限外加價之復舊　　蘇省忙漕兩項民國元年前臨時省議會議决每忙銀一兩折征正稅一元五角附稅三角漕　一石折征正稅四元附稅一元自開征之日起過兩個月完納者加征滯納罰金二十分之一民間負擔之數已視前清稍爲加重洎民國三年忙銀項下每兩又加征省附加稅三角並將滯納罰金改爲十分之一又於忙漕兩項隨征手數料四釐或五釐不等現齊省長以省附稅手數料及加重滯納罰金三項均未經省會通過爲尊重議會職權起見分别提案咨請省會議决追認業經省議會表决交付財政股依法　法比經審查會審查完竣除省附稅一案已由大會議决否認自民國六年上忙起應即停止已咨署查照經紀昨報外兹將手數料及滯納罰金兩案審查會報告要點分摘如下 
（一）手數料案報告書略云各縣忙漕征收費元年由省 
 
 
 

Page 7

 
 
議會規定百分之四因吳江等　支配不敷三年一月經省公署分别酌增爲癸丑新案是爲額外附收征收費銀之起點查征收費一項關於國稅者應由國家經費内支出　於省稅者應由省經費内支出不得再使納稅者另繳今於忙　等正附稅外另收征收費據行政委員說明各縣附征之數扯計百分之五以上其數幾逹六十萬元久困重賦之蘇民何堪再增負擔又以四月間部電稱前清舊制征收錢糧正額以外例有平餘火耗串費票錢各名目據爲額外附收征收費之理由查前清時串票之費早經革除平餘火耗原係并征分解今所征銀額較前清之數并征有加無減並未將平餘火耗剔除何能據爲理由總之人民納稅之義務必根據於法律不能以行政命令意爲輕重請咨省長分飭各縣所需忙漕等征收費自五年冬漕起應仍照歷届議决案在正稅内支給不另附征以重法律而蘇民困 
　　滯納罰金案報告書略云查限外加征所以懲滯納而胥吏之慣技往往於限期將届阻人完納而自爲包攬不數日間催科四出旋取盈焉故自限外加征增至十分之一長官謂滯納之較少非少也有包攬之者也民間覺滯納之較多非多也有阻遏之者也蓋民間所輸滯納罰金之數常浮於各縣報告之數誘人入阱而因以爲罔民之政無過於斯今宜查照原案改爲二十分之一由省公署嚴飭經征官吏别除中飽據實報解俟縣巿鄉自治會成立後由自治職核實稽查則所收銀額每歲當不減三十萬元以十分之五爲省有其餘十分之五仍請查照上届答復諮詢案分成支配充所在巿鄉公益之用 
　　按蘇省田賦之重甲於各省由來已久前臨時省議會議决改征銀元亦祗以剔除官吏抑勒洋價上下其手之弊而於民間之負擔則絲毫未有所減輕自民國三年省會議案破壞於是附稅之外又有附稅而征收費及逾限加價加重等案遂接踵而來此外帶征之欵甯屬則有畝捐蘇屬則有水利經費架牀疊屋民間一畝所輸依現時洋價計之且重於前清四分之一而强以今日地方財政之窮省庫如洗吾儕亦未敢過望輕減但有一事爲當局所不可不知者則加重滯納處分實無裨於公家而徒盈經徵官吏之囊槖也一縣轄境大者輒數百方里以交通之阻滯窮鄉僻壞之赴縣治往返輒需三數日自非納稅多額之户則不加價之所得轉不　其往返川資之所耗地方長官旣不能體恤民隱於開征之際多設分櫃以便糧户而征收吏役因緣爲奸又往往於限滿之日將未完之事任意梱攪（此弊以下忙爲最多蓋不旋踵間即可獲純利十分之一也）其弊誠有如審查報告所稱誘人入阱而因以爲利者輸之於民而不歸於公吾望當局者之决然除此　政也 
地方通信 
[松江]  
　　城廂白日搶洋東門内棠梓橋一帶地處靜僻有鎭江人翁某與羽黨二三人在彼蹀　往還似有所伺蓋已兩三日矣初十日亭午時有鄉民手携洋八十餘元道出其間翁突前搶刦得贓向小衖狂竄二羽黨徘徊窺伺意在阻失主之追詎該鄉民突被刦掠後竟目證口哆昏不知人幸該處崗警蔣某見翁刧贓圖逸遂奮足窮追翁見將被獲即以原贓抛棄蔣不捨得仍拿獲然後尋取贓物交鄉人承　一面押翁至警局轉解縣署訊辦翁等羽黨多江北人裝作賣琥珀人　跡巿　此案出後松人極爲注意焉同日西府斜角亦有兩人一人僞稱拾獲一洋夾因追者急促同行之鄉人代　詎鄉人不允正爭執間追者至定欲搜鄉人身畔幸途人知若　均係匪徒聲欲執送警局始知幾各散 
[鎭江]  
　　呈請添設工廠鎭江商會總理吳澤民近以鎭埠商業日益凋敝亟應設法振興以維人民生計昨特具呈省公署請於鎭地添設工場一所所需經費并請列入預算提交省會核議云 
　　檢查印花先聲警察總局章局長以鎭城内外檢查印花稅曾於上年十月及本年六月實行二次查印花稅規則内載每届六個月即每年六月及十二月由警局檢查兹屆十二月分應行檢查之期特遵定章分飭各區於十二月一日起實行檢查已出示曉諭並通知總商會傳諭各商民將應貼印花之契約簿據等件一律遵貼以免查有隱漏致蹈罰則 
[揚州]  
　　盜患宜除江都縣東鄉盜案迭出甚至一夜連刧七八家鄉民實受其害由王姓被盜鎗傷事主後隨獲七盜解大橋鎭巿區警署由警署解縣四名後又獲一盜季姓解縣自認盜首果是正兇當不難盡法懲治爲民除害也 
　　縣敎育會長提議案件江都縣敎育會會長焦君輔臣提議開濬禹王河以除氷患及索還第八中學校址以便興學此兩議案已於日昨具請願書郵遞省議會要求江都籍議員任馨山等動議不知果能通過否也 
　　視學查察學校江都縣視學李伯樵日前往四鄉查察學校已畢一號查察城内東南區各學校如縣立商業安徽公學運商公學及巿立各小學等均於是日查畢聞次日將順序查察西北兩區及舊城各校云 
　　米巿之狀况揚城近日米價逐漸回鬆其原因爲安徽太平等府之米商運大宗食米來揚銷售故昨日陸陳評價處議出每石頂高六元次則五元較前月之米價已減少六角之多 
[無錫]  
　　詰問學校提倡迷信縣立第二高小學校有敎員須某因臥室内失竊現洋若干搜尋無著卽於當夜招雇精於圓光之某甲到校於學生家族談話室中佈置圓光借用間壁楊龜山祠内之香爐燭台除校長敎員在場監視外並令住校學生逐一叩首以明心跡事爲學生家族蔣仲懷所聞即函致辛校長詢問實情日昨接辛校長復函則誚事誠有之惟係校役秭密所爲並非失洋敎員之意蔣君以伊子自校回家述之頗詳當時辛校長等確是在場眼同圓光何得諉爲校役秘密所爲即再函去詢問函中並云如小兒所言爲　即請立予開除以昭懲戒未知辛校長如何作復也 
[安慶]  
　　省議會三十三次會議記昨日（十一月三十日）皖議會開第三十三次常會議員出席者七十三人二時五十分開會報告外來函電畢議長即按議事日程宣布第一案議員李國衡辭職案表决付審查第二案柳議長提議導淮入江案柳議長就議員席請趙副議長主席由柳議長說明理由後趙副議長云可與前次柏君烈武導淮論併案審查遂推定特别審查員二十二人此案手續完竣柳仍復席管　請變更議事日程討論官中舞弊案李開運云無論何案莫重於預算請將預算報告再行討論管君動議案第三案特别審查報告預算審查結果有謂油印不完全祗有總數而無細目如何討論有謂油印未曾過目亦無從說起衆請議長將此案油印卽裝訂成本俾大家易於參考時振鈴休息四點四十分復議第四案預算審查會提議六年度預算程序及表册案議長欲付表决多數主張與預算同時表决第五案請議審查報告壽縣公民鄭子成爲官中舞弊請議案討論結果以官中洵屬病民加以團防局巧假購産費之名目與官中狼狽爲奸應抄録原請議書及契紙收據各件咨請省長　員查究付表决一致通過第六案審查報告汪汝寵等爲恢復省農會請議案結果以豫算規定每年一千二百元咨請省長照前案撥給付表决勉强通過起立者僅有二十九人時已五點鐘十五分遂振鈴散會 
　　柏烈武去皖赴漢柏烈武來皖後連日議會敎育會紳商學各界紛紛公讌柏君以表歡迎今日（一日）爲柏君北上之期省城紳商學界議會議員各路商團均往江干歡送迨三點餘鎭江孚輪船抵埠各界均送上輪在大餐問内坐談多時俟開輪時握手而别聞烈武到漢口尚須小作勾留一二日始往京都大約俟蔡松坡靈柩回國後尚須親臨致祭云 
[武昌]  
　　襄陽警廳之改組卾省於去歲特設警務處後處長崔振魁爲擴張警權起見議定於荆南襄陽二道尹駐在地均增設警察　於是襄陽以非約開商埠亦有警廳之組設樊城本一巿鎭在襄陽城外亦另設一專局隷屬該廳又將襄河上游之老河口中路之沙洋兩商場警局劃歸該廳管轄俾得就近整理詎試辦經年並無起色且廳制用人行政範圍寛泛經費浩大所轄各縣鎭巿警捐實不敷支銷虧挪巨萬兹由警務處查明已令行該廳長卽行裁撤會同襄陽知事改組爲警察所專管一縣警政所轄三商場警局則改爲專局平時則受知事節制遇有重大事件可以逕呈警處核辦 
　　模範工廠招商承辦卾省模範大工廠原名善　廠係張南皮督卾時創設氈呢針釘造紙製革等八大廠之一内容分金木皮革雕刻油漆織綢等十餘門規模本極閎大無如歷來辦理不得其人虧折數十萬金迭次改組變更製造品種類終無良好成績現在積有成貨尚值六七萬元折價變賣亦無人過問經費竭蹶無欵開工不得已懸標招商承租辦理兹聞已有武昌公信大工廠代表吳幹庭（前漢口商會總理）唐華堂等業與省署代表將租約大綱議妥刻正商定合同細目不日即可簽字成交公信工廠係以織布及仿製洋貨爲宗旨年來頗著成績此次接辦模範工廠想必籌有把握不致蹈官辦覆轍也 
　　工鑛學校經費無着荆華鑛務局創辦人陶人俊以湖北南漳等縣均富於磁質鑛泥祗因工鑛學術欠缺雖有原料不能製造精良磁器特在敎育部稟請抽提湖北各縣學欵開辦工鑛專門學校以作育陶業人才及鑛務技師由部録禀咨請王兼省長查核辦理經王轉行財政政務二廳長江漢道尹會同核議頃已會呈以本省學欵支絀萬難提撥至增加他項捐欵尤爲事實上萬難做到之事該原具呈人所請礙難照辦聞省署刻已據情達部矣 
[南昌]  
　　龍開河擬　商埠近訊九江公民萬有齊等擬將龍開河之南開作九江商埠官督商辦匀撥米捐爲開辦費並擬具預計辦法呈請内部立案兹聞該部以籌開商埠自係要圖惟所指地點有無窒碍議撥捐欵及預計辦法是否可行昨咨由省長轉令財政廳潯陽道尹按照所呈各節詳細核明有無窒碍妥擬具復以憑核辦並此事關係重大飭令兼籌並顧從長計議母稍率忽云 
[福建]  
　　永泰縣勒捐風潮永泰西北區保衛團團總黄錫聰自接辦保衛團以來魚肉良民怨聲載道每藉户口捐名目任意苛勒稍有不遂卽陷以重大題目日昨私遣團丁會同差警向芹際鄉勒捐户口費每户五元十元不等違者架以抗捐名目民間騷擾難堪大動公憤鳴鑼圍聚將黄拘去用木柱綑縛　以糞汁董知事探知該團總被擒遂派警兵前往一面勸導一面拿辦不料鄉民怒氣未平見知事帶兵下鄉更覺憤憤不平勢將遷怒知事見勢不好只得先行退回一面電詳督軍請速派軍隊來永痛剿邑紳鄭某等對於請兵一舉極不贊成昨在公園開會聯名上請知事要求勿遽請兵來永未知董知事果能聽納否 
雜評一 
[國情（一子）]  
　　專制時代辦國事之人與人民不直接其不知國情宜也今則事事與人民直接矣然而其不知國情也如故政府日事括民財之策而不知民力不逮也議會日提空言之議案而不知其辦不到也政黨日紛爭於政潮之中而不知國勢之危殆也此皆所謂不知國情也質言之皆無情於國之人也更可異者制定憲法之人日言國情而其所爭者旣未能適合乎國情因爭而致國家根本法久懸不定又大昔乎今日之國情 
　　嗚呼今日之國情至難極險之國情也而今日之國人又皆茫然不知國情泛然無情於國之人也悲夫 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[迎接蔡公靈柩之盛况]  
　　雲南首義偉人蔡公松坡在日病故政府特派海容軍艦新銘快輪赴日運櫬回滬各情迭詳本報昨晨新銘載蔡公靈櫬由淞進口椗泊法租界招商局江天碼頭本埠軍警官商男女學界及各團體之前往參列迎櫬者不下數千人并有美國海軍官兵加入迎柩行列日本官商所送輓聯花圈花籃亦頗不少經過之處觀者塞途均具一種悲愴欽敬之感商務印書館并派人在行列中攝成影片數十種以作紀念此外中西人士沿途攝影者亦頗不鮮兹將各訪員報告情形分録於下 
[柩車特别訪函一]  
　　經過之路線上午鐘鳴十下蔡公靈櫬由新銘上岸即載入砲車車用六馬駕駛即由碼頭沿法租界浦灘向北而行轉入英租界愛多亞路折由河南路北河南路而至華界寳山路蜀商公所駐靈 
　　迎柩之行列前導有英法捕房警衛隊九名次惠兒院音樂隊省立第一商校南洋商業學校南洋植商學校各全體學生青年會復旦公學工業專門三學校及昌世學校之童子軍各一隊省立第二師範學校浦東中學女子同義義務學校全體男女生救火火中國音樂隊中華書局各執事蔡公像亭遺電亭大總統命令亭勳章亭服用亭花圈日製紙紮花一隊僑日華商輓聯海圻艦兵約三百名左右美艦弁兵六十名護軍使署軍樂隊陸軍第十六團第二營全營兵士警察約二百名警衛隊三十名各國駐滬領事各國軍官孝幃銘旌各團體代表執紼親友後即砲車所載之靈櫬惟靈櫬入英租界後法捕房警衛隊四名即撤回 
　　商界之誌悼本埠各商行號以蔡公爲再造共和偉人素深欽仰自聞噩耗悲悼實深復以商會通告故昨日均下半旗以誌欽悼 
　　觀者之擁擠蔡公靈櫬所經各處居民扶老携幼前往道旁瞻仰者人山人海途爲之塞並有擁至招商局新濟輪船及太古公司之鄱陽蘆州聯益三輪船遥看者亦覺人多如鯽而英法接壤處愛多亞路其廣闊雖爲滬上之冠後至者亦竟無插足地迨蔡公靈櫬行過該處時經英法巡捕之强迫始得勉强行過而沿馬路各茶肆等亦得利巿三倍 
　　外人之欽敬我國人參觀之擁擠旣如上述而　滬西商亦以蔡公爲剷除帝制再造共和之偉人厥功甚偉聯伴瞻仰者亦屬不少更有俟蔡公靈櫬行過時脫帽以致欽敬者 
　　名流之執紼執紼者均各界中聲譽卓著之流除各機關領袖並各省代表外唐少川亦在其列惟梁任公因主持喪務故在蜀商公所照料一切 
　　捕房之偵察英法各捕房恐流氓匪類混雜人叢有滋生事端乘間行竊情事除加派巡捕梭巡外並各派全班中西包探沿途偵察 
　　火會之祭奠閘北滬甯車站後第三段救火聯合會門首當路高紥素彩牌樓一座滿綴冬青松柏枝葉上用素花綴成祭奠二字另懸素燈上貼普天同悲四字並懸一聯云（决策挽共和公望公才實爲蒼生托命酬庸頒令典國葬國祭足稱天下完人） 
　　各界之行禮靈櫬抵蜀商公所後各團體等即依次行三鞠躬禮由蔡公介弟松垣君率領孝子二致謝而散靈前所懸輓聯甚多不及備録惟見岑西林及羅儁二聯頗異尋常爲録於下（得公則南北溝通國實賴天不遺忍視一家成吳越慙我亦後先疏附衰者存健者逝獨留老眼看蒼桑）（時勢乘而英雄降况能産時勢者乎兩次誓師公以英雄造時勢先生出而共和生乃竟死先生也耶百生莫贖我爲共和哭先生） 
[特别訪函二]  
　　迎柩之詳情昨日爲已故四川督軍蔡公松坡靈櫬自東回國之期其一切儀節均由官紳預爲　備上午九時半新銘商輪到埠滿船徧懸中日官商投贈輓聯唁辭黄白青緑各色具備飛揚空中望之燦然閱十五分鐘船傍法租界黄浦灘招商局江天碼頭下椗旣定承辦喪事之蜀商公所各同人卽登輪致祭蔡公靈柩安置在該船上層最大之官艙中前後兩端均用條　擱起恐海行動摇左右兩旁復以木撑四周徧懸花圈花籃及唁辭輓聯柩前設供案一上陳蔡公遺像燭扦香爐等具爲途中早晚上香之需公所同人卽在供案陳列祭品公同行禮致祭畢遂有扛夫十六名一律白衣將柩舁出艙面始用轆轤吊索將柩自上徐徐掛至碼頭然後仍由該扛夫等舁入砲車安放穩妥維時法捕房軍樂隊首先奏樂中西各團體軍樂隊齊起和之中西各軍警一律舉鎗致敬乃由招待員按照預定次序將各該迎柩團體逐一排定徐徐出發惟内有團體因報名稍遲日前未及排定者於臨時排入亦復不少自江天碼頭起至蜀商公所止計程十餘里越三租界各處均有警捕沿途照料彈 
壓松滬護軍使署亦加派副官廖守忠隨帶稽查四名沿途照料兩旁之觀者男女老幼萬頭攅動自英租界棋盤街以迄公共租界鐵大橋止沿途一帶大小商店概下半旗其擺設路祭者則有閘北三剾中救火會横浜橋北湘西朱遺像亭遺電亭命令亭 
公館等處此次喪儀之隆參觀之衆實爲從來所未有可謂盛矣兹將迎柩儀節行列臚述如下 
舉柩時汽車一輛首先徐行開道次英法捕房之馬隊英則西捕二名印捕八名法則法捕四名惠兒院音樂隊全班學生省立第一商業學校南洋商業學校南洋植商學校並有素幛上書恢復共和第一偉人八字復旦公學童子軍青年會童子軍工業專門學校童子軍上海貧兒院智仁學校内有學生六人背負花圈省立第二師範學校巿立震華小學校普益習藝所音樂隊浦東中學校寰球中國學生會童子軍私立泉漳小學校中華女子同義義務學校救火聯合會軍樂隊及全體會員商團籌備處並素額上書豐功偉烈四字中國婦孺救濟濟音樂隊各帮商界各團體執香列隊迎送約數千餘人清音一班像亭遺電亭大總統命令亭勳章亭服用亭計共五亭周圍均紥鮮花花圈並日本帶回日人所送紙花籃紙花圈輓聯五光十色飄揚奪目次海軍軍樂隊海圻艦水兵一排由艦長自行督帶繼美國駐滬海軍一隊法捕房荷鎗法捕一隊護軍使署軍樂隊步兵一營由使署副官長范憫黔爲總指揮馬兵十二名警察廳軍樂隊警衛隊各一隊駐滬美國海軍艦長四人乘坐馬車兩輛孝幃銘旌執紼者均執帛在柩車前步行孫文唐紹儀均在帛内柩車紥有花罩駕以六馬御行車前車後有馬兵護衛迎柩之馬車汽車約有一百餘輛云 
（二）致主祭之詳情停靈之蜀商公所其停靈手續前已預備完善該公所大門前紥成素彩牌樓中以黄花綴成靈歸衡嶽四字爲馮副總統所題輓牌樓上高建長方素旗一上書蔡公殯館四字其停靈之大廳亦均紥素彩四壁遍懸各界輓聯靈幕上懸有黎大總統輓額一方文曰功在國家兩旁則爲梁任公之輓聯其文係集四書成語上曰知所惡 
有甚於死者下曰非夫人之慟而誰爲幕外供案一中奉蔡公遺容廳前戲台設有清音全堂臺上懸有段總理輓額文爲河嶽精英四字時至午後一時有半柩車蒞止其迎柩之中西海陸軍警學商各團體在公所門前左右分列兩行肅然竚待迨柩車至即由中門直達廳前仍由十六名扛夫將柩舁入大廳正中幕内由軍隊鳴鎗三響致敬奉安旣定時已二句三十分鐘乃由中西來賓分班致祭所定次序爲先西後中由西首進車首出以免紛亂其　需祭席係上海縣公署所承辦預祭各來賓先由　待員在來賓室分别招待欵以茶點稍事休息然後由招待員　至靈前行三鞠躬禮首爲美國海軍艦長四員次法捕房荷鎗法捕由捕頭帶至靈前舉鎗致禮次官界致祭如馮副總統代表軍署參謀長王通齊省長代表滬海道尹徐元誥松滬楊護軍使代表使署參謀長趙聯黄盧副使代表三十八團團長馬鴻烈外交部特派員楊小川代理上海縣知事景毓華淞滬警察廳徐　長代表總務科長趙殿英及第四第十兩師各旅團長並海圻等軍艦長官分别行禮次爲公私立男女各學校學生而以紳商各界男女來賓殿其後行禮時均有松滬護軍使署淞滬警察廳署軍樂隊在廳前天井内輪流奏樂禮畢卽由蔡公之弟松垣帶同孝子瑞生（居長十餘齡）永甯（居次四五齡）等向來賓叩謝後乃分途而散時已鐘鳴三句許矣 
[法租界訪函]  
　　已故四川督軍蔡公靈柩於昨日上午九點一刻由新銘商輪載運抵埠停泊碼頭後法捕房特派越捕數十名及通班華捕前往碼頭及迎柩經過之黄浦灘愛多亞路等處妥爲照料且有暗探沿途偵察并派法馬巡四名引導至三茅閣橋往東之馬車及黄浦灘之法界電車暫時阻止行駛至十一點二刻靈柩經過入英租界後始照常通行 
[英租界訪函]  
　　蔡公松坡靈柩於昨晨九時由法租界江天碼頭登岸載入六馬拖帶之砲車上舁往閘北蜀商公所暫厝再行擇日運回原籍安葬本埠官紳商學軍警各界及美國海軍護送靈柩執紼之人不下數千素車白馬絡繹於途路祭者亦甚衆迨至公共租界預由英美總巡麥高雲君通飭各捕房中西探捕沿途妥爲照料並令印度騎巡一隊爲前導直至北河南路交界處始行撤回凡柩經過之處兩旁駐足觀看之人密若 
[海軍及美國海軍]  
堵墻南北各商號及浦江所泊各兵艦商輪均下半旗致哀 
[美租界訪函]  
　　蔡公松坡病故日本其靈柩已迎運歸國昨在法租界外灘江天碼頭登岸經過美租界北河南路時美捕房預派中西通班探捕按段彈壓路旁觀者亦異常擁擠電車亦暫停通行柩停寳山路蜀商公所擇期開追悼大會然後盤回原籍安葬 
[閘北訪函]  
　　雲南首義偉人蔡公松坡靈柩由日本回國於前晚運抵上海昨日上午九時登岸迎至寳山路蜀商公所暫停本埠官場曁軍警紳商學各團體赴法租界外灘江天碼頭迎靈者約計三千餘人閘北慈善團惠兒院全部音樂亦參與其列 
 
 
 

Page 11

 
 
閘北救火聯合會全體會員在寳山路三段救火會門前以柏枝鮮花紥牌樓一座額書普天 
同悲四字會長錢允利率同各會員在該處設筵致祭道旁觀看之人甚爲擁擠惟見萬頭攢動電車暫停通行一時茶坊酒肆莫不座爲之滿利巿三倍蔡公靈柩到公所時已鐘鳴一句半矣 
[浦江漲灘升科之條欵]  
　　黄浦兩岸漲灘公産前於西曆一千九百十二年所定濬浦局章程内載明應歸濬浦局出售其售得之價作爲濬浦經費嗣因訂定條欵以後所有黄浦兩岸官地直達至濬浦局所定之界線者均由升科局售去致與原訂章程不符兹爲清理黄浦江岸出售公地及應升科漲灘地之辦法續訂條欵九條已由外交部曁駐京公使團核准 
[輓聯]  
令飭滬海道尹遵照辦理兹將漲灘公地升科條欵探録於下 
（甲）此章程所指在黄浦江一帶可出售之漲灘或升科之灘地係自江南製造局起至吳淞口濬浦局所築長堤之盡處止在尋常大潮水線之内並非濬浦局及河泊事項所需之地者一切契據統由滬海道尹開照下開辦法發給 
（乙）若江岸地主呈請欲得地産前之灘地或子母相生之地須將原契照常附呈會丈局驗其所呈是否確實 
（丙）會丈局先將原地之正式圖樣送交濬浦局然後會同濬浦局及該地主會丈其地若屬洋商須會同該管領事一同會丈其時先將原地靠江一邊之界址勘定再由濬浦局工程師丈量其應升之地連同原地繪就全圖載明其應升之地及其地位如何與濬浦局三角線相連并該原地之四址此圖由濬浦局送會丈局轉致該地主承認後濬浦局規定其升科之費 
（丁）濬浦局核算此項升科畝價之標準應照附近之地價然該地之填築及修泊岸等費濬浦局亦須留意（戊）此項升科費銀由濬浦局知照該地主若係洋商應函明該管領事轉知由該地主遥交濬浦局當給以正式之收據一紙俟收據呈到後華官卽應發給地契批明所增升科之地所有升科收銀之據祗有濬浦局發給爲準 
（已）倘地主以濬浦局所定之升科費似乎太昂可照一千九百零五年章和第八條所載有權得以申訴（庚）如地主有已付過升科費照濬浦局暫時所定每畝二百五十兩者其所短收之數由地主向濬浦局繳清如其地所估之價未滿二百五十兩者則溢收之欵亦由濬浦局發還以昭平允（辛）濬浦局繪畫地圖時應照下開辦法照當時尋常大潮水（吳淞水平線高十二尺半）爲起點之標準先勘定原地之兩旁界址是在何處可以直達至大潮水線再由該處立二直線至濬浦局末次界線其方向對於濬浦線須作直角形爲升科兩旁之界址其靠江之界線即濬浦暫行之水線也若多年原地先被潮流所冲刷者今因升科得回原地其所得回之地址無論與原地址是否相符亦須照以上所定之法爲規定以上所定地址之辦法尚有應注意者設有呈請升科江灘之地其毗連之隣地早經升科出有契據則現時呈請升科之地址不得侵佔早經出契之地 
（壬）所有應繳濬浦局升科費之地畝照以下所開辦法核算通用辦法其升科之地在尋常大潮水線及暫時濬浦線之間者按照上列第八條辦法辦理歸各該江岸地主核算惟原地在一千九百零六年以後受有冲刷者應將被冲之高地核算減除之僅照其餘之地畝核計升科如洋商道契地畝其原地佔過現時大潮水線者則　將其佔過水線之地若干減除之僅以其餘之新地核計升科如原地靠江邊界址不到一千九百零六年潮水界線者其中隔有無契之地則此無契地之升科費應歸中國長官照收此章程業將華英二文詳細校對如有文字互異之處應以英文爲準 
[川商所得之渝城消息]  
　　日來本埠棉紗疋頭之銷場首推四川帮所以二十支五福牧羊水月等本紗及十四支聚寳盆雲龍寳鼎寳塔等牌東紗二十支紅漁翁印紗十支彩洋房等牌曁疋頭沙遜金九泰一本萬利等漂布價格頻漲惟川帮購定以上各貨未曾裝船者尚多昨日旅滬川帮接重慶來地　川地近數日之銀根又緊滙水加增以致各項商業均受影響辦存滬地之貨未裝輪者暫爲止裝或轉售他帮且棉竹新繁邛州等縣及成都邊境一帶之袍哥匪依舊攔刦致道路阻梗巿上紙幣充斥因年關在邇現銀禁止出境云云 
[鄂督軍請緝漢口縱火犯]  
　　住居公共租界直隷路二百五十二號屋内之王質經卾督軍王占元偵悉王即前充鄂省第一混成旅管帶之王文彬曾於本年八月間在漢口運動軍隊縱火圖謀不軌失敗逃滬因之電滬楊護軍使於前日派偵探彭錦章持文報請老閳捕房協同中西包探按址將王緝獲昨晨押解公共公廨請究卽據彭探上堂禀明前情聲請引渡訊之王質供稱並無王文彬之名字否認在漢口運動軍隊之事王襄讞商之美博副領事判王押候呈復楊護軍使轉致鄂督軍速派案證到滬質證展期二禮拜預審再核 
又湖北王督軍偵悉向海全前在漢口華景街紏　縱火焚毁店舖居民房屋飭緝逃避來申故移知上海 
[省立第二師範學生]  
　　護軍使署請爲協拿由使署轉咨法公廨查緝在案今由探目沈德福包探任水揚曹福昌陸海林在維而蒙路拘獲解送法公廨請究使署飭人投廨請爲引渡向供實名凱旋民人於七月間由湖北原籍前往湖南住在旅館内後因不能回湖北故於八月間來申並無在漢口縱火謀亂情事中西官問旣無謀亂情事何以不敢回籍向稱因父親廷芳住在上海守美里故此來申侍疾是實中西讞員會商之下判管押候在十四天内查明核辦 
[陳其美被害案凶犯上訴]  
前滬軍都督民黨要人陳其美於本年五月十八號遭人開槍暗殺身死案内之許國霖宿振芳等前經法公堂先後拘送地方審檢廳迭次訊供明確按照刑律判决凶犯許國霖處死刑帮凶宿振芳處一等有期徒刑監禁十五年先行送監收禁聽候執行在案兹悉許宿二犯奉判不服於前日在檢察廳具詞聲請上訴當經林檢察長諭飭提出理由准其上訴一面吊齊前後案卷聽候備文飭警於今明將該犯等解送蘇州高等廳訊究但此案關係重要所以林廳長面諭司法警長梅南枝等俟該犯等起解時必須多派法警爲之護解云 
[公廨第三十四次研訊日人被害案]  
　　中洋印刷所主日本人池原與夥鴨井被人謀斃一案由捕將與該日人私造湖南湖北等省各種僞鈔票之湘人胡儒珍甘肅人高志浦東人盛冠文逮捕公共公堂迭次訊供詳情屢紀本報前日午後由美捕房中西探將胡等三人解廨仍由原審員關讞員會同日副領事加籐君升座刑庭第三十四次續訊即據被告胡之代表律師詰據見證劉二小姐上堂供稱父親與胡儒珍素來認識家中共有父母姊弟四人我向在法租界八仙橋辦理女子師範學校六七月間我署假在家吾父前爲木商嗣在湖北開辦報館近在法租界和興里組織民黨機關我並未知道七月二十九三十等日胡儒珍確係住在我家因無牀舖故在客堂内桌子上睡的其時天熱並無棉被祗蓋一單被第一次來已在晚間並未見他共在我家膳宿三宵胡妻來過我家一次惟是何日已不能記憶現因父母均赴湖北故由女子到堂證明云云又據見證成衣匠王秋山上堂供稱胡儒珍之妻張氏因其母與我同居虹口密勒路壽春里二百七十號門牌是以認識去年十月曾經託我代做皮女袄等衣服並漂白花旗布被套一牀約長六七尺闊二幅半因他自已裁剪祗令代縫故未留心尺寸做時並無樣子拿來據云係裝稻草作爲傭婦墊被然祗此一條並未做過第二次等語堂上即命將胡家抄出之白洋布單被給予觀看並向詢問是否此物王答稱布衣落水已難辯認况係被單布粗當時實未留意以故無從辯認不敢妄指供畢由捕房代表律師向兩見證略詰數語即據胡之代表律師聲稱被告方面證人已齊應請訂期公開辯論惟胡儒珍家中出入二房東在房中是否得能看見可否請堂上復勘關君得供商之口領加籐君判令被告等還押候會勘吳淞路吳淞里一千二百五十七號門牌胡之住處並着兩造律師各呈理由單預備辯論聽候訂期宣佈堂諭飭遵諭畢退座即同乘馬車偕同兩造律師以及書吏人等前往胡家復勘一週始分道而返 
[聶雲台家之恐嚇圖詐案]  
　　庽居虹口威賽路二十二號洋房之聶雲台家於日前迭接郵遞匿名信函大言恫嚇索詐鉅欵並將炸彈一枚置於聶之門首經聶報請滙山捕房立飭華探目蔣榮生西探目壳羅香往將炸彈函件一併帶回捕房設法將彈銷燬外並將各函譯成英文研究之下以住居法租界打鐵浜八號十二號門牌之皖人洪恩光湖北人李祖貽周綦蓮章石鑾等曾經迭向聶雲台借貸未遂形迹頗屬可疑因特禀明捕頭前往法捕房聲請加派探捕協往提獲一併帶回捕房押候今晨解廨訊核 
[悅賓菜館亦接恐嚇信函]  
　　湖北路悅賓菜館前日接有自稱民黨之　名恐嚇郵信一封内稱商借洋五千元否則以激　手段對付云云該菜館經理人見而駭然即將原函呈請老閘捕房派探查究捕頭准飭譯員繙譯西文呈候澈究 
[義昌錢莊被刦案四誌]  
　　公共租界愛多亞路十二號門牌義昌錢莊被盜刦去現洋鈔票六百七十四元報經總巡捕房由華探目陳雲忠緝獲與是案有關之徐州人胡金奎沈錫麟羅 
[商界各團體]  
　　金山劉時忠等四人解奉公共公廨訊供不認判均押候查明再訊在案昨晨復訊即據中西包探投訴查得被告與此案確無關係惟胡金奎在法租界犯案曾由法捕房派探聲請將胡帶往盤詰請爲訊核訊之胡奎等公延費性惇律師偕繙譯黄宇平到堂譯稱被告係黨人份子業已解散且經捕房調查並未犯案應請將被告等開釋云云王襄讞核供商之美博副領事判沈羅劉三人開釋胡押候再核 
[硬索黨人船票之判罰]  
　　民黨某部首領畢曜西投法公堂控稱有並非同黨之徐靜山於上月二十三號前來强稱伊實我之部下人物索洋若干不遂所欲糾同十餘人將我軋入尚有本埠新聞接排入第十二版閱者注意 
 
 

Page 12

 
 
嵩山路九十八號門牌内將衣服剥去又稱如無洋銀須拔入華界置之死地後幸朋友何紀仁到來擔保允給洋銀始得放回當即報告捕房將徐及毛碩夫劉德勝李德貴拘獲求請訊辦徐供民人等共有十六人乏資回籍向畢商領船票不允故邀伊至九十八號内閒談餘供支吾毛等同供托徐往領船票餘供與徐相同判徐罰洋十元無洋改押十天毛罰洋三元無洋改押三天劉李逐出租界 
[烟酒稅將歸併公賣徵收]  
　　上海稅務總公所經征之烟酒稅以及上海縣公署所征之烟酒牌照稅等名義現奉江蘇財政廳長轉奉財政部令飭行將實行歸併於公賣征收以免紛歧聞此項歸併手續一時尚難就緒大約明年春間方可實行云 
[烟酒聯合會之函件]  
　　揚州江都縣烟酒聯合分會代表戴天球致滬上全國　酒聯合會函云溯自袁逆不道苛稅繁興諸先生不辭勞瘁奔走呼號冀圖推翻各省響應共謀抵制天球等本爲同業利害所關曷勝感激即思倩派代表到申隨諸先生後藉助進行祗以奔走國事恐一經離粤則主持無人遂致未果頃讀報章紀載貴會進行之文件爭持之函電諸先生耐勞耐苦積極進行有不除苛政死不甘休之勢薄海聞風誰不　奮當此共和復活日月重光今大總統慈惠寛厚必能俯察民情從諸先生之所請詎料理財專家乘此財政窘迫之機竟獻抵借美金之計但知保持公賣直是與民爲仇惟望諸先生抵死力爭以達最後之目的則全國同業幸甚所有請願文件現當軸表示若何態度報章所載恐難翔實如蒙不棄懇乞詳細示知是所至禱天球近就敝　東岸部份組織分會雖不敢云貴會之後盾亦聊以表堅持之决心乞賜會章一份以便遵程而行等情兹聞該會接函後除答復外業已轉　京師代表團請其堅忍進行矣 
[尚賢堂之美術展覽會]  
　　法租界霞飛路石牌樓尚賢堂對於提倡中國工　美術不遺餘力前以蘇州武陵女塾校長顧渭琦女士刺繡之精妙出品之繁多歷膺褒奬爲全國冠特慫恿協助携赴美國巴拿瑪萬國博覽會賽會得有特奬而回兹該堂以是項品物業運回滬擬在該堂於陽曆本月七八九三日下午特開展覽會并標明適當價值以便中外女士購取聞其重要之品皆費兩三年之時日而成神工鬼斧精美絶倫届時並有無錫吳女士之品物相與競秀并圖至該會參觀不須入場劵愛美術者不可不往一觀也 
[請辦軋花廠縱火害鄰之函稿]  
　　閘北新民路洪吉里張預記及梅園路三和兩軋花廠保險起火由鄰居陸夏氏目睹縱火情形公呈四區警署並公函救火聯合會請求澈究等情迭誌前報前日經聯合會長錢允利函請四區姚警正查辦兹將函稿録下頃據梅園路被害居民陸夏氏等禀稱張預記所開之花廠起火致被延燒該廠兩次失火僅隔一宵保險二萬數千兩蓄意害人昧良圖利乞轉逮捕嚴辦等情查張預記兩處廠號於三日之中連釀巨禍殃及鄰右謂之天災豈有若是之巧謂之人禍實有可疑之跡况該號兩處均在福來德保險公司共保火險二萬數千兩之鉅卽謂之縱火圖賠亦屬百　難辭此等刁商居心險惡實爲地方之害若不嚴行懲辦將來效尤日多貽害無窮此案旣有關於巿民公衆治安更有關於敞會全體責任據稱前情合亟備函奉逹應請貴署長迅將張預誠提案押候查辦一面函致保險公司將該兩廠保險賠欵停止付給一面派員會同敝會調查員詳細調查彚復核奪庶足以平衆怒而儆刁風實紉公誼 
[四牌樓火災原因之查究]  
　　本城四牌樓火警延燒多家當經一區二分駐所警局將起火嫌疑之老恒吉飾店主魏布晋（即魏布敬）朱高生二人函送警廳發交司法科提訊推諉不認起火判將魏朱分别交保聽候查明再核在案兹悉被燒各家皆未保有火險昨該處四鄰言此次之火實由老恒吉所起因招人在内賭博命女傭在厨房燒點心因而失火積薪致肇此禍云 
[墨克登路之火警]  
　　美租界墨克登路第十六號門牌黄誠記木行餘屋轉租與陳立喬開設餘泰油花棧詎於前晚六時該花棧内突然起火延燒比隣甡源押店黄誠記木行樓房九　楊姓平房二間由救火會到場救熄昨經哈爾賓路捕房查得起火油花棧保有火險五千兩飭探詳查有無别情再行核辦 
[馬房幾兆焚如]  
　　昨晚七時浙江路新清和口一百十七號門牌老虎灶因烟囱内煤火落於比鄰一百十六號門牌馬房屋上燃着霎時濃烟直冒幾兆焚如救火會西人聞警立驅皮帶車馳往灌救已早撲息事後老閘捕房捕頭以該馬房保有火險旬日間兩次火警有無别 
[蜀商公所門外牌樓及停柩處]  
　　情卽飭中西包探往查復核 
[檢查簿據票摺之印花]  
　　淞滬警察廳長徐國樑刻奉江蘇齊省長飭奉財政部令以民間購貼印花稅證一事雖由商界於簿據票摺等類遵章購貼然此項稅征頒發實行以來已届兩載定章每届六月十二月兩次分期檢查商界有無漏貼及貼未足數情弊以憑究罰而昭鄭重在案兹届十二月又應行大檢查之期仍着飭知就近各區巡官至各業商家店號行户逐一檢查母任怠忽並不得騷擾商家等因徐廳長奉飭後遵即分飭所屬各區署所警正佐等務各轉知巡官等率警每日至所轄境内各商舖詳細檢查有無前項漏貼及貼不足數之事然後造報到廳以憑轉詳 
[滬海道署批示三則]  
　　滬海道公署昨批民業錫湖鐵路代表陳其昌呈遵奉部令撤銷籌備處請轉詳由禀悉查此案前據呈請備案業經明晰批示兹據前情此項部令本道尹尚未奉到未便以報章所載遽爾轉呈所請暫母庸議此批又批張登咸呈朦充地保請再飭縣撤銷澈究由呈悉業經飭縣查案辦理仰即遵照前批靜候縣斷母庸多凟此批又批王之淦呈爲代表駐滬護國軍與美人涉訟請照章派員觀審由呈悉候函請交涉署向美領事署協商覆到再行照辦仰即遵照此批 
[續誌逆子之罪孽]  
　　本邑西北鄉三十保二圖諸翟鎭附近鄉民張阿毛前因在家將妻張氏用刀戳傷腦部並腦前等處脫逃出外其父張大小弟當時悮爲伊媳傷斃一時情急懸樑自縊斃命嗣爲該圖地保投報地方廳請驗等情曾誌前報前日經林廳長委派楊檢察官沈檢驗員並法警等下鄉相驗蒞場後先將該氏傷痕驗明惟所傷頗重　令自行延醫診治又驗得張大小弟週身並無别故委係自縊而死填明屍格判張氏家屬自行收殮一面飭緝張阿毛到案訊辦楊君驗畢即返㕔據情禀復昨日張阿毛潛回家中探聽消息經人瞥見密報附近地方第二區警局立派長警馳往將阿毛拘解到區函送地方警察所轉解檢察廳訊究 
[身帶手槍之被獲]  
　　江北人戴天紅項小雨（即項杏生）前晚在總巡　房轄境内徘徊圖刦被探目陳雲忠查見以其形跡可疑卽偕西探海明惠隨至新聞橋堍將戴項兩人拘任當在二人身畔搜出勃朗林手鎗一支子彈十粒一併帶入捕房昨解公共公廨請究卽據該探等上堂禀明前情請究中西官得禀以戴等身帶手槍决非良善判均押候查明曾否犯案於禮拜六解請德領陪審 
[被拐女孩之尋獲兩則]  
　　住居虹口梧州路四百三十五號門牌江北人陳生林之十三歳幼妹陳占子於本年八月十六日赴某絲廠工作被匪拐賣與武昌路九百五十一號門牌粤婦吳氏家爲義女前日經陳尋見報請捕房派探將女送留公廨昨晨解奉俞襄讞會同美沙副領事訊明判女交其兄領回在吳氏家内抄獲之賣身據塗銷 
　　周晋仁投法公堂控稱商人在淮安縣開設客棧於上月二十一日有事出門詎女孩周大面子被庽客張廣和誘拐無蹤後來申訪尋偵知孩寄曾裕林家中投捕拘獲求請訊究大面子稱被張誘拐携帶來申先至杜阿三　中由杜將女子寄在曾處是實張供認拐賣不　杜供不知拐來代爲携往曾處寄養是實曾供孩由張杜領來言係張之姪女故敢暫寄聶讞員判張押西牢五年杜押一年半一併逐出租界曾押三月孩交伊父領去 
[串賣來歷不明之女孩]  
　　住居白克路八百七十一號門牌之陳勳生與蔣福興串將來歷不明之十三歲女孩阿招十五歲女孩阿妹價賣與金氏得洋六十元分肥被捕查見將陳蔣二人拘入捕房昨解公共公廨請究經中西官略訊一過判被告均押候查明於下禮拜二再訊 
[蜜糖行發封]  
　　地方審判廳飭派承發吏協同法　赴外鹹瓜街施相公弄附近將恒源興蜜糖行發封聞有錢債關係之故 
雜評二 
[哀迎蔡靈之感想（庸）]  
　　昨日蔡公松坡之喪來歸滬上中外人士迎公者顔色之戚哭泣之哀動於至誠哀傷之至幾有不自知者蓋不第素車白馬萬人空巷極舉殯之盛况也誠以公之功在山河國民受公之厚賜而絲毫未有所以報公今者靈輀歸來英爽憑式對此功成身死之元勳雖欲强抑悲懷而不可得耳 
嗚呼蔡公往矣當此國基未固風雨飄摇之秋後死之責固匪一哭所能了事我國民而苟不忘蔡公者亦當如公之犠牲小已以擁護國家母使中華民國復於公存於公者公死而遂有人亡國殄之悲則蔡公之英靈其欣慰　當　有甚爾記者於哭公之餘願矢一言爲國民勵 
 
 
 

Page 13

 
 
   
 
 

Page 14

 
 
自由談 
游戲文章 
[擬袁世凱致袁世凱第二書] [  劍秋]  
　　老弟足下别來未久積想成霉側聆徽稱無任雀躍老夫行年六十（袁年五十八曰六十舉成數也）生平抱負十不展一膝下諸兒又皆豚犬之才有箕裘而弗克紹環顧大小臣工足以爲我替人者復渺不可得楊晳子老夫之華歆也劇秦美新半出其手然才有餘而智不足似矣而仍未似也梁燕孫老夫之荀彧也運籌决策功在史成然才太露而不藏智雖深而不沈似矣而又仍未似也此二子當世所視爲有數人物餘子碌碌更不足齒老夫在日嘗扼腕歎息深慮千秋萬歲後繼起無人一代奸雄從兹絶種致令曹阿瞞笑人地下初不意傳我衣缽者乃大有人在此眞老夫所意想不到者也吾子其勉之哉老夫雖死尚多未竟之志吾子能發撝而光大之老夫死亦瞑矣（五） 
[擬袁世凱第二答袁世凱書] [  劍秋]  
　　老哥足下賜書辱承過奬慚愧慚愧某一皖公山下之鄙夫也才與智兩不足稱何足當替人二字唯生平志趣最喜崇拜奸雄某嘗謂古今中外有最難學者二人外國一拿破崙中國一曹阿瞞我公乃合二人而一鑪冶之其才其智直爲古今中外所無某何人斯敢抗顔而居行輩如不以某爲不肖俾附於私淑弟子之列即已甚幸若欲傳以衣缸則萬不敢當陳俊山詩曰平生一瓣香敬奉曾南豐某請易曾南豐爲袁項城何如（五） 
聯話 
　　葛君自北京來函云本月一號中央公園追悼黄蔡二公爲振古未有之大會輓聯誄詞不下三萬餘首其中佳者固多惟劉君天囚及名妓筱鳳仙之兩聯可稱絶唱特爲録寄以供同好者共賞劉天囚挽黄克强先生聯云甲也爲先生友乙也爲先生敵丙也與先生叛離丁也得先生親信三三兩兩幸當大會齊臨試俯首捫心亦曾愧對先生否『成則受國人歡敗則受國人駕生則招國人猜忌死則令國人悲哀是是非非直到蓋棺定論願從頭細想果何辜負國人乎』筱鳳仙挽蔡松坡先生聯云萬里南天鵬翼直上扶摇那堪憂患餘生萍水因緣成一夢』幾年北地燕支自悲淪落灜复英雄知已桃花顔色亦千秋[  栩園]  
笑話 
　　小馬雷上算學課初學減法師授一題令馬雷照算題爲自２３減１５師曰３不能減５汝當自２借１馬雷曰此不能師問其故馬雷答曰我父當詔我借債則多愁故我不敢借也 
　　某君作信於咖啡館有他客立背後竊窺之某君已覺亦不介意但書曰字付吾兒入目趣告汝母謂吾必於今夜來┊[  夔] （一）甲問乙曰君讀論語乎抑知其中有女子幾人乙曰南子一人而已甲曰公冶長非女子乎不然夫子何以謂其可妻也（壽石）（一）童子新入校師謂之曰課室規則上課時不能說話爾其誌之童子承命而退其後上課問以所授功課再三不對師乃厲聲曰爾其聾乎胡爲不答兒曰師方云上課時不能說話豈竟忘乎[  壽石] （二） 
　　一丐求乞於二女學生曰小姐做做好事把一個錢把我隨便那一個小姐把我救救我呌化子的急 
　　某學究每爲文喜用而字其徒皆效之一日學究批某徒之文云當而而不而不當而而而而今而後已而已而[  韓范] （二） 
小說 
[言情小說妍媸鏡] [  常覺小蝶合譯天虚我生潤文]  
　　第十四章（四） 
　　久之曼睞復與塔賓登挽臂而來且引一狀似軍人者介紹於予蓋曼睞爲予所覓舞伴也塔賓登笑曰室中人至擁擠恐不能再舞然亦不妨一試乃挽曼睞復去予與新客亦起跳舞顧以人多於鯽實無可容盤旋之地五分鐘後遂復退出同至窻外賃闌小憇其人以手拭汗曰今日之會可謂極盛吾恐亞伯來夫人之意蓋欲實行試驗其室果容幾人也予曰此等跳舞吾實第一次見之言次目視闌外月光不禁憶及第一次跳舞之時其人亦曰君言誠當吾從基白勒來今日亦爲第一次跳舞此語其人雖出無心而吾聞之頓生感觸亟曰君自基白勒島來耶曰然吾蓋告假來此盤旋并欲一瞻菲雪先生丰采顧乃不幸竟不獲與識荆予遥指曰彼倚鏡屏而坐者是矣其人乃凝睛諦視旣而曰以吾視之狀貌亦殊平平無足驚人予曰良如君言其人曰但吾聞人言則謂其人實爲倫敦首富而其運尤佳予曰運佳耶曰然蓋聞彼已與一最美之女郎訂婚矣予嗤然失笑曰然乎吾恐其不確其人曰不確乎然則人言良不可信大凡人而至於巨富則奇醜亦成絶美彼談菲雪者莫不謂之爲翩翩少年惜吾不得一見其夫人以定人言之確否予曰若是則君誠有緣與君並立者是矣其人大駭曰女士卽菲雪夫人耶予曰然吾名密斯白理安其人乃惶急曰然則當請女士恕予予言實戲予見其人皇遽之態幾欲嗤聲而笑因曰無礙君評菲雪至當卽吾亦復如是云云今吾儕可入室中小坐其人唯唯允諾將意扶予入室則曼睞菲雪與塔賓登咸在曼睞倚身少年臂間若雛嬰之戀其乳母今夜女賓中嬌態殆無有能過於曼睞者矣菲雪則滿口大嚼肥顯鼓動厥狀類蛙不知所啖何物見予笑曰密斯君亦欲嚼冰否予曰謝君吾弗需此因就椅坐而予適間舞伴則與塔賓登立談在理此二人所語當無關於我顧忽有一字刺耳則勞倫司也其人曰吾友君亦知亞伯來夫人卽爲可憐之勞倫司之姊耶塔賓登曰知之然勞倫司復何可憐其人曰嗟乎彼病旦死矣彼此次返基白勒島狀態大異從前以狀度之殆中愛情之魔嗟乎天下至痛苦者蓋無過於情場失意人也予聞語一驚曼睞亦驚則立以身蔽予裨予面色不爲人見而其人又曰吾今來正欲以此事告亞伯來夫人曼睞呼曰菲雪先生願君趣出視馬車此問熱閙吾妹眩矣此時予腦筋亦昏目前已漸起雲霧至菲雪何言吾亦不聞但覺有一巨聲向予耳際呼曰天下至苦痛者無過於情場失意人也嗟乎嗟乎予今暈矣（十四章完） 
 
 
 

Page 15

 
 
[屢試屢驗遺精要藥]  
世之憾事莫過於夢遺滑精關係最重精涸百般廢棄精足萬事亨通所謂一分精神一分財良有以也明知精乃養命之源存亡相關豈忍遺洩若不急起調治延患何堪設想本主人有憫於此窮搜博採始獲家藏秘方孤心研究確有保元良藥名曰純陽九煉丹治愈之人不可思議區區苦衷可誓天神凡患夢遺滑精命門火衰心腎失交下元虛損精薄精淸思勞過度用心失節經服此丹立奏奇功遠年重症一料告愈輕者一盒斷根永無復患功能固精封髓養腎培元大有衛生之益猶能生精之妙不愧遺精珍品各界歡迎之良藥每盒一元每料六盒洋五元又製神效遺精膏每張八角久年之症務宜雙方並用功效益彰外埠函購郵局回件 
上海法界紫來街愼興里內三多草堂發行 
[立愈肝胃氣痛將軍丹]  
肝氣之症世人患者最多皆食不下咽怒事逆氣悶憂慮過度或則春轉不舒致傷肝木從此觸怒即發甚至氣逆不下肝堅如鐵因性情大坐不安席若不早治他年正氣一衰其發更盛竟有性命之憂攷之古方有左金丸治療照發試之毫無效驗今本藥房不惜苦心訪得御方名曰將軍丹無論男女如患肝胃氣痛之症服之奇功立見若係二三年新患之症二瓶即可全愈如其一二十年舊恙至多一料永遠斷根包不復發曾經試驗萬皆尅日見功從無復萌之人如此奇驗未敢秘藏特登報佈吿俾患斯疾者皆得解脫呻吟床蓆之苦則幸甚矣○每瓶實洋一元每料六瓶洋五元遠埠信購原班回件 
上海三馬路大舞台對面鍊雲大藥房謹啓 
[商標KAHN　Building　Products　TRUSSED　CONCRETE　STEEL　CO,]  
美國康氏水泥建築鋼料廠廣告 
聘有經驗助力鋼料工程師 
面積乘方竹節鋼條備有現貨（三分）半寸（六分（一寸俱全遍地廣消上海亦然　用無上上品鋼料鍊成 
上海四川路五十三號東方經理茂生洋行啓 
[CILBUPShanghaiHOSPITAL公立上海醫院南市三泰碼頭]  
病房等級　特等　一等　二等　三等　共設病床一百二十 
診療分類　施診　例診　急診　出診　詳簡章程函索卽寄 
本院分科　內科　外科　眼科　兒科　婦產科　耳鼻咽喉科　精神神經科　皮膚花柳科 
本院增設項目　喉症血淸療法　各種血淸療法　肺癆治液注射　肺癆預防接種　淋病治液注射　光電及水療法　各種化學療法　梅毒六○六注射　食補及空氣療法　霍亂之補血療法　天然痘預防接種　產婦科特聘女醫　痰血大小便檢查　戒烟及體格檢查 
[京都天德堂]  
本堂三代祖傳善治毒門在京百餘年矣分設上海念年矣臨診累萬見多識廣精益求精醫法改良使患病者毫無痛苦不誤公事藥不忌口卽有自親好友亦難知君染有梅毒之症也花柳毒初起時不過白濁下疳魚口橫痃猶易調治最怕初患此症多隱蔽不治忍痛耐苦不敢聲張日久失更難收拾及治時再誤投庸醫不顧人之性命加以粉銀倒提刦藥致毒內陷凡腦筋血氣所達之處隨時發現上陞透頂損壞五官下竄足底斑點瘋癱輕者殘廢重則命在旦夕但係由毒所發本堂均可包醫愈 
鐵證　眞正出立保單永遠爲憑世人可稱惟一無二 
誠實　包醫定日保好永遠除根過期不愈不取分文 
信行　覔得確保醫藥槪不取資先期醫痊愈後受謝 
忠告　現在醫藥如林眞假莫分患與周胞試後方知 
[大利公司廣告專收]  
中交殖邊各埠鈔票上海日輝呢廠股份各省鐵路股票各路證券內國公債銀行紗廠股份各大公司股票均可交易上海二馬路石路口天香閣茶社西隔壁便是 
[懷德堂眞正老醫局王雨香大醫士治白濁橫痃血淋刺痛下疳腫爛婦女毒症聖手] 1 
余患淋濁之症數月不愈請中外醫生治之反成血淋重症便後溺管刺痛如割幸請○懷德堂王雨香先生治之即服該堂珠黃止痛濁九二元服後三點鐘其血淋即止其痛亦鬆接服該堂珠珀立止白濁丸一元其症即安然全愈矣○內人患便毒三月不愈咽喉腫爛下身破爛作痛即購該堂加料珠黃掃毒丸○珠黃吹喉散○珠黃下疳散○計洋六元該十日即愈○予友陳君被庸醫治壞至毒入經絡週身酸痛不能行走鼻孔亦爛予荐到該堂治之服該堂楊梅瘋痛包愈酒每瓶二元兼服珠黃十神速丹每料五元約十一二天能行步如常鼻爛亦愈盖王雨香先生治毒眞上海第一也○如患症諸君在別家治壞不卽收功或用過輕粉升霸藥或鼻內熏吸或打過藥水針將毒收入臟腑骨脊之內發時輕則損形爛鼻重則性命攸關從速到該堂治之定能轉危而安也○然王雨香君在申治癥巳卅五年又藥王電見多識廣愈後永無他患生育照常且響不用水銀輕粉升霸劫藥爲丸倘用必招天誅地滅雷　火焚不效還洋此先生之眞心濟世也○左近假冒日多認明上海六馬路中朝陽萬年茶樓西第四家恒和油店隔壁王雨香醫局便是 
杭城李伯元同友陳竹溪誌謝 
[上海浙江路京都同德堂述明阿井古蹟]  
阿井在東阿縣西縣誌云昔有猛虎居西山爪刨地得泉飲之久化爲人後因以爲井此井遂爲濟水之源其色綠其性趣下又狼溪河在東阿城內乃洪範九泉所會歸亦爲　水之源其性甘溫合此二水製膠中和溫補男女皆宜每年春季選黑健驢餌獅耳山草飲狼溪河水至冬取皮浸狼溪河內一月刮毛滌垢桑柴火河井水三晝夜濾清用銀鍋金罐熬四盡夜成膠其色光潔味甘　氣淸香此眞正阿膠也本草云阿膠性甘溫清肺養肝滋腎益氣補陰祛風化痰潤燥止喘治虛勞咳嗽肺　吐血吸血腸風下痢崩胎動經水不調　疽肺毒及一切風症屢試屢驗近來偽造甚多用他種皮張不知者服之貽害甚焉賜顧者請認明本堂前清光緒三年重刋阿井圖仿單三喜商標庶不致誤大盒四元小盒一元童叟無欺 
[茂德利鐘表行]  
設漢口一碼頭後花樓口　大減價一個月 
八天純銀悶表每只四元　八天純銀明表三元六角 
存貨花色繁多一例減現原打九扣郵資自理 
[一瓶全愈立止白濁丸]  
本窩秘傳良方不惜工料精造丸散專治三淋五濁等症立服見效每瓶半元十寳搽疳散每瓶五角散花柳解毒酒每瓶一元婦女白帶丸每瓶四角 
上海二馬路書錦里口廣東仙壽窩啓 
[天下馳名風濕骨痛藥酒]  
當面可試痰化爲水僞藥欺人雷劈火焚近多假冒購藥留心外埠函購原班回件 
半夏餅　包愈咳潄痰喘永遠斷根 
此藥專治　男女老幼　新咳久嗽　乾咳痰嗽　老年氣短　行路氣急　文痴武癲　豬羊癇病　痰中痰厥　久咳失音　久咳成勞　痰飲氣喘　破金見紅　因咳遺精　肺痿腥痰　痰火氣鬱　痰迷心竅　治服此藥　當日見效　速服數天　定愈斷根　另詳仿單　註明服法　諸君不信　請嘗試之　大盒二元　中盒一元　每打十一元二角　小盒洋五角　試服洋二角　不靈包退還洋加倍罰銀批發克己上海英界老閘橋南聯昌德總發行所啓德軒氏秘製 
[上海恒得利公司　四馬路大新街口]  
本月初一起鐘表眼鏡　每逢冬季　廉價一月　以報各界　諸君平昔　惠顧盛意　十天座鐘　每只三元三角　銅鐵表　每只一元六角　銀壳表　每只三元八角　十年花旗夾金表每只九元　十四開金手表每只十一元　配光鋼絲眼鏡每付九角　花旗夾金眼鏡每付二元　吒力克金絲眼鏡每付四元 
[求子須知]  
小號有一種家用良藥可使六十老翁亦能生子以繼後已歷試不爽少壯者可不言而喻惜乎是藥有類不道德之僞種子丸藥故此小號爲名譽計一向不登報鼓吹須不登報而購者猶踵相接也竊念世有抱伯道無兒之憂者頗不乏人能使其一槪知有此藥使購者無子而有子則今之登報縱犧牲小號之名譽亦足以慰凡人年逾四十尚無子息者可先函詢小號或竟買郵票一元寄來小號自然將藥一瓶寄奉惟地名住址須詳細以便答夏也上海跑馬場對門西耀華啓 
[愛衆聯保壽險有限公司廣告]  
本公司章程之美備取費之細微久爲各界所推許故創辦不過數年而投保者紛至沓來日不暇接間有道遠者每以不獲投保爲憾是以本公司爲便利遠人起見特多設代理於崑山蘇州無錫常州南京硤石松江閔行珠街角杭州等處以期便於接洽　諸君如欲有投壽險者請就近於各代理處接洽爲荷本公司無論總行及代理處向無與人紹欠及擔保等事至關於營業單據仍須蓋有本總公司圖章及總理趙詠鄒協理鄭式華二人中之一人簽字方能作據此白（揚州校楊街中市傳德潤君處） 
上海法大馬路祥裕里口二十號門牌愛衆聯保壽險有限公司謹啓 
[星牌名片緊要廣告]  
星牌名片銷行已久早蒙各界　諸君贊許無待贅述也今因百物漲價本品原料紙價異常高貴不得已將以前所定價目表修正同時將乙丙元竹等顏色名片一律改爲白色精益求精實較前更爲特色而紙盒上及紙盒旁邊則仍刊人特許星牌字樣尚望名界　諸君隨時試用是幸 
再者過有無恥之徒假冒星牌名片以塞主顧魚目混珠實可痛恨請賜顧　諸君格外注意須認明本品紙盒上及紙盒旁邊星牌商標爲記　不致誤也 
總經理上海河南路七七七八謄寫堂支店謹啓 
[治癡癲最靈方法]  
義商彭壽堂秘製專治癡癲陰陽醒悟丹功能效說○另有眞正馬寳專治文武癲狂百中每錢十八元重者一錢斷根 
邪入陰為癲邪入陽為狂文癲武狂總名曰癡又有鷄豬馬牛羊諸瘴而羊癇最多俗稱羊癇風是也癲疾欲發志意不歡精神癡呆言語不倫日夜嗜睡以邪併於陰也狂疾欲發多怒不臥兇狂喜殺目直　罵不識親疏以邪擾入陽也癲發則吐涏神昏猝倒口噤牙緊手足抽搐而醒後頓如常人是其異也要之病源總不外痰氣驚風鬱火邪七者而已向來內外諸醫均無善治之法本堂獨秘陰陽醒悟丹秘方專治狂癲五癇各症百發百中用龍涎沉香以化痰順氣安息蘇合以殺邪袪風牛黃珍珠以清心降火人參茯神以寗神定志麝香珠珀以通竅活血　金白礬以開　去滯復佐以專治癡　各藥雖極貴之品不減分豪發況以來歷愈數萬人皆稱神效不論文武癡癲狂　患經數十年醫藥無功但用開水化服一二粒能使　狂猝發之時立刻平復如常其患若失再每晶呑服此丸一日不使間斷不過十餘天包能永遠斷根所有癡　癲情形保無再發屢試屢驗確有把握深知此丹之功能千靈萬妥稱為聖藥眞不愧也每粒一元每料念粒十八元遠埠託郵局滙銀涵購最妥切勿誤寄　上海河南路七號義商彭壽堂啓 
[上原醫院]  
上原醫士在中國行道十月二年熟悉國人起居習慣且通華語診問病情更無隔膜之患凡內外科產科婦人科小兒科花柳病科經醫士治愈者無數有抱病求治者請至　虹口南潯路十七號　電話三〇七〇號 
[參茸野术海狗腎補身衍慶丸]  
本草云海狗腎一名　　臍其性大爲養腎補身一切諸虛百損五勞七傷腰膝骨痛四肢乏力以致耳目昏花精神恍惚百病叢生此乃先天不足後天失養服則立驗本主人獨秘良方用吉林老山人參鹿茸海狗腎並各種滋補貴品上藥君臣佐使相配製成惟藥性和平不燥不熱四季可服專治男子百病雖年輕損傷之人服後轉弱爲強然白髮老翁久服此丹諸病霍然弄　之喜指日可待且能壯筋骨強血氣補命門靈丹田潤胃健脾活絡培元固本養血　　黑髮轉老還童却病延年益壽此丸十分靈驗敢稱第一誠非誇口與市上牟利之徒毫無實濟可比若服他家藥不靈請請來一試如有虛言欺人天地難容其價每料雙料二十兩洋三十六元每兩二元每盒洋五元單料或半另有始創參茸補身衍慶酒大瓶四元小瓶二元功效與丸同如購十瓶照碼九折關東海狗腎每條洋十元○另有小兒救命丹名曰萬應保赤散專治小兒急擾驚風服下馬上見工每瓶洋一元 
舖設上海二馬路中市西鼎新里內京都天寶齋謹啓 
[比金氏洋行]  
招請各埠經理廣告 
本廠在美京歷有餘年所製各種化粧品香料藥品食物顏料及雜貨等裝璜精美芳香耐久不散於衛生上最有益之品現在到貨甚多花名不及細載諸君欲代爲經理本廠貨物者請向本行接洽尤爲格外歡迎　總經理處上海靶子路口七十三號電話三二五五東方會洋行啓I,M,PITKIN&O,O,N　EQARK,N,Y, 
[患楊梅瘡速看]  
僕去春因事至滬性喜治遊詎竟誤染梅毒即暗購市上化毒丹四盒買棹回甬試服毫無功效又函購數家奈均有名無實至去秋毒氣忽然上攻延及面目痛苦萬分勢甚危險自料必無生機適有友李君益甫自申返甬知余病特來採訪遂問余曾服過化毒丹否僕曰殆將購遍矣恨無一驗兄寓申有年見聞較確以何家爲至靈至妙乞明告之當蒙其指示云上海惟河南路義商彭壽堂之化毒丹及珠黃下疳散確乎方眞藥靈速而且妥即一等危險重毒之症無不藥到病除否則亦難深信有如是之奇效因自己亦曾染過梅毒幸服該藥房之藥而愈且連見數人皆有藥到病除之妙故斗膽力荐幸勿懷疑云於是喜出望外即托郵滙洋廿元函購雙料八寶化毒丹珠黃下疳散各二瓶如法內服外搽果然名不虛傳日見輕減止痛生肌如脫重累未及二旬週　平復如初矣如此神丹妙藥豈忍秘两不宣且受惠實深無以爲報特將功效略列俾同病者有所問津焉只此一家並無分出 
甬邵汪善寶拜上 
[祝融氏退避三舍]  
人生至愛莫如財產至畏莫如火災而未嘗有保衛財產拒絕火災之利器本行有鑒于斯特由外洋運申新發明滅火之利器此項器具內儲與火相尅之滅火藥料一遇火警將機關觸動藥料隨之射出則火立刻撲滅矣該器具向出於英德兩國惟價格過昂購者朿手且舊式器具內儲滅火藥水頗不適用本行新來之貨較舊改良小而且靈易於作用且價較舊式者竟取十成之一可稱完全廉價美物現爲保衛各界　諸君生命財產起見諒荷贊許凡店舖住宅旅館戲館茶肆酒館汽船火車尤宜購置此等利器方能避患於無形焉 
價目每具價洋五元二打以上九折批發格外從廉外埠函購郵費另加 
上海江西路A字第五十一號電話第四千二百八十九號其信洋行謹啓 
[古今苐一婦科至寶丹]  
夫婦人固無不育之理不育者即有病也然病多起於月經月經不調前後無常或腹痛躉積或崩血過多或傷於七情至墜情志或咸及風寒致損營術或體虛盜汗由止或血枯及股黃面瘦白帶淋漓胸腹張問五號虛捐子宮寒冷動情即洩受而是復出等癥此皆體虛血虧所致故種子之雖所體來也此丹係藥真人所傳能調和婦人衝上之血平定肝膠之氣云瘀生新開鬱解悶煖宮止帶藥精旺備固本調經有卻病壯也之功凡節人望子者茗能連服一月中途不間斷無不應手而是得素未生育之婦服後一舉成孕晚年經斷血枯常服且能育子既孕服此產必懷胎真婦科聖藥種　子佩丹也每料一斤價洋八元半料四元起碼二元閨女孀婦服此藥產無父軟骨之子切忌切忌幸勿輕視　另有參茸海狗腎扶陽種子衍慶丸專沼男子陽萎精衰服後即發奇功雙料每兩二元單料每兩一元○真烏骨雞白鳳丸每洋五粒混埠函購須託郵政局最妥信局屢次作弊上海二馬路中市西鼎新里石庫門內交易 
京都天寶齋啓 
[上海滙豐銀行及虹口分行廣告]  
啓者本行收足資本洋一千五百萬元公積英金値洋一千五百萬元又銀洋一千八百萬元共合洋三千三百萬元另議定備用股本洋一千五百萬元總行開設在香港分行在倫敦廈門暹羅包帶維亞孟買加拉吉打吉隆北廣東福州漢口愛巴軸化神戶古喇喇伯長崎意陸伊羅法國買拉夾呂宋紐約檳榔晏貢西貢舊金山新加坡蘇拉巴亞天津青島北京橫濱其上海行與各地商往來暫存本行之銀及定期存欵等均請至本行面議代付本埠滙票并辦理銀行一切應辦事宜滙票可以滙至倫敦歐洲印度新舊金山美國中國東洋等處大通商碼頭特此佈聞　民國三年十一月十日 
[無論危深　疝氣包能立愈天下第一良方]  
疝氣之癥皆由寒濕阻滯陰氣凝結以致氣不宜暢血不流通遂有血疝氣疝寒疝狐疝水疝癩疝等患其初陰囊脹痛小腹結硬繼則囊大如斗筋粗如繩痛不可忍步不能行若年久不治則眞陰虧捐其發尤劇本藥房痌　在抱覓得百試百騐之秘方虔製此丸專治各種遠年疝氣以及腎囊風繡球風等癥每日早晚各送三錢立能消賬去痛應手秦效初起之癥一兩盒包愈雖至重至危年深目久之癥連服一料包可斷根　每盒洋一元　每料洋四元　另製包愈小腸疝氣膏　每張七角　若多年之癥必須膏丸並用內服外貼見效最速更奇者將膏貼上一刻時腹內氣鳴當將膀胱之寒濕由毛孔拔出不愈但脹消痛止且一切疾病　上海三馬路大舞台對面鍊雲大藥房謹啓 
[共和活動影戲園]  
西門外方板橋 
今晚戲目一覽表 
警世好片　苦中得樂　共三大本　從來受得苦中苦日後方爲人上人祖上藏金不識處豪家債欵又到期無力歸償生疾病多情仗義是醫家半夢指迷言白　一朝喜氣動黃天 
今晚加演最新發明　電光影戲雖屬遊嬉消遣於科學上大有關係工藝之模範戰地之偵探一經得此豈非身歷其境故自發明以來東西人士竭力考究日有進步近來更有一種最奇特之片自能開口說話絲　曲調發音響亮上海從未到過本園不惜巨資先行辦到試演三天每晚更換新片各界好奇之士光請早臨 
秘密黨　五六七八本准定十四夜排演 
[愛倫活動影戲院]  
在美界海寗路鳴盛梨園原址 
每晚七時起十一時半止輪流排演二次禮拜六禮拜加演日戲准二時半起演禮拜一四更換新片 
今夜開演戲目一覽表　第一卷　天下著名獨一無二　第二卷　最新滑稽影片　林達氏生相思病　簡單說明　粧假病冒充醫生　犯相思江畔哭妻　駕汽船海外搆難　乘飛艇空中成婚 
諷世新片　華夫而炸彈當酒　聰敏影片　千里駒臨危救主　滑稽影片　半夜裏一場惡夢　陰詐影片　謀遺產白用心思　科學新片　考植物花之生活 
價目　登樓特等三角○頭等二角　正廳頭等二角○二等一角 
[鉛畫第三集已出版]  
（1）靜物寫生　海粟 
（2）蝴蝶雙舞　聿光 
（3）玫瑰寫生　海粟 
（4）侍婢送茶　丁悚 
（5）林琴南先生肖像　丁悚 
（6）璋瓦並弄　丁悚 
（7）麒驥聘足　聿光 
（8）野鶴同遊　聿光 
（9）豪上天機　聿光 
（10）江渚晚霞　海粟 
（11）雷峰淸影　海粟 
（12）井臼新操　丁悚 
每册定價大洋兩角批發從廉連購一二集者槪以七折計算外埠郵購即日回件每冊別加寄費一分總發行上海西門圖書美術學院出版部　代售處上海商務印書館及各埠南務印書分館蘇州觀前振新書社 
 
 

Page 16

 
 
   
 
 

Page 17

 
 
新自由談 
短篇小說 
警世小說回音德國Ｐａｌｍ著半儂譯瘦鵑評 
　　是篇成於千八百零七年著者名柏爾姆係德國那倫堡書賈生平不擅文學而讀書極多後見拿破崙横行歐洲憤甚撰一短篇曰拿破崙與回音ＮＡＰＯＬＥＯＮＡＮＡＴＨＥＥＯＢＯ以譏之文不滿四百言而冷嘲熱駡甚於笞撻事爲拿破少所聞怒執付軍事法庭訊之以藐褻聖明論死嗟乎文字之獄清代爲甚孰知西洋彼時亦有此黯無天日之事邪今拿翁死矣不知痴夢已醒未半儂識 
拿破崙處此幽境四望不見人影我若自言人不我　回音我聞┊（開場便是喚醒迷夢） 
拿破崙咄咄誰答我言者誰敢戲我 
回音我┊（口氣不小） 
拿破崙噫我知之矣爾回音也爾苟有靈可答我問 
回音問丨丨（宛然上司對下屬口吻） 
拿破崙我兵如虎我勢如雷倫敦雖大當莫我拒 
回音拒┊（直捷痛快） 
拿破崙維也納不足懼自　以下更無足論眇兹么匿胡能持 
久 
回音持久┊（說得更决絶） 
拿破崙嗟乎上帝速償吾願吾已煞費苦心爾豈不諒 
回音不諒┊（此是天意） 
拿破崙吾不信汝吾非懦夫豈甘失敗 
回音失敗┊（索性給他個到門信） 
拿破崙我戰必勝我攻必取雄師朝出夕見成功汝曰失敗事 
必非信 
回音信┊（料得定） 
拿破崙我英雄也雄圖旣溢武力未畢而曰失敗甯事理所當然 
回音當然┊（此是事理） 
拿破崙旣如是吾不知上帝將何以償我之勞苦與困悴 
回音勞苦與困悴┊（妙極妙極所謂徒自苦耳） 
拿破崙我苟失敗我民必無幸 
回音幸┊（此是人情） 
拿破崙不知我身後如何恐未必死 
回音必死┊（此是事勢） 
拿破崙我多令名世人敬我畏我爾豈不知 
回音不知┊（好大眼睛） 
拿破崙我爲歐洲之恐慌竈養村嫗孰不稱我爲大武 
回音大誤┊（一語斷定） 
拿破崙嗟乎我將狂矣凄切之回音休矣休矣┊ 
回音休矣休矣┊（如此結筆似聞滑鐵爐之鬼聲　　） 
與聖海倫島之寒潮嗚咽也） 
是篇妙處在問語之末後數字迻譯之難亦即每句末後數字以中西文法不同西文一句中之末後數字决難盡用於中文一句中之末後數字也吾嘗細核原文知半儂譯此煞費苦心矣（如未段問語末字爲ＴＥＲＴＯＩ回音爲ＥＩＴＯＩ半儂以大武大誤譯之幾與原文工力相敵）至原著者發明此種高妙之章法尤非絶頂聰明人不辦瘦　附識 
短篇小說文情務取樸茂字句貴在簡鍊此篇純係天籟而妙造自然是誠小說界中破天荒之傑作也謹列（一）等作一千字奉酬天虚我生誌 
[海外拾遺不娶課稅（振亞）]  
　　法國有子女七人以上者有免稅之特典現時沐此特典者已逹十五萬家而其人口仍逐年減少故該國上院特設委員以調查此事其中多數議員謂欲增加人口非設一不娶課稅之法未易奏效云（二） 
[鯨行之速度（撲塵）]  
　　鯨魚身軀龎大游泳似不甚便然在海中受捕鯨者矛刺之後其速度每分鐘恒逹三百碼有奇云（二） 
[續刋小說絶塞奮椎記（野鶴）第七回（三）]  
　　春巒見了晦軒不好意思忙排解道天已不早我肚子裏着實有些餓了快趕前去覓個飯店喝一回罷嘲弄些甚麽事值得那樣快活呢說罷牽着兩人的手穿過了東林恰直那裏柳娘正把砍壞的車窗擎着鑲上車上的馬還是騣尾亂曳四蹄拳噲定是他餘驚未定咧晦軒便跨上去整襟坐下祗聽得一聲再會接着一陣怪風春巒早和柳娘雙雙進了車窻御者便揚着鞭依舊像着翅奮飛一般向北前去不一會晦軒覺得極目豁朗旭日隨人不似適才陰森的氣象原來車兒早已出了叢林纔歎息一　慎重向春巒說道適才胡閙　回也算是吾們後來的殷鑒世道荆榛人情虺蠍風波處處那夠一一提防世人皆欲殺杜老的詩句眞不差呢春巒拍掌笑道你道起杜浣花詩句我别的記不得只知道男兒生世間及壯當封侯戰伐有功業焉能守舊邱四句激揚之壯語如新骯髒之頭顱依舊垂天之翼侮於　鳩你道可歎不可歎呢晦軒聽了低着頭不作一語柳娘也靜悄悄不做聲兒只有馬蹄得得的聲響和着悽風四嘯的音兒酬答個不住 
 
 
 

Page 18

 
 
   
 
