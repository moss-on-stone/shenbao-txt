# 1914 - 495 - 4914978

 

Page 1

 
 
遊記 
[羗海雜誌（五）（十）（二）（生人）]  
　　北右翼旗藩地前為野番所佔時在前淸同治年間適關内回亂未平大兵未暇顧及今盟長之父窮蹙内徒率其部民之半借牧於札藏寺之地其留居藩地者率皆從賊之人不復再往招聚迄今野番居其地生聚安業變成土著盟長與其部民在札藏寺境内亦休養生聚如成土著藩地磽瘠荒鹵不思回旗每年往收租價而已余等所辦荒地查淸以後彼族始肯具結惟右翼盟長則先送結至一槪聽公家處置不索尺寸牧場蓋居近邊地數十年之久習而安焉部民亦不願遠徒也然木勒哈拉山（漢名銅山）之鑛番地最爲著名棄之如遺抑何弗思之甚耶余過乙開胡拉河見所謂野番者無頭目約束僅有紅牌十餘人而安居樂業絶無刁頑梗化情形乃以待地主者待之而與其交涉焉 
　　和碩特北右翼旗地大略 
　　地界　東至乙開胡拉河西至巴哈胡拉河南至靑海北至木勒哈拉山東西距九十里南北距百二三十里周約四百餘里在西寗之西北四百里靑海北岸由海北至柴達木之大道 
　　山川　乙開哈斯圖山係海岸十三峯之一與木勒哈拉山皆係於阿木尼山脉 
　　地勢　平地皆經鹵水所灌多小湖憑山之地大率肥沃宜於耕牧 
 
 
 

Page 2

 
 
時評 
[中國人之對於時局（八冷）]  
　　中國人對於時局而漢然所動於其中也則亦已耳苟以爲可悲可憐可恥可憂可忿怒者則勿徒悲徒憐徒恥徒憂徒忿怒之而當救之救之勿徒空言之而當實踐之實踐之勿徒責望於人當自我始之自我始之勿徒逞一時之血氣以求一時之徼倖當脚踏實地終始勿暇以求眞實有益於國而國乃可救也 
　　内力已充者則觀外來之時變擇其利害以應付之所謂時機不可失也内力未充者雖有時機而無所用雖爲時機所迫舍自充其内力一無他法故中國人前進之途有此歐戰之時局必當如此卽無歐戰之時局亦當如此歐戰之時局更無他變漸次以至於和平不能不如此歐戰之時局更有千變萬化其結果非我人所能料亦不能不如此除人人奮勉增一己之力以增國力外無他途也 
[命令]  
　　十月十八日大總統策令　高振善給予三等文虎章此令又令　財政部呈准内國公債局函稱閩紳邱立權獨力倡購公債十萬元實屬熱誠愛國擬請援章奬給動章等語邱立權應給予四等嘉禾章以資觀感此令又令　周淸給予四等文虎章齊振給予五等文虎章此令又令　曾焜給予七等嘉禾章此令又令　陸軍部呈請任命姚廷獻爲宣武上將軍行署軍法科科長應照准此令 
戰事要電 
[其一（本館特電）]  
　　北京電　自十三起出没沙河附近之馬賊約二百似巳從萊州沿海上陸又似另有一帮從龍口附近上陸與合近沙河者已由濰縣萊州派遣之巡警驅逐南退 
　　北京電　日人報電稱在東普魯斯方面德軍尙維持國境之防禦線在俄領波蘭及加利希亞方面德奥軍五日以來轉爲攻勢德軍自十號逹於烏萊斯河附近西方轉戰於各處奥軍亦從是日在薩河附近交戰在法國方面兩軍尙於窩茲河以西正面繼續勢力之增加法比國境附近劇戰雖繼續但狀况無變聯軍在别爾丹南方有一部前進 
[其二（英人路透電）]  
　　東京電　官塲宣告日本巡艦高千號於十七日半夜在膠州外觸水雷而沉目下僅知下級將弁三人及水兵九人業已救起詳情須待續報該艦共有二百八十四人（該艦排水量三千七百噸於一八七五年下水）（十九日） 
　　倫敦電　英國每日紀聞接昨日法國來電謂德軍現已離棄柯特萊從杜萊恩沿大路向伐蘭西安退走狀甚懊喪德軍在坎白萊及聖康丹患腸炎症精力巳竭俘兵則病飢疲困巴黎猜度德軍鐵路交通聯絡摩堡巨及曼齊愛爾者業已毀壞惟有芒斯一線尙可行耳近有大雨兩軍中間之戰線現成沼澤法國近來所發出之電咸有樂觀氣象即此可見一斑（十八日） 
　　巴黎電　據公報宣稱比軍曾奮力擊退一再進攻伊塞爾河（聯軍左翼及拉巴塞運河之北）渡口之敵軍比軍巳在其凡希佔據陣地法洛曼爾之聯軍巳克復亞曼蒂愛爾我軍已在亞拉之北得有顯著之進步並在亞拉及瓦斯河間數地點稍進中英及右翼之大局均未變動（十八日） 
　　倫敦電　費蘭巨元帥電稱十月十八日英軍得有良好之進步聯軍在北面交戰驅退敵軍於三十餘英里之外（十八日） 
　　巴黎電　據今晩十一時公報宣稱昨夜德軍兩次希圖猛攻聖狄愛東北兩面惟經擊退德軍死亡頗多是日戰事無其他重要消息 
　　倫敦電　英國魚雷驅逐艦在昨日交戰中損失極微僅傷五人並無死亡此全由於英國砲術之優勝德兵未溺斃而被捕獲者共三十一人（十八日） 
　　倫敦電　海軍部宣布德國輔助艦柯曼特號一艘被捕詳情謂十月九日海軍少佐桀克森奉命乘努薩號會同陸軍中佐巴敦及步兵一枝隊在紐幾納外搜尋柯曼特號之踨跡此行竟收美滿效果柯曼特號及完全無線電機皆爲英人所得英兵未有死傷柯曼特號艦長船員四人及該處土人五十二人均被擄獲該艦現已隸入澳洲艦隊（十八日） 
　　北京電　俄使署消息謂東普魯斯及維斯土拉河戰地皆無變更奥軍擬渡桑河但被擊退泊里齊米塞爾之南仍有戰事俄奥軍隊在數處短兵相接俄兵擄獲奥將十五人兵千餘名聞奥軍在卡里巴西安山各要隘增加兵力（十九日） 
　　哈爾濱電　俄京電社之里虚訪 
員電稱奥國步兵隊在格其夫攻擊塞軍右翼塞軍砲隊步隊迎擊之奥軍爲砲火轟斃者甚多餘皆亂竄奥軍三次攻擊七百邁當山盡被擊退奥步隊一部份爲砲火夾攻死傷極衆塞兵進攻古里亞其資砲台敵兵被迫退渡特里拉江溺死甚多有逃至江中小島者後皆投降共俘敵六百人（十九日） 
　　西汀其地　孟軍已在薩拉桀伏之南佔據洛梅尼高地之要隘奥軍已退至愛西里比薩拉桀伏周圍塞軍之地位頗可滿意加里洛維克之戍兵自知兵力單弱决計不向孟軍交戰惟自保而已孟軍刻向格資古至比里克戰地進行曾於十六日爲開太洛戍兵所攻當將戍兵擊回（十八日） 
　　君士坦丁電　土政府正式宣稱並無侵攻埃及之意並指埃及爲土耳其之一省（十八日） 
　　倫敦電　政府公報載有費蘭巨元帥之戰報接紀八月二十八日以後之戰情如下英軍退走後敵軍馬隊緊追於後我軍自聖康丹向東南而退敵軍追擊甚力余於八月二十九日以所處地位報告霞飛元帥卒乃商定我軍應續向康班業及蘇瓦松稍退余允竭力令我軍陣地與其相距在一日路程以内德軍右側是時似巳大碍我軍與哈爾佛之交通線余曾棄離亞米安且下令遷根據地於聖拉才爾（洛瓦爾河口）而於勒滿斯（巴黎西南）設立先鋒根據地聯軍雖擊敗德國禁衞軍團然利用此機非霞飛元帥計畫中之事故仍下令一律退至瑪恩河霞飛元帥一面堅抱巳定之戰略引敵至聯軍宜取攻勢之地而後已一面因敵軍發展計畫之故乃不得不日日更其方策我軍接續退走至九月三日英軍已抵瑪恩河之南拉尼與西尼西彦之間渡河之後即毁去橋梁續退至塞恩河後而止維時敵軍大隊越瑪恩河進逼聯軍全陣線九月五日霞飛元帥告余彼意聯軍所佔之地位大宜卽取攻勢翌日英法軍全攻德軍側面遂開始大戰其戰線自麥龍維爾起迤　而達凡爾登之北戰至十日之晚始已德軍退至由蘇瓦松至萊姆之陣線就擒者數千人且失砲多尊運送車多輛敵軍約在九月三日左右似曾變其計畫决議止向巴黎直進蓋翌日據飛機偵察敵軍大隊正向東南進發故也余度敵軍乃在六日午時左右始知有大軍進逼側翼乃急退走費蘭巨元帥雖以英軍死亡甚衆爲憾然彼意英軍自芒斯退至寒恩河復由塞恩河進至愛恩河中間屢經大戰無一日之停止無一日之休息以戰情若是之大死亡此數尙不爲多九月十四日費蘭巨元帥命英軍渡愛恩河前進晚間敵軍退走旣而掘塹堅守其陣線自康班業之北起沿愛恩河流域延至萊姆以外且由摩堡巨砲台運到攻城大砲以固其佔守之地位該砲台已於數日前失陷費蘭巨元帥於九月十九日得悉霞飛元帥復定攻圍敵軍右翼之新計畫加斯台爾洛將軍於二十四日在我軍左翼依計作戰敵軍大隊因以由中央及東方退走敵軍之抵拒力前已薄弱今復活動接續進攻至九月二十八日止是日敵軍曾一奮其最後之大力以求佔據優勢但處處失敗受創且重費蘭巨元帥盛稱各隊之勇並謂自八月十二日至十月八日我軍損失將校五百六十一人兵一萬二千九百八十人足見此戰之激烈愛恩河一役更可表示我軍將士勇敢忠愛之精神（十八日） 
[其三（英人字林報專電）]  
　　北京電　日兵在戰爭區域外拘獲華人一名指爲細作且經軍法會議審訊中政府現向日本提出抗議謂中國未以山東行政權予日本戰爭區域之擴張僅准日本過兵而已並要求將所拘華人交與華員審訊（十八日） 
　　哈爾濱電　據十七日西汀其電稱孟軍在薩拉桀伏佔據洛瑪里高地及主要之山隘哈萊伏南之奥軍因不能抵敵孟軍之猛攻故已退至桀列培及克萊滕孟軍現攻擊雅洛凡查爾里佛白柯伐斯茄爾伐高地加里洛維克奥國防軍兵力過弱不能攻擊茄斯柯貝爾桀爾敵軍之陣地孟軍刻正在進行開太洛防軍圖攻孟軍被逼而退又據十七日里虚電稱奥軍攻擊貢特其夫塞軍右翼以砲兵居前步兵居後塞軍亦以砲步兵敵之奥軍死亡甚衆聞刻方紛亂退走十月十七日塞軍進攻古里亞其濟要塞奥軍退過特里拉河溺斃者甚多降者六百人（十八日） 
　　倫敦電　據彼得格勒電稱德國精兵今幾全在法國二等兵及三等兵多在俄國聞匈牙利虎列刺疫症傳染頗烈當道無力遏制英國巡洋艦化克號之沉没所惜者溺斃之將士耳此外可勿注重之蓋英國有軍艦數艘行將落成也（十八日） 
[其四（德人德文報專電）]  
　　北京電　袁總統命政事堂以參政院質問書致各省將軍巡按使徵求意見（十九日） 
　　北京電　朝鮮總督寺内伯爵前駐華日使伊集院君參謀次長大島少將日内將抵北京此行目的京中尙無所知（十九日） 
[匪警專電]  
　　奉天電　安仁前夜寅刻紅匪鳴砲起事發火刧獄圍署殺官並延燒店家十餘户勢甚危急 
　　張家口電　豐鎭屢次搶刧商民之土匪首領柱登雲馬如山頃由一師四團張營長在馬蓮灘拿獲人心大快自此以後張家口附近匪患可望肅淸 
　　烟臺電　蓬萊　海角前日忽來匪船二艘强行登岸當由水警出而抵抗互有死傷該匪船後向旅順方面駛去 
　　徐州電　碭陽土匪李湯二人前日率領悍股在湯溝地方與白寳山軍隊激戰匪死傷甚衆 
 
 
 

Page 3

 
 
　　重慶電　瀘縣破獲黨人機關並當場拿獲首領李亞東訊據確奉孫黃命令回川聯絡熊克武舊部圖謀三次革命 
[東方通信社電（日本人組織）]  
　　東京電　日本軍艦高千穗號在膠州灣外巡哨十七日夜半誤觸水雷沉没（十九日） 
　　濟南電　北京政府自日本兵入濟南以來頗持愼重之熊度日有電諭靳將軍力避與日本兵衝突（十九日） 
　　東京電　傳聞靳將軍有提議山東鐵道辦法十六欵之說惟此重要事件應在北京或東京交涉今後山東鐵道之交涉不於濟南談判（十九日） 
　　東京電　平度拘禁之山東鐵道德國總裁修密德於十八日晨釋放送往濟南（十九日） 
　　東京電　戰地附近日前忽見告示五條詞多恫嚇日軍司令官接到報告飭令詳細調查始知近有山東匪黨冒稱中日官憲揑造告示威嚇村民詐取財物此等詭計旣經查明已由中日官憲各飭查究矣（十九日） 
　　東京電　日本大藏證劵十一月以後必須發行二千萬元故將本年度償還公債三千萬元中止以代大藏證劵現正從事調查（十九日） 
　　東京電　日本傳染病研究所現移歸文部省所管隷屬於帝國大學因之該所人員不服自北里博士以下諸博士相約辭職（十九日） 
　　東京電　德艦該耶魯號以機關破壞停泊檀香山火魯魯修理於十五日裝煤三百噸報告稅關謂大砲（電文有疑義）修理後可於二十四點鐘内駛出不背中立云云該艦長並公然訪問德國領事並該處知事又該艦之速力每點鐘僅能行五英里云（十九日） 
公電 
[浙巡按辨正東陽匪事電]  
　　申報新聞報神州日報時事新報時報大共和日報鑒十八日閱報專電欄内載東陽土匪起事縣城失陷警備隊逃走知事無下落等語不勝駭異查本月十一日下午夜四點鐘時東陽城内曾有地匪數十人搶刧下站建竪旗號之事經該管營縣卽時堵擊格斃五人即行潰散計搶刦之時僅一點餘鐘節經分頭追剿盡數擒獲該縣現極平靖浙屬各縣亦均無事即希據實史正以免傳疑爲荷浙江巡按使公署政務　巡按使代效 
要聞一 
[奥報之奥俄戰况]  
　　華德日報云　者奥軍之戰况除一二短電外難悉其詳然其戰况之如何固人人所争欲知之者也今將奥國報紙所載奥俄之戰况數則轉錄於下　　奥國維也納報之戰事訪員所編九月望前奥境戰場之一切戰况其中有一段謂奥俄第一次大戰奥軍在克拉斯尼克及扣馬洛夫兩地俟俄國主軍西進時邀擊於途而戰勝之故此次奥軍所得之勝利全然異常計俘俄軍五萬人且有所獲加農砲三十尊以爲明證而敵軍方面除其歐洲所有遠過於我之大隊外卽其土耳斯坦及西伯利亞等處軍旅亦早已頒發動員令調至戰地但始終未得實在擊敗吾國前敵之軍隊若論額數吾軍固非敵軍之比而敵軍砲隊尤其勢大人衆焉今吾党克爾將軍一軍乘勝而入敵境勢如破竹及至留步林方始遇有勢倍於我之敵軍互相搏擊各不得進惟奥芬貝哥將軍一軍不幸遇險幾悉爲其所破然吾軍隊凡早到格洛代克五日之久者足可從事攻擊且曾實行破斷伊華諾夫將軍所率俄軍之左翼惟無滿意之成績耳而吾軍前驅向黎姆堡進行至距離二十啓羅密達之處未及實行先巳失機此亦不能不謂痛心疾首之事也現在吾軍所調集之兵力業已乘有益之情勢預備再戰之軍隊若就近日之情勢論則爾後吾軍不難一舉逐俄人於加里西亞省境之外佔其波蘭南部也 
　　帝國郵報之戰事訪員簡略評論東歐之戰局曰敵人向來所求之結果始終未能如願而其困難則全在法國乞求俄人攻擊德國以便遙爲其聲援無奈勞而無功緣俄之主軍早巳爲吾軍所朿縛不能自由調動也 
　　晨報曰黎姆堡之殺聲巳經中止吾國軍隊現已撤退而聚在善於防禦之處按吾軍之計畫爲急進驟攻之俄軍所破者並非敗於指揮術之缺乏或兵隊之相形見絀蓋吾軍隊與一切指揮若論其成績確有榮耀可證也而求其實乃因俄人成軍之師團旣多於吾軍復大於吾師此其計以軍團所佔之優勢也俄之動員令未俟宣戰旣已頒行諺云先下手爲强此其於動員上所佔之優勢也而况俄人又舉其傾國之兵力以其半專與我戰乎然則吾軍所事所爲如何亦可想而知矣吾軍與若是其强大之敵戰幾有三星期之久無片刻休息然到處旣阻住敵軍之前進且俘敵六萬人砲三百尊焉 
[盎凡爾被攻記德軍之大砲]  
　　文滙報云據日本英文日報倫敦訪員斯密十日電訊云德人此次攻圍盎凡爾計用大小炮共二百尊内有十一十二至十六寸徑口等各大砲其致遠力最大者可達八英里之外（約合中國二十六里有奇）十月九日晨間九時轟擊之聲最爲猛烈堅石建築中彈之後聲如山崩極爲可駭十時有一彈擊中城油桶一時各油桶相繼爆發烟霧冲天 
　　城中停泊渡頭各小船以及小汽船滿載逃難之人蜂擁而至艙爲之塞運入荷蘭境内不過咫尺之地而運費每人須二十佛郎（約合華銀八元）未幾油桶爆裂之後油卽流至渡頭沙地且流且焚無異一條火溪渡船中無論老幼男女莫不傷心大哭渡頭衆男子爭上渡船儼如病狂 
　　德砲初來時大家極形警惶咸以爲炮聲甚近德軍必已進城後又謠傳巳爲比軍驅逐出境旋聞砲聲隆隆絡繹不絶大家對於被圍情景始稍明白 
　　各種住屋均巳燬壞比軍各砲聲亦轟天全城火燄幾無完土炮彈所至無異觸電盎城景象儼同地獄惟此時人心尙不紛亂有一家夫婦男女子共五人距離砲彈轟裂之地不過六十碼之遙彼輩尙能從容搬運一切動産遷往較穩之地 
　　又字林報云據泰晤士報訪員言德軍此次攻擊盎凡爾所用大砲可　十二英里該訪員登某塔上觀戰炮聲之猛火力之烈洵所謂耳不忍聞目不忍覩者觀畢亟返荷蘭預備歸國（英倫）然在距離盎凡爾五十英里之地尙見火燄燭天云 
[愛恩河大戰紀]  
　　接續巴黎近郊大戰記 
　　德軍由瑪恩河退走情形已見昨載之倫敦公報兩軍旋復戰於愛恩河濱之蘇瓦松鎭（距俠圖蒂愛里北約三十英里）鈕約泰晤士報戰務訪員裴里斯君曾於九月十五日由蘇瓦松電傳戰情如下前三小時内余（訪員自謂）在蘇瓦松南面小山觀兩軍之激戰是役可於歷史上另立一網曰蘇瓦松大戰是役巳延四日之久至是始可謂聯軍一方面已佔勝着該鎭今仍爲鎗砲注射之的且有數處濃烟騰起是必房屋中彈被焚故尙未可入之戰爭之中心點則在英法軍團保守浮橋之處蓋上下游原有之橋全爲法軍於兩星期前南退之際炸毁今則復築成浮橋渡過該河也此修羅場以在余所立高原盡端之下故不能見之惟據陣地來者告余謂該處戰事異常慘烈砲火震天四晝夜未嘗間斷南斐戰事及其他耳聞近時之戰事與此比較猶爝火之於日月耳愛恩河之渡口實爲兩方面之大目的一方面志在保有之一方面志在毁壞之余恐彼先抵愛恩河北岸之數分隊所屬之數聯隊受創必甚重也九月十三日聯軍若干曾渡過該河惟爲德軍大砲砲火所逼故至昨日（十四日）復退回南岸當夜聯軍以重砲數尊運至陣前今晨拂曉開砲回擊局勢爲之一變德軍大砲數排即移向後退尙有一二排則匿於小山之叢林中而不能得其所在直至晨間交綏之際始偶然發見之英軍嘗圖再運大砲一排渡河安置要地德軍砲隊顯因不能由藏匿處及之故移至稍優之地點英軍處猛烈砲火之下不得不棄砲六尊退避其鋒於是乃發見藏匿之敵軍英軍繼復以大砲兩排藉砲火之掩護運過浮橋置於橋端無何即恢復所失之砲六尊且在西面奪獲德砲兩排法軍亦以大砲三排步兵一聯隊運抵北岸所俘敵兵將近一千五百名余確知今日前三小時内德軍已棄地位多處蓋其砲烟及時起時滅之白光巳越過北部諸小山漸移漸遠而砰硼之聲亦漸發漸漸微也然飛行家仍如鷹隼之盤旋主空惟英國雙葉飛機法國單葉飛機雖高處雲霄僅能見戰地之一部分即一部分亦恐不能明瞭也蓋自西面之維克須萊恩起至東面之萊姆止已約五十英里今之戰線其長猶不止此而蘇瓦松之形勢亦足限制觀者之眼界余嘗游覽是地故其地勢頗能瞭然於懷蘇瓦松之山凹有谿谷數道由南通入其中接近山凹之北面山腰爲兩軍必爭之地德國南下之際大約曾在該處掘壕自固其攻城大砲之欲運往巴黎者亦至此而止聯軍之重砲隊迄今遜於德軍者即此故耳今日有英國傷兵甚多運往巴黎内有數人其手面皆作深黃色余初意匿輩染有黃疸病後知乃因德軍曾用里達愛特砲彈（一種有力之爆彈）轟擊英軍故 
[土耳其收回領事裁判權之反響]  
　　字林報載八月十六日華盛頓消息云美國國 
務卿白利安君今日宣稱美政府本日電令駐土美國大使摩干沙照會土政府謂土政府希圖取銷外人在土國及在土國屬地所享之領事裁判權一舉美政府不能承認並將國務部致該使原電發表如下望照會土政府聲明美政府不便承認土政府取銷讓與權之計畫且不便承認土政府冀達此目的片面之舉動能對於按照讓與權條約享有此項權利之外人發生效力並望聲明美政府有於目下辯論否認土政府舉動所持理由之權並有於將來復行詰問此事之權英法俄意四國巳於前星期合致通牒與土政府謂讓與權事關條約未經立約國許可遽行取銷各國未便承認且此非土耳其之自治制乃由國際條約外交條約及各種條約發生故僅能與立約國協商之後始可修改美國今與向土政府提出抗議之各國持同一之態度目下其他諸國雖未向土政府提出嚴重之抗議然日後終有此舉也 
[邊訊雜誌（一）（化險）]  
　　紀恰克圖之中俄蒙會議 
　　余欲述恰克圖之中俄蒙會議久矣乃邊陲僻處交通不便致消息非一朝一夕爲余所可得也茲經漠河方面友人之函告卽照錄之然不得不先述本會議之遠因恰克圖之會議號爲中蒙俄勘界問題也動議於本年春間畢桂芳解任黑督時政府爲執行中俄協約之種種不得不融洽蒙古以期挽回我國之宗主權惟蒙古政府一再不肯承認及畢氏任爲專使後政府遂畀以專辦此事之完全責任畢亦專心從事之然初亦無如之何雖經託俄人從中解釋而延宕復延宕迨歐戰開始其事乃就於成矣至副使陳籙氏本外交部老手人員會經任爲駐墨西哥公使因美墨有事陳氏無所事事政府使爲畢氏副亦不過謂差强人意耳 
　　當恰克圖未開會也畢使先辯明會議性質發表宣言一書（其文已見前報）洋洋數千言其中歷述近來從事苦衷要之此次會議不外解釋中蒙間之疑惑使自治歸蒙主權歸華而一紙實權之條約歸俄且消所謂（獨立）帝號）（叛酋）（逆佛）等字樣於無有矣 
　　吾聞之議事已開始會議數次矣茲得中俄蒙三方面之列席人員銜名錄之如下　　（一）中國方面會議全權專使副都統畢桂芳　會議全權專使駐墨西哥公使陳籙會議顧問陳毅　參贊外交部僉事王景岐　參贊蒙藏院僉事范其光　繙譯王鳳儀阜海 
　　（二）外蒙方面　全權專使内務部大臣畢利圖公喇嘛錫札布　全權專使財政部總長圖什業圖親王察克都爾札布　參議司法部大臣親王烏泰　參議陸軍部一等參謀親王　達木迪吉蘇潤　參議外交部副大世車林多爾濟　參議公爵濟克吉特札布　繙譯公爵成德二品頂戴林盛阿木薩拉諾弗卓克托及書記四名 
　　（三）俄國方面　全權專使密勒爾　顧問駐蒙領事署工商部特派員　羅班　顧問恰克圖廓米薩爾駐買賣城副領事璦輝副領事署參贊連納　繙譯阿畢都　右計二十七名 
　　恰克圖所得之消息據第一函云十月一日已正式開議距預備會議計而迄今凡六次矣此次之内容如下　　本日之大會議中國代表先提出宣言書一紙要求蒙古政府正式承認關於蒙古事務之華俄協約又云蒙古政府非由有駐庫之員轉請中國政府允許不得自行處置蒙古王公與呼魯克圖應由中國領其俸金並復行覲見之古禮所有公文應照中國格式辦理所有蒙古國及蒙古大臣各稱號均應取銷對於蒙古之事凡訂立條約係中國政府獨有之權所有外交事務應由華官接洽辦理倘有不靖之事發生中國應有派兵於外蒙之主權蒙古如有應請敎練軍務之人員當得中國政府特别允許等條件蒙古代表亦提出宣言書一紙巳表同意承認華俄協約其宣言内又云蒙人知悉中國對於蒙古主權一欵無非奪其訂立關於政治疆界合約之主權因兩方意見不合故已開會使各代表再行討論該問題擬於十月七日再行會議惟外蒙該處人民之意見則謂中國代表如不改變其現時之宗旨則將來恐將决裂云云 
　　奉天消息近鎭安上將軍署連日開重要會議徵求本會議之意見以便咨告畢專使向各方面協行討論惟所提出之點及恰克圖之進行紀事讓之次函 
雜評一 
[戰事盲談（四十三）（無名）]  
　　戰局之活動氣象以戰報論始於西歐之法比次則由法比而移之於東歐之俄德又次由俄德而移之於俄奥今則俄奥之戰報亦漸平靜而復移之於奥塞與奥孟間矣戰之始也實由奥塞開其端今殆反本而還原歟其外大抵皆曰無變動也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於英日覆答抗議之所聞]  
　　昨日英文京報謂日前所載關於日兵佔據山東鐵道之事中政府巳於本月初十日向英公使館提出正式抗議本館（京報自稱）現探悉英政府之答覆巳於昨日遞到外交部其大致謂中國駐英公使在英國外交部所提出同樣之抗議均已備悉此項交涉事件業由英外務大臣格雷審議該大臣之答覆謂自歐洲戰事發生以來德政府常以該路運載軍隊及軍需材料并有搭載奥國水兵至靑島情事此外山東鐵路人員近來拒載搭客又聞巳將所有華雇工均行辭退此實足以證明該路爲德人所有無疑末後謂該大臣深知日軍官爲行軍上之必要不得不佔據該路照此情形該大臣亦未便干涉云云 
　　日軍到濟南後我國曾對於日本爲第四次之抗議其抗議書内容據東報載稱中國政府上次提出抗議書滿冀日本有好意之回答何期日本却進軍濟南大破中立今本政府要求日本卽賜回答并即行撤退兵隊云云日本對我第四次抗議之答覆政府亦未發表據東報載稱再度之對支回答不過仍依上次回答書之内容一爲敷衍而已惟曾申明俟秩序恢復之後即當撤退軍隊云云關於膠濟鐵路之管理日人曾允依德人管理時舊章僅由日人派遣高級鐵路人員其餘下級大員則多用原在車站之中國人以示好意據東報載關於鐵路之管理日本曾與我國議有辦法後北京英文報登載此項文書日人頗責備中政府之漏洩云 
[謁孔子廟記（本報旅行記者抱一）]  
　　凝望總愁靑未了　弦歌况奈魯諸生 
　　仲丁之祭已過紀念之日未來孔敎會諸公方將撥東魯之戰雲作高會於曲阜記者旣爲泰山下一過客念及朿髮受書之年日相唔對之老夫子不可不一臨視且余輩業新聞搜采之範圍宜廣孔子旣没二千年不期而取得宗敎主之新資格値茲魯難未巳必且有暗示吾人以趨避之標凖特此意是否見許於吾孔子未敢知而自行朿脩未嘗無誨木鐸之義無隠乎　新聞記者之必不見屏於門牆可知也 
　　旣下車時値夜半車站去曲阜城一十八里除車站建築外四無人烟大有匪兕匪虎適彼曠野之嘆乃不得不謀諸站長站長高君承其特别之待遇允留一宿差幸今之所遭大有丈人雞黍之深情未逢沮溺晨門之白眼焉 
　　雇車一輛二人推挽之南行十里及汶水問津而渡汶水淸且淺而流甚急除渡舟外無一片帆影乘騾車者端坐弗動騾荷車涉水過水幾及箱北岸爲隄高可丈許南岸則平沙没脛計自離車站行經二小時始入城 
　　曲阜全城面積孔廟殆占其三分一以上　戲摹其形恰如一面字孔廟之南直抵城南門其北直抵城北門東西數仞之牆則面字中心兩直筆也面字之首畫爲城北門外之孔林自孔林至北門爲極長之輦道蒼松夾路匝地成陰則面字之第二撇筆也 
　　入孔廟大成門以南爲奎文閣舊藏圖書今也則亡史晨孔宙諸碑斜封地方官朱籤禁摹搨焉長松大柏無數襯以豐草高與人齊殆采後儒綠滿窗前划不除之義乎大成門内東偏爲孔子手植檜其北杏壇壇前新栽二杏穉葉纎條殊與霜皮黛色之古松柏不稱大成殿供孔子像及位旁坐四賢十哲其上前淸諸帝所上額自聖祖至德宗大都爲德齊幬載聖協時中字樣獨不見宣統帝額以問守者曰額　製未及上而革命問額何字曰中和位育異哉其中國共和之先兆也乎 
　　大成殿之東偏爲詩禮堂其後有孔宅故井旁爲魯壁則魯恭王壞宅處也詩禮堂前唐槐一本古榦如鐵大成殿之西偏爲金絲堂陳樂器數十事琴太古而而無弦鐘有追而亦蠡寇氛方惡擊磬誰其有心繚缺偕亡每飯爲之不 
樂祀孔尊孔宗孔之聲徧於海内不圖禮崩樂壞之至於斯也 
　　然吾聞孔廟祭田凡三千六百頃租稅所入悉以歸孔上公其田亘曲阜全縣之半縣延及於他縣國步雖更成規未嘗廢也孔廟樂舞生三百人當科舉時代每科挑秀才四人充之朔望及丁祭則分班入値無俸給蓋廟中子弟以有事爲榮而藉此亦得以列於衣冠免其徭役自科舉聲　　試爲保舉其濫略等於縣知事於是目不議丁者濫竽其間且泰半焉 
　　某君告余孔上公府中手談之風最盛蓋於先師博奕猶賢一語服膺弗敢忘云 
[粤官瘟大發特約員平生]  
　　粤省政界近日驚心動魄而相告日官瘟發矣官瘟二字之起原自前淸岑春煊督粤始當時風行雷厲州縣以貪劣聞者動輒押留查辦吏治爲之一淸粤中輿論至今猶有稱之者自入民國以來吏治混濁已極輿台皂卒皆可入官白手上場席捲而去無所謂參革無所謂懲戒故輿論有所不畏職守有所不遵前李開侁爲粤東民政長在任一年未嘗查辦一縣知事即有穢德彰聞聲名劣極者亦僅以調省二字了之故縣知事無惡不作敢於賊民而李開侁將去任時又紛紛牌示放出新知事一大帮如飢鷹餓虎恣爲搏噬至今日而貪劣之狀悉表暴矣 
　　縣知事之通弊大抵以包庇烟賭賄賣警缺爲最多近者兼理司法則濫用私刑者有之賄釋要犯者有之種種怪狀難以縷指潮循道尹調查潮屬各縣狀况曾詳稱不肖之縣知事竟有賄賣警差情事聞之至爲痛恨請設法切實甄别澈查詳辦矣李巡按迭據各屬人民呈控各縣審欲人犯每有濫用私刑等獘經即派委分别澈查矣而李巡按自抵任以來對於一般縣知事頗用嚴厲主義此兩月來撤任查辦者纍纍如貫珠如平遠縣之曾文健仁化縣之盧拱宸東莞縣之王鴻漸信宜縣之李天才普寗縣之周奠　均被人民控告劣跡調查屬實而撤任者也其他惠來縣之呂嘉榮被控貪庸亂政廉江縣之姚禮乾被控貪賊壞法新豐縣之王某被控暗分賭規則皆用極嚴厲之手諭派員澈究尙未查復者也而最近出一新法足以寒縣知事之膽者則惟密派軍隊摘印拿辦此法已一再行之一見於饒平縣之李龍恩再見於河源縣之許家　聞繼此發表者尙有數人此政界中人所以驚爲官瘟者也而不先不後復有槍决前卸任連平縣謝國平之舉縣知事　之更爲膽裂矣茲分錄其事於後 
　　謝國平胡陳時代所委任之縣知事也謝本連平人在連平任時大逞淫威挾仇濫殺最慘者某鄕與伊有隙誣爲匪巢督兵焚殺又勒詐某當店得贓數千圓其父年逾七十亦恃勢魚肉鄕民陸軍到鄕圍捕其父紏黨轟擊軍人故解任後謝已逃逸其父則已被逮押留在省近日始將謝國平拿獲歸案審辦此案經執法處連日提訊情眞罪確謝氏父子均已供認不諱李巡按以案情重大擬用鎗斃經電知中央奉電核准昨由南海縣陳知事奉執法處令由獄中提出謝國平派軍隊押出北門外槍决查巡按使開設執法處槍决犯人以此次爲第一粤省縣知事正法亦以此次爲第一一般目無法紀者可以鑒矣 
　　李鴻恩李開侁之至親也前在民政長署中充當收發邇因舞弊行賄奉巡按使電飭潮循道尹拿辦並授以機宜該道尹以此案情節重大即委原查員高承烈馳往摘印暫行代理布置周妥遂由道派衛隊敎練長許肇臣酌帶衛兵并會同吳鎭使撥兵一排同往高承烈抵饒立即入署摘印并囑許敎練長暫代部勒縣中游擊隊飭繳鎗械復入署唔李鴻恩傳出收發員張福田隊長殷杰家丁蕭榮宣示巡按電文派員將李鴻恩妥爲監視餘三人一併收押旋即由該代理知事派員會營將一干人等押解到潮發交警察事務所分别看警一面由代理知事搜齊證據賫送赴道再行核訊云 
　　河源縣知事許家鼐安徽人也到任後政績平庸貪名甚著日前因該縣反監逃犯八十餘人一案事後已將監所官置之獄中該監所官呈訴以此事許知事早聞風聲預早下鄕故意規避而監獄定規有守獄警兵十二名經許知事呑没七名祇派五名看守監獄故事發時兵少無力制止等語經李使派員密查屬實且有受賄故縱情弊委員復命後立電惠州督辦隆世儲摘印拿辦隆派參謀官張植三帶兵百名馳赴河源張至縣署時許家鼐方高坐堂 
皇審訊案件張出公文與閱許氏不服大肆咆哮張立命軍隊執縛即在審案堂中鎖其手足隨即將收發委員等四名鎖押回惠嚴密看守遂由隆督辦派張參謀暫管縣篆待新任至再行交代 
[十六日參政院開會紀]  
　　十月十六日午後三時開會參政列席三十六人陸徵祥亦蒞席政府委員列席三人黎院長主席宣告巳足法定人數照議事日程開議第一案嗎啡治罪條例追認案大總統提出審查報告由委員長王印川說明審查要旨主席謂有無討論衆謂無討論遂宣告贊成通過原案舉手多數（按審查報告云查嗎啡治罪條例九十二條頗稱完密本審查會對於原案再四討論一致贊成云云）主席宣告議第二案懲治盜匪條例追認案大總統提出審查報告斯時委員長尙未到院汪有齡起謂本席有討論先爲說明遂登臺報告云此條例之制定原有二個原因一是刑律太輕二是中國採用三審制度恐照此制辦去於現在時勢不能除暴安良故爾定此但是規定多不完備政府旣交追認能否爲之修正按約法第二十條没有修正辦法爲精神上必應修正試問追認能不能修正按此條例專爲懲治强盜而設其云按軍法辦理現在無軍法究竟按照甚麽辦理此恐於人民有許多危險地方第五條規定軍隊長官按軍隊駐紥長官有大有小甚有單獨連長或排長此有所區别没有本條一二兩項都是毫無標凖依本席個人意思有兩種辦法一是旣是不能修正只好將此案擱置不付表决另由本院制定法律一是將原案審查修正請公表决委員長徐紹楨適到場於是登臺報告審查要領略云因爲現在盜匪充斥民不聊生改革以來無法可辦於是以軍法從事而軍法亦無一定標凖所以大總統特别制定這個條例出來此條例之制定含有二意義一治匪一立法蓋公布此條例之後各省得有所依據也而各省曾紛紛電訽中央本年八月三十日政府公報載政事堂致各處之電尙有規定二條（一）結夥三人以上無論在途在室擄捉良家子女勒贖或價賣者（一）强盜引線窩主身雖不行而造意或分贓及雖不造意分贓而接濟洋鎗及他項軍火者均處死刑以上兩條此次請求追認案内應該加入應請咨照政府並將本案條文應行修正之處彚案修正送院議决至於應修改之處而不修改者當審查時共七人五人贊成暫勿修改追認案只能可决或否决但向來也曾修改今擬原案追認並請政府修正後一並送院議决增藴對於此條例仍如前次初讀時討論鄧鎔謂條例是特别法應該有的但諸多不完備今暫不說明依審查報告亦表示不満意但若是否决則此條例遂失效力外面諸多不便汪君所說兩個辦法第一不表决另提法案本席不贊成第二辦法修改原案也不贊成修正是該修正的不過追認案不能修正本席贊成將來政府修正後再請本院追認（未完） 
[進步黨新提出兩大案之槪要]  
　　金融政策建議案　進步黨建議舉辦徵兵及整頓金融茲錄金融政策要點於左（一）公布國民銀行條例令非有公債爲保證凖備不得發鈔（二）定全國保證凖備發行額爲八萬萬發行八萬萬公債令中央銀行承受二萬萬經售一萬萬於國民銀行（三）令國民銀行承買公債三分之二許用國家舊鈔三分之一繳納現金其納現金又定二分之一必納黃金如是可無形收回濫發紙幣徵集現金二萬萬其中一萬萬爲黃金（四）國家以向國民銀行所舉六萬萬公債除收回濫發紙幣外所餘二萬萬餘即作爲國家付與中央銀行之資本中央銀行以此資本承受公債而發鈔幣國家以此公債而用諸其他生利之途或發爲正金銀行資本而設正金銀行於外國都市（五）中央銀行以國家所納資本其中有一萬萬黃金即爲施行金主位之凖備（六）定金主位制使貨幣居百貨之上而能實現貨幣功用以嚴定輔幣十進之法價（七）定虚單位使日行零用仍用銀銅輔幣黃金不需巨額銀貨易於處置又無不合國民生活程度之虞 
[完全徵兵制草案]  
　　第一章總則第一節兵役年限第二章服役第一節徵集第二節自費兵役第三節短期現役第四節禁役免役歸休第五節徵集延期第三章召集第一節戰時召集第二節平時召集第四章罰則第一節現役徒刑逃亡及預備後備補充各兵役不應召集之補役第二節規避徵集之處分共計四章三十六條 
[中央政局之現况]  
　　中立處之分班會議　昨日總統發交中立處要案三件（一）關於陸地中立範圍應持宗旨之解釋（一）關於陸軍警備隊海面遊巡隊中立上應行之職務（一）關於領海條例内應行修正之條文該處以此三案均極緊要曾限日核復故分班討論計分三班以伍朝樞張一爵陳懋鼎程經世等爲一班金邦平姚鴻法王廷璋凌元洲鄧聰保等爲一班曾彝進陳登山鄭寳菁陳斯銳等爲一班 
[七部聯席之會議]  
　　自戰端發生後中國外交上之棘手日緊一日昨孫總長面請總統以近來之外交類多牽涉交通軍事内務財政各事擬請在公府内組織聯席會議逐日奉行以外交參謀陸軍海軍内務交通財政七部總長組織之總統業經批准刻正籌訂議事細則 
[請愼封爵之封呈]  
　　綏威將軍那彦圖日前封呈總統府以邊議將定請愼封爵以重名器粽核名實而杜冒濫等情當奉總統批閱後以惟名與器不可假人該將軍所陳殊有見地巳交由主管機關查照辦理矣 
[添設副道尹之提議]  
　　縣已設置縣佐現聞政事堂提議擬添設道尹佐治官名曰副道尹茲正擬具章程不日即請總統鑒核矣 
贛省金融現狀紀 
[總商會電]  
　　北京　商部財政部幣制局鈞鑒贛省金融萬分窘迫前經整理取消市紋倘無現欵維持保全信用立見危機前聞中央允撥現欵五十萬元流通劵二百萬元懇速交胡監理官（慶培）運贛以安衆心而通市面情迫呼　伏乞鑒原南昌商務總會塞印 
[巡按使電]  
　　江西戚巡按使曾接民國銀行總理傳國俊詳稱據漢口分銀行電稱被漢口復裕祥錢莊倒閉欵項甚鉅以致周轉不靈本行即派科長吳道熾赴漢淸理茲得該科長函復查得該莊股東現充立興洋行買辦陳義山曁九江裕興永錢莊先後倒閉共實欠銀三萬三千五百四十餘兩如何核辦請示遵行旋由戚巡按使致電武昌巡按使云據駐漢民國分銀行詳稱被漢口　裕祥號倒欠三萬餘金業經該行將串獘倒欵之胡漢臣曁漢行營業長萬達齋送夏口管押案係虧欠公款與尋常訴訟不同擬懇轉飭夏口縣從嚴追繳毌庸移審至復裕祥股東陳義山係漢口立興洋行買辦匿居法租界偉英里並懇照會法領事將陳義山交案一併迅追除飭該分行赴崇轅禀訴外務祈鼎力維持云云 
地方通信蘇州 
[省委到蘇情形]  
　　蘇州警　設立檢查規則水陸檢查旅客以及調查員搜查私烟等事過於苛擾致紳商士民嘖有煩言聞有某紳等公禀齊巡按使派委妥員密查辦理現悉委員係陳姓已到蘇住閶門馬路某某旅館又聞齊巡按使另委某員來蘇至警廳及縣知事署調查所獲私烟私土及罰欵等項詳細數目開報聽候核奪警廳接奉省電後已於前日飭將各城門檢查所撤消其車站之蘆蓆篷雖未拆去然僅有巡警查察凡商民下車一槪停止搜檢遇有形跡可疑者擇要檢查其輪埠等處亦照此辦理 
[書記縱釋女犯之查究]  
　　江寗地方檢察廳長徐沐三君係高檢長徐蘭愚君之族姪日前經司法部以人地不宜呈請將徐沐三開缺聞因有人赴司法部控該廳書記官蕭在丞蕭玠父子有縱釋女犯欲圖姦佔情事故特飭廳查辦現經高等檢察長委張錦書接江寗地方廳長任並將蕭書記官父子二人一併撤差聽候澈究 
[女子小學立案]  
　　齊門外公民鄒大鈞熱心敎育自籌鉅欵在西匯地方創設私立中行女子初等小學校一切規則均遵部章辦理不收學費所延敎員亦皆有名之　開辦以來入學生徒巳有數十人昨經鄒君開具詳章禀奉吳縣知事核准並轉詳道尹備案 
松江 
[爭執水巡之權利]  
　　華婁水巡奉金水巡由張思達吳家興兩君管帶而仍歸水警第一專署長沈葆義君節制現劉司令傳檄張吳令造送兵册欲收回節制權沈君未允所請日内親赴上海磋商未識有效否 
鎭江 
[錢商暗盤漲價]  
　　鎭郡自歐戰發生後金融滙兌頗形困難韓前巡按使以鎭市洋價漲至八錢以外規元漲至一千一百餘兩爲他處所無特飭縣知事諭令各錢商洋價以八錢爲限規元以千兩爲限市價始稍平正詎近日各錢商復有私做暗盤之事洋價漲至八錢三四分規元漲至一千一百四十三兩巳超過前價矣 
[最近市面]  
　　火柴一項最重燐料近因來貨缺乏堃隆等火柴公司所製各火柴亦相率增價計自十五號起市上所售各火柴各店凡細梗者日前每盒售錢五文現售八文粗梗每盒四文者現售六文逆料尙須續漲又聞鎭郡金融界自遭擱淺以來困 
 
 
 

Page 7

 
 
難情形達於極點刻經官商與省吏電商維持之法並　撥鉅欵以資周轉 
南京 
[又獲嫌疑犯]  
　　十六日午後一句鐘時有一人挾一包　形色慌張爲某探員所見尾隨於後其人慌張益甚急趨入柳葉街胡姓家該探員遂駐守門口分遣其伴至該管警區報告須臾有持鎗之巡士二十餘人來將巷口及前後門把守入室搜查縛去胡某及挾包裹者兩人聞胡某係直隷人於本年陰曆四月間來寗此次破獲想係犯有嫌疑云 
杭州 
[飭查東陽亂後狀况]  
　　屈巡按使以此次東陽匪徒暴動前據該縣知事電禀僅云越獄故將該縣知事處分革職留任近據報章迭次揭載匪亂情形猖獗如此該縣何以漫無察覺殊堪痛恨縣署旣經被焚所有庫銀曾有遺失存檔案卷被焚數目及逃犯姓名人數案由民間損失情形亟須造册詳報特飭知該縣從速詳報以憑核辦 
江西 
[勸募内債近狀]  
　　南昌内國公債會設在逍遙别館内勸募極其認眞除各董事首先認債以資提倡外近日柬請各街店號股東分期到會量力認債茲錄通啓如下　啓者勸募内國公債　省已於合同巷逍遙别館設立公會各界均應共抒愛國之沈　任分購之責茲訂於本月某日准某鐘開會勸募務祈某寳號惠臨公會分别認購凡各號均請店主親臨如店主有事離店假請管事人至會代表同人等届時均在會祇候幸勿遲延致勞久竚是所盻禱 
[查電與歐戰關係]  
　　贛省南昌雖屬腹地而外人尙多游歷及買賣貨品往往發遞洋文密碼電報現當歐戰緊急之時與中立國有無關係旣未奉文禁止又無底本可查特由官　電部請示辦理現聞接到復電云外人發電用領事印紙密碼照收無印查驗密本此係前定辦法現仍照舊辦理當即轉知南昌電局查照辦理矣 
安慶 
[製造局之改併]  
　　皖省製造局原管三　一爲造幣廠一爲修理鎗械廠一爲電燈廠其中職務甚繁故有局長會辦提　等名目現造幣廠業經停辦局長徐甫陳巳委中梅河釐差其會辦劉鄕僕又請假赴滬所有修理鎗械及電燈兩廠事務較簡即暫由提調吳瀋主持頃倪巡按爲節省經費起見飭將該局會辦提關名目一併取消即委吳提調改充製造局局長以資熟手吳君昨巳接辦具交詳報查考矣 
[勸募公債之計畫]  
　　皖省内國公債照部令應攤四十萬倪巡按以財政廳旣認爲勸募總機關而此項勸導又非易易日前特按各縣缺分繁簡訂定勸募之數現已令飭各縣查照施行所有各縣有商會所在地均令派員會同磋商期收速效 
天津 
[勸學所規復]  
　　天津縣公署昨奉直隷巡按使轉准敎育部咨開略謂規復各縣勸學所以維學務并將各縣縣視學及學務委員一律取消其勸學所未經取消之各縣亦應將該所職員姓名月薪數目經費總額分别報明以備查核飭即遵照速爲籌辦 
[靑年會開幕]  
　　東馬路天津靑年會昨已舉行開幕禮各界到者甚衆茲聞該會擬於十七日上午十鐘至十二鐘下午二鐘至五鐘晚七鐘至九鐘此三時内無論敎内外之人均可隨意參觀并於十八日下午三鐘開演說會准男女各界往聽 
烟臺 
[鼍磯之交涉]  
　　昨接烟台函云鼍磯島在長山列島之間去蓬萊縣治不過數十里爲由津赴滬必經之路該島面積雖不甚大而居民則有數百户歲納一定之正供賦稅刻聞有日人請求在該島設立捕魚調製所經兼任交涉員吳道尹據理拒絶并已電報中央政府請示辦法矣 
專件 
[留法學界維持會報告]  
　　第二次九月十號（一）家中滙欵方法　法國郵政局向理滙欵之事名曰（郵便匯票）匯欵者交付郵局一欵郵局塡寫匯票由匯欵之人用保險信寄交收欵之人即憑此票向所居地之郵局取欵此種匯欵每次至多可匯一千佛郎（即四百元）現値戰事銀行匯欵較難而郵局匯兌仍舊留法諸君家中可用此滙欵之法最爲妥速在中國之法國郵局茲就所知者列後其他未詳者容再調查或由英國郵局匯撥亦可請與訽問可也若無法國郵局而有英國郵局之地亦可與之商量匯欵倘英局不能直接滙法則必可滙英即交留英友人再行轉致法國亦甚方便在中國之法國郵局　北京　天津　烟台　上海　寗波　漢口　福州　重慶（舊調查表無之或云近巳增設確否備考）（二）戰期中入校籌備　戰事期中諸校非必停止距戰地較遠各省及必無兵患之區爲照常開學現値暑假將滿之日正留學諸君覓校之時茲由本會調查西南各省將開學諸校隨時報告以備選擇現在先就法國西南諸省入手有曾在東北各校者現因戰事不克繼入原校亦可於西南同等同類各校擇宜改入同等諸校學生本可遷換若持之有故向爲校章所許法國學校極多學課性質相同者亦甚夥必能得其所宜也 
　　就以上調查觀之旣無學費停滙之憂亦無紛擾輟學之慮留法諸君自可照常讀書絶無退學返國之理由近偶有以（應否回國）一語爲疑問者故附答於此 
雜評二 
[新流行之官瘟（默）]  
　　從前殃民之官稱之曰瘟官今則轉而爲官瘟矣地方有瘟官民遭其難官而遇瘟則官遭其難矣然官不先瘟必不遭官瘟之難廣東官瘟之名詞創自前淸岑春煊督粤時代官場遭此大瘟而後今又遭第二次其新流行之瘟法爲密派軍隊馳往摘印拿辦輕者撤任重且鎗斃現已徧傳於知事界宜其驚心而動魄也吾謂此次官瘟先發現於直隷霸縣知事而粤官場適首遭其傳染他省之知事愼之貪贓枉法瘟之煤介逞威擾民瘟之導線苟不猛然省悟則此官瘟傳播之迅速寗下於虎列刺與百斯篤顧不大可懼耶 
96 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[楊師長選送模範軍官]  
　　陸軍部前奉大總統命令添招模範軍四師業經任命王士珍袁克定陸錦張斷堯等四師長編練并由部飭由外省各師長部下挑選精於軍務之官佐目兵送部以便　充該師所轄之旅團營連排等各軍官在案茲悉駐松陸軍第四師楊師長巳在步兵第十六十五十三等團各營内選得連長王毓藻張步印等二員均有營長資格頭目正兵崔得勝等百餘名精於操法堪升模範軍下級軍官之職除將所選各官兵王毓藻等造具履歷淸册呈送附軍部查核編配外並於昨日給發川資護照飭令王毓藻張步印等一百餘人於晚間起程乘坐火車赴寗換搭津浦火車晉京聽候升補 
[獎案不補實官之通飭]  
　　上海鎭守使鄭汝成君接奉宣武上將軍馮第九九五號飭開案准陸軍部咨開本部呈請將各項獎案槪不核補實官一案呈奉大總統批令呈悉除特授特補者外准如所擬辦理即由該部通行遵照此批等因奉此相應抄粘原呈咨行查照等因並抄原呈到署本上將軍准此除分行外合行照錄原呈飭仰該鎭守使即便遵照此飭 
[附錄原呈]  
　　呈爲論功給獎擬不核補實官恭呈鈞鑒事竊查上年蒙亂未平贛寗亂作逾格酬庸以官作獎其中以文職補軍官曁越級升補者均不乏人實屬一時權宜辦法若長此不巳恐職卑官高統系紊亂軍人報効之日方長國家獎勵之制有定現在補官令業經改訂奉令公布在案此後補官升級自應遵照辦理所有各項獎案均擬一律查照陸海軍勳章獎章令分别核辦庶於愼重名器策勵有功兩無妨碍所有各項獎案槪不核補實官綠由是否有當理令具呈伏乞大總統鈞鑒訓示施行 
[探捕迭破重案之獲獎]  
　　日前法公廨會審讞員聶榕卿君與法副領事德賫沛君以界内迭出持械搶刧之案後由石代總巡嚴限探捕務獲究辦嗣由各探捕陸續拘獲搶刧敏體尼蔭路甡隆押店之匪徒吳小二子及搶格洛克路同豐押店之劉小二陳爲榮鍾見生倪少正並搶喇格納路鉅豐押店之李根行沈黃沈傅氏等八名訊供屬實各該探迭破重案辦公　奮可嘉應予獎賞洋五十元發捕房由總巡查明破案之各包探分别給賞以示鼓勵 
[西人亦有搶刦押店者]  
　　前晚八點三刻時吳淞路九百一號恒康押店忽來甲乙二西人甲在門口望風乙闖入櫃内即出手鎗一支聲言欲將手鎗抵押該店夥不允乙乘間將帳檯抽屜内現洋數十元攫取而出與甲同坐人力車向北疾駛由該店夥追出鳴捕經華印捕恊同追至海寗路將甲獲住抄出手鎗一支解入捕房昨送該管領事署訊明核辦 
[張世英業巳緝獲]  
　　上海鄭鎭守使訪悉黨人張世英近在滬上運動起事特飭本署偵緝處密拿在案昨據禀復已在十六舗華界地方將張緝獲暫押警區 
[盜匪訊實引渡]  
　　前搶老宋家宅宋文奎家衣飾銀洋之盜匪鄧榮發王玉生于金生李玉生買發友等五名由哈爾賓路捕房當場追獲迭解公廨訊明屬實昨日下午經代理總巡斐立脫君諭飭麥副捕頭派探一併解交鎭守使署按律懲辦 
[信船疊遭盜刦]  
　　上海各省信業聯合會來函云仁和信船前於舊曆八月十二日上燈之時行經夫妻橋地方約距周浦鎭二里之遙突來盜匪多人係本地口音手持軍器跳上信船當被搶去銀洋六十八元銅元十七千五百文被搶之後即由該船報告該處警察至今盜賊均未破獲不料於八月二十四日傍晚又在夫妻橋原處突來盜匪十餘人手持軍器搶去由大　鎭唐源豐寄上海馮湧昌銅店之銀洋一百十元又零星客寄洋一百五十六元小洋二百五十四角銅元八九千呼嘯而去該處係熱閙市鎭盜匪胆大橫行公然兩次疊連搶刦眞可謂駭人聽聞矣 
[新管帶緝獲大帮私鹽]  
　　兩浙緝私劉統領自到任後即委任朱大斌接帶左營事務已於日前到差視事當即分飭各隊官認眞巡緝各隊官遵飭分往巡查前日即據該營第二隊李隊官純直報告在嘉定拿獲大帮私鹽數萬斤并獲私船十九艘即將私鹽照章解送公堂領賞 
[李總司令考試軍艦炮手]  
　　海軍李總司令以近日派往洋面梭巡之海軍人材砲學亟須嫻熟故於前日飭傳駐泊浦江之各軍艦正副砲手齊集海軍司令部逐一考試各項用法各砲手頗能對答無錯是以李總司令諭令仍各回艦勤愼當差隨時研究砲學務使精益求精云 
[艒艒船押令遷移]  
　　製造局旁之小港内前有江北艒艒船隻停泊甚多鄭鎭守使因恐該艒艒船或有被黨人勾通暗藏軍火情事曾經飭軍驅逐在案茲因艒艒船隻仍在江邊碼頭沿浦灘一帶停泊多至五十餘艘且近來製造局地方聞有黨人匿跡此種船隻貧苦者多設被黨人賄串爲禍非淺故於昨日飭由淞滬警廳派令長警馳往製造局浦灘將所泊艒艒船隻一律押令遷往别處 
[官商賑濟魯災之慷慨]  
　　滬海道尹楊小川君以山東各屬人民慘遭兵禍衣食失所苦難 
言狀特會同總商會旅滬商帮協會山東會館各商帮領袖及紅十字會長沈仲禮君等趕籌急賑一面由楊君代表旅滬紳商電請政府撥欵賑濟經政府允爲電飭魯巡按使設法賑撫而上海官商方面前日籌銀一萬元已交由山東會館轉滙到魯昨楊道尹獨力擔任棉衣二千套沈仲禮君亦擔任二千套訂於日内運至難區分給以資禦寒 
[華法通車問題之進行]  
　　華法電車彼此通行以來營業日益發達惟現在法公司之電車僅至南市董家渡華界之車僅達法租界外洋涇橋爲止一般坐客以未達法租界之嵩山路及南市滬杭車站故尙嫌不便茲經雙方籌議於陽曆十一月份爲始每界各添車兩輛各處一律通行並聞沿城濠之民國路上自小東門至西門等處馬路亦巳安設軌道竣工在卽一俟電杆電筒電線裝設齊全即可開車以便行旅 
[縣公欵公産經理處遷移之手續]  
　　上海縣公欵公産經理處前定移至也是園由經理員丁張兩君呈請洪知事核准修葺在案茲悉也是園現已修理完竣定於本月二十一日該經理會同縣敎育會同時遷入辦公所有尙文路公産除東面縣議會房屋早經租與省立第二師範附屬小學爲養護舍外其西面房屋三埭計共十九間八間點交上海市經董曁學務委員使用六間點交上海縣農會使用餘五間堆置舊物凡公共器具爲市經董與縣農會所借用者另開淸單分别指交丁張兩君昨已呈報縣知事並市鄕各經董等一體查照矣 
[敎育欵産經理處啓用圖記]  
　　上海縣敎育欵族經理處總副産業經洪知事委定公欵公産經理丁張兩君兼任詳奉巡按使批准在案日前丁張兩君接奉洪知事飭發委狀二紙木質圖記一顆文曰上海縣敎育欵産經理處已於本月十九日啓用嗣後對於敎育欵産以敎育欵産經理處總董副董名義行之關於公有欵産仍以公欵公産經理處經理副經理名義行之昨巳將啓乃日期詳報縣知事備案矣 
[丐頭亦思恢復舊制]  
　　本阜華界之丐頭經前上海縣吳知事諭令革除並出示布告在案茲悉該丐頭沈盈生等邇來仍向各商舖等索取陋規爲警察廳查悉又經出示諭禁乃沈等不思歛跡竟於前日投上海縣公署禀請恢復當由洪知事批示云來禀未合程式例不受理况丐頭名目於前年詢市政廳呈請並由議事會議决永久革除批准出示布告在案現又私行向各舖户發貼紅條未經究追巳屬從寛乃復以去年兵燹繼續辦理爲言隢隢置辯希圖陳混殊爲藐視不准特斥 
[違章私藏手鎗]  
　　徐州人馬正桃私藏手鎗兩支被同居人趙義生報告捕房將馬與手鎗一併獲解公共公堂經中西官訊據馬供前在小沙陀日商第五紗廠做工該手鎗係日婦厚藤氏由南京囑令帶滬等語判押查在案昨晨由廨復訊據日婦上堂證明確有其事中西官以私藏手鎗係屬違章判將手鎗充公馬從寛開釋 
[英美總巡假滿回任]  
　　英美總巡麥高雲君　請假半年回國現巳假滿乘坐美國公司輪船於前日返滬就職昨特往謁工部局總董以便照常辦公 
[法官調任]  
　　上海地方檢察廳檢察官田耀南業奉江蘇高等廳調赴廣東高等廳爲檢察官所遺之缺刻委鍾愛棠尙斌接任以故鍾君於前日來申到廳禀見汪廳長面陳一切昨已接差視事矣 
[行路人猝然病斃]  
　　前日旁晚有年近四旬面帶烟容身穿元色布長夾衫外罩藍綢馬甲緞鞋洋布襪之某甲至鄭家木橋西首松江路沿浜二百二十號門牌小茶館門首猝然倒斃當由該茶館主報請老閘捕房派探朱阿巧將尸舁至騐尸所經西醫騐明因病身死查無家屬禀由中西廨員諭飭地保棺殮厝壇召認並悉當在死者身畔檢出坐落蘇州吳縣三十都四圖葛如蘭葛時升等户各糧串三十餘張並葛姓典與陳永嘉之房屋三間典錢一百千之與契一張及洞庭東山源源公典之當票十一張一併暫存捕房候核 
[拐匪入獄]  
　　著名拐匪葉瑞林專以誘拐婦女小孩出口販賣爲事前爲探警設法拿獲解送地方廳由檢察官預審明確起訴審判廳經推事官訊明科葉瑞林無期徒刑永遠監禁在案昨届上訴期滿汪檢察長飭令將葉由押所提出派警押送地方監獄永遠禁錮矣 
[串同拐賣幼女]  
　　平湖人吳雲甫於去夏在籍誘拐鄰人吳張氏之五歲女孩壽寳來滬串同七浦路松同里之婦人杜王氏與粤婦劉潘氏將女價賣茲經女母偵悉來滬將吳尋獲扭控捕房經捕頭詢明飭探將王潘兩氏一併拘獲昨解公共公堂請究經王襄讞會同英領康君訊悉該女巳被轉輾價賣屬實判兩氏押交壽寳到案再核吳雲甫帶回捕房候錄供函請平湖縣知事備文派警來廨移提歸案訊辦 
[冒名騙物之被控]  
　　北福建路永興洋貨號控紹興人劉榮高周虎臣冒北蘇州路輪記磚灰行司帳人謝姓名義騙取蓆法布兩疋等情昨由捕房將劉等拘解公共公堂訊據供稱係由謝姓囑令往取奉判押候補傳人證再訊 
[索租起釁]  
　　車夫曹善生因拖欠王維林董三之車租前日王董二人向曹索討致起鬥毆曹被毆傷頭面等處投五區三分署報告該署派長警往拘詎王等均已　颺因將受傷人移送檢察分庭請騐再行緝辦 
[道士强取衣服]  
　　住居閘北四區境内之江北人何錫林日前因小孩患病雇道士陳金寳來家祣解事後陳向索酬金無着强取衣服作抵何不甘服投四區警署控陳搶物由薛署長將陳逮案預訊一過判送檢察分庭核辦 
[攫物類誌]  
　　劣孩趙洪連前日午後在楊樹浦攫取喬阿五所抱男孩銀鐲　逃當經行人邱國香帮同追獲鳴捕帶入捕房昨晨解經公共公堂訊實判趙孩發押改良所半年以儆 
　　淸江人王桂生前日在南京路攫取周宋氏金花耳　逃由捕追獲昨解公共公堂請究原告偕證何苖氏上堂證明前情訊之王供認不諱判押西牢半年期滿帶堂再核 
[匪徒沿路攫物之科罪]  
　　匪徒陳阿桃此次在十六舖附近張攫行人吳少仁物件經巡警拘解地方廳由檢察官預審明確起訴審判廳昨日經端木棻推車官會同鍾檢察官開庭辯論之下當庭宣判科陳阿桃五等有期徒刑監禁七個月以儆 
[房客竊物]  
　　郭雲彩住居海昌公所附近因有餘屋由潘萬彩介紹轉租與南京人李慶春居住詎李乘間竊取郭之衣服等物前日由郭偕潘將李扭入四區警署控訴前情經薛署長預訊據潘供稱前見李失業無安身之所因向郭租屋一間不料李人貧志短竟敢行竊云云質之李承認不諱判移送檢察分庭押候訊究 
[竊案一束]  
　　張南生因摸竊印度大立克生銀表昨晨由探將張獲解公共公堂經中西官訊供無憑判張開釋　又西人考克司控沈華郎袁阿三在北浙江路串竊東洋車等情昨亦由探將二人拘案訊明官判沈押西牢九月袁押三月分别示儆 
　　德商順利洋行棧司張小娘等控方阿才竊取棧内花呢一箱由探將方拘獲昨解公共公堂訊責判方押西牢四月期滿帶堂再核 
　　住居小沙陀路十六號之西人長利控用人張阿星行竊大衣及汽車表等物昨由捕房將張拘解公共公堂訊實中西官以張犯竊已非一次着押西牢一年半期滿逐出租界 
　　河南路如意里三百十三號門牌府綢莊主李文彬控司帳陸潤泉跑街范少平串竊府綢十一疋希圖變價分肥等情昨由捕房將二人拘解公共公堂請究原告偕學徒杜友成上堂證明請究訊之二人供詞支吾判陸范各押兩月 
　　作頭襲錫記投法公堂控稱商人作場内用顧錦堂爲看夜工人詎顧串同外賊陳阿三行竊木料售與專收賊物之郭殿臣由探一併拘獲求請訊辦顧供認串賊行竊不諱捕房稱郭迭次收賊請爲重罰判顧陳各押二十一天郭罰洋四十元充公 
[續誌前姘夫毆傷後姘夫]  
　　僑居閘北寳山路之寡婦林陳氏係寗波人今年二十四歲自夫故後初與紹興人黃發堂姘識繼又與鍾阿香有染茲被黃發堂偵知於前晚糾同多人前往姦所將鍾兇毆受傷由該處五區崗警一併拘獲移送檢察分庭預審屬實於昨晨將一干人轉解地方檢察廳當由檢察官提訊之下並騐明鍾阿香受傷屬實惟傷勢尙輕諭令自醫一面判林陳氏押候交保黃發堂收押候鍾傷愈再行核辦 
[混用僞洋之判罰]  
　　匪徒徐連生在市混用僞洋經巡警將徐拿獲抄出僞洋等件解送地方廳經檢察官預審明確起訴審判廳在案昨舉端木棻推事官會同鍾檢察官開庭審理徐供濟南八年五十五歲前爲羊毛生理此項僞洋係由王姓托我使用等語鍾君當庭起訴此案事實略謂徐連生實犯新刑律二百三十四條之罪請爲公判問官向徐一再駁詰判令罰洋四十元如無力繳洋改押四十天抄獲之僞洋銷燬 
[轉運公司與報關行各執一詞]  
　　某轉運公司遣嚴漢卿投法公堂控稱公司前托裕和公報關行報關陸續付去銀兩至上年八月間止裕和公開來結單尙有餘存銀二百零四兩向索不還求請訊追訊之裕和公經理戴敦煌供與嚴漢卿並不相識向來與該公司經理徐友蘭接洽呈案之結單係去年八月間所開嗣後尙有交易核算並無餘存洋銀有帳簿可證　讞員判各呈帳簿到案察閱再核 
[查票人與售票人通同作弊]  
　　法租界電車公司洋人投法公堂控稱華界電車由法租界馳回南市時行經法馬路口有所用之查票人王云卿帶同坐客十餘人上車至十六舖下車祇售票兩張餘收之錢飽入私囊售票人任連堂串同作弊故一併送案請究王等均供認作弊不諱判王押三禮拜任押七天 
[公共公堂瑣案]  
　　新昌號控粤人歐陽鐵梅不理股銀六百餘兩一案昨日上午　　員會同芙領博君升座民庭研訊原告延律師上堂代表請追中西官以被告保人未到判候限令保人於一禮拜内將被告交案如再逾限即行提究 
　　周吳氏控周妙生抵單不贖又陳妙發控潘尙林（即麻皮尙林）不還借洋等案昨由捕房將該被告等傳案請追判分别交保候訊 
　　江北人李同記按寡媳戴氏之母戴李氏勒逼退婚據希圖將女領回改嫁等情昨由捕房將戴氏母女併傳到案請究經兪代襄讞會同英領卓君向兩造訊詰之下以原告所控證據不足判將案註銷被告開釋 
[介紹譯著]  
　　商務印書館近見吾國辦理中立之困難因節取英國公法大家羅倫氏國際公法内之中立法延請通人　譯定名局外中立法精義以資吾國現時之參攷茲此書已出版昨蒙惠贈一册其内容於局外中立之性質沿革曁中立國交戰國之義務以及商務封鎖禁制品供役等等條分縷晣頗爲詳盡末復附以戰時國際公法與局外中立之關係俾閱者了然於中立國應盡義務用綴　語以誌謝沈并介紹於留心時事者 
雜評三 
[當局應知之事（二）（訥）]  
　　儲蓄票凡立一法自其利之方面言之無往而不見其利自其害之方面言之又無往而不見其害如廣東之有奬義會倡之者曰爲整理紙幣也爲振濟災民也而反對者則譁然曰此開賭變名也此國民大禍也今日政府發行有獎儲蓄票倡之者曰爲啓發國人儲蓄心也爲救濟財政困難也而反對之者亦曰將導民以賭也與從前之彩票無異也此二者分别以觀利固有利害亦有害要在當局合利害而熱權其輕重非特此一事爲然凡百立法行政均不可不先具此辨别心是又政府所應知者也 
專件（二） 
　 
[新華儲蓄銀行發行儲蓄票章程]  
　　第一條　本銀行儲蓄票禀請政府特准發行 
　　第二條　儲蓄票之償還本金及中籤給獎均由政府擔保 
之 
　　第三條　儲蓄票章程金額定爲銀元十元每張十條每條 
金額定爲銀元一元 
　　第四條　儲蓄票發行總額每次定爲一百萬號即一百萬張即一千萬條 
　　第五條　儲蓄票每年發行一次 
　　第六條　儲蓄票本金償還之期以三年爲限其還本日期當於票面書明但已中籤者即憑票付獎不另還本 
　　第七條　儲蓄票應付之利息代以抽籤給獎每年抽籤一次給獎一次 
　　第八條　抽籤之期每年舉行其日期及地點於每次發行儲蓄票時覈定書明票面無論如何不得更改之 
　　第九條　抽籤之日當衆公開由政府派肅政史二人財政部派監理員一人所在地總商　公舉二人會同監視開籤 
　　第十條　每次發行之儲蓄票均抽籤三次分爲每年開籤一次但巳中籤者下次不再抽籤每次中籤者五千張即五萬條其中金額如左第一等獎一張每張十萬元每條一萬元第二等獎一張每張四萬元每條四千元第三等獎一張每張三萬元每條三千元第四等獎一張每張二萬元每條二千元第五等奘一張每張一萬元每條一千元第六等獎二張每張一千元每條五百元第七等獎六張每張二千五百元每條二百五十元第八等獎三十張每張一千元每條一百元第九等獎六十張每張五百元每條五十元第十等獎三百張每張二百五十元每條二十五元第十一等獎六百張每張一百元每條十元第十二等獎一千張每張五十元每條五元與第一等獎末尾三字相间者九百九十九張每張四十元每條四元與第二等獎末尾三字相同者九百九十九張每張三十元每條三元與第三等獎末尾三字相同者九百九十九張每張二十元每條二元計五千張即五萬條共計給獎五十五萬九千九百十元 
　　第十條　儲蓄票售出後凡給獎還本時認票不認人如有遺失等情事不得掛失 
　　第十二條　本行關於儲蓄票資金之運用應遵照本行章程辦理政府派員隨時監理之 
　　第十三條　凡儲蓄票中第一二三四等籤者須直接向北京新華儲蓄銀行領獎中五等以下各籤者即就原發行之地新華儲蓄銀行及中國交通兩銀行並郵電各局領獎 
　　第十四條　凡中籤者應於抽籤之日起一年内得隨時持票領獎逾期不領即行作廢 
　　第十五條　凡三次未中籤之儲蓄票自滿償還之期起一内可就原發行之地新華儲蓄銀行或中國交通兩銀行郵電各局持票領本逾期不領作廢 
　　第十六條　儲蓄票以本行爲發行總機關以中國交通總分行及郵電總分局爲發行代理機關總發行所由財政部派監理員一人監理之代理機關之章程另定之 
　　第十七條　凡有欲承售者均可向總發行所及發行機關商定承售章程另定之 
　　第十八條　第一年届抽籤時如儲蓄票尙未全數售罄儘已售出之號數當衆抽籤其給獎仍按照本章程第十條所列各等全數給獎其第二年第三年亦照售出之票號開籤仍按照此法辦理 
　　第十九條　本章程如有增添及修改時須經本銀行董事會决議呈候財政部核准 
來函 
[上海市經董致中小各學校函]  
　　其一 
　　逕啓者本月十一日奉縣知事公署三九六號飭内開奉江蘇滬海道道尹公署飭第六百七十二號内開三年九月二十九日奉江蘇巡按使公署第三千一百二十四號飭開案准敎育部咨開案查敎育統計關係敎育行政至爲重要本部會於元年通咨各省調查辛亥八月以來敎育損失狀况爲民國第一次統計之籌備二年遂擬定各種統計圖表預備頒行嗣以國務院有辦理統計年鑑之規畫並擬先組織統計委員會函囑各部將統計表式送院釐定再行頒布此項委員會未及成立而國務院旋因修正約法取消因之本部擬辦之統計亦暫停滯本年八月本部復另擬統計表式並試辦統計暫行規則先後呈請核定茲於十七日奉大總統批令呈悉試辦敎育統計暫行規則及簡明表式均尙妥恊　行應准照辦即由該部通行遵照附件存此批等因相應將表式及規則印訂成册咨請貴巡按使按照所屬道縣各發一分其表式内之學校表並應照刋多分飭發各縣轉發各學校備用至辦理統計期限所有元二年度統計事實業已經過應限於本年内塡造彙報其三年度統計仍依照規則内所定期限辦理統希查照轉飭遵辦等因並附試辦敎育統計暫行規則敎育統計簡明表式到本公署准此查部咨所稱元年度統計即是元年八月至二年七月之統計二年度統計即是二年八月至三年七月之統計本省元年度統計業據各項調查並各縣塡送之學校一覺表編製省敎育行政報告書其二年度統計亦經通飭各縣限期塡送一覧表一俟報齊之後預備　續彙編此次部頒統計表式届時自可根據編成惟查部表所列有輟學生數死亡生數資産數三項省牘無可稽考爲特將規則表式一併轉發并由本公署加以說明飭知各道尹轉飭各該縣知事飭由各校將上開三項分别查塡其屬於元年度者預備列前報元年八月至二年七月一覧表内所有各校之各數其屬於二年度者須備列現報二年八月至三年七月一覧表内所有各校之各數至省立學校 
 
 
 

Page 11

 
 
除元年度依此辦理外二年度各項現有飭報之週年槪况可資檢查毌庸另報以省繁牘各縣知事及省立各學校校長應將此項表式儘十一月三十日以前分别詳送本公署以憑彙總編塡如期送部事關統計勿延是要等因奉此除分行外合飭該知事仰即遵照依限詳送勿稍玩延切切此飭等因到署奉此查二年度學校一覧表業經本公署先後塡報現在部表所列有輟學生數死亡生數資産數三項奉飭分别查塡合刋簡明表加以說明飭發該經董轉致本區域内各學校照格塡註務於本月底徵集彙齊送署以憑彙總編塡勿延切切此飭等因奉此合行轉發務希儘本月二十八日以前照塡送交本處以便彙齊送署幸勿遲延爲荷此頌台祺上海市經董姚文枬謹啓十月十九日附元二年度統計表各一紙 
　　其二 
　　逕啓者本月十三日奉縣知事公署四零五號飭内開奉江蘇財政廳飭第一千零六十二號内開案照八百二十二號政府公報登載大總統公布關於人事證憑貼用印花條例查第一條中學校畢業証書貼印花三角入學願書貼印花四分業經詳請通飭遵辦在案茲本廳爲推廣起見擬將各級小學校證書願書比照中學校貼用稅額依次遞減證書高等小學貼印花二角初等小學貼一角願書高等小學貼印花三分初等小學貼二分除詳請財政部巡按使立案外合亟通飭該縣遵照並報本管道尹衙門查照此飭等因到署奉此除分行外合行飭知該經董即便轉致本區域内之各學校一體遵照辦理此飭等因奉此合行轉致務希照辦爲荷此頌台祺上海市經董姚文枬謹啓十月十九日 
[黃渡鄕招領女屍]  
本鄕西市吳淞江内於舊曆八月二十九晨浮起女屍一具年約三十餘歲面圓脚大頭插法藍押髮玉茉莉簪帶法藍圈身穿藍竹布衫内襯條子布衫元色老布褲緞帶扎脚腰朿板帶足穿元色絲襪元色布鞋子想由蘇班輪船失足落水茲由本鄕暫爲棺殮屍主得悉即來具領可也嘉定黃渡鄕董事辦公處佈告 
 
 
 

Page 12

 
 
   
 
 

Page 13

 
 
自由談 
游戲文章 
[擬手足控告口舌禀] [  佛影]  
　　具訴人手腕足跟 
　　爲惡覇强索供應指不給値顯懇提案追還以維人權而免賠累事竊身等世居本縣弟兄村地方與惡覇口舌即綽號哺餟子者爲鄰居該惡覇養尊處優生性饕　一日不食則號咷呼饑食費萬錢猶苦難下箸顯食量雖宏賦性最嬾嬉游終日不　生産每當餓火中燒涎滿口角則以其原籍羊腸道來電乞賑爲亂託名捐募於中自利身等一介勞働家本寒微徒以匡濟情殷慈善心切不憚胼手胝足戮力輪將而詎知該惡覇竟假公濟私盡行乾没且復貪得無厭肆意誅求見身等秉性　懦醇樸可欺膽敢恃强役使勒責常供一飲一啄必令身等親自烹調敬謹供奉稍有違悮即便咬牙切齒厲聲狂言出言猥鄙令人難堪身等刧於　威悉力供養而竭吾力之所得不敵彼傖之所費迫不得巳始於上年冬間纂取途人行篋冀遏彼之饒燄而縣尊目爲盜匪拘置囹圄後雖原情末減從輕責釋而身等無辜受累爲害巳屬不淺况該惡覇飽食終日無所事事遂乃調唆是　造作謠言往往無風起浪壞人名譽以至激動公憤　　交涉該惡覇亦知衆怒難犯希圖卸罪則又誣扳身等代伊受過前淸末葉曾因某案内被該惡覇肆口誣指致腕被桎梏之刑跟受夾棍之惨而跟兄兩腿血肉橫飛受禍尤烈現雖事過情遷而聲名從茲掃地况該惡覇夜　　大驕貴性成坐受供養一如往昔只前酒醉肉飽竟對身等宣言老夫一日不死則若輩一日不能卸責膽大妄爲一至於斯身等伏念近世法理趨重個人主義親　　係尙無供奉義務比鄰朋尅何來養老責任若謂身等受雇於伊理應服役則　年報酬未見分　徒有義務毫無權利身等爲保持法律上之自由及權利起見迫得環叩 
　　堂上迅賜拘提該惡覇到案追還身等歷年所蒙之損失並嚴論嗣後不得再有勒索誣陷情事以保人權而安生　實爲德便此呈審判廳廳長 
[戲代某警廳通告調騐産婆章程] [  梅郎]  
　　查産婆一業有關婦　生命非業有經騐　護得力者不能稱職君不設法取　不足以重人　本　長擬仿照蘇州辦法由　將境内各産婆姓氏年　住址　查註册每人發給執照一張無照者不得營業然經騐之有無非實行　騐　以　定殊非鄭重生命之道爰特妥訂調騐章程六條如左仰各該産婆迅於一月内來廳候騐以便給照　業切勿觀望自悮須至通告者 
[騐章程]  
　　一指掌　産婆之指掌以小而多肉柔滑而有勁者爲合格　産有橫産倒産之别全賴産婆以手術扶正之苟該産婆之指掌小而多内柔滑而有勁則遇産道隘窄者不至多生阻力有擦傷内膜之患手指所及亦不至傷及子宮與小孩指甲尤宜剪淨每聞有産婆遇産道隘窄者任意以指甲　破外唇貫澈其開放門户之主義此弊務宜痛絶 
　　一成績　該産婆自營業以來共做過幾次是否完全有效應由該産婆開單呈騐由　派差押同産婆按户調查取具各産婦回證而成績在九成以上者爲合格 
　　一墮胎方　産婆每以打私胎爲奇貨要索重謝然因而致命者常十之六七故刑律有墮胎之罪應着該産婆將墮胎方法呈騐並開明經打各婦女以便按名傳訊如成績優美而方藥確實有效者當取消刑律准其營業並於執照上塡明善打私胎字樣俾各婦女知所問津 
　　年齡　生産有難有易轉危爲安全恃産婆調護之得力苟非年力强壯者不能勝任當以年在五十以内者爲限 
　　實地試騐　試騐期内本應當搜集將産之孕婦多名陳列調騐室内由本廳長曁各科員親自監察使該産婆等施行手術以觀其手法是否純熟如孕婦或一時不及搜集即以尋常婦女暫供試騐則本廳長曁各科員之内眷均願擔任義務充作試騐品以其實事求是而昭鄭重 
　　一調騐期　調騐期限以自由談宜佈之日爲始一月爲滿 
詞選 
[竹枝] [  東園]  
　　此體創自巴蜀故又名巴　辭詞律萬氏止登皇甫松三體一平韻一仄韻皆十四字另一體四句二十八字客中無　戲依體韻賦成三解同心結子（竹枝）五環連（女兒）桑情萬　（竹枝）柳絲穿（女兒） 
　　又 
　　南山梨花（竹枝）北苑杏（女兒）春光明　（竹枝）花光映（女兒） 
　　又 
　　一庭飛絮（竹枝）一　花（女兒）翠檻　差（竹枝）　　　（女兒） 
　　雲談　香（竹枝）天欲暮（女兒）　　閒倚（竹枝）數歸　（女兒） 
[踏莎行題胡之君百壽印譜] [  瘦蝶]  
　　布白分朱　　　五　　古　生　幅左盤右屬百般宜印來　顆櫐櫐熟篆錐筆通神芝泥散馥韓香薰罷廻環讀絳　深　　星明寸心預把期頣祝 
[題子美集用柳亞子有感韵二首]  
　　語自　綿意自辛揮殘血淚證蘭因登場一曲廻　斷筋　傷　有幾人爱國初心豈遂忘梨雲夢醒費平章兎豪寫秃渾閒事拚把春愁付陸郎 
談話會 
　　聽妻女紡織聲耳邊常　可喜聽兒子讀書聲心境獨淸可爱聽學童唱歌聲悠揚合節可樂聽災民哭泣聲流離失所可悲聽飛蝗食禾聲秋收無望可驚聽知事杖笞聲大肆淫威可恨[  汪福田]  
醫話 
[梅毒與家庭] [  丁福保]  
　　梅毒俗名疥毒爲傳染之病亦爲遺傳之病常人感染梅毒成懷悲觀或抱樂觀懷悲觀者偶有不預即疑其爲梅毒或微有寒疾鼻流涕汁遽以爲梅毒使然甚至終日以鼻凖潰爛爲憂致成一種精神病抱樂觀者以爲梅毒一症雖稚子亦如之病勢縱極增劇亦何至潰爛鼻凖故神色自若無憂無慮此二人者一失之拘謹一失之怠傲皆非中庸之道也夫梅毒非不治之症於適當之時期施適當之治療自句餘以至月餘　不就愈若任其自然不及時而治則窮其後患豈惟鼻凖潰瘍巳哉必將自戕其生且嫁禍於其妻孥更遠而及於其孫不亦大可畏耶幸晚近醫學日精人能及早注意無罹不測之禍者耳梅毒之侵襲人體也與他病不同不惟皮膚筋肉骨節内　諸器皆爲其進攻之戰綫即如頭之毛髮手足之指趾尖端亦無不蒙害侵鼻則鼻墮侵口則唇缺侵耳則耳聾侵目則目盲侵喉頭則聲音嘶嗄咽下困難侵骨則犯骨病侵腦與脊髓則患不可治之精神病慘毒如此治療烏可不迤（未完） 
小說 
[花木蘭傳奇] [  天虚我生]  
　　第十五齣　狀别　（五續） 
　　（四靑衣引付淨函上）（報介）地方官參見將軍（旦）有請（付淨進見介）參謁將軍（旦）尊官少禮（付淨）下官已將就地所　　丁器　送上　　靑及敢請將軍挑還下官就此來令（旦）不勞拿官代謀小可旣　兵權自能挑選　落　官請便（付淨靑作鬼　介（轉介）如此下官告退謹在　　坐聽報捷（旦）尊官請便（付淨下）（末）正是吉時便請將軍登　　令（内大吹擂）（場設高　）（旦登坐介）（末旁立）（武生淨）末將岑堅關天雄參見將軍（旦）少禮二位所領莊丁　即在場操演一觀（武生淨同白）得令（出介）衆兒郎聽者　軍有令即着爾等當場操演一番（衆）得　（内起鼓）（八龍套繞場介）（列陣介（）八將校操演介）（對合介（混戰介（武生淨竄入戰介）（衆分爾隊對壘介）淨武生對合介）（急　鼓）（八龍套八校竄入）（分格兩圍）（收陣介）（淨武生繳令介）（旦）哈哈果然步伐整齊技藝嫻熟岑將軍聽令（武生）有（旦）便命爾充爲前部先鋒馳資河口岸會齊德安陸安部陽岳州黃州漢陽六路人馬向燕山進發（武生）　命謝過將軍（出介）衆兒郎俺等就此先行（率四龍套四　呐喊下）（旦）聞將軍聽令（淨）有（旦）便命爾充爲中軍　領會齊常德永州桂陽辰州襄陽六路軍馬前往北邊　發毌得違誤（淨）得令（出介）衆兒郎　隊　行（率四龍在四校呐喊下） 
　　（内吹擂）（旦下座介）（雜扮衆父老提　上）（拜旦介）我蒙恩免役謹具壼　嵩將軍小壯行色（且接飲介）消　　等各安本分守望相助務使地方安謚永爲良民副我厚望（衆）我等領命（下）（旦向末介）呀　丈 
　　（尾聲）平安兩字勞君報披髮纓冠　爾曹我天際薰杳頌禱願堂上康　君不老 
　　（末老漢理會得將軍請（旦）老丈請（末）君須奏凱歸來早我替高堂定省遲（拱手下）衆三軍（衆）有（旦）就此拔隊行（衆）得令（旦上馬回顧介）咳家山指顧天涯遠老涙臨一樣多（内吹打（旦灑涙揚鞭下）（四龍套四校擁下）（評）免役一叚寫木蘭推巳及人之心無微不至寫家庭餞　花弧令咬兒代餞尤爲得體臨别木難及咬兒錯口喚出一　姐姐尤見離情至切悲不擇語及木蘭去後花弧又復上場　喚寫情寫景感人至深閱操一段排場嚴整人物滿檯絶不紊亂而兩行列戟參天樹一帶征袍夾路花二句直寫煞大帥閱兵風景氣魄　雄渾字句之鮮麗吾不多見吾不多見 
[短篇小說小車夫] [  劍秋]  
　　僕碌碌　僕碌碌　僕碌僕碌　撲碌　這是甚麽擊音呢咳說起來眞正埾可憐的 
　　一天午後我在閘北中國地界訪友歸來恰巧大氣陰沈　了幾點小雨衣裳也没有源馬路上已經滑漣磯了 
　　我便高聲喊道東洋車東洋車喊聲未絶就有一部半舊不新的車子拖到面前我因要緊歸去不辨張三李四就一　而登揮着手說道寳　街快跑快跑 
　　說也奇怪這部車子偏偏和我作對我呌他快跑他偏僕碌碌僕碌碌不是一跳便是一歪非但跑不快幾乎連人帶馬把我　下來 
　　我恨得只是　足後來仔細一瞧頓時大悟怪不道僕碌碌僕碌碌的一步一退原來拉車子的是一個十二三歲的小孩子你想這樣小小年紀拉着破舊車子跑在七高八低的馬路上危險危險 
　　我就呌他停車給了他幾個銅子回身便走一壁走一壁歎道道路不修車輛不取　我不知要警察何用 
 
 
 

Page 14

 
 
   
 
