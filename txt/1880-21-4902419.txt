# 1880 - 21 - 4902419

 

Page 1

 
 
[㸃石齋印售楹聨畫幅價目] [  齋主美查啓]  
　　本齋於去年在泰西購新式石印機器照印各種字畫皆與元本不差累　且神釆更覺發　所印楹聨畫幅皆爲有目共賞之件年來售出者已指不勝屈今將印成各種幷價目開列於下如蒙賜顧請移玉至本舘申昌書畫室爲盼 
　　　聨○毛蠶香○朱　○鮑　卿○馮桂芬○史可法○伊秉綬○曾文正公○李中堂○倪元璐○鄭板橋○何子貞○何凌漢○李文田北魏　　○黄愛慶隷書○王夢樓○勒少仲○吳唐林○姚元之○劉繩庵○潘伯質○陸芝祥○以上各對白紙每副洋二角色紙二角五巳裱者每副叧加裱工洋兩角○描金琴對未裱二角　裱三角○徐三庚八分書外國箋紙琴對三角裱成四角 
　　畫幅○翎毛花卉大條幅每堂三角着色六角○又琴條每堂一角五着色四角裱成叧加三角五○聽琴圖立軸六分着色一角四○歲朝圖立軸六分着色一角四○人物大屏條每堂三角○　雜綢立圖堂幅二角着色三角五裱成另加三角五○四愛圖五尺條幅三角着色六角○管　圖堂幅二着色五角○　柯圖堂幅二角着色五角○劉海圖堂軸二角着色三角五○麻姑仙立軸六分着色一角六○人物琴　每堂一角五着色　角裱成叧加三角五○張仙送子圖立軸六分着色一角八○山水琴條每堂一角五○劉海圖立軸六分着色一角四○山水屏五分○士女四尺條幅每堂一角着色五角○翎毛花卉四尺條幅每堂兩角着色五角○和合堂幅二角着色三角五○富貴　考圖立軸一角着色二角○富貴長春圖堂幅兩角着色三角○陳　壽行書立軸一角绫裱三角五○任伯年騎　圖立軸着色一角裱加二角五○　壽平梅蘭竹菊琴條每堂一角裱加三角○行書小　六條八分○行書中屏四條一角裱者四角○翎毛花卉四尺屏條四張二角着色五角裱加四角五○行書中屏四條一角 
[論安頓乞丐之法]  
　　街市丐食之徒男女老少紛紜錯雜礙行路而防攫竊其情則可憫其迹則可惡此而不思良法以安頓之不可也然而安頓之法亦不易言矣各處皆有養濟之院棲流之所原所以安置此等丐徒寒則予之以衣飢則予之以食所以爲之謀者未嘗不至且盡而無如街市之游丐終不可絶蓋在老弱婦女之輩所志專在於得食苟得安處飽餐別無他圖尙能相安於無事惟少壯之丐則貪惰性成其游行於街市闖入於居戶其志不專在得食故往往有行於路而身邊零物被剪者有行其庭而門內　衣被收者此其人之本來不安本分可知已滬上烟戶稠密居人最多南北兩市夜以繼日肩摩轂擊之情形幾於無日不然而或當小街僻巷之門或當酒闌燈炧之際乘車而出則輪爲之擁徒步而行則踪爲之道倘或有惻　動心慈祥轉念者偶　　取一二文施之則呼朋引類紛至　來甚或成羣圍繞其勢洶洶日間尙有巡街捕爲之驅逐禁止其在夜間或在裏街則竟多肆行無忌如昨報所載寳善街戲舘於晚間客散之時羣丐向客索錢甚有三五成羣園繞車輪使客不能行止其有隨带零物者一不自檢便爲攫去前晚有從大觀園看戲乘車旋南者爲羣丐攫去水煙管此風烏可長哉夫今歲天氣尙屬和煖設或將來風雪交加飢寒交迫則若輩肩生銀粟腸轉軸轤窘狀愈不可堪卽心性愈不可問攫帽風天剝衣雪地意中事耳在行客憫其飢寒喜拾數文原屬好事然人多則不能遍給手衆則不可勝防苟有二三友人同行尙可防禦倘或踽踽獨行睘睘顧影一遇惡丐成羣圍繞不且手足無措乎此等情獘不特城外爲然卽城內亦何獨不然城門之側廟園之旁日則白陽捫蟲夜則露宿觀星櫐櫐者無地蔑有偶有孤客行經其地則迫隨其後不止有攫取眼鏡者有搶去風帽者試爲推究其極初何異於白晝攫金之子哉故竊以爲必思一法以妥爲安頓之也夫近來新閘有棲流公所之設意盖以小客庽中或有病人爲寓主所推出故特創此舉以處病客非專爲棲息流氓故不便使此等丐徒收養於內然南門外道憲設有粥廠原爲養贍乞丐貧民及鰥寡無靠者而設何不將　廂內外潜途乞人盡數收羅安插其處使之不得在街坊求乞亦未始非保惠窮黎安靖閭閻之一道也或曰道憲所設粥廠其地不甚寬展豈能處此沿途之丐况經費有限丐者日增不幾難於設措乎然粥廠之爲地雖小亦可擴而充之倘虞經費不敷則亦可推廣勸捐以成善舉盖各舖戶居民稍出捐貲而可使途中永絶丐徒之跡行路幷無混　攫竊之虞苟能認眞辦理弗使丐徒得以隨意游行以除街市之惠俾行者居者均得淸凈吾知書捐者亦莫不樂於從事也竊願與有事權之責者婉約商之 
[電報譯]  
　　○倫敦正月十八日寄來電報云今英欲在香港地方派一有炮樓之船名惠文者內載大砲四尊常川寄椗電報云俄德兩國武員在卡利芝地方爭論國事遂致交毆此亦官塲之笑柄也電報又云今俄人在蒲蘭地方會集多兵想以備不時之徵調也按蒲蘭在俄德交界處　 
[都城少雪]  
　　○前接十一月十五日京師來信知都中尙未得雪昨又接冬月抄來函稱天氣仍復和暖大似小陽春景雖十四五兩日朔風怒號似有雪意而總未見六出花飛是以現奉　上諭皇上於十一月十八日親詣　大高殿設壇祈禱蓋恐雪澤愆期來歲收成或將减色耳 
 
 

Page 2

 
 
[遺失憲札]  
　　○京城於上月內有一盛京委員因分幹來京出門拜客聞將憲札及帳目各件失落卽於各城門及要路口貼招尋覓內開如有人拾得送還願謝京錢二十千云云但京師中熙來攘往安知不被城外人帶出縱有招帖毋亦如海裏撈針乎 
[申斥瀆控批]  
　　○馮九呈倥廣恊由　兩廣總督部堂劉批　前據該民具呈業經批司飭府審辦在案據呈前情查此次廣協鄧署副將業將滋事兵勇鄧壽等解交讞局聽候審明究辦現呈何得復稱重賄私和顯係故意混瀆仰東按察司卽飭廣州府會同讞局委員立將犯兵鄧壽等提同屍親人証硏訊實情錄取切供按擬詳辦具報毋稍稽延粘抄並發 
[拆攺娼寮批]  
　　○呂鑑煌等呈請拆攺娼寮由　廣東按察使司張批　現據該紳等呈奉督憲批司以此項娼寮房屋地基據實估計召人備價承領等因業經委員確估價値示召承領在案該紳等爲整頓地方起見自當隨時紏察一有故熊復萌卽行呈請查辦固不在拆攺撥歸公產方能弊絶風淸且承買者必須殷實正派之人取具切實甘結自不慮死灰復燃本司志在肅淸地方惟期有益於民不必堅持乎前說該紳等亦當共諒至將來應如何撥歸公用之處仍候禀請兩院憲批示遵行以昭公允而免紛爭保領附 
[價領娼寮基地批]  
　　○徐義聨等呈備價承領娼寮地基由　兩廣總督部常劉批　該洪恩里娼寮地基全盤估計是否祇値銀一萬員應否准該職等備價承領自此認眞管業不至再蹈覆轍以及衙　地棍藉端擾害該娼寮有無房契應否追繳所有此次地基內有文昌廟嘗業前巳批准發還兹據呈稱叧備銀二百兩交文昌廟發典生息以抵地租是否可行至所有承領價銀應否全數撥歸大路圍堤工俾得刻日告竣庶於國計民生均有裨益仰東按察司會布政司督飭府縣速卽核明飭遵具報察奪大路闈紳董盧家槐切結一紙並發 
[錄直隸嚴佑之明經來書]  
　　○蘇申揚鎭諸善長大人閣下頃奉台示領悉直災之苦書不勝書謹將伊等所食之物寄閱卽知大槩棉餅喂牲之物目下人盡食此然此猶賣七八十文一塊極苦者尙求之不得試問南中之人設身處地可能下咽否同一人也何以上蒼待南人如彼之厚待北人如此之薄禍福雖由自取然天地之缺憾必藉人力以彌縫若身受大造之栽培而不思補救何以對天且直省近畿之地南中兵燹以來　朝廷宵衣旰食凡所以爲吾民計者德澤何等深厚使身受　國恩而不思圖報又何以對　君南中諸善士或爲　紳之族或爲富厚之家有力有心及時種福祈諸善長鼎力勸募若能如天之福湊集巨貲疏通天津下游修築任邑堤工以工代賑俾直省十餘年之水害一旦盡除豈不大快人心弟一介寒儒無能爲役所望南中諸善士激發天良輸將踴躍多約同志來直助賬或辦春撫或辦堤工是所切禱專此佈復卽請德安愚弟嚴作霖頓首冬月二十五日由任邱發 
[嚴飭運米墊艙示]  
　　○總辦江蘇海運滬局爲剴切曉諭事照得商船承運糧米給有苫蓋墊船銀兩均係照章按石核發原爲保全米色鄭重運務起見惟近年以來承運之船銀雖照領而苫蓋整船往往視爲具文並不置備蓆片逐艙舖墊襯釘致有領運到津米色蒸變交兌掣肘有碍運務實匪淺鮮本屆新漕海運各船應先逐艙鋪墊齊整聽候受兌不准稍有草率合行出示曉諭爲此示仰領運各船商及耆舵人等知悉爾等船隻一經掛派某縣之米卽照章購辦蓆片鋪艙底密釘四旁仍俟米船裝足將艙面一律苫蓋倘運米到津查看墊艙苫蓋未能齊全致有米色　變受傷者除由津局將米責令賠補飭提該耆舵等究辦外仍將所給苫蓋墊艙銀兩照數追回决不姑寬其各凛遵毋違特示 
[媒婆自盡]  
　　○虹口落鄕之農人曹某其妻於前日私自逃走旋由曹尋至徐氏家見面隨卽領歸曹以徐氏慣作小媒邀人與之評理再四調停罰徐氏洋十元酒三席當各應允嗣因徐氏無力措辦自服生烟身死徐之族人以曹誣指徐氏爲媒勒逼致死意欲報縣聞至今尙未了結也 
[屍親領棺]  
　　○前日有年約四十餘歲之人在太古碼頭投河經北京輪船上洋人救起交由捕房送仁濟醫院醫治不及身死地保查無屍親業已報堂棺殮本報早經詳述兹據天津人某甲詢問地保云有住居英租界隆興里之天津人錢老昌向在金桂戲園拉胡琴現已歇業發瘋出外數日不返心甚疑惑經地保言明死者之年貌及身穿之衣服一一吻合遂由其同鄕人領棺回籍矣 
[馬夫跌傷]  
　　○昨早大馬房之馬夫某騎大靑馬從英界大馬路由西飛奔而來似是溜韁光景馬夫收拉不住面如土色跑至拋球塲相近處馬夫倒地經人扶起則已受傷甚重而馬巳去遠矣 
[市面日壞]  
　　○上海市面以絲茶爲大宗而藉以轉輸不竭獨操利權者則在錢莊乃自買空賣空之事起錢市之壞遂不可勝言其因是而倒塌者更不可勝數卽以北市近數月而論開泰源莊己虧倒巨萬甡茂莊又相繼逃亡正號莊夥遁避後至今不知存亡其咎或由自取然未始非居奇龍斷之徒有以致之也刻下巳將歲暮正宜公平交易銀洋俾各流通乃風聞有北市數鉅莊尙復圑積現洋致洋拆仍前昻貴銀拆日見跌落人言藉藉庄名確有可憑去以堂堂貿易之途變爲賭藪且昭彰憲示懸諸錢行仍不知攺一旦爲當道所聞其能置而不禮耶况聞生意塲中咸謂歛洋者若再不吐出瞬屆歲除必有多人致性命之虞利已無多捐人實甚吾甚願將本求利者　爲不顧大局之計也 
 
 

Page 3

 
 
[武夫賭負]  
　　○昨日法公堂據原告武舉人謝朝慶武生周祥龍禀稱在金陵督標當差十月間因公來滬寓京江客棧被棧主弟金年春誘至英界二馬路陸雲卿妓家飮酒賭錢輸去現洋十元金戒指兩隻欠洋一百零七元同賭者胡趙兩客一冐稱本行主一冐稱京貨店主實皆牌九司務今心不甘特詣捕房控告蒙將金年春拘獲解訉請爲追究金供謝周二客來棧前月二十七日晚約往戲園觀戲不得不陪後至妓家彼等自行賭錢與我實無干涉後乃約同前充法包探兪得勝拉我至龍雲閣烟舘吸烟兪得勝武斷是非甚至將我元縐棉褂扯碎當時無可如何故聽憑分判方得脫身至前月初四日曾在公堂遞呈申訴蒙孫大老爺核准傳提兪得　因每勝稱有事他出故未到案今在外邊請爲詢問張司馬着傳兪得勝到案據供謝周二客素相認　住在京江棧被金年春串合爛冬瓜春福趙小老虎往黄牌九致輸去多洋與我實無干涉亦無武斷情事張司馬得供後謂謝周二人曰爾等皆是功名中人初來滬地卽往妓館已屬不知自愛况與此等人同行亦屬不知檢束今旣請追洋十元金戒指兩个當卽追給但亟宜早些回云不可逗遛隨着金年春從速繳案至金年春兪得勝皆非安分之徒當予管押捕房再爲核辦兪得勝復稱此事實不相干况亦無不安分之處官謂若果安分英會審署斷不管押幾月矣得勝又請交保司馬謂且待查明後再辦 
[教士望尊]  
　　○昨日法公堂據捕房解到趙榮祥謂是伊東人晏瑪太教士所送稱在外面有錢財交涉張司馬訉之據供素來謹愼當差不敢犯事官着待押待有人控告與否再爲核辦 
[再訉竊案]  
　　○前報太古洋行被車夫陸子連行竊當質訊時陸子運供由更夫王阿同串同指使原告洋人亦指定串合故張司馬判以各責白板枷示二月在案昨據王阿同之姊朱王氏投禀法公堂稱王阿同寶係寃枉因阿同知陸子連竊物隨同鄕縳陸遂挾嫌誣指請爲昭雪原告洋人亦詣案聲稱王阿同現知無分又有公道洋行買辦亦詣案稱朱王氏現在我家帮傭其弟阿同素稱安分不敢爲匪在太古行己經六年並無錯悞今愿作保張司馬得詞復質之陸子運仍稱是王所使司馬謂誣扳人竊罪復何辭着將王阿同交保開釋前定之伽號兩月卽移加陸子連身上總計枷號四月滿期後當再責懲所有管押待查之張雲山王映桃陳永高亦着交保出外然原告洋人又疑陳永高有通同情事仍請查究司馬復訉陳曰何以洋人指定串通究竟知情與否不妨直說陳永高供稱夜間在帳房核結帳簿總須二三㸃鐘甫得安睡是晚因口渴思茶往廚房自取開水忽見陸子連在灶前詢其何事稱等門人囑爲代管片時是以亦不疑及繼聞有呌喊聲方以爲失火因卽上樓詎知有被竊情事洋人遂以爲我亦在廚房疑團莫解矣司馬復詰陸子連陣永高究竟串通與否陸稱並不知情司馬謂旣無串合着交保出外洋人總以爲不可官謂現交的保如以後查出有通同情弊仍可拘案嚴辦今該洋人若必欲究辦可自赴該管之領事官處呈請察核 
[難民留養]  
　　○華捕至英公堂稱前日在老閳見有一童子投河隨卽救起昨又見臥在泥城外空坆地是以帶案請爲安插卽據該童汪錦芝供年十四歲河南人家中尙有母親難以度日因父在滬經營是以來尋無如不遇已二日不食矣言畢淚如雨下陳司馬察其衣衫單薄深爲憐憫隨飭差置俻棉衣送歸棲流公所留養至年終或送回籍或叧籌生機再行安置 
[挾怨遺害]  
　　○薜捕頭至英公堂稱寍人張阿保在浦東之新關辦事洋人軋拉姆處支更前數日曾囑彼同鄕人康九思作替工致失去水燈一盞計須賠洋七元然此地更夫本有二名洋人令各賠洋三元半張又轉合康九思認賠一元了结旋因張自上工後康忽同妻徐氏向張嘵舌初則被硬拿去衣服幾件繼復將懸掛之紅緑燈拋碎陷使賠償張曾知照地保葛月樓與康理論康不承認但查得實係康同妻挾嫌碎燈其燈約値銀十二兩是以將康夫婦拘案請究張供與同所被拿去之衣服開單呈閱康供初因失燈賠洋一元是實後來張自不小心以致燈碎稅務司亦所深知彼固誣指我者康妻徐氏所供亦復如出一口地保葛月樓供張來知照後向康理說奈一味恃蠻且查明紅緑燈實係康夫婦同往拋碎尙被拿去衣服康本住在圖中素不安分請勒令回籍以安地方陳司馬隨判責康百板荷枷迫賠燈價及繳出拿去之衣服康徐氏姑念女流從寛斥釋 
[誣人發押]  
　　○巡捕在路見有三人扭一人將至八仙橋詢知因被價賣婦女之事隨一併解送公堂請訊浦錦堂供南翔人嫂氏被徐步雲市卽發發誘領據聞已價賣在浦東川沙地方是以邀同友人王阿明張寳尋見理論王張二人所供與同徐供被誣誘賣曾己至過南市十六舖巡防局訊無証據今浦旣查知其嫂氏下落如果中由我誘拐儘可指控豈知昨在一洞天相近處又被扭打欲拖往八仙橋其實與彼等並未認識也陳司馬得供後問浦旣稱汝嫂被人誘拐汝兄何在答稱已函致家中尙未來滬司馬謂此事已到過巡防局諒非一日因何汝兄延不到案顯見其中不實况指人誘拐又無証據如果屬實亦應指控豈容任意拖人隨將浦干張三人各押半日徐斥檡 
[失洋催究]  
　　○前有杭州人陳玉田在要本埠寳源祥客棧失去洋一百元疑是棧司汪阿小窃取解由陳司馬訉供飭將汪管押著原告陳玉田會同該棧司帳徐茂堂查明証據再行禀候核辦此已列入前報兹據陳又投案投案聲稱司帳徐茂堂置諸不理叩請追究陳司馬隨飭將汪阿小再押飭捕房查明俟禮拜四復訉 
 
 

Page 4

 
 
[寒宵不寐]  
　　○人家十萬夢初酣寒柝遙傳漏轉三飛鳥廻翔情欲倦轅駒局促力難擔心平漸覺交游厚才絀須將世味諳一任牀頭金巳盡堆盤藜　有餘廿　嚴霜欲釀五更寒獨立空庭弔影單誰譽莫如誰毁好索逋似較索詩寬身傭廡下家多累貧滯他鄕枕不安自恨嶙峋生巳就何勞換骨覓金丹　學耕何處說田園重檢靑衫有淚痕愛惜家聲猶好在支離軀壳也徒存　從末路袍先贈如此天寒絮不温除郤古人誰在目心香一瓣弔吟魂　俯仰無端首自搔問余作嫁爲誰勞有時得馬　遺禍莫待亡羊始補牢千古治平從魯論滿懷哀怨讀離騷且憑短句磨殘臘過耳時名早欲逃 
　　白門程仲承甫稿 
[臨江仙　爲郎夫某君題采花仙女圖帳額] 　 
　　○鋤月携雲何處好瀛洲縹緲仙蹤本來身住蕊珠宮散花花不盡收拾滿筠籠挑上香肩春色艷凌波羅襪浮空輕　步浪破長風倘能留枕可應與宓妃同 
　　鴛湖掃花仙史映雪生草 
[桂枝香　爲邵偉夫題斫桂圖帳額]  
　　○新凉一枕喜冷露無聲夢回仙境試問嫦娥知否秋宵凄凛修來八萬三千戶到而今團　明甚輝騰雲歛滿身惹得天香幽靜　想無罷霓裳袖冷正金粟初　廣寒風景何限深情付與月輪心領年年　窟香分只光陰彈指俄頃願伊柯斧借儂攀折桂宮淸影 
　　鴛湖映雪生草 
[題蟹蝶二律十七疉贈倉山舊主韻]  
　　○是眞是假費尋推冐得風流栩栩才執穗有心偏爾愛穿花無力奈他　縱難夢入莊周去也早歡持畢卓來任使縱橫過一世究何飛上到蓬萊○豈是香渭粉褪身象形維省宛如眞嗜經　絳纔封伯圖上滕十定有神偶向墻黏難奮翅還教扇撲誤遊人也知郭索生成性　逐狂蜂浪作臣 
　　鴛湖掃花仙史草 
[爲馮生頌唐茂才題墨梅畫扇]  
　　○百花頭上本先開腕底生春亦妙哉聞道和羹消息早要從寒素裏邊來 
　　鴛湖映雪生草 
[光緖五年十一月十八日京報全錄]  
　　宮門抄○旨七道錄前○發抄　旨六道○恭親王等　奏充補章京夾片○大學士沈等　奏覆纂臣工列傳書成摺子○大臣紹　奏爲奏　聞摺子○將軍慶　奏京餉掃數解部摺子○直督李　奏專祠告成列入祀典夾片○皖撫裕　奏審明定擬摺子○十一月十八日工部鴻臚寺廂白旂値日無引　見○穆隆阿謝署正白漢副都統　恩○莊王請假五日○托倫布請假十日○工部奏泒　東西陵查工之大臣　泒出典亷程祖誥○宗人府奏攺派捧書之貝子公　派出　公○召見軍機○發抄　榮頣奏急修工程奉　旨工部知道單倂發欽此○又儀樹回乾並補種成活奉　旨工部知道單倂發欽此○黃倬奏請假修墓奉　旨黃倬　賞假兩個月欽此○何璟奏福建省並無常捐文武監生及隨官報捐監生奉　旨戶部知道欽此○又琉球難民撫恤奉　旨知道了欽此○邵亨豫奏缷任日期奉　旨知道了欽此　○○恭親王等片　查軍機章京戶部郎中李耀奎現在丁憂所遺章京一缺應以服滿銷假在額外行走之吏部候補主事錢應溥充補謹奏奉　旨知道了欽此　○○國史舘總裁　辦大學士臣沈桂芬等謹　奏爲摺纂臣工列傳書成恭摺奏　聞仰祈　聖鑒事竊臣館纂輯臣工列傳向係按季分單呈　進因編纂非出一手體例恐有參差必須覆行檢輯斟酌畫一以昭信史查道光二十六年臣舘奏准覆纂臣工列傳自嘉慶元年起至道光十五年止旋於咸豐九年書成奏請移送　皇史宬尊藏並將格外出力之提調等官分別保獎在案兹於同治九年臣舘因巳成各傳又積至一千三百餘册復經奏請自道光十六年至咸豐十一年所有已　進臣工列傳均覆加編纂悉攺畫一奉　旨依議欽此臣等當卽令提調總纂纂修恊修等官將各傳詳晰覆檢查攺畫一內有旣經成傳續奉　諭旨追加爵諡廕䘏並入祀賢良等祠者皆詳爲增載其有身後削奪等事亦一倂追攺如事蹟太少卽酌撤　表嗣因咸豐年間立功死事諸臣列傳較多復令提調等官將同治元年至十三年所有續纂大臣忠義各傳凡在咸豐年間病故陣亡者均一律詳加檢輯歸入此次覆傳畫一計自道光十六年起辦至同治十三年止共成漢字大臣列傳一百六十卷漢字忠義傳三十八卷循吏傳二卷共漢字傳二百卷淸字大臣傳八十卷淸字忠義傳十卷共淸字傳九十卷均經繕冩正本裝潢成帙陸續呈　進其貼黃之淸漢字正本各一分共二百九十卷存舘俻查現在全書一律完竣俟擇定日期卽行移送　皇史宬尊藏以垂久遠臣等伏查嘉慶十七年四月欽奉　諭旨嗣後各舘纂辦書籍至一百數十卷以上者准其奏請優叙今臣舘纂輯畫一臣工列傳數在五百卷以上理合奏請優叙除臣等總裁總校均不敢仰邀　議叙外其應行議叙各員由臣舘照例咨部辦理至前任提調官內閣學士兼禮部侍郎銜臣王之翰前總纂官內閣學士兼禮部侍郎銜臣徐致祥現己告病開缺之前纂脩官禮部左侍郎臣祁世長均係升任大員應否給予優叙恭候　欽定再此次覆纂臣工列傳卷帙尢爲繁富在舘滿漢各員昕夕編校較上屆人數加增且係於常例功課之外勤愼赶辦與尋當書籍不同所有格外出力各員可否准其從優酌保之處出自　皇太后　皇上天恩如蒙　兪允臣等再行擇尤保奏以示鼓勵臣等未敢擅便爲此謹奏請　旨奉　旨已錄　○○奴才紹祺跪　奏爲開劃火道完竣並修理自生小樹數目循例恭摺奏　聞仰祈　聖鑒事恭照　風水內外圍火道草茨例應每年冬初割除以昭愼重當於開割之際飭令各汛弁兵將舊設火道按照例定丈數分叚挨次刈除復另泒員弁帶領兵丁將去歲新開之　六陵後寳山後地面火道通長四千零八十六丈一律芟除凈盡現巳開割報竣並修理自生小樹一千九百零七株等情由中軍遊擊瑞凌確查呈報前來奴才親往內外圍各處詳細履勘所有陳新火道丈數以及自生小樹數目均属相符沿途察看 
 
 

Page 5

 
 
各汛堆撥整齊弁兵名數俱　隨嚴飭晝夜倍加留神妥爲巡守至紫荊關近依　後龍路通晉省防護稽查均關緊要奴才於經過時面囑該將俻等認眞盤詰並脾飭各營輪流會哨不容稍有疏懈所有查勘開割火道並稽查　風水內外地面各緣由理合恭摺具　奏伏乞　皇太后　皇上聖鑒謹　奏軍機大臣奉　旨知道了欽此　○○前福州將軍兼管閩海關稅務奴才慶春跪　奏爲光緖五年分京餉銀兩現已遵　旨掃數解齊赴部投納恭摺馳奏仰祈　聖鑒事窃奴才於六月二十九日承准軍機大臣字寄光緖五年六月初十日奉　上諭本年四月間據戶部奏各省關應解京餉報解寥寥請旨嚴催當經依議允行兹復據該部奏稱查明截至三月底止各省關尙欠解銀五百四十五萬八千餘兩請飭嚴催等語等因欽此並奉抄給淸單欽遵前來奴才伏查光緖五年分京餉原撥閩海關洋稅四十二萬兩又續撥洋稅十五萬兩合共奉撥　稅銀五十七萬兩業經奴才竭力設籌分批赶解謹遵定限於五月前解完銀二十九萬兩已准戶部核數簡單在案旋奉　諭旨飭催當經奴才於七月初十日籌撥銀六萬兩八月初六日籌撥銀五萬兩九月初六日籌撥銀十萬兩先後解部兌收恭摺奏報聲明尙有應解銀七萬兩容俟接續籌解淸欵在案現在六成洋稅截至第七十六結止墊欵甚多本無存銀堪以動撥第念京餉爲　幾輔要需總應竭力籌維提前赶解以供支放兹查福厦二口徵收招商局稅留關備撥六成項下第七十五六兩結計應存銀一萬四千七百十六兩五錢六分八毫一絲六忽又庫存奴才捐輸養廉充餉紋銀四萬兩均經按數提出並於六成洋稅下再行籌湊銀一萬五千二百八十三兩四錢三分九厘一毫八絲四忽合成銀七萬兩循案發商匯兌查照部文塡具文批發交號商蔚長厚承領限定十月初九日由省起程前赴戶部投納核計光緖五年分原撥續撥京餉銀兩均已掃數解完淸欵理合恭摺循舊由驛奏報伏乞　皇太后　皇上聖鑒謹　奏軍機大臣奉　旨戶部知道慶春所捐養廉銀四萬兩前巳有旨賞還現在旣經起解卽着該部咨行穆　善於洋稅項下照數給還欽此　○○李鴻章片　再據藩司任道镕詳稱定興縣人原任貴州都勻府知府鹿不宗服官貴州士民愛戴在都勻十餘載卓著循聲咸豐六年八月苗教各匪攻陷郡城該員業經交卸已無實守乃誓以身殉遂與其妻蕭氏合門遇難迭經欽奉　諭旨優卹　予諡並於本籍任所地方建立專祠等因欽遵在案兹查本籍專祠告成自應列入祀典由地方官春秋致祭以彰忠節等情詳奏前來臣覆核無異除飭該地方官遵照外理合附片具陳伏乞　聖鑒敕部知照謹　奏軍機大臣奉　旨知道了欽此　○○安徽巡撫臣裕祿跪　奏爲審明　姦求成　殺期親尊長一家二命案　按律定擬恭摺仰祈　聖鑒事竊據署毫州知州顏海颺詳報州民李大言因　姦胞　李孫氏未成慮被送官起意將李係氏並其女鎖姐致死滅口一案當經批飭勒拿審辦茲據獲犯李大言訉明議擬解由府司　轉前來臣親提研鞠　李大言卽李泳籍隸毫州巳死李孫氏　李大言胞婦母鎖姐係李大方共祖堂　李孫氏止生鎖姐一女夫故後與李大　同居中進　索睦無　光緖五年五月初七日夜四更時分李大言出院見李孫氏與銷姐在院內地上乘凉睡熟頓萌淫念　至李孫氏身邊　　李孫氏驚醒坐起喊罵揪住李大言　　拳毆李大言　脫躱入屋內因聞李孫氏向鎖姐稱俟天明往邀母家胞兄孫　將其送官究治李大言畏　起意將李孫氏母女一併致死滅口乘李孫氏興鎖姐在地　臥說話潜取屋內春米石杵赶向李孫氏並鎖姐頭上各毆一下李孫氏在地聲　李大言恐其不死又拾院內馬刀狠砍李孫氏咽喉常卽殞命鎖姐不能　聲李大言認是巳死棄刀開門逃逸次早經族隣李全　等查知投保報部署毫州知州顏海颺騐訉節　　鎖姐傷重延至十四日身死復經詣騐獲犯訊詳該署州顏海颺丁憂卸事經代理毫州知州馮繼昌提犯　　犯病撥痊審明議擬解由府司　　到臣提犯審供不諱案無遁飾查律　謀殺期親尊長巳殺者凌遲處死又尊長謀殺卑　巳殺者依故殺法又毆同堂大功　故殺者絞監候各等語此案李大言因見胞　母李孫氏在院乘凉睡熟胆敢近前同姦復因節孫氏驚醒毆罵言俟本日送官究治輒起意將李孫氏並其女鎖姐一併致死滅口實属淫兇蔑倫查巳死李孫氏係該犯胞　母服属期親按謀殺　干凌遲其謀殺大功堂　鎖姐係尊長謀殺　幼巳殺者依故殺法遲應絞候自應按律從重問擬李大言卽李泳除謀殺大功堂　並　姦胞　母未成各經罪不議外處如州府司所擬合依謀殺期親尊長巳殺者凌遲處死律擬凌遲處死應例剩字留禁省監該犯逃後訊無哪犯不法及知情容留人家廳興不知謀情之族隣李金聲等均　　　無干省釋各屍棺飭埋兇　刀杵騐明發向儲軍俻查除供摺咨部外理合恭摺具陳伏乞　皇太后　皇上聖鑒勅部議覆施行謹　奏軍機大臣奉　旨刑部連議具奏欽此 
[省撫轅事宜]  
　　○十二月初六日管帶蘇標親兵副營儘先叅將張興元黃　來　管帶太湖水師正前發道銜安徽候補府李松榮禀辭赴無錫常州　哨　吏部主數慮英　辭行囘湖北籍　知州錢繩　　辭回同埠厘局　候補　　　川沙回禀銷騐敢倉　積　差　又梁得山　督轅文巡捕知縣用彖　縣丞部　齡　又武巡捕署江甯城守營都司施占鰲　又　補中營左哨頭司把總儘先補用遊擊高同科均　接新制憲來省卽辭　縣丞楊熊禀知奉委東路二段巡查本日到差　又李芳赴宜荊　丹陽四縣　主　　恆德赴置新上海等縣　從九環衍墊赴常昭錫金等縣均禀知奉粮道憲委催兌開差　擇得新署制憲具於本月初十日起程赴金陵　○初七日代辦操練翰　營務處提督銜留江　奏總兵與安康吳淞來　同治王明　謝二年分海保奬奉　部稽准俟補缺後以知府用先換直隸　候補縣謝存斌松滬東　厘局來　又汪定　禀知辭奉　撫憲委赴靑浦公幹　又兪德炤赴大鎭　州縣　又范壽棠赴華州靑等縣均禀知辭奉糧道憲安催兌開差　元知縣主簿朱錫朋禀銷府考巡察差　五品銜指發江蘇補用綿丞高葆　浙江人禀到　從九柳翰香銷代辦東路二叚巡查差　又高明禀辭奉委催提江憲兩縣　項差 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
