# 1887 - 53 - 4904981

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建　之　心　郅治之謨不著今退補樓主人出其家藏初印本付點石齋石印仿巿箱直行本大小面凡三擡雙擡單擡諸欵式悉仍舊貫不敢經易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每都價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎖匙悉用雲銅隷字顏蓋精　絶倫凡在同志幸早賜顧售股處在上海點石齋南局帳房候敎 
[招股石印阮刻十三經注疎并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有修補有間板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟憶阮刻距今己越七十年難保無潦草翻刻者轉有魚目混珠之憾春及軒主人藏有初印善本不自思秘特倩點石齋以石印法縮爲巾箱直行本紙取潔白字益顯陽并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印便於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股者先邀四元給與收條爲憑準於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥泰當石門城寳成當海寗城謙吉當蘇城宏豫庄揚州申昌號同文生記杭州申昌號廣東省城楊仁新街德昌乾號法馬路還讀樓京都正陽門外打磨廠西頭路南聚通恆號天津北門外針市街聚通恆號蘇州掃葉山房惠泰莊躉售向法馬路南申昌面議 
[新出新樣小搭探驪出售] [  點石齋主人代啓]  
　　小搭探驪一書别開生面本樣與文府文藪等迥異其文絶不重複係寳邑選青居主所選大半名入窗作會課試藝採取一二得文千餘篇　詞意輕靈理法縝密集中割截巧搭偏全虛縮無法不備托本齋石印而字畫清晣殊屬罕匹最可愛者全帙不盈一握舟車携帶莫便於此現己出書　部五卷外加套子價洋一元五角批拆躉售均可從亷請至本齋南首橫街洽順昌米號内或實善街王大吉内面議可也 
[接錄戸部覆陳維持招商局疏]  
　　經臣部議復本届招商局承運江浙漕糧除每石修艌一錢五分照案永遠停給其應領水脚神福等項准其循照向來招商局華輪之數支給以示體恤其應扣回一分及三分等銀照章提扣行知直隷兩江總督查照在案查向來華輪之數較之上届雇運外國輪船水脚每石多支銀三分零己足以示體恤應令仍照臣部前議辦理湖北湖南採辦漕米如由該局承運亦卽援照江浙現支之數支給以昭畫一俟該局官本清還運脚應否議减再由臣部酌核辦理又原奏官本暫緩拔還一條臣部查光緒二年兩江總督沈葆揁奏歸併旗昌輪船請撥官本銀一百萬兩内江藩司十萬兩江安糧道二十萬兩江海關道二十萬兩浙江省二十萬兩江西省二十萬兩湖北省十萬兩光緒三年直隷總督李鴻章者撥濟招商局生息銀十萬兩内天津道五萬兩津海關五萬兩此招商局官欵之報部有案者也光緒六年三月李鴻章奏各省撥存該局官欵自光緒六年起匀作五年拔還由承運漕糧水脚按年抵扣六年六月又據李鴻章奏定購　國鐵甲船二隻提用招商局三届漕脚還欵一百萬兩此招商局拔還官欵之報部有案者也復查二年沈葆楨摺内有本年北洋又酌撥官帑以濟之語六年三月李鴻章摺内有存官本原平銀一百九十萬八千兩除撥還東海關十二萬六千五百兩尚存一百七十八萬一千五百兩之語是招商局官本不止部中有案之一百一十萬兩拔還官本亦不止叩中有案之一百萬兩又查光緒三年南北洋大臣李鴻章等會奏整頓招商局摺内稱歴年撥存該局官帑一百九十萬八千兩均與緩息三年俟光緒六年起緩息拔本均分五期每年繳還一期無論如何爲難不得再求展緩統計八年官本全清其緩收息欵以後或作官股或陸續帶繳届期察看情形再議等因今據該督奏稱該局官本計歴年扣還並湖北軍需扣欵業已過半外尚應還銀七十七萬餘兩等語前後奏案頗有參差且歴年所緩息銀作何結算亦未聲叙臣部職司度支既爲官帑攸關卽無論正欵閒欵均應詳細稽核以愼出入相應請旨飭下北洋大臣李鴻章南洋大臣曾國荃將招商局撥借官欵某年由某省某項動撥銀若干某年於某案内撥還抵還某省銀若干現在未還係欠某省銀若干併查明前後八年所緩息銀共計若干曾否陸續繳還抑係作爲官股生息應於某年起息每年息銀若干詳細開單奏報以備考核至所請應還官本七十七萬餘兩俟洋債歸結後分年籌繳未免漫無限制所有招商局未還官本除本年免與拔還應自光緒十三年起分作五年清繳每年只責令繳還十餘萬兩商力亦不至竭蹶所繳銀兩卽令提解部庫以備餉需抑臣等更有請者三代之治法貴本而抑末重農而賤商從古商務未嘗議於朝廷海上互市以來論者乃競言商政竊謂商者逐什一之和以厚居積權子母爲事者也厚居積必月計之有餘權子母必求倍入之息若計成本則日虧問子母則無着甚且稱貸乞假以補不足猶號於衆曰此吾致富之術也有昌理乎嘗見富商大賈必　忠信之人以主會計其入有經其出有節守餘三餘一之法核實厚積乃能久遠若主計不得人生之者寡食之者衆取之無度用之無節不旋踵而終窶用人理財之道與政通矣前者李鴻章沈葆楨創立此局謀深慮遠實爲經國宏誤固爲收江海之利以與洋商爭衡轉貧爲富轉弱爲强之機盡在此舉洋人之通商中國斷不爲折閱而來乃招商局十餘年來不特本息不增而官欵洋債欠負纍纍豈謀之不臧哉臣等稽之案牘証之人言知所謂利權上不在國下不在商盡歸于中飽之員紳如唐廷樞朱其昻之被叅於前徐潤張鴻祿之敗露於後皆其明証主計之不得其人由入之經不能講求撙節又安得以局本虧折諉之於海上用兵耶臣等公同商酌該局既撥有官款又津貼以漕運水脚減免其貨稅其歲入歲出之欵卽應官爲稽察擬請旨飭下南北洋大臣欽遵光緒十一年八月十七日諭旨澈底清查認眞經理並將該局現存行海輪船幾隻行江輪船幾隻碼頭幾處船隻名號碼頭處所及總局分局委員商董銜名詳造細册送部備考其每年承運官漕民貨所得運脚若干開支員董薪水輪船經費若干自本年起每届年終核造四柱清册報部存案該局總辦由該大臣會商遴派嗣後派辦之員如有如徐潤張鴻祿之虧欠局欵其原保及失察之大臣卽應請旨交部議處以昭愼重所有臣等核復維持招商局事宜緣由恭摺具陳伏乞皇太后皇上聖鑒謹奏光緒 
 
 

Page 2

 
 
十二年三月十四日具奏本日奉旨依議欽此 
[諭旨恭錄]  
　　正月十四五日奉上諭上年自冬至後朕恭遇壇廟大祀敬謹親詣行禮而奉先殿未經特祭恭查咸豐二年皇考文宗顯皇帝同治十二年穆宗毅皇帝均親詣奉先殿致祭行禮朕親政後自當敬法前謨用申誠悃謹於三月初一日恭詣奉先殿前殿讀祝致祭所有應行典禮着各該衙門照例敬謹預備欽此 
[輪船出險]  
　　前報列太古公司之杭州輪船在厦門失事一節兹接厦門西信謂該輪船現已出險卽在該處船嗚小爲修理俟駛至上海後再當大爲修理云 
[尅日赴津]  
　　中國去年在旅順口整頓防務向法國聘請列陣圖司務十六名聞已乘坐法公司輪船於禮拜六抵滬如日内有輪船赴津此十六人卽當乘之而往云 
[圜法紀聞]  
　　京師軍民人等自正月十四日恭讀上諭以一年限期改換制錢等因一時市面爲之驟變次日桃剔錢文苛文異常非極大當十大錢不得行使其微小者皆以私鑄目之概無人用貧民之挾錢者咸各惶然不安順天府連日傳集錢當各商並錢市經紀當堂面俞諸商赶緊將挑錢情形設法流通一面出示禁止蓋尹憲因恐貧民無以爲生或竟藉此致多偷盜之案故立卽整頓耳又聞戸部錢法堂　人傳言官鑄當十大錢亦有大小之别具咸豐年間初鑄時每錢一個重四錢嗣因各省兵燹官銅有缺改以三錢重復改二錢迨至咸豐末年竟改至一錢七分其錢較初鑄時輕重懸殊不啻霄壤矣然官鑄與私鑄辨認最易私鑄之錢無論大小其錢薄　色黯盖銅少而銅鹽多也刻該部會議俟改換制錢時出示將官鑄當十大錢概行收回須察錢色光亮者卽係官鑄否則不收自經比次整頓想圜法當日有起色矣 
[禍生意外]  
　　外國新聞紙云去臘有英　其戯園開演觀者甚衆其中猶太人居多戯頗可觀正在衆目仰瞻拍手歡呼之際有一小孩踏在自來火鐵管上注目久之鐵管微損煤氣溢出旁有一人見赶卽用手帕將損處悶住而觀劇者以爲必有變異臺上演戯者又失聲一呼遂誤爲失愼急將火標閉住園中燈火霎時黑暗衆皆亂竄以致受傷者不計其數死者男女老幼計共二十餘人事後巡捕往查恐係賊匪故意爲是謡言以便乘機搶攫後知實不關賊匪之事然亦可稱不測之禍矣 
[天南餘話]  
　　升任雲南藩憲于方伯聞訃内丁早經登報兹悉方伯於本月初五日起程由海道奔喪北上云○三湖書院向由郭王政乃心主講席現經南海縣張石磷大令禮延麥主政實常代之主政齒德俱優品學兼美久爲士林所翹望今兹得膺此選門墻桃李定卜欣欣冋榮矣○有陳海者學業於西門外某機坊軋軋鳴梭七襄製錦自食其力綽乎有餘上月二十四日芒芒然自外歸店中人見其　色有異知已吞服生烟急請醫生救治幸爲時尚早不致魂赴九幽然店主已驚皇無措矣○某學廪生來省送考僑寓仙湖街一夜有盜入其室衣服銀兩囊括一空報案後蒙邑宰允准緝查然黄鶴高翔不知何時得入樊籠也聞該廪生四壁蕭然一貧如洗所望歲科兩試稍獲卷金今乃失此多財不覺懊喪欲絶云 
[冰雪剩談]  
　　臘尾年頭各處大雪爲歴年以來所罕見而湖南北積雪尤厚在陸路則以雪厚而壓壞房屋在水路則以冰堅而膠壞船隻於是傷損人口之事疉有所聞昨又接漢口來信謂有蔡甸人兄弟二人皆在漢口作雜貨生意去年除夕店務已畢兄弟二人相謂曰漢口離蔡甸祗有六十里路不如趁早回家可與家中人宰雞酌酒共度歲寒於時雨雪繽紛二人各執雨盖出漢口玉帶門一路積雪迷漫漸不辨路徑復行數里天色昏黑兄失足墮于坡岸卽不能起自知勢已危殆乃囑弟獨自回家弟不忍舍兄而去又乏别人援救兩人遂植立而斃又有灄口地方某翁素業爆竹紅紙生理家計小康頗有田産傭工常有十餘人去年除夕大雪連天翁知行路者必受飢寒之苦乃登高瞭望見有步欹斜足力不勝者卽指揮工人迎接到家欵待酒飯如是者數十次是夕行路之人在翁家度歲者約有二百餘人既免蹀𨇾之勞復拜酒肉之賜無不頌翁之好行其德也近有客從河南臨頴一帶至漢口者據述河南地方積雪約高尋丈盖自臘月十二日起降雪直至臘底沿途積雪高五六七尺不等客見陸路不可行遂搭河南船擬從水路順流而下　知襄河節節膠凍凝結甚厚水手敲氷前進恐船被冰穿破遂泊於周家嘴是夕氷牌順流直下者不知凡幾船中人方謂船已傍岸停泊或可無碍未幾忽聞天崩地裂之聲驚起視之有大氷牌從上流冲下勢甚猛　船隻遇之卽成虀粉　壞大小船數十艘約傷男女老幼數十人有二十餘人見船已破卽躍立大冰牌上皆得遇救生還此際號哭聲呼喚聲喊救聲嘈雜聲併作一團事後救船者則引泊水淺處救貨者則搬移至岸上紛擾終宵次曉視昨夜沙灘水已深一二丈矣計自襄陽樊城以下凡被冰雪者大約壞船數百艘人口亦以數百計貨物銀錢更不可以僂指計有自伊犁一帶回來之兩三人望水大哭幾欲自盡有人詢之據云箱内尚有銀票官照等緊要物件均於覆船時沈没有能撈得其箱者願出錢十千文而迄今尚無人爲之打撈也 
[領事持平]  
　　日前漢口升字營勇丁綠營中需用煤炭特放駁船至洋街五碼頭裝運捕房阻之勇丁不聽遂致互相爭毆當經巡捕拘入領事署請究領事官嘉君處事公平待升字營兵官至署卽將勇丁釋放各釋猜嫌嘉君此舉誠能不以細故微嫌而傷兩國之和好者矣 
[雲間瑣綴]  
　　江南提督譚青崖軍門之太夫人自白下迎至松郡涓吉二月初一日晋署標下各員弁擬集資演劇爲太夫人洗塵○某甲灌園叟也近失其業度日維艱仰屋興嗟一籌莫展忽躍然而起曰長鑱長鑱白木柄吾生託之以爲命歌畢攜鑱出門逡巡瓦礫中拾破磚瓦以自贍手胼足胝一如劉家掘子軍之所爲前日在城内蝶雪街土山後墾揠墻脚掘得古佛頭一土色斑讕百年物也視其絶處作爛黄色問之冶工云係上好金質鑄成約重十餘斤值巨萬夫漢明帝金人入夢佛始入中國何物某甲却於泥土中得之嘻其亦異已○某甲年甫弱冠學爲鞔工覷師他出偕三五少年馳馬爲樂　出西郊於人烟稠密中揚鞭自得忽有一三家村跛足而行者避讓不及撞倒於途卽時氣絶幸甲父家尚小康出爲買棺成殮事始得了然所費已不貲矣 
[揚屬縣試日期]  
　　揚屬縣試近奉江蘇學憲王大宗師來文令於季春舉行邑尊擬請展期未果已擇定三月二十一日取齊至府試日期屈指計之約在榴火舒丹蒲觴泛綠時矣 
[蕪湖贅語]  
　　長江水師提督李與吾軍門自太平府起節乘坐飛霆兵艦於上月廿八日抵蕪屬下各砲艇咸停泊馬頭前如鴈翅然無稍紊亂遥望憲舟將至次第升砲恭迎軍門旋換坐舳板入内河乘輿進節府一時所屬員弁投刺請安者脚靴手版冠盖如雲軍門翌日卽赴金陵與曾制軍商辦江防事務聞回時小憇數日卽須出江巡閱上游放蕪湖水師營日内無不用心操練每日辰午兩次鼓角聲與鎗砲聲絡繹不絶云○新正之吉錢孟超明府親詣太平府公幹旋於二十八日回蕪連日高坐堂皇清釐積案回署之日卽行放告勤於政治明府有焉○湖北解赴天津之糧剝船駛抵蕪湖已　前報兹悉蕪關查騐之後隨卽給照放行上月二十九日清晨督運官胡聽泉觀察向關憲辭行押令立時解纜此次剝船停泊瀂港頗能安靜無譁苟非督運官之號令嚴明雙觀察之照料週妥烏能致此○中江書院爲皖南四府一州培植人才之所諸 
 
 

Page 3

 
 
生童之懷才欲試者每于杏花時節由觀察使者筮期甄别拔其尤者留住院中夕幙晨窓鼓歌絃誦優其膏奬俾免内顧之憂誠盛舉也今春雙觀察特聘新安某太史主講席示期二月十六日甄别各生董均須先期赴學報明年貎籍貫屇期投考云○上月之晦錢孟超明府親臨監獄查閱各囚午後升堂唱點本衙書役各書役咸衣帽整齊親身應卯明府諄諄然諭以毋擾百姓毋悞公事再三開導反覆詳明誠哉賢令尹也○某銀工銖積寸累稍有餘資工作餘間白祫青衫遨游市上遇一友勝常道畢語之曰我輩日在軟紅中面上俗塵斗許曷弗向浴池一洗俾免穢氣薰蒸乎銀工曰諾乃相與入堂洗澡赤赤條了無牽掛以游以泳其樂可知不提防有綹手窺伺其旁一貶眼卽攫取新衣揚長而去二人浴罷着衣則已變成敗絮遂與堂主理說堂主謂此皆爾自不小心之故與浴室何尤倘欲索賠是破例矣願涉訟不曲從二人吵閙百般竟日不息經旁人爲之勸解由浴室主賠以長錢四竿然後息事○連朝春雪高與簷齊道縣各衙均有坍卸日内雙錫五觀察錢孟超明府俱飭匠赶緊興修以免匪人覬覦云○二月初二日俗傳爲龍抬頭日各鋪皆趁此開張以卜一年利市今歲適值破日咸以爲不利故各鋪咸先一日開張是日適大雨傾盆連宵逹旦以致爆竹經雨沾濡無不聲如敗鼓晨起聞之不覺失笑○蕪湖縣錢孟超明府於本月初一日乘招商局江裕輪船晉省謁見陳六舟中丞禀陳地方事宜署中日行公事循例委捕廉代拆代行○本年上忙錢糧示期本月初二日開徵並帶征上年未完各項是日清晨糧書差役齊集署西錢糧櫃祭禱神祇咸以捷足先登掣得紅串爲吉兆云 
[洋藥述聞]  
　　進口洋藥稅厘併徵統歸海關稽收此事早列前報兹接都中信言此事經總署于客臘會同戸部奏准定自今年正月初九爲開辦之始刻總署與戸部復議定征收洋藥稅厘之章程約有百餘條由總署用鉛字刷印數百本不日頒行各省傳聞章程内有一條係令各省街市所有售賣之洋藥鋪戸分别上中下三戸上戸每年納稅銀五十兩中戸三十兩下戸十兩凡近於海關之處由稅務司會同海關發給執照按年完納稅銀更換執照其不征洋稅之常關亦遵此章程辦理云 
[粤撫起節]  
　　新簡粤東巡撫吳清卿中丞來滬後卽在天后宫旁暫駐行旌兹悉清帥已於前日黎明時乘輿出轅坐拱北輪船赴粤履新迨本埠各官齊至江干送行則輪船早已出口矣 
[預備行轅]  
　　勘界大臣周生霖星使由粤起程已登昨報上海縣莫邑尊知星節不日至申因飭辦差家丁在虹口天后宫預備行轅並派差役多名照料一切 
[貴裔將臨]  
　　前日南洋通商大臣曾制軍接准總理各國事務衙門電音略謂德國欽差知照本衙門有德皇之姪孫廉波親王乘坐彼國公司船來華遊歴約本禮拜三司以抵申因卽轉行電飭各處關道署預備優禮接待刻本埠關道憲龔觀察已委員援照向章布置一切矣 
[循例祭海]  
　　海運情形業已疉登前報目下頭帮糧米早經兌竣陸續駛出吳淞將次揚帆北上昨晨江海關道憲龔仰蘧觀察松海防劉乙笙司馬上海縣莫善徵大令相率至南市龍王廟天后宫等處拈香行禮儲憲成月坪觀察亦督率海運各員赴各廟拜禱盖循祭海之例也 
[軍門歸櫬]  
　　福建陸路提督唐俊侯軍門之公館在本埠英租界五馬路西首之梅春里内軍門因病逝世擇於昨日開喪初九日發引扶柩回籍將軍既下世部曲亦罕存想臨歧執紼時必有愴焉隕　者矣 
[英廨停公]  
　　英會審員蔡二源太守昨因另有要公停訊一日所有捕房各案併歸今日解候發落 
[積薪惹火]  
　　前夜七點鐘時英租界中巷街西首某姓訂書作内不知如何遺火灶下延燒堆積之柴薪霎時間烟霧迷漫幾幾乎冒穿屋頂諸隣人受驚不淺幸中西捕赶至帮同灌救得卽息滅不致成災然則居家者尚其早爲曲突徙薪之計哉 
[媒人難做]  
　　蘇人王某賃居滬北老閘相近於前年秋間憑孫陳二人爲媒出財禮金銀首飾聘崇明人陸阿二之女爲妻雖畵鴛鴦之諾未賡桃李之詩而陸年老多病兼無子嗣每月由王酌貼膳資倚婿若子本屬相安無事現在王偵知陸女被該處混名二阿姐慫恿出押在他人處作不端事王遂邀媒評理喚到該圖地保欲赴縣控告云云說者謂陸女如果押出恐氷上人不能脫然無累俗語有云不做中不做保一生一世無煩惱不誠有爲而言歟 
[控遭逼醮]  
　　孀婦曹周氏投縣呼冤莫邑尊庭訊之下供稱女兒曾嫁與陸寳春爲室陸前在製造局做工去冬病故女兒自願食貧守節不甘再抱琵琶近有同村宋仁成竟將女逼醮所有房中衣物亦俱攫取無遺女兒情極投河幸同族陸金祥救起向之理說反敢逞蠻不得已投案伸訴叩乞提懲歴歴供陳聲涙俱下邑尊以該氏情節支離斥之使退不予准理該氏一再哀求情詞悱惻邑尊因令靜候飭提訊究 
[法界瑣事]  
　　有某甲赴法租界吉祥街吉人樓茶肆啜茗因在該處小遺與堂倌口角茶肆中人多口衆擾亂喧譁甲從麴秀才游其時已有醉意不覺忿火上衝毁壞茶肆物件遂被茶肆扭送捕房並開一帳計被毁之物值洋十元左右其時甲酒亦漸醒據云在某火船上營生願出錢文賠償毁物捕頭允之甲卽賠洋六元寢事血氣剛强者尚其引以爲戒○甲乙係轉租之房客也昨日甲至法捕房東房稱被乙竊去小物捕頭詰乙不承正在研問又據甲家走報在捕房門首拾得押票一張已被質錢七百文押票呈騐法捕頭着將乙暫押以待解案 
[恭頌王老伯母黄太孺人五秩大慶]  
　　望重右軍後人推孟母賢旌門看異日咏絮憶當年忠節流芳遠元方世澤綿撤環風自古舉案德無愆箴管鳴雞夜氷霜别鶴天懷清羞佞佛茹苦謝烹鮮髮爲留賓截燈緣課子然一經紗幔授三鳳彩雲騫雅譽連城璧高文萬選錢含飴眞極樂介壽更開筵鬱鬱蒼松茂蕭蕭翠竹堅江干輝寳婺詞茄劈瑶箋宅相余生拙比鄰内則傳潘輿瞻色笑萊綵羡蹁躚久識心如石慚無筆似椽稱觥何以頒秋月碧空懸[  南林愛蓮舊主周炳城烺甫氏拜稿]  
[徐園主人招飲鴻印堂賦此奉贈]  
　　剪取淞波作小園尋幽客競欵柴門樓臺點綴渾如畵花木週遭靜不喧有酒便招佳士飲避囂漫與俗人論無多水石無多地似此侯封萬戸尊[  倉山舊主醉稿]  
[席上賦刀魚]  
　　刀光渾似雪躍躍薦嘉籩訝作專諸劍欵登灞上筵銀鱗誰比潔玉鱠此嘗鮮酒令如軍令樽前匕首懸倉山舊主戯筆前月杪同　輩由吳門陸續到館既余詢以故鄕事諸朋一一爲具言乃卽其所答率成竹枝詞十首工拙不暇計也錄博霧裏看花客高 
[昌寒食生洎諸大吟壇一粲]  
　　渡江梅柳共爭春似箭光隂似夢身轉瞬良朋天復返故鄕事問故鄕人○牽牛陌上將春迎　仗青旛逐隊行待到聖明親政日萬家鼓吹慶昇平○鑼鼓喧天似晚潮家家齊打閙元宵吳俗以新年所打之鑼鼓名曰閙元宵以其　於元宵時也柳梢月上燈如畫士女傾城意態驕○普濟橋邊閒步遲水流東去日西馳琵琶聲自舟中起恍似潯陽送客時○柔櫓聲聲蕩夕陽吳姬打槳浪輕颺山塘七里花如錦惹得遊人欲斷腸○浮家泛宅慣平常來去流連風月塲一帶紅欄灣九曲蘭橈桂楫水泱泱○燈綵輝　映碧漪紅裳女子唱楊枝歌聲朗朗絃聲急正是黄昏月上時○柳塘水暖采鴛浮畫舫飄鷂漾鴨頭自古姑蘇風景好不須跨鶴上揚　○河田臨水水紋斜極目郊原一望賒亂噪殘陽鴉幾點暮烟起處有人家○城中景遜城西優妙景天然不假修百里吳山依舊好太湖流水自悠悠吳縣水鏡天仙葉耀元子成初稿 
 
 

Page 4

 
 
[風塵僕僕奔走四方對旅館之寒鐙念髫年之舊友各系一詩以話别感錄請高昌寒食生詩壇執盟吨政]  
　　懷陳筱芬上舍弱冠論詩互唱酬芝蘭氣味兩相投敲棋庭院燒銀燭品畵簾櫳上玉鈎春雨銷魂桃葉渡秋風送　木蘭舟記曾有約觀搶海日日期君汗漫游○懷董直臣茂才瀟洒宗之最少年丰標人卜玉堂仙班超恨晚方投筆祖逖先時快着鞭寓意南華秋水句相思春樹暮雲邊醇醪　飲增子癖醉捲隂符當枕眠○懷蕭充之布衣素衣一任化爲緇不改徉狂似昔時狼藉舊痕襟上酒鏗鏘新詠袖中詩長歌彈鋏摇　月大笑揮毫翻硯池伯樂九方皋已死龍媒枉自說權奇○謝友盜泉豈無水恶木豈無隂衆人視同一志士别有心耽耽此心昭百折何曾撓願冋元螳學潔飢不作蜣蜋圖穢飽[  白門愷之方愷斧]  
[除夕與正甫吳君同作錄呈海上諸吟壇郢政]  
　　偏是窮愁漢今宵興轉長打門呼酒債閉戸發詩狂歸路三千里年華廿一塲屠酥壺未罄與子共傾觴[  小允氏吳寳震待定草]  
[除夕喜王幼安表兄到]  
　　近來心事總如麻狂興偏從此日賒避債最宜隂雨後賣痴敢借古風誇廿年有負羊頭願一夕　端馬齒加守歲如今欣有伴與君同種水仙花[  小允吳寳震定草]  
[題陞官圖錄請桂笙先生吟壇正刊]  
　　莫等呼盧戯中藏隱諷心財神關降調枯骨主升沈位顯支公注官卑失子金早知都似此不作宦遊吟[  悟筆韻醉中戯草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年正月十四十五日京報全錄]  
　　宫門抄○諭旨四道錄前○粤督張奏爲查明大南沙築圍一案尚無阻礙並究出豪紳勒賄抗斷被控庇匪各情摺○正月十四日○醇王因伊子賞輔國公謝恩○咸公續假二十日○長善請假五日○德銘請假十日○嵩申請假十日○馮光勛請假二十日○侍衛處奏派口外賜奠之大臣派出德洪額○召見軍機醇王○皇上明日寅正至大高殿壽皇殿行禮辰初至慈寗宫行禮己初升太和殿受賀午初升保和殿筵宴○正月十五日○召見軍機○明日廷臣宴午正入座○○兩廣總督兼署廣東巡撫臣張之洞跪奏爲查明大南沙築圍一案尚無阻碍水道及串賄釀案各情事飭將浮派價畆勒繳充公並究出豪紳恃勢勒賄抗斷被控庇匪藐法各情據實上陳請旨辦理仰祈聖鑒事竊臣於上年承准軍機大臣字寄光緒十一年三月十九日上諭有人奏廣東頻遭水患皆由土豪占築圍壩牟利所致現聞順德縣人胡玉林卽胡傳盛串通劣紳羅家言賄託香山縣知縣蕭丙堃領批圈築大南沙田數百頃迨各業戸赴沙踏勘胡玉林胆敢率衆放鎗幾釀巨案請飭查辦等語私築圍壩壅塞水道例禁綦嚴若如所奏胡玉林等强築武斷漁利殃民實屬閭閣之害着張之洞倪文蔚按照所奏各節澈底查辦據實覆奏等因欽此當經行司委員澈底查辦並據封職何泰英陳言羣職員胡祖彝等以胡玉林覇佔勒收舉人黄玉書以何泰英逞勢故害等情先後具控經候補知府金桂馨前赴順德大南沙勘訊明白因兩造纒訟不休復經札委前署督糧道李　親赴該沙查勘禀覆飭催廣州府知府孫楫提訊斷結嗣據該府以飭縣查明各情兩造延不到案申覆正在催提間本年十月内據在藉戸部候補主事羅家勤翰林院褊修黄玉堂及官紳舉貢等八十九人聯名呈控何崇光之胞侄何祖榮兄弟倚恃侍御之勢包匪挖殻傷害農田毆辱約紳等情監生何祖榮訴詞亦訐護沙約諸婢謡因禁築大　沙圍挾嫌誣控復據黄玉書等呈控何泰英　　姻　陳言羣等糾黨串噬恃符匿審密屬其子妄奏等語復委署督糧道閻希范親赴順德督同兩司委員知府萬方輝知縣陳　　順德縣知縣魏傅熙香山縣知縣張文翰等一併查訊飭司殹核兹據廣東按察使于蔭霖會同廣東布政使高崇基署督粮道　希范　稱查大南沙築圍被叅一案如原奏内稱胡玉林等串賄覇築　利殃民各節查大南沙築圍係舉人黄玉書倡首有香山縣原禀及各控案可証胡玉林雖亦在事不能主持並非倡築原奏内謂築圍阻塞水道一節查圍多方能阻水不能歸咎於天南沙一圍勘明該沙西南有光緒四年麥汝良等所築之罟步圍四面有光緒三年胡承勛所築之牛角圍北面有光緒七年何泰英等所築之墟圍皆與大南沙毗連黄玉書等議築係仿效三圍辦理又原奏内稱每畝勒收圍底銀二兩餘每畝扣實田八厘及串紳　家言賄通香山縣蕭丙堃批准一節查黄玉書等築大南沙議每畝收圍底工費銀二兩六錢五分扣隄涌佔田六厘亦均係沿襲上三圍舊規絲毛　異黄玉書等沿案請築蕭丙堃尚案批准似無須羅家言從中賄通又原奏内稱圈築沙南圍田數百頃並未向各業戸商允各業戸赴沙踏勘胡玉林放槍拒逐幾釀巨案一節查大南沙共有潮田三百餘頃現經黄玉書等圈築僅有七十餘頃只及四分之一此次禀築大南沙圍已據黄玉書黏呈各業戸簽名知單三紙計共百八十九戸又經護沙分約出長江通知並無一人到約說及不願築圍是未向業戸商允一層實無所據雖有陳言羣胡祖彝等搆訟皆係有爲而爲不允既非公論阻築亦非實情當圍工將竣時何泰英雇　民數十人連船駛至大南沙欲將該圍挖毁值圍上工作人衆以致彼此口角爭　並非自業戸亦無放槍拒逐情事至原奏所稱築圍牟利先許劣紳　禀謝資若干分溢田若于酬袍金若干謂之掛銅錘乾食面等項名目一節查此等陋習從前築罟步牛角浮墟三圍均所不免亦不獨築大南沙爲然此查明大南沙築圍一案並無阻水串賄放槍拒逐之實在情形也又查何泰英夥同其戚陳言羣等與黄玉書迭次互控一案何泰英等呈一則謂沙棍倚豪覇築鍬傷稅業再則　築圍將使肥田變瘠三則謂攬抽圍底溢田徒飽棍徒慾壑獨不思該封職倡築浮墟沙圍九十餘項其事甫逾五年其地僅隔一涌大南之築皆由浮墟作俑何以已所曾爲之事靦顏責人前經在廣州府呈遞和息又行復控謂黄玉書不遵照合約割田補價等語經該道調閱合約尾係陳言羣之子附貢生陳廷顯代父籖名誠有割議換田十四頃一條訊據何泰英供稱已分只有田二十餘畝在圍陳言羣供稱已分只有田六十餘畝在圍乃約内令割田十四頃計一千四百畝其爲包攬别業挺身扛訟顯然易見且合約内云議明聽業戸揀擇不要受水冲射之圍自是以痏易腴何以約内另條反令補田價銀三千兩既補田價何以約内云所欠田價銀三千兩立單作爲往常貿易揭允本錢約内所稱立單共銀五千一百五十兩除田價三千兩尚有二千一百五十兩又作何項之用約内又云交銀後務與何封翁出力辦妥銷案並云入控到堂者日後減收圍底銀一半附控未到堂者滅收圍底銀四分之一附控者　得以次漁利則倡首扛訟者獨享其贏可知種種詭謬貪横合約内已自和盤託出現據黄玉書等供稱已交何泰英銀一千七百兩據陳廷顯供認收入大南分所不諱勒索已有確據至胡祖彝胡尚豪胡廷榮等訊據供稱該族姪有田四百餘畝被黄玉書等覇築在圍願另拆出查該田中邊俱有何能拆出現圍已築成勢必將全圍拆毁該職員並非眞欲拆出明係見何泰英詐索得利競起效尤外則挾黄玉書等以賄和内則籍收族人之訟費亦無非爲乘機涎利起見至黄玉書等築大南沙圍以數百戸共有之業倡爲興築先禀請築五十頃後攤擴至七十餘頃實將多收圍底多扣溢田之計雖踵效罟步浮墟之故套而牟利則一查現圈築之田共有七十七頃零計收圍底可得銀二萬兩零二百餘兩九四交田可溢田四頃六十六畝零除圍基涌道應佔去田二頃八十畝尚餘溢田一頃八十六畝零每畝約值三十兩計所得溢田可值銀六十兩統共可得銀約二萬七千兩雖據黄玉書等供稱築圍實用工本銀一萬四千餘兩訟費及交何泰英之銀尚不在内墊資甚鉅現因訟案未結圍底銀分毫未收溢田亦未扣清而亦在藉公營私致倚强戸覬覦藉口興訟亦屬咎由自取竊思大南沙圍既築成若遇水潦盛漲圍中田畝不受浸灌各業戸亦自均沾利益倘果有不便何泰英等何不控于甫築之時而控於築竣之後且圍中業戸數百家獨何陳胡數姓纒擾不休各姓均可赴控顯係爭强漁利一切換田拆田控請毁圍之說皆爲假託現經該道於訊明後飭令凡在圍中業戸各守原址各安已業不准以割換拆出爲詞倚强戸取贏弱戸吃虧何泰英陳言羣等詐贓五十兩除立單未支之銀不准索交已交銀一千七百兩令順德縣追繳充公黄玉書等核計將來所收築底溢田除歸還墊本餘利約有銀一萬三千兩俟明年開收後飭將餘利銀一萬三千兩全數提出罰繳充公乃黄玉書自知認過具結遵依而何泰英雖理屈詞窮恃官恃勢一味横蠻抗不遵斷至陳言羣胡祖彝等因亦從而違抗此查明大南沙築圍互控實因一則意圖沾潤一則恃勢婪索現經勘明訊斷一遵一抗之實在情形也又查何祖榮被控挖濠傷田庇匪毆紳一案據聯名原呈内稱何崇光之姪庠生何祖康與弟何祖安何祖榮倚勢包匪控殻到處傷人田畝復督匯艇數十艘向補步台經禁海道肆搶本邑護沙公約禁止弗恤九月初三日台勇及沙艇拿獲殻匪陳亞良等七名挖殻鐵具十餘件何祖康兄弟胆敢率殻匪多人到台搶奪適台弁已將殻匪繞道解約竟將台内旗幟器械毁散隨闖進護沙公約大肆咆哮都言我侍御弟作事誰人敢管要將殻匪放去約紳前江西上饒縣知縣區作霖勘阻竟被毆傷右目當將殻匪解縣區作霖傷亦騐明伏查何侍御弟父兄横恣子弟効尤欺民藐官素無畏憚今搆匪鬥約更將老成紳士毆傷藐法兇横實爲歴來世家所未經見士林聞之無不切齒集縣明倫堂會議咸謂公論具在國法宜彰等語緣海岸濠殻所以保護沙田該縣護沙約紳公議禁止挖濠係屬歴年成案何崇光身列約紳乃其子何祖榮等率匯挖濠閙約索匪致將區作霖毆有微傷有台勇葉萬春目擊爲証經順德縣知縣魏傳熙騐明傷痕如謂黄玉書一人與之有嫌八十餘紳何涉已據邑紳羅榘龍景愷潘玉濬羅家勤羅彤熙楊康等到案訊明衆供如一僉稱何祖榮等庇匪毆紳係所親見伊家倚言官之勢不法之事甚多此其一端等語傳何祖榮等始猶以偶從補步台經過聞艇呼聲因往解散並非包庇爲詞及提陳見良等面質供係被何四水使令何祖榮乃無詞可辯復據委員萬方輝陳瀛藻查明覆稱何祖榮等平日包匪挖殻每年收殻艇規銀至千餘兩此次閙約其叔何崇德並要糾人擀奪本約邑人阻止否則幾釀大事區作霖被毆激動　邑公憤赴明倫堂籖名集議者至三百餘人等語尤可異者此案既控之後何祖榮赴臬司控辨並不遵例遣抱具呈公然以何太史帶函封投並夾入伊胞叔何崇光新升給事中紅報單一紙投進以此二節証之不獨此案包規庇匪毁約毆紳其平日種種持勢挖横行已可概見黄玉書控稱何泰英密囑其子妄奏等語恐非無因此查訊因大南沙築圍滋成挖濠一案之實在情形也[  此摺未完]  
 
 

Page 10

 
 
[光緒十三年正月十六十七日京報全錄]  
　　宫門抄○接續前摺○疆撫劉宗奏爲叅革巡檢片○雲督岑奏爲從前陣亡官紳兵民人等建立忠祠片○護西撫李奏請旌表片○正月十六日○佑等東黄寺聽經覆命○海英德慶各假滿請安○召見軍機惇王○皇上明日辦事用膳召見後至北海等處○正月十七日○澍貝勒由西陵回京請安○恩中堂等謝加級恩○麟書等謝寛免處分恩○肅王請假二十日○耀王請假十日○召見軍機恩中堂閻中堂錫珍○皇上明日辦事用膳召見後至北海○○接續前摺統查築圍濠兩案始末情形加以博采輿論順德闔縣皆以爲咎不在何泰英何祖榮等而實在何崇光平心論之大南沙久應奏案何崇光身居諫垣不應不知其父及子姪親戚藉大南沙索詐蔓訟何崇光亦不應不知自宜婉切貽書勸戒其父兄約束其子姪令此事早爲處息方爲無愧科目朝紳之選乃經此案入奏之後其父岳子姪勢燄加張揚言鄕里若惟恐人之不知並不禀請差拘而何泰英擅　職員胡心如解省並不繕呈遣抱而何泰英徑行面遞此案節略於前藩司龔易圖之前今且愈横愈甚至公然投報紅遞訟函駸駸之以勢力凌挾官府陳言羣係何崇光之妻父結黨樹幟助勢索銀供認不諱其禀内有經言官叅奏章墨未乾等語顯係隱有所挾查何泰英不過一微末武弁近年雄視一鄕父子祖孫相率覇强著有控案者其第四子崇賢以强覇稅田爲孀婦梁胡氏所控其孫桂芳以扛佔沙田爲貞婦潘吳氏所控其第七子崇烜以扛帮覇耕圍田搶割桑禾幾釀巨案爲周殿樞所控綜考一門衆案種種暴横然則闔縣公論歸咎於縱使之人恐何崇光亦殊以自解也此案何泰英陳言羣之老悖貪横何祖榮等之年少枉誕置闔縣水利民生於不恤藐公論國法於不顧種種妄爲厥咎均有難恕然推原論事無非恃有身列諫垣之人應請將何泰英先行交地方官嚴加管束其何泰英與陳言羣索詐銀兩勒令如數追出充公强立銀單銷燬並將監生何祖榮生員何祖康等分别發縣學從重戒飭舉人黄玉書築圍浮派銀一萬三千兩悉數遵結充公仍責令該地方官嚴加管束不准再蹈牟利滋訟情事胡祖彝胡廷榮等如果始終抗斷滋訟再行飭縣嚴懲惟現值清丈沙出之際首宜整頓劣紳把持積習何泰英等舉家恃勢婪索抗斷庇匪毆紳公呈衆論率皆牽涉何崇光此案若不秉公裁斷不獨大南沙一案纒訟不休將來于辦理沙田之全局大有妨確至翰林院編修黄玉堂係舉人黄玉書之胞兄黄玉書既與何泰英互有控案自應引避乃控何祖榮等公呈列名在前以致何祖榮等以挾嫌誣控爲詞盖兩案事雖各别釁實相因公呈雖係闔邑紳士聯名非僅黄玉堂一人具控究屬不知避嫌似亦微有不合惟給事中何崇光編修黄玉堂皆係京宫清要未便擅加評論亦未敢縅默不言相應詳請奏明請旨分别辦理其何泰英之第四子何崇賢其孫何桂芳被控各節與現控係屬另案應飭縣傳集秉公訊斷另行議結其第七子何崇烜查已身故上年案經順德縣斷結應予免究等情前來臣查粤省沙田向爲豪紳利藪每一沙中皆係有力者出爲首事歛費築圍所派工料之數每有浮多名曰圍底又藉隄涌佔地之名曰戸復於每田一頃中提田六畆以酬首事名曰六厘溢田各圍雇人看田名曰沙夫亦名沙首充沙夫者每名先納充規數百於首事名曰投沙骨此乃順德各沙相沿陋習其他縣各沙亦復大同小異盖由沙田皆係上腴類多託名斥鹵延不加卄隱匿隘坦抗不首報勢之所在利卽歸之利之所在訟卽因之訟不能決鬥卽隨之此案大南沙築圍被叅各欵以阻碍水道一節爲最要迭據前今署督粮道李蕊閻希范等親往屢勘該處海交錯沙灘紛羅並非適當大溜入海之口若謂沿海各縣各沙俱有圍田致阻水勢理自有之若謂止此一沙區區而僅五　身高六尺之圍遂能壅遏狂瀾且謂阻及上游數百里外西北兩江之水竊恐近於附會且阿泰英爲首所築之浮墟沙一圍地在其北事在其先彼圍不阻水道而獨責此圍所控殊妄至該圍係黄玉書倡築胡玉林並非首事築圍之人各業戸現有籖名原築紅單其口角爭閙係何泰英雇人掘圍所致並非出自業戸亦無放槍拒逐之事該圍沿案請築該署縣蕭丙堃沿案批准無所用其賄通現經查明羅家言委無串賄之事其圍底溢田之數陋習相沿各圍所同黄玉書沿舊派收其築圍工費皆係墊辦尚未收到現經飭令俟收齊時將餘利盡數罰繳充公既無阻水串賄釀案各節胡玉林羅家言蕭丙史等應請勿庸置議惟查此案搆訟實情皆由各欲牟利而起黄玉書沿舊浮派本有不合但尚未經入手而何泰英陳言羣勒寫借單强割腴田訛索已經入手者至一千五百兩之鉅以何陳兩家之用八十餘畝勒換他戸之田至一千四百畝之多已屬貪横然黄玉書遵斷罰繳而何泰英抗不遵依銷繳息訟尤爲恃勢藐法至順德紳士公呈控告何祖榮等庇匪毆紳一案皆經查訊屬實並查出何崇賢何崇烜何桂芳等被控該壩各案一家祖孫子姪横行鄕里恫喝官紳致動闔縣公憤况正當委查訊之際公然以函封訟呈並加給事中報單投送臬司衙門是其一味恃符妄爲罔知法度於臬司衙門如此其於該縣可知其於鄕里更可知現在順德衆憤沸騰僉謂何泰英何祖榮及陳言羣等無足深責實由給事中何崇光庇縱主使所致竊思何崇光身爲言官其是否知情臣斷不欲加以苛責惟此起奏案既因抗斷不結被控庇匪毆紳一案又復暴横日甚現當奉旨查辦沙田升科之際法令不行官吏朿手臣若委曲徇隱不行據實奏聞不惟無以息大南沙一圍之訟亦無以服順德闔縣之人心相應據實奏明其應如何辦理之處伏候聖裁至在籍翰林院編修黄玉堂適當前案未結之際亦隨衆列名呈控其疎忽之處似亦稍有不合相應請旨交部察議舉人黄玉書沿舊派收圍底溢田並未收到現已重罰充公應請免其置議仍交該地方官嚴加管束其封職何泰英陳言羣監生何祖榮生員何祖康職員胡祖彝胡廷鑅等應請將何泰英先行交地方官嚴加管束何祖榮何祖康從重戒飭如果始終抗斷不悛滋訟生事以上各節均卽各予嚴行懲辦其何崇賢等各案飭縣另行查辦訊結至沿海沙田如查有實係阻碍水道之處斷不准私行築圍賄串官紳率行批准上年七月已經臣會同前撫臣倪文蔚通飭示禁在案應再嚴飭禁止以杜流弊除此次所奉寄諭另片奏沙捐頗滋弊竇一節當經隨時分别查核前經奏明已於上年冬間停辦外所有遵旨查明大南沙築圍一案並現據公呈指控庇匪毆紳一案訊斷請旨各緣由理合據實奏陳是否有當伏乞皇太后皇上聖鑒訓示謹奏奉旨已錄○○劉棠錦片再新疆初設行省當以整飭吏治爲先務兹查有卸署喀喇沙爾廳布告爾巡檢補用知縣劉冕擅收規費任性妄爲未便稍事姑容相應請旨將卸署布告爾巡檢補用知縣劉冕卽行革職以示懲儆而肅官方除咨部外謹會同陝甘總督臣譚鍾麟附片具奏伏乞聖鑒訓示謹奏軍機大臣奉旨劉冕着卽行革職該部知道欽此○○岑毓英片再雲南大理府屬之彌渡地方向設通判一員咸豐七年逆回擾亂彌波廳城失陷維時陣亡被害官紳兵勇士民婦女不下數萬餘人攅葬於東門外山麓名曰萬人塚洎地方肅清業經採訪姓名丁口造册奏請旌卹先後奉准部咨於光緒二年十一月十二曁十二月二十三等日具奏奉旨准其建坊入祠欽此欽遵在案兹據該處紳士在籍直隷候補道楊景修等禀自願捐資於彌渡地方建立一祠一坊以慰忠魂而昭激勸等情由雲南善後局司道核轉詳請具奏前來臣查彌渡地方從前陣亡殉難官紳兵民人等欽奉諭旨准其建坊入祠兹該紳楊景修等自願捐資建祠係爲表揚忠義起見合無仰懇天恩俯准於彌渡地方建立昭忠祠由地方官春秋至祭以慰忠魂而昭激勸之處出自逾格恩施謹據情附片具陳伏乞聖鑒訓示再雲南巡撫係臣兼署毋庸會銜合併陳明謹奏軍機大臣奉旨看照所請該部知道欽此○○李秉衡片再臣據補用知府陳如金知府用卽補同知魏玠同知銜補用知縣徐雲棣禀稱浙江德清縣節婦郁沈氏係原任廣西興安縣知縣沈雲之女道光二十六年歸錢塘縣儒童郁繼善爲室時年二十一歲事翁姑克盡婦道翁郁靜涵官來賓縣知縣咸豐元年逆氛初起命繼善從戎著効都統巴清德屢檄隨片紫金山積勞致病假歸就醫氏侍湯藥衣不解帶焚香祝天願以身代而繼善卒不起僅遺一女氏痛夫無子絶粒兩日誓以身殉翁姑諄勸忍泣受命以胞姪爲嗣教養如所生其後翁姑相繼殁喪塟盡禮訓子成立氏自二十六歲夫故現年六十一歲計守節三十五年夫族並無近支母黨亦寓外省本籍無人舉報該員等以誼屬同鄕見聞較確不忍聽其湮没造具事實册結禀請具奏前來臣查各省節孝婦女歴經各督撫臣先後奏奉諭旨旌表有案今郁沈氏守節撫孤將及三紀年例相符合無仰懇天恩俯准飭部照例旌表以彰濳德而式閨型除將事實册結咨送部科查照外臣謹附片具陳伏乞聖鑒訓示謹奏軍機大臣奉旨郁沈氏着准其旌表禮部知道欽此 
 
 

Page 11

 
 
[光緒十三年正月十八十九日京報全錄]  
　　宫門抄○諭旨一道錄前○東臬福奏報現任日期摺○江督曾奏爲查明銜名請奬片○浙撫衛奏爲裁撤　綱總局片○皖藩阿奏報交卸撫篆控任藩司印務日期摺○皖撫陳奏報到任日期摺○　督岑奏爲委署糧道片○疆撫劉奏爲據情代奏摺○正月十八日○惇王等謝加級恩此克王等謝寛免處分恩○山東學政梁燿樞請訓○掌儀司奏二十一日祭奉先殿惇王行禮○召見軍機志元梁燿樞景善○皇上明日辦事用膳召見後至北海未正至紫光閣看烟火○正月十九日○克玉等謝加級恩○長善假滿請安○莊王福中堂各請假十日○召見軍機醇王○皇上明日辦事用膳召見後至北海○○花翎二品頂戴山東按察使奴才福潤跪奏爲恭報奴才到任日期叩謝天恩仰祈聖鑒事竊奴才前承恩　補授湖北按察使當經具摺籲請陛見奉旨着來見欽此隨卽交卸山東運司篆務于十一月初六日到京趨叩闕廷仰蒙召對旋于二十五日奉旨調補山東按察使荷恩綸之稠迭聆訓誨之周　感激之餘莫名欽佩陛辭後遵卽束裝起程于十二月十五日行抵山東省城奉撫臣飭知赴任二十日准臬司成允將印信文卷移交前來當卽恭設香案望闕叩頭謝恩祗領任事伏查東省地當冲要臬司職任刑名舉凡察吏安良詰奸禁暴在在胥關緊要奴才自維擣昧深懼弗勝惟有恪遵慈訓任怨任勞遇事禀承撫臣認眞經理以期仰答高厚鴻慈于萬一所有奴才到任日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○曾國荃片再接准部咨議覆臣等覆奏運河防守大汛出力各員查明聲请改奬案内以五品銜儘先縣丞江蘇候補縣主簿王慶恩未經聲叙五品銜是否捐納抑係勞績保舉何年月日奉旨何年月　核准候選從九品趙選青未經聲叙何項從九品是否勞績保舉於何年月日奉旨抑係捐納于何年月日核准詳　覆奏再行核辦光緒十年十月二十二日具奏奉旨依議欽此當經轉行遵照去後兹據堤工局司道查明聲覆請奏前來臣查該員等于防汛一事均屬異常出力既據逐一查覆自應一體請奬俾免向隅相應繕具清單恭呈御覽仰懇天恩勅部分别核准給奬以未鼓勵謹會同漕連督臣盧土杰江蘇巡撫臣崧駿附片具陳伏乞聖鑒訓示謹奏軍機大臣奉旨吏部知道單併發欽此○○衛榮光片再欽奉上諭前經迭次諭令各省將各局嚴加裁汰節省糜費鹽務係運司專責本不必另設局員轉多弊混該省所設綱鹽局自應及時裁撤並着體察情形據實具奏毋稍瞻顧等因欽此伏查浙江鹽務自遭兵燹商人星散徧地私鹽同治初年前撫臣左宗棠督師入浙次第克復隨處招徠商販試辦票鹽按斤抽厘不分正雜統歸厘捐局收納接濟軍餉嗣於同治八年六月前撫臣李瀚章任内將浙西蘇松常鎭太四府一州招復引商分地認運部　照准是年冬又因票商並無限制不列眞名的姓設有弊端難於究詰議照淮鹽章程令商人呈報眞名的姓查照票運銷數最多年分核加額引分地認運按春秋兩季完課掣運庚午年春綱爲始給予執照循環轉運並按引捐輸一次發典生息作爲塘工歲修之需維時適因厘金一項奉部飭令按年造報事甚煩雜不克兼管鹽務　請另設綱鹽總局責成諭司督辦藩司會辦另派道員駐局總辦卽經前撫臣李瀚章批准照辦未及奏報旋經前撫臣楊昌濬奏明在案此兩浙鹽務分别辦理及設立綱鹽局之原委也竊維辦理鹽務不外裕課恤商而裕課恤商要在銷路通暢方有實濟銷路通暢又非緝私减價不可無如兵燹之後散勇游民到處聚集無以爲生動輙大帮私販在彼愍不畏法拒捕格鬥無所不爲竟有捕不勝捕之勢不得不多雇巡勇以資堵截而商人等辦巡經費竭蹶萬分時虞缺乏况近來殷實之商不可得大率集資承辦計本取息用欵既　難　餘閏遂致各懷私見不顧大局此實時勢使然無可歸咎者也臣惟開誠在公設法整頓以冀挽回於萬一兹查浙西蘇松常鎭太五屬早經改復引商完課奏銷一切事宜本由運司衙門辦理毋庸置議所有浙東各屬行銷綱鹽引多課重事亦煩雜而歸綱鹽局彚總移司核辦爲時己久有轍可循今擬欽遵諭旨裁撤綢鹽局一應收課支發造銷各事統歸運司督辦以一事權照綱鹽成案暫免更張另委知府一員隨同運司管理綱鹽事務並酌留文案差遣佐雜數員以資熟手而免悞公其會辦提調等名目概行裁撤以節經費其餘未盡事宜或有應行變通之處俟奉旨後容臣督同運司悉心酌核妥爲辦理除飭該局將歴年收支欵目逐一清理以便移交並將撤局日期咨部查照外所有裁撤綱鹽總局緣由理合附片陳明伏乞聖鑒勅部查照施行謹奏軍機大臣奉旨戸部知道欽此○○安徽布政使奴才阿克逹春跪奏爲恭報奴才交卸撫篆接任藩司印務日期叩謝天恩仰祈聖鑒事竊奴才於本年八月欽奉恩命護理安徽慈撫當將接篆日期恭摺奏報在案旋蒙簡授安徽布政使亦經具摺籲請陛見奉旨着毋庸來見欽此兹新任撫臣陳彝到省奴才於十二月十五日派委安慶府知府成善撫標中軍叅將吳峻基謹將安徽巡撫並提督銜關防蕪湖關監督關防曁　王命旂牌文卷等件齎送接收奴才卽於是日交卸當奉飭赴藩司新任准署布政使安廬滁和道丁峻委員將藩司印信文卷移交前來遵卽恭設香案望闕叩頭謝恩祗領行事伏念奴才一介庸愚備員皖水前權藩篆浙報稱之毫無荐護疆符撫輇材而惕若兹復恭膺帝簡擢任旬宣理材以節用爲先圖治以得人爲本舉凡考察屬吏誨輯庶民間地利以厚生核田賦以裕課均係專司要務悉當措置得宜奴才懼弗克勝深滋兢惕惟有殫誠竭慮倍矢愼勤隨事禀承督撫臣認眞經理以冀仰答高厚鴻慈于萬一除恭疏題報外所有奴才交卸撫篆接任藩司印務日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○安徽巡撫臣陳彝跪奏爲恭報微臣到任日期叩謝天恩仰祈聖鑒事竊臣於本年十月内到京仰蒙皇太后皇上召見二次訓諭周詳奬勉備至跪聆之下欽感莫名遵於十一月初旬出京由山東淮徐一帶經過漕河會晤漕運督臣盧士杰回揚州金陵取道赴皖並晤兩江督臣曾國荃面商公事旋卽西上于十二月十四日行抵安慶省城十五　准護撫臣阿克逹春派委安慶府知府成善撫標中軍叅將吳峻基將巡撫兼提督銜關防蕪湖關監督關防各一顆王命旂牌八面杆曁一切文卷齎送前來臣當卽恭設香案望闕叩頭謝恩任事訖伏念臣材本愚疏齒近衰暮膺兹重任夙夜氷兢惟是十年奔走多歴窮檐少知疾苦大抵百姓惟圖近利故遂末者多四民莫不謀生而爲農尤苦加以兵燹以後元氣未復戸少丁稀田疇待闢詢之皖境亦復相同臣惟有謹遵聖諭講求吏治督率守令拊循良懦約束丁胥俾小民得出作入息之要卽公家收樂事勸公之効至于營伍之設所以禁暴安民尤當隨同督臣整頓兵弁撫綏將吏總期閭闔安謐以答高厚鴻慈於萬一所有微臣接印日期除恭疏題報外謹繕摺叩謝天恩伏乞皇太后皇上聖鑒再臣此次經過直隷山東江蘇安徽各處均已微沾雪澤麥苗滋潤合併陳明謹奏軍機大臣奉旨知道了欽此○○岑毓英片再雲南按察使司篆務經前撫臣張凱嵩會奏檄委粮儲道譚宗浚兼署在案兹據該兼署臬司粮儲道譚宗浚以臬粮責任均重事務殷煩各有專司禀懇交卸粮篆俾免遺悞等情前來查粮儲道譚宗浚兼署臬篆於刑名事件頗能悉心總理其本任粮道事務爲催徵錢粮計撥兵米兼管水利力難並顧亦屬實在情形自應另行遴員接署篆庶足以專責成而重職守查有辦理營務處新授迤西道陳席珍才具開展辦事結實堪以委署糧道事務所遺營務事件飭交雲南補用知府蔡信義留滇補用知府李樹人會同辦理足可勝任除分别檄飭遵照外謹附片具陳伏乞聖鑒再雲貴總督係臣本任應免會銜謹奏軍機大臣奉旨吏部知道欽此○○尚書銜　一級留任新疆巡撫二等男臣劉錦棠跪奏爲據情代奏恭謝天恩仰祈聖鑒事竊臣於光緒十二年四月初四日會同陝甘總督臣譚鍾麟附奏請以提督董福祥署理阿克蘇總兵事務奉旨着照所請兵部知道欽此當卽欽遵檄委赴任並刊刻木質關防附　奏陳明在案兹准該署鎭呈稱遵於十月二十日恭設香案望闕叩頭謝恩任事伏念董福祥歴年行伍一介粗材未効涓埃已深悚惕兹該營規制尚侯妥籌瞎境巡防尤關緊要自維愚昧懼弗克勝惟有審度機宜認眞經理以期仰答高厚鴻慈於萬一所有到任及感激下忱呈請代奏叩謝天恩理合據情代奏伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
天江如意支峯鳳陽四老皆西京名士而矍鑠壽康可謂文苑耆宿矣今因友人小山松溪畫史重遊申杭袖致此稿卽呈高昌寒食生政刊并乞諸吟壇惠賜和玉則天江所深幸甚也[  浮查客拜]  
[醉落魄錄請高昌寒食生正拍]  
　　江南一别多風正是愁時候今宵酒醒何凄絶楚管誰家吹上昏黄月這月曾經光皎潔那人瘦影春寒徹梨花雪後酴醿雪淺夢重簾多病都休說○鵲橋仙梅花院落一株香雪有個月兒相映誰家猶把一枝簫剛吹徹夜深人靜恁般良夜這般凄絶怎耐酒酲閒聽閒聽春寒半臂倩誰添休道多愁多病[  海上浮查客日本北條鷗所倚聲]  
[窺鏡]  
　　醉把青銅笑眼窺盈盈相對觸離思樂昌十載圓何日潘岳三生悼豈私自昔華容良足羡及今衰鬢欲成絲妍媸到眼分明在默默終朝已可知○語筆道盡悲歡仗化工摠無芥蒂在胸中不隨匯塔題名去却與蝸廬故紙攻我已浮家常作客君何着意託匪躬從知勝友難常聚孰有如儂共始終[  胡悅彭稿於法界寓所]  
[上海北市絲業會舘籌賑公所施少欽經收山東順直賑捐二月初一二日第一千二百七十三四次清單]  
　　吳師杰爲三子傳福求病痊洋廿元平安人懺資移助以祈冥　十元又求合家平安五元張燧卿求病卽愈十元由松江全盛局來吳樹齋求　室　安四元由蕪湖全泰洽局來知名氏求子目疾速愈三元東海氏求病速愈合家平安二元無來名氏求元生痘花大吉二元無名氏洋二元又錢五百文由崑山蹊署寄老正大局來陳永清求妻産後病卽愈一元不留名一元以上初一日豆豐莊交來根心掌洋一百元○又江寗　庫廳宋玉田第十批賑捐清軍湖北麗陽巡檢謝士燦銀十兩張上逹銀四兩三錢七分何開源堂黎世德堂二戸各銀四兩曾唯道堂銀二兩一錢零五厘桂雲卿劉恆元二戸　三兩申翼卿恆升隆瑞昌元李恆盛鼎泰恆福大昌六戸各一兩周泰興五錢二分六厘以上十四戸共捐卾平銀三十四兩九錢務本堂繼志堂朱凝香閣三戸各洋二十元保安堂失十元雙甸釐局江蘇候補縣函陳鏡河洋四元姜泰釐局林匯川節省十十一十二月分洋三元陳寳臣李益齋陳子馨三戸各二元伍濯之祝季南歴山堂姚胡明卿楊厚齋　　堂朱程鴻九愼餘堂永姚筱庵探花第伍太原季子扣角堂張小棠沈次榆吳德生雨澤堂十六戸各一元無名氏無名氏二戸各五角以上二十七戸共捐英一百元陳三益天天咸三戸各四百文天生祥三百五十文豐慶堂薛三百文郃長寛蔡進堂周芝發張天成李　和張天美源來仁和棧劉月軒劉　青十戸各二百文毛恊隆范元大傳源興隆茂四戸各一百文乾泰源一百五十文十九戸共捐足錢四千文總共六十戸合來規元一百十一兩六錢一分七厘泖東漁隱氏完愿洋六元亦趨氏二元乍川寓公昇節省春酒洋十元由全盛局來楓溪無求子二元由順成　來定海無名氏一元以上初二日 
[上海北市絲業會舘籌賑公所施少欽經收山東順直賑捐二月初三四日第一千二百七十五六次清單]  
　　安吳知足氏求保平安規銀二百兩又無名氏五戸洋四十元由　湖大成祥號來○江西廬陵縣李曾珂大　長經慕　善堂六兌洋三百元合來九八規一百七十三兩六錢四分由新泰厚交到葛其鳳求病速痊洋五十元積　堂求子病速　十元洗心改過子求病卽愈十元西昌吳榖貽堂十元由包貢章帶來平安吉慶二元由松江萬華寄全盛局來安痴道人爲太原雲臺七十冥壽洋二元由蘇州通裕局來潘伯英病速愈一元由常熟永義昶局來以上初三日○姑蘇楊乾　抽釐頭以作善舉洋八十六元錢八百二十文由鴻源局來○胡品泉兄來吳梧笙求病全愈十元桃源華記求平安五元　嘗常平安完愿四元由桐卿全盛局來以上初四日 
 
 
