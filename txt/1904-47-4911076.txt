# 1904 - 47 - 4911076

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝草燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣　是書間有誤訂處現亦悉數查准補訂完全可稱毫無遺憾惟海内鑒之此佈 
[勸中西官紳急救北方難民說]  
　　日俄兵釁因互爭中國東三省而起計自西歴二月八號卽華歴去年十二月二十三日旅順口開戰以來日本水師奮勇前進不獨旅順爲俄國重兵所駐日軍迭次往攻卽青泥窪大連灣日軍攻之亦不遺餘秘相傳俄國快船戰艦被擊沈没及損傷俘獲者爲數甚多俄兵傷亡不可勝計日本雖幸而戰勝而高千穗千東世二兵艦亦被俄軍擊沈松島一船則毁壞特甚軍士死傷之數一時雖無從杏悉大抵與俄兵約略相同而其他高麗仁川之師勝負雖分兩軍之殁於衝鋒陷陣時者更不知凡幾胡天不弔降此鞠凶使日俄兩國之兵肝腦塗地不獲同享和平之福不誠有心人所束手而付之無可如何者哉顧日俄交鬨非有深怒積怨也其竟至絶交而决裂者蓋以中國東三省被俄佔據不肯依期撤兵日本欲保中國自治之權商之不從不得已而興此師旅也姑無論東三省將來或隸俄國版圖或歸日人掌握惟卽目下事勢觀之土地之被蹂躪人民之遭荼毒傷心慘目已非仁人義士所忍言諺云覆巢之下必無完卵又曰城門失火殃及池魚嗟我東三省時至今日欲求完卵之望而免池魚之殃其可得乎或謂東三省爲中國之地此次日俄戰事中國旣守局外中立之例不助俄亦不助日且特頒明詔諭令各省將軍督撫將通商各口岸各國人民財産教堂一體認眞保護是日俄商民之旅居華地者皆可高枕無憂彼日俄之軍亦宜恤及中國士民衞其身家俾得安堵無恐方合友邦之道而成節制之師然兩軍對壘之時砲火連天彼此皆有所不顧安能念及此邦黎庶而彼生長其地者未戰時旣不有遷徙將戰時更不及逃亡誠使　人易地以觀不幾有上天無路入地無門之慨耶縱中國已劃遼河以西爲中立之界然軍行飄忽戰局靡常俄軍所駐之區卽日兵可擊之地時勢危險莫甚於斯加以馬賊縱横乘機劫掠蹤跡所至十室九空當旅順交戰時有木工某甲方在某廠工作聞信奔歸非惟器物無一存留卽妻孥已不知所往孑身逃避幸得來申有客卽其寓中訪間彼處情形言之涕涙俱下則其他之因於兵火無可倖逃者槪可想見未戰釁已開日與俄已成仇敵然吾觀日本内務大臣所頒誥誡猶嚴飭各府知事籌保旅日俄人不忍使不逞之徒妄行殘害蓋以事關君國無與士民也推之俄人之待日民當亦如是此外各處日俄兩國商民各求庇於所親之國他國皆無異議矧東三省爲中國之地其民乃中國之民顧可使罹鋒鏑之憂而受萑苻之擾乎抑又聞之泰西有紅十字會凡陣上傷殘士卒皆得救治縱敵國亦不相禁阻所以惠普羣生也兹之日俄戰爭木與中國無涉而與中國之民更不相干乃令顚沛流離不能出水火而登袵席詎不大可悲哉猶憶庚子年拳匪之亂京津淪陷民不聊生幸經滬上巨紳籌資設會商准當道急派輪船前往施救並由西官頒給護照俾無所阻一時士民之賴以出險者何止恒河沙數此次東三省變起倉猝雖不至如京津受禍之深而如旅順大連灣青泥窪及琿春海參崴等處最爲緊要之地臘杪之戰可爲寒心慮患思危詎容再誤夫富者資財充裕移家遠徙或尚不難自謀所可憂者愚無知貧無力者耳竊以爲宜師前者救濟之法由滬地商派輪船駛往援救一切辦理前規未遠儘可仿行方今歲序更新韶華滿目吾南方家家尸祝戶戶香花春酒言情其樂何極試一念身居東省者孤城坐困風鶴驚心當有食不甘味寢不安席者矣夫救刀兵之劫其情與救焚拯溺同急其德與救災恤鄰無殊當世不乏義聞仁聲爲世推重者盍籌經費急起行之如以爲目今戰事初開地方尚未糜爛無事鰓鰓過慮也則非予之所敢知矣 
[電傳宮門抄]  
　　昨日午後六下鐘越三十五分時京師友人專電告知本館云正月初四日皇上召見軍機大臣及聯芳 
[俄簡提督]  
　　華歴新正初三日英京倫敦來電云俄廷刻又簡任水師提督麥格洛夫君總理旅順各處兵艦而令前水師提督司逹克君馳回本國聞克君所帶員弁爲數甚多 
[日兵受創]  
　　有友人自旅順來滬述及去歲十二月二十三日之晚俄日之戰適値俄水師提督夫人設帨良辰各艦弁兵相率登岸慶視入晚肆筵設席暢飲歡呼日艦乘其無備猝然來攻致被擊損俄艦三艘其中二艘未受大傷旋卽曳回口内修理迨後日兵在貔子窩濳行登岸不料俄人於是處設有防兵二營突出迎擊短兵相接勇悍異常日兵旣受大創無路可退傷亡甚衆血流成渠其有逃至海濵者亦皆爲俄人逼使淹斃 
[俄國兵防]  
　　日本大阪某日報云俄國陸軍中派出游徼之師分駐西伯利亞東部各處名之曰狙擊聯隊近經偵悉備錄左方計第一隊駐矮拉司毒那耶第二第三第四隊駐泥苦利司苦第五隊駐錦州營口澄河以西各地第 
 
 

Page 2

 
 
六第七隊駐薄其愛之秃海灣第八隊駐麥拉勃其第九第十第十一第十二隊向駐旅順刻方移營鴨緑江邊第十三隊駐大連灣第十四隊駐逹路尼註卽青泥窪第十五隊駐大連灣遼陽奉天安東縣第十六隊駐吉林第十七隊駐哈爾賓第十八隊駐哈爾賓寗古塔第十九隊駐哈拔陸夫卡第二十隊駐齊齊哈爾第二十一隊駐琿春第二十二第二十三隊駐泥苦利司苦第二十四隊駐哈拔陸夫卡第二十五第二十六第二十七隊駐旅順第二十八隊駐遼陽海城第二十九第三十第三十一第三十二隊駐浦鹽斯德註卽海參威 
[日議軍機]  
　　日本本阪某日報云東歴二月十二日註卽華歴去歲十二月二十七日夜間七下鐘時日本陸軍大臣寺内氏在官署中召集陸軍次官石本氏以下各局長及參謀本部次長兒玉氏以下各部長互議交戰事機秘密非常局外無從訪悉 
[俄督示疾]  
　　日本大坂某日報云東歴二月七日註卽華歴去歲十二月二十二日有客歸自滿洲談及在京師時英使署武弁某君言俄國亞東總督矮立幾息夫帷幄運籌積勞成疾刻方偃臥恐未能卽日告瘳也或曰所患者係腦力衰弱之症 
[日船行善]  
　　日本東京某日報云東歴二月某日日政府電告美國當軸者大旨謂我日西京丸神戶丸以及紅十字會之博愛丸宏濟丸四輪船用以救護軍中抱病之人曁因戰負傷兵十謹遵照西歴一千八百六十四年八月二十二號所訂條約第一條第二條請卽轉告俄人是所盻切 
[俄欵日員]  
　　日本大阪某日報云東歴二月八日註華歴云歲十二月二十三日簡駐中國烟臺之日領事官水野氏由烟臺赴旅順俄督矮立幾息夫派委屬員薄森以禮欵接曲盡情文旣而水野氏復折赴大連灣駐大連灣之俄國民政局長官亦欵待優渥至九日水野氏召集日人之僑寓旅大二埠者同返烟臺當此戰釁旣開兩國已成仇敵而往來行李依然東道情深俄亦不愧文明之國哉 
[日搜美船]  
　　日本大阪某日報云有美國輪船名誇蒲氣之苦者向在横濵寄碇東歴二月九日之夜　卽華歴去歲十二月二十四日　忽解纜開行日人心焉疑之特派天城艦某弁帶同水師上船搜檢殆防暗中以軍火糧食接濟俄人歟 
[俄艦觸礁]  
　　日本東京某日報云數日前有俄國軍艦二號由旅順赴天連灣途中悞擱於礁須俟潮水來時方能浮動大約氣鍋已經損壞不知他日能鼓浪至鳥港鳩工修治否也 
[日獲德船]  
　　日本大阪某日報云有德國輪船各愛摩麥者於數日前鼓輪詣横濱日人見其蹤蹟離奇因於東歴二月十三日註卽　歴去歲十二月二十八日令天城艦調派水師四成前往扣住查得船中有陸軍所用絨布六箱且逹伊那麥伊托甚多逾於定額之外是以目下尚未釋回 
[補述旅順戰事]  
　　旅順之戰連日本報已備登一切情形兹閱日本報章所述益爲詳盡爰復補譯如下閱者幸毋笑爲明日黄花焉日報之言曰東歴二月七日註卽華歴去歲十二月二十三日我日海軍少將梨羽氏統率戰艦朝日三笠初瀨敷島富士八島六號海軍少將三須氏統率鐵甲巡艦出雲磐手吾妻八雲淺間常磐六號海軍少將出羽氏統率千歲高砂笠置吉野巡艦四號全軍進止悉聽海軍中將東鄕氏指揮并輔以逐水雷艇村雨早鳥白雲朝潮四號及水雷艇一隊由佐世堡鼓輪前進及抵仁川沖别令艦隊抵禦俄艦滑利耶苦及誇立之而全隊直向旅順進發遥見俄國諸艦排列成隊保護旅順砲臺戒備綦嚴時作欲戰之勢且分派逐水雷艇十數號駛出五西里外以當敵艦之衝我日艦隊定計中夜濳攻以殺彼之主力遂於八日之夜十一下鐘時對準俄艦發砲以轟斯時兩國艦隊相距六西里許萬雷齊發石破天驚海波沸騰魚龍駭避閱數刻敵陣漸亂我水雷艇出萬死一生之計冐雪而前從藥雲彈霰中潛擊旅順口黄金山之麓有二俄艦恐被水雷所中遁入港内我水雷艇諸將士心靈手敏急放保式魚形水雷中其船腹立卽沈入波心我水雷艇隨襲擊一敵之鐵甲巡艦亦腹裂而沈敵有二戰艦倉皇危急相並入港港狹艦巨以致水道阻塞不通是役也我艦隊未受損傷而俄艦以阻於口門全行覆没於是我艦全隊得於九日午前九下鐘許出其全力進攻黄金山矣本報按此雖出自日人之口未免言大而夸然歴述當時陣上情形亦頗如話如畫故備登之 
[俄督奏報]  
　　日本大坂某日報云旅順一役我日官民咸知轟沈俄軍艦三號今偵悉俄督矮立幾息夫奏報則稱中有四艦受傷已重不能用以轉戰於洪濤巨浪之中四艦惟何一曰戰艦薄路他烏矮重一萬零九百六十墩長三百六十七英尺闊六十九英尺深二十六英尺馬力一萬一千一百五十五匹速力一下鐘十六海里又一里中十分之二西歴一千八百九十八年在聖彼得羅堡製造配置十二寸口砲四尊五寸口砲九十二尊輕砲三十四尊水雷筒六具一曰巡艦矮司苦諾秃重六千零十墩長四百二十六英尺又一尺中十分之五闊四十九英尺深二十英尺又一尺中十分之七五馬力二萬四千匹速率一下鐘一十三海里又一里中十分之八西歴一千九百零一年在德國幾路製造配置六寸口砲十二尊三寸口砲十二尊一寸八口砲八尊一寸四口砲二尊麥基其摩砲二尊水雷筒六具一曰巡艦氣耶拿重六千六百三十墩長四百十三英尺又一尺中十分之二五闊五十七英尺又一尺中十分之七五沈二十一英尺馬力一萬一千六百一十匹速率一下鐘十二海里西歴一千九百零三年在聖彼得羅堡製造配置六寸口砲二尊三寸口砲二十尊一寸四口砲八尊水雷筒四具一曰巡艦諾烏伊之苦重三千二百墩長三百四十一英尺闊四十一英尺又一尺中十分之五馬力一萬八千匹速率一下鐘二十五海里西歴一千九百零二年在騰氣之皮製造配置四寸七口砲六尊一寸八口砲八尊一寸四口砲二尊麥基期摩砲三尊水雷筒六具 
[電報不通]  
　　日本大阪贸易中人來信云由長崎逹海參崴原有海底電線自東歴二月九日之役國卽華歴去歲十二月二十四日突被俄人所斷以致消息不通先是俄日旣已絶交俄人卽不準由海參崴用和文發電萬國規例一旦被俄所破講外交學者咸譏之 
[債劵價高]  
　　日本横濵贸易中人來信云東歴二月九日之夜註卽華歴去歲十二月二十四日英京倫敦巿上得横濱香上銀行告捷之電所有日本公債劵之以四釐計利者原値每股英金七十五磅驟高二磅又一磅中十分之二英國鏗河爾公債劵原値八十八磅又一磅中十六分之十一驟高一磅又一磅中十六分之七 
[暫揭英旗]  
　　日本大坂某日報云我日郵船會社各輪船之行駛中國揚子江者以目前戰釁已開恐被敵人所算暫浼英國麥苦朋公司經理改懸英國商旗至大阪商旗至阪商船會计及湖南汽船會社諸輪船則旭日徽章依舊臨風招展云 
[嚴守砲臺]  
　　鎭江訪事人云南洋續備新湘全軍統領徐瀚臣軍門以俄日兩國戰事方啓南洋防務不可不嚴爰於去歲十二月二五日親詣象山都天廟砲臺佈置一切並試放大砲數十門隆隆之聲聞於遠近隨復挑選精壯勇丁若干名常駐砲臺以資扼守 
 
 

Page 3

 
 
[防患未然]  
　　鎭江訪事人云常鎭　海道郭月樓觀察近以俄日戰端已啓長江内地梟匪甚多深恐若輩揑造讕言乘間閙教因飛札所屬各府廳州縣及各營汛務將各國教堂一體派兵保護誠防患未然之道也 
[點騐新軍]  
　　蘇州訪事人云鹽捕營統領孫少襄軍門金彪以邇來蘇屬各處盜賊繁多爲害閭閻實非淺鮮禀准撫憲恩藝帥就省中添設蘇捕一營計五百人分爲三哨專司水陸緝捕之事現已摺募足額由胡徐朱三都戎訓練成軍去歲十二月二十一日禀請藝帥親蒞盤門外武備學堂點騐惟所造師船大約須遲至明年二月中方可工程告蕆也 
[示散匪徒]  
　　鎭江訪事友人云去歲十二月某日長江水師瓜洲鎮總兵高藎臣鎭軍出示曉諭曰匪徒開堂放票軍民人等愼勿爲所煽惑致罹法網卽已悞入其黨者如果悔罪投誠從寛免究否則嚴拿務獲立予駢誅有能擒獲匪人送案或聞風報信因之就擒者賞銀有差蓋亦解散脅從之道也 
[巡缉游匪]  
　　蘇州訪事人云飛划右營於去歲十二月二十日招募成軍翌日管帶黄子香副戎親行祭蠧禮隨帶領師船親赴鎭江等處查哨旣而撫憲恩藝棠中丞亦札飭領哨陳少　游戎駕船巡緝陳墓及澱山河一帶游戎奉札後卽於二十二日啓行 
[羊城近事]  
　　廣州訪事人云粤東全省貨釐歲收銀二百餘萬兩去年不知何故忽爾短收聞上半年釐金總局經各廠解到八十一萬三千餘兩下半年尚未總結○由粤東省城逹佛山之鐵路業已告成其通至漢口之路方由石圍首站斜出山村跨橋過芳村河迤南折至黄埔此叚地基悉用柚木鋪墊平坦大約半月後可抵海濵矣○粤東番攤前由革弁李世桂等承辦名曰海防經費嗣經督憲岑雲帥改爲官督商辦於是各屬商人紛紛到局承攬傳聞永隆公司沈宏富承辦城省東南兩關翻攤認繳洋銀十三萬六千元泰來公司何永昌承辦老城翻攤認繳洋銀二十二萬元其餘各外府州縣尚不暇計 
[洪都客述]  
　　江西訪事人云省垣官設銀錢總號前因總辦某君辦理不善經大憲撤差另委他員接辦並派員盤查帳目至原設漢口官銀分處則委詹司馬光斗前往辦理以除弊竇而濬利源誠理財之要道也○曾允卿司馬目擊時艱深念氣球爲行軍窺敵利器不可不及早置備因禀　撫憲夏菽軒中丞批准撥欵三千金附入製造廠先行試造除調製造廠稽查委員唐少尹督理工程外復電調雲南周參軍相助爲理旋接覆電以參軍在上海採辦槍砲諸多未了未便遽令他往大約指臂之助尚須另擇才能矣○德勝門外槍砲廠業已開工旋因新造印花機尚未告成已被飛沙損壞禀明撫憲夏中丞暫行停止另擇妥善之地鳩工庀材 
[隋苑迎年]  
　　揚州訪事人云前者郡城虹橋左近童姓家被竊旋由捕役緝獲案犯仇某一名聞仇係縫工平日專與青皮地痞爲伍近忽衣服華美揮霍甚豪捕役疑之得以設法禽獲邑宰飭先覊禁大約一經研訊卽須按律以懲矣○皖岸所銷淮北産鹽向由運憲棧憲會銜派委親往清江領回至十二圩交納每擋十二批每批五百引兹都轉杳悉去年自五月起至十月止共領十擋其間運圩銷差得固不乏人而迄今未報起程者亦復不少爰將未報起程之各委員銜名開單檄催略謂准淮鹽總棧蒯咨稱皖岸銷數甚暢棧倉北鹽存儲無多相應咨請嚴催迅卽領運至圩以濟銷巿等語合亟聞單示催自示之後各該員不得再以船少水淺藉延如違定干嚴譴或曰承運北鹽先本每批二人自前任程都轉改爲一人今單内各員聞有五月奉委後尚未銷差而八月又復札委者往返轉折不免需時故不覺延至今日也 
[麋臺餞歲]  
　　姑蘇訪事人云去歳十月二十九日之夜盤門外顧阿虎家被盜行劫槍傷事主旋由元和縣署勇目孔老四在三多橋附近緝獲夥盜張鴻高孫洪福二名解經縣主李紫璈大令究出是案係飛划左營前領哨李標勝都戎正邦之寄子渾號小滑頭者爲首拘案推鞫直認不諱按小滑頭姓陳名光裕年甫逾冠已犯刼案數起大令擬禀請撫憲恩藝棠中丞批飭就地正法俾柳營中人咸知警懼○去冬陳墓鎭某當鋪被盜行劫一案上憲以駐紥鎭上之某營管帶劉映川游戎榮盛不出拿捕實屬畏葸無能因於臘月某日日飭摘去頂戴限半月破獲逾期撤差 
[誼重邦交]  
　　俄日生釁中國旣置身於局外惟於本國境内不能不加意防維前蘇松太兵備道袁海觀觀察備文照會各國總領事曰爲照會事照得俄日開戰誠恐内地匪徒造謡滋事業奉督撫憲通飭文武各員預爲布置毋使滋生事端務將各國官商教堂財産妥爲保護仍飭會商各國領事勿令兵船駛入長江口内以免人心惶惑轉生事　遵經本道先後會商貴總領事曁各國領事荷蒙會議兪允長江各口原有兵船駐泊仍照舊律留駐此外不再添派入口兹經電奉督撫憲復諭深佩貴總領事曁各國領事敦睦之誼飭再照會申明除分别照會外爲此照會貴總領事查照希照覆備案查照施行須至照會者 
[赶製軍械]  
　　去歲臘杪本邑江南機器製造局各工廠循例停工藉資休息邇者總辦沈幼彦觀察因各省防務吃緊所需軍械甚多爰傳諭鍊鋼廠洋槍樓兩處委員轉飭各工匠先於昨日開工製造其餘各廠示其本月二十一日照常工作 
[招勇設營]  
　　去臘之杪兩江總督兼南洋通商大臣魏午莊制軍因俄日兩國突起戰端内地防維不容疎忽爰札飭蘇松太兵備道袁海觀觀察移會駐紥滬南之撫標滬軍續備右旂及南洋續備右旗添招勇丁三百名以資防衛觀察遵卽會同兩營管帶龍葆珊羅楚材兩遊戎示期本月初三日開招昨日兩管帶命駕詣道轅月會道憲袁觀察面商一切 
[飭勤訓練]  
　　前日本邑江南機器製造局總辦兼砲隊營管帶沈幼彦觀察飭知帮帶張雨春千戎將在營勇丁勤加訓練并不准無事離營以便遇有緊要公事隨時傳喚 
[滬江防務]  
　　蘇松太兵備道袁海觀觀察自奉蘇撫憲恩大丞以俄日開戰切實籌辦江防新王毋庸來省賀節之札觀察當卽妥爲佈置並面諭上海縣主汪瑶庭大令嚴查匪類保護洋商財産及各處教堂大令奉諭立派各差遵照辦理 
[上海官塲紀事]  
　　江蘇候補府前柘林通判蔡二源别駕前嘉定縣章菡亭明府江西候補道孫直齋觀察江蘇候補同知蘇雨滋司馬均於昨日來滬先後赴道縣各署投刺拜會○昨日日邑南巿高昌廟巡防局員孫羹梅二尹因有要公命駕至浦東三林塘巡防局拜會局員蕭馥亭二尹至傍晚始渡浦而回 
[定期訊案]  
　　英美等國公共租界公廨自去臘杪停訊各案以來迄今已閱數日兹經讞員關絅之司馬照會英總領事署繙譯官寶述德君請轉飭各捕房所有各案著於本月初七日卽禮拜一一律解送公堂聽候便同訊核 
 
 

Page 4

 
 
[邗江官報]  
　　去臘十二月十一日沈觀察佺馬觀察察煥均公幹過揚代理板浦塲唐鹺尹禀辭劉鹺尹重湘委泰屬聽差十二日趙鹺尹毓勛辭押北鹽魏鹺尹璠銷　京餉差十三日翟分轉覲光禀知赴省十四日高郵州李刺史孟康禀到　辭朱火令帶公幹抵揚翁鹺尹廷溎銷騐收淮北埧工差十五日運憲公座點練兵卯名海分司黎　轉禀辭祁鹺尹喧謝留辦泗源溝卡何鹺尹乃升辭赴四浦差王鹺尹維善辭赴界溝卡龔鹺尹齊讞銷總局發照差沈鹺尹傳鎔銷寶坊寺卡十六日李鹺尹元振銷仙六巡護　辭　太平局翁鹺尹廷珪辭赴仙六巡護汪分轉壽祺朱分轉德樹均禀知赴省分發運判褚分轉德黻浙江人禀到孫鹺尹貽善辭回湊撞十七日訂分轉開文委解京餉差十八日丁分轉士年禀知赴省王鹺尹鍾貴由泰州南門卡來隆鹺尹盜由省回張鹺尹憲脩從四浦來程鹺尉文瀚辭押北鹽十九日丁分轉芮祜辭回姜埝卡訐鹺尹立綱銷南京餉差江鹺尹錫麟銷界溝卡塢鹺尹德楨銷北鹽差周鹺尹　瀛銷京餉差彭鹺尹長慶銷大平局差二十日各官禀賀 
金陵官報○夫臘十二月十九日督轅　示督左營把總張永發病故遺缺本部堂考騐得該營外委黄性林額外張富保黄長海堪以遞行升拔又安徽遊兵運漕汛額外夏王慶斥革遺缺考騐得督中營巡警兵王長山升拔常備右軍後營劉甘僑見辭隨杜統領赴清江公幹運判丁士年到知縣徐喬年奉委學務處文案差楊蔚光由京來到省二十日知縣江寶增均奉示察看廖明潔陳錡均奉示寫履歴世職方　祥奉示　看 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示辦屯田]  
　　蕪湖訪事人云去歲嘉平某日萬頃湖屯墾局督辦江蘇特用道徐觀察出示曉諭曰照得萬頃湖牧場改辦屯田招民租領開墾奏定章程每地一畝繳押租本銀三元每年完麥租榖租等因蒙經軍督憲會同出示曉諭在案查外來民人領墾屯田多係成躉租領如領一千畝現繳本洋二千元深恐民力未逮遽難籌集本道體念民艱酌量變通如有領田之戶准於本年認領每年先繳押租之半一元五角作爲定銀卽向廠撥給某字某號田畝先發本總局印收餘欠之一元五角准於明春二月完繳乃准開耕此指外來民人領地而言合行出示曉諭爲此示仰遠近民人一體知悉凡欲租領萬頃湖田卽速遵照新章親至屯墾分廠繳價承領先給局收俟繳齊再行給發年憲衙門印照永遠承租毋得違悞其各遵照切切特示 
[示遏頽風]  
　　江西訪事人云去年贑省眉民頗爲豐稔及當農功已畢歲晚務閒每有不法匪徒在四鄕私宰耕牛開塲聚賭更或演唱淫戯引誘善良事爲南昌縣江雲卿明府訪聞因卽出示諭禁曰爲再行出示厲禁以靖地方而安生業事照得私宰爲竊盜之源賭博尤閭閻之害是以例禁綦嚴不容稍有干犯本縣今秋奉調履任訪聞縣屬鄕鎮巿墟有搭蓋篷廠演唱淫戯私宰聚賭罔利肥私節經出示嚴禁並復籖差四出查拿遇案懲治當時該匪徒尚知畏法各自歛跡近日接見紳耆僉言各鄕賭風仍未盡絶且聞差役痞棍從而包庇前撰告示亦未張貼似此赡大妄爲實屬世所罕見若不再申厲禁嚴拿懲治不足以肅法紀而安善良除密派親兵妥役往鄕密訪查拿外合再出示　禁爲此示仰闔邑軍民人等知悉開塲賭爲害最烈輕則廢時蕩産重則爲匪喪身是故律法森嚴豈容一再嘗試嗣後務宜改絃易轍革面洗心勿貪意外之財各謀正經之業自示之後倘再言之諄諄聽之藐藐或有差役痞棍得規包庇則是冥頑不靈情罪難恕一經有人密報定匪嚴拿到案盡法懲治其或偶入迷途被誘賭博准將輸出錢文若干及同場聚賭各姓名赴案出首不坐首者之罪並追賭輸之錢地保圖差各有所轄境内梭織巡查按月出具無賭切結具報備案日後查有隱瞞併拘究處貢監紳耆爲四民之首亦當仰體此意隨時禁革力挽頽風其中如有不聽約束以賭爲生者並許指名禀送或密函告知以作訪聞拿究决不稍從寛貸特示 
[江風險惡]  
　　鎭江訪事人云去臘二十五日之夜陡起大風七濠北岸所泊之船數十艘斷纜走錨互相撞壞并淹斃舟子數名連日仍龍吟虎嘯勢甚猖狂三老長年望而裹足飛廉氏之淫威洵可畏哉 
[解犯過滬]  
　　去年南匯縣境土棍勾結梟匪盤踞内地擄人勒贖擾害地方經蘇撫憲恩大中丞撥派飛划營水師統帶徐輔臣參戎鹽捕營統領杜雲秋觀察督率師船前往拿獲張阿三等七名解送省垣請撫憲派委研訊旋由中丞判發原縣監禁候示擬辦昨日押解過申解役投上海縣署請暫寄禁縣主汪大令准之立飭書吏備文以便解回南匯 
[聚賭肇禍]  
　　前晚南巿十六鋪太平馬頭太平園小茶肆中有人賃屋設賭呼盧喝雉之餘不知因何觸山東人某甲之怒突起爭端將卓上洋油燈潑翻火燄騰空而起一時人聲鼎沸事爲巡街捕所聞入内察查火已撲滅遂將賭徒四人拘入捕房捕頭詰悉情由知内有公役數人在塲設賭因卽禀知馬路工程局總辦翁子文太守太守命傳案申斥數語從寛斥退 
[英界瑣聞]  
　　獻歲以來捕房暫弛賭禁三日以致有劉盤龍癖者莫不醵資設局采烈興高嗣以口角爭毆事端紛起捕頭因於初三日嚴令一律禁止而若輩興猶未盡雖不敢明目張瞻仍賃深房密室招集賭徒呼么喝六前日有甲乙兩人因分利不匀在某茶寮肆行爭閙明查密訪防患未然是所望於關心捕務者○前日午後有顧姓者不知其名年約四十餘衣衫藍縷倒臥英界南京路茶巿左近經巡街捕雇車送入捕房捕頭派包探張寶成送至仁濟醫館求治奈因病勢甚重藥石無靈延至昨日午後竟爾斃命報由捕頭仍派張探傳到三圖地保查無親屬在滬因向某善堂領棺收殮厝諸荒阡○前日大惟洋行主因被賊犯竊去銅質報時鐘函報捕房捕頭卽派某包探嚴緝人贜務獲究辦 
[補紀上海縣署瑣案]  
　　去臘除夕有張吟咸者投縣喊控縣主汪瑶庭大令立卽升堂研訊張供稱女兒名阿素年方十六尚未許人昨晚三鼓後忽有朱和尚糾人入室聲言欲將女兒刦去女兒駭極急從後門遁逃朱尚勒令小的交出吵擾良久始去惟女兒至今未歸回家求爲查究大令以此案中有别情判候派差查明提訊核辦○去臘陸賣林喊控寡媳李氏在外不歸聞已生子求提訊究至除夕陸李氏投案大令訊問之下氏供稱丈夫在日與翁不睦因於二月間挈小婦八橋居唐家弄許長發家四月間産一子至十月丈夫因病去世小婦人仍舊租屋居住以女工度日今知被翁控告是以來案禀求發堂守節大令准之著挈小孩發普育堂留養○去年夏間莊家涇本科翰林院庶吉士朱錫伯庶常家被竊巨贓投案請緝經捕役查悉是案係馬桂山所竊逃往常州票知汪大令移文往提到案訊詰刁賴飭暫收押除夕大令命帶案復訊馬供稱小的家住莊家涇前曾開設茶館後因折本閉歇無業可圖遂往遠方行竊朱家本係舊鄰小的故不敢犯實係寃枉求察大令判還押再飭捕役查明核辦 
[法租界捕房紀事]  
　　西門外九圖地保向分四捆按年輪流由上海縣主給諭承充日前忽有居民莫阿炳浼有力者說項竟得越俎接充各捆保心有不甘形諸辭色有湖南人王步蟾者向執役於某營與縣署書辦朱松泉二人乘機向首捆王嘉賓關說聲稱願代斡旋王費去洋銀一千餘元尚未足數益以田單二紙至今尚未見明文心頗滋疑約同王朱二人至南誠信烟館評論再三盤詰王朱一味支吾據稱縣署批語已出須再費數十元方能抄閱王至此不能忍耐遂一併扭送捕房據情控訴捕頭以跡近串騙未便姑容命押候解送公堂禀請讞員魏蒓塢大令核辦○賭徒某甲在護城河畔設攤聚賭引誘鄕民嗣因乙丙丁三流氓分肥不匀出利刀互相毆擊被巡街捕一併送入捕房捕頭令押候堂期解訊○戊已二賭徒因賭起釁互相爭毆被包探拘獲送入捕房捕頭令押候解堂訊究 
[美租界捕房紀事]  
　　前日傍晚時東洋車夫瞿阿福拉車至外大橋左近奮足狂奔致將某西婦撞倒傷及腰脇被喚四百二十八號巡捕拘入捕房捕頭令押候解送公堂禀請讞員關絅之司馬訊辦○前日午後五點鐘時馬夫王阿珠駕車至北四川路偶不留意撞倒胡姓童子名煥芝者傷及左手背經童父胡某喚同巡街捕將王拘入捕房捕頭令將童送同仁醫院旋經醫生騐得傷勢尚無大礙著王出養傷費若干從寛釋出○昨日朱兆祥至吳淞路第四百八十四號小烟館過癮乘間竊取烟槍一枝携之而逸適爲包探陳洪德所見拘入捕房捕頭令押候解送公堂禀請訊究○昨日王金富至北蘇州路第四號馬房内竊得馬衣一件携至中途適爲五百九十七號巡捕所見連贓拘入捕房捕頭令押候解送公堂禀請究辦 
 
 

Page 10

 
 
捐藉資津貼嗣因輪船盛行海船漸少捐數日見短絀該戶長等賠累難支經前督臣季鴻章於光緒十三年奏准改歸官辦雇輪代運仍收天津河甯海船及奉天槽牛船捐以濟運費每年起運米豆二萬八九千石及三萬二三千石共需運費銀二萬八九千兩至三萬餘兩不等甲午以前捐項較旺尚敷辦運迨後海船逐漸歇業直隸各口捐數頓减惟恃營口船捐不敷甚多歴届辦運時須借欵迄今尚欠運庫欵項未能清還庚子軍興奉直兩省海口未能收捐上年七月天津收回始將直隸海船設局收捐無如海船益少收數寥寥營口地面未交勢難開辦本年春間經部行催二十七八等年米豆當以運費無出有改歸奉省自運之請部議仍歸直省設法籌辦八月間雖於奉天田莊台設立捐局甫及月餘卽已封河收數亦甚有限現奉部文二十七八兩年米豆已准改折其二十九年及二十六年帶徵米豆仍須起運本色雖確數尚無明文然以往年數目計之至少亦有三萬五六千石約需運費銀三萬六七千兩若米豆不止此數尚須加增且亂前麻袋燬失無存必須添買四萬條始敷應用約需價銀一萬兩上下統計此次運費至少共需銀四萬五六千兩亂後各口船捐截至現在僅存銀一萬六千餘兩除購麻袋外所存無幾亟須預爲籌備以免臨時强運該道庫儲奇絀難爲無米之炊杏亂前官剥船隻議定變價曾經戶部行提此欵歸還鐵路岔道經費惟自上年封河以前至本年封河迭經嚴查催追僅歸變價銀二萬二千一百二十兩實因兵燹以後燬失過多船戶亦從中折賣所收價銀祗有此數雖尚有未經變價之船避匿無蹤驟難澈底追究現仍設法查追俟有著落再令繳價又二十八年八月至二十九年八月徵收海稅銀二千五百十三兩零又亂後青縣滄州南皮三州縣解到二十五六七八九等年通津兩運屯租銀二千三百五十方兩零以上三欵共銀二萬六千九百八十九兩零均係解部之欵查二十一年至二十六年徵收海稅銀兩曾因剥船工食油　本欵不敷奏准截留應用有案現在米豆運費所短甚鉅較之昔年剥船工食油艌待用尤急請將前項之欵儘數奏請截留以濟米豆運費此外尚不敷銀二三千兩應由該道暫行設法挪墊如續有剥船變價擬請一併截留歸墊儻所收變價不敷另行籌酌詳辦並聲明此項米豆歴由直隸承運固有定例及漕運全書可循然必收足船捐始能辦理現在輪船愈增愈多奉省鐵路又已通行運貨極爲便捷海船生計幾被佔盡捐數短絀日一甚一日迥非從前情形可比此次幸有剥船變價等欵可請截留能濟目前急需如來年營口捐局仍難開辦直隸船捐仍無起色此後奉天米豆惟有仍請改歸該省自運交倉或由該省籌欵接濟以免代人受累等情前來臣查奉天米豆運費出自海船捐項天津道庫僅存船捐銀一萬六千餘兩而起運奉天本年並代征二十六年米豆及購辦麻袋共需銀四萬五六千兩不數甚鉅直隸向稱缺額無欵可籌惟有仰懇天恩俯准將道庫所存應解部庫剥船變價海稅通津兩運屯田三項共銀二萬六千九百餘兩照數截留以濟運費此後應運奉天米豆視船捐收數多寡能否敷用再行叅酌奏明辦理理合恭摺具奏伏乞皇太后皇上聖鑒訓示謹奏奉硃批戶部議奏欽此 
直隸總督袁奏採購戰馬片初四日 
袁世凱片再京旗練兵現經編練馬砲營隊所有馬匹計尙不敷分撥亟須添購以實營伍應卽附由北洋買馬委員遊擊陳永祿在張家口外之馬羣乂海廂黄旗東西大保師等處採購臕壯口輕紅黑棗騮三色高大戰馬四百匹卽行押解回省以便分發各營操練駕駛除咨兵部發給照票並咨戶部及察哈爾都統照會張家口監督左右兩翼監督衙門查照免稅放行外理合會同會辦京旗練兵事宜戶部右侍郎臣鐵良合詞附片具陳伏乞聖鑒飭部查照施行謹奏奉硃批該部知道欽此 
熱河都統松奏遵保援剿鄰省股匪蕩平在事出力員弁摺初五日 
奴才松壽跪奏爲遵保援剿鄰省股匪蕩平在事出力員弁懇恩優獎以勵戎行恭摺仰祈聖鑒事竊照光緒二十九年五月間駐熱直隸練軍出境援剿奉省彰武縣首先解圍並將各股賊匪次第剿平一案經奴才會摺具奏於六月十九日奉硃批准其擇尤酌保毋許冐濫欽此欽遵仰見聖懷軫念邊陲愼重名器無微不至凡在行間同聲欽感伏查此次匪首六十三等勾結降賊同時倡亂攻圍縣城糾股多至十餘焚掠已遍四境以新造之地方當蠭起之猾賊該縣界在邊外當此賊氛徧地明知奉省兵力鞭長莫及救援捐遲卽難收拾幸該縣知縣周士藻就近請兵該統領楊玉書卽星馳往救用能於五日之内力戰解　一月之中會剿蕆事而且各股匪首多名悉數擒　均解交該縣梟小實足以彰天討而快人心此次該軍於酷署之時經沙磧之險恪遵指授出境代剿不避傷亡不辭艱苦鄰境官民歎爲罕有奔赴行營同聲感謝復接盛京將軍奴才增祺咨請優獎並給拿獲匪首賞格銀二百兩及代給賞卹洋銀一千元各等因在案若邊防各軍均能似此不分畛域奮勇會剿實於奉直兩省邊事大有裨益不敢不據實上聞懇請破格優獎以策後効而勵前勞所有單開保獎文武員弁係遵照部定新章按軍營異常勞績給獎其出力員弁及其次出力者均分别異常尋次核給咨獎任缺毋濫以昭愼重合無仰懇天恩俯准照軍營異常勞績照擬給獎以昭激勵而重邊防出自逾格鴻施至駐熱練軍統領雲南鶴麗鎮總兵楊玉書擬請旨交部從優議叙之處出自聖裁除將陣亡弁勇彚案請卹外所有遵擬保援剿鄰省股匪蕩平在事出力員弁繕具清單添恭呈御覽懇恩給獎緣由謹會同直隸總督臣袁世凱合詞恭摺具陳伏乞皇太后皇上聖鑒訓示再此摺因該軍請獎人數稍多經奴才兩次駁飭删减是以覆奏稍遲合併聲明謹奏奉硃批著照所請該部知道單二件併發欽此謹將援勦鄰省股匪蕩平在事出力文職人員繕具清單恭呈御覽計開江蘇試用縣丞陳繼鶚擬請免補本班以知縣仍留原省補用廣東試用縣丞許桂芬擬請免補本班以知縣仍留原省補用北河試用縣丞繆謨猷擬請俟補缺後以知縣仍留原省補用附生吳勛彦擬請以府經歴歸部不論雙單月遇缺卽選謹將援剿鄰省股匪蕩平在事出力武職人員繕具清單恭呈御覽計開花翎副將銜補用遊擊陳壽廷擬請以叅將留於直隸儘先補用花翎補用遊擊汪正綱擬請以叅將儘先補用並加副將銜記名簡放總兵喀勒春巴圖魯張東華擬請交部從優議叙俟升守備後以都司補用文漢擬請免補守備以都司儘先補用藍翎守備銜儘先 
 
