# 1919 - 164 - 4916644

 

Page 1

 
 
   
 
 

Page 2

 
 
   
 
 

Page 3

 
 
時評 
[安系（冷）]  
　　安系有何勢力有何名義有何功德有何權能而可左右我中國之國事耶歐約之簽字不簽字由彼任意左右之北京内閣之成立不成立由彼任意左右之國内和議之進行不進行由彼任意左右之爲彼爭權奪利之故而以國事爲其犧牲之具誰實付彼以此權而使之肆無忌憚如是耶安系者不過一種權與利之結合體耳今乃縱放若是其心目中尙有中國之全體人民否耶 
[命令]  
　　六月十九日大總統令馬國良授爲陸軍少將馬麟加陸軍少將銜此令 
　　又令陸軍總長靳雲鵬呈請授徐勉爲陸軍憲兵少校應照准此令 
專電 
　　北京電周内閣復活閣員己支配日内可提出（二十日下午四鐘） 
　　北京電周經段向安系疏通安系表示絶不與之爲難頃己完全承認準備上台閣員正支配間惟内務擬張國淦或自兼但安系非本黨中人不可此席爲新閣一大爭點（二十日下午四鐘） 
　　北京電周對國内和議主先從精神上與各方接洽妥協然後雙方會合上海開形式之决議（二十日下午四鐘） 
　　北京電錢系之在政財兩界者龔主一律撤換徐昨晚派田向周勸駕謂仙舟幹不了請速上台帮忙周己首肯（二十日下午三鐘） 
　　北京電徐意先將總理咨衆院求同意俟通過再提閣員（二十日下午三鐘） 
　　北京電安系昨會議再拒周組閣决令龔久代（二十日下午六鐘） 
　　北京電政府屢請朱啓鈐入京朱拒絶不來現仍照初議擬派汪有齡江紹杰先赴滬接洽（二十日下午五鐘） 
　　北京電朱啓鈐嘯電不願再聞政事恕不來京（二十日下午六鐘） 
　　北京電安福開幹事會王揖唐聲明對新閣當從多數意見（二十日下午三鐘） 
　　北京電院囑蘇李駐京代表電督署周秘長云滇桂兩軍攻肇甚急迭接李省長電告連戰互有傷亡肇極危因督帥首倡和平必不忍坐視粤禍乞代請分電岑陸極力疏解以弭粤難至爲感叩李若破敗粤難更深和平更無望李與督帥屢通殷勤督帥必有以存救之無任禱切盼復（二十日下午四鐘） 
　　北京電徐以個人名義分電西南要人爲滇桂兩軍力謀疏解並擬專員往勸（二十日下午三鐘） 
　　北京電桂省陸榮廷直轄軍費由中央擔認月支四十萬歸陸駐京代表承領（二十日下午三鐘） 
　　北京電籌邊使組織費預算須百六十萬（二十日下午三鐘） 
　　北京電徐樹錚之西北籌邊使權限甚大凡關蒙防調用軍隊及籌劃所需經費均由各省區直接與徐商辦（二十日下午五鐘） 
　　北京電李厚基請取消前敵總司令名目政府照准並令前線防務隨時注意（二十日下午五鐘） 
　　北京電陸使電告和約可望二十一前簽字（二十日下午三鐘） 
　　北京電英美法日意决承認俄政府俄承認協商國八欵日内進取莫斯科（二十日下午六鐘） 
　　北京電巴黎陸電各國得華電各處有排外氣象協商注意乞設法（二十日下午六鐘） 
　　北京電魯學生百人到京在府門聚哭（二十日下午六鐘） 
　　北京電内次許寳蘅兼（二十日下午三鐘） 
　　南京電下關警長王固磐撤差調劉片章升署（二十日下午六鐘） 
　　香港電翟汪於昨日正午由署赴沙面今日將來香港離署前提欵八萬元付廣州肇軍欠餉故肇軍安無動靜省長任現暫由廣州道尹代理軍政府定今日開會討論省長問題莫榮新李根源極欲得此席（二十日下午三鐘） 
　　香港電李耀漢通電謂無辜被罪並陳述莫榮新在粤之違法舉動（二十日下午三鐘） 
各通信社電 
　　北京電龔心湛今申邀集各分代表談話商議赴滬人數辦法結果仍請汪有齡江紹杰先往但江仍辭不來 
　　北京電安福派欲使徐世昌先行宣布謀和方針俾得藉口反對徐意須俟各代表抵滬來電後再宣布接洽經過情形 
　　北京電安福派要求如徐欲犧牲新國會必須承認由彼系組織内閣徐未允可 
　　北京電陳樹藩電王郭退回三原業派兵五路追擊己抵涇河（以上十九日）（以上平和通訊社電） 
　　北京電陸榮廷電内閣問題仍應勸幹臣重任以免和議發生阻力 
　　北京電鮑督電日人在哈添設稽查商貨局己與交涉 
　　北京電北方各督主張曹錕取消經略後任爲直魯豫巡閱使（以上十九日） 
　　北京電東海决組不黨内閣昨晚托田往勸周少樸意似活動 
　　北京電昨日下午懷仁堂會議决派汪有齡江紹杰赴滬接洽並通知朱總代表 
　　北京電將任許寳衡爲内次長 
　　北京電岑西林電因李耀漢在肇有不法行爲派軍問罪不難平靖不碍和局（以上二十日） 
　　以上中華通信社電 
　　北京電己未系提議懲戒李盛鐸安福亦彈劾于寳軒勢不相下龔心湛托人調和 
　　北京電張壽齡因撥烟酒稅欵助己未系黨費受指摘决辭職（以上十九日） 
　　北京電徐仍主周樹模組閣托田文烈往勸并允代向國會疏通周尙未允 
　　北京電皖系代表將南下因段派急望告成和局專力籌邊伸張國勢 
　　北京電政府聞魯省萊陽即墨等處鹽匪滋事有外人從中指揮之說恐釀大變昨飛電張樹元限期剿平毋使蔓延 
　　北京電李厚基致院電學生勒迫各商閉巿與日人衝突恐釀交涉派軍警解散學生不准滋擾并無拘捕之事知注特聞 
　　北京電院因英法日要求俄出銀團後由三國攤承其利益將聨合財委會籌議答覆 
　　北京電中行通知兩院六月二十九日假江西會館開臨時股東會請派員出席 
　　北京電中交鈔價復由五八五跌至五四五 
　　北京電贛省長辭呈己擱多時近忽有即與批准說聞以長蘆運使丁乃揚繼任 
　　北京電涂鳳書有任内次說 
　　福州電李督與陳炯明接洽内容經臧致平晋京密呈得中央許允閩局可望平定 
　　香港電廣東省長缺暫由莫督兼任將來非李根源即楊永泰 
　　香港電聞桂軍因肇慶失敗己退至梧州粤局平靖（以上二十日）以上中孚通信社電 
公電 
　　武崗國民大會電上海申報國民大會轉總商會各報館和議代表各團體愛國志士均鑒抵制日貨全國一致人心未死國恥自不難雪賊徒賣匣人得而誅當道旣一味優容國民寗任其漏網願四萬萬人亟起圖之四年五月七日條約喪失國權足更宜轉電巴黎顧王二使更換前類青島者不一而約收回國權萬一口舌無效吾國南北和議雖停兄弟鬩牆外禦其侮自應雙方讓步羣策羣力共籌對外諸公救國諒具决心謹佈區區佇候明敎湖南武崗國民大會葛龐羅煦毛仞翔唐治成等全體同叩嘯 
　　于右任等報告退出乾縣電軍政府諸總裁曁唐總代表鑒乾縣自一月下旬被陳樹藩之軍隊圍攻我軍王郭二守將血戰數月張瑞璣入陜後復放棄職權主張以人歸許以地歸陳遂致糾紛愈多受禍愈烈迨城中守將帛書告急誓死不撓陳樹藩圖乾之志日益加甚斷我遠來之糧焚我附郭之麥顆粒俱無藁茭亦空甚至草根樹皮掘採俱盡右任等不忍坐視初擬派兵援救嗣以和議停頓險象環生陳樹藩又復加派重兵增撥藥彈欲藉我方往援之師作爲釁自我開之據竊恐戰端一啓大局遂陷於不可收拾不得己令飭王珏郭俊傑二守將於六月五日晚突圍退出幸敵人夢夢軍士勇猛一日夜己經脫險雖有損失尙無傷亡此次和議再停乾事仍爲其一我軍不援無以對死守不屈之將士援之恐又中敵人黷武之陰謀茲次隠忍退讓實爲促和平起見不欲使陜民重罹水火南北再啓紛爭特電奉聞伏祈垂察于右任張鈁青 
　　漳州學生聨合會通電北京上海分送福建同鄉會各報館敎育會商會農會曁南總局並轉南洋各埠商會閱書社均鑒外交失敗普天同憤武昌高等師範學生陳烈士開泰痛念時艱與同學十餘人欲出校演說慘遭軍隊剌殺烈士係龍溪人畢業福建省立第八中學閩嶠素稱多士烈士旣見義勇爲吾儕豈忍偷生袖手統祈以死力爭逹烈士懲辦國賊收回青島止息内訌之三大志願則烈士雖死（中闕）合會叩寒 
　　泰縣國民大會電各報館各團體均鑒内訌不靖終不铭危亡乘爭青島之餘威亟謀統一南北勿使功虧一簣泰縣國民大會黃立紀芳城紀芳棟黃照紀照臣紀芳苞紀瀚章米錦官顧忠道叩 
 
 

Page 4

 
 
   
 
 

Page 5

 
 
   
 
 

Page 6

 
 
法國無線電 
　　十九日里昻電四國會議現己分散威爾遜總統赴不魯捨勒勞合喬治氏往凡爾丹威總統等離職期内由五國會議管理事務下列三種問題己提出審查（一）俟德人將丹齊城交與國際聨盟時當草定現行治理規則並俟丹齊城置於國際聨盟保護之下時當任命一高等委員會（二）波蘭及烏克蘭之休戰條約（三）巨哥斯拉夫及奥地利亞日耳曼人所爭執之克拉根福爾區域之庶民大會德國代表團於星期三日晨行抵韋瑪一致告誡德内閣拒絶和約國會將於星期三日在韋瑪召集設德國拒絶簽定和約協約國軍事預備業己准備協約國軍隊現囤駐來因河左岸英軍海軍靜候命令 
　　十九日里昻電奥國答案之各章己分配與主管委員會預備答覆之要點此項覆文將由四國會議研究之 
　　十九日里昻電比京消息威爾遜總統於星期三日晚九時十五分鐘行抵不魯捨勒寓居貝爾維宫威總統所經之處自車站起至貝爾維宫止羣衆叢集向美總統歡呼有如中狂威總統及其夫人偕比王及后巡游比境被蹂躪之區域如尼泊爾·芒吐爾斯脫森林·伊泊爾·齊不魯日等處 
　　十九日里昻電里沙尼亞國現整理行政機關臨時政府己决定召集憲法議會 
　　十九日里昻電馬賽消息越南總督沙洛氏己乘汽船堡爾勒加號在馬賽登岸 
路透電 
　　歐洲和會近記 
　　十六日倫敦電德國答案允放棄關於膠州與山東之德國權利及特權而附有賠償之條欵 
　　十六日巴黎電福煦上將及協約國陸軍領袖今日參與五國會議討論對德最後方法衆料德國將請展長答覆期限因協約國僅予以修正和約一份之故 
　　十七日柏林電繙譯協約國覆文諸員之意德國萬無簽定和約之理 
　　十三日巴黎電德國拒絶簽約後協約國對德施行封鎖時荷蘭不願參與此舉 
　　十三日巴黎電晨報載稱意相歐蘭杜氏昨晚由巴黎赴羅馬以和會進行情形報告下院秘密會議並擬籌商加林西亞陣線之防備計畫由狄亞士將軍主持其事歐蘭杜氏致書美總統威爾遜英相喬治法總理克勒滿沙謂巨哥斯拉夫國己拒絶太狄歐與哈何斯所擬謂威爾遜總統與伊自己贊成之亞德里亞問題解决辦法故意國今要求嚴切實行倫敦條約歐蘭杜氏日内將回巴黎簽定和約 
　　十二日柏林電韋瑪社會民治黨大會通過决議案表示對於協約國要求之憤懣謂協約國阻止德國之發逹使不能獲政治之存在並歡迎瑞士京城大會通過之决議案彭斯坦博士發極長之演說謂媾和條件乃野蠻戰爭之結果而德國最宜負責博士承認一九一四年八月德國昧於外勢但惜旣悟之後仍固持愚妄之政策又稱和約條件什九爲必要者衆聞此言爲之大譁 
　　十六日華盛頓電威爾遜總統由歐洲回國後游歷全國演說贊助國際同盟 
[各國近事記]  
　　十六日華盛頓電政府宣布於一九一九年七月一日取銷錫之入口取締例 
　　十六日倫敦電莫斯科無線電報稱過激黨委棄彼得格勒之準備刻正活動進行 
　　十六日華盛頓電國務部宣稱三若亞（中美哥斯德里亞共和國京城）等城發生抗拒總統蒂諾柯氏之事變事勢嚴重衆料美國或須於該國有所舉動　　十六日華盛頓電代理國務卿巴克氏發表文告謂美兵之入墨境全爲保護美人生命起見兩國政府對於此舉有明白之了解云 
　　十六日愛爾巴沙電美國騎隊現正追擊維拉氏之兵若輩己逃入巨亞里東面大山美步兵逐走維拉氏之兵後己退出巨亞里該城今由墨政府之兵占守 
　　十三日柏林電歐士白格氏致書駐柏林法國陸軍委員團主任引述波蘭軍令之言曰波蘭己與德國開戰哈勒將軍之兵兩師現正調至波森將佈於全陣線歐士白格氏謂此實違背休戰條約及福煦上將之約言今若不卽加矯正則德國將阻止哈勒將軍之兵過境 
　　十二日貝夏瓦電據最近消息阿富汗王現正與各將會商對付印督函開所許休戰條件之最善方法 
國内要聞 
[北京通信（靜觀）（十八日下午九時）]  
　　最近學政兩界之波瀾 
　　近來北京敎育界漸現安穏靜默之象除三五賣國貨之學生蹀躞街衢外講演團殆己絶跡各校學生以暑假旣届紛紛返里聨合會雖間或集合討論而積極狀態亦不復如前惟自動之機雖少而被動之事實猶多恐因此又將引起精神上之奮興以最近所聞該會中之重要職員於兩日間頗有所計議（一）因陜西陳樹藩槍斃學生之消息傳至都門學界甚爲憤懣此事是否眞確尙未能定據聞被槍斃者爲省立某中學學生其初省中各學校學生因感於外界之學潮提議罷課講演陳氏不許一面出示嚴禁一面派兵警至各校爲示威運動學界大憤强行開會並舉代表向陳交涉陳怒拘去爲首五人内有一人出語强硬陳遽令衛兵押至學校門外槍斃一尸橫陳舉巿之人過者無不痛哭失聲此所傳之大略情形也現在旅京陜西議員己有電致西安詳詢有無斯事尙未得覆學生聨合會聞此消息大爲震動會議之結果除報告上海總會外並有一電詢陳（二）因江蘇省長於召集校長會議時有誣衊學界之言論會中己提議徵集大多數之意見似尙未决定辦法前當江蘇學界風潮大起時在北京一方面方謂蘇省督省素重和平重視敎育斷不至有何等激烈之言論至下關雖演出不幸之慘劇此則純由於野蠻之警署長所爲尙不至因此而致不滿於省長乃事後調查事乃相反僉謂蘇省壓迫之手段旣遠過於中央態度之離奇尤出人意表自蔡璜陸規亮兩人致省長書登載報章後學界閱之大爲慨憤旅京蘇人頗有一部分對於此事大抱不平除由學生聨合會提議外並聞其他團體亦己提議及此（三）因福建李厚基有大捕學生之消息惟此事僅得上海簡略電文報告福建方面則尙未有所聞現閩同鄉己去電詢問如果確實京學界又將大爲不平以上三事皆足令人注意者也 
　　内閣問題提出總理何人至今尙未决定自錢去龔代光陰忽忽己六日於茲所謂暫代十日轉瞬亦將届期故近日東海十分發急前對於某系要人有言如再不能於相當期限内產出正式内閣予惟辭職以謝國人周孫旣不肯就又提議及王及田並且及靳蓋組閣之呼聲中己有五人矣茲以調查所及就此五人而略加論列（一）周少樸非絶對不願幹之人當錢幹丞未下台時周氏於某處宴會大論錢内閣處理學生之失當意氣異常豪邁逈與以前抱消極主義者不同見之者無不大爲詫異迨錢去周繼問題出始知東海相邀己非一次彼亦非絶對不肯之人無如某系齕之過甚外界所傳交換三種條件之說據聞確有其事周氏素以倔强見稱何能受此束缚日昨己向東海明白宣言謂他人如無條件脅我我可遵命一試如有條件則惟有方命而己（二）孫慕韓本無大力量東海以其無黨派且與安福系及舊交通系己未系尙能說得來也故提議及之在孫氏亦復無可無不可惟此意旣經發表新國會議員中不乏持反對論調之人其所持理由不曰此老與舊交系有關係即曰斯人與熊汪有舊交東海聞此風聲則己不願再談矣（三）王揖唐在本系中一部分固極希望其早日登台但有較穏健之一派以時局關係不主張王氏即登總理之座在王氏自身亦主張留以有待但得繼錢之人能受彼黨支配實權不操於他黨則於願己足是以湯山避暑藉遠塵囂非必盡出於矯情也（四）田煥廷當錢氏未組閣以前即有此總理呼聲彼乃力辭不幹現在周孫王旣不肯幹乃又舊話重提東海代表業經至田宅數次田氏答語堅决謂予不願幹總理己非一日素持三不主義所謂三不者即不幹總理不幹財政不幹陸軍也如必欲强我則惟有並農商而辭之卽日樸被出都門耳今日下午三時在農商部會客室中有人叩其意見則持不幹之說猶甚堅也（五）不得己而議及靳翼青者眞可謂不得己矣靳與段頗相近而與徐樹錚則不甚相契故謂彼與段有私感則可謂與安系有密切之關係則不可也東海議及此人則亦幾經審慮而始出此然靳雖武人尙非十分孟浪者其爲不成問題可不待言以上所列五人中以記者推測之除孫靳王三人必不成事實外三不老人性恬淡而謹愼恐不肯投入此等漩渦中將來之總理仍當不出周氏一人也 
[内閣問題之經過]  
　　此次錢内閣之推倒原因甚多而其最大之焦點仍在法律問題前此安福之承認錢内閣以錢肯爲傀儡也及和議在滬開幕幾經曲折滬會閉幕和議停頓錢欲直接與軍府議和擬新舊國會合併制憲安福以其有犧牲新國會之嫌且錢之己未俱樂部足以阻撓安福派之副總統繼選問題憲法問題等乃恨錢益深學生風潮初起錢以軍警捕放學生身爲總揆事前絶未聞知曾爲一度之辭職七日曾訪段勸其出組内閣段答以决不願出錢云軍警不受指揮幹不了段云有何不了你少說幾句犧牲新國會少呌于志昻組黨有何不了至軍警不受指揮你可以我名義見吳總監段司令叫他們帮助你便是若要犧牲新國會另組政黨搗亂那就眞是不了錢云我雖幹下去而國務員不能一致亦難辦段云誰不一致錢云傅沅叔段答誰不一致換誰錢唯諾退出特提出田應璜繼傅長敎育以爲討好安福計段派見錢肯就範圍故允協贊錢内閣外約簽字渡過外交上難關段合肥亦有主張簽約通電代錢負責孰料錢雖如此而由錢招來之舊國會議員方以經濟調查員名義團聚京師因感受合併制憲之激剌更進一步爲英子胡同正誼學會之組織初次開會即有維持舊法系不啻對於新選法予以否認令新國會失其根據安福對此己忿不可遏遂以安福全體議員名義通電將兩議長允助錢閣外交方針之協議盡行推翻而錢内閣之命運己如懸絲加以學生風潮擴大曹陸爲衆矢之的府派非不欲順從民意而迫於安福之威勢遲延不敢發免曹陸命令反下約束學生禁止排日兩令而罷巿風潮閙至天津北京震動錢等使人勸曹陸上辭呈而曹陸恃有實力派爲後援態度益硬錢外迫於輿論内受制於武人進退失據遂一面不俟曹陸等辭呈决然下免職令一面聳動主座辭職自己亦不俟閣員辭職與否先提辭呈（錢辭職之日各閣員尙爲預算案出席衆議院）以爲如此辦去可以謝國人謝軍閥豈意總統辭職安福派以爲依據約法應由内閣負責對於主座則慰留對於錢則極力攻擊而錢内閣遂倒矣錢倒應以何人爲代理外交總長出使内務又出缺依閣員名次應由龔代總理以于寳軒代部務安福派對於繼任内閣己定有二政策（一）自派出組（二）利用他派一人爲傀儡自派多佔閣員地位第一策以安福之王揖唐呼聲最高惟慮王上臺恐召外省之反響又懼東交民巷以爲武人内閣再現和議之局益遠易生誤會故段派之政客頗不贊成第二策以周樹模呼聲最高但周以閣員不由自己分配即秘書廳亦不能自由委派其結果恐連錢内閣亦不及與其有組閣之名而無實效何如仍甘恬淡坐觀成敗爲高故周亦不願出任至安福方面知自己組閣於時勢未順他派又無人甘爲傀儡索性由龔長久代理亦未嘗非計之得者故對於于寳軒代理部務亦大肆攻擊必去于而代以朱深爲龔代閣長久計也至於熊希齡組閣之傳言始終並無其事孫慕韓更不足論田文烈雖亦擬及而田甯不做官决不組閣最近截至昨日周樹模己有不就之說王揖唐出組之聲較前兩日更益高矣據昨日（十八）所聞當局與該派己爲兩三度之商榷惟王之態度仍暧昧或云此種態度不外怕人擬議不得不故示冷靜或云該派以不欲負外交責任不願王即行登臺現正極力設法使於龔心湛兼代期内將歐洲和約簽字此關一過即正式由王出而組閣王果組閣則預擬閣員如下外交未詳内務方樞海軍仍舊陸軍徐樹錚財政吳鼎昌交通曾毓雋司法仍舊農商朱詳秘書長王印川惟安福絶對否認此說 
　　周内閣之說仍在停頓中惟安福派之態度以爲無論何人組織内閣若藐視安福派之勢力則於議會難得同意周曾在東海前聲明總理一席勉爲擔任但交通陸軍内務三部總長歸彼保存則將來辦事不致掣肘東海己完全允認周夾袋中所預備之人才有陳宦張國淦等確將登臺但昨因不堪要挾决表示不就本問題遂暫無發展餘地其結果則只有延長龔之暫代時期焉 
[和約簽字問題]  
　　歐洲和會之簽約問題因德國屢次抗議尙未解决至吾國簽押一事現仍在力爭時期巴黎代表日前知會四强國以吾國據理所爭各節除非得列强評斷不得不順四萬萬民情果即簽押山東條欵亦必預留云云日本代表對此則甚不滿意現正設法使吾國專使取消此項通告但我國專使現仍堅持不讓 
　　政界要人力陳簽字後之利益約分三項（甲）收回主權及利益事項分三目（一）收回治外法權（一）實行改訂關稅（一）退還庚子賠欵（乙）參戰上應得權利事項亦分三目（一）没收德奥在華之權利產業（一）賠償中國損失（一）解除中德中奥之一切關係（丙）附帶聲明保留條約即外間所謂保留之聲明如膠澳青島之主權問題由英法保證是也某要人謂以上三　　北京學生事件攝影（三） 
五月七日之釋回 
汽車送回同學歡迎報告校長 
項如不簽字則必爲某國代表所破壞而一切利益均行取銷且不得加入國際聨盟云云以上各節是否事實固難斷言但聞簽字之期確己不遠一旦簽字則某國先着手者以建設山東全省鐵道爲首云 
　　據日人消息中日間應協商之山東問題日本政府原擬俟對德條約簽字後再行開始討論然聞日本政府之一部爲平息排日風潮起見有將非公式開始審議交還山東條件之議此亦由於北京政府之希望更聞將以講和條約之簽字爲交換條件由中日兩國當局者非公式協議 
　　魯籍新國會議員通電云自膠澳交涉失敗舉國人士奔走呼號拚死力爭山東人民尤深感痛原冀收回青島及礦產鐵路保我國權乃近聞簽字之說將成事實曹陸章之罷職仍無補於外交之失敗所願全國父老發抒熱誠以沉毅秩序之行動誓逹不簽字之目的中國幸甚山東幸甚魯籍國會議員王錫藩莊陔蘭李元亮張玉庚尹鴻王訥李慶璋邵晋藩艾慶鏞郭光烈韓純一周福岐夏繼泉吕慶圻王廣翰王之籙杜惟儉王廣瑞周祖瀾沙明遠張棟銘王宗元安鵬東于之鳳曲卓新謝鴻燾勞慶礽劉星楠篠 
[美人對於國際聨盟之論調]  
　　中美通信社接五月十二日華盛頓通信云就目前歐洲和會之情形觀之威爾遜總统聨盟主張之大礙即山東權利與日本一事或云此事乃逼於不得不然蓋否則日本將退出和會會議將不能繼續然因敷衍日本之故致將各國舊有外交黑幕之罪惡依然保留則將焉用此國際聨盟爲也此間輿論以爲巴黎和會此種汚點不能滌去誠貽外交史上之羞當國際聨盟初起時本擬以公理代强權日本以爲事實上必難實行在山東自由行動無法禁遏實際論之各國對於日本在遠東之行動不能干涉中國方面對於國際聨盟雖有絶大希望恐屬徒然若和約交國會通過時至山東問題必有一番爭辨蓋國際聨盟之發生效力與否胥視中日間問題有否公允之處置也威爾遜總統本擬實行其主張今因時勢所逼其主張己有難行之勢使早知如此則威爾孫總統對於此次歐洲戰事大可取旁觀態度不必陷入旋渦以自尋煩惱似此則出兵問題旣可不必况今以國際聨盟主義希冀世界永久之和平亦未免理想之太奢乎 
[京華短簡]  
　　日本公使小幡於十六日至外交部訪陳代總長提議者三端（一）歐和約行將簽字而保留山東問題是否爲中國政府確定之政策（二）中國政府對於各省之排日風潮將執如何態度（三）中國與英美法日約定投資東俄興復西伯利亞鐵路一事中國是否有投資之準備與能力 
　　駐日公使免職以來繼任公使一席有姚震馬廷亮莊景珂諸說皆不成問題據聞政府决以此席屬之胡惟德俟胡氏到京商得同意後即可發表日使小幡氏十六日謁見陳次長時陳以我國將任胡氏爲駐日公使之消息相告小幡表示歐迎並云俟我國政府命令發表之後彼當電逹該國政府 
　　據某要人云參議院忽然通過恢復中行則例該派本心非卽欲實行其主義不過爲一種先發制人之詭計要挾中行以爲交換條件其條件如何即中行新招股本不論增加至二千萬或三千萬統交安福部獨有不准該派以外之人有購入權新股募集之後卽行開股東會推選董事更換總裁以及各行長又一說安福派主張以中國銀行歸彼爲交換解散新國會條件並允由中行每月接濟政費紙幣二十萬元果如此則中行將成該派萬世一系之銀行其自爲計則得矣其如舊股東何其如國民何云云 
　　安福議員某現己提出查辦前内務次長于寳軒案不日即開會議决至查辦案之内容聞分五項（一）係指出該次長辦理防疫時侵呑公欵事件（二）係指出該次長辦理遣送敵僑歸國時僞造報銷事件列有證據（三）係與巿政公所開支欵項有關（四）係指該次長經手華僑某某與前總理錢能訓拜門得有鉅欵事件（五）係指該次長在煙酒事務署私自提欵營私事件措詞極嚴厲和議問題以錢之去職而消滅龔乃有寒電致西南當道表示希望續和昨府院籌商進行方法擬令江紹杰汪有齡先行到滬接洽準備繼續開議汪氏昨出京赴津與朱桂莘吳逹銓有所商榷一說上海之行將由方樞擔任 
　　駐日學生監督江庸續有第二電自辯云近日學生全體依然上課報考一節高等者尙有五百餘人之多每日來處謁見接洽事件者仍如故彼陷電所謂衆情憤激實係危詞聳聽又胡俊趙雲章兩人均經保釋此外黃傑等五人己宣告猶豫更無執行之理該陷電稱胡俊等七人初二日起執行尤係揑詞蒙蔽至謂庸坐視則辯護士係庸以前暫准保釋七人所繳之保證鉅金係庸籌撥現正提起上訴以資救濟事實具在學界周知豈能以一語抹煞原有學生總會業經自行解散近日所設總會學生全體並不承認該會開會時多數亦無正式職員出席純由一二人發表私意毫無信用無足重輕然此種情形國内無能深曉或不免誤認該會可以代表全體意思實厚誣留學生也故無論總會之與庸反對與否於庸與此間學生之感情及平日之信用無甚影響知關厪注用敢縷陳江庸十四日 
　　公府於昨日（十八日）上午七時傳見此次由日本歸國之喇嘛贊陽捨靈上午八時偕蒙藏院總裁晋謁東海接見於辦公室西側之客廳談話約半小時之久首由贊陽捨靈述及前月東渡之經過情形及日本朝野要人經營蒙藏之野心次復說明此次組織佛敎統一會之本意並請求總統予以相當之贊助總統以我國數千年來即信仰佛敎迄至於今日而人民崇奉之心理亦未稍衰其精神實遠在日本之上近世東西各國雖信仰之敎不同然藉宗敎以輔助政治進行之理則一吾國又何獨不然故政府對於國民崇信之佛敎當然有保護之責至此次佛敎統一會之組織余（元首自稱）亦尙屬贊助之一人云云喇嘛繼又報告佛敎統一之籌備情形及籌備主任莊王夏諸氏有擬晋府磋商組織佛敎統一會之意報告畢卽告辭出府 
[中美新聞社之京訊]  
　　周樹模己許總統出而組閣惟閣之性質極難斷定徐與周主張無黨派之混合閣閣員仍用錢閣中人物新閣必與安福爭外交一席仍陳籙内務定方樞財政周自齊交通曾不動或梁敦彥或汪大燮陸軍非靳即徐海軍仍劉司法朱深農商田文烈故新閣仍與舊閣無大異祗内務財政與交通變動周之財政人無異議汪長交通亦可至於曾爲曹派之人梁之才幹政治並無出色處方係新脚色安福部初極反對周氏組閣今亦退步惟欲安置多數黨人而己心中極望王印川得内閣新秘書長一席意欲以此箝制新總理也 
　　徐樹錚决就西北邊防使之職己通電各省聞其大本營將設在綏遠與包頭己令其部下趕速預備啓程四十八小時内即可調用因陳毅來電屢言蒙古不靖也其實西人於去月前有曾游蒙古者皆云無事且謝米諾夫己不進兵蒙人亦不願依從其言或售與馬匹糧草日人在庫倫方面更無活動之氣象因蒙人願自保治安不肯信從外言也 
　　京師敎員會今日見敎育次長要求三事（一）請電促蔡回（二）政府下令寛放五四日之學生（三）准文敎務長留任北京共和一派人物極願京滬學生聨絡合成一長久團體今商人又極願扶助互相激起國人之心共同提倡實業對於惡政府必攻擊之師生間之尊嚴必當重視人民應有發言集會與發行報紙之自由權但今北京報紙全被武人所箝制故外來消息大半抄没而發出之電亦經删除即西報之電稿亦常扣留不發實則檢查久己撤消何以尙有此怪現象乎 
　　北京益世報己封閉三閱月顯無恢復之意雖己爲美人所買亦屬徒然無濟於事天津益世報更不准入京他如晨報與國民公報之消息必先經警察之檢查然後可以登出不然如將眞消息登出必遭封閉之禍警察廳且欲設法箝制一萬國通信社因此今日北京報紙及通信社皆不得自由惟屬於安福部武人派及交通系者可以不受管束但學生商人與人民皆希望報紙之自由因當局之武人太無責任心又不尊重他人權利惟有正大之議論可以使彼等感覺而悔改也花旗銀行自一九○九年開設以來居屋僅有一間狹小非常現暫遷至東交民巷馬可普魯街亦非久計其新建築己擇定地點在俄國道勝銀行與東方匯業銀行之間爲一千七十五尺四邊等之立方門前有石階爲三層樓房第一層爲營業部第二層爲工人居住第三層爲賑房住家此建築極爲美觀明年五月一號前可以竣工 
　　外傳曹汝霖在天津實不確曹現居北海不見賓客西人欲見之者必有衛隊隨身保護以免意外 
[最近財政狀况]  
　　又有兩大借欵之風說昨據外交界傳說最近醖釀中有二項借欵俱係兩千萬欵額（一）爲某方面訂借之美欵二千萬元（一）爲某方面以京漢路祗借日欵二千萬元此北京通信社消息也又據一消息謂政府以財政困窮軍餉緊急己逹極點聞有將京漢路抵押於日本借欵二萬萬元不日即可成立之說確否尙容續探 
　　政府商提關餘三百萬政府前曾商擬外交團提撥關稅充爲駐外各使赴歐專使及上海洋烟公所各項需用一節業經外交團答覆允可照撥前列二項計合九十萬元茲悉財部接到此項答覆後以需用特急庫欵支絀關稅存欵計至五月分底己逹四百五十五萬兩按例留存一百五十五萬以備擔保尙餘三百萬若允悉數提出旣可濟目前之急又無妨碍擔保之處前日己本此意行咨外部轉商各使并稱如允提撥則 
 
 

Page 7

 
 
前次允撥之項卽可劃歸此項關稅提欵之内但外交團果否允可目下尙無表示 
　　本月份財政部之收入財政部確息本月份軍費己籌得五成行政費六成均己暫存部庫如鹽稅餘欵於本星期内撥付則二十五日卽可將軍費行政費完全發放不再遲延 
[鐵路病商之呼籲]  
　　豫商因隴海津浦兩路運貨遲滯電部請爲設法農商部接電之後當卽行特咨交通部查詢昨經交部查覆卽批令豫商知照來電如下北京交通農商部鈞鑒鐵路轉運關係商業至爲密切隴海路延長千餘里所經地農產農富花生黃豆小麥等物運銷上海爲數極鉅乃近來轉運滯塞開徐間各車站堆集貨物至三月之久不能裝載風雨剝蝕資本虧折金融日滯商農交困近日津浦路每日只代隴海轉貨百餘噸並將隴海軍扣留浦口不予帶回各商號以曠日持久坐耗血本益復惶駭無措夙仰大部統籌全局關心民瘼懇祈令飭津浦路設法疏通開徐段存貨以紓商艱至深頂祝河南總商會叩部批云電呈己悉當經本部據情咨行交通部并案核復去後茲准復稱查此案前准大咨業將辦理情形咨復在案茲據津浦路局復稱前因浦口貨物壅積續到之貨無地缷存經商准隴海將該路由徐轉浦之貨暫停勿運嗣因隴海要求照常運輸復與之商定每星期來站按裝己於四月中旬實行至隴海運貨赴浦車輛每因到徐之後機車缺乏不能即予拖掛或因運抵浦口無地堆放時有停車候卸之事此隴海車輛回頭遲延之原因乃該商人疑係本路將車扣留實屬未明眞相查韓浦段現有機車祗敷每日開駛上下行車之用徐浦段每日重車待運約十餘列之多機車旣周轉不敷而滬寗又復接載不及隴海由徐轉浦之貨有此種種牽掣雖欲速運著手爲難現在察酌情形籌擬輸運辦法嗣後除由機車缺乏未能掛外凡有貨車到浦或遇陰雨而缷夫當能工作之時即應缷貨商人不得以陰雨地濕藉端推諉如係大雨則不在此例以免擁擠等情除再催飭滬甯設法撥車接載並速搭蓋臨時貨蓬儲貨外相應咨請查照轉知等因到部合行批仰遵照此批 
[天津各界聨合會成立大會]  
　　天津各界代表於十八日下午三時假天津總商會内開成立大會到會者共五十一人至四時半振鈴開會公推彭一山爲臨時主席（回敎與女界代表因加入未經大會通過列於旁聽席）主席報告女界與回敎函請加入本會衆贊成復宣佈該兩會代表入席主席又報告今日商界代表均未出席本會章程是否討論孟震侯主張暫緩韓致祥主張先研究章程主席宣讀商界辭函對於章程通過是否有無妨害諶志篤以商界實因故缺席並非反對本會極端主張研究章程主席宣佈付表决起立者大多數當即提出章程逐條研究（其修正之各條仍不完備尙須經評議部增改後再通過大會始能實行故暫緩登）主席提議章程己通過會長可否從緩選舉俟商界出席時再行票選韓致祥否認並主張須從速選舉頗有爭執結果决照章程票選卞月庭當選爲正會長馬千里劉俊卿兩君當選爲副會長隨公推副會長代行職務主席退席馬千里君登台演說大旨係救中國之危亡應本章程進行以謀中華民國永久之治安提議各界公推評議部幹事衆贊成當場公推韓致祥王厚齋聶醒吾時子周劉清揚（女士）杜小琴孟震侯（商界暫空）又公推諶志篤李秋岩馬仲三李毅韜（女士）王醉生陳寳禾李頌臣爲總務部幹事（商界暫空）至八時餘閉會後評議部公推孟震侯爲主任總務部公推諶志篤爲主任至九時散會該會評議部及總務部定次日午五鐘開會討論進行是日商界未列席報界代表孟震侯忠告各商界云商界葉卞二君旣辭商會會長之職對於此次各界聨合會亦一併拒絶致商界各代表亦因連帶關係均不出席其不出席原因是否恐將來受政府干涉累及生命財產或不贊成本會宗旨抑或葉卞二君因受人恫嚇先辭商會會長以爲此次不列席之預備均不可知但各界聨合會本由商界諸君發起何以成立會忽然不列席吾人旣非商界實難遽下斷語現在會長旣經選出但觀馬千里諶志篤孟震侯今日向卞會長處勸駕何如并因卞月廷劉俊卿二君皆未列席先由會中函告當選爲正副會長今日下午三鐘再由馬千里諶志篤孟震侯三君前往勸駕結果如何雖未可知但商界旣爲會中重要份子倘因一部分發生障碍使會務不能進行揆之救國之義未免抱憾吾人深望商界諸君鑒於國亡家亦不能獨存之義勉爲其難也並聞他界因會場學生代表發言激烈有於今日開會討論退出各界聨合會之說尤望學界諸君鑒於救國大事重在事實不必在意氣也誠如學生代表韓致祥君在會場宣布云學生發言激烈本諸愛國熱誠會場發言一有主張總以多數爲决定務期有濟於事實不可有意見發生等語平心而論此次罷免賣國賊實由學生聨合會發起聨合工商遂逹此目的若聽之一般國民則此時賣國賊等不知又訂若干禍國殃民之條約故知公民聨合實今日之唯一急務也又劉清揚女士演說云女界出頭作事實爲中國破天荒之舉因女界居四萬萬同胞之半亟應協同男子作事方不爲男子之累故對學生聨合會一切辦事極端贊成等語由此以觀女界尙知愛國富有財產之商人對於國家關係不尤爲重要乎云云又提出建議案云此次天津罷巿合各界同胞毅力熱心僅僅辦到將曹章陸免職在熱心諸君子對於政府措施不無遺憾惟就鄙見所及對於此次舉動甚抱樂觀試爲同志諸君申言其略當此内憂外患相偪而來世變方殷吾國民未來之責任方長吾人對於此次罷巿要求罷免賣國諸賊祗能認爲人民集合之發軔不能視爲人民戰勝之結果且由民國以來所有各政黨各團體利用金錢集合純由官僚派造成一種假民意機關若謂眞正民意當以此次各省各埠罷課罷巿罷工爲八年以來民意之第一聲鄙意正好利用此時機乘各省民氣活潑之時通電全國仿照本埠同人同等之機關趕速組織成立聨合一致就上海合組全國民意公共機關聲氣旣通勢力亦厚而進行方法亦易所有份子無論各界均可隨時加入惟帶有黨派臭味或政治運動者皆當嚴爲防閑一致拒絶蓋近年政爭不患無民意患在假造民意果此純正之機關一經官僚勢力輸入前途即不堪設想如果各省將此機關積極成立勢力鞏固可以監督政府可以調和時局近年南北之不能統一由賣國賊等從中作梗當爲全國所公認際此二十世紀潮流賣國賊等不容存在更爲世界萬國所公認與其俟全國民生摧殘殆盡賣國賊等亡國亦與之俱亡何如乘此援手將賣國賊等除盡國勢前途尙可挽回也是否有當應請大會公决云云當經大會一致贊成矣 
[粤桂系内訌之外訊]  
　　中美新聞社消息云頃目外人方面所得由南方來電謂本月十四日雲南及廣西軍與國民黨戰於新會縣國民黨敗北退至四會縣十五日又戰又敗退至陽春縣十六日又戰復敗陸榮廷有兵七千現在梧州將助國民黨戰雲桂軍於此頗有研究陸氏何以欲助國民黨戰雲南廣西軍或其中含有政治作用有人疑陸氏與北方軍閥派聨絡以反對護法軍云 
[武漢開巿後之商學界]  
　　商界十五號爲武漢開巿之第三日商場營業雖己恢復原狀而實際上各商帮因金融停滯問題仍多牽動之危險蓋武漢罷巿雖僅一二日而最短期内所受直接間接之影響頗爲重大良由滬鎭閉巿經歷多日致銀根奇緊匯業停頓折息無巿况長江商務滬漢首尾遥應在在有連帶之關係自滬商罷巿華洋各銀行洋行即將現金積儲以維持各本行之業務并停止生銀進口各埠匯兌及短期放息等事武漢銀錢帮因無外欵之活動與匯票之週轉頓呈錢慌現相查本届蒲節比期武漢商帮應兌華洋各銀行錢號之欵不敷三百八十餘萬元遂互議通融半月按一個比期生息展至大端陽節交兌（自陰曆四月底延至五月十五）詎屆時滬地潮流正烈本埠亦如風起雲湧更無大宗現欵爲之救濟故各商店甚覺爲難現雖照常開巿而此欵多未交兌各商勢難支持當由商會要人向軍民兩長獻議請求官力維持以免全失信仰敗壞巿面王何兩政長亦頗動容急召財政廳長王嵩儒造幣廠長金峙生官錢局長郭幹卿漢口中交兩行長協議允將地方金庫存欵項下提撥二百萬由官錢局中交兩行會同武漢商會查明商號資格施放短期官欵寛限三月以中秋節爲收回之期其前交商會救濟巿面之欵暫不取提更有二百萬之放出巿面金融當可安穏無虞學界以督察長杜傑擅行率警毆傷游行演講之學生業經省議會提案查辦日前武昌各商店罷巿亦均要求懲辦王子春督軍與何韻珊省長己允准所請昨特會銜令行警務處將該督察長停職發交優待所看管聽候查辦據督署消息此次警察毆辱學生一案軍法課長程定遠擬將一署程威亞四署許家鵬等一律撤差以示懲戒至杜傑之行兇除撤差外並擬交法廳訊辦另一消息省議會對於警務處長崔振魁虐待學生飭隊殺傷一案提出彈劾後督軍己派程漢卿切實查辦兩議會主張嚴厲曾經再三催促學生等亦陳請先行停職交付懲戒並請將督察長杜傑及一四兩署長行兇之隊士解送法庭按律究辦其結果若何殊難逆料聞當道對於該查辦案頗有不能歸咎一人之意而中央則以崔氏釀此潮流人地不宜擬即與浙江警務處長對調以資解釋一說崔氏刻己準備辭職 
[江西女界聨合會成立紀]  
　　贛垣女學界前在匡秀女學開籌備會組織女界聨合會以提倡國貨爲宗旨十六日各校敎職員學生等又假匡秀女學開成立大會該管警署員湯緒芬奉閻處長令往該校勸阻開會因該會簡章内附則第四款未妥囑即修改再行訂期開會而各女士以聨合會之宗旨在聨絡感情勸用國貨究與他種集會宗旨不同旣不出乎法律範圍官廳似無干涉之必要至簡章有不妥處候開會後修改或删除亦可今日開成立會决不改期湯無奈祗得派警保護一面將各女士意志堅决情形面禀處長二時開會女士到者約百四五十人首由匡秀監學金士珏率領全體會員向國旗行三鞠躬禮並三呼中華民國及女界聨合會萬歲禮畢唱女界聨合歌次曹方宣讀祝詞殺起人金女士登壇發言略謂今日爲女界聨合會成立之期到會諸君極其踴躍足見熱心愛國可爲女界前途賀惟本會並不含他種政治作用以聨絡感情提倡國貨爲唯一宗旨鄙人學職淺陋本不敢發起斯會因程熊二女士均極熱心故亦願附驥尾此後希望大家各盡其力事事從實業上着想或由各人捐資創辦工廠俾免利權外溢而我素號能力薄弱事事依人之女界同胞亦可自謀衣食住三字本會無論發生如何艱難及外界一切激剌均宜堅持到底勿貽五分鐘之譏此鄙人所盼望於諸君者言畢并宣讀勉勵同會諸友詩四首次程孝瑞謂今日此會居然成立不勝歡樂然有二事甚爲可怕不得不爲諸君敬告之（一）名利心我國人名利心極重往往作一事未見成功即羣相爭奪厥後兩敗俱傷彼此灰心曠觀我國同胞皆蹈此弊（二）堅忍心中國人有名利心無堅忍心故遇事總不能堅持到底如外交失敗人人皆知故有抵制日貨之舉若抵制不能堅决反貽外人之譏况當此民窮財盡之時亦當提倡實業爲國家培元氣但提倡之道豈空口談論可望其成必先從創辦工廠着手然後於事有濟次熊韞華謂今日聨合會成立爲女界之一大樂事然本會今日所以能成立者中間幾費苦心特爲諸君詳言之先是本城男學生因青島問題組織游行警告當時女界即欲繼之而起鄙人曾往商義務女學校長蔡夫人請爲贊助蔡夫人頗不謂然鄙人又商諸女子師範金校長謂男界對於國事如此奮勇而女界何默默無聞金君謂游行警告恐難逹到目的不若别圖他法鄙人於是赴校請商各管敎員發起女界聨合會爲女界聨絡感情之基礎並議定不干預政治不妨礙治安總以有利國家有益於女界爲目的詎此議一出熱心女士均風湧雲起卒有今日之成立會亦足覘我女界之進步矣尙望諸君盡力認眞做去以期逹到提倡國貨振興實業之目的而後己次吳斯圯請女子爲國民之母亦國家一份子國家有事女子亦當負其責國家有危險女子所受之痛苦較男子爲尤甚不過女界做事不能效男界激烈然鄙見以爲激烈者徒在形式上好看究於事實無益並反召官廳之干涉是不但無益而且有損故我輩做事尤宜和平爲主現在我國處此孱弱之秋無公理公法之可言如前年日本要求二十一條國民何嘗不奔走呼號至今又發生青島問題可見做事不在激烈唯能堅持到底而後可望成功外人嘗笑爲五分鐘熱心者蓋即譏中國人性質大都畏難苟安及無堅忍之心也今日在座諸君當引此爲戒次石守箴蔡脫姮蔡方廉熊令婉裘德珏裘福全李雲華王淑羣曹方裘德琇楊姿林各會員均相繼演說四時公推職員由吳斯圯在黑板書定職員姓名付衆表决至五時攝影散會茲將各職員姓名及宣言書錄下評議部正金士珏副熊韞華幹事部正石守箴正程孝瑞文牘張來儀吳斯圯會計胡若蔡方廉庶務周哲卿等四人書記裘愛芝等六人評議歐陽馨等十二人編輯員曹文等十二人調查員盧惠芳等十六人演講員熊韞華三十人（聨合會之祝詞）今日爲本會成立之日同人等謹拜首稽首而爲之頌曰神州華裔積四千年内訌迭起外侮斯潛何以拯之道在愛國何以策之道在實業粤稽古訓化贊坤元猶有漆室用濟時艱百折千回以救吾國石爛海枯不缷吾責演說尙矣意主肫誠編輯美矣老嫗能云惟明且誠警鐸全國江海澄清指天矢日國有以立惟農工商導厥先路俾壽而康躋美軼歐惠此中國億萬斯年服之無斁女界聨合會同人等敬祝（聨合會之歌詞）請看我中華亂如蔴今日危險無復加願女界同心同德結團體盡天職救國救家 
[杭州快信]  
　　浙江學生聨合會現不知何故改爲杭州學生聨合會又聞城北方面發現湖墅學生聨合會募捐事是否有人假冒漁利願聨合會中人加以注意 
　　齊省長昨調取此次省城肇禍流氓到案口供送署查核以究眞相 
　　張載揚回浙後現暫請假二師職務仍由參謀長汪鎬基代理 
　　上海總商會昨分函杭總商會稱准京師全國商會聨合會及鄱陽商會來函一因留東學生愛國致遭荼毒拘押科罪一因外交失敗斷絶商務往來首重調查各地輸入應請列表交會以便彙印公布 
　　高檢廳昨委林　翹充金華地檢廳檢察官 
　　杭縣四鄉警察地方遼闊不敷分派日來由省會警廳酌量推廣妥議辦法不日即可成立 
　　省會警廳消防李隊長發起組織救火聨合會邀集城内外各義龍曁電話電燈電報三公司訂期明日（二十二日）下午二時在新巿場前議員公庽房屋内開會集議辦法 
[南京快信]  
　　政府主歐約簽字電各省徵求同意李督齊省長昨復電請愼重斟酌免致再釀地方風潮 
　　政府電各省督軍迅派軍事代表到京會議關於陸軍部直轄各軍隊裁兵減餉及搭發公債二成問題李督因齊師長請假改派軍署主任參謀劉玉珂代表己於昨日午車北上 
　　李督以此次商學界風潮賴外防各軍隊協助地方警察維持秩序得以安全實堪嘉獎特派本署高等軍事顧問蕭良臣高等軍事諮議郝得志偕同本署副官兩員分往蘇錫常鎭徐通淮海各處慰勞軍隊並携帶現洋每營犒賞百元以示鼓勵 
　　北京巿面現洋缺乏昨由財政部急電南京造幣廠日夜加工趕製新幣解京以維巿面而濟急需 
　　江寗鎭守使齊燮元因父病請假赴津現己因事到京聞齊請假時係呈請以第六師李參謀長代理李督以職任繁重改委宫旅長護理齊昨又來電續假十天李督復電照准 
　　朱桂莘代表鄭咸昨日午車赴滬 
　　兩浙鹽運使蔣邦彥昨日來寗今日轉車入京 
　　第一工業校長陳　豐第一農業校長過探先法政校長鍾福慶一中校長殷㯝鍾英中校長顧琪昨均赴省署禀謁齊省長商學校暑假及上課等事 
　　北京高等女師範招考新生昨由蘇敎育廳訓令各縣選送到校覆試 
　　第十九師師長楊春普己认今晨乘輪赴贛遄回防次國務院電各省嚴密查禁社會改良會齊省長通飭所屬一律查禁 
　　贛省長戚揚誕辰李督派陳繼韶携帶壽儀赴贛代表祝賀 
地方通信 
[松江]  
　　日紗案之了結城内大生襪廠購用日本洋紗一百十七包爲學界察破扣交商會收管雖迭經縣巿兩敎育會聨合各界議决焚燬究因他方阻力及廠工抵抗擾攘多日未有結果旋爲縣署所知將日紗加給封條一而呈明軍政長官請示辦法惟商學各界仍多數主張焚燬於十七日上午十時續在公其體育場號召國民大會推出代表八人分頭向商會縣署商領日紗赴商會之代表四人因該會鄭子松會長聲明辭職及諸會董自行解散之故不得要領而回赴縣署之代表四人由縣長接見後陳述代表公民之意請將日紗發出焚燬縣長主張罰令該廠繳欵若干撥充地方公益商量甚久各代表仍堅執焚燬原議入後四代表留坐縣署學務科内聲言紗留人留紗出入出相持至下午四時各代表仍不肯出署而體育場之公民會亦羣聚不散遂由某紳從中調解商准各代表以一部分付衆焚燬而以其他一部分歸還大生襪廠是晚一時左右封存商會之日紗一百十七包遂由大生廠抬去百包餘剩十七包則於十八日上午九時在菜花涇燒化 
　　搗毁縣立農場縣農場主任吳步蟾在天馬山鄉公所左近租地設立農場一所忽有周鳳岐者於前日率同鄉民數十人將農場無故搗毁農場附近之公共體育場亦遭殃及業經吳主任據情報縣復由該鄉各董呈請縣署嚴予懲辦己由縣准予提究矣 
[蘇州]  
　　考試法官江蘇高等審檢兩廳林王兩廳長近奉司法部令定於本年七月三十日京卾蘇同時舉行司法官考試以備推廣司法之用故刻正擬訂考試章程並通告週知聞考試科目仍照前次舊章考試資格以法政三年畢業者爲限於七月一號起開始報名云 
　　學生聨合演劇蘇州學生聨合會演劇定於今日起至二十五日止在長春巷錢浙會館開演警世新劇所收看資悉充本會經費故各界前往觀看者異常擁擠 
[無錫]  
　　糧食最近巿况糧食自入夏以來巿面平穏來源與銷路足以相抵近聞北洋武人派徇東鄰之情假借軍米護照出運天津四十萬石轉運至東洋吾邑各米商得此消息心思頓硬故米價連日步漲五角之鉅量近破礱糙粳漲至五元二角白　六元粥米六元五角矣小麥因收成欠佳而某國人之眼光尖利日前茂新福新兩廠之王某售與鈴木洋行麵粉一百萬包因此各廠小麥胃口極好巿價一百五十二斤開四元一角二分一百四十八斤開三元九角五分 
　　解散商團之非難聲無錫自滿清季年商界籌辦商團維護地方於光復之時頗著成效及袁氏稱帝思以箝制民口剝削民權首將上海南巿商團勒令取消無錫商團亦於此時遭忌自行停辦而鄉間如后宅嚴家橋兩處商團依然存在惟均隸屬於蘇州商團公會之下此次罷巿聲中商界爲保護秩序起見且思所以自衛綢業首將商團恢復一日夜之間該業己將商團籌辦齊集上街站崗保護於是米業及錢業相繼而起不久亦均成立紛紛武裝出巡里閭大安此商民之熱心治安在商團亦有百利而無一弊詎知縣公署忽函商會轉告各業速即解散商團云云各商乃就商會開會議决商團不受官廳干涉惟出巡則至六月底止以後照常訓練公會己告成立仍推前任會長華文川爲商團公會會長一面據情轉復縣公署論者謂鄉鎭尙有商團城廂反要解散一縣之中政令大歧非難之聲不絶云 
[鎭江]  
　　錢業公議新章月初西塢街裕潤錢莊解送源順洋一千八百元行至大慶樓坡下二馬路突來衣衫闊綽之匪徒四五人將司務撳倒用刀割開錁簍搶去洋七百六十元其時司務呼救該匪開放手槍幸未命中己呈報華洋官廳懸賞嚴緝是地本屬衝衢來往必經時當薄暮行人未寂之際而有此等攔路搶刦情事不得不防將來日昨邀集同業在錢業公所開會籌議善後辦法公同决定嗣後客帮舖戸滙劃銀洋欵項以午後六時爲止舖戸來付洋錢洋錢出本號門設遇意外歸來付者負責如逾午後六時舖戸付洋等事槪行拒却至同行向業中情借洋錢不拘時間途中遇有危險概歸來借之家負責 
[甯波]  
　　振雪社之國貨草帽鄞縣朱章甫等以草帽一項爲夏令所必需特用本邑所產之席草設法薰洗仿照舶來品凉帽式編製而以本國綢拷等料爲之飾俾成完全國貨定名曰振雪社草帽分四種以振威雪恥四字分等以警鐘爲商標現正發工趕製不日發行 
[安慶]  
　　皖人不滿於省議會皖省商學各界於抵制日貨一事奔走呼號夜以繼日惟省議會對於此事噤若寒蟬皖人頗多諷剌有知其内幕者謂係受某方面之指揮不容不如是云 
[蕪湖]  
　　商會長之辭職總商會湯會長於十七日致董事會函云鈺泉承乏會長以來對内對外全賴商界同志执助始能幸免隕越近以時事多艱百感叢集愈覺會長一職責任重大斷非鈺泉所能勝任爲此提出辭職意見即希諸君子照章開會另舉賢能俾鈺泉得缷仔肩會務庶能發逹無任企盼又副會長邵正言函云正言材本庸碌性又愚鈍在商場數十年一無表見前清宣統三年光復之軍突起本會坐辦謝君怱遽歸去囑言暫代手續未竣又逢獨立雖欲交代急切不能迨後改選竟濫竽充數現在大勢所趨潮流湍激斷非庸碌愚鈍之人所能勝任爲此提出辭職書務祈諸位會董先生俯念愚鈍准予辭職迅舉賢能以襄會務 
[如臯]  
　　公憤焚燬日貨本月五日古壩鎭大同洋廣貨店買進大宗日貨當車運之時曾爲城内學生聨合總會會員查見向該店理論勸令將此大宗日貨送存商會以待解决該號不肯里人顧澄之亦從旁干涉威嚇學生乃至激動公憤　付焚燒先是學界之抵制日貨也曾與商會及商界聨絡各業均己承認不進日貨今大同驟進多數日貨學生等要求將貨物送存商會此等舉動自係正辦乃該號店員對付强硬顧澄之又從而激動衆憤實爲其主因固非學生會之操切也 
[長春]  
　　學商兩界近况北京中等以上各校罷課後天津上海廣州等繼之吉林中等以上各校學生以痛癢相關摇摇欲動官廳有鑒於此特於十二日提前展期放假兩個月詎各生等以放假非時均不出校長春道立中師兩校學生得此確耗亦有憤憤之狀經該兩校校長敎育科長多方勸解現狀仍難維持十二日亦散放暑假矣提倡國貨之運動亦甚見效力昨晤洋貨商人云現在日貨來源停滯銷路亦少國貨實爲暢銷云 
來函 
[福建旅寗同鄉會來函]  
　　申報館主筆先生轉全國商學各界及各大報館公鑑敬啓者敝公會頃接福建善後協會電陳敝省學生因調查國貨被福州商會會長黃秉榮率衆毆斃學生多名以致釀成罷巿而督軍李厚基又復摧殘民氣助桀爲惡拘捕學生竟至數千名之多際此全國一致振興國貨時間稍具天良應如何激揚民志作强國先聲矧商會爲商業樞紐督軍爲一省長官尤當竭忱予以贊助方不愧人民表率無如黃李二氏居心叵測倒行逆施致肇巨變匪特同鄉人士所共棄抑亦中外法理所難容除拍電環叩北京大總統國務總理參衆兩院學務部嚴電詰責立予優釋外務祈貴報鼓吹以作士氣而固國基無任企禱福建旅甯同鄉公會謹啓 
雜評一 
[所爲何事（默）]  
　　我各省公民勃然奮起而愛國也爲何事紛紛開公民大會也爲何事舉行游行警告也爲何事分團四出演講也爲何事罷學罷巿罷工以去曹陸章也爲何事抛擲偌大犧牲以求逹目的也爲何事國人思之所爲今己遂我願乎大會游行演講等等過去矣罷學罷巿罷工等等過去矣所抛擲之生命金錢時光等等過去矣而我人愛國之熱潮亦遂因之過去乎以上等等猶我人救國之臨時武器與枝節方法也因臨時與枝節種種過去而所用根本武器與永久方法亦遂過去而忘之乎使果隨一切過去而忘之也則以前所爲果爲何事耶 
　　我國人之目光每因事而轉移也國人之心思每歷久而變遷也國人之氣力每好分用於他途也事態之來萬變而應付亦因萬變而離其本旨則大不可也吾故敢大聲呼之曰所爲何事 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[學生會請拒德約簽字]  
　　致北京國務院電北京國務院鑒聞簽字電己發與陸王兩使此事係何人主張未經正式民意機關通過全國人民誓不承認盼速電陸王撤回以免貽誤大局上海全國學生聨合會叩皓 
　　致各省各團體電各省省議會工商敎育會各報館各團體均鑒頃聞北京電陸王兩使主張簽字德約此約因關係山東權利問題士商工界己罷業旬餘誓死力爭而英美法各國初意亦贊成我國直接收回青島廢止密約以保持東亞和平若聽北京政府藉口非法機關通過悍然簽字匪惟失列强同情且恐中日種種密約緣此發生效力愛國同胞如其不甘心坐視亡國亟起速北京撤銷歐電並電陸王堅勿簽字以期内外一致協力救亡至盼全國學生聨合會叩 
[山東協會電阻歐約簽字]  
　　自北京政府致電巴黎和會專使主張和約簽字消息到申後各界奔走呼號羣謀反對之策就中尤以旅滬山東協會爲尤甚該會昨日特致急電巴黎阻止簽字電云巴黎中國議和專使公鑒山東三欵不保留萬勿簽字上海山東協會叩皓 
[上海學生聨合會大會紀]  
　　聨合通信社消息云上海學生聨合會於前日（十九日）午後假滬西南洋公學開全體大會各校代表均皆蒞會正會長何葆仁因病未能出席由副會長彭昕主席會議之事分紀如下（一）上次全國學生聨合會開會時曾派代表五人出席會議茲照該會章程應取消代表名義另推正式評議員五人選舉結果爲狄侃惲震俞慶棠程學愉邵禹襄五人當選（二）選舉全國學生聨合會幹事長陳倫會當選其次多數爲李宗登陳君缺席時得由李君代理（三）學生罷課僅爲一種表示積極進行期諸永久經全體表决於本月二十三日起各校取消罷課原有數種目的仍舊加力前進務在必逹同時應鼓吹德謀克拉西並注重社會敎育（四）工人商人擬設夜校請學生敎授新智識此議全體贊成（五）日人置毒事眞假莫辨應由學生發傳單勸國人持以鎭靜並以演說補助之（六）蘇州學生暑假回滬者欲加入本會作暫時會員經多數否决此議打消（七）李登輝氏擬在青年會每日請名人演講從下星期一起時間定於午後四時半至五時半欲各校學生往聽並約男女學生輪流主席此議亦全體贊成討論至此天色己晚主席彭君遂振鈴散會 
[護軍使電請維持中行則例]  
　　盧護軍使致國務院電云北京國務院龔代總理鑒統密頃據旅滬中國銀行股東陳青峯等公函内稱聞北京參議院有於十四日臨時動議將衆議院提議恢復二年則例一案一日三讀草草通過即日咨逹政府情事實於股東失其保障凡屬股東誓不承認除逕電大總統總理曁分電李督軍齊省長加電轉陳政府外具函請求轉電政府始終毅力主持保全六年則例以定人心而維大局等語查中國銀行爲國家命脈所關股東與政府實有互相維繫之責其事業之發展根基之鞏固尤賴信用以利推行值此時局未定人心浮動之秋似尤不宜輕議更張以惹起人心之恐惶而致有牽動全局之隠患茲據前情亟應代陳貴院務請力予維持免滋疑慮而生枝節銀行幸甚大局幸甚盧永祥巧 
[旅滬閩人請撤李厚基電]  
　　十九日旅滬閩人因李厚基違法拘捕學生事特在三山會館開福建同鄉全體大會公决對付辦法并舉代表數人謁海軍總司令藍建樞請其協助等情己誌昨報茲悉二十日早各代表同赴海軍總司令處由藍氏接見各代表先述昨日開會情形次述李厚基禍閩罪狀李不離閩則吾閩人均不得安枕即如今次學生赴省議會請願本屬合法舉動李厚基因袒護商會長黃秉榮竟派兵掩捕學生數千人似此違法橫暴豈可使其久留閩省故昨日會場有人提議電請政府撤換李厚基李一日不去閩則閩人一日不納稅足知商民憤激之情己忍無可忍矣總司令（指藍氏）亦閩人對此重大事件當必不能坐視也藍氏答云昨日開會公决辦法極表同情至李厚基應行去閩早己蓄有此意惟當徐圖善法以處之耳藍氏并允即電閩省海軍及北京政府協助各代表遂興辭而出茲將福建同鄉會致京閩各電彙錄如左（一）北京總統府國務院廣州軍政府鈞鑒昨得福建省議會及各團體急電商會會長黃秉榮干涉排貨毆傷學生督軍李厚基包庇黃秉榮橫加摧折學生赴省議會請願李竟派兵拿捕學生至數千人釀成全城罷巿殊深憤駭查此次學一舉動由北京倡始全國響應非僅發生於閩中一隅各省集衆演說當道尙能怵於公理應付不甚乖方閩學生請願省會舉動尤極合法乃李厚基甘冒不韙肆行殘暴閩人何辜橫遭荼毒循是以往閩人豈尙有一線生存之機懇請將李黃速行懲膺以平公憤迫切待命之至旅滬福建同鄉會叩皓（二）福州薩督辦海軍林司令厦門蔣司令鑒李督軍濫用軍隊拘捕請願學生數千人閩人何辜遭此兇暴痛憤何極昨旅滬同鄉在三山會館開會僉以羣公率領艦隊坐鎭閩江閩局安危維公是賴務望仗義執言懲儆强暴以福閭閻無任企禱旅滬福建同鄉會叩皓（三）福州省議會林議長曁全體議員鑒巧電敬悉人民有請願之權利載在約法乃李厚基竟敢袒護黃秉榮派兵掩捕請願之學生至數千人之多非但違法抑亦蔑視議會昨旅滬同鄉在三山會館開會均願爲貴會後盾己分電南北政府及旅京同鄉要求懲辦貴會爲人民代表責無旁貨應請迅行召集非常緊急會議籌决對待之法諸公熱心桑梓素不後人爲職務犧牲今正其時望勿委曲求全使國中笑閩無人也旅滬福建同鄉會皓（四）北京靈清宫陳弢菴先生轉諸同鄉鑒昨得省議會及各團體電商會會長黃秉榮率衆毆傷學生督軍李厚基包庇黃秉榮拿捕學生數千人全城罷巿等語查此次學生抵制日貨原出於愛國熱誠北京倡始全國響應非僅閩中一隅各省官吏皆知民意之不可犯不敢過施壓抑李厚基何人乃獨冒不韙肆行殘暴殆以閩人之易侮而敢出此昨旅滬同鄉在三山會館開會到者數百人異常憤激衆口一詞以爲非請政府懲辦李厚基黃秉榮决不甘休諸鄉先生平日關懷桑梓懇請協力營救以平公憤切禱旅滬福建同鄉會皓 
[和平會電援閩學生]  
　　全國和平聨合會昨因閩省拘捕學生事特電北京政府云北京大總統國務院鈞鑒迭接福州電稱該省學生因黃秉榮誘陷死傷多人激成罷巿之舉李督厚基派軍四出逮捕學生數千人該省議會有莫能營救之通電查此次學商風潮政府以和緩解决民心始平閩省何獨以武力壓迫蹂躪士民獻媚外邦全國髮指特懇電飭李督釋放學生嚴懲不法軍人以紓民忿而全士氣全國和平聨合會叩號又致李厚基電云福州李督軍鑒據閩電商會長黃秉榮違公議屯某貨誘斃學生激成罷巿軍隊復捕學生數千誣爲匪類槍斃商民等詞閱之不勝驚異查各省學商因愛國熱誠不惜犧牲一切中央且順輿情平息風潮公不力爲和緩反逮捕學生槍斃商人似與政府意旨大相剌謬本會爲和平計請速釋放學生並澈懲戕害之人曁行兇軍警以平衆怒而全士氣全國和平聨合會叩號 
[國務院電中之閩學生事件]  
　　江蘇特派交涉員楊小川昨接國務院電據上海學生聨名電稱閩省學生六千餘人被李督及日兵拘捕殺戮請速交涉並嚴懲軍警等語查李督及薩督辦來電係稱學生聚衆搗毁商店匪徒乘勢搶刦迫脅商民罷巿不得己召集各界議定辦法將結隊騷擾之各學生一律解散由家屬領回約束日人要求派兵保護商民亦經婉切謝决與該電所述不符當係傳聞之誤希酌最披露以釋羣疑院效印 
[比領事覆女學生分會函]  
　　本埠女學生分會前曾致函領袖領事請轉行工部局勿禁止學生愛國舉動昨接復函云六月九日得接貴國學生聨合會女學校來函藉悉貴國學生此次舉動目的爲愛護國家警告政府及勸告人民維持公共秩序並無排外之意等辱承詳細見告銘感實甚貴學生此行敝領事深表同情極爲贊許誠如來示所云敝領事當將意旨備告敝國高級國務人員第來示首署名者爲中西女塾此函逕寄該校即希中西女塾將鄙意轉逹十六女校爲幸再本月九日來一函亦照收統希代逹所有詳細情節均己審愼察閱 
[財政部查禁印刷證劵錢票]  
　　駐滬交涉公署昨接財政部幣制局令以禁止各印刷局所代印有價證劵及紙幣銀洋錢票等曾經通行有案現聞仍有印刷或竟自行設局印刷發行殊與幣制有關合行令仰設法查禁 
[美新聞家參觀本館記]  
　　昨日下午五時紐約晚報施格士君參觀本報當由本報總理史良才欵以茶點偕朱少屏張竹平唐鏡元等招待並有密勒報總主筆鮑惠爾君大陸報主筆陶益爾君英文滬報主筆蘇高建君美副領事勞靄君中國廣告公會會長海格君並前駐倫敦中國總領事曹慶五君等參觀同臨各部並攝一影以誌紀念至七時方各興散 
後排自左至右 
Ｂａｃｋｒｏｗｆｒｏｍｌｅｆｔｔｏｒｉｇｈｔ 
勞靄君ＡＧＬｏｃｈｒ 
曹慶五君ＹＳＴｓａｏ 
蘇高建君ＧｅｏＳｏｋｏｌｓｋｙ 
張竹平君ＴＢＣｈａｎｇ 
陶益爾君ＪＥＤｏｙｌｅ 
前排自左至右 
Ｆｒｏｎｔｒｏｗｆｒｏｍｌｅｆｔｔｏｒｉｇｈｔ 
朱少屏君ＰＫＣｈｕ 
史良才君ＬＺＳｚｅ 
施格七君ＦｍｉｌＭＳｃｈｏｌｚ 
鮑惠爾君ＪＢＰｏｗｅｌｌ 
[大陸報評論罷巿事件]  
　　二十日大陸報社論題爲外人處置學生行動之錯誤及其敎訓略曰剌戟時代今己過矣危機今己去矣事有絶對必不得己於言者今可稍稍言之矣大陸報對於公共租界當道上星期處置華人罷巿與示威行動之方法確信其爲種種不適當不鎭定不可恕之失著茲於報端紀錄此種確信者不過聊盡報紙之天職耳上海大多數居民定必同抱此確信也自罷巿之初迄罷巿之後凡足使時局愈趨嚴重增人剌戟引人聚集堅人繼續罷巿之决心擴充各界罷巿之範圍激人可成暴動之仇恨挑起排外之惡感者工部局皆一一爲之工部局所行者表示其完全昧於人情昧於羣衆之心理昧於華人之習慣絶未表示其願與華人領袖從事防止秩序紊亂者協同辦理之志意吾人當切實聲明者華人絶無排外感情然其所以能秩序不亂且無排外惡感者則全由於華人優美之自制力與高尙之忍耐性安寗復覩毁傷無聞此全爲華人之功今日吾人生命財產得以無恙者非管理公共租界者之力有以致之也罷巿未及二十四小時軍事威嚴己遍於租界試問有何理由遽有此耀武揚威之舉動耶華人有何作爲而需此極端之舉動耶華人閉門停業無所事事乃至街中觀望此何傷乎華人未嘗有在街觀望之事乎如四馬路有兩車夫互毆華人不卽圍而觀之少頃復散乎此固在華外人不待居住多年即能了解者也以天然人情而言所予以剌戟愈甚則衆人聚集愈多而聚集之時間说愈久此不獨中國如此卽世界他處亦莫不然也罷巿發生後一日大陸報曾著論警告謂外人觀察之錯誤亦猶愚衆之精神足以僨事且謂苟不激動之則愚衆不爲害苟不以無謂之壓制促其結成一體則愚衆亦不爲害苟聽其安然發洩其氣則愚衆自然回家覓食就寢又有過早與過分之抑制適足激成燎原之火星等語後之事實適與此符在靜觀罷巿情勢者之心目中殆無所疑而以爲因當道所行之方法罷巿乃愈加甚歷時亦愈久苟不行此方法則罷巿風潮未嘗不可早數日結束也（一）利用上海團練隊之法絶無理由罷巿第二日之事勢並未逹需用兵士之極度仍屬巡捕範圍内事巡捕與特别巡捕等盡其職務誠屬可嘉其不然者惟罷巿第一夜之南京路事件是夜衝散衆人以清道路一舉是否必要不能無疑彼時衆人因好奇故集於街中尙無危險舉動如用較不引人注意之方法未嘗不可使之散去迨衝散之行動旣見實施衆人始有擲物情事此固天然人情上之反動也但巡捕此舉不過爲見解上之小錯在激昻時常易有之不難爲人原諒除此端而外以巡捕個人言固己善盡其職矣第二日團練隊之調出其所成就者徒使衆人出外觀看較前倍增而釁禍之機會亦較前倍增果當時調出團練兵認爲必要之防衛計畫則當使團練兵集於駐防地點以待後命俟某處有必須用團練兵之事時然後調往之但若當街置砲分派哨隊儼若臨敵者然則未免荒謬而指揮騎兵上下街沿驅逐無罪觀望人則亦未免愚魯若被逐者爲較華人更易激動之人民則殺人情事恐將發生設此舉動施諸紐約倫敦芝加哥等處試思其後果將如何此後數日團練兵僅爲激怒之具適以增華人之憤慨耳（二）諭令巡捕團練兵强使華人開店一事絶對不合此次罷巿與其謂爲罷巿無寗謂爲消極抵抗如須禁止閉門以防全體罷巿則當於起初閉門後三小時内行之而以不遵命者撤銷執照爲辦法此策在大陸報觀之固不信其可行但若當道認爲可行則應在事初立即行之迨罷巿己數日始强令其開門則未免不智矣巡捕來前囑令開門華人從之但巡捕去未數步門又關閉凡此事實工部局失顔面弱威信又不獨招恨己也（三）諭令撤除旗幟一事亦絶對無理由夫旗幟果有何害乎大半皆力勸人勿暴動者大陸報訪員曾隨若干巡捕之後沿四馬路行計其所囑扯下之旗至少有一半上書切勿暴動字樣迨巡捕囑令收入時店夥平心息氣遵行其言迨巡捕旣去旗又掛出間有店夥不願收旗者巡捕輒强自扯去之衆人加以譏剌甚或蓄怒此非事理所必至者歟此非人情之常歟旗書幸勿暴動而巡捕扯之衆乃不平試問激起暴動者誰乎罷巿後第三夜大陸報訪員在南京路察視情勢見一年幼學生暗散傳單其所以不敢公然傳散者因有禁令故也卒爲巡捕所見而拘之訪員得該學生所散之傳單一紙上書華文讀之爲贊助學生行動幸勿暴動等字而己但該學生竟因此而被拘然則求保全秩序者誰乎反是者誰乎（四）諭令封閉學生機關禁止穿制服或戴標識之學生行於街中一事乃絶對非必要且有損無益夫學生作何危險乎彼等方竭其力以阻止破壞秩序之事件迨學生旣被逐出防阻暴動最有效力之利器遂不存在而罷巿風潮爲學生力能約束者遂轉入於無組織的勞動家之手學生初决意游行以示抗議後因某外人勸告遂幡然變計帖然服從此種行爲足見其自制功夫極可爲人嘉尙者也（五）不准游行以慶賀學生勝利一事亦絶對無理由游行並無危險至少應許以有節制的游行以學生爲限蓋公共興奮之氣當然宜有以洩之苟不容其洩發於天然之途則按諸人情勢必橫洩嗣後果然致有死一人傷多人之結果（六）罷巿中之領袖人物最初即謀約束罷巿風潮不使甚越出和平範圍乃當道不允與之聨合此舉絶對莫可置辯如罷巿後一二日内召集學生領袖告以時局曉以利害協定凡各行動須經工部局同意之辦法許其自組機關由官場協助共維治安而防阻工人罷工則何致有種種驚擾與夫一次衝突之危險及一星期巿面停頓之損失乎綜之工部局對於此事之態度與精神不能令人無言大陸報未便决定切實責任且亦不能越分决定之但上海居民之將來幸福則要求此種責任之宜决定也去年虹口閙事錯在施行戒備之太遲此次鑒於去年往事故惟恐戒備之或緩過猶不及一誤再誤安保將來不有三誤此次邀天之幸得免惡果安保將來不殃及吾身與其追悔於後曷若預防於前苟有任何情形致生此乖誤者無論在組織上或行政手續上或在人物上吾人今必欲知之不能過遲也大陸報爲有責任報紙自信爲大部份居民發言故謹懇領事團傳諭從事公開的調查不獨調查辦理罷巿事件且當調查公共租界之防衛機關凡其組織與行政手續以及人物皆在調查之列也 
[海容艦中之李祥和案]  
　　海參崴華人李祥和因受俄黨指使在崴埠剌探消息擾害華僑經該處駐俄林副領事派人設法拘獲管收海容軍艦下艙此次海容南下帶回訊辦海軍司令公署近得天津電訊海容艦業己由津啓椗不日即可到滬但外交部近接俄國軍事參議麥克羅支電内開李祥和係山東掖縣人年四十五歲充任俄官署繙譯己十有八年素來品行端正此次被人誣陷指爲通匪擾害華僑現押在海容軍艦下艙帶華懲辦應請咨逹海軍總司令俟海容軍艦到滬後將李祥和即行釋放回復自由等情外交部准電後除咨逹海軍部查照外並己分咨松滬護軍使署海軍司令公署江蘇特派交涉員公署一體知照聞此案關係重大海軍當局尙須切實調查云 
[一星期棉巿報告]  
　　中美新聞社云棉巿一星期來尙無根本上之變動價之高下不一乃投機者從中取巧所致美棉大跌價上海亦有影響忽紐約巿價陡漲上海復隨之而起本埠廠家有鑒於此皆大收置故巿面之外象甚佳也收成一節除陜西河南外前次風雨嚴寒並不大損棉田陜西久旱棉田需雨河南又遭大風收成决不佳江浙長江一帶產棉之區今後祗求乾燥晴天山東直隸一切平常上海方面在近數日中惟候和會之消息以定局面再各地產棉之數當俟收成後始有定論非今日所能預决也利物浦十日電巿價如下埃及棉二七·○九印度棉一四·九五中區棉一九·八九巿面尙穏又十八日紐約電七月份三一·○五十月份三○·四六十六日孟買電巿價仍五五六盧比極穏 
[現貨金價可望平定]  
　　本月三號匯豐等銀行從外洋運來盎斯現金六百十二條（每條重五百餘兩）先後開盤售出巿價己屢誌本報昨日該銀行又售與北巿泰亨源方記恒孚等金號盎斯金三十條價每十兩規銀二百二十五兩旋有某金號欲照原價續購數條該行不允聞須二百三十兩並聞是日匯豐己裝怡和洋行某輪船盎斯金三百條今晨（二十一日）開赴印度交缷至前日花旗銀行售出兩禮拜期之花旗金四開十餘萬枚價四兩四錢據業中人云金四開盎斯金雖有續到然其中半數仍須裝赴英國等埠故現貨金價諒可定勢矣 
[中國土貨銷美之機會]  
　　中美新聞社云今美國全境之酒至禁絶勢必取他種飲料以代茶葉銷路因此己自一億磅漲至一億五千萬磅十年内可漸加至三億磅但入美之茶中多印度錫蘭爪哇與日本葉中國茶若不振作以爭則一大好機會不啻失諸交臂又華絲亦出口大宗美國運入之絲值一億二千五百萬元中祗十分之二來自中國近來中國麥粉尙稱發逹每日可出二萬五千桶然美國一日可出粉四十萬桶也中國大豆爲世界大商品之一故中國出口貨中豆佔第三位花生在山東己成一大農業每年出口之數極多鷄蛋黃白一年出口五億磅其他花生芝蔴桐油菜油出口者甚多獨北方之牛羊肉未曾用冰凍法運至外國其實祇須冰凍得法决有巿面也 
[美國電燈企業家抵滬]  
　　中美新聞社消息云十七日美國奇異電燈公司總董司換伯自紐約抵滬專爲推廣電燈今中國經理全歸愼昌洋行一家己設廠在老勃生路用華工製造所出燈泡印有製於中國字樣云 
[紙業組織機器造紙公司]  
　　自抵制日貨以來滬上紙業同人講求挽回利權之策己集合資本在江西路十號設立中國機器造紙公司并向美國定就機器在崑山購有地皮其所出品爲提花紙板及各香烟廠肥皂廠所用造紙盒之紙板以及厚薄馬糞紙一俟機器運到卽可出貨 
[報關業儆戒私裝日貨]  
　　上海總商會曁縣商會昨接南北巿報關公會函云徑啓者抵制日貨事早經同人等開會議决定有罰欵專條如有報裝日貨日船者一經調查屬實照章議罰前經調查偵悉敝同業普發祥代某參行報裝江華輪出口洋瓶八箱的是日貨故將該貨扣留昨開全體大會公同集議僉以貨本微未難以議罰公議將該洋瓶擊毁藉作違章者儆當經全體贊成特擇於陰曆本月二十四日老鐘下午四時將該空瓶堆放敝公所門前當衆擊破務請貴會派員蒞場參觀監視以盡國人天職 
[警廳指定毒物化騐處所] 　　 
　　息謡解惑之善法 
　　淞滬警察廳昨訓令各區署所云近查本埠自食物有奸人置毒之謡發生人心惶恐羣相猜疑居民有懼食菜蔬之憂商販有積貨難售之累甚或遇人手携玻瓶藥品等類行走道路羣疑爲下毒之人環圍毆擊數見不鮮雖迭經出示嚴禁無如風聲所播深入人心斷非空言所能解釋究竟其中有無毒物非施行化騐不足以明眞相而袪羣疑本廳有保護人民生命之責不得不設法研究業經函商上海醫院請其擔任化騐嗣後各署所遇有前項等事務將兩造並證物一併帶區立即解廳轉送醫院化騐如果毒物確鑿自當予以重懲倘係誤會亦可宣布釋疑並勸諭菜蔬小販務向小菜場及菜巿售賣切勿沿街叫賣以免危險除分行並布告外合亟訓令仰即一體遵照認眞辦理勿稍玩誤同日又發布告云照得本埠下毒食物之謡日盛一日風聲所播幾於到處皆然居民有懼食蔬菜之憂商販有積貨難售之累甚或遇人手携玻瓶藥品等類行走路途羣疑爲下毒之人環圍毆擊此種情形固己數見不鮮雖經本廳長一再布告剴切曉諭無如此項謡言愈演愈盛人心惶恐愈積愈深設竟長此不己小之妨害營業大則擾亂公安殊非地方之福本廳長有維持地方治安保護人民生命之責若不澈底根究不足以明眞相而釋羣疑茲經函請上海醫院擔任化騐嗣後爾商民人等如遇有食物藥品等類疑慮有毒者儘可將人證送交該管警區立即解廳轉送醫院化騐如果毒物確鑿自當盡法嚴辦以示懲儆倘係誤會亦可頓釋疑團除小菜場及菜巿業經本廳飭區取締並派員隨時檢查務求潔凈外爲再布告商民諸色人等一體知悉仰即遵照辦理各安生業毋再驚疑自滋擾累倘再有造謡之人故意煽惑以及不分皂白攢毆路人者一經查獲定當按律嚴懲不稍寛貸 
[李蘇督表明態度之又一電]  
　　松滬盧護軍使昨接南京李督軍通電云軍隊責任防務警察維持秩序職務雖稍有不同而維護治安則一居恒各守權限固屬尊崇分治之精神及至時機切迫之秋自應逹變通權互相協助期趨一致以維地方之公安此次本省爲京滬風潮所激盪罷學罷巿逼迫而來現在雖己平靖然其中難保無不逞之徒及匪徒痞棍溷跡勾煽希圖擾亂安寗凡我軍人素以保衛地方爲職志應即協同維護以補警力之不逮自此通電之後倘有疏於防範致生事端該軍隊長官當共負責無可諉缷除分電外特電仰遵照通傳所屬各軍警一體遵照 
[沈聨芳四次辭職之詞令]  
　　上海總商會副會長沈聨芳昨提出第四次辭職書云昨奉惠函并附農商部麻電敬悉今蒙推舉祝聞謝勞四位會董先生偕臨遵照部示切實挽留撫衷自問祇 
 
 

Page 11

 
 
有銘感肺腑而不能復任查會長會董均爲名譽職而爲商業擔負義務恒常兢兢業業如履薄氷無非爲全埠商業維護此公共機關庶期對内對外保持恒常信用遇有商業間重要問題儘力一爭稍收效果此向來辦事之宗旨也且鏞未任商會副會長以前辦理閘北巿政商團自知好動而於擔任副會長以後恪守商會法在商言商不敢逾越範圍原以責任太重律己不得不嚴詎料人皆不諒僅加毁謗而無證據其義云何哉旣無義之可言卽無職之可盡業經三次辭職并己登報聲明此公義之不能復任者一也鏞於他埠設有絲廠蘇皖均有繭行更於滬埠尙有種種之營業家無兄弟均須一人主政自任此義務以來綆短汲深殊覺困苦終日奔波己無暇晷更增别種公益機關均有日行公務業己應接不暇行年五十實覺精力就衰即無此次風潮亦應閉門思過當知四十九年之非此私情之不能復任者又一也矧副會長一席輔佐會長主持會務而己上年蒙諸公推舉續任堅辭不獲曾請諸公添舉副會長一人俾得稍輕仔肩兼理自己營業明知變更法令有所爲難而上海爲特别區域呈請部示或能體察商情准予添舉跡此以觀鏞之不才早經當衆宣告不自今始何况公義私情均有不能復任之原委所有副會長一席旣經脫離萬難復任惟有仰懇諸公據情代陳農商部江蘇督軍省長曁盧護軍使沈兼道尹鑒諒苦衷准予辭職俾遂初衷 
[滬電局接管德郵電局]  
　　上海德國郵電局前經陳交涉使暫行接收管理昨江蘇電政監督兼上海電報局長周萬鵬准楊交涉員令委交際科長陳震東携同該國郵電局雜物清册移交接收周局長特派該局電報總管吳君前往會同照册點收清楚接管並即電呈交通部查核備案 
[東溝口募建橋梁之布告]  
　　上海縣署昨出布告云案據浦東塘工善後局董謝源深朱日宣呈稱竊查東溝口港卽邑乘所載曰大將浦面廣二十餘丈灌輸黃浦潮流以東逹於趙家溝南逹於都台浦北逹於孫家溝盧九郎溝自港口迤東越四餘里方有橋梁跨都台浦者曰津橋跨趙家溝者曰漩河潭橋跨孫家溝者曰孫家橋跨盧九郎溝曰橫浦橋而獨缺其西一面故高陸兩鄉之居民其有事於東溝及錢郎中橋等處者均以限於一水必繞道四五里或六七里始得逹其目的地道途僕僕費時耗力行者苦之港口雖有渡船之設然一葉扁舟人容二三急流涉險時有戒心一值風雨則舟子休業交通頓阻尤有行不得之嘆焉清光緒中葉鄉父老曾經提議於東溝左近建築一橋以資利濟顧以工鉅迄未實行遷延至今而東溝之情形頓異昔日稽諸輿論實有不能緩建之勢蓋自高陸兩鄉征收糧櫃移設於東溝浦以南鄉民之完納上下忙及冬漕賦稅者歲必往返者三徒以欲渡無梁不得不行遠取道非特有胝足之苦且亦致曠其力作之光陰故橋之建有關於國課者一也自縣警第六區分設於東溝浦南一帶均隸其轄境橋不建則巡邏必多窒礙夜中設有盜警而緝捕者縱奮勇而一水迢迢曷能飛渡洎迂道追蹤而盜己遠颺故橋之建有關於公安者一也自董局創設輪渡於是浦南之居民赴滬者咸爭出其途爲公衆便利計此橋之不可不建者也近自縣苗圃新闢於浦南之五十圖地方凡冠蓋往來貨物運輸悉以東溝爲機關由東溝渡彼設無跨浦之橋梁則臨流喚渡阻力生焉爲交通計此又橋之不可不建者也綜茲數端故建築勢難再緩時有陸行鄉經董王君松泉首先創義撥捐存欵銀一千元囑由董局籌辦爰共集議着手進行相度形勢宜位於縣苗圃之前其製造之式悉用水門汀建築計橋身長十二丈面廣十六尺坐跨二十二保五十圖五十二圖雇工估值需工料銀六千元有强惟工重欵鉅董局亦無公項撥濟誠恐難以集事竊思造橋爲公益之舉社會不乏樂善之士計惟有集腋成裘以濟鉅工爰議署名公啓分投勸募仰乞鑒核提倡同襄義舉現正運料開工爲特具文呈請出示並祈飭警彈壓傳諭兩圖地保到工照料實爲公便等情除指令呈悉所稱募捐建橋一節應候公啓送到時設法提倡餘如所呈辦理仰即知照此令並飭警彈壓傳諭地保到工照料外合行出示布告仰該兩鄉人民一體知悉 
[基督徒佈道團開會]  
　　基督徒佈道團前晚在事務所（慕爾堂）開夏令　隊辦事會首由蔡式之團長領祈禱並讀經略論講道之責任重大繼據派遣江浙兩省聨會代表龐子賢報告在杭聨會之情形並宣誦夏令露天講道第六次之題目及推定講員等事繼又議定二十三號午後出發宣講（元始有道與上帝同在）云 
[青年會特設游泳練習班]  
　　游泳一術我國古時極爲重視近來泰西各國學校中己有列作專科者蓋此術不獨有益於個人體質且能救人危險本埠青年會自建築游泳池以來各界入會學習者頗多茲該會以現當炎夏欲謀普及起見特設游泳練習班每日下午五時至六時晚八時至九時聘精於游泳者悉心敎授每月收費三元如係該會會員槪不取費 
[上海公學將設補習科]  
　　白克路上海公學因此次青島問題激成罷學各級學生於學業上所受損失頗鉅該校校長楊德鈞特於暑假期間設一補習科七月四日起至八月二十一日止其科目以國文算術英文爲主聞他校學生亦可入校肄習 
[小學敎員研究會開會預誌]  
　　上海縣屬各小學校敎員研究會主任分致本埠公私立各小學校通啓云六月二十二日應開國文科研究會務請貴校國文科研究會會員准於是日上午十時到會研究對於國文敎授倘有研究問題至希先期提示上海小學敎員研究會敬啓 
[國貨維持會定期開會]  
　　中華國貨維持會昨致該會各會員函云謹啓者本會定於陽曆本月二十日晚快鐘九時開評議常會討論購地付定銀（地在馬霍路孟德蘭路）及會員提議提倡國貨公司等問題屆時千祈早臨俾得集思廣益速圖進行爲荷 
[商帮協會所接紅會覆函]  
　　旅滬商帮協會日前接各帮商號來函以滬上謡諑繁興僉云食品之中有人乘間投毒以致人心恐慌不敢購買函請設法禁止以息流言即經函請紅十字會防範茲悉該協會昨接紅十字會復函云承示有人乘間投毒一節本會己早有所聞當經密派醫士二人四出暗探數日以來尙未得其實在本會宗旨夙以博愛爲懷旣不敢隨巷議街談遽人人罪亦不敢效官廳布告專事闢謡區區此意當荷社會人士共見共聞至剖解化騐諸務事屬行政範圍應由吾國地方官廳曁租界公部局主持辦理未便冒昧聲請致貽唐突尙祈垂諒爲幸 
[松板來歷不明]  
　　魯人張小侉子於昨日携帶來歷不明之松板十餘塊被探程明德查見向詰支吾當將人贓一併拘入捕房押候解廨請究 
[米店主指控造謡案兩起]  
　　江北人許德富日前向虹口梧州路六百五十五號門牌復泰米店糴得食米炊成熱飯以近來謡傳食物有毒遂取銀針揷入飯内試騐並無異象乃許心終不釋邀同張林奎持飯向該店糾纒當經該店主譚伯言與夥顔和尙將飯分食以明無毒並勸許等不可誤信謡言詎許等仍不相信其時觀者旣多人言龐雜譚恐肇事因即鳴捕將許張二人帶入捕房押至昨晨解送公共公堂請究原告譚伯言偕證顔和尙上堂訴明被告糾衆無理取閙情形並將食餘之飯呈案請察詰之許德富張林奎供詞互相推諉張襄讞與英包副領事核供互商之下以許張兩人不應輕信謡言庸人自擾判各罰洋十五元或各押兩禮拜以儆 
　　又寗波婦人楊洪氏因到處傳說虹口崇明路五十二號某米店所售之米有毒經該米店主王福才以氏有意造謡破壞營業報告該管閔行路捕房昨晨派探侯松山與八十四號西探目利扶司及九十八號西探將楊洪氏拘解公共公堂請究即甲中西探禀明案情並由原告王福才投稱被告於前日曾來糴去食米數升旋復將米持來謂其中有毒我以此等愚婦莫可理喻故即掉換豈知如此有三四次之多並逢人即說米内有毒是以報捕等語詰據楊洪氏供稱因將生米煮成熟飯嗅之有一種氣味故願將米退還並不向其要錢亦未傳與他人知道求宥中西官核供將原告呈案之米察閱一過以米内並無毒物顯係該氏自擾且累及他人營業判着罰洋十五元充公示儆 
[懲辦行兇過犯]  
　　浦東人徐阿大前晚携鴨頭數個裏在舊報紙内行經公共租界福建路被人疑係置毒登時聚衆數十人不問情由將徐圍住兇毆迨四百六十八號華捕聞警邀同他捕馳往行兇人己早逃逸遂將徐車送醫院醫治據情回訴捕頭立飭包探馮兆蘭與九十五號西探協往出事處查獲行兇之無錫人陳阿根一名拘入捕房押至昨晨解送公共公廨請究據中西包探上堂禀明前情並稱查得被告係屬過犯請爲嚴究又據徐阿大供稱昨夜在廣東路某醬肉店買得鴨頭數個行至石路衆人指我暗置毒藥圍住兇毆受有微傷求察訊之陳阿根供稱昨晚適經是處因聞衆人犯喊有人散放毒藥因之尾後往觀並不行兇乞鑒俞襄讞核供商之英卓副領事以陳不應無端毆人且係過犯判陳押西牢九月期滿逐出租界 
[汽車撞傷行人兩起]  
　　昨午有一年約三十許之男子行經新世界附近被飛星汽車公司汽車夫林某開駛五百七十八號汽車撞傷甚重暈仆於地當經新閘捕房九百十四號華捕瞥見押令該汽車載送受傷人投醫院醫治一面帶該汽車夫入捕房禀請捕頭核示又昨日下午有某號汽車駛經馬霍路撞倒江西人蕭山亮跌傷頭臂等處由新閘捕房二百二十號巡街捕到來抄錄汽車號數另僱車送蕭山亮往醫院醫治一面歸禀捕頭查核 
[警廳不願省釋張紀綱等]  
　　張紀綱等前在本城邑廟大殿旁分佈傳單大書上海某廳長忠心賣國等字當爲巡警干涉上前拘拿以致激動衆怒齊至一區二分所警局門口爭論當場由警拘獲張紀綱周森茂即戎森木等申送警廳發科訊判各拘留一個月並據黃泰西等到廳求保不准現朱品齋又聨名於昨午投廳具禀請將張紀綱等保出外安分營生而黃森泰等昨亦繼續禀訴要求將戎森木取保出外改過安分等語廳長徐國樑以此案張紀綱戎森木等己經訊明判决拘留一個月該商等要求交保碍難照准當場將禀擲還不理 
[張文正己發監執行]  
　　高昌廟周春泰布號學徒張文正於戒嚴戎内繕貼警告致被軍署提辦判處三等有期徒刑二年十個月並將該店自判决日起再行封閉三星期店主婦朱馮氏着罰洋二百元斥釋己誌前報茲悉判决之張文正昨由盧護軍使派兵由營倉提出釘上鐐銬押往上海陸軍監獄執行刑期矣 
[錢債案展期研訊]  
　　傅培德在公共公廨呈控新閘元益紗廠經理胡迪卿騙取現銀一千九百五十兩莊票支票銀二千兩一案由廨准飭捕房將胡提案訊交一千兩人銀並保候訊己誌本報昨晨由廨提訊據原告代表律師上堂譯稱兩造賬目尙未理明請爲展期研訊被告代表投稱原告律師所述理賬情由敝律師亦表同意中西官得禀判被告仍交原保候再展期研訊 
[原告請求銷案]  
　　錢子舫在公共公廨刑事科指控潘小九畢意誠與妻錢薛氏串將伊之十九歲女兒大寳十三歲女兒二寳藏匿某妓院爲娼由廨將被告男女三人併傳至案諭令各交二百元人洋並保候訊在案昨晨提訊據原告代表律師上堂譯稱本案現雙方在外理勸明白應請將案註銷被告等亦延律師到堂代表陳述理由中西官核供以旣經理勸明白准予銷案會判被告男女一併開釋 
[柴爿店失火旋熄]  
　　昨日上午十一句餘鐘美租界七浦路七百二十九號門牌元森昌柴爿店内因煮午膳失火幸在日間人手衆多即經撲滅迨救火會各驅皮帶車到場業己烟銷火滅矣 
[無心失火免究]  
　　法界東新橋街愛多亞路轉角新大甡烟紙店於日前晚上失火當經救火會會員急驅皮帶車到場救熄事後由捕房查得該店保有火險飭探前往將該店主方坤源傳入捕房諭令交保候訊昨日傳至法公堂請究先據捕頭上堂禀明前情詰之方坤源供是晚樓上點有火油燈因外面有學生隊經過出外觀看不知如何火熖燃至板壁上以致失愼實出無心求察中西官會判察得實係無心失火將案註銷 
[迷路女孩留養候領]  
　　女孩陳彩根身穿緑色布夾襖洋紗布單褲天然足赤脚無鞋頭髮辮紅紥根在法新租界寳建路地方迷路爲捕查見帶入捕房昨送法公堂請示詰其年歲住址陳孩祗稱廣東人餘言含糊中西官判送堂留養候家屬認領 
[土娼發所留養]  
　　濟良所昨解婦人王高氏到廨請示即據氏供在南巿仁和小客棧内爲土娼因苦不願逃出務求超豁中西官得供會判王高氏發濟良所留養照章擇配 
[小車夫呑没儎貨案判决]  
　　興聖街同信昌夥林本元永泰昶夥張榮昌控小車夫薛阿三呑没貨物一案由警拘送地檢廳訊明判押候究茲悉此案係呑没同信昌毛巾一件得洋十四元又永泰昶洋襪一件得洋十一元五角以上所得洋元均賭博輸盡昨經地檢廳向同級審廳起訴下午由堵推事會同沈檢察官開庭飭提薛阿三至案研訊之下以其侵佔罪當然成立判處五等有期徒刑監禁四個月以儆 
[索債反被行兇]  
　　揚州人徐光喜在閘北蒙古路開理髮店前日扭同業褚在林至四區一分所控稱因褚欠民借洋五元向討無着反被擊碎店内玻璃鏡一面請爲究追昨楊警佐將案轉解司法科訊辦 
[流氓拆梢解究]  
　　唐秀泉住閘北新民路前日被流氓樂阿順藉端拆梢由閘北偵緝隊查見一併拘送司法科候辦 
[閔行鎭破獲烟窟]  
　　閔行鎭地方警察第一分所姚所長前晚飭派長警在本鎭西街破獲烟窟一處當塲拘獲私售洋烟供人吸食之婦人某氏並烟客四人又抄獲大小烟具申送事務所昨午移送上海地方檢察廳訊辦 
[無賴設攤聚賭]  
　　無賴梁枝前日串黨在虹口天潼路弄内擺設賭攤誘人賭博被一千四百六十七號華捕查見將梁連同賭具帶入捕房昨晨解經公共公堂中西官訊實判梁罰洋五元賭具銷燬 
[無故亂吹警笛]  
　　甯波人吳金聚因在虹口西華德路某茶館内將警笛狂鳴當由三百七十號印捕聞聲前往見無事故遂將吳帶入捕房昨解公堂經中西官訊悉前情以吳不應違章判押一禮拜以儆警笛充公 
[小工串竊白糖]  
　　江北小工陳德興徐二柏三因在元芳碼頭合生輪船上竊得白糖一包被怡和公司用人翁松林瞥見鳴捕將陳等拘押捕房昨解公共公堂經中西官訊悉前情判各押十四天以儆 
[鄰居查出竊贓]  
　　胡家木橋池家塘地方鄉人周木林侯榮全邱王氏家日前相繼失竊衣服等物茲在其鄰李阿元及李蔡氏二家搜出原贓偕同地保全恩叙將李等扭控五區三分所經唐署員研訊之下據供係在逃之吳阿三所竊寄藏伊處云云判解司法科押候核辦 
[美生西食店之優點]  
　　跑馬廳對面美生西食物店創辦期年於發售氷结冷及茶點等頗能注意衛生客座秀雅空氣清淨故營業頗爲發逹 
[上海縣署批示五則]  
　　薜慶慶爲取巧違章請求諭禁由呈悉候飭吏查明傳該行停歇可也仰即知照 
　　錦星水險公司爲遵令補具註册文件請子轉呈由呈悉候將補送註册文件備文轉呈可也仰即知照 
　　陸全福爲開設蔬菜行請立案由呈悉該商開設蔬菜行旣據呈繳登錄稅當領短期登錄憑證應准該行營業無庸另請立案仰即知照 
　　陸崑生陸德德爲措勒圖呑冒認朦蔽求核撤銷由前據張陸氏呈稱陸國秀夏地觀各戸單地由陸敬敬裁單立契出賣有半單契據可憑來呈謂單契係抵寄與張陸氏保管如係抵押即不得謂寄託保管詞意含混顯有不實所請查案撤銷之處未便照准 
　　倪舊揆爲呈請示禁嗎啡並飭警嚴行偵緝由呈悉查嗎啡流毒最甚迭經通令嚴禁在案據呈前情候再行申禁並飭各警區一體查緝究辦仰即知照 
來件 
[上海歐美學生會宣布息謡書]  
　　近來傳聞放毒之謡言甚多因此而誤會毆傷之人己不少且所毆傷者皆我國人併非日本人動謂其人受了日本人錢故代彼放毒藥於諸食物中以自害同胞有時搜其身藏些少藥粉藥水有時兩者併無之一人呼百人和遂羣相攢毆幸而輕傷不幸而重傷致命者不一而足及警察來則一閧而散祗得將傷者送往醫院調治其後查實全無根據若果係受錢放毒何不行之於黑夜偏行之光天化日當中吾等非代日本人辨護須知毒藥害人爲萬國法律所不許觀歐洲戰時德人施放毒烟砲於敵軍天下萬國皆痛恨之以其違背人道與正義也倘日本人確有此種陰謀正可調查其確實放毒憑據登於中西各報宣布其罪狀然信其决非毒藥果眞毒藥彼縱不爲我計亦當自爲計不肯甘罹法網也况其人果眞放毒亦祗可拘其人於官廳治以應得之罪不當毆傷之先自陷於法律然其中保無彼之浪人故爲苦肉計所放本非毒藥使人將假毒藥隨處放些使我謡言四起互相驚擾因而利用我國愚民與彼浪人惹起惡感弄出人命則反中了他計與國家爲難釀成交涉不可收拾矣竊爲眞愛國者所不取也深望我國明理之人速爲解釋使謡言早息社會相安則國民幸甚 
[中華續行委辦會爲雲貴乞賑文]  
　　敬啓者雲貴昭威一帶久罹奇災前己兩番乞賑計陸續收到蘇之上海南京六合江陰浙之杭州新巿贛之大姑塘景德鎭豫之確山汲縣閩之浦城魯之安邱及香港等處敎會捐欵均己趕滙災區妥爲施放仰承厚惠感戴實深惟近來迭接災區各敎會來函以久旱無收穫之望災民有待斃之憂各教會所獲捐欵若全濟當地信徒尙恐人難一飽而况災區至廣難民殊多艱苦己甚備極困難往往草食不得則賣子女以爲奴呼求不應忍棄老親以資獸倒斃充途暴骨遍野人雖凶頑至極而父母妻子之情不滅乃以無食之故竟斷骨肉之恩絶妻子之愛傷心慘目有逾是耶更有多數兒童以飢故而坐於烈火之旁冀延其忍餘之力雖胸腹焦傷猶忍而不去孰知終不得食竟至於死夫求生之心人所同具雖兒童亦然死爲至苦也餓而至死更爲慘焉邇來各敎會只就力所能及之處略予賑濟就食之人間有力難舉其足者再爲遲延即不復人世矣而遠道山中雖餓死亦難得也又出賣子女其慘情或較餓死尤甚蓋男童則流爲奴僕生死苦虐由人處之女子則轉致都邑婢妾娼妓亦任人所欲似此情形若不速救則老皆餓斃幼悉淪喪不特慘痛於一時更遺巨患於來日我慈善君子素具愛人之心先人而憂人溺猶己當必踴躍輸將以濟巨難庶垂斃之民蒙延長生命之恩而泣告之人亦少揮傷心之涙矣專此再懇伏候宏賜順頌公安諸希朗鑒中華續行委辦會幹事苑禮文誠靜怡同啓收捐欵處上海崑山花園五號中華續行委辦會 
來函 
[上海醫院長王彰孚來函]  
　　敬啓者近日本埠食物下毒一事謡言日甚報紙載作新聞士夫藉爲談助鄙意此事固爲理之所必無亦爲事之所或有辨别毒物係屬專門學問茲不細述姑就通俗者言之時正夏令氣候失常人體易感疾病食物易變性質毒物云者即本不有毒之物一變其性或食之過度均能致毒於人某國人置毒之說或欲擾亂人心别有作用然人心叵測奸人受愚果有其事殊屬可惡惟我人偶感食邪即疑有人置毒則未免神經過敏矣敝院自有此謡以來日有數起最甚者有一家十四人老幼全感者然此種情形大槪在下級生活之人爲多試觀中等社會之人不常有此而上等人家更屬鮮聞蓋中毒之事其中下級生活之人對於食物太不注意實爲一大原因上中人家智識較高自知注重衛生者即少受此種影響也敝院爲闢除謡言破人疑團起見本准懷疑之人送可疑之食物藥品來院化騐以明眞相昨日又承警廳徐廳長委託代任警廳案件中之化騐敝院各醫員及調劑員均熱心公益願盡義務以安人心凡我紳商學工各界如有懷疑儘請來院賜敎可也 
[商務印書館來函]  
　　啓者頃檢閱本月十八日某報第四張内載有商務印書館同人來函爲食物置毒事敝公司查敝全體同人並無此項投函除備函向該報聲明外特此函請貴報登入來函欄内以昭實在商務印書館謹啓 
[江西夏布帮來函]  
　　夏布銷路向來自三月至六月雖稱暢行不若今年之盛正初發始凡江西夏布隨到隨售客路則牛莊廣東高麗千尺夏布昔售三十六兩今四十五至五十兩細夏布亦漲二三分鈿本埠較舊亦更生色蓋爲提倡國貨所有紳商學界穿着槪是漂白萬載宜黃銷巿甚旺也江西夏布帮同啓 
雜評二 
[總商會之會長問題（庸）]  
　　總商會自佳電風潮以來會長辭職將及一月雖經官場之挽留而兩會長以輿情所在亦不願輕易取消其辭意今副會長沈聨芳又提出四次辭表玩其詞意若有不能不去之苦衷兩會長之辭職旣己至再至三當然出於至誠無可强勉上海商界縱少堪長總會之人材然强人所難究非恕道會中諸君正可爲會長留一去思何必牽率不己也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係沈信卿先生手書 
新談 
[上海觀察談之一節] [  一之]  
　　上海在民之特性八（同化力最可驚） 
　　世界各國大城巿其住民最富『同化力』者固莫『上海』若也上海二字之定名蓋傍汪洋之巨浸而適位乎其上者顧名思義似終不能離一『水』字水性最善融化一切故以社會風化而言無論何地之人一抵上海不能不染三種習氣一日趨時二曰務奢三日尙圓滑苟不如是似不足以化成完全之上海人也上海人同化力之可驚有如是者記者於是又得一極相類似之譬解焉蓋外方人士之彼同化於上海之住民也小而言之譬以少許糖屑入杯水水能化糖糖終不能遽變杯水之容積大而言之譬之大海潮流挾萬頃平沙以俱逝雖令桑田盡爲滄海而海水之汪洋浩瀚自若也並世之談歷史學者追溯遼金蒙古往事每以中國人士同化力爲最可驚而以記者觀察所得中國全部之同化力僅能施諸用夏變夷之時迄今列强諸國各有其施政方策我國人士行且蔑棄宗邦文化而皆回化於外人矣故中國往昔足令外人同化於我之固有功能居今實己盡歸消失所不能消失者獨我上海方面關乎人心風俗潛移默化之趨勢耳此種趨勢實最可驚以消極方面而言一年之中内地男女青年之染上海惡風習而瀕於墮落者殆將不可勝數美國大埠若紐約實無如此之危險也蓋中國風俗人心數年來之每况愈下全以不良社會種其因社會不良則觸處皆荆棘改革社會不從上海着手則中國殆無挽救之希望也以美國論若紐約詩家谷各大城雖亦不免有兇徒惡少混跡其中然以社會情狀之不同與敎育事業之精進無己時而男女青年遂不易與黑幕中人相接觸矣 
　　以積極之趨勢而言『傍汪洋之巨浸而適居其上』之一大城勢不能無種種新潮流之鼓盪似又當在吾人意想中也計上海自戊戍變政以來若庚子志士團之暗中活躍若癸卯種族大義之乘時崛起若乙己拒約演講若丙午爭路風潮若辛亥光復事業若壬子一年中各政黨之臨時發動與諸偉人之風起雲興若丙辰之倒袁熱若本年己未之掊酷熱（『掊酷』爲Ｂｏｙｃｏｔｔ之譯音意則弱者合羣力爲抵制以共掊强有力者嚴酷之主義也此法始於一千八百八十年英屬之愛蘭島其第一人受窘者蓋英上校Ｂｏｙｃｏｔｔ其人也茲譯『掊酷』專以表明其字義耳）莫不以上海爲中樞内地人士之不遠千里至者一抵上海遂若人人而得活動之手腕人人而爲上海青年所同化也及至事過境遷又復寂焉無聞吳淞江上潮平兩岸闊矣由此可知我上海人士欲爲全中國謀幸福勢不能無團結力蓋上海重大事業應時而生事過境遷而復歸泯没者猶之海潮漲落之有定時也海岸散沙常不免爲水勢所冲刷欲其不爲水勢所冲刷惟有全埠一致密接銜合爲隄防耳 
老申報 
[新樣火船見光緒二年九月初四日]  
　　日咋一點鐘時本埠耶松洋行之製造廠内有新火輪船一艘下水中外聚而觀者不少其人但聞號令一出船身便徐徐流下諸事毫無錯悮據聞此船於往來宜昌重慶兩處甚爲合宜蓋吃水旣少而駛又迅速且式樣與他國溯澗溪澗中各船相仿計船身長一百八十尺寛二十八尺下艙深八尺上艙亦深八尺可載重貨五百噸量貨九百五十墩並有百名客位因其吃水較少故下水時船頭貝吃水一尺船後只吃水二尺若載重貨五百噸其吃水約六尺光景若載量貨各雜貨七百五十噸亦僅吃水至四五尺而己船旣非兩旁之明輪亦不作暗輪惟於船後設明輪一個據稱此法於溯澗溪澗最妙今若往淺狹之内河亦無不可機器及火爐計各二座汽櫃各徑大十八寸汽桿出入三尺每點鐘可行三十至三十三里之遠現在中英新立條議内准重慶開爲通商口岸俟有火船可走逹時再爲商議云云是以此船情形本館特留心陳列焉 
雜錄 
[無錫一日譚（上）] [  趙君豪]  
[對於公園與圖書館之觀察]  
　　讀一之先生留美觀察譚時發深感神遊新大陸之思想嘗縈腦蒂記者頃以事至梁溪下榻友人楊歷樵家曾以一日之暇徜徉於公園與圖書館之間耳目所接煥然一新較之滬上不啻有天淵之别一之先生嘗謂滬人於休沐之暇多縱口腹之欲而於風景幽勝之地則不肯領略記者間步霞飛路萬航渡時亦有此感想今來無錫於公園圖書館兩處非常滿意但宜改革處亦不得不爲錫人士告也園在光復門内周圍約三里東北繞以鐵栅建築均西式門凡四園額係清道人隸書頗古　　雍正官窰天字壜一對（古物圖十六） 
　　雅入其門見木牌之第一條曰『本園爲公共性質無論男女老幼均可入内游覽但裸體者一槪謝絶』讀此數行以爲文明國人之能事盡矣古木成林鳥聲啾唧綠茵被地野花雜之百步之外輙有茅亭一座樹蔭深處長椅頗多游人偃息其間可消去塵思石斛欲啜淡茗亦隨時可得取資極廉味甚清冽西北隅有荷池緣蓋紅裳碧波微皺雖如蘭橈容與其間但小立石橋佳趣亦復匪淺池旁有小假山上竪石塔係無錫初級師範畢業紀念高約三丈塔頂建一小亭以電燈裝其間深夜視之光芒下射用心可謂美巧矣花幄新造尙未竣立錫人之游是園者踵相接學生敎員居多數普通人次之 
[海外拾珍錄] [  蘭]  
　　罰薄倖美國密爾華基城中有少年菲列勒白斯基者因與其妻反目登屋頂以驚之妻訴於官執之去少年益憤作色謂官曰吾願後此不復記此身爲有妻并不願憶當年結婚之日官怒其薄倖判罰每日誦念其結婚之日『一八八七年六月十四日』以十遍爲度至六十日而止并令其妻監其側於誦時數其次數如不服則當下之監獄云 
　　夢黃金澳洲梅爾蓬城中有一人名約翰奥考納爾嘗連夢黃金五六次夢中默誠其地似在坎尼姆蒲鐡左近醒而大愕不敢舉以告人蓋恐爲他人攫去也一日遂赴是鎭遍加勘察卒發見一產金之礦脈遂携礦苗數種歸騐之無誤後即鳩工往掘云 
小說 
[潛艇歷險記（續）] [  翠岑譯]  
　　Ｒ十九號收拾小艇一小時後己環繞斯高（丹麥最北之土角）自此以南四分之三東之方向即可穿渡開塔加脫（丹麥與瑞典間之海）開塔加脫之南即爲霜特海灣爲此次大戰海軍之最要門戸而正待無所畏懼之Ｒ十九號往者也能渡此一徑羊腸水雷密佈之要道則茫茫大水之波羅的海至矣諾愛爾語麥快亞曰彼丹麥人亦可兒彼之趨向今後實無可疑麥快亞曰然也丹麥眞可憐憫純焠一中立國也乃不能稍享自由彼固永久不能忘什里士威荷爾斯丁（本屬丹麥爲德所併今又有歸丹之議）者投人戰渦寗不易易然鑒於羅馬尼亞懼爲之續因復不敢一試德艦之駐於波羅的海猶駐丹麥也則丹麥而戰豈非自殺又曰福逹愛斯二十四小時後吾儕一身定矣不在波羅的海之上即在霜特之海底矣諾愛爾曰此新設水雷川實破壞吾儕之預計然吾儕必可設法臨時籌劃固吾儕之慣技也 
　　德人盡棄萬國公法在其領海瑞典與丹麥西倫間闊五英里之霜特海灣設置水雷設置之法殊爲周密水雷均繫於海底之沉物雷在水中之位置亦深淺不一潛艇人之隨處皆觸危險無論浮行水面或潛航水中决不能遁水雷之炸裂原有之雷田有平行之水雷三層一在水底上十二尺一在水面下十二尺又一則介二者之中雷田之中有一通道守以巡船及驅逐艦然此道己爲英海軍所知Ｒ十九號因得出發惟今水電區域增廣矣且聞德人猶有鋼製之網攔之水下巡察之船數亦大增徐柏林飛艇及水面飛機時常翺翔於丹麥羣島之南Ｒ十九號今欲飛渡實難乎其難矣 
　　麥快亞揚言曰諾愛爾以蚊蟲潛進西非洲土人之帳與Ｒ十九號潛入波羅的較蚊猶易也雖然諾愛爾汝其識之吾儕必能濟也言時天己入夜陸地縱近在左旁絶無燈光恩胡爾脫島己在艇後更一句鐘即可見依而新挪阿（丹麥京都北之一城）峙立於霜特之右岸矣時弗雷脫蹲於其主人足下以艦長命捉而閉諸艇中弗雷脫固不願顧此時不得不然爲維持安全計不爲人見與不爲人聞同一緊要設弗雷脫忽有所見而又大吠不將僨事乎夜將午發見三桅之船二艘Ｒ十九號知相距遠潛艇透出水面者至淺不致被覺故仍浮行而前移時復見一拖駁汽船桅有信號燈示其後拖一長六百尺之貨船潛艇因知距丹麥之海口近矣所見之船雖屬中立然旣被矚見則傳聞所至必入德海軍之耳殊增危險天將曙Ｒ十九號行逾五海里距水雷之域不逾數里念天色大明行爲敵人所覺乃潛伏於七十二尺之水下日落後一小時始重浮至水面四圍絶無所覩天黑如墨萬藉無聲士官等用其夜用遠鏡得見前方有糢糊不清之城巿知係丹麥京城固本哈琴左望瑞典則惟一半明不滅之火光時暗時明而己十五分鐘旣過艦長猶不下前進之令非有所懼有所待也移時南方水平線上忽有探海燈之光一道旣而踵至者多至數道明燭天半如同白晝少頃盡滅現一桅燈明滅遞作傳其信號艦長台列克認其暗號自語曰此號非爲ＱＫＧＬＴＯＸＺＩＰＪ乎諾愛爾低聲曰艦長後方亦有桅燈信號艦長疾轉向後平舉其雙眼遠鏡對一明滅閃爍之黃色燈光遽呼曰佳甚佳甚此正吾所久待者也 
[自由談之自由談] [  不冷]  
　　公民約言凡爲公民者必須有若干必不可少之約注今以至近至切之一事言曰第一爲公民者打人不可也處置罪人自有其道若打人是先自犯罪也 
 
 

Page 15

 
 
   
 
 

Page 16

 
 
   
 
