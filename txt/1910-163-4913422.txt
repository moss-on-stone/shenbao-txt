# 1910 - 163 - 4913422

 

Page 1

 
 
   
 
 

Page 2

 
 
上諭 
　　監國攝政王鈐章五月十四日内閣奉 
　　上諭吏部奏遵議處分一摺翰林院侍讀榮光著照部議卽行革職欽此 
　　上諭本日引見之應襲三等伯爵李馪著准其承襲賞給二等侍衞在大門上行走欽此 
　　上諭本日補行引見陸軍貴胄學堂畢業考列二等之二品廕生承啓著以陸軍部員外郎用欽此 
　　上諭本日引見之翰林院庶吉土吳震春著授職編修欽此軍機大臣署名奕劻世續鹿傳霖假那桐吳郁生 
　　宫門抄五月十四日召見軍機廷杰墨麒 
交旨 
　　五月初五日軍機大臣欽奉 
　　諭旨都察院奏據浙江巡撫增韞查覆已革縉雲縣知縣范傳衣被參寃抑可否送部引見一摺范傳衣著送部引見欽此又奉 
　　諭旨憲政編本館會奏酌揚各省法官變通廻避辦法一摺知道了欽此 
　　五月初七日軍機大臣欽奉 
　　諭旨憲政編查館會奏酌擬各省法官變通廻避辦法一摺著　議欽此又奉 
　　諭旨禮部奏此次考試舉貢請定引見日期各摺片著於本月初十十一十二日帶領引見餘依議欽此 
論說 
[論我國組織政黨之必要（邨）（禮）]  
（三）議院政。治取决乎多數然主張如何之多數。此問題又爲最後之所應解决。何則今日歐洲各國政黨之趨勢。雖同是主張多數。但有甲乙兩派之言論。甲派之言曰。政黨之活動在議會。政黨欲發展其勢力。則宜組織偉大之政黨。而於黨員中奪取議院多數之議席。而後政黨之位置。始占優勝。乙派之言曰。議會中不害其爲幾多之小黨。無論各黨發表之政策。苟期政策爲確應乎國家上時勢之所必要者。則各黨應捨其小異。而就其大同者。以完全其政策上之多數之行動兩派之言論如此雖然吾謂如乙派言。必議員之道德高。尙爲憲政完備國之政黨之現象下此者則固未易幾及。且以二說比較之在甲派言。則黨員衆多。雖其間固不免有盲從附和之弊。然其爲大多數之行動。則固皎然共見。如乙派言。設議員之道德淺薄。必致各黨其黨。而徒爲議塲之紛擾。致使無一政策之可决。此又爲必至之勢。故折衷二說以定從違。則我組織政黨。乂不得不採甲說之爲正當者矣。 
　　如上爲政黨組織之所應先爲解决者。然爲組識之順次計。則於上列三者外又有最要之一問題。即政黨活動之塲所是也。 
　　何則政黨活動之塲所。即政黨政策之所以表現。故政黨之活動。有在於中央者。有在於地方者以我國今日之集中政策言之。則政黨之所以對待政府。與其所欲活動者。宜在中央。以政黨活動之基礎言之欲爲完全政策上之行爲。自不能與地方之感情相抵觸。則政黨之活動地。雖在中央。而其活動之根據地。則又在地方。故地方與中央。必常保其關係之圓滿。而後政黨。乃得立於不敗。然按之各國則有以地方爲本位制者。有以中央爲本位制者。 
　　地方本位制。非以一鄉一市爲結合黨員之單位。而於其各集會地所常置之委員。對於選舉時指名黨之候補者。申送之於地方之支部總會。於各集會地所申送之候補者。組織協議。會相爲互選。申送之於州然後各州以同一之手續。搆成中央本部之機關。而指定全黨之候補者。此方法北美之共和黨民主黨所採用。 
　　中央本位制。由於其地方人民之主義政見。而爲任意之投票。於此塲合。幾不見有特殊之。政黨之機關之存立而黨員之得被舉與否。殆。有不明之。狀態。此方法。英國政黨所採用。然近今則頗易其旨。 
　　合二者以觀在中央本位制。則政黨之團結力。似形薄弱。而於選舉時。幾無有可以操劵之勢。然卒能爲政治上之行動。不害其爲政黨政治者。要非素具有政治思想之英。人之所可幾及。至地方本位制於二大政黨對。立時。則於選舉時幾令全國落於競爭之旋渦。然一般國民政治思想。之高度。亦藉此可以增進。且經選舉時第一次之競爭後。而於議塲中必反 
 
 
 

Page 3

 
 
致有靜穆之觀者。故合中央本位制。與地方本位制。二者以觀。其着手雖異。而能常保其中央與地方之關係之圓滿者。固自有在我有志組織政黨者。其亦可以興矣。 
專電 
[電一（北京）]  
　　某樞臣主張電詢各省督撫國會請願是否出於多數人民之同意那相不贊成謂人民公舉代表必有多數深知國會之利益 
[電二（北京）]  
　　海軍處電致薩鎭冰歸時順便赴浙查察軍港並查辦水師滋事命案 
[電三（北京）]  
　　晏安瀾商請澤公派員赴浙淮産鹽處詳查已否整頓及改售洋碼事 
[電四（北京）]  
　　海軍處顧問員照賓師禮不支薪水 
[電五（北京）]  
　　晋臬王慶平到京請訓告假一月 
[電六（東京）]  
　　紐約電稱美國人民歡迎前總統羅斯福君回國爲美國歷史上未曾有之盛舉計有數百萬人由各處齊集紐約熱誠歡迎羅君登岸後卽領收紐約市長所贈紐約市之锓羅君曰吾甚希望各市民行其義務其意蓋謂無論何人必有爲國家效用之處美國各報以此次歡迎情狀比擬拿破崙由哀勒巴島回巴黎之時 
緊要新聞 
[呈遞國會請願書之鄭重北京]  
　　第二次國會請願呈稿討論定妥繕寫告竣後各代表即於初九日午後二時同至虎坊橋湖廣會館公同校閱議定入奏次序第一順直各省諮議局議員代表第二京外各省商務總會及商界代表第三京外敎育會員及學界代表第四京外官紳代表第五各憲政公會員曁政團代表第六僑居東西各國及南洋各島之華僑代表第七京外旗籍人民代表總計簽名者有一百五十人遂於初十日上午八點鐘整肅衣冠齊赴都察院呈遞請願書乞即上奏聞到者約有八十餘人云 
[浙鹽改售洋碼原摺之内容北京]  
　　浙鹽改售洋碼一事喧傳多日詳愽水悉茲探得鹽政大硻　朱奏其内容略云浙西引鹽行銷蘇皖擬請酌减價值改售銀元竊查浙西引鹽行銷江蘇之蘇州松江常州鎭江太倉及安徽之建平等處向係售賣錢文近因銅元充斥銀價增高商虧甚鉅上年三月浙江撫臣增韞於籌撥海塘工程經費案内奏請將蘇五屬鹽斤售價改用洋碼並據奏稱鹽商因改用洋碼羣情極感願棧用運費極力撙節報効銀六十萬元撥歸海防應用等語洋碼者謂以銀元爲計數之標準也當時部議奏駁改用洋碼特由部飭撥塘工經費令將節省棧用運費彌補售價之虧毋庸報効以示體恤自臣奉命督辦鹽政以來據浙商迭次電禀虧累情形視前大爲迫切若非酌量變通深恐商倒課懸帑項無着一經停運食淡病民然竟照現在鹽價改售洋碼尤恐鹽價增加民力有所未逮飭據前署兩浙鹽運使張鴻順折中核議擬酌減售價以便民改用洋碼以恤商經臣核飭鹽店銷售食鹽每斤减價六文發銷醬坊每斤减價三文一律改用洋碼據浙江鹽運使衡吉電禀遵辦前來臣查此次浙西引鹽酌减售價改用洋碼係爲體恤商艱兼顧民食起見臣當會同撫臣督飭運司妥愼辦理並嚴禁短斤攙雜情弊以重民食惟當此百物昻貴人心浮動之時改章伊始如有莠民散布浮言羣情易生惶惑全賴地方官剴切勸諭消弭事端應請旨飭下兩江總督江蘇安徽各巡撫不分畛域飭屬維持以綏地方而保國課至此次改用洋碼以後商力稍紓浙西鹽務一切應行整頓之處容飭運司切實籌辦 
[唐尚書保薦帝師北京]  
　　學部唐尚書日前召對時攝政王因今上典學事宜關係重要諄諄垂詢并諭尚書物色各大員中通達新政具有根底者充任師傅尚書力保李家駒達壽兩侍郎積學有素且考查憲政於各國政治洞見本原堪以勝任攝政王頗爲首肯將來師傅一席兩侍郎均大有可望又聞唐尚書以充任帥傅非言語清瞭者不可並擬將學部侍郎寳熙隨後保荐 
[京官制尅日告成北京]  
　　京官制本應於去年頒布現已逾期聞監國向軍機催詢甚急故樞廷諸老不得不趕緊辦理憲政編查館乃於日前推舉會議委員十二人起草員二人（汪榮寳李景龢）專辦此事三日會議一次大約不日可以告成 
[政府方知日俄協約之關係北京]  
　　政府以中外各報盛稱日俄協約與中國關係甚大若不設法預防滿蒙將非我有故日來異常惶懼擬將恰庫齊琿兩路綫交涉問題及松花江問題中日鴨綠江問題提前趕辦雖少有失利亦所弗計刻正會議辦法又聞某鉅公 
 
 

Page 4

 
 
倡議此約果成滿洲蒙古必發生種種意外枝節與其暗中損失不如預先退步猶有一面人情云云聞者多躊未决 
[外人訂約亦有錯悞耶北京]  
　　南洋羣島德屬沙漠島所招華工甚夥前在福建招募華工時曾與福建總督松壽締結條約十餘條有日後華工與華工有衝突之事曁華工與德人或其土人有衝突之事槪歸中國所設領事官處理云云其約文系華德文各一至今對照亦無絲毫異同乃去年閩督派遣領事馳往保護華工該處德總督堅不肯認謂此約若一執行於其法權損失匪淺且謂當時締結條約實係錯誤不肯承認交涉旣久不得要領現遂移於外務部由外部與德使交涉德使亦無詞可辨惟言此條約爲當時錯誤務請中國讓步云云 
[粤漢借欵交涉又將吃緊北京]  
　　英美德法四國代表對於粤漢鐵路借欵一事特在倫敦大開會議以期利益均沾現已協議妥洽不日向我外務部要求仍照張文襄所立草約辦理聞日昨駐京德法兩公使已接該兩國政府來電謂該代表不日到京惟英美兩國代表尙無到京確期俟四國代表到齊卽當開議未知外務部諸公將如何應付也 
[搖亂政體者尙敢肆其簧鼓乎北京]  
　　攝政王以資政院將届開幕各衙門均應預備議案交院議决惟該院爲全國立憲輿論總機關開幕之始若有一二不明憲政者出而反對必致釀成種種笑柄爰於日昨面諭樞臣自今以後凡各部各省條陳事件及一切奏牘其内容倘有反對憲政及不諳治理者即行淘汰以免將來衝突並使凡有奏事權者咸知此後奏章卽爲考騐之標準不致自伊貽戚云 
[樞議川藏劃分三省北京]  
　　軍機大臣日前會議川藏政事某軍機力主將四川及西藏劃分爲三行省昨已飭政務處檢查光緒三十年草議劃分四川爲兩省之案以備核議 
[西藏政敎分權之時機北京]  
　　自達賴喇嘛黜革之後政府屢議藏事政敎分離一議已爲樞廷多數人所主張惟當時以各國之干涉迄未决定日來藏事稍平樞廷又迭次會議議定乘此達賴喇嘛更迭之時機取决政敎分離主義以後凡關西藏一切敎務由新立之達賴專司其事所有全藏之商務外交在西藏未設省治以前悉由駐藏大臣隨時禀承政府命令相機處置達賴不得越權干涉刻已將關於西藏政敎分離之條件由樞廷議妥轉由外部照會駐京公使團此後西藏事無巨細非經駐藏大臣禀商政府認可槪無效力如再遇有達賴私與外人締結條約情事中國政府一律不能承認云 
[蒙邊又岌岌可危矣北京]  
　　恰克圖自上月以來俄兵日在該處演操地雷試放炮彈連續十餘日每晚並放電光亮達十餘里該處居民頗爲惶惑不安咸謂將有兵事云日前埋藩部尚書壽耆特訪陸軍部尚書壽勳於宅第擬調陸軍前往蒙古以資鎭懾陸尙以蒙古語言與内地不同若調兵至蒙聲氣殊不相通恐一般無賴從中謠惑致蹈西藏僧變之轍更非兵力所能收復須先從語言上著手藩尙云俄兵在蒙其勢甚盛若一旦失和豈空言所能了事陸尙云總要先將蒙民現在之意思偵實再定政策似當于事有濟云 
[奏派保和會會員消息北京]  
　　駐和欽使陸徵祥電請外部於本年五六月間奏派保和會常川駐會會員二三人專司開會時報告事務鄒尚書得電後擬商之慶邸那相奏派前出使比國大臣李盛鐸及該部丞參各一員充當此項差缺一俟取决卽行奏請簡派至俄使一席則擬以薩季謙欽使連任云 
[甄别各省臬司辦法北京]  
　　法部甄别各省臬司一節早經提議茲聞法部左右堂已睚甄别辦法擬定計有四端（一）各省現任臬司之出身履歷（一）各省審判廳籌辦之成績（一）改良刑訊是否實行及進行之遲速（一）各該臬司有無嗜好餘俟廷用賓尙書銷假後再行决定 
[鄂督湘撫實授之原因北京]  
　　鄂督瑞莘儒制軍樞府早有實授之意祇因鄂督政躬不豫是以遲遲茲因外間喧傳鄂省官塲組織公司謀去莘帥故急將卾督奏請實授以息浮言又湘撫楊文鼎實授之命由鄂督瑞制軍力保所致前此政府本擬將楊補授湘撫嗣聞輿論頗有攻擊因此猶豫茲莘帥電達政府力保楊堪任湘撫以便責成妥籌亂後事宜樞府遂决定將楊實授故有前日之旨 
[賣國奴趙郁卿結案詳誌北京]  
　　賣國奴趙郁卿在未判决之前又供出數人承審官以事已將結不再株連遂由提督辦稿會同直督陸軍部法部於初三日具奏請按陸軍章程交法部監禁終身其爲從之蕭。佐田監禁。五年滿日釋放奉旨依議即於初四日備文將人証二名押解法部入獄其僕人樊崑當堂開釋後由提署票傳趙郁卿之胞弟曁其僕人張順當堂訊問趙郁卿之妾如何安置其弟云一同回籍承審官復稍加安慰之語其弟唯唯而退又訊張順爾將何往張云只有各奔他鄉而已各具一結由堂交下現洋一百三十元金表一只衣服被褥多件飭其領回復告張順云凡無關輕重物件可以領回其華俄銀票數千元曁信函並關於某國之物件一律扣留入贓罰庫於是二人回家正值樊崑在椿樹頭條趙之私宅内聲稱此次拿獲趙郁卿渠爲第一功勞左翼已允爲保奬趙之妾聞言大憤痛哭欲死現正摒當一切將家物一律變賣五月中旬起行出京又聞提署諭其弟謂爾家屬欲與趙郁卿 
 
 

Page 5

 
 
見面每月初二十六兩日照便可見云 
[京師近事]  
　　農工商部經濟困難爲各部之冠自富籤彩票不能舉行而門面益難支持前已將點心裁去司員薪金本減作八折發給現又議减作六折猶有未足今則議及裁飯矣聞至年底勢將不了出入相抵不敷尙多其萬生園每月進欵不過四百餘千不足以供虎豹之用因是虧累甚鉅 
　　禁烟公所邇來公務甚繁所有關於各省禁吸禁種各宁件一律編爲比較表擬卽預備議案交資政院核議聞恭邸以鹿相久不銷假獨担其任恐有異言擬請樞府加派大員總理其事聞政府以鹿相卽將來銷假亦難兼顧多差擬另派總理大臣一員李尚書殿林大有派充希望 
　　内城調查戶口業將造册日内正捱家送表請戶主塡付乃某親貴府中久不付出區官王君致函某親貴深致責備謂親貴之家尤宜首先遵依以重國法豈可猶仍世族之態抗不照辦云云某親貴大怒函部謂區官無狀請查究聞已調去矣 
　　京師於五月初七日接到德京來電濤貝勒參觀柏林斯班竇漢奴及波的斯坦各武備處所又參觀黄德堡之射的塲固路遜工廠格爾斯之光學器具製造廠及洛爾之砲兵工廠兼閱各陸軍操演 
　　廣東鹽運使一缺最稱富饒丁乃揚在仟囊括無算開缺來京後親詣度支部上下皆有餽遺其餘有勢力之諸鉅公處更不惜破費巨資極力運動外間人言嘖嘖早謂丁有極好之位置昨竟得授順天府尹之任咸謂即其金錢之效果聞此缺原保錢能訓今爲丁所得錢頗怏怏不樂 
　　吳重熹自開缺到京後即拚命運動遍謁要津自晨至夜不遑暇處每見權要必故作一種矍鑠之態以示其年老氣强尙可起用有知其底藴者謂吳之出此實非獲已蓋迫於姨太太及小少爺之要脅不得不爾并聞其運動之目的仍在外用而不在京官至不得已則謀侍郎一缺以爲將來外用地步 
　　陸軍貴胄學堂於初六日舉行開學禮王公大臣到堂參觀者甚多如洵潤朗三貝勒振貝子侗　兩將軍陸軍部壽尚書那錫侯侍郎均蒞堂參觀洵稱一時之盛 
　　譯學館文案楊波誥竟以得賄之故將試卷分數私添計共十餘人每人送百金現被查出已由監督禀知學部即行斥退 
時評 
　　其一 
　　華僑之在海外。以孤立無援故。往往爲人所苛虐。政府而軫念此煢煢無告之遺黎也。則自當謀所以保護之者。 
　　顧保護云者。非僅僅設一事務所。訂一條約。即足以奏效也。必恃有保護之實力在。以今日國權之微弱。一言實力。旣病其未能。而駐使若領事。又木木如偶人然。熟視僑民之流離顚沛而不恤。然則政府縱欲爲僑謀民得所。將操何術以致之乎。 
　　竊謂僑衆之渴望宗邦有國會也久矣。政府而不欲以空言保護紿僑民也。則事莫便於即開國會。以饜僑民之期望而。振鄰國之觀聽。庶無形之聲勢。有以稍紓其虐待之念矣乎。不然即。日日籌保護。終無濟也。 
　　其二 
　　近日内外諸大老。何告病告老乞休者之多也。明知其爲老爲病。而姑授以政。在國家爲不知人。明知已之已恅　已病。而强自就職。在諸臣爲不知量。顧旣就職矣。不旋踵而又告。病告老。知有今日。何必當初。斯已奇矣。而尤異者。向以老且病。而開缺。乃未幾又以不。病不老而起用。病固有已時。老亦有已時歟。病已而起用。不旬日而又。告病屈指供職之日。又即病馥　之時也。不更令人駭詫也哉 
　　記者曰中國之官。皆病官老官也。中國之官缺。皆病官老官。養老之地。療病之方也。病與老有等差。則予以養老療病。之地者。自不可不視等差以爲衡紛紛乞休。紛紛起用者。皆爲擇等差相若。者以授之故耳。何足異乎。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[全浙鐵路第五屆年會記事杭州]  
　　五月十三日爲全浙鐵路公司股東第五届年會假座錢塘門外昭慶寺舉行股東到會者三百六十三人上午十句鐘入席由湯總理宣布開會詞次會計部報告帳略次建築局報告保綫情形次承包科報告甬站開工情形次湯總理又報告材料免稅辦法及錢江橋工奏案次請會衆公舉臨時議長當由全體推舉周湘齡君就席後委任何閬仙王清甫楊振驤徐申如爲糾正員提議甲條常玉支綫關係重要業經公司一再會商贛紳需價約百六十萬江浙合造僅需八十萬惟該省有無籌定之欵固未可知萬一無有浙人代籌另訂全同組織浙贛公司王君清甫起言前有滬杭甬路局今再添浙贛路局未免名目太多當經湯總理申說謂浙贛綫爲營業必爭之點勢不能緩現因籌欵爲難故擬聨合另設並經兩省董事承認且第三届年會議有條件惟現在該省業已承認現擬設法籌欵一先儘股東二先儘股東借欵三借用華商之欵槪以八釐作息先由兩省公司各籌十萬元作爲開辦費當由議長逐條宣决次沈沂君問兩省合辦此路是否共利害王清甫君言路應赶築若另設公司必步滬杭甬覆轍將來枝節横生議長答兩省合辦斷無歸浙路節制之理嗣經衆股東議决以主張速造爲多數邵仲威君起言常玉鐵路勢在必辦合同請逐條研究並請定名爲兩省合辦常玉路局聶日培君報告該路大畧情形愼重起點希望推廣致與部說反對湯總理起而解紛陸勤章君言認股速繳欵有裕餘宜速解繳全體均贊成惟如何節制久未决時已十二句鐘即振鈴休息午膳午後一時復入席經議長諮詢浙贛條件諸君有無意見請遞意見書全體均賛成通過次提議杭衢杭廣路綫會衆以仍應包入浙贛不必再决次議優先股與普通盈利均分辦法請衆公决並以宣統二年底爲限無論杭嘉杭甬一律給紅惟本年滬杭一線到年必有盈利應否照數給發田樹霖君起言續繳股尙須踴躍則紅利更應留爲造路之用大衆以股東希望全在紅利多少似應派發如願以紅利購股者聽全體贊成次議繳股截股之期衆論紛紜爭持頗久嗣經表决仍以五年後截止爲妥湯總理言明年浙路杭甬開工用欵尤巨諸股東保衞浙路可否將四五兩期之欵仿照國會請願縮短年限併繳辦法以速全工全體均賛成次請各股東發表意見當有臨浦紳商代表孔君蕭山縣各界代表陳君當塲投遞節畧要求路線經過願添繳股欵百官鎭代表谷柏陽君請添設車站亦願加股均經總理允許籌商後再行定議次田樹霖君詰問郵傳部存欵現已逾期四個月照章應廢現在究應如何辦理總理答股東繳股踴躍存欵固萬難承認壽潜决擬於月底月初赴都向郵部力爭廢約次提議預留前任董事四人惟舊董事之承認者僅一員究應留幾請衆公决會衆决定二員遵章投票選出孫問清孫福階當選田桂霖君又提議舊届舉定副理劉盛陳三君現總理赴都需員代理而劉副理疊次辭職並未正式宣布我股東不認其餘如盛副理亦僅認寗波一方面亦難承認至陳君公猛久未到浙似應取銷又聞股東葉又新君迭次登報及對漢口興業銀行意見日深請設法消融並聞該銀行確有種種謠啄内容如何請宣布當經胡藻靑君聲明該行經理病故畧有糾葛致有虧空二十萬之說其實確有十六萬押欵在内所缺甚微次選舉新董事計選出樊時勛蔣孟蘋蘇葆笙沈新三蔣抑之徐冠南胡藻靑嚴子均孫采臣又舉新查賑員周湘齡褚伯約張竹生李廉波金仲廉田澍霖君又提議郵部廢約不達目的不止惟廢約後突然需欵一時抽提不易到芿後似擬改爲活存俾便隨時撥用衆賛成次提議兩副理無論如何股東均視爲奉職經總理會商議長即日電商劉群再定辦法興業銀行俟該行常會再議時已下午六點五十分鐘即散會 
[革道嚇倒制軍之極思武昌]  
　　革道馮啓鈞現因發縣看管勒追其地産契約充公乃爲窮極噬人之舉日昨遂上手摺於鄂督畧謂鄂省官塲近年因武漢地價飛漲所有宦囊無不以之囤積地皮計文自道府以上置地産者若干人道府以下若干人武自鎭協以上置地産者若干人鎭協以下若干人總計不下七八十員皆有違律之罪應一併查明充公方足以昭公允否則雖死亦不折服云云瑞制軍無如之何當將該手摺抄送諮議局閱看是否一併澈究現尙不得而知 
[湘人抵死不釋岑春蓂奉天]  
　　旅奉湘人接到旅浙同鄉復函言此次湘省激變皆因不肖官吏釀成所有賠償外人損失一節湘人始終不能承認茲將原函照錄如下旅奉湖南同鄉諸公偉鑒逕復者大函敬承一是吾湘官吏尸位土芥飢民致釀三月初四日之變言之痛心諸公睠懐鄉土議决善後方法三端計畫周至具佩熱忱伏念此次官民衝突良由賑撫無望怨毒已深遂至犧牲多數人之身家性命以圖洩憤而不惜良可矜憫湘吏旣辜國民公僕之職務又弛保護外人之責任外界波及之損失責有攸歸尊議賠欵抵死不認理由甚是自應責成釀禍之官吏分别攤賠以爲貪忍充位者戒吾湘生計日絀民病艱食現在風潮雖已粗平亟宜注意辦賑以拯待斃之災黎而免第二次之騷動尊意查提米捐存欵及截留度支部鹽斤加價江南新政加價撥作賑欵自是正當之辦法弟等甚爲賛成現已就商旅浙同鄉按照尊指分致京官議會銳意請求必達目的而後已至湘省大吏對於此案負疚滋多現奉諭旨分别懲處足徵聖朝刑賞之公亦即俯順輿情之意綸音天 
 
 

Page 11

 
 
降感頌同聲查吾湘自丁洪楊之變輸財募勇忠義爲天下先戡定以還元氣未復况比年水旱頻仍蓋藏久竭何堪再加此重大之負担倘諮議局及同鄉京官剴切敷陳爲民請命吾皇明聖則此次大宗賠欵必不忍舍不職之官吏而重累吾湘民可斷言也京湘消息如何尙冀隨時通告無任企盼旅浙湖南同鄉會同人謹啓 
[懿路礦務岌岌可危奉天]  
　　懿路礦區礦苗甚旺開採可獲鉅利惟距福　太近有碍龍脉遂經封禁前有某國人勾結礦商在奉天勸業道署禀稱該礦區距福陵尙有七十餘里與龍脉無關懇請准其開採曾經勸業道批示俟派員往勘呈請督憲核奪後再行飭知而某國人仍在該處依戀不去雖經該處鄉正王占銘禀報勸業道由趙觀察咨請交涉司照會某國領事轉飭不准逗遛然究不知能無他慮否 
分類新聞政界 
[漢川官紳交爭財政權湖北]  
　　鄂屬漢川縣興辦學堂警察自治各項經費均就地抽收雜捐濟其出入向歸紳士管理自何令蔚紳任漢川縣以其弊竇滋多乃提歸内署經管現何令行將卸篆紳界中之李順松等又思奪還權利乃在藩署具控何令有侵蝕情弊高澤如方伯當批以地方公欵凡非行政經費之屬大都經手之責委諸紳董監督之權寄之州縣官紳同負責任即彼此可以稽查何至交相詬病據禀何令於地方捐雜各欵把持收付甚至假新政名目動支浮銷是否實有其事候飭新任漢川賀令祖蔚按照原禀所指各節確實查明具復核奪 
[咨行擴充巡警預算經費辦法廣州]  
　　袁督准民政部咨開本年應行籌辦三期憲政事宜以擴充巡警最爲繁重亟應預籌辦法切實擴充其關於核定巡警編制者（一）推廣省外巡警（一）督催各省將第二年未經籌辦之各廳詶縣巡警一律辦齊查本部前擬警務整頓辦法並經費支絀情形懇勸度支部查照奏交預算出入表内不敷銀數如數撥給以爲補助一切之需所有巡警編制等事自應查照奏定整頓各節切實辦理仍當顧念財力分别妥籌惟奏交預算表係自本年七月起至明年六月止其推廣巡警一節尙不在内擬請俟此次巡警編制確定後再酌情勢推行並於明年六月預算出入經費時另行籌畫奏明辦理等因咨行來粤袁督准此當即札行司局查照立理 
[札屬清查絶戶稅契辦法廣東]  
　　粤藩日前奉天袁督札開前據廣東諮議局呈報清查絶戶不准糧差訛索一件當發司議覆茲據具說不來查清查絶戶不准糧差訛索事屬可行惟原呈祇問戶之絶不絶而戶問存不存稍欠賅備蓋有戶絶而田存者有田不存而糧存者司議如推丁逃亡稅畝具在或田經變賣糧稅虚存即查明現在管業姓名勒令畝割過戶註册輸納不准再有隠匿詭寄如係人亡産絶而原戶仍裁稅等又均被水冲坍陷基址無存者亦准分别造具清册詳請奏明豁免額劄糧辦法尙爲週到其撥抵查稅兩層所議亦均妥善經在會議通過除遵復外合就札飭札司即便修正通飭詳報等因昨巳札府通飭各州縣照辦理矣 
交涉 
[飭結德商皮油交涉湖北]  
　　漢鎭泰豐等行承辦德商波彌文等洋行訂購皮油逾期未交致起交涉已經商務總會議董將華商泰豐欠交德商瑞記美最時等行之油偕同洋東至德領事署商議由泰豐認賠皮油五百墩計共價銀一萬二千五百兩了結其餘經紀小行並經商允德商决不援引此例鄂督以德商旣允通融則事易商立現尙有華商吉生祥欠交之油究應如何秉公商議了結昨特飭令齊照岩觀察妥速分别移行辦結以斷葛籐 
[禀請禁阻日人内地營業鎭江]  
　　近有日人在丹陽縣城内設攤售賣東洋人扇及各色洋貨又有日人手持皮包沿街售賣丹丸藥水經該縣孫大令查悉特於日昨電禀鎭江關道謂外人向不得在内地營業且該處非通商口岸尤恐愚民少見多怪滋生事端請示辦法業經劉襄孫觀察照請該管領事禁阻矣 
軍界 
[台防將領輿論之歧異浙江]  
　　台屬太平縣防營整隊捕匪戕斃牛客搜刧銀尖馘首邀功致激動合邑公憤先後電禀撫憲派員查辦種種慘酷確已情眞罪當現聞正兇勇丁業經該縣楊令嚴密拘禁哨弁蕭復勝則交由該營管帶自行看管靜候憲示不料該管帶李學周以辦理仙居鹽案縱兵慘殺激成全台公憤風波未平今又突罹此禍萬分焦急極力秘密運動地紳江浩等密禀上憲代爲剖訴仍慮能力薄弱復以重金運動議員狄翬及其盟友李謙光李兆庚等到省辯護頌其慘殺之功猶恐罪證確鑿不得不借重團體以達推翻輿論之目的特發私電致旅杭學界續備公函背列紳商學界多名現聞該邑旅杭學界咸以李學周罪惡昭彰爲台人之仇敵彼煌煌議員何得以同胞膏血沃飽私囊决擬於本月十三日特開大會澈究此案内容嗣以會長王君别有要公改期於第四星期會議日前海門紳商學各界亦上撫院電云新瀆哨長蕭復勝白晝遇牛販（按此事現經詳細調查鎗斃牛客確係下午五時天未昏暮見財起意搶洋六百元彈斃牛客謝小英王林新兩命並將小英戕屍誣匪圖卸前由太邑公憤電禀在案經太令詣騐確實即行提犯李管帶學周庇護不交衆怒乞電飭太令立提蕭復勝到案澈究追辦并電常統領李管帶交出毋任庇延臨海合邑各界泣叩 
[陸軍第四中學堂落成南京]  
　　金陵建築陸軍第四中學堂已經落成該處與明故皇城相近門面建一鐵栅頭門大廳辦事所均用紅磚石頭砌成後有體操塲兩旁有講堂校舍十二間最後有禮堂一間内設醫院一所位置床鋪四十架另有馬房一間可容馬四百匹該學堂工程浩大歷十二閱月始能告竣共費工料銀二十萬兩由上海祥泰木行公司承造工程司好謀君所監築 
[懐集兵匪之劇戰廣西]  
　　懐集馬凝下寨林錦枝等家於四月十七晚被匪五十餘人劈門入室擄去林錦枝林紹貴程起臨三名村内鳴鑼集團追捕墟内之常備軍聞耗卽帶隊由小徑兜截有四五鄉團練先 
 
 

Page 12

 
 
至橋頭奈匪早於四面要隘埋伏見常備軍從小徑而來卽退出橋頭突遇鄉團互相轟擊轟斃團丁林引年林居進林浴元三名傷林紹廣林德輝二名幸常備軍向匪連放排鎗匪乃退走竹林内負隅固拒後見兵團人多始趕至橋上將橋板折毁而逃嗣兵團從小路追至半途則匪已入山去矣 
學務 
[皖南北學務之一斑安慶]  
　　徽州府屬茶業董事職員洪廷前經紏約同志捐欵倉辦公立初等農業學堂當即延聘熟諳農學敎員訂定各項學科招生入所肄業現已組織成立規模甚爲完善刻經該府守詳禀當道核示立案六安州創辦勸學所及改良監獄應需經費銀兩爲數頗鉅現因該州財政困難委實無欵可籌只得將該州城工捐輸項下揶借濟用刻經該州牧具禀撫憲擬將借撥前項銀兩由兵荒欵内分年解還以重公欵望江縣高等小學堂禀奉准撥各項經費僅敷該堂撫用若他處再行分撥即不敷周轉刻經該堂員董呈請該邑縣令轉禀應憲嗣後無論該縣舉辦地方各項事宜不得分撥該堂經費俾資挹注 
[贛提學派員會考畢業江西]  
　　江西贛州府贛縣中等工業學堂預科學生現届舉行畢業之期所有應行考試事宜由該縣汪大令禀奉王提學派委梁視學就近會考矣 
實業 
[城河漁商請設巡船業已核准浙江]  
　　日前杭垣城濠河漁商蔡六皆等聨名具呈各憲以該商等創辦公司繳納課稅投資較巨似宜隨時整頓以利營業近來時被匪類損害阻碍進步現擬改良辦法甲乙丙丁等條呈請實力保護等情在案昨日據杭州府夏守具詳各憲略稱前准商務總會移據漁業商人蔡六皆等呈稱省城東西北沿河蓄養漁秧盜匪類出請設巡船保護敝會詢知爲難各節似係實在情形移請核議轉詳等情伏查省城東西北城河向由蔡姓承佃蓄魚完課據稱於光緒三十一年退還舊股組織公司當時因未據禀報有案亦未遵章呈請註册本不能享有一體保護之利益惟係完納課稅可否准予所議等情本日奉勸業道核准據禀及該商蔡六皆等所擬規則尙屬妥協自應准其設立巡船以資防範而免偸竊惟據稱於光緒三十一年退還舊股設立公司則一切章程自應悉合公司律辦理仰卽移知商會轉飭遵照公司律另行禀辦 
[招股開辦涇銅礦務公司安慶]  
　　皖省礦務局總理方太史履中以皖屬涇縣所産烟煤極旺擬先集股開辦一俟烟煤辦有成效所招股份及額即接續開辦銅官山銅礦將來化煉銅質即取用所採烟煤至招股章程及公司規則均遵部章辦理取名涇銅礦務股份有限公司日前已由該局將章程呈請皖撫咨部立案 
雜記 
[香山縣又出閙捐大風潮廣東]  
　　香山勸業會日前倡辦僧道捐已由縣出示招商承辦旬日前執斯業者聨行罷業藉此抵制詎初六下午六句鐘時又有游民數百與僧道捐公司作難一倡百和將該公司房屋拆爲平地石岐商民頗形震動時沈邑令纔下船晋省李都司又帶兵往澳門舉城鼓噪民心惶惶香山協及巡官巡警等均到彈壓不料游民來勢洶洶擲石如雨竟將香山協坐轎毁爛石傷背足梁巡官傷面門張巡尉及警兵營勇受傷者十數人無法解散愈聚愈衆又將香山僧捐商人陳某住屋全間拆毁將傢私衣物盡行燒燬時已三鼓復遷怒石岐鹽埠將鹽埠燒毁埠倉内貯鹽數萬竟日自由搬搶昨夜報警三次人心惶惶今日下午始行解散刻下謠言四起全邑震動沈令仍未回縣經該處十紳電禀督提各憲飭令馬副將调回防勇及沙勇保護城内始獲無恙 
[粤贛鄉民之小交涉南昌]  
　　粤商在贛慘被焚搶一案日前由馮中丞電贛州兪道文云據廣東嘉屬商會曾辨香港來電以羅塘客商慘被焚搶曾電禀在案刻查贛南道批聽安遠高令朦禀不究曾吉初父子糾衆擄捉等不法行爲及當時放火實情反以切實之案竟謂不當塲獲兇且云係屬天災爲兇開脫不知慘遭糾衆焚搶已難保生命財産有何權力獲兇此案不嚴辦曾吉初等則土　猖獗恐非大局之幸除電禀部憲及同鄉京官外懇作主嚴辦以保客商而息後患等情周和升保現在已否到案曾吉初是否實有糾衆兇搶各情希飭秉公研訊務得確情據實禀辦勿稍延玩院印又致廣州袁制台云香港嘉屬商會曾辨續電羅塘客商慘被焚搶安遠高令不究曾吉初父子糾捉等情當電贛道查辦茲據復稱高令面禀原因複雜土客積不相能周和升保已經到案遵飭秉公訊辦等語希轉告該會敝處惟冀土客和平斷不歧視騤印 
清談 
　　近日之不可解 
　　湘省之亂。官曰紳之過紳曰官之過究之在官言官恐岑撫不得辭其　。而朝廷於此。旣罪各紳。又　諮議局。若此次亂事。盡釀成於紳者。其不可解者一。 
　　彊吏之闒冗。岑吳龎松。久已膾炙人口矣。今日者岑旣　禍。吳亦開缺。而龎與松。一則請　不許一則請覲不准屢奉温旨簡在帝心。若黔邊閩海。一日不可無其人者。其不可解者二。 
　　嗚呼之二事者。豈朝廷於此。故爲是好人所惡惡人所好。以示達聰明目之别有會心歟抑亦因物付物聊以示其廓然大公焉耳。識者自。是蓋出於運動之效果者爲多。 
[宦海紀聞]  
　　湘亂事平後。有人作一聨云。衆楚人咻引而置之莊嶽。一車薪水。可使高於岑樓。讀者歎爲妙絶。猶記從前岑雲帥與柯巽帥互劾時。或曰柯之　岑。當曰今夫山一卷石之多。乃敢執柯以伐柯岑答之曰。方寸之木可使高於岑樓乎。蓋今山木可。合之適成岑柯兩字。語亦巧絶。近更有以時事爲對者。曰碩學通儒。忽放開歸陳許道。直言。敢諫。特舉孝亷方正科。一指江　。一指江春霖也。亦有絃外之音。 
[探險錄]  
　　西部蒙古游歷談（廿五） 
　　丙烏里雅蘇台 
　　烏里雅蘇治雖爲蒙古政治上中心。然宗敎甚盛。華人均供關帝廟規模闊牡丹碧陸離。廟貌莊嚴不。禁令人起欹。由三音諾顔汗車臣汗唐努烏梁海等一律捐資。以祈界内福利。蒙人。俗習。均此類也。 
　　三音諾顔部達賴王供喇嘛。另設喇嘛廟。詎同治間。東干人不軌滋生風潮遂致被毁後又重修。然蒙人財力短絀。規模矮小。只安置曼珠室利。察罕陀羅伊克。及鄂齊爾王三像當。年喇嘛盛容。今在何處。對此茫茫。不禁今昔之感。是夜蒙人角枝基盛。道路狹窄擁擠。不易通行 
　　烏城年久荒廢。每年由將軍飭令蒙古各旗繳納材料修理並令蒙人以力役代課告朔餼羊。垂爲定例。夫　地平。靜無。事雖似無須築城。然爲治之。要在安不不忘危。况蒙地風氣未開。人民　悍。一旦激成風潮。防備不完不足　亂。必至糜爛邊民破壞邊政。是修理城障。洵足以宣威　。化坐鎭邊疆。足振中央政府權力者也。豈可目之爲冗費哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[雲貴總督李經羲奏陳第三屆籌備憲玫情形摺]  
　　奏爲臚陳第三届籌備憲政情形恭摺仰祈聖鑒事竊查光緒三十四年八月初一日奉上諭欽奉懿旨憲政編查館資政院會奏進呈憲法議院選舉各綱要曁議院未開以前逐年應行籌備事宜一摺即責成内外臣工遵照單開各節依限舉辦每届六個月將籌辦成績臚列奏聞等因欽此又於十二月二十七日奉上諭明年以後所有應行籌備各事著内外各衙門按限妥籌次第舉辦等因欽此仰見朝廷紹述前謨注重憲政之至意欽服莫名臣按憲政編查館遵設考核專科章程宣統元年爲第二第三兩届籌備期限所有第二届籌備情形業經布政使沈秉堃於護督任内奏陳在案茲值第三届奏報之期謹將遵章舉辦各事敬爲我皇上縷晣陳之一曰開辦諮議局滇省諮議局遵於上年九月初一日成立其應行提議事件當經前護督臣查照局章編列議案交局會議臣履任伊始先後據該局將由院交議及由局提議各案議决呈院臣維議局之設以採取輿論爲宗旨苟無違法越權之議决自應如議執行以示好惡同民之意比將所呈各案悉心核閱參稽國家法制體察社會情形覺其中固多可行之議亦間有按諸定章稍有不符或於奏准成案不無抵觸者時因議局甫經閉會旣未便重行召集遽開臨時會議又不能以全體議决之案再交駐省議員另行議覆當一面電咨憲政編查館核示辦法一面分飭各司道將應行各案逐一審察酌擬設施之序執行之方旋准館電復由臣詳加裁奪分别公布滇省議員尙無囂張之習各議案公布以後咸曉然於微臣之苦衷無或抗言爭執者至該局局所由前諮議局籌辦處曁該局常駐議員先後勘定改建議事廳並增修應用各室目前工程亦將告竣計本年常會之期自可移入治事此開辦諮議局之大槪情形也一曰籌辦地方自治滇省預備自治時將兩載自去秋以來其籌辦事實約有數端一通飭設立籌辦公所各屬創辦自治端緒至繁不可無一機關爲之經營擘畫爰飭便垣籌辦處釐訂籌辦自治公所章程俾官紳同負其責並由處擬定分期辦事清單詳准通行凡該屬各級自治機關未經成立以前一應籌備事宜悉以該所任之現除邊荒貧瘠之區成初設縣治之地因人材兩絀辦理綦難其餘各廳州縣均據先後禀報一體籌設從茲推行自治或有若網在綱之效二通飭設立研究所並推廣宣講所滇省各府直隸州原有自治傳習所之設繼奉奏定研究所章程即飭籌辦處詳訂細章改由各廳州縣設立伸長學期釐正科目通名爲研究所有講舍得附設於籌辦公所其職員卽以公所職員兼充藉省經費惟學員以通曉文義之選民爲限講員以畢業法學之士爲阴俾敎者學者悉具授受之能力近據各屬詳報已設籌辦公所之地率經次第籌設亦有研究所之成立先於籌辦公所者綜計業經開所之學員凡二千餘人陸續開學以後其數當必倍此至各屬宣講所由本届推廣設立及繼續開辦者凡一百七十餘所入所聽講人民時有增益公民之思想自治之精神或將因茲而啓之通飭分劃區域調查選民並指定地方籌設議事等會地方團體之組織以地域住民爲要素故開辦自治卽以分劃區域調查選民爲著手之關鍵爰飭籌辦處分擬表式細則通頒各屬俾便率循顧以地方遼闊交通遲　疊經文電交催各屬查明塡報者尙未及三分之二其繪圖列表有條不紊者尤不過三分之一籌辦處官紳有鑒於此因查照部定清單指定昆明一縣一城飭先籌設議事等會並指陽州昆定等二十九城通限本年先後籌設爲各屬之風聲此籌辦地方自治之大槪情形也一曰舉行資政院選舉資政院議員之選舉由各省舉行者有二一爲諮議局互選議員滇省自接准院電即劄行諮議局照章準備遵於上年十月十一日舉行當由前護督臣蒞局監視並將當選人名列電咨報臣到任後查照雲南應出員額就前列當選人中覆加選定與選者爲前署貴州提學使陳榮昌等四名業璕另文咨送一爲納稅多額者互選當選人滇於奉文之始即遵竟以布政使爲互選監督飭令商務總會遴派管理各員並通電各屬調查互選人資格旋於本年二月初一日就商務總會舉行互選即由該監督監視開票當選人爲候補四五品京堂王鴻圖等二名並經咨送資政院在案查此項選舉在中國實爲創見滇省官紳欣曠典之特逢咸敬愼以將事兩次投票均無干涉指使之弊此舉行資政院選舉之大槪情形也（未完） 
[各省籌辦地方自治]  
　　江蘇 
　　華婁城自治公所議事會夏季議案（續） 
　　議員提議事件 
　　請設華婁城鄉自治研究所一件 
　　按城與鄉自治範圍界限本分茲兼城鄉言之以自治研究之關係似鄉較城爲尤切宜合設一所俟各區聽講員畢習後卽派遣至各處宣講必能助自治之進行 
請裒集公欵公産於自治所一件 
　　查自治章程第九十條九十一條凡本地方公欵公産皆得撥充自治經費又查章程第五條學務善舉均在自治範圍之内不宜各設財政機關致事權渙散應爲之裒集而期統一焉 
　　請自治規約規定人民請願與訴願條文一件 
　　查諮議局章程第二十一條第十二項地方人民得有陳請建議事件之權而城鎭鄉地方自治章程付之闕如宜於自治規約中規定請願與譤願兩條以通人民之情 
　　請組織松江旬報一件 
　　報紙足以開通風氣查章程第五條有閱報社之設備本地出報關係尤切惟以籌欵艱難故請組織旬報或尙易爲 
本埠新聞 
 
 

Page 19

 
 
[中日國民交歡紀聞]  
　　十三日下午七時日本旅滬實業家假南京路議事廳歡迎日本實業觀光團兼柬邀中國官商赴宴記者適因有事未及與會茲聞是夜六時許賓客陸續會集少進烟酒旋由招待員延諸客至廣堂遊玩堂中燃電燈以千計以各種花草佈置日本庭園風景疊冰爲小山鋪鏡作清溪竹橋蓋棚導人入勝頗能發揮日本庭園之特色旋奏樂入座觀女優手踊（名三番叟）畢樂大作繼續手踊（名玉川）樂再作即由日本旅滬民團正議長石渡君演說由中烟君譯漢語大致謂兩國實業家相見目前之影蠁如何將來之希望何如並願中國實業家料有渡日之舉旋由商務總會長周金箴君答詞語極誠摰復次女優作春駒踊畢近籐觀光團長起致祝詞舉杯相慶衆皆盡歡復以電光攝影再奏鶴遊踊斯時餐畢主賓以次徐步茶叙然後散去 
[搶刧之風能稍息乎]  
　　英美捕房華捕張正巡官昨出示諭云近來界内各處閙熱地方常有攔路搶刦事情近叚出差華捕不能拿獲解案因此界内居民往往來行控告巡捕不能保護行路之人照此情形各巡捕實在自覺無顔可以對人爲此本正巡不得不爲爾等嚴加約束以後倘再有以上所報搶刧事情惟該處在差之捕是問即當時在犯事相近地叚經過各捕亦均不能辭責仰各留心緝拿毋任漏網 
　　申斥巡官擅釋枷犯 
　　寳山縣九一圖地保馬禮生因向土渣膏作蔡忠才詐騙捐照費洋一百零五元經巡警總局訊實判發三路一區枷號示衆嗣因患病由蕭正巡官交保開釋曾紀本報茲總辦汪觀察以此案前經警法科訊實判定該巡官理應禀報病情請騐核奪何得擅行保釋且查該保被押總局時亦曾朦報患病希圖保釋因於前日特飭該正巡官俟馬病愈勒令原保交案補枷期滿解回總局聽候核奪 
[水公司諒可通融]  
　　本邑各社洋龍自内地自來水公司設立以來每月貼償捐錢凡遇火警均汲取自來水灌救惟道轅洋龍不貼水費仍雇龍夫挑水本届校演洋龍道轅之龍仍由水夫挑取今被蔡觀察聞悉昨即函致中國内地自來水公司請爲妥商每月應貼水費若干速即回覆聽候核奪 
城内 
[難民何多]  
　　昨日午前有難民數百人由漢口來滬紛紛入城至關帝廟内暫行棲止 
[追悼會友]  
　　救火聨合會昨假公益研究會爲已故調查員戎士春君開追悼會下午二時開會果育堂南三舖等諸會友均制服赴會秩序如下一全體起立行鞠躬禮二家屬報狀三會行述行狀四致誄詞五家屬致謝 
[隣居失和]  
　　寡婦陸沈氏偕子陸錦福將周和尙扭至一路巡局喊控氏供隣居周和尙時常與子錦福爭吵此次又因口角被周毆傷德巡官察得陸錦福受傷屬實諭飭自行醫治判周和尙笞責三百板拘押本局俟陸傷痊再斷 
[事不干已]  
　　薙髮匠金麇發昨將同業李桂　扭至一路巡局金供曾欠曾姓友人洋三元今有李桂亭出爲包討以致口角被李踢傷小腹求究訊之李自知不合叩求免辦德巡官將兩造一併嚴斥釋出 
[有何紏葛]  
　　徐譚氏扭王子　至一路巡局控告氏供氏之胞弟向做翡翠生意去年有翠角一塊由氏交於王子卿今接弟信囑氏向王索還詎竟圖賴不認求請訊追王子卿供須由伊弟到申方可交還判氏退去俟爾弟到申再追 
[道批三則]  
　　傅德盛禀批仰會審官寳令迅遵迭次批示勒追餘欠給領完案勿任差役弊混仍具復毋遲黄張氏禀批風水本屬渺茫氏夫果被毆傷何不立時報驗乃於已過半月之後架砌越凟實屬無憑准理特斥黄韓氏禀批氏夫尸棺存放何處業已批飭府縣查勘着俟復到聽候牌示提案質訊毋得遠離 
[官事]  
　　本縣田大令昨有要公到道禀見 
南市 
[便宜已久]  
　　内地自來水公司查知小南門外佛閣西首兪長泰紅坊未裝龍頭專在比隣余洪記招牌店所裝龍頭上汲水私用且又轉售於龔春記水木作因將兩店主送至總工程局判兪罰洋四十元旋由米業董事代求改罰洋三十元並責令自裝龍頭余亦罰洋八元一併充公 
[勒繳船捐]  
　　總工程局認包船捐之連錦堂前日在浦中查見出口捐局之關快船一艘開往閔行因其未捐船捐送將船櫓取去勒令補捐乃昨晨忽有紙捐公所巡丁王洪生私將船櫓取回捐仍未繳當被一併扭控總工程局判王收押責令繳捐並交還領櫓小票以便塗銷 
[追還媒金]  
　　同益里萬公館逃婢愼勤被吳姓家乳傭仇張氏同夫鶴生串令王楊氏即范老太婆爲媒擅自主婚許字浦東高家行醫生范星橋爲養媳當經總工程局提回訊明分别責押在案昨又傳范復訊據供由范老大來家說及有仇之寄女意欲許人當給禮洋八十六元娶爲養媳旋由萬公館遣丁主貴禀稱該　走出後少去皮衣兩件請爲追究詰之婢不認私取判婢戒責五十下交方領回仇張氏再責一百下管押兩月限繳所得禮洋五十元王楊氏戒責一百下交還所得媒洋十元以便給范具領完案 
[中人舞弊]  
　　潘賓萌將高爾馨扭至南區控稱前於光緒三十二年間託高代將城内曲尺灣房屋田單扺洋四百五十元今年備本取贖詎被高勾串原中屠桂泉轉此於虞姓得洋五百五十元以致向贖無著等情　由該區移至工程局訊究高供抵得洋一百元與屠合用訊之屠供稱僅得兩次中金並未合用借欵判屠交保限繳洋十元高着原告帶出理處否則移縣訊理 
[分期償還]  
　　公記水菓行夥張福生昨將水菓船夥徐德順扭至工程局控稱去年被欠貨洋七十餘元除收過三十元外尙欠洋四十七元求追判徐交保限四個月分還洋四十元了事 
[閘北]  
[仍未拆遷]  
　　謝惠生向鄉民嚴長貴祖地一方蓋造草屋私租於日本人開設爛繭廠經四路一區黄正巡官勒限五天將草屋拆除已誌本報茲悉該廠仍照常工作抗違不遷昨經巡官飭傳嚴長貴到案再行訊究 
[勿再說謊]  
　　東洋車庽主朱福卿因揑報總悞給發之車照被捕房剝去經孫正裁判訊明判枷號七天示衆昨已期滿諭令交保開釋 
[竊賊收押]  
　　陳榮堂行竊虬江橋某日人家洋燈雜物由貞捕隊查獲解局判押半月贓留候失主具領 
英租界 
[牽涉多人]  
　　戴文庫王朱氏同控朱紀金誘匿伊等妻女由廨將朱收押候移提人証再訊在案前日由差協探赴穌將案内牽涉之戴徐氏戴王氏王戴氏等三婦一併移提來滬昨解公堂請究寳讞員以此案係歸美領陪審判三氏押候今日早堂解訊 
[姦佔婦女]  
　　西崽鄔阿土控吳木泉奸佔伊妻吳氏昨由包探將男女查獲解廨訊實判吳木泉與鄔妻分别各押六禮拜氏期滿着鄔來案領回管束 
[狎客出醜]  
　　周子湘偕見証王鐘辟控告妓女醉紅樓家傭婦王老二竊取金香烟嘴昨由包探　廨請究原告投案請追王老二供前在妓女桂芳閣處被周欠去局菜洋二十餘元屢索不還前日周自愿將金烟嘴暫抵反被誣控行竊求察讞員以婦不應取物作抵判押女所兩禮拜諭周將欠洋清償 
[幸未殞命]  
　　老妓翁梅情因容留汪王氏 
 
 

Page 20

 
 
之幼女王三媛由捕查悉將女拘解公堂判發瀆良所留養在案前日該氏至翁妓處索女無着吞烟圖盡經翁妓報明捕房將氏救愈昨送公堂請究氏求將伊女給予領回寳讞員商之英領以此案應歸德領會審判汪王氏押候禮拜六解案訊核 
[妓女窩贓]  
　　匪徒張阿金王阿三（即小寳山）專在租界内持刀搶物前日又因攫取蔣懐清衣物由探將二人查獲昨連窩贓妓女張三寳一併解送公堂請究判分别押候禮拜六解 
[小孩失散]  
　　小孩王雲生深夜在路徘徊由捕帶入捕房昨送公堂請訊據供年十五歳住居常熟南門外人屯塘八圖地方父名王雪齋在蘇學習裁縫此次隨人來滬在途失散判留候移傳其父來案認領 
[姘婦不情]  
　　婦人王老二控姘夫陳鵬飛竊取鈔票洋一百二十六年元昨經公堂訊供不認判陳交保具安分結開釋 
[遇人不淑]  
　　陳福生控妻陳許氏私行逃逸昨奉公堂研訊氏供因丈夫逼娼不遂時遭凌竣虐是以逃出判交其夫領回不唯虐待逼娼 
[縱縱火埕果]  
　　四川人石海卿前因縱火圖賠險銀由廨訊實判押西牢半年在案茲已期滿由捕房解案請示判移送上海縣遞解回籍 
[脚車傷人]  
　　汪桂元乘坐脚踏車將曹茂生之父撞倒跌傷由捕查見拘解公堂請究 
　員以曹父傷勢尙輕判汪押十天以儆 
[演唱花鼓]  
　　董朱氏在虹口寳和里一百十二號屋内開設茶館因招集無賴吳蘭記李阿桂演唱花鼓淫戲由捕查見將吳李與氏一併拘入捕房昨解公堂訊明判吳李各押七天氏斥釋諭將茶館閉 
[賭棍惡計]  
　　甬人鄔阿小在虹口開設花會誘賭被捕查見禁阻反誣拆梢當被拘入捕房昨解公堂訊明判鄔押一禮拜見証王李氐斥退 
[押犯圖逃]  
　　匯山捕房押杞周長桂挖洞圖逃被看牢巡捕查見禀明捕頭昨將周及同押犯人王金榮解至公堂訊明判王還押周加押兩禮拜 
美租界 
[大逞雌威]  
　　住居北江西路某弄内之婦人郭陳氏周陳氏葛會氏及女子毛囡等昨爭取自來水起釁各逞雌威互相鬥毆被四百卅號巡捕拘入捕房由捕頭分别斥釋 
[醉漢失竊]  
　　住居蓬路十八號之某西人昨至捕房報稱前日因醉被車夫竊去金表一枚請爲查緝捕頭准之 
[菜塲有賊]  
　　陸雲生昨至捕房報稱在蓬路菜場被扒　摸去洋五元九角捕頭允爲查究 
[女孩迷路]  
　　女孩素貞昨在乍浦路迷路由三百四十一號印捕帶入捕房留養候領 
[日人胡閙]  
　　東洋車夫蕭長卿昨至捕房報稱拖車經過蓬路無端被甲乙二日人剝去車照向討不還當由捕頭派探前往將車照追回給蕭具領 
法租界 
[無賴詐擾]  
　　台州帮鞋底作匠戴昭和戴方炳葉孔芳葉秀卿馬阿小楊高登等多人同至公堂控稱有同鄉同業之戴永祿戴永來弟兄兩人不事生業時向同業持刀滋詐務求嚴辦經聶司馬飭探拘拿永來已聞風逃避永祿亦抵赖不認司馬謂台州公所於事前亦有信函兩封請爲提究　非安分之徒判押一月期滿驅逐出境 
[老婦作証]  
　　徐友福前控李阿四串妻偕逃經公堂聶司馬提訊據供小的之妻亦已逃去究不知被誰拐去判李收押候查在案茲捕房以李在押三日尙無拐逃實據故於昨日解案請示原告旋又攙扶二房東老婦王李氏至案作証廨員訊取証供該老婦氣喘不止不能回答遂命退去李亦開　命出外帮尋 
[無恥之尤]  
　　李桂林等在黄浦灘一帶勾引西人雞姦被某捕頭親自獲住送廨請辦判押捕房一星期 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[海參嵗闔埠華僑王廉欽等請願速開國會上農工商部代奏呈]  
　　海參嵗闔埠華僑王廉欽等爲速開國會以救國危懇請轉呈代奏事竊我國自甲午庚子口來外侮頻臨内訂蜂起喪師失地賠欵以億萬計辱及我君后貽害我人民凡我國民莫不欲同心戮力以雪此恥祗以上下隔閡君民不得相接致朝廷爲叢怨之藪人民無祈嚮之方廉欽等覊留異域愛戴宗邦每念及此未嘗不歎息痛恨者也及見丁未九月十三日戊申六月二十四日八月初一日孝欽顯皇后懿旨德宗景皇帝三次上諭明定君主立憲之制度九年爲期頒布憲法召集國會正期我人民以困苦之餘身受隆盛之曠典能不色然以喜奮然而興第自預備以來二年有餘朝廷徒以新名目責任舊官吏官吏惟有敷衍塞責辜負朝廷廷之美意長此以往而欲預備之完竣雖推而至於九十年亦無以救一髮千鈞之危局無怪我人民之大爲失望而有各省公舉代表伏闕上書籲懇速開國會之舉也乃於去年十二月間閱俄報知奉旨未蒙允准不徒廉欽等奔走號呼惶急失措卽邦交較厚之外人亦深歎我國政令之過於遲緩坐悮因循其素挾侵蝕政策者則更或笑或罵紛騰於報紙廉欽等覘此累卵之危機受此奇辱之激剌雖冒萬死能不爲我皇上及我監國攝政王披瀝陳之夫速開國會之效果關於内政外交及根本之根本者各省代表孫洪伊等盡言之矣廉欽等固知皇上及監國攝政王望治之殷較之我人民有過之無不及豈忽此而不一念及之所以靳此期限者實如上諭所謂幅𢄙遼闊籌備未完國民智識程度又未畫一遽開議院反致紛擾可謂聖慮周詳皇猷愼重惟國會之開爲我國數千年來未有之創舉如何爲完全如何爲畫一朝野均無標準廉欽等不揣冒昧謹援引以證明之粤攷環球受人保護之國如朝鮮印度等不計外凡獨立之國憲法之美備者無論矣其與我堪比例者莫如俄羅斯最稱幅員遼闊之國也程度之不齊至今自兵農以下目不識丁者在在皆是旅大敗後頒布預備立憲之令期年之内無所設施俄民請開國會俄政府先阻之而卒聽之然猶思設法操縱而箝制之於是開會之日第一件交國會以阿穆爾鐵路接續案國會謂現有東清鐵路之自由行動可無須此第二件交以歲虧五百萬兵費案不數分鐘國會於烟糖酒火柴四項下加捐補助决議人民以爲議員經由國民公舉旣經國會决定無不樂於捐納絶無抵抗請减者俄國上下隔閡之積弊至此銷除國會旋亦成立以彼例此我國固無待九年之期限而始可開國會之一端也計宣統八年召集國會之期亦祇有七年爲時誠無幾我人民之所以懇籲縮短而急不能待者實有不得已之苦衷蓋未來時代之七年中雖不敢决定如何危急如何失敗卽如過去時代之七年中其危急失敗我人民所共見其聞而不能諱飾推諉者如惜貸外債喪失路礦不設軍備等不一而足夫外債之能亡人國如印度芬蘭埃及等不勝枚舉朝廷借貸能弱人國之外債喪失能富人國之路礦不設能强人國之軍備上無芻蕘之詢下無靜諫之階遂孱弱萎靡一任諸大强國爲所欲爲莫能抵制是朝廷之自安貧弱自棄國民也夫外債旣借誰能還之路礦旣失誰能贖之軍餉不給誰能供之非我人民而何設使過去七年中有國會爲之監察爲之援助能致若此之危急失敗乎過去時代之覆轍即未來時代之殷鑒近思旣往决想將來國會之開非特不可遲至七年之後其實不可遲之俄頃之間解圍城而無援應處凶歲而乏積儲其不至危急死亡者幾希此我人民所以急不能待而欲請願縮短之一端也（未完） 
小說 
[中國貞探小說繡衣盜（二十三）]  
　　第七回拿竊犯縣尊勒嚴限訪宵人名捕到姑蘇 
只說雲濤甫見四五只箱子。都打開了。箱子裡頭的東西。抛了一地。雲濤甫知道今天的東西。一定去得不少。心上十分着急。連忙把箱子裡的東西。查點一番一時也查不出個實數。恰好那位老太太聽得外面喧譁。又聽得說有賊也從被窩裡面起來。帶著幾個丫鬟。走到後面方才知道偷去的。就是自已的東西。不由的也吃一驚。連忙細細的查了一會。一件一伴的說出來失掉的都是些金器珠寳還有一二十件極貴重的皮衣。算起來一占腦兒要值一萬多銀子。雲濤甫開了失單。連夜自已去拜會陽湖縣知縣耿大老爺。把情申細說一遍。要他連夜派人出去緝拿。耿大老爺自然應允。連夜叫齊差役。呌他們細細訪查。只給了三天限期。那班捕役緝訪了幾天。那裡緝訪得出。差實的挨了幾頓板子。衆人没奈何。只得去拜請陸雄出來。帮他們的忙。陸雄本來是武進縣捕快頭目。陽湖縣的事情。本來和他無涉。無奈却不過衆人的情面。只得隨口答應。和他們帮忙。先到雲府去看了一遍又細細的問了當時怎樣的情形。又搬過一個梯子來。把墻頭屋頂的形迹。也細細看騐一番。雲濤甫也久已知道這個陸雄。是個著名的捕役。更兼他又是武進縣的捕役。這件事情。與他不相干。便也未免要另眼看待他些。問他這個賊。究竟是從那裡來的。陸雄道。這是個多年的積竊。没有黨羽。也不搭同伴。只有他一個人。看起來這個人的本領。一定不錯。前後内外。都没有軟梯繩兜的形跡。大約是高來高去的了。雲濤甫聽子。還不肯信。只說他是隨意混說。便又問他可看得出是在外麽地方進來。什麽地方出去的。陸雄便走到後面一層院子裡頭。指着東首的墻根底下道是在這個地方進來的。地下隠隠的有些灰土。是在墻十落下來的。又走出去指着一堵高墻道。是在這個地方出去的。 
 
 

Page 27

 
 
墻頭上的瓦。有幾片略略的移動了些。墻外地下。又有兩個脚印。明明是身上帶著理西在墻上跳下來十分沈重的緣故大人請想是也不是。 
國外新聞 
[希土備戰消息]  
　　十二日倫敦電云據君士坦丁電稱希臘措置戰備十政府雖不驚遽惟已决意召集里地甫斯旅團以備不虞君士坦丁昨已宣布抵制希臘航業及希臘貨物 
[居留鳥問題近聞]  
　　十二日柏靈電云居留島問題自英國外務部大臣宣述意餐之後各國討論此事益形安靜十三日倫敦電云法國外務部大臣闢匈君於内閣集議時宣稱保護居留島各國現已結定條約不日將在蘇達海擴充海軍勢力以便實行彼等議决各節及抵制種種之事變 
[波蘭民心未死]  
　　十二日倫敦電云俄屬波斯現復有暴動之舉憲兵隊之陸軍中佐某氏在拉杜姆爲人殺害華沙之警察總長有人擲以炸彈惟並未受傷僅死從者二人刺客及同黨之某犯均已自裁 
[美國棉商被控]  
　　十二日倫敦電云據鈕約電稱近有棉業投機者八人裴登君亦在其内以近今壟斷棉業有違歇門反對脫拉斯例律均在合衆大審判所被控各被告已准存欵保釋 
[美民歡迎舊總統]  
　　十二日倫敦電云羅斯佛君夫婦與其子女回抵鈕約時大受國人歡迎當時有華飾遊船二百隻駛出口外尾從羅君坐船緩駛入口諸船均鳴砲作樂聲聞兩岸抵岸之時即由城中著名人士接晤後排導入市 
[日皇接見德國貴員]  
　　十三日東京電云德國不倫瑙克攝政大公爵及妃昨經日皇日后接見並饗以盛宴公爵與妃並隨從人員均經贈錫勳章人爵夫婦擬於明日入宫答拜並定期西七月三號由神戶啓程前往大連 
[德皇膝腫已消]  
　　十二日倫敦電云德皇膝腫已消大約基愛蘭軍操尙可往閱皇於目下或臥長椅休息或在御案辦公 
[德人紀念大沽被燬之砲艇]  
　　十二日柏靈電云一千九百年大沽炮臺被燬德國砲艇伊爾的斯號亦與其列昨日特在基愛爾舉行紀念大典當日艇長即現充海軍部水雷門檢察員海軍大將蘭斯君亦曾蒞止普魯士亨利親王亦頗歡迎此會（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
