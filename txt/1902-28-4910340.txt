# 1902 - 28 - 4910340

 

Page 1

 
 
[勸募江皖急振啓] [  申報館協振所啓]  
本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無存呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之士旣籌集巨貲携往彼處核實散辰然被災之地旣廣楊枝一滴實難灑遍大千况現在時屆隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途閩澤之施馨香以禱救人救徹功德無涯矣肅此佈陳伏冀慈鑒 
[訪求殿板九通啓] [  圖書集成局謹白]  
九通全書除武英殿本外祇有浙江局刻今各家仿印九通皆以浙局所刻爲本卽本局鉛鑄亦本浙刻兹已陸續付之剞劂詳加校　始知浙刻本訛漏甚多經局中所延各名宿匡謬正俗悉心釐剔然尙恐留遺憾貽誤學人蓋前三通尙有别本可稽續三通與皇朝三通非得殿板原印本無以折衷夫體國經世之書將以沾溉藝林表明憲典大雅君子宜樂成人之美敢告海内藏書家如允以殿板九通嘉惠士林概然賜假敬當庋之凈几奉爲鴻寳但備臨時考覈並非逐葉披尋蠅污鼠傷决無是慮成書時别撰校勘記聲明由某氏藏本校正以彰盛美外酬新印九通數部聊伸報李之忱或先敬贈股單亦無不可夫别風淮雨識者所嗤誠荷鑒其愚衷助成美善當使薄海儒雅感頌同聲傳之後世永以爲式豈惟本局實受其賜敬登報布告倚盼來玉請寄申報館代收再股票定期本月二十日截止其售處仍在曩所 
[論籌畫海軍]  
中國未經通商以前防守之道重在陸通商以後防守之道重在海然其初雖咸知海防之當重不過築砲壘置防軍以備禦外來之敵艦而已後乃知外人戰艦攻擊之猛斷非在陸扼守所能抵制於是購艦練兵設海軍衙門一切規倣泰西之制艦雖不多兵雖不足而南北洋往來聯絡亦足以樹聲威當時非但中國以爲從此兵威之盛或能使外人不敢生覬觎之心卽西人亦以爲中國自强之基當於此可立乃自法越一戰毁我船局傷我戰艦然尙不過小挫其鋒說者亦無不以創立未久練之未熟曲爲之解謂經此小懲自當大戒從此整頓不難遠勝於前不謂中日一役曳兵棄甲之情狀更不如法越之時並未交綏而堅船利砲拱手而盡授之他人迄今志士猶爲髮指眦裂痛詈當時統帶諸員僅以身家性命爲重致將前人經營擘畫之勤勞國家數千百萬之經費一旦付之無何有之鄉卒之身家性命仍不能保患人之愚莫過於此誤國之罪亦莫過於此朝廷以規畫數十年費餉數千萬而猶若此之喪師辱國因此灰心不思再復諭將海軍衙門裁撤於是中國遂不復有海軍之名矣一時廷臣疆吏亦不聞有以復設之言進者大抵一以庫欵支絀無從措手二以已成之事毁之一旦若再創辦恐仍未必有用以致付之不論不議夫復設海軍誠非易事復設之後欲收成效更不易言惟事不患其不成特患其不爲耳曷不觀日本乎以今日之日本與中國較無不知日本之强於中國也試問日本之幅員能大於中國乎日本之財賦能多於中國乎日本物産之富人民之衆能倍於中國乎按李提摩太君西歴一千一百八十八年各國兵船圖中國戰艦有九十六艘日本八十六艘其時日本尙遜於中國數艘曾幾何時中國所存不過十餘艘而日本新添之艦頭等二等三等數十艘魚雷船多至一百數十艘雖在英國之下然已駕乎各國日本能如此蒸蒸日上不亦中國之恥哉中國雖府庫支絀然苟能實心實力似尙不難創辦卽不能一舉而盛而殫十年八年之規畫不但可以漸復舊觀并可超越前制也前報紀北洋大臣袁慰帥近擬擴張陸軍并籌畫海軍制度奉請諭飭北洋提督葉桐侯軍門悉心訓練在烟臺設立總營俾全國水師於此植其基址至於常年經費自拳匪亂後减之又减幾不能敷目下慰帥擬仿照前章每歲由國庫中支出銀一百一十萬兩云云所望政府不掣其肘俾得逐漸擴充購船置械以復舊章則中國自强之基由此復立卽不能與外人爭勝亦足以資自固况大沽砲壘已經拆毁一時斷難建築神京門戶不啻洞開若不設立海軍用兵艦以爲護衛倘有事端更何抵禦慰帥所見之大誠不能以欵項支絀而謂其好大喜功也尤願葉軍門鑒前車之失毋徒壯觀瞻有名無實愼選將士訓練勇丁務使費不虚耗人盡能兵雖經費一時不能擴充而由漸籌之自能日有起色俾無負朝廷養士之意與夫慰帥規畫之心則海隅鰕生亦不禁馨香祝之矣 
[本館接奉電音]  
　　昨日午刻京師飛電傳來上諭二道敬謹譯登○十二月十七日内閣抄奉上諭内閣學士兼禮部侍郎銜徐琪聲名平常不孚輿論著卽行革職欽此同日奉 
南彰德府知府善承與山西平陽府知府崇研對調欽此 
[大臣入對]  
　　昨日午刻京師友人專電告知本館云十二月十七日皇上召見軍機大臣後復宣令寳熙入對蓋以垂詢軍國事機也 
[歸地有期]  
　　日本東京曰日新聞云東歴本年一月二十一日本館派赴京師訪事友人松島氏專電見告曰直總督袁慰帥與各國事使臣議定東歴本年四月將天津交付華官至英國暫管之火車鐵路亦於其時一併付還 
[美國還金]  
　　日本某日報云東歴本年一月二十一日英京路透電局電述頃得華盛頓來信悉美國海軍在天津掠得銀塊共值洋銀三十七萬六千元事爲伯理璽天德所聞責令一律付還中國 
[界約畫諾]  
　　香港循環日報登厦門來電云駐厦領事與中國官塲所立管理鼓浪嶼公其租界約章已於華歴本月初一日清晨會同畫押矣 
[詢事考言]  
　　前報曾紀署湖北武昌府梁集庵太守考試屬員一事昨有友來自黃鶴樓頭談及太守自本月初五日起每日考試州縣佐雜二三十員接席傾談頗合古人詢事考言之法先是督憲張香帥會同湖北巡撫端午橋中丞札行太守曰頭品頂戴兵部尙書湖廣總督部堂張頭品頂戴兵部尙書銜湖北巡撫部院端爲札委事照得湖北候補人員冋形擁擠自近年新開捐例來省禀到者日增月益有加無已因思自州縣以至佐貳雜職其大者身膺民社之重其小者亦有典守之司雜流並進亟宜澄叙必欲於立談之頃遽定其人品奚似心術奚似知人則哲自古稱難欲 
 
 

Page 2

 
 
嚴旌别之程先立考詢之法查有現署武昌府知府梁守辦事認眞不辭勞怨合行札委該守將在省候補之員分日傳齊逐一命題考試言爲心聲凡閱歴之淺深心地之明闇舉可覘其底藴其文理平常而吏幹向稱每練者仍不可專重文藻致屈眞才以見實事求是之意一俟傳試已畢開列清摺何人可稱上選何人尙待講求何人不堪造就分别優劣禀復本部堂本部院會覈覆試該守務當破除積習悉心甄综勿稍狥隱爲此札仰該守卽便遵照辦理仍將如何遵辦情形詳報查核切切似此悉心甄綜舉錯得宜庾樓鄂渚間吏治人才何患不蒸蒸日上耶 
[神馳域外]  
　　廣州訪事人云廣東南海縣吳太史功溥曾於月初某日具禀督轅擬赴外洋游歴斧隨帶同志數人前往南洋新加坡小呂宋安南暹羅等處游歴查閱所擬章程節略條分縷析具見該紳留心時務銳志講求本部堂實深佩慰候繕護照照請駐廣州英法美領事官簽字蓋印一俟將照送回發給收執并抄章程節略分咨外部軍機處及咨明出使大臣轉飭該處領事隨時照料章程節略存抄 
[情殷保赤]  
　　武昌訪事友人云湖北育嬰善堂開辦有年著有成效惟近來民間每將初生嬰孩送堂寄養調護偶一不愼性命致難保武昌全鹽法道凌晴霄觀察聞而憫之特於日前出示通衢略謂嗣後如有人家子女送堂養育者必須滿月以後方可否則概不准收是亦保赤之至意也 
[彩票難行]  
　　武昌訪事友人云鄂省庫儲支絀應湊賠欵羅掘維艱大府體察情形擬創行富簽票以資挹注署黃岡縣寳子年大令勇因於任事力贊其成於縣境首先試辦一時商民往購者頗爲踴躍不數日卽銷售一空上月二十八日值揭曉之期大令以開彩銅毬尙未購到變通辦理將號數分寫竹簽令二瞽人當衆抽出不意頭采爲縣城某錢鋪所得是鋪與縣署素有往來以致人言藉藉雖力爲剖白衆心仍不能平大令勢處兩難爰於日前束裝來省向大府面陳然恐日後此票終不能於巿矣 
[鳩江捐務]  
　　蕪湖訪事人云商務局總辦許九香太守辦理房捐肉捐烟膏捐以濟度支之匱祇就房捐計就房捐計之每年約可收銀三萬餘兩其章程凡屬巿房及公館民房之出租者房主收租金十一月餘一月由房客代繳總局至肉捐每家曰繳錢三百文城廂内外屠戶約計三百餘家每日可得錢百餘千一歲約多至三萬餘金烟膏捐至少以三百文爲率貿易盛者照加計蕪湖大小膏店烟館不下三四千家每年約得八九萬金此捐務之大略情形也 
[藩旌就道]  
　　姑蘇訪事人云新任江寗藩司吳仲懌方伯於本月初八日由滬上抵蘇垣襜帷小駐旋於十四日親詣各憲轅辭行至晚秉節回滬折赴金陵履新瀕行地方文武各員咸詣胥門外大馬頭恭送 
[德員謁客]  
　　廣州訪事人云本月中旬某日水師提督某君偕隨員及駐粤領事赴撫轅拜會廣東撫憲德東撫憲德靜山中丞中丞延入花廳欵談至三點鐘之久始興辭而别 
[西員行善]  
　　九江訪事友人云駐潯英領事官樂民樂君目繫本年夏秋之交大水爲災哀鴻滿目特捐廉置備米三百石及錢百餘千於本月上旬在官簰峽散給俾貧民俾資餬口一時沾其實惠者歡聲若雷 
[匪人嚇詐]  
　　香港循環日報云日前有匪人投函廣州省城西關杉木欄朱有彰布店勒索銀五千兩限期送交某處店主將函呈報官衙禀請飭捕邏緝匪人計不得遂復以巨桶置火藥擲店門前店主不之理匪人乃于某日又投一函催索前欵虚聲恐嚇不一其詞刻下店主已繕禀赴縣請緝未知賢有司能購綫嚴拿以安閭里否也 
[婁境盜案]  
　　松江訪事友人云去郡城西南約三四十里許婁縣所轄之楓涇鎮與浙江嘉善縣綺交繡錯河道遼闊港汉紛歧素爲梟匪出没之所本月某日附近一保六圖圖董戴九鶴家突被若輩行劫所失贓物約值洋銀數百元事後戴投婁縣署禀報縣主屈吉士大令立卽帶同差捕前往察勘以便緝盜究懲 
[蘇臺得雪]  
　　姑蘇訪事人云時交三九未沛祥霙連日大憲設壇滄浪亭竭誠叩禱至本月十三日曉鐘旣動曙色初開天氣陰霾似有　　　　　　 
釀雪之意入夜朔風凛冽寒氣逼人十四日清晨彤雲麗天玉屑濵紛而下惜乎未及片刻滕六神卽興盡而回然四野田疇得此亦可望來牟斬茁矣 
[暗無天日]  
　　　有客自常熟至姑蘇語本館訪事人云常熟南門内通河橋弄姚姓婦某氏年四十餘素性悍潑癖嗜烟霞近以洋銀六元購得昭文縣境冶梅里某姓女爲婢女年甫十二生小嬌慵不善伺應婦一不合意卽以鞭箠從事并私設種種酷刑至上月十五日忽因傷斃命翌日屍兄某甲向之理論一時附近居民聚而觀者如堵墻姚不得已倩局勇爲之把門不准旁人闌入一面倩某乙從中排解甲擬於孔方兄之面祇得隱忍無言然亦可謂暗無天日矣 
[節烈可風]  
　　昨得姑蘇友人來函云吳縣善德堂楊氏家世好善陰德耳鳴其子名世琪者翩翩佳公子也月之初九日倐忠喉症而殁其妻爲湖北金太守鼎之女節烈性成撫屍悼痛誓不欲生家人雖勸慰之而柏舟矢志之死靡他竟於十二日絶食而殁事爲吳邑尊所聞頗以貞烈相許聞將詳請旌表以風當世云 
[浙省官塲紀事]  
　　杭州訪事友人云正任紹興協左營守備陸仲賢守戎鵬超籍隸錢塘由雲騎尉世職歸標擢陞守備曾充學巡捕十餘年邇因操防廢弛被閩浙督憲許筠帥列入彈章奏請革職一面移咨浙江巡撫先行撤任遺缺委候補守備徐守戎俊接署日前撫憲任筱沅大中丞已加札行知矣○浙江糧儲道某觀察以本年浙省冬漕前奉部文赶緊起解隨將滬局一切事宜飭總辦傅少卿太守妥爲辦理旋復札飭各屬速將漕米分批運滬以重正供○臨浦釐局總辦陳大令現屆期滿牙釐局督辦常仲黼觀察札委卽用縣李大令鍾嶽接辦○寍波船貨捐局差前奉局憲札委向辦營務處文案之周大令世颺辦理本月初八日大令禀銷舊差即日赴甬○本月初八日距拱宸橋五里許之某姓家被竊衣物約值五百餘金次日投報仁和縣署縣主蕭藴齋明府立卽帶同捕役前往履勘○日前藩憲誠果泉方伯牌示孝豐縣天目巡檢缺詳請以廻避卽用巡檢蔣家驥請補 
[鄂省官紀事]  
　　漢口訪事友人云夏口廳同知張堯臣司馬筮仕多年宦情斬淡日前具禀憲轅陳請引退其能否允准刻尙未見明文也○湖北候補府魯蓮溪太守辦理順直振捐集銀至三十萬兩之多邇者捐局已停其襄辦之汪祖壽汪清萃文孝蘭張士榮諸君均已得有保奬○近聞官中購取漢口新河坊一帶地基幅員甚長不識將來有何作用○漢口各叚閘工均須修整近由上憲札委許鑫齋二尹經理其事二尹奉札之下立卽上院禀謝擇吉到差 
[鳩邑官塲紀事]  
　　蕪湖訪事人云新任安徽和州直州知州闕穉安直剌籍隸河南固始縣其父曾於光緒四年署理和州篆務今直剌仍蒞是邦是亦宦途佳話也○署徽甯池太廣兵備道兼蕪湖關監督龔幼甫觀察下車伊始循例觀風共得五百餘卷現已寄至省垣請通人評閱大約須歲杪始發案也 
 
 

Page 3

 
 
[鎮郡官塲紀事]  
　　鎮江訪事人云淮關監督金榷憲聲交卸後携眷乘舟南下月之十三日道出潤州就官碼頭小泊有頃乘輿登岸拜會各當道十四日乘招商局江永輪船下駛取道滬江航海北上瀕行鎭城印委各官咸赴江干恭送○统領南洋常備江勝右軍杜雲秋觀察檄委江勝前營管帶陳協戎楚斌兼總辦本軍陸師學堂事務協戎奉委後擇吉本月十二日到差○屠丹徒縣張允臣大令因案撤任遺缺經大憲遴委洪大令爾振署理刻聞大令已由蘇起程不日即可抵鎮矣 
[蓬萊觀日]  
　　烟臺訪事友云本月初一日有某甲者狐車行至山東福山縣城迤西四十里之新店鎮忽被盜匪十餘人將行李劫掠一空並褫取狐裘而逸迨報案之次日縣役見烟臺某錢莊有持銀來兌者所穿衣服卽甲所失因卽獲送至案禀請嚴懲○奇山所南門外人史某年近三十因病而殂其妻邢氏痛不欲生含殮後即服毒以殉本月初八日爲發引之期遠近來觀交口稱頌○天時不正癘氣叢生邇來時有瘋犬四出狺狺行人猝不及防卽遭其害乃知西人鐵圈籠嘴之法保全爲不少也 
[羊城輯要]  
　　廣州訪事人云省河補抽釐局憲牌示現奉善後總局札移開案據香山縣禀稱石岐省城輪船拖渡被賊刼擄一案據請飭令各輪船拖帶渡船自備資斧募勇置械係爲防護起見似尙可行札局飭送辦等因奉此邇來盜風猖厥刼掠繁多殊於來往商船大有關礙自應設法防護以備不虞爲此牌示仰各輪拖渡船主知照自諭之後務各量力遵辦并將置備各項器械募勇若干名逐一禀報本局查考○遂溪縣周大令强娶部民婦女被女控諸撫轅撫憲德靜山中丞批示日據禀遂溪縣周令娶部民女爲妾如果屬實已千例禁况係蔡阿增已聘未娶之妻尤爲自玷官箴惟閱道批有保無串通挾制情弊自應派官查究辦仰按察司委員確查禀覆勿稍徇扶干咎○廣州府施太守在科房中拘獲私售白鴿票匪二名交南海縣究懲一事已登數日前報章某日太守牌示府轅曰照得衙署乃辦公執法之所豈容設賭乃現有科北房竟敢私收白鴿票實屬藐法當經本府訪聞親往拿獲人犯吳德明譚超二名并起獲票底簿據發交南海縣審辦并將該房書吏區安書識林致祥斥革飭縣拘究一面通禀列憲在案并飭聞三班差役從前亦有在本署收票之事爾等須知各項賭博弛禁係萬不得已之舉豈得於衙署中暗設致招社鼠城狐之誚爲此示諭該役等遵照嗣後不得在本署私收鴿票及各項賭博倘一經發覺即將該役等立斃杖下以爲抗官藐法者儆之愼之切切特示 
[甬江瑣志]  
　　寗波訪事人云郡城後巿大樹廟前張某向以小貿易爲生近日忽與章姓婦口角旋有王姓者從中播弄是非張有口難分遽萌短見屍屬奔赴鄞縣署控告縣宰徐蓉齋大令准詞飭差拘王王懼罪逃逸刻下此案尙未讞成也○象山縣徐大令因病出缺刻由上憲札委石浦同知龔司馬兼攝縣篆○寍郡往往有無韁之馬馳驟於長阡短陌間踐物傷人均所不免刻爲營官所知諭令各營馬夫不許任意縱放違則嚴懲○本月朔日午前郡城扒沙巷鐵廠鼓鑄香爐光燄萬丈上燭層霄遠近居民疑係火災各驅洋龍往救馳至廠之左近詢知其事遂各折回○城内徐家弄人葉某向在某處稅關爲書史邇因失業無聊於上月杪將行李寄回家中并附一函謂賦閑已久生路俱窮擬卽投水自盡云云家屬聞之四出尋覓迄今尙無蹤影亦可異矣 
[潤州臘鼓]  
　　鎭江訪事人云鎮群亢旱已久農民望澤甚殷邇經道府縣各官建設壇塲誠心祈禱至本月十三日大雨傾盆四野田疇咸歌沾足○著名土棍小和尙及笪二平日酗酒滋事動輙藉故毆人刻經署丹徒縣張允臣大令訪聞飭差提案各予笞責荷以雙連枷鎖錮頭門外以儆效尤○日本大坂商輪船公司前在鎭江小閘口賃定某生地建築碼頭刻已工竣月之十三日大貞丸由滬帶到一躉船常泊其間以便行旅 
[遊戎謝步]  
　　前日太湖水師副中營管帶劉游戎吉祥遷在豐記馬頭房屋同寅之前往道賀者絡繹於途昨日游戎䇿騎至各防營及諸同僚處謝步 
[總辦觀兵]  
　　本邑南巿江南機器製造局砲隊營管帶馮遊戎以現定新章各營勇均須習練洋操爰飭麾下勇丁專心習練頃已著有成效禀請總辦毛實君觀察親臨閱視觀察定於昨日清晨七點鐘時命駕指操塲遊戎曁親軍營中哨管帶朱遊戎各率哨弁齊集演武廳傳令如法布陣繼以洋槍打靶一時砲聲大作貫耳欲聲至晌午始操畢而返 
[覆查行鋪]  
　　本邑自開辦房捐以來迭經委員顔凝閣明府派出司事會同上海縣差役赴十六鋪一帶挨戶編查現自十六鋪北叚起至南叚止已查明共有行鋪一千九百餘家登諸册籍旋復加派司事艾某按戶覆查 
[誕辰演武]  
　　昨爲德意志皇四十有三歲誕辰午前十下鐘時寓滬德國各官商齊赴虹口德總領事署對門新建耶穌教堂行祝嘏之禮鐘鳴十一下駐滬德軍騎者步者運輜重者司工程者陸續赴英界浦濱砲隊營中亦皆列隊而至將近十二下德統帥命駕遥臨柬速各國總領事各國統兵官一觀如火如荼之盛諸客畢集各兵魚貫而過同呼萬歲者三然後各歸營次閱二刻德總領事就署中設席讌賓　鳳擘麟夜 
光杯泛客曰旣醉主復勸酬海國驩悰於斯而極矣入夜更讌諸德總會中車水馬龍尤極一時之盛 
[盜首在逃]  
　　美界包探拘獲行刧某礱坊之盜犯载成等人已登前報兹悉當日捕頭詰問時曾供出盜首鄧四姜五張三皆逃匿某處想須嚴密拘拿也 
[掌珠重返]  
　　去年寄居本邑之某某等家有小孩數口被匪誘至廣東婪賣後經吳淞獅子林砲隊營統領班馥齋軍門拘獲拐匪藍某等人送至寳山縣解省訊辦日前由廣東解小孩五口至蘇垣詢之皆云在上海被拐惟中有一啞吧以手作勢無從取供刻經地方官留養失孩家可投寳山縣禀明原委請咨赴省領回也 
[英美租界公堂瑣案]  
　　匪人戴阿春韓孝芝王阿泰戴仁芝王阿高王坤福雇周芝堂所駕之船於本月十一日至靑浦縣屬黃渡鎭搶劫某姓家衣物濳來滬上嗣以分贓不匀由周芝堂之壻王光福向包探倪順泉劉阿炳出首得將一干人拘獲解案讞員張柄樞司馬訊究之下發回捕房候函詢靑浦縣再行核奪○俞掌生張仁發戳傷小元寳身死報經上海縣汪瑶庭大令緝拿未獲日前又糾約朱桂泉向楊樹浦人陳永索欠不遂所欲用刀戳傷經包探劉森堂拘解請究司馬飭押候陳傷愈後復訊昨日劉探重復解案禀稱陳傷已痊請爲核示司馬判責俞六百板朱張各責三百板一併送縣歸案訊究○流氓張阿根攫取陶栢松所戴之帽後經包探邊槐洲拘解請究司馬判責二百板並諭各探曰邇者流氓沿途搶物時有所聞日前某戱園劇散時有人行經大馬路見流氓十餘人圍住一東洋車搶取車中女子首飾殊爲膽大著隨時嚴密查緝以靖地方各探唯唯而退○屢犯竊案之倪和尙張阿二兩人早經遞解回籍兹又濳入租界中經包探胡瑞龍拘解請究司馬判各責五百板并將張押捕房三月 
[美租界捕房紀事]  
　　前晚西人某甲飲酒過醉行至百老匯路外虹橋左近向人滋擾不休適爲三百十二號華捕所見拘入捕房捕頭令押至酒醒時釋出○昨晨崇明縣人張大郎行竊虹口某車寓内東洋車捐照一紙旋由包探劉阿炳查獲解入捕房捕頭令押候解送公堂禀請讞員張柄樞司馬訊辦 
 
 

Page 4

 
 
   
 
 

Page 5

 
 
   
 
 

Page 6

 
 
　　穗利聲明 
啓者本號籌集巨欵專辦西式綢緞顧　兼辦蘇杭綢緞官禮喜帳壽屏蟒袍補掛等貨料選精良繡求工細凡貨物之有小疵者槪檳棄之定價亦格外相宜以期馳名於中外現承錦彰號東願將房屋相　爰於本月初七日起改由　利牌號開設所有錦彰號盤下各貨本號先行减價銷售自本月初八日以前錦彰東友經手一切帳目悉歸該號自行淸理與本號無涉恐未周知特此登報聲明至本號開張日期一俟擇定再行奉布　紳商賜顧請認明英大馬路泥城橋東本號庶不致悞　穗利告白 
　　新協隆紗廠有限公司招股告白 
　　啓者協隆老紗廠自十二月四號經耶松廠主拍定後今仍擬集股開辦惟從前經理立法未善欠於整頓其中有不便之處一言難盡今從洋東想出新法改爲新恊隆紗廠有限公司仿照香港立法招股新章計集股八千股每股收元五十兩分三次收兌第一次每股先收元十五兩第二次於三月一號復收元十五兩第三次於四月一號再收元廿兩合收五十兩共計集成股元四十萬兩公舉董事恊隆洋行飛倫先生平和洋行李第而先生大豐洋貨號邵琴濤先生愼裕號朱葆珊先生無論新舊各股東如蒙樂就能得生意蒸蒸日上有股諸君共享利益開收股銀以英一千九百零二年二月份二十八號止所有該紗廠經耶松拍來計開廠地四十四畝坐落楊樹浦路廠内所存針車二萬零三百九十二部又花棧房一所内存棉花二百三十六擔統計棧内所存各貨計値九八元一萬二千兩房子機器所有之件計保險五千兩尙未到期又絲廠一所内存繅絲盆四百十六隻另有二層式大棧房四宅亦坐落楊樹浦之南計地六畝四分其地今經耶松大班賣去計得實元七萬一千二百五十兩計該廠從道勝銀行拍來計元三十八萬兩除過大棧房連地皮六畝四分賣見元七萬一千二百五十兩凈計元三十萬零八千七百五十兩今議集股四十萬兩能得集足除過拍欵大約尙存元九萬兩卽可動工以作常年行運資本其價較以前便宜一半之多除此九萬行運之外尙有絲廠房子以後如有受主亦可出售租値每月可得租金元四百兩現在器具完好立法簡便諸色考究實力整頓諒可與各廠並駕齊驅也所有内外事務除中西散董商議外其用神均歸總經理是問茲今耶松大班於英一千九百零一年十二月廿三號與高易律師定立議單將來該廠買進賣出以歸高易律師代理協隆洋行大班亦立合同以後該廠進出均歸協隆一家經理所有集股收銀之處均歸匯豐銀行以及各埠匯豐分行或協隆總經理處均可其股單卽日印好送交匯豐將來銀洋進出以及支票等情悉歸該銀行進出欲觀新廠章程當向售股處取閱再有買股收銀十日以前再來取立股單其詳細一切規條稿存高易律師處可以到彼索觀看過之後所定之股十日以前不得退還以昭劃一愼重也　總經理協隆洋行飛倫謹啓 
　　廣濟公司江南義賑票頭彩四萬元拾二月　拾日開彩 
　　本公司現奉　南洋商督憲劉批飭除廣濟義賑票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分投查察一經察出卽遵批就近禀由地方官查封外特此聲明第卅三會票已於本月十九日十一點半鐘在本公司如法開彩所得彩號數經印有對號單分派以便核對如有得彩之票祈携到本公司收銀可也 
第卅四會票已印出三萬張定期十二月廿日開彩此佈 
　　招賣小輪 
本公司有威士小輪一艘船性快捷機器堅固向走南京鎭江搭客咸知今年九月又來滬重行修理新換鍋爐一時欲租欲買者指不勝屈先有程佐之挽中王小六范金鈴議定船價候船出鳴船銀兩交當交來定銀五百兩出有正康收條一紙程恐他人擡價囑將收條上註明兩造反悔照定　加倍重罰現威士小輪修理工竣洋關驗妥出﨩已久程乏欵購買屢催屢約直至本月初一日程又親筆另立約據限一禮拜交價成契若再逾期聽憑本公司另招　主定銀情愿倍罰等云至今逾限多日定銀罰去而一倍罰欵本公司向王范二中再行理處本公司恐租主售主知程佐之買成無人問津爲特登報使人咸知程乏欵購船而有愿租及愿買者向鄭家木橋正康煤號内問本公司面議價値可也　源康豐小輪公司啓 
　　大德膠州皇家印捐彩票正月十八日開彩 
　　啓者本公司實備鉅資兼理各埠銀兩其中式彩銀經交膠州靑島督憲存儲德國銀行華洋文字均有刋明其票上由皇家蓋印以昭鄭重自第四會票華歴十二月十二日 
經膠督憲派委員監督在膠州靑島本公司内開彩臺當衆開彩當此萬目共覩之下咸稱大公無私第五會票准於西歴一千九百零二年二月念五號卽華歴光緒二十八年正月十八日開彩風雨不更因新正市面淸淡票業亦然减色故本公司正月開彩之票暫設額八千張每張仍售洋三元分爲十則每則售洋三角俟票市興旺再行加增届時再行預告貴客如欲領額發售者請郵寄本公司或在各埠經理處均可此佈大德膠州靑島仁濟公司謹啓 
　香港太古糖局 
　　車糖出售 
　　本行由港自運ＢＡ唛五温Ｂ唛四温半ＯＷ唛四温二五　唛四温　唛三温七五Ｈ唛三温車糖出售如貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
　　拍賣上等肥皂 
　　本月十九日兩點半鐘在本行不限價拍賣新到大英名廠定製上等一百四十　一百五十塊方皂及廿條頭廿四條頭肥皂此次貨色比前所到不同屆期請到本行面拍便知拍定限兩禮拜出清此佈三馬路元芳洋行啓 
　　拍賣名酒 
　　啓者禮拜二卽本月十九日兩點半鐘在本行不限價拍賣新到砵酒車釐毡酒威時忌各色好酒限兩禮拜出清賣定須付定銀另有部子列明屆時請至本行面拍可也此佈三馬路元芳洋行啓 
　　禮拜二拍賣 
准於十九日下午二點半鐘在本行拍賣益豐稍漬十支金寳星印度棉紗等貨不計此貨拍就卽日便要出淸無悞此佈安得利啓 
　　禮拜二拍賣 
准於十九日十點鐘在本行拍賣古銅古磁及顧繡衣袍等不計此佈瑞和洋行啓 
　　禮拜二拍賣 
准於今日十點半鐘在泥城外第廿八號拍賣一應大菜間房間廚房木器什物木器什物不計拍成立刻現銀出淸此佈魯意師摩啓 
　　拍賣 
准於二十日三點鐘在白大橋花園東首河邊有白相船一只錨練一應木器歸一莊拍賣貴客隨帶現銀出淸錦記代啓 
　　衆行聲明 
英界盆湯弄轉角杰昌烟紙香燭店該店東夥捲逃該各同行貨欵洋六百餘元今邀集同　查點各貨照市作見計洋四百餘元限二十日爲止不來理明各同行將貨先行收回該少之欵後向執事再索特白公項同具 
　　禮拜三拍賣 
　　准十點鐘 
　　本行於二十日拍賣人馬鵝牌羽毛大紅馬頭虎圈雙鳳虎牌嘰單鳳色呢紅雙鹿呢　磅紅蓮花八四人兎三A三J雙瓶布十磅紅蟹紅六美藍鐘三D雙瓶　子　牌布鷄心僧帽藍人蛇牌７００雙旗漂官牌洋紅脚車虎松細斜文十二磅將軍雙梯人面藍鐘人麒麟飛熊人砲細布等貨此次展期三禮拜正月十二用五天票出淸此佈怡和洋行告白 
　　禮拜三拍賣 
准於二十日十點鐘在把子路廿七號内住宅拍賣書樓間大餐間房間里房一應木器什物不計此佈瑞和洋行 
　　禮拜四拍賣 
准於廿一日十點鐘在虹口北蘇州路卅八號内住宅拍賣書樓間大餐間廚房一應另星什物不計此佈瑞和洋行啓 
　　禮拜四拍賣 
本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細斜粗布漂布及花旗粗布斜紋等貨皆列明拍賣部内届時請到本行面拍可也元芳洋行啓 
　　拍賣疋頭展期 
廿一日卽禮拜四准十點鐘拍賣疋頭展期　明年正月十七日到期用五天莊票出淸凡拍定貨者明付定銀此次拍后後至廿八日應拍之期暫停一期俟新正初六日照常拍賣謹此預佈元芳洋行啓 
　　支票作廢 
盛行轅行帳房支森康莊十二月十一期第廿號票元三百兩一紙又第廿四號票元五百兩一紙因有轇　已與該莊說明作廢望各寳號切勿收用盛艾臣白 
　　盤店聲明告白 
茲者胡家宅陸稿　協記肉店今盤于莊春記開張如　前東往來銀錢向丁姓理値與春記無干特此佈告 
　　聲明 
茲本號店友象山兄今别有高就所店中一切之事并各行定貨等情向係吳姓一人經理惟彼在外經手一切均歸本人理問槪與本號不涉特此登報怡大號白　 
 
 

Page 7

 
 
   
 
 

Page 8

 
 
   
 
 

Page 9

 
 
[鳩江雪浪]  
　　蕪湖訪事人云入冬以來天時和煦無異三春本月初八日忽聞雷聲隆然阿香驅車而至說者謂冬行夏令不得謂非天災也○蕪湖東門外教塲鋪有沈姓者務農爲業其幼子素行無賴某日竊取鄰家靑銅六百文以供烟賭之用經鄰人告知其父其父惡子有　家聲遽購薄槥納入其中罨斃亦可謂辣手狠心矣○今夏洪水爲災皖北各州縣圩堤半遭潰决田廬牲畜慘付東流日前和州直隸州知州姚石泉直剌由省垣領到修圩銀一萬四千餘兩蕪湖縣柳小汀大令領到九千數百兩刻已傳集董保同往勘估以便興工○蕪湖水陸通衢五方雜處每屆年終向有稽查烟館之舉蓋以防匪類潛蹤也日前蕪湖縣柳小汀大令循例委沈二尹達亭往各烟館認眞稽核俾　小無從托足其間○代理蕪湖縣柳小汀大令刻奉上憲札文飭令改爲署理當可略展經猷矣 
[上海縣署瑣案]  
　　紀王廟人金和尙前控柯丁氏毋子誘匿伊妻一案經縣主汪瑶庭大令訊供著柯丁氏之弟丁增祥速　金妻楊氏及柯丁氏之子柯某卽柯竹靑尋獲交案未幾即經丁增祥交到前晚大令升堂研詰丁增祥供外甥柯竹靑誘拐金楊氏匿蹟英租界某小客棧内經小的設計誘入城中得以交案金楊氏供九月十四日小婦人與鄰女周阿二偕來滬上購取衣料因與柯丁氏素識至伊家小住不料被柯丁氏串令伊子竹靑騙至法租界賃屋同居不容外出後又挈至英界某小客棧中此係實情不敢隱飾柯竹靑供楊氏自願來申與小的賃屋同住並非小的誘藏大令喝令重責二百板金和尙供妻子旣已到案求恩給領大令將楊氏申斥再三命金自責手心五十下然後具結領回管束柯從寛免懲交人何釋○前者楊樹浦民人楊小喜戳斃楊勳動事發到案經大令研訊供出趙福祥帮兇因復拘趙至案迭次研訊堅稱楊小喜挾嫌誣攀大令飭押候復訊兹查得趙帮兇之事並無實據姑今管押已久特於前晚提案略詰數語交人保出候示○寡婦祝吳氏控包明卿將伊夫棺木燒毁等情前晚大令提包研訊包供小的前充十四圖地保祝吳氏租得某姓之地造屋三間伊夫故後將屋租與顧勝祥後因某姓將地賣與湯公館主祝吳氏故夫棺木向厝屋後由顧遷至二十一圖厝於湯公館所購義塚上至燒毁之事小的實不知情二十一圖地保成汝山代湯公館主所購義塚地確在小的圖内至何時遷移棺木到此後由何人燒毁小的均未聞知顧勝祥供小的係崇明縣人向祝吳氏租屋居住每日出外賣柴一日歸家　屋後所厝祝吳氏故夫棺木忽失所在卽往左近街坊探聽均稱由包明卿帶人舁去不知停放何處大令謂祝吳氏將故夫棺木交爾看守今兹失去自應向爾根求遂飭笞責一百板顧稱棺木若非包明卿所遷何以知現在義塚上大令著現充地何之傅達達查明實在情由據實禀覆聽候究辦 
[法租界捕房瑣案]  
　　寗波人甘大利托傅阿才帶洋銀三十七元到家被傅吞没控奉讞員杜枝園大令訊供繳在案昨日命提復訊傅一昧支吾大令喝責三百板押候嚴比○張桂林控趙阿土欠洋銀一百七十元經大令押追在案昨日命提復訊張供小的禁押捕房實難設法求恩交保出外措資料理大令飭包控帶出覓人具保赶緊理楚○輪船積竊劉阿和王友生被包探拘獲解案大令著責劉二百板王一百板送縣遞籍○偷兒王阿月陸長春竊取火塲中肥皂洋傘等物被包探拘獲解案大令著枷號一個月期滿責釋○偷兒陸阿狗龔毛郎均由包探解奉大令訊供著各責二百板 
[蘇州官報]  
　　十二月初五日總辦江南省高等三學堂兼派辦處二品頂戴江蘇記名道潘學祖通知在院上禀到由金陵來直隸州陳錫純通判蔣凱笙　　歴錢乘驄縣丞張體賢均禀辭赴海軍滬局差初六日新任江甯藩憲吳到督謝松滬釐捐總局候補道朱由滬來知縣應德完禀辭赴海運滬局差劉廷鳳由常昭内河厘局專丁來省禀謝奉飭兩季捐收連盈蒙記大功一次並禀知在院省順直賑捐局報捐同知升銜理問朱之榮禀辭赴海運滬局差初七日知府揭傳淇由松滬局巡卡來同知鄧文堉由吳淞江厘局來清臣通判陸禀辭赴海運滬局差提舉升銜指分江蘇試用通判蔡殿襄浙江人禀知先行到省同知銜江蘇敎習知縣楊昌祥湖北人由甯來同知銜指分江蘇分缺先補用知縣陳維善浙江人由京驗放領照來省禀到縣丞李熊飛禀辭赴海運滬局差藍翎五品頂戴指分江蘇遇缺先補用州吏目黃嗣淮安徽人由京騐掳傾照來省禀到兼襲雲騎尉指分江蘇遇缺先補用巡檢陳耀祖安徽人由津領咨來省禀到 
 
 
