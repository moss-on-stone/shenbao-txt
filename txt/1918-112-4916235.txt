# 1918 - 112 - 4916235

 

Page 1

 
 
   
 
 

Page 2

 
 
時評 
[掃清（冷）]  
　　掃清湘鄂兩省然後言和此政府之决議也嗚呼所謂掃清者果作何解耶以我思之以武人今日之所爲證之必使兩省之人民殘殺流連無一存在乃其掃清之一耶又不然必使兩省公私財帛盪滌無餘乃又掃清之一耶不然武人之兩相爭奪一進一退固甚便利今日所謂掃清者明日依然復至矣掃清實非易事也嗚呼由今之法行今之道豈特湘鄂兩省而已哉舉中國之人民財帛將爲公等掃清矣尚何言哉命令 
　　四月二十八日大總統令内務總長錢能訓呈請任命姚朋圖馬秘驚應照准此令又令陸軍總長段芝貴呈請任命李寳山爲直隸陸軍第四混成旅少校副官康紹疇爲砲兵第一營營長均照准此令專電 
　　北京電商會聯合會代表卞殷王周四人昨謁馮談兩小時代表先聲述商民現狀痛苦哀求立見和平馮言商民困難中央豈有不知前次和平有機而西南過於强硬遂致復釀兵爭現余所處地位凡事有内閣負責俟總理歸再從長計議嗣談及外交多關秘密但馮言段决非肯賣國之人條件雖涉軍事仍歸外部審查果有未妥亦决不肯糊塗簽字如有萬分爲難當與衆商民開誠商槯請放心云云（二十九日下午四鐘）　　北京電陸外交約今日上午十時接見商會代表今明該代表等求見段述苦狀俟段意見判明後再定進止該會各代表已一致俟時局有望再議他案日内極活動（二十九日下午五鐘）　　北京電某最高機關人言段此行最要者實爲軍費問題該問題無法解决則攻粤平川仍屬空言但如張懷芝一人前付以百萬現已透用一百八十萬其他可想貫澈主戰頗難（二十九日下午五鐘）　　北京電段今晨入府報告南行結果逾一小時出即到國院視事並通電各省安然還京（二十九日下午三鐘）北京電今日參陸處開特别會議段親自出席報告南下後規定軍事計畫臨時參院增設專電處將有特種作用（二十九日下午三鐘）　　北京電參陸處奉命電張敬堯責成專任清湘客軍爲輔嗣後每遇大小山嶺限三日完全佔領要隘限一星期攻克其平川及水路要塞均限兩日奪獲預定五月中旬可一律肅清（二十九日下午三鐘）　　北京電陳光遠傅良佐王汝賢范國璋等一律開復原官令已擬就待發（二十九日下午三鐘）　　北京電徐樹錚將任川滇黔三省巡閲使（二十九日下午三鐘）　　北京電政府得陜省探報民軍進攻同川潼關形勢危急（二十九日下午三鐘）　　北京電粤鹽務自入民黨即將運使運副撤換丁乃揚汪知非遁港另設機關頃鹽署召丁汪來京籌議規復（二十九日下午三鐘）　　北京電殖邊銀行昨開股東會楊度主席周代總理辭職衆以馮添股五十萬已繳現銀十萬因舉惲寳惠爲總理而柴錦堂爲周汲引恐失位置竭力運動延期再舉雙方各執遂再定三十日續議由楊疏通明日或可舉出（二十九日下午五鐘）　　北京電黑督電告俄人在富拉爾招工經派員力阻現已停止　　　　　　　（二十九日下午三鐘）外電 
　　北京電北京導報紀載漢口軍事會議之情形謂段總理與各將帥於會議時决定湘鄂兩省繼續作戰必掃清兩省南軍然後方開和議届時如南軍仍不俯就範圍則以武力剿之又以新國會一時不能召集故决議由臨時參議院於今夏選舉新任總統段不願爲北洋　之候補總統但允贊助馮國璋之連任（二十八日）　　哈爾濱電伊庫資克電稱該處刻施行軍事之準備工人會議擬宣布爲共和國禁止地方議會與外國代表從事於獨立性質之磋議哈埠騎兵砲兵昨日開出往援西米洛夫之軍隊今日步兵亦出發惟俄軍所招驀之華兵一中隊則未出發因中國當道不贊成以華兵攻擊過激黨也鐵路爲過激黨拆毀故西米洛夫之兵仍駐紥哈拉諾爾最近消息稱過激黨兵力現共有六千人紅旗兵一聯隊已由克拉斯諾耶斯克開出爲過激黨之後援大約數日後必有一方面開始攻勢目下西米洛夫之兵因外貝加爾之哥薩克兵允爲扶助故士氣甚佳勃勒斯柯夫將軍已從滿洲里回來其所遺滿洲里之職務由歐洛夫將軍接辦今西米洛夫與歐洛夫部下之兵皆歸勃勒斯柯夫將軍指揮雖人數尚不敷用然軍權已統一矣莫斯科電稱莫斯科鐵路距加譬拉車站相近處有盜一羣以前充郵差者爲領袖阻留郵車搶去盧布九百萬餘枚此欵乃屬於郵局而運往哇迭蕯者羣盜得資之後即揚長而去　　（二十八日）[  以上字林報]  
　　北京電曹錕及張敬堯各致電中央報告軍情云自我軍克復衡陽後譚浩明已退至桂省各軍現正停戰休息若南軍不再猛烈抗即將收軍云云（二十九日）　　北京電此間多數人士觀測目下時局以爲段總理在南京會議時之熊度並不强硬湘省之討伐大體已告成功且政府今日於戰費一項又窮於籌措之法川粤兩省切實之討伐又難以措手魯省匪勢日益猖獗而南方領袖唐繼堯等又有主張平和之傾向綜觀各方面種種現象足見大局頗有和平之希望且已顯現其預兆云云（二十九日）　　北京電全國商會聯合會代表於昨日謁見馮總統面陳大會之趣旨並質問中日交涉案馮總統囑與段總理交涉且保證中日交涉之條件如報紙所傳者全屬虚妄（二十九日）　　東京電巴黎來電云法國各報於日本外相本野子爵之辭職一致表示惋惜之感情並回想一九○七年與法國外交總長庇匈氏締結日法協約所貢獻於兩國國交上者甚爲偉大法國（露旦）報曰日本賴子爵之努力而得於聯合與國之間大博其信任子爵對於國家實已爲多大之貢獻法國對於子爵之對俄政策尤有應當感謝者在焉云云（二十九日）　　神户電北京記者圑於昨朝名古屋詣熱田神社並游觀新近竣工之築港後在鶴舞公甲蒞知事以下各界有志之午餐會午後參觀各公司及名古屋城等處至午後四時十四分由名古屋往神户受日中有力人士之歡迎是夜宿此於本日游覽布引　川崎造船所及其他各處正午臨在神之中國人午餐會夕間又赴日本各方面之招待會一行擬於午後九時前往嚴島（爲日本三大名勝之一）（二十九日）　　東京電後藤外務大臣今日上午招商圑駐俄大使至官邸協議對俄問題（二十九日）　　東京電日本政府爲議員圑赴華特於本日命衆議院書記官中村藤兵衛土岐定廳二氏前往中國（十二九日）　　東京電寺内首相病已全愈將於下星期入官邸視事（二十九日）[  以上東方通信社電]  
　　東京電報在伊爾庫次庫巿日本杉野副領事與日僑會長南氏因軍事探偵嫌疑爲過激派逮捕惟日本外務省則未信有此事（二十九日）東京電唐紹儀今晨起程赴京都大阪地方歷游預定五月二日再返箱根（二十九日）　　東京電日本貴婦人圑近將自在街上鬻畫明信片而以所獲之利充慰問聯合國費（二十九日）　　東京電寺内首相病日漸有起色近將能執政務又一云其宿痾已深即使一時少瘳然終不能堪經久之劇務也云（二十九日）[  以上共同通信社電]  
戰電 
　　倫敦電今晨海格將軍報稱貝葉爾至化勒白克路終日有惡戰協約軍因衆寡不敵委棄土地德軍在康美爾山得一立足地今晚報稱自特拉洛特附近至伊泊爾通柯米萊運河之全陣線大戰仍在劇烈進行敵軍已佔據特拉洛特村康美爾山康美爾村今日侵晨英法軍從事回攻初曾得利旣而敵軍復出攻而尤注重自洛克至拉克里蒂及伊泊爾通柯米萊運河兩岸之英軍陣地英軍屢次重創敵軍而敵軍不少却於洛克方面迫令英軍陣線後退且在運河兩岸得有進步今晨英法軍攻擊漢加爾村及叢林附近之敵軍陣地慶戰後於戰地點得將陣線前移英飛機擊落敵飛樓二架英軍射空炮擊落四架英步兵擊落一架英飛機失蹤者二架（二十六日）　　倫敦電今晨海格將軍報稱里斯河北岸戰線全部分夜開雙方砲隊交轟甚烈昨日該區戰事甚烈敵軍屢次猛　發屢上一日所得之利便雙方激戰多小時迭進迭退敵軍之進步卒於各地點受阻死亡者甚衆自洛克至拉克里萊之敵軍猛撲三次均遭挫衂第四次卒佔有洛克村當晚爲協約軍回攻逐出其他地點敵軍之攻擊者均被擊敗康美爾村北面及扶爾末齊勒村附近均有劇烈戰事扶爾末齊勒村仍在英軍掌握該村西南叢林下午有敵軍猛攻被敗就擒者數百人昨日下午及晚間漢加爾維萊爾白勒同勒境續有戰爭英軍陣線於數地點前展今日下午英軍擊破以戰車進攻之敵軍俘獲九百餘人今晚報稱敵軍佔據菲斯土貝爾附近哨營一座飛機因霧未能作戰英步兵擊落低飛之敵飛機兩架（二十七日）　　倫敦電今晨海格將軍報稱昨晚敵軍佔據扶爾末齊勒村夜爲英軍回攻逐出旣而敵軍復於該處進攻伊泊爾至柯米萊運河兩岸終夜有戰事（二十八日）　　巴黎電今晚公報云今晨法軍回攻自維萊爾白勒同勒至呂斯河南之德軍破猛禦之敵克復法軍昨日所失之地法軍佔據維萊爾村之紀念碑攻入漢加爾叢林佔據漢加爾村之西部大戰至日終未已異常劇烈德軍希圖奪回法軍之所得雖受重創毫無效果（二十八日）　　巴黎電今日下午公報云維萊爾白勒同勒漢·加爾陣線戰局未變今晚公報云今日無步軍戰事松末河南岸及亞佛河兩岸砲隊仍甚活動（二十七日）　　倫敦電昨晚德國公報云英軍續棄比國佛蘭得斯省之地德軍之陣線已在蘭巨瑪克·佛洛倫化克·胡巨·齊勒白克之南（二十八日）　　倫敦電北部戰局因前二日之戰爭形勢更惡已爲衆所承認蓋敵軍匪特佔據瞭望英軍陣線最便之康美爾山且抽屬展布並於伊泊爾鎭東南運河兩岸及北面漸近伊泊爾鎭（二十七日） 
 
 

Page 3

 
 
　　倫敦電丹京電稱聞俄京已發生反對革命之舉動（二十八日）　　瑞典京城電亞夫登報載稱據亞波消息尼柯萊維區大公（恐係俄前皇太子）已秛推　爲俄羅斯國皇帝而以其叔亞力山大羅維區大公爲攝政皇（二十七日）　　海牙電駐德荷使已由柏林抵此（二十六日）　　亞姆斯特丹電荷蘭陸海軍兵士概不准告假（二十六日）　　倫敦電海牙電稱荷蘭已從德國要求許德用經渦林堡省之鐵路惟不得運輸軍用品所運糧食應以供民用者爲限（二十六日）　　華盛頓電荷闌禁止東印度運錫與錫質出口故美國所需之錫今後惟能仰給於波里維亞（二十七日）　　亞姆斯特丹電施爾資將軍在德國聯邦議會宣稱傷兵之能回陣線者迄今已有二百七十五萬人另有六十二萬九千人已不堪從役其中殘廢者佔七萬人（二十六日）　　亞姆斯特丹電北德意志報否認奥兵開往西歐陣線之説（二十六日）　　紐約電自由借欵截止日購者極爲踴躍豫料其數已過二千兆元該借欵終必逾額（二十七日）　　倫敦電據確實消息英海軍攻擊唯斯丹港時雖因風向忽變而受窒礙然所得結果當有後效至於齊不魯日運河則有攝影證明其已完全堵塞（二十七日）要聞一 
[中日交涉移部説]  
　　各省疆吏來電請宣布中日交涉情形已有四五起兹聞該中日交涉案前曾有移交外部之説嗣以案中各條件正在由靳委員長與日本派來之軍事委員交換意見之際故未及實行移交兹聞靳委員長以案中大體雖已討論而事關國際例由外部負交涉之責現已擬定於下星期二日將此項全案實行移交外交部以專責成而重交涉大約由外交部正式交涉時或可稍宣其内容頒令嚴懲並 
[最近之邊訊]  
　　海參崴埠之過激派被領事圑驅逐均退至雙城子地方現據由雙城子到哈者云過激派刻正在該處大搜軍械即商人之自用護身手鎗亦一律收没凡在服兵年限之俄人一槪不准赴哈將來必有特别舉動哈埠俄僑聞知均甚泩意吉林孟督軍近據密探報告謂俄舊黨謝米拉夫刻派人在海參崴哈爾濱長春等處招募華工充作軍隊孟督以事前旣無照會而又未得我政府允可應不准行特一面電令駐哈警備司令處及濱江道與吉長道就近禁阻一面電告中央請示辦法 
　　崴埠領事圑向省議會宣佈如地方秩序能由地方官維持聯軍即可撤退又聞崴埠俄議會於四月二號討論烏蘇里路與中東路脱離關係問題到會人員研究多時仍主持不能脱離並聞崴埠贸易公所亦反對此議 
　　鐵路公司霍總辦以近日租界内匪人甚多特宣佈仍照一九零九年正月三號及二月二十八號規定查驗出入人身照辦理違者罰金三千盧布或拘禁三個月自宣布日起沿路皆發生效力 
　　中東路界内總司令請民政處照以下辦理（一）各警察應嚴查該管區内人民（二）如查出無照者送至警察局問明來歷發给臨時執照（三）非有正當職業或編户久住者不能發給此項執照如不能證明本人限七日内退出滿洲（四）如逾期未行者應强迫執行又爲保護安寗起見照以下辦理（一）有鎗無照者應請民政處發給（二）未經批准者應於次日送交警察局（三）各鎗舖不准私賣鎗械（四）自宣布日起一星期後如發現無照之鎗械罰金至三千盧布或拘禁至三個月以上章程自發表日起實行又近日屢有匪人冒充軍兵搶刼情事應禁止非軍人而穿軍服違者罰金至三千盧布或禁至三個月以上各條凡中東鐵路界内一律發生效力 
　　哈埠美領事夫人發起組織哈爾濱美國紅十字會分會刻已議有眉目並舉定辦事人員定於新曆五月七號起至十二號止務於一星期内募足開辦費以便早日開幕 
[關於戰事之北京消息]  
　　曹張仍無戰意曹張反對再戰之説久已喧傳二十六日天津各機關接有曹鍈來電言衡山旣下衡陽指顧可得該師戰績至此而止不日即將軍隊陸續拔回直隸本省且言譚浩明已允回桂更無前進之必要又濟南電詢張懷芝亦有電告不久即行回魯以防本省匪勢滋蔓然則曹張反對再戰之熊度實已判明是誠吾儕小民所深爲祝禱者也 
　　吳光新已返宜昌據某交通機關所得漢口電訊謂吳光新總司令二十五日上午八時專輪抵漢與段總理磋商宜昌方面之軍事計劃至半日之久下午復與王鄂督磋商某項要務當晚接至宜昌急電即乘原輪返宜井由王鄂督撥發子彈若干交吳司令就便携回宜昌應用矣　　劉存厚之近電四川督軍劉積之二十五日電中央據稱旅長劉成勳仍無輸誠之意謂速頒令嚴懲並懇迅撥子彈及重兵來廣元是爲至盼該電後附陳熊克武來寇各情已令各軍加意防範不使侵入云云 
　　閩　之軍事佈置閩督李厚基二十六日有兩電來京報告該省軍事佈置情形其一電係分呈府院者略稱敵因我軍進攻乃於大埔饒平等處連日增兵總計海陸軍已逹六十營以上之數我軍駐於閩邊者僅三十營俟浙贛軍開到可足五十營此時惟有一面防守一面相機進攻所請餉彈懇乞源源見撥另一電致參陸處者略云閩省新編鹽巡隊五營刻已招足俟訓練純熟即令開赴閩邊擔任後方防務又一消息自浙贛兩軍相繼援閩後閩督李厚基决定反守爲攻二十五日午又來軍電歷陳分路攻粤計劃馮總統披閲後已交參陸處核覆聞二十七日參陸處會議時即能提出討論　　中央助龍之實事中央政府對於援粤之進行並令莫擎宇携餉械入粤與龍濟光從長籌商各節迭誌本報兹聞參陸辦公處對於此事於二十三日特電知龍使謂粤事吃緊情形均已深悉各路援軍不日可到并密電海軍藍總司令迅撥軍艦開往粤南協助至餉彈一節已由莫會辦擎宇帶交其行軍方略亦經密商一切請執事與該會辦接洽可也惟援軍未到以前仍望嚴密防堵是幸參陸部渫又據國務院消息稱二十五日接有莫擎宇由上海來電稱已於二十五日抵滬擬少作勾留並謁見盧子嘉護使商購軍火後即於日内乘海輪回粤　　直隸新編第六混成旅曹宣撫使所領吳佩孚第三師外有五混成旅日前電請添練第六混成旅政府以限於兵費當未核准昨聞曹使與段總理面陳結果即以第三師之第五旅全旅就該旅原數逾額二千人定名爲直隸第六混成旅保張學顏任該混成旅長昨日參陸處已接曹使電告大約必能邀核准也 
　　内務部允派警察赴湘據政界消息湘督張敬堯前咨内務部請派京師警察到湘任務以資整理湘垣秩序現聞内務部已准所請業飭警察廳遴選各區中程度較優之得力巡官長警一百名派赴湘省日内即當首途 
[兩日之府院消息]  
　　二十六日之公府大總統二十六日十時七分至寳光門内辦公室十時五十五分往大禮堂延見新任法國駐京公使柏卜舉行呈遞國書典禮十一時三十八分事畢法公使退出後總統即往居仁堂辦公室遂親派武承宣官長楊開甲代表慶祝靳將軍之母壽十二時半歸内宅用午餐下午因無要公僅在寳光門内辦公室披閲電報文件約兩小時晚九時傳見本府政治諮議鄧毓怡另一消息馮總統因二十六日爲法公使呈遞國書之期特於上午十時左右卽預服公服在辦公室辦公迨至十一時後接見法使畢始退回私室更換便服午餐下午二時以後復至辦公室將段總理最近來電曁各處公件一一披閲三時後傳見惲公孚秘書及院秘書長方立之密談良久五時左右始回私室張仲仁秘書長因私事上午到府向總統請假半日十二時後即退回私宅府中職務由惲公孚秘書暫行代理故惲秘書昨日退府時問在七時以後至新任法國駐京公使覲見情形是日上午十一鐘法國駐京新任公使柏卜呈遞國書所有覲見者之銜名如下法使柏卜參議伯爵瑪德頭等通譯柏良材陸軍隨員唐蒲恩二等參贊雷希愛隨員伯爵柏良珂書記官呂爾庚警官貝熙業衛部統領上尉都孟其覲見大總統頌詞云今日僅將特派本員爲駐紥貴國全權公使曁召回康德公使之國書兩件恭行呈遞於貴大總統之手我法國共和　府委派本員在大中華民國承乏代表其責任之大職分之榮不喻可知蓋我素篤交誼之兩國已成爲一圑忠心之聯盟國也世界最古之中華文明於此際更爲西方協和各文明國所詳悉兼欽偑矣本公使此次幸得助協中西思想及情意融和其愉快何可言名諒貴大總統亦同具此心也此時乃我兩國歷史上關係最要之時因貴國在遠東奮袂而起以與我法國協力維持公法公理適本公使在此萬世難忘之時代以履斯任何勝榮耀之至深信此後無時不蒙貴大總統贊助以便本公使克盡厥職故特敬謹代表法國共和政府恭祝貴大總統福禄安康大中華民國富强隆盛大總統答詞云貴公使奉貴國政府特命充駐華全權公使特於本日覲見呈遞接任國書曁前任公使康德卸任國書並親致祝詞本大總統良深嘉悦中國與貴國邦交素睦此次對於保護人道維持公法亦抱同一之宗旨本大總統甚　協力進行俾逹最後之目的貴公使所稱我素篤交誼之兩國已成爲團結公忠之聯盟國本大總統聞之尤爲愉快貴公使駐節中華本大總統自必推誠相待俾貴公使克盡厥職順祝貴國大總統政躬安泰貴國國運熾昌並祝貴公使旅社增綏云云　　二十六日之參陸處參陸辦公處自移國務院以來幾有無日不開例會之勢惟聞二十六日一日則不但未開例會且到處辦事人員極少靳翼青主席則因上日爲其太夫人七十壽辰在錢糧胡同聚壽堂開筵宴客請假未到段香岩總長以下各員開僅陸秀山張博齋兩次長曾到處一次旋亦退出下午一時以後止留值班職員數人在處除則完全散盡又一消息近日之參陸辦公處因正在編訂第五期作戰計畫（聞其總方略以非攻至廣州境不止）又因近日與財政部趕造計算册核算最近三個月之軍費（聞總額逹八百餘萬元）故一部份人員仍形忙碌　　二十七日之國務會議二十七日星期六之國務例會方立之秘書長於上日閣議散會後即商承錢幹臣主席將本日之議案擇定聞列入日程中之稍爲重大案件（一）爲獎勵此次攻克衡山攸縣茶陵醴陵瀏陽諸地之得力軍官案（二）爲籌撥奉川粤浙各路軍餉案（三）爲任命官吏案此外均爲財交兩部之瑣屑問題至軍事外交之重要報告則素爲臨時動議之件故亦未列入日程中 
[英文楚報述江寛撞沉情形]  
　　二十六日英文楚報云送段總理下駛之一砲船楚泰號昨夜與上駛之江寛輪船相遇江寛船上載有外人數名八時半船駛近油公司時外客晚餐甫畢離塵而起瞥見船前有一汽船之燈光察來船之情狀似不知航路之標識或規則者是時天氣清朗來船一舉一動皆可明覩江寛擬避讓之來船亦作同一之行動卒觸江寛直撞入大餐間外客急取救生具當江寛下沉時某教士躍入水中後爲福中公司之小輪船所救起兩火油公司皆遣小艇施救保全生命不少但外人之遇救者除某敎士外聞僅二副一人而已砲船亦受傷已被曳至福中碼頭江寛則於撞後五分鐘内沉没 
[段總理南下與江寛撞沉之京訊]  
　　據某交通機關要人傳出消息謂段芝泉總理曁交通次長葉譽虎等二十五日乘楚材兵輪東下二十六日八時半至丹水池地方因開行過急誤將招商局上水之客船江寛號撞破楚材兵輪頭部亦受重傷江寛比即完全沉没坐客死傷者竟達五百人之多又一方面云段總理由漢赴寗原擬二十四日由　起程嗣因吳光新將到漢遂延緩一宵二十五日早八時吳光新抵漢九時在曹銀行轅開各督軍代表大會議段總理於午後三時由循禮門至劉家廟六時乘兵艦東下行抵丹水池地方楚材艦與江寛輪船相撞江寛沉没楚材略受㣲傷二十六日晚京中得總理行轅秘書廳來電云芝揆晚六點乘楚泰先發所有衛隊人等乘楚材約七點許鐘開馳距甫抵丹水池地方誤將江寛商輪撞沉本身亦受微傷現停亞細亞煤油池附近恐不能即進除已飛電陳督軍吳鎭使由九江酌選妥實衛隊隨楚材保衛外特聞云云同時徐樹錚由漢來電措詞相同惟據另一消息則謂段總理所乘者楚材艦楚材受傷後始改乘楚泰按京漢路局長王景春等曾致交通部一電略去前據車務張副處長報告段總理擬定北上日期業經電陳在案茲復據張副處長電稱總理養日未能成行仍住循禮門車上行期尙未定容得確信再當續報又據駐漢事務所電稱總理尙無北上消息聞有乘楚材兵艦赴寗轉津浦旋京之說各等情除俟得續報再行電陳外謹先電聞云云是則段總理乘楚材艦之說亦不爲無因要之段總理及重要隨員均安然無恙聞已於二十五日早行抵九江贛督陳光遠先期在潯恭候段總理與陳督會晤後旋於十時啟程大約二十六晚可抵南京云云又漢口電稱江寛沉没後救起者僅三百人其餘傷亡及貨物尙在調查中 
[段艦撞沉江寛紀詳（漢口通告）]  
　　段總理爲北洋團體計爲國家安寗計惠臨漢口招集各路將帥開羣英大會昨日（二十五）事竣乘楚泰兵輪擬赴南京與李秀山督軍有所接洽傍晚七句鐘由後湖曹宣撫行轅動身一時後湖以及江岸各街市滿佈軍警交通斷絕偕行者有徐樹錚葉公綽曲同豐及江蘇代表王茲棟江西代表冉紹雄等二十餘人同登楚泰兵艦另以楚謙爲前鋒護衛楚材爲護後楚泰居中向下水急急進發行至十五里地則烈風雷雨奔騰而來至距僅三十里諶家磯適逢由滬上航之招商局商船江寛上駛楚謙楚泰均循序而過楚材不愼適當江寛轉舵趨避時向前一撞正當江寛之機艙遂至受損向江心水底而沉江寛此次搭客計上中下三等約計千人當由亞細亞小輪施救得以生還者約三百除名死者計七百人貨物尙未估計其間尙有外人十餘名未盡逃出其時呼者號者啼者泣者衆聲與雨聲雜作慘不忍聞而段總理之舟則望望然去矣惟楚材兵輪經此一震難未至沉亦大半受傷不能行動現停於亞細亞碼頭艦長與管帶均渡江向王督軍面陳一切而招商局則准備與之交涉現方在調查中惟是叚總理此來兩逢雷雨來時尤烈方車過黃孝時竟落雨雹孝感黃陂一帶之禾麥均受損傷鄕民之春收已無望矣另一訪函云段芝泉於二十五日乘鄂省巡防兵艦楚材號取道金陵回京已紀昨報茲悉段氏因有與曹王趙張四督軍商榷要政之處至是日七時始克登輪起椗海軍第二司令杜錫珪亦乘楚泰坐艦隨護並附載段之衛隊是晚風雨交作楚材由劉家廟開至孫家磯行程不過十餘里適遇招商局之江寛商輪由申關來楚材之船頭直觸江寛之右舷當被撞破登時沉没一說江寛停輪未行時方風雨大作連放汽笛楚材不聞順船身插來江寛右部悉成粉碎其錯在楚材之司機人又一說江寛並未停輪楚材之紅綠電燈已開例從紅燈方面開行江寛誤走綠燈方面楚材避讓不及所致其過在江寛之領江兩說未知孰是惟楚材旣撞沉江寛艦中執事及坐船各員一時亦誤爲本船遇險驚惶萬狀幸宋玉峯力持鎭靜　令大衆謂船尙在走必無大傷全船人員乃得稍定而段氏之副官羅某與楊某聞警卽先登船頂斫斷舢板纜繩爲逃生之計反因折繩落水　命時護送之楚泰艦聞耗已趕至楚材遂即停輪段氏偕曾雲霈葉玉虎趙倜湯鄉銘吳光新等當改乘楚泰東下然以楚泰已載衛隊不便多裝涉險所有隨員宋玉峯曲同豐等數十人均未獲附乘宋曲等乃起岸由京漢隴海兩路赴寗至於江寛搭客曁船中員役共約七百餘人比經美孚洋行小輪及各民舟往救共救得二百六七十人餘均溺斃昨日調查船中人溺斃者除茶役水手外並有西人三名船主一名搭客中溺斃者有鄂岸榷運局長熊賓之子前任鄂巡按使呂調元之夫人及其姪與孫曁僕役共五人其他重要人物應亦不少俟查實再誌按楚材巡艦船身頗大係屬鐵壳爲張南皮在鄂省時向外洋購買前者鄂省海軍楚湖各字派艦艇收歸中央當道以本省未可無兵艦差遣楚材雖大年齡已老故將該艦與楚信楚義楚安截留編爲巡防艦隊茲聞玉子春督軍頗疑楚材艦長趙應銳與大副二副司機人等别有情弊已將趙等拘交軍法處嚴訊矣 
[南京快信]  
　　段總理隨員曲同豐魏宗瀚曁衛隊所乘之楚材軍艦將江寛江輪撞沉現曲魏改乘楚有艦前晚抵寗昨始轉津浦車北上 
　　叚總理前日沿浦車回京時係倪嗣冲親帶安武軍兩營來寗護衛北上 
　　段總理來電昨已抵京 
　　前日淸晨在下關金陵旅杜門首捕獲謀刺段氏之刺客聞昨經警廳解送軍署密訊兩次供詞秘密 
　　莫擎宇昨過寗赴滬李督派趙副官至下關招待 
　　江寗鎭守使齊　元電中央保馬保琛充本署參謀長業奉電准 
　　李督昨在署召集各師旅團長聞軍事會議聞爲抽調策隊助贛攻粤事 
　　駐浦軍隊已抽一團開赴徐州協助勦匪 
　　第七十四旅長陳調元前日來省請示剿匪機宜茲聞因匪勢益熾昨已遄回原防 
　　軍民兩長昨會派密委赴徐屬調查開徐鐵路刦案 
　　仇殺軍署衛隊營長王義家二命案之兇犯李金海經軍法處嚴訊四次該處昨錄供擬處死刑呈請李督核示李督批候復訊 
　　滬商會以裁釐改稅産銷並徵較釐尤苛昨電省署財廳乞速改以恤商艱 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津商會聯合會開會六誌]  
　　全國商會聯合會於二十六日下午一時開會由呂超伯會長登台報告會員出席者四十人復宣讀各省商會之函電畢繼則按照第三次大會議事日程開議第一案改良印花稅案由提議者绥遠總商會代表報告大旨十八號會員表示意見十二號會員表示不一致之原因蓋因此項印花稅必須貼於執據萬不能貼在物品上云十八號會員主張付審查由主席宣布表决大多數起立通過繼議第二案當票貼用印花案由提議人山西總商會代表報告該案大旨畢五十四號會員以該案與第一案大致相同不過事實稍異主張歸併第一案付審查惟須分案研究之主席宣布表决贊成主席提議二十五日大會表决關於中日交涉案公推代表晋京向政府諮詢内幕之眞相以釋羣疑故主張由該代表提前報告衆贊成是時（三點一刻）宣布改爲秘密會議旁聽人一律退席結果未悉 
　　全國商會聯合會在津所議各案業已就緖惟其中尙有重要案件必須面謁元首一爲商榷故特由該會舉定代表四人前往已於二十六日首途晉京所有全體商會各代表均到車站歡送態度極爲激昂聞該代表等此次到京誓必冀達挽回目的如不能得美滿之結果定有相當對待辦法云云茲錄該會上總統電文如下北京大總統國務總理鈞鑒本會公舉卞蔭昌殷爾彝王文典周國鈞爲代表來京面陳要公乞鑒納賜接見全國商會聯合會叩 
　　全國商會聯合會開幕以來表面上不過提議土布免稅裁釐加稅等問題且每不加詳細討論皆付審查似平庸而少活氣然一觀其表裏之情形則大異代表數十人中多數憤恨兵禍之延長驚懼外交之危險其態度異常沉痛激烈且關於時局之會議均秘密而非公開頗聞多數意見均以苟和平一時無望則商業停滯虧損甚鉅不如暫以資本存諸銀行歇業而待和平之實現但以政府方面自段總理南下以後究竟主張如何尙未完全判明苟有一線生機决不肯使政府陷於困難故二十六日晨會議之結果先舉代表四人來京探討政府之眞意並質問外間所傳中日外交之情形究竟奚若四代表（一）爲武昌總商會會長殷君爾彝（二）天津總商會副會長卞君蔭昌（三）上海國貨維持會會長王君文典（四）爲長沙總商會會長周君國鈞皆爲商界穩健有力之分子二十六日下午四時半車自津來京各省代表均在新車站送行 
　　全國商會聯合會法定各省與會代表各十人凡蒞會者均有表决權乃於日昨該會開會各省代表均未完全報到當場有湖北代表提議謂各省無論代表到會者多寡只限一人有表决權直隸代表楊曉林遂起力爭大聲叱爲違法據云凡在法定代表即有表决之權何以無端而每省取消九人表决權之資格此議若果實行則會場中留各省之一人可也何用此多數之疣瘤爲全體代表以直隷代表駁議合理故一律默認凡與會之代表均有表决權焉 
[瀟湘軍訊]  
　　駐省北軍傳出消息謂第三師軍隊近在花石激戰（按第三師之軍在花石一帶者爲第六旅第十二團前在羅漢山戰鬭曾被南軍所挫败至鹽埠）頗爲得手吳子玉師長已親赴前敵督戰擬將花石收復後再進取自果紅羅廟各要隘俾左右兩路之軍易獲全勝 
　　左翼之第七師田樹勛旅長近在湘鄕已將街埠永豐先後佔領南軍現在蔣市街沽水一帶防守北軍已嚴行警戒俟第三師將紅羅廟等處攻陷再行約同右翼之安武軍統領李傳業魯軍師長施從濱同時進攻以期速獲勝利 
　　第十一師軍隊現已有大部分到省張勳臣督軍以前敵情形緊急已令該師迅赴前方協同攻擊日來長株火車日夜開駛即爲裝運上項軍隊也 
　　聯軍自退駐衡陽後即將湘粤桂各軍分駐衡陽寳慶湘鄕衡山攸縣醴陵等處以禦北軍計自北軍開始攻擊聯軍戰敗之日甚少惟以陸幹鄉最近所定計劃擬先將龍濟光之軍驅逐出境再移兵進攻江西江西旣得則湘省北軍將不戰自退此時祗加調軍隊嚴守衡陽故聯軍雖屢獲勝利然並未進取蓋以江西不得則長沙終難久守也 
　　北方援軍旣紛紛向前敵出發則湘潭適當其衝近得湘潭消息謂該縣已被北軍蹂躪不堪無論城鄕幾無時不有搶刦之事但以城總一帶人煙稠密尙未肆行刦掠至離城總稍遠之處則無一能免於搶者不寗惟是該項北軍且任意强姦婦女無論老少凡爲若輩所見即難倖免現在該縣商民又什九罷市日未晡時行人即已絕跡吾不意號稱弔民伐罪之堂堂國軍其强暴乃至此也嗚呼 
[段總理抵漢會議之餘聞]  
　　段總理南下表面上雖爲親自犒軍鼓勵士氣但未首途之先曾電邀蘇贛汴魯湘皖各省督軍同時來漢開特别會議其内容分爲四項一直督曹仲珊辭宣撫使職問題二魯督張子志辭第二路司令職問題三長江各督更動問題四軍民分治問題其前兩項早已傳之殆徧後兩項則外間鮮有知者茲聞此四項問題業已議有頭緖段回京後當必有所發表也 
　　攻湘第二路總司令張懷芝奉國務總理電約來漢面商機宜已紀前報茲聞張氏業於二十四日由長沙專車來鄂由王督軍派李副官長鵬揚率同軍隊至站迎接入署茗談片刻即與渡江謁見段總理會議一切聞張無甚躭擱日内卽須返湘又聞張懷芝由株州乘坐特别車來鄂於二十四日上午十一點鐘抵　魚套王督軍徒步至車站歡迎湘鄂路局總辦顔德慶亦至站歡迎張督軍嗣坐四人轎繞新橋進保安門至軍署拜會王督（因王惠橋水未漲滿浮橋尙低階級太高不便轎行故繞道）王督仍徒步過王惠橋進望山門先行返署迨張督蒞署王督降階以迎軍樂大作讓入大廳開餐畢即偕張督同坐馬車出城乘楚義輪赴漢大開會議張督在　站下車時知會站長及車手准於午後兩點半鐘即行返站仍坐車赴長沙距赴漢後因會議未能即終爲段總理所挽留至七點鐘時僅王督過江返署聞二十五晨張督方能起行赴湘 
　　湘督張勳臣曾總理之召來鄂參與特别會議但湘中軍事尙在進行設置一切正在初創遂致略有覊延未能如期至漢惟總理與湘督有必須接商之事故張督定於昨日（二十五）來鄂聞段總理俟湘督來鄂接商之後即行起程赴寗 
[續紀段總理過潯情形]  
　　段總理於二十五日下午七時由漢啓節預算今晨即可抵潯黎明軍警列隊鵠立江干通城文武各官均往招商局竚候推傳道尹因病未往鎭署則派員刺探行旌以便前往迎迓沿街五色國旗隨風飄展自鎭署至江干步哨密布防範綦嚴七時果見楚材軍艦黑烟上騰知爲段氏已到陳督即乘輿出城往迎其餘南潯路李總理吳帮辦實業夏廳長均隨後旋乘小輪馳赴兵輪晋謁段氏寒暄畢密談時局約二時之久斯時沿街不許行人往來交通斷絕如行人有不服者兵士橫立街間以鎗桿擊之迨至十時陳督等與段總理握别而楚材軍艦已起掟下駛矣聞潯招商局接電江寛商輪上水行至距漢口十里之三淡水與楚材軍艦相撞全船覆没損失人命貨物無算而楚材因段總理公務孔急不暇停輪並未拯救云 
[皖省近事]  
　　此次段總理出京赴漢犒師並與諸將規畫戰事業於有日由漢乘楚泰軍艦東下昨日（二十六）下午四時抵皖與黃省長馬鎭守聚談一小時旋即下駛聞今日抵寗與李督籌商後赴蚌會倪然後返京又聞二十六日下午四時段總理由漢口乘楚材兵艦過皖停泊江于便衣登岸隨帶護兵十數名及軍官數員入南門步行三四牌樓購買蘭花四盆并購民　報數份隨即回艦當段總理入城時各官長並未前知旋有人探悉報告各官廳維時黃省長馬鎭守使及文武各官長均出城歡迎僅黃省長馬鎭使均至兵艦相見略談時事並囑黃省長對選舉一事務要愼重辦理隨即鼓輪下駛 
　　昨日招商局接漢口來電稱有日戍刻江寛離漢十里三淡水被兵輪碰撞全身沉没已派拖輪援救餘續報云云江寛禮拜三過皖時實業廳地方廳及各商號均有人搭該輪赴漢並有前陜西巡按呂調元眷屬及其二公子亦乘該船警耗傳來紛紛向電局拍電探詢惟該輪買辦水手等屬於皖人居多數凡有關係者均赴局探問據外間傳說江寛商輪爲叚合肥所乘之楚泰軍艦碰沉未識確否皖省敎育廳長盧殿虎對於敎育仍積極進行現擬訂於五月十日召集省城各學校敎職員在署開敎育行政大會詳論改良方針目下正在籌備一切 
　　安慶道尹徐鼎康警務處長劉道章均爲選舉事赴蚌與倪督磋商一切約一星期回署 
　　昨日懷寗地方財政局開會籌議採辦大豐鄕黃土山鐵礦有少數人從中破壤故討論後尙無結果辦法 
[奉天省防之新軍]  
　　奉天新編六混成旅其所需經費三百餘萬元純由中央供給將來均須開至前敵除已開往前敵之第一二兩旅及第三旅一團外其餘各旅尙須加以訓練其餉項均已由本月一號按六成開支一俟南方平定直接隸屬中央或歸參戰或歸駐防南省此係已成六旅之未來布置也新編六旅之中有爲右路帮統四營及警備隊等均爲奉省本有之隊又兼剿匪司令之一旅一團係接替游擊隊防務此次均皆出發奉省勢須另添軍隊故張督决意新編兩旅爲奉天省防其經費即以攺編新軍所遺空餉及節餘之欵應解中央之欵截存匀用此次混成旅成立係先成步兵四團機關鎗兩連砲隊及騎兵工程輜重均照獨立旅完全編制其士官均由二十七八九兩師拔升其士卒亦由三師内抽出若干及新募軍士配編以便易於訓練先由三師及親信軍官中委任旅團長一俟平靜後即改編爲三十師其師長一席如許芝田另有位置卽以張輔臣或張叙五擔任至兩混成旅經費步兵四圑年約八十餘萬元騎砲工程輜重機關鎗各項辦法司令部辦公亦年需八十餘萬元除新編軍隊遺額餉項三十餘萬元外不敷之數卽由中央與奉省分擔又據軍界消息楊參謀長現在奔走京津　已將軍糧城軍事布置妥協已於日昨返奉聞係磋商赴漢口軍事會議各事其行跡極爲匆匆 
[南北爭持中之南雄]  
　　上星期五日（即十九號）此間接韶州電信稱有敵數百人暗襲南雄縣城該縣知事膽怯潛逃時守成滇軍兵數過少又未探悉敵情只得將全隊移紥城外險路一而飛電請援故當日省垣即傳言北軍已抵南雄南雄縣城失守其實此次襲擊南雄者聞非北兵乃一種土匪其統系絕不分明同時駐韶滇軍即馳往救援翌日省城亦檄調重兵北向討伐且請任李根源爲邊防督辦軍隊軍實絡繹撥濟蓋當局雖明知非北兵主力縱使襲得南雄亦不過係一種圍趙救魏之舊法欲牽制平龍之師而已顧爲鞏固邊防愼重軍事計亦不得不嚴爲之備以故連日遣兵調將絲毫不敢鬆動二十二日粤軍開始返攻同日卽將據守南雄縣城之軍擊散克復縣城據歸自韶州者言此股軍隊尙未證實其爲贛省正式之兵抑係龍濟光數月來運動北江匪類至今日收此結果蓋日前高雷緊急龍曾促其發動以期牽制也茲將克復南雄之捷電錄下其一云萬急廣州莫督軍鈞鑒我軍於馬日克復南雄本日正行追擊餘後詳張開儒叩養酉印其二云廣州莫督軍李省長海軍林總司令水東李總指揮各總司令油頭陳督辦方總指揮南寗陸巡閱使陳聯軍總司令衡州譚聯軍總司令程總司令畢節行營唐聯軍總司令並轉各總司令成都熊總司令雲南劉督軍貴陽劉督軍鈞鑒我軍於馬日克復南雄現正在追擊中謹電聞張開儒叩養印其三云萬火急武嗚陸巡閱使衡州譚聯軍總司令程總司令馬韋總司令成都熊督軍貴陽劉督軍雲南劉督軍廣州莫督軍李省長海軍林總司令電白李總指揮汕頭陳督辦方總指揮水東林總司令劉總司令魏總司令朱梯團長鈞鑒頃接南雄來電昨日職團一三兩營及嚴營並各援軍攻克雄城今日八時敵軍約千人向我軍攻擊旋被我軍擊退現正在追擊中團長楊其禮叩養印等語謹飛電奉聞張開儒叩養印其四云頃據電局報告我軍與敵激戰獲勝敵已退却十餘里現仍在激戰中並聞俘獲北兵百餘名我由韶關開來之軍隊亦陸續到矣等語特先電聞李根源叩漾印其五云千萬火急廣州八旗會館張軍長鑒庭偕印兄抵韶旋接楊團長電我軍克復雄城與敵激戰轉敗爲功在此一舉盼兄速即回韶與印兄共商進行迅赴戎機無任企禱張榮庭叩養戍代印其六云萬火急張軍長鑒弟頃已到韶卽接楊團長其禮自南雄來電昨日一三兩營及嚴營克入雄城請兄務於明日命駕不勝盼切李根源叩襡印 
[廣東省議會近事]  
　　副議長辭職 
　　六議員除名 
　　省議會副議長陸孟飛致議員函云列位同事諸君公鑒日昨飛閱各報謂有人擬承白鴿票變名爲八十字有獎義會官廳將有批准之議等語又接羅議長來電囑卽提議禁止是時飛以良心上之主張且方由港回故未睱商之各位僅將平日深知其贊成此案者五人代爲副署該案通過後聞有以飛之議案未經各位之親筆簽名爲責此亦飛一時之疎忽無怪諸公之責備然飛則確知其必贊成禁賭者方敢代署但手續上旣有不合惟有提出辭職以謝簡李楊諸君而已飛身爲議長冒昧至此諸公責備固不敢辭惟不能不將實情聲叙尙祈决之即頌議安陸孟飛上省長公署咨復省議會云爲咨復事現准大咨以陳鴻銓等六員除名一案經本會議員李綺庵動議將案再三討論僉謂陳鴻銓等六人除名係屬本會内部之事仍請查照前咨執行並將孔繼猷等六名挨補發給證書以免缺額久懸等由到署准此查議員除名一事省議會暫行法第三十二第三十三第三十四各條業經明白規定如果按法辦理自無不立予執行陳鴻銓等六人究係根拋省議會暫行法何條除名前准貴會咨請遞補缺額業經備文咨復在案核閱來咨仍未議及僅以係屬省會内部之事復請照辦似與法定手續尙有未符若强予執行不特無以服陳鴻銓等六人之心且將　本省長蒙弁髦法律之誚所睛給證一節惟有仍候貴會將陳鴻銓等六人依法除名事實咨復到署再行核辦准咨前由相應咨復貴會查照再來文有繳回原咨一語查未附送合併聲明 
[粤軍政府通告各友邦書]  
　　中華民國爲通告事民國不幸叛督稱兵陳師近　脅迫元首於民國六年六月十二日遂以非法命公解散國會繼以復辟之變黎大總統出走而中華民國根據法律由國會組織之政府忽然中斷各省與師討逆兵未及發而段氏乘機竊據北京自稱總理黎大總統尙在北京尙未向國會辭職亦非不能視事乃不迎之復位而擅召馮　璋於南京使副總統而代理大總統國之重器私相授受又不恢復非法解散之國會而任意指派數十人傳會職權終止之臨時參議皖（參照臨時約法第二十九條）壞法亂紀予智自雄泯泯棼棼莫知底止洵爲袁世凱稱帝以後以武力亂　實行武人專制第二之奇變矣共和之根本在法律而法律之命　在國會中華民國元年臨時約法（以後簡稱約法）爲民國最高之法律在憲法未施行以前其效力與憲法等（參照約法第五十四條）凡爲國民之人皆當遵守無敢或違者也按照臨時約法大總統無解散國會之職權國會亦無可解散之規定繩諸命令抵觸當然無效國會雖被阻遏不能在北京繼續開會然國會之本體依然存在此民國全國人民所承認爲應恢復國會原狀之理由也本届國會厥爲民國第一次國會中經袁世凱段祺瑞兩次以武力阻遏開會不能行使職權議員任期實未終止此又國會繼續開會仍應召集舊議員集會之理由也國人痛大法之陵替懼民國之淪亡一致要求取消非法解散國會之命令俾國會繼續開會而國之大事一依法律解决乃北京非法 
團以及非法參預國政之私人公然以北洋派號召視民國爲私有思　武力征服全國非法締結借外債及軍火之契約（參照約法之第十九條四欵第三十五條）以逞其殘殺國人之毒燄乃對川湘首先用兵粤桂滇黔不得已而起護法之軍宣布自主海軍第一艦隊亦宣言以恢復約法恢復國會懲辦禍首三事爲救國之要圖國無政治之中心護法討逆之功莫由建立於是國會應廣東省議會之請求遂開非常會議於廣州於民國六年八月三十一日由國會非常會議公布中華民國軍政府組織大網爰爲自主各省組織一　定叛亂恢復臨時約法之軍政府（參照本大網第一條）自時厥後自主各省莫不宣言護法川湘逆軍次第蕩平其他各省聞風傾嚮凡我國内及外國之人乃莫不曉然於護法戰爭之大義而本軍政府之職志遂以大白北京非法政府曾不悔禍雖長岳之戰北方慕義軍人不甘爲私人効命相率退却又重以長江三督軍之聯名要求暫免段祺瑞之職而段祺瑞方且利用特殊之參戰督辦名義陽託對外參戰實行對内用兵不惜欺蒙協約各國而自虧人格乃馮國璋者又思自樹勢力一面以停戰議和緩義軍之進攻武漢一面命令曹錕張懷芝張敬堯南下積極備戰仇視義軍行同鬼蜮（參照馮國璋靑電）此和議之所以不終而復出於戰也惟馮段各具私心遂生骨訌段派督軍團會議再現而張作霖徐樹錚領兵入關自由行動段派叛督之橫暴雖段莫能制長此不振民國將成爲無法紀無政府無人道之國一任不法之武人割據稱雄分崩離析其將何以爲國今段祺瑞復任非法總理逞忿長岳縱兵燒殺淫擄絕無和議之可言此則本軍政府因護法而救國救民不得已而用兵之苦衷當爲寰球共諒者也國家一日無政府國會非常會議鑒於現以暴力强據北京者爲非法政府是以有軍政府之組織故軍政府於約法未恢復前實爲執行中華民國行政榗之唯一政府（參照軍政府組織大綱第三條）易言之則爲約法上行使統治權存亡續絕之機關（參照同大綱第十二條）現在本軍政府行使昔時北京政府之職權與昔時北京政府無異并非新發生之别一建設誠恐友邦各國尙未了解自應即日通告友邦各國并鄭重聲明本軍政府切實履行中華民國六年六月十二日國會解散前中華民國與各國所締結之國際及其他一切條約並承認各協約國人在中華民國内享有條約所許及依國法并成例准許之一切權利惟北京非法政府違背約法而與各國締結之一切契約借欵或其他允行之責任本軍政府槪不承認謹布於友邦各國駐華公使請煩轉達於各貴國政府尙望維持正義承認本軍政府共敦睦誼永固邦交實所厚幸謹此通告中華民國軍政府海陸軍大元帥署理外交總長中華民國七年四月日 
[剿匪督辦産生之曲折]  
　　政府擬先　張文生離徐然後任命王廷楨爲勦匪督辦曾由師景雲致電齊耀琳商議辦法茲得確息齊氏於二十四日上午九點三十分復公府軍事處一電亦用嵐密内稱調張離徐辦法已與秀帥密商秀帥答言並無成見仍請中央主持原電僅六十字 
[山東報界之厄運]  
　　各報館一律停刋 
 
 

Page 7

 
 
日昨山東報界同人聯名具呈省長公署與戒嚴總司令部云呈爲編楫困難暫行停版公懇指示辦法以便遵循事竊報紙爲輿論代表非一家之私言凡民氣慘舒政治隆替例得發爲讜論危言以盡忠告之天職即偶爾記載失實儘可隨時更正蓋言論自由旣不受各界之束縛而有聞必錄亦不負何等之責任此東西各國新聞事業偉大堪驚而國勢之竸强直與報界有相維相繫者也同人等不揣庸愚亦欲竊附斯義惟是山東一省地異勢殊密邇强鄰外交危險萑苻徧地冠患日深同人等蒿目時艱翦覆是忂况連年屢次戒嚴時局紏紛已達極點丹鉛在手每用躊躇然總不敢遽議輟業者則以外報　入肆意鼓吹顚倒我是非操縱我言論若無本省各報爲之防止則彼將信口雌黃益將施其狡獪蓋報紙一項不僅以企業爲目的原欲與各級官廳互相印證遠之則促國民之進步近之則可共維地面之治安也自二月二十五日戒嚴令下同人等對於登載新聞愼之又愼然投稿來自各方勢難徧察確否而土匪猖獗萬口閧傳訪聞之訛或亦不免苟拒而不載旣違爲民請命之心率爾操觚又懼危詞聳聽之責幸奉司令部貴司令部招集各報社到部會議決定自二月二十八日所有論說新聞槪送警廳檢閱删改棄取唯命是聽主持有人仔肩斯卸同人等以爲而今而後奉令承敎可幸無罪乃警廳每因細故傳喚編輯排日上謁疲於奔命報稿旣已送廳檢查實無再傳喚編輯之必要况編輯各員大抵皆富有學識操行高尙之人詎肯日受呼叱等於走座紛紛辭職無術挽留而近日簡報以登載濟寗幸保無恙一條致遭譴責查此條係警廳蓋戳准登之件即令登載不實該報當然不負責任乃竟橫掛吏議勒令停刋同人等聞耗詫異人人自危旣不能令發生之事實就我範圍又不得以警廳之檢查視作標準進退維谷措手無從不得不合辭籲懇指示辦法以便遵從而免罪戾除呈戒嚴總司令省長公署外理合備文呈請批示祗遵再各報自本月二十八日起一律停刋敬候明令遵行合併聲明大東日報社山東日報社商務日報社新齊魯公報社齊美報社謹呈 
[杭州快信]  
　　上海兵工廠昨運到大批鎗彈應援閩軍隊急需已派員護送解赴童營收納 
　　督署參謀長范毓靈奉派赴江寗會議昨已公畢乘早車旋省 
　　第一師援閩擔架隊司務長潘自源因事不克赴差昨奉楊督軍改委胡勳馳往接替 
　　財政廳昨撥解警備隊四月分經費銀八萬三千三百元 
　　新任金華道尹趙曾蕃已於今日由江干起程赴任隨行者有前甌海道署總務科員方執中等七八人 
　　吏治研究所准明日（一號）行正式開所禮入所學員僅得五十餘人齊省長特派馮政務廳長代表往致訓詞 
　　上年考取測量局繪圖生楊震西舒聰卞文耀傅敏王錫綬汪以信杜一枝林壽銘馮樹軍等九名均已楝習期滿昨奉督令一律升補職工 
地方通信 
[松江]  
　　張澤鄕校研究會浦南張澤鄕學務委員金鈍庵於本月二十七號召集該鄕各校敎員假座第一國民學校開研究會計該鄕十一校敎員均完全蒞會並由各該員帶來學生百三十餘人自午後一時起直至六時閉會茲將是日情形略志於下（一）社會演講由各校敎員中推舉一二人任之演講地點即在張澤茶肆内演講時並分送關於社會敎育之各種淺近書報（二）聯合學藝會由各校學生在第一校舉行試國文算術各一題（三）貫習敎授即以第一校學生供各校敎員實習敎授之用是日由各敎員中推舉二人一敎圖畫一敎體操餘人均在敎室内旁聽俟敎授既畢即合開一批評會指陳缺失藉資改良 
　　灘滸島慘遭姦刦灘滸爲海中一小島距金山嘴約八十餘里距浙省鎭海縣約一百二十餘里面積極小有漁戶七八十家兼種山芋運售濱海各地其地孤懸海外爲官廳保護力所不逮故年有海盜來島到時由各漁戶攤籌現欵若干餽之而去此舉相沿已久故島民對於海盜未嘗過事防範陰曆三月十五日午後一時海盜復臨共到海舶四艘約載盜匪百餘人携有快槍數十桿上陸後不問情由逕行搜刦俟全島居戶刦掠旣遍即繼之以姦淫聞全島婦女僅有二人自後山乘舟逃出未被姦汚其餘無論老幼均無幸免該盜等在島上姦宿一晚至翌午始行行時因漁婦阿娥略具姿首逼令偕行中途阿娥得間逸出該盜遂追至阿娥家中迫其本夫交人旋因無以應命遂慘被鎗斃聞灘滸附近有大洋山小洋山兩島舊時亦一如灘滸之年被盜騷擾此次盜刦灘滸時幸該處居民業已禀准官廳購備槍楲辦有團練故盜等未敢前往云 
[嘉定]  
　　第三高小校之實况嘉定婁塘鎭縣立第三高等小學校共有學生五十餘人去年暑假前任校長辭職後因該處鄕董辦事熱心衆望所歸是以由縣委其兼任因鄕警察所設立有年民間爭執瑣事均於警所辦理故於校務並無紡碍云 
[安慶]  
　　桐城拿賭風潮之消弭日前桐城縣衛隊至湯家溝鎭稽查烟賭見鄕民賭博往拿鄕民抗拒衛隊開鎗擊斃賭犯一名民憤愈甚幾至肇事嗣經鎭紳報縣劉知事即親自下鄕用敏活手腕與鎭紳接洽以七十元爲屍親收殮之費事即了結云 
[嘉興]  
　　秀州書院舉行運動本邑秀州書院學生於日昨舉行運動因天色不佳改至上午八時起運動天氣間有微兩而各級學生冒雨從事精神百倍洵屬難得時至正午演畢是日所演節目爲棍球綱球足球跳高跳遠拔河百碼賽跑障碍竸走諸技司令爲西人花大衛評判爲嚴夢鋤來賓參觀者頗衆會場秩序卽由院中毎級選派二人巡行維持亦頗整齊其比賽結果在正科以二年級爲勝預科以三年級爲佳業由嚴評判將各級運動之優劣宣布矣 
　　抵補金已實行加罰嘉興六年份抵補金早届傳催期滿張知事以去年風蟲爲災民力未逮曾呈准財政廳轉緩一月加罰以示體恤在案乃扣至本月二十八日限期又届張知事已於昨日諭令兩𢷴經徵人於二十九日起加一處罰每石加收罰金四角一面布告各業戶遵照矣 
　　拘審嫌疑盜犯乃致罷工嘉興北門外百步港煤油船於四月十七日被盜匪多人上船刦去莊票洋七百元現洋一百五元金戒二枚並衣服多件當由船主劉花憲開單報知就近第三分所轉報縣署由張知事飭令水陸軍警一體協緝一面飭限陳警佐尅日拘獲眞賊正盜在案四月二十七口第三警察分所拘獲是案嫌疑犯徐二趙三二人由陳警佐略加訊問後轉解縣署研訊二十九日上午南門日暉橋北門秀城橋及城中江北人均全體停工手執黃紙香齊赴縣署在大堂上跪請縣知事開釋徐趙二人男女老幼約有三百餘人並有泥作工頭蕭寳珍木作工頭鄭玄明等親遞辯狀略謂徐二趙三向係作小工爲業工頭等於十二日起雇該二人至新𦜣繭廠作工直至十八日尙未工竣該案發生十七日自與徐趙二人無關工頭等願作證人代爲辨誣云云惟徐趙二人之拘獲陳警佐不知有證據與否尙待續訪茲附徐趙之寃單於後（與蕭鄭之言不符）謹晵竊身古籍江蘇淮安府鹽城人氏住嘉興南門外五龍坊做工爲業由三月十六日在許家墳看戲回塘灣忽來巡士拘獲到案不由分解當盜嚴刑重辦無贓無形嚴刑逼供（原文如是）竊民被寃無力可伸爲此叩求官紳仁人君子偉鑒施恩調查救蟻之命感恩不忘被寃人徐二趙三叩 
[杭州]  
　　省議會選定審查員省議會第一届第三年常年會審議先已選出二十八日選舉各股審查員茲將審查員當選人各錄下法律股（二十七人）季芑胡禧昌任鳳岡徐仲偉陳鍾祺盛邦彦陳樹基韓澤黃大樾鄭凝秦枬陳振椒余壽堃吳雲葉景僖謝鍾靈戴乾張錫康潘渭璜楊昰唐兆庚包芝洲陳度黃强宋齊曾又士駱灜財政股（三十一人）王兆基宋吉成孫如怡林同林卓毛蒙正王倬王廉孫振麒趙鏡年金篆向勳業徐汝蒙許祖謙蔣世芳周廷榮江義均蔡和鏘項廷楨厲支石潘澄鑑沈善保袁祥蘭毛雲　朱景疇錢保杭莊景仲狳定趨葛崇　蕭家驥忻江明庶政股（三十一人）張立倪子安謝自申竺旦李培鍔丁鎔顧宗况胡國銘鄭功懋錢庚金作梅錢丹初勞錦魁周正抒何奏簧沈文華顧振庠沈宏爕錢豫毛雍祥鄭俠阮尙質范志高史華藻凌福鏡錘瀚卿蕭嘉禾黃崇威費錫齡姜周　維錢宗翰建議股（十三人）俞玉書胡璧朱紫金朱燕胡璠許一藩樓蒨然吳文禧謝箎曾廣漢金爕管纕三李傑 
　　省地方稅繼續帶徵浙江省長咨行省議會云據財政廳呈稱案查浙省抵補金自五年分起經省議會議决每石帶徵省地方稅一元以充地方行政之需六年度地方預算前經交交議决將前項省地方稅列在　入經常門内亦經公布執行七年度預算現正從事編造對於地方應辦各項事業均須力圖展布支出一方勢難銳減值茲財政艱窘之秋國家旣無餘力補助地方又無别欵可籌自非人民繼續負擔不足以策進行所有抵補金項下每石帶徵省地方稅一元擬自七所度起仍請照案帶徵以維要政查該廳長所呈情形委因財政竭蹶地方行政事業不敷分配繼續帶徵實出必不得已之請現值貴議會開會之際相應咨行查照請煩議决見復施行 
　　游覽會開會之準備籌辦京畿水災春賑西湖公園游覽會定於五月四日開幕所有西湖船隻仍函請杭縣公署曁省會警察廳規定適富價目俾免届時高抬以便游客並聞上海馬戲係西洋人所演杭地從未演過茲爲引起游客興趣起見擬於會期内試演以新觀瞻又　女子文明新劇亦爲杭人所未見定於本月三日偕同大力士飛人來杭奏技又金石書畫展覽規則略稱書記記錄收付儲藏兼保管陳列兼管理均分别負擔以重織守徵求物品開會以前收均分别掣付收據開會以後請逕送會場營業各品由各商店自行保管陳列各品自收到後即由本部保管負其責任設有損壞應任賠償營業陳列各品一經售出應照章提二成充奬云 
　　温州雹災詳誌永嘉地方於本月二十二日下午七時許遭雹災茲將其詳情探載於下先是西北一帶黑雲彌滿陳向東南吹來狂風怒號大雨如注一時雷電咬作氷雹亂墜直至半點鐘之久雹塊狼藉堆積地上拾而視之有大於拳者西門外居民大都因瓦破牆倒無可安宿田間菜麥等物摧殘無餘損失之數難以計算該處西城城樓亦被氷雹打倒省立各機關均因受災紛紛向道報告并經黃道尹派第二科員胡某先至第十中校勘視繼至第四苗圃及軍械分局第十師校甲種工商學校察看一切日内當即轉呈省署核辦矣現該處磚瓦價格𨺗漲每瓦片萬張須洋四十元窮苦人家無力購買幾如露天而居亦可憫矣 
[天津]  
　　商會自任三叉河改道工費總商會上書督辦京畿一帶水災河工善後事宜處文云天津三叉河口裁彎取直工程所有應拆民房及塡墊廢河前由省長曁督辦會委直隷警務處兼天津警察廳楊處長籌借商欵商拆民房在案惟該處人民對於拆房領價迄未承認現正議商辦法旋閱報載順直水利委員會有招工投標情事不無事出兩歧敝會現與省議會詳加討論此項工程旣爲地方人民謀幸福宜由地方紳商共同擔任所有工程按照原圖辦理其拆房開河以及塡墊廢河等項工欵業由敝會商同議會籌有的欵以備開辦應請由警廳繼續辦理以符原案云又聞督辦熊希齡已會同署直隸省長曹健亭乘電汽車赴河北三叉河口金家窑大王廟等處查騐開挖河工辦法以資研究 
　　優奘敎育人員津海道尹姒君錫章前在天津縣知事任内未及三載整頓敎育不遺餘力是以學務發達甚速甚爲各屬之模範於敎育行政竭力進行泊稱成續卓著經省長及敎育廳咨請敎育内務兩部轉請大總統給予金質棠蔭章以昭激勸聞不日頒到奘章以爲辦學者勸 
　　會議機戶借紗辦法二十五號晚八鐘天津總商會開工商研究會是日到會者一百餘人會議貨紗事宜查熊督辦第一批發給津埠機戶棉紗一百零七包每包合日金四百八十六元每包計四十捆按照時值價每捆合銀五兩七錢七分七釐六毫按照本埠已查明織機三千零八十張未查明機戶住址約二三十家按照現在機數分配棉紗留零散包以待未查明之機戶具領每一張機應分紗一捆二分當場散給各機戶保單尅　塡寫連環保如機戶已與布商接洽者將保單交與布商調查保人殷實照機發紗倘未與布商接洽之機戶先將連環保單塡寫交與商會由會查核辦理以維織業議畢時至十一鐘振鈴閉會 
[北京]  
　　奥兵潛逃被獲京西敵國俘虜檢查所前潛逃奥兵八名經陸軍部咨行各省機關查緝現有駐紥滬上京畿憲兵營第三連日前在浦口車站捕獲一名在逃奥兵那爾罕斯行氏於二十五日押解來京送交陸軍部矣 
　　高等師範運動會琉璃廠北京高等師範學校定於二十六日舉行第五次運動會開會時間由上午八時至十二時下午由一時起至六時止其運動會場即在本校内惟蒞場參觀之男女賓不准張傘云 
　　被殃旅客要求賠償西河沿羣賢旅館居人吳氏女因該館被焚時所有伊之財物皆付之一炬惟當起火時該館役人均袖手旁觀不帮同救護故已在警廳控訴要求責令館主賠償 
雜評一 
[肅淸湘鄂（默）]  
　　段南下後之用兵計劃有以肅淸湘鄂爲止境之意已不復如前之氮吞河嶽欲一舉而蕩平西南矣其所以止於肅淸湘鄂者一因前敵急於班師二因兵費不繼固非鑒於戰禍之不可久延而有所覺悟也苟爲有所覺悟而然則宜立從曹張之意止於衡陽總理回京而後首即通電全國停戰議和蓋人民厭兵禍已久旣知用兵之非計必凛然不可一日復戰也又何能從容以待湘鄂之肅淸耶 
　　吾故曰政府尙無悔禍之意也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[油豆餅業議决對付加稅辦法]  
　　南北市油豆餅業各號商近因蘇省增加稅率問題大起恐慌爰於昨日下午三時在該業萃秀堂開特别大會到者計南北帮各號商共一百零三家首由業董張樂君報告開會宗旨略謂此次江蘇省因江北改釐爲稅涉及變更稅率吾業各貨中新舊稅則比較如豆油花生油芝麻菜子均在加重之列曾經公函商會並請業董一再赴會請求維持乃蒙縣商會曁總商會函電紛馳剴切直陳爲商請命惟一時未能解决而五月一日實行加徵之期已迫夫商會爲商爭持呼籲於上我號商同業旣因生意凋敝無力加稅自應團結爲之後盾庶乎有濟請南北帮各號商并各同業共同討論妥議對付之策以解危困經衆籌議良久將决議要點分爲二則（一）豆子豆餅等新舊稅則比較凡照舊不加稅之貨仍可照常買賣報捐通運惟上海豆子豆餅從前各依稅則大小以六四扯定稅票一年爲滿十足分運今請業董先赴稅務公所照案證明均須照舊辦理以免誤會（二）大小簍豆油花生油芝麻菜子等新舊稅則比較凡新章加稅之貨自陽曆五月一日起暫停交易并停止報捐儎運號商同業各簽允爲證違者議罰一面靜候商會與官廳交涉俟滿意解决後再由本公所通告照辦務望務望號商同行一致堅持到底遂將以上議决情形當衆宣示至五時始散會 
[土布稅記賬辦法之覆函]  
　　南市縣商會昨接閔行稅務公所張所長復函云逕復者頃准貴會函開奉財政廳函開查土布免稅限制辦法前經呈部核准旋因南通商會爭執續奉部電仍以舊式手工棉布爲限復經本廳一再電陳請示現在未解决前如有續運暫援南通辦法先行給單記賬統候定案後再行核辦除電飭遵辦外特此函布等因到會准函前因卽經知照布業公所惟所指給單記賬一節應如何備具手續之處相應泐函交由該公所專人持赴貴稅所請煩查照明白示遵足紉公誼等因准此查此項記賬辦法原爲解决以後應否收稅問題如上海布業公所能負完全責任即由布公所發出提單塡明商號花色疋數加蓋圖章交由分卡查驗貨色相符自當給單放行唯所用圖記須先函送數分來所以便轉飭各卡知照此復 
[盧永祥由𡩋回署後之會議]  
　　松滬盧護軍使自奉段總理電召赴寗已於二十八號午後回署即召馬參謀長秘書杜梅叔等開緊急會議由盧使將謁晤總理情形並將總理指示之機要宣布（一）係解釋李督軍前次主和之嫌現取一致進行固結同系軍人勢力（一）係 
閩省風雲吃緊李督一再請援雖浙省已撥隊赴援蘇滬當於無可調撥之中勉爲抽撥赴援以副聯防主義（一）係敵僑旅行須取嚴格監視其行動云云 
[浙參謀長回杭過滬]  
　　浙督軍署參謀長范毓靈此次奉楊督軍令赴寗迎迓段總理並代表楊督軍列席會議後又陪送段氏至蚌埠始行告辭就近晋謁倪皖督軍略談而别當於二十八號夜間仍回寗垣勾留一宵昨日乘坐快車於午初抵滬午後三時由南站換乘特别快車赴杭銷差當范參謀長在滬換乘快車時京畿憲兵營排長劉光庭南站警區巡官王長慶親至南站致送 
[日公使將次來滬]  
　　駐京日本林公使擬於本月二十九號由京起程順道漢口等埠來滬等情已見報端昨日駐滬日本總領事得林公使電稱約於月初由漢赴寗乘滬寗車來滬云云現日總領事除通咨日本官佐預備歡迎外一面函致交涉公署轉致淞滬警廳俟林公使到站時妥爲保護 
[江寛輪船失事四紀]  
　　招商局之江寛輪船被兵輪撞沉溺斃多命一事迭誌前報茲悉撞沉江寛者實係楚材兵輪時隨同叚總理之陸軍部高等副官羅照昫及衛隊司令魏宗瀚率領各衛兵等亦在該艦内當肇禍時際羅副官聞警出視一時倉猝落水殞命而總理乘坐之楚泰砲艦未受驚該昨日滬上軍界中人聞羅君警耗後與有交誼者均深嘆惜并聞同時尙有軍官一員亦落水溺斃惟現尙未悉何人云 
　　另函云招商局江寛輪船被撞失事中外搭客生死未明各家屬欲得確耗盼念孔殷昨日外人方面由各駐滬領事開單查詢下落當由交涉公署曁招商局急電漢局請即查復各單錄次英國敎士麥林日人岩下富造瑞典敎士汪信誠白日滿安 
德先鈕林芝商人胡登英國商人梁興日商金四風江頭富吉滿瀨富士太靑木熊吉井田侍郎大場武治郎新居金山郎木村坂次本直西村小川局一梅垣龜吉松永千秋 
　　又函云此次江寛輪在漢下游十餘里被兵艦撞沉因該處江面甚闊水勢亦急肇禍後難以施救故船員中獲救無多昨本城某店主接有附搭該輪獲救得生者來函略述獲救原因並謂該輪此次載客不少現獲救者亦有二三百人惟細數尙難攷核云云並聞至昨日止各搭客家屬之未接來函安慰者知兇多吉少即晚附輪前往探視者甚衆又聞該翰此次除運載貨件外尙裝運現銀現洋甚多故各客家聞警後皆派人馳赴該處雇人打撈惟詢之熟悉水道者據稱彼處水急即雇水鬼下水撈摸深恐站立不住且現在該沉輪蹝跡全無即桅桿亦已没水可見該處江底之深摸之難云云 
[楊善德抱病紀聞]  
　　昨聞浙省楊督軍邇來起患嘔血等症屬員之赴省慰問者絡繹不絕 
[李督軍電飭防緝黨人]  
　　昨據本埠軍界中人傳述謂此次段總理抵寗各省均有代表齊集寗垣會議詎有黨人二名（係山東口音）匿居金陵旅館樓下似有謀刺之意被李督軍偵探訪聞即往捕獲搜出手鎗二支並子彈等件當解軍署訊究駐滬各軍隊昨接督軍署電謂滬上亦有黨人潛匿應速嚴密防緝云 
[印捕追獲盜匪]  
　　虹口吳淞路八百六十號門牌居民徐子英徐子明家於前晚八時半突來盜匪六名各執手鎗利刃賺開大門入内嚇禁聲張將值洋一百五十元之金珠飾物綢皮衣服攫取逃逸當經二百四十六號印捕聞警追獲盜匪通州人張阿三一名詎張竟持鎗拒捕該印捕將鎗奪住争鳴警笛號召三百七十三號一千三百五十七號七百三十九號一千二百七十五號四百十八號等華捕與西探目利扶司包探王金茂到來帮同將張擒獲搜出六響手鎗一枝子彈三粒原贓雨衣一件拘押捕房昨晨傳同事主徐子英見證婦人徐葉氏孟顧氏盛鄧氏等將張匪押解公共公廨請究經張襄讞會同英白副領事訊據西探目利扶司與二百四十六號印捕等分别上堂禀明前情並將手鎗子彈呈案請察中西官判張阿三押候禮拜二（即今日）午後研訊 
[拘獲開堂放票之帮匪]  
　　帮匪陳慶福楊易根許阿濤陳杏桃陳和尙丁瑞生賈洪春許瑞林王榮和等於前晚糾集大帮匪徒在虹口韜朋路一百零八號門牌屋内大開香堂散放票布收徒被楊樹浦捕房捕頭偵知以邇來盜刦傷人之案層見迭出該帮匪等聚衆開堂殊與租界治安大有關碍因即率同華探目陳銀松包探季立仁李和卿程明德與一百八十二號西探等往將陳慶福等九人一併拘獲當場抄出簿據等件帶回捕房昨解公共公堂請究經中西官訊據捕頭强生與中西探先後上堂禀明前情判陳等均押候下禮拜三查明復訊再核 
[探目移提小田雞]  
　　美捕房華探目王四福與西探目利扶使查得法公廨判押西牢兩月之流氓劉阿慶即通州著匪小田鷄之化名曾於去年七月十六二十二兩號晚間糾黨持鎗夥刦虹口乍浦路四百十七號黃永永二百七十一號洪德昌兩家烟紙店内現洋銀角分贓逃逸飭提未獲之要犯因即禀明捕頭投請法捕房將通州人劉阿慶一名交給該探目等帶回美捕房歸安訊辦 
[熊希齡乞辦湘振電]  
　　中國濟生會接熊督辦由天津發來一等電云湘省連年慘被兵災工商失業隴畝荒蕪民間生計早已不堪復問加之紙幣賤落破産纍纍富家變産貧戶平民槪成餓殍目去冬兵禍再興鋒燹之餘萑苻四起東自岳陽西連沅澧南盡郴衡人民奔竄死亡欲求一寸淨土稍息殘喘而不能得近日報載湘中狀况斗米價至五兩通都大邑糶運不通男婦老弱闔門餓斃者無處無之昨雖由曹宣撫使張督軍聯電請卹值此軍興未已司農仰屋縱有頒帑終屬杯水車薪夙仰貴會饑溺爲懷仁聞遠著敬懇轉商各商業各商行各慈善團俯念湖表哀鴻嗷嗷待哺發起勸募湘振會滬濱繁富夙推中國第一好善樂施之家亦以此地爲多貴會仁聲素著登高一呼必能收衆山響應之效事關慈善想荷埀援臨電無任懇籲盼禱之至熊希齡叩勘 
[關於衆院議員之選舉手續]  
　　滬海道尹公署二十四日接齊省長關於衆議院選舉之電文兩則照錄如下其一據蘇常王道尹文代電稱查民國元年十二月十三日公布衆議院議員覆選舉選舉票施行令第一條内載人戶籍法未公布施行以前衆議院議員覆選舉之選舉票除依法令書被選舉人姓名外須於姓名字樣以下記載被選舉人之籍貫又查刋行江蘇省内務行政報告書選舉門内載籌備國會事務局電本條須字解釋係必要之義籍貫則省及府廳州縣但記其一或全行記載亦可若全不記載則檢票時以寫不依式論各等語是覆選舉之選舉票必須記載被選舉人之籍貫否即以寫不依式論今修正衆議院議員選舉法第五十二條規定廢票各項一寫不依式者二夾寫他事者但記載被選舉人職業或住址者不在此限等語是以記載爲例外不記載不能謂爲寫不依式照法定覆選當選人不以初選當選人爲限而論自以記載籍貫爲要查元年公布衆議院議員選舉投票紙投票　管理規則及初舉同姓名者被選决定令均經分别訂入修正衆議院議員選舉法及施行細則惟關於覆選選舉票必須記載籍貫法内未經明定本届覆選舉選舉票應否按照上届成案辦理之處敬乞核示　行等情據此除電復文代電悉本届衆議員覆選舉仍應查照上屈辦法於姓名字樣下記載被選舉人之籍貫仰即先期通告選舉人一體知照等因印發外合行通電遵照省長齊敬其二接籌備國會事務局效電開查衆選法第五十六條之規定與舊衆選法第五十九條相同查上届選舉關於五十九條之解釋元年十月敬日前局通電云本條所以有初選候補當選人之規定者係因其已滿當選票額究與票額不足者不同故作爲候補當選以備不應選者之補充然按法旣無定額重選即甚困難細繹法意如果初選當選人足額以後並無滿當選票額者儘可從闕母庸援第七十七條辦理等語本届辦理衆院初選候補人一項仍應遵照上届成案辦理等因除分電外仰即查照省長齊敬印 
[楊師長派員來滬提取餉欵]  
　　陸軍第四師部下駐紥滬杭沿路線之各軍隊現届應領四月分餉銀之期故由楊師長特派軍需員由杭來滬昨日向鹽業銀行取到大批餉欵當日裝　滬嘉區間車運回以便散放 
[偵探緝獲崇明盜犯]  
　　盜匪通州阿福由崇明犯案逃來滬上經崇明縣備文移請上海縣協緝前日下午由地方警察所偵探購線在小東門内大生弄將通州阿福拘獲送縣昨午由沈知事備文飭派探警將該犯解往崇明歸案訊辦 
[截緝蘇州巡警]  
　　蘇州警察廳長崔鳳舞查得所屬各警區巡警近有無端抛差擬由滬乘輪往粤投充南軍情事當即飭派郝稽查員采章持文來滬至淞滬警察廳禀報請爲加派探警帮同截緝徐廳長當即諭令偵緝隊派探協往截拘當由翟世淸隊長選派隊士會同郝探馳往浦東各輪埠守候偵緝矣 
[法庭研鞫殺人與放火兩案]  
　　昨日下午二時地方審判廳刑庭長端木棻會同李素軒檢察官開第五庭審訊吳寳和殺人陳阿二放火兩案先命庭丁引吳寳和至案據供滁州人年三十四歲去年九月間携同妻子凌徐氏來申賃屋北四川路居住民人即至某日本人家爲厨司徐氏亦在閘北樂安里某日人家爲女傭訊至此問宮詰曰何以爾妻呼爲凌徐氏吳答稱該氏與民人並非結髮該氏先嫁凌姓嗣因凌病故改醮民人爲妻已有八年邇因該氏又與張某媒識爲民人目　因此忿恨於本月二十號將妻由該日人家誘出用刀戳斃是實問宮得供謂曰凌徐氏是否爲爾由原籍誘逃來申吳答稱徐氏　爲民人之妻去年來申時彼此同意到滬謀生問官曰此案本廳早經調查明確該氏之夫至今尙在不過瞽目而已即使該氏爲爾之妻大槪先行姦佔繼乃領回吳堅稱實　某某等爲媒問官又問兇刀何來答稱係在馬路上出洋三角購來問官得供會商之下諭飭將吳還押聽候擬辦繼提陳阿二至案據供本月初六日夜有友人王阿明前來糾同民人前往閘北楊阿桂家放火焚燒即被巡警拘送案下是實問官曰爾與楊是否認識答稱並不認識至於王阿明與楊有無仇𨻶民人亦不知悉問官又問王現匿何處陳答稱民人被拘時王即行逃逸現在不知匿於何處問官得供一再駁詰陳堅執前供遂諭還押候辦 
[定期面商船隻被沉之交涉]  
　　江蘇特派交涉公署昨得駐滬英總領事署發來電話略謂本星期二請陳科長帶同英商亞細亞公司之安瀾號船被轟及某駁船撞沉等賠償損失等案卷來署面商云云聞陳科長即請陳交涉員准許前往云 
[限制繭行壟斷之辦法]  
　　上海縣公署昨接財廳訓令云本省取締繭行條例業經呈准修改公布各縣繭行可以依據條例量爲推廣茲因訪聞有人將應增繭行登錄足額使後來商人呈請再開之繭行無證可領以遂其居奇壟斷之私亟應規定辦法以救其弊嗣後凡報開繭行須於呈請登錄之日起一個月内將行屋烘灶建築完全報官查驗如逾限期不肯遵辦即爲有意壟斷無疑應將憑證取消准人另領原繳登錄稅仍照章報解以示限制而社把持本届繭市轉瞬登場仰各注意及此遵照辦理云云 
[注意改良蠶種]  
　　江浙皖三省絲繭總公所據議董丁汝霖報告略謂我國絲業之不振雖由於歐戰及滙水金融等種種影響然改良蠶桑尤爲切要之圖鄙人前在滸墅關省立蠶桑模範場覔得種子數百張分送各鄕人試育其結果頗佳可無雙宮薄皮爛繭等弊故今年特向該場訂購蠶種一千五百張又向杭州蠶學館訂辦一千張復在崑山蠶子製造場辦到六百五十張分送鄂皖各五百張無錫一千餘張横林一千餘張鄕人爭來索取由此以觀鄕人心理何嘗不思領取佳種以收實利也鄙人以改良蠶種爲前提諸公當不以斯言爲河漢也云云 
[浦東廠棧近况]  
　　煤油棧房洋涇鎭左近亞細亞火油棧房近爲整頓内容起見添招小工揩擦機器修理一切俾免危險該棧現在每日可出煤油八千箱左右陸續運銷外埠聞煤油之來者刻下咸集中於新嘉坡設法吊淸然後航運來滬每月必有三四艘油船抵埠以供該棧小工工作故勞動界咸望航運便利則來源多而工作不致停頓云 
　　輪埠碼頭洋涇港口太古碼頭前日有巨號藍烟囱輪船一艘抵埠聞該輪係從日本來者所裝貨物大半業已卸去故此次進口貨甚少本埠各洋行盼望舶來品接濟市面者咸紛紛前往探訽消息據該船主等聲稱載貨之船隨後將來大約四號可以抵埠而該輪則裝運大宗麫粉於昨日午後起程出口矣 
[第七師範學生赴杭過滬]  
　　江蘇省立第七師範學校校長丁則作於昨由甯率領學生五十人至滬卽乘午後三時之快車赴杭參觀浙杭學校並遊覽西湖風景當由駐站軍警爲之照料 
[女子靑年會定期演說]  
　　昨日建設會中女子靑年會發通告云頃當干戈擾攘競爭最烈之秋苟非男女一心分工合作萬難抵禦强敵徼倖生存試觀開戰以來歐西女子孰不飲辛茹苦節衣縮食各竭力之所丰以爲戰勝之助今我國所處之地位其困難危險較諸歐西有過之無不及男子固多洞知犧牲一已之權利以圖國家之保存而我輩女子亦肯舍棄個人之安樂以謀全體之幸福乎同人等惄焉憂之爰謹定於陽曆五月二日（星期四）午後四半在崑山路十一號半女子靑年會會所請王正廷博士及美國公使館商務參贊安立德先生演講歐西女子戰事上之服役作爲師資同時並有戰事電影以資觀感而增興趣届時務懇駕臨爲幸 
[演講法律與道德之關係]  
　　江南中學於前晚八時（即星期日）開演講會上海地方審判廳長陸逹權到會演講題爲道德與法律之關係略謂研究學問各有天性或研究國粹或研究科學唯課餘之外須注重道德無論文明國專制國終有一種法律對待民國近年以來立法與司法相輔而行對於家庭禮敎上亦須服從公德與私德至於在社會上作事第一信用爲先對已誠實心口相應現在普通人之習慣往往對於公共之地不顧公德妨碍他人故萬不可以公共之物各存私見廢棄不顧望諸君須具有保存公共之義務養成公德心與私德心是以顧全道德之人决無違犯法律之弊况無信用即無道德而私德與公德實相輔而行斷無有私德心而無公德心諸君在求學時代當處處留心即當抱定此種宗旨不可逾越道德法律範圍社會上服務之人往往深於嗜好揮霍金錢毫無顧惜以致傷其私德心而觸犯法律良可浩暵云云講畢散會時已鐘鳴十下矣 
[艾迪博士今日佈道]  
　　美國艾迪博士第三次來華播道業已由京到滬靑年會吉爾逹君特爲備辦一切定今日下午五時一刻假座該會殉道堂開布道大會有志道德問題者均可往聽也 
[控售冒牌杏仁露之辯論]  
　　陸榮彰至地方審判廳控張雲卿假冒牌號有礙營業請求訊究并追償損失等情昨日午後由該廳陳同壽推事官開第一庭審理原告訴稱廣東香山人年二十八歲前淸光緖二十七年在老北門外興康里創立惠華公司合樹牌杏仁露自開辦以來營業發達不料近有被告在九畝地設立穗亨糖菓號專銷忠華令樹牌杏仁露與商人所立惠華牌號雖字音不同但其形式相仿殊與我之生理有礙且被告所做之貨皆用次貨製成本片初商人曾出洋一元向其購買冒牌杏仁露半打今將僞貨並發票及商人眞貨一併呈請察騐俾分優劣被告不到由代理人到案辯護聲稱被告之貨並非自製乃從他處批來有賬可稽問官得供卽以辯論終結聽候宣判原告所呈眞僞杏仁露各一瓶連同發票一併存案研究 
[究竟因何聚會]  
　　粤人梁鼎芬因在租界内專與雜種洋人聚會有碍租界治安被西探目利扶司華探侯松山偵知禀明捕頭於昨將梁拘解公共公堂經中西官訊悉前情判梁押候禮拜五查明訊奪 
 
 

Page 11

 
 
[大中國貨公司開幕預誌]  
　　南京路泰和里大中國貨公司組織男女負販團出發勸導同胞購用國貨又爲便利内地顧客起見設立通信販賣部其主要部分如代理部批發部等現已佈置完備擇定五月九日正式開幕届時並柬邀各界宴會於太和園云 
[西人定期賽馬]  
　　西人春季賽馬之舉現聞已訂期五月十三十四十五舉行並定於十八日跳浜想届時必又有一番豪興也 
[汽車碾斃學徒三誌]  
　　天津路嚴蘭記紗號學徒施春華（即裕通）於日前被住居海寗路某姓汽車夫鮑阿坤駕車不愼在南京路撞倒碾傷身死等情已兩紀前報茲悉屍父煕來痛子死於非命不肯將就了事特向號主嚴蘭生磋商聘定威金生律師提起控訴捕房已准於星期二解送公堂訊辦 
[淞滬火車碾斃老人]  
　　昨有寳山縣吉一圖地保陳友卿至地方檢察廳報稱今日上午七時由吳淞開駛來滬之火車行至寳興路東首鐵路橋附近碾斃年約六十餘歲之老者一名查無家屬報請相騐下午該廳即委檢察官等前往相驗 
[警廳分發淸道夫號衣]  
　　淞滬警察廳訓令各區署所云照得各屬淸道夫應着號衣現經本廳飭匠製齊應即分發應用爲此令仰各該署所卽日按照後開件數來廳具領自五月一日起凡各屬淸道夫在服役時務各一律穿着以資識别並責成淸道員妥爲經管如有懶不穿着及遺失等弊惟該管淸道員是問至此項號衣前面綴有圓形白布應塡文字茲經本廳訂定方式俾歸一律仰各該署所依照後附字樣自行塡書爲要此令計開第一區署三十六件一分所二十九件二分所四十六件三分所三十九件第二區　（高昌廟派出所在内）三十三件一分所四十六件二分所二十七件第四區署三十六件一分所三十二件二分所十五件第五區署二十三件一分所十六件二分所十八件 
[巨石壓傷小工]  
　　浦東亞細亞煤油棧昨有小工江北人某甲因搬運石子偶一不愼致被巨石壓傷足部流血如注不省人事旋由該棧洋經理飭令舁赴醫院療治 
[續誌流氓與江湖尋釁]  
　　英租界北海路沿愛多亞路北界拆造房屋之空地上設有江湖賣藝及各項食物攤擔本月二十五日有流氓婦强盜老五及混名南北天王阿戇等向江湖山東人王錦標收取地租錢起釁用武王錦標被老五用鐵斧砍傷送往醫院不及醫治身死現王等同帮在滬賣藝度日者咸抱不平連日携帶傢伙向該處尋覓仇人意圖報復公共捕房捕頭亦查行該流氓等叙集該處一帶素不安分故於昨日派包探至該處小茶肆内拘獲七各帶回捕房拘留候解公堂訊辦 
[邑廟蘭花會改期]  
　　本邑愛蘭各紳商原定昨日起假邑廟内園開蘭花大會三天以助遊客雅興詎前數日天忽寒冷致所植老花未能開放郁紳屏瀚家諸花亦未放齊故經同人公議决定改期至陰曆四月初一二三日開蘭花會三天云 
[救濟會偵探查獲拐匪]  
　　救濟會偵探　占順昨在太古洋行開赴廣東等處之穎州輪船上查獲蘇州拐匪周祥林被拐二十四歲上海婦人周李氏押入水巡捕房詰得該氏聲稱家有丈夫住居法租界南褚家橋保安里實被該拐匪誘拐等語梅捕頭諭飭備文派探目何阿春協同該偵探將周匪連同該氏押送地方廳請究午後經檢察官預審之下判將周犯收押候究周李氏留候飭傳伊夫來案具領 
[騙洋限期理還]  
　　杜周氏前投法公堂控被樊復騙去銀洋甚巨察破後由樊歸還外尙欠洋若干元請求訊追詰之樊復供認騙洋不諱惟現在一時難以措還判着原告查明被告有無家産禀復再核在案昨日届限提訊樊供民人已托人前往原告處理勸請求寛限料理原告稱樊並未托人前來理勸仍求嚴追中西官判樊還押限七天内向原告理還如違重究 
[掮客連累保人]  
　　倪光興前以掮客名義向堃和動豐恒順等號掮售糖貨詎將貨運至原籍伊父所開店内出售將洋私用被各原主察悉具控法公堂傳訊屬實判令限理嗣倪出周曉春具保出外迄今分文不理一再傳訊倪避不到案判着保人交保限交倪光興在案昨日提訊周曉春稱與倪並不相識由吳槐卿介紹作保今倪逃匿何處實不得知求察中西官判周還押限一月向各原告料理淸楚 
[限理往來欵項]  
　　田宏裕前延德爲理律師代表至法公堂控已閉元泰盛麻袋號經理吳槐卿不理往來銀六千兩請追一案經法公堂訊判吳交保限繳在案昨日届限傳訊原告由朱則夫代到聲稱田因患病不能來案吳曾托人前來料理言先還銀三百二十兩惟銀未收到求請核示吳由保人周曉春代到稱吳前曾托人理過餘不知情請察中西官判限一月再核 
[竊賊身穿女衣被獲]  
　　竊賊張樂益日前在某處竊得婦女衣服數件穿在自已身上至法租界地方意圖質當適爲包探查見將張帶入捕房昨解法公堂請究張供此女衣實向鄕間親戚家借來詰其親戚住居何處張語塞中西官判押一月示儆女衣充公 
[西牢押犯病斃]  
　　虹口提籃橋西牢内押犯朱洪喜於本月二十六號晚七時許忽然斃命經二十五號管牢印捕禀明捕頭派探將尸异入驗尸所報請公共公廨張襄讞會同英領白君於前晨蒞所檢驗得死者朱洪喜胸間腹部均有傷痕以係因傷身死飭承塡明屍格升座公案訊據見證押犯王阿二供稱我住在死者隔壁並未聞有呻吟之聲亦無别種情形又據二十五號管　印捕禀稱昨曉六句餘鐘我見被告在號子内尙無何種舉動至七時許忽然斃命是以報告捕頭云云中西官得供因無屍屬飭保報堂棺殮厝擅候認並着聽候工部局西醫將相驗情形報告公堂再核昨晨由工部局西醫投案聲稱是日我在驗尸所詳細檢驗得死者實係因病身亡並無别情至死者身上之皮破微傷係自已手指抓碎云云中西官得供會商之下以旣據工部局西醫到堂證明朱洪喜係因病身死應卽將案註銷 
[干涉深夜賭博之衝突]  
　　賃居南碼頭安樂里之崇明人袁阿福以拉車爲生其妻陳氏深夜在家與人賭博以致人聲喧雜同居人曹殿奎之妻陳氏適因臥病惡其　唣由曹向之阻止以致口角繼以格　致袁陳氏受傷下體經袁舁至一區一分駐所控訴張警佐以案　刑事飭送地方檢察廳請爲驗訊 
[巡官捉賭]  
　　滬南萬裕碼頭祥愼石灰行每夜容人聚賭抽頭漁利被該管一區一分駐所張警佐訪悉爰於前晚飭由楊巡官帶同長警密往查拿各賭徒猝不及防無從逃遁遂獲住李慶祥聞子卿汪天祥薛順林等十四人連同賭具及桌上銀洋銅元等一併帶所張警佐問明飭令分别拘留或罰洋開釋賭具等均着充公 
[誘賭外國紙牌]  
　　無賴吳小四仔串黨在虹口蓬路某弄口設攤誘人賭博外國紙牌被三百八十八號三道頭華捕查見將吳連同賭具一併帶入捕房押候解廨訊究 
[沿途打架]  
　　寗波人白重友上海人錢則敬常州人張扣生因在北四川路崇業里口索欠起釁互相毆打被二十號日警查見以白等不應沿途相打一併拘入捕房押候解廨訊究 
[掉換僞香烟之押儆]  
　　過犯吳成祥因將别種香烟假冒英美烟公司之大英刀牌持至密勒路六十七號門牌周開田烟紙店以購買香烟爲由希圖以僞掉眞被周察破鳴捕將英拘入捕房昨解公共公堂請究經中西官訊實判吳押西牢四月以儆 
[串攫金圈分别懲押]  
　　匪類陳松林串黨王金寳前日在新閘大沽路攫取婦人沈楊氏之金圈一付圖逃被捕查見帮同追獲將陳王二人連贓帶入捕房昨解公共公堂請究經中西官訊實判陳押西牢二年期滿逐出租界王金寳押半年以儆 
[大統路火警]  
　　閘北大統路鎈源里口崇明人姜某所開之興心茶樓於前晚一句餘鐘因潑翻火油燈起火冒穿屋頂後由各段救火會到場救熄燬去樓面兩間樓下係二房東徐姓開設之成泰茶葉店及箴作店幸未波及昨經四區余署長傳姜到安押候查辦 
[車夫猝斃續誌]  
　　不知姓名之黄包車夫在閘北永盛里猝然倒斃已紀昨報茲悉死者姓趙名金德二十九歲通州人住居法租界自來火街四十九號門牌前日下午地檢廳派檢驗員吏蒞場相驗得委係病故當由死者母舅湯王德投案請求免封報堂收殮 
[女子臨嫁潛逃]  
　　住居美租界梧州路通州人梁紅升之胞妹阿鳳年十六歲已許字南翔張姓定陰曆本月十六日成婚不料阿鳳於十五日私自逃逸由梁偵知係陳阿榮所拐前日將陳扭控閘北五區三分所訊供不認唐署員諭令暫押飭梁退去詎行出警所見伊妹卽在附近探聽消息因即扭案據阿鳳供由陳薦在日本人家帮傭云云昨日轉解司法科押候訊辦 
[寶貝墜水身死]  
　　船戶張龍福鹽城人前日駛經曹家渡蘇州河被侯根頭之糞船在張船後艙碰撞張有妹名寳貝站在船頭上立足不穩墜水身死當即鳴知水巡隊將侯拘獲轉解司法科訊辦現該女屍體尙未撈獲 
[招領失孩]  
　　昨日上午縣警察所出有布告云爲招領事本月十三號據本所偵探孫阿松等面稱頃在本城大東門外查獲被拐男孩郭二海詹奎海又名靳奎海二名送請核辦等情詢據郭二海稱年七歲通州人住通州北門外毛家染坊左近交親已故有母親及一兄一妹在家兄名都海妹名扣海據詹奎海稱年八歲通州西亭鎭人有父母胞兄在家父名金柱兄名聚海各等語爲此示仰該孩家屬來所認明具領俾資完聚特示 
[財廳催繳牙稅]  
　　江蘇財政廳以所屬短期牙行稅爲國稅收入之一項近因各牙行時不遵章換照繳稅又復隱射匿報特撰成六言示諭貼於縣公署前催令牙商遵章倒換其示云照得短期牙行關係國稅之一稅率爲數無多實屬異常體恤每年捐換一次籌措亦易爲力惟聞取巧之戶往往任意延匿甚有無證私開故與定章抵觸要知違章補罰弄巧反致成拙迭經諄諄告誡猶恐不知儆惕用再重申定章諭爾牙商知悉以後遵章倒換母得稍存玩忽倘敢再事抗違定予從嚴懲斥 
[帶土人從寛開釋]  
　　潮州人黄阿四前日身藏禁止進口之波斯紅土及小土各一磅行經廣西路被四百十九號巡街捕查見以其違章連土帶人捕房昨晨解送公共公堂經王襄讞會同英卓副領事研訊先據中西探上堂禀明前情請究訊之黄阿四延律師到堂辯稱被告向來吸食鴉片前日在某界土棧内購得印土與波斯土兩包要求寛宥中西官得供會判黄從寛開釋印土發還紅土銷燬 
[竊取羅卜票之懲儆]  
　　南滙人汪根生（卽湯東裕）前因串同在逃之桂生在公共租界海司格路三十二號門牌西人克佛住宅内竊取值洋三千元之羅卜票變價分用經該西人報捕請緝後由老閘捕房中西探將汪緝獲解廨訊押在案昨晨由捕將汪解經中西官復訊屬實判汪押西牢一年半期滿逐出租界 
[收質盜贓之科罰]  
　　山東路三百九十五號門牌押店主潮州人郭少南浙江路十八號某當舖夥陳甘芝漢口路九十二號某當夥陸子良均因收質盜匪王錦芳陸根生搶刦之盜贓綢皮衣服匿不報捕被捕房查悉飭探於昨將郭等分别傳至公共公堂請究經中西官訊寳以被告等不應違章判各罰洋十元充公以儆 
[被控行兇人交保候訊]  
　　新閘孟納拉路居婦張林氏延資美律師在英公廨刑事科控甬人劉阿星行凶等情昨晨由捕將劉拘解公堂經中西官訊判劉交五十元人洋並保候禮拜三訊核 
[冒用商標改判罰金]  
　　虹口元芳路東貴芳里廣昌丸藥店主粤人翁雪樵在公共公廨控翁雪麟冒用商標一案由廨訊判被告發押西牢一月茲因被告不服復延律師投案聲明理由要求公堂將被告開釋改科罰金中西官得供會商之下姑准被告律師之請求判被告罰洋三百元充公以後不得再用原告商標 
[紹介新刋]  
　　本埠精武體育會開創迄今已有九年成續頗佳新刋印刷物一種名曰精武昨承惠贈一册披閱一遇内容完美印刷精良每本價洋四角當此國勢危岌提倡尙武允爲當務之急凡我國民盍往購之以振尙武之精神乎 
　　又靑年全國協會最近出版靑年進步雜誌取材亦甚豐富昨承惠贈一册特書此以爲紹介 
[中華職業敎育社通訊]  
　　四月二十八日議事員常會沈信卿黄任之穆竊初王儒堂賈季英朱少屏蔣夢　顧蔭亭 
一件提議七年度預算議决通過 
一件報告學校建築籌欵情形 
一件提議年會籌備事宜議决開會日晚間由社備便餐商借公共體育場餐畢演幻鐙奏音樂主席沈信卿 
來件 
[幼女敎養團國貨販賣部緣起]  
　　淸心女學校畢業生張良箴謹布全球婦德之美當推吾中華民國爲首屈一指曠觀史册所載之賢母節婦孝女淑媛類都以針黹紡織所獲上奉翁姑下佐家政今窮鄉僻壤猶略能髣𩫴然必幼而習之始能長而行之獨茲通商大埠之上海自歐風東漸競講自由棄三從若敝屣視四德如贅疣閒居飽食日事嬉游在上級社會爲門第觀念猶勉受學校之敎育下級社會爲生計關係亦嘗操觕笨之工作惟有中級社會旣未經敎育之陶鎔又不耐工作之勤勞耳所濡者奢侈之風目所染者放蕩之行其不流入於歧途也幾希尙何相夫敎子之能望哉良箴目擊情形心冀斡旋求事半功倍之效爲補弊救偏之謀爰忘其議陋有幼女敎養團國貨販賣部之組織半日讀書以陶治其性靈濬發其知識半日經商以改良其習慣贍養其身家似旣可補助平民之生計又可擴充國貨之銷場第良箴一弱女子耳願宏力絀識短才疎伏祈當世君子俯賜提倡力予維持俾良箴得免隕越良箴幸甚女界幸甚 
　　編制共分甲乙丙丁戊已庚辛壬癸十組每組十人招取十五歲以下十歲以上身家淸白之幼女充之暫時先辦甲乙丙丁四組上午授以國文算術縫紉烹餁等必要之學科下午專門販賣本國工廠各種精良貨品俟經費充裕再陸續增辦 
　　服裝俱服本團製備之愛國布衫袴另加白字紅綬標幟以資識别 
　　資本除由本團設法籌塡外如蒙各省大慈善家量予捐助固甚歡迎惟本團並不派人持簿募捐千希注意 
　　徵求凡本國工廠所製之藥物類化粧類書報類維物類祗須貨品精良皆在徵求之列倘荷委任代銷可臨本團面訂辦法 
　　規則另具詳細章程苟有未盡之盧容俟修正 
　　機關暫設法租界小北門外文元坊二弄第十八號 
[鐵路協會附設圖書館緣起]  
　　自夫寰宇多風江流不靜三傳之業輟於干戈六藝之場鞠爲茂草慨國魂之散失賴志士之收藏本會地近鴻都人稱鳳翥而乃圖書不備藏室未成旣無以壯文明之觀瞻又何以爲敎育之補助用擬宏開秘閣廣關書城綜其大綱厥有四利昔季札聘上國留心詩書蕭相入關中先收圖籍治國如是治路亦然將分幹線枝線之準繩必徵諸地理圖說欲定國有民有之政策必稽諸歷史民情圖法規之整齊宜洞悉政治原理謀運輪之發達宜研究實業各科第收散終誚續　必彙集始窺全豹按圖可觀形勝無事測量臥閣而披羣書藉增聞見此於路政之利益一也原伯魯以不悅學而亡其身閔子馬以無學不害而忘其國路學不精足以亡路學以救路是在吾人方今蟹行之書紛塡於市象胥之學相傳於家散之則片玉零　萃之皆石室金匱况路學日漸發展路政現當改良尤宜大啓鴻規廣開虎觀洽中西爲一貫布方策於千秋用以昭示先型餉遺後進此於路學之利益二也天祿石渠誇帝室藏書之富曹倉杜庫言私家藏書之豐自古爲然於今孔亟不惟官廳學校宜辦亥豕與魯魚凡屬團體機關尤貴汗牛而充棟况隣邦巨賈亦頗購遺篇徵古籍麟麟炳炳蔚成鉅觀本會人近萬員歲逾七載亟宜文館宏開圖書遠討積學之士藏古之家當必樂觀厥成聞風興起此於本會之利益三也珠玉犀象悅於目而不適於用金石草木適於用而不啓於心厥惟圖書兼擅其美然四部七略焉能盡觀北馬南船何從滿載與其效桓譚之聚何若爲劉幾之莊旣不必徧彷山中亦何取僦居坊内但獲稍加搜集便成本會之奇觀倘能廣致揄揚尤屬路界之佳話英雄未老藉典籍以優游案牘餘閒假篇章而休息本大公之無我且小住以爲佳此於同人之利益四也綜此四因允宜創辦猶有一說尙須縷陳各局搜羅原有陳列之館路員研究亦多探討之書惟搜輯多屬專門種類亦難完備與其分設而各爲一部何若綜合而無美不收爰合同人創茲盛舉熱心贊助望不讓於當仁毅力經營恥獨爲乎君子謹述緣起並附簡章大雅名賢幸匡不逮 
　　募集捐欵及圖書簡章 
　　（一）本館大略計警係附設於鐵路協會所募捐欵除圖書館設備及初次購置圖書外其餘作爲永遠基金保管生息充維持擴充之費 
　　（二）圖書館設備及初次購置圖書之費約須二萬元每年管理費及擴充費約須五千元 
　　（三）凡鐵路協會會員皆有捐助欵項圖書之義務 
　　（四）本館所藏圖書分本國外國兩大部本國圖書凡可供同人參觀者務設法以次搜羅完備除購置外有以家藏善本惠贈者最所歡迎外國圖書英法德俄日分橱庋藏凡於鐵路有關者擬廣爲採置新出之書隨時購取 
　　（五）募集之法由本會備有募捐册若干本編列字號指定會員分途勸募 
　　（六）凡捐助欵項或圖書者均以取有本會正式簽押收據爲凖 
　　（七）捐欵及贈圖書誌謝辦法如下甲凡捐欵贈圖書不問多少槪登本會會報誌謝並送一年期閱覽劵一紙乙凡捐欵或贈圖書五十元以上者除登會報並送永遠閱覽劵外俟本會落成時在會中公園將芳名泐石丙凡捐欵或贈圖書百元以上者除登報泐石及送永遠閱覽劵外加增本會各種印刷品丁凡捐欵或贈圖書五百元以上者除登報泐石送劵及加贈外將玉照台銜彙懸閱覽室戊凡捐欵或贈圖書千元以上者除登報泐石及送劵加贈外將玉照台銜專懸本會會議室已各機關有捐助欵項及贈送圖書者除登報泐石外當專函致謝 
　　（八）凡有寄存圖書者分爲三個月六個月一年二年四種本會給以寄存收據負完全責任届期滿後可以隨時取回寄存之書 
　　（九）本會募集捐欵應隨時交妥　銀行存儲 
　　（十）此項捐欵除圖書館應用外無論何人何事不得動用此項存欵 
　　（十）（一）本簡章如有未盡事宜得隨時修改增加之 
來函 
[南滙縣公署來函]  
　　敬啓者頃閱本月二十五日本埠新聞欄内載狂人誣報謀害縣知事一節不勝詫異查敝署前據民人顧良煥來案報告有周錫全奚老三鞠春山意圖謀害良煥請予飭查保護等情即經派隊查明盡屬子虚現正飭傳原告究誣報登諒係得諸傳聞致失眞相用特專函奉請查照更正南滙縣公署啓 
雜評二 
[亦一刦運（訥）]  
　　自歐戰開始以來世界各國之商輪無辜被轟沉没者不知幾千百矣是誠商旅之一大刦運也我國商輪以無航行接近戰區之海洋故幸免此无妄之災即國内戰事紛起亦以相爭在陸地從未殃及巨大之商輪乃不謂於國人希望主持和平之總理南下無端演此慘劇鳴呼不遭戰禍而遭此戰禍間接影響之禍是亦所謂刦運也耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[縣公署書記員之弊] [  淇]  
　　係知事兼理司法條例第七條縣知事因掌理訴訟紀錄統計文牘及其他關於司法上之庶務得置書記一人至三人則是書記員之對於縣公署司法部分其職權推有記綠文書及掌管庶務已耳有何弊之可作然就記者耳目所及言之其辦事之細則正不必皆如是之規定也承行也錄供也送稿　宣判也視前淸之手續尤多則其作弊也自得較前淸爲　 
　　何言乎承行之弊也大率訴訟狀詞悉由收發代爲遞至課員課員擬定批詞刑訴則發交刑事書記民訴則發交民事書記而開始之狀詞爲何人承行者則此案無論至若何程度所有雙方訴訟之文件悉歸該承行之書記掌管於是當事人之抄稿逕可壟斷以留難之然民事尙有通知書以爲答辯之根據而刑事則視爲居奇之貨抄錄傳詞驗傷稿也需費若干抄錄人命請驗稿也需費若干錄費之多寡恒以案情之大小爲比例而供單傷單則又倍其值以索之當事人實無如何也而法定之民事抄錄費亦不過一虚本位而已 
　　何言乎錄供之弊也屍場有供庭訊有供錄供者固書記之職權也而一字之重輕情罪出入係之原被告如欲其供之利於已也書記實可以左而右之每一審案書記錄送供單動必數日任催罔應此卽其醖釀收成之時也有時且受雙方之賄則於雙方之詞工力悉敵使無軒輊例如原告甲被告乙證人爲丙甲則力言乙如何强暴詐欺之情形乙則力言甲之如何誣栽丙之供則爲模稜之詞於是此案等於未審而第二次之開庭收穫又在醖釀中矣 
　　何言乎送稿之弊也此項弊端百出而以對於訴訟上之證人爲尤甚證人有到庭陳述之義務非法律之規定乎然而有遵法律到庭者有别懷鬼胎到庭者有畏葸不敢到庭者此則可於書記送稿爲之記者嘗見有與該案本無關係之人特以與被告少有嫌怨而原告又利其可以袒已也於是一面請求補傳一面賄通書記嵌列其名送稿核准而原告恃有證人證明勝訴不難操左劵矣夫證人旣可於送稿時補傳之則亦可以於送稿時摘釋之此亦甚便也於是畏避不願到庭者亦得運動書記以摘釋之矣而抗不到庭之條文適足以爲作弊之媒介 
　　何言乎宣判之弊也民刑上訴時期法律定有明條大率悉以宣示判决之次日起算判决爲承審員之權而宣判則書記員之權也書記旣有宣判之權而秘不宣判之事遂亦時有所聞或則書就牌示而故意不懸及至當事人事後知之向其質問則牌示明明送經簽押登有號簿可稽初無送達之必要自可諉爲當事人自不經心之咎不得謂牌示定須懸若干日也 
　　以上數端皆爲親歷其境者所述蓋通病也至於值交替時抽掉案卷藏匿證憑尤爲官長所不及知而其弊乃無窮總之書記員多爲前淸刑書改充民國較前淸多開方便之門故其作弊也亦較前淸爲更厲（六） 
　　栩按上述諸弊防範不難錄供可於堂事畢時先行簽押再於逐行之旁抺以硃筆然後發交叙錄便難添註塗改而宣判則可實行送達限取回證至案卷則可逐頁黏連於每縫加蓋印記便無抽換之機惟抄錄需費當事人無直接之能力其弊殊難免耳 
家庭常識 
[白果風輪] [  省吾] 　　 
（材料）用見方寸半之杉板一塊厚約二分釐分五格塡以五色白果　　不染色另用三尺長之蔴線一條染紅色 
（手續）用三　　　先將白果之腹横開一縫再以挖刀將肉刳空之（挖刀用　　骨五寸將一端打扁磨銳略帶灣式卽成）然後將木片中心鎭二小孔距離約五分然後將木片四角削去作與白果相當之半月形成錠式以白果用牛皮膠黏於凹内綴使其縫向外與木片成十字形後以蔴線穿過二孔二線頭打一緊結即告成 
（玩法）以兩手各扣線之一端向空環繞使蕩作鞦韆狀則二線遂絞緊縮短强曳之伸則線必直旣直後而手復放鬆蔴線必張弛不已則圓水片亦旋轉不已而白果壳内之　縫激空氣遂成極高之聲浪疾徐高下頗爲可聽此種游戲玩具足以證明空氣激蕩成聲及　質之廻轉力與五色之　光性頗有益於兒童敎育蓋於聲學形學力學光學均有關也小經濟家大可製售 
[自修電燈開關] [  塵俠] 　　 
電燈之開關機用久每致内部起伏之灣形銅片斷裂卽成廢物棄之可惜今有一法將上面銅蓋拆開内部銅件一一拆下使銅匠將破裂銅片起去照樣剪紫銅一小方用銅釘裝上（銅片大小須合宜）以鉗灣成兩面曲　然後遂件裝好底下螺絲眼須熔滿松香即可復用與新者無異 
[繡球風] [  魚行] 　　 
鄙人於去年春間起患繡球風甚劇奇癢難忍（按此症均患於下部略如疥癩）後得徐髯鋆先生授一簡方每次用建旗紅茶二兩煎湯洗滌約半小時洗後拭乾水漬如此三四次竟獲痊愈至今不復發故敢以告同病者 
聯話[  佛子]  
　　輓聯之佳構者或以沉痛勝或以哀惋勝或以風　勝若徒以不關痛癢之文字獺祭餖飣敷衍塞責又烏足取去年吾家族叔某以暴疾殁乃兄某叔哀慟欲絕輓云意氣曫勃迭遭挫折披髮呌大荒誓將力與命爭其奈力與命爭壯志末酬一棺遽掩門祚凋零如何支拄握手話衷曲除非相逢夢裏祗恐相逢夢裏廻腸寸斷片語俱無其折筆如嶺斷雲連低徊無盡雖巫峽猿啼無此悽緊也此輓聯之以沈痛勝者比鄰某老年悼亡聯云顧茲繞膝兒孫獨費苦心老病纏綿先我去錯過齊眉歲月不堪回首少年放蕩負鄕多少年薄倖直認不諱徒呼負負此恨緜緜此輓聯之以哀惋勝者去年某君太夫人以八月十七日逝世蓋中秋後二日觀潮先一日也有輓之者云明月證前身佳節中秋碧海靑天先作弔拈花微一笑萬人空巷素車白馬送歸眞信手拈來自能不即不離恰到好處此輓聯之以風調勝者 
長篇小說 
[二城風雨錄] [  英國郤而司迭更斯原著常覺小蝶天虚我生合譯]  
　　卷下第四十一章（三）久之老人始至入門望色即知希望已歸失敗老人面色灰敗目光呆滯惘然曰吾竟百覔不得吾物果在何處言時卸其外衣擲之於地復弛其冠兩目分注二人大有癡意勞雷駭曰老友汝何覔耶老人聞語廻顧左右顧若不辨其聲所自來曰吾之矮櫈何往矣吾履久不竟功將何以對我受主勞雷不禁失色與卡登相覷不能出語蓋知老人舊疾又復發矣而老人猶絮絮念其錐刀之屬勞雷乃頓足起曰休矣此事誠無奈何矣卡登曰事已至此夫復何言老人此行所謀不遂自在意中惟最難堪者又令露蒔增一重痛苦耳老人目視二人若解若不解然及露蒔之名其心亦爲之一淸則自搔首不已卡登乃扶之就椅令坐且故爲慰藉許即以治履之具還之老人始稍稍寗貼勞雷搔其假髮顧卡登曰奈何夫露蒔以俜伶之身遭此大故所倚賴者全仗老父一人今老人舊疾復發將使露蒔誰賴吾二人獨能辭其責乎卡登義形於色曰勞雷今吾當與子約露蒔之事君肩任之湯訥之事則吾任之吾必能救湯訥出險也勞雷詫曰此何言之易哉夫在當日爰書未下轉園猶難而汝今日乃竟有回天之力歟卡登夷然曰此中消息汝勿根究但吾有言汝亦能從否勞雷曰果有足爲老友効力者雖赴湯蹈火吾亦弗辭卡登曰佳今可爲老人拾起大衣披之試探其囊亦有何物或能爲吾事之助者勞雷拾衣起果有一皮篋槖然　地卡登拾之起檢其中则有一紙乃老人與曼萊母女之通行證也卡登乃喜曰得之矣勞雷汝視之此實救命符也（未完） 
 
 
 

Page 15

 
 
   
 
 

Page 16

 
 
   
 
