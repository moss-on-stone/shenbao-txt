# 1890 - 50 - 4906051

 

Page 1

 
 
[集腋社彩票助振引言] [  申報館協振所謹啓]  
　　啓者本舘恊賑所自去冬創辦以來蒙諸同仁慷慨解囊捐囊賑欵除銀錢外各項珍物亦已集聚甚多邇者飢民雖已捱過殘冬而春日方長　貣不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張售洋一元統解災區散放計頭彩一張得烏雲豹袍套統各一件白陽山人眞蹟蓮花一軸金挖耳簪一支溻文正眞蹟手卷一軸二彩一張得猞猁猻袍套統各一件刻絲壽幛一軸三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物奉贈一俟售　卽　仁濟善堂向神前拈香叩首以明至公無私然後當衆開彩所望四方樂善君子從速賜購得珍物又拯飢黎此實本舘所九叩首以俟命者也 
[接錄楊君毓煇鶯粟論]  
　　一曰開井塘以普水利古者稻人所掌以潴畜水以防止水以溝蕩水以遂均水以列舍水以澮瀉水故雖大旱亦可無虞自秦漢以來溝洫盡廢嘗見旱乾之時天久不雨有井塘之家尚可養禾苗數日不枯比及天雨則苗勃然而興無井塘之家未雨而苗已先枯可見井塘之不可缺也爲今之計宜嚴定章程凡欲報名種烟者須多開井塘以其有餘濟榖田之不足第須相地勢爲之或因窪下或因近山麓疏鑿旣成卽供公用凡榖田之無井塘以及有井塘而不敷用者皆許來汲予取于求不得阻止但疏鑿器具亦不可不精查泰西有起重挖泥開河築隄鑿石諸機器不妨購之置諸土藥局中欲開井塘者准其來借或向洋行租賃亦可計可省人工而程功又速果能如此講求則苟遇大旱非特烟地無慮節榖田亦得分潤而無枯槁之虞是不惟無礙於榖産而且有益於榖族也則誠相得益彰之道也一曰輕釐税以保利權查泰西諸國凡他國貨物進口者必加重税或取什一或取一半更有徵至倍蓰者至於本國之貨必輕其税便其價値日低消塲日廣而外國貨不得與爭衡此蓋保護土産之微權也今中國不然凡物貨之進口者値白抽五載入約章而於土産反層層設卡處處抽釐以致利權反爲外人所奪良可慨也故爲今之計欲杜塞漏巵則釐税尤不可不輕者也顧或者謂輕土藥税不如重洋藥税雖洋藥之税本較他物爲重今不妨再加之四成税旣重則價値日昂消路日滯而土藥乃可以遍行天下其言似也不知此刻約章久定萬難更攺苟欲變通則各國必振臂而起以背約爲言此不可行之策也惟有减輕土藥之税俾其價日低蓋輕中卽所以抑西保我乃可以制彼且當鶯粟之初種也其税尤宜輕益求輕俾人人樂以趨之迨至種有成効所産日廣而釐税不妨再加惟至重不得與洋藥之税同使吸烟者貪其便宜不復再購得藥則操縱之道得焉矣一曰一行價以抑洋藥土藥價賤洋藥價貴然人每舍賤而趨貴大都惑於土藥味薄洋藥味厚之言也不知此皆耳食之談不足信也試思今之西商往往自入内地採辦土藥攙人洋藥之中並無異味爲此者以賤充貴此其所以獲利獨饒也西人工於謀利如此奈何吾民反創味薄味厚之説甘以利權讓他人也或有鑒於此弊議欲禁洋藥之售以保土産其意亦不可謂不精而吾謂洋藥之售不必禁且卽欲禁之於内地猶易爲力若通商各埠必多掣肘難行此亦不可行之策也但須嚴定章程無論洋藥土藥每隻祗准售若干烟膏每兩准售若十各埠皆當遵行不得私自増長則洋藥不禁而自禁矣蓋洋藥成本重勢不能與土藥同售洋藥必須増價乃可乃價目旣定一律欲私自增長則不能不私自增長而又失本誰復貿貿然爲之哉此所謂不禁之禁　至於整頓其法每大埠設稽查土藥委員數員小埠設稽查土藥委員亦數員須擇誠實可靠者充其任將土棧烟館字號住址詳明簿記每日輪流私查暗訪如有敢私自長價以及串通洋人作弊者查出立將該店查封所有貨物一槪充公並將店主逐出境外不准逗留果能如此認眞而漏巵猶不塞者吾不信也以上數端皆無礙榖産杜塞漏巵之妙策也是故淸册編井塘開而土藥不攙於榖田則榖産可以無礙矣嫠税輕行價一而洋藥不得與抗衡則漏巵亦可以杜塞矣豈非利國便民之一大關鍵哉顧或者不察往往謂洋藥病國而害民尤甚於豺虎必絶其源淸其流用嚴刑峻法以禁之而後可以無礙榖産杜塞漏巵其立説非不正也不知禁烟之説久已爲老生常談禁之而無善法適足以擾民何利民之有且使我禁内而不禁外則根株尙在萌蘖濳生上之號令空懸下之販運自若如譚序初中丞之禁於蘇是也若使我禁内而並禁外則嚴以絶之斥而遠之後效尚未可料大局實已堪虞如林文忠公之禁於粤是也是亦可謂兩窮之術矣惟有種鶯粟以收利權行之數年必有成效或俟土藥盛行後洋藥無復進口再設法議禁而其權在我較易爲功總之以今之時勢觀之則種烟之策較之禁烟之爲其損益不啻判若霄壤是在有識者自能辦之也 
寗紹台道吳福茨觀察原評指陳利害剴切詳明所籌各節切中肯綮均能見諸施行足徵經濟素優關心時局迥異腐儒泥迹靡士徇時 
[漢臯火警]  
　　正月二十八日黃昏時漢口下碼頭花樓大巷失愼一時火毬亂滾幾如萬道燭龍又似田單之驅火牛凌厲無敵是處適當電綫經由之路幸隔一二十步不致炬成灰惟對面仁濟醫院雖有圍墻遮護亦已岌岌可危　鑼旣鳴卽有洋街水龍駛至醫院後汲水以澆火塲上除各堂局水龍激射外又有捕房藥水龍分投噴注約焚二刻許隨卽火滅烟消是役也被災者共三家一爲蔑作坊一爲荳腐店一爲鉛筒作坊旁人皆謂釁起於篾作坊而篾作坊中人則諉諸荳腐店地保將兩家俱拘請地方訊究想須執法以繩焉 
[楚天新色]  
　　湖北友人云自入新年氣候異常温煖元宵前後幾類暮春至十九日天忽陰霾二十二十一兩日冷氣偪人滕六君無端税駕缸中淺水點滴成冰二十二日驀放晴光氣候轉而温暖惟礎潤如雨蒸鬱鬱堪耳二十七日雨師風伯結伴而來虎嘯聲中雜以簷溜入夜一聲霹靂大雨滂沱至二十八九兩日珠雪亂舞着瓦有聲本月初一日方晴現在江上水痕已漲起二三尺矣 
[維揚雜紀]  
　　前報紀揚城粥廠停杓就食貧民紛紛回籍等情兹聞連日起程者已有十之六七尚有三四成數未及開行本月初三日午刻忽有飢民多人由羅灣街經過行至馬巿口地方瞥見山東人所開大餅店内饅首儲積甚多飢民中有數人竟不由分説上前攫食一空店主知難理喻遂與用武隣右各店羣起相助當將爲首者扭送有司 
 
 

Page 2

 
 
衙門呈請究辦嗣聞邑尊將滋事者薄予懲責以儆其餘未滋事者用好言撫慰一番衆皆感戴立卽解散○俗傳二月二日爲福德神誕辰揚州新舊兩城各坊土地祠均於是日由本坊居民醵資設供香烟縹渺燈彩輝煌廟墻之上彩繪各種戯劇以壯觀瞻並招雇小淸音班笙歌嘹喨鼓吹昇平亦一年中佳會也 
[騐收河工]  
　　高郵一帶運河挑濬竣工已紀前報兹聞上游現已檄委于觀察寳之前往騐收觀察於上月杪抵工當卽會同河工總辦按照估册逐叚較量觀察見尺寸敷餘疏濬如式頗爲喜色云 
[麋臺春眺]  
　　蘇州府屬各田户前議設立催租局减收五成黃子壽方伯體恤鄉農駁斥不准惟飭府縣擇佃户之尤爲頑梗者逮案比追業已紀諸前報矣兹各田户以收租之事必須劃一辦理若不設局勢必事出兩歧爰再禀請仍照前議設局催收以蔣紳爲總董准各田户將應收租米若干開單送局另行發單催收提出二成爲局中經費方伯俯順輿情准其設局第不許如往年之委諸佐貳濫比貧農云○去秋蘇省淫雨成災仰蒙國家厚澤深仁發帑開捐以資賑撫各大憲復體恤民隱多方籌賑普濟飢寒長元吳各鄉客冬已一律放賑今正接辦城内各貧户其法先舉公正紳董數人分東南西北中五路逐户挨查明確然後按户散放現已一律竣事計共放米四千五百石除動撥倉米一千五百石外餘由剛中丞委員採辦目下又接辦春賑各紳董櫛風沭雨勞瘁不辭其功德誠非淺鮮也○常州府陽湖縣金大令士準禀報丁憂黃方伯札委候補知縣何明府錫之前往署理日内將禀辭赴任矣 
[通州剩語]  
　　年例元宵前後於鼓樓前點燈三夕以慶良宵每當參橫月落之時鬢影衣香尙掩映於火樹銀花之下許觀察先期出示禁止不許懸燈崇實黜華實屬老成之見而好事者則謂爲大殺風景等於煮鶴焚琴矣○南關王恕園舊爲厝樞之所歴年旣久積之愈多許觀察曾出示限一年内令親屬各自領歸速爲安葬現届一年期滿而領者尙屬寥寥因復出示俟春融後先行擇地安葬以免暴露於荒原蔓草間云○濃春烟景日煖風和居人薄御吳綿猶苦汗流浹背運河向陽處冰已開釋大約正月杪船舶可以通行矣 
[日東餘話]  
　　去臘十二月某日日本派駐美國華盛頓全權使臣陸奥宗光奉召回朝到京請覲○十二月初十日皇妃園權典侍誕生一女○神武天皇開國至今已二千五百五十年日皇定於西正月十一號紀元節在宮中舉行祭禮届時必有一番熱閙也○日本村上英俊爲從事法文之鼻祖年已七十有餘向充東京學士院會員近以老病乞休解組甫十日遽歸道山訃聞於朝日皇恃賜銀餅三百圓以爲祭費 
[朝鮮近事]  
　　朝鮮外道風俗凡有錢之家必將銀洋托京中相識之人存放自己不敢藏銀盖恐夜間被盜賊搶刦也松都人某甲累世豪冨其錢皆在京中某乙處近因乙騙華人之錢控官查究舊日貲財不能復保而甲亦因此拖累數世之富敗於一旦惜哉○華商往外道採買土産皆赴道署報明請領護照現在商人往外道者被鮮官攔阻以爲中國護照雖與鮮官會印不足爲憑須另請朝鮮護照方能前往買賣云○鮮官某有女出嫁使女二十名僕從數十倍鄉民來觀者不下千人無不嘖嘖稱羡○外道韓商來京買貨者不敢持錢行於路恐被暴客刼奪也○南門外華商零沽者被鮮人搶去貨物赴署喊寃未知如何辦理○華商日商德商皆被韓商所騙屢經控告從未聞韓商有被他人所騙者可知各國商人皆無韓商之詐也○前者游勇屢次遞解回籍近聞游勇仍至外道開設六門寳局想道憲聞之定當嚴行拿辦也○黃海道一帶與華人不通買賣近有肩挑小商到海州販賣貨物終日未售分文且無人給以食凍餓而返○韓人酷愛水仙花惟供養不得其法無一開放者○韓人行劫者甚衆由仁赴漢八十里行人不絶每遭毒手亦可見捕務之廢弛矣○忠淸道人献二虎於王皆去其爪牙以備畜養去冬天煖韓地所産狐皮不堪使用○客歲華商生意不佳今春多閉門歇業者亦可見海外謀生之不易也○韓例凡有犯賭者卽科以死罪而賭風更盛可奈何○華商雇小船於去冬十月間至烟臺採辦年貨至新止後始到所帶菜蔬等物俱已腐爛不堪想不免於折閲矣○星使於某夜暗中查緝署中見有庖人聚賭立將爲首者予以大杖死而復甦亦足見其御下之嚴厲矣○韓官出示曉諭在漢各民居限二十日内一律遷赴仁川尤恐華人或有變端屢訪天津有無兵輪來此亦足見其胆之怯也 
[捕獲海盜]  
　　温州洋面常有盜匪搶刼商船去年冬間某撫挈眷赴閩中途被刼具禀督轅請爲飭緝當經卞制軍批飭地方文武嚴密緝辦在案上月二十二日又有某姓貨船行至閩甌交界洋面被盜搶刦盜匪手執白刃施放洋鎗貨船人受傷甚衆卽赴地方官衙門報案適藝新輪船派守是處有巡緝之責管駕官查知立卽帶兵追捕盜匪尙敢拒敵相持一日之久後盜船上之桅杆被砲擊折盜船始退藝新輪船在後緊追盜匪三十餘人見勢不佳棄船登岸而遁我兵亦舍舟而陸徒手相搏生擒九人立卽捆縳押解至省聞盜匪俱係台州人有一盜貎頗慈善據稱向作魚販生理因上年被盜搶刼無家可歸致遂落草不料又爲官兵所擒復據押解官兵稱該盜到大橋下時常有小船漁民詢其所犯何事卽中亭魚牙夥徒亦多有識之者揆度情形其非緑林積匪可知將來訊讞時或可施恩法外也其餘盜匪管押候訊供詞如何容俟續錄 
[負債輕生]  
　　奉化人某甲寄居寍城有年性嗜賭博一入新年賭興愈濃徹夜不歸所輪甚鉅無可歸償竟於前夜呑烟自盡迨其家人知覺急延名醫灌救無如爲時已久終無返魂之術旋卽買棺成殮各業中人每遇新年皆以擲骰鬥牌爲樂逢塲作戲可勝可負尙屬無妨若某甲者至因賭負而殉以性命則誠所謂輕於鴻毛者矣 
[耍戯受困]  
　　江湖賣術者流每遇新年無不開塲演劇觀者如堵利巿三倍九江龍開河地方與城外閙巿隔一衣帶水近到耍戯多人在該處河灘紥成布圍内列飛禽走獸每日開演有二女子年輕貎美口唱小曲其音靡靡頗足動人又爲走索踏梯之戯柳腰一搦蓮步雙鈎如蛺蝶之穿花蜻蜓之點水觀者無不眉飛色舞喝采稱奇每日所收看資甚夥凡屬公館行棧喚至内室演唱犒賞尤屬不貲正月二十八日在廠中走索時觀者轂擊肩摩間有少年好事者手取靑銅錢擲女之面以博秋波一轉而女子藉此可以得錢故無不任其戯擲不意有羣小兒亦將蔗根蔗梢任意亂擲二女肆口駡詈無賴輩聞之代抱不平一擁而前勢甚洶洶當有賣拳者數人向衆揖謝無賴輩仍不肯干休相持旣久有多人將女子保護出塲衆始分散然花枝已不免狼藉矣 
[姑妄言之]  
　　九江信云西關外老馬渡地方白楊蕭索荒塚纍纍近日時見怪異一日有某甲在大碼頭某店飮春酒乘醉而回經過此地時已二更突見二物婆娑而來陰氣逼人將甲拖翻在地塞泥於口復扼其喉其一曰姑恕其命遂飄然而去甲驚魂不定毛髮悚然酒亦頓醒是豈眞爲路鬼揶揄耶當是妙妙空空兒裝成鬼臉乘風髙月黑時逞其攫物之計耳 
[誘賭宜懲]  
　　魯家匯係浦東南匯縣所轄時有賭棍引誘典鋪小夥賭博輸洋該夥等均係貧苦之人被累不堪以致天津逃匿推原其故皆由地保等交相賄縱以致通宵達旦喝雉呼盧若不嚴懲地方爲害非淺不知賢有司亦曾計及之乎 
[輪船水脚確聞]  
　　昨報减收船資一條尙有小悞兹查得招商怡和太古三家合同去歲期滿太古欲往來天津各船多佔便宜招商怡和不允故各撒手現値初放天津輪船太古先將客貨跌價以兾廣攪生意因之招商怡和亦與從同至長江客貨仍照前價昨報由滬運漢跌價 
 
 

Page 3

 
 
云云此説未確合丞正之 
[釋菜上儀]  
　　昨爲丁祭之期黎明時江海關道龔觀察率同松海防同知劉司馬上海縣裴邑尊守備守戎并文武各員恭詣文廟行釋菜禮彬彬秩秩誠上儀也 
[包探捉賭]  
　　包探何瑞福顧阿六至英公堂稱三馬路福康里内奚氏家有聚賭情事同西包探前去拿獲陳梅溪等一干人起出賭具並在各人身畔搜出銀洋物件一併送案請辦陳稱爲司帳沈金瑞稱在順利洋行司帳王子祥稱是貢生現欲赴京朝考張阿金供在親戚家賭錢者係同居之人我不與聞陸敬籌供爲醫生劉樹德供爲司帳金松蘭供經收房租王少金供在海關司帳偶然玩耍並非聚賭蔡太守謂賭博本干例禁姑念均是生意人格外從寛判陳梅溪等各罰洋十元張阿金免議賭具銷毁所有銀洋物件分别給還商之易副領事將罰欵撥充同仁女醫院經費 
[拔妓案結]  
　　開妓院之楊紹宗及男女傭人等控妓女徐蘭仙欠洋共有四百元被馬德芳紏同流氓徐松濤莊紀生等拔妓圖賴銀洋由包探何瑞福陳阿九顧阿六拘獲馬等解由蔡太守訊供命將各人押候查明核辦等情已列前報昨日覆訊各執前詞太守謂此案業經查明豈容飾詞强辦判將爲首拔妓之馬德芳笞責二百板徐莊各責一百板趙德紀趙生林交保楊等請追銀洋碍難准理斥退 
[竊票判押]  
　　寍紳馮植夫控外甥余紅桃串同學徒陳玉如行竊自來水公司股票托項茂生價賣等情由捕房包探秦少卿拘拿余紅桃等起出銀洋解由蔡太守飭將余紅桃等押俟原告投案質訊已列前報昨據馮植夫到案稱職員開設同文石印分局所有自來水公司股份票五紙放在帳檯抽屜内忽然失去旋在出店梅阿仁床上尋見二紙盤問各人均不承認根問公司始知股份票三紙項茂生托馮彩園價賣與匯豐銀行西人計價銀八百七十兩照現在巿面股票三紙可售銀千兩之譜該銀行買辦席正甫亦知道又詰得股票係由余紅桃串同陳玉如竊取交項出賣項係木匠作頭我曾照顧伊生意余紅桃將票托伊出售伊應知照我不應從中圖利聞伊祗付余紅桃洋七百五十六元今由捕房將各人拘案請照例懲辦追還股票包探秦少卿禀查得余得洋七百五十六元現祗存二百元聞曾借給與陳四百元立有借票係梅阿仁爲中現在起到洋二百元外另有百餘元一併呈案余紅桃俯首求恩陳玉如供在局生理已有數年從無錯事此次余紅桃有股票出售我曾向借洋未果並無串竊情事項茂生供寍波人爲木作頭余陳二人係馮老班之親戚夥計托我經售股票三紙計價洋千元除用銀拆息之外交洋七百五十六元不知其來歴不明我本欲告知馮老班奈與伊素不相識故未告知梅阿仁供竊票價賣之事我不干預馮植夫又稱項爲作頭近來積蓄五六千金我曾照顧伊生理何謂各不認識至起案洋二百元係余售票餘存者尙有百餘元係孫兒輩押歲錢存在我妻處被起到案余旣收七百五十六元尙少五百五十六元諒與陳玉如分用務請追究太守問余紅桃售票之洋祗存二百元餘洋何在答稱已還别人債欵又問項茂生旣售洋千元如何祗付七百五十六元答稱我用銀數十元馮彩園扣用銀十餘兩尚有拆息一律扣除只有此數又問有何拆息答稱二十八日我先墊付銀洋及三十日始向銀行收銀故要拆息太守謂二日拆息亦無如此之多項語塞又問照馮植夫稱爾將票售銀八百七十兩究竟如何答稱我祗售洋千元不知轉手之人我無盈餘馮植夫又稱馮彩園同買辦席正甫决無轉手盈餘之理最可恨者余陳二人急迫售票竟要逃往廣東幸卽拘拿務請嚴辦太守商之易副領事判監守自盜之余紅桃陳玉如各押一年着將餘洋繳出梅阿仁雖係知情並未得洋判押一月項茂生着繳洋二百四十四元再罰洋二百元湊償馮植夫如項經售竟有銀八百七十兩之多亦可扣算馮植夫稱起案之洋二百元請暫存堂我要追回股票另洋百餘元卽請給領太守隨飭問明究竟賣與匯豐銀行係洋若干覆候核示二百元准暫存堂　馮植夫出外時有許多寗人辱駡不休馮登轎之際被各人推翻轎子玻璃窓破碎馮在轎中跌仆致將大帽花翎碰壞幸由包探差役拘拿胡閙之項茂桂及甲乙二人到堂太守怒問項是何人胆敢若此橫行項稱項茂生是我弟因被馮植夫妄控故向理論不敢胡閙太守謂本分府訊斷不公儘可上控何敢在本廨前逞蠻馮年逾七旬設有不測爾等將如何甲乙二人俯首無語俄又拘到丙丁等三人均稱事不干涉太守問項茂桂與丙丁等相識否答稱不認識太守問差見丙丁等逞蠻否答稱共有五六十人吵擾見丙丁等向東急走上前拘回太守將丙丁等開釋項茂生項茂桂及甲乙二人一併押候禮拜四覆訊余紅桃陳玉如梅阿仁均交捕房帶回候訊 
[上海縣署瑣案]  
　　瞿沈氏訴稱翁名耕祥因乏子嗣撫氏夫明章爲螟蛉娶氏爲媳牛子寳國迨氏姑故後翁與婢有染復生彬章所有家産各半派分至光緖六年丈夫病故翁念氏撫孤守志勤儉持家另撥現銀一千五百兩存典生息爲日後衣食之費彬章不務正業時向氏滋擾今年正月翁故後彬章覇不許殮强將存項銀一千五百兩收去木主上並不書氏子爲承重孫希圖吞産叩求提訊裴邑尊着具詞呈候提究○朱陳氏扭曹信山至縣訴稱　夏有魏肯堂者偕曹來家托氏向陳王氏借洋五百元赴漢口販蓮木植至八月因資本不敷復借洋五百元當將烟葉棧單作抵事後魏卽病故氏向曹及魏孫連奎索取延約至歲杪仍不歸還爲此情急扭案叩求提案究追裴邑尊准之○戴虎珍控張三誘拐甥女呂氏一案迭紀報章前晚復經裴邑尊訊究呂氏之父殿源具禀求領女兒并請將張懲辦邑尊飭將呂氏交殿源領囘張笞責一百板荷枷一月期滿遞回鹽城原籍○吳如林周世榮械鬥一案經裴邑尊訊令呈繳兇器吳周同稱刀棍前已呈繳此外别無兇器矣邑尊飭令還押務將兇器繳呈毋許逞刁違抗 
[英界公堂瑣案]  
　　揚州人宋氏稱丈夫出外做小工家中有九歲女兒秀貞忽然失去旋在瞿和尚家尋見交捕送案秀貞稱被瞿和尙領匿瞿和尚供本邑人住居虹口小本營生此婦人追打女兒奔到我處勸勿再打伊竟與我口角我開箍桶店此婦時來拾柴每致爭閙想伊因此懷恨揑詞報復蔡太守飭將瞿和尙交保俟查明核辦○巡捕頭查得協泰昇泰公一公記等馬車行有駕車飛奔情事禀請蔡太守飭差傳協泰行之王阿申昇泰行之王阿禹公一行之錢阿桂公記行之王阿二到案昨晨由中西捕上堂指明各馬夫駕馬違章王阿申等同供小的等不敢違章尚求施恩蔡太守判王阿申等各罰洋五元撥充西醫院經費○寓居公順棧之王平軒報失翡翠玉器由捕房緝獲竊賊吳阿四供認贓物賣在寳山縣境吳淞鎭某京貨店由蔡太守備文至寳山縣吊贓已列前報兹悉贓已吊到蔡太守飭王平軒領去吳阿四笞責百板管押一月示儆 
[法界公堂瑣案]  
　　祁繙譯官數日不到堂昨晨始臨觀訊朱森庭明府旣與升座捕房卽解送會捕局探勇所拘撈取沈沒棉花之吳秀泉吳坤泉張小毛瞿毛毛四人至案明府謂織紡新局有公事來此共失棉花二十三包爾等撈得若干包可從直供認吳等供稱是日小的等見有棉花船覆沒花包漂流浦中因之撈得四包業已送還叩求免究明府謂藏匿不還卽與盜竊無異爾等可知之否吳等均稱實祗四包餘被别人撈去明府謂爾等操舟人諒均相識着一併還押候供明餘花下落再行核辦○王李郁三包探同禀稱大老爺飭拿前經犯竊之孩子張二元陳子新二人昨經小的拘獲今特送案請懲朱明府着押候訊核○某包探禀稱小的查得孀婦李陳氏家常設挖花麻雀牌九等賭局昨有通州 
 
 

Page 4

 
 
輪船水手頭目等九人在彼賭錢捕頭偵知令各捕一併拘獲今連賭具及小洋錢八角送案請究朱明府詰李陳氏曰爾住何處爲何犯法賭錢該氏供稱小婦人現住後新街附近丈夫已故度日良難水手頭目徐阿洪及水手王瑞泉等自願來家賭錢並非由小婦人紏集明府謂爾不准伊聚賭難道伊等可逞强乎隨詰徐曰爾旣在通州輪船當水手頭爲何不思務本竟敢聚衆賭錢徐供稱小的因手上生瘡不能工作是以至該氏家閒坐並不賭錢轉詰王等曰徐供手上生瘡情醫調治豈爾等亦皆生瘡耶爲何與徐同賭王等皆俯首無詞明府謂犯賭本應枷責今姑寛免判各罰洋銀二元徐王等均求免罰明府謂如不願罰則押候明日至捕房各責二百板李陳氏掌頰二百下○汪瀚控張慶欠洋四百零二元張供稱小的開設店鋪用汪司帳一切往來均汪經手數年前小的因事被押縣署店中銀欵悉被汪吞沒曾出立十二月期票一紙汪竟於十一月先行付出現今簿據皆在呈求電閲明府問簿上一應收付爲何皆不合符張供稱務求公祖將帳擲下一閲明府將帳給汪檢閲畢問爾是何功名答稱監生問在何處捐得出銀若干汪供稱有照可查明府謂爾究係張夥卽使張欠爾銀亦應央人調處不應遽爾控告旣係監生着押候明日繳呈監照再行核辦○開濟兵輪船水手徐小和尙卽東元與同船水手方濟仁口角經巡捕拘送至案朱明府問爾與船上管帶是否同宗供稱是謂今日爾船管帶有信前來極稱爾等多事爾等旣當水手實與營勇無異如敢多事卽當革去錢糧今本分府格外從寛着來丁李姓帶回請管帶自行辦理可也○茶博士趙阿榮訴稱前日楊阿狗假裝斯又模樣臨風啜茗驀被竊去水烟袋昨日復來行竊當楊在身畔搜出水烟袋一支爲此扭案請究朱明府問楊曰爾何處人向爲何業供稱小的係陝西人向在某營當勇不敢行竊明府謂昨日人贓並獲尚敢狡賴乎判責四十板贓給趙領去○飯店主周阿八挈學徒土子祥投案訴稱前晚囑王送被一條水烟袋一支行經陳家木橋被金鳳寳等多人奪去追至帶鈎橋將金拘獲送請究懲金供稱小的偕友往是處晚餐不知何故被拉來案朱明府謂照例定當重辦姑念贓已不知去向着賠洋二元五角○某靛靑行主黃華棟批周桂山至案訴稱被仍銀四百十五兩立有借票兩紙日久不還叩求追繳朱明府問周爾是否欠黃銀四百十五兩答稱不知票上所寫數目明府謂爾究竟曾否欠銀答稱欠三百九十兩明府謂照算祗差廿五兩如何還法答稱家貧無方爲之奈何黃稱周南巿尚開茶舘有意逞刁明府着將周交人保出爲之理處倘若置之不理再行呈請提懲黃叩謝而去○包探王榮培禀稱日前賣餛飩人趙阿狗湯阿才控同業沈小毛王靜芝等竊去田單零物經小的將沈等拘請大老爺訊明令趙等出外將沈所供竊賊阿球等扭案訊核趙行至虹口有小毛之兄沈浩向是處包探唆弄是非致將趙拘押旣送英公廨蔡大老爺訊得趙曾欠沈被價洋一元一角押令措交昨日小的奉飭往英廨提到趙及沈浩今特送案請訊明府詰趙曰爾失單内開明田單及零物甚多目下尚缺何物答稱除前者大老爺給領各贓外所缺甚多明府詰沈浩曰爾爲何向包探謊説沈浩供語含糊明府着押候明日帶　質對○英公廨送向在洋涇浜南首開設復吉祥舊貨店之陳茂良挑担收買舊貨之金洪春並西國大餐所用刀叉十餘件至案朱明府詰陳曰此種刀叉由何處買得答稱從金處買得問爾可知刀叉上均　西字係密采里所失乎陳供稱小的不識西字明府詰金曰刀叉是否由爾售出答稱小的　售祗有二柄明府以陳收買賊贓判罰洋銀二十元充振金艱苦不堪諒難遵罰判笞一百板枷號一月少頃陳繳到曉洋二十元明府着具嗣後不再收買賊贓切結○黃發茂　保汪錦雲訴稱陸九華竊取錫燭臺一對人贓並獲叩請究懲朱明府判責四十板贓給汪領去○包探王榮培禀稱小的在途中緝獲竊賊李有春在身畔搜出藍哆呢女罩衫及褲子耳環等物今特送案請究朱明府詰李曰本委觀此等衣物並非良家女子所用爾旣爲梁上君子豈亦喜問柳尋花耶李供稱此衣由人交下問何人交爾答稱哥子在野雞妓女處住宿淸晨取出交與小的明府問野雞妓女諒有規例住宿一夜須夜度資若干答稱每夜洋銀兩元明府謂若然則將此衣典質尙有贏餘爾究竟作何生意答稱小的向業操舟如今被人編王岸上明府謂爾有多大年紀答稱小的今年三十三歲明府謂爾除去三十歲或者尙受人之騙今胆敢來案混供乎卽判笞責三百板贓存候失主具領 
[招領屍棺]  
　　同仁輔元堂來信云本月初四日巡船在西溝灘撈來男屍一具年約二十外歲穿藍布短衫黑布小袖對襟棉袄外罩藍布小袖對襟短衫藍布裏褲又小脚棉褲外罩藍布小脚單褲白布襪辮子巳脫當經本堂殮埋義塚如有親屬來堂認領可也又本月初五日在久大碼頭外浦撈來男屍一具年約三十來歲身穿藍洋布長衫藍洋布棉袄白洋布短衫無褲棕色綿綢舊夾套褲白襪無鞋亦經本堂殮埋義塚該屍有親屬在滬可來堂認領 
[六謝册捐]  
　　謹啓者敝堂分送咸有一德一文願捐册經募醫藥之費仰蒙四方善士絡繹解囊惠助接濟仁漿義粟名言莫罄本月初三日至初六日四天承本埠以及杭省蘇常維揚紹興安昌如皋桐鄉曹娥等處由信局交來捐册三十五扣共收到大小洋一百六十五元銅洋五元錢八千一百七十文荷慷慨之高風厚貺頻頒灑慈悲之甘露加惠靡已貧病感戴曷其有極恭篆護身靈符勸孝歌備函奉謝外亟登報章再叩鴻施[  上海六馬路仁濟善堂董事施善昌等謹誌]  
[賑務紀略]  
　　天津衛怡怡堂天水氏以規元五十兩交本館協賑所充入江浙賑捐遠道關懐慨施巨欵立心行善食報靡涯矣敬志數言以鳴謝捆 
[西桂馨里陸氏新添一美由館娃宫而來年甫十七色藝俱佳嬌婉無比乞子命名名之麗□字□艶雲而繫以詩並摘□中第二聨書楹帖以贈之]  
　　五雲深處久情牽此豸娟娟倍可憐張氏麗華工賦艶蘇家琴操解參禪花團錦簇春如海玉節金和月在天姓字今朝金鑄就好憑緑綺認良緣[  高昌寒食生]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　正月十八日補用遊擊儘先都司吳良儒奉委署理督標左營遊擊禀謝藩轅牌示調辦鵝公頸厘局候補縣余受祺鵝公頸厘局候補府許炳　禀見赴兩院禀辭回局並禀謝調辦沙洋厘局委勸山東賑捐事務候補縣陳錫霑銷假解山東賑捐銀赴上海轉運局禀知候補縣陳光斗禀謝儘先酌委署理鹽法武昌道瞿進見赴兩院禀謝委仍督辦善後局務並赴督署禀安候補府韓鑑禀辭赴興山縣會勘煤鐵礦務調署羅田縣劉秉彝見辭本任棗陽縣胡成均禀見赴兩院禀謝酌委文闈記大功三次梁家鈺修嘉魚堤禀辭大挑縣王如松陳瑜瑛俱奉藩憲札給予儘先酌委一次各赴兩院禀知二十一日武昌府李赴兩院禀知奉委監盤藩庫銀錢卽用縣濟生奉委撫轅收呈嗣差赴兩院禀知廿三日又委撫轅淸理文案禀見謝教習知縣郭光爚赴兩院禀謝儘先酌委一次二十二日候補縣黨述禀見赴沔陽州帮理案件修堤務赴兩院禀辭藩憲牌示黃岡縣知縣印務詳委現署江夏縣楊壽昌江夏縣知縣印務詳委監利縣知縣朱可權監利縣知縣印務詳委麻城縣知縣張集慶俱調署麻縣城縣知印務詳委候補知縣沈星標署理二十三日候補同知程寅淸赴江夏金口脩堤赴兩院禀辭二十四日候補典史祖文煥奉委辦沙巿太平口厘局赴兩院禀謝二十五日候補縣湛福春禀謝儘先酌委一次廿六日六營將官都守俱赴兩院禀賀迎喜神署督左遊顰吳赴兩院禀知任事署督右遊擊俞赴兩院禀知卸兼署督左游擊事候補縣楊泳春奉委赴南漳縣查案 
[江西官報]  
　　補用府胡廷柱由饒州分局來省贑州總兵姚廣武卸事來省進京陛見補用縣王崙委往樵舍騐修卡房縣丞鄭德凝卸辦石鎭街釐卡户部郎中朱焯成拜會武寗縣凌錦章奉新縣屠福謙俱禀到南安同知毛筆賜卸上高卡回省禀謝飭知　贑鎭觀音閣通判賀運隆卸事回省弋陽縣蔡體乾禀到署南安同知鄭同誥萬年縣姜本立俱禀見縣丞麻琨委解鹽餉往金陵署廬陵縣潘懿據報丁憂所遺該縣印務以德化縣金時宣調署遞遺德化縣印務以補用縣張鳴珂酌委署理 
[邗上官塲紀事]  
　　初二日經知大巡共廿員均委押運北鹽差初三日通分司徐分轉到揚初四日委署高郵州陳刺史道濟過揚履新初五日徐州鎭陳鎭軍鳳樓公幹過揚 
[庚寅孟春游滬百花祠香尉見贈以詩勉步原韵兼呈何桂笙黃夢畹二詞長]  
　　三年投筆愧籌邊羡歉反源抱九仙海國相逢尊酒煖談瀛裙屐炫聨翩畢搆詞章手自編紗籠煤麝靜牛烟澄懷黃憲儕何遜三嘯聨吟石鼎仙[  摴軒居士丙炎全炤待刪草]  
[立春後二日爵錢塘陳寳渠太守八十生辰詩以祝之卽請髙昌寒食生瘦鶴詞人太痴生諸吟壇郢政]  
　　東皇前日詔司春春酒春盤祝大椿海上𧓍人齊拍手此翁令作杖朝人當年馬上劍三尺此日筵前酒一甌最羡壽民還自壽籌邊事事足千秋五洲十五國邊風盡在先生懷抱中中外一家成治道古來司牧有誰同一家孝友報春暉介壽稱觴樂興飛更喜九重傳帝命木天人許錦袍歸皖桐靑山蒔圃氏待定草 
[向讀倉山舊主談瀛集有滬化十景詞僕慕其評量風月描摹殆盡第滬濵踵事增華不數年而風景迥殊因摭拾近事聊以效颦偶成滬北十二興罔計工拙亦竹枝之遺響爾錄呈霧裏看花客髙昌寒食生諸大吟斧政並慱方家一粲]  
　　艷羡當年閬苑幽重營更上一層樓晚來麗質爭相逐也厠停車盧陸儔層樓試茗○酒樓時尙也稱園每晚徵歌絃管喧多半當筵爲選艷箇中不乏有名媛酒園徵歌○由來鞠部溯江南一曲霓裳萬目耽崑調半　京調壓天仙猶得幾回探天仙崑劇○别有桃源興可尋東瀛演法創于今曼衍變幻驚神處一齣登塲奏琴桃源瀛　○厭嘗滿漢别翻　品饌於今尚萬春兼擅烹魚一品勝邀朋觴　列奇珍番館品饌○晚來評美上書樓粉黛三千任品搜串珠喉　宛轉滬濵身價重華騮書樓評美○重新傑閣號琪園添設烟寮巿更喧自有噴雲人滿座往來裙屐似泉源琪閣噴雲○長空萬里鏡涵秋千古天心一點留如此浦濵如此月風光隨步景全收浦濵步月○别有消閒飽啖餘西人調攝體偏舒彈分大小咸相擊錯落憧憧　疾徐華衆打彈○廣築圍塲十畝寛春秋兩度賽雕鞍四商别寓藏兵意故縱遊人萬曰觀西商跑馬○馬車新樣創鋼輪坐擁嬋娟笑語親一道銅鈴聲過處衣香鬢影軼羣倫鋼輪擁麗○欲將小影寫丰　以鏡傅來貎逼眞欲覽江山無限勝何難收入畫圖新樂鏡傳神[  古吳蟬塢山樵希愚氏楊楨未是草]  
　　絶命詩十首并序妾倍陵向氏女也嫁夫巴邑王氏長郎未及一年倐爾棄世迄今七載失志靡他昨年不幸翁又病亡叔小姑孀焭焭無恃明夕相對只令人悲增忉怛耳近有無知之輩勵以不入耳之言來相勸勉俯思衣食事小名節事大欲全名節惟有身赴長流葬魚腹中但孀姑在堂羣季尙幼身死不明未免遺累躊躇中夜心痛鵑啼勉成絶命詞十首藏諸笥中他日燒燭撿閲庶妾之死旣明妾之姑 
[亦可無累矣噫詞曰]  
　　一從宴爾效子飛心擊王郎不忍歸裙布刑釵寒士女敢忘敬戒無違幼讀詩書雖不多也知東作與南訛蒸藜炊黍三更績豈怨微躸軀受折磨屈指于歸未一年夫倐爾喪黃泉耕供職緣何罪妾欲焚香一問天躑躅長號呼不譍樑摧棟折地天崩捉刀刲股尋常事此樣恩情得未曾無端衆口勸諄諄隣我如梭廿五春首當花燭夜何心更覓畫眉人傳澣我衣省我親阿娘也勸再聨婣柏舟原在中河内母也天乎諒人夫涙未乾翁繼之一家孤弱倩誰持閒　怕讀安仁贓恐惹孀姑老涙埀吾家幼叔務艱六辛能歴艱辛自不貧創業守成誰個事須知嫂是未亡人阿翁服制未週年又别孀姑各天此是兒家心恨事披蔴一綹報黃泉寄語髙堂不必憂兒魂常在此山頭明朝　息成　古江上峯靑姓氏留 
[和海上忘機客守歲元韵錄呈霧裏看客髙昌寒食生諸吟壇斧政]  
　　臨風一笑飮屠蘇往事如雲轉媿吾歲暮空囊悉愁客鬢春歸斗室換新符羣花隊　抽身出爆竹聲聽藉杖扶健處平安還自頌不妨　債似催柤○元旦自述年新亦日知新嗜紛乘味苦辛曲直事常憑友諫是非賴有兒伸不純色尙黃金减多累愁歸白髮眞醉後豪情消莫盡酒龍詩虎幾　賓庚寅春王月海鹽徐圓成古春待删草 
[上海北絲會舘籌賑公所施少欽經收山東江浙賑捐十二月初七至初十日第二千三百十二至十五次淸單]  
　　憶光居士爲姪病求速全助山東洋二百無名卿氏求平安吉慶助江浙湖州嘉郡由南潯顧容翁來二百元江浙捐雙德堂楊十元安慶安廬道署王家駿求庶母耳病四兒腹痛速愈六元九江張益芳募無名氏本洋一元奚瑞善英洋一元浙江捐嚴雲卿一元梅嶺書屋銅洋一元以上初七日○江浙捐碧山平陽氏廿元南瓶山人十元晋雲州有心無力子求家中病人早全合家大小平安由協成乾來念元靑溪李子記求妻病卽愈十元天津董門瞿氏銀七兩二錢批見規元七兩五錢二分松日美英女史求病速全二元蘇州豫昌當來安子二元蘇州張書卿募郭鼎元求病速愈由惠泰莊來一元浙江捐前滇撫杜少鶴善士由協成乾來山西公法寳銀廿兩合規元廿一兩四錢楓涇郁止汀氏祈子瘧病速愈十元漂陽泰豐典不書名勉力子二元再信氏加助一元湖州捐臺北滬尾海關總辦孫羊廿元又助淡局帶力二元又募孫陳氏十元税司葛顯禮廿元基隆海關委員章子紹十四元江陳氏十元夢筆堂江八元孫仰翰基關總科楊孟芳林禮田三户各六元李再春四元前會辦海關銀錢所孫賛思司事劉俊伯項潤洲李秀庭林少鄉李再春林又坡吳蔚農八户各三元查騐官翰孫書糖洋關文案馮春田僉手李怡和蔡星海四户各一元雷匡九八元共廿三户合爛板洋一百念元票洋廿元以上初八日○徐朱氏求病速全助山東洋一元江浙捐陳禮卿求病愈十元無名氏三元無錫藹祥陳恩慶二元隱名氏一元浙江捐源生恊記東洋磁器店爲鄰右失愼蒙親友照應幸獲平安將酬勞資移助十元閩省西峰里卽補塲正堂吳募同人及諸友番三十元福建吳蘭方病愈完願七　毛洋十二元又續募十户廿元又募大善士衆平安祈母康寗延年合家淸吉凡事平順五十元嘉郡捐鼎和莊來閩垣拙安生募陳傳馨番八元九峰老人拙安生各三元補過子蘭桂軒馬緩記空虚生平陽氏丁素記隱名氏論壽齋八户各二元賑餘堂意梅氏季謂記伯仲叔汝南老人東海内士伯樵川瀛士氏安素堂一粟子李次潤鉅鹿内士安定内士十三户各一元共廿四户合番四十三元申光洋四十元以上初九日○山東捐奉賢縣署宛平王士氏爲久孕求速産再助廿元誠求子還願棉衣捐十元東臺寳華汪永珍募頤壽堂助山東江浙由源泰土號來八元又東海鄉人助江浙銅洋三十二元林龍珠病愈還願助江蘇四元江浙捐蕪湖敬畏齋募節省氏求氣痛卽愈一百元淮城泉記由潤昌棧來一百元無名氏求免災三十元平湖朱大奎爲慈初忌懴資移助求資冥福十元嘉郡天孫錦胡壽人求父病速愈續助五元松江力綿虔子求女病速愈四元蘭芬書室二元方合泰船局裝賑米至湖保路上平安二元鄞江司署徐子幹徐屠氏盛財源　無淘齋平安康健福時運來七户各一元志成信來四維堂銀六兩惠生祥三兩鄧洪方藜閣氏劉紫峰日新晉茂五户各二兩同豐成番銀一元再生氏錢四串恆孚聚興順樂善堂無名氏萬盛德五户各一串共十四户合規元廿七兩另四分浙江捐嘉興隱乎爾病愈還願四元寄吳山人一元宋文茂來蘇州宋培之募江席之完願廿元浙紹東越會舘十五元古月公所保亦子各五元吳行培保母平安吳徐氏各二元沈六順陶大昌春陽號祥豐號同昌號康泰號恆隆號七户各一元張興泰無名氏各五角湖州捐孫世德堂廿元裕通祥來漢口福生義募劉士杰錢十千張恆兆楊子玉各錢二千張利嗔水立恆德興昌王恆聚義茂祥王采珍周子東李世魁范叔英九户各一千文共十二户合規元十五兩八錢二分六厘震澤捐合肥文鴻澡二元杭垣隱　氏二元以上初十日 
[上海北巿絲業舘籌賑公所施少欽經收山東江浙賑捐十二月十一二日第二千三百十六七次淸單]  
　　江右蔚豐厚同人求舟途平安助山東浙江申號來洋廿元江浙捐成樂堂潘求平安廿元江西章穉云募謝安庭求身平安銀十四兩又孫童氏求兩子平安九　五錢又殷蘇氏求身體安好爛板洋二元承倉氏爲四女病愈三元嘉定學署宜興徐子謹爲子病故將遺下銀鐲并誦經資移助三元銀鐲三雙兑見洋二元六角錢九十八文蘇垣嘉樹軒顧洋二元趙敏卿爲妻産平安二元浙江捐漢鎭寗公所鄭友蓉募寳華樓衆友洋十元慶雲樓天寳樓震銀樓德水參號四户各十元德大參號新進馮學生折席六元德大公記衆友五元含英珠華益泰源鄭似松漢口寳成樓四户各五元王秀崔王遜江竹蔭軒方三户各四元無名氏三元寳裕和酒坊泰號李寳康陳安生姚祥槐同義豐楊正源同鳳春潘芝記長沙寳成　十户各二元鴻文書局蕭澹齊卲心傳姚永生林泰皆無名氏義記號周忠濤張赤文余子淸華林堂胡同昇立昌生施鏡水怡昌店云龍氏十六户各乙元無名氏二户各一元德泰成五角趙賢釗趙勉學各二角半樹德堂二角無名氏樂善居無名氏德厚堂郭善居未留名志遠居厚德堂八户各乙角茂興昌立昌生同春號寳善祥豐裕順源大合洋十二元張海如王春林徐明彩張友玉施介夫施瀛洲合洋六元 
 
 

Page 10

 
 
茂昌號裕全號號　豐　和源號受昌號坤記號六户各錢十千文悦泰號和記號長春　榮昌號四户各六千志誠信日昇昌各四千茂興昌天福紙號各三千泰記號嘉會堂萬源昌三户各二千華記永裕　豐源德太恆福元號蕭和昌義大昌源信德黃志成無名榮昌十一户各一千朱啓記何佑記瘦杳子一千　八十六户合洋二百六十二元五角内銅洋二元對開一元晋泰杭莊來金陵介福昌東號募公成典同人富春堂各洋十元魏敬賢氏爲子疾荆州王先生手各八元魏胡氏二元魏敬孝氏爲子疾求卽愈一元錢六百八十文荆州蔡先生平三百四十共七户合洋四十元又魏敬孝氏爲子病求愈飾銀二兩一錢兑見洋三元嘉定程伯蔡募淡然主人洋一元靖觀子二角安樂主人隱名主人儀貞桂芳愛廬居士愛蓮主人聽雨軒主人坐月主人無名倉倉隱士旁觀人臥月山人惜花主人暢軒主人焚香主雙梧軒主得月樓主人樂助子十八户各一角共廿户合洋三元浙湖捐隱名氏一千零十文淸江惠源莊胡墨卿四元又淸羅鼎新二元董春玉羅敬騰興其昌公　茂　　臣懷榮甫黃小州劉吉甫八户各一元孫篤之紀仲山各五角以上十一日○省過人助山東十元成記求病全愈助江蘇四元又祈母常安康二元江浙捐鎭江無名氏一百　元英世同子授珍祈合家平安消災降福三十元無名氏四元楓涇河署錄英女史二元傅厚祈女病愈二无常州卑卑不足道人綠陰居士各一元補拙軒力不從心生各五角公平經租帳房銅洋七十元　塲公信紙行銅洋二元興泰厚來江西肇昌緞號俞仲康募義成淨三元徐惟記少記德大信少記四户各一元無名氏銅洋一元裕豐恆丁得記洋五角丁臣記二角無名氏二户各二角許容記張子記孫維記三户各一角共七户合洋一元四角浙江捐淮安無名氏十元嶺南鴻敏祥祈保合家大小平安三元安孚莊來安慶　憲沈　募徽州王子范太守三十元池州邊卓臣夫守廿元太平春笑如太守三十元懷寗陳雲溪大令三十元湖州捐江　船來湖北宜昌興山縣正春元募吳云谷陳張氏各錢廿千吳王汝錢十二千吳相林吳盌畊吳小汝陳宅卿陳沈氏五户各錢八千潘幼樵潘王氏各錢五千陳培生四千文吳德標吳德謙吳德　崔勤臣察達三吳荷靑吳錢氏七户各二千文章俊卿吳　階吳煥堂吳升齋吳華亭吳春林六户各一千文共廿四户合錢一百廿六千文以上十二日 
 
 
 

Page 11

 
 
   
 
 

Page 12

 
 
   
 
