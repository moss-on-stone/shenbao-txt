# 1902 - 38 - 4910350

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新晝碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕騰義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[論武科旣停宜籌武士登進之路]  
　　國家文武並重特設科舉俾各州縣士子皆有進身之階自童子試以迄鄉會殿廷諸試有能入選者莫不以次翔步青雲於是若秀才若舉人若進士若狀元探花榜眼曁二甲三甲凡文所有者武亦有之典制崇隆初未嘗稍分軒輊蓋菁莪秀士固足本學術以佐治平而罝兎人才亦足爲于城腹心之寄故不忍以赳赳武夫而棄之也然自國初迄今相沿二百數十年文治武功超軼前古而其間鴻儒碩彥輔翼朝政類能奏保邦制治之功若新干戈衛社稷雖亦不乏名將鮮聞有起自武科者是武試之不能得人概可想見昔年林文忠沈文肅有見於此先後疏請停止格於部議事不果行自是以來議論不一至戊戌年皇上有志於變法自强詔令内外臣工各抒所見條陳變通武試事宜然後斷自宸衷改弓矢而習槍砲嗣以康梁事敗一切新政皆爲所阻武試遂仍復舊章去年適屆歳試之期各武童方躍馬彎弓躍躍欲試不意七月十六日恭奉明詔將各項武試一概永遠停止於是此輩㗳焉若喪强悍者聚衆挾制馴良者具詞乞恩如廣東湖北江西等省紛紜擾攘經地方官善言開導勉以他途者見諸報端不一而足閩省福州府屬諸武童更願合捐萬金求得破格一應院試終難如願以償江蘇學政李蔭　大宗師按試通州諸武童迫求設法轉圜宗師恐釀禍端電商兩江總督劉峴莊宫太保旋得回音謂彼衆如敢不遵肆意滋閙卽以違旨論若輩始懼而散歸似此羣情皇皇一若非此無以自見也者抑何不諒之甚耶不知武科業已永停矣彼勇藝絶倫者除已應殿試分别授職外若武進士若武舉若武生皆已乏登庸之路更遑論武童縱聖諭武舉武進士均令投營學習其强壯武生及略諳技藝諸武童均准暫行入伍俟各省設立武備學堂後再行酌定挑選考試章程以廣造就凡在武進士武舉武生武童未嘗稍阻其上進之思特以所習硬弓刀石及馬步射皆與兵事無涉施之今日全無所用因矯流弊而求實濟以期别成知方有勇之才耳惟武備學堂祇直隸江南湖北三省有之以及山東所設隨營學堂其餘各省均付闕如雖朝旨命各省疆吏已設者酌量擴充未設者籌欵興建一體仿照辦理用意非不甚殷無如各省之設有武備學堂者大都僅在省會之中非近水樓臺與凡稍窺門徑者每苦望塵弗及若令武進士武舉投營學習固爲考求兵學之資第此輩已膺科第之榮平日高自位置一旦使與兵士爲伍其心斷不能甘近日某武進士嘗與予言及投營之後月得餉銀不過四五兩故稍堪自給者皆裹足不前惟伊與某營管帶有舊投之尙蒙優待然已非他人所可比倫由此推之若輩之不樂投營已不待智者而後决若入伍一節則現當裁汰防勇之際安能聚各邑武生武童悉數編成勁旅卽令另選精壯再行練習而入伍爲良民所恥俗有好人不當兵之謡凡稍有身家者皆不樂從恐亦徒成虚語然則如之何而可曰是宜另籌登進之方夫我朝文武兩科沿用前明舊制行之已久縱武科所得絶鮮將材然觀殿試後授職諸員上而侍衛下至守備跡其奇材異藝亦足爲折衝禦侮之需何可遽行屏棄且國家　亂以武當此國勢孱弱之候尤賴剛毅之士協力維持乃文則於歳科試及鄉會殿廷諸試外理特開經濟之科武則諸試概停頓使文武兩途相懸天壤恐非目今救時之策也鄙意武科諸試停之固宜惟宜詔令各省督撫選舉各屬有力如虎之士貢之朝廷按三年開一特科簡知兵大員察其詣力之高下而進退之或令各省提督總兵隨時考選擇尤錄用庶扛鼎拔山之輩不至囿於資格無所見長否則勇夫以習武爲羞文士復從而傲之非惟豪傑有志之士皆將因此匿跡銷聲卽異日武備學堂學業旣成欲求得盛名而膺顯秩恐亦戞戞乎其難之豈非重文輕武之見階之厲哉起其廢焉救其偏焉是在有緯武經文之責者 
[本館接奉電音]  
　　昨日傍晚五下鐘越十分時京師飛電傅來上諭一道敬謹譯登○正月初四日内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨乘輿駐蹕陜西幾及一載前因地方災歉迭經頒發内帑並豁免錢糧小民諒不至失所惟去冬雨澤稀少該省又屬瘠苦之區睠念秦中良深厪係著陜西巡撫升允查明各屬災後情形再將應完錢糧量予蠲緩即行詳晰具奏候旨施恩用示朝廷予惠元元有加無已之至意欽此 
[英撤戍兵]  
　　華歴新正初三日英京倫敦來電云有英官伯羅得者在下議院中宣言曰屯戍中國威海衛之英兵刻已將次撤退所建砲壘亦卽一律停工至於從前所練華兵則遣散歸農不復令執戈擐甲此後地方事務擬另雇巡捕管之蓋以彼處所駐各營經費過於煩重故也 
[外人佔地]  
　　某報載山東登州來信云自袁蔚庭宫保去任甫數日卽有泰西某國索取山東千佛山及鵲華山意欲興工開礦新撫張大中丞不允某國乃派兵佔據並云此事已見諸公文矣 
[俄擬移民]  
　　客有來自吉林者謂去歳俄國大饑途盈餓殍俄皇旣散財以振復諭令哈爾濱總督轉商吉林將軍常軍帥擬移俄民萬餘户至省中就食又以時屇嚴冬無地棲止求代建房舍萬餘間軍帥頗費躊躇請緩至今春三月未識俄督以爲何如 
[俄人耀武]  
　　日本長崎訪事友人云俄國派赴東洋各兵船總統某君定於今春解凍後將旅順艦隊烏港艦隊義勇艦隊及水雷艇若干調至日本對州附近豐島海面合操所需經費約計銀一百八十萬餘元聞之彼國海軍叅將曰此次會操實欲試騐水雷新法俟操畢將於日本高麗及中國北方各口岸游弋一周 
 
 

Page 2

 
 
[韓人置械]  
　　朝鮮友人來函云前者韓國軍部大臣發出金幣十一萬元倩英國某工廠定製大砲十尊及旋回砲數尊今已工竣如數運回旋又向德法兩國人購求輪船各一艘每船可載二百墩價約四萬元限三月内交船其價則於二年内歸楚已由農商工部大臣向仁川世昌洋行立有定據矣 
[美國巨災]  
　　華歴新正初三日英京倫敦來電云美國巴得森埠織綢局忽起大火沿燒街巿二十六區其中有公署有商號錦天繡地一炬成灰災民之露宿風餐者幾不可以數計誠意外之巨災也 
[輪船被火]  
　　華歴新正初三日香港來電云有小輪船名杭州者向來往返西江元旦方就香港下碇忽然火起艙中船中人四散奔逃有三人葬身公阱所燬貨物約值洋銀二千五百圓 
[保摺照登]  
　　太子少保署理北洋大臣直隸總督臣袁世凱跪奏爲遵旨查明蘆漢鐵路隨同恭辦回鑾差務出力各員擇尤奬叙恭摺仰祈聖鑒事竊臣前在保定省城承准軍機處片交光緒二十七年十一月二十七日軍機大臣面奉諭旨所有此次隨辦鐵路差使之候選道王福昌等二十員著袁世凱擇尤請奬等因欽此當經臣欽遵轉飭查覆去後兹據蘆漢鐵路總局開單呈請分别保奬前來臣查鐵路各員此次隨同恭辦回鑾差務尙無貽誤未便没其微勞除出力較次者經臣删去九員其尤爲出力之候選道王福昌擬請賞加按察使銜同知銜候選知縣盧守孟擬請俟選缺後以直隸州知州補用指分直隸試用縣丞許兆桂茹臨元均擬請免補本班以知縣仍留原省補用候選縣丞陳振家擬請免選本班以知縣不論雙單月歸部選用直隸候補典史阮志復擬請以縣丞仍歸原省補用監生陳兆炳石璨陳蔚萱陳敦善陳鳳韶均擬請以從九品不論雙單月歸部選用相應仰懇天恩俯准照擬給奬以示鼓勵除飭取各員履歴咨部外謹繕摺具奏伏乞皇太后皇上聖鑒訓示謹奏十二月十九日奉硃筆王福昌等均著照所請奬勵該部知道欽此 
[拜印禮成]  
　　聞之京師友人云鑾儀衛印信已於去歳兵燹時遺失及事定移文禮部另行鑄造臘月經禮部鑄印局員督飭匠役開爐鑄成印之兩旁鏨以篆文中間添鑄清文一行十七日盛以印箱由鑾儀衛派員赴部承領旣至供設大堂自鑾儀使以下齊行三跪九叩首禮然後收贮庫中 
[榷酤新政]  
　　武昌訪事友人云鄂省前因餉源支絀設立籌餉局加抽烟酒糖各項釐金開辦以來每年所收不下百數十萬近因國家待用孔亟大府嗟興仰屋籌措維艱爰諭飭籌餉局司道體察情形分别酌加以資挹注去臘之杪司道公同商榷謂近來烟糖二項銷路甚疲若更增釐恐商情不無窒碍惟本省土酒較爲暢銷此外若山西之汾酒浙江之紹興酒運銷來卾者亦日益加多似可照舊章加倍抽收聞已擬具章程禀請督撫憲核示矣 
[開辦膏捐]  
　　武昌訪事友人云卾省庫儲支絀挹注維艱前經朱惠之觀察禀請湖廣總督張香濤宫保開辦烟膏捐以資彌補宫保頗爲稱許會商端午橋中丞卽於省城設立膏捐總局委觀察爲總辦令將如何分設局卡嚴缉偷漏之處詳議章程呈候核奪觀察奉檄之下悉心籌酌擬仿照烟酒糖籌餉成案於漢口沙巿宜昌老河口沙陽襄陽黄州武穴等處設立專局委候補州縣專司其事其餘各埠或酌設分局或田地方官就近經理大約今歳仲春時候卽須次第施行矣 
[贛省興商]  
　　南昌訪事友人云江西藩司柯遜菴方伯知保商爲興利之要務特于去冬禀商撫憲李勉林中丞設局振興先期擬訂章程詳請核示其詞曰爲開摺詳請示遵事竊維征榷之弊不去則巿販途窮商賈之利不興則稅課日絀亟宜剔除積習釐定章程以廣招徠而蘇困敝第無官司之保護無董事之聮絡氣旣散而不聚情亦窒而不通歐洲各國以通商爲大經以保商爲要務舉凡利之所在衆必爭趨每於商務要區設公司屯兵船以資護衛是以百貨流通萬商咸集利權獨擅富庶日臻江　商民株守故鄉素乏遠志加以釐卡留難上無維持之政下多隔閡之情致令廛巿蕭條交易淡薄來源日塞去欵日多深恐年復年民窮財盡補救愈難然旣不能通商惟有自理商務害者除之利者興之俾利不外溢徐圖自强以期漸收實效夫士農工商四民並列際此帑藏空虚急應振興商務江西物產如土靛甘蔗　麻等類生於田疇是商業之中有農務在焉物用如瓷器布疋紙張等賴成於製造是商業之中有工務在焉商務興而農工與之俱興是宜極力維持設法整頓不可視爲緩圖者也本司前在省城設立商務局業將開辦緣由禀報在案原飭各商將利弊實在情形赴局禀由委員轉陳並諭令各業分舉紳董以冀上下交孚聲氣聮屬惟尙未據各業一律遵照而來局禀告者僉稱貲本有限折閱堪虞自應酌定章程條欵分别札飭曉諭俾商民不致疑慮得以實力奉行如果逐條遵辦商務必日有起色理合錄呈所擬章程詳請察核是否有富伏候批示祇遵章程附後計開一江西土產如木料瓷器煤炭土靛夏布　項現擬革除釐金補索諸弊改一護二騐爲一抽　查總捐業經分别委員馳赴各處訪察妥籌辦法一經各員禀覆卽須定章抽收各該業商卽宜分設公所每業各舉公正廉明者二人爲正副商董先時會同計議務求於下不損於上有益條陳地方官轉禀本局以便採擇施行一省城除錢業布業原設有公所董事外其餘綢縀洋貨紙張材糧食土藥烟葉油行雜貨等業冋無董事以致各商心志不齊行規歧異飭令各業迅卽各舉正副商董二人遇有商情窒礙卽由各該商董訂期會議此外城鎮各同業如有下情不能上逹者同業之省董亦可代陳並令各業會同錢布二業公舉品行端正衆望咸孚者二人爲總商紳俾可常川至局謁見委員以備隨時諮詢倘有重大要事應由商紳禀候局員轉禀本司核明示遵至各業暫時未設公所准其就近在商務局會議事件以歸簡便一江西爲六省通衢各鎭城之衝僻不同生意衰旺不一若同時一律興辦商務誠恐山城小巿交易無多勉强遵行轉致擾累若九江吳城景德饒州河口　樹吉安贑州各鎮城爲衆商薈萃之區往來帆穀風氣易於開通應飭各該州縣轉飭各該鎭分帮分行設立公所查照省章每業各舉正副商董二人並合巿公舉總商紳二人遇有利益可興積弊宜除由各紳董會商定議禀明地方官轉禀商務局察核辦理至山城小巿亦宜漸次推廣仿照行之以昭劃一此稿未畢容俟明日續登 
[整肅書差]  
　　九江訪事友人云客歳江西德化縣紳士張鎰隆等以縣署書差徵收丁漕任情舞弊具詞控諸九江府轅府尊孫景裴太守批飭前任縣宰黄大令查辦未幾大令因事去任由吕恪符明府繼其後將一切弊竇悉數革除并裁去每年津貼銀二千數百兩各書差爲之肅然 
[六合置郵]  
　　金陵訪事友人云六合一邑衝繁疲難實爲江寍府屬各邑之冠而巿廛稠密亦不讓於省垣各處往來信函向由民信局傳遞客冬民信局一律停班官商欲寄信函均須專丁齎赴省垣交郵局寄遞省垣郵政局爰派妥人前往京縣城開設分局俾魚來雁往無須跋涉之勞 
[吳回送臘]  
　　揚州訪事友人云去冬十二月二十日晌午時徐凝門外接官廳左近某姓家午炊不慎忽兆焚如當經城内外各善堂水龍汲水狂噴立時熄滅然已燬草屋瓦屋一十三家矣是日北河下某姓家亦因遺火積薪幾致燎原之禍適水龍回自城外立往施救僅燬房屋半椽 
 
 

Page 3

 
 
[　　保定來函云直隸藩憲周玉山方伯於去冬臘月二十八日由省入都○直隸督憲袁蔚庭宫保由京回署後卽出示曉諭軍民人等抱有寃抑有司衙門未能伸理者准按照三八告期來轅控告不准攔輿喊控其錢財細故户婚田產等事仍歸有司衙門審斷不得越訴如遇人命重情來轅控告者不准株累多人致干咎戾 
[甬郡官塲紀事]  
　　寗波采訪友人云新任浙江鄞縣知縣黄菊友大令已於去冬十二月二十日由杭至滬附某輪船蒞甬擇吉二十二日辰時接印時前任徐蓉齋大令尙未出署因假校士館暫棲眷屬○前任鄞縣知縣徐蓉齋大令交缷後卽於去臘下旬某日啓行由東街二境至東渡門江厦雙街眞武宫一帶鋪户皆高張彩幔盛設餞筵意者平時果有恩德入人乎 
[鎭郡官塲紀事]  
　　鎭江訪事友人云去冬嘉平月十七日金烏西墜時升任江寗藩司吳仲懌方伯由滬上乘招商局江永輪船上駛道出京江下椗後鎭城文武印委各官咸赴江干迎迓脚靴手牌栗六異常未幾方伯卽命鼓輪向白門進發○去臘十八日南洋常備江勝右軍統領杜雲秋觀察由官碼頭登舟用小輪船帶赴金陵謁見兩江總督兼南洋通商大臣劉峴莊宫太保禀商要公瀕行江勝前營管帶陳楚斌恊戎及江勝全軍總巡周錦堂游戎均赴江干恭送○徒陽運河已於客冬雇夫挑濬惟綿長至數十里必俟今春二三月方能竣工臘月某日督辦運河工程事宜之沈期仲觀察出有告示曰照得運河工叚挑泥處所早經飭派各分局　立標誌倘有不肖河夫故意佔碍民居出入及藉工訛詐錢文者許卽就近禀知分局立予重懲不貸○客歳臘月十八日南洋續備新湘全軍統領陳宇山軍門乘官舫赴金陵謁見兩江總督劉峴帥禀商要公瀕行麾下各營員弁均詣碼頭恭送 
[甬江歳事]  
　　寗波采訪友人云客冬年闗將近錢價日昻每洋銀一圓僅換錢八百九十文若換小龍銀則每圓得十角又錢四十文每角可易錢八十四文○入冬以後雨少晴多納日南榮温如挾纊父老咸謂冬令如此和煦實從來未有之奇 
[六代鶯花]  
　　金陵訪事友人云客歳入冬以後保甲各局紛紛籌辦冬防無如勇役巡丁不敷分布每有顧此失彼之虞至五城商團則僅於上燈時巡行一次以致奸宄得乘間竊發刧奪頻仍兩江督憲劉峴莊宫太保聞之勃然震怒除通飭地方文武一體認眞巡查外並檄令商團總辦責成各叚團董督率團勇徹夜梭巡如敢怠玩仍前定惟該員董是問以故嘉平望後上元江寗兩縣小隊及保甲商團巡丁來往街衢通宵逹旦槍聲角聲哨螺聲終夜不絶○此間各土棧邇年銷路土藥與洋藥各居其半前歳徐州土藥價值甚昻牟利之徒輒攙以僞質省垣土商之前往收土者初未及察及運來逾月卽色味俱變大受厥虧兩載以來幾至無人過問去歳徐屬鶯粟收成極佳漿汁濃厚業此者鑒於已往非但不敢作僞且减價以廣招徠各土棧主由是籌添資本並蓄兼收迨臘月運到甚多適逢洋藥價昻門巿零沽依然不稍貶價業此者莫不利巿三倍云 
[上海官塲紀事]  
　　前日南巿十六鋪巡防北局委員姚谷蓀二尹附戴生昌船局某小輪船赴蘇垣叩賀各大憲年禧○昨日蘇松太兵備道袁海觀觀察排導至南巿江南機器製造局投剌適總辦毛實君觀察赴蘇省員年未及把晤及赴馬路工程局總辦翁子文太守謙不敢當飭丁擋駕○昨日午後上海縣汪瑶庭大令乘官舫赴松江叩賀府尊余石蓀太守年禧 
[嚴諭吏人]  
　　去歳臘杪上海縣汪瑶庭大令手書硃諭黏貼大堂略謂諭仰各房書吏遇有上控案件及上憲札行飭辦之件均應隨到隨辦立即繕稿送核不得隔日如果遲延定千咎戾 
[海盜狡供]  
　　源順帆船被劫後由江海新闗巡船本手拘獲盜犯朱蠻仔禀經稅務司解送蘇松太兵備道轅道憲袁海觀觀察發交上海縣署去臘某日縣主汪瑶庭大令升堂研訊朱供小的係台州人向以捕魚砍柴爲業月初挈同十八歳之長子出海捕魚忽遇盜船將小的父子劫去捆閉艙内翌日見有一貨船前來衆盜卽攔截行劫小的乘隙逃上盜隨將貨船中兩人擄去小的躱伏艙中貨船中人指爲盜黨適海闗上小輪船經過致被拘獲解案兒子現在不知下落求恩明察大令研詰再三日爾隨船中人到滬取銀勒贖被擄之人何得忽然抵賴供稱小的實係寃枉大令飭收禁獄中候再訊鞫 
[賭棍神通]  
　　前晚南巿董家渡順興樹行各夥正在團坐抺牌忽有牌九司務周某等人闯入同賭致賭客沈子義屢戰屢北輸去洋銀八百餘元旋經行中人察知聲言須扣留送局周見勢不佳乘機逃逸一時受其愚者咸不肯甘休相率喧閙事爲二十三七鋪地甲錢德偵悉回禀局　邱友林二尹迨二尹派勇往捕則衆皆逃匿無蹤矣 
[郵費從廉]  
　　英國書信館向章由上海遞信至英每函董華權五錢者例收洋銀一角昨日經理上海信務人函致本館云自華歴新正初八日爲始凡在中國各口一切信件交英書信館代遞英國及各處英屬地每重五錢减收洋銀四分如由中國此口交英書信館遞至彼口價亦相同本館按中外通商全賴魚來雁往今得從廉取值彼傳消遞息者有不雀拤騰歡者哉 
[准銷控案]  
　　余萬成布號主余慎正延博易律師投英刑司署控祥利洋行主可史南以窩頓货物等情誣控於英美租界公廨并擅取帳簿喚令巡捕把門云云去臘二十及二十八等日迭經刑司威金生君升堂研訊祥利洋行主延律師納而生與之互辯威君訊知余自願了事准卽將案註銷 
[少尉騐屍]  
　　去秋本邑周公館被賊行竊所失不貲報縣後縣主汪瑶庭大令飭捕拘獲窩贜之林吳氏及其女林小寶訊取口供將林吳氏交官媒看管小寶發交某善堂留養聽候追究餘贜至年終林吳氏患病沈重官媒據實禀明大令飭發普育堂醫治至昨晨溘然身死堂董函報到縣大令委典史趙敬臣少尉蒞堂相騐堂丁朱錦榮地甲金茂同禀稱林吳氏委係醫治無效而死並將藥方呈閱少尉飭仵役騐得屍身無傷填明屍格因無家屬由堂備棺收殮暫厝義阡 
[勒限遷居]  
　　去年臘月十六日本報登美租界漢璧禮路仁泰銀樓火警情形旣而瑞記保險行洋人以其曾保銀一千兩疑有縱火情弊並由倍副捕頭帶同五十四號西包探與華包探倪順泉查出樹柴數捆均有火油氣因控諸英美租界公廨讞員張柄樞司馬提集銀樓主費振甫及其夥吳裕良當時呼救之豆腐店主蔡費泉訊明口供著將費吳交人保出隨會同偉繙譯前往勘明勒令遷去乃費仍在原處開張事爲屋主長利洋行某洋人所聞恐再有前項事情限于日内遷往他處不許逗留 
[幾肇焚如]  
　　前晚美租界漢璧禮路第十三號門牌某姓家忽然失火熊熊之勢幾致燎原幸卽察知設法救熄祇將衣物焚去不致成災 
[申報館協振所經收順直山東長江棉衣振捐十二月二十一日至十二月二十九日止第三十六次清單]  
十二月二十一日祖記心愿龍洋十元王仁記龍洋三元○二十二日四安林永和來汪蔭樾求保父病速愈江皖洋五元京口合記洋一元南通州森昌兆記小洋十一角銅小洋十一角○二十六日普濟公司銅洋四元潮州適安居士爲兒病愈洋十五元正祥同代世昌德洋五十元無名氏小洋二角綿力人中彩提助小洋八角○二十七日傅跟賢銅洋一元二角聚昌銅洋五元○二十八日古黟遺德汪洋十元無名氏洋五元○二十九日大豐號飯衣洋十七元又洋二元銅洋一元以上總共收洋一百二十元零一角銅洋十二元三角 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[補錄上海縣署瑣案]  
　　去臘郭慶壽扭控俞文藻圖賴洋銀經縣主汪瑶庭大令研訊郭供父親德潤與俞交好俞開廣泰土行光緒七九兩年向父親借用洋銀二百元又寶銀二百八十五兩每月認息一分半迨父親故後至今本利無著向索圖賴借據呈電求卽訊追俞供三次火災資本蕩盡所欠各債曾於光緒十三年向各債主商懇折償郭父亦收過洋銀一百元允許了結惟借據未及收回大令見俞景况甚窘飭再還洋銀一百元年内先繳四十元餘俟明年分四季措還○浙江錢塘縣派差押解葉楊氏到滬請大令發落去臘某日大令提案研訊氏供丈夫葉恒甫向居新閘今春邀令友人吳炳生來家賭博三日旋由吳勾引小婦人成姦拐至杭州中途抛棄小婦人無計回鄉沿途悲泣經地保解至錢塘縣遞回原籍叩求大老爺恩典大令申斥再三飭交官媒看管候傳其夫到案訊明具領○去臘二十四日之晚南巿大馬頭森茂鼎記木行被火翌日鄰居王元興王同發劉德和元申福等家扭行主張大寳及其夥莊慶山至縣大令向之詰訊王等供稱森茂於夜半時起火並不呼救及至冒穿屋頂始由路人驚喊然已一發難收小的等家均被延燒衣物悉成灰燼今悉森茂曾保火險銀一萬五千兩情有可疑故特扭求訊究莊供小的在森茂木行管事行主張錦文係文生行務均由小主人大寳經理當火起時小的等均已熟睡後聞呼救業已無及祗得奔逃查得火起於天井内所堆木板中後壁掘成一洞明係匪人所縱大老爺試思行中僅保火險銀一千五百兩卽使縱火圖賠亦不值得大寳所供相同大令飭交人保出聽候查明再核　 
[上海巡局紀事]  
　　昨日大東門汛弁沈某以鞔工洪長華擅向汛兵曹瑞記訛詐等情解送十六鋪巡防中局局員黄衡堂二尹略詰口供令洪具呈改過切結然後交人保去○前日十六鋪巡防北局委員姚二尹之家丁某甲派勇四五名至街頭查賭隨將沿街各購攤所陳賭具帶回局中勒令措資取贖○日前滬南北施家弄王瑞春香粉店曾失去布疋等物由店主開列失單報請十六鋪巡防南局委員某君派捕緝查某君准之○南巿西鈎玉弄姜衍澤藥鋪主人住宅於去年除夕被梁上君子竊去錫燭臺衣服等物所值頗鉅事後開單投二十三七鋪巡防局報請緝查局員盛雨村二尹飭捕赶緊查獲隨於前日親往履勘 
[英租界捕房紀事]  
　　周金福被高桂南高范氏扭至捕房訴稱媳婦郭氏被伊拐去捕頭以其情節支離著自投公廨具控○前晚崔富寛馬林元在四馬路青蓮閣啜茗不知因何與劉甫春林四弟口角紛亂中猛將茶碗砸破被茶博士喚令巡捕拘入捕房崔馬同稱願償碗值捕頭遂不復深求 
[法租界捕房紀事]  
　　王老六誘匿某姓男孩被某姓報諸捕房迨捕頭遣包探往拘則王已逃逸因將同居之許某及保租人王長太拘同略加研詰令押交王老六以便解送公堂禀請讞員杜枝園大令究辦○小偷某甲竊得衣物携至某押店質錢適爲包探所見連贜送入捕房捕頭命押候解送公堂禀請訊究 
[美租界捕房紀事]  
　　昨日午前虹口百老匯路某馬車行主命馬夫駕車出游中途馬忽奔逸經某號巡街捕帮同扣住送入捕房捕頭令傳行主到來問明核奪○昨日清晨漢璧禮路永祥里門外抛有無名孩屍一具某號巡街捕見之投報捕房捕頭令傳是圖地保到來爲之備棺收殮 
[吳門官報]  
　　十二月十三日委署丹徒縣典史俞侃禀辭赴任十四日改指江蘇候補道李琠湖南人由廣東來到省知縣朱鏡清禀謝奉委派辦處正辦文案差巡檢孫寳瑞由趙屯港釐卡專丁來省禀謝奉飭半年期滿比較有盈照章留辦李彭年禀謝奉委接辦北三叚冬防巡查差指分江蘇遇缺先補用巡檢徐振南浙江人由京騐看來省禀到十五日知府陳遹聲禀謝奉委坐辦江蘇省派辦處事務奏辦雲臺樹藝公司事務廣東候補直隸州知州宋治基由上海來知州洪兩振禀謝委署丹徒縣事許文濬禀謝奉委兼辦派辦處文案差錢浦由吳松貨捐　來禀銷奉委驗收寳山縣江東塘工差候補班補用知縣張沐慶由籍服滿回省先行禀到花翎同知銜指分江蘇遇缺先補用知縣楨興鑲黄旗人由京領照來省禀到五品銜指分江蘇試用知縣王錫甲安徽人禀知先行到省巡檢李彭年禀知到北路二叚冬防巡查差五品翎頂指分江蘇分缺先補用府經歴周大炳浙江人領照來省禀到指分江蘇試用縣丞羅奎浙江人巡檢胡組榮湖南人均禀知奉撫憲騐看到省從九品王炘安徽人禀知先行到省道庫大　錢昌訓由南　厘局專丁來省禀謝一年期滿比較有盈奉飭照章留辦十六日坐辦派辦處蘇州府向候補知府陳　聲均禀知十七日未刻進局辦事知府胡念修由常州回銷勸辦賑捐差並禀知秦晉賑捐案内捐升道員仍指江蘇試用通判奇齡由滬回禀謝奉委江震絲捐局差卽辭范一福禀謝奉委兼辦太湖房捐差同知銜候補班補用知縣張鎔萬湖南人由甯來禀謝委署挑源縣事試用知縣沈葆芬禀知在順直賑捐案内由縣丞捐升知縣仍留原省試用同知銜議叙分發指省江蘇試用知縣莊鵬九廣東人由京領照來省禀到指分江蘇試用直隸州州判董崇舒廣西人由籍騐看領咨來省禀到縣丞陶承基禀銷北路二叚巡查差指分江蘇試用縣丞孫傳畇安徽人錢廷錫浙江人均禀知繳咨到省十七日委署丹徒縣洪爾振禀知二十六年漕捐案内核奬翎通判陶鳳威禀謝奉憲札會委密查事件卽辭知縣朱鏡清禀知本日到派辦處到指分江蘇試用縣丞孫毓驄直隸人由京騐看來省禀到　標中營水師哨弁蘇長榮禀知奉委　橋彈壓漕船差十八日委署桃源縣張鎔萬禀辭赴任指分江蘇試用知縣楊榘湖南人鮑振炳安徽人均禀知先行到省巡檢曾廣鐄禀知由湖北助餉新捐局捐過知縣班先行禀到縣丞范景賢禀知交缷署丹陽縣主簿任事回省指分江蘇遇缺先　用縣丞李宗燾浙江人由籍領咨來省禀到改指江蘇試用巡檢閃崇仁順天人由浙領咨來省禀　指分江蘇試用巡檢敦仁浙江人又宋恭洛典史宫溯南均安徽人均禀知奉撫憲騐看到省縣丞洪毓　府知事薛蔭楨均安徽人繳照到省十九日中西學堂提調前候補知府張預　赴杭州通判梁書祥禀謝奉委查辦元和縣房捐差知縣鍾鴻鈞由吳淞沙釣船捐局專丁來省禀謝半年期滿比較有盈奉飭留辦理問翁璞禀謝奉委楓橋稽查漕船差試用縣丞朱祥元孫家駿均浙江人服滿由籍領咨來省禀到管帶太湖水師左營奏留兩江補用總兵陳正珀右營記名提督鄧漢南均到卽辭行二十日縣丞李宗顥自河工差次專丁來省禀謝委派辦處隨辦文案差沈恩湛禀謝一年期滿比較有盈　飭留辦指分江蘇試用府經歴黄曾枚江人縣丞成日臨湖南人遇缺先補用縣主簿徐滋霖浙江人均禀知奉撫憲騐看到省二十一日巡檢劉新吳棣昌典史李人　朱超祖均禀謝飭知本年秋審案内蒙記大功一次二十二日知縣魏允濟禀知山東賑務案内蒙奬花翎理問周　由滬解餉來 
 
 
