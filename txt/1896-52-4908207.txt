# 1896 - 52 - 4908207

 

Page 1

 
 
[珍物待購] [  申報館協振所拜啓]  
　　本館恊振所自經解賑欵以來　承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘　仁人君子慨擲亷泉能廣積陰功且可增輝藝圃誠一舉而兩得也計開朱漁珊帖一部高澹游山水一幅天靑縀馬褂料一件 
[重印解醒語告成] [  申報館主人啓]  
　　解酲語一書雖類小説家言而事　親奇又詞穎秀前經蘭月樓主序以行世未及數載揷架已空兹復重付手民工料益爲精美每部仍碼洋一角八分世有欲步武劉伶者取而讀之當不必取資于五斗也售處在申報館帳房三馬路申昌書畫室及各外埠申昌或經售申報人處 
[綜紀乙未年本館協賑所籌賑事略]  
　　傳有之曰天災流行國家代有堯有九年之水患湯有七年之旱災年歲凶荒雖古聖王時亦所難免是亦天時地利之使然也然年歲不能無災荒之時而國家不能無補救之術故周　備詳救荒之政誠以未荒之時政在於備旣荒之後政在於賑我朝聖恩汪　政在養民民間一有災荒無不發帑以賑拯斯民於溝壑之中所謂備荒賑荒者誠不古讓也無如連年以來災荒迭見且西北爲尤甚而又值多事之秋庫欵支絀不能不藉民間之捐輸以爲挹注當十餘年前晉豫被災最重皆賴東南財力以救窮黎嗣後災區雖不若晉豫之甚而燕趙齊魯之間幾至無歲無災賑不勝賑雖四方樂善之士慷慨解囊而年復一年已有江河日下之勢况自去歲中日搆釁之後國家糜費數千百萬金錢民間驟增無數捐輸東南財力不更形支絀耶現在各項經費概從節省裁汰而斷不能裁賑欵若舍民間不分畛域輸將挹注之欵更無别策上海爲財貨薈萃之區曩者一有捐輸無論多寡不難立時募集近今商務旣不及從前而捐欵日繁民財易竭皆有力不從心之勢故辦賑者尤覺舌敝脣焦勞心棘手無如被災之區哀鴻遍野均有朝不保暮之勢告急之函急於羽檄若舍滬地一隅别處更難籌措故滬地辦賑諸君雖舌敝脣焦勞心棘手亦不敢稍存推諉竭力從事猶幸樂善之士念籌賑之艱難憫災民之困苦或節慶會之資或减游觀之費或以釵珥見貽或以書畫相助源源接濟啣感莫名去歲不特賑務之急在在需捐卽遼東受傷士卒經西人醫治所費亦鉅在海外之人尙不分畛域憫此傷殘眞　生死人而肉白骨而謂同爲食毛踐土者反能漠視之乎於是知士卒之得以起死回生皆出西醫之所賜而亦蒙諸君子義粟仁漿之助也本館從諸君子後襄辦有年深愧集腋成裘猶不免杯水車薪之誚惟仰體諸君子實心爲善之意不敢稍存推諉以期滴滴歸公尤望多多益善爲諸君子廣種福田也所有去歲收解清數已核算清晰 
一收英洋一萬一千二百九十一元三角七分　一收花洋四十五元兑見英洋四十一元四角一收虚對開洋六元兑見英洋三元　　　　　一收票元四千九百廿八兩七錢二厘一收規元六十兩二錢四分五厘　　　　　　一收銅洋四百九十二元五角烊見規元一百廿二兩三錢四分七厘一收莊息規元十四兩四錢四分 
　　總共收規元五千一百廿五兩七錢三分四厘英洋四千七百廿一元八角一分尙有英洋六千六百廿三元九角六分則扯作規元五千廿三兩二錢九分七厘 
　　共合英洋四千七百十一元八角一分規元一萬一百四十九兩三分一厘此所收之總數也其所出者 
一還本館甲午年墊欵英洋二百十一元八角一分　　一解紅十字會英洋四千五百元 
一解紅十字會規元一千兩　　　　　　　　　　　一解順直四批規元五千兩 
一解山東一批規元二千兩　　　　　　　　　　　一解河南一批規元一千五百兩 
　　計解出英洋四千七百十一元八角七分規元九千五百兩 
　　除解出凈結存延康莊規元六百四十九兩三分一厘　 
所收較去年爲旺所解亦較去年爲多雖不能博施濟衆徧澤災區然猶竊比河海之細流泰山之土壤諒不無小補也尤望多收一錢卽多解一錢以備該處災民多一錢之用所以一切向不開支卽小洋耗費亦由本館貼補延康代本館經理出入費用一切亦從未開支生源爐房代本館鎔化銅洋炭火工資亦並不收取實令人銘心鏤骨敬佩弗亡現雖冬賑告竣而靑黄不接之時被災之區尙不能免呼庚癸是所望於樂善之君子不吝解囊廣種福田則本館區區之苦心也尙祈鑒之　 
[太液春波]  
　　都門訪事友函云西湖營估衣綢莊劉某被騙受傷一案前日中東坊帶吳等上壤經中城侍御發落將持刃行兇之吳氏父子各荷以校予限半月俟滿日再行責放以示懲儆袁某旣將原璧偦趙子以自新從寛釋放令具安分結存查衣料著劉某當堂領回○釋道沿街募化鋪户祗圖省事輙與敷衍使去因此受其弄者不一而足西河沿寳華首飾樓門首前日有兩道人各分東西而坐一撞銅罄一敲木魚聲聞遐邇時届年終該樓正理帳目往者來者應接不暇而一片聲喧可對面語不甚辨該主人無可如何乃浼隣居代爲説項給以朱提兩金託爲布施香資始各收拾法器而去○某氏京東人與已嫁女來京僑寓於西河沿女頗風韻卽令倚門賣笑附近蕩子多遭其騙有鄉人某甲者居右安門外三十未娶蓄有薄資聞媒妁言聘女爲再醮婦議定聘金五兩前月杪甲娶婦歸未幾婦覘甲出收拾衣飾將逃亡被甲闖見追回弔打皮肉破爛至不能行氏待女久不至乃往探甫入門見女形色憊甚甲又不爲禮心知事敗逡巡而去婦之本夫某乙適自京東來尋婦不見向氏追索氏僞言在某大家爲僕婦乙疑信參半氏卽給惭三金令且歸乙遂遄返故里焉○某氏居京師護國寺膝下子女各一女及笄待字子在外學業客歲氏爲子娶婦子恒不歸氏入女言常虐遇婦婦不堪其苦冬月初旬又因事詈婦女在旁慫恿詬誶益甚至夜婦念毫無生趣乃呑阿芙蓉膏而死次日婦母家聞知毒死舉家至摔毁什物必得女而甘心且將涉訟氏懼央親友説合經和事老人議令氏母女穿白執紳挽靈輿於道發喪之日觀者充巷莫不駭怪而唾女之長舌爲厲階云○前門外鮮魚口内有天全茶館者自早至夕座客常滿前月一年逾耳順之老者携帶六齡幼女至該樓啜茗勢不能反舌無聲因向素識之某友談是説非興高采烈傍若無人不料隔座某聞之以爲説已卽用殘茶向老者潑去以致滿身淋漓當與理論舌劍唇鋒各不相下經人勸解詎某仍在門外等候老者畏其强不敢出加以幼女　之啼哭茗客甲乙丙爲之代抱不平起謂老者曰如其與 
 
 

Page 2

 
 
汝爲難有我輩在决無妨碍當邀同起出門而某果在見老者出以爲可欺舉拳欲打不防甲乙丙扭住其衣領推倒於地卽以其奉老者轉爲奉敬某抱頭竄去須臾之間有客皆散迨某復來已無一人欲向該管衙門呈控則與甲乙丙又素不相識不知其爲誰氏子祗得恨恨而歸 
[憲節抵揚]  
　　昨紀劉峴帥舟至露筋因水小淺滯等情兹聞差探傳報業經地方官招雇夫役多名挽過淺灘由小火輪帶之南下初六日傍晚忽聞輪船放氣之聲河干翹企者咸曰憲舟至矣引領北望果見一縷濃烟已行過五台山畔後隨官舫三只内一只高扯黄旗中有斗大帥字知係峴帥坐船於是各營隊伍咸於兩岸唱名跪接然並未聞槍聲振地砲響連珠蓋峴帥早經傳諭故凛遵辦理也須臾憲舟駛抵徐凝門馬頭寄椗甫定本城文武各官均呈遞手版禀謁旣而常鎭道吕觀察海寰曁曾觀察丙熙丁觀察葆元均至當蒙傳見有差時官廳内外五光十色燈彩輝煌掩映河心備極璀燦河下民船商舶早經飭令遷避府縣各印官是夜咸住宿舟中均未回署初七日清晨都轉以次復又登舟禀安晌午峴帥命駕登岸入城至湖南會館團拜藉聯桑梓之歡前導旗鑼傘扇外銜牌曰欽差大臣頭品頂戴欽賜雙眼花翎帮辦海軍事務統屬文武兩江總督部堂等十餘對督標親兵列隊隨行峴帥端坐緑昵轎内精神矍鑠不减潞國當年一路仰瞻丰采者　蟻聚蜂屯然皆屏息道旁無敢喧譁笑語下午兩點餘鐘憲駕回舟傳聞擬初八日由此起節逕赴金陵擇吉十七日履任云 
[高麗近信]  
　　高麗亂耗前已屢紀報章且箸爲論説兹者高麗來信云去臘二十七日俄兵艦之泊在仁川者調兵百餘名携大砲入韓京保護俄公使館未幾高王携同世子乘輿戾止其輿四面有門爲貴婦所乘者輿旁各有一宫𡣕陪伴蓋不欲使人窺破行蹤也旣至俄公使爲之護衛及在廷諸臣皆由日人所派不免惴惴於心閲片刻卽下教會准民人不必斷髮并派人拘在宗諸臣一律斬首將首級呈驗巡捕旋拘得首相及農商務大臣内閣大臣二十八日將首相及内閣大臣押至大鐘樓處以駢首之刑聞内閣大臣人極不堪當行刑時忽被日兵刦去後日人未拘獲之諸臣及内閣大臣藏匿日公使館有日人無端毆擊商務人衆人不服將日人擊死目下地方已平靜韓城之内無復地棘天荆矣先是高王偪令斷髮日來此兵亦已調回而道路傳言中國前允賠日本之欵今已不願照賠未知確否 
[蜀東火警]  
　　重慶采訪友人云去臘中旬江北東昇門外打漁灣某户廚房失愼延燒鋪户四十餘家幸係白晝不甚警惶旋卽撲滅 
[鎭江火警]  
　　京口采訪友人云時值新正選事之徒每夕施放百子花筒藉作昇平點綴人日之晚有人施放九龍不料作其鱗之而者竟約同炎帝子降臨於南門大街周姓草屋茅龍夙喜聲應氣求至此遂烈烈轟轟大肆威福霞光照耀霄漢通紅霎時警鑼亂鳴水龍麗集竭力灌救所幸護城河近在咫尺取水尙便得以卽時澆滅然茅舍三家已頓成灰燼誠无妄之災也 
[宜市春痕]  
　　宜昌采訪友人云本年臘月初猪肉長價後賣肉者甚稀旣而貴至每斤一百二十八文○美國聖公會今復重修門房門樓業已告竣聞教士於去臘往上海一行一俟新年回宜再行動工惟大約一年内可望落成也○去年臘底河下米糧又貴計中等米每石值錢五千五六百文市中零售則五千八九百文小民之謀升斗者莫不以拮据相告其上　之米通宜昌顆粒未得但願今歲米糧多到價值漸平是則地方之福也○去歲入秋以後錢市極疲凡錢店中不少私錢　和至臘人家還帳竟有倒四六折者買賣則分兩種價錢大錢七八文可買小錢十文之貨安得地方官將錢法大加整頓嚴禁私鑄庶有轉機乎○前者有雲南銅斤抵宜經固陵裝載下漢口又以因陵不能多載銅斤堆積河沿臘月二十一日快利抵宜卽將銅全數裝去於二十三日之夜開行○去冬封印之後東湖縣訟案甚多每日官仍高坐堂皇或在花廳訊判 
[嶺南春色]  
　　廣州采訪友人云去臘立春前數日起大雨連綿昕宵不絶直至新正之吉仍未暢放晴光除夕雨勢尤大凡購買年貨者收取帳項者莫不帶水拖泥備嘗辛苦○臘尾春頭雨澤迭降街心積潦竟有數寸之深往來行人皆須揭厲而過以故賀年者多裏足不前路上寂靜異常絶不似新年景象燈市尤覺冷淡幾至過問無人彼小民背負肩挑欲趁新年多博蠅頭之利者莫不仰屋長吁矣○近日天氣嚴寒砭肌刺骨寒暑表降至四十一二度加以霪雨兼旬貧民覓食維艱幾至坐以待斃幸各處善堂施食施衣全活甚衆然因飢寒交迫染病而斃者亦不乏人每日各善堂施捨棺木不下數十具土作人等忙迫異常如在山陰道中應接不暇○省中司道府縣各官見天氣嚴寒俯念貧民無褐無衣難以過活遂慨捐鶴俸購辦棉衣發交養濟院及棲流所委員核實散放如係年已老邁不能出門行乞者每名另給錢一百文似此恩深挾纊澤沛孤寒想中澤哀鴻定必歌功頌德矣○去臘除夕三更時十八鋪中約興昌蘇洋雜貨店有匪人闖門而入露出刀槍向衆指嚇衆人咸屏息不敢出一語匪遂將店中所存銀兩貨物刼掠一空呼嘯而散店係某紳所開事後紳卽函致縣署新正初二日縣主黄子惠大令帶領兵差親臨勘視飭捕查緝○去臘除夕清和里潘姓家祀神謝歲施放爆竹有盜匪伺於門外見大門一啓卽逞强一擁而進嚇禁諸婦女使不得聲張旋倒篋傾筐肆情搜括計刼去金銀衣飾約值銀千餘兩事主赴縣禀報後未知能緝獲否也○元旦雨驟風狂江中浪湧如山舟子皆支持不住有一小艇由靖遠街開往河南行至中流竟爲波濤所撼艇中十一人皆墮於水救生船户極力拯救僅救起五人其餘六人則響滅音沈杳無蹤迹矣○候補道夏子新觀察獻銘需次多年曾充善後局提調去年請咨赴部引見臘尾時銜命南旋趨詣鈴轅隨班聽鼓大憲仍札委善後局差 
[漢上春聲]  
　　漢口采訪友人云鎭上菴堂寺院無慮數十餘處然烟火鼎盛者首推觀音閣新正以後江漢士女源源而來無不以一瓣心香頂禮獅王座下而川潯各檔子班中夥妓亦皆簪花掠鬢豔服靚粧裝東如畫圖中人　妓呼姨焚香膜拜有一種輕薄子弟三五成羣品足評頭恣行調笑種種淫褻之狀幾非仇實甫秘戲圖所得描摹寄語賢有司幸毋效阿家翁之假作痴聲一味不聞不見也○武漢二郡鄉民每值新年必捐貲爲賽燈之事其中最爲世道人心之害者莫如花鼓戲一事搬演諸般淫劇 
輸色授是在賢長官維持風化嚴行示禁也可○本月初一日爲元旦佳節湖北巡撫　敬甫中丞於黎明時朝服朝冠率同文武百官齊集萬壽宫行三跪九叩禮畢排道而回少時司道曁府縣諸員齊至撫轅叩賀禮也 
[嘉惠米商]  
　　蕪湖訪事友人來函云除夕下午至歲朝上午各省關卡向有不征不稽之條是以商帆賈舶往往滿儲貨物預待時至帆高挂乘風疾駛名曰赶恩關惟新關征收輪船貨税向無此例且值停關給假初無　毫可以僥倖粤商運米出口向用輪船亦不聞有恩關之説惟客秋蕪米弛禁署督張香濤制軍因時艱餉絀咨准總署派員來蕪設局添抽輪船出口米釐以補下游大勝關大河口泗源溝三卡厘金之不足自是輪運之米除完納新關正税外須按每百五十斤另繳米釐局紋銀一錢設局甫經三閲月收釐已有六七萬之多其爲踴躍可知節届歲闌粤商以此項米釐卽係補該三卡而設三卡旣有逢年恩卡蕪商應請一體均沾因公禀蕪湖道米釐局方袁兩觀察會銜申詳督憲兹於黄羊祀灶節邊奉到督憲回批以該商所運皆係輪船碍難與民艘並讑且值新關封關期内尤無可通融惟念該商捐繳米釐始終踴躍飭令米釐局提前於二十八日一天所收輪船米厘核减三成以順商情一時　商得信鼓舞歡欣急電雇鐵甲輪船十數艘來蕪分排裝載卜晝卜夜蜂擁如潮届日分納新關正税米厘局七成釐金掣得封口單票先後啓椗長征計是日結關鐵艦共有十四五艘是以米釐局並新關華洋司事以人而兼數人之役仍如山陰道上應接不暇聞粤商初因爲時過促禀懇新關税務司寛假兩點鐘俾得從容不迫班税務司以監督來文祗有一天未便另爲寛展觀於此益信西人辦事之劃一無所瞻徇爲不可及也 
[江山如畫]  
　　王德順江北人也僑寓瓜洲口開設雜貨鋪生涯頗盛已有年矣乃翁適逢百歲精神健旺步履康强正月初四日爲攬揆 
 
 

Page 3

 
 
之辰親朋往賀者熱閙非常向例年高令旦人家爭乞具碗箸以爲討壽是日遠近來討壽者不可以數計前歲皇太后萬壽慶典王君已仰荷殊恩今猶矍鑠如斯不知何修得此熙朝人瑞我願以秦關百二祝之○正月初四日鎭郡文武各員在江西會館團拜文則關道憲吕觀察領班武則副都統吉統制居首鳴珂戛玉穆穆皇皇○統領萃軍前左右營總營務處蔡太守以去歲新正廣義軍在潤時有勇丁在薛家巷因吸花烟與糧船水手爲難並放火燒燬草房數十家閭閻受害非淺邇者新年又届誠恐萃軍各勇不無結黨成羣在外肇禍特諭各營哨官無事不准勇丁上街遊蕩如有購物者須手持號牌限時回營遲則查責每日太守復督帶親兵在通衢往來查察由是各勇皆恪守營規不敢稍離營次古人謂今日見雷將軍知足下之軍令矣吾於太守亦云○租界水陸總巡周錦堂都戎巡查認眞不辭勞瘁客臘以時届歲闌天涯歸客趁輪船上下者異常擁擠扒手難保不乘間竊發故每日帶領線勇於上下水抵埠時卽上船偵察見有胠篋探囊情事卽時擒獲其人帶局訊辦水但行旅受惠匪淺卽各船買辦帳房亦覺安謐良多○献歲以來風和日麗靑疇紫甸淑氣宜人城外如甘露寺金山寺等處游人似蟻初四日有某甲偕二三知已在石帆亭下駕一葉扁舟至焦山探梅雅事也詎解纜以後風帆順利離岸潮遠三人雜坐談笑放浪形骸幾不知身在瓜皮小艇之内及至興高采烈甲忽將丙推倒船遂傾側水汨汨而入三人倉皇不知所措大聲喊救幸有小湖船一艘游泳而來將人救起載之登岸各給湖船靑蚨三百文以爲酬謝然衣履皆淋漓盡致殊覺雅而不雅矣○鎭江三元巷素稱銷金　客臘下浣有王大娘院内某校書花顔玉貌名噪一時與某甲繾綣情深早盟嚙臂方冀倚爲心腹永託知音不意甲近負帳纍纍經龜鴇等四處尋覓遇之於途初尙婉邀一往甲辭無暇鴇顔色頓變厲聲曰如不去欲煩老娘動手耶甲赧然曰囊空久矣待歸向牀頭人稱貸明日親送至妝閣可乎鴇謂每至除夕大老官蹤影全無今日若留爾顔面恐元旦爆竹聲中又將大摇大擺來作財神矣於是扭其髮辫向西而去行至小街有識甲之乙丙二人見之不覺大怒飛步上前將鴇飽以老拳甲乘機而逃迨鴇召得蝦兵蟹將蜂擁而來則三人者已不知所在矣○兩江督標長勝各營擇於嘉平二十六日封操統領萬本華軍門諭飭各營健兒齊集小校塲操演陣式辰刻各勇排隊先行旌旗飄展劍戟森嚴後有營哨各宫曁大小令旗一路角聲嗚嗚軍門乘坐大轎直抵演武廳降輿升座須臾臺上鳴砲三通中軍官請下令旗一面傳令開操各勇分東西鵠立排成互相攻擊陣勢盤旋屈曲忽合忽離無不指麾如意少頃砲聲震地黑烟四布咫尺不見人不一炊許聲止烟消帳幕林立亦神矣哉由是馬隊以短兵接戰排列金獅等陣耀武揚威演畢驀聞呐喊一聲鼓聲　　大旗盡伏對放排槍一次再接演籐牌短刀似此節制之師以此禦侮何敵不摧軍門閲畢鳴騶而曰是日天氣晴朗校塲以外聯袂來觀者幾於嘘氣成雲爭欲一覩軍容以爲快直至夕陽西下始各盡興而返 
[善舉不善]  
　　蕪湖訪事友人來函云東梁山蕪湖下游三十五里與西梁山對峙江濵如天開雙闕故又名天門山危峰聳削石壁障天舟行其下必格外戒嚴蓋山頭時有怪風掩下令人卒不及備是以彭剛直公昔年督師江上曾就東梁山下創建救生局置備紅船數艘派本處鄉董經理之其經費由蕪湖關及牙厘局籌給並置田畝歲征其租以敷局用章程本極美善乃歴年旣久百弊叢生又因離城遥遠官憲耳目難周司事篙工相習成風若忘其爲乘風破浪救人性命而設者客冬某日清晨局前連覆兩舟俱不知救生船何往未幾又有兩枝桅民船一艘滿載搭客二十餘人由裕溪口出江下駛石尤作惡波浪滔天舟子因繞由東梁山下疾駛而過以冀飛渡天塹詎料甫接山側忽罡風從山頭壓下全船翻覆於江搭客逐浪浮波大呼救命聲振山谷終不見救生船蹤影正在力竭就沈幸遇渡江民船駛來施救先後援起搭客十有八名送至救生局領賞俄蒙西梁山精健營統帶陸副戎命人送來棉衣多襲令將濕衣解換取火烘乾然後易還又各飲以暖酒噉以飯食俾少禦寒是誠好行其德者矣旋將該覆舟撈獲帶送來局見尙有老年搭客四人淹斃艙底其一氣尙咻咻喘絲未斷惜局中人只顧生者報名註册未暇如法施救遂致終登鬼籙照章給棺殮埋義塚以待屍親認領是役附近鄉鎭聞之無不物議沸騰事爲該管當塗縣謝大令訪聞出示申斥以救生船理應泊候江濵風色稍緊卽須出江巡行豈有銷聲匿迹而可謂之救生哉舵工水手敢再蹈此覆轍定卽提案嚴懲至該局章程凡救生船不及而爲他船代爲施救重生者每一名賞給大錢八百文死者六百文乃聞是役該局每名僅給四百文渡夫不允爭論多端第未知是否攺章祗給如此抑局董故意尅扣其半以充私囊耶救生本爲善舉而乃如此辦理可謂善不善矣 
[觀察賀年P ] 
　　津海關道盛杏蓀觀察昨日乘坐四人大轎駕進城分往各當道拜賀年禧繼至縣署由家丁持片擋駕 
[叅府來滬]  
　　浙江緝捕營砲船管帶吳叅戎福海駐泊本邑南黄浦巡查私鹽前日來滬赴各衙門拜賀年禧至縣署時適黄大令赴江寍未回由家丁擋駕 
[禀憲出示]  
　　去冬以來台灣散勇由厦門來滬投上海縣署求給船票者實繁有徒黄大令查得該勇等有領得厦門官長所給文憑及來電通知者間有並無文憑混稱散勇冒領船票川資者核算此項公費不可數計是以禀明道憲出示曉諭嗣後如有散勇來滬務領厦門官長文憑及本管營官上憲明文等件呈騐方准給發川資如無確實憑據一概不准云 
[開河縣示]  
　　本邑開濬蒲肇兩河屢紀報牘兹悉黄大令與同仁輔元堂董事曹君寄耘議定俟該河工畢後尙有支河兩道一爲李涇河一爲北新涇河亦宜一律開通以便水利昨日發出六言告示一道具文曰該處李涇河照章堵壩開挑出土必須十丈不准貪近棄倒沿河竹樹茭　以及草根蘆茅凡於有碍施工概先伐除宜早一俟丈估分叚應各派夫早到黎明一律上工寛深不能缺少倘敢草率偷减夫保枷責不饒河底通開水線可驗河身平四運土抛棄沿岸仍富押令搬好凡爾地保夫頭傳諭一體遵照其北新涇河道亦有六言告示其文與上相同故不贅錄 
[搶孀傷人]  
　　鄉民葉阿泉有寡媳陳氏在家守節年輕温重素爲翁姑所重有同族葉江全艷陳氏之色百計挑引終難染指前日糾合多人强作搶孀之舉葉阿朱追逐攔阻竟被江全等持刀戳傷痛極倒地鮮血淋漓陳氏致被搶去昨日葉阿泉之妻鄭氏倩人將夫擡至縣署呈請騐傷飭提究追等語值日差禀明稿案傳諭暫爲看管候請帮審委員曹明府騐傷訊辦 
[英公堂案]  
　　日前太古洋行之黄埔輪船内木匠忻仁金在朽壞舊爐子内拾得金四開數十枚事爲同船之張永生徐阿虎張阿毛張仁生朱小生關瀾林錢阿生徐雲生周阿元倪阿泉蔣榮生詹阿生徐阿昌畢廷芳陳阿連錢阿三李阿餘尤阿紀陳仁昌及在逃之掛得買四等所知互相分用後經該輪船主報知捕房由包探陳阿九沈金隆杜雲卿黄四福竇如海及五十號西探等公同查獲起到金四開六十七枚昨日早堂解案請究黄埔輪船主投案訴稱此項金四開共失去二百餘枚忻等共拾一百二十枚除起到外尙少十三枚請爲究追質之忻仁金供在船爲木匠當時因收拾舊爐子拾着金四開七十枚已霉爛不堪後與張永生徐阿虎等多人分用求鑒張永生徐阿虎等供與略同别駕據情商之薩副領事以忻等在輪船拾物不應匿不告知船主著各交捕房管押半年忻仁金張永生徐阿虎三人於管押期内再行枷號一月如有人帮同尋獲餘贓者准其免辦忻等聞判大爲鼓噪比至署外遇見船主定欲上前與之爲難幸探捕彈壓周到不至再釀事端○竇如海倪順全石金榮三包探同解賭徒丁金生丁阿方方金昌王金生陳阿因李阿才楊第年張阿福張金春王阿四何大發王阿榮王如登陳阿多張田順等到案禀稱伊等均在虹口聚賭是以協同西探前往拿獲惟周阿順王阿生各以洋十元保出未到請爲訊究丁金生等同供不敢聚賭實因吵閙往觀 
 
 
] 

Page 4

 
 
致被悮拘别駕以丁金生等聚賭屬實判各罰洋五元否則各押捕房十四天其周阿順王阿生旣未投案著將保洋充公○五十五號西包探禀稱前有西人竊取各洋商衣物等件曾經管押捕房兩個月惟尙有大衣兩件餘贓未曾吊到現已查得收贓者實係冒充美國人之粤婦瑪禮學京處持解請究質之瑪禮學京供本是華産後因在香港過繼與美國人因是丈夫亦美國有某某等均皆認識所收先因不知是賊贓今知不合業已將原贓交出至大衣兩件實不知曉小婦人被押兩禮拜實在受苦不起求釋放後作賊之西人到案供贓俱售與瑪禮學京並無虚語别駕得供著將瑪禮學京仍交捕房帶回押候查明於兩禮拜後復訊○四十五四十八兩號西捕同解馬夫華阿惟到案禀稱前日見該馬夫駕車在路飛駛向之喝阻不依當卽赶上拉住華忽加鞭意圖逃逸以致跌落號衣扯破人從馬肚下逃出險遭性命幸他捕帮同拘獲號衣值洋七元爲特解究質之華阿惟供寍波人並非有意加鞭實是馬驚以致飛奔不敢逃逸小的亦知不合如今只求恩典别駕得供以華阿惟旣經巡捕喝阻不應逃逸險肇巨禍判令連賠衣共罰洋三十二元○包探趙銀河禀稱陳金奎在小菜塲竊取楊阿寳之錢六百餘文當經楊拘獲送案楊投案領贓質之陳供崇明人實因竊極無聊求恩别駕判令笞責五十板遞解回籍○包探黄四福禀稱昨有徐阿三潘才生共持紅木鐘一架銅錫壺三把質錢使用不的見其形跡可疑向之盤詰知係在松江城某署門稿處竊來内有潘才生係屬門稿之親戚請爲訊判質之徐阿三供爲轎役因潘串令竊物求鑒潘供詞支吾别駕著一併押候過堂發落○包探孔阿才禀稱陳洪亭掩入胡仁林所開之彈棉花店内竊取玉器二件報捕後經小的緝獲人贓送究胡投案領贓質之陳洪亭供認行竊一味求恩别駕判令管押一個月遞解回籍○包探沈金隆禀稱楊阿根在某公司輪船竊取侍者李阿德之布衣四件經小的緝獲人贓送究李投案領贓質之楊阿根供因失業無聊其實尙是初次求恩寛宥别駕以贓物有限從寛判押三天○沈包探又解韓錦雲到案禀稱此人在某西國飯店爲侍者前日竊以同店爲侍者之曹張寳皮衣兩件報捕後由小的查獲原贓送請訊究曹投案領贓質之韓錦雲供實因賭錢輸去欲得資以圖翻本叩求恩鑒别駕得供姑念韓係生意中人判令管押一個月○包探杜雲卿禀稱朱阿金前因犯事曾經遞解回寍波今又潛來適經小的所見爲此拘解質之朱供寍波人此次因有生理欲往天津故來滬乘輪求鑒别駕以遞犯豈容復來判令笞責一百反仍遞寍波 
[法捕房事]  
　　長江輪船積竊曹永桂在盛京輪船行竊當塲拘獲送入捕房研究吊到各贓待失主認領等情已紀前報昨又起獲該竊帳簿一本所載用皮　悉無遺並在某妓院爲妓女置備衣飾及傭婦僕人裳洋若干紀載明晣毫無遺漏查該竊來滬初在十六鋪洽興街某姓家窩頓於去臘十五日遷寓法界榮華客棧昨經包探續吊各贓臚列於下計吉祥街恒豐當黄漳絨馬褂一件甯綢皮馬褂及醬色甯綢珠皮袍各一件又興聖街慶昌質鋪藍寗綢皮袍茶靑寗綢棉馬甲各一件雪紡袴一條鐵色寗綢馬甲一件又元縐一方對時表一入肇元押鋪墨晶眼鏡水晶烟壺各一枚藍縐套袴元縐馬甲藍紡綢棉襖紡綢洋傘各一件計吊到各贓約值洋一百二十餘元其簿上用度多至八百元捕頭命將各贓存候失主認領帳簿一本解送公堂請問官查究○偷兒某甲在八仙橋竊取賣菜傭靑菜一籃當塲拿獲送入捕房捕頭以事屬細微命將偷兒押至十二點鐘釋放 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[直隷計典]  
　　本歲直隷大計由王夔帥分别舉劾計卓異官十九員浮躁官二員不謹官二員不及一員年老官一員有疾官二員除恭疏具題外業已揭示鈴轅矣所有銜名照錄於後卓異官十九員保定府知府陳啓泰永平府知府福謙天津府海防知史善詒天津府河防同知馮清泰景州知州王兆騏清苑縣知縣徐銘勳河間縣知縣張主敬固安縣知縣范思本吳橋縣知縣勞乃宣故　縣知縣沈政初長垣縣知縣程熙豐潤縣盧靖肥鄉縣知縣張丙吉武邑縣知縣張世麟按察司經張德森天津府教授傳楫保定府司獄車瀚衡水縣典史耿守恩長蘆濟民塲大使張鼎烜浮躁官二員廣昌縣教諭何榮光慶雲縣典史陳植不謹官二員廣昌縣知縣周樹丹延慶州州判王鴻翔不及官一員保定府經歴劉賡南年老官一員鉅鹿縣訓導蘭得春有疾官二員布政司經歴金鎔清豐縣典史王肇垣 
[英廨晚堂瑣案]  
　　洋務局提調鄭瀚生大令函送圖竊新閳辜公館物件之賊犯陳鑒炳請辦前晚屠别駕升堂研詰陳供稱小的係浦東南匯縣境陳家行人現在治下老閘瑞生齋香店爲夥日前下午三點鐘時至新閳醬園弄邀友人晚膳途遇馬車飛駛而來謊急之餘避入事公館大門之内不敢圖竊尚乞開恩别駕謂鄭大老爺來函豈有誣爾之理遂喝令重笞二百板押候覓取的實具保如再違犯定子重懲○包探黄賜福緝獲携帶贓物之松江人潘才生徐阿三解至公堂别駕訊得其中枝節甚多著押候過堂覆訊前晚訊詰之下潘供稱小的籍隷松江文親向開燈鋪小的在店中大仅謂爾不必游供所携自鳴鐘等物究從何處竊來供般小的之姊夫鄭某向在松江府署當門丁眷口與小的同届本月某日之晚小的一時貪小潛入姊夫臥房私取自鳴鐘等物旋雇鄰人徐阿三帮同挑運來滬意圖變賣卽被包探拘案今求格外施恩徐供稱小的與潘爲鄰向充籮間夫此次潘許給洋銀二圓雇令挑運物件因不知其是竊贓别駕著蕃當堂出具攺過切結徐大加申斥叱之使去贓物存候失主來案訊明給領 
[英界公堂瑣案]  
　　美商美孕洋行主控華商恒隆盛洋貨店主郁大奎出售冒牌火油美領事佑干函致公堂請爲傳訊屠别駕准詞飭差將郁傳案昨晨會同美繙譯官海君格思訊問美孚行主訴稱上海地富老牌火油惟本行一家出售現在有人將新牌火油裝入老牌箱希圖混冒每日售出五百箱或一千箱不等商人曾遣人察訪知南市及英法各租界均有此項火油惟恒隆盛則曾於去臘購得一箱有發票爲憑請爲禁止郁供稱小的係蘇州人洋貨原係外行並不知其火油有新老牌之别此種火油共兩箱係友人鮑子揚所寄别駕據情商謂海君著其以後不再售賣冒牌火油切結美孚行主又稱同安昌祥和順兩家開設白大橋一帶亦售此項火油請爲出示諭禁别駕准之○包探沈金隆解張福全至案禀稱昨日此人潛入熊士益家竊取銅暖鍋一具經小的拘獲人贓送請訊究熊投案領贓張供稱小的窮苦不堪行乞度日昨見熊姓無人在家是以入内竊物别駕判令笞責五十板○包探倪順泉禀稱昨日陸黄氏在粤東人郭阿益小烟館内開燈過隠小的見之拘案請訊郭供稱小的在治下開設小烟館以後决不敢容留婦女吸烟矣陸黄氏供稱小婦人以後不敢再至烟館吸烟此次姑求饒恕别駕判罰郭洋銀三圓陸黄氏著具攺過切結○張阿榮竊取盛明喜家烟槍一枝吳阿寳竊取汪寳三家烟槍一枝報捕後先後由包探孔阿才緝獲原贓送案請究盛汪均投案領贓張吳均認竊不諱别駕判令各笞責五十板贓給還失主○三號西捕禀稱昨日巡路時見馬夫黄清發將馬亂箠喝阻不依送請訊究别駕判罰洋銀一圓○二百二十五號等各華捕解車中磕　馬夫王才甫王連壽至案請判二王同供稱小的等實因疲倦所致别駕判令各罰洋銀一圓 
[美界捕房紀事]  
　　鎭江人唐連生梁上君子也自恃手叚　　公然收徒習業惟未知其門生帖如何書法將來發跡能不賴去謝師金否耳有陳德雲者願作門牆桃李日至四馬路一帶學爲翦給生涯　　在靑蓮閣某客身畔竊得璞玉一方持至虹口同興押店　店夥估價經包探施奎江看出破綻拘至捕房捕頭詰問之餘將唐拘拿到案究　　竊之贓均窩藏密勒路沈長寳處因將沈一併拘押候解請英讞員訊究○粤娼白眼小妹女中無賴也前晚在天潼路廣瑞源烟館吸烟　　　雲意興豪邁適爲包探石金榮所見拘入捕房捕頭命押候解送英公堂請判 
[江西官報]  
　　乙未年十二月十九日巡檢許廷恩查永順外保甲朱　　　　坡卡署廣信通判旇憑銑期滿調省以候補通判薛　瀚署理又袁州同知　業署期届滿應飭准補之潘懿赴任指分補用縣周繪藻繳照係湖北優附生典史吳錫麟　　　　　縣催屯糧回委署廣信通判薛鍾瀚現經糧道委解漕折進京以試用同知劉家棣攺委署理又署廬陵縣徐允升飭回湖口縣本任該鄱陽縣印務以試用縣胡欽署理○　　　　　縣策雋解地丁進京簽掣卽用縣馬錫齡禀到係陜西丁丑進士縣丞常恩灏往萬載辦保甲王鑣由九江措貲回陳體堯由興國催税契回○二十二日候補縣章燮理由　　　　丁回署建昌縣張學勤缷事清理交代回内閣中書江慶瑞回安徽縣丞吳大樟接查惠内保甲○二十三日補用府斌鑑辦涂家埠卡同知董允斌辦牙釐局務巡檢張景　　　安福催屯糧回鄭錫綸由德興催道欵回典史周曾營由臨川催兵米回○二十五日候補縣彭錫蕃解釐金進京鄭輔清由滬解換購洋鎗回陳元焯回贑候差陸垣往南康公　張瓊由萍鄉並吉安一帶公幹回東謝准補永豐行知通判朱景祁由南贑寗公幹回分發補用府陳方銓禀到係浙江辛卯舉人同知倉爾楨繳照係河南陰生未入黎培幹由　　催屯糧回縣丞趙喦捐免騐看來江係浙江人來興仍回李家渡卡洪動辦龍泉保甲陳扄啓霖禀謝准補都昌典吏行知○二十七日補用府林介弼禀到係安徽王午舉人候　　金昆禀謝委辦撫轅文案沈秉權往大庾公幹應衷解地下進京張學培往建昌公幹准補東鄉縣丞朱秋元飭赴新任○二十八日盧道禀謝委永和門防城事務羅毓椿由撫　公幹回從九羅仲謨由清江催漕折回副將黎　勝由湘來江○三十日内閣中書朱琛由京回新淦籍補用府陸錫康由天津回署崇義縣黄際亭卸事情理交代回並謝保舉得缺後以直隷州升用臨川縣注綬之來省署定南下歴司羅應龍由德化地丁回從九鄭舒龍繳照係山東人 
 
 
