# 1910 - 74 - 4913333

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　二月十三日召見軍機梁誠 
交旨 
[二月初七日軍機大臣欽奉]  
　　諭旨本日吏部帶領引見之州縣事實列入最優等在任候選道湖北宜都縣知縣王國鐸著在任以道員儘先補用欽此 
[二月初八日軍機大臣欽奉]  
　　諭旨郵傳部奏遵黄河培修堤岸礙難由路欵協濟一摺著依議欽此 
論說 
[論蒙古之危狀]  
　　伊古以來。國勢積弱列强環伺。則邊陲必且多患日亟。而整頓無方則尋至於不可保迨夫邊境蹙削。唇亡齒寒。而國不可以爲國矣。矧外勢侵入。主權日微縱不至失我邊陲。其後禍亦且有不堪設想者耶。蒙古一隅。富源充溢。内足以爲北五省之屏蔽。而外與俄國接壤。强鄰伊邇。則外交之困難自多。其地富饒。則外人之同覬觎益甚。故俄人之於蒙古巳如俎上肉。釜中魚。鰓焉欲嚙而食之也久矣。我政府亦知其患之孔亟也。於是。乎籌開墾議興學。思欲保全而安撫之。籌策數年成效未見而外人之窺伺。乃日日進步。而駸焉益亟矣。試就近日所聞者彚而觀之則蒙古之前途。與我全國之關係。爲何如耶。 
　　近聞駐俄公使報告理藩部。俄人組織探險隊。將入我蒙古境。探察情形。又聞庫倫辦事大臣。報告理藩部。謂接俄人之牒報。英京倫敦富紳。爲探險東部。及北部蒙古利源起見。組織探險隊。擬於華三月下澣起程。又聞俄政府之意見。以欲固拒錦愛鐵路之建策。擬組織一銀公司。别開内蒙古綫。又聞俄商某。曾向滿洲里驛之自治會。提議創辦蒙俄貨品交換貿易所。請喇嘛僧中之高尚者。爲之管理長。並於喇嘛寺院之四面。創建陳列館。陳列俄貨。其目的在於利用宗敎。以招徠蒙人。交換貨品。而推廣商權也。此皆見於近日之各報紙。而足令人钯然驚臡者也。今夫中國之所以日弱。外勢之所以日張者。何哉袞袞諸公聞外人之謀我則相與欷歔太息。而莫能抵制。或至相逼巳甚。則振然會議而未必有事以實行。實行矣。又輒敷衍粉飾。弊竇滋。出而無一毫成效之可見。自海通以來歐風美雨。觸目警心。而坐令著著失敗。國勢日蹙者。豈不以是哉。外人之窺伺蒙古。豈自今日始哉。當日俄戰事以前。俄人之志。在於據滿洲。以握亞東之形勝不僅在蒙古也。自戰敗以後。知日人之勢力。難以遽挫。滿洲之形勝難以獨據。乃專心致志於蒙藏。然其經營蒙古。殆尤切於其經營西藏焉撫綏馬賊使爲巳用。隂餌王公以爲籠絡。謀設郵政以便交通。著爲蒙文書籍。以收民志凡若此者。即在日本之人亦振振乎言之。其所爲經營之術。蓋亦至矣。俄之經營若此。即旁無他人以睨其後。蒙古之勢。亦巳岌岌而况今之集視線於蒙古。思欲吸其膏而飫其液者。不獨一俄人也哉。試觀蒙古之地利。豈非我國之富源乎。其森林其出産之獸皮藥料等。旣足以貽餉中原。而其礦産之富尤有蓄積饒多。取之不窮之概往者日人嘗視察蒙古矣。謂東蒙古之礦産。饒於黄金紅銅青鉛及洋碱等。隂山之脉。多産黄金。今其土人採掘之法惟用手掘。而不用機器。然其採出之金實巳流播於北京一帶。流行於北京一帶之黄金。其三分之二。皆出自隂山之脉者也。黄金之富若此。使復用機器以採之。則將來鑄造金幣。即可取給於此。其足以爲全國之利賴者。何可勝數。使不竭力振興。俾得却外力而固邊隅則大利坐失。既堪痛惜。而屏蔽之勢。亦且危殆而不可恃試 
 
 
 

Page 4

 
 
備覽近日之報告。以測蒙古之前途。稍稍關心時事者。誰弗爲之寒心哉吾不識政府諸公。其亦聞之否（未完） 
專電 
[電一（北京）]  
　　閩同鄉官力勸江春霖勿辭資政院議員并任提倡國會勿遽出京江巳允許 
[電二（北京）]  
　　某京官被人指摘後益懟鄂人昨密語徐尚書云張伯烈持刀尋釁係恫嚇耳倘因此游移適墮其計此後國事恐益難辦聞者目爲路賊 
[電三（北京）]  
　　郵傳部徐尚書以鄂省拒欵風潮劇烈恐釀事端力請樞府速飭新鄂督瑞澂赴任妥爲勸導 
[電四（北京）]  
　　梁誠奉攝政王面諭德國軍事上之製造素所講求爾赴德後須留心考察隨時報告海軍大臣俾資採用 
[電五（北京）]  
　　某侍郎爲楊度辨路事條陳並無主張借欵之說 
[電六（東京）]  
　　關東都督大島大將定於西四月上旬離東京回任 
[電七（東京）]  
　　達摩巴喇定西四月上旬來日協議明年在印度别那阿斯開國際佛敎徒會事宜 
緊要新聞一 
[　　鄂路拒欵事徐尚書本無一定主見惟梁參議主張借欵甚决去臘拒欵代表張君密君等屢謁徐尚書徐尚書亦甚爲歡迎梁于是恐其計之不成故常語徐尚書云大人亦當保重身體毋誤聽人言故今年拒欵代表屢求謁見徐尚書難得一面現梁士詒又在尚書面前常陳鄂省之無的欵及四國資本代表之决不允許徐尚書惑于其言故决計嚴詞斥退代表以便借欵官辦 
[川漢路借欵之議將决北京]  
　　粤漢鐵路借欵一事自經鄂紳反對郵傳部左右爲難初以熟商兩全爲言繼則决絶回覆於是兩方面勢將决裂刻聞該部某堂建議略謂粤漢事一時不能解决莫若先將川漢一路從速借欵興辦現在藏事正亟樞府注意赶辦川藏輕便鐵道以利交通則川漢一路尤關緊要否則相持不下外無以杜列强之口内無以紓西顧之憂此議頗爲樞府諸大老所嘉納大約不久將見實行矣聞某堂創立此議之故因日前攝政王召見各樞臣時垂詢整頓西藏入手辦法各樞臣均以交通不便一切措施無從入手目前亟應籌欵赶築川藏輕便鐵道庶於軍事政治上始可著手爲對監國深韙其議即日交論郵傳部飭令趕緊籌欵興築 
[濤貝勒出京紀事北京]  
　　出洋考察陸軍大臣濤貝勒於初十日午前六時由正陽門車站乘坐專車直往塘沽由塘沽換小輪登海圻軍艦前赴日本海容艦隨同護送抵日後海圻即返上海海容則停泊横濱待考察事竣即先載送隨員某某等回國 
　　濤貝勒此次出洋除隨員十六人護衛四人外尚有鎮國將軍載侗隨同前往聞該將軍東遊目的係屬間行並不在隨員之列殊無政治上之關係云 
　　濤貝勒於出京之前數日曾率同隨使諸員由霞公府山本照像館承辦電光寫真用新法精製相片以作紀念並備爲出洋酬贈之品有見該相片者謂係軍職人員自副都統以至軍校則按照三等九級之制全着軍服至文職出身者其裝束則係用官服 
[稅務處將實行歸併度支部北京]  
　　度支部澤尚書因稅務處事宜係屬掌管國課財賦其性質與度支部相同而乃另派大臣管理未免權限紛歧曾有歸併度支部之議現又以清理財政業巳著手略有端緒亟應歸併以謀統一故昨與稅務大臣那中堂妥擬歸併接收管理辦法聞不日即將奏請實行 
[度支部續諭調查貨幣辦法北京]  
　　度支部關于貨幣問題前飭各司員詳細調查兹聞又奉傳諭四條一各題目有一時難於調查者可從緩答一關于貨幣各題目應按該處現在事實分别調查詳細列表其不能列表或表中應聲明意義者須具說明書一調查各題目得合數題目爲一表亦得一題分爲數表一中國貨幣最爲複雜各省不同州縣鄉村又各不同編定各表除鄉村難於調查無須詳載外應按各廳州縣分别開列 
[學部預算約需三百萬北京]  
　　學部於上年屢經度支部咨催宣統二年預算表册迄今尚未妥定日昨榮相國面諭會計總辦所有本年預算數目均比較上年决算表數加增十分之五列表咨復并請撥欵以備不敷之需聞總數在三百萬兩之譜 
 
 
] 

Page 5

 
 
[御史擬揭參奏調人員之弊竇北京]  
　　都察院某侍御因查得京内外各衙門大吏每於奏調人員摺内輒有某官道經本境再曰某員考查時務傳見之下考其才識頗堪舉辦本處某政故奏請留用俾重要差等語此等奏留摺件内中弊竇極多此項被用人員非因差微規避卽在他省被裁無差者或託言考查時務或假病就醫以行其夤緣運動之力而各大吏不論其果有實才與否即奏請予以優差此等情形顯係位置私人之計擬即具摺奏參 
[更訂官俸章程之預備北京]  
　　政府現議以前因京外各衙門奏調人員及請加經費未能綜覈名實曾於上年正月間特奉明諭著該管長官切實裁汰在案現在巳經一年而京外裁汰奏報者甚屬寥寥視諭旨儼同具文殊屬不合擬奏請另訂辦法由吏部政務處會同各省督撫將京外各項人員應支之官俸薪水津貼養廉等名目一律裁汰歸併一項無論是否兼幾項差使俱按最優之俸承領一份以防濫冒聞即擬將此辦法附入新官制官俸章程之内 
[中國名畫]  
　　董文敏秋興八景之四 
[延吉交涉案議結吉林]  
　　延吉界務未决以前火狐狸溝及和龍峪日憲兵擊斃我國巡警等案與日本交涉逾久未結去冬吳綬卿督辦又與日領迭次磋議要求懲辦憲兵日領藉口各憲兵業經遣回本國未便再行議懲惟弔慰金則可增至四千元聞巳由錫督帥據情電外部請示外部巳允准照辦昨由錫督電告陳簡帥轉飭查照 
[俄員蔑視華人之言哈爾濱]  
　　哈爾濱道裡四道街口日本烟草官賣店日前由俄警察長忽飭巴釐司將該店商標撤除該日商即禀訴駐哈日領大野氏備文責問鐵路交涉處俄員究何用意俄員知悮乃親赴日領署聲稱此次無禮舉動當時蓋誤爲華人所辦實未悉爲貴國設立以致冒昧從事實屬非是云云旋將商標給還懸掛並將該警察長罰俸三月以謝日人　俄員此言其托辭歟否則華人所辦者便可干涉而日商所辦即應給還不敢稍事干涉耶未免蔑視吾國主權之甚矣 
[湯壽潛奏陳存亡大計（六）（續）]  
　　臣謹案議定監國攝政王典禮職務以後皇上典學師傅授讀均由監國攝政王管理臣愚攝政王典禮職務以後皇上典學師傅授讀均由監國應先代君典學禮曰學也者學爲君臣父子之道也知爲臣然後可以爲君知爲子然後可以爲父知爲弟然後可以爲師誠以敎育之理學者即取則於所敎者之學敎者不先有相當學無以爲敎亦將無以爲管理正恐管理旣屬具文典學亦成虚設竊謂監國攝政王愛國宜學愛皇上尤宜學古今中外無不學而能之事况列强環伺以兵戰以商戰今且以學戰矣昔周公躬元聖之資方攝政時猶且夜讀書百篇朝見七十士良以爲君難爲攝君更難是以聖不自聖甚至仰思不合夜坐待旦監國攝政王處周公之地位自必禀周公之生質特未卜夜讀書若干篇朝見士若干人耳以成王之哲猶必以文王爲世子之道敎成王有過則撻伯禽以敎之攝君所任之重委曲求全之難如此在天下方仰監國攝政王之尊嚴臣隱有以窺監國攝政王之戰戰慄慄學如不及矣今制所以按日進講者亦無非勸監國攝政王之典學然其編制之法臣不能無惑奚以明其然也進講以資啓沃明治要非比臨軒策士各抒所藴亦非起居日講循例開單今聞進講一二十人不過七日中各呈講義一篇講經史者每拾陳言講科學者偏重西說而於大局關鍵成敗對照轉多避忌不便發揮以爲守進講不及時政之成法不知今日爲時艱國危變法立憲而進講不同先朝之雍容經筵潤色鴻業以臣檮昧謂宜講政治學財政學外交學而於憲政原理尤貴以時紬繹務求監國攝政王了然於立憲係尊 
 
 

Page 6

 
 
君權非張民權庶不爲異說所摇動議員可無事猜防國會可提前成立乃爲有益之學否則或敷陳理學一篇或旁采科學一叚輿地則談瀛海而蔽國門兵學則飭軍容而略勝負非徒無益巳也如監國攝政王流覽能及適以淆亂聰明消耗日力如其閣束不觀天下轉疑監國攝政王未嘗學問夫代君行政日不暇給安能以有用之精神爲無用之記誦僅進講義而巳何如取本朝聖訓御批通鑑欽定彚纂中外憲法史及名臣章奏等書分門程課排日記功尚有條貫可尋蓋變通講義亦所以注重典學也（未完） 
[京師近事]  
　　畿輔速成實業學堂成立業巳數年其甲級農礦專科學生均陸續卒業嗣後又招得乙級預科生二十餘人去歲臘月巳届預科卒業之期該堂竟未考試遽行解散探其原因係該堂經費不足辦事人華沈二君雖竭盡心力而敎員薪水堂役工食無從開發只得停辦惜無慨捐鉅欵者爲之善其後耳 
　　外務部接德使照會稱本年五月在德國會議萬國礦務煉金工藝會請派員與會 
　　理藩部壽子年尚書與達恩兩侍郎集議以部務日增各司處所司公事權限不清致多簽撤擬欲裁撤領辦改設丞參以各司掌印主稿等員改爲科長科員並將各司理事權限劃清所商如是未知能實行否 
　　京漢鐵路總辦鄭君清濂近有更换消息惟未悉承其乏者爲何人也　　蒙藩伯都那一帶土地屢有被外人占買情事此舉雖由外人謀利然終屬我國人勾串所致聞在京某蒙王曾呈理藩部請飭行查如果確有此項情事當即早作預防之計現該部巳行文蒙古各盟旗矣 
　　外務部因駐京英欽使朱邇典行將歸國故巳於月之初九日下午在署内設宴招請駐京各國欽使陪席與朱欽使餞行 
　　何觀察祐前曾向外務部條陳華洋會審辦法聞觀察現又將自著之最近萬國公法提要一書日前進呈監國攝政王閱覽以備遇有重要交涉時之參考聞攝政王覽後以觀察注重交涉苦心攷查最爲切要著傳旨嘉獎聞該書之内容係採擇歐美列國公法名家著作參以近時中外新訂之約章共有百餘條 
　　日前崇陵工程大臣鹿中堂等因近來事務殷繁所有前派各員尚不敷分布自應再調幹員以資助理當經鹿中堂等奏派人員十名特列於下翰林院編修顧瑗記名副都統李經邁五品京堂劉錦堂軍機處存記道聶憲藩陸軍部員外郎永寳農工商部員外郎陳光弼法部員外郎李國燕陸軍學習員外郎璧瑜陸軍部郎中陳文會農工商部郎中趙從蕃 
　　度支部尚書澤公昨與各堂會議謂現在匪徒僞造假票擾亂巿面與全國紙幣甚有窒碍擬由本部設立調查保護紙幣局一處遇有僞造假票匪徒即行拿辦所有各官銀行應出票項均歸該局調查保護經各堂擬定章程十數條俟核定即行入奏 
時評 
[中俄商約]  
　　從前政府懵於邊務。每與俄國訂約一次。喪失主權一次。今又有改訂東三省中俄商約之議。外部擬要求俄使。將西北庫倫伊犂等處之商約。一併修改俄商則擬要求於阿穆爾松花江中俄航政問題。應照舊約不稍退讓。此僅關於該約之一端。然其影響於滿蒙商業前途甚大偶一失着則非特足以制我商人之死命。并足以引起他國之覬觎而藉口以要求他方面之利益。後患之來何堪設想。我國外交家其慎之。 
[日俄新約]  
　　日俄自開戰後。爭奪滿蒙權利。日益劇烈。時有相持不下之勢。今兩國忽訂立新約。以擴張其一九零六年之約。包括蒙古滿洲各條欵。一似轉變其方針。而協以謀我者。嗚呼。我政府試思之。日俄此舉。其用意何在關係有滿蒙主權之中國何若。而顧可視若他人事。漠然不動於中耶。東報謂爲殆若兩國聯盟然可以思矣。 
[旗人權利思想之發達]  
　　資政院選舉各部院議員。旗人當選六十餘人。占額超過三分之一。誰謂旗人肯放棄權利者。 
　　或曰。此蓋一傳單之功。 
　　記者曰。一二票之運動易耳。（度支部員外郎震興以下十九人皆以兩票當選御史石鏡潢以下六十一人皆以一票當選） 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[袁督親訊潰兵首要廣東]  
　　日前新軍潰變巳將王占魁黄洪昆等拿獲由委員將訊明情形詳禀督院日昨袁督親至營務處率同司道各官及局員在新覊處提出該犯到處覆訊當堂令黄洪昆親筆默寫所散票紙上四言句該犯略一省記便默寫驅逐老韃恢復中華創立民國平均利權保我漢民矢信矢忠等字其住址則寫花朗村三字訊畢仍發回新覊押候核辦 
　　又聞新軍事變一役現由陳給諫慶桂奏參奉旨交江督張人駿查辦聞張巳派定道員李哲濬來粤李巳有電與某大員先爲知照 
[查覆葡人越界安設水泡實情廣東]  
　　香山協馬副將曾以正月十五日有葡人在青洲山對開海面安放水泡一個等語電禀粤督當經督憲電飭香山縣沈令查明所設水泡是否在青洲之南抑在青洲之北該處是否向無水泡詳查具覆兹聞香山縣業巳查明禀覆略謂葡人安放水泡之處係在青洲旁居中對開即葡人士敏土廠之西南角距該土廠碼頭不及百丈該水泡長約三尺徑約一尺五寸向來未有安設詢諸該處船户人等聲稱該水泡或因水淺下有樁石作爲記認或係泊船寄椗之用均未可知等語該處附近居民亦無猜疑暴動情事緣奉前因合將查過情形繪圖詳晰禀覆憲台察核旋奉批示禀圖均悉巳照會葡領轉致澳門總督速將該水泡起出仰仍隨時密查如有葡人違約設施即行飛報核辦 
[仁錢自治事務所開會紀事杭州]  
　　十一日爲仁錢籌備城鎮鄉自治事務所開會之期到者除仁錢二邑令外紳士約二百人下午二時振鈴開會先由梁君立羣報告自治事務所成立事件及自治研究所預備事件所址租定祖廟巷内開辦經費由仁錢二邑尊撥來洋六百元尚餘二百餘元次由書記報告劃分區域章程梁君立羣又言城中人數過多究竟應否劃分請公决并報告東南西北四鄉人口總數邵君仲威起言先請說明城中區域之範圍潘君鳳洲起言必須附城一帶劃分四區方可邵君仲威又言必先研究江干湖墅應否附入城區後王君某起言江千地大人稀况經費不敷須附入城區梁君又詢湖墅紳士如何上年自治研究所畢業員陳民齋起言城北連拱宸橋一帶人口有五萬以上理應另行分劃區域潘君鳳文言今日諸君到會均爲各區域之代表一切事件須各向本區先行開會議决梁君言以十日内報告事務所并言湖墅一區向來商務頗稱繁盛不得不另劃區域潘君云劃分區域不過爲利干辦事起見諸君不可誤會以爲獨立等情劉君式文起言城北一都區理應附入城區否則與城鎮鄉章程不符毛君某言三四五六等區理應合爲一鎮不能與湖墅合併梁君又言調查員須自治研究所舉業員方爲正當辦法但畢業員與各鄉情形恐不熟悉請鄉紳士開明本鄉畢業名單以便分派并籌議調查員夫馬費又報告自治研究所所長巳聘定沈君佩之敎員聘定虞君幼華盛君壯叔徐君鼎臣施君稷香錢君某遂散會時巳鐘鳴五下矣 
[浙紳請設諮議局議案協贊會杭州]  
　　嘉屬士紳董君等呈撫憲文云竊上年本省諮議局成立時紳等雖經協同七邑同志組織嘉府調查協會以補助議員聞見所不及當時以調查立會不過備充議案資料並無對外之關係故未呈請備案兹查本省諮議局上届開會議决案業奉撫憲箚准公布施行者十七件其關於地方至計利弊興革無一不急待實行而府廳州縣議事會參事會未届成立則上以是施下無機關以爲應雖有議决案之公布恐亦浸假而成具文按照此項公布之件其範圍或係官治或係自治係官治者督促在上而輔助尤賴地方屬自治者實行在下而綜覈仍仗官廳惟官治自治互相協贊而後議案之効力乃生一一可見諸實行紳等公同協議竊謂議案未成立固貴有調查機關議案旣公布尤貴有督促機關二者手續雖異而其宗旨之爲協贊進行則一也紳等竊本斯義組織成會名曰諮議局議案協贊會於府城設總會於七邑各設分會公擬辦法爲簡章十九條並聲明此係府廳州縣地方自治會未成立時假定辦法一俟法定自治機關成立不論總分會一律取消如蒙照准即由本會幹事員通告七邑組織分會俾得機關聯絡互相策勵似於議案施行不無裨益所有組織諮議局議案協贊會緣由公擬簡章理合抄摺呈候大公祖察奪批示備案祇遵 
[東三省近事]  
　　吉長鐵路各種工程現巳大半包妥天氣巳漸温暖不久即將動工傳總辦以此項工程旣勘定從東西兩端並進則工程師亦宜分駐各專責成兹决議日本正工程師和田駐吉林省垣經營東段中國副工程師前川漢路勘地主任陸君駐長春辦理西　預定一年告成在適中之馬鞍山地方接軌 
　　洮南府擬設俄領事署巳由駐京俄使與政府疊次交涉因政府力拒未允致未實行近聞俄政府以爲洮南府居留俄民以及營業俄商日漸增多非設立領事署不足以資保衛故又電達廓爾維慈君向政府竭力要求必將達此目的而後巳 
 
 

Page 11

 
 
　　呼倫兵備道宋觀察友梅日前呈報江省公薯謂該道所屬巴爾虎游牧界内有領催儈格列卡居住上月夜間突來俄匪數名將所存銀錢衣服手飾馬匹搶掠一空當經失主報知該處卡倫并巴爾虎總管會追適與匪遇當即往求對岸俄屯俄官往拿俄官置之不理亦不派兵匪乃遠颺復經本道照會滿洲里巴釐司俄官始派兵會剿僅獲匪四名贓物巳遺失大半等語周少帥以俄屯俄官推諉不助以致該匪脫逃實屬不合即飭鐵路交涉局照會俄外部官轉飭該站即將此次所獲贓物如數發還失主并嚴緝逸匪查追贜物以靜邊圉 
　　營口電局總辦金是珠司馬以本埠電話向隷水道電汽公司該司權操日人之手每年坐失利權實非淺鮮故於日前晉省面禀總辦及勸業道擬籌措洋三十萬元購回自辦藉塞漏巵並保電政之主權聞金司馬現巳回營正在籌議收回之法 
分類新聞 
政界 
[湘省納稅多額互選之預備長沙]  
　　湘藩莊方伯示諭納稅多額人互選資政院議員其榜示名單巳誌前報兹將預備投票開票各項應辦事宜照錄如下一定互選投票所互選投票所設於府學明倫堂應預爲布置一出互選告示互選監督於確定互選人後頒發互選告示曉諭互選投票日期投票所地址與投票方法一遴派互選投票開票管理員投票開票管理員不得與於互選人之列前巳詳派長沙府汪守及湖北候補道曾廣江在案兹即無庸再派一遴派互選投票開票監察員投票開票監察員應選紳士之品行端謹不染嗜好現無控案並能認識互選投票人者由互選監督會同商會遴選相當人員照會充任一遴派投票開票執事員照料簽到一員（宜用紳士能認識互選人者）兼開票檢票事務照料發票一員兼開票唱名事務照料寫票一員兼開票得票記數事務照料投票一員兼開票遞票事務以上四員無論官紳由互選監督札委充任 
[米釐又有暫免三月之信武昌]  
　　湖北各處入春以來米價飛漲大有每斗千錢之勢聞其原因係由湘米來源不豐而沿途釐金關說所費又重利少捐多商民視爲畏途以致呈此現象刻武昌商會特禀請督院援照去秋前督陳小石制軍因災奏免米榖釐稅三個月成案再行電奏將卾省米榖釐稅暫免數月俟價值跌落後再照舊征收聞楊護院當商之藩司統捐局有允免三月之意 
[家丁殺傷弟媳案委員會訊蘇州]  
　　新陽縣家丁劉升即則劉靜齋將弟媳殺傷一事迭記前報兹悉此事實因劉覬觎弟媳某氏財産並欲勾引成姦無如某氏情願守寡不願失身擬於某日回湖南原籍劉聞信遂將某氏殺傷砍落一手目下某氏尚在醫治先將一手裝匣呈縣事爲蘇州府何太守聞悉以此事情節重大且牽涉縣署之人特派委讞局員俞志善大令前往會同崑山新陽兩縣提審明確禀請照例懲辦 
交涉 
[違章運卸火酒之糾葛廣州]  
　　法商林嗎洋行前因運卸火酒違 
背定章被佛山酒行釐務公所扣留經該國領事照請督憲交回在安兹聞袁督接文後照復法領略謂此事前接貴領事官來文即經札行廣東釐務總局查復去後旋據該局詳稱據佛山酒行商人談道清呈稱十一月十四日有花地黄福隆號用舊洋箱裝載花酒三十箱交裡水鄉渡轉運至佛山黄隆號收入當往查看巳被挑去四箱經扣留二十六箱據佛山黄福隆說稱係向省城林嗎洋行買來巳領三聯運照等語惟伊所領運照並未赴釐廠報驗蓋戳且照填運往貴州省安順府字樣何以運至佛山起卸請爲查究等語查法商林嗎報運貴州火酒何以忽在佛山黄福隆起卸又不携照赴釐廠呈驗應請貴領事官飭令該商查明見復以憑核辦 
[俄民持槍越界之交涉黑龍江]  
　　呼倫兵備道宋友梅觀察日昨呈文公署據巴雅斯胡朗圖温都爾卡官陳光錫報告日前有俄民四名持槍入我邊界經巡邏卡兵詳加盤詰該俄民反以大言威嚇不聽禁止當將鎗械扣留俄民驅逐出界等情呈請鑒核聞少帥批飭以俄民持鎗越界殊違約章經該卡官將鎗械扣留辦理甚是仰再照會俄官嚴行禁止免啓交涉 
軍界 
[ [實行添募四營駐省鎮懾廣東]  
　　粤督現以各防營清鄉分紥多居外屬省會人烟稠密奸宄尤易濳藏且標兵變亂危局甫定大傷元氣現擬添募防勇四營以資鎮懾昨巳分别札委前往各屬招募足額所有章制悉照部咨奏定章程辦理 
[西江緝捕兵輪裁撤之爲難廣東]  
　　補用游擊譚傳鼎以水軍及輪船各項應裁應添等情禀陳督院袁督據禀以該員平日於水師營務尚肯留心所擬裁撤大小輪及韶安肇安各水軍分别應添應去各項是否允協可行即札營務處咨商水師提督會同善後局調齊迭據各員弁條陳整頓緝捕事宜悉心考核併行妥議禀辦現李水提以該游擊所請裁撤西江大小兵輪添置湖南杉板一節不特西江河面遼闊於杉板實不相宜且與爭回西江捕權原案亦不符合西江自爭回捕權添派大小兵輪認真梭巡兩年以來不聞盜　可見成效巳著自應如勸業道前議保護内河航路所議照舊辦理毋庸更改聞巳將情咨覆督院矣 
學務 
[工業學堂續招本科長沙]  
　　奏辦湖南全省工業學堂原設金工圖繪染織漆工四科由該堂監督張松雨觀察詳經撫部院核准奏咨立案業於上年考選金工圖繪兩科學生開班上課兹續招染織科學生四十名並預招漆工科學生四十名染織得定於本年上學期開學漆工科定於本年下學期開學其學生名額仍按各府州廳酌量匀派即由各屬考選申送計長沙府屬每科六名寳慶衡州永州丘州常德等府屬每科各三名辰州永順沅州等府曁郴州桂陽澧州靖州等州屬每科各二名永綏鳳凰乾州晃州南洲等廳屬每科各一名昨將招生規則徧貼省城巳札發各屬一體曉諭矣 
[僧界開會紀略州]  
　　江蘇僧立敎育會蘇州事務所於本月初 
 
 

Page 12

 
 
十日借座西園開協贊大會官紳商學僧界到者千有餘人先由西園方丈宣布開會宗旨並請戴季陶君蔣韶九君潘硯生君陳世宜君以及鐵路學堂華君福音醫院楊君先後演說皆發明宗敎之譚聞者拍掌繼由所長廣慧佐理少青職員宗月德林道善相繼演說尤能娓娓動人洵一時之盛也 
實業 
[督撫會商物品展限問題南昌]  
　　贛省各屬物品尚未解齊贛撫電請江督展限電云前奉微電飭據勸業道覆稱江西各屬物品巳運省者撫州廣信建昌饒州九江臨江南康贛州等府未到齊者尚有數處巳文電馳催趕解贛省物産總會會期原定本年正月現正裝潢品物布置會塲俟物品到齊即定期開幕展覽所有贛省物品請展限儘三月内一律運寗等語查鈞電示定二月初十前運到可否展限一月乞示復江督旋覆電云敬電祇悉貴省賽品即儘三月初十前運寗以便預備陳列遲恐不及祈示勸業道遵照 
[鄂路協會開職員會紀事湖北]  
　　湖北商辦鐵路協會刻于本月初十日在漢口四官殿辦事處開職員會公議事項如下一議查勘路綫預備開工一議催各廳州縣及各省同鄉所設分會繳股欵五分之一一議電禀郵部收有實欵要求批准一議預備代表後援其宗旨不外拒債者拒債修路者修路各行其是均以堅持不懈爲目的 
雜記 
[蘇垣又除一害矣蘇州]  
　　蘇城著名流氓王增寳與王男男等横行街巿調戲婦女順便搶物實爲地方大害經元和吳大令訪聞拿獲王增寳一名即據莊桂堂禀控被該流氓等搶伊妻頭上金飾求請究辦等情大令提案訊明擬將王增寳收禁流氓所五年詳奉撫憲寳中丞以該犯旣係著名流氓屢滋事端自應加嚴懲辦以儆其餘原擬收所五年尚覺輕縱應將王增寳收禁流氓公所八年等情並飭縣密拿同黨王男男等到案懲辦 
[巡記暴卒案未便開檢誌詳蘇州]  
　　蘇垣閶胥門外巡記張朝升日前暴卒報縣驗明棺殮各情巳記前報兹悉該尸親到蘇後即遞禀各憲以張朝升實係受傷身死求請開棺檢驗緝兇伸寃經撫臬憲以開棺檢驗照例必須尸親具結指實傷痕方可准行轉飭蘇州府督同三首縣訊明取結即行開檢二月初十日臬憲並派檢驗吏學習所所長劉大令帶同敎習邵得成（即吳縣仵作）等前往並由警務公所總監汪觀察傳同各路警局官員齊集閶胥警局首府三縣傳同該屍親到局詳加開導諭以照例開棺檢驗必由屍親具結指實傷痕方可開檢如開騐得屍身無傷則須具結者承當其罪爾可具結當立刻開檢該屍親以當時並不在蘇並未親見屍身何能指實不過情形可疑必非病死求請伸寃耳府縣等以旣不能具結即未便准予開檢應候禀請憲示遵行諭令退去遂散 
[松府提訊命案松江]  
　　去年八月楓涇小蒸司弓兵王興王福等偵知倪經德妍佔李關通之婦匿居棧中遂托名查夜扭婦至司署由沈二尹判掌頰二百下交徐桂山保出該婦以無顔做人而尚需上下開消爰懸　自縊報經婁令蒞驗後拘犯轉　府署十二日府尊戚太守升座細訊判責李經德五百板李仍不肯供認奸佔情事遂飭還押 
[愚民爭洲械鬭之慘聞長沙]  
　　湘省距城數十里之靖港地方向有蔡家洲其地多爲蔡姓所管故以蔡家洲得名近歲因該洲有一荒地經蔡族圍出開墾栽種春糧月前有該處居民以蔡族新墾之區係屬公地不應歸蔡姓獨管議將該處令蔡姓退出充公彼此爭執不休以致各備槍械定期决鬭時爲靖港某局所聞局員一面報省一面令兩　各將器械繳出再行禀官訊斷聞蔡姓遵繳器械若干地方居民則堅不認繳是夜竟至聚衆械鬭彼此互有夷傷並聞殺斃一人當將屍首抛入河中僅留屍身不能辨爲某造之人現巳禀官相驗蔡族則指爲蔡姓被地方居民所殺地方居民則指爲地方某人被蔡族所殺現巳由官赶速覓撈屍首再行核奪未識將來如何了結也 
清談 
[界哉政府之用心]  
　　國會果何惡於國也而政府諸公。乃必欲惡之者如是。心惡之不己。則且形諸口者筆墨間矣。　逐之不巳。則且擬頒一嚴厲諭旨以立時解散矣。 
　　嗟嗟。諸公獨非民也歟哉。果何以疾首痛心之一至于斯也。彼數十請願之代表。亦猶是爲國耳。雖日代表國民捧呈請　然其心則純乎愛國也。苟無民何有國。乃兖兖諸公。念不及此。而沾沾焉與國爲難也。抑亦異矣。 
時乘 
[額爾古訥河魚産記]  
　　額爾古訥河魚類甚多。右岸之根河牛爾河愽洛舒斯洛甫喀河。魚類尤夥。其著名者則有浙魯。（即鱒魚）連子魚。細鱗魚。白魚。鯉魚。　魚。（黄魚産於牛爾河大者四五十斤）鮎魚。拉鮎（拉鮎身長似蝦二甲六足似蟹）蒙人向不知捕取。如以沿邊地廣人稀。銷售甚。難。醃藏無法。漁業遂無人過問。惟左岸俄屯。或垂釣。或設梁梁中置柳條筐。魚從此過。即陷於筐中。（其製大似南方之蝦　）額爾古訥河左右岸並博洛舒斯洛甫喀河均有之。或於河岸水淺之處。插立木栅繫柳條筐。筐口甚小。中置魚餌。羣魚見餌。即貫行入吞人乘其不備驟將柳筐取出。亦間有以網捕取者。特捕黄魚。則須用長及七八寸之鐵鈎。遥擲而拖之登陸。乃能得之。 
雜著 
[蘭亭攷（去病）]  
　　右軍蘭亭變遷不一。相傳有晉蘭亭。宋蘭亭。明蘭亭之别。晉時蘭亭。故在蘭渚山麓。厥基久滅。無可尋討宋代蘭亭。在今蘭亭東北離婁宫步不遠即宋唐林二義士。以冬青　作標識。濳埋高孝光寧理度六陵遺迹處也。其址今亦漸泯。惟有道旁數石可證。以爲當時門限之屬余於戊申二月二十七日過此。遇老人俞木春爲余語之甚詳。其地而東背西周圍甚廣。前占平　約二三畝許。後有竹林老人云即藏骨處右旁一亭名曰半憇。則茶。寮也。明蘭亭。在天章寺之左旁稍前。即今蘭亭是也。中有康熙御書蘭亭叙。碑石甚巨。非架木不得搨。别有蘭亭二大字亦禦書。外此有石韞玉等諸石刻。俱嵌璧間位置甚佳。惜多頽敗矣。左有祠祀右軍。余即修褉於此。預會者凡七人。 
　　蘭亭。本句踐種蘭渚田。見越絶書。或稱蘭上里。謂因蘭溪得名。見大經注恐未必然右軍之會。自謝安而下凡四十一人。故叙有羣賢畢至少長咸集之語及唐大歷中。又有朱迪吕渭吳均等。三十七人一會。則舉世罕知之矣。及宋至道二年。内侍高班。内品裴愈。始奏請于蘭亭旁建寺賜額天章。至明時亭復毁吾卿沈江村先生啓守越。因省方出郊始於荒墟榛莽中。得其故址又三年乃修復之。乞文徵仲記其事。大旨謂舊亭所在巳失。清流激湍。亦皆堙塞于是剪茀决澮尋其源而通之。行其流于故址左右紆回映帶伤像其舊墨渚鵝地。悉遠舊觀然則江村之於右軍。其爲力亦勤矣。先生本名宦。故有此風雅云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來稿 
[論大豆工藝爲中國製造之特長（）三續]  
　　以上所計。不過一假定之假定數。則其爲數巳甚巨。必統將來各國全國所取用者計之。方爲實在之數。其數之大。尚非今日所可思議也。然即從此最小之假定數。巳可証明大豆各品工藝之價值。非尋常矣。 
　　商界之對於大豆各品。有畏嫉之者。有羡美之者巴黎有最大之食品公司。其物料雖　而價昻。有友人與其經理人相識。與之談及大豆物品。伊曰吾知之。近鶆衛生家多提倡所謂正當食品以貨真價廉爲主大豆物品。即此類。然此等物品。乃吾輩之敵也。又馬士食品公司。通行於歐洲各國。伊向以中國醬油改製爲洋醬油。旣聞吾製醬油之新法。使人來。欲出重價得之。亦恐吾輩爲彼之競爭。故出此也。又有美國巨商極欲出重資經營此事。其他法人之欲入股者尚有多人。吾皆以婉言謝之。然由此亦可見西人商界之注目於此舉。 
　　總之大豆具物料之特長。各品本製造之新法。衛生家歡迎之。醫界學界稱頌之。同類之工商界畏嫉羡美之。此數者均足以証明大豆工藝之價值矣。大豆工藝之價值既明當决定工藝實行之法。巴黎現有之豆腐製作廠。甫經成立。粗備規模以上所述各品均經試驗有成。惟機器等建設未全。其中多種尚未成爲工藝品。兹當擴張工廠。使就完善。繼之以商業營運之法。務於十五年專利期内。經營周密。名著于世。則日後不畏他人之競爭矣。此等工藝。不僅爲海外商業一時之經營。且可爲内國有益人生之大工業。今以巴黎藝術輻輳之區。藉爲研求工廠改良之法。侯臻極善。而後仿建全廠于國内。其貨品或用之於本國。或輸之於海外。其結果宏遠。有可預覩倘吾輩不於今日實力圖之。而以退讓放棄爲計畫。則不但我不能以我之物料工藝。以取他人之利。而他人且將攖取我之物料工藝似取。我之利也。彼時雖再倡言抵制。亦必無濟矣。且有真實物料。爲日用所需如大豆各品。終無不普用於世者。如以麥爲麫粉。以蔗與蘿葡爲糖。以果粟爲油爲酒。以乳爲各種食品。其起原皆不外乎一手工淺易之工藝各地皆有之。今則爲世界之大工藝。以機器與科學之法爲之。而爲西人之特色。大豆工藝。正與此同類。而西人尚未爲之。因西方無此豆。故西人未得其實行之機遇也。今交通日便。輸運日易。大豆之功用亦日明。則大豆必普及於世而。與麥蔗蘿葡果粟牛乳等齊趨理。之必然也設吾不發見此理。則他國之人終必發見之。設吾輩不建設大豆之工藝。則他國人亦必爲之。故大豆工藝之發達於何人之手。固未可定。而其終必發達於世。則可必也。吾能先西人而兄及於此。倖也。吾以所見告於國人。吾之義務也。然信用吾言而助其實行之始者。則中國之實業家也。吾望將來相助以竟其功者。亦不外中國之實業家也。誠如吾之所望則大豆工藝始終爲中國製造之特長矣。（完） 
本埠新聞 
[滬道示禁囤積米糧]  
　　滬道蔡觀察出示云照得本埠米價近來逐步增漲有加無巳雖由上秋收成較歉訪聞實係有人　積居奇因以爲利所致其在小康之户尚可支持惟此食力小民居其多數覓蠅頭之利博升斗之糧度日維艱何以爲生殊於地方治安大有關繫本道思患預防除分行縣廨嚴密查拿外合先出示諭禁爲此示仰道屬軍民人等一體知悉爾等須知多財善賈何項不可經營米糧爲養命之源若徒便一巳之私圖不顧窮黎之困苦爲富不仁揆之天道斷無久享之理務各翻然變計平價發售倘經此次誥誡之後利令志昏仍有前項情弊一經指控到官查明屬實定予提案按律重辦並將囤積之米一律充公不稍寛貸其各懍遵 
[紀納捐西人會議建造高塔事]  
　　美國之芝卡戈其地土與上海相類而房屋之多且高幾爲世界之冠其屋皆以三合土築成若謂上海獨不能建築安全之屋鄙人實不知其理之何在地方今西方工學確可與中國古時工學互相匹敵至建造此塔時凡關於工藝上一切事宜則可悉由工部局之工程部裁斷鄙人未諳工學不敢妄度想承築此塔之工師及工部局研究此事之營造師若非信其不致坍塌傷害人命必不准其興造也現創議建塔之人巳預備第一圖樣將呈交工部局核奪設不許可則將預備第一圖樣至於修理一層因該塔係以三合土建成可以無庸修理其梯亦以三合土質築之除内部諸工如升高機等外餘者無不以三合土築造升高機隨時可修即至不能修之時亦尚有梯可升也夫世界各城均有名蹟如倫敦一區巨像甚多故游樂之人極盛諸君如許建造此塔則華人來此觀勝者將以千萬計既來此地則必購物返里其輸於馬路之金錢數必不貲今上海附近均有鐵路諸君須知吾人所處之地巳成爲極大之都會故當隨時竭力招引華人來此以消耗其金錢今建造此塔者一以動人心目爲主要且使寓居租界之華人均能有所裨益並擬在塔頂築一自由天文臺供人觀覽另立一地供人舉行品物陳列所又有餐館酒店均用煤氣或電氣以爲烹調更有劇塲影戲塲及各種行樂之所惟烟賭兩項則均禁止如諸君質問何以此塔必欲建於中央之地則以發起人擬在該塔爲中國各會館設立議事之室以便大衆彼等蓋欲使此塔爲有用之物非 
 
 

Page 19

 
 
盡圖行樂巳也（下略）畢安斯君宣言旣畢寇壁脫君起而助之旋由威金生君陳言反對後由議長裁斷投票取决贊成者一百三十八人反對者一百十二人遂由議長宣布該案業巳通過衆皆歡呼 
　　按畢君有消耗華人金錢於馬路之言此豈建塔者之本心乎吾知畢君之意亦祗欲使各西人動聽耳雖然吾華人亦何可不猛省 
[中西官會訊爭風釀命案之爭執]  
　　粤人梁阿土與混名大頭生者因爭狎粤妓陳月友起釁將木匠何沃戳斃一案前日午後復出捕房將案中牽涉之盧阿儉杜阿桐杜阿熙歐阿紹黄阿和鄧阿添關阿虎（卽關阿兒）霍元張英及鴇婦陳蔣氏（即蔣阿姣）妓女陳月友等男女十一人一併解請公共公廨審訊陳鴇與妓所供與前堂無異訊之黄關二人均供並不知情實被拖累襄讞德大令以案關爭風釀命擬送上海縣訊辦而英廓繙譯官則謂案須逐一詳訊未便送縣德大令曰業巳會訊四堂前後供詞相同毋庸再訊例應送縣究辦廓君仍不以爲然相持良久乃退至領事間内復請寳讞員與之一再磋商廓君始終堅持遂傳諭捕房着將人證帶回分别還押定期禮拜五再行訊核 
[十餘担之人參酒]  
　　慈善事業善人之義務也而上海之慈善事業則爲善棍之權利其種種歛錢方法亦巳書不勝書矣記者昨又見有人分佈傳單始則自誇其家道之盈實爲善之熱心中叙海水爲災沿海居民待振之急迫結尾則謂伊父遺有十餘年前之秘製人參再造酒十餘担裝瓶分售每瓶代價一元半歸藥本年振災黎此種藥酒是否與衛生有益吾不知之惟旣稱再造酒則病者服之當有再造之功而此十餘担之再造酒究用人參若干以製之乎以十分之一計之則需人參百餘斤以百分之一計之亦需人參十餘斤而彼謂但求血本不取餘利豈半元一瓶巳能償其血本乎抑十餘年前人參之代價與此時之蔬彩相等乎此種藉端歛錢之舉動其誰信之嗚呼自欺欺人之不巳而又欺其故父此其人惟上海有之 
[查獲私造車照之匪徒]  
　　粤人陳聲南自稱與現在某道台有親誼現在城内中局爲稽查員招摇撞騙肆擾巳久近將西文單蓋以圖章向西門外製造局西栅附近各車夫勒令領照每張收錢五十文謂捐領此項車照可行至法租界無人顧問數日以來賺錢不少昨又有顔禹臣徐孚之二人受伊欺騙適被四十四號巡士查見拘至西區移解工程局押候訊究旣由西區長報告謂似此舉動非特小民受害且與車捐影響頗大須請從重究辦以昭炯戒云 
[巡士探夥犯賭]  
　　南區區長訪悉池河頭地方杜姓家聚賭抽頭即於前晚率同巡員親往查拿各賭徒均由後門逃脫僅獲李源境謝臣輝彭小狗及八十五號落差巡士陳水生房主杜尹氏探夥王敬思一併帶區先將巡士探夥斥革併送工程局訊究判氏罰洋一元李等三人各罰五角開釋陳巡士戒責二百下押兩禮拜王不認賭博從寛釋放 
[認竊不認盜]  
　　盜匪林小徜地劉長生張星發董阿連楊福生王寳仁沈金山等七人在吳江縣境清風橋河畔偷竊船隻駛往震澤縣境黎星等處搶刧燒香船上衣飾各贓運至滬上泊舟斐倫路浜内兹被探目石金榮包探譚鳳池王金茂等緝獲解奉公堂訊供判押在案昨日復訊先由船主儲桂生投案訴稱舟泊清風橋河内於正月二十七夜被竊請爲給還訊之林等各盜均供弔案各贜均係竊來並非搶取叩求寛宥寳讞員商之英廓繙譯官判仍一併還押候下禮拜三再訊 
[覆審醫生串誘捲逃案]  
　　崇明人錢玉書控醫生蔡邦鎮串誘嗣母錢朱氏捲逃一案昨經公共公堂提案復訊錢供共被捲去五六千金曾在崇明縣署控告有案訊之蔡與朱氏供仍推賴判分别還押候函催崇明縣函復到廨於下禮拜三再訊 
[賣票人停工被控]  
　　英美電車公司控賣票人趙華甫嚴鴻高曹榮春李桂芳聚衆停工昨由捕房解送公共公廨請究原告洋人訴稱前有賣票人唐姓二人因營私舞弊控奉押辦趙等四人即煽衆停工希圖挾制實於營業前途有碍應請究辦訊之四人供稱因公司取締過嚴是以不愿執役並無唆衆停工之事李襄讞商之英森副領事判各具安分結開釋 
城内 
[助桀爲虐]  
　　昌廟巡局函送計韓氏計根林計王氏王曹氏等到縣據稱計韓氏因媳婦計王氏屢次違忤將媳訓責詎媳母王曹氏出爲帮助致將計韓氏毆傷其子計根林見母傷重遂將妻母王曹氏妻子計王氏等扭至局中轉解請辦等語田大令諭飭靜候驗傷訊究 
[人盡夫也]  
　　閔行寡婦張章氏先被外甥王福生姦佔繼被楊菊生搶去爲妻該氏因楊窮古逃回復醮于王阿虎曾付夫嫂張潘氏洋三十元爲安葬前夫之費嗣生福生楊菊生同向王阿　訛詐不遂福生遂冒　章氏夫姪張福生之名將地保莊銀克扭至縣署控被串搶叔母今由田大令飭提張潘氏黄錫泉翁阿囡等到案訊知情由亚稱福生與楊菊生倚仗董事蔣春訟棍錢昭榮之勢横行不法揑詞誣告訊之王楊二人俯首無詞大令曰爾等行爲不端從寛免究後再妄爲定須加等嚴辦斥各退去 
[置之不脮]  
　　黄禮泉前將伊兄世泉所住之房屋向　婦曹葉氏抵洋三百元禮泉故後世泉旣不付息又不贖回該氏同原中王琴甫往催不理到縣城控田大令諭候查明核奪 
[備資贖單]  
　　計和尚曾將方單一紙向張桂生抵洋五十元向贖被掯投縣控告今提原中趙德順到案審訊供亦相符而張桂生呈出祗處則載明抵洋一百七十元田大令判計備五年本利向張贖單 
[收殮女犯]  
　　拐匪楊陳氏正押身死巳紀昨報兹悉該氏之夫楊惠塘在待　所聞悉之下立即禀求免驗自行　殮縣令　之諭飭具結存案遂即將尸棺殮 
[拐匪果]  
　　拐賣小　之黄瑶及黄姪林德由滬道發縣收押在案前晚黄瑶忽然氣喘延至半夜氣閉身死昨晨由管所家丁禀知縣令據稱尸姪黄林德自願備棺收殮求恩免驗縣令准之 
[預備遞解]  
　　公共公廨昨解　匪陳王氏到縣田大令諭將該氏收押女所　備文解送嘉定縣上站遞回山陽縣原籍 
[賭徒受罰]  
　　五排巡警唐有桂在張家弄崗位查見弄内某姓家叙衆賭博　塲拘獲倪長發張松林莊慶林　三人帶回一路中　著各罰洋五角斥釋 
[官事]  
　　新調五庫厘捐局總辦候補知府何希曾昨日到道禀見調查滬寗鐵路抽收厘稅章程委員湖北補用知縣夏丙暉到道禀見即補直隷州知州方元熙禀謝改委淞滬捐厘總局庶務科科長並銷提調差南巿 
[拔還房租]  
　　唐日新控西門外王仁和茶食店主朱四濱積欠房租洋一百二十八元延不　楚昨由工程　孫裁判傳訊未供除 
 
 

Page 20

 
 
將取去各貨劃抵外僅欠四十九元判朱交保每月拔還四元並限本月秒遷去 
[圖賴捐欵]  
　　認包船捐之連錦堂控萬裕碼頭渡船户洪阿木在船上私塗二月份捐記　色號圈圖賴捐欵等情昨由工程局陳副裁判提訊狡賴判洪罰洋三角充公並着補捐洋三角 
[偷竊水管]  
　　徐阿根在法界竊得自來水鐵管一支携至南巿由三十二號巡士拘解工程局訊實判移送法公堂請爲懲治 
[車夫爲賊]  
　　元牲泰木行主沈某前將錫器一箱寄於各業認捐總公所門房内前日往取僅存錫盆兩只遂由該公所將車夫陸阿根茶房季林送至工程局並以前被陸吞没捐洋五元一併請究判陸交保追令薦保賠理季押候查辦 
閘北 
[自相矛盾]  
　　四路分局批商人張阿福禀云據禀巳悉照得此案該被告張阿福之子阿保供稱前娶王委氏係經憑媒婚娶該煤劉連生自係張阿保素信之人前次交保出外求限五日交人到案核辦乃至今仍未到案反稱該媒人劉連生被原告王慶生之母唆匿不面是前後供詞自相矛盾其中顯有不實不盡王　該原告王慶生前曾紏集流氓多人求家騷擾打毁什物不少何以前者堂訊數次未曾提及一字今乃以此毫無憑証之言爲卸責地步著即遵照前諭速交媒人劉連生到案以憑質訊否則仍追保人提案押究母貽後悔 
[淫棍患病]  
　　屠夫李阿虎因姦拐豆腐店主陸順寳之女林弟被陸扭控四路一區判責五百板還押候辦在案前日李忽患病奉諭暫交妥保候陸通信婿家到案再行訊辦 
[車夫拔樹]  
　　車夫洪阿三前日在川虹路將道旁新種之　拔去被地保查見拘入四路一區訊明屬實判枷號半月示衆 
英租界 
[並無不合]  
　　德領公館管事洋人開爾控英美電車公司一百三十七號司機人劉清山駛車不慎被撞受傷昨由捕房將劉傳至公堂請究原告偕見証投案訴稱在北四川路蓬路口被撞跌傷應請究辦劉由電車公司代延哈華托律師辯稱劉駛車至蓬路北四川路轉角預先踏鈴知照並無不合請即開釋寳讞員商之英德兩副領事以劉遵章駛車確無不合諭即將案註銷 
[無可推諉]  
　　德商利康洋行控魏廷元定貨不出昨日午後由廨會訊　告延律師代表請追訊之魏供多推諉中西官以魏前巳認於定單上簽字未便推卸判交二十兩人銀並保着原告查明虧損確數開單呈核 
[各執一詞]  
　　美商郎利控陳發發等賣地短交一案昨日午後由廨會訊中西官以兩造各執一詞判陳交保候再訊核 
[湊還工資]  
　　印度人某甲控巳閉春桂戲園主趙春庭經理江友仙圖賴工洋六十元昨經公堂傳訊趙江二人供詞互推判均交保限一禮拜湊還如違提案押追 
[虧欠洋債]  
　　印人介拉生控顧根記欠洋不還昨經公堂訊明判顧交四百元人洋並保限三個月本利清楚 
[人銀並保]  
　　英商祥太木行控鄔沈氏欠銀案内之証人鄭尊三昨經公堂復訊判交四千兩人銀並保候訂期會訊核奪 
[須問見証]  
　　湯寅生控楊俊泉舞弊吞欵一案昨日由廨復訊原被均延律師到堂代辯判楊仍還押限一禮拜邀見証到案再核 
[抵地不贖]  
　　英商馬立師控郁貽生抵地不贖昨經公堂將郁傳案押候訂期會訊 
[欠欵不遠]  
　　陳應蘭控楊弼臣萬斌珊欠銀不還昨由差探將二人傳至公堂判過堂候訊 
[因何見棄]  
　　花則敬控妻兄張茂餘（係八百五十一號巡捕）與瞿學舉劉馬氏串令伊妻不認本夫昨由包探將張等三人一併傳至公堂諭各退去候下禮拜三訊核 
[復訊拐案]  
　　林星寳陳明相因串拐陳紀春家小孩被控收押在案昨由捕房將二人解廨復訊陳明相供係王阿四所拐讞員以陳明相係由　獲送到廨判仍送回縣署林交保候補提人証再訊 
[尋獲拐匪]  
　　崔金生誘拐朱春金之八歲小孩妙根寄於袁永錫家内兹被孩叔朱金生尋獲扭控捕房昨解公堂訊實判崔押三月孩交原告領回 
[安靜兩月]  
　　潘阿開控妻蔣氏私逃一案昨由捕房將氏解廨訊實判押女所兩月期滿交潘領回管束 
[女工情虚]  
　　新閘六號絲廠女工張王氏岳張氏因用熱水將打盆女孩阿秀燙傷手背被女母秦張氏扭控捕房存洋十元保出昨經公堂傳訊不到判將兩氏保洋六元充公四元提給原告爲醫費完案 
[騙子收押]  
　　趙石氏控顔金寳用擲包術騙取金環一案昨經公堂復訊屬實判押一月 
[搶匪入獄]  
　　楊大毛劉和尚趙金生串搶金王氏金押髮由探一併查獲解廨訊供收押在案昨日復訊明晣判楊劉各押西牢一年趙押九月 
美租界 
[洋人索詐]  
　　西華得路賈永順剃頭店房客某洋人日前因醉毆打店夥被賈控奉公堂判令遷移嗣因該洋人連日不歸由賈將一應物件車存捕房候領在案詎該洋人昨忽到店聲稱失物不少要索賠償當由兩造同至捕房控訴捕頭令各退去候查明再核 
[大逞雌威]  
　　蕩婦夏徐氏陳朱氏王李氏三人昨在海寗路因曖昧事起　互相扭毆被捕一併拘入捕房經捕頭詢得均屬無恥逐出不理 
[瘋婦胡閙]  
　　江北瘋婦胡李氏昨在西華得路胡閙不休由捕送入捕房轉解公堂請爲安插 
[賴債逞兇]  
　　倪如全昨至捕房控被徐阿生欠洋五元向討不遠反遭兇毆捕頭命倪赴廨控追 
[索租被毆]  
　　羅沈氏昨向房客朱沈兩姓索租口角互相扭毆被捕拘送捕房飭赴公堂控告 
法租界 
[如何找尋]  
　　揚州人周桂泉去年將十五歲之女孩帶至上海托蟻棍杜金林王美龍二人押入張徐氏花烟間爲娼計洋二百八十元先收一百元迨至十二月内周女沈去兹周偕妻來申理論報由捕房一并拘廨請訊判張徐氏交保限十天將周女找尋到案再核 
[深知底細]  
　　薙髮匠張連居誘拐醫生楊伯英之妻昨由捕房將店主　三及張之親戚朱春永朱老三解廨研訊朱供張於去年至龔店爲夥龔供于正月初六停歇生意初八日偕楊妻逃走現在揚州地保處聶司馬以龔等既巳知情判各交保限十天將男女交案訊辦 
[怙惡不悛]  
　　沈錫卿昨至公廨控稱王步清硬借不遂遽行用武致被打破頭顱是以報捕送案請爲究辦聶　馬驗得傷痕屬實且王係驅逐出境人犯未便寛縱　枷一月押捕房二年 
[水乳交融]  
　　胡阿紀牛奶棚所售之牛乳屢次攙水被衛生所西醫查知訴知捕房將胡傳至公廨請究判罰洋十五元充公 
[分别懲辦]  
　　竊賊楊根生王阿福王天生沈毛囝馬阿發王阿根等由探至南巿移提解廨請爲訊究判楊枷一月押三月徐沈王四人各枷一月押二月馬阿發王阿根各枷兩禮拜 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
都察院互選當選人名單 
[按當選人姓氏巳錄昨報惟官銜年歲票數未載故錄之]  
　　度支部員外郎奎濂年三十七歲得六十五票内閣侍讀額勒春年四十一歲得五十八票外務部右叅議署左參議陳懋鼎年四十一歲得四十一票農工商部奏派參議上行走江西候補知府趙椿年年四十三歲得四十票都察院掌貴州道監察御史齊忠甲年四十七歲得三十九票民政部主事秦望瀾年三十九歲得三十七票陸軍部署右參議錫嘏年三十六歲得三十七票理藩部郎中榮凱年五十歲得三十六票吏部左參議宗室毓善年三十五歲得三十五票民政部郎中劉道仁年四十歲得三十二票理藩部郎中文哲琿年四十七歲得三十一票都察院掌遼瀋道監察御史史履晉年四十六歲得三十一票學部郎中張緝光年三十七歲得二十八票學部郎中彦惪年三十五歲得二十六票翰林院編修黎湛枝年三十歲得二十四票翰林院侍講李經畬年五十三歲得二十三票郵傳部丞參上行走候補四品京堂林炳章年三十五歲得二十三票陸軍部右參議署左參議慶蕃年四十二歲得二十二票民政部諮議官候補四品京堂陸宗輿年三十三歲得二十二票内閣候補中書韓臚雲年四十二歲得二十一票禮部員外郎耆壽年三十九歲得二十票吏部郎中鍾岳年三十六歲得二十票學部郎中顧棟臣年三十九歲得十九票學部郎中王季烈年四十三歲得十八票度支部參議上行走補用郎中楊壽相年四十一歲得十七票外務部員外郎何藻翔年四十歲得十七票都察院掌廣東道監察御史胡思敬年三十八歲得十六票都察院掌遼瀋道監察御史陳善同年三十五歲得十六票度支部候補主事劉澤熙年四十歲得十五票法部左參議魏聯奎年六十二歲得十四票都察院掌京畿道監察御史趙炳麟年三十四歲得十四票都察院掌京畿道監察御史儼忠年五十歲得十三票吏部郎中張鍇年四十二歲得十三票翰林院編修華焯年四十一歲得十三票翰林院編修胡駿年四十一歲得十三票翰林院編修范之杰年三十八歲得十三票都察院掌安徽道監察御史崇芳年四十八歲得十二票度支部候補主事廖廉能年三十七歲得十二票學部奏留丁憂開缺試 
 
 

Page 27

 
 
署員外郎恩華年三十七歲得十二票陸軍部學習七品小京官常堉璋年三十六歲得十二票陸軍部郎中蘇錫第年三十三歲得十二票内閣侍讀學士奎善年五十七歲得十一票翰林院侍讀熊方燧年五十三歲得十一票民政部主事王荃善年四十三歲得十一票翰林院編修李湛田年四十一歲得十一票度支部候補員外郎慶琛年三十九歲得十一票學部員外郎繼宗年三十四歲得十一票度支部主事王璟芳年三十四歲得十票都察院掌印給事中陳田年五十六歲得九票外務部郎中文溥年四十歲得九票吏部右參議吳敬修年四十三歲得八票翰林院檢討江春霖年五十五歲得七票陸軍部郎中陶葆廉年四十九歲得七票翰林院侍讀學士黄思永年六十九歲得六票學部署右參議柯劭忞年五十六歲得六票翰林院編修郭立山年四十歲得六票吏部郎中榮厚年三十七歲得六票陸軍部候補員外郎繼昌年三十六歲得六票民政部員外郎胡礽泰年三十四歲得六票民政部左參議汪榮寳年三十三歲得六票農工商部奏署左參議内務府郎中誠璋年四十九歲得五票吏部郎中張官劭年四十四歲得五票陸軍部員外郎李盛和年四十一歲得五票度支部員外郎熙明年三十六歲得五票内閣侍讀文增年五十四歲得四票吏部郎中劉華年四十九歲得四票翰林院檢討章梫年四十六歲得四票外務部郎中宗室長福年三十九歲得四票學部主事陳寳泉年三十七歲得四票度支部員外郎錢承鋕年三十六歲得四票法部員外郎常旭春年三十六歲得四票憲政編查館考核專科總辦兼參議候補四品京堂勞乃宣年六十七歲得三票内閣候補中書曹元忠年四十四歲得三票（未完） 
要摺 
[農工商部第二次覆陳勸業富籤公債票辦法摺]  
　　奏爲遵旨覆陳恭摺仰祈聖鑒事本年十一月十二日軍機大臣欽奉諭旨農工商部奏籌議勸業富籤公債票曾法一摺此項債票與彩票是否有别有無流弊仍看該部詳細妥議具奉欽此欽遵鈔交到部仰見聖主鑒臣等之愚期於將此事貫澈始終俾無遺議然後施行曷勝欽服臣部前奏於此事之利弊業巳據實上聞毋庸再述謹就明諭所及爲我皇上詳陳之伏查債票與彩票之别即爲應辦與不應辦之分彩票之法仿之小吕宋富籤公債之法仿之德奥法日此取法之各異也彩票開彩之後本即無著債票不得獎之後本利均還此辦法之各異也彩票因不還本故往年安徽四川之鐵路彩票以不得彩者附入路股爲激勸之資然如有外人入股弊卽易滋債票以獎金爲誘掖之計不得獎者除取還本息外絶不能干涉他事此又性質之各異也兩事之源流得失截然不同如此故德奥諸國不辦彩票而此項債票未嘗不辦中國卽使停止彩票而此項債票亦未嘗不可仿辦此証之東西各國而敢斷言者也至於各項流獘凡御史黄瑞麒原奏所言臣部巳一一覆陳此外所當慮及者皆是辦事之弊而非債票之弊假如臣部於應付本利不能持至四五十年以至失信誠爲可慮然度支部旣允保息臣部收集此欵亦必於其中匀出若干别爲存儲以資預備而期經久則此層可以無慮又如此欵或爲他部動用恐至散失不能取信亦爲可慮然無論何處總須關繫實業方能移用且必須於臣部别儲一欵之外又必須將所用之欵每年應還本利具有確實憑據交付臣部方能挪用則此層亦可無慮至於發行此票全歸各處承銷之人收入此欵均存官辦銀行之内臣部旣不經售一票亦不存儲一錢自可風清弊絶其他製票銷票防弊之法祇在辦事時出以小心均屬偏端無關宏旨所謂流弊皆不在此臣等所慮亦不在此所慮者仍在爲數太多集成不易欲冀銷行之廣先求信用之堅但使臣部此日之方針不至爲後來所變易局外無端之浮議悉能賴明聖之主持則大信可以常存此事即不難舉辦充類至盡亦不過欵項太鉅不能如數而止决無别項流弊自來籌欵理財之事最爲招尤致忌之端臣等受國厚恩但能略補於艱難何敢稍辭夫嫌怨惟恐羣情疑阻不能令如流水之源必求宸斷施行庶可以作國民之氣如蒙聖慈俞允恭候命下當再將前奏辦法年限略爲縮短本利期於有著另擬試辦詳章奏明辦理所有遵旨議覆緣由理合恭摺具陳伏乞皇上聖鑒訓示謹奏 
小說 
[官塲小說玉樹花（三十八）]  
　　第十回賣風情檀奴逢倩女詠小星良夜渡銀河熊夫人雖然不信。却也只好罷了。天下的事情。只愁不做不愁不知。吕觀察娶了花小姐做姨太太。這樣的事情憑你怎麽秘密那裡瞞得過人。又加着這位太太。千方百計的探聽信息。漸漸的露出風聲來。熊夫人面上只作不知。暗暗的想着法兒。鈎探吕觀察的口氣。一邊是無心的。一邊是有心的。不免說話裡頭。也便露些馬脚出來。熊夫人心中暗想找着了這個地方。自巳趕到那邊去。大大的糟塌一頓。把這位姨太太硬捉回來。叫吕觀察說不响嘴。探聽了多時。却始終没有知道。吕觀察見了這位夫人的神色不對。也慮到他這一層。暗暗的用心防備。剛剛這個時候。南洋海口的虎口門和盤侏峽。修裡砲台。吕觀察要去巡視工程。又怕自巳走了。這位新娶的如夫人。吃了夫人的苦。臨走的時候。再三吩付胡甲生。叫他一面在衙門裡頭照管家務。一面在姨太太那邊招呼一切。胡甲生本來心上不懷好意。爲着吕觀察常常要去。恐怕萬一個撞着了。不是頑的。所以蠍蠍螫螫的還有些不敢。如今吕觀察這般吩付。正中心懷。高高興興的答應。一力担當。等得吕觀察走了。胡甲生道是奉了吕觀察的憲諭。居然在這位姨太太。那裡直出直進的起來。他們兩個人。一個紅粉佳人一 
 
 

Page 28

 
 
　　個青年蕩子。飄烟抱月。麗華楊柳之腰。傅粉欺朱。平叔蓮花之面况且一個是風。流少女那裡懂什麽三從。四德的箴規。一個是卑鄙小人。那裡管什麽鑽穴踰墻的可恥。乾柴烈火。一拍就合。兩個人竟是這般輕輕易易隨隨便便的成就了這樁好事。一刹時鴛鴦夢穩。並蒂花開。倒是年貌相當。旗槍相對。也說不盡他們兩個人的　無限深情。萬般恩愛。據着這件事情看起來。原是這位吕觀察自家的不是胡甲生雖然窮困。却究竟總是朝廷家的命官。花小姐雖然美貌。却到底總是縉紳家的女兒。他却糊裡糊塗的。不管三七二十一四七十八。倚着自家有財有勢竟把一個朝廷命官。當了個貼身伏侍的寵僮。一個官家女兒買。作個鋪床疊被的侍妾。雖然是胡甲生和花祖雲卑鄙齷　忘廉喪恥却究竟吕觀察自巳也未免放蕩得過度了些。 
國外新聞 
[俄國對付近東新政策]  
　　十二日倫敦電云布爾茄里亞國君偕后巳行抵君士坦丁土皇穆哈默德第五親至車站迎接即與布后挾臂同行觀者皆歡呼致敬有謂布君之游土及西維亞國君之游俄係由俄國部署以爲聯絡巴爾幹諸邦政策之動機此說似巳確實 
[俄外務大臣宣言]  
　　十一日柏靈電云俄國外務部大臣伊斯華克君頒布公文謂奥政府巳拒絶俄國調停巴爾幹問題之意見昨日所報業巳結定條約一節僅屬理想之事 
[德國首相抵意]  
　　十二日倫敦電云德國首相華爾維博士巳行抵羅馬覲見意皇當乘車赴德國公使館時一路均有人歡呼致敬聞該大臣並擬覲見敎皇云 
[意大利内閣告退]  
　　十二日倫敦電云意大利内閣業巳辭職航業津貼問題預料將行失敗 
[匈加利國會大起風潮]  
　　十二日倫敦電云匈加利國會業巳解散當時情狀異常紛亂反對黨宣稱國會之解散實不合法君以書籍墨水缾亂擲致首相維克爾君面部爲書籍擲傷農務部大臣達即齊君爲墨水缾所擊受創頗重即有外科醫生前往診治 
[法國上議院批准稅務]  
　　十二日倫敦電云法國上議院巳將下議院所議徵收棉紗及麻絨各織品諸稅贊成通過 
[日本巡洋艦游抵澳洲]  
　　十二日倫敦電云據澳洲雪梨電稱日本巡洋艦蘇號宗谷號巳駛抵該埠擬勾留一星期之久歡迎者頗形熱誠澳督定期今晚設宴招待該艦各士官 
[英國撤退東斐軍防]  
　　十二日倫敦電云英政府頒發蘇瑪里倫（東斐洲英國）事務藍皮書内謂政府巳决議撤退内地軍防現巳開始實行曼林將軍巳授械投誠之旗民俾自行設防以拒麥拉亂民 
[英政府改革上議院之政見]  
　　十二日倫敦電云廢除上議院否案權議案巳呈入下議院核議第一件擬以律法禁止上議院拒絶或修改財政議案第二件爲各議案如巳經下議院接續通過三次者毋庸上議院許可御上批准即作定制第三件爲國會限以五年爲期（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
