# 1900 - 203 - 4909800

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[書諸暨教案已平事後]  
　　諸暨教案之起也實以縣主倪愚山大今辦理不善所致初鄉民與教民因事齟齬致啓爭端當塲撆斃土人四名而教民亦受傷二名姑無論其事之因何而起孰爲是而孰爲非而土人既被教民撆斃四名則教民之兇橫可知而土人憤憤不平之氣自不能已斯時有牧民之責者自應安撫土人商之彼中主敎平情辦理治以應得之罪則土人之憤怒可平而禍患卽可消弭於不覺卽使爲主教者平時不免意存袒護而當此北省拳匪作亂仇殺洋人各處莠民時思鬧教自能衡情酌理不偏不頗俾民教得以輯和而地方亦頼以安然無事何至膠執成見矯縱教民致使土人抑遏不平激成衆怒釀成大禍自蹈危機教士雖愚諒不出此况土人被教民擊斃四名而教民則雖有二名受傷尚無性命之慮是土人之受虧者多而教民之受虧者小教士猶是人心寍無惻隱諒亦念死者之可憫而辦理當出以和平獨不解倪大今旣膺民社之尊有父母斯民之望何以不按事情之輕重而反拘獲土人四名予以重懲并荷巨枷示衆豈眞狗　其心而虎狼其性者乎何以竟若此之謬戾也然此四人者果係爲首肇事則非良善之民可知大今怒其不法妄爲釀成教案考成有礙辦法又難因此積怒於心不暇計其曲直𠪚懲其罪以冀事之速平旣可取悦於上司復可見好於教士而所謂下民易虐上天難欺者大今固不復問此尙足爲大今解也乃四人均非正犯妄被拘拿而大今又復皂日不分不許四人置辯株連無罪激怒衆人莠民附和於旁於是頃刻間集成二千餘人將各處教堂立時焚燬並被劫去洋教士二人閉置一室是諸暨閙教一事雖半由土匪之乘間煽惑哄勳衆人然敬使大今辦法得宜尙不致成此巨變然則者暨教案卽謂大今肇之可　　　上憲措置得宜知沈劍芙大今前任斯缺深得民心因卽札飭馳往查辦諸暨百姓知沈大今戾止必能持平商辦斷不抑勒良民道左歡迎如婴兒之得慈父母沈大今旣以好言撫慰復以利害曉之開導再三今將搜獲之二洋人交出諸暨士庶向股沈大今之诚信相感遂將二洋人送還沈大今於是飭差將爲首肇事之人拘拿到案擇其情罪較重者治以軍法餘皆减等懲之至諸凡附從之人则皆槪免株連今各速爲解散居民悦服事遂敉平似此重大之案而沈大今竟措之裕如一朝而了非持庸惡如倪大今者固萬不能及卽世之所稱爲能吏　恐亦不能如其成竹在胸辦理若此之妥速也天下治平第一舍沈大今其誰與歸而其尤要者在先至總教士處　過與之妥商懇今被羈之二洋人稍受屈辱然後可獲保全否則沿途皆有土匪恐爲要截總教士亦知此事辦法之難不得不略從權變因是首爲之肯而沈大今遂得以木籠兩架載送二洋人至杭出此危途得保無恙總教士亦深爲感激並未嘗以受辱爲嫌蓋不如此必不能使之交出安抵杭州惟旣禁入木籠則愚民皆信爲押解到省聴候核辦安心交出而半途亦無攔截之憂此中權術妙用無窮然亦足見洋人可以熟商並非不知通變要在辦事者之能審變否耳認真否耳吾是以於此事而益歎各處閙教之案半由在上者不善辦理所致而地方官之不可用庸惡鄙夫也 
[使臣告急]  
　　日本報登有彼國駐京使臣西氏告急書譯其意日邇來京師危急之極亂兵將使署四面包圍不分晝夜開砲轟擊幸護衛使署之兵會同本署人員及本國商民誓死抵拒然敵人麕聚烏能以少勝多目不情形樂彈已漸漸告乏深恐禍患迫切命難保存切望速發援兵力破重圍拯兹因阨盼甚盼甚併希將情速逹政府知之按此信係東歴六月二十九日卽華歴六月初三日所發至東歴七月十三日卽華歴六月十七日始由駐大津日領事鄭氏電逹外務省刻下事隔一月拳匪已逐漸解散兼之迭奉明詔力保使臣大約事機當轉危爲安不致如從前之昕宵惴惴矣 
[閣議述聞]  
　　日本報云東歴七月二十二日卽華歴六月二十六日得上海來電内開頃得烟臺來電悉華歴六月二十一日中國執政諸大臣在内閣議定三事一刻下拳匪之變因仇視耶穌教徒而起其保護外人之事務極處置合宜二戕害德國使臣及日本書記之亂黨務須嚴密根究盡法以懲三應奏請皇上飭下直𫇉總督查明外人所失財產及種種損害之處 
[匪擾韓邊]  
　　日本報云頃接某處電音悉京津一帶義和拳匪自遭各國聨軍所衂不敢存留羣擁至奉天將鳳皇城教堂焚燬大孤山在韓國義州對岸爲拳匪羣聚之所目下中韓兩國邊界頗有騒擾情形韓王聞之非常戒備刻已派出防邊兵士千餘名矣 
[天津近事]  
　　日本報云東歴七月十七日卽華歴六月二十一日日本陸軍少將福島氏由天津營次電逹陸軍省内開目下聶功庭軍門部下有華兵三十營分五營屯蘆臺二十五營屯天津然士氣已衰逃亡不少大約每營不過二百名多至二百五十名而已馬軍門玉崑部下有步軍十營騎兵三營皆在天津駐紥合之練軍等項約計天津共得華軍一萬三四千名之譜由天津以逹塘沽之鐵路前被拳匪所毁刻由日本工兵一小隧陸續修築已有三英里許告厥成工矣 
[日帥抵津]  
　　日本報云頃得東歴七月十九日卽華歴六月二十三日烟臺來電略謂十七日清晨七下鐘許日本第五師團長陵軍中將山口　率同司令部各員行抵大沽迨正午参謀本部次長陸軍中將寺内氏亦鼓輪而至乃同就北砲臺登崖直赴天津 
[英相宣言]  
　　廣州博聞報云某日英國相臣西釐氏在教會中宣言日自今以後深願爾等各牧師遇事必三 
 
 

Page 2

 
 
思而行斷斷不可魯莽從事第一宣教于東方一帶者每與諸色人等交涉縱不顧一已身命亦應顧及本國人身命如有揺動大局之處更宜子细思量 
[英砲改良]  
　　廣州愽聞報云英國海軍衙門欲省各兵船火藥艙地位擬一律改用三零三麥禪砲此砲可用平常利勿佛彈且移置陸上輕便良多 
[雄師蒞鄂]  
　　漢口訪事友人云湖南藩司鍚方伯良前奉督撫憲會委督率勁字全軍會同方翰鄕軍門所帶武功老湘各營勇入京保衛日前道經鄂省本擬尅日起程祇以軍火行糧尙未齊備因之襜帷小駐大約不日卽當遵陸北上所有楊店帶鐵路爲軍行所必經上憲已委員前往照料矣 
[遵旨保護示]  
　　分巡湖北漢黃德等處地方道兼江漢關監督岑爲出示嚴禁事案奉督部堂張撫部院于電開恭閲六月初三日寄諭各國出使大臣奉旨現仍嚴飭帶兵官照前保護使館亂民設法自行懲辦各該大臣遇有交涉事件仍照常辦理不得稍存觀望等因欽此是朝廷之意現在仍應保護各國洋人教士亦禁殺害教民飭卽出示嚴禁匪徒藉端滋事如有違旨滋事者卽按照土匪懲辦等因除札飭各屬一體遵辦外合行出示嚴禁爲此示仰軍民人等知悉嗣後倘有匪從藉端滋事定卽按照土匪從嚴懲辦其各凛遵毋違特示光绪二十六年六月日 
[激勵團防]  
　　欽加三品銜廣東廣州府正堂隨帶加二級紀錄十五次施爲曉諭事查廣州近年會盗鑝鴟張動輒百十爲羣搶劫拒捕無案不恃火器行劫多或七八十家兵勇局紳事主更練爲賊所戕者歲以百計據各縣禀報劫案者歲以千計事主未報官者尙不知凡幾現蒙大憲増兵𣵚勇大舉查辦獲盗正法者不少地方較前已有起色而劫案仍層見迭出尙未盡絶根株推原其故良由境地太宽兵勇團練未能恊力堵截之故本府忝守兹士建樹毫無惟有激勵紳圑藉伸爲民除害之志嗣後如有强盗多人執持洋槍槍劫抗拒者准團丁人等照例當場格殺其格殺一二名者由縣自行給賞三名以上除縣中給賞外本府每名加賞七兑花紅銀五十大元由縣官騐明首級禀府發給獲首多者按名遞加并另賞奮勇旗幟以昭激勵出力著效團紳卽行存記禀請大憲從優給獎倘有劣紳保匪庇匪者斥革歸案審辦民人保匪窩匪卽照勾通窩藏强盗例從重治罪合行出示曉諭爲此示仰諸色人等一體知悉盗匪不戢實爲亂階行旅視作畏途居民難以安枕本府爲保衛爾等身家性命起見不惜鉅資備賞爾等毋得偷安目前各惜資財遷延觀望務於平日廣備器械認眞操練聨絡巡防一遇有警嗚鑼立卽奮勇上前分投堵拿截擊倘有一家不肯出丁坐觀成敗卽由鄉局公同議罰粤民好義急公素所深悉所望爾等實心遵辦竭力爲之使匪徒聞風知懼閭里又安是所殷盼特示 
[亂萌已息]  
　　南昌訪事友人云邇來各處匪亂大都起自謡言地方官辦理稍或失宜往往激成大禍近者江西南昌縣所轄吳城鎭好事之徒譁傳某日匪徒蠭擁至某錢鋪大肆刦掠南昌縣江雲鄉明府聞之立卽率同王紫閣叅軍前往查辦嗣悉當日並無劫掠之事惟因人衆滋閙居民心驚風鶴遂致以悞傳訛　卽飭差拘獲肇事首犯數名分别懲治一面派差恊同營勇駐守教堂左右遂得浪靜風平近日鳬旌已遄返省垣矣 
[餘勇可賈]  
　　漢口訪事友人去漢陽鐵政局槍砲廠各工人目擊時艱慨然有執殳前驅之志聨名禀請提調轉禀湖廣總督張香帥就廠側建造學堂俾工作之餘講求行軍布陳諸方以備緩急而輔防營之不逮香帥許之刻已札委某員相度地基估計工值大約不日卽當從事於月斧雲斤矣 
[奏報邊情]  
　　太子少保督辦廣西邊防頭品頂戴廣西提督奴才蘇元春跪奏爲遵旨馳回認眞經理防務現將精挑帶往江南之十營分别裁撤酌留親督各營剿辦遊土各匪恭摺仰祈聖鍳事竊奴才前於中途奉銑電旨有人奏廣西邊防緊要伏莽亦未凈盡等語廣西提督蘇元春毋庸前往江南仍卽日馳回廣西督率各營將防務認眞經理以靖邊疆欽此欽遵當將回防接任日期叩謝天恩專摺具奏在案伏查廣西統府十一直隸廰州三以桂平梧鬱柳慶思潯七府一州爲内地以南太泗鎮及上思歸順四府二廰州爲邊地自南寗而上又分左右兩江一由百色至镇安泗城與雲貴邊地毗連一由太平至龍州歸順與趆南諒山牧馬交界而慶遠柳州太平泗城鎭安上思歸順等府州均設士司士屬遼闊偏僻林密山峻邊地遊土各匪劫殺攻掠出没其間上年撫臣黃槐森商同奴才由邊撥營前往剿辦疉著斬擒所以伏莽未能凈盡者以邊防三關百隘及沿邊砲臺對汛皆須遂伍分劄隨時暫撥二三營往剿事平仍撤回防次未能常年駐紥其内地防營無多實有鞭長莫及之慮遊以土爲巢穴土以遊爲護符兵來匪匿兵撤匪來此遊土之所以遺孽也自撫臣黃槐森創立水陸隊伍保商之法滇省烟賈之往來右江者得以　安惟自去歲入冬後土民勾同遊匪拜臺入會疉劫右江各處雜貨商船及陵路貨擔又有思恩通判捕匪被戕之案亦經黃槐森電知馬盛治派副將黃雲高分隧查捕獲犯懲辦奴才道經南寗各商董聨名禀請派兵剿辦遊土各匪否則咸議收莊若烟商歇業百色龍州市面簫條税釐無著省會邊防關係甚大去秋在都祇奉諭旨淮徐練兵飭挑得力營員酌帶隊伍前赴淮徐一帶訓練當時面商大學士榮祿於邊防挑選精鋭十營帶往另招補足原額在廣州灣勘界時又奉旨飭給武衛先鋒軍關防調募成軍當電屬馬盛治卽日遵辦尋接馬盛治回電挑舊補新業已招齊正副十營預備調往署右江鎭陳桂林亦請缷事於臘月率同步隧二營前來南寗候遺現罷江南之行奴才業已回防經理自應將備往江南各營籌晝資遣惟值遊土滋擾道路不靖頃據泗州府王乃賓來電民情驚櫌請撥隊伍彈壓署左江道何耀章來電百色恩隆河道梗塞奉議州境又有土匪數百匪勢已成速請派營援剿查各府均有教堂當此匪勢初起之時若不迅速撲滅則將來地方受其蹂躏更或釀成教案愈難辦理奴才已飭陳桂林分撥隊伍於南寗屬之隆安果化下顔等處沿河駐劄保護商船然欲勦洗匪類淨絶根株計非十營隊伍不敷調用邊防勇丁一萬衹能抽調四五營前往現將備往江南十營擇有籍可以安業者裁去五營其餘五營擬請暫留合之邊防抽撥之五營共成十營作爲勦辦各處遊土各匪之軍奴才尤恐未經親歴行間軍事拖延並擬親率前往督飭一面商定撫臣嚴札地方官清查保甲庶匪徒無從托足數月之後稍有頭緒仍卽回防再飭各營扼要分劄逐漸搜剔一年之後可期肅清其暫留之五營無須照江南大口糧按邊營餉章每年五營之餉祇須十萬兩前在江南所領餉項足支至本年三月底以後暫留五營之餉需無出合無仰懇聖恩於廣東兩江等省飭發十萬兩恊濟倘邀俞允奴才卽當遵率隊伍星馳前往督率剿辦匪情如何仍當隨時奏報以抒宸厪一年之後儻恊餉支绌再行奏請酌裁綠精鋭不易招集此時若槪予遣散不獨剿撫遊土各匪兵力未足且恐散而爲患齎宼資盗也目前匪𦦨思張必須兼籌内外安戢之方未雨綢缪多一兵得一兵之力斷不敢摭飾虚糜尤不敢含默貽誤聖兹明鋻萬里洞悉邊情奴才疉荷殊恩敬攎血悃所有擬請暫留五營並抽撥邊軍共成十營親督剿辦遊土各匪綠由理合恭摺具陳伏乞皇太后皇上聖鋻訓示謹奏奉硃批知道了所需餉項著户部妥籌發給欽此 
[振興商務]  
　　廣州中西報云月前閩中大吏接奉李傅相來文内開中國商務刻經奉旨力加整頃前已分派道員至小呂宋及外 
 
 

Page 3

 
 
洋各埠考查商務情形業已回粤禀復兹擬將閩粤二省商務聨絡一氣藉以推廣銷路挽回利權等因閩浙總督許筠帥閲文深爲喜嘉許擬將馬江船政局内飛捷福安兩兵艦改作商船以便載運貨物至南洋各埠分銷此舉若成亦利益民生之一道也 
[飭查砲位]  
　　兩江總督南洋通商大臣劉峴帥目擊邇來所屬各州縣時有土匪乘機滋事因念上海五方雜處匪棍充斥防範允不容疎爰札飭蘇松太兵備道余晉珊觀察將雉堞間所置大砲細加查察如有歴年已久銹壤不堪者卽向製造局調换新砲並札行製造局總辦番芸笙觀察一體知照亦愼重防務之道也 
[擬補軍額]  
　　駐紥滬南之江蘇撫標滬軍營管帶龍葆珊遊戎以部下勇丁屢奉上憲調撥扼要處所駐紥所存業已無多兵力未免過於單薄因擬禀明上憲召募若干名以補缺額而備不虔亦當今要策也 
[雷船修竣]  
　　前有南洋鱼雷船辰宿列張四號駛至江南機器製造局交總辦潘芸笙觀察飭匠興修近日列張兩號次第工竣已於前日駛往長江一帶布置巡防矣 
[體恤民艱]  
　　自北省拳匪激成各國兵釁滬上市面大爲震動以致小民謀食維艱上海縣主汪瑶庭大令心焉憂之查悉滬北楊樹浦左近厚仁堂積榖甚富紅朽堪虞傳諭堂董某君酌量發給貧民俾得暫資餬口自上月二十二日起至二十九日此凡小民之藉升斗以给饔飧者踵接於途觀聲雷動 
[營勇肇事]  
　　本邑南市王家碼頭各渡船户因被義渡局所派渡船爭奪生計相約至上海縣署求恩前日縣主汪瑶庭大令正在研訊時突有滬軍營勇丁王慶臣彭立生以被船户李祥瑞宋善發糾衆奪去號掛爲詞投案控訢大令命互相質對李宋同供小的等係淮安府屬某邑人所有同鄉各人共計一百餘名均在王家碼頭撑駕渡船藉資餬口今被張盛兩董事禀明義渡局另雇渡船十二艘攬載渡客不准小的等再行在彼開駛以致生機盡絶憂憤難堪聞局中渡船每客亦取錢五文何得謂之義渡且奪人之食以圖自飽殘忍至此何以服人前次來案求恩奉諭靜候批示小的等敢不恪遵不料今晨義渡局員老爺竟令營勇前來驅逐致被毆傷老婦某氏不得已奪下號掛一件以爲佐證呈請察騐大令謂道憲大人批示中並無不准爾等謀食之語今可靜候本縣爲爾等禀請道憲大人核擬定章務臻安善此後若再滋事惟爾等兩人是問王彭同供小的等奉營主大人派往浦東張家浜義渡處彈壓無奈彼等不服反敢行兇今小的王慶臣所穿號褂竟被褫去叩求明察大令謂羲渡局員先請善後局派捕程大老爺不允爾營主何太不更事輕派勇丁前往幸爾等見機而作不致激成大禍否則尙堪設想乎著將號褂給還退去候示不許再滋事端 
[嚴禁小錢 < 
　　上海縣汪瑶庭大今訪悉邇來各小錢莊攙用私鑄小錢日甚一日殊于圖法攸關因於前日飭傳莊主到縣諭今嗣後不准再行混用又恐陽奉陰違勢所難免爰復出示曉諭略謂市面生意均行使制錢不准攙用砂殻小錢倘有此項砂殻當時剔出存貯彚秤缴縣鎔毁以憑照給價值爾商人等亦不吃虧倘任意攙用一經察出或被告發當予提究不貸云云旋委縣丞劉耀庭二尹隨時嚴密查察違則立予拘獲送縣究懲是亦維持市面之道也 
[覆訊兇犯]  
　　去年監捕營巡勇吳題洪開槍擊斃浦東裕伯題橋民人汪五觀　一案經前上海縣主王欣甫大今訊供通詳上憲候示核辦近日署臬司朱竹石廉訪恐案情尙有不實不盡札飭縣主汪瑶庭大令覆讯明磪詳候定奪前日大令提讯之下吳供小的係安微合肥縣人上年六月二十日小的等共駕巡船四艘駛至裕伯題橋鎮見有私販挑鹽九擔因卽登岸查拿私販大懼棄鹽逃逸小的等因雇鄉民將鹽挑至船上給予洋銀一元鄉民以未满所欲爭閙不休岸上各鹽販復從而和之乘機滋事擲石如雨聲言欲將巡船付諸一炬小的情急因卽開槍　擊悞中汪五觀等兩人釀成命案叩求格外施恩大今飭仍還禁候詳覆廉訪批示施行 
[局員行夜]  
　　前晚二十三七鋪巡防局委員邱及林二尹督率勇甲巡至油車馬頭附近見東洋車夫嚴陳興陳小郎露宿街頭立命提至輿前研訊姑念無知悮犯著交地甲帶去旣而行至董家渡見瘋人沈如惠偃臥某鋪櫃上詰知向住蘆席街某漆器店卽飭地甲送往旋至佛閣下見一男孩臨風坦　訊知家住小南門内爰命地甲帶去交其家收管以免風露侵肌 
[均非善類]  
　　童生諸品泉投上海縣署控被堂姪仁桂增桂二人毆辱前日縣主汪瑶庭大今升堂研訊諸供前者堂姪仁桂增桂會擊毁唐晉鄉所開飯店由唐訴知童生當將兩姪大加申斥不料兩姪因此懐恨嗣見童生行經伊家門外兩姪以爲有隙可乘突出毆擊爲特控乞究懲仁桂增桂同供品泉並非監生及小的等之叔父實係族兄與唐交好此次助唐圖詐不遂所欲遂被挾恨誣控尙求明察大令謂爾等均非安分之徒且仁桂旣稱監生何得不知官塲體制乃敢在堂上傲慢無禮情殊可惡著掌頰十下諭今嗣後務須改過自新勿再多事諭畢叱之使去 
[南市瑣案]  
　　前日有喬東全者由西鄉挑桃實來滬求售突被無賴潘桂卿冐充捕夥指爲竊贓軋至某茶肆向之索詐適高昌廟巡防局員馬午橋叅軍過而見之飭勇一併帶回局中詰悉情形判責潘三百板枷號十日○上月某日南市新馬路豐記馬頭附近鐵欄杆被賊竊去數條事爲捕頭查悉禀知馬路工程局總辦程雨村大今勒限缉拿日久未獲昨日差捕偶至南馬頭左近和興鐵鋪查見原贓因連店主蕭阿本帶回禀知大今聴候訊核○日前福康缸甏店失去大缸數口店走高懋昇投報捕房請爲查緝旋由汛捕某甲在龔阿香所設荳芽作内查獲將贓交高領去一面將龔拘送二十三七鋪巡防局禀請懲辦 
 
[美租界捕房紀事]  
　　昨晨包探劉阿炳巡至頭壩路見某甲沿途彳亍形跡可疑因卽拘入捕房捕頭今押候查明曾否犯竊然後解送公堂禀請讀員翁笠漁直刺讯究○昨晨天將破曉時北四川路穿虹浜左近泰生里吳姓家被賊竊去綢布衣服若干件因卽投報捕房請爲查緝旋由包探顧阿六拘獲賊犯王阿大解送公堂讯責將贓給領尙有同黨某甲及未獲之贓候再派探緝究 
 
[萬壽聖節兩湖書院觀操小記]  
　　光緖庚子六月二十六日爲中國率土人民恭祝皇上三旬萬壽之期是日五鼓兩湖書院監督梁集巷太史恭設萬壽御案於講堂正中䖍領分教及诸生舉行朝賀盛儀敬愛兼隆情儀共茂於是勸忠於是觀禮焉迨午十一下二刻太史特邀王學使瞿方伯諸當道及知名賓佐十餘人曾集後院操塲觀闔院諸生合演十一種武學功課聖澤如海天步方艱蓋以講武之忱申　嘏之典意至偉也十一課者何日哑鈴日東操日蹲𨆉日騎馬日浪橋日縣杠日衝桿日槍步法日槍體操日槍操日打靶或以巧勝或以力勝整而能暇猛而能肅各極其長觀者忘其爲以文人而兼肆武事於時諸賓肅立太史進退督步諸生雍容班上丈人剛中弟子威敬胡文忠謂兵事爲儒學至精豈不信乎是日打靶太史預戒得第一者奬以手書朱箋大聨文日太公三勝天子萬年勝以精書數種打靶計數之法人發三槍合算得三十六數爲滿格此役終事無一人脱靶得三十五數者二人日黃家似日全在兹二生又各三發以定甲乙卒以黃勝二數遂被首奬黃生英年壯采一時千人注目播爲美談是日自午刻赴操塲至五下二刻畢謀共操三整時操塲無坐客亦植立觀操例也日暮酒清客思小憇而師不知勞弟子不知倦壯哉旣而退歸水閣太史張　娛賓散時鐙光出水際矣 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[不准開釋]  
　　前者在江海新關舞弊之周鴻鈞奉蘇松太兵　道兼江海關監督余晉珊觀察札飭英美租界公廨密拿究治周懼罪改姓席名良生以冀倖逃法綱後因凌虐婢女拘拿到案讞員翁立漁翁刺察係周之化名發交捕房先行管押六個月期滿再核前日滿期捕頭今某包探押送至廨直刺倩襄讞委員張柄樞司馬研訊周供小的被押半年現方患病且舞弊之事係袁朗山所爲與小的無干叩求恩釋司馬謂此次管押係治爾凌虐婢女之罪舞弊一事尙未了结不得遽求開釋遂著還押候禀請道憲批示核奞 
[英美租界公堂瑣案]  
　　九十九號印捕禀稱昨晚巡至張同生家門外被張無端將西瓜皮擲於身上是以拘請訊究張供稱小的誤擲瓜皮實出無心叩求鍳宥讞員翁笠漁直刺商之德繙譯佛君判令管押七天○包探秦少卿禀稱薛本三租住干友庭家之屋强欲减租互相爭執扭至捕房捕頭今小的解請讯究薛供稱市面艱難謀生不易房租太鉅是以求讓不敢爭吵求恩明察直刺判罰洋銀四元撥充醫院經費○前日王阿福在張菊全飯店果腹不知因何典張口角旋被扭毆事後心不甘服禀請究辦張供詞支吾直刺判管押五天○陳小弟失去布衣六件報捕後某包探查係胡意海所竊因解請究辦胡供稱小的行竊自知不合惟求恩典直刺判責二百板以儆○方莊昌禀稱劣子年開不務正業屢次竊物請爲嚴辦直刺命方將子責手心一百下領回管束○吳阿高禀稱徐仲金掩入樓上行竊衣服當塲拘獲送請究辦徐供小的係寗波人不敢犯竊叩求恩宥直刺判責二百板管押十天期滿遞解回籍○談楊氏禀稱王錢氏前因誘今夫妾陳氏捲物遁逃送至案下蒙讯明情節判責手心一百下不料釋出後伊夫王順之竟敢糾同流氓小弟河桃等多人至小婦人家吵閙並被拽至街心兇毆以致受傷請爲究辦王錢氏俯首無詞直刺飭交官媒暫押候補提王順之并餘黨訊核 
[法租界公堂瑣案]  
　　伶人天娥旦在蘇演劇聲名鵲起座客常盈有熊文通者向在滬上開設天寳荼園現改爲福仙荼園特遺其夥張燕芳至蘇典天娥旦訂立合同邀至滬江登臺演唱詎料至滬後卽被桂仙　主應桂馨截去前日旗人郎濟卿投法界公廨遞禀聲稱原籍滿洲廂藍旗旅居治下向爲衣業近與熊文通在英租界寳善街開設福仙戲　前日特遣伶人張燕芳至蘇州聘天娥旦來滬演唱缮立合同先付洋銀四十元有收條爲憑約定上月二十六日至滬不意被桂仙園主應桂馨中途要去求提訊斷讞員朱森庭明府察閲禀詞諭今退去靜候核示○宋姓遺抱王雲芳控稱俞夢池承收乾繭一百五十擔言明每擔價銀九十三兩由席介眉顧榮齋等作保立有議單詎料潛將此貨轉賣與怡和洋行每擔得銀一百十四兩核算之下被欠銀三千一百五十餘兩求卽押追俞夢池供生員與顧榮齋等同往鄉間收買乾爾實因出數不多是以短缴明府謂旣有議單應照數交納不得藉詞推諉著觅本租界的實人保出限十日内理楚如延押追○粤人馬渭林禀稱小的在天祥洋行爲夥家有使女宗萬喜前日突被歹人誘出幸爲巡街捕所見解至案下今求俯准領回宗婢泣稱主婦凌虐負痛而逃倘再隨回必遭毒手馬渭林供小的之妻並無凌虐情事明府飭將宗婢交馬領回命具以後不再凌虐切结存查○宋金生控妻陶氏不守婦道背夫潛逃經明府訊供發堂留養在案旣而宋求准領回完聚明府著覓本租界的實人作保方准給領昨日堂期宋又投案求領陶氏堅稱小婦人不顧相隨明府飭仍發堂留養限宋於十日内邀原媒來案候核○沈秋生禀稱小的雙目失明不能餬口不得已將妻送至鴇兒王李氏家賣倡今被王鴇唆使濳逃不知去向求恩追給王李氏供稱小婦人向開花烟館今已閉歇沈並未將妻子送來實遭誣指明府以事涉穢褻命一併逐出不予准理○包探禀稱王寳生洪利品王阿林三犯动奪鄉人某甲所持洋傘一頂洋銀五元七角報捕查獲洋傘惟洋銀則已用罄今特解請訊辦明府以原告不到判將王等各責五百板從宽開釋○包探禀稱流氓陸掌元朱仁生强取某姓女孩手鐲一副孩父見之喝阻不理反被毆傷现在醫院寮治未愈因先將二人解案請辦陵朱同供小的等向爲泥水匠不敢犯事求鍳明府判各責五百板○孫炳章禀稱前日附江天輪船回籍被流氓錢阿六顧阿三張阿美搶去官紗衫袴一套報捕查獲吊到原贓解案請辦寳泰當夥黃予封投案請追當本洋銀四元七角明府判將錢枷號一月責五百板顧張各責三百板當本著失主照給○李阿虎禀稱小的在英租界棋盤街某娼院爲傭被孫阿土竊去紡綢褲一條旋托友人王阿三尋獲追至治不巡街捕以赿界拘人一并拘獲解案求將王釋出王供小的在英界包探陵阿九處當夥役孫犯逃至法租界小的恐其逸去隨後追赶求鋻明府謂爾旣爲探夥不應違章越界拘人遂判將孫責一百板王責一百二十板贓給還失主○招商局金利源馬頭十二號巡丁朱阿金禀稱偷兒趙阿妙行竊生鐵一塊經小的查獲人贓送案請辦明府判責一百五十板贓給巡丁領回 
 
 
