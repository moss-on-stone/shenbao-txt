# 1895 - 207 - 4907821

 

Page 1

 
 
[新印飲食秘書出售] [  圖書集成代啓]  
　　飲食秘書於調和烹飪之法　意推求斟酌盡善凡得三百四十二種可謂有美畢臻無法不備本局爲人代印字跡淸疏紙色　　　緣駕洋二角在三馬路申昌書晝室發售居家　尙其各置一編俾得飽嘗異味乎 
[新印徐氏十三種告成] [  圖書集成局啓]  
　　吳江餘靈胎先生精於醫與葉天士齊名著有醫　八種曰難經經釋曰醫學源流論曰神農百草經百種錄曰醫貫砭曰傷寒論類方曰　　　範曰洄溪醫案曰愼疾芻言此外又有外科正宗導闡瘍醫奥妙雜箸四種一爲道德經註一爲陰符經註一爲樂府傳聲一爲洄溪道情計十三種本局用　鉛字印成　墨釘工較尋常格外精美另加錦套碼洋一元六角售處在上海申報館帳房三馬路申昌書室及各埠申昌或經售申報處 
[新印繡像醒世姻緣告成] [  三馬路申昌書室啓]  
　　是　爲西周生手箸雖倣章回體例而和平中正絕無穢褻情形時而寫才女之綺思時而傳佳人之幽怨　而記名臣之功績時而狀候士之行繪影繪聲各極其妙誠小說中　乎其類者也更延名畫史繢成穩像冠諸卷端不特謦頦如聞押且鬚眉畢現茲已告蕆每部分裝十本釐定碼洋一元四角諸君子盍亦於酒尾茶餘藉此作掃愁之帚乎 
[論用兵宜先察敵情]  
　　伊古以來行軍之道豈待兩下交鋒而始分勝負哉當其蝸藏蟄伏時無形跡之可尋無聲色之可覩迨至一旦奮　則如震霆之驟鳴疾風之迅掃令人倉卒不及備苟平日漫無布置臨事又少主張未有不爲敵所乘者惟沈幾觀變之君子爲能預燭於先事逆料於未然乃能默運神機獨操勝算嗚呼此敵情之所以不可不審也不審敵情如人黑夜行長途不持寸炬東西莫辨顚躓堪虞三尺童子亦得而狎侮之矣是以善用兵者必先致意於敵情密加體察知其何者爲疑兵何者爲正兵何者爲聲東擊西之兵何者爲爭奇扼要之兵如温　然犀照牛渚水怪畢現乃能連籌决勝於進攻退守諸策動扼要隘不特爲敵人之所不能料且爲敵人之所不及料必如是方不愧爲三軍之司命泰西諸國行軍皆以偵察敵情爲要務故能操縱咸宜指揮如意倭本東方小國耳自步武西法後遂目空一世欲爲東方至强之國逆料中國之狃於苟安因循坐廢遂有鯨吞朝鮮蠶食東三省之志又逆料我將弁怯　兵士不練有鎗砲而不能施用有兵船而不能駕馭竟敢奮　臂以當車轍長驅直犯駸駸乎有大欲存焉是我之情反爲彼所知而彼之情則我實未嘗留意焉彼於十年前早有狡焉思逞之意訓練兵士增修戎備凡可以爲攻戰之具者微至竹木布縷亦無不暗中置備密派間諜探視朝鮮附海一帶水道及陸地程途遠近山川阨塞又垂涎東三省地土之美礦產之盛繪圖貼說凡我所未遑詳悉者無不爲彼所知西人之作壁上觀者早於兵釁未開之際竊竊然代抱隱憂而不意彼之預備於十年前者竟猝發難端於去夏六月也苟中國早審敵情知彼之欲廣土地必發難於朝鮮旣得朝鮮必窺及於東三省則當調兵之始卽應以全力相爭使彼不得鴟張狼突然此猶曰事機未甚决裂不宜驟啓兵端也乃至牙　平壤次第失守列營數午不戰自潰倭人得以渡江而北旁溢側出奪我沿邊要地至是而始見倭情之叵測也嗚呼晚矣古人不云乎見兎　犬夫爲晚也亡羊補牢未爲遲也倭人雖欲甘心於我然其所得者不過沿邊數處以中國壤地之廣失此區區本屬無關緊要譬之人身手足偶有癬疥心腹固無恙也然癬疥之疾雖不足爲大患若不早除終不能快然於心此時爲除疾計當審致疾之由與夫受疾之處施以刀圭收效易如反掌耳彼之初意本欲得朝鮮以窺東三省冀以自廣其版圖其所以分兵登陸旣奪我旅順復窺我威海者蓋以旅順威海東西對峙爲天然之鎖鑰致力於此旣可窺北洋之門户又可扼率直之咽喉故不憚捨命直前與我爭利中國於山海關内外本有大兵屯駐各處續調之兵馳赴前敵者當亦不少幸遇皇上聖明天縱操賞罰之權以馭諸將士凡失律避敵諸人如衛汝貴等已正典刑龔照璵葉志超等已交刑部嚴行訊鞫按律定擬旣簡劉峴帥爲欽差大臣節制諸軍許以軍法從事又簡王夔帥爲帮辦北洋事務大臣罰罪任賢綱紀爲之一新吾意統兵大帥趁此機會正宜默運韜鈐出奇制勝以洗前此挫敗之辱用兵之次第當將威海衛先行扼守威防旣有可恃倭人雖得旅順僻守一隅聲勢未能聯絡自易爲克復張本然後調兵由紅水鋪澄沙河等處規復旅順出其不意攻其無備倭兵之留守者本屬不多一旦截其歸路斷其援兵有不立成釜中魚砧上肉哉從此沿邊倭兵不難次第芟除旅順威海門户依然無恙則北洋自鞏於磐石於斯時也調集各路雄師馳赴朝鮮激之以大義怵之以嚴刑有進無退十蕩十决倭兵精銳旣已傷亡過半加以凍餒之餘衰疲不振其能當我堂堂正正之師哉在朝鮮之倭兵掃除凈盡然後渡江而北王師所指秋毫無犯並馳羽檄以告朝鮮君臣使曉然於順逆之所在朝鮮義民素惡倭人至此必有簞食　迎搴旗響應著挫彼凶鋒復我藩屬此事豈異人任哉甚矣用兵之所宜先察敵情也　　 
[本館接奉電音]  
　　昨日午後京師飛電傳來上諭一道敬謹譯登○正月初四日奉上諭李秉衡奏請調員辦理防務等語廣西署平樂恊副將寳華著張聯桂飭令迅速前往山東交李秉衡差遣委用欽此 
[東洋近耗]  
　　循環日報館得日本來信言邇日聞倭廷已有意與中朝議和然觀倭人動靜似又不然因近日有倭兵陸續調赴廣島轉往前敵其運軍船亦紛紛來往轉運軍裝糧食前往北方據倭人言必將侵犯北京威海兩處然後議和此事雖屬道聽之言未必眞有其事然中朝不可不預爲之備也○旅居日本之華人近聞中朝有人到日議和大爲忿恨蓋因早知倭人勢窮力竭不久自斃而華官竟欲與之言和正墮倭人之計也○高麗東學黨經倭兵進攻惟若輩黨羽甚衆卽或一時擊散惟未幾又復烏合是以大爲倭人之患○數月來倭人第一軍迄未聞其進一步勝一仗蓋因此軍爲聶軍門依軍帥所阻屢次迎頭痛擊受創殊甚故也○近日日本生意雖不如往年之盛然未致十分冷淡因入口生意比平時尤多所以尙可支持且倭人雖有戰務然尙竭力經營也 
[英報論倭兵暴虐事]  
　　倫敦太晤士報登有友人來札内言自日人攻陷旅順後容縱兵軍於四日内横殺無辜華人種種所爲慘無天日札内幷云倭衆常以數華人縛在一處燃鎗肆擊再以利刃亂刴直至身體糜爛而後已太晤士報旣登其札因復爲之論曰前有日兵數名因被華軍所獲致遭殺害故日人有此暴虐所爲以圖報復雖然日本將校容縱其兵妄殺無辜此等所爲甚爲可恥以後日人若再以淸白自誇恐不復爲人所信矣其論如此然　倭衆所爲　有難逃公論者 
[暹儲薨逰情]  
　　去冬暹　世子斃逝　　　本館已列報章兹接濵角來信言暹儲之變傳得不一其詞或謂 
 
 

Page 2

 
 
因中暑疫便瀛　秘所致蓋以　來暹京天氣異常酷暑居民多有因而致病者故至有此傳說也然是月初七初九等日暹京舉行韆鞦典禮而初八日又爲世子之弟剃髮良　暹京繁　異常世子則每日下午必臨御樓觀覽毫無病狀則暑疫之說似不是憑或又謂世子平日勤習武事已受勞傷是日傍晚時復與侍衛諸臣演洋槍打靶鎗力過猛倒撞致傷御醫則謂其膀胱受病以至於亡然究未能必其確否也按世子年十八以西例核之則僅十有七齡禀性聰明且知向學諸國文字律例莫不貫通尤精釋與善文詩復勤習英法文字誦習之外演習水陸戰事曾弗憚勞此靑宮中不易得之才乃一旦遽折國儲識者無不爲暹王痛惜然私懷欣幸者亦未必無人也所望暹王於此發憤爲雄早定大計始足以杜覬覦之謀又聞暹王當病革之時基業關意欲爲之卜試爰仿楚王埋璧之意命木工製成木匣四具其式如一暹王卽以傳國寳劍納一匣中又以御殿衣冠置一匣中餘二匣則以金銀珍寳等實之親加封固召其四子至命各取其一乃世子所取者爲衣冠之匣而劍匣則爲最幼之子匐匍取之暹王因是撫然久之蓋暹例傳國以劍爲憑王以幼子旣獲當璧之祥則世子必不能終膺大位因是爲之不擇乃今果應其占可見此中予奪天實爲之冥冥之中自有主宰有非人力所能强爲者矣 
[東借欵餘聞]  
　　大部議由粤東息借華欵五百萬兩業經名紳商踴躍勸辦而大憲復派幹員分赴各屬勸令當押各商集僅鉅欵以濟要需惟是各屬當押距省逮遲不一將來每遇還欵之期若必令赴向稅務司收取殊形未便故司道各憲酌核情形如省外當押商人有不願來省領取還欵者准借欵時報明在股票後面華文號數之下洋文號數之上註明某州縣某當押字樣蓋以該州縣印信然後發交本人收執卽由州縣列明册内申報藩司轉送稅務司查核及至還欵之期該商卽赴本州縣收領無論收征短絀新舊交替各州縣皆須將此欵先行提存候商領取以免逾期失信所有收發欵項州縣官皆親手經理不假手吏役致滋弊混如有胥吏門閽從中舞弊扣留股票勒索减少及州縣官虧挪銀兩不能依期發給皆准商人赴司指控定必提省從嚴參追究辦業已詳請督撫存案辦理各憲之體恤商艱亦可謂無微不至矣 
[潤州淑景]  
　　鎭江來信云前任楚南學政張文宗交卸後由漢皋乘坐大號官舫用普濟小火輪溯江下駛卽於去臘二十三日金烏西墜時駛抵京口繫纜太古碼頭鎭城文武各官均詣江干恭迓文旌城守營兵亦列隊蒜山鎗砲之聲隆隆不絶有頃文宗嗚騶登岸端坐緑呢大轎前導有新兵營親兵四名晶頂官一員由大　入城謝步先詣常鎭道署謁見呂觀察次赴都統各衙答拜繼至丹徒縣署王大令飭家丁擋駕文宗卽命回舟小住一宵遂於二十四日上午十點鐘時解維暹瓜洲口逕赴䢴江聞文宗至袁浦度歲俟新春起節遵陸北上恭覆恩命○鎭江米巿於去冬經粤商减價收買四路來源漸形支絀自臘月初旬而後汕頭潮帮在鎭購買茶米二萬石米巿遂稍有轉機所有江北上江各米船排泊江干待價而沽者鱗次櫛比邇日潮帮踴躍爭購江皋小工人役肩荷米包者熙來攘往絡繹不絶每日由鐡甲船　運汕頭一日午刻蒜山元記棧房正在進貨駝米小工魚貫而上米包已高積如山不料堆脚未穩　然翳倒有小工二名逃避不及被壓其中幸爲旁人所見立將米包搬移他處然二人已身受重傷當由棧主各給洋蚨數圓令請傷科敷治不知有性命之憂否○當歲暮時地方好善之家咸出靑蚨在大小米鋪購米若干擔令米鋪掣成米票或五升或一斗不等散給無告窮民去年當黃羊未祀之前已有人袖藏寸許紙悄行於萬家巷後並王家巷一帶見蓽門圭竇中人抛給一紙一時無衣無食者從此卒歲有資莫不喜溢眉尖也○丹徒縣水利廳張少尹煥文日前出示曉諭謂攙和私錢大于例禁凡屬買賣務須一律制錢出入所有城廂内　各錢鋪亦不准將鵝眼錢攙用如敢故違察出立卽提究决不寛貸○鎭江每至歲杪有一種小靑皮自舞勺以至成童類皆靑衣窄袖三五成羣相約至茶寮酒肆强賒硬食不名一錢近來小街南首新開滿春園酒　房屋寛闊餚饌頗佳一日午刻忽來靑皮五六人登樓沽飲旣飽且醉揚長欲出酒館主向索酒錢諸靑皮高聲曰暫爲記帳容日奉還館主答以歲暮止欠諸靑皮一聞此言勃然大怒仗麴秀才之威拍凳敲臺砲哮不已館主以寡不敵衆不敢與較諸靑皮復將館中碗碟擊毁一空宛似落花流水館主目覩情形不能再忍卽赴彈壓局鳴寃迨李明府派勇前來諸靑皮相率逃竄矣似此不法有緝捕之責者不可不有以懲儆之也○鎭江西門外三元巷正喜堂名花薈萃艶幟高張十里春風不减緑揚城郭去冬有自姑蘇購得錢樹一株名翠珠系出良家年纔瓜破入院後掩袂含羞不肯見客龜子百般凌虐加以夏楚女日夜悲啼自嗟命薄意欲絶粒自盡龜子恐人財兩失允爲擇配女始略進茶湯適有某宦家之公子魚水甬諧遽歌别鵠擬置小星三五以侍衾裯一日訪艶至此見翠珠姿容絶代不覺情爲之牽以番餅二百尊購之送上七香車從此章臺揚柳不許他人攀折一時靑樓中人無不傳爲佳話○去歲底常鎭道呂鏡宇觀察面諭各叚巡員認眞查夜每夕又親自出巡藉覘勤惰是以在事各員無不黽勉從公雖天氣嚴寒風高月黑依然徹夜梭巡故夜行晝伏之徒較往年爲少○臘月十六日得雪後天宇暢晴江北客商購辦雜貨者接踵而至所有四鄉農民因去秋荒歉辦年貨者寥寥小本店鋪未免頓形冷落也 
[彝陵櫓唱]  
　　向來民間食川鹽每斤六十四文自淮鹽創立加厘局每斤抽二文各鋪户卽漲價每斤賣七十二文現値軍需之際每斤抽厘二文各鋪遂加至每斤七十六文近又加四文○官府派捐輸餉城内外各鋪面派捐六七萬殷實富户派捐四五萬兩某巨商只允捐一千慳吝性成人皆知之○去年水勢退落甚遲河干蓆鋪之赶生意者現僅數家須俟水勢盡退方能各蓋茅屋聚而成巿然生意已遲兩月餘矣○南門外巿面自修洋碼頭蓋造新稅關以後各鋪面租金昻貴現有人將舊鋪面折卸改造新屋極形寛敞較之前十年街巿頗覺氣象一新矣洋街一帶新稅關旁及領事署前新開溝路街道整齊聞今年擬造洋碼頭凡有洋房一帶河坡須修墊平整俾往來者卽遇陰雨亦不致有泥濘之患○前日散發門牌後十户立一牌首嗣又在南關外午字團各家散發錨桿一枝十家散發曰鑲紅旗一面旗心用白布剪成午字以辨别十二圍地界午字團共發錨稈三百二十枝旗三十二面南門城内爲丑字團亦懸藍旗數面所黨街地方爲申字團用紅旗北門外子字團用金紅旗約於去臘十五日會哨各家出一丁手執錨桿排隊隨　○旬日以來大霧迷漫輪船上下每日約行數時卽便停車是以上下輪船到埠皆不免愆期　日昌和快利來宜或行一禮拜或行八九天不等現在上貨無多下貨則運載不窮○川督劉制軍瀛眷前日抵宜隨行大船五隻内載軍裝槍砲有開花砲用木箱存放於去臘十二日裝快利輪船往漢瀛眷亦坐是船啓行是日搭客約三百餘人瀛眷並解送砲械者約有百餘人聞制軍不日亦到○宜昌中衡游擊蒯游戎隨藩憲入京祝嘏其夫人於去臘初八日仙逝發電訃聞適游戎已抵南京聞信之餘卽於十四日晚乘沙巿輪船到宜長簟塵凝素帷風冷不知　如傷悼也○固陵輪船向日往來宜漢兩口近聞被張制軍調往兩江差遣不復來宜又聞某洋行新造一淺水輪船名曰新堤不日可以往來○每屆年終例放恩關别處祗一日宜昌各關准免半稅恩免三日現由各關出示曉諭來往商船一槪　准免關須令收船稅蓋以海氛不靖軍餉孔亟故也 
[江右春聲]  
　　今年爲乙未會試之期新科舉人例應二月十五日赴禮部覆試江撫德中丞前經曉諭新孝廉先行晉京伺候以符定例近因倭宼不靖道路戒嚴新舊各孝廉雖多赴縣禀請詳咨並請領水脚庫平銀十七兩而筮期首途者百無一二聞須俟新正倭患稍平始克坦然就道云○府學前天后宮門首字寳攤當街設立屨禁屨開見者病之日前有武弁高騎駿馬前後簇擁經過其地前驅高聲曰官來官來寳攤　偃旗息鼓未幾　賭如故嗣有末弁騎馬而來熟　若無所睹寳攤亦略不介意或謂文禁武不禁云 
[鎖院風淸]  
　　卾省督學使者龐太宗師下車伊始先考兩湖各書院以覘士風復於十二月十七日出示曉諭嚴杜弊端兹將告示錄左 
 
 

Page 3

 
 
欽命翰林院編修提督湖北學院龎爲剴切曉諭事照得本院久居詞館屢典文衡仰給家風氷兢自厲兹復恭膺簡命視學此邦一切關防更　嚴密襄校幕友業經愼擇品端學邃之人至於約束胥吏家丁尤不稍從寛假務求風淸弊絶遴選眞才以仰副朝廷作人之雅化惟是本院籍隷江蘇於卾省各郡皆一水可達誠恐有不肖匪徒仿效鄉音冐充親戚或假傳關節或揑造私書遇事生風招搖撞騙在稍具識見者自不致讞受誑惑萬一有愚昧生童不知自愛與此等匪人來往本院必嚴拿務獲一倂從重究辦决不姑容該生童等切勿受其欺朦以致同罹法網遇有此等匪人許卽隨時扭禀由地方官按律懲治以免貽累除札飭十府一州轉飭各州縣派役隨時嚴密查拿外合行剴明曉諭爲此示仰生童軍民人等一體懍遵毋違特示 
[北通剩語]  
　　北通州訪事人云臘月初八俗傳　釋迦尼佛出家之日通州風俗是日五更時家家户户必以各種米豆熬爲臘八躬敬供佛前○有一婦人年約五十餘身穿藍布棉衣由閘橋南去適一勇策馬飛奔而至撞仆於地一命嗚呼而馬已望塵弗及矣○時屆嚴冬宵小易於竊發四街兩關各鋪户每夜多雇更夫行夜以備不虞某夜有妙手空空兒踰東街永成錫鋪之墻入内行竊更夫輝衆圍住搜其身畔帶有烟鎗一枝叩之則泫然曰小人家在山西前曾充補勇丁裁撤後流落此間不得已而犯竊事主乃於次晨交會首禀送州署請懲小寒以後天氣驟寒無衣無褐之流時倒斃於雪窖氷天之内某日倉門口有乞丐凍斃道旁吁可憐已 
[武林竹爆]  
　　杭州訪事人云客臘二十一日上天同雲朔風砭骨午初花飛六出白遍遙大至傍晚滕六君猶采烈興高紛飛玉屑衡以玉尺約厚一尺有餘二十二日淸晨雪止雲開晴窓烘煖二十三日仍凍合玉樓肌膚起粟街衢積雪幾如瑤海銀山洎夕陽西下時陰雲復合夜間星月無光恐天公尙需戲玉也○時屆年終各家料理送舊迎新之事入巿者摩肩接踵扒手每乘間竊物故意在熱閙處奔竄靡寍保甲局員酌派巡丁身穿號衣手執籐棍沿途巡察趾不稍停二十三日有某甲者在忠淸巷王寳昌南貨店門外扒竊荸薺擔上錢四百文巡丁見之將欲拿獲甲飛奔而逸追至菜巿橋始獲住鞭其兩脛若干下乃釋之○前軍機大臣許星叔大司馬之靈柩奉旨入城嘉平二十四日辰刻由菜巿橋東首道院巷普寺舉襄排列全副儀仗出湧金　至法相地方暫庴○　奴犯順以來機業淸寥機匠之失業以嬉者十有五六在勤謹者或可改就别業下此則往往流爲竊賊以濟饑寒噫慘哉○杭俗於臘月二十三日送竈各家燃放鞭爆以敬竈神獨去冬鞭爆之聲從未入耳亦可見小民生計之窮也○愚氓無識被謠言煽惑卽遷徙鄉間有某甲者家本小康於臘月初旬將箱籠移往武林門外山墩左近一某小村落鄉人以爲富家翁至矣初則向之借貸不滿所欲則多方留難甲恐懼萬分乃夤夜携眷入城仍回故里然所費已五六百金矣 
[下鄉拿匪]  
　　嘉興府宗太守於去臘杪隨帶差僕及護軍旂親兵乘舟下鄉拘拿客匪先往西塘鎭一帶周巡密訪回至楊廟鎭訪明仍　有賭塲及往則雙扉已下　矣太守喝令破扉而入查得賭具並拿獲賭犯三名卽將房屋發封交地保看管遂命回轅聞太守去時張恊戎亦帶汛兵　往云 
[新塍火警續述]  
　　前報新塍鎭大街火警一則兹聞火由成衣店間壁某姓家而起是晚五鼓時　穿屋頂各家咸在睡鄉驚起大呼　鑼報警　鎭水龍紛紛馳集幸起水尙便得以救熄計延燒沈福盛花爆作及銅作等四家並悉起火之家母女兩人當時無路可逃急從樓窗躍下跌傷甚重　　醫治其母難保無性命之虞其餘各家飽受虚驚搬運物件不無耗折云 
[續錄香火自盡案]  
　　前報華嚴禪院香火徐某吞烟自盡一案經屍　投吳縣署報請凌大令相騐云云兹悉徐本姓李係蘇州人幼時被匪人拐賣於浙江某寺僧爲徒削髮受戒亦旣有年於弱冠時潛回梓里訪聞家屬蹤影杳然嗣知賊匪陷城時悉遭屠戮門庭已改依賴無人有餘姓嫗見其誠實可恃勸令養成髮辮認作螟蛉卽經人薦至華嚴寺司香火之役前年憑冰上人娶本城某姓女爲室女姿容甚麗見者疑其非蓬户中人是日午前有祥茂小主人某甲偕乙丙等數少年入寺隨喜鐘樓寳塔僧院法堂游行殆遍旋假定懴爲名至住持僧房中閒坐俄卽起身拱别而去僧牀頭有銀表一枚索之不得乃誣徐某所竊徐對天立誓以明心蹟僧强欲賠償銀洋二十元徐泣曰請將工資存積至明年某月照數賠償僧怒曰汝雖身無半樓然室對　蓉盍求善　而沽償　表價庶可寢事否則送汝至有司衙門押交不怕汝不聽從我言徐聞之不覺忿氣塡膺號淘痛哭至黃昏時竟吞紫霞膏而斃翌日其妻偕舅姑李氏投吳縣署控告凌大令詣騐之下氏叩求伸寃大令撫慰再三飭先行備棺　殮一面將僧帶回縣署迄今尙未定斷也 
[赭山淑景]  
　　新委署理皖南鎭任謹齋鎭戎由金陵謝委後乘坐招商江裕輪船於去臘廿一日泝江上駛道出鳩江部下蕪采練軍各營咸排隊江干蕪湖縣王邑尊亦出郊鵠候及憲駕抵埠卽乘輿拜會各當道旋於次日換坐民船向寗郡進發聞定於臘底接篆履新○户部籌議息借商欵及勸令各省地方紳商捐助軍餉一事早經省憲行文至蕪由道憲及縣尊出示通衢　　激勸惟民情未能踴躍仍多觀望不前撫憲福中丞因專委候補知府王子裳太守於嘉平二十日來蕪會同地方官專辦勸捐太守抵埠晉謁道憲拜會同僚卽僦居道署聞道憲擬諭派地方公正紳董數人贊襄勸辦並將章程悉心叅酌不日卽須開辦想蕪湖地大物博達官巨賈卜築於此者實繁有徒又得當道以善氣鼓舞其間或不難聞風興起乎○保衛營係地方官商合力捐設故作用亦以保護商家巡衛地方爲要値歲暮時闔街店鋪咸派夥下鄉收帳道憲思匪類剪徑攔搶特飭該營哨官撥派兵丁五棚分赴東西南北門外各一二十里要道往來彈壓江北亦然保衛商民可謂無微不至矣○蕪湖雖僅彈丸黑子然爲關巡駐節之區且有牙厘總局是以候補小班皆願持脚靴手版來聽東廂鼓韻者近年仕途擁擠幾至人多若鯽旣無杜陵廣厦盡庇天下寒士公家差委　未便因若輩而多添位置因之一　匏繫兩袖風淸甚至年豐而妻啼飢　暖而兒號寒數年前俸靜山大令總辦稅務時創設歲底炭敬其欵由平時在關及各外口榷員酌抽月捐交稅務局彚存俟歲時核其數目均匀派送袁觀察蒞任後慨然月捐十元其數遂較寛於昔然僧多粥薄勢所必至今屆總核捐數約得毛詩一部分别次貧極貧及病故人員之家屬無計度歲者共三十餘家由稅務魏大令均匀攤派於祀灶前飭人分送計極貧每家送十元次貧八元再次六元雖爲數無多然以供辛盤卯酒所需亦不無小補是以個中人幾比之爲雪中送炭所謂炭敬者於義固有所取也○部屋窮檐無衣無褐不堪卒歲者袁觀察特捐廉二百元發交兪訒菴少尹湊合地方所捐購製米票數千張於祀灶前派人袖至西湖池北及蒞蠡山下一帶悄然分散連日又另有樂善好施者錢票米票隨處分飛貧民於仰屋徒嗟時得此仁將義粟莫不欣欣相告然施者姓氏大都不得其詳具見諸君子隱名樂善尤足爲當世所重焉○近日附搭輪船之商旅行過鎭江金陵等埠又時聞有匪類胠篋探囊行人之被其害者指不勝屈去臘廿一日招商輪船上水有某官眷附船來蕪途次被賊竊去衣物銀洋等件當卽告知輪船帳房帮同偵查拘得形跡可疑之人兩名抵蕪後交查輪委員帶至保甲總局訊　兩人類皆小本經營且毫無贓證可據似未便强令承招然則眞賊固依於然逍遙於飛輪激浪中時當歲暮旅遠歸者不少匪徒竟如此横行可不嚴加防範哉 
[憲示照登]  
　　帮辦軍務大臣頭品頂戴兵部尙書兼都察院右副都御史湖南巡撫部院吳爲出示曉諭事本大臣奉命統率湘軍五十餘營　練三月之久現由山海關拔隊東征正二兩月中必當與日本兵營决一勝負本大臣講求鎗砲准　十五六年所練兵勇均以精鎗快砲爲前隊堂堂之陣正正之旂能進不能退能勝不能敗湘中子弟忠義奮發合數萬人爲一心日本以久頓之兵師老而勞豈能當此生九軍乎惟 
 
 

Page 4

 
 
本大臣以仁義之師行忠勝之德素以不嗜殺人爲貴念爾日本民人各有父母妻子豈願以血肉之軀當吾鎗砲之火迫于將令遠涉重洋暴師在外値此氷天雪地之中飢寒亦所不免死生在於呼吸之間晝夜無休息之候父母愁痛而不知妻子號泣而不聞戰勝則將之功戰敗則兵之禍拚千萬人之性命以博大鳥圭介之喜快念日本之賢士大夫未必以黷武窮兵爲得計本大臣欲救兩國民人之命自當開誠布公剴切曉諭兩軍交戰之時凡爾日本兵官逃生無路但見本大臣所設投誠免死牌卽繳出鎗刀跪伏牌下本大臣專派仁慈廉幹之賢收爾入營一日兩餐與中國民人一律看待亦不派做苦工事平之後卽遣輪船送爾歸國本大臣出此告示天地鬼神所共鑒决不食言致傷陰德若竟迷而不悟拚死拒敵試選精兵利器與本大臣接戰三次勝負不難立見迨至該兵三戰三北之時本大臣自有七縱七擒之計請鑒前車毋貽後悔切切特示 
[賞格照登]  
　　上海縣抄奉署理兩江總督部堂張頒發賞格計開一遇有倭人雇募充當引水該漁　能將來雇之人捆送到官　明屬實賞銀五百兩一遇有倭人雇募窺探沿海沿江軍情該漁團能將來雇之人捆送到官訊明屬實賞銀五百兩一遇有倭人雇募載運接濟米糧軍火以及一切物件該漁團能將來雇之人捆送到官訊明屬實賞銀五百兩能將其的　憑據密送到官因而起接濟各物卽將所有各物盡數充賞一如能舉發勾通倭宼充當引水窺探接濟之人賞銀三百兩一倭人來犯該漁團如能集衆相機攻擊獲一勝仗者該漁團共賞銀三萬兩獲一大勝仗者賞銀十萬兩帮同水師各軍獲一勝仗者賞銀一萬兩　一該漁　如能毁一倭船或奪一倭船大者賞銀十萬兩次者賞銀五萬兩其船上除軍火歸官外財物悉以充賞 
[營勇赴防]  
　　督標奇兵營去年六月間因倭氛不靖奉調來滬駐紥製造局對河周家渡地方以資保護本年元旦接奉上憲來文飭管帶鄒理堂副戎移駐川沙由上海縣黃大令飭埠預備渡船六十號停泊周家渡裝運營中槍砲等件正月初三日鄒副戎率同營勇拔隊啓行望川沙進發 
[水手傷人]  
　　前日下午四下鐘時甲乙丙三水手行至本邑美租界西華德路與本邑鞔工某丁互撞丁稍諳西語與之辯駁甲乘醉恣横突出利刃刺之適中丁肩丁負痛狂呼經一百零二號印捕三百十九號華捕及戊　二捕一倂拘入捕房捕頭詰知甲乙丙均隷英籍令押候解送英領事署辦理丁則舁送同仁醫院療治醫生騐得傷口深寸餘幸非要害不致有性命之憂大約閱三禮拜可已全愈矣 
[忠厚待人]  
　　法界某靛靑行雇用夥友某甲於去年小除夕携取洋銀三百元不别而行經行主四出找尋並許人銀並獲酬洋五十元　正初二日經甲之親友將甲勸回並以原璧歸趙行生不子深究准其照舊作夥可謂以忠厚待人矣 
[分肥不遂]  
　　前日下午有西洋人二名至法界新街賭博屢戰皆捷贏洋十餘元旁有拆小頭之小流氓欲向分肥西洋人給以小洋一角流氓未滿所欲與西洋人辱罵扭入八仙橋捕房捕頭以時在新年因賭起釁從寛免究麾之使出 
[團勇被毆]  
　　本城石皮弄某老虎灶茶肆中設檯聚賭抱劉盤龍之癖者幾如蟻集蜂屯八鋪民團局勇丁包某前往捉拿賭徒羣起而毆包略受微傷訴知陳姓局董陳卽函請保甲總巡究辦翁明府飭提之下老虎灶主某甲供稱新正無事偶爾抺牌包來許錢旁人與之爲難不十小的之事包禀小的見茶肆中有人聚賭地甲差役並不傳諭禁止是以喝令停手伊等不服將小的毆傷八鋪地甲沈裕禀稱是日小的有事他往並未得知明府將甲嚴加申斥具以後不再犯之賭結包傷勢甚輕交陳領回管束 
[斥革甲夥]  
　　前報載去臘二十五日山東船户張八卽張殿高被張景元持刀戮斃黃大令騐明將兇犯訊供收禁旣而訊得此案係十六鋪地甲裘鎭之夥役陳竹春陸鳳生婪索使費致肇禍端遂喝各笞責五百板以儆兹復出示照墻略謂陳陸兩人此後斥革不許正甲復雇當差如違重　 
[喜封難索]  
　　正月初四晚家家排設香案以接路頭神此俗相沿蓋所以取一年吉利也前晚二馬路平原里宋姓家正在迎接路頭忽有看巷門之某甲向索喜封並誦吉語宋姓以看巷門者向無此例故僅給錢十四文甲以身非乞丐何得藐視一言不合與宋姓各奮老拳宋姓　　巡街捕將甲拘送捕房請辦旋經左右鄰以今晚正當大家歡喜不必以小事吵閙恐致路頭神過門不入反爲不美矣宋姓聞言始得釋然特未知路頭神果接著否耳 
[佛店重開]  
　　滬上佛店自韓古農廉訪示禁後幾於遷閉一空惟壽聖菴等數店曾挽有名望紳董作保免遷此係破格之舉乃不謂從前奉令惟謹卽行遷閉之各店至此俱萌悔意盖謂彼壽聖庵等固猶是佛店何竟煌煌然獨准開張耶遂又相率遷回重張旗鼓如勞合路之觀音庵浙江路之瘟部大堂東西二家俱係老店新開且香烟之盛更勝從前噫異矣雖地方官以慈悲爲本方便爲門此等事無關緊要可以置之不理不知日復一日踵行者正不止觀音庵瘟部大堂而已也其如韓古農廉訪有良法美意而不能見諸施行何可歎也 
[英廨瑣紀]  
　　二百五十二號華　解送徐桂榮到廨禀稱徐係逃逸之營　捕頭命我解來請暫管押以便開堂之日會訊値日差入禀宋通刺奉諭著交値日差　押候訊○袁阿毛與陳王氏毆打一案去年經公党判斷貼償養傷費了結日前袁又至該氏家吵閙有意尋釁旁觀者勸之不理當由　王氏扭袁交與一百九十一號華捕送入捕房捕頭略詰情由飭送英公廨値日差問明兩造情節禀知宋通刺著將袁阿毛暫行看管聽候訊核 
[美界捕房紀事]  
　　前晚八點鐘時江北流氓某甲向漢璧禮路泰山堂　鋪購蛇皮櫃夥以蛇蛻　之甲謂其欺人與之爭閙　自傷其臉弛臥於地信口胡言隨後同黨十餘人蜂擁而至將櫃夥及小主人扭至裏虹口某茶肆索詐洋銀十圓藥酒二十瓶　主奔赴捕房據情控訴捕頭遣某號巡街捕前往拘拿至則流氓已銷聲匿跡矣○江北人大郎者不知其姓賃屋北河南路天后宮對面開設西園烟館　糾人以脾九賭錢前日下午某號巡街捕聞聲　阻衆賭徒不服與之抗拒捕怒欲登樓拿捉衆賭徒始哄然而散捕遂將賭具送入捕房 
[重修粤東試院文明閣記]  
　　試院之東南有高閣焉矗立雲表署外望之不見朔望　香則至其地閣凡三層上祀魁星中祀文昌末祀宋儒濓溪周子蓋　處在署之巽當奎壁之野實有繫通省之文風故昔建斯閣而周子之祀則以當時曾提刑廣南粤人德之此問舊　　溪書院姚文僖書　溪遺址四字一石尙在藥州之東書院雖不存而周子之祀不可廢故亦奉於此也　其中有可異者余下事之初至閣　　甫入門見周子乃冠帶一象高丈餘通體皆金色以爲文昌塑象也及謁魁星文昌後行至　子座　乃所奉　栗主一後列一石刻像並無所　塑　豈　目　耶蓋文光之炳燿否則周子之神有默感於其間者余秘不示人而言於吾師曲　先生先生　　獎飭謂誠之所　是瑞　也余雖不敢遽信然顧瞻斯閣剥蝕日久欄檻闕如登者旣有戒心且梯處其暗行必以　昌黎詩云萬生都陽　是處爲文明之地尤不可　乃飭工修之去其數甓嵌以文窓而東南之巽氣通焉拾級而登豁然光明之世界也然後易其椽棟之久　者補其窓櫺之不掩者丹堊塗茨　　不備又飾神以彩龕而以琉璃衛之於是瞻望神光内外交映而鼯鼠不敢登風沙不能襲觀者皆以爲善乃　九月之吉率省中高才諸　　　　牢而　　成於羣靈是日也庭桂甫開芳馨襲人而風日晴好有如早春余語諸生曰今日之舉非　婆婆　神修治官廨之　蓋將以　全　　　俾自此報巍科而成太儒者上應星文以比蹤前哲也及榜發而歲　新生中至七人等第前列　中　十　人而武童新進捷鄉榜者多三廿有一 
 
 

Page 5

 
 
人五魁且得其四至次年會欲粤東中進士十六人皆出於廣州　府雖由此邦人材之日盛然不可謂非斯閣之功也於是諸生僉以重修之舉請祀於余余惟斯閣之建通志無徵蓋當　　志者未嘗至署外間視之不見故亦無人考訂之者然以前學使恭伯震先生所作一記證之　　在嘉慶三年而伯震先生實於乾隆六十年任此中言東爲颶風吹傾云云則此閣之設必在張雪書作考古記以後殆雍正乾隆時所建　　　以嘉慶三年計至今已九十七年倘不及時葺之則後此日卽傾頽恐益將無考且今年又逢大比諸生日變月異以承斯閣之瑞必有如伯震先生所言可爲楝梁人傑者余適采太湖石撫家伯手寫魁星欲嵌之壁因爲是記授梁生慶暄書之於後伯震先生舊記僅明文昌祠然其上有魁星而下復有周子若仍其舊名似不足以括之因題名曰文明閣庶粤之人文將從此而益盛乎余文殊不工豈能爲斯閣增重而　暄之　則甚精異日者或有愛慶暄之書而並珍余文者則又翰墨無盡之因已是爲記奉政大夫國史館恊修會典館詳校翰林院編修兼撰文事賞　花翎提督廣東全省學政仁和徐琪撰 
[教養兼施]  
　　謹啓者敝堂施粥全　諸同仁陸續助欵庶抵開銷兹蒙秀水省吾子善士　和行帳房虞薌山翁　户各助洋三十元昌記六元韋陳氏五元朱寳如翁一元徐氏銅洋三元又廉讓子助長捐洋五元七角又蒙北窓高臥生助敝堂乙未年義塾經費洋一百二十元集　救命同沾一飯之恩積德累功藉供三餘之課又蒙羅初屏翁募潘子雲翁九九堂二户助一文愿册捐規銀各一兩四錢四分馮知若翁七錢二分又新年蒙隱名氏助一文愿册捐低紋銀一錠另二塊共計重四兩餘有心無力子助洋十元陳麗明翁黃毓齋翁谷號三户各助洋兩元隨緣氏吳信賢翁怡悅生代小子吳諾麥永康翁六户各一元黃醒忍氏口過子黃喬記萬溢堂益衆堂白石山穛子衡氏七户各五角黃崇慶堂袁玉良翁方安坤翁羅湘州翁吳杏雲翁五户各四角吳務齋翁黃松齡翁勞致祥堂各兩角黃無力子隱名氏各一角先後拜登同深欽佩再敝堂施　例於歲底暫停後每名給錢五十文以資接濟甲午歲底計給一千三百四十九名共支錢六十七千四百五十文合併聲明上海虹口元濟善堂董事唐廷桂等謹啓 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
