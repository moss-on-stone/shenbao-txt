# 1934 - 238 - 4908755

 

Page 1

 
 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行子世者以杭州局刻本爲最書异卷帙繁重定價甚昻寒士力有朱逮徒興望洋之感近時坊間所行石印本字跡細若　頭全　僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔　連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州緑蔭堂上海文　樓蕪湖汴梁文苑山房出售 
[論養生]  
止虚居士遁跡乎逍遥之野銷聲乎寂寞之濱謝濁世而長往與古人而爲羣輕祿傲貴含華葆眞俗士不敢窺其室庸夫未嘗過其門於是耀華先生聞而造焉寒暄旣畢相與論及養生之術止虚居士曰養生者適生者也凡耳目口鼻四肢百骸之待人而養者未來不逆億旣往不留戀　遇而安各適其適非如學問　章各有宗派各有師承互相仿效也樂水樂山知者見知仁者見仁而已今吾與子之境遇地位不同而同盍各言其志以覘吾兩人之好尚乎耀華先生曰惟至人不凝滯於物而能與化推移僕將爲吾子馳域外之觀擴拘墟之見窮耳目之玩極服御之奇願聞之手止虚居士曰今吾子出風入雅達性任情遐路光賁敬聆玉音耀華先生曰篤時者難與語氷見陋者難與觀海吾子躭靜蓬蓽猶未翔心瀁漭而頤其眞宰也將與之東躡日觀西揖玉女中躋少室南凌天柱咫尺天門呼吸帝座五嶽歸來泛舟四凟浩浩蕩蕩倐忽萬狀澡漑塵衿灑練五藏雖有抑塞鬱結牢愁之苦足以蕩滌消釋而無餘矣子能從吾而觀之乎居士曰登陟之勞孰與燕居之樂予有十畝之園五畝之宅前臨清流背負城郭疉石成山岡巒畢具鑿池蓄水略彴可通可以涉趣可以節勞此亦山水之窟也奚爲僕僕哉耀華先生曰閑宮秘宇彫堂綺疏温房冬燠清室夏虚珍奇之玩駢羅乎几席芬芳之木交值於階除此宮室之妙也子能從吾而居之乎居士曰高明之家有瞰鬼宰相之門不容車余有先人之敝廬在編槿爲籬索茅代瓦井臼觕完琴尊古雅優哉游哉聊以卒歲廣厦非貪也耀華先生曰岩棲可以永年而　　亦以駐景則將爲子具曰熊之蹯赤豹之胎丹山之鷚黄邑之鮐和以芍藥佐以青梅水陸紛陳殽核間作丹荔黄柑金橙碧榛龍眼之實析房椰子之瓤剖殻復有竹葉清醥浦萄甘芬盛以翠杓酌以羽觴極人間之雋味吾得與之共嘗居士曰躭爽口之饌者甘腐腸之藥孰若永守粥虀長甘藜藿萱可忘憂薑能祛惡杞菊昌陽健我腰脚耀華先生曰綺羅之衣輕於疉雪紗縠之裳氷文花纈被體稱身銷繹煩熱於是越女侍前燕姬奉後出則陪乘入共華讌飄輕裾　長袖粉曰黛緑捧盤匜而執巾櫛者莫不媚於語言儀態　逸雅善歌謳間嫻琴　爾乃酒酣耳熱絃管雜陳發響雲遏飛聲激塵按節起舞體迅飛鳬洞心駭目色授神輸此亦聲色之至麗也子亦能怡神於此乎居士曰素安韋布不習紛華偕老有椎髻之妻下走有赤脚之婢安步當車晚食當肉俛仰自得惟江上之清風山間之明月耳得之而成聲目寓之而成色亦何必忍欲抑情矯强自克哉耀華先生曰四庫之書百城坐擁牙籖山積玉筍充棟復有錦贉繡褫玉𨇾金題法書滿架妙繪盈緹褾以雲錦輔以文犀上下千古朝考夕稽南面之王貴莫與齊語未旣居士掀髯而起曰近者子引我於疲神之域棲我以蔀家之屋飫我以吐棄之味道我以無等之欲欲以厲我祗亂我心至聞正論庶幾知音嵇叔夜養生論有云爲稼於湯世偏有一漑之功雖終歸於焦爛必一漑者後枯然則吾與子與致力於一漑也可 
[本館接奉電音]  
　　昨日上午京師飛電傳來上諭三道硃筆一道旨三道敬謹譯登○七月二十七日奉上諭興京副都統輔國將軍奕霨歴任城守尉榷任副都統均能稱職兹聞溘逝軫惜殊深加恩著照副都統例賜卹任内一切處分悉予開復應得卹典該衙門查例具奏欽此同日奉硃筆興京副都統著靈熙補授欽此同日奉　西安右翼副都統著錫振補授欽此同日奉旨這所叅疏防斬犯越獄之管獄官山西岢嵐州吏目著卽革職拿問交胡聘之提集刑禁人等嚴行審訊有無鬆刑賄縱情弊按例懲辦有獄官岢嵐州知州徐樹璟據報先期公出有無揑飾規避著查明核辦餘着照所議辦理該部知道欽此○八月初一日奉旨蘇州織造著海豐去欽此同日奉上諭本年值更換學政之期奉天府府丞兼學政著李鴻逵調補所遺順天府府丞著李培元調補順天學政著張英麟去江蘇學政著瞿鴻璣去安徽學政著徐致祥去山東學政著姚丙然去山西學政著劉廷琛去河南學政著朱福詵去陜西學政著葉爾愷去甘肅學政著夏啓瑜去福建學政著戴鴻慈去浙江學政著徐樹銘去江西學政著李紱藻去湖北學政著王同愈去湖南學政著徐仁鑄去四川學政著吳慶坻去廣東學政著張百熙去廣西學政著劉元亮去雲南學政著張建勳去貴州學政著傅曾清去徐致祥徐樹銘張百熙均經出差著卽行赴任毋庸來京請訓欽此同日奉上諭鹿傅霖奏監犯結夥反獄戕傷宫弁登時格斃并捕獲多名分别擬辦一摺本年五月十三日四川酉陽州監犯温培元卽温萌模等廿四名胆敢結夥反獄柜斃禁卒更夫該州文武前往堵拿均受多傷該署州陳德薰受傷尤重伊子陳鴻倬當倉猝格捕之際奮身救父遽遭殺害該署州會督營汛登時格斃逃犯田與得卽田老照等九名並拿獲温培元等七名又續獲倪恩得等三名經該督飭令一併正法梟示以昭炯戒監獄重囚失於防範致被結夥反獄傷斃官弁非尋常疏忽可比管獄官署酉陽州吏目楊國嘉著卽行革職該署州陳德董到任未久又值地方辦賑勢難兼顧且身受重傷尚能督飭兵役將反獄各犯登時捕獲格斃多名著從寛免其置議伊子湖北舉人陳鴻倬至性激烈孝行可嘉著准其旌表餘依議該部知道欽此 
[主司蒞杭]  
　　浙江訪事人來函云上月二十九日接到奉委赴蘇接差之縣丞金二尹秉輝主簿譚少尹銘瑞來電云正副兩主司於二十八日寅刻到蘇午刻起碇二十九日辰初抵嘉興三十日可抵武林擇於八月初一日卯刻進城兩邑得信後赶將行臺需用各物鋪設整齊並赴下碼頭命差役人等打掃清潔卽乘小輪船前往迎迓防軍局亦派水師船四號由塘棲一路恭接三十日午後憲舟抵拱宸橋新關升砲誌敬省中接差文武官員俱在新碼頭伺候俄聞小輪船放汽之聲卽命人探視遥見官舫二艘鼓浪而來護送砲船十餘號俱銜尾而進坻岸後省防官軍施放洋槍一排一時烟霧迷空聲音震耳各官呈遞手版傳諭一槪擋駕各官俱退回官廳分道揚鑣而去次日黎明預備全副執事緑呢大轎至碼頭恭請兩星使入城撫憲以下文武各官恭設香案跪請聖安兩主司隨從大街直上至箭道巷行臺駐紥當卽關防行轅前後俱派兵守護隨從人等一槪封入不得擅出蓋例應如此也 
[建造錢局]  
　　鄂省三佛閣後銀元局與發審局相偪而居兹因起造鑄錢局需地甚廣故將發審局遷移他處 
 
 

Page 2

 
 
讓出餘地以備興工建造頃已月斧雲斤踴躍從事矣大約嶺上菊開時卽可全工告竣也 
[鄂絲得利]  
　　湖北採訪使者來函云今歲鄂省各屬所産之絲一到漢口無不暢銷且價盤亦極昻貴如黄州絲每兩須錢二百四五十文誠年來少見之價值也操是業者無不利巿三倍欣欣然有喜色云 
[俄國兵數]  
　　俄國講求武備本年募集兵弁數目實二十八萬七千四百人較之前年多至一萬五千人 
[保護租界]  
　　羊垣近日米價太昻生意艱難小民咨怨雖經大憲軫念地方關心民食運米回粤平糶與人無如杯水車薪依舊無濟於事省垣米埠向在西砲臺前與沙面租界相隔不遠該處領事誠恐有不法之徒借端向米埠滋擾因照會大憲請爲札縣會營前往先事預防加意保護以免生事而獲相安已經督憲譚宮保札飭南海縣遵照矣未雨綢繆是之謂乎錄廣州博聞報 
[輪船扣留]  
　　華商有輪船名新洲者係廣西梧州開埠之始商人創辦之船往來羊城梧州亦乙數次矣上月二十日午後方將解纜開船船中搭客甚多而省河補抽局忽有扣留之信各客聞之紛紛登岸或思附搭别船或思改日再往並無一人少留者至爲何事致被扣留則異日尚須查訪也錄廣州中西報 
[散勇肇事]  
　　九江訪事人云上月下旬有散勇三百餘人過潯德化縣梁蔭南明府卽飭差雇船以便載送前營遊擊萬雲衢遊戎曁保甲總巡吳儀生明府督率兵役彈壓出境聞廿三日行至距九江四十里湖北陸家嘴地方將管帶砲船之楊都戎張把戎公館搶毁張把總被刃所傷楊都司則被綑縛嗣遂呼嘯而去確否容俟續錄 
[詰責謗毁]  
　　英京電報云法國奥里安親王軒里近由亞棉施尼亞言返巴梨因有毁謗前被亞國所擄意將之聲名是以意國將軍亞荅頓卽備文向其詰問至其所謂毁謗者係因該王親筆所書之函登在巴梨之斐牙勞報意人見之心殊忿忿故特與之較論也又電云現在風聞意國王姪株鄰公爵已潛往法京因軒尼親王毁謗意人之事心不能甘故特毅然往法欲與軒尼親王較武以决輸贏也錄叻報 
[美弁赴火]  
　　西歴七月二十三日美國海軍少將竦米氏簡任太平洋艦隊司令長官卽於八月五日乘汽船赴火奴魯魯島大統領麥之克以痕立氏命之曰現火奴魯魯島旣歸美國若被外國侵略可以盡力抗抵如起内亂亦當鎭壓以保民人事機值迫急時卽命海軍少將皮耶獨司利揷美國旗於島上 
[造塲大火]  
　　日本四日巿製紙會社一時失愼遺火於機關庫内會東北風甚勁火將燃燒製油塲消防夫雖竭力援救而風力益猛竟無所濟遂將兩大製造場均付一炬直燒至五點鐘始息 
[日造汽船]  
　　日本郵船會社托英國餓竦司岳某造船會社新造一船名鎌倉丸於東歴八月十六日搭載貨物駛至神户港該船帆檣四支載重五千八百十三噸有一千一百零二匹馬力二重底汽船也 
[韓改年號]  
　　高麗年號向名建陽今已改革勅名爲光武云 
[武林又火]  
　　上月廿六日杭垣柳翠井巷方裕和燭棧失愼已列前報次日酉刻貢院後梅東高橋孟姓家又因捕蚊遺火冐穿屋頂一時烈燄騰空不可嚮邇是日適藩臬二憲均在貢院閲視工程試演掛燈等事文武印委各員咸在彼處伺候忽聞火警立往彈壓署中洋龍亦在西橋關帝廟中趙參戎遂督率龍夫馳往灌救城守署洋龍及各集義龍亦風馳電捲而往是處隙地甚多河中取水又便四面噴澆火勢漸滅計祗焚去房屋五間亦云幸矣 
[風雷交警]  
　　杭垣久不得雨鄉農盼望甚切七月廿九日黄昏時忽濃雲密布雷聲隆隆電光亦閃爍不定不移時狂風怒號大雨如注直至四更方息次日天又放晴午後雨師復降宛如天半銀河從空倒瀉庭間積水數寸飛廉氏亦大肆厥威揚沙走石屋瓦墜下者不計其數而豐隆君又在空盤旋震驚百里霹靂一聲聞者無不心驚瞻裂至五點鐘時雨勢始殺風雷之聲亦卽漸息翌日得悉聨橋廣福廟前旗杆被雷擊斷其一孩兒巷西關帝廟對面空塲上有一大樹約廣兩抱亦被劈開將軍署前旗杆爲風吹折尺餘草橋門外草屋吹坍者二十餘間城内東園巷某姓平屋亦被吹歪幸有大樹一株在屋之旁得未傾倒主人急倩木工將屋撐住再圖修整 
[尼菴案續述]  
　　揚城北河下月影菴老尼被人刃傷斃　經邑宰履勘緝犯訊供等情已迭紀前報兹聞續獲之案犯張二經邑宰研訊數次供語皆屬游移直至前晚覆訊經邑宰再三開導該犯始行供認據聞該犯曾挑碗擔至各處換碗月影菴左近某姓家取出舊貨多件已議定換碗若干正在互易該尼忽至向某姓曰貨多碗少汝家太吃虧矣某姓聞之恍然遂反悔不換該犯以到手之財爲尼所敗恨之剌骨悻悻而去迨十一晚該犯不知於何處醉酒而歸登榻偃臥展轉不寐驀憶前事不禁忿火中燒不可抑遏遂一躍而起逕至尼菴據稱當初入時不過欲竊取些須以圖洩忿因尼固揪不釋且又大聲嘶喊一時情急心慌遂順取菴中切菜刀恐嚇不料竟作此糊塗之事現聞邑宰已將其釘鐐收禁候申詳大憲照例懲辦至前獲之賣糖某甲已訊明開釋一時聞者咸謂此案破獲之速實爲難得卽此亦可見天網恢恢疏而不漏也 
[自取其辱]  
　　少年某姓寄居邗上有年性喜交游往來者類皆豪商巨官日前適有某花廠執事某君赴裏河一帶偵探花價道出維揚賃居三义閣街某客棧少年與之似曾相識於是班荆道故相約甚　是時敵有夏某者欲覓枝棲少年遂紿之曰爾如能拼擋洋蚨二百翼吾當爲爾介紹爲花廠司事夏信之竭力張羅如數交與卢之多日音信杳然遂至某少年處問信連訪數次皆未謀面又數日探悉某君已料理行裝起程在卽矣夏惶急異常始知遇騙急覓少年而踏破鐵鞋毫無影響逾日夏之父適從外歸詢悉情由不禁忿甚遂與子分投尋訪直至前晚始偵悉少年匿跡某老妓家探聞旣實遂於翌日黎明帶領多人擁至妓家出其不意一鬨而入時少年尚在繡榻酣眠不由分説當卽赤條條拖起擁出大門如飛而去聲稱須向某署控訴一路經過街巷莫不見而訝然嗣經其相識者瞥見急取布袴與之遮體一面將衆人攔阻邀至某處代爲棑解後不知作何了結説者謂少年實係宦裔本人亦非白丁乃竟作此勾當非惟有玷家聲且亦大傷體面是誠衣冠敗類自取其辱者矣 
[道友行兇]  
　　蘇垣有名安清道友者往往恃强趁横兇悍異常如稍攖其鋒動輒聚衆爭鬥以是人咸畏憚之若輩平日專以窩賭宿娼爲務日前有名李耍子及胡三二人此中之夙有聲譽者也因在湖殿開設賭塲互相逞能爭爲頭目以致遂成仇讐本月朔日之晚胡三在姘婦袁姓家夜膳甫畢正在洗臉詎李耍子身藏利刃闖入袁家一見胡三卽抽刃向肩膊砍去胡之姘婦急卽出外喊救李怒追出戳之中於腰際婦仍忍痛大喊李再砍一刀傷及要害倒地而斃迨胡赶出門外又被李在左臂猛剌一刀痛極踣地李見已釀巨禍飛步奔逸婦父袁某報知元和縣署經李大令准詞臨塲相騐據仵作喝報婦係傷重斃命胡三尚不至有碍性命大令親視無悞飭袁自行棺殮胡三延醫調治並諭差役緝拿兇手務獲究辦 
[壽母違和]  
　　蘇州府元和縣李紫璈大令之母太夫人年屆九旬精神矍鑠膝下桐孫森森玉立大令板輿迎養以樂天倫日者太夫人慈躬偶爾遠和故大令卽於本月朔日上院禀假二天以冀親侍湯藥想吉人天相不日卽占勿藥之爻也 
[作夥竊皮]  
　　蘇州閶門内胡家弄底有楊元順硝皮作生涯不惡夥友衆多前有朱客交來皮坯百數十件托爲代硝忽於某夕失去一 
 
 

Page 3

 
 
百零三件細查蹤跡似非外賊所爲爰不報案右外密查上月二十八日　三楊其　至　師未久大當中詢緝突有一人持皮坯三件至當求質察係已物上前盤詰據稱在虹橋堍小烟館爲夥此乃館主莊二托當者餘不知情楊卽詣莊處詢問語涉含糊楊大疑之遂奔訴北路總巡局胡大令飭差拘提莊二及其婦某氏到局研訊之下供出係作夥周介興所寄大令飭差提周到案一訊而服惟已當去三十件得洋十五元與莊分用尚餘七十三件仍窩頓在莊處大令著卽起出交失主領去並飭將周鞭背六十下笞責一百板莊二笞責一百板其婦掌頰四十下暫交地保看管再行核辦 
[雲間秋雁]  
　　松郡婁縣地界有六十弟兄拜盟結會等事經婁縣夏麗生明府將各匪擒獲新製巨枷重約一百餘斤配就一長一短令各犯狼狽而行並飭壯役押赴西門外經東嶽廟前及秀野橋大倉橋等犯事地方任人觀看以昭炯戒○松城佛字橋下塘硝皮匠陸升堂戳斃翁桓姑一案前已縷紀報端兹華亭縣趙嘯湖明府已將犯供申詳上憲嚴定罪案矣 
[金焦秋色]  
　　鎭江訪事人函云鎭江城守營叅將鄭國祥叅戎任滿請咨赴都引見擇於七月二十六日起程先期躬往文武各衙辭行在城官員設筵祖餞者幾於應接不遑迨至是日午後三點鐘時叅戎排齊儀仗迤邐出西門詣太古碼頭乘鄱陽輪船下駛取道滬瀆然後換輪航海北上瀕行鎭城文武各官咸赴江干恭送○洋浮橋口爲長江行船駐泊之處七月二十六日有划船上人某甲與湖船主某乙互相械鬥甲將乙打落河中時正午潮盛漲隨流而去他船見之赶爲救起則已體僵氣絶矣乙婦深爲悼痛赴縣喊寃次晨邑尊王大令帶同刑仵人等臨塲相騐畢飭令棺殮甲則早已潛逃大令乃飭差嚴拿到案究辦○船户某甲向以販米爲生玉粒金秔利牟什一江湖生計衣食裕如近泊舟鎭江新河口囊中有洋銀五十元某日忽皆化蚨飛去心疑某夥所爲邀往茶樓向之索取夥惶急萬分誓日指天以明心跡甲索之益力以致互相口角刺刺不休事後夥以無辜受寃不獨本船無可存身卽向别處營生亦復無人深信不如投入枉死城中在閻羅天子殿前與之對簿乃乘人不備暗購毒物服之旋卽畢命家屬聞而馳至與甲理論必欲報官甲無奈央人轉圜除從豐收殮外又給屍親養贍費若干始得免歌雀鼠然所費已屬不資矣○薛家巷某姓花烟館内有一十齡女孩小字翠蘭某日在門前嬉戲忽然失去無蹤假母以蓄此錢樹子方期爲後半生吃着計一旦被人攫去惶急異常四出偵探迄無所見或謂此女恐非匪徒誘拐必有見其隨落烟花意良不忍故出水火而登之袵席也然乎否乎 
[瀛眷來申]  
　　出使德國欽差大臣呂鏡宇星使之夫人由鎭江乘坐怡和洋行輪船來滬於前日午後抵埠下綻虹口怡和碼頭旋卽登岸至天后宮側出使行　暫駐魚軒 
[建造帳房]  
　　淞滬鐵路工程屢詳本報兹悉江灣鎭擬設售票處一所經當道度定地址在鎭之東南鳩工興築大約菊花黄候可以落成矣 
[詣騐監斃]  
　　昨報紀監犯凌景星在監病斃本縣黄大令禀明道憲札委寳山縣沈明府來申相騐明府於昨日傍晚時帶同刑仵書差人等蒞滬至縣署逕赴監中升座先訊獄卒方成供凌在監患病小的卽禀明本官撥醫調治藥石無效延至前晚亥時身死小的並無凌虐等情官醫王仿臣供凌於前日患嘔血虚損之症其勢極危所開藥方呈電提牢書吳開基供凌在監患病有一月之久餘供與獄卒同質之同號犯人曹阿榮供與凌同號凌患吐血之症惟數日前病勢日重延至前晚身死小的並無凌虐求鑒明府著令各具結存案復飭仵檢騐旋據喝報騐得凌週身無傷面色微黄委係生前因病身死明府親視無悞卽有屍父投案禀稱求請自行備棺收殮并求免封明府准如所請著具切結存案判畢卽往土地祠拈香與黄大令晤談片刻辭别至道轅禀復後卽回寳山 
[諭緝逸犯]  
　　郭子餘前在滬南股開乾和莊因莊倒閉虧欠各項銀九千餘兩被欠各户均投縣署控請追究經黄大令提訊將郭交差看管限繳在案嗣郭在寓所乘間兎脱原差禀明大令飭令赶緊緝獲迄今日久仍未獲案前晚大令飭傳該差至案問曰郭子餘逃逸至今已有數月何以尚未緝獲該差禀稱已經帶同眼線往浙江一帶訪尋叩求寛限大令喝令比責一千板諭飭從速獲案不得再延 
[因果難明]  
　　本邑西鄉人某甲專在鄉間藉説因果爲生上月二十四日至浦東六里橋甘露寺投宿夜半時不知因何而死該處地保查無屍屬報由善堂棺殮頃有死者之母舅以外甥身死不明貿然至上海縣請究黄大令以所禀並無實據無從查察姑飭差赴鄉查明禀復以憑核辦 
[輕於鴻毛]  
　　粤人顧生初僑居虹口武昌路第三百三十三號屋内雇用徽州人錢阿龍爲庖丁前日錢乘顧他出將所存錠帛灰售賣惟所得甚微迨顧查知其事痛加毆責錢以爲區區之事竟遭如此大創旣忿且漸竟自縊於樓下迨顧察悉已返魂無術矣因訃知其父錢阿大到來欲投縣署報騐旋經地保周老關出爲調停令顧從豐棺殮外給卹洋一百元了事 
[上海巡局紀事]  
　　著名流氓火燒毛毛日前在南巿平安街醵資啓建公醮爲二十三七鋪巡防局委員姚殿卿二尹訪悉已傳諭十二圖地保顧貴榮將該流氓拘局擬送改過所旋由其友出爲具結担保始行免究詎料故態復萌前日又唆其黨羽趙貴良在江海關一帶各店鋪歛錢僞稱已擇於初五日在洞庭山碼頭空地搭棚建醮各店鋪稔知其詐卽設詞却之彼等反敢大肆咆哮意圖滋詐被保甲總巡鍾受百明府訪知以此風斷不可長爲特諭飭十六鋪巡防中局委員蔡二尹南局委員鍾二尹分别飭地甲查明其事如果屬實迅將趙等拘解訊究以儆効尤○羽士華祥汀日前承接某姓醮事特將法器等項雇小車夫施加隆倪長川等裝往某處陳設詎料該車夫行至太平碼頭地方突將貨物車推往别處避匿比及華追上已杳無蹤影旋尋見倪長川在弄内卸貨當卽扭住向之詰責倪言語支吾遂拘送十六鋪巡防北局請究經局員楊聘候二尹准詞升堂研訊旋據倪供係蘇州府屬崇明縣人在南碼頭地方向推小車度日是日由華祥汀雇裝法器箱二隻一路同行至楊家渡華忽然不見小的守候良久始向前推去少頃華狂追而來將小的扭住送案求鑒施加隆供詞與倪略同二尹以倪等不應將雇裝之物私行推往他處顯有不良之念本應重究姑從寛著將倪笞責一百板施重責一百五十下具結覓保開釋 
[法界捕房發落]  
　　昨禮拜一鄭大令蒞捕房會同鈕副捕頭發落各案小東門裕大錢莊私販銅洋爲包探拘獲將莊主劉子　及販客錢寳康一并解請鄭大令研訊以供詞含混押候嚴比昨日命提到案復訊劉子惠供此項銅洋以學徒眼力不佳陸續兌進並非販賣大令以其狡展著從重笞責二百板劉供小的係生意中人非流氓拆梢可比大令怒謂爾旣安分不應作此犯法之事著拖下再責劉叩首求恩供稱托朋友帶往天津質之錢寳康共在某輪船爲茶房與劉素識將銅洋帶至天津每元可得七角小的略沾餘潤不敢犯法大令謂爾等作此生涯諒非一次著笞責一百五十板與劉一并還押復核○上月十三日堂期永安街泰安里仁大雜貨行夥徐正興扭控陳竹林假刊圖章至太古一號棧房僞稱扦樣陸續竊去五倍子十餘担求請究追經大令訊供押候補提吳梅齋等到案復核昨日包探禀稱奉諭帶同陳竹林先至城内石皮弄指提周姓又至英界指提吳梅齋豈知兩處均無其人信票繳案大令命提陳竹林訊問供稱周吳二人均遷往别處周姓在南巿某茶館托小的往棧内扦樣僅得洋三角大令問假票何來供稱由周姓付下不知何來大令著重笞二百板供在瑞園烟館將所扦之樣賣與褚家橋小雙所開之銷皮作内得洋一圓第二次賣與徐家元第三次零賣假票與圖章周姓在安樂居茶館倩拆字人代繕大令著再笞一百板還押候核○呂李 
 
 

Page 4

 
 
　係　鄉人向在妓院帮傭與同鄉人潘鳳岐姘識因事口角潘遂吞服洋烟而斃經其母潘葛氏扭案求請伸寃鄭大令以事關人命着將李氏押候飭探查明復核昨據包探禀稱奉諭查得呂李氏先與潘阿華姘識繼姘鳳歧邇因意見不合意欲拆開有衣包一個寄與合興里某裁縫店爲鳳岐尋獲硬欲帶回適萬寳樓茶博士馮桂華與姘婦阿堯姐以潘不應硬取互相口角旋被批頰三下潘含忿吞烟而斃屍母潘葛氏投案求銷請將棺木領回埋葬大令著具自願銷案切結呈候核奪○陳厚卿控魚販楊杏卿圖賴貨欵三百餘千經大令迭次訊供押追嗣據繳洋一百元以後頑延不繳迄今案懸日久昨日原告投案求追大令命提楊杏卿到案問所控數目是否屬實楊供數目相符但小的亦被他人拖欠孫稱其子欲再繳三十元楊不允一味挺押有心圖賴楊供前蒙恩斷繳洋一百六十元了案大令謂本委並無此語爾有意逞刁實非善類今姑格外從寛限三日内再繳洋一百元如再頑延定子嚴比○邵昭福控吳新寳圖賴會洋經大令訊供以邵所控各情顯有不合准予交保昨日老稻香村茶食店主詹鶴亭遣夥胡雲標投案呈具保單大令准其保出限一禮拜内理楚○偷兒王阿根竊取灰鼠馬褂藍呢夾袍等衣行經法界爲包探拘獲解經大令訊供責懲飭探至虹口查問失主無著昨日命提到案略訊卽予釋出不准再犯○偷兒楊阿全在小菜塲攫取大錢三百文爲巡街捕拘獲解經大令訊供昨日命提到案照原斷笞責一百板從寛釋出 
[美界捕房瑣紀]  
　　前日傍晚有西國水手七名在百老匯路肆意滋擾三百九十六號華捕巡街至此衆水手卽揪住蜂毆捕急吹號呌二十四號西捕應召而至亦被毆辱旋經他捕到來始各奔散當獲甲乙丙三名拘至捕房禁押昨晨捕頭飭送至英領事署請辦○偷兒潮州人吳煜邦昨晨溷至北河南路某烟間内竊取銅鍋二隻途經包探倪順泉緝獲拘入捕房押候解送英公堂訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　一百五十六號華捕禀馬夫童仁瑞將病馬駕車違章請究翁明府判罰洋三圓○包探顧阿六拘解屢次犯竊遞籍之吳順生復來圖竊請究吳供來滬尋友不敢犯竊求恩明府判責一百板押一月滿日再遞鎭江○包探趙銀河禀湖北人張少亭手携鉛錢九干文在各錢莊兠售違章請究明府判著送縣核辦○張包探禀王常生誘拐董明芝小孩圖賣由小的拘獲請究王供詞支吾明府判責六百板押捕房三月○顧包探又禀程阿坤行竊伊主謝云坡洋銀八十八圓又鈔票洋十二圓查獲請究明府判責二百板管押捕房一月○石包探禀邢永坤訛詐徐岳林洋銀五元請究明府判責六百板○怡和絲廠印捕禀岳良益董松林硬向女工索賄請究明府判岳枷號四天董具結○徐包探禀周德榮行竊胡銀福布衣等物請究明府判押三天○顧包探禀陶賛臣僞造公啓向源通官號葉成忠等哄騙公祭唐茂枝觀察出殯現由鄭耀泰龔雲龍投案請究質之陶俯首無詞明府判責五百板管押三月○某西人禀陳根全混入屋内圖竊請究明府判責一百板管押捕房一月○捕禀唐阿金酒醉行凶請究明府判罰洋三元○洋人愛而登禀陸松泉將田單押去銀三百兩言明一年爲期今已逾期利亦不付請追陸供所付利洋交與友代付現求寛限二月措還明府判陸暫押理楚 
[江西官報]  
　　六月二十五日縣丞吳貞民星子辦保甲回王鴻壽往撫州公　准補觀音閣通判周錦成准補廣昌縣張學培均飭赴新任○二十六日知縣張桂芬解關餉進京鍾祖彤禀知湖北賑捐奬給藍翖蔡體乾監收撫轅呈詞司獄文揚藻應汝燮俱入簾日執事申憲曾入簾日三請學憲起駕姚春融入簾日撫轅儀門禪壓撫轅文巡捕錢炘山新海防例捐過府經　署廬陸固江司楊傳煦缷事回把總馬恆充左營後哨官知縣朱兆麟由上海監校口印輿圖回蔡體乾代南昌下鄉　幹按知事蔣星換是日開用新印田錫江入簾日執事署安仁縣丞藩肇煌期滿更替以孫晋保署理○二十八日補用府宋廷樑通判邵循名俱闈外巡察候補府蔣德幹署袁州同知蔣鍾瀚俱　　貢院號舍柏齡往豐城騐收堤工蔣啓昌文闈稽查接談換卷楊鴻翥檀家琮俱解地相進京洪壽彭估修鹽署工程劉瑞聰西路司牌監放號砲周光弼登記添往塗　新選　　縣丞楊崇錕禀到翰林院彭樹華拜會 
[皖省官報]  
　　七月二十三日牌示候補同知丁繼瑞委署池州府通判同知銜分發安徽試用知縣彭德超到四川人號卓田辦理蕪湖大關　　　　　　　知縣張　鋆到奉蕪湖道委查剝船候補縣丞陳蘭余肇度准補繁昌荻港司李翕和均辭赴金陵文闈差府經劉士林於二十四日而試典史陳雲濤辭赴寗國差　　　　沈念曾州吏　邊體鋆均謝超委主簿潘文瀾知奉部覆准以本班歸分缺先補用巡檢高澤溥知奉委帮辦漁亭分卡○二十四日新授鳳頴道李光久　湖南人號　　　　　湖大關差遣　九房榮綬到奉蕪湖道委查剝船歙縣黄山司張成先到奉徽州府委解廪生姚晋卿來省指分安徽新海防試用巡檢陳學鑑到江西人免騐看分指　　　　先補用巡檢婁　霖到浙江人縣丞程良　辭赴金陵文闈差 
[申報館恊振所經收順直山東川東鄂省賑捐七月廿一至七月三十日止第廿一次清單]  
　　七月廿一日東海無名氏銅洋十六元東海鄉人銅洋十四元秦子明洋三 
元○廿三日烟台劉心平遞來愛籕樓主人洋二元二角○廿四日印晝房罰洋二元○廿六日環求問心子爲母程氏資冥福洋十元順成局來楓涇信女　生　長姐朱福生求寒　速退病速愈洋二元錢塘刧餘子郭爲室人分娩保獲平安愿助洋三十元○廿七日秋鏡夏季家門平安洋廿元安步當車人洋二元銅洋一元○廿八日吳蔡氏二週資冥福洋三元九江樂安氏銅洋三元無名氏求三兒關煞開通洋一元沈樹庭洋一元以上總共收洋七十六元二角銅洋三十四元 
 
 
 

Page 10

 
 
   
 
 

Page 11

 
 
[浙江歸安菱湖鎭孫氏重修族譜]  
竊維我孫氏由始祖怡善公遷居菱湖迄今四百餘　子姓　衍　　　　　　　　　五年卽加重訂及時修整庶無遺　誠恐歴年久則稽考爲難而疏脫　略之　行起也乃自道光九年續修宗譜之後巳越六十九年齒益世系益　不　者正　　明　出　　將有數典而忘之患故修譜一舉爲我族切要之務至今日兩不能再遲嗚鶴　居　長爰集合族子姪公議自　行起至悙恆性恬懹愼愫八代按代詳　行列名　　　　　　爲俾有查考以免濫宗凡我同族有宧游他省遷居别處者望卽開明世系官階行輩名號生卒年月子女婚配姓氏寄上海二馬路全盛信局轉寄菱湖鎭南　數　　以刻明年七月底截止倘逾期不按回音一經開雕難以添入各宜速示爲盼惇行嗚鶴 
[新出石印中西新學大全]  
專取天算　地棧　化　　　　學醫學汽學重學　學光學之精華兼附圖式條分　蜥校印精良分訂廿四六實洋四元○廣　　府　　陽十八本寳洋三元六角○五百家名稿彙選四十本實洋兩元八角○唐宋詩文醇十六本實洋兩元四　○　　　氏四　十四本寳洋兩元○四國志略四本實洋五角○湯太史危言四本實洋一元○化學求數八本寳洋一元二角○　　片羽二本寳洋三角上海鴻文書局詳記書莊及湖南省鴻文分局杭省鴻文祥記各分局漢口福州煥文書局均有發售另西學書八種泰西各國史略○化學　數○　　○代數　○代數難題○代微積拾級○學筆談○臨陣管見各書坊均有寄售 
[告白]  
我永安保人險公司者乃首次承保中國人之一公司又適出華文　　　　　一公司　　有告者本公司必欲使盡人皆知平日與他公司之顯有區别者微特辦法異而交涉無 
且尤有莫惑於聽睹者因近查有他公司中辦事之人　聲言該公司與本公司如出卽出一　　有謂本公司新出章程又一若爲彼先路之設也有種種淆混殊不知本公司現所派山辦事之人皆持有華英文字爲據内書特派人之名姓末又加以本公司中　　人　人　　　　　人朱葆三之簽字故凡有欲向天下至大且穩之公司投保人當先認明上海黃浦　第六號門牌便是庶免差錯否則設有其人以假亂眞甚　冐稱本公司中　　　人　人　　　　過市諸公司詳加審視或問以果持何據而至是如是則其人苟無據之可呈者卽　子虚斷不可以輕信噫嘻秦鏡温犀在此一舉閱者其察之 
[華俄道勝銀行告白]  
本銀行　蒙國家拙　備是實本俄金六百萬羅卜合華銀六百萬兩總行設於俄　　定於華匯光緒二十二年光且在上海黃浦灘二十九號開設分行卽前法蘭西銀行　底該行經手事件自光且　　本行接辦本行專作銀行應辦諸事 
本行備足資本　金六百萬　卜合華銀六百萬兩專作代客存欵每日往來者按　　算常年二厘起息　一年或半年者來行面議並作押欵及零躉匯票等事匯票　　　至各國大城及各商埠　　　　國更爲利便一 
[丹桂茶園]  
特請頭等京崑名角 
周鳳林李春來　榮祥馮志奎小九齡周雙林小雙鳳何家聲王翠芬 
[華書院]  
本館准於英九月一號後啓如欲就學者請至武昌路十號門牌便是此佈 
[杭州萬利源]  
英九月呂宋票批發公道分條六角收兌紅票兼售减利票戴生昌分局輪船票逐日開往蘇申嘉湖等住上珠寳巷 
[地基召租]  
啓者今有地一方約五畝坐落英界五馬路可出租與人若干年建造房屋欲租者請至祥利洋行面議可也此佈 
[新開同安茶居]  
本號開設英大馬路五福衖口自製中西時式餅食各欵茶點鮮明蜜餞糖果承辦官禮品物一應俱全門售批發格外克巳擇於本月十六日開市官商賜顧伏　　降恐未週知先此奉佈 
[大彩常臨]  
必發 
英九月雙張十二元單張四開照算分條九角紅票批發公道棋盤街四馬路口 
[蠟箋紙同業聲明]  
謹啓者吾等硃蠟箋紙手藝一業爲因連年被紙坯顏以及錢價各項開銷較昔均皆加倍之貴兼我業向售箋紙價目該苦異常目下如若仍照前價出售虧耗更有甚焉而餬口實難故而不得巳急於邀集同行酌議加價一事巳蒙同行允諾照前售價増加一分五厘之譜所有花名價目現巳刋板刷印紅單分送各省店號等戶而吾同業務望恪守新增價目出售不得私自賤價如果不肖之徒不遵議規仍然賤售倘被查明卽邀集同行議罰特此申報 
[生財出售]  
西門外南褚家橋堍厲同興糟坊向由余一人經理去年正月憑中華明禮等將店租與葉文奎開張加和記兩字刻下余因有急需將該店生財出售如合意者請至厲同興藕粉作領看面議可也 
[啓昌黄振篆再聲明假冐]  
茲屢有人假冐本洋行向各　　帮貨　　　　　請　　購取大小貨件必　　　　　印圖　　　　　　日久　　特再發　　　愼重　　　　冐 
[新到明醫]  
余患病三年時常下血不止屢醫不效有友人云及新北門内盧家弄初次到滬陳汝山夫于一切疑難雜症無不應手余卽請　　服藥痊愈如有諸君同病者切勿　遇特此登報　謝 
　北李堃山謹啓 
[永祥豐壽板]  
本號專辦香楠陰沉桫枋婺源獨幅上品壽器如蒙賜顧仍在三馬路石路西德潤里便是 
[上海中西大藥房]  
啓者英國麥格福　　厰之　馬老牌　啡向　本藥房經售貨異價　誠　無欺十餘年早　洞鍳近見市上僞貨　　日多一日其價相兼殊少功效業此者不　不　本藥房按月有到　　零躉批發取價格外平値賜顧者請來面議便知此佈 
[聲明]  
啓者本號創業於今夏六月朔方初在用各夥良多目重次如不肖之夥五人卽經歇别今聞有在外冐取貨物揑名誆騙併私取棧單抵押事情幸而覺察尙早不致伊於胡爛然巳撓累非輕矣以後恐有前項情事仰各寳號毋其愚弄　此登報聲明如遇生意交接銀來貨往須盖本號圖章或有要件另加向授而諭不涉本號之事惟向原人自問謹此佈聞均祈鍳察是荷泰升玉記號啓 
[上海美昌打米公司]  
今附載章程所有糙米　租　月　　元一分倘糙米不打白仍以糙米出去第一個月每石　　　元　分其餘按月二分上米之第二天起租糙米下力斛費　客自付　　　　其息　時面議保險費每千兩銀一兩二錢五分押欵　外　　請　本公司帳房面議可也碾白章程每石津貼　用洋五　　　　歴回用單發付 
糙更碾白每石洋一角二分　　更碾白每石洋一角四分糙糯米碾白每石洋一角五分　　碾白每石洋一角一分陳糙米碾白每石洋一角七分　　　碾白每石洋一角三分 
做稻碾白每石洋二角六分風糠提篩另加 
斛糙每石錢三文　　每石錢四文 
雙篩加倍　　　便 
下白力每石錢五文　　　　　二文做糠　每石錢八文 
[京江夢溪嚴氏修譜告白]  
嚴氏修譜 
我族譜系六十餘年不修公議理之笛樓親赴江北裏下河一帶查訪恐有寄居外府外省訪查不到務乞見報將本支由士字班起及現在丁口生殁年月日時官階封職開明限年内寄鎭江城内本祠查收彚總以便開雕切勿因循自悞賢字行孫作霖白 
[愼安堂吕宋票]  
今批發英九月份票并收兌紅票格外公道遠方購票原班回件此佈　廣惠和恊安號廣揚興廣泰普仁堂 
 
 

Page 12

 
 
[光緒二十三年七月二十二日京報全錄]  
　　宮門抄○諭旨兩道錄前○尚書榮等奏爲審明司員受賄按例分别從重定擬摺○七月二十二日　吏部翰林院廂紅旗值日無引見○文熙假滿請安○高賡恩謝賞方略恩○克王榮中堂恩輝明惠貴賢各請假十日○阿克東阿英侯各續假十日○召見軍機熙敬張英麟○皇上明日辦事後至頤和園皇太后前請安後駐蹕○○臣榮祿臣許應騤等謹奏爲審明司員因事受財按例分别從重定擬恭摺具奏仰祈聖鑒事竊臣等奉旨會審大凌河牧羣一案曾將辦理情形先行覆陳並因該司員等有關説賄求各節供詞狡展附片　請奉旨將左司員外郎繼德筆帖式恒有牧長哈新泰暫行革職研訊等因欽此欽遵在案臣等督飭司員會同刑部司員提犯研訊據奎　　供稱送給恒有銀八百兩係因求辦免裁牧廠至免賠馬匹等件尚未議准謝銀若干亦無私自携銀四千兩赴京情事訊之繼德恒有　　　　大凌河牧廠案内事後收受銀八百兩分别墊還公用及入已各情而於賠馬免議一節堅稱僅止口許虚贓並無確據檢閲崇善原奏及保祿等原信並無免裁牧廠之語難保非移彼就此希圖經減罪名復查崇善送到奎齡哈新泰在京城大成公錢鋪存用銀摺内有光緒二十二年九月二十七日哈新泰摺息借銀一千四百兩又一百兩後又撥入奎齡摺内十一月初一日復連零星用銀共一千七百十四兩零仍撥歸哈新泰摺内哈新泰摺另有十月二十日交大成公銀一千四百八十餘兩十月二十六日交七百兩傳訊大成公管事人張效智供稱哈新奏等每年來京關領鹽菜均與該鋪交往有時長借銀錢俱由領出官項歸還去年哈新泰同奎齡到京各立一摺零星用銀易錢買物九月二十七日哈新泰同奎齡等借銀一千四百兩又一百兩聞係左司辦公使用不知是何欵目十月間奎齡出京將摺存留後哈新泰到彼言前項係奎齡經手應撥入彼摺十月二十日伊等領下鹽菜銀一千四百餘兩及由錦州匯來銀七百兩結算奎齡所有連息銀共一千七百餘兩均由哈新泰清結此外並無存用銀兩亦未聞在别鋪交往等語當經咨行上駟院將議覆大凌河毋庸開墾牧廠原奏送部查係二十二年九月二十六日奏准與奎齡等所供月日相符復飭司員等嚴加審訊據奎齡供伊係大凌河騙馬羣副牧長該處牧羣每年由總管考覈如倒斃逾額勒令賠補至三年均羣總管將馬數册報上駟院由院統計核算定議功過光緒二十一年閏五月二十七日署副都統文楷照章具奏六月二十一日崇善回任查　年倒馬逾額十九月十八日奏請更正將伊及保祿等十八名摘頂勒賠並將翼領景美倭興額曁文楷奏叅經部議分别降級罰俸至十二月間奉上駟院咨文駁稱與三年定例不符令報明再爲辦理二十二年正月二十一日復經崇善咨覆仍令賠補三月間副牧長保祿同牧副　　到京求緩解馬匹伊等因商令就近探聽能否免賠四月間接到保祿等信函知該院仍擬奏駁適盛京將軍兵部會奏請開墾大凌河牧　　牧長等恐失生計六月間翼領恩聨文林等派伊同牧長哈新泰關鹽菜銀兩景美亦因盛京將軍咨送擬補牧長一同至京該翼領等　　順便浼求免裁牧廠卽以鑒菜銀兩酬謝再由各羣攢湊歸欵伊等至京往見筆帖式恒有卽胡月波道述來意恒有稱説均羣一案於六月十五日業經奏駁至牧廠一節可以援案免裁伊同景美哈新泰許以辦妥酬謝九月二十六日經上駟院會同户部奏准大凌河開墾牧廠毋庸置議是晚伊等聞信同哈新泰至大成公用摺借銀一千五石兩並因七月間崇善仍奏令賠交馬匹伊同景美私自商定次日將銀八百兩一同送交恒有酬謝牧廠之事復央懇辦理免賠馬匹留銀七百兩欲爲將來酬謝之數未向哈新泰告知恒有聲稱崇善奏明務要賠交此事恐不易辦約伊等往見繼德道謝前事就便探問能否冉駁次日伊同景美哈新泰至繼德家内恒有先已在彼向伊等言繼執意駁照三年覈算以符舊章伊等將來必給繼德持匾及見繼德聲稱崇善所叅與十二五十八等年成案不符不能由他必須駁照成案辦理伊等隨説將來總須盡情各散十月初間伊同景美出京將前項七百兩代各羣分還舊欠並零星買物哈新泰復向詰問伊等用言支吾至錦州後告知銀不敷用復由翼領匯銀七百兩至京十二月哈新泰回錦告知上駟院已於十一月十三日具奏馬匹免賠處分亦毋庸置議伊同景美欲將一千五百兩均揑作免裁牧廠之費因哈新泰向各羣稱説前事祗用去八百兩經都憲催放鹽菜有候補防禦薩爾杭阿向伊等説馬廠免裁一事骟騍馬羣均有生路况賠馬議處亦要都憲有恩須有人心伊等因在三十四羣内歛錢易銀伊並將前項七百兩歸出先將鹽菜補放清楚餘銀二千兩存放興盛增雜貨布店轉兌薩爾杭阿手内不料文林回錦將保祿等原信並伊等銀摺呈與都憲將伊等奏泰解部等語據景美供伊同倭興額均先係大凌河翼領光緒二十一年閏五月間署副都統文楷派伊等查報馬叅伊等照歴屆辦法籠統禀報六月間副都統崇善回任令伊等按照一年查報將奎齡等奏叅勒賠伊同倭興額等交部察議奏旨交部議處將伊降一級調用二十二年六月間經盛京將軍依擬補牧　咨送來京引見適奎齡同哈新泰亦到京關領鹽菜銀兩該翼領囑令浼求免裁牧廠伊等同見筆帖式恒有浼求辦成酬謝因聞賠馬一　　　　上驛院咨駮崇善仍咨令賠補六月間又經奏騤崇善於七月間仍奏令賠交伊因想馬匹若能免賠則處分必可開復私同奎齡商量託　　　將酬謝牧廠銀數揑説一千五百兩先送給恒有八百兩餘銀七百兩俟免賠馬匹辦作爲酬謝次日伊三人一同送交恒有銀八百兩後　　降　牧長在出缺之後不能擬補十月間同奎齡出京十二月哈新泰回錦向各羣告知牧廠一案祗用銀八百兩適都憲催放鹽菜奎齡等卽向各羣攢湊銀兩並歸出前項七百兩將鹽菜放清存銀二千兩在興盛增布店兌交薩爾杭阿後文林回錦因未引見疑由伊等辦理免議處分所致　信件銀摺呈上都憲將伊等叅革解部等語哈新泰供伊係騍馬羣牧長光緒二十二年六月間翼領恩聨文林派伊同奎齡來京關領鹽菜銀兩並未辦免裁牧廠之事囑令辦妥卽以鹽菜銀兩酬謝時景美亦擬補牧長至京均住成壽寺廟内因伊每年來京同大成公錢鋪熟識在彼立摺用銀奎齡亦自立一摺伊等同見恒有道述來意恒有稱大凌河産馬强將口馬不能供差牧廠可以不裁伊等應許酬謝九月二十六日伊等探知牧廠已奏免裁遂同奎齡至大成公言明一分半行息借銀一千五百兩同景美送交恒有伊見奎齡向恒有求説免賠馬匹又見銀兩並未全交詰問奎齡言語含糊次日伊三人同至繼德家内道謝前事恒有先已在被繼德言崇善所辦均羣與歴辦成案不符必須駁改奎齡等言如果免賠必給繼德挂匾繼德應許各散十月間奎齡等出京伊問前項銀兩奎齡言自然清結嗣伊至大成公將前數撥入奎齡摺内後領下鹽菜銀兩並錦州匯到銀七百兩一併清結十一月十三日經上駟院具奏勒令賠馬各節勿庸置議十二月伊回錦州向各羣告知前情將各摺算結呈交翼領並告説免裁牧廠止用銀八百兩旋經都憲催放鹽菜奎齡等在三十四羣歛錢易銀連前七百兩歸出將鹽菜放清下存銀二千兩在興盛增布店聞説交薩爾杭阿伊不知作何使用等語保祿供係騙馬羣副牧長二十一年副都統崇善按每年核計更正文楷原奏將伊等十八名摘頂勒賠馬匹二十二年三月間奉文調馬二百餘匹署翼領文林等因馬未臕壯派伊同牧副升祿來京懇求緩解各牧長因此次賠馬與上數次均羣之年成案不符經上駟院咨駁崇善仍令賠交聞該院尚欲奏駁令伊順便探聽伊至京面見恒有據稱差　喫緊正擬續調伊婉求至再送給銀四十兩許爲緩調並探知賠馬一案已擬妥摺底不日奏駁伊因自已羣内應賠馬四十餘匹此摺未完 
 
