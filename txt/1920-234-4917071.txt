# 1920 - 234 - 4917071

 

Page 1

 
 
   
 
 

Page 2

 
 
   
 
 

Page 3

 
 
時評 
[談話（冷）]  
　　無論何人對人談話莫不娓娓可聽及至觀其所行之事幾若與談話者另爲一人此中國要人之談話所以不可信而談話之發表所以價值無多也 
　　不觀北方未戰以前段祺瑞曾有談話乎北方旣戰以後張作霖亦曾有談話乎試以今日之所見所聞證之其合於談話者果佔談話中若干成其反乎談謀者又佔談話中若干成據此以觀則談話之爲談話可知矣 
　　今者靳雲鵬又對外報記者而談話矣我固不願以誣妄之意測靳氏謂其談話與段張等然就時局以觀欲其談話之見諸實行恐亦勿易也 
[命令]  
　　八月二十七日大總統令督辦蘇浙太湖水利工程事宜錢能訓呈請辭職錢能訓准免本職此令 
　　又令特派王清穆督辦蘇浙太湖水利工程事宜此令 
　　又令國務院在記之杜蔭檀著交財政部張季霙着交農商部曾繼儀着交交通部酌量任用李志泰着發往湖北高紹陳着發往浙江均交各該省長酌量任用此令 
　　又令國務總理靳雲鵬呈請任命董元亮爲秘書應照准此令 
　　又令林爾嘉給予三等文虖章黄慶元葉崇祿均給予四等文虎章此令 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電徐借邊防外交設危詞促某某兩使返任不理靳本引張自重近爲陸次問題不無介介兩使興味索然始有卽日輕裝出京意（二十八日下午五鐘） 
　　北京電裁兵事曹首肯張異議　　（二十八日下午五鐘） 
　　北京電閣議對邊防西北定國等軍用項先交審院審核 
　　（二十六日下午十鐘） 
　　北京電通州變兵現已交械　　（二十八日下午五鐘） 
　　北京電軍府敬（二十四）電閩李明守中立暗連浙軍分五路攻粤際此和議進行李竟公然仇視軍府迄速電阻　　（二十六日下午七鐘） 
　　北京電蘇李駐京何代表語人李决辭總代將赴北戴河養病現已派員覔屋駐京辦公處亦將撤銷　　（二十六日下午七鐘） 
　　北京電旅京蘇人力主蘇人治蘇　　（二十六日下午七鐘） 
　　北京電京學界開會歡迎范王　　（二十八日下午五鐘） 
　　北京電鄂王電告李烈鈞集合兩師三旅赴重慶組軍府實行襲川已飭宜昌王師長塡防要隘免致竄擾　　（二十六日下午十鐘） 
　　北京電本日令董元亮爲國務院秘書　　（二十七日下午三鐘） 
　　北京電魯田電泰安附近匪勢猖獗已派隊往剿　　（二十七日下午三鐘） 
　　北京電蔡成勳二十六赴京王廷楨二十七入京　　（二十七日下午三鐘） 
　　北京電外蒙王公出京赴張口由張塔車返庫　　（二十七日下午三鐘） 
　　北京電鄂王電張敬湯正法 
（二十七日下午三鐘） 
　　北京電中國銀行决在滬津漢各設集中行簡章如下（一）集中行代表總行總司券行使其職權（二）附近各分行發行紙幣均受集中行檢查與監督（三）各分行除酌留紙幣若干外餘由集中行收存（四）收回舊紙幣銷燬（五）新幣加印地方簽名由集中行辦理（二十六日下午十鐘） 
　　北京電日使拒絶引渡禍首之覆文外部今日又駁覆（二十七日下午五鐘） 
　　北京電鄂電蜀通輪運滇軍千名開往夔州王文華顧品珍各一旅續往現夔萬一帶南軍兵力甚厚有東下之勢鄂督已調十三旅駐防江北岸（二十七日下午四鐘） 
　　北京電唐在復任國際聨盟會代表閣議通過並商西南加任伍朝樞（二十八日下午三鐘） 
　　北京電吉督電高梅果夫匿跡俄領館有（二十五）日派隊前赴搜查當塲拿獲並監視俄正副領事外惟高未便再留吉省擬卽解京 
（二十七日下午四鐘） 
　　北京電黑河張道尹電俄阿穆爾省食鹽缺乏請購華鹽九萬布特電由俄使轉商放行（二十八日下午五鐘） 
　　北京電伯利自治會長宣告與崴俄政府脫離將公産抵日金三千五百萬（二十八日下午五鐘） 
　　北京電崴報駐西比利亞捷克軍末次於敬（二十四）日開拔回國現在除日軍外協約各國軍隊已完全撤盡（二十七日下午四鐘） 
　　香港電粤軍洪兆麟鄧本殷部有（二十五）日由　揭陽入普寗至鯉湖與桂軍劉卓部戰粤軍勝馬濟前鋒由惠取道堂頭赴紫金與關國雄鄧鏗激戰劉達慶大隊東出岐嶺攻興寗與鄧本殷戰均勝負未悉現桂軍守惠共二萬餘粤軍主力在興寗五華普寗（二十八日下午八鐘） 
　　香港電陳炯明懸賞十萬元攻惠另編敢死隊一營每兵支餉五十元勝一仗奬十五元斃命卹三百元（二十八日下午八鐘） 
　　香港電盛傳李耀漢謀逐莫榮新派李華秋在新興周之貞在四邑吳良兆在江門徐山海在兩陽黄明堂在欽廉起事（二十八日下午八鐘） 
　　香港電岑對粤桂戰取旁觀態度（二十八日下午八鐘） 
　　香港電聞楊魯接唐密令移師向桂派員謁陳炯明聨絡派四梯圑出剥隘陸令李祥祿馬鋆兩旅調防桂滇邊界（二十八日下午八鐘） 
　　蕪湖電毛軍繳械中變寢（二十六）日北竄王圑尙在追剿（二十八日下午三鐘） 
[世界路透電]  
[俄波之議和觀]  
　　二十五日倫敦電每日迅聞載明斯克八月二十三日電報曰波蘭答覆俄國媾和條件之文等於明白拒絶俄國提出之十五中僅解除動員一條爲波蘭所承認但須雙方同行衆意下届會議將爲最後一次會議 
[俄國之内戰]  
　　二十六日倫敦電泰晤士　君士坦丁訪員電稱北高加索幾全部起抗過激黨藍格爾之軍隊在吉斯克登陸後已抵蒂克化里資加雅重要鐵路交叉點附近現信已佔據該交叉點退役軍官及哥薩克兵萬人現進逼亞索夫海與裏海間之基斯洛房斯克鎭裏海附近之回敎徒業巳起事截斷巴庫鐵路 
[英意兩相會議之結果]  
　　二十三日倫敦電意國魯塞恩發表文告切實聲明英意兩國關於恢復全世界和平之需要及兩政府所取恢復俄國與其國外交通之辦法完全同意另有公報云英相喬治氏與意相奇哇里蒂氏已向法政府提議由協約國共同行動使波蘭得按凡爾塞條約應享之權利自由需用丹齊港及得與該港交通 
　　二十四日巴黎電駐巴黎英大使以英相喬治氏與意相奇哇里蒂氏在魯塞恩會商後所發表之文告全文正式能告法外交部法外交總長即以覆牒致英使署表示感慰之意法總理米勒蘭氏亦致電英意兩國總揆道謝　　二十五日巴黎電法國各報評論英意兩國總揆在魯塞恩會之結果謂足徵英意兩國政府此後擬與法國共同行動法國之見地已由事實證明其確當各報之意英意兩國總揆必已知勞農政府對波蘭之條件不能承認法國深喜英意兩協約國已贊成法國之見地兩國總揆發表之文告將令普魯士與俄羅斯勞農政府所抱西歐列强意見歧異之希望爲之終絶米勒蘭氏將於九月中旬晤意相於愛萊班然後再晤英討論一切 
[愛爾蘭人之奮爭]  
　　二十四日倫敦電今日愛爾蘭柯克郡各項事務連電車在内均停止一小時羣衆參與大會要求開釋市尹及其他絶食之人各敎堂中人爲之滿且有數千人跪於堂外街中祈禱是時各街道幾難見一行人今日市尹因絶糧之故狀至可危其姊已致書首相喬治氏中有言曰市尹如死則愛爾蘭全境人民將以謀殺之罪加於政與首相 
　　二十五日倫敦電前愛爾蘭議員賴德滿氏之姪賀華德氏昨晚呈請英皇施恩於忍餘垂斃之愛爾蘭人英皇今晚覆稱當立即審愼注意之 
　　二十五日倫敦電杜白林邸今日發表文告謂柯克市尹被拘時曾搜得公文證明愛爾蘭民國軍柯克旅司令同時與新芬黨公斷法庭或藉該法庭之蔽護舉行會議而由市尹爲主席新芬黨聨合會代理會長已致電世界各國元首請注意市尹拘禁之情形 
　　二十四日杜白林電愛爾蘭全境之穩健分子今日在此開會討論英政府之愛爾蘭政策並研究可以接受之解决法此會極有代表性質到會者多重要人物開會後首先通過一案要求英政府爲和平起見立即開釋刻在獄忍餓垂斃之柯克市尹後由費倫志爵士提出一案聲稱英政府現有政策勢必激成内亂此案經衆通過發言者甚多頗有前途黑暗之氣象前充愛爾蘭内務次官麥克唐納爾爵士提出至要議案謂立許愛爾蘭完全自由則和平可保愛爾蘭特别舉出之代表對於愛爾蘭全境各處需要特殊待遇之地方採用新憲法以適合其特殊之需求愛爾蘭承認仍爲英帝國之一部分並承認特殊待遇烏爾斯特州前印度西北省司法長史丹立爵士起稱海外殖民地自治案定可爲愛爾蘭人所歡迎如不得同意則相持兩方面宜從加拿大澳大利亞與紐絲綸互舉出殖民執政家三人請其根據殖民地自治之實際經騐條陳可保障雙方利益之解决法夏夫資堡伯爵以烏爾斯人之資格發表意見謂烏爾斯特人可接受麥克唐納爾氏之議案又一烏爾斯特要人班那氏亦發言贊助詞皆極爲和平此案遂通過案内要求有二（一）完全自治享有行政上度支上財政上之完全自由以此爲保障愛爾蘭安寗之唯一方法至於東北烏爾斯特則享有特殊待遇與自由立約人之身分（二）立即取銷高壓之政策 
[各國近事紀]  
　　二十五日倫敦電著名經濟家克位芳博士在迦狄夫英協會演說預料商實業將有一度大墜落謂美國受累將較英國爲甚美國現狀與一八一五年至一八一七年之英國情狀相同故美國尤難免於經濟墜落克博士詳論美國由欠債國變爲債權國之影響並論美國禁酒政策後美國對法商業之結果法國固以酒爲輸出品也 
　　二十五巴黎電駐藍格爾政府之法國高等委員業已任定 
[太平洋路透電]  
[靳總理之談話]  
　　二十八日北京電外報訪員晤靳總理談三小時之久靳稱渠抱統一南北志擬請各方面助同成之統一後第二步爲改舊中國爲新中國世界進步中國瞠乎其後故欲使中國吸收各國文化追隨最新國與時俱進往者用人失當賢愚倒置今擬置才錄用論功升職以澄清吏治至於外交即中國　外向來友好和平絶無侵人之舉有史可證甚望外國亦以和好同情之精神對遇中國敎育方面擬　施初級敎育强迫制庶民智發達注重公務而民生一層亦當籌及故鼓勵農工商業實爲要圖當請外人資本家共力爲之政府雖絀於經費然係暫時事迨國民旣知政府有贊助人民發展實業之誠意則情勢即有進步而自然不復有財政困難矣或以爲國民自治能力尙未成熟但政府宜鼓勵人民使之管理地方事務以改良其境内之社會狀况中國僅須有足以維持國内和平之海陸軍故非必要之軍隊應加遣散以節糜費政府目前收入每月五百萬元不敷約八百萬元最大支出厥爲軍費前充總理時已將用費由一千七百萬元減至一千三百萬元今後裁散冗兵定可續省巨欵而政府各機關以得力人員管理之當可使收入增氏故想出入當能相抵司法一層擬改良法律俾與各國同軌靳總理答某訪員之問語謂北方前有一黨反對和平但此輩今已不與聞政治故北方現無阻力雖未有上海和會復開談判之表面景象但談判確已進行辦法業已議妥目前困難不過在决定統一契約如何宣布耳迨此層一經决定則不出數日統一即可宣布滇省暫時未必爲立約之一份子但統一不能因此而不宣布也希望滇省所可接受之辦法不日亦可談判靳總理答覆之一問題謂國民大會之召集在革命之後政府未存在以前固屬簡單事件惟在已成事實之政府對待之則有困難目前所將有之解决與夫將來所必需之改革國民欲發言參議其意極爲贊同但若國民大會旣可召集而爲國民之眞正代表則未嘗不可用同樣方法選舉國會而亦可爲國民之眞正代表也靳氏又答覆其他問語謂政府現考慮依照憲法召集新國會政府固不欲發令改更法律但有若干小節頗生困難國會三次失敗未能編定完全憲法而國民以爲宜於新國會開幕以前召集國民大會以决定極關重要之憲法蓋政府能守憲法則國是定矣 
[英美駐使之更迭]  
　　二十八日北京電閣議施肇基調駐美公使顧維鈞調駐英公使大約旦夕將見明令華字報謂此舉使顧得以中國對於英日聨盟之意見達諸英政府但閣議之出此或以顧與國際聨盟會較爲接近之故 
[日本之竊圖案]  
　　七日東京電帝國大學英國法科某學生竊取伯力俄國測量局秘密軍事地圖售與外人一案現已豫審告畢案中牽涉大山上將之姪今此二人已詢明有罪將於十月初公開審訊 
[國外要聞]  
[西歐特約通信蓮魂七月一日倫敦]  
　　英德法留學狀况之一斑 
　　今日爲留英中國學生夏季會開會之第四日此種聚會每年一次在留英同學頗尋常視之但在與留英同學音問稀疏之國中讀者其好知之心或甚殷摯今請先譯其事前通啓於下 
　　安去冬同學代表會之决議今年之夏季會應舉行於一濱海地方本會因此已選得斯開堡Scarborough爲會所現更已租得可容二百人去海灣僅五分鐘步行距離之會屋是所得忻然相告者彼間可闢一足球場一操場二網球場一餐廳一演說廳一寫字間一音樂室一浴室本會於一週前卽已得之吾人每年一次之夏季會爲我此邦同學所咸視爲最愉快難得之時機者即將舉行於此請於下列五點特加注意而從速賜復焉（一）地點斯開堡附近克老敦之可博山Cober　Hill　Cloughton,Near　Soorborough.（二）時間從六月二十六日至七月三日之一星期（三）費用每人每週之膳宿費爲二鎊五仙令（四）掛號費此費大部用作赴會者之車資須預繳五仙令尙有二鎊則於會塲收集之（掛號費交本會會計陳君　Mr　K.M.Cheng）詳細之開會秩序搭車時刻及其他通告將於開會前三週之適宜時間分寄各同學代表執行部幹事中文書記吳逢恩英文書記夏晋麟同啓 
　　此會職員主席爲任凱南君副主席爲劉某書記爲吳逢恩及夏晋麟君會計陳某招待爲陳通伯君及董某游藝幹事爲唐某音樂幹事爲李某來賓將有駐英公使施肇基領事羅昌及羅昌夫人留歐學生監督沈步洲及中央懇親會書記威克模等會中演說題目有﹁中日關係及其解决方法﹁陳博士﹁中國今日思想哲學與社會責任之大槪﹁陳通伯君﹁科學與其在中國國運上之位置﹁砋晉麟君﹁中國在國際聨盟會中之地位﹁梁﹁中國之婦人敎育﹁袁女士﹁民國成立後之高等敎育﹁陳某等討論事項則有爪哇之華僑問題中國之游民問題在英之游民問題中英懇親會可能問題提議中之留英中國學生旅館等而留英中央學會之大選舉則將舉行於七月一日（即今日） 
　　近日巴黎傳來一可悲消息則有工作於某化學工廠之中國四川學生安子初君之死耗而其死之原因則在日前（六月二十四日）工作時曾多吸青酸之毒氣是也夫死亦尋常事特如所願未償之青年以如此方法而死最足令人心酸耳當其爲毒氣克服時（上月二十四）頓即昏倒渾身發抖掣眼咬牙兩手捶胸廠中人初舁坐於天井中由藥劑師（一工頭）投以藥此當日上午八時事也　至十一鐘許總工頭視之見奬更劇拘攣戰掣牙及指爪均顯暗黑色如烟墨乃大慌親以汽車送入就近某醫院（即公立醫院者）院中醫生亦深難此患謂此等險傷苟距罹患時四小時則院中將不收矣次晨總工頭往視聞醫生云尙未略甦苟更逾二日不覩蘇效院中將無能爲力午後四川同學數人往視據云强能言語但面色紫黑手爪烟黑現象仍不轉佳又據醫生云肺受毒已壞但壞至若何程度則未知而後此二日即彼之精神和實體遂附一棺而深藏泉下矣嗟首 
[國内要聞]  
[北京通信（諤諤）]  
　　勢力分配之内幕談 
　　曹張入京今已二十餘日雖迭傳有出京之說而其期屢訛各省區代表雖到者已十餘十而所謂代表會議者從未見開過一次僅曹張二人與徐靳爲種種之密商而内閣旣成以後又幾若除歡迎演劇赴宴以外一無表見者而不知實有種種之進行在特多在勢力問題一方面耳 
　　近日喧傳徐靳曹張實訂密約驟聞之下殊似笑談然以事實考之則並非無據蓋曹張之於政局必欲過問勢力必欲擴充而徐靳亦欲倚恃曹張以鞏固其地位此人人所知者内閣成立以後曾以某某兩總長（屬靳張各一）之奔走與某秘書長密商多次由此三人之執筆協定六條（第一）關於國家重要事件須先徵曹張同意（第二）曹張各爲三省巡閱於三省之用人行政得便宜行事政府必須追認（第三）大總統職權内之事應尊重大總統之意思且擁護大總統之地位而對於曹某陸某之保護則爲此條之附則（第四）曹張管轄外之各省如有反抗命令者曹張有勸告之責任（第五）維持靳閣非四方面合意不得更動（第六）保全段祺瑞之生命財産（按此六條與昨報所載綬君通信大同小異）協定以後分呈徐靳曹張閱看各得同意簽字爲憑此實四人之權利保障問題且由徐而及曹陸由靳而及段者此量近政局中之秘史而於今後之政局大有關係者也 
　　至曹張二人間之勢力問題則分配平均亦煞費大事如西北軍之軍械歸奉十五師九師歸直早已畫定鴻溝卽在京抄没之段派軍實亦有平均之分配然此特小焉者也巡閱使名義張早有之曹以經略改巡閱本欲兼直豫魯晉以四省易四省而因張巡三省張不堪願遂將晉畫出題外再如六省外之地盤問題則安徽督軍張先薦張勳繼薦鮑貴卿晋陜兩省督軍本來陜擬許蘭洲晉擬王承斌各得其一而最近變化則陳樹藩閻錫山二人對曹張兩方各各肆其運動對直則曰陜之於豫晋之於直實爲右臂可以收指臂之助對奉則曰陜之於豫晉之於直實包圍其外收而有之可以限某將軍戎馬之足而閻陳竟一轉而爲可居之奇貨地位將漸稳固蓋直已奄有中原而奉則欲圖關内之發展也再如陸軍部爲全國軍事之總樞而次長有二於是二人亦各欲引薦其所暱曹薦金紹曾趙學錕張薦秦華韓麟春而金紹曾决定以後陸軍部之皖派力擁吳照麟靳則欲留羅開榜張又以爲曹薦金而有效我不當獨無效而極力推薦秦華大有不得不休之勢此亦勢力問題中之異聞矣 
　　此次討段之戰各有用費最初所聞曹錕實以私産抵押七百餘萬李純助百萬（已收到四十萬舊交系助二百萬張作霖入關時曾携現洋七十萬（曾稱百五十萬）紙幣二百萬充作軍餉及到津以後則多由直隷暫時供給最近開出報銷直軍共用一千四百萬元奉軍共用千萬元左右此項賬欵尙未知如何抵補但聞直奉之意此次討段之軍以後由陸軍部發餉且規定每 
 
 
 

Page 7

 
 
　　月給發之準期而兩軍留駐近畿之兵各爲一師亦由中央認餉此軍費問題亦在京商議之一事也 
　　於此有一大影響焉則李純之請假是也李純之病本係托辭卽其對於和議雖曰不任總代而實與在滬之南方代表仍舊接洽並非不肯預聞則亦非爲和議問題而請假特此次戰事之先李與曹張居同等地位而今則曹張皆有發展惟李獨無且聞兩次公府會議李之代表皆未克列席而前述六條件李氏竟在門外其在京代表某氏於返寗以前微聞此訊幾經調查而始得之某歸三日而請假一月之電來蓋不無觖望也 
惟當局及曹張業已知此對於李氏方竭力用其敷衍所去之電異常恭維且擬設蘇皖巡閱或蘇皖贛三省巡閱以位置李氏示表面仍與曹張同其分量不久將可發表然李氏苟能一手將和議辦成亦急起直追之一道矣（八月二十五日） 
[北京通信（實）]  
　　閩蜀戰事與唐陸勢力之關係 
　　直皖戰事甫告結束而閩蜀戰事劇其中初無理由可言一言蔽之不過各爭地盤而已自岑陸擬擁林葆懌爲福建督軍後陳炯明以爲南不容於粤北又不容於閩乃不得不轉與李厚基許崇智聨合莫榮新忌之遂以去陳爲第一主義此爲粤桂决裂之最大原因據國務院得李厚基報告陳部巳入潮安許崇智又由三河進佔蒲口而北軍之臧致平全旅亦由老虎關進駐饒平爲陳許之後援觀其形勢李陳許確已合謀與桂軍爲敵外間言西南内部自訌李仍守中立者恐係表面之談也現戰事開始兩方各有實力究竟勝負誰屬期時難以預料惟岑陸經此波折已失其統一兩廣之顔面殆不容諱據熟悉該方面情形者言潮惠内部陳炯明舊部到處四伏重以李福林之綠林餘黨四面響應所以連　進佔大埔蒲田汕頭如是之速劉志陸望風而逃現陳許將由鎭平興寗襲取梅江省城不無摇動此京中所得之消息也自奉直戰勝段派張作霖曹錕方謀與岑陸先行携手以爲統一之進步所以近日曹張岑陸密電往來備主使絡繹祇因岑陸高談法律致張曹無從接近聞雙方感情漸形淡薄今見陸氏受此打擊此後將改變態度亦未可知確聞自汕頭被陳炯明佔據後駐京軍政府代表谷氏曾連招張景惠數次似有求助意今日新來岑陸代表文羣又晋謁靳雲鵬有所接洽則其怱遽情形不難槪見至於四川滇黔勢力雖甚雄厚然究竟唐繼堯能統一川滇與否亦尙無把握蓋自劉存厚加入援熊軍後大有破釜沈舟之勢近據劉氏報告戰事異常得利倘川軍果以川人治川之主張鼓動全蜀與滇黔爭最後勝負則唐繼堯亦難貫澈其目的茲將劉氏最近軍報節錄於下頃據第一路司令田頌堯文亥電稱（一）職部第一支隊孫震所部於蒸日由寳輪院追敵至下寺宿營眞日午前六時向劍關後五里坡進攻敵約兵力四連在大小弔崖恃險死守經該隊盧連長率衆攀籐而上奮勇攻擊於午後一時將敵擊潰該支隊長隨命一八兩連增加戰鬥乘勢襲擊劍門驛守關之敵爲盧匪占魁所部段楊兩圑異常兇悍與我軍蒲營及羅連死力抵抗激戰至午後十時敵勢不支始向劍關右山烟燈坡張爺廟退却該支隊遂於午後十一時完全佔領劍門關正向五里坡前進適敵援楊圑開到反攻復經該隊蒲黄兩營猛擊激戰半日敵始向劍州潰去五里坡遂完全爲我佔領（二）第二支隊羅迺瓊所部謝營於同日晨刻由劍關右翼小道繞行猱升抄達劍關内之青山督衆猛進該敵地險兵多頑强抵抗激戰半日敵我傷亡極多適第一營羅營達儀派第三連向劍關正面猛攻以兩連由右山抄入援助至距關一千餘米達之地敵人閉關對我放槍並於兩側施行猛擊正相持間適謝營攻到關後之五里坡又爲孫支隊佔領敵遂舍險而潰是役我軍傷亡官長七員士兵六十餘各各等語查劍關雄峻夙稱天險今被我軍攻破敵擔已寒除飭軍乘勢逼取一面與熊軍確取聨絡外謹電馳陳藉紓厪注等語則無論其所報軍情是否確實但其旣已宣言與熊軍確取一致行動則其排唐主義巳屬顯然吾故謂閩蜀戰事實係唐陸勢力消長之機也（八月二十五日） 
[關於中國時局之外訊]  
　　大陸報二十七日北京電云芮恩施博士今日辭中政府法律顧問員之職因欲立即返國赴威斯康辛州運動爲參議員也芮博士所上中國宜採行代表制之說帖頗爲國務院所歡迎國務院現擬請總統從速召集國民大會靳總理告大陸報訪員謂贊成國民大會但在召集以前須籌議選舉代表開會時期大會權限等事之手續依渠意見國民大會之權限宜在勸導政府而非指揮政府字林報二十七日北京電云哈爾濱傳來消息謂鬍匪已在中不鐵路開始活動志在使鐵路衞兵不能保持其地位並延緩日兵之撤退據確實消息鬍匪五十名於二十四日攻擊一面坡站之守兵晝夜開槍不已並已焚燬橋梁一座 
　　日人通信社二十七日北京電云靳雲鵬本月午后五時在國務院接見外國新聞訊者靳曰施政方針第一在統一南北第二爲改造國家將來擬取擢用適才主義歡迎新人物奬勵外交敎育實業軍事財政司法之改善及地方自治關於南北統一問題中央曾經與軍政府交涉大體旣得有頭緒條件等略已定妥諒統一之日當能一致則將暫止於局部調和關於國民大會如國民之希望存有法律的根據則余固喜盡採納之惟國民大會理論上已根本的缺其法律的根據且事實上亦斷非可能者故唯有新行召集國會使之制定憲法而此新國會當依舊約法之精神而選舉之云云 
[京聞紀要]  
　　曹張兩使尙難出京曹張兩巡閱使對於出京問題外間頗多疑義頃據某要人言及兩使尙無出京消息聞最近有三種原因（一）因各省更動督軍逐鹿者頗多一時不易對付（二）因國民大會問題各省主張不能一致（三）因裁兵節政尙待磋商故一時暫難出京又一消息則謂刻下曹使因須回保與吳子玉將軍磋商整頓軍政問題及收束直軍前數日作戰手續故定三五日内即行反保惟不久仍須來京以備東海諮詢一切 
　　顧維鈞推重王正廷外交界消息政府頃接顧維鈞來電表示個人對於聨盟會議事務一人决難任此重責况西南並未加入日後難免不生意外枝　可否由中央任命王正廷充首席代表以便遇事彼此磋商進行且免將來之爭執云聞政府接此電後交外交總長核覆再行决定 
　　周自齊赴美消息財政總長周自齊就職之初有將赴美國游歷之說茲據外交圑消息周氏赴美之行倘無波白其期當在來月初間不能久延新銀圑開會確係决定在本年十月中旬周氏此行實因本月初間新銀圑曾有通告在中國未統一前禁止對華投資周氏一面參與會議並一面疏通提前告成借欵 
　　財政部最近收入財政部近來之收入實屬無幾故每遇二三十萬圓之開支即須與各小銀行商借除此别無良策二十四日得一可靠消息財部最近五日中收到江海關閩海關臨清關贛關杭州關東海關等處報解稅欵二十七萬八千三百餘圓直隷山不江蘇安徽河南浙江等省烟酒稅·印花稅·及各項雜稅共三十九萬一千七百餘元據聞新國會閉會以前之經費或以此項收入撥充 
　　關於禍首問題近訊某外人日前謁見某外交當局談及日使庇護禍首問題某外交當局云駁覆日使之聲明要求該罪犯等之引渡爲我國當然之　置其理由簡單言之可分下列三種（一）英法美各國公使對於該罪犯等並未有容留之事已可證明其爲非政治犯（二）卽假認爲政治犯而使館非租界可比在日使亦無容留該罪犯之權（三）我國國民對於此事甚爲憤慨如再有抵制日貨等事發生日使應負其責任我國爲預防此等危害自應要求引渡倘日使不允此項要求我國且將要求日使保證此後日人因抵制日貨等事所發生之一切行動不負責任云 
[和局最近消息]  
　　李純力辭和議總代表並請假一月所有軍署事務業經呈明政府委令蘇省軍務帮辦齊燮兀暫行代理其態度堅决可見一斑聞東海以李督與軍府商洽和議彼此漸形接近此時遽行中輟則前功盡棄未免可惜故無論如何决不允其卸責以省周折 
　　二十四日政府有要電分致西南各首領聞致岑陸者請其速定戰獨謀和手續致唐蓂賡者請將組織軍政府及另立舊國會政策取消致孫中山伍秩庸者詳告謀和誠意希卽設法與李秀山接洽乞卽答復俾謀進行曹張兩使以唐紹儀前曾與安福派握手决難承認其有代表資格仍應承認粤政府所派之温宗堯爲總代表俾圖統一之進行 
　　公府顧問梁建章於日前陳請東海對於國會問題主張用舊法召集新國會和議問題注重雙方直接不必依賴形式機關等語聞東海深爲採納 
　　岑西林以李督迄未就任總代表故於馬日逕電靳總理籌商統一進行原電略云和議停頓兩載於茲我公前秉政權怵外侮之紛乘知内訌之宜戢開誠商洽粗具端倪乃奸人百計阻撓致埀成之功全然廢棄此次重膺揆席荷錫嘉言望治心殷實深欽佩惟軍府素以護法救國爲職志堅持斯旨始終罔渝中央望和旣切應如何尊重法治廢除協約之處統希妥籌辦法尅日明示俾南方人士共知誠意所在卽可正式開議 
[各機關更迭人員與减政]  
　　陸軍部次長業巳命定金紹曾尙有吳昭麟未發表因羅開榜正在辦理交代故稍待一二日外傳秦華爲陸次係揣測之辭實則吳昭麟不生問題至吳之後任軍學司長政府初意屬於廖宇廖别有任用之處故廖說完全打消至金紹曾之原任軍衡司長則以余晉龢運動頗力可望必得至翁之麟之軍械司長將以于化龍說爲有力至陸部之軍需司長原有吳某之說嗣因吳某另圖京兆稅務差缺故該席尙未定人 
　　財政部連日將各省務監督財政廳長人員復行審查聞不日將大有更動財政部印刷局長楊潤初到時卽有風波因裁員太多致平時管理賬目者一律出署今後收支幾無可核算楊原屬外行一經此困難情形於是重請被裁之員入局另加委任加以該局所用材料在顔世清手中巳購就九年之需該局以購材料爲美差今楊到任各物齊備無題可做故頗灰心 
　　交通部葉恭綽本擬大裁員因外間反對者多故現在不敢動手葉之方針主張將路局先行着手聞京漢局可裁汰五十餘人京綏局可裁汰二十餘人此外京奉津浦亦擬裁汰百人上下以回復曾毓雋長交通以前之景况至秦隴預海鐵路仍責成施肇曾將比荷借欵清釐從速興工並令催川粤漢鐵路整理舊債至必要時擬充新債將停止之工作從新繼修築 
　　審計院現以減政命令業經頒布所有裁汰冗員一事自應由各該機關自行認眞考核　稽查兼差兼薪一事則爲本院應負之責特擬具調查職員俸薪表式通行　内各機關按照表式分别塡列清晰以便考查 
　　司法部自朱深長部爲利用司法供其政治作用遂乃廣致私人巧立名目此次朱氏去位一般私人素占重要位置者預計不能免於罷斥乃運動安置閑散以致各廳司驟添計多行走任事辦事等名目致朱黨仍充塞其間聞董氏近面諭各廳司長官嚴爲考核淘汰不得徇庇自蹈嫌疑故此輩大爲恐慌又聞大理院設有編輯所一處所員十餘人已經王亮疇氏下令裁撤令書記廳接收結束 
[關於國民大會之近訊]  
　　江西農商兩會開會討論山東各界人士組織促進會　　江西省敎農商三國對於國民大會之組織除敎育會主張積極進行外商會農會均抱冷靜態度日昨（二十三）總商會開星期一常會提議關於國民大會應否進行龔士材會長謂此事自經吳佩孚將軍提倡後各省雖風起雲湧而政府方交閣議進行辦法尚未確定又組織國民大會中有關於時局上重大問題概歸國民自决一條題目過大不易實行鄙見宜靜候大勢趨向若何再定進行方法云云經衆討論後有謂茲事體大是宜採取大多數意見者有主函請各屬商會條陳意見酌量辦法以備進行之參考者卒因該會多數心理均抱坐觀成敗狀態遂議决國民大會進行辦法各省皆未妥定應俟大勢所趨再當一致辦理又二十四日省農會亦已將日前開會議决情形函復敎育會觀其措詞大意則純與商會同一觀望也茲錄原函如下敎育會台鑒敬覆者前承函邀敝會共商國民大會進行辦法熱忱毅力無任欽佩共和國家民治是亟人同此心心同此理惟茲事重大關係綦要言固匪易行尤爲艱不有良善之辦法斯無圓滿之結果所以遲未奉覆者正將審愼有待也現經敝會開會討論僉謂應分函各縣農會徵集多數民意各抒所見一俟覆到以後斟酌盡善再行函達貴會倘貴會更有高見卓識之處尤不勝樂聞之至 
　　山東各界人士鑒於國民大會之不可緩於是發起國民大會促進會以期不落人後茲聞該會已定於本月二十九日開成立大會並擬有簡章九條特爲披露如下（第一條）本會定名爲山東國民大會促進會（第二條）本會以促進國民大會迅速成立爲宗旨（第三條）本會設於城東西鐘樓寺街（第四條）凡國民贊成西會宗旨志願入會者皆得爲本會會員（第五條）本會設評議幹事兩部評議部設評議員二十一人互推正副長各一人幹事部設總務交際演講編輯四股各股設主任一人股員若干人（第六條）本會評議幹事兩部職員由會員中分次互選以得票多者爲當選（第七條）職員之權限（一）評議部議决本會一切事宜（一）幹事部執行評議部議决事項（第八條）本會經費以會員捐欵補助之（第九條）本簡章如有未適宜之處得有會員十人以上之提議交評議部修改之 
[桂粤軍戰紀（平）]  
　　陳氏之宣言軍府之布置惠州之戰况　　粤軍返粤蓄之旣久其發也必烈且名義之正即爲人心所歸故所到披靡勢如破竹自佔領潮汕後即分兵趨出梅縣長樂興寗各縣進攻龍川河源以爲入惠根據除發出各項宣言外並有致廣州總商會各圑體一函云桂人禍粤其罪惡罄竹難書粤人處彼苛政之下顚連困苦亦旣四稔今者人心覺悟炯明恭承民意不揣力薄起而逐之賴將士用命人心向義五日之内規復潮梅全屬師行所至前徒倒戈人民簞食壺漿以迎天心厭桂可見一斑不日即當觀兵羊城還我乾坤之土誠恐桂系諸孽自知敗已將至或預收餉稅或息借民欵或投變公産以爲遠颺之計我粤人須知桂系得欵非用以攻粤軍即挾以逃之桂省由前之說助桂攻粤當非粤人所忍出由後之說捆載巨欵亦足擾亂粤省金融今特正告我親愛商民自通告之日起如有繳交稅餉借與欵項投買官産者炯明回粤之日槪不認爲有效桂派積惡民欲偕亡民之所欲天必從之凡我商民幸加審察母取罪戾有厚望焉觀亦可見粤軍之聲勢及其自信力矣此間之對付如何亦爲一般人所甚注目茲探誌如下（一）防禦之計畫軍署以粤軍餉械不繼利於速戰當避其鋒銳堅守東江上游要地以老其師巳而令前敵各軍官堅守防線現劉達慶將大本營移駐老隆加厚兵力爲第一重防線連日開往之沈林申陳馬劉各司令所部則集中惠州府城以爲第二重防禦線並劃石龍爲第三重防禦線軍署並以黨人乘機肇事一面須注重防務各路軍隊不能調動而粤軍關國雄又進窺翁源滇軍朱培德亦有返攻南雄消息沈鴻英隊伍亦爲所牽制深恐兵力不敷除令馬濟督率大隊親自出發外並再電陸榮廷請凑足三十營迅令韋榮昌領隊東下俾惠州不致有失（二）和解之傳聞岑西林聞潮汕失守大爲吃驚平日輕視轓軍之夢至是始覺蓋西林此次主張攻閩本恃海軍之助不料海軍中立粤軍之勢遂不可當初欲親行出馬前往疎解後以與陳無十分感情恐被拒絶乃乃擬派一與陳有交誼者前往調和如無結果即撤陳閩省長職下討伐令（三）戒嚴之情形軍署昨電惠州綏靖處及各路司令云查由廣至惠及河源等處線路綿亘現值軍務發生電報至關重要據電政監督呈請飭屬保護前來希各轉飭沿途所部營隊一體認眞防護母任奸匪乘機損害以維電政又電憲兵謝司令警察魏廳長云現在戒嚴期内所有自香港來省之輪船火車均須檢查仰即會同魏廳長酌派員兵前往檢查母稍疏忽不得騷擾云云至省會亦加緊戒嚴盤查嚴密但人心尚鎭靜耳 
　　惠屬刻正劇戰粤軍右翼司令許崇智分兵山玉華攻紫金佔領南溪向惠州進發以一部馳赴龍川之老隆省軍退却左方鍾景棠所部由海陸豐沿樟樹凹攻高潭墟亦向惠州進發惠州已被包圍至揭陽普寗惠來各縣均已入粤軍之手另一報告紫金老隆龍川河源惠陽各處現悉爲粤軍奪取各處均惠州前方屏藩一說惠州之飛鵝嶺亦已失守故惠州頗危惟有人謂惠州地勢險要易守不易攻故恐一時未能即下也莫督以惠州爲廣州門户如有危險廣州立見動摇且鑒於潮州之敗由於指揮無人特責成沈馬等死守今入惠者一爲沈鴻英一爲馬濟一爲李根源沈鴻英爲此次主戰最力之人不知有何策畫馬濟則自命不凡以此次桂軍失敗羞辱太甚自言頭可斷不可辱今已憤然入惠矣李根源與莫榮新素所固結前次滇軍易帥尤感莫之深情此次調兵援惠其軍乃由粤漢鐵路而上大抵先赴北江將由陸路赴紫金龍川以爲輔助桂軍之一奇師日昨有一部分省議員擬於日内發電宣言聨請仿照川滇黔湘成案實行廢督由人民選舉省長統一行政職權不許武人干預所有本省各軍警暫設總司令官以負整飭紀律之責對於原駐客軍祇限若干劃定屯防地點由省庫按月供給餉械庶能兩得其平聞國會粤籍議員亦贊此種辦法且擬於明後天集衆討論極力進行是亦此次戰事之一種影響也 
　　尚有要聞二及地方通信轉入後頁 
[雜評一]  
[光雲錦與張敬湯（默）]  
光雲錦之被捕與張敬湯之正法宜也罪無可逭者也然而吾以爲寃何則今日較光作惡尤甚之輩保護者保護矣安全者安全矣與光作惡相同之輩爲官者爲官矣不問者不問矣而光獨被捕不其寃乎較張犯罪更大之徒投降者投降矣逃避者逃避矣與張犯罪相同之徒改編者改編矣赦免者赦免矣而張獨正法不更寃乎試思安福之文士段派之武人所謂禍首而緝拿者有一不逍遥法外者乎或託庇於外力之下或求援於有權勢之人皆可安然無事而如今日光張之或捕或罪有幾人乎 
　　雖然竊國者侯竊鈎者　政刑之不平自古然矣 
 
 
 

Page 8

 
 
[國内要聞二]  
[戰事緊急中之桂省觀]  
　　桂省方面陸榮廷素持保守主義對於攻閩一節本主張審愼甞對某要人談話謂桂省軍餉窮乏每一接戰便消耗數百萬或千餘萬損失人命亦不知凡幾雖獲勝利然實不償所失故桂軍於今日無論對北對南均應固守原有位置以資休養照軍事上决斷桂軍實無與人作戰之力等語故陸以桂軍攻閩乃桂軍自傷之道奈陸居現在位置殊無力量可以制止粤省之桂軍祇得聽其自發自收而已惟在粤之桂軍現已步步退敗譚浩明激於莫榮新敗則八千子弟將何所歸一語態度一變現已通告所部集中邕垣并調遣左右二江各巡艦急駛下梧輸運韋榮昌劉炳宇所部戰士四千餘人下粤援助嗣又致電陳氏代表李乘瑞（陳軍參謀長鄧鑑之岳丈桂林人）詰責陳氏反顔據此則桂粤風雲愈形緊急矣 
　　滇黔方面龍州會議唐蓂賡旣派代表至龍晤陸今陸榮廷又至靖西聽候唐繼禹面商要政和議分代表曾其衡亦偕陸氏同行曾氏素與唐蓂賡李烈鈞二人相善想必能代陸氏與黔滇二省互相聨好聞滇省方面現尙不欲與桂省開隙亟欲用全力進攻鄂西鄂督王占元日前致電邕垣某要人略謂頃據派駐鄂西尹旅長密電稱檢查郵件獲得滇軍密函内述唐繼堯開會議决擬卽直取荆宜會師武漢等語除密飭宜昌王旅長嚴愼防維外特電奉聞等語此又可見滇軍近日之態度矣惟桂省内部因陸氏用人偏重親故且性情刻薄是以有一種失志之民黨今乘桂粤交戰之機會每欲聨合土匪　入滇黔二省交壤之剥隘　　羅解等處圖謀起事此又桂省心腹之患也 
[齊耀琳與蘇議會]  
　　齊耀琳被議會之彈劾受蘇紳之電斥遭軍署之冷眼身處四面楚歌之中宜可知難而退如乃弟之决然捨去矣而乃戀棧不捨者何歟外間議論紛紜有謂齊與極峯有關係又得曹張之助力故有恃無恐敢與全省輿論爲敵有謂齊去志已决必俟中央所派之查辦員爲之洗刷凈盡然後辭職以表示去蘇出自己意彈劾不生效力者又有謂齊與皖系有密約每月江蘇於正額解欵外多解二十萬巳解五個半月共計一百一十萬皖系失敗此欵不易彌補胡畏難辭職齊任俞爲財廳實有不可告人之隱者此說確否必俟財廳易人後方得端倪現則不敢懸斷總之無論如何省議會之難關齊終不能逃過省議會請求召集之理由爲齊耀琳未奉中央命令違法擅調查辦未結之俞紀琦旣關涉齊省長之本身齊不能認爲非緊要而不召集關係中央之威信中央亦不能指爲非緊要而不准其召集旣召集矣議員必首先要求齊出席答辯試問齊將何辭以答覆議員如謂經費無措不能開會查預算案内内務股預備費十餘萬專防有特别事故發生爲開臨時會之用九年度甫經開始此項預備一文未用何能諉爲無欵至議員人數更不成問題照暫行法過半數即能開會一百六十人中甘心趨附者不過數人此省議會之難關所以不能過也 
　　昨省議會議長發出通告各議員函并錄如下謹啓者此次胡允恭諸先生請求召集臨時會本會於本月二十日咨送去後本日准省長公署咨覆内開案准貴會咨開查省議會暫行法第二十二條載臨時會因特别緊要事件發生由省行政長官或議員半數以上之請求時召集之等語茲據胡議員允恭等九十五人簽名蓋章公具請求召集臨時會理由書到會合將原書咨請查照等因並請求書到署准此查胡議員等請求召集臨時會純爲財政廳長問題查該廳長胡翔林本已調任杭關監督適值近畿一帶變亂發生迭據懇請交卸並薦金陵道尹俞紀琦自代其時全省戒嚴餉需孔急始由兩署會商互相調署本屬一時權宜現在俞紀琦已經辭職並接部電提出替人則此項問題業有解决自可另行定期召集常會相應咨復貴會查照轉知等因合即奉達究應如何辦理之處應請即日示覆議長錢崇固啓八月二十七日 
[南京快信]  
　　代理兩淮運司文龢有簡任蘇財廳之訊因鑑於蘇人攻訐俞紀琦之烈不敢就乃嗾使其同鄉某商夥郭獃子帮忙用運商代表袁國鈞領銜電部挽留聞袁與人言此係盜用其名預備電部聲明 
　　梁士詒昨（二十七）由滬抵寗住下關揚子江飯店晚七時李督在署設宴歡迎今日午車北上 
　　省議員曁各公圑代表連日晉見李維源請對齊案秉公查辦李答當根據事實决不袒護 
　　齊耀琳派夏翊宸向鹽商借四十萬元已陸續解省 
軍民兩長决派俞紀琦赴京列席財政會議仍派金陵道尹胡翔林兼代財廳長 
　　徐世章抵寗慰問李督病狀今午偕梁士詒返京復命倪嗣冲派李玉麟來寗接洽蘇皖聨防並稱倪願讓出長江巡閱使缺李今日早車返蚌 
旅寗皖人電府院請任鮑貴卿督皖 
　　張文生電隴海沿路潰兵滋擾已派錢統領往勦 
李督派白堅武赴津促温世甞來甯商和議進行 
卸任浙運使蔣邦彦李厚基所派費毓楷昨均過甯北上 
[杭州快信]  
　　新任浙財廳長陳昌榖已於二十七日下午一時乘四號快車蒞杭下車後即晋謁兩長曁各機關暫寓城站旅館聞定九月一日接事并聞財部已派錢塘道尹張鼎銘爲監盤員以昭愼重 
　　徐耀庭等代電杭總商會云組設國民大會解决時局永康商民極端贊成貴會爲全體商界領袖對於此舉必已籌定辦法希電示遵 
　　杭總商會會　王湘泉兩次辭職經各會董勸駕現聞王君已允就職有定二十九日詣會視事說 
　　紹蕭塘工奬劵瞬將期滿業經台屬水災急賑會請予繼續辦理茲又有省城三堂總董程良馭曁公民高雲麟等亦請續辦四期以餘欵撥充未知能核准否 
　　東陽商民劉昭鰲周德生由籍運豬來杭在清湖統捐局大溪攤分卡報捐給單行至聞堰局因查騐票貨衝笑該局員司竟將劉等毆傷抬縣請騐現財政廳已飭該局將行兇人送縣律究 
[地方通信]  
[蘇州]  
　　鎭署軍法科長易人蘇常鎭守使署軍法科長王鼎臣日前奉委兼任江蘇第三區烟酒事務分局長業已接印任事詳陳鎭署請將軍法科長職務開去另行遴員接充經朱鎭守使核准另委彭錫蕃接充已詳奉李督軍給委任事矣 
[南京]  
　　蘇議員請先廢皖督電北京大總統國務院鈞鑒報載皖紳余　　　　呈請中央　　皖　解决皖攻　此　排本解紛之議　以爲文治主張軍閥爲梗安福雖敗善後無從民命國是豈堪再誤一髮千鈞恐不待呱呱未墮地之國民大會抑未來國會之産生而軍事紛擾又至矣蒙魯未平閩豫又起推其軍閥亂政之由實在督軍分據中央不能統一軍事地方不能發展民治所致自皖督倡率督軍圑肇事以來愈演愈紛雖最號和平望治之蘇浙兩督者亦不免輕祝中央竟敢位置財廳以自肥爭執滬軍以自植况皖督尤爲倡亂之源與其懸缺以啓紛何如先行廢除皖督而爲他省作法嗣有督軍凡侵擾民治黨爭地盤如皖督者不論是北是南是陜閩豫魯是江蘇是浙江均可次第命令取消以爲解紛唯一之妙策以實國家文治之言以立中央統一軍權之礎以留發展地方民治之地惟乞大總統國務院准如皖紳所請速令先行取消皖省督軍一職以爲全國倡國家幸甚國民幸甚江蘇省議員鄭立三華鼐同叩勘 
[鎭江]  
　　函請商會拒絶借漕丹徒省議員朱翼雲等頃因借漕事致函鎭江商會吳會長云此次俞調財政廳全省人民同深憤恨拒絶借漕迭載報章想蒙鑑及而貴會迄今尙無表示豈别有原因未便顯然拒絶耶抑心存觀望作敷衍之計耶殊令人莫解究竟宗旨若何用特馳函奉詢請即答復以便轉告闔邑父老云云 
[揚州]  
　　改組女子國民校江都向無國民女校現勸學所長曾雲程於本學期始推廣女校特將每月補助四十五元之育英女學改爲縣立第一女國民學校每月增助經費四十五元連前合計九十元至該校未畢業之高等科學生槪行升入縣立第一女子高小以符學制云 
　　謀害親夫案清江客民崔長元庽居缺口城外前日因病向妻鄭氏索飲稀粥其妻於粥内放紅砒進之甫經入口即行吐出貓食之而貓斃崔弟曁其嬬姑母認爲有心謀害當在鄭氏身畔曁箱内搜出紅砒三包旋即扭赴警區報告區長預審鄭氏堅不供認已將人證解縣訊究矣 
[安慶]  
　　倪氏　狀記　　消息倪嗣冲之第七千幼丹親召集公益維持會重要份子開緊急會議謀維持其皖省地盤此間發現一種傳單宣佈倪氏禍皖十大罪狀下書皖省公民啓警廳已禁止省垣各報揭載現軍警會同檢查郵件綦嚴並飭各警署訪查散布傳單者綜上二事可見倪氏之恐慌矣 
　　請遴選皖敎育廳長電北京敎育部范總長鈞鑑公長敎部士林相慶吾皖敎育歷受武人政客摧殘壟斷生氣奄奄思之極堪痛心今當董君亨衢丁艱之際深恐庸流乘間濫竿前途益形可危務懇將皖敎育廳長一席速簡第一流人才接任以樹皖省敎育革新之基並示我公行政川人之準安徽旅寗學界同人孫洪芬陶知行等敬 
　　皖人請懲孫熙澤電北京國務院菸酒事務署鈞鑒皖菸酒事務局長孫熙澤係安系健將王揖唐私人挾勢來皖前次擅挪鉅欵接濟段國禍國證據確鑿非尋常附帶犯可比其他任用私人紊亂稅章違法殃民不一而足即請迅予撤懲否則定代驅逐特電先陳公民汪紀綱盧惠泉等三十五人同叩 
[北京]  
　　近畿農民救濟會之職　會近畿農民救濟會於前日下午一時開全體職員會與會者五十餘人首山技術部唐少山報告散放被災各縣村莊蕎麥種籽之經過情形並提議散放小麥籽種討論進行辦法次由會計部汪踵玉報告收支之統計近畿各慈善家已捐助救濟災農之欵約五千元並由文牘部陸澄溪報告京外各省督軍省長及各慈善圑體代募之欵據來電約六千八百三十五元此外積有成數即行報解者學有五六省又技術部卓振雄報告散放小麥種籽非籌有巨欵不能進行且小麥播種時期已近不能稍緩當由會長江天鐸報告近遇馮六爺瘿公兩慈善家云梅蘭芳可演義務戲即以所得之資捐助救濟農民是否可行請公决交際幹事李璧全主張借湖廣會館演戲並可邀各票友盡義務惟軍警一方面應設法接洽復由庶務部主任劉砥泉提議可借中央公園作種種游戲之舉當經主席推定交際幹事李和李璧全胡喜林劉錫廉張厚讀等八人另開談話會計盡進行方法時已六時始全體攝影而散 
 
 
 

Page 9

 
 
   
 
 

Page 10

 
 
[本埠新聞]  
　　贊成京學界國民大會提案函 
　　滬北六路商界聨合會職員申夢世顧九如陸文韶等今因國民大會事公致北大學第一院同人書云北大第一院文彬先生曁諸同志均鑒閱本月二十六日申報載國内要聞欄内京學界對於國民大會一則盥誦之餘莫名欽佩提案七條言簡意賅語語中肯深合共和國之主旨此皆人民心理中所欲言而未言者將來即有主張增損然侒侒不能越此大綱要領也諸君當全國學界之中心又克盡先覺覺人之天職作四萬萬民意之前驅凡屬國民當無不同聲贊可敝會本擬日内召集全體職員將該案徵求同意後始行函答但僕等涡極思飲旱極思雨之誠譬諸一遇甘霖未有不驚喜欲狂者何况芝草醴泉特豎咸知爲祥瑞慶雲佳日愚人亦識爲清明耶爲特不揣冒昧先此馳函奉答表示贊同碩劃洪圖無任馨祝滬北六路商界聨合會職員申夢世顧九如陸文韶同叩 
[國民大會聲中之所聞]  
　　頃有自北京來滬之學界某君邀集名流假大東酒樓集議對於國民大會互有討論大旨擬由各省分别組織國民委員會選舉代表每省五十人以投票多數者一律在各地報發表俟人民公認後再交各省議會互選仍照法定人數選出各省代表此項委員會仍係國民自動的組織討論再三多數不以在滬組織爲然最後决計加入北京蔡元培張一　等所發起之國民大會討論會云 
[國民大會策進會評議常會紀]  
　　國民大會策進會昨日下午五時在事務所（廣肇公所）開評議會常會到會五十餘人（一）公推周劍雲主席曹慕管記錄（二）主席宣布開會詞（三）討論評議部議事細則議至第十九條時已七時由主席報告開會時間已過是否延長請公决多數主張俟下次再議表决通過（四）幹事部提出緊急通電一件（此時評議員有退席者不足法定人數）沈健侯提議現在人數略缺可改爲談話會討論退席者可函請追認當由主席將電稿付表决全體通過七時半散會附錄致各省各圑體電稿於後各省區各商埠總商會轉各圑體鑒國民大會爲救國惟一良劑本會由上海純粹國民圑體組合於八月二十一日成立誓使國民此舉始於自動終於自决不爲外力攙不爲𧸛物混伸民意紓國難貴會同屬國民責任具在務乞一致進行國民大會策進會艶 
[各界聨合會與吳佩孚往來函]  
　　全國各界聨合會致吳子玉書子玉將軍麾下肅啓者討逆功成中外交譽敝會同人愛公以德不再進無謂之頌詞願將國人之所切望於公者爲公詳陳之今中國之大病何在苟安與養奸而已懲辦罪魁而曹陸章實爲製亂之源迺者曹陸漏網羣兇在逃勢之所至必與帝制復辟如出一轍通緝令乃成一種具文而中國禍患方興未艾公以救國而討段段倒之後又有憑藉兵力繼段而興以把持一切者其爲禍更甚於往日國人所共棄之苛氏且靦然竊據大位玩弄軍閥袒蔽庇羣以濟其私國事解决又復何望公首倡國民大會誠大公無私予國人以自决之機而反對者必多方破壞以仰公公以民意爲懷國人咸以同情予公澄清時局挽救危亡之責非公莫屬公果具决心而謀澈底之改造國人寗忍痛一時誓爲公後盾不願苟安養奸以貽患也至國民大會之召集非一時事要由人民自動不受何黨何派之支派爲宜公東電亦旣言之茲有欲爲公聲明者公謂新舊國會省議　均不足代表民意固也而謂各省縣農工商學各法定圑體能代表民意未必盡然此等圑體皆爲惡紳土豪所盤踞仰承官僚鼻息多被安福收買久爲平民唾棄何能代表民意至各界合會爲新時代之産生物係平民的組織自去歲至今奔走呼號國事者皆此等圑體此等圑體之分子皆農工商學中之優秀者不甘與孤鼠同羣而願脫離所謂法定之機關别組織新圑體以奮鬭者也其實今日所謂合法國會已經弄成破裂不堪無代表民意價值之可言更何有合法圑體之足云敝會之爲此言非欲與官僚式圑體爭選派代表之權所以明此一年來社會變遷之眞相已耳近來各省各地對於國民大會之主張已多所發表將來集大多數之意見而歸納一致必得一良善之辦法敝會同人不再多贅茲特委託周霽光君趨謁戎階面陳一切希賜接洽爲禱專此敬頌戎綏 
　　吳子玉覆函敬覆者接讀華翰辱承奬飾復蒙周君劍秋面述一切至慰胸臆國家變亂數年於茲圖救之道一在除障碍一在謀建設前者爲軍人之任務後者爲國民之職責今幸安福消滅障礙已除而建設萬端責在國民佩所主張國民大會蓋欲以國民之公意謀國事之解决勿任其南北分裂長此淪疋至於辦法如何悉賴國人之研究佩毫不膠執成見專此奉復順頌公祺吳佩孚啓八月二十四日 
[伍朝樞辭任聨盟代表]  
　　國際聨盟關係重大代表人才不易選擇北京政府前擬派伍君朝樞爲三代表之一電請伍君同意伍君現因在滬所辦各事手續一時未易完妥故已覆電婉辭矣 
[海軍電催餉項]  
　　南北海軍全體前因安福覇持政權禍國殃民激成戰事曾發一致申討之宣言通電全國以示决心後戰事即平本埠海軍仍由海軍部統轄當通電申討時海軍餉項由藍總司令以個人名義向各方商借墊發現在大局敉定各方面催索借欵而本月份又屆月杪各艦隊紛紛請領藍總司令無以應付特於昨日電請海軍部速卽籌措務於月内滙下以濟軍需云 
[請爭星洲敎育條例之部批]  
　　江蘇省敎育會前據南洋英屬華僑敎育總會報告星洲議政局擬設敎育條例危及華僑敎育卽爲轉呈外交敎育兩部請向英公使嚴重交涉並函請上海華僑聨合會協爭茲接到敎育部批復照錄如下呈悉此案業據駐新加坡總領事呈請前來當即咨請外交部並指令該總領事酌定辦法妥與交涉俾於僑學進行無碍在案合亟批示知照此批 
[皖民歷溯李維源之往事]  
　　安徽公民公啓云南京江蘇省議會諸位議員先生曁江蘇紳商學界諸位先生鈞鑒緣由省議會彈劾齊省長一案政府派敝省省長赴南京調查敝省省長復轉派淮泗道尹李維源去查以該道尹在皖北凡有案件令彼一查無不譸張爲幻如泗縣傅戎機吞公一案以致是非顚倒太邑吕東方被搶一案反致被押含寃無窮其他各縣被害之家不勝枚舉如刻下壽縣知事吞欵一案壽縣人民禁止不承認該道尹去查該道尹日在督署逢迎某要公子希圖進言以庇護各縣知事貪鄙者從中漁利爲目的腥膻之氣聞於全皖貴省派伊去查亦大不幸何如預電阻止堅不承認以毖後患於無窮也特此布達敬頌公安安徽公民張雪印徐邦傑衞國琛等公啓 
[賽槍會大比之第一日]  
　　萬國賽槍會本年大比（卽上海香賓）早由該會董事部議定本月二十八日（星期六）起至三十日（星期一）止連賽三天已誌前報茲悉此次與賽者共有四十五人率皆善槍槍名計英國二十五人（連海軍艦水兵六名在内）美國四人中國二人日本國六人瑞士國六人葡萄牙二人昨日午後二時三十分齊集虹口靶子場騐槍旣畢用抽籖法分墩每墩以四人輪射迨鐘鳴三下靶遂上升各賽員按照次序先後開槍每人各賽二百碼五百碼六百碼各七響共計二十一響昨日天色雖佳惟日光壓迫過甚似嫌太足更兼氣候酷熱風力又乍緊乍鬆以致表尺風尺難操勝算各員咸感困難結果錄取二十四名定今日午後四時仍在靶子場比賽其第一場所取分數一時不及詳查容探明續登聞華人人二名均及格被取但未卜三場賽畢最優者究爲何國健兒耳 
[各輪船進出口消息]  
　　甯波招商局開駛寗波之江天輪船昨日所裝出口貨有洋粉三百餘包洋靛二十餘桶紙烟二十餘箱茘子乾四十餘箱爲苧蔴藥材水菓等各種雜貨又越東公司開駛定海石浦之永利輪船昨日所裝出口貨有麵粉一千餘包荳餅一千二百餘片火柴一百餘箱黄白糖二百餘包紙烟三十餘箱餘爲洋靛棉紗木耳布土縫衣機水菓等各項雜貨 
　　長江招商局開駛長江各埠之江永輪船昨日到滬所裝進口貨有小麥黄荳麩皮一千一百二十二包紅綠茶粗茶一千二百箱白苧蔴一千零六十五件水烟七百箱紙頭六百件靛青五百七十二桶桶油六百七十桶機花一百六十七件絲頭一百二十五件蛋黄三百件銅元七十箱其餘各種雜貨一千二百件又太古公司之鄱陽輪船昨由長江開駛來申所裝進口貨有白米一千七百包小麥黄荳八千餘包桐油一千九百餘桶餘爲茶葉紙頭藥材等類又該公司之重慶輪船昨由長江各埠開駛到申停泊浦東碼頭所裝各貨有四萬餘件以黄荳小麥爲大宗白米有一萬餘包餘爲菜餅等各種雜貨 
　　烟津太古公司之鎭江輪船昨由汕頭開駛來滬停泊浦東碼頭此次開放天津所裝出口貨爲大宗小麥及麵粉白米該公司之桂林輪船停泊浦東碼頭所裝進口貨以黄荳荳餅爲大宗又有安東裝來之山木八百餘根所裝出口貨有靛青一百餘桶花衣一百餘包並小捆紙頭土布洋釘棉紗鋼鐵等類又大批小麥·以及麵粉·白米又招商局同華輪船昨由汕頭開來此次開放天津所裝出口貨有上海長豐·福新·漢口裕隆·無錫茂新·等廠之大批機器麵粉數萬包 
[公共租界重定地價表（東段）（二續）]  
　　地籍號數每畝地價地籍　數每畝地價 
八五七一·二○○八五八三·三○○八五九一·五○○八六○三·三○○八六二三·○○○八七一二·○○○八七四二·二○○八七五二·一○○八七八五○○八八五一·八○○八九○一·四○○八九二一·四○○八九三五○○八九四六○○八九五六○○八九六一·一○○八九八五○○八一五一·八○○九一六一·五○○九一七　八○○九一八一·二○○九二○九○○九二一一·六○○九二二二·○○○九二五一·六○○九二六一·八○○九二七八○○九三○一·○○○九三二一·○○○八三三六○○九三四一·○○○九三五一·○○○九三六六○○○九三七一·○○○九三八一·○○○九三九六○○九四○七○○九四六一·八○○九四七二·四○○九四八二·二○○九五○二·○○○九五一一·○○○九五四五○○九五五五○○九五六五○○九六○五○○九七○七五○九七四四○○九七六六○○九七七六○○九七八六○○九七九六○○九八○六○○九八一七○○九八二六○○九八三四○○九八四五○○九八五四五○九八六四○○九八七四○○九九○六○○九九一四五○九九二四五○九九五五○○九九七五○○九九八四五○九九九四○○一○○○三○·○○○一○一九二八·○○○一○三七二五·○○○一○五○六·○○○一○五六五·五○○一○六○五·五○○一○六五六·○○○一○七○六·八○○一○七五八·○○○一○七七七·○○○一○八○七·五○○一○八三七·○○○一○八七七·四○○一○八八九·五○○一○九○七·五○○一○九一七·五○○一○九二五·○○○一○九五七·五○○一○九八六·五○○　　（未完） 
[新鐵路局長定今日赴杭]  
　　新任滬甯滬杭路管理局長趙慶華本定昨日來滬旋因事勾留在寗故又定今日（二十九）由寗乘滬寗路之六號快車到滬即日轉乘滬杭路快車赴杭與浙盧督商議一切明日（三十日）即須回滬 
[鐵路來回票延長有效期間]  
　　滬甯滬杭甬鐵路向售之星期尾來回票其有效期間無論各該本路抑該兩路之聨票均自星期五起至第二星期一止計四日此項限期於聨運來回票殊歉太促現經該兩路車務總管准將滬杭甬聨運來回票之有效期間延長改爲二百英里以下者自星期五起用至星期二止計五日在二百英里以上三百英里以下者自星期五起用至星期三止計六日此種新章准自九月一號起實行巳由該車務總管於昨日（二十八）通告兩路各站遵照矣 
[水警廳歸併後消息]  
　　蘇省水上警察向分一二兩廳第一廳專管外海第二廳專管内河各歸其責邇自第一廳奉令歸併第二廳後所有第一廳範圍甚廣轄境亦極遼闊現趙廳長擬於九月一日起將第一廳所部各區另行改編外海長江游巡各艦之查緝界限亦當分配布置以期各有專責庶免推諉 
[聨合保險公司進行近况]  
　　上海商界爲挽回華人權利起見聨合商業各圑體組織保險公司進行情形屢誌前報茲悉該籌備處連日積極進行調查集股巳都就緒不日即將再開發起人會討論一切其大要如下（一）報告籌備進行事宜（二）指定收欵銀行（三）確定招股手續並聞發起人會定九月一日午後三時假座一品香開茶話會該會贊助人俱係滬上鉅商連日具函加入者已有百餘人並有數大公司亦具函加入聲言將來願保與該公司云云近來滬上商界挽回權利之熱心殊足令人欽佩也 
[總商會對於他省購米之答覆]  
　　浙省擬將滬米運浙前經分函南北商會能否購運囑其調查見覆嗣南商會覆函拒絶昨日總商會致函上海縣知事允予緩日照運覆函如下逕復者接准大函轉奉省長道尹電詢上海所購湘贛皖卾等省秈米辦理平糶外能否有餘堪資接濟請調查見復以便核轉等由當經函致米業仁榖公所確查茲據復稱查本埠前由外省購運之米辦理平糶尙嫌不敷近已新陳不接之際是以米價仍有漲無减須俟陰曆七月二十以後新米上市或能漸見充足然所云浙省災區需購萬石亦不能一起購運仍須陸續分辦等語據此合即函達惟祈查照轉報爲荷 
　　又總商會聞京師糧食救濟會呈准國務院擬在滬購辦白米一萬石接濟京師民食該會以現在滬米正告缺乏米價仍未大鬆不能以巨額之米出運昨特電請國務院及省長轉知該會請於皖贛等省産米之區採辦如必須在滬購辦須俟米價大平額有多餘方能酌量接濟云 
[調查俄幣之外交部令]  
　　江蘇特派交涉公署近接外交部令准農商部咨略謂自俄亂發生俄幣效力盡失各國商人受損甚鉅茲經萬國財政會議决定此種俄幣應由俄京中央政府擔任兌現所有各該地商民現存有各種俄幣若干仰即詳細查明開單送部以便與俄國交涉賠兌勿延等因合行令仰該交涉員轉行商會一體知照云 
[江海關稅務司布告兩則]  
　　江海關稅司昨發布告兩則照錄如下 
　　（其一）爲布告事查出洋華茶自民國八年十月十日起暫准豁免關稅二年曾經本關於七年十月二十一日出示布告並聲明凡由他口運滬轉運外洋之茶葉該茶商應先來關具結倘抵滬一年之内不運出洋認繳復進口半稅及出口正稅等語在案茲奉總務司令前次具結一年限期准其改爲二年惟此等展期辦法祗有在民國十年十月九日以前復出口運往外洋之茶葉方能照此辦理准子免稅其轉口之茶葉雖由原來口岸運出時尙在限期之内迨至第二日轉運外洋時已在限期以外者所有稅項槪不准免合亟布告各商一體遵照特此布告 
（其二）爲布告事照得嗣後凡有人内地並運往通州·大通·安慶·武穴等處各貨報單均須在每日上午十一點鐘以前送交報裝輪船之碼頭騐貨員查騐以便於十一點三十分鐘騐畢如有遲至十一點以後送到者槪不查騐仰各商一體知悉此布 
[紅十字會開常議會紀]  
　　昨日下午四時半中國紅十字會九江路總辦事處樓上續開常議會由議長楊小川主席到會者有盛竹書唐露園王芝卿錢省之金邦平等二十餘人首由議長報告本會經費奇絀·業經電請政府頒給公債票二百萬元一面設法向國民募捐惟政府尙未答覆允准與否殊未可料至華僑方面亦曾設法勸募但駐外長官每藉詞未接到外交部公文不肯爲力此後當直接向個人進行或可成績較美本會加入萬國紅十字會後事關國際觀瞻凡百設施皆須力求進步今有盛議員竹書提議四條辦法所言實中肯肇應請諸公討論其建議案之辦法報告如下（一）常議員宜廣徵（二）基本金宜厚集（三）慈善事宜先提倡（四）各善圑宜歸統一（建議案之原文從略）言次盛竹書起立說明常議員應增加之必要錢省之起立謂常議員之選舉法及額數會章有無規定宜審查王芝卿謂常議員初本由會員選舉額爲三十六人後加至四十二人最近增至四十八人會章第四十二條本有明文許會長於必要時增聘議員之權盛竹書接言會章頗多不適用於現代宜由常議會修改議長言本會有權修改會章與否還須審議因會章乃係海軍部陸軍部内務部會訂由政府公布者錢省之云本會爲法定機關議案宜依法律今常議會每不足法定人數遽言修改會章殊非容易不如先就議員本身上着想修訂議員規則再謀發展盛竹書起立謂會章係母規則爲子今捨母而言子未必有益主席謂二君建議皆有深義今試取折衷辦法雙管齊下即舉兩君任規則起草員然後再由議員推舉數人研究會章如何朱苞蒸鄭陶齋皆發言贊成盛竹盡辭不勝任舉金邦平代錢省之亦舉金邦平主席云即請金邦平盛竹書錢省之三君查同起草衆贊成通過主席復謂盛君提議之第二三四條皆係第一條所産生今第一條之辦法俟規則成立自可解决衆皆頷首次議議員兼調查員袁仲蔚辭職并捐欵請爲母呈報政府給匾額案經衆議决准如所請并由蔡會長楊長具名致函挽留主席提議汪議員漢溪熱心善舉其庶祖母守節三十餘年今屆七十壽辰本會應爲呈請大總統榮以匾額全體贊成通過次由王芝卿提議徐家滙總醫院收問題議長謂應俟請欵政府覆電到滬再議其時已六句半鐘遂宣告散會是日尙有該會職員方菊影所上整頓救護員護病士之敎育服務管理法條陳因事屬行政部未交議會審議將由事長唐露園提交衞生會討論 
[南洋烟公司股東創立會續紀]  
　　南洋烟草公司於本月二十七號假總商會開創立會詳情已誌昨報是日開票結果當選之董事曁監察人姓名如下簡照南·簡玉階·簡孔昭·陳炳謙·陳廉伯·楊小川·簡英甫·錢新之·周壽臣·當選爲董事周清泉·招畫三·當選爲監察人 
[閻瑞生等解送軍署後消息]  
　　謀斃妓女蓮英案内兇犯閻瑞生吳春芳巳解送護軍使署已誌昨報茲聞軍署消息該兩犯兩犯解署後由軍法課驗明飭發罪犯拘留所隔别管押該署初擬發押營倉嗣由何代軍使以此等兇犯未便覊押營倉故改押拘留所并聞定星期一開軍法審判云 
[楊樹浦麥田内發現男屍三誌]  
　　本月二十號楊樹浦華特路北韜朋路東七十號洋房後面麥田内發現被人謀斃年約三十餘歲形似甯紹間人之無名男屍一具該管捕房據報派探將屍車往騐屍場禀請公共公廨騐明棺殮飭令澈底查究等情兩誌本報此事發生至今已近旬日尙無屍屬出認以故捕房偵查益覺不易迨至昨晨有派駐閔行路捕房特别機關西探長壳羅香率同特别華探目鍾星南包探姚阿生等解一本地人張文照（又名阿毛）至廨上堂禀稱此人住居梧州路四百六十七號門牌因前日接得一告密之信言此人與是案有關捕房以案關人命故無論虛實均應澈究是以將其拘案惟請求展期開審以便詳查一切云云陸襄讞核禀商之日副領事林出賢次郎判張帶回捕房收押候展期一禮拜查明解訊 
[私造僞幣之定罪]  
　　法捕房探目黄金榮包探方福林顧三寳日前偵悉法新租界蒙蒂尼路三百五十一號門牌樓上有私造鉛質僞大洋及四八開小角情事爰於前晚前往該屋拘獲夏阿三薛寵林蔣國祺周永弟應明弟王寳三等主人抄出僞四八開九百餘角僞大洋十餘元及製造器具乾電粉模消鏹水等物甚夥一併帶入捕房昨解法公堂請究先據黄探目上堂禀明前情並將抄案之僞洋等物呈鑒詰之夏供認私製小洋不諱薛等五人同稱民人等實係夏所雇用求宥中西讞員會商之下以夏旣承認私製鉛角按照新刑律第二百二十九條着押西牢五年薛等五人各押二年以儆抄案之僞洋一併銷毁 
[青年會提倡注音字母之經過]  
　　青年會童子部爲普及敎育統一國語起見於今春組織注音字母師範班第一往由都春圃君敎授學者五十餘人畢業後續辦第二師範班以第一班畢業生爲敎員迄第二班畢業隨卽開辦注意字母學校同時上海各校多函請該會轉聘注音字母敎員該部除請畢業諸君分向本埠十三校義務敎授外（南洋大學·澄衷中學·滬北公學·興華女學·樂餘學社·新閘小學·明强學校·珠玉業國民學校·時化學校·新華學校·志民學校·民福學校·北四川路五區商業學校·）又派員赴周浦揚潔女學及南通敎育會敎授注音字母至夏季該會又開夏令注音字母師範學校專授各處派來代表計三十八人每日上午授課下午實習晚間請名人演講並討論已於八月十三號畢業此外尙有童君來自鹽城俄人葛君來自海參崴黄君來自汕頭王君來自暹邏均已學就而返轉相敎授矣該部對於研究注音字母除每星期下午二時至五時約集同志討論敎授法及推廣方法外自八月二十三至二十八號請敎育部特派國語統一會會員國語講習所敎員王樸君在殉道堂演講國語正音並請陸衣言君講國音敎授法並南方語音與國音之比較每晚到會者不下四百餘人總計今春以來直接由該會敎授一千三百餘人在該會聽演講注音字母者四千餘人該會第一班注音字母敎員美人都春圃新發明注音字母打字機一架現託鮑賡洋行專製此機不但能打注音字母而英文亦能打出小而輕便定價僅八十元各機關或個人欲購得青年會介紹者可打九扣云 
[民生女學籌欵演劇續紀]  
　　法租界貝勒路民生女學校因籌欵擴充校務假座天蟾舞臺請久記演劇社等演劇兩日已見昨報昨晚爲其第二夕來賓約千餘人仍由任矜蘋君等招待其秩序如下（一）﹁疊羅漢﹂上海學生聨合會第一義務學校學生（二）﹁新劇﹂（戰後）鄭鷓鴣·胡雄才·周劍雲君等飾演劇情爲杜某因世亂時荒投身軍旅未幾握有兵力遂縱聲色破人室家終以自遭禍敗乃殺其妾媵而後自戕演者形容盡致掌聲不絶是劇閉幕後由任矜蘋何世楨君等臨時募捐得一百數十元（三）﹁新劇﹂（十萬金磅）邵力子·李衡石·裴君健君等飾演劇情爲李女士由歐歸嫁留日學生王某及王爲駐某國公使國民歡送頗具盛况孰意其隨員曹某貪詐險 
　 
 
 

Page 11

 
 
狠設計陷王於不義李得信赴日王詳告之曹竟擊王死李卒手刃曹以報其仇情節沈痛演時亦多精采頻起掌聲至十二時許始畢聞唐少川沈韞石劉少筠孫雨階徐輔洲夏吟龍吳孝先君等與龔韞眞王珮貞等女士均於前日捐資相助云 
[上海物價指數表（四）（十）（五）]  
　　財政部駐滬調查貨價處本月第二週（八日至十四日）上海物價指數云本週指數爲一○七·三比前週小去千分之八比前月本週小去千分之二十三而適與五月本週相同據商家方面所談似以滙市堅穩與銷路清淡二事爲月來物價低落之總因查五金市而本週内去路頗旺到貨亦多而行盤轉軟疋頭一項本埠所銷以英貨爲多近聞英國廠價超過於此間甚鉅而滬市價目迄未見若何起色則上述之二說自不爲無因特物價變動至爲錯雜一般物價同時受支配於同一原因此爲事實所罕有故本表燃料及建築材料二類指數仍微見增漲即同屬糧食一類各種雜糧均屬平疲惟米價一再上升一則新貨日湧供過於求一則來源稀少存底薄弱故也本週指數表列下 
　　（本表以八年九月物價作爲百分） 
期間九年八月前月 
類别第二週前週本週 
糧食一一二·二一一二·三一一六·二其他食物一○四·○一○四·六一○五·八疋頭及其原料九八·七一○○·二一○二·六金屬一一六·九一一七·六一一七·三雜貨燃料九七·三九七·一九八·九建築材料一二○·二一二○·○一二○·五工業用品九六·三九八·七一○二·三其他物品一○五·九一○八·○一○二·九雜貨平均一○四·九一○五·九一○六·一總平均一○七·三一○八·一一○九·六 
[學校消息彙誌]  
　　市北公學滬寗車站慶祥里市北公學本學期形式精神益臻完備昨日（即二十八日）上午九時舉行第十一届始業式首由校長唐伯耆宣布本學期增添課外事業如演講部學生自治會等由訓總部主任曁各級級任敎員分任指導繼由敎務部主任李肖白訓練部主任朱劍芒體育部主任瞿鳳書相繼致訓詞大致謂學生在校須注意德體智三育不可偏廢等語十時散會聞該校男女兩校曁英文夜學均有餘額可補 
　　同義學校法租界打鐵浜中華同義義務學校暑假後爲青年愛惜光陰起見特開補習科以資研究茲當暑假期滿已於昨日正式開課除舊學生照常至該校肄業外新生報名上課者有四十六名之多 
　　羣學會聾啞學校中華路羣學會附屬聾啞學校所聘主任敎員洪君熱心敎　胡開辦未及半載其學生之聰敏者已能發音正確一見敎員之手勢即可對答與常人無異聞該校暑假後定於九月一號（即陰歷七月十九日）開學近日各埠函索章程及報名者巳絡繹不絶 
　　青年會同樂會紀秋季第一次 
　　昨晚八時青年會在殉道堂開秋季第一次之同樂會來賓八百餘人後來者均被摒門外由交際科幹事鈕立卿主席報告數語即演大片影戲﹁愛﹂共七本大意謂愛之義極廣有男女間之愛愛家之愛愛國之愛而博愛羣生之愛斯其最大者也歐戰劇烈血肉　野所爲者何莫非爲爭世界之公理耳英國戰士自宰相以下均能捐棄一切之私愛爲世界人民求幸福再戰沙塲不折不撓此誠實行德謨克拉西之明證全篇影戲深具平等博愛互助之義完全打破黷武主義觀此一篇可警醒不少休息三次始行演畢在每次休息間另佐以中國音樂雙簧等雜藝均能動人觀聽至十一時始散會 
[武術會今日開紀念會]  
　　滬南武術會定於今日舉行成立紀念大會已誌昨報該會會塲佈置點綴極佳大門高搭牌樓一座額曰（中華武術會成立紀念會）進二門至場内北面爲演講壇西南角爲軍樂臺中間爲武術表演塲塲之四沿廣設坐位西面方場爲會員日常操練之所其甬道口高懸﹁紫電青霜﹂四字其内進大廳晚間潤鴻社崑曲該會黄事馬玉山君並備設自製國貨點心以敬來賓又外操塲設有食品部晚間並請江亢虎演講歐美新潮流云 
[巽社歡送裴國雄]  
　　本埠巽社因該社理事裴國雄君不日將有南洋各島及日本等處之行故於前晚六時假南京路馬玉山公司舉行歡送會到者甚衆由馬洗凡主席詳述裴君對於本社及學生會第一義務學校之熱忱深願裴君早日歸來俾本社及該校具得獲益繼由周正煇等相繼致歡送辭末由裴君致謝辭至八時始散 
[浦東平糶局行將停糶]  
　　浦東爛泥渡洋涇鎭老白渡塘橋等處各平價局連日均極擁擠洋涇鎭每日售去百餘石其他亦皆七八十石惟近日仙未來源甚少時有缺乏之　本擬收歇經各紳董一再集議以適值青黄不接之際特爲維持數日聞將於陰曆二十日以後停糶云 
[第四食米平價局有將撤說]  
　　滬南荷花池浙寗會館内所設第四食米平價局係專備婦女小孩購糶者因恐他處擁擠特設專賣之所以免他虞但連日外間傳有該局十五日後撤銷之說故黎明時即有婦孺守候門首至十時許正在蜂擁糴買時有年約十二三齡之男孩被擠倒地踐踏流血受傷多處該局辦事員王某上前驅逐餘人稍退將該孩救出巾地保雇車送至小南門家中該局聞果有將撤之議但米價未平米店居心狠惡辦平米者旣具爲善之心自當延緩其時日俾貧民多沾實惠也 
[縣商會今日開常會]  
　　上海縣商會向章每月開常會兩次現仍照商會法規定每月照常開會昨特由會分函各會董於本月第四星期（即二十九日）下午五時開議 
[浦東儲蓄圑將開職員會]  
　　浦東同人會企業儲蓄圑自籌備以來經各地函請加入認儲之數已達三百份内部組織業已完備現定陽曆九月四號午後四時開職員會推舉董事監察人再由董事公議開收日期保管儲欵辦法一面推舉各地儲蓄勸導員一致進行 
[仁濟堂添請堂董襄辦振務]  
　　仁濟善堂前開董事會時經衆提議賑務殷繁非求人才不足爲慈善生色有徐積餘陳介安兩君去歲輔助皖賑異常出力且道德高尙品學兼優爲全體董事所欽佩擬聘爲堂董云云當時一致　　聞已具函敦請矣 
[華大銀行開幕]  
　　民國路華大商業儲蓄銀行昨日開幕賀客數百人王道尹沈知事均派遣代表致賀該行董事顧馨一顧棣三王一亭榮宗敬姚紫若等均在行招待自晨至暮忙碌異常屋内遍懸幛聨頌詞外埠函電馳員者亦有數十起全日營業總數共有二百數十萬元 
[生義碼頭推放輪埠]  
　　南市沿浦一帶前經滬南工巡捐局推放岸線從事建築竣工已有多載現有商界巨子在生義碼頭租貨沿岸基地推放輪埠已在該處營造極大之堆貨棧房告竣在即將次預備停泊商輪並起堆客貨所有沿岸最低淺之處恐輪船停泊不便故必待浚浦局在沿灘開浚略深然後實行泊輪方無窒礙云 
[華商電氣公司裝燈問題之昨訊]  
　　華商電氣公司陸總理自將地方店舖居户裝燈事業收回歸公司自行裝接後所有已開之各裝店（即電器樣子間）着令一律止裝以免事權兩歧本城大東門内寳昌電料店已將保證金繳存公司因該店亦在停止之列故由公司方面通函該店限至七月初五日爲止如初五日以前由燈户報裝之燈可以有效若初五日以後所報裝者與公司不涉當然由公司承裝惟聞已受取締之各電料店查得寳昌一家暗中仍在與燈户交涉代爲裝燈業已羣向公司詰問要求恢復事業云 
[中元節出會紀]  
　　昨日爲中元節本邑城隍廟會首循例舁城隍及四司像出巡惟向來係下午出巡晚間回廟本届因淞滬警察廳徐廳長以在戒嚴期内諭飭各會首於上香八時迎神出巡須於下午三時回廟經各會首預先分發傳單知照全班故昨日清晨八時許各會首先後到廟排堂即舁邑神及四司升輿排齊全副儀仗游行城廂内外本届會中多出一種婦孺身穿紅衣紅褲鐵索銀鎖扮作罪犯模樣隨會步行該會繞行南市由滬軍營陸家浜往西到壇後由壇進尙文門周行肇浜路進新北門巾舊校塲迤邐回廟時已三下鐘矣 
[法官預備祖餞張審廳長]  
　　上海地方審判廳長張子鄭奉司法部令調京師高等廳刑庭長交卸在即該廳推事書記官等發起爲張廳長祖餞聞已定於星期日（今日）午後四時在廳辦公室齊集全體攝影以誌去思昨已條諭承發吏等知照矣 
[衞生丸輪船浮出水面]  
　　日商衞生丸輪船去年臘月間由東京裝煤來滬在浦東董家渡被撞沈没當經該公司雇用熟諳水性者數十人入水將煤炭（共有五百餘噸）設法徐徐檢出封閉艙口然後用皮帶汲出積水所需工程已越半年之久費用計達數十萬金直至前日該輪始浮出水面業已預備入塢修理矣 
[水警師船油修工竣]  
　　水警二廳第一區部下管轄之師船舢板共一百四十餘艘每届夏令各師船舢板均應更換油修茲該區應修應換船只巳由二廳趙廳長令飭駛蘇一併修換竣工下水昨特令飭第一區沈區長迅即派員赴蘇領回派遣巡緝 
[雜糧號經理收賬被搶]  
　　南市德泰生麵粉雜糧號經理柳秉臣前日向浦東南匯新場大圑等處各鄉鎭收取鄉賬而回在周浦雇坐小車至浦東董家渡行至龍王廟迤東長長亭岸地方時在七點餘鐘突遇匪徒四人巾稻田躍出攔住去路儿見來勢不妙急將鈔票七十元納入褲襠未被攫去祗搶去現洋四十三元並羅紡長衫一件四散遠去昨日柳已具禀南滙縣警所請緝矣 
[船户報告小麥被搶]  
　　上海愼豐號客人金順山在葉榭鎭購買小麥一百三十石於二十五號雇侯小松船裝載駛行來申至南黄浦長十八里地方被巢湖帮匪搶刦搬去小麥四十餘石一哄而散駭船户遭刦後停沿閔行飭夥來滬報告金以據船户片面之言殊難憑信故昨日與船夥偕同前往調查細情再核 
[諸曁縣緝拿匪徒之賞格]  
　　浙省諸曁縣匪徒吳桂發張森木張根耀等因迭犯刦掠搶殺擄人勒贖抗拒官兵重案屢緝未獲邇聞該匪等逸匿上海租界特請松滬護軍使署飭屬偵緝原文已誌昨報茲悉諸曁所懸賞格略稱著匪吳桂發即貴發又名觀法年二十九歲諸曁縣小東鄉柯溪塢人賞格定額公欵内當給洋一千一百元地方欵内賞洋五百元共應賞洋一千六百元又張森木綽號大花臉嵊縣人賞額公欵内賞洋七百元又張根耀即羹堯又稱根校嵊縣人賞額公欵内應賞洋三百元無論諸色人等如能拿獲解縣訊明後當即照格給賞云 
[救濟會探員在寧破獲拐案]  
　　匪徒王三麻子糾合同黨陳金等日前在本埠閘北等處拐得銀安坊三衖第二家十號門牌某姓　使女現年二十歲之王三寳又高壽里三衖第三家十九歲女子陸素珍等初匿於旅館姦宿繼則同乘火車北上擬往北京天津一帶售賣爲娼迨車抵南京下關適上海救濟會探員因公在彼一見王等形跡可疑上前盤詰言語支吾遂一併拘拿詎陳已被乘間逸去該探即將王與兩女獲解到申函送地方廳經檢察官提訊一過判王三麻子收押王三寳陸素珍發交該會留候家屬認領 
[救生船撈獲溺斃男屍]  
　　同仁輔元堂救生局四號巡船昨在浦東陸家嘴香烟廠後面浦江中見有男溺屍一具年約三十歲身穿白夏布長衫藍柳條對襟短衫褲内襯汗褲黑洋襪黑吊帶元色緞皮底皂鞋頭係蓬鬆當即帶至南碼頭由該局司事看明該屍委係落浦身死因無屍屬即由該堂給棺收殮厝諸義阡召屬認領 
[昨日公共公廨訊理民事案紀]  
　　昨晨公共公廨民四庭先由俞襄讞會同英義兩國副領事包羅兩君審訊（已故川沙人丁子祺之妻丁顧氏偕子丁潤庠訴夫妾丁奚氏子丁潤濤不分一百萬元之遣産案）﹁結果﹂准原告律師請求給諭被告本案未訊結以前一切財産不准變動並准原告登報傳達第一被告到案候訊次由俞包兩君審訊（一）﹁張秦氏訴鄧二記不還借洋案﹂前巳判决被告每月還洋二十元茲鄧將洋二十元交案餘欵請求每月略減﹁結果﹂交案之欵給原告領去餘限被告每月拔還洋十五元（二）﹁胡伯　趙介庭延朱斯芾律師訴談慕韓趙子章不理合股收買繭子股本銀一千二百兩案﹂﹁結果﹂候諭知被告立刻將賬簿交呈本廨派理賬員王梓康查明賬目再核（三）﹁某店經理解梅生訴股東俞騰夫等不理店中營業失敗虧欠各行號賬欵案﹂被告不到﹁結果﹂改期一禮拜傳被告到案再訊（四）﹁蔡榮卿訴胡根桃薛文斌等不理賬欵及胡根桃訴蔡榮卿等不理墊欵案﹂此兩案均經判决茲因履行堂諭故不傳訊薛等不到﹁結果﹂候下禮拜六傳薛等三人到案再訊（五）﹁華興染坊訴染工傅阿龍收用各工人工資洋一百四十一元五角案﹂﹁結果﹂姑念被告在押已久准予具結開釋俟開審時隨傳隨到不得抗違 
[俄人反訴婦人案之提訊]  
　　俄國人極姆利斯（又名白郎）指控寄寓新閘山海關路二百三十三號門牌韓國人孔某之妻雲南人孔李氏於本月四號至俄領事館揑詞誣控伊串同日本人司由比等冒充工部局巡捕房偵探向渠恐嚇拆梢違犯刑律等情業由新閘捕房派探將被告拘解公共公廨諭着交保候函致俄領訂期會訊已誌前報昨日俄副領事麥拉夫君蒞廨會同陸襄讞升座飭捕房傳同要證包德生將孔李氏提案先由華探目邵和鈞上堂稟稱該氏於八月四號到捕房報告以本案原告偕日本人三名至其家内冒稱捕房人員向渠勒索等語當時捕頭派我與西探往將本案原告拘送俄領事館後徑俄　將案註銷故本案原告即來捕房反訴該氏揑詞誣控云云次由新閘捕房　譯陳道泉上堂證明該氏前至捕房報告其語與俄領事署審訊時所供之詞均不符合云云並由原告俄人投案譯供此事發生係因被告之丈夫欲向我購買手槍二百枝聞係帶往北京故我於本月四號早九時偕日本人﹁司由比﹂﹁堯司拿﹂等往被告家中尋其丈夫被告言伊夫於十二句鐘方歸我等遂與其談話約十分鐘之久並未冒充工部局人員向其拆梢云云又由日本人司由比上堂證明當時原告俄人與孔李氏談話情形旋由孔李氏之律師向以上各人盤駁一過時屆退庭期間中西官判孔李氏仍　原保包德生交五十元人洋並保改期再訊 
[金雲花准交其父領回]  
　　紗商紹興人金瑞生有女雲花前與所雇之包車夫錢良良私通有孕經金將錢辭退挈女回籍生産後仍來上海居於北山西路被錢偵知糾同多人前往索所生之孩金以其滋擾控由捕房將錢等拘解公共公廨訊判分别押辦罰　並准金請求將雲花發棲流所留養詳情甞誌前報茲悉金雲花在所患病屢函其父悔悟前非故金瑞生亦動䑛犢之念延律師具稟公廨請求給領昨晨由廨飭知該管捕房將此案之中西文案由單呈廨金之律師上堂陳明雲花之外祖母現已由原籍來申願挈其外孫女回籍婚配云云中日官核稟判金雲花准交其父金瑞生領回管束 
[葉少卿來滬尋妻]  
　　葉少卿前因盜案牽涉經原籍泰興縣公署訊明判决監禁八年至本年六月中期滿釋出回家則其妻張氏已不知去向當向四隣偵查始知謀氏已於民國五年九月間走出一再探訪聞已逃在上海遂來滬找尋前日在浦東楊家渡尋見其妻賞彼同鄉人張小文姦佔遂鳴警拘送二區二分所當因案關誘姦有夫之婦令併送地方檢察廳經檢察官提案預審之下判令分别候押聽候查明核辦 
[汽車疾馳之科罰]  
　　汽車夫李福生前日開駛三千二百五十七號汽車在滬西極司斐爾路鼓機疾馳經五百零六號五百六十三號華印兩捕查見以其違章歸稟捕頭轉請公共公廨出單於昨將李傳案由中西官訊實科罰洋十元充公 
[女子賣烟之科罰]  
　　法租界小東門捕房捕頭偵悉女子王秀英家有私賣燈吃情事前晚帶同包探等前往該處抄出烟烟槍烟具等物帶入捕房諭令交保候究昨日傳至法公堂先據捕頭上堂稟稱查得被告曾於上年間經公堂罰過此次不應復犯請究詰之女子王秀英稱實係女子父親自己吸烟不敢私賣中西官判罰洋三十元充公 
[寓客吸煙之薄罰]  
　　前日老閘捕房包探姚錫卿協同一百二十號西探奉諭調查所轄地段内大小各客棧有無違章情事查至山東路三百三十七號門牌愛華客棧見十一號及四十三號兩房間均有人開燈吸食鴉片嗣詢知食客一係該棧茶房顧根生一係寓客許紀生因將該兩人及烟具一併帶回押至昨晨解經公共公廨中西官訊明顧許兩人犯禁屬實各科罰洋三元充公烟具銷燬 
[爭買新米互敺之懲毖]  
　　浦東周浦新米到申已有多日緣市而甚屬緊俏故每逢到船南北米行均先期雇就駁船由行夥押來候於浦江碼頭爭先搶買昨日有沈阿發駁船係北市米行所雇因與張天福爭奪互毆受傷由船埠頭解勸始歇各米行以如此行爲殊屬不成事體遂於下午公議平允辦法不得再有爭奪云 
[林紀生姪騐係病死]  
　　小販林紀生之姪林某日前行經小東門外大街　有某號夥翁三邦挑擔到來扛棒誤撞林之頭部以致血出後由巡捕到來將翁等帶入捕房因所傷甚微林自願回家醫治不料林回家後延至前日身死林紀生以實被扛棒撞傷致斃投報法捕房請求伸雪當經捕頭前往察得林委係因病身死並非擊傷致命故於昨日將原被傳至法公堂請訊先據捕頭上堂稟明前情繼據林紀生稱姪兒死義非命請求伸雪詰以當時爾是否目見被翁擊傷抑係誤撞答其時民人並不在場後聞人言實係扛棒誤撞詰之翁供是日民人與同伴之人肩挑貨物至該處停歇扛棒誤傷死者頭部係屬微傷並無大碍因何致死不得而知中西讞員以死者係屬因病身死與人無尤判將案注銷 
[索債行兇押二月]  
　　在廣東路西上林街擺設瓜攤之張阿炳因向寗波人陸生發借得印子錢本月二十三號晚陸向張索取張以陸賒有瓜菓賬應須扣除致起衝突陸即持攤上所置之小刀將張腿部戳傷而逃事後張控於捕房前日經特别華控目鍾星南張芝卿將陸緝獲昨解公共公廨稟稱近來持刀傷人之　日有所聞應請堂上嚴辦並據張阿炳投訴前向向陸借得洋五元而陸向我賒去水菓計有兩元餘分文未還後又積欠至三千餘文是日伊向我索欠勒還錢九千餘文而彼欠我仍一毛不拔致起口角彼遂用刀將我腿連戳數刀云云質之陸供詞支吾問官以陸盤剥重利已爲法所不許猶欲持刀行兇判發押西牢二月示儆 
[顔料被竊案之集訊]  
　　德昌顔料號存於虹口東洋公司棧房内之顔料被竊後查得贓係福州路和大收受業由閔行路及海寗路兩處捕房中西包探將該號股東何寳湘店夥陸金榮陳忠心拘解公共公廨判何存洋三百元陸陳兩人各存一百元保出候提齊人證再訊經誌本報昨晨集訊和大股東湯寳卿（即康葆卿）偕所延之律師自行投案請求准予交保時承辦此案之西探目利扶司上堂稟稱除前在和大吊到贓物外查尙有青蓮色顔料一百瓶業被和大轉售與人故今日人贓尙未齊全請求改爲訂期審訊被告何寳湘之律師聞語即起稱何非該號股東渠向在英商洋行爲寫字捕房欲請求展期須令交出股東證據蓋敝當事人自被牽涉後已停止職務該西探目遂和大號所收各股東股本之簿據呈案請察何之律師亦即默然旋經中日兩讞員會商之下判康葆卿准予存洋三百元作保餘人仍各交原保候特别訂期研訊 
[縣署批示照錄]  
　　上海縣公署批閘北掮木工業會工表魯天莊等呈文云呈件均悉該民等爲整理業務擬訂簡章創設圑體事屬可行應准先行試辦俟辦理得宜衆情果皆允洽再行呈請核示可也仰即知照此批簡章暫存 
[淞滬警察廳批示五則]  
　　吳步安批呈悉查爾婦黄氏走失無蹤難保不遭人誘匿准予發交偵緝隊查緝可也照片存 
　　丁桂中批呈悉業經當庭諭知保釋矣 
　　萬康甫批呈悉業已常庭諭知逕向司法衙門訴理矣所請應毋庸議 
　　何紹芬批呈悉查張維嘉前訴該民不立租契當經議令於三日内自行邀中補立契之如何訂立應由雙方互取同意實未便以片面主張而飭傳張維嘉具領租契發還仰即仍遵前諭辦理　　顧文才批據呈各卽是否屬實仰候行區秉公查辦可也 
[二區菸酒事務局批示]  
　　江蘇第二區菸酒事務局局長季新益批崇明商民吳殿賓呈爲祟明支棧徵稅苛勒許取呈請派員查辦以曨國法而儆饕餮由云呈悉查菸酒公賣局辦法前由京署釐訂通行各省歷有年所無論城市鄉村均須照章納稅該商民每日營業不過百文以百分之十二計算亦無一元四角之多所呈各節其中顯有别情姑候令飭第二分棧查明後再行核辦可也此批 
[誌謝]  
　　昨承商務印書館惠贈第十七卷第十五號東方雜誌一册又中華書局贈第十卷第二期中華敎育界一册第七十二期英文週報一册又大世界今日在共和廳開羣嬰會贈券二紙書此併謝 
[來件]  
　　江蘇省立水産學校開辦水産（貝扣）職 
[工科旨趣書]  
　　本校各項專門技能之可以公開傳習者甚夥若漁撈科之機器編網釣鈎製造製造科之罐頭製革製膠等而所以首先開辦貝扣職工科者實有不容或緩之理由在其最大之目的爲改良貝扣技衞以防止事業之失敗蓋我國貝扣事業發軔於民國初年至去歲而始盛工廠遍滬甬各地一時舶來之品幾於杜絶是皆食五四之惠足爲前途樂觀者也惟工廠旣多職工反少工作技術尙未純熟而偷工廢料已成習慣以故常有創設未幾旋即閉歇者亦有存貨達千百大羅而不能脫售者推其失敗之原要不外下列數種之關係（一）工作不合法（二）材料不經濟（三）漂白發光不適當而以（一）與（三）之關係爲尤甚普通各工塲對於工人之工作但求出品之增加不問出品之良窳至發光則竟有不能自配藥品而購用一種所謂福爾林者殊覺可笑要知貝扣式樣自有一定之程式製造手續自有不易之常法非可隨意出之本校研究貝扣差有一日之長不忍坐視貝扣事業之失敗爰組是科以圖補救願以所得公之於世每日除實習之外并課以功課兩三小時專授貝扣製造上必要之技能知識使曉然於原料之品質工作之利弊而於漂白發光之方法染色之原理等閘說詳明以期養成純正合法之職工以應各工廠之需要故對於機械之設備力求完全原動用最新高壓石油發動機備置鑚鑿磨平起　穿孔彫刻變形磨光發光各機對於原料之種類搜羅務廣烏貝之外若珍珠貝蝶貝高瀨貝夜光貝等亦皆應有盡有肄習旣精爲用自廣庶將來分布於社會得以收宏大之效果若是則不特目前之弊病可以革除數年之後以又安知我國之貨不能銷行於海外耶 
　　附設水産（貝扣）職工科招生簡章 
　　第一條本校專爲金發水産工藝并應時勢需要起見特收貧苦學生爲職工授以水産分類上必要之智識技能施以適宜之輔佐學科以養成工塲中之健全職工爲宗旨 
　　第二條本校職工科分製網製釣鹽藏乾製油蠟膠革罐頭貝扣等科現擬先設貝扣科其他各科隨時酌辦 
　　第三條貝扣職工科定一年畢業其敎授科目如下（第一期）作文及讀書算術及簿記處世及公民心得工作法實習（第二期）理化及器具學材料及原料學圖畫及商品發光及染色此外仍與第一期所授各課相同學年開始至寒假日爲第一期寒假後開課日至　假爲第二期 
　　第四條每週授業時間暫定四十八小時第一期實習時間占總時間四分之三第二期占八分之五但至必要時於休息時間　亦得課以實習 
　　第五條貝扣職工科名額暫定二十名 
　　第六條貝扣職工科入學資格須品性誠實身體强健能耐勞苦年在十八歲以上與國民學校畢業生有同等之學力經本校試騐及格者 
　　第七條職工科生徒入學後不收學習費及膳宿費 
　　第八條職工科生徒入學時須妥覔保證人塡具保證書及志願書除第一期修了無意兼修第二期各課者外如有無故退學或故犯校規命令退學者槪須追繳學膳實習等費銀五十元由保證人負責 
　　第九條其餘一切均照本校一切規程辦理 
[來函]  
[浙江路商界聨合會孫鏡湖函]  
　　馥生靜齋鱣堂之璜松茂審查員公鑒頃接本月二十六日第四次惠函﹁逕啓者茲爲總聨合會七月二十一日下午二時開董事會議是日台端究屬有未出席蒞會迭經馥生等函請迅即示復以便進行在案迄今未蒙賜覆進行手續諸多窒碍爲特再行函達務懇迅覆無任企盼﹂云云鄙人於陳總董素所欽佩此次附名彈劾亦春秋責備賢者按七月二十一日敝處　事未及到會五公主張以是否到會人數爲進行手續茲將疑圑分陳於后（一）傳聞紀錄簿遺失係有人故意收藏藉此避重就輕（二）居心險測恐不管乏人目下各路之復函或有利用者易滋弊賣（三）彈劾案因陳總董以舊議員維持舊國會反對國民大會已詳載各報鄙見以七月二十一日人數縱然合法然陳總董現充法律大家未思避嫌暫讓主席即此一端應負完全責任（四）審查員各路聨合會多以非法二字相質問五公一無表示伏查項松茂君於彈劾書當場誦讀公交金馥生會長收閱當時并不反對事後忽生枝節周之璜金錦源均嘉梧路出席（反對彈劾者）旣胸有成竹應負連帶關係於審查義務均占嫌疑地位綜上理由解决甚易似不必畫蛇添足且近日國民大會策進會五公均一律蒞會贊助足徵公道猶存也謹此奉復并頌籌祉浙江路商界聨合會出席人孫鐘湖上 
[雜評二]  
[官民之警察（訥）]  
　　全國之民欲自動以開國民大會而官則各欲自動以爭權利各省之民欲改造各省之政治而官則各欲改造其勢力南北之民欲解决南北之時局而官則各欲解决其地盤因之民與官恒處於相背之地位究其結果民日日言自動改造解决而卒不動不改不决官日日自動其所自動改造其所改造解决其所解决而卒亦不能動不能改不能决而止於是民益不安官益紛爭不已而中國之治安遂無望矣 
　　然而今日之民固尙欣欣然以自動改造解决等等爲謝幟也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記　　 
[南溟息羽記] [  中一] 　　 
　　以以巴西首都麗河霞瑞路Ric　de　Janeiro與世界第大城紐約相比較者謂紐約之大穢陋之區甚多而麗河則嶄新如一誠哉其足以自豪誠哉其於南美諸大邦中可以﹃獨出冠時﹄者此記者所以有下述諸寫景詩之作也其﹃好山﹄一首云 
　　搔首雲天萬里遒麗河風物不勝秋破空清籟成鈴語無限飛花動旅愁四月新晴如十月（指一千九百十八年之十月）北洲盡處又南洲好山得似佳人否何日相看到白頭（參看附圖四） 
　　蓋麗河山景絶佳出門無處不見山也熱帶中四時皆夏山頂永無積雪之時惟見萬古常青遥與萬花叢相映射耳麗河街市中運物皆以馬車鈴聲清細常乘風掠耳而過自成一種仙籟亦爲他國所不易得者予抵彼時正在凉秋四月天氣之晴美爲一年好景之最 
筆剳 
[剖心記（二）] [  張舍我]  
時女郎氣力都竭脣朱盡失顔　灰白如死玉軀震顫不已因抱樹幹得不倒此時適回顧見狀失聲曰噫流血矣君瑾見吾將發問亟摇手曰止勿言吾頷首君瑾續言曰予聞聲俯視則半褲皆血然猶不覺痛其時廿丈外已聞警笛聲惡漢因之爭脫益力予卒不放彼曰爾欲吾性命耶言次有物晃然直剚予胸際予大痛昏去矣及醒則身臥此醫院中老母坐予旁俯視予面眼眶中含有老涙予大悲欲啓口爲醫生所止吾曰然則此時小可何如哉君瑾曰予亦正作是想耳然不敢以之問人一星期後予精神稍復醫生謂予曰君救護之女郎以受驚致疾亦養病此間彼因君爲伊受傷若此見人常道不安彼健康巳復爰屢懇我准其侍君欲取此間看護之位而代之我以其素未習此未肯遽允未審君意云何予聞之私衷欣悅逾常度乃不知所答久久始問彼女何氏醫生曰姜小可予曰良佳醫生微笑明日小可遂長日居我室中傳湯遞藥飲食臥息靡不由彼調動照拂我寒彼覺冷我不食彼覺饑我有痛苦彼芳心如受刃剚也予屢德之小可初曰君幾爲我死我乃不當爲君效微勞耶後此聞吾語則微笑而已老母初見是女審爲予致禍之由頗厭之然女之言辭周婉初無忤老人者老母又見女之愛護予維護則漸喜而暱之一星期後則視之若己出矣吾攙言曰然則子愛之乎君瑾微喟曰予初見彼時吾心已屬之矣第彼雖厚我若如不過以骨肉待予耳有時予故盛道世間男女情愛事彼僞爲不審或藉辭遁去或發問以亂吾語 
雜錄 
[蘭簃雜識] [  瘦鵑] 　　 
　　吾友泫然往歲遭其夫人箴漪女士之喪感愴無極所著旅美警察談一書閒閒着筆而字裏行問似孕涙血下不數潘　　黄門斷腸辭也日者由南美來書以北美嘉利福宜大學敎授江洪水（亢虎）先生詩兩首見示即題其﹁紀念茂漪﹂之旅美警察談面作并囑代爲徵和用爲永久紀念海内詩人如願作同聲之應投以珠玉者感且不朽茲將江先生詩敬錄於下錦瑟云錦瑟華年事已陳俊游回首是前塵文人慧業三生刼天女曇花一現身夢蝶無端魂栩栩驚鴻留影畫眞眞靈臺供養從今始活色生香十萬春蓬山云蓬山重賦小游仙唯有桃花似去年白帝春心入啼鴂黄門秋鬢對哀蟬屋梁月落三更夢人面風流一笑緣凄絶錢塘歸去路扁舟空載五湖煙附泫然書云﹁泫然戊午十月之所遭遇痛逾斷手折足雖或藉良醫之力刀圭之功終令復見完續而後值風雨之會或寒燠乍易之時有舊傷者骨節問恒不能無痛楚此自然界之應驗人力不能抑制之也﹃錦瑟﹄﹃蓬山﹄等題詞遲當彙刋爲永逮紀念 
　　海内仁人如有鴻著不論古今體詩凡經瘦鵑選錄者當一律敬謹保存並擬於發表四個月後奉寄海外郵片數事略誌區區感幸之忱務乞以眞姓氏及地址見示爲禱泫然附記﹄ 
新聞拾遺 
[樹怪] [  吳秉恬]  
　　友自廣陵來言該處前日大雨雷電交作風力亦狂損壞房屋不計其數最奇者東鄉某村有楊樹一珠高可數丈因地近水濱沙土浮動致被拔起飛舞空中歷片時旋墮於三里外將某姓家一車棚壓爲虀粉棚外繫有耕牛一頭亦受傷垂斃云 
[卵異] [  諤]  
　　閔行鎭農人李大保家畜一雌鷄巳二年餘並無他異日前産下一卵大於常狼視之見殻上現青色花紋流水一灣小橋數曲山巒林木歷歷如繪鄰里聞之索觀者户限爲穿李以奇貨可居擬携至滬上出售云 
[女郎趣事] [  立德]  
　　昨日爲舊俗中元之期舉行迎神賽會邑廟中人山人海仍有無數男女焚香拜佛最趣者中有一女郎手捧香燭在人叢中擁擠而進忽被地下丐兒所絆立撲丐之身上一丐大喊奶奶壓死了觀者莫不捧腹香燭皆折斷亟自拾起各與丐銅元四枚面頰暈紅連稱觸霉頭而去 
[頑童惡劇] [  陶齋]  
　　大統路附近頑童四五人見日來盂闌會盛行其種種鬼怪頗爲奇特中有二童乃初校三年生工手工暗購各色紙糊紥黑白無常大頭小頭等鬼形邀同鄰童着扮埀夜匿某木廠側徐游街隅忽隱忽現路人咸奔逃後警察至初猶惶恐細辨知是人遂將羣小鬼牽至局中各夏楚十下送還家屬管束云 
小說 
[社會小說衆醉獨醒（一三六）] [  瞻廬] 　 
　　第二十三回遞條子暗迪關節送軸頭飽受風霜勉齋介紹青巖時本有利益均沾的特約眼巴巴望了長久明天才是月杪照例發給修俸青巖搶上幾步附耳細語便是向勉齋報告這個消息并說領到修俸即在前日預定的地點實行瓜分臥室裏没有閒人往來十分秘密勉齋聽了怎不歡喜乘着酒興大踏步回家門上蓬蓬幾聲比向日敲得格外有力娘子掌着燈扭扭揑揑的來應門迎面一陣酒氣直向娘子鼻管裏撲來（第三回娘子應門酸氣撲鼻此回娘子應門酒氣撲鼻遥遥相映）舉燈看時見勉齋面赭眼餳已有七八分醉意娘子一壁閉門落閂一壁嗔怪道你在外面喝黄湯也不向家裏關照一聲我們娘兒倆等你回家吃晚飯左等也不來右等也不來小狗子等到不耐煩胡亂吃了一碗先已睡了我又等了一下鐘肚裏餓得慌也只得胡亂吃了忍着冷在這裏等你娘子閂上了門回轉身來郤見勉齋昂着頭繞着破籐椅只在裏面圑圑的打轉娘子瞧科八九分暗暗歡喜原來勉齋回家有個慣例胸頭有甚得意事面部便仰翻了有甚失意事頭腦便倒垂了娘子見　昂着頭早把方才的嗔怪意思一齊渭釋當下撮着笑臉便問他與何人飲酒在何處句留勉齋便把兩樁喜事一起報告東翁怎樣請他飲酒怎樣央他給兒子作伐青巖怎樣與他耳語怎樣約他瓜分脩俸鋪張揚厲講個不休這許多說話落在娘子耳朶　化做兩道甜汁奔赴心坎郤把娘子這顆心在刮汁裏浸一個透（與前回醋罐浸心相映） 
自由談之自由談[  鵑]  
　　鐵窗峨峨中多囚首喪面人此中固未嘗無讀書明理者也徒以一念微處爲美色所誘或爲財貨所蠱於是挺而走險去而行惡迨旣覺悟則巳隨魔鬼入地獄矣吾於閻瑞生事不禁感慨係之 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓] 　　 
　　俄波問題以兩月來紅軍之疊獲勝利而發生極大之波瀾英之主和法之主戰明斯克之談判藍格爾之承認並足以聳世界之聽聞以前之事上週本刋述之詳矣觀本週所接電訊則萬百波瀾皆以戰情之突變而可告平息矣本月初旬波蘭受北面紅軍之壓迫京城華沙危在旦夕及至中下旬之間則波蘭得法國名將維干Weygaod之指導大施反攻殲敵軍無數克復東北兩方重鎭數處鏖戰一旬而境内略已肅清然其能轉危爲安則法人扶助之功也法國之助波亦曾兩遭反動一在丹齊丹齊自山港之國際高等委員將載運軍火之法赴波波船扣留一在加土維資Kattowitz（在舊德屬上西來西亞境内）加十維資之居民反對俄波戰事因與法軍衝突發生暴動然未幾即平 
海外通訊 
[南洋聞見錄] [  陳時梁紹文通信] 　　 
　　第一新嘉坡 
　　（一）歷史新加坡古名石叻又名星洲原來是柔佛王國的屬地即梁時由頓國明朝呌他做馬利甲舊屬暹羅扼西歐的交通據南洋的門户一八一九年（即清嘉慶二四年）二月英人禮佛Rafhes帶軍艦到此和柔佛的蘇丹（酋長的别名）締結條約用交易的代價除現交地價六十萬元外每年給該蘇丹二萬四千元新嘉坡遂成英國屬地一八三七年海峽殖民地政府即在此設立 
　　講到新嘉坡歷史禮佛自然是一個很重要的人物他父親最做船主一七八○年七月五日他在詹米加島Jamaica（西印度羣島之一亦英領土）的船上出世十四歲在倫敦東印度公司做一個很有能幹的書記二十四歲到檳榔嶼Penang在公司裏帮辦秘書一八○八年在麻刺甲Malacca時他對於馬來Malay的風土人情就十分留意這就是後來他帮很有光彩的事業的預備一八一一年他隨汶都Loid　Minto一同到爪哇做了五年的副總督他在政治上天才那時就歷練了二番一八一四年不幸他的夫人死了一八一六年英國將瓜哇轉給荷蘭他就卸職回英倫在聖耶那島St　Halena在南大西洋中拜訪拿破崙一次就將他經歷的情形和爪哇的將來同拿破崙大大的討論了一番一八一七年夏季被選爲蘇門答臘和西岸孟加蘭Benkalan總督五月就同時續娶他看得英國很需要東方貿易一定要個深海港和好商埠在印度洋與馬來半島之間無論如何代價非達到這目的不可於是將他的意見與與度總督華林赫廷Wwrren　Hastings商量得他贊可他就在麻刺甲旁邊開了一個商埠到了取得新嘉坡以後英國在馬來半島的同化力至今牢不可破馬來全國之受英人支配禮佛是創造者英國方勢力他是發起一人一八二三年他回孟加蘭收拾符裝返英倫海行中被火平時所搜集各種動植礦物標本都付之一炬一八二六年七月五日他在麥地西思Middlesex地方家中身故年方四十五歲一八八七年英人在維司民特亞件WestminsterAbbey地方替他做了紀念塔同時新嘉坡也替他樹了一個銅像去年是他佔領新加坡百年的紀念現任總督發起建設禮佛大學我國人來南洋的歷史還在千年以前不知從何處紀念更無人考究他的來歷了可歎 
　　（二）地理本島廣袤東西二十七哩南北十四哩周六十七哩全而積二百零六方哩除幾個小山以外多是平地頃高的山在布奇梯馬BukitTirnah離城七哩不過五百呎高地土也不肥美島距赤道北角八十哩在北緯一度十一分東經一百零三度五十一分每天時間較之格林威爾Creenwich早七點鐘從四圍大海的侵蝕和古代動植物的性質研究起來此島一定是與蘇門答臘婆羅門爪哇相連屬的并且與别的海島内許多小島圍繞海岸成亞洲的屏藩新嘉坡是受各種自然界的保障在西面有蘇門答臘島將印度洋的暴風擋住在東有馬來半島擋住中國海的大風前面有許多小島成天然外港保護地海港水深船容易泊岸又無菲律賓爪哇蘇門答臘等處的諸犬山脈從一切地理上情形看來都可以證明新加坡是理想的良商埠暴風激流俱不能侵犯城内海岸許多船塢和碼頭在此南邊最末處有新海港船塢東角有貨車棧和電氣工廠係丹絨巴葛Tanyang　Pazar開的塢北有一小山名花北Faba三百呎高山頂有燈塔（俗名升旗山）在這山上可週覽海港風景東面過西伯Sibet海灣有小山名聖哲姆士St.James一半伸出海上山頂有馬來村落名坎蓬加葛Kanpong　Jago那地方狠久就是以出産馬來裙Sarong著名海岸週圍都是進出口船泊岸的碼頭旅行人到了安遜路Anson　oad就進了海岸北邊巴爾馬Polnar山有馬來村落和巴爾馬浴室附近有馬來廟并有中國寺院名雙林禪寺建築極宏偉係閩人劉金榜所發起建造者耗費二三十萬成立在二十年前寺内和尙閩人居多市街繁盛的地方在禮佛碼頭以北即約翰陂John　Pjer碼頭百貨輪轉生意繁盛大多數貨物出口都以此地爲中心商店最多的地方是柯乃橋Collyerquay各大銀行與各大公司郵電總局都在此地前面有紀念中國陳金生的噴水泉（八十年前此人捐市政欵三萬元最近工部局以此紀念他）禮佛銅像樹在維多利亞院（俗名大鐘樓）前面是全市的中心郵局後北向新加坡河旁有許多木船是很好的景緻有中國各樣的船有許多新新舊舊長長短短的中國式和外國式的小房屋總督府建在蘇菲亞路Sophia　Road輔政司議政局國庫工部局高等審判廳建在土庫地方法院和警察廳建在大馬路此間地名最不統一閩人廣人潮人英人土人各有其名各不相通 
　　（三）政治行政權掌在總督手中設參事會輔佐他參事會由軍隊司令官殖民地書記官財政廳長審計處長殖民地土木局長等組織成之餘外有議政局是一種立法性質的機關總督自爲議長議員中官吏議員九人非官吏議員七人但七人中有五人係欽選餘二人由新嘉坡和檳榔嶼商會選出奏請英皇認可其中中國亦有一名議員也是總督派的現任的爲醫學博士林文慶總督兼任霹靂雪蘭莪歷珙理西卑朗及嘭哼聨邦的高等代理官兼北婆羅洲高等代理官及總領事殖民地所有自治圑體中的議員一半由納稅者選出一半由總督任命現任總督去年就任是一位經濟學家 
新家坡檳榔嶼麻刺甲通稱海峽殖民地爲英政府直轄一八六七年四月一日經英國國會恊贊由印度政府管轄分出屬於殖民事務大臣直轄 
　　司法制度是二級制第二審歸本國樞密院受理殖民地適用的法律係殖民各地所規定的規則或英國印度的法律訓令刑法採用印度的稍加以變更民法訴訟法多以英國的審判法爲根據高等審判廳SupremoCourt受理五百元以上之民事事件及對於第一審和地方審判廳判决不服上訴的案件全年除公共休息日外每日開庭刑事事件新加坡繽榔嶼在兩個月内麻刺甲在一個月期限内登官報公告然後開庭并受理對於警察審判廳之控告審判此外海事審判和破産的案件亦時常開庭并管理遺産事務及公司登錄事務地方審判廳DistrictCourt管理民刑事件但民事上限於五百元的請求事件刑事以輕罪爲限到了重罪就歸高等廳管轄地方廳因所在的地方不同組織上亦有許多差異警察審判廳PoltceCourt對於簡易的刑事事件得即决審判五十元以下的民事亦得審判中國在此設有傾事館有總領事副領事隨習領事現在總領事爲江寗之伍芷庵君璜荷蘭美法日本等國均有領事荷蘭并在此設殖民局管理入荷境事務 
舊金山麥開脫Market與泰樓Jaylor,兩街轉角處一極大之戲院正在建築中高七層可容三千人建築費爲美金一百萬元裝修五十萬元地基以五十年爲期租費五.四五○.○○○美金此院落成後其莊嚴宏麗實足壓倒全美之劇塲云 
新加坡海港内煤棧埠頭船塢等都有數個砲台和水雷防護地砲台上有鐵甲大砲數尊建築費或達十萬鎊由殖民地歲入中支出英國政府僅供給大砲及軍需品衞戍兵有砲兵兩營（歐洲人）與土人兵一營工兵半營水雷兵一營步兵兩圑志願兵無定額 
　　財敢依一九一七年的預算如下 
　　歲入歲出 
　　預算一二·八五七·六八四預算一二·○四二·八四三實收入一九·六七三·一○四實支出一一·三六九·三九二超過六·八一五·四二五超過二五·九○三一减少·○○五减少二·四九九·○五三（三）人口全數男二四七·一○一女一○一·九○六其中歐美人男四·六五九女一·八三二歐亞人男二·五四三女二·七二八（此種人係混白種）亞細亞人男二三九·八九九女九七·三四六平均每方哩人口一·三九七·七九人每年居民生産率一千人中生二一·六九人死亡率一千人中死五○·一○人以事業分類農業九八六人工業八七三五人商業四○八五七人最多數的人種不是馬來人却是中國人中國人來在南洋有千年以上的歷史依一九一五年統計有四○四·一八一人籍貫福建最多廣東次之此外各省人極少稱三江帮福建以泉州漳州人頂多廣東以潮州廣州及嘉應州人爲多福建人歸國少於粤人此間俚諺有三亡六在一回家之語其實十人中尙無一人歸者這些人大槪居城市多於居鄉村在新嘉坡與檳榔嶼占人口全數之七八成職業以經商占大部分勞工次之農業最少此外還有幾千人在水上生活如水手船家等他們結婚置産養家禽均在水上并有人一生未履陸地者 
　　中國人無論資本爱和非資本家在商業上的同化力都狠大且不可磨滅雖殖民地政府行政方針常不能抹煞中國人的意見習慣英國人當商埠初開時居民不過幾百人自禮佛開放移民自由和貿易自由後人口銳加當一九一○年已達三百萬人馬來人和爪哇人係赤道底下的種族比中國人耐熱些但性質懶惰不善貯蓄工作方面又現出許多弱點所以遭自然淘汰只能作粗笨賤工和小事業常常不能脫奴隷的地位依一九一五年統計馬來人有二五八·七九一人别的種族就是印度人長身紅頭而蓄鬚的即他們的慳吝富人其餘的多半是當警察做路工其中第一是孟加拉Beogaly人弟是機蒂Chitty人第三是花笛Faroil人英政府近年將印度人移來不少去年就有六七萬日本人自倡南進以來到南洋的人日多一日歐洲大戰時藉國勢及軍艦的勢力秘密入口的不少娼妓佔大部分日本人以此種營業做他移民的先鋒許多人著書大言不慚的鼓吹照他大正六年的統計南來人口巳經有八·○九四人了中國人除政治外在商業上地位却狠鞏固許多人在開埠以前就到了此地遺傳幾代家産勢力亦有根據外人多稱爲東印度的多數級半島頃有勢力的民族但是當商戰劇烈的時代若没有勇猛改進的精神恐怕亦漸漸被淘汰了（未完） 
 
[美國破天荒之大戲院]  
譯聞 
[北滿之最近形勢] [  圓] 　　 
　　北滿現勢頗形複雜國人之有心研究者不易得準確之參考資料政府前道洋顧問辛博遜等組織專門委員會赴滿考察實况返京後著成報告數件於吾國東北邊防情形及協約國對於西比利亞新建緩衝國之態度叙述至詳路透電社得其英文原稿因亟譯成國文以爲國人之談東北邊事者之資助焉 
　　第一件中東鐵路問題 
　　日兵之始入北滿也在一九一八年其時與協約國軍隊爲共同之行動目的有三一曰防制敵軍之闖入西比利亞二曰實力扶助柯爾恰克將軍之戰略三曰利便捷克軍隊之撒退日軍何由而能通過中國領土駐在中國領土并與中國政府中國軍隊共同行動乎則以先有中日軍事協定（一九一八年三月二十五日）之締結也至一九一九年一月在西比利亞駐有軍隊之諸國中國也美國也法國也英國也日本也捷克也沃木斯克政府也共同協定組成協約國國　委員會一所其下轄屬副委員會二一　軍事運輸部一目國際專門技術部其用途則藉以管理軍事行動範圍内之西比利亞鐵道及中東鐵道也當時約定以中東鐵道之長春哈爾濱間一段委託日本巡邏然北滿地段疊生事變致國際專門技術部對於協約國全體提出拉議一件斯則駐在北滿一帶之日軍不得不任其咎矣自是日本態度爲之一變迄於今日其外表固甚合於情理也然其背後實抱主持全路行政之慾望此種隱衷固無往而不顯露其徵象者也凡可以干涉路政之機會終不甘失之交臂交通上之行動則恒注意之沿鐵路之重要地點以及屬於鐵路公司之房屋則必多方據爲己有重要車站則駐以已軍支隊其在哈爾濱以東者（吉林省境内）較在黑省境内者設備尤周去年竟以必需之材料運至哈爾濱將使俄國式之寛軌改爲彼之所謂標準軌與南滿軌道聨爲一氣毅然謀攫哈爾濱以南之一段爲己有幸協約國力抗而未成事實然失之桑榆未始不謀收之東隅乃更謀租借中東鐵道哈爾濱長春一段之運貨地位以圖建設有力之專利權然亦終遭失敗 
　　凡關於日軍在滿洲及外貝加爾一帶行動之詳確報告落在本委員會手中者其數甚多此種報告大都叙述日軍退出外貝加爾地方之原委哈爾濱之國際技術委員會盡力設法促進日軍之撤退然日軍之行動是否將履其約言盡行退出哈爾濱之地帶將外貝加爾之佔領軍拔歸本國抑將聽其一部逗留於南北滿洲地帶則非可預料者矣哈爾濱日本軍事委員之宣告謂日軍之散在中東鐵道沿線者其數不過三千五百人謂此數已爲最小之限度謂保衞鐵路之責任雖由協約國委諸中國軍隊而日軍之駐防則毫不干涉中國之權限並謂日軍所表示之警備手段僅爲軍事學上所必需之尋常預防策略而已凡此聲明吾人應爲之記及者也又日本步隊之駐在鐵路車站月台上者服軍事運輸之服裝用中東鐵路之標誌以表示其爲鐵路之衞隊 
　　近自西比利亞遁入中國境内之難民其數至夥故對於鐵路沿線俄國住民之總數及其特性頗不易獲得詳確之報告然自大體觀之則可分爲二類一曰反革命派以霍爾瓦特謝米諾夫岡泰底Gondatti之黨徒代表之其人數雖居少數而鐵路行政權均在若輩手中若輩深不願見中東鐵路之完全歸中國管轄故寗多方設法與日人相結納二曰民黨與反革命派處於絶對反對之地位其政治意見雖與營農政府非出一轍而深表同情於海參崴政府爲嚴格的排日派該黨極欲設立鐵路最高機關以代表其政見在本委員會之警察苟中國政府而决議自行管轄全路區域則俄國大多數僑民住居沿路一帶之事實在中國方面確爲最紛擾之難題蓋其習俗言語法律宗敎政見社會狀况旣與中國人民絶不相同當然爲不易治東之份子又在本委員會之意見倘中國政府不採用一種新程式并在行政服務中容納俄人則亦不易將原有之俄國地方行政及司法行政悉行變更也哈爾濱中國官吏之對於該地政爭固能嚴守中立矣然中國之不爲偏袒未必能召俄人之贊成感激也本委員會往往接到正反兩方面對於中國怨憤之控詞甲方謂中國偏袒乙方乙方反之是故中國政府不欲掌握鐵路之直接管理權則已苟欲掌之則當愼防其種種　動母爲他方所誤解也蓋俄國者仍將恢復舊觀而爲一强國固不可以忽略視之者也今之乞恃於中國者不得已也若中國以此自矜而加之以嚴厲之待遇視若仇敵然則非徒不智抑且無禮矣 
　　中國政府施於中東鐵道之管理程度其性質至爲有限所以有直接管轄問題之發現者一以現有華兵二千五百人守衞鐵道二以哈爾濱及其車站之警備事宜現由中國處理之三以據鐵路讓與原約第一條中東鐵路公司應有中國政府任命之華人總辦一員然在事實上雖有此三因而鐵路行政之進行則仍在舊日俄人管理之下故哈爾濱總局中至今猶有俄藉雇員二千餘人須知凡在鐵道區域内之各種事業皆歸路局監督故在偌大之事業中俄員之總數猶不止區區二千人之數目也中國苟欲施行有實力之管轄權其唯徐圖之斯可乎蓋中國之其他鐵路雖曰與外人協辦而實在外人之參預管理只限於專門技師一部而已中東鐵路則不然上自經理部下至工匠俄籍雇員佔五分之四全路事務悉用俄文以便利附近俄籍住民之需要直一純粹之俄國鐵路也是路在過去十五年間之任務爲在經濟上軍略上聨絡俄屬二省（按卽薩拜喀勒東海濱二省）故中國政府之收回或贖回中東鐵路其事業之複雜艱難實百倍於收回京奉京漢兩路之事業也幸賴協約國專門技術委員會之協力行動而中國政府始克以多數青年中國技師插入開駛機關車之服務其他多數則任爲行車檢查員蓋此爲初步之行動假以時日則可通曉鐵路需要之所在也 
　　中東鐵路之守衞權警察權自俄人移入中國手中各方面極表歡迎其效果亦佳軍隊警察等皆極誠懇嚴肅能明瞭國際上之困難而不致僨事然亦有三大缺點焉 
　　一中國警察雖均曾受良善之訓練然不識俄語不習俄俗對俄人之感情因以隔閡 
　　二中國軍警之服裝紀律雖甚整齋嚴肅而以與日軍支隊相較則不免相形見拙 
　　三松花江流域及吉林東部深山叢林中紅鬍子出没無常刦掠輪船擾害鄉村往往有之 
　　關於警察問題之實况本委員會將在下届報告中詳述之故不載於本篇至在軍隊則北京所派者其數量多於本地之軍隊剿治鬍匪確甚重要該本省官吏之意以爲苟或日軍實行撤退則匪亂之危險自可消除蓋每次擊匪必可搜獲大宗明治三十八年之快槍鬍匪且用日本製造之機關槍以禦官兵自此二端以觀即可證明鬍匪必得外國之輔助以破壞中國之治權也在一面坡車站（哈爾濱以東一百五十六華里）當本委員會警察之前卽有手擲炸彈六十三箱爲中國護路軍所破獲此項炸彈皆將運給該地之鬍匪云 
　　形勢之慘惡與中東鐵路相等者厥爲松花江松花江雖無鐵路而中東鐵路之商業實有賴於松花江之輔助故廓清松花江之盜匪而保衞其水上交通亦一重要之問題蓋中俄間之商業日益發達而滿洲三省實爲東部西比利亞之倉廪也據哈爾濱中國常關局長之聲明謂現在航行松花江中者有中國淺水汽船五十四艘中東鐵路汽船十四艘 
 
 
 

Page 19

 
 
俄國汽船十六艘日本秘密所有之機關汽船六艘據中俄條約松花江中航行權祗中俄兩國有之日本抵觸約文故曰秘密有之此外猶有民船六七千艘哈爾濱一埠一日間所有之民船竟有二百艘之多此項船隻裝載糧食甚夥然在今日河水低淺盜匪愈益活動糧食之運輸乃大遭影響凡船隻之經過淺灘者往往突遇乘馬之盜匪逼令駛至灘石擱淺遂可暢施其行刦之手段繼之以重大之傷害云今在哈爾濱船隝裝置多數砲船亟須令其出發防勦也（第一件完） 
[美女是浮舟]  
　　美國鹹湖城有少女某氏嫻於游泳術近乃異想天開身仰臥水面腰上置小木板一以竹竿作桅帆布作篷架於其上兩手引繩使桅帆直立於是逐微波順徐風蕩漾前進手旋帆轉極容與之妙水上神仙該少女足當之矣 
[國際勞工法案] [  ]  
　　第十案關於制定許可兒童工作最小年齡之法案 
第一條 
　　本法案所稱之工業包括下列種種之企業 
　　（甲）礦廠坑井及開掘地下礦産之工作 
　　（乙）凡製造物件改作物件洗滌物件修理物件裝璜物件磋磨物件預備售賣拆卸物件以及改製原料之種種工作造船工業及發生或遷移屯力或原動力之種種工程亦包含在内 
　　（丙）房屋鐵道電車港口船塢埠頭運河内地水道道路隧道橋梁鐵道大橋溝渠水管水井電報電話電氣事業煤氣事業自來水等之建造重造維持修理改造及拆卸之工程以及樹立此種基礎之創辦工程 
（丁）藉道路鐵道内地水道等搬運旅客或貨物之運輸事業其在船塢碼頭棧房上搬運貨物之工作亦併包含在内惟用手工之運輸事業不在内 
　　各國之專管官署應自行劃分工業與商業農業區别之界限 
第二條 
　　凡在公私工廠或其支廠中十四歲以下之兒童不得受雇工作惟爲同一家族人員工作之企業不在例内 
第三條 
　　專門學校中兒童之工作爲官廳認可并受其監督者不適用第二條之規定 
第四條 
　　爲嚴密實施本法案起見凡百工廠中之雇主應將其雇用之十六歲以下工人之姓名生日造成清冊 
第五條 
　　日本之適用本法案則第二條當受下列之修正 
　　（甲）十二歲以上之兒童苟在初級學校已畢業者得許其受雇工作 
　　（乙）關於十二歲十四歲間已受雇工作之兒童得特定過渡之規程 
　　現在日本法律許可十二歲以下兒童受雇工作於輕易工廠之規定應卽取銷之 
第六條 
　　第二條之規定不適用於印度惟在印度十二歲以下之兒童不得在下列工業中受雇工作 
　　（甲）利用原動力及雇用十人以上之工廠 
　　（乙）礦廠坑井及開掘地下礦産之工作 
　　（丙）用鐵道搬運旅客貨物郵件之運輸事業或在船隝碼頭上扛運貨物之工作惟用手工之運輸事業不在内 
　　（以下自第七條至第十四條文字與第一案自第十五條至念二條完全相同已見本增刋第四十五期從略不譯）　　 
第十一案關於少年工人夜間工作之法案 
第一條 
　　本法案所稱之工業包括下列種種企業 
　　（甲）礦廠坑井及開掘地下礦産之工作 
　　（乙）凡製造物件改作物件沅滌物件修理物件裝璜物件磋磨物件預備售賣拆卸物件以及改製原料之種種工作造船工業及發生或遷移電力或原動力之種種工程亦包含在内 
　　（丙）房屋鐵道電車港口船隝埠頭運河内地水道道路隧道橋梁鐵道大橋溝渠水管水井電報電話電氣事業煤氣事業自來水等之建造重造維持修理改造及拆卸之工程以及樹立此種基礎之創辦工程 
　　（丁）藉道路鐵道等搬運旅客或貨物之運輸事業其在船隝碼頭棧房上搬運貨物之工作亦併包含在内惟用手工之運輸事業不在内 
　　各國之專管官署應自行劃分工業與商業農業區别之界限 
第二條 
　　凡在公私工廠或其分廠中十八歲以下之少年不得受雇在夜間工作惟爲同一家族人員工作之企業及本法案後條所規定者不在此例 
　　凡在下列之工業其工作之性質有日夜連續進行之必要者十六歲以上之少年方各受雇在夜間工作 
　　（甲）鋼鐵製造廠中用返射鎔爐之工作及電鍍金屬片絲之工作（惟去銹之工作不在内） 
　　（乙）玻璃廠 
　　（丙）造紙廠 
　　（丁）生糖製造廠 
　　（戊）金鑛提鍊廠 
第三條 
　　本法案所稱之夜間意指至少連續之十一小時包含午後十句鐘至翌晨午前五句鐘間相距之時間 
　　在煤礦或木煤礦中得以午後十句鐘至翌晨午前五句鐘間相距之時間爲工作時間惟每兩個工作時間統常應有十五小時之距問分隔之此分隔之距間無論何時不得少於十三小時 
　　在烘炙之工作凡百工人均禁止夜間操作則所謂午後十句鐘至翌晨午前五句鐘相距之時間得以午後九句鐘至翌晨午前四句鐘之距間代之 
　　在熱帶諸國日中應停止工作者則所謂夜間時分可減至十一小時以下惟在晝間應予以相當之休息時間以爲抵償 
第四條 
　　如工廠發生不能預防之意外事變並無定期之性質而影響於工作之常度者則十六歲至十八歲間少年之夜間工作不適用本法案第二第三兩條之規定 
第五條 
　　日本之援引本法案在一九二五年七月一日以前本法案第二條之規定只能適用於十五歲以下之少年一九二五年以後則只適用於十六歲以下之少年 
第六條 
　　印度之適用本法矣則工業一字只包印度工廠法所指定之工廠又本法案第二條之規定不適用於十四歲以上之男子少年 
第七條 
　　如遇嚴重之意外事變於公共利益發生影響時則禁止十六十八歲間少年夜間工作之律令可由政府暫停其施行（以下自第八條至第十五條文字與第一案自十五條至二十二條完全相同已見本增刋第四十五期從略不譯）　　（全部法案完） 
 
[印度喀什米爾平原長三十英里之白楊路]  
商業 
[上海西商滙票經紀人] [  （Exchange　Broker）俗名滙票掮客）（鲠）]  
　　其地位與交易之方法 
　　中國幣制至今沿用銀本位因地大物博故能在世界商業場中占一席地位亞洲各國曁非洲之各部雖在名義上仍用銀本位然大率有一定官價以標準其本國貨幣與他幣之滙價故在戰時金銀滙兌價格漲落懸殊之際得以免於恐慌也此外用銀各小國如美洲之瓜地瑪拉Cuatemala， 
洪都拉斯Honduras，薩爾凡杜Salvador巴拉圭Qaraguay諸國其用銀數量就統計而觀似無足重輕姑不論及印度及海峽英領地其商業之繁盛雖與中國不相上下然其境内通用貨幣常受規定滙價之保護不致動摇中國則不然國外商業日臻繁多凡各種商品之經過海關者其價值不以金幣表明而多用銀幣計算之故華洋通商之得相互爲用者厥賴滙票經紀人蓋即商人與銀行之居間人也 
　　經紀人之爲其主顧代謀者究竟如何其交易之法又若何吾人若能知其詳亦頗有趣茲特摘舉之 
　　上海一埠銀行之入外國銀行公會者凡十八商行林立商務繁盛若一商行欲自行奔走於各銀行之間以探悉行市則不勝其繁亦情勢所不能者於是該銀行公會採取一種規定以供給商業上之需要此規定在上海固已行之其他天津漢口香港印度及海峽殖民地亦行之卽在日本雖已採用金本位然亦適用焉 
　　匯兌市面之開出歷年來本埠銀行之執金融界牛耳者首推美國滙豐銀行該行每早九時半正即懸即日滙兌行市使匯票經紀人周知之此市價即銀行電滙卽期票及他種商業票據之賣價（該銀行在本國自有相當金價備抵）而經紀人等即照此價購買倫敦里昂紐約横濱等地之四月或六月之遠期票者也經紀人得悉行市後即分赴各商行訂其交易惟大都在匯豐銀行探悉後再往他銀行以比較市價之上下近來銀行之開設本埠者日多加以對於各該本國之劃欵日增而上月間滙價漲跌靡常之時市情頗難捉摸故商民之信仰經紀人益堅而其業亦以固經紀人一經週知各銀行之市價自信與其主顧之意相合卽赴其所代表之行號接受主顧之使命以購買匯票或電匯欵等以抵充進口貨物之值或賣出之以作出口貨物之價於是再至銀行以與銀行接洽主顧願出之價蓋其地位在使商人習知各銀行之情形一若表示經紀人自身與銀行交易或搜集各方面之消息使商人欲何行市即與銀行接洽不致有絲毫遲緩也 
　　經紀人之最近情形經紀人平時對於各種交易須敏捷迅速近年來更不可一刻遲緩蓋因世界戰爭銀價暴漲不定而匯兌市價因之於頃刻之間長縮懸殊也兼以中國人民大多好窖藏銀兩投機事業日增無已中國乃用銀最多之國此亦使一般商民對市情難於捉摸而彼經紀人之所日以爲慮者也是故有時英美兩國銀價高貴紐約倫敦間之滙價步步抬高之時經紀人於未接到遲緩電報報告原因之前亦須稍稍用極遠眼光觀察將來市面之如何也查數月以前各國中以銀供給世界之用者首推美國而購銀之國數目最大者莫若中國據一九一九年美國合衆準備局報告在一九一九年中彼邦運出之銀總數值美金二三九.○○一.○一八元印度輸入銀值美金一○九.一八○.○一八元中國七五.五八○.三六七元香港爲造幣用輸入銀值美金一○.○○○.○○○元有奇此等需求爲從來所無而亦不能盡行供給者蓋因戰爭之故美國政府乃有干涉之必要如禁止運銀出口及此次所頒畢德門條例Pitman　Act,是也 
　　有上述原因兼以近來電報時常阻滯於是予上海一般銀行界以一絶難之問題滙票經紀人亦波及其累焉查近來滙豐銀行早晨九時半滙價已照常開出及至十五分鐘之後因進出口商業之多寡而匯價因以大變漲跌不定其變動之程度從前祗以1/8便士或1/6便士（即一二五或○六二五）爲限今乃有一二乃至三便士之變動甚有至數便士者此乃成爲順覯不鮮之事變矣有此數端彼經紀人更不得不謹愼將事而其地位較之祗爲各商人之居間人者更爲重要矣諸君不見夫每日黄浦灘上有許多匯票經紀人馳騁道路之間或用電話以探聽行情事蓋專爲各商人買賣滙标而惹起滙價之漲落致與商人之盈拙有絶大之應響因商人之進出動以數十萬金鎊或其他貨幣計也非特如是在商人之損益外於其自身亦大有出入也 
　　匯兌事業中之投機家近年來滬地因滙價漲落非常而引起一般投機家之注意若輩初無定見以實行其所訂之滙兌契約惟就滙價之高下而作交易耳經紀人之專經營是亦者頗不乏人大率多利用華人以探聽早市俾便先得其利於是正當商業匯票經紀入不得不預爲戒備以保護其主顧之必要故爲經紀人者必須盡力度量滙價之上落究竟是否因商業之需要所致抑由投機家之搗亂而然並宜將其對於市情之所見供獻於主顧以便主顧有所預防也此等投機家因有金業公會之設而逐利益烈若輩在昔時係代表製飾物標金之商人近乃一變而爲匯兌間之投機家其交易多以標金之劃抵而成者因是經紀人應與非常接觸以洞悉市情而以準確詳明之報告供給於有關係之商人也 
　　上述各種情形雖在短時間中似難悉其底藴惟洞悉此中情形面探索其重要細件則於經紀人對其主顧之關係固有重大之價值者也經紀人之要務在視線之遠决斷之速有時亦有失敗之時例如若輩常先與銀行結價忽迎面來一同行以拇指向下一指以表示滙豐之價已低落矣是故在九時半至十二時問經紀人之交易其重要有不能一刻或疏之勢在銀行方面設市情有利於彼則其辦事時間亦得延長至十二時與午餐之間反之而市情不利於彼則行門立閉經理迅離銀行或至總會或往他所一若力避經紀人來擾者下午營業在冬季自二時半始其時間雖較上午爲短而能操縱市面則一也倘有遲到電報在下午接到則市情變更之劇往往有不能預測者矣 
　　本埠商業中之買賣滙票爲數頗巨（此乃對於正當進出口滙票而言並非謂一設投機事業）各銀行因其勢力之關係承買承賣之情形亦𢌞不相同而過買或過賣之景象以生於是每在日常營業時間完畢之後各視本行　記之情狀再與他行互相調劑此之謂銀行相互營業（I　　er,bank　business）此種營業又可使經紀人添一重障霧也總之中國銀本位一日不改則滙票經紀人在商場中占一日之重要位置而揆諸現在商行銀行日增月盛之情形經紀人之價值益有利無損苟中國幣制而改金本位則當作别論矣然就日本而觀彼邦雖用金本位而商場中之交易仍惟經紀人是賴也 
 [P北京頤和園之一部 
[銀價漲落之警察] [  通一]  
　　一八七三年前除英國外銀爲國際幣制之本位用二金屬（指金與銀）爲錢幣單位之制尙未施行其時每盎司之銀價頗爲穩定滑鐵盧戰役以後數年之間英國之金無特殊價格每盎斯常爲八五光令南北兩美則漲落特甚一八七三年以前之半世紀内以一八五九年之銀價爲最高每盎斯值六二.七五辦士最低價在一八三三年爲每盎斯五八.七五辦士可知此五十年中銀價之漲落每盎斯未有過四辦士者銀價之所以穩定若斯實以多數政府以銀爲價值之本位故也 
　　近年來倫敦銀市頓改常度世界之銀市亦隨之以變據現定之造幣例每盎斯銀鑄爲六六.五辦士迨銀之市價逾每盎斯七十辦士每人咸鎔幣出售銀價日高而鎔化之風日熾矣 
　　一八七○年前之銀價平均常爲每盎斯六十辦士然在一九一五以前之十年中其平均價格爲每盎斯二十六辦士一九一五年之價爲二二又十六分之三辦士一九一七年漲百分之一百五十而達最高之價格五十五辦士一九一八年間之銀價頗爲平穩平均常爲每盎斯四七.五辦士大戰告終時紙幣之信用大縮人咸以收藏金銀幣爲急務東方若印度中國埃及諸國羣起收羅金銀條金銀幣及器具之以此二質製成者金銀之缺乏與夫投機營業之活動其應響於滙兌者爲家甚惡此等惡象之釀成東方人固爲厲階然西方人亦不能逃其咎蓋白人所收藏之銀兩爲數亦不小也若全世界人民皆以吸收金銀爲務則金銀安得不缺其價安得不漲國際滙兌安得不因之而失其常度哉爲恢復銀價原狀起見於是有一九二○年二月改訂印幣羅比價格之舉其時銀條之值實較鑄成之羅比爲高欲圖防止羅比之鎔化乃定十羅比爲二先令之標準前此之價格則十五羅比爲一先令四辦士也 
　　銀之價格近五年中漲起百分之三百五十此等趨勢自不容長進不已今已逐步退落而至一九一八年上季之價格矣說者謂銀價將繼續下低而還復其戰前之價格前此謂銀價終不致低至六十辦士以下之論調一變而爲現當百工昂貴銀價將步步退落之時銀鑛將不克以出銀爲利矣然對於將來之推測頗難捉摸所可斷言者收藏金銀之人雄心已殺而將歛手耳 
　　近今銀價跌落之大原因一爲多數收藏家所得之賤銀見價格之漲至每盎斯九十辦士也咸以所蓄者脫售之二爲中歐各邦對於紙幣準備金收積頗富發行之銀幣紙幣亦能流通無阻有此二因市面爲之一變銀價因之退落於是前次之投機家大有急流勇退之勢而咸以所藏脫售不望更有所獲矣 
 
 
 

Page 20

 
 
   
 
 

Page 21

 
 
   
 
 

Page 22

 
 
　　左圖爲八月廿一日至廿七日一週間國外　兌漲落之統計圖縱面直線表日期　面平行線記數字自六十至一百七十共一百十格曲線五條表示法郎羅比美金辦士大條五種滙兌行情之起落英幣以上海規元一兩合幾辦士計算法幣以規元十兩合幾法郎計算美金以規元百兩合幾金元計算印度幣以規元五十兩合幾羅比計算大條以每盎斯銀合幾辦士計算所用單位間有與銀行每日行情報告所用者不同爲便利製圖節省地位也圖中曲線下落爲金幣上升銀價下落之微反之曲線上升則算金貴銀賤 
 
[落兌外週每國滙漲圖]  
專箸 
[上海港口（譯濬浦工程局報告册）（十三續）] [  通一]  
第五篇上海港口之需要 
　　上海在中國運輸界上之地位中國已有新式之運輸利器我種固有之水道陸路並皆可貴然皆相隔斷不相連續工商之發展遂因之而阻滯爲今之計當將已有者定劃一之制互相連接而後再事擴張逐步進行則造福於中國者當非淺鮮也惟此問題頗爲複雜陸路有馬路鐵路之分水道有洋面内河之别除此之外近又有空中航路線故在中國此問題之實行更覺難以收一致之效鐵道商埠幾全在外人勢力範圍之内各國根據條約或定爲讓與品或劃爲租借地列强相聚而居其間利益權限每相衝突而極不利於改良之計劃然從大處著想全國之交通機關完備後中國必得神速之進步中國而得進步則凡與中國通商之各國莫不有利故各國對於改良中國交通之大計劃當屏除一切政事上之意見而了解發展中國之利益即爲發展各國對華利益之正理則庶幾其有實行之望焉 
　　着手之第一步當注意於重要之交通幹線及商埠此等商埠與幹線與次重要之路線及商埠亦皆有連續之必要 
　　中國中部運輸界之重要通商口岸厥爲上海對於此點分贊同與反對兩派兩方之意見詳見於李却脫Dr.J.G. 
Richert郝乃爾P.G.Hornell及哈台司得姆A.VanHeidenstam所著之﹁上海港口未來發展之報告﹁中該報告於一九一八年由濬浦局刋行聞美國商務委員雜賽姆P.P.Whitham氏曾將同樣之意見報告於其政府云 
　　以上海之地位及中國商業之重要而論上海一埠實有爲世界頭等商埠之資格各埠若天津大連青島固未嘗不可與上海並駕齊驅然以地位及功用而論實難與上海爭衡漢口之將爲内地主要商埠及鐵道中心點固無疑義然究不能爲主要海程之終止點也 
　　下述之各種需要乃假設上海將永爲中國之主要海口商埠及未來中國之對外貿易與航務更形擴張後將爲世界主要商埠而提出者也 
　　在列舉確切改良問題之先茲將使上海可爲世界主要商埠之廣泛辦法陳諸讀者總計共有三端 
　　（一）減低水脚航行上之施設務使織悉畢備大小船隻得以直抵埠頭毫無阻礙進港之費用省而水脚可減矣 
　　（二）減低起卸貨物之費埠頭棧房之建設當極形便利船隻所費起卸貨物及停留於港内之時間俾可藉此縮短 
（三）與水陸各航線連爲一氣俾貨物得先集中於上海而後分運於各地 
　　上海港口確切之需要輪及上海之需要吾人不可謂中國對外貿易之體積及利益其有待於港口之便利者與其有待於船隻之功效者幾等譬如船隻滿載價廉之原料品來滬進口後即將其貨物轉至至沿海輪船長江輪船或火車分運各地假使港口内水道已經改良則船隻得享受進口時之種種便利然入口後轉駁之費竟或爲外洋水脚之大部是則港口之便利雖備而商家仍感絶大之困難也故關心於此埠之發達者先當使船隻進口時可通行無阻並可自由轉卸其貨物則貨物轉運之時間及費用皆可節省矣對此急宜舉辦者有二端 
　　（一）凡進口船隻務使其勿因其船身之大小吃水之深淺而蒙駛行或停泊上之不便以致受經濟上之損失現當即爲之規劃駛行無阻直達最利便停泊所之方法例如入口處停泊所公共碼頭浮漂内河或浦灣可停泊船隻之處應興者興應革者革不可稍事遷延苟且經如此興革而後駛行之船隻目當受惠不淺此等事務當由公家舉辦惟工程浩大而所費亦當不貲耳 
　　（二）船隻停泊或傍埠頭後將貨物起卸消售於本埠商人或轉駁至沿海輪船或内河小輪或轉輸於鐵道以分銷於各地其間起卸手續現甚繁瑣而極不經濟其轉運機關現皆爲私人業産殊難收一致之效此後應否直隷於公家頗有討論之價值然照目下情勢而論該項機關俱未經公家補助一旦收歸公有殊多窒磚也 
　　航務上之設備上海港口内航務上之設備殊不完善補救之道惟有將浦上濬寛加深碼頭及停泊所加以改良現在祇有吃水十八呎之輪船可隨處椗泊或傍埠碼頭之足供吃水二十八呎深之輪船者其長約爲一○.○○○英尺足供吃水三十呎者祇六.○○○尺而上述兩項之較大埠頭皆係私産租用之費頗昂 
　　上海港口現尙不能容頭號太平洋船隻將來浦水日淺爲患當更甚於今是則關心上海商埠者宜加注意者也 
一九一二年第十二次國際航務會在費來特爾費亞開會有提議謂船之吃水超過三二.二英尺者不得享受政府之護助各河内之水閘其檻深入水面三十五英尺已足供商務上之應用矣云云當時有人主張謂此等限度即將不適於用在一九四八年當有吃水四十英尺之船隻出現時人皆誹笑其推測之失當而竟不知不必俟至一九四八年而可望見吃水四十尺之船隻出現於世界也現在大西洋　之　船已有吃水三十七英尺者貨船已有吃水三十英尺者矣 
　　巴拿瑪運河規定之深度爲鹹水四十英尺卽淡水四十一英尺七）若欲加深極爲靡費故數十年内輪船吃水之最大限度當不及四十英尺此項限度亦可作爲自今數十年内太平洋輪船之限度也 
　　大戰中自潛水艇横行海面而船隻之平均噸位大爲低減新船之製造亦故貶減其噸位以適合戰時狀况其於航行上之經濟往往忽視之而不顧然欲確定若何之貨船爲最適於用亦非易事蓋對於適用問題一端甚爲繁複往往有顧於此而失於彼之患也例如以同樣速率之船隻同裝一噸之貨而所用之燃料往往因排水量之相差而不同若祗以航行之費用而論吃水二十八英尺者最爲經濟云 
　　一埠替之現象不可祇顧一埠之自身論其所予進出航隻之利便亦當與其他同類之各埠比較之神户青島大連香港各埠皆能於水淺時容納吃水三十英尺之船隻而上海祇能於水漲潮盛時予是項船隻以進出之機會天津亦　同樣之困苦然已着手改良大沽口灣矣故上海亦當急起直追先使吃水三十英尺之輪船得出入無阻十年内使吃水三十六英尺者得自由進出三十年内可使吃水四十英尺得惠顧是港而毫無阻磚現在吃水三十英尺以上之輪船欲進上海港口者極爲困難上海入港之第一障碍爲浦東滙角經過滙角後又有一二阻碍足爲大船患一九一七年七月曾有提議於滙角建造埠頭以利便巨船者此等計劃現皆在規劃中惟思及籌欵實行之之問題則又覺困難叢生矣 
　　停泊終點之便利此項便利指起卸及轉運貨物時之手續而言也起重機駁船各碼頭間之水道及碼頭與鐵道間之交通皆包入此項便利之内碼頭與鐵道間之交通實統指道路鐵道碼頭及其間任輸運之車輛船隻之速度及費用而言現在每噸之轉運費用約爲一兩五錢 
　　（一）碼頭及棧房現在上海港口内所有之埠頭實不敷應用浦江濬畢後當建設較大之碼頭以供大號輪船之需用其地位及與陸地之交通務極便利並當築一大船塢以資應用 
　　（二）起重機上海港内機械的設施應即着手籌備每長百尺之碼頭應置備起重機一架若有精良之機械每日可自一船起重六千噸卽起重一噸半之機械亦能於每小時起六十噸若以四具同時用諸一船則十小時内亦可起重二.四○○噸對於起卸煤斤應有特别之施設異日長江流域煤産發達後此着當更形重要苟佈置完善每小時可起卸煤斤六百噸 
　　爲轉運便利起見在港口内應設浮動起重機多處其大小與式樣務使適於實用若能與拖輪相附工作尤佳 
　　（三）碼頭間之連連接各碼頭間當有良好鐵道及馬路並當與現有之各幹線互相連接該項連續之路線應直達現在浦濱各棚埠之前後若經過河道時應母使其爲其他交通之障碍自遠處埠頭運至上海貨棧可用汽車任輸運之職　　普通需要（一）輸運事務之規劃與獨立關於全埠沿浦之産業及與之相連續之交通事務應專任一官督理之該官對於本港口之發展及航務上之便利當負全責旣負其責則各項改良港口之計劃自可次第實行之矣 
（二）稅關權限問題規劃改良全埠時稅關之權限問題亦應加以討論對於劃捐絶稅區域分隔關　　倒　皆須知以詳確之考慮而同時規劃辦法以作實行之準備本港口之區域並當推廣至吳淞 
（三）全國航務及鐵道这方略中國中北兩部之運輸事業務使集中於上海而以上海爲目的地鐵道路線必使與上海聲息相通指臂相連則海運貨物自將先室上海而後分運於各地沿海各商埠應相約以上海爲共同轉運地點則外洋貨船可以上海爲中國沿海之最後終點矣輪船之滿載貨物者可以其所載盡卸於滬則水脚　可因此滅低矣 
（四）燃料之供給長江流域産煤頗豐當設法使之運滬廉價出售以供船用工程上需用之酒精可由本埠各廠家自製之 
　　煤及流質燃料當有特别之貯積處其容量愈多愈妙起卸工作當以機械任之 
（五）工業區域之稅劃及預留浦江深處之沿岸之地殆皆被業航務者佔盡現在本港口之工業區域爲蘇州河沿岸南市楊樹浦陸家嘴各段輸運貨物皆用駁船或小輪上述區域内凡可用以建設工廠之土地旣已無餘則今後當另闢新地以圖發展種種設備務須完善而與發展港口之主旨相符合 
　　自由貿易港口問題論及上海之發展吾人不可不對於建設一自由港口或劃定一自由區域問題加以詳盡之考慮聞海關稅務司對此問題已有具體試行之辦法云 
　　歐洲自由港口巳不一而足後起者有柯本海近CoPnehagen曼爾謨Maleno司多克耗姆Stockholni等該數埠内皆有自由區域收效極佳 
　　美國擬將紐約紐渥令司舊金山及其他數大埠劃爲自由貿易區域現正積極進行經此改革後美國之出口業可望大有發展也 
　　中國將各口岸解放之後能否收美滿之效果實爲疑問然以航務工業而論則大有研究之價值建設自由港口後船隻可免却種種繁節而省却許多時間工業亦隨之而發達勞工之需求將且形增漲矣 
　　上海自數方面觀之實有改革之必要惟是否將全埠解放或覓鄰近一地若吳淞上海間劃爲自由區域或另壽他道以實行此策皆足爲考慮之資料苟實行後二項則對於海關所轄地段之種種施設亦應詳加研究者也 
　　上海爲沿海太埠而又爲工業中心其工業區域應與輸運事務上各項施設連爲一氣此層極爲重要現在上海廠家輸運原料皆用駁船（亦有用駛行南北洋之輪船者）出品仍由駁船運至大輪工廠往往有孤立郊野無馬路與外界相接者故嗣後各廠應竭力設法與馬路鐵道或海輪有妥善便捷之交通俾不感輸運遲緩或運費昂貴之困難爲便利工業起見可在本港口内劃出一區通以馬路鐵道並爲之預留埠頭貨棧等之地基凡徒事於工業者可在是區内擇地設廠以享受輸運上之便利焉（全文完） 
　　上海物價表本表如有欠正確處請各界函知白克路侯在里内七四五號本處當即更正財政部駐滬調查貨價處報告 
貨名糧食類高常河下白米高常河下白元單位擔　 
躉售八月第二週九日至十五日止兩錢分釐一○.七五九七.一二四 
時價八月第一週二日至八日止兩錢分釐一○.七一○七.八五四 
漢口小麥擔二.七五○二.七八○　製綠兵船麵　包二.二○七二.二三二蕪瑚燒　擔二.九八○二.三八○火車河南黄荒擔三.一五○三.三五○漢口蠶荳擔二.一五○二.一八○亳州一等芝蔴擔六.七八○六.七二○牛莊荳油簍一○.一○○一○.一○○華豐麩皮小包一.八二五一.八五○ 
[其他食物類]  
牛肉磅○.一二三○.一二三羊肉磅○.一三○○.一三○猪肉磅○.一九九○.一九九　花魚磅○.一五九○.一五九鴨隻○.三六三○.三六三鷄蛋打○.一三八○.一四○香蕉磅○.○三九○.○三九　打○.七九九○.七九九梨子磅○.○六五○.○六五羅葡二梱○.一八一○.一八二馬鈴薯擔一.一九九一.三○九牛奶（外國乳棚）瓶○.一四五○.一四五　門鹹魚擔四.六○○四.七○○十號荷蘭赤糖擔一二.三○○一一.六○○廿五　蕪蘭細砂白糖擔一七.二○○一五.五○○三温半太古白糖擔一四.五五○一三.七○○八號車白糖擔一四.四○○一三.六○○海帶（根室）擔三.六○○三.六○○老牌飛應煉乳箱一一.五○○一一.五○○出辦龜赤參擔三五.○○○三五.○○○中號十番有刺黑海參擔九四.○○○九○.○○○黑胡椒（黑大）擔一四.一○○一四.五○○綠茶（珍眉）擔四五.三一八五○.七五○綠茶（元朱）擔三八.○○○四一.六二五紅茶（祁門）擔二六.○○○ ... ...紅茶（寗州）擔二○.○○○ ..... 
[疋頭及其原料]  
十四磅喂　原粗布疋六.八五○六.八五○十四磅人塔原粗斜疋七.四五○七.三五○十三磅九龍原粗布疋 ... .....十三磅龍C原粗布疋 ... .....八四鷄心原布疋五.二七○五.二九○八四藍七子原布疋五.七七○五.七二○八四東方朔原布疋五.二○○五.二○○八四牛童原布疋五.一五○五.一五○四十隻松鼠原細斜疋八.一○○七.九三○四十電車原細斜疋 ....八.四○○四十劉軍原細斜疋八.二○○八.二○○四十人面原細斜疋七.五五○七.六五○四十雙童原細斜疋七.二五○七.二七五四十竹虎原細斜疋七.五○○七.六○○四十老人槍白布疋一○.○九○一○.二四○四二空城計白布疋一○.一七○一○.一八○四十郭子儀白布疋 ....一○.二○○四十弓美人白布疋 ....一○.一○○四十鳳凰原粗斜疋 ... .....四十藍象原粗斜疋 ... .....四十飛魚原粗斜疋 ... .....二十四猪牌漂標疋三.六二五三.六五○二十四菊花原標疋三.三七五三.四○○十二支紅大班棉紗包一六三.○○○一六三.五○○十六支水月棉紗包一七○.五○○一七四.○○○十六支寳鼎棉紗包一七二.五○○一七五.五○○平松A23絨線磅二.八七五二.六七七芝川PA.113絨線磅二.三○○二.○五○通州棉花包三二.二五○三二.二五○上等白廠紅擔一一六○.○○○一二四○.○○○中等白廠經擔一○六○.○○○一一二○.○○○下等白廠經擔八八○.○○○九四○.○○○九江苧蔴擔一七.二○○一八.二二○　　五金類 
日立紫鋼錠擔二三.五○○二三.五○○粗細黄銅條擔三二.○○○三二.五○○徑二吩至一吋竹節鋼條擔一○.○○○一○.○○○長一吋至六吋花旗釘桶一○.○○○一○.○○○B.H.P.澳州青鉛條擔一一.五○○一一.五○○九十磅馬口鐵片箱九.五○○九.五○○九號及十號白鉛皮擔一八.○○○一八.○○○徑四吩至一时二吩孟林元鋼擔六.七五○六.七五○湖南純銻噸九五.○○○一○○.○○○漢冶萍生鐵塊噸五○.○○○五○.○○○　　燃料類 
頭號杵島煤噸一五.○○○一四.七五○頭號金田統煤噸九.七五○九.七五○頭號紅　噸一○.五○○一○.七五○頭號開平火車塊煤噸一二.○○○一二.○○○二號井徑統煤噸一一.○○○一一.○○○頭號開平屑噸八.五○○八.五○○頭號梅溪和炭擔○.五五九○.五四五柴五十捆○.七二七○.七二七船牌洋燭（　二兩）箱三.五九九三.五九九魚脾火油箱三.九六三三.九六三老牌火油箱三.九六三三.九六三漁樵火柴箱二七.二五○二六.七五○　　火柴箱一○.七五○一○.七五○　　建築材料類 
36X24美國玻璃片箱一三六.二五一三.七五○36X24日本玻璃片箱一二.八七五一三.三七七14至15呎力料花旗松千方呎七○.○○○七○.○○○東洋白松千方呎四五.○○○四五.○○○方料暹邏柚木千方呎一八五.○○○一八五.○○○長十六呎以内新加坡梗白板千方呎七○.○○○七○.○○○鳥牌漆油桶五.二五○五.二五○A字漆油桶九.○○○八.九○○海風水門汀桶三.七五○三.六五○啓新水門汀桶五.三○○五.二○○開平火磚千塊七九.五○○七九.五○○天津空心磚千塊五七.○○○五七.○○○天津紅瓦千張六一.○○○六一.○○○頭號老式中國瓦萬張三三.四四二三二.七二六　　工業用品類 
硫酸箱七.二七○七.二七二阿摩尼亞噸二○一.五九二二○一.八一一淡輕四綠箱二五.四四五二五.四五三太陽牌漂白粉（中等）箱六.六○○六.六○○鹽硝百磅三一.九八八三一.九九九燒碱（中等）擔七.○○○七.○○○泡花碱（凈）筒三二.○○○三二.○○○　鐵衰奶箱八○.○○○八○.○○○硼酸粉筒六二.○○○六二.○○○硫黄（棒狀）筒一五.○○○一五.○○○雙鴨直接朱紅斤二.○○○二.二○○和合直接淡黄斤六.○○○六.○○○白水灘直接靛藍斤三.二○○三.二○○福壽硫化元色擔三七.○○○三八.○○○福壽硫化潮藍擔一四五.○○○一四○.○○○福壽硫化軍衣黄擔四八.○○○五○.○○○飛馬鹽基性洋綠磅四.三○○四.三○○和全酸性硃紅磅一.二○○一.三○○得利鹽基性米黄磅四.二○○四.八○○　　其他物品類 
25X47　美國有光紙令二.一二五二.一五○25X47　日本有光紙令二.一○○二.一○○31X43　美國報紙令四.七○○四.七○○31X43　日本報紙令四.五五○四.六○○文成本　史件一一.四○○一一.三五○柏半太件七.四五○七.三五○美太仁毛邊件九.四五○九.○五○美孚紅車油四十加倫二四.○○○二四.○○○亞細亞氣發油（五加倫）桶四.○○○四.○○○　雙人洋針萬支 ... .....　手槍洋針萬支二.三七五二.三七五一百二十塊祥茂肥皂箱五.○一二五.○三二一百二十塊固本肥皂箱三.七○二四.一八一三十生的蝙蝠牌花洋磁盆打三.○五○三.二五○大瓶三星斧頭白蘭地箱二○.二一九二○.七二六好時火酒箱七.五○○七.五對○五十支三砲臺香烟（普通）千支六.六八八六.六九○五十支前門牌香烟（普通）千支五.三七九五.三八一五百支大英牌香烟（普通）千支三.一○○三.一六三十支老車牌香烟（普通）千支 ....二.三二三淡　浦絲登烟絲磅一.六七二一.六三六五十支大喜牌香烟（普通）千支七.九九七八.二一八五十支長城牌香烟（普通）千支五.三○七五.二七二五百支雙喜牌香烟（普通）千支二.八七九二.九○九五百支大喜牌香烟（普通）千文二.○七九二.一○九洪江桐油桶一一.八○○一二.○○○　　勘誤上期本表牛肉下行價○.二二四應作○.一二四特此更正 
 
 
 
 

Page 23

 
 
   
 
 

Page 24

 
 
   
 
