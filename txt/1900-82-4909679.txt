# 1900 - 82 - 4909679

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[綜紀已亥年本館恊振所籌振事略]  
　　嘗讀後漢書黄香傳曰遷魏郡太守郡舊有内外園田常與人分種收穀歳數千斛查乃悉以賦人課令　種時被水年饑乃分俸祿及所得賞賜頒贍貧乾於是豐富之家各出義穀助官禀貸荒民獲全此民間振荒之始也夫荒政者雖朝廷不可緩之惠澤姬周嘗使大司徒掌之以聚萬民然災有大小地有廣狹發天庾之紅朽施内府之金錢容或有所不足則不得不有賴於四方好善之士慷慨解囊以輔之北史河南王曜子平原爲齊州刺史歳頻不登平原以私米三千餘斛爲粥以全人命宋慕容德豐知慶州改靈州兼部署穀價湧貴德豐出私廪振飢民全活者衆此皆與黄香傳中事後先輝映播爲美談是以國家一遇水旱偏災殷富諸家遂亦不惜以一滴楊枝爲土　細流之助仁漿義粟源源而來中澤哀鴻賴是以存活者歳不知幾千萬輩滬上爲財貨薈萃之處殷商富户大都好義急公每有捐輸倉猝可集故辦振者羣以滬上爲登高之呼本館協振所從諸君子後辦理亦既有年幸四方大善士憫此瘡痍捐貲相助得以蟬聯十餘載免貽爲德不卒之譏獨是天災流行未嘗或息而籌資勸振已成弩末之虞故去歳春夏之間收數尚旺而自入秋以後則捐者寥寥乃知濟衆博施固爲聖王之所病而此區區救人救澈之事亦屬不易輕言嗚呼萬衆嗷嗷待哺甚急欲使之出水火而登袵席仍不能不望於仁人君子相助爲善之心也書曰人之欲善誰不如我惻隱之懷　有同具所有去歳收解清數已隨時列入報章兹再將統年收解清數核算明晣綜紀簡端藉供衆覽 
　一收上屇結存規銀三千九百五十七兩六錢八分四釐 
　一收洋銀一萬六千一百六十七圓八角一分 
　一收所色洋銀一百圓零零八角兌見洋銀九十六圓 
　一收規銀四千四百七十兩零八錢五分三釐 
　一收銅質洋銀一千三百六十九圓六角鎔見規銀三百三十八兩九錢二分九釐 
　一收莊息規銀一百十兩零八錢六分 
　　總共收規銀八千八百七十八兩三錢二分六釐 
　　　　　洋銀一萬六各二百六十三圓八角一分扯作規銀一萬二千零五十一兩六錢九分四釐 
　　兩共合規銀二萬零九百三十兩零零二分 
　　一解東振一批規銀三千兩 
　一解皖振三批規銀六千兩 
　一解河南柘城一批規銀四百兩 
　一解河南開　一批汴平一千五百兩合規銀一千六百二十兩 
　一解江西一批規銀一千兩 
　一解紹屬新嵊三批規銀三千兩 
　一解紹屬諸曁二批規銀三千兩 
　　共解規銀一萬八千零二十兩 
　　除解凈存延康莊規銀二千九百十兩零零二分 
今者東省濱州爲水所漫以致濟陽章邱蒲臺等處隄岸相繼陸沈告振之書急如星火而印度又自前歳起旱　爲災赤地萬里餓殍載道觸目可憐英國律師担文君接印督告災電音心焉憫之訂成捐册寄本館協振所懇爲勸捐回憶光緒十四五年間我蘇皖山左均被水災英國新加坡總督施密司君及倫敦府尹威德海君參賛瑣羅比君在倫敦香港新加坡麻六甲檳榔嶼等處集銀數十萬兩交担文君轉交江海關道彚解災區俾數省窮黎得免委身溝壑元元之衆受賜良多今彼旣亦降鞠凶而我反袖手坐視如傳所謂晉飢秦輸之粟秦飢晉閉之糴不特於交際之情有所未洽卽揆諸上天好生之心帝王一視同仁之道當亦有所歉然我中國二十一行省之中不乏明理之士好施之人諒能　域不分福田廣種俾本館協振所得以聚沙爲塔集腋成裘各給其求全海内外飢黎之命不禁延頸以望之稽首以祝之 
[鐵路記里]  
　　法字報云中國所築鐵路其已成者約共五百八十八基路米按一基路米合中國三里之譜此外築而未成者四千二百十三基路米計定而未築者六千六百三十九基路米共計一萬一千四百基路米其中利權屬德者七百九十八基路米屬美者一千二百九十九基路米屬英者二千二百二十七基路米屬比利時者一千三百基路米中國自主者一千零八十四基路米屬法者七百七十九基路米屬英德兩國者一各一百十三基路米屬中俄兩國者二千八百三十八基路米 
[海防法政]  
　　廣州博聞報登安南海防來信云法員初擬徵收入口牛稅每頭抽洋銀一圓嗣各報互相識論咸恐商人裏足不前遂將此事作爲罷論目下法人方在鴻基及諒山兩處招募華兵若干名 
[接統防軍]  
　　杭州訪事人云浙省新左軍四營駐紥台州本由海門鎭總兵余瑞廷總戎統領去年總戎奉 
 
 

Page 2

 
 
旨署理浙江提督引軍由劉景韓中丞札委行營營務處前雲南鹽法道鍾厚堂觀察接統本月某日觀察陡患中風騎箕而去禀報到省中丞卽札委候補副將李協戎加典代庖 
[江南商務總局章程]  
　　明商筆一凡借本及存人貲本與糾立公司營運商業者如果侵蝕貲財託名虧折專支濫用倒閉捲逃一經於繳到欠疑内十分提一歸商局充公一凡以低僞貨物假冐招牌仿帖有礙本人聲名事業者經本人查獲實據控告審實按照詐僞律分别所冐事業大小本人受累輕重辦理其代作牌帖人分别知情不知情酌量查辦封罰欵項充公一凡商業行户藉勢爭利把持市面經人控告審實按律分别罰辦罰欵充公一凡因商業先在地方官衙門涉訟書差苛索有據一經控告到局卽由局移行地方官覆審得實追贓給還本人仍按情罪輕重由該管州縣分别懲辦如涉廻護申詳通商衙門察究一凡商販經過關卡除貨物照數遵章完納稅釐外如有司事扦手巡丁藉詞多載隱漏留難需索一經控告到局卽由局移提司事扦巡交地方官審實追贓給還本人仍按情罪輕得分别懲辦如該關卡庇護或地方官瞻徇申詳通商衙門察究一凡華商與洋商因錢財涉訟者由本局律師會同租界發審委員審明分别辦理其律師訟費堂費隨時由商自行訂給○開商學一凡商人願仿西法自行捐貲設立學堂講習商學者報明本局立案俟有成效分别捐貲多少照章詳請商憲奏咨給獎一凡商人子弟在本國商學堂畢業願往各國考察商學以求進步者由本局詳請通商衙門給予奬牌咨送駐紥各國出使大臣送該國商學堂學習一面呈報總署立案俟該學生畢業咨回作爲本局考察商務員司來往資斧於本局罰充公欵内酌量撥給其在外洋商學堂火食零用仿照西例學生自備○廣商報一凡有關商務諭旨南洋及各省商務奏議並本局公私文函分期編錄一凡進出口貨物由稅務司按旬申報由局詳譯以便年終查考一凡西人專門商學商法及理財富國學等書分類附報譯編一凡每期商報除寗屬各州縣由本局札發外其蘇安西各屬詳請商憲札飭各該藩司分别轉發大縣十二分中縣八分小縣六分報費由各藩司彚解本局一凡日報刊登條陳章程及各業告白外來登報者照申報例收半價 
[躉船轇轕]  
　　蕪湖訪事友人云去年德商瑞記洋行添設輪船兩艘往來長江各埠與招商怡和太古三公司齊驅並駕爭攬利權今年復由上海帶一躉船來蕪初擬停泊三公司各躉船中間嗣以各躉船報事人不允遂改泊鴻安躉船之左旣而關道憲吳季卿觀察查知彼處有碍常關榷政函請新關稅務司墨君傳諭瑞記執事西人移泊太古躉船西首瑞記管理躉船之某西人以是處距市較遠堅執不從墨君怒不准開艙起卸貨物瑞記執事西人遂飛禀上海德總領事申請駐京德使保護墨君亦飛禀駐京總稅務司赫鷺賓　憲請秉公核奪旋奉回批飭與監督另籌善法俾早結案墨君乃函請觀察共莅常關會勘情形擬就所指移泊躉船之處准其起造碼頭直接躉船以便輪船　泊日來觀察尚未答復未知以後如何也 
[銀行失火餘聞]  
　　京師訪事友人云前者匯豐銀行突告火警皆不知火之何自而來嗣悉當晚煤爐中有火星飛　於地地上徧鋪　氈一經被焚蔓延無際頃刻間灼及樓板事後經理西人怒行中服役之甲乙兩華人漫無覺察扭送右翼署看管迄未開釋所焚房屋曁一切　物不下二十萬金其信函匯單帳簿銀鈔均經携出洋元銀兩向儲鐵櫃中是以毫無遺失 
[金臺夕照]  
　　京師訪事友人云宣武門外果子巷同豐錢鋪自客歳倒閉後所欠各欵尚未理清近者鋪主何某由原籍匯銀一萬五千兩至都並將都中所置房産售銀三千兩有奇禀請北城司指揮陳君理斷某日陳君傳集債主將各欵按照四成給發案遂了結○前以推廣振捐特開加捐花翎一項按照三成實銀核計每枝不及三百金吏兵兩部以名器未免太濫爰於日前會議章程奏請聖明核奪○凡自　溝橋畔乘火車抵津須至豐臺換車並不增取車價故蘆漢鐵路局歳貼津蘆銀二萬兩然貨客往來殊多不便近者比人請之總署擬自蘆溝橋東將鐵路接至廣安門外自建車站以利轉輸 
[珠江談屑]  
　　廣州訪事人云本月十二日法國使臣畢君乘舟到省命駕赴督轅拜會李傅相傅相迎入花廳茗談良久翌日卽赴公館報謁并設筵欵之把酒清談頗盡東南之美○東江土匪及三點會匪勢甚猖獗日來各處紳耆紛紛赴督轅禀請派兵往剿李傅相允之札飭駐惠州之練兵兩營提標五營曁忠州協所部二營抽調若干赴惠州所屬各匪鄉分三路進剿東江上遊河源永安龍川等縣由陸路提督張軍門辦理東江下遊一路委惠州協梁協戎會同縣主辦理惠州西江三多祝高潭浦心李坑厄等處委朱恊戎辦理均於二月朔日啓行如此雷厲風行跳梁小醜不難悉數殲除矣○粤撫以盜匪衆多非多添募勇丁不敷分布奈刻下糧餉奇絀籌欵艱難因復徵收海防經費以濟急需特委李恊戎辦理協戎開辦以來頗爲棘手○永安堂商人某甲承辦廣東全省烟膏釐捐與省城烟膏店敬信互相搆訟因永安堂領有善後局小諭准其到店查帳而敬信不允永安堂遂以抗捐等詞禀縣某日縣主傳兩造到案多方開導定擬每月售出烟膏若干至月杪由店主結算送永安堂核收現已　相允洽矣○本月十三日爲波羅廟紳誕辰此廟離城三十餘里屇期建醮酬紳頗爲熱閙各處民人到廟叅神者帆檣絡繹近有小輪船往來更爲妥便傳聞有傭婦十餘人合雇一船行至中途突與匪船遇致各傭婦首飾衣物被劫一空雖由匪類之多然婦女入廟燒香究非美事也 
[鷺江鯨浪]  
　　夏門采訪友人云虎頭山一帶日本租界已於去年劃定至本月十六日始由日領事某君會同厦防分府某司馬命駕前往高揭旭日徽章猶恐百姓譁囂特調某兵艦水師五六十名沿途護衛○昔年厦門太古洋行執事人欲在行前海岸建築輪船馬頭地方官仕而阻之蓋恐有礙於駁船及小划船生計也旣而太古主人禀商駐厦英領事照會道憲一再熟商至本年始議定隨涓吉本月二十二日興工○厦門訟棍莊某遇事生風無惡不作前經署厦防分府駱司馬訪拿懲儆甫釋出卽朦充石潯司巡檢署書吏由是恃有護身符在更勾串差役訛詐鄉民被害之家咸欲寢皮食肉不知堂皇高坐者何以竟寂無所聞也○月朔迄今無日不雨寒風凛烈重裘不温節近清明忽變爲三冬氣象天時不正衛生者所宜加意防維也 
[上海官塲紀事]  
　　新委洋商租地會丈局員伍遂初太守籌餉貨捐局會辦劉宣甫大令均於昨日命駕入城赴各衙門拜謁至敬業書院時適代理上海縣篆務之戴子邁明府赴江寗公幹未回由家丁擋駕○日前代理上海縣篆務之戴子邁明府命駕赴金陵公幹兹已事畢定於昨晚回申昨日午後縣署各執事齊赴碼頭迎迓○新委署理華亭縣篆務之林霨泩大令丙修禀辭諸大憲由省赴松江履任日昨道出申江命駕赴道轅謁見余晉珊觀察旋詣各署投刺 
[被盜請勘]  
　　昨有鄉民何鴻珂者偕十六保十九圖地保吳金泉投上海縣署報稱家住本邑南鄉閔行附近南荷港橋鎭本月二十七日之晚有盜匪三十餘人敬扉而入刼去洋銀七百三十八元衣物若干並被拒傷爲特開單報請蒞勘等情帮審委員吳端甫明府諭俟戴明府回申履勘緝捕 
[上海求志書院庚子春季課題]  
　　經學題月令八七九六皆舉成數五獨舉中數說春秋二三月書王說備三恪解在九刑解 
 
 

Page 3

 
 
史學題唐宋相臣考唐宋疆臣考金谿姚江學派考東林復社始末考掌故題　詩學案定宇學案校勘各家考叢刻目錄考算學題小於半球之截體内容等徑五圓球問如何排列可得最大容球徑并有球徑截而徑求最大容球徑之公式若何如前題增作六圓球問同前大於半球之截體内容等徑五圓球若截體略大於半球其排列公式仍與前同不過正負略異若截體再增大則必改變排列故公式亦不同問公式又若何并求改變時截高之限今有句股直積六除之再减二百四十與十三事相并等只云句弦較自乘内减股較自乘以减弦得黄方問三事各若干輿地題魯頌錫附庸說春秋新城新密經傳異文說孟子費惠公考裨海大瀛海考詞章題其數八賦以八風從律而不姦爲韻恭讀上諭端學術以正人心謹紀七律二首禹貢貢物讚用郭景純山海圖經讚體柳集有童　寄傳蘇集有劉醜厮詩二事相類合賦一詩無論遠近均以題目載入申報之日爲始繳卷限兩月截止逾限不收 
[擬逐賭徒]  
　　昨報紀南市鐵錨弄金德元秤店主糾集劉盤龍一流人作四君子戲十六鋪巡防局委員楊聘侯二尹知之驀地前往掩捕當塲拘獲賭徒林阿炳丁金海胡三海等帶回研訊供出爲首之人林其姓崇華其名業已畏罪潛逃不知蹤影兹悉林崇華在金德元秤店内效梁伯　之賃廡而居此次大開博塲實非由金德元秤店主所糾合事後店主以林胡行妄作累及聲名如尚容其寄居未免難安兎窟因擬下秦王逐客之令俾不至如鳥鼠同穴馬 
[研究起火]  
　　本邑英界大馬路保安司徒廟被火情形前曾兩紀於報兹經保安善堂某董事查悉廟中司閽人王子慶失於覺察致肇此禍因卽投報捕房前日捕頭令包探趙銀河將王拘解會審公廨讞員翁笠漁直刺訊供之下飭押候晚堂訊辦至晚倩襄讞委員張柄樞司馬研訊王子慶供稱是日之晚廟中自住持以下諸羽士俱因事外出適有香客入廟求籖焚化紙錁致兆焚如小的施救不及實非失於覺察乞恩鑒宥張司馬判令荷校十天發捕房門前示儆 
[誘拐送縣]  
　　浦東三林塘農夫姜榮昌生有一女年已及笄傭於本城某姓家近被西門内夏姓家庖丁陳子山誘匿姜四出訪尋杳無蹤跡前日與陳邂逅相遇遂扭至十六鋪巡防中局控訴局員文斌臣二尹研訊之下以事關誘拐未便從寛卽命移送上海縣署申請代理縣篆之戴子邁明府澈底根究 
[移提兇黨]  
　　本邑小東門外法租界花烟館鴇兒王陳氏卽王巧林虐斃揚州烟妓小紅解經公廨讞員朱森庭明府研訊并查悉王鴇前曾虐斃金寳鳳寳二妓至此已　三命實屬罪不容寛及嚴究小紅屍棺所在王鴇供稱　日倩南市王家馬頭周湧盛棺木鋪主周阿掌代爲收殮卽由彼雇人舁往某處寄厝此已見諸昨日報章矣既而明府以此事苟周與七十鳥何甚糾葛何至揷身多事此輩玩視人命一至于斯非提案研求難成信讞爰命包探嚴頌眉持名片至十六鋪巡防南局禀請派勇申協提局員曾二尹允之立飭地甲裘鎭協同前往查明屍棺所在並將周拘獲交嚴探帶回法界捕房歸案訊辦 
[續訊惡鴇]  
　　本邑法界小東門外某花烟館惡鴇上巧林虐斃烟妓小紅事爲包探偵知拘解會審公堂迭經讞員朱森庭明府訊供飭押候補提人証並吊出私刑所用之火籖等物聽候覆訊核辦此已紀諸報端矣昨日明府會同法總領事署何繙譯官升座包探將王鴇所私之王桂林及醫生戎萬春棺木店主周阿掌扛夫薛成立等一干人解請覆訊明府謂王鴇前堂供認醫生代雇扛夫將小紅棺木舁出厝儲荒阡今查明實係棺木店主雇人扛去所供不符必須撤底根究戎萬春供稱小紅腿際潰爛倩小的醫治屬實明府問究竟因何致死戎供小的未知其詳烟妓許金鳳供鴇婦屢以火紙燒灼小紅兩腿日漸潰爛故請醫生調治周阿掌供小的在王家碼頭開設棺木鋪王巧林購得棺木一具計洋銀十三元囑小的雇人扛去　成立供小的代扛棺木時已在深夜小紅死後並不裝裏卽用隨身衣服入棺明府與何繙譯會商之下以周阿掌不應代雇扛夫實屬冐昧著押候交保戎萬春薛成立一併交保出外聽候覆訊核辦惡鴇王巧林飭句探帶出查吊火籖等物及小紅賣身筆據候備文移送上海縣署辦理 
[成子眷屬]  
　　日前妓女王金玉奔投英美租界公廨求准從良讞員翁笠漁直剌飭送棲流女所留養擇配兹有張少卿者具禀到案求准娶以爲妻直刺倩襄讞委員張柄樞司馬傳集研訊張少卿供稱小的係無錫人現在蘇州閶門外山塘開設京貨店願納王金玉爲室叩求恩斷王金玉供小婦人矢志脫離苦海願嫁張少卿爲妻求恩俯准張司馬令張少卿出洋銀六十元給棲流公所作爲善舉張允之遂與金玉叩謝而退 
[上海縣署瑣案]  
　　著名流氓顧阿六混名小八哥專在西門外羅家灣一帶效翦徑賊之行爲黑夜攫人衣物去年經署理縣篆王欣甫大令訪聞拘獲懲辦及釋出後依然恬惡不悛近與同黨張杏寳混名小鹽金荳者强姦也文文之甥女尹朱氏趙投縣喊控代理縣篆之戴子邁明府飭差拘顧張兩犯到前日由吳明府研訊趙供日昨小的與甥女尹朱氏由引翔港來滬行至水仙菴後突遇顧等四人將小的身畔洋銀五元六角悉數攫取並强拽甥女而去小的上前喝阻顧持刀恐嚇小的畏懼不敢窮追尹朱氏供小婦人被四惡棍拽至某姓家墳墓之旁先將臂上銀釧攫去然後按倒行强小婦人清白之軀遭此污辱務求照律嚴懲明府判將顧責五百板張責四百板以頭號巨枷枷示頭門兩月期　再行核辦並飭差補拿在逃之二犯窮治尹朱氏交趙文文具結領回○縣差陸福因事往浦東行經六里橋見蔡桂全向湯金生借貸不遂肆意兇毆因之拘獲解案禀訴情打前晚吳明府升堂研訊蔡供小的在是處開設茶館湯欠小的茶錢故向索取並未行兇明府判笞責三百板發小南門枷號一月○姚巧觀控被張阿炳戳傷并傷及妻子等情經吳明府研訊姚供小的以駕船爲業昨日船泊馬頭張忽掉駁船前來致相　摘小的夫婦向之理論卽被用刀將妻子戳傷并傷及小的臂上求恩訊究明府飭仵役騐得姚臂上受有微傷判將張責二百板枷號一月發十六鋪示衆 
[上海巡局紀事]  
　　徽州信客明月琴由皖江故里作歇浦寓公在南市老白渡大順堂客棧中暫寄萍蓬之跡魚書雁帛儲滿篋中守信尾生固非殷洪喬之繼起同寓人吳木生疑係貲郎突生歹念毁門而入擬竊金銀不圖除衣服外别無長物不覺大失所望遂將衣服竊負而逃棧主婦某氏知之扭送十六鋪巡防局局員文斌臣二尹研訊之下查得失主已往他埠不能對簿命押候胡到案然後核辦○有王鶴生者不知作何生涯賃廡行仁馬頭某姓家栖其梅鶴日前鄰右柴店主李順寳向借木桌王以五家之誼概然允之詎料李竟久假不歸王妻戎氏遂於前日往索一言不合遽肆忿爭致氏失去銀釧銀簪等物控經十六鋪巡防北局委員楊聘侯二尹集訊李兇横無理二尹命責八十板王妻失物　憑不子追究○前有秦某者止宿王家馬頭聚順棧内失去洋銀數十元遂控諸十六鋪巡防南局局員曾二尹提棧主婦某氏研訊氏以實不知情一再籲求寛宥秦憫其無辜被累自願認虧禀請免究二尹准之 
[馬路工程局紀事]  
　　　工唐春林被同業王小扣仔糾同袁丫頭毆傷由四十號巡街捕入捕房捕頭令押解馬路工程局局員程雨村大令研訊之下判將王袁各責二十板飭其安分切結從寛開釋○昨日清晨有一溜韁馬揚　飛馳某號巡捕見之恐肇禍端牽入捕房捕頭據情禀知工程局　程大令未幾　主　　具領大令惡其不早覊勒　罰洋銀二元以儆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂會訊案]  
　　日本商人吉川林吉投本國領國署控舟子趙明義承裝紅沙泥私取護照旗章逃逸不知去向請提掮客徐子餘保人張四照訊究日領事松村君據情照會英美租界公廨讞員翁笠漁直刺准卽飭提徐張到案前日午後三點鐘時偕松村君會訊吉川林吉供去冬十月禀由前道憲蔡觀察給護照一紙旂兩面並照會六合縣准在縣境裝運紅沙泥來滬言定由趙承裝徐張作保堂付洋銀兩元並護照及旗詎料趙一去不回應請飭保人尋覔並著賠折耗洋銀一百五十五元徐子餘張四照同供當時雖曾擔保然趙現在逃往何處實不知情請寛限尋交直刺與松村君商議再三子限二十天交到趙明義否則分作三股賠償 
[英美租界公堂瑣案]  
　　包探張全林禀稱昨日鄉人某甲肩負棉花來滬求售行經新閘被北卡委員王老爺及巡丁陸阿二車夫王阿福扣住勒令納捐小的以其有違租界章程爲特拘案請訊惟甲急欲回里不及來案備質王供職員奉道憲大人札委辦理此卡事務因見甲漏捐是以將花扣留陸供小的在局爲巡丁王供小的係車夫又同供小的等均聽局員老爺指揮求爲恩鑒襄理讞政之張柄樞司馬商之白繙譯著一併留候禀明道憲再行核辦○日昨匪人鄭阿七騙取通源錢莊學徒張林發洋銀一百元旋復誘至虹口圓通寺附近荒僻之處推入河中報捕後經包探費阿銀拘獲解案請究張投案訴稱昨日小的懷洋銀一百元至某鋪兌換小洋銀適遇鄭阿七謊稱伊家中藏有小洋銀囑小的往兌小的隨至虹口圓通寺左近被鄭將洋銀攫去推小的入河上幸經人救起不致殞命今既獲案務求嚴辦鄭供小的與張素識何借洋銀一百元並無圖害之事司馬著押候追繳洋銀再行核辦○包探竇如海禀稱華良卿私將廣學會所印天文地毬圖託文海堂主陳新堂翻印經會中洋人查知投報捕房捕頭令小的拘案請究廣學會洋人投案請卽嚴懲華供是圖風行已久並不知是廣學會原本故敢重刊藉圖微利陳供此圖係代華刊印餘不知情司馬判將華管押兩月陳具結斥釋○三百六十八號華捕拘送賭徒陳阿生到案禀稱此人誘令藩高才入局聚賭潘不允遂將其棉襖褫去經小的拘獲解案請究潘高才投案申訴前情陳供小的雖曾誘賭並未褫衣司馬判責三百板枷號一月以儆○包探趙銀河拘解竊賊王金寳到案禀稱此人竊取吳李氏家木質報時鐘一架經小的緝獲人贓解案請究吳李氏投案請領失贓王認竊不諱司馬判責二百板贓給還失主 
[法租界公堂瑣案]  
　　陶士楨前控徐馥山許仁章結欠會項洋銀一千餘元迭經讞員朱森庭明府訊究押追昨日明府將徐馥山交法界車寓主饒榮亭保出許仁章交徐轉保出外帮同清理摺子一扣給徐帶去○徐阿三董大元朱陳氏控車夫趙大連次行竊東洋車上篷帳及鐵器明府著補提車主訊核昨日堂期包探傳車主王顧氏到案明府判罰洋銀三元分給失主趙大重責四百板○某店學徒許百福前控聞金福糾賭騙去洋銀二元明府著押候交還昨日復訊判責二百板○宋野生前控湯倪氏誘妻藏匿明府著押候查明復訊昨日包探禀稱查得宋妻於某夕偕湯倪氏出外觀劇一去不歸明府著將氏交的實人保出限十日内帮同緝獲○騙子秦夔生改稱陳連生偕同黨劉順卿至吉祥街七十七號門牌陳益裕廣東竹布店選購竹布數十匹計價銀四十九兩有奇囑送裕泰新報關行代報關稅及竹布店夥偕學徒送去由劉順卿接收付以後馬路延大錢莊票銀一紙店夥令學徒守候持票前往照對知係僞繕立卽折回劉已知風逃逸遂將秦夔生及布一併送入捕房昨日堂期解案請訊明府飭探將秦帶出指尋劉到案究辦竹布先給失主領回○張洪千聲稱弟婦張邱氏於正月某日來滬被同鄉人張阿二誘入野雞妓院爲倡身染毒瘡現已回去特將阿二送案請辦明府判責五百板○王阿四控稱張阿富借去洋銀一元向索不還反被咬去手指明府著枷號二月芿滿重責一千板○包探禀稱温州人朱平治年約十餘歳前日迷失路途由巡街捕帶回捕房今特解請安揷明府著暫留候查如無人認領當出資送回原籍○包探禀稱劉山寳手持烟槍一枝深夜在途彳亍形迹可疑是以拘案請訊劉供小的在自强軍營當勇烟槍實是已物旋接前任臺灣巡撫邵中丞來函内開烟槍共三枝由某官附北京論船帶來在馬頭上失去遂著押候追贓復核○包探禀稱積竊唐德富深夜圖竊在身畔搜出賊具是以送案請辦明府判責六百板○包探禀稱范富春竊取北京輪船上衣包絨毯是以拘案請辦明府判責二百板○包探禀稱車夫張富泉行竊絨毯一條緝獲人贓解案請辦明府判責一百板○包探禀稱李阿四在太古馬頭竊取荳餅二塊是以解案請辦明府判責一百板 
[美租界捕房紀事]  
　　昨日清晨寍波人李袁氏乘一千八百四十三號東洋車行至蜜勒路轉角處適某西人之車迎面而來疾如飛隼致將東洋車撞顚出傷及頭顱血流被面西人之車早已乘間逸去氏無奈投捕房聲訴捕頭騐明傷勢令送至同仁醫院醫治一面倩包探查明肇禍之人以便解送該管領事署禀請核辦○著名惡棍中有綽號皮鞋錦山者横行不法罪惡如山日昨鄉民陸某不知如何逢彼之怒被曳至鄉僻處勒索洋銀數元陸恐遭毒手如數付之嗣以心不能甘奔赴捕房聲訴捕頭允卽緝拿以便解送公堂禀請讞員翁笠漁直刺訊辦○積竊趙榮生家居滬北天通庵左近前晚闖至崑山路某洋人花園内圖竊適爲包探沈秋濤所見拘入捕房捕頭令押候解送公堂禀請懲辦○昨日亭午時外虹口某船塢工人翁阿五乘散工之際竊取舊銅數磅而出適爲管門之印度人所見扭交一百八十四號巡街捕送入捕房捕頭令押候解送公堂禀請訊究○昨日無賴沈小大楊桂生向鄉民何永生訛詐洋銀數元楊忿甚投捕房聲訴捕頭允既派探查拿以便解送公堂禀請究辦 
[皖省官報]  
　　二月十七日委辦運漕厘卡知府龔鎭湘到前渦陽縣歐陽靄辭新選繁昌縣陳元弼知奉委發審局學習頴州府通判李萬淮到知縣董玉書辭赴含山公幹府經喬仁鑑奉委解老相營餉赴金陵巡檢李宏猷赴官洲丈地回○十九日委辦街口釐卡知縣查光華禀到候補知縣趙元熙辭奉府委赴桐城訉案羅賀瀛　試巡檢李鑒辭赴安六吳溢唐知奉府委代理望江華陽司馮葆眞謝行知咨補無爲奥龍司○二十日府經喬仁鑑辭解老湘營餉直隸州判王廷樞知奉批准赴太平府差遣巡檢會汝舟知接查北門城差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
