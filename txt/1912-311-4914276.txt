# 1912 - 311 - 4914276

 

Page 1

 
 
時評 
[主戰說（無名）]  
　　俄蒙侮我若此而以主戰爲非者是無人心也然中國困難若此只倡主戰之一說而不爲國家肩主戰之大任者是尤無人心者也何則戰必有兵主戰者必爲國家任當兵之義務或爲國籌用兵之方法戰必有餉與械主戰者必爲國家任籌餉與械之方法義務戰必涉外交主戰者必助國家以聯絡各國之外交戰必及於其外種種之關係主戰者必助國家以盡力關係一切戰事之行動夫然而後戰乃功主戰乃有效倡主戰爲不虚 
　　若人皆曰戰而我亦曰戰所以作戰之方不知所以備戰之事不聞不問是猶是一閧之氣趨時之談對岸觀火之成心於事實仍無當也 
要件 
[法院編制法施行法修正案駁議旅京法律畢業王錫蠻擬（續）]  
　　（一）按外國法政本分法律政治經濟等科本欵　稱在外國修法政之學證以第一欵所列外斷無修法律學者在内當然係包括政冶經濟兩科而言夫政治與法律雖不科楷去尙不甚遠單純習經濟科者與法律學科不相聯　當然不能入司法一途故對於修政冶學者附以法律敎授年限年爲清　法學之徑塗然後俾充司法官尙不失爲權宜之策分科性質旣相逕庭自無變通之餘地敎授條件當然無所用之故本條法政當以學政治者爲限而學經濟者不能攙入　文應明定爲修政治之學以與前條修法律之學對舉斷不宜以法政二字含混規定强紊經濟法律爲一途使司法上性質不明生出種種之　害此本條之宜條正者一（未完） 
 
 
 

Page 2

 
 
命令 
[十一月十六日臨時大總統命令]  
　　特任陸徵祥爲外交總長此令 
　　任命張錫鑾爲奉天都督張錫鑾加陸軍上將銜此令 
　　任命張元奇爲福建民政長此令 
　　陸軍中將張紹曾何宗蓮均加陸軍上將銜此令 
　　任命陳文運爲陸軍騎兵第一旅旅長此令 
　　領參謀總長事黎元洪呈請任命吳垚爲貴州陸軍測量局局長林肇民爲福建陸軍測量局局長應照准此令 
　　領參謀總長事黎元洪呈請任命井介福爲山西陸軍測量局局長應照准此令 
　　陸軍部呈核議直隷都督呈請以張紹緒補遵化營游擊擬請准補等語應照准此令 
　　陸軍部呈核覆甘肅都督請以馬麒補副將崔正午調補副將馬國良劉　舜馬麟補參將方振海于文昭丁啓祥文海張順元張繩祖王得有補游擊韓正德馬永祥候補游擊練生科馬萬傑馬福壽張德霖海亮張煥斗𣓾承恩張科旺彭萬福補都司李宗綱調補都司崔鴻鏡馬同馬國正陳敦儒李電李義林邵鶴年蔣文煥崔集鳳陳紹伯張榮補守備請予准補等語應照准此令 
　　據陸軍部呈稱飛行家馮如失愼殞命請從優照陸軍少將陣亡例給卹並將事實宣付國史館等語應卽照准所請於殞命地方建築紀念碑即由該部行知廣東都督查照辦理此令 
　　國務總理兼内務總長趙秉鈞呈請委任巴哈布襄辦八旗生計事宜應照准此令 
　　奉天都督趙爾巽呈稱現辦新民稅局在任候補道洮南府知府孫葆晉前署交涉司屢次擅發護照任人購運軍火近以患得患失竟敢於軍政各界播弄是非不顧大局請卽予褫職并驅逐回籍不准在奉逗留等語應卽照准此令 
[專電]  
　　北京電俄人在洮南府一带軍隊前已盡回昨得奉天都督急電俄兵又陸續侵入東蒙古政府現擬令駐俄代表向俄政府嚴重交涉 
　　北京電開魯一带蒙匪異常猖獗姜軍統桂題已派右路統領米振鏢带領第十一十二十三十四等營及馬砲兵各一隊准於今日（十七）拔隊啟行防勦　　北京電陸徵祥君已於昨日（十六）到外交部視事 
　　北京電自初八日俄使交來俄蒙恊約後政府因辦法未定迄未正式答復十六日始由外交部照會俄使聲明不能承認并要求將恊約取銷 
　　北京電在京蒙古各王公全體反對蒙俄恊約謂庫倫爲外蒙之一隅不但不能代表全體且不能包括外蒙昨在蒙古聯合會議决斷不承認業已繕成通告遍送駐京各使館切實聲明一面並派員赴外蒙各旂分投運動合力反對 
　　北京電外交部現規定駐外公使資格㈠曾任外交總長曾任或現任外交次長者㈡曾任或現任外交部最高荐任官者㈢曾任公使者㈣現任駐外代表或參贊總領事曾以使才記名者日内將交國會會議 
　　北京電閩省新向謙記洋行借欵三百萬元草合同業已議定昨日閩督孫道仁鎭撫使岑春萱均有電報告國務院已交財政部核覆　 
　　南京電第三第七兩師均奉程都督令每師裁去三團第三師係裁交通一團礮兵一團九十兩團汰弱留强合爲一團第七師則裁騎兵一團輜重一團二十五團憲兵二連儘十日内實行刻已列表領餉遣散 
　　南京電滬軍前借商欵屢經上海總商會向部催索財政部現又電程都督就地設法陸續歸結程都督以軍餉尙虞不給安得巨欵償此債項頗形爲難 
　　南京電新委兩淮鹽務銀行籌辦處長孫廷林由京來寗清理裕寗賬欵 
　　南京電浦口市場局員因沈督辦不日來寗昨議決先將寗浦公産地畝劃清界限 
　　南京電江北護軍使劉之潔電商程都督請仍在海州鹽城兩處放米二十萬石出口以濟軍餉　　南京電新加坡領事官胡惟賢昨由京來寗 
　　南京電陸軍測量局副長章煥琪部令取消現已改委該局製圖課長 
　　福州電福建鎭撫使岑春萱今日（十七）啟程回滬 
[特約路透電]  
　　東京電據政界宣稱美國駐比公使安特仙君已任爲駐日大使以繼白利安君之任白氏已辭職 
[譯電]  
　　倫敦電希臘艦隊已佔據芒特沙斯半島倫敦市長公署已開捐賑濟平民之爲戰事所累者 
　　君士坦丁電據政界消息芒軍七大隊進攻卡卡里克及斯克太里之高岡已爲土軍擊敗遺下死屍百具 
　　柏林電俄國外相通告各國駐俄大使略謂俄國對於亞特里的克問題並無讎抗之意聖彼德堡某報載有該相之宣言謂俄内閣　議不以與奥政府牴牾之訓令致與駐大使意奥兩國已向芒台里格市政府抗議芒軍佔據阿萊西哇謂列强今均贊成阿爾巴利亞之獨立土布兩國政府雖在磋商休戰問題而布軍　　君士坦丁之志仍不稍怠布軍統將皆不顧俄國反對布軍攻入土京之抗議 
　　蘇菲亞電聞巴爾幹各邦將卽商訂媾和條件答覆土政府承認與否悉聽其便惟須一言而决不得有所指駁俾於磋商條件之際得間以佈置以佈置戰事土政府收到此項條件後須於二十四小時内作覆否則即將續行激戰土政府若能從速承認則可保全君士坦丁京城現信布爾茄利亞並不反對以君士坦丁及逹逹納爾海峽仍歸土人所有云沙太爾茄戰事情形謠啄　起據某報消息布軍與土軍大戰之後已奪獲砲台六座内有二座極關重要兩軍交戰之際死亡甚衆惟據政界宣稱該地迄今未有重要之戰事兩軍僅小爲交綏布軍已佔據戰線之前及中央南北之村莊三處布軍費迪兩現駐寇克基里塞聞擬親赴沙太爾茄前敵自寇克基里塞至沙太爾茄站之火車已通行 
　　華盛頓電新舉美國總統威爾遜君宣稱一　履任之後卽將召集臨時國會討論修改稅則其期不出四月十五號云 
[公電]  
　　朱都督致外交部電初九夜電敬悉蒙古爲我領土主權自在我國俄人何得違背國際法無理干涉聞之憂憤萬狀頃閱各報危機日迫斷難稍事因循致召瓜分之禍各國對於東方政策均以保全中國領土爲前提决不願和平之局因此破壞倘將俄國承認蒙古獨立之種種違背國際法之理由通告各國必有仗義執言者且蒙古旣無行政機關本無獨立之資格耶爲今之計似宜一面通告各國據理力爭以助口舌之功一面通電各省迅速籌備以壯聲援之勢此間卽當準備靜候中央命令務乞鈞部絶對嚴拒始終堅持勿喪主權勿辱國體存亡生死一髮千鈞惟善圖之再各省兵力出師征蒙綽綽有餘惟俄人勢必出而干預萬一與俄竟開戰　應如何統籌兼顧之處應由中央計劃尙冀速商參　陸軍兩部决定方針無任焦跂浙都督朱瑞咸印 
　　又致各省都督電俄蒙協約違背公法明目張膽任意要挾其用心之奸猾詞氣之恣唯咄咄逼人直不能須臾忍受實爲民國成立以來第一莫大之恥迭接警電切齒腐心蒙古爲我領土主權所在鳥可蔑視蒙古自由行動其罪已不容逭俄人乃復非分干預乘瑕蹈隙狼狽爲奸隠圖分割之機首破和平之局存亡生死呼吸間耳自非合全國之力同仇敵　起而與爭不足以擁護國權保全領土瑞已密籌默畫磨厲以須前途安危誓與國共肝腦塗地所不敢辭諸公愴懷大局同此血誠諒必各具宏規以備背城借一之舉出師征蒙力儘有餘然俄人勢必出而干預萬一與俄竟開戰　應如何統籌兼顧之處應由中央計畫鄙見以爲各省一面宜先自準備靜候中央命令一面電請中央速與俄人嚴重交涉並通告各國聲明俄人違背國際法之無理以口舌爲前茅以干戈爲後盾風聲旣樹較易措施如荷贊同即希宣布倘别有偉略亦乞見示俾獲遵循禍迫燃眉稍縱卽逝旁皇昕夕焦慮萬分朱瑞咸印 
　　福建維持會來電各報館鑒岑鎭撫入閩後居民安堵現裁兵分治正在進行閩民方殷殷望治至此次岑使咨請孫都督逮捕林陳係按照刑訴律第四十七條之規定旅滬福建公會陳楚楠等疊次電閩指爲違法陳君旣認督撫權限與檢察官同又云祗限於偵查犯罪非所論於句攝查刑訴律規定偵查程序第二百七十六條内檢察官於偵查中得以急速處分句攝被告人是有偵查權者即有句攝權句攝係偵查程序中之一種訴訟行爲不能分偵查句攝爲兩事陳君　以偵查二字名詞誤爲尋常調查之解釋非獨不諳法律而且肆意攻擊與閩省大局實有關係特電懇貴報館主持公論勿任疊惑衆聽至感至禱福建維持會朱勝芬叩删 
　　南潯同鄕會來電各報館均鑒南海路協理兼商務總會協　羅兆棟卽朗山因管理路款事被人搆陷李督不案虚實竟飭法司違法捕禁今已四日不預審無証據蹂躝約法商民惶恐除電大總統國務院參議院曁北京各報並請大總統派員來贛查辦外特此電聞請予維持無任禱盼再李督關於該案斷絶交通此電係由漢口拍發南潯南豐新城廣昌攎溪同鄕會公叩 
要聞一 
[俄蒙協約之驚風駭浪]  
　　俄蒙協約發表後一切情形略見前報茲承京友分函報告彙列如左 
㈠對付外蒙辦法俄蒙協約宣布後政府連開會議三日迄無正當辦法其會議情形約分兩派㈠主戰派㈠緩戰派主戰派爲陸軍部及參謀部緩戰派爲現任國務員及各顧問前日爲國務會議例期又討論此事兩派各有爭論主戰派之理由則以時局至此戰不勝蒙古固亡然不戰蒙古亦亡與其坐以待亡何若背城借一主張集合南北軍隊爲戰事之預備而緩戰派則以現在國基未固實力未充不如先與俄人和平談判如不得結果再以武力爲最後之對待討論仍無結局惟多數意見皆附和緩戰之說决議數種辦法㈠由政府遍電各省都督徵求意見以决從違并先各由本省籌畫戰事之準備以免臨事棘手㈠由政府致電駐俄代表再與俄政府提出嚴厲之抗議如無效卽以武裝爲最後之解决㈠田外交部通知駐京各國公使聲明中國不承認此項協約㈠派人赴海牙和平會請付公判（但此事因和平會已經閉會目前不能辦到㈠召集各省軍事代表開臨時大會會議預備戰事次日下午總統府約集各省軍事代表開臨時會議到會者孫武等十六人各代表意見主張强硬對待辦法力認分電各省都督爲戰事之籌備以决雌雄據聞是日總統府會議時亦接湖北黎副總統領銜東南十餘省都督要電一道略謂各省都督一致主張開戰無須再開談判宜先通告各國並告全國人尼急籌應戰之策俄乃首先破壞全國人民不共戴天各都督誓不退避當爲後盾請卽提交參議院議决實行云 
　㈡嚴防内蒙布置蒙俄協約成立外蒙已非我有現在熱河　處又皆有蒙匪擾亂之警告日昨政府已通電熱河綏遠城察哈爾等處將軍都統令其嚴密防備以杜蒙匪内侵并擬由陸軍部另調軍隊前往内蒙各處會同各該處軍隊加意防守近以亂象日亟東自朝陽西迄包頭綿延數千里其間所設縣治及官有牧場　　　　可危勢各該處駐防軍隊亦甚薄弱一旦蒙兵南犯地方立見糜爛擬由各省酌調精兵三四萬由錦州張家口開拔前往逐段駐紮聞刻已豫備此項手續矣 
　　㈢外交失敗歴史中俄關於蒙占之交涉并不自今日始當外蒙獨立華官被逐之後中俄交涉已漸漸逼緊其時因内部問題之紛擾國人多不注意然俄人在蒙古之行動業已着着進行識者已料其必有今日延至今夏俄國駐京公使代蒙古介紹三種條件外交部同時亦接到駐俄代表報告此事惟是時正值内閣改組及陸徵祥請假故此事並未答復及梁總長就任之初趙總理出席參議院宣布對蒙政策之時雖略有討論然亦未得要領其後梁總長與外交團因答拜問題彼此相持月餘此事遂又擱置不顧日前廓索維慈銜命赴庫外交部諸人始稍稍醒悟當時卽有主張與俄使嚴重交涉者而梁總長則謂此事自我提出又不知内情何如反致爲人藉口不如暫且聽之爲是　又擱置數日迨俄蒙協約成立俄使到部宣布協約外交諸人始如大夢初醒前日總統府開會時大總统謂予原主張與俄速開交涉乃延宕不理釀成巨患外交部之誤國咎無辭時梁如浩在座一言不發退出後卽日提出辭表並搭午車赴津大總統以此時外交吃緊非素有信　熟習俄國情形如陸徵祥者不足當此重任決意再任陸爲外交總長日昨已在叅議院通過矣 
　　㈣中俄談判態度駐京俄使庫朋斯齊氏初八日親訪梁外交部總長談判俄蒙協約約數鐘之久大致以此次俄蒙訂結條件係俄國與中國商議蒙古問題　經年餘貴國始終不顧致俄國在蒙商務及他種利權均受影響故與庫倫活佛哲布尊丹訂立條約從速保護所有權利請貴政府迅速承認以維持和平等語梁總長答謂共和民國因繼承前清權利外蒙古仍爲中國之一部分此次獨立一事全係内政問題中國自有對付之策不便第三國出而干涉本部日昨已經聲明外蒙古與外國訂約無論何種條件中國斷不能承認貴國與蒙古協約實違背國際公例侵害民國主權政府斷不能承認爲有效俄使但言條約中並無承認蒙古獨立字樣聞駐俄劉代表亦爲此事日前與俄政府交涉時俄國外相撒撒諾夫曰該條約係因中國一年有半毫不交涉與態之推移不得已所締結者然俄國承認中國對蒙古有宗主權仍同前日故爲中國政府者宜深鑒今日事態與俄國熱心商議蒙古問題斯爲至幸且查中國自俄爲日人戰敗以後外交上處處含有藐視俄人之意此次中國如願與俄誠心交涉則前要求三件未嘗不可重新開議劉代表詰以如照前次開議此項條約能否作廢該大臣答以條約上只有認蒙古自治並非認其爲一國家如應允前要求三件則此條約仍留有中國對蒙之宗主權在耳 
　　㈤國務員辭職問題自俄蒙問題發生以來連日國務員　總統府會議工商總長首提出意見謂俄蒙　約蒙古直等喪亡以喪失領土論各國務員應全體辭職時各國務員意思甚不一致有謂財政問題緊緊急恐國務員辭職又惹起外人之不信用借欵之局不成者有謂俄蒙雖經締約而政府並不承認尙不能以喪失領土論應先與俄人辦理交涉俟問題確定後再行辭職者嗣聞前日參議院議决請國務員出席面爲質問知此次難關萬不能避逐於昨日將通牒及協約條文抄送參議院全體出席以備質問而劉總長亦以内閣更迭問題關係至重未便單獨行動擬俟出席參議院後再行决定一切矣 
　　㈥國民激昂狀况此次俄蒙協約得以成立純由外交總長梁如浩一人所致俄人前所要求各條兩月以來梁氏堅持延宕主義不作答覆致今日之失敗現民主黨重要人物如工商次長向瑞琨已具辭職書呈遞總統府該部秘書袁思亮張嘉森等亦擬相繼辭職以表示民主黨黨員之氣節並通電各省數政府十大罪狀國民黨黨員王祖邵等已在國民黨本部提議具呈質問大總統及國務院並擬通電各省支部爲一致之進行共和黨 
 
 
 

Page 3

 
 
　　日昨參議員職員曾先行討論對外辦法次提議對民主黨所擬政府十大罪電報應否表列同情蹇季常等主張一致進行嗣因有大謂共和黨自有態度不能附屬民士黨發電力爭議至數時之久不能解决而李國珍宣言共和黨向日之態度係維持現狀扶助政府今日之事態度萬不可不變云至報界一部分羣在報紙發表反對政府之言論昨日有新紀元報黃大　等擬具質問書面呈大總統　詞甚激烈係出於章太炎之手　　㈦法人袒俄言論俄蒙協約揭出後各國報章均紛紛評論其中以法文報所談爲右俄派之最甚者略謂俄蒙協約之成立由中國之因循不决有以致之俄政府初心本欲與中國聯絡協商蒙古問題無如屢次忠告中政府均置若岡聞俄人不得已其聯絡中國之心退與蒙古結合規定兩國之商務中政府若拒俄國忠言不與協議必使俄人退與蒙古協議以自定其未决之問題而置中國於不顧此則我人所深惑不解者也協約第一條爲蒙古自治之基礎預防中國派兵置官並實行其殖民政策此條可異之點與前相同卽中國不欲自行承認蒙古獨立乃逼迫蒙人使不得不與俄人親近也第二條包有一千八百八十一年條約所載俄國商民應得之權利吾人應視爲該條約之詳細說明書此條載明蒙古政府待遇他國商民不得　於俄國商民是亦最惠國條欵之常例証明此條約與各國利益不相妨害其有疑俄人之援助蒙古爲有意阻礙他國之行動　於此條亦可以豁然悟矣第三條尙爲中國與蒙古留有可以協商之餘地中國間於事勢釀成今日不了之局然使中國早能利用此二條未始不可稍爲挽救第四條外面雖云協約須俟簽押後方能實行然自　際上觀之俄蒙條約之關係已自今日始矣今日吾人所應研究者卽蒙古獨立是否已由結約國兩方明白承認就條文所載僅言蒙古君主蒙古政府似已明言其獨立國但蒙古獨立四字未見明文似宜留俟異日再行解决况本協約第三條已爲中國與蒙古留有可以協商之餘地若中國果能利用此機會則蒙古之獨立與否尙操之中國之手如中國政府仍前固執必欲以兵力解决此事恐蒙古獨立反因是日益鞏固矣 
　　㈧各國協謀野心此次俄蒙協約與英日法三國均有關係聞已確得英日法三國之同意俟英國在西藏進行後日本卽佔據東三省法國卽進兵雲南刻在籌備計議之中聞上禮拜六與禮拜一公使團皆有會議内容約分爲兩種㈠取積極主義與俄國爲同一之行動各就勢力範團以　其大欲㈠取消極主義由公使團知照中國政府限於本年之内將上年所欠各賠欵如數償還否則届期外人卽將抵押賠欵之産乘接收管理對於援蒙協約暫時先不提出以爲第二步之要　云 
[平政院編制之槪要]  
　　平政院編制法法制局昨已脫稿已提交國務會議其容分行政審判爲兩級㈠地方平政院㈡中央平政院地方平政院設於各省中央平政院設於京師地方平政院置院長一人簡任評事六人薦任中央平政院置院長一人特任評事簡任二人荐任十八人任院長或评事須年滿三十歲以上具有左列資格之一者㈠任　任官以上行政官五年以上者㈠任司法官五年以上者院長評事在職中不得爲左列各欵事宜㈠於職務外公然干預政事㈡政黨員政社員國會及地方議會議員㈢新聞記者及律師㈣經營商業及官吏不應爲之業務㈤除法定外就有俸給或以金錢爲目的之公職其　平政院之權限及訴訟事件之範團審判之列席及違避行政訴訟之秩序大致均不出日本行政裁判所法之範團通共五十九條聞國務院日内即將會議討論此事 
[地方行政制草案居然脫稿]  
　　法制局所謂虚三級制之地方行政編制法已將前三章先後擬出提交國務院會議疊誌前報茲悉該院日前又將第四章第五章第六章一槪擬出其第四章卽規定市鄕之自治行政以市會鄕會爲議事機關市長鄕長爲行政機關第五章卽規定縣之自治行政以縣會爲議事機關以縣知事爲行政機關第六章卽規定道之自治行政以道會爲議事機關以道董事會爲行政機關查該院前日提出之組織大綱本不認縣爲自治區域後經國務員多數反對故又加入此層殆可定名爲虚四級制云 
[文官考試法案之議决]  
　　十一日參議院提議文官考試法案由大總統交議與議員建議修正兩案合併而成是日法制委員會未曾出席請理事秦瑞玠報告政府交議案之結果略謂該法案第十條得免甄錄試者原案爲法政大學或法政專門學校畢業修正案改爲中學以上學校畢業何以前後寛嚴若此殊不能知其眞正理由之所在且文官高等考試與文官普通考試不同各國均有學堂畢業之限制異於我國舊時科舉倖濫之陋習中學校畢業者在日本制僅能及文官高等考試資格在法國制則尙不足若竟許得免甄錄試則祗徼倖初試卽可弋獵高官未免太易故未便照准又該法案第二十一條政府於由各長官命爲薦任文官補試者以經初試及第論修正案改爲已任爲薦任文官者以經初試及第論法理上之未能圓滿彼此大略相等而由各長官認爲有薦任資格則更漫無限制今政府修正直欲將本條全行删除則併各長官所認爲有薦任資格者亦可無須再經大試未免過　雖云另定甄别法究尙未識其内容要之甄别僅爲本署長官　核　僚之制無須舉行嚴重之考試卽不得與文官考試法有相等之效力豈能以此代充故不宜照准删除審查之結果如此尙希公决次又報告建議案之結果略謂修正案第四條有鄕試國試考之各國似無依據且與初試科目大略相同以相同之科目而歴試數次更無必要又第十條於文官高等考試定考試之資格自較原案第二條爲勝惟核之該案第十一條第十二及第十三條所云似第十案所定者爲免試之資格非應試之資格殊覺無此辦法至第十五條第十六條核定考試分數似應由施行規則中定之不必定於本法　與原案大略相同以此認爲該修正案無成立之必要云云　告畢王樹聲云本席有質問法制委員會者據報告書所云本席之意以爲若不如此規定則在學堂畢業者與未入學堂者相同一年及八年畢業者又相同何以示提倡之意楊永泰云學間自學問作官自作官萬不能因作官方求學問（刑手）所以審查會將此條否決張　曾云此層可以俟開　會時再行討論（衆贊成）議長云請贊成開二請會者舉手舉手者多數張　曾云請間對於王議員修正案應如何辦法秦瑞玠云王君提議修正案並非獨立之議案可以無須表决江辛云本席以爲若不表决似與審查報告並無規束汪榮實云修正案無付審查之理此案付審查已係錯誤現在若付表决更係錯中之錯本席以爲此案應不付表决（衆贊成）遂提議他事而散 
雜評一 
[記者之維持現政府談]  
　　自民主黨宣布政府十大罪狀而推翻政府改組内閣之說又條起同時國民黨一方面則又聯合他黨竭力維持論者謂民主黨之主張推翻與國民黨之主張扶植要皆不免基於黨略上之作用簡直言不則假政黨内閣之關係而已　 
　　顧記者謂兩黨主持者之用心姑無論其出於黨略非黨略而以目前局勢論則國民對於現政府宜扶植不宜推翻有斷然者請言其理 
　　内閣迭更政客之官迷者皆將乘時而起宦海風潮非經數月不易平定當此領土存亡千鈞一髮之際何堪使政界再起風波致重傷國本此現政府之不宜推翻者一也　　外交失敗當局者本責有攸歸輕易推翻則適以便不負責任之國務員乘機逍遙事外將責任内閣之謂何此現政府之不宜推翻者又一也 
　　然而記者所謂維持現政府者非維持一般官僚派之地位而一任其敗壞國事也吾國民應確定對外之方略以指導於前厚集敵愾之實力以策應於後實行嚴正之監督以伺察於其旁夫是之謂維持夫是之謂政黨之天職 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[皖省裁軍計畫]  
　　安徽都督府日前曾開軍事會議决議留二師一旅茲因陸軍部有電來皖咨請再裁一師以符部章一師一旅之制現由部派楊鄭兩員携带銀洋五十萬元到皖與柏都督會議裁軍計畫該員連日與都督軍政司等秘密會議挺裁汰淮上軍而留胡寓泰　小軒所带之軍聞該欵已由中華銀行兌付矣 
[皖議會質問日人購米問題]  
　　安徽旅滬同鄕會陳其昶等因李少穆介紹日本三井洋行在皖買米四十萬石業經柏都督允准每石捐銀一兩五錢查日人在蘇省購米程都督只准二十五萬石每石捐銀二元皖省年成不及江蘇之豐稔今購米旣多而捐銀反少實與民食大有關礙應請省議會提出質問柏都督等語現省議會以事關生計且聞買米實有二百萬石之多昨已由省議會提出質問書矣 
[駐漢日兵軼居界外之交涉]  
　　日本大倉洋行在漢口租界外抛球廠附近修造一極大之房屋前已傳爲漢口各國租界戌兵居住之用經外交司與日領事交涉先答以係大倉行作爲租借居居之用並無别意嗣由外交司探明該房實屬兵營式確係造爲日本守護租界兵士所居特以正式公文詰問且謂該地在租界外照約久人無購地造屋之權比由日領覆函略以去歲武昌革命軍起漢口適當戰線租界尤爲危險故由本國調軍前來保護至今中國大局未靖兵變頻聞該軍一時斷難撤回現以所居租界房屋異當狹隘有　衛生該守兵等十病八九不得已送往鷄公山養病乃因死亡過多適值大倉建築房屋出租擬飭該守兵租住之事誠有之該地毘近租界亦是適商口岸大倉所購地皮早年已經江漢關蓋印稅契應有自由營造之權云云現外交司已　日領函復情形呈明黎公聞黎公以日領此舉殊屬違背條約侵我主權如不力爭則各國繼起效尤漢口商埠幾盡爲外人所佔除會同民政長電請中央外交總長與日公使嚴重交涉　　外仍飭外交司據約阻其動工尙未知如何結果也 
　　又日本租界常駐之陸軍約五百餘人中有三百人係去歲到漢頃已　回該國又由陸軍省選派精銳之步砲隊共三百六十人於九號乘兵艦到漢並带有子彈五十餘箱駐漢口領事芳澤謙吉守備隊軍需官岡幸七郎當時率同　南另婦在江干歡迎云 
[延長石油廠近况]  
　　陜省延長石油外人垂涎已久以故大局定後實業司奉都督命令急關濫充以免利權外溢日前劉君廉生奉委開辦及擴充事宜並運道情形劉君不辭勞苦行至宜君縣被土匪搶刦誠屬冐險及抵延長後總理張星　先生已同家　中一切依然停辦劉君亟力整頓日夜　　布置機器親自踏機吸水躬率學生燒　用機吸水取油聞第二井已取得原油若干惟第一并水多正在吸汲數日即著成效蓋劉君前與洪君寅勸辦石油經驗卓著故此次共慶得人云 
[丹徒莊鏡蓉案判决書（續）]  
　　據鑑定人惠更生此次檢得金之碎塊及在胃中之位置聚散之狀况推其呑金之志蓄之已久且必堅決其預備時問又必寛閑故能剪成百七塊之多其呑下時刻必在初二夜飯前後故在大小胃中尙未運行入腸其方法必將碎金分作若干包連續呑下故在胃中多成團簇形其自縊時刻約在黎明蓋呑金爲自斃之術迨天色已明生命無恙故急自縊以了此生據張善昌供稱張氏回莊宅每日必遣人往視未聞有閧閙情形其姑莊李氏亦言張氏回家後和好如初則張氏之死由於平日之决心非出於臨時之憤急者可知此供證相符者一也莊李氏又云解縳以後手尙微温急延西醫蔣懷仁救治未能蘇活此與天色已明再由帛縊之供證相符者又一也或疑張氏呑金後又爲蔣鏡蓉調姦不遂因而勒斃身死也姑無論其說支離怪誔與此次檢得縊死證據全未符合即以延請蔣懷仁救治事實觀之决非被勒致死蓋謀殺事件必以速減證據爲唯生目的設莊鏡蓉果將張氏勒死爲掩人耳目之舉必將張氏懸掛於床供人觀看手尚微温時决不使不聞知或延庸醫救治敷衍了事斷無於解縳之後延請有名西醫從事施救設張氏遇救得甦不適以自　其奸而揚其醜乎莊鏡蓉雖愚萬不出此或又疑張氏呑金後自縊身死實出於莊鏡蓉復有調姦行爲以致　憤自盡也其說亦屬非是使張氏果因此項情形因而自盡則於急何能擇之頃呑金可也何能細剪百七塊之多自縊亦可也何待呑金不死後再事懸樑曲折以逹其速斃之心乎此對於本案之情所得莊張氏呑金後自縊身死之證據也 
　　綜觀以上情形證諸原卷前清宣統元年五月十三日鎭江府承守草供訪諸鎭江人士與可信與論莊張氏實以世秉禮敎節澟氷霜旣蒙加股之羞遽起歸寗之訴誓及泉然後相見投梭之意宜然奈覆水總覺難收持踵之悲不禁迎來桃葉已近端陽人等　花竟成惡日層金爲餌小兒女竟以鐵石爲心尺素捐生良醫師至無刀圭可進此固舍生取義殺身成仁足以救倫常之乘舛而表婦德之焜耀者也莊鏡蓉於家人婦子之間爲牧猪奴戲其佻僻可見一斑况婦　卻扇祗宜洗手調　乃翁竟厚顔强使同場擲骰　蒲在手遽納履於瓜田咎責在心乃濳踨於蘭若有傷風化大乘倫常奥論剌以新臺在律謂之猥褻惟莊張氏旣檢得呑金後自縊身死莊鏡蓉自於殺人律不能故入應照赦例免其起訴　作趙石庵檢騐不實前清丹徒縣知縣王得庚對於嫌疑人莊鏡蓉嚴刑逼供並準暫行刑律第一條第二項應犯同律第一百八十一條第二項及一百四十四條第一項之罪惟事在赦前免予發覺至莊團子年甫及笄事全無涉乃以充類之疑致受三木之慘旣經驗係處女不應長子　押其是否被王得庚凌虐致死俟查明後另案辦理莊張氏屍棺一具以莊張氏與其夫莊介祐并未斷絶婦夫之誼應由莊介祐領去埋葬如屍兄張善昌别有不甘之處應向管轄審判衙門呈訴茲經預審終結斷定如上　　預審官吳縣檢察廳檢察長官陳福民劉壽蓮 
　　蒞視官吳縣審判廳審判長曹祖蕃 
　　丹徒審判廳審判長盧鎭瀾 
　　丹徒檢察廳檢察長陳悉森 
　　錄事官吳縣檢察廳　事張漢 
[揚人建築徐寳山生祠]  
　　揚郡卞敬台等前此發起建榮徐寳山生祠現閒徐君木像業已雕就并以顧問吳召封軍官馬玉崑二人配享後進則塑徐之次夫人　月肖像配以去歲偕同募捐之卞敬修等二女士擇日將於省耕舊舍興築專祠亦可謂於銅像之外别開生而者矣 
[江西羅案近况]  
　　提審手續南　鐵路公司復南昌地方檢察廳文云本月八號晚九鐘接貴廳照會内開本月四號奉司法司轉奉都督令飭拿羅朗山一案當經敝廳飭警拿案並具文呈報在卷本月八號奉司法司交奉都督令開迅飭檢察廳開取路犯羅兆楝經手一切帳簿摺據詳查審問此令等因奉此相應照會查照將羅兆楝經手帳簿摺據檢送過廳以　核辦等因准此合將本公司協理羅兆楝經手上海借欵報告一件照抄江西民國總銀行銀摺照抄上海贛省民國分銀行銀摺本公司出納諜流水簿一併檢齊派員易之門賫送貴廳查驗即希貴廳出具收據一俟查畢迅速發還爲禱 
　　密審情形贛路協理羅兆棟被拘一案於十一月九號晚間經地方檢察廳奉到司轉都督密交羅兆楝罪狀五條提案密審兩時之久禁止旁聽所有看視羅氏諸人均不得入門以致外間不獲眞相猜疑紛紛惟羅兆楝久拘質所恐遭失敗現已電請雷奮君來江辯護又聞此案係　民國銀行總理徐秀鈞暗中舉發都督恐其遭受商　攻擊復起風潮擬調徐氏充當領送此次考取西洋學生放洋京學云 
[嘉禾匪首伏法]  
　　匪首彭進仗共進會聲勢在嘉禾縣一带横行不法經嘉防水陸兩統領查實拿獲稟奉朱都督電飭正法並令將該匪罪狀証據呈送備案一節茲據呈稱彭進係湖南湘鄕人自稱天定山副山　兼國民共進會嘉禾支部總幹事長違背法律開堂放票陰結黨徒謀爲不　經統領等訪查確實飭由嘉防槍划營周管带坤山於本月六日設法拘解到案並起獲白票布十二張紅票布一張票布印板一塊民國一統重興天定山字樣木質方印一顆重興天定北路督辦義字木戳一個証據確鑿訊據該匪供認不諱顯謀叛逆實屬罪不容誅云併將所獲僞印票布等件隨文呈請查驗矣 
[閩侯府議事會移民殖民議案（續）]  
　　（甲）星架坡南洋總滙之區必須在星洲租設一局顔共名曰代招工所刊登華洋各報告白凡英　三州府及歸英保護七州府欲雇工者皆可到局相商荷屬不准由局中派人調查其水土不甚惡劣股本果係充足者卽可與之訂立約字電閩招募福州亦必設局一所凡欲出洋工作者皆可到局報名（招工約字另須詳訂）（乙）設局必須用人所用之人必須由福洲各社會公舉二人一正一副其人須公正良厚有材幹可靠者（能通　泉方言及稍明南洋情形者更佳）常駐星洲爲招工局正副司理與各公司立約簽字更有總稽查書記員及一切人等並福州局之司理人亦須由社會公舉如是則責有攸歸而匪徒販賣之事可無慮矣（丙）凡工人必須有工頭以督率之猪仔之所以困若瀕死者皆由工頭之虐毒耳今則局中正副司理與各公司簽約時須與立約所有工人皆由我自雇工頭爲之管理其工頭必須能招五十名之工歸其管带而又有社會中人爲之担保者或由各社會舉薦方可如是工頭之虐毒可無忠矣（丁）工頭　係福州人恐其不能熟悉方言則每樹乳　必須聘我福州人前在英華格致各書院以及他學堂約讀五六年班英文之學生爲通事專與該公司交涉應如何工作之處由該公司司理人分發通事代爲繙譯如是則不忠異族之作踐矣（戊）南洋羣島星羅暮布爲數千年未關之區卽土番孕息其中而　兩蠻煙觸之辄生疾疫水土惡劣不無可虞惟近百年來我華人紛集　至斬棘筱荆久已視爲利藪現時所栽樹木林立前此煙瘴一掃而空卽間有水土不服者該公司每園皆請有西醫建有病屋爲之診治若我鄕人畏服西藥則福州舊學家近多改習醫道擇其較明醫理者略爲考選派充各園不特藉以醫治同胞亦可使其有謀生之路中西並用如是則不患有水土不服之病矣（已）工人每月雖可獲資十餘元若食物昻貴則所餘無幾安能謀仰事俯育之計故購辦伙食之生理亦必約由我福州人爲之而限以什一之利查南洋苦力之人每月伙食大抵四元左右臂如一園工人　百名則每月伙食約需一千二百元以什一計利每月可得百二十元其中抽出十二元爲報効福州民政府之用尙有百十元除開店夥一名管棧一名書記一名辛工雜耗外每月至少亦　四五十元之利是亦何樂而不爲耶况有招工之舉自必包雇透洋輪船直逹我閩口如是則福州各商務皆可擴充而發逹不可限量矣 
　　以上六條南洋樹乳園各公司與之立約皆可允行因現在公司需人孔急無處可招乏工應用此時與之立約不難就我範　蓋此去所栽之樹皆可收乳逐年皆須加工我若代勞彼必受約也聞將來各公司所栽樹乳皆可收取時至少須三百萬工人方足敷用我福州人但十份而招出一份其爲利已不可勝數矣况不代爲招募而福州人亦必源源而來乎 
　　（庚）設局用人必須有經費查工人每月工資皆有十八九元不等至少如收乳之工亦有十五元因種樹鋤草工較勞其值較貴而收乳較逸則僅十五元也且收乳時問甚短每晨天明時收至九點半罷工下午四點收至七點罷工其中若有餘力亦可包工鋤草月亦另有五七元每月每工人抽其一元以半元報効福州民政府藉資辦學巡警以及各自治會等經費以二角爲工人死者卹費大抵死一工人其卹費至多不得過八十元以上少亦不得至五十元以下俟公議酌定以二角爲招工局一切耗費以五仙爲中醫薪水以五仙歸入星架坡福州會館存積銀行爲同鄕人疾病流落無費回鄕者之資助如是則重洋之淪落可無慮矣（按工人一月除抽一元爲公費及伙食四元外寄家至少須限八元現在銀水叻銀八元平均可兌閩銀十元其餘儘可聽其自用若招至十萬名除二萬人疾痛不能作工外尙有八萬名每月卽可有銀八十萬元兌回福州而民政府每月亦可入銀五萬元每人雖半元另工頭及生理各捐仍可彌補病工之抽額加以福州商務發逹而謂福州尙患民無聊生者未之有也（辛）福州聞自光復後舊時文武衙門吏胥差役以及八旗丁口賦閑失業者不下數萬家而商場中人因銀根短絀收盤辭歇者亦實繁有徒旣屬同胞安忿坐視其嗷嗷待斃若有招工則若輩自不患無謀生之路蓋種樹鋤草必須力作之人若係專割樹乳則雖文弱者淖亦可勝任彼印度之婦人孺子且有操此役者况其爲成人男子乎然則有此途以安置若輩不啻决西江之水以蘇凅辙之　也夫福州十縣减三十萬人而民不加少且省此三十萬人之衣食是節其流也而每月至少運回二百萬元則每年有二千餘萬元入口民政府亦有二百餘萬元進欵是開其源也况更有商務之廣其途乎似此上有裨於國計下有益於民生中有利於商務豈非　急目前之善策乎銓亦國民一份子情股愛種不忍漠祝桑梓之無可聊生用敢攎其狂愚以作芻　之獻至於用人訂約招工經商一切統歸福州民政府及各會社公派舉辦鍂并不敢干預共中所有詳情書不盡意如蒙許可派委前來面带熟商當盡老馬　途之義是否有當伏候公裁中華民國元年五月日具介紹議員林柏棠劉子逹 
地方通信 
[蘇州]  
　　典商讓利蘇州急賑善會以時近歲寒貧民困苦呈請諭令江蘇各典商查照舊章於舊曆冬季三個月中凡有取贖棉襖袴絮被褥四項核計當本銀元在一元以内者悉行讓利放贖以惠窮黎等　當奉都督指令仰候訓令江寗蘇州上海總商會傳集各典商會議呈復核辦飭　此令刻已分令各總商會卽便傳集省垣内外典商會議呈復核奪矣 
　　商團獲盜婁門外跨塘鎭於本月十三號有某鄕民載米赴城售羅歸遇盜船一艘近面截刧將其耀米價洋搜括一空鄕民情急呼救商團聞警卽率隊前往該盜船飛駛脫逃商團見盜舟將近即開槍示威盜知難免舍舟登岸蜷伏田畔遂各就擒當由該　司令張希會君連夜解送進省禀請訊明究辦矣 
　　茶捐七折蘇城巡警總局以蘇城各茶館捐現由本局直接辦理擬定暫照七折徵收俟甫而回復届時再行照十成微收乃訪聞近有人造謠謂茶捐須按樹徵收將來須加増至每碗捐錢十文等情其中顯有匪徒造謠生事除隨時密訪查拿外特通告各茶館水灶各業人等一體遵照 
[常州]  
　　縣長免職武進屠寄任本地民政長信任朱漙恩奚九如等違法營私迭被控告省委盧君來常調查逐欵皆實行文免職另委代人惟聞朱奚輩現尙力勸屠不交印以俟設法運動挽回 
[湖北]  
　　看管鉅奸鄂省前財政長潘祖裕因强佔人妻及侵蝕公欵被人告發潘遂畏罪自請　職旋鄂議會以民政長委潘之狎邪友陶鳳集代理其職　先提出質問案夏民政長未便代人　過乃飭出納審查廳長朱樹烈將潘暫行看管一面使陶鳳集自行呈辭財政司長而以實業司長屈德澤代理卽責成屈司長會同朱廳長認眞清算交代非俟出具交代清楚切結以後不能使潘自由聞屈司長平素與潘感情甚惡而朱廳長惡潘尤甚現潘以此二人掌握此事與已大有不利已濳囑其親屬偕渠子挾咨先遁惟留一妾在家以備查抄 
　　洋商作僞鄂中政界近以銅元價值每千串較官票高至七八兩以上必有不肖奸商販運出口所致業經都督命令火車輪船各捐局嚴爲查禁不准大批裝運出口有带至銅元十封以上者卽行充公乃昨有某洋行私運銅元五萬串載往河南收買雜糧經火車貨捐局查出該洋商以僞造之都督護照一張搪塞亦經該局查知破綻當將銅元悉數扣留僞護照則呈都督府查核昨黎公已飭外交司向該國領事追究其護照之來歷矣 
[湖南]  
　　常德火警常德電云長沙都督民政司敎育司財政司司法司鈞鑒本月（十一月）二日夜二時傍北門之湖南西路師範學堂自鼓樓下起火延燒自修室一進四時傍南門之天后宮地方忽又火起延燒舖户計二十五家　知事聞報協同軍警團防隊奮力救護並一面彈壓幸即撲滅秩序亦未紊亂現正查拿失　之人對於災户分别撫卹慰問然致有此事皆由啓虞行政無方請即罷　以謝當人伏候電示祗遵二審法官兼攝知事唐啓獻叩江印 
　　鑄造銅像譚都督前委任黃君昌濬於日本留學之暇並調查鑄造銅象手續爲前都督焦陳二公造像茲據報告已飭得技師吹原致美堪以承辦其價值七尺五寸者每算約五千元等情都督以價值尙屬低廉當即令行財政司籌撥銀元一萬元匯付前往以便淮行並令黃君就近與該技師立約都督又令行烈士祠董事將焦陳二公立象影片多寄數枚如能有正面側面背面半身全身各種影片槪行寄往尤爲合法並二公服裝佩刀襟章肩章袖章帽章徽章各樣式均須詳細繪圖說明以便技師製造模型云 
　　接濟萍礦漢冶萍公司前與湘省商辦問題旣經解决湘省亦居股東之列自應設法接濟勉力維持昨由譚邵督令行財政司飭卽籌備銀十萬兩以爲接濟萍礦之用並一面函逹該公司派員前來分批取用以維實業而顧公益 
[雜評二 <（萍）P ] 
　　鳴呼陸軍上將 
　　名器所以賞有功而非以資激勵然猶得曰此在專制時代固宜爾也而今則何如　　共和成立民國肇興事後之加榮勳位將校絡繹行間已不免爲有識者所訾議乃今更有出於言思擬議之外如張錫鑾張紹曾何宗蓮等三人之加上將銜者 
　　說者曰此殆以蒙事方殷大總統藉此陸軍上將之加銜激勵其敵愾同仇焉耳然而對於昔日之加榮抑又何如 
本埠新聞 
[租界嚴防鼠疫]  
　　公共租界福建路寗波路山西路等處近又發現疫鼠業經英美工部局查悉知照中國公立醫院查出梁疫男女多人送至天通菴總所療治各情已誌前報茲悉日來疫氣雖已漸息仍未盡絶以故中西辦理防堵消滅等法均極認眞除由天津路　立醫院分所每日派醫生司事分往各地詳加查察遇有疫症立送總所救治外並由工部局衛生西員督同工役按段稽查凡破舊房屋以及　潔之家即飭工役將地擱天花板悉行撬開如法薫洗遍澆袪疫藥水並將鼠穴一律塡塞俾除疫鼠而保治安 
[蘇都督取銷東電之通令]  
　　衆議院省議會選舉法停止被選舉權前經蘇都都東電解釋爲專指覆選舉與初選當選人無涉嗣北京籌辦國會事務局陷電主張初選一併適用當由程都督依據法理一再電商現以初選期近旣經中央堅持初選一律停止蘇省自未便兩歧昨已通令各縣初選監督查照局電辦理本縣吳民政長亦已奉到訓令矣 
[截止收回裕寗裕蘇鈔票]  
　　蘇財政司王君丹揆前日派員來申會同裕蘇裕 
 
 
 
] 

Page 7

 
 
　　寗兩官錢局總恊理將該兩局前發出之鈔票陸續收回存放賬目亦分别核對以杜流弊近王君訪悉竟有不肖官吏以四五折之賤價收買該兩局廢票於繳款時任意搭解以圖取巧者昨特通令截止收回故滬市裕蘇裕寧鈔票頓時一落千丈矣 
[江蘇發行新紙幣]  
　　程雪樓都督前因寗滬財政奇絀特飭由寗財政司派員來申與上海各銀行接洽擬先撥官款二十萬元發行紙幣一百萬元一面籌儲五成以上 
現金以備兌換已電逹財政部核准由都督及財政司擔負完全責任一俟民國紙幣頒行卽將此項紙幣收回銷燬刻將此項紙幣頒行到滬并訓令吳民政長出示佈告一律通用並令稅務所長如投稅人將此項鈔票納稅一體收納毌得留難以昭信用 
[實業銀行股東將開大會]  
　　沈縵雲若等發起中華實業銀行出洋招股已經溢額詳情已誌前報現悉該行已組織完備將次成立而總董孫中山君已發電各埠僑商請速派代表到申開第一次股東大會定陰曆十月念五日取齊再擇期開會茲悉緬甸商會代表沈懌舸君已於昨日到申庽孟淵旅社各島代表亦在日内次第來申此後吾國實業界有此金融機關自必日漸發逹也 
[國貨維持會宣講紀要]  
陰曆十月初八曉八句鐘中華國貨維持會宣講部假中旺弄錢江會館開十七次宣講會男女來賓到者一百八十餘人並有梁幹臣吳守枚周桂崧三人簽名入會十時散會茲將諸君演說要旨摘錄於後 
　　部長梅竹廬君謂洋蜜洋名片二項其物甚微向不注意殊不知流出金錢歲得二百萬言之駭然近有四馬路惠福里新宜社任文孫君用甘草硼砂土蜜同製嫩面潤肌露較洋蜜更佳售價尤廉洋式名片則有大馬路北洪泰紙店自夏間發明至今聞已消去五十餘萬張可見國人維持國貨之熱度日見增高 
　　梁幹臣君謂維持國貨會手續有進無退要知國貨維持會多一分成效即中國增一分幸福現漢口肇新織造公司有各種出品到申務望滬上商界格外維持 
　　程筱康君謂今晚麥家圈元記棧駐申肇新公司代表送來棉蔴織品樣本纯純仿泰西成法用製春秋二季西服甚爲相宜 
　　楊雪香君謂維持國貨女子與男子同負責任自後女子敎育宜注重實業並謂中國雪衷紅蛋日蛋黃行消海外日廣惜販運力薄不能推行盡利務宜想法 
　　邱碧血君謂同胞多購一分國貨即少失一分利源卽爲子孫多留一分生計自後鄙人不論何物均主用國貨務望大衆一心則漏　不難抵塞 
　　王介安君聞國入不務實業好尙迷信種種惡因皆由道德衰落之故並述創辦紗交織斜紋花呢之成績 
[巡警自應協助]  
　　上海警務長穆糅齋君昨日移知城内外各區員文云案准上海地方審判廳函開各初級廳執行案件及本廳委託各初級廳執行案件時有須請巡警協同辦理情事務請知照各警區以後遇有前項執行事宜由各該初級廳函請助理者務皙派警協同辦理其有查封房屋之案封閉後因距離崗巡過遠之處必須派巡警照料者並乞轉致查照協助等因准此查以後各初級廳執行案件及地方審判廳委託各初級廳執行案件時如事關重要廳由各該初級廳函請助理者一律准予派警協助辦理至遇有查封房屋由該廳等函請派警照料者應由各區所查照情形近者令崗巡移駐遼者令勸於巡察總期於司法案件巡警職務兩無妨害互相維繫是爲至要 
[華界衛生之進步]  
　　上海拆城塡漆築路工程自就北半城先行動工以來已將及半現擬將南半城接續拆卸惟城墻拆去之後所有衛生清道兩事均須整理擬就城基建造公坑十處於坑後隙地另設增圾轉運處遍砌　墻將垃圾堆續其中每日用車運送沿浦馬頭裝船駁往浦東閱已由市政廳路政處衛生科員勘明地段繪圖貼說訂定開辦章程估計每處公坑及轉運場約需工料洋五百元另在沿浦南馬頭西陸家浜及大馬頭迤南三處分造垃圾馬頭三座每座工料估計洋八百餘元業已開明理由書呈請董事會編入明年預算表候冬季議事會議决施行 
[組織實業實進會]  
　　近日滬上熱心女士游志誠李興邦徐芝李平俠等曁實業家解利南君張志斌女士夫婦二人登起實業實進會同李天麟君梁麗川君游道援君等十餘人於本月十號在新馬路昌壽里三十八號李君所寓開會議决即以解君夫婦所創辦之民國第一女工廠爲該會實行之起點適是時有梁君擴凡與謝君良牧在南洋招　組織實業公司北上立案順道派濱亦與會贊成斯舉甚願聯絡共圖進行遂卽擔任赴部立案聞不日卽可發表宣佈宗旨云 
[收帳商船又遭盜刧]  
　　嘉興陞源紙行　船派夥在泗涇萃莊閔行等處收取帳款計共取得現洋一千一百餘元鈔票洋二百元詎於十五號清晨該船駛至閔行西之竹　鎭附近突來盜船一艘盜匪三十餘人各執槍械攔阻搶刧一空呼嘯而逸業由駐防閔行水師等一營楊松林君派兵駕坐新祥安小輪跟踨追緝一面報告混成第三旅當經李旅長指令予限一星期内務獲解究切勿疎懈 
[城内防務加嚴]  
　　混成第三旅李旅長以滬防福字營現已奉調赴寧城内防兵祗有本旅所部之步隊第一營時届冬令盜賊日多　應認眞防緝昨特購置諸葛　十餘盞電石燈十餘盞飭發第一營營長曹梓桐分給各排排長每夜携燈督兵　槍排隊在大街小巷通宵巡選以重防務 
[交界處之賭場]  
　　北四川路附近與四區交界處某里内近有人閒場聚門蟋蟀輸赢甚鉅該處雖屬華界而里外馬路係歸工部局管轉業由警局照會捕房會同兜　矣 
[妓院窩匿强盜]  
　　浦東土棍王福春陳毛毛陸子根周阿三近因糾黨先在陸家嘴浦畔刧得民船一艘駛至周浦鎭夥刧某姓家得贓逃至滬上日在雲南路四百十四號門牌劉張氏所開之雉妓院内狎妓作樂事爲老閘捕房捕頭訪悉前晚密飭包探翁松林協同一號西探不動聲色前往該處將王等四匪連同劉　一併带入捕房即在王身畔搜出手槍一支槍珠十餘粒分别押候解廨訊究 
[製造局之虚驚]  
　　製造局機器廠後而附設電燈房與内地電燈公司接綫以備燃點電燈之用昨日下午三時因公司試驗電機電力較大以致該局電燈房電綫損壞火光透出幸卽設法救熄房屋物件均未燬壞 
[賭棍愍不畏法]  
　　閘北警務所蔣所長訪聞著名賭棍楊潤之即小潤之仍在胡家本橋開檯聚賭實屬愍不畏法前日特派偵探馬隊前往拘拿共獲賭徒三十二名解經司法科預審判移檢察廳按律重辦仍飭該探等隨時偵緝務獲爲首各賭棍嚴加懲處 
[謝贈]  
　　成志小學校商准新舞臺諸藝員於二十三號演劇一天補助經費昨承惠贈特别券兩紙書此誌謝 
[城内]  
　　地方審判廳牌示○（其一）爲牌示事茲查本廳承發吏劉文彬延壓傳票玩誤公務應予免職除遺缺另行傳補外合行牌示仰卽知照（其二）爲牌示事照得現有承發吏遺缺兩名查得備取承發吏姜士明蘇志和可以挨補仰即於本月十八日午前來廳而試如合格者可即覓同般實舖保來廳塡具志願保証各書以憑委派試用如逾期不到當再挨次傳補幸毌自誤 
　　第一初級檢察廳批○（徐寳　呈奉批續陳請迅予處分由批）學說如聚訟其解釋各自不同來狀穿鑒援引何足認爲正確之解釋查此案已經本廳駁斥在案該告訴人如有不服廳依訴訟程序於期間内聲明再議來狀已逾期間合行却下 
　　第一初級審判　民科批○（金琴台爲王錦榮辯訴批）查此案一再傳訊該民均抗不到案猶復飾詞延宕殊屬藐玩今改期本月十九號聞庭辯論倘該民仍違不到定照章下缺席裁判毌再自誤切切（衛文熙聲請啓封批）狀态候卽命吏啓封並將周銘之器具照章拍賣該商所受損失應向周銘之索賠所請變價抵祖等情應毌庸議 
　　監禁兇徒○湖北人張天友前在東區境内某茶館吵閙經巡士陸子祥阻止不服反被扭打後經東區外橋站崗巡士朱竹坪聞知往勸亦被毆打咬傷手臂並打失制帽警笛等物當將張天友拘送東區驗明傷痕解由警務所略詰情由轉送地方檢察廳預審屬實起訴同級審判廳昨由推事開庭審理據張天友供認毆打咬傷不諱判依刑律第三百十三條第三項處張天友以五等有期徒刑監禁八個月以儆 
　　姑再調查○二十六保二十八九圖鄕民杜阿金前投地方檢察廳控被無賴劉根華楊虎林楊阿榮在途搶洋一百六十八元旋據劉根華偕同婦人劉潘氏投廳辯訴諭候核示在案前日杜又投廳訴稱被搶地點雖在長橋鎭附近鄕僻之處然時在白晝尙有行人來往目覩不難確切調查乃劉潘氏事不干已插身多事與劉根華串通朦訴求請查明澈究廳長陳松生君以此案前派法警下鄕調查並無搶洋實據惟旣一再伸訴姑候派員前往詳細查明以憑核辦 
　　誣良爲竊○二十六保二十七圖鄕民施錫春昨至地方檢察廳控被陸阿全唐景星等誣良爲竊向論不　反遭毆辱曾經報告自治所理處不明爲此呈請提究陳廳長諭候批示辦理 
　　索欠被毆○鄭芳　至地方檢察廳控稱向鄭子明鄭如聲等索欠不還反遭扭毆因此週身受傷口吐鮮血足骨已損呈請提究等情陳廳長諭候派員驗明傷痕再核 
[南市]  
　　捕房吊贓○昨日法捕房派探带同小竊陳運香至東區禀請派探至成發押店吊取湔布一疋及衣服數件當即吊出即著來探带去歸案辦理 
　　鄕婦待領○閔行婦人林張氏被姑　待濳行來滬在機廠街迷路由五百五十三號巡士查見带至南區詰知年二十二歲夫名林木生在鄕耕田區員飭令暫留候知照閔行區傳其夫等來滬認領 
　　孤兒可憐○男孩王祿生年十歲父故後同母　居南馬頭地方前日在十六舖迷路由巡士带至東區詰知本姓羅母已再醮於王子楝近被逐出區員諭飭暫留候傳其母認領 
[閘北]  
　　女孩迷路○前日有廣東口音之十歲女孩丁來發在火車站迷路由四區解送警務所經凌科長提訊據供隨姨母乘車來滬云云判送惠　院留養候領 
　　各執一詞○張文洪扭控周本立姦佔其妻張周氏由一區解至警務所經凌科長分别提訊供詞各執判移檢察廳審明核辦　　移提人贜○王德順住居均濟里七百九十七號因形迹可疑被英捕房查獲搜出手槍一支復會同二區在其家起獲洋鎗三支並子彈當票等物當將王解廨訊究贓物寄存二區嗣經該區長警續獲婦人陳董氏一口解送警務所管押前日由廨派探持函投所請將該氏及贓物移提歸案以便究辦 
[公共租界]  
　　戳傷探夥○探夥許其昌因賭與同類某圍積不相能前晚許在廣西路梅芳里口被甲紏黨持刀將頭面等處戳傷逃逸許當時倒地血流不止適被包探張全林查見雇車送至捕房轉送仁濟醫院醫治並着緝兇解究 
　　煙賭齊備○香粉弄二百另九號成衣店樓上有人私設總會聚賭售烟被老閘捕房包探陸桂山查悉前晚稟奉捕頭前往拿獲賭徒烟客共三十三人連同烟賭具一併带入捕房捕頭准各存洋交保如無保洋著押候解廨訊究 
　　武伶跌傷○三馬路大舞台伶人王永利前晚演收關勝一　跳三隻檯跌仆受傷業已延醫療治據說王因新婚其勇力較前稍減云 
　　尋獲女犯○公共公廨女押所脫逃女犯王徐氏一口業經關讞員將當值官媒李李妹與看所華捕李紹聊一併提案訊供押限七天將王徐氏交案再核茲悉該氏圖逃不及狙伏樓梯底下迨至前日夜半人靜經值夜官媒聞有聲息提燈尋獲昨晨禀奉關讞員諭着嚴行看管聽候核示 
　　軍人自縊○前農楊樹浦路太和街樹上有人自縊身死經巡捕查見解下已經氣絶歸禀捕頭將屍車送騐屍所經中西官蒞見死者身穿灰布棉襖褲脚穿布靴腰挂水壺形似軍人衣袋内銅牌一塊上刻羅元慶三字另有洋一元實無屍屬佈地保收殮　　死灰復燃○梧州路一百八十號　花廠起火燬去平屋三間捕房因其保有火險飭探查究在案詎前晚花包内死灰復燃冐穿屋項又燬平屋兩間 
[法租界]  
　　馬車肇禍○錢阿元投廨控稱母親錢陸氏昨日乘坐東洋車被劉阿洪所駕之馬車撒倒跌傷由捕房送往醫院醫治未痊求究又有馬車夫附控被劉之馬車撞碎玻璃窓求請追賠劉供因馬驚躍一時收勒不住以致誤撞判劉先賠玻璃洋三元五角交保俟陸氏傷愈再行傳案訊核 
　　違章受罰○頋實生將未經宰牲公司驗過蓋印之猪若干頭車往自已家中私宰並將猪之兩足捆縛車上有逮章程昨由捕房傳至公堂訊究顧供不知章程後來不敢再犯求宥判罰洋兩元充公 
[雜評三]  
　　痛哉民主黨之言曰政策之行政府自有主觀乃朝遭反對夕即變更凡關已地位稍有妨礙雖犠牲政策在所不顧其言眞切中政府弊病哉 
　　吾以爲政府固無所謂政見即在政黨亦未必有確定不移之政策夫政黨内閣而可以假則所謂政策者可知也省長民選簡任而可以爲折衷之調停（卽由省會舉出兩人呈請大總統擇一任命）則所謂政策者又可知也推而至於同一黨中分子在中央則主張集權在地方則又主張分權各隨其所處之地位與一已利害之關係爲轉移夫亦安見其有確定不可易之政策哉 
　　記者今有一言告政黨告國民公等所抱持之政見無論其適用不適用而要以堅定不易易爲第一義蓋國民無宗旨無責任之心習不除良政黨終無自産出也 
專件 
[上海衆議院議員選舉投票所辦事細則]  
　　第一條投票所以上午八時啓門至下午六時閉門 
　　第二條投票管理員監察員須先一刻到所 
　　第三條投票所中應分設出入線路茲定其布置之法如下 
　　㈠入門處㈡休憇處㈢投票人簽字領票處㈣寫票處　　㈤投票處㈥出門處以上各處均須粘貼標記令人注意 
　　第四條投票所用圍得臨時請派巡警嚴查一切 
　　第五條投票管理員於未投票前將領到票紙檢點清楚於投票時另由投票處監察員帮同記數投票畢與投票簿核對票數 
　　第六條投票管理員掌管投票　投票紙投票簿及選舉人名册 
　　第七條投票管理員應製成投票錄詳記投票始末情形（另有定式） 
　　第八條投票管理員於未投票以前須會集選舉人面開投票　表示共空虚無物方行投票 
　　第九條投票監察員分任監視簽字寫票投票指示出入及答復選舉人質問關於選舉如事宜各員數較多得協商輪流交管之法以防兩　　寫票處祗少有二員監核 
　　第十條簽名處監察員應驗明投票人面貌相符寫票處監察員應注意寫票不得代替 
　　第十一條投票人因錯誤汚損票紙及封筒時萬不得已得請求換給但祗准請換一次由管理員將該投票人姓名記載於投票錄仍將廢票粘存 
　　第十二條投票所及投票　之健錀管理員監察員應協任掌管之責 
　　第十三條投票完畢後投票管理應會同投票監察員二員以上加封完固於翌日將投票　投票紙投票薄投票錄移交開票所並呈報初選監督　 
　　第十四條凡遇重行投票均照以上規定行之 
　　第十五條省議會决選與衆議院選舉同日投票時其第三條所載各處均須分别明白先投省會票次投衆議院票由指導者與投票人說明以免遺漏差誤 
來函 
[浙江陸軍講武堂函]  
　　敬啓者貴報專電襽内載杭州專電講武堂斥退學生多名軍隊大　讀之頗爲擬駭查　堂此次照章甄别考驗不及格者按章酌令退學仍照退役章程辦理並無異言想係傳聞之訛乞卽更正以免搖惑不勝盻荷 
[鼠疫可畏]  
　　敬啓者近閱報載上海有鼠疫發現鄙人等於十五日往訪丁仲祐醫士據云確有一住居北福建路之人曾至彼處醫治當時斷定其爲鼠疫卽　其往公立醫院其人未往至次日家中卽有一人復患鼠疫始赴公立醫院求治公立醫院當派人至其家查察始知已有一人先患鼠疫而此先患鼠疫之人旋卽斃命云據此則上海確已有鼠疫發現查鼠疫傳染之烈殺人之多實爲諸種病毒中所罕見前年東三省流行時死亡之慘迄今思之猶不寒而栗上海爲通商大埠居民異常稠密且與内地及各口岸交通極爲便利若不設法防維爲患何堪設想此事似宜由公立醫院會同工部局逐户調查於未發現之處則先事預防於已發現之處則及早撲滅庶足以防疫病而重民命除函告公立醫院外合亟函請貴報登入來函一門以便閱者注意實　公誼中等商業學校敎員汪企由呂思勉謹啓 
 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[發售明版康熙新字典廣告] [  景]  
　　敝書館邇年以來搜羅舊書供諸同好頗蒙各界歡迎茲在某處人跡不到之地購得明版康熙字典一部同人以古書難得特再聘請賦閒敎員抄襲陳語增加材料内容益覺豐富茲擬特印半部廉價出售計每部銅錢三十文並定名爲康熙新字典預約期内更可減半出售以陰曆十三月三十二日爲截止期諸君賜顧者請移玉下列各處　　一上海七馬路别脚圖書館 
　　二矮人國大賣捌所 
　　三太平洋水晶宮内 
　　四南北極各分銷處 
　　茲更將内容摘錄如下以便諸君得知眞相女（眤語切音遇）（解釋）㈠男女之女也㈡能與男人交合者統稱曰女㈢未曾嘗過個中滋味者則曰處女（引徵）㈠嫖經女不在多有毒則靈㈡吊膀子書有女在彼兮目送而口吹心旌揣揣兮恐彼女子不睬㈡ 
[守舊會簡章] [  了青戲擬]  
　　㈠本會取魯論第十二章第二十四篇以文會友之義定名曰守舊會 
　　㈡本會以保存頑固閉塞風氣爲宗旨　 
　　㈢凡男子拖辫女子裹足及吸食鴉片者不須介紹皆得爲本會會員 
　　㈣本會設會長一人以冬烘先生任之副會長二人以泥鼻頭秀之任之幹事員十人以老童生任之另派平缾醋若干人爲宣講員每逢舊曆三六九日分赴各鄕宣講前清聖諭廣訓及臥碑文等書 
　　㈤本會備有高頭講章及各種制藝試帖以備會員研究之乎者也之用 
　　㈥本會每年開大會一次每月開常會一次會期會場請算命先生與地瑆先生擇定之 
　　㈦本會入會費每人繳康熙白錢一文常年費每人繳乾隆青錢一文如有以太平昌順及廿厘錢捐入會中者得永免其當年費 
　　㈧本會會員不得用洋綢洋布洋燈洋油及種種洋貨惟洋錢不在此例 
　　㈨本會會員如有談論共和民主平權自由等語及私自剪辫放足戒烟者一經察出或被聞見立卽　逐出會 
　　㈩本　程如有未盡腐敗之處得隨時改壞之㈢ 
[十八日之十八談删存十四則] [  袁琴鶴]  
　　羅漢十八尊武藝十八般胡笳十八拍中國十八省就地十八滾大秤十八兩祖宗十八代小調十八摸京戲十八扯地獄十八層九腔十八調姑娘十八變我年十八歲今天十八號㈢ 
[新孟子] [  拙人胡]  
　　蛾使見朦𪔐王王曰叟不遠千里而來亦將有以助我國乎蛾使曰王何必曰助亦有合併而已矣王曰何以助我國大夫曰何以助我家士庶人曰何以助我身五族交相助而國興矣千里之　滅其種者必萬里之國百里之疆滅其種者必千里之國萬　千焉千取百焉不爲不貪矣苟爲後併而先助不奪不壓 
　　未有合而惠其君者也未有併而存其種者也 
　　王亦曰合併而已矣何必曰助㈢ 
海外奇談 
[五百年不息之時計] [  頌斌譯]  
　　德國電學家米萊倫特ＡＬＩＬＬＥＲＮＮＤ近又發明一種報時鐘其擺每分時往來一次可歷五百年而不停息蓋　雷迪痕光力動之者也雷迪痕之原質化散極遲取其化散時所發微光激動電氣故能運行此鐘現裝於工部局門首爲柏靈城中最准之鐘因其行動之速度終年不變也 
[門鈕癖]  
　　巴黎小報ＬＥ　ＰＥＬＩＴ　ＪＯＵＲＮＡＬ載希臘今王有一種特别嗜好　喜搜集各家門首之門鈕現已收至二萬數千種各式俱備故希王所居宮室之門鈕門各一式無相同者 
自由談話會 
　　統一統一南北統一五族統一統一兩字久聒於耳鼓豈厞中華民國空前絶後之大榮幸歟然外人入我中國見我國民剪髮者半長拖豚尾者半去其豚尾而仍　半髮非僧非韃者亦半見我女界天足者半豚蹄如錐者亦半此果爲何等之特别統一也直醉生夢死之統一無恥之統一而已　 
　　共和共和南北共和五族共和共和兩字久成口頭禪豈非中華民國特放之異彩爲十二萬年得未曾有之盛世歟然外人見我中國其黨爭也磨牙弄爪如猛　之相愽政界之爭名攘利如俄犬之搶糞惟恐不先互相傾軋如蕩婦之爭夕惟恐落後此果爲何等之特别共和也直　語之共和　鬼之共和而已 
　　平權平權男女平　貴賤平權平權兩字幾成里巷童謠中華民國豈非極樂世界遠勝無懷葛天之民歟然外人見我中國其主之虐婢也如虎之噉羊妻之　妾也如鷹之捕兎姑之虐媳也如貓之嚙鼠官之虐民也如狼之吮血此果爲何等之特别平權也直放屁之平權騙孩童之平權而已如此而欲外人之承認我國如此而欲宗社　之歛跡非俟河清烏乎可[  息影廬]  
　　天命之說進行之阻碍物也自由之惡魔障也談時局者不各人才之缺乏辦事之無能而一以委之天命嗚呼此之謂自暴自棄[  孽兒]  
劇談 
[紀譚金培（五續）] [  曾言]  
　　學太史公者不能及太史公學韓昌黎者不能及韓昌黎劉洪昇學呌天竟有謂過呌天者可謂不知戲矣今之劇界中莫不學譚調其普韵最似者爲天津王君其次則劉洪昇劉洪昇音尙高氣尙足而神韵則遠莫及矣即如空城計司馬發來的兵一句馬字拖極長其聲粗厲可笑鑫培豈如此乎 
　　鑫培其先本扮武生故武功　好其演武戲余不及見矣然若王佐斷臂之筋斗奇寃報之筋斗一則立翻於臺面一則坐而越桌翻於臺面皆不用手力雖楊小樓俞振廷輩皆不知其用那一股之勁也此次在隆和舟中鑫培言吾尙能演趙家樓何不試一演之㈡ 
[論梨園子弟之急宜就學] [  玄郎]  
　　滬伶之腹有詩書深通文墨者昔有一汪笑儂今止一劉藝舟然劉所編之新茶花二本明末遺恨等科白詞句已落俗本窠日不如汪所編桃花扇瓜種蘭因黨人碑等之嫻雅會憶其桃花扇中長樂老一劇張瑤星出場說（有明養士三百年國破家亡太可憐世界已無乾淨土人間何處是桃源）吐屬不凡超絶儕輩劉又能說而不能唱雖同是憤世嫉俗而投身伶界者然論其文藝不無　輊焉藝舟而外厥惟小桂枝雖不能編纂劇本自成一家平居間撰幾句亦尙楚楚可觀會上書伶界聯合會洋洋數百言縱不見華藻紛披而理明詞逹求之今日優伶中已稱碩果如潘月樵趙如泉毛韻珂輩雖議論風生用意不俗而於寫作一門尙未見及餘則大都僅識之無平日所唱悉出自口授如以（聽說是）（好一比）之曲本敎其讀字句識意　則隢隢然以爲頭彙腦脹難若登天噫聚如許目不需丁之伶人而欲求其改良戲劇開通社會是不揣其本而齊其末也鳥平可 
附戲評 
[十六夜老譚之洪羊洞]  
　　呌天此次來申　子較之昔年在新舞臺時反見清澈高亮老而愈駐誠令人喜出望外其腔音深得神韻二字舞一毫粗　之味雜其中所謂不食人间烟火者前晚聽其洪羊洞全劇好句美不勝收茲就其所最𢷺勝揚而堪稱絶唱者摘錄之（爲國家）一叚（報答皇恩）之恩字先提高而出復收縮其音純從涸頭問輾轉搖曳沉靜純潔凈無織塵擬之鼻音似是而非妙不可言見父時陡作一驚頓然面無人色毛骨悚然直是一種當眞見鬼情形（休要驚動年邁的太君）一動字層層團入愈轉愈勁非常動聽（祗可嘆）之嘆字破空而來響遏行雲（命喪番營）之番字平舖而下如游絲裊於空中）病床來進）之進字紆徐曲折至坐定移猶餘音嬉嬉氣足神完逈異凡伍其坐下也跛墜而下又極合命在垂危之景象驀見八賢王幾句倒板唱得極低氣若不及接上蓋大病時經此一驚宜有此種情狀體貼至此可謂無微不至說千歲二字鳴咽悲哽直是垂死呻吟（自那日朝罷歸）之歸字一氣直衝搖曳而來婉轉悠揚如聽玉佩鏗鏘心曠神怡（又誰知焦克明私自後跟）一句一路蜿蜓而來落此句用足力量提起全神唱得清新飄逸精采絶倫此木呌天劇中最得意之句惜老軍報二句未唱尙不能　聽戲老　之慾　臨死時見令公等陰魂來兩手揑空順頭注目做工又絶妙四陰魂仍用原人頭不蓋紅巾尤合於理至於秀山之孟良少山之焦瓚仲麟之令公瑞全之程宣唱白俱臻上乘而秀山鼻音操縱自如白口規模闊大尤　出色洵稱珠聯璧合是晚除婦女小兒外俱凝神靜聽肅然無聲甚至有某戲迷竟倚於檯口側耳顚頭手拍股際醉心之至幾忘形骸足見老譚之傾倒座客與滬人聽戲之進步矣惜自那日一叚方畢仍有陸續離座者呌好亦有不中節者以致聲浪嘈雜佳虚未得盡行領會雖已升堂猶未入室也 
小說 
[琴園夢記（四）] [  著者漱氷]  
　　自是每有思念置鏡輙夢夢輙清晣如平時他日或傳翩鴻病輾轉思念計無復之已而拍案大喜曰吾有寳鏡何不以試翩鴻如前置鏡臥終夜輾轉寂無所遇晨醒愠日道人誑我前者特偶中耳移枕出鏡則鏡背向上八卦方位亦顚倒乃自引咎是夕焚香默祝再試之果見翩鴻在前捧一無梗蓮花不言不笑望之不可即欲趨向前而翩鴻又在後迫而即之大聲發於户外第見白額虎跳躑而來勢將撲生生大驚呼救奚童隔户應之乃知身在琴園中心惕惕不知何兆已而恍然歎曰吾今乃知道人餉我厚也人生所不可必者醒時事耳醒不可必夢愈可知而我能必其夢則何不以醒爲夢而以夢爲醒乎於是益悟眼耳鼻舌身意皆如鏡花水月無一實相而情亦由是漸了解矣 
　　明年癸丑當事自九江折回金陵洪氏部屬水陸蔽江下江寧告警揚州紳富皆遷顧母旣以客籍僑居無肺腑倚託之親又絀於資不能他徙乃召隣里及屢時媒妁議曰弱女性執戀母不嫁吾初不忍指也今事且急老婦生死不足借如宗祀何日前問名諸家有可議定者吾意酌許之庶幾藉葭莩之親庇蔭寒門或者携挈遠遷不致坐而待斃耳媒妁曰惜哉早日言之甚易事耳今聘者已聘遷者已遷寇亂方殷誰有閒心議婚媾哉無已且試圖之明日生與傭媪遇於途得悉此言即託爲媒媪曰媒非我所宜言言之則前事且敗西隣錢嫗爲主母所信任君往謀之其諧乎生如言託錢往返酌議有成說矣翩鴻言於母曰母以禍亂方劇趣議姻事爲避兵計兒何敢違第亡父一棺淺　郊外非先卜葬不可母曰兒言良是甚矣吾之瞀也復命錢嫗致意於生生擇期納聘釵釧衣飾之外别奉三百金而以猶子禮見得以便宜議事遂於二月十日安葬顧翁畢後三日遷顧母於下河㈠ 
　　本舘告白日來承各　文家投寄小說　多編輯者有美不勝收之歎紙　狹隘兼容爲難延　之　　　原凉爲幸 
 
 
 

Page 11

 
 
   
 
 

Page 12

 
 
   
 
