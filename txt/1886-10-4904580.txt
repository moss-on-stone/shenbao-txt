# 1886 - 10 - 4904580

 

Page 1

 
 
[顧惠卿先生精繪山水衆神圖出售] [  申報舘點石齋主人啓] 　 
　　本舘向有山水衆神圖出售摹繪精工着色鮮麗早己不脛而走惟神像尚未全備或以爲憾兹復不惜工本請顧惠卿先生變别出心裁另　生面其中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻巳用照相石印成軸卽日出售每幅着色者收回工本洋一元三角水墨者洋五角裱成者洋一元六角五分售處仍照襄例諸君幸卽賜顧爲　 
[古今圖書集成出書告曰] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出　二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止每部　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此　 
[六十三號畫報出售] [  申報舘主人啓]  
　　美國紐約口岸爲商賈薈萃之區口外礁島林立有碍帆輪出入該處將軍命工匠在島面穿穴而下旁通曲逹安置炸藥万於本年九月初三日用火炸去蓋工程己九年於兹矣本齋照西國畫報脫下以供諸君觀覽報首畫譜羅灘兩圖爲任君阜長所繪後附淞隠漫錄圖說一則准於初六日田售此佈 
[嫁女勿索聘金說]  
　　丈夫生而願爲之有室女子牛而願爲之有家凡爲父母者其心莫不皆然也故女子許嫁納吉納采纳徴問名奠鴈御輪六禮旣備卽無異言從未有索取聘金斤斤較量如賣菜傭之爭值者自世風不古輕禮法而重財利於是乎有一女許字而多方索聘者近年搶婚之案屢見於報公庭業簿往往供稱女之父母索重聘自顧力不能及央媒懇說任返再三卒不獲命不得己而出此下策此等供詞雖其中亦未免有不實不盡之處然確有因是而搶親者公堂或判合或判分權衡情節之輕重以爲斷姑不必贅及但以索聘之故而致有搶婚之事因有搶婚之事而尤而效之者或竟相　成俗其間難保無倚勢用强事後妝點者致荏弱小妮子或爲强暴所辱此則所關係乎風化者大矣蜀友葛子小石爲余　川中風俗則重賠嫁而不索聘金女子許婚婿　或以金玉首飾以及綢縐衣服送之女家以爲聘一經下聘卽巳允諾此外更無絲臺財禮而女家賠嫁則有多至數千金者余聞之不禁慨然曰川中風俗較之江浙則用謂厚矣夫賠嫁而至數千金似乎奢矣江浙亦有此風余嘗謂人家嫁女廣備妝奩支撑塲面其富厚之家尚不　損若小康者與夫　寒之士則有賣田　産以辦嫁資者至於爲子延師教讀則從未聞此何其愛女之心盛而愛子之情　也顧厚備妝奩雖爲奢風尚不過爲愛女起見如此則女歸壻家饒有體面將來不至爲夫家所輕否則恐有不能自立者則其心固可原也若夫重索聘金富家或以千計中人之家亦以百計極而至於貧户亦必以數十計媒人往返商酌女家則索聘甚昻男家則多力求減又有所謂大開門小開門者有詞價有還價有讓價是無異於鬻女也古人云聘則爲姜奔則爲妾奔者非淫奔之謂謂六禮未備而草率遺嫁則不得同於妻之言齊而止等於妾之言接夫僅僅禮之未備而巳不得止名爲妻今乃取資於人而後許家竟與鬻婢無異其將謂之何哉尤可怪者有等風氣有前後兩次聘金初次名　下定其數尚不多也迨請庚擇吉將次　娶則又有所謂財禮者其數較前更鉅試問設或男家果不能如命則將止詢不嫁使其女以了角老耶抑將另配　門再得善價耶旣有後此之索財禮而致成齟齬何以前此遽爲允許前此旣經允許何以後此又必再索重資以致多費唇舌兩者不亦自相矛盾也乎凡近來搶婚之案其弊正在乎此彼男家　者下定業經小費資財若至迎娶時又須重費則力有不逮竟因財禮無出之故而任其遽寒前盟則前此所費不貲擲之於水其心寔有不甘因此而釀成搶親之舉甚可慨也此風各處皆有而上海以五方雜處蟻媒莠黨充牣其間故煽誘肇事尤爲易易雖復獲案責懲分别辦理而此風終不能絶每言越郡風氣凡婚姻大事男女兩家不過憑媒妁之一言各以黍姻年家眷全紅帖子一副互相掉换而事己定初次則多以衣飾爲定亦如川中之俗其　娶時又發盤禮則或有以銀洋装之船中者然尚不至有爭多論少往復跋涉之陋俗蓋前此下定時早經媒人言明在先故後此絶無爭執也夫全紅帖子不過書名此外則亦不過一庚帖而止其帖上並無文定之語且多係倩善書者書冩初非親筆而一經訂定從無有日後翻悔者此非關乎越郡風俗之厚蓋禮法之所以服人者大也若逃乎禮法之外而孳孳爲利則斷非一空名之帖所可爲憑故他處婚書必詳細書明幾幾乎與賣身文契所謂三行半者無以異彼以爲有女待字不妨索八重資而不知直視其女爲奇貨之可居將不免自輕自賤矣嘗觀妓女從良鴇婦勒索重資多有挺而走險或　該妓赴公堂控告或約流氓設法劫取然後再挽人出爲處置彼鴇母失其所憑不得不减其價若此者皆以所望太者之故然則彼以女許人而索重聘者又何怪人之挺而走險出此搶親之計也使以女許人者咸知索聘金之無異於自鬻其女則或者恥心生而不復固執巳見從此陋習可以除而搶親之事亦可免矣葛子曰善哉君之爲此言也其亦轉移風化之一端哉請錄之以作當頭棒喝何如余曰唯唯 
[地電音]  
　　港報云前月二十八日本港天文師報稱接到魯新島波理奴埠電信謂該埠於月之二十七日下午四點鐘後地震歴二十五杪始止窓櫺摇動格格有聲其勢頗足驚人云 
[日報紀高事]  
　　聞得韓廷擬於明春鑄造金銀鋼三質貨幣又稱韓廷擬簡有派有名學生十名往英都遊覽以廣眼界而資歴練其巳選定者爲判書李康學進士閔京鎬李究善閔啓鎬金春　五名餘則尚須物色又接釜山信稱中國督辦袁太守因元山中國商民甚少巳將領事一缺裁撤只留一張姓委員駐彼坐探事務譏元山領事昌劉　認爲釜山代理領事業於上月廿七日馳抵釜山接印視事其舊領事陳爲焜交缺後俟坐美濃丸輪船回國又去年漢城之變迄今適閱一年高王擇其勲勞尤著如閔泳翔金永壽以下數大臣着各加一級以酬其勞又召先年曾任右議政金炳德于永平府故里卽拜　議政而金君召對時極陳時政得失高王以其過于激烈不能稱旨金君仍求退隠　　之又朝鮮之江原道民家畜牛最夥比户皆是故所出牛皮爲朝鮮出口一大宗貨俱銷　西洋作鞋料之用去年秋冬 
 
 

Page 2

 
 
之交牛瘟流行隨處倒斃故日本領事出示曉諭商民購買牛皮務須加意别其出處亦以見該領事之保護商民也 
[三韓紀事]  
　　穆麟德於九月十四日赴仁川十六日乘火船至津朝民深惡其人至此咸額手稱慶○九月十八日陳茇南觀察挈眷赴仁川二十日展輪回華聞有請假二月接某局商務之說未行之先一日朝王派中使餽贐觀察婉辭而後受臨行王又派某員相送　則憲駕巳啓行矣乃悵悵而返○二十日王遣數官致祭吳壯武公○有帆船由烟臺至高行近黑水洋忽風伯揚威浪如山立篷桅俱斷舵亦折焉忽吹近一鳥始獲生全○元山理事劉君志林卸事有期經袁觀察禀留伯辦元山商事○新任仁川理事李君少雲於九月二十八日接篆視事李君久在津沽辦理商務駕輕就熟定卜游刃有餘也○袁觀察莅任後令無業之人領取川資附輪内渡洵善政也○大院君巳移居城外家屬悉數偕行謂非見幾而作明哲保身者歟○美欽差署忽失箱籠内洋銀數百元墻高屋固决非外賊所爲追問舘中人迄今尚無頭緒○每夜西南方現一大星光芒四射不知主何休咎○朝王從德國購買大號電氣燈其光可照二十里值銀數萬兩○華人某甲在途被刼身受重傷幾乎殞命刻巳由官派役緝拿尚未獲住盜風日盛幾於地棘天荆誠可憂也○九月二十三日爲去歲王與閔妃世子等入宫之期文武各員咸來朝　蹌蹌濟濟肅穆整齊王賞賚有差○二十六日開科試士題爲萬世開太平誌慶幸也士子咸摛藻揚華效嵩呼之盛二十七日榜發金姓居首○新任海關總辦墨君處事平允一反穆麟德之所爲凡在官商罔不敬服 
[暹羅火葬] 　 
　　暹羅國中無論君民貧富人死不言葬槩以火燄山爲藏骨地國之人恬不爲怪紳富巨室人之將死必預延親戚故舊及黄冠羽客環遶諷經梵貝之聲餘音嫋嫋此氣絶相嚮號哭逾一刻始己乃將屍身洗濯潔淨衣以華服然後舁屍入棺虚闔焉棺飾以金雕鏤工巧停棺於室凡三日乃穴壁舁出謂不由户而由竇恐鬼將　關而返也棺出繞屋疾行三匝乃登舟執紼送喪者若而人咸掛素桿舟至古　而送柩入至中庭架薪木成阜啓棺將屍寘其上舉火焚之送喪者繞立四圍各薙髮以示哀火燼拾其殘肢剩骨以歸於是出酒宴客豪興飈舉無論家人親朋莫不終日酺啜喜躍欲狂如是者三日乃己至若國君崩則舉國臣民咸惶惶若有失蓋喪禮旣繁而徭役亦頻興也崩之日將屍扶坐令直如生人先以水銀若干由口灌入乃鑄黄金爲盆置諸坐椅下椅之坐處本空少頃其腹中穢濁渣滓咸由下部出瀉入盆令盡屍頓枯痿復提屍屈其兩膝納金匱中於是出令召工師入山伐巨本擇都城適中處築臺高三十丈均以五金嵌鑲窮極工麗四周拱立神仙鬼　馬牛之屬均以巨材彫琢成像或以紙帛糊之斑駁陸離狰獰可畏佈置旣畢前後各設布幔圍作屋數十間以備送喪文武臣工憇息之所工旣竣乃請擇日行舉火禮然距君崩日己歲將週矣屇期奉金遺置御輦上輦制炫麗奪目蓋以黄金爲飾也一路儀仗鮮明管絃幽咽國人聚而觀之幾於空巷行抵臺所將匱内君屍取出納臺上乃召梨園子弟開塲演劇連七日夜然後舉火焉於是金鼓大震傀儡雜陳有騰身縱舞者有伸臂弄拳者種種兒戲不名一格入夜則衷絲慘竹作悲怛之音其嗣位新主每日必登臺撒下銀錢鈔票數張觀人攘奪以爲樂至第七日新主乃取收　之雷火由最下處燃起烈燄漫天盡成灰燼復於焦炭中拾取殘骨數莖擕歸和入白泥共搗摶成小像一尊藏之太廟而臺所己摧爲平地矣錄華字日報 
[粤東回祿] 　 
　　上月二十六日四點鐘時粤省承清門外近東沙基有舊船欄失火其光熊熊巳成燎原之勢加以寒風凛烈葵篷引火於是火藉風威風應火勢左右鄰舍被池魚之殃者約有十餘間水龍雲集盡力撲救至五點鐘火始熄滅 
[反目輕生] 　 
　　香港有劉姓者向爲營中火夫前月二十九晚間回家索飯其妻答以尚未成炊劉怒與妻口角數語妻旋入房劉乃自行執爨比飯熟後至妻房中則見妻巳吞服洋烟毒發勢危烟盒尚在地上赶卽灌救無效乃訴之捕房舁送醫院甫及門而氣己絶矣現在官長查究此事不知作何斷結夫以夫妻之情而一言不合遽爾輕生何其等性命於鴻毛耶該婦之愚亦甚矣 
[星使抵港] 　 
　　中國持節美日秘欽差大臣張樵野京卿日前陛辭出京及上月廿五日由申展輪節經錄報兹悉廿八晚六點鐘後抵港憲節暫駐大酒店當其登岸之時港官飭派弁兵迎迓庶盡與邦交際之禮焉 
[增添炮艦] 　 
　　循環報言俄國水師部現在瑞典國某公司定裝炮舶一艘以資水師之用按前者俄國己在瑞國裝有砲船兩艘一名施和柱一名波亞聞此兩船業己啓行赴琿春駐紥今又源源添造從可知俄國近日之有志於水師矣 
[闈姓近事] 　 
　　中外新報云承充粤省闈姓商人誠言堂等當承辦之始業己禀明在案不准外人設廠私收近因澳門票廠復開故有代爲私收之人希圖獲利粤商等惡其攘奪偵緝加嚴昨於城西地面拿獲江某一人謂其與澳門票廠串同謀利顯與成案　違卽將江某解縣究辦并具禀善後局憲求爲分别究罰云云兹將局憲批詞登錄如左據呈在西關緝獲私開兆吉祥闈姓之店工伴江蘭生解交南海縣押候等情仰候卽飭縣將江蘭生分别究罰禀覆察奪可也 
[薇柏政聲] 　 
　　蘇省藩臬兩司遞署均於上月二十六日接篆李顯之方伯於接見屬僚必朂以辦公勤勉於闔署書吏必飭以屏除貪惰母日黎明卽起憲駕必分巡六房廊下以察其所辦何　及逐日到署與否故各書吏向日之晏起晚眠者不啻如對師保而公事遂無積壓　委　各缺則一秉至公派委差事則無所瞻徇人多嚴憚之而莫不敬服焉至署臬司朱竹石廉訪則風骨遒上久爲通省所共聞雖暫署本同傳舍而廉訪並不作五日京兆觀接篆後卽以省城重地非再編查保甲不足以靖閭閻而消奸宄刻巳札委佐雜十八員分東西南北中及閶胥門外爲六路每路三員逐細編查限期四十天卽須竣事又刊刻告示嚴禁私開烟館賭館又密訪著名地棍若干名及流娼土妓若干均令出必行以期無枉無縱蓋承宣布化乃薇省之綱維而除暴詰奸實柏臺之政紀蘇省　此賢監司洵乎官民交慶矣 
[祝融又降] 　 
　　上月二十七日亥刻杭垣菜巿橋普安街天官弄口又報火灾各水龍聞聲奔集竭力撲救僅燬小屋五六間有一老媪被火燒壞半體僅存一息亦慘矣哉 
[穗垣近事]  
　　聞彭雪琴欽帥見西北兩江巡船巡緝不力以致盜匪疉出欲將巡勇裁去以湘楚兩軍補之前數月時曾委員採辦小船數百號布置停妥後有某憲進言於欽憲謂湘楚軍雖稱勇敢而水路未熟恐遷地不良且巡勇驟然裁撤無以謀生勢必流爲盜賊欽憲聞之深以爲是此議遂息○本年届大閱之期張制軍於上月二十六七兩日會同繼軍憲及左右兩都統閱看八旗官軍操演廿八日會同倪中丞閱看三標兵弁操演○前日某甲手携銀數十兩行至打銅街被賊匪搶去甲大聲喊賊而賊巳遠飈矣又有一婦人在大南門口忽遇盜數人將頭上珠寳掠去守城兵勇向前追截緝獲一人送縣懲處○上月二十二晚初更時北横街瞽目院不戒於火幸封家十八姨不甚肆虐燒去頭門一座登卽撲減○某甲專以走漏私土爲生前日爲巡丁所覺跟蹤至黄沙海旁向前截緝甲拔出利刃剌傷巡丁一人餘卽不敢動手任其逃脫噫　數巡丁不能獲一梟匪巡丁之伎俩可知矣○日前有一貨船開往梧州行至中途忽遇風濤頓遭沈没舟中人均己問諸水濵惟搭客陳勉之得一漁人極救遂慶生還聞陳在廣西贸易五月時西省水災陳捐重資散賑全活甚衆此次遇險得救人皆謂爲善之報○三元里火藥局迭次失 
 
 

Page 3

 
 
竊近日某委員又失去衣箱一件報縣查緝南海縣張石磷明府親往履勘明府以藥局係緊要　所竟至被匪行竊誠屬疏忽遂據情詳禀上憲請派勇駐守以昭愼重○二十二日有犯婦一口由陽江解省經于廉訪提訊取錄口供後卽發獄監禁聞該婦係謀殺親夫者未知是否 
[燕京隨筆]  
　上月中旬安定門内船廠胡同某當鋪見一貧婦手提包袱擲櫃上該舖夥啓之見係旗妝皮外褂一件天靑縀皮馬褂一件將質數十金旁有差役見之疑非貧家物俟婦質物去尾之行不數武婦入破扉中役愈疑因憶數日前駒兒胡同榮仲華司空家被盗兹所質者或卽是物遂往司空宅送信　空令家人隨同該役到該當鋪取物看之果係失物役急回官廳集兵役多人圍住婦人之院屋内人齊出拒捕兵役一齊擁上諸盜就摛者八人起獲多　解交步軍統領衙門審訊○梨園馬二亂子者　隸衡水人京師瑞勝和秦腔部之老旦也久遊京洛娶妻多淫行馬不能制人呼其妻謂小米兒寓前門中外長巷二條胡同生一子巳七歲矣今春馬忽暴卒小米兒益無檢束時集其私人賭於其室馬有弟有母皆在原籍馬弟聞馬死於十月間來都尋至小米兒家將扶兄柩回里藉迎其嫂與姪以同歸旣入室見其嫂之所爲心以爲非微以接嫂姪之語試之小米兒謂且俟來年馬弟亦不甚相强馬弟寓興隆街中義木廠内時至小米兒家出錢買飴以餌其姪姪因與叔稔熟追隨不離左右久之小米兒亦不疑一日馬弟詭言擕姪遊前門大街至夕不回小米兒大疑自往中義木廠尋之比至則木廠人言彼于數日前曾　我物以逃我尚覓不得汝今尋彼須住他處彼必不敢來我舖矣小米兒聞言咄咄而去蓋馬弟己携其姪歸原籍臨去授意木廠令以此語哄其嫂也○琉璃廠藻盛齋刻字鋪夥吕姓者寓居東南園妻弟某甲鼓刀而屠素不安分時向吕家借貸稍拂其意輙努目相視吕本手藝人安有餘資塡彼慾壑吕妻亦將衣飾盡匿於親串家上月初甲又乘醉持刃向其姊曰比來欠僓纍纍無可料理願借靑蚨百緡爾如不允請試吾刃吕妻見勢甚兇僞諾之復言須往刻字鋪中取錢甲云我亦隨去于是姊弟同行至街頭吕妻見行人往來隣右亦皆立門前遂大呼救命諸人見甲手持利刃又聞吕妻呼救爭來解勸甲乘醉行兇逢人亂砍吕妻乃喝令諸人拖翻其弟毆之蓋甲素犯衆怒故諸人皆下毒手吕妻自至北城坊署投報閱二日甲嘔血身死刻聞案选刑部審訊尚未知如何定擬也 
[鄉人閙卡]  
　　浦左洋涇鎭向設厘捐分卡由委員某君酌定鄉人抱布入巿者每疋抽捐一文鄉人咸以爲窮苦生涯不肯遵繳邇日又欲抽收鄉人遂於昨晨聚衆負布過卡卡員命　丁攔阻鄉人遂紛紛擁入卡房聲稱欲將房屋拆毁有客於亭午時過此見人山人海尚未散回不知卡員將何法以處此 
[獲匪侯核]  
　昨縣署捕役在滬北洋涇橋左近見三人在某洋貨店購物形跡可疑購畢出門捕遂尾隨其後將近老北門上前喝阻三人情急奔逃捕卽四面兠拿拘獲一人解送到縣身畔搜出手鎗一枝洋銀八元珠一串及玉器等物莫邑尊細加研　其人供稱清江人姓劉名德明並未犯事無端拘案邑尊謂爾旣不爲匪所藏兇器何用珠玉等物從何得來盤詰至再始稱前爲鹽梟邑尊諸蘇城搶劫錢庄之案爾亦在内乎答稱並未入黨邑尊着帶回管押候覆訊核奪 
[研鞫拐賣]  
　江北人劉國祥投縣控稱女兒甘仔被陳連高誘賣無蹤叩請提究莫邑尊准詞飭差偵悉陳匿跡西門外高昌廟左近彺提不服紏集楊阿金等將差毆擊該差見勢不能敵派人將陳等看守一面知　該處巡防局協勇拘拿送局員查明陳託楊阿金等將劉女賣與陳富臣爲妻因將陳楊及連高一併移送縣中莫邑尊研訊之餘劉稱女兒於上月廿七日被連高誘出現蒙逮案叩請追還楊供小的雖經于價賣甘仔然由陶四金姚奶奶及陶某輾轉　託實不知其來歴不明陳供湖南人前月楊等言有友人之女託伊價賣小的因未授室卽議定身價洋九十元買爲妻室至伊等轇　事情寳未深悉邑尊着退去飭提連高至案問拐賣甘仔究有同黨幾人共得身價若干答稱此事由陶楊姚諸人專主小的惟從中介紹陳出身價洋九十元均由伊等分用邑尊細加研諸彼此推諉未得實供邑尊著將諸人分别管押俟補提蟻黨　訊 
[奥員未到]  
　　昨禮拜六英公堂應輪奥國夏正領事會訊因夏領事另有要公故由羅太守獨訊 
[粤妓喊寃]  
　　前日有粤妓譚巧林陳寳琴投英公廨喊寃羅太守正在問案隨飭帶案二妓同供年幼時悞入匪人之手鬻於鄭氏處爲娼實非所願欲擇當意而委身焉鴇母知之欲將我等載往厦門冀得身價以塡慾壑日内輪舶將行自顧弱質旣無　鳳之翼恐難免文雉之羅是以投案乞命羅太守得供之下飭將該妓暫發官媒俟傳該鴇到案訊供核辦 
[柺賣破案]  
　　薙髮匠趙開發同魏子仁投法公堂遞禀并呈信一封據趙稱長兄名開揚在丹徒原籍第三兄名開永巳去世寡嫂胡氏在家前接開揚來信稱三嫂被母家接去　得被湯林卿串同周世明將賣與洋行中某大司務講定洋八十元現搭上海輪船來滬囑俟到時扣留因之我等日在碼頭守候昨日一點鐘時該輪船抵埠往查果有胡氏及姪兒等在船因卽鳴捕將周世明獲　嫂與姪　尚在船周在頭壩開薙頭店湯現在周店内翁太守詰之周世明據供向在滬上並無串通清節伊等五人同來湯先上岸到我店中稱無船錢囑抆措辦及　趙等紏薙髮匠數十人守在碼頭將我打傷翁太守謂拐賣事大豈可不究着將周世明先送醫院騐看傷勢若何再行管押并着法包探到船將婦女小兒等提到捕房暫爲管押候核 
[發落賭案]  
　　法公堂昨據捕房解到王阿寳張子香兩人請訊王供本做烟館生意現在賦閒前月張子香令我到伊處相帮翁太守問帮何事答稱伊在永興街二十一號門牌租房聚人挖花鬥麻雀抽頭取利故令我相帮太守問每日可得錢洋若干答稱如四人入局先提洋四角後再抽頭每日可得洋二三元我帮四十餘天一錢未得昨因家中付房租向伊取洋二元無着故扭到捕房太守詰之張子香據供做水果生意有人借我洋一百數十元故來滬索取住佛照樓别人邀我去挖花不過四五天現欲回甯波太守謂爾聚賭抽頭害人不淺判將張子香笞二百板　號二月王阿寳在賭摥帮夥亦應懲辦姑念自行出首從寛免責斥退○前日法捕房獲到賭徒周阿康曹阿本錢金生三人解案後周鑲兩人己供認判責一百板開釋曹不認賭未經發落昨又解案供認在賭檯邊翁太守謂爾前日在捕房尚認押過一轉今何云未賭究竟賭否曹始供認太守着責三百板　二個月○林雲卿訴稱爲索舊欠來滬住小東門同發客棧有同棧客周中木爲牌九賭引我入局輸洋二十餘元巳付現洋二十元尚欠一元伊竟將我藍縐棉袍羽綢皮馬甲棕色摹本縀棉褂等剥去因之　捕幾棧主林阿四夥楊阿松送案棧主與周合股抽頭楊實無分翁太守見林阿四　前開成發客棧者屢次犯事研詰之下林供衣服祗兩件在我棧中周中木在九號兵船上該船現在製造局修理可將周交到太守着將林阿四楊阿松一併交保限日將周交案 
[失袴被毆]  
　　顧月巖投法公廨文案處遞禀稱兒子阿松在虹口做成衣生意本月初一日由城中出來至吉祥街又新園浴堂洗澡及出池着衣失去洋布褲子一條向堂倌理論卽被店中人毆打又唤巡捕將其拖出今被伊打傷粒米不能下喉爲此抬送案下請　騐傷翁太守閱禀後不知如何發落蓋堂期收禀公堂散後乃在文案處收取故不知所判也按此事與前此所述脫却布褲一節正復相反未知是一是二容探明再錄 
 
 

Page 4

 
 
[吞烟命]  
　　前日下午法捕房八號巡捕在小東門吊橋堍見年約四十餘歲之人身穿藍布棉襖藍布作裙藍布套褲藍布褲鞋襪俱全横臥地上當卽雇車舁荃捕房己不能語捕頭察得狀似吞烟轉送仁濟醫院亦不能救於昨日黎明時斃命知照法捕房禀明領事照會上海縣莫邑尊立傳三國地保鑪金和着查明緣起有無屍親報候核奪 
[英界公堂瑣案]  
　　德　兵船上之兵稱失呢褲一條據小工張小順言見張佛大穿在身上垃住盤問悵佛大將推跌跑脫及報捕抱張贜己無着今送案請追張少順供與同張佛大供爲銅匠該兵船在廠修理西兵失褲小工張小順妄指我行竊該廠節節有管門人何以解脫羅太守問張小順何以見張佛大行竊答稱見伊露出西褲脚阻問被推伊卽脫逃太守又問然則伊穿褲在裏面何致露出乎答稱穿　外面太守謂旣稱穿在外面何謂露出褲脚且旣稱爾被推跌伊始奔逃爾豈不喊呌而無管門人攔阻耶此等見証殊難憑信應不准理捕頭禀稱該兵係在德國兵艦上可否俟領事　來候示太守允之及各案問畢領事官未到捕頭又請示太守將見証所供情形告之捕頭卽將張佛大開釋○羅祥祥稱在北益泰煙舘爲堂倌昨因賣小枕頭之徐惠山進來兠攬主顧不堪其擾向之喝阻伊反行兇又　烟客阮小元附和爭毆　捕拘案徐惠山供小本營生被阻不服致與爭報阮小元供伊等爭扭我祗解勸羅太守以釁起細微毋庸擾訟槪行斥退 
[法界公堂瑣案]  
　　昨報列公和客棧某甲一事捕房昨將蔡松和解案供稱前曾有一婦人隨我二年伊本夫是賣魚者今嫌我貧乏故到英公堂控告經羅大老爺斷離并將我管押七十天該婦現午彩視街公和客棧問壁賣笑度日前日在打狗橋遇見婦之母詢女在何處答以不干我事伊逼我領到門口被該婦瞭見拉進便打旋據怯包探禀稱原告稱打毁物件索賠洋十元反往着惟兒板壁稍碎翁太守謂榮犯姦本應懲辦今姑從寛釋放嗣後不准前去○侍者倪良訴稱初三日晚在友人家飲喜酒回途中與人　碰以致爭擾打失小帽一頂馬街一件伊等從小烟館中唤出十數人帮助又　剃頭匠陳春生稱在吉祥街開店伊等在門口吵閙令其走開寍波人稱我與倪同伴卽將我拖過吊　毆打失去靑布長衫一件棉襖一件翁太守見解案之人滿面血污頭額有傷詰其名字據稱姓王名阿寳撑駁船爲業在興聖街與伊相碰伊等五大人將我毆打致傷頭面太守問爾有幾人答稱一人伊用拳打翁太守謂看傷痕似非拳打著將主阿寳送仁濟醫院看是何物打傷准其交保出外將倪陳兩人所失物件查到三日禀覆 
[壽筵移賑]  
　　金陵吕坤和善士來　云余五十初度承諸戚友寵錫壽儀理宜備筵申謝兹因各處災民待賑孔亟復荷諸君惻然心動請移作賑捐以節虚文而　實際　眞痌瘝在抱善與人同之至意敢不如命用特奉上賑洋七十元乞彚解災區敬代諸君造福藉以誌謝云可稱賢主　賓相得益彰竊願筵席之可節者互相勸助是禱[  陳煦元謹識] 　 
[琈山房紅樓夢詞高昌寒食生所作也風韵似柳屯田疏俊如姜白石近世作者罕與爲儔盥誦旣竟爲賦此詩]  
　　花好不多時月圓能幾夜葬花弔月兩茫茫春心欲逐啼鵑化化作紅樓一縷雲就中使者是氤氲情天不補恨海溢千秋說夢徒紛紛何郎翩翩好才　自請新詞奪衆妙唤起當年夢裏人都來筆下嫣然笑方今北里尚新聲小伎琵琶初教成若識詠花何水部管教韵事播江城漱蘭室主待定草 
[浙省撫轅抄]  
　　十一月廿七日同知區愷禀知藩司委催台屬各縣地丁差○廿八日卽用縣張覲光禀知防軍局委赴寗波等處探硝磺價值差卽辭候補縣夏獻　禀知奉委辦新巿厘卡差卽辭何承祐由京騐放來省禀到典史陳溶禀知丁親母憂○廿九日西溪巡檢金煦禀謝保荐奉飭回任禀辭 
[蘇省撫轅抄]  
　　十二月初一日褚成憲禀知奉委北路總巡吳觀樂禀知本日到閶胥門外總巡差梁修年服闋回省禀到蘇糧道王老太太於十二月十三壽辰○初二日藩轅牌示臘正兩月在省候補佐職月課定於十二月初八等日分期提前考試又臘正兩月候補同通　縣直隸州州同州判以及正途人員月課定於十二月初九日提前考試　　先遞履歴委署吳縣光福司巡　袁承恩上海來謝委候補府照磨吳承慈禀知奉飭咨送松滬厘局差遣從九馬斯才禀知奉欽差前陜甘督憲楊給咨回省 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[粤東官報]  
　　藩憲牌示曲江縣缺委清遠縣羅煒署理長寗縣缺委候補縣陳慶箎署理澄海縣缺委代理豐順縣蔣定權調署豐順縣缺委代理澄海縣汪士儀署理莞中堂司李焕章飭回本任欽州缺委候補州同李受彤署理 
[袁江官報]  
　　管帶武毅右軍副營候補副將張有順於上月十四日抵浦奉閩撫憲委招防勇○知府銜南河試用班前先補用同知王飛翹於十九日自都引見回工○前任　東　州府奇太守故巷於十九日氐甫旋卽赴都○考犮曹票主省是代舉立　　　　　　　　　　叩謝○候補同知于賮之奉漕憲委辦理衆興捐厘○候補知縣徐福增奉漕憲委自衆興調辦戚家泌捐厘○候試孝言　臺於二十日赴漕轅淮郡義學○候補運判陳宗旭奉漕憲委管理育嬰堂事務 
[閩厦官塲近報]  
　　傳節之太守經上憲檄委來厦勸捐一事前巳錄登兹太守假玉屏書院爲捐輸總局又經興泉永道奎樂峯觀察添委黄錦華李子輝二少尹婁蘭甫二尹帮辦勸捐　宜○日前漳州府吉太守因公晉省刻巳坐得忌利士輪船來厦换坐民船前赴漳州任所矣○漳州華稅分局委員曹長卿别駕一年差滿省憲札委大挑知縣康明府接辦大約月初卽可到差 
[漢皋近事]  
　　漢陽鸚鵡洲木客日前被盜情形業巳入報兹聞上月十四日捕役等緝　漢口新開河對岸茶篷内見有行跡可疑之人十餘名當卽獲住傳得均係散勇衣服皆整潔内有一名尚是文墨中人曾充當營中書識者然未知卽是此案正犯否尚須經官研鞫也○上街廣東會館於十二日早起坍墻巷内之妓舘浴堂均被壓損並斃浴客一名妓舘中亦傷一人○近奉憲諭靠後湖城内堤外一帶空基巷路素無木栅着一律建造是亦冬防要務也 
[蕪湖縣示彚登]  
　　欽如同知銜賞戴花翎特受蕪湖縣正堂加三級紀錄十次楊爲訪聞嚴禁事照得蕪邑近來民間風氣仕往偶因細故動輙携老帶幼坐宿人家肆行悍潑俗名爲之鍋灶會此等惡習實堪髮指除飭圑保訪查禀究外合行出示嚴禁爲此示仰合邑軍民人等知悉自示之後倘敢仍蹈前項鍋灶會惡習一經圑保查禀或被告發定行從嚴懲辦决不稍貸其各凛遵毋違切切特示○爲嚴禁棍徒　害以靖地方事照得本縣下車以來訪聞後街至江口一帶有一種不法棍徒三五成羣遇隻身行路之人輙取無事生風憑空擾害幾同路劫若不殿拿懲辦爲害閭閻實非淺鮮除密飭差役圑保查拿懲辦外合行出示曉諭爲此示仰過往人等知悉自示之後如再遇有不法棍徒生風擾害許卽就近扭交圑保送縣以憑懲辦决不稍貸其各凛遵毋違切切特示光緒十一年十一月日 
[水龍吟偶過滬上喜寤席雲士暢叙别懷卽夕得此一闋]  
　　一生知巳無多故人半向天涯老　番同抱春花易掃松雨瀟瀟蒓波渺渺停雲正好便征帆巳倦欣逢舊雨聊補綴間游草與子綢繆特早記龍川妓尋蘇小名高蘭省風清蓮幕韶光旋惱滬瀆而今曉風殘月江寒路邈快相　說與相　緩緩理雲間棹○渡江雲先高士居竹公諱廷珪不仕於元因故人張翥招隠於松遂家於此而老焉同　至好倪雲林吳仲圭諸君而巳作此詞以弔之瀟瀟松雨黯江潭古隠避地臥烟霞竹居家世久所著居竹軒集早入四庫全書杜曲門荒何處訪　葭歸期莫問最可傷燕子無家但說是滄波渺渺相賞壯天涯堪嗟三高祠舊千載人遐更風流佳話招共與珊湖同釣海上浮槎我今老涙吳江冷一例弔天末塵沙斜日裏丹楓棲滿啼鴉[  興化古頑道人止靑成沂稿]  
[滬上得芰隖書用黄仲冬日過西湖詩韻奉柬卽呈吟壇晒正]  
　　　懶性偏如出岫雲迢迢雙鰓感殷勤輕舟來踐西湖約行近錢塘更憶君靜對湖山把一尊斷橋疎柳易銷魂却憐司馬靑衫涙更向杭州着酒痕[  雙印齋主人未是草]  
雙印齋主人航海南來招游西湖適抱疾不獲應命復惠書慰止舟過湮雨樓寄贈兩詩遲十日始得頃涵至行有日矣情不自己倚枕疉 
[韵和之錄呈海上大吟壇政疵] 　 
　　爲霖原屬泰山雲人自蕭閒意自勤多謝遺書頻問訊深情應過孟嘗君飽看湖山酒一尊梅花香裏靜詩魂相如奈作梁園客襟上空留舊酒痕[  淡如菊齋主人求定草]  
[頃讀小樓主人自題吟飲圖徴詩大著謹步原韻再和一律以補前所呈集古詩意之未足卽希松堂司馬吟正]  
　　圖中佳句足　尋入座何當一正襟樂事宜邀良友共好詩合向小樓吟品題頗得風人旨觴詠堪徴名士心想見琳琅今滿壁清新應不讓唐音觀樂詞人仲山氏又草 
[昨同張遂生吳仲山二君小酌酒肆得聨句一首錄呈高昌寒食生斧政]  
　　排悶渾無計遂同行到酒家聨詩欣入座葆得句 
勝看花細雨濃如霧仲炊烟亂似蔴興闌燈未上遂歸夫路横斜葆[  惜花侍者錄稿]  
[上海四馬路浦灘文報局内恊賑公所經收賑捐十二月上旬清單]  
　　初四日銳册合肥縣署托陳涵川翁經募本洋十二元湖州仁濟善堂募心願氏費朱氏勉力氏佑先願三義堂五户各一元程晉卿五角雁里張五元百宋正甫麟岡嶸兩户各二百文合收英洋六元錢三百六十文○滬册城内晉泰典募方錦岩悦親軒悟安逸三户各十元十一齡童八元勤裕昌祥和兩户各四元不留名秀水吳馮雲卿永興得月山房禮誠堂吳六户各兩元萬酉生陸潤溪鄭莨甫蔡茂興聞源泰德昌典周萬興不留名貽清堂楊鼎豐公記十户各一元○申單江山隠名氏募鶴棲書舍主人姜氏兩户各一元恊和隆同豐恊兩户各四百文天一堂楊寳森允興記周洪福何文杰劉松秀畢舜　吳同泰江起魚湯開亨湯春茂朱雲記十二户各二百文姜萬毛榮松年黄隆盛號葉聚隆毛榮興項學文楊日新程嘉炳八户各一百文合收英洋五元錢七百文蘇城潘仲溪翁募第三十一批葑溪子募人口平安十元福康莊募閤店平安五元丁子閣求安子免醫藥三户各二元順德堂韓錢邦楨益善居知鋪楊氏梁波臣知名氏楊次乾求自愈九户各一元補不足一元錢一百文古溪洽潤五齡童子孫映雲廬四户各五角恊相隆無名氐兩户各二角寳書堂傲雲軒無名氏無名氏四户各五百文修齊堂合善居士兩户各四百文包少齋孫汝揖知艱難無名氏李芝蓀李伯蓮竹報平安七户各三百文蔣錫保王慶生無名氏登雲梯願月常圓主人五户各二百文祝景亭金致遠王玉琴王清泰王永之顧濟之高名標無名氏章益齋古香廬兀記歸記漪蘭映雪居士寔事求是齋十五户各一百文錢靜齋盛佑之孫仲文包壽祺高士齋脩竹齋築雪齋吟香齋源深人何許人悟眞子補拙子生白室存養室補過廬呆人痴客求初靑屋憶蘭書屋内訟書屋吟　居士吟月居士臥雲山人忠宣後人丙戌弱冠貺生不信鐵硯磨不坡廿六户各五十文無名氏現銀六錢三分五厘無名氏又二錢五分合收英洋四十元足對開一个虚對開一個四開二個現銀八錢七分五厘○淮安崇得堂主人交來射陽隠名氏十元徽州邵受甫先生五元瀏河靑藜堂主人交來劉張氏求病速愈一元本日共收英洋一百四十五元本洋十二元足對開一個虚對開一個小洋四角現銀八錢七分五厘錢一千零六十文○附收江寗賑英洋二百元 
[上海三馬路與昌絲棧陳竹坪經募兩廣山東江寗沙洲賑捐棉衣十二月初一日第一百七十六次清單] 　 
　　寗波久大水烟號經募無銅洋十五元九大洋十元振振軒洋六元英記洋五元仰記洋四元泰記愼記壽記安記介記拊琴書屋六户各洋二元無名銅洋兩元卷石山房義記兩户各洋一元以上十四户共來洋三十九元銅洋十七元原爾己失○春園茶捐洋七元錢八百六十八文○大昌洋十元浙慈邑人洋一元○延生堂天成昌二烟號茶捐合洋九元又募張秉鑑洋四元錫山無名氏洋三元四角○王大吉寳　交來湖北大順典朱紫芸善士經莫昌字四百三十二册公善堂錢三千文九如堂鄭顔欽二户各錢二千文三吉堂錢一千五百文無名氏垚室主人無名氏三户各錢一千文炳則中錢六百文知足錢七百文四知堂李惠卿二户各錢五百文以上十一户共來洋十二元○嘉興陳仲賢善士經寡昌字二千三百三十二册陳家盧洋十元張松舟孚廬姚綿澤陳純嘏四户各洋一元以上五户共來洋十四元○大茂和敬神移助洋二元泰元捩源昌二户敬神移助各洋一元○本日共收英洋一百另三元銅洋十七元小洋四角錢八百六十八文合併聲明 
[上海三馬路與昌絲棧陳竹坪經募兩廣山東江寧沙洲賑捐棉衣十二月初二三日第一百七十七八次清單]  
　　南誠信烟號茶捐洋十二元○昌字二千六百十八册寗波香山堂洋五元○漢口全泰盛　來伍存心洋六元又募郭鉄梅洋八角半吟香舘主誠心子求氣痛卽愈二户各洋一元趙顧氐王譚氏二户各洋五角全泰盛信資移助洋一角半以上七户共來洋十元○張堰錢伯彛善士經募昌字二千七百三十九册錢伯彛洋四元錢二日三十文露香精舍洋一元錢勤甫横溪堂錢古訓錢蕉鹿各錢二百文何義隆錢一百文以上七户共來洋六元○味仁居有求氏聚源號三户各洋一元○溧陽汪一之善士經募昌字二千六百九十二册荆溪汪霖節省鄉試費求父母冥福氏才富節省衣食資求父母冥福張晋三節省家用求家門吉慶錢華豐節省家用求子孫賢慧丹徒許記節省家用求子姪聰明以上五户各洋四元○戴馮求病愈洋二元○江西紫霞齋經募昌字一千六百八十七册彭悅祥曾子梁二户各洋二元李淦義泰行二户各錢一千文祥和永王滋生生盛郭三聞長和祥阜昌福寛和油周日新榮和油怡和祥十户各錢四百靑雲齋上林春鍾藴山金考光四户各錢三百善成堂黄盈太李德順同裕錢恆源齋朱金茂玉華曾藍田徐怡源陳泰昌阜昌徐濟源德福祥金德泰榮昌永和布孫松茂丁豫發龔維新熊西臨福源廿一户各錢二百福星仝龔子明王金魁李潤甫魏松　彭崇裕李上逹堂李憲齋王克繩彭子馥王篤信堂魏存德堂王峽泉十三户各錢一百以上五十二户共來爛印洋十四元又錢九百○南誠信桶捐不貽後患爲人種德銅洋一元又内有各堂倌小帳並各攤頭汕火錢分派在内錢二千五百四十文○本日共收英洋五十八元爛印洋十四元錢三千四百四十文合并申明 
[果育堂經收十月初六日至十一月三十日止賑捐清軍]  
　　王陸氏祈人口平安洋十元譙國天福氏洋五元五角葉順安敬神節費洋五元李君秋坪壽誕公宴省清音費洋四元了愿氏洋四元張立萬祈愈腰腿膝脛痰軟等病洋三元早有此心人吳姓二户洋各二元蔡隠名洋一元錢六百平安居斗香愿許陳氏彤成莊振林僧琢玉軒許王氏畫雲軒誕辰節費七户洋各一元無名氏四開二元八開一元隠名氏無名氏葉隠名三户四開各一元濟善堂門首桶捐錢四百零六脩本堂錢一百○共計洋四十三元五角四開五元八開一元錢一千一百零六文 
 
