# 1900 - 266 - 4909863

 

Page 1

 
 
[勸募救濟兵災捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲救濟善會其宗旨與泰西紅十字會相同併資送遇難之人遄回故里此眞莫大隂功也敝協振所辱承諉唾勸募捐資如有義士仁人慨發慈悲傾囊以佽者不拘多寡同是善緣請及早擲交本舘協振所隨時彚解俾孑遺黎庶荏席同登翹企仁施迫切以待肅此謹白惟冀垂青 
[恭讀閏八月初二日上諭謹注於後]  
　　閏八月初二日上諭此次開釁變出非常推其致禍之由實非朝廷本意皆因諸王大臣等縱容拳匪啓釁友邦以致貽憂宗社乘輿播遷朕固不能不引咎自責而諸王大臣無端肇禍亟應分别嚴加懲處莊親王載勛怡親王溥頲貝勒載濂載瀅均著革去爵職端郡王載漪著從寛撤去一切差使交宗人府嚴加議處並著停俸輔國公載瀾都察院左都御史英年均著交該衙門嚴加議處協辦大學士吏部尚書剛毅刑部尚書趙舒翹著交都察院交部議處以示懲儆朕受祖宗付託之重總期保全大局不能顧及其他諸王大臣謀國不臧咎由自取當爲天下人民所共諒也欽此蟻蝨小臣恭讀之下不覺色舞眉飛深歎皇上明照萬方凡數日來中外臣民所禱祝以求者今竟如願以償也夫拳匪之起不過星火涓流耳非有陳勝吳廣雄桀之才亦非有黃巾赤眉裹脅之衆懲之創之正自易易而執政者挾其堅僻謬戾之見妾謂恃其邪術足以抵禦外人以祖宗數百年經營締造之基不惜效孤注之一擲未及數月而都城瓦解兩宫西遷揆厥禍源百喙豈能辭咎當事機緊急之際廷臣之明於事理者知拳匪斷不足恃痛嚴陳詞冐死極諫東南各疆臣亦聨章入告請誅縱容拳匪之人以弭禍端而消敵釁下而文人墨士手不操尺寸之柄而感懷時局亦時時著爲論說冀當局者俯採芻蕘幡然悔悟誠以中國雖孱弱然與一國詞釁或猶可爭勝於不可知之天若以一弱國而抗列强中外古今無此情勢况所恃者爲毫無紀律事同兒戲之拳匪稍有知識者當無不知大局之危翹足可待無如執政者昏謬如故煬蔽如故日復一日禍亂愈深上貽君你之憂下爲生民之禍嗚呼誰生厲階至今爲梗而謂凡有血氣之倫能不疾首痛心深恨諸王大臣之殃民誤國耶今幸皇上聖明知欲和議重聨非將拳匪寗加剿除不可爰於八月十四日明降諭旨飭地方君慕如勤誠務絶根株兹復將縱容拳匪之諸王大臣或革或降懲罰有差從此海宇人民昇平復覩聖恩高厚當無不感激　零矣或曰名匣素懷鯨吞蠶食之志當此事機所湊雖朝廷委曲遷就而仍多方要挾不肯遽與言和爲之奈何　謹之應曰是固無慮當各國之派兵來中國也曾宣言不過救護本國使臣與代剿拳匪並無利中國土地之心今使臣旣皆無恙豢匪又經皇上昭宣綸綍剿辦從嚴是各國之心可以平而此後諸事當不難和平辦理若始終偏執已見乘間肆其得尺卽尺之謀則是不顧邦交有心與中國爲難然後皇上明示决絶之意振厲士氣爲背城借一之舉吾知斯時普天率土當無不投袂以起共賦同仇外人雖强豈有冐犯不韙以干衆怒故愚謂此旨旣下必能化干戈爲玉帛重聨盤教之歡斷不至再有違言以致兵連禍結所慮者此次禍端一弭在廷之樞臣與各省之疆吏以爲風波旣定又從此倫安苟且絶不知創巨痛深則禍患伏於隱微必至不旋踵而卽有非常之變吾恐此時非特家國俱受其禍且恐獲譴之諸王公大臣方且竊笑於旁而退有後言也毖後懲前力圖振作是所望於在位之君子焉 
[掃除]  
　　日本某日報云頃得陸軍中將山口氏由京師所發電信悉東歴九月十五日卽華歴八月二十二日英德美日　國聨軍統帥協議掃蕩西山附近拳匪翌日日本本統帥派出步兵一大隊騎兵一小隊望饅頭村進發旋卽兠圍八大寺將餘孽盡力掃除德國統帥則另派步兵二大隊携帶地六尊進擊　州左近蓋以京師西北方良鄉縣境亦有拳匪嘯聚其間也同日偵知黑娘房龎各莊等處有拳匪約二百名四出擾攘日帥因派駐守黃村之大隊前往攻之擊弊拳匪二址四名日兵無一傷者 
[日兵讓地]  
　　日本某日報云京師日兵所占之地刻已　山一叚　與意大利人其地在内城迤西由阜成門至正直門而止與法人所占之地毘連目下在京意兵祇二十名聞尚擬陸　調往也 
[日兵計數]  
　　昨日有客自天津貽我雙鯉云日本兵士之占據京師者刻有一部退至天津駐紥另有一旅圑分駐天津及各要隘其留駐京師者惟五六千名而已 
[遼東近况]  
　　日本某日報云頃間武官長岡澤氏由大沽乘小倉丸回國述及某日伊勢丸至自牛莊詢知俄人屯兵蓋平營口之間戒備甚爲嚴密海面則有日本軍艦若干號俄國軍艦一號水雷艇五號豆榖之類皆由俄人禁止出口兩岸遍積如山以致市肆蕭條商情不振是可憂也 
[兵艦聚崎]  
　　昨日日本長崎埠友人置郵傳語云東歴九月二十一日卽華歴八月二十八日有美國醫船名利利夫者由大沽載抱病及負傷兵士一百零二名入口先一夕英國卡路息其醫船到自大沽本日清晨俄國氣哈氣摇夫義勇艦自厦門來此又有兵艦名啞笛之殺者不知到自何處未幾氣哈氣摇夫名船載到陸兵八百名武弁三十五員醫院侍疾婦人三十口擬於夜間往琿春進發同時有美國運兵船名薄托司鐵之夫賢痕者由長崎出口不知駛往何處 
[英賠德欵]  
　　香港循環日報云英國前在南阿非利加洲地理高灣埠扣留德國商船以致生意被阻嗣經德政府向英廷理論刻下英廷已允賠英金二萬九千五百六十三磅矣 
[添設海軍]  
　　香港循環日報云刻得英京來電言英國海軍大臣擬於海門艦隊中添置師船以厚兵力并增設後備艦隊用以防邊俾海門艦隊中各船游弋本國及芝毛律打等處隨時襄助地中海及邊防各艦隊布置戰守事宜 
[暹京大火]  
　　香港循環日報云華歴八月十四日暹羅濱角京城某米局中忽遭火厄一霎時蔓延無際所失貨物約共値洋銀三四十萬元誠巨劫也 
[奏牘照登]  
　　兩江總督臣劉坤一湖廣總督臣張之洞四川總督臣奎俊浙江巡撫臣劉樹棠誮理江蘇巡撫 
 
 

Page 2

 
 
臣聶緝槼跪奏爲遵旨相機審勢妥籌辦理以彰威德而維大局恭摺仰祈聖鑒事竊查此次戰事由於匪徒藉口仇教肆行燒殺致釀大患各國亦以剿匪救使及保護商民教士爲詞調艦增兵合而謀我軍事旣起各省自應力籌戰守臣等已將防務嚴密籌備倘彼族前來侵犯卽當奮力抵拒不敢稍涉疎虞竊維中朝寛大聖澤如天懷柔遠人無不仁至義盡目前辦法總須將朝廷萬不得已之苦衷及並行不悖之德意切實宣諭庶匪徒不敢藉端滋擾爲害地方臣等於戰事營起之時卽行出示曉諭務各相安不必妄生疑慮並接出洋華民電禀請保護各國洋人以免報復情詞極爲迫切臣等遂乘各領事來商保護商教之時會飭江海關道余聨沅與之訂定章程長江一帶及蘇杭内地各國如不侵犯我當照常保護經各領事電商外部臣等亦電致各使臣向各國切實聲明德因戕殺使臣頗持異議嗣因各國牽制遂亦帖然就範恭繹光緖二十六年五月二十九日諭旨現在各使館勢甚危迫我仍盡力保護並飭臣等各盡職守所當爲相機審勢竭力辦理六月初三日寄諭各使臣現仍嚴飭帶兵官照前保護各國使館惟力是視各該大臣等在各國遇有交涉事件仍照常辦理等因是朝廷於天津開仗之洋人則嚴加懲創於未興戰事之洋官商教則曲爲保全威德並施昭如日月臣等屢次奏請保護各使臣亦以聖慮之所重時局之所係首在此舉不容稍緩迭准出使大臣楊儒等來電總以保全使臣曁在省之各洋人爲第一要義擬懇天恩飭下在京得力各軍保護各國使臣正所以自保使臣并請飭令各省督撫保護在華洋人正所以保在洋華民不勝急迫之至謹合詞恭摺具陳伏乞皇太后皇上聖鑒訓示施行謹奏此稿見於香港循環日報蓋聨軍未入京時所陳也今雖時移事易大局變遷相節北行和議將定然十讀三復亦足見大吏維持時局之苦心爰列報端以供衆覽不知閱者能免以明日黃花見譏乎 
[觀察回津]  
　　天津直報云天河兵備道方勉甫觀察恭釗當各國聨軍攻城之際星夜奔赴靜海以避兵烽兹聞欽命議和大臣直隸總督李傅相節麾戾止因於八月二十九日回津趨詣行轅禀謁至有何陳說刻尚未得而知也 
[德員過烟]  
　　烟臺訪事友人云上月二十一日午刻忽聞砲聲隆隆山摇岳撼旋訪知有德國統兵大員乘兵艦赴津道經是處故各國兵艦皆鳴砲以致敬忱也 
[西商戒嚴]  
　　香港循環日報云自北方匪亂觸怒外人南省雖無風鶴之驚亦復謡言蠭起省垣大憲懷柔遠人遵照長江新約保護洋商添派弁勇駐防沙面洋人亦邀集同志舉辦圑防在沙面建一瞭望臺約高數丈每夜派洋兵一隊登臺瞭望以防意外之虞西橋英租界中看守橋門亦復倍加謹愼德國則派兵船灣泊白鵝潭畔以資策應備豫不虞古之善政其洋人之謂歟 
[軍轅戒備]  
　　香港循環日報云上月二十四日之晚鎭粤將軍壽留守所調集漢軍八旗馬隊及洋操隊駐守東西轅門附近各街人聲鼎沸迨更闌夜靜衆始散歸叩以滋事之由僉言有清大令名安者八旗人也某日各旗丁惡其由同文館出身指爲交通外人糾衆入屋毁物大令怒具禀留守留守飭某協領查拿爲首滋事之人歸案訊辦協領恐犯衆怒排解再三就駐防營糞埠欵中提出千金賠償大令大令首爲之肯不再深求嗣被各旗丁阻撓大令遂復赴軍轅禀訴留守嚴諭協領勒限將各旗丁交出若輩因之忿恨難平鼓集衆人聲言毁去將軍衙署是以留守調集大軍悉心彈壓也 
[暫遲述職]  
　　金陵訪事友人云江寗藩司恩藝棠方伯前因戀闕情殷奏請交卸入覲所遺篆務由兩江督憲劉峴帥委自任江安督糧道署理淮揚兵備道吳仲懌觀察署理兹聞峴帥以刻下和議未成籌餉設防端資臂助因卽據情入奏懇准方伯暫緩交卸是以前次所貢方物改委吳觀察敬謹齎呈不日卽將就道矣 
[漕運爲難]  
　　金陵訪事友人云每歳春委江安督糧道押解前歳江皖漕米循運河北上至中秋前後行抵北通州交倉塲衙門兌收以便空船南返去年運河水涸至八月杪始抵通本届署督糧道松晴川觀察押解光緒二十五年冬漕赴北黃流較前更小以致秋分時節頭班尚膠滯不前且北通州倉塲已被外兵佔據殊覺進退維各左右爲難爰日前發電省垣禀請兩江總督南洋大臣劉峴帥核示恐峴師亦頗費躊躇也 
[添募圑丁]  
　　杭州訪事友人云前者浙江大憲招募圑丁一百名分駐上中下三城以輔巡局之所不及現因地方遼闊不敷分撥復飭仁和縣陳吉士大令往金華一帶添招若干名 
[營勇肇禍]  
　　金陵訪事友人云月初某日兩江督標某營勇丁某甲乞假赴彩霞街儀鳳戯園觀劇不知因何與督糧道署家丁某乙忿爭經人竭力排解而散越日甲餘怒未息糾集同營勇目多名興師問罪適乙從署中大踏步出甲乘其不備揮刀猛砍致中要害署中人見之立卽報知營縣及保甲局未幾縣捕會同城守營兵保甲巡能坌息而來將甲及同黨二名拘獲時乙已垂危遂由江寗縣主孫鼎甫大令將甲帶回正在問供時統領某君遣弁持名片至欲將甲索去大令以案情重大未便輕縱却之 
[蘇垣血案]  
　　蘇州訪事友人云本月初二日天未黎明突有盗匪七名手執利刃至省城衛前街東首平橋畔榮興雜貨鋪踰墻而入肆行劫掠鋪主鄧某見來勢兇狠不敢與較致被刼去洋銀二三百元臨行復將鄧刃傷五處以致腹破腸流哀號而斃鄰人聞聲麕集拿獲盗首一名解送長洲縣署禀謂縣主蘇大令訊究午後大令帶同刑仵書役臨塲相騐及回署飭提盗首嚴鞫喝令重笞一千三百板釘鐐收禁内監候再錄供定罪 
[玉山匪患]  
　　有客自姑蘇省會貽書執筆人云崑山爲蘇郡屬邑離省城約七十里之遥每有無賴少年結黨成羣恣情騷擾初惟魚肉良懦耳近竟自稱三十六個黨弟兄在離城一二里許私設關卡勒索商船見有由滬携眷而回者務必罄其行囊而後已紳士忿甚特於上月某日白諸車坊釐局總辦總辦卽函致縣署請查閱數日縣主向大令飭役拘獲五人出示招告然迄無敢具詞控訴者蓋恐若輩挾怨尋仇也或曰若輩中有公差夥役及某署家丁竟敢冐稱委員翎頂煌煌公然恣横其然豈其然乎 
[浙省官塲紀事]  
　　杭州訪事友人云八月二十二日爲致祭海神之期浙江撫憲劉景韓中丞札委候補道李榖宜觀察寳章往烏龍江主祭東防同知劉鶴笙司馬陪祭○署杭州府經歴陳參軍金聲業已補授瑞安縣縣丞上月某日接奉藩司惲菘耘方伯飭知旋卽俶裝赴任遺缺委候補府經歴丁參軍萬寳署理○杭州府知府員缺前經藩憲惲方伯詳請以嘉興府宗子材太守調補所遺嘉興府篆務照例以奉旨簡放遺缺知府福太守潤補授惟太守領憑出京時正値北方不靖以致中途留滯迄今尚未馳抵省垣也 
[郊迎英使]  
　　前日本報曾記英國新簡駐華使臣某氏乘美國金山公司皇后輪船來華一事兹悉英使所乘之船名曰中國皇后計程昨可抵滬是以昨晨駐滬英弁已率同印兵一隊迎於浦畔公司馬頭矣 
[翻刻必究]  
　　欽加同知銜上海縣正堂汪爲出示諭禁事奉蘇松太兵備道余晉珊觀察札開准日本總領事小的切君照會據本國東京善隣澤書館經理人吾妻兵治禀稱本經理前在上海開設善隣書館分館專售本館所譯書籍惟恐有劣商翻刊本館書籍致奪利權爲此當經求請照會道憲飭該營衙門出示禁止翻刊以免玉石混淆並業已呈本館所譯各書備存道憲衙門藉作判認眞僞之助在案頃者本館復譯 
 
 

Page 3

 
 
華英字典一本務求照前送存道轅尚祈出示禁止翻刊等情前來本總領事查著作新書禁止悉刊保護利權事有成案相應照會爲此照會並將所呈之書送至貴道備案請煩查照迅行札飭該管衙門出示禁止翻刌爲盼等因並送華英字典一本到道除函復外合行札飭札到該縣卽便遵照出示諭禁等因到縣奉此合行出示諭禁爲此示仰書業人等知悉自示之後倘有不肖書賈圖利翻刊私售一經查出或被告發定提嚴懲不貸其各凛遵毋違特示 
[死殉烟花]  
　　前晚英界山西路一層茶樓後清和里三百零三號門牌鴇嬄張王氏所開野雞妓院中來一狎客年逾弱冠口操粤音身穿竹布長衫天青甯綢坎肩與妓婦張蓮小子狎至昨晨張妓好夢初回失客所在急起尋覓則已自經牀後遂呼集龜鴇投報捕房捕頭令二十五保三圖地保曹福卿投報上海縣署午後鐘鳴四下縣主汪瑶庭大令帶同刑仵命駕而往曹保禀訴前情大令飭仵作如法相騐旋卽唱報屍身别無傷痕惟下體患横痞確係自縊斃命大令親視無悮提訊張妓供稱小婦人係揚州府屬某邑人年一十有六本年六月某日至滬在鴇兒張王氏處作皮肉生涯昨夜一點鐘時此客至小婦人處尋歡不料天明業已自盡張鴇供稱小婦人年四十有八係南通州屬如皋縣人家有餘屋租與小蓮子賣倡今晨忽聞小蓮子大聲疾呼急入查問始知有狎客自盡求鑒大令察核死者身畔帳目一帋上書羅穩兄下書陳才單另有皮夾一枚當票數紙錢數十文隨命地保將屍棺小蓮子發回捕房候送縣再核 
[情節離奇]  
　　日前魯麟洋行通州輪船由上海開赴漢皋行至南通州船中執事人見有紅漆板箱一口無人過問對衆起視内貯男屍一具遂報請州主汪直刺行文上海縣署請縣主汪瑶庭大令派差查訪時逾數旬尚未破案日昨忽有湖南人熊錦堂張興山李和生三人投日暉港安字營禀見統領顔梓琴鎭軍自稱戎等皆係散放富有票之之會匪今願誠務乞網開三面又稱日前通州輪船板箱内之屍實係會匪頭目彭桂生彭爲湖南湘鄉縣人年二十八歳我等隨之來滬匿跡美租界中後因彭吞没巨金欺凌衆友有犯會中條例衆友不服欲與爲難彭自知不合願以一死思之解下羅帶由我等勒斃儲以板箱舁至輪船抛棄鎭軍飭三人具呈切結然後移送上海縣署大令接准來文立卽行文通州一面禀請蘇松太兵備道兼江海關監督余晉珊觀察核示 
[美界火警]  
　　昨日亭午十一點逾四十五分時美租界北蘇州路第六號洋房禮查洋行某西人宅中忽然火起炎炎毒燄頃刻上騰幸美租界皮帶車飛馳而至吸取自來水噴射旣而英界救火會西人亦聞警到來襄同施救約歴半點鐘之久始得熄滅是役也祗焚去洋房一所四鄰並未殃及亦幸矣哉 
[火匪宜懲]  
　　昨日午前北蘇州路六號洋房被火時有流氓陳阿二者乘間攫取鄰近某姓家板扉二扉適爲六百五十號巡街捕所見拘送捕房捕頭令押候解送英美租界會審公堂禀請讞員翁笠漁直刺訊辦 
[勢難乾没]  
　　鐵匠張關生前與徐生咸合股承攬和豐鐵廠工程及工竣盈餘洋銀四百元張不允照分被徐扭控英美租界公廨讞員翁笠漁直刺略加研詰諭候復訊核辦前晚倩襄讞委員張柄櫙司馬訊供張供稱三年前小的承攬和豐廠工程盈餘洋銀四百元徐見而垂涎僞繕筆據强欲瓜分小的已付給洋銀二十五元叩求察究徐供小的前與張合辦此事曾向人借得洋銀六十元立有筆據現在照股均派應由張歸還洋銀三十元除已收過二十五元外連盈餘之欵應先找付十五元不了張蓄意圖賴叩乞訊追司馬謂張筆據確鑿無庸狡賴著暫行管押限三日外繳呈十五元違干重比 
[上海縣署瑣案]  
　　惡棍蘇阿如由美界包探拘獲解經英美租界公廨讞員翁笠漁直刺移送縣署前晚縣主汪瑶庭大令升堂訊案時詰以曾犯兇案幾起蘇堅稱小的並未犯案大令喝令鞭背四百下笞臀二百五十板查閱案卷知在押之陳毛毛向與同黨因飭提案對質陳供稱小的與蘇素不相識大令著鞭背一百下還押蘇釘鐐收禁獄中聽候覆訊核奪○前日英美租界公廨讞員翁直刺移送邵阿春等七人到縣至晚大令升堂研訊邵供小的與岳林高黃桂林戴小邦同在某姓釣船上爲夥前日正在洋徑口挖取草泥適王阿海等三駁船駛至致相碰撞向之理論反被毆擊受傷兹經水巡捕將王等拘獲解案叩乞嚴懲王供伊等先將小的肆擊同業楊毛毛李阿士喝阻不依是以還擊大令令仵役騐得戴臂上略受微傷遂判罰王等各出洋銀一元給償醫藥費 
[英美租界公堂瑣案]  
　　六百十八號華捕禀稱金仁榮行竊龔子結家鋼條傭人某甲見而逐之適某洋人過此不問情由將甲兇毆迨小的聞信前信洋人已去乃將金拘請究懲讞員翁笠漁直刺商之佛繙譯判責一百板○包探李佩芝禀稱鄒裕庭竊取周廷壽等家布衣九件經小的查獲解請訊懲直刺判責二百板遞解回籍○包探趙銀河禀稱金榮士混名小松江至南市朱元菊趙榮華家陸續竊取衣服二十三件金首飾若干經小的緝獲吊出原贓解案請究直刺著發回捕房管押半年贓給失主具領照章償還質本○包探陳根寳禀稱積竊徐阿忠竊取聞寳記金蓮生等五家衣被鐘表及零星各物經小的拘獲送請訊懲直刺判責二百板贓給還失主 
[正悮]  
　　八月二十四日報登漢口潮商洽茂及新興二巨號因被康梁諸逆黨牽涉以致倒閉脫逃云云北悉洽茂貿易如常並無倒閉之事新興則以折閱歇業與逆黨實不相干其殆采訪者悮聽謡言耶聊志數言以照核實　 
[濟急公函]  
　　啓者則敬等前議延請劉蘭階先生約友馳赴清江德州一帶開辦濟急善局早經乘輪前往禀請山東撫憲袁慰亭中丞行局墊發銀五千兩以便及時接濟兹蒙盛京卿敦請招商局顧緝庭鄭陶齋前川東道任逢辛三觀察會同前議諸君備函奉懇合肥相國幕府諸君子於到京後轉託各省現尚在京之京官分别妥辦卽於初三日附入包封寄去兹將函稿并大略章程四條鈔乞登報布告同仁所有託寄信丞等件亦卽一併附請設法探投矣彝卿蓮甫次舟莘伯仁兄大人均鑒敬啓者樹藩創議救濟善會擬卽赴津開辦信厚元濟則敬裕福廷果亦卽約友馳赴德州添設濟急善局昨復與弟宣等公同商酌各省官紳商民困守都門無可如何者較在津德必更多更苦同類之傷何堪設想尤應設法接濟徒以道路旣多梗阻情形亦未深知祗能籌欵匯京卽託各省同志京官各號所知分别等差妥辦以期實在且懸揣現在都下情形此事似必須與各使說明方能妥恊用特撮舉大略四條謹懇台端一面代陳傅相于便晤各使時說明此事一面設法徧訪各省現尚在京之京官先行接洽欵到卽辦至匯欵之法弟等已向匯豐熟商刻間尚無成議必當設法爲之因思赫稅司各使館及聨軍入都後必各有餘資其意亦必以匯滬爲是如能就近劃兌尤爲便捷伏乞設法妥商電示不勝感盼之至專肅虔頌均祺不備愚弟盛宣懷顧肇熙任錫汾鄭官應嚴信厚龎元濟陸樹藩楊廷杲施則敬席裕福頓首閏八月初三日東南救急曾開辦大略章程四條一此係仿照紅十字會意辦理各省集欵彚交上海中國通商銀行暫收由同人妥商劃撥至少以十萬金爲度一現在在京之江蘇江西安徽浙江福建廣東廣西雲南貴州四川山東河南湖南湖北各省紳士商民及各直省京朝官均應接濟卽請各該省公舉一人經理酌量人數匀濟至多每一人不得過一百金一收受此欵者或卽出京或仍留京均聽自便其有出京而百金仍不敷者天津由救濟善會德州由濟急善局隨時添助一此係東南官紳商民合力籌辦其收受此欵者將來歸還與否均聽其便有則全數撥充振需以上四條係開辦大略如有未盡事宜隨時續議至各省同人如有專欵濟其親友者請將在京住址詳細開示不論多少均可代寄[  上海北市絲業會館濟急善局龎元濟施則敬鈔]  
 
 

Page 4

 
 
   
 
 

Page 5

 
 
[ 
[簡明藥目價目上]  
京都同德堂　○藥目第一 
十全三貴人參衛生丸　蠟每一元小每四元　單料參茸衛生丸　每個洋二角半　十全三貴人參白鳳丸　蠟每一元小每四元十全人參養血回天丸　蠟每一元小每四元　眞正老山人參再造丸　每個一元加重二元　五鞭參茸種子丸　大瓶四元中二元小一元御製方生生丸大瓶一元六小瓶洋八角　參茸扶陽乾剛丸　大瓶一元六小瓶洋八角　參茸坤柔濟陰丸　大瓶一元六小瓶洋八角婦科種子丹千金必孕丹　每丸一元　痴狂定天王補心丹每粒五角每兩一角 
人參赤白帶下丸　大中瓶四元二元　烏鷄婦科白鳳丸　每匣十丸二元　調經止帶止痛丸　大中瓶四元二元婦科玉液金丹大瓶二元小瓶一元　神效安胎得意丸　大瓶二元小瓶一元　經騐保產催生丸　大匣四元小匣二元極效四製益母丸　每匣洋四角　神效善治遺精丸　每兩五角　景百補岳全鹿丸　每斤一元六角人赤脚參大仙丸　每斤一元六角　神效參桂鹿茸丸　每斤洋八元 
極效十香止痛丸　每盒一元每粒一角　婦科女勝實金丹　每斤三元二角　神效婦科三達丸　每個洋一角婦科烏金寗坤丸　每盒五角粒五分　興陽龜齡集　每兩八錢一員　廣東兒科回春丹　每盒一員粒一角眞蘇合長壽丸　每顆五分兩一角　眞四鞭三鞭丸　每兩三角二角　種子仙枕退油漬藥　每對四元瓶二角益智孔聖枕中丹　大瓶一元小瓶五角　暈船頭昏平安藥　大瓶二元小瓶一元 
秘方八寳犀黃丸　一服包好每兩八元　珠珀五淋白濁丸　大瓶二元小瓶一元　極品花柳搜毒丹　大二元小一元三日五淋白濁丸　大瓶二元小瓶一元　外治花柳萬靈丹　大瓶二元小瓶一元　楊梅結毒回生丸　大瓶二元小瓶一元十全百寳珠黃散　大瓶二元小瓶一元　花柳下疳橫痃散　大瓶八角小瓶四角　花柳同德回春丸　大瓶二元小瓶一元獨步流注至寳丹　大瓶二元小瓶一元　珠黃下疳散　每瓶洋七角 
眞坎離宮錠　每錠洋一角　十五製淸寗丸每兩一角　神效第一英神丸　大小瓶一元五角内治還魂跌打丸　每粒二角半　外治跌打刀傷藥　大瓶四角小瓶二角　文房壽字香末盒　每斤八角具二元八寳珊瑚鍊金印泥　每提二元　龍延香安息香　每盒洋二角　龍涎香油　每錢洋十元眞薄荷玉桂油　大小瓶一角五分　眞丁香艾葉油　大小瓶一角五分 
福祿壽喜香珠　二元一元六角二角　閨閣香珠　每串洋一元　辟瘟香珠牌　每匣二元塊四角百花露香水　大瓶一元小瓶半元　眞白平安散　每瓶洋一角　秘製八寳藥墨　大匣四元小匣二元銀瓶加味八神丸　每瓶洋一元　梅花點舌丹　大瓶一元小瓶五角　太乙紫金錠　大盒二角小盒一角神效一筆勾　大盒二角小盒一角　眞正蟬酥錠　每錠洋一角 
神效飛龍奪命丹　大瓶四角小瓶二角　靈寳如意丹　每瓶洋二角　諸葛行軍散　大二角半小一分半八寳紅靈丹　大二角半小一分半　時症白痧散　大二角半小一分半　麝香痧氣丸　大瓶二角小瓶一分通竅臥龍丹　大瓶二角小瓶一分　人馬平安散　大瓶二角小瓶一分　萬應天中救急良茶　每百包六角藿香正氣丸　百包洋六角　純陽正氣丸　百包洋六角 
八寳太極辟瘟丹　每塊洋五分　萬應如意油　大瓶一角小瓶五分　盧薛昌午時茶　每盒洋一角眞福建神麯　每盒洋一角　蠟壳藿香正氣丸　每盒十丸洋三角角　極效萬應保和丸　每盒四分每粒四正神效太乙菩提丸　每盒三角每粒三分　神效六合定中丸　每盒五角每粒五分　五音散時症封臍膏　每瓶一角張五分白靈丹　每瓶五分　癟螺痧藥　每瓶四分　眞萬壽香茄楠香油　每盒一元瓶半元 
上海五福衖口英大馬路京都同德堂藥局重錄 
[簡明藥目價目中]  
京都同德堂○藥目第二 
神效萬靈種子茶　大瓶一元小瓶五角　極效延齡百歲茶　大匣一元小匣五角　神效明目仙茶　大匣八角小匣二角極效小兒回春茶　大瓶二元小瓶一元　保不出天花神茶　大匣二元小匣一元　金老鼠糞萬應錠　每匣三角計重一錢内治小兒胎毒藥　大瓶八角小瓶四角　外治小兒胎毒藥　大瓶八角小瓶四角　大孩小兒遺尿藥　大瓶八角小瓶四角兒科萬病回春丹　每盒一元計丸四粒　神效淸心牛黃丸　每粒四角每盒元六 
神效驚風救命丹　每盒二元每粒一元　神效小兒鎭驚丸　每盒一元每粒二五　保赤萬應靈散　大瓶一元兒科聖藥神效琥珀抱龍丸　每盒四角每粒一角　神效活絡靈丸　每盒四角每粒一角　止心肝胃氣痛丸　大瓶一元小瓶五角止心肝胃氣痛散　每瓶四角　神效專軟鬚髮藥　神效無匹每個一元　天下馳名烏鬚藥每瓶一元神效喉科八寳丹　大瓶五角小二角半　專治頭瘋木球　男女可用每二角半 
極效化痔仙丹　大瓶二元小瓶一元　靈寳外治痔瘡藥　大瓶二元小瓶一元　神效洗痔瘡藥　大瓶二元小瓶一元極效耳聾復明藥　大瓶二元小瓶一元　神效善治耳爛藥　大匣五角小二角半　瘰惡核斷根丸　大瓶二元小瓶一元極效狐騷返眞散　大瓶二元小瓶一元　秃髮重生雲母散　大瓶二元小瓶一元　龍形薄荷風濕丸　每匣一元秘製善治哮喘烟　功用甚多每匣二角　咳嗽哮喘化痰丸　大瓶一元小瓶五角 
經騐寗神安眠丸　大瓶二元小瓶一元　神效益智少眠丸　大瓶二元小瓶一元　七十二症眼藥　大瓶二元小瓶一元内治光明還睛丹　大瓶一元小瓶五元　外治撥雲至寳散　每瓶四角　神效立愈疝氣丸　每瓶一元半化學大仙固精丸　大盒一元小盒五角　極效神仙巨勝丸　大瓶一元小瓶五角　神效悞吞鴉片藥　大瓶一元小瓶五角神效三陰瘧疾藥　大瓶一元小瓶五角　神效包利大便藥　大瓶一元小瓶五角 
專治便血靈藥　每瓶洋一元　神效痢疾藥　每瓶洋一角　神效化毒生肌散　每瓶洋六角痴癲猪羊癎散藥　每瓶洋一元　立愈凍瘡藥　大匣四角小匣二角　癬瘡靈汗班靈藥　大匣二元小匣一元立止牙痛藥　大匣二角小匣一角　眞正厚樸四川杜仲　每兩洋四角二角　極大豆宼　每粒錢六文陽春砂仁　每粒錢二文　眞方戈製半夏　每兩六元錢八角 
引見香肥皂　大匣二角小匣一角　八寳生髮油　每斤一元六　花露生髮水　每瓶洋四角固齒花露洗牙粉　螺絲晶瓶每瓶二角　百花露艶容宮粉　大瓶一元小瓶五角　嫩膚潤面玉容粉　大匣二角小匣一角纒脚印蓮散　大匣二角小匣一角　纏脚外洗藥　每瓶洋二角　治傷風鼻烟　每瓶洋一角利便糖衣丸　每瓶洋二角　淸暑痱子粉　大二角半小一角半 
淸香撲粉宮粧胭脂　每匣二一角　自運艶容潤膚洋蜜　每瓶一角　家傳百補燕窩粉　每斤一元六補身延壽石益餅　每盒洋二角　保身養體衛生糖　每盒洋二角　仙傳延年棗　每瓶洋五角開胃順氣化痰糖　大瓶五角小瓶一角　内宮口香糖　大瓶五角小瓶一角　小兒疳積糖　每瓶洋二角眞化州賴園橘紅　大號一元小號五角　孫製參貝陳皮　大盒四角小盒二角 
孫製消痰半夏　大盒四角小盒二角　孫製延齡佛手　大盒四角小盒二角　孫製開胃靑菓　大盒四角小盒二角孫製消食檳榔　大盒四角小盒二角　孫製薄荷錠　每錠二角半　孫製淸凉菓子鹽　大瓶半元小瓶一角孫製順氣䓻仁　大匣四角小匣二角　孫製止咳杏仁　大匣四角小匣二角　孫製黃精　每斤洋八角孫製杏脯　每斤洋八角　孫製桃脯　每斤洋八角 
上海英大馬路五福衖口朝南玻璃門面京都同德堂兌 
[京都天寳齋始得獨秘奇方包治天下疝氣]  
普天獨秘奇方　患者用此安康　半句虛言　神明共鑒　遠埠函購　原班回件 
疝氣一症其名有七曰寒疝水疝血疝氣疝狐疝　疝等名病雖異而治法皆同推其病原一爲寒邪所襲二爲陰氣所積氣不舒暢血不流行以致眞陰虧損寒濕下墜致成疝病初起陽囊腫脹偏墜疼痛小腹氣塊兩旁筋脹甚致囊大如瓜筋粗如純症有重輕根有淺深重者伸吟床褥一步難行輕者時發時愈痛苦難言本齋此方獨秘專治年深月久七種疝症膏丸並用藥性到時當可除病將膏貼在臍下一寸寒濕卽由膀胱毛孔漸漸而出寒邪拔盡囊核自然日縮氣血調和疝病從此絕根膏藥雙料每張一元二角單料六角○丸藥每盒一元每料五元○鋪分上海二馬路西鼎新里石庫門内便是 
[德商和濟公司上海中西大票長江一帶統歸鎮江益成票行縂理平價批發]  
定票價照公司大盤零拆比衆公道紅票足兌○兼經批各公司彩票○各牌香烟批發○匯兌佛山檀香山澳門銀兩○人壽保險 
[救濟善會告白]  
現蒙招商局撥定愛仁輪船米糧衣藥均可置備齊楚擇定於本月十一日開往天津各處赴津善友請速臨申特此通知]  
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[  嚴懲訛詐]  
　　日前無類王富有在本邑南市楊家灣旁見永泰豐信局划船帶有綢縐卽冐稱綢捐局巡丁指爲儈漏釐金向之訛詐洋銀三元事爲綢捐局巡撫者悉據情投馬路工程局禀陳協源老正大等信局主亦具公禀到局聲請嚴懲六令提王研訊王一味哀求大令判令枷號半月旣而綢捐局總辦樊明府又函送寗波府屬某邑人張三至案函開其人亦在外冐充巡丁向各船戶滋詐請卽訊懲大令研訊之下著枷號一月發各馬頭遍遊示衆 
[  上海巡局紀事]  
　　前日舟人王阿大在本邑南市老白渡旁四福樓啜茗不知因何與閔行鎭船戶某甲口角一言不合遽肆兇毆事後甲訴知貨捐局中人將王拘獲解送十六鋪巡防中局禀請局員文斌臣二尹訊究二尹允之○前日本邑南市竹行馬頭船戶曹富興由某處載運松柴來滬駛至浦江中陡遭風浪以致船翻人溺蘆墟船戶馬阿慶見之上前援救乘間撈獲松柴四十捆私行售去曹得悉扭控十六鋪巡防南局局員陳禾亭二尹向之研訊不肯吐露實情因飭押候查有定斷後由馬浼人介紹願賠洋銀八元曹念其有援救之誼遂卽首爲之肯昨日已投局禀請將案注銷矣○前晚本邑南市二十三七鋪巡防局員邱友林二尹親率勇丁地甲赴各處巡查比至陸家浜見栅門洞啓不禁勃然大怒飭提典守之某甲至輿前叱令笞責一百板諭以嗣後如再違犯定予重懲○本邑南市各處石橋每因車夫貪载重物轔轔而過以致石條多所損傷二十三七鋪巡防局委員邱友林二尹迭次出示曉諭以後不准載重小車馳過無如各車夫藐視禁令依然陽奉隂違昨日二尹又諭令勇甲如有犯者隨時拘拿到局聽候嚴懲 
[英美租界公堂會訊案]  
　　前者斯瑪洋行買辦賀梅生遣夥王小梅至春記綢莊騙取新巾及紡綢若干計銀四百八十餘兩旋復至成太源東成祥騙取紡綢拷綢等貨計銀六百餘兩乘間脫逃經被騙各戶控請究追前日包探張才寳將王及朱新章緝獲解案各戶延律師侯魯公到案聲稱被騙之貨均由斯瑪西人簽名出立假票到期不付顯係串通務請提賀追給王供賀前倩小的向各戶取貨云西人欲裝運出口不料竟逃逸無蹤現聞避匿甯波小的自知受愚願同往緝拿叩乞恩宥讞員翁笠漁直刺商之佛繙譯諭候備文派差協同包探前往關提追繳朱還押捕房○比商蛙到處控楊子祥定購玻璃延不出貨直刺訊知所定之貨與原議號碼不同諭候查明復訊在案昨晨楊延律師侯魯公到案聲稱楊因兒子被押受驚成疾未久卽物故此案業已訊明情節應請仍照前斷註銷直刺商之佛君准如所請卽將合同當堂塗銷了案○德商南順泰主控楊子和等以田單抵押洋銀逾期不贖直刺訊明限繳在案昨晨南順泰執事人徐乾麟偕西人投案訴稱被欠本利洋銀共一千二百七十元今將清單呈請照追直刺商之佛君著將利息二百七十元讓去歸還一千元由楊措繳七百五十元尚餘二百五十元著馮讚廷措繳○德商特門赫投該管領事署控陳子松借去銀一百兩延不付還德領事函致直刺提陳研訊特門赫投案請追陳供小的雖曾借欠然有花袋五百口値銀一百兩存西人處且被取去衣箱一口直刺商之佛君著將衣箱給還限一月内繳銀一百兩然後給還花袋○德商謙信洋行主控鉅亨謙太兩莊私將同安號生財拍賣不理同安所欠各欵直刺飭提鉅亨夥陳裕齋謙太夥周友蘭研訊被告律師李能聲稱同安與謙太鉅亨往來共積欠銀四千七百五十兩迨同安倒閉號主避匿無蹤房主遂將生財封釘屋内鉅亨等莊因受虧實甚商之房主付清房金一百四十元八角然後將生財拍賣抵償曾於三禮拜前聲明後賣得銀七百八十兩及洋銀二百零八元藉抵所欠不敷尚多今謙信以同安定貨不出肇此訟端然此欵祗能仍向同安控追務乞公斷謙信堅稱同安定貨多至一萬餘兩務請究追直刺商之佛君謂謙信所控係未去之貨鉅亨等所抵係已去之銀所得生財價應歸各莊收去至謙信控案候飭提同安號主訊追可也 
[法租界公堂瑣案]  
　　公館馬路信裕紙店主李梅君以寄存沙遜棧之行邊紙三百餘件棧單向王松元抵銀千餘兩旋將紙私行出售王查悉具控公堂時李方因别案管押英美租界公廨經讞員朱森庭明府移提訊究昨日英美租界公廨差役復將李送案王投案備質恒豐木行主亦以被李欠銀三千三百兩遣夥陳春生投案訴請附追沙遜買辦周榮春偕管棧人謝燕章律師林文德到堂訴稱小的惟經收棧租至棧内事宜另由謝經管謝供沙遜棧確由小的經管李所寄紙貨曾向小的商懇暫行售去小的因係素識料無他虞不料其竟多所糾葛王供當李將棧單抵押時小的至棧中查問謝出毛邊紙相示後忽售去顯係串通明府謂周謝責有攸歸不得互相推諉林律師聲稱沙遜有新老兩行今原告所執棧單止稱沙遜不能指實且周係經理房租人棧内之事均不與聞豈容牽涉明府謂周不得置身事外謝有典守之職任李將貨運出情弊尤覺顯然著押候半個月内交還原貨李交來差帶回○前者匯德豐駁船公司失去油布鐵練鐵錨等件報捕後拘獲竊賊沈阿明送案請辦沈供小的僅竊油布並無别贓亦無同黨明府著押候笞責一百板追贓核辦○包探禀稱偷兒張寳生行竊布衣二件棉被一條經小的緝獲人贓解案請訊明府判責三百板贓存候失主認領○包探禀稱前晚楊德奎手持包袱内布衣三十一件辫線十餘副小的見其形迹可欵因卽拘入捕房在身畔搜出洋銀三十一元今特解案請訊楊供原籍湖南某縣向在滬軍營顔統領麾下當哨長每月薪水銀十二兩近已撤退擬回故里所携洋銀衣服均係自已之物尚求明察明府著押候查明復核○長順木器店夥王小芳前控邵寳山租賃紅木器具値洋銀三百七十餘元乘間盗賣經明府提邵訊供押候覓保清理昨日帶案復訊邵堅求寛限明府著還押赶緊覓人保出清理延干比追○小東門外泰和小　　及某浴堂主王阿生虧欠各戶巨欵乘間脫逃高易　行夥以其曾欠房租四百餘元禀稱請將屋内生財拍賣作抵旋經拍得洋銀三百六十元明府著收租人補具禀詞候核浴堂司帳人錢一山押候限交其主到案究追 
[美租界捕房紀事]  
　　甬婦陳胡氏在外虹口百老匯路靖遠街某西人家傭工昨日乘間竊取洋銀等物不虞被主人查知函告捕房捕頭令包探劉阿炳將氏拘押聽候解送公堂禀請讞員翁笠漁究辦○民人蔡忠義前投公堂控信大馬車行主陳邦相圖賴洋銀讞員翁直刺准詞飭差往拘差役訪悉陳僑居美租界篷路某號門牌房屋堌至虹口捕房會同包探劉光震前往拘獲送入捕房押候解送公堂訊究 
[欽差全權大臣行轅紀事]  
　　八月二十七日秦王島稅務司德璀琳津海關稅務司杜德維前貴州臬司陳慶滋候補遣李竟成前天津城守營千總任昇俱禀見二十八日前内閣侍讀學士張翼拜會天津道方恭釗候補道竇延馨吳懋鼎正任獻縣吕增祥俱禀見 
[金陵官報]  
　　八月二十日遊兵遊擊英長清辭赴任通判王萬選禀知第四五批倉米交清崇安輪船劉德輝到清江回知縣孫錢齡叩謝署江甯縣牌示○二十一日紈領護軍全軍楊軍門傳見三大營趙蔣王首府王兩首縣龍孫均請令卽繳○二十二日督帶新勝水師營徐寳山到見叩謝委登瀛洲兵船董全才辭赴蕪湖拖米委署江甯縣孫籌齡委署濼水縣但祖翼均謝委鎭江關洋務彈壓知縣邵文炳到由揚奉電飭查勘美商交涉案尊提解來寗江南製造局委員丁憂知縣吳書城到吳淞來升補獲港營遊擊張占魁叩謝辭江甯縣典史譚本藩禀知署江寗縣孫友蕚丁母憂水雷輪船馬超羣禀知修船回 
[吳門官報]  
　　八月二十四日候補道蔡國熊通知在院上展假數天○二十五日知縣張峻基米仁粟均禀辭管解京餉差縣丞馬臯赴江震巡檢孫寳瑞赴常昭均禀知奉首府委點騐孤貧口糧差卽辭典史周祖鎔禀銷分太差遣回蘇防管帶都司徐城檀帮帶守備秦子山均禀知由黎里回卽辭帶隊赴宜興常州○二十六日五品頂戴補用知縣遇缺先用縣丞沈爾楨服闋回省禀到蘇州府照磨姚定信禀知奉府委監放長元吳三縣孤貧口糧卽日銷差中營水師哨弁守備吳桂芳外委袁承吉均禀謝飭知二十一年分河運冬漕案内蒙保以都司把總補用江蘇卽用知縣前署丹徒縣知縣王慶埏於本月二十二日子時在丹徒署内病故○二址七日同知許鑫由滬守提前上海縣王令欠解公欵回知縣富光祖禀知奉委赴滬傾運軍火差卽辭縣丞馮汝璋禀知奉府委赴崑新監放孤貧口糧差○二十八日知府王仁東禀知由滬回同知許鑫禀辭赴滬公幹准補上海縣吳淞司巡檢沈耆禀謝奉飭赴任卽辭府照磨倪德培由籍領咨回省禀到改掣江蘇議叙試用從九品王章會安徽人由京騐看來省禀到縣丞邱宗　　知聞赴丁父憂○二十九日通判吳光煜禀謝飭知管解京餉無悮蒙給予州縣奬勵班　　一次巡檢馬鴻恩禀謝奉飭本年秋審案内蒙記大功一次府照磨俞簡禀謝委赴　 
 
 

Page 10

 
 
澤清擠田粮差卽辭升用副將蘇松右營遊擊總理太湖水師營務處兼帶正前營許國祥辭赴太湖巡哨○三十日知府鄧心茂由天津回知縣張孚衷由同里厘局來　辭巡檢葛寳成禀謝奉飭本年秋審案内蒙給勞繢班委署一次沈金聲交卸署吳淞司巡檢任事回劉炳禀知奉委代辦北路二叚保甲卽日到差 
[江西官報]  
　　候補府孫傳齋樂平縣公幹回知縣林向滋禀謝拔委本班一次行知代理永寗縣王祖彝調省另有差委該篆務應飭准補斯缺徐垚麟赴任以事責成縣丞吳際恩委往上海百問銅帽硝磺價値戴宗煌禀謝奬給儘先酌委優缺一次行知蔡如榘禀知丁母憂府照汪鴻猷接查惠民内署廣信府照磨陳開文卸事回贑左營外委鄺大昆齎表來省指分試用知縣張樹森府經程士杰典史江秉鈞俱繳照王德鎔投文到省内河左營郭洪喜由青山來省謝札委管帶親兵右營事江良元謝札峯委管帶内河左營事指分新海防分缺簡用從九谷維陵禀到新選安義縣丞王霖業已到省飭赴新任署大庾赤石司李玉泉期滿更替以請補斯缺之謝承勲先行署理管帶剛字右營顔雲貲由吉安帶隊來省威武副前營李聲揚往饒州安福衞千總田宗榮升選浙江台州衞守備事知府徐元霖會辦軍裝所知縣侯青照解餉銀往清江浦 
[邗江官報]  
　　八月十六日郭鹺尹鼎臣由鹽城差次來○十七日分發經歴林鹺尹炳鏞禀到楊鹺尹定斌委十二圩北鹽倉差○十八日繆鹺尹延祉辭回寳坊寺卜○十九日曹鹺尹振鐸委周莊卡○二十日陶觀察森甲左觀察孝同均過揚公幹監製張司馬委姜埝總巡朱鹺尹蘭銷豐掘稽收○二十一日代理北掣洪分轉鉅禀辭赴任趙鹺尹札委草埝閘○二十二日南安營統領周軍問萬富辭行温鹺尹尚綸由准北來○二十四日吳鹺尹賜眞銷淮北國防差徐鹺尹瑞芬辭赴淮北三塲緝　○二十四日趙鹺尹爾旅委順清河卡分發知事殷鹺尹之輅湖北人禀到○二十五日丁觀察葆元到揚朱鹺尹籣委解蘇州餉差 
[杭州鼎記錢莊潘赤文善長經募各大善士樂助救濟善會捐清單]  
　　半逸散人拳石川莊各助洋一百元思非子寳險堂各助洋二百元忠萱蔭子　墾陀　人各　洋五十元○强嬰漁助洋廿二元丁嘉瑞英洋一元又銅洋十元銀二兩五錢易光道人小龍元一百解以上九戶共合收英洋七百三十七元七角四分又嘉興病　生經募　永生壽李氏銘新子新倪氏福姚氏癍過子曉陳氏蓮五氏各助英洋八十元月三生助洋六十元江生氏王采氏顧珠氏惠婉氏各助洋四十元昌三生助洋一百四十元以上十四戶共收英洋一千元上海北京路慶順里救濟善會陸純伯等謹啓 
[七八月份月捐清單登左]  
　　道署六七八月洋六十元隱名氏洋廿元唐傑臣翁洋十二元陳善亭翁洋十元韓潤生翁六七八月洋九元怡情軒七月戴委仁翁李光琴翁龔府周湘雲翁五六七月五戶各洋六元戴運來翁豐泰帳房五六月朱葆三翁徐棣山翁黃佐卿翁韓山曦翁老順記南順記戴生昌祝源昌十戶各洋四元莊源大洋三元二角譚幹臣翁七月董蘭芳翁七月存濟堂何瑞堂翁蘇寳森翁老悅生新順記錦章順泰信昌隆復泰愼餘堂十二戶各洋二元源豐潤七月洋一元八角嘉綸洋一元四角中和洋行帳房洋一元三角九章北天成永裕成三戶各洋一元二角滬江第一樓七月可熾可熾順萬有全益昌隆昇周永普梁煥南翁金松泉翁岑仙舟翁湯蓮生翁章佩華翁十二戶各洋一元恆升號洋八角久成七月福來洽其萃樓尹梅生翁徽昌怡昌熾大晉昌恆茂允章六七月生大五六七月十一氏各洋六角龎竹卿翁七月思補齋七月二戶各洋五角寄蓮閣一月曹德大寅記六七月萬椿祥順五六月怡隆六戶各洋四角施德豐七月咸章七月二戶各洋三角鴻運樓義成一壺春源順四戶各七月份　二角源通官銀號七月錢一千八百和康壽康延康晉和餘大愼餘元甡元茂衍大厚康永豐存德鉅亨恊昇宏大宏元源吉寳和寳順承裕正大升大彙康崇餘永益鎰大瑞大晉大延豫義善源正餘福康兆豐恆餘厚餘仁大久大恊餘源利昌大濟大敦大厚大四十三戶各錢一千二百瑞昌錢一千張家鶴翁錦章大章九和宏章泰五戶各錢八百怡大金合順五雲日昇樓三戶各錢四百恊成祥永愼萬興鉅康四戶各錢二百英法美三界一文捐洋廿五元八角五分錢一十千九百六十三文以上總共收洋二百六十六元三角五分錢七十一千三百六十三文[  滬北天后宫前廣益善堂司董嚴信厚施則敬朱佩珍唐榮俊葉貽鑑等謹誌]  
 
 
