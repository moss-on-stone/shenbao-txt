# 1908 - 348 - 4912895

 

Page 1

 
 
   
 
 

Page 2

 
 
[宫門抄]  
　　十二月初一日召見軍機博公 
論說 
[論今日工商之生計（讓）]  
　　我國工商。素不發逹當閉關時代。各安其業。生計尚易。海通以來。凡衣服飲。食起居之嗜好。日見進步。而競趨於用洋貨之途。洋貨之銷路日廣。土貨之銷路日狹。而工與商交病矣。此乃影響於通商者了。若夫原料日貴。而價值乂不能過增。此則開工塲者之困難也。身爲工藝者。雖無關乎原料之貴賤。然飲食衣服居室之價。較之十年以前。增加一倍。而所得工資。則斷不能加至一倍。至多加至半倍而止。而其室家之。累則固無可減損。是昔日之僅足以養家者。今日已虧十分之五。昔日本不足以養家者。更無論矣。是則就工業而論。凡有洋貨奪其利者。因銷路减而坐困。無洋貨奪其利者。亦因物價貴而坐困况乎種種加捐之層出不窮也。不但此也。即仿造洋貨者日多。而勞力家之生計亦益窘。紡紗也。織布也。造紙也。此其大者也。而印刷之書局發逹。徧國幾無木刻之文字則徧國之刻工。幾 
 
 
 

Page 3

 
 
　　何而不盡奪其生計乎。其餘之附屬於刻工者。亦因之而。生計盡奪可知矣。此種。恐慌現象。各國皆同。此社會黨之所以日夜乎。號者。未始無深意也。 
　　工業如此。商可類推。然商與工亦稍有别。蓋商之性質本以移轉貨物。而圖其利息爲目的者也。近年以來。洋貨發逹。除軍裝。買賣之不以資本。坐享厚利者。外其餘大半獲利。惟金價漲落。危險頗巨。而洋商乂喜兼買空賣空。事同賭博。頃刻之間。貧富天壤。其坐此致敗其本業者。不知凡幾。此 
乃近日商界中之最據上游者也。若夫舊業之商。則無甚暴富暴貧之勢然如綢緞布泉之類。其中亦苦樂不均。綢緞一業。通洋商者。近年銷路頗增。獲利亦頗厚。但亦少數耳。其餘之僅恃本國購買者。無論其出進甚少。也。即使規模宏大。進出皆有巨額。然問其利息則曰除一切開支　。能得。一分之利。斯己非常之厚矣。普通不過得四五釐二三釐。甚或不及焉此種利息之薄。而商。人以爲營業如此已屬大幸取其權操自我也。獲利雖薄。尚可保其本耳然商人而僅以保本爲幸事。斯亦大反乎商人之原則。矣。不亦大可悲哉。其他以大資本營各商業者。大半皆同。至商人中具特别之性質者。若鹽商當商票號灌兌商。此三種者。皆有坐扣利息之權。有若干貿易。卽得若干之利毫不影響於貨價之漲落。蓋商業中之無投機性質者也。然亦視其資本之大小。資本稍短。則爲市面之利率所困。而銀號一業。則危險尤甚者也。又有尋常日用所必需。而無洋貨之奪其利者。莫不困於成本之大。人工之增。房屋飲食之貴。捐欵之增。而日夜競競僅。求保血本得糊口而已。總之物價均貴。商人之獲利愈難。利率愈厚則危險愈大。而我國商界之狀况。大半受此困苦。所大幸者。惟資本雄厚。信用。毁深者耳。富者之吸收資本較易。利率亦輕。而資本小者反之。是商業界之生計。已漸趨於。兼并之勢。至若小販生計。利率雖厚。而進出甚。微大半僅能糊口。衣减食。稍有贏餘。已稱小康。實則兼自已之傭力而不盡食資本之利也。至於爲人作夥。即古之所爲沽也。雖附屬於商。而實爲傭力之徒。每月所入。小者四五元。事蓄尚虞不給。大者十餘元。不過勉强卒歲而已。幸遇巨商。獲利既多。則一歲分紅。數倍於本薪者有之。然亦百不獲一之際遇。其普通者。則微之又微。蓋純乎以他人之生計爲。生計者。其困苦艱難。亦天然之勢耳。由是言之則商界之生計優裕。日有進步之幾者。千而一焉。其小康者百而一焉。其勉强支持者。十而一焉。其困苦艱難者。比比皆是矣。此亦社會不平之一大端也。 
專電 
[電一（北京）]  
　　昨日召見逹壽攝政王詢逹賴喇嘛事甚久逹壽對逹賴行時窺其詞色甚不滿意 
[電二（北京）]  
　　樞電趙爾巽趙爾豐噠𡃤二十八日出京允到藏彈壓番衆 
[電三（北京）]  
　　民部尚書肅親王因出示薙髭罰俸半年 
[電四（北京）]  
　　馮汝騤奏贛省財政出入相抵虧三十餘萬現裁各局及軍界冗員二百餘員可省十餘萬 
[電五（寗波）]  
　　昨夜（二十九日）鎭海營火藥庫爆裂死傷人數未明 
[公電（台州）]  
　　各報館鑒臨海勸學董曹辭革楊鎭毅嗾私禀府謀自任府覺察不允敎育會受邑尊函囑開會公舉楊知謀敗糾黨携凶器入塲與邑尊衝突會員被毆多人現議决將楊逐出學界禀請地方官法究特聞周維瀠金肇緊要新聞 
[攝政王注意憲政之一斑北京]  
　　監國攝政王頗注意議政近日每見樞臣時輒與籌商九年預備之策而又注重諮議局謂諮議局爲立憲基礎此而辦理不善則憲政無成立之望各省督撫責任甚重不能諉爲國民之事余赴德時見其國俗之美因而察其政治之施設即知我國立憲之不容一日稍緩回國過滬時接見官紳考詢其風俗察其學校工商確有日新之氣象知江蘇程度較高籌備必易云云又接見張中堂時恒以學務相商榷謂立憲之本在於敎育普及施行强迫敎育誠不可緩而尤以多派有中學根柢之學生出洋留學爲要張中堂凡於學務上有所建議攝政王均甚嘉許又接見袁軍機時則以外交各事相磋議謂與各國開議未了之件亟宜從速議結併謂交涉棘手余所深 
 
 

Page 4

 
 
　　悉近來外交人才又甚缺乏全賴諸樞臣之竭力維持云云袁軍機因 
陳對付各國之策及培養外交人才之法攝政王亦深以爲然 
　　攝政王日前諭飭都察院張總憲云現當預備立憲首在集思廣益勤求治理雖未出國服百日之期所有一應條陳時事之摺件均當隨時代奏母稍遲延以備採擇施行俾憲政早觀成效 
[分科大學擬仿德制]  
　　文滙報云中政府現所議設之京師分科大學擬悉仿照德國大學制度將於明春派員赴德查調該國大學詳章 
[蘇撫電覆郵部查禁匿名函件北京]  
　　郵傳部前奉諭旨通飭各省嚴查革黨悖逆函件等因（曾志前報）去後旋接蘇撫陳伯帥復電開青電悉敝處前據學司呈閱東京寄來此種匿名悖逆謡函當經通飭各屬及軍學警各界嚴行查禁並飭各關道諭令稅司於輪船進口時認眞搜查銷燬一面電致寗鄂及駐日胡欽使設法查辦在案兹承鈞電除遵旨派員密訪並電飭各關道欽遵辦理曁再通飭加嚴查禁外自當竭力靜鎭認眞防範以遏亂萌現在省内外人心甚屬安靖請紓厪念肅電復按此電與覆民部電文略同 
[再紀革黨訊供情形廣東]  
　　革命黨葛謙等被獲訊辦各情已紀昨報兹聞當日供詞曾牽連上海某大名士謂極爲賞識彼輩並稱欽州郭統領人漳亦全恃彼黨之力故能支持土匪後以富貴薰心變易初志查葛曾在欽州與王德淵結黨起事王被郭誘獲懲辦葛僅以身免故誣供以圖報復又昨報羅樹滄聯語殺首足千秋句殺首二字實係撒手之誤當影相時羅並以此聯黏在身旁謂欲付回原籍鄕親以留紀念云 
[東督奏覆阻撓房捐情形奉天]  
　　御史俾壽前因奉省房捐加倍重徵奏請輕减當奉寄諭徐世昌查明情形據實覆奏兹悉徐督業已奏覆略謂奉天巡警各項用欵歲需五十餘萬所收捐項如鋪捐斗捐膏捐人力車捐妓捐戲園屠塲菜塲等捐每年不過二十五六萬圓因飭仿照天津章程籌辦房捐以資挹注至從前房鋪捐並列本係公議會經手其時祗收舖捐並未收及房捐自笖由巡警局自辦後即將房字刪去當時公議會屢次禀凟懇減房捐節經批駁蓋執照雖係通用而商人祗繳鋪捐乃原奏仍摭合公議會之緒論指爲重徵未免誤會公議會以執照銷去房字爲抵阻立論之據多方運動肆意阻撓商會總理趙清璽始則於房捐滿口贊成繼則對於商民又不能宣布理由因於會塲即生反對遂釀成罷市之舉動此由於公議會之抵抗亦商會與巡警總局之辦理未善也所有巡警局承辦不力各員如候選司務張翥候選縣丞于鳳鳴補用通判于奎垣均請即行革職湖南警務畢業生鄭鑒欹縣丞職銜蘇炳樹均請驅逐回籍蘇炳樹並革去縣丞職銜以示懲儆其舊有公議會名目應即撤銷商會總理另行選舉臣忝鎭三邊時以節用愛民爲念到任以後即將紛瑣各捐分别停止至房捐一項本爲補助警費正當辦法乃公議會等與該局意見甚深故爲種種運動冀以破壞成規臣於巡警局辦理不善之員業經分别嚴懲而商會之不協衆望公議會之肆意阻撓尤應革其習慣之非爲斷不容藉自治之名詞以撓亂市政此尤爲積弊既久之區非另籌辦法無以挽回風氣也 
[京師近事]  
　　二十三日已刻所有駐紥内廷禁門之宿衞營兵隊一律換出調取駐紥北苑之衛隊入内廷駐守以衞禁門 
　　鑾儀衛那親王與各堂議商監國攝政王權制禮節已經奏定所有本署應行備辦親王恭代皇上致祭宗廟壇廟駕前各項禮節飭各司員恭查睿親王原例呈遞核辦 
　　禮部前奏請分别日期恭擬御用服色及王公大臣應穿服色已奉旨允准昨該部抄錄原奏咨照學部轉飭大學堂及京師各學堂一律遵照　　内務府營造司札飭製造處云奉欽派辦理國喪大臣交諭置造十二丈龍頭船一支鳳頭船一支預備十二月二十一日大祭焚化 
　　禁烟王大臣會議以調驗一事因國喪停止現在雖照常辦理因恐各處有懈怠之心擬請監國攝政王再降諭旨嚴令實行 
　　聞都察院總憲張與掌各道監察侍御議商現當嗣皇帝登極整頓庶政之際本院卽應設法改良以酌裁各科道書手力除弊端爲入手之辦法擬先將各道書手甄别一次每道酌留三員並擬每月發給津薪八金以資辦公 
　　郵傳部日前行文外務部照會法國駐京欽使速飭法商將佔用電　總局所購之房務於年内騰出以便明年興工建築電報辦事所之用 
　　憲政編查館以考驗外官章程每年應由各省藩司於年終時差缺各員塡表逹部以憑考核現届年終而各省彚送者寥寥昨特電催迅速照式塡送 
　　聞郵傳部以明年實行收回郵政權而邊遠近畿各省雖陸續推廣其中　有辦理不甚完善者　派員分赴各處調查情形實力整頓 
 
 

Page 5

 
 
　　郵傳部堂憲以贛省鐵路開辦已歷多年而各股東名册迄今尚未報部昨特電催該公司速迅造册報部以便考核 
　　旅京陝省同鄕京官日前會議該省鐵路事宜議定公舉晏安瀾部郎爲陝省鐵路駐京總理以期維持一切 
　　晋省旅京同鄕官紳學界諸君於禮拜日在三晋東館集議組織晋省旅京學會當已議有端緒先行籌備常年經費銀二千兩並投票公選總協理及幹事各員 
　　順天府法政學堂已届畢業期限於二十日牌示停課預備考試畢業並聞尹憲以該學紳班已展學期與官班同時畢業一律發給畢業文憑　　近日民政部陸軍部兩尚書會商政府諸公擬將各省陸軍各鎭所設警察憲兵隊劃歸民政部直接管理以清界限聞此事不日實行 
　　外部各堂憲日前在樞府提議嗣後凡關於蒙藏各項交涉非經政府允認外部鈐押者無論藩王大臣不得與外人預訂約章以重交涉聞將照會各國併通飭蒙藏各處 
　　日昨民政部肅邸飭交内外兩總廳令將内外城所有掛幌幌錢舖詳細查明造册報部以便不時抽查免受關閉之害 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[東京通信]  
　　留學生誤會章程回國使館以學部新章私費學生改入官費一條刪去電爭尚未得覆而東留學生又疑五校學生亦不能補凡經費不充者皆紛紛回國半途轍學殊爲可惜昨特揭示錄下舊章自費生考入官立高等專門及大學者總監督商請本省改給官費歷年照章辦理在案此次學部酌改章程去此一條本處文電交馳正爲諸生力爭能否照舊辦理尚未得覆惟此條與考入官立五校給予官費一條不相干涉諸生切勿誤會 
　　斥革私行回國學生使館因學生私行回國者近來甚多若不嚴加限制既與部章有碍亦與該生求學初志不合頃有山東叢生私行回國已將官費斥革牌示云查得山東官費留學早稻田學生叢琦珠於陽歷八月私自回國應自八月起開除官費除咨明本省外合行公佈 
　　監督處謹守部章學部日前咨請公使斥革學生數名頃因該生不服昨又牌示云准學部咨稱江蘇官費錢漢陽直隸官費王道昌以曠廢功課議准各扣學費三月業經公佈在案近迭據江蘇同鄕會金鴻翔等曁大孤高等工業學生高近宸等聯名具禀爲該兩生聲請更正前來查案經學部議准施行本處自應恪遵辦理斷不能違抗部命任意撤銷應俟年終再向該校調查兩生此學期中有無曠課情事及本學年試驗成績優良自應分别咨請學部查核量予開復其各靜候可也 
分類新聞 
政界 
[禀陳警務改良蘇州]  
　　蘇垣警察師範畢業生梁思義等擬具改良警務辦法六條禀陳藩憲兹經瑞方伯批云巡警爲輔助地方行政之機關亟應隨時改良以收實效兹閱所陳語多可采惟事隷警政應即補禀巡警局察核辦理 
自治局創設宣講所蘇州 
　　蘇垣法政畢業學員前日禀請創設四區宣講所以開民智業經自治局總辦等核議批准撥欵開辦兹已勘定間門神仙廟宫巷協天大帝廟平橋韋白二公祠皮市街天后宫四處並派法政畢業學員謝葉封陳昌淦汪廷沐孫傳驊爲宣講員大約日内即須開講 
[江督批飭匀給津貼辦法南京]  
　　巡警局總監督何道以此次太湖秋操該局奉派官弁三十八員長警四百四十名兹奉發給津貼應如何分派等情禀陳江督旋奉批云此次太湖秋操該局官弁兵警經陸軍部調用一月有餘勤奮從公深堪嘉尚現由秋操警務司遵照部令將尤爲出力之員開單送請奬勵另頒到津貼洋二千元令分散在事各該員弁長警等因查所開尤爲出力之員自應由局存記隨時擢用以資鼓勵至津貼一項來文係指令分給在事之人自應以普及爲是仰該局即便查明在事各員警等自員弁以迄長警共有幾級在該局月領薪俸共分幾等即將此項津貼數目按照各該員所領月薪數目區分爲若干等均匀散給各級之人俾免偏枯而昭平允 
[請加串捐整頓警政安徽]  
　　石埭縣徐令運鑫以警察爲保安良策自宜切實舉行以收成效爰擬添招巡士分班站崗設警務公所置備操衣靴帽鎗枝俾資操演每年經費約需九百餘元擬於向有舖捐屠捐等欵外另將是書串票三文即行裁留再加七文每張共收錢十文充作常年經費昨已禀明皖撫批飭藩司巡警道會核議覆 
[商捐局詳准歸併漢口]  
　　漢口商捐局前經鄂督札委漢關道接辦飭令妥籌辦法兹悉齊觀察因此事諸多棘手無暇兼顧特詳准鄂督將該局歸併牙釐統捐局所有原派員司概行撤退其稽查催收等事則仍由漢關道委員辦理 
交涉 
[整理中俄國界之辦法黑龍江]  
　　呼倫貝爾中俄國界之處自阿巴哈依圖嶺以下即以額爾古訥河爲天然界限惟河流日久改道分成新舊兩河其兩河之間漲成平地所産羊草柳條頗極肥美俄界沿邊居民恒於兩河淤出之地羣相刈取久已視爲已有而我國界内自整頓邊卡以來遇有兩河分流之處即以河之大者爲額爾古訥河正流其大河南岸淤漲之地所産羊草柳條即不便聽彼族刈取因之界務爭執時有所聞如阿巴該圖孟克西里河間平地甚多均曾與之辯論再三前外務部曾准俄廓使函稱俄境作爾果里對岸島嶼俄人栽植柳條已有十年之久請爲查勘當即轉咨江省大吏核辦撫署以河之正流在左在右均難懸揣勢非會同俄員沿河詳勘不能解决爰派呼倫貝爾宋友梅都護前往惟現届嚴冬河已結冰究係正流支流未易辨認宋都護擬俟明春冰解時即派員會同俄外部官詳勘聞詳勘之法一稽考古道一參照現在正流蓋古道年久半多淤爲平地兩國既以河流爲界未便再由平地畫分應各以河流之大者爲界並聲明無論偏左偏右永以現流大河爲界彼此均不得復以故道爲爭執之口實云 
[前山同知條陳稽查漁船廣廣東]  
　　前山界連澳門交涉繁多海内外漁船千百成羣有無私藏軍火偷運入口向由拱北關編號稽查甚爲嚴密惟自前次葡人干涉後其駛泊灣仔之附近船隻如由中國派人搜查則漁船多遁入澳界殊難防範現前山廳莊丞因近來前澳交涉種種爲難昨特將該處應行管理界限及由拱北關應行稽查各事詳細查明來省面謁大吏禀商辦法並將所　章程列摺呈核 
[德水師步隊赴膠山東]  
　　十七日有德國水師步隊第五營兵弁 
 
 

Page 11

 
 
　　赴膠州游覽一切由青島輔政司致函膠州德刺史以爲紹介聞已即日回青 
軍界 
[蘇撫咨調陸軍畢業生蘇州]  
　　蘇撫陳中丞以混成協工程輜重二隊人才缺乏特由北洋咨調陸軍學堂步科畢業生錢恒洙李海瀛王仁忠馬科畢業生聶紹榮砲科畢業生楊貴煦工科畢業生朱甲榮輜重科畢業生王鑄等來蘇聽候酌量委用 
[鄂督札催潘鎭赴任武昌]  
　　湖北宜昌鎭傅廷臣因病身故遺缺旋奉上諭著廣東南澳鎭總兵潘瀛調補刻由鄂督代奏謝恩並陳明冬防吃緊暫不入京陛見已蒙諭允昨陳小帥特札催潘鎭迅赴任所以重職守 
[砲工學校野外演習浙江]  
　　浙省砲工學校總辦金季騘觀察以學生將次畢業連日舉行野外演習特於星期六上午令兩班砲科工科各敎員及兩班各科學生携帶機砲數尊排隊齊赴太平門外曠野之處先令工科將校與目兵築造平射砲台擲射砲台及站放跪放臥放各種堡壘行軍橋桁濠溝次令砲科將校與目兵操砲一平射二擲射三兩軍對抗四站跪臥及散兵各種放砲操畢時已四下鐘仍排隊回堂聞此次演習鎗砲俱是眞藥惟不用子彈兩軍對抗時各生頗爲認眞云 
學務 
[詳報州縣玩延學欵情形浙江]  
　　浙藩顏方伯日前具詳撫轅并通飭各屬云省城高中學堂所需經費奏明於各州縣丁漕平餘項下提解濟用嗣因各屬延不繳解由司酌定期限如不依限報解分别記過撤參以示儆懲無如各屬仍多觀望及至交卸率以提出交代自行解司爲詞希圖延宕以致學堂經費請領無資籌挪竭蹶又經通飭各屬嗣後不准提出交代無論欠在何任應惟在任之員是問統以奏銷爲限一律截清倘有蒂欠即於解到地丁内劃收乃各縣應解之欵節次飭催仍多延短即應解光緒三十三年分之欵本年又届年終均多未解此項經費均應按月放給且給出洋經費及京師浙籍各生津貼并省城兩級師範學堂經費出欵日加每年不敷銀數歲虧至二萬以外今各屬延欠較多司庫挪墊更鉅斷難再延除前秀水縣程忠詔前桐鄕縣徐士鋆前烏程縣史攸祿前歸安縣朱鑑章前長興縣陳允豫前德清縣陳宗元前臨海縣潘崇桂前寗海縣江文光欠解光緒三十二三四年分錢文已分别詳請奏參勒追外所有其餘各州縣欠解洋元應於解到糧捐内劃收清楚至欠解三十三年之欵姑從寛免其欠解三十二年分之欵遞延兩年之久延不繳解疲玩己極應將欠解二各串以上之餘姚縣知縣汪文炳記大過三次欠解一千串以上之前署海鹽縣知縣李思敬記大過二次欠解五百串以上之前武康縣王家驥前蕭山縣胡爲和各記大過一次以示薄懲其餘欠解不及五百千者量爲從寛免予記過 
[選定敎育會會長奉天]  
　　敎育總會於上月二十日午前十鐘開正式選舉大會舉行第二次選舉計得票最多者爲前副會長曾君有翼計二百廿三票已定爲正會長前會長吳君景濂得二百票改爲副會長 
[方言學堂考試畢業武昌]  
　　鄂省方言學堂開辦已及六年所有第二班學生亟應考試畢業兹經監督馨次卿觀察商准提學司於二十二日起分門考試揭曉之期約在明正 
[勸學員調查私塾寗波]  
　　定海勸學所停辦多時兹又开辦惟勸學員向有四人現爲節省經費起見祗派張啓照王和廷兩人昨已赴鄕勸學然定屬共有三十餘莊年内爲日無幾萬難遍及擬先將各鄕私塾逐一調查俟明春開學時再行分給敎科新書區囹改良以期敎育普及 
[小學更定讀經課程長沙]  
　　湘省官私各小學堂所有讀經一科向由各堂各定時期並無一定課程宾自學部頒到分年讀經章程後遂由吳學使通飭一律更正以歸劃一 
實業 
[鐵海鐵路之發端奉天]  
　　鐵嶺紳商自近聞組織海開鐵路之議皆以海開鐵路如果築成不獨於鐵嶺大有不利卽於奉天全界及營口等處亦實有莫大之關係以故商會議員董范二君曾提議一次兹又由總理彭佐清君聯合紳商學農各界於十三日會議鐵海鐵路問題並請官塲到會提倡是日除紳學商界外到會者有張荷村大令交涉局長租普全稅局總辦雷小秋先由發起諸君提議嗣由張大令程雷二君及敎育會會長張文樸君演說鐵海鐵路不可不修之原理衆皆贊成旋議定下星期再行開會妥訂章程即行招股聞發起諸君及各界有資本者皆願認數十股或數百股躬行提倡必期逹到目的云 
[錢業又做掉期浙江]  
　　杭城各錢莊往往以冬季掉期取息爲進益之太宗上冬因掉期太多市面震動嗣經商會會議停止聞本月二十三日清和坊元昌錢莊竟集洋五十餘萬元以作掉期每百元議息洋三角二十六日該莊乂集掉期洋六十餘萬元息仍三角故各業中凡拖欠莊欵過鉅者皆深以爲憂 
[竹商請設監捐公所不准浙江]  
　　湖屬安吉孝豐兩縣出産以竹木茶藥爲大宗每年運銷杭嘉湖蘇申各屬僅粗細竹料一項出口捐多至五六千金近聞該業中以竹料出口沿途釐卡勒索留難節節阻滯特公舉代表潘如茂等聯名具禀藩轅及釐餉總局請自設監報竹捐公所以恤商困兹奉批云該商等運銷竹貨多不在首卡一道捐足甚或夾帶細竹而不實報或排夫由行家包運從中取巧以致下卡查獲節節補捐實屬自取其擾現經本總局核定整頓辦法飭由湖郡局切實議行母得復以之籍口至慮各捐卡有貨外浮收情弊既有郡局就近查察果有實據並可禀由本總局澈究所請設立監報竹捐公所無此辦法著不准行 
[杭垣綢捐之减色杭州]  
　　杭州綢緞捐向由該業公所觀成堂包認按月解繳釐餉總局近年來呢絨盛行致本産之綢緞土布日見失敗近值國喪客帮定貨一律改購素色梁織需時捐欵因此大减昨據該業董事丁立中具禀釐餉局隨繳十月分綢捐盈餘僅祗二百六十元並聲明十一月分捐數銳减繳捐逾期各情旋經總局批飭從速催繳 
 
 

Page 12

 
 
雜記 
[禀陳縣令對於新政之頇安慶]  
　　當塗縣優廪生朱含章留學生劉鎭等上江督皖撫禀云當邑除開辦二數小學外四鄕未聞有舉行者間有近城一二所不過童子六七人敷衍故事而已揆厥弊端由於經費支絀勸學未能實行耳現因舉辦勸學縣令有請起畝捐之事夫畝捐一開民生益困生等竊謂開畝捐不如清賠欵清賠欵不如提浮收蓋賠欵浮收一清則合邑之新政舉矣當邑之賠欵官報於部者不及本洋一萬元民繳於官者多至一萬五千餘元是賠欵爲萬民之不幸而轉爲縣令之大幸更查漕米照章每担應完制錢四千文現在櫃價增至六千八百有零納銀照章每兩應完一兩二錢四分三釐現在櫃價增至一兩五錢陸分有零合賠欵銀米共計之約長餘七萬千左右其他各項雜稅長餘尚不在此數况繳銅鈔不收繳龍元不收必每元本洋作制錢一千一百文每元本洋作銀五錢八分四釐方准完納自錢令到任兩年地方未辦一件新政四鄕有請辦者概以模稜之詞答之若再不設法維新是置當塗於化外生等再四思維誠能提本年之長餘辦本地之新政則凡地方要政皆可次第舉行如再起畝捐竊恐今日賠欵銀米之弊端即異日畝捐實行之榜樣生等目覩當邑之弊不敢不直言果能收三項之長餘提歸公欵以辦地方實行之政則感戴無已矣 
[當魁王和順之歷史廣東]  
　　欽廉黨魁王和順被戮之後其黨羽已紛紛四散現郭道人漳將各降匪及各偵探供出該匪逆跡詳報粤督略云王和順本桂省南寗一游匪耳初無大志不過糾黨肆出搶刦子女玉帛而已時值該省盜賊四起各據一方王乃勾結左右兩江盜魁黄五肥陸亞發及欽州之翁先佳以爲聲授其黨益大遂佔踞馬篤之大山爲巢穴與官軍相抗大小數十戰官軍以其小醜輕視之不以爲意致有柳慶馬鎭死於武緣柳州周守死於來賓之事均爲該逆黨所害斯時盜風徧境幾有不可收拾之勢至是官軍始籌議大加痛剿岑西林二次至西省視師縻數省之兵力財力次第將黄五肥陸亞發等各盜魁擒獲正法而王和順一匪卒被逸去在越隂結革黨育領孫汶欲圖个軌設立革命軍又值欽廉三那閙捐事起該逆以爲有機可乘改名張德馨糾黨攻防城撲欽州圍靈山幸皆爲官軍擊退東西省大吏乃懸數萬金之賞以購之王和順雖竄回越其黨尚多邊防官軍知未可以力取乃遣精細偵探投入彼黨隂爲游說啗以爵賞該黨乃允許伺便行事近又值革黨在越滋擾法人下令驅逐即華商之有身稅紙者稍有不符亦遭捕拿王和順知難容納遂潜回東界内之米寛地方尚敢約期於十一月間由大山起程先打邊防新軍後犯兩粤而不料該逆之死在目前也其黨人許可應許可靈等十餘人先由團紳保結允其將功贖罪乃於九月初十日往米寛許可應雖生擒該逆發鎗傷其左足使不能走詎十逆與其黨人龍四還鎗致將許可應擊斃於是許可靈見事勢急立即連鎗將王逆擊斃李勝上前將王首級割下但該逆已死果否眞僞無從根究遂由各團紳士與降匪具結保其爲王逆之眞級如有假冒願甘正法隨起出該逆所用僞印一顆文曰總統中華革命軍所傳該逆有八寳蛋一枚可以禦鎗砲今竟死於鎗砲之下可知其謬大約係當時用以號召黨羽之符號也並有盟表告示板等物均已繳交邊防大營 
[錢局總辦違背商律漢口]  
　　漢口義誠生錢莊倒閉虧挪官民銀十餘萬金内有駐漢湖南官錢局銀一萬四千兩該莊執事謝立齋等與該局總辦馮觀察嘉錫素稱莫逆且因該局司事亦有股欵在内竟串同將義誠生之小股東粤人黄月蘿擄索至局逼償現銀不遂送交夏口廳管押旅漢各粤人大動公憤以照商律合資營業應由執事者任其責成今將謝張二人置身事外而向少數股東從不過問店事之黄月蘿勒償當開商會集議咸以官錢局馮道此舉有背商律於理不符爰移請夏日廳保釋公議攤償詎金司馬畏馮勢力將黄押送官錢局請示馮竟不允仍飭送交禮智巡檢署管押各幫商董益憤不能平遂遍發傳軍歷述馮違背商律各欵並定期於念七日在茶業公所開會擬稿在鄂督湘撫處呈控馮見衆怒難犯始往廳署嘱將黄交商會保釋現粤商尚未應允仍决定開會與馮爲難 
雜錄 
[衛生要語十則（丁福保續）]  
　　四運動每日宜走路二三里。又宜時常習勤操勞。否則身體軟弱。志氣昏惰。惟每日作事。宜有一定時刻。每作事一點鐘。宜休息十五分時。 
　　五飲食宜節食。忌飽餐。宜嚼細。忌速嚥。宜滋養之品。忌難消之物。 
　　六潔净皮膚宜時常洗浴。衣裳宜時常替換。 
　　七居處房屋宜乾燥。忌潮濕。宜通風。忌關閉。雖夜間亦宜將窗扉稽開。 
　　八烟酒烟酒有毒。不食最佳。鴉片烟及紙烟尤宜禁絶。（未完） 
遊記 
[杭嘉湖旅行記（五）（叔）]  
　　午後入城。泊舟長橋下。河水澌澌。游魚可數。與我蘇城河混濁如泥滓者。有霄壤之别。蓋乾乙山之澗泉也。故名溪河。而乾乙山即在河之北。蒼松翠柏。遠望若圖畫。面山適有一茶樓。偕友登樓啜茗。如見美人眉黛。掩映於。萬綠之間。令人心目俱爽。惜入座者非樵夫牧童。即市間游手。囂闐塵雜。負此大好湖山。矣傍晚歸舟。友人之親戚。來談是鄕風景頗悉。足爲游山導杖也。 
　　十六日先登岸游覽市景。市街頗狹。且甚潮濕。内地城市之風景。大抵如是。無足異也。是處銅幣亦作九文。杭屬外府州縣。大致一律。前已言之。惟有一事不解者。典肆洋價。亦作一千零四十文。我國敎育未嘗普及。而富紳巨商。乃皆具此普通之智識。不其異乎。市中有二物。足傲他處所無。即甘蔗與竹笋也。借蔗糖之利不興。苟有人提倡此業。獲利必可操劵。且笋味極鮮嫩。如能裝入罐頭。亦美品也。 
　　午後游乾乙山。山徑平坦。登陟極易。半山有一寺。房屋極古陋山僧一人。談吐鄙野不可耐。更登其巓。又有一寺。僧徒兩三人。與半山之僧談吐略同。而山景不如遠望之佳佳。美人。 
宜相背。佳士但聞名。豈獨山林乎哉。且我斯。時别有一種感慨。則我國全境。不少名山勝地。大都爲僧侣所占據。苟其涵養道德。出人。風雅。山靈有知。猶應含笑。顧乃啓口佛號。合目阿堵。而一二風雅之士。既無東坡買山之錢。又無山谷種瓜之地。反不能於此築土蓋茅。以資游嘯。不可慨乎。返至半山。夕陽漸下。 
返照寺墻。作金黄色。與山中紅葉相映景致甚不惡。然而暮色沈沈。不能不踉蹌歸舟矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[山東]  
　　諮議局研究所由王觀察燕泉發起組織本月十八在題壁堂開會并歡送各屬司選員到會者約有百人藩憲學憲巡警道均到先由王觀察報告原起次學憲演說大意謂諮議局一事爲中國數千年來所未有之事不獨草野之士不明諮議局爲如何之性質即粗習法政者亦往往將諮議局自治局以及董事會議事會牽合並論不復能判别其界限則諮議局之爲諮議局其眞象終不能釋然今諸君先事研究誠爲最要之舉諸君須知中國三代以前皆立憲之國周禮外朝之說即國會之說卽如孟子所云國人皆曰可國人皆曰賢國人皆曰可殺亦斷非盡人而問之之所能周是諸侯之國必有一會議機關如今之諮議局者亦未可知惟書經秦火代遠年湮無從考其制度今司選員諸君赴各屬演講必使一般之人曉然此事爲中國所固有而後新舊之衝突可免矣乂選舉一事甫經倡辦一般人民不知何爲權利何謂義務中國積習官與紳隔紳與民又隔彼民也見在事者皆紳亦未嘗不謂紳爲官之羽翼或以調查選舉即將清查其財産加征其賦稅必有退避不遑驚愕無措者今司選諸君尤宜演說使知此事全屬爲民之事並非爲官亦非爲紳而後绅卢之衝突可免矣尤有要者諮議局成立本爲發逹民權須知發逹民權之意係爲對外而設彼方合君民共謀所以覆我而我人民仍僅恃君國之保護而不能自爲保護且不能與君國一體共爲保護此衆志之所以不敵也若使不明乎此徒囂然謂發逹民權爲反對官權之地步内爲水火之爭外無禦侮之具殊非國家所以貴重官民一體之本意也云云次來賓黄明經敦懌演說次曾員叢君荷生演說次司選員尹君祚章演說末由紳士王觀察燕泉汪觀察瑶庭宋京卿晋之毛觀察稚雲石主政俊卿馬太史樾菴孟觀察洛川等登壇仍請王觀察代表衆意勉勵司選員多語以逹歡送之意演畢到會會員投票公舉總幹事計共投九十七票王觀察燕泉得四十六票爲最多數當選爲總幹事汪觀察瑶庭石主政俊卿各得十五票毛觀察稚雲得四票宋京卿晋之得三票馬太史樾菴孟觀察洛川各得二票俱當選爲幹事餘得一票者無效宣布後方行散會 
[江蘇蘇屬]  
　　蘇省諮議局籌辦處昨奉撫憲陳中丞批飭將該局籌定欵項及開辦經費若干常年經費若干每月應支若干詳細造册呈案現聞各司道已核定本處每月局員薪資夫馬費用一切等項約在一千二百餘兩左右並將開辦經費常年經費銀兩開支籌欵情形開明繕摺詳請核示已經中丞批准飭遵矣又該處收發科員通判徐之模奉撫憲委署武進縣篆遺缺委派候補知縣嚴寳騏接辦已於二十五日到差視事 
士民動議調查 
[山東（濟南新城）]  
　　新城武大刢和與紳民議設籌辦諮議局事務所現議定城内設一總局以舊日考棚爲公所各鄕設分局四卽以調查員周蘭友爲北分局局員賈翰卿爲西分局局員胡玉圃爲東分局局員張式佐爲南分局局員俟各員在省聽司選員演講選舉章程回縣後卽行調查被選舉人資格 
[又（萊州濰縣）]  
　　各屬選舉調查均已動議濰縣現正預備一切聞事務所卽附設統計處内由商會公所籌墊欵項修理房屋現在尚未竣工大約選舉調查至月初方能開辦 
[又（登州黄縣）]  
　　黄縣前接通飭後即派人到府聽司選員演講章程爲委充調查員之預備已派定高鴻恪張春芳王常維杜家修四人前往聽講不日卽可起行 
[浙江（杭州仁錢）]  
　　仁錢兩縣選舉事務所開第二次調查員會是日議案錄左（一調查）城區者各給坊巷扇面一頁調查湖墅區者由所繪給武林門外仁錢分界圖一紙（二）分給諮議局籌辦處關於選舉權之通告（三）調查員施君心穀俞君品璋夏君廷楷趙君理爕關于調查上疑問之答案由所印刷分布（四）分給調查用品（五）分給證書（調查長二員另由仁錢兩邑尊備文照會）及公費（每人八元）（六）會議調查手續由鍾君寅賓創議種種困難非著手調查後不能明瞭因議定五日後集衆互相研究一次乃由所中擇定初六下午三時開第三次調查員會附仁錢城廂調查員姓名單仁和調查長范耀雯仁和屬城東北區調查員六人宋琪林鳳鳴徐承預汪衍德虞尹諧林鳳翔仁和屬城西北區調查員六人姚昌恒秦儁祝壽祺祝錫祺夏廷楷洪昌烈錢塘調查長楊復錢塘屬城東南區調查員八人華德珍楊學洛楊學洵施心穀虞嵩夫俞品璋張惟楙陳開第錢塘屬城西南區調查員八人舒榮培陳增鏞王守棠孫承澤潘寳書程霈劉長祿楊鴻逹錢塘屬江干區調查員六人洪棟凌文熙周慶襄毛士俊楊鴻逵金農錢塘屬湖墅區調查員六人趙理爕鍾寅賓程宗啓范鴻藻魏英柳兆熙 
士民實行調查 
[江蘇蘇屬（蘇州長元吳）]  
　　長元吳選舉調查事務所紳董自廿七日審查各鄕鎭圖册後廿八日當卽造齊總册一律送至縣署審查即於本日將所撤銷並函致三縣略謂此次遵照籌備處預定日期依限蕆事本所别無應辦事件即於本日裁撤並望轉報籌辦處爲荷以後如有補報陳明等情當令逕赴貴署選舉調查事務所直接具呈以清界限至本所開辦至今閱八十日所有各項開支均由各團體籌集担任並未請撥公欵應免造册報銷并以附陳云云兹悉長元吳三縣城廂内外鄕鎭各圖調查合格人名數目計長洲一千一百廿五人元和一千一百六十九人吳縣一千七百三十五人共合四千零二十九人内惟城廂占十之六鄕鎭祗占十之四此次調查人數吳縣一區除太湖靖湖兩廳另行調查選舉外尚佔最多數云 
　　按我蘇此次選舉調查較他省獨早而長元吳三縣尤能與武陽兩縣相頡頏竣事甚速殊可喜也 
 
 

Page 19

 
 
本埠新聞 
[蘇撫致各道府函（爲年終考核屬員事）]  
方今百度維新首賴整頓吏治江蘇仕途龐雜非淘汰曷足以澄清瞬届年終尤應有所舉劾以昭彰癉特千里之視蔽於短垣采訪一有未周卽旌别難期悉當閣下接見最親考詢必確無論實缺候補正佐敎職各員如有應行參劾者務祈開具考語詳註事蹟密函相示以資考証其有堪膺奬勵者亦懇隨函開列母任感盼卽希回示 
[江督奬勵華敎士]  
　　基督敎施師鐸擬設敎堂請給護照禀奉江相傳習以期收回外人立敎權限漸弭敎釁用意甚美惟該敎士務須恪遵敎規勸人爲善力避向來民敎齟齬覆轍以爲華敎士樹之先聲是所厚望至所請給護一節本衙門查無辦過之案仰鎭江關道核明發給一面轉飭海門地方官照章實力保護 
[上海縣照會各紳董文（爲勸捐事）]  
　　奉藩憲瑞札准廣東海防兼善後局咨粤省本年水災甚重不得不請各省代籌接濟勸捐歸還合將振捐實收捐章等件咨司查收勸辦所收捐項除歸還墊欵外餘仍解粤濟振等因到司准此查粤省本年被水成灾奉撫憲飭司籌墊銀三萬兩先行滙解濟用並通飭各屬一體遵照勸諭紳商廣爲募捐集數解司分别歸墊濟振在案今准送到實收捐章除由司委員勸辦並分發外合就札發札到該縣立即照會城鄕紳董一體認眞勸募多多益善一俟集有成數務將所收捐銀連同截下存查開具履歷隨時繳解來司以資歸墊撥用一面由司彚案造册請奬並外辦章程内載每收實銀百兩准扣公費銀七兩應照案一半留作該縣辦公之需以一半解司爲辦理捐務公用並即遵照仍報明本府查考均母違延等因到縣奉此除將捐例捐章照錄一分照送同仁輔元堂一體勸募外合行照會貴董煩爲查照希卽自赴同仁輔元堂查閱捐章一體認眞勸募多多益善一俟集有成數即行呈縣彚解核奬望速施行 
[禀控玩視火政之批詞]  
　　救火聯合會各紳董因内地自來水公司玩視火政禀奉上海縣批云來牘閱悉查自來水公司日昨送到清摺聲明得悉該處火警即傳電話知照南鐵廠及城内各路關閉龍頭以期水力歸火塲一路易於噴救等情業已抄摺照送總工程局傳知矣惟火塲左近龍頭亦經關閉係本縣目覩核與該公司清摺所云顯有舛差究竟何人誤會關閉該處水門是否另有主使之人抑係抵飾有心妨害火政應候禀請道憲嚴飭該公司交出誤事之人送縣訊究 
[預防應閉烟館之觀望]  
　　新閘捕房十號副捕頭以現届第二期應閉烟間之期昨日特飭包探朱阿二協同西探將軍内應閉各烟間門牌招牌詳細載明以便查核 
[浙江海運局定期開辦]  
　　浙江海運滬局定於今日開局初八日開兌而江蘇海運局已於昨日開局 
[何所據而云然]  
　　周浦鎭商務分會職員葛學文等現擬集資創設南昌機器軋花碾米廠具禀江督請爲維持兹奉批示云據禀已悉惟所請查照二月間通飭勸商辦法隨時維持扶助等語係指何案而言未據明白聲叙無憑查核仰上海道飭縣移知該分會錄案呈復核奪 
[會訊盜賣義塚案初誌]  
　　溧水帮水爐公所坐落新閘白克路之義塚公地被人盜賣於英美工部局改築馬路一案昨日午後由滬道札委上海縣李大令蒞廨與讞員寳大令會同英副領事巴君會訊至五點餘鐘始散詳情探明續錄 
城内 
[包捐擾累]  
　　楊嘉棟即楊沁香認包錫箔捐欵在曹家渡設卡抽捐九月十四日有汪松亭之船由南翔載來錫箔二十七件共二百四十六塊（汪有兩船認定按月捐洋二十一元）楊忽勒繳洋四十元而捐票仍塡二十一元並又勒索預繳捐欵至歳底止汪不應允楊將汪拉至岸上喚同無類多人將錫箔搬去旋又以漏捐等情朦禀貨捐局將汪送縣訊供前情李大令復提楊至案訊究楊供汪與伊弟及甥共有船五只每月認捐洋四十元有某店立單作保大令察閱保單祇有兩船顯係勒索詰其錫箔何在供在貨捐局大令判將兩人交差帶往貨捐局查詢局中因楊欠繳捐銀九百餘兩仍交該差帶囘押追 
[同業胡閙]  
　　顏小山前日在康園公所販賣翡翠帽正同業汪木林指爲洋翠與之胡閙迨顏訴知該業董事驗明確係眞翠汪仍不服旋由顏扭至一路巡局經游巡官驗明實係眞翠汪始無辭判從寛交保 
[道批六則]  
　　傅人培禀批前因徐順卿與邵錦堂同在允據内列名簽字是經飭廨提訊今來禀指爲邵錦堂即邵招福揑造是否屬實仰公共租界副會審官李丞迅速訊明究斷具報鉅興等禀批十月間據該廨禀報限役三日内先將保人邱愷生提案押交迄又月餘何竟徒託空言一味搪塞據稱原差張泰得賄包庇串通捺擱事非無因仰會審官寳令嚴限張泰於文到三日内交出保人邱愷生押交吳春九到案追理母再縱延仍將辦理情形刻日具報忽違陳桂林禀批該民不赴清鄕局呈訴轉來本道衙門歧控難免情虚畏避有意逞刁不准周阿才禀批出票提人各衙門均有定章可循詎容案外之人揷身干預不准鄭義興等禀批案已迭次函請稅務司澈究柯阿實是否冐領土樂之人候再函查復奪張貴方禀批仰上海縣查明照章辦理具報 
[巡官判詞]  
　　一路巡局游巡官審訊陶桂榮與孫周氏互控一案繕發堂判云訊得陶桂榮前在孫張氏香店爲學徒見其人甚老成贅入爲嗣即與寡媳王氏成配當憑親族書立字據由陶桂榮生養死葬不得有異詎孫張氏於去年七月生病突有孫張氏之夫在日所拼孫周氏唆使張氏之女及婿徐寳生向陶桂榮滋閙意圖敲詐張氏無奈在警局存案復在上海縣禀請立案致孫周氏等無所施其伎倆嗣於去年十月張氏病故孫周氏等又復將陶桂榮之子搶去前月陶桂榮來局具控孫周氏及婿徐寳生到家百般滋閙孫周氏亦互控陶桂榮姦佔其媳批飭將當日親族所立之公禀陳明再行訊究兹據該親族孫茂生張永餘宋順堂章漢州等禀稱孫張氏入贅陶桂榮爲嗣實因無子爲百年養老之計孫周氏係張氏故夫姘婦最爲無恥兹以年老向陶滋閳亦係索錢主意遂飭孫周氏將陶子交案陶亦認給養膳費洋二十元兩造當堂具領不得再有紏葛一律具結完案此判 
[官事]  
　　浙江寗紹台道桑寳由杭來滬昨日到道辭行赴任同濟德文醫校齋務長兼漢文敎員宗嘉謨補用都司陳國彪調署崇明縣知縣何布曾昨均到道禀見松海防同知查燕緒禀知奉藩憲札委海運 
 
 

Page 20

 
 
局會辦差候補知縣許應奎禀知接辦樹本捐局差候補知縣謝商衡禀知交卸樹木捐局差禀辭赴蘇 
南市 
[學生投効]  
　　工程局批安徽警察畢業生程必昌禀云來禀閱悉惟本局巡員巡紀各級現無缺額該生如願充當巡士可覓取南市商家保送到局由警務處考驗以定去取 
[開塲聚賭]  
　　賭棍陳阿三租賃洽興街五十一號房屋開設賭場昨被工程局訪悉飭派巡目巡士前往拘獲賭徒陳阿榮徐阿連第十四人一併拘解當值處飭令存洋保出候訊 
[串旅白鴒]  
　　蟻棍謝晉餘前向吳阿小索洋六十元將婦人陳寳安嫁吳爲妻未幾捲逃兹由吳尋獲扭送工程局請究陳寳安供有本夫判令留局著謝交還銀洋再核 
閘北 
[死灰復燃]  
　　永順里陳復興老虎竃夥沈阿福前晚將煤灰倒於垃圾桶内詎死灰復燃將桶燒燬幸由馬差巡士查見竭力撲滅 
[欠繳燈捐]  
　　德茂木作夥葉松茂因抗繳天燈捐由巡士拘局押候追究 
[巡警總局批示]  
　　二路一區巡士胡美勝禀批據禀已悉該巡警前在二路一區因病銷差現已全愈來局懇請派差情甚可嘉仰即仍囘原局聽候補充毋得延宕自悞二班畢業生吳子常禀批據禀已悉仰仍囘區靜候查額派補毋庸率瀆學生朱炳然禀批據禀已悉該生於畢業後派赴南市工程局充當差使查南北兩市巡警局向來不分界域該生既經派差應即服從命令勤奮供差何得率求調囘所請礙難照准 
新租界 
[驅逐乞丐]  
　　新閘捕房副捕頭查見各弄内乞丐甚多昨特加派暗差華捕數名將各乞丐驅逐出境 
[發封房屋]  
　　新閘路五十七號門牌裕成秤店積欠新瑞和洋行房租三月昨由房主禀准公廨將屋發封 
英租界 
[不願回籍]  
　　婦人包金鈴被夫包正喜押於蕪湖沈玉珠妓院爲娼兹金鈴隨同狎客來滬沈包二人即赴蕪湖巡警局控告移請公廨飭差提獲送交濟良所留養在案昨晨復訊金鈴供愿居棲流所不愿回籍中西官判仍留所候函琽蕪湖警局查明再核 
[若何發落]  
　　康王氏不守婦道被夫康叙榮控奉公廨訊發棲流所留養一年在案兹已期滿送案請示判暫留女所候查明當時堂諭再該 
[調戲女工]  
　　張寳生調戲紗廠女工由捕查獲解廨請究判枷號兩天發廠前示衆 
[留養幼女]  
　　女孩王平安迷路啼哭由捕帶至捕房請爲安揷判發幼女所留養 
[雉妓惡習]  
　　雉妓周小寳王三寳與鴇婦張濮氏在途拉客昨由捕房解至公廨請究判張鴇罰洋十元兩妓各罰洋五元一併帶囘捕房拍照開釋 
[拐匪收押]  
　　郁桂林控陶連生了理金甫與吳陸氏王張氏串拐伊媳阿鳳一案昨由公廨復訊屬實判陶押西牢一年陳押滿四月王張氏押女所四月吳陸氏交保候查 
[巡捕索詐]  
　　洪伊氏與見証張金林控華捕吳雲亭圖詐銀洋昨經公堂提訊氏供因走失小孩被吳詐去尋費數元求究訊之吳供不承認中西官以該捕實有不合判押捕房兩月 
[藉端勒詐]  
　　謝萊子控鄧小三子藉端勒詐昨由公堂提案訊明屬實判鄧押西牢半年期滿逐出租界 
[是否匪徒]  
　　方梁氏陳炳記等控劉福標藉端勒詐昨由公堂復訊縣捕陳向榮投稱劉匪前曾犯案請准帶歸縣署訊辦質之劉不認爲匪判押候查明再核 
[串竊珍珠]  
　　顧九如控錢劉氏串竊珍珠前日由探查獲行竊之張四福張阿巧二人於昨日一併解廨請究中西官諭飭分别押候查明訊核 
[騙竊衣飾]  
　　天寳齋等十戸控陳晉發騙竊衣飾等物由探將陳查獲解廨請究判陳還押候補提人証於下禮拜三再訊 
[日商追欠]  
　　日商三井洋行控朱勤生欠銀不理昨晨由探將朱傳至公廨判候函商日領再核 
[公堂瑣案]  
　　夏阿毛趙阿三串竊凌榮等三戸衣物判趙押一月夏押西牢半年過犯陳阿莊復至租界判押西牢半年逐出王巧生徐德榮串竊杜榮發衣物判徐押一月王押三月逐出許有廷控高仁卿搶洋訊供不認判高押候查明再訊 
美租界 
[又弊一犯]  
　　提藍橋西牢押犯鎭江人柴三昨日因病身死捕房飭傳地保查明有無親屬再行棺殮 
[葡人兇横]  
　　北四川路范東生所開之油酒店内昨日忽來葡萄牙人十餘名任意毁物范即報知捕房飭赴該管領事署控告 
[私鑄銅元]  
　　沈木木王香春專以私鑄銅元向各錢莊調換昨復至漢璧禮路陳姓錢莊施其故技爲陳察破扭送捕房押候究辦 
[押店被擾]  
　　昨有馬夫東海紏同流氓多人將銅表一枚持赴元芳路康來生新開之小押鋪强押洋十元不遂即被搗毁玻离　沈逸事後由康報知捕房捕頭謂該流氓發敢再來准予鳴捕拘究 
[包探獲賊]  
　　粤人朱池昨將竊藏牙扇衣服等件赴押店求質由探拘入捕房押候查明失主送辦又積竊王巧生疊竊逢路張和尚梧州路杜姓小孩金絲圈香爐等件由探拘入押候弔臟究辦 
法租界 
[騙子押兩月]  
　　永泰米行控曾阿木私刻圖章騙取白米一案昨又廨復訊曾供所得洋已被同黨取去實難交還判押捕房兩月 
[作頭罰兩元]  
　　作頭王世記承修馬路隂溝夜間未點警燈由捕傳解公堂訊究判罰洋兩元充公 
[縣差罰五元]  
　　縣署差夥陳元違章至租界内拘犯曾誌前報昨由保人將陳送交公堂覆訊旋據金寳興客棧主維言投稱該差至棧拘捕逃犯是以報知捕房中西官以該差咎實難辭判罰洋五元了事 
[車夫亦罰五元]  
　　東洋車夫趙阿福前日駕車在電車軌道内奔馳巡捕喝阻不服拘入捕房昨日解廨判罰洋五元斥釋 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（十八）]  
　　二十二號。余等復行。風和日麗。路亦平坦。惟第五百邁當或六百邁當。必有細流横斷。其上有橋突起。式如驢鞍。車行極難。爲余等第一次遇見。鐵道栅欄適關閉。蓋火車將通過也。此時余等在平原上。毫無　蔽。風力頗大。故見途中風車極多。其車皆係木製。蓋以磨麥製麫者也。余等心神曠怡。至夜尚無倦容。計行二百五十威斯特。合二百七十基羅邁當。 
　　四鐘半余等抵加揚斯基。憇于一機械農業公司之庭中。訪海俄君。蓋因余等之勒霜斯。由巴黎運來。寄存此處也。 
　　加揚斯基城中。居民約二萬人。大半猶太種。此地馬價極廉。出資一百佛郎。即可市一駿馬。惜道路遥遠不便帶回巴黎耳。余等在此遇兩俄人。能操法語。此在西伯利亞道中所罕覯者也。彼謂去年。曾在法國波杜賽馬會中見余。不意僅閱十一。月又握手于西伯利亞之廣原。誠異事也。彼偕余赴機械農業公司。同飲俄産皮酒。盡歡而别。 
　　余等既離加揚斯基。渡倭木河。此河有橋。其式甚奇。係以木板緊與水面相接。車行其上。水皆浮起。八鐘。余等已行五十威斯特。宿于盎脫斯克拿。二十三號五鐘半復行。頃刻濃霧迷漫無復如昨日之晴朗矣。平原上多樺樹。草色憔悴。已爲風日所枯槁。抵斯巴士克。渡以小舟。岸旁有斜坡。絶峻險。俄人觀者甚衆。大半赤足。登岸後道路尚平。余等急望逹倭木斯基。兼程而進計程已有三百餘基羅邁當矣。是晚宿于牛黑窪。去倭木斯基。尚有六十二基羅邁當。 
　　二十四號五鐘半復行。過一村莊。四圍皆置風。車自此至倭木斯基。均係絶大之平原。無所謂道路。蓋四面八方無處不可通行也。余等繞過一樺。樹林。所見風車尤多。製法各異。有四葉者。有八葉者。有十葉者。前此所見葉片多用木。楷多用石。此處則機械葉片。均有用鐵者。殆已改良其制矣。 
　　余等至是。已望見倭木斯基之房舍。頃刻抵倭木江畔江中船舶極多皆。載送遊人至依低石者。衣抵石去此約百餘邁當。八鐘半。余等至倭木斯基之客寓先遇領事逹勒馬克君于道間。蓋彼來迎迓余等。爲之介紹也。倭木斯基有居民八萬人。係一省會。此地船業極盛。其商務大宗。爲穀類貿易。及輸運白爾（黄色之乾牛油）赴外國販賣。尤以銷行英國爲最暢。每年此項商務。有四百萬盧布之進欵。 
國外新聞 
[美艦奉命赴委]  
　　二十九日華盛頓電云美國戰艦曼姆號現奉部札着自勞福克島啓綻赴委蓋因美人在委之利益有所妨碍也 
[水手違法定罪]  
　　二十九日倫敦電云英國　洋艦　美西脫號某水手在撲資茅擅將艦上砲準擲諸水中現已革去海軍職事判定禁錮兩年並創作苦工 
[波斯官兵敗績]  
　　二十九日倫敦電云聖彼德堡電稱羅斯報德黑蘭訪事近將西十一月二十九號台勃里斯郊外大戰詳情電告該報謂是役焉政府之兵大爲失敗兩軍死傷共約二千人 
[英國財政近事]  
　　二十九日倫敦電云英國財政大臣喬治近在利物浦演說謂上議院議員蘭斯唐僭奪大權除查爾斯第一外從無要求及此者吾儕不能再與並立務奪其高位而後已至財政問題殊不能不與上議院爭論云 
[日本政界近事]  
　　二十九日東京電云日本國會已於今日召集其對於政府之狀况頗佳鍋島侯爵等游華歸來經政界各員開宴欵待侯爵謂中日友誼近已大有進步殊非外人所及料云 
[俄國占據波境之先聲]  
　　二十八日柏靈電云俄政府通告英政府謂俄國必將占據波斯阿塞培琴省以鎭懾台勃里斯之革命黨以上譯字林報 
[鋼業毋庸保護]  
　　二十九日紐約電云美國議員茄里其君近在上議院發論證明鋼業毋庸保護之原由 
[美國擬造大戰艦]  
　　二十九日紐約電云美國海軍戰艦製造部近擬建造二萬五千噸排水量之大戰艦兩艘裝置十四寸口徑大砲八尊又二萬六千噸排水量之大戰艦兩艘裝置十二寸口徑大砲十二尊 
[香港禁止涕吐新律]  
　　二十九日香港電云中國商會因本港議政局批准新律内有禁止在公有處所涕吐一條特行開會議决公禀港官撤銷此律以上譯泰晤士報 
[世界最大之鐵路橋]  
　　初一日倫敦電云美國配恩雪爾凡利亞鐵路公　現已籌畫在紐約及長島之間建造大橋一座計長三英里橋梁在希爾葛脫之處高約一千尺該橋須籌費英金三百萬磅日後築成將爲世界第一大橋云 
[新加坡禁烟事宜近聞]  
　　初一日倫敦電云英政府對於新加坡禁烟委員報告大約須俟上海萬國禁烟大會議竣後方有辦法至外間傳說因與政務有關故發布稽遲之說實屬不確 
[摩奥國界近聞]  
　　初一日柏靈電云德法有責任之報章對於摩洛哥奥爾利亞劃界問題皆未發論 
[近東大變局六十五誌]  
　　初一日柏靈電云奥政府業已宣言將備現金賠償因歸併巴斯利亞與赫在戈維拉受損之國英國國會休議之日英皇演說中述及巴爾幹問題詞頗和平各國無不歡迎 
[意外務部大臣演說]  
　　初一日柏靈電云意大利外務部大臣鐵托里在上議院演說三國聯盟關於意國之利益以上譯文滙報 
 
 

Page 27

 
 
   
 
 

Page 28

 
 
   
 
