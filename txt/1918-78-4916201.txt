# 1918 - 78 - 4916201

 

Page 1

 
 
   
 
 

Page 2

 
 
時評 
[屈服（冷）]  
　　東電謂段擬下長沙後調和張作霖則擬南方屈服而後調和是則調和之期誠無日矣雖然此特一方面之意思然也前以南軍下岳州而北方不肯和今若北軍下長沙南軍其肯和耶况乎所謂不長沙者亦非易事也至若所謂屈服南方之說則其界限更勿能知秘至若何情形而後始可謂之屈服耶北方之兵力果能盡兩粤雲貴而盡平之耶此更難事之難者矣我於以觀北方諸强者之究竟也 
[命令]  
　　三月二十四日大總統令國務院秘書長惲寶惠呈請辭職惲寶惠准免本職此令 
　　又令任命張志潭爲國務院秘書長此令 
[專電]  
　　北京電段内閣昨開茶話會將各總長辭呈當面交還聲稱暫不敢組（二十六日下午二鐘） 
　　北京電段發出重要通電含有息爭對外之意但仍抱上年對湘政策絶不願稍示讓步（二十六日下午二鐘） 
　　北京電聞外交團决議如政府必須攻長沙尚有比前再重要之表示（二十六日下午六鐘） 
　　北京電段召徐樹錚速還京有所借重徐復今晚來京（二十六日下午二鐘） 
　　北京電熊鳳凰來電調停湘事主北軍止於湘隂南軍退駐衡山停戰議和（二十六日下午二鐘） 
　　北京電熊通電主張南軍在衡山北軍止湘隂圖妥協段左右仍主不放任湘粤川和平能從段閣實現與否尚屬疑問（二十六日下午六鐘） 
　　北京電曹張兩司令電告昨晨開始總攻擊正在激戰中北死三千南死五千並催張敬堯督湘速正式發表指撥之滬廠砲彈令兼程運湘（二十六日下午二鐘） 
　　北京電張敬堯督湘已决定將發表（二十六日下午五鐘） 
　　北京電頃訪梁士詒問是否即出長財政梁云今日無財政可言度支一部分事任何人能辦政府果有誠意當容納衆流使政治上軌道方有辦法（二十六日上午十二鐘） 
　　北京電蘇督長力保杜錫珪繼任海軍司令將照准（二十六日下午二鐘） 
　　武昌電張敬堯養日到岳指揮進攻洞庭水師全降醴陵有克復信（二十四日下午七鐘） 
[外電]  
　　北京電北京疑似病症尚未證明其爲疫症凡與患病人接觸者今在檢審中（二十五日） 
　　南京電七日内染疫而死者一人死者乃一婦人姓彭與之接觸者極多伹事勢頗有希望濟有黃醫生已抵南京有代表山東防疫會之權（二十五日）以上路透電 
　　北京電政府决定張敬堯爲湖南督軍（二十六日） 
　　北京電據國務院方面消息謂段祺瑞之意似仍照前說將於克復長沙後與南方開和議談判惟張作霖等仍主張當絶對屈服南方之說故恐終難望其提出南方願從之條件妥協之前途依然不見一線之光明今日之國務會議亦曾協議此等之方針云云（二十六日） 
　　北京電曩由政府派往俄國之華工現因遭遇俄國政變而解雇即須回國已由政府託日本政府當局者就商於滿洲鐵路公司請許華工二萬數千人免費搭車回國（二十六日） 
　　廣東電據李烈鈞來電云二十二日李根源率滇軍與林虎魏邦平等軍隊圍攻陽江遂完全將該地克復劉志陸軍在恩平未參预是役（二十六日） 
　　漢口電馮玉祥之部下一旅有向安徽宿松太湖方面馮亦有向安慶將進發之說王督軍爲調查實否急派參謀前往武穴矣（二十六日） 
　　漢口電新疆楊督軍爲國境防務備用向漢陽兵工廠趕造小銃五千梃彈藥四千箱（二十六日） 
　　東京電本日（二十五日）衆議院委員會已將中國學生敎育施設建議案可决該案開發東洋之文化以冀有所貢獻於人文此中日兩國之責任也而助長中國之敎育俾兩國國民之思想共同一致即所以敦善鄰之誼保東洋和平之急務也希望政府迅速從事此項計劃之施設特决議此種附帶希望條件一關於在日本留學之中國學生之敎育及待遇爲更圖其便利方法之施設一依中日兩國互相協力在中國施設良好之敎育一設適當方法俾中國學生在其本國内得學習日語之便利（二十六日） 
　　東京電華盛頓來電云美國上院議員哇文氏提出左列之媾和案於上院美法意日及中國各國互締盟約爲欲於根據國際攻守上明確之提議之條約之下促成媾和起見組織一同盟團體以向德爾要求於三十日之内締結媾和條約若德國不允則在嗣此以後五年内絶對禁遏德奥諸國與其他世界各國之通商關係（此間電文有脫漏）此項禁遏期間届時得再追加一年畦文氏之提議識者皆謂其意欲藉以正式測定世界之輿論以答英國報界之議論者也（二十六日） 
　　東京電今日（二十五日）寺内首相本野外相後藤内相並犬養原兩政黨首領在衆議院内大臣室會議其詳未悉據外間推測爲關於出兵問題及外交之經過由各黨派請求内示之故協議後寺内首相即謁日皇本野外相擬於二十六日在議會報告關於該協議問題之演說云（二十五日） 
　　以上東方通信社電 
　　東京電設立日美銀行事件美國方面提示條件爲資本金美幣百萬元兩國各半行長美人董事由加利福尼亞州日僑及美國人中選出總行設加利福尼亞州日本銀行家大抵無異議决於石井大使赴美時傳達回答（二十六日） 
　　東京電内田大使二十五日夜抵京卽赴外務省晤本野外相密談一時半（二十六日） 
　　東京電張繼氏謂中國軍閥者流之頭腦苟非根本改良則南北調和爲不可能之事爲官僚頭目之徐世昌武斷獨行之段祺瑞狡猾已甚之馮國璋以是等人物爲中心之北京政府不足以救中國是無待言吾人不以段氏之出謂能解决調和問題（二十六日） 
　　東京電衆議院關於敎育華人設施之建議案决附以如下之希望條件卽對於留學生務求與以便利在中國各地設立中日合辦之高等專門學校（二十六日） 
　　以上共同通信社電 
[戰電]  
　　倫敦電今晚海格將軍報稱今晨敵軍復沿全陣線大舉進攻全日不輟敵軍於貝朗勒南面猛戰後在數地點渡過松末河英軍刻正抵禦之敵軍在貝朗勒北面攻擊土爾蒂勒河陣線非常劇烈該區英軍已退至新陣地英軍於稍北屢敗進攻之敵軍加以重創英軍第七第四十兩師是役戰功最著昨日天空戰事甚爲劇烈英飛機共擊落敵飛機二十九架逐落二十五架又毁敵繫留汽球二具英飛機先蹤者九架英飛機且載炸彈擲繫德軍陣後各要點及德境數處均獲佳果（二十四日） 
　　巴黎電半官公報宣稱敵軍第一日之攻勢用兵四十師之衆迄今已增至九十七師而預備兵尚源源馳至故西歐陣線之德軍其半數現正并力攻繫英軍云（二十四日） 
　　倫敦電倫敦今所談者與所思者唯西歐陣線之大戰而已昨日羣衆守候各報特别增刋爭先購之羣情對於陸軍未稍減其信任星期六晨海格將軍公報謂聖康丹西面防務已破衆意爲之沮喪而續來之公報皆言英軍現正扼制敵軍士氣未挫敵軍流血至甚云云於是人心又爲一振軍事專家評論此役一致抱樂觀每日紀聞謂估計德軍損失至少當有十五萬人德軍於是役折其兵力百分之八至百分之十而未使協約國兵力折同量之數其所獲之地不關軍要非可因以而達最後勝利故謂爲敗衂亦無不可云（二十五日） 
　　倫敦電勞平森氏自法國來電云敵軍初期擊破我軍陣線不圖未能逞志而我軍陣線仍鞏固連接無被敗之象我軍士氣强壯如常德軍得地固多然僅及其豫料三分或五分之一德人所稱俘虜之數實屬無稽德軍此次進攻徒見我軍堅不可破精神百倍我軍今抵禦愈力德軍砲隊則有減小勢力之象（二十五日） 
　　倫敦電泰晤士報今晨載敵軍似以新將多員指揮大攻勢此節極關重要繫破聖康丹西面英軍防務致斯加泊河與瓦斯河間英軍全陣線爲之後退者實爲上年九月間佔據里加之胡白將軍今總括言之亞拉與貝朗勒間之英軍刻正向一九一六年松末河大戰之初英軍所守舊陣線退走德軍進攻最後目的顯在亞米安該地陷落後可令敵軍進逼英軍北陣線施擊海峽各港並陷巴黎於危境惟德軍並未擊破英軍英軍目下所守之陣地其堅足以抗拒德軍之續進縱極猛烈亦不足虞眞正試騐之期行將至矣云云（二十五日） 
　　巴黎電據各方面確實消息觀之德軍大舉進攻法境之英軍陣線已遭眞正失敗晨報今日評論此役曰英國陸軍參謀部豫料如敵軍進逼過猛則英軍或須退走數基洛邁當英軍對於此舉惟有二法一爲不恤犧牲死守陣地如有喪失則當用關於險要之豫備兵猛力回攻克復之一爲留用此豫備兵 
 
 
 

Page 3

 
 
用於他舉而退走數苦洛邁當英軍今番整隊退走即用後一法今總括戰局論之英軍於三日戰事以寡敵衆而能奮勇支持迄今未調用其豫備兵英軍特抵實在之防線即將開始回攻云（二十四日） 
　　倫敦電德國公報云白羅將軍佔據芒希高地後今戰於巴卜末西北以取敵軍第三陣地英軍猛力回攻受挫而退瑪維資將軍於星期五日夜追敵至愛康柯爾吕兒吕唐泊勒萊福塞貝爾萊陣線敵軍第三陣地昨晨復攻而敗之與白羅將軍之左翼相接胡白將軍星期五日破敵軍第三陣地德地數師已穿過貝朗勒進至松末河南德軍激戰攻陷海媽渡過克羅柴運河且於旭尼及該地西南敗回攻之英法美軍（二十四日） 
　　倫敦電德國公報謂德軍已佔據貝朗勒俘虜之數已增至三萬人獲砲之數已增至六百尊今晚德國公報云雙方現正激戰以爭巴卜末特蘭斯洛瓦康白勒摩勒摩勒巴陣線刻有大戰德軍已於數地點渡松末河德軍現於斯加河輿瓦斯河間得進步已佔據旭尼村戰利品所境甚巨（二十四日） 
　　倫敦電巴黎電稱德軍長射程之砲轟擊巴黎四鄕者乃位於法軍陣線外十二基洛邁當距巴黎一百二十基洛邁當（約七十五英里）每三十分鐘發彈一次今晨七時砲聲復作迄今僅死傷數人（二十四日） 
　　倫敦電英法人士對於轟擊巴黎之敵炮頗多猜測法國專家估計該彈射線最高之點爲二十三英里所損不及飛機炸彈之巨前任總理班勒凡氏之意德人必已發明使砲彈進行速率增加三倍之法此種砲彈其力不大志在　亂人心而已倫敦豫料德人將以此砲轟擊英倫海濱（二十五日） 
　　倫敦電泰晤士報東京訪員電稱日本政治之分裂大約其極將使内閣辭職惟日本準備出兵西比利亞並未因此稍懈實有確證一俟向俄國地方官宣布宗旨目的卽將開入該境泰晤士報北京訪員電稱西米洛夫抗拒過激黨之行動現得實力之輔助（二十五日） 
　　倫敦電泊拉愛士氏自意軍司令部電稱豫料二三星期内山間雪消敵軍將在特倫蒂洛取大攻勢現於陣後畢備甚形忙碌（二十五日） 
　　華盛頓電美軍艦一艘捕獲德人駕駛長六尺之摩托船一艘聞該船曾在太平洋爲襲擊船力能擊沉任何商船乃在墨西哥西海濱裝備出發云（二十四日） 
　　倫敦電美國陸軍總長巴克氏已抵倫敦（二十五日） 
要聞一 
[東京通信（心危）]  
　　改組内閣說 
　　一部改造乎 
　　全體更迭乎 
　　舉國一致内閣寺内内閣之壽命不可謂不久然自俄德議和西比利亞出兵諸重大問題發生以來日本朝野都有謂現内閣之貧弱而有組織所謂（舉國一致内閣）之說面貴族院各政黨及實業界之主張此說者爲尤力所謂舉國一致内閣者即其性質與分子旣非政黨内閣又非超然内閣乃羅列各政黨及無所屬之重要人物混合而組織之内閣也 
　　山縣公與三浦子之異見内關存亡問題其大權實操諸元老山縣公爵及松方侯爵等之手而新舊内閣之授受問題幹旋其間者實爲三浦于　顧山縣公之對於舉國一致内閣雖表贊同惟於首相問題意在西園寺侯或平田子閣員則政友會總裁原敬憲政會總裁加藤高明及國民點總理犬養毅及加以貴族院中之重要人物而組織一所謂舉　一致内閣若三浦子之意見與山縣公稍異擬以政黨爲基礎首相則屬意於原敬組織一舉國一致之原内閣意見相差雖僅在首相之人物然其影　則與舉國一致内閣之實現與否大有關係蓋使西園寺或平田出而組織内閣則原敬與犬養毅之願爲閣員固無疑義即加藤高明亦願入閣如是則舉國一致内閣之出現較易若首相而調之政友會之原敬則時立於反對地位之憲政會必不願其總裁加藤之入閣故舉國一致内閣之出現較難也 
　　西園寺與原敬内閣之操縱者與斡旋者之意見旣相捍格說者謂先已舉國二致矣顧就後繼首相之本人而言之則西園之躍起雖爲政友憲政國民三黨之大多數及貴族院所歡迎然西園寺以各方面種種之原因大有不願深入旋渦之意故西園寺之舉國一致内閣難於成立而原敬則反是其本人旣願上台即其黨中分子亦有此樣不可失之慨故皆願盡力以期原内閣之出現 
　　現内閣改造運動原敬雖有組織之意然當此舉國一致内閣說旺盛之時加藤不入閣恐亦無成立之希望故元老及官僚系乃有改組現内閣之意即仍以寺内爲首相網羅各政黨首領及貴族院之有力者而組織一所謂（無任所大臣内閣）是也近方準此進行以求遂其目的昨元老松方侯亦已歸京元老會議當在旦夕現内閣一部改造乎全體更迭乎舉國一致内閣出現乎無任所大臣内閣遂行乎想不久必有所表見矣 
[西比利亞最近之局勢]  
　　字林報十五日哈爾濱通訊云西比利亞之局勢迄無進步之氣象自俄國方面言之事勢且愈趨愈惡前由哈爾濱開赴滿洲里助戰之軍隊内有步兵兩隊哥薩克騎兵一隊全由軍官組成者今已折由哈埠記者聞諸曾在大烏里附近與戰之軍員言過激黨人數甚衆以十敵一故不得不退走否則則定被殲滅過激黨且有較名之砲及機關鎗並有飛機此項飛機原由鐵路運至哈埠以供此間航空敎練所之用詎在伊庫資克爲過激黨截留過激黨砲隊實由德軍官指揮與戰之軍員確聞德語再近從伊庫資克來者亦謂該處過激黨曾諭令德俘及前充砲隊軍官者組織砲隊馳往大烏里又謂過激黨司令拉索氏部下有德軍官若干當西米洛夫氏之軍退走後德軍官運動拉索攻擊駐紥距滿洲里車站五俄里之華兵而佔中東鐵路之盡端車站但拉索不從其謀防邊之華兵現已增步隊砲隊若干並無西進之意西米洛夫氏退棄滿洲里車站後華兵即守於雙方交戰團之中間過激黨今皆退至大烏里築防而守西米洛夫退後陸續到有鎗砲軍火之接濟而赴營投効者日有其人過激黨之代表曾訪華兵司令請求解除西米洛夫部下之軍裝並將西米洛夫送交伊庫資克審訊又要求凡在滿洲境内之俄軍官一律解往貝加爾此種請求華員當然拒絶自無待言目下過激黨已修築大烏里與滿洲里間之鐵路以便駐俄公使及隨員等得乘專車經過滿洲俄國在革命以前曾僱滿洲華工若干前赴俄國開採煤鑛今亦由過激黨特許其乘車返華據過激黨云此輩華工在外貝加爾某站無食果腹乃擾及鄕農故特許其過境今中東鐵路已與外貝加爾鐵路不相聯接蓋華兵司令雖許由俄境開來之火車在滿洲里車站以西經華兵檢查後可駛入中國境内但西米洛夫不允火車往來以免過激黨乘之而入滿洲也協約國果不欲在此盡喪其利益而坐視德人握取西比里亞之天然利源則急宜遣發外兵以恢復西比里亞之治安若僅由遠東俄兵或烏蘇里與阿穆爾之哥薩克兵或西米洛夫之兵單獨進取以攻紅衛隊則過激黨難免不利用德俘而擊敗此爲數無多之白衛隊也吾人觀於海參崴之近事即可知外人壓力之有效該處黨人始則拘留稅關職員並派工人爲商界之監督繼則取銷前令釋放所拘之人其所以前倨後恭者非因商舖罷巿數日實恐外兵因此登岸而執行地方之管理權耳海參崴有外人軍艦故俄商始敢决然罷巿否則俄商停業與抗則過激黨必立拘其人而没收其貨以示警矣白拉戈凡斯成斯克之事亦頗吃緊未可輕視初該處管理地方之委員會本屬混合性質政見不一而防防兵亦紅白各殊先尚相安無事未幾有過激黨水兵到境旋開大會决定解散白衛隊加以煽令日僑義勇隊攻擊過激黨之罪名哥薩克兵聞之乃先發制人拘捕紅衛隊領袖解除紅衛隊之武裝聞日僑所組織藉以自衛之義勇隊曾爲哥薩克兵之後援當巷戰時日兵亦死傷數人但紅衛隊之脫逃者乞援於哈巴洛夫斯克謂哥薩克兵旣已得利行將進據哈巴洛夫斯克於是彼處過激黨傳今拆毁鐵路河橋以防白衛隊之來攻一面準備派兵出援以奪回白拉戈凡斯成斯克鎭頃據電傳白拉戈凡斯成斯克已爲過激黨奪回中日僑民皆已離鎭向中國境而去矣 
[段内閣復活矣]  
　　命令發表時之經過 
　　新閣員人物之擬議 
　　段祺璐爲國務總理之命令已於二十三日晚發表據某要人云馮總統因鑒於時局紛糾知非合肥登台似無解决方法始有令各省督軍代爲勸駕之通電各省督軍聯銜勸駕之電報（即效電）到京後段氏態度已稍活動然並未承諾即日登台總統復派人諮詢其登台時期段以長沙克復爲期現在旣飭重兵進逼長沙攻克亦指顧間事遂有請錢代總理暫時維持秩序之意不意段派主面反多誤會以爲總統係不欲合肥登台總統聞之異常詫異頓生急迫之念此内閣問題急變之原因一也各督軍此次聯電敦勸合肥登台實出至誠均希望此電一至段氏必無不出之理不料事過三日仍無好音倪張諸督軍均來電向中央質問其中不無誤會之語總統恐長此遷延反使疑惑叢生不如促合肥急出爲要此内閣問題急變之原因二也加以前敵各路司令均爲敦勸合肥組閣之中堅人物即前敵全體軍官亦有一致希望段氏即日組閣之意與其虚懸總理一席以致軍心散漫不如速頒明令以振軍聲於攻取長沙或有裨益此内閣問題急變之原因三也馮總統日昨以此三種理由往勸合肥合肥聞之亦以爲然遂毅然承諾復出云云又據某要人消息馮總統二十三日上午接倪張兩督催促組閣電報即决定將任段祺瑞爲總理命令提前發表比囑田煥亭總長與某秘書先後馳往段氏處磋商至下午二時合肥始完全承諾總統乃命惲公孕秘書長回院代辦王士珍辭職呈文及任免總理合令四時惲秘書長將此項呈文及任免命令辦齊四時三十分送府蓋印五時三十分惲秘書長復乘國務院一號汽車回院六時送交印鑄局發表並聞二十三日國務院庶務科已於院中院門各處飭人紥彩以備歡迎新總理到院總統二十三日曾促段氏於二十四日到院惟聞段氏之意以爲太促須二十五日始能到院又一消息云二十三日早倪丹忱領銜會同各督密電田煥亭王叔魯謂總統果欲段氏出組内閣請妈陘發命令不必徘徊觀望某自當設法再向段敦勸云云昨午閣議席上即出電傳觀閣員一致贊同公推錢代總理赴府謁見總統報告前情請即下令總統慨然即命辦稿同時聞閣員業已决意全體提出辭呈俟新總理到任後另行組織新閣也 
　　段祺瑞再爲總理閣員是否全盤更易抑或全不更易亦今日之一大問題也兹探聞合肥主張無甚更動陸海軍外交内務均仍其舊其絶對不能容留者僅有財政總長王叔魯一人至於交通亦有蟬聯消息並聞財政總長將來屬之誰人昨日尚未確定所擬議者厥有三人一染士詒一張弧一王郅隆王資望雖遜然聞倪督軍及某督軍推薦甚力又據某方面消息其擬議中之閣員約略如下國務總理兼財政總長段祺瑞外交總長陸徵祥留任内務總長張國淦陸軍總長段芝貴留任海軍總長劉冠雄留任司法總長張一鵬次長升任敎育總長張一麐農商總長田文烈留任交通總長曹汝霖留任其次長現尚未明大約除一二部外不致更換並聞徐樹錚有任財政次長消息又據某君就各方面調查所得（一）外交陸子欣留任一說陸子欣辭職以曹潤田調外交（二）内務一說錢幹臣留任一說錢有辭職意則以王揖唐繼任（三）財政王叔魯决意辭職一說以梁燕蓀繼任一說倪丹忱力保王郅隆繼任（四）陸軍段香岩留任（五）海軍劉資頴辭職　任人物尚未覓定一說劉資穎外任上海海軍總司令以湯薌銘繼任海軍總長一說蕯鎭氷（六）敎育傅沅叔辭職以張遠伯爲敎育總長一說仍留傅沅叔繼任（七）農高田煥亭留任（八）司法江翊雲辭職以許俊人繼任一　說許俊人任院秘書長仍留江翊雲繼任司法總長（九）交通曹潤田留任一說曹調任外交以楊士琦繼任交通惟據某要人昨得天津電話謂梁士詒君於二十二日抵津楊士琦於二十三日抵津北京政界要人王揖唐葉譽虎汪子健李思浩李士偉施肇曾等均於日昨來津聞段派人力勸梁氏長財政梁僅允在野助力未允自已上台云 
[段内閣再出日之府院情况]  
　　二十二日爲新總理産生之日府院兩方面頓呈忙碌之象公府方而馮總統於二十三日晨十時即到辦公室將各省最後敦促段合肥出組内閣之來電披閱後即先後電邀錢代總理田煥亭總長王叔魯總長曹潤田總長等入府協商第二次敦勸合肥出組内閣問題下午二時閣議散會後各總長相繼由福華門入府與總統磋商此事直至下午四時始行散盡秘書廳則因日來發表之命令甚多故公務亦較平時爲忙碌國務院方面上午旣爲例會之期下午一方面須爲舊總理辦交代一方面又須預備歡迎新總理則其忙碌情形更可想見惲秘長及庶務徉有潘宗瑞等直至下午七時始行散值二十三日國務例會錢代總理及各部總長（除司法外）均於上午十一時左右到院照常開議比因得公府電話馮總統决定將段總理命令發表錢代總理乃命惲秘書長將院内積案清查提出擇其可以通過者照例通過發表以清手續故是日之閣議以通過任命官吏籌撥軍餉之案爲最多如以劉鎭華署陜西省長案何品璋護理海軍總司令案調任石志泉爲大理院推事案凌士鈞爲司法部司長案籌撥鄂陜兩省軍餉案均經决定最後復討論某項外交問題至下午一時即宣告散會又一消息二十三日國務會議討論要案頗多其第一案卽爲大總統交議特任段祺瑞爲國務總理案第二案爲呈請大總統特任劉鎭華署陜西省長案第三案爲呈請大總統派何品璋暫行護理海軍總司令案第四案爲中東鐵路收回問題案（此案仍無結果）其餘尚有五六件均與時局無關重要至二時十分議畢由錢代總理與劉海軍總長進府報告元首又一消息二十三日閣議首由陸外長報告外交要案六通後卽議段合肥出山案時錢代總理屏退左右召吳笈孫入内諮詢一回時正上午十一點吳卽退出又一消息二十三日國務會議所列議程之護案較重要者爲籌備國會事務局造具各項選舉經費預算書財政總長以此次議員減去三分之一所開經費三十六萬元比第一屆之數相差無幾究應如何核定應請公决討論結果交由財政部酌予核減再行提議 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央各機關瑣誌]  
　　參陸處參陸辦公處原設在國務院嗣因段合肥去職同時移往公府頃聞元首之意以段已復出責任内閣必能實現所有參陸辦公處機關應移歸國務院以符責任内閣之旨故不日仍當移回院中一說此舉係段要求而得者也 
　　參戰處督辦參戰處日前呈請政府要求撥給經費一二百萬元現聞大總統飭財政部撥給五十萬元該部當即遵令撥訖矣據某要人云督辦參戰之機關本爲内閣不負責任時代之不得已辦法蓋當王内閣時代國内軍事歸諸公府之參陸辦公處對外軍事則委諸段合肥今合肥旣主内閣參戰一事又爲合肥所主張自無另設機關之必要聞已决定即日裁撤歸入國務院辦理云又一消息我國與某國所商之參戰借欵一千萬元業經簽字成立其出兵之期則定爲四個月以内故參戰處即不裁撤亦必大加縮小而專辦練軍事宜 
　　臨時參院新民通信社消息云臨時參院議長王揖唐氏業於二十三日來京開會日期約在下星期三四日現正在預備議案同時又得他方面消息則謂當局近日確有解散臨時參院意思究爲何時解散尚未能詳 
　　平政院據政界消息平政院長夏仲膺氏以七年公債案關係重大决意對於兩造抱定持平主義處理無論何人從中說項斷無允從之理云云然是否實行其言須待他日證明之也 
[張作霖自白主張之養電]  
　　奉天張作霖養日發出一電對於組閣問題及和議問題等頗有討論兹錄其原電如下北京參謀本部陸軍部海軍部步軍統領警察總監漢口曹宣撫使南昌張檢閱使陳督軍蚌埠倪督軍南京李督軍武昌王督軍太原閻督軍西安陳督軍杭州楊督軍吉林孟督軍齊齊哈爾鮑督軍開封趙督軍福州李督軍蘭州張督軍迪化楊督軍承德姜都統張家口田都統歸化蔡都統天津曹省長大名王帮辦濟南張帮辦上海盧會辦海軍總司令部蒲圻張總司令沙巿吳總司令浦口王巡閱副使寗夏馬護軍使並轉各鎭守使師旅長並轉艦隊司令均鑒正密竊自民國肇造於今七年禍亂相尋歲無寗日而醉心權利之輩乃得乘間播弄藉遂隂謀外則以非法責中央内則以抗令責該省調停無效出以戰爭幸而撥亂有期則又除惡不盡或謂自殘同類或云息事寗人卒之姑息養奸禍根又伏曾不旋踵死恢復燃而國家有限之菁華盡耗於力征經營大計悉因之坐誤往事具在可爲寒心此次西南擀兵譸張爲幻勝則力圖進取敗則僞意言和大總統委曲求全忍無可忍以明令討伐實爲救國保民今幸天佑中華岳州旣已克復長沙不日可下若一鼓作氣乘勝進攻澄清中原在此一舉倘仍蹈故轍徒爲敷衍目前之計不作一勞永逸之謀恐再起波瀾我國將永陷於萬刦不復之域鄙意以爲我同志本以擁護元首因結團體促成强有力政府以謀國家之統一爲宗旨卽當共體國家財力之艱難各軍徵調之不易趁此兵威大振羣醜卽可盪平然後協力同心扶持内閣内修政治外輯邦交吾國前途庶其有豸擬於長沙克復之後請仲珊子志兩兄聯合同志統籌全局粤省如何進逼作子誠兄之聲援川省如何夾攻爲積之兄之後盾蓋粤定則桂自易收川平則滇黔易取實行統一永慶昇平則有道之長實基於此如或聽和議之調言遺隱患於來日禍變無已永墮沉淪則非霖之所敢知矣諸公愛國百倍於霖謹布愚忱佇候明敎張作霖養印 
[關於奉軍之近訊]  
山東軍務帮辦張樹元於二十日急電府院云奉軍於本日（二十）通過濟南計步兵五營每營兵五百零四名外有號兵護兵鎗匠皮匠及輸送兵約每營共六百名機關鎗二速係丹國式馬隊一連砲隊砲六尊工輜各一連衛生隊兩排團長鄭魁武營長徐永和劉連陞其第一列已抵韓莊第二列將經過韓莊赴徐州等語又聞政府二十三日致電王副使略云奉軍南下賴執事調處可免意外實深佩慰頃已特任芝泉爲國務總理諸事自易解决仍希將此意轉逹駐浦蘇奉兩軍爲盼 
[岳州戰局之變幻（武昌通信）]  
　　岳州南北軍於十九二十兩日復行劇戰北軍雖退出岳城然死守城陸磯會合兵艦返攻激戰至二十日在岳城之南軍死傷極衆是夜又復退出北軍重復入城詎南軍佔據附城之天娥山（亦名天岳觀）又以砲攻北軍亦不能在城内立足仍在城陵磯駐營聞十七八日北軍爭城死傷已有六七千人十九二十兩日死傷更巨約及萬數南軍死傷較北軍稍輕然此四日間亦及萬數兩方死者均比傷者爲多各軍之衛生隊與紅會救護隊因劇戰不休鮮收往戰線施行職務死者傷者均任人馬踐踏無人過問爲狀之慘從來罕見二十夜竟雙方抛棄岳城殆均筋疲力盡不復能戰矣其時適岑西林等重電兩方磋商和議兩軍主將皆以前敵之兵不堪再戰應暫休息清理死傷補充器械再行决戰聞已議定暫以岳城爲中立地域於二十一日起休戰（未知約定休戰若干日）靜候議和此兩日内前敵已無戰事而後路軍隊開往前方及前方死傷殘敗各兵運回武漢者則絡繹不絶大率由水路輪船上下者佔多數由火車運來者較少因火車僅十八九日可開至雲溪現只能通至羊樓巿爲止羊樓巿以上諸站孰爲北軍所佔孰爲南軍所據本日不能明瞭惟岳蒲路線已爲南軍阻斷則毫無可疑者非小路交通在岳北軍幾陷於重圍之中矣北軍死傷之重以曹錕所部爲最第三混成旅僅剩百餘人生還第一二兩混成亦死傷及半第三師五六兩旅亦死傷三四成吳佩孚受傷之說似非虚語曹部未受大傷者只剩第四混成旅今復續戰曹軍必不能再戰惟有讓之他人現奉軍已到十餘營開上前線大約陸續來者有兩混成旅但曹軍旣不能戰中路非三個師團不敷支配第七師主力已配於左路第八第十一第二十三師則前經戰敗不能再爲主力只堪編作助攻之列王占元所部第二第十八兩師及五個混成旅旣不願戰亦不能戰以後中路或須盡用奉軍之六個混成旅亦未可知若以雜項軍隊凑參拚合則長岳前車可鑒蓋此次曹軍如此傷殘而終能進佔岳州者雖由各軍奮勇直前而號令統一彼此互相援助不因一枝敗北驟率全軍實爲博得最後勝利之極大原因如當入岳之際增以强援則十九日不致敗北又非南軍亦已力盡更將不可收拾矣 
[湘岳軍情之京訊]  
　　北軍方面消息張敬堯總司令於哿日到岳頃政府又電令曹仲三赴岳察視軍情故曹於二十三日由漢口起程前往岳州並聞張勲臣俟曹到岳當即前進攻取長沙又聞張敬堯二十一日拍來正密電一通略謂岳州與羊樓峝之交通已令工程營架設軍用電信傳遞消息不甚爽利請飭交通部速令漢局將普通電線尅日修復以利軍民云云又據軍界消息大總統昨派某某兩軍官携帶攻取長沙最要戰圖四幅赴湖北面交曹宣撫使以備分給攻長前敵各路軍隊遵照進行聞政府於二十三日接前敵電稱近兩日長沙附近一帶繼續開到美英日軍艦各一艘擔任保衛僑民之責云云 
　　南軍方面消息公府得長沙報告云南軍退出岳州一緣於彈藥不濟一緣於湘桂軍發生内訌現在程濳已退回長沙廣東接濟之七生五砲彈已到廣西接濟之槍彈日内可到衡州譚浩明派鈕永建赴前線慰問士兵查察防勢第一線任務原爲湘軍現改爲桂軍約一萬人爲馬濟韋榮昌陸裕光所統率第二線原爲桂軍現改湘軍約六千人以趙恒惕林修梅統率之總預備隊爲廣軍八營其瀏陽醴陵綫上由林俊廷率桂軍三千任右翼防禦常德方面由張學濟及王正雅協防云云又據共同通信社二十二日漢口電謂岳州戰敗之南軍皆退於湘隂平江方面北軍刻以混成第二第四第八三旅防守岳州其第三師及混成第一旅皆由岳州向新牆前進第七第十一兩師皆駐於通城南方又銅鼓方面駐有山東第一師之一旅及江蘇混成第六旅萬載方面駐有山東第一師之一旅及安武軍十一旅陸榮廷已允譚浩明之請派榮字軍十營赴長沙應援一方復調駐屯川省之滇軍一師黔軍二團川軍二團及其外二團合計約有一師六團兵力由宜昌赴湘應援滇軍以顧品珍爲司令川軍以但懋辛爲司令刻已開始出動此外所餘之黔軍亦將向湖南出發唐繼堯刻駐永寗充湖北援軍總司令該軍若一齊進擊則在湘之北軍實難樂觀 
[劉張退出成都之前蹤後跡]  
　　本報昨（二十六日）載成都通信云劉存厚張瀾接熊克武自渝城電（電文刋二十六日本報）後卽開會議由調停諸人出爲接洽一面遂發與西南一致之通電云云查實在情形豈出於劉張之本意但劉張退出成都究在何日殊難探悉今即三電而統觀之可知劉張於離成都後始駐綿陽繼因綿陽川軍軍官田頌堯之追逼後退至廣元藉便與中央及陜省交通音問前此與西南一致之通電當爲人逼迫無疑兹將三電錄後川中近日之時局可了然矣 
　　日前陜督陳樹藩轉報劉存厚之二月漾電聲明另有一養電通告成都失守情形惟此電迄未到京直至前日始從某處查明據言亦即日内收到者其文云北京大總統國務總理段督辦陸參部長靳翼卿胡文瀾將軍徐又錚曲偉卿胡寅安參軍并轉劉玉書蒲伯英先生天津濟南西安蘭州太原開封蚌埠武昌福州杭州盛京吉林齊齊哈爾各督軍省長張家口徐州承德各都統龍華盧會辦張督辦南鄭管鎭守使廣元羅團長均鑒輔密川軍近月以來因彈援盡絶屢戰失利退守犍榮威資檜榮潼綿一帶業將艱困情形迭陳在案特以梓潼被匪竊踞北路電信不通遂至消息梗阻川中近情無由上達兹特一爲覼縷陳之竊查敵軍在川南者係滇宼在川北者係黔宼及熊石諸逆軍兩相比較實南强而北弱故存厚决心對於川南之敵取守勢抽調資中之兵增加簡淮方面對川北之敵取攻勢當我資援尚未到簡之先我三師即協同第三混成旅攻克樂至并進攻安樂已抵倒流鎭而敵援適至猛力反攻三師因彈缺引退只第三混成旅第二團團長鄢淮洲督隊死力支撑中彈陣殁軍心因之動摇致樂至得而復失幸賴旅長心輝由資中萬支隊長成由嘉定率隊回援簡陽與敵激戰於簡樂間之施家壩一帶屢獲勝利方期乘勝恢復樂至直搗渝城不料第一師長徐孝剛第一混成旅長劉成勲等突於二月銑日通電隆南將資中健爲讓出俾滇軍由東路西上與樂至滇軍會力擊破我在簡之賴萬兩軍巧日簡陽不守敵軍進逼成都同時熊部亦用全力向我淮州之袁旅猛攻皓日連陷廖家場石板灘直逼省城彼時省中止敎導營一營而榮威之兵復遠在數萬里外一時難於調集全城震恐竊思省城兩遭兵禍民命不堪加以兵單彈絶困守無援徒爛地方萬不得已厚瀾乃徇紳商之請於號晨暫離成都臨行時曾下令破壞兵工白藥幣各廠銅鑛局而免資敵用禡日行署移抵綿陽現集第三師及二十一師於龍綿一帶相機恢復特餉彈奇絀務懇軍部先行接濟六八鎗彈七九鎗彈各二百萬粒七五退管砲彈四千發餉銀一百萬元交胡將軍領運由陜飛運四川以充軍實而慰軍心此刻滇黔熊逆各軍均麕集成都一隅川東極爲空虚伏懇我大總統俯念川省地居上游關係至爲重要乘此川軍敵愾方熾敵軍驕滿爭權之際速命兩師以上之兵急趨夔萬以一師以上之兵由陜入川與厚軍合進窺成都雙方夾擊區區小醜不難盪平并乞鄰省各督設法援應庶免宼勢蔓延至存厚督率乖方瀾奉職無狀以致省城失陷應請大總統明令從嚴議處以謝天下如果旬日以後而援兵餉彈仍復不至則厚瀾力竭亦惟有赴京待罪而已臨電愴然無任悚迫待命之至再厚瀾旣經離省如有假託名義用明碼通電者厚瀾概不負責合併陳明四川督軍劉存厚省長張瀾叩養（二十二）印 
　　參陸辦公處接劉氏於本月十五日自廣元行營發來一電云北京大總統國務總理參陸兩部鈞鑒二月養宥兩電三月冬電瀝陳川省近情諒達鈞察兩月以來因交通梗阻未奉中央及各省電示如切五中莫名惶恐昨日馳抵廣元始接管使寒電悉長岳已經克復湘中援兵大集陜逆已向北竄等語查湘鄂靖亂旣將次第肅清固屬大局之幸而川中逆燄方張聲言分道北伐進窺秦鄂爝火騰炎勢將燎原務懇我大總統俯念川省關係重要川逆不可坐聽蔓延飛飭湘鄂之兵進復川東在秦國軍速以一師以上之兵馳向川北與厚會師圖復川西并請大部查照迭電接濟大宗餉彈交由胡將軍領運以充軍實當此逆軍全部集合北伐準備未完之際乘隙直搗川亂不難盪平倘舍此不圖援彈久虚使川軍觖望宼勢日增則西南割據之勢成而中央將無統一之日矣迫切直陳母任悚惕待命之至劉存厚叩三月刪（十五）印 
　　昨聞政府於二十三日忽接到駐綿川軍軍官田頌堯通電内稱劉存厚業自綿陽退出境外所有軍隊均交頌堯接統現已加入西南一致議法云惟此電未詳時日大約劉張之退至廣元必與此大有關係者也 
[廣東軍事通信]  
　　（一）討龍軍消息廣東討龍各軍自經舉定李烈鈞爲討龍總指揮後所有防務進討合圍各方與前定計畫大要變更甚多且合圍方略須粤桂兩省協同作戰自入三月份以來各軍僅取守勢以期節節包圍聚而殲之故旬日以來闐寂無聲各界之盼望早清龍禍者咸欲得其眞相故内地龍黨乘隙造作謡言益以香港某龍黨報又從而肆行揑造僞電或軍事消息務使討龍各軍自起猜疑乘機進迫故連日發現一種謡言謂林虎司令通電降龍魏司令受傷種種不經之談不值識者一笑查林司令十五晚乘寶璧兵艦回省十六日入謁督軍聞因奉總指揮命回省對於包圍方略有種種陳述並請加撥鎗彈砲彈親解軍前聞曾面林司令者謂據稱龍軍主力原集於電白化州陽江三處現陽江附近之雙靠報村等處已被魏軍奪回龍軍困守城内日來似已偏重陽春方面經李總指揮窺破由李根源率領三十三二十五各營開往防守監視某方面某軍而總攻擊地點早已選定一俟西北方信宜（早爲桂軍克復）石城等處部署就緒及陸巡閱使進至某州居中策應有電來時即行大舉總攻擊十七日聞林司令已遄返前敵又聞海軍林總長擬决派定某某三砲艦開赴沙扒豐頭白楊樹等處開砲助戰而李總指揮又以滇軍第十五團第一二營兵士皆滇湘健兒前歲源潭化縣之役該團卓著戰功爲龍軍所最懼其團長趙德裕以勇敢善戰聞民國五年從李總指揮由滇出發贊襄戎幕頗有動績以功得該團團長現旣奉李總指揮電調從征特率所部一二兩營由黃埔出發昨早抵步暫泊天字碼頭將一切籌備事宜布置就緒已定是晚八時拔隊向某方面進發又聞討龍軍總指揮李烈鈞以兩廣討龍計畫業經陸巡閱使决定舉行總攻擊特將所部滇軍各團營從新組織編成四大支隊所有編練法悉倣日本梯團制度聞此法於實施攻擊時最稱便利刻已組織完備一俟桂省討龍軍完全抵粤卽可合團又聞李總指揮自將之警衛大隊均係雲南退伍陸軍前歲滇省首義討袁曾隸李總指揮部下向稱饒勇善戰月前奉李總指揮電調來粤沿途恐有阻滯均繞道越南河口分帮徒手前來抵粤時始各授以鎗械編練成軍軍署消息陸巡閱使此次親自率師入粤討龍當以譚浩明前已統兵入湘桂督一缺尚在虚懸若復率師入粤深恐桂省軍務無人主持軍事進行不無障碍聞當由南寗出發之前一日卽電召討龍軍總司令陳炳焜旋邕委令權理廣西督軍職務留守邕垣所有該司令現統各營概由陸使接統飭令隨同出發又聞陸使此次入粤行程擬由貴縣赴興業轉陸川進逼化縣决不取道鬱林以省周折計由貴縣至化縣中間僅距陸程四百餘里現陸使行旌已抵貴縣擬在此小作勾留俟將各路軍隊布置周匝即統兵直指化縣云恩平方面我軍十三日開始攻擊十六日下午六時克復恩平先是卓統領貴廷及吳副司令鏡如守恩平祗有兵三百餘人龍於十三早以千餘人砲二十餘尊攻恩我以衆寡懸絶退三十里時劉總司令志陸行抵義興聞砲聲即往救援已無及又以水淺林軍不得進開平遂失十四日午劉總司令率兵返攻李總司令統滇兵一部協助攻至十六日下午六時遂繫退龍兵斃數百人奪獲軍械甚多遂收復恩平龍率殘兵敗回那隆李總指揮是日趕赴前敵士氣極壯遂一鼓而下現李大本營由單水口移至荻海矣李則仍在前線也我兵分數路團攻兩陽期一星期收復之沿途土匪聞風遠避居民極爲歡迎均說滇軍文明爲各軍之冠云 
　　（二）征閩軍消息粤軍司令陳炯明邇因李厚基圖謀窺粤邊防緊急連日特將駐汕部軍陸續調赴前線爲積極之防備佈置週密異常現將粤軍兵力分佈略誌如下黃岡方面毗連閩省詔安祗二十餘里爲粤軍第一防線所在計駐李次臯一部營長李兆陳秀華李炳榮一部營長曉壽平劉威另熊子芬關文彬等營砲兵一中隊饒平方面毗連閩省平和與龐坑北軍距離尤近亦爲粤軍重要陣線分駐關國雄一部營長關道劉茂唐鄧本殷一營曁機關鎗一大隊大埔方面毗連閩省永定亦爲粤軍重要陣地現分駐葉克毅盧振球鍾毓靈梁鴻皆各部另山炮一連梅縣方面毗連閩省武平豐巿一帶爲粤軍第四防線所在已有徐連勝鄧鏗兩部分駐其餘所屬之地雷隊電信隊衛生隊輜重隊等則尚留駐汕頭俟日間動員令下再行開拔昨陳司令已將最近調遣情形詳電莫督察核矣攻閩粤軍陳司令昨據探報閩督李厚基現因粤滇兩軍取急進主義步步進逼關防吃緊特於月之十四日致萬急密電與京政府請兵援救有三個月以内援兵猶不開來閩疆有失厚基不負責任等語隨接京府電復已委北軍第九旅長徐洪彬爲援閩第一軍司令混成第一旅長施從濱爲援閩第二軍司令飭於兩星期内集合津滬分批入閩以拒粤軍并擬於北軍到時先取攻勢請卽注意應付等情陳司令據報登即轉電當道佈告一切情形并議决方略採取急進手段趁北軍援兵尚未大集之際開始猛攻以爲先發制人之策聞當道已表同意電復相機辦理 
　　（三）軍政府消息廣東司法機關收歸軍政府直轄後整頓不遺餘力前日軍政府内政部令廣東高等審判廳廣州地方審判廳云照得廣東各級審判官廳率皆陋習相沿萎靡不振輿論指摘不爲無因舉其最爲叢謗者莫如延悮開庭一事查各廳每日開庭多在午後二三時以後傳票未嘗不簽明時間推事乃必逾時始行審理甚有午前傳訊午後開庭者亦有傳票不定時間祇書隨時傳訊者以致律師則枯坐室中當事人則露立廊下時或待至昏暮推事又藉故展期試問律師當事人等誰無重要職業誰不愛惜光隂乃因一推事之狃於積習而公私問之廢時失事不知凡幾興言及此殊堪浩歎本部旣兼管司法自不能有弊不除嗣後各該廳推事應於每日正午十二時至下午五時爲規定開庭時問母得仍前疲玩再蹈逾時審理之票習傳票上尤不得再有隨時傳訊字樣并不許無故改期致妨公務各宜振刷精神勤慎將事以重職務而資整頓仰該廳長即便轉飭遵照母違此令聞軍政府以粤省宣布自主以來卽與北京政府脫離關係軍政府由國會産生民國一切政權亟應收歸軍政府直接統治所有粤省軍政民政財政鹽政路政均須次第收歸各部直接管理以一事權昨已派員與粤吏磋商一切矣又聞交通部總長馬君武近日提出辭職呈云大元帥鑒昨交通部次長崔君戟勲來言奉諭組織交通部促君武任事伏念胡君漢民爲非常國會選出之交通部總長已經大元帥任命前因胡君離粤經大元帥命君武代理君武當時念軍政府成立伊始不敢固辭已於受任命時聲明代理期限以胡君回粤就職時爲止今胡君已久歸君武無永久代職之理今特聲明解除代理責任請大元帥促胡君漢民就職以符非常國會選出之本意實爲德使馬君武謹呈 
[粤鹽稅收歸軍政府後之用途]  
　　廣東鹽稅經軍政府交涉收回後財政上頓形活動經代理財政總長廖仲愷將該欵用途詳爲支配其呈文云案奉大元帥第四五號令將廣東鹽稅收歸軍政府業經呈請委任專員前往中國銀行監收鹽稅復蒙大元帥委吳鐵城爲鹽稅監收員各在案查兩廣鹽運使爲鹽稅收入自應統歸該機關收管隨時以數目報部此項鹽稅收入每年中在旺淡之分平均計算每月收入之數其三分之二約四十萬有奇現當度支奇絀之時不得不先就各項最急之支出以爲分配查國會經費每月需十萬元大元帥府經費每月需五萬元海軍經費每月需十三萬元廣東財政廳例撥還欵每月需九萬元計共每月需三十七萬元其餘悉數撥給前敵軍餉嗣後擬即照此預算飭該鹽運使向中國銀行提此項稅欵除廣東財政廳例撥還欵及前敵軍餉兩項着由該鹽運使經撥外應俟財政部令按月分别撥支如逢淡月收入缺少應由該鹽運使依照預算數目比例多寡按成匀撥其所缺之數着由旺收時期所齎稅欵如數補支似此辦法則鹽務管理無紛亂之虞經費支撥有靈便之利爲此謹呈大元帥指令中國銀行遵照辦理至鹽稅監收專員仍當隨時前往廣東中國銀行稽查收入數目以昭核實旋奉元帥令云代理財政總長呈請將鹽稅收入交由專司鹽政機關收管按照預算分配各項用途撥取稅欵分别聽候令撥及經撥并請令知兩廣鹽運便中國銀行遵照辦理等情自應照准嗣後鹽稅收入卽着該鹽運使收管此項收入三分之二據查平均每月約四十萬有奇應即指定最急用途五項以資分配以十萬元爲國會經費五萬元爲本府經費十三萬元爲海軍經費九萬元爲廣東財政廳例撥還欵其餘撥給前敵軍餉由該鹽運使向中國銀行指撥其前三項候財政部令撥其後二項由該鹽運使經撥如逢收入缺少之時由該鹽運使按照前列數額比例多寡按成匀撥仍候旺收時期於所嬴稅欵内如數補支仰代理財政總長兩廣鹽運使中國銀行分行長分别遵照辦理此令 
[魯省史匪之猖獗]  
　　山東悍匪史殿臣猖獗一節迭詳本報兹聞嶧縣棗莊之中興鑛廠附近原駐有陸軍一營及鑛警千餘名兵力可謂不薄詎於舊曆二月初七日竟膽敢闖入將鑛廠總工師朱寶之四子架去該工師係上海人自嶧邑官鑛成立即擔任今差二十餘年家財已累至數十萬今匪得此票無異小財神矣 
　　嶧縣西北鄕南石溝集有田相瀛者邑内巨富也自去秋因土匪猖獗即已逃避城内僅留管事工人看守日前悍首史殿臣率匪經過其村見圩牆堅固防衛嚴密以武力斷難得手於是訪明其家丁工人住在地點將其家屬牽至田家牆外令其哀號倘不延納即作鎗斃狀守圩者情急遂各釋械開門匪即入室將細軟物件搶刦一空並鎗斃工人一名臨去又縱火焚燒烟燄障天數日始息重臺疊閣盡成灰燼據外人約略計之此一炬之損失不下二十餘萬云 
　　悍首殿臣去秋初起起時令人呼爲史老爺及勢力稍盛復改稱史大人現人數益衆又改稱史都督嘗勉勵部下云我們的馬子如再聚集多了我定然是山東都督你們也都能得個一官半職 
 
 
 

Page 7

 
 
了大家務要好上的幹於是熱心官迷之小走卒乃大歡欣馬蘭屯集元豐店之掌櫃王玉品及其弟前被史匪架去因送欵稍遲將處鎗斃王玉品涕泣哀求云我家貧如洗傭工爲生老母尚在無人奉養求赦免其一用娱高堂遲暮中匪乃令其兄弟以抽籖定生死王又求云我年旣老且已有子三人吾弟於去年始娶親尚無生育請即殺我玉品寗甘獨死不忍獨生可無庸抽籖其弟耹之亦哀號請代兄死爭持不已乃相抱哭泣史匪大怒遂立將其兄牽出鎗决近其弟逃歸備述如此鄕人莫不憐之史匪係嶧縣南境茶棚村人先爲富室黃姓佃户後爲黃家管事自前數年即追隨巨匪趙常刦掠并無若何勢力自去秋嶧境南部搬防遂乘機而起馳逐魯豫間已嘯聚至千餘人矣外間多云其曾充定武軍連長不確 
　　縣境人民鄕間已逃避一空上等富户以土匪猖獗如此雖縣城亦不可恃皆移家濟南次者遷往兗州再次者始逃避縣城極貧者乃搬住附近寨圩之内 
　　史匪自去秋披猖以來無敢攖其鋒者至今日台莊陸軍王團長始在黑山平隂等處連繫數仗頗有殺傷現王團長又剿賊巢數處拿獲窩主數人一律正法聞者歎爲絶無僅有也 
[皖省之警訊]  
　　昨日省公署接太湖縣知事黃百度萬急電稱有土匪數百人由鄂境毘連之壇林河玉彌鎭近逼縣城勢甚猛烈請速派兵援救云云當由黃省長函請馬少甫鎭使轉令第六路一三兩營往援並限日到境 
　　近聞英山縣亦到有數百人自稱爲護國軍由斷州而來均持快鎗現馬鎭守已電令宿松史帮統就近撥隊前往痛剿又一消息云英山縣業於十八日被該衆佔據城池知事李惜餘亦被囚禁現省城至該縣郵件均須一一檢查 
　　霍山與英山毗連自聞亂事發生霍邑異常危急昨該知事特來告警聞軍署已電飭駐六安第六路五營管帶王傳祿率隊前往矣 
[杭州快信]  
　　段閣令下督軍省長昨聯電致賀開謝東海勸駕熱忱 
　　江蘇李督漾日來電有擁護元首共謀統一同心協力以策進行等語 
　　省城防務前夜忽又加嚴督署稽查處昨復召集全體職員開第二次會議 
　　一師童師長呈請以一團二營副官吳瑞麟調充本團機關鎗連連長二團七連長鍾景濂調充第一旅旅附另委李振江充一團二營副官品閱江充二團七連連長 
　　交通部來咨以寗紹輪船公司瑞康小輪現已呈准本部更換航線請予飭屬妥爲保護已令行内務水警廳及杭嘉等縣一體遵照 
　　前慈谿知事林覲光在任時疎脫監犯日久未獲經高檢廳呈請提付懲戒齊省長昨已咨呈國務院核明辦理 
　　京直奉水災善後督辦熊希齡以浙督楊善德捐助巨欵呈請總統奬勵昨由中央頒到惠及羣黎四字匾額一方 
[徐州快信]  
　　此間今亦發現類似百斯篤之疫症已斃鄕民二人又西門外有一巡警在崗位得病猝然倒地經衆救起送入醫院施治尚不知生死若何也 
　　傳言奉軍已有一部分由運河乘船開赴宿遷但此問尚未得有確報 
　　倪嗣冲昨派赴韓莊接洽奉軍之副官某今由韓莊來徐與張文生接洽一切 
　　津浦通車自二十三日實行停駛 
　　新安武軍馬二營拿獲之匪首刁廣蘭今由鎭守使署軍法處執行鎗决 
　　賈汪煤礦公司總經理袁世傳因把持營業　扣各股紅利激動各股東公憤今在徐招集大會謀對付方法 
[唐紹儀東渡詳記（戊午通信社）]  
　　此行之關係近頃有聳動日人耳目之一事以爲將有關於南北調停問題并裨益中是國交非淺者即唐紹儀之東渡是也唐於十四日由上海搭乘郵船八幡丸出發同行者爲其夫人吳維翹女士及從者二名於十六日午前達門司先是張繼殷汝耕等已豫赴該地迎迓唐自言此行係因糖尿病來日延醫診治（聞將請東京濟生會病院副院長伊丹博士診治）而日人則羣稱爲帶有南方重大使命然無論帶有使命與否其此行之影響必非淺尠也唐來日後日本朝野各方均以前國務總理之禮相待其政府並特備專車唐婉言謝却在門司勾留無多仍乘原船東上至十七日抵神户有嵇領事鄭商會總理及日人下田船舶課長等出迎中華會館並豫備歡迎會以時迫未及舉行唐在東亞旅館稍憩卽換乘火車東上於十八日午前抵東京至車站迎迓者國人方面有使館書記官王鴻年廣東軍政府書記官蘇理平廖仲愷夫人何冰筠女士並在東留學生百數十名日人方面有寺尾亨博士參謀本部佐藤少佐外務省書記官松平君鐵道院木下運輸局長岡田旅客課長等數十名方降車時國人齊呼萬歲歡迎唐遜謝不遑并有鐵砲商倉地鈴吉者特贈君夫人櫻花二束以表歡迎之意下車後即寓帝國旅館聞在東之期約二月左右并擬視察一切 
　　對日之談話唐氏在神户時曾語往訪之日人云中日兩國本爲最易接觸之國而事實每有疏隔之傾向者諒由政府措置未得其宜今後必須圖國民與國民直接意思之接合而中國國民所以不能了解日本者則因日人方而亦有誤會之處日本從來投資於中國多僅與中央政府交涉而中國疆界遼闊中央政府不甚了澈國民眞意因此引起誤解者有之故將來當與地方政府或更進而與地方人民直接交涉又望日政府及日人勿分南北投資於中國以開發中國未闢之利源焉 
　　意見之一斑方唐氏赴東京途中在國府津時有多數日記者往訪唐曾吐露其對於時局之意見云馮總統本希望南北妥協頗擬進行其方針然其方寸之複雜有如車輪之變動不居難以忖度其將來段祺瑞君爲余多年之好友於此次所傳之隂謀事件可信其表裏俱無關係岳州陷落之說今始聞之然於南北調停之事當無影響可言蓋南方之主張在舊國會之召集此點果能解决其他問題悉屬枝葉又關於西比利亞問題南方對於政府之措置並無疑念今邊警頻頻不當再有南北之别精局當捨小異而行調停云 
　　日報之論評唐氏東渡消息傳來此問言論界舉視爲一重大事件加以種種論斷而通曉吾國事情之操解家如内藤湖南博士等亦然觀大阪朝日每日兩新聞之論評可以概其餘矣朝日新聞曰於林公使變更意見歸任之同時而南方派首領唐紹儀氏來遊世云南方派皆空論家若氏者則爲深明外交與實業之人也彼今來與我朝野人士相接觸其足以啓我官民之迷歟每日新聞曰唐氏來遊之目的吾輩雖不能知然敢决其非等閑之遊曆蓋彼夙有親美排日之稱是我日人對彼之印象不佳與彼對於日本之感情不快俱顯而易見者然此爲盡瘁國家効忠職責之朝臣國士所當然者吾人宜明立對抗之地位自各異其利害不得對於其人其行擅加以褒貶好惡也今氏旣抛棄其一切感情來訪則其對日意見自異於昔且以氏之賢明洞曉世界大勢國際關係必能應時畫策以維持亞細亞之安全回復中國之統一平和以貢獻於世界然若無謙抑之德交讓之誠約而不疑之信斷而不避之勇恐於南北調停中日提携之事業不能别開一新生而而期其進行也吾人於此見其推重唐氏之意向亦足知日本邇來對我政局之旨趣矣 
地方通信 
[松江]  
　　劇盜刦物傷人住居莘莊鎭東南三里許之杜家橋居民朱海濤家於本月二十二號晚間被口操土客兩音之劇盜四人越牆入内打入海濤臥房海濤驚起喊捕當被刃傷兩臂及右助一處繼又打入海濤之子木香房内戳傷木香胸部幸傷口尚淺未傷心臟不致殞命旋該盜等復將海濤父子用繩綑縳然後偕入厨下大肆飲㗖而逸聞此次被刼贓物爲數不過數十元惟朱海濤因傷勢稍重現尚臥床本邑縣公署自據莘莊警察所報告後業於（二十五日）派委警察總所稽查員沈詠康帶同内勤沈巡長及檢驗吏會同水警吳巡官馳往驗勘即於當日傍晚勘畢復縣矣 
　　呈覆糧食不足情形松江縣署前奉上峯訓令飭查農産物品山縣署轉令農會查復理縣農會長吳步蟾業已呈復略稱查牛類與茶糖兩物縣境並非産地即羊之一項向爲農家副業爲數無多惟米麥等項照敝會歷届調查所得每當豐年果有一百二十餘萬石之譜近則交通便利米麥運出縣境日多一日因此縣境民食之供給時有不足之虞去歲秋收夕因螟患彌蔓以致大歉兹當青黃不接之時糧食遂大起恐惶米價陡漲斯爲一大原因敞會目擊情形殊抱杞憂現值我國加入巴黎糧食同盟之日米麥等項自應協濟無如松境隱憂正患米麥之缺乏國以安民爲本民以足食爲先敝會旣負農界代表自應激發天良籲請長官免予支配以蘇饑民而固國本云 
　　頒發防疫計畫縣署昨奉省公署頒來防疫計畫三十二條飭令清潔食小稽查旅客並令出示布告使居民煑食萊菔橄欖等汁業已由縣轉行警所分行各分所各區官查照矣 
　　關於糧食問題之實業廳覆電松江商會接江蘇實業廳快郵代電云哿電悉部員雖有調查之行省中並無開禁之議來電所陳各節已據情轉呈省長咨部力予維持實業廳調印 
[蘇州]  
　　防疫事務所之進行蘇城醫界自聞肺炎疫侵入甯垣後即假何醫生家會議公推美國人蘇芮榮三醫生蔡禹門吳帙書吳選青成頌之楊濟之諸醫生爲代表進謁崔警廳長王道尹朱鎭守使陳述防疫意見各官廳對於防疫均極熱心卽由警廳長延聘蘇榮兩醫生爲主任少立醫院院長蔡醫生爲領袖主任籌辦防疫事宜嗣又公推江蘇醫學校微生物專家吳帙書君擔任檢查病菌主任施行車站檢查凡自南京來省者下車後一一加以診察籌設城内隔離醫院於穿心街城外隔離醫院於棗巿橋由吳谷宜陳森如兩醫生主任其事連日由警廳及防疫主任邀請城紳開談話會佈告防疫辦法如是官紳協力防患未然或可免受波及之害並聞防疫事務所須遷設觀前附近因近數日均假滄浪亭省立醫學校爲辦事處該處偏在南城於辦事上不甚便利云 
　　典當失竊東山前山巿元源當日前被匪徒從旁屋上扒牆落院至包房内竊去衣箱四隻次日由經理查開失單報警追緝並由該典主萬梅峯具禀吳縣公署請求飭緝現聞已由該警區緝獲張阿毛等二名解縣審辦 
　　關於糧食問題之函牘江蘇實業廳致蘇州總商會函云逕復者案准貴會函復調查米麥産銷巿價並以頻年歉收商業凋敝維持民食攸關治安等情殷殷見告具見慮遠謀深良用佩慰除俟各縣呈復到廳再行加具意見彚案轉呈大部統籌全局力予維持外相應函復即希查照爲荷又指令吳縣知事轉呈蘇州總商會調查糧食情形云呈悉前准該總商會函復到廳當以所陳各節關係民食治安並准據上海總商會松江商會函電前情已先行據情呈請省長轉咨農部維持在案除俟各縣調查報告到齊再由木廳加具意見彚案轉呈大部統籌全局力予維持外仰即轉函該總商會知照此令 
[鎭江]  
　　水警署長親巡江口瓜州水警第一專署署長趙鴻喜以小河大港下游一帶濱臨大江港汉紛歧梟匪往來出没無常對於巡防尤宜注意二十四日親率師船數艘馳往各該處認眞梭巡以重防務 
　　防務近聞海軍總司令以時局不靖防務吃緊昨特調派列字魚雷艇一艘到鎭停泊江中以資鎭懾駐鎭陸軍十九師楊師長昨亦將駐紥十二圩所部步兵兩連調回本部仍駐南門以厚兵力 
　　勸銷印花查辦丹徒印花稅委員王君近奉江蘇印花稅分處訓令實行挨户按月勸銷辦法自隂曆二月十五日起城鄕一體辦理先已會同縣知事出示布告各商家遵照如敢抗違將照部章檢查處罰各商家聞信頓起恐慌云 
[揚州]  
　　鎗彈運省蘇督軍現爲檢查軍備起見特派科員張子震至淮揚鎭守使署考查鎗械並提取鎗彈三十萬粒由鎭守使副官張湘隨同張科員押運赴寗二十四日晚過揚改乘甯揚班運省訊判魚塘伏業洲民朱正灝前以該洲吳家橋汪塘係屬官荒擬挑挖養魚每年提出餘利二十千文補助本洲學欵公推杜耀全朱正寶專理其事報由敎育欵産經理處報縣備案嗣有洲民高連海等以該塘是其祖産檢齊印契糧串報縣查究並由紳董朱子貞等證明昨經徐承審判高姓執業朱正寶等不服擬赴高廳上訴矣 
　　整頓航線警察所趙所長因現值春水未漲瓜揚一帶河道窄狹各柴船雙帮行駛殊屬阻滯航線昨特飭柴業董事高殿臣傳諭柴船至瓜洲進口改用單　以利交通 
[安慶]  
　　學員考察政治之川資安徽公立法政專門學校附設自治講習所於舊冬畢業學員黃劭熊等十一人禀由該校長劉傳純請照師範實業各校畢業生辦法派往日本實地練習考察政治以資模範呈奉黃省長訓令該學員等原籍各知事於地方公欵項下各撥銀幣三百元津貼各員三資并飭該員等逕向各原籍知事直接具領現在時至三月該學員多未到省因地方公欵半在各知事之手對於此欵均不肯照發以致無從就道云 
[杭州]  
　　防疫近聞滬杭甬鐵路任局丰有以兩路通車深恐有染疫之人乘車特飭備購護面防疫具以備有關係人員遮護以防傳染又昨日四等貨車猝斃一客雖據醫官驗明委係因病殞命難免有種病菌附着車中特飭松江站長將解下之三等車卽日送滬以便薰蒸消毒而防傳染云 
　　更調兩縣知事省長公署昨日出有牌示云署海鹽縣知事陳祖望調省遺缺委仙居縣知事孫熙鼎調署遁遺之缺委任用縣知事張正權署理 
　　鐵路工程處之新編制滬杭甬鐵路總工程師克禮阿爲謀辦事之進行起見特呈准任局長將所屬職司重行編制滬杭段設叚工程司一員麥考尼副工程司一員朱光華監工員四員專司建築養路工程事宜其軌道工築則滬嘉段以馬基充任杭嘉段以薛克林充任甬紹段設工程司一濮卓雲副工程司二支愛旃陳倫孝並設監工員二分駐慈谿寗波又東西叚軌道巡察各一員以專職守 
雜評一 
[實力何如（默）]  
　　段氏再出而各省督軍紛電言擁護言贊助者猶空名也非内閣之實力也内閣之實力奈何能操縱兵權與財權而已夫所謂兵權云者非僅同派之軍隊與已一致也必使全國服從其命令而聽其調遣然後謂之有兵權所謂財權云者亦非僅兼一財長之空銜也必其信用及於内外而又有能力以調劑之然後謂之有財權矧此二者相爲表裏失其一即無以自固其地位從前之内閣總理初未嘗不轟轟烈烈迨其後每至意見紛歧命令不行無一事可爲者失此二者之實權故也欲調兵而各省不從催解欵而各省　　中央政府幾幾視若無物此其現象蓋已一見不一見矣是故所謂段派之勢力不在一時政爭之勝利亦不在各省贊護之空言而實以有無此二者之實力爲斷段閣之前途何如乎吾將於此卜之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[防禦南京疫症之流傳（七）]  
　　滬寗鐵路因南京發現肺疫業將鎭江南京間客車停駛以防蔓延兹聞滬上醫學會及工部局西醫以肺疫傳染最易鎭揚方面聞已有疑症發現擬將滬寗鐵路客車開至常州爲止已函請任局長轉電交通部核示俟奉核准卽行遵辦 
　　公共租界工部局防疫會昨日午前會議以往來於南京與鎭江附近各處之小火輪及小船尚未切實停駛故决議呈請江蘇督軍省長暫時禁止由南京至揚州瓜洲鎭江等處之水陸交通該會又設法請交通部准許於寗鎭兩處未籌定檢疫方法時停駛南京與常州間之客車 
　　松滬盧護軍使接江蘇李督軍齊省長會電開龍華盧會辦鑒漾電悉具荷藎籌至爲感佩寗垣發生疫病已設防疫局切實籌辦自本月蒸日起至漾日止據報疑似疫症死者十二人患百斯篤死者三人防疫事宜現正積極進行寗鎭一段火車暫停專爲防疫起見自當會列台銜通電各處以免誤會日後疫勢如何再當續電先此奉復李純齊耀琳有印 
　　二十三日工部局防疫會初次會議情形已載二十四日本報兹悉工部局史醫士當時曾答復數問題發表其意見（一）染至南京時該處方籌議有效力之防疫法但尚未見諸實行（二）核炎疫（即宣統二年上海曾發見之鼠疫）不致繼肺炎疫而發生（三）證諸滿洲往事氣候愈熱肺炎疫傳佈愈減（四）哈夫明之防疫苗漿施諸肺炎疫似無價值（五）肺炎疫由生物傳染除生物外他種傳染之危險無足爲慮（六）海關無禁止破布出口之必要云 
　　松滬盧護軍使因寗垣發生疫症遷徙來滬者頗衆深恐有人乘此時機私軍危險品物是以擬派便服稽查員數人常川駐紥北火車站糾察來往寗滬問之旅客行李有無染疫及夾帶違禁物品情事惟派員駐站須得該路洋總營之許可始能實行現盧使正與路局任局長磋商云 
　　法總巡施美德爲組織防疫醫院事擬與交涉員陳貽範君商榷一切昨特函致陳交涉員訂定星期四到署會談 
　　江蘇高等檢察廳廳長明日通令寗滬檢廳及各縣知事略謂近日盛傳寗省發現肺炎疫等症據聞該症係污穢所致傳染頗速蘇省雖未見此等疫症發生然亦不得不預爲防禦以弭禍患監獄看守所爲禁閉人犯處所人衆食雜除模範監獄已粗具規模外其餘各縣監獄良莠不等其悉心整理從事改革者固屬不少而因循貽誤亦在所難免當兹疫症流行若不先事防範禍患堪虞應照現行防疫辦法設法消弭以重獄政云云 
　　淞滬警廳近因防禦疫症除照議决各項章程辦理外並擬仿照租界巡捕辦法所有各區署所巡長巡士均飭一律布種牛痘以爲人民表率已與紅十字會商訂不取種費並由紅十辽會沈會長分函各機關勸諭辦公人員及各界居民孩童布種牛痘以防天花而杜疫癘 
　　護軍使署馬參謀長以現當防疫之時所有士兵夫役人等住宿房屋以及穿着之軍衣並吃食一切務宜清潔凡軍衣換穿時際必須先曬後穿腐爛宿物切忌吃食以防傳染瘟疫而重衛生昨經通令所屬各營長轉飭遵照矣 
　　淞滬警察廳訓令各區云照得本廳辦理防疫亟應認眞嚴防以免傳染查各區署所隊現值防疫之際尤應先事預防所有閑雜人等不准留住往來賓客勿許在署内接見一切房屋均須掃除潔凈庶可斷絶根株以銷疫患而重衛生合亟通令該區一體遵照切切此令 
　　淞滬警察一區二分駐所王金山警佐發出簡示云照得預防時疫首在道路清潔居民傾倒垃圾警章規定時辰每早十時爲限逾限不准亂傾警廳布告有案本所實力奉行仰各居民人等一體遵守勿違倘敢故違定限拘所懲罰從嚴 
　　醫學會與科學儀器館因南京南疫傳染堪虞各製避疫呼吸器一種均極靈巧凡旅行出游學校校舍以及人衆聚集之所一經戴之雖遇疫氣可氣傳染之患醫學會所製者托中華書局寄信科學儀器館所製者即由該館自行發行當此疫症盛行之時爲思患預防計盍各購用之 
[美國公使抵滬]  
　　駐京美國公使芮恩斯博士昨晨由小吕宋抵滬正午應旅華美人聯合會之請宴於卡爾登餐館晚間復由美商公會邀宴 
　　又聞芮公使昨日到滬後由上海總商會建設會江蘇敎育會青年會寰球中國學生會遊美學生會中華職業敎育社七大團體假青年會開會歡迎先由聶君雲台代表各團體致歡迎詞大致謂芮君爲中國好友對於吾國十分熱心詞畢芮公使演說謂中國之强首賴敎育敎育尤宜普及中國如能將敎育問題解决則社會自能因此發達云云次由朱葆三君代表上海商會演說中美兩國之友誼蔣夢麟君代表江蘇省敎育會職業敎育社寰球中國學生會演說以學問之精神爲題謂芮公使爲外交家並學問家故能代表美國學問的精神云云聞此次到會者有美國領事薩門士君王正廷君駐美顧公使夫人及唐紹儀君之女公子二人金邦平君黃任之君任筱山君富鄺灼君穆藕初君鍾紫垣君朱少屏君唐露圜君陳光甫君朱成章君沈楚紉君沈信卿君鍾拱宸君周越然君等百餘人 
[鐵路在美訂料之列表]  
　　滬寗滬杭甬鐵路局奉交通部路政司函開查各路在美所購之鋼鐵迭據電請駐美公使索照放行在案惟各路每不將所購各件先日送部彚案辦理迨起運時遇有困難始行報部設法彼函此電手續繁多明知各路亦有爲難之處然限承辦洋商以一定時日查明亦未始不可辦到希將前訂近訂各料件飭令即日清查各承辦商家製造廠名以及品物量數價值與夫定貨單之號數一一詳註列爲一表送部以便彚請美使併案交涉俾各料件在廠製造時美政府不得提作他用並裝運時得以早日放行等因現該路局已據材料總管遵開訂料表呈請核轉矣 
[葡人騙取鉅欵近訊]  
　　大陸報云去年十二月間旅滬葡萄牙人三名於騙取鉅欵後逃往日本被拘兹悉引渡辦法業已議妥不日即將解滬駐滬葡領署現已接到關於此事之公文被捕之葡人現覊禁於長崎本埠警探今日或將東渡一俟引渡手續辦畢卽可押解來滬先在上海預審然後解往澳門訊辦澳門檢察官行將來滬襄助預審事宜計受害人在葡領署陳訴被騙股票之數約在一百萬元左右聞尚有未呈送損失清單者想日内將趕速抄送以便備案云 
[太平洋行失竊鉅贓]  
　　九江路三號太平洋行於星期六夜與星期一晨八時三十分之間失竊鑽戒鑲寶戒金銀錶錶練手鐲等物約共值價萬元直至副經理紐滿氏晨問入行始發覺此事當即報告捕房由西探蒞行勘查而於首飾箱上發見指印甚多後回捕房查對所留指印簿與曾犯竊罪之某苦力相同因即派人四出緝捕旋於晚間六時見是人適入祥茂洋行因卽拘獲昨晨解至會審公廨由美國陪審員略問數語押候今晨由英國陪審員會審所有失贓現尚無一查獲各物皆由ＡlexanderClarkCo所製上皆鐫明殊易辨認云 
[抄送維持糧食之指令]  
　　上海縣沈知事致南巿縣商會函云逕啓者案奉實業廳第五一五號指令上海縣商會呈一件爲遵令調查糧食等項情形由奉令内開據陳各節自是實情並准上海總商會函同前因應候彚呈大部統籌全局力予維持等因奉此爲特抄錄原令送請察照 
[盧護軍使代表回滬]  
　　松滬盧護軍使前因參與中央及省區聯合等會議特派本署參謀劉桐爲代表前往與議兹聞已經議畢於前日回滬報告一切 
[恐嚇僧人之炸彈]  
　　新閘北成都路三百三十二號門牌供養菴住持僧眞達日前接有郵遁嚇許信函兩封該僧置之不睬詎到前晚九時許有人在菴外抛擲炸彈轟然一聲炸毁門窗等物旋經三百三十四號華捕聞聲到來已杳無人跡惟在地上檢得炸彈壳五六片遂即入菴詰悉前情即偕眞達同至新閘捕房據情報告立飭中西包探前往察勘一過回復捕頭諭着偵緝抛擲之人務獲解究 
[私販嗎啡之敗露]  
　　住居虹口蓬路二千一百八十二號門牌之粤人包羅私販嗎啡被美捕房西探目利扶司偵悉前日協同華探王少廷前往搜獲嗎啡一磅將包帶入捕房押至昨晨解送公共公廨請究先由中西包探上堂禀明前情訊之包羅供稱此項嗎啡係出洋二百五十元向某公司輪船西人買來前日有不知姓名之日本人介紹包探王少廷來家據言欲買嗎啡三磅每磅出洋五百十五元當晚即須交貨帶往寗垣不知伊等設計故將所買之貨轉售遂被拘案求思寛宥俞襄讞商之美柯副領事以包私販違禁物品罪有應得姑寛判罰洋三百元充公無力繳洋改押西牢三月嗎啡送往海關銷燬 
[閘北錦華銀樓被刦續誌]  
閘北長安路錦華銀樓於二十三號晚間七句半鐘大雨時被盜刦去首飾鐵箱一隻内有銀飾二百九十餘兩報請四區警署跴緝等情已記前報兹悉此案先經四區協同二分駐所在長安路西長樂里四號門牌查獲嫌疑犯歐官禮一名據供湖南人前曾充當太湖緝私營汛差其子良齋當過水上警察云云當在其住處抄獲指揮刀兩把黑呢軍衣一套未幾二分所又獲到歐良齋訊供不認傳銀樓夥李姓到案指認良齊面貌李稱與是日在外望風之人相似余署長以尚未起獲贓證諭暫收押候再訊究 
[郭家厙刦案近訊]  
　　本月初閘北郭家厙歸姓家被刦金飾一案業經四區二分所長警在境内先後獲到嫌疑犯吕金邦陳錦秀二名並起出單刀二把當經趙署員會同宋巡官提案研訊聞吕供認搶刦贓已典去趙署員得供判令收押候詳請徐廳長核辦 
[新任海軍總司令行將蒞任]  
　　駐滬海軍總司令饒懷文日前在滬北寓所病故後卽由司令部電報海軍部呈奉總統任命何品璋爲總司令並由部　令杜參謀暫行代理總司令職務已紀前報兹悉新任何總司令約昨今兩日可以到滬是以代理總司令杜參謀已預備交卸並派員迎迓所有駐泊浦江淞口等處之各軍艦艦長及魚雷艇長等昨亦同至司令部探聽到埠時刻及任事確期以便歡迎杜代司令並將停泊各處之軍艦魚雷艇等編就表册以備何總司令蒞任後有所考核現除停泊粤省之海圻楚有豫章海琛同安永翔福安舞鳳永豐飛雲外停泊福建者則有海籌海容楚同江亨應瑞肇和等艦停泊本埠者則有南琛鏡安及辰字列字兩雷艇餘均停泊揚子江上下遊所有各艦軍械及軍官兵士等亦詳細列表備考云 
[水警防務彚誌]  
　　江蘇水警第二廳廳長趙會鵬以所轄内河各港甚爲途闊當此匪氛不靖之時凡屬管輤範圍之各河港自應派調師船分往游巡以資防範爰特令飭第一專署長在所部五分署内各抽師船六艘合成三十艘選派熟悉水道之巡官四員暗帶警士駕船齊集蘇垣編爲游巡隊聽候派往各處緊要河道嚴密游巡以保治安昨沈專署長已通令所部各分署長迅速選調赴蘇聽候編制 
　　趙廳長以太湖地跨江浙湖面遼闊周圍計有八百餘里港汉紛歧素爲水盜濳居之所防務尤宜嚴緊除咨請浙省水警總廳派艦梭巡浙境外昨調洪平靖湖兩兵輪駛赴太湖蘇境一帶游弋 
　　鈞和游巡艦長董仲發以黃浦江爲通達浙省杭嘉湖各屬要道凡商船載貨往來絡繹不絶當此時局不靖恐有人私運軍火故於昨日由滬開赴江浙交界之柳港等處嚴密梭巡遇有船隻沉重者即行檢查以防偷運違禁物件駛抵泖港後卽行返滬周而復始來往游巡以昭愼密 
[寳山劃定投票區域]  
　　近日上寶兩縣知事辦理選舉事務甚形忙碌昨寶山張知事畫定投票區域以楊行鄕爲第一區月浦鄕爲第二區盛橋鄕爲第三區羅店巿附劉行鄕廣福鄕爲第四區眞茹鄕彭浦鄕爲第五區大場鄕爲第六區江灣鄕閘北鄕爲第七區吳淞殷行爲第八區高橋鄕爲第九區並派科員吳以義等十餘人按區調查 
[洋涇巿選舉調查之集議]  
　　上海縣公署籌備參衆兩院議員初選事宜由沈知事函請各巿鄕經董編造選舉名册等情已迭誌本報兹悉洋涇巿經董劉頡雲潘作臣以事關選政期限迫促業已備函分政各圖董定於本月二十七日（即今日）午後二時齊集經董辦事處籌商一切以便着手調查云 
[錢莊夥詳述受騙情形]  
　　協和錢莊代表馮林泉順康股票公司季福生光泰錢莊余法桂鎰康錢莊胡其壽同延律師至公共公廨控告南京路一百四十二號門牌已閉萬利豐股票公司内之周廷湘陳振傭常寶裕龔三元等串騙北京交通銀行鈔票洋四萬元等情業經老閘捕房包探沈阿岳與一百九十六號西探奎兒（譯音）前往溧陽將周廷湘等移提來滬迭次解廨會審詳情已屢詳前報前日午後又由捕房將各被告解至公堂經張襄讞會同英白副領事在第一刑庭復訊原被告各延律師到堂當由協和莊夥馮林泉投案聲稱去年十月初十日由桂少孫來言萬利豐欲買交通鈔票當時講定價值至十二日由我將鈔票一萬元送去見周廷湘正在檢點光泰鎰康兩家送去之鈔票二萬元點畢即將我之鈔票一萬元檢點無錯嗣後周即與龔三元携票出外並云請少待片時我往錢莊取即期銀票到來交付云云後因久待不歸知已受驅當卽檢查共有四家被騙去交通鈔票洋四萬元遂與各原告馳報捕房請速緝拿嗣接溧陽緝捕隊長李廷芳來函謂已將周廷湘等拿獲押在溧陽縣内我即轉報捕房後有劉阿珍出場調停謂周廷湘等願折還洋九千元了事我不允許其時捕房已將周等移提到案而丁益齋陳振傭二人亦已由閘北五區警署緝獲至此事發生後各原告曾懸賞登報廣告内中涉及兼騙公債票七千三百五十元一欵乃係另一粤人之欵此是民事惟我等四萬元之鈔票則係刑事陳振傭與本案大有關係當時語多虚妄應請察核云云供畢經被告所延各律師挨次駁詰良久中西官因時已薄暮宣佈退堂候再復訊核奪 
[奥僑請給移居護照之拒却]  
　　奥僑羅烏現擬移居北戴河呈由荷總領事轉致交涉公署請給移居護照當由陳交涉員電奉外交部察核電復略謂德僑移居北戴河牯嶺等處一律禁止業經另電該交涉員通知在案奥僑羅烏請移居北戴河一節事同一律辦法未便兩歧仰即遵照另電辦理等因昨陳交涉員已轉致荷總領事飭知該奥僑遵照矣 
[貿易銀行之理賬問題]  
　　滄洲别墅西飯店主劉問芻在公共公廨呈控貿易銀行經理陳廷孚不理賬欵等情該行因組織未成遂選定陳君良爲理賬員現原告反對昨延代表律師投廨譯稱原告並非存户係股東一份子今被告舉陳君良爲理賬員陳亦虧空貿易銀四千兩何能負此責任查本案原告於去年正月間以銀五萬兩組織貿易銀行因招股無著中止陸續用去銀二萬七千兩被告陳廷孚亦用去銀一萬餘兩但被告另有孫楚卿因漢冶萍股單糾葛在案涉訟應請通知孫之代表律師想亦須到堂反對云云被告陳廷孚亦延律師到堂代辯良久經王襄讞商之美博副領事會同簽判云此案賬簿限被告於一星期内繳呈檢察處並著兩造各舉理賬員一人再由兩造理賬人公舉第三公正理賬員一人後即報告公堂核准可也此案被告尚有其他控案亦須由檢察處知照該原告到案此判 
[糾正專門學校招生之寛濫]  
　　滬海道尹接江蘇省長公署訓令云案准敎育部咨開案查六年份專門以上學校新生入學試卷前經調部察閱以覘程度現據審核試卷本部視學張宗祥等呈稱查專門以上學校招生部章限定中學畢業及中學同等程度則各校試題自當按照中學畢爛程度命題方爲合格乃統閱諸卷合格者固多淺易者亦復不少有數校英文一科甚至與中學一年級生程度相同命題如此淺易在現在旣無以辨别中學畢業與非中學畢業之程度在將來必且使中學程度日趨日下此一弊也此次本部調閱試卷原欲考查成續乃細閱各校所送之卷有數校同一人名而初試卷與覆試卷筆跡不符者有國文卷與史地卷筆跡不符者有英文數學雷同甚多且其誤處亦皆雷同者其非眞卷毫無疑義現在已有此項弊病發見將來作僞日精日密必且並此弊病亦不可見而送部試卷眞者且日以鮮少是調閱與不調閱正復一無區别此二弊也此次各校試題淺易者多然統閱試卷無論中學舉業非中學畢業佳者殊屬無多别字謬句觸目皆是以較五六年前一方面旣足徵中學校之退步一方面尤可見一般社會崇尚學術之無人瞻望前途殊堪危懼此三弊也統核各校試卷歷史一科尚稱平妥其餘各科佳卷旣少試題不獨淺易且亦不類學校中科學答案英文題有僅造句者地理題非類於歷史即類於科舉時代之策問歷史一科亦皆類於史論者多此四弊也又查本部專門以上學校招生中規定中學同等程度一條原指其他各校畢業生與中學相當或私家自修之士而言乃審核各校所送名而所謂中學同等程度者大半爲中學修業學生夫中學修業生亦可以當中學同等程度則中學生若欲升入專校何必待至畢業此五弊也宗祥等對於此次審核試卷一則懼中學之不進步一則覺專門以上學校招生太嫌寛濫若不設法使雙方各袪其弊學術前途實無希望等情據此查此次試卷佳者甚少旣足見專門以上學校招生寛濫尤足微全國中學成續未盡優良若不急圖整頓勢必日形退化除對於中學校如何整理另行辦理外所有專門以上學校招生嗣後務宜查照原呈所稱各節認 
 
 
 

Page 11

 
 
眞辦理是爲至要相應咨請查照令遵等因准此合行令仰該道尹轉行神州法政專門學校知照此令 
[審查乙種師範講習所畢業生之標準]  
　　上海縣知事奉江蘇敎育廳通令云檢定小學敎員委員會案呈查本届檢定小學敎員審查標凖悉遵疊次部令及省令辦理凡未滿二年之短期師範畢業生遵照省署第四三三一號訓令歸入受試驗檢定至各縣乙種師範講習科畢業生曾由省署派員覆試者前奉省署第七十七號電令金壇縣知事應准暫免檢定如其志願充當高小正副敎員或國民學校正敎員者仍應查照定章歸入檢定範圍等因在案此次審查乙種師範講習所畢業生即遵照此項省令爲標準凡具有前項畢業資格志願書上塡充國民學校助敎員者一律列入暫免檢定如志願書上塡充高等小學正副敎員或國民學校正敎員及專科敎員者仍應列入受試驗檢定其間有同一乙種師範講習所畢業而有受試驗與無試騐之分别者即其志願不同及有他種資格者所致事關審查標準容有未及週知合行令仰該知事迅即通告週知俾免誤會此令 
[慕爾堂閱書報室之刷新]  
　　英租界雲南路慕爾堂之閱書報室近得瞿君復初重新組織除原有之歷史科學聖經等書百數十種外又添置日報雜誌多種並由商務印書館每月贈以東方敎育等雜誌故特備香茗以便好學之士時相過從研究實學云 
[募捐修隄之電函]  
　　潮州會館昨接潮安保衛團局及商會來電云上海潮州會館黃少岩先生曁諸位先生鑒北隄關係全潮命脈前經破壞現遭地震益形危險亟應趕督修理惟工巨欵絀乞諸公眷懷桑梓慨捐鉅欵助修切盼潮安保衛團局商會叩 
　　又接該局遞來快郵並附北隄地圖一紙計北隄寛六百四十丈自竹篙山起至青龍廟止南北計有七百五十六丈東至東津隄南至青龍廟西至意溪車站北至竹篙山第一碼頭凡築灰籬自隄面至見水須三丈有奇厚三尺每丈工料應作九丈計算現正估計督修詳情續函奉達云云 
[組織約船公會之反對]  
　　釣船户金順興等前在道尹省長各公署指控釣船同業中有人發起組織公會向各船户歛費迫令入會同業以當此商業凋敞之秋未允附和請求飭縣查明有無立案應予撤銷等情王道尹據禀後又奉到省令飭查除詳細調查外已飭上海縣沈知事趕緊查明情形據實詳覆沈知事遵即函致縣商會請爲查復 
[糖價逐漸增漲]  
　　滬埠糖業上年因價大跌咸受影響今歲入春以來巿面漸有起色近日日本車糖價格增漲太古車糖亦因之漲價昨日公會開價太古四號車白計銀七兩九錢較前已漲起一兩吕宋青嗬囒赤每擔亦漲銀八錢東氷車氷漲五錢閩産棉赤亦漲五六錢現吕宋青高者售銀四兩五錢嗬赤五兩八錢棉赤五兩七錢東冰十兩車氷九兩四錢廣氷七兩八錢聞尚有看高之勢云 
[派警保護旅客]  
　　高昌廟警區李巡官以憲兵營近恐旅客夾帶軍火每日派兵八名常駐南車站檢查惟檢查時際恐有竊匪濳行竊取物件故於前日飭派巡士兩名每日駐站巡查以衛行旅 
[德興坊火警]  
　　前夜十一句半鐘美租界甘肅路德興坊七百零七號門牌胡松衆家忽然起火延燒七百零八號雷馥生家曁七百零三四五六號等房屋六幢當火熾時七百零九號門牌鄭宰勲家眷屬人等均從夢中驚醒倉皇逃出至火熄歸家察視箱中所儲現洋二百餘元及金珠飾物小洋銅元共值三百餘元已不知去向昨日鄭　單投報滙司捕房經捕頭飭探前往勘明允爲查緝至起火之家經捕房查得保有電料等火險銀一千兩昨特派探前往詳查起火情形復候核奪 
[舊縣前亦有火警]  
　　前晚八時許滬城舊縣前茂生昌店不戒於火幸第四區救火會即在該店門前急取皮帶吸水灌熄昨晨一區二分駐所飭傳該店主到所訊罰 
[華界電車出軌]  
　　昨晨八時十分鐘由滬杭車站駛往西門之一號路牌五號電車將至西門分路雙軌處忽然出軌他車亦被便阻約歷半小時始移入軌道來回車始得通行 
[航船被逼運鹽]  
　　浦南白蓮涇地方前晚有南滙縣江家路之航船一艘被私販逼迫裝載私鹽開行來滬事爲蘇屬緝私第二營一隊隊長王廷珍偵悉立飭副隊長張秉月五號船長陳雪甫八號船長張連勝九號船長郝立本等帶同巡船四艘前往拿捕該私販見勢不佳　水逃逸當將航船扣住並抄出私鹽六十餘包報由王隊長將鹽解送上南川公棧充公船則呈請營長核奪 
[運麥駁船覆没]  
　　昨晨八時許有駁船户名阿康者承載滬南某行小麥一千二百餘擔運往北巿交卸詎駛近十六舖大達碼頭外江心因風狂水急誤將該駁船之護木爲輪船錨練所絆全船傾覆幸時在白盡經他船趕緊援救入水六人完全救起惟所裝小麥已悉數沉没矣 
[取締沿街設攤]  
　　滬南工巡捐局姚局長前曾函請各警察署查明所轄地段内之貨攤有無阻碍交通及共有若干列表函復以憑核辦兹已先後復到經姚局長察核各攤有碍路政者已函請各署所迅即趕逐或令遷至側石之上以免阻碍行人車馬其餘准設之貨攤聞擬酌量收捐由局給照方准營業云 
[查獲香港烟膏]  
　　摇舳板船户粤人林阿興携帶值洋二百數十元之銅盒香港烟二十聽行經虹口西華德路被華印各捕查見將林拘入捕房押候解廨請究 
[招人包運垃圾]  
　　淞滬警察廳布告云照得南巿垃圾向招船户包運現因期滿應另招人承包爲此開列條件於後如有熟悉此項工務情願認包者仰卽覔具華界殷實商店保證書狀並開明包價具呈來廳限於陽曆本月二十九日以前由本人親到本廳收發處投遞聽候問話勿誤特此布告計開（一）承包期限自本年四月一日起一年爲滿（二）停船處所自十六舖碼頭起迤南大碼頭寶泰碼頭董家渡陸家浜薛家浜小普陀橋東首青龍橋高昌廟等處一概照舊（三）運送地點由前條所列各處運至浦東垃圾堆場不得沿途傾棄（四）船隻數目每日用若干隻不論多少統由承包人以碼頭垃圾隨到隨運立刻清除一無留積爲度但平時所備船隻至少必須二十隻以上每隻所用人夫至少必須一人以上（五）估定包價所有船隻人夫各費及浦東地租一應認包在内在未滿期以前即有臨時添用不能再請增加亦不得中途退包（六）擔負責任如後承包人有違犯各官廳定章情事致被拘罰者統由承包人負責自理因而貽誤承運事務者統由保人完全負責 
[劣孩剥取小皮袍]  
　　江北劣孩顔小丫頭於本月七號在虹口狄思威路剥取戴炳寅家男孩戴金狗所穿之小皮袍一件逃逸戴即報告捕房昨由包探尤雲卿將顔查獲帶入捕房押候解送公堂請究 
[再誌使女被拐後之經過]  
　　方右卿前遣其妻至法公堂控被拐匪錢金寶顧海元兩人於日前將十五歲之使女子英拐去並被誘至僻靜之墳墓上强行污辱又領至徐家滙浦東等處售賣未成復領至法租界鄭家木橋街錩發客棧内輪流同宿請爲訊究等情詰之錢等堅不承認將子英污辱判令還押候查明再核在案昨又提訊先據包探王銀桃上堂禀稱昨日帶同被告等至客棧中查明實與子英同臥一牀請核詰之錢顧同供雖與子英同睡一牀實係兩頭分臥並無污辱情事求察原告仍由其妻代爲到案聲稱子英回家後經婦人察得袴上有已洗未盡之血痕可以作證中西官判錢顧還押一面將子英送往醫院察驗是否被污候禀覆後再行核辦 
[妻子不知去向]  
　　南京人劉雙七向爲古董掮客住居閘北長安路長樂里其妻程氏前日忽然不知去向旋由鄰居袁學子報信謂該氏與陳姓姘識已久另租房屋在後弄傳董氏家劉即偕同巡警將傳董氏拘入四區二分所詰問據供程氏時至婦人家閒談並無租屋情事昨經署員判解司法科押候訊究 
[割取草子被毆受傷]  
　　浦東洋涇鎭附近鄕民楊毛毛之子瑞華前日至鄰村韓益林（即虎木）田中割取草子被韓扭住毆打受傷事後楊姓將受傷人舁送三區二分駐所經王警佐察得傷勢頗重立即飭警拘韓到案判將原被併解地方檢察廳訊辦 
[兩人均不回家]  
　　浦東陸家嘴寗波婦人刁羅氏昨扭鄰婦陳吳氏及吳氏之子陳瑞清至三區警署訴稱氏夫刁阿榮於隂曆本月初八日被吳氏之夫陳壽興邀同出外據言至浦東塘橋王姓家問病迄今杳無音信不知去向請求追究質之陳吳氏供稱丈夫陳壽興亦未回家不知何徃解警正以事頗可疑判解地檢廳訊核 
[擺攤賭棍之强硬手段]  
　　某錢莊學徒陳林根日前出外兌得銅元三千餘枚行經法租界僻靜之處被擺設三四賭攤之王阿慶等誘賭不遂卽將該學徒所帶之銅元一併攫去後經陳報捕將王拘獲昨解法公堂詰問王供認搶取不諱判押一月又儆 
[福田庵僧人被控之結果]  
　　住居城内之楊某在上海地方檢察麕指控福田菴僧人觀如（即仰西）姦騙其妻逃匿租界業由該廳移請公共公廨將該僧提案並傳同原告夫婦及見證馬有榮等迭次訊供判被告交一千元人洋並保候再訊核在案昨晨又由捕房將該僧人解廨請示經王襄讞商之美博副領事以檢察廳並不派警來提原告等亦不投案僅由被告與其代表律師到堂無從質訊遂判將案註銷 
[馬肉混充牛肉續誌]  
　　英美工部局衛生處指控虹口小菜場牛肉擺主楊順福將馬肉僞充牛肉在巿混售有碍衛生等情由捕將楊傳至公共公廨訊供收押在案昨晨復訊先由衛生處西人上堂禀明前情訊之楊供甚含糊中西官以楊不應將馬肉混充牛肉出售妨碍衛生判罰洋三十元充公 
[串搶輪船搭客之錢財]  
　　如臯人王元盛昨至法公堂控稱前晚民人乘某輪船旋里上輪未久即有無賴陳子卿串同現已在逃之小湖北前來將民人藏在包裹内之銀洋二百元搶取而逸當爲民人得悉上前追捕詎被陳將民人猛力推跌故其同黨得以乘隙脫逃請求訊究追還詰之陳供此洋實係小湖北所竊現逃何處不得而知求宥中西官判陳押四月如能繳洋准予酌減刑期 
[黃包車夫圖攫金鐲之懲治]  
黃包車夫唐阿四於本月八號夜串合同黨至密勒路七百零五號門牌圖攫婦人傳王氏之金鐲被氏喚到華印各捕將唐拘獲解送公共公廨訊供管押在案昨晨復訊由中西包探投訴唐之同黨尚未緝獲並由原告上堂禀明被告串黨圖攫情形訊之唐供詞支吾判押西牢一年以儆 
[木匠作頭之强項]  
　　滬南工巡捐局路政處查得木工頭沈和林在高昌廟廣東街承修某姓房屋門面未領執照擅自動工當即禀明姚局長飭傳該圖地保查明後飭即停止工作並傳沈到局詰間之下姑念初次違章從寛罰洋兩元詎沈抗不遵繳故已函送第一區署拘留核辦 
[流氓藉端敲詐]  
　　流氓葉阿土倪阿二前晚至福建路四百六十七號門牌向婦人王朱氏藉端拆梢不遂行兇被氏鳴捕將葉倪雨人拘押捕房昨解公共公廨經中西官訊實判葉倪兩人各押西牢兩月 
[賭徒分别科罰]  
　　賭徒王松堂前晚紏合周阿根王榮生蔡錫全黃杏全袁孟根施阿成等多人在老朱家宅路一千零零八號屋内聚賭抽頭被哈爾濱捕房捕頭偵悉率同中西包探前往將王等各人拘獲連同賭具帶入捕房准各存洋五元保出昨經公共公堂傳案訊明判王松堂罰洋五元餘人各罰洋二元與抄獲之賭洋一併充公賭具銷燬 
[汽車夫辱駡西捕]  
　　法捕房十九號西捕日前巡至法租界天主堂街向王阿大所駕之汽車查看照會詎王堅不肯將照會交出後由四十號一百三十六號一百九十一號華捕到來始行交出惟王仍出言不遜將該西捕辱駡即由該西捕抄錄號碼回票捕頭昨日飭探將王傳至法公堂先由各華捕上堂禀明被告辱駡西捕情形詰之王供因西捕將民人猛力一推是以辱駡中西官判王罰洋五元充公 
[無賴强取木板]  
　　無賴張阿福王三前日糾黨多人强搬百老滙路俞小山水木作内之木板被俞報告捕房飭探拘押昨解公共公廨經中西官訊知張係過犯判押西牢半年王押三月示儆 
[竊賊畏罪自盡]  
　　陸阿卿前日濳入叉袋角鴻裕紗廠竊取皮袍携贓逃出被探拘獲人贓帶入捕房經捕頭詢知陸係過犯押候解究詎陸畏罪於夜半在牢自縊身死昨晨經看牢華捕查見禀明捕頭轉禀公共公廨中西官飭探傳諭該圖地保報堂棺殮標封厝壇召尸屬認領 
[竊賊情急吞金]  
　　揚州人崔萬信前在靜安寺路駐滬領袖比總領事薛福德君處爲馬夫於前日清晨濳至薛君寫字間内竊去小鐵箱一隻内儲值洋一萬七千七百六十元之金珠飾物銀洋股票薛君立即報告新閘捕房旋經包探張芝卿朱子藩至小東門外法租界滋豐押當内調查適崔携贓至該押店求質即雇銅匠開箱檢視確係原贓將崔拘獲詎崔即攫取金戒一枚吞入腹中圖盡當被拘入捕房禀明捕頭諭將崔車送仁濟醫院將所吞金戒設法取出再行核辦 
[女工串竊物件]  
　　三友實業社控女工談卞氏朱氏串竊物件由警將兩氏拘獲抄出原贓洋紗五把解由警署於昨午函解地檢廳該社經理沈九成命監工之盛友林爲代表到廳請求領贓並請究追餘物 
[淞滬警察廳批示五則]  
　　高瑞華禀批據呈已悉查莊沈氏敎唆李王氏藏匿爾媳雲貞前經傳案訊問念其婦女無知諭將莊雲貞交爾領回管束並從寛免其處分在案乃案結後仍復糾衆滋擾殊屬無理已極仰候派探查禁可也 
　　王幼香禀批呈悉查朱阿榮錢張富以方單抵借銀洋純係僨務糾葛竟拖延不理應向法庭訴追惟據訴該單有僞造情形殊屬干犯刑事姑准傳案訊明以憑移送訴辦可也 
　　史欣光禀批據呈已悉准予移送法庭訊明請辦可也所有前繳派探前赴高郵川資洋二十元仰即來廳具領 
　　王芝馨禀批呈悉查騙駁花衣犯張華新黃郎生兩名業經發秋訊明移送法庭訴辯至鮑小弟母子收買贓物訊係張華新挾嫌誣攀證據不充碍難株連無辜亦經省釋另候偵查核辦矣仰卽遵照 
　　高守賢禀批呈悉查三千零二十六號車輛並未據各警區查獲解廳所請認明給領無憑查核 
[謝劵]  
　　基督敎中華婦女青年會體育師範學校訂於三月三十日午後在崑山路十一號半舉行運動會昨承以入座劵見貽書此誌謝 
來函 
[林泗海來函]  
　　逕啓者展閱今日貴報第三張本埠新聞欄内冒名取貨一則略有不符當時鄙人解究之拐匪係何炳榮非吳品生敝號林怡和成係皮絲店非烟紙店何所供出拐夥係林兆省非林小生鄙人疏族何亦並未供指是鄙人胞弟諒因貴報記者聽聞未詳致存淆混合亟請將原函登入來函欄内以明眞相林怡和成號林泗海啓 
雜評二 
[段出與和議（訥）]  
　　以北方言段出爲戰派之勝利克岳又爲段派之勝利故主戰督軍必欲乘機進戰使南方終於屈伏而後已此可預測者也以南方言段閣素爲反對之矢的失岳而進逼長沙尤激南軍憤怒故其重要人物必一變從前態度又可逆料者也故謂段出而南北有妥協之望者愚人也段出而猶盡力奔走調停於南北間者不識時機者也然而和議之聲於斯又起矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[書業之弊] [  鴛]  
　　書業足以輔助敎育啓發智識實爲最高尚之營業主其事者自應若何愼重庶免貽誤於讀者乃近日之出版界則蕪雜已極不惜毁名以牟利於是百弊叢生不勝枚舉較之他業且有過無不及著者雖非敢謂洞燭其隱然與此中亦稍有關係竊爲代抱杞憂用敢抉其最普通者列之於下 
（一）冒稱前人秘本近日出版界之信用已失即最流行之小說黑幕等亦已成强弩之末故苟不出奇制勝别出心裁生涯必難望發達是以坊間書賈無聊已甚恒假托前人所撰某書自號秘本且徧登廣告以爲世所罕見好奇者頗喜購閱之或察爲不類加以責問則坊肆中儘可以他語搪塞所謂死無對證是也如此者流已數見不鮮姑隱其名可也 
（二）翻印禁媾翻印禁書亦爲書業通病蓋書而至禁十九必爲穢褻不堪入目者乃中人以下恒喜閱之生涯每較他類書籍爲甚惜不得公然售賣則每另易一名略較原名稍雅馴内容則仍未有絲毫更易於是一般少年咸趨之若騖及官廳覺察出示嚴禁其書亦已將售罄矣 
（三）出售預約出售預約固屬正當然亦恒有藉此牟利者編列許多目錄其實乃寥寥十數頁之說部耳濫登告白謂爲定價二元或三元預約僅須三四折者並詳述内容之佳於是人以爲廉咸樂購之及出版後始知名不副實亦無及矣甚且有售出預約劵若干後並不出書者則已近拐騙愈趨愈下矣 
（四）附送贈品邇來書爛中多附送贈品以圖推廣營業其中如贈送書劵及文肯用品等尚不失爲正當辦法無如大都爲美人畫片月份牌等成本固微其用亦不甚且有以裸體美人畫片及愛情畫等附贈以廣招徠者良足爲社會風俗之障礙也 
（五）僞托著作人姓氏書業之弊多不勝言舍冒稱前人著述而外又爲僞托著述人姓氏者此類以說部爲最多警諸某書局以賤價購得稿本擬刋以行世然恐著作人無籍籍名不能得社會歡迎則請一聲望較著者酬以金錢假署其名而售稿者大都境遇不豐惟知嗜利又誰眞愛名者自無不可於是此書出版後銷數必不致寂寞矣觸目坊間儘多此類而耳食者殊不辨其眞僞焉 
（六）翻印書籍版權所有自不能起而攘奪於是一般書賈恒出種種技倆以謀攫其利益若今日廣東南洋等處皆好翻印海上新流行之小說等紙張印刷皆較原書爲劣而價亦較廉篇尾不刋發行地址而盡送往各書肆寄售生涯且較原數爲盛彼原書發行人雖欲起而交涉亦復鞭長莫及於是翻印者乃得安然坐享其利益矣至如翻印泰西書籍則我國法律中本無禁例固可任意爲之而無所憚也 
（七）廉價書肆因存書過多或破碎損污之貨擱置無術銷去則設廉價部辦法至善然亦有弊在蓋一般不甚著名之書肆多乘此以肆其誘騙之手腕也其術以陳舊書籍之不適於用者濫定價目（原書不刋價目）閱者以爲廉而購之實則且較原價爲昻亦有廣搜冷攤問所售而絶無人購買之說部徧置其間且大書其上曰一折二折實則此類書籍定價至昻卽當初出版時亦僅能售此數也書業之弊固示必僅此數類特就管見所及者則爲以上所列耳明達君子倘能爲之賡續有如燃犀鑄鼎洞悉其奸則蒙其惠者當不鮮也（六） 
家庭常識 
[橡皮保存法] 　　 
橡樹西國徧地種之割其皮有膩槳流出結成膠謂之橡皮可作雨衣車輪等惟過燥而脆常致破裂若用清水九十七分臭藥水三分浸之則常堅韌而耐久 
[治聲嗄法] 　　 
以豆大硼砂一粒置口内使溶解則演說唱歌雖久無聲啞之虞 
[苗圃除草新法] 　　 
苗團播種後雜草繁生人所共苦其最妙之除法凡地耕後待一二日草種將發芽用噴水器灌注熱湯（攝氏八十度左右）則立時枯死 
[春蠶變夏蠶法] [  蔣孟潔]  
用蠶種浸於華氏九十八度之温水内大約五分鐘取出在隂處濾乾此法但於蠶種製造在十八時間之二十四時問可行之否則不效 
[洗黃革履上之油漬] [  黃商銘]  
　　黃色革履最易受污人多苦之其凈洗之法用生擰檬汁少許搽履上以法蘭絨布擦之則所受之油漬必沾入絨上復用鞋膏一擦其色可與新購者無異 
工業須知 
[製肥皂法（二）] [  玉聲]  
　　松香之量視其原用油料如何而定大約當油料三分之一爲合宜松香之品質固宜用上等爲美以上殘液經靜置以後與肥皂分離而完全引出於是開各气管使肥皂沸騰加入清水使成溶解狀態然後徐徐加入鹻液使肥皂漸近分離此時鹻質一半爲未經化合之油質吸收鹻液漸漸薄淡肥皂復成混合狀態於是更加入多量鹻液直至不再吸收肥皂與殘液分離浮於表面乃閉各氣管靜置使其界線劃清然後將殘液引出保藏待用因内含多量鹻質故也釜中肥皂加入清水開閉氣管以供煑沸則肥皂呈溶解之狀態靜置八九日後則肥皂分爲二層上層爲潔白之肥皂下層則見污濁之黑色此污濁之肥皂因含不潔物故比重較大經長時間之靜置遂自下沉於是將潔白之肥皂送入攪拌器中行種種手續其污濁部分更行粒分與新料混合行第二次之進行煑沸室中之手續旣如以上所述其製成肥皂尚須行以下各動作所謂以下各動作無非加入他物及使成所欲之形狀耳加入他物使肥皂增加清爽之性並通最常用者爲炭酸曹達硼砂性質雖佳價過昻貴不如炭酸曹達爲宜硫酸曹達亦多用之加此等清爽之劑皆可使肥皂表面光滑乾燥後可加其硬度其加入之法普通作爲濃厚之溶液加入流動狀態之肥皂中以便易於混合惟此等外加物有一定限制不可過多耳旣加入清爽之劑仍須加以香料香料加入後裝入長方形之木格中裝入此格之目的乃使肥皂在此格中放冷凝成一定之形狀以便切塊（肥皂在此格之時間與氣候及肥皂温度多寡均有密切闌係大約爲三日以至五日之譜）肥皂旣切後乾燥適宜（肥皂表面成一極薄之皮時即爲合宜之度）即行印花之手續印花亦有印花機印花之後或以美麗之紙包裹之以壯外觀於是肥皂成矣計需時日十七八日也（完） 
長篇小說 
[二城風雨錄] [  英國卻而司迭更斯原著常覺小蝶天我生合譯]  
　　卷下第三十四章（三） 
　　匆匆歲月又至臘底嚴冬之候是日下午天方小雪片片下飛細如玉屑曼萊披赤斗篷冒風而行又至街角顧是日景狀殊異平時蓋是日爲共和國一種節慶故人人門次皆懸三色之旗列軍器於門而加紅冠於頭窻門之上則寫共和國最流行之字曰完全不碎之共和國自由平等團體母甯死字體旣不一律句法亦不必連貫惟顔色則一皆血書也因知斷頭臺上今日又殺幾何人矣故木工之破屋中亦陳設如例以窻小不足容如許大字則移而書之於壁間已不能書倩人爲代然字巨終不能容故末一死字另書之於他壁其大逾尺煊耀於曼萊眼前直同魔鬼門外應列軍器則以刀鋸代之其上且標赤幟曰小巨洛丁特人已他出門方外鍵曼萊頗自幸以爲今日可無慮他人擾之矣實則此木工去不甚遠曾不頃刻已聞呼嘯之聲自遠而近尤聞步履聲雜遝如雨曼萊大駭探首遠望則見街頭有男女數十譁笑而來木工與竇瑪齊肆中之女伴挽臂爲首此二人者一則自號爲小巨洛丁一則人稱之爲司復仇之女神故其身後從者盡爲魔鬼舞其血爪向曼萊而奔曼萊貼身於壁呼吸幾爲之停自念今日必無倖矣然此輩方尋歡樂尚無殺人之意但繞曼萊而爲跳舞且跳且歌跳固不中節而歌亦無腔但聞自由萬歲之聲呌囂不一而互相摟抱者亦不問其爲男爲女醜惡之狀乃使曼萊掩目衆人一闋已終則又互相擁抱冒雪衝風向街尾踏歌而去曼萊耳根一清不禁噫聲而嘘然神志已失鵠立有同石像維時雪片如拳愈降愈大斗篷被雪乃如石琢設於此時而無一人自後呼之者曼萊眞化石矣（未完） 
 
 
 

Page 15

 
 
   
 
 

Page 16

 
 
   
 
