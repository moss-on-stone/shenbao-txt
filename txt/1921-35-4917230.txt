# 1921 - 35 - 4917230

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[人心未厭亂（冷）]  
　　世人咸謂自歐洲大戰以後各國之人心大抵厭亂矣自南北戰爭皖直戰爭以後中國之人心大抵厭亂矣然而余則以爲厭亂者固自有人而未厭亂者亦大有人在也何也以近事證之往往得其端倪也英美戰爭之謡美日戰爭之謡協約與德國間之尚未妥洽俄波與各新國之尚未大定各國軍備縮減案之屢議而否决無一不爲世界人心尚未厭亂之憑證而各國之内亂無論矣 
奉直間之躍躍欲試粤桂間之伏以待時湘川鄂贛間之隠患時發而不得志之民軍己失敗之安福亦復日謀進取中國人心之未厭亂亦復可知而潰兵散卒以及土匪等之日思蠢動無論矣 
夫厭亂之後亂之是否可己尚不可知况乎不厭亂之人如今日哉 
 
 
 

Page 5

 
 
   
 
 

Page 6

 
 
命令 
　　二月七日大總統令　王世澄錢應清均晋給二等嘉禾章陳慶龢給予四等寳光嘉禾章唐人寅周棠均晋給三等嘉禾章孫潤瑾何福麟楊延森王寳基均晋給四等嘉禾章此令 
又令　王勁聞晋給二等嘉禾章江同春趙成杰王佐廷均晋給四等嘉禾章此令 
又令　嚴鷗客錢懋勛晋給二等嘉禾章葛成修張汝翹張思叡馮閱模陶恩章晋給三等嘉禾章此令 
又令　汪　晋給三等嘉禾章黄開甲宗彝均給予四等嘉禾章此令 
又令　李稼年裴熙琳均晋給三等嘉禾章路朝鑾胡宗麟均給予四等嘉禾章此令 
又令　屠振鵬晋給三等嘉禾章李宣鉞晋給四等嘉禾章此令 
又令　郭克興普給四等嘉禾章此令 
二月九日大總統令　參謀總長張懷芝呈請任命翟景儒署吉林督軍公署少校參謀應照准此令 
又令　兹制定航空署組織條例公布之此令 
專電 
　　北京電　各署今日開始辦公 
（十一日下午一鐘） 
　　北京電　内長昨勘災回京 
（十一日下午一鐘） 
　　北京電　鹽署特種庫劵共發六百萬川鹽楚岸開放爲總所有力主張現己完全解决展至本年十月與全國引岸同時開放引商票本分期發還（十一日上午十鐘） 
　　北京電　除夕發曹錕百二十萬張作霖百萬今奉直索欵委員又到言非倍數不濟（十一日下午一鐘） 
　　北京電渤海漁業借欵在奉進行大連某日人赴奉談判總額六百萬利八釐十年爲期九五實交由農部發庫劵六百萬日人要求農長當簽字衝不贊成奉天代表簽字（十一日下午一鐘） 
　　北京電　徐派員赴津勸張勲就職張云莫說林墾督辦便是兼任熱河都統我亦决絶不幹（十一日上午十鐘） 
　　北京電　小徐派陳幹函中山願共大事孫復執事南歸至歡迎宜先表示一種功績以堅西南信用可將閩陜浙聨之徐復函允盡力近徐舊部南下頗多（十一日下午六鐘） 
　　北京電　中央據探報小徐潛赴靑島意圖聨合魯匪騷擾地方因電田督嚴防（十一日上午十一鐘） 
　　北京電　黔陽（七日）日軍事會議决編五混旅谷正崙張春浦竇雲章何俊之胡瑛爲旅長胡瑛滇人非湘之胡瑛谷何胡一致歡迎王文華回黔盧燾任可澄僅爲傀儡 
（十一日下午一鐘） 
　　北京電　鄂王電復緩辦選舉聨省自治有人條陳未成事實 
（十一日上午十一鐘） 
　　北京電　新疆福建來電請緩辦選舉不准（十一日上午十一鐘） 
　　北京電　張宗昌由漢口電曹錕乞憐謂軍心瓦解無法收拾不得不留漢使座應垂愛河間舊部請爲昌催餉（十一日下午一鐘） 
　　北京電　參陸處認張宗昌不敢返贛决定實行遣散陳光遠索百萬爲遣散費（十一日下午一鐘） 
　　北京電　支（四日）日赤塔會議選出代表七人紅黨占五并决定五項（一）對華外交絶對讓步（二）對日要求勿助謝黨（三）赤塔政治十年内暫不施赤色（四）恢復中俄鐵道交通（五）在赤設二十萬人工廠在崴設十萬人工廠在阿設五萬人工廠（十一日下午一鐘） 
　　北京電　華法銀行請發行紙幣己由部局照准（十一日上午十鐘） 
　　北京電　吉教廳楊乃康辭彭清鵬繼（十一日下午一鐘） 
　　北京電　賑務處辦春賑分購種購牛防疫三事（十一日下午一鐘） 
　　北京電内部設著作出版委員會王揚濱兼委員長（十一日下午一鐘） 
　　香港電五百萬善後公債辦法財廳己呈由省長咨省會議决通過　　香港電　自來水公司經理黎廷桂因附逆罪去職現改舉省議員岑濤繼任歐陽榮之亦以附逆在通緝列（以上十一日下午七鐘） 
公電 
　　北京電大學湖北同鄉會電申報社轉各團體均鑒本會對於本省一切政治活動絶未與聞如有假借名義在外招摇者本會概不承認北京大學湖北同鄉會叩東　　盧永祥通電　北京大總統國務院鈞鑒各省巡閱使督軍總司令省長巡閱副使都統護軍使鎭守使省議會鑒南北擾攘數年於兹揆厥爭點首在法系始則因解散舊會以致破壞統一繼則未俟統一即組織新會益爲統一之障礙查舊者退處粤東聚散無定趨向紛歧新者出非其時别生枝節均無袒護之必要今天意人心漸將悔禍政府以國會爲民國之根本因頒布統一命令根據約法重新選舉未始非切要之圖惟各方意見尚未完全融洽倘不能一致進行即選舉重開恐不免重蹈　轍轉授人以口實况籌辦選舉必需巨欵現在帑源枯竭稱貸俱窮而災區之待賑方殷軍隊之催餉孔亟挹彼注兹恐選政未終而餓殍屬於道兵變相繼起矣竊謂統一之局一日未能實現即選舉之事亦一日不能完全進行與其倉卒將事徒徇選舉之名未如切實籌謀先求統一之效庶幾一勞永逸不至再入歧途愚見所及用敢效建言之意陳請政府於選舉一事愼重進行一得之愚實本良心主張並非於選舉有所反對倘使選舉尅期可成推行盡利毫無障阻同此利國愛民之心豈非深心所幸但默察時局實不能不思患預防遠慮郤顧區區之私尚希垂鑒盧永祥佳印世界路透電 
[英美戰爭危機之謡言]  
　　四日倫施電財政大臣張伯倫在白明漢演說略謂兩年前英國即欲設法掃除協約國全部債欵但此議旣爲美國拒絶今未便再行提出因吾人之手續將爲人誤會也 
　　六日紐約電　英財政大臣張伯倫氏所發兩年前英國償還欠美債欵之議爲美國拒絶一說己引起華盛頓之激剌頗有人斥責美政府不應掩蔽關於此事之消息財政部人員對此不發議論但謂英國或曾非正式提出此議而未重視之也 
　　六日華盛頓電　政府意見不贊成取銷協約國所欠美國之債欵據官場云協約國償付美國債欵較諸德國償付協約國賠欵更爲容易查德國賠欵較諸協約國所欠美國之數約大三倍而出口稅猶未算入也美國不欲壓迫協約國至其付債能力之外故將再展長免利期限一年 
　　九日倫敦電　美國一部分報紙近日利用英國張伯倫氏上星期所發關於協約國取銷債欵之言論以期激成英美惡感現又新發生一種讕言謂美國新聞家在倫敦與外交部某當道晤談時某當道曾言及英美戰爭之危機此說電傳至美華盛頓頗爲訝異美報雖未著社評然登載國務卿與若干參議員之談片皆以上述消息爲不可輕信路透社探悉此事之眞相如下駐美英使吉特士爵士返倫敦後曾有美國新聞家多人前往求見吉特士不允接見但定期星期一日在外交部接談晤見後吉特士先告以所言各節不可宣布謂電信擁擠常感困難以致事實未能以電信說明之目前新聞家最好勿電傳未經詳細說明之新聞致碍及英美邦交繼謂英美兩國因種種原因今尚有若干相持未决之問題凡語言行爲可增起此項問題之爭論者皆不宜作云云乃美國某通信社之代表竟張大其詞傳電美國全不顧願守秘密之約當晤談時美國共同通信社代表亦與其列該社則並未公布秘密談片之任何一節也路透社聞有責任方面言英美邦交極爲友好英政府冀與美國及早圓滿解决各項懸案至於仇美之說荒謬己極無置辯之價值實則英國欲解决各縣案之志願以今日爲最迫切想美國輿情亦作如是觀念英外部聲稱對美報而發之言論外部並不知之外部且表示意見以爲英美間所發生之任何問題皆可容易解决不論其爲現政府或將來政府也 
　　九日華盛頓電　駐美英代使克萊奇氏奉倫敦政府訓令謁見國務卿柯爾碧氏正式否認英美間戰爭危機之謡言 
[德允參與倫敦會議]  
　　七日倫敦電　倫敦會議原定二月二十八日關議兹己改至三月一日 
　　八日柏林電　德政府己接受參興三月一日倫敦會議之請書並聲明將於會議時提出答案付討論 
　　八日倫敦電　德國對於答覆協約國要求賠償與解除軍備之公文一事意見極不一致巴伐里亞總理嘉爾博士前至柏林參與日耳曼各邦總理大會巴伐里亞仍不願解除軍備但大會未能依允巴伐里亞之提議故嘉爾乃返末尼克　巴黎人士預料必接受三月一日倫敦會議之請書但必附有等於拒絶與會之條件 
　　九日巴黎電　德國覆文接受請書　參與倫敦會議並希望德國答案可付討論聞協約國意見以爲依照和約條欵德人有陳述其答案之權如德人提出關於實行巴黎協定之新議案協約國可研究之但若德人對於巴黎協定之大綱有所質問則協約國决不接受之法國報紙批評德國覆文皆謂巴黎協定之手續詳則固可討論但巴黎恊定之實質則莫可更變 
　　九日巴黎電　　衆議院繼續辯總理白里安氏關於巴黎會議結果之報告空氣頗爲緊張因白里安氏於答覆質問時曾自認巴黎恊定無異將法國依照凡爾塞和約所可得之權利扣減百分之三十五並稱法國於此後十年内必借内債目一萬兆至一萬二千兆佛郎也前財政總長克洛資氏指斥黎會議之財政上結果並要求政府切實說明法國所可得之總數與英美關於法國外債如何資助法國之問題克洛資氏聲稱國會苟不確知德國徴稅制度業己革除則未便考慮施行新稅庶法國納稅人不致有償付德國所欠債欵利息之擔負白里安氏稱巴黎會議之主要利益爲恊約國間恊定之成立請國會投同意票俾可進行談判辯論旣畢衆院以三百八十七票對一百二十五票通過信任政府案 
　　七日羅馬電意國外交大臣斯福柴氏詳述巴黎大會賠償之决議時對於德國付欵能力未下斷言因德國避免供給必要之詳細事實之故惟謂德或財政狀况漸轉惡劣恐將釀成重大風潮而經濟狀况現漸呈恢復從前興盛之象 
　　九日柏林電　此間政界現仍極爲活動　從事草擬答案以便提交倫敦大會柏林最著名之實業領袖四十人曾與外交總長西門士氏密商助其草擬答案 
　　八日比京電　據半官消息比政府决議放棄和約中所規定德國不履行條欵時佔據德人産業之權利此爲襲行上年十月間英國之所爲 
　　八日海牙電　當道宣稱　協約國與荷政府關於和約中來因河航行條欵己商定條約現正草擬含有該約條欵之議案俾提交國會 
　　五日華盛頓電　德國向駐柏林美國委員表示意見謂美德兩國今極宜單獨媾和商訂易於實行之條約 
[波蘭總統赴法締交]  
　　二日倫敦電　波蘭與立陶宛關於維爾拉問題之談判業己决裂因立陶宛不願照前議開公民大會解决此事之故其所持之理由爲齊里哥夫斯基將軍之兵繼續開抵維爾拉恐將有不利之影響及於公民大會也 
　　八日巴黎電　瑞士政府决議不許各國聨軍假道瑞士赴維爾拉監視波蘭立陶宛議舉行之公民大會瑞士政府以爲英比軍隊尤無假道之必要國際聨盟會高等辦事員聞之深爲詫異大約秘書長將提出抗議 
　　九日巴黎電　國際聨盟行政會二月二十一日在日内瓦開會時將討論瑞士政府禁止各國聨軍假道赴維爾拉之舉動 
　　三日巴黎電　波蘭總統畢爾蘇特斯基上將偕外交總長薩菲哈氏與陸軍總長索諾夫斯基將軍今晨行抵巴黎法總理白里安與陸軍總長巴爾都等均在軍站迎迓畢上將即乘摩托車赴總統府謁見米勒蘭總統 
　　五日巴黎電　　爾蘇特斯某上將昨終日忙碌　先接見波學懷氏　告以一俟維爾拉公民大會與各國聨軍行抵該處之日期旣定齊里哥夫斯某將軍之兵即將退出次至公府與米勒繭總統會商晚間開宴欵待米總統小巴黎人報探悉畢上將擬先回國　其外交總長　菲哈氏將留巴黎談判法波商約 
　　六日巴黎電　波蘭總統畢爾蘇斯基氏之游於巴黎衆皆視爲國際上之大事畢氏與法國政治軍事領袖密談多次聞法國允繼續以訓練員及戰品供給波蘭俾維持分隔俄德兩國之屏障法政府現發表正式文告内言兩政府决議保衞歐洲和平維持彼此密切之交誼擁護所牽涉之重大利益 
　　九日巴黎電　華沙消息　畢爾蘇特斯基總統己由巴黎回抵京城 
[經濟商業消息一束]  
　　九日倫敦電　政府出示續禁金銀貨幣與金條出口惟領有執照者不在禁列銀條前被禁止出口者今則准許出口矣金之産於帝國境内而依照財政部特許辦法輸入英倫者可依照該辦法之條欵輸運出口 
　　八日倫敦電　商部一月份統計載稱是月英國輸出共值英金九千二百七十五萬鎊較諸去年同月減少一千三百萬鎊是月輸入共值一萬一千七百萬鎊較諸去年同月減少六千六百二十五萬鎊生棉輸入減少二千七百七十五鎊至於輸出品之增多者其主要品爲機器計四百二十五萬鎊鋼鐵製造品計二百五十萬鎊車輛連機車在内計四百七十五萬鎊棉貨計七百萬鎊毛貨計三百五十萬鎊一月份輸出之煤計一百七十萬噸值五百五十五萬五千鎊去年同月則有三百三十五萬八千噸值一千一百五十四萬二千鎊輸入之糖計重二千一百八十一萬一千磅去年同月則有二千六百八十六萬八千磅輸出之金值六百八十九萬四千鎊去年同月值九百五十三萬八千鎊今年一月輸出之金内有輸往美國者值五百二十五萬三千鎊輸往英屬印度者值七十九萬四千鎊輸往中國者值十七萬二千鎊　　八日倫敦電　澳政府五百萬鎊之借欵刻在倫敦發行實收九五利息六釐擔任募此債欵者將自購百分之五十六減收千分之七五 
　　四日倫敦電　據比京大會財政委員會之報告英法德三國人民所繳之直接與間接稅以現時匯率算之每人平均數如下英人三百四十先令法人一百十六先令德人五十一先令 
　　九日紐約電　華爾街各銀行今日交易落至數月來所未有之最低度惟利率輕減市况因以頗堅 
　　三日倫敦電　華盛頓電稱美國冰鮮業馬里司公司之年報稱股本每百元給息一千二百元 
　　九日華盛頓電　參衆兩院開聨席會議商定政府管理冰鮮業議案規定食品除果蔬外如冰藏逾十二個月即不得出售凍蛋經農部許可後可保藏十八個月新律由農部掌管 
　　十日紐約電　福德氏與客談話時　否認上月外間所傳福德公司擬在紐約募債至少五十兆元之說謂渠並未在華爾街謀訂任何借欵 
　　九日比京電　比國出口貿易幾全停頓比政府現費三百五十兆佛郎辦理救濟失業人民事務 
　　六日華盛頓電　印報紙製造家派代表謁見衆院之司股員會請提出議案凡外國印報紙除加拿大運入者外每噸徵稅十五元據代表聲稱瑞典丹麥瑙威荷蘭之印報紙運至美國後因匯兌上之關係其售價均謙於美國所製者 
　　七日華盛頓電　出版家代表團反對造紙家請徴外國印報紙入口稅之議謂美國製紙之樹木甚爲稀少縱徴新稅亦不能發逹此業 
　　十日紐約電　美國市塲現有餘銅六百兆磅擬提出四百兆磅運銷國外現己擬定金融辦法以此貨爲銅貨出口公會所出值四十兆元八釐債票之抵押品此票可由一銀公司發賣於衆 
　九日倫敦電　新組織之中英貿易會社其宗旨係於英人指導與管理下發展中國通商口岸以外之實業區域凡華人所無之精細管理法與外國市場知識概由英人供給之而資本則由華人自備兹悉該社不欲於目前招募公共股份惟英國製造家可獲有認購發起人股份之機會此項股金係用以開始營業者俟該社營業之基礎穏固後再在中英兩國招募普通股請大衆認購該社對於有責任之華人英人製造工廠與貿易機關悉予以平等機會俾於該社覔取技術上與財政上之助力以設廠於中國或從該社獲有在華銷售英國所製物品之最善方法此乃該社大特色之一也 
　　三日阿眞廷京城電　阿眞廷政府己蠲免本年毛皮出口稅 
　　十日華盛頓電國務院電告駐京美使克蘭氏謂美政府擬贊助美國某公司所要求在滬建造無線電臺之權利今日據國務院消息美政府己與英國交涉該問題國務院曾接克蘭來電　謂英國抗議中政府與美公司所訂之合同指其違背前馬可尼公司所訂之合同 
[駐英施公使之評論]  
　　十日倫敦電　泰晤士報某投稿人自稱遇有曉悉内情之特殊機會者　盛稱前駐英中國公使施肇基增進中英間最好交誼之功業並譽揚施氏之手腕與才能謂其外交旣有禮貌且極爽直 
太平洋路透電 
[庫倫被陷說]  
　　十一日北京電　西比利亞傳來一電　據稱恩根所統之衆己於本月二日佔領庫倫此後即以大殘暴舉動加諸居民中國當局自二日起未接到庫倫來電其最後接到之一電謂無線電臺刻被轟擊勢將不保敵衆由三面進攻云北京謡諑紛傳以行客傳言爲根據據謂活佛逃出時高在田被殺北京俄人以爲活佛未被救出之前敵衆不敢力攻庫倫蓋恐活佛受害也但活佛一經逃出則敵衆即舉砲轟城矣西比利亞來電又謂庫倫華兵有向北退走者亦有東退者在最後官電發出以前大隊蒙人似己聨合敵衆 
[海參崴近聞]  
　　十日海參崴電　星期六日此間全市休業一日慶祝赤塔議會之開幕 
　　十日海參崴電　加浦爾軍隊之代表洛夫塞維志大佐在赴海參崴之途中就逮今己開釋不知逮之者爲何人 
　　十日海參崴電海蘭泡狀况殊爲不堪凡過境者當道輒徴收人頭稅 
　　十日海參崴電　西比利亞泊里摩里亞省之日僑上書日政府謂日本輿情雖傾向撤退西比利亞日軍惟赤塔議會雖開會在即而和平之基仍未奠定吾人之生命仍處危境且有多人受苦不堪急待商業之復行開始如日政府决定撤兵則吾人將被迫出境多年修成之商業交際將毁於一旦云云 
[日議會否决縮減軍備案]  
　　八日東京電　前司法大臣尾崎氏今晨在衆院提出縮減軍備議案　主張與英美兩國商得同意限制海軍用費並遵守國際聨盟公約裁減陸軍 
　　十日東京電　今日衆院討論尾崎氏縮減軍備之提案卒經二百八十五票對三十八票否决投少數票者爲國民黨黨員及憲政會會員二三人反對者若是之衆實因各黨預徴同意决計一致反對之故 
[謝米諾夫近狀]  
　　九日東京電　海參崴謡傳謝米諾夫宣布復任違東軍總司令一節兹據陸軍省聲稱日軍司令並未報告此事 
 
 
 

Page 7

 
 
故此說未必確實謝米諾夫今寓關東租借地内受日人之保護惟其同志數人近確有海參崴之行或者彼等今方組織反過激之運動云 
[日本近事記]  
　　二日大阪電　大阪鐵廠用人四千五百名現因無人定造船隻故辭歇九百人共發給日洋十二萬元 
　　八日東京電　官塲佈告皇太子將於三月三日由横濱啓程前往英國及歐洲他國此行約需六月之久游美一層今尚未定 
　　七日東京電　今日公報宣布日本承認芬蘭政府 
　　七日東京電　朝日新聞載稱北海道煤礦汽船公司之工人萬名因公司曾發紅利百分之二十五今乃欲减輕工資百分之二十咸不滿意相約罷工罷工者允减少工資百分之十但公司己加拒絶 
　　十日東京電　時事新聞載末羅蘭專電昨有後備兵一千二百人在該處作示威運動反對日本軍事當道對付槍斃美軍官藍登某哨兵之態度 
　　十日東京電　大藏省宣稱二月十六日滿期之國庫劵一百兆元擬展期十二個月償還 
國内要聞 
[北京通信（甫隠）]  
　　舊曆年底之北京社會 
　　北京電一市居民數百萬其對於舊曆新年不甚感其興味者頗少此亦所謂習俗囿人無足怪也今者舊曆年關益逼近矣距元旦僅有二日於是都門社會現象乃益呈特異之觀依記者居京數年以來之經騐察之似乎社會對於舊年之興味有增無减此次殆尤甚焉試觀大街小巷行人來往如梭擾擾攘攘皆爲年節忙書春之帖徧貼於市中爆竹之聲時聞於耳鼓兹試就社會一方面而略述其概况如左 
官廳對於舊年雖未嘗加以提倡但未提倡者其形式而無形中加以提倡者則實際也凡爲一機關之長者人人皆以年節爲重要旣存體僚屬之心時時爲之作過年打算故皆代謀薪俸之趕發至爲屬官者更人人希圖薪金之早發與多發以便持歸庽内購食品添新衣償舊欠與家人婦子圍爐共坐作吉祥語以祈來年之幸福官場如斯其他不足異矣頗聞交通部自將部員年底分紅之習革除後實行改發雙薪今年舊年前仍復查照舊案辦理多發一個月且有預借一個月者同時而得三個月薪水無不欣欣然有喜色財政部對於部外自然是疾首蹙額現出窮到萬分之狀况而對於部内部員則絲毫未嘗薄待况近年關尤應特别體恤是以二月部俸亦有提前早發之說農商部從前本欠發部員俸金兩月今因逼近年關己將一月份薪趕緊發出據聞該部總長王廼斌之意並主張將二月份薪亦趕於年前發出部員聞之頓覺喜出望外惟教育參謀等部素以窮苦著稱者至此仍有無衣無褐不能卒歲之嘆也此亦可謂苦樂之太不均矣 
各商店日來均異常忙碌普通皆爲收賬而忙一年交易到此咸謀結朿猶憶民國二三年間警廳對於商店之舊年結賬曾加以取締式的勸告勸其改用新曆廢除舊曆但自是以後早己無人過問矣除收賬忙外復有數種商店因應年景之需要而特别忙碌者一爲茶食店就中尤以稻香村等南茶食店爲最其他若肉店若米麫店生意亦其佳更有爲年節而特設者有紙燈店及爆竹店北京普通人之好放爆竹殆己成爲第二天性日前祀竈之夕炮爆之聲通宵不絶即在此數日中亦復到處皆是除夕元旦更可知矣 
北京市面所售物品年來價頗增漲早爲一般人七所共知但此次售曆年節前食品之價却不過貴蓋每年皆有臨時加價之惡習今年則無之也肉之上等者僅賣二百六十文一斤鷄鴨魚等價亦平平米糧之價因外間輸來者源源不絶並不感其缺乏故價未大增至人人痛心之中交京鈔則己隨舊年爆竹之聲而俱去從此可以絶跡於市場此亦北京社會中可慶幸之一事也洋錢之價每元换銅子一百四十七八枚金價則日來大漲日幣兌换價則己每元漲至中幣一元有零 
有錢之人則皆忙於過年若無衣無食之貧户每日尚閉門啜泣北京城内外如此等人實不在少數更有外來流氓携子抱女蹀踐於通衢大道伸手呼乞冀行人之少加憐憫者復隨忙辦年事之人同一樣辛苦社會之上苦樂之度亘古難平念之可爲浩嘆所幸尚有慈善家注意於此如銀行之捐宴資官廳之辦粥廠己有多起日來如中交兩行行員曾携帶現欵赴北城一帶調查發放又窩窩頭會同人亦有臨時施放玉米粉之舉嗟我苦民得此可以獲生不然則朱門酒肉臭道傍多死人之景况亦不免令逹官富豪减少新年興趣也 
官吏社會與商業社會之重視舊年特别感其興味己如前文所述然則學界又何如本較新穎之頭腦似乎不至爲舊俗舊習所拘朿矣但一察實際却不盡然不過所有學校假期皆極短多者一週少者五日不似外省之新年期短舊年　長耳至於舊曆新年正初北京社會尚有一事可預告者則空前之大游藝是也其組織游藝之分子大率爲北大高師燕大民大諸校學生所組之靑年自立會外復延請新劇界著名鉅子多人（如大悲之類）所有戲劇業經排好準於二三兩日在香廠新民大戲院開演現各處己寄售入場劵届時定必有一番熱鬧利用舊年之餘暇實施社會之教育此亦北亦社會民國十年舊曆新年中最可紀之一事也 
[北京通信（吹萬）]  
　　京聞中之湘省形勢 
湖南形勢漢糊己久北方則時傳行將北歸且有乞救於鄂之電而湘省則否認之此中内幕究使人莫能了解近者梅馨氏承政府命如湘疏通趙林於隂曆年終來京湘中清形爲携來者不少雖其對於北方未免太抱樂觀但吾人不妨分别觀之 
梅氏云湖南必北投非湘當局誠意欲見好於中央也亦非湘省人民之願舍南而就北也實事實使然形勢迫之使然此次赴湘疏通雖未能使湘省即日北歸而趙林則早對北方有表示所以不即北來者以時機尚未熟耳湘省所以必欲北歸之故有二一曰財政困難二曰軍防不易湘省自前次大政變後雖經趙林竭力維持己暫告安靜秩序如常然最難解决之財政問題實大足制人死命陽曆年關即呈岌可危之勢究因社會習慣尚不重陽曆復經省署顧問唐氏莫氏從中奔走籌得數十萬金聊得敷衍唐氏於財政界較爲熟悉且與日人接近能向日本方面治動也舊曆年終趙總司令曾預允各軍發欠餉十分之二合行政等各費共須五百六十萬元縱使折半交現亦當得三百萬左右方可交賬湘省政府曾向商會訂立借欵三百萬元將省有公産及礦砂作抵令商會組織通商銀行發行紙幣計發銀元幣一百五十萬元銅元幣二百五十萬串由政府先提紙幣作爲開支通商銀行負兌現責逮年關將届而商會所收通商銀行股欵僅十餘萬蓋長沙自經張敬堯之收括早成空虚復經數次恐慌富室早己去而之他人民負擔能力究屬有限非湘民不畏鬧餉風潮之再起而不踴躍輸將以維大局也商會見收數如此不敢冒昩發行紙幣本省金融界己無通融之餘地廼仍由唐民莫氏經手向日商借欵一百二十萬串日商要求以整碎亞鉛礦砂及出口米照作抵而借欵則不交現金僅由日商陸續交出價值一百二十萬串之銅即以開自湘省之銅借諸湘省而以易日本所欲之亞鉛及出口米耳此項借欵名爲借欵實係借銅湘政府以向日本借欵一事爲人民所不樂聞而以出口米照與水口由礦砂爲抵尤足招入民反對廼避其名而弗居仍由商會承借政府之欵三百萬元省政府亦以礦砂及出口米照與爲抵押此一百二十萬串之借銅借欵則由通商銀行出面口人以貨易貨本同交易故索息至微而唐氏亦爲避免反對計將回扣讓至九八且將此二萬四千串之回扣捐作教育經費聽教育會支配湘省教育界本己窘迫萬狀各校竟有將學生膳費支用致不克開伙食者教育會得此欵後决以六千串爲建設理化試驗室及博物館之用餘則分配於各私立學校教育界對於借日欵素持反對之論經唐氏此舉竟有將爲唐氏撮影留各校作紀念者利害間之是非固難有標準也此項借欵雖成湘政府亦僅能過年耳而彼十分之八之欠餉及欠薪終爲湘省之重負時時有危險可以發生湘省欲抵借外債亦頗不易縱或成功亦難免各方面之反對故欲北歸後與北方政府通融無如北政府之貧同於湘省復不願蹈海軍之覆轍先與以金故終持見兎放鷹之主張於湘省未取消自主以前决不接濟以欵亦正無欵可接濟也 
湘省在軍事方面本省則有王育寅王聨鄂王得其接濟雖敗尚足爲患藍旣敗入湘湘復多一敵李烈鈞之滇軍且欲借道如贛借以道則供給與後援問題發生困難勝固猶可敗則湘首當其衝程潛之潛勢力猶有在者或且與李俱來桂復伺其後向湘求出路湘若中立四面受敵守實非易依軍事方面言亦非可允者云 
猶有一事可以爲證者湘省對於此届選舉己在着手調查選民雖不及與各省同時選舉而各省選舉成功以後湘省亦可繼續選出此亦湘省行將北歸之一種表示 
湘省自治着手進行甚力大都尚在空言時代去實行尚遠而京中湘學界則亦互相結合於隂曆年關前二日開會討論將有自治芻議之貢獻刻己着手研究不日當可有有條理之章程發表彼等對於前次熊氏之草案尚病其重於省長集權制將謀改之云 
湘省之所以不克即行北歸者據别一方面言尚有一種特殊之原因在即王占元之兩湖巡閱問題是也趙與吳子玉相善也趙固親於直系而王占元則新拆入奉趙如北歸則在名義上固王之屬亦奉之屬耳王之部衆雖多大半湘中敗卒湘軍固不武之也而爲之下却恐難甘又加奉直之問題益令難處此亦一種情理中當有事也惟王占元鑒於張宗昌之失敗知在南而欲爲奉頗非易且長江今無與爭長者更不必叛直有因三子同盟之關係而復歸於直之說則此項困難容有解决之一日也 
[紀李烈鈞在湘之行動]  
李烈鈞所部滇黔軍隊入駐湘西其行動何如爲現下最堪注意之事頃得消息李氏自確定大計條後即時以號召各方昨又特派其參議張魯藩携帶李氏親筆函件來省與某當局接洽其部下之楊旅益謙同時亦派中校楊化中爲代表賚函來此與各方接洽兹將李氏致某當道原函錄下前電計逹滇軍援桂不過爲掃清内匪之一種消極政策然欲爲鞏固西南大局計自當恢復武漢控制長江方能保持南北均衡局勢刻下政治中心集於長沙執事睦鄰救國必有遠謀兹特派本部張參議魯藩前來面承方略奉逹近情即希進而教之爲荷就此函觀之李氏志趣遠大其目光不僅在湘西也惟據駐辰谿之第九區司令田鎭藩拍來之萬急電則稱據探報駐洪滇軍嚴令各徴收機欵項按日呈繳五日彚報榷運每包鹽加軍費洋四元張貼告示有洪江以西芷晃黔麻會靖綏通等縣均爲該軍駐防區域等語黔軍毛團長隨帶竇營在洪江刦掠洪商蔣恒記油行及羅某段某貨物均付一空捉人勒欵不計其數其無理横暴較滇軍尤甚云云據此以觀李氏之於湘西己視爲固有並聞省政府所委之洪江等處官吏抵洪以後滇軍所委人員均不肯交卸日本紛紛電省請示辦法不知當局對之究將如何應付也 
[張敬堯購械案之湘電]  
　　張敬堯前在湘以鉅欵與日本商人一定購槍彈未繳業海湘人查出刻由趙恒惕致電總理請准將原價退還湘政府其電文曰北京靳翼靑先生勛鑒民國七年三月間張敬堯在廠省以督軍資格代湘政府由日商大倉洋行介紹向日商太平公司訂購步槍五千枝子彈五百萬發己將湘省公欵折付日金五十三萬五千餘元但因事故遷延此項槍彈迄未交付乃張敬堯近仍以督軍名義私派代表楊葆楨郭人漳等向該公司交涉並請北軍部函逹該公司希圖廢約退欵分潤私囊聞悉之餘至爲駭怪查張敬堯與日商訂結合同係以湖南督軍名義代表湖南政府並非其私人資格而其購械價金亦係湖南政府之公欵并非出自私人或北軍部者湖南現爲自主省分則與日商太平公司交涉之主權當然屬之湖南政府不僅久己褫職湖南督軍張敬堯不得私派代表干預此案即北軍部亦有不能越俎代謀之處其理甚明敝省旅京同鄉本此理由迭向該公司交涉並經呈請先生維持幸荷主張公道不允張敬堯私人所派之代表妄爲干涉湘人間之不勝感激兹派袁華選漆英劉華式等代表湘政府直接向日商太平公司嚴重交涉非達到張敬堯任内所訂購械合同由湘政府代表更改將其代付日金五十三萬五千餘元悉數退還湘政府之目的不止除經分别電達太平公司及袁漆各代表查照外特此鳴謝並乞鼎力維持至爲感盼湖南總司令趙恒惕叩 
[鄂西軍事雜訊]  
鄂西靖國軍總司令藍天蔚竄踞利川後即致函恩施團防謂不久定即捲土重來云云不謂席未暇暖又經利川民團奮力驅逐截作數股一往恩施狗子塲一往四川白陽壩一往茅壩各鳥獸散鄂西靖國軍命運己陷末路 
鄰西靖國軍師長胡廷　在該防線地方内搜括民財甚鉅此次潰敗該師長將大皮箱五口寄存天主堂該堂司鐸不允乃又寄存某會内事爲國軍軍官所聞己向該會交涉 
前駐鄂西靖國軍自激變恩咸交界之黑洞大吉塲民團以來該民團知難以抵禦乃用人裝扮神像託言有法術能避槍砲於是神將神兵之說一倡百和愚民信之尤深以此帶隊攻擊勇往直前屢獲奇功其後浸及各屬流弊滋多往往神將帶領團丁出外清查户口盤詰行商人之良莠惟向神將膝前將盃珓一擲吉則貸死兇則立殺勿赦因此人民驚惶行商裹足此風不革鄂西人民將無噍類現此項神兵每隊輒有人裝神將爲統帶計所知者約有數名一五龍聖此神不知來歷搜神列仙均無考惟管朿部下尚嚴愚民頌聲載道二觀音三川主四張公夫子五齊天大聖六姜子牙七秦叔寳怪誕支離不可究詰大致不出封神西游說唐等小說各書奈信從者衆愈演愈奇恐不免蹈白蓮紅燈各教覆轍云（以上恩施消息） 
　　宜昌連日解到南軍投降兵千餘人業經施宜警備總司令孫傳芳分别給資由招商船遣送回漢 
南軍第一師師長胡廷翼失敗後由某外人保護回漢行至巴朿方面被捕己於昨日解送來宜 
藍天蔚參謀陳天裁因代表胡廷翼赴崔壩向北軍言和團長劉宗儀恐其詐降别有用意當即交機關槍連看管有人代爲力保刻尚未釋（以上宜昌消息） 
[蜀事糾紛之近狀]  
蜀事糾紛至今未解最近趨勢更覺危迫兹將個中消息分述如下 
　　熊劉之暗鬭熊克武爲下臺之四川督軍其外面似甚淡於權利實則甚爲熱中此次故示謙讓實含以退爲進之作用觀其解除督軍通電滿紙牢騷己可見其一斑最近北京政府特任熊爲四川省長並授以勲四位可謂不知逗趣蓋熊所大欲本在督軍今使屈居劉存厚下當然有所不滿因特通電拒却并將北政府教訓一番熊旣不受命落得通電鴨高　明知北政府有何勢力能任命邊遠省份之督軍省長其爲徇劉存厚所請自不待言故熊之反對北政府無異反對劉存厚實有雙關之妙用存焉熊氏近居渝城使其部下宣言川人自治不入南北漩渦其實因不得南北兩政府之靑眼故作超然派以示人其手段似較劉存厚爲靈敏劉見熊部下之宣言目治也又不敢申斥其非只好去電表示贊成而己之統一政見迄未能明白宣示表面仍稱兼總司令四川督軍頭銜只能行之於其部屬資州以東中江以北之地皆非劉氏勢力所能及故熊劉兩氏大有分野而治之勢吾恐其漸逼漸近終有破裂之一日也 
　　二劉之背馳四川現居高位者有兩劉氏（一）劉存厚（一）劉湘劉湘爲前敵各軍總司令其權力不亞於劉存厚故凡關於軍界重要事伴皆須得劉湘同意前此甚傳兩劉携手同排熊氏之說據最近消息簡直不然觀於劉湘所部師長陳能芳氏因有通劉存厚疑嫌曾被劉湘逮捕押赴瀘州可見二劉决未携手也劉存厚氏前此曾擬保劉湘爲重慶護軍使徴求同意曾得劉湘贊成北京政府己以明令發表而劉湘却又不承認必係受熊氏之自治政策所覊塺可無疑義聞熊派之所以聨合劉湘反對劉存厚不惟嘉其得下川東最大地盤且有推爲四川軍政長之意軍政長權力與督軍相埒劉湘醉心於此故與劉存厚意見各走極端云 
[杭州快信]  
辛酉年省垣各商號賬簿經摺等項仍舊貼用印花二分部令改貼一角能否發生效力尚難决定 
南昌總商會函浙報告贛省米價奇昻若採辦到浙加以水脚每石需洋十元左右杭總商會王會長商准沈省長决專就蕪湖採購採辦贛米議打銷並聞赴蕪購辦平米專員唐雍甫等己將購就第一批三萬餘包陸續運滬堆存其第二批六萬數千包亦定三月份内一律購齊彚總運浙 
各屬戒嚴司令官紛呈到省報告防務安謐 
江干木業三公所與公民王伯珊等互爭塘外漲沙案現經法庭判歸該公所管業代表律師朱鴻逹（即該公所董事）又以王等聨電北京同鄉錢能訓等有公然侮辱情事訴請刑庭解决惟是案省長己指令杭縣知事查核舊日檔案呈覆察辦 
舊曆新歲後省城暫弛賭禁三日昨由警廳示禁 
督署差遣夏鏞城在外詐欺取財四案俱發經盧督發交軍法課訊判徒刑四年昨送軍獄執行 
[尚有要聞二及地方通信轉入後頁]  
雜評一 
[勸張勲就職（默）]  
張勲果忠於清室者則今日自無再出理蓋不出猶可謂忠於清室之一人出則旣叛民國又叛清室將無一而可矣 
今日張之不允任林墾督辦意果何在也張果不忍叛清室者則宜决絶表示曰决不再爲民國官吏今乃僅曰即兼熱河都統亦不幹質言之必三省巡閱而後幹耳然則張之辭意固在被而不在此 
吾獨不解政府必一再勸其就職何也張果以未滿欲望而辭則將遷就以如其願耶張如自裝面子而辭政府獨不自顧民國之面子耶如謂政府重張之爲人而必强留之則張之所見稱者不過不忘清室一事因重其不忘清室而强令投降民國是非所以重張勲適以毁其可重之人格也張果眞有不忘清室之人格則雖投降民國終必不忘復辟之舉是重張勲而强之出適所以自危民國也然則政府之舉動亦無一而可 
 
 
 

Page 8

 
 
國内要　二 
[東三省通訊（隠）]  
　　日警又捕入籍朝鮮人 
　　吉林省長更迭說不確 
吉林函云日本對於南滿之警權久欲侵分而有之故於各處派警設警之事不一而足其入手之方即以搜捕入中國國籍之韓人爲第一關上年日本警察在樺甸縣捕得韓獨立黨八人卒爲我國官廳截住其後又在省城計捕入籍韓人四名三人先釋内有鄭秉植一名正解往朝鮮在吉林車站中乘日警不備脫逃入我警署亦獲釋放日警因此兩事頗不愜意其欲捕入籍韓人之心益切而捕之之方法益工本年二月二日吉垣新開門外商埠界内有從額穆縣境新站地方來省之入籍韓人全永一住其戚某姓家被日警探知適全欲於早七時餘朿裝回額時忽來日警三人云傳往領館全不明其意拒不肯往日警即强携以去藏之日商武堂噎魚店内迨我國官廳派員前往日領館己將車來逆之去己無及矣該全永一謂我己於民國五年取得中國籍無論如何不能前往日館第我國警察不能出力致被拘去午後我當局提向駐吉日本總領森田寛藏交涉詢以此事要求將全永一引渡聞日領對於此案云尚未據警察署送到於能否引渡一層含糊以應且謂此種事須求長官之根本解决云云蓋旣入其手即難以釋出也 
吉林省長一席自徐鼐霖氏以本省人資格取得後從此吉人士頗有欲擁戴齊耀珊歸來作省長者此次鮑督軍突然赴奉外間亦傳疑不一或謂鮑與張感情平平不能久任吉席者不但省長摇動即督軍亦有不穏之說斷任者張作柏張景惠之外尚看人在云云或謂鮑將調督山東或陜西者三日前傳稱鮑即赴京論者益滋疑慮惟就軍民兩署方面探聽却無此項消息三十日得最確消息云鮑氏不日返吉可見更易省長之說未必確實蓋鮑氏前督黑後來吉其勞苦功高張氏詎不知之况與張有親誼關係而能輕易去之乎並聞鮑氏此歸對於政治須加改革財政廳長齊耀珺吉長道尹張運升均須更調云 
[江蘇鍾湯路開工之先聲]  
鍾湯馬路雖爲江寗縣南湯山温泉而設路將來可經寳華山而接通鎭江與聨太平洋會規畫蘇浙兩省路線相聨貫則鍾湯路實足爲江浙聨省路線之嚆矢刻己預備開工兹將督修鍾湯馬路工程事宜王警務處長佈告錄下爲布告事照得人民之富厚全恃實業之發達而實業之發達尤賴交通之便利是以通都大邑雖貧窶小户尚皆有以謀生若僻壤曲鄉即豐阜之家亦終難期大振南京朝陽門外之湯山向稱江南名稱温泉茂木早繫中外之觀瞻士紳亟謀發展官廳尤竭力經營期藉天造地設之名區以興地方之福利徒以原有馬路過於狹隘又兼山徑崎嶇車馬往來時虞危險游覽者多因而裹足實業亦以是難興地寳久藏民財不阜良可惜也前經南湯山興業公司代表劉柏森有見於此呈請江蘇省長公署將馬路加寛改築並捐欵萬元以爲提倡當奉前省長齊核准在案業經派員測勘路線估計工程加撥公欵並奉令委本處長督修工程事宜節經遵照令開分别遴委專員延請士紳籌擬進行程序爰就江蘇省會警察廳内附設總局並刋江蘇鍾湯路工總局木質鈐記於民國九年十一月二十五日啓用均經先後呈報在案此項馬路關係之大旣如前述現在復儲專欵工局又經設立自應積極進行以期尅日興工擴狹隘爲寛舒化崎嶇爲平坦改築不適之橋梁修補碍途之邱壑行見交通驟便實業頓興玩奇覽勝之士夫絡繹而至懋遷有無之商賈接踵而來蔚　市於荒村幻繁華於幽僻數年之後效可預期彼時近路一帶之居民在富者可就近以運展其經營即貧者亦獲隨時以謀其生計一方樂利實他處所艶羡而不可得者查測勘此項工程路線係自朝陽門至湯泉之湯王廟計長英尺八千五百二十丈合華里四十七里三分之遥原有路底各叚寛窄不等現定一律加寛沿途所應展寛之處大半係屬官地荒山然其間需用民地之處亦所在多有必須妥定價率分别收買以期公私兩便兹經會同地方紳董召集在事員司議定收買辦法除遇有荒山應以官荒官用概不發價外凡係民人所有熟産分爲田地兩種田與地之每畝價值各定上中下三則由收地人員帶同弓手招集村長地甲沿途指明業户丈定須用某户田或地若干一隨時由工程人員挿籖爲誌普由員紳按照土質優劣公評等則將應領産價塡入三聨印單交由該業户直接向本局會計處領價設遇沿途市鎭房屋原有雨搭之類侵佔官道或有阻碍往來之處即應隨時拆讓以利公共交通除將田與地之各種等則價目分别開列并呈報省長公署備案查考外合行布告爲此即仰沿路田地各業户一體遵悉須知此次收買民田民地係爲加寛馬路利便交通將來路工告成農工商賈均賴此有莫大之發展利益全在地方今日出地而得錢日後不勞而受惠較之自謀利益豈止十百周試看現在交通己便實業己興各地方均己貧富兩宜顯有明證此次馬路加寛兼籌並顧公私交益孰過於斯况乎在事員紳大都均盡義務則身受利益之地方人士更應各具熱心倘有不明利害設詞阻撓妨害公益者或有藉故需索抑　勒情形一經查明或被地方人民向局陳訴本局爲促成公益保護人民正當權利起見不得不確切調查從嚴懲辦也其各凛遵勿違計開田地各則價目上則田每畝二十四元中則田每畝十六元下則田每畝十元上則地每畝八元中則地每畝五元下則地每畝三元 
[南京快信]  
貢院新闢市塲舊曆新年添開劇塲及各種游戲塲約有十餘處游人如織庚大綢莊建築屋頂花園現己動工大舞臺戲園不日竣工元宵前即可開幕 
省議會議决開徴忙漕應分别各縣情形規定日期案己由會咨逹省署令廳轉飭各縣知事曁催徴委員遵照 
嚴財廳長昨通令各縣知事曁牙稅委員將契牙各稅切實清查整理積極進行並飭將遵辦情形具復察辦 
各機關自昨（十日）起己照常辦公惟大小商店均沿舊習須于初五後開市聞去年市面因受緞業影響銀根奇緊各商號多受虧折各軍隊均各停操三日前日齊督特派參謀副官四人赴各師旅團營犒勞軍士每名給酒肉洋二角以示鼓勵 
官界消息江海關監督姚煜調升財政次長而以金陵道尹胡翔林調署海關監督省署政廳長蔡寳善調署金陵道尹省署諮議長謝學霖調政廳長聞己内定 
沙田局長屠文溥一日接篆後即己赴京現聞屠有調官産處長消息蘇菸酒事務局長鄭焯有定三月一日來寗接事消息 
財廳昨委孫舉璜充無錫稅所驗單委員又委吳俊年赴江北查案調署寳山縣知事馮成昨稟辭赴任 
地方通信 
[松江]  
　　歲暮雪災舊曆十二月二十五日至翌日正午雨雪不止積至七八寸之厚各處電線粘雪凝冰粗逾兒臂雪後繼以大風電線桿木因不勝壓力紛紛斷仆沿線房舍有被奛　傾圯者電燈線桿木質猶新損害較少當日即修復通電電話線桿因歷年失修之故幾於全部被毁損失之數祗桿木一項己不下二千金聞該公司定於正月初四日起興工重修大約一月後方能回復原狀也 
　　賭徒肇禍舊曆正月初二日下午有口操客音身穿灰色短衣者在東門外華陽橋覓賭因口音誤會遽起行兇當被該處鄉民將該賭徒等圍住攢毆並將其押解第四區警察所請辦該所沈詠康巡官正擬和平解勸忽來同樣服色者四五十人將該賭徒等奪出續擁至華陽橋一帶不分皂白逢人便毆最後縳得鄉民五人押送至城内警察總所該鄉民等旣至總所因在途中倍受鞭撻之故業己徧體血痕面無人色矣 
　　馳馬傷人松地習慣每至舊曆年頭一班店夥工徒空開無事每以騎馬爲戲又不肯按轡徐行往往因此肇禍初二日午後有某店夥在城内全節堂附近騎馬疾馳撞翻鄉人某甲頓時頭破血流僅餘一息比經崗警鳴笛圍拿己被策馬逃去現該鄉民己抬往松江醫院救治惟因流血過多恐難保存性命也 
　　商會電爭推選欵産董事松江莘莊兩商會同電王省長云松江改組縣公欵産經理縣公署初發通知召集各機關推舉董事職會尋繹新章農商教育爲民意代表只有八權二十四巿鄉爲委任職員並非民選反得二十四權因向縣公署聲明異議翌日縣署又發通知改推舉爲行政會議對於職會聲明異議理由置不答復郭知事於是日遽令推舉董事並不聞有行政會議之舉是郭令第二通知含有欺騙性質百喙難辭縣令爲全邑之表率而行同欺詐視職會若無物此次推舉董事萬難承認迅懇省長派員查辦以爲玩法愚民之郭知事戒一面釐訂規程期於法意無背俾各機關與市鄉得公平之權數通飭施行以免紛狀無任迫切待命之至 
緝獲搶刦划船盜犯寳順日生二信局合僱之包封脚划船於上年十一月初二夜間山南　大團鎭　往周浦路經尖口廟　盜搶刦各商號所寄銀洋錢票二千餘元嗣經該管水警范國忠　長偵悉係向摇划船之某紹興人所爲稟經沈專署長　同眼線許阿兎官樓景在紹興緝獲王阿生即駝背阿生一名解由沈專署長飭交專署督察員徐亞伯審訊該盜供辭狡展經盤訊至四五小時之久始供出盜夥姓名並承認搶得洋一千二百餘元徐督察員據供後即呈奉沈專署長判解南滙縣歸案訊辦 
[蘇州]  
　　新電燈廠開火之阻力蘇州電氣廠二次股欵己經收齊機器亦早運到各街巷木桿亦己植徧連日加派工匠掛線裝燈己將城内道前街養育巷護龍街中市大填觀前街臨頓路等處大街路燈裝設完備於本月五日即舊臘二十八晚起先行聞燃其餘　小衝巷及城外馬路以及山塘等處路燈亦在陸續裝置大約三四月間可以一齊聞火振興電燈公司經理祝大椿得悉新廠己經開火立即電呈北京交通農商各部及南京省公署以蘇州電氣廠未奉大部核准遽即開火且其所設桿線多與老公司之桿線緊靠一處蘇城街道窄狹恐生危險請令行廳縣阻止聞火等情王省長接電後立即電令蘇常道尹轉飭警廳吳縣設法阻止新廠開火聽候大部核示遵行王道尹奉電後即派警廳李貴卿廳長温楝甫知事於六日即舊臘二十九日前往該廠會晤董事長陳則民面商暫緩開火不識該廠如何答復也 
[鎭江]  
　　最近米市之步跌鎭郡米市因隂曆新正各處客帮尚未到鎭採辦加以來原甚湧價格逐步回落昨今兩日江北到貨約有二萬石開出紅盤頂上白秈每石己跌至七元四角五分中等白秈每石七元左右 
　　錢業盈餘紀去年鎭郡各項商業以金融機關獲利最豐除江蘇中交三銀行計獲利二十餘萬外錢業大同行如源祥泩記滙康阜康永生等二十家各獲四五萬或一二萬元不等中同行十餘家亦均有盈餘聞今正有新莊三家刻正組織一切不日即可上市云 
 
 
 

Page 9

 
 
   
 
 

Page 10

 
 
[在華日人商會聨合會議紀]  
日人某通信社上海消息云在中國日本人商業會議所聨合會於今日（二月十一日）開大會議從明日起擬繼續討論三日出席於此次聨合會者爲大連奉天天津漢口靑島北京濟南各商業會議所實業協會商工會之代表十二名及上海商業會議所會長以下十八名山崎總領事内山副領事及來自北京之八木副領事等皆在陪席之列本日議决之議案計四十八條如左　　第一號案關於中日經濟之提携本聨合會當盡力進行 
第二號案關於撤去在中國日本居留地及撤廢治外法權之件第三號案關於在中國之日本商標權之件第四號案關於勵行華人之商業登記請願駐北京日本公使之件第五號案關於設置對華贸易統一機關之件第六號案組織對華投資財團一方面力避日本入問無益之競爭並開發中國之利源第七號案日本將來當首先努力在中國本於門户開放機會均等主義經營與各國協同之事業第八號案在中國各商埠（通商口岸）設置匯兌機關第九號案關於對華贸易發展策際兹日本金融界之不振尤須謀日本商品輸出獎勵策之件第十號案在中國興辦華人教育機關之件第十一號案組織中日社交機關第十二號案代曾受日本教育之中國學生爲職業上之斡旋第十三號案建設對華慈善醫院之件第十四號案於中國各重要都市設置帝國完全之言論機關充分發表日本之誠意第十五號案在中國設置農事試驗場第十六號案關於制定在華日人會社法提出建議書之件第十七號案請中國政府撤廢禁米出口令俾五穀得以自由出口第十八號案調查研究中國速廢釐金稅之方法並促其實行第十九號案爲助長對華贸易及在華企對起見要求日本政府由日本當局以極輕利息借與資本金於日本匯兌銀行及特殊之銀行俾得隨時應用第二十號案在華之日本領事館大都有館員不敷之患致於調查管轄區中域内之事情及解决日本人之對外交涉案件常不無障碍遺憾應禀請當局者此後速籌館員優待之法求有才有之人以圖館員充足及品質之增高一方面每年由日本駐華公使發起開駐華領事會議一次以資聨絡第二十一號案請願政府酌撥國庫帑金補助在華避留民圑所在地之日人義務教育經費及保健設備費第二十二號案由本會提倡在華日本商人互相聨合務使中國重要出口貨取引上向所常見之不正手叚從此防此絶滅第二十三號案令我日華實業恊會從速具體實現發起時所提議之諸般計劃第二十四號案在日本内地之商業會議所當與同業組合及稅關等協力改良我國對華出口貨之裝包裝箱並正確明瞭提單及其他裝運文件等以期除去運輸上之障碍第二十五號案關於設立中日合辦大銀行之件第二十六號案關於振作對華文化事業之件第二十七號案設立持殊銀行之件第二十八號案改訂在中國日本人商業會議所規則第二十九號案本會與日本内地及滿洲朝鮮商業會議所及日華實業協會等互相聨絡之件第三十號案設法使日華實業協會之活動從速具體的進行第三十一號案對於中日兩政府間關於贸易之交涉之希望第三十二號案設置重要進出口貨檢定試騐所之件第三十三號案爲促進中日贸易起見謀輕利資本金之供給第三十四號案爲中國内地與通商口岸之間謀匯兌聨絡之計劃第三十五號案改良中國鐵路之運輸第三十六號案中國鐵路豫定綫當迅速着手進行謀早逹到目的第三十七號案關於改修江河港之件第三十八號案關於進出口各項貨物之經過中國内地促中國地方官之注意第三十九號案關於在中國海關辦公之日本人之地位之件第四十號案關於中國出口貨之改良力與援助之件第四十一號案關於改革中國幣制之件第四十二號案關於在舊俄德兩國租界中之日本人營業之件第四十三號案要求中日兩國政府制定保護在華日本商標權之規則第四十四號案要求日本政府制定關於日本出口貨之包裝統一辦法規則第四十五號案在中國開一中日共同大博覽會以爲中日親善之策第四十六號案在中國重要都市常設日本商品陳列館第四十七號案請願日本政府以輕利之資本金通融於在華之日本商人第四十八號案設置研究蒙古贸易之機關 
[華顧問就職問題與交涉詳情]  
聨合通信社云華顧問就職問題與工部局往來交涉各界頗爲注决兹將最近經過情形探錄如下（一）顧問資格之疑難工部局於一月十三日致總商會函略稱所選舉之華顧問五人中有一人或不止一人不合資格此事工部局董事中預先亦略有表示實指謝君永森其意或謂謝君在英留學回國未及五年按之規定必須住居租界在五年以上言有被選資格殊不知謝君爲己故謝綸輝先生之第四子自幼生長居住於上海家於上海數十年自無此項年限問題可以發生（二）納稅華人會章程之誤譯工部局來函又稱惟現在所應研究者即納稅華人會章程第四條選舉理事二十七人再互選顧問五人第六條凡事之於界内華人有切身利害關係者及建議願地方之關於行政者皆須先經理事部之審定是理事部實隠執管理租界之權五願問處在其下殊屬未便照准等語實則納稅華人會章程第六條之規定曰「凡界内華人關於切身利害之事及對於界内之自治行政有所建議請願等事皆須經理事部審定後分别辦理之」此明指界内華人欲有建議請願之時須經理事部之審定並非五顧問之建議請願須經理事部審定也此項規定完全爲界内華人而設毫無約束五顧問之處工部局之繙譯則將「界内華人關於切身利害之事」譯爲一段「及對於界内之自治行政有所建議請願等事」又譯爲一段於是此二事一若五顧問欲辦理之時必須經理事部之審定是五顧問不啻完全受理事部之束缚矣譯文之錯誤在句主Ｓubiect尚未曾認請章程之句主爲界内華人譯文之句主隠指五顧問以致發生此項誤會（三）納稅華人會答函該會於接函以後即開特别會議討論此事僉以工部局繙譯旣尚有錯誤不如由本會將章程第六條繙就答復工部局正其錯誤並解釋五顧問之資格曾經詳細考查並無一人不合此項覆函於一月二十四號請總商會轉致工部局自此函去後工部局至今未有若何表示 
[工部局改選議董紀]  
　　仍由上届議董九人連任 
公共租界工部局議董九人現届改選之期前聞總董史密士（怡和大班）等業己辭職不願復選兹悉己改變初意願再應選據工部局昨日截收之候選名單計願被選充本年議董者仍爲上届議董九人其中英人六美人二日人一並無新人加入故本届毫無選舉競爭至於田産委員則舉定前年工部局總董丕爾斯氏擔任 
[關餘欵又請止付續誌]  
伍廷芳所存匯豐銀行之關餘存欵經北京財政部延請律師哈華托在英按察公堂控告請諭匯豐銀行止付等情己誌昨報現財政部派委僉事鄭天錫司法部派委僉事梁敬錞到滬爲辦理此案之北京政府代表鄭梁二君對己到滬當即拜會中西當道商辦手續許交涉員特派本署譯員楊筱堂爲特别招待員 
上海地方審判廳現奉司法部令案准財政部咨開查伍廷芳以個人名義所存匯豐銀行西南關餘存欵五十萬元令即就近傳訊並令匯豐銀行即行止付等情該廳奉令後當即派定民一庭推事許文鎔爲此案承員許推事於昨日午後傳財政部代表鄭天錫到庭訊問之下决定伍廷芳以個人名義所存匯豐之欵於案未解决前不得移動至如何進行手續當即呈請司法部核示昨日午後交涉員許秋　特因此案乘汽車詣審判廳拜會適戚廳長因公返湖北原籍未回當由第一民庭長陶嘉春迎入客廳茗談良久許君始别 
[南北統一共和之紀念]  
今日爲南北統一共和紀念之期本埠行政司法軍警各機關均停止辦公一天上海地方審檢廳己先期牌示仰民刑訴訟人等一體遵照矣 
滬寗滬杭甬兩路管理局昨奉交通部電令云本月十二爲宣佈共和紀念日凡國有鐵路各機關應各停止辦公一天藉伸慶祝云云當經該路局轉飭所屬各課處領袖員司一體遵照一面飭知兩路各站一律懸旗誌慶 
[吳淞商埠局今日開幕]  
　　吳淞商埠局業經修葺完竣定於今日開幕除由局預邀淞滬中西官紳届期蒞臨參觀開幕禮外其内部組織亦己部緒己誌昨報兹聞商埠局設置警察問題將由商埠局另行組織商埠警察原有淞滬警察廳所屬之第六區及江灣等處附屬六區之分署各署長署員巡官巡士等己經徐警廳長宣言悉行撤回惟聞現由商埠局總務科季某向徐廳長磋商挽留以使開辦商埠警察時藉資熟手云 
　 [P舊曆庚申年各業盈餘之調查（二） 
　　錢莊北市錢莊之盈餘數曾誌昨報南市滙劃莊十二家庚申年除被往來各户虧倒銀兩外尚盈餘銀十六萬二千兩其未入團各莊亦有十二家計盈餘銀十二萬二千兩總計二十八萬四千兩兹將各莊盈餘數錄下致祥三萬兩乾元三萬二千益愼一萬五千源裕一萬六千衡九一萬四千源昇一萬七千徴祥八千義昌一萬晋德七千益康七千均昌三千德昶一千（以上均係滙劃）成源一萬七千生大一萬六千志成一萬六千元慶一萬三千元發一萬一千德泰八千德泰新一萬四千義源六千　豐五千德豐五千正康五千祥康六千（以上均係未入團）北市各滙劃錢莊中上年因被往來各户倒帳吃虧致有六家停歇一節己紀昨報兹聞潤昶莊清理賬目之後仍須續開元春莊經理因年老以帳面風險甚鉅一再告退各股東以該經理資格老練竭力挽留並允添加資本十萬兩俟上年帳目理楚再行繼續開設經理者己允就職德康莊則更調股東恢復營業謙成莊亦加添股本彚康暫時收帳俟收有眉目亦擬繼續營業雜經理現己辭退另易新經理接手又合豐莊改牌號謂五豐因與永豐兆豐寳豐志豐等聨號故名五豐以上各莊須俟賬目清理之後改組約誥二三月大約重整旗鼓上巿終在清和時節也又未入團之大德慶祥兩錢莊本年均加入滙劃團體 
　　南市銀樓本埠大同行各銀樓上年雖然先令漲落甚鉅而銀樓皆抱穏健主義故盈餘仍然穏足兹先將南市各銀樓牌號餘數錄下景福四萬老慶雲一萬八千兩恒孚南號一萬兩老天寳一萬三千六百兩老寳成八千兩南鳳祥一萬兩方九霞新記五千兩 
　　米店上年夏秋之間滬上米價奇貴資本稍裕存貨在手者步步飛漲莫不大獲其利且價愈高而貨愈次因而米店亦有盈餘至萬數者兹將租界自楊樹浦迤南至民國路止各米店盈餘數錄下長和八千永升一萬洪盛八千益成八千恒盛一萬同盛八千和盛五千西盛五千豐裕五千瞿成記五千生泰五千黄長盛五千泰興五千裕成一萬萬豐八千義大豐八千松春三千唐信昌四千隆泰九千怡盛二千 
　　發米行滬南米業發米各行去年米價昻貴成本雖鉅然賬目收足故年終所獲盈餘頗爲可觀兹將南市各行盈餘數錄下潤泰行盈七千元萬興六千元振餘一萬元鼎泰四萬元元和一萬五千元宏元二千元惠昌二千元鴻盛二千元潤昌四千元義順二千元同順一萬元同泰二千元祥和一千五百元正興一千元同義泰三千元 
　　油荳餅業南市油荳餅一業向爲商界之冠去年上春該業營業頗獲盈餘餘末雖油價步鬆然銷路仍大兹將各行盈餘數列下長義行盈一萬兩駿源二萬二千兩泰潤一萬二千兩和泰七千兩新豐一萬六千兩泰豐一萬兩生泰一萬兩裕泰一萬五千兩聚源盛一萬兩恒盛四千兩元德五千兩恒豐三千兩恒興四千兩元生二千兩正在一萬兩洪泰五千兩豐大三千兩三泰二千兩義大一千兩長豐平 
　　雜糧業雜糧一業去年營業因貨價步高銷路暢旺盈餘頗不薄兹將各行號盈餘數錄後永大行盈五千兩仁成一萬五千兩協順興一萬二千兩大隆三千兩生源一萬八千兩大成六萬五千兩萬豐一萬兩永豐三千兩源豐二千兩長愼二千兩振昌永愼均平平新開者有三家一牌號豐盛經理陳品由尚有兩家牌號未定 
　　絲廠本埠絲廠業大小計五十七家前數年營業尚不惡惟上年因市面忽升忽降以致全年統市僅繅絲三萬六千餘担獲有盈餘者甚少惟瑞綸餘十萬兩信昌餘六萬五千兩久成五萬兩統益三萬五千兩雲成二萬四千兩此外得有盈利者不過十成之二其餘各廠能保有官利者己屬幸事現因舊曆年内洋莊辦動高貨市價己漲至一千餘兩中貨亦至九百餘兩新歲生意當有可望故定於初五日開車者約有十分之四餘則俟元宵節過亦須一律開車云 
　　更正昨報所載各業盈餘之調查内棉紗業下有裕豐裕昌等紗號六七家停歇之語兹悉裕豐裕昌本年照常營業其停歇之六七家裕豐裕昌並不在内合行更正 
[今年新組之金號]  
庚申全年滬上金業各號盈餘數己於上臘月披　本報兹悉該業中以營業發逹於冬盡春初之時新組資本成立新局有七家如元興永資本二萬兩經理徐瑞欽股東爲顧振民等又裕成永資本一萬五千兩經理夏承楚股東鄭蕉晨等同康資本二萬兩經理劉耀楣股東係紗業中鄭某吳某等裕發永資本二萬兩經理王伯元股東陳渭泉等順興永資本一萬六千兩經理滕嘉裕股東袁孚堂等裕興永資本二萬兩經理楊維新股東吳姓等又坤源係重行組織改爲坤元計資本二萬兩經理陳馨霓股東吳季農盛嵩觀等以上七號皆在後馬路一帶賃定房星即於新正上市開始營業 
[浦東各廠棧開工消息]  
　浦東華商實業花邊毛巾布廠等去年營業狀况略誌昨報兹再將各廠棧情形調查錄左 
　　火柴廠浦東爛泥渡熒昌火柴公司第一廠有男女工五百餘人專做紅頭火柴第二廠在陸家渡有男女工一千餘人專做黑頭火柴銷塲甚旺前年獲利十餘萬金故去年在爲擴充特在鎭江地方建設第三廠男女工亦有一千餘人並在福州汕頭厦門蕪湖九江等處設立分批發所去年營業狀况頗稱發逹惟因從事發展耗費亦頗不資故去年盈餘較前年（己未）略遜該廠出品所需材料年來頗能力求國産如柴根一物除自組華昌廠製造外又有通州爱燧廠出品以資供給其所製紅黑頭火柴商標約有十餘種目下以（漁樵）（松老）（上海）等數種最爲暢銷聞該公司第一第二第三等各廠皆定於本月十八號開工云 
　　各廠棧浦東各碼頭各廠棧自元旦休假後其間開工最早者爲洋涇港口三井煤棧因連到煤船三艘急於卸貨初二日即開始工作其他各碼頭皆須初五以後陸續開工惟陸家嘴英美烟公司因須修理機器聞初十以後開工云 
[太古輪船公司去年營業情形]  
太古公司在中國航業中船舶最多營業最巨無論運貨搭客處處最佔優勢該公司以香港爲輪舶之根據地以上海爲航業之中心點近數年中因行駛各路營業之發逹各輪船獲利之豐富每年均建造新輪數艘是以運貨噸量日見擴充航行路線亦日益添闢在上海方面往來之船原爲長江班港粤班烟津寗波班安東班等路指定二千噸至三千噸左右之輪船二十一艘輪流往來此外爲揚子江中叚線自漢口經長沙湘潭到岳州爲止初僅吉安湘潭等兩輪今年又加入洞庭沙市兩船在香港方面之班次共有香港至非律濱（至伊羅伊羅爲止）線香港曼谷線（該路共派九輪行駛）香港至北海線係經海防海口等處又有香港至天津線及香港廣東線尚有香港至新金山線係經澳洲及南洋羣島等處共計亦有六路該公司現在己經行駛者共有輪船六十三艘總計有十三萬一千三百七十五噸猶有兩輪尚在建造中該公司之上海航業以去年冬問最爲發逹除定期班輪照常行駛外凡屬向所未至上海之各輪在本年一月份以後均經陸續調駛來申行駛臨時班如「漳州」「金華」「舟山」「福州「杭州」「漢陽」「湖南」「開封」「甘肅」「嘉興」「九江」「夔州」「廣西」「寗波」「山西」「天津」「西安」「惠州」「蕪湖」「雲南」等輪均不在上海各班之中而各船之運量咸爲二千數百噸之外海輪船自去年十一月以後緣香港廣東及威海衞大連靑島各處之客貨擁擠一時應接不暇遂特增開臨時班輪至二十艘之多故其航業上之發逹較他公司爲獨優蓋船舶較多一遇緩急便可立時調開以供應社會上之　求此則非他公司之所可企及者也 
[外洋輪船進出口消息]  
法國郵船公司包島斯號本月八日由香港開行來滬十二日約午後一時可抵上海又北河號由倫敦等處開來本月十二日可到香港十八日可望抵滬昌興公司俄羅斯皇后號由香港開來定於十二號下午三時抵淞十三號即須開往温哥武於下午十一時離吳淞送客小火輪於是日下午四時離新關碼頭 
[絲繭業維持借欵分配之磋商]  
絲繭業維持借欵當發起向政府請求時原因絲繭滯銷故指明此項借欵爲維持兩業之用迨至客臘望日邊政府己允在海關徴收絲稅項下撥借債欵三百萬絲繭總公所總董沈聨芳對此借欵主張仍照民國三七兩年分成案專爲維持絲廠之需繭商方面聞之以江浙皖三省同業現有存繭多至五萬餘擔每擔成本約計一百六七十兩總核成本須七八百萬之鉅大率做有押欵較絲廠業尤爲窘迫故嘉興帮鉅商蔣蘭仙張端臣嘉善繭商徐遂康等於舊曆年内先後來滬與沈總董斟商要求將政府借欵項内至少須分撥五十萬維持繭業彼此磋商相持不下聞新年尚須磋商爲最後之解决云 
[仁穀公所調查存米總數]  
　　滬南仁穀堂米業公所於去年臘月底將滬地南北市華洋各棧及碾米廠存米總數調查備考計查得各碾米廠及洋棧計存白粳米十八萬石白元一萬石廠客秈二十萬石長江客秈招商太古怡和寗紹鴻安各洋棧共有十二萬包緣米價尚貴出口不易故粳米存底較往年多七八萬石廠客秈亦多二萬餘石云 
[舊金山商人游歷遠東預紀]  
大陸報九日舊金山電云舊金山商會理事部現己贊成八月間舊金山商人租僱航務部船隻出游遠東之計畫依其所擬程序此行將費九十七日在火奴魯奴盤桓日在馬尼剌住一星期其游歷地點爲北京上海香港廣州爪哇英屬南洋羣島安南及日本口岸商會將呈懇航務部准其所請 
[東南大學組織大綱之議定]  
　　南京消息東南大學前此組織董事會現經該大學　備會幾經討論己將全部組織大綱議定其特點在以各學系爲主體而以有關係之學系分别性質先行組成文理教育農工商五科五科之下并設預科以爲各本科之基礎此種組織之優點在使教授上有完全之獨立得以充分發展而同時又有各科以總持行政上之事務也兹將所議定之組織大綱揭載如左 
「國立東南在學校組織大綱」（第一章）校長第一條校長總轄全校事務（第二章）校董會第二條依據呈准設立國立東南大學計劃書第五條第三項之規定設立校董會其簡章另訂之（第三章）教授第三條本校教授以學系爲本位先設下列各系（一）國文系（二）英文系（三）哲學系（四）歷史系（五）地學系（六）班法系（七）經濟系（八）數學系天文附（九）物理系（十）化 
學系（十一）生物系生理動物植物解剖附（十二）心理系（十三）教育系（十四）體育系（十五）農萟系作物土壤農具附（十六）園萟系（十七）畜牧系（十八）病蟲害系（十九）農業化學系農産製造附（二十）機械工程系（二十一）會計系（二十二）銀行系（二十三）工商管理系第四條以以有關係之學系分别性質先行組成下列各科（一）文理科（二）教育科（三）農科（四）工科（五）商科第五條設預科以立各本科之基礎第六條設附屬中學校附屬小學校爲教育科研究之用（即以南京高等師範附屬中小學兼充之）第七條各科設主任一人由校長延聘之第八條各系設主任一人由校長延聘之第九條各系設教授若干人由校長延聘之第十條各系於必要時得設講師助教或助理由校長延聘之第十一條設教授會會議關於全校教授上之公共問題第十二條教授會以校長曁各科及各系之主任及教授組織之第十三條教授會會議時以校長或其代表人爲主席第十四條教授會之議事細則另訂之（第四章）行政第十五條本校行政設下列各部（一）教務部（二）事務部（三）會計部（四）文牘部（五）圖書部（六）出版部（七）體育部（八）女生指導部（九）醫藥衞生部（十）建築部（十一）介紹部第十六條各部設立主任一人由校長延聘之第十七條各部職員由校長延聘之第十八條各部之辦事細則另訂之第十九條設行政委員會爲全校行政之總樞其委員由校長就各部各科主任中委任若干人充之第二十條行政委員以校長或其代表人爲主席第二十一條附屬中學校附屬小學校之行政組織由附屬中學校附屬小學校另訂之（第五章）議事第二十二條設校務會議議决關於全校之重大事項第二十三條校務會議以下列各項之人組織之（一）校長（二）各科代表（三）各系代表（四）行政各部代表（五）附屬中學校代表（六）附屬小學校代表第二十四條各科代表以各科主任充之第二十五條各系代表名額凡每系教授有五人或不及五人者以系主任充之五人以上不過十人者於主任外再由教授互選一人十人以上不過十五人者於主任外再由教授互選二人餘類推第二十六條教授所任功課不止在一系者祇可於一系中有選舉及被選舉權第二十七條行政各部代表名額除一人由主任充任外餘由職務較重者互選若干人充之其數視各系之比例第二十八條附屬中學校附屬小學校代表名額各二人一由主任充任餘一人由附屬中學校附屬小學校教職員互選之第二十九條校務會議以校長或其代表人爲主席第三十條校務會議議事細則另訂之（第六章）附則第三十一條本組織大綱呈請教育部核准施行如有應行修正之處得由校長斟酌修正呈請教育部核定之 
[乘南京號放洋學生業己抵美]  
上月十六日有山西省官私費學生王孟等五人及江蘇省第二届歐美考察教育團賈季英等同業南京號郵船放洋赴美曾誌本報兹寰球中國學生會游學招待部主任許君於昨日接到王孟等五人自舊金山來電謂南京號己於二月九日安抵該埠同人均極康寗云云并悉許君己分函吉知各生家屬矣 
[旅滬鄂人援助鄂省長電]  
旅滬鄂籍同鄉昨發通電云湖北省議會各團體各報館各學校均鑒吾鄂竭三千萬人民之力費時數月之久始爭得鄂人治鄂之省長屢經威脅始克履新到任以來以手無寸鐵之書生處積威之下而與武人周旋實踐民治吾鄂人方慶此老不辱民意然履霜堅冰早知今日吾鄂人應如何維護徐圖治理現旣實現應撫初衷貴會爲民意代表機關威武不屈嫉惡如讐驅逐不良份子堅持最初主張吾鄂之幸亦即國家之幸遥瞻鄂渚臨電依馳旅滬同鄉自治促進會公叩眞 
又電云北京徐大總統斬總理天津黎宋卿周少樸並轉京津同鄉諸先生匀鑒前者中央俯從民意今夏氏長鄂到任之初形形色色己早知有今日現聞有人奔走京津大施去夏運動鼓動無謂風潮私黨夤緣人言嘖嘖中央任官惟賢定深惡而痛絶吾鄂得人而治本無事而招非尚乞諸公勿爲朦蔽無任盼禱（具名同上） 
[旅滬皖公團與皖省長]  
旅滬安徽自治協国會於日昨下午三時在靜安寺路福源里會所開談話會到者二十餘人因接京津同鄉報告有倪道烺李國筠經營安徽省長之事恐與自治前途有碍特議决致電北京政府並通電皖省各機關表示反對原文如下（銜略）本會據京津同鄉報告倪道烺李國筠運動安徽省長己届成熟不日政府將擇一任命等語經於本日開會議决現當民治潮流震撼全國吾皖處長江中樞當以建樹自治爲急務倪李兩氏爲絶對軍閥官僚與民治主義極端抵觸比即致電北京政府表示反對文曰倪嗣冲據皖八年天怒人怨幸己病廢退休皖人方獲蘇甦乃姪倪道烺席嗣冲餘蔭遇事把持阻撓改進己屬忍無可忍近更覬觎非分攫奪省長希圖政權世及以代籌新安武軍餉愚弄督軍以包 
 
 
 

Page 11

 
 
　　辦安撥選舉愚弄内閣經濟調查局督辦李國筠前因諂事倪氏荻秉皖政劣跡昭著民怨沸騰近亦覬觎斯席經營甚力此種消息但願傳聞失眞倘當局竟受欺矇發此亂命是委皖人於其公敵皖人雖懦斷難受此蹂躪惟有奮起自衞以與公敵相周旋成敗利鈍非所計也愚直之言幸垂察焉等語云云尊處愛鄉愛國諒荷同情敢請一致進行堅拒到底俾民治前途不蒙摧抑無任厚幸旅滬安徽自治恊會李次山畢少山楊塵因等一百七十一人公叩 
[救火會電請整頓電話局]  
本埠南市電話局所立之桿線年久並不更换以致時有斷線及通話不清等弊本月二日雨雪交加之際南市及閘北電話大半損壞不通適逢舊曆年關又以火警頻聞消息遲阻貽誤事機當有救火聨合會急電交通部請爲從速整理兹將原電錄下北京交通部總次長鈞鑒本月二日滬上雨雪内地話局因桿線不良斷線傳電致斃路人並復損壞用户逹二百餘處迄今旬日尚未修竣適際舊曆年關連遇火患消息不靈施救遲阻電話爲交通要政刻不容緩豈能長此貽誤查部章話局工程司對於工程上應負完全責任此次細加訪問悉局中工程司有五人之多乃竟相率離局要工置之不問尤堪駭異應請大部嚴飭該局長從速整理線路並將失職之各工程司即行撤撚以資整頓而平人心並盼電復上海救火聨合會會長毛經疇穆湘瑶莫錫綸叩蒸 
[關於附收賑捐之農商部批]  
上海縣商會昨奉北京農商部批令爲懇請收回貨稅帶徴振捐成命由云呈悉當經本部據情轉咨財政部查核辦理兹准咨復内開查關稅附徴一成振捐係屬本部呈准通行之案前因各處商會間有誤會當於蒸日通電明爲解釋事關災振各商民應予體諒勉襄善舉現在外交團於海關附加一成振捐均己贊成定期實行在華商尢無反對之理咨請查照轉令各商會遵照原案辦理并准稅務處咨開查海關及海關兼管之五十里内常帶微往來各貨一成振捐一事准外交部函開現此項振捐進出口附加稅可展至三月一日完全實行開徵不再區分貨物出發日期之遲早等因除按照原函所開各節令關遵辦外咨請查照各等因到部查此事旣由財政部呈准通行并經與外交團商妥均己贊成復由稅務處呈明實行日期於一月二十八日奉大總統指令照准各在案該會商董等素明大義務各勉爲其難以襄善舉毋再固執成見爲要此批 
[急募賑欵之教育部電]  
江蘇省教育會接教育部電云查此次北五省旱災區域至廣政府以及中外人士業經恊力辦理冬賑現值續辦春賑爲時較久需欵愈多北京國際統一救災總會特發起全國急募賑欵大會决定二月二十至二十八日爲總募欵之期此項募欵意在使全國人通力合作我都育界中人尤應出爲提倡務請貴會速即聨絡各縣教育會就本地情形商定募欵方法届期舉行在教育行政人員及學校教職員自應量力捐助至各校學生倘能節省零費集腋成表則各人所出無多衆擎自見易舉且使對於災民唤起休戚相關之同情尤合教育旨趣切望從速辦理並即電覆范源廉部印江 
[阻止勤工儉學生赴法之布告]  
上海縣公署昨發布告云案奉教育廳胡徑代電開上海縣知事覽案奉江蘇省長養代電開頃准教育部巧電開據法京廖世功高魯等電請立即阻止各省勤工儉學生赴法等情應請貴省長迅行設法阻止等因准此除俟部咨到後再行飭知外合先電仰該廳長設法阻止等因奉此合亟電仰該知事遵照辦理等因奉此除令勸學所長遵照辦理外合行佈告仰有志赴法勤工儉學生一體遵照特此布告 
[寰球學生會消息]  
選舉董事　　球中國學生會董事向章任期一年每年春初奉行選舉一次凡爲該會會員均有選舉及被選舉權兹聞現適届任滿選舉之期該會業於本月五日分發選舉票與各會員并請於二十日前塡好寄還云 
　　代聘教員寰球中國學生會介紹部代桂省某校物色國文教員數理化教員各一席月薪自八十元至百元不等又贛省某中校託聘英文文學教員一席月薪甚優如有願應聘者可向該會介紹部接洽云 
[靑夜教育社成立會預誌]  
靑夜教育社係由靑年會夜校同志孫道孫姜維良余鵬卞毓英等及外界同志任矜蘋陶笑舫蘇守恒等二十餘人所發起其宗旨係維持己具成績之學校（即靑年會夜校學生會國民義務學校）聨絡各界熱心社會志士同作平民教育運動之先驅聞各界加入者甚衆現定於今日（十二日）下午三時假座上海公學開成立會云 
[城東女學籌賑會今日開始]  
城東女學學生團於隂曆本月初五六七三日下午演劇助賑己誌昨報兹聞該團經王一亭君贈流民圖一幅當塲懸掛苟捐欵得最多者贈之以作紀念又聞是三日門票祗售小洋三角云 
[茶業銀行上海分行之籌備]  
本埠自銀行盛行以來營業日見發逹兹有某鉅商在北京組設茶業銀行基本金一百萬兩現在上海設立分行於公共租界江西路聞經理係旅滬粤商董黄君副經理范君營業部主任張君刻己部署妥貼定於日内正式開幕云 
[鴻章紡織廠去年營業狀况]  
　　又袋角鴻章紡織染廠所出貨品原料純爲國産得各省歡迎現悉其疋頭一門計花紗線呢羅緞嗶嘰四種去年全年出口計有三千餘箱比較前年增多一千餘箱粗布斜紋出口約六千餘件絲光線四千小件皆内地布廠購去線毯全年出口約五百箱各貨統計銷路共有二百二十萬兩之譜現在該廠正在添建廠屋增購紡織染三種機器大加擴充云 
[家庭日新會開會紀]  
　　家庭日新會爲革除舊習起見去臘二十九日仍行開會是日爲高私圃君值主有教育界名人演說並唱國音留聲機器賓主盡歡而散現定十三號循開常會云 
[縣署函發衆院初選通告單]  
上海縣沈知事昨致各市鄉經董函云敬啓者查衆議院議員選舉法第三十二條内載初選監督應於初選期四十日以前頒發選舉通告等語兹查貴處共計選民幾人現己將通告單（即入場券）如數塡齊備函送上敬希查收轉給爲荷 
[北市米業團拜後之茶會]  
舊曆新正初三北市米行公會全體會員舉行團拜後開茶話會議决紅盤聞價頂高白米每石限九元倜金仍照舊章每石一角二分又初五日一律停斛一天爲各夥友補休息之期初六日起照常交易 
[江灣賽馬之火車乘客擁擠]  
淞滬鎭路以前昨兩日爲江灣賽馬之期於每日十二時起特開專車載運往返觀客適天氣晴明遊客極形擁擠每次車開幾無挿足之地綜計此兩天内所售車票較平常收入約增百分之四十五云 
[小輪渡載旅客]  
　　浦東洋涇港口之擺渡碼頭對岸即爲楊樹浦之油車碼頭近年以來洋涇鎭一帶之婦女渡浦往楊樹浦紗廠工作及碼頭勞工等問渡之人日漸衆多該處江面較闊潮水甚急渡船時遭傾覆兹有商民黄志鶴等鑒於行旅生命危險故特購置小輪一艘專爲拖駛渡船之用渡資仍照向章收取去臘己行駛多日行旅咸稱利便新正元旦停駛現定初六日行駛云 
[救濟婦孺會破獲拐案兩則]  
女拐匪陳周氏鎭江人年三十一歲拐略女子李平華常州人年十四歲乘通州輪船欲往北京爲救濟婦孺總會偵探陳少庭上船查見形跡可疑當即分别詢問所答絶不相符該匪見事敗露出鈔票五元賄陳並狡辯不是黑貨該探一面告知調查員余杏鏞一面用電話報告水警會同將該女匪陳周氏及被拐女子李平華二口一併解送檢廳嚴訊三面對質該女匪從狡賴由譚廳長飭押候判决又拐匪楊連山由靑島地方拐得十三歲女子李阿妺乘安星九船來滬圖賣中途爲該船買辦察出破綻當將該女扣留該拐匪乘間避匿時適救濟會探員虞占順到輪偵查立將楊匪緝獲連同該女送入會中諭飭函解地檢廳訊辦 
[航船在莊家涇被搶續誌]  
航船户陳德發去臘由紹興載運銀洋各物來滬於小除夕下午行至蘇州河莊家涇地方遇盜被刦銀洋當由該船户拿獲盜夥程榮生一名曁小刀二柄解由淞滬警察四區轉解警廳訊辦等情己誌昨報兹悉此案發生後徐廳長以失事地點在江蘇水警第一區第三隊管轄境内照章應送高昌廟水警第三隊訊辦昨將該盗程榮生一名並匪刀二柄傳同事主陳德發派警押送到隊當山隊長王齊良提程榮生研訊據供莊家涇人向爲摇船生意去臘二十九日下午有不識姓名之五人雇我船隻渡江言明渡資洋一角正在中途適遇來船致被坐船之五人躍上搶刦實非同黨係被誤拘盤詰良久堅不承認王隊長遂命暫押候究一面諭令事主船户陳德發迅將被刦鍉洋各物開單送核以便飭緝逸盜究辦 
[爆竹之禍]  
　　滬寗鐵路北寳山縣境彭王廟附近江北客民所居之草屋於前晚七時突兆焚如計燬草棚百餘間其起火原因聞係客民欵神燃放爆竹火星墜於屋面茅草之上致釀鉅禍云 
[空屋起火之可疑]  
補東花園石橋寗波人施春林所開之蓆子燈籠店内忽於昨晨三時許失愼當經三區崗警覺察急鳴警笛召集鄰崗巡警撞門入内救熄事後經該警等查騐該店大門鎖閉後門開放室内並無生財雜物亦無人住宿僅遺木材一綑火油箱一只火油狼箱滿地當查得該店主保有火陯銀五百兩情節可疑故將施拘解至署押候研訊核辦 
[相騐縊斃男屍]  
閘北漢中路西段平屋中昨有阜寗小工陳恤忠自縊而死事爲四區二分署查悉令飭二十七保十一圖地保瞿梅生投報上海地檢廳請騐旋由死者之兄陳恒鼎陳恒元等同投警署聲稱我弟陳恤忠實遭小工唐四羞辱因此氣忿出此下策要求拘唐伸雪檢廳委派張檢察員沈檢騐官等前往騐明陳恤忠委係自縊身死判令屍屬自行棺殮候示 
[仲萬餘驗係病斃]  
　　仲同坤之窰貨船在莊家涇相近被李進寳之油船撞沉仲以伊子萬餘當時被碰落河溺斃請求查究由水巡隊將李拘送地檢廳訊辦在案兹悉此案自發生以來仲將子屍攤李進寳舟中延不收殮並在廳迭次具禀要求爲子伸冤譚檢察長乃委派張檢察官沈檢騐員等詣莊家涇屍塲相騐當騐明仲萬餘委係因病而死塡明屍格判令屍父自行棺殮 
[皮匠戳傷師叔]  
皮匠吳光瑞住閘北龍家宅去年隂曆年底被師叔張廣祥借去大洋五元未還新正初二張又至吳處欲再借五元不遂將吳之棉袍穿去勒令以五元取　吳怒不可遏用皮刀戮傷張之腰臂等處上五區二分所警一併拘解司法科張送濟生醫院療治昨據該醫院報告張腰間所受刀傷約深寸餘勢顔危險不識能保性命否 
[禁閉新靑年社]  
法捕房總巡費沃禮君查悉法大馬路大自鳴鐘對門新靑年社邇在門市出售階級爭鬭到自由之路等書籍及畫報等物言激烈有違租界章程故於隂曆上年底諭令西探帶同包探等前往該社抄出前項書籍數本並將該社經理帶人捕房諭着交保候究昨日傳至法公堂先由西探上堂稟明前情詰之該經理供此項書籍實係根據他書繙作不知有違定章云云中西官判該經理罰洋五十元着即將店閉歇不准再開 
[伶人藝徒捲逃之追究]  
伶人侯德山譚永奎李德山延巴和律師在法公堂控稱前有錢茂林令伊子和尚至原告侯德山處拜侯爲師學習戲劇旋由侯將和尚轉拜譚李兩人爲師學習文戲不料和尚忽然逃逸並被捲去衣服現洋等物請求堂上向伊父錢茂林訊追被告錢茂林亦延郭蘭克律師代辯聲稱被告向在新加坡營業此次來申未久日前至原告處探望兒子始知失踪惟被告實不知和尚逃逸之事請求察核中西官判退去聽候展延二星期再行核奪 
[巧遇失女破獲拐案]  
虹口鴨綠路五百四十七號門牌沈伯錦家於去年十二月十四號被人將其六齡女兒招弟誘拐無踪直至本月六號沈妻徐氏外出遇見其女由廣東婦人梁盧氏挈領經過因即鳴捕將氏與女帶入捕房該氏供係向吕成華趙阿海及同鄉婦人梁鄧氏買來費身價銀六十六元捕頭立飭包探譚鳳池將吕等男婦三名查獲次晨解送公共公廨八由原告沈徐氏上堂訴明撞見其女情形並稱拐匪吕姓係同弄鄰居同來認識云云又由招弟上堂證明係吕成華以購買食品給伊爲山致被抱去等語質之被告供詞互相推諉而買主梁盧氏則稱該女係由鄧氏領來向買等語李襄讞核供商之英赫副領事以被告略誘罪己成立判吕押西牢四年趙與氏分别各押兩年梁慮氏從寛斥釋身價不追招弟交其母領回 
[妓院容留幼女之科罰]  
福建路久安里七百十五號門牌妓院内容留十三歲幼女陳阿毛學習彈唱經人函告捕房派令專查妓寮之中西兩捕往將阿毛及鴇婦陳范氏一併拘押本月三號晨解送公共公廨請究該　延律師代爲辯護經中西官質訊之下以陳范氏不應容留幼女違章判令罰洋十元充公陳阿毛發濟良所留養 
[夫婦訟案開審前之請求]  
　　婦人高蔣氏延律師在公共公廨呈其夫高際堂將伊抛棄請求斷離並追值價六萬餘金之奩資一案業己訂定二月十九號開審上星期四原告代表律師到堂請求以開審之期尚遠且不知被告届期能否到案要求先行給諭某紗廠將被告之股份禁止移動當經關讞員商之英包副領事判應照原告律師請求各節分别給諭飭遵 
[控告破壞名譽之傳訊]  
　　胡松濤在公共公廨呈控李伯賢登報破壞名譽請追損失洋五千元一案本月三號午後由陸襄　會同葡其副領事升座第四民庭傳訊首由原告代表律師陳述案情畢次據原吉胡松濤供稱在保衆保險公司執業被告係在南市開設藥店由我經手代伊向保衆保險銀三千兩後其店被焚經拍賣行估計值銀二千八百六十六兩餘該賠欵己由保業交與被告而被告亦己登報聲明並給我收據詎至七月間忽登報謂我吞没伊之保費一千零四十六兩懸賞百金緝拿其時我不但未逃且正與某藥房訂經理合同自被告登報後　藥房即向我悔約而我之保險生意亦因此大受損失云云被告之律師即向胡駁詰一過並詰據李伯賢供稱自店遭火後胡分三次交與我保衆賠欵一千九百五十四兩所登賠欵迅速之告白係該公司買辦鄧瑞人自行送登餘欵我屢向胡索均置之不理我乃向該公司調查由司賬榮受之向我說餘欵己早與胡一合豐莊期票胡己向該莊支丢故我控胡於城内審判廳判决我敗訴我即聲明不服一面上控於蘇州高等廳一面以胡避匿登報懸賞緝拿後由高廳將案平反判胡還我銀一千零四十六兩有判决書爲憑惟此項判决尚未請求執行等語中西官判候補傳鄧瑞人榮受之胡雲卿到案展期兩禮拜再訊 
[控告混售變壞蛋白之傳訊]  
美商新茂洋行在公共公廨呈訴同裕慶記蛋廠股東兼經理夏巨川將劣貨蛋白六十噸混售違背合同請追貨價並損失銀八萬四千六百四十兩一案本月三號午後由廨傳訊即經原告代表律師向該洋行西人奎斯得爾依詰據訴稱去年二月間向被告蛋廠定購蛋白六十噸訂有合同當付與定銀四萬兩五月二十九號交貨四十一桶十月二十二號貨始交齊我只付與貨銀六萬九千七百九十七兩並將蛋白提出十分之一化騐其内含有鉛質而貨又都變壞生蟲曾請化騐專家屈臣氏騐過乃將貨退還被告請追貨價及損失云云又由西人台特勞上堂證明該項蛋白伊亦騐過實己變壞生蟲不能適用云云旋由被告夏巨川之代表律師向以上兩人盤駁一過經李襄讞會同美丁副傾事判候展期續訊 
[詐欺取財判押年半]  
華安人壽保險公司在公共公廨刑事科狀訴太倉分公司己辭經理陸鑑如私收保費等情業由捕房將陸逮案訊據供認所收保費係與蘇州人姚友蘭分肥因判陸押候移提姚到案再訊在案本月四號捕房將姚緝獲連同陸併解至廨請究首由原告代表律師向證人陸定咸詰據供稱在華安公司爲稽查一月二十一號往太倉調查營業情形當有保户陸幹臣交來計銀四百二十九兩之繳納保費收條四紙陸並詢我此項收條是否上海總公司所出我乃詳細察閱知係僞造遂着手調查得確係被告所爲我即回滬報告公司起訴云云並由陸幹臣上堂證明被陸鑑如僞造收據騙去保費情形質之陸鑑如供稱我在太倉原籍組織華安分公司所墊開辦費向總公司索取不付因姚友蘭係公司稽查彼遂命我將陸幹臣所繳之保費移用收條兩張係姚交我轉交與陸幹臣當向陸幹臣收得洋二百三十元分與姚五十一元是實等語而姚對於被所供涉及伊之事完全否認且延律師到堂代辯經李襄讞核供商之英包副領事以姚訊無關係應即開釋陸鑑如詐欺取財行爲業經證寳判押西牢十八個月以儆 
[混用僞郵票之審訊]  
紹興人魏芷香因將僞造之郵票串同沈中德向郵局混用案發被捕解由公共公廨於本月三號繼續聞庭審訊先由原告中華郵務局之律師聲稱被告爲造中華氏國郵票與犯僞造國幣同一罪名應請按照新刑律第二百三十九條二百五十條懲辦科以二等以上有期徒刑云云並山郵務司代表西人司密斯上堂譯稱沈中德曾在郵局充當聽差三個月前將其辭退前月十三號沈代魏芷香來局向管理包件之王子良兜銷郵票允與王之利益王即報告與我而我曾囑王向其購買郵票計有五次費洋三百零七元均係照九折計算我所付之價皆屬鈔票票上有標記今捕房抄出之鈔票即係原物云云時包控范德孚遂　所抄之鈔票呈察又由王子良上堂聲稱向被告五次購買郵票末次我以郵票印花不明與直票不甚相符令被告將鋼模給閱被告立即允許並言准將銅糢携至大中旅館八十四號房内與我閱看故我遂報捕將被告拘究云云中西官訊至此判魏沈兩被告還押展期再訊 
[鎢砂與樟腦所有權之宣判]  
陳繼茂自向曾際芳騙取價值五千兩之鎢砂二十五噸存於南市瑞豐懋南貨棧又向愼記號　取樟腦一百零三桶售於隆茂洋行之後遂宣告破産經兩債權者控由公共公廨將陳逮案訊明詐欺取財屬實判押西牢八個月至對於貨物所有權問題各造律師亦曾到廨辯論諭候核供宣判等情均誌本報本月三號由開讞員會同英包副領事升座宣佈判詞曰鎢砂應發交曾際芳領去樟腦尾價應判原告愼記向隆茂洋行　權收回 
[串騙飾物案之覆訊]  
百興洋行前延普業梅律師代表投法公堂控馬雲峰子候串通在逃之資源洋貨號主夏資生騙取巨價之珍珠鑽石求究一案昨又傳訊先據原告律師聲稱今查得資源號因　押欵糾葛經某律師具控英公堂缺席判决將資源啓封生財拍賣在案惟該號所拍之餘銀可否請堂上着令轉送貴公堂候核現由原告察得鴻濟當内收質之物實係原告被騙之物尚有合記益康兩當興可否准予原告前往查看以明眞相等語中西讞員會商之下判准予派探協同原告前往查看飾物一面函致英公廨將拍得之銀移送法公堂聽候核奪 
[經理虧欵潛逃之查獲]  
天津路二百零七號門牌某鈕扣號經理嘉定人蘇叔衡衡俞仲隸用空該號賬洋九百元而逃被號主報由捕房將蘇查獲本月七號晨解送公共公廨請究經關讞員會同英包副領事畧訊一過判蘇押候下禮拜一再訊 
[私接電燈線之懲罰]  
楊樹浦韜朋路四百十七號門牌之荳腐店原係費錫如所開三年之前盤與葛火泉繼續營業詎葛於去年十二月十六起至本年一月十號止將店中所裝電燈線私自接於隔壁弄内以減電氣事爲工部局電氣處西人查出因不知費己將店盤頂故控費偷魗於公共公廨經費供明前情判費開釋葛交一百元人洋並保展期再訊等情己誌前報本月四號晨由廨續訊工部局派代表律師到案請求對於被告從嚴懲辦質之葛供電線接至隔壁及自己所用之電氣越過火表等事均係隔壁肉店主在我處賭博時指使我爲我實不知此事之利害求宥等語陸襄讞核供商之英赫副領事以葛不應作弊科罰洋二百元充公無力改押西牢一個月不儆 
[破獲烟賭窟]  
　　廣東人王金泰因糾同賭徒張海吳振周雲子歐意梁鼎友常生陸阿林郎濤梁金仁羅本王生鄭生羅子卿胡昌黎童志炳梁英鄭江梁阿英王羊恒王喜等在吳淞路一千四百九十七號門牌星内聚賭廣東竹牌並私設烟具容人開燈吃食鴉片烟違章被虹口閔行路捕房捕頭麥根泉訪悉率同一百十二號三道頭西捕九百三十八號華捕等往將以上二十二名連同烟賭具賭洋一併帶入捕房略詰口供一過飭將爲首之王金泰收押餘人有洋存洋十元保出無洋押候解送公堂訊究 
[私售鴉片煙]  
　　潮州人廖阿榮廖寳榮吳桂生因在提　橋華記路七百九十一號門牌星内蔣紅土和料子煮成鴉片烟膏秘密售賣被滙山捕房華探目金福壽偵知稟明捕頭協同西探目柏生往將兩廖與吳一併拘獲抄出申大榮記號之賬簿多本以及烟膏一缸又數十小盒並各種烟具烟盒帶回捕房收押候解公堂訊懲 
　　無賴陳阿二因在楊樹浦路西絞績里一百二十八號門牌屋内私設炳具招引連康金標李金洲等開燈吃食鴉片烟違章被探程明德查見以陳不應故違禁令將陳與連康等一併拘獲連同烟具帶入捕房押候解廨訊究 
[身藏煙土之薄罰]  
廣東人江大身藏鴉片烟土一包經過山西路被一千二百零四號五百六十一號兩華捕查出拘入捕房押至本月七號晨解由公共公廨中西官質訊之下判江罰洋五元充公烟土送關焚　 
[攫取金挖耳]  
黄和尚於六號在南京路攫取婦人孫顧氏之金挖耳一支圖逃被探顧阿根追獲人贜帶入捕房押至次晨解由公共公廨中西官質訊之下判黄還押　查明有無另案再行解究 
[誌謝]  
　　昨承五洲藥房惠贈月份牌十張又南洋烟草公司惠贈五彩美女月份牌八張又開明公司惠贈新舞台觀劇劵四紙又大世界惠贈正月份游劵十五紙又中華書局惠贈九十五期英文週報一册又吳縣第一學區教育會惠贈教育鏡一册誌此併謝 
雜評二 
[紀念（訥）]  
　　今日以全國言之爲南北統一共和之紀念日以上海一部分言之亦可謂吳淞商埠局開幕之紀念日統一共和爲全國大事吳淞開埠爲上海大事皆足以留人心之紀念而不忘者也 
然所謂統一共和實際上與此四字相反民國己經十年而不統一六共和如故且所謂統一共和紀念者即紀念此清廷遜位之日也然而民國政府方將起用張勲方且派禮官向宣統賀年對於清廷若不勝其依戀者是故政府對此清廷遜位之感想如何非國人所能知而國人對此紀念則愈抱悲觀矣 
吳淞商埠局爲發展上海商業所繫將來成效如何雖未可知而在今日發軔之初則人人抱有無窮之希望故對此開幕之紀念日不得不作樂觀想也 
公布欄 
[上海地方檢察廳]  
　　批示沈鴻秀狀悉本案己由本廳提起控訴矣仰即知照此批姜老狀悉准予撤銷但此案業由本廳提起控訴仰即知照此批喬守松狀悉業己送豫審候送審判廳核辦此批周王氏狀悉候傳訊此批林阿呌狀悉本案旣據訴稱在審廳涉訟有案逕向該廳皇催馬張氏等到案訊明可也如果有刑事嫌疑發生自能移送過廳核辦毋得率請提究此批董任氏等狀悉仰即來廳候訊此批徐王氏狀悉查此案業經本廳批駁原無撤　之必要兹旣呈遞撤銷狀前來應即准予附卷此批陳賢卿狀悉着即來　訊明再行核辯此批以上二月三日 
　　批示　黄漢中狀悉仰即補具上訴理由書以便申送此批王張氏狀悉所訴是否屬實殊雖懸揣仰即來　訊明核辦此批俞阿狗狀悉候再偵查毋　此批鄭唐氏狀悉素貞旣爲該氏之家屬應盡監督扶養之義務何得輕言脫　其關係所請着毋庸議此批促同興狀悉爾姪仲萬餘抱病在船於船沉没後越二日因驚身死業經爾胞兄仲同坤供明在卷是爾姪之死與李進保無巷關係自無蒞騐之必要來狀忽稱爾姪落水身死請求檢騐是爾姪之死究係病故抑係　斃與人罪刑顯有出入應候騐明究辦此批仲同坤狀悉候偵查明確再行核辦此批陳傑狀悉候偵查明確再行核辦此批嚴蕭氏狀悉所稱情形核與律載易科條件不符不能照准此批朱文彬狀悉卽送控訴審核辦此批張榮志狀悉准予上訴仰於三日内補與理由書以便送審此批張倪氏狀悉准予上訴仰於三日内補具理由書以便檢送控訴審核辦此批以上二月四日 
　　批示朱陳氏狀悉爾子朱江郎業經當庭騐明并無傷痕果其内部被楊小炳　傷應於隂曆十一月二日即行告訴　無遲延至今之理所訴　有不實應予駁斥此批沈根發狀悉爾之墳墓未被發掘遽向本廳告訴殊　荒謬兹旣狀請撤銷前來自　照准此批張靈志上訴由書曁委任狀均悉仰　控訴審核辦此批喬守松狀悉本案己付預審矣　轉送同級審判　核辦此批余和根狀悉查奚各人迄到案顯有别情未經　明之前自雖將陳二寳等准予保釋　斥此批邪耀庭狀悉查本年一月十三日判决現由内載被告邢　庭究　有無爲造方單及詐財情事己難證實未便使負刑事責任等語是因證據不充分而宣告無罪並非謂該民毫無　擬該案曾經本廳及審廳研訊郭金祥實不知情即邪唐生等是否有犯罪行爲非何　閣到案無從核辦兹何吟閣旣查傳無着所請應毋庸議此批石阿堂等狀悉旣據爾等抛棄上訴俟執行期滿即釋此批以上二月五日 
批示朱榮發狀悉准予上訴仰於七日内補具理由書以便　送控訴審核辦此批曹揚炳等狀悉案己判决仰即知照此批周寳　等狀悉准予上訴仰於三日内補具理由書以便呈送江蘇高等檢察廳核轉此批鄭五所訴如果　實仰自來廳騐　再奪此批以上三月七日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
隂曆新年號二 
[演講痛感錄（二）] [  張舍我]  
坐汽車坐馬車的原因一半由於出風頭一半由於迷信喜神方中國的迷信不破際中國的許多惡俗不能改革 
舊新年裡不許說死和不吉利的話見了人總說恭喜發財然而死的到底要死貧窮倒霉的究竟貧窮倒霉我們爲什麽只要在嘴上說好呢 
昨天晚上家家接財神家家想接着財神我聽說財神有五個在中國的只有一個中國人有四萬萬以八人作一家計有五千萬家不知呌財神到那一家好或說隂曆去年上海商家虧倒的不少想是爲了没有接到財神的緣故 
過新年的日子和過平常的日子有什麽分别豈不是樣是二十四點鐘嗎一天三餐嗎爲什麽新年喪一定要穿新衣服呢爲什麽要忍民痛負了債去添置新衣服呢俗語說得好新年依是舊年人何必衣衫籟籟新 
銀錢豈不是不容易到手的嗎爲什麽要把在三百六十天襄辛辛苦苦弄到手的錢在新年喪浪費濫用賭博輸去 
光隂豈不是寳貴的嗎新年裏的光隂豈不是和平常一樣寳貴的嗎爲什麽你要浪費你新年喪的光隂聲色賭博日夜無度還要傷害你有用的軀魄和心志 
閒話 
[靑春記] [  鴛鶵]  
　　試下令曰禁隂曆一陽曆此無異使習於晏睡之人自此黎明即起似易而實至難也故吾亦不欲深責隂曆新年之紛紛者耳兹叙一家值新年均作此等景象廣廳上燒燭如臂香氣鬱勃力欲排出雕橲　以外陳設華燦然置而不坐不審主人之何意惟巨屏之鸞鏡靜自弄光而己廳前後均矮蜒之高廊但有數臧獲往來走動廳後力誔左置花窖然惟梅花以幽媚之姿婀娜於寒　動蕩中若彼牆隂之松柯流翠如波直如健士之伴靜女矣使有人偶然到此必以爲春之爲春即遇之於此其上畫樓相倚樓裏當牕之人方事梳洗髻己成於傭手但自傅澤其玉容而費時己一時餘矣其未婚夫所贈之鑽指環陳於紅絨之盒盒啓發光上射其秀目旁坐老婦人祖母也方倚爐　其孫女之妝鼻中脂馨粉咮心至寗樂𨺗一念起覺某年新年未出閨也亦嘗與人家鬭時妝人皆曰美甚髣　即今日之彼也己而年遇新年年年如此而傭婢見稱不期越若干年而一易小姐也而奶奶矣奶奶也而太太矣今竟爲老太太矣而年來之新年不復能認眞理妝矣試强爲塗抹我豈妖歟思至此覺對面如花之彼亦立己幻化爲己狀於是微歎恨靑春之無恩情尤薄於蕩子何世人任其搬弄而不可逃耶孫女方端相鏡中寸心驕愛極方罷自戀而取其祖母之戀仰首忽見祖母顔色怖極乃亦大怖方欲舉問俄婢子報王家小姐以汽車來小姐來迎也於是可愛之笑語互相接老祖母亦齲齒笑 
說笑 
[新年新笑話] [  徐半梅]  
　　半身照三家村張阿狗的兒子去年年天到上海在電車公司做賣票新年裏在大馬路某照相館拍一張半身照寄到家喪他母親一見頓時大哭呌道老頭子你看爲什麽要他去做電車上賣票不是比死還苦麽張阿狗驚問何事老太婆揩着眼涙說你看啊兩隻脚己經被電車軋去咧 
蒲包某鎭上布店裏小開元旦日見朋友到家裏替他父親賀年說恭喜恭喜發財發財祝頌你今年店裏生意大好貨色　得干干凈凈再睜望你連自己要用也不　只好去買綢緞來代　他父親聽得很喜歡朋友去後就對兒子說你新年裏見人總得也要像他那麽會說好話第二天兒子趕到茶館裏遇見棺材店裏老班他就說恭喜恭喜發財廢財祝頌你今年店裏生意　好貨色　得王干凈凈此時茶　裏的人己經就要　他他再向棺材店老班說盼望你連自己要用也不够貝好去買蒲包來代替 
遊戲 
[新年游戲法] [  鏡鑫]  
穀商此乃一種紙牌之遊戲盛行於美國四年之間印至六十三版紙牌分小麥大麥玉蜀忝棵麥燕麥稻草糠七組七人用時適足不及七人則减去紙牌組數每組丸張其紙牌之面如左 
小麥一百分大麥八十五分玉蜀七十五分果麥七十分燕麥六十分稻草五十分糠四十分即小麥一組可得一百分大麥一組可得八十五分餘可類推用時先以紙牌混亂然後配與衆人各人暗檢所得之九張牌以同組者聚於一處擇其中張數之最多者爲取勝之具但須九張全成同組之物始能取勝故以其他無用者與他人交换其交换之法設如僅餘三張則呼曰三三三餘二張曰二二二與人交换交换之後以有用者（與最多者同組之物）留之無用者再呼二二二等以交换萬一僅剩一張則呼一一一而完成之若一組完成則呼小麥小麥或大麥小麥是爲一勝負於是再混亂紙牌而行第二次如斯行數次後以速逹五百分者爲勝若有悞呼或違犯規則等事當罰去二十分 
修辭練習會衆人圍聚一桌第一席之甲心中暗思一物乃謂乙曰余所思之物當作何狀乙曰若花甲乃問丙丙曰若燈籠甲乃問丁丁曰若鐘乃問戊戊曰若星乃問己己曰若雨甲曰余所思之物乃月也月何以如花乙曰月與花均爲人玩賞　　恭賀新禧 
己过新年何用再拜舊新年之新希望（二）圖 
之物故花與月相似乃問丙曰月何以如燈籠丙曰二者皆晝没夜出者也乃問丁曰月何以如鐘丁曰我不能答願受罰乃問戊曰月何以如星戊曰皆夜能發光也乃問己曰月何以如雨己曰因其能增水也餘可類推 
　　花競爭製梅杏桃柳榴藤牡丹蕃薇茉莉荷鳳仙菊山茶芙蓉水仙蘭等十六種紙牌每種四張共六十四張將全數混亂而分與衆人甲任取一張置自己之前正面向上乙丙丁等亦各出一張於自己之前但須注意若所四者有種類相同則拍桌一下而迅速取彼之紙牌速者占勝人數無一定今試以四人言之設甲爲杏乙爲荷丙爲菊丁爲柳種類皆異不能競爭次甲再如法出一張置於杏之上設如爲牡丹乙亦出一張置荷之上設如爲芙蓉丙出山茶丁亦出牡丹於是甲丁二人速拍桌一下而奪取遲拍者之紙牌一疊（若甲奪丁則丁之一疊爲牡丹及柳丁奪甲則甲之一疊爲牡丹及杏）爲自己之所有 
聽歌 
[淅年樂] [  楓隠]  
　　喔喔喔雞聲啼出新年樂民國新年十度過今年樂勝去年樂雞鳴狗盜黨勢衰禍國無復部安福偷雞摸狗貪吏黜賣國不出曹章陸販米蛙蟲都戢影矮脚雌鷄難鼓腹彩票公司盡關門偷鷄蝕米歎不作始信晨鷄旣唱大地放光明吾儕何庸眉愁與額蹙 
喔喔喔鷄聲啼出統一樂民國分裂己多年今年當可罷逐鹿非法政府旣取消鷄毛將官難作惡非常國會也閉幕季郈鷄鬭不復作爲鷄口勿爲牛後外交勝利可預卜守鷄廉勿肆狼貪貪官污吏難立足始知雄鷄一聲國勢即振興吾儕何必涕流與涙落 
喔喔喔馨　　出　　　民國　歳起閱　今年　　　　　　　勢力弩末成　　得失何須逐政客挑撥伎倆窮鷄　除　難再啄南北一家若　　鷄鳴交警對外族五族同胞如友生聞鷄起聲互攻錯乃知　蓮昌明國洷隨之轉吾儕可卜衣豐而食足 
喔喔喔鷄聲啼出民治樂民國名存實久失今年民權當恢復鷄皮三少老秋娘不若去歳風頭足鷄窠小兒舊官僚自今以始束高閣三更燈火五更雞學子莘莘勤誦讀五鷄二彘勿失時老安少懷遂事畜始識雞德當陽郅治信可期吾儕始得自由與幸福 
團拜 
[歸矣（二）] [  碧梧]  
　　淑斜睨之而微笑曰爾旣述明所以吾又奚敢苛責今者君旣歸來當謀所以快樂之道况值此新年尤不可不謀所以慶賀之鵑曰小别重逢事殊可慶但此隂曆新年實爲古代之遺跡吾人方當鏟除之更何慶賀之有淑曰此言固當但數千年之習慣匪可朝夕改革者吾人亦不妨從俗稍事點綴也鵑曰然則若何淑曰吾先飲爾以酒爲爾洗塵藉祝新年幸福於是即呼　　理酒器鵑淑相向坐作情話且進旨酒不知玉顔之己酡鵑更乘興挾淑游公園挽臂閒行意殊自得忽聞有歌聲隨風吹來循聲以尋見園之南有一巨楓隠約之歌聲似即自其後出也[  楃隠續]  
　　歌聲至清脆可聽鵑淑亟前靜聆之聞其歌曰新年樂樂如何處處高聲唱國歌回頭若向東方望可恨那東人無禮侵畧我錦繡山河新年樂樂如何屠蘇暢飲醉顔酡回頭若向南方望可怕那硝烟彈雨爲何故遍地干戈新年樂樂如何弟兄拍手笑呵呵回頭若向西方望可怪那漢回相戰說甚麽五族共和新年樂樂如何一家團聚幸福多回頭若向北方望可憐那飢民千萬好一似蜂蟻無窠鵑曰歌詞雖俗而意至沈痛可取也容我往視其人即至楓樹次見樹後立一少女年可十二三明麗殊可喜淑曰吾道爲誰乃鄰家娟妹無怪歌聲之清脆也此歌誰授汝者娟曰吾自編之淑曰妹善編歌耶天亶聰明至可愛己[  天亶續]  
娟曰偶學掉文姊毋過獎淑曰妹年尚幼稚何若是多感而成此歌耶娟曰是亦有說日昨吾母以新年故携吾往觀劇劇名中國情節精警動人演者亦頗能盡職描摹中國荒亂之情形刻劃國人昏聵之狀况淋漓盡致大足感人吾歸後中心如梗莫能釋然乃信口成此歌而歌於此不期爲姊所聞鵑挿言曰善哉此女痛哉此歌當令吾國人人歌之使知此隂曆新年本無慶賀之必要而起視四方尤不能不悲從中來也（終） 
聚餐 
[新年食譜（二）] [  觀欽]  
　　（四）討取口彩吳俗一届歳朝拘忌至多忌啜粥忌以茶沃飯飯畢忌說吃完必易其辭曰吃好至於一飲一食在在均討口彩故俗有年初一吃一塊肉年紀活到九十六之說家人歸子歳朝行相見禮以百果相授受各道吉利語餉以瓜子曰開口和合餉以花生曰長生不老餉以靑豆曰親親熱熱餉以蓮子桂圓曰連富連貴 
（五）夢想元寳排日飲春酒以隔歳所儲之肴羹果蔬餉客名曰年東雞卵猪爪蛤蜊龍蝦均美其名曰元寳實則與元寳殊弗肖也每逢歳首温暖種種元寳易起酸化作用食之有礙衞生故新正之病人泰半都由元寳作崇習俗之無謂可慨見矣惟茶坊以橄欖佐茗名曰元寳茶咮清且澀久而彌甘名稱雖俗咮尚可口聞桂林新年風俗賀者至門主人餉客以檳榔曰請用元寳客辭不受則曰存庫存庫觀此則橄攬以外又多一種元寳矣彭蕭九桂林竹枝詞云相逢一揖道寒温隨例新年賀到門送個檳榔當元寳笑他猶說庫中存 
談屑 
[新年可弔] [  鵑]  
　　新年曷爲而可弔弔吾人因新年之來而又增一歳也增此一歳即與死引近一步更歷若干新年則玄　者霜而墓木拱矣吾故曰新年可弔也 
鳴呼白日堂堂去如逝水彼顚倒於金迷紙醉中者方懵然岡覺不作頽喪語誰復知駒光之易逝哉 
 
 
 

Page 15

 
 
   
 
 

Page 16

 
 
常識 
[本增刋二次修正投稿節則]  
（一）投稿本增刊者其材料除衞生道德法制經濟四項外特增維錄一項仍以有關常識者爲限其有語涉攻　個人者恕不登載 
（一）投稿者每篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辦認者佳搆亦從割愛 
（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可即向本館取酬其取酬時之署名蓋章須與投稿時同（一）投稿者如不願取酬或不願將所署之名發表者請于原稿註明附函恕不作答 
（一）投稿登載時本增刊得酌量增删其字句（一）投稿不登載者原稿恕不發還 
（一）凡投挿盡稿須用鋼筆或毛筆洋紙墨繪大小不拘畫法須整潔錄後酌酬惟得增減潤　　飾或不用原稿另紙重繪註明原名 
常評 
[勤儉] [  漸]  
　　勤儉二字爲我國自古以來相傳之美德然儉而不勤往往流於苟簡爲進化之障觀今日社會之情狀貧者猶有儉風而大都惰而致困之則不勤之故也富者或因勤而得良果矣而旣富之後又不免喪其儉德則不學之故也 
且今人勤儉之觀念亦有與古異者書稱克勤於邦克儉於家如禹之八年在外過門不入卑宫室而盡力溝洫蓋急公忘私其所謂勤於邦者即爲國服務之意也今之所謂勤者亦不過勤於其家而己矣故儉之觀念古今無不同面勤之觀念則古廣而今狹 
吾願我國人善保其勤儉之美德而服膺勤於邦儉於家之古訓則養成經濟之實力以經營公共之事業東方人亦不至終後於西方人也 
經濟 
[論農業與工商之關係及墾荒法] [  澄之]  
吾國土地之肥沃人民之繁衆足以甲全球而國窮民困反不若瘠土國之富强者何也在不研究農業耳夫道無列樹野塲若棄在古代尚足以亡國矧在二十世紀中文化隆盛之時哉吾國荒地之多世界恐無甚匹倘吾民不早自勤墾者則他人必將起而代之此非危詞聳聽要知今日世界交通商戰劇烈時代非求經濟發逹不足與人抗衡斷不能如前之閉關自守也 
欲求經濟發逹首在工商然工司造作商司販賣其原料等物則均取給於農原料旣足然後可以製作販賣否是則工商雖多不能完全自立權利仍是外溢故吾人當此工商萌芽之時亟宜提倡農業以培其本庶可使工商永立於不拔之境矣 
　　研究農業當從墾荒入手數年來辦此者己不乏人然皆規模宏大手續繁多非個人及小本公司所可法故述簡便農墾法二則於後專爲個人及小本公司設想似較爲普及云（一）獨墾法個人有荒地兩畝用人工挖去荆棘石塊深耕數次先種萆蔴子或芝蔴一年使地成熟再種各種菓樹（無一定種子當視其地土之宜）六十株（就大者而論樹本小者照加）更種落花生於其下（因其不畏隂濕且不消耗地力）如此每年約收花生十擔每擔約價七元當得七十元作爲工作肥料等費己自有餘三年後樹本且大可減種花生以培地力七年至十年後樹己完全長大生果更不需種花生再過十年樹漸老必更植新樹候其長大則將老樹伐去此爲第一期墾荒法若二次三次經歷旣深當謀别法不必守此繩墨也 
（二）合墾法一人之力量有限衆人之思想無窮凡事皆當合羣農墾何獨不然今述合墾法例如一村中有農民三百户冬令無事每户出一元人工十工合成三百元人工三千工以每工墾地一方步而論當得三千方步（即十二畝五分）復有資本三百元以作購選種子及肥料之用行之一年則可獲利爲歳旣久利益更大誠最簡便之良法也凡我農民曷不倣行之（乙種酬） 
衞生 
[興辦各地自來水芻議] [  顧亦愷]  
中國除北京天津上海等交通大埠外均以井水河水供飲料與洗濯之用考井水爲滲透地層之地下流水河水爲瀉過河岸之地面流水所有污穢物質衝洗溶解於内若以顯微鏡察之即見有無數細菌行動不己菌之多少視其來源地之清潔程度而異城内各處井水河水更不能用余家居蘇城每見上午八時許河旁淘米汰菜與洗糞桶及其他污物同時舉行河水臭味觸鼻色黑如墨腐木爛草浮於其上一至夏日瓜皮死犬順流而過此種污濁不堪之河水飲之其結果可想而知矣兹述自來水之要點及其價值如下 
（一）自來水以沙石濾清其來源離城較遠水中無污垢存在作飲料頗爲適宜 
（二）自來水裝置龍頭極爲靈便可衝洗厠所注入隂溝免有糞臭 
（三）凡製糖所洗衣作漂染坊沐浴室等需水甚多裝設自來水後可節省挑水人工 
（四）自來水水塔甚高救火頗爲得力沿街設置隨時使用不致有大火災房屋保險費因之可以減短 
（五）高大樓房中裝置水管可免携水之苦 
（六）自來水更可造噴泉游戲場中廣用之 
此外尚有灑馬路製膠泥灌花木等用途旣省力又省時然則自來水之設辦豈可緩哉（乙種酬） 
靑年常識 
[怎麽樣才能够成功一個良好的學生呢] [  樹卿]  
有許多的學生以爲來到學校裏讀書能夠考得一個第一或是得一個品學兼優的獎憑就以爲吾的學問是實在好得了不得了也不愧爲一個良好的學生了其實那考第一同得獎憑固然是狠榮譽的事情然而要知道這兩樣東西是不能夠代表眞正學問的是靠不住的並且也不能夠證明我們是一個良好的學生的那末這考第一與得獎憑旣不足憑要怎麽樣才能夠成功一個良好的學生呢那末看了下列的幾條就可以曉得了 
（一）不做分數奴隸我往年讀書的時候常見有一種學生對於教職員所批的分數時常不滿意不是嫌少就是嫌不公平因此常有彼此鬧閒氣的或者是竟因此而發生意感的試思我們來到學校裏是爲注眞正的學問而來的不是爲求分數而來的若是過於斤斤的計較未免要失掉了自己的資格况且這區區分數是不能代表學問的優劣的何以故呢？　如以國文而言同樣一篇作文在乙先生處確批一個甲等在甲先生處反到批個丁等那末你將如何去定他的優劣呢？由此觀之就可以明白這分數是靠不住的了是不能代表眞正學問的了所以這分數奴隸是萬萬不可去做的 
（二）不嫉妒這個劣點是人所難免的在學生的時代是尤其顯著的往往乙生看見甲生的學問比較自己好些就不免生了嫉妒心必要想法去破壞他須知人有所長是人家用功得來的我不如人是因我自己不用功的緣故才弄到這步田地不去怨自己反去嫉妒人家豈不可笑嗎然而這種人大半是分數奴隸居多假若能將分數思想去掉那嫉妒心也就隨之消滅了 
（三）不驕傲此等學生要可分爲兩種一種是因學問好而驕的一種是因富貴而驕的前一種尚有可原因其有可驕之處然此種究易改掉後一種則不然平時氣燄逼人一呼百應以爲我是大少爺所以開口無非就是什麽混賬忘八蛋等語居家如此到校亦然要知道學校乃公共之讀書的地方不是你一個人擺架子的地方况且少爺二字人人可稱不是爲你特備的也不見得怎樣希奇豈可就因此而驕呢 
（四）不欺侮同學這種心思一半是因著驕傲而來的一半是因著地點上的關係或是省分的關係前者是在家時驕傲慣了所以到了校裹看見同學中有不如他的於是乎終日奔走無非為子孫謀福利起見淂着賢婦賢妻的頭銜便是苦死也甘心下事君吳等 
就來欺侮他人藉以爲樂後者也是數見不鮮的往往有此地此省的學生到他處去讀書或是他處他省的學生到此地來讀書全是不免受當地人的欺侮的這種事是極不正當的行爲而且非常可恥古語說的好一四海之内皆兄弟也」旣然四海皆兄弟難道說我們朝夕聚首的同學不比較那四海之人更爲親近嗎？旣然是格外親近那麽就不應該彼此欺侮人我記得有一句格言說是一敬人者人恒敬之」我今將他改换幾個字就是一欺人者人亦欺之」此與佛學上所說的「天理循環報施不爽」一句話是一個樣兒的意味望諸君細思之 
以上四條不過僅就其淺近易犯者而言他若不倚賴不奢華等等實在是書不勝書我深望我們一般靑年學生將以上四條細細思之再問問自己的良心究竟是有没有有則改之無則加勉庶幾乎才可以成功一個良好的學生（乙種酬 
 
[自貶人格甘作牛馬]  
工業常識 
[漂白粉之製造及其功用] [  陸補森]  
漂白粉爲工藝上所不能少者也其功用之大不勝枚舉棉與蔴之原色皆非純白而略帶黄色用漂白粉漂之遂覺光潔可愛各種之白紙亦必由漂白粉漂過方得純白色漂白粉又可用以毒殺水中之微生虫夫人之患傷寒等症皆由於飮水不潔水中含微生虫之故也世界各國於通都大邑皆有自來水廠凡各户所用之水先經廠中調鍊其法加數分漂白粉於水中但不能多加而有一定之數每一百萬咖倫置二十磅之漂白粉因粉内亦含毒質也 
漂白粉之造法可用潮濕之石灰通以㲶氣（Ｃhlorine）氤氣乃由鹽强水化成者造粉之房俱以磚爲之平均長十三尺闊七尺底板鋪以火磚或瀝靑（Ａsphalt以乾凈之石灰平鋪於上然後將㲶氣引痄入内石灰則吸入㲶氣成漂白粉焉若房内己變爲最綠之色不再引進必俟數小時後視其尚能吸氣與否如其色漸淡則再進氤氣如至十二小時後而色仍不變則知諸石灰咸變成爲完全之漂白粉矣製成之漂白粉其色純白若令其露出於空氣之中則吸入空氣内之濕氣與炭　氣（ＣarbonＤiokide）因此化分而變壞是故當常置於密塞之瓶中儲藏不見日光而地形乾燥之處則耐久不壤查漂白粉最佳者應純白而氣味最濃間有成塊者其塊壓碎與粉相同如仍含有石灰性者則其質不佳用户最當注意者也 
漂法不一例如漂棉絮第一步將其浸入於滷汁鹽水（Ａlkali）洗去棉絮中所含各種脂膏及污穢第二步將此洗淨之棉絮放入於淡薄漂白粉水中數小時不可用太濃之水因其性烈所漂之物質恐受損害第三步由漂白粉水中提出浸於淡薄之酸水中（ＤiluteＡcid）消溶其剩餘之漂白粉如是則所漂之物尤覺淨白焉（乙種酬） 
家庭常識 
[哺乳須知] [  瑜如女士]  
嬰兒在初生九月中最合宜的食物便是他母親的乳汁每日哺乳次數除初生的時節可以略多外餘時哺乳須有一定時間大概嬰兒初離母胎的幾天中渴甚於餓故可常喂淨温開水以解其渴如牛乳等流動食物易招危險萬不可喂兒生三月爲母的即當規定哺乳次數大約日間每隔二小時喂一次夜間則隔四小時喂一次至三月以後日間可隔三小時喂一次夜間喂乳一次己足總之哺乳切忌次數太多而無定時如照行上述的適當方法嬰兒體重並不加增那傳是母乳的滋養料不足可用牛乳和母乳相間哺之又爲母的在月經期内妊娠期中立當停止哺乳代以牛奶至哺乳時間應如何規定須體察嬰兒的胃納能完全消化否胃中己空虚否胃有休息的時間否所以兒生第一月最妙每日自上午七時起至夜間十一時止平均隔兩小時喂乳一次再在三點鐘的時候喂乳一次如是至明晨七點鐘胃可以有四小時的休息與嬰兒最爲適宜倘在哺乳時間嬰兒酣眠未醒可暫勿哺若未到適當時間嬰兒偶有啼哭此恐並非饑餓索食故當檢查他局部或全身有不適意的地處否譬如遺溺足冷皆足使嬰兒生不快的感覺又如熱天兒易口渴亦易啼哭若用凈温開水時時喂他便無此慮今爲便於閱者參攷起見將哺乳時間和其次數列表在下表中（日）（夜）兩項係指每隔幾小時哺乳一次而言請閱者注意 
嬰兒年齡　　日　　　　　　　　夜　　　一天哺 
　　　　　　　　　　　　　　　　　　　乳次數 
初生至三月　二小時至二小時半　四小時　十或八次 
三月至六月　二小時半至三小時　四小時　八或七次 
六月至九月　三小時　　　　　　八小時　六次 
九月至週歳　三小時半至四小時　九小時　五次 
（乙種酬） 
 
 
