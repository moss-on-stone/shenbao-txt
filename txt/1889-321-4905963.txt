# 1889 - 321 - 4905963

 

Page 1

 
 
[起解振欵] [  申報館恊振所拜啓]  
　　本舘恊振所前解浙賑英洋二千元昨因嚴佑之明經自東省南旋開辦蘇賑本舘復解出規銀二千兩棉衣五十件聖散子六百服會入第一批蘇賑内帶去從此兩省並辦深恐來欵不多勢必顧此失彼惟乞諸大善長憫彼災黎源源接濟俾本舘不至爲無米之炊兩省之災民幸甚本舘幸甚 
[墨寳求沽] [  申報館恊振所謹啓]  
　　申左夢畹生黃君式權弱冠卽喜作八分書濳心十五六年頗足登漢人之堂而嚌其胾顧當代僅賞其詩文之精妙鮮有知其能染翰　　者近以江浙災民嗷嗷待哺因用上品宣城扇料紙及各色仿古談箋書成七言楹聯十副送交本舘恊賑所售錢以佽賑捐每副連紙價僅收　洋半元非自貶聲名也實欲使從速　罄耳所望諸君子惠臨賞鑒隨意購歸旣堪增堂宇之輝又可拯飢寒之若眼前功德夫亦何憚而不爲耶謹綴蕪祠以代喤引 
[曹倉分惠] [  申報館恊振所謹啓]  
　　昨承江東隱裔以初印藝文備覽全部託爲覔售以充江浙賑需困類磬懸惟憫翳桑之餓饑堪字煑聊分輯柳之功仁術仁心充堪欽佩已查是書近代已于刋本中依字典部首書成楷字而以篆隸分綴其下原原本本攷据精詳充爲秦漢功臣豈第作臨池之助諸君子有愽雅好古者請及早來舘購取可也 
[二續種棉輯要]  
　　漢文帝詔歲勸民種樹管子云一年之計樹穀十年之計樹木吾里無山土亦罕曠然能於地隙水濵種植良材百株三十年後可得百金以外若種樹成林大小相替材木可無乏用矣每年芟其繁枝可以爲薪各以地之所宜則桐鄉椿梓榆檀皆上木也紹興祁氏資送其女費至千金人怪其厚祁曰吾費不過十金耳人益駭問其故曰於女生之年山中人包種杉秧萬株株費一厘女十六七而嫁杉木大小每株值價一錢則嫁資裕如矣此雖山林與平野不同然智可通也農事不理則不知稼穡之艱難休其蠶織則不知衣服之所自豳風陳王業之本七月八章只曲詳衣食二字孟子七篇言王政之要莫先於田里樹畜今日言及輙笑爲鄙陋是以廉恥不立俗不長厚然旣治田桑卽必須兼治圃古老民純俗樸瓜瓠俱在疆塲今不能然則編籬爲圃一以養生以禦盜俗籬用槿易成然實寡用而不固不若間以枳橘雜以五茄皮枸杞三物有剌可禦暴客其實又皆可食而有用其成雖須十年五年然久而愈密籬下徧種萱花自生自長花開隨采以曬亦蔬之輔佐也園中菜果瓜蒲惟其所植每地一畝十口之家四時之蓄可不出戶而皆給矣古人塲圃同地秋收則築堅圃地爲塲以納禾稼至來春則又耕治之以種菜茹此意湖州鄉間往往見之吾鄉殊不然也塲惟收成時一用三時廢棄而己圃則更闢一處不得已則於桑下種菜謂菜不害桑也其實種菜之地桑梓不茂此不恃地力之不盡亦見人工偷惰無足取也古人之制無大小俱有法度何不遵而行之凡事各有成法行法在人其人存則其政舉其人亡則其政息家政亦如之歸安茅氏農事爲遠近最吾邑莊氏治桑亦爲上七區首今皆廢棄一者中天荒亂而盜起也一則由人膏粱之久不習稼穡艱難也司馬温公居洛有田三頃躬親庶務不舍晝夜劉忠宣公教子讀書兼力農曰困之將以益之宴安害人遊閒廢事古之人無不懼之今農書所載者法也苟非其人法不虚行行法之要一曰忠信一曰精勤忠信以待人則人無不盡之心精勤以立事則事無不成之勢要之忠信本也衛詩星言夙駕稅於桑田言勸　之勤也而終之以秉心塞淵騋牝三千言其操心誠實而淵深故雖畜馬之衆亦至於三千也農桑之務用天之道資人之力興地之利最是至誠無匾百穀草木用一分心力輙有一分成效失一時栽培卽見一時荒落我不能欺彼彼亦不欺我郤不似末世人情詐僞難處也然與世俗相交農終易處以雇工而言口惠無實卽離心生夙興夜寐終朝氣作俗曰作工之人要三好銀色好飲食好相與好作家之人要三早起身早煮飯早洗脚早三好以結其心三早以出其力無有不濟推之事事殆一轍也○種棉說　福州知府李拔天生萬物以爲人用草花蟲殻可爲衣被冰繭火蠶皆可爲絲吉貝婆羅皆可爲布然出産不常組織非易閭閻往往難之求其取多用宏價廉工省胃賤咸宜貧富皆使者惟棉花爲最上古未有棉漢後始入中國流傳遂廣世蒙其休我皇上念切民依留心耕織温飽之利遍於天下予嘗北至幽燕南抵楚粤東遊江淮西極秦隴足跡所經無不衣棉之人無不宜棉之土八口之家種棉一畦歲獲百斤無憂號寒巿建所蠶每斤不逾百錢得之甚易服之無斁婦子熙熙如登春臺有由然也閩中地號炎海天氣温暖土脉疎潤最宜種植而棉花絶少出産購自江浙價常加倍又其甚者男子惟捕蜃蛤女子不解織絍寸絲尺布皆須外巿苟非素封欲不歎無衣也得乎乾隆已卯于守福寗郡怪而間之或云土地非宜子疑之因於署内隙地試種歲入甚富及調福州屢試有效然後知閩地宜棉而不棉者非地之過也開先無人而種植之道不講也謹爲粗舉其略俾謀生者取焉棉樹梃生葉如蒼耳高二三尺性喜燥惡溼宜種山坡沙磧間或地平則四面掘小溝以洩雨水水聚則葉雖茂不花卽花亦鮮實或摇落無餘每歲春三月取花子入土中數日卽生非其種者鋤而去之每株相離約尺許毋使太密鋤三次長尺許卽開黃花花謝結實如桃又十餘日實開棉出拾而存之自下而上綿綿不絶自五六月至九十月方止有頭花中花尾花之制故蜀中土俗以砍花柴爲農功畢也花旣得用車繳之去其子彈爲棉紡線織布卽可爲被服夫使農民有佐種植之利而工商無衣貴布之累則未有如廣興木棉之得計者也民之欲自謀生與司牧之欲爲民謀者其尙審而行之 
[本館接奉電音]  
　　昨由京友電傳上　諭二道敬謹譯登○十月二十九日奉上諭本月二十六日朕閱看御前行走御前侍衛乾清門行走及侍衛等馬步射載濂看賞戴三眼花翎温都蘇誠厚符珍德褊桂祥賈溓載洹　着賞穿黄馬褂扎拉豐阿載瀾均着賞用紫韁搏迪蘇着挑在御前行走明安佛佑賡音布　挑御前侍衛卓凌　瑞啓着賞給頭等侍衛霍綸泰看賞給二等侍衛榮和毓麟伊勒洪阿着賞給三等侍衛長貴着賞給四等侍衛欽此同日奉上諭本月二十六日朕閱看御前乾清門行走及侍衛等馬射除當　奮勇弓　嫻熟之載濂等業經分别施恩外那蘇圖平時差使懶惰臨期又復告假着罰俸六個月希朗阿臨期告假着交部議處那彦圖那爾蘇久經告假患病屬實恩全年逾六十現患感冒均着毋庸置議嗣後該王公侍衛等務當練習弓馬勤愼當差毋許怠惰偷安致干咎戾欽此 
 
 

Page 2

 
 
[京邸近音]  
　　禮部爲咨行事祠祭司案呈本部具奏恭照　成憲每年應自十一月初一日起至次年正月十六日止茹遇壇廟大祀王公百官均應穿緣貂朝服等因奉旨知道了欽此欽遵到部相應咨行各衙門轉行遵照○年例自十月二十一日起至二十九日止目中正殿遴選桃兒帽大小喇嘛一百二十名在北海闡福寺内大雄寳殿唪洞里克經演跳布　九　前日經管理中正殿喇嘛印務處傳集衆喇嘛等屆期前往照例唪經○已故鎭守山西綏遠城等處將軍福軍帥興曾經轉戰多省其於粤東戰績尢烈士民頼以保全者甚衆近由粤紳呈請於高州府羅定州等處捐建故將軍專祠並請將福故將軍生平事蹟宣付國史館立傳等情已由張香濤制軍據情馳奏籲懇恩施蒙硃批着照所請矣○廂白蒙步軍校瑞慶於日前在朝陽門内三官廟迤東某狗肉做房緝獲曾在牛排子胡同圖財謀命數犯並起獲原贓肉櫃一分肉刀一把至廳中嚴加拷訊復供出在外行刼之某某伊鋪僅存贓代銷廳官押令將各犯指獲計十有二名連原贓一併呈交左翼翼尉公所連翼尉以該弁兵緝捕勤能由本翼辦公項下賞給京錢一百千按名匀分並由翼錄訊各供以憑解交提署訊辦○戶部近接張家口監督宜榷使咨送光緒十四年分俄商運往恰克圖内地土貨等物經張家口出口免稅數目造册送部查核聞所免稅課約計五萬數千金之譜蓋緣俄商販運土貨已由該各洋關徵收稅課給發照單張家口僅照和約憑單騐貨放行不得再徵稅課也○兵部示所有本年已丑科揀選報名之直已卯科武舉武安邦直壬午科武舉焦丕承等本科會試箭册無名例不准其入揀特示○武闈提調爲出示曉諭事照得本年已丑恩科順天鄉試取中武舉例應覆試本部現在定期具奏爲此示仰該武舉知悉於十月二十一日起至二十三日止予限三日取具五人連名互結親身赴部投遞倘逾限不投按照文鄉試例定行扣除該武舉等均應靜候本部示期覆試毋得自悮功名各宜凛遵勿違○和碩恭親王門上爲咨覆事准廂藍旗護軍營咨稱本旗副護軍絫領伊思琿布升補護軍叅領所遺之缺咨取本門上四五品人員送揀等因前來查本門上之二三等護衛四五品典儀中均無合例堪以保送入放副護軍叅領之員相應咨覆貴護軍營查照○管理樂部事務多羅貝勒載爲咨行事所有光緒十四年除夕光緒十五年上元等日曾經預備喜起舞之大臣侍衛德福等二十四員現在有無各項事故並應否攺派更換之處應由貴領侍衛内大臣處查明卽日咨覆本部以備繕摺人奏事關大典幸勿遲延 
[北通近聞]  
　　時屆冬令例應清查保甲張璞君邑尊接到尹憲札諭飭令通屬八百餘庄一體清查邑尊卽傳諭各處地保各將所管地面戶口查明註册每十戶編一牌每一牌中擇其公正者立爲牌長無事則互相稽查有警則鳴鑼相助一俟查竣後仍委員下鄉復查以昭核實○俗云九月九晴一冬凌今年重陽節纎雲凈掃晴光普照故迎冬先見大雪十月十一二日同雲密布計雪厚尺許聞東北近山一帶雪有至二三尺者十三至十五日連日濃陰道途泥濘十六日朔風蕭瑟始露晴曦然運河兩岸已現薄冰一片矣○順天學政周生霖大宗師於十月十六日出京道經通州寓西街永茂店暫駐文旌次日起程赴津考試闔城文武官員迎送如禮○某甲娶妻某氏人頗賢淑甲早年失怙依後母過活後母性情潑悍待媳甚虐前因細故姑媳勃谿姑大怒百般凌駡媳遂潛服阿芙蓉膏三錢希圖自盡幸知覺尙早設法灌救始慶生還否則人命攸關爲姑者未知何以處此○東關碼頭凡運到茶葉麥子烟煤雜糧雜貨等物由船扛抬上岸各叚均有頭目管理不許過雷池一步前日運到烟煤向卸貨廠雇夫扛卸突有甲乙丙三人上船爭卸並將原扛人推入河中幸登時救起兩下因之鬥毆各有損傷旋卽涉訟琴堂張邑尊最惡打降鬥毆故提　一堂將兩造各押三人聽候覆訊懲辦○北后街施醫院每日兩點鐘美國盈醫生開門施治審病給藥分文不取求醫者日以數十計有西鄉老婦抬來就醫甫到院門已奄奄一息逾時斃命聞老婦孤苦伶仃並無子女亦苦矣哉○喬庄西岸每年夏季大雨時行河水漲溢淹没田稼衝倒房廬今年河水時漲時落並未衝刷圩堤實賴河神佑護附近村庄集資雇定京都喜慶班於十月二十日起演戲四天以答神庥○今年四鄉欠收糧價昻貴近日本地玉米雜糧多有裝船外運售賣者糧價因之日增○近日巿面銀根極緊生意亦異常蕭索彼握算持籌者亦將束手無策矣 
[學憲抵津]  
　　順天學政周生霖宗師由京南下已紀前報兹悉文旌於十月十九日按臨天津文武各官出城　接李傅相亦恭請聖安宗師駐節貢院概不答拜以重關防翌日謁聖講書示期考試闔郡生童無不摩厲以須也 
[温州官塲紀略]  
　　張白琴太守於上月十八日調考泰順縣文童與考者僅百餘人二十晚出榜廿一日二覆廿三日三覆旋於廿三晚發貼全案批首吳紹棠冩作俱佳士論翕然○潘嶧琴文宗檄行温州府所有合屬生童於十一月初二日取齊○樂清縣申錫之明府蒞任以來頗有政聲現奉示諭十月十九日觀風亦振作文風之雅意也乃邑有蔡姓者失竊報捕追贓致與典史齟齬於十八卯期赴府上控并具呈投縣邑尊惡其目無官長隨呈發交縣學管押因而士論不平齊聲鼓噪當觀風開門之時各生童阻不與考大殺風景幸經梅溪主教從中調停始各聽點入塲 
[嶺南雁帛]  
　　藩憲游子岱方伯署理巡撫之部文業已到省惟香帥經手事件未清一時尙難交卸聞方伯擬俟莜帥到省時同日接篆至藩司印務應委何人署理尙未奉有明文也○督憲張香濤制軍莅任以來興利除弊善政良多現因移節湖廣軍民感念不忘敬送牌傘者絡繹不絶制軍亮節高風一概不受並出示禁止略謂本部堂治粤五年無德可稱無功可紀愧疚不暇何以頌爲若待至數十年百年以後本部堂所有設施果能民享其利士被其教彼時稱頌謳思任自爲之此時毁譽不足爲據也以後如再有來送牌傘者文武巡捕官均卽傳諭發還勿違特示○黃埔水陸師學堂杲委員苟且因循事多廢弛經大憲訪聞革退另委候補道施礪卿觀察總辦堂中學生額數尙少刻又募數十名入堂肄業俾資造就○廣西龍州城守管遊擊伍遊戎起祥廣西三里營都司李都戎春元均赴督轅領取咨文進京引見○新選廉州府劉太守潯委署花縣知縣惠大令登甲同於前日起程榮赴新任○留粤記名總兵楊軍門安典前由張香帥奏調來粤辦理防務謀畫精詳勳勞懋著現在張香帥札委署理北海鎭總兵篆務軍門聞命卽詣轅謝委 
[厦島採琛]  
　　厦門街道本極狹隘兼之兩邊店鋪各設遮陽以致日未西沈卽已昏黑居人又常將破篾蓆平鋪屋外以免雨零如遇火災未有不對面合燒無可施救者邇來天時亢旱祝融更易肆淫威官憲因諭令地保傳語各店鋪將破蓆遮陽拆毁俾得防患於未然云○廣東副主考王可莊殿撰乞假回籍省墓十月十三日道出厦門暫住金廣隆行内遣人祖婆廟拈香旋於十八日乘琛航官輪遄赴閩垣珂里○泉漳兩府人之在小呂宋貿易者不知凡幾往往異鄉抱病魂赴泉臺叢庴纍纍傷心慘目本年春有人雇閩僧數十衆前往超度未終日卽經呂宋官禁止將僧驅逐回華經理人以捐欵甚多功德未滿特於十月十八日起就厦門城隍廟延僧起建普濟道塲禮懴十五天使客死孤魂得什仙界云○邇來北風甚勁天氣沍寒無衣無褐之流咸肆其妙手空空恣行偷竊民間大都不敢赴官呈報唯有暗託馬快從中照顧應以免若輩重來所幸保甲局業已徹夜梭巡或者宵小當有所畏懼耳 
[鳩江晴浪　]  
　　蕪湖縣王宇春明府之介弟文定前亳州知州沈剌史之女公子擇吉十月十九日完姻一時官紳之道賀者車水馬龍備極繁盛○葉孝廉光祖謁見學憲投　親供順道至蕪湖暫駐西門内某廣貨鋪一夕有梁上君子破扉而入書箱衣篋搜括一空及曉查知立卽 
 
 

Page 3

 
 
赴縣禀報王明府委邵少泉少尉親臨踏勘比捕緝追○朔風怒發江中雪浪如山有江北渡船載客十餘人剪江而渡中途欹側人俱墮入江心幸經他舟破浪而來得將兩人救起尙有十六人盡與波臣爲伍家屬得信奔至江邊撈取屍骸臨流招魂異常慘怛噫江行之險可不畏歟○蕪湖自承平以後凡忠臣孝子節婦義夫濳德幽光汪往未經闡發兹有邑紳特設一局各處清查以便禀請文宗彚案請奬凡各家屬之以節略送局者並不索取分文云○蕪湖關道成端甫觀察晉省公幹於上月廿三日乘招商局江裕輪船回蕪各官在碼頭迎接旋赴道署投剌請安○江口蕭東昇米行夥下鄉被匪徒攔刼洋蚨經鄉人帮同追獲匪犯袁得心方手正二名送縣訊係會匪夥黨通詳各大憲已紀前報旋經徽寗道憲勘訊轉詳奉到省憲釘錫公文蕪湖縣王宇春明府卽於上月廿四日清晨會同城守營張瑾洲守戎升坐大堂將該兩犯從獄中提出騐明正身綑縛揷標點齊兵差押赴北城外梟首隨將首級裝入木籠懸掛江干示衆彼以身試法者亦可以爲烱戒矣○蕪湖縣缺自楊璞牛明府遷調後經藩憲遴選王明府煥熙詳經撫院題請實授明府於簾差事竣回省禀到現奉憲檄飭赴新任按明府係廣西馬平縣人乙亥恩科舉人挑發安徽歴攝含山等縣事卓著循聲此次鳩水分符必有一番新政也○民間置買田房産業例於成交後投納稅課黏連藩司印尾執業如有抗匿除追契價一半入官定卽照例懲究定例綦嚴不容稍有抗匿乃近來執業者日新月異而納稅者實屬寥寥無幾是以藩憲阿嘯山方伯牌行飭催蕪湖縣玉邑尊曉示通衢限半月内務各持契赴縣投納稅課倘冉逾限抗匿定卽挨戶查催照例追抄不貸○汴人過老四在蕪湖開設烟寮雇一黃魚伺候烟客蓋沿滬上女堂倌之惡習也十月初七日有木筏上人喚令開燈并欲黃魚陪伴捉胸捺肚嬲之不休忽起酸風大肆兇毆過縮頭而入不敢與之計短長其人復邀木筏夥十餘人大肆兇毆過身受鱗傷不能搘拄旋由夥伴將逞兇者扭住其一舁過赴縣署呼冤王宇春明府略訊端倪騐得過傷尙無大碍飭卽舁醫養一面將逞兇人收押候懲 
[照錄杭州府告示]  
　　爲出示諭禁事照得省城大義富三倉自光緒四年起由着堂紳士經理原存暨陸續買添穀共二十六萬石有奇除八年水災案内潑給各縣散賑並歴屆開設粥廠動用外計截至十四年底止實存穀十九萬石零本年秋間積雨成災擬籌賑務奉藩憲札飭會紳盤　並察看厫座備儲賑米等因奉經本府親臨各倉查騐厫數相符穀粒亦均乾潔此次委員解往嘉湖二府賑穀卽於大倉動撥洵足以備緩急而救災荒兹本府訪有不法之徒混造謠言謂倉榖係董事丁紳私自變賣顆粒無存甚至登列滬報難保非懷挾私嫌出錢買刻查丁紳公正殷實歴辦善舉久爲大憲引重且經管倉務亦非僅丁紳一人似此任意播弄淆亂是非實於時局大有關碍殊堪痛恨除飭仁錢二縣訪拿外合行出示諭禁爲此示仰諸民人等知悉自示之後如再有此種刁徒假公濟私造言污衊一經本府訪出或被受誣之人指報定卽提案發縣嚴辦不貸各宜凛遵毋違特示 
[電燈失熠]  
　　租界中電氣燈往日薄暮卽行燃點昨日天黑後尙未然點想因機器損壞之故直至八點鐘始放光明路上行人惟賴店鋪内及東洋車上之燈尙能看視否則如入漆室矣 
[雙鳬涖止]  
　　南匯縣袁海觀明府昨日來滬拜會上海縣裴邑尊相約同赴省垣謁見撫憲面禀要公 
[鄉愚受責]  
　　穿心河橋墻壁間之神像經巡防西局委員高二尹諭禁前日復有甲乙二人焚香膜拜局勇地甲喝阻不住立卽禀知二尹將二人拘至局中各予笞責以示烱戒並飭地甲雇匠將神像砌塞俾無賴之徒不能藉此歛錢云 
[暫停發落]  
　　昨日法會審員葛同轉因另有要公未臨捕房發落所有各案統歸今日解訊 
[縣案彚錄]  
　　何聚珍因王守霞董臘卿具控偷牛縱火等情經裴邑尊訊明枷號發閔行鎭黃浦司署前示衆詎何毁枷脫逃反遣其妻俞氏上控王董等不領牙帖擅收子花邑尊奉到上憲札飭卽將俞氏井王董等傳案諭令明白具禀一面將黃浦司弓兵洪幅提案於昨日訊究洪稱何毁枷脫逃後小的被本署老爺責比叩求鑒宥邑尊喝令笞責四百板着赶緊將何交案訊辦○鼎和錢庄經手卓忠裕昨日具禀求領銀兩裴邑尊將白禀擲還諭令遵式具詞卓稱代書不肯繕寫邑尊謂代書豈有不寫之理爾何得藉詞搪塞卓遵諭而退○黃小發與孫明齋互控一案迭紀前報前日復經帮審委員詹明府升堂訊問孫兄世馥稱此案現有譚子明經勸黃肯償洋二百元以贖契據黃稱小的無欵可償明齋欠小的銀洋不歸契據是伊借去向伊兄抵洋四百元與小的無涉明齋稱契據是黃托抵銀洋譚姓確曾勸過明府着明齋將譚交案訊明核辦 
[英界公堂瑣案]  
　　包探楊阿炳稱粤婦某氏住居虹口向與西人相識近患瘋癲常將螟蛉女毆打西人現已回國某氏又無親戚隣人不忍坐視爲報捕房現將二女解案阿囡供年十歲幼喪父母經人賣與粤婦呼之爲母親向來待我尙好患瘋後時時毒打寳囡供年九歲餘供與阿囡同蔡太守飭將阿囡寳囡暫發棲流公所留養某氏旣患瘋癲又無親屬照顧殊堪憐憫商之賈副領事飭該包探帶案候發棲流所醫養以示體恤○寗人楊阿鰲稱向在英捕房充當巡捕近始告退昨日午刻回家見房門緊閉呼妻不應破門而入見妻華氏與現充一百五十號華捕陳全意同臥在床祗穿單布衫祖當將陳之髮辮剪去交捕送案楊華氏供丈夫楊阿鰲出外不歸陳全意向來同居昨在我房地板上暫睡突被丈夫指爲犯姦其實丈夫另有私識之婦有心誣姦陳全意供充當華捕與楊阿鰲同居意欲另往而房屋尙未租定昨該氏囑我代列質鋪加利回時正在午刻因當夜差辛苦故暫在地板安睡詎被誣姦剪辮副捕頭將剪刀一柄髮辮一條呈案蔡太守飭將陳全意楊華氏分别管押再候覆訊剪刀髮辮存堂○副巡捕頭稱有蔡某係盧小舟之親戚投捕房訴被包車夫石阿二將盧之東洋車售洋十六元拘石請究石阿二供由阿根荐我到盧處拉包車每月工洋四元車由阿根價賣與我無涉蔡太守問阿根何在答稱前日同盧妾張小寳之母往杭州巡捕頭禀據蔡言車由石拖去蔡太守判將石阿二管押令繳洋十六元如不甘心可尋阿根到案質訊○施子祥稱開銀飾鋪有楊益甫借住我房亦爲首飾生理詎與流氓爲伍時時擾釁囑令搬出楊竟糾同流氓與小的尋釁肆意毆打拖去頭髮甚多適遇巡捕拘案頭髮呈騐楊益甫供在施處爲夥現被辭歇尙欠二月工洋向索起釁並未逞蠻施稱楊並非我夥何得謂欠伊工資蔡太守飭將楊益甫欠保不得再與施子祥尋釁違十重辦○包探陳阿九稱王錫山投捕房報被東洋東夫吞没竹藍一隻内有金銀首飾及洋五十元當在烟館緝獲車夫曹發昌并原藍物件今特送案王錫山供携籃坐東洋車在後忘却携取該車夫卽奔避今由包探緝獲請爲給領曹發昌供江北人並非有心吞没包探來問時已盡行交出賈副領事謂若非有心吞没何不將籃送交捕房可得奬賞蔡太守謂該車夫見財起意不問可知姑念包探拘問時卽行交出從寛判押七天以示薄懲籃交土鍚山領去○一百三十號華捕稱見積竊高德才手持自鳴鐘皮帶綢縐布等衣服拘至捕房問明是高雲龍沈金泉張氏味蒓園高和尙及西人末士好夫等五戶失贓今將人贓送案各失主均請領贓蔡太守判高德才發捕房管押六月贓父失主認領○包探沈金隆稱住居寳源祥棧之張慶和報失皮夾袋内有銀洋四元查被積竊李洪卿所竊現獲人贓送案張慶和請爲領贓蔡太守判李洪卿笞責一百板押候備文遞籍起案之洋交張領去○沙和尙陳士雲在路爭毆由捕解訊沙稱開飯店被陳欠錢陳稱妻被沙妻借洋三元向索抵賴蔡太守以各執一詞飭候查明再訊昨據差役禀稱查得陳專放重利被沙借洋三元每元每月利錢四十文向索起釁並未欠飯錢沙妻某氏稱夫被打傷現已舁案實未欠陳之洋我被伊欠飯錢陳妻某氏供沙妻向我借洋三元並不加利伊圖抵賴求恩追究太守謂兩造索欠均無証據碍難准理沙旣稱受傷着 
 
 

Page 4

 
 
投仁濟醫院騐視倘有傷痕方准究辦否則不准 
[法捕房事]  
　　元亨洋行屢次失竊報明捕房經備捕頭飭各包探留心查緝昨據包探在法界醬園弄内拿獲在該洋行爲出店之無錫人浦景芳當在伊家起到藍縀繡花外國檯毯一條羅帳二頂及一切物件解至捕房元亨洋人認明確係失贓備捕頭命將浦景芳管押候解公堂究辦○昨有某中偕采視街花烟館某妓至城内綢縀庄賈綢縀二包計價洋七十四元四角囑該店夥同至城外取洋行至新北門外甲將綢縀一包交與該妓囑令回去旋在身畔取出銀票一紙寫西字於其上付與店夥命往銀行收取該夥信以爲實持票至銀行收取據銀行中人言此票爾須向寫票之人收取該夥始知被騙回至菜視街尋見該妓當卽鳴捕將妓與該烟館主一併解送捕房備捕頭問該妓騙貨之人與爾相識否答稱向不認識前數日至我家住宿自稱在洋行爲經手給我編紗馬甲又許爲我買綢料同至城内不料伊騙物遁逃備捕頭飭將該妓與烟館主一併押候解訊○某甲在南誠信烟舘偷銅盆一隻經包探緝獲管押候訊○巡街捕行至洋涇浜鄭家木橋相近適有一起人聚賭見巡捕至紛紛逃散該捕竭力追赶祗獲住望風者一人拘押捕房候解公堂 
[謹將安徽廬汪縣倡捐東省鍋巴棉衣各善士台銜登報以昭信實]  
　　廬江縣正堂蔣丹如幕府丁調臣張雪磯捕廳毛芹圃分縣委員丁柱臣紳董廬子相俞春浦金子冶彊聰慈吳儆夫鮑俊卿丁心之吳子恒章少堂李潤生李厚卿翟子平俞碧山俞廼泉曹月樓姚小山王仲理汪鳴琴陳福堂柏翹軒吳子純芮璠圃朱子西鮑厚圃孫耀堂丁松巖計勤垣鮑瀛洲龎益齋查子靑宛培厚堂倪潤芝涇旌太公所首士舒子誨孫遐齋徐丹桂官紳一共四十位　　　　　　　　　　　　　　　　　　　　　　　　蕪湖關稽查輪船委員梁承平謹錄 
[昭文東鄉東南鄉告災啓]  
　　敬啓者閱廿二日報章載語溪問耕氏虞東告災啓中述及常熟五十四圖被災苦况此蓋就常邑附近語溪一帶著名低區而言實則今歲霪雨爲災平區被淹無收者亦復不少至我昭邑被災尤重小東門外起至白茆黃涇兩塘直至近崑太界各數十里大東門外南北兩塘各十七八里其中腹地甚廣田廬塲圃俱在不中或禾穗淹没過頂或浮出水面其尚可撈取者不及十之三四類皆脫落霉爛所收僅抵橯水之費貧民束手無策割取水面腐爛餘粒藉以充飢欲俟水退後補種菜麥已無及矣來春二三月間十室九室嗷嗷待哺又無春熟可以彌補流離困苦其何以堪惟望諸大着士慨發慈悲鼎力吹虚籌欵接濟俾災黎得延殘喘以待秋成功德無量闔邑幸甚琴東鄉農公啓 
[蘇省撫轅抄]  
　　十月二十八日選道李貴秋由京回 
[浙省撫轅抄]  
　　十月十三日候補同知王慰祖禀辭赴於濳採辦貢术候補縣葉滋純禀知厘捐局委寗郡閩捐局差○十四日蔣琬禀辭赴嘉屬新腃厘局差前任麗水縣典史首樹榮服滿由籍起復領咨來省禀到○十五日卽用縣鄭維翰由京分發來省禀到巡檢虞雲驤交缷山巡檢回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海四馬路文報局内恊賑公所經收山東賑捐八月上旬清單]  
　　初十日沙巿川鹽局李小鶴爲嚴親素患咳痰痢疾等症奉命將藥資移賑求速愈沙巿平銀一百兩實收申規元一百另三兩六錢五分三厘常熟永益莊募蔡藜靑善士一百元寗波府正堂胡經勸第一批奉化縣正堂募夏經鎔二十元鳥振圭十五元諸竹生周起旦隱名氏熊芝　四戶各四元汪蓮塘三元俞德型順莊房樓元恩戴男房王文魁俞忠科張文回孫膠凌康嗣烏國均十戶各二元毛紹義王運彪孫傳孫均汪蓮增周全齋馮子卿烏賡年林越何景鰲鄔炳雲不列名虞均房胡琛唐忠佩杜光告十六戶各一元方於六莊一元八角六分陳孝治一元二角周性道性敎房合一元另五分隖仿梅無名氏丙友孫賑麟汪冕羣無名氏六戶各五角一都五莊八角七分一都一莊六角五分一都二莊六角三分汪望月軒張彩成汪章均汪介功軒張九和五戶各二角俞恊盛德刑作韻余中科四戶各錢五百文共計英洋一百另二元又勸慈谿縣正堂募秦尚志堂二十元任丙齋李壽靑袁晋恩徐瀛皆四戶各二元沈鳳　來渭卿黃敦厚堂奉敦怒堂秦雪泉凌耀初陳叚渭沈寳田鄭晋卿柴禮堂王春亭十一戶各一元秦耀廷張仲美兩戶各五角共計英洋四十元又勸定海廳左堂募趙秋方王酉馥彚生號大裕泰記豐裕號五戶各一元乾號大昌晋餘三戶各五角趙瑞豐王復謙趙珊力趙春方徐藹賢林珊旋阮鶯黃盧昌識張四寳張元煌十戶各三角五分趙福年余馨甫張朝陽陸建猷陳子衡金懹芳倪仁安譚際泰李時宏李成璋朱金生吳鶴亭陳三元張中山阮翼文阮本梓項甯安趙　書陳世蘭張明川張明杰裘小卿張茂堂林懋勸阮曾傳陳繩祖孫永祥楊源澄王錫章趙昌共三十戶各一角共計英洋十三元以上三共實收英洋一百五十四元銅洋一元武昌電局殷斗南募了願人爲妻病愈先助原平銀十兩另二錢批申規元一兩另六錢四分三厘太原女士爲子病愈助金簮一支代古重四錢九分二厘售見英洋十五元一角錢十文陶德軒票錢一千文我是個多愁多病身一百文又募澤湘舘主人錢一弔待時子一百文以上共實收規元十兩另六錢四分三厘英洋十七元一角錢十文本埠源記東洋莊來無名氏還願二十元演口寳華號十元武陽保嬰總局臧揚廷募移民册臧祖祐祖榮兩君各五元孝東上角七都一圖二圖三圖四圖五圖鄭周宜六戶各二元六圖一元常熟無名氏保合家平安五元本埠陳祝三翁來無名氏四元本本日共收規元一百十四兩二錢九分六厘英洋三百三十三元銅洋一元小洋一角○本旬共收規元二千零五十七兩六錢一分二厘英洋三千三百六十元零一角六分四厘計規元二千四百六十三兩香港票洋三十七元計規元廿五兩七錢一分五厘爐丕洋五十四元羊計規元三十六兩七錢二分銅洋廿四元羊計規元五兩二錢七分七厘小洋一百四十四角計規元十兩零五錢五分五厘錢三千八百八十九文計規元二兩六錢八分二厘○七項共合規元四千六百零一兩五錢六分一厘○連前共收規元六十五萬六千六百九十六兩三錢九分一厘○前共解過規元六十六萬四千八百八十三兩八錢八分一厘○實淨墊解規元八千一百八十七兩四錢九分合併聲明 
[上海四馬路文報局内恊賑公所經收山東賑捐八月中旬清單]  
　　十一日本埠願勉夫善士交來瀛洲客洋一百元又盛經善士七十元孟里總四十元漢口吳朗珊翁募徐雙壽翁九八錢廿四千文實收英洋廿二元五角本埠袁江内省主人原平銀三十一兩八錢四分陳福康一元湖北公濟益銀號方允符募移民捐長坦元九八錢十千文方爲寳九八錢七百文以上實收英洋十元武昌電局殷斗南天門縣照留書屋小史環鑒樓居士鏡湖樓侍書移園小史四戶各錢三百文子修氏幼樵氏之苞氏少彭氏四戶各二百五十文以上實收英洋二元○本日共收原平銀三十一兩八錢四分英洋二百四十五元小洋五角合併聲明 
[上海四馬路文報局内恊賑公所經收山東賑捐八月中旬清單]  
　　十二日武林費而隱善士洋五十元又兩浙鹽務副判經庫塲所公分餘欵洋八十七元無錫北塘瑞豐紙棧來祈安生洋五十元本埠招商滬局來龍山庶士小洋九十角常州蓄素子浗合家平安十元愛雪廬姚雪鴻姚姬雪鴻三戶各二元常熟　善堂賑所來第廿八批募從九顧蓮汀被副貢　葆孫串詐誣控幸郭邑尊洞燭其情免受其害移助三十八元錢四百八十文悔悟齋求明目五元錢少翁募玉蘭花舘十元楊思賛募無名氏六位合六元朱佩翁募沈熊海同子大寳四元龔子貞龔少湘兩戶各二元大吉祥號募曹永順謝師酒費移賑三元許琴方受儀移賑二元劉悅宗募王靜川二元嚴詠梧募恩定元二元朱少甫翁五角又募楊頌梅張友兩戶各一元祖月亭王欽之兩戶各五角王樸山錢五百張星差四百文顧亦山王吉範朱遂庵三戶各三百文王仲達募王心記二元王賢記王達記王蘭記三戶各一元無名氏五角殷葦泉募吳堅甫一元錢七百廿文以上總共實收英洋八十八元四角虚對開洋一個松江補德堂募元魁會第三次三十一元虚對開二個寗波鹽厘局來武林花甲老人二元清江書畫局羅振玉丘松生兩君募研經書塾四元中山堂三元自悚氏樹德堂何益三無名氏四戶各一元金陵孔善士募無爲高敬軒周煥如兩戶各本洋一元五角阮理齋本洋一元高郵武廟丁王軒募憂憂居士五元○本日共收英洋三百四十元小洋九十四角本洋四元虚對開三個個併聲明 
[上海四馬路文報局内恊賑公所經收山東賑捐八月中旬清單]  
　　十三日○本埠晋和莊交到巢湖保甲總局憲閻印煒善土募墊第一批賑欵英洋一百廿元○安慶電報局來毫州不書名原平銀十兩蘇省恆孚銀樓來八月上旬桶捐募石頭費大房少太太求身體康健多壽五十元又無名氏十文吳興不沾名因售雄黄衫悞收移賑銅洋二元徐孟和張俊甫徐景韓三戶各二百文雲卿小洋一角點見散數洋一元錢廿四文以上實收英洋六十一元一角銅洋二元錢六百廿四元　錫知仁莊募孟里公記二十元本埠孫金寳詞史節省中秋費移賑二十元南尋義昌燭號募嚴燮齋五元不留名求身體康泰顧泉兩戶各二元俞德風三元○常州　署劉嘏臣翁捐姚氏富察氏趙氏馮氏存心堂晋昌氏劉田氏徐任氏王之甫三九堂十戶各一元李耀庭孫義　二三玉樂安氏四戶各錢五百文以上實收英洋十二元本埠元源莊來無名氏四元淮城隱名善士募吳兆泉三百文潤源莊廣記號無名氏信泰李燿先陳澤卿張壽臣無名翁孔丙南九戶各二百以上實收英洋二元本埠無名氏一元三角盛記銅洋一元○寗波豐長當來勤縣李翁銅洋三元○○本日共收英洋二百五十二元原平銀十兩銅洋六元小洋四角錢六百廿四文合并申明 
[上海四馬路文報局内恊賑公所經收山東賑捐八月中旬清單]  
　　十四五日○章門書院街太僕第王晉侯翁原平銀三兩又捐文霞浦求女病愈四元曾豁然求病體全愈二元杭江沈公舘交到有心無力人十二元常熟永益莊捐屈小菜十元常州新盛恆莊徐善士十元本埠范德盛節省中節酒席移十元高穉卿翁捐一元安記乙洋嘉定祥泰木號節中秋移賑三元蘇省袁萬順號節捐二元太倉無名銅洋一元○本日共收英洋五十五元原平銀三兩銅洋一元○十五日硤石德懋號來無名氏十五元蘇城樂安力珍氏五元蕪湖因利局乙洋無鵭同信昌捐唐登寳尤阿生蘇耀裕三戶各一元三讓堂五角錢阿用六百伍承祖無名氏興號三戶各三百代捐湊數五十五文以上實收洋五元○本城馬序杰翁拾元恆豐寳各友省月餅助賑二元無名節省中秋酒席二元又無名氏銅洋一元○○本日共收英洋四十元銅洋一元合併明 
[上海四馬路文報局内恊賑公所經收山東賑捐八月中旬清單]  
　　十六七等日本埠蔚長厚票號來南昌電局何梅閣募第五批賑欵規元三百兩細戶業巳另登報章矣○福州電局周善士捐洪時氏右手患外症求速痊洋一百元本埠捐商總局文案諸善士節省中秋酒席移賑十元又總帳房諸善士節省中秋酒席移賑五元敬業堂解十元金文達一元求平安人一元南頭正昌順號節省中秋酒席香斗移賑三元又不留名松隱室兩戶各一元江海新關施少翁銅洋二元本日共收規元三百兩英洋一百三十二元銅洋二元○十七日福建及史齋書坊來三山心憫子求秋闈迪吉二十元無錫布行美諸門秦氏二十元湖州厘捐局舒階平善士十二元本埠胡善士交來漢口莊益勤堂四元國榮二元莊本陳一元本埠夢花倦侶求病愈并完願三元周馬氏五元○本日共收英洋六十七元合併聲明 
 
 
