# 1904 - 310 - 4911339

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實價洋六十元此佈 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尚書作續集又祗及宋元明代尚付闕如　　　　以爲憾當盪夏明庶變布見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折哀至當　戚明通鑑一書非惟壽正續二鑑者所當蟬聯而下卽彼究心明史者亦不可不以此爲考鏡之資也兹由本齋用潔白運史紙石印告成每部裝釘十二本定價洋兩元卽日出售此佈 
[廣東同鄉京官伍侍郎廷芳戴侍郎鴻慈等奏請實行清鄉圑練摺]  
　　奏爲廣東盜賊猖獗岌岌可危合詞呼籲請飭疆臣實行清鄉圑練事宜以挽危局恭摺仰祈聖鑒事竊惟地非密邇者情不眞害非切身者辭不迫臣等藉隸廣東比接家鄉来信俱云粤省頻年疾癘饑饉薦臻元氣凋傷禍機徧伏以現象言之會城自去冬以来巨案凡四起皆連劫數十家搜括通宵贓逾鉅萬實向来所未有南順兩邑地亦附城而每夕數劫每劫必數十家糾黨至數百人所用皆新式快槍砲聲隆隆如臨大敵刼得贜物背負肩挑百貨駢羅當衆投賣匪徒四出白晝擄人限期勒贖否則致死鄉民避　行旅戒心里巷蕭條墟市閉歇香山東莞新會新寗沿海一帶窟宅繁密出沒靡常行水打單取携恣便阻耕搶割莫敢誰何各處沙田退佃者己四百餘頃人心皇然加以西匪蔓延謡言紛起肇高欽廉等處均與西省毗連陽江電白各廳縣屢以賊勢滋熾来省請兵近則順德東西馬寗聚匪尤夥宵聚畫散焚香結盟暗與西匪勾通潛謀不軌其他天地會三元會諸名目悉數難終良善之家如燕巢幕若不亟圖拯救爲時旣久民不死於賊必死於飢嶺表生靈元氣盡矣言之痛切良足傷心歴證所聞確非無據臣等伏維古来禍患發發恒始之於一隅洎其己成其勢至不可收拾廣東上年孫文梁務光等案幸未燎原而根株不除患將復作况自督臣調兵西討省垣祗續備數營單弱己極今復傳聞西匪竄入有佔踞廣寗之信設不逞之徒乘機響應何以禦之且教堂洋行隨處皆有奸徒起事動以仇殺外人爲詞萬一釀成交涉爲禍更烈東南全局關係匪輕非獨一方糜爛己也臣等以爲清西匪莫先於保廣東禦外患莫先於靖内宼今日之計有急宜舉行者兩端一辦清鄉粤東自紅匪　後羣盜如毛前督臣瑞麟創設三江緝捕奏派方耀鄭紹忠周歴匪鄉清釐積案先後拿獲要犯一千餘名大加懲治閶閻獲安光緒二十六年前署督臣李鴻章踵其前規復於東西北江各設統領酌帶勇營兼轄水路卽責成提鎭何長清劃那盛等分投查辦其時北直震動風鶴頻驚而止嶺之間苻斂跡其明效大騐也如此擬請飭下督臣撫臣查照成法特派公廉威望提鎭大員各統原有兵勇二三營或量子添撥分行剿緝首要則懸賞務獲脅從則解散歸農一以獲盜多寡嚴定賞罰勿徒以勒繳花紅粉飾了事并令暫復就地正法章程使巨憝殲除羣奸知儆則巢穴清而盜風可戢矣一復圑練粤東省城舊有圑練局遣撤而後伏莽潛滋迨緑營旣裁兵力愈形不及故有清鄉以資攻剿尤必有圑練以佐聲援而要非興復省圑無以收稽查聯絡聲勢之助擬請飭督撫臣於省垣設立圑練總局遴選在籍正紳數人畀以事權勿爲掣肘往日防剿以安勇爲最得力其圑營擬專募安勇擇前提臣鄭紹忠舊部之廉樸勇健者統之撥給的餉責其精練二三營以爲各府州縣之倡蓋水土習則嚮導明情誼通則守助切省局旣立綱領昭然由是鄉圑沙圑次第舉行而受成於省局使指臂相聯首尾相應各鄉邑中有實在出力卓著成效者准其呈請督撫給予外奬或擇尤保奏以示鼓勵則士心踴躍衆志成城保衞周而良善可安矣惟是舉辦之初必先預籌經費臣等亦知庫儲支絀指撥維艱第思清鄉之舉本就現成兵勇分巡各路卽須增撥計必無多圑練止一二營核實開銷亦之過十餘萬兩以廣東之財歸廣東之用當厝火積薪之日爲移緩就急之謀在疆臣必力任其難斷不忍稍存瞙視况綢繆於事前則易爲力拯救於事後則難爲功其財力有不啻倍蓰者得失之數不待智者而知矣然此固治盜之成跡要亦老生之常談昔曾國藩圑練之初奏疏有云今之急務在使通省無不破之案其得力亦不外此在實力奉行何如耳方今時事方棘宵旰殷勞臣等何敢迂闊張皇上瀆宸翰下邀鄉譽但事機迫切恐將来措手不及煩朝廷南顧之憂用是披滙陳請於君父之前籲懇聖慈鑒其忱悃迅賜施行不勝惶悚屏營之至伏乞皇太后皇上聖鑒謹奏再廣東盜賊充斥一由於雜捐之多一由於賭博之盛省城有房捐巡捐各縣有畝捐沙捐貨物往来有臺砲經費并補抽釐近增有屠捐甑捐如此之類本屬萬不得己而獻策以希澤藉端以斂財者方且日出而不窮揚波助瀾弊將胡底窮民造謗匪黨乘機呼吸之間釁端立見甚可懼也應懇嚴飭有司實行節儉力懲掊克所有現行各捐可免者酌免未能免者不許新增如有未經奏明敢巧立名目以資抽剥者欽遵藉端科派請旨正法之明諭懲辦一二以儆其餘至賭博則館舍林立觸目皆然闈姓番攤花會牛牌山票廣東票近有翰林主事票更新者爲籖票名目紛繁不可究詰其自外省灌入者有湖北票福建票江南票自外國灌入者有澳門票舉國若狂視爲正業因貪而賭因賭而貧强者爲暴弱者爲竊勢使然也并懇飭下督撫臣芟除細碎其非相沿己久承有餉項者卽行禁止敢有别立名色罔利害民者照棍徒例盡法懲治此則弭盜之本源不可不察臣等區區愚見未審當否謹合詞附陳伏乞 
聖鑒訓示謹奏 
 
 

Page 2

 
 
[俄購民船]  
　　華歴九月二十九日日本東京来電云九月二十八二十九兩日俄人曾在靑島購辦夾板船多艘惟作爲何用殊難揣測也 
[議加屋稅]  
　　華歴十月初一日日本東京来電云日本擬加增英人寓居日本屋稅一事英人不允兹己定於本月十五日十一點鐘在荷京開議此事矣 
[險觸魚雷]  
　　華歷十月初一日英京倫敦来電云英公司輪船名臺灣者駛抵法國馬賽爾埠其船中人云方船開距上海不久時幾與一魚雷相觸蓋日東海中曾暗設水雷舟行駛殊爲危險也且當時曾被日本巡洋艦追逐停輪查騐始准放行故己於波德斯特埠領事處呈訴矣註按此說甚奇蓋此輪船往歐洲時曾經福州香港二埠旣上海口外埋有水雷何不早爲宣示耶 
[教會善舉]  
　　本館昨接美國萬國改過局来函云駐美京華盛頓之日本公使行文日政府奏報萬國改過局今建議欲待東方戰事收塲之後　開議中國善後各節其與中國最相善之日美二國須合力邀請英國廢去鴉片條約蓋華民被此物之毒身心兩害致使與文明各邦遠不相及且鴉片貽害之猛烈旣足以傷外人之感情亦足以弱中國四百兆人經商之能力故本局己舉董事一人將此事重復提請於外交大家漢國書記大臣海君之前乞其恊助蓋昔年拳匪肇亂之秋中國正值與列國交涉乘此機會美國三十三教會曾共遞呈海君懇其要求英國行此善舉但當時又適遇英國有斐洲之役未得其時似碍於友邦情誼不便發端惟遲至今日時機己至深望海君因一生之名譽循萬人之擊誠以成此不世之功也此外復冀環球各報館亦能充其全力宣揚萬國人民之公意以堅英國厭憎鴉片之心廢棄此約俾英國及基督教之歴史其污點得一旦洗刷盡凈也未完 
[臺灣地震]  
　　華歴十月初一日日本東京来電云昨晨臺灣忽然地震其中心各處更覺猛厲事後檢查破開基註譯音計共倒塌屋宇一百五十四間其未全頽者尚有三十三間壓斃民人七十八名此外洋人及被傷者共二十三名亦巨災矣 
[剿匪陳策]  
　　廣州訪事人云鶴山縣屬古勞地方茶山頂向爲匪徒窟穴擄人勒贖案積如山雖經地方官飭捕查拿迄無所獲近日彼處聯防局紳士黄永康等具禀緝捕局略謂是處係南海鶴山高明三縣交界之地非合力圍剿往往此拿彼竄未易得手因歴舉茶山頂首匪勞顚滿太平沙匪首梁就河清匪首何利潘就等各據一方互相策應力請三縣合力並舉方可一律肅清不知講求捕務者能如議施行否也 
[樂平安謐]  
　　南昌訪事人云江四饒州府屬樂平縣西鄉匪徒夏病意綽號混天麻子因該縣議抽靛捐作小學堂經費膽敢糾衆抗拒以致滋生事端經前縣主杜大令據實詳報撫憲夏菽軒中丞委朱子春觀察前往彈壓旣而匪又糾同羽黨焚署劫獄幾釀大變夏中丞又委廣饒九南兵備道瑞莘儒觀察督兵前往觀察入境剿撫兼施現己拿獲匪黨多名惟匪首混天麻子在逃未獲所有起事村莊則飭令一一搜捕距營勇有擾亂情事經岳統領查出正法二名現地方己漸臻安謐矣 
[匪燄猖狂]  
　　廣州訪事人云邇来順德縣境匪徒蠭起劫案頻興某日悍黨二百餘人擁至雞州地方被鄉人擊退是夜若輩復至鄉人嚴爲防範初頗得手嗣以藥彈告罄勢遂不支紛紛潰散匪衆狼奔豕突連劫五十一家旣而熹涌地方亦有匪徒七八十人前往圖劫經鄉人恊同安勇竭力抵禦傷匪多名厥後匪徒分作小隊繞道包抄前後夾攻鄉人與安勇傷亡數十名卒被飽掠而去旋復至某繭樓樓上有夥八人頗有勇略擊傷匪黨多名猝難攻入匪徒大怒隨攻破樓側之某雜貨店取火焚樓樓夥懼從高躍下致斃其六惟一人得生尚有一人己葬身火窟中聞新村亦有匪徒二百餘人恣情騷擾誠地方之大患也彼生長其地者果何日始克高枕無憂哉 
[閩督新猷]  
　　福州訪事人云新任閩浙總督魏午莊制軍下車伊始卽將府廳縣分定班次排日傳見及會唔時垂詢地方利弊娓娓不倦公餘之暇又往大學堂武備學堂銀元局各處詳加考察前日親詣南城查閱一周每出必撤去一切執事旗鑼頂馬之類不過親勇數十人荷槍擁護亦可見制軍之厭棄繁文矣 
[舊案難翻]  
　　廣州訪事人云日前紳士胡孝廉廷槐以劉問芻卽劉學詢前辦賭餉有串謀侵吞等情控諸督轅請爲查究當奉督憲岑雲帥批示曰查劉學詢被參被控之案歴經查辦奏結該職等如曾附股被吞何不控諸查辦參案控案之時直至於今始来控告至韋崧等承充闈商訊無劉學詢暗股在内亦經奏明在案所請應毋庸議 
[求免停課]  
　　安慶訪事人云皖省向有敬敷書院按月官師兩課由大憲輪流監試分别等第奬給膏資自改設高等學堂以来師課先行停止其欵併入學堂而官課仍更名高等學堂附課生照常課試現因學堂經費大絀大吏擬於明春將附課一律停考日前舉人黄經閣等具禀撫轅懇免停止以恤寒酸中丞發出批示云前據高等學堂附課生太平縣附生劉世涵南陵縣舉人張擇仁等以籲免停課藉惠士林等情同日具禀業經批由學務處會同布政司議明詳覆謂東西各國學校如林向無由公家給予膏火之事亦無專恃公家貼給膏火之人士子讀書務期實用若希膏膏火銀兩始克用功不但無以堅向學之誠反足以啓喻利之漸等情業經批飭如詳辦理在案誠以學堂附課存之旣鮮實效裁之又無關得失讀聖賢書當期逺大該舉人等自當務遠者大者諒不至因此鷄助若將終身也 
[皖省官塲紀事]  
　　安慶訪事人云九月二十七日藩轅牌示請補廬州府同知李永鎭著卽先行赴任同日牌示准補蕪湖河口分司沈秉煌少尹飭赴新任候補同知朱景行委署頴州府通判○補授安慶府潛山縣縣丞陳二尹蘭在任病故遺缺經藩司札委候補縣丞吳鍾杰二尹前往庖代○蕪湖米釐局張錫壽觀察於九月二十四日因公晉省詣各憲轅面陳要公隨於二十七日禀辭回蕪○候補知縣孔廣藉大令奉委解京餉銀七萬兩赴都交納大令奉札後由庫照數領到眼同裝鞘並領水脚銀三百三十三兩又津貼銀四百二十兩旋於二十六日禀辭押解起程是日藩庫另發出報効軍餉銀六萬兩委唐光祖大令押解 
[薊都摘要]  
　　京師訪事人云日前刑部司員某君等聯名赴商部呈請集股創設電燈公司略謂泰西以電燈爲當務之急中國通商口岸亦有安設電燈者惟京城街市概用煤没油路燈易肇火災而東交民巷現山洋人自設電燈恐將来京師燈利權漸被外人奪去職等刻擬集股四萬金創設京城電燈公司己集有規銀八百兩購買機器并在前門内西城根租定民房設立公司等情業蒙商部大臣批准立案旋由步軍統領衙門傳諭内外城工巡局及五營弁兵將安設電燈之處一體保護以免匪徒拆毁有誤要工○邇来吏部雖無裁撤書吏消息而各司官員日與書吏同案辦公頗能甘苦與共凡應查册檔皆呈堂候核印稿諸員亦躬親其事其餘司員筆政等與書吏並坐謄寫卽堂官亦不復如前之 
 
 

Page 3

 
 
養尊處優高自位置矣○新任户部尚書趙次珊大司農爾巽蒞任伊始親詣各堂司查閱見每日自公退食之後署中卽闐其無人因議改訂新章自堂官以及正副郎主政筆政均須輪流值宿遇有緊要公務以免貽悞之虞亦整頓部務之道也 
[潯江近事]  
　　九江訪事人云潯城西門内煤炭坡地方人烟稠密惟地勢低窪遇雨輙不能行現由廣濟人陶鳳亭等捐資重修自蓮花池直達馬巷至正街一律修潔平坦行者便之○本年潯郡各屬收成中稔刻下上熟米每石三千一二百文次者二千七八百文黄豆三千文芝麻五千六百文菜油九千二百文麻油如之茶油十一千二百文曹平銀每兩易九八錢一千一百五十文鷹洋七百九十五文龍洋七百八十文 
[茸城客述]  
　　松江訪事人云上月某日華亭縣孫花樓大令繕發學堂照會一扣飭某役送交葉榭鎭董莊夏楊等三君詎有副役蔣姓偵悉鎭人陳某謀充董事未遂爰將照會中人姓氏挖去而另塡陳某持至陳處索取酬資陳見有挖補痕疑而詰之則以縣主甫將舊董斥退房吏不及另繕照會故致挖塡云云陳卽餽洋銀五元翌日買舟来郡欲詣縣署謁謝旋知被欺不禁羞忿交併擬卽指名呈控旋經人出而調處令蔣備筵服禮其事始寢○西鄉六吊灣地方有某水菓船駛經其地爲土棍楊姓所見借端登舟婪索舟主不允竟被扭入小舟打槳逕去目下其家屬来郡投婁署指控惟彼處係與他邑交界不知究在何地須勘明再核也 
[上海官塲紀事]  
　　商務總董周金箴觀察晉鑣江西卽補知縣張唯庭明府繼曾昨日均至縣署拜會○冬防中局委員郁少甫二尹堃西局冬防委員莊圃香二尹洋東局冬防委員應梧生二尹賽琮徐家匯巡防保甲局委員陳少禹千戎嘉謨本城保甲中局委員沈積臣二尹珊寳昨日均詣縣署禀謁○新委南市出口貨捐局員樊明府恭壽日前捧檄来滬即於前日接差視事而前辦是局之鄭耀門明府交卸後己赴省銷差矣 
[接任述聞]  
　　前者上海縣汪瑶庭大令禀請上憲回籍修墓兹聞己由藩憲效述堂方伯委王大令念祖来滬接任惟尚未見明文不知確否 
[讞署稱觴]  
　　英美等國公共租界會審讞員黄耀宿司馬之夫人現年二十有九昨逢設帨之辰司馬卽在署中設筵慶祝並雇清音一班以娛夫人之聽各書役咸整肅衣冠入署叩祝 
[電請展限]  
　　日前欽差查辦事件大臣鐵侍郎之隨員蔡二源觀察奉諭電致本埠蘇松太道袁海觀觀察查開滬關正雜外銷並各省堂年解滬增稅收支各欵限期呈送兹悉袁觀察因不及依限送呈電請蔡觀察回明欽憲寛予限期兹將電文錄下南京欽憲行轅蔡道合鑒滬關正雜外銷管收除在印單連日督承赶辦因欵目繁多未能如限呈送卽乞回明准予展限至禱勛 
[不准私售]  
　　日前護理兩江總督江蘇撫憲端午帥訪得上海有等洋行所售日本手摇印花機器可以製造銅圓每有奸商購歸仿製行用市廛官私難辨實於圜法大有關礙前日行文本埠關道憲袁海觀觀察飭令照會稅務司以後機器銅餅兩項應列入官買之品如無官訂合同概不給賣倘洋商私自銷售應照私售軍火食鹽章程辦理等因觀察奉札之下昨己備文照會領事及稅務司一體照辦矣 
[未允免稅]  
　　電線材料海關向不征稅嗣奉外務部奏准一律照征旣而赫總稅務司又著仍照前例免予征稅兹有某電局運得電線材料擬轉運出口禀請免稅本埠海關好稅務司以尚未奉到總稅務司札文未便照准暫將此貨扣住俟奉到明文再行騐放 
[批准認捐]  
　　昨日淞滬釐捐總局督辦陳亦漁觀察發出批示一道照錄於左職商畢以培等禀批該職商等承認土布釐捐旣據一再集議通年願認捐錢六萬串姑如所請暫行試辦一年惟一年以内不得請减請退尤不准絲毫蒂欠倘有欠繳情事應惟原保是問將来日俄事定仍應按照正額六萬二千串加成承認至該商按月應繳捐欵逕解出口捐局查收轉解以符定章所送章程尚屬妥洽内惟供布津貼一項應仍照案由出口局辦理毋庸該公所帶收除將解到預繳捐錢四千千文並認保各結分别存儲附卷並行出口局遵照報解外仰將開辦日期禀報該局並將需用聯票各單分别刊就送局轉送蓋印以憑核給示諭可也此批 
[飭查實情]  
　　上月初旬奉賢縣南橋飛划副左旗右領哨官沈保義在華亭縣屬葉榭鎮捕拿巨梟孔起林因孔開槍拒敵致被沈擊斃三梟並獲陶金台一犯帶回營次事爲華邑尊孫大令得悉飭傳是圖地保到縣詢問據稱沈弁捕匪時小的並不同往大令因專差備文至營查問並請飭令原拿勇丁及陶金台解縣乃該營並不移覆祇給回片孫大令無從核辦故於日前禀請上憲請爲轉咨孫軍門飭查等因兹悉昨日道憲袁海觀觀察批示云據禀己悉查孫軍門己駐蘇防營次究係如何情形候咨飭該哨弁沈保義赴縣切實指明並將所獲匪犯陶金台解訊倘沈保義有未能指實之處卽由該縣逕禀孫軍門嚴行查辦以徵信讞仰松江府田守遵照 
[英界火警續聞]  
　　前晚六點餘鐘英租界盆湯弄橋南首失火情形己登昨報兹悉火起於山西路一百四十四一百四十五兩號門牌新元森糖食店計焚去門面二間後面棧房一間及轉角處房屋三幢餘未殃及 
[冬防嚴密]  
　　駐紥南市之撫標滬軍續備右旗管帶龍葆珊遊戎定於十月初一日起開辦冬防特派哨弁一名督勇一棚駐紥大東門外老白渡龍王廟内以資鎭懾每晚復命營弁帶勇會同出巡南市馬路工程局總辦翁子文太守亦以時屇初冬各處巡防皆己次第開辦因慮馬路一帶雖經中西各捕日夜巡察尚恐或有疏虞爰命捕頭每日按定時刻督同三道頭及巡捕數名赴各叚密查並以浦江一帶難保無匪類混跡其間乘機竊發因諭飭水巡捕陳向榮勤加巡緝毋或稍疏 
[定期施粥]  
　　本邑大南門外施粥廠每於十月初一日爲始由蘇松太兵備道憲籌撥欵項委員經辦以濟貧黎今屇道憲袁海觀觀察循照舊章札委候補通判唐别駕經理其事先出示曉諭丐頭人等務將沿街乞食流丐一律押入廠内棲宿聽候擇日開辦每名准給粥一甌不得仍前露宿及爭閙情事亦未雨綢繆之道也 
[貨船傾覆]  
　　昨日午後浦江中有一駁船滿裝靛青行經南市楊家渡忽因潮水初漲波浪滔天舟人力不能支立時覆没所載之貨盡付東流甲乙二舟人經鄰船救起其一尚有一人己凶占滅頂矣吁慘哉 
[西人攫物]  
　　前晚甲乙丙三西人闖入斐倫路粤妓鄧桂根家乘間攫取銀質對時表及綢洋傘等物繼又闖入司各脫路粤妓陳阿彩家搶取木鐘一架正欲逃逸適爲某號巡街捕所見上前拘拿甲見勢不佳先行逃去祇將乙丙送入捕房捕頭著押候解送本管領事署禀請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[楚江寒浪]  
　　漢口訪事人云日前夏口廳馮少竹司馬飭緝捕營勇徐升督同線勇前往朱河新提漢川監利　山一帶緝拿官錢局被竊之犯第以天空海闊緝獲殊難翌日仍折回往下游各埠查緝○湖北將弁學堂與武高等學堂名異而實則同監督李少東方伯爲節省經費起見將將弁學生歸入武高等肄業至原有之將弁學堂未識作何處置也○漢口房捐鋪捐花捐均己撥爲警察局經費關道梁崧生觀察札委伍大令璣總其大成督令各員認眞從事○仁和夏君爽夫前湖北自强學堂之畢業生兹因都中新設商部需材孔亟特電聘前往相助爲理○日前湖北官錢局總辦高松如觀察撰成變通圜法章程詣督轅呈遞督憲張香帥閱而韙之刻己另行繕稿入奏九重不識能邀兪允否也○湖廣總督張香濤制軍因鄂省營制餉章尚有未愜之處遂與管務處各員及日本新聘之顧問官某君妥籌更改之法聞己議有端倪不日卽可明白揭示矣 
[榕垣紀事]  
　　福州訪事人云工藝局本以開元寺舊址改建其章程凡府縣各犯人及民間不肖子弟均可送入學習工藝定額百人其始祇習織蓆織而及洋肥皂等物均著成效犯人與不肖子弟分作二處并有戒烟所日間飲食起居皆有常度現辦局員寗司馬章次尹辦理皆極認眞惟犯人與不肖子弟皆頑梗不逞之徙頗難約束局員因定於工作之暇課以蒙學諸書俾知禮義所惜經費無多不能於原額外擴而充之殊爲美哉猶憾耳○新任閩浙總督魏午帥持節来閩於九月初六日蒞省筮吉初七日接篆行李一切均由地方官派令差總沿途照料詎料閩縣差總姚某所派夫頭不甚得力以致挑夫寥寥將行李擱於津頭無人挑運督挑湘勇某甲大怒鞭撻夫頭姚某懼乃另出資雇人運送事爲閩邑尊王進之大令所聞以夫頭辦理不善提案重笞一千板以昭炯戒○陸軍武備學堂委員陳星逺明储本船政學生候補道徐觀察紹楨頗器重之夏間委明府購辦洋槍詎竟浮開價值至數千金之多旋經上憲查出僅令補繳若干金誠幸事矣 
[永嘉瑣事]  
　　温州訪事人云浙江學政陳石蓀文宗按試處州於上月初九日開考大約二十二三日卽可竣事二十四日從處郡起馬二十八日定可蒞甌府尊傅太守因先期委文武巡捕前往恭迓文旌一面出示曉諭考生著於二十四日取齊○新署平陽縣丞譚鴻儀二尹應逄於上月十五日附招商局普濟輪船抵温筮吉二十二日接鈐任事○前任温州府王雪廬太尊琛近奉上憲調署嚴州府上月十二日交卸篆務後卽日束裝赴嚴履新○樂清縣鄉民鄭文田家頗小康近因其外甥王通坤姦拐洪氏之女致遭株連縣差前往搜捕大被騷擾鄭妻王氏赴道轅上控道憲童觀察閱詞知鄭實無辜卽日飭縣吊繳差票鄭遂賴以保全○永嘉縣知縣程子良太令於上月初七日未刻督帶差役親詣東門外老和記行内搜獲前後膛洋槍及六響手槍二十餘桿銅帽若干當將行夥甲乙二犯帶縣發交内外待質所押候訊究詢之知其事者謂大令訪聞該行屢將軍火私售於人曾遣親丁往購屬實故不動聲色親往拘獲現聞己據情禀知省憲未知如何發落也 
[甬江瑣紀]  
　　寗波訪事友人云時近隆冬宵小最易竊發提憲吕軍門特撥營勇在城廂内外分叚駐防夜間輪班梭巡鄞縣高子勛大令亦飭巡防營勇丁於所轄地叚每夜認眞巡查藉以衞閭閻而弭盜賊○鄞邑樟村地方釀酒户復興乾記復興惠記等約有二十餘家前經邑尊高子勛大令飭差赴鄉諭令各户認定捐數嗣因屢次抗延昨由大令將復興乾記等數家嚴提至署以憑押追○甬江棉花一項向爲商務大宗近因裝運出口日見暢旺以致市中價值頓增每包須售洋銀三十一元六角市上各莊零星門售每洋銀一元僅購棉四斤二兩據箇中人云今歳各屬棉花收成頗稔將来新貨擁至花價定可望其漸廉也○鄞邑賭棍楊阿香平日專𥉙賭博經各當道訪拿在案邇因楊又在城内家井巷陳阿二家聚賭爲城守營李守戎春和偵悉飭營快拘獲函送鄞縣署由縣主高子勛大令笞責五百板以示之儆○上月二十五日黄昏時甬江方井頭泰裕布莊不戒於火忽兆楚如迨遠逝各水龍聞警馳至竭力汲水狂噴火始熄滅計被燬去房屋一進○前者甬江東復大北榮来等鐵行由富平輪船裝運煤炭一千數百墩来甬並不赴捐局報捐經洋廣局委員汪大令查知己移請鄞縣高子勛大令飭差提行主到案追繳矣 
[上海縣署瑣案]  
　　有某姓投上海縣控稱有歴年完糧田若干被某甲串同新閘十一圖地保沈巨國蓋戳盜賣於某洋商等情縣主汪瑶庭大令提沈到案於前晚訊究沈供某甲售地時小的並未到場後由得主某洋商務方單勒令蓋戳小的不允嗣被逼迫不得己爲之蓋戳後將此情禀訴會丈局憲乞鑒大令判暫行交保候示○盜犯廖德裕陳来喜正法後當將首級發犯事處示衆著地保沈子江看管嗣因廖之首級忽然失去沈保匿不禀報大令疑有弊竇提沈至案供稱首級諒必被風吹落河中大令判飭捕頭查明實情核辦 
[上海保甲巡防局紀事]  
　　前日泥工韋阿大因事至南市倉橋街某烟館開燈過癮突遇素識之范建卿向借洋銀五元韋無以應范卽糾衆與之爲難韋見勢不佳急遣人投報二十三七鋪巡防局比及局勇到来范己乘隙脫逃矣○前日南市二十三七鋪巡防局員李伯屏二尹以現當開辦冬防之際飭傳所轄各叚栅夫更夫到局諭令每夜二鼓時將栅門一律下鑰不准輕啓如違查出重究亦官樣文章也 
[英美等國租界公堂瑣案]  
　　七十九號印捕解泥水匠陸木生鍾渭惠到案禀稱此人在南京路福利公司基址起造屋宇任意抛擲磚石恐傷行人請爲懲辦讞員黄耀宿司馬商之美副領事署繙譯官白保羅君判各罰洋銀十元○洋人某甲被傭人許益三行竊脚踏車一輛報由包探張天林查獲人贓解案請究許供小的在洋東處服役時閱五十二日工資無著又代付他人工值共計應付洋銀十八元二角除收過二元外尚少十六元二角向索不理是以將其脚踏車藏匿並非行竊尚乞恩寛司馬以許不應匿車判令管押捕房兩禮拜工資則令洋人如數照給○龍飛馬行洋人某甲控馬夫吳春華高國豐將馬凌虐戳傷糞門解案請究吳高同供此馬實爲他人所駕轎車拽傷求鑒司馬判將吳高枷號三日發馬房前示衆○怡和紗廠以女工陳袁氏行竊棉紗若干報由包探沈阿岳錢榮堂搜出原贜二大包約重數十斤解案請辦陳袁氏供自正月至今陸續行竊積成此數尚乞恩寛司馬判責手心一百下管押三日贜還失主○八十三號印捕解李步生李林寳到案禀稱前晚此二人同至怡和絲廠圖竊當塲拘獲請爲究辦二李供詞狡賴司馬以行竊未成從寛交保開釋旣而廠中司事某甲投案禀稱前者廠中某洋人送竊絲之倪聽泉沈桂全請訊據供此絲係吳阿增與朱金大所竊曾奉出票至無錫移提昨日己經包探將朱提到請押候究追司馬准之著押候提吳質訊倪沈無干交人保出○袁文照由蘇州附老公茂船来滬携有洋銀一百八十餘元途中爲湖南人李富成竊去報由包探查獲起到原贜洋銀一百二十餘元尚少六十一元詰知己轉交與佛照樓接客夥金寳林因將金傳案請究金稱李並無洋銀交與小的司馬判將起案之銀給袁領回李責三百板押捕房六月金無干斥釋○地販張木生冋鄉人楊康康贖地糾葛旋糾印度人五名將楊拔往鄉間事爲美界捕頭所聞六派六十六號西探恊同華探倪順泉朱桂生等將楊帶回並將張拘獲解案請訊并將五印度人傳案候質張延某律師到案伸辯司馬訊得此案兩造各有不合一併揮之使去○兪海林以陳海全誘匿伊妹報經包探王阿巧將陳拘獲解案請究兪妹年約十一二供稱前日小女子往觀 
 
 

Page 10

 
 
賽馬被兪誘至大南門内某處閱二日夜經兄長尋到今願隨兄回去司馬以陳不法己極判責二百板管押三月女交兪領去○包探錢榮堂解陳谷富及王紀順到案禀稱陳行竊徐小福家鉛板六塊銷於王處因此一併拘請訊究司馬判責陳二百板枷號三日王賠洋銀二十元再罰二十元○陳慶春因向王毛松索取花價洋銀七元五角致被擊破頭顱由印捕拘入捕房昨日解案禀陳己送入醫院療治不久可愈請先將王究辦司馬判責二百板所欠之欵如數歸還 
[法租界捕房發落]  
　　幼童楊恒發濳入蔡姓家竊取洋銀一百元報捕查獲吊到原贜解奉讞員陳楚生大令訊供認竊不諱昨日命提到案著重責手心二百下發堂留養待家屬認領○大有水菓行以洋酒縷一千餘枚托某輪船運至天津以空　不便裝運堆積碼頭被小工陸長壽竊取賣與某輪船茶房李阿二報捕查獲奉大令訊供陸認竊不諱昨日命提到案著將陸枷號十天追繳贓洋十元期滿責放李罰洋銀四元釋出○積竊吳金祥行竊錢和尚等各家衣飾報捕查獲吊到原贓解奉大令訊供著將各贜分别給還失主具領吳枷號一個月期滿責放○偷兒周阿二行竊銀對時表一隻賣與林連生得洋銀一元五角報捕查獲吊到原贓解奉大令訊供贓給失主具領林罰洋銀二元先行釋出昨日提周到案著重責二百板斥釋○流氓徐阿金强攫郭章福衣攤上馬甲一件當塲追獲送案請辦經大令訊供贓己交同黨取去無從追出昨日命提到案著先行枷號五天期滿責放 
[美租界捕房紀事]  
　　本邑人王毛松在西華德路第四百八十一號門牌開設棉花店前日陳炳春往索舊欠致被擊破頭顱血流如注因卽投報捕房昨經包探錢榮堂將王查獲捕頭令押候解送公堂禀請讞員黄耀宿司馬訊辦○昨日有楊某者投捕房報稱僑居裏虹口小虹橋左近有一子小學勝全年己二十有一因至下海廟觀賽神會至今未歸請爲查緝捕頭允之○昨日寗波人姚芝山私刻天潼路華順蔬菜店圖章繕條持往冐取洋銀五十元經店主察出交包探劉阿炳拘入捕房捕頭令押候解送公堂禀請訊辦○昨晨妙手空空兒陳益生掩入海寗路曹永生家行竊綢布衣服及金銀首飾等物携之而出適爲包探顧福其所見連贜帶入捕房捕頭令押候解送公堂禀請懲辦 
[釜山領事吳太守其藻經募紅十字會捐欵清單]  
　　公来號永源增春華泰福聚泰洋各十元仁德堂洋三元張作夫楊世明永發東德昌號怡泰昌　永興順泰號王錫芝洋各二元永記號友生園東順興德順昌洋各一元東順樓順興館陳春海餘華興洋各半元[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
   
 
