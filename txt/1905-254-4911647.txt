# 1905 - 254 - 4911647

 

Page 1

 
 
[電傳上諭]  
　　八月二十日内閣抄奉 
　　上諭徐世昌現在出差所署之兵部左侍郎著壽　勲暫行署理欽此 
[六續滬甯鐵路條議]  
一日發給五分之四餘利憑票以招徠目購小票也按自購小票雖扣利歸於公司然較之贖票之須每百加二釐半者必爲便宜且以中國貲本之短欲撥欵占路費之大半亦非易事故目購小票以冀將來鐵路之主人我中國人可占其多數則銀公司雖攬其大權而不啻爲我國民之受托人與路權全握於外人之手者較勝一籌惟週息五釐在中國之貲本家以爲太薄故雖許中國人之自購小票而咸裹足不前也今欲勸國人多自購其小票必用招徠之法以勸誘之按合同第十二欵（總公司亦可發給並享受此項餘利憑票之益其格式須合用於中國其總公司名分所應著多寡乃按借欵小票全數五分之四其應全數刊發或刊發多少由督辦大臣隨時核定）是則路工全數如用一千萬兩則中國總公司可發給或享受五分之四之餘利憑票計有八百萬兩鐵路有餘利之時可以其五分之四按數均分今若以此憑票發給於自購小票之人許以購禀百兩者加給以此項餘利憑票百兩則八百萬兩之餘利憑票可分給出八百萬兩自購小票之人如此則週息五釐之外將來鐵路餘利可分得五分之四獲利較厚購者自多然後以其餘利漸作贖回小 
 
 
 

Page 2

 
 
票之用則全路之歸於自辦者其期可較近矣即或小票及餘利憑票未能驟行贖全而小票之爲我國人所執者多則全路之抵押其名分乃無異抵押於我國人之手彼銀公司者不過爲其代表人耳上之有督辦大臣爲之考核下之有執小票之中國人爲之監督銀公司雖欲專盜而奪我國之主權執公例而與之爭論不患無辭也粤漢鐵路之隂入比股也三省之人力爭之以爲大有關係然則執小票人之有關係於路權固無待言而我國人自購小票之舉豈猶可視爲緩圖哉 
以上三條爲今日應爭之要點與其辦法將來利權之能收回與否主權之能保全與否全恃此時之辦法如何而定設令直之不問任其造費之浮濫任其小票之盡落於外人之手任其餘利憑票之爲公司所得則路成之後其成本必鉅而獲利較難將來付息或不能如期必致照第八欵所載以全路産業統交銀公司管業夫抵押之物以不能付息而没入者往往取贖愈艱此亦必然之勢也如此則江蘇之大利權永爲外人所握江蘇之自主權將永不能完全其失策不待言矣又設令今日吾人羣起爭之責令督辦大臣核減其造費而設法多收回其小票則全路之造費須一千萬兩者用外債則將來并贖其餘利憑票須費一千二百萬始能贖回用我之自欵則實出九百萬兩而足矣成本輕則餘利亦厚旣無付息失期之慮又贖回全路之事亦易如此則江蘇之利權終有收回之一日江蘇之主權亦不至有喪失之危其挽回補救爲不少矣何去何從惟我江蘇之士民自擇焉際此風雨飄摇之秋各省亦自綢繆其牗戶之不暇而無假爲人謀此非我江蘇人之責而誰責歟　己完 
[電更訛字北京]  
　　北京來電云十八日　上諭山西按察使著吳匡補授誤吳爲英合亟更止（容） 
[實行停戰期]  
　　十八日東京電云東三省停戰之實行期定於今午爲始朝鮮北部之議事院曾於今午開會商議停戰後朝鮮應佔之位置譯字林報 
[新建由滬至横濱之海底線]  
　　十八日東京電云新建由上海至横濵太平洋海線　議現己就緒譯字林報　 
[文明拒約社集議拒約]  
　　十九日文明拒約社副會長徐君叔仁社員何君生雲假城内布業公所第六次開特别大會到者千人先由會長馮君仰山宣布宗旨並誦金山大埠昭一公所來稿蓋拒約以來美國己大有影響該國商家擬就禀求總統設法息事次由杭州武君仲英嘉興錢君文史十齡童徐家匯學生錢友生公怠演說會長戈君朋雲速成女工學堂姚君義門四明同鄉會尹君鶴林商務學生周童竹生商學會周君廉生同鄉會嚴君承業滬商尙君志雲社員王君清甫次第演說莫不言拒約之不可中怠並痛駁疏通之非慷慨激昂聽者動容其中尤以十齡童錢友生求諸公爲我輩幼童將來留一點立足境之言最足感人自午後二句鐘至六句鐘始散會（容） 
[振貝子勘路紀聞京師]  
　　傳聞商部振貝子因蘆漢鐵路大工告竣在即擬於十月間親往查勘以重路政日 
[章京出洋派員充署北京]  
　　軍機處章京刑部郎中叚書雲現經出使考察政治大臣　調出洋所遺章京員缺經軍機處片奏以額外行走之工部候補主事章華充署並添傳記名在前之吏部主事趙廷珍在額外行走業已奉　旨允准矣（容） 
[姚副使定期赴蒙練兵北京]  
　　蒙古親王前曾咨照理藩院調取練兵處副使姚道錫光赴蒙訓練新編蒙古各軍當由練兵大臣飭令姚道即行料理一切迅速赴蒙聞姚已定於九月間朿裝就道矣（龍） 
[練兵處奏定官員養廉北京]  
　　練兵處自開辦以來迄今兩載應差各官員均未發給養廉現銀兩經王大臣會同商定仿照外商兩部核减除慶邸袁宫保外其會辦及提調仿照外部侍郎核减會辦每月養廉銀六百兩提調養廉銀五百兩三司正司使仿照左右丞核减月支養廉銀四百兩三司副司仿照左右參議養廉銀三百兩各科監督仿照外部司員核减月支養廉銀二百兩其餘委員文案則查事之繁簡隨時分别酌定有兼充或署理者則按　成支給云云聞摺上奉　旨依議（官） 
[湘撫奏解翰苑實學經費長沙]  
　　日前翰林院掌院大臣奏翰林院酌籌經費興辦實學奉　上諭原摺著抄給閱看此署湘撫龎中丞接到　廷寄後擬按年各督撫籌解經費五百兩以資興辦刻己附片奏知矣（師） 
[請變通學堂出身京師]  
　　科舉旣廢學堂自應增重十一日陳御史曾佑遞一封奏言各學堂學生出身亟應爲之變通聞已奉　旨交政務處學務處妥議具奏矣日 
[請派重臣督辦路礦北京]  
　　聞日前江督周有奏來京係與蘇撫陸江西撫胡安徽撫誠會銜請派重臣督辦路礦事宜奉　旨該部議奏（日） 
[寳棻陞授浙撫之風說北京]  
　　前日直督袁宫保密保直寳棻才堪大用故某邸現擬保寳升補浙江巡撫（閏） 
[奏請裁撤正副指揮各缺京師]  
　　日昨欽派外城工巡局大臣那協揆壽張兩總憲具奏略云竊查五城原設正副指揮各五員現因巡城御史奉　旨裁撤改設巡警正副指揮無職可守自應裁缺以昭核實擬將實缺人員作爲俸滿與揀發候補人員由臣等會同都察院咨送吏部核議酌改官階其所管公産等項應令交清歸工巡局擴充習藝所之用至各部院衙門票飭各項差使分交大興宛平兩縣管理以免紛歧聞己奉　旨允准矣（官） 
[川督具奏克復巴塘二郎灣等處請銷去錢道永不叙用字様成都]  
　　日前川督錫清 
 
 

Page 3

 
 
帥片奏云提督馬維麒等軍進攻巴塘迭克二郎灣雲南橋等處迭經奴才等撮要電奏查前次邊荒煽亂經臣奏明派令留川當差之己革廣西補用道錢錫寳先往鑪城宣佈　朝廷威德途使勾結附和之衆翻然解散我軍得以斬關深入馬維麒趙爾曁均稱該革道賛畫戎幄機謀洞中白應先予激勸俾該革道益知奮發迅往剪滅雄徒安輯蠢蠻合無仰墾天恩准將己革道員錢錫寳銷去永不叙用字様庶策後效而竟全功僅會同成都將軍奴才綽哈佈謹奏業已奉　旨著照所請矣（龍） 
[簡調滬道瑞觀察到任需時江西]  
　　九江道瑞莘如觀察調補蘇松太道聞觀察辦理樂平教案措置得宜上憲深爲倚重故須俟一切了結然後到任按庚子以前觀察爲刑部員外郎素以熟於刑律著聯軍入京日本軍官請爲帮同安撫地面活人甚衆慶邸回京卽命辦理警察時地方凋敝章程草創觀察竭力保衛商民培養元氣士大夫交稱之未幾奉簡廣饒道蒞任之後首練新軍鐵良閱兵覆奏摺中甚爲稱許此次　簡調上海道　朝廷實係爲地擇人云（南） 
[粤省徵兵委員回省廣東]  
　　日前雲帥特委前賓州訓導岑廷瑾往廣西富川賀縣兩屬招募新兵九十五名現已帶領回東即將該新軍送交將弁學堂訓練矣（空） 
[查案委員回寗銷差蘇州]  
　　江督周玉帥奉　旨查辦江蘇丹徒縣閙漕及鎭江旱災等各要案遴委匡翼之觀察來蘇由藩臬兩司署調查案卷曾紀前報兹悉觀察查辦事件告竣己於十八日携帶　卷啓節回寗（愛） 
[東三省善後問題京師]  
　　聞政府人云日俄和議有以東三省一切土地利權交還中國之說惟須以三年爲期如三年内中國自治完善可以自保則他國不得擅行侵佔亦不准藉分利權如三年後不能自立則日俄兩國仍須干預並有東清鐵中准由中國贖回如中國不能籌此鉅欵亦可將此路作押向别國借欵等語聞王大臣己擬設法集欵自贖矣（火） 
[議復岸價以充練兵經費揚州]  
　　兩淮鄂湘西皖四岸運商購買塲鹽向以錢計運岸銷售則以銀計現在錢日鬆銀價日貴上憲擬令各岸商於購鹽時每引加銀一錢五分以淮南歲銷額引四十萬　計每　可得銀六萬兩以充江北提督練兵經費札行淮運司一籌議覆恩都轉隨飭淮南局員邀集各大商公議尅日　覆（及） 
[外務部電催鎭關工藝捐欵鎭江]  
　　鎭關道以前被通商銀行虧累後　被某錢莊停擱財政上頗形竭蹶以致公欵不能如期應付現經外部查得京師習藝所各省各關捐欵均已陸續寄到目下除廣東陜甘兩總督安徽巡撫曁蕪湖關道尙有蒂欠外鎭關則分文未解當卽電催從速匯寄（定） 
[厦門常關改良章程厦門]  
　　厦門罷巿事由常關而起經玉觀察禀明閩督派委大員來厦查辦兹經會同憲委協領明候補府吕候補道龔稅務司嘉酌議常關改良章程十條照錄於左（一）凡常關新設分卡一槪裁撤其由各途應照向章南以厦門港外關北以牛家村山之排頭門外關西以鼓浪嶼後外關爲界以外則照章請出各單至於路挑往來全島之内應免領單（二）駁船由輪船駁貨搬配渡船及駁船載運貨物入内地者准於黎明至晚隨時聽便黏單至駁船起貨上棧准照舊章貨己騐完不拘時刻均聽搬運人棧聲明單准其豁免（三）各口原收規費名目繁多擬請歸併統收並將某貨往何處出單費若干一併刊印成書聽人購閱（四）漏稅罰辦皆由稅務司察核情形輕重以定多寡自應循照辦理至私運違禁之貨物應送地方官照例嚴辦不得將漏稅私運之人拘禁在關私刑拳打及另勒别項使費關役查騐貨物遇有包袱箱籠等件不得用刀割破致傷内裏衣物如有挾帶私貨情事應將原件提關由稅務司查騐罰辦　未完 
[續錄牌示考試仕學館蘇州]  
　　蘇撫陸春帥示期九月初七八兩日考試仕學館曾紀昨報兹將牌示照錄於下本省設立仕學館爲講求法政造就通材之地前據該司道詳稱學員入館先分内外兩班内班以三十人爲額同通州縣二十人佐職十人外班以五十人爲額同通州縣三十人佐職二十人内班住館肄業除供給伙食外同通州縣每員每月薪水銀二十兩佐職每月銀十四兩外班不住館不給薪水伙食内班到館一年科學分數最優者酌委優要差缺合格者酌委差使不及格者再子留學各等情先後會詳前來均經本部院批准飭遵在案現　該館工程陸續報竣禀請示期考試本部院定於九月初七日二同通州縣各員初八日考佐職各員無論正途勞績捐納各班除現管要差及年在五十以外者母庸報考其餘一律先期親赴本部院衙門報名備卷考試（首） 
[秋操南北軍總統誌略天津]  
　　九月大操除駐紥正定之第七鎭甫經編成姑不調操外其餘京旗第一鎭陸軍第二鎭第五鎭第六鎭則均出一協陸軍第三鎭第四鎭則均出全隊計四協兩鎭合成兩軍保定一軍作爲北軍馬廠一軍作爲南軍南軍擬派督練處總叅議王英楷爲總統北軍擬派陸軍第六鎭統制祺瑞爲總統所遺六鎭统制一缺臨時由直督札委第十一恊統領陸建草暫行署理（盈） 
[警察局添委帮辦武昌]  
　　武是警察總局兼管南局事日來並開辦警察學堂事務甚繁總辦黄伯雨太守旣署首府文兼多差勢難兼顧故所辦警察腐敗異常太守一再辭差未邀批准日前又保薦武昌同知陳司馬樹屏堪勝帮辦之任即蒙當道札委并飭常川駐局以資整頓惟司馬係實任兼差並不開支薪水馬夫銀兩（文） 
[商場局提調改委武昌]  
　　武昌省城外濵江一帶自開商場久有此議後因籌欵維艱置而未辦該局提調向係梁鼎 
 
 

Page 4

 
 
芬兼充刻梁將離省當道改委王菊丞太守元常充商場提調月支薪水銀一百兩由善後局按月發給並飭從速籌辦詳細繪圖呈閱（字） 
[蜀商請核減土膏統捐武昌]  
　　在滬各川商以八省土膏統捐抽收川云各土捐未免過重禀請鄂督張香帥轉商柯遜菴中丞核減捐數以恤商艱第未知香帥能俯充否（國） 
[調查中日茶絲運銷美國表黄中慧譯]  
一千九百零三年美國入口 
華茶　五千五百零六萬四千二百九十六磅　合美金六百九十七萬四千六百四十三元 
日茶　三千七百九十八萬零九百七十一磅　合美金六百一十五萬九千八百二十元 
一千九百零四年美國入口 
華茶　五千三百一十五萬七千三百三十二磅　合美金七百二十三萬八千六百一十一元 
日茶　四千二百七十萬零一百二十七磅　合美金七百八十六萬五千五百七十三元 
一千九百零五年美國入口 
華茶　四千二百九十三萬八千九百八十四磅　合美金五百八十八萬二千八百三十一元 
日茶　四千一百八十二萬三千一百一十五磅　合美金七百一十四萬九千四百五十元 
中慧謹按茶爲我國天然美　日本印度雖竸起種植加意焙製而其得味近遜於我且我國地大物博産茶之區數倍於日今觀美入口茶　中日幾至並駕且以磅數與價值乘之即今年而論華茶五千餘黄磅而僅得美金七百二十萬日茶四千餘萬磅而竟售七百八十餘萬之　優劣之數一目了然良可畏也　未完 
[盛侍郎奏設鐵路法文成學堂片]  
再鐵路爲重門之學臣前在上海奏辦南洋高等學堂並選派學生出洋肄習已爲預儲工程司之用惟所習皆係英文亦非備行車任使臣此次勘騐蘆漢路工沿途察看情形備知行車在事人員職司雖微關係甚重誠以借欵造路管理必需洋員卽用洋員則各員司必得諳曉語言文字之人方免隔閡查蘆漢路員如站長票房　首等項向用法文現今官立民立各學堂法文尙少路工未竣以前逐叚行車需人孔亟遴選未能盡善沭品因以下齊每至更換無人輙起乏才之歎兹值全路將次通行欽奉　諭旨整頓路政所有大綱細目均經臣督同該監督參賛等會商洋員迭次籌議按照合同切實辦理而各站員司與客商貨物事事直接於全路利弊名譽尤爲密切相關目前切要之舉目宜先設鐵路法文速成學堂凡蘆漢正太汴洛各路需用重務人員皆可取材於此試辦之初諸從撙節即派行軍正副監督就近督辦並另派總辦一員駐堂經理查有三品銜候選知府衡璋通逹時務堪以派委己由臣飭令妥擬章程先於京城暫租民屋尅日開辦務使此項學生旣嚴選擇於前復沐陶鎔於後庶幾學成任事盡能朿身自愛裨益商　洵於路政所關匪細除　現擬試辦章程咨明商部北洋大臣查照外謹附片具陳伏乞聖鑒訓示謹奏（劍） 
[崑山縣拿辦之英人釋回]  
　　前報紀英國德副領事因崑山縣拿辦英人曾子庭一案日前親往崑山辦理一則兹悉德君　崑山後拜會縣主請將曾子庭即日釋放當由縣主將曾送至船上德君故卽啓行回滬昨己將曾交其兄領去矣（見） 
[俄國派船運貨]  
　　十九　倫敦路透電云俄國義勇艦隊重來東亞運貨定於禮拜三（即二十二日）由俄德撤城起程前往長崎及海參威現有多數之貨物須俟船隻運往西比利亞云譯字林報 
[日使病痊]  
　　十九日倫敦路透電云小村男爵病體業已全愈日本醫學博士某君已抵舊金山擬由該處前往紐約陪侍小村男爵歸國 
[俄皇出游]  
　　十八日倫敦電云得聖彼得堡消息俄皇及后將於今日乘御艇至叩倫斯他遊覽三四日譯字林報 
[俄國内亂]  
　　十八日倫敦電云得鐵勿力斯來電高加索總督曾佈告居民謂此次慘烈之亂實爲秘密會社不正則之舉動使然致將巴科極繁盛之商務全歸破壞因力勸居民使同心以和平爲正鵠云　同日路透電云巴科叛黨常恫嚇居民謂欲盡殺重行工作之工人及焚毁其所修理之物品禮拜四（卽十七日）晚間巴科各鎭巿皆被叛黨焚燒損失人命無數譯字林報 
　　二十日倫敦路透電云俄　諭令財政大臣爲代議院會長將高加索叛亂地方納夫脫製造廠所失財産之確數調查明白以備重行興辦而加兵於煤油井豐富之區譯文匯報 
[意國火山崩裂]  
　　十八日倫敦路透電云意國斐蘇斐斯火山仍時見崩烈火山附近各處震動異常斯脫郎卜利火山崩烈之勢亦頗可危譯字林報 
[塔夫脫君行抵横濱]  
　　十九日東京電云美女公子之隨員塔夫脫君己於昨日行抵横濱該處無甚供張一切皆由美總領事署招接當於今日午由美總領事設宴欵待塔夫脫君鑒於日人反對和約一事謂此次日人之亂美人咸以爲過於激裂蓋卽有不滿意處固不妨切實說也塔夫脫君又謂美女公子深願於行　西比利亞時再至日本一游譯字林報 
[挪瑞交涉]  
　　德文報接二十日柏林電云挪瑞兩國尙難預期免戰俄法咸强迫瑞典英國謹愼自守不加判斷而德國則力勸兩國以和平主義　文匯報接二十日倫敦路透電云挪瑞兩國之代表人會議交涉事件將次就和兩國都人聞之均異常歡悅 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戶總得保復充南京]  
　　江甯縣戶書黄子飛前充戶總曾因虧空被黜後戶總王惟　以事敗抄家收禁黄又夤緣復充不料黄舞弊如故昨經督催某某　五　聯名訐控黄實虧空丁糧銀兩一萬五六千金願共保王惟禮出監乞諭復充戶總黄之虧空當籌欵代南縣主葉篤臣大令已如禀釋王給諭並於日昨逮黄訊究飭令釘鐐收　示儆未知王果能不再蹈黄之覆轍否耳（平） 
[拿獲私煑禀准提省訊辦蘇州]  
　　江隂縣金苕青大令訪悉縣境青下六保之黄觀嘴及宜興武進陽湖交界之豐儀長蕩湖等處每有奸民設灶私煑食鹽併訪悉最著名之私棍爲懷仁海懷阿大張其柏朱金昌懷尙法五名因卽會同緝私營馳往掩拿當卽獲住懷尙法及其夥蔣小金二犯均供認不諱大　遂備文詳請上憲將該二犯提省訊辦己蒙臬憲朱廉訪批准矣（愛） 
[大令緝獲巨梟蘇州]  
　　上月下旬蘇省飛划左營管帶鍾堯階大令經線勇禀報巨梟董道富魏家元吳春發及丁某等匿迹黄煽地方因即率領師船駛往掩捕詎梟黨早已開風遠避遂折至常州府境各處巡緝旋在全匱縣之甘露鎭緝獲巨梟吳春發一名就近送金匱縣署寄禁日内當卽押解來省（戎） 
[鳳凰橋壩險工迭出揚州]  
　　揚河近日江潮湖潮同時陡漲鈔關城外以及新河灣水皆漫溢岸上以致上遊之鳳皇橋壩險工迭現淮南局　聞信立飭陳鹺尹景錡星夜駕舟往來先將險工搶護然後將壩身培厚加高以防不測（方） 
[修築八里鋪堤岸以保農田揚州]  
　　瓜洲口内八里鋪夏間因堤岸被水冲激坍塌　小輪船閙事已誌前報嗣聞此案由江邑宰酌償了結一面派人將八里鋪一帶堤岸修築將次竣工詎邇日河水陡漲大令爰令將堤身諭令一律加高數尺以防不測而衛農田堤内鄉人感激不盡（方） 
[培源學堂改爲工藝局揚州]  
　　揚州培源學堂開設以來己及年餘本届暑假期滿各學生至今均未回堂肄業不知何故該堂紳董不得已已改爲上藝務局矣（木） 
[揚州營城守備履任揚州]  
　　署揚州營守備諸守戎蒞任未久現忽因事奉飭交卸經上游檄飭夏守戎松年接署守戎遵卽禀辭就道　前日捧檄抵揚擇於本月初八日接住（化） 
[日領事擬創興日租界漢口]  
　　日人在漢經商者已日見興盛領事水瀧君伊新任中野君到漢後囑令速將租界創興一切應用經費　公同電請政府發給（湯） 
[漢口警察局紀事漢口]  
　　漢口警察各局己將包探名目裁去兹因捕役流弊滋多擬仍將包探復舊目下花捐小輪船房捐鋪捐戯園捐統歸警察局收受（民） 
[四明公所築地紏葛九江]  
　　南川記王君章槐提建四明公所經費甚鉅擬在西城外老馬渡購得孫福麟地基一叚業己開工塡築基址孫復訛詐赴縣控吉旋經賀明府詣勘當卽斷結（名） 
[電請嚴懲冐郵招摇杭州]  
　　杭郡日前有人在外分送傳單冐托郵　之名招人承辦郵政以圖誘騙旋被稅務司杳悉函請杭關道崔磐石觀察嚴行查究後訪得此事係曾在嘉興承管信箱之龔某所爲即在新關偵獲發押捕房當由新埠官員審訊電禀北京赫總稅務司請按照揑名僞造公　圖騙之　嚴行治罪（知） 
[飭領部帖]  
　　蘇省牙釐局督辦朱石廉訪以三十一年蘇常鎭三府屬各牙戶捐輸軍餉案内部禮已由撫憲陸春帥蓋印因諭令各牙戶　局領取（一愛） 
[電燈公司商訂合同鎭江]  
　　鎭江大照電燈公司定期中秋日開機己志本報兹悉該處英工部局見燈光合用乃擬商訂合同遍設電燈於租界一帶（雲） 
[蘇臬飭知相騐各費蘇州]  
　　蘇州接到刑部行文飭令整頓相騐屍塲各費經署臬司朱廉訪否開所定相騐各費數目通　各州廳縣永遠遵守　計開　承行一名每日飯食手二百四十文招房一名每日飯食錢二百四十文仵作一名每日飯食錢四百文皂快二名每日每名飯食錢一百八十文行杖二名每日每名飯食錢一百四十文跟班二名每日每名飯食錢一百四下文廚役一名每日飯食錢一百四十文橋夫四名每日每名飯食錢一百二十文傘夫一名每日飯食錢一百二十文地保每案給錢五百文土工每案給錢四百文本官船一隻每日錢一千文書差等用船二隻每日每隻錢八百文搭屍廠錢一千文蘆蓆給錢二百二十四文紅白布給錢一百四十文燒酒給錢三百文蒼术白芷給錢一百文銀硃筆墨錢六十文屍格一本錢二百文刑書辦詳給錢八百文招書辦稿一切紙張錢三百文代書給錢二百文招解案加錢二百文　以一應用費均由本縣官自行捐廉給發不許向民間另取絲毫　（基） 
[去其害馬常州]  
　　金匱縣華兆倫家家廐中畜有劣馬三頭時出肇禍鄉人皆惡之祇以華係董事故皆隠忍不言莊子云爲政者去其害馬我願三復斯言（權） 
[勘估修塘工程杭州]  
　　杭州海塘於月之初三日遽决十餘丈尙幸内岸未損否則甯海一帶幾成澤國矣兹由崔觀察與海防廳蒞勘以便剋日興修（改） 
[將開妓捐北京]  
　　工巡局議分妓館爲上中下三等抽收妓捐以所捐欵項保護各該地方不致有搶妓勒贖之患日内將開辦矣（月） 
[九江官事]  
　　城内警察分巡委員來雲溪少尹補授虔兩廳熙磨奉飭赴任其遺缺委育嬰堂委員姚少尹兼辦○德安縣典史鍾某少尉俸滿騐看道憲樂平回署再行晉省○署瑞昌縣沙鼎仲明府上鑄在任病故府尊委膏捐局委員李大令德利就近代理 
（名） 
[蘇省官事蘇州]  
　　委辦銅圓局駐滬分銷候補道虞和德由滬專丁來省禀報奉憲委購辦内河淺水兵輪並安設快砲差○署狼山鎭吳繼培撤任查辦所遺篆務經督轅標　以本標中軍副將李祥椿署理遞遺中軍副將以儘先副將陳煦亮委署○總辦銅元局新廠候補道郭本謀因事禀請銷差奉蘇撫憲批准所遺銅元局差札委現辦洋務局候補道馮袓蔭兼辦○警察局　稽查知縣何榮烈現奉藩司札委兼　藩　稽核文案差○署如臯縣陳崇煌奉江藩司札飭撤任即以新選如皋縣周景濤飭令赴任○現届八月分放餉之期奉撫憲札委候補道朱承昌監放常備第三營巡警左右二營餉銀候補道李本森監放飛划左右營副左旗中營水師等營餉銀仕學館提調知府張壽鏞監放常備第一二營太湖水師秉前營餉銀各員奉札後即分赴各營訂期會同　放（榮） 
[浙省官事杭州]  
　　餘杭縣李南孩大令孝先由京選補來浙當奉翁方伯懸牌飭赴新任乂台州松門巡檢鮑少尹大文呈報丁艱遺缺奉委候補典史趙漢儒少尹承署又准補太平縣典史吳正乾少尉奉飭赴任又歸安縣敎諭缺委優貢敎職秦廣文署理已均分别下札矣（知） 
 
 

Page 10

 
 
[南寳川崇沿海水災助賑摭要]  
　　仁大莊謝子記各洋一百元公愼祥茶棧代募裕昌馨等九戶共洋二百元謙受堂洋一百元求父母康健人洋五十元寳源祥代募徐復初等六戶共洋一百五十元雷誦芬堂洋五十元朱五　交來潤德堂洋一百元黄介壽自助並交來工部局總董老公茂安特生君等四戶共洋一百五十元姚慕記自助並代募延陵氏等八戶共洋六十元沈仲禮觀察洋六十元老介福綢號洋五十元又代募諸同仁洋一百元永泰源茶棧梁鈺堂觀察洋一百元又代募洪其相洪偉臣合助洋一百元又洪愼餘等二十二戶洋二百元楊承德堂洋二百元沈瑞芳交來吳子雲子青子敬是仲合助洋一百元又吳子敬獨助洋二百元倪德錦等三戶洋七十元無名氏洋一百元無名氏規銀一百兩同福莊交來鴛湖朱周氏了心願客各洋五十元鄧桂森自助並代募李槐卿等十五戶共洋五十二元老正大交來槎南宜子孫主人龍洋一百元龐清臣先生白米一百石徐恩慶堂洋四百元本幫接客棧夥陶榮華許雙桂等洋一百二十六元施第求合宅平安洋五十元陸維鏞等十八戶共洋一百零五元退思軒主人洋五百元無名氏求子病愈洋五十元新聞報舘交來經募英龍洋二千七百三十八元小洋三百五十八角規銀五百兩錢四千零八十文銅大洋三十二元銅小洋八十三角白米十五石葭洲書屋洋五百元晚香樓洋一百元易善主人洋五十元又代募洋二元正修里陸公舘洋一百元陳頤德堂求合家平安洋一百元趙惜隂堂洋五十元桂蔭軒洋五十元畢仲辰洋六十元又代募洋五元寗波洋廣局汪玉農司馬洋一百元協記交來隠名氏龍洋二百元盛志千交來江寗六合縣女士夏湘娥爲久病全愈自願助洋五十元福康莊交來隠名氏洋五十元鎭江招商局朱丙君自助並代募二十一戶共洋一百元隠名氏規銀七十五兩懷德堂心願洋一千元不留氏洋一百元邱厚記洋一百元裕康莊孫實甫五旬初度穆助親友賜　並自助共洋一百五十元 
本月初三夜風潮爲災南匯寳山川沙崇明沿海一帶居民慘罹浩刦死者不下二萬數千人卽幸獲逃生而田廬漂没衣食無存勢亦不能復活則敬驟聆是耗　目傷心經　集　振撫星夜親往查訪一面電懇　督撫憲撥欵散放並登坛勸募以拯危急數日以來仰蒙各大善士憫念同胞俯賜援救或求父母康健或求家室平安或因子病祈痊或以壽儀移助修德獲報日見立召休和同登福壽固可代爲預下而工部局重安特生君亦復雅意殷拳解囊相贈中外一家尤爲欣感除將各欵詳細另刊清單外謹特撮要錄登伏祈　公鑒　上海絲業會舘江浙助賑局施則敬謹啓 
[建樵捐清單]  
　　南順記怡和行二戶各洋五元李清如洋三元愼裕章佩華源昌邵順浦德潤堂徐思補山房楊慶貴周湘雲陳可良劉東峰餘大莊十一戶各洋二元利昌可熾順徐敬德堂王紹坡振元昇昌新順記漢記王松堂怡情軒譚同興泰昌崇餘莊信昌隆趙同記湧記陳子敬王瑞芝十八戶各洋一元俞順利翁義興老悅生三戶各洋九角英法美三界各善士寳號代錠帛英洋二元小洋一千一百七十八角五分錢十八千二百三十一以上共收英洋五十五元小洋一千一百九十三角五分錢十八千二百三十一文　滬北天后宫前廣益善堂司董嚴信厚等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[銅藥廠監工委員辭差武昌]  
　　湖北兵工廠之銅藥廠委員劉大令家傑向在廠中頗能稱職近日忽稱病辭差未悉何故（唐） 
[銅元局添派訪查員蘇州]  
　　蘇撫陸中丞近聞銅元局舊廠弊端甚多爰特札委候補縣丞薛蔭楨常川駐局隨時查訪（基） 
[查案委員旋省鎭江]  
　　江督前委候補道陸觀察赴鎭江密查常鎭道轅發審委員鮑孝先大令劣跡刻己查明於十二日旋寗（此） 
[鎭道咨文照錄（爲蔣石卿一地兩抵事）]  
道憲袁觀察准鎭江道郭咨開案准江藩司咨准道移准駐滬日斯巴尼亞正頓事團函開據日商瑪甘保禀稱上海華商福懋祥號之蔣石卿以鎭江西門外姚一灣地方房屋一所並裝修一切連同基地二畝零二釐向商抵押銀四千兩原繕契據一併交存押據載明一年爲限過期由押主管業今己逾期商請畢德生前往辦理乞查封備抵等情前來敝正領事當經函佈貴屬洋務局核辦據復云應請貴道辦理用特泐布卽祈查照飭知該屋租戶此屋押期己滿由日商瑪甘保管業其契據盡存伊處該租戶即應遵諭辦理等因准此即經諭飭鎭江洋務局查復兹據復稱此項房屋業由福懋祥管事憑中立據向錢業輔宜堂執業蔣石卿不應又向日斯巴尼亞商人瑪甘保抵押除務行查拿蔣石卿解鎭訊究曁先函覆州抄粘移司轉飭上江兩縣一體查提蔣石卿解交丹徒縣會委訊明究辦等　到司准此查福懋祥號東蔣石卿倒欠巨欵前已通飭密拿在逃永獲卽將其兄蔣端森提案由府派員解滬訊追究辦在案兹准前因合亟移復查照希卽就近移請上海縣解案核辦等因准此查此案前准　　事來函即經移請飭提在案迄尙未准移復兹准前因合再移請爲此合咨貴道請煩查照希卽轉飭上海縣先將蔣瑞森轉解丹徒縣會委訊明究辦仍飭查提蔣石卿解訊希卽見復（近） 
[李佳白先生演說中外和好之講義]  
今夫社會之周旋國家之交際其道何在乎曰和而己矣有予不云乎禮之用和爲貴先王之道斯爲美此物此志也中國自古迄今日求享太平之幸福不欲與人有所爭致失和而啓釁蓋亦以戰端一開非必有利於己其深謀遠慮有足取也謂予不信試舉往事以證之道光鴉片之役咸豐大沽之戰庚子拳匪之亂外人當時之受損固大而中國事後之被累不更深乎故余敢一言以斷之曰中外而果能和好也則彼此必交受其益雖然是不獨中國一國之責也卽各國亦應引爲己在但言之匪艱行之維艱耳嘗攷各國與中國己　約者凡十八國除日本外皆與中國不同種伊古以　兩國因種上 
族之見而起爭端也屢矣此無他言語之不通嗜欲之不同風俗政敎之不一此皆天所以限中外而未易混而一之者也且向者中外每互相猜欵互相欺凌而相見以兵戎雖其政府己各捐棄夙嫌言歸於好然其民人不平之氣迄未息也故居今日而望中外之和好有非勉强行之不爲功者矣回憶數年之前曾有一京員爲余言目前中國應首重練兵余從容而對曰中國當務之急在使中外睦誼之益敦且亦非可托之空言期以速效也必也其人民能謙讓爲懷樂散諸人以爲善相親相敬和而不同以化彼此之扞格以泯爾我之詐虞其庶幾乎難者曰與他國爲敵凡以爲保其本國計也不知此雖名曰恨人實則不知愛己耳夫愛人者人恒愛之亞聖嘗言之矣蓋愛己者但知有己而愛人者固不專爲人也方今中國上下一心力圖自强竊願中國士大夫之深明時事者與外人推誠布公不存歧視　抵拒之策而爲調處之方將見遐邇一體中外幸福不亦康乎總而言之中外相和之法共分五條　一中外彼此相認　一中外互相往來　一中外彼此相親相敬　一中外之意雖不能同而心能和　一中外互相交通後則可得彼此之利益 
[淞口又受風潮虚驚吳淞]  
　　淞口於十八日狂風又起適值大汛期内居民鑒於初三之禍大受驚惶口内外大小船隻紛紛避入大橋港内民人澈夜未睡寳山縣王大令亦恐再有不測加派全班差役至南北沿海各塘查察潮勢幸此次水勢略減張華浜江海新關理船廳水表潮高二十三尺有奇較初三晚减去六尺是以不至爲災云（右） 
[辦賑委員回蘇吳淞]  
　　蘇撫陸春帥派委德乾一太守元戴子邁大令運寅會同寳山縣王大令查辦寳邑各災沙振並善後事宜業己辦竣故於十八日由淞囘蘇禀復（右） 
[晤商要公]  
　　商約大臣吕鏡宇尙書昨日命駕至縣與汪大令晤商要公片時始别（近） 
[公宴學生]  
　　山東撫憲近日選派本省畢業生趙心如等四十餘人分往日本遊學昨日道經滬江住泰安長發兩棧本縣汪大令及吕尙書吳侍郎等因誼屬同鄉假東魯公所設席特請各生飲宴昨日先期知會前福建學政王宗師　所陪飲（近） 
[札飭賠銀]  
　　關道袁觀察近接江督札飭謂有某商在揚州境被英商鴻安公司之華興小輪撞覆船貨估計須賠銀九千餘兩著即照會領事轉飭索賠等因業已備文照曾英霍領事轉飭遵照矣（近） 
[叅戎赴松]  
　　本埠提右營周子安叅戎昨日因公赴松（近近） 
[續志拾票糾葛事]  
　　東洋車夫施阿　前將山東順泰莊未經蓋印之十元鈔票一紙至吳淞路貿泰號兌洋報由顧包探澈查各情已紀本報兹悉此項鈔票實係至吳淞路茂泰洋雜貨店兌換顧包探將施送入捕房後捕頭訽得施票係向乍浦路某漆店學徒某甲處出洋四角購來當又飭探拘甲船詰知係拾獲因飭與施一併斥釋了事（古） 
[訊釋環控拆梢毆人案]  
　　英租界各洋商洗衣作主趙仁記陸阿四等十餘家聯名投工部局禀稱工部局垃圾夫頭王阿來屢向各洗衣作拆稍打人各夥懼其兇横不肯工作勢將輟業等情局董當即轉致捕頭飭查上禮拜五由包探徐阿華將王拘解公堂適德副領事公出未回訂期昨日訊辦昨早捕房將王兩案王延博文律師到堂聲辯工部局管事洋人將原告所呈公　呈案關司馬與德君閱看畢傳訊原告趙仁王祥生石阿金均供店夥曾被毆打俞瑞生供前次因工部局飭粉刷墻璧小的　行刷白王來一味挑剔後經送洋二元始去李順記陳光中陸阿四陳桂記等或供王嫌作内不潔或供作夥被王兇毆時王匍匐案下叩首呼寃謂俞洋兩元實由房主取去與小的無干博文律師因剖辯謂各原告所控拆梢毫無証據應請明鑒司馬商諸德君姑念所探無籌諭王嗣後格外留心從寛斥釋（見） 
[擬修馬路]  
　　南巿高昌廟至斜橋一帶馬路係製造局出入要道本月初三日晚間被風潮沖刷將所塡泥沙刮去以致凹凸不堪現聞總辦魏觀察擬於内日籌欵興修矣（欣） 
[會匪案内之眼線已釋]  
　　四馬路捕房包探徐榮珊前在三洋涇橋拘獲魏應生方老五兩名送廨請辦經上海縣汪大令以魏 
 
 

Page 18

 
 
係著名會匪方係眼線派役至廨提移英德副領事不允謂須提出會匪確據方可經關司馬函致上海縣將魏所放票布寄廨轉致英署均詳本報昨日早堂捕房將魏方二人送案請奪時有法界包探趙仁川奉法捕頭命至公堂聽審關司馬傳趙詰問趙稱因方老五在法界開設剃頭店其妻至捕房　禀謂伊丈夫爲英界包探騙去是以捕頭著來聽訊供畢退去司馬與英德副領事互商之下判將方老五開釋魏應生仍交捕房帶回候示（見） 
[縣案彚錄]  
　　滬北澄衷學堂董理樊剌史查得司理銀錢之陳琅卿浸挪銀四千兩及向根究稱被姚永嘉轉借洋一千九百六十元事關學堂經費剌史飭速歸償陳於前日在南布新馬路遇姚向索支吾扭至工程局函解到縣當晚奉汪大令提訊姚供借洋無誤有欵在某洋行可以收回理償大令大加申斥判姚收押陳交的保限速繳銀繼准剌史來函陳亦　候嚴追○唐志雲扭韓玉麟至警察　局控追貨欵由局解縣質訊唐供與韓均係教民二十九年十一月韓　美國聖路易斯賽　云販戲劇等各種花紙往銷必獲厚利小的即有　購一萬千張並古錢半箱共資本洋九千元交韓運往言明盈虧均派去臘韓始返申據云貨價不合寄棧未售曾央麥牧師函請在美牧師查得貨早售罄爲將原信譯成華文呈電求追大令傳韓至案見係日本裝束問何國人供中國人世居本城父名兆豐在洋行爲夥故改日裝前年運往美國之古錢花紙半　友人某姓之貨在美銷售唐之一半託友寄儲紐約棧内如須運回共需棧租水脚關稅等洋七百　大令將兩造分别申斥外本應押追從寛判韓交在城的保限三月交還貨物或償原價亦可○串賣被拐幼女翠林之周黄氐訊供每次不符　日大令又提復訊仍無確供喝掌頰五十下鞭背二百下並跪鐵鏈始供夫名計瑞林死後與吕阿三姘識八年翠林由同鄉海門人周某偕妾帶來寄與婦人家内覔主出售至少須洋二百元周云翠林父母亦同來滬住小客棧内不令婦人會向求恩大令判仍交官媒管押候照律詳辦○前爲匪黨之關漢卿獲案訊押日久大令查得近己悔過提案略詰判候遞回湖北原籍（近） 
[各局紀事]  
　　警察總巡朱明府訪悉南巿居民翻造房屋每將碎磚任意抛棄有碍清道前日飭傳十六二十三七鋪及十二圖等各地甲至局面諭以後無誨店房住屋如有翻造等事　向總局報明查勘察核○沈長興木作因包造毛家弄房屋將餘木六十支停放是處碼頭浦中忽於前晚被人竊去現由該木作主沈某查悉報請工程局飭捕跴緝○報紀船帮流氓陸和卿王阿倫　紏人至　碼頭協順館飯店尋釁搗毁器皿由捕抗入工程局押辦一案兹悉該流氓　知理屈挽人向店主鄭春田懇情願賠毁物洋五元昨由鄭投局禀請總判翁太守將案註銷（欣） 
[會審公廨早堂案]  
　　住居新閘之合肥李公館控裁　張其桂傭婦王郭氏串拐婢女彩二報探徐阿華尋獲解案請訊彩二供年十九歲上月十七日被張等誘　船上張其柱王郭氏供並不誘拐關司　商之英德副領事判彩二發濟良所留養候示張王訊無誘拐實據從實省釋○陳子卿先後竊李源興陳振東等八家紬布衣臘由探　阿星吊贜解辦司馬以其怙惡不悛判押西牢兩年○胡四茂姚阿富李興　胡　茂在路因細故兇毆由五十八號西探解辦判各十一百梎開　○犯案二十餘次之顧春元又竊中和棧泰和洋行衣服　　王　桂　辦判押西牢兩年期滿再責三百板○王阿二交路　　　　　　衣由　　辦　責一百板押捕房一月○周山泉姘識羅阿炳之妻被羅察破報探解辦司馬以指姦無憑從寛省釋○王阿榮在粤人陳阿和宵夜館因付帳口角被陳以菜刀擲中右膞由捕解辦判責二百板押捕房一月○舟子姜榮才姜山榮同至婦人王陳氏所開飯店内吃飯口角由捕解辦問官以控無實據從寛斥釋○馬夫羅阿炳磕睡違章王阿三離馬違章由捕解懲判各罰洋十元○雉妓唐寳林拉客違章由捕解究供年十六歲由母押於鴇婦浦倪氏處得洋八十元兩年爲期司馬判從寛省釋○陳阿大赴炳福違章賭博由捕聲斥反被兇毆解案請辦官判毛責二百板陳責一百板○張阿二王根三控被車夫俞生發撞傷由捕解究以原告未到從寛省釋○過犯陳福貴又竊德順客棧等六家衣物由探竇如海吊贓解辦判押西牢一年○卿人洪福廷至新泰恒洋貨號佯稱購物乘間攫取洋綢一疋由探解辦判責二百板押捕房一月○劉阿弟拾取吳小毛所堆馬路上花衣多觔由探解辦判責一百板開釋○英商中庸洋行控鴻源洋貨號主朱吉甫定貨不出虧欠銀兩等情由探金立生於　晨傳案判押候交保訂期會訊（見） 
[法租界公堂案]  
　　顧尙星陶阿華承包法工部局垃圾逐日雇車裝運至日暉港以駁船運至浦東本月初三夜風潮大作不能裝載暫堆路傍爲工部局董路過目覩告知打様西人昨日傳顧到堂訊究顧伸訴前情大令與蘇繙譯會商之下判罰銀五十兩充公○時泰洋行主控買辦田益卿賀茂生不照合同墊銀致行閉歇求追虧耗銀兩奉判田除君銀外再繳洋三百餘元賀有升科單一紙值銀二千餘兩爲徐逸抵押莊欵著將此單贖出候核在案昨日田賀二人延律師坎那大到堂伸辯謂徐逸生　將田單抵押理當與賀商量不應擅自專主請堂上公斷中西官判候查問該莊抵欵是否在未爲買辦之前著下期復訊核奪○樂明良余和尙李阿桂季記榮陸東福等在吉祥街萬新樓茶館與煤炭船戶辛全會陸生林等口角爭毆王鶴榮被毆受傷捕頭飭送仁濟醫館醫治昨將茶館店主蔡長林拘獲與樂等一併解訊大令判蔡交保開釋樂等五人責二百板具結交保○王世龍禀車夫俞大徐子等五人來店開燈乘間行竊烟槍交友逃遁請究大令判姑交保候查明復核○無錫婦人周張氏去年被人誘拐來滬薦至妓院爲傭與人姘識匿迹東新橋左近爲翁周阿大父張和興來滬尋獲扭訴捕房解訊大令判責手心二百下交翁領回管朿○周雲歧廖子敬禀才年二月間股開油坊雇蔡其金爲司帳本月十四　將帳簿竊去濳逃翌日尋　送案請究蔡供被欠工資四個月帳簿俱在官判將帳暫存公堂著邀各股東來案候核蔡還押○娶孀婦吳許氏爲妾之嚴承榮控氏捲逃氏已尋獲押候吊贓復訊在案昨日包探帶氏出外　所生女孩及當票帶回吊到原贜解案請示嚴承榮投案領贓大令著將吊到各物給領交還當本洋五十七元吳許氏責手心二百下具結交原夫之母沈趙氏領回爲媒之洪周氏掌頰二百下誘逃之鄰婦王陸氏掌頰二百下責手心二百完案（居） 
[美租界捕房事]  
　　某西人飲酒過醉在漢壁禮路滋擾並闖入泰山堂藥店及某烟紙店胡閙由店主等鳴捕拘拿亦被毆及旋經他捕帮同拘獲送入捕房押候送該管領事署訊辦○馬失徐阿生駕車至靶子路馬忽驚躍絶馳由一百六十七號印捕扣住押入捕房捕頭以尙未傷人從寛開釋○協興牛奶馬車昨日道經新吳淞路馬忽溜韁將某包車撞壞由二百五十二號印捕將車扣住送至捕房捕頭諭飭留下候馬夫具領時再核（古） 
 
 

Page 19

 
 
   
 
 

Page 20

 
 
咨前來臣覆核無異除咨政務處外務部戶部查核外理查繕摺具陳伏乞皇太后皇上聖鑒訓示謹奏奉硃批該部知道欽此 
宫門抄四月二十二日商部鑾儀衛廂黄旗值日侍衛處引見四十一名余肇康謝授江西臬司恩敬中堂得賞暑藥謝恩　召見軍機 
[粤督    岑奏爲特叅兩廣文武不職各員摺]  
頭品頂戴署理兩廣總督兼管粤海關事務臣岑春煊跪奏爲特參兩廣文武不職各員恭摺具陳仰祈聖鑒事竊查兩廣文武各員異常冗雜雖經臣迭次參劾而玩常敗度者仍屬不少若不去害羣之馬嚴非種之鋤則吏治何由澄清軍紀何由整肅兹查有奏留廣東補用知府黎兆榕利令智昏當差弊混調署廣東順德縣東莞縣知縣李滋然内政外交均多貽誤廣東丁憂清遠縣知縣李光襄貌似有才心術巧詐廣東合浦縣知縣鄒蘭生辦事乖方操守難信署廣東合浦縣候補知縣鄭憲典昏庸嗜利物議沸騰前署廣東龍門縣候補知縣張用賓辦事糊塗玩視興學廣東開缺另補知縣劉盛芳識闇才庸鑽營取巧廣東試用通判歐　衡聲名平常辦事輕率廣東降補府經歴縣丞張經年貪鄙恣肆不知檢束候選縣丞黄悅華無弊營私侵漁公欵廣東清遠縣迴歧司巡檢華承榮藉名清　勒詐有據廣東試用巡檢何　英怠於奉公疏脫要犯署廣西貴縣准補宣化縣知縣李景驤任信劣紳怠理民事廣西　缺修基前賓州知州曾紀壽行同巿儈惟利是圖調署廣西北沭縣上林縣知縣鄒銘恩藉案勤罰縱子營私廣西柳州府通判前署遷江縣知縣賈奏澤罔知廉恥官塲敗類廣西候補知縣滕代選辦理清鄉按名勒詐廣西候補知縣林鶴年聲名甚劣行爲可鄙署廣東清遠營遊擊督禁候補都司黄如山狡猾隂險貪婪有據管賀北江西海巡船補用都司雍爲桂行爲謬妄嗜好頗深管帶欽州團營補用守備梁善新取巧畏事庸劣無能署廣東順德協左營守備水師提標中營補用守備張超元得規庇賭巧於諉卸廣東水師提標補用守備林瑩縱賭抗捕行爲荒謬統帶東江水師巡船補用守備宋廷臣精力衰頽營務日壞署廣東清遠右營守備儘先千總黄元洲遇事索擾聲名甚劣督標中營右哨千總何陞高巧於鑽營卑鄙無恥署廣東水師提標中營右哨千總本任香山恊左營右哨千總黄兆麟藉案詐贜胆大妄爲廣西儘先補用守備羅秋華罔知大體惟利是視以上文武各員經臣訪查確實斷　稍事姑容相應請旨一併革職拔云翎枝知州曾紀壽通判賈春澤都司黄如山雍爲桂守備梁善新張超元林瑩千總黄元洲何陞高黄兆麟均請永不叙用並不准投効軍營知縣滕代選巡檢華承榮情節尤重均請永不叙用發往新疆充當苦差鄭憲典另有侵挪公欵李景驤另有被控濫斃無辜各情事均己分别飭追查辦黄悅華黄如山林瑩黄兆麟等四員並請革職後歸案審辦調署廣西容縣天河縣知縣王銀侯辦事迂執不治士論應請開缺以府經縣丞歸部銓選此外如尙有貪劣之員容臣隨時查察據寳糾叅以飭吏治而肅軍紀至此次參劾所遺之廣東東莞清遠合浦廣西宣化上林天河等縣並柳州府通判各缺本省均有應補人員應請扣留外補合併陳明所有特參两廣文武不職各員緣由理合恭摺具陳伏乞皇太后皇上聖鑒訓示謹奏奉硃批另有旨欽此 
[湖南巡撫端奏爲在籍大員因病身故代遞遺摺]  
頭品頂戴湖南巡撫奴才端方跪　奏爲在籍大員因病身故代遞遺摺恭摺仰祈聖鑒事竊據太子少保原任兩廣總督譚鍾麟家屬禀報該故督前於光緒二十五年十一月在兩廣總督任内奉旨來京陛見並因病奏請開缺在先賞假兩月二十六年假滿北上又經籲懇開缺奉旨留京當差嗣因舊病復發請假回籍京醫迄未痊愈兹於光緒二十一年三月十二日因病在籍身故遺摺一扣並由該家屬呈請代奏前來奴才伏查該故督臣譚鍾麟本以翰林受三朝知遇之恩改官御史外放知府洊任疆圻服官四十餘年宅心忠正蒞事推誠官御史時遇事敢言多所論列外任浙江知府旋授河南按察使陜西布政使陜西巡撫調補浙江巡撫所在整飭吏治勤卹民依以實心行實政當在陜西時關輔初定庫積空虚而邊事未靖軍需尤急譚鍾麟則去蠧理紛鈎稽出入期年而軍府饒裕官民賴之及在巡撫任内積存司庫銀六十萬兩又令州縣辦積穀逾數百萬石其後陜省大饑卽出穀振貸不足以存銀買穀繼之是時晉豫鄰省皆赤地千里陜西雖饑獨無流離之患奴才官陜時民間父老述其遺愛猶爲稱道不衰旋由浙江巡撫升授陜甘總督因目疾告歸病愈後補吏部侍郎改閩浙總督調補兩廣總督時局多艱海疆有事譚鍾麟從容鎭靜不假張皇官民恃以無恐地方要政尤能力持大體言論豐采爲僚輩所敬憚卒以舊病復發開缺回里未竟厥施奴才到湘後該故督病勢已深未能頻加咨訪兹竟溘逝里門湘省士紳無不同聲悼惜謹爲舉其蒞官大略並將該故督　屬繕送遺摺恭呈御覽其應如何加恩賜卹之處出自逾格鴻慈該故督長孑寳箴安徽試用道三子延　翰林院庶吉十四子恩愷從一品廕生五子澤闓分部郎中孫輔宸從二品廕生考授主事翊宸光宸均幼曾孫三人合併查明附陳　有在籍大員因病身故代遞遺摺緣由謹恭摺具陳伏乞皇太后皇上聖鑒謹奏奉硃批另有旨欽此 
宫門抄四月二十三日吏部翰林院正黄旗值日侍衛處引　　見三十六名恭王等軍政完竣覆命崑中堂等謝賞暑藥 
恩山西冀寗道工寳銓謝恩吏部奏派騐看月官　　派出顧肇新成章綿文李殿林陳邦瑞奎俊胡燏芬特圖愼茹泰崇興徐士佳雙壽王金鎔　奎常明杜本崇召見軍機趙東階丁寳銓 
[吉林將軍富奏爲烈婦殉夫擬請旌表以慰幽貞摺]  
奴才富順跪奏爲烈婦殉夫擬請旌表以慰幽貞恭摺具陳仰祈聖鑒事竊據吉林分巡道方朗呈據吉林府知府朱材濟詳據府屬增生沈德涵等禀稱查有吉林滿洲鑲藍旗已故藍瓴驍騎校依爾根覺羅魁和之妻花翎道銜衣秉璋之女衣氏自二十四歲子歸魁和維時翁姑均皆棄養該氏事祖姑以孝聞閱二年祖姑病故相處家庭長幼備極雍睦人無間言至光緒三十年七 
 
