# 1891 - 291 - 4906650

 

Page 1

 
 
[本科浙省闈墨出售] [  申報舘啓]  
　　本屆辛卯正科浙省闈墨本舘於放榜後卽速購得聚奎堂原本赶緊排印用潔白紙張裝訂完善卽日出售每本定碼洋七分想諸君必有爭先快覩者本埠請至申昌埽葉山房外埠請向賣報人及申昌購取可也此佈　　　　　最近三十年　　 
[論英宜備兵以保屬地]  
　　中俄大勢前旣論之詳矣或謂不如聯英以拒俄或謂英未嘗不爲中國患似不如親俄以禦英然近日中外相交之情形已一變矣英以商務爲重　盈保泰不願中國之多事惟願中國之無事其處心積慮似與俄人稍異俄人與我毗連犬牙相錯未嘗不生垂涎之心此所以游說之士有遠交近攻之說也英國報館有訪事人某曾居中國十有四年其於中俄日高交涉情形瞭然如指掌一日縱談時事謂自彼觀之將來疆事之興必不遠矣中國於此將有大患竊以爲不獨中國之患亦必爲英國之患何則蓋於我則近邊境於英則近印度也彼謂俄若與法國同盟而來則中國於陸路旣須防俄又須防法俄法兵船又須游弋於中國沿海更有關於英國之商務如是則英將何去何從也哉英國而欲保其商利勢必助中國以退俄法然若非中國陸兵精足而英與之合則英在中國陸地無能爲力至俄國所造西比里阿之鐵路旣成之後或竟以高麗爲己有則俄國戎馬之跡中國似難劃界以　之竊聞備於不虞古之善教也先聲奪人武之善經也然則中國之水師陸兵盍早及時再加訓練更形精足乎特恐　之窺伺已久而中國之防患已遲也某之說如此至於英俄因　地而齟齬　有　徵西域回部之中有地名派米亞者其酋　爲霍罕所簡立逮俄國據有霍罕派米亞亦在其意中其地又近鄰印度邊疆曾有英官在喀什噶爾與我守　之官議定界址俄人忌之弗以爲然其國中新報乃從而議之曰中國自肅清回疆以來其勢力漸趨於西更及於派米亞不知此已越分而行英國所覊縻之阿富汗人又復侵塞南奪考散地愈向西北而據有祭忒今者英竟與中議定界址而絶不使俄聞之是無俄國也不知俄之取派米亞直摧枯拉朽力耳旣取霍罕復何有於派米亞哉派米亞各土酋向臣服於霍罕者而俄已革除之矣英國而欲定界址當先與俄議今何瞶於時勢乃爾乎據此則英俄之心不復相合其胸中早具成見有可知矣　乎近時法之整頓水師愈爲衆盛早已形見法人預計其明年木師兵力其在歐洲各海兵船將有鐵甲戰艦十八艘火輪巡船二十五艘水雷船數艘各船之兵有一萬一千二百七十名官弁五百六十一員教士三人醫生三十七人此以備巡駛徵調者也一遇有警檄朝頒而師卽夕至其所以示威奮武勤遠略而馳域外之觀者意蓋别有所在若論英國水師久已稱雄於海上近自其國人言之亦少懦矣英國水師提督西芒致書於首相曰當今水師兵力當有事之時向不足以保我商船與凡有屯煤之地盖非水師之不若人實巡船之不足數也商船旣多巡船卽不可少今統計商船其中帆船有五千六百六十八艘輪船有六千四百三艘若當槍林砲雨之中帆船旣須泊於口内而輪船之每點鐘能行十二海里以外者又僅有三百二十八艘其中最快之二十五艘一有戰事又將爲國家所用更有其中八十一艘船身較小僅可於沿海行駛其可以出海載運兵食依然貿易者僅餘輪船二百二十二艘而已然則以輪船總計之不見其少分計之又不見其多也矧夫行船需煤煤若非備足無論商務戰事立形掣肘其何以爲國乎爲今之計苟使多添巡船則所有商船皆得保衛之益可以分作數十羣或數百羣以之載運無憂不足然當國者若不及早圖維恐四五年之中巡船難望其足可憂爲甚大也斯言也見備於無事之秋實有所見其爲未雨綢繆之計至深遠矣嘗考英國陸路額兵年中常二十一萬有餘其中又以步兵爲多有三萬三千五百五十七名若馬兵僅有一萬八千八百九十五名砲兵亦不過三萬一千七百七十名其他工程兵僅有七千三百五名輕砲兵僅有三千七百八十七名况國中止有兵十萬四千五百九十一名餘俱分駐於印度埃及與各屬地計印度有英兵七萬二千一百九十六名埃及有英兵三千二百四十名英國各屬地有英兵二萬八千六百六十九名此英國額兵之數也此外有兵期已滿退爲留後事急應募之兵五六萬若年中所招新兵不過三四萬多　年在十八九歲者其斥退之兵與退爲留後之兵各以萬餘計此又英兵添减之數也更有所謂勇者額設十餘萬今尚未足額有所謂自願投效充兵者有廿二萬一千四百十八名有所謂民團騎卒者一萬六百九十八名此又額兵外各兵勇之數也然則英之兵勇雖衆而與俄法相較其數遠不逮矣故英爲今日計欲聯中以防俄卽以自衛其印度亦須於兵事早爲整頓嗚呼俄人之鷹瞵鶚視其足以爲患豈獨在中國哉 
[諭旨恭錄]  
　　九月十四日奉硃筆遣松溎爲滿洲繙譯正考官奕杕爲副考官欽此同日奉硃筆内廉監　看榮山王聯璧去内塲監試着秀林孟繼壎去人號巡祭着桂斌恩溥謝希銓劉桂文去欽此同日奉硃筆這場内　理稽察着左翼副都統又興右翼副都統花尚阿去欽此同日奉硃筆這受卷等所官着圈山陞額祿隆樸榮奎崇　克昌壽廷去欽此 
[本館接奉電音]  
　　昨由京友電傳上諭二道敬謹譯登○九月二十一日奉上諭王文韶奏開缺提督傷發身故懇恩賜卹一摺前湖南提督馬如龍世篤忠貞深知大義咸豐同治年間雲南漢回釁起該提督創和漢安回之議開導回民其時回魚馬榮回酋杜又秀兩次據擾省城馬如龍帶兵援剿殲馘悍賊　斬叛魚先後殺賊萬餘城圍遂解身繫滇省安危厥功甚偉嗣經擢升雲南提督調任湖南因病開缺兹以傷發身故殊堪憫惻馬如龍着照提督軍營立功後病故例議卹於雲南省城建立專祠生前戰蹟宣付國史館立傳以彰忠藎另片奏該提督之子已革四川道員馬廣惠前因改道省親因繳照遲延懇恩開復等語馬廣惠着加恩開復革職處分仍歸原省補用並免繳捐復銀兩該衙門知道欽此同日奉上諭潘衍桐奏教官學行卓　請旨奬叙一摺浙江五　銜長興縣教諭孫德祖以知縣升用署海鹽縣訓導黄以周富陽縣教諭施啓瑞平湖縣教諭許仁杰均着在任以教授選用壽昌縣訓導朱鳳毛烏桯縣訓導張岱年副貢就職教諭高保康均着賞加國子監學正銜五品銜試用訓導楊振鎬着交部議叙另片奏慈谿縣廪貢生林頤山究心經術懷清　潔着以教職選用該部知道欽此 
 
 

Page 2

 
 
[新疆警電]  
　　昨日下午三下鐘越十分時忽得甘肅涇州電報云新疆隠撫臺到涇雖寥寥祗此二言而已令人驚心動魄噫何邊陲事變竟起自蒼黄乎至于詳細情形且俟探明再錄 
[順天鄉試官板題名全錄]  
張玉崘直隸蠡縣　賀綸夔湖北蒲圻　盧素存直隸薊州　王照順天寗河　孔昭來廣東香山　黄爲熊江西德化　慶廉正紅包衣 
蔣葆裕直隸博縣　齊樹楷直隸蠡縣　閻炳章直隸天津　朱錫恩浙江海寍　孔廣貞直隸冀州　王汝庾浙江仁和　歐陽勳四川灌縣 
李吉林直隸深州　桂保廂黄漢軍　羅光鼎江西南城　劉繼晏山東榮城　楊楷江蘇無錫　朱祝年廣東南海　惲毓德順天大興 
崇山廂曰漢軍　郭好蘇直隸廣宗　劉樹勳順天固安　張葆吉四川長壽　熙徵正白滿洲　王曾　直隸灤州　伍毓崧湖南新化 
劉統疇直隸慶雲　饒宗羲廣東大埔　韓蔭楨直隸天津　劉煥書奉天新民　張廉順天良鄉　王壽仁直隸天津　殷濟江蘇甘泉 
十振鑣順天通州　景桂廂紅滿洲　朱式鈞直隸靜海　陳福驥浙江山陰　黄紹憲廣東南海　鍾全正藍滿洲　陳之煥直隸滿城 
文福正黄滿洲　吳廷芝江西湖口　任毓奎直隸清苑　單夢祥山東榮縣　鄧福申廣東順德　張宗喆直隸無極　劉汝才直隸清豐 
徐履謙安徽石埭　孟春華直隸平泉　蕭熙江西興國　張金驤直隸廣平　楊士俊順天宛平　黄志雲順天大興　韓曰華廣東番禺 
楊武色廂監滿洲　曾寳豫湖北黄岡　李錦堂直隸献縣　張蓉鏡順天寳坻　喬保衡直隸天津　陳德駒廣東香山　陳恩㴻湖北蘄縣 
范超元順天大興　鍾應同廣東鎭平　凌萬鎭四川宜賓　玉彬廂黄蒙古　春龢廂曰滿洲　胡翔林安徽洒州　王光城浙江仁和 
張玉林直隸豐潤　楊壽式江蘇無錫　陳書銘廂紅漢軍　梅寳璜廣東新寍　德生廂紅滿洲　恩齡廂藍漢軍　吳士傑順天良鄉 
宋蓬珊直隸阜城　王春澤湖北麻城　高阿洵山東海陽　陳錫年直隸天津　胡偒祖廣東番禺　黄昌隆湖南湘潭　李慶棻順天武清 
江煥章奏天懷仁　榮林正白滿洲　梁顯墀廣東東安　姜夢飛奉天奉化　劉嘉瑞直隸天津　徐煊順天寳坻　際春廂曰滿洲 
汪紹志江穌甘泉　周之德順天大興　黄琮直隸清豐　致善正黄漢軍　苗湘蘭順天寗河　寳昌正黄漢軍　瞿文炳江蘇婁縣 
劉植卿廣東德慶　劉德元山東肥城　司偉勛直隸臨榆　陳桂直隸天津　高逢源直隸寍晉　徐佑清順天大興　李紹烈湖北襄陽 
國仁泰正白蒙古　璩珩安徽桐城　奎定正黄滿洲　葉揚俊湖南善化　劉樹鑫直隸滄州　唐樾森廣西宣化　姜子明直隸鹽山 
張權直隸南皮　王郁雲奉天蓋平　謝存忠廣東番禺　祁錫純直隸漙寍　孫文詒江蘇上海　桂福正白滿洲　清保正紅滿洲 
許月芳湖南善化　文濬正白漢軍　孔昭謙山東寍海　王殿甲直隸清河　李湘順天大興　鮑昌泰順天大興　陳璠順天宛平 
馬廷琛直隸清苑　陳芝誥廣西貴縣　李巨山直隸武强　張其昌直隸新城　馮恩琨浙江餘姚　杜聯陞直隸天津　衷恒廂白滿洲 
傳家瑞順天大興　張長祿直隸昌黎　劉鎭疆直隸豐潤　蔡寳璵浙江桐鄉　李向庭直隸撫寍　貴春廂曰滿洲　蔡乃煌廣東番禺 
李振岐直隸河間　盛昌頤江蘇武進　楊毓鑫直隸豐潤　顔銘直隸寍晋　恩永正黄漢軍　薛建猷直隸饒陽　楊逢金直隸磁州 
彭鳳詔山東濰縣　楊宜瀚四川成都　郭星五廂黄漢軍　羅琳廣東順德　張照直隸安州　周學銘安徽建德　王濬道順天大興 
林㴻森山東寗海　齊忠甲順天通州　廖聖和順天宛平　馮元鼎廣東高要　侯連璧直隸交河　孟憲孔奉天奉化　杜土琮廣東番禺 
張允中奉天趙州　張士培順天通州　吕鏡順天寳坻　王汝恭順天文安　熊紹謙山東嶧縣　趙鐸直隸承德　李佩沆廂曰漢軍 
李豫同江蘇吳縣　振元廂黄滿洲　貴昌正藍滿州　鄭士林直隸赤城　胡世昌直隸交河　常文嶲直隸大津　鍾鈐正白滿洲 
劉同文直隸易州　馮炳焜廣東鶴山　劉穀孫安徽廬江　張國珍直隸武邑　張汝漪直隸景州　董其相直隸安肅　李維世奉天錦縣 
張茂鏞江蘇吳縣　孫貴榮直隸大名　余紹業順天大興　王鈞直隸河間　戴鶴廉江蘇桃源　葛來滋四川秀山　穆成額廂藍滿洲 
恩昆正白蒙古　王地直隸安肅　薛葆茹直隸宣化　梁展榮藃東順德　蔣毓琦直隸博野　崔師范直隸赤城　汪忠杰直隸朝陽 
洪爾振四川華陽　容賢正黄滿洲　王恩紱直隸清苑　陳光灝直隸遵化　文光廂黄蒙古　陳應祥廣東香山　徐德祥江蘇嘉定 
興元廂藍滿洲　張亮采四川雲楊　張其文直隸滄州　葆勛廂藍滿洲　劉棨廣東香山　董芳之直隸南宫　王蔭楠直隸祁州 
張宇鍾浙江會稽　王耀奎山西汾陽　高桂韾直隸天津　趙郭謹順天涿州　王藻文直隸宣化　文彦廂曰滿洲　鍾錫璜廣東南海 
胡愷麟順天寳坻　齊紳甲奉天伊通　冬之陽奉大錦縣　張泰符直隸遷安　張介祿山東安邱　孫衢順天通州　文林正白滿洲 
蕭雨春奉天廣寗　良勳正黄漢軍　李永懋湖北安陸　李慶來廣東南海　喬炳銑直隸清豐　曹垣山東定陶　林兆年廣東番禺 
宋廷澤正白漢軍　夢祥廂紅滿洲　祝椿年順天宛平　榮焜正藍冡古　王福謙順天文安　棫興廂黄滿洲　陳維湘廣東番禺 
李明善廂黄漢軍　傳曾濬四川安女　逹壽正紅滿洲　戈炳琦直隸景州　王寳田順天宛平　郭增彦直隸萬全　李銑山東德州 
李衍熙直隸永年　金文宣直隸天津　王福海直隸易州　温迎辰直隸定州　周士選直隸靜海　雙壽正紅漢軍　孫樂嘉山東逢萊 
王篤培順天大城　李毓堂順天宛平　周俊隆直隸寍晉　玉田正白漢軍　承焜廂紅滿洲　張克家直隸天津　李　芬直隸玉田 
劉乃晟直隸淶水　朱楹之順天永平　喬振岐順天宛平　林世壽廣西賀縣　靳世驤順天霸州　姚象　山東濰縣　姚壽昌直隸清苑 
趙士琛直隸天津　李聯青直隸昌黎　王丙堃山東福山　王芸閣直隸豐潤　哲臣廂白蒙古　郭輅直隸高邑　王者賓直隸清豐 
曹子昻直隸　亭　喬瑞琪直隸天津　崔榮標直隸正定　梁錕峯直隸柏鄉　吕諧弼直隸肥鄉　呼九澤直隸元城　寗濟安徽青陽 
[副榜]  
文涵廂紅滿洲　涂宗瀚江西新建　劉志瀛河南安陽　戎金亭直隸清苑　李繼祖直隸天津　王恩紹順天通州　朱耀奎江蘇　　 
椿齡廂監　古　鄧若　廣東南海　陳光瀚直隸遵化　李登瀛順天通州　魏明海奉天鐵嶺　蔣師轍江蘇上元　馬守諶直隸昌黎 
胡其焜廣東番禺　劉名楨順天大興　劉晉藻順天苑平　劉鴻庥順天苑平　施衍緒江蘇金匱　何元勳山東蒲臺　廉慈廂紅蒙古 
陳兆棠廣東新會　關鼎勛廣東香山　陳玉豐湖南龍陽　壽昌廂曰滿洲　魏允恭湖南寳慶　振聲直隸鉅鹿　樹禾直隸蠡縣 
十德源直隸深澤　何慶鴻廣東東莞　鍾國廣東東莞　吳玉鳴正白漢軍　劉鴻圖直隸遵化　喬瑞年直隸天津　魯寳祥正白漢軍 
王夔麟直隸薊州　廖清潭廣東嘉應　范德徵直隸交河　陳恩曾山東榮城　隆圻正白滿洲　李鏞直隸定興　鄒國楨直隸昌黎 
戴綸閣直隸玉田　徐連峯直隸趙州　劉琛直隸唐縣　賀潭直隸深州　侯汝霖順大寳坻　康埉直隸平山 
[鳩兹瑣紀]  
　　蕪湖米巿甲於江南粤商坐庄收買每年出口何止數百餘萬石其來源南則宣南廣建北則無和含巢等屬由商販運而來源源不絶遂使蕪湖巿面得以大振今年粤商消路尤旺自春徂秋出口已有一百五十餘萬石核其行情恒時總約一兩四五光景今夏旱魃爲虐江北巢合各屬多有未唱分秧歌者故入秋以來米價騰貴到處皆然商販無利可沾蕪地米價遂亦繼長增高日内上熟之貨每石需銀一 
 
 

Page 3

 
 
兩八錢有奇次或一兩六七極次亦須一兩五錢其爲來源告竭可知但粤商購　仍　大張旗鼓賈　商舶載運依然惟是中江南北連年　米販運出勢必内無贏餘今又年歲欠佳民食已形竭蹶若　任商販搜羅不加遏抑則竭　而漁仮難爲繼父母斯民者其亦籌畫及之哉　自　九月陰雨連綿龍山落帽之流往往杜門不出咸怨天公之不作　重陽之夕風雨滿城　香車更馳驟空中厥聲隆隆震撼屋瓦小　徙倚九足消魂起視東籬叢菊更無言而泣露十四日晴曦微露入夜又復瀟瀟風雨簷溜淙淙故老　重九十三俱是雨今冬恐少好天云○牙厘局袁雨生觀察奉委督辦蕪湖大通兩埠保甲所擬章程極爲妥貼聞欲擬照金陵省城規模按叚設立武卡並擬添調營兵以厚防務等因刻下赴皖親自禀商尚未聞如何定局其總局現已擇定江口向爲分局之房屋故分巡婁少尹遂於十四日率勇遷至附近湖北會館以便雇工修堊○當塗縣葉丙于大令奉藩轅牌示飭與休寍縣水溟墀大令互相對調業見省抄兹聞葉大令將任内經手事件逐一清理定於十月下浣交代赴省然後履新○江口一帶前因風聲鶴唳觸處驚心彭受臣觀察特調練軍饒翼卿守戎帶兵四十名駐劄鶴兒山彈壓巡哨刻已閭閻安堵鷄犬無驚守戎奉諭遂仍督勇回駐道署左近永福菴内以固操防○輪船抵埠向有委員帶勇四名　之彈壓迨後兵力不敷道憲又添委練車左哨饒守戎帶兵十二名每日恊同上輪稽查刻下守戎另有差使所遺查輪之缺奉道憲札委練軍申哨胡新益守戎接辦帶勇十二名駐於江濵隨同局員以爲行旅保障云○長江水師提督李與吾宫保前感風寒政躬勿豫刻聞已占勿藥之爻惟從前宣力疆塲風濤大石備歴艱辛積有舊傷不時觸發前年已具疏乞骸未蒙俞允嗣聞宫保退志頗切復疏陳病狀乞準養疴但聖心倚畀方隆恐未能遽賦遂初也○無湖本魚米之鄉水族時鮮出産最旺每當江鄉秋熟横行公子郭索而來漁者高照一燈便可恣海月之拾蘇髯翁謂半殻含膏宜點酒兩鰲斫雪勸加餐可謂先得我心也今年節氣較遲登高者欲覔一螯而竟不可得直至茱萸插罷游覽巿塵始見一二冠帶似狙者然亦瘦小未若往歲之肥美者據稱因夏間亢旱過甚須再遲半月方得膏肥似髓壳大於杯云○出使日本李伯行星使由籍營辦松楸前往金陵已誌報端本月十五日復由金陵而至蕪湖聞尚須往合肥一行云 
[南屏晚鐘]  
　　杭州敷文崇文紫陽三院爲諸生肄業之所敷崇兩處曾經高宗純皇帝駐蹕皆有御書碑記　　奎藻炳若日星兹崧振帥已延前紫陽書院山長翰林院編修吳太史超掌教敷文書院湖州徐孝廉士芬掌教崇文書院前詁經精舍監院刑部主事王秋曹同掌教紫陽書院云○浙闈揭曉後崧振帥定於十八日已刻開鹿鳴宴是日新孝廉齊集撫院排班望闕謝恩以昭盛典○新科舉人魏汝駉年近弱冠尚未受室旣登虎榜卽於二十日行合卺禮洞房花燭夜金榜挂名時六橋三竺閒獨著風流佳話已 
[依然康了]  
　　浙江文闈於本月十五日揭曉寗波夙稱人文淵藪入彀者每科必多至數十人是以先期咸思逖聽好音爭往電報局鵠候江東彩虹橋人吳某忽接電報謂已雁塔高題喜極欲狂立卽開門納賀一時親戚朋友紛至沓來設席肆筵十分熱閙延至次日寂然杳然並不見泥金帖子始知被電碼所誤然旣落孫山之外又被旁人竊笑且所費已屬不貲遂往電報局忿爭局中人無可如何願償所費洋銀百餘元吳始無言而去 
[吳農話雨]  
　　姑蘇訪事人云入秋以後雨水過多田畝間有一片汪洋禾稻悉數壞爛者某日胥口木瀆二鄉農投吳　署報荒凌大令諭令靜候詣勘旋於本月十四日親至是處謂耆老曰本縣勘得各田雖被水淹然所報之荒未便遽淮倘恐秋收有損則本縣當赴各廟求晴諭畢排導回署翌日會同元和縣李大令長洲縣沈大令至元　觀城隍廟兩處焚香默禱不知碧翁翁果肯掃却愁雲否也○胥門外大日暉橋光福菴有僧人數輩居焉鐘磬之音昕宵不絶於耳本月十四夜更魚三躍忽來强徒四五十人手執利刀搗破山門而入傾箱倒篋任意窮搜迨僧出外狂呼鄰人畢集盜　呼嘯而去末後二人足絆門檻跌仆於地遂擒送保甲局由局轉送吳縣請辦○前任蘇州府總捕朱樸山太守守和公館在胥門内西船廠巷長公子名德榮前任清和道次公子則在直隸以知縣候補太守在家頤養兒孫繞膝晚景怡然今夏忽得痢疾遍謁名醫終苦葠芪罔效延至本月十七日申刻溘然長逝擇於十九日午時大殮○十七日傍晚婁門外某飯鋪烟囱内濃烟直冐火星亂迸幾如元宵之放花筒隣人見之咸來援救幸立經救熄得免蔓延然座上客巴有順手牽羊携取零星而去者○元妙觀東首玉　春爲伶人杜姓所開茶肆中之巨擘也十四日傍晚有某甲者手托雕盤雜置零星食物躡梯而上冀博蠅頭茶博士見之喝曰汝瞎眼耶不見門貼紅條禁人售物耶甲謂三少爺命我來此汝竟出口傷人乎茶博土大怒拉甲下樓甲曰我豈甘受人辱者騫揮一拳還擊茶博士遂招呼黨類一擁上前將甲亂毆甲一失足滾跌樓下頭面均有傷痕盤中物亦狼藉滿地大呼三少爺救命而無所謂三少爺者出塲乃收拾空盤恨恨而去○　其巷劉某與無錫人李某爲莫逆交嗣以孔方兄之故梢有嫌隙本月十四日午後在元妙觀前某茶肆啜茗少焉李亦欵步而至頓觸舊憤向劉索逋劉無以應初僅口角繼卽用武劉手無縳鷄之力人爲李所窘　經友人極力勸散劉以爲受此大辱非西江水所能洗遂於夜闌人靜時潛服紫霞膏迨三更向盡毒氣頓發家人得悉情　急爲施救奈吞服太多諸法罔效延至天明一縷幽魂已歸泉壤矣李知之大爲不　親詣靈痛哭復出資助之厚殮 
[賽馬有期]  
　　寓滬西人定於十月初一初二初三日舉行賽馬之獻當此楓丹葦曰秋景澄鮮六轡　琴一鞭逐電中西士女其盍憑軾而觀乎 
[賢令勤勞]  
　　上海縣袁海觀大令以邇來滬地秋雨連綿深恐秋收有損特於昨晨輕車减從赴本邑四鄉查勘秋成並稽查各鄉保甲事宜 
[上海縣署瑣案]  
　　寡婦費孫氏在縣控陳金和誘拐夫妾魏氏並被偷竊洋銀四百元一案袁海觀大令迭次研訊陳堅不供認遂着押候傳伊舅母佚曹氏到案再訊此已詳諸前報者也前日由原差將該氏傳到晚堂大令訊問侯曹氏訴稱本邑人家住西南鄉諸翟鎭地方陳金和是我之甥本年八月妆四陳領有一婦來家小婦人卽向查問何人陳言是表妹當時我亦不疑次日陳獨自出去至晚不返至初六日忽有費家派人到來據云該婦係費姓之妾被陳誘拐今日始　尋見當被領去所有衣服首飾由陳金和同其母於初八日來家取去至初九日聞人言陳母已經在河溺斃餘不知情求恩鑒察大令得供卽着退去候提集人証聽候覆訊核辦○王徐氏黄掌掌爭奪田地由袁大令詣騐訊供情形已見本報前日之晚大令復升堂研訊先據地保周關寳孫順和陸振甫同禀此事曾經小的等一再理勸無如兩造各執難以理喻叩求明鑒黄供稱父親逝世後遺下此地早售與洪某今遭硬佔求恩訊斷王徐氏供稱祖遺車水基地歴由我家經管現在豈可任其圖賣大令得供卽着兩造退去候向會丈局查明再訊 
[英界公堂瑣案]  
　　包探何瑞福稟稱昨夜小的查　董大宇等投宿某客寓形跡可疑詢之云是緝私營勇丁然無號褂腰牌爲此送請訊究董及董友朋喬道長同供稱小的等俱安徽人向在緝私砲船哨官董禮寛老爺處當勇營官姓吳名嘉正兹哨官因公乘砲船來此停泊垃圾碼頭小的等有事登岸適逢天雨是以暫投客寓宋二尹飭函送哨官發落○包探顧阿六黄四福同禀稱小的等查得六馬路某氏老婦所開　和客寓内有形跡可疑之湖南人方長慶等八人向之詰問均稱販賣夏布來此當將八人拘入捕房在楊光甫身畔搜出洋五十元秦定成三 
 
 

Page 4

 
 
十五元方長慶二元三角其餘均有燒料手釧今特一併送案方及劉桃增祝官德劉祝又糺炳馮德勝同供稱小的等係湖南湘陰縣人秦及李冬生同供稱小的等係長沙縣人楊供稱小的係巴陵縣人宋二尹詰以何事來此同供稱小的等小本經營曾在福建等省隨營售烟及雜貨與上海道是同鄉　有招勇之舉擬來投營効用祝李及馮德勝同供稱小的等住大馬路成記寓中餘人均住福和寓不知寓主如何指交包探楊等洋銀皆已解案數目無悞求卽給還二尹飭連洋銀手釧移送上海縣訊辦○副捕頭好禀稱雇坐王金山東洋車至某處其輪已壞以致脫輻幸未跌傷然工部局早經禁止壞車因將王送案王供稱小的係江北人現在車主自願受罰領車修理宋二　謂車主旣願受罰看繳洋五元撥充某處西醫院經費然後領車修理○包探王阿二禀稱瑞典國領事公館在某處洋房弟二層樓上至第三層上另有洋人雇唐林榮當細崽昨日十二點鐘時唐在二層樓上與出店人閒談至一點鐘後出店人下樓閱計久唐始去旣而領事官查失對時表一枚值洋二十四元疑唐竊取報捕查問贓據全無惟唐曾認賠是以送案唐供稱小的係寗波人向在某洋人處當細崽原住三層樓上現因主人出外由小的管房雖曾在二層樓與出店人閒談然未知失表之事每月祗工洋五元只能賠洋十元餘求恩免宋二尹飭將唐留候函復瑞典國柏領事然後察奪○包探唐寳榮禀稱洋婦惠力姆雇王四俊修風爐失去洋銀一元疑王竊取是以交捕送案其實並無証據惠力姆訴稱雇王修鐵風爐時忽失去洋銀一元當時並無别人到來顯係王竊王供稱小的係漢口人曾去修風爐並不敢行竊宋二尹以控竊無憑飭將王開釋 
[法界公堂瑣案]  
　　永興小烟館夥王阿金訴稱前晚八點鐘時有素不相識之毛阿狗來店挑　烟膏二錢給洋一元應找付錢若干文經小的持洋往某錢店中倩人估看並非　鼎毛嫌洋價太小向之索還旣而曰我情願受虧免多周折遂將錢找去不料已被暗中調換銅洋嗣見小的愚懦可欺况店中貼有兌換銀洋字樣因又在囊中檢出洋兩元冋小的兌换小的恐有錯　又持往估看毛之技甚精千變萬化又將銅洋調換及至店主回來查問兌洋情事察出前後三元均係銅質責令小的賠償小的無力照賠將情告知某包探昨日將毛及其友劉連生拿獲又在毛身畔搜出銅洋二元今特解案請究朱明府謂混用銅洋實可痛恨問劉曰爾與毛同黨幾何時矣供柟小的與毛本同居然未入其黨類問毛曰劉是否與爾同黨銅洋從何得來毛供稱劉本在某烟館中當堂倌目下失業　聊與小的合借鋪塲是實銅洋由華新士及老叟楊慶堂令小的使用並非小的之物包探王榮培禀稱華等皆多年慣用銅洋之匪類英法兩公廨已案積如山明府查得去年西門外鄉人買花亦被人調換銅洋遂商諸魯繙譯官看將毛押候查拿羽黨冉行核辦劉旣非同類准交人保去銅洋仔案○老虎灶夥金有才訴稱車夫高榮福竊去布衣一件今特扭案請追高供稱小的冋來安分不敢爲非包探王榮培禀稱高素以賭博爲生並不安分朱明府以控　無憑立卽叱退○通事　江北人程東利在護城河西首浸會堂門前設列字謎攤情同賭博經某號巡街捕拘獲今特送案請懲朱明府　陳曰爾之藉此賭博歴幾年供稱小的向在金陵隨考棚貿易初次來此務乞施恩現在小的自願回家不敢再住此地明府謂江湖無賴亦應究辦姑念初來滬地且係斯　人從寛免究惟須赶緊回去不准逗留○包探王榮培禀稱乞兒王阿福碝金元在本城某處學製朝喥不料顧　　取其師洋一元二角出外不歸昨日王見之囑顧回去以致中途互歐經某巡捕拘案朱明府問顧曰爾竊得之洋留在何處供稱洋被店夥搜去且肆兇毆明府謂細故不究一併叱退　車夫徐寳鳳訴稱同業王小六竊取布衫一件錢三百今已認到原贓　案請究王嘵嘵强辯堅不肯招朱明府謂人贓並獲有何分辯判令責二十板贓給徐領去某客寓主徐瑞林控鄭桂林租開烟館欠租逃逸因冋生財主馬春林究追一案曾紀報端昨晨徐夜公廨候　川土客林萬順偕汪福泰等請追鄭所欠土銀朱明府謂徐曰鄭欠租逃逸爾應將生財抵償徐稱杯等尚住店中據云　　欲接開擬將生財扣仕艮馬因鄭已逃亦欲將生財收去明府斷令將生財歸徐抵作房　林等自往尋　理算馬與鄭同鄉必知下落着押候交　到案○日昇昌　　　　　客所寄文章衣牣已紀報章爲日已多案仍未了昨日朱明府飭將目昇昌夥章某傳案問此事如何　久不了答稱此物由上海寄汪金陵在鎭江蓮失應向鎭江信局　追目下據鈟江司帳人嚴寳山執事陳仁甫衣服總可設法料理惟文章恐無可追尋矣　嚴現　何處供稱　晚在某輪船見過自許今晨同投案卜不料其竟不來明府謂文章係　得之物務必追還遂　交人保出限三日交嚴陳到案再核○洗　婦費羅氏控　夫嚴錫春積錢八千二百四十文朱明府着自行料理昨晨費羅氏訢稱奉諭　嚴置之不理是以來案請追明府　嚴曰爾爲何延久不理嚴稱小的實未欠錢惟應許所貼之洋未經交付明府謂爾等交好在先可自行料理○錦名洋行收租人陳錫臣偕管屋人朱仁發訢稱隆順館飯店主欠租洋廿四元於八月廿八日逃去今已將生財拍賣因别有糾葛來　禀明朱明府怒謂爾旣擅自將生財賣去安用禀陳爲陳　稱物雖賣去何在　中明府諭令下期補詞再核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[泖波練影]  
　　松江府屬金山縣南全浜農人周某鵾絃久斷鰥緒堪憐角枕錦衾未甘獨旦乃於前月婆某孀婦爲妻出有身價若干言明彼此各無枝節蔡文隆包大興兩地棍見其愚儒可欺思有以魚肉之　將耕牛牽去售得　銀十餘餅按股俵分　爲洙涇吳林　董所知　實禀諸縣署邑尊聞而怒甚籖差拘蔡笞責五百板時適醫生張某赴洙涇視疾蔡等疑其效寺人貂之漏師多　　致黑　加身飽聆肉鼓　　韵遂日夜踵門呌駡騷擾不堪本月某日晚張乘肩輿返家包遇之復率其豚犬意欲揮拳旋又赶入中庭任意將陳設搗毁聲言咱老子自命爲英雄好漢爾敢出來一决雌雄乎張懼其兇頑不敢與較事後遞禀控請嚴懲邑尊立飭幹役拘拿想必有以懲治之也○郡城西門外朱某强仕年華家資饒富性喜葉子戲而尤戀戀於花柳之塲暮楚朝秦行蹤無定某晚密地至舊　識處觥籌交錯殽饌紛陳酒酣耳熱之餘滿擬尋至巫山十二峯一續襄土之夢不提防無賴某甲毁門而入翻江倒海滋擾非常朱勢不能支祗得藉孔方兄解圍而出計共費去番佛百數十尊云　前月杪張肖芸邑尊飭某跟丁携鷹銀數餅交協源信局轉寄姑蘇購物時隔半月錢物杳然再四往催依然延約邑尊大怒飭役提局主汪　　到案研詰之下端緒全無邑尊謂本縣託爾爾尚如此情形若在民間更不知作何光景也遂喝隸卒行杖汪叩頭如搗蒜乃改令掌頰五十下　之始退 
[申報恊振所經收順直山東九月十一日起至二十日止第一百三十次清單]  
　　十一日福州林新鈺求無病無災花洋四元無名氏銅洋一元小洋六角○十二日蟻　主人洋四角無名氏洋一元○十三日毛善氏洋四元無名氏銅洋二元○十五日太倉墨林氏洋二元○十九日省過盧陳爲求合家平安英洋廿元銅洋二元○共收英洋廿八元花洋四元○銅洋五元 
 
 
 

Page 10

 
 
   
 
 

Page 11

 
 
[光緒十七年九月十二日京報全錄]  
　　宫門抄○發抄硃批四道○粤督李奏剿匪平靖請酌奬出力員弁摺○又奏請奬勵鎭道片○　撫譚奏　員調補知縣摺○將軍長奏恭報出省校閱琿春寗古塔防軍日期並查勘越墾情形摺○九月十二日工部鴻臚寺廂黄旗值日侍衛處引見　八名○恩中堂演放砲位覆命○德隆假滿請安○奉天學政張英麟請訓○杭州織造英瑞請訓○江南織造文煦請　　○瀾公請假十五日○文治請假十日○召見軍機張英麟英瑞又煦○發抄李鴻章奏請將操巡怠玩之千總鄺國光等革職　　硃批着照所請該衙門知道欽此○又已革通判秦培等捐賑請奬奉硃批該部議奏欽此○又津海　道劉汝翼捐賑請爲父　建坊奉　硃批着照所請禮部知道欽此○又請將提督宋慶道員龔照璵等奬叙奉硃批覽欽此○○頭品頂戴兩廣總督臣　瀚章跪　奏爲剿捕雷瓊等處會匪洋匪懲辦多名地方平靖並懇恩酌奬尤爲出力員弁恭摺具陳仰祈聖鑒事竊照廣東雷　兩府均係海疆要區盜風素熾往往拜會結盟勾引海盜恣行焚掠臣稔知其害嚴飭該管文武認眞查緝遇有大股匪徒立卽帶隊剿捕不准稍懈光緒十六年十月間雷瓊道朱采訪聞遂溪縣西海地方有漏網會匪揭春亭等拜會結盟焚刦村舍海洋盜匪乘機肆　至遂溪之紅江埠滋事又有另股匪徒搶擄民船在徐聞瓊山兩縣海峽之間往來遊弋伺刦商民並據各營縣禀報前來朱采與署　州鎭總兵李先義商定辦法分投剿捕李先義親率兵輪管帶官陳良傑等駛赴遂溪紅江埠賊船連懎屯紥殊　爲動陳良傑督隊　前梒砲齊發賊船開炮抵拒相持兩時之久擊斃悍匪陳亞幅等十餘名受傷落水者甚多賊勢不支紛紛泅水逃遁生擒十二名奪　賊船二隻救出擄禁男婦十三名一面分派守備張煊李森鄭學賓千總王肇元把總吳懋德等會同地方文武搜捕西海會匪先後　獲匪首揭春亭張藤沙李幗汰及夥犯等數十名搜獲拜會三十六欵一紙匪黨名單一紙其在徐聞瓊山之匪船正欲前往西海等　合併滋事卽經朱采督飭兵輪管帶官周鎭邦等横出截擊並飭各營縣分派兵役協力兠拿由合浦縣圍洲墩駛至儋州神山角追　賊船開礮轟擊賊船亦放槍砲且拒且逃周鎭邦與十總吳廷輝急以輪船截其去路躍登杉板飛棹蹙之擊斃悍匪四名生擒鄭汝　等二十一名餘匪泅水而逸淹斃甚多奪獲船二隻砲械多件救出擄禁事主十六名將被刧原船還之據陳良　周鎭邦各將所　　犯解至瓊州由該道鎭等禀經臣批飭訊明嚴辦訊得此次滋事匪徒係屬三股西海會匪一股係揭春亭李幗汰張藤沙爲首　大　二哥紅棍先生草鞋各名目藉拜會惑人紏衆行刦並逼脅良民入會除揭春亭獲後潛逃追拿格斃李幗汰狡供　就訊明另辦外已將張藤沙何世平莊亞勉陳晚吳猪仔羅亞生梁亞石王亞保陳亞養龎亞幅歐亞耀莊亞保楊興益等十三犯審明正法紅江埠洋匪一股係許芝漳王亞四爲首陳亞幅又爲另船之首係老鼠山積匪王亞有發給槍砲子　行刦商民燒燬紅江埠蛇頭村民房多間漁船二隻除陳亞幅當塲擊斃外已將許芝漳王亞貞張良賓鄧亞九鄧亞晚勞三林亞四曾糠保李甫光詹沛猷等十犯審明正法徐聞瓊山海峽匪船一股係鄭汝陵陳亞三爲首另有青崙山匪徒裴亞五吳亞三狗頭山匪徒裴亞高吳運飽紏約入夥在洋行刦多次已將鄭汝陵陳亞三馮亞青吳三娣　亞五吳運儀李佩才黎亞四陳穗倫吳亞五黄亞保黄亞三　汶梆梁亞木　亞大譚亞二菱亞萬陳亞廣黄亞二等十九犯審明正法尚有羅香等二十餘名恃無質証堅不吐供應冉逐　　訊分别辦理仍設法訪緝接濟匪械之王亞有務獲懲辦臣查雷瓊等處會匪洋匪同時蠢動設使捕治稍緩必致互相勾結滋蔓難圖該道鎭等乘其初起分投撲滅檎獲首夥各犯七十餘名所辦甚爲得手經此次大加懲創之後海南一帶均極平靜居民行旅得免戒心其在　各員弁於洪濤巨浪之中冲　槍砲奮不顧身爲地方除此大害核其勞績實與軍功無異可否仰懇天恩俯准將叅將用補用遊擊儘先都司陳良傑免補都司以遊擊仍留兩廣水師儘先補用都司用儘先守備周鎭邦免補守備以都司仍留兩廣水師儘先補用海安營左哨把總儘先千總吳廷輝免補千總以守備儘先補用以示鼓勵出自逾格鴻慈其餘出力員弁容臣擇尤另行奏請奬勵斷不敢稍涉冐濫所有剿捕雷瓊等處會匪洋匪地方平靜並籲懇奬勵尤爲出力員弁各緣由謹會同廣東撫臣劉瑞芬合詞繕摺具陳伏乞皇上聖鑒訓示謹奏奉　硃批該部議奏片併發欽此○○李瀚章片再二品銜雷瓊道朱采盡心民事輿情愛戴　瓊州鎭總兵記名總兵廣州協副將李先義謀勇兼優軍政嚴肅此次會匪洋匪並起滋事該道鎭等和衷商酌調度有方得以迅速殲除免貽巨患實於地方裨益非細可否仰懇天恩將朱采賞戴花翎李先義賞加提督銜以示奬勵之處謹會同廣東巡撫臣劉瑞芬合詞附片具陳伏乞聖鑒訓示謹奏奉硃批覽欽此○○頭品頂戴雲南巡撫臣譚鈞培跪奏爲遴員調補要缺知縣以裨地方恭摺仰祈聖鑒事竊查雲南平彝縣知縣鄧廷鑾開缺以教職銓選應照例以光緒十七年二月二十八日奉旨後五日作爲部中行文日期按照限减半計算扣至四月二十八日　滿應歸於四月底截缺係衝繁難要缺毋庸掣簽已將截缺日期咨部在案該縣界連川黔夷疆雜處爲入滇首站路當衝繁兼有承辦鉛廠之責非精明幹練之員弗克勝任臣督同兩司於通省應調人員内逐加遴選查有易門　知縣孫祥麟年四十三歲　天大興縣人原籍浙江山陰縣由監生報捐州判選用投効黔營隨同滇軍克復興義府及新城老巢並剿辦川滇邊界游匪案内出力保以知縣分發省分歸候補班前先補用光緒五年正月在駐川山西賑局報捐指省雲南補用復在滇捐局加捐同知升銜隨卽赴京經欽派王大臣騐放堪以發往領照起程光緒五年十一月初三日到滇甄别留省補用委署寍洱縣知縣請補　門縣知縣奉文覆准十一年九月初一日到任調署祿豐縣知縣卸事十三年七月十八日回任臣查該員孫祥麟年力富强才具明練歴俸已滿三年以之調補平彝縣知縣實屬人地相宜洵堪勝任與例亦符據布政使史念祖按察使岑毓寳會詳請奏前來合無仰懇一天恩俯念員缺緊要准以易門縣知縣孫祥麟調補平彝縣知縣實於地方有裨如蒙俞允該員係現任知縣請調知縣銜缺相當毋庸送部引見所遺易門縣知縣係月選之缺滇省現有應補人員應請扣留外補俟覆准日另行遴員請補除咨部　照外所有揀員調補要缺知縣緣由謹會同雲貴總督臣王文韶恭摺具陳伏乞皇上聖鑒勅部核覆施行再此案應以光緒十七年四月底截缺之日起限扣至七月二十九日限滿該司等揀員調補係限内具詳合併陳明謹奏奉硃批吏部議奏欽此○○奴才長順跪　奏爲恭報奴才出省校閱琿春寍古塔防軍日期並查勘越墾情形恭摺仰祈聖鑒事竊維吉林今日當務之急首在邊備三姓寗古塔琿春雖近來設有防軍時加訓練藉以樹威銷萌而邊境之布置以及軍心之可恃與否則又非親臨其地不能豫謀而先辦奴才抵任後正值災歉頻仍地方多事未遑出省故於上年春由琿春副都統奴才恩澤前往各路駐紥處所次第閱操擬俟今春再由奴才前往親閱均經先後奏明在案嗣因新授吉林副都統沙克都林札布東來無期是以不果今者防秋又屆閱邊之舉勢難再緩卽朝鮮越墾貧民多巳薙髮易服隸我版圖尤不可不親往撫輯弟邊地綿遠一蹴難幾且三姓爲松江鎖鑰江流直逹伯都　上下千餘　最爲險要尤非倉狡所能周歴計惟有分路校閱庶離省爲日無多可免顧此失彼奴才擬於八月二十八日帶印出省取道烟　岡　至琿春冉至寍古塔次第校閱靖邊親軍步隊及靖邊中前左右馬步各營察看炮台審度邊界形勢整頓防守事宜並查勘圖門江　岸朝民越墾情形約十月中旬可以回省一俟明歲再由伯都訥赴三姓閱操兼籌江防要圖奴才出省後凡署中西司及旗務日行　事封送奴才行營辦理至地方一切公事札飭吉林道訥欽代拆代行其各城副都統並吉林道勘轉各屬招解斬絞重案分别札委　司發審局代審仍由奴才復核遇有緊要事件隨時封遞　營由奴才自行核辦除俟查閱琿防完竣再行詳細具奏外所有奴才出省校閱琿春寗古塔防軍日期緣由理合恭摺具陳伏乞皇上聖鑒謹奏奉硃批知道了欽此 
 
 

Page 12

 
 
[光緒十七年九月十三日京報全錄]  
　　宫門抄發抄硃批四道○給諫本等奏五城練勇三年期滿援案酌保請准奬勵摺○滇撫譚奏查明昆陽新興等州被灾田糧請准蠲免摺○漕督松奏酌修領江船片○楚督張等奏徵收錢漕年内掃數全完之員請照例奬叙摺○將軍長奏委署副都統片○署總兵李奏報出洋巡緝日期摺○署總兵潘奏恭報洋巡班滿歴過洋面情形摺○將軍長奏委署副都統片○九月十三日内務府國子監正黄旗值日侍衛處引見十八名○希朗阿假滿請安○英侯續假十日○掌儀司奏十五日祭奉先殿㴻貝勒行禮○召見軍機文璧海緒○發抄卞寳第奏賴望雲補臺灣安平水師遊擊奉硃批兵部議奏欽此○又漳平令顧芝等署建安等令奉硃批吏部知道欽此○鹿傳霖奏安康等處水災雹災情形奉硃批知道了卽着飭屬妥爲撫恤毋任失所欽此○又試用同知李登第試署甯陜廳同知奉硃批吏部議奏欽此○○巡視中城吏科給事中臣本貴等跪奏爲五城練勇三年期滿援案酌保籲懇天恩俯准以昭鼓勵恭摺仰祈聖鑒事竊查同治八年七月内閣奉上諭外城練勇二百五十名分屬五城等因欽此八月經五城會議奏定章程及各局諸務派實缺司坊經理並派哨官一員揀發司坊六員輪流在局彈壓每日點卯操練如遇地方有竊刦案件該司坊官等卽帶勇會捕務獲晚間則督率勇丁梭巡果能實力奉行亦屬著有微勞奏請仿照團防總局章程量爲變通每屆三年擇尤保舉一次或量子升銜或父部議叙奉旨允准在案臣等不時到局稽察除該勇有技藝生疏緝捕不力及在外滋事者卽行責革外其在局勤愼訓練有方督率梭巡實力緝捕者不無微勞足錄現屆三年期滿臣等悉心選較援案擇尤酌保謹繕清單恭呈御覽仰懇天恩　部照准以昭激勸而衛地方謹合詞恭摺具奏伏乞皇上聖鑒謹奏奉旨已錄○○頭品頂戴雲南巡撫臣譚鈞培跪奏爲查明昆陽新興等州被災田糧籲懇天恩准其蠲免以舒民困恭摺仰祈聖鑒事竊查昆陽州屬於上年五月下旬至六月中旬連日大雨勢若傾盆州屬迤南寳山一帶河堤冲塌田禾被淹又新興州屬上年春夏亢旱得雨太遲未及栽種間有改種蕎豆又於七月内連綿大雨田禾被淹臣據報均經檄飭司道　欵奉員先後馳往會同各該州逐一確勘撫恤飭查被災田糧應否蠲緩詳候核辦並將大概情形先後奏報在案兹據布政使史念祖會同　糧儲道湯壽銘詳稱據昆陽州知州蘇忠廷會同委員試用知縣謝懷宣署新興州知州周應方會同委員卽用知縣石杏圃各將勘明田地畝數造具册結由該管道　核明層遞加結會詳請奏前來臣查昆陽州屬被災田共　十頃九十六畝三分二厘應徵秋糧米五十石二斗五升九合七勺條編等銀九十六兩一錢五分三厘新興州屬被災田共九十三頃八十二畝九分應徵秋粮米四百五十二石九升九合八勺條編等銀五百七十七兩六錢五分四厘均係十分成災情形較　若仍照例徵收民力實有未逮合無仰懇天恩俯念民　困苦准將十六年分　徵前項銀米如數豁免以舒民困除結分送部科外所有請免昆陽新興等州被災田粮緣由謹會同雲貴督臣王文韶恭摺具陳伏乞皇上聖鑒訓示謹奏奉硃批着照所請户部知道欽此○○松椿片再漕標鹽城東海二營原設領江船四隻杉板船四隻光緒七年釘造時經前漕臣黎培敬奏明日後修理由臣衙門籌辦在案嗣因未能按年分别小修大修以致年久朽壞業已不堪駕駛迭據各該營禀報奴才查明屬貪亟須换造惟换造需欵較鉅一時難籌祗可擇要修整而海面巡緝緊要未便全數興修至曠時日奴才詳加查核現飭各該營擇其損壞尤甚　每營各先修二隻以期輪替更换巡緝免悞　防而舒財力並嚴飭認　撙節辦理不准絲毫偷减工竣仍由奴才親赴水次騐收以杜草率其所需欵項照案歸入軍需案内彚册核實造銷理合附片陳明伏乞聖鑒訓示謹奏奉硃批工部知道欽此○○湖廣總督臣張之洞頭品頂戴湖北巡撫臣譚繼洵跪奏爲徵收錢漕年内掃數全完之員懇請照例奬叙恭摺仰祈聖鑒事竊照錢漕爲維正之供催科乃有司專責鄂省頻年奉提京餉以及　撥協濟隣省各餉全賴地丁等欵徵解踴躍藉資挹注是州縣催科之勤惰實爲餉項所攸關其有催科勤奮先期完解之員歴經奏請奬叙均奉俞允在案兹據署湖北布政使陳寳箴署督糧道恭釗會詳稱查黄安縣額徵光緒十六年司庫地丁等欵錢糧除坐支外實應解銀一萬六千八百三十一兩九錢四分五厘又應解道庫漕南正耗米折等欵共銀四千二百九十二兩二錢二分一厘均於年内掃數全完等情請奏奬前來臣等查　縣額徵各欵錢糧數目合計在二萬兩以上均於年内掃數全完洵屬催科勤奮自應專案請奬合無仰懇天恩俯准將現任黄安縣知縣陶大夏照例給予紀錄三次以示鼓勵而昭激勸謹合詞恭摺具陳伏乞皇上聖鑒謹奏奉硃批着照所請該部知道欽此○○長順片再准新授吉林副都統沙克都林扎布來函到京後奉命折回西路勘界須俟差竣方能赴　兹值奴才出省校閱琿春寗古塔防軍省垣重地軍民雜處必須大員鎭守卽十旂協領叅領官階相等遇有各旂交涉事件尤　無所　承立有實任寍古塔副都統富爾丹前因進省在途跌傷請假現已假滿傷亦平復呈請銷假合無仰懇天恩卽以富爾丹就近暫　吉林副都統藉資鎭攝一俟奴才回省再行飭回　任是否可行謹附片具陳伏乞聖鑒訓示謹奏奉硃批着照所請欽此○○　理廣東瓊州鎭總兵官篆務留粤補用總兵借補廣州　副將奴才李先義跪奏爲奴才田洋巡緝日期恭摺具奏抑祈聖鑒事　照道光二十三年十一月初七日欽奉　上諭嗣後沿海水師各鎭著於每歲出洋時具奏一次俟出洋往返事畢卽將洋面如何情形據實具奏其實因公不能出洋卽着自行奏明均令咨禀該省總督以憑查核等因欽此覆查瓊州洋面每年分上下兩班統巡上班自正月初一日起至六月底止輪值海口營叅將出洋統巡下　自七月初一日起至十二月底止輪值　兵出洋統巡光緒十七年七月初一日屆當奴才下班統巡之期據上班統巡署海口營叅將王孝銀將拖民各船禀交前來奴才卽日出洋督率值巡員弁管駕拖民各船在於所屬洋面遍歴梭巡嚴密查緝總期　盜必獲以仰副　聖主綏靖海疆之至意除將出浮日期禀報督臣查核容俟奴才洋巡班滿再將巡過洋面如何情形據實陳奏外所有奴才出洋巡緝日期理合恭摺具奏伏乞皇上聖鑒謹奏奉硃批知道了欽此○○記名提督署廣東高州鎭總兵官優勇巴圖魯奴才潘瀛跪奏爲恭報奴才洋巡班滿歴過洋面情形仰祈　聖鑒事案查道光二十三年十一月初七日欽奉諭旨嗣後水師提鎭着於每歲出洋時具奏一次俟出洋往返事畢卽將洋面如何情形據實具奏其實因公不能出洋卽看自行奏明均令咨禀該省總督以憑查核等因欽此欽遵在案又查奉行變通巡洋章程遞年巡洋上班自正月初一日起至六月底止改以高州鎭水陵總兵出　統巡下班自七月初一日起至十二月底止改以陽江營遊擊出洋統巡等因兹光緒十七年上班出洋統巡日期經前署總兵張樹勳恭摺奏明在案並先已統領兵船出洋依期於三月初十日帶領陽江電白各營兵船到黄茅洲洋面與中路水師提標右營遊擊兵船會哨一次奴才於四月二十七日到任就日接管上班統巡出洋巡緝遵章於五月初十日帶領陽江電白吳川洲東山各營兵船到洲洋面與西下路海口營叅將會哨一次歴巡所屬各營洋面均皆安靜現屆上班統巡事務期滿奴才遵於本年七月初一日回營所有下班統巡事　卽日札交署陽江營遊擊何定標接管飭令嚴督值巡員弁認眞巡緝務期有盜必獲洋面肅清仰副聖主綏靖海疆之至意除將出洋班滿日期呈報兩廣督臣查核外所有上班出洋統巡期滿歴過洋面情形理合恭摺具奏伏乞皇上聖鑒謹奏奉硃批知道了欽此○○長順片再署寍古塔副都統吉陞阿現已奉旨補授察哈爾副都統員缺應卽赴任　實任寗古塔　都統富　丹業經奴才另片奏請暫署吉林副都統應令留省侯旨所有寗古塔副都統一缺查有頭品頂戴　　名簡　副都統　都　花　　領瑚松額巴圖魯莫爾賡額熟悉邊情堪以委令暫　暑　　　飭該員遵照前往接署外理合附片具陳伏乞聖鑒謹奏奉硃批知道了欽此 
 
