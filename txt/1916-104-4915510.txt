# 1916 - 104 - 4915510

 

Page 1

 
 
   
 
 

Page 2

 
 
時評 
[間隙（冷）]  
　　我今正告負國家之有關係人曰欲勝反對黨人者必先於已黨勿留間隙有間隙即爲致敗之由反對黨有間隙即爲致勝之由 
我之言黨非言各黨之名也僅判以政府黨與非政府黨政府黨之初得志也乘非政府黨之弱之間隙而勝也及再得志也乘非政府黨之亂之間隙而勝也非政府黨散漫而政府黨純一故非政府黨之間隙多而政府黨之間隙少政府黨之每戰而得志者以此故也 
　　政府黨自發起帝制後乃授人以大間隙於是非政府黨乃得乘之而政府黨敗矣故自今以後非政府黨而果欲終勝政府黨者其他暫置勿論最宜注意者勿留間隙爲政府黨所乘也 
[命令]  
　　四月十六日政事堂奉申令文官高等懲戒委員會呈議决湖南巡按使沈金鑑呈劾撤任湘鄕縣知事徐文鳳交付懲戒一案依照知事懲戒條例應受降職處分等語徐文鳳著照所議即行降職交内務財政司法三部查照此令 
又令文官高等懲戒委員會呈議决山東巡按使蔡儒楷呈劾代理日照縣知事王家楨署海陽縣知事張偁身交付懲戒一案依照知事懲戒條例均應受褫職並奪官處分等語王家楨張偁身均著照所議即行褫職並停叙實官餘如所議辦理交内務司法兩部查照此令 
　　又令文官高等懲戒委員會呈議决内務部呈劾前吉林延吉縣知事關雲從溺職違法交付懲戒一案依照知事懲戒條例應受褫職並奪官處分等語關雲從著照所議即行褫職並停叙實官所犯藉案婪索涉及刑事範圍並著提交法庭訊辦以儆官邪餘如所議辦理交内務司法兩部查照此令 
專電 
　　北京電叚合肥昨面提對南三條陳（甲）斷非武力可解所有調出軍隊應止發（乙）未獨立省分母施監督動其疑貳（丙）各省防務聽自規定母作嚴格限制 
　　北京電中央分電馮湯倪妥籌防務并對未獨立省設法聨絡母使再萌變端 
　　北京電政府聞粤有黨爭議加派海軍前往維持 
　　北京電責成王段維持鄂省又飭軍處迅籌鄂防力保沿江第一門户 
　　北京電大公報載聞曹錕日前腹部受有微傷 
　　北京電李仲軒以南北相持擬先電勸各首領 
　　北京電溥倫昨正式辭職　　北京電昨令飭查京區有無康氏復辟書出現 
　　杭州電聞屈映光以　變主名密告政府呂公望已表明態度　　杭州電浙省獨立後屈映光第二日即再補一電謂前電萬不可見諸命令誰知電未到而令已頒布屈請莫永貞爲參議廳廳長周公選爲參謀廳廳長譯電 
　　香港電南華晨報廣州訪員謂巡艦通濟（一九○○噸）肇和海州（二九五○噸）及某艦奉命來粤現改赴福建寳璧有爲某驅逐艦撃沉之說中國銀行職員逃至香港商會設法維持市面及紙幣價値香港日報汕頭訪員謂汕頭及附近一帶現均安謐各領事曾函請當道予外人以適當之保護自獨立後華人待遇外人較前大佳價高漲（十七日） 
　　成都電路透訪員由某要津探悉蔡鍔已允照陳宦之建議如責任内閣成立則項城可仍留任蔡並規定北京陸軍應由内閣管轄總統不得過問蔡鍔現正徵求各省意見（十五日） 
　　北京電華人消息謂湯薌銘電阻倪軍由皖入湘故倪嗣冲現駐徐州張勳則奉命即赴安慶接管皖省軍務（十六日） 
　　北京電朱啟鈐周學熙均辭職尙有他員亦將辭職（十六日）字林報 
東方通信社電（日本人組織） 
　　北京電南京電云江陰獨立江陰要塞亦歸獨立軍佔領方旅逃走現在無錫刻已由寗派禁衛軍之一部赴援惟江陰爲要隘之地而附近之蘇州鎭江等處亦有不穩之形勢一時急難平定云（十八日） 
　　北京電福州電云福建巡按使許世英經北京政府之内命停止其職權據在京之閩人談許氏自帝制發生之始卽有反對袁氏之意嘗密盡力糾合同志因此屢與將軍李厚基衝突此次之免職或即因此之故（十八日） 
　　濟南電袁氏之地位殆瀕於危今日有段祺瑞之密使來濟與靳將軍密議聞其内容係勸與江蘇浙江江西安嶶四省聨合宣言獨立推戴段祺瑞爲大總統（十八日） 
　　東京電駐北京英國公使朱爾典氏與日本公使日置氏之會見係因各聨合國對中國現在之時局旣决取嚴正中立之態度欲謀步調一致必需妥爲接洽且恐此際帝制派用最後之窮策或出何等無謀之舉則時局必愈瀕於危此時關於保護居留民等事不可不加之意此亦要件之一也至北京政府揚言謂爲盡力調停南北或謂爲保護袁氏之一身等如斯風說不過爲妄造之謠其實此際日本不問直接間接斷不出干涉之態度云（十八日） 
　　北京電袁總統於帝制取消之後任意羅致排袁派人物之名義揑造諸種電報或撰文章以示調停及妥協之進行通電各省而爲緩和之計其裏面則仍採用武力謀壓迫南方之排袁派如最近北軍之南下即其實證也在京南方人士以時勢至此設再急派北軍續赴閩浙江蘇諸省徒招省民之反感誘起騒擾其實毫無效果各同鄕因慮鄕里戰亂之發生反對者頗不少云（十八日） 
　　北京電據政府方面某要人談袁總統曩以黎叚二氏名義電致護國軍商議和局杳無回答乃又由叚電促蔡鍔决答旋得回電謂非袁氏退位無調停之餘地措詞甚爲强硬而總統府則揑造蔡鍔來電提出八條如能照辦即可調停其條件則一袁總統留任二廢總統制組織責任内閣三此次之獨立軍文武各官應照未獨立前一體待遇從來之黨人許其自由四北方派出討伐軍隊悉行撤回及某某等八條此僞電已以陸軍王總長之名義通電各省將軍巡按使並示外國新聞記者等以圖沮止南方諸省獨立之續出然其隱情已被北京民黨同志密報各省之關係者是以徒招人之輕侮事實毫無效果云（十八日） 
　　北京電重慶電云近嘗傳聞雙方之間交涉進行陳宦蔡鍔兩者之妥協案爲袁氏退位雲南軍軍費由四川省支付起用革命黨員曹錕部下及第七師退出省外及他數條有行將解决之說在渝内外人士以爲果爾則護國軍復蹈第一次革命末期之轍功虧一簣頗爲可危云（十八日） 
　　東京電篠野乙次郎氏奉命爲駐義大利大使館參事官（十八日） 
戰電 
[其一（英人路透電）]  
　　巴黎電今日下午公報云凡爾登境僅有砲戰亞伏柯爾叢林及摩爾化末至庫米愛萊陣線尤爲劇烈法飛機一隊攻撃美的德軍之交通線且以炸彈擲撃火車站數處法飛機一架在北海攻撃德軍艦一艘發彈十六大半中的　今晚公報云末斯河左岸敵砲隊轟撃三○四小山及法軍第二道陣線甚形劇烈末斯河右岸之德軍於晨間發砲猛轟自末斯河至杜哇芒法軍陣地下午二時至少以兩師團之衆在四基洛邁當陣線進攻爲法軍砲隊及機關鎗隊撃退僅在旭福叢林南面法軍陣線之小凸點行一立足地是役敵軍會大受損失十六日夜間法飛機攻撃敵軍車站等處頗獲效果（十七日） 
　　倫敦電海格將軍報稱伏爾米才勒及狄克布斯區與聖台洛瓦間並伊泊爾與柯米萊間砲火甚厲希布台爾勒及加爾洛瓦與松末河間等處雙方砲隊頗活動化漢索倫砲壘附近有地雷戰事昨日飛機大爲活動英機一架未回（十七日） 
　　彼得格勒電今日公報云俄軍已佔據特里比崇特東面十二英里亞塞開爾愛細村（十七日） 
　　雅典電協約國軍艦刻泊于克里特島之蘇達海灣但未派兵登岸（十六日） 
　　華盛頓電據官場消息云俄商船英泊萊土號由美國開往馬賽時爲奥潛艇砲撃事前未接警告船上有二美客傷一人（十七日）　　 
　　紐約電傳說維拉鋸腿之後業已殞命刻其遺屍由墨總統加蘭柴之姪運至乞華華但此說尙未證實（十七日） 
[其二（德人德文報專電）]  
　　柏林電德軍大本營宣布公報如下十六日拉巴塞運河兩方面砲火益烈且有地雷戰事凡爾萊境英軍陣地一處長約六十邁當爲德軍地雷炸平末斯河東自杜哇芒砲台端起過伏村山谷一帶有劇烈乏戰事敵軍猛轟之後以大隊進攻大受損失而退德軍俘未傷之兵約二百人（西境戰况） 
十七日前敵無特别重要之戰事德軍抵制飛機砲撃中敵飛機一架該機受損降落比軍陣線之後卒爲德砲隊所毁貝龍勒西北亦撃落英飛機一架（西境戰况） 
　　維也納電奥軍大本營十六日公報云前敵僅有砲戰（奥俄戰况）海濱陣線僅有適中之砲火杜白杜高地戰事較爲活動塞爾士東面小戰仍在進行波爾根境之奥軍砲隊猛轟敵軍陣地鐵洛爾陣線之敵軍轟撃杜洛米特之奥軍防禦工程（奥意戰况） 
要聞一 
[海珠會議之慘劇]  
　　衝突之情形昨日下午廣東海珠水警廳中開緊要會議商議調停軍事問題開議不十分鐘忽然演出驚天動地之慘劇箇裏情形言人人殊頃得當時在場身親目撃者之報告則其起釁之初並無十分激烈之舉動不知何以一發莫遏至於此也是日到會者有統領潘斯鎧顔啟漢賀文彪何營長總司令徐君勉陸督代表湯覺頓海軍總司令譚典虞前番禺縣長王偉商團長岑伯著及護國軍各重要人物其座位次第爲列圖如左以便閱者參證事變時各人所處地位之情景 
[海珠會議廳之圖]  
開議後論及軍事之如何分配有有人謂須將官軍所有軍隊改爲護國軍另舉總司令又現在各處護國軍准其自由行動不得阻攔因此頗持異議旋由徐君勉約顔啟漢往一别室密談未幾分鐘即聞房内鎗響全場大亂彼此均持鎗狙轟計當場斃命者何營長（福軍之副營長也）湯覺頓徐君勉譚典虞王偉及護國軍重要人物不下十人之多此外王警廳長則身受重傷三鎗六點鐘在博濟醫局内斃命賀文彪則手足皆受傷而背中一彈亦頗重潘統領部下之副營長亦受二傷岑伯著右髀中一彈幸非要害其餘受傷者未知確數當對撃時警廳部下之警兵在外放鎗救護徐君勉所乘之江大船聞警亦在外放鎗是以傷人如此之多惟顔潘統領皆未受傷後由岸上各軍隊放鎗轟撃江大兵船船中各勇多赴水逃走今聞各統領聨盟共保治安如不顧大局蹂躪省城省衆共撃之又有一說云徐君勉當時幸得避去確否須俟續查　　廳長之遺言警察廳長王廣齡在醫局中將死時曾召科長某君爲之筆述遺言一則其文云鳴呼廣齡死矣廣齡自受事警務以來兢兢以維持治安爲己任此次大局變遷省會危在旦夕不忍商場之蹂躪迫得聨合各黨各界融洽意見冀求廣東一日之安耿耿此衷可質天日不意大局未定已危及一身來日大難亦死難瞑目往事已矣但願廣齡死後各界各黨化除意見以全國全省之利害爲前提勿以一人一己之得失爲目的吾粤大事仍待解决於陸都督梁任公之東來則廣齡雖死猶勝於生我粤人勉旃母以廣齡爲念 
　　事後之文電事變之報到城龍濟光當爲出示安撫人民　譚學衡亦有文泣告各界並發電梧州催促陸梁來粤茲錄其文電如下龍濟光示云廣東都督府爲布告事據警察廳報告本日徐君勉邀請各統領在海珠會議當場言語衝突開鎗互撃旋已各散現已由本都督加派軍隊嚴密梭巡彈壓維持秩序商民人等務即各安生業母得驚惶特此布告都督龍濟光譚學衡促陸梁二公來粤電云梧州探投陸都督梁任公台鑒今日海珠會議湯君覺頓舍弟學夔當場受槍殞命王君協吉呂君淸受重傷隨後亦斃當經力請龍張兩公終始維持母使廣東糜爛均盼台從星夜來粤妥商善後辦法全粤幸甚學衡文印又譚學衡請各界維持大局文云旬日以來吾粤危急萬狀六舍弟學夔爲維持全省安謐起見挺身出任調停一片苦心當爲官紳學商各界所共見今日在海珠會議被槍殞命衡忽折雁行曷勝悲痛尙望各界始終維 
 
 

Page 3

 
 
　持大局勿使全省糜爛夔弟有靈或可無慽也譚學衡拭涙謹啓 
　　事變之影響當事變發生時長堤行人聞槍聲隆隆均發足狂奔沿堤軍隊不知原因即行戒備皆露刃以待風聲所及新城各城門一律關閉歸德門外橋頂及西堤靖海門等處軍隊各架機關槍嚴陣以待同時長堤及新城附近各街商店亦相率閉門沿途路上有軍服委地甚多龍都督聞耗派出陸軍總查及水陸統巡胡令宣急往調停始行止息其時果欄橋上有行客一人因走避不及爲亂槍轟斃查該客年約三十餘身穿線仔夾袍搜視衣囊有羅永政擔領會單一紙下著羅金波名字該屍尙未檢拾其餘警陸各軍傷者十餘名已舁往廣東醫院調治矣 
[寗波獨立之經過（特别通信）]  
此次寗波獨立確由軍警兩界主動就地士紳均處被動地位如發知單邀集紳士議事由警廳具名集議地點則在旅司令部惟事前軍警雨總機關邀陳君季衡范君仰喬進署咨商一切耳此次獨立經過中有一奇事省垣於十二號八時已宣布獨立而十一號夜半梁道尹猶接巡按使來電有云事機緊迫設有事變貴道尹爲國守土城亡人亡責有攸歸等語不料次日（十二號）午後甬埠已喧傳朱將軍不知下落屈巡按已被舉爲臨時都督矣詎非奇事耶 
　　聞梁道尹於（十二號）確有擬議辭職之說其原因一則察得省中當時情形似尙未統一一則己身對於中央不無感情地方紳士恐梁道一去於地方治安或生影響當推陳范二君進署代達次日（十三號）在旅司令部會議畢又公推盛張二紳進署挽留是日旅滬商紳虞洽卿等亦迭致函電勸勿萌退志以維秩序十四號又接得屈巡按使通電飭各機關照常辦事文武官員不得擅離職守等語梁道尹始允供職如常辦事不即辭去矣獨立之後甬埠市面固極安謐但各處微有警耗如餘姚有匪徒多人到場知事陳君處逼令轉達該縣知事限時讓署交印否則用武攻撃經該縣知事王嘉曾立電道旅派兵鎭壓始免事變又道旅兩署接諸曁縣知事來電謂有匪徒率黨多人進城自稱都督逼知事讓去當經道旅飛電該縣駐兵嚴拿始行逃去此外如象山縣有人招兵事現已消滅亦可謂百忙中之幸事也 
　　十三號有武裝台客八人搭江天輪進口船進鎭海口飭令停輪遂即上岸旋過超武兵輪立駛出口視察砲台一週逾時即駛入甬江登岸當班過車返杭事後始訪得來者即此次浙省獨立中之中堅人物王文慶君是也 
十五號又有省垣辭職軍官葉頌淸君等以下八人均携眷渡江專車過甬暫寓旅館甬埠軍警領袖均到寓訪謁以表　好并奉省電着派軍警妥爲保護送回台温處等處各原籍矣 
[獨立後之紹湖軍隊行動]  
　　字林報十五日紹興通訊云駐紹第九十八旅兵士昨日開赴杭州同日有兵一千由寗波抵此即以第九十八旅所讓出之空營爲駐紥地點紹興一切安謐 
　　大陸報十四日湖州通訊云昨晨湖州接省垣宣告獨立之消息人民異常欣悅蓋全體浙人顯然一致反對帝制凡可推翻帝制之舉動則莫不歡迎之也湖州鎭守使奉杭州訓令率師赴嘉興會阻北軍入浙當在南門徵發各種船隻三千健兒紛紛登舟惟倉促辦理民間難免　發生紛擾驚惶之象以致遠處有南門被搶之謠言實則固安寗無事也北門外亦徵集船隻甚多凖備裝兵開赴浙皖交界之泗安以防官軍由皖入浙云 
[停戰聲中之鄂防務]  
　　湖北防務向祇武漢三鎭嚴緊近因桂粤獨立湘贛大局岌岌王將軍乃令各屬分防司令俱加意警備田家鎭爲贛鄂交通要道向有砲台現特令駐紥黃州鄂軍步兵第二團團長謝國超派兵掩護並令水警第一專署長喩化龍加派水警駐泊該地而海軍部爲鞏固鄂江防務計亦指令長江上游第二艦隊司令饒懷文令飭停泊九江之楚信等艦兼顧田鎭防務現已議定該艦單日泊潯陽雙日泊田鎭其武漢江面之兵艦現每夜必升次火上下巡弋省垣江岸之上旣有軍警列隊巡緝各碼頭又有水警砲船停泊每夜八句鐘後除行駛長江各大商輪外其餘民船小輪概禁行走月前武漢渡划領有水警旗證者夜間尙可開行茲亦不准武漢電報電話交通線原沉江底現爲防人砍割於兩岸入水地點均派隊守護陸路電桿更節節派隊巡查綦嚴 
　　留鄂北軍二師現有調移贛南防堵粤軍之議其開㧞現尙未定王將軍因該軍相從多年一旦奉調遠别昨特周歷各團營演說慰勞並檢查軍裝武器是否精善又以出防省外各師旅團營於帝制撤消雖已將其原因諭知惟以近頃廣東獨立已成事實他省亦多有不穩之風說恐軍人惶惑生異志爰復遴派參謀副官數員分往各防軍集中地點演說慰勞將軍並捐廉購備牛酒食品飭該慰勞員帶往頒賞以表憐愛鄂中北軍旣須移贛中央自應另調勁旅戌鄂現聞已派定赴滬未果之第十二師步兵二十三旅全旅配以該師砲工輜各一營馬兩連定於十八日起分三批乘京漢車來鄂駐紥王將軍已命軍務課商請湖北第三混成旅騰讓營舍俾其住宿蓋該旅已赴湘西前敵留守兵人數無多也 
　　鄂省近日表面尙稱安謐惟商民因滇黔粤桂川湘六省之運輸不便貨物停滯金融奇絀無不竊嘆生活困難人人有日暮途窮之勢加以外間謠言百出逆料和局難成故皆爭藏現金官錢票復跌價至九二三折現届茶市開盤之期漢口業茶者比較去年不過半數以穩可獲利之茶市疲敝如此他項商業更不堪問矣駐防軍隊則因傳有調往征粤之信多思潛逃但查緝嚴緊軍人不能出營致無隙可乘前日各街市警署所設布告牌（原爲張帖告示及廣告之用）多發現一種油印傳單内載廣東獨立第八師長第二十師長在　川湘俱被刺及北軍敗績等情中有實有其事者有毫無影響者乃各崗警竟若無聞見甚有眼見人民圍觀亦不加理會後被軍署調查某所知揭往報告將軍始飭警處通飭撕毁查拿私貼之人並將與廣告牌相近之崗警記過一次 
　　昨聞鄖襄鎭守使黎天才派隊將前月在襄樊謀亂之黨人總司令及師旅長三名押解來省業由將軍發該處訊辦襄陽距省　遠獲犯不在當地處决而解省審訊此中必大有原因或曰將軍因軍營所獲黨人多不的實故令解省覆審如前次北洋第二師砲團所獲汴人陳華松原以煽軍圖亂報告迨發軍法處覆審明確乃一有神經病之瘋人係河南武陟縣城元寳樓首飾店夥其來鄂意欲尋同鄕投軍而體格不合遂逢人亂講袁總統如何何以致被逮刻已函飭武陟縣命其親族到案認明領歸管束矣 
[湘鄂人士之時局談]  
　　字林報十二日武昌通訊云記者日昨與一明白事理可以代表與論之華友談論政局彼所主張者頗可令人驚異以爲袁氏必須退位其所持之理由甚爲簡單不過謂袁氏所爲太損顔面北方信任因以喪失苟袁氏能重挫南軍則可爲其所欲爲今事急讓步北方信任自歸消滅袁氏旣不得北人之信任則其大事去矣記者詢以果有繼袁之人乎華友毅然不疑謂此言不成問題中國四萬萬人中豈竟無一足以繼袁乾此種問題徒令聞者轟堂大笑耳以梁起超等組織强有力之内閣則總統之爲誰自無足輕重岑西林似爲最相宜之人然黎元洪叚祺瑞馮國璋亦皆可膺元首之選若維新派中堅人物之梁起超則不當爲總統而當爲内閣之領袖云云以上乃一曾受新敎良會曾遊歷多處之華人意見足以代表中國一般穩健維新派之輿情其言有無價値可以言矣官場幾無日不傳湘省官軍勝利之電報然英文日報則爭載廣東獨立與四川北軍失利之消息武昌一帶似尙安靖庚戌以還吾人飽嘗流血之滋味甚願其和平也 
　　字林報云本埠某商行接四月十一日長沙來信略　 
從某大員得非正式之消息據云長沙數日之内即將宣告獨立但目下除軍隊往來不已外長沙並無不靖之勢居民亦無驚擾之象官楊對於外人亦未有所警告將來結果若何殊難逆知云云 
[郃陽盜匪與兵警之病民]  
　　大陸報四月日陜西郃陽縣通訊云余（通信員自稱） 
書此函時城頭砲聲尙隆隆不已初上月二十七日警士二十名挾毛瑟鎗手鎗及彈藥若干出城剿匪翌日消息傳來則謂往剿盜匪之警察已與盜匪聨合定於次日來攻城矣縣知事與警長聞此消息驚惶無措即擬率其眷屬出城奔避但在城門爲民所阻眷屬雖許出城然一城之長官則不能棄民而去於是知事與警長遂廢然返但城中無兵彼無所措其手足所餘警士固尙有五十一人然與盜匪互通聲氣早爲居民所共知平時居民頗有激怒警士之處故警士頗欲乘機報復二十九日居民畫夜惶恐滿擬盜匪數百必來奪城但盜竟未至居民驚喜交集是時城中紳士已議定匪來不拒與其以團練抵抗而無益於事不如開城納欵反可息匪之怒苟盜匪不擾民而僅洩怒於官吏則居民亦無間言也三十日上午有兵一隊倐然抵此居民對之疑從天降兵入城後隊長即解散警士收回槍械制服並監禁警長警長再三央人說情且託余運動余不之理但卒能運動出獄聞其贖回自由之代價爲馬一騾一　銀二千馬爲隊長所得騾則爲知事所有三十一日分兵若干馳援西面五十里爲盜所攻之澄縣二日又往救蒲縣知事太不謹愼是日又派城　所餘兵士之大部份護送餉銀赴西安三日盜匪聞城中兵力已空乃乘人不備於淸晨八時紛擁而來約有一百二十人幸守城者臨時知覺緊閉城門匪遂未入茲時城中僅剩兵士二十新警士十二當即率同團練與匪交戰匪匿於廟宇等處開槍轟撃斃守城兵一人傷四五人雙方對撃歷七小時之久盜匪卒退入鄰近村中大約覔食待援而被兵士撃倒於地者約八九人夜間沉寂宋聞槍　今晨遙見盜匪掩理死屍車送傷者他去盜匪曾於黑夜中置梯於城牆旋以城中無歡迎之氣象遂委之而去伹城中驚惶頗甚以一二内援兵未必能來也後事如何殊不可知今日午後郵件出城故余　止此 
[湘垣已大起恐慌（長沙通信）]  
湘西宣慰使熊秉三氏因有要事須與湯沈兩使籌商爰趁此兩方休戰之時定期來省沈使昨得熊氏電告謂已於九號由常德首塗刻已派委專員前往該地迎迓唉 
湘江道道尹張官邵任事年餘毫無建白乃忽於昨八號棄職潛逃湘垣日來謠風本熾此信一出遂更甚於前現已由沈使委任候補道尹楊會康暫爲代理並電達中央請交高等等文官懲戒會議處自湘江道尹棄職逃遁　巡按公署各人員亦紛紛搬移行李出署至將家眷遷徙出省者尤屬不少沈巡按使查悉此事後特手諭各科不許任意遷動如或故違定即分别處罰並密派多人隨時查禁以免搖動人心 
　　湘垣連日謠蠭蜂起湯將軍曾飭警察廳嚴行查禁該廳遂密飭本署調查查訪聞已在大通旅館等處拿獲文炳華等多名先後解署究辦十號傍晚將軍行署忽押出黨人二名一名楊梅生一名彭春廷由許多軍警簇擁至瀏陽門外槍斃聞此兩人均係新近來省圖謀　事者次日又槍斃一名聞已鬚髪如銀皤然一叟至其姓名則尙待查問 
　　省城連日以來將軍行署調查拿人不少昨十一日在東長街某旅館拿去五人在鎭湘旅館拿去三人十二日又在尙德街某旅館拿去四人小東街某旅館拿去六人均先後解赴軍署收押究竟所爲何來尙容續探 
昨有某署調查帶同警察數人至南門外第一師範聲稱須會學生黃祥及出不識其人該學生知有他故即返身入内由後門逃走調查即報告校長謂黃祥一名係與前次炸彈案大有關係故特來逮捕嗣經校長詳細問明始知所逮捕者爲黃祥係芷江人該校學生爲黃强係溆浦人該校長以該調查誤拿學生已向巡按使署理論一切矣義威將軍孫堯淸氏現經中央派往常德與熊宣慰使曁范師長等有所籌商已於八號在漢臯首塗逕赴常德俟所事完畢再由常德晉省與湯沈兩使會商一切昨湯將軍已飭副官處籌備一切湘軍混成旅長胡叔麒因湘西戰事已停遂於日昨率領全部回省其旅司令部暫駐檢查院舊址聞同日有北兵約一師上下由省城向湘西開發 
[江陰消息]  
江陰於前日（十五號）晨砲台兵變要塞司令方更生已潛逃至錫 
　　城内電線當兵變時一律割斷致消息不通南閘靑陽等鎭已由變兵分派兵船扼守斷絶來路 
　　靑陽鎭於兵變時某典舖爲某營兵二十餘名搶刦當場並槍傷鄕人三名 
[南京快信]  
　　中央似已用全副精神注重南京派來密使接續不斷 
聞有大批北兵開來浦口消息 
駐省之七十四旅及禁衛軍已開㧞數營赴鎭江無錫駐防 
鎭江要塞司令龔靑雲昨已回鎭 
昨日風傳江陰有變動 
第十二師軍隊聞又有兩營駐紥蚌埠 
中央電令張勳抽調所部軍隊二十營赴鄂贛聞張尙未全允 
聞倪嗣冲已於前日（十六）由蚌乘開徐車改由京漢車赴鄂 
聞張勳日前電京保爲薦徐世昌李經羲趙爾巽三人謂係責任内閣人才 
謠傳朱瑞已來寗不知確否 
齊使昨通飭所屬各縣知事値此多事之秋不得擅離職守以重地方違即嚴懲不貸 
編輯餘談 
[地方安謐（飄萍）]  
數月以來官廳文電中有一最流行之用語曰地方安謐雖然今日之各地方果何處可謂爲安謐耶不但今日今日之前數年法數不理盜起不禦民困不救催科之吏多於南畝之農夫徵收之課鉅於力作之所入加以天災人禍層出不窮黨禍暴政相爲因果又果何處可謂爲安謐耶　 
然則苟必用安謐之吉語應曰表面安謐或曰官廳安謐而實際地方則無與焉 
或曰愈言安謐則可知其愈不安謐亦不難以是窺測各地方之狀况矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位之聲浪日高]  
現在各方面對於逼迫總統從速宣佈退位情形較前數日間益爲劇烈已有刻不容緩之勢政府對於此會　已　數次所議之政策忽而决定辭職忽面主張不允定夕變楚至今尙無確當把把茲聞十四日密議之策决以查看情勢四字爲大計之方針所謂查看情勢者則係南北和議如南方容許讓步定不退位倘至議無餘地非總統退位不能解决時再行辭職質言之亦與各省大吏之觀望形勢者大略相類也 
退位問題關係極爲重要一般帝制派官吏逐日在公府開會討論迄今仍無正當辦法頃據政界某巨公云日昨總統府突接某省將軍巡按使聨銜密碼長電聞大致係要求袁公體念民意從速退位俾免中國亡在旦夕經袁公披閱後大爲不悅刻已去電申斥矣又聞熊希齡　前者對於南北和局問題曾有嚴重之委託茲忽於前日密來一電對於退位之舉頗有論列其論調與南方同出一轍當局者對於此電深爲駭異尙不深信曾電詰問旋經熊氏第二次來電據稱前電是齡所拍確非有人僞造並謂大勢業已至此請速圖自計等語 
[朱梁將銜命出京]  
内務總長朱啟鈐近因與論沸然曾僅以口頭陳述辭職之意見當時項城慰留之遂亦安居於位刻聞朱氏至於今日已自覺不能留任昨午業已正式提出辭職書矣並聞朱氏奉准辭職後即行出京其趨向係奉有密命前往美國辦理某要政　 
　　昨政府會議當局因廣東獨立亟召廣東京官梁敦彦葉恭綽梁士詒等在府商議對付之策而梁士詒見時局已去危及身家亟思運動出京因建議廣東内容紛亂莫知端倪請當局派彼南下旣可聨絡南人復能偵探一切聞當局已允其就道現梁氏正　當行裝預備南下聞隨行者有交通部次長葉恭綽并稅務處提調陳鑾 
[漩渦中之粤浙蘇湘贛]  
　　龍氏電京請兵聞廣東龍濟光自宣佈獨立後仍不時有極密要電到京内容非常嚴密所有電内之事除　局與徐世昌外他人殊難得聞頗啟人最大注意雖有人竭力探詢奈保守頗密不易得其崖略並聞龍氏每次之來電均在夜間茲於十五日探得密息日來粤省所生兩派暗潮與此各電均有極大關係又得總統府消息十四日上午公府舉行重要會議除軍界各要人外並有廣東京官多人列席所討論者係關於粤省事件蓋以該省獨立後龍軍與黨軍連日激戰龍氏頗有擬請北京政府加派海軍前往維持之說並聞所議結果劉冠雄南下聲言將行赴閩而行至便宜時　將中道折而入粤以應龍氏之請此種消息是否帝　派故意傳布以離間之亦未可知　　派員潛查浙江浙江獨立消息到京後政府諸人態度不似前次廣西獨立之惶恐據聞原因粤浙等省之不穩久爲大勢所趨早在政府意料之中亦已無法遏止且浙省獨立情形中央於蘇滬方面得有間接之報告而屈映光又聞有密電與中央往還故中央轉可借此以爲對付而離奇光怪之命令亦遂因以發表惟是地隔數千里内容如何中央究難放心昨已暗派肅政史傳增湘（四川江安縣籍）潛往浙江密查一切此外所亟籌維持者則在湘皖蘇鄂等省最近倪張之調動劉冠雄之南下固均有關係也 
　　江蘇人心搖動聞江寗馮華甫將軍特致政府密碼長電一道上冠火萬急字樣當即譯呈略聞此電大致約分三節第一節係報告浙江獨立後之近况屈映光暫爲臨時都督第二節係告浙江獨立後之滬寗景響第三節係稱江蘇爲長江要衝近日人心已漸搖動籌防維持極爲匪易云云 
　　湯氏態度不明昨據某處接到急電云湖南省城亦有不穩形勢頗有欲謀迫湯將軍宣布獨立者目下正行極力秘密運動中央政府已與南方定約停戰一月而仍陸續派北兵進向湖南因之湘省地方人心益形激昻又聞近日湯薌銘之態度亦不甚明瞭中央擬派倪嗣冲統帶安武軍移駐岳州而湯薌銘大爲反對電阻安武軍入湘至以去就爭此實目下最難解决之問題惟湘省現爲北軍雲集之區不獨擁擠於省會其各屬亦駐守殆徧湯氏實處兩難地位而闔省人民亦均驚惶失措一若大禍臨頭者然其情形蓋異常危急也 
　　江西前路何如十三日下午公府内開大會議聞係因接湖北王將軍來電報告江西有將宣告獨立之說特討論對付事宜當决定先電致李將軍故問其確實情形一面令陸軍中將歐陽武統兵前往南昌並謂張將軍勳電勸贛省長官及紳耆從速取消此議以免兵革至該省有此消息之傳聞係由省城喧傳李烈鈞率大軍將由湖南至南昌商民惶恐故由在省諸紳請將軍暫行宣告獨立以維持地方又據順天時報載漢口特電云近日以來王將軍與江西李將軍往來密電異常頻繁頗惹局外者注意據外間懸揣云鄂省將軍重大事件之發生云云綜各方面觀察贛事之醖釀何如固尙難測也 
[雲南快信]  
　　此次土司龍耿光普金堂受人指使招聚匪類八九千人在蒙自臨安個舊一帶滋亂並佔據個舊嗣經省派大兵馳往攻撃於五日先解臨蒙之危二十日又克復個舊數日間撃斃匪徒不下數千人茲將劉總司令電錄下急雲南都督鈞鑒土匪倡亂突陷個舊人民受擾慘酷不堪又復分犯臨蒙冀阻援師其勢頗張其謀尤狡祖武竊以該匪等肇亂雖在一隅影響易及於全國自非迅於　除不可當經督飭各隊先剿蒙匪次解臨圍斃匪數千　戰皆捷羽翼旣剪匪勢始孤十八日乃飭支隊長趙世銘統率所部以一支取　難街以一支向大屯進撃時悍匪尙在鼓山拚死抵抗鏖戰一畫夜轟斃悍匪將千名餘匪始漸潰散乃飭各隊乘勝逐節進剿二十日午刻遂將個舊縣城克復現正搜城鄕餘匪淸理善後惟首要巨匪已奔赴江外憑險死拒應俟各隊到齊即厚集兵力直搗巢穴以絶根株查此次匪衆數在七八千人以上竄擾數縣甫將十日遂大致　定此　仰賴都督指授機宜將士協力用命所致實非祖武初意所料及除將戰守情形具文詳報外謹此馳陳佈聞總司令劉祖武　印 
　　近日有口操北音之二婦人僞裝乞丐不知由何處混入滇省遍街呌化並常至各大公館哀索飯食人固以其丐婦也不之疑一日該乞婦在某户索錢獨詳細詢問唐都督之公館人始疑之偵探由此注意跟蹤數日查知其實係偵探並非難婦乃逮捕焉并於其身旁搜出紙幣數千元又於其旅店抄得炸彈數枚押解警廳嚴　供係受中央指使化裝乞丐來滇圖刺唐都督到滇後因情形不熟故先探訪唐督之公館以爲異日抛擲炸彈之計畫云云警察廳得供即移送司法廳訊確收禁模範監獄内請示懲辦詎該婦入囚内又欲乘虚放火焚監自脫幸火未出頭即被撲滅當道乃飭令於日昨就監中將二婦絞斃 
　　又有李藩者不知何處人亦爲中央充當偵探來滇刺探一切密報北軍昨已查明拘捕訊據供認不詳亦已綁赴南校場執行鎗斃 
　　滇省巨商朱恆泰仁和堂天盛祥三商號本臨安籍向於滇港蒙個開設大號此次臨蒙個亂事該商號等有私滙餉銀從中助匪之嫌疑被探查悉經警察廳遴派多數巡警前往該三商號中詳細檢察并聞該三號號東已經拘捕管押 
　　護國軍第一軍總司令蔡通飭云照得本軍所向克捷捕虜歸降隨在而有查戰時國際公法對於俘虜之處置大率嚴加管束取足以剝奪其戰關能力而止至於虐待殺戮在所必禁此在國際交戰猶且有然而况國内戰爭誼屬同胞相戕何忍且此次從逆軍人豈必盡出本心猝爲勢迫形驅遂至迷於所往念其被脅之可憫方且哀矜之不暇若果戰敗被獲繳械歸誠是其悔悟己萌即不應再加僇辱合行通飭仰本軍各部隊一體遵照以後凡有軍官士卒戰敗被捕者其處置方法均應按照陸戰規例辦理不得虐待擅殺致悖人道若夫自願歸誠查無反復情事及間諜行爲者尤應優加待遇俾得自効勿違 
　　又通飭云照得本軍入蜀迭復名城各該地方官吏食民國之祿自應効忠民國共拒僞命惟現在軍務倥偬各該地方官吏職守所司自應逐一規定通飭俾有遵循除通飭並另案給發委狀外合將應行遵守條例飭發仰即遵照辦理並即具覆查考此飭 
　　護國軍地方官吏應行遵守條例第一條各屬縣知事縣佐榷稅局徵收局鹽務官吏警備隊長警察民團局長等職本軍到後仍應一律照常供職若有擅　職守及捲欵潛逃情事通緝拿獲均照軍法從事第二條各職爲民國之官吏暫直接受成於護　軍總司令不得私通僞官違者查出重辦第三條各屬錢糧稅課釐金及一切雜項收入應行報解者統由各該經收人查照向章按期解繳永甯道署不得蒂欠挪移違者究辦著賠第四條各屬知事有維持地方安寗秩序之責如有土匪盜賊　　　事擾亂治安或持械拒捕者准其便宜行事但辦後仍應據實詳報查核第五條各屬官吏皆應奉民國正朔凡一切公文程式均仍用中華民國字據以遵國體不得稍有歧異違者以叛逆　 
[杭城暗潮未已]  
　　屈映光改稱浙省已行獨立而都督久經虚懸人心甚爲惶惑寗紹嘉湖各處舉義要人相繼到省於是以巡按兼總司令之屈映光乃於十七號改稱都督並即日蒞督署辦公署中重要　員業已派定參謀長周鳳岐參謀兼軍務科課長吳秉元副官長斯烈軍需課長林競雄軍法課長陳景烈軍醫課長蔣可宗所有周君所遺之駐甬陸軍第四十九旅旅長一職另派陸軍步兵第九十八團長韓紹基君暫行兼代以重防務　　參議會開會前日（十五）下午一時參議會開第一次臨時會主席爲副議長莫伯恆到會人數其計九人開會後即提議參議會是否爲獨立機關衆決現係隸屬於都督府須俟正式議會成立再行分别設置旋即提議會中辦事細則共分三科一議事科二文牘科三庶務科所有機要事務由書記長辦理並提議間日開會一次至正議長王文慶已由寗波拍電到杭現在鎭海凖於日内啟行由紹到浙就議長職務衆皆表示歡迎遂由主席搖鈴散會已鐘鳴五下矣 
　　呂公望布置呂公望到省後於日前致函葉南坡云頻年鞅掌　　每數軍界人才必推左右高談一　　抱爲灈不自知其膝之前於席也自帝制發生中原雲擾風聲所布影響東南公望僻在嘉湖初志不過過保境安民靜觀時變嗣赴省垣與各方面接晤始知大勢所趨非武裝勸告不足挽救淪胥當時所以不敢告介公者實因事已釀成力難挽回順水行舟情非獲已然自審天良仍不外保境安民之宗旨豈欲乘此時機以妄冀非分哉今時局又一變矣川鄂態度傾向南軍湖南江寗相繼風動近浙一帶則某某所部與某地駐兵亦已輸誠密附此皆根據於確實之報告蛛絲馬跡灼然可尋天意人心瞭如指掌苟有傑出之才正宜捨身任事宏濟艱難豈可冷眼旁觀鳴高肥遯吾與足下五載同袍情猶昆季凡此肺腑之談絶非鄒衍灜洲之比三光在上鑒此區區以足下之才出襄時事其造福浙人裨益大局必有什伯於今日者斯人不出如蒼生何夙佩熱誠詎能無撫髀之歎公望自審力小任重樂得二三同志共挽狂瀾謹爇一辦心香特遣傳團長來前奉迎旌斾於倉皇戎馬之中作風雨聨床話無論如何必求速駕千金一諾惠然肯來頌　將之臨風九頓掬誠奉布佇候光臨敬請台安不能宣意呂公望謹啓 
[温處獨立之通告]  
　　杭垣獨立後温處兩屬亦已宣布獨立昨日甌海道道尹陳警備隊第四區統帶戴陸軍步第二十二　第二營營長陳水師第二　署長陳永嘉縣知事鄭永警察局局長徐會同出示云照得現在杭州嘉興紹興寗波台州均已平安獨立本總署長陳奉巡按使　　内開省中情形業經　　　 
　　　　　　　　　　　　會同道尹統帶一致宣布　因當經本道尹會同本統帶曁營署縣局開會議决全體贊同温處兩屬均於本日（陽曆四月十五日）平安獨立合行出示宣布爲此出示曉諭仰各色人等一體知悉須知本省獨立係屬平安獨立全爲維持治安起見本道尹等均負有地方之責自應確保公安决不使吾民稍受擾亂爾居民人等務須各安生業切勿自相猜阻所有地方防務由本道尹會同本統帶曁營署縣局格外嚴密布置倘有匪徒滋生事端擾亂秩序或假托黨人名義在外招搖定即從嚴拿辦决不寛貸 
[金衢嚴宣布獨立之原委]  
浙垣宣布獨立後金衢嚴亦於十三日隨之宣布聞主持之者爲姜司令沈道尹惟黨人方面之前此運動者則有錢剛黃育材陳濟唐等而其初黨人所持之計畫且擬以金衢嚴爲根據地首先發難次及於杭省風雲變幻莫測忽爾北兵來杭之說風起雲湧杭城之獨立遂不能不先金衢嚴以宣布此亦浙西人士所未及預料者也迨金衢嚴旣經宣布之後錢氏尙在杭垣曾於十四號致蘭溪衢州嚴州商會諸君轉各界一電文云金衢嚴三屬響應省會獨立聞之不勝欣快惟我同志前所約者亦無非保衛地方治安起見非因權利思想茲已宣布獨立純粹共和政體事必根據法律順從民意造萬家異日之幸福諸君此後自應聽命於姜司令沈道尹兩公布政切勿另生枝節紛擾聽聞剛今後關於昔之計畫概不預聞况鄙人宗旨本爲維持地方治安裨益人民幸福實抱道德最惡爭端絶無絲毫權利之想此衷可白於天地希諸君共諒之 
[嘉湖宣布獨立之原電]  
浙江宣布獨立已歷多日而正式宣佈之電文迄未發表中央所布之滑稽命令究竟其中所言之屈氏電文是否浙江所發原電殊多疑義屈映光之不能爲國人所誠信亦即以此茲得嘉湖鎭守使呂公望在禾宣布獨立電文數通爲先照錄如下其一北京統率辦事處政事堂均鑒帝制頒布滇首反對黔粤響應風聲所播舉國震動今雖帝制取消而以總統退位與不退位問題未能解决致兵禍日蔓交涉日棘内訌外患險象交迫滅國之禍近在眉睫以不退位論實拂全國多數之人心以退位論祇在袁公一人之决意孰難孰易何去何從明哲如袁公想不難立决倘袁公以悲憫爲懷不忍同室操戈之禍潔身引退犧牲一己之地位拯救萬民之痛苦遠法中古近效有淸讓德高風同深欽感如慮退位易召他變反促國危則有約法在副總統可繼續肩任也黎段馮徐諸公可深資奠定也否則國民心理終未能曲諒勢必　牆禍結生靈塗炭反非袁公姑終救民之初意公望等　於時局心所謂危用敢掬誠勸告並爲維持地方現狀起見暫從所屬軍民之請於十三日宣告脫離關係藉保治安急不擇言臨電無任迫切企　之至浙江嘉湖鎭守使呂公望率各屬文武　　　其二各省除雲貴兩粤浙五省將軍巡按使長江巡閱使各都統各護軍使各鎭守使各師長上海北京各報館均鑒帝制實行滇首反對黔粤響應舉國震動今雖帝制取消而以總統退位與不退位問題未能解决致兵禍日蔓外交日棘滅國之禍近在眉睫以不退位論實拂全國多數之人心以退位論祇在項城一人之决意孰爲難易孰爲去從具有智識天良不難立决爲項城計早宜受護國軍勸告速行退位根據約法以副總統繼續肩任一面由國會另行選舉全國推重民心響戴如黎段馮徐諸公之一爲正式總統庶足以挽危局面奠國基乃復擁位不退虚言調停多方疑忌實行武力以相壓制忍令戰禍蔓延險象環生速國於亡公望等遠爲國家前途近爲地方現狀起見不忍坐視因與倡義各省一致進行對於袁氏政府於本月十三日起脫離關係宣布獨立須知國民心理對於項城一日不去位即一日不能曲諒亦即時局一日不能平和素仰諸公識見卓遠尙希速即聨合響應並賜覆音浙江嘉湖鎭守使呂公望率各屬文武同叩元其三雲南貴州廣東廣西各都督民政長均鑒帝制實行貴省先後表示擁護共和義聲所播薄海同欽國民方謂袁氏以眞正民意之不可違翻然改計懲首禍急退位根據約法以副總統繼續肩任由國會另舉如護國軍所主張黎段馮徐諸公爲正式總統國民猶可爲袁氏曲諒乃仍擁位不退徒以一紙空文託飾卸責認忍令戰禍蔓延生靈塗炭保一己之地位陷國家於危亡公敵所在軍民同憤公望等不忍時局日即阽危特於本月十三日起脫離北京政府關係宣布獨立並通電各省勸告速即聨合與貴省力謀統一以挽危局素仰諸公藎籌碩畫必有以宏濟時艱奠定國基尙祈時錫敎言俾策進行臨電無任企禱之至浙江嘉湖鎭守使呂公望率各屬文武同叩元 
[嘉興獨立後之狀况]  
　　嘉興宣布獨立情形已詳前報自獨立後每晚專車由杭裝兵開往嘉善者絡繹不絶現今步砲工騎各兵駐紥嘉善者不下萬人而蘇州塘之王江涇鎭亦有陸軍駐守嘉邑城中兵士每晚紥守四門沿途荷鎗巡行故地方秩序異常鎭靜 
　　十二日起杭滬早車停駛已閱四日各界以交通阻滯致生恐惶紛紛要求早日開車以定人心乃於昨日（十六）起每日僅開由閘抵嘉來回車一次以便行旅（十二點鐘抵嘉一時返杭）乘客頗形擁擠城内外當户有十餘家之多自禾邑宣布獨立後滙兌旣中止金融驟然阻滯各當舖受此折碍公議以三元爲度日僅開數十分鐘近日乃有不法之徒持物强當（如一破衣欲當數十元者）稍不遂意即起爭執（南門大和當被攫去數百金北門實順當損失亦頗多）嘉湖戒嚴司令官特於昨日出示諭禁如遇强當情事當按照軍法處治决不寛貸云云然以銀根奇緊仍難終日開肆云 
　　自禾邑宣布獨立後因謠諑未息各處航户不敢行駛相率避匿戒嚴司令官又於日昨出示略謂本省軍隊開往必須船舶運送自當給價雇用斷不辦派差蹟 
 
 

Page 7

 
 
　　各航户應照常開駛母使交通阻滯致妨秩序如有不法匪徒藉端雇用托名差遣各航户指名禀送自當按律處治 
　　嘉邑本爲交通要道自火車通行後各處汽船航船均聚集東門惟東城水城門因年久失修朽腐異常難以啓閉値此防務緊要之際袁知事特飭縣自治委員姚稚梅雇匠修理以資防禦不日即可竣工近日禾邑金融阻滯各錢業滙兌中止提取存欵又不應付鈔票亦不易流通縣商會特於隔昨通知各商家謂中國銀行信用昭著該項鈔票自當一律通行以維現狀云云現婦女至各銀樓（寳成許詳和申天寳）交換赤金者門庭若市每兩自五十五元增至五十八元 
　　當風聲緊急時各學校大半休假刻下雖已鎭靜而各學生之上課者尙屬寥寥 
[吳門軍警近事紀]  
　　防範太湖盜匪太湖内大廟港爲蘇浙交界之處該處歷來有一輩光蛋設檯聚賭時有發生搶刧案件故由水警派令第二專署之第三分署前往駐防近自浙江獨立後大廟港於前（十六日）到有大股盜匪二百餘名各執刀槍乘舟意圖大刦駐汛水警署長鄭宜甫得信後恐寡不敵衆特專足飛報二廳趙雲生廳長立派游巡隊官李標勝率同本隊鎗船馳往會剿一面並派駐守盤門之淺水兵輪開往輔緝現尙未回蘇 
　　城垣紥營未成盤門外爲日租界當江浙未經獨立之先殷獻臣鎭守使原欲在日界馬路駐紥兵警若干以資保護保護周密未果實行頃因謠風朋興殷使特派禁衛軍一排在盤門城垣上紥一營盤士兵旣利於瞭望又利防守該軍奉令後正在城垣上架設帳篷預備移駐之際突然命令撤去未知何故大約係恐人民驚疑故不復高築防軍之帳帷耳 
　　蘇謙委統錫軍無錫商業興盛爲上海之第二舉凡官場之防守黨人注意咸築於金錫之一隅然城中防軍水警總數已有二千餘人惟其種類龐雜殊難統一馮將軍鑒於前派之陸警大隊長王世傑爲臨時總指揮一職深慮各兵不服各行其事無統率人物　爲軍隊之大忌特電召第二師之第四旅長蘇謙到省面授其意委爲無錫統率司令蘇君昨日返蘇禀過師長後即於今（十七）日將滄浪亭之旅司令部遷往無錫蒞任統屬錫軍總司令之差次矣　　七團暫歸松軍新任兼無錫臨時司令蘇坤山旅長原兼步兵第七團團長該團與第八團均駐吳淞茲因蘇旅長已至無錫礙難遙顧團長之差又値防務緊急經朱師長議定暫請松江防守司令官何豐林兼轄聞昨已文賚何君查照矣至於同駐吳淞之第八團團長唐竹林悉已奉馮將軍檄調浦口接代第十二師還京任務大約即日即須開差　　道署防範之嚴道尹公署之防守異常周密每夜過九點則滿布軍警站守附近各街西面至來遠橋東首至三多橋北至金獅巷南及植園後門分派保安隊鎭署衛兵西區長警　彈荷鎗禁止行人阻斷交通即在日間若人民遞禀報界抄批尙復嚴行盤詰 
地方通信 
[蘇州]  
　　商團公會會議出防事宜蘇州總商會接殷道尹公函請重行組織商團也隊助防藉以自衛間閻等情當即轉知原有商團公會該會正副會長鄒椿如蘇稼秋以蘇城商團前於民國元年時組織基本部及支部十一處每部團員八九十人至三四十人不等軍裝則每部有後膛槍五六十桿惟各自　處久未出陳此次重行召集經費應如何　措自應開會公議遂邀集各部人員於四月十六號在本會開議是日到者各支部部長陸仲英　十餘人警察廳長崔怡庭北區署長王孟龍皆蒞會下午二時開會先由鄒蘇二會長宣布道尹公函及開會宗旨旋由崔廳長演說略謂貴商團之各會員鎗械及子彈須愼重保管可免意外之虞貴會員出巡時須互相兼顧切不可生衝突倘有緊要事情或電燈失明時須要問明口號方可上前或者敝警察有不規則之舉動亦請敎　云云繼由各部長等公同籌商决定進行方法五條（一）總可令仍由公會曁各部聨名敦請魏君旭東主任（二）經費由各部部長請求商會補助定於本月十八號下午二時各赴商會面談（三）經費由總司令分配（四）如經費再有缺少由各部自行籌措（五）總司令部暫設在第八支部珠明寺内議畢散會時已六時矣 
[松江]  
　　松江人心漸定滬杭車路已通何司令請調龍華防軍一營移駐楓涇亦已布置妥貼人心略定惟前夜居民聞有鎗聲昨夜十鐘又聞有砲聲傳言中校職員等均聞之致城西居人竟有驚起開門互詢者實則附郭鄕民爲媘嫁事燃放提炮夜靜聲高人民在恐怖中易受激刺致起恐慌所以當道於戒嚴時代禁放爆竹也昨據杭州歸客言初十倉卒起事將軍署在西湖邉笑被圍攻彈丸四射旅客驚伏竟夜無眠翌日相約閑遊詎准出不准入歸時見街巷各口均有軍隊駐守揮手令去只得退向他處貨宿時雖河輪通行而非常擁擠越日始繞道禾地遄回楓涇一帶爲蘇浙之鴻溝雙方軍隊各守界限且兩軍司令能力顧治安各不逾越尺寸故該鎭表面現極鎭靜然内幕則不免惴惴蓋恐軍隊接近或起衝突也鹽捕營統領本兼轄江浙此次浙省獨立後統領職權頗難釐劃現聞駐在嘉興之蔡和林統領因反對獨立已爲浙軍勒逐云 
[鎭江]  
　　桃花山棺柩被盜鎭紳向愛仁之母柩厝葬於桃花山近忽爲人盜掘向君遂赴縣署報告請求勘驗偵緝章知事准請後即於昨晨六時親往勘驗知係宵小圖財所致除飭令查緝外將該山主某僧帶縣追究 
　　添砲位派員查勘江寗鎭守使兼寗鎭澄淞四路要　總司令王廷楨因外間謠言黨人日有起事之說特爲嚴密防範起見擬於吳淞鎭江焦山象山　山獅子山各路砲台擇要添設砲位以資鞏固長江上下游防務而便控制即日先派員至各該路砲臺查勘 
　　租界房屋大漲價鎭郡自得浙江獨立消息後銀根緊迫市面蕭條居民大起恐慌凡巨商富户紛紛遷入租界而連日找尋房屋者仍復不少於是租界洋房租金大漲凡粗貨　　者　　訂一年或半年合同先付三個月租金住滿再付三個月此章一定有錢者尙不難遵行平常居户莫不愁眉雙鎖矣 
　　又來難民百餘人昨日下午又有淮北難民男女百餘人扶老携幼由丹陽來鎭鵠面鳩形慘不忍覩當經縣署派員蒞場按名給賢遺回淸淮原籍 
[揚州]  
　　軍隊分任防務揚州軍警會議事務所於日昨關特别會其宗旨以値此多事之秋防務最宜愼重故由該會正會長張仁奎旅長告誡軍警各官保守地方治安其駐紥十二圩之游緝隊着由馬玉仁統領統率各士兵勤謹供職以俾地方安靖 
　　取銷藤轎支棧揚城益民藤轎公司曾擬於城内適中地點設立支棧意圖壟斷經各舖房羣起反對將公司　夫紐至縣公署控告周芷貞知事特令取銷俾免爭執 
[山東]  
　　濟南黨人之活動濟南黨人漸見活動茲將魯報所載消息錄下黨人吳佐周與同志十餘人搭膠濟車由靑島來濟出入必與某國人同伴軍警各探遙尾其後終莫敢捕並聞已運來大宗軍火存於膠濟站貨房又有黨人廖惺魂何玉濟寓某藥房次日遍遊千佛山大明湖晚赴某地會議旋携有製造炸彈藥數種同某外國人返靑烟臺水上警察廳據探報告謂靑島黨人機關最近派出三人一爲蘇和齊運有大批軍火炸彈兩箱來濟潛圖起事一爲藍子元携鉅欵赴登州黃縣之龍口一帶招集黨羽作爲聲援一爲黃鐵炎赴膠東並沂州府一帶暗地運動與蘇藍等作犄角之勢又某報載北省革黨首領約分三派（一）劉揆一（二）陳少棠（三）王卓山三派主張不一内部頗有携貳近孫文派呂志伊潛至東省曉以大義調和意見協力進行又有偵探報告謂黨人在津首領吳修及陳少丕等近赴靑島與黃子英聨絡招集黨徒擬日間襲撃烟臺輪船並　鐵路橋梁 
[天津]  
　　商輪被留運兵浙粤諸省旅　紳商籲請招商局不再裝運北軍經該局開董事會議通過聲明嗣後不再裝運軍隊已電知津局查照現津埠停泊之該局商輪新康新裕兩艘到埠數日仍未回申悉係陸軍部留待裝兵之用而該局以旣接滬總局不再裝運之電不得再奉軍部之令一再磋商軍部堅執不從昨日兩商輪之中外人員已悉數登岸而新銘愛仁適由滬開來均爲軍部留而運兵矣 
雜評一 
[平安與不安（一子）]  
　　獨立而出以平安難得事也平安而即伏不安之根危險事也故平安獨立而不先去其所以不平安者則平安終必至於不安 
　　屈映光之以總司令自任非欲謀桑梓之平安耶然自浙人視之則以爲屈乃不安之根也所以視屈爲不安之根者以屈非有謀浙省平安之眞意也使屈果有謀浙省平安之眞意者則今日見浙人之皇皇不安必毅然奉身而退浙人而果欲力保此平安之局不使陷於不平安者則必不任令其盤踞不去今日去屈縱有小不安寗忍之以免將來之大不安然則屈而智者决然自去非特浙人平安一身亦得保平安也非然者浙人固不安彼一身亦寗能獨安耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[前夜閘北之驚皇]  
　　閘北軍警戒嚴日漸緊急惟居民尙無遷徙舉動不料前日下午六時華洋交界處站崗巡警即阻止行人入境於是住居閘北之人均不能歸家聞當時新閘橋堍烏鎭路口等各要道人頭攢聚愈集愈衆有江北婦人某氏在租界鷄毛廠做工放工後在飯監内糴米數十文欲經過梅園路被陸軍攔阻不放該氏云家有小孩二口須待伊歸家炊飯哀懇放行軍隊竟置不　惟是日之事係臨時發生以致一般人民疑惑殊甚有謂閘北已經獨立者有謂軍警有一部份受黨人運動已與未與未受運動之軍警交鬨者言人人殊大抵捕風捉影及至昨日共和路（係四區警署及陸軍駐防之所）有餘里餘慶里等處居户即紛紛遷徙亦有將衣飾等物持往當押舖質錢以備不測者似此情形恐方興未艾之閘北轉瞬間又將變爲荒凉寂寞之場矣 
　　前晚十句鐘後閘北方面忽聞砲聲數響繼以鎗聲斷續不絶四五兩區及各分駐所並駐防陸軍均紛紛以電話探詢據答各該管區内安堵如常並未發生事變 
　　前日淞滬警廳徐廳長面諭偵緝隊長翟世淸隊員郝耀光傳明業等以閘北小沙渡北新涇眞茹虹橋等處與租界僅一水之隔均宜特别注意故於前晚起該　長隊員督率通班隊士赴以上各處往來巡查至天明始息 
　　前夜縣公署接一電話謂係軍探由霞飛路元昌里所發報告黨人定於當夜三時起事沈知事當即分飭防範一面　赴某署報告是時某署亦已連得　話　黨人已赴閘北運動成熟云 
[江陰南通兩處之消息]  
　　江陰砲台駐防軍隊與黨人聨絡乘間赴事已略誌昨報茲悉此　係由駐防該炮臺之混成第七十五　部　之某兩營下級將校兵士與黨人聨絡借索餉爲名突於月十四號夜二時許譁變開放槍砲 
聲言獨立守台營官方世麟逃往南京告警該縣霍知事亦離署躱避擾攘至天該縣商會董事吳聽臚韓錫安祝丹欽錢以湘等恐其蹂躪地方立向各商號措借銀洋五萬元發給飩餉需是日各商罷市一天至次日即照當開市現馮齊兩使除調附近軍隊前往彈壓外因霍知事應變無方擅離職守已將霍先行撤任聽候查辦並另行委員接任 
　　南通縣地方港　紛歧共有四五十條自滬至通輪船可行者共計十一條現因江陰地方不靖南通近在咫尺受此影響防務加嚴特將原通輪船各港封禁暫以白港川虹宋季三港爲航路以便稽查昨已來函通告本埠各輪船公司一體知照矣 
[江浙交界處之惡耗]  
　　江浙壤地相接關係密切故自浙省獨立以後即彼此協議相戒興兵此固兩省人民所額手相慶者乃昨得軍界消息謂江浙交界之嘉善附近兩日來屢有衝突前夜（即十七號）尤甚雙方進攻死傷甚衆惟究不知誰先侵越現在江浙交界處之人民頗有扶老携幼逃往他處者昨日滬杭班小輪到申拖船六艘莫不滿載據聞交界處之搭客多有失足落水者而申湖班小輪到埠亦甚擁擠云 
[滬杭斷絶交通之關碍]  
　　自浙江省宣告獨立以來滬杭火車業已停班多日兩地商業殊多阻滯昨由滬杭轉運公會代表致上海商會函云自杭州風潮以來滬杭鐵路交通斷絶敝業大受影響而人心惶惶謠言紛起於地方治安頗有關係爲此情急函請貴會即日電致杭商會設法早日全路通車以維市面而保商業無任感戴之至 
[劉冠雄之行蹤]  
　　聞海軍總長劉冠雄昨晨乘海圻坐艦抵滬隨帶兵商輪數艘分駐吳淞口外三夾水一帶業已開去兩艘其方向不得而知茲將福州紳商阻止劉君帶兵入閩電稿附錄於下　沈濤公轉劉總長鑒閩省僻處偏隅文武大吏維持秩序境内粗安近聞大斾師南來是直以閩疆爲四戰之衝何堪糜爛公關懷桑梓寗復忍爲現市面恐慌已成險象全閩禍福觀公行止望速電復以安人心吳徵　郭兆昌陳海梅吳曾祺梁孝熊劉灜于君彦高向灜贛銘義龔鴻義陳柏侯陳元凱林炳章張國鈞劉崇偉蔡法平同叩 
[警署後發現危險品續紀]  
　　淞滬警察一區三分駐所長警在滬　天燈弄内坑廁中起獲大炸彈一枚已紀昨報茲悉此炸彈長一尺二三寸圍圓約有尺許上有螺絲釘分里約重二餘斤聞是日下午（即本月十七號）有身穿短衣之甲乙二人負一舖蓋行至天燈弄當爲淸道夫　見以其所負舖蓋分量甚重心竊異之跟蹤察視見二人將此舖蓋置於天燈弄内坑廁板上而去該淸道夫　投報三分駐所巡長前往查看見有舖蓋而甲乙二人已不知去向遂打開檢視詎有炸彈一枚遂携回所中禀報宋警佐由宋君飛禀警廳長徐君派員驗　此彈性極猛烈當即設法銷滅一面令飭宋君詳細查究旋經宋君查得該坑廁爲附近某姓所設昨晨已飭警將某姓並附近居民一併傳所究詰聞所置炸彈地點適在該分署後面警廳亦近在咫尺所以是日上燈後南自小南門北至肇家浜即阻止行枞來往偵緝隊亦到處搜查防務頗爲嚴肅 
　　據另一訪員報告謂該處發現者係是地雷或謂砲彈或謂炸彈皆係誤傳徐廳長自此事發生後除飭警探在隣近各處調查外昨特通飭各區署隊轉諭民國路一帶崗巡對於自租界入城之箱籠重件務須加意檢查以杜再有危險物品混運入城云 
[再誌皮少耐路之炸彈]  
法新租界皮少耐路一百二十二號門牌樓上陳姓家於前晚九時半忽有炸彈爆烈炸傷陳姓婦人已誌昨報茲悉該炸彈不甚猛烈故祇炸損玻璃窗兩扇房屋未損出事之後至十一點餘時有住居法新租界敏體呢蔭路實善里二百四十六號門牌之燔姓投報捕房稱有炸斃一人倒在伊家門首捕頭立即前往察得該屍年在五十左右身穿鼻烟色呢夾袍子頭髪炸焦兩手黃色右肋炸穿一洞似係被炸後奔出痛極倒斃者當即車送同仁輔元堂驗屍所候禀請法公堂中西官驗明再行收殮 
[泥土内爆發炸彈]  
　　昨晨七時有小工某甲至法租東新橋堍英法交界處工作見有泥土一堆用鏟鏟除不料内有炸彈一枚忽然炸烈致被炸傷左手等處當由巡捕車送捕房轉送醫院醫院治一面由捕頭親往出事處查察並無餘彈存留遂即飭探詳查炸彈來歷禀覆候核 
[又是一個炸彈]  
　　法新租界寗波路某客棧門首於昨晚九點一刻時忽有人抛擲炸彈幸炸力甚微祇損玻璃窗三扇迨至巡捕到來擲彈之人已經逸去旋卽報告捕頭前往察看並查緝務獲訊究 
[法總巡注意内地情形]  
　　法捕房石總巡以滬上中立以後地方雖已安靜謠言仍未稍息或謂某處獨立或謂某處兵變究竟如何難得眞相故昨飭包探公往各處詳細調查以資研究 
[會議高昌廟方面之防務]  
　　憲兵營第一連連長吳金亭於昨日午後三時東邀高昌廟地方紳董劉竹溪錢裕基任殿欽等齊集憲兵營連部會議防務當經議决數事如下 
（一）防線内現居之各商民如有容留外來不正當之人住宿者及暗藏禁品情事應由近鄰報告拘捕究辦須由紳董逐户傳諭（二）防線内如有火警得由紳董報告上海防守司令部即以製造局内所備之皮帶車四輛駛出救援每輛撥兵一百二十名協助之（三）凡駐紮該處之軍人如有擅向商舖强索强買及欺侮人民者准報請長官懲辦（四）境内居民須由紳董勸導勿爲謠言所惑務各安居不必遷徙 
[牛肉攤主被人戳斃續誌]  
　　向在虹口小菜場擺設牛肉攤之楊杏生前日上午被大餐司屠桂生用刀戳傷身死由捕將屍車送斐倫路驗屍所報官請驗並將屠拘押捕房候究已誌昨報昨晨由中西包探將屠解送共公廨經兪代襄讞會同美别副領事向之略訊 
一過判帶赴驗屍所候驗明再核 
[捕頭盤問强盜]  
　　盜匪張金芝周銀開王樓春金海山金長勝等持械夥刦北海路（即六馬路）七十七號門牌金松泉家金珠飾物並沿途開鎗拒捕業經英法兩捕房中西包探將張等五盜拿獲解至公共公廨訊供押候提齊同黨併究在案茲悉前日由老閘捕房捕頭飭將該盜等帶至　字間研詰口供聞該盜等已供認搶刦勞合路長吉里二百三十七號門牌萬雲樓家金飾巨贓及北浙江路某姓家値洋七百餘元之烟土現洋並供明係在逃之某某等爲首捕頭詢　仍飭嚴行收押候解公共公廨澈究並令包探傳諭該事主等到廨候質 
[包探報告罪案]  
　　李桂堂易建侯身帶實彈手鎗鎗彈與張和泰戴金山同在四馬路桂香樓茶居内啜茗被總巡捕房中西探目查獲又獲到李等同黨王阿四一名一併解送公共公廨經中西官訊判一併收押在案昨晨復由捕房將李等五人解廨請究即據中西包探禀稱查得王阿四等會經糾黨搶刦新閘路一千四百四十五號門牌翁春儀押店請爲澈究經中西官略詰一過判李等帶回捕房候再訊究 
[盜匪禁錮本牢]  
　　盜匪王小三仔因於上月二十六號夜糾黨持械搶刦虹口梧州路五百九十九號門牌朱瑞成所開之小雜貨店内大小銀洋十八元逃至法租界復在法界犯案經法捕房查獲詢知王在公共租界内犯有刧案於昨日移送公共捕房轉解公共廨請究先由中西包探投訴前情繼由朱瑞成上堂禀稱當時被告等三人來店搶刦被告持手鎗向手鎗向我恐恐嚇致被被刧去大小洋元訊之王盜供稱此事係在逃之某某兩人爲首我祇分得小洋三角等語中西官判王押西牢二年期滿逐出租界仍飭緝提同黨解究 
[私販烟土案之辯論]  
　　英租界廣東路（即寳善街）季吾氏烟膏店主潮州人范季吾因將僞土與最低之小土（名波斯）煎成烟膏混售漁利被英美工部局查悉以其違背定章且衛生有碍咨照老閘捕房派令十五號西　目依克協同包探朱阿巧前往抄出僞土料渣等物將范解送公共公廨研訊判令交保候抄之物送請衛生處驗明再核在案前日午後由廨傳訊先由北京政府烟土烟土驗銷局代表穩安素律師及華洋烟土公司董事愛實勒（譯音）之代表馬斯德律師上堂譯稱被告范季吾違犯中國刑律第二百四十八條及二百六十六條出賣禁止進口之波斯土並違背工部局第三條私販烟土章程且破壞西曆一九一一年中國禁烟條約又於是年十月九號江海關出示通知自一九一二年起除已經進口之印度烟土鎗售外無論何項烟土均不得進口如果私販即犯二百六十六條刑律查禁烟問題發生後中西土商即合組洋藥公司經售於華商洋藥公所分銷各土行而調查被告自開店今至惟於去年八月間向德成土行購過烟土二百兩又向義興德華兩土行買過烟土八斤此外從未向本埠土行購買被告私販烟土今有見證可以證明被告販運波斯小土且被告於事發後竟親自向原告運動查此案關係極重應請訊究並據中西包探上堂禀稱　總巡接到原告一信理派我等調查並 
給洋二元向彼告店内購得烟土一包及發票一紙察得確係私土故即禀請公堂給諭諭至三月二十七號邀同洋藥董事愛實勒及　記歇　同至被告處查抄當將土渣帶到捕房至翌日將被告傳案等語繼據愛董事投案訴明前情並稱被　事發後即同式老夫至我處懇情免究自願以後不再用私土准我另派一人監督等語是被告私販烟土已經承認請爲澈究又據海關洋人老勃司（譯音）投案證明包探所購之土的係波斯土云云即據被告范季吾之代表禮明律向原告代表兩律師互辯之下並請公堂改期再訊經兪襄讞與英副領事　君會商之下判候展期訂訊 
[演說公衆衛生之要領]  
　　前晚（即四月十五號）寰球中國學生會夜校請公衆衛生醫學博士兪鳳賓君演說公衆衛生學之綱領及其實行法略謂公衆衛生爲文明國必須推行之事蓋一國之人民生者死者均有確實之調查生者若士死者幾何其死者以何種病爲最多研究其故可減少死亡之　而加增平均年齡其關係種族固非淺鮮也公衆衛生之範園極廣約分三　一關於國家者曰禁港（當此交通時代傳染病散布極易故異地人民入口時宜　考驗）曰禁烟（吾國人好嗜鴉片宜速禁絶）曰水陸軍衛生（軍隊艦之飲食起居與居民異最易發生傳染病宜格外注意否則一旦有事不能効命疆場也）曰調查人口（吾國人口向無確實調查實爲缺點因此之故而有碍各事之進行者甚多執政考宜着手施行母緩）曰生死統計（生死關係至大奚可聽其自然必先有生死統計方可從事於加增年齡減少死亡（曰製造痘苗血淸）此二者爲國民不可缺少之藥品現皆仰給與他國若一朝斷絶必致坐以待斃爲預防計宜由政府製成專售）曰醫生藥劑師之註册（醫生與藥劑師關係人民之生命甚巨吾國往往有不解醫理輒懸壼間世關於民命甚大宜由政府考驗而定去取二關於一省者曰檢查旅客（以防引入傳染病）曰檢驗貨物（關於妨害衛生之品不能任其轉運（曰死因之統計（先事預防疾病發生之法）曰學校之衛生（光線之合否空氣食品之良否以及桌椅之精　皆當注意）曰職業之衛生（觀其職業之難易而定其工作時間之短長其有傷及身體者宜改良而預防之）三關於地方者曰隔絶傳梁染病人使不散播（凡發生疾病有傳染之性質者務宜遠避或用消毒法以撲滅之）曰淸潔街道（使微菌不易散播（曰掃除粪穢）宜注意其搬運之遲速及方法（曰醫生之考試）免誤投藥物以致斃命（曰水政）飲水不潔最易發生疾病化驗水之所含有無雜質亦公衆衛生之要責（曰建築衛生（如造　開窗合法與否皆當研究）曰檢查肉食（以免細菌與寄生蟲之傳染（曰檢查牛乳）西國頗　注意吾國每飲牛乳必者之沸度故細菌消滅法至善也（曰癆病之　防）吾國患此病者甚多宜印刷免癆法流布四方或請演說員分期宣講）曰布種牛痘（天花可懼惟種牛痘可免故宜多開局所施種牛痘亦公衆衛生之要務（曰撲滅花柳病）如不正當之小說灘　戲劇等皆能引起情慾導入邪途發生花柳諸症爲害非淺均宜禁止）曰補助年老及孤見（地方上宜酌提公欵或另募捐欵以濟年老及孤兒輩而免沿途求乞蓋丐民衣服　褸形體不潔多發生數生蟲宜愼防之（曰組織研究細菌機關）衛生之要大半由研究細菌學家而來（曰組織救火機關）水與水皆能生人殺人凡　衛生保　生命者　宜關注如組織救火機關亦　衛民之要舉總之地方之公衆衛生宜視地方之情形而增減尤宜視地方缺點所在而特别注意云云詞畢後又經校長徐紉蓀君登壇勸令各生注意衛生母負兪君今日之美意乃向兪君致謝而散 
[布告省垣會議情形]  
　本邑各官應昨奉馮上將軍齊　按使會銜布告照錄如下查自杭垣告警本省與浙境　連頗　疑懼茲由本上將軍巡按使於四月十六日招集軍警政學紳商各界當衆宣布意見全體一致贊同合將是日議場紀事印送各處俾使周知特布附錄議揚紀事一則 
茲將四月十六日上將軍巡按使招集上將軍署各級官佐巡按使署各廳長諮議科長江寗鎭守使曁使署各軍官駐寗軍隊陸軍各局所團長以上各軍官省會警察廳長及各警官海軍學校校長江寗交涉員財政廳長金陵道尹江寗縣知事審判檢察廳長寗城紳董地方公會會員學界代表曁各學校校長下關南京各商會正副會長各幹事各銀行行長津浦寗湘寗省各鐵路局處長省城電燈電報電話各局局長官產處處長造幣廠廠長等會議情形紀錄於左 
　　上將軍宣言今日招集諸君會議爲報告近日大局情形並决定唯一辦法隨謂即如浙省當滇　宣布獨立之時浙省本屬抱定擁護中央維持地方主義及兩粤警耗繼至浙軍乃有一部份因受運動接踵而起足見風影所及人心最易動搖江浙壞地毘連必先自認定方針庶免彼乘虚而入聞浙軍初起曾有多數人提議擬將上海併入浙江獨立始可穩固但予料浙江兵力有限焉能成爲事實惟上海係屬本省緊要地方旣爲人所注意我自當益加嚴防 
　　又云頃由陸軍王總長電轉滇黔方面議和條件所開承認袁大總統仍爲民國大總統大赦黨人懲辦好人愼選議員重開國會明定憲法憲法未定以前用民國元年約法去冬將軍巡按使仍舊川湘方面北軍撤加各省軍隊須與國軍按次編號不分畛域各節南北似均可取同意據此電聞似無不可解决之理本省自應力持鎭靜共保和平至上海旣駐有軍隊極力維持亦不至發生意外 
又云鎭江警告係由匪徒乘間迫令電局拍發通電希圖擾亂純爲無意議之舉動現正飭拿懲辦至地方業已安謐如常 
又云近日大局情形及本省現狀旣如上所述矣諸君如有意見不妨直陳　 
巡按使宣言上將軍之宗旨以維持地方爲主諸君不妨各抒所見 
商會會長蘇君錫岱宣言兩位長官意見極爲贊同雖現今謠言甚衆旣恃有軍警之維持地方諒無可慮 
士紳代表仇君繼恒宣言地方以前次所受之痛苦元氣至今未復深懼再逢變亂兹兩長官保持安寗主義不勝感激之至 
警察廳　王　廳長桂林宣言警界專責以保護地方服從命令爲前提决不至受人運動以遠警察之本性 
巡按使宣言上將軍之宗旨及予之宗旨相同今日徵求意見望諸君無妨直言以資取决 
財政廳胡廳長翔林宣言地地旣有秩序財政庶可流通息息相關各界無不同受利益 
第十九師楊師長春普宣言軍隊係服從性質至維持地方又屬專賣 
巡按使宣言如上將軍所說受人煽惑一節尤應注意亂黨匿居上海租界根株未易遽淸最好各自檢束莫爲所惑前有人喧傳江蘇亦已獨立其措詞假說種種理由大約以獨立爲足以避禍亂而圖治安予以獨立非但不足以避禍亂實足以速禍亂何則如今獨立秩序必亂禍將立至治安於何有本省各地方時有亂黨　發僞委任狀情事或以免糧免稅爲辭以爲　亂之計倘誤以爲信鑄成大錯甚至展轉牽引勢成燎原如一旦大局破壞外國干涉紛至沓來雖有智者不能善其後矣今欲保持治安端賴軍警軍警餉項即養以地方之財是軍警人民有密切之關係値此時勢艱危不獨負有保護地方治安之責人人俱宜存維持治安之心不爲他人誘惑維持大局即是維持自已云云 
上將軍宣言予之意見旣如巡按使所述矣茲再將此中利害詳切言之如北方軍隊在此駐紥即以江蘇爲根據地倘一變亂即失駐足之所况獨立後則怙亂之徒難保不漸漸加入怙亂者不外攘奪主義不但無維持地方之公心亦實無維持地方之能力與民國不能兩存因民國宜有紀網不能自取擾亂故也禍之至明顯者倘地方一亂各國有商務與外債關係自無不干涉之理大局又豈堪設想諸君諒均明悉即證以近來外人輿情均以保守和平爲然昨接上海華洋各商代表魏爾遜君來函亦主此意再就予切己論之予愛諸君究不如愛己之情切然予一人獨有之生命財產實由於大家共有之生命財產而來故僅就保己之之身論亦必先保住大家此係至理所以維持地方之心斷能取信於人諸君亦宜共體此意互本維護即屬自保身家嗣後如遇有煽亂之徒予與巡按使定當按照軍法及法律分别治之以慰我各界和平之望語至此全場均鼓掌一致贊同即行散會 
[石船亟宜撈起]  
　常熟米船户陳根松由無錫　運糙米二百餘石來滬前日早晨行經西鄕虞姬墩地方正値落潮誤觸上年沉没之石頭船上船底破損水即入内當經陳立喚就近鄰人數十名將船拖至岸邊惟已損失大半俄又有由滬開蘇滿載南北貨之大船一隻亦誤獨該石船全船覆没幸時在白畫人口無恙若不設法將所沉之石船趕緊撈起則此後往來船隻殊多危險也 
[向瑞琨來滬]  
　　政府擬派向瑞琨赴滬與南方疎通意見前經登載各報茲悉向瑞琨刻已抵滬假寓某西旅館 
[漁船仍許驗放]  
　　上海防守司令部以南黃浦水面戒嚴章程自下午六時以後至 
 
 

Page 11

 
 
　　　　六時止無論　民船　一律阻斷交　　　　　　　　　　間時刻較長所有漁民各船　　　至下午七時　　　　　須　阻　　時天氣炎　漁　所較鮮魚蝦　等類若不變通辦理恐易汚爛故特别通駛果係漁船仍相報　查驗放行昨已函致汪海關输轉飭各船商知照矣 
[緝私統領部遷移來滬]  
　　兩浙緝私統領蔡和林以蘇松常鎭太五屬鹽務係在管轄範團以内該五屬境地遼闊捕務宜嚴昨日特將統領部遷移來流並即通飭浙西及蘇五屬各緝私營營長仍各認眞查緝以重鹽政 
[撈獲被人殺害之女屍]  
　　昨日午前十一時南市同仁輔元堂救生局巡船在浦東祥生廠附近浦中撈獲女屍一具年約二十餘歲下體無衣上身穿白羢布緊身短衫項肩外披元布棉袄髪結係以辫子圍繞兩足頗小穿桃紅絲襪無鞋當即帶至老白渡碼頭查無屍屬正欲棺殮族察得死考頸項左面有刀傷一處下頷兩旁之肉被刀削去該局即報告地方檢察廳請爲相驗午後三時由林廳長委任樓檢察官與檢驗員等臨場驗得死者委係生前被人謀殺後抛棄浦中當即塡明尸格由堂給棺收殮厝壇召認一面回禀廳長候緝兇手到案究辦 
[少婦被人勾引]  
　　徐長惠帶領少婦陳氏（即招第）趁搭輪船所帶箱籠貼有鄞縣公署封條並稱在該公署辦公當辦公當爲偵探查見以其形迹可疑拘送地方廳留侯訊辦在案昨日午後由該廳堵推事官與宗檢察官開庭研訊徐供北京人年三十二歲在寗波鄞縣知事公署辦公該氏之姊夫亦在署中爲水夫因此該氏與我相識今年二月二十六二十七等日彼此先後來申住在客棧至三十日乘輪赴津致被拘案請求開釋陳徐氏供年二十歲甯波人丈夫陳雲生係在輪船上爲水手婦人被徐勾引相識囑我同往天津遊玩是日被獲到案奉諭將氏送至救濟會留養至三月初九日丈夫得信尋至會中與我會面是實問官謂徐曰爾是在官人役應知法律今誘拐有夫之婦還敢在外招謠實屬罪有應得判將徐長惠陳徐氏分别還押聽候宣判 
[蟻媒還押待罪]  
　　蟻媒陳莊氏前以舉薦歐陽寳成之妻周氏帮傭爲由將周氏賣於曹家渡向爲工匠之劉東生爲室計得身價洋一百十元嗣被歐陽查悉控經地方廳將一干人拘案昨日午後由堵宗推檢兩官研訊之下以周氏旣由伊夫領去應母庸議劉東生判令開釋陳莊氏價賣有夫之婦罪已成立判令還押聽候宣佈判詞 
[偵探截留匪]  
　　拐匪袁維江串通拐婦陳邱氏誘拐十一歲男孩才福文唆使南滙縣海灘鄕民劉金林將其十五歲姪女劉翠齡誘拐來申昨日同棄乘興輪船擬往汕頭等處販賣當爲救濟會偵探何連寳余杏鏞王緯文等查獲將一干人解送水巡捕房轉解地方廳訊究 
[領回逃妻]  
　　徐林生昨投法公堂控稱髪妻陳氏於前年十二月間私自逃逸找尋無蹤報過捕房請緝直至昨日始在法馬路途中遇見囑伊回家　不允從故即報捕送案　　　　　　　不　家明　日開支由婦人做工貼補且被　　　　　年多月出外　　　　家中並非私行逃逸以後如丈夫不再凌虚　隨回家孴　員判交伊夫領回管束 
[復訊理髪店命案]  
　　理髪匠王伯年被店主湯武等毆斃業經捕房　請公共公廨中西讞員驗明棺殮並將湯拘案訊押昨晨傳同案證李德生王子潮黃福堂將湯角廨復訊據黃供稱是日至湯店内修面見死　酒醉胡鬧不知如何身死並延律師到堂代辯關讞員商之美郭副領事以前堂已據見證聲稱未死之前一日確係被毆且經西訊究 
[米店夥友舞弊]  
虹口桃源坊穗源米店主張子云控夥李雲顯於長豐米行帳上舞獘洋七十餘元又圖冒取米價洋七十餘元昨由捕房將李拘解公共公廨請究原告偕帳房顧章成及長豐米行司帳顧基元相繼上堂禀明前情訊之被告要求將案移送米業公所理處中西官以供詞確鑿判李押六禮拜如能還洋准於酌減刑期 
[孫克長押滿四年]  
　　孫克長即孫友于前與劉老五希圖暗殺詹大悲　案有關由探拘解法公堂訊判先押九個月聽候查明所犯他案再行訊辦在案現經捕房查得孫克長會經冒充偵探招搖撞騙設計害人無惡不作故又續解公堂經中西官訊供不諱判連前押期九個月共押滿四年以儆 
[騙案人證未齊]  
　　晉業花廠控柳雅泉以售花爲由騙洋五百元因見證華雲卿抗傳不到判候改期研訊在案昨晨由廨復訊原告延律師上堂代表請追訊之被告亦延律師到堂辯護中西官以人證未齊判被告交保候再傳訊 
[售賣墳地之自辯]  
　　西門外陳涇廟後面向有古墓計地三畝有零近被二十七保五圖地保韓裕坤串通顧蘭堂等賣於洋商得價分肥茲爲淸理官產處查明函請上海縣沈知事於前日飭吏將韓顧提案研訊韓供小民蓋戳全憑顧之單串顧供此地爲民人祖產執有單契爲據並非盜賣判押候查明再行核辦 
[滬海道學績試驗事務所成立]  
　　滬海道屬學績試驗事務所刻已設在閘北華興路滬海道尹公署陽曆四月二十日爲十二縣屬送考到道之第一日至五月五日止典試官亦於截止之日發表茲將監試官周　　君詳齊巡按使原文錄　　詳爲遵飭報明本道學績試驗事　處成立日期並送規則請鑒核事本年三月二十日奉鈞署　二三零號飭開查學績試驗第六條（中條）妥籌辦理隨時具報等因奉此查學績試驗爲　才大典道尹承乏本道　試官其　　籌　事宜自應組織辦理學績試驗事務處以專責成而利進行該事務所即設道尹公署茲遴派上海縣知事沈寳昌爲處長本署敎育科長顧有容爲坐辦以四月十日爲成立日期除分别飭　並分行外理合檢　　定規　　文詳報仰　　核備查 
[黑人戳傷華人]  
　　黃包車夫楊阿福前晚拉亞鴨綠路突遇甲乙二黑人　路行兇甲用刀將楊之左臂猛戳刀尖透出並傷及腰勛楊痛極狂呼旋由中西捕聞聲馳來將甲乙二人一併拘獲連同阿福解入　捕房捕頭着將受傷人速行送院醫治二黑人收押候訊 
[錢債案准再復訊]  
　　美商薛克生控王阿仙不理借欵會經公共公廨判限被告還洋在案前被告因不服判决昨延律師上堂訴明不服理由要求准　上訴中西官判被告交三百元人洋並保准予復訊所請上控　層水便照准 
[氣候報告（上海徐家滙天文臺天氣測候報告）]  
　　已過者之報告四月十七日中國西部氣壓大降上海暖有烟霧涼風微弱而無定向來自南方而向東方與北方吹去十八日晴而濕氣壓下降風向回至東南十八日下午四時前二十四小時上海氣候温度至高八○六至低五三八去年同日至高五四六至低四六八 
　　未來者之推測十八日下午四時三十分預測四川低度將進至上海天暖晴雨未定江蘇海濱一帶風自東南來顯風自東南進逼呂宋 
雜評二 
[察言（訥）]  
　　此次帝制問題之經過中大足增國人觀人之經驗觀人之道首以察言而察言在今日尤爲不易有隨時以立言者前後之言不同不足怪也有隨人以立言者兩面之言各異不足怪也且不僅此即言與行不相符亦不得遽議其非而目爲不信須觀其事之情勢何若也是故執昔日察言之法以察今日之言必非知言之人不知言之人不足以咸否今日之人物善讀報紙者當不以斯言爲謬 
來函 
　　各報均鑒今日口口報載有嘉定土匪滋擾之傳聞一節全然無稽縣知事家眷來滬聞　别有原因適逢其會遂起流言深恐居者行者見報疑慮特函請即日更正無任翹企此　日社嘉定旅滬同人謹啓 
　　各報館均鑒閱天津德華日報載有閩已獨立等語殊堪詫異查福建軍民一心萬分鞏固全省秩序安靜如常除電該報切實更正外特此奉聞李厚基 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[又獨立八股文論語過庭章] [  劍秋]  
　　獨立而曰又大事去矣夫獨立不得已之事也不曰取消而曰又大事不已完結哉且自歐戰開始以後凡不入團體之局外諸國不嘗以中立聞哉頋對於他國可以中立保國際之平和而對於己國萬不可以中立違民心之趨向識時務者爲俊傑義旗一麾　者四起矣夫獨立豈易事哉辛亥之獨立醖釀者已深故武漢一呼不數月而風行草偃茲之獨立也何如癸丑之獨立籌備者未周故滬寗一敗不旬日而火滅烟消茲之獨立也又何如則見今日一電報曰雲南獨立矣明日一電報曰貴州又獨立矣後日一電報曰廣西又獨立矣霹靂一聲嚇碎開國功臣之膽則見今日一警氂曰廣東獨立矣明日一警耗曰浙江又獨立矣後日又一警耗曰江西又獨立矣河山重秀還我中華民國之天我不知獨立之舉何以如是之速也多則一月焉少則三日四日焉虎列拉之流行　不實梗豪燥我不知獨立之成何以如是之易也始而一省焉繼而四省五省焉龍陣風之吹刮無此一塌塗糊雖獨立之方法各不相同或大獨立或小獨立（由省城發表者爲大獨立由各屬自行宣告者爲小獨立）而其爲脫離中央則一也雖獨立之性質逈不一致有眞獨立有假獨立（如廣東如浙江）而其爲響應民軍則一也所惜者百餘萬之軍餉耳予黔則黔獨辛予桂則桂又獨立政府雖乘未免大呼上當所異者十二師之軍隊耳至粤則粤獨立至浙則浙又獨立王師所指眞能先聲奪人獨立又獨立民心去矣吾知繼之而起者將不止此已獨立之數省也不禁感慨以之 
塵餘觚剩 
[虬公島（續）] [  劍秋]  
　　叱武士釋其縛携至殿上指謂王曰此吾父之高足弟子妾之世兄也大王何故殺之王聞語離座起拱手致敬乞恕頃者冒瀆之罪弁愕然不解所謂私念吾師在日男女無所出安得有所謂世妹得母誤認我乎婦已窺見其隱即曰兄疑我乎妹實鐵臂敎師馮二虎之女也吾父在日以大婦妬不敢置側室然實有外婦一人營金屋於鄰村妾蓋外婦所出也君在吾家習技時妾方垂髫時時由吾父挈至家中詭言義女洎大婦死始獲團聚而兄已學成他去矣吾父嘗言諸弟子中唯兄技最精能傳衣鉢故兄之聲音笑貎迄今猶能記憶之也弁追想前事豁如夢醒不覺慨然嘆曰師門一别　逾十載初不料吾師當日之義女即今日之世妹也顧世妹安得至此願聞其詳婦曰茲事非一言可盡兄遠來勞苦宜少休息當從容爲兄詳述之因導入後園精舍中園枕曲　之上風景幽倩室中陳設古雅桌椅皆紫檀木嵌螺甸明凈可鑒坐甫定而酒　至矣山海珍錯　　滿案弁　謝婦曰兄母　　一者爲兄洗　二者爲兄　驚且可　　衷曲王亦笑曰旣一家人不宜如此因遂就坐酒數巡婦先詢弁來意弁不復隱列舉其事以告且致某公欽　之意王伹微笑婦　言曰茲　且莫提妹當爲述别後事兄顧聞乎（未完） 
海外摭奇 
[巴里府博覽會最大喇叭] [  佩玉]  
　　西曆一千九百年法國巴里府將開萬國大博覽會因蒐集奇貨異物美國　下院議土誇痕氏創造大喇叭氏以製造樂器爲業及聞法國巴里府欲開萬國大博覽會欲出絶世珍物以驚人苦心焦慮裂成一大喇叭高三百五十尺與紐約市中最高樓相比喇叭低僅二十尺其所奏音樂率用美國國歌又製擬人唇者以附之爲送空氣於喇叭計其唇　以加減空氣量度風力則以電氣機械運轉之送出空氣其聲大無倫云 
[環球最大隧道] [  佩玉]  
　　合衆國誇洛辣獨州多鑛業者每苦山嶽間隔或爲所掩且其山嶽拔出海面者約千八百尺至二千尺不等近者貫通廣大隧道以聨絡各鑛業地其長百五十萬丈高百十二尺廣百五十尺　形以煉瓦疊其内用白熱燈九百五十盞照之每相距百五十尺又設堅坑以流通隧道内空氣隧道深平均二千四百一十尺至於配倚苦山傍近母倚苦託路市地下鑛穴之深者蓋六千尺焉工業甚難其成工必以二十載云 
詩選 
[答亞子二首] [  鶴雛]  
　　十年結客場流輩疇足數讀君詩與書諳我用心苦我儕社木　于世良鮮補誰知磊砢性槎枅出肺腑向來輕敎學謂是搬薑鼠失意聊用此束縳詎所許想見一靑氈苦吟相爾汝譬如曳尾牛牽率就尊俎坐看舉世上名成竪子竪 
　　滄海自橫流初非人力使廢興自在運豈必自衍起我持庚郎言聊逆憂天子知君澄淸志書生大言耳寗當物外才亦角世兒嘴不如言情作言綺具至理沈浮風月中請事斯語矣 
自由譚屑[  鶴雛]  
　　濡事之賊也然過於操切亦懼無成瓜果之生摘者不適於口信夫 
　　我國人之積習至重難返者莫如好依附以攫取一時之榮利爲事而身後之名當前之業果爲如何所不及計也 
小說一 
[短篇小說黃金美人（續）] [  胡寄塵]  
　　看官你猜月如要笑甚麽且待我描　這人的形容這人是十八九歲的女孩子一個瓜子臉兒只是倒生了上尖下圓鼻子平平的差不多像没有了偏偏他兩邊凹處更塡滿了厚粉越發顯得平坦頂上的頭髪疎疎落落的差不多數得淸楚一莖莖作黃金之色若在歐洲便算是最美的髪雖不多却梳一條最新式的辫子辫子都是用假髪梳成的本來辫子自是辫子他頭腦自是頭腦兩不相關只因被幾莖眞髪將他們連綴起來因此不相干的辫子竟　在他頭上了兩隻眼睛一大一小他却自己知道這個毛病這時在房裏只管拿着鏡子自照一回閉了左眼睜開右眼一回閉了右眼睜開左眼自已　兩隻眼睛比較比較費了好半天工夫綫練習得會了將左眼微微的閉了三分在他人　然看起眞分不出兩眼有大小或者疑惑他是個特别的近視眼一隻近一隻不近再說他的肩恍惚似駱駝的峰他的腰恍惚似水牛的肚他的脛恍惚似　　的脚我只怪他脛細身大如何載得起原來也有道理他脛雖細脚却大所以支持得住這個情形任便甚麽人見了都要好笑當時月如一見起初覺得奇怪後來覺得有趣正是猜疑不定不知是他妻子的甚麽人好像看圖畫貪看滑稽畫比看美人畫還覺得有趣這時他方寸之中早被這趣字塞没了更無暇記他設計私窺的妻子（未完） 
小說二 
[情情小說紅蘩蕗别傳] [  天虚我生]  
　　第三十章 
夫人乃先言曰姑娘吾來倉卒願恕唐突吾盖馬克格尼爾聖皆司也白浪琪不期脫口呼曰聖皆司耶夫人曰然亞猛即吾弟耳白浪琪聞語粉　之上頓現爲笑容若有無限之快樂而明眸回睞則又似抱弗安夫人偸視白浪琪之面覺其爛漫天眞絶無矯飾故一驚一喜莫不現於形色然心中又竊贊其美也白浪琪亦於此時竊量夫人覺其竛竮秀美乃若天上安琪兒之降於人間則亦不禁自詫以爲天下竟有如此之美婦人也旣見夫人尙嬌立乃即移椅以近火爐肅夫人坐然其語則又斷而不連盖其心中終以夫人此來不知果存何意耳而夫人則態度温婉雖中藏凄苦而面上殊不少現旣坐始顧白浪琪曰姑娘恕予予來實爲予弟亞猛蓋予不見亞猛已久意姑娘或能知其寓處耳白浪琪聞語紅雲直自耳根而起滿被粉頰咀嚅曰亞猛實嘗來此但夫人何以知亞猛與予相識殆亞猛舉以告夫人歟夫人曰否吾與亞猛暌隔已兩星期今亞猛之友已均來集巴黎此言即其友人告我者耳白浪琪復頳曰亞猛亦告我君二人姊弟之情實非常人所及夫人曰信也蓋吾二人自幼即失怙恃故手足之情益覺眞摯直自吾出嫁後乃始少疎白浪琪曰吾聞夫人所嫁乃一英國人信乎夫人點首曰然白浪琪曰然則夫人當愛英國即亞猛亦愛英國甚其初嘗爲吾言將來吾二人必當棄此巴黎同至英倫求一山水之區以銷半生之幸福夫人曰姑娘乃言其初者何也白浪琪曰彼於近來蓋已不復屢言倫敦矣 
[來書敬復]  
　　冲天君鑒血影篇旣爲重出敬謝見告惟影襲之作與無心偶同兩者有别果使題意相近而詞句不複亦難遂以抄襲之名加之矧筆記之類固難免偶同耶重辱嘉命敢拜不盡　姚鶴雛白 
 
 

Page 15

 
 
   
 
 

Page 16

 
 
   
 
