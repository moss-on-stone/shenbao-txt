# 1924 - 262 - 4918528

 

Page 1

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *   
 
 

Page 2

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *時評 
[决戰之預測（冷）]  
第二次决戰又將開始矣第一次之决戰爲蘇方之總攻擊第二次之决戰爲滬方之總攻擊第一次總攻擊其結果可謂無效第二次之總攻擊其結果又將若何决戰結果之是否有效第一須視將士之勇敢第二須視將領之調度第三須視器械之精利第四須視上下之决心有此四者而後其志可成而敵可破然尚有一事不可不注意者則地勢之能否用武是也適宜地勢之戰其是否完備是也不然敵苟不自潰叛者雖有勝利所得亦不能盡如所願也 
[國内專電]  
北京電英使館接山海駐屯軍電稱兩軍正在布局除小接觸外無大戰 
北京電熱河外敎士奉領事命回京津安全地域（二十五日下午一鐘） 
北京電使圑得熱河敎士報告二十三日朝陽戰事甚詳謂直軍因待後方援軍赴前線故尚未向敵前進現有三萬人正在　州喜峯及京奉線輸送中（二十五日下午一鐘） 
北京電津電話王承斌擬日内往　州視察北京電南苑航空預備隊日内有出發　州說（二十五日下午八鐘） 
北京電官廳徵汽車四十长輛備運輸北京電晚報載擬以海關雜欵抵押發行庫劵四百二十萬先由内銀行借墊北京電張英華搬入四照堂建議發行公債三千萬（二十五日下午八鐘） 
北京電朝陽鎭使龔漢治决守鶴子營河口 
 
 

Page 3

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *及榆樹林西大營大板等要隘靜待後方援軍（二十五日下午八鐘） 
北京電第三師五旅九圑全部開往　州北京電齊電京援軍一到即向黄渡瀏河嘉定平望總攻擊并請交涉使圑囑盧何退出淞滬即行停攻（二十五日下午一鐘）北京電寗電鄂軍劉旅已陸續運到即令增加前線（二十五日下午一鐘） 
北京電馬聯甲報克復衢州蔡成勳報克復衢州齊燮元報克復衢州孟昭月報克復衢州（二十五日下午一鐘） 
北京電使圑得奉領報告奉俄局部協定確已簽字又接杭領電謂孫部先鋒隊一營由孟昭月帶領敬（二十四）晚抵杭秩序如常孫傳芳本人尚未到（二十五日下午八鐘）北京電陸錦齊燮元孫傳芳杜錫珪王懷慶王承斌彭壽莘均給九獅刀 
北京電徑（二十五）日令齊燮元暫兼淞滬護軍使蕭耀南鄂豫湘防總司令曹銳兵站總監李彥青劉紹曾副（二十六日上午一鐘） 
北京電曹敬（二十四）晚傳見張懷芝蔣雁行常耀奎楊鳳五沈熙照車慶雲諭軍政執法事北京電漢口商鹽督辦湯薌銘前閩師長王獻臣均見曹（二十五日下午八鐘） 
北京電濟南商會長張肇銓來京商五届商聯會日期（二十五日下午八鐘） 
北京電吳佩孚電楊清臣楊明日到京 
北京電擬予方本仁以粵贛邊防司令 
北京電府催孫傳芳速赴杭電拍浦城行營轉（二十五日下午一鐘） 
北京電孫傳芳巧（十八）電請討潘國綱 
北京電使館界布告凡華人着軍服者不准入界（二十五日下午八鐘） 
北京電京畿警備總司令部設甘石橋分八處設總務空防陸防外交軍法偵緝檢查副官等處以孫岳之十五混旅及游擊隊保安隊憲兵警察擔任陸處警備以航空學校飛機擔任空中警備趙玉珂對民食金融亦頗注意（二十五日下午一鐘） 
北京電趙玉珂就警備總司令職 
北京電陸軍二十師全部離潼關三十九旅抵洛陽四十旅到陜州（二十五日下午八鐘） 
北京電胡景翼委何纘爲兵站司令 
北京電漢陽增設警廳指令照准 
北京電令日孔誕各機關停值 
北京電京中各大學未開課者過半私立大學無形停頓（二十五日下午一鐘） 
北京電彭養光昨赴津（二十五日下午一鐘） 
北京電加拉罕今日在俄館正式辦公函知使圑（二十五日下午一鐘） 
天津電此間已正式宣布臨時戒嚴法共九條（二十五日下午八鐘） 
天津電據交通界息京奉津浦兩路近因戰事輸運客貨頓停兩路收入幾等於零天津電今午風烈兩方利用天時必令總攻想現在血肉相搏之際 
天津電津局電總理朗貝克布告近發各報均須檢查中外商民所用電碼本須经官廳或租界領事簽字或電局發給方適用國際電報免查（以上二十五日下午六鐘） 
蘭州電保商公所有併禁烟善後總公所說蘭州電靖遠會寗等縣呈報災情派員調查蘭州電當局派員赴西寗等處起運米糧由河道運省（以上二十一日下午五鐘） 
濟南電此間紅十字會二十日已出發北上濟南電省立各校開學後经費未發刻各校長議决前往財廳坐索 
濟南電熊對宣布戒嚴主張出以寛大免至商民驚恐故日來除派員檢查郵電與稽查行旅外現狀一如平時（以上二十五下午六鐘漢口電蘇齊派齊兆蘭漾（二十三）來鄂商將洛購漢廠槍彈二百萬發讓彼解寗 
漢口電吳派員自京解來生銀令鄂廠代鑄銀元百萬限七日送京備犒軍用又派副官張越來鄂守提軍費漾（二十三）由官醫局解往四十萬元 
漢口電贛蔡在直豫募輸送卒漾（二十三）分兩次到漢共千八百名晚轉輪赴潯 
漢口電蕭奉吳電漾（二十三）派段鴻年入京商某要事（以上二十五日下午十鐘） 
重慶電熊克武委胡國棟爲邊防總司令率所部移住思南防川進攻 
重慶電陳國棟昨就重慶市政督辦職 
重慶電川西邊防總司令余懋修支（四日）病故劉存厚以其副司令向樹榮升任向昨通電就職（以上二十二日下午七鐘） 
重慶電英員拍來樂由陜取道漢中至川將往遂寗潼川一行似有調察禁烟性質 
重慶電楊森連電陳國棟往晤陳梗（二十三）由渝取道遂寗晋省有朱宗慤旅長同行重慶電劉湘令李樹勳師移防瀘縣李已派李仲熙圑先往日内即偕程鵬舞旅長起程赴瀘（以上二十四日下午八鐘） 
長沙電縣聯會議决請將憲法會議組織法第二條改爲得由省長聘請各界富有學識者四十人爲會議議員其餘各條均照原文不待省議會議决先由省長公布執行再咨追認已將此意呈趙原呈痛數省議員延擱誤事且謂全國騷然應早揭布以顯眞精神轉瞬大戰結局南來北至省憲安歸與其遷延徒供蹂躪不如趁兹閒暇從事修改民八對德宣戰合肥力排衆議改憲案事實正同懇迅執行趙未批示意欲仍由省議會議决後再宣布 
長沙電唐生智因欠餉無着通電湘南各縣知事提徵十四年産賦衡永各邑紛紛電省請收回成命 
長沙電拒毒會籌備甚忙將邀請行政界及紳商加入運動又將舉行游街演講大會長沙電鄒禮由洛來電已赴京觀察戰局長沙電省議會敬（二十四）補選法長因人數不足撕票而散並議定暫停選舉 
長沙電榷運局長江雋赴京 
長沙電内務部勘災員陳澍恩有赴各災區視察趙通令各縣保護 
長沙電軍務司令湖田畆捐限月底收束 
長沙電辰州木關監督劉家正黑鉛鍊廠長賓步程礦務局協埋蕭汝霖均遞辭呈 
長沙電陸榮廷代表葉潔如抵省接洽某事下榻葉琪私宅 
長沙電商會長黄藻奇由京來電接洽運銷蘆鹽已妥請備欵起運湘省已輸去 
長沙電賀耀祖由滁浦來急電節餉每名兵士僅發二元目下已斷炊官兵一致要餉勢甚危迫請速飭淮商撥洋十萬元但淮商擬不答覆（以上二十五日上午十鐘） 
香港電黄紹雄由邕乘江鳳輪回梧途经貴縣江鳳觸礁沉黄鳧水得免黄漾（二十三）已抵梧 
香港電孫發表宣言長數千言列舉建國大綱二十五條本三民五權建設中華民國分軍政訓政三時期 
香港電楊希閔譚延闓許崇智劉震寰請孫將商圑扣械交彼等保管孫准 
香港電胡漢民擬先令政廳長李君佩接任暫代省長職（以上二十五日下午六鐘） 
厦門電孔昭同以興泉水警備司令名義佈告闢謠謂友軍袍澤共濟决無不洽 
厦門電洪兆麟通電討盧永祥態度已明入閩說可證不實（以上二十五日下午九鐘） 
福州電拒土支會定儉日開國民拒毒大會福州電孫養（二十二）電梗（二十三）日由蘭溪前進即日可逹杭州（以上二十五日下午三鐘） 
[特約路透電]  
外交圑反對飛機作戰 
二十五日北京電外交圑開會後（加拉罕氏未與會）於今日午後由荷使致外交部及張作霖略謂中國戰事發作各軍司令或有利用飛機作戰情事駐京各使雖决計不干涉此次可爲扼腕之戰事但覺有向尊處陳述之必要者用飛機以攻擊除戰地軍隊設防區域或軍艦外之其他目的物則各使對之極爲顧慮蓋由飛機擲炸彈以擊不設防之城鎭不特爲故意破壞之行爲用爲殘害平民之罪惡擲落炸彈極難瞄凖此爲公認之事欲以炸彈轟擊所注目之建築物勢必使附近各建築物與居民大遭危險北京不僅爲友邦使署所在且城内有無數宮殿廟宇及其他歷史上之建築物皆可認爲人類文明史上甚有價值之紀念物飛機擲炸彈於村鎭殊無軍事價值可言徒使無辜良民遭受不堪言狀之苦楚及使極可寳貴之紀念物陷於破壞而已更有甚者絶不與聞戰爭嚴守中立之外僑其生命財産亦將常處危地職是之故各使責任所在不得不向尊處有此請求各使對於充分保護外僑生命財産之意深爲滿意仍望勿施空中攻擊危及外人生命苟外人生命財産因飛機攻擊北京或任何通商口岸致遭傷害則各使將爲發令施此攻擊者是問云云 
[東北戰事紀聞]  
二十四日奉天電今日無大戰消息僅開魯有小接觸奉軍自稱勝利聞第六師刻正追擊敵軍今日接第二軍報告據云直軍計熱河第十三師一旅熱河混成旅山巡隊警備隊共八九千人數日内迭受重創餘剩不足二千退守山隘奉軍與之劇戰歷七小時直軍乃潰奉軍追至距朝陽西不足六里之處 
二十五日天津電昨日奉張之飛機以炸彈擲擊　縣並圖炸毁　河之橋未果連日有飛機以炸彈擲擊山海關彈重五十磅 
[西摩戰訊]  
二十四日西班牙京城電摩洛哥官報稱希雙地方有西軍三千名被圍西軍已開始進發圖解其圍里維拉將軍已改編遠征軍計四萬名往援在摩之西軍八萬名飛機隨軍同行散發傳單謂敵抗者須加重懲須從者可得厚賞 
[德國草擬加入聯盟會條約]  
二十四日柏林電德外部現草擬德國加入國際聯盟會志願與條件之意見書擬詢聯盟會是否擔保予德國以行政會永遠會員一席並切實聲明德國之入會絶非自認戰罪之表示又詢問德國爲會員後對於輸運外兵穿行德國以援助第三方面所攻鄰邦問題所須擔負之義務德國以爲假境運兵事國破壞中立假令對俄進兵豈能保俄國不對於不設防之德國施行報復計畫意見書又言及魯爾佔領事及殖民地委託代管權問題 
[英德談判商約破裂]  
二十四日柏林電路透社探悉過去三日内英德兩國間所進行關於草擬商約之談判現已破裂因談判者未能覔得雙方同意之共同基礎也詳情雙方皆嚴守秘密但破裂原因聞大都爲德國之不允讓步减收英貨入口稅查德國現所籌議之新稅則英貨入口須納稅極大英商部秘書方丹氏乃英國之談判員定明日返倫敦駐德英使亦將於明日見德外長史特萊斯曼後起程回國二十四日倫敦電蘭開夏棉業之有今力代表圑今日爲談判英德商約事晋謁英相主張英國廳獲在德國市塲與他國同樣之待遇代表數人指陳法國所已獲之利益凡從亞爾薩斯省輸入德國之貨品得免納稅英相答稱談判時定以其内容告知棉業而徵求其意見云 
[英職工會派員赴俄]  
二十四日倫敦電職工聯合會大會之新總務科今日在倫敦開第一次會議决議派特别代表開赴俄調查實業社會政治狀况委員圑中有礦工聯合會會長史密斯氏機車技師聯合會之白羅萊氏及國會議員二人 
[重定土耳其斯坦邊界]  
二十四日莫斯科電官立通訊社代表重定土耳其斯坦波克哈拉加拉塞姆邊界詳情按照所定計畫以上土地將分爲二共和國一爲土耳其斯坦一爲宇斯比塞斯坦聞此計畫甚爲蘇俄中亞細亞各民族所歡迎該通訊社又稱波克哈拉之古魯爾太大會已决議加入蘇俄 
[法國之預算相抵]  
二十四日巴黎電今日法内閣會議時財政部長稱一九二五年預算案出入可完全適合凡國家经常经費可以稅入及尋常收入抵付云 
[印度棉稅之爭執]  
二十四日西謨拉電立法會今日於討論良久後通過主張取銷棉貨國産稅之提案印人議員以爲此乃惡稅因蘭開夏之勢力而施行者英人議員殷納斯發言縷述印度棉業之綂計數目證明印度棉業之興盛無保護之必要又謂廢除此稅僅使廠主增多其收入而政府受損失如竟廢此稅渠有權將進口布疋應否减稅以利用户之問題提交稅則處審查云 
[布王否認被刺]  
二十四日倫敦電布國駐外各使署否認布王波里斯被刺之說謂布王現安全無恙 
[英博覽會與何東]  
二十四日倫敦電帝國博覽會香港部以大銀觥一事及頌詞一份贈何東爵士以酬其輔助華人與賽者之勞何東夫婦定九月二十五日啓程取道歐陸回華其行期視原定者較早半由中國政局不靖之故何子刻仍在華沙參與世界學生大會故不同行 
[國外要聞]  
西歐通信（昭實） 
倫敦會議觀感錄記詳 
法所利者开蘆河流域退讓期尚有一年大可乘此良機謀享最惠國權利與德訂一期限甚長之商約二法國工業可因德國材料之供給獲得絶大利便（如德之無烟煤Koks可得極高熱度溶化鐵塊於鐵工業最爲利便）（三）法德相安不必隨時用兵可以節省國家財用四德之賠欵旣有着落可向英美還債五獲有德國鐵路工業兩項債劵可向德國路工兩業發生利益關係六法幣佛郎可由美之援助使有確定價格七巴黎銀市可臻隆盛之期 
英所利者一英國在世界金融市塲所占第一位置從此益形鞏固二可以原料供給德國工業並利用德國工業發逹之機而獲大利三可請德國加入國際聯合會按德國入會對英之關係頗大謂本平等友愛之旨尚屬稍次一層其第一層爲令德國補簽華盛頓八小時之勞働公約德自蘆河流域被佔工作時間已因環境迫促改爲九小時或十小時此事就營業競爭言足爲英國勞工勁敵如德加入勞働公約即可回復一日八小時之工作矣四倫敦會議不獨使法德相安且可使英法間互相融洽英國旣可不以法國爲慮即可放膽撫綏蘇丹Sudan（埃及以南）美索不逹迷亞Mesopotamie等處土民五英法兩國旣不嫌忌而謀合作英國可對俄國方面鞏固经濟地位 
美所利者一往昔美國糧食贸易不能向歐洲方面大發展而今歐洲经濟界氣象一新美國糧食可望漸得善價二往昔美金兌價過高商家因是不能多辦美貨今向歐洲發大借欵美金價可略低美貨出口量可望日有起色三往昔美國銀行貯金過多今助各國改良幣制庶可將其一部分不流通之現金得營利之機會四各國對美所負舊債從今可有償還之望（完） 
[英國毛織物輸入中日之激增]  
倫敦每日捷報云遠東衣服風尚正在變遷此於英紡織界殊有利益蓋中國日本不復以服用棉織物爲滿足近數年來一變而爲英國毛織物之大主顧三年之内中國需要實已四倍於前日人購買尤俏致薄絨布市價業已爲之騰貴當一九一三年中國各口連香港在内自英國輸入呢絨共六五七六○○○碼今年七個月内已輸入一四○二八○○○方碼日本當十一年前僅輸入七六六一○○○碼今年七個月内則輸入不下一七六八三○○○方碼考今年兩國所購幾佔英國輸出海外呢絨總額三分之一此外細線毛織物之購進亦大有增加總額已逹七八九二○○○方碼約合英國輸出總額四分之一際此羊毛出産歉薄之時遠東需要之激增亦是一大要事即就中國而論以彼人民之衆苟非價值飛騰過昻足以遏抑其需要外誠不知該業之將若何發展也諺所謂中國衣服長一吋足以造成孟却斯德之發逹律以方興無艾之新現象誠不誣也 
[國内要聞]  
直奉戰局之外訊 
東方通信社二十四日天津電云二十三日山海關前綫因奉軍試爲威力偵察兩軍遂盛交砲火同日午後奉軍飛機數台襲擊　州投下炸彈二十餘個然死傷不過三四人 
連日十分忙碌之鐵路輸運軍隊至今日已少覺寗靜天津火車站狀至蕭索站員於每日午前發賣至唐山爲止之車票一次綜合天津以東之情勢觀之最前綫之部隊在山海關由距關十數町（六尺爲間六十間爲町處海岸附近之舊俄國兵營起至長城之前皆佈陣地西方山地之各要隘亦分派諸部隊把守又彭師圑長奉總司令部之命令於數日前已將迫近最前綫之砲兵一大隊與步兵一旅移駐秦皇島至鐵路沿綫之各要地則以第二十六師守備之 
此間戒嚴令現已正式宣布任命鎭守使李榮殿爲總司令督軍署參謀長李鏡蓉爲副司令 
據中國方面消息直隸省所派軍費一千萬元之籌集法今由官紳等協議結果决定以三百萬元發行公債七百萬元派各縣分籌 
[外報紀奉方戰訊]  
字林報二十四日奉天電云奉軍已佔朝陽與大府（譯音）並俘獲大砲八尊機關槍十六架來福槍一千枝士卒九百人刻正爲包抄行動以冀佔領朝陽熱河間之凌源張作霖復邀集領事圑請其通知外艦駛離秦皇島因吳佩孚已於該埠設司令部及煤棧之故張氏又稱欲炸毁該埠至以三飛機向北京抛擲炸彈之舉目的將在公府决不損及公館界記者又從此間可靠方面探得消息馮玉祥未必與洛吳合作民間貴重物品已多移藏日租界官塲亦然因此租界内房租飛腾 
[浙人治浙之旅京浙人電]  
浙江省議會自電致旅京鄉老請於盧張去後對中央政府主張實行浙人治浙昨已接得復電督理業已發表省長付諸浙人現在張省長已决定缷職派會計朱恒德辦理移交夏超可望眞除議會已於昨晚開會與地方各圑體一致推戴對於孫傳芳方面亦去電表示歡迎兹將旅京浙紳來電一通照錄如下杭州省議會沈復生祝星五兄轉白叔孚川伯衡璧華鯨量鑄夫俊夫竹溪香泉潤泉曁方陸王三君鑒效皓兩電均悉哿日共推幼山晤執政當局備述電意時督理命令業经發表當局之意將來吾浙軍民兩政决可劃分民政仍付浙人定侯主持政務同人均盼其和平處置以便眞除其舊駐之客軍同人已請勿再駐浙當局似有斟酌长地特此電聞大燮金鑑家襄瑞麟驤漢芳章馬印 
[杭州快信]  
昨（二十二）得嚴電閩軍前隊過蘭谿孫傳芳抵蘭孫傳芳派代楊某於昨日抵省謁晤夏周接洽各事旋有密電致孫 
孫傳芳奉中央令督理浙江軍務善後並閩浙巡閱使此間各界已紛紛發電致賀 
前浙督朱瑞任内參謀長金華林現在孫傳芳司令部參贊戎機即日隨孫到浙 
衢訊入浙常山贛軍前日有肆　商舖情事 
吳興自北門至南門二十日大遭刦掠各商家咸被波及自上午二時至下午七時止損失頗鉅 
吳興綂捐局長魏佑孚昨晋省陳述此次該邑四師十師经過情形甚爲詳盡 
湖屬雙林菱湖南灣烏鎭被巢湖帮匪串同新招某隊搶掠一空現長安硤石斜橋等處各紳富亦紛紛遷避鄉間 
二十二日拱宸橋忽到形似水警者三百餘名人心大恐幸城北商會設法招待並致犒勞食品已准今日離拱 
四旅旅長汪鎬基將旅部移設龍游後昨晋省謁晤夏代省長及代二師長周鳳岐報告前方经過戰事詳情一師軍隊已全部開赴餘姚五夫（則牟山湖）師長潘國綱昨已起程赴滬謁盧面訴一切 
駐淳安二師第五圑二營由營長錢駿於昨午後督率抵省駐紮二師師部 
浙憲兵司令馬鴻烈已去浙副官長包煥庚現升充司令官仍設司令部於新市塲自由路副官長職將以第二連連長吳冠羣升充連長職委連附金寳華升充即可發表 
嚴屬威坪與皖屯溪接壤現防務稍鬆駐該處二師五圑圑長吳國棟昨亦旋省 
第七區菸酒局長段昭祥携帶關防離金華現已將關防呈繳總局日内即須改委 
浙江捲菸特稅局長夏敬觀辭職局務由該局帮辦　松慶氏接管顧係杭州總商會會長兼第一區捲菸特稅分局長（二十三日） 
 
 

Page 4

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *   
 
 

Page 5

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *[國内要聞二]  
湖州之一刼（阿閃） 
杭州十七日盧督辦赴滬後陳樂山將軍今曉過湖州即　嘉興長興知事牛蔭麟吳興知事陳曾栻隨行第四師駐長興前方軍隊十九日午集湖州分批往嘉興長興方面前敵指揮夏兆麟曉亦到湖聞將兵站事結束即須赴嘉興吳棟臣所帶之游擊隊昨由合溪退駐此間長興方面刻無一兵城鄉居民皆四散湖城昨夜起大　恐慌商民今日紛紛遷避 
長興方面聯軍因杭州政變之故奉盧子嘉總司令命調往上海今曉皆集湖州計第四師所部十三十四十五等三圑補充圑一圑砲兵一圑機關槍一營曁輜重工程各一營又第十師三十八圑一圑及附屬砲兵兩連又楊化昭所部兩圑又去年招募現駐三天門之步兵兩營均以民船來湖暫泊南門外候　拖往嘉興第十四圑先到故今晨先發 
昨日第四師曁楊化昭所部過城軍紀頗嚴居民稱慶之餘但慮蘇皖客軍乘虚直入之無以善其後商會亦感軍隊紀律整肅集銀十萬用爲羊酒之犒不料有某圑由洒安退來中有一部三三五五今晨在彩鳳坊大街購鞋不給錢商店恐紛紛關閉於是該兵等遂開槍示威城内各大街店面之形式壯觀者莫不搗門而入銀樓鐘表店及中交兩行皆被刼地痞流氓乘機亦往肆掠分贜不匀則互相爭毆其他錢莊門壁堅厚未受損失亦居多數行路之人間有被搜刦者其遭亂兵流彈之傷爲紅會救治者近五十人北門耶穌堂婦孺救濟所亦有婦孺十餘收容惟幸尚未放火 
現在全城商店住户無一不閉路上但有游手閒蕩之輩各埠交通完全斷絶余與西人Mrsone大陸報湖　特約　訊員同往拍電下　收商　被拒　全城蕭條　寂之狀有如午夜　不同之點　聞　兵之槍聲耳原駐三天門之所謂手槍隊敢死隊炸彈隊亦於二十日下午排列大隊在東街北街彩鳳坊衣裳街搜刦 
中國銀行一家聞被刦至七次之多某兵携現洋千餘至三餘社門首力不能任乃大言道吾拿不了分給你們罷言罷將銀元散擲街道 
總而言之此次亂兵刦掠目的專注現洋及金銀貴重飾物故於普通住户並未光臨然而婦孺投避耶穌堂者止海島一處本日下午四時止已有二萬餘人矣（二十日下午七時） 
[長興快信]  
駐長邊防浙滬聯軍於昨日晚間曁今晨陸續調防向五里橋暫駐即用船運往南去今日下午已悉數南行今晨聯軍離城時貨物和氣秩序井然牛知事應　已去由王警佐人鑑出示安衆城廂尚有警察及商圑等維持秩序地方安靜如常旅外長人可釋懸念 
[潘軍抵原防後甬人士態度]  
浙軍第一師長潘國綱於二十二日抵五夫後本擬將所屬第三四兩圑均暫駐五夫兹因五夫壤地褊小營房不能容納已將第四圑一營兵士計四百餘人由營長吳仲輝帶領於二十三日乘車來甬分駐舊道圑本部及府學明倫堂等處又悉潘師長主張除將騎兵一營往鎭海防守三圑仍駐五夫防守外其餘尚有兵士三千餘人如數開拔來甬設司令部於舊道署此事已與劉廳長黄道尹及寗紹紳商田時霖陳南琴趙鉢尼孔馥初等接洽軍餉由甬總商每月籌辦四萬元是項兵士傳說今日（二十四）乘車來甬劉廳長現爲潘師長預備住所尚無妥當地點甬總商於二十三日召開緊急會議由會長孔馥初報告甬紳赴五夫與餘姚紳士田時霖及潘師長旅長圑長接洽经過情形並討論重要事宜是日道署亦召集甬紳開緊急會議江知事亦在座王鎭守使夏參謀已於二十三日午後由杭返甬路過五天便謁潘師長略談衢州敗退情形聞鎭署與潘師雙方不甚接洽寗波民圑業已無形停頓其原因有三一道倉欵不能撥借以致经費無從籌措二鎭道二署主張辦游擊隊與民圑未免發生衝突三財長張詠霓去職恐案難核准有上三點不得不告停頓二十三晚寗紹兩屬代表在後樂園開緊急會議到者除紹屬代表田時霖吳國昌徐俠鈞等六人外有寗屬代表陳南琴趙鉢尼林芹香孔馥初等十九人公推田時霖爲主席報告開會宗旨次即討論寧紹兩屬治安問題僉以保境安民爲宗旨討論終結議决辦法兩條一公推代表寗屬陳南琴紹屬田時霖晋省接洽一切二公電上海兩同鄉會及省中當道報告推派代表赴杭以兩屬到會全體公民具名兹錄其致代理省長夏超原電如下（銜略）寗紹兩屬向由浙軍第一師駐防前经調赴衢境地方秩序岌岌可危兹幸回駐原防維護治安深資保障我浙東酷愛和平純以保境安民爲職志兹公推代表寗屬陳賢凱紹屬田時霖赴省面陳下情敢乞鈞座力保和平不勝迫切懇禱之至（致兩同鄉會電略）（二十四日） 
[浙軍回防中之紹興]  
紹興通信浙軍第一師余憲文石國柱所綂之兩圑兵士從衢防　回五夫原防经過紹縣曾由清鄉局特派越安臨紹兩輪船公司汽輪前往拖運故本月二十二日之頭班輪未曾開駛其軍隊大部份由西郭繞道昌安五雲直逹曹娥以免居民恐慌嗣於本月二十一之晚及二十二日午前有五六艘兵船進西郭門穿城出都泗有登岸購買物品清鄉局徐會辦恐有發生衝突親自率隊巡查城中各處以維治安午前十時許新河弄德和當突有同防兵士十餘人向該當强質衣服嗣由徐會辦前往該典開道告以軍人衣服不得當質始行退出在清鄉處各砲以飯再由巡緝隊監送出五雲門赴曹娥惟城中各典當自此之後咸有戒心紛將墻上之當字粉塗以　耳目 
[外報述浙軍退却嚴州之经過]  
字林西報二十日嚴州通信云上星期三日嚴城充滿恐怖之景象據稱江山已被閩軍佔領常山亦被該軍攻克浙軍戰敗已紛向杭州退却之說尤遍傳來口人民因懼有搶刦情事遂各預備逃往鄉間官員及各人員亦恐慌異常數小時後各官署祗餘守門人同時仍發佈告令人民暫守鎭靜勿相驚擾惟至天明之前城内婦女孩童早已各抵山中避難處所矣星期四日上午三時許第一船果自蘭溪順水而下滿載軍士及午大小船隻陸續開到共二百艘軍用滑艇亦上下行動不絶水兵强拉夫役甚爲暴厲船隻爲其所見即被强徵以去拉船役時常由兵士以皮帶繫其頭頸牽之而去妻子在傍啼哭兵士亦不之顧有時兵士並開空槍示威綂計星期四五兩日嚴州全城幾入死境舖户大半均行閉門當各船经過之際雖祗許少數人上岸購買物品惟老輩至店時給付物價多寡悉任其意店主不敢爭執聞蘭溪受此損害尤甚於嚴州至於此項事變之眞相雖傳者紛紛尚未能確知有人謂潘國綱正向前方進行之際至蘭溪已遇退却之軍隊第七第八兩圑已投降敵軍第三圑受損失甚重日來該圑軍士過此者仍絡繹不絶互述经過之可怖事實服裝均不甚完全身上僅存外衣與褲據稱彼輩在前方與敵激戰自早至暮方行退至江山在此又遇攻浙之北軍致被機關槍擊斃甚多又據聞閩軍來攻時先開空槍意似表示講和第七八兩圑此時乃反向第三圑開火第三圑應戰不敵遂即退却星期五日晨聞盧督辦離杭人心尚屬安定今晨又有消息謂潘師在桐廬仍圖在嚴附近拒敵至於閩軍聞業由蘭溪開拔約明日可抵嚴云云 
[南京快信]  
昨（二十三）日上午消息滬艦已與寗閩海軍携手退泊南通杜錫珪即往接洽 
宜興縣知事王孝偁二十三日來電據探報警備隊准明日進駐水口白師與皖軍會合進佔長興現至何處容續探再報宜城秩序漸復 
又據蘇軍二十三日戰報宜興之白師史旅已向長興前進 
鄂省援軍第五混成旅已全部開抵寗垣由旅長張允明率赴前敵助戰 
齊對軍事計畫及每日戰况均由崑山行營逕電曹吳及軍事處接洽晝夜軍電往還迄無寗息 
敎實兩廳長以所　之敎育實業各機關经費無着不易支持連日謁見韓省長禀商維持方法 
本城敎會及私立學校本届招生因時局影響多未能足額日内仍各舉行補考 
敎會各圑體在寗組織拒毒分會並備圖畫告白遍貼街衢使人覺悟 
此問洋價每元漲至二千二百文以錢碼交易之貨價又漲二成有奇 
[常州快信]  
陳調元昨日過境赴崑今日有大批軍隊開赴崑山姚知事昨接前駐常警備隊傳綂帶由宜來函略謂我軍目到前線激戰七八晝夜之久刻下啄木嶺老虎山等防地以前十里内外渺無敵人蹤跡以現象推測當無若何危險之堪虞云云 
常州守備陳司令昨委謝友仁爲郵政檢查員奚彤爲電報檢查員 
縣署昨奉急電立即募集輸卒三百名送往崑山 
市公所昨日下午召集區董會議議决各區董推定調查員若干人區内如有遊勇在商店及居户有滋擾情事就近借電話報告商圑司令部隨派圑員前往彈壓解送守備司令部懲辦至於市公所對於防務籌備完全所費甚巨各坊廂房捐等賴以挹注應由各區董向各户勸導按月照繳（二十三日） 
[蘇州快信]  
駐蘇臨時航空隊隊長蔣逵奉齊督令在常州設航空站蔣奉令後即派本隊飛航員米嘉禾等赴常商謁該　　事姚浚請派員會勘聞共需地一百八十畝以一時　覓此大廣塲至昨日尚未勘定 
商圑各支部於二十三日下午忽奉圑本部令宣告特别戒嚴各支部即加派圑員出外巡邏站崗同時入城衣包均須檢查居民不明原因致謠言大熾謂有匪徒乘機搶刦等語東中市有一部分商店即相繼閉門事後始知並無變故 
宜興已無戰事在該處之一部分蘇軍昨已調駐平望駐防蘇州之淮北緝私陸戰隊第二支隊一營昨亦調赴平望 
自三日開戰後至二十三日止運蘇傷兵共一千一百八十七名其中醫治無效而斃命者約百餘人 
二十三日晨吳縣公署突奉前敵司令部命令雇招輸送隊五百名赴黄渡打掃戰塲縣署當於十時後即行如數招齊午刻押登火車赴黄渡 
湖北第五混成旅全旅於二十三夜由寗過蘇開赴崑山共兩列車計三點半一次裝車三十二輛四點半一次裝車四十六輛旅長葛鈞龍圑長趙慶泉馮獻瑞張佩玉葛旅長之夫人於二十四日由寗來蘇聞即寓蘇城二十四日守備司令部官報請准皖軍王司令馬電於該日下午將長興完全佔領（二十四日） 
[蘇軍近狀之日人消息]  
上海泰晤士報轉載東方通訊社二十一日鎭江通訊云記者昨晤消息靈通之某華人據稱朱熙所綂之第二師幾全陣亡今時剩者傳約一圑第六師死傷者約三分之一目下僅蘇州一處各醫院之傷兵已逹千數以上無錫常州南京各醫院共有傷兵數千名聞受傷者因醫治不得法死數占百分之六十云 
[直奉宣戰後之山東]  
國聞通信社濟南通信云江浙問題發生時山東當局倡言中立識者早料其爲口頭禪不過暫博人民好感因山東屬直派勢力圈久爲洛吳外府此次江浙非一隅之爭乃直系與反直系之决鬥山東旣歸直系掌握焉有中立性之可言故江浙開火後山東即調第一旅開赴前線作戰又將第二十旅塡徐州之防運械運彈煞是忙碌直至近日府曹對於奉張明令宣戰並　十路司令熊炳琦被任爲魯省後方籌備總司令鄭士琦被任爲直魯海疆防禦總司令於是地瘠多匪之山東因而多事矣兹將督省兩署防禦籌備情形報告閱者鄭督雖被任爲海疆防禦司令然省垣地當南北要衝在勢不能擅離故對於青島龍口烟台三處海防由第五師及四十七旅中挑拔精壯擔任防堵事宜三處各設司令一人以專責成聞青島一路擬令前膠東司令孫百萬擔任指揮龍口擬令鄧某擔任指揮烟台即責成鎭守使張懷斌擔任所有此項選拔之兵士一律加給半餉以示鼓勵又議决將前開往徐州之二十旅調回令派沿海各處以厚兵力至熊炳琦自被任爲後方籌備司令後對於籌餉軍事頗爲忙碌並在省署設立魯省後方籌備總司令處委政務廳長田步蟾爲處長秘書長鄒文蔚爲文牘股長警察廳長孫昶爲警備股長秘書張志坦爲交際股長聞熊所最感困難者即軍餉問題因山東庫空如洗各營開拔費多從挪借而來今北京又派員來東坐索巨欵使熊益形焦灼故令財廳令各縣知事所有下忙隨征隨解並向各銀行商借以濟軍實又北京軍事處來電索大車兩千輛計人畜各四千今日（二十二）吳佩孚又有電增加兩千輛其人畜數亦隨之遞增運往　州山海關一帶聽候軍用東省人士聞之莫不驚慌恐懼以東省農民全視車牛爲急需一旦悉被徵發則將農民爲輸卒棄農事於不顧其損失何可勝言而當道不權利害昨（二十一）已令津浦沿縣從速籌備故省議會今日（二十二）開會有杜議員維勤提議反對當塲全體通過又有人提議致電吳氏請其顧念桑梓稍惜民力收回成命免魯出車亦全體通過究未知空言有效否耳 
不自謀對付之策故現時只有暫緩裝貨以示觀望云但日商反對仍極激烈近數日來日商請願日領抗議節節進逼不稍放鬆自昨日起日本土産商行多有停止交易並於門前粘貼反對貨捐等字樣日本駐青克衢州除由軍署急電各方報捷外並飭軍需課即解洋二萬元赴前敵犒勞軍隊云云此報雖似近於事實然江浙戰事現已落奉直之後社會方面已視爲無足輕重至防禦粵孫北伐一節刻尚未有所聞大約由援粵總司令方才仁主持一切應付豫魯贛滇軍隊現時贛省較江海未開載証　趨平穩而南昌現狀　　未有何恐慌然食用物品陡漲無已較戰前已過十分之三生活前途頗堪穩憂政界情形除陸續發表更調幾縣知事外造幣廠於上年改組修配機件趕籌進行漸臻完備現奉財政部發給當十當二十銅元粗模各一分並在滬訂購銅幣鑄料刻已陸續運廠於本月十日開工鼓鑄該廠純係官商合辦性質該廠總辦蔡成燏因與商股意見不合已由官廳另委宋煥彩接充此外新任敎廳長盧式楷已由京南下就職明日（二十二）即可抵省敎育界均在籌備歡迎云云 
[南潯鐵路現狀談]  
九江通信南潯鐵路總理胡思義爲路局第四批裁人事前曾由皖返潯经該局工務處長趙强圃爲之暗中畫策頗引起該處被裁人員之小風潮趙乃於十日避往安徽求胡調解胡乃於十三日自安徽來潯被裁人員　桐爵　當即上條陳　胡氏將該路積弊盡情揭發胡雖受之而不理但同時又有該路日本顧問高比良與被裁稽查程以繙亦各上條陳八項内中論點皆不滿於機務處如日人高比良條陳内第三項云機器車如得優良修理人才可拖貨車二十五輛程以经條陳内第四項云機廠宜祥加考查以謀改良云云然一調查其内容則因日人在　開河設有香江公司承修鐵路橋工欲在此裁人時將機廠攬歸香江公司包辦並運動被裁稽查程以经同聲攻擊胡以南灣路擔負巨額日債不得不將上項條陳交總務處長盧兆枚轉機務處長傳有慶查覆辦理對於黄之條陳則絶無下文胡於十五日由省抵潯　即已匆匆　輪返皖矣查該路全年度分月支付預算書内有日本顧問二　月各支薪四百五十元一項二員一爲田中一爲高比良已超過總協理月薪之上總理月薪三百元協理月薪二百元）若修橋包工再歸日人不能不爲該路前途危也（二十二日） 
[兵稅交困之膠濟路]  
青島通信自江浙事起膠路之聯運驟受影響　直奉開火膠路之營業更將衰落兹據路局消息國局前按交部電令速撥大號機車兩輛趕赴京奉路以備軍　昨日又奉部令再撥機車十輛貨車三百輛速由津浦路轉赴豐台以利軍輸云云查膠路機車共祗二百餘輛且年久失修不堪應用者甚多再除去在各站倒車之小機車外堪運重載者亦不過百輛而已據機務處之配合該項機車除備班者外並無餘裕今遽調此如許機車勢非另行配合列車不可前日之兩輛经幾許手續始由坊子車站騰挪撥赴京奉路至昨日電　之十輛機車現正在另行配合中能否如數撥給尚未敢必膠路貨車綂計大小破爛僅有一千餘輛車之噸數過小平時在本路即不敷應用今再驟調三百輛膠路之運輸當更爲擁擠鐵路當局爲此問題近在研究之中據熟習該路情形者云若將機貨車如數撥出勢非减少列車次數不可云 
商民一再反對之貨捐局已於昨（二十一日）實行徵收青島並未設專收處僅派員二人帶警二名在車站貨房内附收該員等亦未設辦公案桌只在貨房内亂走查貨房内之事者全係路員今雜以收捐人員秩序甚爲混亂各大連轉商自早至晚並未有一裝貨者故站台以内滿佈空車聞是日開行之混合車尚有零星小商裝運零貨詢諸運轉商謂沿路商會會來電約取一致行動倘實行徵收彼即一　罷市青島商會長對於加捐增稅向來聽命維謹故現又請病假不敢到會副會長力辭其職目下兩會已無人負責各商家不得不自謀對付之策故現時只有暫緩裝貨以示觀望云但日商反對仍極激烈近數日來日商請願日領抗議節節進逼不稍放鬆自昨日起日本土産商行多有停止交易並於門前粘貼反對貨捐等字樣日本駐青總領事根條中日通商條約提出抗議如實行繳捐實屬違反條約斷難承認日人之反對頗堪注意如强制執行　變無外交問題發生云惟最近又接某商行電話謂各大轉運商行今日　午已陸續裝貨承認繳捐惟 
 
 

Page 6

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *日商仍在反對中　聞將來之結果僅徵華商貨捐日商概行豁免云（二十二日） 
[湘憲修改並未停頓（萍）]  
湘憲法會議組織法尚未公布 
江浙鏖兵奉直血戰在此時期已经决定修改之湖南省憲其進行之程序忽然紆緩外間均謂改憲之議係受洛吳壓迫洛吳近因軍事發生一時不復能施其壓迫之手段湘省當然暫時放下留待時局變化以爲伸縮應付之計此種觀察表面極當實際乃大謬不然試觀省議會近將憲法會議組織法列爲第一案討論同時强有力之軍官葉開鑫唐生智等亦致電省政府略謂修改省憲係因條文未善自動建議以期推行不至扦格旣非應付環境自當賡續進行等語可見此問並無利用改憲爲應付時局之心矣惟此時所最　者乃憲法會議組織法不易解决記者前謂省議會每次討論法案必費無窮口舌不能一氣呵成况此重要之法案耶 
組織法不公布即不能召集憲法會議該法前经議會交付審查於二十日報告大會辯論極烈以會議代表名額及其産生之方法爲最大爭端省政府擬定代表三十人（省議員十人縣議員及各法　十人學者十人）由省長聘請之省議會審查之結果主張增爲四十人（省議員十六人縣議員及各法圑十四人學者十人）在户口調查未完竣以前得由省長聘請之但調查完竣　後應規定代表每縣一人（人口滿五十萬者得選出二人）代表選舉法另行規定等語此與省長之原案相距甚近惟大會討論時有兩種主張（一）以修改母法僅有出席代表三四十人未免輕率疏忽至少須每縣選出一人省長聘請方法近於操縱認爲不合（二）代表名額不宜過多例如每一議會發言者僅二三十人其餘皆唯唯否否毫無政見與其濫竽充數不如精選幹才實心討論兩派發言均有理由惟近來省會暮氣已深每日下午遲至三時始能開會平日爲下午一時）辯論略久不發言之議員爲不耐聽紛紛離席故每至將付表决之時清查人數輙爲欠缺歐陽議長現已分函議員勸稍振作以後如仍姗姗來遲稍坐即去則此案更不知延長至何時始能解决此則修改省憲案表面停頓之原因也 
改憲一案旣不能與外間變化混爲一談然湘省介乎南北之間又不能一味不顧環境聞葉唐兩師長不　將聯翩來省共商具體　法 
[閩省新設各機關近事] 禹衡 
軍需局軍需局之設立其目的在綂一軍需免除各地駐軍截留軍餉之弊然兩月來迄未實行初改八月一日開辦繼又延爲九月一日現又改爲十月一日期已不遠頃乃發表一大批之顧問諮議大抵爲財政廳中之各科長以此種人物不爲收羅即無從着手日來並已開會議數次相傳將由整理田賦人手換言之即實行田畝捐惟據個中人云目下尚無把握而擾民殆終不免云 
鹽務總監處鹽務總監處成立後各地鹽觔以次歸某某公司包辦惟其中轇轕甚多控案百出而鹽運署收入爲之大减近鹽務署擬將閩運者厦門運副及各查騐機關撤銷稽核所亦將裁員現除福州上游及福寗所屬已有人承包外漳厦泉三方面當局亦　召商包辦每月課欵十六萬元海軍防地内則另行疏通以增收入然戰機四伏中恐聞者莫不裹足云 
海軍魚捐局海軍魚捐局表面上所委任者局長沈淦副局長劉振祥而實際上則爲閩紳沈頤清包辦開局後各地魚捐多歸人領辦惟各局長將保證金繳入後着手徵收不數日即請辭職者甚多該局以局長往滬副局長外出辭包捐者即欲棄保證金求缷責而不得而爲承包者作保證之商號則吃虧殊甚即總局被海軍支應局索欵旣無以應乃向各局催收則承辦人多已辭職他任結果唯有追責於承包人之保證人爲唯一辦法然承包人辭職雖未照准而毫無收入保證人其奈之何論者謂魚捐總局之此種行爲較從前之保安局　　數尤甚 
[東南戰禍中之陜局]  
閻治堂全部調出關外 
西安通信陜西自江浙戰事發生後劉鎭華連日以來屢開軍事會議討論維持本省治安問題忽迭接洛方急電命劉出兵三師爲防奉預備但駐陜主客軍表面歸劉直接指揮者當係鎭嵩軍之老三路柴雲昇張治公憨玉琨三部與劉年來先後新編制之鎭嵩軍馬瑞娃嚴際明緱保傑麻振武四部而張治公一部自经洛吳前年由豫編爲陜軍第二師以後即在關外聽吳指揮柴雲昇一部則以今夏始移駐鳳翔省西各縣則全賴柴維持柴當然不能離省西一步嚴際明一部因駐咸陽　渭　毘連故對渭北不能不稍有戒備馬瑞娃一部就編制上說雖已逹八九營以上而内部綠林之氣太重馬之防地如省西關臨潼等處不時發生搶案迄衛戍司令部將匪捕獲一经審訊俱與馬部有關緱保傑一部則原係由陳樹藩之漢武軍所改編向與郭秉成一部同駐蒲城自郭到商雒一帶剿豫匪经憨玉琨編入三十五師後緱對省方頗不滿意近月以來緱屢次匯欵於陜北井岳秀請轉由漢廠購運軍械并已逐一照辦故緱井二氏頗有密切關係駐韓郡之麻振武一部則因防高峻之死灰復燃且又恐駐洛川之交口變兵南下故决難抽出就吾人眼光觀察此次可以出關者當係憨玉琨一部因憨年來在陜對内對外頗出風頭且憨表面早已編爲國軍三十五師援直當係意料中事乃憨因澄白所駐之梅旅與駐洛川一帶之交口變兵正在激戰頃據前方報告梅旅某營長又被變兵擊死連桃長又陣亡數人梅旅長已因傷亡甚鉅患精神病至今尚未痊愈故駐陜主客軍除閻治堂一師已得洛陽同意出關預備防奉外其他則僅有憨玉琨部之賈濟川旅擬令由商雒隨閻同時出關現潼華一帶二十師之防務已着馬瑞娃部東開接替省政府現因閻師開拔在即向商人借欵二十五萬商人無法應付現限定至少須十六萬三日内如數備妥以爲閻師開拔費之用又聞渭北陜軍旅長田玉潔亦有出關表示但要求須將渠即編師刻正在醖釀中開否尚難預料也 
[龍巖適中慘劇電]  
弊省龍巖適中地方被贛軍賴世璜部易簡焚殺情形極爲慘酷詳情已見前報兹又將該縣各同鄉之呼籲及易簡之聲辨電彚錄如下一周督理薩省長省議會鄭議　鑒吾巖不幸兵連禍結贛軍易圑來巖駐防苛捐百出騷擾不堪更利用土著仇殺民圑淫威太甚民怨沸騰現在白沙適中兵民交戰居民遷徙行李戒途爭戰不休地方糜爛敝會蒿目時難關懷桑梓忠憤塡膺情深呼籲伏乞鈞座迅飭易圑息事靜待長官和平解决地方之幸亦同人之福哀懇陳詞尚希矜鑒龍巖旅漳同鄉會叩　二鄭議長支電悉適中焚樓二十餘座斃命數十人初四夏老焚屋殺人不少兩鄉遭受浩刦居民奔走一空鷄犬斷聞慘狀難喻贛軍追擊雁及沙近城稍安運微三省議會鄭副議長筆出先生大鑒感函奉悉白沙事原已調解嗣因匪首林金發勾給匪衆圍攻巖城弟負有守土責當然以兵相見大函謂兵民交戰係屬訛傳現將該匪掣散無餘矣弟對於地方無不盡力保護倘有偉見請時賜示俾作南針母任翹企餘詳函弟易簡叩汜四鄭議長去　嶺報易圑順勝進攻雁石店舖被刦一空人民受虧殆甚現白沙溪口岌岌乞速力籌援救以解倒懸望速電復不勝禱切旅漳公叩魚五聞督理薩省長省議會鄭議長鈞鑒贛軍易圑殘民以逞轉戰巖城屠戮適中焚毁樓屋三十餘座慘殺六十餘人蒼黎何辜遭兹浩刦務迄迅飭易圑速止淫暴並賜善後方策適中旅厦互進會叩魚六福建省議會鄭副議長筆山先生大鑒前電諒逹簡駐防貴邑新舊兩軍對於地方盡力維持對於部屬嚴厲約束耿耿此心可質天日白沙一案力舉和平四次通告可覆按也乃我方撤兵彼即乘間攻我雁石襲我城池擾我適中人非木石誰能坐視不得不稍加懲治現已和平了結先生遠在閩垣難明眞相故約略陳之倘能命駕還鄉面授箴䂓簡之幸亦地方之幸也雲天在望　候德音弟易簡叩魚七福建省議會鄭議長筆山先生勛鑒白沙事易圑長殷殷以地方爲念苦心孤詣委曲求全現已和平了結諒在洞鑒之中易公爲人英明固爲先生所深知先生望重鄉關尤爲易公所信仰貴邑建設事宜不勝枚舉當局諸公均盼文旌同梓共策進行路務在貴邑方面尚感棘手尤賴早日速回主持一切謹電勸駕毋任欽遲晚王弼卿叩虞 
[重慶通信] 孤憤 
鄧錫侯保梁正麟長川財廳 
楊森與鄧錫侯交惡人多知之財政廳長宋光勳被楊森逮捕京滬各報亦大概揭載之此劇自開始以後至今尚未閉幕將來能不能避免全武行的熱閙端視楊森鄧錫侯兩人有無覺悟或悛悔之意耳現在鄧錫侯密保其省長公書秘書梁正麟爲四川財政廳長是疾風烈火勢尚未已也 
此次鄧錫侯保梁正麟爲川財廳長何以知其足以助長内亂耶因鄧錫侯此舉絶不是爲川省人民設想亦不是爲川省財政設想其用意所在則有兩點一曰爲已一曰對楊以此遂引起川民之反感宋光勳以一巧滑官僚其不能任四川財廳長固已異口同聲然不論其勝任與不勝任川省旣表面上號稱綂一宣言服從北京之政府則當然也要遵守中央之命令楊森公然逮捕宋氏自然爲鄧錫侯所不能忍受益以楊逕電鄧錫侯囑即呈請中央另簡財廳長鄧接電後非常憤懣以爲四川本有財長何以忽請另簡至云宋光勳犯法究竟宋犯法不犯法尚屬疑問即使犯法也不過是你楊森個人說他犯法他並没犯我鄧錫侯之法假使就認宋光勳犯法宋光勳不是軍人當然不能適用軍律不分是非曲直硬捕而投諸獄中以故鄧對楊請另簡之電初則置之不理繼而考查各方面情形各界固認楊辦事不合法而對於宋個人亦未予贊成用是鄧遂自動的電請中央任命梁正麟爲四川財廳長楊森之意硬採取一種强硬手段把宋光勳資格取消俾蔡家驤獨任此席此種心理純粹是爭權野心之表示鄧錫侯何嘗不知鄧此次請簡梁正麟偏偏不提蔡家驤與楊森心理上作針鋒相對的反抗表面上似不贊成畸形的財政廳長蔡家驤實際上就是反對强霸不講理之楊森也 
川人最公允的評論以爲四川省長鄧錫侯平日過於圓滑當然應受此種磨蠍且梁正麟何人而欲利用之以收拾川省潰爛之殘局耶梁雖係清末一舉人然其所擅長者則爲八股數年以來依附賴心輝專門出濫主意以擾亂四川去年浮圖關一役楊森戰敗賴心輝入主渝城梁正麟力主發行官銀號鈔幣并發行一種小錢票致商民損失二三百萬梁因此攫得鹽運使一席此等事均爲梁厚賜川民之德政鄧錫侯身爲省長何必引用此川民所仇視之人以增人民之仇視也前此梁因渝城甫克志氣驕盈主張下令通緝劉存厚楊森劉湘袁祖銘鄧錫侯等有人擒獲或殺斃者一律各賞給五萬元且遍登各報對於袁福銘大駡特駡乃曾幾何時梁又到渝城巴結劉湘袁祖銘袁劉遂會委梁爲川鹽輪運書處處長梁又出其手腕并運動得鄧錫侯省長公署之秘長一席聞省長人言梁現在正慫恿鄧發行二千萬鹽稅鈔票此事如果實現川民固受禍　深而四川財政將永久不可整理矣 
[中美庚欵委員會開會] 第一次大會 
美國部分退還之庚子賠欵分配用途問題迭经中美兩國間一再磋商議定由中美合組敎育文化基金董事會以爲保管支配之機關並於本月十七日閣議决定董事名額十四人計華董事九人美董事五人當经派定顏惠慶顧維鈞范源濓施肇基黄炎培蔣夢麟張　苓郭秉文周詒春等爲董事會董事隨於前日（十八日）下午四時至五時假外交大樓舉行成立會式華董事九人中除施肇基氏出使美國未能與會外餘如顏惠慶顧維鈞范源濓蔣夢麟張百苓郭秉文周詒春等均经列席美董事五人除孟禄一人外其餘　人因尚未到京故祇孟禄博士一人列席當由顏惠慶主席關於董事會本身之如何進行及一切籌備手續席間頗爲詳晰之討論故直至五時半始宣告散會范源濓前因侍奉母病覊留津門昨以此會成立特由天津來京 
另一消息中華敎育文化基金董事會業由外部呈請批准已見明令兹悉第一次董事會於前日（十八日）舉行除施肇基杜威格毘恩班奈特四人外餘皆出席該次會議結果公推范源濓爲該會董事長孟禄爲副董事長周詒春爲幹事其各委員會之職務分配於次一周詒春貝克爾草擬該會細則二黄炎培孟禄討商幹事所提出之建議三討論要求分配庚欵受與辦法凡駐華之各董事均已推范源濓爲董事長四周詒春班奈特管理收受存儲庚欵事宜五孟禄施肇基格里恩辦理與美國交涉事宜孟禄范源濓周詒春决定第一次年會時期各委員會均須報告於年會下次之年會訂於明年五月舉行旋即討論該董事會規約少加修止即行通過一俟得美政府批准之手續完成即行公布美國支配庚欵之全權旣已表示取消但該會之欵旣皆由退還庚欵而來故該會規約中於美國付欵期中規定該會之會計人員美人須佔一席並通過决議請求沾潤庚欵之要求須先有詳細陳述書請求之目的並草定費用之預算决算以及　欵所希望之結果均須詳述否則概置不理但聞此次决議尚未正式容納董事會之組織日前旣已確定成立移交庚欵於中國管理之最後步驟亦加相當討論 
[鄂敎廳整頓敎育]  
湖北敎育廳昨訓令各學校云案奉省署訓令内開案查吾鄂自張文襄公提倡學務規模宏遠人才衆多鄰省推崇寰球引重民國以來政變紛紜敎育　敗吾鄂學風尤爲愈趨愈下隋珠荆　希世之珍維楚多材古今共信何以一蹶不振至於斯極推原其故實由任管敎之責者化導無力措施失當雖各職敎員中品端學粹足爲師表者固不乏人而學術淺陋未能因應咸宜聲望不孚以　自失威信旣無學行以取學校之信仰即藉學生以爲一已之保障或敷衍因循授課不求甚解或故意見好分數妄自增加甚至優秀者竟落後塵桀措者反居上等畢業視爲循例證書等如具文揆諸國家興學育才之心未免大失本恉瞻念前途實深危險本兼省長束髮受書備嘗甘苦投戈講藝洞悉世情况在咫尺之間耳豈無聞見祇以父母之邦友朗昆季之雅優容寛大何忍責難然敎化爲治亂所關興亡乃匹夫之責若長此廢弛貽誤青年不特藐躬負疚有愧旦明即在同志自思自慚衾影該廳長服官桑梓備位輶軒睹此旣逝之頽波當亦撫膺而太息今與各校約自本署假後應即竭力整頓第一各敎職員無故不准曠廢職守倘有任意曠課由各該校長逐日查明分别記注按月呈報該廳輕則扣俸重則撤差不得絲毫寛假致壤學風第二學生不准逾越範圍抛棄學業倘因處分敎職員學生有出而擁護即認爲不法舉動除將滋事學生學籍通知各校不准收容並勒令其家族賠償學費外其被擁之職敎員即加等治以把持要挾之罪飭令永遠不准干涉學務綂由該廳長詳細考查認眞處理設有抗不遵命故意爲難者概由本兼省長完全負責從嚴懲辦决不使害羣之馬玷我膠庠其有勤愼之職敎員每一學期未請一假未曠一課者應由該廳呈報本署酌予奬勵以勸賢勞其有專心向學不干外事之學生學業操行成績俱優亦應由各該校長奬其性良免除學費庶幾功過分明賞罰平允激揚之道無過於斯除由本署隨時派員嚴密考查外合亟令仰該廳長遵照辦理時局艱難人才銷歇同舟共濟實具苦心勉與望併其共懍之並將以後辦理情形隨時具報查考切切此令等因奉此查整頓辦法前奉兼長面諭業经通令各校在卷兹奉前因除分令外合行令仰遵照辦理切切此令 
地方通信 
[松江]  
二十四日之軍事與市面此間自二十一晚十時十師三十八圑由禾來松即由警局傳知各食物店繼續開市以供來軍購買二十二晚三十八圑大部分轉軍赴滬二十三聯軍第三軍總司令王　移駐松城隨來之衛隊圑及砲兵紀律尚佳故此間數日來均安靖如常實無混沌狀態惟客車至二十四深夜仍未開行滬報亦至今未到二十四下午各公圑在市公所開地方維持會議决案兩起（甲）維持市面案議决由各公　推　代表到滬訪尋常任委員譚頌賢耿　逹及存放公欵之松江銀行行長謝宰平請　到松設法維持（乙）維持交通案議决呈請軍使恢復松滬交通火車每日至少往來二次各埠航船每日准通行一次並推　瑞芝鄭子松至軍署面洽一切 
[金山]  
朱涇戰事影響消息自江浙宣戰朱涇人士惶恐異常幸非重要區域尚無軍事上行動近日來松江楓涇嘉善等住户遷徙至朱者不乏其人各地交通因松楓二地封船消息傳出後所有划船大半停駛即各鄉村民船亦多逃避一空幹河中只停有水警及縣署巡船數艘而已又聞某方面派員在金山衛招練兵士平日散居四方之巢湖客民應募者頗多二十日午刻有北來汽船一艘拖帶大船二隻滿載兵士并有大砲六尊经朱涇東市河口南駛聞係拖往平湖駐防朱涇紳士已積極籌備自衛方法自黄芳墅君糾合商學各界組織朱涇自衛圑已推出籌備員議定辦法積極進行警所方面亦已增添警士以厚實力藉防不測至於商市漸見凋敝各學校則照常上課並不輟學 
[南匯]  
監犯越獄刦械後之防衛南滙縣監獄監犯於二十日下午三時許手持木桿菜刀等蜂擁逃出被刦去衛兵室快槍兩支槍子三十粒出北門而去當由代理縣長呂作峯飭衛隊警察四出追拿经衛隊擊斃四名拘獲四名計逃逸無期徒刑犯七名一等有期徒刑犯二十名不等犯三十七名未决犯一名共六十五名除由縣署縣賞通緝外城内稍稍戒嚴城門至晚九時須有通行證始得出入商圑則晝夜巡邏並請　緝私營槍船兩艘停泊西潭子協防警察所於前日起亦正從事修整槍械故秩序如常 
[無錫]  
無錫商圑近况此次江浙起釁錫地秩序獨爲安好雖大兵絡繹過境人心不免驚惶幸該地商圑素有訓練各段圑友非常熱心日則分駐防所夜則出外梭巡業將一月絶無懈怠商圑會長爲邑紳楊翰西君平時對於圑務熱心整理此次尤不避勞苦日夕蒐討各圑友感情融洽全體一心並提倡各段消防隊協助出巡因之城廂極爲安謐 
軍事簡報兵站處駐錫處長徐景華奉總司令行營來電速辦鐵鍋鐵蓋一百七十具蔴繩十七擔限期解到前敵應用徐處長當即會同縣警察所辦就後運崑二十二日上午五時有第十九師兵士一部分由常過境八時有輜重車一列過境九時崑山開來傷兵車一列有傷名百餘名送往常鎭醫治下午有第十九師兵士一列車過境當晚又有大兵過境赴崑今晨（二十三日）有湖北某師六旅九圑一圑士兵過境赴崑山備戰拉夫後之情形無錫自江浙戰事起後水陸路運兵絡繹不絶兼以封僱船隻致交通斷絶商事一落千丈近旬之中因運兵過境稀少且不封船故各項營業稍見起色人心大慰前（二十一日）晚縣署奉令招募臨時夫役三百名因一時不及即四出拉夫當夜即足額昨晨各鄉航船聞得消息恐遭拉夫均未來城近城鄉人亦恐遭拉不敢步行來城本日起街中行人稀少各業生意亦極蕭條各馬路中之黄包車亦寥寥無數輛因黄包車夫均被拉去故耳 
[江陰]  
巢匪糾刦北洛著名巢湖帮首領蔡阿菊等糾集同黨六七十人於本月二十三日清晨六時許往澄錫交界北渚地方大郎刦掠旋該鄉保衛圑出而抵禦卒以寡不敵衆被其刦去鳥氏綂槍一支並傷圑中張某腰際嗣经農民鳴鑼號召該匪方始嚇退各商家業已損失不少該部助理員薛士　　　　　　　　　　　　　　　事聞訊後委臨時警備隊第一支隊宋隊長率領全隊於今日赴鄉剿捕 
督署電催借餉江浙開戰時蘇齊會電飭江陰籌借軍餉洋六萬元張知事奉電後召集各業領袖士紳等會議結果由錢業紗廠鹽棧等承認先凑集洋二萬元解寗應用昨日商會又接督署密電其餘四萬元催促甚急故於二十三日又開緊急會議各業均因金融停滯實難籌墊結果仍無具體辦法 
[鎭江]  
齊督令備路軌往崑駐鎭張守備司令於昨日（二十三）下午四時接奉齊督來電囑鎭站預備鐵路鐵軌一百二十根趕運前敵備用張司令奉令後即派朱稽查至站接洽奈鎭站無此材料當由鎭站電寗工程師商辦聞已得工程師允可設法將鐵軌一百二十根凑齊准今日（二十四）運往前敵 
救濟崑山難民來鎭鎭江紅卐字會成立後由職員紀正和方履康等赴崑山　線救濟難民日昨（二十三）回鎭裝來難民一千餘人緣蘇常一帶難民已無可安揷到鎭　即將多數難民暫寄頓於近仁堂等處爲臨時之收容所 
車站職員加薪五成鎭江車站站長近奉交通部訓令略謂自軍興以來各站職員非常忙碌調度行車尤爲緊要爲奬勵起見由本月一日起各職員一律照原薪加支五成用資鼓勵 
禁止寳蓋山行人來往鎭江寳蓋山山上駐有防兵山下有火車隧道關係非常重要自戰事發生以來東西洞口均有防兵駐紮山上設有崗位時有行人從山洞经過殊非愼重之道日昨（二十二）警廳劉廳長翁知事爲愼重防務起見特會銜示禁一切人等往來該山如違令不從即格殺勿論 
車站添設女稽查鎭江車站前（二十一）日接無錫車站電話云該站發現老嫗身帶危險物品嗣後各站對於女客務宜愼重當由鎭站李稽查長呈報張司令察核即奉令添置女稽查一名以便執行搜查往來婦女李奉令後已於今日（二十三）實行 
日領函請保護僑民駐寗日領事昨（二十二）致鎭江賈交涉員函云現值時局不靖敝國在鎭江日商紛請保護前來本署除發給護照保護財産外并發給符號使日商等所雇用之員役佩章以資識别務希貴交涉員查照分别咨呈軍事當局對於日商生命財産嚴加保護不得有擾害及　雇員夥拉充夫役情事以維僑商而重秩序 
[嘉興]  
縣知事請假之照准嘉興縣知事李籌慈日前呈請病假十四天所有署務委托警察所長張光烈代拆代行兹悉此案已由夏代行省長電令准惟一切職務仍由李知事負責張所長以此事責重事繁值此時局恐幹不了且本月份各種支出均屬無着因於二十二日面告各法圑代表陳述苦衷據云月終各項費用除不急之欵外不可缺者需費六千餘元現由李知事交到銀行欵三千一百餘元亦不能提取旋经各代表勸慰一番並允爲設法提取及借欵支用所有地方一切事務希望張代行知事負完全責任張答云在責一日當負一日之責各代表遂退出洽商欵項 
時局變化中之雜訊一二十二日午刻各商號因受謠言及拉夫影響一律閉市至晚未開二二十三日晨各商號已多數開市至九時許又受謠言影響頓時相率收市路人亦莫明其妙三各貧户因當舖停市借貸無門莫不叫苦四近日各居民竟有市虎林弓之　五二十二日拉夫較前數日尤甚六連日居民又多移徙他處惟行路時均言不知何處是安樂土七車站上有警察檢查行旅八電報局有警察守衛九因拉夫封船街上行人稀少河中船隻亦少行駛 
尚有地方通信轉入後頁 
 
 

Page 7

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *地方通信二 
[南通]  
時局俶擾中之雜聞南通救濟被難人民頗爲出力現有太倉大批難民不日將由美國紅十字會送乘江輪來通救濟所薛錢二主任曁孫林陳各幹事已雇工在任港搭蓋板廠數十間並借用房屋以借難民住宿張紳退菴並請胡志清吳季誠就任港設立販賣部凡適於難民日用者如米麵油鹽菜蔬等物均折本廉價出售至救濟事宜本定每大口發給每日銅元二十枚小口銅元十枚惟刻念難民衆多煑飯用具不敷分配爰改定由救濟所煑熟分食以期便利又此次辦理救濟事宜需費浩繁張紳嗇菴已將所撰爲太崑寳嘉常募捐啓分託絲署及各業商董各區董事分投勸募俾資挹注張紳退菴曁瞿知事並以此次各鄉區油坊業尚未擔認捐欵特商定各坊每打油一伙輸洋五分在油坊主人出數雖極微末聚集亦可取躉欵瞿州事近以省庫空虚除勉凑欵項解寗外二十四日函致各區官契發行所催繳應解稅欵飭令各所員切實查擠尅日掃數送縣日前督署電令派解軍費九萬元已由縣署請託各區董事轉向鄉民息借由縣署出立借票手續頗爲公正惟董事中廉潔愛民者固屬不乏其人如騎岸區于董應行派借之欵悉係該董一人繳付並未轉向鄉民告貸不料某某兩區劣董竟假此自肥稍有家産者均被勒捐鄉民被其魚肉均敢怒不敢言又各市鄉實行設防自衛甚爲周到平潮唐　兩區軍警於前日聯絡放哨以絲魚港爲集中點巡行沿江二十餘里軍警均極勇敢嗣後並不時會哨以重江防又通崇海泰總商會接奉齊韓兩長來電略謂軍興用繁金融多滯維持救濟實賴共籌除由實廳電約外特速駕臨集議治安所繫風雨同舟立盼台旌幸勿後時云云聞該會擬即派員赴寗與議又江南有傷兵三十八人運送抵港情狀甚慘由南通醫院派醫代爲治療其中二十八人暫住凖提菴病狀較輕其餘十人住院勢頗危險外傳有傷兵百餘人來通之說殊非眞相 
[揚州]  
實行截留鹽稅齊督軍對於淮南鹽稅收入前次曾電淮運使截留嗣因事擱置現又密電揚州守備兼戒嚴司令即日截留監收解充軍餉該司令奉電後商承丁運使辦理除函经揚州鹽務稽核所经協理簽字承認外一面於二十三日遴委專員葛某前往中國銀行實行監收（商人都在該行繳稅）至稽核所方面已電北京總所曁鹽務署核辦矣 
鹽商分期解餉淮南塲運食三商借解軍餉十萬元兹悉所解之數四岸運商擔任六萬五千濟南通泰各塲商擔任二萬五千食商擔任一萬分二十六二十八兩日解出 
匪首不受招安淮北沭陽漣水交界地方有大股土匪盤踞數約三千人以上槍械完全匪首名張鎭係阜寗人代理淮揚劉鎭守使派員前往招安已遭拒絶馬軍過揚南下淮揚馬鎭守使所轄第三師由北　南爲數不少現該師第十圑二營又奉命令在清開拔经過揚之邵伯至通由通而至宜興聽候遣調 
籌設難民收容所韓省長電縣署以崑宜兵區雖民失所已商請美紅會往救頃丁運使在寗允在揚收留千人俟何日有人送揚再由本署電告仰先商承運使籌設收容所及飲食之需以便應用等情聞此事经費出自鹽商已假定南門外靜慧寺鈔關外河東福緣寺兩處收容推定李振卿擔任主任段抱山爲總照料員而縣署亦於二十三日委陳魯陳善鐸爲該所辦事員以資辦理 
[高郵]  
舉辦聯莊會縣屬公田市第一警察所所長吳中傑昨（二十）日具呈縣署以江浙風雲地方不靖擬辦聯莊會以謀自衛當地紳董僉認可行擬訂舉辦方法請令公田南豐保衛圑總召集保董甲長舉辦等情兹悉胡知事批准照行指令會同駐在警隊鄉董保衛圑等分頭辦理認眞查察至聯莊會辦法候通令各市鄉參考辦理 
整頓警隊保衛圑防縣署昨奉淮揚道尹令准淮揚鎭守使電奉省長電開江北各縣駐防軍隊調防後地面頓覺空虚據報曩時就食滬凟者均因開釁之故紛紛失業歸里數近三四萬人多盜之區驟添此衆設有不逞能無隱憂台端鎭撫一方萬民依賴當此戒嚴期内想已籌之甚熟鄙意各縣向有警備隊保衛圑但皆無甚集合如飭各縣將保衛圑分區集合每區量地域之大小定人之多寡各帶原有槍械以本地之人防本地之區進可保境退無後憂想無不樂從之者聊貢所知佇盼明敎等因除電覆並分電營縣派員查明分配外查地方兵單各縣警隊圑防均應整頓原有保衛圑分散各鄉村落人數零星力量單薄值此伏莽思逞之際須防大股相侵自應設法集合兼察地勢以分區域庶幾四面相應用備不虞仰即刻日辦理具報等因胡知事奉令後隨即轉令警隊保衛圑等遵令辦理矣 
[東台]  
義順錢莊停止營業東台義順錢莊於今開設三十八年爲錢業界中最老之店近因時局不靖金融呆滯與滬鎭錢商滙兌不靈加之存户提存欠户拖久當此銀根奇緊之際又發生該莊僞銀元紙幣遂於本月二十一日宣告停止營業清理賬目 
昌記布莊新屋落成何垜彩衣街夏復元衣店閉歇後店房出賣與楊昌記布店爲業現將所有房屋通行建築一新工程浩大費資鉅萬爲東台全城中第一新式房屋 
[平湖]  
要聞彚誌一此間盛傳滬杭路楓涇鐵橋炸燬二郵局消息嘉興嘉善海鹽湖州杭州上海郵件二十四日由平湖轉遞故該局辦事人已嫌不敷三善嘉等處來平者甚衆惟非富有者四緝私兵士前調禾護路現已回平五二十三夜起各圑防全體巡邏放哨比晨始止羅知事亦親自巡視澈夜不息六禾訊陳樂山軍隊已全體開赴龍華松江 
盜案兩起平湖縣後底韋陀橋堍朱世訓棧司賬周某於本月二十四日僱嘉善班划船至嘉善接其眷屬母妻等三人至平是日午刻該船行至祥安橋（俗名羊眼）橋離平城約六里）突有盜匪數人攔船搶刦該處係在鄉郊並無保衛圑及警察局等設置至呼救無應任其搶掠其女眷所帶之耳環戒子等飾物亦被刦去損失總有數百金又全公楊家庫附近農民史姓亦於二十二日晨一時許慘遭盜刦當被大小營坊保衛圑得悉立派圑員往捕獲潘某一名餘盜均逸 
[台州]  
知事籌備保衛圑臨海知事孫熙鼎前日准台屬戒嚴副司令官黄繼忠函召到椒會議防務後即連日籌備保衛圑以資保衛地方兹悉該知事擬招募圑兵六十名設隊長一名其经費由地方負担不日即可成立 
[紹興]  
全浙敎育聯合會之延會全浙敎育聯合會本届在紹舉行現因受時局影響各縣代表報到者只鄞縣一人致無從開會現已决議宣告延會候時局平靜再在紹興補開常會 
時局紛擾中之各方雜訊紹興五中校经費現係由學生所繳各費暫資維持刻將用盡一旦宣告散學學生勢必要求發還各項餘費該校長方豪因此於日前赴上虞與王寄廎商借七邑聯合會欵項紹興巡緝隊駐紮筆飛弄之分隊以附近無曠地可以操練特函商一高校長欲於每晨借用該校體操場一用以資操練現已得該校潘校長允許孫塹鄉商會　　發起於原有警察保衛圑外再行添招圑丁十名什長一人经費由商家担負定於下月成立 
[宜昌]  
槍决棒匪五名宜屬沿江之江口董市一帶時有棒匪出没搶刦商船勒素棒費经該處駐軍陸軍第八師第十五旅三十圑偵知緝拿擒獲十三名解交宜昌第八師執法處经劉處長審訊後呈報巡閱使現奉巡閱使電令案情較重之五名（徐榮庭包子青伍獻亭廖青雲林樹山）執行死刑其案情較輕之八名（譚少臨陳海青任春庭萬士友許大貴何萬發劉老二王青雲）移交法庭監禁當於十七日晨將執行死刑之五犯綁赴刑場一律槍斃矣 
 
 

Page 8

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *自由談 
[餐櫻廡漫筆] [  蕙風]  
張文襄有僮司短捧杖揮扇等事被待遇殊寛厚他伻　弗如也文襄出此僮無復約束由活潑而跳踉乃至樂極忘形往往文襄至前亦懵然不遽知也一日以鐵物起砌石捕秋蟲文襄見之怒其好弄逾分索界尺自責其手心十數若扑作敎刑然彼僮何知得比於薄罰之學子可云雖責猶榮是亦文襄風趣之一事 
甲午中東之役割地行成李文忠赴馬關定約其爲忍辱蒙垢方之城下之盟殆有甚焉某日讌集日相伊藤博文以聯語相屬内無相外無將不得已玉帛相將倉猝無以應也翌日貽書報之下聯曰天難度地難量這纔是帝王度量少從浙人某君之筆（隨使出外國者爲少從見漢書張騫傳即今隨員）相將度量平仄兩用工巧絶倫唯是徒爲大言或重益强鄰齒冷何如怨艾之旨悱惻之音於事實較有當耶其如屬辭不易何 
先師馬平王定甫（拯）龍壁山房文集計豢龍傳云計豢龍馬平人先世山東祖國選從征粵西蠻至柳州以功授五都都毫鎭巡檢卒子仲政貧不能以歸家焉而熟知猺獞情知縣張霖薦其材以諸生承父職谿洞反者多所擒滅諸蠻畏之仲政卒子永清業於農日行龍谿隴上拾巨卵異之歸翼以鵝生龍子畜以缽鉢盈泳以池將溢焉乃縱之冲豪山潭閒日投飲以牛羊之血人皆馴之一日女紅裳者過潭側龍謂血也起吞之永清怒僞爲投牛羊血者龍出飲而遽手刃猛斫之斷其一爪龍自是潛不出或言大風雨晦冥之日升天行矣永清死將出葬龍降於庭家人駭奔徐悟其爲鉢中物也前而祝曰爾不忘豢者耶則往卜諸幽將舁葬焉龍豌蜓衆尾之龍伏計東寨山之厓下衆以永清窆焉余幼聞諸父老言與志傳小異吁亦神怪矣哉嗣計氏子孫爲馬平望族天順成化閒登甲乙科者不絶云因洪憲龍脚事偶憶此文移錄如右龍脚罕聞此云斷其一爪未定爪即脚否 
[四馬路的風化考證] [  留雲]  
我們走到四馬路上不是有兩樣東西很使你注目而驚奇的麽並且是别條馬路上所不並有的是什麽呢一樣是淫畫一樣是野雞（即雉妓） 
那密賣淫畫的人總在人面上把淫畫揚一揚問人要不要那野雞呢憧憧往來也引誘青年們去狹邪游兩件事都與風化有關我們很希望捕房從速禁絶才好 
但是這兩種害人的東西自古就有了不是現在有的爲禍正已好久了我有兩個考證在此 
六朝時候已有淫畫了徐孝穆與周宏讓書云一歸來天目得肆閒居差有弄玉之俱仙非無孟光之同飲優遊俯仰極素女之经文升降盈虚盡軒皇之圖藝這是繪形繪聲的了宋代畫苑有春宵秘戲圖及素女玉房秘戲圖再考漢書叙傳時乘輿幄坐張畫屏風畫紂醉踞妲已邪是淫畫的鼻祖了 
雉妓在明朝時才有不過只揚州有張岱有陶　夢意云渡鈔關横互半里許爲巷者九條名妓歪妓雜處之名妓匿不見人非嚮導莫得入歪妓多可五百人每日傍晚膏沐薰燒出巷口倚徙盤　於茶館酒肆之前謂之站關茶館酒肆岸上紗燈百盞諸妓掩映閃滅於其間　　　簾雄趾者國燈前月下人無正色所謂一白能遮百醜者粉之力也遊子過客往來如梭摩晴相覷有當意者逼前牽之去而是妓忽出身分肅客先行自緩步尾之至巷口有偵伺者向巷門呼曰某姐有客了内聲音如雷火燎即出一一俱去剩者不過二三十人沈沈二漏燈燭將燼茶館黑魆無人聲茶博士不好　出　作呵欠而諸妓醵錢向茶博士買燭寸餘以待遲客或發嬌聲唱劈破玉等小詞或自相謔浪嬉笑故作熱閙以亂時候然笑言啞啞聲中漸帶凄楚夜分不得不去悄然暗摸如鬼見老鴇受餓受笞俱不可知矣這是完全與四馬路青蓮閣的揚班雉妓一個樣子眞使人浩歎了 
[戰地竹枝詞] [  劉豁公]  
吾友王西神君近撰戰地竹枝詞多首莊諧並進逸趣環生讀之愛不忍釋戲續數章聊以寄興效顰之誚弗敢辭也 
烽火連天夜數驚崑山草木况皆兵燃萁煮豆煎何急安得慈航渡衆生 
江浙之軍皆國軍也固宜敵愾同仇以禦外侮徒以派别不同遂啓鬩牆之釁勝負之數固難逆料然吾民苦矣 
封鎖　船　　　　 
西風瑟瑟逗微凉鼙鼓聲中嫁女忙未届吉期先好合壻鄉未　即仙鄉 
戰事起後居民爲輕累起見輒將許字未嫁之愛女倉猝送往壻家一若如是即可免其愛女亂離之苦者殊可憫也 
紛紛蠻觸苦相爭幸有桃源足避兵借得堦前盈尺地亂離力見故人情 
江浙之避難者競來海上親友家借居往往室無餘地雖下榻於堦前亦所誠甘甚有並此而不得者可嘅也 
軍前此日美人多畫角聲聲奈若何但事烹調原細故中宵怕有魯陽戈 
側聞軍中現以原有之火夫不敷應用輙强民婦爲司烹調此固無傷也設有甚於此者將奈之何 
[女子與鏡] [  不才子]  
女子好攬鏡男子恒以此相嘲然而男子見鏡亦未嘗不廻眸一顧女子亦即執此致其嘲謔且以爲創造鏡子者乃男子焉雙方爭執久不能定近有法人某窟居荒島一日有土番一夫一婦在海遇險踏破舟來奔法人撫而存之已而漸暱偶出鏡番婦引以自照驟見相對有一婦若甚駥旋織爲已之化身則復竊喜轉以授其夫相見之下狂呼却走永不敢與鏡近而婦則自此與鏡爲緣盡其搔首弄姿之能事執是例也是女子於鏡實有天然之嗜好焉 
[海上蜃樓（一○六）] [  釧影]  
第十一回　産毁家植才興廣　　妝靚服媚笑有名花 
季蘭馨吃完了一客大菜便說也是聽人家講的　說是去年秋季開學城南女學校來了一位新學生年紀也不過二十歲左右衣服穿得很漂亮這也不足爲奇因爲住在上海的婦女們比較内地服御總奢華一點這也不獨是城南女學校上海的女學校都是如此但是到了女學校裏一年半載自然而然的會變更過來這就叫做近朱者赤近墨者黑譬如女學校裡的學生是另外一種服飾他們但求雅潔便是青裙素服也自見高超不必定要綾羅遍體大家都穿得樸素你一人忽而衣服艷麗打扮得和吃喜酒一般经大家的目光向你一瞧便覺得不好意思所以有許多女學生在家裡嬌養慣的初到女學堂來也往往服御極華美及至在學堂裏肄業了一兩個月便由絢爛之餘歸於平澹完全的改變成了學堂打扮華麗衣服不再上身了所以這一位女生報名以後到上學的時候到學的那一天雖然衣服穿得漂亮一點大家也不甚注意考察考察他的程度他說從來没進過女學校這是第一次不過却識得幾個字小說書也可以看得懂白話文也可以讀得出這也是舊家的女子一種普通的程度更不足爲奇了城南女學校凡是年長失學的婦女來就學的都編爲特别班這特别班他是敎他們以種種普通知識求其適用略帶一些速成意思這位新來的女學生姓金名文采資質倒也聰明聽說他還會畫幾筆蘭花自從編入特别班以後他早晨用包車送到學校裏來上課到晚上下了課也由包車來接他回去日以爲常和同級的學生裏面他也很和氣的可是學生們總覺得和他有些合不攏來也說不出所以然之故起初到學堂裏來還是薄施脂粉後來見大家都没有脂粉上面的他居然也洗盡鉛華這個特别班王紉佩也是敎過的因爲金文采坐在前排衣服又華麗可以不期而然的特别注意敎了一個月以後有一天王紉佩有一個應酬到一枝香大菜間裏許多客閙着叫局王紉佩當然是不贊成的而且他也無局可叫但是只能自已不叫却不能禁止人家不叫那時紅箋飛去鶯鶯燕燕聯袂而來其中有一個妓女面龐絶似金文采就只金文采比他樸素些他比了金文采更加光艷曼妙 
破涕爲笑[  天言]  
在這個眼淚洗面鼻涕過飯的苦痛時代自由談的記者忽然要我們大家破涕爲笑我初想這恐怕有點兒難人罷但後來仔細一想人生旣有樂極生悲的事實難道就無破涕爲笑的可能嗎所以我使起來忍住眼淚縮進鼻涕拉開焦皮嘴唇露出黄色板牙弔起臉皮迷花眼睛對着鏡子强作笑貌不由得嗤的一聲便當眞笑了起來人家說眞是窮開心我說這就叫做哭不出而笑 
誌謝和平新劇社現由邵醉翁君新編戰事哀情劇戰一定於本月二十八夜起開演昨承惠贈優待贈劵三紙特此誌謝 
 
 

Page 9

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *[本埠新聞]  
盧永祥抵滬後之戰事消息（七） 
昨日滬杭路石湖蕩橋被炸損昨晚聯軍各要人均親赴前敵今晨將有大决戰 
昨日各方戰訊仍靜寂惟昨晚盧永祥陳樂山何豐林先後至南翔等處督戰是大戰即在目前矣滬杭路車昨本定開至楓涇繼因石湖蕩橋又被炸損故僅開至松江上下午往返各兩次兹分錄昨日消息如下 
[一聯軍各司令均赴前敵]  
盧永祥昨晚赴南翔盧永祥前日傳令路局備車擬親赴南翔督戰嗣因後援軍隊尚未安排妥洽故遲遲未行兹已布置就緒一面傳令各路將校定今晨（二十六）實行總攻擊盧則於昨晚（二十五）七點二十分乘一號花車由龍華出發隨帶衛隊精兵兩營並新式機關砲三尊於八點二十分抵北站調換龍頭旋於八點五十四分開赴南翔前敵督戰同行者有公子小嘉臧楊兩副司令范參謀長某副官張圑長等計掛各項車輛十七輛云 
又訪函云盧永祥何豐林陳樂山臧致平范參謀長沈寳昌等二十餘人分乘專車二列於下午八點半由滬至南翔督戰 
何豐林陳樂山昨晚亦赴南翔何豐林督率參謀副官衛隊等於昨晚（二十五）八時許由龍華乘臥車到北站旋於九點十分開赴南翔前敵督戰又陳樂山率領工程隊一營及衛隊四連隨同上級軍官參謀等於昨午後六時抵北站旋即轉赴南翔聽候出　計掛車二十二輛隨帶鐵甲大砲三尊　十師三十八圑兩營於昨日上下午先後開赴南翔轉赴嘉定今晨（二十六）龍華尚有兵車六十輛候命出發 
聯軍將下總攻擊令據軍界消息總攻擊令將下今日起定有大决戰並聞楊化昭之軍隊於今日起調至前敵攻打頭陣第十師之軍隊爲二陣第四師爲後備云又函云聯軍之生力軍二千人昨分三路至嘉定馬陸黄渡前敵備戰又至下午又開車二列計車四十八輛載生力軍二千餘人至南翔車站爲後援今晨三時半將下總攻擊令聯軍重要人物均親自督戰云 
[二昨日滬杭路又損大橋]  
石湖蕩大鋼橋被炸受損昨晨（二十五）上午五時滬杭甬鐵路車務工程兩處及南北兩站長接到松江站長急電云昨夜（二十四）二時在松江至石湖蕩段内（即石湖蕩東外揚旗）第三十一號大鋼橋又被人抛擲炸彈炸傷橋梁等語當经車務工程兩處領袖得悉後於昨晨（二十五）上午七時由總工程師克禮阿派洪工程司前往察勘始悉該橋西堍橋樁炸壞一方（即橋樁水門汀）幸未大傷查該橋面鋼軌炸去螺絲釘兩隻橋面軌道均無損壞行人尚可往來惟行車難免有危險情事故昨日（二十五）由滬開楓之客車不能通過祇能開至松江爲止昨晨臨時改爲滬松往返客車各二次第一次客車由滬開松於上午十時二十分由南站開出又第二次客車於下午二時四十分由南站開出其由松開滬之第一次客車在下午三時十五分抵南站乘客約五十餘人行李六十餘件聞由松開滬之第二次客車於夜間十一時可抵滬又聞杭州方面杭嘉區間車往返共開四次又據路局人員云其三十一號橋梁較之七十八號橋長闊高大數倍幸未炸壞聞該橋當初造價約七十萬元此次所炸損失尚輕修理工程約二日當可修復在工程方面恐修好後又被炸損故修理一層暫時延擱云又聞石湖蕩楓涇間有浙軍步兵二連砲兵一連駐防 
又函云昨晨五時北站接石湖蕩站長報告三十一號鋼鐵大橋於今晨三四時被燬當派洋工程司即開救險軍前往察勘確見軌道橋梁均有損壞惟非重傷故昨日晨午兩次客車僅開至松江 
另函云昨晨（二十五）五時半滬杭路局接得石湖蕩站長萬急電據聯軍兵士報稱距離本站東外旗三里遙之第三十一號大鐵橋（在松站之西石站之東）被人炸毁惟是否確實尚待證實即经派員前往調查續報云云總局聞耗立電駐石湖蕩工程師前往察勘眞相具復嗣據電稱勘得該橋之橋堍確已炸毁少許橋樁略有損傷橋旁之軌道亦炸毁丈餘惟橋面未被炸壞尚無大碍等語昨日適值孔誕局中停止辦公今日擬派洋工程師前往察看情形從事修理該橋較七十八號更大式如黄浦灘之外白大橋兩旁有欄杆可以行人造價在八十萬元以上並聞該橋現正在油漆工程處派有漆工十六人在彼工作被炸之後有一人不知下落尚有十五人案涉嫌疑現被該處司令部拘去解往龍華訊問有無通謀情事云 
滬杭車昨開至松江滬杭路於昨日起開行楓滬間客車各兩次已紀本報兹因石湖蕩橋梁被炸後不能直逹楓涇故改爲松江爲止昨日來往乘客寥寥無幾前夜昨日車運兵械糧食訊在新龍華站停留之第四師第十四圑軍隊（係日前由嘉興開來在該站停留共四十四輛）現已奉令於二十四夜五時十分由新龍華站專車出發開往南翔又夜間九時由南站專車裝出麵粉二百包運往黄渡又夜間十時由南站專車裝出軍米四百包運往黄渡又昨（二十五）上午九時由南站開出專車一列計裝第四師第十五圑第一營第一連並子彈快槍軍用品運往南翔又上午十二時由南站開出專車一列計裝軍械六車（第四師由嘉運來）運往南翔又下午二時四十分滬松客車裝出第四師工程營一連赴松江又下午四時由南站專車裝出鐵甲車内裝機關槍三架第十八十九二十三部並砲彈機關槍彈二車運往黄渡又下午六時由南站專車裝運第四師上程營四連及第四師第二營兵士運往南翔 
[三昨日各方仍無戰事]  
孫傳芳抵杭陳調元抵嘉孫傳芳於二十五日午後一時抵杭垣陳調元於二十五日抵嘉興據交通界消息孫傳芳軍隊於二十五日午後二時由閘口開赴拱宸橋者約兩連計掛車四節開赴嘉興者約有四連計掛車八節陳調元軍隊於二十四日開赴嘉興駐紮北門一帶保護車站昨（二十五）又開到兩營係由長興经湖州運來者 
黄渡瀏河均無戰事前晚黄渡方面僅戰五分鐘瀏河方面迄昨午兩日未聞砲聲 
又函昨日各方戰訊仍靜前晚（二十四）十一時許南翔西北之陳家港及黄渡正面稍有小戰二十分鐘後即停戰瀏河已三日無戰事 
瀏河近况之實地視察蘇浙兩軍相持於瀏河業已旬餘陣線各無進展日來該方戰事頓形沉寂而以昨日爲尤甚昨日上午記者曾搭汽車前往沿途農人在田間工作一似昔日羅店鎭上午稍形熱閙下午交易清淡商號開門營業者十不過一二車過墅漢橋橋南置有大砲一尊由二軍士守之（照片見二十二號本報）前進即爲火線車停在電燈公司南首下車即可聞得槍聲路上置有棺木數具臭味不可久耐現浙軍暫以電燈公司作司令部子彈糧食悉容其内兵士亦以該處爲最多在滬被拘之刺花黨多人則蓆地作賭博戲狀甚自得穿街過老浮橋滿目荒凉房屋被焚者及半中或幸而未及者則門户均開几桌雜亂間有未逃出之難民見余等輒談土匪行刦及各種困苦狀况言時欷歔不止再過天后宮而西凡交叉弄口疊石及沙袋高可二尺機槍架其上聯軍嚴陣以待西望蘇軍隱約可見所放者爲紙砲或因子彈缺乏而暫以示威者但聯軍亦不追擊恐有埋伏四時始登車返滬槍聲依然稀淡云 
瀏河被火後之調查滬太公司職員吳君昨日上午復至瀏河視察被火災區據吳君云上次所記者爲浮橋弄及大街兩面商店之被焚未及河西街及北街致關心家鄉狀况者多向吳君詢問故特再往視察河西街燒去者東首（即瀂漕上岸）自阿榮車行起至陸斗華醫生家止西首爲顧錦甫倪鴻生童景周滕序芳等家住宅及震豐裕棧房前埭以上爲中津橋之南部北部燒去者僅沈履安鞋子店王康林雜貨店及沈廷卿住宅北街焚毁者自十字弄口起至王家弄口止兩旁店舖完全被燬東昇翔茶食舖及貨棧亦被燬無餘王家弄北首因典當後面風牆高大故未波及萬源洋貨號自前面直燒至染坊止鄉立第一初級小學校（即劉湄文社）則完全無恙 
婁塘鎭又增蘇軍昨有嘉定來人云北門外婁塘鎭昨日起又增蘇軍三千 
龍華飛機視察戰地昨日（二十五）上午九點二十分由龍華駛出飛機一架至南翔黄渡前線視察於十一時三十分駛回又十一時五十分亦由龍華駛出飛機一架至瀏河嘉定方面視察於下午二時許駛回 
臧致平昨日赴松即返臧致平於昨日（二十五）上午九點五十五分由龍華軍署乘坐四千八百零八號汽車至龍華站乘滬杭路專赴松與聯軍第三路司令王賓（即嘉湖鎭守使）及松江防守使王銳（即王　甫）有所面洽並視察佈置軍隊事畢即於下午十二時五十分由松江原專車返滬至龍華站約一點二十分當乘汽車至龍華軍使署云 
[四各通信社消息]  
滬杭路橋又被炸壞遠東通訊社云滬杭車路十七八與七十一號鐵橋被炸壞经事務處昨（二十四）早派工程司前往探視情形以便凖備修理已誌昨報聞三十一號鐵橋於二十四晚又被炸燬内之　口杭車祇開至松江爲止云 
昨日所得之瀏河戰訊遠東通訊社云昨（二十五）上午九時許瀏河兩軍又繼續開戰其勢較前數日爲猛烈激戰地點仍在北弄木行弄左近蘇軍由淡齋廟方面進攻聯軍竭力抵禦兩軍激戰時均用步槍互射大砲偶開數響因距離過近已失其效用又據由瀏河來滬之鄉民云昨日下午一時許兩軍仍相持於西北市梢一帶陣線未有如何進展惟槍聲迄今未息又據紅十字會報告瀏河昨日運回傷兵十餘人均重傷腦部等要害處有一傷兵在滬太長途汽車公司門首即氣絶 
蘇軍前晚襲羅店馬陸東南通信社云前（二十四）七時起至十時止蘇軍分兩路於黑夜襲擊浙軍一路由婁塘攻羅店一路由方泰攻馬陸時浙軍已有預備即以一營禦攻羅店蘇軍一圑拒攻馬陸蘇軍未幾蘇軍不支悉爲浙軍擊退至蘇軍此次進攻兩處因羅店爲上海與瀏河間交通之要道而馬陸則爲南翔嘉定間之運輸要道希圖截斷云 
浙軍嚴防羅店遠東通訊社云二十五日據羅店來滬者告稱浙軍一部份在羅店防守甚嚴且將前面之高大樹木伐去以便不阻砲彈爲瀏河後盾 
陳樂山昨晚赴馬陸東南通信社云浙滬聯軍第二軍總司令兼聯軍總司令部參謀長陳樂山氏自將所部由宜興移滬後其第二軍司令部即設於斜橋湖北會館陳氏本人則住於高昌廟聯軍總司令部陳氏前（二十四）　曾赴南翔一次即晚　專車返滬刻又以軍事佈置昨晚前往馬陸視察一切聞陳部現駐馬陸者二千人駐南翔前線者亦二千人其餘部隊一萬五千餘人則仍駐松江一帶 
青浦日内將有大戰遠東通訊社云蘇軍連日來以黄渡方面聯軍防守甚力不易進取故改由青浦方面進攻趙屯橋及章堰古塘一帶自二十日起至二十四日上午止相持數晝夜兩方均無甚進展乃自二十四日下午以後兩軍均忽然休戰但兩軍後方之援隊絡繹開到聯軍駐青浦者原有三千餘人自昨日（二十四）起已增至七千餘人尚有重固及舊青浦一帶原有千餘人刻下亦增至三千餘人綂計青浦及重固一帶之聯軍約在萬人以上蘇軍原駐趙屯橋曁白鶴港一帶者約在五千人以上於二十四日以後由崑山方面陸續增至一萬五千餘人刻下均分駐於趙屯橋及白鶴江一帶觀此則青浦方面日内當有一塲惡戰云 
聯軍堅守松江遠東通訊社云聯軍總司令盧子嘉自離職來滬後即將駐省曁莧橋一帶部隊調回嘉興楓涇一帶二十三日得孫軍到省訊又將嘉興部隊調回松江至昨（二十五）日又有閩軍將向嘉興進攻淞滬訊故於二十五日拂曉下令駐紮楓涇一帶之部隊全數退守松江 
聯軍昨又運械赴瀏河遠東通訊社云瀏河兩軍形勢日益急迫第三次劇戰即在眉睫昨日聯軍方面又運大批七蜜里五徑寸無烟鋼彈數十箱由汽車裝運往瀏聞該項槍彈係製造局新令製者 
聯軍昨派飛機助戰國聞通信社云昨日上午十時三十八分聯軍方面派出飛機四架兩架至太倉即在該地擲下炸彈四枚兩架至崑山偵察敵情見敵軍人數頗多因即擲下炸彈五枚蘇軍損失頗多當該飛機回滬時途中遇蘇方飛機兩架聯軍飛機飛行較高未生衝突安然於十一時三十分回滬云 
駐滬海軍司令部辦結果遠東通訊社云駐滬四兵艦自與杜錫珪訂定條件後於二十四日已允發餉一月惟該四艦要求發給餉二個月兩方交涉結果杜允於昨（二十五）日再發半個月聞原有駐滬之海軍司令部現正從事辦理結束 
聯軍開赴嘉定增防遠東通訊社云日來嘉定方面戰事本甚沉寂二十五日聯軍由南翔開往數營擬由嘉定西北兩面猛攻蘇軍故日内恐重興兵戈云 
聯軍之籌餉說遠東通訊社云聯軍對於戰費問題急待籌畫昨（二十五）日據某要人云九月份作戰費前经在浙省庫内撥定至下月份現擬效廣州辦法向　户借收房捐一月聞可得百數十萬鉅欵云 
聯軍最近之戰略遠東通訊社云聯軍滬杭路一帶防線原定以楓涇爲第一線自前（二十四）夜二十一號鐵橋炸壞後乃改以松江爲第一防線　松江與青浦　近於軍事上呼應成爲一氣易於攻守又瀏河一帶聯軍曾於前數日在羅店佈置戰壕萬一戰事變化可以　店爲根據地與蘇軍相抗至於南翔方面完全取攻　連日後方佈置頗爲周密目的在攻人崑山 
蘇浙兩軍積極凖備遠東通訊社云據軍界消息蘇浙兩軍開戰以來局勢無大變化日來各積極凖備盧氏確於昨朝親赴前線今日當瀏河嘉定南翔黄渡浦一帶開始總攻擊浙軍因西路撤防　次加入總攻擊者約陳樂山一萬五千人楊化昭三千人盧氏來之衛隊二千人除一部分留守松江方面外當有一萬數千人可以加入總計目下浙軍之在前線者約有王萬人左右昨有飛機四具由龍華向戰線出發至蘇軍陣地佈置亦甚周密 
浙軍在寗波宣佈獨立遠東通訊社云昨晚（二十五日）據可靠消息潘國綱　浙軍已於昨日下午在寗　宣佈獨立餘情容續探報 
日艦赴寗波遠東通訊社云日本第一遣外艦隊宇治號原泊上海兹因閩軍入浙潘國綱之第一師將赴寗波該艦爲保護旅甬日僑起見二十三日由滬出發赴寗波已於二十四日到甬 
旅滬浙人運動抗孫之昨訊　聞通信社云旅滬浙人醖釀拒孫關於實力方面之凖備猶在接洽之中蔣尊簋屈映光二人均尚在滬并未赴甬據聞屈且無赴甬之意外傳寗波獨立之說殊非事實至潘國綱方面確已有人前往接洽潘并有人來滬向旅滬浙人有所聲明潘部圑長石國柱業已抵甬對於此次事變談及頗爲憤慨惟其部下實力則尚未有大損失聞旅滬浙人此次舉動斷然出於愼重目下希望潘國綱暫將軍隊集中待機再動云 
浙軍未變主張之調查東南通信社云自浙軍第一師之第四旅長汪鎬基第七圑長胡大猷第八圑長李承志及砲兵圑長張國威等通孫後其餘各部均仍堅持原有主張且有宣言表示態度此項軍官爲第一師第一旅長郝國璽第一圑長徐康聖第二圑長姚琮第二師第二旅長伍文淵第三圑長余憲文第四圑長石國柱砲兵第一圑長徐震方（失踪）第三旅長盛開第第五圑長張得禄第六圑長伍崇仁綂計尚有兵士四千餘人 
龍華槍斃大帮偵探遠東通訊社云昨（二十四日）下午聯軍捕獲大帮蘇軍偵探二十餘人一律在龍華實行槍斃聞内有一女子年僅十八歲係在北車站捕着身上帶有手槍子彈经多方究問均置不答只稱說他係十八歲殊覺可異云 
白寳山軍隊開駐宜興遠東通訊社云自陳調元軍隊開赴浙省後所有宜興一帶防務蘇齊即責成白寳山率領所轄軍隊駐守白氏並奉蘇齊任爲宜興守備司令現已分隊駐紮於蜀山和橋宜興等處目下宜興秩序安堵如恒惟水路交通尚未能恢復原狀云 
[五各西報之消息]  
戰訊沉寂中之大晚報紀載大晚報云已往二十四小時内除馬陸羅店兩處昨晚有小小突擊外餘悉無甚戰事兩處進攻之蘇軍均爲聯軍所拒却戰事始於下午七時迄於十時爲止但據陸秘書長言蘇軍大舉進攻即在旦夕今昨兩日浙軍已有大隊開往各路前綫備蘇軍進攻今日上午自瀏河以至青浦全綫未有戰事僅偶發數槍而已至昨晚七時許馬陸羅店之蘇軍突然進攻會聯軍預有防備先以一營約六百人集中羅店一圑約一千八百人集中馬陸羅店爲滬瀏汽車路上要鎭距滬約十四哩距瀏約十哩蘇軍係從婁塘方面而來戰事離鎭甚近馬陸在南翔嘉定之間爲嘉定聯軍後路運輸重鎭蘇軍自上星期四以來即圖佔領該鎭此次則從方泰而來但聯軍自上星期四後調往援兵甚衆目下約有二千人之譜潘國綱已自杭州致電盧氏報告來滬待罪據陸秘書長言此次事變實爲浙軍第一師之旅所發起潘氏雖身任長官不無多少嫌疑但龍華當道並不以潘負責其到滬期未悉聯軍於近數月内已購置裝甲汽車二十輛不日將用以抵抗蘇軍其中四輛業经開至嘉定每車座三人一人開機二人司機關槍　車係從湖州運來即隨同聯軍撤回者其運往嘉定之車於星期一缷岸其餘各車目下亦在起缷中云 
文滙報紀陸秘書談話文滙報云今晨文滙報代表謁見龍華陸秘書長據稱前敵戰事甚稀各陣線均甚安靜訪員詢以蘇軍將否於二十四小時内施總攻擊陸稱未必蘇軍一二日内不致有舉動浙軍已凖備抵敵近數日内浙軍從事鞏固陣地不遺餘力蘇軍人數縱多維衝破浙軍陣線訪員詢陸以獨立海軍事陸稱林總司令將何爲渠不之知盧將軍今不甚注意海軍蓋車於蘇浙戰爭無大用處也訪員謂外間謠傳盧　　議如製造局被占則將登某外艦逃避此說確否陸答說全意識前星期内上海周圍之浙軍約增萬名今日北車站運兵數車開往前敵凖備應付大戰滬杭鐵路松江西面第三十一號橋又被拆斷聞盧之計畫乃在保守淞滬此橋之斷可證明西路浙軍已全由宜興區退至松江矣 
文滙報紀蘇軍死亡之衆文滙報云三星期前取道鎭江調查蘇方紅十字會事務之張醫士頃已回滬太倉與崑山間各河道漂浮之死屍頗多田中之屍輒爲餓犬所噬其狀甚慘又稱九月六日之一戰蘇軍人數遠逾浙軍而仍爲浙軍所敗死者占半數後數日内蘇軍復兩次抄攻圖圍敵軍一次大受損失敗退抄攻之兵被迫涉河時溺斃者纍纍此二役中雙方曾相肉搏後此五日陣地寂無戰事 
[六關於浙局之所聞]  
潘國綱復段祺瑞電國聞通信社云上海浙滬聯軍總司令部昨接潘國綱師　來電託轉天津段合肥云天津段宅芝老夫子鈞鑒伏讀佳電老成謀國義正辭嚴血氣之倫應同感奮慨自國賊竊柄羣小充廷誤國殃民罪不勝數聯帥盧公爲救我浙人首伸大義綱以不才沗當一路正思及時自効力掃賊氛乃因人事乖違喪師失地原因複雜飲恨難言乃至牽動聯軍全局計畫負罪尤重收合殘部還駐五夫一面聽候聯帥處分一面訓勵士卒補充軍實末途可贖誓無他顧至綱之一身讐尤叢集疑謗紛乘所不遑恤惟期正義獲伸狂瀾能挽綱雖捐糜頂踵固所甘心凡此區區固綱夙秉吾師明訓期以無負而今日尤欲藉以自白者至於曹沫之復魯地孟明之報晋師猶其小焉者已敢布腹心伏維睿察潘國綱叩漾 
 
 

Page 10

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *潘國綱移駐寗波訊昨據旅滬甬人方面消息連日寗波城内人心極爲恐慌潘國綱部石國柱所率之一　已於二十四日由五夫　至寗波城内因此謠言　起市面頓呈不安之象又聞潘國綱因五夫地方狹小不敷容納全師軍士因决將司令部移設寗波城内已　寗波警察廳趙　夫速覔相當房屋以便駐紮 
周鳳岐致全浙公會函日前全浙旅滬各圑體爲浙局發生變化公决組織保衛軍藉以拒絶客軍而維治安當即推定蔣百器等七人發起組織周鳳岐亦在被推之列昨日周氏已復函云逕復者頃奉台函以全浙各圑體公决推舉蔣屈諸公及鄙人組織保衛軍以保地方具徵愛護桑梓熱誠宏願欽佩莫銘理應勉效馳驅竭棉贊助惟嘉帥赴滬謬以廳務見屬暫維　狀責重事繁殊難兼顧好在蔣屈諸公才　夙著必能盡景咸　以濟時艱而維浙局鄙人如管窺所及仍當隨貢芻言以供酌採攄臆質陳尚希亮察肅此奉復即頌公祺周承炎拜啓 
甬同鄉會電甬當局維持治安寗波旅滬　鄉會昨日下午開緊急會議討論寗波治安問題到者虞治卿方椒伯陳蓉館等四十餘人首由第一科主任勵建侯宣讀王寄廎孫表卿等來電報告寗波現狀畢當公决先行致電寗波各當道請其維持治安原電如下致寗波當道電寗波王鎭守使黄道尹鑒時事多故寗波地方治安乞力爲維持寗波旅滬同鄉會徑復王佐孫表卿等電寗波商會轉王孫諸先生鑒敬代電悉本會開會公議僉以保全地方治安爲惟一之宗旨此外概不與聞已電請當道盡力維持寗波旅滬同鄉會徑 
[七軍警界之言動]  
何豐林鼓勵兵士何豐林氏昨發油印傳單與前敵各軍云浙滬聯軍第一軍總司令部　（秘字八五號）爲傳知事本軍奉令作戰已閱兼旬將士忠勇用命屢挫敵鋒斬將搴旗無不以一當百本總司令至深嘉慰無念自開火以來我軍各部隊奮勇前驅殺敵致果或有臨陣捐軀或有因傷殞命凡此忠魂義魄固已視死如歸其或負有輕傷入院療治亦復裹創待發磨礪　須士氣激昻再接再厲本總司令撫慰之下感動尤深自應優給卹賞以資鼓勵嗣後凡我軍作戰遇有受傷官兵所部官長均應親加撫循視同骨肉一切醫藥飲食專事仍須不時存問並責成軍醫院長督率醫官妥爲醫治其有效命疆塲捨身赴義所有衣棺等費尤應特别從豐官長每員給予一百元兵士每名給予五十元分别埋葬用示本總司令篤念同袍休戚與共之至意除分行外合行傳仰前敵各軍隊一體遵照此傳浙滬聯軍第一軍總司令何豐林 
圑長體恤鄉民新龍華駐有陸軍千餘人中有一小部份出外游散闖入該處鄉村有趙家宅之趙某被兵士搜查爭論即被砍傷頭部血流如注奔告該圑圑長即由張圑長吹號點名因人多難查即着軍醫將趙某醫治外並給養傷費五元刻聞該軍有開前敵消息云駐滬京師憲兵改稱松滬憲兵何豐林昨通傳軍警各機關文云案據京畿憲兵第三營營長張輔漢呈稱竊查職營沿用京師字樣原爲平時不得已之辦法迨自軍興以來職營對於京師憲兵司令部所有來往公文早已完全斷絶關係若仍沿舊日名稱恐起各方誤會思維至再惟有擬請將職營准予改爲松滬憲兵以正觀瞻而免疑意如蒙允准並將九十兩連改爲第一第二連是否有當理合備文呈請鑒核示遵等情據此除指令呈悉應准如所請將該營改稱爲松滬憲兵營第九第十兩連改稱爲第一第二連以正名義除通傳外兹特頒發關防一顆文曰松滬憲兵營營長之關防仰即遵照祇領啓用具報此令即發外合行傳仰一體知照此傳 
警廳令查遺失通行證淞滬警察廳昨訓令各區署云案據定海旅滬同鄉會函稱敝會會員金文卿遺失第三千八百三十號通行證一張爲特具函奉告請將該號　行證註銷作廢一面通令各區知照以免混用而昭愼重又據法國總會陳子霖報稱遺失第三千九百九十號通行證一張應請查銷各等由除分行外合亟訓令該届署所隊仰即轉飭所屬一體注意遇有前項通行證立即扣留註銷是爲至要此令云云 
[八吳淞昨日之見聞]  
吳淞砲台移砲吳淞以北之北石塘獅子林等砲臺其十二寸口徑用八百磅彈藥之舊式巨砲現仍安置不動其他百磅子彈能射二十里遠之新式大砲及十五生的快砲等向來排列於上層砲口對外者現均一律轉口向裏以備遙擊蘇軍進衝而南石塘砲臺上之快砲　已暗將砲機拆下以備移往吳淞以西十餘里楊行等處沿河岸排列云 
聯軍刈竹砍樹寳邑羅店鎭西北市梢蔡家橋地方聯軍前已派兵駐守　排列大砲數　日　又在距離蔡家橋一里餘之湯家橋旁湯家村上將竹　刈去大半其刈下之竹枝多塡於宅溝之内並將坑厠牛缸盡行撤除用土塡平駐守兵士並安置大砲數尊以防守後路要塞故該鎭鄉民紛紛逃避经過吳淞轉往崇　堡鎭及六七滧者日有四五百之多又據另一鄉民云近日有浙滬聯軍派　於楊　月浦以西沿藴草河北之河汊　道之處相度地勢將阻礙視線之森林樹木竹　等逐一砍去並傳諭鄉民將已熟禾稻趕速刈去致衆鄉農更形惶惑羣相逃避 
寳山護路隊之防守　滬鐵路由滬至淞之各橋樑　道並吳淞至羅店　家行連接滬太長途汽車路並大塲等處之煤屑路等橋樑要隘均有寳山縣所募招之護路隊按段站守保護該隊　馮縣長製就黄色制服　下現因尚未製全目下暫以兩人合領一套上差時掉換穿着手持警棒以衛各路 
[九災地狀况之滬聞]  
湖　游擊隊之游刦湖防游擊隊係招集土匪鹽梟成分子本屬不良就中以吳某所率一部分最爲熟悉各地情形自湖防敗退後湖州大刦中交兩行嘉興搶刦大銀樓等役該隊無不　加隊船將抵嘉善探知駐軍開拔已盡乃長驅而入陳師索餉卒得二千金乃去而至楓涇因尚駐有王某綂率之十九連兵士不敢騷擾受犒過境而　店已震　隊之名紛紛閉市迎送出楓開赴洙涇沿途紛　泖橋等富庶大村落索餉騷擾游至洙涇雖未行刦而逗留借餉已使全市震驚卒由縣署商會籌以四百數十元加以商店犒勞及捐失總計六百元之譜 
南翔來客談近狀昨有自南翔來滬之某君謂南翔居民自黄渡方面開火後遷徙者十居七八最初調來之軍隊紀律頗佳卽在市上購物亦照值付價嗣後軍隊屢次調動至最近則居民大感不安兵士往往白晝　門任意闖入民家翻箱倒篋取物而去鎭之西南二處受苦最深據聞内中以緝私營兵士作惡最多昨晨五時許横街德泰衣莊突遭解送子彈之緝私營兵刦掠得贜裝入船中揚長而去後经人報告司令部派憲兵查捕一面由保衛圑圑丁四人會同警察四人沿河探查至江橋鄉聞該船尚未通過乃命該地鄉民恊同捕拿鄉民即鳴鑼招集到者約四百人之衆未幾船果至船上共有六人初猶開槍拒捕警察與　衛圑丁亦還擊當即擊斃四人生擒二人鄉民幸未中傷僅傷圑丁張佩生一名當將生擒之二人及贜物等押至司令部請爲嚴辦近二三日南翔方面運到之客車約三千人昨晨九時又有開赴嘉定之第四師第七旅十四圑兵士经過此處云云 
瀏河黄渡難民冒險還鄉探望之所聞瀏河黄渡等處戰事日來甚形沉寂以前逃避來滬之戰區附近居民因欲一探家鄉究竟或乘便携取所留物件連日頗有冒險歸家者旣逹里門則頓失所望因房屋十有九毁物件亦蕩然無存縱有尚存之物亦不准帶出故仍空手來滬有詢以前線景况者據謂雙方均在調遣軍隊並施各種防禦方法大戰即在瞬息間云 
松人紛紛避難來滬聯軍集中松江該處居民大起恐慌昨日（二十五日）松滬車抵南站時該處居民避難來滬者頗形擁擠下車後均扶老携幼紛紛出站雇車赴北市尋覔住所云 
[十拘游民與招夫役]  
警廳解刺花游民赴前敵淞滬警察廳昨據所屬各區所隊單解刺花游民八十餘人當即派員點騐於午後二時押登水巡隊小輪駛赴蘇州河運往前敵應用 
閘北拘捕遊民之昨訊自陸警廳長通令各區者嚴捕刺花流氓發往戰地充當工役後該長警等所拘無非一般手藝工匠及販賣食物之貧苦良民此等人大都均有家室家中父母妻兒全賴個人養活一旦被捉闔家老幼哀痛急迫情形目不忍睹耳不忍聞更有藉端施行敲詐者前日下午有阜寗人楊德明自稱警廳偵探黄某之夥闖入恒豐路時興館飯店見堂館趙阿福瞿連生二人臂上均有花紋百般恐嚇趙瞿二人願　出洋二元爲楊壽詎楊堅稱非四十元不可該店主張鶴生以趙瞿二夥按月所得工資僅大洋六元故代爲緩頰乃楊執意不允致與店主口角事　崗警得悉　相拘人四區二分所由該店主偕二夥投案聲訴前情倪署員提訊之下楊承認在黄名下充探夥並認圖詐未遂各節因將原被一併解科轉解淞滬警廳司法科訊辦 
浦東爛泥渡之拘　游民浦東爛泥渡三區警署會　長昨條諭各長警略謂現值地方戒嚴維持治安責任重要浦東一隅沿浦廠棧林立地痞流氓甚多誠恐若輩乘機滋擾地方妨害治安現奉廳令拿獲無業游民及刺花黨拘解彚送軍前充役以　地　而　治安　此傳仰各　　長　　　　拘　要云　該區　　張　祥即於午後帶同身穿便衣巡警往楊家宅陸等家 
處拘獲刺花游民十餘人而警廳探員楊保廷偵探朱寳森等亦往浦東冰廠地方拘獲是項游民五六人一併解由警廳發落 
聯軍招雇煮茶夫役昨日聯軍司令部因須雇用熟習水爐業（老虎灶）之夫役一二名以便隨營燒煮茶水之用特令知警廳長飭役在外招雇並謂如有應允者當塲先給洋五元云 
[十一各保衛圑之進行]  
保安推定各部主任本埠保安會昨日下午四時開職員聯席會盛竹書主席决議各案如下一推定各部主任交際主任許建屏陸伯鴻方椒伯文牘主任沈田莘李右之調查主任葉惠鈞金馥生錢健人经濟主任倪遠甫田祈原勞敬修二定今日再開各部職員會云 
閘北保衛圑兩聯席　紀上寳兩縣閘北保衛圑昨日下午五時召集各支圑長並邀請各業圑董等開聯席會議到者共八十餘人　董沈聯芳主席報告開會宗旨畢由副圑總尹邨夫報告各支圑成立情形略謂本圑設支圑六處每支設支圑長一人副支圑長二人並有給職之排長一人圑目二人圑丁十六人（原本十八人内抽二人爲圑部差遣義務職圑排長三人圑班長六人圑員五十四人現各支圑目丁已分派足額圑員則於今晨（二十五召集試操大約現在綂計已調查合格者一百餘人尚在調查者百人續募約一星期當可足額分派各支圑服務本日下午集合各支圑每圑抽派一目十丁會操結果成績甚佳云云十彬彥起謂本圑各支圑成立後對於操防事宜極爲勤愼惟槍支一層至關重要現有數處槍支（指步槍）價目正在洽商大約本圑須用三百支新式槍支價約八十元左右需欵約二萬四千元上下兹有俄國槍九十支價格較廉擬先購用惟尚不敷分配此須籌劃者一現因閘北地鄰戰區幅員廣闊地方要求於柳營路以迄横浜河一帶仿照租界辦法裝設木欄鐵網藉資防守此種辦法果能　行則閘北警圑之力雖薄亦可遏阻外方横衝直入事屬要圖需費亦鉅此應籌劃者二次主廣報告保衛所捐收總數計洋四千一百二十元並謂義務圑員亟須召集出防槍支一層亟應購辦最近敝鄉湖州組織商圑已有圑員二百人正因各項手續及槍支籌備未齊突遭兵變城廂搶掠一空致此二百圑員立於無用地位鄙意先將此項價廉之俄槍購下分配各國員應用而每支圑圑員名額不必迨至足額而後成立儘可先行支配防區惟经濟支絀種種進行當先將此項問題解决應請到會諸公以地方爲重以濟急需经鄭緘三錢健人范和笙尹邨夫等相繼發表主張均認保衛圑因保衛地方而設经費應由地方人民公同負擔（甲）增加食户米捐即每户購米一石附捐一分平均每人每月擔負一釐左右極爲極微公决函請米行米糧等公會查照議復（乙）開辦與经常兩　除向各業分請擔任外惟緩不濟急應向地方機關請予撥助查滬北工巡捐局有橋路公債尚未發行本圑可先向借二萬分銷將來可酌加房捐附捐歸還則地方機關之经費由地方負擔功歸實際欵不虚糜以上兩案表决通過次議他　至七點二十五分宣告散會前會散後休息十分至八點三十五分續開各支圑及敎練員操防會議副圑長兼敎練長尹邨夫主席敎練員陳安甫提議通過各案錄下一圑員操防須甄定臨時兩班長若干員分任敎練二各支圑長挨日蒞操塲督操三各敎練員認定上操日期後須每日親自上操四派定敎練時值日班長維持操塲風紀及點名事宜五派定敎練時值日排長管理新圑員入伍操練事宜（註）值日班長以五色值日帶識别之值日排長以紅色值日帶識别之六各該排長受敎練員之指揮帮同敎練末决定義務圑員明日（今日）上午六時半仍在本圑草場試操甄别臨時圑班長分任敎練至出防問題則圑員住址屬於某一支圑即分配某一支圑服務以清地區而重防務議畢散會又該圑昨晨六時圑員試操到者一百五十餘人由兼敎練長尹副圑總親　敎練並分兩組（甲）組曾受體操敎育者約三分之二（乙）組須受各個敎練者約三分之二操練約一小時下午五時圑丁會操由排長劉長祺敎操自立正開步走變排慢步等約操一時餘計晨夕兩次操練精神極爲充足觀者頗有贊許云 
南市保衛圑改組之呈報上海南市保衛圑自籌備以來進行甚速所有槍械服裝均已置辦完全乃因圑副中意見紛岐未能開辦昨日該圑董事會於下午二時續行開會討論辦法到會者爲姚子讓沈信卿王一亭顧馨一姚紫若姚慕蓮穆杼齋等三十餘人经當議决重行改組將原定章程重行修改全體通過次重推圑長等職當推定姚慕蓮爲圑長穆杼齋葉惠鈞爲副圑長繼又推定圑副稽查敎練等職一面將改組情形備文呈報松滬護軍使署備案以便開辦並聞該圑定於十月一日召集圑員實行出防並通告各圑體知照云又　圑董事曹幹臣昨致該圑董事會辭職書云逕啓者保衛圑董事一席棅圑事旣尠半解敎務復絆一身前多未到會塲後必　循故轍與其貽誤孰若讓賢用敢修函特告辭職專呈察覽順頌台綏 
又該圑各業商代表前曾認定经費其中已繳者固多未繳者亦有數業自應趕緊催促照繳以便置備一切用品故特函致該領袖機關請轉函各商業代表迅將已調未繳之经費尅日繳送以應急需云 
董家渡保衛圑昨訊南市董家渡大主堂保衛圑自出防以來分段梭巡異常嚴密每夜並推二司令率領圑員　夜駐守所徵彚之後備圑四十人由周銘初君早　操練成績頗有可觀一俟成熟亦當加入出防以衛地方公安又陸　長對口令事覆函云逕覆者頃後台函祗悉種切閘北保衛圑前因夜間出防諸多不便曾函商敝廳請將口令逐日通知以免隔閡當经詳加考慮以口令一端關係重要且戒嚴法規定僅限於軍警適用自未便輕於洩漏致滋事端而該圑出防之時若無口令亦實有未便之處是经籌商一兩全之辦法議定由該圑駐在地本管警區逐日另定一口號知照該圑期與戒嚴司令部所頒口令有别旣不抵觸戒嚴之規定而警察圑員亦可聯絡辦事免除一切隔閡貴圑事同一例自可援照辦理除行知一區一分署外即希貴圑按照上述辦法與該分署接洽辦理以歸一律而便實施此復順頌台綏陸榮籛 
[十二救濟消息之種種]  
紅十字會昨訊紅十字會昨日之救護消息如下一前日下午五時半至昨日下午六時計運到黄渡傷兵十六人嘉定二人南翔二人瀏河一人二總辦事處昨接特别區熱河之凌源分會來電云敝會臨時就地勸募救濟婦孺成立六所及救護　理各隊均次第組織完全特聞凌源分會哿又電云奉直軍隊據確探報告於號日在藥王廟雙方開戰敝會救護立即出發請分别電奉天張總司令及凌源陶司令通飭戰地軍官一體保護並盼電覆凌源分會馬三總辦事處昨派王培元博士往大場分會調查救護　况四北浙江路八百二十號靈學會難民收容所因有二十餘人生病特請紅會醫生張卜熊樂文照兩君前往施治五各醫院昨住之傷兵確數爲時疫醫院六四總醫院一二六時濟醫院一零五商務書館四二公立醫院一一零新普育堂一零五問仁醫院二五亞東醫院五至南洋廣慈粵商寳隆四醫院數目一如前日云 
各同鄉會之救濟旅滬嘉定樹德善會昨因嘉定城内屢有飛機抛擲炸彈救濟船出發該地非常危險故昨日起救濟隊已暫停出發矣又安亭同鄉會昨有避難同鄉四人由該會送甘肅路十號收容所安置又該會前往安亭營救難民之李仲廉昨由安亭來信略謂因交通斷絶難民不能放滬現已送至無錫紅十字分會暫避并設收容所於安亭現因蘇軍組織稽查處與該所合作共同維持治安市面已略見鎭靜云云 
保安會爲救濟難民復縣聯會函江蘇縣議會聯合會前以嘉定崑山太倉青浦四縣慘遭兵燹人民流離失所因即致函上海保安會請爲設法救濟兹得該會復函云逕復者接奉公函佩荷奬飾廻環捧誦愧赧交深敝會成立伊始對於救濟難民一事議决現已從事救濟由各善圑辦理敝會羣力協助共同進行貴同鄉被難情形倘荷賜敎實深感跂 
藍十字會昨訊閘北慈善圑組織之藍十字救護隊昨日第一隊姚祥生王榮卿等赴瀏河第二隊姜懷素顧哲民等赴維店救援難民百有餘名來滬除一部分自投親友外其餘由該會暫爲留養兹錄如下（男）屠福林朱文魁黄伯成沈生泉方子安張伯伍陸子福朱阿毛蔡阿餘蔡阿承張阿三項阿記金雪榮唐阿盈周其松艾阿小王兆希金小弟金阿毛王錫榮朱根叙倪阿海林森王金生（女）龍洪氏龔炳山施王氏施福妹施阿妹施徐氏施朱氏施杏弟施阿坤施小妹楊銀素屈張氏屈小妹屈李氏屈泉弟屈新素屈金氏李阿金趙張氏蔡俞氏蔡咸林潘湯氏潘密弟湯徐氏湯英弟湯杏寳湯銀寳湯朱氏朱陳氏楊艾氏錢王氏徐小毛張莊氏張先林張荷英張張氏張阿珍張全林張李氏金王氏金阿娥金阿道王阿妹王阿坤王小妹王姚氏張施氏趙吳氏馮桂寳趙姚氏王姚氏王阿毛王阿寳姚陳氏王阿素王阿妹施陳氏 
白十字會昨訊中國濟生會白十字救濟隊昨日之救濟消息如下一隊員朱醒亞孫希賢鄭廷輔林瑞慶四人於月之二十三日乘民船四隻出發觀音堂營救大批難民船抵觀音堂難民仍麕彚該處惟因日來並未開火人心稍定膠固之人不肯流離遠徙故該隊等祗救得無依婦孺百餘人由木孫兩隊員先送來滬除自投親屬外尚有九十七人送該會第八暫留所至鄭林兩隊員則乘空船兩隻在南翔一帶營救難民俟到滬後再行發表二該會昨收容由崇明輾轉來滬之難民婁塘籍者七人瀏河籍者四人均送第八所收容（三）羅店等處載來難民一船送小沙渡路該會第六所安置女青年會注意避難婦孺老靶子路女青年會前爲紅十字會傷兵縫製衣服聞已製就單衣一百餘件因刻下天氣秋凉現正趕製棉衣又該會徇白十字會之請赴各收容於避難婦孺施以縫紉幼稚院及平民敎育現在先在斜橋永錫堂天文台路洋布公所愛而近路紗業公所等三處先行試辦云 
掩埋隊購防疫臭藥水之忙碌自戰事發生在戰線一帶積屍盈野適值天氣炎熱腐臭不堪紅十字會及各慈善圑均組織掩埋隊　　　　聞多用臭藥水消毒向五洲藥房購買亞林臭藥水者極形忙碌云 
華洋博濟醫院救療災黎華洋博濟醫院設於七浦路新署對面此次戰事因門診關係專任後方救傷本已忙迫異常近日老垃圾橋靈學會所借設之難民收容所及愛而近路紗業公所凡救治災民内外各症均由該院就近擔任每日扶携就診者户爲之塞幸該院平日中西兩部擔任義務之醫生分班輪值無間用能應付現狀且所需西藥亦由該院施送 
覺塵醫院嘉惠災民新閘大通路新康里覺塵醫院醫士湯子章以來滬災民不無患病者爰隨帶各症藥品親往各處收容所分頭診治並宣講災刦之由來提醒鄉民半帶勸化除已有虹口至聖善院北浙江路靈學會新閘九路商聯會之收容所訂定擔任義務醫生外并願任各路輪流分治云 
[十三民食問題之昨訊]  
民食可望無虞軍興以來百物昻貴幸食米一項经各圑體呼籲來源得以未絶新榖現旣登塲到貨亦旺故米價逐漸减跌昨日米店門市最高之貨每石十四元二三角並有等米舖亦附設平糶處出售秈米高者每元一斗稍次每斗九角貧民零星向糴者甚衆民食問題目前似不致再起恐慌矣 
米船請縣商會發給旗幟南帮米業公所因滬上人民食米問題前已商請上海南北市兩商會電致江蘇督軍省長請令飭各營圑對於米船经過騐明有旗幟上蓋商會印章者予以放行在案兹聞該公所據各米船云及米船经過之處祇能在松屬周圍及上海浦東各鄉鎭運辦其他各路俱難通行應請再發旗幟二百面仍用商會蓋戳分給各米船懸掛以便沿途運輸而維民食云總商會請釋被扣船隻總商會昨致齊燮元電云南京齊督軍鈞鑒據南北市報關公所聲稱裕和公報關行駐客尤維之代姜拾東台辦裝同德碱粉一百二十五袋通順　粉五桶淡菜二十三袋合順昌檀香二十五擔五十斤玻璃一百三十三件於七月二十三日報江海關北卡做子口裝俞萬貴船開行八月初一日報稱船至崑山西江外爲三旅一圑拘留代裝軍火貨件一併起岸迄今業兩包餘商民不堪賠累請鈞署嚴電該處軍隊將船貨迅予發還至感盼復上海總商會叩 
尚有本埠新聞轉入後頁 
 
 

Page 11

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *[本埠新聞二]  
分水廟食米平價局近况上海食米平價局自徇胡家橋紳商之請在分水廟設立第五分局以來將届旬餘該處工廠林立貧民衆多每日購買平米之人異常擁擠局務係由胡家橋商聯會朱靜庵董鯉庭兩會長主持書票糶米等事則請各米號酌派夥友駐局分任無如購者紛至沓來自朝至暮擠軋不堪各夥友幾致不勝其勞朱董兩主任按日輪流駐局分任書算收糶之職藉均勞逸並以老弱婦女之輩無力擠入每有購米不得情事除商請該管警署派警駐局彈壓外並擬加派保衛圑丁常駐照料查該局每日銷數常在一百五六十石之譜而近三日中已逹二百餘石云 
[十四各項雜訊彚錄]  
五洲藥房通行證請簽字證明上海總商會接五洲藥房來函謂近因軍事緊張往來汽車多欲檢查殊感困難因該公司之製造廠在華界運貨至店須经豐林橋該處防守法國兵士每欲檢查頗費周折故自備通行證請轉交涉員商中法領事簽字證明俾便往來免多留難該會已允照轉交涉署核辦矣 
拘獲形似逃兵之楊其昌駐紮浦東游巡第三隊長警昨在陸家嘴香烟廠附近拘獲形似逃兵之楊其昌一名帶隊訊據楊供稱安徽人並無確實住址營業當將楊函送三區警署發落 
紙作因來源斷絶停工贛浙兩省爲産紙之區近因軍事關係交通被阻本埠各紙作坊因製釘各種簿册之紙張來源斷絶故已有一部份停止工作其存貨稍多營業較大之作坊因欲維持工人生計仍未停工但出數則已减少云 
[時局紛擾中之海道消息]  
日艦調派甌甬温州一埠自開戰以來尚屬安靖詎近自浙中變起潘國綱退守寗波後居民甚覺惶惶本埠駐滬日本穩隊司令已將宇治號砲艦調赴寗波保護僑居甬埠日商頃又接温州該國僑商來電以温州日見吃緊希望再派軍艦保護居留居出險駐滬日海軍司令得電後以滬上現艦無可派業经發電至馬公命駐閩海之日驅逐艦隊即速撥派一艦限於今日赴甌孫科今日可到孫中山所派之駐奉天代表其公子孫科頃已辭去廣州市長之職由粵至奉惟因上海方面須與盧何協商要事故孫氏來電報告抵滬期謂業乘提督公司之麥堅尼輪准於今日上午到滬與盧等協商後乘大連輪前往奉天 
奉張購辦麥粉昨日本埠得訊奉天張作霖以軍隊開發日用之糧米甚巨而尤以用麫粉作乾糧爲最適用奉張以購用此項麥粉故已派妥員來滬用商界名義向本埠採辦大宗麥粉運至大連天津等處起缷此貨今已在採辦中 
荷艦來滬預聞據本埠外人傳出消息海牙荷政府所派至遠東之巡洋艦一艘載海軍官兵四百餘名約在三禮拜中可以赶到上海加入駐滬列國艦隊之内現在上海之駐防外艦共有二十四艘云 
[總商會明日會董會之議案]  
議案五件 
上海總商會自虞會長接事後十九期常會因中秋節未舉行現定於明日（星期六）開第二十期常會議案五件如下一保險公司介紹案凡入會之保險公司在他埠設立支店時本會例爲具函介紹吹嘘嗣以有因事倒閉發生紏葛者本會會董爲鄭重計曾於十年秋間議决停止介紹兹有人建議以爲此事應考察虚實分别優劣加以提倡不宜一概深閉固拒當於八月二十日臨時會董會提出討論公决留待下届推舉審查員審查等語第十九期常會因係中秋未经召集兹特補行提出即請公决二楊道霖君擬設絲茶改良産銷籌備所案此事係農商部顧問楊道霖君所擬辦議有籌備所簡章十二條約計月需经費四千元函陳護軍使請撥公欵由官倡始以後推廣歸商擔任等語由護軍將簡章報告函發到會囑爲切實籌商以資進行當於八月二十日臨時會董會提出討論公决留待下届常會解决嗣以第十九期常會適爲中秋停止召集特改於本期提出即請公决三陳列所節省经費案陳列所所長田時霖君報告上半年收支狀况及應領夫馬以半數留充本所公用嗣後所長一席改爲名譽職等語當於八月二十日提付臨時會董會討論亦以事關重大留待下届再　兹特補行提出即請公决　本届商標專用品展覽會展期舉行案此項展覽會本定於雙十節舉行兹因本外埠出品家紛紛以軍事障碍不能籌備爲辭雖经一再派員催徵出品仍屬無幾由陳列所所長函述前情請交常會提議准予展緩舉行一俟大局敉平曁天后橋路完工再行通告開會應如何辦理之處即請公决五委員會委員推補案案查委員會組織大綱第七條内開各委員會之委員應由商會會長於會董中推選並由常會决定又第八條内開各委員會得商同商會會長推選商會會員加入等語本届新任會董早经按額補足所有此項委員會職務應如何分配擔任之處即請公决 
[贛籍留法學生補助費有着]  
留法贛籍學生共有二百餘人年來巴黎及各埠生活日高自費生雖有原籍補助費仍不免左支右絀江浙風雲贛省亦在出兵之列學生自備學費固虞不繼省政府補助之欵又恐挪爲軍需月初本埠留法贛籍學生通信處同人深慮及此特推派代表蕭小康君回籍向蔡督請願催發補助費已得蔡之同意每名尅日滙給二百元現蕭君事畢回滬報告一切云 
[土木工程碩士汪胡楨返國]  
嘉興汪胡楨君前由河海工程專門學校畢業赴美留學在康奈爾大學專攻土木工程學造詣頗深得有碩士學位復往英法瑞士等國實地考察著名之偉大工程及各工廠兹自法國搭亞博司號船業於前日抵滬聞已應南京母校敎授之聘並與春間回國之水利工程師須愷等有江南工程公司之組織云 
[南成都路刦案續聞]  
南成都路七百十一號門牌於前晚七時半被盜侵入搶刦已誌昨報兹悉事主係愼順昌雜貨店盜匪共有六名均穿藍布短衫褲操江北口音當時以一盜在該店門首把風餘盜擁入店堂該店夥友人等因見盜執手鎗故莫敢聲張致被將賬檯上及抽屜内之大小現洋鈔票合計一百餘元搶刦而逸店主旋投該管補房報請查緝昨由捕頭轉知各捕房曁特别機關一體跴緝務獲懲治云 
[浦東花園石橋之縱火嫌疑案]  
前晚二時許浦東花園石橋四號樓房已閉大運發彩票店樓梯畔忽然起火勢甚猛烈當经三區崗警將門踢開狂吹警笛幸附近某姓荳腐店内置有水缸數只鄰人齊往取水灌救登時撲滅俄由三區警署劉巡官率警到場查察見起火處有木花一堆上澆火油四週板壁均有火油痕跡殊爲可疑當即詢問樓上房客葉姓云此房係周義興及鄭周二姓租借股開大運發彩票店甫经一月即於中秋節前閉歇生財什物搬運一空只留學徒徐少伯在内住宿近數日周某等又將樓上房間暗借與對門義興餅乾店囑余即速遷移余因房租尚未到期却之不料是晚忽然起火幸未成災否則余一家數口葬身火穴云云劉巡官復出外查詢左右大豐烟紙店慶華鞋店美興餅乾店均保有火險二三千兩不等各店主均不在店内劉巡官大起疑竇即往慶華鞋店内搜獲爆竹兩小籃毛瑟槍子彈四十七發内有火油氣味店内陳列鞋盒盡係空虚即將店夥黄萬龍曁大運發學徒徐少伯連同證物併解至署曾署長除飭緝該鞋店主戴某等外即將徐黄二店夥於昨日午後押解警廳訊辦 
[華昌煉鑛公司控案之近訊]  
美商懷德在公共公廨呈控華昌煉鑛公司股東董事楊度熊希齡譚延闓袁思亮等違背借欵契約一案早经判决原告勝訴但各被告迄未遵諭帮同原告執行故原告代表海德禮律師前日下午又投廨請求着被告將該公司財産及債務分别開單報告 
將各被告拘押或令交保各被告之律師亦到堂辯護謂公堂如須被告擔任何種事務當候諭派遵行云云旋经陸襄讞與美領雅君磋商之下諭令被告派代表赴公司所在地將公司内所有財産及一切債權債務調查明白開單送至公堂並候呈請交涉公署轉詢湖南長沙地方審判廳及初級審判廳是否業已收到被告等聲請狀及執行困難原因候復到再行核辦再准原告律師請求損失及墊欵自本日起按年給予七釐利息 
[翻戲林鴻賓王子君被拘]  
著名翻戲林鴻賓（又名林子琪林樹三林志泉林世清）與其同黨王子君（又名王世昌綽號麻皮阿祥）兩人共犯有局騙案屢次在公共租界亦曾犯有同樣局騙已经英捕房拘解公堂辦過數次出境有案且查林等於前年間冐充某軍署秘書以採辦藥料爲由將四馬路懷　里怡康西藥公司主凌愼友誘至旅館兩次局賭騙去洋四萬六千元洋行存票洋一萬五千元林等現匿居法租界蒲柏路四百七十號門牌又旋其伎俩在某報登招聘经理告白云今有某大公司欲請经理幾位薪佣從豐等語當有周子春者閱悉此報以爲正當營業即繕函通知林等當即函覆並約周至林之住宅用局騙手段共赢周洋五千三百元旋被周窺出欺騙情形立即報告捕房當由西探長薛代納君西探目賈墨西率同探目程子卿等前往將林王兩人一併拘獲帶入捕房詰之林等供認不諱西探長諭令管押聽候補緝黨羽及傳齊事主到案再行解堂訊辦 
[銷售手槍之根究]  
浦東老白渡地方有江北人扣林子李其子等二人在沿灘各輪船上爲運貨小工前星期在輪船上運貨適有人私販手槍　爲扣林子等察悉竊取手槍五支暗托輪船茶房　某帶往漢口銷陳山漢登陸爲碼　巡　查獲人贜押送該處檢察廳訊供之供認前情不諱奉判收押一面咨會上海淞滬警察廳請爲拿解究昨午警察廳飭派探員王某協同長警在浦東董家渡附近將扣林子李其子先後拘解到廳發交司法科訊供一過判　押候核辦 
[情節較輕之盜匪押還地廳訊辦]  
前在各處糾衆行刦商店居家銀洋衣　之各盜匪除情節較重之盜匪首領　德標等已奉軍署槍决外其案情稍輕者爲從盜匪顧阿大王阿興胡祥和管阿毛笛金桂等五犯昨日派兵押發上海地方審檢廳以通常程序訊明律辦昨日午後由檢察官提案研詰判分别押候辦理 
[少女搶刦金鐲]  
滬城西門翁家弄有　律師掮客某之女小字三囡年十八歲尚未字人因無家敎致在外横行人咸以十三點呼之昨日午前有住在北市之少婦濃裝艷服乘坐人力車到三牌樓治病甫從車上下車適十三點到來不問情由用强攫取手上金鐲一只該婦向爭被其咬傷手臂攫去金鐲向縣西街奔逃致婦在後狂喊强盜搶物適巡邏巡警趕到帮同追趕直至洽昇弄底將十三點拿獲立解一區二分署訊辦失主亦投署稟請究追 
[  搶匪禁押三月]  
十毛氏於前晨至法租界菜市街購買菜蔬被無賴陳金泉從背後　前將毛氏所戴之金挖耳一支强搶而逸適有包探周志順巡緝到來查見將陳拘獲惟原贜抛棄無踪昨解法公堂請究詰之陳供詞圖賴中西官判以證明屬實豈容抵賴着押西牢三個月以儆 
[王見山被汽車撞傷斃命案之訊結]  
王見山年十七歲在後馬路乾泰烟紙店習業本月二十一號上午九時因事行经南京路被某汽車公司汽車夫張生全所駕之汽車撞倒碾傷由巡街捕送往醫院醫治延至前日上午因傷身死該管捕房得報派探將屍車入虹口斐倫路騐屍所當日稟請公共公廨李襄讞會同英惠副領事蒞所騐明屍體升座公位向屍叔王幹臣証人王延年汽車夫張生全等逐一質訊之下判曰騐得已死王見山係被汽車撞傷身死訊據見證供稱王見山從馬路旁由北向南跑過馬路汽車由西向東不及避讓致被撞傷身死除飭屍屬具結領殮外錄供附卷再奪 
[擊斃蔣三案候下禮拜一續訊]  
蔣三被人開槍擊斃捕房查係綽號小東洋之銅匠陸瑞昌糾黨所爲將陸拘解公共公廨押候訊究已誌本報前日由李襄讞會同英領惠君提審據包探錢光乾與九十五號西探上堂稟稱此案係本年六月十九號在虹口業廣路發生查死者與小東洋有隙是日小東洋糾黨三人將蔣三擊斃逃逸小東洋另案被法捕房拿獲嗣將其提回所有本案見證閔可恒閔可珩等兩人已傳到案請訊云云被告延克威律師代辯並向中西包探盤問一遍中西官判被告還押候下禮拜一續訊 
[火車碾斃陶阿明之檢騐]  
浦東人陶阿明年約四十餘歲不知其作何營業一日行至本邑西鄉梅家弄鎭地方適滬杭火車駛過陶不及避讓被火車碾斷右足當時由鐵路巡警查見將陶車送上海醫院醫治無效延至昨晨在院身死該醫院以電話報告地方廳委派王檢查官等蒞院騐明委係因傷身死因無家屬到來塡明屍格判由堂收殮發封厝壇候屬認領 
[串通誘拐婦女案之分别懲罰]  
杭州婦人王文英前被謝寳山串通藍老二山原籍誘拐來申後托王亭海郭毛氏謝徐氏等價賣與婦人呂曹氏爲妓事爲探目陳仁寳包探高金林查知將謝寳山王亭海郭毛氏謝徐氏及關係人鮑乃根嫌疑婦人胡李氏等六人拘獲惟藍老二聞風逃逸昨解法公堂請究王文英供丈夫王祥云向在杭州某烟作爲夥婦人前被藍老二誘引私姘後即與謝寳山串通拐至威海衛地方價賣女子見勢不佳即欲喊捕藍等私行長　中止即哄騙女子送回原籍爲由復又帶來上海串同王亭海郭毛氏等價賣與呂曹氏處爲娼幸被包探查知請求訊究等語詰之謝寳山供認串拐不諱王亭海郭毛氏供稱因藍老二虧欠吾等借欵無力歸還即將其姘婦王文英托民人等代爲轉押爲娼得價歸還欠欵餘供支吾謝徐氏供謝寳山乃係婦人之丈夫婦人雖知拐騙之事不敢同謀等詞鮑乃根供民人與謝寳山係屬同鄉是日前往向借欵項謝即囑民人代書賣身契餘不知情胡李氏供婦人是謝寳山之二房東拐騙之事毫不知情請求查察聶讞員商之法副領事馬君判謝寳山押西牢四年王亭海押一年郭毛氏押六個月謝徐氏押兩個月鮑押一月期滿一併永遠逐出租界胡李氏無干開釋王文英送堂留養俟其夫到案認領 
 
 

Page 12

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *[商業市况]  
厘拆暫定 
昨日洋厘早市七錢一分六釐午市七錢一分七厘結果比前日少一毫二忽半昨午釐價轉俏一以海關停公長江路到頭不能提取二以早市過於壓小人心不免反動銀行界祇中國進洋二十餘萬餘皆出入寥寥銀拆早午市仍開一錢五劃頭依然滯手市上銀根之爛爲近來所未有若一錢五拆息維持至九底錢業抱耗不資後有公會董事請求中行設法已蒙首肯於錢業稍占利益中行爲顧全金融自不得不爲之酌允維持也 
[上海銀行國内匯兌行市報告]  
昨日京津來電銀無漲落計京爲一千○五十五兩津爲一千○六十三兩洋反　跌計京爲一千○十六元五角津爲一千○十五元五角較前日反跌去一元按目下北方因軍事影響現洋本燥但觀前電天津洋厘反有低落之象此中或有特别原因非供求之關係也漢電洋例爲九百九十四兩七錢五分市面似趨　健或有正當交易故昨日公會有掛牌行市爲一千○○七兩五錢但以市面未能即時平復本行暫無市價滬杭滬寗車雖斷南京鎭江杭州等處少數仍可通滙至蘇州無錫常州等處則仍不能通滙也 
[英美日匯電訊]  
倫敦昨倫敦大條銀價近遠期均縮零六二五辨士計近遠期均掛三十五辦士滙兌市英美漲八七五計四元四角六分八七五日英跌零六二五計一先令九辦士六二五 
紐約紐約銀價勿動仍爲六角九分八七五滙兌價美英漲六二五計四元四角六分八七五日美勿動仍爲四十元零一二五神户神户電訊午前日美滙兌賣價小一二五計四十元買價四十元零一八七五日英賣價一先令九辦士半買價一先令九辦士六二五正午電日美賣價勿動賣價小零六二五計爲四十元零一二五日英賣價小零六二五計一先令九辦士四三七五買價小零九三七五計一先令九辦士三十二分之十七午後均無變動 
[外匯見振]  
昨日星期四先令開出大二五掛三先令四辦士半印滙大七五掛二百二十七羅比法滙大十五法郎掛一千四百二十法郎美滙大五角掛七十五元五角束滙則小半分掛五錢三分半嗬滙大一盾掛二百盾新匯小五錢掛六十九兩五錢惟香滙仍無變動各滙内盤市况緊而復鬆計銀行賣出十二月份先令價三先令四辦士九三七五買進三先令五辦士又賣出十二月份美匯價七十六元三七五買進七十六元五角又賣出十二月份東滙價五錢二分半買進五錢二分三七五嗣後銀行賣出十二月份先令價三先令四辦士八七五買進三先令五辦士又賣出十二月份美滙價七十六元買進七十六元三七五又賣出十二月份東滙價五錢二分六二五買進五錢二分四三七五至收盤時英美價復硬東滙則回鬆計銀行賣出十二月份先令價三先令五辦士買進三先令五辦士○六二五又賣出十二月份美滙價七十六元一二五買進七十六元三七五又賣出十二月份東滙價五錢一分四三七五買進五錢二分三七五先令美匯交易平常東匯交易惟日本銀行皆有扒進午後市况仍俏交易則不多計銀行賣出十二月份先令價三先令五辦士至三先令四辦士九三七五買進三先令五辦士○六二五至三先令五辦士又賣出十二月份美匯價七十六元一二五至七十六元買進七十六元三七五至七十六元二五又賣出十二月份東匯價五錢二分半至五錢二分五六二五買進五錢二分三七五至五錢二分四三七五 
[標金略俏]  
昨日星期四大條銀來電近遠期各縮○六二五均掛三十五辦士十一月份標金毛盤小三錢緣日美來小○三一二五日英弗動未幾即回高至二百五十六兩先令揭曉時回小至二百五十五兩四錢後因東滙見緊人小見好金價漲至二百五十六兩四錢（全市最高價）後祗二三錢漲落至十一時許日美來電又小一二五日英弗動是以金價復小至二百五十五兩三錢（全市电低價）而市面尚呈穩勢祗四五錢漲落收盤價爲二百五十五兩六錢烚赤交易數平市面平定價較漲二錢五分計爲三百十五兩七錢五分九月份登賬爲二百五十七兩十月十一月份均爲二百五十六兩補水爲二百六十兩午後市勢仍趨平穩交易不暢計開盤價爲二百五十五兩三錢先令揭曉時金價爲二百五十五兩七錢即小至二百五十五兩三錢後銀行家東滙仍緊故金價仍漲至二百五十六兩三錢後祗二三錢漲落即行收盤價爲二百五十六兩二錢較上日漲銀六錢補水仍爲二百六十兩 
[英美兩幣價略上漲] 餘仍如前 
昨日各項現貨外幣市况依然呆木其中只英美兩票銷路較形活動故票價互趨上漲英金票價賣八元三角半賣進價八元三角與前日同花旗票價漲一分售出價爲一元八角二分買價爲一元八角一分餘票毫無發展價均如前云 
[公債回落]  
昨日華商證劵交易所各項公債票市况較形冷淡票價結果一致下落其鬆動原因由於連日漲後反動及買户轉而售出所致金融與整六七長本月份期貨因交割已迫故大都係了結交易经過情形分述如下 
金融金融大票現貨開盤七十八元較前日回跌七角其後進出兩稀兼以價格不合致未繼續敞開九月份期貨亦祗晨間做出數盤價計七十七元六角較前日小一元一角十月期（除息）晨間只做出一盤價七十六元一角午刻交易價由七十六元半高至七十六元七角較前日計跌二角 
整六整六現貨全市共開出兩盤成交價互爲六十五元半比前日縮去九角九月期晨初賣户甚旺成交價由六十五元五角步小至六十四元八角午刻進出相等市面穩定收市六十五元八角較前日小六角十月期市價亦初疲後平收盤十六元九角較前日計降六角 
七長七長現貨毫無交易故價未揭曉九月期長　進出兩　　午刻　見流動收市價五十六元三角比前日小一元四角十月期成交價晨初由五十六元六角逐漸高至五十七元一角午刻開盤即大至五十七元半收盤復回高至五十七元七角比前日只减去二角 
九六及五大九六公債開盤二十四元半其後最小至二十四元高至二十四元六角收市二十四元四角計跌半元五年大票只晨間做出一盤價計七十元與前日市價相同 
[紗市平平]  
現紗昨日星期四棉紗市面仍見平平川帮未有成交廣東福建汕頭蕪湖等帮買進本紗二百餘包日紗五六百包市價本廠紗與上日不相左右惟日紗又小去一兩之譜緣時局變化不測各客帮多數未動花價終亦軟弱耳厚生紗廠開出十支雙喜三百包價一百五十二兩扣　 
期紗標準市價本月份漲起四錢遠期漲起三錢因月秒已到交割在即賣空前者均須抵進以備交割之需故略爲見漲三品紗電本月份漲七元九角遠期漲二元左右美棉現期跌四十個磅音遠期跌四十五個磅音印棉奥浮辣朋　而漲十一個羅比白洛處漲十二個羅比 
三品維持現狀（二十五日大阪電） 
三品市場昨日雖因美棉暴漲一峙反動頗鉅惟僅開盤時爲然今晨跌落早爲昨日所預料故反響甚微反有乘原棉跌落搜買甚力者兼以抛貨無多故行情反稍有起色苟美棉不致大跌三品或能維持現在高價又三品本月期交割之貨已减至四百七十二件交割之價必仍　三百七八十元蓋市面存底無多交貨頗感困難行情似無大跌餘地 
[大阪紗市不動（二十五日大阪電）]  
棉紗現貨因期市趨勢稍疲買氣告一段落行情不動交易亦淡中等二十支現貨叫價爲三百七十元本月期爲三百六十三元次月期爲三百四十二元成交無多 
合同三十二支現貨四七○○○ 
白鐘二十支現貨四○三○○ 
扇面十六支現貨三三○○○ 
大阪布市停頓（二十五日大阪電） 
棉布市况因紗市轉疲輸出無望内地銷胃亦無起色三幅布跌去一角成交五十包 
紺千馬現貨二一五○ 
[粉市又趨混亂]  
昨日粉市又入混亂狀態各月市盤似又變更其進行步驟蓋因交割期即届買方無相對力量遂至步步傾賤奉月與九月份上午開盤即各跌七厘半十月份傾跌較甚計有一分餘十一月份竟未開拍可見套頭愈　愈遠套利益難活動買雙方明以日即須停市交割多頭盡量反賣客帮與有實力者進意雖殷然鑒於時局和平一時尚難實現故午後開盤各月市價繼續不振賣氣益盛廠家抵補者少加之洋粉來華之空氣籠罩一時市場人氣幾有注重洋粉之趨勢澳門帮昨進黄金錢牌洋粉一萬包價祗一兩九錢四分半是以收盤市價本月份爲兩八錢五七五計較前日收盤跌一分半九月份爲一兩八錢九七五計跌二分十月份爲一兩九錢四二五較跌二分半十一月份午後共開七盤價由一兩九錢八五跌至一兩九錢七二五較前日跌一分七五現粉計由津帮進紅兵船牌三號三千包價祗四分凈盤期粉由安東帮進華豐麥根牌一萬包價一兩九錢四分扣盤全日標準粉成交額上午計二十三萬一千包下午二十萬零五千包收市九萬四千包共計五十三萬包股票共計成交三十股價由四十八兩五錢漲至四十八兩九錢較前日收市漲起七錢 
[絲市仍廉]  
昨日洋莊絲市仍然疲廉蓋紐約美莊對於廠絲期貨稍有進胃滬埠華絲商鑒於去路不大且聞日絲報跌以致忍鬆出售價遂較賤二三十兩七里白絲经及川魯黄廠经寂無交易惟八繭灰经美日各莊昨均續進上等貨六十擔及五等貨二十擔絲價較前無甚上落 
[横濱絲市觀望（二十五日横濱電）]  
生絲現貨需要之家雖有進意因前有九萬斤交易尚未談成一俟行情談好或有相當數目可望成交絲屑市况歐洲帮仍有進意百九號已買進一萬斤市面上存底無多故行情無甚變動 
[茶市仍趨堅穩]  
昨日星期四本埠洋莊茶市各路紅綠箱茶交易依然暢旺各茶市價亦均堅定市面仍呈堅穩之象紅茶總計成交一千七百五十一箱寗州紅茶一項約佔十分之七寗紅售盤自三十兩至三十七兩祁紅售盤自三十二兩至五十四兩武紅售盤二十九兩五錢温紅售盤二十六兩市價均較前日無漲跌至路莊綠茶珍眉仍頗爲暢銷但高莊貨存底業已銷罄故昨市成交之貨純是中低莊茶惟市盤較前又略爲見硬大帮市面高莊貨仍頗堅俏中低莊貨略爲呆滯土莊蝦目珠茶同孚洋行需要轉殷其餘均無變動 
[五金清淡]  
昨日五金市况與前日大同小異出口客帮胃口均呆天津以北幾有停頓之勢故市上人心對此甚爲冷淡本埠則以船舶廠及建築工程之鋼鐵品交易最爲熱閙各貨售價毫無動靜可言 
 
 

Page 13

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *   
 
 

Page 14

 
 
1;第一萬八千五百二十八號;中華民國十三年 西曆一千九百二十四年九月二十六號
星期五 * *[孔誕紀念]  
昨日爲孔子聖誕省敎育會會長袁希濤君昨受南洋高級商業學校之聘在該校大禮堂公開演講聖道對於孔子忠恕仁義數端發揮盡致又將孔子所處春秋時代與近日世界大局比較將春秋時候各國之權貴與今日我國各軍閥比較甚爲動聽後段言及現在江浙戰爭與全國混戰尤覺淋漓慷慨並勗該校學生當以孔子爲標凖親親而仁民仁民而愛物以消除中國之禍患云 
又東武昌路同德里廣東啓明學校校長李偉羣君敎員張麟書君敎員陳鹿娥女士上午九時率同男女學生百餘人在大禮堂恭行謁聖之禮唱頌聖歌并和以鋼琴一時歌聲琴韻備極其盛禮畢茶會下午二時延三廉學社大演幻術以娱來賓晚七時至九時有音樂家奏曲以助餘興云 
[學務併載]  
兩江女體師照常上課法租界盧家灣兩江女子體育師範自十五日上課後迄今繼續進行云 
三廉社開簿記速記班北車站南首克能海路之三廉學社打字科新聘劉鶴梅君爲敎員劉君籍隸廣東生長滬瀆善打字且精簿記速記術故下月一日該社將開簿記速記專修班云 
速記專門夜校之進行乍浦路頣和里商業速記專門夜校初級尚有餘額該校已得美國PboneticIngtitnte總書記之許可倘各學生在該校畢業而成績最優者可得該大學會員證及頭等文憑各一紙又英法夜社預斜ABC三級尚有餘額詳章函索附郵票二分即寄云公之外國語校昨開課公之外國語學校自九月十八開學以來報到者踴躍校址密邇租界昨日該校先上豫備課下禮拜一起正式敎授各科尚有餘額云 
臘明敦打字學校畢業九江路B字二號臘明敦打字學校前日第一期畢業老晋隆洋行總经理節姆生親給文憑並致謝來賓畢業諸生如下張寛宏王納周敏糜根生錢天民時景運葉兆萱女士等七人成績優美每人可在一分鐘内連打五十字以上云 
新民夜校昨晚已開課虬江路滬北浸會堂設立新民英文夜校昨日（二十五日）晚七時上課前往求學者均由該校給以通行證云 
[新片意中人述評（二）]  
飾華蘭麗者爲考玲葛雷菲士具秀麗之容貌復有表演之才能故飾此角頗爲合宜初自薦於畫館時悚然不敢遽進且行且思旣進而不得所請悵然而返表示失望之態旣而魯易斯召之回詢問不休雖不堪其擾然因謀職爲重又不得不一一答之入室解裝不測前途之若何伏桌暗泣理所不免畫未及半而暈倒魯易斯扶之起尚念念於職業之能得與否仍不忌此來之宗旨編者之意蓋謂謀職之困難然吾人玩其語氣則又可憐孰甚加以考玲之表演凡一舉一動一言一語之神情莫不體貼劇中人之意旨一一表出更令人動觀其後蓮蘭等家人來觀之際從容自若之態度無與倫比皇家旅館擲花一幕令人生愛見魯易斯後有滿腔心緒一時難訴之態曾閱諸電影雜誌謂該伶未演此片之前初无藉藉名及此片一出聲譽鵲起初嘗不敢輕信及觀此片後始知其言之不謬竊願吾國有志電影之女演員苟能觀閱此片一過必能獲益不少也飾魯易斯之康偉泰雷曾屢與腦門塔文等配戲如愛情不死循環復仇等等自屬電影明星向以善於表演愛情影片稱此片則正其能事耳 
此片中之滑稽處如蓮蘭家人往觀華蘭麗時蓮蘭之情人因不見蘭麗遍覓之之情狀又揭畫版以視至一版上畫一裸體美人時則急速捨下不再細視等皆頗堪發噱其後華蘭麗姗姗而來衆列於門首極目注視　過之後復現出一種侷促之神情見之者無不爲之大笑又有老僕向魯易斯告假時之一幕老僕旣得允後步履急疾唯恐或遲老僕年已衰老而此時之步行亦步亦趨已足令人發笑後復率其老婦未見魯易斯婦又作羞澀之態倍見增趣 
其佈景如畫館之内幕及皇家旅館中華麗無比攝影亦多精采據電影雜誌云該公司飾此片時即女演員之服裝一層亦破費不少云（伯長）（完） 
[評范朋克新片俠盜查禄]  
電影明星杜格拉斯范朋克之新片俠盜查禄RheMarhofZorro已於星期日（二十一日）開映於上海大戲院往觀述評如下 
劇情此片共有八卷以義俠爲经愛情爲緯與俠盜魯賓漢有異曲同工之妙允稱雙絶取材於著名小說家約翰麥喬埋所撰之RbeCurseofCapistrana曾刋登於ALLStoryWeekly其描寫唐棣可之俠義滿腔熱血專以打抱不平摧强扶弱爲已任洵有敝屣王侯之概其心地固磊落光明其行爲尤可欽佩較諸吾國之黄衫客古押衙未遑多讓使人觀之逸興遄飛有不能自已者洵名作也演員范朋克一人而飾兩角爲前此所不经見者其飾俠盜查禄最是出神入化幕幕精警身手之矯健跳躍之敏捷忽而躍登屋巓忽而越窗竄逸或匿於重幕之中或立在危樓之上來旣无踪去亦无跡宛如神龍之見首不見尾吾國舊說部所描寫之劍俠謂能飛簷走壁者想亦不過如是而已劇中鬥劍凡三次絶弗雷同各極其妙第一次在村店中與排長唐梭納互鬥時氣勢如虹精神百倍專向其面部亂刺倐而在前倐而在後絶不放鬆一步（待續）（月池） 
[各式影戲機到滬]  
新奇影戲社四馬路分設發行所又由德國運到各種圓形方形手提形等影戲機又運到各種人物禽獸等活動玩具多種每具售價一元或一元五角云 
[乾坤影片公司之發起]  
醬園弄坤範電影女學校校長蔣國雄集合本埠富商及電影專家創辦乾坤影片公司資本額定十萬元暫設籌備處於電影女校内現正招收演員聘請專家一俟就緒即當正式開幕云 
[殷明珠將重現銀幕]  
中國電影女演員以殷明珠女士爲最早評者有第一明星之譽自主演海誓後息影已久兹聞將重入電影界仍在上海影戲公司服務主演一艷情影片劇本已定情節異常動人全劇演員均係殷女士自行選擇布景及服裝亦由殷女士别出心裁悉心支配其華麗新奇與中國片向所未有現正預備一切極形忙碌約下月初即開始攝影導演者仍爲但君杜宇云 
大鼓新訊 
京音大鼓鍾姑娘獻藝大世界已二載邇以身弱多病昨偕其弟赴津轉京藉資休養云（愛鈺） 
大世界自金氏五妹（小樓小蘭小艷小梅小香）秋雲笑雲馬金玉鍾姑娘白雲鵬約滿改組大鼓塲梨花剩劉氏姑嫂（香雲大愛）京音祇新進花月嬌嗜鼓者花奴台畔足跡較稀羣芳台聘得歌史顧翠顰九月初一登臺雛姬林小紅試唱鬚生雖不及本台秀珍方三寳兩小之高雅亦可與小翠紅頡頏（墨影） 
[蘇灘小語]  
王美玉蘇人風鬟霧鬢妙麗天生昨晚所唱珠喉清脆字句明晰妙語解頣（塔雷） 
[歌塲零拾]  
百花亭即貴妃醉酒爲花衫之重頭戲吳翠雲演來表情週到伶俐動人扮相艷麗更覺可觀出塲時一段四平板流鶯百囀珠　玉　酒醉啣杯功夫尤其高妙（尋悅軒主） 
大世界大京班　頭本狸貓換太子後頗能號召聽衆坤班亦遂步武於月之二十夜開演各重要角色添製行頭多襲金碧輝煌絢爛奪目上座極盛塲中幾嫌人滿該劇雖係初排然諸角演來均能絲絲入扣無疵可摘就中余尤贊董月紅之陳琳陳琳一角脫胎於逍遙津之穆順惟唱做則較繁重頭本最重要角色也月紅之扮相本以鬚生袍帶皇帽等劇爲最佳是劇服裝一本皇帽且不掛鬚故益覺其高華名貴俊雅絶俗唱工清圓朗潤板槽工穩搖板中鳳旨飛下九重霄句之飛字咬得極凖只見寇珠哭嚎啕句嚎啕一字走低音頗能動聽幾段五音聯彈别饒韻味念白沉着清晰京音尤爲悅耳做工不似俗伶之過火而刻畫入神玲瓏剔透如手捧裝盒見郭槐劉妃一塲博得彩聲不少拷打寇承御一塲聲容並茂尤足令人擊節以一小女子而能若是能不謂之聰明絶頂哉其他諸角如張文英之劉妃頗能狀一奸很婦人馮素蓮之寇承御表情略嫌雅嫩然能有一種小鳥依人之態尚不失身分均能爲佳劇生色不少故並及之（天愁） 
新世界大京班丑角馬春山道白清晰功架老鍊極似從前乾坤大劇塲之韓金奎花旦王錦仙面貌妍麗體態輕盈唱亦平穩將來造就成材足爲後起之秀穆柯寨劇以榮蝶仙爲最拿手有婉若游龍翩若驚鴻之概白牡丹程艷秋皆不及也昨在申江見徐碧雲演此矯健亞於蝶仙表情且勝程白蓋徐出身刀馬自非中途學習者所能並驅爭先也（陳光斗） 
[粉菊花應寳蓮之陰陽河]  
粉菊花新演陰陽河扮相艷麗挑水出塲時五色電光射之煞是好看粉伶武藝超羣挑擔移步等塲頗佳寳蓮甩鬚亦不弱二人相會之後一塲寳蓮連翻跟斗十六個之多此夜二人演來十分賣力台下掌聲如雷頗能引觀衆之贊許矣（佩） 
[集會表]  
陽曆本月時間地點召集者事由廿六日保安會保安會各部職員會議廿八日拒毒會中華國民拒拒鴉片毒運動 
[天氣報告]  
徐家匯天文臺昨日下午四時三十分氣象預報云天冷而多雲黄海以南有和緩之東北風北方微有南風山東以北略有薄霧又昨日下午三時前二十四小時内本埠氣温最高八四三最低五九○去年同日最高八一五最低六七一 
 
