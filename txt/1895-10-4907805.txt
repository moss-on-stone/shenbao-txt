# 1895 - 191 - 4907805

 

Page 1

 
 
[新印醫醕賸義出售] [  圖書集成局啓]  
　　武進費伯雄先生近時聖手也先生著述甚富已梓行者爲醫方論醫醕賸義兩種醫醕原本二十四卷兵燹後板燬無存先生追億錄出雖非全　而一隅之舉暗度　鍼矣醫方論則取醫方集解逐加評論示以範圍蓋神明于法而不泥于法者本局用新鑄鉛字潔白連史印成每部碼洋三角賜顧者請移玉三馬路申昌書室及售申報人購取可也此佈 
[新印三家醫案出售] [  圖書集成局代啓]  
　　三家醫案一書乃吳君子音集葉天士薛生白繆宜亭三先生之醫案也三先生　當時重名治病之神如鼓應桴閱其方案皆靈機活潑議論精深洵醫家之金科玉律也本局用新鉛字印成紙墨釘工校尋常格外精美每部碼洋三角賜顧者請移玉三馬路申昌書室各埠申昌及售申報人購取可也此佈　 
[鉛板大字本繪圖本草綱目附拾遺] [  圖書集成局代啓]  
　　本草綱目爲軒岐家必備之書增繪各圖并附拾遺可謂有美畢臻本局爲四保堂以新鑄大鉛字印成刷以潔白紙張每部訂成二十四本碼洋四元賜顧者可向本埠三洋涇橋文淵山房煥文書局五馬路文玉山房二馬路千頃堂購取此布 
[書南澳鎭劉淵亭軍門致總理各國事務衙門王大臣禀函後]  
　　嗟乎國家可以百年不用兵而不能一日無兵備可以終年不籌餉而不能一日缺餉儲餉者所以養兵而卽所以衛國也無餉則兵譁無餉則兵潰兵之視餉爲聚散自古以來如出一轍用兵之時而始招兵受敵之患已非淺鮮至招兵之時而始籌餉則緩不濟急貽悮更爲無窮諺云救兵如救火敵患紛來有迅雷疾風之勢卽兵額非不缺而徵調必需時日已不及遏彼敵之鋒餉糈非不備而轉運遠涉山川已不及壯我軍之氣而况萬難於禦敵之時而始招兵籌餉則郡邑遭其蹂躪人民遭其殘害我所欲招之兵欲籌之餉就近者皆資敵用而始委員四出羽檄紛馳設捐局立募旗取無源之水挹注爲難驅不教之民望風先潰以此爲戰而能不爲敵敗者未之有也我朝率八旗子弟定鼎燕京東盪西除銳莫能禦武備之精嚴爲互古所罕覯定爲綠營兵制六十萬分佈各省無事則訓練有事則徵調幅幀雖廣要無虞其不足者也夫旣有此六十萬數之兵卽需六十萬數之兵之餉以征賦之所餘爲兵食之所出夫固綽綽乎有餘矣至今兵額未嘗稍汰也兵餉未嘗稍缺也則以之靖内憂以之禦外侮又何待招勇爲又何待籌餉爲而乃積久弊生上有侵餉之官下多頂名之兵按兵制之數實在之兵共不得六七又皆老弱殘廢所以髮逆倡亂各省門户洞開兵先民遁經曾文正左文襄及今傳相倡立湘淮各軍始得靖亂人始知兵不如勇養不如招而視湘淮兩軍爲百戰百勝之師所以事平之後卽經費不支未敢輕於裁撤不知招之時戰與兵異養之後弊與兵同前人謂招募之兵自二十以上以至衰老不過四十餘年足以披堅執銳不過二十年以後廪之終身者皆爲無用之兵曾文正當日謂湘軍已有暮氣不堪再用卽此意也以有用之餉耗之於無用之兵必至招有用之兵而反無可籌之餉而以庸劣之輩久吞無兵之餉而以老弱殘廢者僨事於前欲使有志之士率無餉之兵繼之於後不特兵餉之不均抑亦當軸者之不顧大局矣兹讀南澳鎭劉淵亭軍門禀總署王大臣函不禁歎息流涕而爲之三致意焉軍門禀云當時越南勁旅實有數萬所以所向無敵法人望風而遁此數定非虚語乃入關時只准帶一千一百人無事之秋以節經費軍門本無可置喙自到粤以後屢次裁撤哀求未准今僅存三百人知軍門久無用武之地矣朝廷以防務喫緊詔軍門帶勇渡臺非以軍門一人之可以防臺也知軍門之有勁旅也又詔軍門北上助剿倭奴非以軍門一人之可以助剿也知軍門之有勁旅也豈知軍門到臺之後始招潮勇一千名分爲兩營倉卒成軍非平時訓練之衆可比幸臺防無事否則軍門不幾爲所困乎軍門又云在越南時有與法人慣戰之部曲三千人及有名將領數人欲招此軍到臺扼守兼爲北援咨商各疆吏未蒙允准至有統兵之名無統兵之實之語現請招集舊部酌撥餉銀并請照楚軍例加五成俾資踴躍北上吾知軍門此時眞有進退維谷之勢矣大抵文官不知兵而可以操兵權武將必需餉而不能操餉權甚至無用之將得大吏回護而可以諱敗有用之將爲大吏牽制而不能立功古今弊政往往如是竊謂現在各處招兵各處籌餉與其招新集鳥合之衆不如招舊部訓練之師與其以有用之餉益無用之兵不如使有用之兵得有用之餉軍門自有此禀吾知總署必允其請俾得早日北上以掃敵氛上以副朝廷簡𢌿之意下以鼓將士果敢之心而爲軍門計尤當慷慨誓師情殷報國前此欲施之於法人而未得盡展其長者今將施之於委奴而可以盡收其效也翹企南雲不禁拭目以俟 
[本館接奉電音]  
　　昨日午後京師飛電傳來上諭四道敬謹譯登○十二月十三日奉上諭楊昌濬奏回郭郡王病故等語庫車回郭郡王阿密珏由京回牧行抵蘭州因病身故殊堪憫惻所有該郡王借支俸銀一千兩著加恩免其扣還靈柩回旗時並著沿途地方官妥爲照料應襲之爵該衙門照例辦理欽此同日奉上諭江西按察使著翁曾桂補授欽此同日奉上諭吳大澂奏湘軍虎字營哨官都司石雲峯經過靜海縣地方强索驛站馬匹兇毆傷人請將該都司嚴辦並自請議處等語都司石雲峯著卽行革職驅逐回籍並不准投効各路軍營以示懲儆吳大澂自請議處之處著加恩寛免嗣後各路軍營倘再有騷擾地方情事無論官弁勇丁卽著照軍法從事以肅軍律欽此同日奉上諭前因已革總兵衛汝貴統帶盛軍臨敵退縮以致全軍潰敗並有尅扣餉需縱令兵勇沿途搶掠情事降旨拿交刑部治罪兹據刑部奏稱衛汝貴現已解送到部請旨辦理等語卽著刑部嚴行審訊按律定擬具奏欽此 
[北省軍情]  
　　本館特派赴天津訪軍務之友人來信云宋祝三宫保前在復州被倭奴所圍李傳相遴派陳舫仙廉訪李光九爵觀察督率湘軍出關援救救軍未到而宫保已全師而出退駐附近營口之田莊臺陳李兩統領探悉情形並未身臨前敵卽折而赴營口與宫保相爲犄角力遏宼氛正定鎭徐見農鎭軍現在亦駐紥營口○目下湘軍到有數十營有在山海關内外養精蓄銳以待敵人者余軍門虎恩所部之虎勇到津已逾半月仍復招摇過巿並不馳赴疆塲嘻其亦醫家所謂急脉緩受歟 
[天津防務]  
　　本館派赴天津訪事人云梁家園營門舊有博文書院一所空閉多年近由德員漢納根假館其中訓練華勇據漢君言無論和議果否能成此舉漸不中輟至德人之爲各營教習者初擬延致五十人現聞擬再增添云○倭氛逼近風鶴皆警天津前已舉辦民團以衛畿輔兹聞如或風聲緊急則並擬保護英法各租界以重柔遠之經議定上園先農壇駐勇五百名下園五莊子亦駐五百名以遏游勇敵兵使租界中西人安於磐石云　 
 
 

Page 2

 
 
[火警傷人]  
　　金陵訪事人云各處流民多在水西門外上河街大王廟側結蠮螉之舍聊庇風霜蝸室鳬垣彌望皆是中有趙姓者以挑售蘆柴爲業清晨菏擔入巿必售罄始歸本月十一日下午三點鍾時正在缸灶中煎飯遺星火於篷壁上一霎時卽四處蔓進加以封家姨自北而來　如虎嘯祝融氏遂長驅直入一往無前焚去茅屋六七十椽始經告熄有一病嫗及二孩子墮入火坑中遂直投炎帝座前哀聲籲訴當火之織也保甲總局鍾芸谷總都統率督捕營六成隊伍取水狂噴江寍府唐太守保甲分局葛司馬江寍縣趙大令上元縣陳大令亦均到塲救護事後見被燬者皆係貧户擬捐官俸恤之并令將焚斃之三屍備棺成殮 
[中丞赴寗]  
　　浙撫憲廖榖帥自乍浦回轅後又於本月初八日親赴寗波至鎭海各口查勘砲臺會辦營務處丁碩甫觀察偕往是日已刻由上碼頭登舟東渡隨帶親兵四十名文武各官均送至江干而回江防統領鮑副戎友章排隊護送過江北至西興則紹防各營兵弁早已站立江口恭候憲駕 
[東倭雜記]  
　　倭奴肇亂以來本館添派熟悉彼國情形之友人前往偵訪昨日得來簡云大阪商船會社宇治川丸於倭歴十二月十三號拖帶天赦丸帆船由馬關出口行經愛媛縣風早郡船内忽然火起黑烟一捲人貨俱空計船内共有三十餘人或在煨燼之中或赴波濤之内所存者惟船板數片而已○横濱十六番復興昌洋服店主董阜成自遭倭亂閉店而回倭歴十二月二十號東京朝日新聞忽造作謡言云董返申江華官疑是諜人致全家六人悉被殺害無中生有殊可笑也又謂寍波人王漆園匿迹東京日本橋暗偵機密倭官飭線人四處嚴緝務獲究懲實則王早已回華刻在南漳縣爲幕友云○倭歴十二月八號黄昏時巖手縣千廐町字本町三丁目失火延及一丁目四丁目等處火光四射烈燄迷天至次晨九點鐘時始息計焚去百餘户郵便局警察署同遭回禄之災○有名哈西拉丹米者譯爲半白玉昔年樹艷幟於濹沱江上花光人面掩映生姿王謝名流屨綦常满今已垂垂老矣夏間嫁水谷榮之助爲室浮梁茶客重利輕離秋月春風未免等閒虚度乃移家至横濱埠設酒肆於華人街一百四十六番時藉阿芙蓉膏爲引蝶招蜂之計倭歴本月二十夜突有巡差叩門而入時適有華人數輩在室中短笛横吹聞警之餘飛步逃脫祗獲哈西拉丹米以去由警察署押送裁判所定以監禁六年○小林眞太郎爲長野縣第十九國銀行支配人家有巨資優游自得近者聞倭主欲重開議會强偪民間籌備軍需深恐耗損家資乃入暗室中持刀自刎亦可憐已 
[夜行宜愼]  
　　初三夜杭州裕通典執事人某君由典回家時交二鼓行至皮巿地方有匪徒一人乘其不備將燈籠踢滅欲褫其衣某大呼救命幸該處居民聞聲啓户二匪乃舍之狂奔而某已受驚不小矣又初六夜三元坊皮梁店主至下城飲洒回家行經棚橋地方被匪徒推倒將身畔表袋攫去又欲剥其衣幸橋西有人持燈而來匪方逸去該處人跡稀少雖高聲喊呌故鮮有應之者獨行黑夜可不愼歟 
[申報被刦]  
　　初一日由申寄杭之申報中途被强人刼去蓋包封較大疑爲綢縀故也在該匪得之無所用而省城閱報諸君不免望眼將穿矣 
[武林消寒記]  
　　倭奴犯順以來杭垣居民惑於謡諑紛紛遷徙早列前報近日謡言又起長生庫每日典質衣飾等或千餘金或數百金均作遷避之資撫憲廖榖帥面諭仁錢兩邑尊出示嚴禁謂謡言之起大抵奸徒匪棍煽惑人心以圖搶掠自示以後如再有谣言惑衆者立卽飭拿懲辦云云徧貼通衢居民因此安堵○風傳乍浦防守營勇滋事搶刼已錄前報兹又聞署臬司王心齋廉訪輕車减從往該處查辦道途傳說如此究未知確實也○長生庫因近來典質者紛至沓來户限幾穿而貲本太重不得已定以至多者十番爲限逾限不當○浙江乍浦沿海口岸砲臺林立前月下澣撫憲廖榖帥秉節巡視已錄報章兹悉該處東南臨海要隘尚需添設砲臺基址榖帥回轅後立飭營務處酌派主簿羅二尹會同楊總戎前往勘估工程云○撫憲廖榖帥自出示禁止謡言之後兹聞拿獲揑造軍情煽惑愚民者六七人已荷校示衆云糴米完納漕糧本干例禁有鑒於蘇省之包漕也但累年以來富户之置有田産者因租米不能乾潔往往攙和糠秕上倉時糧書差役易於刁難故向坊間加耗私購每擔或增二角或三角運入倉厫免廢唇舌坊家亦樂爲之今冬雨暘愆期米身减色鄕人之上倉者恐其折退不收改爲折色故亦向坊間購辦而礱坊進出太多恐被糧差索詐自開倉後凡糙米不肯出售門間糴米上倉均向山墩地方購取也 
[蜀岡眺雪]  
　　揚州訪事人云原任兵部尚書許星叔大司馬供職京華因病出缺兹經公子扶櫬南下道出清江本月初二日傍晚由水道抵揚州暫泊徐凝門外舟上分列各銜牌如賜祭一壇御賜祭文御賜陀羅經被奉旨入城之類江都轉聞信立卽命駕出城敬詣舟中恭行叩奠初三日各官皆叩奠如前聞擬小泊數天卽起碇出江向珂鄕進發云○揚州各粥廠向章於十一月望前後開杓本年因兵事紛煩擬改用白米專給土著貧黎至北省飢民前來就食者任其腹枵而返未免向隅董其事者因再四籌商另就瓊花觀煮粥施放黄童白叟鼓腹歡呼咸欣欣然喜形於色云 
[升軍易將]  
　　漢鎭駐防升字營昔歸常軍門遠藻管帶因武昌省垣外駐防砲臺之鴻字營宋軍門得鴻徦經大憲札委漢陽協翁漢卿協戎接统近由南洋大臣張香濤制軍札調　協戎前赴金陵委辦要務升字一營又派周軍門接統軍門爲湘軍宿將亞夫細柳之風將復見於漢上矣 
[學使觀風]  
　　湖北督學使者龎大宗師下車伊始卽觀風於兩湖經心各書院限本月初十日齊卷所有各題照錄於左四書文題季康子問仲由全章經文題君子聽鼓鼙之聲則思將帥之臣詩題賦得詞必已出得詞字五言八韵賦題諸葛臥龍賦以萬古雲霄一羽毛爲韵雜作題擬白香山新樂府題目悉聽自擇不限首數以足備採風裨益時事爲佳但須遵詩人忠厚之旨不得率意妄言致涉訕謗問鄂省江防詠懷鄂省古蹟五七律不限首數李廣程不識論古韻部分說 
[江西官塲紀事]  
　　新任江西學憲黄吉裳宗師卓元旌節將抵江界初阻風於小池口迨由潯晉省復在湖口星子各縣官舫稍有阻滯至十一月二十八日始行駛抵滕王閣當時水陸各營兵勇列隊江于及河中望見憲舟卽陸續開砲放槍致敬撫憲以下及文武各員弁均先詣滕王閣恭迎卽面請聖安禮畢宗師入城駐節行臺中丞以下亦次第回轅宗師遂定於二十九日接篆視事是日自中丞以下文武各員弁均詣行臺恭賀前任盛宗師交卸後卽日辭行晉京覆命自中丞以下文武各員弁復諧滕王閣恭送卽寄請聖安護送抵京者有南昌城守千總張大鏞護送抵潯者有内河水師哨官金光潤沿途頗不寂寞云○東湖書　爲培養南昌士子之地西昌書院爲培養新建士子之地向章本年十一月二十四日預行甄别以定明年肄業日前周金箴明府照章命題生監爲闕黨童子將命兩章童生爲富而無驕易至公綽之不欲詩題賦得愛君詞句皆清新得皆字同時何梅閣明府命題生監爲舟車所至人力所通至莫不尊親童生爲則吾進退詩題賦得喜見雲章第一篇得章字聞兩書院報名者不下四五千卷每卷禮科取錢十二文可見人才之多卷册之廉云○江省十一月二十八日接奉兵部火牌遞到刑部釘封公文卽由縣監提出斬犯一名當堂騐明正身如法綁縳簇擁至德勝門外沙塲正法聞係泰和縣開飯鋪人謀財害死客命重案云 
[天理不容]  
　　江省上游六十里有象牙潭者風浪險惡今古著名往來行舟必燃香燭致敬篙師舵工亦必加意從事日前有甲乙兩人搭舟回里道出其間見風平浪靜相將並坐船頭爭詡兇奸屈指詐得某某横財若干復欲設謀抵里後再詐某家舟子私惡其人而不敢直斥其 
 
 

Page 3

 
 
非忽黑風横起船頭側摇甲乙翻身入水凶占滅頂有知其事者謂甲乙係烟賭武棍漏網匪犯賄令藉弑來省結黨横行憑空詐擾王法所不及而受天誅不足爲奸險兇惡者戒哉 
[荆江水淺]  
　　江水現已退出老岸一半荆沙上下河面多有擱淺之患較往年沙灘爲多輪船往來必先探知淺深以便行駛前日某輪過沙仍與舊沙駿線行去略不加意卽被淺泥阻滯幸打倒輪退出現用竹竿插記以便回時一往直前也 
[管接辦]  
　　長江由荆至宜一帶江船向歸已故羅鎭軍統領及羅疾故上憲委樊公國泰接統現樊公授漢陽協副將缷事後上憲又派邱公俊鳳統帶前日接管後拜會中西官員聞邱公亦記名提督湖南人也 
[禾城寒柝]  
　　初二日旁晚有由省來官舫數艘停泊北碼頭裝載朝鮮國人數十人並有委員押解該民槪穿白布衣帽上挽髮髻形如茅山道士觀者甚衆間有登岸購買雜物苦於言语不通付筆囑書始知顚末該民係在浙省界海面遭風遇救送省咨移回籍者天甫黎明已解纜前進矣○前紀嘉興縣劉邑尊會同嘉恊李汛官下鄕捉賭該賭匪竟敢拒捕戕害汛官後卽調集水陸各兵飛往拿捉該匪聞信遠颺迄今月餘尚未拿獲故劉邑尊特懸賞格無論軍民人等如能拿獲正兇賞洋二百元從犯照減並移請鄰封營汛一體恊拿想重賞之下必有勇夫也○兹悉嘉府各縣開倉後以海氛不靖故皆牌示减價折收如仍運米完納亦由民便惟速日尚未興旺須至初十後始能踴躍聞各米行近日糙曰等米連連跌價向糶鄕民亦苦已○前報紀駐紥祥符寺之撫標小隊親兵兹詢得是奉派來禾駐防以助巡緝故每日有哨官率親兵四名查街以儆弁兵多事然亦官樣又章耳宗郡守深恐冬防巡緝懈怠故每晚必親出周巡昨晚二鼓後步行由城内而出北門至塘灣北武廟巡防總局與局員坐談良久而出仍步行巡察進城時已半夜惟兩僕及護軍旗親兵數名而已○北門内大街江西會館相近處某粥店留宿有賣牛肉等遊民形非善類爲郡守訪悉卽飭驅逐出境以靖閭閻　 
[豸節抵滬]  
　　昨報儲憲將臨一則兹悉吳廣涵觀察已於昨日午前安抵滬江本埠各當道咸往恭迎 
[募高懸]  
　　滬南校塲内近有劉叅戎在彼懸示招募壯勇五百名聞劉叅戎係章字副左營管帶向守吳淞現奉駐淞之兩江營務處統領章字全軍朱軍門札委添募勇丁一俟成軍帶往吳淞防營是以劉叅戎由淞來滬赴南校塲招募　 
[防局更新]  
　　本城巡防西局委員高筱芸二尹及南局吳廷榜二尹均奉關道憲劉觀察札飭卸差另候别委現聞西局派委楊顯樞南局派委張毓麟兩二尹接辦到差之期容俟續聞再登 
[墜樓將斃]  
　　崇明人名銀初者不詳其姓氏向在美租界南潯路英文書塾爲傭昨晨至第三層樓倚欄觀望猶嫌遠眺之不足遂躍上欄杆騎坐方自誇其能不料偶一失足墜至平地頓時口吐鮮血不省人事同人卽舁入西塾灌以傷藥始漸漸蘇甦然未知尚有性命之虞否 
[小船被撞]  
　　江北人王正卿所駕艒艒船一隻前晚六下鐘時駛至美租界怡和碼頭相近突遇某地扒輪船迎面而至欲避不及致被撞沈王遇救得慶更生惟有十六歲之男孩至今尚未撈獲○鄕人袁炳榮撐駕駁船一艘满裝荳棋柴前日午後自虹口港出甫至浦江被某小火輪撞覆袁見水逃生駁船亦未損壞惟满船積薪已盡付東流 
[被逼吞烟]  
　　紹興人李佩昌年三十二歲向在美租界北蘇州路第五百七十三號門牌之通義棉花洋行内爲掮客日前該行因有急需托李掮借銀三千兩前途屢次催歸該行竟無以應李被逼不堪遂於前日下午購紫霞膏吞服當時無人知覺至前晚一命嗚呼該行主知勢不妙遂當夜捲其所有杳然遞脫旋有李之兄名順昌不肯甘休已商諸幹役柴樛轉喚頭圖地保孫順和料理 
[酗酒滋事]  
　　本埠南巿有一種小船帮人每逢上燈時糾衆登岸三五成羣横行巿上一言不合動輒行兇此等事日有所聞前晚有該帮中之阿巧福生等四人至滬南董家渡左近某酒肆沽飲狼吞虎嚼共計錢五百數十文食畢阿巧等揚長欲去店主某甲向之索取阿巧曰暫登帳上容日歸還甲曰本店與君等素不相識况本小利微碍難從命爾等若無現錢請將物件作抵阿巧等不覺怒髮衝冠一齊動手頃刻間店中什物撃毁一空甲卽奔投廿三七鋪巡防局喊控阿巧見事不佳急央某乙爲和事老乙允之立將甲中途追回竭力調停阿巧等允賠英洋三元甲以毁物甚多執定不允以後不知作何了局 
[稽查流棍]  
　　虹口迤東引翔港一帶有一種無業流氓所謂四十二個黨三十六個黨二十四個黨合總計之不可數計成羣結隊魚肉鄕愚雖經黄大令出示曉諭若輩仍無顧忌事爲關道憲劉觀察訪聞恐該處離捕房稍遠致生禍端因特賃民房三椽在楊樹浦相近紡績西里限於今日飭派委員鄭君厚餘帶領勇丁十名駐紥該處巡防 
[上海縣案登]  
　　遊勇馬俊廷前在滬南製造局左近聚赌經高昌廟巡防局委員魯介彭二尹查知拿獲移送上海縣訊究前晚翁明府提訊馬供小的湖南人年四十歲光緖九年分到臺灣當勇去年撤散至十一月到申欲投楊軍門進營當兵因楊軍門調赴金陵小的無事卽在製造局等處挑擔賣牛肉爲生涯偶與小弟兄輩鬥牌經巡防局拘案責過二百板現求格外恩典明府曰爾等營中人往往賭錢滋事况製造局乃軍火重地匠工主勇人數較多禁令甚嚴豈可混跡該處糾黨聚賭殊爲不法馬叩首求恩以後不敢再犯明府判令收押候備文遞解原籍馬稱有妻子在滬判一併遞解○　有生控佃户羅坤南抗不完租一案前經黄大令提案訊斷諭飭完租現經日久仍不遵完又經潘赴縣投催又准飭提合案人証到案翁明府提集復訊供本邑三十二圖人前買羅林氏田二畝六分交付坤南認租耕種曾將佃契租票呈案今年收成棉花四包有餘均不完租中人羅明軒地保沈桂華同供　有生控訴確是實情喬永發供是羅林氏之外甥羅林氏無子臨終之際均是小的母親表妹等服侍湯藥一切後事亦是小的代辦共有田四畞零賣二畞六分與潘有生尚有二畞零現在是羅林氏之姪錦堂收種小的不與計較羅坤南供廿九圖人此田仍是錦堂耕種小的是羅林氏堂姪聞悉羅林氏並未賣過田畞與潘有生大老爺要訊羅錦堂便知明府曰現有爾名出立租票佃契在案何得狡賴指不扯西甚實可惡喝笞二百板限繳棉花洋十六元將田退還潘有和另召别佃耕種著羅坤南取具限狀一併飭退○本縣前准新閘巡防局移送偷竊鷄毛案内夏星揚倪阿二兩名到縣當奉黄大令諭飭收押候訊已紀前報前晚翁明府提訊倪阿二供小的廣東人劉蓬記失竊鷄毛派令小的作眼線破獲夏星揚解巡防局訊問夏因而挾嫌誣咬小的有分實係寃枉夏星揚供寳山人年廿八歲鷄毛是倪阿二所竊轉賣與小的緣倪在劉蓬記做出店因而偷出二擔賣與小的其價十二元一擔小的轉售與全昌盛十四元一擔每擔賺洋二元並非行竊是向倪處轉買明府曰爾一味狡展誰肯聽信衡情之下無非劉蓬記派伊指獲挾仇拖累毫無疑義喝笞五百板枷號新北門示衆兒阿二無干飭退 
[法捕房瑣事]  
　　有名水菓阿生向小東門某花烟間鴇婦薦烟妓爲夥言明包帳先取去洋十六元約日送來及至期杳無消息鴇婦始知被騙適在法捕房左近遇見當卽扭入捕房捕頭訊明情節著將騙去之十六元交還該鴇卽予釋出○有鄕人以浦東稀布沿街喚賣至彩巿街有某甲喚買以論價不合口角爭毆爲巡街稱一併拘入捕房鄕人以爭毆時失去布洋兩元捕頭著押候賠洋兩元釋放○瑞福里二弄沈松林控女傭王丁氏竊取衣物求請追究經葛同轉訊供著將王丁氏押候追比昨日並傳到原告所供人証復核昨下午二點鐘同轉蒞八仙橋捕 
 
 

Page 4

 
 
房發落沈松林偕薦頭洪陸氏汲高李氏投案高李氏供與王丁氏爲姊妹行不知永竊之事問洪陸氏供薦過幾家俱不合用沈松林禀此婦强横異常昨拘入捕房時尚敢將小的手指咬傷同轉命擬王丁氏到案聞所竊之衣究藏何處王丁氏一味狡賴同轉謂爾將香爐藏於包内眞贓已出尚敢狡供著掌頰一百下王丁氏矢口不承　轉著還押再核又問原告前日到爾家内說情之人爾可找到否沈稱容俟探訪洪陸氏又禀王丁氏之姊來家吵閙小婦人受累不堪同轉著將洪陸氏交與原告帶去邀同說情之人於下期投案候核○高朱氏控蘇金元欠洋二百元圖賴不還一案經葛同轉訊供限期交還等情已經前報昨命提蘇金元到案著赶緊清理覔的實保人並具狀呈案備查並飭包探帶至恊興找尋保人來案具保○竊賊葉恒仙在南巿廿三鋪某醬園竊取衣服至法界質錢爲包探拘入解經葛同轉訊供飭探吊到原贓再核昨包探吊到德隆之寗綢馬甲一件同轉命提到案著先行掌頰一百下還押飭探傳到失主領贓著下期投案候核○萬豐衣莊主陸維山控妻袁氏不守婦道與店夥姜堯瑞通奸經葛同轉訊供著押候邀到其父領回昨陸維山偕其岳父袁英泰堂兄陸裕貞投案呈遞保狀同轉命提陸袁氏到案謂本當從爾本夫之請發堂男配今念爾父年邁遠道來滬著掌頰一百下交其父袁英泰領回嚴加管束嗣因其父一再代求俯如所請著交袁帶出○周錦生控振隆押店主朱阿福吞没寳石一案於上月廿七日堂期解經葛同轉訊供飭保人信益押店主李開發交贖當之人迄今已逾一月昨禮拜三李間發偕振隆店夥朱各卿及原告周錦生投案朱禀稱在振隆爲夥當時由小的經手質當尚有同來一人周供只有小的一人並無同去兩人在堂嘵嘵爭辯同轉謂此案已懸宕日久著估價賠償又謂朱曰爾店主因何不到　見串同著保人與押店四六合賠著交原保人照斷遵行 
[捕房紀事]  
　　金渭林者在裏虹口開設屠豕作向與美界吳淞路同昌米店往來刻已年關將届金尚該欠洋銀十二元米店主俞子明向金嚴索無著前晚遂串同西人名好刻斯本地流氓施士榮等至金處僞稱已控捕房捕頭特派西人巡捕在此索欠金見施所穿號衣破碎不堪明知假冒遂不服與之相敵奈衆寡不敵當被攫去猪三頭金將俞扭住抵死不放經包探張阿五至好刻斯施土榮等刦猪而遁遂將金俞一併拘入捕房捕頭訊悉原由謂俞不應糾人攫物命押候解送英公廨究辦金則當卽釋出至昨晨經同昌店夥投案再四哀求捕頭始命釋放但諭所刦之猪給還原主所有被欠儘可理說遂開釋金知俞已釋卽向索還刦猪俞不允金又投捕房控訴捕頭卽書俞施及西人好刻斯等三人名字給金自投英公堂求請宋通則追究○流氓混名小餛飩卽吊眼阿慶横行不法一無顧忌有某甲者操銅匠爲業前晚在裏虹口不知緣何觸犯與阿慶口角阿慶呼集黨羽將甲按伏在地拳足交下復出利刃在手臂上連戳二刃甲痛極狂呼經走街捕至將阿慶拿獲拘入捕房捕頭命押候解送英公堂究辦用飭送同仁醫院療治復飭包探張阿五往某餘黨則宋已遠颺他處矣 
[歌功頌德]  
　　嘗聞宋有岳家父子兵之譽播美於今豈眞父子耶蓋由爲大將者平時愛兵如子而兵未有不視其大將爲父者也夫旣愛兵如子推之愛民殆有過於愛兵者余昨適淞之遊見有砲台統領曹耿棠軍門卸統領差赴江北鎭任標下　兒排隊道左皆依依不舍遽去之態而本鎭紳耆士庶以及慶軍各營均製送萬民牌傘數十對頌德歌功不勝枚舉各村鎭鄕民並各營弁勇設立香案百餘座人各捧香跪送不絕於途遠力來觀途爲之塞咸頌萬家生佛感深去後之思軍門謙讓再三兵丁詁别父老攀轅及至登舟揚帆啓行而諸民由立江干目送數里若深望其重來樣也伊古迄今爲大將如軍門兵民兼感者誠不可多得余亦留連不忍遽去訪諸從前軍門曾剿匪清江揚州宿遷一帶並駐師浦口嗣遷下關所有各處均送有萬民牌傘以及萬民衣扁金光耀日排列江干可想江北紳民情亦同此余復而閒顧營壘布治有方省炮台堅固一極洋式馬路兼之念餘里海塘整齊嚴肅頗費一番心血眞燕亞周將軍之細柳營也並聞父老僉謂當此倭奴犯順吾民咸勢軍門爲長城之倚今日舍我面昙若失所依余因之有感聊誌數語登諸報章不獨爲軍門頌而亦深爲兵民者望焉[  滬上駐士題]  
創煉參茸種子五鞭膠 
男女勞損諸症無疾服之百病不生有恙服之奇功立見常服面目光潤返老還童冬夏相宜不寒不燥益隂扶陽種子保壽每兩英洋二元 
虔製全副四腿虎骨膠 
善能息風逐邪專治一切風疾壯筋骨培元陽除相火補氣血療痠軟男女老少相宜久服能延年益壽全副者每兩七角四腿者每兩八角 
杜煎眞正貢品鹿茸膠 
鹿茸爲君佐以鹿腎培元生精固隂壯陽治男子百般虚損陽痿精冷舉不堅久老年無子四肢酸腝及女子子宫寒冷赤白帶下每兩四元 
自運雲南眞鷄血籐膠 
治男婦吐血咳血嗽血便血溺血跌打損傷濕熱下墜尿淋血淋及婦女經閉腹脹潮熱咳嗽血積痞塊腹疼血崩五色帶下重症每兩一元 
黑驢皮阿膠 
此膠能補肺養肝滋腎益氣補隂化痰止嗽理虚男女相宜本堂親赴山東東阿縣督煎阿井之水性甘温取以製膠故能温補每兩洋一角六分 
龜鹿二仙膠 
專治男婦眞隂虧損精神短少體倦氣虚骨蒸發熱勞嗽失血及婦女衝任月事不調崩漏赤白帶下毋論男女氣血虧損之症皆治每兩洋二角 
極品龜板膠 
通心入腎升水降火除熱益隂爲補隂妙藥治内傷隂虚骨蒸勞熱吐血咳血勞倦骨痿驚恚怔忡心神煩燥婦女崩漏帶下癥瘕等症每兩二角 
貢品鹿腎角膠 
治男子酒色過度陽痿精冷身體痠弱夢遺滑精及女子經水不調赤白帶下善能培元生精固隂壯陽鹿腎膠每兩四角鹿角膠每兩二角四分 
遠近仕商賜購認明上海五福衖口門懸上海縣告示各大憲匾額卅二方鉛印藥書五色仿單套板回信林和靖梅鶴圖石印發票遠埠信力自理只此一家並無分局貨眞價實包退回換 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[維持風化]  
　　金陵訪事人云夫子廟前及各街口每多小户女郎設桌列水烟筒句引狂且吸食當吹氣如蘭之際谑浪笑傲毫不知羞而青皮地痞之流卽於此遇事生風藉端訛索此種惡習實爲他處所無保甲總局章觀察蔭以風化攸關不得不嚴行禁止特出示曰照得金陵爲省會之區人烟稠密良莠不齊凡有不便地方者亟應嚴行禁革本總局接辦以來訪聞有等青皮地棍遇事滋擾爲害閭閻以及巿廛聚賭哄誘鄕愚赶脚牲口損碍道路烟館客寓容留匪類積習相沿實堪痛恨除飭各叚分局巡卡隨時督查地甲更栅等夫嚴禁巡查外爲此擬定諭禁十條明白曉諭仰城鄕諸色人等一體遵照毋得視爲具文本總辦言出法隨懍之愼之切切特示一諭青皮地棍如能改邪歸正從寛免究倘再結黨逞兇恃强凌弱以及平空訛詐硬敲釘鍾情節遇有風聞卽行提究並許被擾之人就近禀報本叚分局立拿懲辦如係著名有綽號地棍定卽照例加等嚴辦决不寛貸一諭手藝學徒人等向來歇工後結伴成羣沿街滋事硃屬地方惡習嗣後再有前項情節除將本人責懲外並究該父師縱容之遇至無業遊民多不安分甚或扒竊民間財物一經拿獲定卽照例計贓科罪毋貽後悔一諭逐利小民不准以耍貨食物抽籖擲骰誘啓賭風街衢巿巷如有就地猜寳並茶坊酒肆聚夥打牌卽行拿究其爲首邀串之人定予嚴辦至洋畫戯具圖摹穢事尤爲敗壞風俗務各改業勿干責逐一諭赶脚驢夫不准將驢馬拴繋栅欄及停立巿口致毁栅木而碍行人卽駄載柴米貨物亦不准成羣結隊在街巿衝撞並攔路卸載倘敢故違定卽將該脚夫重責示懲一諭各街巷鋪户居民必須將門首街道隨時打掃潔凈不得抛棄齷齪穢初並不准攔街晒晾衣褲違者定卽扯棄其有任意作踐街衢者亦卽提案究罰一諭各街巷四叉路口爲往來要道茶爐埋設水缸燒餅鋪安放火爐均應置之門内小民擺設貨水烟攤等亦須移設寛敞之處以免往來碰倒致起口角且有一種輕年婦女每於街口擺水烟攤寡廉鮮恥大干風俗甚而因此滋生事端實爲地方陋習此後槪不准婦女沿街擺攤各宜懍遵違者提究一諭地甲更栅等夫務須逐夜巡守不得須臾懈怠栅欄以二更下鎖無燈籠過往者不開遇有身負包袱等物必須留心盤問不得疏懈近查有夜間挑賣湯圓水餃炒米等物徹夜沿街喚賣每逢栅欄任意衝闖甚或栅欄已關身帶鎖匙私自開行倘有匪人難保不乘隙而過殊屬瞻大妄爲有千夜禁此後槪以二更爲度逾時不遵卽將該擔擲棄更以犯夜懲治毋得自取咎戾一諭客遇飯鋪凡有投宿之客必詢明來歴方可留住如形跡可疑不得貪利濫留致受容匿匪人之咎住客姓名行業仍逐日塡明印簿循環呈送聽候查騐一諭地甲遇有游方僧道水碗流星强討硬化務宜隨時查察驅逐出境不准容留城廂擾害巿面更夫宜勤司鑼柝巡緝匪類有能拿獲賊犯就近禀送分局當卽酌賞銀牌倘敢疏忽以致地方失事提案血比勒緝不獲案不止如查有窝藏縱放情弊照例嚴辦不貸 
[英界公堂瑣案]  
　　喊厘洋行買辦謝元生控大豐烟店夥陳炳南將行中司事人吳子卿私取之銀票擅自收銀已登前報昨日投案訴稱現在此欵已理楚所有票銀三百六十餘兩與陳各認一半請卽將案註銷通刺曰诺○日前洋婦羅畢氏控細崽王阿寳索取工貲以致吵閙昨晨羅畢氏復投案下請將此案訊結通刺與蕯副領事再三互酌諭以所有工資應由羅畢氏算給王不應向之吵闹著祗給王洋一圓其餘悉充某項善舉○包探竇如海禀稱趙桂生前曾犯竊送懲今又扭去陳阿才門鎖側身而入竊取棉被兩條經小的拘獲人贓送請訊究陳投案領贓趙俯首無詞惟求恩典通刺判令笞責一百板贓給還失主○一百八十三號華捕解陳阿二至案禀稱小的查得此人係著名賭棍動輒行兇毆人昨○無故持刀戳傷行路人陳仁才之手指是以拘案請究仁才訴稱小的向習攻銅昨日因事行經虹口被阿二在手指上猛戳一刀幸經巡街捕拘獲求卽訊懲阿二自知理絀言語支吾通刺判令笞責一百板交該捕帶回捕房管押兩月○積竊陳阿生曾經犯事由包探送請通刺訊明遞解回籍旋又潛來滬上昨爲包探陳阿九所見拘解公堂通刺訊究之餘陳供稱小的係甯波人蒙老爺遞解後棲身原籍難繼饔飱不得已航海重來吳友人薦在南巿執業因有要事故偶入租界中現願遄返故鄕晨昏苦度决不敢再到此間矣通刺判令交陳探帶回捕房仍解返甯波原籍○一百五十六號華捕解男女赌棍蔣張氏李阿得王寳生曹福生徐仁桂至案禀稱小的尚拘獲尤洪卿許阿長二人旣入捕房卽各以洋銀五圓爲質捕頭照章暫釋今未到堂通刺判令將蔣張氏掌頰二百下管押一月李王曹徐各罰洋银三圓如不能繳則改爲管押一禮拜尤許旣未到案卽將所質之洋罰去賭具存候銷毁○車夫朱阿士張扣子張阿福因賭錢口角旋卽互毆經二百四十二號華捕拘解公堂通　判令各管押五日○ 
[善緣彚誌]  
　　葛帔無温藜羹不繼何人送炭俾回寒谷之春有客解衣恍挾窮邊之纊際兹寒苦共盼陽和適蒙大善士嚴筱舫施予英兩君募助英洋二百元榮文翁交來祝君大椿樂助洋五十元李君貫之樂助洋七十元施君子英樂助洋七十元戴君運來樂助洋五十元徐君棣山樂助洋七十元又原棉花褲二百件又秧荐五十條又嬰孩衣十件又王君欣儒助年捐洋廿四元呼大聲之庚癸慘比嗷鴻拜遠道之篚篋甦兹涸鮒司城罕本無心於種德王内史已廣積其隂功惟是敝堂雖坊有棲身而田無續命伏願諸君子聞風興起量力慨施則敝堂幸甚竊黎幸甚謹誌報章不勝欽佩[  滬北鐵馬路廣益善堂同人謹啓]  
[實惠均沾]  
　　謹啓者敝堂施粥幸荷諸同仁隨時輸捐庶抵接濟兹蒙元和輪船無名氏慨助洋四十元又陳雁初翁經募源盛昇記助三十元仁盛號陳廣昌廣昌崑和成章蕭捷茂餘慶號德茂號范德盛德順號九户各十元振元號八元周全益許和豐仁泰號鄭瑞成號鄭寳成號五户各六元鍾蕚祥五元聚安號樹德堂郭和裕號馬盈昌林成記五户各四元益紀堂二元二角恊記號永利號振豐號乾利昌崇興號五户各二元鄭益記一元八角無名氏一元德和號銅洋四元又蘇松太道署助英洋二元又九十月份常捐曁九十月恤嫠赡老捐共收錢三十九千四百四十文集鉅欵以賑飢芬留齒頰沐宏施而全活德沁心脾除掣奉收據常捐細數另列清單外請誌報章藉伸謝悃上海虹口元濟善堂董事唐廷桂等謹啓 
[江西官報]  
　　十月二十六日新海防補用縣黎開湘起服來江係四川人署瑞昌縣胡毓麒禀赴任○二十八日補有縣楊廷變監修富有圩堤王純祖勘估豐城堤工　判于鴻頣解回批濟折進京陳體堯往安福催道欵吳步蟾往豐城催地丁馮增耀往廬陵催漕折縣丞陳佑啓缷辦蘆溪卡回陳同弼由瑞州廖壽南由鄱陽俱催地丁回指分從九畢翰同繳照係湖北人署星子渚溪司陳瓚壎禀赴任翰林院裴汝欽辭行晉京○十一月初一日江蘇候補道程儀洛往候補府王錫三往廣信會審案件補用縣杜　光由臨江公幹回陳席珍由京解關餉回張維城禀謝拔委一次彭履德辦神岡山卡宋舉沂驗　各閘口泊岸蔡汝嘉義寗州同尹葆衷俱解九江關餉進京上高典史劉國霖嘉赴任布理鵬翼接辦憲後輿圖各局監守關防收發文件按知蔣星煥專辦各項捐輸 
[邗江官報]  
　　十二月初一日南掣楊司馬來揚公幹管分轉貽芬銷騐收壩工葉鹺尹汝鏞由四浦來○初二日泰分司沈分轉抵揚○初三日鑒通分司奎分轉東辭正任通分司項分轉由省回奉委赴通州海門一帶勸捐○初四日王鹺尹彪委五河鹽厘隨局吳鹺尹瞻廷銷淮北新關卡○初五日泰分司沈分轉禀知赴省　 
[上海六馬路仁濟善堂等賑公所施少欽經收山東順直賑捐十一月十一至三十日清單]  
　　徐恆盛堂大善士洋三百元華寳善堂杭州聽松舘主人南巿陸梅亭三户各洋一百元華企韓童重佑芮郭氏三户各洋五十元周順德堂洋四十元汪徵元保平安三十元石港周永慶堂二十一元羅會堂求母病愈洪振英求妻病愈無名氏完　漠　無名氏周來全五户各洋二十元孫隱名洋十五元林少廉十二元王氏目耕齋祈父母消災延年張祥伯爲如夫人陳氏病求速愈何羅氏求病愈許虞生爲長女珠芬四男乘仁求資冥福沈昌求資父冥福徐氏保平安山東徐堯保平安曹裕隆錢莊淑貞周明珍傅啓陞十一户各十元留溪居士八元錢君遐求母病愈梅柏山房鄭保平鄭孝曾資妻寞　春暉堂資母冥福高近齋留溪姚氏六户各洋六元黄柏邨求消灾刼莘學耕堂各洋五元葛楊氏保平安錢孫氏求病愈各洋四元無名氏三元六角無名氏妻産平安愿福來樓交來恆升號各洋三元譙國氏産婦平安願又助爲小兒平安願王佐良兒女病求愈顔榮琯求病愈方裕榮隱名氏無名氏七户各洋二元楊鴻鈞保消灾延壽馬崇仁堂德昌堂姚柏欣吕韞軒俞鄒氏陸户各洋一元陳竹溪不留名各銅洋二元劉德祥銅一元安徽南陵縣署趙助紋申規銀四十三兩六錢八分三釐以上共收洋一千一百六十九元六角銅洋五元銀四十三兩六錢八分三釐 
[上海北巿絲業會館籌賑公所施少欽經收順直山東赈捐十月十六至廿九日第四千零八十七至九十九次清單　]  
　　十六日了願子求母病速愈洋十元刑曼記爲産居平安求嬰兒易育十元陳東海求子病速愈一元無名氏四角○十七日吳興賚善氏由常熟寄來洋五十元葉河那子育求平安洋四十元無名氏求病速愈十元王毓才爲兒病愈完願五元○十八日常熟翁寅臣因郎病中許願由招商局王新之兄來洋五十元山隂有心無力子求室人病愈二元無名氏一元○十九日寓甬裘恆安大善士洋五百元孫治政求父病速愈七元銅洋四元○二十日姚杏記洋一元高郵丁玉軒慕鹽棧無名氏尹求病愈各洋一元退省堂二角半○廿一日合肥應記求母良健增壽合家清吉洋廿元溧陽陳鴻吉十元陳鴻飛二元竹隱梓記保病卽愈十元無名氏求疔瘡速愈五元江西童鄭氏求病速愈二元○廿二日蘇州洪何氏爲子病求平安洋一千元沈王氏求夫病愈洋五十元又求資君姑查淑人冥福洋五十元無錫王立成爲父病求速愈五元潘二江二元江右石鎭街磪所程謝氏祈保分娩順利大小平安一元○廿三日無爲州永和典白門戴窶經募洋九元銅洋一元蕪湖無名氏洋四元蘇省方際泰求内人隂痔速愈洋三十元又募方思善堂方祥號各一元吳隆號吳萬隆一元張源興方有益方永大吳萬豐四户各五角共八户合三十五元○廿四日如臯孫堯欽善長爲大兒在省病痢完願洋一百元嚴億常爲姪孫慢驚安痊由嚴芝楣先生來洋四十元迦葬主人助棉衣經費十元紹興童門孫氏因病還願以保平安四元愼餘恊昇銅洋一元○廿六日金陵甘宅酬願洋十五元溧陽陳氏備下年善事欵移助八元○廿七日石英甫爲兒子傳紳求病速愈洋五十元慈谿無名氏一元○廿八日吳興樂安氏了願助棉衣由公益藥材行來洋五十元浙寗葉樹德堂洋三十元六安州與兒街揚義源汪宏興由彚康莊來規銀四兩四錢陳輔臣洋四元留館堂二元梁洗氏五角○廿九日加臯悻進子芹儀移助洋十元皖地吳梓　募童次珊觀察王禮庭由匯康莊來各洋四元李家騏敬求身體平安消災納　二元常熟王芸記一元 
 
