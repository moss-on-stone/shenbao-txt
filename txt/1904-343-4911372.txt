# 1904 - 343 - 4911372

 

Page 1

 
 
[長沙曾慶榜上書外部詳論粤漢鐵路廢約事]  
　　外務部王公大臣賜覽蓋聞義貴勇爲時不年失此二語者誠吾華現在上下所當奉爲金針者也義奚在在於能知自勝自强時奚在在於事事能知競存公益吾華罕明此義以致事事被人籠占而路礦其尤著者也幸礦務自湘人倡挽主權各省仿之已略有把握然礦者路之果實也路者礦之枝榦也枝榦被奪果實奚問而湘粤幹路尤屬枝榦之大根本此路弗謀則大事奚存乎因此之故自舊年湘中士紳大會于定王臺力爭廢約初不料遲之又久仍托空言頃閲報章竟有美人因合興公司頂歸比人卽日撤去在漢辦理湘粤鐵路之美員而易以比員之説雖事之確否未可知然歴來外人眼明手辣不似吾華之因循僨事大抵如此夫此幹路旣關全國則率土臣民咸有干係况美國旣有不遵合同不恤國難之意而竟迅易比員則吾又奚忍而不迅思自奮以期衆志之成城乎爰據數策卽希察飭通籌湘人幸甚全國幸甚一請據約力爭注銷合同由湘人自行集資承辦以保利權而杜外患此爲現在第一要義查上月督撫及盛大臣會咨王爵棠中丞文有云此路現因美公司辦事不合議廢合同雖無把握然籌欵贖回小票乃題中有應之義刻下無論購股購地總以趕緊籌欵爲第一要義云云按此乃盛大臣之　言不足訓也夫籌欵固不待言詎知物有本未事有終始約者本始也欵者末終也約尙未廢而誣湘紳以籌欵爲第一要義因之欵籌愈多則　索愈重以致現在小票滯消而股價頓長旣滋湘紳之疑不值識者一笑此誠所謂欲壑難塡者也是故不以廢約爲第一要義則此事更無從下手一集貲之章程須由近而遠也查此路雖先由長岳湘漢辦起然全欵必預先籌定惟股銀甚巨必先合全湘七十餘府廳州縣恊力維持擬俟大部廢約立案之後卽刊行股票每股紋銀五十兩週年官息八釐其餘章程一遵湖南礦務總公司定章辦理并一面與各屬會籌合辦議定先于租榖内扣收股本以圖簡易每租一石出榖二升由鐵路公司分給收條全湘田租約六千萬石以二升計算每年可得銀八十萬兩以二十五年計之可集股千餘萬兩租户按年匀出輕而易舉最爲善策其榖作爲成本不滿五十兩者准合成一票出售時仍可漲價沿路需用田地亦可估價入股論私利則較置産及贸易穏而且倍論公利則小之可保湘省萬民之身家性命大之可挽中國歴年失權之深恥蓋外人鐵路所至之處卽其國權力所到之處一落其手則必派兵護路所駐之兵永無撤期其蹂躪如東三省卽其　鑒况湘中繁庶與東三省之荒寒不同勢必廣違　堂廣立廠局其子女玉　地方生産與礦務交涉之侵奪較東三省當紛苦萬倍誰無天良無身家性命一愈及此　　不相與極方辦成何忍不輕身外之區區阿堵物想吾華人無論在中國在外洋當必汲汲然將伯助予也 
[本館接奉電音]  
　　昨晚二點鐘時京師友人飛電傳來上諭一道敬謹譯登○十一月初五日内閣抄奉上諭前據給事中熙麟奏河朔會匪滋蔓地方官政務廢弛各情當經諭令袁世凱確查兹據查明奏覆河朔會匪滋事首要各犯業已就擒餘黨星散惟地方迭出劫案未能認眞緝捕河北鎮總兵郎桂林雖無貪劣實據惟私役弁勇著卽行開缺新鄉縣知縣鱬恒祥娶代書之女爲妾不知遠嫌且於書役舞弊詐贜漫無覺察辦理案件亦未允恊著卽行革職該省營務吏治著陳夔龍悉心經理切實整頓餘著照所議辦理該部知道欽此 
[　　昨晚二點鐘時京師友人專電告知本館云十一月初五日皇上召見軍機大臣及張英麟 
[擊退俄軍譯電]  
　　昨晚七點一刻鐘接日本東京專電云華歴十一月初四日東京大本營接滿洲總司令部電報内開沙河地方於華歴十一月初一夜敵軍以步隊襲我小屯溝之前旋爲我軍擊退先是初三日午前三點鐘有敵兵一枝迫近沙河鎭鐵道線路附近亦爲我軍擊走午前五點鐘敵兵又襲鐵路橋東北我軍前哨所駐之處其兵力逐漸增加且將就東北及西方包圍我軍前哨之一部彼此戰鬥甚酣至天將黎明敵軍始自行退去是役敵軍大挫屍如山積我軍則捐傷無多又初二日午前我軍遣駐紥松樹溝之一枝隊至咸廠地方半途遇新西罷　譯音之敵我軍擊退之敵死十數名我軍並無傷損 
[詳述濟遠艦沉没事]  
　　昨晚九點三刻鐘接日本東京專電云昨得日本海軍第三艦隊山田司令官電告大本營謂濟遠支隊之迫近旅順口敵砲臺係欲援陸上之日軍並爲封鎖港口詎於某日濟遠艦突觸敵所理機械水雷卽時沉没攻擊陸上之赤城艦急卽駛回然已無及赤城艦遂投錨於其附近而與他砲艦及汽艇恊力救援被難者當經救起濟遠艦副長士官等十五名及兵卒十五名然艦長田島大佐以下三十八名已悉數傷亡矣 
[議作調人]  
　　日本大阪某日報登中國京師來電云日來華政府復有爲俄日調停之説王大臣擬選聲望索著之達官二員齋國書出洋從中排解惟窺内廷之意則謂此事不必委諸出使英美二國使臣必責之聯芳或伍廷芳方能壇𡊜周旋不辱使命增祺慶王榮慶王文韶聯芳皆願贊成其事瞿鴻禨伍廷芳以爲不然獨鹿傳霖則不置可否 
[彌縫其闕]  
　　日本東京某日報登俄京聖彼得羅堡來信云俄廷以遼東前敵諸將升漸覺不敷調派因召集攻居烏衣羅納省華路沙省基賢夫省啞迭殺省木司科省誇卡殺司省之候補武員星夜馳赴京城聽候調遣蓋以遼陽一役將弁之殁於陣上者無慮一千二三百員故急須將缺額補充以備日後或有大戰事也又俄人每自誇蓋大帥洛拔托金所部砲隊必能戰勝日人以故日來益配齊重砲及機器格林砲各若干尊運赴軍前大有多多益善之勢云 
[俄路告成]  
　　俄國尼由遥苦脱利皮行報云我俄自與日本搆兵之後卽檄飭廻繞貝加爾湖之鐵路迅速竣工數日之前火車已通行無滯矣按此路原限西歴明年告成兹當兵事危急之秋是以提前數月竣事從此由聖彼得 
 
 
] 

Page 2

 
 
羅堡至海參威無須中道換車矣此路工料之費較之紐約等處所築鐵路格外從廉然我俄所築諸鐵路中經費已無家逾於此路者蓋以此路長至二百四十三烏賢路司脱總計經費有五千二百五十二萬三千六百九十五羅布之多每一英里需洋銀一十五萬八千七百五十圓每八十烏賢路司脫合五十三英里須開山洞二十二處造橋二百一十處其中最彎曲處約一千八百英尺目下每日火車可往返一十四次惟半途仍須用船濟渡俄人於此蓋已心滿意足自謂得握極大利權雖然竊以爲此路卽已成功而欲於相距七千西里滿洲用兵恐尙不少爲難之處特其爲難較之曩昔减去九牛之一毛耳欲藉此以與敵人决勝詎易言哉 
[悮傳口號]  
　　日本大阪某日報云前者俄國波羅的海諸軍艦續隊東下在英之北海砲擊漁船兹聞俄軍中人所言實係悮會海軍口號所致先是俄之海軍部曾於此項軍艦啓行時下令攺易舊時口號及抵北海艦中員弁以新口號未經習熟遂致悮以傳悮無意中肇此事端殊可笑也 
[遼東氣候]  
　　日本東京某日報云明治二十七八年之役我日貔貅萬隊皆於滿洲各地度過嚴冬此次與俄搆兵所結陸營偪近海濵且又位居正南當不致嚴寒砭骨至於金州半島其氣候較之奉天省會却又不同蓋以地與海岸遠離潮汐之所不到也先是西歴一千八百九十三年有基督教士之宣教於奉天者偕旅居營口之二三外人用心測騐觀其簿籍所記不難得知大略情形其言曰是年遼東半島於正月三號黎明四下鐘時寒暑表降至零下一十四度正午十二下鐘時或至十有一度傍晚四下鐘時又降至零度下一十二度偶遇天氣陰寒則時雖近午亦降至零度下三度云攷滿洲冬令氣候之寒煖以晝夜及陰晴爲等差就營口平均計之約在冰點下十有九度遼河口内一届西歴十月中浣卽見冰凌必至來歲三月之初冰始漸泮摩天嶺迤南各地得黄海温和之氣氣候稍類春初然川河之中亦時有冰花凝結一千八百九十三年正月奉天一帶寒暑表竟降至冰點下二十六度誠足見營口之與遼東半島寒燠大相懸殊矣 
[商部參議王奏陳南洋商務情形摺]  
　　商部左參議釐王清穆謹奏爲考察長江一帶商務謹陳大概情形并請飭下各省督撫將大中小商業學堂次第籌辦以開商智而興實業恭摺仰祈聖鑒事竊臣奉命考察南洋商務於本年三月二十日請訓二十四日出都由天津航海南下至上海旋赴蘇州無錫江寗武昌漢口返滬後又赴江北之通州逐加考察每歴一處延集商董宣布朝廷德意俾知臣部職在保商凡有經營贸易者必當力爲維護衆商聞之罔不欣悦此外長江各埠如鎮江蕪湖九江所有商務亦均留意訪查謹將大概情形爲廠我皇太后皇上陳之伏查長江商務以上海漢口爲最鉅上海一埠市面繁盛航路交通爲中外商人鱗萃之區有華商機器紡紗九家機器繅絲廠二十九家其餘機器造紙磨麫織毛巾仿造洋燭洋眱洋繡貨火柴等各公司所在林立實得風氣之先近經臣部札委職商嚴信厚等開辦上海總商會復有職商孫多鑫等禀准臣部開辦商學會聯絡研究於商務更有裨益漢口一埠據長江上游爲晉豫川湘各行省土貨灌輸之地出口之貨茶葉與米糧較多桐油藥材牛皮猪　菅麻等貨次之考核上年貨價約值銀四千餘萬除進口貨价抵銷外約可贏銀千萬兩以上雖目前風氣初開華商講求製造者僅有燮昌火柴公司耀華玻璃公司兩家而該處軌路大通土貨雲集若因勢利導勸辦各公司將來商業之盛必更過於上海無疑此外各埠江寗蘇州以綢縀爲大宗無錫以絲爲大宗通州以花布爲大宗鎭江以前花生牛羊皮爲大宗蕪湖以米業爲大宗九江以紙張磁器爲大宗類皆各占圭宜以供商運其内地紳商之講究實業者如臣所居之無錫則有裕昌絲廠業勒紗廠通州則有大生紗廠廣生油廠大舉麫廠皆已著有成效其餘華商公司之甫議興辦者尙多洵能收回利權開通風尙至於各省官辦之舉江寗則有工藝局農工實業學堂蘇州則有工藝局蘇經絲廠蘇綸紗廠湖北則有製麻織布紡紗繅絲四局及農工學堂商品陳列所在各敊撫臣均能竭力提倡以爲民望風聲所樹商務自必日有起色臣考察所至復與衆商加意聯絡諄諄以整頓土貨仿製洋貨籌集華股分設公司爲勸惟是應辦之事甚多而財力恒虞不給俄日啓釁以來商情尤不免觀望絲茶兩項歲逾巨萬欲令集合公司自行運銷外洋任大責重一時未易成議現飭各埠各業迅速推廣商會以立之基絲茶兩業商人亦令逐漸講求勉爲自保利源之計[  此摺未畢容卽續登]  
[續錄練兵處奏定陸軍營制餉章]  
　　募兵制略自招募盛行而　國家兵制一變迨招募積久生弊則又須因時立法以救其失而制其宜應參仿泰西各國徵兵章程及漢唐調兵府兵之制由各督撫察度該省各州縣民户之多寡幅員之廣狹道路之遠近往來之通塞酌訂開招日期並先設選驗處所預期示諭附列募兵格式届期派員會同各府直隷州督同各州縣按格選募所謂格式者一年紀限二十歲至二十五歲二身體限官裁尺四尺八寸以上南方人軀幹較小酌减二寸其五官不全體質软弱及有目疾暗疾者不收三膂力限平舉一百斤以上四來歴必須土著均有家屬應募時報明三代家口住址箕斗數目五品行曾吸食洋烟及素不安分犯有事故者不收由各該村村長首事地保將各村鄉民開具名册偕赴該選騐處所聽候點騐毋許濫保遊民潰勇亦不得將應募合格之人瞻徇隠匿並嚴禁吏胥莊長地保藉端勒索攤派違者重懲督撫所派委員如期分往該處按格驗收分别去取其合格者註册編伍並照鈔一册移交地方官存案卽由該委員按名每日發給小口糧開差赴防之時按名酌加津貼足敷食費爲度並各給該家屬執據一紙蓋用兵備處關防成營三個月後頭目兵丁分另餉銀多寡每月酌扣存餉由餉局按六個月一次派員會同原籍地方官牌示定期飭該家屬持據親領該委員當面發給於執據註明某年某次領訖字樣倘將執據遺失必於發餉前一二日由莊長人等向地方官及發餉委員執明緣由查明實係遺失再補發餉銀並補給執據如承發委員有尅扣短少情弊准由該家屬函知各兵在營呈訴其到營逾三個月查明堪勝操練者卽行文該州縣照綠營馬兵例每名准免差徭三十畝儻該兵丁代人包攬查出重懲其無差徭省分准照生監例具報優免兵丁家屬由原籍地方官妥爲愛護毋任土豪痞棍欺陵該家屬遇有涉訟案件准共援照生監一律遣抱離營後仍以平民論其請長假或被革退者由該營管帶按月呈報兵備處行知該管地方官註册如有永革字樣者以後不准回營再補卽續有招募莊長人等亦不得再行舉送凡永革及請長假兵丁差徭仍照舊征派優免則立予扣除領餉執據由地方官追繳其有在營拔升官長者由兵備處知會該原籍地方官塡註原册以便稽考入伍制略各國頭目兵丁向分等級按其才品優劣操作勤惰由該管營隊官恊同考查隨時升降藉示勸懲立法甚善今應略師其意凡招募新軍應按全營五分之一先募粗通文安壯丁若干名給正兵餉照章訓練五月後擇尤拔升副目次者仍充正兵卽按全營額數募足新兵分棚編伍責成該副目正兵分任教操三月後副目勝任者升正目遺缺以正兵選升其入伍新兵均先充副兵五月後擇尤選升正兵訓練漸久其優異者均可遞升正目募兵之始入伍之時日旣有參差故兵丁之等級閒有分别迨十月以後悉照新章定額配補齊足仍隨時由該管官考查勤惰功過互調黜陟俾士卒時有觀感爭自濯磨至黜陟之權宜有專屬副兵升正兵 
 
 

Page 3

 
 
應由隊官主之正兵升副目副目升正目應由管帶主之[  其文甚長容再繼續]  
[侍衞習武]  
　　金陵訪事人云自奉上諭停止武科後所有武進士武舉武生胥令入武備學堂練習整軍經武具有深心無如當軸者視爲具文迄今二年餘尙未實力遵辦近始有侍衛二十員由兵部派至江南陸師學堂學習陸操於十月二十八日抵省趨詣督轅投文隨將行李安置堂中以資棲息 
[振興小學]  
　　金陵訪人人云前者江蘇巡撫端午帥護理兩江督篆時深慨江寗省會官學無多因札委學務處提調傅太守增堉丁憂在籍紳士湖北知府金太守鼎先在城中創設初等小學堂四十所以宏樂育之方迨將次交卸時傳見兩太守諭令妥速振興求才若渴之意於此可見一斑矣 
[重郡官塲紀事]  
　　重慶訪事人云四川候補道陸天池觀察前因搜括釐金被御史參劾撤去各項差使近日大吏忽又委辦涪州土釐業已抵渝拜會各國領事及洋關税務司等不日卽須解纜赴涪矣○成都自開辦官報官書以來日事推廣前大吏派委某員赴日本購買石印鉛印機器并雇日本工藝師四人業已抵渝定於十月十三日馳赴成都省會○今春大吏擬將川東道賀觀察元與運昌道馮觀察金鑑對調旋因重慶罷市一事奉飭各回本任 
[鄂省官塲紀事]  
　　漢口訪事友人云湖北候補縣聶大令嗣中奉荆宜施道余堯衢觀察札委赴省購備圖書儀器以供沙市宜昌等處學堂之用業已事竣言旋矣○武昌糧儲道一缺業經湖廣總督張香濤宫保奏准裁撤而令江夏縣知縣遷入道轅所遺江夏縣署未識作何所用○湖廣總督張香濤宫保擬將銀圓局攺名銀瞥局銅圓局攺名銅幣局蓋較爲典雅也○湖廣總督張香濤宫保奏請就施南添設兵備道一缺奏保左觀察元麟補授不識得邀俞允否 
[珠江玩月]  
　　廣州訪事人云邇來城北一帶搶劫之案層見疉出甚至賣菜傭亦不能免彼處鄉人觸目驚心擬醵貲雇勇一百名駐紥雙井街風雨亭以資保衞○省城善後局自奉札將李世桂裴景福二革員所繳房屋珠寳衣服及六榕寺僧所助學田設法變價卽擬仿照廣東彩票章程分别派彩每票售洋銀六元無論官商士庶等人均可購買派定頭彩得關部前大屋一所約值洋銀七萬九千元二彩得六榕寺所助坐落南岡之田約值洋銀一萬七千元三彩得朝珠及珠玉首飾約值洋銀一萬三千元四彩得字畫衣服約值洋銀五千元五彩得素波巷房屋一所凈慧街房屋一所約值洋銀三千三百元六彩得文明門文德里房屋一所西城根房屋一所大漏巷房屋一所約值洋銀二千四百元七彩得紫榆器具及宫燈等物約值洋銀八百元八彩至二十九彩各得皮錦夾單紗衣服二十二箱共約值洋銀五千四百元三十彩得紫昌大如意一枘約值洋銀一百元 
[鷺島談瀛]  
　　厦門訪事人云原任厦防同知高少石司馬病故嗣君擇於十月二十五日扶柩回粤東原籍護理厦防同知施鳳于司馬及保甲諸員均至江干祭奠○十月初四日晚前營某武弁帶領勇丁巡至鎭邦街見某甲形跡可疑隨卽拿獲盤詰甲言語支離因責軍棍四十下○厦地釐金比較日絀省憲爲節省經費起見已將釐局裁撤併歸厦防廳兼辦○道憲玉冰卿觀察創辦清道事宜刻下又釐定章程飭辦清溝事宜從此各處地方當無不潔之慮矣 
[上海官塲紀事]  
　　江蘇試用知府紹鳳樓太守已丑科進士福建卽用知縣李月東明府均於昨日乘輿詣上海縣署拜會縣主汪瑶庭大令○前日上海縣主汪瑶庭大令命駕至董家渡謁見江南提督楊鏡巖軍門軍門延入舟中茗談良久而别 
[滬城火警]  
　　前晚十一下鐘時本城彩衣街口萬年靑藥店忽肇火灾地霎時延及源康南貨店義昌鹹貨店共焚去市房六幢幸城内各洋龍到塲救熄旋經源康店主王某查知萬年靑曾保火險銀三千兩疑有縱火圖賠情事因將店主某甲扭控保甲巡防中局局員沈二尹飭頭鋪地甲查明禀復候核 
[英界火警]  
　　昨日上午十一點鐘時英租界寗波路錢江會館旁弄内第一百九十四號門牌某姓家遺火積薪中霎時炎火而上瞭望臺上鳴鐘報警救火會西人急驅水龍施救逾時而熄祗焚去平屋兩間 
[上海縣暑瑣案]  
　　蘇婦王李氏前被其夫王竹山扭控本城保甲巡防中局局員沈二尹訊得氏已被夫兇毆遍體鱗傷因飭送普育善堂醫治旣而氏具禀縣署聲訴冤抑情由前晚縣主汪瑶庭大令升堂研訊氏供小婦人係蘇州吳縣人年三十有八嫁王後生有三女丈夫不務正業專與流氓爲伍前年將大女賣與公陽里某龜子家爲娼卽今所稱金巧雲者得受身價洋銀一千元未幾卽揮霍殆盡小婦人隨將次女許字人家以免丈夫再賣丈夫因此時與小婦人爭閙迨本年七月又　　第三女售入妓家小婦人阻之致被用鐵尺毆傷由巡局老爺發堂留養邇者丈夫時欲設法領出價賣與人因憶十年前曾被丈夫賣入三馬路野雞妓院一年之後自行贖身而出是以此次不願出堂王供小的業傷科醫前因貧乏將大女賣入娼院得洋銀一千元次女許配浦姓三女於前月許與本城蘇姓妻子不守婦道時與小的反目求賜訊懲大令喝令從重笞責五百板准與其婦離異氏或爲尼或轉嫁均聽自便○鄉民張寗咸控朱和尙糾衆搶親擊毁門窗等情大令研訊之下張女闌囡訴稱奴年甫十七和尙向由父親雇作長工已有四年去冬辭歇後糾同朱守仁朱耕堂來算工資父親見彼聲勢洶洶濳行逃出伊等遂擁進奴臥房攫去洋銀十元奴情急追至耕堂家索還不允反被留宿一宵次晨始由地保送歸家内和尙供小的年二十有二前由耕堂爲媒守仁主娼贅與張家帮同耕種去冬忽欲賴婚守仁大爲不平與耕堂議明搶取蘭囡寄住叔父朱鳳山家隨由地保送歸張處耕堂守仁所供相同大令將蘭囡交伊父寍咸領回擇配 
[推食解衣]  
　　人生無食則飢無衣則寒飢寒之慘筆所難傳滬上爲懋遷一大都會富商碩賈皆出其中而貧苦小民則不啻恒河沙數非必游手好閒自貽伊戚而時世艱難生涯淡薄一家數口衣食因之不周者所在皆是此其情亦大可憫已兹承韓潤生大善士樂助施米捐洋銀四百三十元鴻遠堂善士洋銀二千四元姚麗生章竹溪洋銀各五元無名氏白米一石丁甘仁經募董阜成善士新棉衣一百件成記號新棉衣袴二十套可熾順號新棉衣五十一件棉袴三條葉又新新棉衣褲二百套胡綏之翁囑代製棉衣褲洋銀三十四元姚麗生又洋銀五元之數君者本扶危濟困之心作推食解衣之舉茅簷都屋頌德歌功而處高聽卑者自不能不予以善報也吾知無量福無量壽蒼蒼者早爲諸君子商位置矣謂予不信請誌報章[  滬北天后宫前廣益善堂司董信厚龔心銘施則敬朱佩珍祀大椿葉貽釗周鴻孫等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[五茸梅汛]  
　　松江訪事人云賭棍楊龍生前因如厠被火灼斃經華亭縣孫花樓大令禀請府尊田紹白太守札委婁縣黎子新大令相騐情形申詳上憲嗣奉江蘇撫憲端午帥批飭松江府親提刑禁人等細訊一面將典史吳少尉裕國撤任十月二十七日黎大令復提禁卒牢書及同號犯人研訊均供稱楊犯委係被火灼斃大令問火焚時該犯何以不逃供稱楊足筋已斷實莫能逃大令遂飭各具切結詳請太守核奪○前者西門内日豐金鋪被賊竊去洋銀百元金飾十四兩有奇報經華亭縣孫花樓大令勘明飭緝在案上月二十七日黎明時忽有人持匿名信　從門隙投入略謂此案爲戈福生陸玉林並名曉連者所爲日豐執事人遂將函送請保甲局員李冬生别駕察閲别駕立卽拘獲戈等解送縣署大令升堂研訊戈供小人向充小工陸及曉連均供小人皆藉小本營生並不犯竊大令飭各鞭背若干並上天平架良外仍極聲呼冤乃命還押翌日派人至戈家搜出洋銀百元騐之並晨原贜此外亦無别物尙不知是否此案正犯也○東門外太平莊及十字莊鄉民以今歲秋稼豐登擬舁城隍神像出巡游以相娱樂嗣經董事函請華亭縣孫花樓大令禁阻大令俯如所請飭差赴鄉查明有無其事差以地保不甚措意禀請大令立提到案以便訊懲 
[上海保甲收巡防局瑣案]  
　　前日陸阿巧携錢至老白渡左近公和肉莊購取花猪肉不知緣何與居人張二口角鬥毆控經十六鋪保甲巡防中局委員王坤元叅軍帶案研訊張供稱小的被陸擊傷頭角失去肉一方二尹問爾等糾集行兇者共有幾人答稱阿巧在德興茶樓約集二十餘人小的祗與夥計二人及阿巧陸順寳倪和尙楊月明同供小的等均在塲解勸張被旁人毆傷參軍命延醫爲張醫治候飭地甲查明復訊○江北人陳桃奎投十六鋪巡防局控小的被馬桂興烟館主馬某吞没借欵請卽訊追昨日局員王參軍提馬研訊陳供前者馬繕立契據願終身奉養小的遂將所積銀錢傾囊付給不料邇來頓食前言竟將小的逐出求恩明斷二尹命退去候派地保查明核辦○前日十六鋪地甲查獲迷失歸路之甲乙二孩帶至保甲巡防中局局員王參軍命傳其家屬具領 
[馬路工程局瑣案]  
　　舟人奚順福與趙美貞卽張趙氏互相調笑後忽口角扭訴捕房捕頭轉解馬路工程局總辦翁子文太守倩襄讞委員黄衡堂二尹研訊氏供小婦人被奚取去銀臂釧一枚奚供並無其事張尼度供小的在彼解勸悮被拘拿二尹命各交人保出聽候查明復訊○歇浦之濵江北流民所泊艒艒船密比如櫛前經馬路工程局總辦翁子文太守諭令移往浦東若輩抗不遵從太守乃會同水利局員高　之司馬派差斥逐○韓葛氏投馬路工程局控葛有餘吞賴所借洋銀二十元等情黄二尹研訊之下韓供小的實苦無力措還求恩寛限二尹命交人保出限二日内措繳如延帶比 
[滬南巷語]  
　　南市浦灘所泊駁船前經水利局員高邕之司馬禀明蘇松太兵備道袁海觀觀察製旗分給諭令高懸船尾以便稽查近日訪悉各船户往往任意抗違因帶勇至各馬頭拘案訊辦○保甲總巡朱森庭明府以邇來開辦冬防巡緝不容稍懈爰酌定每月逢　逢十各巡員僵哨一次俾遇有要事便於互商 
[英美等國租界公廨晚堂案]  
　　錦豐等綢莊十家環控公和興申號結欠貨銀八千餘兩等情前晚讞員黄耀宿司馬飭提公和興夥何洛高良倩襄讞委員孫耳三明府研訊錦豐等家甲乙諸執事人投案請追並稱公和興係吳傅等姓所開刻俱逃逸無蹤請將何高嚴詰何供小的係公興和茶房高供小的係傭人詰以號主爲誰同稱號主吳某係廣東南海縣人執事傅某係廣東順德縣人實不知其下落甲乙等人同　何高係公和興多年舊夥豈有不知號主蹤蹟之理務乞嚴追明府著分别押候移文南海順德二縣查拿吳傅二人歸案訊辦○前者奥商瑞嘉洋行主控盧吟泉定貨不出等情司馬馬訊之後著將盧交人保出清理後由王立人保去遲之双久置若罔聞日來奥商再三禀催明府爰於前晚將王提案訊詰之下著交妥人人銀並保出外限二拜内交盧到案 
[英美等國租界公廨紀事]  
　　昨日美界包探倪順泉解送迷路男孩王二二到廨禀請妥爲安插襄讞委員孫耳三明府令值日差向之詢問王稱年甫十二在虹口某木作習藝偶然出外忘却歸途因著留候出示招人具領○六百零三號華捕解送在途强曳行人之流妓高金仙到廨讞員黄耀宿司馬著交官媒看管聽候訊供判斷○四百二十八號等華捕先後解送病民王阿三邵阿根牟阿連朱天生王子良到廨禀請妥爲安插司馬著送棲流公所醫治留養 
[英租界捕房紀事]  
　　河南路第三百六十六三百六十七兩號門牌愼泰洋廣貨號於前日夜半時被偷婚擊破玻璃窓蛇行而入竊去金銀銅各種對時表九百餘枚遂餘昨日投報老巡捕房捕頭派令中西各包探前往查得盛表之匣均挑擲屋畔弄中因卽四出跴緝未知能合浦珠還否○祝蘭舫被胡德生以僞契騙去洋銀一萬元控經公廨讞員黄耀宿司馬將德生之父金榮德生之妻嚴氏押繳方單在案前日之晚包探竇如海訪知德生匿跡公共租界因卽設法拘獲解入捕房捕頭令押候解送公堂禀請訊辦 
[法租界捕房紀事]  
　　昨日公館馬路某米店主之戚串吳邱氏携銅壺出外購沸水適一馬車迎面而來馬夫某甲急於收韁韁忽中斷致將氏撞仆途中昏暈不省人事巡街捕見已肇禍將甲拘入捕房捕頭命舁氏至仁濟醫館療治甲則押候解送公堂禀請讞員陳楚生大令訊究○成衣匠某甲途遇同業某乙指爲誘匿伊友某丙之妻藉端訛詐乙情急吞服生鴉片旋扭甲入捕房捕頭詰悉情由將乙舁送仁濟醫館求救甲則押候解送公堂禀請核辦○船户某甲裝載棉花刺稿浦漩昨日喚令縫紉婦某氏至船上縫衣工畢入艙取錢以給被氏乘間竊取棉花甲查悉扭氏入捕房捕頭命押候解送公堂禀請訊究 
[美租界捕房紀事]  
　　前日傍晚時六百二十一號巡捕巡至西華德路見甬人鄒阿木與粤婦傳夏氏各持花會單沿途勾誘遂一併拘入捕房詰之稱係某甲所托捕頭因著押候解送公堂禀請讞員黄耀宿司馬訊辦○前晚小竊胡小榮掩入百老匯路第一百十八號門牌某西人家行竊大衣一件携之而出適爲包探錢榮堂所見連贜帶入捕房捕頭著押候解送公堂禀請懲辦○前晚泰西某國兵船水手某甲醇態　　游行百老匯路中恣情胡閙被八十一號西捕拘入捕房捕頭令押至酒醒後釋去○昨日小工潘阿虎任桂森在百老匯路結算工值互相兇毆適爲六百三十三號巡捕年見一併拘入捕房捕頭姑念事甚細微從寛斥釋○昨晨張炳堂投捕房訴稱僑居源昌路第四十四號門牌屋内前夜被賊竊去金臂釧一雙金戒宿二枚珠花一朶鈔票洋銀一百六十元及零星首飾若干請爲查緝捕頭允之卽令某包探前往勘查○昨日流氓朱金和在篷路向顧氏騙去金押髮簪一枝報由包探朱桂生拘獲帶入捕房朱稱願將原物歸還捕頭乃令從寛釋出 
 
 

Page 10

 
 
[烟台芬會五月中旬資遣回籍難民清單]  
　　張德成安徽人張堯德同上人劉進義業陽縣人王京要同上人王德福卽墨縣人以上五名旅順援出江現珉平度州人李永盛同上人李汗催吳鑽發孫正均平度州人張俊萊陽縣人劉方卿　縣人孫元吉沂水縣人張信春壽光縣人枕潤積同上人楊潤發諸城人十一名由旅順援出李鴻玉海陽縣人李德文登縣人邢振邦張濰縣人四名由旅順援出李飛雲倪錫迪吳有義張春和畢張清張德第夏桂林金海金昌深山李　林葉海清張元高十三名均湖北人由旅　出乘新裕海定等船赴滬給武穴免票十三張劉玉福玉春二名均沂水縣人由旅援出白世福傅庭吉茂正李鳳山王曉臣五名均平度州人由旅援出李寶山胡元得泰安府人杜光彩濟南府人由靑泥窪援出于元奎元令辛起明包點永任昌玉張　忠俊成林福盛均　陽人楊春正平度州人九名均由旅援出陳德全萊州府人周起山濟南府人馮玉林日照縣人馬文雙高密縣人王玉交安邱縣人以上均由旅順援出修振堂海陽縣人徐德佳同上人王桃領鳳領膠州人由旅順援出劉錫章高苑縣人張春廷蒲台縣人由靑泥窪援出劉典甲張書堂傅振利龐福　劉玉林馮文和張官令七名天津人由旅順援出减仁生海陽縣人李振義膠州人楊輝福平度州人左耿泰同上人李華文振元卽墨縣人由旅順援出尹典順典臣吉　黄正禮靑州府人戚玉成李茂楊玉承王鳳三鄒緒盛莒州人孫瑞田王仁德德承卽墨縣人宫殿萊陽縣人由旅順援出劉德福濟南府人劉成深至度州人王明山同上人楊永欽日照縣人張大祥李太和同上人劉洪桂楊洪恩平度州人劉孟氏莒州人方士傑方董氏濟南府人梁任氏壽光縣人秦洪良日照縣人浦德成王珍公又女二口萊陽縣人戰德昌又女二口同上人張培樹靑州人李德章平度州人孟光華孟照祥孟葛氏諸城縣人毛保毛坡毛喜高密縣人毛趙氏又女一口高密縣人趙京東平度州人趙永學又女二口趙四四名諸城人鞠學孔學增又女二口路人五于發奎李義和彭有茂又女三口均膠州人于思孝靑州人張中孝又女一口譚金堂昌邑縣人邱相君同上人吳太福萊陽縣人范立東梁義可楊龍三名禾津人李玉祥靑州府人孫成云萊州府人馬振靑馬振和孫中利孫達元四人均靑州府人王金海王玉宋萬年崔德時徐佃元五人諸城人孫和劉風順郭義劉風和段風中李學松又女二口徐振坤曲永順陳照明王月海女二口小四名由志訓張廷信張同仁平度州人潘　文濟南府人李福迎莒州人逢有林于鳳有明元相夏光秀陳德勝又女二口張連奎李老三于照奎張仁台同上人郝鴻才又女三口高密縣人徐連追濰縣人胡廣良膠州人張興山劉時王滕松張華坤　照縣人周見成王俊紀元鳳莒州人劉啓和諸城人盧照增同上人王詩來同上人焦見本趙同春同上人王鴻儒井永錄池中錫玉桂森吳元監王福全孫中田王文永池中發井春張山孫世忠潘玉章王春正王起孫好善李日來劉靑玉王英曹中顯李金石均諸城人張小星王曰才均濟南府人李正尋紀曾點孫云秀均卽墨縣人李順成董振發范起第崔寳華均沂州人劉書經宋得仁又安一口小二名王守孫高福石貴罍申作章楊世忠郭有禮均日照縣人劉吉同王洪順王合山尙清壇王玉令　文奎均天津人劉官和　定府人鄭希終王玉山濟南府人孔興仁滕四兒楊振學丁鳳亭均膠州人王希和王希發范得傑楊春令任財張發平度州人以上均由旅順援出[  上海萬國紅十字會 
同人謹啓]  
[上海虹口元濟善堂經收九十月份助施醫藥捐清單]  
　　鄧履泰洋十元寗波宏泰莊洋五元張氏周氏女　霞花女唐子祥北恆茂五户各洋二元馮汝流二次洋二元洪門張氏王門洪氏鄧鶴年李雲盤梁子新黄逃卿六户各洋一元夢松生洋七角盧　常洋五角無名氏兩益成馬富無名氏四户各洋二角鄧履泰施材洋二元 
 
 
 

Page 11

 
 
   
 
 

Page 12

 
 
[奉天府丞裴奏爲奉天錦州兩栅各屬旗民生童歲試完竣及鳳凰廕一屬考試册卷未到情形摺二十日]  
　　二品銜奉天府府丞兼學政臣裴維侒跪奏爲奉天錦州兩棚各屬旗民生童歲試完竣及鳳凰廳一屬考試册卷未到情形恭摺仰祈聖鑒事竊查本届歲試奉天府各屬一棚遵照約章仍須借棚辦理臣於按試錦州府時先借錦郡考棚舉行奉天府屬曁各府廳生童歲試考畢卽接試錦州府各屬於八月二十五日由省起程馳驛至新民府乘坐火車二十七日抵錦州府卽日扃門考試嚴密關防按照新章悉心校閲生員必兼試兩塲方列優等童卷亦合校策論取進如額恩廣額數均照□例辦理自考試策論以來生童皆留心史鑑現攺四書五經義爲首塲庶悉知仍以通經爲主統觀各屬文風奉棚以遼陽海城爲最復州鐵嶺及晶圖新民兩府次之錦棚以錦縣爲最廣寗次之其餘府州廳縣亦多明通可造之才計自八月二十九日開場至十月初五日各廣一律試竣至鳳凰廳一屬歲試册卷遲延至今未經解到臣以鳳錦兩棚試事已畢未便違章久候稍涉遷就致於關防有礙自應將該廳一屬考試歸入明歲先補試接行科試以符定章臣此次經過新民一帶地方雨暘時若可慶秋成遼西民情本自安謐堪以上慰宸厪所有臣歲試奉天錦州兩棚完竣及鳳凰廳屬册卷未到情形理合恭摺具陳伏乞皇太后皇上聖鑒臣拜摺後卽日回首合併陳明謹奏奉硃批知道了欽此 
[河南巡撫陳奏爲開辦豫省武備學堂擬訂試辦章程繕單恭呈御覽摺二十日]  
　　河南巡撫兼管河工事務臣陳夔龍跪奏爲開辦豫省武備學堂擬訂試辦章程繕單恭呈御覽恭摺仰祈聖鑒事竊維自强之道端賴人才而人才之興胥由學校况值列强環伺兵事日精外患未紓隠憂方大於此而無以儲將才作土氣設有緩急以血氣之勇當節制之師勝負之數何待著龜伏讀疉次諭旨通飭各直省建設武備學堂仰見聖明在上鋭意振興薄海臣民感激思奮臣前奏覆變通常備軍案内卽聲明隨營學堂俾將弁可期速成而任使不患無具繼思隨營學堂尙固於一軍武備學堂則關乎通省以中州爲南北　紐鐵路四通提倡尙武之精神蓋未有亟於此節經與司道悉心商榷勿論籌欵如何爲難應卽欽遵諭旨實力舉辦省城關地方建造學堂一區業經落成遴委藩臬兩司常備軍翼長道員袁世廉爲督辦札派候補道吳葑總辦該學堂事宜其監督總教習提調各員要嗢次第檄委一面妥擬章程一面出示招考學生暫以八十名爲額内分招考學生四十各由本省民籍駐防旗丁挑選隨營弁兵四十名由常備各軍挑選原支餉項劃歸學堂按禀同招考學生一律發給是謂之官費生此外如有願備資斧來堂肄業者無論土著客籍作爲附額二十名同正額學生一律教授是謂之私費生該學生等均以三年報滿届時察酌是否卒業分别辦理如得有優等文憑或援案咨送並擇委差使以示鼓勵惟本省練兵伊始在在需材就其中資秉殊異曾經閲歴戎行者擬選擇各種切要學術督飭肄業如能考取優等亦可隨時酌委軍事至常年經費樽節估計額支之欵約需銀　萬數千兩一切活支各欵及異時延訂洋員之需尙不在内反覆焦思不得不先其所急擬先由糧道庫撥銀一萬六千兩釐税局撥銀六千兩作爲籌定常欵下餘不敷之數容再設法通融湊撥伏查近年豫省民力異常彫边籌辦一切要政其艱難情形什倍於他省者此項學堂旣關軍國大計以植根本者在此所收實效者亦在此仰維宵旰憂勤於萬難籌畫之中作得尺得寸之計目前章程大致叅仿北洋湖北山東成案暫行試辦一俟練兵處咨到詳細章程容再次第遵照酌辦期與各省整齊畫一以仰副朝廷練將作人諄諄誥誡之至意除將未盡事宜隨時酌核另案奏咨外謹擬訂試辦章程繕具清單祗呈御覽所有開辦武備學堂緣由是否有當理保恭摺具陳伏乞皇太后皇上聖鑒訓示敕部立案施行謹奏奉硃批練兵處知道單併發欽此 
[河南巡撫陳奏爲查明豫省本年上忙完解丁耗銀數分數考核藩司督催功過恭繕清單摺二十日]  
　　河南巡撫兼管河工事務臣陳夔龍跪奏爲查明豫省本年上忙完解丁耗銀數分數考核藩司督催功過恭繕清單仰祈聖鑒事竊准部咨各省錢糧考核藩司督催功過豐年以額徵爲准蠲緩之年以應徵之數爲準上忙匀爲四分下忙匀爲五分於徵收截止後上忙限當年十一月底下忙限次年五月底將成數分晣奏報等因歴經遵照辦理在案兹據布政使瑞良將光緒三十年上忙完解丁耗銀數分數造册開單詳請奏咨前來臣覆核無異除將清册咨部外相應敬繕清單恭呈御覽伏乞皇太后皇上聖鑒謹奏奉硃批户部知道單併發欽此 
[河南巡撫陳奏爲查明豫省本年上忙新舊錢糧完欠銀數分數恭繕清單摺二十日]  
　　河南婦撫兼管河工事務臣陳夔龍跪奏爲查明豫省本年上忙新舊錢糧完欠銀數分數恭繕清單仰祈聖鑒事竊照每年徵收新舊錢糧完欠數目例應上下忙專摺奏報歴經遵辦在案兹查光緒三十年上忙期内各屬徵解本年丁耗並帶徵二十七八九等年丁銀兩據布政使瑞良分晰完欠各數造册開單詳請奏咨前來臣覆核無異除將清册咨部外所有徵收本年上忙新舊錢糧查明完欠銀數分數相應數繕清單恭呈御覽伏乞皇太后皇上聖鑒謹奏奉硃批户部知道單併發欽此 
[福州將軍崇奏爲解清單海關常税奉撥光緒三十年分内務府經費銀兩摺二十日]  
　　福州將軍兼管閩海關税務奴才完室崇善跪奏爲解清閩海關常税奏撥光緒三十年分内務府經費銀兩恭摺仰祈聖鑒事竊奴才承准軍機大臣字寄光緒二十九年十月十六日奉上諭户部片奏擬撥光緒三十年分内務府經費請飭依限完解著將軍督撫監督等務於來年開印後陸續經解内務府交納仍限六月前解到一半十二月初間掃數解清不准稍有蒂欠欽此並奉清單内開閩海關常税銀十萬兩等因並准户部咨行遵照前來謹卽欽遵辦理查閩海關常税項下歴年奉撥内務府經費均經按數給解所有本年分應解銀兩業經奴才解過銀五萬兩恭摺奏報在案尙有未解銀兩謹就徵存常税項下提解光緒三十年 
 
