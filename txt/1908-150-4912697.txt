# 1908 - 150 - 4912697

 

Page 1

 
 
   
 
 

Page 2

 
 
   
 
 

Page 3

 
 
＋＋ 
[上諭]  
　　五月初七日軍機大臣面奉 
　　諭旨學部奏請將中國舊律與新律草案詳愼互校斟酌修改删併以維倫紀而保治安一摺著修訂法律大臣會同法部按照所陳各節再行詳愼斟酌修改删併奏明辦理欽此 
[宮門抄]  
　　五月初七日召見軍機蔣楙熙三多 
論說 
[駁郵傳部收回電報札交]  
　　自電局收回商股改歸官辦之議起輿論攻擊。股東抗阻。曾不得絲毫之効力。但聞斜橋盛行轅會議有每股加至一百七十元之說。證以郵部札文數亦符合。則知收回電綫。事在必行。商人已無可爭之勢。雖然朝廷定計决意收回旣不按照時値。而又用種種違心之詞欺飾商人恐猶未足以折股東之口。而平商人之氣也。今試卽札文之紕繆者詮次如。下。 
　　爲札飭遵行事。查電報爲交通之機關。實軍國之要政。有事則調度兵食無事則傳遞文報。均關緊要不得祗視爲商人營業之資。故各國電報皆爲國權所獨有中國電報。開設首基原歸商辦而光緖初年商股微薄。皆賴各省官力出資。補助提倡以有今日。而欠數未清還者尙二十餘萬乃揆覽圖籍。現在商綫所至之處皆屬市鎭都會之區。而邊遠省分如雲貴廣西陜甘等省則均歸官辦動官本虧折爲詞。皆不肯獨力承認。在商家本屬實情而國家交通之樞機。或因之而阻礙按之朝廷設立郵傳部之初意。實有未合且東北邊防。前後藏地皆爲今日急切之圖。如責歸商辦。則無利之欵自難舉籌。若統歸官辦則界限未清。無從挹注思維再四窒碍滋多。揆諸東西各國之通例。衡以中國現在之情形。自非改爲官辦不可。即以商情而論。當此電政鼎新之時代。事事更易。種種改良實無利之可圖。若改歸官辦。於商家實無損有益。試分别言之 
　　按札文總綱。一則以電報非商人營業之資。一則以電報在無利可圖之例。收回官辦是其所據之理由。惟是電報雖與郵政鐵路同爲交通機關多屬官業然美國電綫。全歸民有此外各國。亦間有屬於民有者謂爲國權所獨有記者實所不解且中國官商合股。官操其權己非民有性質。何苦詭託各國通例以謊商人乎此則前說之未安者也商綫所至詳於都市而略於邉遠。亦是財政學之原理然朝廷展綫邊省事前並不號召股東。憑公議决。而徒於事後打官話曰。滇桂陜甘等線官本虧折商家不肯承認究竟虧折者若干不認者何人從未宣布於外則又何苦假設此詞以寃商人乎此則後一說之未安者也 
　　查歐美各國綫路縱横。密如機織無論邊隅内地。均策應甚靈故伏莽滋生旋即撲滅中國電報勿論邊荒即腹地稍僻者亦多未建立故一旦有事。道途修阳文報方到賊已遠颺。實於國政戎。機。大有妨碍現在科布多川藏閩浙江西蘇松各屬。紛紛奏咨請設電綫均爲不可少緩之圖本年四月欽奉特旨。責成本部將貴陽至興義電綫。尅日造通又准陸軍部咨稱秋間江鄂各軍在安徽會操。請設安徽王太湖電綫。又准外務部咨催建設由藏通印電綫。以爲收贖英人江攷綫路張本。又准鄂督咨稱湖北官電各局賠累不堪。請改歸本部籌辦。紛至杳來。應接不暇核計各該省請設各綫。不下萬數千里約估工程。當在一二百萬且此萬餘里中設局不下百數十處。半皆荒村僻壤報務不多常年經費。若局員報生巡丁薪水工食。以及修理等項更屬不貲。試問區區商本。能任此鉅欵否抑只知惟利是視。置國事於不問乎。此展綫之無益於商者一也 
　　案此以軍用電綫。爲退還商股之根據。其說似矣然光緖初年創設電報之初。都爲軍事起見煌煌上諭有籌辦防務南北洋須消息靈通無悮事機等語則軍用電綫之藉商入股者固有前例之可援也。至所稱展綫經費浩繁恐商本不能任此。夫以中國大多數之商民猶無力以任此而謂今日國庫支絀之時代反有官力以任此乎。且又何以解於貴陽興義造綫部電。覆以籌欵無權也以其矛攻其盾。其又何說之辭　　（未完） 
 
 
 

Page 4

 
 
專電 
　　電一（北京） 
某國公使堅欲干預桂省財政外部屢次商阻尙未就範 
　　電二（北京） 
度支部議覆整頓西藏經費先就地籌措 
　　電三（北京） 
政府電飭滇督桂撫會籌邊防事宜以期聯絡聲氣 
　　電四（北京） 
滇督錫良片奏整頓鄉團並調練軍駐防蒙自奉硃批知道了 
　　電五（北京） 
又奏調編修吳琨等襄辦新政免扣資俸奉旨照准 
緊要新聞 
[電防國會請願之風潮北京]  
　　學部張榮二中堂聞有電致各省督撫云學部定章凡各省學堂之教習學生等不准演說政事及有集會結社之事現各省迭有邀請開設國會之事民心動搖影響學界慮起風潮應由貴督撫飭令提學使曉諭禁遏 
[湘汴士紳國會請願之行動北京]  
　　現在來京之湖南全省民選議院請願代表人蕭鶴祥胡挹琪等所撰民選議院請願書内中尙有删改之處己會同在京湖南十紳斟酌修改俟脫稿後即請都察院代奏 
　　又上月二十五日河朔學會開臨時會於覃懹會館提議國會請願事件並請憲政公會會員演說十點鐘開會到者約二百餘人首由張盤銘報告開會事由次由賀紹章述紹介辭次由方表演說今日輿諭所以成立之歷史及今後國民應採之政治行動次羅傑演說教育與國會之關係並述其往來南北之所見次由熊笵輿演說政治團體之必要因痛論各地宜亟亟預備組織政黨以謀全國之利益不可僅拘拘於一地方之事業聽者折掌數君演說旣竟張盤銘遂提議國會請願事件一時簽名者至二百餘人按河朔學會爲河北之懷慶衛煇彰德三府士紳所組織故其團體堅固能着眼於政治之行動 
[郵部收回電報商股之剖辯北京]  
　　目收回電報商股問題出現以來各報紛紛議論致近日電報股票上海行情價値有低落消息郵部陳尙書深恐奸商藉以搖動人心從中取利爰擬將加一收回之說力爲剖白謂本部果定收回辦法亦斷不止此數須加六七成左右彼商家未明此意以致多所疑慮昨己飭知滬局斟酌辦理 
[電報股東會議記事]  
　　初六日晨間十時盛宮保柬邀胡二梅陳潤夫蘇葆森邵琴濤丁介侯嚴漁三吳少珊朱葆　沈松茂何伯梁朱煦庭謝綸煇吳滌宣諸君曁電局督辦汪叔芾總稽查何頌祺總辦周金箴集議於行轅丁君首以光緖二十三年督辦電政大臣袁宮保所刋之二十五由帳略檢呈盛公察看又將是由總結項下數目另紙開出查二十五由帳略核存總結項下共計存湘平銀三百七十萬六千肆百七十兩三錢九分除各局員保項洋八千四百元合湘平銀五千八百八十兩外存湘平銀三百七十萬零五百九十兩三分九釐以湘平七錢作洋一元應合洋五百二十八萬六千五百五十七元七角一分按股分二萬二千股攤派每股應派洋二百四十元二角有奇盛公即囑楊綬卿君將所開之數另紙錄存並命電局委員張肖岩君按所開之數核覆嗣見核覆这數與所開者無甚懸殊盛公乃將郵部收回電局爲國有之意詳細宣說並謂鐵路電報由民有改爲國有實各國常有之事故照西法亦應爾爾胡君答以西國雖有此辦法然必須本公司董事議定價値且必經國會議决方可執行决無由政府定價不與公悮協商之理盛公云今日與諸君會議即此意也胡云郵部每股給價一百七十元之說是在今日會議以前今日之會議是否即是此意胡又對衆股東云我中國政體向稱專制吾等商人有何能力可與相抗收回國有之說自有能挽回然吾等當照念五届　帳略所載之値向郵部索償並請其將念六届及本年念七届之半届官利餘利公積全數加入則每股　給價　百元左右言至此某君云胡君所言如秋收時賣田連稻子賣的衆皆笑胡又云若郵部并此不允則批示亦欺人語耳想堂堂大部必不爲此吉政府方欲與商民共興實業並派大臣赴南洋招撫華僑若果以欺人爲事豈復有應之者盛公云今郵部給價一百七十元係照市作價亦不得謂之抑勒胡云市上交易去年本皆値二百元因郵部有貶價收回官辦之說人心恐慌始致跌落則然電股之跌落市面之恐慌郵部有以致之朝廷屢言保商而郵部敗壞市面至於此吾不知郵部將何以對朝廷也盛公 
 
 

Page 5

 
 
云吾從未聞電報股票有値價二百元者胡云某購進之股即是二百元盛公云從何處購得胡云去歲由平正公司購得宮保可派人去查帳蘇葆森君云電報股分每年派利二十元若比照蘇杭路股以七釐息計之一己成之局一未成之局雖出價三百元購之亦不爲昂况二百元乎胡云今因電報賺錢則郵部乃有收回國有之議若大虧本每股不値一錢則原價一百元之數郵部能如數發回乎盛公微笑不答嗣云吾當將諸君之說函致郵部大衆乃散時已午後二時矣 
[郵部通咨各省報災電報新章]  
　　爲咨行事電政司案呈照得電局發報章程向皆按照等級排發歷辦有年惟大災時變及非常事故究應如何傳遞向未著有定章本年三月間湖北襄陽水漲誤用二等公報發遞以致延擱貽害匪淺自應頒定新章以資遵守除將章程分咨并札發電政局通行飭遵外相應另錄章程備文咨行貴督撫查照轉飭地方文武各官曁各官電局嗣後遇有非常災異發寄電報卽查照新定章程辦理以重要公而期迅捷須至咨者（附章程） 
　　查各省地方遇有大隊賊匪竊發攻犯城邑或聚衆滋事及洪水暴發情事准該處道府鎭將以下各文武官及印委各員加急一等官電發遞以期迅速爲此頒定暫行章程六條列左（一）此項電報照一等官報加急提前速發在各等報之上（二）此項電報照章半價收費由局彙報各該省督撫衙門呈領（三）此項章程專爲非常災變而設其尋常水火盜賊小故不得濫用各局員亦不得徇情濫發以示限制（四）此項電報須蓋用本官印信或印委關防（五）此項電報准用於該管上悮及關係緊要之各衙門此外不得濫用如有誤用者電局槪不轉遞（六）此項電報須用明碼由局譯遞以便稽核如用暗碼則按商報照收全費於三四等分别排發不得列入一等 
[漢口後湖地户聚衆搗毀清丈局詳情]  
　　漢口後湖清丈局新章取締民地過嚴致被地户搗毀局所略紀前報專電現得訪員詳函云該局近日頒發紅白契章程後湖各地須以契約爲憑無契者一律充公即有契而丈尺稍有不符或未投稅者亦應充作官荒以是業户羣懼失業日前刋發傳單集衆要求取銷局章官塲以其無足輕重置之不理詎料初三日午後竟糾衆數千人由馬路口起直至清丈局門首長約四五里各揷香一枝大呼求恩巡緝營勇聞信到塲彈壓持械擊傷三人於是地户益懷憤恨亦持械與勇丁格鬭勇丁卒以衆寡不敵相率棄械而逃其被地户扛傷者均將該勇丁等軍衣脫剝爲證乘勢復將清丈局肆行拆毀一面又將受傷者八人抬赴關廳兩署求請作主金煦生司馬勸導安慰不散即飛禀陳筱帥撥調駐省新軍一標於夜間九句鐘由張虎臣統制率帶渡漢彈壓衆始逐漸散去 
　　陳小帥聞變除派兵彈壓外復出示諭略謂後湖清丈事宜經前督部堂趙飭議新章訪聞民間尙有未能領會之處茲委黃道到局會辦查照升任閣督張所訂章程體察情形斟酌妥善辦法禀復核辦爾業户人等切勿别滋疑慮再生事端 
　　受傷之地户及勇丁刻均送往醫院診治聞地户中有受刀傷者二人傷勢頗重恐有性命之虞 
　　省中新軍到後即分駐於各署局及熱閙街中是夜文武印委均在途梭巡彈壓噫攤警交鬨風潮甫息而地户之風潮又起豈龜山鑿洞之說果不利於漢口耶異矣 
京師近信 
[正太路局控案將結]  
　　正太鐵路總辦滙謙等屢次被控由部派路政司主中關慶麟候補僉事曾毓雋鐵路總局差遣安徽試用巡檢慕昌洛三員確查去後現已事竣回京禀陳該路善後辦法並聞三員對於匯守多方庇護大約此案將從輕了結云 
[郵傳部研究電料]  
　　前有四川廩貢生周宗濂將自造電料三種陳郵傳部試驗甚蒙堂官嘉納惟僅以手工製造以致三種電力不能一律因囑購用機械以期深造近該廩貢復禀稱無力購辦請爲補助等情陳尙書當即批示本部正議設立電料製造所需用人才甚亟該生旣稱無力購辦機械一俟本部電料製造所設立當即調部差遣以便該生實地研究云 
[陸軍部奏留人員]  
　　四月二十七日陸軍部奏准筆帖式蔣庭蕙等六十餘名留部當差該員等已於三十日均著公服登堂拜謝 
[薩欽使電部兩則]  
　　駐俄欽使薩蔭圖來電兩道（一）報告黑龍江省對俄地籍交涉近况（一）報告本年比利時在俄京聖彼得堡設立萬國行船會開情形 
西報譯要 
[美添東方艦隊]  
　　泰晤士報載初六日紐約電云美政府因東方艦隊威力薄弱添派戰艦曼恩號及阿拉排瑪號開赴東方已於星期一起椗 
[高麗海味滯銷]  
　　字林報接漢城電云高麗北部貿易向以海味爲大宗近因中國南方抵制日貨全無銷塲故其價大跌 
[西藏商約要聞]  
　　文滙報載初六日柏靈電云倫敦電稱印度西藏新訂之商約英國實獲西藏商業專權 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[民政部會奏酌擬禁烟稽核章程嚴定考成辦法摺]  
　　奏爲遵旨會同酌擬禁煙稽核章程嚴定考成辦法繕具清單恭摺仰祈聖鑒事二月二十日内閣鈔奉上諭據外務部奏籌議禁烟與各國商定辦法曁另籌抵補藥稅各摺片鴉片烟盛行以來流毒異常慘烈染斯疾者破其財產矢其壽命習爲偷惰職業全廢即各直省呑烟自盡之案歲計不知凡幾盜賊訟獄因此滋繁傷天地好生之心殊堪悲憫且令神州古國種類日弱志氣日頺自强　復何望近來官紳士庶多知悔悟爭相結社勸戒即素嗜鴉片者亦未嘗不痛心疾首自怨自艾各國善士尙多倡設公會勸禁栽買廣施藥方每以中國鴉片不除引爲深憾則身受其害者應如何淬勵奮發力拔根株前經降旨頒布禁烟章程期以十年使洋药與土藥同時禁絶現在英國政府允許分年减運各友國亦多樂爲協助文明之舉嘉慰良深英國現已實行遞减相約試　三年視中國栽種吸食實行减少限滿再爲推减我若不如期禁查轉瞬三年何以答友邦政府之美意何以慰各國善士之苦心此機一失時不再來若永遠困於沉痼勢必無以爲國我君臣上下一念及此能無愧悚難安引爲疚責著民政部度支部迅即會訂稽核章程嚴定考成請旨頒行一面責成各督撫按照政務處奏定成案督飭所屬切實舉行並體察該省情形將减種减食實在辦法先行奏聞所有按年减少數目每届年終彙奏一次其藥稅指抵各欵由度支部另行籌補以備應付事關國勢强弱民命壽矢著内外臣工協力通籌認眞辦理無論如何爲難必期依限斷絶毋得稍涉因循致千重咎餘依議欽此竊維禁烟之舉所以掃除沈痼振起疲羸爲自强第一要政迭經嚴旨申明尅期减盡頒行禁令至再至三實已洪纖備舉茲復欽奉諭旨飭令臣部會訂稽核章程嚴定考成仰見軫念民生實事求是之至意臣等遵即往復會商悉心酌奪竊以爲禁烟之有無成效視稽查之疎密爲衡奉行之是否實力視功令之寛嚴噕斷欲使杜絶弊端力戒粉節自百詳訂禁烟稽核章程嚴定考成辦法不可惟是禁烟頭緖至爲繁瑣舉凡稽核栽種吸食販賣等事在在均關緊要而入手辦法尤以清查種烟畝數分期减種爲正本清源之策其他如調查吸食人數封禁烟館限制販賣辦法亦當亟爲籌措次第施行以上諸端或關於地畝課稅事項或屬於警察衞生範圍臣等職司所在自應切實籌畫擬訂禁烟稽核章程請旨飭下各省督撫按照臣部奏定章程詳細分别咨報臣部以資查核其能否縮短期限力圖進步或酌量變通之處應由各該督縣撫查看情形辦理至嚴定考成一節以稽核之是否嚴密奉行之是否切實定其考成之高下惟所請議叙議處各條事關吏部本章所定不過大綱其詳細專條自應由吏部查例酌擬奏定遵行以昭畫一其有身爲表率沾染啫好者應山禁烟大臣核議查辦施行除抵補藥稅應由度支部另籌奏明辦理外謹將會訂稽核章程二十三條繕具清單恭呈御覽如蒙俞允即由臣部咨送禁烟王大臣查照並咨行吏部及各省欽遵辦理所有會同酌擬禁烟稽核章程並嚴定考成辦法各緣由恭摺且陳伏乞皇太后皇上聖鑒訓示再此摺係民政部主稿會同度支部辦理合併聲明四月二十四日奉旨依議欽此 
　　　　　　　　　　　　　　　　　（清單續登） 
分煩新聞 
政界 
[陸桂星力辭標營工程杭州]  
　　督辦全浙師範工程陸桂星觀察本兼有兩標新軍營舍建築差自肇事後輿論大嘩不得已迭向撫院辭差前日奉到馮中丞批示謂建築營房關係軍界全體该道鑒於前轍知難求退自應照准惟必須將經手之築圍塡蕩開溝平地四項工程完竣造報派員驗收再行委員接辦前請續撥工欵銀一萬兩仰藩運兩司暫緩籌撥 
[興辦全蜀宣講所四川] 　 
　　新川督趙次帥人川受事以來連日接收呈詞見兇毆命案極爲繁夥實地方自治一大阻力特派候補道尹良玉知府楊嘉紳等擇地建立全蜀宣講總所於成都省城督院街以次推及近省之巴劍遠省之順重夔酆各屬按日派員宣講以開民智 
[咨復邊省七稅辦法湖北]  
　　駐鄂督辦土稅柯大臣前接度支部咨商奉天吉林黑龍江新疆四省土藥運入内地征稅辦法刻經議定大旨以該四省未設稅局運入内地之土即由第一局照章每担征银一百兩又經費銀十五兩昨已咨覆度支部核辦矣 
[江督派員辦理田房契稅南京]  
　　江督端札許太守星璧文云照得呼州縣田房契稅本係國家固有之欵無如業户視匿稅爲故常書差復得規而包庇甚至有大頭小尾交卸减收短價揑賣爲典等事百弊業生稅收日短光緖二十二年曾經周前署部堂設立籌欵局飭委楊臬司文鼎會同朱前署藩司將寗屬各州縣契稅事宜籌議章程力加整頓上年秋間復經繼藩司體察情形將契稅章程詳加釐訂並另案續請加收均經批准通飭遵辦近據六合縣翁令禀請酌定官牙賞罰辦法亦經批由藩司酌核飭遵各在案綜核迭次章程非不詳明切實無如各州縣積習相沿迄未認眞遵辦以致收數仍不能大有起色茲查廣東省田房契稅自奏定奬叙章程以後每年溢收一百餘萬較之常額幾增十倍江南地大物博素稱繁盛民間置買田房產業何至反不如粤省之多際此財源枯竭撥欵巳益羅掘己窮公私交困此等應有之正稅亟應澈底清釐以除弊端而濟餉項惟藩司政務殷繁必須仿照廣東辦法添派精明幹練之員隨同辦理俾專責成查有丁憂前署江寗府本任淮安府知府許守星璧守潔才長精於綜核堪以派发整頓寗屬各州縣田房契稅事宜該守務須禀商藩司參考廣東奏定章程並本省原定章程及翁令禀陳辦法悉心籌議妥擬詳細章程詳候核定至原設之籌款局久已歸併財政局辦理藩司係財政局督辦該守係財政局提調所有整頓稅契一切事宜即附設在財政局由藩司督同該守隨時認眞考查實力經理總 
 
 

Page 11

 
 
期積弊悉除稅收日旺是爲至要 
[驻提革道欠欵安慶]  
　　皖藩詳撫院文略云前辦蕪湖米捐局馮道詠蘅虧欠鉅欵迭經接辦鄭道就近催取延不繳解現當支撥日我征收日絀之時何能使固有鉅欵久任虚懸仰懇委員駐提等情當奉馮中丞批示除飭所派委前往該革道寓所駐提外俟委員到寓即將前項欠解銀兩刻日如數籌足一併交委解所以清公欵倘再違玩定干參追 
交涉 
[請示航路辦法替天]  
　　奉天民政司營繕科二等科員翁右工前奉督撫帥委赴哈爾濱辦理松花江航路事宜翁君奉札後先往該處考察情形茲據禀覆謂俄人已在彼處經營不遺餘力我國若派員籌辦必先與俄人交涉清楚始能從事工作云云未知兩帥如何指示也 
[電拒俄人要求另開租界奉天]  
　　聞東督徐菊帥電告外部略云現因俄國領事要求在黑龍江愛琿商埠租界以外燈照地方另行開闢俄人租界竊查該處實係有主之地若令侵佔於城治居民大有窒碍業己電商黑撫據理爭拒以保主權應先電請查照 
軍界 
[梟匪擊斃營勇續聞鎭江]  
　　裡下河梟匪與定字營兵接仗兵士擊斃數名已紀前報現該匪知事已决裂必有官軍追剿乃抛棄私鹽逃遁事經淮北緝私統領李定明鎭軍聞悉即派砲船十二隻新軍一營長驅前往已無蹤跡可尋聞此次肇事各匪仍係張步成之黨羽云 
[電催軍門赴吉吉林]  
　　吉撫朱經帥因現在吉省鬍匪出没無常頗爲民害電催東三省行營翼長張少軒軍門從速往剿以靖地方軍門已於上月二十八日起程前往矣 
[示期考驗徴兵南昌]  
　　贛省徴兵總局以江南隨營肄業生盛鴻鈞湖南將弁學生江發源等禀求考驗當即批定初三日考驗以憑錄用 
[浙提回甬寗波]  
　　浙提呂道生軍門日前乘坐新寳順兵輪出巡洋面茲已畢業於日昨遄回提轅 
學務 
[官書局歸併存古學堂蘇州]  
　　蘇省前有官書局專印各項書籍兼刻各衙門章程公牘等項嗣因裁併局所改名官書坊歸善後局節制未幾陸觀察創辦機器印刷局所有書藉文册均歸印刷局辦理該坊如同虚設現經善後總局司道以該官書坊所存書籍板片及印刷器　等項日久不用必多朽壞現在蘇城設立存古學堂開辦伊始一切書籍尙未備齊自應即將該坊所存應書籍及印刷器且等項全行歸存古學堂管理以便在堂諸生閱看即印刷器且亦可爲印刷課本等項之用業已詳明撫憲飭遵矣 
[教育總會遷移長沙]  
　　湘省教育總會前經租借肇嘉坪容園房屋開辦現因該房改造亟須遷移禀請吳學使指撥貢院餘地建造會塲惟一時未能变緒遂租賃大東茅巷許盧房屋爲會所目前正在修理暫 
就許盧左側懷善草堂設立事務所俟修理完竣卽行遷移 
[請咨赴部考驗江西]  
　　江西吉水縣舉人夏士藩以游學日本警監學校本科自備資斧兩年畢業考得優等文憑由出使李大臣給咨回國照章請給咨文赴部考驗就職現經沈護院飭司會同警察總局轉飭呈驗畢業文憑核明辦理 
[改舉中學監督寗波]  
　　甬郡中學堂自各學生與江監督衝突後江已自行辭退日昨教育會開會公舉監督被舉者爲盛君炳緯經盛一再堅辭當由學界重舉日本留學馬幼漁君爲監督旋即電達日本東京同鄉會請爲勸駕 
實業 
[葉德輝反對湘路新總理電湖南]  
[致鄂督陳筱帥電] 　　 
　　武昌督憲鈞鑒過鄂謁聆訓誨欽佩之至回湘奉憲電轉行郵傳部來電湘路改派朱紳恩黻爲總理輝奉前升憲張中堂端制軍咨派議紳本有言責朱紳平日居鄉壟斷衆望不孚近聞私虧尤鉅日後公司如因該紳把持虧空輝不分謗即不任咎理合陳明備案並乞轉達郵傳部原奏張端兩憲處存案德輝叩 
[致北京張中堂電]  
　　北京張中堂鈞鑒前年奉憲台委派湘路議紳三載於茲毫無建白旣慚鄉議尤負憲恩今郵傳部改派朱恩黻爲總理輝本有言責未敢緘口不言朱恩黻平日居鄉壟斷不恤人言近聞私虧尤鉅日後公司如因朱恩黻盤踞虧空貽誤路事輝斷不分謗任過憲台爲原奏大臣理合呈明備案江鄂另有禀德輝叩敬 
[致南京端帥電]  
　　南京督憲鈞鑒昨承鄂督憲寄電轉開郵傳部來電湘路改派朱恩黻爲總理輝前奉憲台委派議紳堅辭不准旣有言責自應知無不言朱恩黻平日居鄉壟斷衆口鄙夷憲昔撫湘當有聞見近聞私虧尤鉅正圖彌補日後公司如因朱恩黻盤踞虧空輝不分謗即不任咎憲台爲原奏大臣除電禀張中堂鄂督憲外理合呈明憲署存案德輝叩敬 
[湘省鐵路開局購地長沙]  
　　湘省鐵路總公司以萍局藉口運煤展築洙昭支路爰會同湘潭縣紳商學界設法阻止除一面請由督撫電呈教察院人奏一面傳諭洙昭地方不准將地畝售與萍局外又擬從速開工先築長洙一段以便爲萍局運煤地步免遺口實遂於上月二十四日設局購地公舉楊紹曾湯稚庵兩觀察徐次鶴太守劉穉泉部郎等專任長善兩縣境購地事宜即於南城外適中之地設立購地公所並派人前往湘潭協同潭邑紳商承辦購地等事已經擬定章程刋刷廣告四處張貼茲將購地章程照錄如後 
　　一購地公所踏勘田畝以禾根之麤細水道之遠近定田則之高下 
　　一公所督同保正查明業户造具清册 
 
 

Page 12

 
 
　　一由公所派人協同紳耆團保眼同業主丈量田畝 
　　一購地之後未開工以前本年仍准耕作収割次年則無論開工與否一槪禁止耕種如値開工而尙未收割應酌給青苗糞草錢文以資貼補 
　　一應購之地勢在必行一面丈量給價一面挖溝墊土以定界址查照各省章程均無庸俟立契之後始行工作並照督部堂通行購地章程路線兩旁左右各十五丈一律暫行停止買 
賣稅契 
　　一預製界石石上應刻號碼以備稽查 
　　一購地發給地價應用三聯票中曰領票左曰存根右曰覈單由購地公所酌定田則高下　畝數錢數塡明票内以領票發給業主由業主逕至省城鐵路總公司領價 
　　一查照萍潭鐵路遷墳每塜給遷費錢十串文如墳前有三沙坪拜臺華表等項另行資補 
　　一路基遇有房屋由購地公所估價収買或給還屋料僅給拆造之費 
　　一路基遇有樹木蔬菜等項均由購地公所估價照給 
　　一遇有池塘由公所派人測量每方償還挖費龍銀二角四分 
　　一近日錢價較低今查照萍潭鐵路地價分爲七等每等除去尾數均大致酌加二成以昭公允上則田每畝錢六十六串文上中每畝錢五十一串文中則每畝錢三十七串文中下每畆錢三十串文下則每畝錢二十三串文其餘苧蔴土廢屋基沙推田山或二十串文或十八串文不等 
　　一業户除將刋板契紙塡寫外另　領字一紙所有契紙送各縣蓋印向不納稅應完國課仍照民間完納 
雜記 
[山崩誌異湖北]  
　　鄂省長陽來函云四月初七日午後一點鐘時天氣晴和距該縣百餘里之麥莊地方忽然震動該莊附近有大山一座高不可仰長亦難量頓時霹靂一聲山峯隨聲坍塌高約二十餘丈長約七八里壓没民房計有百户之多誠浩刦也 
[孀婦被誣自盡安慶]  
　　皖垣巡警三區内有孀婦某氏前因被竊甚鉅報由該區正巡官于元璋飭巡士偵緝日昨夜間在本區境内盤獲一人查有贜證即扭送正局訊究一面派巡士報知某氏并飭開明所失物件以便認領該巡士甫進氏門適見一男子在坐因生疑問謂爾旣孀居何以夤夜留男子在室某氏以親屬對乃巡士堅不肯信即將該男子帶至正局戒責二百板某氏以無端被誣即到局中申辯該局始知理屈閉門不納隨將該男子送回氏家某氏羞憤益甚遂服毒自盡局員聞知以事關人命深恐激成風潮即將該巡官巡弁等看守以憑核究 
[盜匪行刦殺人重案長沙]  
　　距省城十五里之豹子嶺地方於二十五日夜分有某姓鄉民家忽來盜匪七人頭纒白巾手持刀械破門而入鄉民有一婦及數小孩一時驚起見其勢甚兇暴聲言家中器物儘可取去但求勿傷人命諸盜不聽竟將鄉民殺斃其婦及小孩幸未見害诸盜四處搜尋别無長物即將被帳及衣服數件搶掠而去次日由該婦報官請究 
[通緝賊巡檢太倉]  
　　江蘇候補巡檢陳鳳翥分太差委有年近忽偕同其子陳銀梅騙竊官婦張陳氏家衣物金銀首飾等項先期請假濳逃經事主張陳氏遺屬控由太倉州吳牧詳請藩憲瑞方伯將陳鳳翥功名先行咨革并通行各屬一體緝拿以儆官邪瑞方伯閱禀大爲震怒即具詳撫憲云查得該巡檢陳鳳翥年四十歲浙江上虞縣監生遵新海防例報捐巡檢指分江蘇由京領照於光緒二十一年四月二十八日到省派蘇分太差委今帶同其子陳銀梅騙竊張陳氏　衣服飾物請假脫逃衣冠之中有此敗類實屬聞所未聞應請先行咨部斥革再由司通緝究辦以肅官方 
[警界人員對於巡道之禮節武昌]  
　　湖北警界中人對於巡警道向無一定名稱禮式茲經警務公所總務科長酌定凡各局人員分查以上均稱巡警道爲道台分查以下之人員均稱大人學生均稱巡憲又分查以上人員見巡道作揖不請安分查以下人員（自哨弁至巡勇）請安不作揖學生著便服　一揖禮戎裝則行舉手禮昨已傳知各局遵照矣 
[旌慰自盡之留學生山東]  
　　濮州留學生張幹廷自盡後提學使羅文宗擬妈史記屈原傳語志芳行廉四字書就匾額綴以跋語飭由濮州製造木匾一方以旌基門用慰烈魂而彰善類 
[整頓市政未能一律杭州]  
　　杭州市政如掛高招牌折讓官道以及雨棚欄杆等項各商店遵照警章如期改建惟有一種紅磚砌造之洋式商店以洋廣貨及新式靴鞋舗爲啊多至今仍横亘街沿不遵取締致己讓各户嘖有誹議或言骨中有數家係教民開設一經强近慮生交涉不得不留参差也 
[飛娘傳（十）（續）]  
　　康德曰旣有妙計何不直告而乃烘雲托月講幾許閑言閑語正文乃不着一字簡爾斯哂曰毋急迫乃爾余今告汝余家有一種藥水名甲嗅丁此物無氣無味人或飮之血滯氣塞越三日必殨且旣殨之後未易驗出蓋此物產於澳太利亞南方卽在二年中經化學家驗明内含有二種毒質之物其性雖較硝鏹水和平而其實較硝鏹水更難治蓋此物係新發明尙無相當之物質用以消解故一經入口即難救治若使一人陰於福爾痕飲酒時或食飯時少注其中則福某雖狡終無有幸逃之理惟此物有一效用處最易熄火故友人自澳洲寄余以防祝融之患此計足下以爲发哬康德曰大妙簡曰此計雖妙而有一事甚難康德曰何事簡曰前計之所以破壞者皆由洛克之粗衷少慮以致釀成此變近須選一精細强幹之人方能集事萬一再蹈覆轍則難爲力矣康德曰余夾袋中此種人物甚多平日衣余食余者不下數百輩豈區區小事而乃無一人爲余效力乎余僕有麗佛生者此人素謹傎而忠樸若使之必無鹵莽之慮矣康德曰事不宜遲請速行計簡乃歸家取水使麗佛生依計行事 
游戲談 
[大老]  
　　中國官塲有牢不可破之二字曰資格凡爲京官者自授職開方歷數十遷轉而尙侍而大拜則頭童齒豁矣以是黑頭宰相自古傳爲美談而今之一二品大員皆稱之爲大老大者言其官階老者言其年齒固極切當之一名詞也不謂近十年來此風漸自京師流行上海且自官塲輸入妓院如從前四金剛中之金張林陸近日名妓中之藍橋别墅一樹梅花館等等問其年齡均在三十以外問其歷史均一嫁再嫁而復出而其資格不啻魯殿靈光盛名且足奛倒儕輩固儼然一官場之大老也或曰一二品之大員旣以其年齒之尊官職之崇而稱之曰大老則三十餘歲之名妓可以其年齒之尊聲譽之重而稱之曰大老婆（吳諺呼妻爲大老婆呼妾曰小老婆）非亦一切當之名詞耶大老大老宜可與之對舉而並傳已 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
白話小說暫停三天 
[國會淺說] [  沈同芳稿]  
　　國會！開國會！！列位啊。這國會是什麽解說。呢有人說這國會是外國名詞。我中國書籍上。從未見有國會的典故。我中國的人民從未做過國會的事體。古人說得好。不識不知。順帝之則。做了中國的人民靠着中國的皇帝過日子。也就罷了。爲什麽紛紛擾擾要學外國人開國會起來。難道這副國家的擔子。眞要人民擔當了不成這名話。列位信不信呢我恐怕列位胸中。還有一句古話。叫做天下本無事庸人自擾之。將現在開國會的事。看成自擾。列位啊照這樣說。我中國幾千年來人民對於國家。不知負什麽責。任也就無開國會之事。就該天下無事。爲什麽到了如今事變愈閙愈大。愈弄愈多喪師呢割地呢。賠欵呢賣路呢賣鑛呢。做中國人民的。依然不識不知是服從慣的賣到英國。就做英國人民。賣到法國德國。就做法國德國人民。賣到俄國日本。就做俄國日本人民猶之從前唐朝換做宋朝。就做宋朝的人民。又換做元朝明朝。就做元明朝的人民這一副國家的擔子推在皇帝身上。皇帝又推在大小百官。也無眞正有責任的也無人去監。督他的等到江山斷送别人横　人民到處服從慣的咳！咳！！倒是有一句。話如今世界不比從前呢從前唐宋元明。雖是換了朝代。却是依然中國。依然同種政策亦是差不多。。的開科取士咧起用耆舊咧少不得收拾人心倒也是一。般人民忘了亡國之慘。就是有幾個殉國。的臣民也無非賞他個卹典。他做子孫的還有些微的好處也就歌功頌德起來。這篇成文。是幾千年來陳陳相因。大家抄襲慣的如今亡國之慘。還想。這般快活麽。列位啊欲知自已。且看别俄人之於猶太英之於印度。法之於越南最近的日本之於朝鮮。起初時做人民的也只想别人來保護。誰知後來人身也有稅養隻狗也有稅。開個窗洞也有稅而且不准看報。不准開學堂不准用自己本國的文字。出門就要搜查到别國去要聽管轄的。命令若稍有違犯。輕則禁錮。重則屠戮等到這個時候眞是石沉九淵。再想翻身。怕是不易了。列位啊。要曉得開國會是什麽用處呢第一層要曉得國家是人民結合而成的。大學上說有人斯有土有。土斯有財。有財斯有用。可見土地財用之主權全在人民第二層要曉得人民爲國家擔責任就是爲皇帝擔責任愛國家就是愛戴皇帝愛他人就是愛護自己。禮運上說百姓則君以自治。故人不獨親其親子其子是爲大同可見這副國家的擔子。人民應該擔任的。（未完） 
本埠新聞 
要事 
[淫伶姦騙案近聞]  
　　租界謠傳公廨讞員寶大令爲淫伶李春來一案有辭職之說實則並無其事至佑律師要求道歉一節大令亦始終堅持故會訊此案尙無實期現佑律師己偕美總領事赴寗與江督端午帥妥商辦法而粤帮全體聞於日内將開特别會議云 
　　又文匯報云領事公會現擬將寳讞員對待佑律師及前日觀會者拍手之舉共同研究聞此案各領一皆將過問已公函滬道極力爭辯由此觀之前此不過爲美領一人與華官之交涉令則爲領事公會全體之交涉 
[青幫頭目就擒]  
　　金陵巡警總局緝獲私造炸彈之王友富訊據供稱係上海青幫頭目張紅家内之葉德全等所造當奉移文滬道飭令偵探將葉拿獲押解金陵訊無確實茲又移文閘北巡警總局出總辦汪觀察諭飭偵捕隊長汪少尉協同巡弁孫駿發於前日至吳淞口將張匪拿獲當即解由總局收押候訊 
[江浙海運告竣]  
　　江蘇浙江海運滬局上届冬漕刻已驗兑竣事均於初五日撤局浙江總辦葆太守不日即須返省銷差 
[演講地方公益]  
　　初六日地方公益會開第二年第九次常會請賈叔香先生演講大旨謂公益之事有屬於警察範圍之内者十二條 
　　一干涉建築二審查食品三防閑危險四檢察疫疾五報告生死六革除迷信七添設巡警八限止羣行九講求清潔十管理寺廟十一夜行携燈十二凶器出售須訴知有屬於警察範圍之外者八條一歸併善堂二實行宣講三建設公園四預備縣會五塡塞小河六策勵工藝七製造發明家須維持八動植礦物園須設立以上種種均屬地方應革緊要關鍵欲求推行盡利惟熱心公益諸君是賴講畢已鐘鳴十下矣 
[謝劵]  
　　泥城橋跑馬廳對面天然有音影戲公司於昨日下午九時開演法國頭等影戲蒙嶂簾塲券一紙書此誌謝 
[謝贈]  
　　大馬路壽康里席公館經售日本順春堂靈寳丹足以治瘟避疫爲夏令之要藥茲貽贈十二瓶書誌謝 
鎖事 
[城内]  
[偵探獲盜]  
　　道轅偵探拘獲搶刦浦東某姓家之盜犯袁阿弟張阿三兩名於昨晨帶至道轅奉蔡觀察諭飭押發縣署訊供詳報 
[拘獲搶匪]  
　　東二區巡邏隊查獲搶刦途人物件之胡得發吳振標並在身畔抄出銀飾衣服當票大小銀洋各贓帶回東局解至一路巡局留候訊究 
[流氓宜懲]  
　　浦東高家行二十二保十七圖流氓曹卓霖私售洋烟聚衆賭博無所不爲茲爲該處　官查悉禀知本縣李大令飭差將曹拘案収押候究 
[遺失銀票]  
　　陶晋昌帽子店主陶步雲昨 
 
 

Page 19

 
 
扭司帳戴瑞堂曁戴之保人顧松濤見証奚士良等至一路巡警分局喊控由遊巡官提訊陶供前日收得票銀一紙計銀一百十三兩交付司賬收銀今戴忽不認請究戴供當時店主囑令收　並不將票交付小的現店主已將票遺失揑詞誣控求鑒判戴交保出外著顧等勸理 
[書吏誤]  
　　道署關房書吏徐毓昌卽已革復充之李紹基因向鈔房索賄捺擱公事奉蔡觀察發縣究辦旋有該房各書辦蔣棠等聯名公禀求请從寛飭縣釋放蔡觀察不准所請並以該書悞事不止一次且聞其聲名素劣故持行縣查明核辦現李大令已將該書吏交差看管一面飭差查復矣 
[烟妓發堂]  
　　狎客張長林日前誘拐小東門外花烟間妓女王桂林避匿城内由龜奴王松寳鴇婦王葛氏追蹤尋獲扭至一路一區巡警分局昨經遊巡官提訊龜鴇同供出洋一百五十元買桂林爲妓未滿二年今忽被張誘拐求請究辦王桂林供時被該鴇等凌虐自願從良求恩超豁訊之張長林不認拐匿判王桂林發堂擇配王松寳夫婦及張 
長林一併斥釋 
[拐匿女孩]  
　　住居石皮弄之儲長華因伊女阿毛忽然不見查係馬木生誘拐藏匿昨將馬扭至西四區喊控卽奉該局副巡官命將馬木生等函解中區巡局聽候審訊 
[官事]  
　　候補同知司徒繹通判李景軾昨日到道禀見會丈局委員董贊朝禀知遷局事宜 
閘北 
[巡長何往]  
　　騎巡隊巡長李富前日乘馬至新大橋一帶華界巡邏被西捕拘至捕房隊官得悉即禀知汪總辦飭令參事官赴新嗣捕房查詢則稱並無拘押巡長之事不知該巡官究何往也 
南市 
[審訊盜案]  
　　西門外丁合興硝皮作初一 
夜被盜搶刦已誌前報茲由西區偵探在蘇州胥門外獲到蔣永慶李慶堂許小子三名回上海後又在新閘茂盛里拘獲盛榮華卽常三及阳大等解至工程局提訊失主丁裕生偕妻父周左泉投案求追請之蔣供小的紏約七人隨同陳五所紏之十三人聲言報仇先由陳等進内行刦小的在外把風後約至關橋堍茶舘分贓小的找尋不見聞已往蘇因即到蘇尋覓是實訊之李許俱供聽從陳五紏約求恩寛宥判李戒責一百五十下許戒責二百下餘証一併還押候再訊辦 
[夫兇惡]  
　　陳蔡氏偕同内姪蔡三寳至南區控稱寡媳周氏與周小弟　識向之理論被周紏同江北大毛等將三寳毆傷等情由區解至工程局請爲訊辦孫明府以蔡受傷甚重判送縣驗訊 
[船户舞弊]  
　　大茂米棧出店周杏濤扭控糧米船户陳關榮裝運漕糧攙和栖糠不服查驗等情由南區解至工程局判送縣訊理 
[圖呑股本]  
　　邵漢遣抱陳慶海扭煤炭店主張有生至西區控稱前由張少山孫德華等託伊至邵處紏股合開印書局當付股本洋五百元詎伊等避往漢口圖知股本請爲追究當由西區解至工程局判張押限十天交到張少山訊核 
英租界 
[尙須查核賬據]  
　　英商錦隆洋行控戴春林眞記香粉店股東汪子江定貨不出一案昨由公堂中西官會訊汪延郝門律師投稱戴春林眞記已奉發封拍賣作抵應請銷案判汪交原保著將該號帳據呈核再行訊斷 
[圖賴險銀續誌]  
　　圖賴鼎昌等三號保險銀之張國林由探緝獲等情已誌前報昨經公堂提訊張延開達律師投稱尙有買辦李竹亭未到判押候下禮拜四再訊 
[盜犯就獲]  
　　盜犯宋柏連李富昌前在湖州歸安縣境彭家河地方夥刦邱楚卿家巨贓乘戴生昌小輪逃至上海由探查獲昨解公堂訊究事主邱楚卿亦投案供訴被刦情形請爲追贓究辦訊之宋盜供稱行刦邱姓共有二十餘人分贓各散小的至蕭雪江起岸後與李乘輪到滬被獲是實質之李富昌供詞狡賴判一併押候移文該縣查明情形復訊核奪 
[人銀並保]  
　　德商波彌文咪吔順全隆等洋行控德源號主張耀庭定貨不出昨由公堂會訊各原告請飭出貨質之張耀庭供求寛限判張交五千兩人銀並保限一月清理 
[武弁之刀]  
　　北洋陸軍部武弁黃篤謐携帶佩刀行經租界由捕拘入捕房昨解公堂審訊判赴工部局領照後自向捕房取刀 
[伶人之刀]  
　　孫金奎帶刀行走由捕查獲昨解公堂請訊據供刀係伶人李春利之物囑令帶往戲園判刀存捕房孫斥退 
[鎭江女子]  
　　鎭江女子李金寳被匪拐至烟台價賣由該處地方官查悉解至上海送請公堂安挿判暫寄濟良所候函致丹徒縣查傳家屬來案認領 
[逼妻爲娼]  
　　余阿金控夫金紅香强逼爲娼解由公堂將金提案判押候晚堂訊奪 
[仍舊爲娼]  
　　雉妓張愛寳年未及笄前奉公廨判具以後不准爲娼切結釋放詎張妓仍在租界爲娼由探查獲昨解公堂判發濟良所擇配 
[勒還房租]  
　　瑪禮遜洋行因周文炳不付房租控奉公廨傳案判交保出外措還租洋三十四元七角半如違提究 
[公堂瑣案]  
　　陳云峯虧欠壽昌信大裕昌等八家巨款昨日提案判押候過堂訊追 
　　竊犯汪凶福判押西牢半年期滿昨日開釋 
　　張永年竊陳阿土等衣服押捕房二月 
　　陸阿根竊陳春生衣物押捕房一月江阿三混入山東路大慶樓圖竊押十天陳子芳竊申泰昌號縫衣機器及絨毯押三月 
　　吳有蘭竊張森寳等衣服時表姑念年輕從寛交保陳春生領回交伊父管束郭龔氏控倪仲甫拐匿伊孩一案昨解復訊因無憑証判交保候查頑童張德興騙張宏金家小孩銀練判押改良所三月施福泉朱王氏串竊周晋生衣物押候查明再訊瞿和泉欠徐姓銀兩昨日傳案判過堂候訊雉妓王三寳屢次違章拉客昨由包探解訊奉公堂訊明判押女所半年以儆陳阿毛王阿二竊梁陳氏衣物押候查明再訊蔣祖　控夏歧山欠銀不還昨日傳案判候晚堂訊理 
美租界 
[小工把持]  
　　江北人殷小牛吳小山大同子等向在輪船工作邇因索費不遂於昨早紏黨十餘人在漢碧理路慶坊橋畔阴止各小工不准前往工作工頭王江天前往解勸反被擁入萬丈茶樓肆意訛詐王見勢不佳即乘間奔逸投訴捕房請辦 
[外國浮屍]  
　　昨有外國男尸一且在楊子路浦江浮起由水巡　撈獲帶入裴倫路驗尸所俟醫生驗明棺殮 
[德人强横]  
　　前晚有一德國人在蓬路無端毆人由七十四號西捕拘入捕房押候解送該管領事訊辦 
[何事扭毆]  
　　張阿泉與胡丁氏在途扭毆由捕一併帶入捕房詰知男婦均屬無恥逐出不理 
[疑竊]  
　　兆豐路某西人疑侍者張阿祥竊物報由捕房飭探拘押候查 
法租界 
[幾致跌斃]  
　　前日有某甲乘坐電車至大自鳴鐘前下車跌撲氣閉後由巡捕車送醫院用藥救醒聞須調養旬日方可出院云 
[一再逃逸]  
　　女子周阿珠濳逃來滬其父周和尙跟蹤尋獲囑令同回不允遂送捕解廨判令暫行發堂在案詎阿珠到堂後即串通他姓女子越墻逃出茲又由探在途撞見拘至公堂判押捕房一月再行送堂候核 
[貧病可憐]  
　　符永昌控萬蓉記欠洋四百元不還曾由公堂判令押追在案迄已數月分文無着聶司馬以萬貧病堪憐原告亦不投追爰於昨日從寛開釋 
[以僞騙眞]  
　　匪徒陸根福專以僞造銀飾佯爲墮地使鄉愚拾取後强欲分贓騙取洋銀昨由包探查獲解至公堂判枷示一月 
[請究放火] 　 
　　仁昌衣莊失愼一案昨由捕房將店主陳振東夥友倪心岩傳至公廨據供被匪徒用長竹竿裹以火油紙塞進披屋柴房内致肇焚如請爲查究判各退去候查明再核 
 
 

Page 20

 
 
國外新聞 
[美總統墮馬落河]  
　　初六日紐約電云美總統羅斯佛墮馬落河險遭滅頂 
[俄國陣亡員役紀念碑]  
　　二十九日倫敦電云對馬島俄國陣亡員役紀念碑已於今日在聖彼德堡舉行開幕禮俄國兵部大臣擬加增軍員費額需金二千五百萬磅 
[俄爵游歷東西伯利亞]  
　　海參威電稱俄皇派大公爵康斯坦丁游歷東西伯利亞考查地方一切事宜 
[德皇游意餘聞]  
　　德皇近游柯夫一舉事前數月即練習希臘語以便酬酢不意行抵是處皆通用意語蓋柯夫前曾屬意四百年也以上譯泰晤士報 
[日本大臣辭職]  
　　初六日東京電云日本大藏副大臣水野君因部中遇事爭訌業已辭職 
[撒母斯亂事已靖] 　 
　　初六日倫敦電云撒母斯島亂事業已平靖政府中人大半皆逃赴希臘土爾其政府已允俟亂事息後還其自治之權 
[日使呈遞國書]  
　　初六日倫敦電云日本駐俄新使已於昨日向俄皇呈遞書 
[英下議院評議糖約]  
　　初六日倫敦電云英國勃里頓自由黨員維利納近在下議院提議勃律悉糖約問題旋有急進黨多人深詆政府不應展長此約有違自由貿易之主義外務部大臣葛雷起言吾儕對於此事旣須顧慮國政復須愼念餉源若欲撤去此約恐有礙各國邦交云以上譯字林報 
[巴黎騷亂近聞]  
　　初七日倫敦電云法國特萊番斯君發議將著作家愛密爾淑萊遺骸移至配雪奧恩祭堂並在彼處舉行祭禮而反對此事者頗不乏人有新聞記者於特君禮畢後出祭堂時即以手鎗擊傷其手腕是晨拉丁市一帶頗爲騷亂警兵全出彈壓捕獲亂民二百餘人特君並於此時被衆圍攻險遭不測大總統費里歐司亦急離祭堂聞亦受有槍傷巴黎現爲此事騷動異常、 
[俄國力請英皇出遊]  
　　初七日倫敦電云英國東里斯省工部議員葛萊的以工部之義名反對英皇游俄現已由下議院將葛君之議駁退據聞俄國堅　英皇實踐游約俾藉以恢復彼國之聲望云 
[普魯士國會選舉]  
　　初六日柏林電云普魯士國會此次選舉各黨勢力稍有更動社會黨之被選者亦有數人聞該黨之爲國會議員者實爲首次云 
[俄帝將遊羅馬]  
　　初六日栢靈電云俄報屈立彭載稱俄帝不日將赴羅馬遊歷 
[奧國學生罷課]  
　　初六日柏靈電云奧大利亞有學生甚衆同盟罷課 
[俄國議院新議案]  
　　初六日柏林電云俄國議院提議擬照海軍議案所定各節設立精强之海軍並組織海軍部專任其事於國家防衞政策均須重加籌畫哥塞克一帶已准享地方自治之權以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[安徽墾牧樹藝局張龍光定農事試騐塲簡章]  
　　第一條宗旨本塲先就皖省原有物產分類試驗次第考求逐漸推廣以開通智識改良種植聯合社會爲宗旨 
　　第一節試騐埸照章本應與農業學堂均附屬於農會之中皖省風氣未開野多曠土必甸稍縣疆畢墾爲田而後乃能辦穜稑之種壤土之宜也是以奉飭先設墾牧樹藝局以清各屬荒田荒山及續丈沙洲勸民領墾以爲農業之總樞亦即農會之基礎試驗塲即暫附於墾牧樹藝局内名爲安徽中路試驗總塲一面開設總農會以資提倡 
　　第二節中國農務雖不免沿襲固陋而播種刈穫亦非一無經歷不過 
囿於聞見耳但皖江南北氣候土質各有不同旣有寒暑燥濕之殊自不免遲速肥磽之别現遵飭另於南北墾牧樹藝局各附設試驗塲一區考騐舊法互相比較先明墨守之所以非宜方審變通之可以盡利庶知識漸開改良方可實行不致空言徒託 
　　第三節自鄉遂賓興之典廢士與農乃判兩途幾以勤劬稼穡非儒者所悄爲今遽求社會普及實有人才缺乏之虞農會部章久已頒行而各州縣無一處具報成立者良以紳士素無考究農民莫由信從也農工學堂前已奏明撥欵興辦甫有端倪現惟有借才異地延深於農學之人住廠試驗以爲全省模範一二年後於物產實有經驗農業學生亦適畢業漸次推廣採用新法用收地無遺利之效試驗塲及農會農學之建設次序雖不免稍有後先但就皖省情形及士民程度因勢利導不得不略事變通 
　　第二條廠區本塲坐落省城東門外廣濟圩校塲地方係就原買工藝廠地址改設除劃留工藝廠地四十畝外實歸試驗塲地一百八十四畝二分六厘又另購本塲出路民田一畝四分五釐三毫建造各工分列如左 
　　第一節該地雖居臨江大圩之内仍周遭開溝所取之土就做小圩留南向一門俾有歸宿 
　　第二節於圩之西偏稍後築塲屋之基四圍亦開溝培埂就埂編竹爲籬遍種籐葛之類以爲障蔽亦中留南向一門 
　　第三節向南建正屋六間於東首第三間設屏爲門以中二間爲接待紳民研究之所東房兩間爲廠長試驗員住屋儘西一間爲廠員辦公地兩廂各建屋四間西爲倉儲東爲農工住宿舍及廚竈之用以樸雅爲宗蘄合於農事性質 
第四節院内仍留陳列所玻璃室等基址現暫作爲曬塲將來續建時即將曬塲移於院外 
　　第三條經費本塲因塲地毋庸備價故奉准開辦銀一千一百兩南北兩局則詳准各發銀三千兩開辦伊始撙節核實當可敷用一二年内樹藝未成本塲所得花息用抵本塲常年額支恐尙不足仍須另行籌補是以力除浮費用副大部闰支儉約之本旨 
　　第一節建置約共估需龍洋千九百二十元内 
　　一續購民田用爲出路共合龍洋六十元零 
　　一造屋並院墻竹籬裝修草亭估需龍洋一千零八十元 
　　一炊具什物約估需龍洋一百二十元 
　　一購買秧並各子種及東洋穀類瓜菜花草等種約估需龍洋二百四十元 
　　一置買農具約估需龍洋八十元 
　　一購耕牛四隻約估需龍洋一百六十元 
　　一購肥料約估需龍洋八十元 
　　一川資雜費並丁匠犒賞等約龍洋一百元 
　　第二節用人本塲附屬於墾牧樹藝局不另設總理會計文件均由本局收支文案兼辦其餘員役分列如左 
　　一塲長一員選於農學有經驗而實有心得者任之爲試驗員及農工等之導師 
　　一驗員二員選誠樸耐勞者任之助塲長爲理並受其指導 
　　一農工十名選者於農務者充之受塲長及試驗員之監督指揮 
　　一塲丁廚丁牧童各一名 
　　以上第二節應需薪工火食及油燭紙張應歸入常年額支俟布置旣定視開辦費有無續增有無盈餘再當核議詳請（未完） 
 
 
 

Page 27

 
 
   
 
 

Page 28

 
 
   
 
