# 1895 - 222 - 4908016

 

Page 1

 
 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[論開民之智再續前稿]  
　　更堪駭怪者軍務河道之工程及京師道路之工程皆不能如法修築以期鞏固砲臺船械靡費甚鉅而用之能得力者甚少黄河則每歲興修設有專司而衝决爲患時有所聞耗費國帑傷害民人不可勝數道路之難行各省皆然而各省之中尤以京城爲最晴久則塵沙蔽天雨多則泥淖遍地旣於國體攸關又於行旅不便雖工部設有街道衙門而各事皆委之於胥吏承修之人奉行故事當爲具文但期報銷之欵不遭駁詰而已固不問其工之優劣料之良楛也以上官辦之事雖由侵創尅扣爲通行之積弊然卽使有實心辦事之員竭力整頓不肯絲毫作弊以期工程之完固而其下之匠目工頭必詫爲向所未有之事而不願樂從又或慮辦成以後工料堅結則無須重作亦不必再修不啻自絶其謀生之路而不肯聽命於是相率罷工以爲挾制之計或故意延宕使其久不得成此皆足以掣辦事者之肘而害其聲名彼老奸巨猾者必將竊笑其旁曰公事公辦必不可固執而不通融也後之辦事者皆援引此事以相戒於是國家一切興作製造永無實事求是之舉且工作之事如築室造橋開路以及作舟車等皆有格致之學在其中格致者何重學幾何學分别材料之學是也故爲工匠者亦必讀書數年將應知之事熟於胸中方可從事而爲大匠者此等格致之學尤不可缺乃今之爲工師者祗能略知寫算耳令其畫宮於堵曲盡其制者已屬絶無而僅有若考其有無格致之學則鮮有不膛目而撟舌者下此者爲衆工不過聽匠頭之指揮耳而爲匠頭者苟能從事於規矩準繩不踰尺寸已爲斵輪老手更何望其獨出心裁創一器以利用哉所以中國製造之學久無進境而奇貨之來自外洋者層變疉出人多愛之而不忍釋手無怪乎進口貨多出口貨少而財日匱也果何以使其得心應手而智創巧述歟一曰商夫商者轉物候時而通有無者也古之爲商者與時俯仰任其能竭其力以得所欲故上自函珠懷寳下逮賣漿販脂莫不賤之徵貴貴之徵賤以利已而便民今之爲商者則不然資本不足者但知鋪排門面以示恢張而貨色之高下價值之低昂絶不留意也及至折本則所虧者又多他人之欵項此之謂自累而累人終其身無充裕之日而若輩毅然爲之不知自悔也又有藉倒帳以圖得計者其生意不能興盛而本錢尚未虧耗乘拖欠之多而猝然倒閉捆載多金先期逃逸及至涉訟而人已遠颺其夥伴學徒因此管押囹圄終年不釋或含冤而自戕或因病而亡身所在多有此等人卽使積有餘資亦不能安樂享用良心旣喪禍亦隨之此乃商人中之愚而最惡者也又有故意作弊以圖獲利者大宗貨物底樣不符及至退回諸多耗折於是仿帖牌號皆不能取信於人交易之閒殊形不便遠方賈客有鑑於是因此而裹足不前矣此乃商人中之愚而無信者也更有壟斷居奇以圖罔利者某處某貨出産欠收彼知之較早乘價未昂時收買極多囤積數月迨價飛漲至極高時彼卽銷售如此屢屢爲之衆人吃虧一人獨得其利已屬不公况今電信通靈輪船便利將來鐵路遍開運載更便如有某貨之價非常昂貴則遠處之販來者必多而近處之購買者必减少貨價能不低落乎倘使囤積之貨不能早日出售必致本利盡失一敗塗地此乃商人中之愚而最貪者也凡若此者其求利之心固無異於人而求利之法大不合於理充其求利之量必欲使利盡歸諸已害盡歸諸人而後快而不知天下之人皆有相生相養之道惟互相倚賴而後可以成萬事若但知損人之爲已利而不知人已之兩無所損然後能得大利也必至於自廢而後已况貿易一道有盛有衰循環不已當其衰也如潮水之迅落各項生意虧折者多惟智者謹慎保守僅能自免耳此興衰循環之事大約以十年爲期按而計之歷歷不爽西人言此與太陽射至地面之熱有關繫如日射地面之熱極减少之一年卽商務極衰之年貿易者於此須格外謹慎以防傾跌而中國商人於此一端更覺茫然也果何以使其明曉透澈而思患預防歟[  此稿未完]  
[本館接奉電音]  
　　昨日午後京師飛電傳來上諭三道敬謹譯登○六月十八日奉上諭河南開歸陳許道員缺著陸襄鉞補授欽此○十九日奉上諭自泰西各國通商以來洋人僑居内地中外相安朝廷一視同仁迭諭疆臣時加保護乃近日四川等省城有焚毁教堂之案同時煽動蔓延數州縣頃又接福建報稱古田縣匪徒殺傷洋人多名甚至戕及婦孺兇暴情形殊堪痛恨四川案已獲犯訊解福建一案首要各犯尚在緝拿著慶裕邊寳泉督飭營縣速卽拿獲毋任漏網此等不逞之徒造言惑衆所在多有是在地方官隨時防範消患未萌何得玩泄因循以致釀成巨案著各直省將軍督撫等通飭所屬凡有教堂處所務須實力保護並勸諭居民勿聽讕言妄生疑忌倘敢藉端滋事定當執法嚴辦該地方官辦理乖方亦當從重懲處略不寛解將此通諭知之欽此同日奉上諭棣鵬運奏考試御史請慎保送一摺各衙門保送賢員考試御史記名人員有兼充軍機處章京總理各國事務衙門章京者如果辦事得力原准隨時奏留試用飭差使均屬重要與各部院辦事司員不同惟該御史卽有此案嗣後各部院保送御史自奉旨記名後不得瞻徇情面率行奏留至於軍機處總理各國事務衙門人員各該堂官亦須詳加考查倘非必不可少之人員卽毋庸奏請留差以滋流弊欽此 
[西官查案]  
　　昨日福州發來電報云本埠英國正副領事與美國領事同教師二人又美國德多來兵船管駕於昨日下午四點鐘前往古田查問教案地方官調兵多人護送未知抵閩以後如何辦理俟接續信再行登報　譯京電述閙教事　北京來電云英國駐京欽差每日與總理衙門商議閙教之事如何商議非外人所能知惟福州府屬之古田縣王大令已奉　旨革職仍命留任責令緝拿閙教齋匪皇上並諭閩浙總督邊制軍竭力設法務將齋匪從嚴懲治盡絶根株不使稍留餘孽又諭福建水陸提督各調勁兵襄同閩浙總督辦理此事有人言哥老會匪已派人至福建江西二處串合白蓮教匪欲與官兵爲難閙教之齋匪卽係白蓮教之支流别派也匪黨甚多蔓延各省幾於無地蔑有因地方官置之不理遂致養癰貽患釀成意外之變良堪浩歎 
 
 

Page 2

 
 
[築路定議]  
　　中國於和局大定後奮然而起致意於富强之策首議創築鐵路此爲前報所已紀兹接京中電信云中國創造鐵路自南而北由鎭江以達神京皇上已派定户部尚書徐蔭軒師相總攬大綱其總局卽設在户部内京外各省爲鐵路經過之處卽派各督撫爲帮辦各省另有分局每一處派道員二人管理按鐵路之設有裨於國計民生非一端所能盡而於運兵集餉所關尤重風輪火琯絶跡飛行千里萬里之程轉瞬可達西國爲富强計無不以鐵路爲先務皇上聰明天縱大振乾綱各督撫受國厚恩宜如何貫以精心持以全力藉以上紓宵旰憂勤下慰蒼黎企望哉 
[川案述聞]  
　　川中訪事人來函云余蠻子前在大足閙教傷斃多命因其黨羽甚多未能緝獲兹值院試其姪欲乘人多擁擠時混入渝城復逞故智甫至城外佛圖關暫駐卽被差役查實禀報巴縣何大令親往拿獲禀明道府將余收禁詳請上憲批示○重慶中左右三營奉鹿制軍文飭於院試時督率營兵嚴爲防範勿任民教滋釁三營奉文後每營各派兵四十名分叚梭巡匪等已知歛迹矣○川東所屬之萬縣地方聞有某教士被人毆傷川東道聞信立飭縣官速爲保護諒不致釀成巨案也 
[烟客談新]  
　　烟臺訪事人云自倭人肆擾以來生意相率减色惟油坊獲利頗有可觀總由營口豆油不能出口故也○某甲於本年正月間抬得一物狀如銅殻對時表不知所用什襲藏之日前扭開視之不意内藏炸藥機關一動頃刻上轟致被灼去右手三指究不知何人遺此以害人也○疫氣流行死生難决有一種江湖術士動輙持針爲人亂刺病愈則以爲已力否則委諸天命無可如何甲乙二人病稍愈矣被若輩針傷要害竟致云殂殊可恨也○口際所泊各國兵船先後駛往他處民間互相猜疑以爲何處必有戰事嗣悉俱移至迤東崆峒島暫泊蓋以避烟地霍亂症非有他意也○和議旣成日本領事官業已航海而至舊日官署又復高掛國旗矣○庚伏以來陰雨頻仍非惟禾稼葱蘢卽小麥亦芃芃暢茂諺云六月連陰吃飽飯謂三伏得雨隨在咸宜也 
[浙省官塲紀事]  
　　杭州訪事人云署浙江藩司聶仲芳方伯以天氣酷蒸每逢三八衙期印委及候補各員束帶頂冠羣集官廳伺候人多地窄殊苦炎蒸是以特命號房傳諭自六月十三日起如無公事不必趨轅倘有要公則隨到隨見○紹屬繭捐現已告竣總辦王欽山太守嶔經上憲委令接辦牙釐局提調○艮山門外保甲總巡龔大令廷玉於本月十二日銷差所遺保甲一差上憲委李大令登雲接辦○藩轅牌示常山縣草坪司巡檢現定以候補巡檢游方剛請補鎭海縣典史缺委候補典史周懋斌署理臨海縣教諭缺委候補教諭吳逢慶署理○請補餘杭縣程大令忠詔向當讞局帮審之差現奉臬司改委讞局正審官○新任藩司胡方伯聘之陛辭出都將次蒞任藩署内外業已修葺一新署中書吏等人俱雇舟赴姑蘇迎迓 
[將星匿彩]  
　　杭友信云前統領浙防師船鮑總戎葵芳本湘營宿將忠勇素著曉暢戎機上年奉委後督率水師訓練益精時值隆冬出洋巡哨無分晝夜不避風雪以致積勞成疾上月因病請假交卸差務以期靜心調養無如舊疾本深又受暑熱卒致不起於初十日酉刻仙逝聞者莫不爲之嘆息 
[潯江絃語]  
　　九江關道誠果泉觀察札委林輔臣少尹志忠管解貢磁進京於十一日附江裕輪船東下○道憲誠觀察札委蔡次眉二尹赴九江府各屬何少卿叅軍赴南康王紫綬少尹赴廣信楊屺泉少尹赴饒州均查驛站於十二日分道揚鑣各赴差次○初九日亥刻九江接南昌電音藩轅牌示九江同知曾林溎飭赴新任唐繼周飭回建昌同知本任○原任建昌府玉梅丞太守春在任仙逝兹由公子扶柩挈眷回旗道出潯江於十一日附江孚輪船東下○德化縣王涵之明府下車伊始卽勤求治理嚴緝匪類有犯必懲近設方旗一面上寫巡查街道盤詰匪徒禁止滋閙嚴拿痞棍十六字每日飭差鳴鑼遊街警衆○瑞昌縣胡少卿明府因求雨肇釁致毁衙署府尊尹太守當委德化捕廳熊雲峯少尉前往彈壓調停兹經省憲又委李紹字明府澂來縣察訪 
[鷸蚌相爭]  
　　有沙巿友人語於宜昌訪事友云沙巿武漢兩帮人打架甚兇先因兩全包子館對門悅來棧房因門前倒有地灰渣滓掃街夫嘖有煩言悅來打雜人大怒將掃街夫毆打兩全打雜人不服遂致互打悅來打雜係漢帮人兩全打雜係武帮人兩家主人各勸息事打雜人不服主人恐滋事故各將閙事之人辭去一日漢帮人往兩全吃包子爲換小錢齟齠將兩全器具打成粉碎於是館中人不服將漢帮人打倒初三日兩帮各邀多人打架漢帮人尚示動手武帮人已在鄂城書院聚會一夜爭欲毆打武帮會首云旃檀菴中現有十三帮會首共議息事如無成議爾等再打不料武帮會首將重門鎖閉一出會館帮中人卽將會館門打開各執長鎗短刀等械一路由便河打出首將便河口之漢帮銅貨店打破彷彿孫悟空之大閙天宮有好銅器全行取去又打至三清觀地方將漢帮會首張姓家打毁一空轉由大街將鼎泰源綢縀鋪之鋪面打毁又毁姚鼎泰縀鋪復折至便河將漢帮各衣鋪全行打毁帶拆帶拏幾至水盡山空及漢帮人知被武帮打毁糾衆出塲而武帮已收隊回去遂約期初四日打大架至初四日上午九點鐘兩帮人已全隊出街尚不知勝負如何近又有人言當日漢帮悮打倒湖南兩人南帮不服漢帮人出爲調停謂如打傷南人情願代爲醫治倘有他故亦願抵償打壞房屋除賠償外并置酒唱戲服禮南帮首士聞其言亦不便挑剔但向漢帮人云爾旣打倒湖南人不必賠償服禮設是爾等錯誤必允我南帮人洗街如誰帮不服卽共打誰帮好壓倒武帮人爾漢帮人務須退避俟南帮洗街後再出不遲漢帮人遂首肯洗街者以糾約多人手執器械沿街呌駡有答駡者卽共毆打無人答駡卽穿街行走謂之洗街大約示人以無敵之意並有府縣官勸諭漢帮照南帮而行並繳器械數百件道府縣率領兵丁數百及南帮中人沿街直走漢帮人避過江西岸彌陀寺地方及官兵與南帮人前面行走武帮千餘人隨在後面沿街將漢帮鋪面搶掠一空據聞約搶二百餘家官兵及南帮人得信已不及赴救漢帮人得信立卽渡江攔住官轎及南帮會首言不應誑我等避入江西岸任武帮搶掠非官兵與南帮率領搶掠而何官兵及南帮無言可答謂漢帮人曰任爾等刼殺武帮人太無情理是以漢帮赶過江來將武帮人驅散所搶什物抛棄滿街殺倒武帮兩人嗣後自初四日起連打六日六夜惟初八日更形凶很先是初三日武帮人將漢帮會首張姓鋪面搶刦又將張姓婦女殺斃五口男孩兩名不知確否此後兩帮人相遇卽不辨良莠肆意戕殺慘不忍言暗無天日現聞官府彈壓不住電請本省督撫調升字營兵委李觀察謙帶赴沙巿已於十二三等日到沙彈壓 
[白門火警]  
　　本館於本月十八日接金陵訪事人來書云省垣剪子巷某姓家於十六日午刻因煮膳失慎以致火勢上竄焚及屋梁回回熊熊穿瓦而出附近信河及誠意各水龍社司事一聞警報飛駛前往吸水以澆萬道玉龍從空飛灑回祿君知勢難與敵立時戢羽潛鱗然已焚去廚屋一椽矣左右隣幸有封火高墻未經殃及 
[老翁被灼]  
　　安慶訪事人云省垣湖南會館後有一披屋楚人某甲居焉甲年近古稀龍鍾衰邁本月十五夜苦蚊蟲作崇携燈至帳中撲之不隄防帳被風吹致觸於火轟轟烈烈頃刻延燒甲見而大驚翻身亂滾旋經同件爲之救熄得免成災而甲已鬚髮被熸兩手焦灼形同栗炭痛極聲嘶有人急以泰西藥同塗之始痛楚漸止然亦險矣 
[准興水局]  
　　金陵訪事人云近有浙江候補府丁立方太守由上海行抵江甯謁見兩江總督張香帥條陳數十欵大抵皆興利除弊事宜中有創設自來水局一條請由下關建水喉直達督轅俾民間便於吸飮香帥閱而擊節已懸牌轅外准予設局興工矣 
 
 

Page 3

 
 
[開除劣弁]  
　　金陵訪事人云管帶南琛兵輪船康游戎長慶當臺北失守時由厦門載敗勇千餘名至吳淞轉赴漢口沿途任令水手刼掠折携銀兩並尅扣飯食以致各勇枵腹數天困苦異常怨聲載道事爲南洋大臣張香帥訪悉謂似此劣弁日後必貽悮戎機遂撤去管帶之差札調至白下所遺南琛管帶一席飭陳副戎廷樑代庖副戎捧檄後已於本月十七日趨轅禀謝矣 
[修改砲臺]  
　　廣州訪事人云虎門内外各砲臺自彭剛直公籌辦海防時修築完善後迄今已歷十餘年風雨摧殘漸形傾圯且其式過舊考諸近日泰西新法未能盡合時宜現當和議告成海疆無事大憲爰擬及時改作以爲一勞永逸之計某日札委候補府范麓軒太守前往會同水師提督鄭心泉尚書妥爲籌辦綢繆未雨可謂安不忘危矣特不知一經集欵興修果能盡善盡美不 
[嵩呼期近]  
　　本月廿六日恭逢萬壽聖節本縣黄大令預飭辦差丁役在西門萬壽宮灑掃潔净陳設整齊以便　時各官得以隨班祝嘏 
[神誕懸燈]  
　　昨日相傳爲明離宮誕節道營廳縣各官於黎明後咸往本城火神殿拈香祝拜恪恭將事自廟起至大東門止概循舊俗各鋪户於當晚咸掛燈彩以迓神庥各家爭奇鬥勝預備明燈異彩十色五光輝煌奪目至晚傾城士女聯袂偕行如入不夜城中興致當復不淺 
[派差承應]  
　　本縣黄大令特派辦差人役禮生砲手伺應人等咸於今日黎明齊集道轅聽候黄觀察辰時接篆謹慎當差毋得有悮 
[西員拜客]  
　　前日午後英領事韓能君帶同繙譯乘坐绿呢大轎命駕進城赴道轅拜會面商要公劉康侯觀察迎入花廳殷勤欵接茗談良久興辭而别 
[禁售蘆粟]  
　　蘆粟一物最多垃圾堆積街旁有碍孔道保甲總巡夏芝蓀明府有鑒於此特出示諭嚴行禁止不許入城售賣如違定于拘究 
[散勇就道]  
　　昨報紀散勇籲恩一則黄大令飭差傳諭河快船牙備船一艘每勇給洋一元著差押送登船駛往鎭江再行換船分别回籍已於前晚動身矣 
[案難懸揣]  
　　朱生生投上海縣喊請伸冤值日差詢問何故據稱因兒子被人打死今已三日矣求請伸冤問住居何處答稱住浦東廿四保九圖嚴家橋西首值差據情入禀黄大令以旣是命案何以地保不來禀報實難懸揣飭差赶傳地保到案訊明核奪 
[大令騐屍]  
　　昨日三點鐘廿七鋪地甲陶陞偕屍妻沈王氏帶同案証沈洪子俞四兇手孫和尚投縣禀報沈王氏之夫沈惠文在開猪作之俞四處爲夥以挑灰爲事本月十六夜在大南門外沈洪子所開一順園茶館與淮揚公所看門之孫和尚因賭錢起釁口角爭毆當經撫標滬軍營巡勇拿送巡防局請懲局員某老爺以賭博爭毆皆有不合與沈洪子各責五十下釋放不料沈惠文受傷較重延至昨日身死求請詣騐黄大令立卽升堂訊供飭差帶齊原被人証前往屍塲聽候詣騐并諭地保赶備屍塲卽於六點鐘帶同刑仵書役人等鳴騶出署前往詳騐所有騐訊供詞俟明日續録 
[原贓已獲]  
　　寍波人李占蘭在德公司某輪船竊取同艙人金四開金八開經失主電告捕房捕頭倩包探張阿五拘拿請究不認行竊嚴詰數四始稱贓在香港捕頭卽禀請屠别駕發電至香港詢問旋接回電云共計金四開金八開三十二枚藏匿本埠法租界老文彩衣莊遂於昨晨吊出已用去四枚窩主懼禍脫逃未經獲案 
[法界公堂瑣案]  
　　昨禮拜二堂期鄭大令會同祁繙繹升座會判各案據蘇婦陳朱氏挈回姪女金珠並偕薦頭金顧氏投案禀稱金珠於五月廿七日來滬閏五月初二日托金薦頭薦一傭工之所不意被沈榮氏送入小東門沈張氏卽桂貞姐花烟間内强令接客被奸成病求請伸冤旋據金顧氏供閏五月初二日阿寳家内欲雇大姐托小婦人引薦阿寳供稱因家中人有病托雇傭婦小的有小孩在沈張氏家小的之婦榮氏遣大姐領回不知如何誘奸向張氏詰問沈張氏供小婦人素有心痛之病常偃臥在牀並無誘奸之事如果屬實情願重辦大令問金珠如何誘奸供稱沈榮氏遣領小孩其時桂貞房内有摇小船王阿二開燈桂貞逼令接客小婦人不從桂貞卽欲毆打並將衣服囑爲換下其時房中尚有一客不知可名大令見金珠欲吐仍茹似有含羞之狀命將一干人帶出謂金珠曰爾可從實供明不必隱瞞金珠供實被桂貞領入花烟間内旋令接客樓上共有房間三個二人同在本家桂貞姐房内開燈每人一夜輪奸問開燈在何時供在下午四點鐘至晚間八點鐘又來住宿桂貞喚與阿二同宿小婦人不允伊等小姐娘姨共四人動手逼令接客小婦人連呼救命桂貞用棉絮塞入口内不許聲張大令問爾曾否得洋供稱阿二給大洋一元被本家取去至第二夜又有不知姓名之客來與小婦人同宿大令問爾年幾何供稱十六歲至第三天回來桂貞堅囑不許說出遂由阿寳之婦領回陳朱氏供金珠回來向小婦人哭泣再三盤問始知誘奸情事此女早已字人今被夫家知悉將何面對人求請重辦大令再三研詰金珠堅執前供命傳沈張氏等一干人到案大令問金顧氏如何薦入花烟間内金供薦在阿寳家阿寳供遣大姐領孩回來並未提及此事又問沈張氏因何逼令接客張氏供稱傭工度日並無房間及開設花烟間情事實被誣指大令以此種惡習斷不可長與祁君會商著將沈張氏卽桂貞禁押捕房三個月鞭背四百下並令交出阿二金珠交陳朱氏領回阿寳著禁押七天沈榮氏無干省釋金顧氏斥退○亨達利西人控華人王桂山冒用鐘表牌號求請研究王桂山供在楊仁記鐘表店内爲經手主人楊子奎現在甯波此表共有六隻五月間由寍波帶來大令與祁君會商著將王桂山交保出外限五日内交到楊子奎再核○林同甫禀稱乘北京輪船來滬失去皮箱二隻當卽報捕查緝現已人贓並獲尚少官紗短衫及墨匣一隻求請究追竊賊陳忠渭供並未開看不知箱内何物包探禀稱此係積竊屢經犯案大令著從重笞責二百板禁押捕房一個月期滿開釋○包探禀稱徐光耀在新街開設廣貨店因吊贓抄出鉛彈三百十一顆解案請究徐光耀供南京人向在江蘇撫標營當差統領龍姓現已交卸小的在營照管軍裝鉛丸係剩下來者並無别情大令著押候查明復核○包探禀稱李玉貞在江天輪船竊取搭客鞋籃一隻當塲拿獲贓已交還失主解案請訊李玉貞供隨張桂元同來犯竊時張已不知去向大令著押候掌頰一百下○包探禀稱王阿桂在清河樓茶館行竊茶客短衫一件當塲拿獲贓已交還失主大令著押候掌頰八十下○張順寳禀稱被金阿大竊去花式京鞋二雙當塲拿獲人贓解案請訊金供張順寳之兄名阿八欠小的洋二角向索不還反被誣指爲竊包探禀稱此係積竊前經犯案大令著押候笞責一百板贓交失主○萬安樓茶館店主徐國才呈繳房租洋三十元大令謂爾欠房租屢次被控公堂不勝其煩著仍遵前斷限至月底出屋遷讓徐唯唯而退○義合公司收租人陳日成持鄭福蘭堂保單投保看門人陸永員大令准予保出日成又禀棧中生財只值洋三十餘元尚欠一百餘元求追大令命傳盤棧人到案候核　張亭才因竊參案内禁押日久昨命帶案復訊據包探禀稱此參屢經查緝早已去遠無從查吊大令著還押覓保　老沙遜經租人康裕昌禀稱房客欠租洋五元五角潛逃不見請將屋内生財拍賣作抵大令諭以飭探查明禀覆核奪○畢喇洋行管棧人閔鳳仙以揑情誣指串竊絲頭等情經鄭大令飭吊簿據查明實係挾嫌誣指姑念無知著禁押捕房七日以示薄儆徐湘田交保○水巡捕控裝載垃圾任意傾倒違章之馬金寳經鄭大令訊供禁押八天昨已滿期命帶案　釋○朱周氏呈遞禀詞求追飭提李麻子到案交出其女五喜大令問爾是否將五喜售與張福庭爲媳供並無其事大令命退去候傳案備質○竊犯王阿全卽阿福送上海縣備文遞回慈溪縣又陳寳生錢壽生二犯送縣 
 
 

Page 4

 
 
分别遞回原籍 
[跋東語入門]  
　　是書爲海鹽陳念祖茂才所箸茂才昔年隨其尊甫哲甫觀察叅使赴扶桑六經寒暑趨庭之暇肄習日本文字語言矻矻孶孶學有心得邇者中日重申和好通道蘇杭仕宦紳商互聯縞　苟第藉筆墨代喉舌未免有時扞格不通因箸就此書以爲學東語東文者之津筏其中條分樓析體用兼賅三復之餘如與十洲三島之人一堂晤對謂非當世所必不可少之秘函哉兹已石印告成辱承見貺一編敬書數語於牘尾 
[廉泉廣]  
　　本館協振所昨承顧明顯大善士來函云生孫彌月承諸親友厚賜隆儀本當設筵奉謝特念山東一帶飢民載道待賑方殷特捐賑洋廿元以答隆情云云子舍承歡孫枝挺秀天之報施善人正未有艾此特其發軔耳又承三餘軒大善士助洋二十元不書名大善士助洋十元凡此解囊踴躍足徵内念慈祥旌德揚仁固維持風化者之責也是不可以不誌 
[望同時雨]  
　　今夏酷熱逾於往歲流金爍石兼旬不减人在氣交之中感受暑邪釀成疫癘徧處皆是一或延遲卽成不救敝堂每逢施診之期多至六百餘號諸同人覩兹天災惻然憫之是以今歲於常額之外添請名醫廣爲施治以冀同登仁壽共免夭亡惟是經費益繁時形竭蹶兹蒙敝堂同事黄君佐卿於常捐之外另助英洋五十元以資醫藥之需又蒙秀水縣金善士助施藥銅洋三十三元戴善士助銅洋十九元王君松堂助洋三元顧君雲祥助川樸十二斤又集福捐廣東王氏李氏各助五元陳安明瞿善士黄善士各助洋一元　耘翁助洋二元二角恒心人助洋十元順天嵐樵子助洋二元孫恒誠十八户合助洋一元四角廣東文陳氏助洋二元李玉樵劉振山合助錢一百四十文又何君祖安助來施材木料八十塊敝堂祗領之餘感仭無旣伏願諸善局君子俯念時艱慨施仁術接濟源源陰功種種除分奉收條外謹誌報章不勝盼禱滬北鐵馬路廣益善堂司董施善昌唐廷桂等謹啓 
[治癟螺痧方]  
　　現在癟螺痧盛行醫不得法立時殞命實爲惋惜蓋此症從濕重氣閉血不行五臓不和六腑不通而發友人傳有丹方歷試歷騐用乞登報以救世人方用葱連根搗爛滴汗臍眼滿上加生薑一片將臍眼蓋好又用大艾丸三枚放在薑上燒炙卽愈若重者再用老葱連根牛薑菜油食鹽共大艾搗爛放在薑内炒熱用布包好如拳大在背上脈脛擦百數下卽愈忌食牛肉鷄肉及鮮味等 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戲塲肇禍]  
　　安慶八卦門外有禹王宮焉客之來自襄楚間者皆於此合萍蹤聯梓誼人遂以兩湖會館稱之六月初六日俗傳夏　　辰年例襄楚南北之士庶官商醵集金貲徵召伶人演劇絲清簧煖柳媚花明旬日之間觀者雲集有花旦名月仙者瘦骨珊珊不盈一把山　　眼秀韵天成某名士賞之曾書聯以贈曰前身是月有酒學仙其傾倒可謂至矣某日扮賣臙脂劇中之王月英冶冰作膚碾玉爲骨柔情綽　　人意消正在嬌歌艶舞之時有二土娼扶婢而來擠入人叢欲一覩　桃顔色諸惡少見之大呼曰似此藥义鳩盤荼豈堪與臺上人爭妍鬥　　遂一擁而上摩胸擦乳任意譏彈二土娼粉汗蒸流幾致横鬢亂幸保甲局員派勇前來彈壓始得突出重圍嘻其亦苦哉是日看臺忽然　　有一中年婦憑空跌下幾如金谷園中墜樓人小腹擦傷衵衣血染乃倩人扶之而去一路猶聞嬌喘如絲也 
[英廨晚堂瑣案]  
　　前者董漢松阮子堂控袁頌英圖賴棉花子找價洋銀前讞員宋莘樂通刺庭訊之下以供詞各執無從懸斷將　　人保出候諭令花業董事查明覆核兹屠興之别駕飭原差周順將兩造解案前日晚堂覆訊董訴稱小的係本邑虹口北鄉人素以耕田爲　　棉花子五百袋每袋約重九十五斤倩阮轉售與袁販售法租界恒和東洋莊議定每擔洋銀七角三分共計三百九十餘圓成交後卽雇駁船　貨載至北關騐明由袁裝船出口次日袁付下洋銀二百餘圓尚有一百六十餘圓及麻袋五十口一再延約及向催取反以貨低爲辭不得　　同阮將袁扭案奉宋老爺訊飭花業查明禀覆今乞大老爺究追阮供稱小的向操花業前者董倩小的銷售棉花子五百袋旋經小的轉售　　由袁販售與恒和運往日本銷售當交貨時小的在塲點過經洋關騐明裝船及已出口袁忽稱其貨與原樣不符應找洋銀一百八十餘圓　　不付董屢向小的催促小的受累不堪袁供稱監生係本邑人此棉項花子由董將次貨攙入朦混以致外洋難以銷售今接日本來信謂内　　貨三百五十擔每擔祗值洋銀六角八分照算連關稅水脚共虧耗洋二百三十餘圓除扣去應找之一百六十餘圓外董尚須貼償虧耗七十　現監生已將恒和執事人費湘明邀到叩求訊問便知費供稱小的係甯波人現在法界恒和東洋字號執事此項貨物實因董將低貨攙入以　外洋難售且有碍本號聲名别駕謂兩造所控均不准理董又稱貨價情願免追惟蔴袋五百只尚乞追還别駕謂爾前堂旣不供明今忽節外　枝亦難准理遂飭各具遵斷切結存查○某號巡捕解圖姦爭鬭之戎沈氏衛生桂陳金泉阮洪才林金生吳阿金陸毛毛等一千人至案别　　堂訊詰沈氏供稱小婦人家在寍波現在閘北與某氏同居丈夫因事回籍陸屢圖姦占不遂其慾反誣小婦人圖竊糾同阮等兇毆衛出爲解　亦被毆傷幸經巡捕拘解案下陸俯首求恩阮林吳同供稱小的等均在煤炭行供出店之役昨日送貨過閘北見沈氏與陸等爭閙故向解　　料竟被悮拘别駕判將陸掌頰一百下餘人大加申斥揮之使去 
[英界公堂瑣案]  
　　包探黄四福禀稱戲園夥沈小福曾於三月間拾得戲客遺下之珠花一枝售於伶人朱德標經小的查知爲此吊　原物失主尚未查明今先送請訊究沈供在戲園因拾得後本欲送至捕房因朱强欲買去是以中止朱供出洋四元買得别駕以沈等不應貪　今姑從寛斥釋拆散之珠花暫存捕房待領○包探孔阿才拘解施阿福季阿大到案禀稱施竊取張阿福等三家扇子水烟袋等件質錢與季　用故特解案請究張等投案領贓施認竊各物質錢與季同用别駕判將施笞一百季阿大掌頰五十下○陳阿福竊取王萬裕銀水烟袋一枝　錢與玉勝祥分用經包探何瑞福拘獲人贓送究王投案申訴前情請領失贓陳認竊不諱王供與陳同居因不知賊贓故代爲質錢並未分用　文别駕得供判將陳笞一百板王掌頰二十下○包探范進才拘解胡福林王金水田文炳曹榮招李順奎王桂生朱端生等七人到案禀稱胡　均在虹口賭臺爲夥出外招引行人往賭爲此拘請訊判别駕詰問之下判令各押一禮拜○偷鷄賊張長發昨在虹口偷鷄一尾經包探倪順　拘獲人贓昨晨解案别駕訊得尚屬初次判令掌頰五十下○粤人劉阿莊流落滬江無資餬口在外虹橋旁見有一人手持鵰毛扇踽踽獨行　卽上前攫扇而逸適爲包探倪順泉所見當卽拘入捕房昨晨解案别駕訊問之下以劉阿莊攫扇有贓判笞五十板遞解回籍○薙髮匠張阿　前晚行經張周氏門首見曬有衣服卽用竹竿挑下四件意欲沈逸適爲二百零三號華捕所見當卽拘入捕房昨晨解案張供實因失業窮苦不得已而犯此不端事别駕姑念初犯判將張掌頰五十下贓還失主○何瑞福黄四福兩包探解張王氏到案禀稱查得此婦在家凌虐買女王阿二常加責打解請訊究王阿二年甫九齡被打是實張王氏供丈夫在輪船生理因無子嗣出洋一百二十元領王阿二爲養女並無凌虐情事惟於纒足時略加呵責事或有之如今亦不願領回惟求判斷屠别駕以此案非妓寮虐妓可比婦女無知張王氏旣不願買女王阿二領回應毋庸議從寛斥釋王阿二暫交官媒領回另候安插○黄包探又解在路滋事之曹阿六陳阿二熊阿根等三人到案禀稱曹等因賭起釁在路爭毆能阿根頭顱已被打破爲此送案請究曹等同供是江北人傭工度日以後不敢滋事别駕以曹等因賭爭毆理難寛恕着將曹陳各掌責五十下　已受傷從寛斥釋○三百廿九號華捕拘解停車碍路之馬夫謝阿賢到案請罰别駕判罰洋一元撥充醫費 
[美界捕房紀事]  
　　粤婦袁氏僑居武昌路前日下午同鄉人羅阿祥向之借貸以致口角氏怒喚四百六十一號華捕至扭入捕房捕頭詰問之餘羅稱與彼親戚素相往來袁氏稱與彼並非親戚實欲拆梢捕頭一併開釋令自投英公堂控訴○潮州人某甲向在某處開設小烟館前日傍晚行至北四川路新橋左近猝發急痧倒臥於地經二百十七號華捕舁至捕房捕頭令轉送英公廨○甯波人吳春春偷兒也屢次犯　早經送究日前至乍浦路某西人家竊取金鈕扣一副經西人控諸捕房捕頭倩各包探爲之查緝前晚包探張阿五在蜜勒路拿獲扭入捕房捕頭令押候吊到原贓再解英公堂請辦○前晚有賊入西華德路第二百六十九號門牌某新衣店將所存衣服竊取净盡昨晨店主奔訴捕房捕頭遣包探范進才查勘屬實令各探留心訪緝 
[奉揚仁風]  
　　謹啓者敝堂醫藥兼施經費不支正在籌措兹蒙經君蓮珊爲求病愈還愿助規銀五十四兩八錢李佑之翁經募衍慶　主人助洋二十元陳花仔翁黄陳氏二户各助洋五元淛西夢蝶生四元陳金治翁三元朱鶴生翁廣榮安寳號梁麗霞信女三户各一元秦亞　翁李杏鈴翁各兩元陳三元翁助一元又紅靈丹痧氣丸各一百三十瓶杏林軒寳號助紅靈丹痧氣丸各一百瓶陳遇春翁助急救時痧奪命　丹五十服純陽正氣丸二百服且函稱如有患癟螺痧弔脚痧者可向本城新北門後姚醫馬弄本宅領取奪命金丹急救不取分文云云敝堂　别祗領欽佩實深濟困扶危的是眼前功德急公好義合通頭上神明仰萬善之同歸迓千祥而未艾除掣奉收條外謹登報牘藉展謝忱上　虹口元濟善堂董事唐廷桂等謹啓 
[金陵官報]  
　　六月十九日翰林院修撰張謇到食通州來○二十日同知曹榮黻銷總巡差河南候補道易順鼎見辭回湖南 
[江西官報]  
　　閏五月初九日德中丞親往江軍統簡譚大夫人靈前致祭江蘇通判龔家準辦泰和緝私卡○初十日署都昌縣徐嘉霖謝委赴任永新縣石守謙禀　　審局差禀辭赴任弋陽縣崇泰卸事清理交代回章　理解餉往金陵鄭輔清委辦九江文報局贑縣縣丞葛聘廷禀赴任萬安灘頭司鄒承壽由浮梁縣辦保甲回南安府經胡　元由貴溪縣辦保甲回○十二日署德化縣王祖彝禀辭赴任從九嵇培查廣外保甲徐鑄由贑州候差回指分縣丞許聯桂禀到係江蘇人江軍前營水師哨官周志華仍回巿　 
[皖省官報]  
　　六月初二日委署無爲州泥司華軍慶辭委署石　縣典史成源匯辭卽用縣王嶽崧大令赴無爲州公幹回省並謝委署望江縣辦理新海防捐　總　提調候補知府龔鎭湘辭赴英山縣公幹指分安徽試用府經歷戴樹滋到江蘇人准補懷甯縣丞畢健知奉首縣移請赴廣濟圩查勘圩工指分安徽試用巡檢王兆符到　　　候補知縣李文瀚大令到委解京餉銀回省候補知縣張廷　大令銷假候補府經歷揚濬泉知奉營務處委辦洋藥局從九曹銓知接查東門外街　巡檢馬瑞麟知銷查　　外街道差指分安徽試用巡檢金炳到江蘇人籤分湖南卽用縣余際春到潛山人安慶府同知沈德潤銷假藩憲牌示試用訓導李書森委署南陵縣訓導候補通判張煥楨别　謝奉扎記大功六次功一次留局調辦大卡候補知縣李正源大令請假五天委署望江縣王嶽崧明府詣各憲禀辭馳赴新任 
[蘇省官報]  
　　六月十五日知府銜福建厦門轉運委員前臺灣鹿港同知蔡家榖由厦門來同知胡秉鈺禀謝奉委車坊釐局差又周文　禀知到善後局報銷文案　　王秉忠禀謝奉委調辦南路總巡差通判郭廷沛禀知本日到北路總巡差又吳汝　禀知本日到發審局帮審差知縣李嘉福禀知奉委發審局差又鍾爾榖禀知奉前臬憲札　赴滬差委並銷發審局差又王國振禀謝奉委調辦西路總巡差又劉兆暄禀謝奉委發審局差孫寳榖禀謝奉委兼督審局差又沈翊清禀知保升知縣回省並銷各國隨員　　十六日藩轅　示　得常州府知事沈廷銓丁憂遣缺查有試用縣丞王文馨堪以委署蕭啓英禀謝奉委東路總巡差○十七日從九黄本忠宜興典史潘友成太倉均禀謝　　保甲差○十八日知縣梅崇誥禀謝飭知　署昭文縣任内初叅限内交代算結清楚給予奬屬班署事一次 
[邦江官報]  
　　十一日張　尹琨由泰屬來揚公幹○十二日李鹺尹兆凱　總局額外聽差唐鹺尹際虞委四浦掣騐○十三日永豐　未分　之枏公幹到揚江西　　王大令　臣解　　銀來卽日兌交運庫伍大令振鴻公幹過揚○十三日劉鹾尹繩祖盧鹺尹登雲均辭押北鹽起程 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
