# 1920 - 333 - 4917169

 

Page 1

 
 
   
 
 

Page 2

 
 
   
 
 

Page 3

 
 
時評 
[所得稅（老圃）]  
　　財政家曰所得稅天下之良稅也政府聞之距躍三百曰吾固謂此乃天下之良稅故以至文明國之至良法用於中國財政家又曰釐金天下之惡稅也政府聞之急掩其耳曰吾安知良稅惡稅吾但知要錢護法者之言曰北政府不尊重國會不尊重法律吾不與和政府譁辯曰吾亦尊重國會尊重法律爾其速和納稅者之言曰然則所得稅條例未經正式國會通過繩以共和國不出代表不納賦稅之原則又將何說政府聞之又急掩其耳曰吾安知法律國會吾但知要錢 
　　國民曰吾欲廢督政府曰廢督宜從緩今日未可遽行國民曰吾欲裁兵政府曰裁兵宜從緩今日未可遽行國民曰然則養兵養督之費吾儕無力擔任所得稅亦宜從緩今日未可劇行 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　十二月三日大總統令特任王士珍爲蘇皖贛巡閱使此令 
　　又令特任齊燮元署江蘇督軍此令 
　　又令任命何豐林爲松滬護軍使此令 
　　又令審計院院長莊藴寬呈請任命吳葭爲協審官應照准此令 
　　又令兼署陸軍總長靳雲鵬呈請授趙㑺爲陸軍步兵中校張慶元李錦祥均加陸軍步兵中校銜胡鼎元爲陸軍步兵少校均照准此令 
　　又令兼署陸軍總長靳雲鵬呈請將張國允授爲陸軍騎兵中校劉子淸張士銓歐陽淸王慶榮均授爲陸軍步兵少校金吾授爲陸軍砲兵少校楊鵬凱蔡永章顧錦暖均授爲陸軍三等軍需正聶先袁世俊均授爲陸軍三等軍醫正曹希文授爲陸軍三等獸醫正江文波授爲陸軍三等司藥正李鳳易授爲陸軍一等測量正均照准此令 
　　又令郝納克史給予一等大綬嘉禾章此令 
　　又令費克那給予一等大綬嘉禾章此令 
　　十一月三十日大總統令派魏宸組爲國際聯合會全權代表此令 
　　又令林葆懌加海軍上將銜此令 
　　又令任命王寳祺署暫編河南陸軍第一師參謀長此令　 
　　又令任命陳兆麟爲暫編浙江陸軍第一師騎兵第一團團長余憲文爲步兵第三團團長此令 
　　又令兼署陸軍總長靳雲鵬呈請任命季遇春爲暫編浙江陸軍第一師步兵第三團第一營營長梁韞爲輜重兵第一營營長王民皥爲步兵第二旅少校副官均照准此令 
　　又令兼署陸軍總長靳雲鵬呈請任命蘇挺爲陸軍第十二師步兵第四十五團團附李德銘爲陸軍第十二師步兵第二十三旅少校副官均照准此令 
　　又令兼署陸軍總長靳雲鵬呈准鑲白旗蒙古都統良泰咨請以俸俊陞補參領兵勝陞補副參領增續陞補印務章京容增陞補公中佐領均照准此令 
　　又令黃郛給予二等大綬嘉禾章此令 
[國外專電]  
　　日内瓦電聯盟議會今日開全體大會通過第一股委員會所編擬之聯盟會規約日代表石井因規約擬成特向第一股正會長貝爾福副會長顧維鈞致賀詞中有（中國優秀代表顧博士爲貝爾福君有才幹有價值之同事等語石井繼稱聯盟會現方從事於鞏固其本身之組織故人種平等問題日本不欲向此屆議會提出具體議案（三十日） 
[專電]  
　　北京電外部擬定中俄商約範圍以下列爲標準（甲）前俄政府在中東路所有權利俄國不得繼承（乙）俄應撤廢領事權其他不得超過中國與玻利維亞及波斯之商約權利（丙）彼此討論範圍以新疆塔什干所訂八條爲限聞優林已據以轉電遠東政府示復（三日下午九鐘） 
　　北京電英使因宜昌事謁外顔質問有無補救法顔答巳籌根本解决一方淸餉一方裁兵並電王督趕緊兜剿加意保護外僑（三日下午九鐘） 
　　北京電宜昌兵變後日使因日商受損於二日先向外部提出警告三日又訪顔外長說明警告意顔表示歉意並謂自當迅令地方長官竭力保護云云日使又與顔商援救庫倫日僑出境及廟街事件（四日下午一鐘） 
　　北京電蘇齊冬電蘇省取締繭行條例省會廢止本日午後機工聚集多人手執請願小旗赴會竟致毆打議員受傷十一卒擁至緞業公所並將省署在塲彈壓勸導員警一併毆傷琳聞報立派實業廳長會同道縣督警先行解散並將受傷議員送院醫治地方安謐除查明滋事首要從嚴究辦曁將防護不力各員分别撤懲外謹先電聞（四日下午六鐘） 
　　北京電蘇皖贛巡閱及蘇督問題昨蘇代表謁見郭則澐不得要領今日又開三省聯合會再籌辦法政府計劃任王蘇皖贛巡閱以改編新安武軍（四日下午二鐘） 
　　北京電自治聯合會對蘇皖贛及蘇督事决定（一）通電否認（二）函王士珍勸辭（三）請政府收回成命（四）函使銀兩團未裁兵廢督前任何欵勿借（四日下午七鐘） 
　　北京電東省學生代表謁府院要求質問琿春日軍巳否撤盡并條陳應付方法靳派員代見允採納施行（四日下午二鐘） 
　　北京電吉鮑電謝黨聯日軍圖攻雙埠俄官實行防禦東寗日軍與調四站者甚多再伯力一帶激黨力維俄幣嚴禁日鈔用者死刑除電宋支隊長外并派員往四站偵查日軍行動再報（四日下午四鐘） 
　　北京電旅京豫學界呈府院（一）請速電趙督取消戒嚴及逮捕學生令釋放被拘學生撤退包圍各校之軍警恢復學生自由（二）懲辦挑撥學商兩界惡感販賣日貨之奸商（三）維持敎育原狀保證此後軍警不再干涉學生愛國公益等運動之自由（四日下午二鐘） 
　　北京電王迺斌歸報張使對皖督問題主三個月後將張文生改署爲實授（四日下午二鐘） 
　　北京電奉張請以陳光遠爲巡閱副使徐靳須徵直曹同意（四日下午二鐘） 
　　北京電中央各機關派員赴財部索政費者日十數起部無以應庫藏司長至托故不到（四日下午五鐘） 
　　北京電孫文派人來京招舊議員赴粤條件旅費外給三個月歲費但開會祇限三個月閉會時應通過王揖唐徐樹錚内陸兩長並須簽字爲憑議員中有願去而不肯簽字者（四日下午五鐘） 
　　北京電舊議員主開第三屆常會草出宣言定陽日决議發表（四日下午五鐘） 
　　北京電新議員欠發歲費共百八十萬周潘允給三成現餘用八年公債以三折抵發（四日下午五鐘） 
　　北京電陜電陳于談判决裂旅京陜人擬請中央召陳來京設法融和（三日下午九鐘） 
　　北京電鄂王電黎天才部竄入宜昌以致十三旅被煽附和商民洋商均受損失（四日下午二鐘） 
　　北京電吉電日助謝軍有謀攻雙城息（三日下午九鐘） 
　　北京電張景惠電告范營勘日抵叨偵察俄匪業已遠竄東北二百里内已無匪蹤叨地安謐（三日下午九鐘） 
　　北京電庫倫郵電已通軍事亦頗順手（四日下午二鐘） 
　　北京電中國銀團與交部第一次借欵將成立數目五百萬用途購買貨車一千輛（四日下午二鐘） 
　　北京電交葉添派章祜赴歐參豫交通大會（四日下午五鐘） 
　　北京電徐派龍建章赴黔接洽統一善後（四日下午五鐘） 
　　北京電農王調内務說打消（四日下午四鐘） 
　　北京電皖紳請赦王揖唐靳不難色（四日下午二鐘） 
　　北京電劉符誠電萬國郵政協會三十閉會提出裁撤在華郵局案通過（四日下午五鐘） 
　　北京電王使電告義國米朗定明年四月十二開萬國工商各品標本陳列展覽會請我國派代表蒞會並將商品及物價商務兩統計表送會陳列（四日下午四鐘） 
　　天津電贛陳派員來直招兵兩千在邢臺正定設總局另設八分局（四日下午十一鐘） 
　　天津電旅津俄人組董事會請中政府保護利益維持條約上主權（四日下午十一鐘） 
　　漢口電王懷慶江（三日）晩九時專車北返王督親赴站歡送王督經疏通允消假已具長函托王帶京（四日下午四鐘） 
　　香港電軍府佈告艶日（二十九）特任林支宇爲湘省長趙恒惕爲湘軍總司令管全省軍務（四日下午七鐘） 
　　香港電聯省制各總裁指定胡漢民戴天仇徐謙伍朝樞盧信等爲起草員（四日下午七鐘） 
　　香港電徐傅霖冬（二日）被捕（四日下午七鐘） 
　　香港電孫等東（一日）宣言重組軍府又通電艶（二十九）重開政務會議（四日下午七鐘） 
　　香港電沈鴻英尙有六千衆踞八桂笛頭一帶前願投粤現知其僞（四日下午七鐘） 
　　香港電閩李派代表胡令宣抵粤與陳有所商榷（四日下午七鐘） 
　　香港電李嘉品昨謁孫聞奉某人命（四日下午七鐘） 
[公電]  
　　江蘇旅京同鄉會電申報轉江蘇省議會省敎育會總商會省農會各公團各報館鑒本日簡巡閱署督令下已由代表赴府院請收成命乞一致力爭江蘇旅京同鄉會江 
　　廣州軍府重開政務會議電各報館均鑒本軍政府於十一月二十九日在廣州重開政務會議繼續執行職務特此通告孫文伍廷芳唐紹儀唐繼堯東印 
　　廣東孫唐伍唐宣布方針電各報館均鑒文等前因北方軍閥毁法禍國乃在粤建立護法政府中經奸人撓亂致阻進行茲則障碍旣除建設伊始謹爲宣言以告國人曰民國成立於今九年始以袁世凱稱帝繼以督軍團叛國張勳復辟禍亂相尋建設事業百未一舉今當以護法諸省爲基礎勵行地方自治普造平民敎育·利便交通·發展實業·統籌民食·刷新吏治·整理財政·廢督裁兵進國家於富强謀社會之康樂共和政治民爲主體同力協作有厚望焉孫文唐紹儀伍廷芳唐繼堯東印 
　　醴陵張智通電各報館均鑒竊智自奉孫總裁命同周道腴先生回湘組織援粤軍隊時因譚延闓把持湘政與桂系狼狽爲奸陽許智以援粤湘軍游擊司令之名而暗中則遇事牽制不使有發展之餘地嗣林君修梅奉命前往湘西集合王部假道攻桂譚氏且下令討伐任意摧殘智知與譚氏商議援粤無異與虎謀皮欲使吾湘省軍民貫澈援粤主張非首先剷除譚政府之一重障礙不可且譚氏禍湘三次民怨沸騰罪惡多端實難枚舉爲吾湘三千萬人民計卽無援粤之進行亦有倒譚之必要於是會合第六區司令李仲麟第五團團長張振武補充團團長郭步高第十二區支隊長于應祥宣佈譚氏罪狀大張撻伐所幸大衆一心兵不血刃而軍民兩政同時解决此後隂霾盡掃氣象一新桂系之强盜政府失此外援亦必聞風喪膽智雖不獲所願出師韶關然鋤去敵人一塊地盤即於西南增長一分實力不僅爲吾湘三千萬人民之幸福巳也現在粤局敉平湘省安謐智不欲多樹旗幟爲湘省增重負擔爲將所部即日收束還粤復命尙望湘省諸公本孫伍唐各總裁之主張與護法初衷不相違背則西南幸甚湘省幸甚張智叩印 
　　南京蘇議會報告休會電上海申報鑒本月二日本城緞業織工聚衆千餘人來會暴動搗毁議塲毆傷議員職員多人行政長官無保持安寗維護議會之能力本會暫時不能行使職權惟有宣告休會一星期以待法律解决除通告并咨省長外特聞江蘇省議會江 
世界路透電 
[國際聯盟會記事]  
　　三日日内瓦電聯盟議會今日集議公報如下第一股委員會英代表貝爾福主席採納法代表維維亞尼與加拿大代表羅威爾所具議會與行政會對待關係之報告又採納行政會非常駐會員三人選舉與任命方法之報告第二股委員會由意代表主席審查永久運輸組織問題已完畢現將繕具設立永久衛生部之報告第三股委員會（國際公法）由法代表波學懷主席尙須討論設立國際勞工事務所以代受理勞工問題單獨的國際法庭之提議俟討論終畢再擬報告第四股委員會（聯盟會財政）由西班牙代表主席巳擬妥聯盟會員分攤經費之報告第五股委員會（新會員入會）由智利代表主席决定繕具報告贊助奥國與古斯太里加兩國入會但反對里成斯丹·阿才倍疆與烏克蘭三國入會第六股委員會（委託管理與軍備）之封鎖審查會由南斐代表薛西爾主席通過施用經濟封鎖之報告草稿該報告之一部卽將提交議會請予同意餘者將交國際軍備委員會核議明日議會將討論（一）英代表所提波蘭與勞農俄羅斯間戰爭問題之動議（二）瑞士代表主張救濟因戰受害國兒童之提議（三）第一股委員會所具議會與行政會對待關係報告書之通過 
　　一日日内瓦電第六股委員會之封鎖審查會今日由南斐薛西爾主席通過重要議案規定破壞會章之行爲現己報告於聯盟行政會凡屬聯盟會之國各應對於違約國斷絶外交關係並儘速施行與本國憲法不相牴觸之必要方法禁止其國内居民與被封鎖國居民有何關係 
　　二日日内瓦電國際聯盟行政會今晨集議宣讀美國巴西總統及西班牙皇答覆願調處阿米尼亞與土耳其國民軍間爭端之覆電後薛亞爾主張如調處失敗則今冬應予阿米尼亞以物質上之助力俟來春再實行干涉 
[英法意之近東會議]  
　　三日巴黎電近東大會議昨在唐林街舉行與會者有英相喬治外相克松法總理萊矩意外相史福柴等諸人已草定致希臘之宣言書其大旨略謂英法意政府向以好意對待希臘人民並贊助希民達其志願而希臘忽有令人驚痛之事變三國不欲干涉希臘之内務惟希民今復戴戰時叛離協約國者爲君是不啻贊成康斯丹丁王之舉動希臘與協約國之邦交將因此處於不利之地位三國政府今特宣布保留整理時局之完全行動自由云云 
　　一日倫敦電本星期内英相法總理意外相所須解决最重要事件之一爲奥國之命運奥國財政地位今極危險維也納之繼續存在有不可保之勢各報載稱賠償委員會之意若以三暪萬元分五年貸與奥國則奥國可脫離德國而改造倫敦財政界贊成政府參與此項借欵衆信奥匈之殘土若再陷於政爭難免不生戰事銀行界與實業界之意維也納今仍爲巴爾幹商業之門戶苦奥國瓦解則難免不起經濟風潮英國商業今正衰落苟再遭此則英國對巴爾幹之商業將不能恢復大不列顚之賦閒者更將衆多矣 
[英俄通商談判之近狀]  
　　二日倫敦電英俄恢復通商之談判在根本要點上意見相離尙遠而規定現金出境之條件承認債務之問題及禁止在英國領土内鼓吹過激主義之草約條文彼此尤不一致過激黨願承認商務債欵但對於前俄政府所欠之各項債欵則不願接受無限制之義務英政府願不截留出境之現金但英國債權人必謀截留之蓋以債權人較諸過激黨更有得金之權利也 
[意國與阜姆]  
　　十二日羅馬電意軍艦二十艘由波拉駛往阜姆作示威運動擬使達倫齊哇感覺不可不遵守意政府之命令而戒侵越拉巴洛條約所定之界綫達倫齊哇之軍隊竟在海濱轟擊諸艦諸艦已折回波拉 
[各國近事記]  
　　二日紐約電司法部官員在墨西哥各地點搜查時發見大批文據知墨國黨人在邊界美國方面密謀起事反抗哇白里貢之新政府 
　　三十日倫敦電中國海關所定造之燈塔自動機兩架業巳造成今在白金漢試騐不日將拆解運往遠東一將設於廈門杜德島高出海面一面四十七呎能於相距二十二哩處見之一將設於山東海角高出海面二百二呎能在相距二十五哩處見之其燈至白晝即自熄 
 
 
 

Page 7

 
 
太平洋路透電 
[東俄近事記]  
　　二十九日哈爾濱消息中政府是否將許中東鐡路區域内舉行選舉衆甚注意該問題蓋中政府將來對遠東民國持何態度將以此舉定其方針也當一九一七年該區域舉行選舉時中政府並未反對故中政府今對於未來之選舉無持仇對態度之理由摩爾恰諾夫將軍力戰黨軍後於十一月二十八日行抵滿洲里站其部下兵士甚不願繳出武裝後卒繳出並即開往格羅特柯伏謝米諾夫軍隊繳械一舉可謂完畢聞黨人擔保非得華軍司令之許可携械之紅軍决不越過中國界線勞工聯合會會長近發表宣言略謂謝米諾夫與加浦爾之軍隊均不贊助海參崴政府之主義與程度彼等或爲莠徒及不負責任之人引誘參與濱海省之内戰故鐡路區域之民治派及路工今竭力反對運輸此項軍隊若今留於鐡路區域爲害必大今當要求若輩解散回里云云 
　　四日北京電遠東俄羅斯代表優林因謝軍經過滿洲向外部抗議謝軍一部已由中國解其武裝但聞餘衆則由日人保護仍持有軍械 
　　三日海參崴電日本陸軍當道與赤塔過激黨之關係日見趨近决裂之點據雙城子消息日兵以該處民兵内多形跡可疑之人現從事解除彼等之武裝而没收之此間議會中人視此消息爲一種警告赤塔總司令巳命烏蘇里鐡路一帶黨人擔任保護路線日本交通科長因烏蘇里路工有蠢動之象巳照會彼等謂該路車務與日僑及日兵至有關係不許他人加以任何干涉 
[日本之經濟現狀]  
　　四日大阪電日本銀行總裁井上氏在大阪經濟公會演講日本經濟之現狀略謂日本財政之擾亂今已可謂平息日本銀行之債額前爲五萬萬元今減至一萬萬元紙幣發行亦減至十萬萬元但若謂活動時代業巳開始則未免言之過早觀於商務之岑寂實業之收縮與全世界財政之不寗以及國内實業之待整頓一時當無商業大活動之望惟工商業已受物價暴落之重大打擊但中級社會之收入並未大減如恃薪水或工資度日者其收入尤未受影響故大多數物品銷費人未遭物價暴落之累是以零售價格今未有顯著之低落第公司收入必較前減少而農民因絲米價賤亦終必抑低其生活程度是以國民購買力必致縮小而零售價格亦必隨之低落由此言之商業必繼續沉寂須歷若干時焉 
[中國近事記]  
　　四日北京電外部已正式照會外交團領袖請引渡財政總長安福黨魁李思浩聞李現匿於東交民巷但不在日使署 
　　四日北京電淸室師傅某閩人請交通部立即開築漳州厦門鐡路 
　　三日漢口電據宜昌官塲消息該鎭三分之一現殊安靜星期一夜變兵四出刦掠中國郵局及中國銀行均在被刦之列商會已允集資六萬元給予兵隊日人産業受損最巨歐人産業多受尊重 
國外要聞 
[世界之麫包]  
　　中美新聞社華盛頓通信云查農務部表册據云世界小麥與黑麥之供給已足敷歐洲之需求惟俟中歐購買力較現今稍强可矣其他穀類亦不虞匱乏惟一方面所應注意者世界所用以製麫包之料果需幾何宜一爲計算現今除歐洲數國穀類進出口巳完全停止外而一九一八年及一九一九年全世界小麥黑麥之收穫似較戰前之一九○九至一九一三年略有生色其他穀類則皆減退當大戰以前其閉關諸國供給西歐穀類一千五百萬噸農部之市場科聲明美國農人應注意此事因與歐洲之糧食頗有關係也查一九一八年至一九一九年穀類之平均産額爲一萬五千四百萬噸而戰前則爲二萬五千七百萬噸相較減少三百萬噸以歐洲十二國比丹法德意葡瑙瑞典瑞士尼拾蘭西班牙與英國合計凡減少二千○十九萬三千萬噸其他諸洲皆見增加北美爲一千二百七十一萬一千噸南美爲二百四十一萬七千噸其他所謂閉關諸國之小麥黑麥大麥雀麥等亦皆綽有餘裕俄國所産黑麥小麥爲五千○八十七萬一千噸而他種穀類則爲三千一百十二萬五千噸云查戰前一九○九年至一九一三年諸大洲穀類進出口統計則可見西歐購入甚多計共一千六百萬噸南北美亞澳四洲則爲輸出最多之區歐洲十二國産額減少一千三百四十萬噸自不得不取求於他處矣然考其戰後一九一八及一九兩年輸入之數如小麥黑麥兩項亦較戰前爲少計共一百九十萬噸云今歐洲之所以不能容多量之輸入者大約爲經濟困窘與匯價上之關係然終有恢復原狀之日特用途廣則於其産額亦不可不求增加耳查一九一九年歐洲十二國所用黑麥小麥爲四千三百五十萬噸較戰前平均之數減百分之二十六産額跌至三千○四十萬噸減百分之三十一進口跌至一千三百十萬噸減百分之十四云 
國内要聞 
[北京通信（野雲）]  
　　敎職員索薪風潮之平息 
　　北京各校敎職員索薪問題前經議定分月攤還辦法呈明敎部以未得圓滿答覆乃有前月二十七日之會議决如在十二月一日八時以前無薪水發出卽應實行總辭職散會之後一面通知各校敎職員會請其届時一致實行一面函告專門以上學校校務討論會（其分子爲各校長及學務局一時學界空氣驟形緊張蓋因時間迫促財政困難恐有箭在弦上不得不發之勢敎育當局聞此消息不免焦急萬分而在各學校校長以同時具有兩方面之資格尤覺異常爲難據聞范總長於二十七日晚卽親自向財政當局接洽一次次日星期未辦事二十九日敎育部職員遂大忙碌一面向財部索欵一面向各銀行乞借乃奔走竟日毫無效果范氏憤極謂如忙不出錢我亦只好辭職以謝學界以謝國人是日（二十九日）專門以上各校長卽所謂專門以上學校校務討論會復在美術學校約同京師學務局長張瑾開一緊急會議會罷即同赴敎部謁總次長會商許久仍無確定辦法次日（三十日）大早各校長又复紛紛奔走各就智能所及以從事於借債乞欵之活動蔣夢麟氏亦曾至東交民巷某使館一次意欲託人代向外國銀行介紹乃據館中人言謂你們財政部今日已借去三百萬了問其用途則爲支付元年公債到期利息於是學界聞之尤形慨憤幸至昨日（即三十日）下午由内務部挪到二萬元不足則益之以小借欵於是此番軒然大波乃得輕輕平息據聞昨日一日各校長來往於敎育部之門者不下十餘次當形勢吃緊之時范總長曾向各校長言萬一欵不辦到將何如各校長同聲應之曰吾們校長惟有隨同辭職范卽繼之曰吾亦决隨諸君去也迨欵旣辦到於是漫天隂雲一時消散當晚即由專門以上學校校務討論會京師學務局局長曁美術學校校長公同具函報告北京小學以上敎職員聯合會略稱接奉大敎當卽開會討論並敦促敎育部從速設法現時應領積欠業已領到惟時間已晚不及支取一俟取出立即照送云云同時並由聯合會據情轉知各校敎職員會如北大除在本日日刋發布外並於八時以前在三院校門壁上各貼出通告一紙係以學校名義通告於各敎職員者所言亦不外欠薪領到取出即送等語故今日各校仍能上課如初但政府山窮水盡羅掘俱艱現在已到借無從借押無可押之境不惟舊曆年關難以度過即陽曆新年亦復不易支持敎職員之薪修將來是否能如數按月照發按月攤還尙屬疑問則此次風潮雖平恐亦僅限於目前而已（十二月一日上午） 
　　本月一日下午五時半日本小幡公使訪外交總長於新公所討論琿春案歷一時之久顔氏始終未允日本有保留出兵權謂必須除開此節方好談判顔氏並謂因日本自由出兵之故延琿一帶所受損失極鉅亦望貴政府凖備一適當之救濟辦法至琿春日人損失我當負保護不周之責等語故仍無何等結果又聞日人方面消息調回駐琿軍隊之後不過零星撤退迄未大批開拔一般人證以日本交涉慣例不免疑慮叢生茲據吉林電訊云駐吉日本總領事森田寛藏氏以琿春方面日軍確已陸續撤退特派外務通譯生福士堯訪晤省議會副議長劉輔臣聲明一切副議長卽於日昨通函各機關内容略謂二十四日午後一時日領署外務通譯生福士堯到寓相訪據稱奉森田委派報告琿春交涉情形並稱頃接本國來電琿春撤兵已經閣議通過目下即開始撤隊决不遲延乞轉達各機關勿滋疑慮等語相應函達貴處查照希轉知各同人爲盻云云但至今未盡撤退也 
[庫倫之援救消息]  
　　援庫副司令鄒芬近已將其所部開達滂江附近並於先日有電到京陳報原文如下艶電敬悉前接敝師騎兵吳金聲艶電内開查滂江僅有電局電車站兩處且水草艱難二營不便駐紥惟距滂江三十里有汗北廟甚宜故今該營移駐廟内團部暫設滂江電局内再查軍隊沿途騷擾蒙民一節本團無此行爲並已飭各營卡嚴加約朿請紓念謹聞等情除飭該團仍將行程接續報陳外謹聞十六師師長鄒芬叩先又援庫總避令張景惠亦於東日來電陳報該軍開拔情形原文如下感電飭撥野砲援庫等因現正籌備中應俟與十六師步兵一同開往藉資掩護知注謹覆張景惠叩東印 
　　庫倫防務近日稍形鬆動惟糧秣子彈異常缺乏亟待接濟聞陸部已備有大批糧彈運至叨林據報庫叨大道有俄敵盤據不能前進承運人員特電京請示當局因於昨日（二日）轉電張家口汽車轉運處查詢辦法原文如下運庫物品子彈關係重要現下行抵叨林不能前進有無别徑可通及叨林隊伍能否保護除電商陳駐撫使妥籌辦理外請就近調查情形並商庫署轉運人員如何辦法電陳核辦 
　　政府對於日人派正式或非正式團體赴庫援救日僑巳屢示不贊成之意日使署以爲政府前次旣對小幡有保護日僑之宣言自當迅速辦理但至今尙未護送出險顯係無能力或懈怠故非由日人親目往救不可日前顔外長在外部接見各公使小幡曾向顔總長提起此事顔氏答云彼當迅催庫倫長官將該處日僑護送至張家口但政府不願日人親往援救聞日使署决計援前次美國救援團之先例不日派一救援團隨日署某員前往係乘美商元資公司汽車現駐京日副領事已與該公司接洽一切 
[徐樹錚脫逃後之經過]  
　　徐樹錚脫逃一案經外部提出抗議後日使小幡氏日前巳有回答文中措詞頗不滿當局之意聞昨日（二日）閣議業由外交部提出討論各閣員僉以照國際慣例徐等雖非國事犯然旣被收容則徐之脫逃日使館當然負完全責任不料日使旣坐視徐樹錚脫逃於先復蔑視國際慣例於後不特對於此層毫不負責并且對於未逃之曾毓雋等八人亦不允引渡又不允負監視之責其蔑視慣例侮辱我國未免太過非從嚴抗議無以保國際之和平伸我國之公理决議由外交部根據日使回文逐駁斥外並提下列三項（一）徐樹錚脫逃日使及日兵營旣不負責我政府視爲無監視之能力其餘禍首應速引渡（二）徐等原非國事犯各公使本無保護之必要何得强詞奪理引用國際慣例（三）其他各禍首嗣後如再發生脫逃之事日使及日兵營當負全責並聞此項抗議文不日當由外部送交日使不知日使又將以何法答覆也又據中央通信社消息云日前傳聞徐樹錚逃往大阪一帶外間有否認此說者但據外交部日昨接駐日公使胡惟德豔日急電大致報告此次由北京日本兵營逃日之徐樹錚確已逃匿大阪據外間傳說近已擬定不日回國與王揖唐孫文張敬堯曾宗鑑等接洽即往與某要人聯絡如得結果卽入蒙古爲根據地由某要人軍隊一同赴庫驅逐陳毅然後電請總統特赦云云則前說或不虚也 
　　另據日人方面消息云外交部向主席公使要求將李思浩引渡華官謂李現居於公使館區域内但彼並非純粹之政治犯務望從速引渡云云 
[二日閣議紀聞]  
　　昨日（二日）星期四國務例會靳氏及各閣員於上午十點十分先後到齊越二十分開議計重要議案八起（一）關於西南重組軍府問題靳氏以此種舉動障碍統一主張設法疏通不使成立惟未便過於急切討論結果暫持鎭靜主義容俟相機進行（二）任命許蘭洲爲東三省巡閱使公署參謀長案結果通過呈請明令發表（三）任命殷汝熊署大理院推事案結果通過卽日呈請明令發表（四）中俄恢復通商問題此案關係國交與各友邦且互有關聯俟覘國際狀况若何再行决定（五）剿除庫叨俄黨問題迭據陳毅來電庫叨間道途梗阻俄黨恣肆以致運輸餉械不便結果責成統兵長官設法剿辦肅淸（六）廢督問題廢除督軍制各地方自治團體運動甚烈紛電請求實行結果俟統一善後辦竣再詳議决定（七）常關增稅問題常關稅增加一成撥充振欵業經規定有案南通張謇以商會會長名義電請緩行結果各省旣巳遵行江蘇未便獨異（八）司法部提出請任蘇兆祥爲甘肅高等審判廳廳長結果照准此外尙有關於蘇皖贛巡閱使問題及其他例案數起亦略有討論十二時四十分散會由法長董康敎長范源濂入府報告 
[宜昌兵變詳情]  
　　變兵乃孫傳芳部下第一旅日英各商亦遭殃及 
　　值此省長風潮尙未平靜之際人心惶惑市面震驚而宜昌兵變之噩耗又忽傳至更令人驚心動魄蓋此項變軍適爲反對夏省長最力孫傳芳之部下其譁變原因雖另有他故而神經過敏者流輒混爲一談並料此項騷動當不止宜昌一隅其所揣測或未必盡與事實相符然因此發動之影響則殊可畏也 
　　宜昌變軍爲吳光新舊部第十三混成旅現與孫傳芳所部二十一混成旅改編爲湖北暫編第一師改編後仍以張繼善爲第一旅旅長但雖改編爲鄂軍而中央前積欠該軍軍餉計有九月該軍又紀律素壞販烟刦財之事視爲故常警察不敢過問識者巳知其必有變亂之一日幸與第十八師同駐宜昌有所畏忌不敢妄動及滇川互鬨鄂邊告警十八師軍隊由宜抽調兩團協防秭歸巴東一帶宜城兵力頓形薄弱且日久玩生防範不無疏忽該軍變亂之心遂由此起該軍分駐於南門外老巡防營東門外宜舞台及東山寺等處二十九夜十二時許駐宜舞台之汪營首先發難鳴槍出營營長汪某自後門逃遁變軍遂全副武裝攻破東門直抵鼓樓街放火搶掠駐南門外老巡防營之軍隊原先有約及見城内火起槍聲隆隆遂亦持槍出營沿途放火霎時城内外火光燭天槍聲震耳商民皆自夢中驚起慌亂無所措手變軍等橫衝直撞大肆淫掠男女死傷聞有四五十人之衆聚興誠銀號被搶最鉅中行幸金庫建築堅牢未被打開僅被搶去官票銅元五千餘串其他如東南兩門仙外商店均被焚掠一空並延燒英商安利因洋行日商武陵洋行水田漆行曁日淸汽船公司綿絲倉庫惟僑商幸皆無恙當變兵騷動時十八師三十五旅旅長王都慶急調北門外之七十一團與中書院之七十團入城堵剿奈因夜深一時措手不及故至翌晨七時變兵始散有棄械逃走者有搶罷仍持槍歸營者王旅長卽一面會同該變兵旅長張繼善護理荆南道尹劉文冕等協商善後一面急電來省請示辦法王督昨午得電後立召該師師長孫傳芳入署籌商良久除立電王旅長趙鎭守使查勘被災商民妥辦善後外晚間又派該師參謀長戈寳琛馳往查辦所有外商損失責成周英杰交涉員會同劉護理道尹查明具報再憑核辦宜昌迭受駐軍蹂躪巳不堪其苦今又遭此浩刦不知當道將何以善其後也（十二月一日） 
　　大陸報三日漢口電云據此間日領署消息宜昌日商行二十四家計有十八家遭變兵搶刦損失不資聞日人二人受傷大冶駐兵因九個月無餉恐將譁變 
[蚌埠要聞]  
　　中央擬改新安武軍爲三混成旅曾於日前派前安徽督署參謀長李玉珂來蚌商張文生同意張要求改爲四混成旅李玉珂旋京覆命後中央頃又有電達張文生仍主改爲三混成旅軍費每旅每年定六十萬元於老安武軍五混成旅軍餉中每旅節省十萬共爲五十萬撥給蕪湖鳳陽兩關常稅全年約六十萬元兩共一百十萬元均作爲中央認籌之欵其餘七十萬元由張文生自籌張曁新編安武軍各統領均主商請聶省長恢復八分出口米厘案以資應用聶以該案甫經皖民反對取消驟行反覆必遭各方詰責頗極爲難 
　　張文生以新編安武軍餉問題急待解决復於日昨（一日）派停泊浦口之安豐兵輪赴皖迎接聶省長到蚌聶頃有電來云俟諸務摒擋略有頭緖卽行來蚌就敎日前（上月二十七日）抵此之皖財政廳長陶鎔仍將留此守候聶到商酌一切 
　　津浦路將自十年元月一日起直接向客商擔負運貨損失賠償責任而取消各轉運公司運費回扣沿途各大轉運公司以此均將大受影響計八年津浦路發各公司運費回扣滙通聞爲三十六萬悅來廿四萬利興十六萬皖省選舉總事務所所長李大昉以原任政務廳長事務紛繁辭職聶省長擬以陶紫綬接任聞不日即將發表淮泗道尹李維源前以視倪嗣冲疾請假赴津至今仍未回省長巳疊電催速旋以重職守 
　　尙有要聞二及地方通信轉入後頁 
雜評一 
[遙領與看印（默）]  
　　政府竭全力違抗三省民意以設此巡閱一缺者吾知於長江三省間必有一番重要之布置也然而及其發表一則曰巡閱遙領再則曰副巡閱代看印 
　　政府竭全力勸此堅辭不就之王士珍任以巡閱一職者吾知於王士珍必有一番借重之計劃也然而及其發表則借重其遙領并借重副巡閱代看印 
　　政府以王爲巡閱謂將藉以裁三省之兵收朿三省軍隊如若遙領能以遙領裁兵乎能以遙領收朿軍隊乎又謂王於三四月後將自動撤消如果撤消又何必設此三四月以空名遙領之巡閱乎 
　　政府最妙之語曰巡閱使之設實以設爲撤其詞若含有神奇之作用意者此三四月之遙領此三四月之倩人看印即足以收以設爲撤之功效歟嗚呼以此愚我三省人我三省之人愚不至此 
 
 
 

Page 8

 
 
國内要聞二 
[孫中山到後之粤局]  
　　孫庚伍抵粤後業與陳總司令商定三事（一）改組軍政府賡續進行勿令護法事功隳於中道（二）用軍政府名義通電中外否認岑陸取消兩廣自主之電以息浮議（三）取銷岑陸軍府總裁之資格另行改選又聞孫中山進駐軍政府後即於是日晚餐畢對於在席之各軍官及各行政官演說洋洋數千言約有一句鐘之久其大意謂粤軍回粤驅除桂賊吾人所抱粤人治粤之目的已達今後之主旨惟求改造廣東以期民治之實現其進行之方針謂欲革除腐敗之秕政必先剗除萬惡之官僚政治之阻礙物已去然後乃有革新之可言云云又據其最親信之某君傳出消息云孫文以軍政府總裁過多同床異夢意見不能一致有類於一國三公以致護法事業毫無發展此次擬在廣州先舉總統然後進行經在滬與國會及各方面磋商巳决定選舉孫中山爲大總統并擬舉段祺瑞爲副總統云云又聞陳炯明此次返粤决定以統一軍權爲治粤之第一要義故粤省原有各軍隊亦一律編爲粤軍名義以免紛歧今孫中山又有招兵之舉聞陳炯明情願以所部粤軍拱護軍府并聽候調遣現已提出與孫文磋商一切 
[蘇議會被毁詳情續誌]  
　　寗垣省議會被搗亂情形巳詳昨報茲經調查受傷議員朱積祺等十人外職員係黃端履施源章世鑑金德耀章毅等五人寗省鐡路局長李文濱共十六人此外受傷職員周仁詠陳秉鈞未被拖去閉置緞業公所之十五人（李文濱先送出）直至晚十二時人已散盡始用馬車送往省立第一醫院調治據醫生云朱積祺孔昭晉錢銘銓施文熙章毅五人受傷最重如三日内不發燒可無性命之虞否則無法救治昨（二日）晚議員二十餘人由議會談話會散後八時相偕至省署請齊先將受傷人救護出險齊云已派連德英赴緞業公所察看據云受傷人已送往醫院各議員不信乃派議會差役一人隨連復往未幾返署云人未散盡尙不好抬出議員俱責齊欺人僉謂受傷人不救出我們即不散並請省長亦陪我們坐候王撰曾請齊將受傷人抬來省署宋銘勳錢鼎楊東巖等問暴民搗毁議會毆傷人命警察事前旣不防範事後又不救護果何用意馮世德鮑貴藻錢淦等謂外間均說暴民多半係便衣警察機工乃官廳嗾使用以衛民者而反害民張援王發蒙朱紹文等謂省城警察數千暴民搗毁議會傷害議員經十時之久始終未見官廳派出武裝警察出而維持秩序任暴民爲所欲爲誰負此責任齊云今日之事無可如何此後予在職一日即負一日之完全責任王撰曾謂無可如何即不負責任語衆相繼責難語極憤激齊委實難堪欲起入内衆阻之謂受傷人尙未救出請省長稍坐未幾王代警廳長張實業廳長高縣知事相偕至報告各人受傷情形謂稍遲即送往醫院齊責王維持不力王答初以爲係赴會請願不知有此變生鮑貴藻謂午前卽有公函到廳請派警到會保護非明知故縱而何王云此後當負全責某議員謂議會已毁議員已傷報復巳了自可心滿意足此後可負全責何以今日不能負責此話可有研究正在質難間第一醫院來電話報告受傷人巳護送到院各議員請齊即往醫院安慰受傷各人齊云今日已夜深明日准往臨行黃炎培語齊云請省長今晚睡在床細細想想可對得住江蘇人對不住江蘇人遂辭出時巳十二點三十分各人均返公庽 
　　齊省長今晨（三日）十時赴省議會察看搗毁情形議員職員均已走避祗庶務張偉如一人在會導引齊察勘增場席次全毁樓上下玻璃窗第四課議員室旁聽席多半毁壞齊察勘畢卽赴第一醫院安慰受傷各人十一時返署二時齊邀約各團體到署開談話會到者甚少　齊係爲卸責地步擬請某某等會發電爲其洗刷當衆曾申斥代理警廳長王固磐四時散會五時齊赴軍署謁齊代督會商辦法兩齊即會銜電中央報告當日肇事情形如何措詞不易剌探 
　　省議會昨晚巳電中央報告議會被毁議員受傷情形今日復電各省議會通告官廳嗾使暴民搗毁議會傷害議員毁法暴動議會不能行使職權惟有停會一星期請主持公道以維法律又聞議員數十人昨聯袂赴醫院慰問受傷各人有少數議員以法律失其保護生命危險紛紛返里即會中職員亦均已走散 
　　昨日所謂機工者茲經查確係緞業出名僱召每名小洋四角並告以鬧出事來有官廳保護約千餘人此外有謂係某某所派然中亦有閑人跟隨看熱鬧者緞業所欲得而甘心之議員爲王撰曾陳大猷馮世德錢淦幸此四人均未遇着（馮避於第三課特將門大開衆不疑内有人未入王錢走脫避於通海公寓陳乘人力車於途中遇見衆不認識避往下關）否則必有性命之憂當暴民在會大索議員時陳伯盟避於第四課有北方口音二人上前問姓陳以實告二人大呼正好速拖去副議長鮑貴藻除去眼鏡脫去長袍馬褂避於廚房有人上前欲扭鮑答係管廚者乃得免 
[南京快信]  
　　齊燮元改署江蘇督軍命令今日已下軍署昨已接到北京賀電數通 
　　齊省長因議會被毁議員受傷保護不力昨電自請處分并陳報情形 
　　軍民兩長昨電津促王桂林迅速來寗銷假視事 
　　議會昨晚又電京促錢崇固速返寗主持會務 
　　齊代督委朱蔭棠充造幣廠會辦 
　　華意商通利局公陞輪班拖載經上海縣屬北新涇橋地方遇匪三十餘人身穿軍服駕駛小船鳴槍强截登舟行旅槪被刦掠損失不資當經報明江海分關勘騐檢得匪遺船旗一方存案一面查開失單禀報該管官廳追緝贓盜並由意商報請駐滬意領事署轉行外昨特電軍民兩署懇迅飭通緝務獲懲辦以安航業兩長即電令上海沈知事立卽查照分咨飭緝務獲嚴辦並將詳情具報毋延 
　　下關通匯公司違反章程私運蘇米查騐處呈報兩署請示兩長以該公司裝車之米旣稱運赴徐州卽應遵照本省前訂辦法由縣請照究竟有無銅山縣知事發給護照爲憑仰再查明呈復 
[杭州快信]  
　　省議會昨電中央日軍犯琿春傷害人民侵我主權違背公法莫此爲甚務請嚴重交涉以保國體而平民氣省議會今日（四號）上午九時開特務審查會審查浙江省參事會議案同時財政審查股亦開會審查省立第六中師兩校因水災損壞校舍追加九年度修理費等案七件旋卽散會 
　　實業廳長雲韶自省議會查辦案通過後托病向省署請假昨屆期滿復又續假 
　　杭縣初選舉選民册揭示後半係揑造眞正選民遺漏頗多紛向縣署請補予限二十日内檢送證據核補 
　　駐那威全權公使章福申（號　生吳興人）日前來杭今日午後特車赴滬 
地方通信 
[松江]  
　　舉辦衆院初選衆議院初選章程己經省署電知縣署所有初選投票期業經確定於明歲舊曆正月十日舉行昨郭于野縣長復派急足赴鄉邀請各市鄉自治委員於五日齊集縣署會議支配經費劃分選區等一切手續至此次衆院合格之選民共計十七萬零較之上届增多六萬餘人 
　　呈請晉給奬章金山縣新任知事朱伯平以該縣前任警佐徐公庶在金辦理警務成績不容淹没爰照警察奬章退職人員請奬辦法呈請省長轉咨内務部給奬惟該員己於民國五年六月由内務部頒給二等三級警察奬章故此次朱知事呈請將該員晉給二等二級奬章 
[蘇州]  
　　示禁竊伐柳樹江蘇陸軍第二師第六團團長唐業樞君以團部左近自朱涇橋起至覓渡橋止一帶堤岸年久失修現奉鎭守使令趕行修築並擬於岸旁栽種柳樹以固堤根惟該處本有柳株均被該鄉民竊伐無遺自非嚴加禁約不足以資保護特具函縣署請予出示嚴禁當經温知事繕發布告並諭飭該處三圖地保一體遵照如有敢將柳株摧殘者即行嚴究不貸云 
　　粥廠行將開辦蘇城半濟粥廠歷年由豐備義倉撥欵分段辦理頗著成效本年因米珠薪桂貧民度日維艱茲由市民公社社長吳蔭玉蘇家秋等呈請縣署函知豐備義倉將此欵提前撥付現己如數領到即日便可開辦矣 
[鎭江]  
　　芝蔴漲價消息芝蔴一項自見新後來源甚湧價格日漸低落業此者莫不大受虧折近一星期因洋莊銷路活動紛紛打包裝運出口行家存貨悉被搜羅一空以故價值驟漲較登塲時每石己提高一兩有奇 
　　商會改組紀聞鎭江商會改組籌備處於日昨發出通啓以商會改組依法擬訂章程應開大會通過凡該會會員希於夏曆十月二十六日午後二時齊赴該會討論並云此次改組以後關係甚大務望各會員共策進行 
　　知事嚴禁賭博鎭郡西南鄉高資地方賭攤林立輸贏頗鉅因　傾家者不知凡幾事爲丹徒張知事所聞昨特派警馳赴該處拿獲賭徒數人帶縣懲治以儆效尤 
[浦口]  
　　請恢復浦警電北京大總統國務院鈞鑒寢電諒達孫督辦率撤浦警保障頓失大成公司前夕即被搶刦懇電令速復原狀並乞查閱寢電賜復浦口公民代表許曼卿夏峰九等九千餘人叩東 
[嘉興]  
　　調查衆院選民本邑汪知事兼衆院初選監督於昨日接奉省電籌備衆院初選事宜後即於縣署成立事務所一面分令各調查員將選民年齡資格依法調查毋稍遺漏限本月二十日以前造具正册報由初選監督派員覆查遵章榜示周知現聞各調查員己於昨日起出發編查矣 
　　奬劵號失愼城内大落北混堂弄口廣萬源奬劵號於三日午前七時許不知因何失愼一時火勢猛烈旋經各坊義龍到塲施救始得撲滅是役除廣萬源房屋盡行焚燬外又延燒間壁張姓漆匠房屋四幢共計損失三千餘金現被害者正在調查起火緣由以便從事交涉 
　　鄉農會成立鍾埭區鄉農會業由公民嚴某等組織成立並於日前開會公選吳景賢爲正會長彭錫麒爲副會長其餘評議調查等各部職員亦於當日推定業將各職員履歷造册呈報官聽轉呈備案矣 
[建德]  
　　建德城中籌振忙浙江建德僻處山陬商務不甚發達現值商會新屋落成商民爲振興市面計於隂曆十月十一日起賽會三天各鄉人民摩肩接踵而來極一時之盛省立九師九中森林縣立高小國民等校派出學生多組乘機勸振張良稭知事復邀集各校敎員學生親至各商店募化總計所得振金不下四五百元云 
 
 
 

Page 9

 
 
   
 
 

Page 10

 
 
本埠新聞 
[蘇議會之通告]  
　　詳述搗毁議會敺傷議員之經過情形 
　　各報館·六十縣各公團·諸父老·均鑒本届開會　接到金壇王鼎等請議打銷取締繭行條例案宜興徐治等請議開放繭行繭灶案議員等先後提議修正繭行條例開放繭灶案取銷絲區内違法繭行憑證案修正繭行暫行條例案劃丹陽爲特别絲區案統計關於繭行問題者有六案之多當經合併審查提出大會討論大多數主張絲繭行旣加限制少數行家必有把持抑價等弊農民直接受苦蠶業間接受害且使業職者享保護斷壟之利安於固陋不能與外國絲織品競爭於推廣蠶桑改良織物均有妨礙議决廢止取締繭行暫行條例咨請省長公布旋准咨交覆議本會爲鄭重起見將案重付審查正審查間十一月三十日·十二月一日·先後有南京緞業公所等代表來會要求取消前案當經反覆開導並將該公所請會復議案同付審查二日近午忽報有數百人聚集距本會南首里許之鼓樓地方將來請願本會恐釀事變立用公函報告省公署及省會警察廳聲請保護一面用電話通知午後一時許忽來千餘人爲首者手持請願白旗一方闖入會場守衛長率各守衛攔阻無效續來數百人高聲喝打將議場桌椅玻窓掀翻打毁逢人便毆計議員施文熙·孔昭晋·金樹芳·朱積祺·錢銘銓·陳伯盟·夏宗翰·劉啓佑·郝應泰·江祖照十人秘書處職員黃端履·施源·章毅·金世讓·章誦欽五人均被攢毆旋將諸人擄去由本會直曳至城南三坊巷緞業公所職員及公庽來賓僕役被毆未擄去者又數人該衆口稱已先向各署接洽維時警署僅派到警察及保安隊各二十餘名無力制止直至四時半始退出本會往緞業公所仍圍住被擄諸人不放内數人續被兇毆當經副議長鮑貴藻偕同未被禍之各議員馳至省署見省長要求派警向緞業公所救護苟不能使被擄諸人出險亦不出省署自八時坐候至夜十一時始將被擄諸人送至少立第一醫院本日又有燒燬議會之風說近歲以來同人痛念吾蘇民政敷衍因循日非一日論財政全省人民每年納稅至一千九百餘萬元之鉅（鹽關兩稅在蘇境所征每年五千餘萬元尙不計入）而用於地方者僅二三百萬然猶寅吃夘糧將公家股票稅所押借凈盡迫將破産論治安每年負擔軍费至九百萬餘元之鉅臨時剿匪猶支特别鉅欵而徐淮海一帶土匪滿地白日擄人民命如寄論敎育靑年有向學之誠而學校不惟不加擴充甚將省立學校經常費欠放至三四個月之久論實業歐戰以後不無可乘之機而地方治安如彼社會經濟如此生業蕭條百廢莫舉論吏治則省行政長官惟知位置其不肖私人爲縣知事稅所長中飽不問捲逃不問卽有舉發查而不辦甚且取媚武人委劣跡昭著者使長財廳以爲搜刮民財地步論警政匪盜橫行旣如上述當局者惟知植黨營私擴張權限創警員廻避本籍之議視吾蘇爲北人征服地甚至請將各縣警所長悉歸委派以爲一網打盡蘇人之計凡茲種種更僕難詳同人懍天職之攸存與父老之諈諉對於當局不敢不爲相當之責難俾覺悟於萬一期挽救於將來不圖同人勉欲行使法律上之職權致不獲享受政治上之保護茲役之起彼蚩蚩無知亦何足責而行政方面事前毫無防範鼓樓聚衆至一小時之久若罔聞知經本會報告猶不注意臨時僅派少許之警察保公隊敷衍彈壓而被禍諸人自本會被曳至城南緞業公所相距十里經過省公署及警察總廳又警察分署一處派出所十餘處崗位四十餘處絶不出而救護人言嘖嘖謂事前某機關僱暴徒人各給銀元二角該衆當場且稱先向各署接洽而提議取消各縣警察所長之議員陳伯盟大爲該衆所注目種種疑點同人亦無暇深求惟是省城重要議會尊嚴聚衆至千餘人之多行兇至四小時之久通衢呼嘯白日擄人開中華民國自有議會以來未有之慘劇試問省長警察廳長責任何在同人對此怪狀不得不認爲現行政長官業巳喪失維持地方能力現被創者負痛在牀行兇者呌囂在市同人有心負責無力自全除暫行休會一面通電大總統國務院内矞部並依法起訴外謹將茲事經過情形據實通告惟我摯愛江蘇摯愛議會之地方父老兄弟姊妹憫其顚危鑒其迫切而賜敎之臨電不勝惶急待命之至中華民國九年十二月三日江蘇省議會 
[公民請究毆辱議員電]  
　　穆湘瑤致北京電云北京大總統國務院司法部内務部鈞鑒江蘇省議會彈劾省長查辦兪道尹及王警廳長主張廢督主張民選省長近復因淸釐江蘇財政屢激省長出席答復官廳與議會不兩立久矣今機工等藉口廢止取締繭行條例於省長咨文復議尙在審查之時竟至聚集多人毆辱議員搗毁議會開中華民國未有之惡例自二日下午一時至四時止將議員十人·職員五人·擄至緞業公所至夜十二時始由官廳索回夫議員在議會之言論對外不負責任即使議案有妨商情法律上亦不無救濟之餘塏乃以軍民長官駐節之區軍警戒備森嚴之地竟發生如此重案平心思之成何景象近來人民應受官廳之保障日以弛人民對於官廳之信仰日以失長此以往國將焉恃應請迅派幹員澈底依法解决愼勿偏徇再重民怒穆湘瑤叩豪　　沈恩孚等致南京電云南京省議會公鑒報載二日貴會忽被暴徒聚衆搗毁議塲毆擄議員羣情駭憤貴會本届開會以來實行監督省政不負代表責任乃橫逆之來出於意外此非議會之羞實係負有治安責任者之奇恥大辱省署警廳受全省人民之豢養乃聞挾彈劾之嫌藉端報復此等昧良舉動益見貴會彈劾之允當除電政府請求依法嚴辦外用特專電慰問尙祈妥議善後辦法毋畏强禦即行繼續開會輿論自有是非必爲後盾公民沈恩孚朱叔源陸規亮賈豐臻張志鶴顧樹森袁希洛狄福鼎兪泰臨汪家棟黃守恒潘文炎支 
　　江蘇旅滬公民潘祖臣等昨致省議會代電云南京江蘇省議會正副議長全體議員諸公均鑒報載亂民圍困議會毆辱議員竟致垂危南京爲省會之區議會爲莊嚴之地平時省城軍警林立何致竟演此野蠻暗無天日之慘劇諸公爲人民代表諸公受辱卽吾江蘇全省人民受辱義憤填膺莫此爲甚除電負責者外務應根究主名水落石出并先慰問受傷諸公爲要旅滬公民潘祖臣張雅南等公叩支又致督軍省長電云南京齊督軍齊省長鈞鑒報載亂民圍困議會毆辱議員江蘇爲文明之地南京爲省會之區議會莊嚴何致演此野蠻之舉議員爲蘇人代表衆怒難犯省會當軍警林立應有負責者平衆怒服人心應何辦理北望省垣良深慨嘆（名同上） 
[請速裁撤巡閱使督軍之公電]  
　　江蘇省敎育會等八公團昨致北京電云北京大總統國務院陸軍部參謀部鈞鑒廢督裁兵之議舉國一致政府以爲必先裁兵而後可以廢督國民以爲必先廢督而後可以裁兵主張雖似歧異實皆視爲救國要圖茲經詳加討論以爲民國財政無論國庫省庫均將陷於破産之地位者督軍之干涉民政爲之非兵爲之也督軍方擁兵以括民財往往一言裁兵卽以欠餉相要挾兵不必藉督軍以維生計但使如期發餉斷不以無督相要挾果一旦廢督則已減少督署及駢枝機關之無數開支與積弊兵所應得之餉必不致如從前積欠之仰試以蘇省成事爲證辛亥之變二年之變地方雖甚紛擾財政未至紊亂自項城取銷自治民政日壞軍閥日橫致兵費由四百八十萬元增至一千萬元以上昔以不至欠餉而歲增兵費今以歲增兵費而亦竟至不得不欠餉苟早廢督甯至於此以蘇省推之各省危亡可立而待政府尙不覺悟乃於全國議廢督軍時復置巡閱使以擴大其權幸值有缺可以不補之機會尙不敢毅然自决國民竊哀其愚而歎持此政策不陷於亡國不止也應請速予各省以自治實權一面迅派知兵大員分赴各省閱兵查驗箕斗槍枝檢定兵額并將巡閱使督軍等職次第裁撤以從民意謹再忠告尙祈鑒納江蘇省敎育會·上海縣商會·上海縣敎育會·寰球中國學生會·中華職業敎育社·基督敎救國會·華僑聯合會·上海救火聯合會·支 
[籌備旅滬各省區自治聯合會]  
　　昨日（四日）下午二時旅滬各省區自治聯合會開籌備會因天雨仍假蘇社到者八省茲錄到會人及議决結果如下（一）到會者朱獻淮李俊夫孫蒓齋席鳴九朱叔源陸規亮王玉堂蔣作賓郭宇鏡高定盦朱紹文李次山汪禹丞汪汲靑周震勛杜伯庸李伯玉顧蔭亭湯斐予劉仁航沈信卿賈季英黃任之張伯初張福增郭森甲（二）推臨時主席蔣作賓君臨時書記朱紹文君（三）宣言書稿第四段說明聯合會宗旨應依簡章决定之宗旨仍推朱紹文君修正餘照原稿（四）簡章宗旨討論最多結果定爲「本會以實行各省區自治爲宗旨」「爲實行前項宗旨確定主張如左（甲）各省區自治法由各省區自定之（乙）廢除妨害自治之督軍及類似督軍等制度」餘條略修正文字（五）開成立會日期下星期六地點省敎育會通信處蘇社 
[江浙絲綢機織聯合會大會紀]  
　　江浙絲綢機織聯合會於前日下午開大會蘇浙各屬絲綢業蒞會者甚衆公推綢業代表汪星一主席報告蘇省議會議决廢止限制繭行案後本會迭接各屬函電多至數十起主席逐一宣讀畢謂蘇浙兩省機工以生計將絶大起恐慌籲請本會轉電蘇省長駁復原案萬勿公布業由本會連電寗垣已蒙省長批示駁回復議查近年綢業原料奇缺土絲太多無米爲炊絲荒現象日盛日趨於停輟之一途然絲價旣昻貨價亦因之高貴出手爲難遂釀成各帮生意之凋蔽皆由繭行木立收繭過多爲今計若不推廣絲區亦須維持現狀無如議員昧於工商情形又不納請願忠告復議審查結果仍主無限開放非將絲綢原料一網打盡千萬工人驅諸溝壑不止現下寗垣機工已起風潮設使蘇浙各屬機民聞風繼起我不知該議員等如何以對人民此事不但關係絲綢機三業之存亡且與治安前余萬分危險應請諸君討論辦法以資補救當由蘇州代表王亦安婁鳳韶·嘉屬代表蔣菜仙濮院絲業代表徐渭臣·雲錦代表王介安·硤石絲業代表沈昕泉·杭州代表席嘉蓀等相繼發表意見遂公决電北京國務院農商部並再電省長财實兩廳外再商請各屬商會及當地官長詳陳利害一致協力電爭又議定各屬推派代表赴寗請願約期隂曆十一月初二日在申取齊一同赴寗茲將致北京電稿錄後北京農商部轉國務院各總長鈞鑒絲綢爲江浙數千年實業億兆工商賴以生活邇以繭行林立吸收絲繭出洋過甚致原料缺乏機綢工商輟業日多上年浙省議會議决開放繭行幾釀兩省大禍幸經蘇浙省長停發繭帖且於本年四月一日召集江浙絲綢機各代表在杭會議呈准辦法五條咨部在案今歲仍患繭行太多收繭過鉅貨如山積以致市價大跌絲廠紛閉甚至請欵維持綢商機工以土絲太少無米爲炊紛紛停輟皆由繭有餘而土絲缺致綢機繭三業均瘁是竭力限止繭行猶恐不足以維持現狀萬無開放繭行飽侏儒而飢臣朔之理不謂江蘇省會不權利害不顧大局貿然廢止繭行限制條例破壞行政處分誤國誤商羣情惶悚幸經各屬機綢工商紛電呼訴蒙蘇長俯納衆意駁回復議無如議員昧於工商狀况不納忠告審查結果仍主開放似非將絲綢原料斷盡堵絶千萬民生驅付絶地不止現案尙未佈而寗垣機工已起風潮蘇浙各地機民勢將繼起恐慌如果實行則兩省千萬機民生計陡絶危機隱伏治安前余不堪設想敝會顧念兩省大局敬懇大部迅將兩省絲綢會議議决辦法五　恩賜批准咨行江浙省長飭屬遵行續絲綢命脈於千鈞一髮之際拯千萬生命於危急存亡之秋臨電迫切翹企待命除電請蘇長萬勿公佈以維治安外敬此電聞江浙絲綢機織聯合會叩 
[本星期止出口之華絲]  
　　華絲出口季節以每年六月爲始本季自六月至本星期止（四日）共計出口華絲一萬零八百五十三擔（每擔一包）其中白絲計四千零四十三擔黃絲計六千八百十擔較之去季同時白絲計減少七千一百四十七擔黃絲計减少二千七百六十七擔其運往各國之數計倫敦四百三十六包（去年九百八十九包）法國白絲九百八十九包（去年三千二百九十五包）黃絲四百十二包（去年八百四十三包）意大利及瑞士白絲一百七十七包（去年七十五包）黃絲無（去年廿四包）美國一千二百三十五包（去年五千八百十六包）印度等處白絲九百二十三包（去年九百零六包）黃絲五千九百九十六包（去年七千九百五十六包）俄羅斯等處六百五十五包（去年八百六十三包）繅絲出口計運歡八千二百三十七包（去年七千五百七十二包）運美二千九百五十包（去年一萬三千八百十包）黃繅絲出口共計三百九十七包（去年三千五百零二包）野繭絲運歐一千七百六十七包（去年二千八百五十七包）運美一千零八十六包（去年六千零三十包）今年華絲出口之疲可見矣本星期止本埠存絲計白絲黃絲各二千五百包 
[本星期華棉出口之調晒]  
　　本星期（四日止）自上海出口華棉共計一萬四千五百七十二包計運往英國安的斯伯八十四包紐約二千一百九十二包香港三百三十七包日本四千八百七十三包内地各埠六千四百二十三包其餘别處六百六十三包 
　　自本季九月迄今（華棉出口季節以每年九月爲始）出口華棉計運往安的斯伯八十四包（去年無）波斯頓十九包（去年無）紐約四千九百三十四包（去年二萬二千四百四十一包）香港一千四百五十四包（去年五百四十六包）日本三萬零三百三十二包（去年五萬三千八百十五包）里物浦一千零三十九包（去年四千八百零一包）倫敦無（去年二千二百五十七包）馬賽無（去年一千五百六十七包）其餘别處一千八百三十七包（去年七百七十六包）共計三萬九千六百九十九包（去年共計八萬六千二百零三包）是今年出口之華棉不逮去年遠甚也 
　　今年自元月起每月華棉出口數額計元月份五萬五千九百九十八包二月份四萬零二百九十七包三月份三萬一千零三十九包四月份一萬八千零八十四包五月份二萬五千一百八十八包六月份九萬六千九百五十七包七月份一萬三千零六十二包八月份二萬四千二百八十三包九月份三千四百九十二包十月份一萬七千四百九十一包十一月份二千四百零二包云 
[意國贈送飛機將過滬]  
　　大陸報云據三日北京專電稱意公使照會外部謂意國擬以前由羅馬飛至東京之飛機一架贈與中國以作紀念其他一架則贈兵日本按贈與中國者乃意飛行家瑪西羅乘以由滬赴東京之一架下星期二日將由意國輪船公司波斯號載到上海駐滬航空委員許建屏届時將代政府接收交鐡路局運往北京陳列於中央公園至於贈送日本之一架則係佛拉林氏所乘之機也 
[附運赴美賽品之拒却]  
　　江浙皖絲繭總公所前以紐約開萬國生絲博覽會來函邀赴賽會曾呈請農部撥經費銀二萬兩已由閣議准由江海關撥銀二萬兩交該公所爲租屋運賽經費雖經接有京電迄無復到明文前日又接實業葉專使京電及總商會來函以奉部電飭各省商會徵集絲綢顧繡花邊等賽品同往陳賽查上海絲繭總公所地點適中足可爲彙集之所令各省賽品送所附同赴賽等因詢問是否同意現絲繭公所於前日會議僉以所備絲綢賽品早已先期裝運出口代表訂定俄國皇后號船艙位准期起程時間已促勢必趕辦不及碍難照行因卽據情電復葉專使曁總商會查照矣 
[靑年會職工科浦東分會開幕]  
　　爲工人謀幸福爲無智識者授敎育 
　　開幕之情形昨日爲上海基督敎靑年會職工科浦東陸家宅分會開幕之期中外來賓到者甚衆陸家宅在浦東楊樹浦有祥生鐡廠·熒昌火柴公司·英美烟公司·寳源造紙廠等靑年會職工科即在此各工廠之中二時三十分鐘開會雖天雨泥濘然到者不下千餘人非特浦東人士之到會者甚衆即上海赴會者亦不少首由孤兒院音樂隊奏樂畢由主席王正廷博士述靑年會職工科之本旨謂靑年會之設原爲工人謀幸福使工人於作工之暇得有智德體三育之助繼由浦東分會幹事陳維新君述歡迎辭歡迎到會之各工人詳細述明各工人應以此靑年會爲彼等之第二家庭·爲彼等之俱樂部·爲彼等子女之敎育製造所·諸深意反覆聲述聽者鼓掌繼由主席宣讀寗波旅滬同鄉會第四公學之歡迎歌繼由浦東英美烟公司分廠華經理汪薇舟君演說詳陳靑年會在陸家宅之必要繼由第九區救火會主任曾緯述君讀頌辭繼由熒昌火柴公司代表許保民君演說工人與靑年會之關係詳述靑年會爲工人之福星之深義繼由靑年會美幹事駱維廉君用華語演說寓鼓勵各工人之意演說畢向國旗行三鞠躬禮并三呼靑年會職工科萬歲呼畢演活動影戲到會者均極歡娱迨散會時巳五時半矣 
　　會址之歷史浦東靑年會會址共佔地二畝十丈長十丈闊現均以草蓆蓋成之聞需工二月之久需費八百餘元云會址之内容甚大可容千餘人將來豫備爲各工廠工人講演之用其費用之由來來自美國紐約參戰協會該協會於歐戰之中向各國政府捐募基金甚多爲中國華工之在歐洲者謀幸福之用聞中國政府亦捐有五十萬元云今戰事巳終尙有餘欵故特送回至中國爲浦東各工廠工人開設一靑年會云維此項欵項不多明年以後上海靑年會須另外設法招集經費至於建築房屋之欵爲英美烟公司所捐云云 
　　職工靑年會之目的職工靑年會之目的爲設立一公共聚會之所爲各工人休憇游戲之用使各工人可能將其餘暇爲正當之游憇不爲其他一切嫖賭之事并可藉以增益知識加多見聞是故職工靑年會乃一普及敎育之機關非特與宗敎有關係而已也中國之職工靑年會以此爲第一據上海靑年會美幹事費吳生君云若此會辦有成效時則各處均將試辦云 
[學生總會電留北京高師校長]  
　　致敎育部電北京敎育部范靜生先生鑒北高校長易人問題之内幕外間傳言雖未敢遽信而陳氏之品端學粹任事熱心則固人無異詞國内人才寥落已極萬不可輕允其去事關敎育前途尙以熟審爲是中華民國學生聯合會總會支 
　　致陳寳泉電北京高等師範陳校長鑒自公宣告辭職後貴校同學即全體起而挽留人望之孚於此可見往昔蔡孑民先生曾以北大同學之堅留毅然返京尙望先生援蔡氏前例收回成命無任盼禱此中倘果有人因黨派私兒或别種關係從事阻梗者同人等自當聲罪致討决不容寡廉鮮恥之傾軋墮風竟波及於我淸白之敎育界也臨電神馳不盡欲言中華民國學生聯合會總會支 
[請求取銷加征賑捐之函電]  
　　紗廠聯合會電北京大總統國務院財政部鈞鑒財政部以振濟需欵於原有稅捐附徵一成呈奉大總統指令如擬辦理等因中央對於災黎痌癏在抱仁慈悱惻欽佩莫名第查民國約法第八章第五十條新課租稅及變更稅率以法律定之今以振災美名違法苛歛市怨商民竊爲政府所不取道路傳聞且謂中央藉振籌欵爲收買議員之貲不經之談固不足信然爲我大總統總理總長計具我佛慈悲之心受人民極端之毁似亦不值失災民凍餒而死政府固當負職商民被敲骨擊髓挺而走險政府豈能辭其咎乎本會自聯合他業組織北方工振協會以來紗廠一業捐欵達數十萬均出自動急振之品厄於津浦之車以致查而未放工振又積極進行自問對於災區業己竭盡棉薄乃經此加徵之令向之慷慨捐輸者頓然心灰意冷恐災民有知亦怨我政府措施之失當本會集議僉以爲加徵之舉應請我大總統總理總長迅即通令取消本會同人愛國家愛政府不得不慨切陳之採納與否悉聽鈞裁華商紗廠聯合會叩支 
　　總商會電北京財政部鈞鑒貨物加徵稅釐一案業經分電院部邀免並經省議會電請停止實行迄未奉復商情惶急今麫粉業特開會集議僉以麥價奇昻商業困難而振捐爲慈善性質不入政治範圍乃沿途關卡扣船勒收同業惟有歇業停運以固商本除電請財政廳通令各稅所一體記數放行外應請電部通令停止加徵振捐以安商業據上海麵粉公會顧履桂榮宗敬函請轉電前來查上海工廠林立一經歇業工人數萬譁譟堪虞相應請鈞部即日電令各常關各財政廳麫粉麩皮小麥免予加徵以維實業實爲公便上海總商會 
　　兩商會會電上海總商會會同縣商會於昨日下午三時在總商會三層樓議事廳開特别大會議各業商代表紛紛到會陳述此次稅所帶征附加稅一案僉以當此商業凋敝時艱勢急之時百貨停運以待解决乃毫無轉機之象若果實行加征則商界惟有全體輟業云云經兩會會長從中磋商勸導衆志堅持不稍疎懈要求兩會長迅再公電財政部收回成命旣而兩會擬就電稿拍發茲將原電錄下北京財政部鈞鑒上海稅所函轉鈞部艶電貨稅附加征賑捐一案事關通令且係暫行仍飭勸導等因奉此本滬商業於北賑經過情形前經電呈自奉加稅之令貨稅關於成本深恐一致反對萬一實行激成意外影響且及正稅敝會見聞所及未敢緘安合再電請取消前令以順商情至深叩禱上海總商會縣商會叩 
　　運輸公會函滬寗鐡路運輸公會前因捐稅附收北省賑捐一成免稅貨物附收四成定於十二月一號實行各商業羣起反對於一號起暫行停裝二三日等情己誌前報茲悉該公會與各客家一再會議尙無解决辦法所有停止裝貨一層因商業上損失甚大故於昨日（四號）起仍行裝運以俟再與協議一面由該公會具函分呈江海關稅務司及滬寗鐡路局請予電部取銷前令以安商業茲將原文二道分錄如下「呈江海關稅務司文」爲機製洋式貨物半途復欲重征請求迅咨津浦鐡路貨捐總局立飭浦口捐局取銷以維運輸事竊機製洋式貨物向遵貴　定章如運往内地者由敝業用原派司報請貴關發給子口運單沿途各捐卡騐單放行不再重征茲津浦鐡路貨捐總局佈告第四條案照應免征稅釐者除官用品軍用品及免稅糧食外此項未完捐釐者按照應征正稅征收四成等因故浦口捐局於陽曆十一月二十六號起凡機製洋式貨物縱有子口運單亦須照報捐稅四成敝業聞之莫名惶惑按貴關所訂機製洋式貨稅則載明子口運單除北京崇文門應完落地稅外沿途各捐卡不再重征行之多年毫無阻碍今浦口貨捐局忽欲半途重征捐稅四成希圖朦混實屬弁髦貴關稅則倘此風一開則沿途捐卡林立難保不此征彼歛羣起效尤不獨有碍敝業運輸而貴關數十年威信又置諸何地且客商之所願子口單者原冀沿途不再重征可免周折若半途仍須報納羣將以貴關發給之子口運單爲不足恃更難保不改絃更張則貴關稅餉收入亦必受其影響爲此具情上陳伏乞迅速電部咨津浦路貨捐總局立飭浦口捐局取銷以安商業而維運輸不勝屏營待命之至「致滬寗鐡路局函「略云各稅局奉令於捐稅附收北省賑捐一成免稅貨物附收四成己於本月一號實行各商業團體謂北省賑捐已一再捐助其數甚鉅今復於捐稅項下再行加收力實不逮因之羣起反對函電紛馳敝業日昨召集全體會議僉以客家旣反對此舉運輸勢必停滯殊於敝業營業大有關磚除函陳稅局請其緩行以便與貨客磋商外竊思商等停滯運輸實亦影響及於貴路營業爲此具函奉上務乞將各商業團體反對稅捐加收賑捐一成及免稅貨物加收四成之困難情形電請大部俯念北省賑捐商人等己有捐助鉅欵若再加征力實未逮轉咨財政部允准將此項加收賑捐即行取銷以順興情而維營業不勝迫切待命之至 
[一週間之金融調查]  
　　進出口銀行數調查此一星期内（十一月二十九日至昨日止）國外雖有大條銀七百十二條來滬其中轉口裝赴香港者共計 
 
 
 

Page 11

 
 
六百二十二條惟此次並無現標金裝往日本大阪等埠至於國内往來計杭州與長江漢口鎭江等等處共來國幣九十三萬元寳銀裝赴杭州南京兩處計五十五萬兩現洋裝赴長春南通烟毫三埠計三十一萬元較上週間兩兩相抵進出口洋銀約少十成之四至南京造幣廠來洋除大陸銀行之外中交兩行之新國幣由該廠直裝津浦火車還往北省矣今將逐日進出口之數摘錄於下「二十九日」通商銀行由杭州來洋十四萬元又裝去寳銀十萬兩又大陸銀行來洋二萬元又中交兩銀行各裝去寳銀二萬兩大陸銀行亦去銀二萬兩本街某銀行裝香港去大條銀二百四十六條「三十日」大陸銀行由南京來洋二萬元又中交兩銀行與大陸各裝去銀二萬兩「十二月一日」交通銀行裝長春去洋二十萬元中交兩銀行各裝南京去銀二萬兩「二日」中國銀行裝南通州去洋五萬元又烟臺去洋三萬元又南京去寳銀二萬兩又交通銀行亦去銀二萬兩「三日」通商銀行從杭州來洋十四萬元大陸銀行由南京來洋二萬元太古公司之某輪船從歐州來滬運來匯豐銀行大條銀一百六十二條又麥加利銀行大條銀二百十條中國銀行由漢口來洋二十萬元又裝南通州去洋三萬元又南京去銀二萬兩又交通銀行亦裝去銀二萬兩通商銀行裝杭州去寳銀十萬兩東亞銀行裝香港去寳銀五萬兩本街某銀行裝大條銀三百七十六條往香港「四日」法公司輪船進口儎來中法銀行大條銀三百三十九條本街大陸等銀行從長江來洋二十萬元中國銀行由漢口來洋十萬元又鎭江來洋五萬元中交大陸等三銀行裝南京寳銀各二萬兩 
　　洋釐上屆二十七日調查時收盤爲七錢二分一釐七五至二十八日上午因中交兩行收買發元年公債利息之需故漲至七錢二分二釐二五自是迄今步步見跌且各錢莊積存之現洋爲銀根關係大半易銀於是昨日洋釐己進七錢二分之關下午收盤爲七錢一分九釐爲數年來所未見年内恐杭州南京等處造幣廠之暫幣出數將爲減少緣無利益可佔也 
　　銀拆此届適爲陽曆月底華商還洋商之活期銀兩不少且有預結進口貨值之需所以二號之前最大五錢八分最小三錢六分三號迄今漸漸回小昨日午後收盤爲一錢六分據聞出口絲經將次活動也然押欵銀兩仍有五百八十萬兩拆票七十萬兩冬季之商業阻滯槪可想見矣 
　　國外滙兌上屆調查之日鎊價爲四先令九辦士半至三十號驟縮至四先令五辦士於是華商咸受恐慌有進口貨關係與金業之投機者紛紛向各銀行預結先令美金東洋蓋恐續縮至四先令也且其時外間謠言金價須漲至三百五十兩以致十二月一日鎊價續小半辦士正月份金價漲至三百零七兩是晨大條銀縮去二辦士之外投機者更覺不安幸各銀行結價並不大縮所以期金仍回小至三百兩之内午後收盤爲二百九十九兩八錢至昨日鎊價雖無升降而東滙小去一分故上午開盤尙售二百九十八兩一聞東滙縮小各銀行結先令照牌仍可放長二辦士上下故人心趨下期金價遂步跌至二百九十一兩八錢此數日之變遷金價最高與最低每條相差銀十七八兩之巨一般做多　或空頭之心思不定者皆受大虧耗設出口貨活動國外滙率尙有更動也 
　　現金市上存金雖多然各銀樓銷塲仍呆因去秋金價在每兩二十一二元左右之時資本家囤積之金目下紛紛售出己獲大利之故惟金洋市上寥寥廣帮久不購辦前日始買進十七萬元價在六三至六三七五照昨日之烚金價（二百九十七兩）頗不合算矣恒孚泰亨源等銀樓飾金價二日間每兩已小去洋兩元 
　　現洋查倉數昨爲星期六調查中外各銀行計存銀三千五百九十八萬兩洋二千七百十六萬元大條銀九百六十四條押欵銀五百八十萬兩拆票銀七十萬兩較上月二十七日少存銀五十萬兩多存洋五十二萬元大條銀多存九十條押欵少三十萬兩拆票亦少八十萬兩茲將各銀行存銀存洋細數列下麥加利存銀二百二十萬洋一百八十五萬大條銀一百九十五條押欵銀三十萬滙豐存銀一千零十萬洋三百九十八萬大條銀一百六十三條押欵銀一百九十萬道勝存銀一百三十六萬洋四十五萬東方存銀二百三十萬洋四十三萬花旗存銀九十萬洋一百三十五萬押欵一百六十萬華比存銀八十萬洋三十五萬拆票十萬和囒存銀四十九萬洋九十七萬大條銀一百五十二條中法存銀七十二萬洋一百三十三萬大條銀三百三十九條通商存銀五十萬洋七十萬中國存銀一百六十萬洋五百七十五萬押欵銀二百萬各錢莊存銀四百七十萬洋二百十五萬交通存銀八十萬洋四百六十萬有利存銀五十萬洋三十五萬菲律濱存銀四十萬洋六萬友華存銀四十萬洋四十萬安達存銀三十五萬洋十萬滙興存銀八十萬洋十八萬懋業存銀四十四萬洋二十二萬拆票銀六十萬華義存銀五十萬洋三十萬大陸存銀五萬洋十萬華商各商業儲蓄等银行十餘家之存銀存洋數咸不在内某國銀行六家之查倉細數一槪不刊 
[美盛公司棉市報告]  
　　中美新聞社譯美盛公司報告云近來中國棉市之跌價似因全世界棉花貿易情形不良所致惟觀目前情形跌落似巳達於極度預料不久當有自然之趨勢使其有轉機也但目前恐不能即漲業此者當以謹愼脫貨爲妙棉紗内地存貨將罄且因滙價大跌印度棉日本棉均不輸入故華棉市價不至跌落利物浦市價三月份貨一○·三○便士紐約市價現貨十六元六角五分孟買無電訊 
[關於衆議員選舉之省令]  
　　上海縣公署昨接齊省長第五四五三號訓令開案查本省衆議院議員覆選監督業經委任分别令知在案茲特定各該覆選區域表以江寗句容溧水高淳江浦六合江都儀徵東台興化泰縣寳應高郵十三縣爲第一區吳縣常熟崑山吳江松江上海南滙靑浦奉賢金山川消太倉嘉定寳山崇明十五縣爲第二區武進無錫宜興江隂靖江丹徒丹陽金壇溧陽揚中南通海門如臯泰興十四縣爲第三區淮安淮隂泗陽連水阜寗鹽城銅山豐縣沛縣蕭縣碭山邳縣宿遷唯寗東海贛榆沭陽灌雲十八縣爲第四區除分行外合行令仰該縣知事即便查照此令同日又奉省長五四五二號訓令云晒衆議院議員選舉法第十五條第一項載覆選監督於初選期三個月以前由選舉總監督委任監督覆選舉一切事宜又第二項載覆選監督駐在地由選舉總監督定之又選舉日期令第一條載各省衆議院初選舉於民國十年三月一日舉行各等語自應依法分别委任以專責成茲委夏翊宸爲衆議院議員江蘇第一區覆選監督駐江寗程學恂爲第二區覆選監督駐吳縣岑兆鴻爲第三區覆選監督駐丹徒龍曜樞爲第四區覆選監督駐淮隂除分别委任並分行外合行令仰該知事即便遵照此令 
[發現衣服華麗之縊斃男尸]  
　　法新租界亞爾培路丁家灣浜口於昨晨發現男尸一具懸在樹上當爲該管捕房捕頭臘脫雷君各悉親自帶同包探李友生前往該處察得該尸年約二十四五歲身穿密灰色華絲葛銀鼠皮袍元色華絲葛對襟馬褂黑華絲葛棉襖褲黃線襪西式鐡機緞鞋子平頂頭髮當將該尸放下並在身畔抄出銅元五十四枚鑰匙四把二十四日之大世界報一紙旋卽將尸車送同仁輔元堂騐尸所於下午經中西讞員會同内地檢察官帶同檢騐吏蒞所檢騐得該尸委係生前被縊身死因無尸屬故由堂暫爲收殮聽候尸屬到案認領外並諭捕房查明此案眞相候核 
[汽車撞斃老嫗撫恤了事]  
　　西婦某氏於上月二十四號乘坐汽車駛至南京路新世界游戲塲相近將老婦陳張氏撞倒碾傷斃命業由捕房飭探將尸舁往騐尸所報請公共公廨陸襄讞會同日副領事林出賢次郎於上星期六蒞所騐明諭令尸屬棺殮候核在案昨晨該管老閘捕房華探目黃潤甫傳齊案内各人至廨候訊先由該捕房捕頭上堂陳述一過次據西婦某氏投案譯稱是日在靜安寺蹈駕駛汽車擬至永安公司購物駛及新世界相近時見前面有華人多名守候電車内有一人忽然跌倒於地我車係從跌者身上駛過我即停機令人從車底拖出其人扶入我車載往醫院詎己不及療治而死云云又由六百三十四號華捕上堂稟稱死者被撞我未目覩等詞並據巳戚陳顧氏上堂訴稱我與死者分屬妯娌彼無子嗣且身後蕭條故衣棺之費均係親戚帮助請求堂上從優撫卹云云中日兩讞員核供命該西婦至案諭着撫卹祥一百元給尸屬陳顧氏具領 
[外洋船進出口紀]  
　　昨日怡和洋行之外海船富陞號從南洋檳榔嶼·石劯·經香港來滬於昨午一時進口抵埠停泊公和祥碼頭裝來進口貨有集木四十七段柚木四百零一根洋松板一萬三千九百九十三塊冰塘二百零六包白糖三千七百包方糖一百包價值一千元之燕窩一件胡椒五百七十包雜貨四十八件該輪本擬即日開赴香港因出口貨不及運裝故己改期兩日現定星期一開發又有法郵船矮姆瑞號ＡＭＡＺＯＮＥ此次由法國裝來之貨有靛靑五千餘桶荔乾酒四百餘箱其餘爲綢緞洋貨並雜貨一千二百件香水六十箱又有怡和洋行經理之羅馬號ＲＯＭＥＯ從美國之紐約來華現接來電謂該輪即日可到上海其還國之期己定本月二十日開往波士登云又有日本郵船會社之伏見丸ＦＵＳＨＩＭＩＭＡＲＵ現定本月十八號開往西雅圖取道日本及維多利亞云 
[國内輪船進出口貨之調查]  
　　進口貨（寗波）招商局之江天輪船昨由寗波裝來之貨有乳腐三百罎土酒二百罎茶葉五百四十五箱棉紗四十件草蓆十件雜貨十二件（長江）太古公司之武昌輪船昨由長江各埠裝來之貨有芝蔴一萬零七百八十包米五千一百八十四包紅瓦四千件苧蔴八百件桐油五百五十桶烟葉三百四十四件黄豆五百六十一包菜子三百四十一包油五百九十六簍綠豆一百五十包白果一百四十八包皮油一百桶土酒一百罎爆竹一百零二件栗子六十包小麥五十包粉絲五十四件茶葉五十件鮮蛋九十擔銀元二十箱亂絲四十四件信石七十二件樟腦油二十二桶繭壳三十件藥材茯苓二十八件蓮子十四件烟絲十件綢子黃絲八件汽車一部又怡和洋行之吉和輪船昨由長江裝來之貨有米麥豆一萬一千八百四十六包磁器一百二十六件苧蔴八十件藥材二十六件桐油六桶銀子五箱馬五匹其餘爲雜貨（烟津）太古公司之順天輪船昨由烟津裝來之貨由紅瓦二萬張洋灰一千五百箱棗子八百九十七包生梨八百二十四簍粉絲三百十五件杏仁九十九包桃肉八十四包魚干八十四件府綢四十五件金子一箱野絲二十五件蚶皮干二十件皮十二件海參十二件木耳冬菇十四件沙參十三件洋酒二箱毯子二件雜貨九十八件又怡和洋行之景星輪船昨由烟津裝來之貨有磚瓦一萬塊土酒一三十四罎生梨二百二十一簍蔴四十六件皮三件雜貨五十二件 
　　出口貨（寗波）招商局之江天輪船昨日裝往寗波之貨有苧蔴三百七十四件洋火料一百七十三件烟絲一百件香烟五十八箱紅棗五十三包姜貴五十七件豆油五十桶洋布四十六箱花生三十包靑果二十桶猪血十六桶雜貨一百十五件 
[南洋公學一週間之消息]  
　　代理校長凌鴻勛以母病於上星期遄赴北京今尙未回滬 
　　學生分會於星期五晚在大禮堂映演梅蘭芳影片天女散花春香鬧學等三本及其他偵探片售欵爲補助義務學校之經費義務學校今年造校舍二間於徐家滙鎭今有學生四五十人 
　　校内校役夜班停課己久今由學生會重行整頓請同學擔任敎務己於此星期開課 
　　南洋學會參觀會此星期六下午往求新厰參觀該團長張延祥君並請機械學敎員狄克生同往講解一切 
　　足球隊於星期五晨赴蘇州與東吳比賽十一號將與約翰比賽在約翰操塲南洋今年足球隊長爲寗樹藩君 
　　學生聯合會之籌振游藝會中有南洋之軍樂隊及科學表演與附屬小學之演劇「雪玫瑰」均在練習中 
　　管理科頭班今冬畢業將行考試大約於陽曆元旦給憑 
[華洋義賑會消息]  
　　華洋義振會昨致交通部電云十一月二十九日函　運送振欵僅憑信札即免費放行與部章不符等因均悉查敝會疊次運送振洋迄今共計十批十一月一日運振洋十五萬元至天津車站交卸十八日運振洋十萬元至天津車站交卸念五日運振洋五千元至太原車站交卸同日運振洋五千元至開封車站交卸又運振洋五千元至濟南車站交卸又運振洋一萬零二百六十六元至天津車站交卸十二月一日運振洋十萬元至天津車站交卸同日又運振洋三萬元至濟南車站交卸三日運振洋五萬元至３ 
開封車站交卸又運振洋二萬元至濟南車站交卸以上均託中國銀行由浦口車站起運應請大部補填免費憑單發給敝會轉送各路局藉淸手續再運洋時有渡江費一項曾於上月文日電請轉飭港務處免費放行未蒙電飭港務處仍照常收費務祈大部照上列各欵補給港務處憑單各一紙一律免收運費事關振務敝會少出一分運費即災民多沾一分實惠尙祈顧念哀鴻准如所請無任企禱 
[訓令嚴緝械劫通雲輪盜匪]  
　　上海縣沈知事昨日訓令縣警察各區署云案據通利内河輪船代表戴章甫呈稱竊敝局於本年陽曆十一月二十三日下午四時公陞輪船拖帶通雲通財兩公司船由上海開往常熟蕩口等處是晚九時經過北新涇地方突遇盜匪三十餘人雜有身穿灰布軍服多名聯貫領隊駕駛巡划鳴槍威喝强截登舟紛紛向輪船公司船行刦先搜賬房次掠乘客所有現洋鈔票金飾等等以及附寄之物品槪被捲取携贓上岸載運汽車而去當昨就近報由江海分關勘騐檢得匪遺船旗存關班輪仍開行除先將被刦情形電陳督軍省長核辦曁投報現駐新閘水警隊偵查並一面開列失單呈報松滬護軍使署·江蘇全省水警廳·上海地方檢察廳·通行緝辦外理合開單具情報案呈請縣長俯賜鑒核迅予查照通緝務獲贓盜嚴懲以維航業而安行旅實爲公便再敝局係華義商合資組成業由義商另報駐滬義領官核轉上海交涉公署分行在案合併聲明謹呈等情並粘附失單前來除批示並分令外合行令仰該署長即便遵照派警嚴緝此案贓盜務獲解究案關輪船被刦萬勿縱延仍將遵照情形具復此令 
[警署解送贓盜]  
　　上海地方廳昨午據淞滬警廳備文飭警解到閘北四區警署拘獲之匪徒姚永升一名並贓衣一包略稱本月一號經本區第三派駐所巡官李桂賓報稱昨晚十一時許督同巡警劉振山趙全春等出外巡邏行至鐡路旁見有匪人三名肩負衣包形狀慌張突入顧家花園對面平屋中知非善類急往捕拿詎各匪咸從後戶逃逸當場拘獲姚永升一名抄出綢布衣服二十三件當時一再調查始知係五區二分所界朱家廟附近開設香店之姚鳳池家中於舊曆十月二十日相近被盜往刦該盜共有十餘名曾將鳳池之妻用繩紮縛又以火紙薰其鼻管往傳鳳池到署認明贓物確是彼之失贓詰之永升供稱該處房屋爲小工頭劉三即劉裕才租下是晚大衆往刦伊確知情惟並不隨往等語案關盜刦爲將該犯連贓送案請究云云下午魏檢察官提案預審一過判將姚永升收押贓衣存案候傳姚鳳池到案再訊 
[國語講道會之星期演講]  
　　本月五日上午十時半國語講道會在四川路靑年會請美國富瑞明博士ＤＲＦＲＥＥＭＡＮ到會演講並請都立華口譯並備音樂唱歌以助雅趣 
[寰球學生會介紹部消息]  
　　寰球中國學生會介紹部消息云茲有曾留學美七年在愛鵝瓦尾十靈大學畢業得有文學士學位之某女士願就大學或高等專門學校敎員之職某女士擅長之學科爲英國文學及歷史論理學等如有欲聘任者可由該會介紹部代爲接洽一切云 
[坤範女子中學演劇籌欵紀]  
　　坤範女子中學昨日下午一時起假座丹桂第一台演劇籌欵以資擴充婦女義務學校各界女士到者約千人由該較兪文耀女士·學監梅頌先君等殷殷招待戲劇甚爲優美云 
[社會服務研究會開會]  
　　崑山路十一號半女靑年會會所所設之社會服務研究會己經數誌報端此會實爲家庭改良運動聯合委員會一部分中之事業因之於開會期内所討論之題目對於改良家庭均有極大之關係下禮拜五即十二月十日已由談會敦請聲名素著之經濟學家演講家庭財政問題該會開會以來報名者頗形踴躍尙希各界女士弗失良機早去報名入會共相訊究改良家庭種種問題茲聞今日與下星期日及下星期六下午男界來賓一律招待云 
[中華書局股東會記]  
　　中華書局有限公司昨在該局總廠開第十次股東常會到者一萬六千餘權公推兪仲還主席首報告營業本屆（八年七月至九年六月）共一百一十餘萬元較上届增三分之一次報告賬略計盈餘廿二萬餘元除照章提法定公積職員奬勵並以官利還債外結餘七萬餘元議决另項存列暫行緩發以資周轉股東高祁民提議設金石流通保存處議决精印流通早己辦理購置保存須俟公司有餘力時再行舉辦選舉董事九人王儒堂兪仲還周支山陸費伯鴻戴懋哉汪幼安吳鏡淵沈俊範李平書當選選舉監察二人徐可亭黃毅之當選最後開國音留聲機片聲音宏亮全場二百餘人均能聽淸並參觀全廠時至傍晚茶點而散 
[魯意師摩行之贊助籌賑]  
　　魯意師摩拍賣行爲北方賑災籌欵起見特發通告聲明凡有珍物字畫衣服器具古玩首飾郵票書籍樂器等物願予拍賣將所得售欵悉數移交女子賑濟會以充賑欵者請將所欲拍賣之物品函告魯意師摩行該行即派人取物代爲拍出不收佣金云 
[佛敎會演劇助賑]  
　　佛敎救苦會爲北五省災黎籌賑特商假新舞臺於舊曆二十八夜演新編之「釋迦佛因地捨身救苦」事跡所售劇資悉充賑欵每劵售洋一元想慈善家往觀者必不少也 
[東區救火會所落成預誌]  
　　上海救火聯合會前因改良火政將南市各救火社劃併七區規定地段分别籌備以期化散爲聚臨警得力嗣因每區建築龍所添購救火機車需費三萬餘金以上七區合計爲數甚鉅措施不易是以籌備將近五載尙未完全成立上年復將七區改劃東南西北四區俾南市火政早日完備乃價讓大碼頭自來水公司舊址改造東區會所於本年三月間開工迄今工程告竣前向外洋定購之新式馬特救火帮浦等件亦己到滬茲定期十二月十九日即舊曆十一月初十日下午二時開會落成束請官紳商學各界及各埠救火會代表屆時蒞臨觀禮並因會所狹窄未能遍邀再於舊曆十一月十二·三·四·三日分送參觀劵二萬張於東區界内各紳商請爲到會參觀　届時必有一番熱鬧也 
[太湖水利局函陋顧問]  
　　修浚太湖督辦王淸穆氏昨致上海浚浦局總工程師海德生氏函略謂前奉明令畀淸穆爲修浚太湖督辦一職自問才識庸閣時虞隕越素仰貴工程師學識高深經騐宏富修治黄浦有年成績昭著遐邇同聲此間籌辦伊始需才孔亟鄙人借寇情殷擬延聘貴工程師爲本局顧問他山資助相得益彰如蒙俯允則感激隆情容有涯涘云云聞海工程師業己首肯備函其復矣 
[控妾捲逃案展期再訊]  
　　鐡商韓舜卿日前延律師在公共公廨以刑事起訴第二妾韓梁氏捲取值價三千六百元衣服飾物逃往漢口等情由廨准備移文發交虹口捕房派探侯阿寳前往夏口縣將該氏移提來滬昨晨解案請究原告代表律師即上堂聲稱原告患病有西醫藥方爲憑請求展期七天病愈到案質訊云云時西探目利扶司上堂稟稱本案係由宋律師代表原告至公堂請出拘票虹口捕房奉到此項拘票後即分别至宋律師及原告處詳詢所控是否屬實宋律師當時答復確係實情故捕房始派探往漢將被告提回捕房嘗詢據被告供稱原告係在漢口娶彼挈至上海住居天潼路三百七十七號屋内近原告又納一妾遂起厭舊之心迫彼自盡彼不願原告乃令人將彼所有衣飾　取一空彼以衣食將無着落無奈赴漢寄居原告之親戚家中此次被提回滬瀕行之際原告之親戚尙繕一公稟交彼以便到案投遞伸訴被誣等語該公稟在被告處即令被告韓梁氏上堂將稟帖呈察又由侯探稟明往提被告及與被告親戚陳姓會晤情形畢中日兩讞員會商之下判姑准展期七天再訊 
[幼女發濟良所留養]  
　　廣西路一百四十四號門牌妓院妓女鳳樓房内因容留十五歲幼女銀寳被專查妓院之三十五號西捕與八百二十五號華捕查獲將女與鴇婦杜老四一併拘解公共公廨經中西官訊判杜鴇罰洋二十元充公銀寳暫留濟良所候其家屬來案再核在案昨由濟良所中西女士將女解案並據稟稱該女在所聲稱伊之父母雙亡祗有一寄母近被賣入妓院將來亦須賣娼等語又據婦人王氏投訴銀寳是伊寄母因囑其至妓院内索取錠洋二元致被誤拘請求給領張襄讞核供即問銀寳濟良所所稟情形是否爾所言該女答是張君即商之義副領事費君判女發濟良所留養 
[查獲被拐來滬之女孩]  
　　江蘇特派交涉署接海參崴某公署來電略謂有十五歲女子惠珍被匪誘拐巳乘甬興輪船來滬請派探警於該輪抵埠時往拿等因該署即函請海關水巡捕房並救濟會往拘該會飭派偵探虞占顧余長林等於昨午俟甬興進口在浦中停泊該探等即登輪搜查當將惠珍查獲且有上海婦人朱菊虹常熟女子周巧仙等與惠珍絮語該探等以跡涉嫌疑一併拘送水巡捕房立送地方廳經檢察官提案研訊之下判惠珍朱菊紅周巧仙等分别收押候究 
[破獲販土機關續誌]  
　　鐡路巡警在某轉運公司破獲販土機關並將販土人及值價數千元之煙土拘押候辦巳誌前報茲悉自此案發生之後一般有關係之在職人員在外大施運動央某站長轉懇某甲向局長趙慶華說項欲打銷此案其着手辦法擬先將拘押之紀老四保釋趙局長以此案牽涉車務人員有十四人之多且紀觸犯刑事罪名應受法庭裁判巳與洋總管澈底嚴查冀淸積弊故對於彼等請求己堅持拒絶矣 
[法捕房包探移提案犯]  
　　竊取法大馬路福和銀樓金條三十一根計重三百數十兩之該樓出店謝阿林逃避海鹽由該樓主徐屏周報捕將謝阿林等拘送上海地方廳訊辦在案茲悉此案業經法公堂查明犯事地點並失主銀樓均在法界應歸法廨懲究乃於昨午備文飭探到廳請將在押之謝阿林謝王氏謝阿牛謝羅氏宋謝氏張恒甫金阿曹韓玉英等並小孩兩口交給來探帶回送廨請辦譚檢察長以案關重要俟商明核奪 
[引渡犯中途兎脫]  
　　浦東南滙縣境祝家橋地方擄人勒贖案内要犯陳醉仙一名潛逃來滬經該縣朱知事委派衛隊長趙保宗率領排長偵探等追跡來滬在法租界緝獲解由公堂判准引渡當經趙衛隊長飭派排長李得標協同偵探朱子雲將該犯乘輪押解南滙縣歸案訊辦詎舟行中途該犯忽被兎脫朱知事得悉大爲震怒即將該排長等斥革交趙隊長看守限十日内將該犯陳醉仙弋獲否則致干未便 
[誌謝]  
　　昨承佛敎會贈新舞臺觀劇劵兩紙謝謝 
來函 
[航空事務處駐滬委員許建屏來函]  
　　逕啓者本處所有由滬運京之飛機箱件均屬關於郵政航空之用與軍事飛機絶無關係連閱十一月中旬及十二月三日貴報本埠新聞内載有飛機運往奉天之新聞各一則於事實上不無錯誤查本處上月十八號運津之機件爲十六箱並非十六架此次亦僅四箱而非四架到津後即由北京航空處接收備日後郵政航空之用並不另運他處應請更正許建屏啓 
雜評二 
[蘇同鄉與蘇議會（訥）]  
　　北京蘇同鄉會之言曰請願廢巡閱無效無法再爭南京蘇議會之言曰議會被人搗毁無法維持兩會之言亦可悲矣北京之同鄉代表民意以爭廢巡閱而政府置之不理則蘇同鄉力窮計盡蘇議會被人搗毁而官廳漠視不問則蘇議員亦力窮計盡同鄉議會因力窮計盡而求援於江蘇全省人民特不知江蘇全省人民亦如同鄉議會之力窮計盡而無法援助耶可以觀蘇人之能力矣 
公布欄 
[江蘇高等審判廳]  
　　民庭判决（民二庭）一件汪德泉等爲執行異議抗告一案（决定主文）本件抗告駁回抗告費用由抗告人負擔一件陸黄氏與陳蓉伯爲經界涉訟上告一案（判决主文）原判撤銷本案發還上海地方審判廳迅予更爲審判一件程伯森爲抵欵涉訟抗告一案（瘊定主文）本件抗告駁回抗告費用由抗告人負擔一件温耀餐爲抵欵涉訟抗告一案（决定主文）本件抗告駁回抗告費用由抗告人負擔（民一庭）一件孫鶴雲與張潘氏爲田面涉訟上告一案（判决主文）原判撤銷本案發還上海地方審判廳迅予更爲審判一件温錢氏爲抵欵涉訟抗告一案（决定主文）本件抗告駁回抗告費用由抗告人負擔以上十二月二日 
[上海地方審判廳]  
　　批示一件徐君道狀請執行由狀悉半數訟費准予發還至所缺物品查閱和解筆錄並無明白記載未便率行代追前已諭爾另圖救濟仰仍遵照前諭可也此批一件仇春山狀保楊錦龍由准保此批一件毛裕卿狀請標費由狀悉應俟該標産賣出後再行核判此批一件鄭世賢狀請押追由狀悉准予傳案勒追此批一件葉雨卿狀領租洋由准領此批一件顧蘭生狀領欵洋由准領此批一件沈逸舫狀領欵洋由准領此批一件朱錫根狀請執行由狀悉候傳案訊奪此批一件酈長貴狀請發局工作由狀悉候傳訊債權人再奪此批一件華謹愼狀請查封由狀悉仰速來廳候訊此批一件耿函璋狀領欵洋由准領此批以上十二月一日 
　　公示送達第二四四號爲公示送達事案查陳振甲訴龔耕萃等借欵糾葛一案前經本廳定於十一月二十七日下午一時飭吏傳審在案嗣據該吏報稱被告龔耕莘等傳票繕本吏約同原告至老縣西街一百二十四號門牌前往送達無如該處係施姓居住並非龔耕莘住所是以無從送達至被告葉星如向開天生藥店該店因另案拍賣現改餘德堂牌號係杜姓所開亦屬無從送達並將該被告龔耕莘等傳票繕本呈繳等情前來茲本廳續定於十二月十日上午十時爲公開審理日期合將該被告人龔耕莘葉星如等之傳票繕本依法公示送達仰即依期到廳候訊毋違特示民一庭推事章鴻烈 
　　判决主文（民一庭）一件判决薛茂昌與張美生等買田涉訟控訴一案主文厚判撤銷張美生與薛茂昌所結之買田契約認爲有效本案訴訟費用歸張美生負擔一件判决黄連生等與沈愼企等貨欵涉訟一案主文沈愼企周阿大金華慶楊思九應共同償還黄連生九八規銀一百七十七兩六錢六分四釐繳由黄連生具領償還敦康九八規銀一百零五兩繳由任鶴春具領償還成康潤記九八規銀五十二兩繳由夏奎生具領本案訴訟費用歸沈愼企周阿大王華仝金華慶楊四九共同負擔一件判决雷文成與楊四九等貨欵糾葛一案主文楊四九沈愼企周阿大應共同償還震興靛行九八規銀四百七十七兩五錢五分六釐自民國九年陽曆十一月八日起按月一分利息應付至執行終了之日爲止均繳由雷文成具領本案訴訟費用歸楊四九沈愼企周阿大共同負擔（民二庭）一作判决陳金甫與楊劉氏等賬欵糾葛控訴一案主文原判關於令控訴人償還被控訴人浮開工貴洋二十一元及駁回控訴人薪車資洋二百一十元之反訴請求又訟費部分散銷被控訴人應償還控訴人薪車資洋二百一十元被控訴人第一審關於工資洋二十一元之請求駁回控訴人其餘之控訴駁回本案訟費控訴人負擔十之四被控訴人負擔十之六一件决定黄秀齋與袁錫敷因田土糾葛控訴一案主文本件控訴駁回訟費歸控訴人負擔 
　　民二庭批一件朱光賬呈爲妻不安室　患堪虞請求備案由據呈爾妻馬氏不安於室時出不歸自可行使夫權嚴加管束所請備案廳毋庸議此批以上十二月三日 
[上海地方檢察廳]  
　　批示李奚氏狀悉靜候核辦毋得多凟此批兪恒太狀悉准予傳案訊奪此批劉雲用狀悉准保此批　紀昌狀悉本案業巳偵查明確提起公訴仰即知照此批吳捷三狀悉准予拘傳此批談樹香狀悉准傳集偵查再行核奪此批徐瑞田等狀悉案巳起訴仰候審判此批王張氏狀悉仰即來廳騐明核奪此批張錫和狀悉本案業巳起訴仰候判决可也至附帶之私訴准函轉同繳廳核辦此批以上十二月三日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[南溟息羽記] [  中實]  
　　今巴西首都英德住民往往退居山崖水次而德國民族之根據地不在首都附近乃在巴西最南端氣候最冷之一州若北部首要「熱中」之大都市類皆有葡萄牙意大利諸民族遍布其間操縱上下亘百餘年其勢不能驟易也其二南美草木暢茂禽獸繁殖田野不耕而自穫牛羊不蓄而自肥與北美之「天産不足必恃人工工力不足必侍智力」者逈不相同故科學發達器械精利之北歐民族可恃北美爲用武之地而南歐之意大利葡萄牙諸國僑民不能向北進行以共立於競爭之舞臺也若此南美天産富厚即於科學器械未能顯其特長亦不至無所措手意大利人之在紐約大城貧無立錐地者遂得以巴西首都附近大商埠『聖寳羅市』ＳＡＯＰＡＵＬＯ爲其特占優勢之移殖區矣 
　　其第三端則因北美大陸發見而後最初乘長風闢草萊者大抵皆英國籍之盎格魯薩凱森民族而南美大陸地位上之主人翁實爲葡西等國之拉丁民族彼意大利人民亦源出拉丁系者論氣味之相投與人民習性之相近似乎意大利在南美較北美易占優勢蓋盎格魯薩凱森民族舉止敏捷容度冷峭習性傲岸食味淸簡與拉丁民族之迂徐平易好濃厚均甚相遠而我中國人之氣味與習性亦以距拉丁民族爲較近 
筆記 
[疑情記（一）] [  禹鐘]  
　　程生平昔端謹雅自好交游中未嘗見其言情年二十六室尙虚也一日招余語曰君久不屬文殆無資料以抽汝思藻余今有以佽汝矣願曲曲記之余曰諾彼乃歛容自述其情史我筆之遂成此記彼曰某日余友顧君訪於余友固深契余者談次笑語余曰君年已若許宜有婦矣頗復計及之否余曰男女居室人之大倫余亦猶人安得無是想顧環觀斯世彼號稱新女子者才貌或可意而志行無取吾不敢相偶而人亦菲七我若舊家閨秀雖深明三從四德之義然病古滯亦非我所欲友曰雖然如君之言固苛於選擇矣然以宇宙之大智愚賢不肖莫不網備苟加意物色必得其人子奈何徒以消極之眼光視彼女子也我憐老友寂寞必有以慰汝臨去輙留約曰今夕余將聽歌於某舞台君其以時至毋爽也余諾之及晚如約往友巳先在時電炬通明萬頭攢聚中雜女子無數鬢影釵光幻爲奇彩余略游因及之作劉楨之視已而友離座他適久之不見返余偶反顧則友方與一老婦坐語隔座默坐一麗姝端凝殊凡艶余一見意動默念彼娟娟者何大非庸衆類也因廻眸屢囑之女初不覺旣而目光數相觸女羞掩未幾友歸座余未及間被笑謂余曰若彼姝者亦足當君意否余答曰偶效平視初非以微波挑之子奈何諷我矧漠然不相識即屬意君亦何由爲我道地哉友笑曰痴兒塲中粉黛爭妍者皆不知誰子信難爲力獨彼姝則惟命無難色 
詩選 
[錫遊偶記（下）] [  天虚我生]  
　　浩淼烟波萬頃堂獨山風景自奇昻江南父老多情甚俎豆千秋祀項王（獨山萬頃堂風景殊絶旁有項王祠） 
　　古木隂中喚渡船海天闊處一參禪從知吳越興亡事只在風波起落間（石壁鐫有包孕吳越四大字） 
　　此地曾來島國僧石亭三尺樹神燈定知百十餘年後如此桃林得未曾（山上盡植桃秧布置悉如東瀛） 
　　蘆葦花分港汊圓尋詩航路出天然蘭橈太穩羊車笨特放衝波小汽船 
　　鄉村隨處見漁莊綠樹隂連白堊牆向晚桔橰聲歇後一燈紅出蓼花塘 
 
[將來之銅像]  
雜錄 
[海天雋語] [  丁戊]  
　　待妾如妻則妾喜待妻如妾則妻亦必喜 
　　欲窺人之秘密譬如欲剖人而觀其心 
　　政府之理民能如美婦人之理髮則佳 
　　官之不能親民正爲其必待輿馬而行 
　　人常醉夢則如常死 
　　不需空氣者惟死屍耳 
　　最方而平者爲印最圓而尖者爲筆 
　　興國之史自己編纂故多譽亡國之史他人編纂故多毁未可輕信 
　　明鏡者婦人之最上顧問 
　　醜婦最愛濃妝最憎人之攝其影 
　　其愚如獸則其所被亦將爲他人之服 
　　上天固佳能上而不能下則不可 
新聞拾遺 
[嗚呼] [  瘦雲]  
　　杭州某女校有學生郭女品學爲全校冠父早故依寡母二兄爲生家住板兒巷幼年即許字何氏子爲妻現何家日落何子竟至以拖人力車爲生近因逐日汗血所入已積得洋一百餘元遂請出原媒陸某等於日前至女家擬定於隂曆下月初四日迎娶女聞耗彩鳳隨鴉誓死不從逐日在家哭鬧定欲退婚而女之母兄等亦願出銀二百元取消婚約奈何子不肯聞將於即日赴地方廳起訴矣 
[哎喲] [  立德]  
　　昨晚四馬路某菜館前停馬車一輪有日本男女各一由該館出時將登車忽有某洋貨店學徒手提銅壺滿盛開水偶不愼撲跌馬前水則潑流滿地詎馬巳被燙亂躍不巳以致女跌出日人大怒狂追　徒顧以穿木屐地又甚滑且追且跌仍不能及遂登車而去 
小說 
[社會小說衆醉獨醒（二一二）] [  瞻廬]  
　　第三十四回綠閨寂寞燒　燭翠袖殷勤捧茗杯 
　　王嬷嬷本來喜管閑事便隨了娘子躡着脚步向書房門外站定這時傭婦恰送茶進去娘子搖搖手呌他别聲張便一眼闔一眼開的向門縫裏瞧看恰見一個二十左右的少年和女兒坐在一起這少年模樣兒倒也漂亮只是滑頭滑腦漂亮得過了分兒敢是甚麽拆白黨來弔女兒的膀子心窩裏不禁卜卜的跳動又見傭婦送茶進去他女兒伸手來接郤呌傭婦退出便一手摸出絲巾把茶碗口上抺了幾抺又把手在碗蓋上試一試冷熱然後雙手捧着茶碗恭恭敬敬的授給少年輕輕的說了一聲吟兄請用茶娘子又暗暗生氣吾把翠娥養育到二十多歲也不曾享受他這樣恭敬的一杯茶兒這滑頭是何等杯人值得把他這般奉承值得把他銀兄金兄的混呌再要竊聽時外面客堂裏又拜起第二時經懺鼓聲佛號聒得絮煩書房裏男女密談再也聽不淸切又見那少年從懷裏掏出一張字條兒授給女兒女兒笑盈盈的接取在手讀了又看看了又讀把頭兒亂打着圈耳上掛的赤金環子激得一搖一蕩鼗鼓般的打那粉腮（如畫）又見那少年伸過頭去和女兒同看這字條娘子暗间着急道阿呀這滑頭不懷好意頭兒越凑越近了阿呀耳朵碰着耳朵腮窩碰着腮窩了阿呀該死的滑頭靑天白日敢來調戲黃花閨女辣辣的耳刮子打他出門去娘子肚裏盤轉心頭火發冋頭看那婆子時也在門縫裏瞧望恰正瞧出了神扯開這張瘍嘴幾乎把唾沬都要淌下娘子把他拖過幾步想和他商議一個驅逐滑頭的方法正在交頭接耳的當兒猛聽得小賓從裏面喊將出來說道不好不好老頭兒咽了氣了正是 
　　情話纒綿互傾肺俯霹靂一聲死矣老祖 
[自由談之自由談] [  鵑]  
　　淚之源或由於哀或由於樂或由於一種不可名之感情然其受心之感應則一女子富於淚而淚之貴賤不同潑婦罵街淚雨滂沱此賤淚也若閨中靜女懷人掩泣則淚中有深情有密意斯足貴矣 
大昌煙公司徵文揭曉（丁等） 
[大小嬰孩香煙題詞] [  池緝生]  
　　大昌興烟草精好烟中有美寗馨大小誠可人小孩子愛紅紫弟兄爭要香烟紙笑問誰相似嬰孩會報紙兒若個兒郎眞可愛生就團團而孩兒兩少與長兩孩面目畫中像果是誰家養牌字明畫像眞好似廬山對面人我愛孩兒們香香香撲鼻梁特種烟枝蓋上洋公司算大昌烟嫋嫋滿庭繞多福多壽多男兆大家都稱道 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　國際聯盟大會國際聯盟在日内瓦開會以來已兩週有餘外電報告雖不間斷而紛繁瑣雜頭緖不淸讀者患之撮要之作雖未敢謂爲語中肯要而提綱絜領删繁就簡固記者之職也 
　　（一）裁減軍備裁減軍備爲第六股委員會之專職委員九人吾國代表顧維鈞　亦列入焉上月二十日星期六開第一次公開會議顧代表被推繕擬關於裁減軍備各項難點之報告外電謂顧氏偕新婚夫人入會以雄辯之才指陳軍備問題之困難而尤注意於地理上位置與鐡路建築及於軍備問題之影響本報日人瓦特派訪員專電謂瑙威代表指斥聯盟行政會辦理限制軍備事進步遲緩主張另立特别團體襄助行政會顧氏爲大半協約國發表意見反對其說謂聯盟機關開始辦事已有實在進步不必另起爐灶以掣其肘云顧氏當時關於軍備問題必有重要之演詞爲會衆所傾服惜電文簡略非一二月後歐美報紙寄到後所能審知其詳細者也反之日代表在第一股委員會所發關於人種平等問題之演說則大阪每日新聞詳載之太平洋路透電遍傳之甚矣國人不可不有通信電社之設立也 
十一月二十三日在倫敦博物院俱樂部受英人之餞别見上星期日本報 
　　二十四日裁減軍備委員會爲二次之開會法代表提出各國一致裁減軍備之兩大預備條件一曰德　須遵行凡爾賽和約諸條件尤以縮減軍備條件爲要二曰建設管理與調查機關是尙以中歐諸國之報復爲虞而未敢草率裁減也瑞士與意國代表主張裁減軍備一節宜速解决不可拖延而英代表謂歐洲政局未定軍事委員會尙不能有何切實之决議暫時宜以禁止私人製造軍備與軍火貿易之問題爲限是所謂裁減軍備者目前之範圍　至狹隘矣二十六日開會因英外部法律顧問之口頭陳述而令其書面報告一八九九年比京會議後取締軍械貿易之計畫陳述聯盟會實行取締最有效力之方法并請海陸天空委員會報告如何始可貫澈實行去年大會取締軍械貿易决議之方法双巴　代表提議製造軍械應爲政府專日權利吾國代表贊成之而會衆定爲展緩討論是則目　之所謂裁減軍備者猶祗限於取締軍械貿易而已 
　　（二）亞米尼亞之受託代管亞米尼亞者亞洲高加索南部之高原介於俄土波三國之間居民爲晳種信奉基督敎戰前分屬於俄土波三國然在土耳其治權下之亞米尼亞人頻遭冋敎徒之屠殺不堪荼毒遂乘中歐聯盟戰敗之機以恢復獨立爲請巴黎和會許之惟以其地方經濟狀况猶未發展人民無行使獨立政治之能力乃議定交由國際同盟委託美國行政代管權美總統承認之而國會中共和黨徒大譁謂總統是舉將使美國捲入歐洲政治漩渦中也將使美國人民負重大之軍費犧牲無數生命而違反歷代奉行不渝之門羅主義也參議院中所通過對於凡爾賽和約之保留案十四件關於受託蚈米尼亞代管權者其第三件也今夏高等議會集會於意大利西北之桑里摩决議委託美總統接受亞米尼亞代管權并戡　亞米尼亞與戰敗土耳其間邊　之使命美總統以八月二十四日致書參議院請求國會授以行使代管亞米尼亞之職權六月一日參議院以五十二票對二十三票之多數否决之（參觀上期本刋美國共和黨政綱對於代管亞米尼亞之一節）於是亞米尼亞日處　孤立無援之中國際聯盟行政會亦莫能爲力也會過激軍越過高加索大山亞才倍疆喬治亞諸新國日益浸潤於勞農勢燄之下土耳其國民軍首領末斯泰法基瑪爾ＭＮＮＴＡＰＨＡＫＨＥＭＡＬ又復蠢動於小亞細亞抗希臘軍北侵亞米尼亞東出幼發拉底斯河與英軍角逐於米索波達米亞平原設或亞米尼亞一破則過激軍與基瑪爾合縱之勢成而西亞一帶英人地盤危矣今届聯盟大會南斐代表首先提出救護亞米尼亞之議英國仍主覔一强國責以調解雙方（指亞米尼亞與基瑪爾）仇殺救護亞米尼亞人民之重任比法主張聯盟會員接受集合行動之責任其結果全場致通過融洽雙方意見之議案即（一）請行政會與各國政府接洽物色願於亞米尼亞與基瑪爾間調處之强國（二）組織六人委員會於調解失敗時再將本問題從長研究也前者從英國委託一國負責之主張而其意仍指美國後者從比法集合行動之意見二十五日行政會擬定電稿兩通一致聯盟各國一致美國致各國者詞句若何電文未傳致美國者詞婉而意誠避去委託代管權之字面而以愛護人道爲言越數日美總統覆電至許爲調人勸令土耳其與亞米尼亞息爭惟謂未經國會許可不能施用武力祗可運用精神上之行動云巴西西班牙兩國亦有認可之覆電遞至然此祗可謂調解有人至於爭端之是否能息代管權之是否有人接受猶未易言也矧在美國共和黨選舉獲勝威爾遜已不能爲所欲爲乎（三）維爾拉出兵問題維爾拉者立陶宛之都城十月中旬爲波蘭武夫齊里夫斯基襲據者也波立二國爲紅軍假道事用兵兩月國際聯盟行政會者番調解而二國者番爽　波蘭齊軍復蔑視聯盟委員突襲立陶宛京城而據有之行政會勸阻無效乃建議舉行公民大會自行决定願屬波蘭抑屬立陶宛凡此原委皆巳迭誌本刋　數期本篇者也及聯盟大會開議又恐公民大會之爲當地武力所箝制而流爲不公正也乃决定派遣國際聯軍以兵力厲行决議維持秩序監視公民大會派遣軍之組織爲英法比西班牙四國之兵隊一千八百人瑞典挪威丹麥三國以地理上位置之關係亦在邀請之列運輸及供給事宜則由法國擔任是爲國際聯盟以兵力强制執行調解紛爭之開宗明義第一章（四）新會員加入問題新會員之加入有第五股委員會專司其事該委員會所通過新會員應具之資格四條具如前期所述今之已經許可加入者爲奥布芬蘭阿爾巴尼亞盧森堡五國奥布敵國也而亦許之是知聯盟巳打破從前協約中歐同盟之界限矣惟德國之加入問題聯盟會員中雖亦有主張之者而法比諸國竭力反對卽德國亦不願於賠償問題未解决之前爲加入聯盟之請願大約茲事將擱至下届議會再議矣美國之拒絶加入使聯盟之動作爲之遲緩不少雖行政會巳商定邀請美國在辦理經濟與代管權事件之財政委員會及海陸天空委員會中各派代表加入而美國之依違如何猶未可知大約美國之是否加入將俟聯盟之是否容納新總統哈定氏所擬國際聯合會之計畫以决定之也 
　　（六）修正會章問題會章之修正有第一股委員會專司其職丹麥瑞典瑙威三國亟欲修改會章因提出修正草案先爲委員會多數否决嗣經會長提出報告請行政會指派特别委員會研究之以爲提出於明年九月間二次議會之張本其他各國如有修正案之提出亦應交該委員會審查以待下届議會再議蓋其時美國新總統哈定氏關於所謂國際聯合會之意見當已切實披露現在之聯盟會卽可據其提議考察會章之應若何修改以及若何而可使美國加入故修改會章尙非所語於今届之聯盟會者也 
　　英法意之近東問題會議希臘王薨國人逐去仰協約國鼻息之笛克推多威内齊洛士ＶＥＮＥＺＥＬＯＥ而擁前王首相賴萊斯ＲＨＡＬＬＹＳ柄政前王者康士坦丁也大戰期内因不親附協約而爲威内齊洛斯廢逐今其黨人旣獲勝乃欲迎之還國舉行復辟雖猶未成事實而召集國會舉行公民大會解决復辟問題之日期已經確定國人又復準備歡迎前王英法患之非患希臘内政之變更也患近東協約國勢力之或將動搖而紅軍與土耳其國民軍之擾亂愛琴海也顧又不敢公然反對復辟以蹈干涉他國内政破壞對土和約之嫌（對土和約取銷英法對希保護之責）乃在倫敦集會討論近東問題意之當局亦應召列席迄今會議未終結果亦未宣佈然細繹邇日外電則三國之於希王復位不主干涉而對土和約中關於塞萊斯士麥拿兩地之條欵則將修改也修改云何曰兩地不復授予希臘也塞萊斯在愛琴海北舊分屬土布兩國士麥拿在小亞細亞西部濱愛琴海舊屬土對土和約皆以予希曰將使希臘負鎭懾近東之責任也今威氏敗陸軍渙散英法乃藉詞於希臘之力不足以負維持近東笔平之重任而欲奪其所取得之新領土矣三國以此方法對待希臘復辟並藉此以維持協約國在近東方面將失之勢力云 
 
[新任駐美公使施肇基]  
專錄 
[西美加州日僑問題] [  圓]  
　　十五年來美日兩國以加利福尼亞州之日僑問題而外交上時起齟齬唱高調者復作駭人之談謂太平洋兩岸風波險惡其將發生戰爭矣歐戰期中幸稍歛聲今則日僑租地禁令又爲加利福尼亞州議會之重要議案矣當事國兩方人民胥注目於是今届議案雖僅爲十五年來舊案之重提而其關係之重大則爲國於太平洋沿岸者所不可不知之問題爰譯述其過去之源流如左（以下參酌美人ＬＯＴＨＲＯＰＳＴＯＤＤＡＲＤ及ＣＬＡＲＥＮＣＥＡＬＯＣＡＮ兩氏原作） 
　　加利福尼亞日僑問題者世界大問題之一也蓋即所謂白種與非白種之問題也四百年來白種蔓延全世界據有南北美洲及斐澳之廣野而拓殖之文化日益光明生活程度亦日高非白種則無往而不落人後蟄居祖宗遺傳之舊壤人口日益稠密而生活程度仍趨低下然近年以來則非白種亦似瞿然而醒聞白人所墾殖之活壤人口尙極稀少而羨艶之航海之術若輩本優爲之者也遂棄其沉悶擁擠之故居不憚遠適異國覓新生活於白人隊中旣越白人邊圉而白人乃大驚蓋白人爲數本少驟見大隊有色人種蜂擁而至一若滅種之慘即在眉睫祖宗蓽路藍縷所開啓之活壤將不復爲子孫所有者乃不寒而慄大聲疾呼訂定法律以爲保障在有色人種方面則亦力謀去此障碍白人以　手方之增重攻勢也則亦厚其壁壘一來一往惡感愈深而又各以自保生存爲門面語以不惜出於一戰爲互相恫嚇之口頭禪於是倍增棘手矣 
　　夢醒之亞州人口旣極繁盛而白人世界之邊圉則殖民猶有餘地其間遂不得不發生問題上節所述蓋其眞實地位也而其徵象尤顯衝突尤速者則在美國西部之加利福尼亞州本文所述卽專着眼於此點然日人之在美國其他諸州在坎拿大在澳洲在南非及其他白人領土内亦猶其在加利福尼亞州也故本文雖僅述加州之日僑問題而亦可當作世界問題觀也 
　　日僑移居加州之始期十數年來加州之排日論未嘗少息也在大戰期内則以美日兩國表面上同仇敵愾之故不得不稍戢止在大選舉期前則政治家假以爲一黨政策之標榜與夫攻擊敵黨之口實而排日論亦往往而劇烈主張最烈者爲勞工組合及農會蓋日僑工值廉故勞工組合嫉之農區内日僑最多故農會欲驅之至其成爲一種問題惟近二十年以來之事耳前乎日僑問題者有華工問題方一八八二年華工之充塞於加州也日僑惟五人耳是年驅逐華工法案成立於國會加州之地主遂皆雇用日人以代華工是爲日僑移殖加州之始然自一八八二年迄於一八九一年十年中每年入境之日僑終未逾千人也及一八九九年亦祗二千八百四十四人次年即一九○○年日僑入境之數突增爲一萬二千六百三十三人加州之白人於是大駭西隔太平洋遠眺日本見其幅員褊小有土地一四七·六五五英方里而居民約四五·○○○·○○○人回顧本州有土地一五五·九八○英方里而居民祗一·四八五·○○○人相形之下知日本移民之必將大至華工雖以一八八二年之法案而驅除殆盡而瓜代之者乃有活動力勝於華人之木屐兒喧賓奪主之勢迫在眉睫乃於一九○○年秋季開大會於舊金山人民空巷而集皆對日僑流入之危險爲痛哭流涕之陳述　請政府嚴定法律取締僑民華盛頓政府顧慮邦交未敢草率從議然加州之排日運動則正方興未艾也 
　　加州排日運動之始期加州日僑問題之爲世人注意始於一九○五年其年初春舊金山記事報ＳＡＮＦＲＡＮＣＩＳＣＯＣＨＲＯＮＩＣＬＥＲ連日刋登排日論文持議激烈以聳動邦人聽聞五月初旬遂有排斥亞洲人種協會之組織其目的在使往年排華法令之効力推及於日本移民是月六日舊金山敎育局頒布新令不許亞洲兒童混入白人學校中於是日本政府嚴詞責問華盛頓政府謂苟日本兒童不許在舊金山學校與白人生徒受同等之敎育則兩國之交情將染莫大之汚點云美政府卒和解了案此雖小事而其影響至大蓋自此以後美日兩方始視加州問題爲重大事件十五年來無日不思得一解决之術而率未能解决也 
　　美日間之君子條約至一九○七年加州日僑總數超出三○·○○○人以上美人又大譁加州議會遂通過取締日僑法案不許日韓之工人自檀香山墨西哥坎拿大轉行移殖美國大陸日政府聞其議卽令其駐華盛頓使臣向美政府聲明此種法案將使日本國之尊嚴爲之受一打擊誠非所以講求邦交之道總統羅斯福乃遣内務卿梅考夫ＶＩＣＴＯＲＭＥＴＣＯＬＦ（加利福尼亞人）赴加州調查眞相是年美日兩政府訂定移民條例即所謂君子條約ＧＥＮＴＬＥ－ＭＥＩＳＡＧＲＥＥＭＥＮＴ是也約中規定日本政府對於工人之欲移居美國墨西哥坎拿大者承認不復發給護照其已在美國有永久住居職業者或其父母妻子不在此例 
　　君子條約之支配日人移居事件迄今猶未失其效力然日僑之移殖加州者仍不絶跡蓋冒充學生來美者極多而非工人則固君子條約所許者也據美國移民委員會之統計歷年日人移入加州之數字如左 
　　一九○二一四·四五五一九一一六·四四一 
　　一九○二二○·○四一一九一二八·五八九 
　　一九○四一四·三八二一九一三一一·六七二 
　　一九○五一一·○二一一九一四一三·○一六 
　　一九○六一四·二四三一九一五一二·二三七 
　　一九○七三○·六四五一九一六一二·七○七 
　　一九○八一八·二三八一九一七一三·五八四 
　　一九○九三·九二五一九一八一五·二八○ 
　　一九一○四·一二五一九一九一六·○七五 
觀上表所列數字君子條約之效力亦可見矣在實施條例之二年内固自三萬人減至四千人以下然第三年以後則又逐漸增加至一九一九年則反超過未有條例以前之年度矣退一步而言君子條約卽使成效卓著能減少日人之入境矣然其條文所規定亦不能使加州人民爲之滿意也第一美人之希冀者取締日人之入境一似限制華工法案之往事舉凡旅行家學生敎師商人等皆在禁止之列也今據君子條約之所載則日本之承認拒絶給予護照者惟工人一類而已其他階級則不着一字如有一農家來美亦不能禁止以其非農工也第二據條約之規定審定何人可來何人當拒之權美國躬自放棄之而完全讓予日政府日本官吏苟以護照允許給予某人來美美國政府即無權拒絶之矣一九一九年美國移民委員會之報告書中有言曰譬如一屋啓門之權屋主人掌之今者門外有人焉不必陳明自身之名姓狀貌不必獲得主人之許可而謂我欲啓門我自認有入室之權　啓門容我入室耳世界寗有此理乎一人然一國亦然報告書又曰君子條約實行以後日人入境雖巳減少而未至預料之度此爲條例自身條文之過而非辦事官吏奉行不力之罪也觀此報告則君子條約之不滿 
意於加州人民也益可知矣 
　　一九一三年之加州日僑置地法案中央政府所締結之君子條約旣有流弊各州人民遂在本地立法機關中設法補救其目標所在則剝奪亞洲僑民之置地權也先加州制定者爲華盛頓與亞里重那ＡＲＩＺＯＮＥ兩州華盛頓州自排斥華工之時其憲法即有一條謂凡僑民之未經宣稱願爲美國國民者禁止置有農田亞里重那州則在一九一二年制定一法謂凡無美國國民之選舉權者在本州境内皆不得置有地産其在加州則在一九一三年州議員黑耐維伯ＨＥＮＥＹＷＥＢＢ提出著名之置地議案於是而日僑問題之哄動全世界又如一九○五年舊金山排斥學童風潮之時矣 
　　然議案方經提出日政府之抗議旋即遞至兩政府經數度外交上之爭執華盛頓方面卒不顧日本抗議謂加利福尼亞固自有主權行使其分内之事務而黑耐維勃之議案卒成法律矣該法非徒禁止無國民選舉權之僑民（指亞洲僑民）不得置有地産并限制其租地年限不得逾三年云　　日本對待外僑之情形方置地法案之未成立也日本對美抗議謂美國何以仇視外僑不容住居境内若是其甚此言也祗可還詰諸日本蓋日本自己乃極端排斥外僑之國也在前世紀中葉以前外國人民皆不准住居日本國境内即有許可住居者亦惟一二特定之區域耳在特定區域之外如有置有土地無論爲住居或貿易之用皆在所嚴禁至一九一○年日本國會方通過法律許可外僑置有土地然另定條件多種該法之範圍亦爲之狹隘不少矣最主要之條件曰該法須經天皇飭令頒布後方生效力然十年以來天皇之飭令終未頒布是該法亦等於具文耳在外人觀察該法之内容即使頒布實行而於外人置地之權利亦無絲毫補益也 
　　總之日本本國對於外僑移民之入其境者無不抱極端排斥之性質西人之在日本登陸者無論旅行家傳敎師敎育家國際商人等皆不能受移民之待遇反不如美人待遇日本移民之優渥也日本政府且從而制定嚴峻法律盡情排斥外人焉 
　　西美海岸人民更進一步之排日熱一九一三一九一四兩年雖以日美兩國間外交上文書之往還而日本對外僑之態度稍形改善然　美方面之排日熱則未曾因以改加利福尼亞州之日僑居留地黑色者多居日僑皆膏腴地也 
 
 
 

Page 19

 
 
善也蓋西美沿海人民排逐亞人之熱潮原因衆多日本政府之舉動未必遂　平抑其氣也其時印度人種亦漸次叩門而入爲數雖僅數千而將來之蜂擁而至正未可知設使三萬萬印度人蔓延於加州境内則後患何堪設想西美人民務欲保守加州永爲晳種之土地又見君子條約效力薄弱日人以移殖日生産率之捷速而人數益衆勢力益厚則其發生排斥無論何種亞洲人民之意志與增厚排日之狂熱亦無怪其然也 
　　西美排亞熱　凡濱太平洋之各州莫不有之加洲獨最激烈者以亞洲僑民之多在加州也一九一三年黑耐唯伯氏　地法之通過在該州上議院爲三十五與二之比在下院爲七十二與三之比是亦可見其民意之所在矣 
　　自黑耐唯伯置地法成立後說者謂此後情勢必將改善矣詎知日人詭計多端暗中置有地産日益增多雖有法律而仍未能燭其奸視前此君子條約以後之情形如出一轍甚矣一州立法機關之未有阻遏移人之勢力也 
　　照片新婦十餘年前日人之移居於加州者皆爲男工未有携妻拏者一如二三十年前之華工也者數十人爲一隊隊有頭目由頭目賃役於白人或爲鐡路工或爲大農場大菓園之工役礦井木廠罐頭食物製作塲中亦往往有之然歷數年後皆不復爲工廠之僱工而逐漸轉爲農人且不復賃役於白人而自爲其所耕農田之主人矣其從事於菓樹蔬菜之農業者尤多如有膏腴之土壤則不惜出重價購買或租賃之其生活簡單食事麤糲工作無時間之限制無星期之憇息生産力自超過鄰近之晳種農人於是白人農村無立足之餘地　售出或他遷而日本鄉民式之殖民地則倐焉勃興彌望皆是矣凡此殖民地之組成原質非獨男子而巳日婦自亦蜂擁而至巳婚之農人與其妻子偕來未婚者託人在其母國與靑年女子訂結婚約（日本法律本可託人代訂婚約）以兩方交換照相爲定情之標幟是以加州輸入日婦之照相爲數至夥所請照片新婦ＰＩＣＴＵＩＣＢＲＩＤＥ者卽此之謂也旣訂婚矣即陸續隨照片而來美旣結婚矣卽不能禁其不生子新生之子旣産在美國土地按法即爲美國國民上舉黑耐唯伯之法律即不適用於此新生之日童是以主有并經營農田者實際上爲無國民選舉權之父母而出名註册之主有人則爲日僑夫婦在美所生之兒童其巧詞遁飾規避一九一三年之置地法往往如是蓋該法祗禁止無國民選舉權之僑民不得置有地産今在美國土地産生之日童據國籍法本應取得國民選舉權是不在一九一三年置地法禁止範圍内矣 
　　加州日僑之統計據中央政府移民報告及加利福尼亞州之調查册日僑入境之增減可得而道在君子條約完全實行（即一九○九年）之前日僑總數男子一二二·二九三人女子二○·三六三人君子條約實行以後之十年内男子三三·五一○人女子八○·五三二人是則一九○九年之前女子與男子之比例爲一與六之比一九○九年之後爲二又二分之一與一之比日婦比率增加蓋受照片新婦之影響也 
　　全美日僑總數作者未能獲得準確之調查一九二○年之調查尙未舉行然觀去年加州日僑之數量則全美總數亦可推測而知蓋全美日僑五分之四住居加州此則公認者也據加州之調查去年十二月三十一日有日僑八七·二七九人較之一九一○年增多四五·九二三人易言之即在九年中增多百分之一百十一同時期内加州其他民族之增加率爲白人百分之二十二黑人百分之四十五紅種百分之五華人減少百分之八日人之增加率獨超出各色人種之上無怪乎加州人民之大聲疾呼欲爲未兩之綢繆也 
　　一九一○至一九一九年九年之中加州日僑增多之速度在移人及生殖兩層上兼行並進由移入上增多者二五·五　二人生殖上增多者二○·三三一人此其淨數　至於毛數則在此九年中日僑生殖之總數爲二八·○三七人（謂有夭殤者七·七○六人也）若考其分年生殖率則一九一○年産兒七一九人一九一九年四·三七八人以與他族生殖率比較則一九一○年日僑産兒佔加州産兒總數百分之二·二四一九一九年佔總數百分之七·八二易言之即在一九一○年加州新生嬰兒每四十四人中日人佔其一在一九一九年每三十五人中日人佔其一又日人殖居以農業區域尤多故鄉間日人生殖率之增高尤爲顯著色克雷曼多區ＳＡＣＲＡＭＥＮＴＯＣＯＵＮＴＹ一九一九年新産嬰兒總數之百分之四十九爲日孩魯斯安及魯斯時報ＬＯＳＡＮＧＥＬＯＳＴＩＭＥＳ有言曰苟現在日僑之生殖率在此後十年中固定不變則在一九二九元加州全境當有日童一五○·○○○人白種兒童祗四○·○○○人耳至一九四九年則加州多數人民將爲日人有美國國籍有國民選舉權并可任意置有地産是則加利福尼亞全州將爲日人主有受其治理矣此其預言純據統計立論未必故作危詞以駭人聽聞也　 
　　一九一七年之移民法一九一七年二月五日頒布之移民法雖非專對日僑而設而於僑美之亞洲人種則有莫大之關係其第三條中劃亞洲之印度暹邏安南西比利亞之一部阿富汗亞剌伯荷屬東印度羣島錫蘭婆羅洲新幾尼亞色雷勃斯及太平洋中零星島嶼爲阻絶區域凡在該區域範圍内之人民除特别制定之階級外皆禁止移入美國境内所謂特别制定之階級者謂政府官吏游歷旅行者及某種特定職業人員許其不必受本法之束縛也阻絶區域範圍内共有人民約五萬萬人中國因先巳有一八八二年之禁止華工條例故不在阻絶範圍内日本因有一九○七年之君子條約亦不列入然君子條約者除日工外其他日人固容其入境者也故細辯一九一七年移民法之意義若謂一切亞洲人民皆當拒絶入境所容許者惟日人耳然日人者西美沿海諸州人民最所痛心疾首者也亞洲人民雖已藉此法令盡行驅除然亞洲各國人民之在美者遠不若日人之可恨日人恃君子條約爲護身符縱有一九一三年黑耐唯伯之置地法而詭譎多詐弁髦法律日益購置田地蓬勃之氣幾不可遏今一九一七年之移民法獨無一語及日人於是加州人民益用憤激努力運動務在博得最後之勝利一再派遣代表陳請於華盛頓各州州議會亦皆有是項新議案提出討論以爲聲援一九一九年初春加州州議會某員提出激烈之法案察當時輿論之趨勢其通過成立當無疑義然國務卿藍辛氏突自凡爾賽急電加州州議會謂苟使極端排日主義之議案成爲法律則將大不利於解决全世界之前途州議會卒從其請將已提之案卽予撤銷 
　　本年加州管理局之調查報告加州人民雖受此打擊然排日之念益用激昻蓋知國務鄉之所謂將大不利於解决全世界之問題者又必出諸日人之狡謀也并知此後如欲解决日僑問題必由中央地方雙方通力合作庶克成功州長斯梯芬士ＳＴＥＰＢＥＮＳ遂屬本州管理局將加州現在亞洲僑民之實况詳確調查俾爲陳請中央之根據今年春管理局之調查告竣呈報州長則一精細王確之統計也 
　　該報告關於日僑生殖率之一節本文前段巳經引述今茲所欲觀察者日僑地産問題也據該報告加州農田總數二七·九三一·四四四畝其中已經改善者一一·三八九·八九四畝改善農田中之施有水利工程者三·八九三·五○○畝亞洲僑民所主有之地産即此施有水利工程之活壤也次言租地亞洲僑民所租者總數六二三·七五二畝其中日人佔四五八·○五六畝州長斯梯芬士之於此層會有言曰本州大部有極大之日人殖民地日僑之數往往超過白種土著其人經濟程度極低娉婷嬌妻垂髫女子明知其不勝苦役而亦服務於隴畝間耕耘不息白人所難堪者彼亦不惜爲之以是而白種農家多不能與之競存彼之勢燄乃益張盛矣 
　　此外該報告對於日僑工資工作狀况日常起居工團結合等亦有詳密之紀載茲爲篇幅所限不復引述惟所可言者日人以刻苦耐勞生活程度低下故足跡所至無往不佔優勝耳凡讀該報告者莫不發生一種結論謂苟不立法將移民消爲零點則加州之日僑問題將不知其胡所底止也 
　　加州州長州議會再接再厲之運動加州管理局旣編成報告遞呈州長州長斯梯芬士卽將報告原文轉呈華盛頓中央政府并附一函以補報告之不足是函詞氣激昻頗足以代表加州人民之公意摘錄一段以見大意其言曰加州人民對於境内日本民衆之發展决意遏抑之加利福尼亞州者加利福尼亞人之加利福尼亞也吾人决意竭吾能力保持其爲本州人之所有物在人種上觀察日人無同化之能力吾人根據乎此故有前項决議加利福尼亞願永遠保持和平然今日所處之地位則將蹈檀香山之覆轍矣檀香山日僑逐年增加檀民不早爲之備迄今檀島政事已爲日僑所左右殷鑒不遠吾加州人民知有所備矣 
　　州長呈文甫發州議會中又復有新議案之提出新議案者意在彌補一九一三年黑耐唯怕法案之破綻故第一規定無國民選舉權之外僑不得置有或租借農田（亞州人民均包在内除去生在美國土地者）第二無國民選舉權之外僑不得在經營置有或租借農田之公司組合中置有股本（日僑之規避一九一三年置地法多用此法）第三無國民選舉權不能置有或租借田地之外僑不得爲其子代管農田或農田公司之股票（此卽防止上節所述日僑往往由其在美所生之兒童出名置有地産也） 
　　加州人民之於此項新議案並不以州議會之通過爲滿意今且更進一步而提出於本届十一月二日之總統選舉運動 
　　於是而共和民主兩黨之芝加哥舊金山兩大會亦皆以加州日僑問題爲其黨綱之一則其關係之重大可知矣茲篇所述總統選舉以前之原委也至於此後之發展則將俟諸異日 
[日本之外僑問題] [  圓]  
　　西美加利福尼亞州排逐日僑日人力斥其非上海密勒氏評論報乃歷引日本待遇外僑之狀態以明加州之逐日僑亦猶日本之所以待外僑日人責加州人民曷不反躬自省云茲節譯數段以與上篇相對照 
　　英人浦雷ＰＯＯＬＥＹ者前充路透電社駐日訪員繼爲劍橋大學講師近著日本之外交政策一書傳誦一時之著作也其首章曰 
　　『外人之在日本者非與日人結婚爲日本家庭之一份子改從日人之姓名者不得取得日本國籍反之日本政府頻爲其移居國外之人民請求美國及其他諸國予以取得國籍之權又外人之在日本者不得置有土地無論國會内外皆曾屢倡論調謂如外人有置地權則是汚辱日本土地之尊嚴也反之日本政府則屢向美國及坎拿大要求日僑之置有地産權其在他國亦有已經取得者矣日本沿海口岸之間外國船隻皆不得行駛而日本郵船會社船舶則自由行駛於仰光新嘉坡哥倫布亞丁波特賽的瑪爾泰直布羅佗及英國國内諸港之間無或阻礙在　國註册之小輪船貨船亦不得在日本港口内載運客貨而旭日之旗則游弋於香港九龍及其他無數港口内在日本甚至外人之欲置有摩託游船者亦不得用自己名義一九一三年司法大臣奥田氏在國會提出法案謂外人不得在日本境内開營法律業務反之紐約倫敦及全世界其他諸大埠莫不有日人律師踪跡日本境内絶對禁止外籍工人至如坎拿大英屬哥倫比亞之排斥日本工人則日本多方反抗之江原博士者信仰基督敎之日人也有言曰「日人之特性即爲堅强之排外態度」東川大吉郎亦曰「凡百外僑在日人目中莫不仇視之」 
　　又據早稻田大學竹延敎授所編一九一九年至一九二○年年之日本年鑑第三十七頁載外僑在日本境内置地之規程其文曰「關於外僑在日本境内有置地産」節向無此項權利然據一九一○年四月所頒布之法律則此項問題大形變更該法之於外人置地權規定多種限制（一）蝦夷樺太台灣三島不得實施本法（二）國防區域内外僑不得有置地權（三）新劃定之國防區域内如有外人置有地産則當在一年内立即解除其主有權否則没收充公（四）本法惟對於向在日本境内居家之外僑及有官職之法律上之外人許以置地權（五）置有地産之外人如或回國或不復居家則當在五年内將地産售去否則没爲國家公有本法實行之日期尙未規定」 
　　密勒評論報繫以評語曰吾人試詳細觀察年鑑所載之一九一○年外僑置地法即可知外人如欲在日本境内用自己名義置有彈丸方寸　其難猶若登天也第一蝦夷樺太台灣三島者佔日本全國幅員之大部今該法不得實施於三島則是大部分不許外人置地矣第二國防區域内不許外僑置地則外人無往而可以置地者矣蓋無論何地祗須一紙文書即可劃爲國防區域通都名邑與夫海口商埠無往而非與國防有關者也又如山巓與航空有關則山巓亦不許外人置地矣復次上述之外僑置地法雖頒布於一九一○年而迄今未有實行之期即使實行矣而有此種種限制亦等於無此法律耳日本官家通信社每届發表國會行將制定實施日期之消息以炫惑世界觀聽然終未實行也彼其所以傳此假消息者無非防止英國國會毋使其草定取消英領土内日僑置地權之法令也彼日人亦狡矣哉是故加利福尼亞人亦可效法日本頒布一法許可日人置地而不規定該法實行之日期或規定除去軍事區域日人皆可置有地産同時宣布全州爲軍事區域如是則日人亦無如之何更無所藉口肆其簧鼓以哄動全世界所注目之人種平等問題矣 
　　至言人種平等問題則日人尤當反躬自省其待遇同洲人種之道若何而後可以責備他人也據日人自編之一九一九年至一九二○年年鑑日本自國人民内有所謂不齒之階級者（照英文直譯）爲數約一·二○○·○○○·○○○人凡該國歷届内亂之逃兵最初原民之後裔及其他社會習慣上　藐視之人民皆列入不齒階級中在一八六七年雖巳明令解放而普通人民猶皆不屑與伍習慣上無有與之通婚姻者其所處之地位較之美國之黑人猶形卑下然歐美人士從未聞日本國内有此怪象者反之白人之歧視日人則甚囂塵上竟爲世界大問題之一此無他日人鼓吹運動爲之也日人待遇貼鄰韓人及華人之道亦當參考凡日人在韓國所設之學校如有收納日童者即不許韓童入學韓人之被許遷入日本國本部境内僅爲近二三年間之事至於華工之在日本者益受日人之排斥一八九九年頒布新令謂華工非經當地官廳許可不得在工廠中受僱工作日本之於貼鄰同文國人民猶不肯予以適當之僑居權己所不欲予諸人者反欲他人予之此亦太不自量矣又日本之在台灣利用鴉片槍械等物務欲盡殲該島土著反之美人之在菲律賓羣島廣設學校優待土民務欲抬高其程度保存其生存相距只二百英里弱而政策之懸殊竟若是其甚日人之在韓國凡受有敎育之韓民莫不遭其殘殺幸而不殺亦必驅逐出境其未受敎育者多方閉塞其智慮壓迫其生計凡此種種歐美人士亦當隨時注意之然後始知日人之責備他人排斥僑民爲歧視異族適足以自暴其短也 
 
 
 

Page 20

 
 
   
 
