# 1881 - 272 - 4903030

 

Page 1

 
 
[書寶中堂奏職官盜賣捐案摺俊]  
　　十日前恭讀　諭旨有職官朋比爲奸盜賣捐案一事玆閱寶中堂淮四川總督咨文奏覆原摺始知其事之底裏　盜賣捐案果有其事也竊歎世風不古人品不端一至於是蓋捐翰章程由部頒發天下共知雖滇黔邊省地方瘠苦捐生不多而既已於省會設立捐局且報捐道員確巳有人則捐生豈有不知章程而輕出其資以一擲者　况道員之捐欵甚鉅而李逢盛又係先捐郞中繼捐道員其家資亦必殷實更當周詳審慎者哉而謂因其僅博頭銜無心仕進必無北上引見之日竟可欺其愚騃弄如小兒既由安徽揑禀無力補交捐免保舉銀兩請將前項捐銀移給全鈺請獎等情又復冒賺同鄉京官印結呈明實收遺失一若李逢盛决無引　見分發之日此事永不破綻　以　我播弄者嘻奇矣且黃河情雖己矇考軍機察出叅革而曾捐主事又改知縣儼然職官也本係舉人出身則又官　　兼讀書人也何至喪心病狂貪而無恥竟肯胡作妄爲耶黃文瀚果係何如人是否卽所查議叙鹽大使分發廣東　尙未可知其如何盜賣抑係黃河清恐事敗露與李逢盛同鄉素戚殊覺難乎爲情因而嫁其罪於籍隸江南之黃文瀚以自圓脫卸耶黃文瀚係以謄錄議叙在京必久或者與黃河清自有交接抑係挾嫌且信內云一言之失致被盜賣其言又不知何言種種希奇情節非傳提質訊不能水落石出而獨怪黃河清之善於愚人乃適成其自愚也然竊　此而知捐案之積弊實有不勝澈究者焉夫常例報捐必由地方官出文加具印結申達上司詳咨而後給照自　餉孔亙一變而減成再變而外辦漸至於頒發空照由外塡給而捐欵之减乃改爲一二成由是錢市皆可經手捐生履歴年貌籍買三代而外均不必塡註矣遑問親族甘結本身親供乎其或但捐一職不求仕進則有同姓同箱之人皆可持照以代其出仕始或兄弟叔姪爭相項替繼而以賄賣買如市人之牟利或於到省之後得差得缺歲分其所入之財或竟以執照賣諸他人倍其原　之數者有之如其原捐之數者亦有之此等交易但使地方官蒙混出文同鄉官含糊具結何不可爲蓋捐例太濫而捐生不盡爲世家舊族往往卿　不知其名氏親黨不辨其眞僞實屬無可稽查也試問今之補缺者到省差委者果無一人不蹈此弊也乎然猶曰捐價甚廉如此頂替慮有事後告發之人不若出資自捐故尚不多也乃至於今日停捐而其弊尤甚矣夫開捐不爲不久捐官不爲不多何以擬限停止而赶捐之人如此其衆誠有牟利者在也　蓋知此後無可捐納而人之築於仕進者無階　進我故多捐幾員以待之不然何以有開具年貌偶止數歲者乎數歲者爲將來求仕之人預留地步然則卽非數歲者亦有爲現在有求仕之心而無求仕之力者暗作化身也故捐例既停而頂替之弊愈甚也然猶曰此捐生之私相授受也若於公則何弊之有乃不意移獎之中又有奸人巧於舞弄若此者夫捐官而不求仕資少者僞捐虛銜若富家翁則必捐實職彼其終身貿易不識時務不樂應酬者亦豈少哉部中不知捐局不知同鄉之人豈有不知其爲人果能入仕途與否者其或官小亦尚不知若居然道府等官則屈指鄉里中曾有幾人詎不悉其身家行業茍以此人爲必不求仕而先賺東中同鄕爲之出結呈報部照遺失再揑本名呈請移獎吾知捐案之可盜賣者正不知凡幾豈非絕大利市也如此案者幸而李逢盛尚非眞鄉愚故得展轉咨查致於破綻否則捐而不仕一任奸人之播弄而終於不自知矣然當停捐之後卽　移獎　難辦理將來之所最難防者正在私相授受之弊鳴呼官塲戲劇名器并髦非五十年之後其孰能澄清於一旦哉 
[欽抵奧]  
　　○中國駐德欽使李丹崖觀察欲往奧國前經列報玆閱外國新聞紙知欽使于華七月二十八日持節抵奧不日卽將藹見奧皇恭呈　國書矣 
[槍傷逆犯]  
　　○外國報登有閏七月十九日電音言行弒美總統之逆犯奇篤在監爲三道頭巡捕用洋槍擊傷然未明言其故姑錄之以侯續音 
[壞船類誌]  
　　○有引水西人名馬葢　令言前日在吳淞口外見一破船內有華人三名兩男一女浮沈待妝隨救之入口送至上海又有德國帆船由牛庄開往汕頭中途亦遭傾覆幸得他船救援帶至上海又有德國帆船由日本來華亦因遭風幾至沈覆經他船帶之來滬而該帆船之桅則已斫斷矣蓋因前次風潮爲厲故至於此行海者可不愼哉 
[新船詳譯]  
　　○英國武備新報有論中國新快船者用照譯之以爲中國稱賀也其論曰英國哀爾息克地方邇來工作極繁爐火日夜通明宛若一中國船廠矣其陸續造成抵華之船已有十三艘之多繪圖造船配砲各工均爲該處著名船廠阿姆斯脫郞一手經理船既輕捷砲亦犀利放砲時船身隨向轉動靈捷異常此種淺水便利之船誠未之前見也末後造成之兩艘刻已在途其船身較前者稍大故用之江海亦甚得力蓋船雖稍大而行駛極速砲之擊力甚勁能透厚甲以之制大鐵甲船眞莫妙於此也英國軍務新報謂德國現在製造重九百五十墩之砲船外更圍以鐵甲不獨其船運動不靈且砲位轉比快船所載者較小煤斤亦少英國阿姆斯脫郞亦以船有鐵甲爲失計故週身用木惟船面則以鋼爲之更疉煤其上藉資保護火藥艙以及汽機船內隔作若干小艙每艙有門出戰時門盡關閉敵砲果利亦僅能中其一艙餘無所損船則仍可駕駛也查各國鐵甲船以意大利國之重一萬一千墩及莫國之重一萬墩者爲巨擘而敢與之敵者惟新快船耳各國無鐵甲之戰船雖多而無一敢與新快船抗衡者亦可見其鋒利矣查其船連行七日不少停每點鐘可行四十八里能駛至遠處擊中大船而大船則還擊甚難蓋其身小而趨避速也按英國孛嵌脫兵船所載僅六十四磅子之砲而新快船已載有二十六墩重之後膛新砲其首更有鋼製銳標價值較之大船相丟懸殊子以此等快船可謂價廉器　矣 
[煤礦生色]  
　　○西報言中國雞籠山之煤礦聞係由船政局經手開採煤塊甚佳每年約可出煤五六萬墩惟 
 
 

Page 2

 
 
人手尙未衆多且僅有兩口子攻煤倘再加人工另添礦口則所出之煤當更叩一倍云 
[誤吞假票]  
　　○杭垣之偶辱橋相近處有寍人某甲夫婦僦屋而居其婦年約三旬徐娘半老風韵絕佳偶一回眸輒能撩人顧盼兼以風流倜儻形跡不拘見客誼談絕不學小家兒女態故人都稱羨之有紹人壽某者爲近處某鐘莊之巨夥也貌極端謹而心則頗有登徒之好見婦深爲屬意嗣以事故得入其門不時借端輙往其店與婦家只隔一橋日必數至婦每有所需壽則如響斯應惟恐不及一日婦向壽商借票洋一百元云係暫借卽可奉趙洋不須現而票必須眞蓋前途必來照票也壽難却其情爰取店票書付之謂之曰卽是洋勿戲視之婦收而藏之篋中亦不知其爲何用一日黃昏時分壽以晚飲微醺帶醉而往婦適在房小憩壽醉步踉蹌大胆闖入其室直至榻前婦方揮手令出不料某甲適從外歸見壽與妻同在臥房不禁憤火中燒將壽扭住飽以毒拳且必欲褫其衣袴剪其髪辦綑而舁之於橋壽欲辨無從欲遁不得正在危急幸左右隣居進出皆相識面遂出而與之排解再三懇說許爲賠罪伏禮某甲始肯放手於是衆議罰壽多金先爲贖罪次則以　筵香燭等事陪禮且必欲其親書筆據一紙之免後患壽此時身在籠中一一如命聞共費去百餘洋始得寢事然壽自遭此辱後遂與婦絕婦所借之票洋百元知壽亦必不肯再付婦因持票向人徧處求計有一點者照其原票圖記筆跡仿造假票一帋令婦持去向壽親手取洋唾手可得切不可入他人手婦依計而行預先探聽壽在店中携票而往壽適在櫃內閑立婦佯爲不相認者云此票前來照過須待經手者親付今經手者在此可卽付我壽見婦已心中忐忑忙接票略爲一觀卽向口內吞訖謂此票前係借用不能爲據婦不禁大聲疾呼曰有洋付洋無浮還票遂欲與之拚命一時人衆聚觀咸謂壽不該吞吃其票致難辨別婦見多人聚集乃徐向懷內取出眞票出示大衆曰我早知壽存心不良圖賴此欵姑先以僞票試探之乃彼果如止黑心吞之滅跡幸我預防未墮其計今彼之眞憑的筆俱在付與不付聽其自便壽理屈詞窮形如木偶衆咸謂曲在壽致欲共唾其面壽一時迫於公論且恐婦撒潑誣詐不得已命店夥如數付之將票銷訖婦乃捧洋欣欣而去壽則惟垂頭喪氣自怨自恨而巳此事杭人傳爲話柄爰錄之以供一笑 
[枷責拐犯]  
　　○寍波江東包姓婦因夫久病末痊偶有怨恨被徐有福所知設計誘騙佯勸暫回母家爲雇捕魚之紹興施阿仁以划船載至李有姐處意將串賣當經包某聞知向徐追問妻之下落徐竟揮以老拳包被毆傷鄰人咸抱不平赴縣告發秦邑尊飭差將諸犯提案分別懲責徐與李　姐以雙連枷枷於大門示衆施亦一同枷示云 
[奸人倖釋]  
　　○揚城南門外掃垢山旁隣大街處自徐姓者本山東人因避亂貿易於揚遂家焉夫婦年皆逾七旬爲人和藹忠厚人皆敬之家小康子媳亦孝　有孫一孫女四長孫女巳十八歲次十六均有艷名子貿布於京口八月初一夜二鼓後徐叟忽患嗽　甚媳令長女烹茶將以飲叟女忽見墻外紅光上騰正欲號呼瞥見一人由東屋穿過西屋越墻而去東隣火已大作盖草房也女大號一家驚起媳急取銅　一面囑嫗力敲而家人各取要物出逃其時衆隣畢集或救火或助運物幸夜未深人手多火遽救息而徐之五歲小孫不知去向合家惶急痛哭有疑遇熟人抱去避災者有疑被拐者可疑忙亂中踹死棄尸滅迹者正紛紛護論突一勇抱孩而來謂火時見一人挾此孩去於山後亂冢周剝衣取飾孩大號此人卽取泥塞口我急將其人打倒呼友綑縛今特送此孩來是否可認之徐家人大喜不勝感激衆亦代爲致謝內動公忿隨勇往視拐徒並鳴地保同將拐徒拷訊始吐其實謂起意因見徐兩女皆美紏數人謀爲拐賣商定一計先燒隣之草屋令其驚亂趂勢行搶船已雇定不意放火略早鄰衆都至兩女皆有人保護不能下手只得且拐一孩賣償此費衆怒極欲嗚官徐固善人得孫巳足不願與匪人結仇力請於衆而釋之先寄兩女於城卽呼子回揚謀遷居城市云勇名周益貴隸揚防左營因病乞假在家適遇此事夫勇之義令人心折徐之仁宜慶珠還獨是釋放拐徒等乎虎狼之縱而貽害者多矣 
[賭風復熾]  
　　○涌南華金兩縣離松江府治較遠前有金山縣之朱某勾集浙路游民時在華金交界之處紏串地痞開塲聚賭抽頭漁利稍不遂其慾壑輙敢械鬥居民畏其强暴不敢指斥旋蒙提府各憲訪查確實分別札飭嚴拿遍示申禁該賄徒遠逸賭風漸息詎日久玩生復萌故態近在金邑黃浦街地方麕集肆賭遠近聞風趨之若騖現已近月毫無忌憚使非聯絡差保何致若此最苦現屆秋成難堪擾害想賢有司聞之當必有以懲禁也 
[織局近聞]  
　　○本埠機器織布公司爲中國創舉凡有志大局者無不以先覩爲快頃悉該公司所聘洋匠已於前月二十九日抵滬匠名譚科美國人向在禧利丹科織廠公司爲夥又存羅連公司爲機器工匠六年之久又在喊美利頓公司及美國炮子局總理各事前閱西歴七月初十日美國新聞紙於該匠人品才　推許甚至該公司得此人經司織務必能　事求是日起有功馴至於大成而無難誠中國之幸也凡事得人則理又云千軍易得一將難求今該公司延訪得人足見實心任事矣他晶　辦其必相得益彰哉 
[全家入海]  
　　○昨接吳淞人來信云茂才潘玉喜山東日照縣安東衛人向業商船本月初一日由安東衛裝載鯉魚鮝貨隨同祖母母親及兄弟妻子使女等七人因病乘舟來蘇就醫初三晚行至大七洋面陡遇颼風全船傾覆惟玉喜抱持帆桅得不死流至泗礁地方遇董姓捕魚船救起隨搭劉姓蟄皮船進吳淞口到生生棧暫住棧主詢悉情形深爲可憫并問知玉喜滬上無一相識惟蘇州新秦行謝祉德先生與其父係舊交將卽投奔謝君冀以探　家人下落再作歸計故玉喜現巳前住蘇州矣苐海中各船能有救起山東潘長順商船內家眷水手等人須速報信至吳淞口生生棧或徑送至該棧不特感德無涯當必有以酬謝也聞潘玉喜之祖母年八十三歲其母四十七歲妻念五歲兄弟一十八一十一子四歲使女八歲水手有九名云 
[勘荒聽詳]  
　　○寶山縣鄉耆老地保以花田遭荒投縣禀報曾經述及玆悉前日寶山縣王大令親至大塲鎭鄉間飭傳地保勸荒察得花田尚有花鈴乃諭聽候出詳上憲核奪云 
[妄控卽釋]  
　　○昨報列押俟移提一案所錄案情尙有錯誤茲悉由翁太守備兩飭捕送劉兆明至英公堂原告王慶春託林洪蘭投案自稱係興遠糖行夥行主與夥皆新架坡人因出店劉兆明不辭而歇又被竊衣服故爲控告陳太守責其控竊無憑則謂竊雖無憑總不應不告而辭劉供到興遠做出店約有二十天因工作繁重力不能勝是以辭歇而工資尙未向索更無行竊情事陳太守得供之下隨將劉兆明開釋至工資着其自向該行索取又王慶春亦該糖行之夥云 
[提人候送]  
　　○命婦姜譚氏前赴道轅控亡子姜桂生之妾姜康氏卽李文鄕捲逃由道批飭會審員陳太守立提姜康民移縣訊明祥報等情列於前報玆悉陳太守已飭差提到姜康氏據稱奉斷著繳契券今巳帶來呈閱太守謂是案業經上控卽將送縣聽辦契券發還並飭 
 
 

Page 3

 
 
將該氏暫交官媒以侯備文送縣云 
[保人賠洋]  
　　○修容之西人某投英公堂訴稱由鄭茂全荐保秦順　至我　經　　洋　以西文票據十餘帋共計洋二十餘元豈　一去不返着鄭尋覔今得找到交捕送案求究鄭供薦秦是實未嘗作保今秦單　避　　　　　　卽與我無涉秦供係紹興人前西人給我票據十餘帋每帋數目最大者不過一元餘祗七八角三四角共核有洋十三元　其　　　　三元二角餘存西文票五帋呈閱賈副領事閱票謂此五帋共洋四元光景據供數目亦係不符陳太守謂侵吞洋票尙取辨　　　　　　　其情狀甚爲窘迫若令賠洋勢必難措當判押二月以儆並酌斷薦保人鄭茂全賠洋十二元完結 
[失火卽滅]  
　　○昨午十一點鐘本埠寶善街梅隱里口老虎灶不戒於　　　　冒出　烟相近各店均閉門以圖遠避幸卽　滅不致成災云 
[花間三玉]  
　　○玉質金相胡寶玉　斯人端合住紅樓舊夢依　在　　　　　　　　　珊珊仙骨幾生修○玉較香温孫文玉　傳聞飛燕是前身浪逐楊花證宿因一曲歌成如　玉幾人夢裏喚眞眞○玉　　　　　玉　　　如聞二月鶯能教四座盡心傾珠娘擅得珠喉妙海上新聲最有名 
　　漢上漁　夢仙氏戲草 
[秋燕]  
　　○清秋燕子暫盤桓廻首烏衣路渺漫客久何如歸去好情深　　　　　　　暮雨新愁切紅杏春風舊夢寒幾度向人勞細語叮嚀故壘莫摧殘○秋草　記得尋幽過板橋葉萋芳草緑迢迢關心南　　　　　　　　夢巳遙春恨早隨流水盡燒良不受夕陽驕秋風萬里湖南路未免王孫感寂寥○秋柳　長條無復舊丰標香雨林塘久寂寥　　　　　　　蛾眉艸艸不曾描　東風送客楚江濱欲折憐非舊日春自另鶯鶯憔悴甚有何心緒向離人 
　　　　　十六　漁子鶴邨黎培楠木是草 
[讀倉山舊主和二愛仙人贈姚情鄉絕句二首戲步其韵]  
　　○推解高風不可　　　　閣遇知音一縑漫說區區意終是憐才念舊心搜殘黃竹女兒箱隱隱猶餘百和香蜀纈他年同此愛莫教秋雨斷柔腸 
　　○古越高昌寒食生求是草 
　　宮門抄○旨一道錄前○東撫周　奏耆紳重遇鹿鳴摺子○直督李　奏請　　　　○　撫周　奏特叅革職查抄摺○陝撫馮　奏調署知縣片○讓蘇撫譚　奏請　旌表片○護黔撫林　奏審明定擬摺○杭纖　廣　　　　　　日期摺○八月初二日內務府國子監止黃旗值日無引　見○克勤等謝挑乾清門　恩○掌儀司奏初九日祭　奉先　　　　　　　見軍機　○○新授漕運總督山東巡撫臣周恒祺跪　奏爲耆紳　遇鹿嗚籲懇　天恩俯准與宴恭摺具　奏仰祈　聖　　　　　　　　保詳據四品銜候選光祿寺署正周淓　　聯名呈稱在籍前廣東巡撫黃恩彤原名丕範現年八十一歲由優廩生中式道光　　　　　本省鄕試舉人丙戍科進士以主事簽分刑　歴升郞中庚子科充廣西鄉試正考官歴任江南鹽法道江蘇廣東按察使　　　　　　　　通商諸事就緒蒙　賞戴花翎荐升廣東巡撫二十八年丙子科主試武闈違例具　奏請給年老武生符成梅把總虛銜奉　　　　　　　　六品頂戴　粵差委旋奉　旨着來京以同知歸部選用經部查明親老丁單飭令回籍終制迨養親事畢服闋因年屆七句　　　　　　　部投供嗣因伊子黃師閻在翰林院編修　記名御史比內恭遇　覃恩請有三品　封典明年壬午科鄉試距該員中式　　　　　　　周例應重赴鹿鳴筵宴由司核明開其復歴祥請具　奏前來臣查吏部　奏定重赴鹿鳴筵宴章程曾任三品以上獲　　　　　　　　　由各督撫　奏明辦理等因茲該員黃恩　始登郞署荐任封坼獲咎本屬因公棄瑕尋蒙　錄用旋就蘭陔歸養八十年　　　　　　　桂苑蜚聲六十載星霜頓易午科再啓甲紀重逢洵爲　壽世休徵宜作賓筵弁冕合無籲懇　天恩俯准三品封職候選同知　　　　　典恩彤重與鹿鳴筵宴並如何量子　恩施出自　聖裁除將履歴清册咨部外謹會同山東學政臣戴鴻慈恭摺具　奏伏乞　皇太后　皇上聖鑒訓示謹　奏奉　旨巳錄　○○李鴻章片　再據湖北司首詳稱安徽涇縣人監生朱大墉故母二品命婦朱胡民撫狐守　　　　　　以省嗇聽餘周濟貧乏該生敬承遺命捐助直隸賑銀一千兩洵屬救灾恤隣深明大義核與建坊之例相符具詳前來應請　　　　　　品命婦朱胡氏照例建坊以照　旌獎理合附片具陳伏乞　聖鑒訓示謹　奏軍機大臣奉　旨着照所請該部知道欽此　○○　　　　總督山東巡撫臣周恒祺跪　奏爲州縣交代案內虧短銀兩延不完解請　旨革職查抄嚴追恭摺仰祈　聖鑒事竊照州縣　　　　　　　　　國帑攸關不容絲毫短欠玆查前任濱州已故知州王壽仁於濱州任內交代除抵實欠正欵銀二萬三千七百八十九兩　　　　　　　欵銀三千七百九十九兩九錢五分四厘捐欵銀三千一百一十二兩九錢六分又前任臨淄縣巳革知縣俞潮海於臨淄任內　　　　　　　欵銀二千三百三十六兩七錢七分七厘捐欵銀五千一百七十一兩五錢四分一厘節經臣勒限嚴催迄今未據完解　　　　　　　　從嚴叅辦何以重庫欵而儆効尤據藩臬兩司轉據該管道府揭報前來除俞潮海業因另案革職外相應請　旨將前任濱州　　　　　　　仁卽行革職同已革臨淄聯知縣俞潮海均由臣嚴密查抄任所寓所資財衣物估變備抵並將俞潮海照例監追其巳故之　　　　　　　家屬完繳查王壽仁係浙江仁和縣人俞潮海係浙江山陰縣人仍咨該省督撫轉飭將家產一律查封估變覆東備抵並　　　　　　　　到案　訊所虧是侵是挪按律擬辦除分咨 
 
 

Page 4

 
 
查照外謹恭摺具陳伏乞　皇太后　皇上聖鑒訓示謹　奏奉　旨憶錄　○○馮譽驥片　再查知縣爲親民之官必須人與地宜方足以資治理而收寔効玆查有西安府屬高陵縣知縣程維雍興安府屬白河縣知縣洪士鏡該二員平日辦理地方公事均臻妥協惟該二縣地方情形今昔不同白河界連楚北鄖西客民雜處近年江湖會匪住往竄入滋事且該縣舊設厘卡亦須地方官會同卡員認眞稽察偷漏以佐餉需高陵富兵燹之餘民俗凋敝且多教民同處尤須地方官遇事待平辦理方免猜嫌該員程維雍勤愼耐勞長於緝捕該員洪士鏡寬和得衆善於拊循請以洪士鏡調署高陵縣知縣所　白河縣知縣員缺卽以程維雍對調署理俾各盡所長實與該二縣地方兩有裨益據藩臬兩司會詳請先行互相調署俟一年後察看果屬相宜再請調補等情前來臣覆核無異除批飭檄委調署外所有實缺知縣互相調署緣由謹會同護理陝甘督臣楊昌濬附片具　奏伏乞　聖鑒謹　奏軍機大臣奉　旨知道了欽此　○○譚鈞培片　再泰興縣烈婦李季氏係民人李裕春之妻生長窮檐深明大義于歸後事翁姑以孝相夫子以禮鄉里稱賢生有二子年俱幼稚光緒五年冬間李裕春患癆症民藉工作之資延醫調治六年五月其翁李懷岳見子病難痊因氏年輕家貧圖得財禮力勸改嫁氏誓不他適願乞食而撫孤李　岳潛與李細幅豫議身價俟子死後將氏送往經氏偵知慮及翁姑終不相容自抱幼子投訴宗祠李懷岳復逞忿揑詞窘迫李裕春於六月十五日疾卒氏撫屍一慟卽於次日乘間用剃刀自刎以殉存年三十歲由縣將李懷岳提案訊供旋卽病故並提到李細幅責懲詳報據泰興縣知縣　思誠造具該烈婦李季氏事實冊結由通州知州李春棠詳經臬司許應　查明詳懇　奏請　旌表等情前撫臣吳元炳未及核辦移交前來臣查烈婦李季氏以茅檐弱婦當夫病垂危時矢志乞食撫孤　因其翁不諒苦心必欲强令改適計無復之捐　以殉烈並磨　洵屬可嘉可憫合無仰懇　天恩州准　旌表以彰節烈而維風化除冊結咨部外謹曾同兩江督臣劉坤一江蘇學政臣黃體芳附片陳請伏乞　聖鑒訓示謹　奏軍機大臣奉　旨着准其旌表禮部知道欽此　○○頭品頂載護理貴州巡撫布政使臣林華元跪　　爲聽從姦夫謀母家長身死謹　審明定擬恭摺奏祈　聖鑒事竊遽　　筑縣知縣羅錦城　報候補同知直隸州知州項作孚之妾項楊氏聽從姦夫李二謀毒家長項作孚身死一　　經前先臣岑毓英批司轉飭審辦去後茲鷉該署縣提集犯註覆　　攤由貴陽府知　汪元庆勘轉解司经署按察使張煦審明說解前來臣提犯親訉緣李二卽　郊懲　隸開州寄居貴筑縣平日唱書稽營生項楊氏卽楊桂英係貴州候補問知　隸州知州項作孚之妾光緒六年九月間頂作孚由黔赴　京項楊氏時邀李二進寓唱書見而不避是月不記日期李二因服役之楊老媽出外卽與項楊氏姦　七年正月間李二又在項楊氏房內被楊媽擅見將李二斥　項楊氏嚇禁不准聲張二月二十四日項作孚由　京回給三月十八日項作孚因頭痛舊病舉發自行開方令家相王鈺照方賈回　料四　女給頂楊氏分日熬煎十九日李二至寓探望項楊氏告知項作孚患病服藥李二起意將項作孚毒死密向項楊氏商謀項楊氏允從二十日李二因知　黃可以毒人卽取繪書之藤黃一塊潛行至寓　項楊氏正在熬藥李二卽將　黃放藥罐內囑令熬化再行送服　卽走回項楊氏見　黃已化將藥倒入盌內遞交項作孚服下移時項作孚連　　痛難忍卽於是夜毒發殞命王鈺見項作孚口　流血向楊老媽詢悉李二與項楊氏通姦心疑謀毒報經署貴筑縣知縣羅　城脂騐訉詳批飭審解遵提覆鞠成招由　陽府知府江地慶覆訉解司經署按察使張煦審明詳解到臣臣提　親訊據供前情不諱矢口不移案無　飾此案項　氏因姦聽從李二謀毒家長項作孚身死自應　律間擬項楊氏應如該司等所擬合依妾因姦同謀殺生親夫者凌遲處死　擬凌遲處死李二亦應如所擬合依　夫起意殺死　夫姦夫擬斬立决例擬斬立决先行剌字無干經縣省釋藥罐供藥　追屍棺巳據飭屬領埋除全案供　咨部外所有審明定擬緣由理合恭摺具奏伏乞　皇太后　皇上聖鑒訓示謹　奏軍機大臣奉　旨刑部速議具奏欽此○○杭州織造奴才廣英跪　奏爲遵　旨赶辦絨斤業已工竣委員起解日期恭　奏　　仰祈　聖鑒事竊奴才於光緒七年六月二十二日准戶部照會光緒七年六月初六日奉　上諭戶部奏請旨派辦一摺　孝貞顯皇后梓　奉移　山陵應備大　絨　需用絨斤必須早　備辦着文林立山廣英每處谷辦解黃絨二千斤限於本年七月間如數　部等因欽此奴才當將應　欵項咨商撫臣暨藩司迅速　撥旋准陸　　解工料銀兩前來遵卽督工畫夜　辦呈驗卽於七月二十五日　委庫使　榮督同舍人　箱起解循照成　航海赴京交納除呈解戶部查收外所有趕辦絨斤業上工竣　委員起解日期理合恭摺具奏伏乞　皇太后　皇上聖鑒謹　奏軍機大臣奉　旨知道了欽此 
[蘇省撫轅抄]  
　　○八月初十日常州府英辭赴任　知事趙責仁稟辦飭知咨　常州府知事缺並辭回松江　○十一日高淳縣　樹動辭赴任　知縣李桂芬辭回奔牛厘　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
