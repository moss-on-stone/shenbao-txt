# 1881 - 223 - 4902981

 

Page 1

 
 
[論水手停工]  
　　諺云行船走馬三分險走馬之險猶不過傷及一人卽使馬逸駕駛踐踏致傷然亦不過數人而止而行船則同舟性命多少不等皆寄於帆檣艛艣之際其險有較甚於走馬倍蓰者故曰同舟共命蓋船　傾覆則一舟之人皆倂命焉是又安可逞其私心而不顧乎前者外洋有輪船遭患而爲他船所救及華船所救援之船載於本報者已屢其後皆爲外國人所欣感深酬重謝誠以知海面生活生死係之一遇意外卽在他船之人尚且動救災恤患之必不憚奮身相救而况同在舟中者乎而况本有行船之責者乎船中之有水手賴以駕駛往來所謂有行船之責者也而忽然無故停工是誠何心如前報所載英國英革里司門帆船由孟買啓行水手忽皆輟業以嬉控諸按察司立予判禁　以該處無水手可雇仍令巡捕押之上船迨巡捕旣去而水手仍復袖手雖至大風盪舟勢極危險而諸水手絕不動手以至重受久羈之罪此誠有不解其故者矣華洋雖曰異族而性情或有不同心思終無所異如船主相待或自不滿於水手之意以致有犯眾怒而爲停工要挾之計是亦尚屬情理中事顧何以按察司兩次訊問詰以何故停工而水手皆無詞以答此其非關乎船主之苛待可知已旣無別故則已同在船中不特船中諸人之性情繫於眾水手卽眾水手之性命亦繫於船在風平浪靜之時或尚可以稍　安逸而已值颱飓橫飛波濤　湧之際則卽素與有仇之人茍仇不至死尚且觸目動心一爲出力卽在旁觀者亦且急趨赴救奮不顧身而况諸水手同在一船船存亦存船亡亦亡何以竟置若罔聞一若事不干己者然設使順風吹去觸　礁石撞於堅船立卽桅折檣催載胥及溺則眾水手又豈能獨　其生乎卽使諳于水性可以有恃不恐而船中性命幾何而竟逞已之心不顧人之命獲生之後亦將何以爲人也天下之事人祗不外情理二字理所不可解者通之以情情所不可　者喻之以理今該船水手之坐視本船危險而不一援手不特無此理亦并無此情宜乎按察司之斷此案而猶以監禁十二禮拜之　爲輕也夫中國之法故殺者擬抵殺三人以上律當凌遲今該水手於風濤洶湧之際而不一施救設有不測是何異於故殺船中諸人豈止三人若以中國刑律擬之該水手等之罪宜何如矣在水手之意大約欲行其志以爲茍得逞我之志則他事皆不必顧且船如漕覆情願同歸於盡然則其心之橫暴殘忍爲何如今幸而該帆船危而　安卒無覆沒之患而該水手等但坐以監禁十二禮拜之罪否則雖寢其皮而食其肉庸有濟于死者耶按察司之爲此言亦誠有慨乎其言之明知水手之所爲實出情理之外准情定擬實屬罪浮於罰第限於定例無可復加竊以爲前此外國定此條例之時或者水手之惡向未至此爲治者但當隨時量爲變通宜增　增宜减　减固不可執一而論古人云治亂國用重典卽變通之義也外國刑律他罪亦有監禁數年甚至終身監禁者則何不變通酌增將水手無故停工本條下斟酌加重庶幾法重令行火烈民畏若輩不敢逞其恣睢暴戾之氣而行船者不至有中途掣肘之虞非然者吾恐若輩知刑律無可復加八十四日之外仍復可以再萌故態且他船亦將尤而效之其害將伊於胡底矣 
[接錄　上論] ○中書鮑恩綬着俟補缺後以侍讀遇缺卽補先換頂戴並隨帶加三級吳蔭培着俟補缺後以侍讀遇缺卽補先換頂戴並隨帶加三級同知張璧封着以知府　留原省歸候補班前先補用中書于鵬連着俟補侍讀後賞加四品銜並隨帶加三級謝元麒着作爲侍讀遇缺卽補並賞加四品銜中書許賡　著俟補缺後以侍讀遇缺卽行奏補並賞加五品銜同知鍾大鈞着以知府仍留原省歸候補班前先補用中書頡汝揚着俟補缺後作爲侍讀遇缺卽補先換頂戴收掌官內閣侍讀鶴山着俟　任四品後賞加三品銜並隨帶加三級員外郎裕鋼　仍以本院員外郎無論滿蒙咨留遇缺卽補並賞加四品銜筆帖式平勝着以本部主事無論題選遇缺儘先前卽補並賞加理事同知銜中書延祉着以本堂中書不計旗分遇缺卽補並賞加侍讀銜主事德治着在任以直隸州知州不論雙單月儘先卽選並賞換四品頂戴中書耆延着俟升侍讀後賞加四品銜並隨帶加三級卽補侍讀貴壽着俟補侍讀後以郎中簽分六部遇缺卽補中書潤　着以本堂中書不計旗分遇缺卽補並賞加侍讀銜候選知府承澤着俟選缺後在任以道員歸候補班前卽補并着加隨帶三級筆帖式濟善着賞加理事同知銜并隨帶加三級奎英着在任仍以知縣歸滿蒙筆帖式一班後選用並賞加同知銜員外郎寶明着賞換護軍叅領銜並隨帶加三級筆帖式崇興着以六部筆帖式遇缺卽選並賞加主事銜委署主事崇志着俟補缺後以員外郎遇缺儘先卽補並賞加副護軍叅領銜筆帖式富興着以主事卽選先換頂戴廉敏着俟補主事後以員外郎無論咨留遇缺卽補先換頂戴世桂着俟得缺後以主事簽分六部無論咨留遇缺卽補先換頂戴訓導洪昌鳳着以復設訓導不論雙單月歸議敘班儘先卽選並賞加六品銜筆帖式阿良着在任以內管領遇缺卽補並賞加副護軍叅領銜吉齡着在任遇有本衙門六品司庫缺出儘先卽補並賞加副護軍叅領銜中書崇昆着以本堂中書不計旗分遇缺卽補並賞加侍讀銜筆帖式阿克達春着作爲本部候補主事無論題選遇缺卽補並賞加五品銜銘錕着以本部主事無論題選遇缺卽補並賞加五品銜主事繼芳着以本部主事無論咨留遇缺卽補筆帖式存厚着以本部主事無論咨留遇缺儘先前卽補先換頂戴中書李鶴亭着作爲試俸歷俸期滿先換同知頂戴筆帖式文濬着遇有六品司庫缺出儘先前卽補並賞加副護叅領銜同知銜聯縉着以同知不論雙單月儘先前卽選筆帖式廣銓着遇有筆帖式缺出儘先前卽補並賞加委護軍叅領銜墨麒着仍以宗人府筆帖式遇缺卽補俟補缺后以委署主事卽行補用主事延照着簽分六部俟補主事後以員外郎卽行補用員外郎堃岫着以本部郎中無論咨留遇缺卽補主事靈山着仍以主事簽分六部遇缺卽補並賞加員外郎銜志覲着俟補主事後以本部員外郎無論咨留遇缺卽補先換頂戴中書文溥着賞加五品銜並隨帶加三級常福着作爲侍讀遇缺卽補並賞加四品銜筆帖式靈垕着以主事簽分六部不論咨留遇缺卽補並賞加四品銜卽補侍讀文英着俟得缺後賞加四品銜並隨帶加三級專用道戶部郎中額勒精額着俟補道員加二 
 
 

Page 2

 
 
品頂戴後賞給二品封典前收掌官雲南武定直隸州知州興祿着俟補知府後以道員歸候補班前補用繙譯官中書彝倫着以本堂中書不計旗分遇缺卽補並賞加侍讀銜生員齊來着以筆帖式簽分六部遇缺卽補並賞加主事銜筆帖式松盛着俟補筆帖式後以漢軍中書儘先卽補並賞加侍讀銜中書桂蔭着俟補中書後以侍讀遇缺卽補先換頂戴筆帖式印啓着俟得主事後作爲本院候補員外郎無論滿蒙咨留遇缺卽補縣丞慶多着仍以縣丞分發省分歸候補班前儘先卽補並賞加六品銜監生斌衡着以理藩院筆帖式不計旗分遇缺卽補筆帖式奎麟着俟補缺後在任以本部主事無論咨留遇缺卽補先換頂戴謄錄官筆帖式興麟着俟補缺後以通判不論雙單月遇缺卽選並賞加同知銜松瑞着俟選筆帖式後以主事遇缺卽選並賞加五品銜中書富貴着以本堂中書不計旗分遇缺卽補並賞加侍讀銜筆帖式常安着俟補缺後作爲本部候補主事無論咨留遇缺卽補先換頂戴連英着俟補筆帖式後在任以知縣不論雙單月選用並賞加五品銜鐘濬著作爲候補主事簽分六部無論咨留遇缺卽補並賞加四品銜連斌着俟選筆帖式後以知縣不論雙單月儘先卽選並賞加五品銜中書兆珍着以侍讀遇缺卽補先換頂戴郎中錫桐着俟升四品後賞加三品銜並隨帶加三級其尤爲出力之供事溫嗣昌等均着照該總裁等所擬分別給予獎敘其離舘之前提調官內閣學士王之翰前總纂官丁憂內閣學士徐致祥及在館之總纂官侍講學士祥麟纂修官侍講學士陳寶琛均着交部從優議敘該部知道片一件單二件倂發欽此 
[英國大雨] ○華前月十一日英國地方大雷雨以風其雨勢若傾盆各河水皆泛溢冲突甚爲猖狂數圍之木隨流而下道路皆爲水淹沒鐵路亦有淹及者其機器房水亦灌入機軸不能轉動并有機器爲水冲往他處者雷聲激烈震盪非凡馬牛羊之遭擊者不知凡幾人亦多有震死者房屋爲電火所燒者甚眾大約此番所傷計值銀二十萬磅其機器　水冲去不能作工約須月餘方得重新整理核計停工者約有數千人亦可謂非常之災矣 
[火車失事] ○外國新聞紙言墨西哥地方之火車路上於華五月二十八日載有兵丁數百名並帶有眷口正行之間風雨大至駛過一橋橋忽折斷火車陷墜車內諸人盡被覆壓又有孛藍提酒一百桶從後倒下桶破酒流突爲機器車內之火引著勢極猛烈眾人無可逃避悉遭慘死此一役也逃出者僅六十人內中亦有受傷者且逃出之後亦不復能救人但能自顧身命而已聞此事由於兵頭過於嚴厲所致蓋未開行之先管車者會言天氣不佳請暫緩啓行而兵頭恐躭延時刻兵丁或致逃逸定欲卽時開行以致遭此一劫云 
[火車命案續述] ○前報載火車命案一則茲有法公司輪船帶來外國新聞紙言該處官憲傳集諸人訊問又添見證十餘人卽火車上人及巡捕等所供情形皆與前報所述無異見證中有一女人因其父開鐘錶鋪而其女爲之管理故投案聲稱前哥爾脫至我舖中持此表囑爲修理其號數正與所言黎福來身上之數相符云并查知黎福來籍隸英國向在新金山回國僅兩年光景當其出火車時形狀類痴故或有疑其患瘋者或有疑其尋死者按察司商之聽審者以爲哥爾脫之死必係黎福來所致故現在四處跴緝尚未獲案想殺人者死無所逃刑當必不難弋獲也 
[風潮可畏] ○前日有外國帆船三艘來滬船上皆無桅杆又有輪船名意馬來耶由天津來申述及在吳淞口外亦見有兩船無桅者其中有一船係德國帆船名弗里得利起於前月念七日由牛莊裝豆餅赴廈門去時風平浪靜天色甚好至本月十七日忽轉北風由漸加猛知有風暴隨將蓬索收拾停妥俄而海潮亦漲浪頭打入船內將艙面物件盡行掃去船主見勢不佳趕將前面桅杆砍斷壓於中艙之桅因亦折斷艙面亦遭震損乃折而之上海比及抵埠而船內之水已深三尺五寸矣其餘各船或由南而北或由北而南皆以風潮可畏避至上海箕伯之威亦厲也哉 
[誠驗電報] ○電線達蘇情形會列於前日之報茲悉月之十八日蘇州電局員董以自申抵蘇各處工程已竣恭請撫藩臬三憲赴局試驗三憲均於午前親自駕臨發報至滬卽赴七襄公所午膳膳畢申局回信已到時刻不爽錙黍惟自蘇出關電線路徑前議由山塘北濠四擺渡於齊門一帶取徑現則改向渡儈橋迤南折西由楓橋直溯官塘而上良由山塘大街舖戶林立兼街道狹窄植竿經線諸多不便若楓橋沿塘則一片坦途從前望衡對宇者刻皆瓦礫　榛路旣直捷而工亦易施云 
[上海求志書院庚辰冬季課案] ○經學　超等　朱逢甲王光熊陶忠訥王廷鼎陶承侃許克勤　特等　倪承瓚陶承潞于鬯吳壽萱許克讓張乃燕　一等　錢潤道曹煒金承熙許純震金憲章畢光祖張選青孫傳鳳金文樑畢蔭笏金秉煒金爾中馮世澂○史學　超等　陳梧朱逢甲嚴祥彬葛士濬陶承潞嚴祥棨　特等　戴義錢潤道曹煒陳紹昌許克勤王念璪　一等　許慶堯丁桂琪艾承禧馮世澂王時雨周寶箴唐永壽王鼎亨趙廷謨○掌故　超等　朱逢甲陳紹昌葛士濬錢潤道黃文玉曹煒○算學　超等　沈善蒸韓恩榮侯錫珪特等　張應六周汝翔　一等　程之驥○興地　超等　沈家桂嚴祥棨丁桂琪朱逢甲戴義　特等　陶承潞嚴祥彬　一等　陶承澍錢潤道許克勤倪承瓚○詞章　超等　杜史琪浦昌湄陶承潞徐華齡徐廷棟顧祖皋　特等　朱逢甲徐誦芬陶承侃邵會鑑陸珩秦慶楣　一等　戴樹圭金文棟許克勤楊應環李鐘淦曹安喜王思恕吾榮森蔡爾康楊逢時張景江王念君趙廷謨王念甲廖翰華○補發庚辰秋季輿地　超等　李聲振何鏞戴義陶承潞沈家桂朱逢甲　特等　周寶箴嚴祥彬錢榮高王念璪凌師皋丁桂琪　一等　許慶堯何鏞陸世英倪承瓚康宜鑑 
　　上海道劉牌示照得求志書院應刻諸生課藝經前道選定至丁丑年冬季止在案所有戊寅年春季起至庚辰年秋季止各齊課卷現均選定除開單札發上海縣儒學查收轉發外合行曉諭該生等遵照赴學具領將入選之作分別照謄一通並錄原評文學彚送備刻以後每課入選之作諸生等務於領　時照謄一通抄錄各原評於下課隨同課卷倂交彚送刊刻違者次期扣獎特示 
[馬車傷人] ○前日下午三點鐘時某西人坐雙輪　馬車馳過英租界四馬路東薈芳里口馬忽溜韁有行人　某甲躲避不及被車旁之橫擋撞傷小腹登時倒地經人扶起爲雇東洋車送至仁濟醫舘醫生囑令住舘醫治不從而去想不至有大碍也 
[流氓被毆] ○滬北前有天津流氓劉三拆梢鬧事無所不為後因事被控經英會審署訊實送縣辦理莫邑尊亦訪知巳久判荷鐵鎗已多月矣前日劉三忽唇上生疔瘡浼人報病具保邑尊俯准予限保出十天仍行交案驗看保人係僦居城內梅家弄之天津人劉老八於十九日保出恐其走脫故留住於家詎二十日忽有多人赶至劉老八處不問情由扭劉三便打劉三寡不敵眾祗得任其痛毆已打片時劉三謂爾等素不相識並無冤仇何以施此酷毒請告姓名亦可令我明白眾人初不答言繼隨口說姓名而嘈雜難辯打畢一鬨而散當經劉老八喚 
 
 

Page 3

 
 
同地保將劉三抬驗及至縣署報明由帮審委員王別駕傳驗詎劉三大喊稱須請縣主親驗如王委員驗時又稱無傷矣莫大令聞言親自坐堂傳進一干人訊問劉老八及地保供訴情由　　飭驗得遍身受傷屬實劉老　　訴稱此乃平白上門尋仇毆打不知究係何等人因何起見邑尊　劉三汝必自知是何積怨劉三供稱彼等都不認識諒是充當皂快頭之王炳坤所使邑尊謂何以知之答稱因除此並無他人邑尊再三研詰　劉三咬定王炳坤且謂王先到我住處甫及坐定打者隨至原不識我聞之王炳坤然後動手邑尊聞言笑曰爾不必拉扯天下斷無如此呆人間之地保等均稱王却未到又詰王炳坤據稱實不知情惟劉三前在　公堂有事託我耽保我不之應及到縣署後又託管班房人向我借錢又不允想因是懷恨誣指云邑尊尚在研詰突有天津人買明遠趙　林兩人投案自首謂打劉三者係屬我輩旣已犯事自應承當不欲累人特來聲明邑尊問有何仇怨答稱係舊隙尚是囊時戲園中斷臂之事邑尊謂劉三汝可聽見而劉三仍咬定王炳坤謂彼等皆王買囑者邑尊復究賈明遠等仝黨何人俱矢口稱無飭責至一百二十板復打腳踝骨依然無言乃飭將賈趙二人暫行押劉三仍交原保帶回再爲核辦云 
[控告工人] ○洋人納力生將其做工華人張道新交法捕房解　經　太守究詰洋人訴稱此人昔會用過兩個月今又用二十多天按月工洋兩元五角茲欲辭歇給伊兩洋令去詎伊竟到處跟隨我到何所伊跟劉　　卽往友人處亦然揮之不去實可厭惡前次失竊物件並不深究今又失紡細褲在其包中搜出亦不欲究祗求令其嗣後不再跟我　　　供我前次在伊處帮工兩月係自吃飯每月工資六元五角此番吃洋東之飯每月要工資五元五角何得稱兩元五角況有一女人係廣東人旣無大菜司務又無傭婦所有廚司出店及傭婦之事均我一人承當東家娘娘之短衫褲亦我洗滌今做二十七天祗給洋兩元反爲　　　　實難甘心茍伊找足工資則斷不前去纏擾官問之該洋人則稱的係講定每月工洋兩月五角今照算相去無幾復詰張道新仍執定要洋太守謂汝與洋人糾纏便是不安本分飭將張道新管押再候核斷 
[冒取貨物] ○英公堂據廣東人姚懷義投訴稱開外國蓬店有堂弟姚時中在店爲夥今向我所往來之新泰興洋行冒取篷布四疋計價洋七十二元雪咖烟二箱計價洋十八元變賣於舊洋貨舖篷布得洋四十元雪咖烟得洋十四元報捕獲住姚時中起到原件送案請辦姚時中供兩項原價洋俱已起案我帮兄爲夥向無辛工今欲回里無有川資故爲此事陳太守判押姚時中三個月篷布雪咖烟交姚懷義收領至收買篷布之店給價甚賤豈不知來歷不明隨斷於四十元中罰洋十元充醫院經費餘三十元給還其收買雪加烟之店則價洋如數發還云 
[疑竊飭查] ○英公堂據虹口捕房包探稟稱懷遠輪船帳房失洋百元投報　查無行竊蹤跡惟茶房王阿文是夜上岸未經回船緝得王在四馬路妓院住宿爲此將王拘解請究王供是夜固住妓家先洋之事毫不知情陳太守飭該包探帶王至妓院查察情形稟候核辦 
[追繳扣銀] ○英會審員陳太守准飽爵帥營務處何觀察移文內稱前　　　　李光廷奉委來滬向洋商畢德衛購辦軍火虧空銀兩追訊情節稱被通事史瑞臣借去銀三百兩洋一百元請爲傳史質訊如其不認　請將史移解前去審問等語太守飭傳史某到案於前日午後會同賈副領事庭訊史供購辦軍火向無用錢今因李虧空過多墾我向洋東商扣用銀六百十五兩扣取後伊謝我銀三百兩我卽知照洋東而唐茂枝時亦知之至向借洋百元亦有其事我已還過銀五十兩洋二十元　有收條云太守商之賈君令史交保訂於昨晨覆訊史由洋東保去昨早覆訊畢德衛亦到稱李購去軍火計價銀一萬二千三百兩被勒　六百十五兩我固不願卽伊送與史之三百兩亦係我銀况此項交易無甚利息云唐稱畢德衛已出一萬二千三百兩只收條就中被扣六百十五兩本屬不應卽送史之銀亦係畢德衛者史供仍執如前太守與賈副領事商斷謂李給史之銀三百兩應得照追押令繳呈畢德衛願　保去太守謂今日須保銀兩唐茂枝請暫爲保出俟翌日交案備訊太守允之其覆訊情形容再探錄　 
[再控賣孩] ○去冬十二月間有蘇鄉正義鎮婦人吳氏遣其親戚徐怡卿　抱遞呈英公堂控稱吳氏於光緒四年六月間生遺腹子因乏乳寄養裁縫王阿海家該氏因事卽便返里今來滬向領豈王已將孩賣與陳姓求提王阿海着令將孩交案給領等情由陳太守准詞提王訊問據稱該孩實係婦之私子生二十六朝卽托我寄養王錦三家言明按月　資設有人領養或送育嬰堂均可旋因該氏返里撫養之資無着王錦山屢囑函催該氏絕無回音王亦經紀之人無力留養並聞該氏決不來領是以與王商將該孩送堂送去時路遇陳某情願留養隨卽付彼並未取價惟得其四月之撫養資洋八元迄今已閱三年該氏忽然翻　企圖領于實出意外云太守飭將王暫押俟傳到陳某再訊而徐怡卿續上稟詞據稱與該氏雖屬姻親而其家事實不知　裏先時誤聽一面之詞爲伊作抱今得其群知係該氏不合卽求釋王免究太守准其銷案釋王完結今事隔半載該氏又控徐怡卿朦請銷案並求飭提王阿海與陳訊究太守一再批駁不准後因屢屢陳訴始爲提訊卽據徐投案訴稱該氏原夫人徽人張姓完姻未滿一月因該氏不守婦道退回母家去以氣忿成疾而逝該氏又與同鄉高姓有私懷孕後深恐族人有言避之滬地及生孩寄養於人有此轇轕此子多病陳某　領以來殊費心血若　　去宜其不忍該氏回鄉因高姓不理遂與涉訟在該管之新陽縣署今來滬復圖領子者聞欲帶孩前去以滴血爲憑冀訟事得勝云太守　候傳訊察斷按徐怡卿請銷在去歲冬間該氏所控如果情真何不早爲剖訴而至今始發耶 
[光緒七年七月十二日京報全錄]  
　　宮門抄○發抄　旨四道○上諭一道錄前○上書文等　奏審擬職官各錄由摺呈○將軍穆　奏撥解弁兵經費緣由片○又　奏起解餉銀日期片○直督李　奏請優卹片○將軍銘等　奏請仍准補授通判摺子○七月十二日工部鴻臚寺正白旗值日無引　見○徐用儀謝署左副都御使　恩○陳寶琛謝授侍講學士　恩○薛福辰謝授廣東道缺道　恩○分發道吳寶林等各謝　恩○八額駙續假十日○召見軍機○皇上明日卯正一刻至　觀德殿行禮　○發抄　劉坤一奏儘先　　　任借補江西撫標左營守備奉　旨兵部議奏欽此○又儘先都司朱桂生補瑞州營都司奉　旨着所請兵部知道欽此○又提奏提督陳家貴等留於兩江補用奉　旨着照所請兵部知道欽此○又請將已革葦蕩營千總劉應隆開復奉　旨着所请兵部知道钦此　○○刑部上書臣文煜等謹　奏爲審明職官敬陳營見不辨　諭旨真偽率行錄呈按律定擬並請將輾轉傳寫人犯歸案審辦恭摺具　奏事遵查臣部前奉　旨交審已革通判趙清韶敬陳營見一案訊據趙清韶供稱錄呈　諭旨二道一係託山東幕友金餘庭代向藩司科房抄出一　竇繩武由淄川民蒲人玉寄函內抄給經臣部奏請　旨飭下山東撫臣將金餘庭蒲人玉傳案訊供報部嗣復奏請　飭催去後茲據　撫　稱金餘庭抄給趙清韶　諭旨訊明係在查勘荒地之候 
 
 

Page 4

 
 
補直隸州州判翟誠一委札內抄錄並非從藩司科房抄出亦未向趙清韶告知來由浦人玉信內另抄一道係由李扶常處抄出李扶常係由高捷承抄給高捷承係得自蕭成訓卽蕭鳴道輾轉傳抄均不知捏造情由蕭成訓外出未獲仍俟嚴拿質訊等因具奏奉　旨刑部知道欽此臣等覆督飭司員提集趙清韶竇繩武詳加研鞫據趙清韶供係山東東昌府聊城縣文生報捐通判分發江西候補光緒四年十二月間奉委解餉來京聞之山東淄川縣舊有礦井棲霞並有未墾荒田若奏明開辦利益尤大於五年三月間交餉事畢回至山東赴淄川棲霞兩處將礦井荒田看明八月間來京寓居客店適有定州武童竇繩武亦來同寓因此認識竇繩武談及會在山東辦過監務亦知淄川縣有礦井之事伊答以必須官辦方妥六年二月間伊獨自繕具開礦開荒敬陳管見一摺赴都察院呈遞至五月間遇唔山東摺差言及本省有人呈請開礦經撫院批示已奉　上諭飭查等語懸有牌示伊始知條陳事宜業已行知遂於六月間復回山東探悉淄川礦井已委員查勘並唔及長山縣紳土袁時眾向述前在撫院稟請開礦奉批屬實當向伊索閱奏稿聲稱初次試辦恐礦砂不旺　糜公帑渠等預籌有經費銀四千兩尚存省城銀號今願報効以期事成伊因事屬義舉亦自向東昌籌措銀一千兩歸入前欵備用隨稟呈撫院在京備陳事宜現籌有經費銀共五千兩等情當蒙牌示淄川礦井前奉　上諭飭查業經委員辦理該通判無須代　經費批駁在案伊因先後牌示均稱奉有　上諭究竟如何辦理未知詳細卽托素識之金餘庭擬向藩司科房抄寫院札原底金餘庭　卽抄出並札內恭錄　諭旨一併抄給十一月間伊又來京欲將籌贉經費再陳管見適竇繩武於十二月間因事來京至伊寓內將所得山東友人蒲人玉親筆信函給閱亦係稱說開礦等事另錄有　諭旨一道伊因函內所稱奉有　上諭飭查與山東情事相符遂亦深信不疑竇繩武去後伊卽恭錄先後所得　諭旨二道續具條陳於本年二月十一日赴都察院呈請代奏實不知捏造情事等語詰以金餘庭交給　諭旨係在州判翟誠一委札內抄錄與供係抄自科房因何歧異據稱本係託金餘庭擬由藩司科房抄錄金餘庭抄給時實未告知來由是以未能明晰其蒲人玉及所供各犯均素不相識質之竇繩武供亦相同並據竇繩武供稱前任山東與蒲人玉供出輾轉傳抄之李扶常及未到案之蕭鳴道俱各素識蕭鳴道前曾告知欲辦礦井邀令入股等情臣等查趙清韶摺內錄呈　諭旨據竇繩武金餘庭先後供稱抄給各情一一有據則該革員所供不知捏造各情似尚可信旣據供明與蒲人玉等均不認識自無可對質之處卽先行擬結查例載不係本職上書條陳時務詐不以實者杖一百徒三年等語此案已革通判趙清韶於再陳管見摺內錄呈　諭旨其後一道雖由輾轉傳抄並不知係捏造惟未能詳察真偽輒行冒昧入奏實屬謬妄自應按　間擬已革江西候補通判趙清韶合依不係本職上書條陳時務詐不以實者杖一百徒三年律擬杖一百徒三年係職官從重發往軍臺効力贖罪事犯到官在光緒七年五月十四日　恩詔以前情節較重應不准援減竇繩武訊無捏造情事惟與蒲人玉供出之李扶常並蕭鳴道均各認識且有與蕭鳴道商令開礦各情供恐尚有不實不盡且人證均在東省未便由臣部紛紛提訊應將竇繩武解往山東歸案辦理仍由臣部將竇繩武供招及呈繳蒲人玉原信一併解交該撫並飭嚴緝蕭成訓卽蕭鳴道　獲逐一質訊其金餘庭供稱在委員翟誠一處看見所奉　諭旨抄給趙清韶收閱並非由藩司科房抄出等情是否屬實統由該撫研訊明確奏明分別辦理擬結再行報部再趙清韶領有各衙門解餉批廻業經臣部追出咨交江西巡撫查照備案合併聲明所有臣等審擬緣由理合恭摺具奏請　旨奉　旨已錄○○　圖善片　再查同治十三年四月初十日承准軍機大臣字寄同治十三年三月二十日奉　上諭都興阿等奏請酌擬餉糈添練馬隊開單呈　並添設捕盜弁兵各一摺覺奏均悉該省所屬原設捕盜弁兵爲數太少該將軍等擬添設馬步各兵每歲需　四萬餘兩請由閩粵兩省海關籌撥等語卽著文煜於閩海關經徵稅跟項下每年分季撥二萬兩解交奉天府府尹衙門以濟要需等因欽此當經前任福州將軍臣文煜查明撥解此項經費由閩至奉路途　遠若將前銀分季起解誠恐接濟不及貽誤堪虞隨自同治十三年起均按全年應解數目解交奉天府府尹衙門兌收截至光緒六年止俱已按年解完清欵均經奏明在案茲查光緒七年分應解前項經費奴才仍就現徵關稅項下撥出銀二萬兩作爲全年應解之欵循案填具文批發交閩省善後局司道遵委妥員查照奉天總督臣來文將此餉跟徑解奉天總督兼營府尹衙門兌收以　要需並咨明戶部查照外理合將撥解光緒七年分奉省添設捕盜弁兵歲需經費緣由謹附片陳明伏乞　聖鑒謹奏軍機大臣奉　旨知道了欽此○○　圖善片　再查同治十三年二月二十三日准戶部抄奏行知著伊犂將軍榮全奏請添撥月餉由部議就四成洋稅項下自本年正月起每月再行添撥銀一萬兩援案仍由閩海關六成洋稅內每月撥銀二千五百兩限每年五月以前如數解部歸欵倘逾限不解定照貽誤京餉例奏叅等因同治十三年正月二十九日具奏奉　旨依議欽此咨行遵照等因到閩業經前任將軍臣文煜等暨奴才任內查部庫墊撥此項月餉議由閩海關六成洋稅內每月撥銀二千五百兩計每年應解銀三萬兩隨自同治十三年起至光緒六年止每年均按全年應解額數解交部庫投納清欵先後奏明在案伏查前項餉銀係奉文每月撥銀二千五百兩本年遇閏應按十三個月科計應解銀三萬二千五百兩茲奴才一併暫向號商挪借循案將光緒七年分應解之款照案仍由號商匯兌查照部文填具文批發交號商協同慶解兌定於六月初八日由省起程前赴部庫投納歸欵外理合附片奏　伏乞　聖鑒謹奏軍機大臣奉　旨戶部知道欽此　○李鴻章片　再仁字營馬隊花翎督司劉國英於同治七年二月十三日在直隸清河縣小李莊柳陀等處　捻陣亡又守備銜儘先千總宋永壽亦於是年六月二十二日在山東　平縣追剿捻匪打仗陣亡當時軍務倥傯　漏未報茲據統領仁字營通永鎮總兵唐仁廉查明補請奏　前來臣覆核無異相應請　　將花翎督司劉國英守備銜儘先千總宋　壽　敕　照陣亡　從優議卹以慰忠魂伏乞　聖鑒訓示謹奏軍機大臣奉　旨劉國英宋永壽均著交部照陣亡例從優議卹欽此　○○奴才銘安玉亮跪　奉爲員缺緊要仍墾以熟悉情形之員請補以收實効而裨地方恭摺仰祈　聖鑒事竊奴才等前以　春應地方蒙民雜處政務殷繁緝捕撫綏均關緊要請以候補理事通　鐘彥補授長春廳理事通判以資治理等因具奏光緒七年三月十一日　到廻摺軍機大臣奉　旨吏部議奏欽此嗣於五月初七日准吏部咨稱長春廳理事通判出缺在先該員　假在後所請將吉林候補理事通判鐘　補　長春廳理事通判之　核與定章不符應毋庸議仍令該將軍等另揀合例人員請符定制等因具奏奉　旨依議欽此　　　　　　奴才等遵照部咨復逐加遴選於揀發人員內詳查只有　綬一員係候補理事同知通判而該員與　缺人地實不相宜現在　省正當整頓之時期於得人而治未　拘以文法稍事遷就查鐘彥自光緒四年　署該缺一次六年復經委署至今將及一年該　年壯才明講求吏治先後　署該廳於地方一切事宜經理裕如均　妥協確與是缺人地實在相需　便再事紛　轉滋貽誤　無仰　　天恩俯念員缺緊要　地相需仍准以候補理事通判鐘彥補綬長春廳理事通判缺誠於邊缺大有裨益奴才等爲　地擇人起見是否有當理合恭摺具奏伏乞　皇太后　皇上聖鑒謹　奏軍機大臣奉　旨著照所請吏部知道欽此 
[蘇省撫轅事宜] ○七月二十一日浙江候補道陸同壽浙江來　從九仲呈材稟知奉江藩憲飭知准補泰興縣印莊司巡檢事卽辭　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
