# 1909 - 156 - 4913058

 

Page 1

 
 
[苐二次招購津浦鐵路債票章程]  
中國國家津浦鐵路五厘利息借欵認購債票掛號單定期星期二日卽華西歷宣統元一九零九年四六月念八十五日開辦至星期四日卽華西歷宣統元一九零九年四六月三十十七日或於是二日内以截止本期發售之五釐利息金磅債票計英金二百萬磅係借欵英金五百萬磅之餘數以備建造中國國家官鐵路之資本其路線由天津或天津附近接連京奉鐵路之處經過山東省之德州濟南及嶧縣直至揚子江南京對岸之浦口或附近浦口之處全路共長約計一千零八十五啓羅邁當合中國二千一百七十里業於華西歷光緒三十三一九零八年十二正月初十十三日欽奉諭旨允准曾經照會英德兩國駐紮北京出使大臣在案此借欵本利由中國國家特將直隸山東兩省厘稅以及江甯釐金局曁江蘇省之淮安關釐稅作保每年指定以關平銀三百八十萬兩之數爲限債票每張英金一百磅書給來人並附常年五釐利息每半年應付利息之息票定於每年西歴四月一號及十月一號付給該息票第一期利息定於華西歷宣統元一九零九九年八十月十八初一日付給每張計英金一磅借欵本利在英京倫敦德京栢林兩處以英金金磅或以德金馬克合成金磅之數目還付或在北京或在上海昭銀行買進現期英德兩京市價以銀合金還付債票每張英金一百磅售價英金一百磅匯豐銀行旣爲華中鐵路有限公司之代理人並同德華銀行經收認購此項二百萬磅借欵之金磅債票每張計收實價英金一百磅分期交付如下認購債票之日付英金五磅　派給債票之日付英金二十磅華西歷宣統元一九零九年五七月廿八十五日付英金三十磅華西歷宣統元一九零九年七八月初一十六日付英金四十五磅四共付英金一百磅　以上付欵由北京及上海匯豐德華兩銀行兌收北京用公砝銀上海用規銀按照付銀之日以倫敦電匯市價合算此項債票除匯豐德華兩銀行出售每張英金一百磅之債票外並在德京柏林出售每張英金二十磅之債票如願購者請向德華銀行認購債票付欵在派給債票之日可將全數交付均按常年二釐利息扣算如在派給債票之日無票可以派給卽將前付之欵全數付還如所認債票數目在派給債票之日不敷分派只能按照成數派給所存餘欵卽以補充應付派給債票之欵如定期應付之欵到期不交可將前付之欵充公此項借欵自此次債票發售之日起以三十年爲期自第十一年爲始每年拈還本英金二十五萬磅惟中國國家有權於第十年以後至第二十年以内無論何時可以加增還本其所加收回之票每一百磅應加價二磅十先令合一百零二磅十先令之數如在第二十年以後還本則無須加價　此項借欵業於華西歷光緒三十三一九零八年十二正月初十十三日由中國國家與德華銀行及華中鐵路有限公司合成之借欵公司訂立合同曾於是日欽奉　諭旨允准在案　接到派給債票信之日先行發給憑票俟債票備齊由中國駐紮英德兩京出使大臣蓋印之後卽將憑票收回換給債票　招購債票章程及認購債票空白格式可向北京上海匯豐銀行及德華銀行詢取其借欵合同印本請向該銀行閱看可也 
宣統元年四月　日　西歷一千九百零九年六月　號 
[日本東京大醫生中村先生到申專醫白濁梅毒陽痿痔瘡]  
等毒門一切内外科疑難雜症無不藥到回春曾在東京大醫院臨症多年研究生殖器諸病妙技如神今特來申以行其道現庽上海虹口乍浦路十八號弘濟醫院 
[定期兌付信義銀行上海鈔票]  
公共公廨示諭　爲出示曉諭事案奉　上海道憲札開信義銀行周轉不靈訪查該銀行未兌之銀元票尚有五萬餘元查通用銀元票與現銀無異應請商務總會設法維持再籌現銀三萬兩另擇地方照票兌付此係專爲維持信義上海鈔票起見其儲蓄存欵各戸應令各抄細數呈報會審公堂與現已封存之賬簿逐欵核對俟鈔票理淸再由本道禀部勒令該銀行悉數淸還等因下廨奉此現與商務總會議定撥銀三萬兩擇於本月三十日及五月初一初二日三天自下午四點鐘起六點鐘止在本廨二堂兌付信義銀行上海鈔票其儲蓄存欵各戸准其開呈細數具禀來廨應俟鈔票理淸再行核對吊存帳　禀請　道憲設法淸釐爲此示仰各色人等知悉凡收有信義銀行上海鈔票者務於上開時日持票來廨聽候核明號碼無訛卽行給發毋得觀望自誤屆時並應靜候挨次驗明給發毋得喧嘩擁擠致干未便凜之毋違切切特示 
[蘇路公司廣告]  
現客車已直達楓涇時刻價目表另刋後幅 
[招商局新銘快輪准廿七晚開往天津○本輪帳房關灼棠謹啓]  
[籌辦自治各局所團體公鑒]  
敬啓者籌辦自治首宜宣講使人人有地方公益之思想方可着手陽湖孟君昭常所編之城鎭鄉地方自治宣講書最切於實用可爲宣講之資料定價一角五分躉售並可格外减折如蒙訂購卽請函告上海泥城外預備立憲公會事務所爲盼 
[餘姚鏌劍山吳梅巖女科良醫]  
向在四馬路中和里懸壺時拙荆患産後吐瀉諸醫棘手全賴吳君轉危爲安足徵世代名家薪傳獨得洵女科之巨璧也今　來滬庽英大馬路五龍日升樓後背恒德里願抱恙者亟注意焉唐家弄安徽吳舲孫謹謝 
[德記洋行東洋礦煤廣告]  
本行經理東洋礦家著名上等佳煤已經隨時輪運到申無論大塊小塊以及煤屑火性猛烈燃上耐久專配中國廠家輪船火車並鍋鑪上均皆合用如蒙貴客惠顧其價是當比衆格外克已祈請　駕臨四川路七十二號敝帳房開單扦樣接洽可也 
 
 

Page 2

 
 
   
 
 

Page 3

 
 
上諭 
[監國攝政王鈐章四月二十五日奉]  
　　上諭湖北鄖陽府知府員缺着伍銓萃補授欽此軍機大臣署名奕劻世續張之洞鹿傳霖那桐假 
[宫門抄]  
　　四月二十五日召見軍機帕勒塔豫敬弼良　榮厚海錕張官劭李廷颺 
[交旨四月二十日軍機大臣欽奉]  
　　諭旨農工商部奏擬辦畜牧試驗已購張家口外地畝備用一摺着依議欽此又奉 
諭旨郵傳部奏驗收京門枝路工程情形一摺知道了欽此又奉 
諭旨正藍旗滿洲都統溥倫等奏查明叅革候補知縣恩麟京内併無家産請由直隷總督查封屯居財産備抵一摺着依議欽此 
論説 
[論政府不宜專守秘密主義酉陽]  
　　嗚呼。政府以秘密主義。誤吾國。誤吾民。非一朝一夕之故矣。今日而不欲結合團體。抵制外界。則已。今日而欲結合團體。抵制外界。則必政府與國民相見以心。一洗向來上下相蒙内外相隔之弊。以四萬萬人之知識爲知識。以四萬萬人之能力爲能力。則於救亡之道。庶有豸乎。而今而後。萬不可謬託愼重。斷絶上下内外之交通。反令寡廉鮮恥損國利已之巨奸。窟穴其中。以售其慣技。而斷送吾萬里神洲也。 
　　持秘密主義者。有兩理由。一則曰。吾國内政。有秘密之習慣也。孔光不談溫室之樹。自漢已然。歷代相傳。中央政府。謂之樞密。本朝初任内閣。後任軍機處。此秘密之歷史也。不知唐虞三代。國有大政。謀及庶人。何嘗秘密自秦漢專制。乃有秘密耳。本朝初設軍機處。原爲西北用兵。專領軍務。及大功告成。乃收内閣之權而隷之。大臣在該處行走者。隨時進退。不爲常職。意在革前代宰相跋扈之弊而集權於宫廷。非盡關秘密也。且今之時勢。逈非昔比。昔者。國民惟士之一途。與朝廷有直接之關繫。農工商賈。各事其事。竟有帝力何有之概。順康後。咸同前。田賦不加。釐金未起。食毛踐土。皞皞熙熙。君以不擾民爲聖。民以不多事爲良。無所用其秘密。亦無所用其不秘密也。及海通以後。輙以外交牽引内政。事事與國民有直接之利害。外人集矢於政府。政府以少數人之都俞吁咈當其衝。而於民間所受之影響。一無觸覺。民亦日。處於黑暗。而於政府所種外交之因果無一聞知。商務實業種種權利之喪失於暗中者甚夥。此所以成今日之怪象也。蓋昔之中國爲獨立體。以靜力攝之而已覺有餘。今之中國爲競存體以動力充之而猶恐不足。譬諸機件。國民爲汽力。政府爲引擎。斷無刹那之頃。可以脱離者也。 
　　主秘密者。更曰各國外交。有秘密之機括也。不知彼國之秘密。乃對於敵國。對於有關繫之第三國。而非對於國民。吾國之秘密。則適成反比例。對於敵國第三國。無一秘密獨對於國民。則秘密。耳遠事姑勿論。即如滬杭甬路。奉旨商辦者也。而盛宣懷汪大燮與英人結借欵之密約。獨江浙人不知耳。銅官山礦。逾期廢約者也。而李經方與英人商合辦之密約。獨皖人不知耳。自江浙皖人觀之。直在吾而曲在彼。據理力爭。無難也。且爭持銅官山礦之凱約翰。不過商人資格。並非國際交涉。更無難也。乃外部一則曰爲難。再則曰爲難。若天可回而此案不可回。山可移而此案不可移者。滬杭甬路事。旣袒英以司於前。復升盛汪於後。銅官山礦事。凱約翰赫礦師麥奎。盤踞四年之久。築路造屋。轟山開洞。外部裦如充耳。及皖人奔走呼號。則令代表與凱直接談判。已則噤若寒蟬。始終不敢下一判語。以此兩事。視之謂非外部有不可告人之隠情。其誰信之。有此外部。乃有勒賣礦産之修武縣令林桂芳。有盜賣礦地之交涉局委員方鏡。有私許礦産販賣權之交涉局委員楊敬宸。暮夜運謀。咄嗟立約。明知汴人之必不許而故爲疾雷不及揜耳之計。鑄錯以委諸大局。皆盛汪李之化身也。誠哉其秘密矣。誠哉善學各國外交家之秘密矣。 
　　所恨者。彼國以秘密而得種種權利。吾國以秘密而失種種權利。彼國之發表其秘密也。都市歡呼報紙稱頌。國旗飄展。賀電交馳。吾國之發表其秘密也。路去矣。礦去矣。甚則喪師失地。賠欵謝罪。廟堂歎息。衢巷悲哀。嗚呼。其功效何相懸耶。今旣不能將寡廉鮮恥損國利已之巨奸之方寸物掬出而洗之於清白之水。則惟有朝廷開誠布公。宣堙泄鬱。令國民知某事　。某事非某事利。某事害。團結實力以爲盾護。發攄清議以爲箴規。上下内外呼吸相通。則彼梗塞其中誤國誤民者。自然失所憑依。而朝廷得收因時。補救之實益是乃道。膈之利劑。救死之機關也。若曰。人之多言。亦可畏也。則未知國事之尙可言者。猶爲幸福也。 
專電 
[電一（北京）]  
　　郵部某侍郎以部中用欵尙屬浩繁請再將員司各薪津核减徐尙書以郵部局面應得闊大不便再令狹小 
[電二（北京）]  
　　銅官山交涉仍未就範外部窮於應付皖代表急昨又赴部商議 
[電三（北京）]  
　　昨日攝政王諭戴鴻慈從速赴俄順便探問對滿交涉方針 
 
 

Page 4

 
 
[電四（北京）]  
　　今日（二十五）召見軍機時攝政王以連日諭詢京察人員大都諾諾唯唯頗有才難之歎 
[電五（北京）]  
　　黔撫龐奏請以向步瀛署勸業道倪惟欽仍回府任 
[公電（揚州）]  
　　濮子潼方伯在揚州旅次病故 
緊要新聞 
[樞府鄭重機密續聞北京]  
　　自内閣見未奏事件登報致疑李元等洩漏送交大理院審訊後樞府於查察關防異常認眞前日又交諭各部署略云現在預備立憲内政外交在在均關緊要若未經具奏之件及應守秘密之事輙登報紙宣示中外恐有貽誤之弊軍機處外務部所辦各事尤關緊要着各該部院堂官督飭所屬遇事益加謹愼不准稍有洩漏倘再犯前項情弊應即從嚴奏請叅處已見前報專電 
[樞府商議請改早朝北京]  
　　日昨樞臣會議要政時提議從前本係寅初視朝目孝欽顯皇后三次垂簾始改爲八鐘辦事迄今一仍其舊現在天氣漸熱各部尙改早衙擬請攝政王改爲四五鐘時視朝聞日内進見時即行面奏 
[江浙路借欵作廢問題北京]  
　　江浙鐵路公司咨呈郵傳部借欵逾期應即作廢一事郵傳部已會同外務部與該公使商議二次難望就範郵傳部亦毫無辦法故刻擬仍商諸江浙公司以便從中轉圜不日即可咨復該公司矣 
[劉鏡人隨戴使赴俄作罷北京]  
　　新東督錫清帥片奏哈爾濱地方交涉重要署濱江關道施肇某前因與俄籌議自治會各事外務部飭令到京與議一時未能回任所有該處交涉均由鐵路交涉局總辦吉林特用知府劉鏡人代辦諸臻妥洽現法部尙書戴鴻慈赴俄答謝奏調該員同往自應遵照惟該處交涉極爲繁重一時實無接替之人未便遽易生手懇恩仍留該員在哈代辦一切免調赴俄實於外交有裨四月十九日奉硃批著照所請 
[錫督奏請改鑄東省小銀圓北京]  
　　新東督錫清帥奏據總辦東三省官銀號山西候補道周克昌詳稱銀號資本必須周轉靈通方能維持久遠查官銀號庫存前由北洋搭鑄奉天龍圓六十餘萬元停積已及年餘因奉省向係慣用一二角小銀元以致行銷多滯刻值財源枯竭官本旣難周轉市面不能流通實屬官商交困懇將前項龍元移送銀圓局改鑄小圓以便行用等情前來奴才詳加考察委係實在情形應請暫准變通理四月十九日奉硃批著照所請該部知道 
[度支部撥欵之忙碌一覆滇省請撥新政經費]  
　　滇督李經羲奏滇省缺欵太鉅緩撥難濟急需一摺經度支部覆奏云臣等伏查滇省防務重要經前雲貴總督奏請撥欵臣部會同陸軍部籌撥新軍開辦經費銀一百三十萬兩常年經費銀二十六萬　曁防營餉需銀三十萬兩於三月二十五日奏明在案兹據該督奏稱該省防軍歲餉向恃藥税貨釐以爲常年的欵今則藥税停收貨釐鋭减餉源頓涸曁交涉要需每年短銀一百萬兩懇請再撥五六十萬兩先救危急等語查藥税一項應由該省實行籌補貨釐鋭减不過目前情形惟旣據迭次聲請需欵急迫自應提前酌撥以濟要需擬由土藥統税項下再行撥銀五十萬兩如蒙俞允即由臣部電知督辦統税大臣迅行解滇以期無誤至前案所撥新軍經費等欵均經臣部電知各省關局迅速解赴庶免緩不濟急之處統計此案所請防餉交涉等費共銀一百萬兩除此次所撥之五十萬兩外原奏復稱餘歸續撥務於冬季全數到　嗣後按年照撥的欵源源接濟等語查該督前奏内稱協欵以三年爲率但　滇力足以自全不待三年當奏請酌减各節足徵該督公忠體國深知臣部集欵之難臣等伏念滇防緊要亦非不欲多撥鉅欵以備不虞惟各省財力同一支絀凡係急切待協之欵臣部固設法指撥如係各省行應自籌之欵亦不得概行仰給於部中所有該省防餉及交涉等欵仍應俟該督到任以後體查情形究能酌减若干實需若干再行奏明辦理四月初六日奉旨依議 
[一覆吉省請撥邊務經費]  
　　前東督徐世昌等奏請分籌吉林邊務經費一摺業經度支部覆奏云臣等伏查延吉廳地方事機緊要該督奏請邊務常年經費六十萬兩當經臣部於東海等關洋税藥釐項下如數撥給一次上年該督陳請續撥臣部體察該省財力並非無欵可籌又統計該省建設行省以來前後由部撥濟及各省協濟之欵爲數已鉅部庫與各省關同一支絀實屬無可指撥是以議令就地措籌並非不知外間情勢亦非有所靳而不予也今據奏稱前因查現在應辦各事在在需欵自係實情惟查部撥各項經費必須估計數目確實相符方可動撥該處邊務用欵現據該督將立案清單咨送到部自公署派辦憲兵巡警屯田工程各營隊以及醫院學堂屯户墾費各項併計除開辦費講習所測量隊並非常年用欵外核計每歲共需銀四十七萬餘兩内屯户墾費十萬係兩年併計之數除去五萬祗需銀四十二萬餘兩又各項員名支數浮多及與定章不合應從核减者尙有九萬餘兩計每歲實需銀三十三萬餘兩該省旣已任籌三十萬則不敷之欵實屬無幾當此邊防重要財用艱難之時臣部職司度支責無旁貸斷不敢以惜費之故致誤事機亦未便避刻核之名虚糜帑項查新任東三省總督錫良辦事向來認眞所有前項邊務實需經費若干應請旨飭下該大臣到任後體察情形核明具奏 
 
 

Page 5

 
 
再由臣部籌撥以昭愼重一面乃令該署撫將吉省認籌之三十萬先行籌足迅速解赴該處以應急需四月初六日奉旨依議 
[墾荒局員舞弊之結果奉天]  
　　奉省東流圍荒清丈局監丈委員候選知縣邵棠前於派丈東流牙啓圍地畝時串同書手朦派揑領荒地七千三百八十畝經人揭控後即由該局總辦徐鏡　派員查明屬實呈請前東督徐將該員揑領各地查封另放已繳之地價照例充公控案應請秉公訊結并將邵棠即予奏參革職當經徐督批准在案現自錫清帥接任後查閲案卷以事關丈荒委員骩法營私按照奏定章程所載丈地員司如有舞弊應查明叅處一條情節相符實屬未便姑容爰於前日奏明請將邵棠即行革職仍勒交書手到案究辦已於四月十九月奉硃批著照所請 
[甘督乞振要電南京]  
　　甘督升吉帥致各省督撫潘電云甘省連歲苦旱蘭州府七屬曁凉州平番鞏昌安定等縣前歲被災去秋尤甚當經籌辦振撫今春雨雪愆期復辦春振近會寗碾伯及各土司又先後報災邊地高寒水泉素乏童山彌望生植不饒一遇旱乾即成凶歲蓋藏旣鮮民食至艱被災之區菜根樹皮掘取將盡鄉間人口牲畜已多餓斃允等不德天降之災民則何罪現雖派員分投振卹而災區十數州縣之廣災民百數十萬之多非得鉅欵不足以資接濟甘本受協省分庫藏匱乏羅掘已空一面已奏懇天恩賞撥帑項而哀鴻徧野來日方長不得不遠呼將伯爲　請命夙諗公忠體國救災卹鄰無分畛域敢懇惠籌振欵從速撥解活此災黎隴上官民同聲叩禱曷勝感激翹盼之至 
[端午帥致籌振公所電]  
　　上海望平街甘肅籌振公所鑒養電悉甘省旱災昨接升吉帥毛方伯來電當已飭山寗蘇兩藩司合簿銀一萬兩匯解助振諸君發起籌振公所具見施濟爲懷嘉惠桑梓莫名敬佩容即飭司轉飭江南官紳設法勸募以濟急需督院有印 
[京師近事]  
　　科布多辦事大臣錫恒日前電致政府云阿邊俄勢最强只知權利不知條約公法所有唐努烏梁海科布多及阿西額魯特金山額魯特諸部與俄壤地相接時起交涉動多棘手請速籌　策抵制俄人並遴選幹才以資襄助 
　　日前徐尙書以各省鐵路所有基本金多藉紳商熱心籌集始克次第舉辦而股東應享之權利並未訂有成規實不足以誠信相孚下情胥洽用鞏路政之基礎故現已擬定股東應享權利章程數十條頒行各省商辦鐵路公司使官商上下共相信守以維路政徐尙書又因郵部所有管理船路各政人員多係隨意錄用於各項政治並未講求動致貽人笑柄擬辦一交通官吏養成所以備他日任使現正委任部員商訂章程 
　　郵傳部知照北京郵政司派委洋巡察畢君前往新疆創辦郵政所遺洋巡察一差已經總税務司裴君特調天津郵政　局杜君（法人）接充斯任畢君因交待事件尙未辦竣故現未出京 
　　各省監理官於昨日請　後在部會議赴任後入手辦法當經各監理官要請部堂通電各省將各該省財政困難詳細確情咨明各監理官以便商酌舉辦刻聞各監理官日間已陸續出京矣 
　　籌辦海軍王大臣近擬電致出使各國欽使請設法向各國政府提議可否將中國留學海軍學生額數量爲擴充以廣造就 
　　湖南長沙省城内本非通商碼頭自不得任聽外人居住贸易近來日本同文醫院設在金線街實係營利性質久應遷移乃日前日本公使伊集院氏依允日本商人在湖南長沙營業者之請求就近與我外務部會商請其咨達湖南巡撫准許日商營業未知梁尙書如何裁答也 
　　管理學務大臣張相國因京師大學堂課程宜添設農科一門功課爰派該部叅事羅振玉赴日本調查該國農校農科敎授情形聞羅叅事約有一二日内即可啓程出京 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[敎民萬金生被殺之疑案南京]  
　　泰興縣王令禀江督文云本年三月初七日奉督憲札據鎭江天主堂楊敎士曁敎民王守信朱家模李郁趙德泰張繼先王者香田爾耕姚文華羅光祖趙立朝禀稱同敎之萬金生泰興縣萬家莊人於光緒三十三年七月間告假歸里迄未來堂當著王守信至萬家莊訪得萬金生於七月歸家央中將祖産三畝有奇變賣與該莊袁姓計得田價洋一百餘元付價後即未見其人云被萬其珍袁旺兒萬金寳萬金全萬同寳等所殺田價瓜分碎屍六塊係在西萬莊亂葬處近河邊動手屍即葬于該處有墳可騐去年七月間函囑泰興縣辦理業經飭差拿獲萬同寳一名帶至遷賢鎭被承買萬金生之産袁姓賄囑縱逃去冬又致一信至今渺若無聞禀祈飭令泰興縣迅提人犯訊辦等情到本大臣據此查核所禀萬金生被殺身死旣無屍親具報又未指有確切証據照例本難准理惟案關人命旣已由縣差拿有案究係如何情形應即飭由該縣先行查明據實禀復核奪不准稍有隠飾札縣遵照辦理等因奉此卷查此案先于光緒三十四年七月十三日據天主堂掌敎楊函稱敎友萬金生小名章兒去歲七月間告假回歸届期未到著人至萬家莊偵探據彼　人云去歲十月初四夜由蔴布橋前莊袁姓處領押田價回歸途遇仇人袁旺兒萬其珍奪其田價傷其性命分屍六塊四處抛棄被殺之所即袁姓所住東首萬人墓之側萬出袁門不遠被殺諒亦喊救袁姓豈不知情函請提究等情到縣查被害之日係前署縣劉令在任之時查未呈報有案惟案關人命自應據實查辦以雪沉冤當經飭據原差李俊禀以經查萬家莊一帶並無袁旺兒萬其珍其人現將押田之袁翁氏帶案前來知縣隨提袁翁氏到案訊據供稱丈夫袁大壽已故多年光緒三十三年九月初六日萬金生有田賣與婦人承受萬金生即在那日收得價洋二十八元回去原是有的萬金生走去後没有見過現往何處是否身死婦人都没知道等語再三研訊矢口不移當將袁翁氏省釋以免拖累知縣伏查楊掌敎來函謂著人至萬家莊偵探據彼處人所云始悉前情而所云之人即爲案中緊要之證究竟已死萬金生屍抛何處與袁旺兒等生前是何仇隙兇犯居在何莊非傳所云之人查訊不可又經知縣函致楊掌敎請其再向偵探確切查明所云人姓名以便傳案根究詎至今日未據函復飭差詳細查訪亦未稍有頭緒各在案奉飭前因除再函致楊掌敎請其查　前函趕緊查開所云人姓名住處以憑根追俾得破案並再遵飭查明實在情形另行辦理禀報西報譯要 
[美國注意中國外債]  
　　泰晤士報載二十四日紐約電云前任美國奉天總領事史屈萊脱君現抵紐約已由美國公司舉爲代理該公司爲著名富商馬干君開恩君陸白君組織備足鉅欵以冀承辦川漢鐵路債欵之一份及在中國興辦其他實業文匯報載二十四日北京電云美國駐京代理公使遵照政府訓令照會外務部嗣後如借用洋債美國亦憲均沾其利並開呈合同條欵又叙述美國惠待中國各舉如退還庚子賠欵等事 
[粤漢債欵合同議結]  
　　文匯報載二十四日北京電云粤漢鐵路湘鄂路綫債欵合同業已議結郵傳部已電諭粤路公司從速興造粤路以便與湘路互接一切均責成該路總理梁震東辦理否則政府將爲代造 
[粤督捐募造學經費]  
　　泰晤士報載二十四日香港電云港督羅茄特接粤督函稱目下已爲香港大學籌備捐欵洋二十萬圓餘欵容再竭力代募 
[印度鴉片出口問題]  
　　文匯報云英國下議院議員羅塞福君近於會議之際詢問印度事務次官華勃好和司君一九零五年至零九年印度鴉片每年出口總數及政府與中政府約定之政策究係如何辦法華君答稱一九零五年共有六萬三千零六十五箱一九零六年共有六萬五千六百十七箱一九零七年共有六萬三千四百十五箱一九零八年共有六萬二千四百零八箱一九零九年出口之數以五萬六千八百箱爲限按英政府與中政府所約按年將印度出口鴉片減少五千一百箱以一九零五年至零九年五年内出口鴉片平均之數作爲定數按照遞减此爲中政府申請者也 
[中國定造巡洋艦]  
　　神户日報載稱兹據可靠消息中政府已向神户川畸船廠長畸三菱船廠定造載重五千　之巡洋艦各一艘大阪船廠聞亦承造式樣較小之船三四艘據傳該合同均已簽押 
分類新聞 
[政界舒城縣條陳吏治之撫批安徽]  
　　舒城縣陸令士奎條陳聽訟淺言十六則奉皖撫朱中丞批云近來時局艱難人情浮動若欲講求治理當思固結民心清訟一端實固結民心第一要義也該令所擬淺説十六則多係閲歷有得之言而清源杜弊原情三大旨尤爲扼要之論披覽數過嘉慰良深惟拿辦唆訟之徒端賴平時訪察若沾沾於下鄉時詢之　保則其時鄉民環集恐亦未敢直陳且董保亦未必人人皆賢盡堪憑信差票一項尤當就平素考察所得若者勤愼若者怠玩一一留心默記遇案則自行擇善標派毋許房書粘簽非特不值者勿得妄求即值日者亦不准自行求票如以值日即應承票安知興訟者非故俟該差之值日而投遞呈詞乎民間詞訟除命盜姦拐及鬭毆情重方准隨時喊控外其一切户婚田土錢債細故照例本應三八告期遵式投詞聽候准駁班管亦有干例禁不許概行濫押久經飭遵有案儘可實力奉行今該令凡遇呈期如均親身收閲應駁者當堂駁飭應准者立予准傳其原被俱到即爲 
 
 

Page 11

 
 
隨堂訊結果能脚踏實地歷久不懈則訟棍書差自無所施其伎倆至情法二字貴乎兩得其平用法過嚴固屬近於苛刻用情過濫亦嫌失之優柔總在不激不偏毋稍枉縱從來懲一奸暴可保全無數居民縱一刁徒轉擾累　多良懦盖刈除良莠即所以長養嘉禾所慮情輕法重者仍未能權衡得當是又未可拘守古語執一而論况民敎訟案不論平民敎民俱是朝廷赤子本宜一視同仁不容稍存成見兩造呈狀均應不准擅書敎民字樣由官就事論事持平判斷亦非僅敎内人告狀始當有此限制也總之徒善不足以爲政辦事不厭夫求詳言之匪艱行之維艱當此事變紛乘情僞百出要在賢有司隨地隨事留心體察能時時體念小民身家之疾苦並愼防訟棍奸　之情弊政平訟理或庶幾矣仰按察司轉飭遵照務令循名責實行必踐言勿圖粉飾而徒作空談勿涉拘泥而高語無訟勤愼將事毋負初心本部院於該令有厚望焉 
[巡警道見好屬員長沙]  
　　湘省巡警道賴子佩觀察對於各局區警官頗能聯絡向章分局警官同通州縣充當者每月薪資錢四十千文各區警官佐職充當者每月錢二十四千文現賴觀察以百物昻貴爲詞請加薪水各局警官每員按月加錢十千文各區警官加錢六千文巡官加錢四千文合計城廂内外及水陸洲一處每月共加錢三百二十六千文業已禀奉上台批准照辦矣 
交涉 
[札催勘辦佔屋交涉福建]  
　　閩督札洋務局文云四月初九日承准外務部庚電内開救火會佔英領所租房屋事前於閏月十九日咨查尙未得復頃英使面稱此事聞閩省迄未照辦該會遷入此房時並未得房主允許即有糾葛總應先行遷出再與房主商議請再電該省轉飭辦理等語希即查案核辦並電復等因查此案前據該局詳覆到院當經咨覆外務部察照嗣復續接英領事來函業經明晰札局速催該廳迅速馳往該處會商勘辦妥爲了結完案在案兹准前因除電復外合行札飭該局迅飭該廳馳往勘辦明白妥爲辦結詳候電覆毋稍刻延 
[軍界提督巡閲下游詳誌鎭江]  
　　長江水師提督程從周軍門於日前由太平起節赴下游各處嚴密梭巡二十三日辰刻軍門乘建安兵艦駛抵京口下椗江心維時鎭城文武各官咸往六吉園碼頭迎迓隨坐紅船詣兵艦晉謁軍門接見舉即舍舟登岸至象山沿江各要隘查察一周二十四日簡閲瓜洲鎭標水師五營合操兼考察各營防務午後二時啓輪赴江陰吳淞上海等處巡閲瀕行水陸各營兵士均列隊江干鳴鎗送行 
[禀請分别購辦騾鳥長沙]  
　　湘省常備軍以炮騎輜重各營隊應用駿騾共需四百二十七匹另需騎馬戰馬若干匹前經該軍楊協統禀准上臺批飭善後局撥欵由兵備處派員經理購辦在案現經楊協統商定駿騾一項須往河南山西一帶選購至於騎馬戰馬則須逕赴口外購取昨已呈明湘撫並請咨行陸軍部查核電復以便尅日起程 
[借用潰兵鎗枝安慶]  
　　署懷寗縣王令樹鼎前在蒙城縣任内收得潰兵快鎗十二桿東洋刀二柄以及刺刀等件業已備文呈　皖撫核收並聲明懷寗縣爲省會之區轄境遼闊巡緝地方尤關緊要擬請將前項鎗枝暫借數桿以備巡防之用想皖撫必能允准也 
[學務粹存女學近狀常州]  
　　粹存女學因監督任孟潔冤抑學生退學後各退學生家屬合致公函於敎育總會由總會代呈提學使經樊提學訪查確實札飭常州府云照得粹存女學請催經費業經本司批飭該府查復兹查該女學經費數目並未經禀定核准有案且該校原議合併近忽仍分兩校稱爲師範程度亦殊不合均經敎育總會函開前情並附抄徐景賢等原函一紙到司學堂旣稱公立需公中欵項補助即當公舉校長禀由本司核派乃劉達權自居敎務長擅推其兄劉樸爲總理其嫂任孟潔爲監督其妻高克明爲監學其兄劉同厚又干預其事似此一家羅列試問粹存女學究竟是公學抑是家塾實屬不成事體無怪人言嘖嘖合併而不合併師範而非師範公立而非公立强爭公欵能與否耶女學關係重要應由該府督縣會紳將兩校合併名爲武陽公立女子小學堂公舉老成望重之正紳主持其事並愼延女監督辦理一切其常年經費預算表並學生程度校内章程均先呈送本司核定再行飭令勸學所酌撥欵項以維學務合行札飭札到該府遵即辦理具復核奪現聞武進縣徐貽堂大令因與劉氏有舊將札文延擱不發而劉氏仍盤踞如故云 
[勸學所請奬興學紳士無錫]  
　　勸學所紳士呈金令文略云本所職司勸學凡有地方紳士熱心興學者皆當據實上聞前因蕩口鎭華紳鴻模獨力捐建果育高等小學校曾於去年移請趙前縣轉詳請奬在案惟去年造具該校成蹟各册僅請奬給實官漏未指明官職查慨且學堂經費專案請奬者例照原定捐章五成核算必須核計銀數指請給奬以符定章現在該紳所捐該校開辦經費及基本産共有二萬五千三百兩之多擬請將該紳之孫分部郎中華士巽奬以道員不論雙單月分省補用該紳之侄孫華士鼎奬以郎中不論雙單月分部學習合諸捐例五成實銀尙屬有盈無絀爲特移請轉詳學憲覆核施行 
[繭捐興學之覆詞無錫]  
　　前金匱縣紳士華秉鈞等禀請繭行　捐移充學堂經費一節已誌前報兹由恒善堂商會勸學所集議會覆以紳等派人赴鄉調查據云此項廟捐各行並不一律大致均係本地鄉者廟董之類在本行或分莊充當照料順便向鄉民收捐繭行并不過問其所收之捐亦僅半數不能逐户實收至各廟如何開支一時難以細查因思此項捐欵若由各扇自行派人在向有廟捐地方仿照廟捐收法移作學費以資補助事亦可行等語備文呈覆聞業已照准并出示曉諭矣 
[實業津浦鐵路濟灤通車天津]  
　　津浦鐵路濟灤口至濟南省城一叚已於本月十六日試行火車經過橋洞二十五個均已告成 
 
 

Page 12

 
 
[推定物産會調查員蘇州]  
　　長元吳敎育會曁地方自治會接商會函稱物産會　務所已於十六日成立所有調查天産工藝美術敎育品各員由各團體公推分任協助以圖進行等語日昨該會等在草橋公中學堂合關一會先由主席蔣君季和宣告開會原由次李君敏齋蔣君韶九相繼宣講調查員之關係次遂推定沈鴻揆陶小沚程得時周碩臣郭毅齋孫吟泉姚雨春吳錫熊陶福亭蔣鴻元馬乃順郭麗卿尤仲英孫賢蔣相祖分别担任調查各種物品當時一律簽字計是日到會者約有五十餘人云 
[商會代招路股辦法長沙]  
　　湘省粤漢鐵路總公司與商務總會齟齬一事業由紳士出爲調停前招之欵暫歸商會經管將來鐵路開工再行交出以後仍須商會代爲招股所有招股辦法亦已議妥由商會派議員八人於每月初二初九十六二十三等日至湘路公司會議由公司總理余叅議親自接洽以便籌商一切 
[商務總會之怪象浙江]  
　　前日杭州商務總會刋登廣告遍發傳單謂總理金月笙君一年任滿前經宣告辭職開會另舉無效而金君仍力向商部固辭已經批回照准並飭各議董另舉報部特定於本月二十二日下午一時開選舉大會云云報館記者等因於是日前往叅觀待至四句餘鐘仍未開會詢據該會職員云今日並非開會選舉到者亦僅十三人係提議改舉新總理之預備報館記者等方自咎粗疏迨歸而檢閲傳單廣告則並無纒誤究竟開會乎選舉乎抑總理仍願聯　耶非外人所得知矣 
[部核粤省墾務情形廣東]  
　　農工商部前以墾植爲天然大利查兩粤荒地最多咨請粤督廣辦墾植以資研究當經張安帥飭屬切實籌辦并將各屬遵飭籌辦情形處所詳晰具報現大部詳察情形以該督奉文後即能率屬籌辦一百四十餘處辦理尙屬認眞而各屬中尤以肇慶一府籌辦最多惟瓊雷素號要荒乃瓊州十餘州縣僅得瓊山臨高兩處籌辦而雷府更全未辦理殊屬緩延應即迅飭切實籌辦并督飭各屬認眞擴充改良以闢地利而重要政等情咨請粤督辦理 
雜記 
[信義分銀行停閉鎭江]  
　　鎭江大馬路左近信義儲蓄分銀行近因滬行風潮暫行停歇聞所出鈔票俟十日後照兑云 
[地棍强姦婦女之駭聞常州]  
　　武進西夏墅鎭劉沈氏其母家離鎭約十七八里十三日下午該氏由鎭歸寗距家二三里天已昏暮忽遇一素不相識之人攔路調戲該氏狂奔不數武又遇二人將氏推倒呼曰阿春快來人已被我等撳住於是無賴十數人輪番姦污該氏受傷昏迷直至次日黎明始甦一時羞忿交集亟圖自盡匍匐至河邊躍入波心適爲路人所見呼衆救起詢以何故輕生初則涕泣不言詰之再三始悉原委問能認識其人否氏云僅知一人名阿春餘則不知也經衆調查知係著名惡棍殷阿春等所爲現正禀控武進縣請爲緝拿懲辦 
[江督捐賑災民揚州]  
　　江督致兩淮吳都轉電云昨據禀揚城闕口火災延燒百餘户窮苦甚多已發給錢九百串接濟貧民等情被焚各户均屬貧民受此奇災殊堪憫惻兹由本部堂助龍洋四百元仰即分散即由該司墊給在於應解財政局欵内扣還歸墊 
[浙撫嚴辦烏程庫書浙江]  
　　烏程縣王令以該縣户書李耀廷等上控以後延不到案以致漕欠虚懸通禀各憲經增中丞核准札行藩司略謂烏程糧書短欠漕項復敢逞刁上控實屬不法旣經由司批斥將該書等押發錢塘縣收審自應即由錢塘縣嚴飭歇家勒令將該户書李耀廷等限交到案訊明追辦以免藉口而懲刁抗仰轉飭錢塘縣遵照辦理 
[關員虧欵回籍浙江]  
　　浙撫札行藩司略云准督部堂咨開前辦延平關委員候補鹽大使陳祖榛欠繳雜欵銀三百餘兩回籍日久無可查詢咨請查照轉飭原籍鄞縣追繳等因除分行外合行札飭該司即便轉飭鄞縣迅即查明追繳移解歸欵 
[庫書侵蝕國帑揚州]  
　　兩淮吳都轉據庫書熊相臣禀陳同房書吏苪仲孚私用公欵開設錢莊輕平短色各節都轉以庫欵事關重要該庫書竟敢侵蝕如果屬實實屬胆大妄爲因即據情飭由庫廳方燕毅查明禀復核奪以重庫欵而儆效尤 
清談 
[監督議員之責任]  
　　自複選舉竣事。而預備議案種種問題以生。蘇省人士亟當同心協力。以謀諮議局前途之發達。凡苟有益於諮議局前途之舉。而與憲政施行之方針無悖者。自不必拘牽成見致生爭執。雖所爭各爲其公並無一毫私意然意見旣已紛歧。則進行必多障礙。此我蘇人士不可不知者也。惟現當諮議局開創之際。選舉人之責任終而被選舉議員之責任始。將來諮議局結果之良否。全視議員之辦事能否爲斷。自不可無人以監督之。一般公民。旣有保持監督之責任。則爲初選當選人者。其選舉議員之。効力雖已終止。而公民之資格。則固儼然在也。故初選當選人同負保持監督之責任者也。 
文苑 
[金縷曲（萬玉簪室）]  
　　頻年游　　瀆久不見虎阜山色矣今歲慕春歸里。一山一水。一花一樹。皆若依依有情愫者。回首前塵。不無悵觸。因塡此曲。以寫予懷。 
　　七里山塘路。記當年徵歌載酒。依依雲　。行近鄉關春漸遠。綠水靑山無數。偏滿地落紅如雨。自小東塗西抹慣。甚時篇題上眞娘墓人獨立。思清　。天才不信天眞姤。儘年年雁北鴻南。憑他分付花落花開忙未了。著個閒身似我。只可惜年華已誤。十載狂名收拾起。鬢星星漸送飛塵過。倚長笛向訴。 
[鳳棲梧]  
　　金閶新闢商埠。極絲竹管絃之盛。友人招飲某庽。席間談讌極豪。余誦碧天無語又今夕紅樹笑人非少年二語。友人爲之悵然。余亦罷酒秉燭歸。哀樂中年。非絲竹所能陶寫也。 
　　年來消受情懷够。無賴東風。吹綠江南又月上黄昏人去久。燈前花影尊前酒。莫道郎腰今漸瘦。劉阮重來。盪氣廻腸後。一枕　酥春意透。料難熨起肝腸縐。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票湖北（武昌江夏）]  
　　江夏縣初選舉已於本月十五日舉行投票城内之上區即設在江夏縣署是日到所投票者僅三百餘人十九日由王令將十二區投票匭齎至縣署二堂對衆開匭上區得二百二十七票下區得二百二十三票其被選人如張仲炘袁承祖錢桂笙王葆華等得票最多惟錢桂笙之笙字多有寫作生字王葆華之葆字亦有寫作保者因此均作爲廢票其次多數如吕逵先得三十二票李文藻二十八票　姚汝説十五票　汪步揚十一票　楊文林姚鈞權量等均得九票 
[浙江（湖州長興]  
長興縣有選舉權者共一千九百七十八人投票實到人數一千四百五十四名以二十八票爲當選兹將當選人及次多數姓名錄左 
初選當選人十三名　周福康　徐翰章　朱承瑗　温含章　殷錫賓　臧獻廷　王家騄　金　杰　臧樹蕃　陳建棟　蔣玉麟　蕭　鑑　嚴守銘 
欠多數二十六名　許之楣　李兆靑　張紹琴　郭瑞臣　丁玉衡　寗乃昌　臧紹裘李邦楨　高起羣　許方成　陳景芬　潘世瑜　蕭世昌　許卓元　陳宗沂　俞開第金澤鏛　韓宗藩　趙允升　丁紹讞　邢際昌　徐毓麟　徐嗣錦　郭延慶　金澤鎣曹人俊 
[又（嘉興嘉善）]  
　　嘉善縣初選當選人錄下　朱其鎭　郁崇煌　周斌　袁錫麟　錢卓　元　尙缺額七名 
[又（紹興諸嵊）]  
諸曁當選人　吳忠懷　金品三　周光藻　馮桓　樓蒨然　王澤灝　樓守光　蔣光筌　蔡宗梁　黄鼎勳　陳時夏　蔣振麟　張　洲　周煌城　趙慶祺　鍾錫光　俞瞻淇　何頌華　陳錦武　蔣承周　周宗雅　盛績熙　何萃眞　尙少五人 
嵊縣當選人　陳霖　董繼文　裘乃馨　吳葆祥　閻　濬　周師箴　趙鏡年　盧觀濤　卞啓運　張啓蕃　王振綱　姚汝梅　尙少五人 
[官長設立湖南]  
　　湘撫岑堯帥復沅州府王守電云東電悉名額匀配已定碍難改動駁斥亦恐辜人民之望應准其補報一律投票惟名額仍不得更改以示限制岑堯帥復岳州府魏守電云來電稱南洲未報確定名數催到即遵榜示等語查南洲選舉人數已據籌辦處轉據該廳所報詳定一千一百七十三名何以該守尙未得確數現在議員名額亟須宣布未便懸待應一面移催一面遵前電速即榜示新寗縣吳令兆梅禀籌辦處電云查初選當選人配額表載新寗選舉人五百四十五名與禀報確定名册六百零三之數不符以原數分配四名外所餘零數多於武岡補配應歸新不歸武據紳請禀前來可否更正乞迅核電示專足在全州守候籌辦處復新寗縣吳令電云專差電悉續報五十八名業經彚算連原報共六百零三名重配當選名額該縣連零數補配共應得五名已另檄飭知潘守矣巴陵縣梁令鴻藻禀籌辦處電云小學堂敎員複選停被選舉權　選可當選昨查戳誤已改正宣示籌辦處通飭各府直隷州電云六月二十一日複選投票係撫憲奏定日期考試優拔現已展緩更無窒碍各複選監督務須一律遵辦不得挪前移後致違奏案 
專件 
[浙江諮議局籌辦處第九次通告書]  
　　查諮議局章程第十六條三項議員因事出缺時以複選候補當選人名次表之列前者遞補之良以議員關係甚大未便任其缺額而複選候補當選人原爲預備推補議員而設惟是候補當選人之難得無異於原額蓋因初選不足額而行再選三選者大都僅僅足額而止而議員因辭職或其他原因以致缺額實爲事實上所不能無其時并無候補當選人可以遞補則議員終有缺額之虞雖照局章第八十五條可以舉行補選而手續究屬繁重本處正在籌商辦法旋閲憲政編查館覆蘇撫電准其於議員定額外預選候補當選人以議員定額之半爲額浙省事同一律應即查照辦理該府原定議員　名届時選出入數不能足額至重選時應即將應行預選之候補當選人額數一併加倍開列投票或選出人數僅僅足額而無候補當選人或雖有候補當選人而未滿議員定額之半數應即專爲候補當選人重行選舉至足額而止（例如某府應選出議員十名當選者祗有八名尙缺其二本應補選二名即爲足額今爲加入候補當選人照議員定額半數五名應即將得票次多數者加倍一併開列十四名再行投票若其時議員十名當選者僅能如數或雖有候補當選人而不足議員定額之半則此時之重行選舉係專在選出或補足候補當選人但須將應行預選或補選之候補當選人數加倍開列得票次多數者若干名再行投票）蓋以原有選舉議員之人同時選舉候補當選人旣可免補選之煩而議員缺額時亦不至無從推補兹將憲政編查館覆蘇撫電文兩則曁蘇撫原電兩則附錄后方届時希即查照辦理 
本埠新聞 
[銅官山共濟會紀事]  
　　二十二日銅官山共濟會第一次職員會情形及發布簡章已誌前報昨日午後該會職員開常會旅贛皖代表朱禮齋觀察亦到會研究數時兹將議定事件錄下（一）作銅官山共濟會宣言書布告全國（二）登報通告各省府州縣爲銅官山事件効力之各團體請其通函本會具明地址以便隨時函電商榷俾聯聲氣（二）登報徵求各省府州縣各團體或個人對於銅官山之意見書以收集思廣益之效（四）旅滬廣東同鄉會會長吳研人君自寗來函承認職員義務并述意見兩則詞旨憤激議定節錄送登各報以見凱約翰麥奎之侵攘礦權實有以激全國之公憤也六句鐘時散會 
[集議對付福公司余發程兩案方法]  
　　旅滬四川同鄉會湖南湘學會江西同鄉會安徽學會安徽路礦公會河南同鄉會各團體昨發公啓以河南福公司案江西余發程案損失國體且恐流毒所及中國前途 
 
 

Page 19

 
 
不堪設想爰定於本月二十六日午後二時假愛而近路均益里鐵路公會内特開大會研究對付方法 
[營地並未出租]  
　　滬道蔡觀察前據紳董禀報傳聞提右營擬將老北門内之九畝地出租造屋請爲澈查蔡觀察以九畆地曾經禀准督撫兩院批飭召變撥充本縣改良監獄經費未便再准出租移請提右營查復去後兹經楊參戎移復謂營中並無將九畝地出租之事現在該地空曠可以查閲各紳士毋庸疑慮 
[火柴廠炸裂餘聞]  
　　祥森火柴廠日前失事　斃工人六名木匠二名機匠一名女工二人女孩一口業由該廠每名給卹洋一百元兹閘北巡警總辦汪觀察以各工人身遭慘死自應酌加撫恤其附近鄰居房屋之被震损壞者亦應賠償修費現已移請商會一併核議矣 
　　化學家鍾衡莊鄭平叔二君發起定於二十六日下午二時在浙江旅滬學會開一研究會昨發傳單略云我國實業甫在萌芽時代遽有祥森火柴廠之慘劇自此以往恐影響所及資本家技術家因噎廢食裹足不前不知歐西新創之業十倍危險於火柴者有加無已要必有愼密之防衞法以維持其事業凡我研究實業家有此一大阻力更當竭力提倡闡明此次失事之原因條陳隨時防衞之辦法俾實業家審其利害之所在消其恐慌之思想云云 
[浦東四小學聯合學藝會紀事]  
　　浦東爛泥渡之（蒙養小學）楊家渡之震修小學）塘橋之（塘橋小學）六橋之（浦東中學附屬小學）於二十四日開第一次聯合學藝會宗旨在聯絡情誼開通社會故内容皆求合社會心理會所在浦東中學校門内外徧張旗幟會塲兩壁五色雙鈎書一聯曰小時讀書一生受用别室陳列博物標本理化器具縱人觀覽下午一點鐘開會至四點五十分鐘閉會先在大會堂分演學藝各若干種繼至運動場合演游戲一種間以軍樂歡呼而散另有順序單）會畢三校整隊歸去浦東中學附屬小學全體相送綿延幾亘二里樂聲旗影觀者塞途直至南碼頭殷勤致詞而别是日各學生家屬及來賓到會者男女共千餘人團體若洋涇小學黄二小學筠溪小學瑞隆小學潤鴻女學塘橋女學生等均整隊來觀極一時之盛並議定以後每年舉行由各校輪流主會即以主會之校爲會所其未入會之鄰近各小學得陸續入會以期逐漸推廣此亦謀浦東敎育發達之良法也 
[崇明停種罌粟]  
　　崇明沿海各處鄉民向種罌粟現因禁除烟害由蘇省禁烟公所飭令該縣查禁播種業由崇海司巡檢余二尹祖培廣爲勸諭自今年爲始不再播種昨余二尹已將鄉民遵辦情形禀報各憲請爲查核 
[浙鹽事務所添購鎗彈]  
　　浙鹽事務所添設巡船七艘備有鎗械現因火藥庫所發子彈不敷應用昨又禀請滬道轉商江南製造局允准購買子彈六千顆每千價銀二十四兩共需銀一百四十四兩兹經蔡觀察繕發公文飭令持文往領 
城内 
[停工要挾]  
　　蘇錫兩幫金箔業向分大中小三行金店爲大行開作者爲中行作夥爲小行兹小行以錢價日落吃虧甚巨向來每具打工錢一千七百文今欲加錢三百文各大行堅執不允是以於前日起一律停工俟商議定妥再行工作 
[禁搭凉棚]  
　　一路巡警分局出示云照得時當夏令火燭最宜小心無論大街小巷不准搭盖凉棚此物易肇火患爲害實屬匪輕城内煙户稠密難與他處同論各有生命財産并當推已及人毋圖一時遮蔽頓致惹火燒身何物不堪暴晒儘可致用布棚往歲曾經禁令均能一律遵行兹復陳請搭蓋究竟是何居心用再出示嚴禁切各一體凛遵 
[懲一儆百]  
　　成寳生孫柏生陶松林向唐月山訛詐不遂持刀戮傷由唐控縣判將三犯發押改過局在案昨田大令飭提爲首之成寳生復訊判照懲辦土棍例監禁二十年 
[徒自受苦]  
　　徐海松之嫂錢氏被夫炎炎逐出後與奚海潮姘識海松即向海潮詐擾不休去年在茶館内被奚將海松刃傷斃命由縣險明拘拿海潮及錢氏到案訊供不諱收押在案昨經田令復訊男婦兩犯忽然翻賴大令命將海潮上天平架錢氏鞭背戒責一百下始各照前供招判仍還禁交媒擬辦 
[並非賣]  
　　漕河涇人唐伯榮前因母病雇王進伴夜唐出煙具與王過癮適拒烟會董所派密查賣煙之蔣某入内瞥見指爲售煙以致與王爭辯兹蔣訴由拒煙會禀縣飭提唐王二人到案押候查明核奪 
[縣令諭話]  
　　本縣田大令於昨日午後傳集城内各舖地甲及四鄉地保到縣諭令於二十八日伺候勘察開闢小西門小北門新東門又諭各地保本届上忙條銀定於月底起夘六月底掃數完清如延嚴懲 
[道批二則]  
　　沈壽銀禀批元成典失愼延燒所有當物分别援案議賠業據縣詳飭候憲示遵行在案至失火燒燬租房須由租户賠造事不經見且未據該縣詳及惟旣稱租據内載有此説應即吊驗原據質訊明確秉公核斷仰太倉州轉飭鎭洋縣遵照辦理仍具復察奪抄據附發王引責禀批此案飭據李代令將訊供情形申復到道當以控竊應憑臟証未可稍涉冤濫飭再復訊確情禀復察辦在案兹據具禀前情仰新任上海縣田令迅予訊明酌復核辦毋遲黏報並發 
[一路警局批詞]  
　　寡婦龔吳氏禀批據該氏禀稱再醮與龔海林爲室已十餘年前妻子女均由該氏撫養成立婚配刻氏子東生何得遽因父亡置該氏於不顧事關倫紀應准提案訊明核斷職商楊起澄禀批據禀房客金炎森藐斷不遵欠租尙未交付殊屬刁玩又續禀房客顧阿根亦欠租洋五十七元分支無着懇求併案究追押遷等情前來仰候飭甲前往開導如　違延准即提案究追併予押遷租據存 
[官事]  
　　分省補用道程淯南洋印刷官廠駐滬採辦委員候選同知孫敦懷昨均到道拜謁委辦吳淞卡差道委員李熙禀辭赴淞到差 
南市 
[妨礙路政]  
　　總工程局董查得境内店舖未照定章將所懸招牌離地八尺其所裝沿街欄杆亦多佔出當即知照路政處轉告警務處諭令各級巡長隨時　諭各店赶將　杆收進招牌提高昨日查見王家嘴角春陽燭店森生陽茶食店兩家招牌並未高懸即着從速照章辦理如違究罰 
[維持菜市]  
　　小南門外倉橋至聖賢橋一帶每晨停有菜攤擁擠不堪總工程局董現擬仿照租界章程每晨禁止車輛經過菜市以免碰撞昨已知照路政處查照辦理矣 
[卿愚可欺]  
　　浦東三林塘鄉人湯如山日前備價向陳某贖取所抵田單詎被陳捐入南區小學堂以致在縣涉訟後又被陳將贖價一併捐充該校經費致湯計無所施赴校滋閙由陳送至南區移送工程局押候圖董地保到案具保在案乃在押日久屢圖自盡昨經陳副裁判帶案復訊惻然憐之命仍還 
 
 

Page 20

 
 
押候飭探往傅該處地保到案着令保出 
[質訊拐案]  
　　張潘氏之螟蛉子庚生被何阿二拐出串同范和尙賣至羅店一案昨經工程局將范提案與何對質范供事由混名廣東阿姐者經手賣於羅店某姓得價洋四十四元分給小的二十元是實判范戒責一百下與何一併收押候再復訊 
[尋獲逃夥]  
　　沈蔣氏前被歇夥周阿狗在外冒收客賑並至某銀樓私取銀鐲計值洋二十八元逃避已久前日忽在西門外某米店尋見遂即扭至南區解送工程局訊究判押候交該店主保出理處 
閘北 
[設計害人]  
　　浙人沈善之被人疑竊已誌前報兹查此案實因沈友胡子卿與沈有嫌先至包探處告密沈被拘押後胡妻復串出周宗璽冒充失主投案認贜業由警局訊明將胡掌頰五十下諭令覓保迄已數日無人具保昨又提案覆訊判加責四百板枷號一月以昭儆戒 
[巡弁疏忽]  
　　四路一區乙班巡長葉振聲性情躁率遇事要挾業由正副巡官禀准參事官即行斥革諭交巡弁倪炎暫行看管候繳齋軍裝再發悔過室拘押一月詎被逃逸迨該巡弁到處偵尋已杳如黄鶴矣 
[婦人潑悍]  
　　丁晋生扭余永斌至四路分局控稱其妻陸氏與余通姦今被撞見請爲究辦詎正在週番室申訴時丁妻陸氏忽然到局任意肆潑將週番室之玻璃窗擊碎並毁什物等件當經蕭巡官提訊余供丁因　賴木料洋十二元五角誣指通姦巡官以兩造各有不合判氏掌頰一百下丁繳洋十二元五角賠償週番室毁失各物一併斥釋 
[又獲四盜]  
　　巡警總局偵探隊官捕獲夥刦浦東姚小和家之盜黨王左其已紀昨報前晚周隊官帶同孫探弁等復在三路一區境内王家宅續獲盜黨張兆福勞本初鄒福林（即壽侯）瞿狗郎（即小狗郎）等四名一併解押總局候訊 
[拐匿婦女]  
　　陸永　昨投四路一區分局控張福軒拐匿其媳阿靈芝賃居洪安里王朱氏家請提究辦經蕭巡官飭提到案訊明屬實判張責四百板交保開釋阿靈芝掌頰二百下交陸領回管束 
英租界 
[定貨紏葛]  
　　德商克魯森洋行控姜大鏞定貨不出一案昨晨由探將姜傳至公廨判交保訂期會訊又德商順發洋行控史潤齋不出定貨昨由該管領事函致公堂請爲將案註銷又德商元亨洋行控福昌號主張友雲定貨不出昨日會訊張供現在市面清淡求爲寛限判張交一千五百兩人銀並保限三個月清理 
[多一周折]  
　　木器同業公會董事崔芙卿等以城廂内各木器店出租生財等件或被租户欠租發封或虧空潛逃被扣受虧甚鉅爰延德雷司律師將公會議立條規函禀工部局嗣後有人租用各項木器須向公堂領取三聯單以憑稽考兹聞工部局業已允准 
[電車傷人]  
　　無錫人李阿虎現年五十八歲前晚行經廣東路被往來火車站之電車撞到碾傷足骨及頭面等處由捕查見車送捕房轉送仁濟醫院醫治 
[照數清還]  
　　滙格立裕兩錢莊在英臬司署控告英商祥泰木行主不理已故買辦鄔阿木往來銀七萬餘兩一案迭經按察司班君研訊未結前日復訊原告延律師到堂訴明鄔阿木挪銀二萬七千餘兩當時祥泰洋東當面允許求追判被告將此欵照數理清未允之欵不再追究 
[先令還洋]  
　　石翰甫控著名地販賀茂生與七次過犯陳鶴松即小墨魚串騙道契押於德國商人一案昨日由廨復訊石請追究訊之賀陳供此項契據已被洋人掯住實因前將寳山縣田單向該洋人抵銀一千兩現該洋人以此單不值千兩將石之道契扣住强欲收買辦付石定銀四百兩並非串騙求察中西官以原被均有不實判一併押限七天繳還洋人銀一千兩再核 
[賭徒拒捕]  
　　著名惡丐大頭阿四即王阿四前日與賭棍陳根林在廣東路正豐街祥春園茶館内聚賭被七百五十五號華捕查見往拘該惡丐竟敢拒捕旋經他捕到來將二人拘入捕房昨解公堂請究狡不承認判各交妥保候查明再訊 
[搶案待查]  
　　李阿金控流氓張根生搶取金環昨晨由探將張解廨訊供不認判押候查明於下禮拜六再訊 
[兇器何]  
　　譚永康深夜帶刀在租界行走由捕拘入捕房昨解公堂請究判譚押三天刀充公 
[伺候告]  
　　范少羅控沈阿甫方屬氏孫陳氏劉范氏串拐伊妻一案昨由捕房將各人解請公堂復訊判仍還押候原告到案於下禮拜六再訊 
[混用銅洋]  
　　包雲全陳阿狗昨持銅洋向葉春風混用被葉報知捕房飭探將二人解廨訊實判包押一月陳押三禮拜銅洋充公 
[逼妓拉客]  
　　虹口粤妓院鴇婦鄧阿好李阿金馮阿金陳金鳳均因逼妓拉客昨由包探傳至公廨請究判陳鴇罰洋二十元鄧李馮三鴇婦各罰洋十元一併充公 
[竊案訊實]  
　　德商亨寳洋行控李阿江與鄭文成羅如勤張兆羅西劉堂李錦等六人串竊白蠟一案李已由廨訊明判押西牢二年鄭等寄押上海縣候辦在案昨晨由探將鄭等六人一併提回公廨逐一審訊明白判一併送往縣署各押半年 
[交還女孩]  
　　羅阿春因串拐秦子瑶之女孩小蓮子由廨判押西牢一年在案兹羅將秦女交案昨日復訊判羅改爲押滿五月即行開釋 
[追還古玩]  
　　王捷三控夏海廷竊取古磁瓶一案昨經公堂提訊判夏交一千元人洋並保限兩禮拜交還原物 
美租界 
[洋員作古]  
　　經理租界租地事宜之英副領事方爾第君因病在公濟院醫逝世昨日出殯送至泥城外坟山安葬 
[西董晋京]  
　　英美工部局總董雷福森君昨晚赴北京公幹約三禮拜後回中 
[俄人行兇]  
　　某俄人昨將東洋車夫王有 
裕無端毆打扭至捕房捕頭以該俄人不應行强申斥退去 
[洋兵酗酒]  
　　昨有一酒醉西兵在廣福里口將　阿九之魚粥攤推翻　被毆破頭額當即投報捕房飭探查辦 
[車夫被毆]  
　　某日人昨雇劉阿喜之東洋車至新記路因劉爭素車資被毆受傷劉即報告捕房捕頭飭投日暑禀控 
法租界 
[罰洋了事]  
　　臨平里慶餘雜貨店失愼一案昨經公堂復訊中西官以雖無縱火實據究屬疏忽且保險二千兩查核賑據及所開被燬衣物清單不值保險之數判照章應罰二成外加罰銀一百兩以示薄懲 
[辱駡西婦]  
　　小馬夫傅阿堂在途辱駡某西婦昨經公堂飭傳車主及大馬夫甲乙二人到廨訊究大馬呋供小的坐在車前阿堂踞坐車後不知因何起釁質之車主供阿堂並無荐保此事據大馬夫回來訴知後即將阿堂　逐現已不知去向中西官以甲乙無千開釋候查提阿堂到案訊辦 
[學徒獲咎]  
　　法馬路誠濟堂四川戒煙丸藥店失愼後廨員聶司馬與博副領事連日磋商以該店雖無縱火實証而學徒陳尙芝於起火後並不喚人施救以致不可收拾罪實難宥判店主婦程顧氏罰銀三百兩陳尙芝收押捕房一年 
[並未偕逃]  
　　監禁一年之案犯傅栢林前因患病送往廣慈醫院醫治詎傅即通同監禁五年之同院病犯三鄔等三人掘洞圖逃幸爲四號十六號兩華捕覺察當即獲住解回監禁前日將傅解廨訊據供稱此事由三郎等起意小的押期將滿故未　逃判傅還押候提三郎等到案質訊再核 
[更正]  
　　昨報載（印捕雞姦行兇案定斷） 
一則兹悉此事實未定讞所有判押西牢三年並罰充勞役者係輪姦　女案内之印人馬拉生因英臬司署審訊時禁止旁聽以致訛傳合行更正 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[蘇省籌辦憲政會議廳議决案（四續）]  
　　第五籌備省城及商埠各級蕃判廳 
　　（甲）職制上問題之决議　直省新官制章程已奉頒發司法行政自宜分立是省城及商埠無論初審再審及高等審判廳均應首先籌辦但兹事體大非預備造就審判人才及設有總攬籌辦處所以精研各廳内部之關係勢必凌躐紊亂易滋流弊兹决定籌備者如左 
　　一推廣法學研究所　蘇省發審局已附設法學研究所即爲造就審判人才起見應再增廣名額添聘敎員擴充辦理 
　　一設審判籌辦處　臬司爲司法行政長官凡屬審判廳所應籌辦之事皆屬臬司爲主任宜於臬署設籌辦處一所選派精通法理人員秉承臬司辦理該處事宜如考訂各級審判廳之編制法及各項辦事章程等事悉屬於該員之職務 
　　（乙）廳署問題之議决　直省新官制規定府縣純爲行政之長官則審判廳似不能以府縣兼之惟事屬初創有謂不令府縣兼辦恐窒碍難行者有謂以府縣兼任仍無異於向來之發審局帮審員者兹擬先就蘇州省城設高等審判廳一所地方審判廳一所初級審判廳三所審理民刑各事外設檢察廳一所管理起訴及檢查證據等事務統限於年内粗具規模試辦司法獨立如並無窒碍即可推行各屬以及鎭鄉倘實不可行亦可得實在之徵驗以爲改良之地步至省城試辦司法獨立土地事物管轄之界限如地方審判廳以長元吳原有管轄之城廂境界爲定初級審判廳以長元吳三縣分管之城廂境界爲定惟分部增部之制度待法院編制法頒到時再由臬署籌辦處斟酌設置期符定章 
　　（丙）職官問題之决議　查法部奏設京外各級審判廳官制章程内開初級審判廳推事視七品地方審判廳推事長視五品普通推事視六品應遵照辦理至廳員之資格暫以長於審判明於法理之員選任續後宜以法政學堂卒業者受特别試騐奏請補任 
　　（丁）審判問題之决議　審判前取用評議制度審判時取口頭辯論及公開之制度審判後採用確定判决之制度均由臬司詳細規定以備將來實行 
　　以上四項皆屬省城所應籌備之事惟兹事體大須咨商督帥並會咨憲政編查館覆奪後再轉飭遵行以昭鄭重至江寗省城應否照此試辦由臬司禀請督帥示遵他如上海鎭江各商埠或應照此辦法或另有特别組織亦候咨商督院飭遵（未完） 
來件 
[安徽銅官山礦保存會簡章]  
　　（一）定名　本會由全皖紳民爭廢銅官山礦約組織成立定名爲安徽銅官山礦保存會先定名抵制會兹因名不正切故易名爲保存會　　（二）宗旨　本會成立凡全皖紳商學界均以力持廢約收礦自辦爲唯　一宗旨且爲路礦公會臨時補助機關 
　　（三）目的　自辦以集股爲第一要著本會即以提倡集股爲目的藉爲成立公司之基礎其有在本會目的範圍内應先聲明者分舉如左 
　　（一）本會專勸股專謀自辦若涉及其他辦法本會概不承認（二）本會成立後英商倘仍無理要求本會力戒暴動所有種種文明對待方法由本會及各分會集議實行 
　　（四）會所　暫借曾忠襄公祠爲事務所 
　　（五）職員　會長一人副會長一人書記二人庶務二人會計二人招待八人評議十六人 
　　（六）職員之責任　職員之責任分舉如左 
　　（甲）會長　總理本會一切事務　（乙）副會長　協賛會長經理本會一切事務　（丙）書記　經理往來函牘　（丁）庶務　經理本會一切庶務　（戊）會計　專司經費之收入支出隨時登記按月報告（已）招待　招待認股者勸股者及各分會之執事者　（庚）評議凡關於招股事宜及應發函電或改良會章必經評議多數議决方能實行 
　　（七）經費　經費分三項 
　　（甲）本會經費暫歸發起人担任　（乙）凡有熱心資助者本會惟爲名譽贊成員　（丙）本會常費不敷由礦務局補助以資持久（未完） 
[上海甘肅籌振公所勸賑公啓]  
　　嗚乎天之降喪于斯民何其酷也比年以來沿江諸省之患於水者幾於無歲無之而去歲粤東之災尤爲慘劇其他災于風災于火災於水旱疾疫者更不可勝計入今歲後北方則又苦旱荒燕齊晋豫諸省無處不苦旱魃之虐饑饉洊臻民生顦顇林林總總之儔其轉徙死亡於此數年之間者不知凡幾矣中原塗炭四方凋敝海内騷然不可終日猶冀天心悔禍庶厄運之或有轉機而不意甘肅之巨災奇旱生民困苦其慘痛乃更甚於諸省數倍也 
　　甘肅之災于旱至今已三年矣北至甘凉南抵秦鞏災區之廣幅員將數千里大吏玩愒罔加顧恤方且匿災不報粉飾中收紳民輭懦自安畏威而不敢發坐視遷延至於今日萬不得已始行奏聞小民顚沛流離已不可問十室九空升斗無存富者轉爲貧貧者罹於死老弱者轉於溝壑少壯者瀕於羸瘠麥價騰貴遂達極點往者每石六七金今則七八倍而有餘（聞甘肅來者言麥價四十兩有餘）商民交困無術自全餓殍千羣焦土彌野而又道路綿廓轉徙爲艱其居無以養行不可得展轉匍訇哀籲無聞兒號女哭疾首蹙頞相率以就死地者不知其幾十萬數矣哀我同胞胡至於此孰非黄帝堯舜之子孫聞此慘目傷心之事能不爲之太息滬下者乎 
　　夫救災恤患舍賑濟以外無他法而甘肅之災則尤非亟籌賑救不可而更非合全國紳商之力圖之不可試陳其理略有五端一曰官賑不足恃也督臣禀上　朝廷撥帑金六萬以爲賑濟之資區區之數不特剥削中 
 
 

Page 27

 
 
飽之餘不足成事即秉其事者至廉極公毫無侵蝕而散諸災區曾不敷百分之一安有所濟而况官吏施賑虚耗之費必不能無侵蝕之弊必不能免往事昭昭在人耳目又烏能保民之盡受其惠乎此其一一曰本省之力不足自救也甘隴僻在西陲民貧地瘠雖旱所不及之區亦無餘力拯人非如他省災者自災富者仍不失其富也使其善刀而藏猶足自守必欲出以濟人則勢將同歸於盡此其二一曰災象已深也旱災至於三年之久即有前此富室能稍稍屯稽餱糧者亦必告盡草根樹皮堀食已罄非如一時之災元氣易復及今不爲之法則雖甘霖沛降田可耕耨而已無布種之人更何望恢復元氣乎此其三一曰内亂可懼也天災流行民不聊生往往桀黠不逞之徒乘機作亂爲鋋而走險之計甘民雖素稱良懦然奇災所迫生路旣絶終恐不免出此禍機一發不可收拾而蒙其影響者更匪止於一隅則其患更深矣此其四一曰外患可憂也俄人自失敗於東方常覬觎西北一旦内亂忽起則必乘釁而入加以蕃回雜處久萌異志内外交訌西北之危可跂足而待也甘肅爲西北藩籬一有蹉跌貽累全局何堪設想故今日之振救甘民不僅爲甘民紓難而已實國家安危所繫焉故更不容緩也此其五察此五端利害斯見早决一日之策則早收一日之利世之注意西北大局者當不以斯言爲河漢也 
一隅肇災非賴他省補助無以爲生而集欵之難更非得人經理不可同人蒿目時艱誼切鄰省唇齒相關義不容已用敢發起助振協會集欵寄甘伏願海内仁人志士慨助樂輸上以紓朝廷宵旰之憂下以解民生倒懸之甘所冀集腋成裘聚土成山同伸救患之力共濟恤災之舉則大局幸甚西北幸甚謹啓 
小説 
[俠情小説縵卿小傳（一名像片案）限穸著（二十三）]  
　　第十四章照像片 
　　縵卿見漫用情眞摯。不覺感動之情益深。即起倚漫身畔。以首加於漫膝。更牽漫一手撫其胸前。仰面婉言曰。鬍公乎。妾前問燕山公之計。劃公詐爲不知。今更問公意旨。果將如何耶。漫曰。前日之説。我豈刻忘况得人如卿者。而常伴閨闥中。亦可謂極人生之幸事。故吾每怪卿所稱之延陵公子者。有如此佳人。而不之惜。更摧殘之。良爲不足齒之傖。我如得卿豈忍或一出此惟如僕者。落拓一身。浪遊無定。卿縱情意稠密。必欲事我而我此時立椎無地。卿試思之如卿者。豈妙手空空者所能得耶。故姑緩之。期以異日可。耳縵聞而默不一語。俯首拈胸前所佩翠玉。連環翻弄良久忽蹶然而起。 
　　縵旣起立。步近妝。台啓其屜出纸一裹。拆而授漫曰。儲以待公久矣。漫急取視。乃即縵。卿肖像見其着。鴉靑長毳衣。曳靑裙。正現時裝束。想攝照尙未久者。而亭亭玉立雙蛾淺蹙瓠犀。徽绽。神韵酷肖。眞有是耶非耶。呼之欲活之。概凝注久之。縵撫其肩曰。鬍公視之。亦相類否。漫曰。活色生香。盈盈欲語。安得復謂不相像也。縵笑曰。公願得此否漫稍一經意曰。我頻頻見卿。正多樂趣。更無需此爲也。縵大不懌。即檢像片復封裹。之而歸於妝屜。 
　　漫解其意徉爲不覺。徐謂曰。此像照幾何時矣。縵曰。前日甫成。漫曰。共印幾何也。縵曰。兩片耳。漫曰。其一歸之何人。縵曰。客耳。漫笑曰。固知爲客者我欲知其何人。别有故也。縵曰即前。所言之。魚君。耳漫曰。卿前嘗語我。欲赴。攝影館攝像而我屢遲延不報。卿者。知其故否。縵曰。然我。知之矣。公豈以　。爲我攝影。故不欲此肖像耶。漫曰。否　此。事甚細。我與卿計不及此。我之所爲者。固别有在。卿宜靜聽之。 
國外新聞 
[日本警察犯法]  
　　二十四日東京電云東京有警察十餘名因納賄詐財經人告發逮獄 
[] 法國鼓勵蠶業 
　　二十四日倫敦電云法國上議院已將奬勵養蠶人議案核准贊成者二百十一人反對者五人 
[英國財政議案]  
　　二十四日倫敦電云英國下議院已將財政議案第二次宣讀通過贊成者二百十一人反對者五人 
[英艇轟炸傷人]  
　　二十四日倫敦電云樸資茅所泊海底濳行艇愛字第四號因煤油轟炸傷士官一員兵卒四名惟該艇並未受損 
[土爾其與居留島]  
　　二十四日倫敦電云土爾其政府已請保護各國重議居留島撤兵問題定期西七月開會議 
[美國税則問題近聞P ] 
　　二十四日倫敦電云華盛頓電稱美國上議院已將下議院所減羊毛税率仍照狄萊税章辦理上議院此舉足爲贊成增高羊毛税率之先徵 
[英暹條約内容]  
　　二十五日倫敦電云英暹條約業已發布並附英國駐紥暹京曼谷公使大臣及總領事與暹邏外務大臣來往公牘該大臣允保英國不將馬來半島暹邏屬地假與外國以充海陸軍用俾免起有窒礙英國利益危險事端約内並載明暹政府自宜不將芒沙及賴茄蒲里南部界綫以南之土地直接或間接租與外國政府或准其租造屯煤處所或修築船塢或獨據船港凡就行軍地理觀之似與英國利益有礙者均不得擅許占據至馬來半島沿海尋常船隻所用煤斤爲數不巨則不照此例辦理 
 
 
] 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
