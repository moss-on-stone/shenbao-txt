# 1906 - 220 - 4911970

 

Page 1

 
 
[諭旨恭錄]  
　　六月十七日奉旨廕生唐庚著内用郭則江著内用截取舉人盧榮恩著以鹽庫各大使用陳鳳儀著以鹽庫各大使用廖杭著以直隷州州同用周守彬著以鹽庫各大使用顔德煇著以直隸州州同用吳泰榮著以直隸州州同用揀選舉人馬積著以鹽庫各大使用王國棟著以鹽庫各大使用李贊辰著以直隷州州同用黎啟勲著以鹽庫各大使用分發江蘇試用知縣吳樹聲陳秉銓黄紹玉安徽試用知縣徐增祥毛鴻臯李銘楚蔣炎齡魏毓棠山東試用知縣楊鳳翔　心鏡山西試用知縣高紹薪陸守文河南試用知縣金譯熙陜西試用知縣趙維垣陳德城杜庭珣甘肅試用知縣熊世澐浙江試用知縣留承均嚴邦模周承弼周錫曾劉銘彝唐光煦文緯墀福建試用知縣何韶江西試用知縣土麟儀馬維翰春瀜湖北試用知縣陳善昌伍誠吳預霆胡廷棟張元懿龔善福曾長慶湖南試用知縣曹亮臣吳章馮樹德陳善蔭四川試用知縣銘峘張位賢宋肇鏛林埘中貴州試用知縣廬嚴芳兩淮補用鹽大使劉壽瀛兩淮試用鹽大使朱光宸浙江試用鹽大使伍文祥兩浙試用鹽大 
 
 
 

Page 2

 
 
使徐鍾灎俱著照例發往擬補内閣中書俞壽滄李崇鈺吳燕紹俱著准其補授保舉湖南候補直隸州知州温錫純湖南候補知縣安驤俱著照例用卓異俸滿安徽合肥縣知縣方永昺著回任准其卓異加一級仍註册候升捐復賞還原銜前江蘇東臺縣知縣孫寳榖著准其捐復原官照例用欽此 
[電傳諭旨]  
　　六月二十四日奉上諭承祐現已補授内閣學士着仍在軍機章京上行走欽此同日奉 
旨商部右丞着楊士琦補授熙彦著轉補商部左參議商部右叅議著耆齡補授欽此 
宫門抄六月念三日召見軍機載鴻慈端力念四日召見軍機端方劉若曾 
[户部奏駁商業模範銀行平議（續二十三日稿）]  
户部所駁於商業銀行與户部銀行之關係皆諱而不言但諉卸於管理規則之未佈更齗齗於選派總理之事權二者皆至無價値之論也就學理上言國家對於經濟機關過於密切則銀行獨立之行動必多掣肘而此大勢力之部分將必以經濟高權自顧其私但宜於各分立銀行相當之監督而受納其一部分之利益此東西經濟學者之雅言歐洲日本皆採用之至可信也顧其所謂監督只因已成之銀行而支配之非可及其未成爲設種種條例而遙制之駁議謂各垂銀行户部得設專例監督今臣部商業銀行條例未成未能與以定法此未明各國監督二字意義者也且所請遴選通人厘訂則例尙屬將信將疑之事成書之出遙遙無期特借此延宕搪塞而己可惜户部設一銀行竭蹶己甚倘再假以千萬元資本吾知商業銀行必又發起於户部不待則例頒布早已皇皇開辦矣曩所辦户部銀行何嘗有則例在先耶就法律上言議謂各項銀行户部皆有統轄查考之權此特泛指各國户部而言中國尙未以此特權明畀之户部盖管理責任與編訂則例均非有朝旨在先不過户部希望如是而己則此等議論只爲個人私言個人與個人只有請求拒絶權無命令權則是言不必爲商部遵認也明甚至引正金銀行條例謂總理應由股東選舉不應由商部奏派似近是矣然此等條理中國商律己有明文今乃舍中律不引别引外國律爲抵抗則堂堂商部豈日本取締權所能及哉且户部獨据正金條例何嘗心愛於股東其用意所在卽雖有可用官員之時亦應由臣部選派兩語而已獨惜此仍日本律非中律何卽使户部不嫌於日本此條亦不爲其効用查商務部奏定部章明明有管理銀行之責商業銀行之直轄於商部與正金銀行之直轄於大藏權限正同是則總理由商部奏派按之大藏大臣有時得命正金銀行總理之條正相脗合户部未有管理全國銀行明文只一户部銀行乃其屬下（此但與貴胄學堂屬練兵處警務學堂屬警部同一局面）以是比附日本反不相當乃欲高踞銀行旡上之權致疑商部非是耶夫東西國家銀行例須法人組織今户部於此法律旡効也又如是矣商部原奏之情寔求之學理求之法律可信如彼户部奏駁之情寔求之學理求之法律不可解如此夫其情不在學理法律之中則必在學理法律之外明矣不按學理不依法律是謂個人之私意是謂旡知識之行爲安能得公衆之認許乎（未完） 
[中國郵政發達之基礎]  
　　二十二日柏林電云中國行將人郵政聯合會譯字林報 
[法國撥留京津两處戍兵之數]  
　　京津西報云法國兵隊定于西十月撤退京津両處僅畱兵士約五十人譯字林報 
[日皇遣使來華修好]  
　　念三日東京電云日本富士親王之子定于西十月初恭代日本天皇來華入覲中國大皇帝藉通聘問譯字林報 
[日本將派工商委員來華]  
　　文匯報云東京信息謂日本政府决意加增農商部之經費因擬派工商委員至各國之故大約明年當派委員十人至中國及英美德法各國云 
[日本不允俄國至大連灣通商之傳聞]  
　　文匯報接東京消息謂大連灣定於西九月一號開放准萬國前往通商之辦法現己訂定惟俄國船隻須至北滿洲開放任日本人前往貿易後始准進口 
[小村大使宣布日本辦理滿洲政策]  
　　文匯報云某東報接電謂日本新簡駐英大使小村男爵前往英京赴任行抵坎拿大時有人往謁問及滿洲一事男爵答之曰外人訾議日本在滿洲所辦之事由於不知滿洲實在情形之故日本政府當切實照約辦理凡係民間自立之公司爲圖獨得滿洲利源起見者政府從未嘗染指共間也 
[美洲開濬運河需用華工之消息]  
　　念二日倫敦路透電云美京華盛頓消息謂美洲巴拿瑪運河工程當用華人以代哲美加工人因此等工程於哲美加工人實覺其太難也並聞己預備訂立合同募用工人二千五百名矣譯字林報 
[關東馬賊購用德國槍械]  
　　東報云得確實信悉謂近來關東金州地方馬賊猖獗其始皆僅四人五人結隊由瓦房店騰越撫州搭坐火車前往逐漸會合佔領其地謠傳馬賊所用之槍械係向營口德國洋行購買云譯字林報 
[湘省委員拿辦痞徒整頓學務之確實消息長沙]  
　　湘省近來添派委員數十名在七城内外及各警務所轄地段嚴密巡查一時擬議紛紜有謂因外來菲徒潛匿省城前已拿獲一名現正緝拿餘匪者有謂湘省學界有暗通匪類希圖起事消息經大憲覺察委員拿辦者然據學務處告示有除將痞徒拿辦一語外及委員巡查客棧必將所寓學生認眞盤詰並諭令回籍等事觀之其爲整頓學務當無疑義茲探得確實消息云湘 
 
 

Page 3

 
 
省學界前次因埋葬陳姚兩游學生及各初等小學敎員禀請加薪之事均己牽動全體嗣後又屢起絶大風潮查悉其中皆爲某痞徒現身說法勾引煽惑所致旋又在湘鄉縣因勒抽鹽捐鼓動全縣學界要挾　官情事近日又來省城勾結常備軍兵丁聯爲赏羽因該痞徒曾在小吳門城外開設店鋪附近爲常備軍營房每日兵丁或在店歇息或藉乘晚凉該痞徒多方羅致無何卽設一演說會每夜當衆演說類多悖逆不經之詞並聞右散放飄布情事旋爲各管帶標統所聞禀知協統俞觀察觀察卽於某夜微最往查屬實面禀撫憲龐劬帥清予查拿並先將該店標封去其巢穴越日派員督役前往探查該痞徒及店中多人竟口出狂言謂東西各國商業皆有自主權旣無違犯確憑安能勒令收歇云云各員役據情禀覆撫帥查該痞徒在某國敎堂充當司事多年又未得有爲匪實據因諭令暫緩緝拿俟查有實跡再行拿辦此近日委員巡查加緊之實在原因也（車） 
[學部致各省督撫電（爲停派速成科游學生事）]  
各省將軍督撫鑒洪選派游學大略辦法業經本部電行在案頃查日本學生一萬二三千人習速成者最占多數己足以應急需嗣後此項速成學生無論官費私費師範政法應卽一律停派不予給咨並經電知出使日本大臣游學生無論官費私費非由本部及各省將軍督撫給咨或已經給咨而本人欲改習速成者概不送學其給咨游歷者不得於到東之後又欲游學至呈請自費入高等以上學校及專門學校經貴處考驗合格發給咨文者應將考卷咨部遇有選派官費生之時應將選派何項學生習何種科學游學幾年先行電知本部再行選派其餘各節仍查照三月效電辦理並曉示各學堂學生專門學固當取資海外普通知識務於本國速成未經考騐給咨者母得率意赴東徒勞往返惟游學旣有限制則本國學堂更應趕緊廣設切實整頓所有中學堂及各科師範學堂亟宜多設法政學堂亦當及時設立其普通課程中之物理化學博物學世界地理歷史及法政重要學科向多求之外國者尤應聘請專門敎習加意講求無得缺略有以饜士民求學之望而本國敎育亦能漸次振興於學務實有裨益學部效（甲） 
[派員會勘金壇縣閙荒乞振情形蘇州]  
蘇省大吏近接金壇縣胡令調元電禀略謂壇邑入夏後霪雨不止田禾淹没前經下鄉履勘頃自十一日起至十五日止又得大雨積永浸深被淹更重迭據各鄉民紛紛來署滋閙乞賑除先詣復勘並另禀外請速委幹員星夜來壇會勘禀請示遵等語濮方伯巳遴派妥員前往會縣勘辦矣（明） 
[龍南縣電禀鄉民勾匪報復江西]  
　　龍南縣倪大令日前電禀撫憲略稱縣屬居仁堡地方因羅姓砍取鍾姓護屋古樹互相滋閙控經訊斷復起爭端致傷羅姓多命現羅姓勾結外匪希圖報復必釀大禍除就近禀請巡憲從速派兵下縣剿辦外電禀查核乞批示祗遵（用） 
[京漢鐵路開車之期]  
　　二十四日字林報云京漢鐵路定于今日按班開車譯字林報 
[杭垣擬集股通行電車杭州]  
　　浙省鐵路開辦在卽仍照原議由東路築軌惟城西一帶昔曾由林道禀請築路之處刻有人議通電車目湖墅穿松木塲緣四湖而行出雙吊墳至江千以便南北均與碼頭相通直接火車站俾便商旅計須資本三十萬巳有某紳富等擔承聞係粤人劉某爲總理不日當可解决（陳） 
[贛撫再駁英商牯牛嶺公司交涉案江西]  
　　英商在廬山設立牯牛嶺公司擬在租界外添租基地建設捕房並該公司函致德化縣逐層辨駁始終要求九江道玉觀察據情禀請核示各節迭紀前報茲悉吳仲帥昨又批示云禀圖閱悉牯牛嶺地方照約四區之外不准添租案經達部斷難稍事遷就有違約章前此批飭在於廬林大路塘路河里灣二處要口添設卡房巡勇原爲克敦友誼設此變通辦法且以該公司每處祗備巡勇二名本署部院尤以爲少恐不足以資照料是以飭令各役巡勇四名其爲誠心保護亦屬仁　義盡乃英商甘道正不明事理不諳交涉旣謂各處租界皆歸西人自治華官不得干預華捕亦不准無故攔人何以中國官員自在界外設立卡房該租界内倘有偷竊拐騙等事因何惟中國局卡是問不獨各處租界未聞有此辦法章程揆之各國公法亦不應出此無禮之言本署部院非所樂聞仰卽將此情節詳晰照會英領事轉飭該公司商人甘正道所請於四區區外添租基地一事顯違約章礙難照准至廬林大路塘路河里灣二處中國自設巡防局卡與否與該公司無涉該公司亦無庸過問其租界以内治安應由該公司自擔責任以後該租界内有無偷竊拐騙等事中國巡防局卡亦未便干預不能任其保護惟嗣後該商人與地方官商議要事務須彼此和平勿得故違公法致損友誼爲要所有設卡事宜仍遵前批迅速籌辦該地方官應盡之義務勿違切切並候分行司局查照（主） 
[拒絶英商請在杭垣建築火油池京師]  
　　日前駐京英使赴外部會議杭州拱宸橋附近地方建築火油池一事各堂憲以旣據該地方官查明諸多窒碍自未便任其建築以防不虞業已婉詞拒絶矣（和） 
[贛撫通飭各局口照日商賣買貨物稅江西]  
　　贛省洋務總局移會統稅總局案奉撫憲行准鄂督咨據江漢關呈准日本水野領事函送本國商人小松久吉小林友吉高橋邦倊由漢口前赴湖北江西遊歷通商又函送本國人技師藤江勝大郎由漢口前赴湖北湖南江西安徽等處遊歷各等因由院行局除移請通飭各局口如遇該日商在内地賣洋貨買土貨均應照章抽收統稅塡照給領外合就備文移會請煩查照辦理並希轉飭二套口一體遵照辦理不得稍涉留難阻滯（田） 
[商部通咨訂用洋員須先報部北京]  
　　口前 
 
 

Page 4

 
 
商部又以現在各省建造鐵路須用洋員往往有私相訂用在先未經報部至後或有交涉始行報部者種種流弊亟應整頓因通咨各省督辦鐵路大臣曁各總理及各省督撫將軍以後訂用洋員須先報部核復（孔） 
[電飭川省整頓商務京師]  
　　日前政府諸公會議四川富庶甲於他省惟未能認眞講求實業因之商務不能振興應卽電飭川督飭屬整頓商務妥爲籌辦以興商業而擴利源（下） 
[宿遷京控案飭卽開棺檢驗蘇州]  
　　前有某御史奏參蘇州府署發審局委員濫用非刑致邳州京控案内人証曹憲鈞在公所自尋短見各情現已由江督　查明確據實復奏一面飭將宿遷民人張璿京控一案赶緊開棺檢明詳報核辦（永） 
[電准開倉平糶]  
　　日前上海縣汪瑤庭大令電禀江督蘇撫畧云滬巿米少價昻城鄉設局平糶外購米到尙少不敷應糶紳董請先動倉存積榖二千七百七十二担零濟糶應急惟儲久質變價賤請照原買價歸欵似應照准求憲速電示遵辦等語旋接撫憲電復以滬巿米少准動倉榖平糶以濟民食所請查照原買價歸欵事屬可行希速斟酌辦理（左） 
[商部奏湘省路線歸商籌辦頀公舉總協理摺]  
奏爲湖南商董請將粤漢鐵路湘境路綫歸商籌辦公舉總協理懇乞奏明立案恭摺仰祈聖鑒事竊據湖南總商會衆董陳文瑋周聲洋陳家珍等聯名三十六人呈稱粤漢鐵路自美約廢棄收回路權歸湘粤鄂三省分辦粤省紳商合力鄂山官局凑資聞皆次第訂議刻期興辦惟湘僅恃米捐鹽厘入欵有限以致開辦無期商董等爲湘商代表不容遲疑觀望然路長費鉅自以籌欵爲先爰於四月間提議歸商承辦擬集股欵二千萬元設立商辦湖南全省鐵路有限公司由發起諸人公同認股二百萬元以爲辦路基礎當時與議者千餘人衆口賛成歡聲雷動良以正名商辦則障礙消全人無疑慮此湘境鐵路經商董等提議湘商踴躍之實在情形也惟造端宏大非有全省紳商所信服者不足以膺茲鉅任查有順天府尹袁樹勛廉明公正衆望素孚擬公舉爲鐵路總理統籌全局必能措理裕如又前江西按察使余肇康才識兼優熱心時政在籍候選道張祖彭才長心細洞悉商情於鐵路亦曾研究擬公懇酌定派爲協理俾得共襄厥事查安徽江蘇浙江等省均邀奏明商辦並派大員主持先後奉旨尤准在案湘省事同一律擬援案請歸商辦以維路政而順商情其勘路定綫購地興工用人理財各事宜恭候奏定總恊理公同妥訂詳細章程再行呈部核奪等語臣等伏查粤漢路綫爲湘粤鄂三省命脈所關湖廣督臣張之洞老成勝算體國公忠俯順三省之輿情堅持廢約卒能收回自辦現在粤境旣商籌商辦集股頗稱踴躍業經兩廣督臣岑春煊奏奉俞允在案湘路自應迅速興辦以期銜接旣據該商董等請歸商辦公舉總協理懇乞代奏前來臣等未敢壅於上聞謹恭摺具陳伏乞皇太后皇上聖鑒訓示謹奏（懷） 
按此摺上後聞已廷寄鄂督有湘路著官督商辦所舉總協埋著張之洞查明辦理之諭（見二十一日本報專電）查湘省路綫三月間己經湘紳電禀商部請歸商辦商部堂官密商瞿大軍機張大家宰蓋以瞿張皆湘人也而瞿張二公以鐵路爲國家要政皆主官督商辦今商部據情代奏故有此旨 
[俄大員不願入内閣之原因]  
　　廿二日柏林電云俄國赫登伯爵聲言不願人内閣因俄國首相司徒來賓君不允採用彼與葛溪柯夫君之獻議故也 
[波斯立憲]  
　　廿二日柏林電云波斯國已决定頒立憲法議院業巳成立矣 
[三笠旂艦木受大損]  
　　廿二日東京電云三笠旂艦自出險後查得受損甚輕實出意外即此可保該　戰鬥力當能　舊 
[陸軍司令官告假回英]  
　　廿二日杳港電云香港軍隊司令官陸軍少將吟登君於今日起程回英其假期以司令官一差滿任爲止哈登少將通告各將校之公文内深謝兵十之盡職以職時調遣之方業經嫻習尤爲欣慰並述及兵士之舉動頗堪嘉許　 
[俄政府嚴究叛黨]  
　　廿二日倫敦電云俄國政府以國民院解散後各會員皆往維巴葛地方發布檄文現已决定將簽名之二百人悉予駢誅俄國克倫斯德脫海口兵叛一事查有己經監禁之二千人有同謀情弊亦須聽候審問 
[南斐洲傳敎士違法定罪]  
　　廿二日倫敦路透電云南斐洲豆爾班地方有斐洲傳敎士一人因在土人所居村落内宣揚妨碍治安之禱文業經定罪鞭二十五監禁六個月 
[土耳其皇患病召醫]  
　　廿二日倫敦電云土耳其皇有疾德國著名外科醫生盤門君已奉台赴土耳其康斯州丁京城可知土皇之病非施　圭不爲功矣 
[日皇禮遇外臣]  
　　廿三日東京電云日本天　以頭等實星賞給德國弗立德列克大公爵並賀其成婚五十年之喜按弗立德列克大公爵娶德皇威廉第一之女公子爲妻於西一千八百五十六年九月二十號成婚 
[俄捕革命黨]  
　　廿二日柏林電云有革命黨廿五人在俄國戰艦亞力山大號船内　捕譯字林報 
[法國簡駐日本公使]  
　　文匯報云歐洲電傳駐希臘法園公使德歐默森伯爵已奉命簡駐日本公使 
[俄皇新造電車之價値]  
　　文匯報云俄皇新在　加利國造一電車計價英金四千磅其大與鐵路火車相等有辦事室更衣室僕役房每點鐘行六十英里 
[日俄開議商約]  
　　西八月六號聖彼得　電云　俄商約已由俄外部與駐俄日本公使於五號開始會議彼此將議　草稿互相調換 
[俄國擬簡駐日頭等公使]  
　　文匯報云俄政府擬將東京及聖佊得堡两國使署升爲頭等公使館日本政府當即行文通告俄國謂日本極願有此更改云 
[俄國聲請日本發給駐韓領事認可狀]  
　　文匯報云俄國政府現已允許行文日本政府請以　可狀發給駐韓俄總領事白蘭康君日本常允暫爲承認故白蘭康君已於西八月六號由西京行抵神房寓於東亞客店内取道前往高麗 
[俄國嚴懲叛軍]  
　　二十四日倫敦電云俄國史維巴葛地方之叛兵己由軍法司在赫爾興福提審陸軍中佐二大兵士五人均己正法 
[俄國内亂未已]  
　　二十四日倫敦電云俄國各處每日必有搶掠官家酒棧信件等事華騷及洛士两城巿之情形尤爲不堪想像該两城巿殆將爲暴徒所攫而無力爲助矣譯文匯報 
 
 

Page 5

 
 
G>　　仁濟善堂經收湖南振捐特誌 
　　丁丕山善士　妻病愈完願　五百元程茀余祈祐堂上　健　一百元揚州寶邑盡心　洋四十五元馮懋齋求弟　速愈洋廿元常熟　捐局　　六元祇領　下莫名感　　　報章並代災黎　頓　申謝　 
　　聲明被誣 
　　閱貴申報有大臣被控告白一則駭極緣漢口鼎盛麻行老板武昌縣生員金　度即澤生前託予求柯帥代借銀三萬兩邀大冶縣生員柯郁榮與予夥開裕源長疋頭號澤生書劵並令予等畫押立有合　號事歸其總理詎澤生負心一年之間虧吞一萬六千　兩匿賬不交予不得已陸續收歇措還各店數萬尙欠萬餘金復蒙親友借銀一萬兩禀呈商務局憲有　可查此外數　金　有漢欠裕源長一萬八千餘兩懇局憲催繳不足由予還清不　短少欠來生賬而柯帥之欵絲毫未還詎料澤　喪盡天良恃其健訟　柯帥索取借欵遂以經商挾　　揑情　各處上報並　串商董賄賂京官倚勢横行漢口各商受其愚弄畏如蛇蝎明明秀才圖賴反說大員拖欠明明本號正東自稱商董調停惡　滿盈任意顚倒只得於十五日筵請漢口正紳邀澤生同至東嶽廟憲神算賬撞鐘伐皷焚表訴情以明心迹隨　筆立劵五年本利不還反作此鬼蜮伎倆逍遥法外柯帥以公論難逃付之不理予沗讀詩書且係經手撫衰自問無地自容秉性迂愚自知不敵只得泣訴官府遍禱神祇死不負心生甘治罪但求神明鑒察且看天理昭彰武昌縣附貢生陳錫周具 
　　大發源又逢南洋票二彩聲明 
　　是　十五日開第十五會南　大票二彩第一萬零一伯九十一號並上下附彩均由本行售出得主開列虹口椿記號張鹿鳴君得半張又朱子卿得二條吳淞陸菊如君得二條又後馬路王　得一條上下附彩得　過多不及細載本行開設有年專批各省彩票　來大彩屢獲不可勝數早登各報聲明諒在　諸君洞鑒之中今又獲南洋二彩眞可謂財臨旺地雖得主之鴻福而小行　榮幸也現售　北票於本月廿八日開彩諸君欲得錦標請臨南市鹽碼頭本行快購是幸大發源啓 
　　陷親不孝揑名誣控 
　　上　閘北念五保二圖鄉民蕩子韓生法不遵父命忤送繼母是以登　俾衆週知爲韓生法信聽伯母韓王氏朋串盜賣繼母韓李氏養膽田三畝有奇得銀六千兩任意湯費誠　繼母不甘伯母　王氏預設巧計使　法以繼母詐稱　母投縣存案繼而　愧不應復揑名族長具呈消案及其繼母知覺苦　族長欲　璧歸趙得養天年族長解勸生法已　提出　六百元並房　六間生息收租亦可終養正直議論　際不意伯母韓王氏從中霸阻一味鯨吞况韓王氏素向兇悍邈視族長竟將生法匿藏不面繼母韓李氏　詢其子　生法不但無理竟而　蠻加之伯母　王氏扛帮助送是以繼母韓李氏受屈難伸據情送縣於今庚閏　　八日堂訊蒙　汪青天洞燭其情秉公核斷　其不孝笞　二百下手心亦二百下當　蒙官　慰其母並諭所有房田各産悉　繼　掌管不得再由其子韓生法蕩　邀集族長携帶契　來案核實豈　一波未平一波又起　王氏心懷叵測詭　多端勒　韓生法不惜重資費數　金聘請惡訟　成　戲一檯揑名族長公禀　裝做傷　騐云稱韓李氏田族李姓人等所毆　云錢法大是王法至六　初八日堂訊官問繼　　李氏惟族長公禀爾能知之否李　答毫不聞問及韓李氏詢及族　皆云亦不知覺誓無此意想係揑名誣害今則族長等大起公憤因欺人　過嘖嘖不服衆族長歎曰足見人心險詐有此傷天害理之事譬如繼　不仁將公産　賣自己養膽田不賣　親絲晚重之勢力　　　女　驕態爾生法將何如之况繼　處處循良事事正大爾生法及韓王氏如此之横情不法天理難容人心何在天乎天乎爾父在冥冥中亦難螟目也奈我等世代務農况均屬邁年本不多齒實奈此事　爲寃屈故登報牘衆目昭彰而求　汪青天飭保訪察使　　之寃以分玉石是否何如秦鏡高懸不難水落石出則我韓氏存殁均不忘高厚之大德也不平族人韓向榮韓保成韓壽山等謹誌 
　　泰西未士括打秘方創製冒效必必罰外埠函購託郵政局小瓶每打十元中瓶每打廿元大瓶每打百元外埠稅郵加一郵票代洋加二 
　　戒煙最便之法從來未有 
　　大凡戒烟藥無非用以抵癮服下卽不得吸烟是直以藥代烟而已將來服藥愈多腹中烟積愈厚致生烟蟲叢生百病一經道破硃屬可危惟戒烟溥濟水並非用以抵癮乃俟吸烟之後隨癮大小而服此水當烟氣佈滿五臟六腑之時急將此水服下藥力能隨烟所至將週身烟毒一掃而空妙在並無尅伐之品服此者日漸見功三日便覺烟味甚淡七日愈覺吸烟無味至半月後雖日臥烟榻見人對面吸烟香氣噴溢亦斷不思吸矣歷騐多人無不稱便小瓶一元二元大瓶十元五元較爲便宜零躉無扣售處在白渡橋北仁智里十三衖括打藥房 
　　廣東彭壽堂參茸芝术海狗精如意酒專治陽痿萬分靈驗試過者無不嘖嘖稱異眞仙品也此酒大益人身毫無流弊購者鑒之幸勿誤疑 
　　衛生至寶立命真方 
人自有生以來惟恃後天精氣以爲立命延嗣之本每見先天不足縱慾無度之人往往眞精耗竭腎氣虧損以致陽痿不舉壽夭乏嗣殊堪憫惻按本草載海狗腎能生精補腎助陽益氣一切虧弱之正服之立愈　海狗腎功力已如此之大况其精乎本堂不惜工本煉取海狗腎精液佐以滋補上藥製成此酒專治陽痿不舉未交先洩舉不堅久見色即洩夢遺滑精面黃飢瘦四肢乏力吃煙人種種虚損勞傷等症無不藥到病除最奇者雖白髮老翁極虚弱之身體將酒畧飲少許立刻精神百倍有轉弱爲强一索而得之功眞扶陽之玉液　嗣之金丹緣酒内重用參茸芝术海狗精故功效如此神速藥性和平絶非霸烈宣淫之品常服補命門煖丹田益氣血强筋骨開胃健脾培元固本有返老還童烏鬚黑髮之効因此酒神效萬分敢稱第一絶非誇口也大瓶四元小瓶二元雙料加倍取效更速另有參茸芝术海狗精壯陽種子如意丸每料廿兩三十六元單料减半○外貼壯陽種子膏尤妙每張一元○調經夢熊丹每料八元專治婦人百病效若仙丹○廣東彭壽堂鋪分上洋二馬路石路西首興隆里内 
　　請速認股 
啓者本公司名爲萬益　器織造氈呢有限公司總局設在天津河北紅橋購置外洋上等　器織造氈呢等物去冬曾蒙　商部北洋大臣奏准立案每股收規元拾兩自收銀日起每年週息一分算另每年溢利集議按股均分今股份將滿○諸君欲附股者請從速先將五成股銀交後馬路源豐潤匯票莊取回收條其餘股本盡年内清交隨換股票息摺上海香港廣東均設分局股東隨便均可收取溢利票息至欲知詳細章程請到源豐潤取閱可也此佈可也此佈萬益公司總司理人潘作卿謹啓 
　　廣東陳恒德堂神藥到申 
　　立愈小腸疝氣除根神藥 
本堂秘製立愈小腸疝氣膏藥其功之速無　其右無論陰囊腫脹陰核偏墜甚至坐臥不安痛苦　忍速將此膏貼之立覺陰　縮小氣鳴脹消極至兩天句能除根屢試屢騐百發百靈倘年久根深宜貼正號則藥力大而取效愈速矣每張正號一元副號六角○外有第一神效疝氣丸每大盒二元小盒一元倘外貼内服　十年二十年之老症愈後可保永不再發誠治疝氣之神藥也○假冒甚多購者認明○廣東陳恆德堂分設上海英大馬路萬康醬園對門德仁里内石庫門函購信力自給 
　　京都天寳齋秘製痴癲第一奇藥○另有治痴第一的眞馬寳曾經試騐多人每分洋二元 
　　癲狂鎮心丸除痴如神 
此丹專治男女文武癲狂及羊癇或錯心作呆服則立愈方用安神通竅順氣辟邪降火補心化痰利濕解悶平肝鎭魂寗魄之品大凡染痴癲一症皆因痰迷心竅憂鬱驚恐炎滯胸膈糊塗不醒或事結於心或功名未成或見色而痴或爲財而癲致患失魂落魄之症則自言自語大呼小呌弄文作武嘻笑怒駡染此之症受累無窮本齋覓得海外奇方何認秘藏心存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久染十丸除根雙料每丸洋一元單料减半函購當班回件郵局妥而且便○認明鋪分上海二馬路中市西鼎新里石庫門内交易 
　　廣東宏仁堂益記包愈咳嗽吐血良藥○秘製靈騐異常○治好萬人○從無復發 
　　此膏治咳嗽吐血眞能起死回生 
本堂家傳秘方精製包愈咳嗽吐血斷根仙草藥膏屢試屢騐活人萬計專治男女老少遠年初起吐血咳嗽立服立愈無論諸醫束手危險萬分速將藥膏依法服下奇功立見輕者初染二瓶絶根重者時吐時止痰中帶血己成瘵症一料全愈永不再發藥性和平不寒不燥有起死回生之功滋陰降火補氣潤肺眞水火旣濟之良方順氣化痰止咳斷根之妙品○每瓶洋二元○每料洋八元○此係家藏秘方出售五世能服是膏者血症百弗失一凡醫藥不愈請速服此方知言不謬也○鋪分設上海丹桂戲園南首正豐街清和坊總衖對過便是○宏仁堂發兌 
　　杭省太平坊通和票行廣告 
　　本行專運湖北南洋安徽廣東各省大票南洋分副安徽副票按期批發價値時道另星門售格外克己收兌紅票比衆捷便外埠函購請註明舒運記扇莊隔壁洋房庶不致悞　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省腦務彚志福州]  
　　初十日吳厝埕連記棧由上遊運到樟腦十四箱油三十一箱過尙書廟道頭時水亭厘哨會同腦務董事前往查騐該棧聲稱此腦代義和巴樂乾記等行所辦局董見無騐單隨將貨扣畱解局十一日連記棧東親持乾記行片索取局中提調羅汝澤氏拒而不允○有腦販某甲載運私腦五箱油五箱由大湖小路至省不報厘單亦不領官腦運照沿途任意走漏被水亭厘哨及腦　董事拿獲將繃扣住一面函請福防廳飭差拘傳該腦户到案澈底究辦○本月十四日有福勝隆棧運來樟油八十五箱箔面繫有布條書明由裕昌分棧交永昌洋行收正在由道頭起運時被局董哨丁查獲以其並無連單卽將布條取下向該洋行詢問行中買辦賀君答稱並未辦此貨物局董回明提調羅洵甫司馬卽飭哨前往查究其事詎該棧卽串日商出頭包攬嗣挽人再三認非情願補繳運照并重罰示儆司馬念其初犯恕不深究（其） 
[蘇州官事]  
　　新授江西藩司沈瑜慶於二十三日由滬來蘇船泊胥門外官馬頭○候選補用知府陸懋勲浙江人於二十三日由京來省假寓公泰客棧○蘇藩牌示吳江縣縣丞施維明禀報引見回省飭令回任○知縣劉有光禀謝奉委上海綢捐南局差○蘇撫牌示六月分考試武職月課定於念四日委羅道代閱洋槍（且） 
[商會擬籌抵制縣令公蘇州]  
　　閶門内震源泳綢緞鋪數年前有夥俞某存洋一百元辭歇時收去五十元後又陸續支取至癸卯年九月初三日止找結洋七元三角款遂清訖嗣俞卽逝世茲俞妻某氏忽於十八二十等日手持五十元之存摺向鋪索取鋪中以氏無理取鬧送至長洲縣署禀請究辦縣主陳大令以該鋪不應欺侮寡婦斷令如數算給執事人以是欵早己結清氏所持之摺實係僞繕因將歷年帳簿檢齊呈案而大令仍令照前斷其結鋪中不服將情訴知商會由會董於二十一日發電告知上海總商會并於二十二三等日刋發傳單遍邀各業定期二十六日齊集閶門内商會開特别大會已訂定商務局總辦商部議員陸觀察爲主議觀察己於二十三日函致長洲縣署請陳大令届期臨會云云（且） 
[公所董事與鐵路公司爭地案上控蘇州]  
　　蘇垣雲錦公所董事宋某有地一方在間門外錢萬里橋堍曾向農務局領有憑照不意是地現爲鐵路公司圈入界内將蓋房屋宋因投長洲縣署遞禀請究陳大令以宋並未竪立界石飭發捕廳署看管宋之戚族咸抱不平聯名投各上司衙門代爲剖白未識若何了結也（且） 
[慰畱平糶局紳董揚州]  
　　徐紳兆裕經趙都轉照請會同紳董辦量平糶局務詎近日外間嘖有煩言徐遂至運轅具禀告退當奉都轉批云該紳辦事認眞自有公論况平糶爲地方善舉正須該紳等經理萬勿辭退至鹽義倉積榖發碾應卽從速赶辦究竟每石榖能出米若干石己飭淮南局提調詳查彚案覆核並卽知照（詳） 
[醫學研究所開會揚州]  
　　揚郡醫界同人公同組織醫學研究會一所昨己奉到學務處准其立案當由發起人遍發廣告擇本月二十日下午七句鐘至九句鐘止暫假埂子街輛公小學堂内開第一次醫學會公議一切條規是日到者本籍外籍約百餘人（超） 
[飭辦差役藉端索詐揚州]  
　　揚郡地方官邇日迭奉督撫嚴札飭拿搶米首要以憑重懲江都陳邑宰遵卽簽派幹捕張德玉甘泉宋邑宰亦遴派幹役王照分往各處嚴密查拿雖獲犯數人研訊皆非首要乃某日忽接揚道蒯觀察電開略謂張王等役藉查拿搶米要犯爲名詐索缺口街傢伙店主陳某多金此風斷不可長迅卽訊明禀候嚴辦兩邑宰遵卽提役研訊均不承認傳陳某對質亦供語含糊十九日晚兩邑宰又復升堂刑訊並令上架仍無確供但稱小的們不時奉諭緝拿盜匪夥役稍多或者夥役妄爲亦　可知遂仍飭收禁再訊（詳） 
[銀號求加火耗工資不准揚州]  
　　復茂官銀號以近來百物昻貴特至運轅具禀求加火耗等工資當奉趙都轉批云該號旣經恩前升司加給工資銀一錢當應知足乃輙思妄求復額殊覺得步進步所禀著不准行（超） 
[警察分局設官醫江西]  
　　六月十六日署藩錫方伯署臬沈廉訪轉奉贛撫面諭首府轉飭警察各委員以現在疫症流行特就各分局設立官醫卽　開辦凡貧民患病無力調治者准其前往報名立予施診並給藥劑以全民命（云） 
[都昌縣禀報拿獲匪徒解府訊辦江西]  
　　都昌縣羅大令日前禀報撫憲略謂續獲黄土嘴地方匪徒滋事案内匪犯曹光碩卽曹達等五名業經訊供大概情　禀報　鑒並聲明解府歸案訊辦在案茲經移會營汛選派幹練兵役提犯曹光碩卽曹達叚光輝叚祖禮朱沐林段謨夏等五名於本月初五日當堂點交起解前赴本府衙門投收除再勒限兵役懸賞購線嚴密　拿逸犯江紹桂等按名務獲解辦外合將續獲匪犯解府訊辦日期具文禀報查核（用） 
[典鋪禀求退保松江]  
　　日前有金山縣屬典鋪五家因所保懋昌懋生兩典内容腐敗具禀地方官求爲退保禀中略謂錢圩懋昌典吕巷懋生典由胡江兩姓集股開設己歷多年開張伊始經手得人商等曾具結擔保自前年詹兆相經埋以來用人不妥風　不佳去年十二月錢圩懋昌典　毆斃學生事吕巷懋生典有遺火焚燬牀帳事詹兆和約束無方典規紊亂性情乖戾屢生　端商等曾經具保聞此寒心小得已環求公祖大人將前項保結迅賜發還以後該兩典倘有疏虞商等不任其責云云（顚） 
[省憲札查夾帶私土鎭江]  
　　日昨丹徒縣郭明府奉省憲來文内開徐州土藥連銷本省向徵稅銀每担抽銀七十兩如在海關出口每担加稅十九兩八錢刻由徐州袁道詳稱兵船差船近來夾帶私土甚多擬添設騐補局卡自後運土經過應卽停候查駭察出私貨一半充公一半充賞如司巡留難准予指名禀究（拜） 
[今日尙有各省新聞及本埠新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[示禁侵佔街道杭州]  
　　杭城各街道因鋪户等互相侵佔以致窄狹不堪近因司前街清河坊一帶失愼後須重行建造特奉巡警局出示限令退讓示中略謂照得律載凡侵占街巷道路而起房屋及爲園圃者杖六十各令拆毁修築復舊查杭城各街巷房屋莫不侵佔官街彼此效尤愈逼愈近道路日形窄狹行人動多妨碍推原其始意皆由於私心用事惟知利己不顧損人實與維持公安之之道大相違背此次東西太平巷口外一帶偶因失愼遂至夾道延燒數十户亦實因街道偪窄有以致之每過瓦礫之塲殊深憫惻惟値此灾後重行修造本總局不得不强制退讓所有南北兩面鋪屋基址限各照原界各縮二尺以拓宜道而利行人此外各街店鋪以後如有翻造房屋者均照此例一律縮進不得有違合行出示勸諭爲示仰各業主人等知悉當思本總局此次諄諄勸導實爲公益起見各業主不乏明通之士想亦决不至惜此階前咫尺之地以甘犯不美之名倘或故意抗違則是不可以情理諭導本總局惟有按律懲究云云（的） 
[上海官事]  
　　刑部主事彭稷祁主政樹森（住三和煉礦公司）候補巡檢程敬吾參軍啟孝等昨均到道分别禀見拜會○候 
補直隸州知州黄直刺黼卽前會丈局委員近奉撫憲給咨赴部引見昨日到道禀知北上（事） 
[同伸慶賀]  
　　念六日爲皇上萬壽聖節滬道瑞觀察特設筵於洋務局先期柬請在滬各官紳飮晏并雇梨園子弟演劇同伸慶祝（事） 
[新令擬借常平倉房屋辦公]  
　　新任上海縣王少谷大令擬就常平倉爲辦公之處原設警察總局昨己遷讓于捕廳署内至清道局則另遷至火神廟内矣（宜） 
[留刋舊令小影]  
　　上海縣汪瑤庭大令卸任在卽本邑各紳士擬請汪大令畱攝一影刋之於石卽置於前年所建德政亭内以誌去思（宜） 
[滬道批沙雲程禀（爲建造京蘇公所糾葛事）]  
案經移請商會秉公理處該公所果有京蘇合建切實証據儘可聲請調查决議何以必欲由縣質斷且本道之意無非以兩造爭執縣批旣難折服故令由會調停以期商　委曲得達可以通融就結茲乃以出少數捐資牽合公建必致啟猜疑之見着遵前批靜候商會妥理母得多瀆（事） 
[滬道批盛如玉禀（爲飭議裁節埠工經費事）]  
裁節埠　經費以充警察之用係爲因事制宜起見惟查該局除辦理善後工程外尙有經理興利恒源兩公司事宜究竟該紳等所擬各節是否可行抑應如何兼籌並顧之處本道不厭詳求毫無成見仰寳山縣切實查議復奪母稍遲延（事） 
[傳諭敎民不干預建築馬路]  
　　嘉定縣境現己禀准上峯開　　路　　邑尊　　將境内應築馬路四址勘定　日卽可開工惟恐境内或有敎民人等出而千預或有阻撓情事故持禀滬道瑞觀察干昨日照會江南主敎及法總領事轉諭該縣境内敎民人等　得干預阻碍（宜） 
[步武新臺]  
　　田文奎賃居吳淞路昨日忽將伊媳顧氏兇毆由五百念二號捕將翁媳併送捕房據顧氏聲稱阿翁圖姦不遂被毆受傷等語奉飭氏送醫院求治田押候送辦（似） 
[印人輪姦華婦]  
　　無錫婦人某氏賃居新垃圾橋附近前晚出外購物被某洋棧司閽甲乙二印人將氏拖入用强輪姦氏竭力呼救由鄰人代爲鳴捕將二印人及氏併送捕房奉飭氏送同仁醫院騐明被姦屬實二印人押送英領事署訊辦（似） 
[滬道定期提勘强刧閨女案]  
　　鄧余氏之女被曾剛四强娶一案因曾串出之媒証梁劉氏在押産女以致未能早日訊斷茲梁劉氏産期己滿所有案内要証亦己提齊昨由本縣汪大令禀報道台定期訊斷瑞觀察牌示云照得鄧余氏控曾芳四等串媒搶女一案茲本道定于七月初三日辰刻集訊合行牌示爲此示仰原差卽將應訊鄧余氏曾芳四梁劉氏曾阿華等四名口屇時一併解轅聽候訊斷（宜） 
[流氓攫洋]  
　　前日有住居英界之某甲行經西門外王家圈突被匪徒扭住刧去洋銀十五元是處毗連大南門城根一帶搶奪之事日有所聞不知有治安之責者將何以處之也（尺） 
[大令騐屍]  
　　今春荳腐阿根卽鄭阿根在三泰馬頭宏園戳傷沙船流氓阿六寳卽沈六寳前日彼此相遇於馬家廠養心園茶館沈圖報前仇拔刀亂戳致阿根傷及要害兇手當塲脫逃經巡士將受傷人舁至總工程局局董察得鄭傷勢沉重卽命送縣並據巡士呈上阿六寳所抛手鎗一桿附案移送縣署汪大令提騐後諭令舁回自行醫治回家後卽傷發身死尸弟海全偕尸父福山投縣呈報昨晨九點餘鐘大令傳齊刑仵書差人等蒞陸家浜尸塲升坐提詰地甲陶陞錢德供稱小的等知兇手向與阿根有仇此次戳傷小的等往追已經逃避尸父福山等投求伸寃大令飭仵騐得共有傷九處以腰際爲致命當卽塡格飭尸親自行棺殮當晚由縣差協探至阿六寳家搜獲單刀一柄並兇黨嚴阿九之父嚴蘭生及阿六寳之妻一併解縣收押旣又續獲養心園主仕老炳到縣收管候緝兇究辦（尺） 
[反目輕生]  
　　寗波人祝阿榮僑居美租界七浦路文昌閣前其子安甫于前日與其妻某氏名春香者細故口角春香卽於晚間九點鐘負氣出門至昨早屍浮于蘇州河老閘橋下經巡捕報知老閘捕房捕頭　傳二圖地保投上海縣請騐汪大令於下午五下鐘臨塲相騐據春香之翁阿榮姑王氏跪禀前情並供媳婦年二十四歲前晚與子口角負氣出門不謂竟萌短見現在安甫不知去向求請免騐大令准之遂飭自行棺殮並貝領棺切結備查（力） 
[招認路斃屍棺]  
　　前晚廣　路德國總會門前有路斃男子 
 
 

Page 18

 
 
一名年約三十餘　由巡捕報知捕頭飭傳三圖地中到　　　　無傷痕由保安　備收殮發壇招認死者身畔有手摺二扣面書施福元圖章孫澄灝似係放印子錢者緣摺均是零星借户每日付錢若干者也如有屍親認領可向三圖地保訽問（力） 
[滋閙罰洋]  
　　馮阿根陳阿二在董家渡王氏歸家滋閙由巡士拘解南區區長命各罰洋四角不准再往氏處（寸） 
[局勇與印捕互毆案將由公堂會訊]  
　　日前天通庵局勇與工部局　雇印度人互相爭毆一案經局員章二尹禀陳道台核辦昨由瑞觀察照曾英總領事轉飭工部局迅將該印人交由公廨訊斷一面札行寳山縣卽將該局巡勇移送英公堂會審核辦（宜） 
[上海縣案]  
　　陳陸氏前日投縣控媳陳莫　盜賣坟址至晚汪大令提訊陸氏供西門外有坟基一方係瞿姓押下計價十千葬有氐姑等棺材數具茲被　莫氏將地盜賣乞究莫氏供前押下坟基一方曾轉向顧丫頭抵借錢七十千現因該處週圍地址均己出賣並無出路故由原主瞿姓出洋二百元商贖允洽將契給還另在城西購地一方出價四十千文有契呈鑒所得贖價除還抵欵並費用外祇存洋五元己將二元給與氏姑乞鑒大令核供判莫氏交保陸氏叱退候傳伊子金榮到案再訊○佘王氏控三子立階與媳陶氏違忤不養前晚奉汪大令提案訊詰立階供金陵人長次二兄在籍貿易小的在新北門内開骨牌店四弟由小的傳授本業刻在新閘開店父母到滬後向由小的奉養嗣因四弟完婚時小的代借親友洋三百元今向索取致母親不悅是以來案控忤實難當此重　供畢向母叩頭求恩王氏供家鄉驀漕水患同夫來滬先依三子每飯必被子媳辱駡不得已往新閘四子處過度四子完婚時三子經手借　一事並不深悉夫今臥病不願留滬欲回籍又無盤費大令得供判王氏夫婦回籍則两子各給盤費洋十元如願留滬两子分養毋違○胡郎亭控曹祥森祥林兄弟掯付匯票銀两亦經大令訊究胡供江西人在漢口執錢莊業滬城曹聚興皮店主曹祥森命弟祥林到漢開設聚珍祥分店結欠本莊銀六百两祥林付一匯票職商于四月間持票來滬向曹聚興收銀掯付揑情推諉乞追祥森供漢口聚珍祥係周珍高所開因與小的銀貨往來故薦胞弟祥林往彼學業周于今春二日來滬與小的結帳被欠銀一百餘两具呈控追周己逃回未獲未便再代付匯票銀　祥林供在漢口聚珍祥爲學徒于四月間接兄來信云店主周珍高逃避命小的返滬餘與乃兄略同大令得供判祥林交保祥森將帳簿呈候查閱再行訊斷○孫趙氏滿面血汙投縣喊騐大令訊問氏供年四十三歲丹徒縣人嫁孫姓甫人年夫即出外不歸嗣有同鄉盧四宣來稱夫在上海願帶婦人母子到此尋覔不料到滬後即被姦佔爲妻己經十八載近嫌婦人年老在外另私一婦視婦人母子如眼中剌日遭毆虐今被打破頭顱奔案求雪大令得供以氏與盧私識例　辦罪今遭欺毆咎實自取斥逐不准○去年法公堂移解夥攫押店角洋之七人到縣訊飭釘鐐收押内有唐德友在押染病提案訊騐非虚判發堂醫治○强攫婦女銀簪之小崇明亦在押患病看役禀請訊騐屬實判准交保（宜） 
[總工程局記案]  
　　　　新板行主鍾鼎調欠同業　昌恆等家木行銀二千八百两由各行主扭控總工程局押繳○瘋婦張顧氏昨在張家弄一帶滋閙由巡士解至南區轉送總局著即發堂留養（尺） 
[英美公廨早堂案]  
　　濟良所送違禁住宿妓院之幼女吳阿巧及鳳根阿娥等至廨請爲訊究吳供年八歲因母傭於永順堂么二妓院内故留住院中吳夏氏供阿巧係親女求恩給領又訊鳳根供年十九歲廣東人於十二歲時被賣在虹口寳康里爲鹹水妹時被惡　兇毆情急奔入濟良所求恩超豁又訊阿娥供年十歲在廣東人家爲婢因被主母毒毆逃出送所求察讞員孫耳三明府商之英德副領事判鳳根阿娥發所留養阿巧帶回候禮拜五查明再斷○馬夫華照昌在老裕泰馬行作投己歷三年日前忽將門上鎖匙帶出逃逸洋東檢查之下失竊油衣七件帽子十九頂報由包探李星福獲究華供帽子早經點交行内大班油衣亦己交明求宥明府以供詞各執判華還押捕房候禮拜五　明再訊掮張榮玉向電公司内　　　于公司洋人與經事往看即係黄虎生代公司購賀之石即嗚捕將駁船户盧小娘　入捕房供此石由大船上人屬駁至义袋角出賣船户係褚三黑等情昨由包探石金榮將　　堂請究盧供明前情電車公司洋人訴稱此右係黄虎生承攬買運　滬　堂上補傳人証訊明府判盧由捕房交保出外候分别　傳人証到案質訊安斷○前者濟良所控恩慶里惡鴇三保凌虐幼妙英一案由捕派探王寳生將牽涉之王梅卿補提到案昨解請訊奪王高同供實無妙　其人小婦人己押两月求恩開釋明府判一并開釋完案○陳蔭亭積欠洋婦房租洋六百五十元一案昨由捕房將供出之黎贊臣傳究明府判陳交保准限五天内繳洋三百零四元再與黎算賬核追○王阿福竊王吳氏　衣判押一月○戴龔奎竊侯松喬綢衣等物押改良所三月○陸戚氏憤夫一夜不歸翌晚回時閉房不納夫怒以足踢門氏遂用剪刀意圖畢命經其夫陸寳保報捕解究明府以夫婦反目何致涉訟申斥一番判陸領妻回去○許阿二先後竊朱阿虎等五家衣服押六月贓還失主○徐阿華竊徐阿惠家綢紗等衣　三禮拜期滿解回寗波○金海順竊周阿文綢衣押十四天○俞澄泉竊方阿虎等家衣服判押三個月○李阿木送鴉片烟與押犯押十四天○陸紀法與王阿根串竊顧桂福等家衣服王係過犯押二月陸押一月逐出租界○陳士洪毆破鄭芝佳頭額罰洋五元　公五元養傷○陳阿大藉端毆捕押一禮拜○陳裕林竊劉東記白糖押两禮拜○過犯陳阿甫竊衣押六月逐出○三太等號十二家公禀以探夥王桂福即小王與　婦吳桂多兇毆父妾并違忤其父衆人不服求提究辦判押候過堂譸懲○吳計順攫陳汛偉洋两元并被行兇判押候查明於禮拜五解辦○張阿大誘賭押一禮拜○王阿金先後竊夏三保等家布衣綢被押两月○過犯朱阿五竊高榮堂衣服押九月○周世堂翻刻書籍爲務本女學校敎習沈慶鴻控究判過堂　　○陳阿三竊劉阿二對時表押念一天○何永福以物抵借銀两逾期不贖爲吕少筠姚文卿控追抗傳不到改提解案判罰十元過堂再核○張阿洪竊東利公報關行白綢子念一疋除吊到外尙少八疋又在　婦周王氏處吊出两疋昨日解辦判押西牢一年周王氏押官媒三月○朱金榮竊吳阿二等家綢衣判押两月○　紀仁毆捕押三禮拜○周李氏因租户沈周氏口角打架控奉傳案不到判再傳如違提究○顧壽生圖竊押一月○方南香竊單被由周阿四報究判方押七 
[法租界公堂安]  
　　電燈公司洋人扭許春桂至案稱許在黄浦灘修屋將電線用繩扎住致電氣不能流通請究官判罰洋三元充公○船户金伯榮投捕房控控扛夫殷初方用扛捧擊破頭額由捕解案質之殷供因爭奪生意起釁官判罰洋四元給金作養費完案○探解孔廷林與婦人姚王氏至案稱孔前向房客陳阿林拆梢洋十二元被逼吞烟自盡經醫院救愈尙在病房質之孔供業銅匠向與姚王　私　時有王氏之本夫姚銀秀投案供向收火油箱爲業妻子與人私識請究官判押候俟陳病愈再核訊至此有包探將陳帶案供稱小的與王氏本夫姚銀秀同收火　箱爲業今與合賣西瓜孔疑小的通信與姚銀秀糾大將小的什物擊毁詐去洋十二元外再串洋人函致捕房誣控小的拆稍因無處仲寃吞烟圖盡大令得供判罰孔洋二十元償還陳姓再辦姚王氏判押捕房一個月○德興洋行前賬房徐伯生延律師麥賽而蒂羅君投法署控　東收定煤銀六千两本定煤一千五百噸只闪二百廿二噸　銀天千一百十地两餘銀請追　東延律師柏爾德到堂仲辨質之徐稱上年九月廿三日浙江銅元局央商人向行中定煤一千五百噸付過定銀六两由　辦胡左　收銀掣付收條爲憑後因無貨將　酒作抵銅元局不允商人旋於十二月十三日辭歇某洋人聲稱行中向不出賣煤斤前因買辦胡佐清盜賣　酒出立行中僞票事發逃避在案况徐亦曾與胡代賣洋酒二百另六箱徐供買辦盜賣商人不知两造供詞各執陳明府商諸魏繙譯官判下期再訊（深） 
[美租界捕房事]  
　　周官興因妻陳氏逃逸昨向妻母沈氏追問口角之餘互相用武並扭至捕房聲訴奉飭沈氏帮同尋覔釋出○黄伯林報稱行經裏虹口北石家灣被流氓寳林等多人攫去洋四元請究奉飭後如再見鳴捕拘辦○夏寳生昨至西華德路某飯店鼓腹後付洋一元找還七角内有銅質多枚向調反被館夥丁成才肄毆由捕將丁拘入奉飭如數調鈠銀角了事○湯阿　家居百老匯路前晚忽失女孩二口因即報捕請查捕頭允之似 
 
