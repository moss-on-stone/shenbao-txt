# 1912 - 222 - 4914187

 

Page 1

 
 
社論 
[海關管轄問題（警眼）]  
中央與地方之權限其分劃之間有可借假者有不可借假者可借假者雖其性質宜集合於中央而或仍掌之中央或暫委之地方焉識者有以原之也所不可假借者則應屬中央者决不至移至地方屬於地方者亦然此創制者所不可不愼也分權最盛之國其地方政府無論有何種財政權而海關則萬無屬之地方之理美國中央行政之權其範圍極狹而海關之官吏無不自中央任命非各州所能容喙因海關之收入環球各國絶未聞有以之爲地方稅者以其性質上宜於中央而萬不宜於地方也租稅之何者宜爲國稅何者宜爲地方稅則以課稅物體有統一之性質與有分裂之性質爲斷譬之同一租稅之種類甲地方良乙地方劣或甲地方値昂而乙地方値廉此種租稅則宜歸於地方而不宜歸於國家以失統一之性質也海關之輸入輸出對於一國言之也故有統一之勢而無分裂之理關稅爲中央政府之財政環球各國皆守一原則而無例外事務旣屬之中央即主管之官廳亦自不能不直隷於中央而無由地方長官干涉之理乃國務院會議議決暫由各省都督薦任呈由中央核派爲此調停之策一若不得已而出之者此何爲者也 
凡事有不可不脫離之性質而有不可遽行脫離之關係於是定一暫行辦法以維繫一時蓋恐驟易之致有叵測之患也而稽之海關官吏則與各省都督殆風馬牛之不相及矣第一以稅則言則國稅屬之中央與各地方長官無與也第二以財政言則收入抵補賠欵與各地方長官仍無與也第三以職務言則關涉多及外交外交之職掌中央政府之所領與各地方長官更無與也以立於各省行政組織以外之官廳强入於各督薦任之範圍於中央爲失權於地方爲越職固無一而可也 
中央與地方爲集權分權之樞紐而好惡適相反以中央增長其尺寸之權即地方縮小其尺寸之權也故中央政府多主張中央集權甚者且欲舉地方原有之權而吸收之中央今海關管轄宜屬之中央者也而乃主張各督薦任豈鑒於各督之善爭而欲以區區者間執其口耶蓋行政性質之不可不明也如是 
吾國海關自初卽屬於外部而外國則純爲稅務官之一種要皆爲國家機關也前淸之例海關道多由督撫奏保中央直轄之官吏爲地方長官所操縱行政範圍之不定與中央地方權限之不明識者嗤之久矣然猶曰前淸督撫一行省之小政府外交之權甚强也今共和告成國基初奠釐定行政乃其急務因而不革吾無以爲百事刷新之民國解焉 
[要件]  
[參議院二讀會修正服制草案]  
　　第一章男子禮服 
第一條　男子禮服爲大禮服常禮服二種 
第二條　大禮服式如第一圖料用本國絲織品色用黑 
第三條　常禮服分二種（甲種）式如第二圖料用本國絲織品或棉織品蔴織品（乙種）式如第三圖 
第四條　凡遇喪禮應服第二第三條禮服時於左腕圍以黑紗 
第五條　男子禮帽爲大禮帽常禮帽二種一大禮帽式如第四圖料用本國黑色絲織品 
二常禮帽式如第五圖料用本國黑色絲織品或毛製品 
第六條　禮靴分二種（甲種）式如第六圖色用黑服大禮服及甲種常禮服時均用之 
乙種）式如第七圖色用黑服乙種常禮服時用之 
第七條　軍人警察法官學生及其他官吏之　服有特别規定者不適用本制 
第八條　凡有公職者於應服禮服時不適用第三條第二欵及第六條第二欵之規定 
　　第二章　　女子禮服 
第九條　女子禮服如第八圖週身得用繡　第十　條凡遇喪禮應服前條禮服時於胸前際綴以黑紗結 
　　附則 
第十一條　關於大禮服常禮服之用料如本圖有相當之毛織品亦得通用之 
第十二條　本制自公布日施行 
　　第一圖大禮服式 
 
 
 

Page 2

 
 
[專電]  
　　北京電國務院提議分别中央行政與各省行政經費除海陸軍及司法外交等費外按月製就槪算書報財政部立案 
　北京電　江蘇都督電請本省地稅作爲地方行政經費巳經國務院通過 
北京電　袁總統以張振武方維二人之事輿論甚譁電請黎副總統即日宣布實據否則恐難服衆北京電各黨會議張方一案卽使咎有應得究嫌草率惟以國事甫定大都主張和平决議要求抵償並須在京及各大埠開追悼大會宣布張方從前之功績 
　南京電南京現擬設立承政廳組織成立後南京府即行取銷 
南京電　江北一帶鹽塲梟匪出沒程督擬就寗垣各軍隊調撥數營分紮各鹽場以資鎭攝 
[特約路透電]  
北京電　今晨（十九日）參議院决議上書袁總統謂政府宣布之張振武罪狀其中並未聲明適當之理由讀之令人深滋惶惑敢請大總統將以下五事詳細見覆（一）罪狀内所云赴滬購鎗呑蝕巨欵一節查張振武由滬回卾後卽開特别會議報告用費及所購各物曾經都督及軍政各員認可（二）罪狀内所云張振武於武昌二次蠢動之時暗中煽惑將校團乘機思逞證據何在（三）罪狀内所云蠱惑軍士勾結土匪一節當知張振武巳辭軍官之任自在漢口辭職後已與軍隊斷絶關係政府其有證據以明其實與軍隊交接否（四）大總統任命張振武爲蒙古調查員時張振武究竟曾否要求給發巨欵（五）罪狀内所云假政黨之名義以遂其影射之謀藉報館之揄揚以掩其凶頑之迹請將證據示明書中並聲明答覆之期不得遲至本月二十八日云云當總統覆書能令衆議員滿意則此事即可作罷否則參議院將從大多數之意彈劾　統或政府全體云 
北京電　今日參議院集議時議員劉成禺步登議長演臺先將張振武之歷史撮要陳述多時其結語曰張振武之來京從余之請焉蓋余因張與黎元洪將起嫌隙故邀之來此黎元洪之手段誠野蠻無理而不公正繼乃宣讀呈袁總統之文請將張振武之罪狀更行詳細宣布繼又有鄂省議員痛詆政府之舉動謂全屬違背法律實足汚民國之美名其演詞大爲議員鼓掌歡迎旋乂有鄂省議員深斥政府之違法末乃提議參議院應行解散以抵制新政府所現非法之氣象某議員起謂此事應由黎元洪一人任其咎故提議彈劾黎元洪於是全院言論紛紛秩序大亂聲浪靜後張伯烈起而贊助此議要求下午開特别會議通過應有之議案而議員多反對歸咎於黎元洪一人紛紛辯論秩序乂爲大亂迨秩序恢復後議長以呈請袁總統復行詳細聲明張振武罪狀之文請議員投票表决旣而宣布票數贊成呈遞者五十二票反對者十一票於是卾省諸議員拂袖而起盛怒離院大約係因院中拒絶彈劾黎元洪之故蓋院中顯巳豫先决定不於今日提出此案也今議員多謂參議員所上之呈文如政府覆文不能令院中滿意則將先請袁總統親自到院解釋如仍不能滿意則即將彈劾袁總統或政府云 
北京電　張振武及方維之屍棺及偕之同來而於十五日被拘之諸人均巳乘車赴漢聞死者之友將在該處爲之開弔舉喪外間盛傳張方之定罪實屬失當國人之注意今未稍减此事似使政務達於艱難極點而黎元洪之聲望將因以大受影響云 
北京電莊（譯音）博士巳簡爲外交部顧問巳於今日到任視事 
北京電　本社因上海盛傳武昌於昨日（十八日）復起亂事特電詢漢口訪員旋據覆電云昨日此間亦有此謠雖經探詢未得確耗漢口電　近有某君在牯嶺晤湘省瀏陽益陽寳慶永州平江湘陰六處敎士據稱近來上海西報所載湘省現巳照常栽種鶯粟一節其言大爲失實諸人身歷各地無一且睹有人復種鶯粟亦未耳聞有此云按以上六地相距甚遠 
[譯電]  
北京電　周學熙自任命財政總長後大遭各界評詆於到任問題頗懷疑慮今日（十九日）周已到任視事 
北京電　參議院已爲張振武方維被戮事質問袁總統約定如政府無滿意解釋則擬卽行解散 
北京電　中政府不日將聘任前香港按察司畢高特君爲法律顧問 
香港電　匯豐銀行於十七日在市政廳開常例半年股東會議由董事洛斯君主席演說之際曾謂萬國銀行家所付中政府之墊款均經各本國政府認可其數共英金一千二百萬磅後因中政府於承認借欵條件有爲難情事故遂停止續付萬國銀行團所索之保證團中以爲實萬不可缺少者各政府之意亦莫不如此惟中國輿情反對此事頗佔勢力至内國各報所言萬國銀行團現欲以巨欵强貸與中政府而不顧其財政情形或其力量能還與否一節此實極大之誣說要知中國需欵若干全須由其自定非他人所能過問實則萬國銀行團今仍力促中國宜行節用政策如中國能黽勉發達其内國之信用及生利之財源則目下借用外借自能儘少限定數額乂曰使中國就完全之經濟基礎重建鞏固政府此實各方面之目的也 
東京電　除中國所派之員外已有十七國簡派專使參列明治皇帝葬禮日政府已派高位之員十人接待各專使前充栢林大使之井上男爵亦在其内安葬之日靑山桃山所唱之葬歌共有四闋皆距今十八世紀之古歌云 
倫敦電　奥國外務大臣請各國交換意見以定巴爾幹紛擾之大局奥國各報皆大加評論鼓吹此事且謹愼解釋奥國並無欲圖干涉土事之意僅欲扶助土國實行其調和各種人民之願望及使各種人民知當利用和洽並謂奥國並不欲召集歐洲大會惟將由各國大使互行會談交換意見又謂今並未提議列强應干涉土事奥國唯一之願望實在保全巴爾幹之和平以候土耳其新政府得完全之機會允許土耳其帝國各種人民之要求而一面將由列强進和平之忠告於巴爾幹各國云歐洲各報大都贊成奥國之議惟措辭頗愼尙有數報謂奥國此請蓋豫望俄國因近今聖彼德堡之談話而有所舉動故也 
栢林電　奥國外務部大臣大臣之理議德意俄均已贊成英法兩國俟外務部大臣各回京城後亦可贊成俄法一部分之報章因奥大臣之發端先於三聯盟國之舉西故殊失望聞三聯盟國已早有此者云 
鈕約電　中美洲尼卡拉圭京城曼圭近有革命黨與官軍大戰官軍死一百五十人革命黨死四百人曼圭現駐有美國海軍一大隊 
華盛頓電　美國衆議院已將兩院會議巴拉瑪運河議案報告表示同意塔孚脫總統在白宫告客云彼將否批准該議案尙未可必蓋免繳通過稅一層將使美國淪於爲難之境今彼主張准各國在美國法廷評議該問題 
栢林電　俄國關於俄法邦交宣布之文告聖彼德堡有數界之人頗爲失望巴黎各報重將俄國更正誣說之言載出即傳稱俄法二國巳訂海軍條約目下暫守秘密云云也 
巴黎電　摩洛哥僞王愛爾希巴佔據摩洛哥南部勢頗猖獗法國極爲殷憂瑪拉開虚之歐人除法總領事及副領事外均巳離境統監里哇台將軍之措施頗形艱苦當此危急之時復起新亂今不能派兵驅逐該王則全境之安謐又將因此延緩矣 
栢林電　據俄國洛伏佛萊姆牙報載稱俄國政治家與桂太郎公爵會談之後巳見二國在遠東互行之政策意見事業皆全然一致云 
要聞一 
[參議院紀要]  
　　本館北京參議院特别通信 
八月十二號九時三十分開會報告南京都督來電詢江蘇省議會常會期將届而中央省議會法及選舉法尙未頒布應否仍行召集臨時省議會議員開會抑展緩會期靜候中央省議會法之頒布張鶴第主從後之一說議塲無反對者遂以此電復殷汝驪動議浙江省議會議員已經選舉不能因中央法律頒布使歸無效宜於選舉法施行法加一例外衆謂俟討論省議會選舉法時再議 
是日第一案本爲財政部官制因前三次排列在後爲服制案所糾纒迄未得開議且以財政部事務之繁重交議案僅分三司擬另設一幣制局審查會不允擬改增一幣制司議會又示反對因於先一日將原案撤回修正後再行交議記者謂財政部於各部中事務確較繁重斷非僅設三司所能了議會固應裁節浮濫然亦不宜專顧一面止防用人之或濫而致事務之不舉此案蓋因同盟會及統一共和黨叅議員與財政部積有惡感故必設法以困迫之否則南京叅議院議定之財政部官制尙且分設五司現僅分三司而執意不准其於此外另增一司或一局平心而論亦殊非公道也 
　財政部官制案旣撤回不議遂因山西議員李素之動議變更議事日程開議歸化城土默特全旗别立省議會事李素說明特别審查會報告趣旨謂歸化土默特巳與内地一律設治口外各廳之地方議會及山西省議會當然有其選舉被選舉權不能因種族不同而於一省之内有兩種立法機關之分峙衆無異議遂照審查報告表决多數次陸軍部官制審查報告雖於大綱略有討論然無甚興趣其較有興趣者則爲後一案之建議抽收家屋稅 
是案爲同盟會派之雲南議員張華瀾所提出其意欲挨屋抽收期無遺漏以兩人一間平均計算綜計全國約有房屋一萬萬間每間月收洋一角國家可歲收一萬二千萬之巨欵彼大名鼎鼎之李肇甫熊成章亦與連同署名表示贊成之意未識果係出於本心抑爲同黨派之故而以此見好總之均爲無意識之舉動迨此案開議時張華瀾又必照例登壇大張其吃口期期呐呐半小時之久說明其提議之旨趣衆早厭棄之李國珍起而援據法理及事實以極正當之理論極和平之詞氣層層批駁之末謂張君提議之苦心極可欽佩惟恐照此辦法旣欠公平且多騷擾籌欵不得而反以速亡衆多鼓掌兪道暄復起而痛駁之謂上海漢口與靑海西藏之房屋一律大會議堂與厠所一律斷無此辦法張華瀾因被痛駁忽起忽坐似欲發言經有人提起討論終局遂付表决起立贊成者共止二人其同黨之連署者於表决時亦未起立又有三四人則於臨表决時先巳規避佯出休憇矣旣本心不贊成何必如此作假以議案爲應酬兒戲此案否决後巳無事可議遂一鬨而散時固尙止十一點二十五分也 
[關於國會召集之手續]  
　　愼重頒布法令　總統以國會組織法及選舉法業經公布然事關重大特令法制局妥擬命令著各省選舉監督愼重選舉事宜並另擬函由國務院出名連同國會組織法及選舉法分寄各省申明命令意旨俾各省有所遵守云改訂選舉手續此次國會組織法及選舉法公布後臨時大總統以上次預定國會召 
 
 
 

Page 3

 
 
集之期所有程序自應另行籌備定於明年正月實行召集特將衆議院議員初複選舉各日期改定如左（一）元年七月十一日迄八月十一日爲選舉法達到各縣之期　（二）八月十一日至九初五日爲調查告成之期（三）九月初六日至十月初一日爲調查册呈報總監督之期（四）十月十四日以内分配複選名額（五） 
十月三十日以内初選舉配定名額（六）十一月初十日行初選舉（七）十一月十五日確定初選當選名額（八）十一月三十日行複選舉（九）十二月初十日確定複選當選名額（十）十二月三十日以前將複選當選姓名履歷册呈報籌備國會事務局展限臨時政府臨時大總統任期原定一年現因參議院議定選舉法國會法須至明年正月召集國會故正式總統亦須俟國會開後再正式選舉若照一年之期尙難成立正式政府故决定將臨時大總統展限二個月 
[正式省議會限期召集先聲]  
北京國務銑日通電各省文云國會選舉辦理在即必省議會先期成立叅議院議員乃能舉出此係一定手續政府現已草定法案各省正式議會限於本年十月内必須召集議員選舉法亦同時提交參議院不日議决公布各省臨時議會届時卽應消滅未成立之省尤宜待中央法律頒布後再行組織其有已經自定選舉法亦即一律暫緩實行以免互生抵觸事關重要特此先通 
[省官制問題種種]  
　　省制案經統提回修正後久未交還日内叅議院疊接各省來電催取省議會選舉法聞已於日前由院内决議行文總統府限一星期内交出如逾期不交卽由院内舉員起草 
國務院以此次省官制之軍民分治問題各省之中有贊成者亦有反對者現特議定仍主軍民分治其辦法區爲三種（一）即日實行者（二）逐漸施行者（三）暫緩實行者至如何分配緩急之法尙未探悉 
自軍民分治定議後對於各省民政長官之名稱有主張用總監者有主張用省長者經衆研究均不適妥嗣聞國務會議决定將原案總監名稱删去仍改爲民政長聞將來此案提出時卽一律改稱民政長矣 
[五政黨合併改組續聞]  
五黨合併代表此次同盟會統一共和黨國民公黨國民共進會共和實進會五黨代表已於前日在同盟會本部正式簽字决定合併改組爲國民黨並在西草廠胡同設籌備事務所已將國民黨宣言書登報宣布茲將各黨所派代表姓名錄下同盟會劉彥宋敎仁仇亮湯猗李肇甫張耀曾 
統一共和黨馬鄰翼彭允彜王樹聲張樹森谷鍾秀殷汝驪 
國民公黨楊光湛陳經虞熙包世傑 
國民共進會王寵惠王善荃徐謙莊邦彥陸定沈其昌馬振憲姚憾共和實進會董之雲許廉夏仁澍晏起 
　同盟會舉定幹事十二日下午同盟會投票選舉臨時幹事辦理合併事宜茲將姓名錄下 
張繼四十一票李肇甫四十一票張耀曾三十七票宋敎仁三十六票田桐三十六票于德坤三十票劉彥二十四票陳策二十三票恒鈞二十票盧士模十八票湯漪十七票仇亮十六票孫毓筠十六票灤運鈞十六票盧位十六票李羲銓十六票 
女會員大展威風昨日同盟會開會投票選舉籌辦合併事宜之臨時幹事當開會之時有女會員唐羣英沈佩貞等數人到會謂此次同盟會合併何以不知會女會員擅由一般男會員作主且合併之後何以擅將黨綱中男女平權一條删去顯係蔑視女會員獨行專斷此等合併吾輩女會員絶不承認乂謂宋敎仁受人愚騙甘心賣黨大駡不巳且欲以武力對待一般男會員埀頭喪氣無敢爭辨者正在無可如何之時又來女會員王昌圖數人到會之後即大駡大哭并謂同盟會爲無數同胞血淚搆成汝輩喪心病狂若此語畢仍痛哭不置後由張繼婉言勸解并許以從長計議始各悻悻而去 
[黎副總統公然宣布張振武罪狀]  
　　黎副總統爲張振武事通電各省文云竊民國初建共和肇基我神聖軍人應如何保護治安顧全名譽而武漢首義之區爲全國視綫所注豈可重行破壤致陷危亡乃有張振武蠱惑軍士勾結土匪破壞共和昌謀不軌鄂中幾次風潮伊等均爲主動元洪念起義有功悉予保全曾電大總統薦充顧問並擬任東省屯墾使厚給薪金隆以禮遇所以酧答前勞無微不至詎伊等濳返鄂省多方煽亂不時需索款數十鉅萬竭萬民之脂膏供滬上之揮霍猶復密布黨羽分設機關藉京漢鐵軌之交通假改革政治爲煽惑每一往返則風鶴頻驚欲事覊糜則虎狼成性神人共憤婦孺皆知此次電促赴京實望革心向善豈期顯露逆謀圖翻全局倘再爲隠忍糜爛何堪萬不獲己祗得電請大總統將張振武並同惡共濟之方維嚴飭查拿按軍法懲辦以維大局而保治安元洪夙昧知人之明故少維持之法應得處分議無可寛其肓從諸人槪免株連惟溯自起義以來相從軍旅情誼難忘並將其家屬從優給恤以示法外施恩之至意揮淚瀝陳俾咸聞知元洪叩銑 
[時評]  
　　張振武鎗斃問題（默） 
張振武爲湖北首義人向入同盟會者後與孫武同出同盟會而組織民社近又與孫武不和此次之變純乎爲内部之交訌其中眞相非外人所能深悉故記者不敢下一批評　　參議院修正服制問題（萍） 
此次參議院修正服制草案較之法制局草定時巳不啻有天淵之别然記者於此容或不能無疑 
參議院諸君維持國貨之熱度太高在在取消極的主義而昧於提倡實業促進改良之本旨此其一也 
且也知絲織品之亟當維持而不知絲織品之於人生日用不逮毛織品遠甚叅議院諸公徒兢兢爲售貨者計而未曾一爲受貨者計此又其一也 
記者竊謂國貨非不當維持也而毛織品亦當急爲提倡而受貨者之是否適用更當爲之稍稍汪意天下之事立論宜規夫久遠利害當取其適均若沾沾焉是丹而非素也殆亦所謂知二五不知一十者矣 
 
 
 

Page 4

 
 
   
 
 

Page 5

 
 
   
 
 

Page 6

 
 
[第六版]  
要聞二 
[閩省借欵談]  
閩省財政竭蹶積欠軍餉數月大局岌岌可危現雖鹽政收歸官有歲可贏餘百三十萬而此刻尙等諸畫餅近經孫都督商之華僑議員借銀二百萬以全省鹽課作抵年息六釐五年攤還而華僑要求須將担押品確實指交後方允付欵現尙在交涉中聞此次借欵閩議會及行政官擬以七十萬遣散軍隊三十萬作鹽課基本金百萬作發行紙幣之用是閩省旣有此種大借欵後將來商捐地丁雜欵之收入均可作爲行政敎育警察等經費矣 
[詔安劉知事被戕]  
福建詔安縣毗連贛浙粤三省風俗素稱强悍向爲亂匪巢窟近該縣東瓜山土匪嘯聚四五千人作亂劉知事聞變會營往勦竟被匪於半路截殺陣亡官兵六七名重傷多名現已電禀省垣請兵剿辦矣 
[厦漳鐵路停車修築]  
廈門嵩嶼鐵路自開辦後總辦陳寳琛工程師王糼谷每月各支薪金六八百元公司内所有人員非親則友月支薪洋自數十元以至一二百元不等以致建築累年糜欵四五百萬成路僅三十里尙不能達漳州境上年開車後日僅收洋三四十元不敷養路費用近因軌壞停駛經某丁師往勘以枕木平放泥上未舗碎石前月大雨後所有枕木多被水所浸蝕或陷入泥土中以致車不能行現正在修築云 
[安慶兵變詳情]  
駐皖寧軍第一旅第三營左隊兵士譁變一節已紀昨報茲又探悉詳情續錄如下該營分左右後三隊均駐紮於北門城内數日前該隊兵士即因欠餉數月憤憤見於辭色嗣經該營右後兩隊兵士勸解云我等本係甯軍奉命來皖保護皖人安寗今以保護而來反以擾亂而去大損我軍名譽竭力阻止得以暫遏亂謀及八月十五日該隊兵士正在飲酒談心之際忽憶及餉項事有一兵曰前次大總統由滬匯銀五萬兩來皖又有倪嗣冲撥來洋二萬八千元何以我等餉項至今仍未發給我等豈無室家之累乎内有一鹵莽兵士大聲曰旣如此我等無餉死暴動亦死不如潰變以拚一死遂舉鎗向空開放衆兵上阻止不及遂亦鳴鎗附和意欲使右後兩隊同時響應以便一致暴動不意連放數槍竟無接應變兵等見已勢成騎虎遂一齊譁變當分三路進發一往財政司署史司長聞變胆怯越墻躱避以致跌傷右臂一往中華銀行已由軍政司吳中英　分派憲兵衛隊阨要駐森當將該變兵來路攔斷一往北門城外勾引本省軍隊詎本省軍隊早已預備禦敵并經胡旅長萬泰將機關槍安置各要路口攔　變兵去路隨將機關槍開放兩排以壯聲威衆變兵見勢不敵遂即陸續各歸本營天明時有排長一名護兵一名畏罪自縊身死另有變兵七名被獲送交軍政司懲辦當由軍政司一面電禀栢都督一面勸導該隊兵士勒令先繳鎗械每名發給洋四元遣散至該營右後兩隊曁第一二兩營兵士每名賞洋二元以資奬勵旋經軍政司警察廳出示曉諭謂該營左隊兵士乘醉放槍已嚴加懲辦商民等無得驚恐云云一時觀者莫不嗤謂掩耳盜鈴是夜仍舊戒嚴沿途各要區均紥軍隊以資防護云 
[𤾂省烟禁談]  
皖省禁煙近來頗爲嚴厲前曾出有示諭限令土膏店年終一律閉歇并限令吸户五十歲以下者限三個月戒絶五十以上者限令六個月戒絶如有疾者准以十個月爲率禁令如此森嚴苟辦理得宜未嘗不可收雷厲風行之效乃禁烟公所近有一班調查員逐日藉查私煙爲名兼查民間吸户無論有無吸煙執照一味苛罰希圖四成充賞日昨大南門内萬福樓客棧主蕭某正在呑雲吐霧之際店夥查某亦臥其側適調查員帶領巡士十餘人至該棧調查執照棧主立將吸照呈騐惟查某以牌照局早經取消無從領取吸照該調查員卽勒令罰洋五元棧主等以爲可以了事矣乃該調查員竟將棧主并烟具一併帶至禁烟公所拘留棧王謂我已將吸照呈騐拘我何爲調查員則謂汝以一照而吸兩人顯係有意朦混應受重罰姑念汝爲棧主薄罰洋三十五元充公否則當永遠監禁棧主聞判之下以查某無照罰洋五元固屬咎有應得我巳呈騐執照尙欲勒罰洋三十五元心實不甘擬即據情上訴旋經裁判員判照章罰洋五元其事始寢 
[迪化慶祝共和會紀盛]  
新疆迪化省城於七月一號開慶祝共和大會是日到會者以學商兩界居多數政界中人僅佔十分之二餘則回纒滿族等人亦各持有五色國旗鼓樂之聲喧塡街市淸華吉利二班裝戲遊行滿城門户各竪五色國旗并張燈掛彩湘鄂兩等學童衣服極爲整齊而他籍學校諸生則次之兩湖幫并抬有鼓樂木架裝成花樣足壯觀瞻統一會另抬一架四面皆紙紥成有横額二一題曰共和萬歲一題曰民主立憲其中學生或唱歌以鳴盛或奏樂以爲歡即回纒二族亦極鼓舞自左公祠排列行次出臬正街至滿城恊營由滿城過撫正街及藩後街至南關俄商洋行而止游行者約三四千人旁觀者尤形擁擠云 
[杭州暗殺案餘聞]  
八月十八日金華八邑同鄉因虞賡甫先生被刺事特開大會於城隍山阮公祠到會者約有四百餘人首由汪君報告開會宗旨并述虞先生歷史今無端遭此慘毒不必問其爲公仇私怨以省會演此怪劇民命何堪我輩同鄉不能不　籌辦法以　英靈遂由汪君等推舉蔡君雨香爲臨時主席蔡君云虞先生對於浙江功績甚著今無故被剿眞兇不能緝獲將來暗殺風潮伊於胡底故今日之事當以要求加賞緝兇限期弋獲爲第一着陳君白云請求都督不過官樣文章我同鄉等務宜集合巨資派人密訪破獲當亦不難大衆拍掌贊成次陳君云虞先生此案就事實論大有可研究之點在一被刺時當九時入夜未深而該地又非僻靜區所兇手任其逸去巡警之責任何在二顧乃斌前旣控虞有盡法懲治殺一虞廷等語此案與顧有無關係雖未可必然事處嫌疑巳無可諱三陳步棠等爲宴客主人事前事後豈無可察之形迹理當隨案訊問此三者皆可研究者也旋由某某兩君謂虞先生本以維持治安爲已任我輩除盡力探聽兇犯主謀外一面上陳都督加　緝兇優恤家屬總之此案一日不破同鄉責任亦一日不卸其餘種種手續定於明日下午在同盟會支部與張君同伯章君逸丞等磋商一切云 
[浙民政司定期接任]  
浙民政司褚慧僧因不服中央命令停辦複選經袁大總統以褚司長違背法令電致蔣都督將褚君撤任另委屈文六君接任民政司等情已誌昨報茲悉屈司長昨已奉到都督委任狀現准定二十一號接任視事至同署辦事人員悉仍其舊云 
[浙軍實行歸併]  
浙省光復後地丁減緩釐稅全裁金融竭涸羅掘俱盡致出入年度預算不敷達四百餘萬自寗軍凱旋軍統朱瑞君統籌全局力主减兵並經軍事會議表決全省陸軍以一師一旅爲定額所有巡防水陸及雜項兵隊分别歸併遣散汰弱留强迄巳辦有頭緖現値朱軍統升任都督正可銳力進行故擬將第五軍司令部首先取消力保旅長吕公望實任第六師長業經中央任命公布致二十五師長周承菼見機請退自願出洋要求完全學費洋三萬五千元間接都督請示政府已奉核准照辦各情迭經各報記載現悉該師長放洋期迫急求交替特於日前電呈第五軍荐舉四十九旅旅長顧乃斌暫行兼護俾專責成當由參謀官轉電朱都督請示批答茲聞朱君電復以浙軍減額計在必行前駐台温各口之第七八兩標調回省城補足陸師外寗軍成立混成一旅司令部當然取消應責成周師長將歸併善後諸事辦理完竣再行放洋呈請兼護一節應毋庸議等情令行遵照矣 
[温人對於梅統領之感情]  
温州巡防隊統領梅占魁駐温多年治兵治匪卓著勳名圖郡人民同聲敬佩上年杭省光復該統領聞風起義反正全温權攝軍政分府兼甌海關監督當時關局錢粮地丁釐金共計銀約二十餘萬均歸執掌該統領綜理月餘負地方完全秩序及至徐分府接手結算交代款項絲毫不爽其幹練廉明温州人民愈加感戴至有始終願梅駐温者茲聞有某君者由杭過滬回温到處昌言某已運動成熟不日將代梅統領之位矣温民聞之無不皇遽失措云 
[蘇城近政彙聞]  
　　吳縣民政長以據縣視學報告各市鄉所立學校不及城廂十分之一即敎授合法者亦不多得爰擬由縣代辦師範講習所一區令各市鄉公所於本區域内選送合格人員來所聽講畢業後各歸本市鄉立敎以本地方人員辦本地方學務與學童之保護人較易接洽收效自必愈速業已擬訂規則呈奉都督指令云該縣籌辦師範講習所爲初等小學校養成合格敎員洵爲知本之務應准照辦等因宗民政長奉准後現已擇定本署右首舊捕廳署開辦一面分移各市鄉公所飭令按照章程限於八月三十以前查取合格人等擇尤送所聽講矣 
　　市鄉舉辦巡警槪歸民政長監督不日議章頒行所有經費卽以房膏兩捐抵補現聞宗民政長已將房膏兩捐聯票編列字號刋印分發縣境各市鄉公所飭令先行照章徵收以備次第舉辦巡警之用 
　　蘇經蘇綸絲紗兩廠按季應繳還借撥各縣及蘇城豐備義倉穀本與水利公款落地棉花釐捐等項均繳至辛亥秋季爲止財政司以光復以後迭次照催旣未將欵繳解亦無隻字復到値此款絀用繁豈容長此延宕現已呈請都督派委專員前往該廠催提繳解矣 
[蘇省米稅問題]  
　　北京來電南京程都督曁民政司長鑒京師粮價飛漲民食維艱前准財政部電暫免釐捐一月在案詎旬日間大雨連綿近畿村落多成澤國粮價未减運路又滯交通部來文已飭各路運糧减費展限半月貴省出境米石應仍請一律展限免釐半月以裕民食内務部銑 
　　上海來電程都督鑒據南京站去電稱轉據貨物稅公所委員稱自昨日起開放米禁凡經完納貨物稅之穀米不論何處均可通行出口等語查敝局前奉鈞電禁米出口火車停運巳久茲稅員聲稱弛禁而敝局未奉明文伏乞賜電示遵實爲公便鍾文耀叩寒 
　　南京去電上海滬寧鐵路局　鑒　電悉查米糓免稅期滿現一律收稅並非弛禁出省者仍須領有本都督護照本省流通亦須有各縣民政長執照該稅員措詞未免含混合行電復都督程銑印 
[贛省政要槪略]  
　　江西李都督於八月十四號在府召集各界領袖開特别政務會議提議北京財政部電請將各省釐金收入提歸中央以資接濟一案當經議决先由財政司將全省釐金切實計算除去每年解償洋欵實餘若干再定解京數目大約每月解洋十萬元此後如何解濟應電促中央速將全國收入支出預算表示俾各省得合力通籌至此次復電應與前次認解賠欵及每月五萬兩案併合作答緣本省財政極絀中央固屬困難贛力實有不及若不先事通籌預告恐將來難以爲繼也復議内務司提議擬訂贛省自治總局簡章一案當經議决局長即由内務司長兼任另延請名譽局紳二員均不支薪主任局紳一員月薪百元科長月薪五十元股員月薪四十元此外書記雜役均有規定大約每年需欵七千數百元卽由財政司籌撥是名雖爲省城自治總局實則爲南新兩屬自治之模範也 
　　財政司呈李都督文云府縣爲國家収入之始基所有經征正雜各欵理應按照舊章分欵分年逐月列表塡送庶幾欵目分明鈎稽較易乃贛省自光復以來遵章辦理者甚屬寥寥即間有一二塡送者亦屬略而不詳若不另頒表式明定章程不獨財政前途障礙匪淺即辦理預算决算亦恐措手維艱茲經本司悉心察奪將丁漕屯餘租課兵加等款分别擬具表式並釐定規例十二條頒佈各屬一體遵照以資整頓而策進行 
　　警視廳自奉文統轄全省警務後所屬警官約有三四百員前次規定新章所有各府縣警署長係屬地方官其薪資自應作正開支惟財政司以各屬分署長計有百員之多不肯承認此項薪費業經呈奉都督核飭内務司妥議辦理現聞警視總監吳君照軒以警察爲保護地方治安要政亟須普及不容緩設要求都督飭撥經費措詞極爲懇切未識政務會議如何解决也 
[武漢退伍軍近狀]  
　　湖北退伍兵士不下三萬餘人迭經副總統飭令各回本籍另謀生計並不准私帶軍械擅着制服以示識别而杜亂萌乃近日各營退伍兵士仍多逗遛武漢躑躅街衢甚至擅穿軍服沈迷娼賭藉勢招搖擾害良民并有結合團體設立退伍軍人事務所之事日前二恊肇變即爲退伍軍人逗遛營中煽惑而起若不嚴行申禁必致重釀風潮昨黎副總統持諭飭一鎭至八鎭統制剴切示諭各鎭退伍兵士一體遵照速自回籍不准再有逗遛生事情弊若敢陽奉陰違作奸犯科一經告發或被訪聞定行拿案嚴辦决不寛宥 
　　漢口同安里朱致大油號主人朱子貞近託人收買槍械刃矛子彈甚夥有某營退伍軍曾售步槍二枝於朱旋復硬欲索還不退槍價朱不應允該軍士遂報請二鎭杜統制巡警廳周廳長帶同軍警前往會抄取獲手槍　支步鎗二十餘支子彈九百餘粒以及佩刀等件當將該油號發封朱子貞並雇夥等分别拘押鎭執法部巡警總廳擬照宗社黨治罪頃聞有商會議董徐榮廷等多人爲代辯護並有同行油號及洋貨布帮十餘家均出名具禀公保謂該號開貿六十餘年確係正實可信之商家其子彈係友人某廣貨夥經手所買其所以買此物之故係洪江商團保安會所託云云大約可望從輕發落罰　了事云 
[安陸籌辦堤工]  
　　安陸府屬鍾祥京山濳江天門四邑俱濱漢水向稱澤國又加以頻年大水冲毁堤身甚夥因前淸時民望官修官推民築致近年來堤身愈形朽敗若不及早修築一處潰口四邑受殃是以安郡治安會長彭養光君現特發起在安陸府設立安郡堤工籌辦處聯合四邑同時修築以鞏固堤工惟工程浩大需欵二三十萬官家旣難應付民間亦不能担任是以特籌出辦法數條呈請内務司核辦矣茲將其呈文錄下（一）修堤之費先由民間攤任其辦法按照由地多寡之分派每畝派錢二串文如不敷再由公家補助（一）各段各舉堤紳一人每縣公舉正副堤紳各一人專理修堤籌欵一切事務（一） 
各垸由各垸紳担任修築須出具五年不毁切結呈由縣正副堤紳加戳送存安郡堤工籌辦處備案如先期崩塌則追令賠修（一）安郡堤工籌辦處辦事職員由四邑紳士公舉呈由内務司加札委充以昭愼重 
[湖南近事紀]  
　　愼重交涉湖南民政司以本國人犯罪逃逸外國領事館及軍艦内者如執行傳提時亟應規定辦法以昭愼重茲已擬定大略通行各屬以資遵守略謂凡本國人犯罪逃逸外國領事館及軍艦内者應由檢察廳請外交官知照外國官長請其備文交出俟該犯出至舘外或軍艦外乃行傳提其無外交官或有外交官而相距太遠之處即逕由檢察廳辦理但應迅將辦理情形一面速告該管外交官云 
　　會匪蠢動湘鄉縣十六都大樂山地方有洪福會匪即荒山班原名盆子會嘯聚匪黨千餘人宰猪祭旗約期起事已在寗鄉縣邊界連刦二十 
 
 
 

Page 7

 
 
餘家該處居民異當驚恐紛紛從避常安　董事成緯生劉鏡泉等見此行爲誠恐一經發難各　伏莽乘機響應足以擾亂全局特公舉羅君茂軒招集團勇馳往該處相機剿撫矣 
[熊烈士靈柩南旋]  
熊烈士成基靈柩由吉過營營口各界人員於本月十四日早七鐘齊集東商會大樓開追悼大會所有官商紳學軍警士民及五族聯合會目由黨同盟會各團體人員均蹌蹌濟濟排列靈前女學生到者亦有三十餘人依次祭奠軍樂悠揚若有餘哀者至十二鐘會畢起行大衆隨送上凉州輪船於午後開輪南下矣 
[壼關匪棍滋事情形]  
壼關縣匪首王明亮客秋焚紳殃民業經該縣議會會同警務長王君作豐於陰曆五月捕獲該匪首與其次子德槐槐發三人在案乃該匪長子王淸槐竟邀集賭徒及匪徒數千人在該縣鐵瓦嶺一帶抗法聚賭藉思報復警長聞知遂於陰曆六月六日行頭嶺賽會之時借查賭爲名實行偵探該匪等跡迹王淸槐聞警兵到境立即鳴鑼聚衆數千對敵警兵見衆寡不敵逸避店房棍徒即將店房燒毁磚石交施當時打死警兵一名受重傷者二名受輕傷者二名並搶去來福鎗三杆手鎗一支馬匹亦一併奪去警長見事巳發露與參事會及知事先後申報鎭守使請派兵勦滅業經鎭守使楊君沛霖於陽曆七月杪派副官朱崇亮帶領頭二排前往勦捕乃朱副官旣至該縣後與知事商議勦捕情形知事王士秀以伊交卸在卽推病不理朱君數次催促該知事反謂前雖係愚氓違抗茲已竄匿無跡無庸再事勦捕朱君知其故爲推却遂禀明鎭守使昨鎭守使復將該縣之始末及該知事之推委情形一併申報都督請示核辦未知都督若何批示也 
[岐山近事片片]  
　　第一協十三標統帶王君生岐自駐紥岐山縣以來約束軍隊甚爲嚴密每日演操三次餘時各歸營伍不准軍人在街閑遊岐民無不稱頌 
　　岐山初遭土匪搶刧後又被甘軍騷擾地方困苦不堪言狀甘軍退出後人心略定不料近日謠言紛紛一般人心慌亂不安日前陳村鎭又因謠言紛起商人等特將貨物搬移堡寨中安置該縣西關近日亦有謠言惑亂衆心以致商民畫夜不安經王生岐君出示曉諭並演說開導現巳稍爲安甯矣 
　　岐山舊有土厘局前淸時代每百兩折收岐　銀一百零四兩現在委員除照舊抽收外又欲加收火耗色銀二兩且軍用鈔票一槪不收定須足色紋銀種種苛虐無以復加後經紳士質問一番始准收十分之一二至火耗銀兩則仍舊加補云本地　聞 
[孫羹梅之做官]  
公共公廨前帮審員孫羹梅由外交團委令續任襄讞一事詳情迭誌前報茲悉孫君以騎虎難下業於前日商由領事團與正會審員關絅之君磋商就緖由關君出名邀請孫君到廨任事昨孫君已經蒞廨會同英哲繙譯官升座樓上公堂訊判捕房瑣案矣 
[海關監督擬不就職]  
　　新任江海關監督施君炳變（字理卿）素稱外交能手尤以正直見重於時茲以中華民國尙未由各國正式承認稅務殊難著手遽於此時委任監督徒靡經費無補事實故擬辭不就職云 
[陳英士之紀念品]  
前滬軍都督陳英士君解職後有人擬將去年陳君在製造局被縛之室設法保留已誌前報茲聞擬於該室中間懸掛陳君照相四周則列叙當時被困事實並欲將鎖禁陳君之鐵練一條尋獲陳列室内以留紀念 
[關讞員感謝副總統]  
公共公廨正會審員關　之君電覆武昌黎副總統略云炯以不才蒙公拔擢函電並召重以委員宣布德意感戴知遇奔走恐後惟現領廨務一時不易脫卸容稍緩擺脫卽行趨侍高賢聽候指揮 
[英比實業銀行之組織]  
比國男爵麥嘉君由比國銀公司資本團委託至東亞調查商務實業麥嘉君擬於中國開設實業銀行請李雲書朱子謙兩君爲華董蔡鑄成君爲華經理已將章程等件在香港註册本埠設立總行後再於北京及各通商口岸逐漸開設分行凡礦路工廠旣可墊款亦可入股各工廠之開辦而未發達者均可補助進行該行並設有機器工程處以便估價開帳繪圖列說尋常地產抵押及存欵借欵皆可辦理且聲明全係商務營業性質與國家正策毫無關涉並聞本埠生意另集有華洋股份一百萬兩每股五十兩暫設事務所於四川路一百二十八號刋有詳細章程不日卽可發佈 
[市議會定期開議]  
滬南市政廳議事會定於本月二十七日卽陰曆七月十五日起每日下午開會提議秋季議事會應議事件昨已由議長姚文枬君分知各議員届時如期蒞會與議一切 
[聲訴經售軍裝之原因]  
公共捕房控南京路漢新洋行買辦張靜江私售軍械一案昨日午後由廨復訊先由捕房代表侃克律師上堂聲稱被告未向英工部局捐領執照出售軍火且查所呈法領事所給執照係五月間發出而被告於四月間巳函達外洋定購軍械違背工部局第三十四條定章請爲訊奪被告代表德雷司律師辯稱被告向在法京巴黎設有中國磁器公司及通運公司專做買賣磁器並在上海設有通義銀行至漢新洋行本由沈慕芬經理該行所辦軍裝曾於去秋民國成立後爲南京政府代辦惟黃浦路二十三號所置各種鎗砲係由各洋商送與被告觀看作爲樣子至本年春間有法商徐蓬源在行内附設寫字間與被告訂立合同計租金三百兩茲因沈經理至法京後由被告接手經理行内祗有手槍兩支係美國軍官所寄所有被告前代民軍所辦軍裝均在内地交貨並不違背租界定章且此案實係德人哈丁挾嫌所致請爲察核詰之張靜江供稱素不熟悉軍裝生意去年民軍起義後曾代南京政府購辦軍械後臨時大總統擬派商人爲總司令當即告辭至新漢洋行係四人合股開設專事買賣古董磁器並不做軍裝生意曾因法商徐逢源在行内附設寫字間出售軍械與商人訂立合同並允如有盈餘分派百份之二惟並未做過交易亦不違背租界定章質之徐逢源供稱我處祗有洋槍四支快炮一尊手槍三支均向光復軍李統領借來爲樣子惟法領事署照會由我出面領取王襄讞商之德師副領事以案須詳細訊問惟爲時巳晚遂判張交德律師帶去候查明工部局定章訂期禮拜六早堂復訊核斷 
[騙領公款案之辯論]  
王子和係前淸漢陽兵工廠總辦因在卾省交通銀行騙領公欵洋三千二百元來滬經黎副總統偵悉派員莊時伯來滬控奉公共公廨將王逮案判交妥保在案昨晨由廨復訊原告代表德雷司律師投稱被告串同收支委員張鴻鈞等捲呑公款銀八十餘萬兩除追到銀十八萬兩外餘欵均有實據應請續追至王向交通銀行冐領公款亦有來函爲憑王已承認二千六百元稱已報銷應着交出報銷證據否則飭令被告至湖北證明至於原告見證即黎副總統與交通銀行總理均因公務紛繁未便來案如堂上必欲見証口供惟有知照各見証備錄供單簽字呈電所有騙領之欵請即飭追訊之王延費信惇律師辯稱漢陽兵工廠前淸時代係陸軍部管轄所有公欵早巳解淸至光復後未繳之欵曾由被告到堂証明繳銀開釋尙有二千六百元一款早經承認開支報銷總之被告於該廠公欵項下並無絲毫朦混原告旣無實據不能以刑事案控告請爲察核關讞員商之英副領事翰君判王仍交原保候禮拜四復訊核奪 
[關讞員請免加租]  
公共公廨正會審員關炯之君爲卡德路泰昌里各租户求免加租一事於昨日照會駐滬英副領事翰君云據卡德路轉角泰昌里租户各商民禀稱民等賃居泰昌里房屋已歷多年向來房租每幢每月僅五元或五元五角不等該房旣無後披又無天井租巳無可再加房東盛氏租金向照舊章自去年光復後轉託通和洋行經租忽有加租傳單每炯加洋三元及三元五角小本經營無力照加稟求免加等情據稱該處房租向僅五元忽加至八元之多爲數實屬太鉅除批示外相應照抄原禀函送務祈貴副領事查照勸諭該行格外體恤免其加租見復爲荷 
[嚴緝迫脅謀變之軍官]  
江蘇都督通令水陸各營及上海民政長文云爲通令事准陸軍部咨開據烟台代理軍府事宜參謀張學濟電告魯軍第一師司令衝突情形係該部參謀田樹勳余兆熊唐果主謀竟將李師長囚禁一切公文不由李過目時以手槍威嚇迫其發令調兵各營同發公憤全部均願解散李不堪其虐親筆函請嚴辦現已將余兆熊拿獲正法惟田樹勳唐果二犯巳經遠颺應請鈞處通飭各省嚴密查拿從嚴懲辦等情到部查田樹勳唐果與余兆熊囚禁長官迫脅謀變情節重大亟應查拿究辦以伸國法相應咨行查照轉飭所屬務將該逃官田樹勳唐果二名一體嚴拿俟獲案後即行差解煙台軍政府按律究辦等因合行通令水陸各軍營以及民政長轉飭所屬一體嚴拿務獲解辦 
[小輪船幾遭不測]  
敏航小輪前日由　行鎭開駛來滬行至夏家灣地方忽有某小輪從後赶來在敏航船旁衝過勢將碰撞幸敏航急打倒事未致肇禍然搭客已受　不淺矣 
[旗人寄居滬城之危險]  
前淸淞滬釐捐總局督辦已故旗人福和笙之子年未成丁與家屬等借居滬城縣東街五福胡同内已有多年昨日淸晨忽有駐紥福佑門内紙業公所中之陸軍輜重隊兵士十餘名各執手槍擁至福家將前後門守住當經家丁吳升及小主人出爲查問該兵等卽將吳提去解回營中指爲宗社黨羽黨其家屬人等大爲驚恐業已携帶衣飾避入租界矣 
[李韻標並無傷痕]  
參藥業商團會員李韻標控被朱少徽等毆傷腰部一案昨經檢察廳提案預審李請騐傷究辦朱訴稱大東門内北城脚蓮座菴係我朱氏家菴該商團糾衆持强遽將該菴佔據作爲該團事務所迄已日外並無房租曾經住持女尼本立告知本邑紳董莫蘇諸君調停未妥今反誣控該菴求察檢察官飭吏騐得李韻標並無受傷痕跡顯見不實本應照刑律一百八十二條辦理姑寛免究至於侵佔蓮座菴事著朱另向民庭起訴辦理 
[點騐軍隊紀聞]  
江蘇都督派員點驗滬防各軍隊屢誌前報昨係點驗鈞和兵輪弁兵之期先由滬防李統領至船恭候正副點驗長盛傳二君於午前七句鐘時到船點騐軍械及目兵水手人等旋乘小輪赴浦東一帶查驗沿浦灘所駐防軍聞明後日卽可回省復命 
[取締弁兵請假]  
滬防全軍李統領前令水陸各營官佐於七月一號起至八月十五號止暑假期内輪流休息一星期各營兵士亦准免操以示體卹曾紀本報茲李統領以業已届滿各官佐目兵仍應認眞辦公嗣後營長因事請假時在四點鐘以内者均須報告凡在四時以上至二十四點鐘以内者須派委員代理並將請假事由及代理員名備文報呈本司令部查核以昭鄭重兵士請假亦須照扣辛餉遇有兵士病故卽以此欵津貼埋葬等費業於昨日通令所部各營一體遵照矣 
[保護游歴洋人]  
江蘇都督令行上海民政長文云爲通令事准外交部咨開中華民國元年七月二十六日准法國馬使函稱本國人鄂松前往直隷東三省河南江蘇等處游歴請繕發護照等因除由本部繕就護照一張函復該使轉給外相應咨行貴部督查照飭屬於該法國人鄂松持照到境時照章妥爲保護並將入境出境日期聲復等因到府准此合卽通令於該法人游歷到境時驗明護照照約保護並將入境出境日期隨時呈報以便轉咨 
[惜陰公會注重敎育]  
　　南京路中巿惜陰公會開辦迄今已將一年有半所有會務均注重社會敎育如搜採書籍陳列日報發行雜誌等皆是并設英文夜課亦頗著成効今暑假期滿將於本月二十六晚即舊歷七月十四開課近又添設國文傳授課以嚮商界子弟曁商界中人之年長失學者可謂知所先務矣 
[呈報獲盜情形]  
裏日暉橋陳桂林所開之雜貨店被盜搶刧迭誌前報茲悉第一營管帶莊少雲第二營管帶莊雲石昨已將是晚獲盜情形補報李統領轉禀江蘇都督請爲查察其文如下如呈報事竊據一營四隊隊官張國楝二營一隊隊官阮子明二營二隊隊官秦實山等呈稱竊隊官等於八月十二夜二句鐘據衛兵司令長薛鳳崗警告以營外有人頻頻呼救之聲想必盜警請卽預備出隊等情各隊當即整隊出營巡遲適到營外不遠地方見一人負傷　　而來訽係看守水爐公所之李桂和被盜戳傷該盜向西而逸諒尙未遠聞悉之下隊官等當即協同排長嚴復汪國彬楊英倫楊鴻大　政榮督率目兵分路兜拿時値月晦之期天色昏黑所經各地草木葱龍而各目兵奮不顧身直入搜捕至五六里路不見匪蹤始各收隊而回順途卽到被刦之家勘看訽據事主陳桂林聲稱該匪由左邊廚房　窗而入約共十餘人各持鐵尺小刀兇器内有以布朦其而目者見人以槍刀嚇禁不准聲張所有銀錢衣件共約値洋三十餘元俱被席捲即開大門而去復再以鐵尺連擊桂林兩足及腰背疼痛不堪至李桂和亦言認識伊等是以又被該匪戳傷手胸等處現今氣息奄奄恐性命難保等語復勘無異正在集合搜捕間有分隊兜捕兵士飛報以伊等經過日暉　見茶舘内有七八人怱忙洗足　急搬抬又麻雀言　舉止　爲可疑據此隊官等又卽聯集各隊　往　捕至該茶館果見七八人上前盤詰對答支吾且察其形色有面如土色步不能行者是以一併獲回本營部略爲訊問該匪秦阿毛顧阿全李菊壽瞿民壽顧銀生陳阿文六人狡展堅不供認惟曹阿法一名自認此案伊確在場不諱且驗該匪所着之　血跡淋漓其爲此案眞犯無疑茲將各犯禀解營部嚴訊擬辦等情據此管帶莊　卽於十三日淸晨馳赴肇事地方略加審問管帶莊誼復於是日下午即在第一營本部一再研訊據事主陳桂林同妻傳氏供與報詞相同又據秦阿毛供稱首先挖洞李菊　首先進内瞿民　顧阿全仍然狡猾不認惟曹阿法與李菊壽供指首先行兇者實係瞿民壽顧阿全顧銀生陳阿文又供隨同行劫等情管帶等察核該盜等所供各節似係實情理合將獲盜訊供情形報呈統領察核分别懲辦並乞轉報都督以便查核 
瑣聞 
[城内]  
　　民政長批示○牙甲蔣昇稟批據禀已悉查牙稅爲　家正稅征解均有定限不容絲毫短欠錢同泰等七户開行抽用亦屬正當營業旣經請帖卽受國家之保護權利豈因居住租界卽可藉抗不完不獨喪失　人之資格抑且妨害商界之名譽該甲不善開導實屬無能候即移請會審公廨將錢同泰等七户分别傳案諭令來署淸完掣串安業淸單附民人譚晋堂禀批旣據取結禀明該膏店生意甚寥難以支持將店閉歇自是吸户戒烟日多應即照准惟報閉後如有影戤私挑情獘一經發覺告發立卽提案懲罰該保扶同出結或包庇私賣不報均應一併嚴究照銷結附 
　　地方檢察廳批示○兪沈氏呈訴請求查案備抵繳欵由批訴悉該氏所稱被拘之時由捕房抄去洋二十八元小洋十角並劉芝雲身畔洋二元八角等語查此案當時准前滬都督府執法科移送過廳所有隨送到各物均經典簿所點收並無前項洋角何從扣抵罰金仍着從速措繳毋得再延至該氏等所有衣箱行李等物如有的實舗保准其先行具領 
　　第一初級審判廳民科批示○鄭陶氏訴陸鴻昆等欺寡謀挖狀批呈悉查此屋旣係該房主陸鴻昆所有租與不租因有其權該氏前與商議兩次先因爾予喪務躭延後則因事赴蘇致未租成是該氏之未租得此屋係該氏之自已因事遲延並非該屋主故意翻悔現該房主之已將此屋另行租賃及沈銀實之加費賃屋均屬商務上之自由該氏何得謂之欺寡謀挖貪利翻議各等語至請求賠償該氏雇傭工薪一節尤見該氏無理取閘希圖蠻賴實屬不合特此不准 
　　弔驗木主○本邑引翔港鄉民沈善福前因爭產起衅在前淸上海縣署涉訟未結近來善福又投閘北裁判所禀控奉諭飭探往傳善祿以引翔港地方非受該裁判所節制乃申明理由並以善福砌詞越控等　投上海地方審判廳起訴昨經推事戴邦楨分據而論理應彼此分派惟據善祿供稱伊父木主上二人均曾列名嗣被善福將伊名挖去所供是否屬實姑候弔到木主察驗並着二人　邀公正親戚二名到案再行訊明判决善福供舉夏松岩朱次孫善祿供舉王增祐周子全問官准之 
[南市]  
　　協緝逃犯○法租界捕房押犯瞿金生朱阿根陳老陳兪發（卽兪玉山）張才英等於八月十三日越獄脫逃昨由法捕頭飭探持單投報東區聲明各犯年歲籍貫面貎及罪狀請飭偵探留心協緝現已由警務處分移西南兩區一體查緝矣 
　　聚賭受罰○小南門外佛閣下弄内三山圖小茶肆紏衆賭博被南區協同崗巡獲住賭徒吳和尙張小桂曹永祥殷金森及堂棺康盈慶等帶區詰明諭飭吳等四人各罰洋一元釋出康則暫留候店主姚少山到區酌罰再行開釋繼由姚之妻母聞信投區訴明伊壻患病代求寛宥判氏罰洋五元具結開釋賭具銷毁 
　　言詞互異○住居滬城太卿坊之曹鍾相至裁判所控稱前有房屋數椽憑中抵與南市大王廟前婦人張大小妹處今欲備 
收回忽被　贖求追等情旋由張婦之壻陳松元投案訴稱曹 
未抵產實　冐認質之曹供内有抵與盛唐氏之房產一間巳 
允許放贖問官以兩造供詞各異且甚離奇着陳傳諭張大小 
趕自投案質訊定斷 
　　一味含糊○陳子愚控蔴袋店主　承緖前爲源盛館主印蘭生作保將房契一紙田單五紙抵去洋三百元已閱三年半利息分文未付求追等情昨經裁判所傳訊印供當時與龔及王慶棠三人在大南門外營造房屋從未結帳收欵繼被龔將房賣去求察訊之龔供甚含糊判一併交保限印於七天内同龔將欵理明 
[閘北]  
　　串賣婦女○浦東人張木春控妻母沈陳氏與地保王阿鳳將伊妻沈氏串賣與郭小毛得價洋五十元前日由孫所長傳同王地保訊供推諉旋據沈氏供稱由母作主改嫁判陳氏還押沈氏交張　回管束王阿鳳退候查核 
　　移提人証○蔡錦璋控傭婦毛范氏竊取首飾籃一只昨經孫所長傳同荐保錢子林訊據錢供得悉後卽至無錫找到范氏之弟永寳因無公文不能帶回訊之范氏供稱實係伊弟竊取判餞退去范氏押候移提人証到案再訊 
　　婦人何往○吕張氏向顧狄氏借洋三十元並向借取衣飾當洋四十元逃逸昨由狄氏扭張氏之夫吕宏義至裁判所押限交到其妻再核 
　　分期理債○沈慰林挖胡月堂不還借洋七十元昨由孫所長傳訊　實判胡交保分期淸理 
[英租界]  
　　兇徒入獄○金阿龍偕叔金時鑿控甬人趙莊生毆斃伊兄金阿康一案昨晨由廨提訊原告投訴前情求請伸雪據見証王阿二供稱死者素有疾病此次因趙紏其賭博不遂以致互扭仆地身死關　員商之英領翰君以此案曾經驗明死者生前有病被扭仆地氣閉身死趙實有不合着押西牢一年 
　　小孩待認○男孩沈金官女孩張阿林並年約三四歲不能言語之女孩一口均因不辯路徑由捕查見轉送公廨昨由官媒送案請示沈孩供年十歲浦東人欲至新閘找尋祖父以致迷路張女供年十歲鎭江人被拐來滬判沈孩函送城内一區警局飭傳家屬認領張女與無名女孩併留本廨候懸牌招領 
　　貼還醫費○小沙陀路附近鄉人葉阿生深夜聞入貼鄰高恒山之弟媳臥室内被高　見向論反被擊破頭額控由捕房解送公堂訊供收押在案昨經中西官復訊明白以葉已押七天姑寛着給原告醫費洋五元交保開釋 
　　怙惡不悛○過犯范玉兒趙阿根串搶愛文義路未順全家六歲男孩南楚之金鎖片並竊無錫路一號李明德家之綢衣由探查獲昨將二人併解公堂訊供屬實判范趙各押西牢一年期滿均逐出租界 
　　男女無恥○雉妓院善婦王寳林控姘夫陳鵬飛竊洋二百元並以拆姘爲由圖詐洋三百元由廳訊供押候查辦在案昨經中西官復訊明白以男女均屬無恥將案註銷陳斥釋 
　　借欵不還○潘何氏控唐鳳臣等不還借洋昨由捕房將唐傳至公堂過堂候訊 
　　謊騙車輛○王阿福控王福卿騙取値洋四十元之包車一輛昨由捕房將被告拘解公堂訊實判押一月車交原告領　 
[美租界]  
　　屍身　驗○蘇人陸小弟行經元芳路　血身死巳誌昨報昨由屍屬陸忠記報告捕房求請免驗自行收殮捕頭准之 
　　收殮浮屍○公和祥碼頭旁昨日浮來男屍一具由巡捕查見歸禀捕頭函知水巡船撈起收殮 
　　呑烟圖盡○岳阿龍欠胡忠華房租未還昨由胡向之索討口角岳卽呑烟　盡幸由其母岳顧氏覺察報告捕房送往同仁醫院救治 
　　西人蠻横○馬夫龔阿寳控某西人虧欠車資不還反遭兇毆　傷頭面捕頭論送同仁醫院療治再核 
　　疑及鄰居○吳淞路一千四百八十二號住户葉阿根　　婦陳陸氏竊洋十八元扭入捕房候查核辦 
[法租界]  
　　限交拐匪○　寳生在金華輪船尋獲男孩阿虎當將拐帶之粤婦陸陳氏及叧有一孩一併交捕送請公堂訊據該氏供稱　孩俱在高昌廟地方陳阿根及王姓家出洋購來帶往廣東爲子判押候補提陳王二人訊究在案茲經捕房飭探往拘陳王已聞風遠颺故將經手之唐明子獲案請訊唐供與陳阿根同居陳有小孩託我經手出售惟是否拐來不得而知今陳逃往何處亦未知悉聶讞員判阿虎給伊父領回叧一小孩留候失主認領陳氏及唐明子還押限交陳王到案澈究 
　　拖欠不理○劉少堂前與董子才合開戒烟丸店時曾向沈少卿購買烟鎗若干枝除付過價洋外尙欠三百餘元向索不還近更以劉往四川推諉不理故由沈控奉公堂提董詰訊判交保限十四天交劉到案訊追 
　　保人脫累○周程氏控鄧湘洲不　抵押田單曾經公堂傳訊判令交保限一月料理在案茲鄧逾限不　昨由鄧之保人將鄧妻陸氏交案並請退保氏供丈夫有事出門求請寛限判氏交保限七天將夫交案候訊 
　　人銀兩保○胡炳生虧欠沈茂全往來米價洋二百念六元曾經公堂傳訊除當堂交付外尙欠洋一百念六元　令交保限交在案迄又逾限仍未交淸昨復傳案胡措呈洋三十元餘求寛限判交人銀兩保限七天交淸 
 
 

Page 8

 
 
   
 
 

Page 9

 
 
自由談 
游戲文章 
[滑稽時評黎元洪之殺張振武] [  默公]  
　　曹操乎諸葛亮乎 
近日北京發現一革命史上之好資料即張振武被殺問題是也 
黎副總統之假刀殺張也問其罪狀何在曰謀第二次革命也旣殺之而復撫卹其家族且以大將禮治喪問其功勳何在曰在第一次革命也 
夫張之運動革命第一次以何者爲前題第二次以何者爲前題我人均不得知 
第就表面觀之同一革命事業第一次則視爲大功第二次則視爲大罪且以一人之身第一次謀革命則功大而禮以大將第二次謀革命則罪大而竟至不能保首領似不能不予人以可疑之點而紛然之議論以起 
在一般爲張辨護者曰黎副總統殺張之手段竟以禰衡待張以黃祖待袁而自居於曹操在一般爲黎辨護者曰讀黎副總統之電文哀痛迫切大似諸葛孔明之斬馬謖 
黎果爲曹操乎抑爲諸葛孔明乎請以質之讀報諸君 
[前淸武昌有候補知府韓繼先屢得優差宦囊充足以三千金納海上名妓金紅玉爲妾韓巳七旬妓方二八勃溪之聲時達户外某醫生年近不惑與韓善一日誘其妾過江至中西旅館宿焉韓訪知之率家丁渡江大肆咆哮一時傳爲笑話一鳴曾以詩誌其事] [  一鳴]  
西風一夜惱人聽醫國醫民藥不靈獨抱偷香新學術誰家蕩婦 
惹膻腥 
鎭日相思軟似泥野桃含笑過中西夜來風雨催花急再訪桃源路欲迷 
生小吳江便有情（妓蘇產也）可憐疏柳綰流鶯藏嬌珍重黃金屋琴操猗蘭帶怨聲 
五花騦馬紫絲　對鏡懷慚　似霜雲雨巫山關不住閒招粉蝶過東墻 
良相良醫總自欺輸將良藥慰相思枕邊調笑春光　惱煞寒鷄報曉時 
臨岐握手淚盈盈地久天長欲訂盟再住一宵情更好須防韓信出奇兵 
罡風吹散野鴛鴦獨坐樓頭暗自傷千古紅顏多薄命燒殘　　不聞香 
數到衣冠盡沐猴茫茫濁世孰淸流一雙白髮如相見默默無言祗自羞 
劇談[  仙]  
[花旦之正宗]  
自秦腔繁衍花旦一門幾爲秦腔家之專產求一花旦而工楚曲者大有千中獲一之槪茲先以秦腔花旦論之其做派之細膩曲折頗有可觀臺步之娉婷嬝娜不無足取唯失之過火故流於太淫如遺翠花珍珠衫等劇確與風化攸關是以懸爲禁令而楚曲家所演諸劇夫豈無指摘之處然終不如秦腔家之甚耳史可怪者秦腔花旦往往兼任靑衣而楚曲家之花旦與靑衣判然兩途萬不能兼而任之此亦楚曲與秦腔迥别處也總論南北伶界楚曲花旦之大名鼎鼎者南爲周鳳林高彩雲北爲田桂鳳路三寳四人中尤以周田二伶爲上乘每遇臨塲一切舉止動作純然兒女態度閨閣風範并皆出於自然誠非他伶所能及而高路二伶唱作亦隹唯各有所偏一則流於淫蕩一則過於凶惡高伶前巳因犯淫案輟其業矣路伶亦以淫凶之戲見長嘗觀其演雙釘計謀害親夫一段儼然一淫毒婦人雖以假作眞未嘗不是恐亦不得其善終其餘如楊小朶王蕙芳諸伶莫不名噪一時均爲燕京戲癖所歡迎無如徒以色選小以藝稱所謂金玉其外敗絮其中者耳 
小說 
[滑稽小說牛女緣（五）] [  瘦蝶]  
過了半月光景牛郎想先把婚事定當了再到美國去不遲就向西婦提議西婦也無不贊成同到領事處報告了又請了兩個証人一個呌巫處一個呌王八揀定日期就借旅館的客廳舉行結婚禮到了吉期也自有幾個走狗去巴結他唱歌的奏樂的証人親友以及看客擠滿了一堂甚是熱閙堂上舗着湖色織絨的地毯堂中設着大餐檯蓋着雪白的檯布檯上滿裝花朶果然是莊嚴燦爛 
到了兩點鐘牛郎携着西婦的手走到堂中衆人看兩人都打扮得齊齊正正漂亮得很大家拍手兩人正要行結婚禮時忽聽人叢中槍聲一响那西婦已跌倒在地牛郎急回身想攙他起來不提防下部也着了一槍也就倒地了 
一時間這旅館内秩序大亂衆人紛紛逃竄崗巡知道了吹起警笛聚了人來捉拿刺客那裏有什麽蹤影四面搜尋在大餐檯上尋得一個柬帖取來一看見上寫道 
唐賊辜民溺職罔利營私竊西婦而濳逃不顧大局實爲同胞之公敵今特當衆處以死刑爲一般愛黨不愛國者戒顏老五宣佈 
警士看了知道是暗殺黨所爲一時也不容易緝獲的那旅舘主人同著侍者在血泊中攙起那男女兩個來一看只見女的是槍子穿心而過男的是打傷了腎部都已死的了遂同着警士去報明總局呈上柬帖又到領事館報告了連忙回去一面打電給唐氏家屬一面先行棺殮諸事已畢方才休息 
那兩個鬼魂自然仍回天上爲了財色兩字弄得這般結局從此他兩人便平心靜氣的做那牧牛織布的勾當這篇小說也就此告終 
[滑稽短篇垃圾橋相會] [  鈍根]  
却說一千九百十二年春間上海地方有一對癡男怨女出現在租界之中香車寳馬大出風頭餐舘劇塲無日不有其足跡那男的長得輕佻油滑女的長得淫蕩風騷兩人結下秘密的交情在人前賣弄不盡許多醜態因此上海的人十停中倒有九停認得他都呌他做牛郎織女這個稱呼忒也希奇我先前聽了不　後來問了人家纔曉得那牛郎的老子是開牛奶稝的養得一個兒子天天呌他牽着奶牛到人家捋牛奶賣錢後來不知如何發了一注横財便棄了賤業高廳大厦做起富翁來他的兒子便是渾身外國花呢嗶嘰兩手金剛鑽戒嘴裏雪茄紙烟更替着啣甚麽似的啣一個不了坐馬車兜圈子不算還要坐汽車出風頭他自以爲狠闊人家却忘不了他的出身只呌他做牛郎他聽了也無可如何再說那織女的爺娘是織蘆蓆的出身後來也發了財便放任著女兒作威作福西裝打扮成日價在外招蜂惹蝶也是天緣湊巧一日與牛郎在某花園邂逅相遇不由的親熱起來大家自命爲紈袴公子富貴千金從此地久天長永享繁華之福豈知樂極生悲兩家父母相繼亡故兩人揮霍更無忌憚窮親壞友又從中串騙不到夏盡秋初兩人已弄得衣衫襤樓屋產全無牛郎却去做了小馬夫不牽牛倒拉馬了織女做了縫窮婦不織錦倒𪮧破布塊了正是富貴不常情緣最短各自營生只好相思兩地了昨日之夕兩人不期而遇於老垃圾橋相見之下抱頭痛哭女的哭道今天七夕天上的牛郎織女在鵲橋相會何等歡喜不想我等二人在垃圾橋相會何等凄凉男的忙揪著破衫袖子替他拭淚又勸慰他道天上的牛郎織女只得一年一次鵲橋相會地下的牛郎織女却天天可以垃圾橋相會豈不好麽 
[滑稽小說牛女維新] [  兄]  
話說七月七日那一天向例是牛女相會之日講到牛郎織女兩個人總算是天地間第一等不自由的人一年到頭勞勞苦苦只有那一日可以開開心舊年中華民國革命成功孫大總統下了一條命令採用陽　無如天上人間的習慣總是改不過來几看日子的看看陽曆仍舊去記着陰曆却說那牛郎有一日放好了牛行到市上買了一本　書回來展開一看原來倒是陰陽合壁陰曆也有陽曆也有不勝詫異仔細研究方明白過改革正體的道理來於是一月一月的看去見有兩個七月牛郎一個人在那裏思想心裏說有兩個七月自然有兩個巧日不知我與織女妹妹的佳期還是仍照舊曆或須改從新曆想要去與他商量商量無奈天上雖則共和其實比專制還利害只有那男女學堂的學生可以自由若我與織女兩個人仍舊被天帝監督着不能尋常見面只得寫封信去問問於是寫好了信跑到天國郵政局裏去寄說道我這信是要緊的那收信的說道你要緊須得掛號若不掛號我們是不當事情的牛郎道掛號掛號次日那郵政局的信差便將這封信送到織女家裏先將信單交與織女呌他蓋印然後出信那織女說我們村莊人家那裏有印那送信的照着規矩一定要他蓋印虧得織女狠爲聰明想了一想走到裏面把吃飯的竹箸拿了一根醮着粧面的胭脂膏向信單上印了一印交給送信的說道我這印係糊塗看不出的送信的點頭道只須有個印的樣兒淸楚不淸楚我們不管的於是將信交與織女拆開一看也是疑惑不定豈料人從天願隔得不多幾日天帝下了一條命令許他們今年兩渡銀河二人得此消息好不快活心中感激孫大總統不了眞是惠及天宫到了陽曆的那個巧日兩人相見自然悲喜交集畢目看看來住的人都是改了洋裝好不便利織女看牛郎還是穿着毛　刺的　衣一條短褲趿着蒲鞋背着凉帽手中拿一根牛鞭沒有一點文明氣象牛郎看織女梳着高高的雲　穿着零零碎碎的舞衣不及穿西服的裊娜大家商量着趕緊改裝分手别去眞是光陰迅速日月如梭轉眼又到了陰歷的巧日了兩人見面不覺彼此失笑原來牛郎頂着東洋草帽也不背在背上了寸半多的硬領义着頭頸渾身雪白狹小的衣褲脚下換了一雙黃皮鞋手中提着一根木棒走路也不像從前脚輕顚着頭跨着方步好不氣槪那織女却是西洋裝束頭上閙閙熱熱的花冠身上飄飄拂拂的紗衣脚下也是尖底皮鞋臂上掛一只銅練軟皮夾娉娉婷婷甚是悄　牛郎對織女說你的裝束改來還不完全他們外國的女人胸前是高起的你不看看學堂裏的女學生巳完完全全學他們你倘然面皮不老道文明終久學不成的織女對牛郎說我看你也完全過頭了此問又沒有狗却拿着那喪棒何用牛郎道我這棒有道理我丢掉了牛鞭原想就將這棒當牛鞭用誰知我那牛狠不贊成他說現在删除苛刑你倒丢下細鞭換這粗棒且畜生審判廳又未成立我有寃無訴處你這等用强迫手段老牛要革命了所以我只得將　棒改良用着因爲我放牛的時節坐在地上常要打磕銃如今戴了草帽又不能隨便倒臥故將這　棒拄着當當額骨拄頭罷了互相討論畢遂珍重而别 
 
 
 

Page 10

 
 
   
 
