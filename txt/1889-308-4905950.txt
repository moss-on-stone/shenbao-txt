# 1889 - 308 - 4905950

 

Page 1

 
 
[揚州分設申昌] [  申報舘啓]  
　　啓者本舘所印各種書籍現又分貯揚州多子街申昌出售諸君子有喜旁搜博采者盍于二分明月中移玉惠臨隨意選購乎 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己斫脛剖心胎息史書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閱之實足以遣旅愁消綺思說者謂古今章回小說定當首屈此書焉惜乎坊刻模糊苦無善本魯魚亥豖襲謬承訛本舘幾歴居諸再三警校正其悞字務使髮憾無貽然後用新鑄鉛字印成復請書師將諸圖一一重繪鬚眉巾幗掩映生瓷雕鏤之工亦無倫比今定於禮拜一卽本月十五日出售每部分裝十六本價洋八角請諸君子移玉本埠申報舘申昌書晝室及中外埠申昌或寄售申報處購取可也 
[中國自種鶯粟議中]  
　　論者又謂種烟則流毒無窮中國雖受鴉片之害但其物來自外洋異日時易勢遷酒冀有堵絶之一日若自行廣種縱便能敵洋土但洋土旣絶而其毒種永留中華縱云尙可設法禁止但初令種植繼令禁止出爾反爾非特於政體有乖輿情亦覺不順則烟患將從此終古矣不知此非深通時勢之言也夫中國非不欲禁鴉片而卒不能禁者徒以英國阻撓梗我法令若洋土不絶則我始終無禁止之權令行之日此勢之一定者也今自種鶯粟則於英人絶不相干旣不廢約又不用兵英人豈能顧問况洋土癮重華人吸之不易禁斷若吸中國土漿則癮輕而易禁此尤勢之有難易者也故人謂流毒無窮我謂流毒轉有限人謂永無禁期我謂禁期將不遠何也英人明知販賣鴉片爲忍心害理之事但實利所在是以忍恥爲之若洋土漸少則英人自顧有名無實徒負别國訕謗必將行文中國勸令彼此禁絶以　義舉之名以湔從前之恥如從前禁販黑奴英人倡捐數千萬金何嘗無此種豪舉况現在英國紳士遍設禁烟會勸國家勿販鴉片漸能感動人心苟英國清議挽回則不待鴉片全數不來而英國已將自禁矣故我謂中國自種鶯　反有禁絶之一日也論者又謂種烟則價賤而吸者愈多當鴉片初入中華其價甚貴彼時除幕友外鮮有吸之者嗣後價旣日賤沾染亦愈多豈非貴則吸少而賤則吸多之證乎若中國自種此物而又漫無限制則必蔓延愈廣使舉世胥入此陷阱焉豈非大害乎不知此亦曲說也當左文襄時力主加重烟價每箱增稅三十兩合之每錢鴉片只增貴三文何濟於事必欲貴烟必使鴉片與黃金同價每烟癮一錢須日費洋銀三元庶乎近之若僅與紋銀同價則一人日費數星卽能過癮人猶有吸之者然而人之吸食與否大半出於天性而無關乎物價也彼夫水烟旱烟之價豈非廉於鴉片十倍然而吸者自吸不吸者自不吸也嘗見鄉人種菓爲業者當菓熟時桃李盈阡結實纍纍其家未嘗無孫童朝夕婆娑樹下若未嘗覩焉苟偶損一枝則父母呵且撻之以爲又壞一錢矣蓋不以食物視菓而以銀錢視菓此農家者之常態也若土漿究貴於桃李而謂自種之而自吸之有是惰農乎總之種烟者斷非吸烟之人吸烟者亦斷非種烟之人天性不吸者雖賤如泥土而亦不肯吸且知洋土之所以爲害者由其癮重乎若自種鶯粟則其性必漸淡而癮亦漸輕縱使人人吸烟不啻人人無癮今日吸之明日有不必吸者矣有錢吸之無錢則可不吸者矣暇時吸之忙時則不復吸者矣縱留此一物爲閭閻日用所必需如今日之淡芭菰相類亦不過於俗諺所謂開門七件外多添日用一件耗費而巳則禁之可不禁亦可又何足慮哉論者又謂種烟則質溥而攙雜愈僞彼印度鴉片其初本以入藥西醫謂其有補脑補火提神止痛之功實爲宇宙間一種良藥若中國目種則必漸失其眞質薄味漓浸失鴉片之功用以之治病必無從前之效矣非愼重民命之道也不知鴉片雖有治病之功不敵其毒人之害則利弊相權我寗願天壞間斷絶此良藥惟中國當自種之初亦須極力講求務使色香味三者與印土無異而功力亦足相敵庶乎嗜洋土者肯捨彼就此然其價必須大減如果功本費昻國家當重減釐稅以助之務使與洋土貴賤懸殊則彼勢自不敵人皆樂買土漿而無人顧間洋土則一次虧折洋商自裹足不來矣此則不禁而自絶之道也迨洋土絶迹始許華土稍弛其製作陰縱其彼此相爭如每兩烟價甲售百錢而乙售九十則人皆去甲而趨乙不復計乙貨之果九成否也苟再有内肯售八十人皆又爭趨丙肆矣彼此傾軋不得不互相減價招徠彼時攙雜與作僞誠所不免然凡物欲其貨眞惟鴉片則不嫌其僞愈僞而其毒愈輕吸者癮亦愈薄近年之洋土亦已大不及道光年間洋人深知華人祗貪賤值不嫌貨低故凡洋布哆呢無不日趨於薄則鴉片一物何獨必欲其貨眞價實也哉 
[鳳闕晴暉]  
　　兵部爲咨行事武選司案呈本月分出有都司二缺按照銓選及奏准變通章程應以期滿以都司用之漢藍翎侍衛擬選查有漢藍翎侍衛王翰臣四川遂寗縣人癸未科武進士漢藍翎侍衛行走四年期滿引　見奉硃批以都司用欽此又漢藍翎侍衛于金城山東歴城縣人奏未科武進士漢藍翎侍衛行走四年期滿引　見奉硃批以都司用欽此應將以上二員擬選都司除由本部定期堂考帶領引　見外相應咨行貴領侍衛内大臣處查照○九月二十七日東安門外草廠善撲營當差人某甲與乾菓鋪掌櫃某乙結算帪目致相爭閙經鄰佑爲之勸散次日甲忿不能平順手提槍尋乙適乙不在鋪鋪中人某丙與之論說甲將丙搠翻學徒某丁某戊上前攔阻亦被剌　丙旋卽因傷殞命丁戊則尙無性命之虞旋由甲赴本叚官廳自首經步軍校將甲解送　署堂訊時甲直承不諱提署　備文咨遂並劄坊往騐○某夜有賣薰魚之某甲在東四牌樓石大人胡同喚賣突來數人喝令止聲甲見其形跡可疑置之不睬數人怒甚將甲踢倒手扼其吭甲旋氣閉數人疑甲已死各自奔逃及甲復甦見數人進蟹虎胡同某門内遂 
 
 

Page 2

 
 
赴本地面官廳呈報前情廳官飛集數士兵丁携甲往緝破扉直入數人果在内當卽全行拿赴廳官訊明姓氏解送左翼翼尉公所拷訊供認近　曾竊朝陽門内　小街烟錢油鹽等鋪云○前紀步營奏添步軍校委步軍校六七品領催等缺作爲額設一事兹聞近經兵部議以該營請添額設各缺俾敷分撥係因愼重地方起見遂如所請添設各額缺惟他處不准援以爲例云○盛京烏拉總管派委章京恭賫呈進松子荔枝香梨二十餘筐悉用黃紙封糊初四晨昇人東華門至内務府堂上呈交當飭交御菓房騐收存庫以備上用○前陜西陜安鎭總兵余勳臣總戎虎恩湖南平江縣人由武重從戎隨湘軍轉戰多省積功保至頭品頂戴儘先簡放提督賞穿黃馬褂奇車博巴圖魯給予輕車都尉世職嗣於陜安鎭在上抱病觸發舊傷奏准開缺回籍調理現在傷病已痊自以受恩深重不敢自躭安逸因請湖南巡撫代奏懇恩賞給差使已經升任雲貴總督王夔石制軍據情代陳黼座矣○初四晨軍機處發出廷寄一道交兵部火速馳遞廣西巡撫事關機密外間槪不得聞云○吏部示傳現出有刑部司獄一缺查有在部投供之鄭工遇缺先補用刑部司獄丁光燧應行擬補相應傳令該員務於三日内親身赴部騐到勿悮 
[湘中水患]  
　　本年七月之杪湖南常德府武陵龍陽二縣所屬十數村秋雨連綿湖水暴漲居民猝遭水患屋廬田畝漂蕩無存相率趨避他方間或被水淹斃地方官急爲援救並飛禀大憲籌撥欵項賑撫兼施王夔石中丞得報後立飭司籌提數千金解充賑需委員前往會同勘騐災區妥爲撫恤刻已馳報九重矣 
[九月廿一日浙撫崧中丞奏浙省杭嘉湖三府續報大水災情較重稿]  
　　奏爲杭嘉湖三府續被大水災情較重現在分别辦理綠由恭摺瀝陳仰祈聖鑒事竊本年七月下旬狂風驟雨連宵達旦歴數畫夜之久以致各屬同遭水患業將分别籌辦情形據實馳奏在案維時節候未遲尙冀天晴水退可以設法補救不意八月下旬以後霪雨連朝迄今九月下旬畫夜不息或細雨如絲或滂沱如注間有晴霽不終朝而仍復陰霾　據杭嘉湖三府屬以前次猛雨暴風秋稼受傷之後歴時未及兼旬田間積水本未銷退今又加漲數尺一片汪洋泛濫無際各處皆同無從宣洩禾棉淹浸霉爛生芽圩埂堤塍冲刷坍塌農民束手無策收成絶望禀請賑撫等情並據附省災民千百成羣紛紛遞呈情詞迫切均經批令各歸鄉里安分守法聽候勘辦毋許滋生事端民情尙稱安靜以現在情形而論湖州爲重杭州嘉興次之上游各處玉環廳爲重紹興寗波次之此外各府秋禾間　受傷因收割較早稍形歉薄未致成災伏查杭嘉湖三府本係產米之處起運漕糧專賴於此而地處下游收穫較遲晚禾爲多同於寒露霜降兩節之間收割登塲尤須揚花含胎之際天氣暢晴成榖飽綻乃自八月下旬節交秋分至今匝月陰雨不止低區水無去路一時無法可施高阜亦皆被浸日久秋收無望詢之绅者僉謂近三十年來未有之奇災本年錢漕實征分數尙不可知上籌國計下念民生是皆奉　無狀遽罹奇災清夜捫心實深惶悚　飭藩司酌撥銀榖赶緊散放或就各州縣義倉存榖碾米施粥暫救目前並分别委員會縣確切履勘成災分數核實奏報外浙省頻年以來歲無上稔民鮮盖藏雖本年絲收尙好民間稍有積儲而收成不獲實難爲繼若不先事籌備竊恐臨時周章現已由司籌集欵項遴委廉幹大員赴江蘇採買米榖隨時裝運來浙或減價平糶或酌量散放以爲冬春接濟之需所用賑欵米價事竣彚案作正請銷謹將浙省杭嘉湖三府續被大水災情較重現在分别辦理緣由恭摺瀝陳伏乞皇上聖鑒訓示再近因雨水過多江潮或漲三防柴石各工間有冲刷坍陷之處已飭該管廳汛設法保護並飭杭防道親詣履勘俟雨止水退核實擇要興築合併陳明謹奏 
[十月初五浙撫崧中丞奏留金苕人觀察片]  
　　再浙江省自八月下旬至今一月有餘陰雨連綿秋收失望察看情形杭州嘉興湖州三府爲重寗波紹興次之經臣兩次奏報在案現在時交冬令天氣漸寒貧苦小民飢寒交迫不能不預籌賑撫現經檄飭司道會督官紳妥議章程籌欵舉辦惟賑撫事宜全在經理得人庶貧民得沾實惠查有直隸候補道金福曾微臣前在直隸藩司任内與之共事有年深知廉幹有爲實心任事且於賑撫尤爲熟悉適值該道請假在籍擬暫留數月派令會同辦理以資臂助除咨明直隸督臣查照外理合附片陳明伏乞聖鑒謹奏 
[照錄十月初十日浙江按察司廖告示]  
　　爲申明定例出示曉諭事照得刁徒乘地方歉收夥衆搶奪擾害挾制或因賑貸稍遲喧閙辱官者應照光棍例問擬斬立決爲從絞監候飢民爬搶分别按强盜搶奪各律例擬以斬絞遣軍流徒游勇土匪搶刧滋事奏定章程應行就地正法功令森嚴豈容輕身嘗試本年杭嘉湖紹各屬霪雨爲災禾棉受害誠恐各該鄉民藉荒滋事無知犯法本司不忍不教而誅合特申明定例出示曉諭爲此示仰闔省軍民人等知悉爾等須知水旱偏災時所偶有蠲緩賑撫朝廷本爲安分貧民而設不法匪徒罪在不赦自示之後務當各安義命靜候勘辦毋得輕聽浮言自罹法網致貽後悔倘有匪徒從中勾結煽惑滋擾者定必嚴拿務獲儘法懲辦决不寛貸各宜凛遵毋違特示光緒十五年十月日 
[龍光入覲]  
　　天津訪事人云新任兩湖總督張香濤制軍曾奉卽赴新任毋庸來京之旨嗣以鐡路事關重大皇上尙須面授機宜因復宣召來京大約封河以前當卽乘輪北上也 
[文宗過揚]  
　　江蘇督學使者楊大宗師頤於本月十一日下午過揚按臨通州歲試揚城府縣各官均至徐凝門官廳恭迓各營列隊河干燃放鎗砲憲駕旋卽入城答拜各官憲舟於十二日清晨揚帆南駛聞通州擇於十四日取齊云 
[稅司不見]  
　　烟臺稅務司哲君係新近調往本月初八日没崦嵫有鄉人見哲君在鄉間遊玩乃自此日不歸至今偵騎四出信息杳然殊不知其何往是亦一奇事也 
[賽會攺期]  
　　本埠開設牲禽賽　會鬥賽馬車及諸畜登告白於本報役本定於本月廿七日今悉攺期在十一月初一開賽届期輪軸飛馳驊騮開道賽者旣興高采烈觀者亦必色舞眉飛當又有一番熱閙也 
[徐園菊花會小引]  
　　僑滬七年矣室如斗小塵事坌集遥想野人籬落閒黃花散金白衣送酒陶然一醉寒香滿衣此景此情幾如天上已徐園主人風雅好事度地吳淞江北建一别墅幽軒貯月曲榭臨流每當桃杏爭芳菱芰結夏時招我輩對花細酌煮茗閒吟半日浮生頗脫塵俗盤古氏生日籬菊盛放張筵讌賓四壁香濃一庭秋皎酒半主人舉觴屬客曰香留晚節最耐風霜自此以後一月中每遇星期擬集曲社諸君就花下撥銅琶吹鐵笛高唱東坡居士大江東去之詞不知柴桑高士聞之亦將嫌甚囂塵上否也夢畹生曰妙哉此眞雅人深致哉昔泉明不能爲五斗米折腰載菊歸來衡茅終隠雖曰孤高傲世未免枯寂煞人　得檀板金尊淺斟低唱於紙醉金迷之地尋絲清竹脆之歡以視美酒羊羔在銷金帳中嗚嗚然歌鵝毛雪者相去奚啻天淵尙得謂之非韻事哉　人聞之眉飛色舞乃遍觴座客曰若然則僕當安排鼓板料理箏琶請於本月十八日各逞新聲爲名花介壽客曰諾時生已被酒略有倦意及偕高昌寒食生挑燈而返就燈下走筆記此覺幽香拂拂猶縈繞毫端也 
[會館落成]  
　　坭城橋向有潮州五色會舘專爲五邑寓人寄柩之所嗣因殯房年久失修不免坍敗鄭介臣封翁見而惻然創議籌欵改造現於本月十六日落成内奉觀音大士像卽於是日升座規模較前尤爲宏敞工料亦堅固異常倘非鄭君不辭勞瘁時時親往監督安得有此厥功不亦偉哉 
[茶賈輕生續述]  
　　昨報列茶賈輕生一節兹聞廬字小舟係盧濟舟之次子濟舟向在本埠開盧源盛茶棧坐擁巨資上海九江等處均 
 
 

Page 3

 
 
置產業十餘年來家計漸不如前去年春間在九江賣去房屋小舟得銀萬兩來滬開設源盛復茶棧虧本後遂爲茶客貿易餘閒歌樓買笑與西合興　妓女張小寳相狎遂納　造室小舟自戕後當經報縣請騐昨午前上海縣裴邑尊帶同仵作書役人等前往相騐英捕房麥總巡捕頭亦帶通事及中西包探察看情形檢出手槍另有手槍一枝由小寳交出邑尊升坐地保申訴緣由盧某氏禀稱丈夫盧濟舟去世多年我現住新北門内盧家弄中小舟係夫前妻所生不知伊如何娶妾如何尋死伊之胞兄在九江現已發電信催追來滬求免相騐暫行棺殮俟胞兄到來再行釘盖邑尊俯准免騐向張小寳略詰數語查點其家尙有紅木傢伙若干皮箱五十餘隻啓鑰視之中無所有遂命發封邑尊旋至英會審公廨會晤蔡太守請就近差傳張小寳到案詰問盧小舟究竟緣何尋死邑尊先回太守於下午飭傳張小寳升堂詰問據供揚州人父母俱殁七歲時到上海年長爲娼住四馬路西合興里去年十二月間盧小舟到來連住三天向我借洋二百元從此常相來往言欲娶我爲妾至今年二月廿三日說要上山買茶至六月底來申卽到我處言在外邊聽說爾要嫁他人此言若確定拚一死我答以情願嫁爾祗　開銷下脚至七月廿三日脫籍嫁盧住泥城浜沿小弄中聞盧開茶棧虧本買茶來申虧耗亦鉅茶棧係盧胞兄石生與其妻弟張姓股開後因虧耗閉歇屋内紅木器具均係小婦人之物盧娶小婦人爲妾不甚費洋復聞販賣茶葉時有外帳房袁冨文用空銀洋無從料理内帳房催促歸銀盧向爲伊彌補待伊不爲不厚不料袁反約盧至三勝樓啜茗評理糾集許多流氓在彼守候我阻盧不去袁又寫信來不知信中如何蹧蹋盧閱之怒甚於九月廿六日將家内信件盡行焚化廿九日出外帶有手鎗言在洋涇浜買來欲與袁拚命當被小婦人奪下藏匿再四解勸至本月初二夜不歸小婦人以爲在城内家中星夜進城在門前守候至天明據門上裁縫言早已出城小婦人赶出城外始知在廣東妓院玩耍伴同回去並不出門至十五日清晨盧坐東洋車到天后宫燒香車夫阿二獨自回來言主人到城中今晚回來吃夜飯不必找尋直至十六日清晨不見回來同車夫阿二出外探明主人在天保棧及往見其横臥在榻喚同歸家阿二另雇一車隨行其時約十一點鐘旣到門口我喚女傭給發車力與主人同上樓主人在前走將至樓面主人一步跨梯三級我言房門有鎖待我開主人回身望下我見其兩頰通紅右手衣袖遮住太陽穴突聞砉然一聲主人倒臥鮮血滿身立時氣絶不及延醫救治小婦人惶急萬分遣人奔告主人繼母一面由巡捕頭與包探前來查問前所買洋鎗欲與袁富文拚命者已被小婦人藏放自戕之鎗想是又去買來已一併交與巡捕頭現在料理棺殮俟主人胞兄到來再行釘盖今蒙傳訊均是眞話太守問爾負債幾何爾主人欠人若干主人平日與何人往來答稱小婦人以前稍有積蓄後被東洋客張春山所累用去洋約三千元從主人以來亦典質許多衣飾以致箱内空空况雜用物件皆是小婦人自備外邊人言小婦人欠債五六千金然小婦人並不欠人銀錢據主人言開茶棧販茶葉皆有虧耗欠人銀約萬兩時時躊躇我常用好言勸慰主人常到城内家中及謙愼安棧從去言及尋死太守謂總須供明因何尋死答稱想因負債難以料理之故小婦人亦不知底細太守再四究詰堅執前詞太守飭差送張小寳回去俟錄供移送上海縣核奪 
[嚴諭夫頭]  
　　本邑集水碼頭扛夫因爭生意以致互毆旣經涉訟公庭裴邑尊判將帮毆之陳咸林笞責荷枷期滿交人具保此已詳登前報者也昨日邑尊飭傳夫頭裘四孫駿趙咸林到案諭令明定扛挑價目不得欺侮客商倘或挑矢零星惟夫頭是問至並無夫頭管束之野雞挑夫一槪不准承挑蓋恐挑物脫逃無從查辦也裘等唯唯遵諭邑尊復傳各鋪地甲着傳諭各囤頭一律遵照如敢違抗着禀明提案嚴懲 
[准予贖物]  
　　精興押鋪主翁阿欽因欠莊銀被控經裴邑尊押候訊追等因已詳昨報事後邑尊飭地甲將該鋪看管各物主聞信紛紛持票取贖地甲禀明邑尊准予將物贖出惟銀錢毋得私運出去旣而地甲又禀稱潮帮董事不願將此事料理邑尊着候覆訊核辦 
[釁由麫起]  
　　裁縫阿春與同業阿二在本城火神廟前某麫館吃麫因事滋閙旋卽互毆阿春頭顱陡被阿二擊破痛極而仆鮮血淋漓阿二見勢不佳乘間逸去阿春痛稍定驀扭麫館夥赴縣喊控旋卽經人調處令麫館夥給以洋銀兩元事遂寢息 
[喬裝定讞]  
　　男扮女裝一案昨又帶案覆訊李惠貞及沈雲亭各執前詞葛同轉着李沈二人自行對質李仍供於五月間遇沈囑攺女裝僧衣由沈典質票均焚化女衣亦沈代辦曾與犯姦幾次沈仍供十四日下午遇李知其還俗一時糊塗與之同住客寓識破男子吵鬧起來致到捕房從前並未犯奸又問李旣自五月間與沈來往迄今住居何處答稱住無定所時換客寓小的雖係前生作孽如疾如顚然我一人决不能改裝實被沈所害同轉又問爾二人知罪否李稱知罪沈稱被李執定無可如何同轉商之祁繙譯官謂僅子笞責枷號不足蔽其辜遂判李惠貞沈雲亭各笞二百板各枷二月期滿再送上海縣分别遞籍諭畢飭仍交捕房帶回再行發落 
[嚴辦惡棍]  
　　昨報列供詞歧異一則昨晨葛同轉飭將李銀寶帶案問其緣何改供爾究係趙世恩之生女抑係買女或包帳答稱今年二十歲三四歲時由趙前妻領養前妻病故趙續娶又問爾是否配與楊波臣卽楊輔臣答稱配與楊又問何年何月許配與楊幾時會面答稱今年夏間據父母言已配與楊當時楊曾來吸烟又問旣來吸烟曾否住宿答稱與楊睡過五六次又問爾與趙犯姦否答稱無又問爾前供與趙犯姦一次爾姑作主經丈夫湯小柏子送爾來滬托人將爾交與趙處包帳五年己做三年現在何以翻供稱前供有人唆使又問供詞屢改究以何日所供作準答稱今日眞話同轉飭將趙世恩帶案問銀寳實屬爾之何人答稱銀寳係姊姊丁趙氏所生之女三歲過繼小的撫如親生姊姊現住虹口又問爾女旣配與楊如何使之賣娼定姻究在何年何月答稱光緒十一年七月間許配與楊又問楊曾否與爾女通姦答稱無同轉命與女對質女俯首無言趙向女言不得妄供同轉謂頃間供語已屬不符顯見妄供同轉又問趙爾前與陳某吵鬧今楊輔臣又有信函遺人送交陳處請其到新恒茂叙話陳與楊素不謀面已將原信呈堂可見定姻一節亦屬架詞趙答稱小的不知送信之事亦不知陳係何人同轉問楊來案否包探王榮培答稱楊未來案同轉謂趙世恩在外招摇放印子錢盤剥重利由本分府訪拿到案訊明縱女爲娼尙敢飾詞朦混若不嚴刑懲辦不足以示儆戒商之祁繙譯官判將趙世恩鞭背二百下笞責三百板枷號五箇月押候發落銀寳仍交捕房帶回候示所有趙身畔搜出之洋十元及金聚興飯店借李某洋五十元趙爲中人借票一紙均存堂 
[英界公堂瑣案]  
　　前報疉列老德記藥房更夫朱桂生私配鎖匙行竊荷蘭水一案蔡太守斷令管押四月嗣經包探秦少卿查悉朱所識娼婦李陸氏處存有藥瓶卽往吊出騐之皆老德記所失之贜因又解送公堂太守嚴加詰訊朱俯首無詞李陸氏供稱朱曾至小婦人處住宿藥瓶皆儲籃　聲言須寄送輪船太守令該包探再行詳細查明以便定讞昨日該包探禀稱事之原委實在無從查問蔡太守遂與古繙譯熟商謂所有失贜據老德記西人稱值洋二百數十元應照原斷管押四月外再押一年半以示懲儆李陸氏悞受竊贜免其置議○湖州婦人朱秀卿者素服淡裝眉痕雙鎖盈盈下拜徐吐鶑聲訴稱小婦人前與杭州人王友堂往來不虞其乘間竊去衣衫連日找尋始得遇見向之索取伊竟操刃行兇無奈指交巡捕吊出各贜求大老爺訊詰嚴懲以安良懦王供稱小的先與該婦姘識此次惟　取所留衣物並未持刃逞兇蔡太守以兩造均不知廉恥令將男女衣服自行辨認各自取回如再往來定干重處○寗波人嚴阿林訴稱前年小的曾撫鎭江人吳士銘之子爲螟蛉時甫六齡立有寄名文契載明如有不測各安天命兩無怨尤迨上年七月病殤吳卽藉此糾緾索去洋蚨三十餘翼旋復言卽須回籍商借舟資并繕立决不再擾之據豈知伊現復來家滋閙不得已交捕送請究懲蔡太守詰訊之下吳供稱小的昆季七人惟此一子不得不向理論太守謂如果 
 
 

Page 4

 
 
有關嗣續豈容寄名他姓吳稱目下小的流落無依祗須借洋三元决不再擾太守諭令嚴再給三元並着吳具不敢再擾切結○小飯店主王和尙訴稱馬夫顧松泉之表弟孫元元至店中具膳欠抵錢三十餘文店移令其卽刻送來孫以爲掃伊顏面卽與店夥沈倪兩人扭毆致被巡捕一併拘去後因顧與徐萬泉來店尋釁擲毁椀盞無奈送請究懲顧供稱小的並未再往尋釁無非爲說和起見蔡太守判罰顧洋一元　償所毁之物○烟館主兪忠成訴稱林桂生至小的店中過癮攫去烟槍一枝逃至中途獲交巡捕林供稱小的係河南人蔡太守察其口音似非汴梁籍因問是何府縣林稱小的實係杭州人向在福建營生太守謂爾何故欲攺籍貫今旣贜証確鑿不須細詰判令管押七天期滿逐令回籍 
[法界公堂瑣案]  
　　昨報列研訊賭案一節昨由包探王榮培禀稱奉飭帶同徐啞子往拿賭首及至鄭家木橋適有巡捕在彼守候因此賭徒絶跡未經拿到天寳棧主魏立泉呈上馬口鐵鋪保單具保江西人王欽明葛同轉商之祁繙譯官謂王欽明的係烟葉客與賭屬實　顧將起案之洋四十四元充公旣有保人應准保去俟拿獲賭首尙須投案質訊○洋藥局八號巡丁張五雲在老北門外見陳阿福手持漏捐川土當卽知照法捕協拿昨解公堂張五雲禀稱昨下午在老北門外榮豐烟館門前見陳阿福持有川土五塊及協捕拘拿祗有四塊騐明並無印花陳阿福供寗波人現在北京輪船爲下灶有趁船客囑我代送川土至烟館言明力資二百文及到門前卽有巡丁來捉客已奔逃小的被拘不知客往何處葛同轉騐得川土四塊均無印花的係漏捐商之祁繙譯官飭將陳阿福及川土四塊移送洋藥局訊究該巡丁自行投質○裁縫施祥年借住紹興婦人田羅氏家被該氏之子田和尙竊取熨斗報捕拘田和尙昨晨送案施祥年申訴前情包探王榮培稱田和尙身畔有押票五紙今特呈堂田和尙供向施祥年借熨斗付質田羅氏上堂稱兒子和尙五歲失怙我撫養成人學習水菓生理不思習上堕入下流行竊施祥年之熨斗質錢二百五十文囑兒子交出質票由我取贖兒子不肯交出以致報捕拘案兒子平時不聽教訓諸般倔强葛同轉鑒閱質票問田和尙所質何物答稱一紙係自已布衫一紙被窝一紙布　尙有二紙一係向施借質洋布一塊一卽熨斗同轉將洋布熨斗之票交還施祥年着該氏理償押本餘三紙暫存飭將田和尙押候笞責一百板枷號半月期滿察其能否改過再行發落○湖北人錢恒增在八仙橋開設小客寓有銅匠袁德生借住在寓被同寓汪寳生行竊洋烟筒向索則稱質錢二百文質票賣與不識姓名之老者無從交還扭至捕房解送公堂錢袁各訴前情汪身穿破舊單布衫褲科頭赤足狀如乞丐供稱寗波人向爲小工患病流落暫住寓中飢寒交迫竊袁洋烟筒質錢二百文吃了烟飯又至寄園烟館遇一年老人彼此扳談我言有洋烟筒質票老人出錢七十文買取我仍回寓袁　二人問我洋烟筒我直認前情往尋老人不見賠償無力致被交捕送案葛同轉問袁錢二人是否同汪找尋老人答稱是同轉判將汪押候笞責四十板以示薄懲 
[跋弢園先生經學輯存後]  
　　談經學者漢儒矢之穿鑿宋儒失之空疎求其澈裏澈外毫無遺憾盖亦難矣弢園先生究心經學者有年而不欲以經生終老近來搜刻　撰　　出其舊著經學輯存先以兩種見示一曰春秋朔閏至日考一曰春秋日食辨正披閱一過沿流溯源毫釐不失以視附會其說膚泛其詞者奚啻上下床之别也哉謹跋數語以誌眼福先生或不斥其謬妄乎[  己丑小春世愚姪何鏞謹識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇城安節局山東代贖恊賑公所九月廿三日至十月初十日第十二次清單]  
　　王鴻翥　永源泰祥二元　大號恊利號益記號永大號劉正泰乾昌仁六户各一元謝瑞記錢五百文無名氏有心無力人謝梅洲鴻興四户各三百文鄭欽記費藍田心願力違董駿人周氏沈聽香六户各二百文存心力願一百文盛澤陸敬之募陶有恒堂鄭芳谷二户各二元姚述甫陸敬之二户各一元太倉沈子復募無名氏十元鎭　顧聘黃丹陽學聞二户各二元丹陽韓庶徵太倉邵孝金鎭洋陸慶鈺太倉王銜春又顧三辟顧圭亨六户各一元得見齋桶餘慶堂張四元無名氏一元陳合錢二百文陸燦募清和氏服符還願　二十元揚州復茂恒募灶君書移六元不書名省席三元鶴山主人二元菊蘭軒無名氏亦政主人有心無力人四户各半元柏年長桶太倉口張太太二元陸雨庵募無名氏一元人和震記甬胡玉山五元高氏求病速愈四元毛禮堂二元沈宅十元陳根伯募無名氏二元　乾齋募蔣顧氏求病痊愈洋五十元同人和記二十二元慈壽居文明氏求病體速愈李吳氏無名氏四户各二十元徐壽記祝純記楊病愈三户各十元李吳氏五元無名氏濟　典濟順分興三户各四元集正齋四元五角無名氏三元不書名江乾泰號不書名濟通興程錫記五户各二元廉玉章潘西山寶昌行張寶泰源億無因氏露餘氏茂潤記葉祉記樹滋堂周木記周留記合不書名唐不書名章不書名周將就主人不書名劉不書名吳不書名匡廣和馬介清不書名方廿一户各一元益亨不知名陸琢良不書名王陳姓五户各五角新盛恆手捷記遷願洋一百元顧映江五元徐子蓮募徐翰卿爲父週年之期冥福二元徐嵩生一元本局桶潘門信女五元蔡德涵無名氏二户各三元潘門信女二元北海　錢一百七十七文以上共收洋四伯五十九元錢三千三百七十七文王頤吉鍋巴廿五斤八兩元順興四次念二斤二兩大東陽三次四十六斤八兩袁萬順二次十斤大有成四次九斤十四兩太史第嚴廿斤八兩瑞興舘麵頭乾四十五斤第三批解棉衣五千件被絮一千條鍋巴八代計四百斤麵頭乾一代計五十斤合併聲明 
[上海北市絲業會舘籌賑公所施少欽經收山東賑捐七月廿一廿二日第二千一百七十九八十次清單]  
　　碧玉壼小主人續助病愈完　規銀一千兩李誦壽求祖父却病延年由寗波江厦街信記寄來洋一百元硤石寶昌森茶棧吳昌仁求病愈一百元山陰糧廳署許紫新善士募遷善子廿元吳養臣手合記求秋後水運平安順遂百廣和行來規銀八兩二錢三分八厘合洋十一元二角五明經子十元阮藕汀節醫藥錢十元松華舘主祈合家長幼康寗十元北平無名氏求母太平合家平安牙痛卽愈十元隠名士春間種花平安由吳松永吉莊寄十元又無名氏錢六十二文松郡王善姓洋四元花善男沈善女各一元無名氏由源開莊來四元又程鑑明本洋乙元劉河河南氏求妻病愈英洋三元震澤絲捐局　毓黃二元石邑仁大典二元皖省申報總局胡啓發募蓮乙山房二元再信氏求愈得安二元海鹽嘉湖衞正堂楊印祖萱求病愈二元朱家角兪小周一元星涉魯存忠堂由平湖寄來一元嘉興陸貽　堂乙元隆記心願求順一元朱秋聲求病愈由四經胡嘉泰寄乙元對開一元銅洋三元又沈芝馨一元無名氏銅洋二元正號莊厚康銅洋一元　康莊交金陵崇善堂第二次汪篱翁募思補子十元甘伯翁募益壽軒洋五十元景牧堂林四元嘉福昌東號募馬子翁不書名各五元黃子飛先生免力人各兩洋培德堂無名各一元太湖考先生本洋二元不書名錢五百姚曉記夏宏兄各三百至公堂二百宋先生一百五十嚴嘉翁一百共十六户合規元六十一兩四錢四分七厘無名氏銅洋一元○浙杭江　厘局募王阿發四元汪賴黎瑞興行三户各三元李高友公盛李定齋無名氏楊枚錦五户各二元無名氏　榮樸各一元無名氏世德堂兩元汪東　王聲鐸黃　基江思二元兪文祥程內元一員共十四户合洋三十元江裕船來黃石港師竹山房汪愚廷翁募汪永茂汪謙　周恒裕周元吉汪源興汪誠美胡信誠胡元昌呂裕成周成記　正大劉正升葉荆茂悅恒裕倪錦泰汪元升吳永豐江萬和汪和記汪德記廿户各錢五百文○江陰春字砲隊右營文案所張志龍賀道三離離子龔振玉四户各三角李　臣李連登李連甲春左營　名氏張小山李雨生張四六郭良臣鮑崑軒曹子春龔子豐王維祥張俊臣王德洪胡鳳汜張子馨賀亦之張冰臣十九户各二角共廿三户合洋五元○易慎廷一角又募劉振儀順　芳夏澗南無名氏姚隠士林洞三楊繼南郭士茂瞿玉泉王錫熊孫吉堂十一户每一角○嘉興寶順募保順洋二角五分評善保安本求宅平安各二角　能生勉力邦民竹林小　有補三户各一角望氏五分共七户合洋一元以上廿一日○仁和久安居士求病速愈續助由謙和祥交來二七曹銀一千兩合規元一千七十兩零六錢六分　厘朱韻甫求病　愈由新倉鎭朱祥和寄來五十元海鹽保康號三錫堂周廿元蘇城蔣季和求父病速愈由慶元永來十元徐培德求病速愈十元吳沈氏求病速痊人口平安十元唐善修七月份月捐十元蘇州汪秉之募時元子十元姚不留名求夙病愈十元張黃氏求資翁姑冥福黃賽金求資父母冥福由平湖張福照寄來各六元喜内記五元嘉興趙沈氏求產後百病消　五元蘇胥無名氏四元施子明求久病速愈四元揚州徐子成六七兩月捐四元又保增福延壽合眷人口平安四元周鄰表求子炳奎瘧疾速愈身子健旺科名順利由黎里周賜福堂寄來四元乍浦朱永年朱韙山募甬捐合成三元品蓮軒求合家四季平安二元嘉定秦眉壽二元延陵至德堂求合家平安浙紹志心道人求合家平安二元浙紹柯橋高愼德堂二元柳介庵黃柳氏中一元黃福燿福陰合一元無名氏求慈親康健一元問花居士求女駕瘋速愈一元無名氏一元姑蘇顧氏壽麯資移助求生產平安一元不書名由練塘金恒裕寄來一元趙壽誠求平安三角平湖豐泰銅洋八元安慶小二郎巷前任祁門縣正堂王公舘由合肥局局寄來徐恒泰十八户共錢十七千二百文許合興堂十户共十四千恭和順十户共十二千吳元興堂十户共十千八百文吳同興堂四户共七千文義成堂五户共四千八百文合興泰四户共三千六百文曾洪泰五户共三千六百楊正順四户共三千六百文石恒豐三户共三千六百許木本堂五户共三千六百叚亦某五户共三千六百恒慶元四户共三千六百文陸元記四户共三千四百文乾元利四户共三千文楊仁和二户共二千四百文丁大興二户共二千四百文梅在懷二户共二千四百范梅生四户共二千四百文劉寶池四户共一千四百文周霆峰三户共二千四百文方義順三户共二千四百文　榮周振和錢各二千四百文洪福順三户共二千四百文徐志高同泰源王又梅三户各一千二百文吳振聲二户共一千二百共一百廿五户合洋一百廿元吉恒豐寄潤昌棧森裕莊來湖乃鎭問經堂募第三十批裕厚記十元精業堂二元虞道勳王福泰福緣菴谷詒堂四户各一元孫和吏錢一千同記五百六十文李文雅不留名李同泰無名氏四户各五百文家丙堂無名氏各二百文不留名無名氏一百文共十六户合洋廿元以上廿二日 
[上海虹口元濟善堂施粥捐欵第二次清單]  
　　麥潤齋全亨號二户各洋二十元徐合盛十五元鄭秀山廣德泰廣永誠東昌永回徒源生和泰同發高隆泰廣和興同泰益生祥麥永和十二户各十元永興和合安阜昌利豐隆四户各五元儒鄉雪同發昌生記寶昌義德合廣德昌六户各二元○以上共收洋二百零七元 
 
 
 

Page 10

 
 
   
 
 

Page 11

 
 
[光緒十五年十月初八日京報全錄]  
宮門抄○諭旨一道錄前○發抄硃批四道○將軍定奏拿獲巨盜審明正法請將出力各員奬勵摺○湘撫王　奏遴補知府摺○護蘇撫黃奏鄉試塲規情形並起程回省日期片○浙撫崧奏恭報鄉試完竣情形片○署廣西藩司張奏恭報接署日期摺○十月初八日户部通政司詹事府正白旗值日無引見○奎潤徐用儀清安各　賞朝馬恩○德福假滿請安○内務府呈進三九盒○崇文門呈進冬笋○關防衙門奏十五日大高殿拜表濂貝勒行禮○召見軍機○發抄譚鈞培奏補用通判翟繼廉等署個舊廠同知等缺奉硃批吏部知道欽此○又阿迷蒙自等州縣被災賑欵歸善後項下核銷奉硃批户部知道欽此○張之洞奏請以候補直牧李受彤補欽州牧奉硃批吏部議奏欽此○又河源令李徵庸調南海令奉硃批吏部議奏欽此○○奴才定安跪奏爲拿獲積年著名巨盜審明正法請將在事出力各員給予奬勵恭摺具陳仰祈聖鑒事竊查光緒十四年四月間前將軍慶裕奏報拿獲巨匪楊三樂楊四樂等正法請將出力員弁酌量奬勵一摺奉硃批袁啓麟等均着照所請奬勵逸匪張海令等仍着督飭嚴緝務獲究辦毋任漏網欽此欽遵轉行在案奴才兼權兵符以來深行奉省幅員遼闊萑苻不靖緝捕最形吃緊而昌圖一帶東界吉林北連蒙古素爲盜賊出没之區此拿彼竄剿捕匪易逸匪張海令肆劫頻年黨夥最衆若不凈絶根株誠恐餘孽滋蔓爲患迭經嚴飭帶隊將領旗民地方官一體購線跴緝去後兹於七月初六日據署奉化縣知縣趙臣弼禀報訪得逸匪張海令逃至縣屬八屋窩棚地方改服潜藏趕緊覓眼線親督典史遴帶捕兵壯役不動聲色前往捕拿張海令手持鐵鋤裝扮農民一聞喝拿胆敢掄鋤拒捕復拔腰帶洋槍放傷衙役該縣飭令兵壯亦放洋槍將該匪脅骽轟傷始得俯首就擒請提省訊辦等情前來隨卽批飭解省交發審處委員知府高同善等審明該犯在奉吉兩省搶刧二十餘案放火刧財搶奪婦女殺死事主拒敵官兵實形同叛逆當卽批飭照章正法以昭炯戒奉省頻年擒治盜匪不爲不嚴祗以夥賊伏法者多而首犯破案者少盜風未能戢斂現計著名匪首漸已誅鋤殆盡足寒宵小之胆庶幾頑民革面向化可期綏靖閭閻署奉化縣知縣同知銜升用同知候補知縣趙臣弼履任甫及半年於巨盜濳藏在境竟能留心跴訪親身捕獲尙屬勇於任事著有微勞合無仰懇天恩俯准賞戴花翎以爲整頓捕務者勸在事出力之奉化縣典史任鳳林擬請在任以主簿升用文童朱鳳藻擬請以巡檢不論隻單月選用俾昭激勸所有拿獲巨盜擬奬緣由除造具履歴清册咨部外謹恭摺陳明伏乞皇上聖鑒訓示謹奏奉硃批吏部議奏欽此○○新授雲貴總督湖南巡撫臣王文韶跪奏爲知府員缺遴員請補恭摺仰祈聖鑒事竊照湖南沅州府知府鄧天苻告病遺缺扣留外補於光緒十五年八月十五日接准吏部咨照於六月初七日奉旨開缺按五日行文照湖南省程限七十日减半計算扣至七月十七日接到作爲開缺日期歸七月分截缺詳請咨達在案查定例各省道府如係奉旨命往或督撫題明留於該省候補者無論應題應調應選之缺均准先儘酌量補用又奉到新章道府以至未人流無論何項到班俱先用鄭工新例遇缺先二人海防新班先一人第四缺海防卽海防先分班輪用一人無人用舊例銀捐遇缺先人員銀捐遇缺先無人用舊例銀捐遇缺之人再無人過班接用各項班次輪用一人以五缺爲一週又道府同知直隸州通判知縣遇輪補升調遺病故休選缺先儘候補班前酌補一人次將候補正班酌補一人又道府直隸州缺出應用候補時先儘科甲出身人員請補又曾經引　　分發到省人員保舉升階仍留原省補用准俟補缺後引見各等因湖南省知府病故体一項前出有永州府知府廷桂病故遺缺補過候補班前補用知府劉鳳在案今沅州府知府鄧天荷告病遺缺鄭工新班遇缺先海防新班先海防新班卽舊例銀捐遇缺先銀捐遇缺均無人係補過候補班前之後應用候補正班人員臣與署藩司崔穆之兼署臬司呂世田逐加遴選查有科甲出身之候補知府趙環慶年四十六歲係安徽太湖縣人由監生中式同治九年庚午科並補行壬戍恩科江南鄉試舉人辛未科中式貢士殿試三甲第十六名朝考二等引見奉旨着分部學習欽此籖分户部廣東司行走改捐直隸州知州指發湖南同治十二年五月十二日引見奉旨着照例發往欽此領照起程十二年十月二十八日到省因採辦漕糧海運出力保奏俟補缺後以知府仍留湖南儘先補用經部核准於光緒二年三月秋八日奉旨依議欽此湘軍援黔苖疆肅清案内保奏光緒三年七月十八日奉旨着免補本班以知府留省補用欽此業經甄别出考奏明留省補用在案籌解西征協餉案内保加道銜經部核准六年八月初九日奉旨依議欽此復於籌解協餉案内保加三品頂戴經部核准十一年十二月十七日奉旨依議欽此勸辦順直賑捐出力保俟補缺後以道員補用十三年十二月二十二日奉硃批着照所請吏部知道欽此該員才長心細爲守兼優以之請補沅州府知府與例相符據署藩臬兩司會詳前來相應奏懇天恩俯准以候補知府趙環慶補授湖南沅州府知府如蒙兪允俟奉准部覆照例給咨送部引見再該員係候補知府補缺毋庸列叙叅罰合併陳明謹會同湖廣總督臣裕祿恭摺具奏伏乞皇上聖鑒勅部核覆施行謹奏奉硃批吏部議奏欽此○○黃彭年片再微臣監臨出闈日期業經循照舊例恭疏題報在案此次欽奉諭旨整頓塲規受事之初會商督臣同深祗懼誠恐積重難返萬一不遵約束何以仰稱聖意力挽頺風乃初八日點名入塲一皆魚貫相隨毫無擁擠封門查號加蓋紅戳亦無亂號之人其接塲送塲之親族家丁悉止龍門以外向來代倩傳遞全在任意出入紊亂坐號方能槍冒今二弊旣去則傳遞自屬難行至供給彌謄諸所各員自顧考成尤屬奉法惟謹三塲旣畢一律安平士習文風均稱純美良由此次特旨誥誡始於掃除積弊而歸於成就人材各士子旣震懾於綸綍之嚴復感激於玉成之後是以先事敬畏恪守科條其向被訾謷者或由積習相沿或亦傳言過當總之天語無不懔遵而士子無不可教則臣與督臣内外將事灼見無疑者也塲事旣訖合行附奏以慰宸厪現在撫臣刚毅已到三塲文卷謄對旣畢封送内簾臣應卽查照成案出闈後先行回蘇料理交缷事件所有文闈鈐榜事宜照舊章令江藩司届期代印並商由督臣就近督率料理臣謹於本日拜摺後啓行回省除拆號放榜呈進題名錄仍循例恭疏具題外所有奉旨整頓塲規三塲安謐及臣回蘇交缷各緣由理合會同兩江督臣曾國荃　片具陳伏乞聖鑒謹奏奉硃批知道了欽此○○崧駿片再本年鄉試奴才於入闈後督同提調監試欽遵前奉諭旨實力整頓不敢稍涉因循應試士子亦各咸知儆惕勉就範圍三塲點名按照燈牌魚貫而入接卷之後挨次進塲並無携卷出外其餘查號蓋戳提籃交卷番遵功令毋稍抗違至槍替等獘嚴督在事員弁巡邏查察不遺餘力雖不敢謂杜絶盡淨似已無間可乘謄錄通信改文之獘責成對讀官細對竄易筆跡稽核塗改字數如有不符立卽扣除不假胥吏之手其獘當無所施查浙江塲規欽奉特旨訓飭士習頓已改觀從兹實力奉行尙非牢不可破之勢今届三塲試竣一律安靜堪以仰慰宸厪理合附片具陳伏乞聖鑒謹奏奉硃批知道了欽此○○二品頂戴署廣西布政使按察使臣張聨桂跪奏爲恭報微臣接署藩篆日期叩謝天恩卯祈聖鑒事竊臣於光緒十五年七月二十三日奉護理廣西巡撫臣馬丕瑶札委署理藩司事務並據布庫大使孔昭璸齎遂印信文卷前來臣卽於是日恭設香案望闕叩頭謝恩祗領任事伏念臣江南下士知識毫無光緒十二年由湖北荆宜施道仰荷聖慈擢授廣西臬司履任以來再更寒暑涓埃未報兢惕恒深前此兼攝藩條已媿一籌莫展兹復再權斯篆彌增五内悚惶粤西乃邊徼要區藩司爲旬宣重任舉凡察吏安民瞻軍籌餉在在均關緊要如臣檮昧深懼弗勝惟有殫竭愚忱遇事禀商護撫臣實力講求認眞經理不敢以暫時攝篆稍涉因循以冀仰酬高厚鴻慈於萬一所有微臣接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此 
 
 

Page 12

 
 
[光緒十五年十月初九日京報全錄]  
宮門抄○發抄硃批五道○陜督楊奏爲鄉試塡榜紅號錯誤據實奏請更正並自請議處摺○又　奏爲酌定各項世職人員額數情形片○又奏報各屬被災大槪情形片○江西正考官沈奏請給假省墓摺○護疆撫魏奏揀員請補要缺通判摺○又奏委員辦理營務片○又奏揀員請補知縣摺○十月初九日推班○張中堂假滿請安○召見軍機○皇上明日辰初二刻至慈寍宮行禮○發抄○張之洞奏雷瓊道朱采病痊回任奉硃批吏部知道欽此○又全瓊肅清出力各員請奬奉硃批該部議奏單併發欽此○又提督馮子材恭逢恩詔請由太子少保銜賞給封典奉硃批該部議奏欽此○又請將完解交代銀米之前署西寍令楮瑛處分開復奉硃批着照所請該部知道欽此○長順等奏請將縱匪挖金之防禦莫爾賡阿革審奉硃批着照所請該部知道欽此○○太子少保頭品頂戴陜甘總督臣楊昌濬跪奏爲鄉試塡榜紅號錯誤據實檢舉援案請旨飭部更正並請照例議處仰祈聖鑒事竊本届已丑恩科甘肅文闈鄉試三塲完竣臣於八月二十日出闈後卽經具摺奏報聲明仍留提調監試等官在闈内稽察彈壓一面先期知會考官定於九月初四日揭曉臣照例於初三日進闈督同在事各官齊集衡鑒堂將取中硃卷核對墨卷紅號拆封塡榜鈐印次日黎明挂發曉示旋據查取第六名之殿字五十八號硃卷悞將殿字五十號落卷張晟姓名塡寫發榜委係拆號核對疏誤以致硃墨不符竊查乾隆三十三年順天鄉試道光二十六年聗甘鄉試均於榜發後查出紅號錯誤奏明更正自應援照請旨將誤塡之張晟扣除其原擬取中第六名殿字五十八號墨卷未經拆號應將硃卷一併咨送禮部查對姓名懇恩飭部更正准將原擬取中之卷作爲光緒已丑恩科甘肅文闈鄉試第六名舉人出自逾格鴻慈經考官陳兆文據實檢舉咨請具奏並自請議處前來臣查本届甘肅副考官檀璣中途丁憂陳兆文兼綜試事拆號時於硃墨卷上塡寫姓名名次一人愼重將事讐校旣繁忙中致錯第究屬疏忽臣與提調監試等未能卽時查出亦難辭咎應請飭部照例分别議處至拆號官誤拆墨卷業經訊明委屬一時疏忽並無别項情弊合併聲明除將擬中及誤塡之硃墨卷各二套計十二本另行封固隨同其餘取中各卷委員解送禮部核對辦理外所有塡榜紅號錯誤據寔奏請更正並自請議處緣由理合恭摺由驛具陳伏乞皇上聖鑒訓示謹奏奉硃批另有旨欽此○○楊昌濬片再臣前將甘省各項世職人員奏請酌定額數並聲明陜省各項世職員數俟查覆至日另行辦理在案兹據陜西布政使陶模詳稱查陜省現在支俸各項世職共一百一十員而各屬現在詳請承襲者紛至沓來不可究悉盖因陜省軍興日久殉難捐軀者較多若不預爲寛定勢必觖望之虞擬請以二百員作爲定額所有應支世俸請仍照陜省現辦章程每名每年仍各給津貼銀十五兩如數變通辦理在該世職相安日久自無異議而額數稍寛俾忠節後裔均得同沾實惠至定額以後再有加增仍請作爲額作俟有缺出挨次序補造具清册詳請核奏前來臣覆查無異除册分送户兵二部查照外謹會同陜西撫臣張煦合詞附片具陳伏乞聖鑒訓示謹奏奉硃批該部知道欽此○○楊昌濬片再甘省各屬自四月以來雨澤應時收成頗稱豐稔惟間有禀報被雹被水之區當卽飭司分别委員查勘兹據藩司譚繼洵將被災地方開摺詳請具奏前來臣查皋蘭隴西安定通渭大通肅州等六州縣被雹打傷禾苖情形雖輕重不同而小民終歳動勞正舉田禾結實忽遭偏災硃堪憫惻已飭委該管道府直隸州督同各地方官前往勘騐先行籌欵撥糧分别撫恤並查明是否成災未完糧草應否免緩另行彚核辨理惟階州一處因六月十七至二十二等日大雨滂沱南北兩河先後漲發冲潰堤壩浸倒城垣並武營衙署及民房五百餘家淹斃商民二名被災較重情尤可憫臣當飭司派委候補知州黃翰章前往階州會同地方文武先將被災各難民分别極貧妥爲賑撫　使一夫失所其被浸倒民房查驗共有若干照例給予銀兩令其及時修葺一面將冲壞城隄工程逐細勘明赶速籌欵興修体資防護又清水縣屬之常家川陰山崖坍塌壓斃割麥人夫二十名業經該縣分别捐給棺木飭屬領埋並由臣批由該處厘局就近提欵分散各該家屬收領糊口以示矜恤所有甘省各屬偶被偏災大槪情形謹附片具陳伏乞聖鑒訓示謹奏奉硃批卽着飭屬妥爲撫恤毋任一夫失所餘依議欽此○○二品頂戴江西正考官都察院左副都御史臣沈源深跪奏爲懇恩赏假省墓恭摺仰祈聖鑒事竊臣奉命典試江右當卽星馳就道按期抵省於八月初六日入闈約計月餘可以竣政臣祖籍浙江山陰縣自咸豐二年隨侍臣父直隸任所未經回浙拜掃祖墓今三十餘年前接家書並有應行修葺之處臣父母墳墓在直隸清苑縣地方臣自起復當差未經往省亦有二年瞻望松揪曷勝感慕查臣此次驛路所經江西九江至浙江之山陰數日可達直隸河間至清苑僅百餘里爲此恭摺具陳仰懇皇上天恩賞假一個月俯准臣於試事畢後前赴浙江山陰省視祖墓並於北上時前赴直隸清苑省視父母墳墓感戴鴻慈實無旣極臣謹當自備資斧迅速行走以期早日回京恭覆恩命不敢稍有遲延再臣此次拜發摺件係借用江西巡撫關防合併聲明所有微臣請假省墓緣由謹繕摺具奏伏乞皇上聖鑒謹奏奉硃批着賞假一個月欽此○○頭品頂戴護理甘肅新疆巡撫布政使臣魏光燾跪奏爲揀員請補要缺通判以裨地方恭摺仰祈聖鑒事竊撫臣劉錦棠前撫新疆補署各缺案内奏明北路鎭迪道屬舊有各所援照雲貴甘肅變通章程由外揀員請補經部議准在案查變通章程内開試用人員無論正佐各官如遇要缺一併准其請補等語兹據兼理新疆布政使兼按察使銜鎭迪道恩綸詳稱新疆哈密通判員缺係冲繁二項要缺查有四品銜留新試用通判孫志焄年三十五歲湖南長沙縣人咸豐八年其父湖北補用道孫守信在安徽三河剿匪陣亡經湖廣總督臣官文湖北巡撫臣胡林翼奏奉諭旨承襲騎都尉世職光緒五年在山西第七次賑捐案由由騎都尉世職報捐雙月選用通判嗣投効新疆於六載邊主案内彚保十年十月初四日奉上諭雙月選用通判騎都尉世職孫志焄着以本班歸部不論雙單月儘先選用並賞加四品銜欽此十二年撫臣劉錦棠奏請留於甘肅新疆補用經部議覆孫志焄係臣查孫志焄年富才明幹練有爲以之請補哈密通判員缺實堪勝任人地亦極相宜合無仰懇天恩俯念要缺需員以四品銜留新試用通判孫志焄補授哈密通判如蒙兪允俟奉准部覆卽行給咨送部引見以符例章仍俟試俸年滿另請銷去試字謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此○○魏光燾片再新疆營務殷繁需員經理查有調赴新疆差遣陜西題奏道王久銘器識宏還曉暢戎機堪以總理藉資臂助除檄委外謹附片陳明伏乞聖鑒謹奏奉硃批知道了欽此○○頭品頂戴護理甘肅新疆巡撫布政使臣魏光燾跪奏爲揀員請補知縣以裨地方恭摺仰祈聖鑒事竊據兼理新疆布政使兼按察使銜鎭迪道恩綸詳稱新疆新設拜城縣知縣員缺地當冲要俗敝民偷距省較遠應請定爲衝疲二項請調中缺該縣係屬新設亟應遴員請補以重職守查南路新設各缺前奉部議照吉林新章由外揀補一次在案兹查有同知銜留新補用知縣現署昌吉縣知縣楊其澍年四十一歲湖南湘陰縣人由附貢生於同治十三年在陜甘捐局報捐中書銜關隴肅清案内彚保光緒二年二月初四日奉上諭中書科中書銜附貢生楊其澍着以知縣分省補用旋投効新疆於六載邊防案内彚保十年十月初四日奉上諭分省補用知縣楊其澍着賞加同知銜並賞載花翎欽此十二年撫臣劉錦棠彚奏准留於新疆以原官仍歸原班補用十一月委署昌吉縣知縣十二月初二日到任查該員年强才明實心任事現於署任内辦理一切諸臻妥協以之請補拜城縣知縣實堪勝任人地亦極相宜等情詳請具奏前來臣查該員楊其澍才具穏練辦事勤謹合無仰懇天恩俯念邊疆員缺需人准以同知銜留新補用知縣現署昌吉縣知縣楊其澍補授拜城縣知縣洵於地方有裨如蒙兪允俟奉部覆照例給咨送部引見仍俟試俸年滿另請銷去試字該員署任内並無叅罰案件謹會同陜甘總督臣楊昌濬恭摺具陳伏乞皇上聖鑒訓示謹奏奉硃批吏部議奏欽此 
 
