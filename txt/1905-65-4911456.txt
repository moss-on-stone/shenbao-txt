# 1905 - 65 - 4911456

 

Page 1

 
 
   
 
 

Page 2

 
 
第二版[電傳上諭]  
　　二月初六日内閣抄奉上諭安徽壽春鎭總兵王幼山著開缺欽此同日奉上諭董履高著調補安徽壽春鎭總兵貴州安義鎭總兵著李寳書補授欽此 
[宮門抄]  
　　二月初六日皇上召見軍機大臣及張允言 
[學堂董事説]  
　　異矣哉今日各處學堂之董事也夫學堂所以作育人材朝廷責之疆吏疆吏責之地方官舉凡籌欵項定章程建校舍招生徒官不能自辦必委之於地方董事董事而得入學堂收美善之效董事而不得入學堂有潰敗之虞蓋學堂所重固在教法然創辦之規與維持之道必有明於教育之董事互相參酌互相輔助始能組織完美名譽日增然則其責任可謂重矣雖然今之所爲學堂董事者果何如人乎其生平於教育之道茫乎未知但出其貪鄙無恥之手叚以奔走官塲藉經理善堂書院之名期與官吏聲氣相通於以欺騙鄉愚包攬詞訟種種劣迹固已滔滔皆是矣近數年來習聞學堂爲當務之急因又插身其間苟得地方官一紙照會大廷廣衆中卽如井蛙之侈然自大窺其用意約有數端一日爭權夫任事者之不能不握權固也然公與私之間則判然異焉吾聞某處學堂之總教習性懦而善避嫌其於延分教定課程各事劣董皆强行干預其間而於關涉經費者爲尤甚嘗揚揚語人曰吾輩有管理財政之權彼總教習固不可使之過問也而遇事之爲難則又竭力推諉謂吾輩但知經營外務而已推其意豈不思利益則歸諸已任事則又推諸入明知某教習之忠厚有餘而遂玩之於股掌之上此種弊竇各學堂未必無之而於某學堂爲尤甚此爭權之有害於學堂一也一日倨傲夫學生之入學堂肄業也固將精其學業備國家他日之任使也彼爲董事者平日所經理之善堂書院其視地方官也尊之若神明而於善堂所豢養之人與書院肄業之子弟皆賤之如奴隸趾高氣揚已成習慣一旦移而辦理學堂亦以爲各學生卽至尊貴亦不過與書院肄業之子弟等耳於是有於開學之日迫令諸生向地方官跪拜者并有自行南面而立巍然與教習同受諸生叩謁者彼其自視之尊固有不可思議者甚或各教習亦必須降心下氣與之聨絡不如此則排擠之傾軋之於是弱者反唇而譏强者掉頭而去積不相能必有潰决之一日此倨傲之有害於學堂者又一也嗟乎國家之所重視者學堂而學堂經理之人則惟在於董事關係如此其巨而令庸惡陋劣卑鄙刁囂之人充塞於其際吾不敢謂各處學堂董事皆如此陋劣吾亦不敢謂某學堂之各董事人人如此陋劣特吾所深知者確有此陋劣不堪之人旣欲爭權又甚据傲顧𦕎自喜笑駡不知彼其人蓋已久無羞惡之心僕亦無須責矣特不解以慹心教育爲已任者竟甘墮其術中而爲所愚弄他日學堂之聲名旣潰敗决裂而賢者亦不能不爲所累不亦深可惜哉 
[日占撫順]  
　　二月初五日日本東京來電云官塲宣告日軍於昨晚占據撫順現正在攻擊北面高地之俄軍譯字林西報 
[日據盛京]  
　　二月初五日駐滬日本總領事署以東京 
所發官電見　内開吾軍於今日午前十點鐘占據盛京近數日吾軍圍攻之舉極有效騐附近盛京各處現方有劇烈之戰 
[盛京近地之猛戰]  
　　二月初五日日本東京來電云盛京近地現有猛戰所拘俄俘及獲戰利品其數一時難以計算譯字林西報 
[日毁盛京北鐵路]  
　　二月初五日倫敦來電云盛京之西尙有俄兵兩隊仍在抵禦日軍日軍一師團向盛京北進發將鐵路毁壞此師團現已抵鐵嶺之南十五英里譯太晤士報 
[日擬截斷甯古塔北鐵路]  
　　二月初四日高麗漢城來電云前大孤山日本軍隊之司令官卡槐麻勒大將現統兵一大隊於三禮拜前分乘運船七艘巡艦六艘及魚雷船多艘出日本起程於兩禮拜前抵高麗之仁川登岸向北進發擬將甯古塔北十九英里之西比利亚鐵路截斷譯太晤士報 
[日軍迫近撫順南俄陣地]  
　　二月初五日日本東京來電云日本之中央軍現迫近撫順南五英里俄人之陣地譯太晤士報 
[日軍向渾河速進]  
　　二月初五日倫墩來電云盛京於初三日電稱南方之前面有日軍向渾河進發甚速彼處所駐俄軍必與交戰但欲决勝負必在北面沿鐵路之舉動譯字林西報 
[日艦向南而行]  
　　文匯報云本月初一日南中國早晨郵報謂德國輪船名紐弼亚者在離香港一百英里地方瞭見有日本兵輪船兩隊約有二十艘大半係巡艦亦有頭等戰艦數艘在内各艦者皆向南而行 
[日軍奪獲敵物本館東京專電]  
　　二月初六日午後大本營接到電報我部隊之在興東方面者於擊破敵軍後向前追逐昨日午後已抵開元甫（譂音在撫順之北十華里）刻下仍猛追未已奪獲輕便鐵道貨車數百輛及其餘戰利品無算 
[俄向各國定造大砲彈]  
　　二月初五日倫敦來 
電云俄政府在法國定製大砲彈五萬枚聞共需五十萬枚其餘在各國定造譯太晤士報 
 
 
 

Page 3

 
 
[俄將招募新軍]  
　　二月初五日德京栢林來電云俄京聖彼得堡傳來消息謂俄又將招募新軍但此説恐非確實譯德文報 
[日泒騎兵通信本館東京專電]  
　　我軍在某地因急於前進不能設立軍事電線致各部隊交通不便因就前線至約五華里之間派騎兵互通信息 
[日皇獎諭戰地將士]  
　　二月初五日日本東京來電云日皇於昨日所發戰地之信因日軍迭次戰勝俄軍至末次并將俄人圍困因表明欽佩各將士勇敢之意日將大山巖元帥覆稱此次戰務尙未了結惟可保全軍必能償大皇帝之所願譯字林西報 
[德報贊日本之戰畧]  
　　二月初五日德京柏林來電云德國各報皆盛贊日軍近日之戰策譯德文報 
[俄無戰勝日軍之望]  
　　二月初五日倫敦來電云俄特拉搿姆夫將軍謂自開戰迄今俄海陸兩軍之戰每次必爲日人所敗現恐永無戰勝日軍之望矣譯太晤士報 
[俄募國債之不易]  
　　二月初五日德京柏林來電 
云法京巴黎銀行中人謂俄國必須停戰後方可在法京募借新國債譯德文報 
[俄軍潰敗情形]  
　　日本總領事署於二月初六日接東京大本營初五日所接戰地來電内開興京方面我軍一支隊現攻撫順北高地之俄軍其數甚衆沙河境地我軍之各部將敵人盡逐至渾河右岸現我軍用砲攻擊盛京東北之敵軍各處來報皆云自初五日晨始敵人向北急退經過鐵路及盛京大道間之各境地情形甚爲紛亂敵軍大隊現聚於盛京北七英里三窪之近境其數若干刻尙未知我軍在彼處用大砲屢攻敵人至晚始止又有我軍一支隊由盛京及旅順間之興隆店拔隧向前急行抵盛京北十二英里之鋪河近地將敵人窮追敵人紛紛潰退大受損傷 
[日俄戰情]  
　　二月初五日日本東京來電云現得確實　　　　　　　　　　　　　　　　　爲日軍右翼所攻將各兵聚於彼處因此日軍由盛京南進攻者極爲容易盛京之北尙有俄軍兩隊倘不卽退將爲我軍所殲現我軍方向東進發日軍前面之攻甚爲得力其結局能將俄軍分裂爲二俄人所棄之大炮不久將盈一百尊之數俄軍之傷亡者現計有十五萬人被俘者亦逾五萬人譯字林西報 
[俄國亂事三十四]  
　　二月初五日日本大阪來電云俄工人及農民之亂事蔓延各處異常迅速沿西比利亚鐵路之工人難免亦將罷工近日戰務之消息甚礙内政預備兵中亦有起事之意譯字林西報 
[俄遣兵彈壓亂黨]  
　　二月初五日倫敦來電云俄政府已遣勁兵數部前往鳥蘭而及州尼格夫兩省繟壓肇亂之農民現彼處亂黨已有數千到處劫掠焚毁　字林西報 
[俄受傷兵赴滬]  
　　二月初六日烟台來電云孟頃輪船前由旅順載受傷及患病俄兵至本埠已於今晨駛往上海譯德文報 
[英進步黨願續英日同盟]  
　　二月初五日倫敦來電云英國進步黨前首相伯爵路斯培雷在英京進步黨所設宴會中起而言云英之進步黨極願將英日同盟之約接續延長譯文匯西報 
[撫卹北海受難漁人之賠欵]  
　　二月初五日倫敦來電云駐英俄使伯爵班肯道夫已將金六萬五千磅交與英外部爵臣蘭斯唐爲撫卹北海受難漁人之家屬譯字林西報 
[德太子婚期]  
　　二月初五日德京柏林來電去德太子婚期現定於西五月六號蓋是日適爲太子二十三歲壽辰也譯德文報 
[荷臣辭職]  
　　二月初四日德京栢林來電云荷蘭外部大臣男爵林屯現已辭職由海軍大臣副水師提督愛立司庖代譯德文報 
[會議政務定期京師]  
　　聞日前政務處將所訂各項會議章程刊刻刷印照會六部九卿大小各衙門擬定自本年二月起京師各部院大小各衙門堂司各官均可照章赴政務處會同參議政制 
[政務處第一次會議京師]  
　　戴侍郎請開會議已由政務處奏定章程辦理各節迭經誌報兹聞第一次會議係重修貢院事蓋王中堂請修復北京貢院奉旨著政務處遵定會議章程先行會議再由政務處具奏 
[鐵良進呈各省陣圖京師]  
　　聞内廷人云日前鐵大臣進呈查閲各省操法陣圖計有二百餘張已蒙留内此圖係鐵大臣大各省閲操時用西法拍照營伍優劣一覧無遺太后大爲嘉許 
[練兵處建造衙暑京師]  
　　刻聞練兵處擬建造衙 
門辦理練兵公事其修造費卽動用各省接濟之欵 
[姜軍駐紮南苑]  
　　姜軍門桂題所部武衞軍留京駐紮已及三年現經練兵處議定攺爲常備軍開往南苑駐紮或云酌留二三成驻守禁門不時輪替换班此語未知確否至京師地面内城將工巡局勇駐守彈壓外城將五城練勇分叚梭巡皆晝夜輪班接替以當巡警之用 
[出使隨員新章京師]  
　　近聞政府諸公議商嗣後出使各國大臣所有隨帶屬員無論候補候選以及實缺各項人員亦無論其職分大小一律奏明隨帶不准率行調往以杜瞻徇等語想 
 
 

Page 4

 
 
不日卽須電知出使各國星使矣 
[吏工兩部除吏先聲京師]  
　　吏部自開印後文選司二員飭求賢典吏兩科書吏將公事册檔呈堂留閲迄未發還又派筆政八員隨同書吏科房辦事該兩科書吏公同辭退未蒙允准闔署知事有變更莫不掃興到署辦公者甚屬寥寥工部堂官傅諭� 
四司書吏各將本科房公事底册繕寫呈堂限三個月一律辦齊又將督水司水利銀兩提出作爲辦之費大約吏工二部不免有驅逐書吏之舉矣 
[電致使臣轉告日俄政府京師]  
　　近日日俄對陣合兩國兵數計之不下百萬戰塲廷廣至七八十里之外爲從來所罕見近日俄政府布告各國言日兵越過遼西有犯中立中國亦不守中立等語日本又布告各國言俄兵先越遼西中立之界又冒充華兵又招用馬賊又在中國中立界内私連糧食戰械大犯中立中國亦不能嚴守中立等語日前外部布告各國並電駐俄駐日兩華使飭其告知日俄兩國政府言俄日兩國皆犯中立我中國實係守中立請兩　政府各將侵犯中立之事禁止又照會駐京之日俄兩公使亦如此云云 
[增將軍奏請開捐實官京師]  
　　盛京增將軍奏請開捐實官籌集欵項備辦東省善後事宜一摺摺中大略田俊秀報捐各項實官照例銀十成上兌會經捐有官堦由本班花樣加一前字者照例銀八成上兌統籌銀二百萬兩爲限籌集足數卽行停止已奉旨交户部議奏矣 
[魏午帥赴東三省之風説京師]  
　　閩督魏午帥開缺一節聞官塲人云日前某樞臣面奏兩宮午帥係湘軍舊將請欽派馳往東三省辦理善後事宜錄順天報 
[潮汕鐵路閙事後之波累廣州]  
　　潮汕鐵路閙事後各官及差勇數百名至菴埠駐紥已拿獲鄉民十餘名中有二名供認正兇而海陽縣以爲未足勒令各紳交兇鄉民大懼紛紛遷避 
[管帶撤差武昌]  
　　常備軍第二鎭步兵左恊二旗督帶艾锺琴去歲成軍後因爭講堂經費銀兩大侮恊統黎元洪之意黎素陰檢不露聲色日前忽親至艾旂點名各營並無關額惟督　護勇少額二名葢艾之私宅所用縫工庖丁各一充領護勇餉銀是日倉卒點名未能赶到黎遂以役使正兵大犯營規禀請撤差刻已改　曹某矣 
[查封教育普及社之詳情武昌]  
　　鄂垣橫街敎育普及社書店係合肥蒯某所開專售新書新報蒯年少喜事翦辮易裝日在店中已爲人所觸目日前因細事開罪於警察總局坐辦委員白砥白遂使人暗至該書社購革命軍猛回頭各一册送呈督轅謂蒯實係革命黨借書社爲運動張宮保於初一日傳警察總辦黄太守以霖至署大加申斥並言似此辦警察幾同虚設云云黄太守遂至警察提調羅慶昌公館仍飭白親往該書社購書多種將蒯某及其司帳汪某一同誘至羅公館拘拿蒯則發交武昌府讞局審訊汪因入店未久似非同黨暫交包探管押是晚督署又派常備軍恊統黎元洪督帶白壽銘前往該書社查抄往來信件及收　底簿聞查得留學生信函頗多其革命宗旨各書多係松滋時某經手寄售隨經警察局將該書社發封聞時某已赴申避禍云至蒯某所供若何容俟續探 
[商部公司注册表農業]  
　　盛京天一墾務公司○創辦人　厚祐股本六十萬兩三十年八月十五日註册給照 
　　河南溥利公司○創辦人馬吉森等股本二萬五千兩三十年十二月十八日註册给照 
[工藝]  
　　北京工藝商局○創辦人黄思永股本十萬元三十年八月十四日注册給照 
　　無錫裕昌繅絲廠○創辦人周廷弼資本十四萬元三十年八月二十六日註册給照　 
　　北洋烟草公司○創辦人黄璟等官股二萬兩商股四萬五千兩三十年九月十九日註册給照 
　　無錫茂新麫粉公司○創辦人總董張石君等股本六萬兩三十年十二月初六日註册給照 
　　漢口燮昌火柴公司○創辦人葉成忠股本四十萬兩三十年十二月十一日注册給照 
[鐵路]  
　　無 
[礦務]  
　　無 
[商務]  
　　上海昇昌五金煤鐵總號○創辦人周廷弼資本十九萬元三十年八月二十六日註册給照 
　　無鍚保昌典○創辦人周廷弼資本四萬元三十年八月二十六日註册給照　　　　　　　　　　　　　　　　　　未完 
[日總領事致上海道函爲購運槍彈事]  
　　啓者據日商大倉組經理人中智秀吉禀稱湖南善後局定購槍彈子一百萬粒於上月二十八日由本邦郵船公司巴拉倫號裝運來滬已將善後局護照於二月二十四日遞呈貴道衙門禀請移知海關驗起轉運昨擬由大阪公司大利輪船轉運漢口海關以未准貴道移會不肯騐放懇請核辦前來相應函請貴道查照迅致新關稅 
 
 

Page 5

 
 
務司速行驗放以便轉運實爲盼切順頌時祉 
[上海道復日總領事函（爲購運槍彈事）]  
　　啓者正月二十八日准湖南善後局咨湘省前在日本泰生洋行訂購毛瑟槍子彈一百萬顆已由日本裝運來華請給進口准單等因並接貴總領事來函以據日商大倉組經理人中智秀吉禀湖南善後局定購槍彈子一百萬顆由本邦郵船公司輪船巴拉倫號裝運到滬擬換船轉運漢口請致海關驗放等因到道查湘省同三井洋行購老毛瑟槍彈一百萬顆前奉湖南撫憲端電諭業經山道於正月十七日繕就第三十六號紅函致關在案今貫國大倉組經理人中智秀吉報運槍彈一百萬顆與湖南撫憲内稱三井洋行名及湖南善後局來文内稱泰生行名均不符合而省分數目又皆相同究竟湘省同貴國商人訂購槍彈是否卽此一起行名因何各異除函致新關稅務司查明騐放進出口外用特泐復卽希貴總領事飭查明確逕自報關仍望見復再東歴二月二十四日未據貴國商人中智秀吉將湖南善後局護照送道惟湖南善後局咨文一件係外加洋文書由中國郵政局於華歴止月二十八日送道今來函稱護照抑卽係指咨文而言併以附及此頌時祉 
[外部覆美康使函（爲紙烟捲徵稅事）]  
　　逕啓者准貴大臣來函稱上海晉隆洋行新造紙煙抢出口海關徵收値百抽五之出口稅一案中國政府不能自行更改須與美政府會議允方可辦理查咸豐年間英約粘附出口貨物稅則内紙烟捲卽係工夫熟烟應歸烟藥稅一類之内此係至今仍應照請飭海關不應復徵値百抽五之出口稅等因本部查咸豐八年中英兩國新立通商章程善後條約第一欵云凡有貨物僅載進口稅則未載出口稅則至此遇有出口皆應照進口稅則納稅又云倘有貨物名目進出口稅則均未賅載又不在免稅之例此應核估時價照値百抽五例徵稅等語此條至今並未更改仍應遵行因紙煙捲一項舊� 
約内進出口稅則均未載列故前定收値百抽五之稅原係照約辦理惟今查光緒二十八年中國與各國新定進口稅則内載上等紙烟價過四兩五錢每千支五錢小等帋烟價不過四兩五錢每千支九分云若已估價抽不如照定數抽稅之爲便則此項紙烟捲嗣後應照僅載徵收五錢或九分之稅至紙烟捲並非烟藥向無歸烟稅一類辦理之案相應函復貴大臣查照轉飭貴國商人遵照並希具覆可也專此順頌日祉 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[練兵處兵部等奏陸軍官弁服帽章記摺]  
　　奏爲遵擬陸軍官弁服帽章記繪具圖式清單恭摺會陳仰祈聖鑒事竊臣等於上年八月初三日具奉陸軍營制餉章一摺並於軍服制略内聲明詳細式樣另摺專奏仰蒙允准在案亟應欽遵擬訂以副朝廷經武振軍力圖自强之至意查東西各國軍衣制度大致相同惟竟采符號各有區别昔者閉關自治可無事更張現値門户洞闢中外往來我常派員出洋閲操各國亦來華觀我軍隊而我國軍服糅雜參差習爲寛博之容頗乏嚴整之象自爲風氣時貽笑炳不特無以資利便抑且不足適交通從前長江水師官弁北洋海軍將弁均經奏改用短服一洗舊觀因時通變咸具深心且各國通例兵丁見� 
員弁　禮員弁見上官有禮示以敬事長上之心卽寓輯睦邦交之意乃　京畿内外各軍華兵見洋官照例行禮洋兵見華官則以服章不辨不相敬禮若不亟定新制昭小外人亦殊非尊隆國體之道也臣等公同商酌非訂詳明之制不足以判别等威非釐晝一之章不足　聳入觀視爰參酌成規體察時勢謹按奏定新軍官制釐訂衣章帽章除朝覲公謁大禮服仍遵舊制軍禮服仍戴翎頂貂緯　外餘分軍禮服軍常服操帽各項區以三等析爲九級一禮服袖章其章以盤花金辮分上中下三等以橫道金辮分第一二三二級上等官盤花辮三道中下等各遞減一道各等第一級橫辮三道第　三遞减自中等以下各官又按步馬砲工輜分綴紅白黃藍紫五色橫道惟參謀官袖章之上　加金銀紅三色套環以示特别此禮服袖章之色也二禮服肩章其章以編牌金辮紅絲辮分上中下三等以金色團蟒分第一二三三級上等官編牌金辮三道中等金辮二道紅絲辮一道下等金辮一道紅絲辮二道各等第一級金色團蟒三個第二三各遞減一個此禮服肩章之式也三禮服領章其章以飛蟒珠色分上中下三等以橫道金辮分第一二三三級上等蟒珠紅色中藍色下白色各等第一級綴橫金辮三道第二三遞减此禮服領章之式四常服袖章其章以金圖蟒分上中下三等以橫青辮分第一二三三級上等官綴金蟒三個中下遞减各等第一級綴青辮三道第二三遞减其中等以下應綴分隊各式者與禮服同此常服袖章之式也五操帽式章其章以帽正蟒珠分上中下三等以橫金綫分第一二三三級上等雙蟒抱紅珠中藍珠下白珠分等第一級綴金綫辮三道第二三遞减帽色用黑此操帽定章之式也至軍褲記號與上服同上等綴金辮三道中等各就本隊顔色綴絲辮一道下等一道以期相應軍服颜色禮服四時全用天青常服寒暑分用深藍土黃惟不加肩章領章用歸簡易各軍佐官等級與軍官相當者章式亦與軍官同惟金色易爲銀色青辮易爲藍辮庶幾同中見異正副分明以上各章品式旣明識别較易臣等竊維治軍全體縝密精嚴表見之端厥爲章服外容旣整氣象目新軍威可以駿肅號令可以齊一操戰可以便利交際可以適宜湔洗從前紛雜闒茸之積習其裨益軍政殊非淺鮮如蒙俞允擬請卽定爲中國陸軍官弁服章頒行練兵各省一體遵行嗣後無論在營出征或游歴外洋均須依此定式不得稍有參差倘非新定居職曁官練新操人員仍不准仿用以示限制而免混雜除尺寸製法曁兵丁冠服式樣再由臣等分别詳細擬定咨行辦理外謹將陸軍官弁服帽章記繪具圖式清單進呈御覽理合恭摺會陳伏乞皇太后皇上聖鑒訓示再此摺係練兵處主稿會同兵部具奏合併聲明謹　奏光緒三十一年正月二十四日具奏奉　旨依議欽此 
[鐵良奏遵查江蘇等省營伍砲臺及武備學堂情形摺]  
　　奏爲遵旨抽閲江蘇等省營伍並順查沿江砲臺及各省武備學堂情形據實覆陳恭摺仰祈聖鑒事竊奴才於上年承准軍機大臣字寄光緖三十年七月初七日奉上諭前有旨派鐵良前往江蘇等省查勘移建製造局廠事宜並查　省進出欵項現在武備關繫緊要屢經降旨飭令各省切實整頓痛除積習著鐵良經過省分不動聲色將營隊酌量抽查兵額是否核實操法能否合宜一切情形據實具奏欽此欽遵仰見行力圖整頓之至意欽服莫名奴才當於經過江南安徽江西湖南湖北河南等省將就近駐紥各營詳加校閲查其中軍容整肅操法嫺熟者固屬不乏而故見未除諸多敷衍或新操自詡僅得皮毛者亦所不免至如砲臺水師武備學校或爲愼固江防之舉或係培飬將才之區於戎政均有關繫因順道一併逐細考查謹將校 
 
 

Page 10

 
 
視情形分砲臺陸軍水師武備學堂四條敬爲我皇太后皇上縷晣陳之一砲臺江蘇省砲臺計分四路曰吳淞口曰江陰日鎭江曰金陵第一路吳淞口砲臺在寳山縣城南七之南石塘獅子林等處分設三臺面海負塘控制南北洋來路爲由海入江第一重門尸形勢最爲險要直前後膛大小砲位三十四尊新式者居其大半總臺官一員專臺官三員教習司事電機測繪瞭望燈旗號令共十九名砲目勇三百八十九名分駐各臺南石塘獅子林之間小沙背地方設水旱雷營二哨管帶一員大小官弁三十四員雷勇一百七十四名並由徐州鎮標中營游擊戴鶴松統領南洋續備盛字五營分紥各臺左近以資防護查該臺前面掘有深濠排釘椿木足禦風潮砲側皆有隔堆深池滑洛敵彈又有測遠鏡望臺以窺海中敵艦布置尙妥惟護牆陡直而薄難禦大砲砲無護甲易受敵擊機件亦多應修置砲地基不堅施放多次一有偏欹卽不能取準臺内子藥厙高出匿角之處著彈卽燬後路未設旱臺亦屬空虚難守護臺營壘距離過近敵彈若由臺上起落易爲所中總臺官柘林營都司張克謨似有嗜好不明砲理平時操練悉詢之教習砲目勇年力精壯手法尙熟惟試以打靶多未命中是於測算諸學未經講解之故此摺甚長容排目繼續 
[淮撫請將漕務歸併各省辦理摺]  
　　奏爲漕督奉旨裁撤請將漕務歸各省辦理以免貽誤恭摺仰祈聖鑒　竊查漕運總督一缺管理直隸山東江蘇江西浙江湖北湖南河南八省漕務從前責任綦重自改行海運並陸續改辦折色事務稍簡而各該省漕項奏銷仍由各糧道詳請漕臣覈辦其中欵目紛繁往來駁查動稽時日近年飭裁屯衛一切繳價納稅事宜尤形繁重現已欽奉　諭旨裁撤漕運總督改爲江淮巡撫自未便再預漕政而各省詳報未完職名及展限續完有關考成文件猶復照舊具詳若仍由奴才核轉殊於名實不符相應請旨飭下各該省督撫臣嗣後凡涉漕務各由該省自行辦理庶幾責有攸歸免致推諉貽誤至漕督飬廉銀兩冋由兩淮山東運司及糧道分解兹卽改設巡撫仍應由江寗藩庫開支仍飭原解處所解交該藩司兌收造　以免另籌爲難除將各省漕務案卷分咨查收外理合會同署兩江總督臣周馥恭摺具陳伏乞皇太后皇上聖鑒訓示謹奏 
[移知海通劃歸江淮省鎮江]  
　　日前常鎮道郭月樓觀察接奉督撫兩院憲咨文内開遵政務處咨准江淮另立一省應將道屬之海門廳及通州直隷州均劃歸淮省以充界址觀察卽飭書吏備文移知各處一體遵照 
[准改撫署淮安]  
　　初二日官塲消息云江淮巡撫恩藝帥奏請將漕河總督舊署改作江淮巡撫署一摺已奉部復核准行知到准矣 
[土藥總辦遷調杭州]  
　　浙省土藥稅則近由潘若士太守嚴行整頓弊絶風清因得收數日旺現奉調辦威坪釐差所遺藥稅事宜另委周芝漁太守接辦 
[札查川土銷數蘇州]  
　　蘇垣川土銷場極廣本城及外縣所銷數目未能核實江督周玉帥札委候補知縣李明府逢莘來蘇調查以資核辦 
[薦賢自代杭州]  
　　去嵗浙撫以甯海教案棘手特奏調丁憂在籍安徽候補道許九香觀察鼎霖到浙總辦洋務局兼管铜元局事宜嗣因觀察所創耀徐玻璃公司頗著成效因於去冬辭差專理其事并薦候選道世觀察增以爲之代中丞卽爲出奏業蒙俞允世觀察不日卽由京來杭許觀察交卸之期當不遠矣 
[飭查禀揭福州]  
　　前福寗右營游擊彭恊戎階瑞近被福寗鎮姜鎮軍河清以嗜好甚好難以勝任等語咨請督憲令卽休致奉廷旨准如所請所遺之缺委游擊蕯鑾波恊戎署理彭協戎以姜到任之先曾遺人向其借貸因不遂其欲有意陷害心不能平因摭拾十欵赴督轅禀訴督憲魏午帥卽札飭薩游擊逐欵查覆以憑核辦 
[提訊帮匪杭州]  
　　浙省現由各屬解到帮匪要犯多名當經署泉司郭廉訪按起訊供不諱因以情罪尤重之詹保仿候火沬李世春盛起紋呂二頭子斯金沅胡𢗖隆湯佬二張小六子吳鳳鳴錢� 
亞四方亞瀧等例應斬决者錄詳到院刻奉聶中丞示期提訊卽當王法矣 
[盗刧駭聞蘇州]  
　　長州縣治顧家莊居民顧姓於正月三十夜突來强徒二十餘人肆行劫掠顧固强有力者聞警趨出扭住中乙二盗兩盗見之卽擊以棍顧忍痛釋手趨避内室詎甲隨後追　舉棍亂毆當被顧併力禽住時衆鄉人已聞警麕集四面兠拿盗黨見勢不佳呼哨而去旋以甲盗被禽復反身意圖刧奪衝突三次均被衆鄉人擊退初一日下午將甲盗解至長州縣署請辦縣主蘇靜菴大令訊得該盗年甫弱冠係吳縣峴子山人山麓有盗窩一所因飭釘鐐收禁内監一面立飭差捕帶同通班夥役星夜馳往峴子山搜捕當於初三日搜獲巨盗一名解回縣署釘鐐收禁 
[地甲可殺蘇州]  
　　長州縣治邵家巷地甲邵巧福素性奸詐魚肉鄉民去年因强逼姪媳邵某氏及鄉婦方徐氏再醮开盗賣邵春泉祖墳經邵春泉赴縣控告近又欲以鄉民吳松壽之妻崔氏作妾私繕吳出妻筆據將崔氏　至家中吳向之理論胆敢以吳通同梟匪賣妻悔議等詞投控縣者縣王蘇大令爲其所朦飭差將吳拘案略訊口供判發流氓公所管押由是衆鄉民咸抱不平訴知鄉董聨名具禀投縣代吳剖白環請保釋未知能邀允准否 
[嚴飭保護教堂江寗]  
　　南洋大臣所轄各地教堂如林邇更有日本僧侣來此傳教華僧每慮改寺產爲學堂之故往往依皈之不肖奸民又復恃教滋　雖經各前督飭屬保護然日入玩生恐不免有疎忽之虞今署江督屬玉帥有鑒於此特通飭所屬各地方官加意保護教堂並以保護能力之重輕嚴定有司功過以弭禍患而篤邦交 
 
 

Page 11

 
 
[浙撫倡女學　杭州]  
　　杭省積善坊巷女學堂前由高臣等宅眷捐貲創設惟以欵項不敷頗覺支絀刻奉聶中丞撥給常年經� 
費一千二百金以資提倡 
[南洋大臣周通行各屬文　爲考求製鍊煤油情形事]  
　　爲札發事案准商部咨本部以煤油一項行銷甚廣咨行各省督撫飭屬查明如有如項礦產亟宜仿照洋法考求提煉以期廣爲製造藉挽利權並咨行出使各國大臣考求外洋煤油採取製造等法報部備查各在案兹准駐美梁大臣咨據商務隨員美署三等叅贊孫士頤二等繙譯蘇釗申稱奉札飭查美國煤油製煉採取之法遵卽悉心攷求將查得各情纂譯成編黏附機器圖式呈乞咨送查核等情相應咨部查照等因前來兹本部將送到查考美國煤油情形清册排印成編相應咨行貴大臣轉飭參考試驗認眞講求期收實效司也等因并清册准此當經端前大臣將清册札發江海關道飭匠刊印呈送以憑分發去後兹據該關道刊就呈送前來除分行外合將清册札發札到該屬卽便遵照考求試驗隨時報查毋違此札 
[廣州]  
　　張太僕奉命考查外埠商務自抵粤後在省城靖海門外設立總公司並在公司内設立接待所延見商人以通逹商情并曉諭凡紳商有應行舉辦事宜均可前來接晤無論面訴繕禀悉聽其便不拘禮貌不尙虚文以期官商互相聨絡○黄小宋觀察原籍廣東前在　定農務局仿造外國捲烟頗爲嗜烟者所稱賞現觀察回粤擬在省城設一烟草公司分銷局如合銷塲再當購機制造以廣銷路○日前江蘇學務處派日本專門師範教習理學士岡眞三小倉孝治及中文教習兼譯員葉基楨等三入來粤調查動植礦物以便編輯教科書并制造標本○新寗縣屬盗匪猖獗前經派員舉辦清鄉以辦理不力匪燄益甚近日彼處紳耆來省禀訴經中恊龐恊戎乘坐兵輪督隊前往海宴一帶圍捕矣○省城總商會等集會份以備公積聞現已認定者二十九行計共九千六百餘份云○日本僧人高田棲岸曾在省城東門外創設本願寺以傳佛教現復在佛山福寗里租得楊震垣故宅門首標貼長條大書中華本願寺教堂字樣 
[九江]  
　　九江道端莘儒觀察准省垣警察總局咨請在潯攷取警察學生八十名來省聽候差遺觀察先於上月二十六日咨洋四十名尙有四十名於三十日驗看後卽　送往省垣○理九江土藥統稅委員張植菴明府樹森近　　電由藩憲牌示署理樂平縣篆一俟交卸卽行赴樂履新○前辦省垣警察分巡委員准補彭澤典史揚少尉國榜奉九江道瑞莘儒觀察咨調來潯聽候差委○某日候補縣胡大令行至九江上游四十里湖北黃梅縣與江西德化縣交界陸家嘴地方被竊各物爲數甚鉅經德化縣賀大令會同黃梅縣慧大令於二十八日前往踏勘○贑省襄辦農工商局紳龍之溪孝廉鍾洢向上海購辦機器現已事畢回省矣 
[安慶]  
　　皖中房捐籌議局始議居民鋪户一律收捐後因窒碍難行乃改收鋪面房捐去歲懐寗首邑烟酒鋪房四項捐欵約共收有制錢一萬八千左右○皖中制錢日少頼銅元藉資周轉去歲總辦林太守另建新廠規模視前更大廠務亦將次告竣大約三四月間可以添工鼓鑄矣○皖省高等學堂前借求是學堂暫行開辦嗣以齋舍不敷就府學左近拓地另建大厦刻已告竣聞共費銀數萬兩現定正月二十日遷入所遺房屋卽歸安慶府開辦中學堂之用○皖中警察係臬憲濮廉訪所創辦所有警兵不但不能彈壓地方且時時向人滋事正月初旬某日城内四叚警兵與北門外某甲不知因何挾嫌在某處互鬥旋經人再三調和始克寢事 
[揚州]  
　　揚州營左軍守備陳守戎兆連因事出缺上憲檄委候補守備許守戎記昌署理正月二十六日守戎由省捧檄到揚竭見叅府劉叅戎後卽起程前往履新○揚郡安定梅花兩校士館曁孝廉堂例於正月由運司示期甄别以定去留兹恩新甫都轉已期二月初二日舉行矣 
[松江]  
　　城内鐘停橋堍陸姓屠鋪有子方八歲陸愛之不啻掌上珠也對鄰王德興糖果店爲福建興化府蒲田入所開削日忽來同鄉陳九良者下榻店中見孩而愛之時啖以糖果陸頗德之詎本月初一日孩忽一去不歸急冋跟問陳亦杳如黃鶴陸楻急萬狀乃與王赴滬瀆尋覓不知能否珠還合浦也○東門内張姓家所雇司炊女傭年可十八九無鹽嫫母不足以狀其醜詎忽見賞於羽士某甲初三日亭午乘間掩入與之調笑爲女傭夫家戚串所見糾衆突入褫去甲之皮袍褂縛置痘神廟石獅旁地甲聞之到塲解縛設法調和其事○城内巿河淤塞異常前年紳董募捐招土著挑濬歴三四月未竣民間汲飮不便怨謗交乘當事者不得已改雇餘姚遊民草率蕆事不轉瞬而淤塞如故○邇聞提憲楊鏡巖軍門擬派護軍營及正副兩營健兒重將城内外河道疏浚不日卽須從事畚插矣 
[温州]  
　　温郡擬派東洋游歴生額定八名現在各縣咨送到府者甚多然素習西算等學生殊屬寥寥兹聞錫眷臣太尊擬於日内示期扃試○謝池巷典商周仲銘茂才家於正月初二夜被賊竊去金珠首飾及莊票絨包所值約計二千多金當卽開單禀報永嘉縣請飭緝追現尙未捕獲云○有鄭加壬者樂清橫帶橋人在謝池巷周家傭工周姓失竊疑鄭所爲遂嗾令捕快將鄭曳去私刑吊打甚至醋灌香燙幾無完膚鄭堅不承認當時鄭姓合族聞悉立與周氏爲難現雖經入調處尚未了結也○去歲嘉平月之十六日郡城九山第一魁星閣上有無名男子懸樑自盡旋因查無屍屬田地保報請騐殮程大令卽日臨塲相驗委係自縊身死飭保棺殮○雙嶼山岩林之女許配倘姓爲妻業已入贅嗣嫌倘姓家寒揮諸門外倘姓乃糾集多人於初九夜爲搶親之舉孰料誤將岳母劍負而去迨經髮散褲脫放下整衣纔知鳩盤荼徒費心力旁觀者咸爲粲然 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
