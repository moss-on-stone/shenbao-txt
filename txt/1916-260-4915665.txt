# 1916 - 260 - 4915665

 

Page 1

 
 
   
 
 

Page 2

 
 
時評 
[借欵風潮] [  冷]  
　　每一次政變必有一次之借欵每一次借欵必有一次之風潮幾若成爲定例矣雖然此猶無足怪也所可怪者所謂借欵風潮必由不交議會而以違法簽字爲起點也豈主持借欵者不知而誤爲之耶抑豈借欵之事不如此者不能成功而出於萬不得已耶 
　　古人有云前車之覆後車之戒乃中國近來之事非特不能戒而且從而師之一若政府非此不足成爲政府議院非此不足成爲議院者此其故究屬何故耶 
　　余近來有一新感覺中國人之較有聲望者分之以考察每人之個人無一而非賢者合之以擔負國家之公事無一而不生惡果此其理余實不能明豈眞所謂氣運者非耶 
[命令]  
　　九月十九日大總統令鴉片流毒埀數十年騰笑環球重爲國僇有清之季幸賴士庶之呼號隣邦之協助訂期禁绝限以十年民惠代興厲行前政禁種禁運禁吸具有專條省司攷成眎爲殿最比年以來中外會勘差無訾議萬國禁烟會旣聲明限制洋藥商業各省又經後先停運足見與國善意望开 
我富强凡我國我允宜急起直追自湔前恥迺者訂約之期本月届滿自今以往時不再來深虞猾吏舞文奸商玩法或託詞稽徵罰欵或私自存土運銷陽假官符陰揚毒燄一隅横潰功敗埀成是豈友國之盛必而失人民之責望用特重申前令著内務司法兩部行知各該地方官吏恪遵禁令嚴切進行其有犯種運售吸諸罪者並由法庭從重懲治仍責成敎育部轉飭千講演社編具淺說悉力開導俾得父誡其子兄勉其弟曉然利害毌蹈刑章本大總統爲民除害不憚煩苛如有蔑視禁令者惟有執法以繩其後不容遺孽再毒新邦懔之毌忽此令 
[專電]  
　　北京電借欵有由日本獨攬之說但據陳錦濤親信者言四國商議之結果正在電詢本國市塲債票情形及股東意見前途成否尚不可期 
　　北京電四國借欵額一千萬鎊鹽餘作抵已有成議銀圑代表發電返國請示復到即可定局　　北京電陳錦濤因五百萬借欵事逗留天津備受熊秉三之責罵陳本因熊颼總長現外間傳其確已辭職周學煕趙椿年陸宗輿均有候補望 
　　北京電五百萬借欵陳谷兩總長外徐樹錚傳良佐均有關係 
　　北京電陳錦濤由津電請病假並請簡員接署財政 
　　北京電孫洪伊范源濂均曾在國務會議反對興亞公司借欵孫與陳谷衝突尤烈現因國會與人民反對孫范聲言不負其責 
　　北京電國務院擬訂借欵條例分政治軍事實業特别四項借欵其内容係欵額之標凖抵押之限制償還之準備利率之定則等 
　　北京電　借欵毁約或修改恐難辦到或釀成内閣改組 
　　北京電日借欵事已引起四國質問日使頗難應答 
　　北京電國會對於陳谷之彈劾案正在竭力疏通 
　　北京電唐少川抵津後未確示態度不日當可就職 
　　北京電政府擬派毓朗招撫宗社黨 
　　北京電内務部整頓地方自治會從京師入手注重議董兩會員資格 
　　北京電二十日國務會議㈠大政方針㈡收束軍隊㈢善後借欵㈣國民敎育㈤振興實業㈥地方官制㈦推行新稅 
　　北京電中行紙幣有定勘（二十八）日開兌消息 
　　北京電京警廳致函報界述聘用靑木顧問因有賀辭職改聘但合同條件豈能獨異此語不啻證實與叚言適相反 
　　北京電曹錕督直命令發表漏未將朱開署缺聲叙京中傳爲笑柄元首聞千斥府秘書疎忽戒此後應負責 
　　北京電憲法審議會今日點半開會參到百八十三衆到四百一十二王正廷主席鄭江灝動議先補表决討論終局請議長就席王家襄病未到湯化龍就主席開憲法會議表决通過接開審議會湯退仍王正廷主席汪彭年主就七大題討論劉崇佑主逐條審議附劉者有七八人主席以劉說表决起立多數訂馬日（二十一）延會散近六時 
[譯電]  
　　北京電日本借欵合同已經簽定未曾先得國會同意國會遂起抨擊財政總長因以赴津請假三日聞有辭職之意以一切行爲如皆須受國會之干涉則部事不能施行爲理由今方有人力勸其留任蓋恐内閣風潮將因其辭職而起也傳說日人借欵合同内有一條件訂明此項債欵由將來銀行圑大借欵撥還惟銀行圑借資於中國必有指明之行政用途而後可不能承認歸償未曾規定用途之借欵致自毁其主張稽核之政策也此次日人借欵大爲衆所推測日政府曾聲明如以財力扶助中政府决不脫離銀行圑之關係今日人銀公司假借實業之名義居然借債與中國此舉揆諸日政府所聲明之政策及五國銀行圑合同所載明之主義適相違反（十九日）字林報 
　　北京電財政總長陳錦濤星期日在津並電致總統請假三日據華人云此爲陳將辭職之表示蓋因日人五百萬元借欵事抨擊紛來陳爲衆矢之的也聞有人刻正竭力設法不使陳氏辭職以免釀成嚴重之時局昨日衆議院開秘密密財政次長出席農商總長亦蒞院日人借欵與廷聘靑木爲顧問兩事皆爲衆所討論之點議院全體咸知外債必須籌借故對於外債並不反對但因借欵而奉送銀鑛銅鑛之權利則爲議員所反對此事之最被訾議者爲簽定借欵草合由而不商諸國會一節有若干議員謂此乃違法之舉動聞國務員以爲最後合同旣須送交國會承認則草合同自無送交國會之必要而議員則謂草合同有先交五百萬元之規定苟大借欵不成則此五百萬元將成獨立之借欵至於聘用靑木一事國務院代表答覆質問略謂政府當愼重保護國家主權（十九日）路透電 
　　成都電護國軍若干今已遣散槍械繳回領袖仍爲軍官前護國軍首領楊維已降職當道畀以巡邏隊之位置衆視此爲楊維罷斥之初步（十九日）路透電 
　　北京電北京外國銀行家已華備借欵故專作行政經費之大外債磋議頗有進步銀行家刻正等候日法俄英四國京城之决定大約拳匪賠欵按期應繳之數將納諸新借欵内（二十日） 
　　北京電英文京報云各方面皆反對聘用日人靑木中將爲軍事顧問故此事有作廢之望（二十日） 
　　北京電財政總長陳錦濤如能受唐紹儀之勸撤回辭職書則唐將於日内來京就外交職（二十日）以上德文電 
[東方通信（日本人組織）]  
　　北京電興亞公司借欵之内容已經報告議會其契約由甲乙丙三通而成甲爲正約乙丙爲副約 
　　甲中國政府與興亞公司訂立如左之借欵契約借欵全額日金五百萬元用途礦山經營費每百實收九十四元利息四分六釐償還期限三年 
　　乙興亞公司關於大借欵之成立應負帮助之責任但因條件不合終不成立者則興亞公司不負責任大借欵成立時卽將此借欵五百萬元償還並與以水口山赋 
太平山兩鑛山之採掘權若三個月以内大借欵不成立即將副約取消倘六個月以内大借欵有成立當别提供相當之擔保 
　　丙宜定合辦鑛山之利益及權限 
　　（十九日） 
　　東京電日本政府對中國借欵問題之竟見尚未確定故無進步至五百萬元借欵問題當地之有議者未有好感於其成行頗爲憂慮云　 
　　（二十日） 
　　東京電大借欵問題已經五國財圑回答中國謂請俟五國圑之考慮又五國財圑之協議將開於倫敦（二十日） 
　　東京電北京報道軍人閥之跪扈已甚猶欲乘唐紹儀入京之機呈一層之活動致使一般人對新政府之將來漸抱不安之念而段祺瑞任命曹錕爲直隸督軍亦起利用軍閥之前提之批評云（二十日） 
　　南京電據由徐州逹當地之情報謂張勳於十五日開成城會又於十八日開旣成問題之十三省聯盟大會議又同日張勳曾派參議長惲毓昌至寗向馮督軍有所陳述（二十日） 
　　漢口電王督軍因德國擴張警察權問題一般人心激昂爲防萬一事變特命江利軍艦碇泊漢口租界前面並由鎭守使杜錫鈞夜間嚴加警戒（二十日） 
　　南京電馮督軍昨今連電中央請速罷張耀曾之司法總長其意爲防張勳藉口現出不測之動亂云（二十日） 
　　東京電日本貿易協會昨夕招待中國駐日章公使及公使館員開歡迎晚餐會席聞章氏就貿易與國交演說日本貿易之進步與中日親善有相互重大之關係說詞甚長與聽者以好印象高橋男爵白岩氏等亦各有演說誡非常之盛會（二十日） 
　　漢口電前來漢口之段芝貴今猶逗留此間時與王督軍及他二三相知往還其餘之往訪者均拒絶不面（二十日） 
　　東京電與黨合同凖備已經全成現正進行協定細目最初爲總務制俟見機推加藤子爵爲總理傳聞其際當有内閣之受授云（二十日） 
　　東京電陸軍省喇嘛蒼事件訓電關東都督謂勿失墜軍隊之威嚴務取適當之處置又此事件於日本無損害（二十日） 
戰電 
[其一（英人路透電）]  
　　巴黎電今日下午公報云松末河戰事爲惡劣之天時所妨礙法軍在貝爾尼東得有進步香巴業東有敵軍進攻爲法軍擊敗大受損失敵軍在摩爾化末回攻兩次完全失敗今晚公報云前敵除松末河兩岸末斯河右岸有激烈之砲戰外無事可報陣線大部分之戰事因天雨不能進行（十九日） 
　　倫敦電今日下午海格將軍報稱英軍在里乞波拉伏附近攻入敵軍戰壕之處俘敵多人且加重損於敵軍英軍死傷甚少前二十四小時内大雨如注自昨晚至今戰局未變英飛機五架不知下落今晚報稱戰局未變敵軍在瑪爾丹浦維區東面小攻受挫安克河南砲戰甚烈（十九日） 
　　巴黎電薩洛尼加戰報云斯特魯瑪陣線戰局未變意軍與布軍激戰於波羅琪境塞軍陣線有劇烈之砲戰布軍在維持里尼克境進攻雨次均遭挫衂佛洛里拉方面之敵軍示圖回攻 
（十九日） 
　　彼得格勒電公報云那拉巨夫加河之戰事仍在進行敵軍進攻多次輙大受損失卡巴西安現降大雪俄軍奪獲希比尼泊里伐山之高地數處（十九日） 
　　巴黎電今日下議院開議社會黨議員以延長戰禍犧牲法國生靈責問政府首相白里安答覆時深讚協約國之功力而對於英國在法所樹之榮績尤稱美不置社會黨議員白里柯起止之白里安乃躍起追述德國之侵略及法國努力驅敵之情形且曰君子此時而談 
 
 
 

Page 3

 
 
和平將何以對死者乎繼謂法國不欲省金錢血肉以換目前之和平今日之和平實屈辱世界之和平與公道必得諸完全勝利云云全院大爲感動歡呼不已（十九日） 
　　海牙電國會開議時荷女主宣稱彼力求保全荷蘭这獨立與權制陸軍兵力現陸續增厚（十九日） 
[其二（德人德文報專電）]  
　　柏林電九月十八日德軍大本營公報云松末河大戰現正於自錫泊伐爾至凡爾滿杜維萊爾南廣四十五基洛邁當之陣線劇烈進行兩軍　　異常勇悍河北由德軍獲勝河南巴爾勒與凡爾滿杜維萊爾間之陣地數部分完全毁壤貝爾尼與特尼柯爾二村亦在内德軍已棄之而退末斯河境暫有活動这砲戰敵兵枝隊在佛勒里進攻者被逼退走（西境戰况）魯克西面之敵軍希圖衝擊瑪維資將軍之軍爲德軍砲火所阻塞爾伏夫北面有敵軍進攻殊易敗之九月十六日一役俄兵死屍蔽滿戰場共有數千具之多俄軍在塞里資河與斯特里巴河之間屢次進攻全遭失敗損失之重與前一日相埒土軍藉德奥軍这助在金灰樹河西阻遏優勢之敵軍進攻甚爲得利敵兵枝隊攻入陣地者曾被逐出德軍在那拉巨夫加河兩岸從事回攻俄軍無力抵禦德軍前日所失之地今多奪回敵軍大受損失被俘者三千三百人且失機關鎗十六架卡巴安山俄軍進攻者均失利（東境戰况）俄羅軍敗退三日後已抵拉沙伐柯巴狹魯土士士拉總陣線且於該處得援徳步兵一大隊在於沙伐南越多瑙河衝入敵軍砲隊獲砲五尊且擊敗回攻之敵軍（巴爾幹戰况）敵軍仍在泊里斯太湖與爾逹河間屢次進攻均未得利（馬其頓戰况） 
[公電]  
　　前東北軍警備司令邵元冲來電各報館各界各圑體均鑒元冲無似頻年奔走未有所效以靖獻於邦人乃夏間來濰東北軍居君要以籌任警備事宜維繁旣殷重以黨誼不敢不竭蹶圖之任事數月鮮可稱述今國基大定潍軍亦由政府專員接收靡分畛域更何警備足言故於巧日奉令將警備司令部曁潍城坊子所屬警備隊各營連一律取消以卸微責而遂初望此後報國之道不必一途駑駘之質苟可盡於邦人者不敢不勉邦人君子其共鑒之邵元冲　　 
　　旅滬皖氏公會致北京電北京大總統國務院參衆兩院均鑒竊維共和國家道在羣生得遂皖人何辜獨遭酷虐水深火熱於今三年值國運中興與民更始薄海有更生之慶而皖民獨抱向隅之泣温令屢頒澤不下逮祁寒署雨咨嗟載途壅蔽之咎實倪省長尸之迄今議會徘徊不前黨人流離失所八皖人士莫不視故鄕爲畏途人民望治之願灰即國家前途之憂熾甚非安人和衆之道也懇祈軫念民艱立予救濟以示政府飢溺猶已之大公不勝激切屏營之至旅滬皖民公會理事長張滙滔理事汪德淵闞鈞評藏長薛毅曁全體職員同叩 
要聞一 
[十八日衆議院之秘密會]  
　　昨日衆議院因質問借欵及鄭家屯交涉特開秘密會秘密密例禁旁聽其質問情形關乎借欵外交重要節目未便宣布唯聞當日出席者爲國務總理段祺瑞農商總長谷鍾秀我交次長夏詒霆交通次長王黻煒最先質問者卽爲借欵問題此事當然向財政總長質問惟陳總長又往天津致未出席議員大不滿意即有人質問陳總長赴津究爲公事抑爲私事段總理沈吟片時答稱因公衆意農商總長亦爲簽押者之一遂向谷總長質問谷乃登台報告借欵交涉之經過並出合同對衆宣讀於是國民派議員十餘人紛起質問谷植立演壇幾及三小時質問者以爲此項借欵合同即屬約法第十九條所謂國庫有負擔之契約政府不先交議會議决實爲違法谷總長則未肯遽認爲國庫有負擔之契約而又不敢竟言其非是遂不免游移其詞多加詮釋就墊欵性質是一時過轉的又是附有解除條件的爲種種反覆之陳說因此兩方面爭辨之點遂專集於是借欵抑是墊欵之上質問者謂合同中明言借欵谷則謂合同中未提及擔保品實足證明其是墊欵如是往復問答質問者只此一意答覆者亦只此一意終於不得要領最後乃由彭允彝起言借欵必經國會承認此種合同恐難得國會同意今可否向日人磋商改約或竟廢約谷總長始謂此係財政總長之事未敢貿然代答後忽露出願任磋商之語於是湯議長卽起立宣言謂質問已久今谷總長旣允磋商改約或廢約此係負責任之言似可不必再行質問衆前議及報告磋商結果之期或主三日或主兩週最後乃折衷定爲一星期儘一星期以内必將磋商結果報告國會如果不能改約卽當以合同交議論者或慮此項借欵將根本搖動究亦未知如何耳當紛紛質問之中憲法研究會一派議員劉崇佑凌文淵等亦起立質問獨就財政外交上應行顧慮之點喚起當局之注意劉君又言此項借欵於法律手續是否完備言者已多吾人不欲多說吾人所言者亦並非故意政府責難不過因此事關係太大爲國家故不得不向貴總長一問耳第二卽質問鄭家屯交涉由夏次長答復於始末情形言之甚有條理特其事秘不便宣布然大略答覆日使之情形與本報前日所載無大差異此項外交目前尚未逹有結束之時第三即質問五路搭收現金問題交通總長許世英因患眼痛未來出席委王次長到院答覆據云現時中國各路無一能脫離外債關係故事事受外人牽掣當初中曲銀公司之主張竟欲一律收十足現銀現時搭收三成在前任總長已幾經磋商始得有此结果今於未兌現以前此事實無辦法議員質問許多不得要領而散當昨日開會之初即有人提議向段總理質問聘任靑木顧問事及後谷總長受質問兩小時段卽在國務員席上默坐兩小時谷旣退席隨肖人以此質問段總理登壇發語甚簡單僅云當初雖表此說並未成事實兩語而已此兩語旣出全場掌聲乃如雷而起送彼段總理離席去矣國會之信任段總理於此可見一斑又一報告云國務員昨日出席衆議院該院卽開秘密會出席之國務員係農商總長谷鍾秀財政總長陳錦濤則未到某議員先質問大借欵問題事關國庫之擔負何以不依法先報告衆議院而先報告參議院則答以參議院質問在先故先赴該院答復某議員質問何竟以湘皖兩省礦產偌大權利以供酬謝包辦借欵之日本人耶則答此係合辦性質並非絶對的酬謝品某議員質問謂考吾國歷史凡外人合辦實業礦產莫不喪失權而日本爲尤甚本溪湖煤礦是其明證雖名爲合辦實爲日本專有實與斷送無異東三省山東福建等省均已落入日本勢力範圍今又將湘皖斷送與日人其意何居然當此財政萬難京外交困之際借欵一事吾人不得不原諒但於合同中之規訂極須特别注意以保主權是全在當局以擁護主權爲要義等語當局答以合同之規訂自應特别注意本席亦國民一份子受國人之付託豈敢稍事忽略總以不失主權爲要著等語而某議員又繼續反復討論合同問題極詳歷時二十餘分某議員質問借欵而某議員對於借欵合同亦頗注意某議員質問日人墊欵五百萬之微卽取得兩省鑛權未免太便宜並質問鄭家屯交涉情形當局申明合辦鑛產及鄭家屯交涉政府之方針决不使喪權辱國某議員質問中交兩行兌現事及鄭家屯交涉結果則答兌現力爲籌畫鄭家屯交涉尚未結果惟自認日本嚴酷之條件可有磋商地步不致過於失敗當可預計俟唐總長到京即可有望結束某議員謂對於借欵抵押不甚同情而對於折扣尤以吃虧太甚則答以借欵實出萬不得已至於折扣因歐戰未已金融枯竭各國借欵莫不如是明知虧折但亦時勢所使然非力所及者某議員亦質問鄭家屯交涉及借欵某議員質問爲交通銀行虧欵及借欵問題某議員謂據報紙宣傳政府聘日本靑木中將爲最高軍事顧問已訂合同實爲亡國之導火線將來中日兵器統一授柄外人最爲可痛而某議員又提出政府有兩項違法大致以輕視議會不依法先行報告衆議院不先將意見向衆議院宣布擅向外人借欵並擅以鑛產作酬各等語請答復詳述理由高呼再四當局被議員羣起責難毫不原諒苦衷一時未作答復某議員遂益加督責而谷總長鍾秀代爲答復詞頗圓滑略謂根據法理似未免有違法之嫌諸君只可就事實着想則本席對於以鑛作抵亦非絶對贊成耳等語討論歷三小時有奇各議員對於借欵尚可同意對於合辦不甚贊成力請政府特别愼重辦理 
[借欵酬報之水口太平兩山]  
　　此次興亞公司借欵以湖南水口山鉛鑛及安徽太平山鐵鑛爲日人報酬已誌前報但水口山一鑛爲湖南地方公產湘人爭之甚力政府不能無所慰藉據聞因水口山鑛利每年平均約四十萬今擬由政府每年撥還此數以資彌補又湘省原議本擬以此鑛餘利爲整理紙幣之準備金今政府亦擬俟在借欵告成後提出數百萬圓以供該省整理紙幣之用未知湘人已滿意否至所云安徽太平山則據皖人所談該省並無太平山名稱惟有太平府太平縣太平府名稱久已消滅今惟有太平縣耳該合同所指是否係太平縣屬而言殊不可知但太平縣中諸山並無鐵鑛而舊太平府屬諸山鐵鑛又甚多但與外人打交道不能如此糢糊曾有人以此訊之當局當局答稱政府之意擬就當塗縣内諸山劃出一方作爲借債興辦之區域問者又詰以合同中何不訂明乃含糊稱作太平山設外人强詞奪理硬說舊太平府屬諸山一律包括在内政府將何以處之當局又默然不能作答當局訂約之草率此其一端也 
[有將彈劾谷陳兩總長說]  
　　興亞公司借欵事件經參衆兩院要求財政農商兩部總長兩次出席答覆質問於事前不交國會議决一層雖經當局多方解釋但議員方面終認爲法律手續實有錯誤陳谷二總長違法簽約其責任已有所歸當有丙辰俱樂部及新共和黨兩派議員預備提案彈劾陳谷二氏湖南安徽兩省議員之大部分亦贊成之恐難設法消滅此爲民成立以來第一次彈劾國務員案未知提出以後能否通過也 
[蒙匪歸蒙之戰聲]  
　　大阪朝日新聞載十三日奉天電蒙匪與其附隨之宗社黨分離單獨破敵（指華軍）以圖歸蒙十二日開始運動向新集廠之華軍突進宗社黨今在指定線之外爲華軍所圍有日本佐藤支隊將有解除其武裝而解散之之說又公主嶺電云前在八寶湖之蒙匪懇請日軍使華軍中止討伐未曾有效日軍反勸其早日歸蒙然華軍密集懹德伏龍泉長嶺子哈咞 
拉把山新集廠十屋街等處並以馬賊頭目天下好率所部六百餘人自稱蒙軍宗社軍勤王軍在雙台子附近（懷德與楊家城子之間）姦淫虜掠肆無忌憚華軍藉討伐之名勢將稱兵蒙匪處勢尤形危困又以其黨羽宗社黨勤王軍徒步行軍行動遲鈍故决然與之脫離關係採單獨行動西進經洮南街道之白挵 
電昌至突泉以歸蒙古蒙匪旣預備逃去宗社黨與勤王軍之行止尙未明悉或謂之將與馬賊天下好聯絡活動惟以目下情勢推測之恐有不能其結果或遁入指定缐之内聽命日軍解除武裝而解散也十四日奉天電云附隨蒙匪之宗社黨中一部分日本佐藤支隊以其行動不穏决令解除武裝出公主嶺附近而解散之爾後其在日本租界内及鐵道附近日本待之如一般華人苟有不正不穩之行動日本官吏將毫不假借以處分之蒙匪之在退却者由後路巡防隊監視其行動苟無大刦掠則不加討伐騷擾滿州之宗社黨至是告一叚落焉又十四日公主嶺電云蒙匪日形不利急求退路乃與華軍交涉華軍謂如沿途不作罪惡則不加討伐此乃巴布扎布與陳錫武少將成立之條約也蒙匪由是於十四日安然回八寳湖進發與蒙匪分離之宗社黨聽日軍之命十三日在楊家城子附近解除武裝復由日軍衛護之十五日可經懐德十六日可至公主嶺然後解散又十六日公主嶺電云在楊家城子解除武裝之勤王軍七百四名十六日抵公主嶺收容滿洲鐵道之倉庫將於二日解散之放逐於四平街以南彼等之武器由日軍保管勤王軍之一部分變更初願與宗社黨同行投入蒙匪以入蒙古珷 
中國方面對於日軍之援助庇護彼黨頗抱猜疑之心並有無禮之言動云云 
[杭州快信] 　 
　　省議員張宗嶧擬於省議會内設立一調查委員會秦枬擬請官廳在各府屬首縣設立種蔗製糖模範場一所以期提倡國貨昨均提出議案請求大會公决 
高等審檢兩廳長擬將金華分庭改爲浙江第一高等分廳永嘉分庭改爲浙江第二高等分廳所設之地方廳仍名爲金華永嘉地方廰聞已會銜呈報法部察核 
敎育部函致省長令將公立法政專門學校校長敎員履歷所任科目鐘點所授講義及現有各班學生入學試卷彙齊送部又私立法校經部備案者亦同 
　　第六師長童伯傳集砲馬步工輜各營訂期今日（二十）出發赴餘杭及武康縣屬一带演習野外操法 
　　呂督軍以東陽縣籍逃兵共有百餘名昨特訓令該縣俞知事從嚴飭屬偵獲解究 
　　近來各捐局收數異常短絀昨呂省長訓令財政廳以後每三個月造送一次 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[借欵擔保品之雙方意見]  
　　此次八千萬元之借欵據外間相傳日人有包我三月成功之說此其事之利害稍有識者能言之日人旣包我三月成功似其意中已確有把握乃於籌備欵項及擔保物品兩節又若不勝其躊躇却顧者據吾人所聞日人對於籌備欵項一節以爲今日四國圑中俄法恐無交欵能力大部分當由日本承受日本近方受俄國公債七千萬元縱有餘力亦不能以不充分之條件募集此項巨欵故非中政府豫想及此終恐不易成立此其意殆以鹽稅餘欵擔保爲不足難動公衆應募之心也而其以鹽稅餘欵擔保爲不足則亦有說其言曰鹽稅餘欵去年二千七百萬足爲兩萬萬外債之擔保然債主估計必當愼之又愼將來之中國難免不再有變亂變亂之中中央政府所能確實收得之鹽稅度過直隸奉天山東之年約二千五六百萬而已則僅足敷第一次大借欵之利息别無餘力可供擔保今所商借欵雖僅八千萬然預計當借至兩萬萬今日當就其全體選定適當之擔保不當僅以八千萬立論故於鹽稅餘欵以外不能不附加以相當之擔保此即以地租與烟酒公賣稅加入擔保之說所由來也然自我國政府一面觀之鹽稅一項自實行改革以來收入確已大增照現時估計每年可在八千萬以上除去善後借欵及克力斯浦借欵利息每年約一千八百萬鹽稅各機關經費約八百餘萬外尚餘五千萬以上現時因歐戰關係海關收入減少備還洋債各款尚須由此中撥補每年約須一千五百萬然歐戰一停海關收入自能復舊卽謂歐洲非旦夕可期平定平定以後貿易狀態亦非一時所能恢復然卽除去此欵年猶在四千萬烏見其不足爲第二次借欵之擔保至慮此後中國或仍有變亂此在借欵者一面自不能不預計及之然徵之近來之已事與夫外力之牽制决不容有長時期之暴亂就一時言或不能絶無憂慮就永久言决無危險之虞故政府當道之意不特今日提議之八千萬元有鹽稅餘欵擔保而已足卽使將來果有續借之舉亦不容另提他種擔保也 
[張勳與張耀曾]  
　　國務院日前接得徐州探報内稱現在該處又有召集會議之傳聞其内幕中之運動於大局危害甚大段總理得此消息隨即謁見大總統將原電呈覧日昨國務院召開密議聞即討議對付此事之法因此時政府尚守秘密故不便宜布據某方消息謂政府已派某某兩員前往密查當日開會情形如何議論各省所派爲何等人趕速報告委員已於昨日南下至此次張勳倪嗣冲等連電要求中央解散國會能免司法總長聞爲一般帝制餘孽所播弄茲據某政客云此電未發之前徐州大開會議本擬請蘇贛秦晋各督軍署名均經拒絶力斥其非蓋各督軍深明大義决不肯以武人而破壤立法行政司法三機關也卽電中具名如王占元田文烈等亦初未贊成斯舉不過爲所借名挾掛耳並聞近日江蘇浙江廣西雲南曁某省督軍聯名電致中央略謂時局飄搖凡内外身任政要者應以維持國家爲前提萬不容互生意見無故搗亂張勳本屬軍人職在捍禦外侮不應越分干涉政治乃近日屢次發電於中央财政要妄肆反對實爲不法已極應請政府予以嚴懲庶警效尤等語至於司法總長張耀曾一面聞因此項反對曾往見段總理鳺口頭辭職段總理告以國會通過卽可代表全國之民意各省大吏味於法理來電反對斷難認爲有效請勿介意云云外間傳其已提出辭呈者尚非事實 
[閣議中之靑木顧問合同]  
　　大總統聘用日本靑木中將爲總統府顧問事奉交國務院辦理已誌前報茲聞當交院辦理時曾有一擬定之草合同一併交下其内容姑不具論惟聞此項草合同提出國務會議國務員中贊成者甚少或可暫行擱置各總長中海陸兩軍總長反對最烈叚總理並謂我以陸軍總長之名義反對此事照此條件將中國全國軍權付與靑木一切軍務行政非得靑木允許不能行則是全國之軍事統監不是顧問尚要我陸軍總長何用請問中國是否係獨立之國辭氣之間甚爲果斷又近日已有各省督軍來電反對甚力此事在國務院諒難全體通過 
[審計制度與會計年度]  
　　審計制度爲監督及鈎核國家之支出藉防一切之濫費關係極爲重要况在中國財政紊亂之令日欲圖財政根本上之整頓非行嚴密之審計制度無論如何決難有何等之效果現設之審計組織成立於民國三年係由民國元年設立之審計處所蟬蜕而出但反爲事後之查核效用極㣲茲聞政府應於必要决意予以根本上改組已飭員爲審計法及審計官制之重行制定並聞已决定大要該院仙部除核算以下之務員由院長委派外其審計員由參議院議員選出組織之中央設審計院各省一律 
審計分院改爲事前監督制凡國家歲出之支付命令非先經審計院之核准不得執行 
此次政局更新事事均有恢復民國元年舊制之傾向現行之會計年度制曾有仍改爲由七月一日起至翌年六月三十日止爲一會計年度之提議者茲聞政府對於此提議經一再討論爲多數所不贊成已决定從緩而其重要之理由一係中國無論何項稅賦例以一年爲一結束期現行之會計年度按諸舊來習慣頗爲適合會計年度槪因便利而爲規定各國不盡從同現行之制實無更改之必要一係確定會計年度全年預算案即據之以爲編訂上年現行會計年度之改訂因時期之綜錯預算之編訂頗費週折今甫經就緒又擬改途易轍不雖多費一番繁難之手續且政府之施設不免有朝三暮四之嫌 
[龍濟光交代後之京訊]  
　　龍濟光十號交出督軍印信已見官電應無疑義然龍未出城陸爲避衝突計勢不能遽行晋省朱省長又並無代理督軍之任則代收印信以後當然卽日派員送往肇慶請陸督軍接印省城去肇慶爲程不出半日計逄陸督軍接印之期至遲當不出十一日乃聞國務院昨接特派員王某來電稱陸督軍並未接印究應如何辦理請速電示云此中不知有無他項問題發生也岑春煊氏前曾迭次宣言陸督接收粤事以後己卽退隱近以陸督軍旣早抵肇所轄軍隧擬從早移交以期早日離粤無如都司令部軍隊除高雷欽亷潮梅各屬軍隊就地籌餉外餘如李耀漢之第二帥莫榮新譚浩明之桂軍林虎之第四師張習之第五師魏邦屏之獨立旅及海軍艦隊所有餉銀虧欠已至三月在上月中已只發火食不發俸銀即火食銀亦三日一發五日一發危險已屬萬分而地方收入毫無他方面補助又絶前次周孝懹領去之廣東不換紙幣八十萬元又未行使致目前已有萬難支持之勢故岑氏行止尚以中央匯欵之早遲爲斷其陸督軍一面聞亦以所部各軍之軍餉問題迭電中央請求速撥鉅欵中央尚未撥與分文日昨電令駐京代表雷殷君面謁陳總長商請撥欵濟急陳亦以無法應付託辭迴避日前聞陸曾語左右曰天下將亂非獨木所能支不如歸去聽他亂能云云又聞大總統於龍氏極持旣往不咎主義前日曾致電龍濟光令其來京有所諮詢惟龍氏昨來覆電略稱現仍在粤候欵一俟中央撥欵至粤將手續辦清卽束裝北上同時大總統又接得會辦廣東善後閩粤巡閱使薩鎭冰密電一通詳陳陸幹卿朱子橋視事後廣東最近之情形聞其最要之點五一龍全息戰後各項軍隊之安插一恢復廣東全省秩序之計畫一維持粤省財政之要著一解散獨立後新募軍隊之辦法一招致粤籍在野政治家之手續經大總統核鑒後遂面交段總理加入國務會議討論 
[東蒙會議之地點與日期]  
　　東蒙宣慰使丹澤宸君銜命北下業與張督軍接洽此次由賓王赴各旗宣布國家誠意固可以一行了之惟從根本整理一切蒙政尤須詳細計劃聞政府擬在東三省適中地點援案開蒙事會議業電奉吉黑就近通知内蒙各王公並由賓王蒞會凡關於蒙民生計職業開闢土地整飭防務及内外蒙甌脫地點之防務開墾均地會議之列茲聞此事已經三省磋商會議地點已擬定長春其會議日期則定於十月下五前後云 
[漢口華景街之警權交涉]  
　　漢口德領事要求華景街警察權一事昨傳已將原約修改簽字尚未能證實茲悉十五號德領事曾在漢口鎭守使署與各官會議改訂前約王督軍杜鎭守使崔警務處長周警廳長及縣知事會審委員皆列席議時形形外間雖不得知然因爭執甚力直談判至夜深始散王督軍於夜二句鐘方始返鄂次日爲十六號原定德捕接收華景街警權之期並未實行足證德人遲廻審顧知我民氣激昂已有讓步之意也惟建牆一事初由交涉員徵集四區公益會意見云並不反對今省議會議員電致外交部則極力不承認故吳仲賢氏益形束手聞王督軍曾向省議會王議長言願擔負責任挽回此局决不權失自我云云究竟交涉如何則尚未可知也 
省議員於十五號又開茶會一次堅持警權不讓卽築牆亦不承認當卽擬具詳細情形及駁詰德人原約之電文一通於十六日拍致北京外交部請飭交涉員從速與德領交涉取銷原議特將原電錄下北京外交部鈞鑒德領攘取漢口華景街慶安里新慶里德華里等處灰石路地警察權一案原提出之條件一警察權與建築牆垣並列續提出之條件四專趨重於警察權警察權爲國權重要部分與國土相附麗查灰石路地在德租界溢出七丈之外實我國土毫無疑問特派交涉員不據理駁還嚴詞謝絶於先乃滋議論若再容與更予口實漢口不僅德租界有毗連之地吾國不僅漢口一埠有租界援例而起涓滴江河五尺之童亦爲悚慄此豈容有磋商之餘地應請鈞部嚴飭交涉員立即依據法約謝絶毌庸再議至稱彼於租界内建築牆垣一層交涉員電呈竟稱人民認可尤爲荒謬自法律言妨害居民阻礙地路爲通行地役原則所不許我應有禁止建築之權利彼應有認受禁止之義務公理所在德人亦人豈能違背自契約言德租界原約自江岸滑坡脚起寛一百二十丈其現所自認爲租界之地實溢原約七丈彼之建築如在溢出之七丈地點是提起租界丈尺舊案關係尤大彼此爭幸尤烈如在未溢出之一百二十丈地點於彼不利自情勢言德租界前後毗連於我上下毗連於法日彼可建築我與法日亦可建築租界四面交通永遠斷絶德領如堅持建築到底我應請各國領事公開談判通行地役是否有效以爲後來我之自由建築地步至此則德領之計窮綜上三端無論其是否烔愒應請飭交涉員一併謝絶并懇詳告德公使俾知德領無謂之爭爲到底不能實行之事不如撤銷原案以融洽感情顧全邦交之爲愈德領照會有十六日派捕站崗之語漢口居民愛惜國權生死以之此案解决遲廷及或讓步恐釀後禍用特據實臚陳伏乞察照並懇先行迅電交涉員知照德領取銷定期站崗这議俾免衝突以便交涉合併聲明鄂省議會全體議員删 
　　此案經各界電京請予維持後聞總統以此端萬不能開除一面面諭外交總長急電吳交涉員痛加申斥責令勿得簽字外一面急電王督軍飭令監督交涉員嚴重交涉並聞吳仲賢氏以連日物議沸騰深知與情難拂而責職所在無從諉卸且德領提出條件期限三日答復簽字甚爲困難特於十四日柬請警務處長崔玉甫漢口警廳長周際雲夏口知事侯祖番并杜鎭守使等到署會議探聞最後决定改變對待方針擬正式照會德領援照條約並陳述人民反對情形請其取銷條件另議築牆問題當日吳氏復親往德領署磋商惟有無讓步尚未可知 
　　華景街四區公益會前晚召集公民開會籌議對付之法是日到會者甚衆當由該會會長演說痛陳主權之得失利害並議决辦法數則除　外部力爭外再謀適當方法以冀逹到挽回之目的云 
[湖北之宗社黨]  
　　鄂省自在前清提督劉國楨祠堂中破獲宗社黨後各地時有捕獲餘黨之安惟劉祠所獲各人如何懲辦至今密無所聞前日孝感縣南門外磚瓦巷有曹忠等組織機關希圖煽惑軍警被武漢稽查處派出偵探查知會縣將曹及同黨二人捕獲搜馧龍旗票布關防各項當由該縣劉知事訊稱係受鄂湘兩省宗黨招討使寶瑛委任錄供電省請示軍署僅電令該知事就地將三犯鎗斃於其所供首領是否查究並無所聞查寳瑛爲荆州旗民之首富昔曾爲鄂軍標統茲新補入衆議員或屬匪人假冒招搖亦未可知又省垣黄土坡工程營後某宅曾被查抄聞亦係宗社黨口捕去兩人漢口警廳同時亦獲六人聞係煽惑一般僞民黨投入該黨者刻均發陸軍審判處訊辦又水警第一專署曾查獲勾通匪黨警士二名已判處死刑 
 [P譚省長請恢復湘礦局電> 
　　湘礦仍歸省有一節其詳情已誌箭報茲覓得譚省長呈請中央之電文爰特補錄如下大總統國務總理農商總長鈞鑒湘省官礦創辦於清光緒二十一年雖經湘撫陳極力提倡而主持以湘人經營以湘欵並未由政府指撥成本純係地方公有產業卷牘具存歷歷可按原有局所本名礦務總局嗣因政府委託兼查商礦於光緒三十二年更名爲湖南礦政調查局本以湘人公有之營業兼任政府以調查乃喧賓奪主誤改名稱幾至以主管屬政府湘業爲附屬本來面目爲之失去終以性質縣殊未能强合旋議劃分當時主持紳董昧於政府地方各有界限以爲湘人營業須借官力維持又更名官礦總處實則本未絲毫加入如故也即借用官欵仍須認息籌還亦如故也而湖南政府坐享其成得以任意處分餘利前署巡按使陶思澄竊取名義借此宫字獻媚中央收爲國有乃有上年八月特任督辦之命其時湘民咸受紙幣痛苦羣知除此礦業别無補救之方文電交馳大聲呼籲後經中央密令沈巡按使金鑑查復卒以湘虧過鉅羣情堅决不便過拂惟因帝制發生公牘之詞未敢以中央地方顯然判劃僅以宏宣上德爲詞謂爲仍舊與附屬二策婉轉入告於上年十二月奉批令暫仍舊貫猶强徇部議留此督辦名稱究其紛擾由來實以官磺二字階之厲也茲幸共和再奠霾塞頓開無復廻護顧忌宜從根本解决用是辯明性質復厥本來仍定名爲湖南礦務總局劉前兼省長採訪與論委任陳炳煥爲局長督飭清查舊欵整理將來但值此兵燹之餘湘困更深紙幣愈落民情惶急十倍於前收回僅有之財權爲全省補苴罅漏之計實屬當� 
務之急未可視爲緩圖此後以地方公有之財力彌政府往日之虧挪雖直接順湘民之情卽間接輕政府之慮計爲鈞座院部之所許至餘利如何支配業務如何進行業由延　飭該局長分擬議案提交省議會通過餘　議决後咨陳備案处所有恢復礦務總局委任局長各緣由理合電呈即乞訓示祇遵省長譚廷　叩 
[湘省將開放米禁]  
　　本年湘省全境頗慶豐收當道早擬開放米禁旋以調查未確定是以遲遲昨由財政廳長袁廳長詳請當道定期開禁略謂本省出產向以榖米爲大宗歷來視收穫之豐歉定開關之遲早吸收現金純惟榖米是賴查本年入秋以來天氣晴明全省深慶豐收新榖旣登舊榖尚多儲積糧低落懋遷不靈而市面形因本年茶商虧折銻價驟跌現金有出無入尤爲金融枯竭兩大原因似非及時將榖米驰禁不足以資救濟云云譚省長以所陳各節言之成理當即批准照辦並按舊章設局收捐袁廳長奉批後即擬定九月二十七日卽舊曆九月初一日實行開關由廳籌設兩湖米捐總處並擬定告示詳候核准分發張貼一面由譚省長咨咨湖北省長通飭知照並飭長岳南關監督照會稅務司知照矣 
[川省鹽務公司取消紀]  
　　川鹽改設公司係晏海澄運　政策開辦至今已已逾數載究竟便民與否姑不具論第以價值言之比較前清宣統二三年約增十分之四雖由於銀價日高廠本過昂稅率增加所致然階級過鑫（由公司發交銷店轉發簸户發售民間）商息秤觸雖有定章而輾轉發售其中誰敢斷言絶無弊病兼之公司壟斷於上集合少數之資本吸收無限之利息以致無本配鹽廠灶受困喧傳人耳無諱言北京稽核總所有鑒於此議决將川省所設之十八公司一律取消改由官辦各縣仍舊招商認岸係取破引不破案之意除去公司一層剝削鹽價自必大滅由此官私價值相差不多不特食私者少銷場暢旺而國稅亦隨以增加聞日前運署已奉到此項部電飭即遵辦惟對於晏使政策不無抵觸不知如何處置也 
　　川省各公司經理人自奉取消公司之部電驚惶失措莫可言狀蓋有多數董其事才旣無資本又非此道　中人假公司招牌招搖撞騙者有之或借認岸爲名消耗股東資本數逾巨萬者有之出身寒畯瞬息卽成富翁故急救保存此業殊不知改良鹽法關係人民生計者至大聞駐渝十八公司聯合處已懇請戴巡閱使電逹中央請求緩辦能否邀　准尚不可必 
　　四川鹽稅一宗每年收入計有一千餘萬元當成都獨立開 
時即議定截留四成充作軍費前已會同華洋各經理立約簽字嗣察羅二督軍疊懇中央暫撥十成每月約有八十餘萬元　爲收回中國銀行兌換劵之用業經奉電允許華洋各經理又復先後到省接洽晏海澄運使亦定期來省不料尚未出發即奉取消公司部電已成之局須另組織籌辦一切尚需時日赴省之期因之尚未確定 
[浙省會十二次常會紀]  
　　省議會於十九日開十二次常會出席者政務委員楊毓琦鋟因二人議員一百零五人是日議案第一處置各族原有 
 
 
 

Page 7

 
 
賢產條例係三　會由速記　條朗誦於第二第四兩條文字略加修改即通過次議第二籌設氣象測候所議案第三設置浙江省勸業員議案均由審查員孫棣三報告前者以此案因交通機關尚未普及傳違消息不靈主張緩辦後者因無專員不能負完全責任否認成立經衆贊成後先打消休息十五分復入席林同動議謂遞補議員到省已久而證書尚未給領擬由同鄕若干人之證明先行到會衆贊成議長認爲緊要照細則六十五條變更議事日程開議斯時討論此項問題反對者以責任重大未便通融贊成者以省長已開列名單咨送到會本可作爲依據沈議長謂未領證書不能到會並無法律規定當然從事實上着想不妨由同鄕十人或五人之證明先行到會當議决有五人之保證卽可出席惟保證書須由議會擬具格式經大衆通過次議第四南田玉環二縣附加稅應一律加收案由提出者王兆基說明理由討論之下皆不贊成即打銷第五擬裁撤各縣小隊案此案全體贊成當付庶政股審查議畢卽散會 
[蕪湖快信]  
　　蕪湖政界傳述倪省長有於本月二十日由蚌埠來省之說 
　　倪省長日前飭財政廳撥洋二千元派實業科課員崔翔靑送滬補助皖議員通訊處經費並令疏通一切諸議員尚有條件要求是以皖省恐難如期召集開會 
　　新任省垣警察廳長易迺謙已於十三日接事其前廳長朱家珂因呑沒烟土十三斤餘兩一案經前探訪局長王福堂在安慶地方檢察廳控訴檢廳於朱交卸日即出傳票朱畏罪當晚潛逃 
　　大通榷運局長孫廷林於五月間接事以來不時公出前日又赴九江公幹於十六日乘江永輪回 
　　安武軍第六路五營全數已由徽州廣德防地調回省垣該路統領張漢英已於十五日由蕪秉江寛輪赴省佈置該軍駐紥地點 
　　安武軍外間有重行編制之議刻據該軍某要人云此說不確 
　　皖財政廳刻通飭各縣知事勸募五年内國公債蕪湖應攤二萬元余知事現正與商會設法進行 
[蘇省警廳三週紀念會]  
　　昨十九日爲省會警察廳改組三週之紀念廳址在珠寶廊宏壯西屋轟立雲霄午前八時兩旁之人已甚擁擠廳首守望持鎗鵠立氣象森嚴五色旗迎風飛舞入場者先至招待室簽名引導而入會場爲操場面積甚廣左旁搭蓋一蘆蓆樓列軍民長官及各圑體席次馮督軍齊省長均未至馮派衛隊司令馬榕軒齊派金陵道尹俞紀琦爲代表致詞訓勉駐寗各國領事及海陸軍紳商學界中西來賓不下三千餘人並有僑寗日商前田洋行慶送烟火四架八時半開會王清泉廳長率領全體職員及各區署所屬官警排班肅立國樂齊奏加以國歌洋洋盈耳均向國旗行三鞠躬禮三呼民國萬歲奏樂肅退旋王廳長又臨會場凡供職三年者及肄習旗語畢業分别授以精勤證書並由各招待員導來賓參觀廳内各科處部署一切出閱單人敎練小排敎練大排敎練連敎練營敎練旗語種種敎練閱畢以茶點　來賓大放烟火請軍民長官檢閱後導來賓抵廳前閱兵式走排兩種其後所演雜技如剌槍柔術拳術劍術柔軟術體操跑步變排螺絲操跳高跳遠腰刀腰盾皮條扛子鞦韆全體動仍化裝等項於偵探術上及體育上别開一生面殿以音樂來賓甚爲歡悅下午三鐘半散會 
地方通信 
[松江]  
　　推舉全節堂董松江全節堂自經張永祚等上控撤查後賬目上已查有不符之點故由某绅等於隔昨會議擬向縣署呈舉耿伯齊雷補同錢復初楊永沂四绅中聘一充任該堂董事以資整頓至現任董事徐理才君前雖迭次辭職縣署以值清查堂賬之際不能遽予卸責批示漸行挽留在案大約須俟該堂賬目查竣後方能聘請新董云 
　　召賣蕩田不合法律自官產事務所繼續將民有蕩田出示召買後此項田產將爲先買者所得佔有者仍失其優先權松金靑三縣人民之有優先權者對於該所非難之聲甚高查此項優先權前曾經該三縣紳士電請省部維持旋蒙齊省長派委會縣覆查即經縣委詳請立一期限儘佔有者於限内承買聞經省長咨部在案惟未將覆文布告今該所仍以先買先得之策相號召則各紳前時之禀請已失效力故三縣紳民以該所辦理此事與法律規定之優先權有背現正籌議救濟之策聞多數以請願國會解决或向正式法院咱籲以挽回此墾種蕩灘之數千人民業產云 
[鎭江]  
　　秋疫流行之可畏鎭郡目入秋以來天氣燥熱甚於三伏城廂内外患疫者接踵而起近日傳染尤速勢甚猛烈十九不起甚有起病不過數小時而不及醫治者亦可畏矣 
　　金壇縣塾師研究會紀事金壇縣塾師研究會成立以來已近匝月報名入會才甚衆現聞倪知事特函知該會長派幹事員分任地點勸導各塾師一律入會共同研究聞定於本月二十號左右開會協商進行事宜並給入會證齊以資聯絡想入會者當必不尠也 
　　派員調查公立學校齊省長近以自治停辦後各縣市鄕經董所辦公立學校成績如何非派員實地調查不足以資比較而利進行故特派委員王某於昨日先行來鎭調查公立各校敎育狀况云 
[揚州]  
　　體育場實行演習江都公共體育場自委任焦輔臣爲主任杜召棠孔澤之爲指導員後卽從事進行惟因經費支絀僅略製器械先行開辦昨日該指導員等特在指定之瓊花觀操場實行演習計到場演習者大多數係各學校之小學生約有二百餘名運動計分四項一普通式體操二器械雙樍跳高三游戲漁人競爭四棒球網球等雖屬初次演習秩序尚好至夕陽四下始畢 
[嘉興]  
　　商餘學校之講演會嘉興商餘半夜學校自陸初覺君創辦後校務頗形發逹茲該校於十七晚七時開第二次講演會首由該校敎務主任褚競人君報告開會守旨並由禾地著名講演員毛逵孫君登臺講演愛國措詞圓到聞者動容復由少林派拳術家陳恭甫君試演國技潭腿靑龍功力諸部均純熟異常觀者嘖嘖稱善是晚自七時起至十時止男女來賓約到五百餘人 
　　鄕鎭開演新劇嘉興新篁鎭日前到有滬上天樂新劇社社員借座該鎭周姓房屋試演警世新劇觀者頗衆計頭等每客售洋三角二等二角日夜共售得百餘元云 
[杭州]  
　　解欵問題之解决難浙省應解中央協欵專款業經中央分别核減約計每月四十萬（協欵二十五萬專欵十五萬）電飭自八月分起按月解部惟浙省自獨立以後臨時支出增加收入減少現雖收入漸裕而軍費仍比前加增每月收支屢有不敷茲據個中人云本年預算以本省支款而論至年終尚不敷二十餘萬元則前項協款專款如何籌解尚難解决財政廳莫廳長前雖屢次定期進京因觸冒時感尚未全愈至今未克成行所有解欵問題須俟莫廳長進京後始可　案 
[安慶]  
　　倪省長定期回皖皖省長倪嗣冲移駐省垣之說喧傳已久迄無確戎茲因省議會開會在卽在勢不能再延故倪日前特飭第六路統領張漢英率該路軍隊先行移省第七路軍隊及軍樂隊因須護送省長故擬與倪偕來至第一路軍隊仍駐蕪湖第二第三第四第五各路則留駐蚌埠由安武軍副司令倪毓棻指揮現倪已定於本月二十號以後來省其七公子幼丹内眷昨已到省寓新省長公署（卽前司令部）該公署前已由懷寗知事朱叔琴修葺完善矣 
　　各圑體歡迎易警長新任警廳長易迺謙自接篆後廳外各職員尚未卽時改委廳内各員則已大半撤換僅留三員（行政司法兩科）昨各機關以易君饒有學識將來對於警政必能煥發新猷特假海洞春西餐館公讌藉以融洽政見湖北旅皖同鄕會亦於日昨開會歡迎至前警廳朱可玉自十三號交卸後傍晚即隻身逃走易廳長以其交代未清特電呈省長請示一面將其内弟庶務胡少霞扣留矣 
[長沙]  
　　湘中二老之禮遇前署湖南督軍艮老解職後中央特徵爲政治顧問一再敦促聞艮老擬即入都一行以答極峯之盛意至顧問一職則以年力就衰意將辭謝又清史館長王湘綺老人屢荷中央電召勸令入都仍就原職聞王不願再游京洛亦屢電告辭近日中央知王感疾里第厪念甚深特於日昨寄到人參五兩紗五疋及其他珍物數種並附函埀問意致拳拳中央之對於湘中二老其禮遇亦極優隆矣 
[天津]  
　　外交唐總長抵津新任外交總長唐少川君已於十七日由滬乘輪抵塘沽招商局特派小輪往塘沽迎迓卽於午後抵津聞唐在津尚須少作勾留方能晉京云 
雜評一 
[借欵問題] [  一子]  
　　嗚呼今日之借欵問題又喧傳矣在主張款者经爲爲此乃財政一時救急策手續不全利權稍喪宜爲人所曲諒而在反對之者則謂喪權失策辱國傷體至此已極於利害上法律上均大不合兩說相激於是而主張者思辭職焉反對者議彈劾焉紛紛擾擾又同民國二年時之景象矣 
　　吾謂此之紛擾較民國二年之紛擾爲尤危財政待用愈急債主之要求愈苛以目前之情形論借欵成國人何堪承受此損失不成又何以謀善後此成與不成之結果均不堪設想也即舍成否勿論而内閣甫經成立相持結果必至内閣動搖政局之前途亦不堪設想也 
　　前清時某種借欵簽字矣而一旦亂起外人即不交欵六國銀行圑時之借欵幾乎簽字矣而其公使一言梗議事遂中止二年五國銀行圑之借款亦簽字矣而卒引起國内之大風潮中國日日空閙借欵日日不獲借欵之利益徒陷國局於紛擾中而益形束手嗚呼亦可憐矣 
　　是故今日之事純以國家爲前提而相爭也前途之危險已不可測度倘再稍涉以黨爭之意見則更將從何說起耶國事紛紜所横梗於前途者何限而此一事即呈如是之現象其他又遑論耶吾故對於借欵問題不暇爲本不成計而第願我士夫平心靜氣以討論國事也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[赴美留學生注重實業]  
　　本届北京清華學校派赴美國留學生五十五名並女學生十名同於九月八日附中國號船在滬放洋茲由寰球中國學生會節錄此次出洋學生預定赴美後所習各種功課曁肄業各大學校名單詳紀如左俾吾國人咸知此次游學生之學業所在按從前吾國洋學生大抵注重政治法律不以實業爲重本期赴美諸生大半習醫農商礦機械等實科數年後學成歸來各出其專長從事實業必大有益於吾國所望吾國各界注意及此毌令將來實業人才依然莫展所長也 
　　附錄留美學生名單 
　　周金台　醫科　　　　　　　抵查德醫科大學葛祖良　同　　上　　　　　　　威斯敦里善無大學沈　祺　同　　上　　　　　　　同上孫　繤　同　　上　　　　　　　約翰好卜金大學曹懋德　同　　上　　　　　　　吉福森醫科大學吳金聲　同　　上　　　　　　　本薛文義亞大學傅葆琛　農　　科　昆　　　　　奥利根州立大學梁　平　同　　上　園藝　　　　蔴色朱賽農科大學劉　樸　同　　上　畜牧　　　　矮哀啞阿州立大學王善佺　同　　上　植棉　　　　魯伊西伊挪州立大學洪　琛　工業化學　磁學　　　　啞海倭州立大學凌其峻　同　　上　磁學工程　　矮哀啞阿州立大學周明衡　同　　上　造紙　　　　威斯康辛大學周萃機　同　　上　造紙　　　　理海大學陳　器　同　　上　製糖　　　　魯伊西阿挪州立大學譚少藩　同　　上　膠灰製造法　和斯德工藝學校張光圻　建　　築　　　　　　　哥倫比亞大學林樹民　同　　上　　　　　　　明納所他大學朱世明　鑛務工程　　　　　　　卡乃其工業專門學校張可治　冶金科　　　　　　　　同上蔡　正　經　濟　　　　　　　　巴麻那大學陳　俊　鐵路管理　　　　　　　耶魯大學唐官賞　同　　上　　　　　　　鮑多英大學朱丙炎　商學銀行　　　　　　　威斯利揚大學施濟元　銀　行　　　　　　　　哈佛大學吳增愈　同　上　　　　　　　　潑林斯敦大學陳　逹　外　交　　　　　　　　利特大學趙　泉　外　交　　　　　　　　威斯利揚大學朱斌魁　敎　育　　　　　　　　約翰好卜金大學黄　華　同　上　　　　　　　　逹脫瑪斯大學林振彬　同　上　　　　　　　　羅却司脫大學　　以上爲一千九百十六年在清華畢業派赴美國留學學生　　朱繼聖　圖書館　　　　　　威斯康辛大學黄炯華　醫　科　　　　　　　　瑙斯韋司敦大學劉承芳　棧械工程　　　　　　　林色利亞工藝學校吳興業　醫　科　　　　　　　　本薛文義亞大學　　以上爲一千九百十五年清華畢業赴美學生 
燕樹棠　法律科　　　　　　　　哈佛大學李迪華　農　科　　　　　　　　威斯康辛大學裘維裕　電機工程　　　　　　　蔴省理工學校王成志　機械工程　　　　　　　同上許　坤　同　上　　　　　　　　康南耳大學王錫藩　礦業工程　　　　　　　哥倫比亞大學茅以昇　土木工程　　　　　　　康南耳大學李　鏗　同　　上　　　　　　　同上薛次莘　同　上　　　　　　　　蔴省理工學校黄壽恒　同　上　　　　　　　　同上以上十人爲本年攷取同赴美國留學者 
　　蔡秀珠　文科方連珍　　同上鄺翠娥　　醫科李清廉　　同上嚴惠卿　　同上王桂寳　　文科袁世莊　　敎育學陳翠貞　　同　上劉華采　　同　上梁逸羣　　敎育或醫學　　以上女生之學校須俟抵紐約後再行選定 
[日本人被害十誌]  
　　僞造鈔票之始末日本人池原鴨井二人於七月二十八號被人謀斃後由捕房將與該日人訂定私印湖北官錢局僞鈔票之湖南人胡儒珍（即李正華）及甘肅人高志本地人盛冠文等先後拘獲解廨研訊已詳昨報昨日午後由捕將胡等三人解送公堂經關讞員會同日副領事加藤君升座續訊捕房代表村上被告胡儒珍代表斐斯高之代表費信惇盛之代表台維司等四律師均到堂候示先由見證日人野村井上堂由捕房代表村上律師詰據供稱向業印書生意來滬多年被告盛冠文前年由浙人朱姓介紹相識與高認識亦有兩年彼等常有印刷交易此次之僞鈔票係爲末次此事發生之時約在正月間盛來囑印湖南鈔票我因票面上有華官所蓋之印不能承印故即回却至五月盛又偕一人來印湖北鈔票並約我至福州路小酒館叙會據盛聲稱同來之人係湖北官錢局特派員姓楊介紹與我叙談並將湖北官錢局銅元一百枚之鈔票一紙託我照樣印刷我答恐防不能照樣盛云稍有差些不妨我卽將樣持回託日人霞貞刻成正面銅模給盛閱看盛云可以用得盛兩次付我洋一百五十元囑印一萬之譜五月間高亦來囑印是項鈔票我告以盛亦囑印卽將銅模樣子給予閱看高即付洋一百元囑印三萬張我將反面銅模刻就給盛閱看盛亦欲加印九萬五千張嗣高又付我洋二百元作爲三萬張鈔票之印刷資連日催取甚急其時我因廠中機器不全故託日人池原代印高盛兩人與池原均不相識高處我曾告知轉託之人盛處則祇云轉託一人並未說明姓氏至六月初先將印就之一萬二千張交於高志翌日盛來催逼並稱我已將印就之票萬餘張交於高姓我因高盛兩人雖時相見面並不招呼盛從何得知我已將票交於高姓心中頗爲疑惑後來高又取一萬張盛取去九千張迨領事官將票吊去封存後次日高來我卽向之責備高云情願出洋四千元令我將洋二千元運動日本領事我拒絶不允高即一去不來至胡儒珍曾在池原家中見過一次云云訊至此爲時已晚不及再訊宣佈退堂判三被告還押候禮拜四（即今日）午後接續研訊 
　　慘殺日人案嫌疑犯前昨由公廨提訊本報已紀其詳而上海日日新聞（東文）所載㣲有不同茲摘譯之該報云（上略）原告代表律師村上氏上堂說明胡儒珍爲本案極有關係之犯人其理由有四（一）胡儒珍曾令池原鴨井二人印刷湖南紙幣（二）七月二十一日胡儒珍强姦鴨井之妻（三）胡欲誘之私奔（四）慘殺池原鴨井二人至於盛冠文與高志二名且胡犯法如僞造紙幣慘殺分屍皆有可舉之證（中略）日本領事署警察部長和久上堂曰鴨井之妻謂鴨井汗毛極濃重及至鎭江見二具屍體中之一具確與前言相符且上海發見之鴨井之首級乃齊頸斫下而此屍體上留頸甚長此足以證明爲鴨井無疑且二屍四肢皆斷而其足皆日本式（按日人足屐趾間皆有相當之距離中國人則不然）此又一證也（中略）村上律師又云推究本案原因在於池原鴨井二人之僞造紙幣及其藏匿僞紙幣二事昨年十二月至今年一月池原鴨井二人由盛冠文與高志之託印刷湖北僞紙幣今年五六月間又受胡儒珍之託印刷湖南僞紙幣其中一部分在印刷時爲捕房所發覺其他一部分爲日本領事署警察部所沒收由是胡盛高三人與池原鴨井二人之間發生難問題卽胡儒珍設法取回此項紙幣其所以利誘鴨井之妻者以此終而殺池原鴨井其目的蓋亦在取回旣印之僞紙幣也（下略） 
[預審陳其美被害要犯]  
　　民黨要人陳其美被人傷害案内之許國霖宿振芳由法堂移送上海地方廳按律訊究在案茲悉自許宿兩犯解至該廳後林檢察長以案情重大連日將全案卷宗詳細研究昨日午後由林君親自飭提許宿兩犯到案開始預審至三小時之久判令分别還押候示 
[再誌白晝行刦拒捕之駭聞]  
　　滬城新北門盧家弄費高忠家於本月十九號午刻被盜匪張海全等三人持械入内搶刦費妻姚氏金鐲逃出沿途開放手鎗擊傷行人余少卿之右腿當經第五崗巡警潘福祥第九崗巡警陳玉山等將張拘獲押送一區二分駐所抄出金鐲兇刀手鎗子彈等物申送警察廳經徐廳長訊供各情已詳昨報茲悉費高忠夫婦原籍寗波住在盧家弄横街安平路敦三里隔壁小弄中第一家該處未釘門牌費向往永安街泰記雜貨行爲夥其妻被刦金鐲計重四兩刻已將贓領回其被張匪鎗傷之行人余少卿係崇明人在民國路爲木匠受傷之處係在右腿送上海醫院救治昨經醫生將鎗子一顆取出大約一星期可以醫痊當出事後滬北公共捕房捕頭因恐該匪張海全曾在租界犯案且聞其同黨係乘汽車前往搶刧特飭中西包探於是日午後至二分駐所詢問王金山警佐可否將該匪带回捕房辨認並問汽車號碼王君答以該匪頃已申送警廳訊辦所請難以允准汽車號碼亦不知悉該探等遂卽回去前晚徐警廳長又委司法科顏璧城科長提該犯張海全到案詰問此案何人起意何人爲首同黨二人是何名姓現住何處着即實供張則昂首立於堂下毫無懼色連呼悔氣並稱此案由我起意是我爲首同黨二人一爲張姓一爲王姓（姑隱其名）現在法界八仙橋附近但此案現在旣將我人贓並獲我亦直認不諱請求堂上按律懲辦可也何必追求同黨問官謂曰大丈夫一身作事一身當爾果是好漢所供各節實在爽快判令收押並派警嚴加防護前禀明徐廳長請示施行昨午徐廳長諭飭備文以便將張連同兇刀鎗彈申解護軍使署懲辦一面飭令偵緝隊嚴緝在逃逸犯務獲解究 
[緝獲搶刦划船之首盜]  
　　水警第一專署偵探李虎臣趙仲卿等前在七寳地方緝獲搶刦信局脚划船之盜匪買一樓訊據供認從逸盜三子等刦是以又往跴緝昨經該偵探等將三子即江北人朱三仔拿獲解由駐滬第三分署訊據倛認搶刦不諱其同黨邵關通及不知姓之阿福現匿黄渡地方等語爰又飭派該探等迅再往拿該二逸盜到案以便一併解辦 
[盜案展期研訊]  
　　盜匪楊恒龍曾於上月十五號夜糾黨持械搶刦廣西路福致里九十一號門牌醫生蔣雲州家現洋飾物圖逃被老閘捕房中西探捕追獲嗣經捕頭詢知楊曾糾黨余德勝杜安康卜玉才陸耀陸阿二汪友裕張雨貴徐文輝孟雲山張友生等先後搶刦卡德吳庚樓家重慶路陸愼言家塘山路陳文仲家金珠飾物當卽派探將余等十一人連同婦人余洪氏張李氏女子張小了頭一併拘獲解送公共公解訊供分别收押在案昨由西探投廨禀稱此案本定今日解訊因手續尚未完備被告人衆故未带來應請展期研訊俞代襄讞商之英白繙譯官准再訂期提訊 
[葛蘿路爆發炸彈餘聞]  
　　法新租界葛羅路九十號屋内爆發炸彈炸傷吳金桂足送往醫院醫痊解至法公堂訊據吳供前在柏文蔚部下當兵炸彈係友人所寄中西讞員姑念吳已受傷從寛判候押滿兩月釋放在案昨有王德全投案聲稱吳金桂從前確在柏文蔚部下當兵現欲將吳遣回安徽原籍請求釋放中西官准予開釋交王带去 
[交涉員注意出口貨品]  
　　駐滬交涉員楊小川君訪悉美租界内有種商號近將米糧鹽觔裝輪出口昨特派員密查各商販運出口之貨有無違犯中立情事着即報告以憑核辦 
[恢復地方自治之預備]  
　　衆院審查之結果本縣衆議院議員姚子讓君近致滬地某紳函云恢復地方自治案參院業經通過衆院已於八月三十日提出於大會付審查九月九日内務委員會報告審查結果標題爲請政府先行恢復全國各級自治機關一面速將自治章程提交國會修正建議案新章未頒以前暫照從前辦理大約日内大會議决再須咨送參院一致再咨政府明頒命令其手續不免迂緩也 
　　房屋器具之整理自治恢復在卽本縣縣議會房屋設於尚文路一粟庵亟須修理昨日上午开 
十時正副議長莫子經李右之二君欵產處經理丁賡堯君偕同前往該會督飭匠目從速修葺並將議� 
場及宿舍等粉刷一新又以舊有桌椅頗不適用現已重做洋式桌子及籐椅等以備應用 
　　議賆談話之通告上海縣議員通訊處昨發通告云敬啓者本月二十四日即陰曆八月二十七日下午一時假也是園開談話會届時務請撥冗駕臨爲盼 
[地方自治之輔助機關]  
　　策進會策進地方自治治昨日午後二時仍假翕濟學校開職員會謝强公君報告謂前議聘請于右任張吾軍童有時三君爲本會名譽輔導員茲行三君復函極表贊同允爲列名以輔同人之不及本會實爲榮幸各職員聞之咸起立表示歡迎次將修改章程提出通過復互商一切進行手續至三時二十分始散 
　　研究會上海地方自治研究會定於本月二十四日即陰曆八月二十七日上午時假也是園開談話會預備開成立大會時佈置事宜昨已發出通告知照各會員届時一體蒞會 
[無聊黨人之舉動]  
　　前日下午有衣衫　樓之黨人數十名在美租界漢壁禮路某茶館啜茗旋見甲乙二人乘車經過衆人即一擁上前將甲乙攔入茶肆聲稱我等流落滬上資斧告罄現届秋凉衣服均付質庫聞政府已發遣散經費故邀集同志前來請領云云甲乙見勢不佳卽向附近某烟紙店借得小洋百數十角每人發給三角始得脫身衆亦散去有與甲乙相識者謂甲姓薛乙姓李均係民黨重要人物云 
[辦理黨人善後事務所之通告]  
 
 
 

Page 11

 
 
　　辦理在滬黨人善後事務所昨發通告云爲通告事本所此次辦理善後事關重大頭緒紛繁重以滬上黨派紛歧入類龐雜旣虞冒濫又恐遺漏故兢兢棠業不厭其詳正賴博訪周諮集思廣益以期事歸實際欵不虚糜孤詣苦心當能共諒本所近來迭接信函或屬告密或陳意見諸君子熱心公益救弊補偏毌任歡迎感佩之至惟來函内多匿名投遞例歸無效嗣後凡對本所有何建議報告之處務請開明姓名住址以備訪詢而資參考是所盼切 
[無軌電車之推廣]  
　　自英美電車公司在英租界福建路（即石路）創行無軌電車以來行旅頗爲便利嗣又在北京路至天妃宮橋一带塡修馬路以備增駛無軌電車開工迄今亦已多日茲悉自福建路至北京路又由北京路至天妃宮橋各馬路現已一律塡修告竣電線亦敷設完備定於今日開始行車 
[組織棉業聯合會]  
　　滬市木棉一業除南北市各花行曁火機廠外凡各路客花之在租界貿易者有能崇海餘姚太倉等帮其經理買賣人爲數亦復不少歷來雖在法租界吉如里設立公會其規模尚嫌狹隘羣情渙散殊之圑結之能力茲由棉業同人發起棉業聯合會合併南北市火機廠能崇海餘姚太倉各經理人六圑體組織一大圑體其會所設在租界前晚由發起人胡沁塘沈潤挹周少卿吳梅卿顧文耀薛文東張綸卿許松春王莖九吳季農孫仲康榮梅靑杜少如陳質甫包惠卿程酉山潘調卿章備祥黄福侯馮竹君陸蓮生周芝良金益之俞福耿吳志文程糼甫陳子圩王清泉高介人胡益甫諸君在一家春集議組織一致贊成當場議定先就法界公會内設立棉業聯合會籌備處並推定籌備臨時幹事員積極進行當經推定胡沁塘爲總幹事兼會計員沈潤挹王莖九爲文牘員薛文東許松春周少春顧文耀孫仲康程糼甫陸蓮生周芝良黄福侯榮梅靑包惠卿陳質甫爲庶務員 
[同安救火會不願歸併]  
　　上海南市第六區救火會籌備處日前開會議决將荳業萬家公益關南永濟保安消防同安平安等七社向收各舖户救火月捐於本年陰曆九月初一日起統由第六區派員收取以充常費已誌昨報茲悉同安會自據六區火會告知歸併辦法後特於昨晚邀集該段輸助月捐各行號及置辦器具各柱首公同磋議僉謂本叚所置龍具始於五六家鄰人合資組成故先有器具後設龍所發起主旨重在保衛本街鄰里與他會情形不同如本月内本街二次起火均未成災實緣本段火會得信早而赴救速也查租界火政器具咸歸公備各洋行家則每有私置以備不虞者本會性質原屬私辦未便聽其歸併遂公同决定仍自獨立以補公立者之不逮議定後即將會議情形函復六區火會請將同安會卽行剔出免多周折 
　　附同安會來函逕啓者今閱貴報本埠新聞欄内藏有南市六區七社併合統一收捐一節閱之不勝駭詫敝會乃隣里數家合成原備本街不虞始先備辦皮带龍具繼設龍所確是自衛性質於公立救火會名義不同已函復六區火會不久附庸之内特此聲明請登入來函欄内是所盼禱 
[蒲石律師爲國捐軀續誌]  
　　法國蒲石律師駐滬有年聲譽素著經辦華洋訟事曁一應交涉力持公論無所偏倚此次因歐戰回國從戎竟致陣亡前日本埠法領事署接到該國來電訃告後中外人士聞之莫不惋惜已由總會通告各處均下半旗律師公會全體則定於明日下午三時半偕赴法公廨開追悼大會以誌哀思云 
[製造局工匠之要求]  
　　製造局各廠之工匠工資向係半個月一發所有九月上半月之工資因李總辦晋京請欵尚未回滬故未經發給惟各工匠以　口無資不能久待聞於昨日要求各廠匠目請卽轉商該局會計處迅速核發以濟家用云 
[靑浦縣知事又被控告]  
　　靑浦縣公民張勁諸光等因該縣知事高繼宗違法凟職罔上欺民羅列八欵聯呈馮督軍齊省長派員查辦經紀前報茲又有楓涇鎭公民葉世苹因被俞某打傷頭顧及腰腕間傷勢甚重經該縣驗明將俞覊押待判詎該知事到滬後受人運動將俞釋放葉世苹不服上訴於蘇高等廳經高廳判决駁回其判决書中所叙事實與該案經過眞實情形并縣中歷次批語與所塡傷格均不相符葉世苹接判之後以該縣揑造案卷朦蔽上峰殊駭聽聞葉姓本係靑浦大族羣爲不平已以僞造文書等詞向滬海道及省長控告又有甲乙丙三人因受該知事無端竽罰所交罰欵均無收條亦已向道署及高檢廳控告矣 
[皖省議員之思慮]  
　　旅滬皖省議員通訊處昨日拍發一電其文如下安慶商會轉邵國霖先生曁蔡李劉吳胡程何吳方諸先生公鑒銃電敬悉感悚莫名惟吾皖情形困難與他省不同將來議會開會恐難行使職權現已呈請中央解决俟奉批覆再行定奪謹覆旅滬安徽省議員全體同叩效 
[江蘇各縣現存議員]  
　　淮陰縣　彭仰文　蔣占鰲　夏籌藻　趙鳴　　張樹生李　鋆　王炳綸　仲紹周　朱湛霖　李　毅　吳瑾中江開元　馬家農　王彩岑　孫福增　袁斯璜　張品金孫湛恩　朱以鍾　湯龍門　陳恩沛　吳其稑　徐方貞俞朝棟　陸維藩　陶士雅　王鎭藩　崔道源　吳鳳梧　　丹徒縣　楊邦彥　李壽籛　陶崇信　吳求義　梁鴻卓吳桂林　陳澤京　吳瑞慶　楊鴻發　王懋齋　陳懋鏞仲愼禮　朱左庚　魏汝全　許　成　張汝成　趙宣之徐國珍　殷吉符　魏在德　何煥章　華東堂　丁吉旋仇丙森　任煥文　高馬燧　洪　鑪　戴同爵　耿　曙楊禹言　王家驥　王錦堂　朱兆芝　仲光國 
　　賓應縣　鮑左恪　朱鳳樓　相維馨　張紹虞　劉啓毅顧書翰　潘承輅林雨香　柏土傑　張弼宸　霬樹勳盧宗元　周克生　劉毓璵　徐金鎔　張錦善 
[查獲私土類誌]  
　　山東人王殿榮因與夏和卿柯大紀同在西華德路二千六百四十二號屋内私藏紅土被洋藥公所查悉於前日協同捕房前往搜獲紅土當將王等三人一併拘押咋解公共公廨請究先由洋藥公所代表律師上堂譯訴前情訊之王等互相推諉中西官判王罰洋三百元無洋改押兩月夏柯各罰二百元無洋各改押一月私土送關銷燬 
　　住居虹口東西華德路二千七百九十五號門牌擺設魚攤之董芝林因私藏紅土被洋藥公所查悉協同捕房搜獲私土將董拘解公共公廨訊供判交二百元人洋並保在案昨晨復訊先由洋藥公所代表律師上堂譯訴前情訊之董廷律師到堂辯護關讞員會同英領康君判董罰洋一百元充公無洋改押一月私土送往海關銷燬 
　　無錫人張鳳泉山東人李桂芳因持紅土四包至福建路某烟膏店求售被捕查獲拘押昨晨解送公共公廨請究洋藥公所廷代表律師上堂譯稱被告兜售私土有違第二百六十六條新刑律請爲訊究訊之被告廷律師到堂代爲辯護要求准予交保候訊中西官判張李各交三百元人洋並保候下禮拜一再行訊核 
　　住居虹口瑪禮遜路之羅德貴前日午後携未貼印花之印土四只至西上林街圖賣被洋藥公所調查人查獲鳴捕拘入捕房將羅暫行拘留烟土存候关廨核奪 
[憲兵營選購良馬]  
　　駐滬京畿憲兵營所部之第一連駐紥製造局其第二連則在閘北駐防而每運各有憲兵四十名應有馬匹各四十隻近由張營長查得原有馬匹尚不足額且多劣馬不合軍用擬就滬地選購良馬數匹已詳奉陸軍部批准撥欵採購故於昨日飭令吳朱二連長速向滬北洋商各馬房選購馬匹以濟軍用 
[追繳通行證劵]  
　　松滬護軍使楊善德前在西南鄕龍華地方購買民地營造公署飭由工巡捐局朱局長招雇作頭朱森記承造當開工之初適值地方戒嚴所有各工匠出入均由公署發給通行證劵註明工匠姓氏持驗通行在案茲因此項工程早經告竣未据該匠頭將前領之通行證劵呈繳來署是以飭知朱局長轉千朱森記趕緊檢齊呈繳如再抗廷定即函請捕房傳令押繳等因朱局長查得朱森記住居滬北威海衛路當飭工程科派人前往傳諭從速將劵繳銷毌得違誤云 
[工巡捐局待欵孔亟]  
　　工巡捐局朱壽丞局長因局中經辦城内外各處塡浜築路一切工費甚爲浩大是以飭知本局認稅各商趕將所認捐稅積欠捐數分别清理完繳並知照稅務科將沿濠舊基南半城自小南門運南一带新張店舖查明號數照所編門牌挨户徵收地方稅以濟公用云 
[攤販又須换照]  
　　南市沿浦馬路及西南兩處之露天秤販菜蔬攤基向章由工巡捐局規定辦法分爲三等納捐領照營業每届九十月間應行例換茲又届期特由該局稅務科派員稽查有無冒戤頂替等弊以便傳諭例換新照如無憑照查出酌罰仍着補稅領照至攤販地點若有與定章抵觸者則阻止營業云 
[汽車碾傷小孩]  
　　前清兩江總督周某之後裔周梅泉乘坐汽車行經西門外開足快機疾駛致將王仁之四歲兒子王小兒子撞到輾傷由警將車夫馬吉林連同汽車带至二區移送地方廳訊辦王仁將子舁案請驗由檢察官預審之下判馬收押候辦小兒子交乃父領回醫治該汽車由某紳到廳說明將車先行交周具領 
[拘獲刨棺匪徒]  
　　花衣掮客王金平家住徐家滙二十八保十六圖内有墳地一方其中葬有父母並胞姊棺木三具前因滬寗滬杭鐵路通車有碍工程將所葬棺木起出浮厝於附近𨻶地以便購地埋葬不料前� 
晚有匪徒李德勝將棺木三具刨開盜取其中金銀珠翠飭物適有二區三分駐所長警巡邏經過聞聲前往將李拘獲抄出原贓押送到署昨日解至地方檢察廳請爲訊辦王金平亦到廳具禀要求嚴懲旋經檢察官提案研訊之下判李收押候究 
[木匠失足跌傷]  
　　木匠周和海等近由百老滙路恒昌祥機器廠　往楊樹浦瑞鎔船塢内修理輪船咋周在艙面工作失足墜落艙底跌斷物臂左足並磕傷頭面等處受創甚重由廠主送入同仁醫院求醫不識能保無虞否 
[敎堂安揷女子]  
　　南潯路某敎民家婢女麥利至斐倫路投河圖盡由捕查見救起解送公共公廨訊據供稱因遭凌虐是以圖盡判送濟良所留養候核在案前日由寳山路敎士孫勿來函請公廨將該婢送至敎堂妥爲安插故昨由公廨知照濟良所將女带堂中西官諭送敎堂安插 
[誘匿婢女之嫌疑]  
　　住居崑山路之婦人蔡盧氏因被錢金氏指控誘匿伊家婢女阿翠昨由捕房將被告拘獲轉送公共公廨拘留候究 
[迷路男孩待認]  
　　六區警署昨解年約十餘歲之迷路男孩顧阿德至閘北司法科轉送慈善圑留養聽候出示招領 
[姑嫂之惡感]  
　　住居北新涇之婦人馬沈氏至四區四分所報稱伊嫂沈金氏之女愛　於六月間隨親戚王德勝偕逃後因愛　忽患瘋痴由德勝之母王沈氏央婦人至兄嫂處說情將女送入婦孺醫院治愈出院寄養同鄕唐姓家詎嫂不以爲然復領往伊長女福貞處今日嫂又偕同其子阿毛來家尋釁將婦人批頰兩下請爲核辦前日經該分所傳到被告等解送閘北司法科經嚴科員質訊之下判沈金氏罰洋兩元以儆 
[誣控庶母私逃之科罰]  
　　王喜奉與庶母王吳氏因爭產涉　　經法公堂判令各廷公正人秉公分產在案昨日王仍由愛倫律師偕公證人投稱現已將產分清請爲銷案吳氏由蒲石律師帮辦賓美律師代表投稱王喜春不應誣控庶母携物私逃請治以下犯上之罪兩公正人聲稱喜春犯上之事已由公親責備請堂上免究中西官以王喜春不應誣告庶母除將保證金充公外着罰銀一百兩再繳堂費銀二百八十兩了事 
[秘密賣淫之敗露]  
　　南市第一區署董警正訪悉十六舗洽興里等處每有淫蕩婦女在彼賃屋賣淫名曰土妓並勾通旅館茶房接待客商殊與風化有碍前晚飭派巡官带同長警在三十三號門牌内拘獲崇明婦人王周氏（即愛卿）及林陳氏（即梅仙）吳陳氏方周氏（即翠金）又江北婦人王徐氏以及狎客嚴玉豐羅金雲陳分月王阿四老嫗王朱氏等男女十人一併解署旋由該巡官禀稱王朱氏中途向長警納賄半卽拒却請爲核究飭卽一併移送警廳司法科澈究 
[欠債並無憑證]  
　　客棧主唐鳳庭前至法公堂控稱嚴叔平前爲伊友查子餘但保墊洋九十元日久不還請向保人訊追等情嚴現住北京故由伊姪嚴志雲代表到堂候示判着原告檢呈證據到案再訊昨日嚴志雲又至公堂聲稱現接查子餘來函謂所欠墊洋已一併付清原信呈請察閱聶讞員閱信後以原告毫無憑證遂判將案註銷 
[禁遏嗎啡流毒]  
　　川沙南滙二縣各鄕鎭向多私開烟間之人其需用膏土均由航船代爲偷運邇來烟禁尤嚴土價更貴吸烟鄕民無力購食咸改用嗎啡藥針以代其癮其價較之鴉片稍亷近日沿海灘一带嗎啡銷路甚暢現爲齊省長得悉以嗎啡害人律有專條昨特飭行葉趙二知事派警分往各鄕嚴密查禁務獲提究 
[混用鉛質輔幣]  
　　金少雲前日與周和尚孫小弟王仁卿邱福記在九江路带有鉛質小洋二十二枚希圖混用被捕查獲一併拘入捕房昨解公共公廨經中西官研訊明晣以金係過犯判押西牢一年期滿逐出租界周押三月孫押一月王邱無干省釋所有抄出之僞小洋僞圖章一併銷燬 
[追獲攫物流氓]  
　　流氓陳阿三前日在新閘路串攫婦人吳朱氏現洋四元圖逃當被途人王杏春帮同追獲扭入捕房昨解公共公廨經中西官研訊屬實判陳押西牢四月仍飭補提同黨解究 
[英按察使由日返滬]  
　　英國駐滬按察使蘇史瑪君前因有事前赴日本現已司畢於前日乘日本郵船回滬 
[滬海道公署批示四則]  
　　鼎豐押舗蕭學格呈增興執照仍未吊銷請再令催執行由呈悉候訓令工巡捐局迅予查案執行並仰上海縣知事遵照咨催此批副呈發縣 
　　内河信局衆商順成等呈商情困苦請轉函郵局寛免取締並發還信包由呈悉已令行上海縣知事查明核辦矣仰即知照此批 
　　租界居民沈周氏呈爲案經久廷請再飭縣催復由呈悉候再令催上海縣知事查案速復再行核辦此批副呈發縣 
　　鄔茂通呈爲謀呑血產久覊訟累請求飭辦由呈悉此案旣經當日甬紳出而議給地價兩相結束何以此次又欲控訴所請應毌庸議此批 
[謝券]  
　　愛國義務兩等小學校定於陰曆八月二十六日夜假座民興社請該社全體藝員會演名劇所得劵資悉充學校經費昨承贈劵二紙書此誌謝 
[氣候報告]  
　　（上海徐家滙天文臺）　 
　　已過者之報告九月十九日颶風折向北方惟石垣島與那霸仍如昨日午後並無電至不能述其究竟此間海濱信風自北方吹來上海氣候稍凉晚有細雨二十日上海重而潮風向東北退吹氣壓下降二十日下午四時前二十四小時内上海氣候温度至高八八·二至七二·四去年同日至高七八·四至低七○·二 
　　未來者之推測二十日下午四時三十分豫測颶風折向北方琉球周圍天氣惡劣此問海濱有信風 
雜評二 
[留美學生之重實業] [  訥]  
　　數年來盛倡增稅減政兩策以謀救亡者亦旣渺無成效矣然則救亡之道除厲行吾人常常稱道之振興實業一語外寗有他策哉振興實業必恃資本於是有利用外資以興實業之一種理論今者借欵問題之喧閙固亦以實業名也吾則謂振興實業資本乃第二義而第一義則在人才蓋資本臨時或可籌措人才則須預爲培養斷非一時急切所能求故今之儲植實業人才實爲至急之務而亦萬古不刋之論也 
　　吾向者崇拜政治家崇拜法律家以爲政治法律足以救國故能變易吾崇拜英雄之心以崇拜政治法律界之人物今而後乃知眞能救國者不在政治法律而在實業界之人物故又變易吾崇拜政治法律之心以崇拜實業界之人物卡黎爾有言曰英雄者上帝之天使凡一切之人不可不跪於其前爲之解其靴紐諒哉言乎今赴美留學生皆以實業爲重矣他日學成而歸能爲祖國實業界發一異彩則雖爲之解其靴紐所欣慕焉　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新發明二十三字詩] [  慶夢]  
　　議員一跳便官場冠蓋京華意氣揚到處逢人先演說堂皇情形强弱不相同對外休言公理公但逞强權施恫嚇洶洶會開聯會是何心詭計陰謀深復深行省十三張黑幕沈沈膏輪𥞊馬到中央國會重開聲勢張若問大家何所事茫茫� 
驅龍到底不能驅一任盤桓在海隅毒物神通眞廣大嗟吁皮箱念四短條封滿貯鳥烟在此中一旦被人搜索去空空大成聖誔又相逢忙殺冬　拜聖容忙殺聖人飛電去匆匆神仙八個樂陶陶落得行蹤海上飄一去何時能見面逍遙 
麈餘觚剩 
[孝子復仇記] [  劍客]  
　　黎少平才粤之三水人性沈毅不苟言笑父死少平僅三四月母適劉氏後始生故冒姓劉少平糼時不知身所自來事後父如已父而其母則往往於無人處撫之而泣少平問之輒不笑第曰俟爾成人時言之少平大疑然不敢窮詰一日少平與族中兒口角互相毒詈族中兒呼少平爲雜種少平大憤哭訴其母母引入密室執其手而泣曰兒勿悲我爲爾言爾知而父爲誰爾爲可人之子少平詫曰此何待言兒父姓劉字省三兒爲劉省三之子誰不知者母嗚咽言曰兒誤矣劉省三者非爾父乃爾不共戴天之仇也少平益詫亟詢之曰然則兒爲何人之子且兒父何在母爲自枕箱中出照片示之曰此爲爾父爾父姓黎三水縣之吉祥鄕人以面有微麻人呼爲黎麻子其實彼之字曰宰平少時隻身出洋爲洗衣工人以善居積致富十年以前南洋大疫癘日死人無算荷人以防疫爲名縱火焚唐人街爾父恐遭波及挾貲率妻拿歸國舟行至三水近處爲盜所刧殺爾父並殺爾兄爾姊投屍於江所謂盜者非他卽爾今日所呼爲阿父者也嗟乎吾兒汝母當日非不能一死以從而父於地下徒以腹中尚有汝一塊肉在若遽就死匪特無以報此仇劉氏之一線宗祧且將中斬所以含垢忍辱以至今日今則爾已成人矣而母十餘年中所不能明言之苦痛不妨爲爾告爾其識之脫一日能爲爾父雪此仇者而母死亦瞑目矣語畢涙涔涔下如雨少平聞之怒髮冲冠目毗盡裂搏膺呼曰不撲殺此獠誓不爲人卽起覓刀欲出其母固止之乃止先是劉殺宰平後攫其貲得數萬金見少平母頗有姿併據以爲妻棄綠林業歸里設質肆復納一妾生二子一女绵不滿十歲又畜靑衣婢三一門之中怡怡如也劉又工心計銖兩必較不數年遂以財雄一鄕廣厦連雲腴產接陌持籌握算日不暇給乃以質肆委少年經理少平於父仇初無所悉及聞母言遂日夜以復仇爲念出貲購七首一每歸省必藏之袖底冀得一當其母已各之密謂之曰爾之志誠善矣殺父之仇固不可不報然必計出萬全而後可若鹵莾從事幸而濟不過斷一人首不足雪全家初殺之恨萬一不濟適爲所擒爾父爾兄將寃沈海底永永無吐氣之日且而母未死殊不願及身覩此慘劇使人人知我爲失節事仇之婦也少平涕泣而應之閱二年母死少平辟踊哭泣哀毁　立劉以爲此特孺子慕耳了不層意喪葬旣畢少平仍返質肆中治事如故旋恐七首不足了事别購利刃一柄職之篋笥至夜深人靜則於燈下取出磨之鋒餂無匹（未完） 
小說 
[義俠小說獄中人語第二章] [  小草]  
　　外史氏曰此章當叙及獄屋之制俾讀我書者詳稔文明國待囚之術 
　　獄屋高踞山顚背海而建由小市集趨山徑迤選而上其前爲一闊㵎泉聲淙淙無時或息㵎上建一橋橋後里許巍然高從者爲穹門之樓樓上一鐘在天色黎明時每伯鏜鎝聲爲黑獄中流犯辯晣晨昏之用於此鐘聲中斷送不自由者之大好光陰亦數十百年於茲穹門之旁黑牆綿亘色灰敗鮮生氣見之每令人不寒而栗穹門下具鐵栅狀殊堅碩中植兩扉右啓而左　旁有衛士四肩銃腰刃有時兀立若翁仲時復健步𢌞旋靴聲振振震及室　� 
中官佐之耳鼓旣壯觀瞻復示勤敏其功績殊不可沒門内右偏爲辦事室其廣可容二百人高亦與之相稱遍室光明空氣流動頗合醫家衛生之言顧居是者祇一獄長左偏爲獄警在所高廣略亞钉較之尋常百姓之家亦已高出萬萬再進則一曲徑徑盡而拘囚之屋赫然在門外亦四衛士服裝亦相類顧其狀態則大遜意者穹門以外爲人境故其形壯曲徑以内爲鬼區故其象衰也拘囚之室其容狹而矮竇小而光微依壁砌一巨木榻榻容十人榻前横一銅根流犯工畢入室即鎖其足於是每室門閾之上則鐫羅馬字以爲别秩然不紊其六十一號室中則有犯五人僅得各室之半數其半數之二即麥倫與荷德荷德到獄在半年以前麥倫則僅二十餘日其餘則係從他室調至者入獄旣久口官斯鈍故不作多語荷德生殊活潑麥倫性乃大冷初至時略詰姓字早晚各道例安外未嘗作他語是日麥倫病署荷德趨救之情誼始厚迨工畢後回鎖獄榻二犯於黑暗中乃交相握手麥倫曰君殊厚我荷德曰稍效奔走奚名爲厚毌掛齒頰令我顏汗麥倫曰頃者怒極不覺距躍而起君得毌嗤我爲暴荷德搖首曰奚暴者麥倫聞言感極而涕復執荷德之手曰君我之知己也君慈惠之氣溢於眉目决非暴者故能知我之非暴荷德微晒曰我何嘗非暴者麥倫愕然曰君作何語荷德曰盜也賊也何莫非暴者我即其人也麥倫不覺釋手且作詫聲曰咦荷德曰君乃輕我耶盜也賊也固屬暴者然未嘗爲慘酷事問心已安殊不暇致詳於人之輕我重我麥倫復執其手曰我何敢輕君視君體格億碩尚不如我决不類賊更不類盜不期聞言而詫愕荷德微笑曰君視我誤矣麥倫曰决偿誤脫君果爲盜爲賊請告我爲盜爲賊之陳跡荷德曰盜賊非美名我亦非至愚者奚肯身冒不韙以取譏於君子且君之詢我以實豈欲我自述其爲盜爲賊之事跡俾好事者著爲論譏以持我短長耶我之視君則决非盜與賊麥倫曰我之陷於囹圄其名固有類乎盜賊實則大誤我今且以陷於囹圄故始負大罪矣荷德曰何故麥倫曰我當語君以詳君無厭我煩絮荷德曰諾 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[朱炎武呈司法部文]  
　　呈爲宜體國情改良司法仰祈鈞鑒事竊維司法獨立乃立憲國之通例亦尊重民權之良法何以中國前創設各審檢廳而人民反稱不便宜大不理於人口者豈眞司法人材皆不若行政官吏哉抑豈審檢各法不適於中國國情乎毌亦司法獨立不利於名共和實專制之政治旣有國會之箝制復有司法之障碍以削其行政勢力卽不足以逞其專制淫威幾何不藉口一二人之不洽與情而全體破壞哉今者復我共和三權鼎立大總統已申令籌備司法獨立以符國體而新氣象然吾人痛定思痛竊恐行之不善不免仍蹈覆轍者武舊遊刑幕近亦開辦審檢廳頗悉其中情形是以不揣冒昧敬就管見所及竊獻芻議以備我總長籌備司法之採擇焉 
　　一審嚴宜酌量變通也中國幅員遼闊財政艱難必於各縣徧設地方及初級廳不但無此財力而偏僻之縣亦不必如此鋪張虚糜經費然各縣僅設一初級廳而各縣所發生案件大半爲地方廳所管轄之案件受理則事爲審級所限侵赿職欋不受理則民以䟦涉爲勞毒忍負屈若以知事而仍兼理地方廳案件殊失獨立之精神若僅設專審三員則與知事旣不相離又不相　更難免時起衝突前審檢所之承審員皆始則與知事横爭意見繼卽與知事互相傾軋即其明證似宜於各縣設一地方廳兼初級除商埠省會有交涉等處之地方廳得以分庭分科如法組織外其餘各縣之地方廳槪從簡略視事務之繁簡設正推檢二三員候補推檢二三員實習推檢亦如之以正推檢辦理地方廳案件而以候補推檢及實習推檢辦理初级民荆兼辦責任分明如此則欵不虚糜民亦便利辦事自無推諉之弊更於各道設高等分廳兼地方廳以救濟之則審級相符而民亦行伸訴之使 
一權限亟宜劃清也我國行政司法向爲混合故行政官得以無上威權隨心處斷今一旦奪其權之一部歸之審檢稍通法理者或能俯就範圍而腐敗官僚則不惜以老資格自居甘心破壞甚或利則横加干涉而害則藉故推辭此元二年審檢失敗之一大原也今宜明定權限以緝捕盜賊保護治安責之知事以搜查證據逮捕罪犯責之檢察而以審判公平無黨無偏責之審判不得侵赿權限亦不得放棄職守各守其職即各盡其責庶審檢不至再横遭攻擊而可以永久維持矣 
　　一審檢各法宜擇其與民關係尤切者廣爲佈告使下下相見以誠也中國民智簡單卽日用倫常間猶不解其所以然况審檢之新法乎而一二稍明事理之鄕紳則又專恃舊學以仇新學武斷鄕曲之土毫尤以審檢不利於專横而肆行誣衊此審檢之所以大不理於人口也今宜將審檢如何尊重民權而悉除差役嚇詐之苦如何依據法理而力戒意氣枉縱之私並說明何者爲守法何者即爲犯法何者爲保守權利何者即爲放棄權利以及訴訟程序訴訟費用皆一一編爲簡明白話告示家喻而户曉之庶人民皆知審檢之便益而不敢輕視法官也且人皆知法即人皆守法吏役無所用其敲詐土棍亦無所用其敎唆矣 
　　一司法人材宜嚴加選擇也共和之國雖治以法尤貴治以人然尚新者醉心歐化而不通國情守舊者拘於習俗而不識時務更有豪曠者逞才華而不守規則貪酷者弄文法而不惜民瘼况現時各省公立私立之法政法律等學堂林立流品尤爲混雜若僅藉一紙文憑而卽付以事權未有不　乃事者前審檢之失雖由各方面之摧殘未始不由於人材之太濫也似宜嚴加考試愼爲選擇新舊兼優而法理精通品行純正者爲上選新舊雖不能兼而判斷明敏富有經驗者次之並通令各省高等廳將元二開辦各審檢廳之被裁各員辦事有成績而無劣跡者槪行呈報以備選用庶人材得以自効而社奔競者以倖進之門國家亦收得人之益 
　　一現行新刑律宜參酌舊刑律而大加修正也外國國小而民富敎育普及且工廠林立國無游民而盜賊稀少故能以輕法治之中國國大而民貧盜賊遍野除兵役外别無工廠以消納之雖嚴法以治猶不免挺而走險况輕法乎今竟以外國文明之輕法而以治中國無敎育之頑民其可得乎若仍以治盜匪爲特别條例歸入特别衙門辦理不但失獨立之精神且恐以戢盜風殘殺更甚於專制矣證以近事可爲殷鑒若如新刑律之寛緩又恐不汧 
足似宜將現行新刑律參酌舊刑律詳加審定於盜匪不妨從嚴而於特别條例即行取消歸入普通審判衙門辦理庶符獨立之實而盜賊不至横行審檢亦覺尊嚴矣况新刑律爲清末草案久議修正而刑期懸絶尤爲法家所訾議舊刑律爲國粹所關幾經名家審察國情而定去其抵觸因時損益可也根本廢棄全不取用不可也方今國體雖新民情依舊刑律尤爲我國安危存亡之所係苟審時勢體國情而速爲修正以定國是而固人心則民國億萬年無疆之麻也 
　　一民商律亟宜修定以爲審判標　也外國刑律雖輕而民商　獨詳蓋所以保護民權者無徵不至中國刑律雖嚴而民商律反略是以實業不能振興今若槪從外國之民商律以爲標準恐於民情殊多隔閩似宜從中國之習慣而參以各國之精詳斟酌損益詳爲規定交由國會通過送由政府公布庶審判有所遵循民權可以鞏固實業亦自能振興矣 
一初級登記亟宜仿行也登記一法日本以區裁判所辦理之以其與民相接近易於取締也其取諸民者無幾而國家有莫大之利益中國若仿行之亦有六利（一）遇案有所考證（二）民隱可以周知（三）盜賊易於稽查（四）賑捐易於覈實（五）選舉難於舞獘（六）民權不至混爭特恐行之不得其法便民者反以擾民耳似宜行之以漸而持之以恒不宜操之過急於各初級廳内附設一登記處以曾習登記學者董其事而由審判總其成先宜廣爲布告說明登記如何有益不登記無諭何項權利官廳槪不負保護之責並責令各鄕董地保等善爲勸諭則民爲保守權利計不能不登記亦不敢不登記現時籌設各廳經費支絀若能於登記行之有效於經費不無小補但先宜從其大者入手如船舶登記商業登記意匠登記特許登記等類認眞試辦收費先不宜過重契約先經覆驗者暫緩以免重爲民困未經覆驗及新契雖由知事用印必送由審廳登記收費或五分之一另加借據及押據則專由審廳登記收費不妨稍重調查不妨從嚴如有借據押據而不登記者其所借所押之欵入官並從重處罰蓋此等權利旣無糧又無稅而利且倍息狡獪者每故爲操縱而貧民多受其盤剝即嚴厲亦不爲苛婚姻及其他登記俟辦有頭緒漸次推行如此則事不煩而民亦不擾不出五年各廳經費自有餘裕而不必另籌矣 
　　一律師資格仍宜嚴行取締也審判之用律師所以防違法判斷而必事事依法處置也然外國律師何以如此尊貴而中國律師何以如此卑鄙則以資格太濫而不嚴行取締也名爲依法律而實則藉法爲奸名爲辯是非而實則强詞奪理審判難於下斷貧民更苦寃沉甚或與不肖法官暗通關節而狼狽爲奸此元二年律師之所以大爲人民詬病而並誣及審判也後經覆驗始爲收歛今若槪復其律師資格難免不故態復萌也似宜仍嚴行取締先審其品格是否純正而不至爲非繼卽尊崇其體制使有所顧惜而不能爲非後更查其辦案是否合法並嚴定處分使有所忌憚而不敢爲非庶足以養成高尚徫師之資格爲人民所信用而審判亦不至受其影響矣 
　　一法官薪俸宜從優議給也凡百官吏惟法官爲最清苦終日勞形案牘所處理者非代人民分憂盧即爲人民解糾葛毫無樂趣之　言是以日本有特别保障法以優異之雖以養其慶亦以酬其勞故皆能以亷潔自持也中國現時法官之俸尚足自給若如潮北初開辦之審檢廳初級正推檢薪俸不滿四十元地方廳長不滿八十元刻若自持者亦難資事蓄無怪乎亷斡者不屑就而貪汚者卽承其乏也似宜依中國現時生活程度從優議給必使祿足以代其耕而後可責之以亷庶情法兩得其平並宜仿照日本特定法官保隊法以優異之則旣有以養其身復有以赡其家且有以顧其後苟非貪鄙性成者自不至别有妄求矣卽嚴法以　其後亦不足惜矣 
　　一攷成宜　實也一人之精力有限實心任事者每不善於逢迎舞弊營私者偏能巧於趨　苟非認眞考覈公正無私鮮不以拘謹者爲疲軟而以圓滑者爲幹才矣甚或以嚴刻爲精明而以寛厚爲腐敗以致糾爲貪者乃眞　獎爲亷者乃大貪黑白倒置濁吏横行此清季賄賂公得所以馴至於亡也今則賄賂之風稍熄而黨派之見太深情面之習難免仍不免有所瞻狗也似宜實行考覈才堪理劇午卽意見不同而必加甄拔名不符實者卽清誼有碍而不爲通融庶清操者有所勸勉而鑛營者有所畏懼矣以上十條皆按切時勢之需要以求適合乎國情並體察人心之趨向以期推行而盡利處今日交通之創局固不可徒執古以論今然以最先開化之舊邦亦不宜專用夷而變夏要在參酌中西而各成其是調劑新舊而不失其平庶於國體民情兩無所背而司法前途亦不至再遭破壤也至領事裁判權今雖尚非收回之時然果使審判得宜外人無所藉口自不難就我範圍惟各商埠之廳長宜擇其長於外交並與以特權使其事事雖依條約而行尤必事事據公理以爭不激烈以開釁𨻶亦不卑順而失主權並� 
宜與交涉署及各公廨之陪審員和衷共濟遇事協商並各以保主權雪國恥相勸勉庶收回易於着手也我總長以法律專家掌秋官重任自必措置咸宜以行所學而孚民望然武旣側身法界竊思再蹈前轍則永爲法界羞尤望我總長懲前毖後而切實改良者也是否有當敬乞鈞裁 
　　律師現充上海地方檢察廰書記官　炎武謹呈 
 
 
 

Page 18

 
 
   
 
