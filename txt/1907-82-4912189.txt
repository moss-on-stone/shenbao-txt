# 1907 - 82 - 4912189

 

Page 1

 
 
   
 
 

Page 2

 
 
宫門抄 
　　電傳宫門抄○二月十六日召見軍機鐵良壽勳王士珍 
論說 
[閒島紀畧（心）]  
　　圖們江與鴨綠江一東一西。爲滿韓分界之江流。圖們江以北。皆我轄境也。其夾於圖們江與海蘭河間之一地。卽韓人所謂墾島。日本所謂間島者是墾與閒。皆荒土之謂也。其地面積十萬八千餘方里有人口十八萬五千以上。其富源。以森林金礦爲最。稱爲滿洲第一每年採金之額。達二百萬兩以上。而人參尤爲此間一大名產。其他農產獵產漁產物及無烟炭礦亦所在多是。然吾國向視爲罪人逃避文化不及之地。有山東人韓効忠據。之籠絡吉林道吳大澂以租納稅於吉林將軍。常以韓邁外自名。今遂轉名其地曰韓邁外。山東人之移殖其地者甚衆。効忠死。其孫登舉繼之。中日之役。曾以敵凱軍自効。又曾與俄軍戰。得保都司。然俄軍則呼以爲小王子。而日本人並以獨立國之統領稱之矣初。我國與韓國劃界。界碑譯圖們爲土門。韓人遂以海蘭河上流之一少支河名土門子者謂。卽界碑之土門。思越圖們江括閒島而有之。頻議勘界。迄今未得要領。而韓民亦任意移殖於其地。迨日本旣握韓國之外交權。遂以間島問題。與我國交涉。我國以本國領土無受他國交涉理由回覆之。而閒島獨立國之名稱。乃益紛騰於日本之報紙。 
　　記者曰。閒島果爲中國地歟。抑韓國地歟。此不待問而知之者也。中韓交涉者有年。韓無以折我也。而日俄兩國。日涎此奇貨以經營之日俄戰後。俄之計畫。忽遭挫折。而日人乃經營以獨力。探險之隊。相望於山麓。欵接之使。不絶於韓氏（指韓登舉）始則結其民心。繼則歸諸國際。此後間島之運命。蓋可知矣。然日本報紙又齗齗焉以獨立國奉之。窺其用意。蓋以爲不使。此地歸韓之領土内以間接受轄於日。卽以難使此地權獨立國之名號。以直接受轄於日也。沈沈公法虎狐之術靡窮。黯黯神州几俎之臠有限。我政府乎。我國民乎。其如此閒島問題何 
[專電]  
 [P電一北京（二月十六日申刻） 
出使奥國大臣李經邁請假三月現派駐法參賛吳宗濓暫行代理（敎） 
[電二北京（二月十六日酉刻）]  
直隷總督袁世凱奏請將順直振捐再行展限一年奉旨依議（句） 
緊要新聞 
[海州汪直刺禀蘇撫電]  
　　（爲匪徒鬧振事）蘇撫憲鑒春振宋紳查東南朱守查西南己查數鎭尙平靜將散放初三日堂在大伊接據派查莞南鎭司事奔回云查至何家温家二莊有數户車牛尙全房屋完好硬索振票司事不給即有匪棍嘯聚滋鬧持衆動蠻奪去振簿司事避回寓所衆卽圍住惠澤司巡檢趕 
 
 
 

Page 3

 
 
　　往彈壓衆仍不散等語堂卽派單以琳曾同定字營趙都司前往查辦當由宋紳電奉督憲電飭堂會同李鎭等馳往解散脅從嚴拿匪首遵照奏案懲辦等因刻接宋紳函匪衆已散查春振奉飭嚴剔冒濫今匪棍藉索振票煽惑滋鬧實屬不法且該處素稱盜藪尤須懲一儆百以免蠶動而維振務遵卽會同李鎭馳往查拿相機嚴辦合先禀聞樹堂禀（事） 
[川省移駐添設犬員之計畫北京]  
　　政府近議整頓四川地方事宜及巴塘設官辦法擬將川督移駐雅州添設巡撫一缺駐紥成都其巴塘襄塘添設總兵一缺道一缺擇要再設縣治以資控制現已議有端緒不日電致新在川督岑雲帥飭其到任後務速體察情形分别核辦（義） 
[不允招商局改歸商辦之意見北京]  
　　初十日本報載有郵傳部不允招商局改歸商辦專電今得北京確實訪函云招商局股東前月在上海愚園集議歸商辦公禀農工商部註册現北洋與郵傳部聞此消息卽提議此事謂招商局從前創辦係由官家一力主持商人並未與聞是創始權利應歸公家所有且開辦之時由國家借欵二百萬元並無利息雖經陸續拔還但非公家補助不能得有今日故祗允股東有稽查帳目之權至槪歸商辦則斷不能允許云（人） 
[東三省近事繕册進呈北京]  
　　據内廷消息日前軍機大臣召見時兩宫垂詢東三省近日情形並令詳細開單進呈以憑叅酌故瞿大軍機已將三省開闢商埠曁設稅關劃租界並現在與各國應行交涉事宜一併繕册呈覽（禮） 
[飭查高廉雷鑛山原札廣東]  
　　法國巴使照會外務部以中國如開採高廉雷三屬礦山應延用法國礦師廠商商辦等情已紀十四日本報今得粤垣訪友寄到原札事理較詳因將原札錄下以備留心交涉者叅考原札云札飭事光緒三十三年正月二十四承准外務部咨開光緒三十三年正月初七日准法巴使照稱邇獲得消息粤省或官或商擬愿開辦該省南方及廉州欽州各屬礦山等情查廣東開辦礦務曾有貴國政府向本國政府允明之事如續議商務附章第五條並光緒十三年五月總署來照所載廣東廣西雲南南邊三省内礦務中國國家開採之時即延用法國礦師廠商商辦等語又光緒二十五年十一月十二日總署來文亦稱所有高廉雷三屬地方准由法商會同華商訂立合同等語各在案查如此允明之事旣未向我國政府商准更議仍當遵守爲此提議並望聲復等因前來查該使所引光緒二十五年十一月總署來文係廣州灣法員被害一事准法畢使迭次照會逐節聲復第四條内稱高廉雷等處各礦請照光緒二十三年專條辦理查二十三年專條所載廣東等省南邊界内礦務應俟中國國家開採之時方延用法國礦師廠商商辦現本衙門格外從優所有高廉雷三屬地方准由法商會同華商訂立合同照礦務局章程辦理云云茲該使以粤省官商有開辦廉欽礦山之意來照提議除照復外相應咨行貴督查照備核可也等因到本部堂昨准此查高雷廉三屬現在是否議辦鑛務該三屬究有何等礦產從前曾否開採將來華商如設採礦公司自應遵照部文礦務局章程辦理總須取益防損兩不吃虧應彼此商議大槪禀官核定除札行外合就札飭札到該局卽便轉行高雷廉等屬一體知照查明具復母違此札（悉） 
[淮鹽又議加捐揚州]  
　　近聞江督因各項新政支欵浩繁擬在兩淮籌欵一百萬以充公用否則變通辦法即將鄂湘西三岸加增一百票現在淮商得此消息惶懼異常己集議晋省運動認捐銀五十萬兩不知江督能俯允否（在） 
[條陳本國貨幣不須鑄刻洋文北京]  
　　聞近日度支部某司員條陳堂官略謂大淸貨幣何必刻鑄洋字歷查各國合鑄銅幣除本國字外絶無外國文字蓋所以尊其主權云云某堂頗爲動聽擬俟陳侍郎回京後再行商改（照） 
[請勿以楊使爲留學監督北京]  
　　留東學生與監督互起衝突茲聞留學生某君代表旅東留學生七千人來京禀請學部請勿以駐日楊使爲留學生監督（星） 
[陸軍部派定赴美賽會人員北京]  
　　駐京美使柔克義前請陸軍部派員赴美京海陸軍賽會現鐵尙書已商明直督酌派海圻兵輪管帶林頌莊副將李鼎新陸軍管帶官王鈺錦執事官王燕賓等前往赴會大約二月底卽乘海圻兵輪起程（自） 
農工商部近事 
[左右參議緩補之原因]  
　　農工商部左右參議均未奏補緣祝邵兩人不孚衆望屢被言官紏劾而北洋袁公子則志不在此袁京兆公子尙未到京是以未能入奏又恐果以祝邵兩員奏補部中各員不服致蹈郵傳部故轍頗覺爲難云 
[司員派定烏布]  
　　農工商部前次奏補之工部郎中員外郎主事各四員現已按照官階派定烏布所有郎中四員均派充主稿員外郎四員均派充幇主稿主事四員均派充幫主稿上行走惟聞奉堂諭係先行試署俟試看三月後再行酌補 
[派員接辦商務官報]  
　　農工商部商務官報現因經理章宗祥調往吉林改派錢承德金紹城二君接辦 
[飭查定購銅胚]  
　　閩省銅幣局馬道景融定購銅胚延不繳價現已由農工商部電咨閩督飭查核辦 
[咨送整頓桐油條陳]  
　　留美學生陳輝德實力調查桐油銷場並條陳整頓辦法已由駐美梁大臣據情咨送到部 
 
 

Page 4

 
 
[沙磚專利立案]  
　　商人譚世廉請以機器製造灰白磚准在廣東專利十二年業已由粤督咨部立案（自） 
法部近事 
[法部大理院之意見]  
　　大理院欲將中下級之裁判暫歸大理院管理法部不允謂此係司法上之行政應歸法部不應歸大理院大理院祇管裁判而已雖司法應獨立然大理院祇能自已獨立不能管中下級之裁判亦須獨立所謂裁判署層層獨立也議者皆謂法部之言爲是 
[條陳訴訟費辦法]  
　　聞法部員外郎梁君曾建議於戴尙書云我國平民每訴一禀代書有費保領有費少者二三金多則十餘兩平民因冤訴訟曲直尙未分明而所費已不貲不若定一專章酌收官錢頒之行省以昭畫一取之私者化而爲公吏胥不得肆其貪法署得以增其費誠一舉而兩得也戴尙書頗喜其言之切當已允如議照辦（樞） 
[東三省近事]  
　　詳誌日領力爭租屋之交涉吉林將軍達馨帥日前接得日本駐奉總領事获原君電稱山東齊南周村等埠由中國自主至於吉林及長春兩埠遵照中日條約開爲商埠約内載明凡開埠章程須由中日兩國派員商定等語非可與山東開埠辦法同日而語然貴國任意訂立本總領事斷難承認且按中日條約我日本商民享有居住租界以外之權而貴國不允洋商在租界以外居住營業此係背約不法速收回成命如軍憲不允則本總領事與外部直接交涉等語達將軍當卽電請略謂查中日條約無日人在租界以外居住營業之權此項告示决不與約章相干應請毌庸置議聞日領事接電後仍擬藉辭駁覆云 
　　中國自設兵備黑龍江將軍程雪帥以俄軍現已陸續撤退俟馬玉昆部下崑源帶兵到江後卽擬在齊齊哈爾駐屯四營在愛暉呼蘭呼倫貝爾城滿洲里卿海拉爾屬之三處各駐二營且將於各府縣一帶設立警察（輝） 
　　黑龍江訂購砲艦聞黑龍江將軍程雪帥奏爲購訂購砲艦維諾號泊於齊齊哈爾近江口岸以資巡緝一事刻己交陸軍部議准電覆矣（星） 
　　日本領事之管轄區域日本政府所設之滿洲總領事署及領事署管轄區域開列如左 
安東領事署管轄盛京省鳳凰廳興京廳安東縣岫巖天寛甸縣通化縣懷仁縣臨江縣輯安縣等處牛莊領事署管轄盛京省營口廳復州蓋平縣海城縣錦州府等處 
奉天總領事署統轄盛京省安東牛莊領事署除哈爾賓總領事署統轄以外之地方及吉林省内長春府（内有農安縣）等處哈爾賓總領事署統轄吉林省内伯都納廳五常廳寗古塔及寗古塔迤北地方與黑龍江省全部 
吉林領事署吉林省中不屬於奉天並哈爾賓總領事署之統轄地方（星） 
本埠要聞 
[葡萄牙國領事署遷移]  
　　字林報云本埠葡萄牙國領事署遷移至揚樹浦路之福德路四號 
雜爼 
[世界長之馬車鐵道綫]  
　　世界馬車鐵道綫之最長者。是推德意志屬之阿仙郡。計由俾思阿思堡至撤瑪欽巿之馬車鐵道線。長五十四英哩。 
[世界最長期之棋局]  
　　英人名彌勒獨苛者。遊于英領之茄拿。與土人下將棋。計三年之内。僅分勝負六云。 
[人身最多之徽菌]  
　　歐美風尙無論無長幼以接吻表親愛。新婚尤甚。據法國生理敎授統計。各國男女以接吻故得病症者孔多。益人唇中每一珊知米突平方内實含有徽菌四也。 
[婦人之價値]  
　　英文豪　倫嘗貽書友人曰。世間生活。有必不可無婦人者三。外交不可無婦人。小說不可無婦人。牢獄不可無婦人。外交無婦人者拙。小說無婦人者澀。牢獄無婦人。則世界將無牢獄。 
[人生之豫算表]  
　　據美國之其新聞云人之年齡。苟違五十。分析之。則眠睡六千日。勞動六千五日日。步三百日。費於快樂四千日。病五百。日更算其食物之分量。則麵包七萬九千。磅肉一萬六千磅。蔬菜鷄蛋魚肉等四千磅。其飲量則合水　啡麥酒等欵。共七千加崙。盖總計其飲量。照英尺計。有如深三尺廣三百尺之湖水云。 
[世界最年少之將官]  
　　故波斯王之甥爲波斯陸軍將官。要之地位。其年僅十四齡。實世界最年少之將官也。 
[世界最富之乞丐]  
　　巴梨劇塲附近。有一乞兒。忽　疾痛倒於地。巡捕倩人　至慈善病院。檢其身邊。乃有三十萬彿郥存銀行札。 
[嗜好不同]  
　　亞利伯人喜食馬埃及人喜食　。印度人喜食狗肉。燕窠。鷹蝗。百足并以麫和蟻食之。南美洲野人喜食百足蛇壁虎。中國。印度。日本。暹羅。麻六甲。馬　加斯加喜釀米爲酒。麻六甲人一月約用米六十斤。澳洲土人喜食風鍚蘭人喜食蜂。新加來道尼人喜食蜘蛛。巴西國野人喜食蟻。或和膠煎食或生食。希臘人喜食　。婓洲内地土人以小虫爲糕。馬達加斯加人。又喜食蝗。斯眞食品中之特别者矣。 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
來稿 
[法國憲法人權十七條譯注]  
　　地球各國之憲法除英國外大半取則千法而法國憲法之綱領全在人權十七條此十七條人權係干七百八十九年由國會投票决定而宣布者也故名之曰人權之宣古人權者猶言人人應人之權利也此權利係天賦者也旣爲人旣爲國民皆有此權利（今特譯之如左 
　　人權之宣告國冒中之人民之代表攷見國民之塗炭政界之腐敗皆由於不知人權或遺忘人權或忽視人權之故今特將此天然應有之人權不可賣蔑之人權神聖不可侵犯之人權明白宣布俾全國社會中人念茲在茲雖瞬息之頃勿忘此相當之義務俾立法行法之八夢寐之間均當以人權懸于心目凡有作爲皆當與此目的相符合俾全國民之一舉一動時時以維持憲法爲責任時時謀全國民之利益而不可一刻偶忘此大義 
　　職是之故國會特將人權十七條宣誓於吾同人之前皇天后土實共鑒之（此爲宣告之綱其目如下文） 
　　第一條人之生長與居處皆有自由平等之權利惟因公共利益之故乃有社會上之區别（法國當時貴族之人生而爲貴族田奴之子生而爲田奴是生長與居處皆不平等也本條之意言此制一律删除國民之間不復有貴賤之等級惟因公共利益之故不得不選舉數人使居權位如君與百官是也君與百官旣効力於國家自當加以榮譽給以祿俸故曰惟因公共利益之故乃有社會上之區别若其尙未被舉爲君被舉爲官則一切與平民無異也迨其　君退位由官退位則亦一切與平民無異也卽當其爲君爲官之時除榮名祿俸之外亦一切與平民無異也） 
　　第二條各種政會之目的無非保全此天賦之人權保全此永久不蔑之人權此人權者何也曰自由也曰安全也曰財產之主權也曰壓制之抗力也（法國專制之時刑賞出於在上者之喜怒與中國今日無異爲平民者時虞不測之禍則安全無有也如平民者苟有一言得罪上官朝廷之權勢可任意削奪其財產則財產之王權無有也在上者無論如何暴虐在下者不能與之抗抵則抗力亦無有也所謂永久不蔑者言此人權非如他事之可隨時更張乃與天地同休者也不爲人則己旣爲人則必有此天賦之權利） 
　　第三條大權僅在國家苟其事非由國家之大權而出則無論何人無論何會均不能行其私權（國家二字宜看重宜察其眞義國家者卽全國人也大權僅在國家則非一二人所能武斷矣此憲法所由成也） 
　　第四條凡不妨害他人者人人皆能爲之此卽所謂自由也如天賦之人權人人皆當享有則此人自行其人權必以他人之人權爲界限此界限何由而定乃以法律定之（前條言大權惟在國家則法律必定自國家非一二人所能私斷也非一二人所能擅訂也） 
　　第五條法律祇有一權此權維何防禦有害社會之事是也凡非法律所禁者無論何人不能阻止之凡非法律所令其行者無論何人不能强迫之（法律所以保護社會非所以妨害社會妨害二字宜辨其眞與僞宜辨其廣與狹事亦有迹近妨害而實係保護者讀者宜愼審也（未完） 
交涉 
[煤鐵公司之交涉將結童慶]  
　　江北廳華英合辦煤鐵公司之王靜軒因私與英商於未經准予辦礦之先囤買礦地五窰六廠後竟勒價居奇由江北廳崔司馬拿禁廳署擬將礦地充公經英領事道府一再理論相平了結暫將王靜軒保釋再行秉公議價賣於保富公司轉租該煤鐵公司承辦（河） 
政治 
[照會巡警公會改良警務]  
　　江蘇藩臬兩司日前照會巡警公會略謂蘇省警務倡辦以來雖經迭次設法整頓一切規模仍多未備現在城廂内外僅有巡警六百餘名以之分配各處岡口猶不敷用小街僻巷尙無巡警站岡巡官住屋及巡警衣履各項形式亦多不完備且巡警巡長勤於事者亦無升階獎賞以示鼓勵種種原因皆由經費不足之故是以不能遽行改良若非就地妥籌的欵藉資挹注實莫能善其後現幸貴公會主持公益熱心義務似此地方要政應請從長籌議迅卽見復俾得早日觀成不勝盼望（具） 
[暫停給換運土專照蘇州]  
　　前日土稅總局以停換運土專照事札行各局卡畧謂上年接准度支部札開每届土稅向於次年三月底截數報部卽撥還本省之欵亦須先期核定今本局特於俯順商情之中爲并顧兼籌之計凡各商人原領稅單續請換照出省者統限於二月十五日各赴就近土稅局卡繳換逾期槪不再換以示限制而便撥欵各該商人年前報運之土　至來年二月運銷何處計亦早定方針雖換照定有限制於商情固無窒碍至本年四月初一日後本届完稅土藥所領稅單仍准照常繳換執照專照出省銷售以便商人轉運仍俟來年二月十五日止暫再停換以期年歸一年截淸界限自二月半後至三月底間商人果欲購十運赴外省行銷可在原局逕領執照出省亦仍無碍著卽出示曉諭云云（出） 
[飭查鹽署存欵武昌]  
　　鄂督張香帥近札鹽法道童瑤圃觀 
 
 

Page 11

 
 
　　察飭查鹽法盒費項下歷年存欵支銷用餘賸有若干逐一造册申報以憑察核（卜） 
學務 
[大學堂優級師範舊班畢業全榜北京]  
　　（最優等）廖道傳王壽松吳鼎新于洪起孫昌煊李樹滋關翰昭顧宗裘李榮李登選任重蕭承弼關慶麟戴丹誠吳景濂封汝鍔劉式訓鄒應（優等六十一名）韓述祖由雲龍鮑誠毅李恩藻胡汝麟謝運麒程紹彝潘敬梁兆璜貴恒（以上十名分數皆在八十分以上因主課有一門不滿七十分故不得列最優等）段廷珪王榮官朱兆莘曹冕杜福曛柯璜余敏時何爕森丁嘉乃倫叙 
陳伯騶黄尙毅張家駒倫明張達線吳爕梅姚梓芳倫鑑胡祥麟瞿士勳楊錕鈺夏壽同孫鼎煊鄒大庸賀同慶李慷銘念梅蔭王道元盧榮光姚雲張灝田士懿高續頣王廷珪祁傑盧崇恩張紹言劉盥訓王澤田陳嗣光向同鈞葉開寅陳繼鵬阮志道黄嵩齡干鳳藻時經訓胡璧城黄甫衣增普王士窩（中等二十一名）曾載幬張熙敬（以上二名分數皆在七十分因主課有一門不滿六十分故不得列優等）朱庭佐段以修廣源張東烈陳榮張伯壎張鉅源劉湛霖卓煒穆奎齡馬象雍慮時立周爾璧丁作霖孫鴻煊松照朱應奎吕志貞伍作輯下等四名煦增春毓春澤成林（樞） 
[請加引捐充作學費揚州]  
　　兩淮運司趙都轉奉贛撫行知略謂據萍鄕縣貢生王家棟禀稱宣風巿地方向例派銷淮鹽三千六百引近因户口繁多不敷民食請加派碱鹽一千二百引酌加牌價若千卽以此欵充作學費旣敷民食又裨公益等因都轉當卽飭商集議是否可行以便核辦（可） 
[不允撥給簡字堂經費安慶]  
　　江南簡字學堂畢業生字文尉等禀懇提學司札州撥欵以普敎育當奉沈提學批示云簡字學堂係爲貧窮子弟而設且此項學堂將來能否通行尙未可必何能收費每月至本洋一元之多現今一切經制學堂明載奏章者猶因籌欵艱難未盡設立所請撥給該堂經費之處應毌容議（内） 
[詳記中學堂事常州]  
　　常州府中學堂係將舊有之護國寺改造一切工程以及裝修等費共用去十二萬數千金去臘工竣祗因常年款項無著故至今尙無招考日期然總敎已於去秋議聘留學日本成城學校畢業生屠元博君曾由八邑學界公函聘訂故屠君於去年九月中卽行回里嗣該學堂未曾開學去年未送修金議從今年正月起再行致送此中學堂係武陽錫金宜荆江靖八縣公立學堂常年經費歸八縣分派現聞武陽與江靖之常年經費均已籌定而錫金宜荆四縣一無眉目問之經濟部長均對以無欵可籌而總敎修金至今亦未致送聞屠君擬俟二月底如尙不能開學卽須辭去講席云（言） 
[商業學堂開學常州]  
　　武陽商務分曾開辦商業半日學堂已擇本月十一日行開校禮惟所招學生尙未足額故須續行招考云（言） 
[試院改建中學工紹興]  
　　越郡前以龍山書院改爲中學堂頗不合式由士紳禀准大憲請以試院修改等情久見本報茲悉此事因去冬各學生屢起風潮全班撤退卽行停止一學期現經學界公舉會稽縣學堂堂長王子餘君管理工程繪圖改建故日來已在動工下學期當可開學矣（又） 
實業 
[勸民墾荒樹藝處州]  
　　龍泉縣陳香雪大令日前出示曉諭略謂照得養民之道不外農桑樹藝本邑山多田少口粮不敷但能多墾一分曠土卽多一分口粮多興一處種植卽增一處收成自示之後無論田地山蕩有主者赶緊雇工開墾無主者禀候給照承管凡有壅塞之溝荒淤之池有錢者出欵貧苦者助工一律疏通藉資富蓄通洩庶幾同鄕共井樂利共沾本縣有厚望焉（士） 
[商輪包運磁器九江]  
　　景德鎭磁器乃出口貨之大宗向由民船載出湖口至蕪湖附輪船運往各埠頃有東方公司九江買辦陳義山約合道生小輪公司某觀察集股本以新義泰爲磁噐之過貨棧内河則由道生小輪裝載長江則由東方大輪轉運將來磁業或有起色也（近） 
[商品賽會重慶]  
　　川督錫帥頗提倡工藝觀去歲靑羊宫賽會興嘉定賽會事是其明驗今年二月十五日復在省城南門靑羊宫開會先期調集各工廠所製之物呈列塲内一以考查各縣之是否實興工藝一藉以廣蜀人識見力求進步云（河） 
[試驗場附設農報江西]  
　　省垣近日有人擬在試驗場附設農報月出二册凡關於理化學動植物學製造砲料學以及本土之地利物產土質播種收穫諸法與農業器具運銷地方試驗新法一一備列以求農業之進步一俟章程擬妥卽可開（來） 
官事 
[陳侍郎去粤廣東]  
　　陳玉蒼侍郎定期初十日起節故周督於是日午後率同文武各官赴馬頭日近亭寄請聖安並送行旌云（爲） 
[蘇府赴滬蘇州]  
　　蘇州府何太守因常熟昭文二縣糧米事 
 
 

Page 12

 
 
　　宜禀知撫憲於十四日淸晨乘火車赴滬謁見儲憲陸觀察面商要公（出） 
[浙撫電請暫留幹員杭州]  
　　前署杭州府三六橋太守多曾在都中充京師大學堂提調及崇文門稅務夙著幹練茲於卸署府篆後奉到民政部電咨浙撫院飭調三太守從速人都差遣而張　帥因其現充督練公所提調及武備學堂總辦等差方資得力故電復暫留未識大部能兀許否（否） 
[提學使俸銀議由地丁正銀征解武昌]  
　　鄂省提學使應支俸薪銀兩近經藩臬兩司會議詳請鄂督照三品實官例支給在于省會附郭首縣地丁存留項下編征支解云（卜） 
[不辭出省重慶]  
　　重慶知府鄂芳因俸滿引見入省請咨錫制軍接見後忽委署成都府知府并擬電請調補或謂制軍此舉明示要好之意而實則暗阻其入都也不意鄂竟飄然而去因是督署特懸一牌云調補成都知府鄂芳不辭出省應卽撤銷改補知府高增爵特授云云（河） 
[閩縣調任福州]  
　　閩縣朱聚五大令現奉上峯調署浦城遺缺委原炳堂司馬鴻逵接署業己接印視事矣（信） 
[札委河南土稅專辦武昌]  
　　土藥統稅大臣以豫省土稅事務殷繁尙未委派專辦特札委丁憂河南候補道胡翔林爲河南全省土稅專辦卽咨明河南巡撫張安帥查照（朱） 
[批駁挽留釐局總辦安慶]  
　　皖撫恩中丞日前接壽州紳民公電稱壽州牙釐局總辦志在壽恤商愛民救荒撫孤皖北沾恩可否留差等情當卽批駁不准並嚴加申斥（俗） 
民事 
[皖北饑民又來揚州]  
　　留揚饑民雖己資遣將罄而四鄕劫案仍多且皖北饑民近日又由天長一帶接踵而至均盤據南門外荷花塘圩内故籌賑局將撤又止緣淮徐海飢民去而復來者亦復不少恐其挺而走險也（在） 
[搶劫囤户續聞揚州]  
　　東鄕馬橋周家樓鄕民聚衆搶刧等情己紀前報茲悉周吳于三富户實因囤積居奇素有爲富不仁之名以致激成此變現江都縣袁南生大令馳往彈壓尙同署（石） 
[訪拿逆倫重犯松江]  
　　浦南張澤鎭武生蔣壽耕係武舉壽生之弟有母年逾七秩本月十二夜携鋤起捕竊賊毌亦偕出朧朧中失手誤傷母之頭部倒仆扶起翌晨卽創劇而斃隣里親族以肇禍過大擬於十四日棺殮詎十三日卽爲華尊程大令訪聞立傳皂役陳某諭令星夜前往密訪如果確實即帶該凶逆回署陳往果見將次盛殮其族人均聞風逃避乃卽帶回其母舅亦卽追蹤來城十五日晨大令卽帶刑仵人等乘舟馳往相驗（此） 
[華婁兩縣會訊重犯松江]  
　　十四日下午華亭程伯棠大令命駕赴婁縣署會同何秋坪大令提訊要犯牛鞭阿四備用種種嚴刑該犯狡不順供復用麻繩縛其姆指懸諸樑上下墊厚甎數方名曰放人鷂良久始供實未爲盜惟曾在華境歡庵地方販鹽拒捕一次復在崑山縣境陸家橋率船二十隻携快鎗七支與營兵抵抗敗逃後被奪去洋鎗三支至於盜案實係江北阿四篾匠阿四所爲蓋均綽號牛鞭也時婁尊何大令復間天馬山附近和尙浜陳姓盜案該犯稱大老爺旣欲小犯承認則小犯認作持斧從後門打人得贜三十元可也惟旣供認仍要用刑死不甘心云云大令見其狡　無可推鞫乃飭還押婁獄以待覆訊（此） 
[定期議决救火會章程蘇州]  
　　蘇垣救火會於去年發起因草章未妥勢將解散現由發起人孔受卿馬子雲等遍邀各洋龍頭假元妙觀三官殿於十二日柬請講報社汪宰志偕拒烟會姚淸溪及商圑諸君等蒞會演說擬定辦法卽由萃成祥刷印所商人黄家庸担任義務印刷草章以便分送定於下禮拜集議期内任人發表意見書以便選舉正副會長卽行開辦（川） 
[巡警擾民蘇州]  
　　十三日晨東路站街巡警在平江路中與買豆腐千之小販互相掽撞彼此口角警察舉棍痛擊觀者均代不平擬將巡警送局繼因急吹警笛召集各巡警誣將金大有醬園執事扭押局中並毁傷什物衆商以累及無辜相率罷巿自胡相思巷口至丁香巷口止數十家店鋪閉歇兩句鐘之久事爲巡官所聞密傳地甲以香燭服禮事遂了結（川） 
雜紀 
[義寗州禀陳研訊會匪情形江西]  
　　義寗州金刺史近日禀陳省憲畧稱警務巡官管士超在武寗縣屬金布嶺拿獲匪黨周祥生解州提集前獲之黄重元研訊均稱先未爲匪於前年聽從在逃之萬先卽姜守旦胡海發賴者香邀入洪江會各買得紙票一張上書富有山授義堂天下水萬國香内口號日新其德外口號訪盡英雄讀熟之後將票燒燬萬先等並傳授會内口訣記號黄重元邀過在逃之張生吾曾桂生周惟卿李朝松人會周祥生邀過到案之王西園陳安榮及在逃之王獻廷賴大日張華賢人會由姜守旦授爲巡屬僞職等供查黄重元周祥生入會爲匪充當巡風僞職實爲罪魁均擬請就地正法以昭烱戒是否有當卽祈察核云云（因） 
[招商輪船留難搭客温州]  
　　招商甌局普濟輪船於初二日由局懸牌定初四早開滬是以各商貨均於初三日赶緊裝艙各搭客亦於初三晚次第上船詎該局總辦因欲添裝甌柑驟議改期各搭客候至初五早晨不能再待遂紛紛上岸向局理論幾至肇事嗣經稅務司竭力調停議令該局不得添裝甌柑並由局丁將客商起岸行李一律裝好然一時忙碌異常待至初七早晨始得展輪行駛云（世） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寓言小說雙靈魂不准複印（十九）]  
　　第十九節神幾又演說曰極聰敏人靈魂旣有善動速行性。因而聚精壹氣。專志凝神。則能役便電力。制他人。之靈魂（孔子誠意之學孟子養氣之功皆不外是然孔孟尙正。斷無流弊。催眠術雖出於心理。然其流弊不可問也。故言科學。不可不以六經爲根據地。此破佛所爲亟亟於言國粹也。願讀者詳勉愼思之） 
　　所以靈魂不能自往自來於空氣中。必以電氣爲憑藉。電氣亦不能自東自西而不越軌道。必以靈魂爲主使之原動力。然彼一人之智。 
識。必不如我。始能受我節制。任我役使。若彼一人之智識等於我。則此術窮矣。（過化存神其道不窮尙德之學。勝於鬥智讀者當猛省）若下愚之人。其靈魂爲原動力。其電氣爲助動力。原動力不能吸助動力之原器。反爲助動力所吸引而出。故其靈魂。不能役使電氣。反爲電氣所役使。此警爾亞之靈魂。所以隨電氣平行二里許。非具靈魂之能。（力實其電氣使然也（孟子曰志壹則動氣。卽魂役電也。氣壹則動志。卽電役魂也。嘻六經中有催眠術耶。仰催眠術中有六經耶。孔子曰。吾道一以貫之。破佛當有所領悟矣） 
　　由此推驗。則印魂之能奔傅其身。事理所固有。確然可信而無疑義矣。諸君或有他說。請卽升壇。言畢而下。 
　　忽座中一人。從容而起。莞爾微。笑衆視之。乃大思想家通玄先生也通玄亦不滿意於神幾之言。故繼神幾升壇而演說。 
案魂役電者。性制情也。電役魂者。欲動情勝。不能自主。因而損及性天也。以天性道貫串西學而作小說破佛眞絶大法力。○人持鐵鎚。向前猛擊。力不能勝。人身反被鐵鎚吸引向前傾跌此卽氣壹動志。電力役魂之正比例。 
國外新聞 
[美國巨富逝世]  
　　十五日東京電云美國紐約巨富史密士偕其友人由歐洲乘帆船至日本游歴歿於西京途次 
[日本國會事畢]  
　　十五日東京電云日本國會已停會 
[郵船船主回美有期]  
　　十五日東京電云大北公司郵船達柯大號船主與各船員於今日將末次之報告呈於美總領事定於西四月三號起程回美國西安德爾海口 
[南斐洲特國首相之政策]  
　　十五日倫敦電云南斐洲特蘭斯哇國首相蒲薩大將已起程前往英國赴 
開伯殖民地時接見地方人員聲言極願與英國政府民人和衷共濟爲斐洲兩大種族造福余與同僚亦竭力互謀團結云 
[英國銀巿平穏]  
　　十五日倫敦電云銀巿結帳令人滿意計畧受虧折者僅有四起 
[英議院辨論郵件寄費事]  
　　十五日倫敦電云英國下議院辨論郵船訂立合同運送由坎拿大至香港之郵件改進黨力言費重不允政府力主此議當投票公决計贊成者一百六十一人反對者僅二十二人 
[法國議院議政]  
　　十五日倫敦電云昨日法國反對黨任議院内握手爲禮並允許於目前國家危急之秋出力輔助其情景頗足令人感動所有减除農民困苦廢棄强迫捐稅限制承受產業各條欵經大衆贊成核准 
[東歐小國亂耗]  
　　十四日栢林電云羅瑪尼亞國亂耗漸定民人旣不固執均田主義而摩爾達維亞及華萊基亞兩處之亂事亦略見平靜云十五日倫敦電云羅瑪尼亞國北境各處尙有焚掠亂事又電云鄕民二百人在歐脫丹孟波維士兩處搶掠經羅瑪尼亞國兵隊剿辦有被戮者有受傷者鄕民將農大田主拘住後即施以嚴刑婦女孩童亦遭慘害 
[紐芬蘭鳥漁船遭匪]  
　　十五日倫敦電云英屬紐芬蘭鳥捕鯨船一艘船内有人一　八十三名於禮拜日遭風船軸折斷有人見其在海中漂流以後卽無所聞恐已全船覆沒矣 
[荷蘭男爵擬立守舊内閣不果]  
　　十四日柏林電云荷闌國男爵林敦擬組織一守舊黨内閣事已不成 
[法國兵艦失事]  
　　十五日倫敦電云法國魚雷艦球布榮號有炸裂之事受重傷者數人以上譯字林報 
本埠新聞 
[上海官事]  
　　福建候補道惲祖祁昨日到道拜會留學日本警察兼憲政畢業生諶振實由日本回到道禀見署理奉賢縣李濚禀知卄二日接任出口局委員樊炳煦展請病假兩天前廣東陸路得督李福興辭行赴蘇（軍） 
[法領事謁見督撫]  
　　前紀法總領事巨君偕譯員費亨祿氏因公赴寗謁見端制台茲悉巨君於前日乘坐美順輪船返滬後旋又往蘇拜會陳撫台面商要公（浩） 
 
 

Page 19

 
 
[英副按察使赴津]  
　　字林報云駐滬英國副按察司龐恩於昨日乘輪前往天津 
[淞滬厘局批詞]  
　　黄名祥禀批查此項薑捐前據該局詳覆傳集兩造竭力開導各執一詞由局批飭提歸現收勿庸包認俾息爭端在案茲又據該董禀稱生薑一種自舊年墊欵至今千餘兩現當旺月收捐尙未滿年半途收回於商大有窒礙察核所禀似尙實情此項薑捐現歸該局自收能否按照商認加多倘不足數應仍歸該業併認以順商情仰貨捐局再行通盤籌畫悉心議復核奪 
　　薑董計廷拔禀批此案迭據該董等以黄名祥包捐浮勒等情來局具控節經本局飭據貨捐局派員查復並無實據如果黄董實有苛累情事何以閱今多載從無一人來局指控且各薑商亦願原董承認就貨抽繳足見輿惟悅服尙無不合本局管理槯務祇知准情酌理秉公核奪斷非浮言所能搖惑所禀應毌庸議如再來混瀆定千未便著卽遵照 
　　黄名祥等禀批前據該董具禀到局即爲批飭貨捐局再行通籌議覆在案據禀前情自應靜候核示辦理毌庸來局多凟著卽知照（永） 
[警察學生畢業]  
　　本城巡警學堂於前日舉行畢業禮滬道瑞觀察到堂瞻禮並諭發文憑計得憑警察生共有一百零六人觀察挑選三十名赴浦東巡緝再擬續招巡警生二百名以三個月爲期卒業後分派各段巡邏（疏） 
[協拿搶米匪徒]  
　　公共公廨讞員關炯之太守接准上海縣李紫璈大令來文以搶米匪徒有匿跡租界者請爲簽差協探拿解究辦太守旋卽簽差協探往拿務獲（莊） 
[麵粉船失事允請備案]  
　　美商萬豐洋行曾與華商十餘家議定麵粉十萬包裝豐立輪船來華中途失事現泊函館未能如期來滬恐華商藉口電請該管領事署備案美白副領事當卽照曾讞員關炯之太守請查照備案等情太守已如請照復矣（根） 
[續記槍擊華捕案]  
　　流氓顧福生陳金富王和尙等夥竊物件途經寳善街開槍轟擊巡捕一案迭經中西包探將顧陳王等獲解公共公廨訊實將王和尙判押西牢其顧陳二犯經前縣王大令申詳各上憲旋奉批飭就地正法遵將顧陳二人斬决現上海道瑞觀察以王和尙僅押西牢不足蔽辜於昨札飭讞員關太守照會領事將王和尙送縣嚴辦並將案内在逃小三子陸招生張根生唐銀桂蔣乾乾等一體嚴拿關太守接閱下遵卽飭承分别照辦矣（頁） 
[口角輕生]  
　　僑居河南路之余金氏前日與夫口角潜呑鴉片藉圖畢命經家中察知奔告捕房捕頭飭探將氏送請仁濟醫院求治一吐而愈釋之使去（泉） 
[領取失孩]  
　　前晚有小孩在黄浦灘啼哭爲巡捕帶入英租界捕房捕頭訊得該男孩年七歲名金發偕人出外不識歸途捕頭遂著暫留未幾經其母赶至向捕頭述明住址原委當卽領去（泉） 
[莊夥携洋逃逸]  
　　震和錫箔莊於前日午後囑夥送洋銀鈔票計七百十五元至後馬路某錢莊收兌詎夥携洋逃避至晚不見回店向莊探問並無洋銀鈔票交到隨卽報英界捕房飭探劉森堂認眞查緝（糄） 
[烟客猝斃]  
　　曹璜崩昨至北河南路烟間過癮忽然吐血身死英捕房飭探宋掌桂查復核辦（西） 
[官塲讌會]  
　　昨日總工程局董設筵柬請順天府尹袁大京兆兼請滬道瑞觀察及卸任上海縣王大令新任上海縣李大令爲陪賓（比） 
[閩人禀求給還檀香]  
　　福建人流落在滬者均藉售檀香餬口近因屢被認捐局巡丁指爲漏捐將檀香取去閩人以衣食無資公禀釐捐局督辦請求給還聞朱觀察刻己允爲查究（比） 
[捉拿賭徒]  
　　前晚王家碼頭某飯店聚賭抽頭爲巡士查悉禀明局董派出巡目巡士前往拘得僧人惠芳徐福生等八名解局由當値處各罰洋兩元斥釋再候補提賭首令辦（貢） 
[失火受傷]  
　　昨晨七時城内舊校塲張源順銅作失火延燒扶梯店主先將兩孩從樓窗繫下夫婦兩人出窗口跳出致店主婦受傷沈重現送至仁濟醫院醫治共焚去樓房兩幢（車） 
[耶穌典禮停訊]  
　　昨爲耶穌受難節期先一日在敎紳商咸赴新北門外聖約瑟堂行彌撒禮法文書館放假七天公堂亦停訊判案（論） 
[斬犯攝影]  
　　法界麥捕頭昨因李大令在九畝地正法陳金富顧福生兩匪犯故偕同王曹朱三譯員並携照相器具前往法塲攝影（肫） 
[不認竊臓]  
　　英界天昌愼號前失竊狐皮及黄狼皮六百張報捕後由探先後將竊賊及寄贓之家獲案經關太守訊得該皮售在蘇州爰備文飭差協同中西包探至蘇州沈正義皮毛店吊取詎該店堅不承認中西探及廨差等於昨日回申禀知捕頭俟禀請關讞員設法吊取（舟） 
[巡丁勒詐被拘]  
　　洋紗捐局巡陳如春及根弟行至靜安寺將鄕人所持洋紗三包聲稱漏捐欲取去鄕人大呼搶物該處捕房聞知以巡丁不應至租界勒捐飭探將陳如春拘入捕房根弟乘隙逃脫昨日捕頭飭探至公廨請出提票將根弟提案訊辦（霜） 
訟案 
[總工局紀事]  
　　南京孩彭家寳在滬迷失由巡士帶局詰知伊父在籍爲桶業卽着發堂候示○周祥其背師逃出由巡士帶局詰知在北巿徐召炳木作習業當飭包探送歸○台州孩周阿金迷路啼哭由巡士查見解局命送善堂安置○顧鶴名控張毛毛勾引子鳳生賭博虧空洋一百餘元今鳳生己逃陳叅軍判張押候飭顧尋子到案質訊○孫正林控朱寳和呑沒定酒洋四十元陳叅軍判限十八日交出定貨○徐儲氏扭控逆子海言違忤叅軍判氏自行戒責二百下限七天戒凈烟癮○西區解流氓應榮生等四人在劉陶氏家内聚唱淫詞判各戒責二百下押辦氏戒責五十下（委） 
 
 

Page 20

 
 
[公共公廨紀事]  
　　德興土號主舒興銓呈控殷蘭亭侵呑鉅欵請究讞員關太守准詞飭差恊探往提詎殷己聞風逃避祇將殷妾鳳仙帶回捕房轉送公廨管押候堂期解訊○老公茂紗廠控女工徐張氏搖紗不準捕頭將該氏傳人捕房畧詰供詞飭將氏送至公廨管押俟堂期訊奪（泉） 
[英租界捕房事]  
　　榮昌源洋雜貨店失去鈕扣两箱報捕查緝捕頭允之○南京路泰興洋行被賊竊去洋酒一箱報捕查緝由探將竊酒之吳培林並原贓一併拘入押候解訊○金靜生掩入萬盛祥竊縐紗棉袍長衫各一經包探陳金標獲住將失主楊榮華傳入捕房認明失贓押候俟解案請究○查阿榮混入浙江路行竊女皮襖一件報探徐榮珊拘入押候解究○蔡桂泉至虹口恊盛昌糕　店行竊棉被皮鞋絨毯等物由探周子順將入贓拘入捕房押候解辦○陳阿三在二馬路摸竊路人玉承生時辰表由包探姜長明拘入押候解辦（莊） 
[法捕房紀事]  
　　曹興順行竊某姓洋三百元報捕拘獲押候解公堂訊辦○談阿大徐毛毛包順林李三楊友卿等昨日未知何故在某茶肆口角鬥毆爲捕一併拘入捕頭命押候嚴辦○張阿大前晚掩入某煤炭店圖竊爲店中覺察拘送捕房押辦（契） 
[美租界捕房事]  
　　某黑人乘醉至洪仁生洋貨店將玻璃窗擊碎拘入捕房押候送該管領事署訊辦○李鍚九竊得水銀尺一支由印楊堂生拘押入查○前晚有張慶友羅春芳在滬甯鐵路車站附近行走由邱度更夫鳴捕拘入捕房搜出鐡振務 
[東撫復駐滬安徽義振局電（爲售書膍賑事）]  
　　李蠡蒓前輩李伯行京卿同鑒鹽電敬悉皖北災重席君以圖書集成半價充賑足徵熱心施濟敝處遵認勸銷十部書到即墊欵匯滬驤寒 
　　　附原電濟南楊蓮帥鑒近接恩新帥李仲師電皖北災廣官欵義捐冬罄春迫至少仍需三四十萬不廣集義賑即有易子析骸之慘申報館席子佩兄经圖書集成半價充賑原價二百五十兩甯粤皖豫分在多數擬求公勸銷十部俾惠桑梓函另肅昭煒經方等叩鹽 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
