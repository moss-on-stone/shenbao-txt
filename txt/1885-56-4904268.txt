# 1885 - 56 - 4904268

 

Page 1

 
 
[三十一號畫報出售] [  申報舘主預啓]  
本舘自去夏創設畫報以來常萃數十大名家分繪新奇近事鈎摹細緻印釘精工生面别開早已不脛而走刻又印成第三十一號畫報專取去冬日高諸事繪爲八圖每圖倣章回體例撰成對偶子目係以小記每一披閲如向三韓城畔問俗採風而其間慕亂黨之横行狀王師之勘亂尊王攘敵尤爲雅合體裁兹定于本月十六日出售所有標題先爲佈例諸君子于銀燈火樹之間其亦先覩爲快科畫報後仍附淞隠漫錄圖説一則閲者鑒之第一圖郵政局肆筵速客頑固黨放火戕官第二圖假傳虎節召倭兵威逼鸞輿遷别院第三圖中奸謀韓廷飛碧血避亂黨關廟泣靑燐第四圖雲屯霧浦大帥魔揚海闊天空　王豹隠第五圖奮天戈奸臣授首投華寨弱主濳身第六圖犯衆怒避禍走仁川並皇恩送孥歸濟浦第七圖電報飛傳求保衞星軺移指壯聲威第八圖霜鋋雪鋌海上觀兵玉敦珠槃城中立約 
[閲西報法兵部大臣讒論書後]  
　　昨閲外國新聞紙載有法國新近辭職之兵部大臣干庇能議論一則而知法國目前之計之拙也該報言法兵部大臣前以不愜於外部大臣斐禮之所爲因而挂冠以去蓋干庇能之意本不欲開釁於越南卽至釁端已開亦止欲得紅河爲界更不欲與中國爲難迨至諒山敗盟中法已成兵連禍結之勢法帥屢欲添兵干庇能大爲不然遂不肯附和斐禮而毅然以去旣去之後與某報館閒談偶及時事干庇能憮然興歎曰斐禮之所爲實皆受欺於德國耳德相俾思麥克智深勇沈常慮我國臥薪嘗膽爲報復之計故竭力以散我兵勢先則暗使我國與意大利搆釁今則又欲使我法國與英國搆釁此其計固甚毒矣夫我身任兵部職掌戎機振刷精神整頓軍伍歴有年所刻下法國軍政煥然一新大可一戰然我之意則不欲出兵以搆怨於四方但期厚集兵力以與歐洲之國相從事我所注意之國諒亦在吾子洞鑒之中乃孰意事已垂成而斐禮忽爲德人所欺將國内兵勢日益分散此則前外部大臣之所決不爲者也夫我法　縱欲用兵於越南苟得紅河爲界亦足以自雄而今又開釁於中國欲得臺灣之地中國此時非復從前之比與一千八百六十年之時聲勢大異今而必欲與之爲難殊有令人不解者已該兵部大臣之言如此余閲之而不禁歎法國未嘗無人而無如其不能盡其用也夫法與德本屬世仇前者法都爲德所燬法皇爲德所俘是誠不共之仇法國君臣所當刻思圖報者也自普法戰後法人兢兢自守日求富强如該兵部大臣者固亦長慮却顧深以報仇雪恥爲已任不數年間兵事日精士氣日固德相如俾思麥克之智計深遠夫豈不思患預防倘法之君臣一德一心不爲蜚語所惑不爲譎計所誘而一意以圖自固將以伺隙而興拜賜之師此則德相所寢饋不安者矣乃天禍法國偏不能上下一心忽焉而開釁於越南忽焉而移禍於中國此卽使越南無劉軍以爲之梗中國任其狼奔豕突而不爲之狼法人所至莫不如願以償而已譬之新發於硎之刃屢試於寛髀大骨之間鋒芒未有不稍挫者况越南有劉軍以爲之梗中國双雄師雲集力與爭持臺灣之法兵僅踞基隆一區中國必將力圖克復卽日中國水師不及法國之精强究竟中國人多地在物博區區數十法船其何能操必勝之勢昨閲福州西字報謂法人傳言將棄臺灣而不攻但以兵船遍封中國各海口自廣東直至上海此雖傳聞之辭未知確否但窺法人之意或眞有此舉亦未可知若果如此則中國商務必然大壞各國洋商又從何獲利即如目下法人欲阻米船北上一節無論漕糧係乎北方民食非專指兵食而言且萬國公法亦初無阻截兵餉之例法人無理取閙實出情理之外而中國米粮自招商局易主而後本届早經議定包　旗昌太古怡和三洋行分運經此一阻該洋行失此生意其心亦必不平則是法人逞一已之私心而犯各國之衆怒正不知其是何居心現聞各國商人已發電告知英美朝廷將合英美等國而與法商議議之成否固不可知而法人之取怨則已顯而易見矣觀于德國現在仍聽德人來華充教習華軍之職可見于庇能之慮實爲高見遠識而斐禮之受欺於德相或者果爲不謬欺抑又思之斐禮之受欺於德相斐禮亦非不自知也觀于法人現在結納俄國在華之法民悉請俄國照料京都法公使署以及上海法秀界領事公廨等處均用俄國旗幟其竭力結好于俄人殆欲使俄人拊德國之背此其計亦未嘗不深且遠但俄德素無嫌怨恐俄人未必因此而遽爲法人出死力以開釁於德而法國之甘爲怨府則已莫可辭矣嗚呼此于庇能所爲太息痛痕甘於棄軒冕而蹈林泉也夫 
[甬戰續電]  
　　鎭海之捷本館已於十六上午印發傳單隨又備錄各情列之昨報昨晨八點十分時本舘派在該處訪事人續發專電云是役也砲台所發之砲皆能命中及遠法人所駕大兵艦二艘俱經擊壞惟砲台二座亦被敵轟損耳餘與昨報所列從同越三點鐘又得電音云是日鎭海砲臺會合兵輪及防軍連環攻擊法大鐵中船巴夏爾連中五砲俱經洞穿卽退泊金塘山下云合亟補錄以快薄海人心 
[甬江戰事彚述]  
　　昨晨江表輪船到埠述及鎭海戰事據稱江表由滬至寗見有法兵船四艘一係孤拔坐船名巴夏爾一係德利用芳一係答拉克一係紐回利江表船仍行駛進其時見海關上輪船載有食物辛資等件前赴载燈散放因稍有霧氣尙未知有法船及見法船急急回輪去報華官立卽命石船堵塞甬江兩邊南琛南瑞開濟三兵船亦卽泊於椿邊江表因亦下錨將搭客由舢板駁送上岸惟婦女仍留船上時則十五早七點鐘也至八點半鐘法船進逼鎭海江表見此情形遂展輪開出法船皆泊於隠僻處炮臺之砲所不及而法船亦不能遥擊至十點鐘已夏爾放小艇令引港英人密蠟至江表船致孤拔之意謂爾船何以進而復出倘船上有失可爲相腲是殆藉此查騐之意江表船婉辭謝之小艇遂去砲臺上開砲向小艇遥擊彈雖逼近危而未傷孤拔換坐紐回利進攻至二點半鐘紐回利駛近砲臺六里之遥兩炮台及三華兵船開砲擊之紐囘利亦立卽還砲其炮彈有飛入城内者有轟懷塔頂者有打入椿内者德利用芳巴夏爾答拉克三法船則皆未開炮彼此開炮　三刻許纽回利停炮駛出據云未傷六點鐘法船皆退出至蘆港下椗中國之保勝船載石横截口子預備勢急則鑿沈以堵口江表開行時該船尚未沈下十六早紐回利開出九點鐘時江表船尙於中途見其向南而駛拖有小船疑係水雷船華官不准民船駛進十五六兩日内抵口者均揮使退出法人炮彈之打入鎭海城内者民居恐不免受傷華軍之炮則亦精於轟擊但未壞法船耳十五日威利輪船由石浦開赴鎭海途遇孤拔之船懸旗令其停輪威利不從紐回利開一炮從其船頭擦過威利乃停輪聽其查搜旋卽釋之去 
 
 

Page 2

 
 
江表來時威利尙泊在方山下也又據船上人稱江表船於十五日早七點鐘時駛至寗波相近虎城山洋面卽見法船四艘往來遊弋漸次逼近砲臺揆度情形似將開仗江表船不敢前駛卽在該處停輪所有搭客均雇杉板船載送進口而貨物則不能起岸尙有婦女兩人因無男子伴送祗好暫留船中於時江表船仍在此處停輪侯至午後二點鐘時見法兵船一艘直逼砲臺然放巨砲中國兵船及砲台上各還砲相擊彈雨横飛火雲亂迸江表船不敢在此停輪退開七里遠遠觀戰但見中國兵船之砲與砲台之砲循環迭放聲若連珠較法船所放之炮爲多相持至三點鐘時法船不支稍稍退下至其有無傷損則以相離尙遠無從辨别海口本有八船以備塞港之用當開仗時八船依然不動江表船隨於五點鐘時展輪回滬以後甬江封口與否不得而知之矣以上又係船上人所述觀戰情形雖六至仿佛合併照登 
[法人詭計]  
　　聞之華友云甬江一役法人將德利用芳答臘克巴夏爾三船遠泊外洋僅以紐回利一艘與華軍從事海面盖孤拔詭計多端逆知華軍見法船少輕忽視之必令口内所泊之開濟等各船出外環擊然後法船得併力轟沉也噫法人之計誠詭矣法人之謀誠狡矣然亦知我中國統兵諸大員足知多謀早已洞見鬼狐伎倆乎枉抛心力其何益哉 
[甬戰餘聞]  
　　傳聞鎭海之戰法船紐回利被砲臺轟壞船尾卽時駛至並陀山洋面下椗各兵當卽各登杉板上岸云 
[鎭海消息]  
　　昨晚又聞十六日午後法用雷船屢次來犯俱爲我砲擊退戰後軍心甚壯勇於用命十五日之役法國紐回利船寔爲開濟擊中一炮且在水線以下故急急退逃也 
[再犯甬防]  
　　昨晚本埠官塲又接甬江電信云十七日早九點鐘法船又來攻我砲臺我南琛南瑞開濟三船及砲臺上均然砲相拒有數砲連中法船後梢法船卽退避山後云云未知以後勝負如何也 
[諒軍傳述]  
　　昨有粤輪進口帶來　東省城私家函報云粤西關外大軍雲集輾轉進勦向稱得手潘琴帥指揮調度動合機宜王方伯蘇軍門同駐諒山誓滅醜虜勇氣百倍不意新正初六七日法人以屢遭敗衂盡率弁兵死力進攻我軍勢漸不支略形　沮諒山要隘遂爲所奪將士傷亡之數較往時爲多並傳聞潘琴帥亦身受微傷是役且陣亡大將一員云云同日接香港華字日報亦謂諒山確已失守敵燄大張有窺伺粤西邊界之意是則日前本埠西字報舘刊發傳單謂法兵已逼近廣西邊界將擬撲犯龍州之説或者未盡子虚敵氛甚惡警信紛來翹首天南杞憂何極 
[東京軍信]  
　　本舘東京訪事友人於本月初十日由海防發來一信云諒山失守一節前前已報知兹查得此次中法交戰實爲大　華兵亦能血戰與法兵不相上下惟一聲言退卽速潰散其軍械等物旣未携去亦未自行毁壞致爲法人所得聞此役華兵死者數千人初疑柏里也必將由諒山以至高平乃刻下並未前往已帶兵一隊回至河内緣聞宣光危急劉軍已迫近宣光帶有精兵八千甚爲梟勇故急回以圖救援盖劉軍之攻宣光也悉用西法步步掘地爲坎匿軍於坎中猱進狙伏宣光守兵無我柏里也故聞信急救法人自據宣光之後屢爲劉軍所擾幾次欲出兵以擊之今劉軍忽用匿坎狙擊之計法兵頗爲棘手宣光係磚城劉軍逼近環攻去城不及半里法兵之守宣光者就城中高山築一砲臺置機器砲六尊巨砲四尊於上藉此相拒未識能久拒否惟聞法國新兵四千卽日可到尙有一萬一千亦將次前來一俟新兵到齊法人有攻老界之意正在作函之際忽又聞宣光劉軍有不能得手遽爾退走之説容俟續聞再報按此信所叙宣光戰事其前半殆卽彦帥奏報之情形其後半則或者卽係日前官場傳述華軍遇雨退却之消息也南望越裳　勝悵悵再本館有聞必錄以前宣光捷報及以後敗耗均從官塲述及皆屬確鑿可據乃各西報未有確聞轉以爲宣光初無戰事然則本舘訪事人之信胡爲乎來哉想天下不乏識乾自能鑒及之也 
[法艦來中]  
　　港報云正月初一二等日有法船行抵新嘉坡計元旦到運捕船一艘曰播羅云士翌日又到二艘曰拉化蘭士曰般皆在燈亭八角埔頭裝煤初五以戰艦名備廉茂結者護送駛行查播羅云士一船載有弁員七十名兵士一千四百十三人糗粮四百二十墩拉化蘭士船弁員七十名兵士一千一百二十五人軍裝火藥六百二十五墩又有船名般者載弁員及兵卒約一千四百人糧食軍械四百二十墩所有兵卒皆從法國亞基亞士埠各旗隊中抽出類皆身材雄偉可耐辛苦在新嘉坡開行之日每船裝煤三百墩糗糧足供三日之用現已抵港法戰船名拉巴路士及於元旦後在新嘉坡護各運船之戰艦名備廉茂結兩艘已來中國法國飛加羅日報云尙有戰船一名拉尼利一名拉羅文之均於去歲仲冬下澣由歐洲海面駛來並聞有厘巴闌頓及兵船數艘皆來助法帥以資調遣又西報云法副水師提督名鳥尼亞承其國命來中及李士卑士之船同歸正提督管轄又云法鐵甲戰船刁連尼今在庇厘士地方裝配軍械將有來中之耗按其船與米壓船相等可載五千七百八十五頓船身鐵板厚九寸八五首尾鐵板厚七寸船後再加厚鐵板十五寸駛行極快所載之砲有九寸五口闊口者六門七寸五口者一門五寸五口者六門另有連環砲不與其列船中配合能放威乞求雷船人四百五十名提督以下屬員不計又云法廷運往越南之兵其在途糧食各費向有承充之人每兵給扶冷士銀四百枚今則减至三百五十枚裝船水師及途中口食皆仰於此卽所經由蘇士河之費每兵亦須扶冷士十枚約而計之以前所溢者今去過半矣惟於供法之弁員卽不缺虧已屬厚幸固不奢望於盈出蓋弁員所餐日需扶冷士九故以四十五日計之亦須四百零五枚加以蘇士河之費則需四百十五枚今其國給以三百五十枚是缺六十五枚矣馬則每匹需扶冷士千枚前有多人欲承攬者以利之所在人爭趨之今恐虧累人皆畏之查法之運軍船有拉化冷士播羅云士於去冬十一月杪由法國刁倫埠開行曰加揸曰南蔑於去臘初二日亦自刁倫埠開行各兵皆於亞基亞士地方所撥調者内有安南蔑一船係亞基亞士埠載砲兵一旗驢及軍械等先駛往砵薛埠以便各軍下船蓋其軍始由南地士哈甫船載運因是船不能行駛故統以安南蔑一船裝運也又聞有加士美亞船在刁倫埠開行載有行營負荷糧食之人多名用以添補現下已在東京之二十三號十一號一百四十三號旗兵執役者而巴根地亞船亦自刁倫載馬兵而至法運兵船尼馬前載在越南戰傷之兵返國于十一月二十九日抵亞基士埠矣所言如此未必無因我中國雖虎貔林立氣洱敵人然事勢無常不可不預爲之備因錄之以告有統兵之責者 
[法人添將]  
　　西報謂法國又以劉尼爾爲水師副提督按法水帥提督本有孤拔及李士卑士今得劉尼爾而三矣何法人之未悔亂歟 
[法人無禮]  
　　禮報又載外洋消息云法國新任兵部大臣李華爾宣言曰中法之事當於西歴四月杪辦理清楚現擬調兵一萬二千人來華侵擾廣東再向中國詰問又云法水師提督孤拔將臺灣之事辦理畢卽擬往攻北京云云噫法之無禮甚矣抑知我中國理直氣壯固自有制勝之道乎 
[軍務倥傯]  
　　港報言粤省各大憲自聞諒山失守之信軍務格外戒嚴雖元旦令節亦巡閲砲臺不稍安逸其粤省西邊港内已埋有水雷恐敵人由廣西攔入籌畫戎機于分秘密時遣偵騎四出或至香港訪問法兵蹤跡可謂不遑安處者矣一日明人言有某甲售軍資與法人官憲卽將其人拿獲但此人在粤而法兵皆在東京未識何由售與軍資致攖法網刻下此等事往往而有其中不免有挾仇誣衊之處所願秦鏡高 
 
 

Page 3

 
 
懸者有以别其眞僞也 
[漕運近聞]  
　　北口將融輪帆待發江浙兩省漕白糧米麕聚滬江者無慮數百萬石忽聞法人有阻米出口之説承運各輪紛紛卸裝甘居局外當軸諸公於此大費周章間上游擬將天庾正供半歸河運而以一半折色解京日來浙海運　局委員畢至紛紛聚議莫衷一是至承裝之盤記號商以迄英美各商莫不進退維谷緒亂若麻其各屬運抵滬江之漕白米石且苦無棧存儲尤極棘手咄彼醜類惱公若此其不至天怒人怨者幾希矣 
[淞口近聞]  
　　聞日來法船五艘麕泊於大赤山洋面且時扯紅旗招展淞口各防營益加嚴備並聞法船自在鎭海口受傷後仍逐日在洋面游弋窺探云 
[緝獲漢奸]  
　　廣東博羅縣人黄某僑寓粤省黄沙地方形蹤詭秘外人莫得窺共底藴有某甲者以販賣牛乳爲業時常出入其家見而疑之白諸大憲隨於正月初七日由靖衛營管帶羅君介卿將黄拿獲並在河南西關各處緝獲羽黨二名解交營務處研訊黄自知罪無可追歴歷供認通法情形不稍諱飾噫數十代食羣之毛踐君之土而竟生成自外甘作漢奸自非人面獸心何若是之行爲狂悖哉所當立正軍法以快十八省億兆之心 
[商輪北駛改期]  
　　本埠旗昌贻和太古各輪船本擬新正二十一日開往津沽本舘昨已列之報尾兹悉業已改期怡和之順和高陞於十九日旂昌之豐順海晏太古之重慶武昌於十九晚又太古之牛庄十八晨十點半鐘破浪乘風齊望雲津飛駛合再照列俾各士商之附船裝貨者不致錯悮日期焉 
[吳淞紀事]  
　　昨午十二點鐘時有日本二枝半桅兵艦二艘駛進淞口至申江下椗○張華浜所泊五號海安壞兵船原備擊沉塞口之用刻由小火輪拖泊南港口其滿載石片之各沙船一律用大練連住以待聞警鑿沉 
[銀案又訊]  
　　前報列杜暄控胡頌僖不付匯票銀兩一案昨係限期杜投案請示翁太守問胡可有信來答稱無有銀子實情無力措蟄太守謂銀兩一時無着商請從緩尚在情理之中但可得涉訟之後忽將票根寄回隨謂杜汝原禀上曾載曾經有人調處伊願出銀三百兩完結調處者究何人現今何在答稱係唐翹春調處今日卽可邀到至對票之時有怡大號主趙竹君亦曾擔代太守着將胡交原保下期好好回覆着杜將唐邀到以憑質對 
[誘逃已獲]  
　　去臘合興熟肉店主許恒全稱貼鄰丁聚盛紙店庖人熊阿寳誘逃伊女金珠捲去衣服首飾及洋二百五十三元因卽將聚盛主丁萬利扭案請追丁以熊係由王許氏荐來業今犯事被累遂尋到該氏一仝投案并稱亦被竊去洋三十餘元并小洋等物翁太守着將丁王二人交保出外尋到熊許二人丁王出外互相究緝得悉熊等在無錫縣屬陽明鄉賃屋間居因知照原告於新正初七日派其三姪乘舟至该處將人尋到十五日返棹抵埠船泊南市熊不肯往北丁無奈報明巡防局經局員派人將一干人送入大自鳴鐘捕房昨日解案原告及丁王兩人亦皆投到太守先詰金珠據供年祗十九歲並非許姓親生十二歲時許家出洋買得初時撫爲義女又忽將我作婢近又要將我作妾我嫌其年老不願相從故與熊認識囑伊同逃至於洋元並無具事太守謂爾小小年紀廉耻全無許雖不是親生亦已撫爾八年熊何人斯卽可偕伊逃走旋詰熊據供今年三十三歲去年九月與金珠相識商定偕逃借居無錫楊橋地方太守問王許氏等何以知伊住處土稱曾託總甲訪知太守謂爾之家鄉諒必亦在該處明是通仝舞弊着將一干人交捕帶回管押候再核奪并令丁將起到之物解送捕房丁唯唯退出太守又問原告此女究從何來許稱前因山東遭災難民來滬買爲寄女擬招壻繼　云 
[自願賠銀]  
　　前日本報曾列福興康信局主李晉桂偕夥周德壽顧洪記等請追寄日新輪船副買辦唐云卿處包封洋元一案顧曾稱取信爭執之時事經同業眼見可作証人翁太守因着邀到趾人昨晨覆訊全泰盛局夥李封來協畽昌局夥殷元友同稱去年十二月十八日至該船收信確聞福興康失去包封洋元惟我等取到信件急欲分送故未跟問細情亦不知洋元多少太守謂見　確鑿唐實無可推諉唐供　願照數賠洋求飭人送信出外將洋送案太守謂事須説明究竟因何願賠否則爾事雖了結終有冤杜唐請不必再提惟求賠　了事太守着將唐帶回姑待繳到洋元再核 
[賭場打架]  
　　虹口下海廟每年試燈節香市極盛紅男緑女挈伴偕來大有一年一度遊山寺之概前日有寗波人某甲乘熱閙之際設賭博之攤爭盧奞雉致與鄉人爭毆鄉人力不能敵受傷甚重當卽訴知地保出爲調處未識何以了此鷸蚌爭也 
[續述日婦命案]  
　　日婦某乙住居虹口乍浦路九號門牌房屋與爲輪船大副之西人拚識名爲野鶩實則無異家雞西人所得工資悉以付之婦亦能效蓮花之出水不爲柳絮之沾泥與另一日婦某甲爲手帕交甲亦拚識西人者十五十六等日甲往乙處探望四次見樓窗已開而門猶未啓剥啄數四寂無應門者疑必有異遂赴該管領事署控訴旋經領事通知捕房飭包探王阿二同往查察見前後門俱用外國鎖扃鍵乃同管房人借匙啓後户而入卽係厨房復有一門亦用外國鎖而匙則插於瑣門復啓而入瞥見乙屍覆臥地上頸縛東洋手巾遂於前日下午將屍舁至英租界外國墳山請領事與西醫檢驗騐得屍額及膝盖俱有擦傷痕頸畔有爪傷痕其手巾所縳之結則在背是否勒死抑灌毒藥殞命均未可知西醫謂須剖腹詳騐甲友領事均以爲不可遂將屍扛回收殮初時捕房疑爲謀財害命在後查得房内貴重之物並無遺失其非謀財可知然則當係强奸不從恐事敗獲罪故致之死地耳 
[茶肆紀聞]  
　　老虎灶閉門能市等情連日疉經列報旋由捕頭派包探知照兼貰椀茶之各老虎灶門面一間捐洋一元二間捐洋一元半專　熱水者概不收捐昨賣水各灶卽已一律開門向來兼賣椀茶之家亦皆攺爲專賣熱水矣惟茶舘則除閬苑第一樓華衆會二家外昨晨一律不開想仍不願輸捐也 
[勒限追洋]  
　　包探獲解顧湘帆至案禀稱伊弟前在永安街某成衣店習業脱逃伊遂屢次借端借擾事隔五六年目下仍往滋詐因之嗚捕送案顧供胞弟金仁前在伊店學習師毋飭提　桶因此走脱現悉流落揚州欲往找尋乞借盤　曾出借據與伊待尋到時當卽歸還旋據原告包祖倫遞禀粘呈關書并稱顧金仁脱逃　携去店中物件後將質票寄回出洋三元贖取曾登申報今亦檢呈翁太守閲竟詰顧識字否答稱不識太守謂字中意義諒可曉得關書載明逃亡走失着原中尋還爾是原中又是昆兄弟旣經竊物逃去極應將人尋到何反敢藉此詐　隨判令交保出外限三日内將所借洋十元及贖物洋三元繳案否則定于嚴比 
[寓客行竊]  
　　徐財林投案訴稱在滬開設客寓飯店有江西兩湖等處人十餘名來庽投宿多時前日有鄉間友人寄存布六疋忽然失 
 
 

Page 4

 
 
去當時雖已生疑因無贓証只得忍氣賠償詎咋晚伊等又竊我飯店中錫煖鍋一具當塲捉獲扭送捕房前次之布亦已供認翁太守詰之被告凌金高供稱籍　江西物係劉姓所竊現已不知去向太守問爾等寓此究作何事答稱我等前在江通輪船上做工現無就緒流落此間太守着將煖鍋交失主領去并諭如遇見劉某當卽扭送前來以憑嚴究凌責六十板以儆 
[英界公堂瑣案]  
　　奥兵船上三道頭西人訴稱去年登岸間遊由路天通事導引入城購辦雜物又同至法界某飯店午餐畢喚坐東洋車諭令拉至浦灘路天通事隨卽告别詎該車夫竟將我拉至鄉間坟墓之旁突來大漢二人協同車夫將我雙手挽住且掩口使不得聲張硬將身畔英洋三元四開八開等小洋四枚時辰表一只雪茄煙筒一支摸去四散奔跑時我已被酒莫可如何醒後報捕請緝未及獲案船卽開行今復返滬途遇路天通事告知前情伊言車夫素來識面因偕同尋到交捕送案請懲王棠金供爲通事曾與西人爲伴後囑車夫趙掌扣拉去兹據西人言被　串人摸去各物因同尋見我素悉趙向不安本分專推酒醉西人攫取物伯趙供江北人向拉包車現已辭歇從未拉過此西人更無糾人模取財物等事平空誣陷求請申冤巡捕頭禀稱此種車夫慣行不法請爲重辦并求准帶回捕房扣除捐照黄太守以此案情卽重大諭王不得妄指他人王稱我與車夫並無嫌怨决不妄言太守商之易譒譯謂西人所控雖有通事爲証惟事隔多時被告堅不承認似難按律重懲姑判押趙發捕房管押一月以儆○杜濟川遞禀聲稱兒子杜桂寳在虹口賣藥治病突遭周關雲之子大寳等人藉端毆擊身受重傷吐血不止今特舁案請騐黄太守飭差送桂寳至仁濟醫院驗視如果傷重理合送縣一面飭差查提行兇人到案候示○周阿昌訴稱昨陸鳳行闖至店中乘間竊取衣服一包幸卽知覺追獲人贓交捕送案捕頭禀稱陸前在法界犯竊曾經到案責懲陸供認含糊黄太守判押一月以儆贓交周領○華捕禀稱陳阿金竊取自鳴鐘行至仁濟醫院門前包探夥見而盤詰高言語支吾正欲帶交包探顧阿六猛被脱逃由我阻獲失主已來認贓陳俯首無詞黄太守判管押一月贓交失主領去○華捕禀稱有三人在路因賭口角毆扭不休拘案請究三人皆王姓同供細故紛爭並非糾賭黄太守判各罰洋半元撥充醫院經費○一百五十六號華捕禀稱昨夜半後見此婦在門外痛哭隨卽勸止俄從他處回見該婦號哭如故喝令入内不依反敢與我爭執拘至捕房經人質洋一元保出今該婦自行前來爲卽解案楊朱氏供丈　出外謀食家中度日艱難以致啼○黄太守令將質洋給還開釋○包探孔長生禀稱辭阿金行竊提桶二只陳厚齋行竊鞋子銅久諸件失主均已來認因將人贓送案二人皆認竊　恩黄太守判薛管押七天陳狀似乞丐飭送粥廠贓交失主分别認領○管棧人吳瑞元訴稱棧中時常失竊鐵斤昨王阿二來竊大鐵一塊獲住贓交捕送究王認竊求恩黄太守飭押候過堂笞責五十板贓交領去 
[正悮]  
　　日前本報曾登馭遠船主金蓉齋之眷屬住居寳山由曾九帥電飭寶山縣查拿收押等事兹悉實係烏有子虚治卽聲明如左 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
