# 1917 - 337 - 4916103

 

Page 1

 
 
   
 
 

Page 2

 
 
[時評]  
息消（冷） 
　　息消之龐雜至今日而極矣息消之阻碍亦至今日而極矣電報之檢查何至數十道其積壓扣留者更不知凡幾而利用之法造謡之方層見疊出尤使人無從知其真相此息 
消之龐雜與阻碍所由來也 
雖然息消者事實之先聲也息消雖秘而事實旣現斷無終秘之理况乎國家大事决難以鼠竊狗偷之術成之耶嗚呼古之愚民也將以終其身今之愚民也將以蒙其一時終其身之術尙且有時而破矧其蒙一時之計耶然則龐雜阻碍其息消之法亦甚可笑而可憐矣 
[命令]  
　　十二月七日大總統令國務院存記楊增犖著交司法部任用前政事堂存記董元春著交財政部任用此令 
　　又令國務院存記之張壽鎬岑兆鴻均著發往江蘇光該省長酌量任用此令 
　　又今前政事堂存記吕耀卿著改分山東交該省長酌量任用此令 
　　又令任命王永貴爲陸軍第三混成旅步兵第一團團長此令　　又令參謀本部呈請任命繆悴善爲陸軍第十六師二等參謀官應羅准此令 
　　又令陸軍總長王士珍呈請任命邢得春爲直隸督軍公署副官長魏朝彦爲軍務課課長均照准此令 
　　又令陸軍總長王士珍呈請任命甄文齡爲冀南鎮守使署副官長應照准此令 
　　又令逵軍部呈請任命張權爲陸軍第三混成旅步兵第一團第一營營長劉有德爲第二營營長曹鐵林爲第三營營長均照准此令 
　　又令陸軍部呈請任命田之秀爲陸軍第九師步兵第三十四團第三營營長應照准此令 
　　十二月九日大總統令任命錢能訓督辦京都巿政事宜此令 
　　又令内務總長錢能訓呈黑龍江綏蘭道道尹于駟興因病辭職子駟興准免本職此令 
　　又令調任谷芝瑞爲黑龍江綏蘭道道尹張壽增爲黑河道道尹此令 
　　又令任命王樹翰署理黑龍江龍江道道尹此令　　又令龍裕光給予三等寳光嘉禾章此令 
[外電]  
　　宜昌電 
　　安瀾（譯音）船在忠州時船長加利氏在舵樓上被岸上放鎗擊斃（九日）路透電 
　　廣東電 
　　早經預備出發之討福建滇軍已部署完整其先鋒隊第八混成旅（旅長伍某）定於後日（十日）晨運往汕頭方面艦隊司令官林葆懌乘坐旗艦海圻率海琛同安豫章等艦當護送之任俟運兵事畢之後即取海陸並進之作戰計劃（八日） 
　　漢口電 
　　由岳州撤退之第二十師第四十旅之一部中途在金口上岸行刦王督軍得報即派兵前往該處鎮撫（十日） 
　　漢口電 
　　荆州軍隊現向荆州沙巿等處富户勒索軍費着手招募新兵此項新兵預定募集兩師團（十日） 
　　漢口電 
　　江西督軍陳光遠接得湘省南軍將由萍鄉入贛之警報即發急電於王督軍請派援軍因是第十一師之一部將迅速赴贛助防（十日） 
　　漢口電 
　　王督軍所派荆州宣慰使業已失敗歸武昌（十日） 
　　漢口電 
　　得警報云離崇陽（在湖北）北面三十華里之地點土匪蜂起現在向崇陽前進（十日） 
　　漢口電 
　　沙巿來電云荆州軍隊向沙巿中國交通兩銀行及錢業勒索銀三十萬元（十日） 
　　東京電 
　　上海新聞記者團於本日由長崎啟程時曾以電報對於日本各新聞社及經由各新聞社對於日本國人民聲明對於種種之優待特表感謝之忱（十日） 
　　長崎電 
　　上海新聞記者團於九日下午五時抵長崎入福島屋旅館於本日分電東京大阪及其他各方面以爲臨别表示感謝之意本日午刻赴中國領事館之送别宴下午三時乘郵船會社特備之駁船登山城丸四時受官民多數人士之歡送於萬聲裏啓啟程回滬（十日） 
　　東京電 
　　今晨四時東京株式取引所總行失慎事務室全部被燬至午前十一時火勢猶未稍衰（十日） 
　　東京電 
　　中國實業視察團山科禮藏等於今日回東京（十日） 
　　以上東方通信社電 
[戰電]  
　　倫敦電 
　　每日電報新聞俄京訪員電稱六日發表命令佈告外債廢除利息停付又一命令所有法庭與律師一概撤廢而以革命黨公判處代之李林氏破壞合法國會之謀今已完成　今已施行地方議會有權隨時改選國會代表之制度也美克齊美爾黨機關報聲言將以武力對待官黨謂該黨中人宜以杜柯寗將軍之命運爲鑒（八日） 
　　俄京電 
　　那諾得報發表西比利亞新政府之聞員名單又謂西比利亞不允以接濟品運人俄境尤不願運至俄京蓋恐轉爲德人所有也特羅資基氏及其他黨人已委任烏里資基爲辦理國會選舉事宜之專員予以專獨之權德人警告俄國飛行家如再乘飛機至德境傳散美克齊美爾黨之文字則一經捕獲定予鎗斃美爾齊美爾黨員以各報館不聽依廣告爲國家專利之辦法已將各報館勒令封閉（七日） 
　　俄京電 
　　聞柯尼洛夫將軍率高加索兵四隊避離鐵路向南而行美克齊美爾黨報稱莫斯科選舉國會之結果社會黨可得一人士宦黨可得四人而美克齊美爾黨定可得五人天雖陰雨選舉者仍從遠地而至已投票者约占全數七百分之七十五至八十大半舉美克齊美爾黨人故黨人希望最隹又稱紅旗衛兵與水兵數隊已開赴土波爾斯克監守廢皇（七日） 
　　俄京電 
　　英政府不允開釋在英國被捕二俄人之牒已於昨日送交黨人總機開此間英僑愈覺不寗（七日） 
　　倫敦電 
　　羅公報云羅軍决計承認停戰故全陣線戰事已止敵軍極稱讚羅軍此舉惟羅軍不失常度拒絶親善之計（七日） 
　　倫敦電 
　　今日海格將軍戰報云坎白萊之南斯卡泊河之右岸倫斯之南與巴香逹爾境内昨夜敵砲頗烈（九日） 
　　巴黎電 
　　今日公報云敵軍在比松伏附近進攻惡戰後受創而退（九日） 
　　倫敦電 
　　德公報云德軍已奪得細塞摩爾山所俘意兵刻已逹一萬五千人（七日） 
　　瓜雅葵爾電 
　　官場宣佈南美共和國厄瓜多已與德國斷絶外交關係（八日） 
　　華盛頓電 
　　美國驅逐艦卓斯號（星期四日）在戰爭區域内中魚雷而沉艦長與水兵四十三人已遇救（九日） 
　　葡京電 
　　國内發生革命惡戰三日政府爲避免陸軍分裂起見已提議停戰自行辭職葡京刻由軍人管轄（八日） 
　　西班牙京城電 
　　葡國革命軍得勝政府已辭柯斯太氏已組織臨時政府黨人領袖即前充駐德公使之裴斯氏已加入新政府葡京安（八日） 
　　紐約電 
　　加拿大東海口哈里伐外晨八時商船兩艘相撞一係美船滿載軍火以致哈里伐全鎮震動無屋不毁大火延燒午後漸熄無線電與海電線皆不通兩商船之人悉被炸死鎮中死三百人（七日） 
　　華盛頓電 
　　國會已提出撥欵美金五百萬元以賑哈里伐災民之議案（七日） 
要聞一 
[西報論天津會議]  
　　字林報十二月六日北京通信云近有十三省督軍代表并督軍數人於天津會議專討論時局計與會者爲東三省直魯山陜豫隴新疆皖浙閩諸省之代表且皆贊助前總理政策者也黑幕之中則一任徐樹錚之活動黎段之爭徐氏挑撥之督軍造反與各種軍事會議徐氏造成之而數月來段氏之惡魔又徐氏也惟今之到會各省謂其皆贊助段氏實又大誤中有數省至少在疑似之間并有數省已無調兵之能力安能與南方或揚子諸督以兵戎相見例如黑龍江吉林居段政府時頗有倔强之表示山東於兩月前無兵可調安徽之兵已盡入湘且復大敗而前後被敵福建不久將爲廣東所克浙江則敵居四鄰無時無興戎之患新疆甘肅山西皆僻在邊隅無能爲力陜西可調之兵方匿跡於四川河南之兵雖有人湘近且不知其下落而直隸曹锟之兵以前絶不赴湘今必欲去究屬何故奉天之張作霖有兵三師其行爲與曹銀同而其部下意見又深情况如此乃徐樹錚之傀儡猶且搜出條件逹諸南方吾人聞之不禁失笑其條件如下（一）兩廣之自主立即取消（二）川湘南軍立即出境（三）西南諸省軍民兩長必歸中央任命不必徵南方領袖同意（四）取消孫逸仙之非常國會另於北京召集正式國會（五）各省驅逐激烈份子（六）廣州大元帥府撤除（七）陸榮廷來京 
　　以上各條苟不肯從該會議又有以下之議案倘有阻止者亦必有以辱之其議案計（一）直魯豫山陜五省合出兵十萬至於前敵倪嗣冲再出兵二萬五張作霖二萬張敬堯一萬五其他則一萬或五千不等（二）奉天擔認軍費二百萬其餘八省或百萬或五十萬（三）曹銀爲攻湘司令張懷芝爲攻粤司令由贛進兵必以重創加諸南方 
　　時至今日誠無一人能爲下公平之判斷矣段氏盡舉其所能集之兵士并其所能致之貲錢糜之於川湘又盡舉日本可借之債以力行其政策乃段氏在湘川粤三省之兵視然潰敗所抱之政策又失敗無復活之望迷惘之徒猶且夢夢期其政策之必行軍財兩項破匱如此猶且大言曰若干萬兵若干萬欵其情形如此而臨之者又爲無意識之政客更以一和平老人爲之長夫以天津會議之絶大魯莾究有何種利益可得乎時局如是之透澈誠不容有所魯莾矣豈華人已無事實上之知覺乎抑華人懦弱僅作大言可感動乎華人之思力爲西人所不能明之處此端或其例證尤有説焉華人雖有其機警之事然督軍之流確屬小孩子而已 
[天津主戰派之行動]  
　　總統前日派段芝貴赴津爲再度之疏通已見昨報茲悉段氏已於昨日十二時歸京二時入府報告赴津情形據段氏聲言此行已得滿足之結果因曹督軍等已允待中央主持不自由行動也段到津後曾轉逹馮總統之意大抵謂主戰係所贊成但一切布置應侍中央解决且事前不必過於張揚此外更與曹等曾議及實際問題卽兵如何派餉如何籌是也天津方面曾揚言自已籌餉而某派爲王克敏鼓吹者謂王以財政總長之資格已擔任籌六個月餉其實兩説皆帶鼓吹性質蓋自已籌餉乃一種門面語而中央之無錢亦爲事實之無可諱也聞天津方面就各省所擔之軍額計算共需欵一千一百餘萬始能措置裕如聞已向政府有所請求政府倉卒之間並答覆而不能致於出兵問題奉天直隸確已在準備山東第五師亦奉張懷芝之動員令命該師向浦口出發然何日能實現及已派實數如何則涉於軍事範圍非局外所能知矣馮總統意見今日並無變動即（能調停調停）是也聞昨日政府接到天津發來之公電一通請中央以明令發表與南方開戰事此電係分呈總統總理者略謂國軍征討不庭事屬光明正大若秘而不宣轉恐將生疑慮無以激勵精神擬請仍以明令發表庶可一致進行早收成效遲則大局瓦解不但無以鼓前敵之士氣更足以灰壯士之熱心成敗之分即在此舉臨電追切伏候訓示等語署名之八督軍則山東之張懷芝直隸之曹銀奉天之張作霖安徽之倪嗣冲山西之閻錫山陜西之陳樹藩河南之趙倜浙江之楊善德署名之兩師長則上海護軍使永祥徐州剿匪督辦張警堯也並聞曹督已於昨日由津回保張督亦將於今日返魯華備出師 
[院秘書長之時局談]  
　　昨日下午三時神州通信社記者陳班侯君親赴國務院謁見新任秘書長惲實惠君接談甚久茲記其問答如左問政府解决時局方針果係主和抑係主戰及已未定奪答政府原以息事寗人爲主旨特因外間所傳西南要求之條件過苛遂激怒曹張諸督軍一致主戰然日昨由李秀山轉到之陸幹卿原電則與各報所載者大相逕庭政府已派員赴津持陸電與曹張諸督磋商或有一線和平解决之希望問陸氏原電可宣佈否答陸電詞極簡單無秘密之必要大意謂新内閣旣成立西南問題極願聽從中央處置惟共和國精神寄諸國會政府如能即日召集國會使黄陂得依法辭職河間得依法就位則其他問題不難迎刃而解云云問陸電要求召集國會係舊國會抑係新國會答陸電僅言召集國會並未指明新舊恐將來此爲最大之爭點問段香巖赴津是否卽爲此事答段香巖此次赴津確係元首所派大概爲此電而往問曹張諸督若能變更主戰　度政府是否卽可允和答政府尚須察看南方議和誠意如何若係 
 
 
 

Page 3

 
 
口頭言和仍思得寸進尺則政府亦當以武力爲之後盾問聞曹仲珊督軍將率師南下有無其事答曹督軍此時並未奉有南下命令亦無請櫻之事此説甚不可靠問天津會議情形若何答會議情形不甚明晰伹聞張子志督軍待壽辰過後卽返濟南問聞張敬堯軍隊已在岳州與南軍開戰勝負如何答最近接有岳州來電多件並未言有戰事當係風傳問湖北石星川黎天才之獨立情形如何答石星川確已獨立但該軍隊分駐各地者甚多尚服從王督軍節制不足爲慮至黎天才實無獨立之事昨日王子春來電尙稱黎師長保衛地方甚力請中央特别奬勵問重慶變亂情形如何答此次重慶變亂内容甚複雜熊克武雖仍有電來京而態度不甚明瞭殊難捉摸問王聘卿總理續辭陸軍總長兼職消息確否答王聘老每日往返府院已極勞頓如再兼領部務力實有未逮故堅辭兼職並非不負責任問元首准聘老辭兼職否答元首囑聘老自覓替人否則難照准問參陸辦公處是否仍移回國務院答元首因軍事倥偬每日上午十一時前須與參陸兩部人員接洽一次故將該辦公處暫設府中以謀便利此時恐未必移院問答至此陳君始興辭而出時正四時三十分也 
[南京快信]  
　　陸榮廷代表彭允彛雷慕南已於昨日抵寗李督卽在本署設宴欵待陸建章李開侁均列席聞彭雷語人南方極願調和段内閣旣倒一切均可依法解决粤報所傳梧州條件絶對不確 
　　贛督陳光遠電李督稱贛西駐有安武軍八營連本省防軍共有二十餘營足資防衛惟贛南防軍甚單恐粤軍乘虚侵境現擬商調十一師一旅助防贛南乞示方略 
　　聞南方條件注重閩浙兩省其餘均易磋商 
　　近日省議會爲開放米禁及議長問題暗潮極烈聞該會今日（十日）下午一時可開大會 
　　鄂督王占元昨又來急電稱南軍分由萍鄉江岸湘陰三路直下武漢李督已商由海軍饒總司令加派軍艦三艘赴鄂助防 
　　聞北洋派内訌經馮總統極力調和暗潮稍息陸建章准明（十一日）乘輪赴鄂會晤王占元聞奉天張作霖來電已下動員令出兵攻湘齊省長准農商部咨各縣農會未辦試驗場者務於冬季完全成立以備明春聞場試驗已令各縣遵照 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
國務會議與公府會議 
　　昨日（七日）爲王内閣第一次會議之期上午十一時王總理首先到院各部總長除曹潤田尙在假中未到外餘均列席照常開議對於解决時局及各項軍事問題俱未提及首將財政部修正進口稅率案提出討論王叔魯總長略有報告僉謂此案關係外交尙須交外交部參酌各方面之情形重加一度之研究以昭慎重比將原案交陸子欣總長帶歸該部一俟審查完竣後再行提出第二案則爲海軍部劉資頴總長所擬定之海上捕獲物品保管規則案由劉總長報告完畢即照原案通過第三案哈爾濱問題此件會議時間最久因哈爾濱地方近日親德派與非親德派軋轢甚烈（親德派亦曰廣義派）親德派謀驅逐辦事多年之中東鐵路總辦霍爾瓦特（俄人）地方秩序恐生危險雖此種動作與華人並無關係但哈爾濱爲我國之領土主權所在不能置之不問俄國現旣不能派兵彈壓故英公使曾向政府陳述意見請政府派兵保護地方日本公使亦爲同一之意見我國於主權上確有派兵保護商民之必要外交陸總長遂提出閣議報告該處情形最後一致决定令吉林督軍酌量派兵前往與霍總辦商議恊同保護辦法議畢卽發電前往吉林又一消息云昨日國務會議閣員旣全班更動秘書長又新易生手歷次積壓議案旣多經過情形茫然莫曉幾至無從開議惲秘書長仍擬議二事一凡涉軍事議案統先交參陸辦公處審核二凡涉法律案統先由各部審核後附具意見送閣議取决至歷次積案另行油印列表擇最要者先議衆皆贊同乃就積案中擇取一二案討論陸王二總長並就外交財政上最近經過情形報告至十二點三刻就餐之後即散關於新閣所抱方針並未開議 
　　國務會議之後王聘卿於午後赴總統府有關於時局之會議係因連日主戰聲浪愈唱愈高馮總統於前日午後特再派警備總司令段芝貴赴津與曹督軍等有所接洽其重要之點仍爲疏通各省勿過激烈仍宜先從提出條件與南方議和著手爲宜段司令抵津與曹督等接洽後已乘昨日早車於上午十二時返京即入府報告謂各省未嘗不可暫耐一時先聽中央調和但有一問題須先解决者卽收束北洋各軍之費用計算須一千三百萬元須請馮總統擔保承認並携回一表排列甚詳昨午後府中之會即以段司令回京之報告提付討論閣員並未全體列席祗王總理廕參謀總長劉海軍總長等數人討論多時無如何結果對於南方各省來電報告各節亦多談及亦未得有具體的辦法 
[京訊中鄂蜀閩軍事消息]  
　　昨日以來北京關於武漢形勢謡言甚盛甚謂王督軍已離省赴劉家廟云云經向中外各機關詳探似俱未接有此種電訊確聞政府昨晨尙接有王督及王金鏡兩魚電均報告岳防情形此項謡傳大抵不確惟最近兩三日來武漢確非常恐慌有岌岌不可終日之勢政府連日曾得杜鈞疊次報告漢口各租界住滿黨人勢甚岌岌云云然其實武漢之恐慌由於岳州潰軍到鄂者甚多以致謡言益多某方面昨日接漢口電稱湘岳各處潰兵紛紛來集商家驚怖相率歇業銀根奇緊拆息高至五錢岳州旦夕將陷人心一日數驚云云此實爲今番恐慌之真因亦爲王督出走謡言之所由起岳州方面未聞湘軍曾開戰進攻桂軍更絶未未與鄂軍接觸故鄂局今日之危皆内部的原因卽北軍之自潰使之與所謂南軍者並無關係吾人甚望王督之力能撑持也 
　　自重慶陷失以後政府頻得劉存厚鍾體乾張瀾管金聚諸將來電商諸規復重慶計劃聞擬定周道剛原部退保合川仍令駐守合川地方另以管金聚所部一旅助之爲固蜀（成都）攻渝（重慶）地步劉存厚所部第二第三兩師集中瀘永之聞專事攻復重慶日内卽將分頭進行又據政府方面傳布劉存厚所部又於一日攻克慶符高邑兩處通電京外其電文云頃據賴支隊長心輝冬電稱自艶日叙城克復探得敗走滇軍混合匪徒約二千餘人向慶符方面退却支隊奉命跟蹤進擊至三十日午後二鐘該敵退至距慶符十五里觀材坡當於東日拂曉抄出敵左側直抵慶符城下出其不意三面圍攻敵抗戰至午後二鐘首尾不能兼顧至爲狼狽紛紛向高縣退却支隊乘勢卽將慶符克復隨令李宏錕率兵二營尾追東日午前九鐘追抵拒高二里之黄水河右峯敵復踞左峯頑强抵抗激戰至午後三鐘支隊增派王營長續統所部由上游涉河抄擊敵兵不支全向横江筠連一伖帶潰退支隊又將高縣完全占領云云 
　　聞福建李督軍致中央急電一件略稱頃據臧莫兩司令急電報告粤軍大部包圍潮州危在旦夕請速設法救援等語基聞此耗不勝驚訝伏思閩省地處海疆水陸受敵因有兵單之患故屢懇中央派軍以備不虞雖蒙允撥馮玉祥所部來閩恊助迄將兩月未見一卒到此現潮州被圍閩省尤爲吃緊竊恐潮汕若失唇亡齒寒閩則難保思維再四終無良策除飭軍艦開赴汕潮援助並電臧莫兩司令勉力支持外現將省中所有軍隊另行分布各要隘嚴力防堵務望中央速撥重兵尅日來閩以救危急不勝迫切侍命之至茲將軍情緊急及種種困難情形電陳鑒核伏乞迅示機宜俾有遵循而免貽誤云云並聞元首披閲此電後即與海軍劉子英總長會商先行電飭上海饒懷文總司令尅日派兵前往救援 
[粤軍攻潮圖閩之新計劃]  
　　粤省攻閩計畫昨經莫督召集軍事會議一再籌商除由陳炯明率領第一軍先行出發外其餘加編第二軍曁編練補充團各項辦法亦經積極進行茲將所擬方略探誌如下（一）攻閩前驅旣由第一軍擔任所有後方策應决擬任林虎沈鴻英劉志陸陳坤培各部遴撥十營加編第二軍至該軍成立日期則俟潮局完全戡定後始將劉沈兩部抽出照案改編其總司令一職亦經擬定以鈕永建擔任（二）陳明督軍任内所募援湘續備隊刻已悉數抵粤除分撥第一師曁各軍所部補充缺額外溢額人數尙餘十連有奇擬變通辦法將該項續備隊編爲粤省援閩軍補充團所有前敵士兵缺額即由該團撥補至該團教練責任仍由第一師派員辦理統轄權限亦暫山陳師長兼任云 
　　又軍署消息莫代督對於攻閩方略决定分軍五路挨次進取第一路由陳炯明督帶警衛軍進攻漳州第二路由李烈鈞統率滇軍進攻汀州第三路由沈鴻英以平潮軍進攻上杭第四路由劉志陸以平潮軍進攻詔安第五路由海軍艦隊圍擊福州頃經令行財政廳長曾彦限期籌集鉅欵以憑分給出發 
　　潮汕方而自普寗惠來各屬克復後劉督辦攻潮軍隊悉已調駐前方進攻潮汕昨爲策應前敵起見特將陸豐總司令部移駐揭陽俾得就近指揮一切聞最近進兵方略係分兩路除由羅紹洪鄧本殷各領所部襲攻潮安外井由劉督辦親率全部惠軍直攻潮州所有沿途駐紥之陳其恭朱瑞華各部潮軍多已投降劉軍大有長驅直進之勢至現在澄海潮陽汕頭一帶拒守者悉屬閩省北軍自三十日起雙方業已正式接戰但揭陽自經克復劉軍勢若建瓴居高擊下北軍迭次敗戰退集汕頭死力堅守而劉督辦兵力亦全注重潮州諒不難指日攻克又一消息潮軍日前在普寗方面與粤軍堅持抗拒轟戰數日二十三日薄暮粤軍由東隴大龍啣枚暗襲烏石二十四日晨離烏石四里許砲兵先行放列以砲響爲號分兩路衝擊部署時餘潮軍尙酣睡未醒砲兵發砲潮軍於夢寢間紛起迎敵爲粤軍左右兩翼猛烈夾擊潮軍大亂粤軍衝鋒前進潮軍竄人各舗户希圖拒守而粤軍已有一部衝入刺斃數十人潮軍立即譁潰紛向白石莊逃竄由鄭團長收拾餘衆向揭陽而逃普寗潮懷陳其恭聞風乘夜率衆退守葵潭二十五日粤軍復入普寗午後由葵潭方面傳來報告潮軍欲竄據葵潭粤軍先至乘其不備猝然轟　潮軍卽沿揭陽大路而逃至夜深時已竄散　蹤粤軍旋會合各路進迫揭陽四面包圍戰一晝晝夜潮軍營長某某出城通欵軍心即亂陳其恭聞耗率衆出城逕回潮安揭陽遂拔粤軍現俟梅縣沈部到時卽行會合先取饒平以斷間省增援云 
[潮南之最近情狀]  
　　湘省自得陸幹卿停戰通電軍事上即已停止進行不過前方軍隊巖加防守而已乃昨據湘省護國軍第一師第一團長賀耀祖由湘陰來電謂岳州北軍日加無已勢已接近戰事難免繼司令程潛以北方旣軍隊日增日已無議和誠意立電聯軍總司令譚浩明請示一面並請桂軍第一旅及劉建藩所部之步兵數營卽日開赴湘陰平江等處駐紥惟劉鎮守使以近日忽患略血不能前進因特令所部前方各軍隊所有一切指揮事宜概由謝司令國光主持北軍在岳州方面者已將岳陽全縣佔據各緊要隘口密佈軍隊安設大砲數尊其扼守新牆者爲近畿第二師之第四旅臨江方面已建築砲臺三座沿堤一帶均掘有戰壕日夜有兵伏守江中則泊有淺水兵輪兩艘船頭安置大砲並將新牆民房有礙戰線者概予焚燬該巿精華付之一炬商民所受損失約三十餘萬其在新牆南軍大約亦有一旅以上概在對河據守亦掘有戰溝兩軍相距不過一二里每日所放步哨時相接觸惟尚未發生事端因河中兩岸均有軍隊駐紥故交通極爲梗阻檢查亦極嚴密火輪來往時有被北軍扣留之事惟太古怡和日清等公司船隻得以照常往來 
　　湖南省長程潛日來多有反對之者或發佈公啓或拍發公電多請其自行退職所持理山大致謂當此戰爭未息大局未定之時祗宜從事疆場不能遽定名位致起爭權奪利之端應請自行退職以定人心云云有謂此反對聲之所由來實緣程氏自取良以湘南事起於屢經戰陣之後程氏始來甫抵衡州即以總司令自任洎傳王等相繼逃遁程氏又自衡電省请以譚聯帥未到之時勿發生他種名義而程氏抵省不久卽高居省長而不辭旣任省長又不辭去總司令之職旦委其私人分任要職故惹人注目而有反對之舉惟程氏對此迄今尙無正確表示 
[王占元之荆事意見]  
　　表明不用武力 
　　自荆州石師長於本月二號獨立警耗傳來王督軍力主和平曾屢電勸告日昨又通令各屬其詞極爲和婉原文云川湘多事國家不幸用兵軍隊運輸我湖北實已疲於供應本督軍省長仰維中央勞師襲遠之苦况及川湘兩省兵災水火之交乘會同直蘇贛各督軍聯電陳情期於早釋干戈免遭塗炭然又覺有損中央威信是以遲回審慎卒不敢過爲畸輕畸重之詞乃昨駐紥荆州石師長星川冬日來電不諒本督軍省長雙方兼顧之苦衷欲以荆沙一隅之自主爲促進和平之計畫電中措詞雖一再曰保衛地方聽從本督軍省長之隨時訓示然情事易淆聽聞人即不免驚疑該師長以爲主張不用兵與本督軍省長之宗旨相同殊不知本督軍省長無論各省如何風潮中央如何變幻皆能力持鎮靜不爲動摇至於獨立自主習聞已慣竊取其名乘國家之危爲不忠貽地方之害爲不義石師長豈不知此顧欲以自主促和平其心無他而其事甚誤此本督軍省長對於該長實不能惜不有所惋惜也現在本督軍省長一面電致該師長曉以大義一面力請中央早息戰端以全國論固不能久存南北之嫌以全鄂論更不忍再見辛亥之役石師長公忠體國愛護桑梓其爲人篤謹老成爲各界所推重聞本督軍省長一片愷惻之言必能豁然覺悟加以襄陽黎師長德安劉旅長皆已迭電婉勸本督軍省長復派員告以大局之關係其不致固執不化誤聽人言可預决也本督軍省長整飭軍旅此時不發一兵力保全鄂之治安徐俟荆沙之解决日昨武漢紳商前來謁見痛哭陳詞其意蓋恐石師長誤於一念之差使六年完全之湖北支離破碎如湘如川休兵無日又以漢口商務年關將屆數萬萬之財産數百萬之生命胥託於斯一有兵事萬刦不復經本督軍省長再三安慰告以中央停戰之議不日即見明令對湘且不戰更何論於鄂石師長來電旣聽本督軍 
省長之訓示則所謂自主者實爲力促和平之計本督軍省長亦决不認其别有用意也商紳意解始各安然而去本督軍省長復通發各縣布告以定人心蓋地方有一番舉動匪徒即有一番利用人民即必有一番損失所有本督軍省長維持調護之苦心亦惟期與石師長共喻斯指焉爾除通告外合行令告該知事即便知照再地方防務關係重要務仰督飭團警認真辦理倘有匪徒暴動立以軍法從事其造謡生事一並處以極刑仍仰出示安民不准紛紛遷徙自相擾亂本督軍省長與湖北全省人民患難與共所有人民生命財産自當力任保護完全負責並以令和 
[和戰聲中之江西態度]  
　　南北開戰以來影響於江西防務者厥爲贛西贛南以贛省兵力而論十二師南下僅有一旅一團此外省防軍亦不過三團本不雄厚所賴陳督出以鎮靜南之粤軍西之湘軍皆未越雷池一步故能七鬯不驚洎乎湘軍告捷傳氏逃亡援湘倪軍退入贛境致有向贛假道之事一時退兵回皖進兵攻湘兩議互起遂使贛人驚惶萬狀不敢高枕矣 
　　倪軍初敗之時本欲負氣增兵而長岳路斷遂向陳督假道未邀許可不得已乃以調回在湘皖軍爲詞再來假道日前又派皖督署參謀長李玉麟到贛晋謁陳督據外問傳述則謂退萍之兵仍將進窺湘境陳之此來係接洽是事惟詢據某機關中則謂陳督意見以本省宗旨唯求和平本省兵力亦不甚充足况旣負調停之責任應取中立態度進兵固不敢贊成退回亦須慎重李氏再三要求假該軍以回皖之路陳督仍允先退一營並無向皖省借兵亦未許皖軍假道進攻湘境不過李氏曾有此請耳皖軍初退萍鄉僅有數營後又陸續開來昨日五日萍鄉知事電告又已退入兩營前次皖督因該軍遠陷贛隣餉糈轉運艱難遂商同陳督就近由萍鄉分宜宜春等縣於解欵項下撥付事後請還近來兵隊日增需欵益多贛財廳長楊慶鋆以本省金庫空虚自顧無暇解欵萬難他撥呈准陳督戚省長取消前議令各該縣應解各欵仍須照解來省以應急需今日（六日）陳督已電告皖督速解餉糈來贛以資接濟 
　　在萍皖軍共約十一營其中約有十營爲張勳定武軍改編張勳復辟失敗恨倪剌骨定武軍士又念念不忘大帥者故皖省各州之獨立其中一部分爲定武軍所爲今在萍皖軍司令爲李傳業開其部下已屢次有反抗命令之舉李氏幾不能支持頃陳督得此消息恐該軍一旦騷動貽害地方擬即派幹員前往萍鄉舉李傳業妥商解除武裝現正物色相當之人卽行派往 
　　連日有國會議員盧式楷程鐸由滬回贛曾受孫伯瀾之囑托就便謁見陳督詳説南方歡迎調停之意以堅陳督主張聞陳督頗表示以地方秩序爲重不願塗炭生靈萬一雙方各走極端惟有行其保境衛民之素志無論何方苟不涉及贛土則贛省决不加遺一兵又謂南方 
 
 
 

Page 7

 
 
所提出條件尙須雙方讓步並認目下爲調停成熟之時期云 
[皖省近事]  
　　皖省前破獲之黨案業經訊明受滬上黨魁指揮來皖設立機關當分别呈請倪督核辦昨第一路統部接倪督來電謂黨首代表武道明（卽武喆夫）王志平王梀臣三名應處極刑其餘被脅者即依所擬辦理已由史帮統會同警廳將武道明等提赴北門外執行 
　　援湘皖軍在湘贛間潰散聞倪督已電飭李玉麟參謀長就近查辦 
　　潛山縣中實鐵砂公司一案黄省長面囑晋知事從速查明陳覆以便核辦 
　　和縣森林苗圃局主任查寓塵視事以來成效頗著現由該縣金知事呈請省長獎勵以昭激勸前安豐兵艦書記石蘭森即石香亭近假報紙招摇通函各縣知事釐局詐騙多金被人控告聞由黄省長飭警廳嚴行根究 
　　鹽河釐局長郭後德呈請辭職現財廳已委魏翰羣前往接替魏在蚌埠行營軍需處充當課員大約本月中旬始可來省視事 
　　黄省長以本署顧問官李松頤洪河口釐局長趙其昌才堪任使特援案呈請總統將該二員交國務院存記 
[杭州快信]  
　　駐紹六團團長盛開第昨因要公晉省晤張師長暢談逾時即同往謁見楊督軍面陳一切准今日回防 
　　餘姚五夫營房工程處長彭周鼎（第四旅全旅工程）昨呈送建築費計算書共需洋銀四十一萬餘元 
　　滬上昨又引渡潰兵二十六名來杭 
　　警務處歸併省會警廳後擴充房屋早經落成齊省長飭將署址攝影連同工料開支列册呈報送部核銷 
　　上海四明銀行總統理虞洽卿昨來杭謁見各當道磋商寗波善後辦法 
　　齊省長通電各知事不得擅離職守卽遇要公概用電呈所需電費准列正開銷 
　　分浙見習軍官陳焯徐培根託假潛逃楊督軍已令各機關一體通緝 
　　筧橋十六團新建營房業已工竣楊督派本署軍需課員王寅慶馳往驗收 
　　齊省長昨添委邱向欣王殿榮唐榮柏王樑生爲本公署署差遣員 
　　杭總商會顧王二總理昨日柬請當道在會讌飲討論維持省巿金融計畫（以上九日） 
　　第二師張師長通飭各團營以三旅旅部及五團一三兩營現已暫歸消滅所有該團二營及三旅所屬第六團一切領餉請械等事概由師部直接 
　　由嘉興調駐南星橋之一師第四團昨已調回原防松江來禾之三十九團亦仍退駐楓涇楊督軍呈請通緝蔣尊簋等九人有已奉中央核准説 
　　莫干山檢查事務所呈報現居德奥僑民僅四十餘人聲明不願出境 
　　省公署令飭各縣知事有一年内轄境無盜案者准各記大功一次（以上十日） 
[抱一通信]  
　　兩旬間之回顧（二） 
　　中學校設職業科 
　　直隸省立第一中學 
　　南開中學 
　　江蘇省立第五中學 
　　南菁中學 
職業教育近方由研究以進於實行其制度特設職業學校爲一種職業補習學校爲一種而普通學校設職業科亦其一也中學爲普通學校近人主張采用分科制兩旬間所見凡四校請分述之 
　　天津公立中學今改爲直隸省立第一中學今夏起末一學年於普通科外分設商業科令學生以志願認習兩科人數略同商科英文用商業讀本國文授商業應用文商業地理商業歷史經濟學英文簿記打字則課内課外並習校長言明年從第三年起設商業科 
　　南開中學今年署假後將第四年級生八十餘人分爲文理商三科依各生志願分别肄業現三科人數大略相等修身國文英文歷史地理其其同學科也文科添文學史心理學經濟學等理科添立體幾何解析幾何高級物理化學用器盡等商科添簿記商學珠算商業英文文牘經濟學等教授注重實際如授銀行則令參觀銀行授郵政則令參觀郵局另從第一年起設職業顧問教師擇教師於是級有功課而能力較富者充之調查學生籍貫家庭狀况學科成續品性之長處短處志願之何屬曾入何種會爲何種職員製爲報告學生欲選擇職業得與顧問教師商定 
　　常州第五中學適開十週紀念會其所陳列成績品之一部爲陶業今年五月開始課外研究製造爲第二部之試辦其注意改良之大綱分爲三類一土質之研究二工作之研究三火候之研究由陶工師與化學教師聯合教授紫砂陶器爲宜興特産近年營業一落千丈現尙未有研究改良之學校該校利用所在地天然之土質與積有經驗之人工濟以學理的研究他日影響必非淺鮮 
　　江陰之南菁中學從前宗旨爲文科高等之預備近歲改從生産主義於普通學科外注重農業現尙有普通中學四年一班甲乙類各兩班所謂甲類者略視中等農業每禮拜實習農事三次每次二時至三時乙類則注重理化略如外國分科中學之理科然不過職業陶冶而已近又添設農林科一班目的在養成有知識之農夫得以改良農事開拓森林其功課除普通科外有造林氣象作物測量農藝化學諸科每禮拜實習四次每次二時至三時余往參觀時適見學生一羣合鑒一池挑泥填平阡陌使高諸生朝攻詩書暮親畚挶實行古人所謂半畊半讀之風若有無限樂趣者可見今日學生並非不肯耐勞作苦亦視訓練之何如耳 
　　中學校畢業生大都無所得事已成各地公共之現象論者至有養成高等游民之懼今於中學校分設職業科與其謂爲學理上當然之設施不如謂爲教育行政上一種補救作用今天下擾擾徒以生計問題耳苟教育之結果尙養成高等游民今後中國尙有何望之四校者不可謂非得風氣之先知福國利民之本務者也 
[地方通信]  
松江 
　　奉賢教育會消息 
　　奉賢城巿教育會前開冬季大會時會員朱醒華提議組織小學教育研究會以促教育進步經一致贊成章程卽公推朱君擬定繼議冬季參觀團事决議每校派一人每人費四元參觀地點指定蘇滬二處 
　　選民榜示後之更正 
　　松江巿第二届省議會選舉人名册自一日榜示後計選舉人二萬零九百四十六人（按松江全巿人口祗五萬餘除去婦女及幼孩成年男子恐尙不足此數）較之第一届選舉人數不啻增加三分之一惟其中有一人化數名者及憑空臆造者與繕寫错誤並調查遺漏者現均由本人紛紛呈縣更正如此調查草率審查不嚴實屬藐視選政而貽各界以口實也 
鎮江 
　　師長防護路線 
　　駐鎮陸軍第十九師楊春普師長以滬寗鐵路沿路安設之電話電報兩線係爲傳遞緊急消息之用現值戒嚴期内自宜妥爲保護特通飭駐防各橋樑之陸軍一體嚴密防護以昭慎重 
　　籌祝雲南紀念日 
　　本月二十五日爲雲南倡義擁護共和之紀念日例應慶祝鎮郡各機關各學校均預籌慶祝手續除懸旗張燈外並各放假一日以資紀念 
揚州 
　　部員因公來揚 
　　北京鹽務署參事邵仲威前通海鎮守使管寄清現由京聯袂來揚晤某長官接洽要事 
　　鹽官禀辭回任 
　　通屬總場長韓尙志豐掘場汪知事日前來揚禀陳公務勾留數日業於本日禀辭張運使各回任所 
　　派員往查土匪 
　　駐揚陸軍巡緝隊統部刻據報告揚屬塘頭鄉有大股土匪出没廢擾劉統領特派軍官前往調查以便派軍隊往則 
九江 
　　護送潰兵 
　　安武軍自湖南戰敗後其潰兵竄入萍鄉者實繁有徒贛督軍爲維持贛境秩序起見前日遣派船隻輸運來省昨由南灣鐵路專車裝載到灣共計潰兵二百餘名經過德安地方由向得高營長派警備隊護送及抵埠時贛北鎮守使吴金彪立派省防第四團兵土前往護送入城並親赴車站監視該軍入城住宿一宵今早即遣其出城復派軍士多名護送沿途加派警察崗位防範森嚴但此種潰兵僅持有雨傘一把鎗械已化爲烏有霎明即乘輪下駛矣 
　　設立兵站 
　　安武軍回籍無論山漢口運來或由萍鄉運來九江爲必經之地自有設立兵站之必要其捕站司令何鎔已於前日來灣入謁吴鎮守使吴使設宴接風現正覓房屋設立兵站惟尚無適宜地點昨已乘車往省晋謁贛督面商一切矣 
[雜評一]  
主戰之真面目（庸） 
　　段芝貴赴津後之報命謂曹錕等未嘗不可先聽中央之調和但須政府承認一千三百萬元收束北洋軍隊之費用然則曹銀等之天津會議血僨脈張自稱曰主戰主戰者殆爲要索此一千三百萬元而然乎 
　　今勿論主戰之當否卽使爲出氣主義而出於主戰亦必有一戰之能力吾人前聞曹張諸人之各自認餉各自派兵雖歎其倒行逆施太無意識而亦未嘗不心驚其能負戰事責任乃無何又聞其已向中央請餉曹張等自告奮勇之義務殆已忘其半然使真能出兵則要索軍餉猶爲當然之結果乃兵旣未出一人而軍餉之要求爲數且千數百萬且不以出兵爲前題而以靜聽中央之調和爲交換然則天津之主戰其目的不在排斥西南尤不在報復倒段其唯一希望惟在借摇旗呐喊之聲勢恫嚇中央以要挾買仗而已嗚呼主戰云乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
商會聯合會電請休戰之原稿 
　　全國商會聯合會自據各處總分商會來電請爲電呈元首曁各省督軍省長顧念商艱力主休戰以期早定國是共扶危局等情當經據情分别電陳在案昨日該會將原電抄致各省曁本埠總縣商會一體查照其原電如下梧州陳巡閲使各省督軍省長鈞鑒天禍中國政變迭經復辟之大難初平南北之内証忽起數月以來戰端日迫閭閻惶恐懋遷停頓金融閉塞農工交困盜賊蜂起民不聊生重以順直魯豫大水爲災哀鴻徧野流離失所環顧國内幾無寗處外則歐洲戰爭將告終結日美之宣言山東之交涉潮流湍急咄咄逼人縱使和衷共濟南北一心生聚教訓猶懼不濟乃當臥薪嘗膽之秋竟爲煑豆燃萁之舉將來最後結果勢必致兩敗俱傷國將不國虎視强鄰起而乘我茫茫神州將遂陸沉皮之不存毛將安附言念及此可爲寒心本會爲全國商會組合機關對於各處商會之報告各業商民之痛苦懍戰禍之延長念國勢之阽急迭次會議輙爲扼腕現在内閣旣已改組政潮漸趨和平果有疑難問題不妨推誠相商細按約法詳求解决固不必訴之武力以重困吾民也諸公素具愛國愛民之心務祈力主和平顧全大局恊商休戰早定國是爲商民留一線生機即爲國家培一分元氣迫切陳辭屏營待命除逕呈馮大總統外謹此電聞全國商會聯合會冬 
[商界續得武漢巿况之報告]  
　　漢帮駐各莊客近日疊接武漢總號來電報告現狀已誌九日本報昨日又接電告謂景象更見緊迫巿面冷落前昨兩日錢莊倒閉七八家昨日滙票不通銀根緊急各商業頗難週轉請將現銀即速滙漢以資週轉云云 
[軍隊防範之嚴密]  
　　松滬盧護軍使近日來以鄂閩防務吃緊本埠謡諑繁興淞滬爲本師根據之地軍隊防範自宜嚴密除責令上海防守司令王如見督率所部軍警通宵巡邏外並於昨日（星期一）特發鎗彈每連五箱每箱二千五百顆令由各連長分給各目兵務於出巡時佩足鎗彈以資防禦並於昨日爲始凡軍署及司令部上下員役人等於四時後進出均須呈驗通行證始能放行否則禁阻戒備之嚴於此可見 
[第十師軍隊由浙開回]  
　　前寗波獨立時淅省楊督軍爲預備後路接應軍隊起見令調陸軍第四師步兵第十五團第一營開駐杭州又調第十師步兵三十八團第二營及三十九團第二營由滬開往嘉興駐紥嗣因寗波獨立軍爲浙軍第一師童師長平靖該地恢復原狀楊督軍即令該師鎮懾甬地惟嘉興地方因浙軍第一師不能兼顧故由楊督軍於前日（九號）命令第十五團第一營由杭開回嘉興駐紥該營奉令後業於昨日（十日）黎明時拔隊開抵嘉興所有此次由派調至嘉興之步兵二營仍令馳回原地點故三十八團第二營營長李廷美及三十九團第二營營長姜得順遂於昨日會同隨往之砲四團二營第五連連長各將所部官佐士兵鎗械　重馬匹並快砲六尊於午後二時就嘉興車站添掛車三十餘輛加裝龍頭拔隊開行於五點半時返滬三十九團第二營軍隊仍在龍華下車駐於原處三十八團第二營及砲兵第五連各官兵均在南車站下車仍駐上海兵工廠内當由盧護軍使將前調步兵兩營砲兵一連由禾開回日期分報蘇督軍陸軍部查照 
[查緝蔣周等蹤迹]  
　　首倡寗波獨立之蔣尊簋周鳳岐等於失敗後卽乘某商輪來滬當進口時盧護軍使先得甬江密電立派稽查至淞搜查未獲茲因偵悉蔣周等並未赴粤仍在本埠某租界秘密寓居故於昨日又飭偵緝員設法查緝 
[曾交涉員實未來滬接任]  
　　報載新任外交部特派交涉員曾宗鑒來滬寓孟淵旅館已於昨日接任等情茲悉均非事實曾氏現尙在京近有曾氏同鄉閩人自京來滬言曾於旬日前詢其何時出京蒞任據云尙有種種問題與政府商榷須一月後方可南下大約須舊曆十一月中旬始能來滬接任也 
[省署裁撤檢定教員委員會]  
　　滬海道道尹曁上海縣知事均接省署訓令云案查本省檢定小學教員委員會前經查照部頒規程附設於本公署内並經訓令一體查照在案茲准教育部咨開據山西教育廳長虞銘新呈稱案查大部頒定檢定小學教員規程第二條内開凡施行檢定應由各省區行政公署組織檢定委員會又第四條内開會長以各省區行政公署教育科科長充之各等因查此種規程頒布在前現在山西教育廳業經完全成立教育科同時廢止所有檢定委員及檢定委員會一切文件均經省長公署令到廳續行辦理職廳接辦伊始除令行各委員就派定地點照常檢定外所有會長一職原定規程第四條旣難適用應另委何項人員接替之處理合具文呈請訓示祗遵等情到部查檢定小學教員委員會長按照原定規程應以各省區公署教育科長充任現教育廳暫行條例業經制定公布在案凡已經設廳之各省此項會長應由教育廳廳長就科長中選派一人充當以便接替而利進行除指令該廳長遵辦外相應咨行查照辦理等因准此查本省教育廳成立在即所有本公署辦理檢定事宜即日結束交廳接辦本公署附設之檢定小學教員委員會即行裁撤以後關於檢定小學教員事務自奉文之日起逕呈該廳核辦遇有重事件除呈廳外並呈本省長核辦合行訓令該道尹縣知事遵照辦理此令 
[盜匪發回犯事地方鎗斃]  
　　行刦閘北蒙古路承慶里宣姓家之盜匪王信庭當場被四區一分所巡警杜振清追獲奪得實彈手鎗一支搜出原贓金戒一枚迭經警廳司法科研訊王供認行刦不諱解送護軍使署軍法科覆訊屬實經徐警廳長詳請盧護軍使將該匪發回犯事地方鎗斃當經盧護軍使核准於昨日下午一時派軍警押送該匪至閘北經過蒙古路犯事處兩旁觀者甚衆四區姚警正預飭十一圖地保在太陽廟北首空地上掘一土穴令該犯坐於穴内執行鎗斃徐廳長派督察長曾永奎蒞場監視沿途至刑場由偵緝隊長翟世清率同通班隊士曁游巡隊各隊士彈壓以防意外 
[假名函索借欵之偵查]  
　　前日有具名江淮護法團總籌部致函閘北居民沈霜吴某名借洋數百元通信處註明英界白克路某號門牌限三日内將洋信送交該處昨由該居民將函送呈該管警區已派偵緝隊着手查辦矣 
[查緝假名興學籌捐之騙子]  
　　淞滬警察廳昨令各區署隊文云照得上海一隅良美雜處社會奸詐伎倆層出不窮迭經令飭隨時查拿以正人心在案乃日前忽接具名樹範高等小學籌備處函信内附校章一批及十月二十日新舞臺入場劵五紙日本早稻田大學地理商業等課畢業生姚少珊名片一紙察其函内言詞有在震澤地方創辦樹範學校首蒙就地張海洲鄭伯勳兩紳所贊許祇以建築缺費議定借劇募捐云云當以興學籌捐或亦確有其事詎發交偵緝隊按照信面所開愛而近路德潤里五百零一號半調查通信處所并無是項籌備機關復向新舞台詢問演戲籌欵事由亦屬子虚烏有總觀以上兩節其爲詐欺取財無疑所列名謝天錫張海洲鄭伯勳姚進民四名究竟有無其人殊難懸揣震澤地甚殷富如果組織學校儘可當地籌資欺騙行爲顯而易見本廳職司紏察尙敢故意嘗試冀逞其騙財之狡謀則其他居户商民受愚者尤不知凡幾言念及此痛恨殊深若不查緝解究何以維善舉而儆奸宄除將起緣校章抄録附發外合亟令仰該署區遵照仰即督屬嚴密偵查解辦並著布告轄境人民知悉遇有此等送信騙財之犯務卽嚴拿以免受愚本廳長嫉惡如仇素以爲民除害爲已任其各仰體斯意實力奉行有厚望焉切切此令 
[日本人被人槍傷斃命]  
　　日本人櫻井常太郎在公共租界吴淞路一千四百二十八號門牌開設日本押舗不知何故於本月五號夜被人鎗擊受傷當送佐佐木日本醫院醫治無效身死已報官驗殮茲經美捕房西探目利扶司恊同日本包探查獲跡涉嫌疑之粤人包公權任士谷兩名昨解公共公廨請究據日本捕頭沃古喜氏偕西日包探上堂禀明前情謂此案手續尙未調查完全請爲展期研訊李　仙襄讞得禀商之英白副領事判包任兩人押候飭探切實查明再訊 
[巡警毆辱婦女續誌]  
　　南巿荷花池東首三十六號朱楊氏母女於二十三晚間被某巡警誤認其家有賭博入内擊傷經旁人報告警區將該警拘去朱楊氏母女投請驗傷等情已誌前報茲悉朱楊氏傷尙輕微可無大碍惟其小女因被鎗柄擊傷腰部不能行動雖請某醫　治尙未見效昨晨又口吐鮮血數次腹中作痛其母哭泣不止各鄰居見此情形大爲不平均囑朱氏投廳聲訴鄰居店舗願爲保證而朱氏家無男子不敢多事惟有吞聲飲泣故各鄰居現擬聯名代遞公呈禀請徐廳長將該警從嚴究辦以儆將來聞該凶警肇事原因緣上日下午四時許有已革警察身穿呢大衣至荷花池李氏所開老虎灶見有小賭上前將檯上小洋五角拿去並將紙牌抛入爐内焚化李氏未敢與較次晚該警即同該革警再至該處意欲抄尋小賭乘機擄奪以致誤認朱楊氏家機聲爲賭博而肇此事云 
[木商營業之減色]  
　　本埠木商一業以南巿沿浦爲最多各木行商大都自備船隻赴閩省等處採運建廣木植來滬發售近年來沿海一帶時有盜匪出没非惟出械威嚇扣船刦財甚有擄人勒贖駭人聽聞之事發生於是各木商船咸有戒心滬地各木商因大受影響更因洋木充斥故存本雖鉅獲利反微聞今屆秋盤以來營業大爲收縮其中虧本者居其多數而木商營業竟有逐漸衰落之狀况云 
[典富失慎賠償二成之反對]  
　　法租界昌大典當失慎擬賠二成一節曾誌前報茲悉各當户以該典設在愷自邇路爲居民最多之處民黨份子亦均旅居是處民黨中人多向該當典質物件此次損失頗爲不少况失慎以來遷延彌月各當户原冀秉公賠償故未向之交涉詎料該典前日忽將焚剩者放贖已焚者僅賠二成以致各當户極端反對業於昨日由民黨領袖章某組織事務所預備徵集意見聘請律師起訴俾與該典正式交涉 
[紀勤業女子師範之歡迎會]  
　　女士朱劍霞前在南京創設女子慈善工藝學校開辦年餘成績甚佳民國二年經江蘇省議會議决作爲省立第一女子工藝學校嗣因癸丑事起張勳攻破南京該校校舍遂爲張軍所蹂躪女士顛連困苦遯跡滬濱至民國三年復在法租界南褚家橋（即敏體尼蔭路）創設勤業女子師範學校數年以來成績卓著本月九號下午一點鐘先施公司總監督馬應彪南洋兄弟烟草公司總理簡照南及簡琴石前廣東省長朱子橋前廣東省長公署顧問梁重良前上海醫院院長張竹君女士變昌福綢緞號經理程靜波神州日報余德民黄翰香等前往參觀該校遂開歡迎會由校董柏烈武招待於開會之先由招待員引導各來賓至陳列室室中羅列文藝手工國畫各數十種爲校中學生成績品悉皆佳妙復導至各課堂共分三處國民科設在樓下可容百餘人文藝專修及高等各科在樓上各容數十人是日星期各生業已休課復至辦事室教員室校長室應接室等參觀一週至二點餘鐘摇鈴開會來賓俱入會堂首由校長朱女士報告謂余等今日歡迎諸君因諸君熱心提倡女學且諸君或創辦實業或改良政治皆在社會上建設偉大之事業余等之歡迎亦係崇拜英雄之意云云報告畢由女學生黄赤宏演説謂吾國女學現甫萌芽時代必得多數熱心教育家爲之提倡始有發逹之希望今承諸公惠然肯來參觀吾校提倡女子教育學生等不勝感激不勝榮幸云云該生年齡僅止十餘歲演説時口齒清白態度從容殊爲難能可貴次由全體學生唱歡迎歌次馬應彪演説宗教朱子橋演説勉勵學生努力求學並以勤儉爲立身之本又次程靜波演説提倡道德張女士演説以宗教救世又次學生唱福音歌英文歌畢摇鈴閉會各賓復入客廳討論教育事宜榜晚始散云茲將歡迓歌録左（其一）幸哉幸哉吾校創設幾經年焚膏繼晷志同堅提倡賴明賢諸公聯翩至吾曹快覩各爭先歡迎具誠意一致奉拳拳（其二）幸哉幸哉世界進化女權張凌歐駕美各爭强吾國乃頽唐諸公懷偉抱要將女學相扶匡勉旃吾姊妹大揮吾國光 
[審廳長接任後之新猷]  
　　新任上海地方審判廳長陸逹權君守經已於陽曆本月九號接印已紀昨報昨晨陸君發出牌示略謂本廳長蒞任伊始所有一切移交前來案牘一時尙難清理故於今日始停止收受訴狀三天仰各當事人等一體遵照母違特示至午刻陸君命傳本廳全體承發吏十七名到辦公室面諭略謂本廳長蒞任之初所有爾等辦公悉仍其舊並不更動惟聲名惡劣並無資格者將來須一律裁撤云云各承發吏唯唯而退 
[南巿電話局長易人]  
　　上海電話局局長鄒鴻定現因别有差委故由交通部委任葉鴻績（號慕橘）爲局長葉君於上星期五由京抵滬昨日上午到局接事聞葉局長曾任前參議院秘書及湖北知事等職際此南北巿籌畫通電之時葉局長才稱幹練想必能推廣局務使南北巿交通便利以期振興商業也 
[法國在滬開募國債]  
　　法國近募國債以一百佛郎爲起額實收六八年息四釐至一九四二年十二月底後全數償還業於陽曆十一月二十六日起在各處發行由法銀行代收他國人民亦可認購至十二月十五日截止上海自開募此項國債以來旅滬法人及他國人士踴躍認購者頗多此項債欵利息頗優在歐戰之前法幣佛郎二枚值中國銀元一枚今金價低落每一中國銀元幾可值法幣五佛郎故若投資於此他日金價復起則收回時除每年已得息金外一元之本幾可變爲三元此尤中國講究儲蓄者之機會也惟限期將届本星期六日午前卽爲截止之期願認購者其速至中法寳業銀行或東方滙理銀行接洽也 
[美術學院之野外寫生]  
　　西門外白雲觀圖畫美術學院自今春正科增長學期以來一切教授方法益事改良該院教員每逢星期一率同第三四學級星期五率同第一年甲級全班學生排隊赴龍華及滬西一帶實地寫生種種風景描摹盡致至形式與精神均多整肅近雖天氣漸寒一班學生並不以朔風嚴厲稍滅其興趣足徵該院辦理教授之得宜也 
[浙甌梓業公所常年會紀事]  
　　本埠浙甌梓業公所昨開常年大會該同業至會者數十人於午後二時開會由主席張永齡報告該公所一年經過情形畢以該業公所至今尚未建築請同業籌欵以便進行經衆公决由同業自行量力捐助俟集有成數卽行建築　 
[菜巿街火警]  
　　法租界菜巿街瑞慶里某姓家於昨晚七點三刻晚膳後不知如何失慎立即冒穿屋頂由瞭望台鳴鐘告警救火會各員急驅　龍到場救熄已殃及左右隣居事後捕房飭探任坤揚前往將起火之人拘入捕房聰候詳查起火情形再行核奪 
[煙紙店小火續誌]  
　　南巿洪生碼頭裏街榮大烟紙店前日因遺火披屋内焚去柴薪屋椽當即救熄未起巨災已紀昨報事後由警將店夥袁庭桂帶至第一區警察署經董警正派警前往查明該店實係無心遺火並無别情遂飭袁繳呈罰金洋五元充公完案 
[函請籌勸加繳渡船照費]  
　　南巿工巡捐局長杜梅叔查得浦江内八長渡渡船例於每届陽曆年終來局納費領照今届因局中公費支絀特令加繳照費每船納繳洋兩元飭巿舶所承辦人錢寳如傳諭遵照在案嗣因該渡船户對於此次加繳照費一事僉以年荒歲歉百物昻貴鄉民度活維艱何堪再受加費之負擔於是公同籲懇仍照向章辦理免予加繳以恤民困云云杜局長據禀前情以加繳照費原爲撥充地方公益之用該船户等每年加費一元爲數無多每日不過負擔錢四文輕而易舉何用懇免爰特函請各渡口巿經董轉爲籌勸 
[英卓副領事將赴崴訊案]  
　　駐滬英副領事兼公共公廨陪審官卓乃爾君聞近奉本國政府升爲高等法官並委任前赴崴海衡訊理某重要案件不日即須就道約兩星期返滬復職 
[檢察官相驗女工屍體]  
　　浦東陸嘴英美香烟老廠女工談阿昌因被孔雀間司事（俗稱式老虎）王鈞康用手毆擊一下以致口吐清水延隔二日身死女之父母以被王駿傷致斃報經警察三區飭保赴地方檢察廳請騐等情已誌昨報昨日午後二時林檢察長委派熊檢察官毛檢驗員帶同録事法警人等渡浦蒞驗先據屍父談柄訴稱寗波舟山人年三十九歲祗有一女在廠工作已經六載上星期四因在廠與同廠女工閒談司事王鈞康上前干涉在背後　擊一下當時即覺迷失本性回家後口吐黄水寒熱交作延至星期六午後三時因傷斃命請求昭雪熊檢察官當飭如法相驗一過並無傷痕委係受驚嚇破膽部身死熊君親親無誤填明屍格着令自行棺殮屍母談陳氏在旁大哭哀求昭雪當經態君諭令報廳候示事畢回廳禀復林檢察長察核面王鈞康亦已由三區警署派警押解檢廳歸案訊究聞談姓三房祗有此女父母愛若掌珠自遭不測女母談陳氏屢欲撞死致額上數處青腫殊可憐也 
又一訪函云陸家嘴英美香烟廠司事王鈞康被婦人談陳氏禀控毆斃伊十八歲女兒談阿昌等情前日下午經爛泥渡三區警署將該氏並王併送地方廳請究並據二十四保二十四圖地保陸佩生亦到廳報請相驗嗣經檢察官提案研訊詰據王供陽曆十一月二十六號下午該女工談阿昌偷懶不做時適洋員到廠查察民人令其做工伊不服所以將其一推並不毆打詎阿昌回家後忽患痧症曾倩人挑痧不知以後如何而死訊之該氏堅稱我女實於二十六號上一日即禮拜三午後遭王兇毆受傷　家口吐黄水染及衣衫延至昨日因傷而死衣衫諒由警局送案求請究辦問官以供詞各執判王收押昨午由毛檢驗員等渡浦蒞該廠東首談之家内相驗女尸當騐明阿昌頭額面頰等處受有傷痕實係因傷致斃判令尸母自行備棺收殮候回廳訊明懲辦 
[同濟教員請提存欵]  
　　同濟學校教員德士烈有德華銀行存銀洋一千七百三十四元 
 
 
 

Page 11

 
 
宣戰後德華被封致無從支欵爰向友人處告貸洋一千三百元以資應用近由同濟校長函請交涉署轉商擬於存欵内提取一千三百五十元薩交涉員昨已據情函商德華清理處核辦矣 
[領取車輛之周折]  
　　美商滙芳公司車輛被七寳警區扣留一事曾誌前報茲悉美總領事近有函致交涉署謂該公司委派代表前往具領詎該區巡官開示以應付費洋九元方可領取等語由薩交涉員飭據青浦縣復稱此案日前來案具領當令繕具領狀存案隨抄給結式俾帶回填寫至索費一節實無其事等語聞交涉署昨已函知美領請飭該公司前往領取矣 
[紙包内鎗珠何來]  
　　法租界東自來火行街瑞福里某姓家門口於昨晨開門時見有遺棄申報紙包一個拾取察視内係鎗珠五排當由包探潘瑞福將珠呈送捕房棄明捕頭諭飭將珠存候緝拿遺置之人到案訊究 
[控夫寵妾虐妻之研訊]  
　　王李氏在公共公廨呈控其夫王增祺抛妻寵妾並將其虐待一案昨晨十時經王崧生襄讞會同美博副領事升座民庭研訊先由原告代表律師朱斯芾上堂陳述案情繼由原告見證亦名王李氏投訴原告王李氏是伊之内姪女原告王增祺係伊姪孫於四歲時父母雙亡由我撫養成人兩造雖有尊卑之别惟年歲相等男女兩相情願故爲之作主婚配成禮之後不料被告於去歲擅行納妾將原告抛棄凌虐時常吵閙曾往相勸數次所有被告父母遺産由聖文律師經手交給被告等語又據另一見證王沈氏投訴前在被告處爲傭被告於去年六月初二日納妾入門後我至月底即行辭出在被告處爲傭约有四月故兩造吵閙之事確係目覩言至此由被告代表穆安素律師向氏駁詰良久中西官核供判被告仍交原保候再復訊核奪 
[請求離婚案改期再訊]  
　　向充某律師繙譯之張紹堂日前遞禀法公堂稱妻子吴氏時常出外不歸向伊勸導不聽故此具控案下請求斷離昨日捕房傳同兩造至公堂請訊張紹堂聲稱現被告已托人至民人處理勸請求改期再訊吴氏供稱丈夫患有神經病常將婦人兇毆是以出外至親戚家暫避實有其事求察中西讞員判准原告所請於十四天内禀覆一面着被告明白補詞候核 
[行使僞輔幣之究辦]  
　　閩人秦阿大在南巿王家碼頭某烟紙店以鉛質輔幣朦混兌換被店夥察破喚警將秦拘住搜出僞角二十七枚當即解入一區一分駐所詰其來歷據供在某諸場内取來等語張警佐以其行使僞　幣有碍巿肆飭送警廢司法科訊究 
[女子私取馬褂]  
　　賃居南巿生義弄之楊汝廉家前日因有喜事賀客盈門不料於傍晚時有隣近之某姓女子混入内室竊取花緞灰鼠馬褂一件挾之而出乘坐黄包車向北逃逸當爲管門人徐金福察破立即追上獲住人贓解至一分駐所據供有某姓傭婦竊來交伊帶出等語署員以姑念失主將原贓領回後不欲深究遂傳到女母申斥數語即着將女領去管束嗣後再犯定予重懲 
[烟妓泣求超豁]  
　　烟妓周金玉昨投一區二分駐所泣稱鹽城人今年二十一歲前被匪徒誘拐來滬賣入法租界小東門外花烟間爲娼近被龜鴇百般虐待受苦不堪爲特來此請求超豁等語當經王警佐提訊乏下着送新普育堂留養候示 
[盜賣墳地案之結束]  
　　已革四圖地保林鴻生前串同張秀春冒充張姓後嗣盜賣張軾祖墳與王慶章得價二千六百元爲現充該圖地保之諸芝香查悉通知王張兩人具控法公堂飭提避匿故將林之房産及脚踏車店兩所發封拍賣備抵後房屋雖拍得銀九千兩惟該房産已抵與姚姓核計本利銀八千五百兩除去姚姓本利及拍賣費外毫無餘多故缺席判决應還王慶章洋二千二百六十元張軾安葬損失費洋六百元諸芝香欠欵洋五百四十七元照所控還洋俟緝林到案訊追昨日諸芝香借王慶章張軾投案聲稱現由林鴻生之母孟氏托人出場理勸將值洋二千元之地皮一方推抵與王慶章尙少二百六十元及張軾損失費洋六百元並堂費洋四十元均歸地保墊還連及地保自已被欠共洋一千四百四十七元由林孟氏出立憑據歸還現已三面允洽求請將所封脚踏車店啓封銷案聶讞員准予啓封完案 
[縣知事斥革催征吏]  
　　浦東二十二保催征吏沈厚基近因辦公不力昨經沈知事出示斥革不准化名復充　 
[店主與夥友算帳衝突]  
　　舊校場棕榻店主張長根昨與伊夥薛五因算帳起釁被薛毆傷頭面由警將兩造拘送一區二分駐所轉送地方廳驗傷究辦 
[投浦遇救續誌]  
　　紹興人陳阿林因貧不聊生於前日午後至北京路碼頭投浦圖盡當爲一千三百八十二號華捕查見設法救起帶入捕房昨解公共公廨請究經中西官訊悉前情判候函送紹興同鄉會遣回原籍 
[欠房租判押十四天]  
　　收租人徐若室前投法公堂控房客李周氏虧欠房租洋十五元三角向索不付人亦避匿今始遇見扭案求諸訊追周氏稱實係運送父母棺木回籍並非避匿判限三天繳洋在案昨已届限周氏仍不將洋繳案續解公堂訊追氏供無力交洋求宥中西官判押一禮拜完案 
[再限七天繳洋]  
　　王文林前在南巿某店爲夥因私收客賬洋四百八十六元被店主胡炳煒察悉王即避匿法租界後被胡偵悉控經法公堂傳訊判着交人銀兩保限七天交洋在案詎王挺押不保昨又解訊胡仍求嚴追王供實情無力措置祗能後來陸續拔還中西官判再限七天交洋違干未便 
[房客逃匿控傳保人]  
　　王延治虧欠陸伯安房租洋若干元被控法公堂傳訊王避匿不到陸由李耀龍代表到堂稱王已逃匿請傳保人某甲訊追保單呈鑒中西官判准如所請候傳保人到案再行訊核 
[竊取白鉛水落]  
　　住居美租界克能海路二十號門牌之海軍部軍官卜玉龍庽所内昨被甬人陳阿月竊去白鉛水落潛逃被滙四捕房包探侯阿宣查見將人贓拘入捕房押候解廨訊究 
[養狗不捐執照]  
　　住居楊樹浦韜朋路一千一百十一號門牌之趙金標家因養狗不捐工部局執照被三十九號三道頭西捕查見以其違章回禀捕頭諭候飭傳被告到廨訊罰 
[購物竊取縐紗之押儆]  
　　邢龔良前日午後至福州路美大公司内以購物爲由乗間行竊縐紗一疋圖逃被該公司内之任鶴林暼見嗚捕將那拘入捕房昨解公共公廨經中西官訊實判刑押西牢一月贓交原告領去 
[均係拉客違章]  
　　雉妓雪弟章阿銀馮順弟沈老四錢老三前晚均因在南京路拉客違章被七百六十九號八百七十九號兩華捕查見拘入捕房准各存洋五元保出昨由公共公廨傳訊明白以該妓等不應在途拉客取厭行人著各罰洋十元充公示儆 
[摸竊行人皮夾]  
　　湖北人熊和尙昨在北福建路摸竊行人程得勝身畔之皮夾内儲有銀洋數元被程察破鳴捕將趙拘入捕房押候解廨訊究 
[摸竊游客金表之敗露]  
　　匪人宋阿福前日午後在新世界游戲場内摸竊邢伸生值洋二百八十元之金表金練圖逃被捕查見搜獲原贓一併帶入捕房昨解公共公廨經中西官訊實判宋押西牢半年期滿逐出租界贓交邢領回 
[巡邏長警查獲竊賊]  
　　浦東洋涇鎮三區二分駐所巡遜長警前夜查見竊賊王阿大周大保陳大等三人正在和豐鐵廠沿牆挖洞當將王等三人一併拘獲連同竊具多種解入警所經王警佐詰問王等認竊不諱並供前竊該廠廢鐵一百七十斤售與洋涇橋其糖坊内得洋化用等語王警佐判王等三人併解三區警署轉解警廳司法科訊辦 
[棧司串竊月份牌]  
　　浦東陸家嘴英美香煙新廠棧司郭時冲陳紅生串通小工盛錫康偷竊月份牌運出銷售昨被洋東查獲將郭等三人拘送三區警署押候解廳訊究 
[判結毆傷頭面案]  
　　戴華田在浙江路被孟壽生毆傷頭面控由捕房將孟獲解公共公廨諭交五十元人洋並保候戴傷愈再核在案昨由捕房將孟解請公廨復訊經中西官訊明姑念原告傷已平復判孟罰洋十元充公再貼給原告醫費洋三十元著令繳洋開釋 
[過犯徘徊圖竊]  
　　陳杏生於前晚夜半在滬西麥根路徘徊圖竊被靜安寺路捕房華探目鍾星南查獲拘押昨解公共公廨經中西官訊知陳係過犯判押西牢一年期滿逐出租界 
[過犯攫飾各押半年]  
　　匪徒錢根生楊金生先後在雲南路大沽路等處攫取楊錢氏王蔣氏珠花金耳環均經包探查獲於昨併解公共公廨請究經中西官逐一訊明以錢楊均係過犯判各押西牢半年期滿均逐出租界 
[道尹公署批示兩則]  
　　黄南平等呈爲縣呈恐有不實再行扼要申述請核卷由呈悉此案現據崇明縣呈復以賣買行爲凡重賣者應以最前承買者爲有效張少山價買蔡樹屏糧書底缺係在黄南平以前自應認爲有效派令承充等情查糧書係承辦公務之人本應由官廳委派乃竟敢私相賣買殊屬不合惟論賣買性質自應以先買者爲有效因張少山承買在前判令承充尙屬正當所請撤銷原判更爲審理之處未便准行此批 
　　海門縣民陳建元等呈爲擅賣官吏環請飭知新任澈查整頓由呈悉暮夜營求最重證據據控該縣第一二科貪贓賣缺各情贓係何人過付有無確切憑據堪以證明應再詳切聲復方能核辦未便憑一紙空言率准澈查仰卽知照此批 
[雜評二]  
假名興學之詐騙案（步陶） 
　　滬上假善舉以歛財之事誠所在多有然以自投於警廳如所謂樹範高等小學之募捐者則所創聞矣夫通信處旣非實有其地演劇又非實有其事僅以入場劵欺愚一般社會尙曰有劵資可以詐取也對於職司糾察之警廳而爲此其意果何屬耶此函到廳當在二十二日之前偵緝隊之查覆不知已否在二十二日以後如其未也則廳中當早有布告以發其覆而免受愚者之益多何至今而始爲披露如曰已過則當時新舞台門前之持此劵而往往而不得入内者必多何未聞有何糾葛發生豈持劵而不觀劇亦所謂熱心助人興學之辦法耶然則此事之内情其殆别有所爲不實不盡之因果者在歟 
　　如此狡詐除警廳外一般受騙者何爲事過而無一覺察以詐財行爲明明施之官廳何竟顯然以名姓自揭且連類以及張鄭二人意者狡黠之徒故設此空中樓閣以揄弄廳中員役歟否則姚張鄭等果有其人而爲仇怨者故作此惡劇以爲陷害歟要之人心險要社會道德日益墮落固非僅僅一二查緝公文遂足以盡其挽救之道也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬虎頭將軍履任佈告文] [  濟航] 　　 
　　慨自犬羊之腥羶淨掃中土廓清妖猿之洞府推翻五方同慶方期馬放牛歸之化再見於中原龍拏虎跳之爭永消於海宇孰意狼子野心羣起爭權攘利虎而附翼益里害物傷民狼狽爲奸暗爲金錢之飽掠狐鼠同志慣作暮夜之乞憐續貂來狗尾之譏儘可驕人白畫封爵等羊頭之爛猶未飫我私心是故象有齒以焚身總長竟與囚徒爲伍猱以教而升木督軍敢向政府稱兵尤可怪者不禽不獸蝠蝠挂名於兩派之間非馬非驢蹇赢稱健於羣雄之内狐埋狐搰雖反覆以何妨虎將虎臣任横行而無忌以致豺狼當道門多狗盜之徒貂璫盈廷人盡狐媚之輩未生觸邪之豸誰燃熙怪之犀而况兇貌盤踞於淮南早已無天無法香獐紛擾於冀北幾致傾國傾城貍奴養避地之身洞天歸隐猴猻揭齊天之號嶺表稱雄麒雖國瑞難稱尊於百獸羣中鹿以武鳴冀角逐於五羊城下獅來搏象金力齊攻兎困韓盧狡謀雖逞可惜熊羆旣無吉兆傳説難稱良佐之才虎貔大損神威小范徒有甲兵之號虎韜豹略蓋失　宜豕突狼奔幾無歸路加以金馬碧鷄之地迭起烽烟沙蟲猿鶴之災再見蜀郡卽起如龍諸葛亦失擒縱之機飛虎黄公難作救援之計勢或騎虎誰肯牽羊今者長尾之豚皆蜷伏而滅迹雙角之馬已龍化而升騰錫皊之熊雖難現身於場上禎祥之鹿却露頭角於苑中本將軍未抱咥　之志勉爲出山之謀系出虎頭身曾參夫帷幄戒懍虎尾計惟息乎戈兵諸公或功高汗馬或策獻火牛或雍容具羊祜之風或瞿鑠示馬援之健或以射虎勇號績著三邊或以驍騎威名身經百戰貔貅坐擁豈得縱彼以噬人雞犬無驚方謂治軍之有術須知爪牙雖利虎狼亦有失陷之時城社雖堅狐鼠難作久憑之計狗烹兎死可借鑑於前車狐假虎威終貽笔於司類各宜俯首帖耳戢羣雄逐鹿之謀將使賣劍買牛兆五族騰驩之象（一） 
一班獸類歷舉無遺文筆如温家犀亦復光怪陸離 
家庭常識 
[自製香腸香] [  栩園] 　　 
腸亦稱臘腸冬月自製可久貯法於廣東店購製臘腸用之乾腸每斤約七角　温水浸軟候用另購鮮猪肉二三斤（須精多肥少）切成骨牌塊浸於漬料中漬料之製法每醬油一大碗入高梁酒一杯白糖兩許花椒一撮攪匀置三四小時檢去椒實將肉塊拌入漬過宿用洋鐵製一漏汁套於腸口將肉料自半用筯塞入至極飽滿先將腸之兩端用線紥住更以線每長五寸一紥紥時須用銀針將腸之周圍多刺細孔放出空氣嘖嘖有聲紥成後懸於向日簷際曝一星期更移入屋内風兩星期即可食若多製即至翌年亦不壞且愈陳愈佳味勝茶腿 
[炒小菜] [  張覺]  
炒小菜宜以滾油下鍋一撈即熟其色青緑爲貴其有須微燜者若以鍋蓋蓋之則啓蓋之後不可再蓋否則其色必黄有如宿菜矣 
[膿顆瘡] 　　 
以魚子黄研極細調以麻油時時敷擦瘡上三日卽愈余前患膿顆瘡　劇以此法治之果驗 
[凍瘡] [  周慕蓮] 　　 
用瓦楞子末調麻油敷極效但紅腫未破者敷之日内必見潰爛切勿疑懼仍以此藥敷之數日愈矣其已經潰爛者於藥内少加龍骨末尤易收口 
工業須知 
[銀耳栽培新法] [  曾濟寛] 　　 
　　銀耳一物吾人用爲貴重食品其價有昻至每斤八十元者然著名出産之地厥爲川鄂不但外省之人以爲此二省得天獨厚即産地之土民亦每有出自天惠之想實則銀耳與香菰蘑菰相同可以人工繁殖並可傳種於外方試述其法如下銀耳常生於青岡（一名櫟樹）之枯木故欲栽培銀耳須先豫備青岡木（如無青岡之地用與青岡同類之木亦可但以樹皮可取澀素者 
爲佳）即於前年十月中樹葉變黄之時伐徑大五六寸之木不可去皮就地使其充分乾燥腐朽至翌年三四月鋸爲四五尺之段自小頭向大頭縫横每隔四五寸用大刀砍口深違材部砍　用石爲枕次第架成井字架木之地以有樹陰影者爲宜如積於森林内之傾斜地則用木爲枕列成階段亦可積木之後乃行施種如當地多已生銀耳之母木則揷數本於積木之聞或於五六月之頃取方長熟之銀耳浸於沸後冷靜之清水中以水變白漿爲度然後用杓汲漿注於已砍之口内卽可繁殖如無已生銀耳之母木而於産地購種時則還長銀耳已三四年之木一二段（運搬之際務須不觸日光强風不使鬱悶且不得過半月之久）碎之爲粉和淨水闕漿如前法注之（未完） 
詞苑 
[洞仙歌（題畫屏秋思圖）] [  芙影室主] 　　 
畫屏幽絶正黄花時節一寸芳心亂愁積奈珠簾半捲湘椅斜憑平白地添了萬分姜切碧闌干十二曲曲廻腸舊日衣香尙堪覔悔去種芭蕉一夜秋風便做了哀聲如泣想畫裏真真彀銷魂那陌路蕭郎影兒都滅 
[　洞仙歌（題畫屏秋思圖）] [  張秋爽] 　 
凄凉蛩韻總一般腸斷檻外芭蕉雨聲亂奈纒　情緒婉轉愁懷把一個小小芳心填滿無聊支玉腕斜倚湘筠六尺雲屏怕重看莫道不相思翠減紅銷料得有十分幽怨怪故故西風入簾來這透薄羅衫令人憐惋 
長篇小説 
[二城風雨録] [  英國郤而司常覺小蝶迭更斯原著天虚我生合譯]  
　　卷上第一章（四） 
勞雷自責曰噫吾言乃緩　續又汝誤會趣母哭蓋已有人掘之起而復活矣噫可憐之孺子臘筋亂矣趣定而心可數九辨士之九倍爲　幾何二十奇尼之中有幾先令習此心算當　奇效然曼萊此時悲喜不知所可如墮五里霧中但疑此人　癎何暇作他想而勞雷又曰實告汝凡爲一事初殊商業必有毅力膽量乃能逹其目的當　汝母旣死我遂右腕　汝左手撫汝母之墓碑别而渡海是日天氣陰霾風雹侵舟舟側　淹　因暗中祝爾母在天之靈相汝　渡海峽卽小泰爾生銀行爲汝保護之人更聘保姆鞠汝長成爲　麗快活之女郎初無陰雲愁霧罩汝之身而不知汝父方活葬　大獄之中蓋十八年矣言至此少停則又續曰汝父産業不多已盡歸汝更無别業留在法國今欲與汝渡海者蓋句言至此曼萊握老人之腕愈緊額紋深陷有無限驚駭　痛之狀勞雷曰蓋汝父　已出獄　在汝家舊僕竇馮齊酒肆之中此行吾職即在辨識其人然吾料其必不誤也曼萊聞語至此悲痛乃與驚喜交併心中五味雜備不復能措一語但自撫其額曰嗟乎吾其夢耶勞雷曰此無怪汝即吾亦疑爲夢故每凝神一思其事即見汝父在墟墓中躍躍欲出而吾揮鋤掘之便吾力爲之疲雖然吾行中已竇瑪齊之密報則果明明書復活二字非夢必矣惟有一事宜慎吾人此去萬弗提及尊甫之名及其往事以仇家未死巴黎耳目如城易於招禍果有言者但言復活　耳曼萊汝聞之乎噫此何爲哉此何爲哉則曼萊已暈矣而鐵冷之手仍緊握勞雷不釋勞雷乃不能動但發聲呼曰曼萊暈矣則即有一喘息之婦人力犇而進店中侍者數人卽隨其後勞雷目光慌亂中但見此婦週身紅絳其進乃如火球之滾舉手力推勞雷幾仆奮曼萊而入懷抱涕泗與痛惜之辭乃交併而出此人蓋曼萊之保姆也勞雷詫望時保姆已止其哭廻　　詈侍者曰死蟲若儕視我何爲吾面乃刺花綉　趣取水及葡萄酒來嗟乎吾寳愛之女郎汝何爲而　衆聞其詈始恍而悟爭自散去勞雷覩狀殊畏此婦之悍亦欲退出顧已爲所見則立呵曰汝黄人有語何不能欵欵而言乃欲駭渠致暈我問汝汝爲秦爾生銀行中人應如是耶勞雷自思此語殊難爲答則但現爲無昧之笑容婦曰此可笑耶俟之俟吾女公子醒再與若結此賬乃斥門外觀望之人使退抱曼萊之身以其頭枕之已肩摩娑其胸良久始聞呻吟出聲勞雷舒其氣曰謝天今愈矣婦瞪目曰即愈亦無庸汝言勞雷爽然　默顧殊不能忍俊因曰馬丹汝伴女士往法國乎婦曰此何待問吾問汝夫天旣生我於海島之中誰則能强曳我以往大陸　勞雷思此又一難題矣吾將應之　誰則聳其肩而爲躊躇乘婦不見竟捱身出門而去（第三章完） 
 
 
 

Page 15

 
 
   
 
 

Page 16

 
 
   
 
