# 1905 - 147 - 4911538

 

Page 1

 
 
[電傳上諭]  
　　四月二十八日内閣抄奉 
上諭陳夔龍奏考查辦理學堂各州縣分别舉劾一摺河南永城縣知縣周雲舞陽縣知縣李文烈均著傳旨加奬前署延津縣知縣韓李瀛前署鎭平縣知縣郎竇原在任多年于學堂要務延不舉辦實屬因循著以府經歴縣丞降補以示懲儆餘著照所議辦理該部知道欽此 
[論日本戰勝之關係]  
　　俄以第二第三波羅的艦隊爲孤注之一擲經半年有餘横渡大西洋印度洋而入太平洋冀突入海參威與日本海軍决一死戰以恢復東亞之海權者今則主力之艦幾盡殲滅兩司令長官皆爲俘虜日本之損失雖未詳知然其操全勝之勢已可預决此一戰也爲自有鐵甲戰鬥艦以後之第一大海戰又爲二十世紀開幕之第一大海戰又爲歐亞兩洲之第一大海戰其關係於亞東全局也遠則吾不敢知試言其近者 
　曰關係於日本海陸戰鬭之全局也當甲午之役俄德法三國逼日本退還遼東半島也日人憤怒異常經海陸軍各大臣會議之後卒以其時三國之海軍非日本所敵而二十萬之大軍孤懸於遼東設海權一失則不可收拾遂茹痛隱忍而重訂退出遼東之約至今日之局則又非昔比矣大軍之在滿洲者數倍於甲午之役一切餉　器械之供給全賴海路之一線之接濟故當旅順未閉塞之前日本不敢以一陸軍登遼東半島亦懼其 
 
 
 

Page 2

 
 
海軍之牽制襲擊也設今日海軍一敗則自黄海以至日本海皆俄艦勢力範圍所及之區而日本海上之交通必將全行杜絶雖釜山至義洲鐵路年内可通然對馬海峽之咽喉一爲俄艦所扼則此鐵路亦歸無用而去年滿洲大軍血戰所得之地將供給斷絶前功盡棄俄人第深溝高疊以待之日軍固已不戰而自潰矣然則俄艦隊敗其勢不至直接牽動陸軍日艦敗則陸軍與之俱敗故日本之危機伏於此戰者較之俄人爲尤大也今幸一戰而敵艦盡覆使和平之期益以接近於戰局關係之在蓋可想矣 
一曰關係於亞東之商務也日俄交戰連年除東三省外商務未見受其影響即日本去年之商務亦未見有衰退之象良由制海權之不爲俄人所得故耳數日之前傳聞波艦至長江本埠之運貨出口者保險價騰踊而運往日本之貨市面幾爲斷絶設此戰也俄人一勝而得制海之權則此後中國海之往來船隻皆將受俄艦之檢查而各國在亞東之商務皆將大爲阻滯日本之商務尤將歇絶不待戰敗而經濟界上己不可支矣而俄人則商務素微雖失海權一時亦未見困此亦日本之勢倍危於俄者也今對馬一戰幾如數日陰霾經迅霆而豁然開朗自此往來口外之商船皆可駛行無阻而俄義勇艦之遊戈於長江口者亦將匿跡銷聲而受中立國之保護固必然之勢也 
至兩　勝負之所由分或曰主客勞逸之攸殊也或曰兩艦隊速率之不同也或曰海軍士卒之技藝有等差也或曰兩軍陣法之善不善也此固然矣然吾謂兩軍勝敗之故尤有最易見而最緊要之一端焉曰一有戰志而一無戰志也日艦主以靜制動之勢守於對馬海峽者數日矣日盼俄艦之來而一戰俄艦則遷延徘徊故晦其行蹤以避日艦之警視線而突入海參威爲主故當兩軍相遇一則如餓虎之出押一則如窮獸之狂竄自主帥以至下士卒兩軍之氣旣已判如霄壤一欲戰而一不欲戰此亦其勝負所由分之一原因歟 
[滇缅接線畫押本館京師專電]  
　　滇緬接綫合同於四月二十二日四點鐘由薩使到部會同那尚書畫押先兩鐘由梅爾思來與丞參帮同佼對然後畫押（屯） 
[請電飭保護東莞縣教士本館京師專電]  
　　德穆使照稱東莞縣有德教士被盜攻擊甚爲危險請即電飭保護現已電致粤督查辦矣（艮） 
[江督嚴催俄艦拆卸軍裝]  
　　淞口俄艦曾允下旗嗣俄領事復執定商船堅拒不允及由滬道力爭始允下旗拆卸軍械惟又要索船員人等須准回國袁觀察因各船確爲運船按照中立章程人船須一併扣留未許照辦一面將情電禀外部及南洋大臣核示兹據江督周制軍覆飭以俄人無理要求擾碍中立倘因此損及各國商務應歸俄國担其責任著即照會俄領事迅將軍械拆卸並飛電葉薩二軍門隨時預備加意嚴　以保大局（别） 
[不准俄艦進口修理]  
　　昨日上海道曁好稅務司傳知張華浜理船廳洋員享君海圻兵艦薩鎭軍等令俄艦高麗暫不准進口入塢修理亦不准閑人十船（旅） 
[誤中國兵艦爲俄艦]  
　　二十八夜九點鐘海容兵艦由烟臺駛抵淞口黑夜中中西關員曁砲臺等疑爲俄艦互遞消息并派小輪往探始知華艦然西字報已據傳言訛爲俄艦詢之昨今兩日出南北洋駛抵淞口之兵商各輪均謂口外未見有俄船蹤跡（旅） 
[俄艦擬拘禁揚子江上游]  
　　二十八日太晤士報接吳淞電云泊於吳淞之俄艦將在船塢一一修理　修竣後卽拘禁於揚子江口一百英里之上游按此即本館昨日所登圈禁於江陰之說 
[東鄕提督對馬島戰勝後情形報告]  
　　昨承駐滬日總領事送來二十九日東京外部官電照錄於下日外部於二十八日晨接東鄕提督第七次報告云據部下各艦隊報稱俄戰艦奧斯來弼亞於二十四日開戰後即受重傷逃出陣地但於午後三下鐘被日軍擊沈俄雪司佛力開戰艦及捺豈買甫馬拿買克兩巡艦於二十四日午時已受重傷是晚又被我魚雷隊及滅魚雷隊所攻因此全失其戰鬥力翌晨我裝中巡艦三艘遇見此三艦漂流於對馬島近海　上前獲之但片刻卽已沈下船員九百十五人由日艦及海岸之人救起據俄俘犯云現確知俄捺佛林巡艦被我魚雷隊於二十四日攻擊四次而沈據密他克戰艦之司令官報稱俄司維脫賴巡艦於二十五日晨爲密他克巡艦及烏他槐巡艦發見於高麗仔過亨海灣將其擊沈俄奧勞臘及愛爾曼士兩巡艦恐於二十四日晚已被我魚雷船擊沈至俄存姆怯巡艦前次報告爲我軍擊沈但尚難指實當再查考總之俄戰艦八艘裝甲巡艦三艘海防鐵甲三艘或沈或拘皆係俄艦之總隊其餘俄艦隊之船如二等巡艦及他助船亦被日軍所滅故俄艦全隊可作爲盡滅矣至我艦隊之受傷於二十四日晚有魚雷船三號被敵擊沈其大半之船員由他日船救起除此之外未失一船較大之船及滅魚雷船受傷甚微且均未失其戰鬭力統共傷亡之數凡八百人當兩海軍交戰時戰地之界限漸此推廣然適有濃霧五海里外全被阻隔故日間余亦不能常見部下之各艦且戰務有兩日夜之久開戰後敵船四散故我各艦隊亦須散攻迨戰事停後我船尚有多艘各行其義務披　俄艦者故必再遲數日始可報告細情 
[俄國各艦被日軍擊毁詳情]  
　　駐滬日總領事以一十九日午後東京所發官電見示内開東鄕提督於二十八日第八次報告云日本春日巡艦司令官於今日午後回至戰地船上帶有俄鄧斯開滅魚雷船所救起之船員據其報稱鄧斯開於二十六日晨自行開機門而沈船上之船員及奧斯力皮哀巡洋艦蒲尼寗减魚雷船所救起之人由爾梁島登岸蒲尼寗滅魚雷船似於 
 
 

Page 3

 
 
二十四日午後俄羅提督坐船未沈之前曾救起羅提督及其屬員又救起奧斯力皮哀船員二百人但難於行駛故將羅提督及屬員調至皮度哀兵輪本船向北百駛於二十五日晨在途遇見鄧斯開巡洋艦　船上之人調上巡洋船然後自沉至於奧斯力皮哀巡洋艦據救起之船員云於二十四日開戰後其船上望樓即被日軍第一砲擊毁至午後三下點被日軍擊沉據鄧斯開巡洋艦救起之人報稱二十四日之戰在午時親見滅魚雷船兩艘爲日軍擊沈按此報告頗爲確實計此次俄滅魚船之被日擊沈者共有五艘 
[彙譯日海軍大勝後情形]  
二十八日太晤士報接東京電云據謂東鄕聨合艦隊傷亡之人數共有一千四百人又電云官塲宣告俄波艦隊無一艦能抵海參威又電云羅提督傷處醫痊後日皇准其發誓回國同日倫敦電云歐洲大陸各報接到羅提督所統艦隊毁滅之消息大爲驚異竟不能以言語形容東鄕之大功又電云東鄕之大勝英人甚爲感動然於俄羅提督亦表同情又電云華盛頓來電稱美政府宣告俄海軍提督三人皆被日軍捕獲戰艦皆被日軍擊沈又有兩艘被拘 
二十七日字林報接東京電云對馬之戰己題名爲日本海之戰俄羅斯提斯文斯開及恩寛斯兩海軍提督（即統帶第二艦隊者）於二十四日受傷後被拘俄裝甲巡艦一艘在漪隆島擱淺後被日軍擊沈二十四及二十五日俄船之擊沈者計戰艦六艘巡艦五艘（以上擱淺之一艘在内）海防船一艘運船兩艘滅魚雷船三艘拘獲者戰艦兩艘海防船兩艘滅魚雷船一艘共計擊沈者十七艘拘獲者五艘凡十五萬三千四百十一墩俄巡艦愛爾曼士恐於此時亦已擊沈俄羅斯提斯文斯開恩寛斯尼蒲格韜夫三提督及三千人被日軍所獲日軍損失之若何尚未確知但知無一船失其戰鬥力日軍第一艦隊内共傷亡四百人依仁親王無恙三須二等副提督於二十四日稍有受傷又電云本處官宣告日軍所獲俄船之船員已於昨晚在佐世保登岸羅提督在佐世保軍醫院醫治俄恩寛斯提督在滅魚雷船被拘之消息現知不確係無線電報之誤俄軍醫船兩艘日軍因其違犯荷蘭京都之萬國公約故己拘獲於二十五日帶至佐世保日人之所失准魚雷船三艘餘均無傷同日大阪電云本處官塲宣告俄船之擊沈者十七艘拘獲者五艘愛爾曼士巡艦恐亦被日軍擊沈所獲俘犯計三千人内有提督三人又電云據謂俄巡洋艦兩艘於二十四日受傷後逃往上海另有兵輪五艘（不在前報擊沈各船之内）或被擊沈或已擱淺二十四日所拘獲之四船已抵日本海軍港船上懸褂日旗同日東京電云據謂擬逃往上海之俄船己被日軍所拘或擊沈沈住蘇耶海峽之俄船亦如此其餘波艦隊不知下落之船只有數艘皆未預於對馬之戰者 
二十八日東京電云日皇有恩諭一條示知全海軍又電云日皇予東鄕提督特權准投降之尼蒲格韜夫提督將戰務一切情形及被日軍所傷亡及拘獲之名數報告俄皇日皇又准投降各俄武員發誓後卽行回國又電云日本海軍大臣及大本營參謀長接到東鄕提督報告謂已遇見俄海軍即行砲擊將俄船燬滅當復電云深望聨隊能成此大功東鄕提督昨日電云俄海軍總隊内之第二及第三隊已滅盡又電云華盛頓傳來消息日人大勝之捷報抵美後美人間之大爲驚異并欽佩日軍之矯健勇猛爲世界所罕見駐美日使所接之賀信堆接如山 
[俄官懼海軍敗後激成國内大亂]  
二十八日太晤士報接倫敦電云俄國官塲之意俄海軍敗後恐將激動亂民起莫大之禍故政府須有大兵彈壓 
[俄報言對馬島海戰關於大局]  
　　二十八日倫敦電云俄京股市報謂對馬海戰勝負决定後世界之大局又將一變矣譯德文　 
[日俄有議和之望]  
　　二十八日字林報接東京電云華盛頓消息據駐美俄使稱雖未奉政府之訓條然議和問題當可决行美京衆人之意謂日木應得特别之賠償同日倫敦電云法報力勸俄國議和故自下和局更爲有望 
[日皇下諭贊勉東鄕提督]  
　　二十八日東京電云日皇已下諭贊勉東鄕提督其文如下如聨合隊與敵艦在高麗海峽交戰力持數日之久始將敵艦隊盡滅竟成莫大之偉功朕深喜爾之忠勳與爾部下之忠勳有以上報我祖之靈也但余等今日戰功尚未告竣爾與爾部下之官兵仍　竭力以成此未竟之功 
[外部駁覆法使承修廣西鐵路京師]  
　　駐梧州法國領事電請駐京法使照會商外兩部請承修廣西内地鐵路一事外部一面照駁駐京法使一照電逹岑雲帥令其駁覆該領事略謂粤西鐵路業經官商紳民自行籌集巨欵合力開辦决不藉手外人（坤） 
[查辦鐵路案覆奏京師]  
商部前派紹丞堂帶同司員赴津詢晤袁督查詢蘆漢　路情形旋於二十日回京將大概情形繕摺入奏奏内於盛宫保辦理此事無甚貶辭惟於用人一事謂不免有失當之處云云（坤） 
[商部直督會咨盛大臣調查蘆漢鐵路各項限一月内備具聲復文京師]  
爲咨行事光緒三十一年四月十二日由内閣抄奉上諭商部奏遵旨會查路礦欵項大概情形開單呈覽一摺蘆漢鐵路關係重要商部袁世凱督飭盛宣懷認眞整頓妥定章程剔除弊竇力袪浮濫嗣後一切出入欵項事宜均著責成商部嚴切稽查務求核實以重路政而裕利源欽此傳抄前來查蘆漢路政朝廷旣視爲重要本部本大　公同商酌籌議整頓之法惟有仰遵嚴諭以剔除弊竇力袪浮 
 
 

Page 4

 
 
濫爲第一要義乃以該路各項　據及先今一切辦法均無案可稽實屬無從著手欽承朝命自應開具調查各節清單咨行貴大臣查照務須於一月之内詳細備具聲復以憑議訂章程早日覆奏施行貴大臣志慮忠純當甚願開誠布公和盤託出共籌認眞整頓之法以期有裨大局上紓宸厪切望迅速查照辦理可也須至咨行者計開蘆漢鐵路調查各節清單華洋員事權限工程辦法車務辦法收支辦法修養辦法裝載辦法稽查辦法華洋大小人員履歴職任月薪清册希各加考語每月收欵支欵總略各項案據章程逐叚路圖一應工程底稿圖式雇用洋員合同以上十項希於一月内詳細備具聲復（震） 
[商部電請吕大臣將德約商標一欵電寄到部京師]  
　　商部開辦商標一事前雖據英法德奧義駐京各使會訂章程交由商部經該部先將校對漢洋文不符之處咨行外務部轉照各國公使詳加核對迅速聲復現在商部以德國正議商約之時因電請商約大臣吕鏡宇尚書將德約商標一欵電寄到部以便查核參訂（震） 
[外部開議拒美新約京師]  
　　外部屢接各埠華商及京中閩　官紳聨名電禀於美禁華工之約千萬請勿簽押一節民心頗爲憤激不得不認眞熟商特於本月十九日開議禁約事聞慶邸擬派伍侍郎聨侍郎俟美國新使到京後與之熟商總以不負華紳商之望爲主至前訂之約决不簽押（坤） 
[鄂督亦注意美禁華工約武昌]  
　　美禁華工一事滬上紳商迭次會議抵制鄂督張香濤宫保知之頗爲所動聞已面諭某觀察體察漢口商情及輿論隨時禀明核奪（履） 
[德使聲辨並不干預中國内政京師]  
　　德穆使至外部面遞節略云德兵艦助中國殲除海盜乃有心相助非欲干預中國内政不意貴親王猜疑德國欲行干預查英艦亦有此事未聞疑其干預何獨於德而疑之當經外部復以英薩使前請在廣東帮同捕盜經部中告以盛意甚感惟捕盜係中國内政未便倩助友邦業經照復在案足見中國待英德兩邦絶無偏重請貴大臣查照可也（艮） 
[青口又到兵艦江甯]  
　　署督周玉帥日前又接海州王直刺由清江轉來急電禀稱現有兵艦十一艘均未懸旗船身烟囱一律黑色停泊青口洋面不知來自何國海州武備缺乏恐有意外請示機宜玉帥因前日德艦一事正深憂慮兹又得此警報不覺焦急萬分云（豫） 
[沂州德兵登岸之謡傳]  
　　二十八日烟臺電云泝州府有謡言謂有德兵已在某處登岸因此泝州府帶勇百名前往該地消息由本埠某西人自泝州得來者但確否未知譯文匯報 
[趙次帥謀緩赴盛京不允京師]  
　　前户部尚書趙次帥奉旨調補盛京將軍以來極力向慶邸請求代奏緩行是以慶邸於奉旨之次日即面奏兩宫現在京内要政頗多待舉東省有日軍協理尚無事可辦廷杰卽可措置一切可否准趙爾巽緩行請訓襄理内政俟日軍交代清楚再爲前往等語兩宫未加可否二十日慶邸又面奏兩宫云日軍未將東省地方治理權全行交還倘派趙爾巽前往不易接辦是於體面有碍皇太后大怒曰當此國家多事之秋正爾臣工盡心報効之日僅顧全一已之體面竟謂國體無足重輕耶所請緩行著不准行故近日趙將軍决意赴盛京任早晚當請訓矣（坤） 
[諭令逹桂往吉林查看懇荒之原因奉天]  
日本駐京公使内田君因黑龍江將軍逹桂奉旨進京道經戰地已電致總司令官惟稱如不再回江則可否則不便現已有旨令逹桂往吉林查看墾荒事宜及現在地方情形詳細具奏毋庸來京陛見（艮） 
[張督請假允准京師]  
　　日前鄂督張香帥電奏病情請假兩個月所有督篆事宜擬請令端方暫行護理一俟假滿即行接理等語間二十三日政府已有電寄廷諭賞假一個月餘准如所請（坤） 
[催覆紹滬行輪有無窒礙京師]  
　　紹滬行輪前經商部咨請浙撫將内港河道寛窄淤塞是否無碍行輪有無他項違碍各節咨報到部迄未接有來咨因於日昨又行催查請速聲復以憑核辦（震） 
[周制軍覆袁宫保電]  
　　（爲不允運南米至津事）天津袁宫保鑒效電悉津商運米平糶四年内每年免稅十五萬石曾經商定有案且關畿輔災歉理宜照准但現在滬關並未弛禁按照中英新約曹米軍米外其餘均不能出口且日俄戰局未結中立界嚴現在市儈屢求弛禁尤不放心蔡關道任内之事可爲前鑒津運滬米一事詳籌碍難甚多祈原諒（同） 
[禀阻越界立樁松江]  
　　二十三日青浦縣轄境三十五保二區一圖地方忽有洋人所雇之工役前往訂立石樁土人起而攔阻衆情洶洶幾釀交涉青浦縣田大令己飛禀上海道照會領袖總領事照約禁止矣（鼎） 
[請欵建造女押所]  
　　公廨向章婦女均押官媒處前因徐左氏被捕房送押女西牢經讞員屠司馬禀請關道袁觀察一再照請德領事索回未交各情已詳本報前日屠司馬接奉道札飭在公廨旁相當之地建造女牢免爲藉口等情屠司馬因與英德副領事會勘押所畢復導至廨内西北角有隙地一方建造女牢甚爲合宜德君亦以爲然司馬於昨飭承修禀關道開具造價圖樣請發造價銀共一千九百餘兩到廨以便刻日興工（木） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[師範生暫緩東渡杭州]  
　　浙省前日考取師範生一百名於揭曉後因日晒之學堂齋合尚未備齊且時將放假故擬展至秋後東渡故日來外府縣學生已紛紛束裝暫行回里矣（復） 
[女醫濟世揚州]  
　　女士吳月蕉者向在寳蓋山西醫院肄業有年於西醫剖割等法均能得其秘典現來揚城浸曾　院執事有好行其得者請其出而濟世俾女界中人偶抱采薪請其診治便於詳詢病源聞女士已欣然允諾矣（剝） 
[防微杜漸湖州]  
　　南潯鎭前有美人葛雷氏以機器摇彩集賭當由孫紹彭别駕押逐出境後近又有人懸掛英商同益公司保險來鎭誘賭復奉别駕據禀洋務局憲查　矣（復） 
[兵船回國]  
　　法國蓋爾笙兵船停泊浦江邇因駐港期滿於昨日駛出吳淞口繞道安南駛回本國（水） 
[籌商改編營制]  
　上海道袁觀察近奉江督周玉帥札飭督同奇兵營管帶改編留防營四隊每隊九哨業已與該管帶籌商核辦矣（金） 
[松江府批上海縣商船徽寗兩會館爭地案]  
　　孫少園參軍會同上海縣汪大令禀復會勘徽寗會館上控商船會館强佔蕩地由現奉松江府田批查此案前據該董方承貴等禀奉道憲批示内開察閱上臘思者堂董上控撫轅原禀商船會館先佔新升復佔老升老升界址難引姑無論矣新升旣於二十二年勘丈給單閱時未久何難復丈以判是非各户業地之縣册易查該兩會館之印單具在倘以現丈之數與單册所載丈數兩相比較究其符不符即可証其佔不佔如果新升有佔則老升不問可知而各蕩之屬於官抑屬於商船會館屬於徽寗會館亦甚易分明也誠無所用其調停亦安容勸讓等因批示極爲明晣查田地原以管業爲重管業尤以契單爲據如謂徽寗會館當時朦請升科卽係預爲爭執此地而設則有糧有單升科管業之地皆不足爲據而無糧無單者均可將他人之產據爲已有則地將憑何丈量官又憑何判斷耶總之事憑實在查照單契秉公丈量秉公判斷兩造自能折服無可爭執前晤申江該令亦曾謂辦理此案决不因前任所斷任兩造各執一是稍存成見所論極是所見尤大仰即道照道憲批示並本府所指各節再行就近查照兩造軍契秉公復丈明確究明此地是否確係徽寗會館管　仰應歸於　　　　　　　選所爭必有一是一非該令歴　繁劇才猷索著定能指奸發伏判斷允當刻日詳細明白禀復以憑核明斷詳案懸日久毋稍片延一面轉行該委員孫經歴知照此繳（金） 
[釐局批示]  
　　滬城淞滬釐捐局昨日發出靛商黄名祥等禀批錄後查洋什貨四聨運單當時悉照半稅章程辦理凡商運貨過卡查驗單貨相符者蓋戳放行如有貨浮於單及私卸等弊均罰入官章程及單刊載　晰兹據靛商禀謂該卡違章加勒禀請查禁等情並黏呈運單捐照前來察核運單係　泰記靛四十桶指銷新倉地方完銀一兩九錢八分捐照所埴係邱姓次靛二十擔捐錢六十千文如邱姓次靛二十擔即泰記之四十桶則該商旣領運單應即免騐放行不應再令交捐倘係額外浮運即行分别照章充公示儆究竟其中是何情節仰閔行釐卡確切查明刻速禀候察奪（金） 
[私售漕米]  
　　江浙兩省漕運刻已竣事惟浙省之石門縣近有餘米一萬餘担由該縣經辦之林某囑經頭某姓在滬雇船前往裝運即取糧道護照護運來滬已在老閘港卸去三千餘石旣而某卡員以漕務旣已辦竣安有再運之事細加偵查始知此項餘米乃由林等串運來滬得價售去前日又運未來滬被五庫卡查獲米船二十艘南卞查獲十六艘一併扣留擬每船罰洋二百元刻已電禀上台請示酌罰聞此項船隻均係擺渡船提船沙河船現在未運各米石已山上海經辦人電至浙倉止運矣（土） 
[擇期施醫]  
　　本城施醫局委員已奉上海道袁觀察札委前清道局委員朱明府顯揚接辦昨明府投道轅禀謝並請派護勇數名至局彈壓并聞定期於出月朔日開辦（金） 
[索詐送縣]  
　　昨日閘北車袋角某茶館有黄掌寳姚子才董雲軒等互相爭吵由地保拘解巡局章二尹訊問之下黄掌寳稱被姚子才糾人誣指爲私鑄銅元索賄洋三百元董雲軒自稱奉總辦滬寗鐵路潘學祖觀察札委專查私鑄銅元二尹索閱委札則稱在潘公館二尹以供詞離奇備文將一干人送上海縣請辦（木） 
[輕生免驗]  
　　英租界寳善街宏茂昌熊記襪店夥吳根寳近爲店主辭歇假住王大吉弄全來客棧前晚吞服鴉片急報捕房飭送仁濟醫院奈因受毒巳深於昨晨斃命由三　地保報請上海縣相驗其同店夥王培芝以吳自尋短見投案求免汪大令准之著王備綰收殮（木） 
 
 

Page 10

 
 
[飭捕梟匪]  
　　上海縣汪瑶庭大令近奉上憲札飭示諭私裊等匪不得聚衆設賭如敢故違立拿嚴究辦昨已由差分役緝捕矣（金） 
[圖劫盜犯未成]  
　　前晚深夜有匪徒二十餘人至西門外六圖地方鄕人楊月亭家搶去衣服等物傭人某甲出外聲喊致被毆傷旋經包探拘獲盜黨一名解囘捕房詎有羽黨二十餘人截路圖劫幸羅家灣捕房捕頭聞信前來將該盜解至總巡捕房押候解堂嚴訊（水） 
[查察木椿]  
　　法界新老北門一帶城河浜駁岸年久失修由工部局董集議改用四門汀方能工嚴料固去年冬間由葉姓承包載明底下木椿長一丈二尺近因工部局查知所用木樁長短不齊命小工掘起丈量與原定之數不符須另行集議辦理（水） 
[整頓路燈]  
　　本邑紳士李鴻遇等前以城内各路燈不明聨名禀縣請爲改良現奉本縣汪大令批示略謂據禀路燈旣有作弊聽候函請總巡每於禮拜一四二期將燈逐一揩亮俾便行人日後如再作弊應准巡長巡士查明禀罰云云（　） 
[移查案情]  
　　嘉定縣拘獲糾衆搶劫紀皇鎮某當之盜犯賀元茂劉云才等訊供之下均稱先於正月二十二晚有停泊上海公義碼頭之某營砲艇舵工王明奎借給軍火藥彈等仵與在逃之周老九楊福興往劫等語卽備文來滬請該營管帶詳查有無給藥縱刧復候核辦一面詳請道憲飭查究竟（金） 
[上海官事]  
　　江寗候補道劉荔孫觀察昨因俄艦事宜投道拜會袁觀察晤商良久而别○舉人蔡斗南孝廉傳全江蘇海運委昌請補陽湖縣陸明府清臣警察總巡朱森庭明府等昨均因公到道禀謁朱明府并銷病假○兩江補用副將袁副戎庭華補用都司余都戎忠勝儆先都司洪都戎連勝昨均投道禀知定於出月朔日接差（金） 
[上海縣案]  
　　英公堂獲解匪黨周老么到縣前晚經汪大令訊究據供實名要秀卿清河縣人向隨叔父在蘇州周公館執役有徽州人劉壽康冩信到蘇命小的來滬與伊合股設一成衣攤念四日小的到垃圾橋探親忽與前開玻璃店之張扣子相逢邀至烟館少頃託故出去搢使包探將小的名押捕房指爲高東山羽黨小的實與高匪　不認識大令盤詰之下矢口不移判押候再訊○張新婁宋炳銓揪扭到縣互控行凶誘姦經大令讥究張供宋炳銓挈妻遷居上海前日小的由鄕來滬伊母託小的寄語囑宋夫婦回家小的知宋妻在荷花池某宅帮傭前往知照宋適到來指爲誘姦袖出鐵尺擊破頭額求騐宋供前在鄕問張來家内與妻苟合曾被捉獲及小的偕妻到滬張復誘妻往客棧姦宿妻今在荷花池某宅傭工張冐稱表兄到某宅喚妻絮語小的知伊必往勾引故持鐵尺往察果見與妻私語向斥互毆擊傷頭額求鑒大令核供各執判俱交差押宋前去指交伊妻到案質審察斷○半涇園速成師範講習所白畫被竊銀洋衣服一案汪大令曾提地甲吳春汎捕曹鈺訊比限緝前尸紳董姚孝廉到縣禀催大令復提該捕甲並值捕到案名貴二百板再限三天務獲贓賊延干血比○賈姓老婦控子賈阿虎盜賣房產汪大令飭差往拿多次阿虎逃避無蹤大令飭提差役李成訊究供阿虎逃避每由其妻支吾大令判改差勒緝（金） 
[浦東保甲巡局事]  
　　前日英界水巡捕查獲在浦江中爭鬥之石阿瑞等二名送至浦東保甲總巡局奉謝岳松明府提訊因兩造皆有不合申斥數語命具結交保○奚玉山在總巡局禀控楊玉秀拆梢不遂紏衆行兇謝明府准即提案訊供屬實查得楊係著名流氓判重責六百板發改過局禁押（土） 
[馬路工程局事]  
　　前日經收爲路工程局船捐之徐金和在浦江收捐時有駁船户張順卿抗不遵繳當將船板取存船捐公所候罰兹悉此船係同仁輔元善堂駁運之船當山堂董函致工程局請將船板給還矣○前日南市包探拘獲積竊四名解入捕房捕頭向之盤詰均語言支吾命爰押至馬路工程局禀請翁太守訊究（土） 
[法廨停訊]  
　　昨日爲天主教中耶穌升天節期理應停辦公事所有發落各案咨照讞員陳大令暫停一期（水） 
[會訊陸純伯控沈春和案]  
　　前年陸純伯延威金生律師控沈春和售地不交一案曾經歴任讞員訊供案縣未結日前田原告律師照會公廨請重提訊究昨日午前英副領事德君到廨會同孫明府集訊據高易律師聲稱此案本是威金生律師經辦因威律師無暇移交敝律師代辦華商劉桂記於光緒二十八年分購陸純伯地三畝二分餘其契號三千零九十五號成交後陸無地可交一再訪問始知另有别情緣劉桂記於去年正月向陸純伯買得沈姓地三畞二分零計銀三萬兩買後劉卽書副單託威金生換道契當時威不在上海由瓊司律師代辦因沈姓尚有别人在此地上有利益之事是以瓊律師意俟沈姓事了結後再行轉換道契現在請堂上查明沈姓何人在此地上有利益之事示明但沈姓應受益之人在陸姓已買之後未轉道契之前曾將此地押於天主堂瑪田處計銀七千兩契上載明如二年不贖即作絶賣届期沈姓無錢取贖托威金生之代理人伯勒虚至天主堂將地贖回執業被告沈春和等延賀立克律師譯稱當時原告禀中尚有曹吉甫其人已過即如被告沈姓名下可在此地受利益　共有八人現在三人巳物故原告所控售地敝律師並無辯論惟據沈姓等云此地三畝二分零將圖樣呈閱中有紅線隔開左首己賣去右首實未賣左首賣去之價即至天主堂贖地應銀七千八百四十五兩但案懸二年請將陸純伯傳案對質孫明府謂陸已將買地之契據呈案毋庸親自到堂賀律師又將現應各執一半之據呈驗明府商之德君判於下禮拜二下午二點半鐘再訊（木） 
[公共租界早堂案]  
　　美商鄧璧稱控周柏生　地不交當經孫明府訊斷每畝價洋二百元當付定洋二千元周具遵斷切給在案嗣因柏生之弟周　林復又悔變故原告請再飭　昨晨解到二 
 
 

Page 11

 
 
周並伊母舅張朝坤及該圖地保徐良甫等原告亦到堂將契呈電周柏生供並非不肯因弟關林不願周關林供定洋乃張朝坤收用小的契未簽字係兄柏生代押且方單已押錢在他人之手據地保供方單由周秋生經手押去襄讞王明府商之美副領事安立德君著將張與開林管押周柏生並該地保兩人交保俟飭傳周秋生到案再訊○豐泰洋行控翁景春定貨不出昨經差探提到翁延律師陸舌儒到堂譯稱請將被告交某洋貨店主高同賓保去明府諭候飭差查明覆奪○克明洋人前控徐貴祥竊麻袋白鉛一案昨晨克明邀同被告所延律師陸舌儒到堂請再改後一禮拜會訊中西官允之○和昌洋行前控孫炳奎欠銀不還昨經差探解案判　候訂期訊問○前准崑山縣來文請協提蔣錦如控毆死蔣鴻飛案内之唐阿二一名今經差探解案判候過堂備文移廨○西婦勞克司美夫控被紀阿鑑竊去籐椅二把由捕拘案問官因原告未到判下禮拜二訊究○卞阿春控被陸小紅毆打並以刀戳傷額角由劉運才及婦人丁瞿氏到堂作証判責陸三百板以儆○怡和木行控姚桂榮季苗高串竊木板二塊當由出店金阿大獲住交捕送究判各責一百板○儕良所送婦女陳張氏一名訊供念六歲冋與某包探姘識近因不顧家務不能過活是以投入所中判暫發濟良所留養俟傳該探到案再訊○婦女王阿金控被趙德順毆打受傷　包探拘請究辦官判責三百板枷十四天期滿再押六月○捕解拉客雉妓陳金寳張仁寳判各罰洋十元○捕解王福生竊衣架一座查無失主王供係西門外竊來判責五十板贜俟失主認領○王春生控沈祥元竊鋪蓋一個内有縐紗襖一件布褲一條今鋪蓋追箸惟兩衣不見求請追究判責二百板（木） 
[美租界捕房事]  
　　前晚管阿生行經西華德路某弄突被流氓某甲將銀表搶去即投捕房請緝捕頭允之○蔣雨亭在塘山路福順里被木匠某乙用碗擊破手臂由巡捕帶入捕房捕頭將蔣送同仁醫院醫治即派某包探前往查辦後經木作主馬章才到來愿給養傷費若干了事○新關某巡船某西人投捕房控稱被庖許池丁携去　二十五元逃匿無蹤請爲查辦捕頭允之○西華德路順裕押店夥某丁投捕房控稱有某戊以金戒一枚前來質洋因眞僞難分用藥水點化戊即藉此索詐屢來吵閙請究捕頭准之○買阿春在茂海路因向陸小紅索取舊欠起釁陸用刀刺傷賈之頭面由巡捕拘送捕房捕頭見賈傷勢屬實令送同仁醫院醫治陸押候解辦○小販王阿毛等四十餘人在百頓路不遵租界章程設攤售　蔬菜由捕一併拘送捕房押候解辦（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
