# 1900 - 247 - 4909844

 

Page 1

 
 
[勸募救濟兵災捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲救濟善會其宗旨與泰西紅十字會相同併資送遇難之人遄回故里此眞莫大陰功也敝協振所辱承諉唾勸募捐資如有義士仁人慨發慈悲倾囊以佽者不拘多寡同是善緣請及早擲交本館協振所隨時彚解俾孑遣黎庶荏席同登　企仁施迫切以待肅此謹白惟冀垂靑 
[論獄囚謀變事]  
　　直省州縣之有監獄也因地方有司拘獲命盗犯訊供得實則覊禁以待讞成南面者知若輩野性馴狡謀易啓乃爲之嚴鎖鑰謹啓閉勤巡緝高牆垣防範周詳從不敢稍有忽略然官之防也甚密而弊之生也無窮或内外串通得錢賣放或私索財物鬆其鐐銬或因官公出而乘機縱脫或穿鑿墻壁而偷空使逸欲掩賄縱之迹則或將頭顱擊傷稱爲反獄或稱偶爾睡熟失於防閑種種弊端不可殫述甚者獄囚勾通外人暗中運入火藥刀械之類潛圖起事乘間脫逃如前日本報所紀幾致反獄一事蓋因省城長元吳三縣向有獄犯四百餘名近由無錫解到盗犯金某一名大憲飭寄禁吳縣獄迨訊實卽於本月初旬某日發回旣抵無錫私告典史某少慰曰小人在省時探知三縣所禁各犯已約定中秋夜裏應外合越獄逃亡先於某日飮酒密約需用强水爛斷鎖練已有人遞入獄中且元和縣獄曾挖通地穴專待屇期舉事云云少尉聞之星夜禀之某大令大令飛電至省報知長元吳三縣主急率差勇入獄騐視果如金犯所言爰據懚禀之省憲立卽電達兩江總督劉峴帥旋得峴帥回電飭將爲首各犯先行正法計連日所斬共有二十六名之多同時揚州江都縣獄内亦有人潛藏軍火欲乘隙起事爲犯人孫某偵悉計不得行旋由江邑宰在監内搜出火藥刀械等件禀由府尊轉詳二事相距不及一旬餘相隔不過數百里奸謀詭計可駭可驚幸而天誘其衷覺察尚早得以未遭其害否則禍機一發猝不及防擾亂情形其亦何堪設想哉於是論者謂監獄重地本宜嚴爲設備犯人須時加察騐禁卒須嚴爲稽查苟使防衛周詳自不至變生意外愚謂此雖有司應盡之責然不過就事論事而並未能探厥本原本原奈何曰惟在速聽斷省科條而已夫殺人者死傷人及盗抵罪興王氣象本極闊疎自後世人情多僞法律日繁每遇一案或避重而就輕或出彼而入此吏胥得以展轉遷就夤緣爲奸爲有司者又不能盡心審斷往往有尋常命盗案件閱數年而猶未申詳於是無罪之人偶被拖累終年縲絏昭雪無期有罪者轉得乘此因循藉稽顯戮點者更或展轉賄托肆其奸謀卽如近日蘇揚之事倘使早日將各犯明正典刑何至有此枝節總之無論是何案件苟能精心聽察數月之内必能得其眞情斯時酌理斟情或立卽加誅或量子省釋若是則圜扉之内罪犯無多何至枷鎖纍纍致隱患伏於不覺若遊移無主一事而牽累者數人一案而遷延者數載明爲愼重實則遲延待至稍一疏虞禍端猝發事既敗壞後悔何追然則世有刑名之責者尚其及早圖維勿使再蹈覆轍豈非愼恤民命之要而爲國家省刑罰之善法哉 
[德議撤兵]  
　　昨日德京柏林來電云德皇以目下俄人傳電各邦欲將駐京之兵撤退致各邦執政者嘖有煩言深恐此後一切事機不克和衷辦理因電致各政府擬酌留兵士若干保護各邦使署其餘大隊一律撤赴天津俟和議告成然後航海回國至于皇太后皇上如有回京之信各邦亦須盡心保護以免悞蹈危機不知各政府能允從否也 
[英議撤兵]  
　　昨日英京倫敦來電云各國聨軍入京之後俄廷忽建議撤赴天津英相沙侯擬於三日内邀集各軍機大臣在英京互議以定從違 
[俄允德請]  
　　昨日美京華盛頓來電云日前俄廷傳電泰西各國請撤駐京之師德皇謂須酌留若干保護使署刻下俄廷已有允從之意惟英政府則尚未有覆書 
[法帥過越]  
　　昨日越南西貢來電云法國新簡駐華水陸諸軍統帥服意容氏於西歷七月七號卽華歷本月十四日行抵安南西貢埠大約日内卽須遄往津沽矣 
[日本興師]  
　　日本東京某日報云日本朝廷以邇來中國南方時有匪人蠢動特於東歷八月二十三日卽華歷七月二十九日就西海道佐世保軍鎭派出陸戰隊二百十七名附豐橋軍艦赴上海藉以保衛本國官商旋又令高千穗軍艦飛速駛往同日佐世保海兵團二百餘名乘基隆丸赴華准備登陸駐守昨報所紀日兵將至云云蓋卽指此也 
[餘孽未除]  
　　日本東京某日報云邇者北河之畔河盂一帶時有拳匪餘孽出没於高粱之内跳刀拍張要劫行人天津附近楊柳靑亦有拳匪萬餘名負嵎爲患刻下聨軍之留駐天津各處者方四出翦除然伏莽未淸終不能安枕而臥也 
[海電已通]  
　　日本大坂某日報云各國聨軍旣抵華卽下令由大沽以達烟臺敷設海底電綫告成之後定於東歷八月二十四日卽華歷七月三十日爲始代人傳遞公私消息所有京師電信向須由濟南府轉遞南方者今已不必繞出山東省會矣 
[韓使覲君]  
　　昨得日本東京友人手畢云韓廷新簡度支部長議政府叅政正一品勳三等趙君秉式爲駐紥日本全權大臣征驂甫至卽依禮呈遞國書前任李君夏榮亦於是日齎呈解任表 
[厦事已平]  
　　昨日厦門來電云此間日僧所建本願寺下院無端被燬日領事上野氏恐肇釁端亟移請兵艦統帥某君調兵登岸以致居民少見多怪惶急異常後經英領事竭力轉圜至華歷本月十三日晚間日兵一律回艦英兵遂亦於十四日淸曉調回目下華官恐匪人乘間爲非督勇梭巡各租界及鼓浪嶼一帶各國兵艦之留駐鷺江水面者計共七艘 
[公子回華]  
　　昨承日本東京友人遠貽雙鯉云湖廣總督張香濤制軍之長公子君立太史權游學東瀛久客江户近以秋風鱸膾頗切歸思特於東歷八月三十一日卽華歷本月初七日午後十二下鐘越三十分時携嗣君名厚焜者至新橋驛乘火車赴横濵以便航海回國中東人士之臨歧相送者衣冠樽俎相屬於塗 
 
 

Page 2

 
 
[黔撫啓行]  
　　九江采訪友人云正任安徽巡撫調任貴州巡撫鄧筱赤大中丞秉節赴任道出九江適逢秋暑蒸人政躬小極因假澹泉别墅養疴刻已告痊遂擇吉本月十三日附招商局某輪船上駛文武員弁俱至城外恭送節麾選鋒新勁威武江安團防各營勇丁以次列隊鳴槍申敬 
[鄂中誅亂記九]  
　　康梁諸逆黨圖擾長江并分遣匪人在鄂省蒲圻羊樓峒一帶聚衆滋事經湖廣總督張香濤制軍派兵剿捕先後拿獲首要匪犯多名解省訊勘迭次誅戮至二十餘人之多本館已縷紀於報兹又得武昌訪事友人來函云湖北派赴日本遊學之武備學生傅慈祥前因潛蹤回鄂入會爲非拘獲訊供堅不吐實迨經督轅營務處司道迭次推鞫傅始供認不諱本月某日禀知制軍恭請王命與各要犯一同綁赴武勝門外法塲處决當行刑時護軍武愷各營均擎槍環立并將城門暫行扃閉蓋因若輩羽黨衆多恐有劫奪情事故不得不格外愼重也 
[脅從罔治]  
　　武昌訪事友人來函云康梁二逆潛遣逆黨私售富有匪票妄謂購此者可保身家實與會匪散放票布無異愚民無知被其煽惑事後發覺不免同受株連湖廣督憲張香濤制軍憫之札飭武昌府余堯衢漢陽府施鶴生二太守於武漢通衢安設木櫃多口出示曉諭軍民人等如有悞購富有匪票者准投入櫃内以便彚齊銷燬概不深求若仍執迷不悟一經拿獲卽照會匪懲辦似此網開三面予以自新彼羣不逞之徒當無不洗心革面矣 
[川兵過境]  
　　宜昌訪事人云四川大吏調兵士五營北上上月之杪由水路至宜分駐中水門鎭川門等處統帶丁車門出示曉諭曰照得大兵過境居民安堵勿驚本軍訓練有素紀律向號嚴明民間一草一木不許踐踏分毫沿途採買食物買賣均應公平鋪户毋擡高價勇夫毋壓商人派有警查巡弁隨後押隊而行如有攙前落後立卽揷耳遊營倘有閒散遊匪跟隨隊後擾民拿獲立時扭禀審實定予重懲軍法决不寛貸愼勿輕試典刑至本月初四日各營一律開差由東門外經龍泉鋪至荆門州所屬當陽縣然後取道宜城襄陽等縣由汴入京嗣探悉前途地甚荒僻食物無可購求因先期購自城中兵士紛紛挈榼携囊甚形擁擠尚幸營規嚴厲皆不敢滋生事端 
[請兵扼守]  
　　紹興采訪友人云府屬新昌縣與台州天台縣壤地相接本年三月二十八日及四月十二日兩次被台匪竄入剽掠鋪户三四十家後由浙江提督陳雲卿軍門撥出練軍扼要駐守若輩始不敢結黨闌入驚擾閭閻未幾海防戒嚴練軍調回甬上台匪遂又從此生心七八月間新昌境内迭出劫案數起近更有大股悍匪擬踰關嶺撲犯縣城縣主張大令聞之急會同汛弁張把戎禀請紹興府熊再靑太守派兵防守太守俯如所請就近調駐防郡城之瑞字前營後哨勇丁星夜馳往已於本月十一日到防矣 
[京江團練]  
　　鎭江訪事友人云自拳匪不靖防務戒嚴府尊向子振太守以團練爲保衛地方之善政慨捐廉俸招募團勇一百名本月十二日由管帶某君督率至府署禀請太守按册點騐分給號衣器械俾勤加操演協同各營勇嚴密巡查果能實心任事使居民皆高枕無憂豈非地方之福哉 
[添募防軍]  
　　宜昌訪事人云上月之杪府屬長樂長楊兩縣及施南府屬利川縣均有土匪與教民爲難宜昌鎭總兵傅鎭軍聞之急調兵數十名派某武弁率同前往彈壓旋又派數十名馳往以致本營所存無幾近日鎭軍擬將省垣派來之練軍二百名留補其缺復添募一百名合成三百五十名 
[換鑄印信]  
　　武昌訪事友人來函云湖北巡撫于次棠大中丞近接吏部來文内開據御史陳璧奏各省官員印信沿用日久字跡模糊不足以昭信守應請旨通飭各省將軍督撫查明一律更換等因奉旨著吏部查核辦理欽此合卽恭錄轉咨希卽行知所屬一體遵照如有印信模糊者務卽查明彚咨本部以便轉咨禮部換鑄新印頒發給領幸勿違延等因已於本月某日行知署藩司瞿賡甫方伯通飭各屬一體遵辦行矣 
[嚴查保甲]  
　　鎭江訪事友人云府尊向子振太守以目下各處匪徒蠭起深恐鎭郡人烟輻湊或有不法之輩混跡其間爰嚴諭保甲局員唐二尹正祥及各叚巡防局員編查城廂内外各户門牌毋或遺漏各員遵諭立卽切實奉行較之往年冬防時尤爲周密洵目今救時之要政也 
[汴中匪耗]  
　　漢口訪事人云河南某邑所轄柏廟地方近有土匪作亂地方官聞報立卽通詳上憲請撥大兵烏合之徒當不難立時解散也 
[護送西人]  
　　宜昌訪事人云上月二十六日肇通輪船駛往重慶駐渝英領事及渝關新舊兩稅務司咸附之而去途中有英水師兵官一員督率兵士十名爲之保護川東道夏觀察恐匪人或肇事端撥派幹員分乘紅船二艘悉心照料刻接前途來信悉諸人已於八月初二日安抵渝城矣 
[續决要犯]  
　　蘇州府屬長元吳三縣獄犯約期越獄脫逃事前經蘇王田三大令查悉卽於本月十二日禀請護撫聶仲芳中丞將爲首之二十六名先行正法一切情形已詳前報兹得本館派赴姑蘇采訪友人續函云十四日上憲復飭蘇州府濮紫泉太守率同三大令及中軍守備調集營兵一百數十名將元和縣獄所禁首要各犯十九名提至府署如法綑綁押赴北寺大校塲處决决至第十二犯時某武弁坐騎忽然驚躍觀者駭極飛奔喧嚷之聲聞於遠近各官相顧失色飭劊子從速行刑然後回轅禀報當擾攘間有某少年墮河淹斃某老翁被人踏斃塵埃中亦可憫已 
[鐵政局災]  
　　漢口訪事人云本月初九日之晚漢陽鐵政局執事人某甲不知因何遣火積煤中霎時烟燄迷漫不可嚮邇紅光四照勢甚披猖衆工人見之竭力取水施救得卽火滅烟消所失無多尚稱幸事 
[漢皋火警]  
　　漢口訪事人云本月十一日午後老官廟正街某土店不戒於火各鋪水龍夫立卽馳往噴救不一時祝融氏卽敗興而返僅殃及某姓一家然左近鄰居已受驚不淺矣 
[漢口夕陽]  
　　漢口訪事人云匝月以來漢鎭疉遭火厄被焚各户類皆貧苦無聊者事後席地幕天殊爲可憫各善士心存惻隱籌集巨欵特於本月某日交夏口分司許興齋少尹代爲散給災黎得此當不憂餬口無資矣○漢鎭徐新茂錢店倒閉後徐春茂錢店又猝遭火患無力支持惟徐義茂錢店雖同時被火而資本甚巨無異九牛之失一毛現擬就陞基巷口正街重整旗鼓○漢鎭亢旱情形已詳前報本月初十日之夜忽油然作雲沛然下雨直至十二日檐溜聲猶淙淙不絶非特農人欣慰卽疫氣亦可全消矣 
[傅相行轅紀事]  
　　昨日督辦鐵路大臣盛杏蓀京卿宣懹前順天府府尹胡雲楣京兆燏棻均詣行轅拜會前廣東雷瓊道楊觀察文駿補用直隷州知州盧直刺永銘儘先補用守備吳守戎殿鰲均呈遞手版禀安○昨日午後十二點二刻時接安慶來電一封二點鐘時接廣東省城來電一封二點二刻時接德州要電一封罩點鐘時接大北公司來電一封 
 
 

Page 3

 
 
[致祭武聖]  
　　昨日爲秋祭武聖之期淸晨上海縣汪瑶庭大令命駕詣西門内關帝廟視牲俄頃蘇松太兵備道兼江海關監督兪晉珊觀察松海防同知劉乙笙司馬提右營叅將廖楚材叅戎城汛周鑑之千戎守備程厚菴守戎先後戾止序班行禮 
[榷憲拜客]  
　　昨日蘇松太兵備道兼江海關監督余晉珊觀察因有要公命駕至江南機器製造局拜會總辦潘芸蓀觀察茗談良久始命駕回轅 
[繪送輿圖]  
　　月前蘇松太兵備道兼江海關監督余晉珊觀察通飭所屬各廳州縣將本境地形詳細繪圖呈送日來各廳州縣主已陸續繪就派人齎送道轅矣 
[閩中採米]  
　　福建省垣水災甚重前經閩浙總督許筠菴制軍委員來滬購米三萬五千石以拯災黎兹又行文蘇松太兵備道署並附護照三十張擬再辦米三萬石道憲余晉珊觀察因卽札飭上海縣主汪瑶庭大令傳諭米業董事是否有妨民食令邀集同業議妥然後禀覆施行 
[駐勇防梟]  
　　梟匪匿跡鄉鎭開賭擾民每遇差捕到時卽翩然遠引迨去則又麕聚爲非故根株終不能盡絶上海縣主汪瑶庭大令惡其狡點意欲盡除此輩以靖閭閻日昨派令差役薛貴等督率各差夥會同安字營邦帶章都戎督勇四哨赴各鄉搜捕由龍華以抵曹家橋顓北馬橋一帶查得並無梟匪蹤跡惟聞與華亭交界之莘莊鎭泊有梟船數艘因卽回縣禀陳大令將情轉禀道轅道憲余晉珊觀察諭令無分疆界一律嚴拿大令卽傳諭差勇馳往莘莊鎭果有梟船四艘聞風逃逸遂將岸上賭棚拆毁回禀情形大令以北新涇鎭素爲梟匪窟宅今雖遁跡終恐復來特請安字營統帶顔梓琴鎭軍撥勇一哨駐紥彼處嚴爲之防 
[嚴查軍火]  
　　湖廣總督張香濤制軍行文道署内開近日緝獲票匪供出所用軍火均裝入火油箱由上海運至漢口等語何以海闋竟毫不知覺殊爲疎忽以後務宜小心查檢不得再有疎虞致干未便等因蘇松太兵備道兼江海關監督余晉珊觀察接閱之餘立卽傳諭關丁小心查騐毋得稍有疏虞 
[訂期會訊]  
　　日前寗波人王阿有被西人别脫毆斃親報請上海縣汪瑶庭大令赴仁濟醫館會同英美租界公廨讞員翁笠漁直刺相騐屬實昨日照會直刺請移知該管領事官訂期至公堂會訊 
[示禁設攤]  
　　欽加同知銜特授江蘇松江府上海縣正堂汪特用府補用直隷州正堂辦理上海英美租界會審委員翁爲再行出示嚴禁事照得天后宫門前理宜整肅嚴靜且有出使行臺更不容設攤滋擾前因游民爭毆屢生事端甚至釀成命案節經出示曉諭并飭差查禁在案乃日久玩生仍有無知之徒設攤肇事實屬不成事體除再飭差協保嚴行禁逐違干提究重辦外合再出示諭禁爲此示仰諸色人等知悉自示之後無論所設何攤均限於明日一律遷去永不准再在是處設攤買賣致干嚴究各宜凜遵毋違切切特示光緒二十六年八月十六日給 
[案犯解回]  
　　月前婁縣屈吉士大令行文上海縣署關提案犯全金松日昨大令以此案業已訊結仍飭將全解回縣主汪瑶庭大令著交差看管聽候訊核 
[日兵抵滬]  
　　前晚有日本兵船名筑紫者載兵士一百五址名抵滬携帶軍械糧食不少旋由下海浦新碼頭登岸整隊至楊樹浦恊隆编紗廠暫駐聞尚有三百名約於日内抵滬 
[德建營房]  
　　日前有德國兵五百餘名抵滬暫駐靜安寺路波彌文鷄毛棧中旋因彼處地方狹隘特就張氏味蒓園西首租得空地一區建造營房現將工竣定於禮拜三拔隊遷入 
[築路安營]  
　　前得駐滬法總領事官白藻泰君電請西貢法總督遴派法兵八百名來滬保衛租界商民抵埠後分駐法界工部局棧房及八仙橋捕房法文書館三處後經公董局西人在新闢租界之西顧家宅畔相度地址建造營房二百餘間并查得由八仙橋至顧家宅俱係鄉僻小路險阻難行乃于外國墳畔起修築馬路通至營房現已一律填平不日卽可告竣一俟營房工畢卽將三處法兵一併移駐彼處以免呼應不靈 
[馬路工程局紀事]  
　　前日秦連生周錦榮二人相約至南市新馬路某烟館開燈過癮旋與旁榻烟客袁勝發朱桂生因事紛爭李長生見之從旁解勸秦周卽與之爲難擁至馬路中恣行囉唣被某號巡街捕拘入捕房捕頭移解馬路工程局總辦程雨村大令向之研訊知其均非善類命各責二十板麾之使去○南市新馬路董家渡同异燭店内兼售和濟中西諸彩票前日有陳長生者前往論價乘間竊取彩票四紙店夥范珩甫察出破綻扭交四十七號巡街捕解入捕房轉解工程局總辦程大令研訊之下范供原籍寗波府屬慈谿縣在治下開設彩票店已歷年餘陳以買票爲由竊票四紙求卽究辦大令謂和濟票久經上海縣汪大老爺及本委先後示禁爾何得私行出售著送縣懲辦范一再哀求情願認罰大令罰辦垃圾車二輛陳供原籍安徽某邑在德和茶葉店執業自知貪小叩乞成全大令判罰洋銀四元交人保去○舟人陳啓峯周阿金合股駕舟販魚以博微利嗣陳查悉被周陸續用去洋銀一百三十八元有奇控經馬路工程局總辦程雨村大令研訊勒限淸理後由營帮人葉湘蘭出爲排解令周折還洋銀五十元陳唯唯允許具結求銷前日忽又投局禀催大令命提一干人覆訊周稱小的祗有現洋銀二十元餘求寛限至月杪淸理大令准之 
[美租界捕房紀事]  
　　昨日午前白大橋左近蘇州河内浮起無名男屍一具年約四十左右巡街捕見之投報捕房捕頭令地保報請某善堂備棺收殮○昨晨甬人沈阿庭在乍浦路東張西望形跡可疑經六百十八號巡街捕拘入捕房捕頭詰得並未事爰卽釋出○昨晨妙手空空兒孫云山不知在何處竊得金耳環一副携至某押鋪求質正在論價適爲包探沈翠濤所見拘入捕房捕頭令查明失主然後解送刺訊辦公堂禀請讞員翁笠漁直 
[新書快覩]  
　　雲間居士許君幻園落魄司勛江湖載酒楚腰纎細刻意評量近輯春江花選一書擇滬上名校書十人贈以小詩綴以評語環肥燕瘦如覿芳容月滿花嬌時留韻事誠板橋雜記十洲春語吳門畫舫錄之外别開生面獨出心裁者也昨承以數帙見貽爲述其大略如此 
[照錄上海道照會各國領事創興濟善會稿]  
　　爲照會事據户部山西司郎中陸樹藩禀稱竊因北京義和團近以仇教爲名云云至中國救濟會此係江浙善士募資創辦亦如外國紅十字會之例爲救各國難民及受傷兵士起見請照會貴總領事頒給護照俾救濟會之人准向北方軍前隨時救護並請貴總領事電達各國領兵官如遇中國被難官商軍民必須妥爲救護倘有費用將來如數由救濟會繳還等情據此察核所禀係爲救濟津沽難民起見事屬善舉相應照會貴總領事請煩查照俯如所請辦理並望見復施行須至照會者光緒二十六年八月日 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　　日前鄉人某甲載運棉花十餘包至滬銷售舟近董家渡浦中江北流氓大鬍子見其愚懦可欺冐稱巡丁雇張三及劉寳子二人所駕划船迎上指爲漏捐詐去洋銀五元後經甲訪明投貨捐局禀控總辦林質侯太守閱禀震怒飭地甲及埠頭查拿究辦大鬍子早已避匿無蹤乃將張三劉寳子拘獲太守命備函移送縣署前晚縣主汪瑶庭大令升堂研訊張供小的係江北入前日受大鬍子之雇至甲船上索取小洋銀五角惟小的並未知係折梢亦未悉其現匿何處劉寳子供小的亦江北人與張同業是日泊舟碼頭上並無串同大鬍子訛詐之事實被誤拘大令判將張笞責一百板枷號一月發貨捐局前示衆劉責一百板交人保釋○流氓譚阿連在萬航渡聖約翰教堂左近造謡惑衆經上海縣汪瑶庭大令訪聞飭差提到前晚升堂訊鞫譚阿連供小的係二十七保十三圖人向住康家橋左近近因妻子生產久不到鎭並無造謡之事求鑒大令飭掌頰一百下收入自新所候再訊究 
[上海巡局紀事]  
　　前晚東洋車夫羅洪芝羅珍珍朱文貴趙永金等在大南門外護城河畔相聚閒談不知因何口角爭毆旋扭至二十三七鋪巡防局聲訴局員邱友林二尹研訊之下知若輩均不安本分遂判將羅朱趙三人各責二百板羅因身受微傷蔳責五十板著各具改過切結然後驅逐出境○南市一帶每有載重之車轔轔而過最足損壞橋樑去年曾經二十三七鋪巡防局員邱二尹出示禁阻邇者新花上市恐各車夫故態復萌爰飭勇丁沿途照料如敢違犯定卽提案重懲 
[英美租界公堂瑣案]  
　　洋人亨生失去鈔票洋銀二十元疑爲傭婦陳王氏所竊投報捕房捕頭令包探劉阿炳將氏拘獲解案請究讞員翁笠漁直刺研訊之下以亨生疑竊無憑諭令陳王氏嗣後不許再往傭工從寛斥釋○山東窶人子趙孝豐前因其妻病故無資棺殮向某衣莊執事人杜乾成賒取衣服數件値洋銀若干元旋將自已綢衣四件被三條質錢歸楚近忽以杜行竊衣被等詞投捕房聲訴捕頭令某包探查悉原委解案請訊杜遞呈賒欠帳目申訴前情直刺謂趙揑情誣控本應究辦姑念無知從寛斥釋○竊犯張阿寳在黄浦灘二十五號門牌屋内竊取鄭渭記梁阿金所置油衣洋傘帽子等物報捕後經包探劉光震拘獲解案請辦張供認不諱直刺判責二百板管押捕房兩月○日本人某甲疑朱阿發朱見定父子竊取衣服十一件投報捕房捕頭令包探張全林解案請究朱父子同供此項衣服實由小的等在路上拾得並非竊贓叩求明鑒直刺以甲指竊無憑著二朱具呈安分切結從寛斥釋○包探趙銀河禀稱有陸隆山得竊取唐小川家衣服三十件及銀簪銀藥瓶水烟袋等物持至某押鋪求質適被小的所見爲特拘案請究唐投案請領失贓直刺判將陸笞責二百板管押捕房一年贓給失主具領○前者洋人愛文士控袁阿乾冐取洋銀直刺研訊之下諭令查明覆訊昨晨包探張阿五禀稱小的查得袁阿乾共冐取洋銀四十八元九角事屬實在請卽訊懲直刺乃商之梅繙譯判將袁管押捕房半年以儆○英租界四馬路明玉樓彈唱倭袍淫詞事經捕頭訪知禀請直刺傳案訊罰直刺准之昨晨飭差傅樓主徐東海到案研訊之下徐供稱小的砕中所唱並非淫詞叩求明察直刺判罰洋銀二十元諭令嗣後不得再唱違則重懲○兪錫祥前控馬夫王阿二被董某毆傷昨經包探張全林將董之家丁某甲傳案請訊甲供稱小的並無此事如大老爺不信請質之司閽之印度人直刺以兪所控無憑不予准理一併斥釋 
[英租界捕房紀事]  
　　石子灘畔衍慶里羅姓公館係沙遜洋行之屋前日午後四點鐘許後披忽然坍下庖人某甲不及逃避致被壓傷事後羅姓報知捕房捕頭令送仁濟醫館調治○伶人陳俊庭前在桂仙戯遠演劇邇應福仙園主郎某之召訂於前晚登臺桂仙園主應桂馨邀集多人意欲向之尋釁事爲郎某偵悉奔告捕房捕頭急派控捕多人前往彈壓 
[法租界捕房紀事]  
　　有賭徒名阿三者不知其姓專在租界各處擺設骰攤誘人賭博迭經英美法各租界讞員懲辦無如利之所在依然怙惡不悛昨日又在洋涇浜鄭家木橋南首復萌故智正在喝六呼么興高采烈適爲某包探所見拘入捕房捕頭令押候解送會審公堂禀請讞員朱森庭明府訊明懲辦○前晚積竊某甲不知在何處竊得布衣一件携至某押鋪求質適爲某包探所見拘入捕房捕頭令押候解送公堂禀請朱明府訊明懲辦 
[皖省官報]  
　　八月初八日知縣陳麟瑞知奉洋務局行知奉撫憲批准銷差遣差通判陳宏蓮知奉委解南字營月餉赴金陵州判李開蕃到由繁昌催提交代册件回巡檢王廷珪辭回池州府差遣從九曹鴻銓知奉臬憲委留查北門外街道差 
 
 
