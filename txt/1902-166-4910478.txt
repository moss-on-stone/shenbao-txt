# 1902 - 166 - 4910478

 

Page 1

 
 
[彚解江西急振] [  申報館恊振所啓]  
　　贛省災重待振孔殷昨由敝振所籌措洋銀二千元解交義善源焦樂山大善士轉解劉蘭階大善士擇要散放惟是哀鴻遍野千萬成羣一滴楊枝尚難普濟尚望各省仁人義士解囊襄助以救災黎俾衽席同登免受流離之苦此則不徒敝振所迫切以求者也敬此佈陳諸維善鑒 
[續三通因重校未竣暫緩出書啓] [  圖書集成局謹白]  
　　本局前據浙局本九通用新鑄大號鉛字重行排印其皇朝三通已於正月告竣續三通正三通本定於四月六月出書嗣因細審浙刻校對未精頗多舛誤爰延名宿前赴西湖就文瀾閣殿板九通詳加讐校惟以卷帙繁多不敢草率從事以是略稽時日致出書未能如期此蓋本局愼益加愼之心諒爲海内士林所垂鑒也此啓 
[請禁燒鍋以重民食說]  
　　天地之生物供生人之用本無有不足者其有不足者皆人之不能早爲計算糜費狼藉以致空乏時虞卽生物亦有不足之時而人苟能有餘於平時亦不難弭補於危急禮經所謂三年耕必有一年之食九年耕必有三年之食卽指此也大抵生物維備而以米榖爲最要人一餐不食卽飢數日不食卽死所以自古以來無不貴粟夫旣貴之自當惜之務使之常不缺乏民頓以安而國亦賴以治今者去古遠矣糜費狼藉之風如江河之日下餘三餘九旣迥不古若且民多於古故缺乏之患更甚卽不荒歉而已無充足氣象一逢歉歲卽羅雀掘鼠民不聊生於此而若不平劑之撙節之恐民食之艱將日甚一日矣平劑之法則開倉平糶嚴禁屯積嚴止出口此其大較現在各處米價騰貴官中已逐漸舉行然雖能劑其平而究未能撙櫛也米之所費莫不於酒撙櫛米食亦莫要於酒酒禁之設自古爲然周書酒浩羣飲汝勿佚盡執拘以歸於周予其殺周官萍氏幾酒謹酒而司虣禁以屬遊飲食於巿者若不可禁則摶而戮之故凡酒皆公造民得飲酒獨黨止族師歲時蜡酺耳漢制三人無故共飲罰金一鍰三國時家有酒具行罪不宥禁令如此其嚴者誠以耗嘉榖於無形恐妨民食也方望溪謂今天下通都大邑以及窮卿小聚皆有酤者沃饒人聚之區飲酒者常十人而五與瘠土貧民相較約六十而飲者居其一中人之飲必耗二日所食之榖王應麟謂酒爲食蠧統五榖約之以升粟成酒一斤有半爲率統萬民約之以十人而一飲飲亦一斤有半爲率是十人而糜十一人食也億萬衆必有十分之一受其饑者以此觀之酒之不可不禁也明矣獨是確酤之法亦由來已久爲國家一項進欵故說者每以酒不必禁只須重榷其稅則酒價必貴貴則飲者日少亦不禁而禁之一法不知在米糧充足之時固當榷且當重榷而在不足之時卽使重榷飲者卽可望少而究不能絶米糧畢充耗費則何如禁絶燒鍋以杜其去路之爲愈說者謂米食所費祇在黄酒其餘燒酒則皆雜糧爲之現因米貴而禁亦祗須禁燒黄酒誠如孫文定請開酒禁云白酒則用高梁而佐以豆皮黍彀之類其麯則用大麥大麥與高梁非朝夕常食者也不知高梁大麥雖非常食然何一非民所食使非産米之處米貴則食高梁大麥若高梁大麥缺乏則粟米不更貴乎故愚以爲不禁則已禁則無論黄白槪行禁止則民困或可稍紓查自康乾以來已屢開屢禁此亦視時勢而爲之非可執一而論而歲豐登卽不難弛禁當此米如珠貴苟能禁之所省雜糧米榖當不可以數計節無益之耗費濟億兆之民命計無愈於此者矣說者又謂北五省燒鍋之家貧苦居多五里十里之堠三家四家之村曠蕩蕭條一無所有而惟燒酒雞卵則家蓄而戶纍焉若禁燒鍋此輩何以爲生其勢不出於抵死觸禁不止未得其利先受其害奈何曰事當權其緩急輕重爲酒者一而飲酒者百益一人而百人受其害何如損一人而百人受其益乎質之當軸以爲如何 
[本館接奉電音]  
　　昨日午前十一點鐘時京師飛電傳來上諭二道敬謹譯登○五月十四日内閣抄奉上諭宗人府奏已革莊親王等所遺爵職其子孫應否准其入選請旨一摺朝廷恩篤懿親自不能以其後人得罪絶其先世之封爵惟已革端郡王載漪已革怡親王溥靜已革貝勒載濂載瀅貽禍國家獲咎尤重應不准其子孫承襲著宗人府於近支宗室内揀選開列帶領引見候旨定奪已革輔國公載瀾係鎭國將軍晉封不入八分輔國公業經革去爵職應毋庸揀選承襲欽此同日奉上諭廣西學政著汪詒書去欽此 
[電傳宮門抄]  
　　昨晚八點鐘京師飛電傅來告知本館云五月十五日召見軍機及奕 
[恭錄電旨]  
　　五月十二日奉旨劉坤一等電奏悉該省米價騰漲准動借漕米十五萬石减價平糶用示體恤新米上巿著卽如數買還起運交倉以重根本不准延悞欽此 
[諭旨恭錄]  
　　五月初四日奉旨禮部主事著佟文政補授國子監監丞著劉德磬補授河南汜水縣知縣著孫金章補授河南沈邱縣知縣著陶珙補授山東蒲臺縣知縣著胡希林補授廣西陸川縣知縣著倪光熊補授山西襄陵縣知縣著鳴振補授甘肅成縣知縣著吳茂書補授福建南平縣知縣著姚步瀛補授貴州青溪縣知縣著王恩級補授福建安溪縣知縣著謝金元補授山西寗鄕縣知縣著陳德輿補授江西瑞昌縣知縣著陸鎬補授河南商水縣知縣著李緒田補授截取舉人汪時謨著以知縣用起居注筆帖式著鑅麟補授太常寺筆帖式著武魁補授吏部筆帖式著崇福補授戶部筆帖式著禧厪補授刑部筆帖式著雙秀補授光祿寺筆帖式著額勒布補授工科給事中著茹泰補授擬補内閣中書常壽中城兵馬司正指揮梅兆禧俱准其補授保舉浙江補用同知錢增勳直隸沿河候補知縣王維墉河南候補知縣劉豫立俱照例用卓異直隸州用前任湖北漢陽縣知縣張集慶著准其卓異加一級註册候升開復花翎前廣東潮州運同葛延齡著准其開復原官翎枝歸部選用京察官泰陵禮部員外郎默爾格春泰陵禮部贊禮郎額勒亨額俱准其一等加一級昌陵禮部贊禮郎裕林著照舊供職吏部騐封司郎中員缺著鮑心增補 
 
 

Page 2

 
 
授所遺員外郎缺著張檢補授遞遺主事員缺著楊敬遠補授欽此 
[宮門抄]  
　　五月初三日戶部正藍旗値日吏部引見五十八名睿王等謝管新舊營房恩張百煕等考試漢廕生覆命睿王續假十日重燠丁象震李維翰預備召見太常寺奏派恭請神牌先期告祭派出恭王召見軍機及重燠丁象震李維翰提督衙門奏拿獲迭次結夥持械刨挖墳塚盜犯王春兒等三名又續獲交拿人犯狼軍師白大卽白輝山一名當經臣等訊取供招於本年四月二十五日奏交刑部所有案内逸犯趙東林卽小蝎子一名請交刑部○初四日禮部宗人府廂藍旗値日無引見出使大臣吳德章請訓江蘇試用道李維翰謝恩祥普假滿請安慶公續假十五日召見軍機及吳德章 
[英日交誼]  
　　日本訪事人云英阿和議告成後日本駐英林公使致電與本國外務省小村外務大臣卽行奏聞日皇日皇卽發祝電赴英以申賀忱英皇亦卽覆電以謝 
[誼重交邦]  
　　日本訪事人云前者西印度火山崩裂燒死人民無數日皇澤及鄰邦特著小松宮彰仁親王賀英加冕順道餽金五千元於法國大統領以作撫恤之費并聞此次火發之後英國之火山學地震學地理學地質學彚象學天文學礦山學等各欲探險往實地踏看情形已於十號動身赴西印度察騐矣 
[法員交替]  
　　日本訪事人云六號接倫敦來電謂法國政府各大臣悉行辭職至九號又接電謂法國新任各員議長兼内務卿爲哭魔倍外務卿爲待爾客衰大藏卿爲廬無衣兒陸軍卿爲恩獨兒海軍卿爲潑來同誼民卿爲池滿蘆罟云 
[中外聯歡]  
　　京師友人來函云本月初一日俄國耆親王覲見皇上後退至南書房皇上卽幸南書房慰勞翌日在慶邸筵宴初五日各國欽使夫人均蒙皇太后召入宮中慶賞端陽佳節賜以盛宴並召菊部侑觴 
[京兆試事述聞]  
　　汴省友人來函云本屆順天鄕試暫借河南棘闈舉行其同考各官仍由簡放汴省已得眞實消息惟此外内外收掌等員則由豫撫委派以歸簡捷 
[泌案已了]  
　　河南友人來信云泌陽縣匪人借仇教爲名揭竿起事大吏特派員弁前往剿撫兼施始得漸就貼伏其教士及教民所失財産已議定賠欵七千金約此案已可就此了結矣按昨報轉錄匯報會商泌事一則内云償銀五千兩二說未知孰是 
[經濟宏才]  
　　京師友人來函云兵部郎中席翰伯淦前經湖廣總督張香濤宮保保薦經濟特科部郎閎才碩學品行兼優而尤擅長疇人之術充同文館算學總教習有年時人譽之爲梅氏父子李壬叔諸公是則宮保此薦洵有眞賞矣 
[蘇州院試四志]  
　　姑蘇采訪友人云江蘇提督學政李蔭墀大宗師於本月十四日令合屬生員補歲考及覆試生員經史時務西學算學欠一考者四書題見賢思齊焉義經書題立愛惟親立敬惟長義欠二考者四書題請益曰無倦義欠三考者四書題吾道一以貫之義經書題未詳覆試經史時務西學算學題秦王漢武論問泰西格致家創有機器造氷之法其理若何地球繞日說設有句自乘再乘又句股相乘則得五千四百零一萬零一百五十二尺只云句股和二百七十九尺求句股各幾何 
[催解賠欵]  
　　金陵訪事人云中外和議旣成各省分認賠欵江寗認籌銀百萬西歴七月一號爲償第一二批賠欵之期爲期已迫督憲劉宮太保爰飭所屬迅速籌交以備尅日彚解 
[監禁教習]  
　　金陵訪事人云金陵洪武街地方有來復學堂者某洋人之所設也仿美人在省所建匯文書院之例延華人爲漢文教習西人爲英文教習華教習中有陶某者佻撻子也人以其出自天方教羣以陶回子呼之陶持充教習於外國學堂强佔某姓少婦鵲巢鳩占已非一朝婦之藁砧某甲固不甘以緑頭巾壓倒鬚眉七尺者初控於上元縣戴子和大令以陶爲洋人教習故置不理甲不得已控之於某國領事領事怒飭學堂洋人將陶送縣大令面謁領事請示此案辦法旋飭差將姦婦拘案與陶一併監禁十年蓋遵領事之諭照西律辦理也於是聞者皆頌領事之公足爲恃勢胡爲者示之儆 
[平糶紀聞]  
　　金陵訪事人云省垣自五月初一日開局平糶以濟貧民由府委派一員會同省紳姚君中戊甘君鐘二人督同司事十人在府城隍廟賣票雇米業二十人在府箭道發米當未開局之際各官議訂糶價每升錢三十二文而藩憲吳仲懌方伯謂非售三十八文不敷局用遂示每升通足制錢三十八文開局五日每日或糶出百餘石數十石不等原限以三升爲率姚甘二君見糴者不甚踴躍准人斗石躉買而糴者咸謂米極粗糲且中攙糠粃砂屑殊不値三十八文自開糶以來城内各米鋪以糶局爲例反將米價擡高致寒士稍顧顔面不能赴買者益增食貴之慮衆論騰沸咸謂糶局非救民而實害民迨初六日局員會同姚甘二紳禀奉憲示每升减價二文而糴者尚謂糶局獲利仍厚云 
[委催地丁]  
　　杭州訪事人云浙省舉辦地丁奏銷現經藩憲誠方伯查照成案提前辦理所有各縣應解上年地丁欵項統限於五月二十日前一律解清并委員分赴各郡催繳杭屬委大挑知縣施大令榮鼎嘉屬委候補縣張大令兆楨黄大令紀年湖屬委候補通判文别駕慧寗屬委候補同知黄司馬昌甲紹屬委候補縣左大令元鼎台屬委候補縣張大令耀金屬委候補同知夏司馬之時通判余别駕猷昆衢屬委候補縣岑大令兆鴻董大令鳳來嚴屬委候補縣吳大令叡洪大令錫礽温屬委候補通判史别駕書知縣侯大令資森處屬委候補縣王大令衡各員奉札後已先後禀辭就道矣 
[督銷易員]  
　　金陵訪事人云督銷一差舊例委員更替以二年爲期邇年需次人多上憲設法疏通改爲一年期滿湖北督銷沈幼燕觀察瓜期屇滿兩江督鹽憲劉宮太保特委候補道奭觀察良前往接辦觀察奉委後詣督轅謝委大約不日卽可捧檄到差矣按奭觀察前在湖北被叅今春開復聽鼓白門兹者奉委要差重游舊地想能振刷精神爲國家宣力也 
[劫案駭聞]  
　　金陵訪事人云本月初二日南門城外河中忽有男屍一具漂至機器局後門地甲見屍身無寸縷並有多傷不敢收殮局中某司事見而惻然函商救生局紳董雇人撈起備棺掩埋開明屍身形狀及埋瘞處所函縣存案迨初四日又有一男屍自水西門外隨潮浮至南門外窰灣地方衣履不完面目已被魚唼模糊不可辦旣而河快地甲赴縣報稱石頭城下有一小艇隨波逐浪中空無人就視船艙鮮血狼藉縣主盧肅卿大令先蒞南門外騐屍騐得屍向有致命刀傷數處腰槖中尚有日斯巴尼亞洋銀數十元及小銀元當十銅元各若于枚大令審視 
 
 

Page 3

 
 
良久知爲匪人圖財害命然不悉死者爲何人旋據江北雷公集某行夥禀稱死者係其東人某甲先於某日偕夥某乙雇划船渡江携有細絲若干來省求贸訂期某日回集逾期不返家屬恐其有失遣伊來省探詢蹤跡遍訪各主顧家皆謂甲未至聞城外騐屍是以往認見面目雖不可辨而細察身材確係東人更視腰槖亦東人平日之物尤無可疑前日浮屍必係同來之夥顯爲船戶謀殺二命挾絲遠颺乞恩赶緝兇身以抵二命大令飭夥備棺盛殮候勒差嚴緝兇匪 
[鎮郡官塲紀事]  
　　鎮江訪事人云浙江提督呂道生軍門本元陛辭南下道出潤州小作勾留卽於月之初四日乘某輪船上駛赴金陵謁見兩江總督劉峴帥然後回皖省滁州原籍掃墓瀕行鎭城文武各官均往江干恭送○總辦鎭江下游釐局胡明府蕚輝現奉省憲檄委署理溧陽縣事所遺下游釐差則委署鎮江府許東畬太守接辦太守現在鎮郡辦振務將次事竣聞日内可以蒞差矣 
[永嘉客述]  
　　温州訪事人云上月二十一日温州府署前西首之宣化坊忽然倒塌幸未傷人僅壓壞左右鋪屋兩間刻已鳩工修復矣○上月二十日温處道童觀察訪知郡城所設平糶局弊竇甚多遂親出查訪騐得道轅後關帝廟米局斗祇九成當將承辦米業之孫某拘案判令荷校游街並將短數之升釘於枷旁俾民周知想此後辦理平糶者不敢再肆譸張矣 
[九峯滴翠]  
　　松江訪事人云金山縣獄前因逃逸要犯王秀餘等二名縣主某大令以禁卒更夫疎於防範提案收禁詳由府尊余石蓀太守恐有賄縱情弊札飭大令將禁卒更夫解府聽勘後寄押華縣待質公所越日卽將禁卒改禁獄中○松郡因米價飛漲華婁林屈兩大令俯恤民艱柬邀城鄕紳董議籌鉅欵開辦平糶惜諸紳無有慨任艱鉅者故依然畫餅日來米價仍逐漸湧貴正不知作何底止也○省憲札各州縣嚴禁無賴頭留劉海髮一時風行雷厲華亭縣林霨生大令婁縣屈吉士大令深恐奸胥猾役借端擾及婦女遂分别情節會銜出示通衢俾衆週知亦惠民之善政也 
[流通米糧]  
　　本埠官塲於前日午後接奉兩江總督劉宮太保來電云文電悉借漕已奉旨允准另錄轉行欽遵江北七濠口仙女鎭及安徽三河口旣存米均多自應聽其販運在内地流通以資接濟何得禁阻出境候卽分别咨行轉飭諭商照常運銷各處不准藉詞阻遏至鄂省米糧現准香帥來電云各省華洋商人赴漢運米過多米價驟漲有妨民食又不能禁阻故紳董公議酌收賑糶捐以備積榖平糶之用尊處派員赴湘運米如持札由湘省原船下駛或官輪拖帶自當免捐但切勿在武漢停泊過載以免影射倘在漢換船過載仍須完捐緣現在辦法無論華洋官商一律抽捐稍有叅差洋商勢必藉口援免等因合併電知 
[局員謁客]  
　　昨日貨捐局總辦盧崙三明府至上海縣署拜會汪瑶庭大令面陳要公 
[逆案禀銷]  
　　弑母案發一事已兩誌報端兹經上海縣主汪瑶庭大令飭差傳到二十六保二十三圖地保張春山訊詰禀稱某甲之母實被米袋坍下壓斃緣甲素不孝順以致有此訛傳大令飭卽具結存查如果以後查出實情惟保是問張卽遵諭具結前日午後梅家弄巡防局員文斌臣二尹亦到縣面陳確係米袋坍壓已禀明道憲矣 
[大令騐屍]  
　　英界寶善街福海酒樓執事人李祥雲因虧欠無可彌補服毒自盡當由三圖地保曹福卿投報縣署昨日午後十二點餘鐘縣主汪瑶庭大令帶同刑仵前往相騐曹保禀稱此事小的先未知情迨後查悉李已氣絶今惟屍弟祥東在此請爲訊核祥東供小的籍隸山東胞兄祥雲前向藍姓領得資本開此酒館無奈生涯寥落虧折難堪店主遂欲盤頂與安子貞另倩陳少山經理胞兄因被辭歇萌此短見尚乞伸寃陳供此店現由藍倩安子貞出名接開囑小的前往查核帳目不料祥雲竟因此畢命今藍姓已赴蘇州求恩察核大令飭仵作如法細騐旋卽唱報委係呑烟斃命大令親視無悞祥東禀稱現由陳代藍出資備棺收殮求免發封交小的領回埋葬大令飭具領結著將陳帶回捕房解送公堂訊明再行移縣辦理諭畢呵殿而回 
[馬路工程局瑣案]  
　　前日工程局掃街夫周少光突破吳四福孫阿大毆傷頭面由十四號巡街捕一併拘入捕房轉解馬路工程局總辦翁子文太守倩襄讞委員黄衡堂二尹研訊吳孫同供小的等均籍隸寍波在此販售水果不敢與周滋閙二尹判令各責四十板○日前華邢氏雇東洋車夫朱六羣王大腿送行李至某處迨後忽少衣服三件扭控馬路工程局翁太守倩黄二尹研訊之下斷限朱王於二日内查到原物至期依然無著昨日二尹提案復訊判令朱賠洋銀二元王賠一元具結斥退 
[南巿捕房紀事]  
　　昨日午前某小烟館主周朋之在北巿某土店購大土一枚小土一包由十六鋪乘某號東洋車至陸家浜附近怱怱下車而去迨後憶及所購之土遺忘車上追尋未獲投報捕房捕頭卽令包探黄量海從嚴偵緝○南巿新馬路萃豐碼頭左近順昌煤油行近忽倒閉虧欠往來各欵爲數甚鉅老白渡億康錢莊執事人夏少堂以被欠銀多至一千七百餘兩投報捕房捕頭派捕前往看守一面緝拿周子善等各股東以便解送馬路工程局禀請總辦翁子文太守訊究 
[良方濟世]  
　　滬北仁濟善堂邇以霍亂急痧等症流行甚盛修合飛龍奪命丹隨時施送頗爲靈效計藥十六味上犀黄三錢當門子三錢眞珠三錢大梅片四錢飛硃砂一兩飛雄黄一兩牙皂三錢月石三錢蟾砂三錢火硝一錢五分青黛五錢明礬五錢人中白八錢麻黄四錢去節赤金一百張燈心灰一兩此藥可服可嗅惟孕婦則忌又聞有人傳述太乙紫金丹方亦爲奇效計藥十二味山慈菇二兩紅芽大戟一兩五錢蘇合油一兩五錢琥珀五錢當門子三錢川文蛤二兩白檀香一兩五錢明雄黄五錢飛凈梅片三錢千金霜一兩西牛黄五錢金箔一百張各研極細再合研匀磁瓶收贮每服二三分凉開水下小兒减半孕婦忌服倘好善君子能將二方配合分送救人必多功德無量[  願人長壽室主誌]  
[申報館恊振所經收順直江西長江振捐五月初一日至五月初十日止第十二次清單]  
　　五月初一日無名氏銅洋一元蘇州協源局來退思主人洋二元浦善徵爲女病愈還愿洋五元凌朱氏爲子病許愿洋五元○初二日無名氏求三官關煞開通洋一元平陽氏魏金魁陶善鍾大亨源恊昌泰裕興乾大計七戶各助洋三元王順昌順泰源昌祥計三戶各助洋二元王寶昌洋五元沈文炎顧清高陳斌生盛春芳姚慶新張少卿陳德昌顧衍榮趙炳慶鴻飛長泰新昌徐順興吳陸記全源順章興同興信大方茂記董洪興計廿戶各助洋一元呂浩泉沛泉潤泉簡泉合助洋八元潁川氏洋十元敬修堂節省端陽筵資移助求保各友免災平安洋十元苑人洋三十五元○初三日瞿行氏銅洋一元○初四日寶順局來南匯永源典節省端節資移助洋五元協源局來亭林孟溪洋十元吳宕洋一元○初五日袁恆元銅洋一元周先魁龍洋一元○初六日石港福興潤來知還室洋一元榮陽無力氏求伯父傷愈洋二元○初七日袁經笙求平安洋二元樹德堂洋五十元贖罪子江皖洋廿元○初八日紀翰章求母病速愈洋十元○初九日胡仁壽洋四元無名氏洋三元無名氏銅洋一元○初十日公記洋廿元以上總共收洋二百五十七元銅洋四元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　山東人劉禹臣前因倒欠恊裕　春各錢莊往來銀數萬兩控追押繳在案前晚縣主汪瑶庭大令升堂研訊問劉曰爾原籍萊陽縣有産若干可以作抵供稱家業由父親執管祗有住屋五間並無由畝小的在滬所開一號倒欠巨欵烟臺一號業已變價歸償他款青口一號已被青島各往來之家歸去刻下無力料理大令曰爾虧欠如此巨欵僅以房屋五間何能了案諭令還押候詳上憲擬辦○英美租界公堂移送蕭朝陽控張羊坤拐孩一案大令研訊之下蕭供小的係紹興人現住新閘在某繅絲廠爲出店妻子葉氏亦在廠中爲女工所生小孩四歲托比鄰照管三月十四日忽被拐失小的回家找尋據某酒店主云有崇明車夫抱一小孩來店沽飲小孩足穿外國皮鞋啼哭不休小的遂浼店主留意至三十日小的往内地收繭酒店主遣人到廠知照謂車夫在店飲酒妻子卽往扭至捕房解送公堂移送案下並在身畔搜出皮夾一枚内洋銀五元一角質票三紙叩求究懲張供小的係崇明人向在南翔施狗郎車寓推車往來上海三月十四日在新閘橋畔見小孩跌地小的扶起卽去並不誘拐大令曰爾之質票均係三月十四十五兩日所當現在有洋銀五元一角旣有餘洋何得質物此洋顯係賣孩而來喝令鞭背二百下仍不供認大令飭收押所中○胡徐氏扭成顧氏許燮山到縣請訊大令研訊之下徐氏供丈夫胡子香僑居租界有前在母親處爲傭婦之成顧氏曾來借錢數次小婦人今日在邑廟四美軒茶肆中購得翡翠飾物顧氏同姘夫許爕山向小婦人訛詐不遂拔去頭上飾物故扭案請究顧氏供因孤苦無依與許併識徐氏於八歲時由小婦人螟蛤爲女至二十歲捲物而逃自嫁與王姓後因與比鄰口角始邀小婦人到伊家内照應認王爲婿當在伊家中拾得書信一封呈電大令閱悉徐氏卽妓女徐雲寶此信伊夫王姓所寄顧氏復供徐氏現今不知何故轉嫁胡子香小婦人現患瘡毒向索被捲各物伊竟諉卸不認今在茶肆相遇與之理踚反被扭案許供小的從中解勸不敢干預大令以許帶同姘婦滋事命將許掌頰一百下笞臀二百板一併飭退 
[英美租界公堂瑣案]  
　　楊樹浦等處向有義塚自新闢租界後工部局曾諭令不准再埋棺木日前江北人某甲染疫而亡由其友顧三陸增文爲之棺殮舁往義塚掩埋某號印捕見之以其違章拘入捕房昨晨包探劉森堂解案請究顧陸同供向以扛抬貨物營生前日同業某病故由小的等棺殮後舁赴鄕問路過義塚卽被印捕拘住求察讞虞張柄樞司馬商之迪繙譯判顧陸各枷十天期滿開釋○郭金氏携其媳郭王氏并一小孩手持白禀投案泣稱兒子郭如洪駕杉板船爲業日前在虹口太平馬頭見有酒醉洋人因乘車不給車錢與車夫互相爭執車夫遽將洋人推跌飛步而逸兒子見此情形登岸將洋人之帽拾起舁之上船不料反被誣以搶帽送至案下判責五百板押三年氏一家數口全賴兒子駕船度日務求恩施格外訴畢崩角有聲司馬著退去候商之領事核奪○蔡和尚身帶利刃至吳阿東家屬竊由四百五十三號巡捕拘解請究司馬判責二百板管押二年○王潤之竊取利亨等家銀表衣物由包探張寶成拘解請究司馬判責五百板管押六個月期滿遞解回籍○徐阿三行竊邱質鈞孫樂彩等家衣物由包探方長華拘解請究司馬判責三百板管押二月○顧阿金不知在何處竊得衣服數件由包探孫阿星拘解請究司馬判責五百板管押六個月期滿遞籍○趙秀恩竊取公和祥木板由包探趙銀河拘解請究司馬判管押三個月○孫桂生行竊鄭阿大五家衣物經包探李四春抱解請究司馬判責五百板管押半年期滿遞回原籍○江阿隆在路攫取王瑞福手中牙骨扇由包探邵仁初拘解請究司馬判責五百板管押一年期滿遞籍 
[法租界捕房瑣案]  
　　前者甬人張忠潤私設老虎灶公所任意招摇經讞員杜枝園大令訊明判罰洋銀三百元押候繳到開釋旣而張母某氏以無力措繳求恩酌减迄今尚未了結昨日大令提案復訊張供小的兩手拮据無從籌此巨欵並非有意抗斷尚乞鑒原大令謂爾如不遵繳定當枷責著還押再行訊核○裕泰新報關行主前控船戶陳桂福等將私鹽易取樟腦多至値銀一百八十兩經大令提訊判令收贓人兪小春照價賠償外再罰洋銀五十元迄今尚未措繳昨日提案復訊兪供所斷罰欵小的自當遵諭呈繳至賠贓一欵苦難籌措叩乞恩施大令斥其刁狡著押候嚴比○西國整容匠控細崽張阿榮行竊洋銀四十元經大令訊供除追到外尚少二十六元昨日命提復訊張供小的身押捕房無可彌補求恩交探帶出俾向父親索欵繳案大令准之○某西人乘車至小東門外被閔蘭亭攫去象牙柄洋傘一把報捕後查獲人贓經大令訊供昨日提案著照原斷笞責二百板開釋○偷兒李桂成陸桂山王三均經大令訊供昨日提案著各責二百板一併釋出 
[美租界捕房紀事]  
　　前晚青口人趙秀成在外虹口公和祥碼頭收拾零木適爲管碼頭西人某甲所見扭住兇毆以致擊斷左腿猶不釋手扭送捕房堅請嚴辦捕頭見趙受傷甚重令包探朱桂生轉送同仁醫院求治視傷勢若何再行核辦○前晚某西人行經司各脫路被無賴王阿攫去帽子報經包探倪順泉查獲人贓帶入捕房捕頭令押候轉送公堂禀請讞員張柄樞司馬訊辦 
[金陵官報]  
　　四月二十六日江南提臺李軍門會藩臺吳傳見總兵顧瓊琳交卸署狼山鎭回代理江甯府朱其昌謝委知縣松齡禀知敢上元續辦第一批糙米縣丞沈守經禀知同知章銓病故知州閔家鎭交卸丁堰厘捐差回二十七日出使比國欽差大臣楊兆鋆叩謝專差駐滬文報局候補道吳庚辛到遊擊蔣錫奎到山西回知縣龍曜樞奉委辦房膏收捐差又陳銳到由京引見繳照到省又郝鼎元採辦平糶米回又徐承練請假赴江北措資縣丞李農華叩謝派辦處札委勘佔惜蔭書院改造學堂工程又張心希江兆措資回又夏敬德禀知到省巡檢王銘沂辭赴蘇見撫憲二十八日調補福州將軍江寗將軍崇善會候補道　良謝委湖北督銷差又翟衡璣辭赴引管帶水歸前營陳有明奇兵石營夏有篤均到署淮揚右營守備陸鳳岐韋蕩營儘先守備張錫林邢天祚均奉示傳騐統領南字營副將陳東暢到通判王萬選奉府委辦平糶江西知縣石紹曾到奉委催運長江鹽船來府經歴金業成鹽大使履善均奉示寫履歴巡檢龔鴻藻陳曜東均禀知到省英國領事偉晉頌會洋務局候補道汪見二十九日督憲牌示章蕩左贊員缺本部堂騐看得護韋右營守備兆汛千總葉天祚堪以請補藩轅牌示高郵州吏目韓裕官病故遺缺查有籌餉分缺間補用州吏目李維藩堪以請補又如臯縣石莊司巡檢員缺前經請以新海防遇缺先補用巡檢王登瀛咨補現已奉部覆准自應飭赴新任調補福州將軍江寗將軍崇辭行赴鎭江藩臺吳巡道徐湖北督銷候補道沈邦憲均見統領合字等營章其俊到軍機處存記宿松縣敎諭程作衡到由皖來州判湯承蔭奉府委帮審差巡檢郭廷幹由蘇來稅課大使於鴻先由揚來 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
