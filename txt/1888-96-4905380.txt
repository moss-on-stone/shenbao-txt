# 1888 - 96 - 4905380

 

Page 1

 
 
[冐設分局] [  申報主人啓]  
　　昨由晉省寄到餘慶報房翻刻申報一本係用泥板印成不特字蹟模糊不堪寓目卽報中事實亦掛一漏萬殊不值明眼人一噱用本館申報雖託友人在晉省出售按日一張分送却未另設分局今餘慶報房居然於每本封面上盖有上海申報館分設晉省等字樣以兾魚目混珠實屬情同鬼蜮倘日後該報房或自雜以無稽　語以取閱者愛憎與本舘無涉尙祈晉省諸仕商鑒及先此聲明 
[新印東華錄東華續錄出售] [  圖書集成局啓]  
　　東華錄一書初編子蔣氏後長沙王益吾祭酒從事史舘復取累朝掌故列聖宏謨編纂成書箸爲續錄由是自天命迄道光九朝治績燦然大備恭閱之下不特仰見祖宗宵旰勤勞孜孜圖治之至意卽列朝名臣章奏大將勳猷以及外藩恭順之情邊疆開拓之事亦皆編年記月一覽可知固宜家置一編朝夕披閱者也第原本巳多漫濾坊間翻刻又皆魯魚亥豕訛悮良多茲用新式鉛字排印精選上白紙張校對裝潢俱極佳妙刻已告竣每部分訂六十四本外用紅本夾板六副定碼洋十二元定于本日起出售賜顧者請至本埠及各外埠申昌書畫室購取均可如欲躉購則請移玉至申報舘帳房面議可也此佈 
[事類統編出售] [  點石齋代啓]  
　　古尠類書故研京十年鍊都一紀攟摭乎羣籍躭騖乎三上其結搆若斯之難也嗣唐歐陽詢藝文類聚後駢儷精赡者惟宋吳正儀事類賦百篇由明迄國朝國廣國廣廣或續廣或補遺至增補事類統編出而囊括古今至賾大備庶無滄海遺珠之憾本齋特購善本精書石印計三十五卷訂成十二冊俾閱者瞭如指掌朗若列眉几案舟車取携良便洵人間第一有用書也刻已出書每部碼洋四元在三馬路逢源里愼記書莊發售此佈 
[論分送彩票事]  
　　滬上烟館之盛甲於天下几榻之裝潢燈鎗之粉飾以至屏帷燈鏡枕墊等物無不旣精而益精日新　又新自開埠以來其一二著名號帖多年店家皆已獲什伯千萬之利創其業而擁厚貲矣乃踵而效之者棟接甍連鱗次櫛比利愈爭而愈薄業愈分而愈清爰有巧於運籌精於榷算者殫心竭智而設一法焉開兠攬之旁門闢招徠之捷徑仿吕宋票章程將大土烟膏分立彩票開燈一只送票兩紙隨燈分送不加分文俟吕宋對號單至滬卽照章對號領土領膏計頭彩得大土或兩只或三只至六只不等二彩以下挨次遞减共計票額三萬號應開燈一萬五千只以開燈一只賺洋五分核之當得洋七百五十元土膏價值彩數甚微所獲利益已非淺鮮况乎一燈之餘利尙不止五分小帳之貼堂可酌加少許而又有得彩之厚望分送之美名其運籌可謂巧矣其榷算可謂精矣然此特僥倖一時而非統籌大局之計也自創設送票之法不轉瞬而效之者四五家己送者頓然改觀未送者相形見絀假令一律分送逞顧後圖勢必至於兩敗俱傷依然如故由是日前開烟館者相約集議謂已送者旣難中止以後不准續行未送者勇許效尤麻呼照常安案是則烟館之分送彩票可以不禁而息矣顧吾　之送票之法其得彩者固屬可欣卽不得彩者亦無所失似非哄誘　騙胡賴捲逃者所可比擬也然按其情核其弊有較諸吕宋小票之害爲尤甚者吾恐一人倡之千百人效之變本而加厲踵事而增華推波助瀾日盛一日雖烟館之彩票不復行而滬上各行各業中導其前而步其後者紛紛然未有己也原夫吕宋票者蓋吕宋一國土瘠民貧商販蕭條貨捐寥落凡地方一切善舉公事如育才餉士養老恤孤無欵可支無貲可辦不得已而請於各大國創爲是票每月除應得彩外餘利數萬金以供一切善舉公事之費至於對號開彩其國君親莅於堂上無敢有上下其手者其意至美其法至公播諸荒遠而無疑行之久長而無弊其始入我中國也人皆疑慮觀望以爲是哄誘誑騙胡賴捲逃者之故智也乃未幾而信之者漸深傳之者漸廣購之者漸多計自二萬張遞加至四萬張而消售於滬上者過半於是奸牙猾儈乘間而起矣彼以爲全張六元半張三元在鉅賈富紳區區者固不甚措意而手胼足胝自食其力者則志有所未逮力有所未能也乃作吕宋小票以低潮貨物之不能售者任意作價分配彩目每票一張少僅五分多至兩角不過一茶烟之費杯酒之資耳一時哄傳道路舉國如狂而滬上之桑户篷廬販夫牧豎牀頭之心而囊内之脂膏無不搜羅括削無孑遺焉迨小票盛行弊端百出或臚陳其物以爲哄誘者或張大其詞以爲誑騙者或出入不敷至對號而胡賴者或進退維谷至開彩而捲逃者維時當事者爲之嚴懲厲禁凡售小票者一槪停止閉歇而後租界肅然風清弊絶然猶有藐視憲章以身試法之徒私立店號偷賣小票迄今數歲時有所聞卽前口蕪湖路包探查得私印吕宋小票之李錦法及搜出之機器鉛板拘解公堂訊供判罰亦可謂怙惡不悛者矣若夫今之分送彩票者何如哉艷其標曰彩則行路皆有所希兾别其名曰送則宫府亦不甚追求責之曰違章而彼有所不受斥之曰騙術而彼有所不居是固可行之而無害矣乎不知送票之害尤甚於小票者蓋小票之害害中於里巷貧民送票之害害及於行塲市面假今創送票之法毋許效尤豈不甚善無如我能送彼亦能送生意之清閒如故而彩票之虧折更多此其害一也送票之法盛行則雖有不願送者亦不得不送雖生意之所消不旺彩票之所送不多或竟有得頭二彩者將奈何胡賴捲逃之事有不免焉此其害二也滬上爲通商大埠無物不備無業不賅皆可藉彩票以濟其生意之不及大而字號行家小而肩挑負販無不仿而行之繁盛名區殊乖體統此其害三也有此三害則滬上之主侍市面者當禀請禁止以安商業而肅行規不可以爲數之微事之小而忽之也已謂予不信則試計滬城内外南北兩市除烟館以外各行各業之分送彩票者日增月盛更僕難數其害也可翹足而待 
[宸垣志略]  
　　熱河所屬榆樹溝山塲出有煤鐵二礦礦線旣長礦苗甚旺附近之人時往偷採近經熱河都統委員前往勘騐所出鐵質純勁煤色亦佳且距地不深開採亦易詢諸土槽子礦帥試騐礦質亦稱甚好擬仿照土槽子章程開辦以興地利刻聞謙都統禧不日專摺密陳俟俞允後卽行採辦矣○京西北新安某甲耕種爲生娶妻某氏已兩載矣上月初乘夫睡熟用繩勒其項登時氣閉身亡卽將屍身藏匿竈炕内意欲潛逃事爲鄰人覷破報知地保人等同往甲家於竈内搜獲屍身立將該婦押解宛平縣報明邑尊飭先收禁隨委詣騐確係勒死塡格送案旋經訊得該婦以伊未夙夜打駡是以下手邑尊刑訊數次該婦仍前供訴不知如何定案也○杭州織造派員管解上用各色花 
 
 

Page 2

 
 
素綢縀衣糧等順分裝黄箱二十餘口至内務府投文呈進經内縀庫開箱騐收以備傳用 
[厦門零拾]  
　　同安石蟳鄉吳姓聚族而居與紀姓鄉毗連近有吳某私與紀姓開築海灘漲地有碍吳姓祖墳族中人咸抱不平訴之某大房定期與紀椷鬥紀自恃同安大姓不肯服輸亦集社内子弟數千枕戈以待未知有魯仲連其人者出爲排解否也○去秋藥局火災紫陽書院及分防署石蟳司巡檢署均經震倒事後地方官邀集闔厦紳商議將各店屋抽捐一月房金主客各認其半四社十八保紳董十途行郊皆巳允諾唐蓉石司馬遂示諭二月初六日設局由道憲派出官紳督同差保按叚清查而差保有暗中得賄以多報少之弊不知在事官紳能别籌良法否也○奎樂峯觀察以洋粲稅厘併由洋關徵納後諸善堂經費無可抽提特爲設法籌資以垂永久復憫寒士之苦况特將玉屏紫陽兩書院額數加增善政多央士民悅服現己奉旨升授福建按察使闔厦紳士商賈受恩深重擬公送牌匾傘扇以誌不忘○淡水之茶行將入市茶師人等大都先期渡臺得忌利士新福科麽沙兩輪舟往來絡繹惟去歲茶莊虧耗太甚近又天時寒冷茶未茁牙是以各茶棧多畏縮不前不敢遽入起市云 
[雲津近事]  
　　北方風氣强悍小民輙因細故鬥毆前任直隷總督恒制軍奏定聚衆至三人以上者殺無赦旋經升任天津縣某大令遵照新章將士匪馮洛魏十兩人處决辟以止辟地方賴以又安嗣是日久玩生又萌故態經王璞臣大令將械鬥之張慶和丁樂然兩犯以木籠站斃若輩遂復稍稍歛跡不敢操戈械以尋仇邇來地方官以姑息爲心犯案到官不過以枷責了事若輩乃肆行無忌視人命爲兒戲不復有嚴憚之心矣土匪王二與孫某夙有嫌欵一日遇諸鍋店街浴堂乘孫解衣磅礴時抽刀相向孫手無雨鐵至被刀傷數十處血湧如泉逾三天因傷斃命由屍子報縣請騐時宫玉甫大令適將瓜代于詣騐後移交後任孫小坪明府究辦想明府下車伊始必當如鄭國僑之猛以濟寛懲一儆百也○市上通行錢帖取其便於捲懷也然也帖之各錢店往往存心誑騙輒以荒閉了事致執帖者無所取償自前年冬經郭明府移交後任宫大令嚴辦兩人市儈目惕心驚不敢藉端荒倒延至去臘奸商復試其技倆動輙閉户脫逃屈指新順等家荒閉者多至十數户現當宫大令交卸之際逐日將案牘清釐除富德號帖欠未清興聚號尙欠官項不容遽釋外其餘在押者均網開三面釋令回家不知個中人能仰體法外之仁不再奸謀暗使否○東西兩門外白楊衰草荒塚纍纍無主孤墳往往屍骸暴露每年春秋兩季義阡局雇工培補埋胾掩骼甚盛舉也現在春季循例奉行已將東郭墦間一律修竣西關亦已開工枯骨蒙庥重泉被澤其恩德豈有涯哉 
[院江春浪]  
　　安慶省城訪事人來信云有一乞丐病臥奄奄已有日矣一旦匍匐至撫轅前不數刻卽氣絶適陳六舟中丞命駕公出見而詢問從者以乞丐對中丞惻然憐憫諭令備棺收殮埋諸義園○二月十六日江豚掀浪雪練横飛各舟均停泊江干不敢開駛有一客自鄉間至呼渡船舟人對以須俟風息客唯唯應之忽自某護卡舳板船一艘被風吹至對岸勇丁欲渡江駛回迫令舟子解纜再三而後諾客亦躍上江脣放乎中流風力愈動浪如山踴將船打翻幸在日中勇丁得以無恙而客則不諳鳬水早喪命於鮫宫蜃市間矣行船者可不愼之又愼哉 
[九江荒聞]  
　　九江四幫殷商奉憲往下江運米數千石以濟飢民現在米船已次第抵潯禀明德化縣鐘明府嗣儲城内積榖倉一面會同城内外保甲局林嚴兩委員擇期二月二十八日起在龍池寺塔公祠兩處平價出售飢民得此受惠頗深已○江北各屬貧民水旱迭遭飢寒交迫相率往南贑江浙一帶傭工覓食以期殘喘苟延時值春耕陸續回里扶老携幼相屬於途 
[東報彙譯]  
　　西歴上月二十號由香港駛至横濱之英汽船載有華人一千一百四十六人該華人等以船中食物減少未能果腹欲令庖人增添頓觸庖人之怒持棒來追華人亦怒取物亂投一時大爲騷擾船主見幾竭力解勸始得無事華人受傷者四五名當送病院醫治○上月三十一號日本内閣會議建造國會議事堂議旣决將圖畫定統需基地一千零六十坪會堂中央休憇所二階上中央日皇御座皇族大臣控告所上院右下院左排列會議室整衣室食堂書籍室談話室議長室書記室議員室等其費聞須八萬元近招官匠承辦此事又二十九號西鄉海軍大臣會仝佐世保及吳港兩鎭守府協議本年建造鎭守府事並籌雜項○阿蘇山於二月十九號忽降大雪歴四十餘日殘雪依然堆楨而温泉山之雪則早已銷盡以此見兩山高低寒煖之不同○暹邏政府派委員三人至日本考究語言及一切商務○明治十八年間美國償還日本關下金七十萬元此項盡歸大藏省收存此次撥充海防費海陸兩軍大臣得旨後卽入内閣會議以便提款○日本公司郵船由上海關回長崎向定于禮拜一上月忽改禮拜洋商每逢禮拜無不休歇閒遊現在船到適逢禮拜則是日亦須辦事深惡該公司之不體人情乃於四月三日晚間聚集會議推大行家爲首聨名具一議書各自盖印送郵船會社請社長改期○朝鮮改正軍制編成新隊聘美官教習上月三十一號兵庫九輪船到長崎有美員那意離意及卡滿米司三名乘之而來卽係朝鮮所聘者本月三號搭輪赴仁川 
[道憲拜客]  
　　昨晨十一點鐘時蘇松太道龔觀察偕松海防同知劉乙笙司馬上海縣裴浩亭大令繙譯沈鼎忠司馬法會審員王雁臣司馬洋務委員葛蕃甫同轉至密采里西國飯店答拜新任法總領事華格臬君法捕頭備德祿預飭副捕頭謝而諾率西捕十二名各執洋鎗排班伺候觀察到時法繙譯官祁君脫帽至門首迎接華總領事亦在石扶梯拱候觀察升階握手謙遜而入備有茶點至十二點鐘後興辭而出 
[邑尊下鄉]  
　　上海縣裴邑尊於昨晚乘舟帶同差役到浦東俞伯雨橋詣名宦某公祠堂致祭并聞尙欲查訪吳如林徐榮海械鬥一案今日卽須回署也 
[監犯閙事]  
　　前日傍晚上海縣監犯何代用等向新犯屠雲鶴勒索洋元伍寳仁往監探望亦被私刑吊打管監家丁禀知裴邑尊立卽升坐大堂飭差提屠澈究該差到監何等出言蠻覇不使屠出該差無奈回禀情形邑尊大怒謂該犯等身在囹圄猶敢目無法紀隨親至監門婉言勸諭懾以王章何等六七犯竟敢矢口謾馬攔阻監門邑尊飛禀道憲龔觀察立飭總巡馮蓮士直刺偕九畝地管帶婁叅戎帶領營勇五十名到監戒備直刺叅戎復入内婉諭再三各監犯方開門放出屠伍二人由原差帶至案下邑尊研加訊詰屠稱小的進監後各犯向索規費洋二百元小的以無洋對伊等言須央熟人來關說小的無奈函懇萋弟伍寳仁到監應許規費洋八十元五日内交付伊等不允將伍吊打伍所供從同邑尊飭將屠改發待質公所伍叱退并欲飭提各兇犯嚴懲直刺叅戎謂此事須緩緩辦理若過於急迫深恐激成禍端捕廳許少尉亦爲之緩頰邑尊允之直刺叅戎遂赴道轅禀覆營勇仍舊歸營至晚各犯猶不肯收封復調營勇到來防範旋經少尉用言開導方始鎖鍊收封各營勇乃回營銷差 
[提訊犯眷]  
　　昨報列上海縣捕役將丐頭蔡慶之妻陳氏子阿隆媳鳳貞拘案解訊云云斐邑尊升堂訊究陳氏稱丈夫久在江湖不知去向子媳所供從同邑尊飭一併發交官媒看管并着速將蔡尋交以便解歸太倉訊辦 
[差交養媳]  
　　昨報列許兆奎控蔣雇氏誘拐童養媳陸氏一案旋有徐海隆探望該氏被原差扭案云云斐邑尊庭訊之下徐供出陸氏在杜家巷施長耕處施現在六馬路邑尊立飭捕役持函至英公廨請派差協提訊究及至施已往南市將附船至杜家巷該捕得悉立至萬裕碼頭果見施在航船遂卽提案邑尊向之訊究施稱陸氏由徐等寄在家中小的並無誘拐情事邑尊商現在陸氏在家否施稱在邑尊飭徐施管押 
 
 

Page 3

 
 
自新所着將陸氏赶速交案訊辦 
[查拿書辦]  
　　道署洋務書辦朱鐫私將地契向長利洋行抵押銀兩該行主將契呈騐該管領事由領事照會龔觀察查悉前情朱驚惶避匿觀察札飭上海縣裴邑尊於昨日簽差查拿訊究 
[着保交人]  
　　前年有王夢熊冐向上部局收取馬路年租銀二千餘兩後由謝小山控求前升縣莫善徵直刺拘王訊追之下王祇繳七百兩王交保避逸迄今已越二載兹由裴邑尊提到原保張二泉并王之住圖地保於昨日午後經帮審委員陳伯葵明府升堂訊究張稱王出外已久至今不知去向地保所供從同明府飭將張管押着該保於十日内務將王交案訊辦違干嚴比 
[英界公堂瑣案]  
　　吳子卿稱在怡和洋行爲絲樓買辦時常失竊絲吐頭湖絲等件昨見棧房墻壁挖有一洞係通茶房者查得係出店顧富貴串同茶棧出店王阿三行竊湖絲三紥報由捕房包探秦少卿拘顧王二人又起到茶葉十餘罐今將人贓送案請辦該包探秦少卿申訴前情顧富貴俯首求恩王阿三供顧起意犯竊囑我通同蔡太守商之易副領事判顧押四個月王押三個月贓交吳子卿領去吳顯酬包探洋二元麥捕頭辭之○包探顧阿六稱吳四福報失棉被知被姚阿四行竊爲此拘姚究其贓存何處伊妄指地方往吊無著今特送案吳四福申訴前情姚阿四供詞支吾蔡太守隨飭該包探帶同姚阿四查吊失贓冉行解候發落○張氏卽巧雲稱本邑人昨在鄉間歸來時已深夜叩門時突有張富全將我調戯與論反稱要同我進去爲此交捕送案張富全供前與該氏姘識所有棉被一條是我交與伊者現伊另有所私向之索還遂致爭執並非調戯蔡太守隨着張富全交保以後不得再往饒舌○李大生稱開烟館有吳榮生來妄稱欠伊錢文其實我未欠伊與論則恃蠻毁物并失洋烟筒三校另有烟客余松林脫下之馬褂亦已失去爲特報捕拘案余松林供在彼吸烟伊等爭毆累我失衣吳榮生供李大生是我兄相識之友曾被欠錢九十三文向索不還兩相爭閙並不知伊等失物蔡太守隨判吳榮生押候過堂笞責二百板以儆○天仙戯園管門西人稱有周阿華來看白戲喝阻反被扭落鈕扣爲此交捕送案周阿華供並非看白戯實已先付戯資出外買點心後又進園被阻與論不明口角爭執易副領事請罰周阿華洋五角撥充醫院經費完結○西包探瓊稱屢經知照各押鋪不准受押西人物件違十究罰今查得合興押鋪中有總會洋行報失之刀乂等件且有西文爲此吊贓又將該鋪主送案合興押鋪主供經夥受押我不知情蔡太守判罰該鋪洋五元撥充醫院經費刀乂交該包探帶去交還失主○沈阿泰稱在公和洋行爲廚司僱用王龍虎爲下灶因貪懶辭歇竟與我尋釁致被打傷左手報捕拘案王龍虎供向索工資口角起見不敢逞蠻捕頭禀沈阿泰並無大傷蔡太守隨飭王龍虎不得再向沈饒舌違千究辦○陳雲生土徐氏等稱各失去衣物報由捕房緝獲人贓今蒙送案請爲究辦張金生供浦東人年十九歲因食洋烟失業致犯行竊當是初次蔡太守隨飭失主領贓張金生姑念年幼着發棲流公所　絶洋烟再行發落○周三興稱開烟館有周阿大來吸烟不給烟錢反敢行兇毁壞物件由捕拘案毁物呈閱周阿大供與伊是主顧暫欠不依遂致口角不敢行兇蔡太守判笞周阿大二百板以儆 
[法廨停訊]  
　　昨禮拜四係法廨訊案之期因道憲拜客是以知照捕房停訊一期 
[法捕房瑣事]  
　　西捕於前日下午在吉祥街見有男婦兩人互相爭執固結莫解因之拘進捕房捕頭着分别管押至傍晚時見婦神色有異恐有别情因着法包探李雲發將婦送至仁濟醫院據醫士察得係吞烟灰所致如法施救不知能否無碍究竟所爲何事俟解訊後再錄○昨晨由小東門捕房解到一人據云此人至花烟館吵閙不休爲此鳴捕捕頭詰問之下據其人稱有洋十七元借與該妓向索不還而烟妓則稱並無借洋之事實係憑空拆梢捕頭因着押候解案○西洋涇浜現經法工部局修理木駁岸昨有某甲路經該處傾跌在地嗣經捕將伊扶起已傷脚骨當送仁濟醫館請治○某嫗住居法界彩視街廿一間頭地方據云媳婦忽然逃逸因媳之父住在近處故至親家處查問比鄰有挑餛飩担者竟行霸阻不許嫗問訊因之鳴捕將賣餛飩人拘進捕房候訊○法包探江德林在推車高長有手中查得金表一隻曾經列報昨日管機器西人復至法捕房向備捕頭說明情節將表觀看據云的是已物尙少表練一條備捕頭囑俟堂期到案候核 
[接錄輪船招商局第十四屆帳略]  
　　一存永清船本規銀八萬兩一存富有船本規銀八萬兩一存日新船本規銀五萬五千兩一存豐順船本規銀七萬兩一存江寛船本規銀十一萬兩一存江永船本規銀十一萬兩一存鎭東船本規銀七萬兩一存海晏船本規銀九萬兩一存海琛船本規銀八萬兩一存海定船本規銀八萬五千兩一存江天船本規銀十萬兩一存江表船本規銀三萬兩一存江孚船本規銀十萬兩一存江通船本規銀三萬五千兩一存海昌船本規銀二萬五千兩一存江平船本規銀一萬二千兩一存致遠船本規銀十二萬兩一存拱北船本規銀六萬兩一存嗣南船本規銀十二萬兩一存普濟船本規銀七萬兩一存江裕船本規銀十八萬兩一存富順船本規銀十七萬兩一存廣利船本規銀十七萬兩一存美富船本規銀八萬兩一存廣濟船本規銀五萬八千兩共計結存船本規銀二百十六萬兩一存小輪六號規銀五千兩一存躉船十一號規銀十萬兩一存各埠駁船規銀二千兩共計結存船本規銀十萬七千兩一存上海東棧規銀二萬兩一存上海北棧規銀二十八萬兩一存上海中棧規銀十二萬四千兩一存上海南棧規銀六十萬兩一存十六鋪産規銀一萬四千兩一存天津棧房規銀十七萬兩一存通州棧房規銀五千兩一存燕臺棧房規銀二千兩一存宜昌棧房規銀四千兩一存漢口棧房規銀十八萬六千兩一存九江棧房規銀七萬兩一存蕪湖棧房規銀二萬兩一存鎭江棧房規銀五萬兩一存寗波棧房規銀一萬兩一存温州棧房規銀四千兩一存福州棧房規銀二萬八千兩一存汕頭棧房規銀七千兩一存澳門棧房規銀五千兩一存香港棧房規銀二萬兩一存海防房料規銀二萬二千兩一存順安房料規銀一萬二千兩共計結存棧本規銀一百六十五萬三千兩一存各局生財規銀一萬兩一存漕米麻袋規銀二萬兩共計結存成本規銀三萬兩統共結存各欵規銀五百十四萬五千三十九兩六分二厘綵結一進各船餘欵規銀六十三萬一千二百七兩五錢四分六厘一進運漕局帳規銀四萬三千六百七十二兩六錢九分三厘一進撥補各船運漕駁力規銀一萬六千二百七十六兩七錢七分一進北棧餘欵規銀二萬八千七百八十三兩四錢二分一進客貨棧租規銀五萬二千三百十五兩五錢六分一進各口産租規銀四萬六千一百五十兩二錢四分六厘一進售舊物料規銀二千五百六十一兩八錢八分三厘共計結餘規銀八十二萬九百六十八兩一錢一分八厘一支上海地租規銀二萬八千二百四十五兩四錢五分一支各項修理規銀二萬一千五百五十三兩三錢六分四厘一支各項繳費規銀十萬一千六百九兩七錢一分八厘一支各項息欵規銀十一萬九千五百二十八兩三分七厘一支股分官利規銀十二萬兩共計結支規銀三十九萬九百三十六兩五錢六分九厘除支結餘規銀四十三萬三十一兩五錢四分九厘一各船棧等折舊規銀二十萬五千一百七十兩七錢九厘一提派股分餘利規銀二萬兩除支結餘規銀二十萬四千八百六十兩八錢四分一提局中各執司辦事奬賞五厘規銀一萬二百四十三兩四分二厘凈計本届結餘規銀十九萬四千六百十七兩七錢九分八厘一上屆綵結餘利規銀十三萬一千九百六十兩四錢一分五厘共計結餘公積規銀三十二萬六千五百七十八兩二錢一分三厘[  此本已完]  
 
 

Page 4

 
 
[上海四馬路高易籌賑公所起解河南皖北第十四批賑欵並聲明以前收解總數截清前後公啓]  
　　敬啓者敝所於今日解出豫皖第十四批賑捐規平銀一萬兩正會同各公所起解赴賑諸公兌收散放查自光緒十一年六月廿四日起截至本年二月初十日止李君秋坪經手共收銀洋錢物兌見銷見規元一十五萬零一百兩有奇又鉛洋一千二百四十八元五角除解兩廣規元一萬二千二百三十四兩二錢解沙洲規元二千一百十四兩三錢七分解高淳縣規元一百四十五兩五錢解青浦規元七十二兩四錢解福建普安堂規元一百四十六兩三錢二分解直順規元六千零九十六兩解山東規元五萬八千九百七十六兩解河南皖北規元七萬零一百七十三兩一錢八分解陳與昌賑所鎔化銅洋一千二百四十八元五角九項共計解出規元一十四萬九千九百五十七兩九錢七分銅洋一千二百四十八元五角其禀請兩廣督憲勸捐逕解山東之五萬兩不在其内所有局内支銷歴年均屬自行籌措不在捐内動去分毫卽日會同各公所先行刊刻徵信錄以資公鑒以後一切收解事宜德薰等仍當隨時登報奉閱事竣後再行刊錄徵信特此聲明伏乞公鑒三月初二日兩廣恊賑同人詠南陳德薰等拜啓 
[免痴道人减潤助賑]  
　　四尺對一角五尺加半六尺三角以上凡宣紙均加倍無論婚姻壽輓開市喬遷均寫惟膏水對不書聨句逼長議加其欵悉數充賑扇面一切照潤格减半不在斯例外埠寄來信力自給由北市戯鴻堂城内得月樓兩處收付兩日取件半月止登報日始 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[全亨利濟]  
　　竊惟痧藥之捨所以防疫癘之非時濟醫藥之不及况窮鄉僻壤暮夜舟車往往猝中其症治療無措取懷投服卽可轉德爲安厥功大矣本年君火司天二氣甫交痧症卽見昨承全亨寳號善士惠到痧藥一千二百瓶囑爲分送具見善緣首倡利濟心存熟藥優分危同銘夫叔子福田代耨美敢掠乎微生謹列報章並抒感愫 
[輓李秋坪太守聨]  
　　互市起英豪壯志長才海國交推後進冠救災孚遠近仁聲義問天涯都祝善人昌愚弟陳福勳寳渠○對話平生明公獨具英雄氣通家留後約没世空懷車笠盟部民謝家福綏之○天道信難知記十年共事瀛儒時際沉災巨楫何堪中路折善人終有後更一語慰公地下粤多君子成規已慶衆賢隨愚弟經元善蓮珊○數十年小試經綸呼癸有靈力任艱難圖卒業千萬家同聲感泣長庚棄命誼關故舊倍傷神徐麟光徐嘉廣○憶屢載梓鄉共睦不閒人言尤羡他生副熱腸拯溺救飢舉手洒成天北露悼兼旬藥石無靈陡辭塵世最痛處時逢寒食抛妻撇子傷心盼斷嶺南雲張佐良盧元愷○平生最恤寡矜孤驟然鶴化如丁問何日涙乾白屋暇處卽栽花種竹培得象賢諸子看他年氣吐青雲教弟姚宗蘭○桑梓情殷數載海天同話雨芝蘭契合平生師友實堪風周子蓮○籌賑有義方早已遍野銘恩歴年德澤傳千古聖朝頻嘉奬今雖瑶台赴召奕世流芳慰九泉世姪江文烜日初○生佛祝萬家痛兹善願未終鄉里傷懷謌薤露游仙成永訣只恨歸魂遠隔滬江洒涙哭春風教弟馬鍾駿鳳生○令名聞四海匪獨頻頻賑濟共見仁慈憶疇曩醫院更新溉助鎰金遂使器宇擴充百世貧民沾實惠至誼契廿年惟希落落襟期常親教益奈倐忽善人長逝摧殘梁木不覺衷懷惆悵一時同事起哀思同仁醫院同人○古道可風推　一鄉善士遺型足式佑啓百世後人愚弟葛繩孝蕃甫 
[六馬路仁濟善堂經收咸有一德冊一文願捐廿一至廿九日清單]  
　　綏成堂張林氏洋四元四角陳門沈氏求病速愈三元李同泰四元又銅洋一元平湖無名氏摩尼宵朗室二户各二元仁記洋行石門翔和堂源德堂三户各一元吳善士銅洋一元濟陽居士三角我無力二角半半腋氏二角半無名氏一角半無名氏一角半心餘力不足一角湖州無名二角又二角無名一角百川通號經募吉善堂陳陸千劉啓才三千敬修堂李徐爭麔顔泰順謝德文王瑞麟劉市齋崇德堂徐蘭士八户各二千王暢宗王希章五福堂左吳紹義沈瑞卿雙桂堂蕭志寛秦蘋洲張雲洲周心齋延齡堂閻黄積山十二户各一千共收錢三十七千文申規元廿四兩七錢五分共收洋廿元零一角又銅洋二元 
[上海北市絲業會舘籌賑公所施少欽經收山東順直河南皖北賑捐丁亥十二月初十二日第一千五百九十七八次清單]  
　　隱名氏洋五元寗波西河慈谿居士求早子一百元陳宗浩爲室人四十生辰酒筵資移助與諸親友種福三十元徐石翁來朱氏繡工九角石記一角徐石士送陳養泉内母舅夫人壽禮二元陳仲記二元黎以召以銘以輝以旺四户二元姚任記月修完愿保平安五十元泗涇周昌壽爲子仁培求病速愈二十元戴姚氏宋愿并求病全由椿元庄來廿元朱詠梅求母眼疾光明由公信洋行來十元陳孫氏求夫病速愈一元勉省氏由九章綢莊來五元注錢人由泰亨源來十六元無名氏錢八百朱蘭舟太太送陳養泉夫人壽禮由徐石翁來一元趙榮昌求孫病全五十元元源莊來王希元本邱蘭記各十元德泰莊來甬江徐居易爲父病全元愿一百元又爲　病全完愿廿元劉姓銅洋一元區昌安求妻江氏潮熱病愈二元○屠甸寺保慈子募栢守興洋十元自新氏錢七百廿接嬰子三百金蘭芳欲寡過氏各二百補過子初酲子樂善子撫愚氏陳貴生自悔子補過子樂從氏源遠堂敦倫堂張存耕聖榮伯沈氏悔過氏謝罪氏復振子十六户各一伯文無名銅洋一元又錢五百又三伯又二户各一百又二户各五十文共廿八人合洋十四元銅洋十四元銅洋一元錢八十文○同里葉城山錢三伯又募珠麗全亨道人各二角金乾記隱氏各二百吳請記葉有生汪鏡之詹夢周姚子英詹良儒丁祥伯黄墨亭詹述眞九人各一伯共十四人合洋兩元○無錫程恆裕朱植齋裎硯卿募星槎蔡隆和各錢三百張子延朱源大范引增高平氏四户各二百方麗堂王翰香朱植齋曹吟香凌萬興馮亦盛陳瑞泰顧萬昌朱生泰裕裕榖堂陳陳吉平蔡桂金朱梅坡滋遠堂十四人各一伯文程耀先一百黄雲記二百陳勗卿錢五伯四文朱伯平仲銘粟梁三人各五十省記五人各五十共廿七户合洋四元○萬昌募曹笑巖洋一元一角石佑之東對一元須吟濤朱明昭合一元章生甫周立忠許榮齋席幹卿石瀛之五户各二角許榮廷吳小軒陸雲生嚴土洲四户各一角共十三户合洋四元○金仰山翁來揚州戴鰲峰募雲耕氏四元招隱山人鰲記各一元以上初一日○黎里綠蕉居士募蒯老太太洋四元浙寗益和莊楚三十元延陵愼安二元安居士三元丹徒何得熙不求妻包氏産後病速愈由汪孝臣寄來四元劉雨芳由同源順洋貨號來五元杆津無名氏二元公義銅洋七元生大二元留餘書房四角林子明錢潘氏合四角武陵思補軒一元江右易湘娥四元海鹽桐茶舘一元銅洋一元姚沈氏一元棣華堂由洽同慶來二十元姑蘇正和局高錢二百○聚豐木號諸同人無力子郭小舟廣陵士施國香無力胡雲齋愼裕七户各三百施瑶庭三百十潘鶴樓江仁卿各二百十文程燮卿廣陵生各一伯共十二户合三元○天凝莊元興募　耕堂碧梧軒顧致和愼本堂義和棧吳愼生元興行七户各錢一伯金澄一伯十醉石書屋二伯九人洋一元○雙林楊松坡募待舉子一元不書名錢五伯十六六居士五伯方補天三伯廿貝泰來松壽堂梁海記三人各三伯南陽仁記春　堂懷慶堂沈裕升王竹記誠德堂誠昌泰和堂同壽堂有心無力人馬聚順同昌十二户各二伯楊秀生一伯五十榮陽江記徐蓮記恆億升源四人各一伯共廿四户六元錢八十○周浦恆源仁號募蔣繩祖二元張庭英葉本仁各五角恆源對開一元○寗郡太原募生記錢五伯回手錢六十公順三伯鼎康茂利如順同茂四人各二伯鼎興懋興王泉茂天錨森泰五人各一伯求解堂一元共十三人合三元○無錫顧萬昌募增福延年翁增福延年母堂上福壽雙全願嚴親康健增福延壽四人各十元顧際盛王肅徵各三員稱心如意如願各二員○洽源莊來順記募石渠閣錢一千洪得豐沈六皆各四伯陳坤泰祥興裕豐和袁致中恆足得泰義興仁葉茂亭八人各三伯共十一人合四員元亨利募王嚴民規銀五十兩零三錢七分三厘姐爲妹求冥福寡過未能軒負久生節與亡次女冥福三人各一員○揚州李弼臣洋三元恩官二員葉戲錢一千郭趾仁丁秉之各四伯安里生李尤氏五百囂囂子手談朗敬持堂四户各三伯文榮慶堂郭王書屋闊許小村王馬宋章八户二百自强許厚三户各一百無名氏四百又二户二百共廿五户合洋五圓錢六千七百○甬瑞康寄來崇本堂張募張信記良記楊氏三户各二元陳仰記養眷書舍陳各一圓張秀記蕃記維記四户各五角張四房錢八百俞記七百文五房六伯張康記義房朱敬記三户各五百陳丹記張二房三房三户各四百陳和記朱順記各三百共廿户合洋十五員○烏鎭徐蔭甫募一經書屋洋五圓徐衫嚴官求功名徐菊生官求功名康健各一員徐邱氏太太求康健姨太太求康健翠妹小姐求聰明康健秀珠小姐求康健都韶笙兄陳條翁至義堂錢罄齋沈麗江九户五角愧無力子三角沈枕善居聽心書屋擇古齋養心齋養志草堂惟心字王愼卿徐雲松虹橋詹逸生十户二角王客沈卷之各一角共廿五户合洋十三圓對開二圓○維揚申昌室募退思居士天門山辰樂善十琴記若記勉善子益記衆善子竹蔭居士信善子光記同善子十二户五角○寳應遵訓草堂澄記六元鐵記四元少記幹記各二元以上初二日 
[上海北市絲業會館籌賑公所施少欽經收山東順直河南皖北賑捐丁交十二月初三日第一千五百九十次清單]  
　　春記洋四元柴橋祥興行一元程懋記公順行源泰隆祥記行四户各五角南翔閱申報隣居失愼幸未成灾二元清江沈天和局三元錢五伯十文宿遷武華軒募盧姓二元杭州十二齡童子蔡坤培祈外祖郤病延齡續助一圓杭州同日升木行單韻清募許光顯曹在之潘伯儀三户各一元章鶴軒邵勝岐各五角杭州省吾書合銅洋一元劉蘭階翁來永文石杭氏各洋二元趙惺齋能悅昇各一元方伯寅花橋均各銅洋一員翁同善由潤昌棧來六元蘇州萬豐戈日清二元隱名氏由階記棧來規元十兩周俊爲妻嚴氏忽患癲汪等求速愈由程鶴鳴來十元無名氏由洋三元和李滄子二十元永遠會一元杭城火藥局衖蘇州胡　琴求病速愈由晋甡莊來五十秦長記來徐劉氏四元張承煦承憲各一圓狂塘正錫朋室李氏求病速愈二十元浙山陰來子懷應朱爲員黎里邱衞求病全愈一圓楓涇姚存養柴房失愼當卽樣滅平安遠愿五元不留名二元清江沈天和分局寄來又次齋主人補助一元李上彬由常熟同大裕寄來一元瑶灣同仁涇歴刧餘生將祖遺市房一所售于朱姓肉鋪得價移助由屠鎭寄來四十元江西眞州力不足子爛板洋十元中照又四元嘉定勸募公所募麟記洋二元錢二百文浙省龍游安成二員○招商局來九江永昌順記盛星齋募同吉二元謙吉無名氏無名氏三户各一員同泰汪記各五角○邳州砲車鎭汪恆源布莊寄來楊肇棟募莊煥然　澤各錢二千文韋李聿修各一千文作鈴六百文莊文熾孫得仁莊文炯增育徐秀山候照霞陳先生七户各五百文莊士稱四百文增凱增慶温玉興三户各三百文楊錫銅盧芝清各二百艾共十八户合洋十一元○順昌絲號來慈谿捕署募張厥康無名氏各一員張渭川六角趙挺蘭嘉德堂羅各五角應全記戴昌記各二角共七户合洋四員○徐石翁來石士記王信記鄭志記晋記四户各五角王展翁卷石山房無名氏三户各二角陳子記裕才兄振記程小記錢旣記亦梅村翁王波記亦善堂九户各一角○潤昌棧黄映堂來江寗藩庫所宋玉田翁第十四批募梅花舘主求子儀七病體速痊延年益壽五十元宋煥章求無益壽延二元二户合規元五十五兩零四錢九分七厘○餘大莊來無名氏山陰棉力各洋一員會稽鮑柳齋五會稽鮑月湖安徽余冠禧各二角五分玉山章乾順一員廬應生陶晴淮李達裕蕭山沈應嗣四户五角共十户合洋六元○恊源莊來許長生募藴徽閣守默氏洪至銀五十兩百悔子四十八兩守拙氏四十兩接樓三十兩隱名氏二十九兩二錢綑珠閣二十兩八十節婦鍾秀閣曼宜閣七齡童子壽硯氏緜慶閣六户十兩林艾氏六兩鑄蓉氏守默子芾陔氏許宅求無灾病四户各五五兩周氏四兩張友德堂二兩羅張氏七錢卜求壽氏洋十元許宅冥財禮移助二元九齡女子兩齡女子守默子七齡女子十二齡女子卜蕭氏六户各一元合宅押歲錢移賑錢三十二千周楊氏三千篤厚堂二千求壽氏林吳氏靜安氏林蔡氏楊氏福英氏六户各一千共二十八户合元四百廿五兩三錢六分○杭州將軍衙印務處募沈秋伊無名氏以公濟永清四户各一元自勉氏清齋壽山三户各五角於小鴛錢一千章江泉六百亷石五百五十吳昌熾張以堂各二百共十二户各洋七元○涺益棧募清盧軒洋二元勉錫舲各一元芹五角虞古各二角馬一角共七户合洋五元○太鎭鹽棧募公正永興各錢三百公利公泰壽昌三户各二百公來公福公和二成公義公潤六户各一百洪十一户合洋一元二角對開一元錢七十一○前江西德化縣姑塘分司李曉春洋二元又募陳井蓮曹元何如仁三户各一元○浙寗水湊蓉一角又募傳禮生黄鳴和朱斌年陳昌金張大剛范鴻源無名氏李寅生張和壽九户各一角共十户合洋一元○淮安廣茂布號募紀序不洋一元程玉甫彭澤堂春生復源號四户各錢五百愼源號三百廿五金云臣四知堂震裕號楊心齋朱錦堂楊幹臣許海觀七户各三百金蔚章黄世德向宣藩金晏卿候益齋吳雅軒敦厚堂七户各二百周靖溪柴月清張進齋陳子元開記運記葉春芳王少菴鮑楊生程伯琴紀星伯吳學梁紀東明無名氏齋記十四户各一百周紹章五十共三十六户合洋八元又募本堂銅洋三元○泰亨源來守拙軒主有是心人各錢二千九一堂一千春成德子　川盧少坪合興劉世祺張錫齡公大義王星三德增王經堂六户各二百餘生成陳京昌聚興吳鳳紀各一百共十一户合洋六元錢二百廿又來可齋順軒各一元無名氏銀二兩○浙蘭集昌源寄來竹溪氏募吳永佳洋一元鄭志誠堂募善氏愛梅軒三户各五角命子氏程昭氏各二角半衆善堂二角洪記趙鄭氏余大椿三户各一角春盛行吳振文錢二百又募徐達茂鄭順德各二百徐道綱世任劉大坤樊良喜日旺廷選文林鄭長瑞樊日昇九户各一百共廿二户合洋五元○崑山天和燭號寄來顧濯陳一元五角蘇城徐宅入泮開賀還席折助諸人沈和標屠渭川姚明源陶雲溪王拱辰沈光耀王衡齋清標沈克家冠德謝恆隆韓桂清趙金奎十三户合洋三元五角○蘇州長裕局募周少山恆記各二元王福立孔重澤王玉山宋藍方鄭兆記無名氏六户各一元○信昌隆號來肇昌緞號募李予懷堂齊居易堂涂少華三户各爛板一元無名氏銅汪二元○江右范鏡川銀一兩又募史涵齋二兩凌奏卿五錢萼卿女史二錢唐雲槎三錢共五户合銀四兩○揚州劉菊杉託葛藩翁來慶餘氏錢四千逸民二千不留名一千餘慶堂思忠堂不留名無名氏四户各五百愛蓮堂兼德堂不留名三户各四百綏遠堂承德堂無名氏三户潤德堂二百共十四户合洋十元銀三錢八分○淮安來記錢二百六十又募杏林堂洋一元聚源號惠源號馬厚齋方海卿凌雲堂春晝堂懷德堂汗記包壽三蕭伯川康記莊胡質夫無名氏道腴堂高陽堂淮記梅錫五堯記十八户各錢一百共廿户合洋三元 
[上海陳家木橋電報總局豫皖賑所經收江陰縣許明尉募第二批賑欵細數]  
　　祝塘鎭各善士共洋一伯共○青賜鎭鹽公棧十元萬隆信隆二户各六員李應書郭逸亭沈裕源潘公茂胡緒順莊裕泰莊實興謝榮興季起元祝振昇十户各二員雷萬馨鄧植卿二户各七員信源泰沈長源章頴春馬恆茂李承裕堂五户各五員章義生葛慶餘堂二户各三員瑞泰順四員周樂之施煥章二户各一員五角洪瑞記振興號章恆昇李義成裕記胡振大葛毓樹詹友文季友生劉召賢十户各一員○三官鎭毛允恤二十員楊逸馨向履和二户各二員章錦尙六員章黼廷四員申步才二員申炳芳徐浦衡徐鶴年胡錦書四户各一員以上共計洋二百六十員于二月初六日由江蔭錢槐卿先生交到合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年二月廿四日京報全錄]  
　　宫門抄○諭旨一道錄前○發抄硃批五道○將軍李奏假期屆滿病勢未痊籲懇天恩俯准開缺摺○豫撫倪奏調豫差道員積勞病故功績著稱籲懇天恩優卹摺○將軍鄧奏恭報出洋督巡日期摺○貴州布政使史奏恭報接受藩篆日期摺○貴州按察使黄奏恭報接团臬篆日期摺○二月二十四日吏部翰林院正黄旗值日無引見○江樹畇保順各預備召見○絪貝勒請假十日○許庚身請假五日○掌儀司奏二十六日祭奉先殿載津行禮○值年旗奏派稽查七倉派出長善○召見軍機霍穆歡江樹畇保順烏拉布○皇上明日辦事用膳召見後至北海○發抄卞寳第奏錢糧虧欠公項無力全完請援赦豁免奉硃批該部議奏欽此○又邵陽令李尙卿調補零陵令奉硃批吏部議奏欽此○又籌欵疏濬藍家垸水道奉硃批着照所請該部知道欽此○又翁曾桂調署長沙府奉硃批吏部知道欽此○文琳奏接任蘇州織造謝恩奉硃批知道了欽此○○奴才李愼跪奏爲假期屆滿病勢未痊籲懇天恩俯准開缺免曠職守仰祈聖鑒事竊溯奴才自光緒八年恭膺簡命承乏西寗從公之餘每念奴才生父年已八旬烏私未遂徬徨五夜輾轉難安維時奴才之父馳書告以精力尙强勉以國事爲重適值地方番案叢集未敢遽申私請奴才到任後趕緊清理並將續出各案妥爲辦結正擬具摺陳明下情懇乞終養之際詎意奴才之父竟於十二年八月間在京病故當經函請陜甘督臣譚鍾麟據情代奏欽奉上諭李愼着准其回旗穿孝毋庸開缺百日孝滿卽行回任等因欽此跪聆之下感激難名奴才於交卸後馳抵京旗至十三年七月百日服滿擬趨叩闕廷恭請聖安無如奴才前在任所感觸寒瘴遘疾未愈復因哀痛迫切肝氣骽疾牽連舉發迭次呈請本旗都統據情代奏蒙恩賞假調理今假期已滿病仍未痊據醫家云服藥過多致傷元氣一時恐難就痊奴才再四思維焦急萬狀不得巳惟有瀝陳下情籲懇天恩俯准開缺俾免員缺久懸奴才亦得以安心調理實荷聖主格外矜全奴才年甫六旬精力未衰一俟病體稍痊卽當泥首宫門來賞差使斷不敢稍耽安逸自外生成所有奴才病勢未痊懇恩准子開缺緣由謹專摺具陳伏乞皇太后皇上聖鑒謹奏奉旨已錄○○河南巡撫臣倪文蔚跪奏爲調豫差遣道員積勞病故功績著稱籲懇天恩優卹並將事蹟宣付史館以勵勤事而奬循能恭摺仰祈聖鑒事竊二品銜湖北特用道陳建侯上年鄭州河決經臣以工賑需人奏奉諭旨飭調河南差遣委用該員奉命後星馳來豫於上年十二月十三日在商邱縣病胡臣追維往事重念該員軍營之舊勞服官之政績與此次馳驅任事卒以致病之由均有未可湮没者伏查陳建侯福建閩縣人咸豐五年順天舉人報捐户部主事十年河南巡撫嚴樹森辟治營務時捻匪蔓延豫無完土陳建侯熟習輿地夙究心兵家諸方山川險要賊蹤出没無不周知軍書旁午中草檄指揮數千言動中機要旋以省城外老君塘剿匪出力奏保直隷州知州嚴樹森去豫鄭元善繼之仍留襄軍事巡撫駐杞縣督師標兵方分路防剿賊窺城守單集大隊間道突至圍城數市環攻兩晝夜援兵不至陳建侯念備禦之力已窮夜率敢死士百人縋城出突重圍馳赴親王僧格林沁大營乞師得馬隊一軍連戰破賊圍遂解至今士庶猶能言當日戰狀而陳建侯未嘗自有其功也嚴樹森撫湖北復請調陳建侯遂以知府留湖北補用歴署安陸漢陽德安等府旋補德安越九年而調補武昌其爲政以清積案懲健訟安良善爲先以察吏疵興文教培元氣爲本方其署安陸府也甫受事襄河水驟發潰鍾洋北隄城不没者三版陳建侯親督民夫搶救扼立護城隄下水及其靴誓死不去隄賴以完分遣吏役乘小舟携糧食拯四鄉災民役有乘危索民錢者擒至隄上立斬之灾民皆感德承辦工賑者咸兢兢畏法無敢舞弊矣守德安日屬縣有城内報劫案盜不獲縣令聽捕役誣指三竊賊刑逼成招請由府就地正法建侯疑之研審得實出三人於獄其能斷大事察民隱大率類此疆臣中如嚴樹森李澣章何璟潘霨等皆曾疏薦其賢先於同治十年以督辦新關稅務二年屆滿引見擢道員晉賑勸捐後叙功加二品銜光緒七年丁母　服闋奏留湖北署荆宜施道捐亷設因利局以濟貧民改定書院章程以崇實學攝事三月百廢具舉少隨其祖官南河久故練河事卾豫接壤取道信陽州及黄孝光因入汴正經陳建侯以黄河全溜入淮欲察看下游形勢諮訪故老博求方略故繞道清淮以至豫跋涉嚴寒風雪中日則躬履河壖求老兵宿弁與相訪論夜則篝鐙圖籍精思集料程功變通盡利之法貽臣書常連數十紙内竭思慮外中積寒是以病一發而不可救臣維陳建侯敦尙志節内行純修博學多通尤邃於易嘗病漢宋分門箋註日繁經旨日晦著有易原一書劬學力行清正不阿而無矯激傲物之氣綜貫庶事能勝艱鉅而無沾沾自喜之心臣與該員同在豫營同官湖北論交數十年才幹局度自愧勿如世方需材相期大用不謂從公盡瘁年甫五十齎志以殂是可傷已查近年如前署甘肅西寗道張宗瀚積勞病故經督辦新疆軍務通政使臣劉錦棠奏家恩准優卹立傳隨辦滇越勘界事宜江蘇試用道葉廷眷受瘴病故亦經雲貴督臣岑毓英等奏准優卹陳建侯軍營立功如張宗瀚殁於王事如葉廷眷合無仰懇聖恩俯准將二品銜湖北特用道陳建俟勅部從優議卹並將事蹟宣付史舘立傳以慰藎魂而爲循能勤事者勸出自逾格鴻慈謹恭摺具陳伏乞皇太后皇上聖鑒訓示謹奏奉硃批陳建侯着交部從優議卹並將事蹟宣付國史館立傳該衙門知道欽此○○頭品頂戴調署閩粤南澳鎭總兵廣東碣石鎭總兵奴才鄧萬林跪奏爲恭報出洋督巡日期仰祈聖鑒事案奉上諭嗣後沿海水師提鎭着於每歲出洋時具奏一次俟出洋往返事畢卽將洋面如何情形據實具奏等因欽此在案伏查南澳鎭總兵每年出洋督巡分上下兩班正月初一日起六月底止統巡粤屬本標右營澄海海門達濠各營洋面六月例應兼顧總巡閩屬下班仍自六月初一日起至九月底止總巡閩屬本標左營及銅山營各洋面兹光緒十四年正月初一日期屆統巡粤屬洋面奴才遵例卽日帶領舟師並值巡員弁寔力洋巡惟是南澳屹懸海外乃東南之門户閩粤之關鍵中外船隻必經之處奴才惟有認眞督緝加意巡訪以期洋面地方悉臻靜謐仰副聖主綏靖海疆至意除將出洋日期呈報閩粤督臣查核仍俟洋巡班滿再將歴過洋面情形奏報外所有奴才出洋督巡日期理合恭摺具奏伏乞皇太太皇上聖鑒謹奏奉硃批知道了欽此○○貴州布政使臣史念祖跪奏爲恭報微臣接受藩篆日期叩謝天恩仰祈聖鑒事竊臣恭承簡命擢授黔藩遷於十一月二十六日起程當經繕摺奏報在案兹於十二月十六日駪征抵黔是日撫臣藩霨檄飭履任十七日准署藩司新授廣西布政使馬丕璠將印信文卷移交前來臣恭設香案望一闕叩頭謝恩祗領任事伏念臣疉陳臬事未効涓埃晋綰藩條倍深兢惕雖地稱邊瘠　宜開卽乎源流而職重旬宣尤貴興革乎利弊舉凡用人理財諸大政自維檮昧深懼弗勝惟有實力實心破除情面隨時禀商督撫臣認眞經理加意講求以期仰酬高厚生成於萬一所有微臣接受藩篆日期並感激下忱理合恭摺叩謝天恩伏乞皇太后皇上聖鑒臣謹奏奉硃批知道了欽此○○二品頂戴署貴州按察使糧儲道臣黄元善跪奏爲恭報微臣接署臬篆日期叩謝天恩仰祈聖鑒事竊臣於光緒十三年十二月十六日接奉貴州巡撫臣潘霨行知兼署貴州藩臬兩司馬丕瑶赴廣西布政使本任所遺貴州臬篆委臣接署卽於十九日派員將印信文卷齎送前來臣卽恭設香案望闕叩頭謝恩祇領任事伏念臣諫員備職報稱毫無糧儲三年羞漸全乎賦額刑提五月愧莫副乎仔肩兹復再權臬篆彌切悚惶伏查黔省爲邊徼要區臬司爲刑名總匯舉凡察吏安民除奸禁暴諸大端在在　關緊要况當歲聿云暮巡緝尤宜加嚴如臣檮昧懼弗克勝惟有遇事禀承撫臣實心實力認眞振飭不敢以暫時攝任稍浚因循　　仰酬高厚鴻慈於萬一所有微臣接署臬篆日期並感激下忱謹繕摺恭謝天恩仰祈皇太后皇上聖謹奏奉硃批知道了欽此 
 
