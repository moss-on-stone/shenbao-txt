# 1882 - 352 - 4903467

 

Page 1

 
 
[石印三國演義全圖出售]  
　　三國演義一書久已膾炙人口惟坊間通行本字蹟模糊紙張粗劣總像祇有四十葉閱者病之本齋現出鉅資購得善本復請工書者照　校　　過　後用石印照相法印出故是書格外清晰一無訛字爲　凡二百有四十分列於每回之首其原圖四十仍列卷端工緻絕倫不特爲閱者消　　可爲書家取法每部訂爲八本用錦套裝成兩函定價洋二元四角　十一月初八日發兌上海在三馬路大禮拜堂南首申報館間壁申昌書　室出售各外埠發資處悉照　例此布 
[高麗與各國通商卽所以保全境土論上]  
　　客有談天下事者曰危乎哉高麗之爲國也今而後可以圖存矣近者強隣入其室大敵瞰其境　禍繁與內亂交作盱衡時事者莫不心爲寒而毛骨爲竦苟非憑仗中國威靈岌岌乎危亡無日然猶其顯焉者也夫朝鮮之危何時爲甚莫其於日本之師耀武於臺澎振旅而歸國也按日本旣罷候國爲縣郡置官設戌舊　額兵雖挂名軍册而無餉可支咸懷怨望以有事爲榮願以戰爲戲日之執政深以內亂爲憂欲洩其憤於外藉行軍所獲飽其欲而贍其家貧困者有所養得以相安不可謂非弭亂之一術譬諸人有腹心之疾以藥表之使癱疽發於外其毒傍流不致內陷而隱患除矣日人計及於此遂藉口於臺番劫掠師出有名意則有在我兵七萬應調而至者尚絡繹於途所在番族胥竄伏深山苦無所得前有強敵後無勁援進退失據幾致智勇俱困莫能持久受犒而還還軍未幾遂夷琉球縣其國易其名曰冲繩面天舜氏之社屋矣說者謂日人伐臺番爲滅琉球張本滅琉球爲取朝鮮張　恭以中國之與朝鮮地聯唇齒分屬君臣言地則近言分則親而海上琉球處中國之境外臺番之族類居中國之化外境外之爲地也遠化外之爲分也疎其意以爲欲圖其親且近者必先剪滅疎遠以　試之如破竹然數節之後勢將迎刃而解如是則霸業可成遼海可圖也當日兵之壓琉球入中山執其王尚秦暨其世子尚典以歸而告廟献俘論功行賞也快心肆志爲所欲爲是　我中國方有事於新彊天山南北路以次底定諸城皆望風歸順俄人亦將以伊　來歸議忽中變挟地以要我於是徵兵備邊使車再駕未遑兼管日人遂措意朝鮮叩關請市如不之許卽搆兵端時奧宣大院君已致政於王王聰明英武通權達雙知成法之未可拘也慨然許之殊爲日人所不及料倘仍閉關自守竟出於戰我中國　伊犁之役莫能爲之援朝鮮之地雖十倍於琉球而與日本比權量力尚非魯衛況朝鮮兵仍舊制日本兵法則效泰西利鈍相懸勝負自見不待交綏而後知也不致蹈琉球之覆轍者幾何朝鮮之危又莫甚於俄羅斯以六十萬之衆分道伐土耳其一軍出亞細亞取沙龍城次於巴統一軍出歐羅巴假道于羅馬尼亞　多拿江越巴爾坎山進逼土都君士但丁全境瓦解俄人視土不啻掌中物而德奧英法意五大國從而議其後遣使會議共保歐隶是爲伯林新約俄人卽不得逞於西遂將肆其東封增水師於黑龍江建船廠於弗爾哇斯特當斯時也朝鮮有　卵之危存亡之幾間不容髪適值俄之前王死淤尼希利士黨新君初立人心愈搖方切內憂木睱外攘俄之不幸乃朝鮮之人幸也今者海禁　開旣許日人築埠通商西瀛大國如英美咸來議約而朝鮮執政者幡然改圖試行新法　凡商政郵政軍政諸大端靡不加意講求儼然公法中之一國矣互市之後有特強暴而圖吞并者同約諸國皆得而摟伐之吾故曰今而後可以圖存也 
[東瀛瑣聞]  
　　○東瀛報言日廷定於明年西歴正月十五日發兵船名琉球港者前住美國南境令兵部之學徒乘此船以去藉資游歴每人由日廷給以洋七十元以備途中之用也又言現在日本所造之新大兵船三艘其所用之炮均由德國購辦計需洋二十五萬元又云日本近　查得兵船可用者　有十五艘恐不敷用故擬增造三十艘共威四十五艘庶足以資調遣也又云日本爲高　亂事核計兵部海軍省及外務省所用之費共計二百十五萬元又云十月二十七日日廷召集將軍提督等約計五十員陛見温慰各賞以官衙帽子以爲獎勵云又言高　向有捐納之例方擾亂時庫欵告竭捐例大開高麗人民莫不援例捐納以求榮現在亂事卽平而善後一切更復需貲故又減成五折牧捐於是捐者愈衆幾於無人不官並有捐至大員者聞所得捐銀計七八萬元耳又云十月念九日早十點鐘火奴魯魯使臣入宮謁見日皇告辭回國日皇賞以寶星該使臣祇領辭出遂附赴美國之輪船啓節矣明年爲火奴魯魯島主加冠之朝日皇遺使往賀其使臣卽與該島使同舟前往也又日本報載有朝鮮時論云朝鮮朝野之士分爲二黨曰日本黨曰清國黨互　傾軋日本黨稱爲忠黨清國黨稱爲孝黨主恩黨　日大院君之於國王雖生父而非王統亦不得太上皇之稱譬如宋英宗以濮王子而承繼大位則以仁宗爲公父濮王爲私父由是觀之大院君亦一私父也已居人臣之位則供臣人之職而已乃大院君逞私意將弒后妃以公理之是國之逆賊也今拘　於清國而厚日本之交進開化之域整頓時事考究器具是則可謂不泥私親而忠於國矣所有忠黨皆左袒此說而孝黨則曰大院君雖私交然人倫之大莫過於父子昔者舜稱大孝以瞽叟之頑繼母之囂事之如一日而卒能蒸蒸乂不格姦此其所以爲至德也以宋高宗服事於金而徽欽二宗羈留五穀城古人有以高宗之和金爲存淵聖起見者朝鮮之於大清國義同父子非宋與金　比故竭力事清以兾日後使大院君歸國豈非全國王之孝道而自安以小事大之禮哉此說乃孝黨所發而忠黨之中亦有同其意者是以孝黨之勢力日見強盛也該報又云現在朝鮮境內停泊日國軍艦三艘曰天城艦曰日進艦曰磐城艦此三艦乃日本政府派往朝鮮保護日國商民者也今政府命大坂砲兵廠新　大砲二門闻備壹岐對馬兩島間之用陸軍省明年欲築砲臺三座於冲繩縣沿海扼要之處不日派官吏往該處相度地勢矣又云日本政府擬加整頓水師及陸軍步兵已添至八管每年陸軍兵費共八百六十萬　五千八百六十三元今陸軍再加兵額每年須費一千萬元之譜若水師再加整頓則每年所　亦當現在陸軍之數也。 
[甘肅近聞]  
　　○字林西字報言近有人自甘肅回滬述及該處機器織昵一事恐不能久绦　盛之昵無人購貿故也 
[蘇審回省]  
　　○審憲譚方伯於初九日由金陵登舟十二日辰刻己回省晉署矣 
 
 

Page 2

 
 
[甘番寍]  
　　○湘鄉楊石皋中丞督辦新疆軍務篆據甫於秋末交卸旋奏請回籍修墓由鄂東下於本月十一日行抵瓜洲十二日到江寍省城面謁左侯相藉抒兩年來積悃想當有　日小駐然後再行泝江回湘也 
[江撫過吳]  
　　○　偉如中丞抵滬赴寍節經列報玆聞中丞已先電致吳門預雇大號江船兩艘裝載家屬出關迎候十一日晚二鼓中丞　導小火輪己抵滸關隨卽拖帶赴寍蘇省自中丞以下己接准電報並不登岸故亦未派員迎接也 
[江西官報]  
　　○湖北正主考陳於十月念二日過境念五日起程回贛縣○藩　牌示吉水縣縣丞周崑騰據報患病所有該縣丞缺委邱爾樸署理又署長甯縣新坪司巡檢李兆馨飭赴都昌縣周溪司巡檢新任所有長甯縣新坪司巡檢汎務以府照磨汪連璧署理又部咨分先補用縣丞會汝清准補萬年縣縣丞缺又試用典史黃重熙准補永甯縣典史缺均應飭赴新任又南昌縣丞張麟委至南昌鄉監修大有圩堤又魏承鑫委督修南昌鄉富有圩堤 
[圖役肆虐]  
　　○江西南昌縣向來催科之例凡當年錢糧尚未完納清楚者次年卽派圖役至鄉追拿押繳此舊例也今自賀明府到任以來卽於十月派圖役一名帶壯丁八名至鄉拿各花戶到縣押繳上月二十三日某圖役率壯丁至順花門外鄉間催科路遇鄧某卽向催錢糧鄧某允於明日上兌圖役不允謂祇准今日不准明日恫喝萬狀適鄧某之傭工熊姓者推車回家路經該處見田主爲圖役所困卽來解勸圖役　不問情由卽向態姓手打腳踢不料一腳適中熊姓小肚下趺坐在地壯丁又踢一腳適中其鼻血流不止口不言而身不動圖役等見勢不佳卽行回省而鄧某見熊姓受傷甚重卽雇人用板抬至縣署請騐行至百花州熊某已氣絕鄧某卽至南昌縣喊冤當由南昌縣稟府請派委員相騐委員騐得無傷當此之時鄉人之聚觀者咸抱不平謂人已打死何謂無傷豈受南昌縣賄託耶於時衆人一擁而前　擲石塊將轎打破委員狼狽　回旋由府署另派委員詣驗騐得有斃命傷三處南昌縣乃將壯丁六名押進班房聞該縣庫房某請人在外調停允出銀九百兩而熊姓未　　胃南昌　　　　亦由某車房縱恿所致比　得之傳聞姑錄之以符新聞　例云 
[宜昌瑣誌]  
　　○時屆鎮台冬閱之期宜城操防六管及綠管兵弁每日在城北教塲演習騎射并習打靶等技但見旌旗耀日戈戟凝霜觀者頗爲擁擠云○湖南提督馬軍門卸任回　於十月十三日道經宜昌坐船四雙又有炮　紅船在後護送宜昌水師炮船升炮迎接頗極嚴肅云○東湖縣境爲長江上下必由之路近值秋審結案之時各縣解犯多在此處經過前月由巴東歸州押解案犯三十九起經東湖縣騐收止得三十七起盖尚有二犯已在途間脫逃云○江通輪船於上月十六日抵宜昌時關上扦子手卽上船騐貨查出某甲所帶煙盒內有春宮片多張係犯禁之物當將賃物一律充公某甲央人懇請幸宜關稅務司馬君辦事旣極認眞待人亦極仁恕令其照章完稅止將春宮片充公餘物均給某甲收領○近日宜昌米價每石約五千內外花麻之入城消售者較前半月稍旺盖爲雨所損比往年减色多矣○前日漁船綢得鰉魚一頭約重一百六十餘斤見者已詫爲罕觀近日又有漁翁八人分抬鰉魚一頭約重四百八十餘斤則更碩大無朋矣該處英領事官及稅務司亦往觀焉謂如此巨魚在宜昌亦不多見云○宜地向出山石說者謂石髓隨溪水流出經年累月團結而成石間有嵌空玲龍宛似小山者風雅之士往往　於盆浸以水且於石上栽虎耳吉祥書帶等草籍供玩賞故輪船之來宜者每購　往漢或以贈人或以圖利近由山溪運來者其價亦廉若價值數千父者則人皆爭購矣○世以不能生育者爲石女言猶石田之不能播種也宜昌有王某者住東門外後街貿易中人也有一子聘某甲女爲妻一年餘矣王某近與某甲有隙嘖有煩言且謂汝女乃石女耳安能生男育女汝可領將去勿圂他人也遂逼子退婚將媳送歸甲家甲妻謂知女莫若毋况成婚以來夫婦之間並無違言石女之說何偽乎來哉乃情人及原媒說合王終不允某甲不得已遂訟於縣前月杪由縣傳　兩造男女庭訊王之子供妻是石女矢口不移縣尊不信卽傳穩婆試驗穩婆報云小婦人做了一生穩婆決不怏事騐得某甲女實非石女王某父子猶呶呶強辨縣尊不准退婚限五年後無所生育准其取妾立命具結完案嗟乎王某係門外漢其不辨眞偽猶可諒也若王某之子身處局中而亦附和隨聲致使其妻蒙不白之冤可慨也哉○前月初鄉人某甲偕水上人往岳家行親迎禮薄暮而歸行上溪河婿已渡河而西新婦等則與輿夫四人同舟共濟船至水中央適值溪流下冲水高十丈如海上之濟瞬息卽至舟子不及抵禦船卽傾覆惟與夫一人以善泅得活新婦等則盡與波臣爲伍矣帳中之煖浪未生水底之香魂己葬今夕何夕如此良人何○宜城小北門外卽夾河之旁大洲曰西埧壩外卽長江也西壩居江河適中之地上有黃陵廟前後草房街市數條頗覺熱鬧貿易於此者亦皆川人爲多有友人偶過其地見一人三十餘歲狀貌甚惡磨拳擦掌大罵不休並無一人過問者詢之旁人始知爲王三麻子乃該處著名地痞也麻子在　上開小飯店凡舟子之無錢吃飯者卽在痲子飯店賒食待覓得生意一任麻子之索逋絲毫不能减也其有錢已還清而麻子尚以索欠爲名剝取衣服舟子之受害者不少然缺不犯大案故官府亦罔閱也近來川河一帶駕舟人爲之語曰儘我下湖廣遇着王三麻則其人之兇狠可知矣○東門外有南湖焉周廣四五十畝小艇泛月長隄映波拾翠　芳可供吟眺一名勝之區也湖畔居民多以耕漁爲業前月有鄭某者於五年前曾租　某田二十餘畝出價三百三十九串　年完納租穀不少顆粒近忽被枼之戚周某者將田租去鄭云田不予種當給還原價三百餘串然葉意袒周旣不以田予鄭又不給還原價兩造爭執周卽糾十餘人尋　肆毆且打傷鄭之孕婦鄭欲控縣并抬騐孕婦旋經他人調處不知如何了結也○時交冬令宵小繁多前月有南關外王某以唱皮影子戲爲業隻然一身積有微貲一夜偶宿於親朋處適有梁上君子在壬之住宅後墻挖洞而入竊去箱內衣物及錢鐲首飾等件約值六七十千之譜翌晨歸來方知被盜同居者只有趙姓夫婦二人當報地保勘驗而賊蹤查然遂疑爲趙姓夫婦所竊推原其故盖因王某等素行不法招搖撞騙靡所不爲趙出貿易王乘間戲其婦婦不從王卽多方誣陷欲蒙趙以竊賊之名然後再下毒手誘賣其婦其設心亦險矣王　地保後又親將衣物從　房中拿出交保以爲人賊俱獲賞將趙拘拿至縣幸龍明府洞燭其奸又得隣右公稟力辨其枉趙始得釋惟王某則僅予　戒而巳○南門口之陳恒興花行日前有剃頭匠某在該行借宿因徯熟識暫強允之不料前月十四夜半剃頭匠竊出花頭數包有人在外面接賊幸爲更夫所覺將該行夥喊醒　賊者逸去僅將剃頭匠捉住將人賊送交捕廳訊究矣是夜小北門外河街某花行被竊青錢十餘串同時大北門外某雜貨店被竊　糖二簍油魚一包旋因事主與店夥薺喊捉賊賊方逸去 
[開廠粥]  
　　○寍郡天寍寺內開設官廠施粥已於十一月初一日爲始至十二月終爲止每日黎明窮民扶老携幼頗覺挨擠先由山門口給籖然後進內憑籖給粥大者一杓小者半杓云 
[沙市近事]  
　　○荊郡東南城河長闊數十頃水深不測波紋粼粼作紺碧色味清冽烹茗絕佳俗名馬河以駐防滿管嘗洗馬於此也十月十九日義升昌錦源貞等六家錢店雇舟共載銀一千二百三十五兩錢二百六十四千自沙市入城行至仲宣樓下馬河尾時值大風浪湧舟沈人爲隣舟救起錢店　善泅者下撈議定銀以一九分錢以三七分有七人應慕入水探視下至九十餘尺見船平擱於泥銀在艙內錢在艙面因 
 
 

Page 3

 
 
先取錢起至二百廿千船卽側身浮比銀錢皆陷泥內衆水鬼故作刁難不肯再行撈取輕錢店欲送官懲治衆懼始陸續將銀起出尚　錢四十餘千因　串不復能流行市面矣聞漁人魯大明將銀一袋軍九百兩獨自撈起錢店除分成外仍賞銀五十兩以旌其勞云○殷家巷內一日間而出二拐案一係土店鄧某黃州人在店帮夥半年許店後胡姓有婢年十八垂大辮若掉尾往來隣舍嬉笑無度二十三日夜竟偕鄧逃　梁姓家梁亦黃　悉其來歴不敢留乃又挾婢走他所好事者偵知之走白胡姓胡方以夤夜失婢鳴鑼於市旣得信卽招夥伴蹤跡之獲鄧及婢　其婢流血而送鄧於巡檢　　笞四百板枷號示衆一係萬和棧內王媼育二妓曰喜姑愛姑喜姑略有姿首二十三夜二妓相邀携隨身輕煖物拔開去媼猶在夢寐中也比晨得其故而彩雲已散仙侶無蹤頓失雙珠憂心如　遍訪同事舊好家無知者時已羲輪西墜矣陡思女僕寶院中之吠門犬豈有人進出而不驚厖　乃執僕嗚於官聞堂訊時供稱伊叔嘗往來必知情然聞伊叔開茶灶稍有積蓄實非申公巫臣也或曰二妓之求凰私奔也欲效文君之故事而各有一相如一爲湖南客胡姓一宜昌子貿易於雑貨行者也 
[敬業書院道課題]  
　　○本月十二日關道憲邵觀察課試敬業書院今將題目錄左　生題　問人於他邦　童題　後生可畏　通場詩題　賦得十月先開嶺上梅　得先字五言八六韻 
[府試定期示]  
　　○欽加同知銜署江蘇松江府上海縣正堂黎爲出示曉諭事查接管卷內十一月初六日奉本府正堂博札奉學憲通飭考試文童等因奉經轉飭在案今本府擇於光緒八年十一月二十日開考所有華奉婁金上南青七縣文童應飭於十一月十八日齊集郡城聴候分場考試除出示曉諭並飭學遵照外合行札飭等因到前縣移交前來合行出示曉諭爲此示仰與考文童知悉先期齊集郡城聴候府　分場考試均毋遲延自怏切切特示 
[邑尊點夘]  
　　○新任上海縣黎邑尊于昨日午刻傳集書役人等點夘并於是日考取代書極形熱鬧云 
[打靶俟傷]  
　　○虹口頭　地方之某外國酒店向有小洋槍打靶之戲前日有西人某甲在內打靶快中西人某乙之耳輪當經投訴捕房未　如何了結也 
[贖地不遂]  
　　○裹虹口鄉人沈阿良家維孀母僅仔而尚有五棺未葬浮厝於某姓地上現在某姓之地業爲洋人所買近日催遷甚急沈阿良計無所出念其祖曾有地一畞五分并造屋之地數分昔年經祖賣與沈有福叔祖名下今因葬棺無　擬向沈有福贖回而沈有福不允阿良情急祇願贖葬官之地一方而有福仍不允然洋人催遷甚急遂於昨日午後將祖父等棺雇人扛至有福屋後之地暫爲安放云 
[匠人互毆]  
　　○寍人任阿四在老船塢爲木匠廣人某甲亦在該處爲鐵匠昨早不知因何事始而爭論繼而鬥毆某甲卽持鐵器將任阿四打傷當經巡捕拘入捕房將任阿四送至同仁醫舘調治某甲則已管押矣 
[怏信祈禱]  
　　○滬城舊教場地方有紅木作焉學徒某於前日午後忽然臥地扶到床上則巳奄奄一息矣是日適隣家娶婦某亦往觀於是愚夫愚婦從而附會之咸謂某必沖犯轎煞故如是也宜向花轎祈禱可免店主聞之卽至出賃花轎之家道及其徒得病之由問如何禱法則云是轎出去必有一人冲犯湏備香燭三牲　米五斗設祭轎前或可幸免店主惟命是從越日病仍不愈適有某紳者深明脈理偶至該木作店主告以情某紳勃然曰此急症也何謂沖犯轎煞耶卽使冲犯轎煞禱之亦可免矣何至今仍不愈耶言畢卽入內診視則脉息己無若將斃者然店主請開方某紳曰恐樂不能入肚耳姑爲開方購藥煎湯撬牙而灌之病勢稍轉某紳曰或可無碍矣然猶難保其不翻覆盖延醫太遲也嘻世之患病者求諸鬼而不求諸人比比然也於店主奚責焉 
[自認欠洋]  
　　○法租界高第西　口永利槽坊經手人沈衡祥投法公堂稱六月十九日定莊丙奎酒八十壜當時先付洋五十三元囑其裝洒來店詎伊延約將及四月有餘後悉此酒巳被莊丙奎售與他人向索原洋無着爲此嗚捕將莊丙奎送案翁太守問荘丙奎因何不交貨物旋有一人自稱莊雨生言永利槽坊亦有股分曾欠莊奎洋元故莊丙奎欲於此欵內扣除太守問沈衡祥莊雨生是股東否沈稱伊從前却在永利做過今己停歇至有股與否則不得而知荘丙奎供亦相同太守着交保理楚莊雨生復願躭保太守謂爾自認欠人洋元亦湏交保何能爲人作保着莊丙奎莊雨生均交的保云 
[會訊訪案]  
　　○左候相訪查一案　列前報玆悉海開道邵觀察於前日會同美國哲副領事傳訊王姓並無經賣軍械情事道憲飭王具結再行上群至兪姓之案准於今日由道憲過堂覆訊云 
[來稿照登]  
　　○閱九月十七日貴報大院君閒居保定易用中國服色此事未知有無如其確寔噫是可慮矣堂堂高麗王父質之中朝上表固請　國　嚴旨弗許論東封柔順萬不敢輕我　王靈然父子大經公義所激難保不則生枝節高俗圓領大裹峨冠博帶式旣殊異內易防閑外易稽察世無妙手空空兒能憑虛飛去耶改從中服原大院君之心或未致起意私遁顧事久計生或昏夜或令節或賂左右或購漢奸或招致本國同黨易裝颺去由保府而津沽祇一日程一登洋輪出煙臺而東北對渡尅日可達彼境彼時縱魚歸壑縱虎返山置之耶問之耶問之而該王酌　原情搖尾乞憐　聖朝以仁義被遠人許之則淤國體有礙不許則將興問罪之師豈不多一番舉動如其置之大院君一經返國必圖報復外而開　於日本內而該王或亦難安其位事機之來急如飆風全局何堪設想耶計惟有嚴其使令董以恩威使安心處居保省毋生他想毋庸玫著中國服式我　朝大一統之規無遠弗屇原不在區區藩服衣冠從　一王之制也鄙人伏處里閈杞人之見但願無當爲有識訕笑不願言之偶中使中外稍有關涉敢奮狂瞽略貢芻　伏惟亟登貴執是幸 
　　小方壺齋主人末議 
[津門竹枝詞三十首卽請霧裹看花客武峰舊樵倉山舊主籠秋舊隱同正]  
　　○初登海舶到天津土語模糊聴不眞紫竹林邊多客館名韁利鎖兩般人　街道寬平店鋪齊洋塲新闢竹林西紅塵十丈因風起不是驢蹄便馬蹄　近城盡道路崎嶇彳亍行夾足力劬兩面　成巾摺步要防車馬在中衢　繁華要算估衣街宮北宮南市亦佳東北門邊都是水睛天也合看釘鞋　水波渾濁是城河惹得行人掩鼻過更有矢遺滿街路須防鞋上踏來多　孩兒梨小皮何白美女蘋香面盡紅更喜街頭多栗子帶砂炒到十分鬆　市上葡萄徑寸長題名馬乳豈尋常大頭白菜論斤賣一二文錢價不昻　樹上潬來多鐵雀冰中釣出是銀魚佳肴都在封河後聞說他鄉總不如　茵陳玫瑰五茄皮酒性都從　性移還是膏粱滋味厚寒宵斟酌最相宜　紙花紥就容何　旛勝拈來樣不同泥佛一堂爭喝采傳神恰在眼眶中　鼓螻高聳在城中南北東西四路通一月兩回香火盛此間供奉是仙翁　廣仁堂設廣施仁教羲津河兩府人近日官塲興水利怡賢王位請來新　河東幾甲號鹽陀堆積官鹽近更多贏得綱商佳子弟花天月地會消磨　新造東洋幾輛車議開馬路亂如麻家家喜把金錢捨惟有驢夫日夜嗟　問津三　論文地當日南商創造來大比年頭偏逐客不防局外起疑猜　大家小戶貼門聯一色猩紅分外妍字跡滿街人不埽爲除舊對過新年　柴米　來餬口 
 
 

Page 4

 
 
佳零星漏脫滿長街怪他夾岸兒童繞米　沾泥只拾柴　火燒己熟肉還生都仗抽籖賭箇　可笑朦矓初睡起呼盧喝雉靠窓聲　偶向郊原看出耕土鬆原不費經管日中何事都眠倒一任鋤鍬滿地橫　祝融何處忽爲灾百道鑼聲遠遠來富室最宜多犒賞　心滿盒酒盈杯　婚喪總是　排衙不論紳民士庶家宰相官銜狀元第教人未看眼先花　小班檔子著芳名別有優伶骨格輕若使論才還論價拙於　上貴於京鵪鶉蟋蟀門輸贏猶是南邊覔則情游手也知　不得擎鷹馬雀滿街行　鷂子高低冬便放　牌來往夜無停客中莫忘　蘿菔煤火熏蒸未易醒　一枝文筆插雲　科第年年衆若星乾水汪洋巽　曲由　地傑使人靈　議和詔降九重　爲　生靈要保全請看忻津人第一張家鬥口　新懸　水雷電報成功　洋務於令最擅場若有能文佳子弟及時送入水師堂　哀陽歲暮滿城邊衣粥還憂　不全話到年年文大水北倉穀盡也徒然　摧利頻年起礦工銀煤金鐵又鉛銅阿誰能把苗頭　還要西人注緑瞳　故人索我北來詩爲向津門唱竹枝　待釆風周徧後補還一一再尋思 
　　　根仙史唐　恒初草 
[蘇省撫曉抄]  
　　○十一月十一日前浙江學院張由浙江來　唐德峻稟知奉委保甲局文案差　張大任稟知奉委東路總巡差　准裾甘泉縣上官司巡檢王永言稟辭赴任 
　　○十二日丁丑翰林院檢討張共楷　行赴都　貴州候補府席時熙四川人貴州來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
