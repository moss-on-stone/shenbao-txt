# 1894 - 298 - 4907733

 

Page 1

 
 
[新印資治新書出售] [  圖書集成局啓]  
　　資治新書爲李笠翁先生所蒐輯共中羅列有明諸大老及國初名公鉅卿奏牘文移遺聞軼事門分類别令閲者如登　風面採玉泛滄海以　珠不特什版中人可資考証卽茶餘酒罷藉此以消遣閒愁亦屬相宜本局印以新鑄鉛字刷以雪白紙張計初集十四卷二集二十卷訂成十二本裝以錦套每部碼洋一元五角　顧者請移玉三馬路中昌書室各埠申昌及售申報人購取可也此布 
[新科福建闈墨出售] [  圖書集成局啓]  
　　閩省文風素盛每科闈墨旣出士林爭先快覩幾如左太冲三都賦成洛陽紙貴本局急取新科闈墨付諸手民排以新鉛字印以雪白連史紙每本價洋六分賜顧者請移玉三馬路申昌書室各埠申昌及售申報人購取此佈 
[新科江南闈墨出售] [  圖書集成局啓]  
　　大江南北山川雄峙人文蔚與三年大比合兩省人士試之於一闈宏篇鉅製霞蔚雲蒸宜乎闈藝旣出士林爭相傳誦也本局亟取新科闈墨付諸手民字旣羅羅清疎紙色亦潔白無比今已印成每事價洋六分揣摩時尚者請至三馬路申昌書畫室各埠申昌及經售申報人購取此布 
[書户部借用商欵章程奏疏]  
　　借用商欵卽所謂國債也古者藏富於民有若云百姓足君孰與不足百姓不足君孰與足以故古者什一之征而無不足以三十年之能制國用卽關市無征澤梁無禁而上下皆稱饒裕倘有大事師行而糧食則于槖子囊乃裹餱糧弓矢斯張爰方啓行由是觀之古者雖無所謂國債之説而國家有用羣且輸將恐後其情形何等親密盖上下交孚固有如此者也至於國債之説則起於泰西泰西各國以商務爲重故往往言商而不言民國債者皆取給於商其商人多富而得國家保護之力居多雖外洋數萬里孑身挾重貲出外經營而毫無所恐懼則以國家常派兵船不時保衛又派領事各官爲之調護國家之於商人不啻一德一心凡有所事無不盡心竭力爲之襄助故商人之感激也深此泰西各國之善政也雖亦有税厘捐項而皆涓滴歸公故商人胥無所怨而國家偶有大用欲揭借數百萬數千萬皆可心立刻具備是則實卽古者中國藏富於民之義民富則君不至獨貧民貧則君不能獨富正此意也昨見户部有奏陳借用商欵備充餉項議定章程奏明立案一摺是卽泰西國債之謂也泰西各國無一國無國債者其借諸國家也皆有劵俗稱謂股分票此種股分亦可以在市面銷售其價漲跌不定而且其數甚鉅此則視乎其國家之盛衰國家方興未艾則國債之股分票價有漲無跌若前此法國諒山一敗而股價驟跌竟致無人過問關心時事者於此等處硯趨向焉倭國事事仿照西法故亦有國債然其法則與泰西同而所行用者多係紙幣一出境卽半文不值此則其不同之處亦以見其用謀之狡惟中國則向來不行是舉蓋中國庫藏素充偶有費用咄嗟可辦無事乎此也自髮逆之擾而各省皆爲蹂躪庫欵從此蕩然於是不得已而創行厘捐至今沿以爲例有其舉之莫敢廢焉夫厘捐則取之於商不必還且不用付息何等簡捷則中國此時與其創行向來未行之國債何不加重厘金之爲愈而不知部臣之所以議及於此者亦正有不得不然者也厘金之弊至今更僕難數商民無不怨聲載道雖其取之也易而出此厘金者若心有所不願非不願也願輸諸國家以充軍餉不願輸之貪吏以飽私囊然今日之厘捐大都入於分者不過十之二三入於私者多至十之七八而又總局分卡棋布星羅彼商人不啻步步行於荆天棘地之中而局卡中之委員司事巡丁無不羣焉坐大取之盡錙銖者一遇花天酒地又用之如泥沙商人從旁窺之敢怒而不敢言而國家之受其怨者多矣余嘗謂今日國家必欲鼓厲人心則莫妙於蠲除厘卡期商情順而民心亦知感也惟是國家正在多事之秋又豈能遽下此令蓋雖則入於公者僅得十之七八而其數卽已不菲倘一議裁撤驟然短此一項進欵彼量入爲出以制國用者不免諸事掣捭雖有巧媳難爲無米之炊夫是以因循數十年欲裁而卒未之裁議撤而卒未之撤今部臣變通设法爲國債之舉觀其章程還則有限息則有定平有準據有印足以取信於人則商民皆將踴躍樂輸故一創議而京都百萬之資立卽齊集然則此舉之勝於厘捐也倍蓗矣厘捐有取而無償國債則有償也厘金加息於貨不若國債之取息於上也將來風氣漸開亦將如泰西各國之競輸國債以股分票成爲市面則視厘捐之舉一利一弊有大相懸殊者矣然則旣有此國債之舉釐捐卽日可以裁撤乎則又有所未能此時倭氛不靖需欵正多無者且增之安有有者而反去之之理故此時之不能卽裁厘捐者情也理也勢也惟旣有此國債之創行則將來軍事大定必首先裁撤厘捐以甦商困而國家需用則儘可揭國債於商民不但仿西法亦且復古法古者足兵先在足民君富不如民富正爲此也夫西法或爲中國所不願倣而古法則中國未有不願復者竊幸此舉之興足以袪厘捐之害也於是乎書 
[諭旨恭錄]  
　　九月二十三日奏事處口傳奉旨著傳察哈爾副都統吉陞阿山西按察使張汝梅貴州按察使唐樹森改於二十五日遞牌子錦州副都統崇善改於二十六日遞牌子廣州將軍繼格湖南布政使何樞改於二十七日遞牌子漕運總督松椿山東按察使松林於二十八日遞牌子廣東陸路提督唐仁廉於二十九日遞牌子伺候召見欽此 
[玉殿祥雲]  
　　兵部爲傳知事所有儘先副將借補游擊錢之福借補都司儘先參將馬殿選奏補游擊王達章奏補守備馮瑞鳳題補守備曾士揚等五員本部於九月十二日帶領引見相應傳知該五員於是日五鼓穿常服佩帶飄帶荷包手巾赴西苑門外都虞司本部下處報名聽候排班帶領引見並傳於十一日已刻赴部演禮萬不准誤○内務府兼攝皮庫員外郎　齡年滿所遺兼攝皮庫一差咨行禮部揀員咨送内務府以便引見兹聞禮部各堂憲遴將本部員外郎曾銜延照二員保送兼攝皮庫之差已將該二員履歴咨行内務府查照辦理矣○吏部爲示傳事所有明保官花翎二品頂戴兼襲雲騎尉湖南候補道周麟圖一員本部於九月十三日帶領引見相應示傳該員於十一日午刻衣冠赴部演習口背履歴十二日晚在内城左近歇宿十三日寅刻穿天靑褂備帶補褂元靑褂並佩帶對子荷包手巾赴西苑門六項公所吏部分所内書到聽候排班帶領引見再是否原任現任一二品大員子孫抑或現任一二品大員兄弟立卽赴部呈明毋違特示○甘肅按察使裕廉訪祥遵旨來京祝嘏業由甘省隨帶文武員弁到京繕具安摺膳牌於九月初六夜齎往西苑門呈由奏事官遞入初七日裕廉訪趨詣西苑門九卿　候旨　由軍 
 
 

Page 2

 
 
機處發出傳單裕祥頭起入見上御勤政殿召入詢以關隴要務裕廉訪逐爲奏對畢退下步出南海回寓旋卽至諸要津處要安○兵部爲傳知事所有記名提督升補參將謝詩才儘先副將升補參將周啓茂儘先副將升補都司文良鳳儘先副將升補守備譚忠義等四員本部於九月十二日帶領引見應傳知該四員穿常服佩帶飄帶荷包手巾於是日五鼓赴西苑門外都虞司本部下處報名聽候排班帶領引見再傳於十一日已刻赴部演禮萬勿遲悞○錦州副都統崇統制善遵旨來京祝嘏業已到京繕具安摺膳牌於九月初七夜差弁齎赴西苑門呈由奏事官遞入初八日崇副都統往西苑門内務府值班處小坐旋由軍機處發出傳單崇善頭　備見統制遵卽步入上御勤政殿詢以奉天近日防務統制敬謹奏達宸聽畢退出殿外遂步出南海乘騎回宅少爲料理卽往當路諸鉅公處禀安謁見○本年皇太后萬壽慶辰改在宮中受賀一事煌煌懿旨已經宣示兹聞應搭綵殿除咸安門外一座仍照辦理外其西直門外倚虹堂宮門外應搭綵殿一座擬挪於西苑中搭建至頤和園宮門内外應搭綵殿著卽裁撤毋庸支搭已奏明奉旨依議矣○吏部示傳擬補兩浙袁浦塲鹽大使郭咸中擬補山東官臺塲鹽大使李濤等二員本部於九月十三日帶領引見相應示傳該二員於十二日晚在内城左近歇宿穿天靑褂備帶補褂元靑褂並佩帶對子荷包手巾於是日寅刻赴西苑門六項公所吏部公所内書到聽候排班帶領引見如排班不到卽將緑頭簽撤下並先於十一日午刻衣冠赴部演習口奏履歴萬勿遲悞 
[意國添船]  
　　自中日開戰以來各國均派兵輪至中國海面或以護商爲事或以觀戰爲名兹聞意大利國添派快船兩艘至中國海面 
[接天津來電述九連城戰事]  
　　九月廿九日天津發來電信云廿七日有日兵三萬名過鴨緑江望九連城進發又有八千在義州迤東二百里之濟州地方拔隊起行馳往雄店分兩路進攻九連城兩軍相見鏖戰至數點鐘之久各死數百人日兵挫敗退二十餘里屯紥當鏖戰時宋祝三宮保親自督戰麾下諸將均能奮勇禦敵日軍潰退後我軍卽發電至鳳凰城催調兵一萬五千名至九連城協助防守以厚兵力至晚間又接廿八日發來電報言九連城已被倭人所得城外各地先被倭兵佔奪漸逼九連城統帥宋祝三宮保及副將劉副戎等攖城而守其持麾下兵共有一萬六千人見倭勢浩大遂棄城而去九連城因此失守當卽電禀李傳相傳相恐山海關守兵尚嫌單薄卽添調雄師前赴山海關防守後又聞日人已至旅順口中國遂又調兵多名由山海關前去時事日棘杞人之憂烏能已乎 
[中倭戰事]  
　　中倭兵禍結連當軸者恐洩漏軍機或有不測乃嚴飭各處電報局除官塲用印之電碼外槪不爲人傳報軍信以　疏虞本館旣不敢效他人之揑飾電音迹近造言惑衆惟有多派友人偵訪俾得錄諸報簡稍慰諸君子先覩爲快之心昨日專派赴烟臺訪事友人馳書相告曰有客自九連城來言及某日愛州大軍又退回境内然並未與敵接仗不知因何撤歸○宋祝三宮保旣奉命至九連城向各軍統領勞慰一番隨厲聲曰勝敗雖兵家之常事然旣經稍挫仍可整隊往攻或退保巖疆以待援兵之至從未聞有一經挫衂卽退至二三百里之遥諸君豈以軍法爲不足畏乎各統領咸崩角請罪宮保乃諭以各地自君等失之仍須由君等復之各自　皇勿干國紀各統領唯唯而去○目下鴨緑江一帶砲臺營壘密布如林更貲雇小船支搭浮橋尅期進剿從此兵符歸一我武维揚奮我貔貅殲兹犬豕紅旗報捷當在指雇間矣○近有甘心從逆之朝鮮人充作倭奴間諜經劉統領部下查獲搜出手摺一扣内開中國各處山川形勢及道路之寛窄遠近一一分明腰槖中又有紋銀十餘兩嚴加刑訊供出同黨十餘人俱已事竣過江惟伊與伴侶二人正欲渡江遄回卽經被獲隨於翌日綁赴江岸明正典刑仍令訪拿在逃之奸人并諭以自後沿江上下游不許倭人及朝鮮人來往以免多魚之漏 
[湘勇抵漢]  
　　九月廿三四等日有楚南民船裝兵十三營抵漢其號褂均係紅藍二色中書威武軍字樣停泊鮎魚套由南洋兵船陸續裝至鎭江直趨清淮一帶馳赴邊陲以備調遣統帶爲魏午莊方伯云 
[試騐木輪]  
　　張香濤制軍總督兩湖孜孜焉以富强爲事創設織造鐵政二局殫心竭慮次第經營已五閲寒暑矣織造局於去歲九月工竣所出棉紗棉布二宗甚合華人之用川楚滇黔一帶商客來鄂購辦者雲屯霧集恐後爭先鐵政局工雖未竣業已開爐鼓鑄每日夜能工精鐵六百餘噸自今年五月開鑄以來此時廠内傾瀉之鐵堆積如山惟在大冶興國山内搬運煤鐵須船裝載近由局中洋匠仿泰西木輪式樣創造數艘以便裝運煤鐵近已造就一艘於九月二十四日午刻下水往來試騐其舟較寗波帆船略小尾安雙輪以六七人踏機機動輪行疾如箭激較平日雇用民船費用省而行駛又速眞不可以道里計矣 
[鄂商好義]  
　　軍興以來各省督撫奉諭籌備餉需急如星火鄂省大憲邀請武漢富紳巨賈勉以急公好義各紳商莫不踴躍輸將漢市各票帮議助繳白金二十萬又某某等號亦皆樂於從事惟數目多寡尚未核定某縀號因店東遠在原籍執事者未便擅專經漢陽府逄子政太尊將執事請至衙中曉以大義執事立卽修書知會東家以便報効目下武漢除房捐濟餉可得百萬以外而物阜民豐又多殷實之户數百萬貲財咄嗟可辦較之倭奴徵信靑樓花粉資民助餉需者眞有天壤之判矣 
[接署督篆]  
　　張香濤制軍奉召北上交卸啓行所遺鄂督篆務由撫憲譚敬甫中丞接署已於初一日視事所有鐵政織造二局亦歸敬帥管轄云 
[密訊漢奸]  
　　寍波捉獲漢奸三人押解省垣均乘油漆小轎垂簾飛馳外有楚軍數十名護送此已列報兹聞當日至杭州府署經陳六笙太守飭交仁錢兩縣寄監小心看守次日太守督同兩邑尊在花廳嚴訊先將二門派差把守不准閒人往來關防異常嚴密故口供無從錄取惟傳聞三人並非偵探軍情實係採辦糧食接濟倭人者 
[粤商好義]  
　　兩廣總督李制軍札飭善後局向七十二行商人籌借銀一百萬兩以備軍需利息擬以七厘計算由海關税務司簽名擔保俟軍務告竣卽在關税項下抽還商人奉諭後集衆商議無不樂於從事衆商之敵愾同仇急公好義於此可見一斑至每行應派借若干視生理之大小爲定想不日當禀覆局憲定期呈繳矣 
[災民請振]  
　　廣東肇慶府屬鶴山四會兩縣月前淫雨連綿河水大漲田園廬舍悉被冲壞鄉民食宿無資勢將待斃近有鄉民多人相率到省至愛育善堂求請振恤想該善堂素以利濟爲懷必有以副其屬望也 
[鹿宴美談]  
　　粤闈監臨成方伯於九月十八日爲新科舉人簪花恭請督憲學憲及兩主試同至撫署各舉人先赴學署脱藍换靑簪花披紅後至撫署參謁各憲謝　恩領宴衣冠蹌濟翎頂輝煌由大堂以至儀門幾無容足之地而廣州府教授陳栗川廣文裔寛屈指鄉舉之歲適逢花甲一周早蒙大憲奏明准其重赴鹿鳴宴是日廣文朝服詣撫轅由中門步入堂檐各憲至檐下相迎待以賓禮另設拜單望闕謝恩應送金花臺盞表裏宴席皆照例備辦其筵宴位次設於堂之東北隅按廣文係四會人曾出宰浙江今年春秋八十有六童顔鶴髮步履康强孫曾十餘人皆克紹簪纓有聲庠序福壽兼隆洵屬　熙朝人瑞傾城士女夾道縱觀咸嘖嘖稱羡不置 
[巴峽猿聲]  
　　渝城道府縣各衙門每有轎班在轅門内私開賭局抽頭漁利門丁差役無不分肥隱庇近爲巴縣陳大令桂馨訪聞親率差役前往查拿此輩正在興高采烈忽聞官至亟欲兎脱大令立飭拘拿扭其髮辮約得數十人回縣後升座嚴訊分别枷號示衆○聚義魁洋　 
 
 

Page 3

 
 
字號前遭回祿致燬洋棉紗千數百包值銀十餘萬兩該號素有積欠今又失此巨欵力有難支乃央各銀行債主集議寛以限期籌償各欠本年先交四成其餘分五年交還各銀行勉强應允亦無可如何之事也○前因火災各大憲捐銀六七千兩除分賑各貧户外其餘多有不願承領者尚存銀二三千兩道憲擬添置水龍以備不虞舉人廖映旭等禀請創設自來水藉資挹注黎觀察批是否可行仰府縣集議並飭將章程禀復核奪○巴縣現奉府憲札開示期於九月初七日考試文童畢卽續行考試武童因十月恭逢皇太后萬壽慶典故特將試事提前辦理 
[揚州火警]  
　　揚州訪事人云九月二十六夜初更時南門外河東某柴篷失愼轟轟烈烈頃刻上炎時已魚鑰宵銜無從飛渡城中救火會惟有翹望紅光高處跌足吁嗟而已翌晨傳聞是火至夜半始衰幸篷中存貨不多僅焚去一千餘束意者其爲匪徒所種歟 
[發封財產]  
　　西字報言某觀察近被言官叅劾朝旨命蘇撫將觀察產業之在蘇者　行發封所言如是未知確否 
[掉包宜防]  
　　往來長江一帶之輪船近有一種人身藏假銀元僞爲搭客溷跡船中候别人熟睡時乘間將其囊中銀洋掉換其　以囊槖依然不以爲疑及應用時交人估看則已成贋鼎墮其計者不一而足凡跋涉江湖者不可不加意防範也 
[秋郊賽馬記一]  
　　西人之賽馬也豈徒逞馳騁之豪侈游觀之樂哉盖將於此練神力賈餘勇有車鄰駟鐵之風焉每當圍塲大啓彩　高搴西樂泠泠然更唱而迭和西國官紳士女無不聨轡偕來登樓憑眺而華人之作壁上觀者亦皆掎裳聨袂勝侶如雲不減南㵎　園之盛是亦尋秋之餘緒賦景之外萹也昨爲秋賽之第一日風日晴霽麴塵不飛繡幰雕輪聨翩而至縱目而神凝秋水拍掌則聲若　雷爰以局外之品評聊計個中之勝負是日共賽九次第一次四馬先到者得一銀杯值銀一百兩每馬捐銀五兩祥茂洋東得彩第二次六馬每馬捐銀十兩馬會中加銀一百兩作彩首到得銀若干餘以銀五十兩給次到之人長茂洋東先到西人戴勒次之第三次十三馬先到得一銀杯值銀二百五十　次到得銀五十兩與賽之馬每馬出銀五兩順全隆洋東先到張茂洋東次之第四次四馬每馬出銀十兩西人雷納脱先到第五次七馬先到得一銀杯值銀一百兩長茂洋東先到第六次十馬先到得一銀盆值銀一百兩西人禮脱先到第七次三馬先到得一銀杯值銀二百五十兩道而司先到第八次三馬順全隆洋行西人先到第九次九馬先到得銀杯一隻值銀一百五十兩西人山五森先到此時暮色催人歸輪競發翎街紫陌間惟聞轔轔轆轆聲欲續勝游請俟今日 
[率土臚歡]  
　　欽加運同銜特用府調補上海縣正堂黃爲曉諭事照得十月初十日恭逢慈禧端佑康頤昭豫莊誠壽恭欽獻崇熙皇太后六旬萬壽内外臣民理宜慶祝合行曉諭爲此示仰紳士軍民耆老人等知悉届期一體赴萬壽宮恭祝切切特示 
[教士抒誠]  
　　董家渡天主堂倪主教懷綸谷院長振聲龔司鐸西滿三君以本月初十日恭逢皇太后六旬萬壽故於昨日黎明七點一刻鐘在堂中預祝教中男女亦皆赴堂誦經佐以洋琴音韵悠揚與經聲相應及禮畢已鐘鳴八下半矣 
[賽會述聞]  
　　昨日本邑城　神及四司出巡偶像由會中人舁出游行謂爲振濟無祀孤魂實則藉以招摇過市也午後一點二刻時砲聲隆隆然將神像納入緑　　金八人大轎中由廟向西而去前爲海崇侯清江司偶像次則長城司又次爲高昌司又次則財帛司　隍　則殿其後前道　　鑼傘扇外有馬上鼓吹馬上執事衝風灣號靑衣黃衣大練財帛司前則另有奉禁之陰皂隷八對十六名裝作死人相向行走更有奉禁之大肚劊子八名及花十景牌十餘對逍遥傘十頂隨以萬民傘萬民旗曁沿途彈絲弄竹者五起第一起爲北市各洋行細崽第二起爲唱攤黃人第三起爲北市新閘挑糞人第四起爲北市各書局中人第五起則不知其爲何等人要皆游手好閒之類迤邐出大東門時已六下鐘由車街過外郎家橋折而向南穿鈎玉弄然後至邑厲壇所過之處觀者塞途財帛司道前馬執事經過縣前加鞭飛駛中其有一騎不善罄控馬忽　躍馬上人翻身墜下幾致頭破血流及至彩衣街各人又欲絶塵而奔馬跅弛難覊幾將觀者踢倒夫聰明正直之謂　况上海城隍相傳爲元末隱士秦公裕伯稽諸志乘隱德昭彰奈何輕薄少年借養會爲名時時肇禍乎神如有知恐未必不加嗔責也 
[南市火災詳紀]  
　　南市火災已登昨報兹聞火起於某姓老虎灶面西樓屋坐落萃豐碼頭大街之中當火起時灶主人尚思撲救無奈勢甚兇猛一發難收不得已趂勢奔逃深藏不出俄而延及比鄰彈花衣店向南焚去面東之龔仁記席鋪潤泰森米行源盛泰皮箱舖朱椿和被店至德明里而止里内焚去寳成莊披屋北則焚至萃豐碼頭弄内再北焚去協盛昌烟膏店内住宅餘大米行亦焚去其半至恒記鹹魚行而止對面面東之屋南至務本巷而止巷内焚至郭誠大而止北則焚去楊義主土棧某姓薙髮鋪某姓小洋貨店寳生恒油米得而止厚德里内面北至協記土棧而止面南焚至義泰土棧而止復焚去協茂米行錦茂襪店誠記莊衍源米得計共燬樓房六十餘幢連披屋平房總共一百四十餘椽亦云巨矣至昨報所載晉泰莊有一箱被匪人搶去聞箱中所貯實係衣裳和日仍有在火塲中扒取零物者十六鋪巡防局員恐肇事端特派局勇執械在塲彈壓 
[兼攝刑司]  
　　駐滬英國正按察司告假回國以副按察司兼攝正按察司事務担文律師前升國家律師現已辭職所遺國家律師缺由小威金生署理 
[相騐自刎]  
　　耶松船廠西人張森舉刃自刎已登前報兹悉張舁赴公濟醫院醫治無效而斃昨日由英按察司前往騐視 
[哈叭狂吠]  
　　有混名癩哈叭者地棍也短衣盤辮行至虹口穿虹浜與范毛毛遇向索　餅五枚范謂我與爾萍水相逢素乏　財之誼奈何竟平空婪索豈將學流氓之拆梢耶癩哈叭冷笑曰今春爾與某某等人打架幸吾掄拳助陣戰退雄師斯時爾許酬洋五元言猶在耳豈遂忘之耶范力白其無癩哈叭狂吠數聲突出利刃以刺范奪而還刺中其臂痛而大　范見事不諧飛奔逸去此前日事也昨晨十一下鐘時癩哈叭忿不能平糾集流氓阿五及安清道友十餘人蜂擁至文昌閣左近將范扭獲曳赴東黃家宅順風園理論范知寡不敵衆賄以番佛二尊并備香燭取禮癩哈叭始摇尾而去 
[渡夫枷號]  
　　督標奇兵右營統帶鄒副戎理堂駐紥浦南防堵牽馬渡浦因船户周廷山顧秀亭倔强不載由副戎函送上海縣請辦已詳前報前晚黃大令升坐花廳提訊先將來函展閲述及該渡船户刁詐情奬當初駐紥時凡遇勇丁擺渡多索渡資較常人加倍是以商請道憲劉觀察自備渡船兩隻以便往來且中秋節因各渡船稍有差事故賞洋六元以示鼓勵今因兩渡船裝載物件軍火往南匯未回祗得暫令該渡船渡浦豈料船户更覺逞刁一見騎馬喚渡卽將櫓拔去艙板擺亂登岸奔跑任意嘻笑大令閲畢問周曰夫頭周春方是爾何人答稱叔祖現在患病渡船共有九隻小的之船是第三號　顧秀亭帮摇顧是姑夫當日鄒大人喚渡適因艙板尚未裝好不能載馬况九　輪流挨摇小的之船尚未輪著故未裝櫓並非逞刁不肯載馬鄒大人動怒卽將櫓拔起不許渡人顧秀亭供亦相同大令將信中情節明諭一番周等叩求恩典大令判各枷號半月飭差帶往鄒營門前示衆 
[姑媳紛爭]  
　　前報沈孫　控逆媳違忤撒潑請爲提究一則黃大令准詞飭提逆媳徐氏到案前晚升堂沈孫氏供蘇州太湖人今年五十五歲家中共有三人一媳一孫今年八歲由小婦人撫養丈夫及兒子均已逝世以船爲家常泊水利局南首新馬頭另有划子船一隻專裝磚瓦不搭客人媳婦徐氏自去年兒子故後漸不守婦道時常出外不服教訓且與小婦人吵閙又將船中物件私運一空居心叵測深恐私逃可否 
 
 

Page 4

 
 
飭發普育堂俟孫長成完娶再行領出徐氏供泰州人自幼由父母帶來滬上撑船爲生嫁與沈姓於十五歲時完姻今年三十一歲生子八歲專撑划船度日不敢違訓邇因丈夫十月十二日週年需錢應用故至小南門烟間内向姑夫索討舊欠烟間乃姑夫所開婆婆怪小婦人不應向討加以責駡反誣違訓叩求明察沈孫氏又稱媳婦時常酗酒吵閙大令傳十六鋪地甲裘鎭詢問供徐氏酒醉滋闹確有其事本月十七日　丹桂樓亦因酒醉與婆爭吵經小的到塲排解大令得供諭徐氏曰爾嫁與沈姓已閲十六年生子八歲爾夫旣已逝世爾應撫養孤兒爲將來計如何飲酒撒潑不服教訓時常出外大有不合喝責籐條一百下令向孫氏叩頭服禮再謂孫氏曰爾孫年幼爾又年老設將徐氏發堂爾之家人分散何以度日今已將爾媳鞭責以後當改前非爾隨時教管可也徐氏跪在案旁泣求婆婆息怒孫氏呈上所失物件清單縐紗裙紡綢裙銀鐲及零件請追徐氏供在船上絲毫不少大令飭差協甲帶領徐氏回船將各物查出禀復核斷 
[美界捕房紀事]  
　　前日江北人阿根小王等在虹口猛將堂左近某茶肆賭錢阿根以小王結帳不明與之毆鬥適巡街捕至將小王阿根拘入捕房捕頭著押至晚間十二下鐘時釋出○寍波人某氏忽發瘋癲沿途胡閙昨日午後行至虹口西華德路逢人毆擊肆意妄行經巡街印度捕拘入捕房捕頭命押候解送公堂請宋通剌判斷 
[平安助振]  
　　儲門韋二小姐得子平安完願助賑捐洋廿五元由順元莊交本館恊振所彚解災區自來修德獲報捷於影嚮事有固然理無或爽惟望此後頭角崢嶸門閭光大不使三槐五桂專美於前此則百萬災黎所爇香敬禱者已 
[上海六馬路仁濟善堂彚解順直新災第三批振欵啓]  
　　敬啓者順直災黎飢寒交迫需振孔殷敝堂前已彚解二批杯水車薪誠知無濟惟值海疆多事籌欵維艱兹續　解第三批規銀四千兩托由怡和輪船唐傑臣觀察叨免水脚運津指交褚敦伯仁兄就武清散　是批申報館銀一千兩絲業會館銀二千五百兩敝堂銀五百兩合併聲明惟乞薄海仁人宏濟艱難力持大局萬家生佛馨香祝之伏祈公鑒施善昌等九頓百叩 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨晚堂案]  
　　前有嚴王氏控孔廣祥吞没貨洋逃避一案宋通刺提訊判將孔管押令王氏著伊子乾元赶將帳目與孔核算再行復訊已誌前報前晚通刺升堂復訊嚴乾元投案供稱上年由孔糾小的合開設元太亨海味行嗣孔因資本無著由小的獨開　孔爲經手共資　銀一千兩詎孔心存叵測被陸續侵用洋一百餘元並被盜賣紅菜二包計銀四十五兩前有同業陳世榮等出力解勸奈孔堅不允從現在帳已揭清求請嚴追孔供小的曾由嚴倩作元太亨海味行經手言明每月辛工洋二十元及至算帳嚴僅肯付給每月辛工十元以致帳目懸殊其實不的並無虧欠情事通刺判將孔交差看管著自得邀同原勸之陳世榮等到案再得訊核○英界帶鈎橋河畔龜鴇阿六姐所開花烟館内烟妓奚金寳因不願爲娼遭鴇婦王朱氏毆逼經幹捕趙金尋緝至此當將該鴇等獲解公廨禀明宋通刺飭令分别管押候訊前晚通判升堂研詰烟妓奚金寳供小女子係蘇州府長洲縣湘澄鎭人年十九歲自幼由父母過寄與姨母王黃氏爲螟蛉女至十二歲時由姨母挈領來滬旋被押與廣東人某姓處爲婢嗣又逼令賣娼輾轉抵押與阿六姐爲夥妓迄今已將數年所得夜度貲均被姨母使用邇來小女子追念生身父母正擬回籍一行從此去邪歸正况小女子自幼許字與同鄉某姓爲妻不料姨母以小女子爲錢樹子堅不肯放反向黃吳氏借洋四十元向阿六姊將小女子贖出販至他處爲娼小女子矢志不從致被毆打正在爭吵之際幸經憲捕獲解乞叩伸寃朱氏供小婦人因乏子嗣過寄胞妹之女金寳爲螟蛉女從襁褓時撫養迄今素來隨同小婦人以洗衣餬口前因伊甘爲下賤作此無恥之事小婦人並非逼勒黃吳氏供現開小烟館餬口與朱氏同居日前朱氏與伊姊甥女金寳贖身托小婦人代借洋四十元昨日小婦人同朱氏至阿六姐花烟館付洋伊等不知始何爭閙小婦人實不知情　供一味支吾通刺判將朱氏掌頰百下連金寳一併暫交官媒候備文移解長洲就近飭傳金寳之父母到案給領吳氏無干斥釋 
[英界公堂瑣案]  
　　喴喱洋行主人控華商貝名震定買各種洋貨日久不出以致虧銀二百餘兩英領事據情照會讞員宋通刺請卽傳訊昨日貝旣傳到喴喱行主倩律師卜易上堂申辯請追所短之銀貝供稱各貨旣已虧本曾央人理妥償洋人銀二百兩尚未付去忽被控追喴喱行主稱月不來付銀故延律師控告費去銀三十兩理須貝出通刺令將貝交人保出限十日内繳銀二百三十兩毋得延宕○洋人沙達控細崽姚才林吞用機器冰價洋銀四元九角包探顧阿六將姚傳案通刺向之訊鞫供稱氷價早由主人付出而氷廠並未開帳來收故未付去通刺與薩副領事會商良久著姚將洋銀如數繳案再罰三元○包探何瑞福禀稱昨日蔡小狗串同袁阿友張連玉楊阿林向袁錦堂所開協正昌馬車行騙取轎式車一輛經錦堂投報捕房獲案請究錦堂訴稱小的前有轎式車一輛租與阿友現已退還昨日阿狗來雇車稱泥城外李公館令伊代雇小的信之不料甫行至泥城外阿狗卽糾同阿林等人將車推入連玉所開馬車房内阿狗供稱協正昌積欠小的馬料洋銀九十餘元故取伊車作抵錦堂稱小的與阿狗並無往來阿狗稱阿友所欠通刺謂阿友欠錢不能將錦堂之車作抵著將車還錦堂欠錢出外自行理處○包探何瑞福禀稱昨日張岳氏　某甲至許長壽鐘表店騙去金表一枚值洋銀二十五元是以將氏送入捕房解送老爺案下請追繳表價張兵氏供稱小婦人家在浦東現情願照賠通刺著交官媒看管候繳足洋銀二十五元始得開釋○包探孔阿才禀稱陳阿金竊取谢小寳家縐紗夾襖及布衫各由小的拘獲人贓送案請究小寳低聲申訴籲請究追陳供稱小的係紹興人與小寳爲綺友目下無資回里故竊衣以作川資通刺判令交孔探帶回捕房送之回籍○積竊顧春元　取某號東洋車上所釘銅皮經包探秦少卿緝獲送案請究通刺判令押候備文解至松江原籍○賭棍張海榮在虹口賭臺上司望風之役兼沿途引诱賭徒經包探江阿三拘送公堂張供稱小的係本地人昨日回家路經虹口悞被拘案乞老爺免累無辜通刺判令管押十日○包探唐清山禀稱上月初四日虹口火災時嚴芳圃之妻某氏囑粤婦梁阿四搬移各物阿四將對時鐘等物藏　家内不肯交還及經小的往查尚堅不承認通刺著將阿四交人保出候查明再核○四百十八號華捕拘解馬夫陳阿三到案禀稱陳　車太速與人爭先小的喝令徐行反斥小的不應管理通刺判罰洋銀五元 
[法界捕房紀事]  
　　上月某日某報關行遺學徒某甲持憑摺向某錢莊支取洋銀五百元一去不回杳無音信遂赴捕房聲訴請捕頭飭探緝拿前日行中執事人某乙遇甲於途當塲扭入捕房押候解請葛同轉研訊甲爲誰報關行是何牌號訪事人未經報及故非執筆人所知云○新開河畔某號出店人設餌捕鴿捕頭偵知其事飭探緝拿前日下午適被邏者所見拘押捕房○八仙橋畔某車寓主某甲扭車夫某乙至捕房聲稱積欠賃車資二百八十文反竊去衣服一件捕頭命將乙械至十點鐘時開釋○某甲在菜市街某小国館開燈呼吸一轉瞬間被某乙竊去烟槍飛步窮追人贓並獲隨卽扭送捕房捕頭命押候解訊 
 
 
 

Page 10

 
 
   
 
 

Page 11

 
 
[光緒二十年九月二十三日京報全錄]  
　　宮門抄○諭旨三道錄前○蘇潘鄧奏接署漕篆日期摺○蘇撫奎奏委署藩道缺片○署皖撫德奏選京祝嘏日期摺○又奏藩篆委員兼署片○護皖撫員奏接護篆日期摺○雲督王等奏保奬各員遵照核改摺○○前粤海關督聨奏木器工料銀兩籌欵攤還摺○江織造文奏解元金粧閃縀摺○淮安關監督常奏報効慶典銀兩摺○九月二十三日内務府國子監侍衛處值日無引見○松溎假滿請安○謙光稽察宗左門覆命○杭州將軍吉和到京請安○成都將軍恭壽到京請安○靑州副都統訥欽到京請安○睿王徐樹銘秀吉各請假五日○容貴續假五日○掌儀司奏二十七二十九日祭奉先殿謨貝子倫貝子行禮○閲卷大臣派出張中堂福中堂徐中堂翁同龢陳學棻志鋭李文田阿克丹○召見軍機皇上明日辰刻至紫光閣看馬步箭畢還宮○○頭品頂戴署理漕運總督江蘇布政使臣鄧華熙跪奏爲恭報微臣接印日期叩謝天恩仰祈聖鑒事竊臣欽奉簡命署理漕運總督業經繕摺謝恩並將交卸江蘇藩司印務及起程日期奏明在案兹於八月二十六日行抵清江二十七日准漕運總督臣松椿將欽頒漕運總督關防曁王命旗牌各項文卷飭委淮安府知府張球漕標中軍副將松華齎送前來臣當卽恭設香案望闕叩頭謝恩祗領任事伏查轉漕必因時制宜修護貴迎機善應際兹海道多虞河運固期推擴雖值霜清伊邇隄工仍切圖維至於整軍經武察吏安民防秋以訓練爲先伏莽則根株宜凈凡目前之要策胥職分的當爲臣之庸愚慮難報稱惟有將一切應辦事宜會商督撫臣加意講求實心經理斷不敢以暫時攝篆稍涉因循冀上副聖恩委任之至意所有微臣接任任事日期及感激下忱謹繕摺叩謝天恩伏乞皇上聖鑒謹奏奉硃批知道了欽此○○奎俊片再蘇州布政使鄧華熙欽奉諭署理漕運總督所遺蕃司篆務自應遴員接署以便鄧華熙交卸前赴署任查有蘇松太道黃祖絡老成持重謀畫精詳堪民委署遞遺蘇松太道員缺查有江蘇候補道劉麒祥器局閎暢體用兼該堪委接署以專資成除分檄飭遵外謹合詞附片陳明伏乞聖鑒謹奏奉硃批吏部知道欽此○○頭品頂戴暫署安徵巡撫布放使奴才德壽跪奏爲恭報奴才交卸撫篆起程進京祝嘏日期仰祈聖鑒事竊奴才恭承恩命派令於十月初一日以前到京隨同祝嘏以调任撫臣福潤來皖需時於七月二十九日具奏請旨派員暫護撫篆兹於九月初一日欽奉硃批覽奏已悉如福潤届時未到卽著員鳳林暫行護理欽此並接福潤電信八月十六日自山東起行南下奴才已派員弁前往清江浦迎候尚無到皖接印確期現已時交九月奴才應速北上冀堪遵限到京兹於初一日謹將安徽巡撫兼提督銜關防蕪湖關監督關防各一顆曁王命旗牌文卷等件委員齎送員鳳林接收暫行護理奴才卽於是日交卸隨時束裝起程由陸路入都恭候届期隨班慶祝並欽遵前奉諭旨酌帶候補知府楊奎綬試用通判劉鴻漸儘先補用遊擊陸恩甲三員隨同班列除恭疏題報外所有奴才交卸撫篆起程進京祝嘏日期謹繕摺具陳伏乞皇上聖鑒謹奏奉硃批知道了欽此○○德壽片再奴才奉命進京祝嘏安徽巡撫篆務欽遵諭旨交署布政使員鳳林暫行護理所遺藩司印務查有署按察使安廬滁和道丁峻前曾署理藩篆興利除弊勤政愛民堪以暫行兼署除檄飭遵照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○暫護安徽巡撫按察使臣員鳳林跪奏爲恭報微臣接護撫篆日期叩謝天恩仰祈聖鑒事竊臣接署撫臣德壽咨開奉旨進京祝嘏調任撫臣福潤來皖需時恭摺奏請派員暫護撫篆欽奉硃批覽奏已悉如福潤届時未到卽著員鳳林暫行護理欽此臣於九月初一日交卸藩司印務隨准德壽將安徽巡撫兼提督銜關防蕪湖關監督關防各一顆曁王命旗牌文卷等件派委署安慶府知府邊保檉署撫標中軍叅將金國治齎送前來遵卽恭設香案望闕叩頭謝恩祗領任事伏念臣關中下士識淺才庸由郎署而出領郡符擢監司而洊陳臬事藩條晉攝方慚塵露之未酬綍命寵頒復使疆圻之暫護荷恩榮之逾格彌感悚以難名查皖省當長江上下之衝巡撫有統轄文武之責舉凡整頓吏治綏輯民生及練軍籌餉事宜隨在胥關緊要臣自維愚昧懼弗克勝惟有力策駑庸倍加奮勉遇事禀商督臣盡心經理不敢以暫時護篆稍涉因循以期仰答高厚鴻慈於萬一除恭疏題報外所有微臣接護撫篆日期並感邀下忱謹繕摺叩謝天恩伏乞皇上聖鑒謹奏奉硃批知道了欽此○○雲貴總督臣王文昭雲南巡撫臣譚鈞培跪奏爲查明保奬案内奉部行查文職各員遵照聲明核改恭摺仰祈聖鑒事竊臣等於本年三月二十八日覆奏勦平猓黑叛匪保奬一案奉硃批吏部議奏單併發欽此兹准吏部核議此案並未欽奉特旨允准自應仍照原案議駁並令查照前奏照例辦理等因於光緒二十年五月十三日具奏奉旨依議欽此抄錄原奏咨行來滇查奉部駁改曁撤銷各員臣等自應欽遵辦理不敢再行瀆請所有駁令另核請奬及行查學册捐案各員係在應行核奬之例自未便没其微勞謹另繕清單恭呈御覽應懇天因敕部照章核奬以昭激勸除咨吏部查照外謹合詞恭摺具陳伏乞皇上聖鑒訓示謹奏奉硃批吏部議奏單併發欽此○○二品頂戴記名副都統前任粤海關監督奴才聨捷跪奏爲前辦木器墊用工料銀兩謹擬分十年攤還歸欵籲懇天恩飭部立案恭摺仰祈聖鑒事竊奴才於六月二十八日承准户部答開本部議覆前任粤海關監督聨捷奏辦解木器等件懇照舊案作正支銷擬令仍遵前奏辦理等因查前奉部文行令自行籌欵嗣奏請作正開銷今接部覆未經議准奴才受恩深重報効情殷苟可設法籌挪何敢疉次瀆陳致干咎戾伏查光緒十一年欽奉懿旨三海工程緊要著粤海關監督籌欵一百萬兩解交奉辰苑應用自光绪十二年起由該關監督按年報効銀三萬兩等因欽此經前任監督海緒增潤遵照辦理此次奉旨著傳辦木器雖與工程銀兩有間惟係進呈要件未敢遲誤旣經部議不准作正開銷自應設法歸欵可否援照成案將此項木器銀九萬七千一百四十四兩五錢六分分作十年攤還自光緒十九年起由奴才先認一年銀九千七百一十四兩四錢伍分六厘其餘由後任監督按年攤還以符部議不在正税開銷辦法如蒙恩准卽請飭下户部立案所有遵照部議前辦木器另行籌欵擬分十年攤還緣由謹恭摺具陳伏乞皇上聖鑒訓示再奴才此摺係借用粤海關監督關防拜發合併陳明謹奏奉硃批户部議奏欽此○○二品頂戴江南織造奴才文煦跪奏爲恭辦元金粧閃等項縀匹一律齊全解京呈交恭摺仰祈聖鑒事竊奴才查接管卷内准内務府文開奉旨傳辦萬壽慶典皇太后上用明黃江綢繡緙龍袍面等件著交三處織造赶緊織辦欽此計派江南織造織辦元金粧閃等縀一百二十六匹當經兼管江南織造江蘇撫臣奎俊咨請花樣顔色由内務府恭擬請旨開單札令欽遵辦理等因奴才回任後呈估價值並咨明兩江督臣劉坤一分飭司道關局匀籌銀欵奴才一面購買絲觔摇紡練染愼飭工匠加緊儧辦按照原單兹已一律告成敬謹裝箱封固選派承差於八月二十七日由江寗省城領解起程航海北上運京呈交除將動用料工數目另行造册奏銷外謹恭摺具陳伏乞皇上聖鑒謹奏奉硃批該衙門知道欽此○○武備院卿銜淮安關監督奴才常恩跪奏爲籲懇天恩仰祈聖鑒事伏念今歲恭逢慈禧端佑康頤昭豫莊誠壽恭欽獻崇熙皇太后六旬萬壽並天同慶率土臚　欽惟周中延釐昌辰懋介璇闈益算羣歌聖壽之無疆金鏡離明共慶慈顔之有喜遐　自當一體輸將應徧萬方奴才渥荷鴻施畀以錢糧重任一年任滿奉命仍予接管私衷銜感靡有津涯奴才雖未奉户部行知亦准督撫臣咨會　受恩深重亟思勉竭微忱以襄盛典謹節省養廉銀六千兩報効添設點缀景物工需藉効壤流之細梢　葵藿之誠籲　賞收不勝　　榮幸之至再此項銀兩仍存儲關庫聽候部撥合並陳明所有奴才感激奮勉報効經費緣由理合恭摺具陳伏乞皇上聖鑒訓示謹奏奉硃批准其報効聽候部撥該衙門知道欽此 
 
 

Page 12

 
 
[光緒二十年九月二十四日京報全錄]  
　　宮門抄○諭旨三道錄前○江督劉奏甄别捐納人員摺○又奏考試候補人員片○又奏委署知府片江撫德奏請議卹片○又奏知縣暫緩赴任片○川督劉奏保奬辦理鹽務出力人員摺○又奏請改奬片○又奏請將州縣開缺另補片○又奏委署州縣片○直督李奏委署臬篆片○蘇撫奎奏委署臬篆片○又奏委署知府片○蘇臬韓奏接篆日期摺○九月廿四日理藩院鑾儀衛光祿寺廂黃旗值日無引見○麟中堂等讀卷覆命○顧璜謝仍在軍機章京上行走恩○張中堂希阿各請假五日○吉恒請假十日○銘公續假五日○齡公續假十日○召見軍機○○頭品頂霬兩江總督臣劉坤一跪奏爲捐納人員試用期滿循例甄别恭摺仰祈聖鑒事竊前准部咨捐納道府等官循例分發人員試用一年期滿應行察看才具分别繁簡奏明留省補用等因歴經遵辦在案兹據江甯藩司續將在江甯差委之道員志鈞等三員隨時甄别詳請加考具奏前來臣察看得江蘇試用道志鈞學識優長辦事嚴幹試用道史錫康才具穩練氣宇安詳試用道劉秉楨年力正强當差勤愼均堪勝繁缺之任相應彚繕履歴清單恭呈御覽應懇天恩俯准將試用道志鈞史錫康劉秉楨留省以繁缺道員分别補用謹會同江蘇巡撫臣奎俊恭摺具陳伏乞皇上聖鑒訓示謹奏奉硃批吏部知道單併發欽此○○劉坤一片再部定新章府州縣凡由俊秀監生出身各員捐納勞績現任候補均應一律考試等因兹據江寍藩司將江寍應考各員陸續詳送考試前來經臣考試得補用通判吳瞻文補用知縣查有銑均取列二等試用知縣鍾爾濂取列三等以上三員照章准其補署差委謹會同江蘇巡撫臣奎俊附片陳明伏乞聖鑒謹奏奉硃批吏部知道欽此○○劉坤一片再江寗府知府李廷簫委署鹽巡道篆所遺江寍府篆務係省會要缺必須明幹有爲之員方足以資治理查有候補知府陳鍾蕃心氣和平才具穩練堪以署理據藩臬兩司會詳請奏前來除檄飭遵照外謹會同江蘇巡撫臣奎俊附片陳明伏乞聖鑒謹奏奉硃批吏部知道欽此○○德馨片再本年正月間會匪圍攻永寗縣城當時擊散地方安靜前經臣恭摺奏報聲明所有被匪殺斃哨探並陣亡團勇容臣查明分别照例請卹旋據吏部咨光緒二十年三月十三日奉上諭著照所議辦理該部知道欽此恭摺轉行欽遵查明詳辦去後兹據永甯縣知縣鄭恭查明當時會匪鄧世恩等在龍泉縣所轄之小井地方謀逆起事該縣卽派親兵謝　城曾錦昌劉清華謝元玖四名並差役陳明謝連楊魁陳恊生四名一同馳往哨探途遇哨匪與賊對敵被匪在龍泉小井河邊用飛砂撒瞎雙目全行殺斃並支解各屍身丢棄河内被冲漂流打撈無獲正月十二日夜間會匪圍攻縣城該縣鄭恭督團登城堵禦團勇謝榮恩開砲擊賊被賊槍子中傷左頰身死該團勇與謝寳城等均屬殁於王事詳請轉詳請卹等情由總局司道核明具詳請奏前來臣查團勇謝榮恩禦賊受傷殞命尚屬奮勇可嘉親兵謝寳城等及縣差陳明等俱奉差哨探遇賊被戕身死並被支解屍身均屬慘殘堪憫死事雖各不同而爲國捐軀情無二致合無仰懇天恩准將該團勇親兵差役等分别照例議卹以慰幽魂除飭打撈謝寳城等屍骸務獲收葬外所有查明永寍縣賭匪傷斃團勇並被戕兵役請分别議卹緣由理合附片陳明伏乞聖鑒敕部議覆施行謹奏奉硃批該部議奏欽批○○德馨片再選授分宜縣知縣汪清瀚現已到省本應飭赴新任惟正值調選簾差之際該員係舉人出身堪以委充本届簾選一俟簾差事竣再行飭令赴任除將調到簾官另行扃門考校外理合附片奏聞伏乞聖鑒謹奏奉硃批知道了欽此○○革職留任太子少保四川總督臣劉秉璋跪奏爲滇黔官運鹽務辛卯壬辰兩綱出力局員遵照部議開具清單援案請奬薛摺仰祈聖鑒事竊查前准部咨議覆原摺内開查辦理官運鹽務究係局務勞績與專管鹽務人員不同惟旣據奏稱承辦人員每歲徵銀均在數萬兩請變通給奬並請立案照辦自係整頓鹽務起見應卽酌核奬叙章程以昭激勸臣等公同酌議應請將原單内開癸甲兩綱出力之前叙永廳同知華國英等四十二員均各給予議叙加一級並請嗣後每届兩綱出力人員卽援照此案辦理每届仍不得過四十二員亦不得請奬升階升銜以示限制光绪十四年八月十九日奉旨依議欽此遵行在案兹據滇黔鹽務總局候補道夏旹文天駿詳稱接辦辛卯壬辰兩綱配運引張經徵數目較前益致豐旺所有在事出力之候補知府雷鍾德等四十二員于配運經徵各事宜均能實力奉行始終罔懈鹽課旣已全完軍餉不無裨益開具清單援案詳請奏奬前來臣覆查無異合無仰懇天恩勅部壯川省辦理辛卯壬辰兩綱出力人員查照另單援案准予各加一级以示鼓勵而昭激勸出自鴻慈除咨部查核外理合繕具清單恭呈御覽伏乞皇上聖鑒訓示謹奏奉硃批吏部議奏單併發欽此○○劉秉璋片再前准部咨以臣具奏試用布經歴　崧　前次剿辦夷匪案内係保免補本班以知州仍留四川歸候補班儘先補用並加運同銜原保知州誤繕知縣擬請更正並加知州序補班次經部查該員林崧燾前案保請奬叙係光緒十三年二月經部奏明另核請奬之案保案並未核准該員現官仍係試用布經歴補缺後以知州用此次所請更正知州官階並叙補班次之處均毋庸議行令查照前次奏准知照之案照尋常勞績另核請奬等因當經轉行兹據布政使王毓藻轉據該員林崧　遵照部議照尋常勞績改請俟歸知州班後賞加四品銜等情詳請具奏前來應請勅下吏部將該員林崧燾所保官階准予改奬覆川施行除咨部查核外理合附片陳明伏乞聖鑒謹奏奉硃批吏部議奏欽此○○劉秉璋片再州縣爲親民之官必須才具優長方足以資治理兹查得忠州直隷州知州蔣家啓才欠明敏内江縣知縣曾憲仁才具稍庸均於本缺不甚相宜應請旨准將忠州直隷州知州蔣家啓内江縣知縣曾憲仁均予開缺另補以重地方再忠州直隷州知州内江縣知縣兩缺川省現有應補人員應請扣歸外補合併聲明理合附片具陳伏乞聖鑒訓示謹奏奉硃批著照所請吏部知道欽此○○劉秉璋片再署涪州知州陳慶增年滿遺缺查有現署巴縣知縣雅安縣知縣耿士偉堪以接署又署廣安州知州巴州知州邱祖培飭回本任遺缺查有城口廳通判蔡右年堪以調署該員等任内並無叅罰案件及承緝盜刦已起四叅案件兹據藩臬兩司會詳請奏前來除由臣批飭遵照外理合附片具陳伏乞聖鑒謹奏奉硃批吏部知道欽此○○李鴻章片再臬司周馥奉旨派令馳赴朝鮮總理前敵營務處事宜所遺按察使篆務查有在任候補道保定府知府朱靖旬盡心民事資勞俱深堪以接署除檄飭遵照外理合附片具陳伏乞聖鑒勅部查照謹奏奉硃批吏部知道欽此○○奎俊片再江蘇按察使陳湜遵旨入都陛見所遺臬司篆務應卽派員接署以便該司交卸起程查有江蘇候補道韓慶才長心細勞怨不辭堪以妆署除檄飭遵照外謹合詞附片具陳伏乞聖鑒謹奏奉硃批吏部知道欽此○○奎俊片再蘇州府知府係省會要缺經臣等會奏仍請以徐州府知府桂中行調補未准部覆該缺實有發審案伯必須精明練達之員方足以資治理查有常州府知府桐澤曾署斯缺措置裕如堪以調署所遺常州府員缺查有蘇州府遺缺知府詹鴻謨堪以委署以重職守據藩臬兩司會詳前來除批飭遵照外謹合詞附片陳明伏乞聖鑒謹奏奉硃批吏部知道欽此○○二品頂戴署江蘇按察使候補道臣韓慶雲跪奏爲恭報微臣接署臬篆日期叩謝天恩仰祈聖鑒事竊臣於光緒二十年七月初十日奉督臣劉坤一撫臣奎俊檄開江蘇按察使陳湜現應遵旨入都陛見並募勇北上所遺臬司篆務委臣署理等因旋於七月十五日准按察使陳湜將印信文卷移交前來臣謹卽恭設香案望闕叩頭謝恩祗領任事伏念臣皖江下士識淺才庸早歲請纓馳驅東魯疉叨恩奬洊保道員嗣分發江蘇歴充營務處差使於光緒十二十四等年兩經委署蘇松常鎭太督糧道轉漕津通愧無報稱兹復奏委署理臬篆查蘇省爲江海要區臬司係刑名總匯舉凡安民察吏平讞懲奸在在均關緊要如臣擣昧深懼弗勝惟有遇事禀承督撫臣實心經理不敢以暫時權攝稍涉因循以冀仰答高厚鴻慈於萬一所有微臣感激下忱並任事日期謹繕摺恭謝天恩伏乞皇上聖鑒謹奏奉硃批知道了欽此 
 
