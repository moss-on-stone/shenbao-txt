# 1923 - 261 - 4918171

 

Page 1

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *   
 
 

Page 2

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *　　北京電宥（二十六）參院開會到一百四十二人議决延長會期以百零二票通過又議請政府速辦大選案未决又議國際法庭公約三讀通過又修改參院議長互選規則延會 
　　北京電八校經費秋節領到七成由正金等墊扣(二十六日下午八鐘) 
　　北京電京災官平均本年領過兩個月又四次三成警察有白日站崗夜間拉車渡日者銅元票市上僅四折 
　　北京電洋顧問擬聯合索薪仍請由關稅撥專欵支付（二十六日下午一鐘） 
　　北京電青島鹽聯合會韓家瑞等一萬餘人電院部反對丁敬臣包辦鹽田並請查辦王其康（二十六日下午一鐘） 
　　北京電陜豫匪合併舉趙傑趙傑爲總司令洛吳令二十四師第四十八旅集合新鄭備剿（二十六日下午一鐘） 
　　北京電有（二十五）夕張廷諤赴津 
　　北京電宥（二十六）晨沈鴻昭出京 
　　北京電徑（二十五）夜津電話姚震夜車來京軍警機關人員均出動到車站結果姚未到電話是撒謊 
　　北京電温樹德率艦北歸問題杜錫珪微有不欲或因分餉故保洛正調解（二十六日下午一鐘） 
　　北京電吳與蕭商定移紮通山崇陽咸寗之寇英傑旅不准出鄂境一步其二十五師編成之兩旅非受趙恒惕之請求不入岳南武岳間有匪則擊之（二十六日下午一鐘） 
　　北京電法傳使請假半年回國保維爾敦代辦法政府批准（二十六日下午一鐘） 
　　北京電滬探陳某電告反直派舉動甚詳係由寗轉京（二十六日下午一鐘） 
　　吉林電哈電業乏欵進行又借日欵經孫烈臣與日代表横山簽字條件未詳（二十六日下午三鐘） 
　　天津電湯漪與參院同人論遷地制憲及延長任期歸結通過天壇舊憲草推翻新憲草至延長任期以吳爲比例其基礎宜建築於自身信用之上非以通過手續爲根據且謂南下制憲爲第一要着否則大選若成自絶於南大選不成見擯於北國會不能解决時局必爲時局解决之一物 
　　天津電孫中山領銜電發出反直派議員頗樂觀但應選分子受一打擊 
　　天津電王懷慶主懲辦濫發銅元票責任者牽涉甚多責任者暗中已結合王如太認眞將運動軍閥借别事免王各職（二十六日下午十鐘） 
　　吉林電伯力領事裘汾齡調京任中俄交涉委員謂地畝案地方官意見不同致無善果俄代表視爲中國外交之弱點（二十六日下午三鐘） 
　　濟南電棗訊巨匪徐鼻子據老頭山莫莫六據黑風口抗官軍鄭士琦調六旅出六成隊敬（二十四）早接戰孫美瑤亦助陣鄭親督戰飭部勿使漏網（二十六日下午六鐘） 
　　濟南電公園賑日游藝會徑（二十五）宥（二十六）收入千餘元（二十六日下午六鐘） 
　　重慶電劉湘養（二十二）抵渝（二十六日上午九鐘） 
　　漢口電鄂議會電請譚趙屏除意見共謀治安倘内爭不息外侮將乘又函蕭謂湘省内訌原係局部政變旣未擾及鄂境不應派兵干涉仍希以保境安民爲主旨勿助餉助兵加入漩渦（二十六日下午九鐘） 
　　漢口電長沙已停戰唐生智葉開鑫賀耀祖各部分退瀏陽平江吳劍學謝國光兩部及二師騎砲團均抵長沙魯滌平將來省主持和議並派周某來漢晤林支宇請與旅鄂湘人聯合鄂團體協議湘鄂和平 
　　漢口電吳電令駐武昌永安艦新堤拱辰艦進駐岳州贛西蕭安國抽調所部集中萍鄕安源老關聽候援湘吳有節後來漢調度川湘軍事說 
　　漢口電四十九旅全部已入湘所遣咸寗趙李橋防務蕭令寇旅第二團及五十旅一百團之一部塡防（二十六日下午七鐘） 
　　長沙電議會阻止兵入湘電敬（二十四）發出（二十五日下午一鐘） 
　　長沙電趙返省後因省署未修葺暫住第一混成旅部未接見賓客敬（二十四）日與賀葉唐等開軍事會議一次（二十五日下午一鐘） 
　　長沙電湘東現無戰事長沙河岸雖時有砲聲但蔡軍不能渡河市面尙安（二十五日下午一鐘） 
　　長沙電暫編五十混旅長陳嘉謨二十四移駐城陵埠（二十五日下午一鐘） 
　　長沙電趙委護憲十四團長爲旅長以荊嘗祐爲長沙關監督電召各司長回省（二十六日下午二鐘） 
　　香港電今午四邑人在港四邑商會開公民大會討論維持寗路决派代表往省請顧取消收管令並豁免加二征收車脚（二十六日下午一鐘） 
　　香港電第四師參謀徐士謙寒（十四）通電率李統領知白全部赴化州與莫雄部會合回省（二十六日下午一鐘） 
　　香港電劉志陸由閩啟程回粤將率師援惠（二十六日下午一鐘） 
特約路透電 
[北京參院贊成延長會期]  
　　二十六日北京電自黎元洪離京後參院今日第一次滿法定人數即通過贊成衆院延長會期議案 
[北京政府度節之窘迫]  
　　二十六日北京電聞華銀行允借與張弧度節之欵臨時不交故政府僅能發憲兵飼七成警察餉八成各部官俸三成聞張弧現有下台之意或傳已赴西山 
[北京商會挽救銅元風潮]  
　　二十六日北京電北京商會今日與政府代表開會後决議以一百萬元組織商業銀行贖回銅元票大約舊票將折扣收回銷燬目下雖以四折亦無人收用 
[川一軍將攻下重慶]  
　　二十六日北京電聞川第一軍已於九月二十三日進抵重慶附近五如關（譯音）川第二軍現分數小隊向下游退走重慶旦夕將下 
[日災雜訊]  
　　二十六日大阪電時事新報發行號外謂内閣今日决議取銷九月三十日之停止兌現令行將宣布云云此間今尙無從證實之 
　　二十五日東京電内閣現正草擬興都計畫委派執行部職員以後藤子爵爲領袖實行興都委員會之建議接管一切營造工程 
　　二十五日東京電勅旨宣布　撥一萬萬元救濟地震後無家可歸之災黎樞密院决議以三萬萬元在外國購辦物品 
　　二十五日大阪電大阪各保險公司之董事前對於保險問題曾取堅决態度拒絶赴東京開會今已擬明日赴東京與政府代表及東京各保險公司董事會商賠償問題 
　　二十六日東京電外交省歐美局長松平氏已任爲外交次官遺任以兒玉氏補充廣田伯爵已任爲關東總督 
　　二十六日紐約電此間三并公司職員井上氏因接其婦及二兒死於地震消息於九月十四日由十五層樓躍下登時殞命今據遲到致井上氏之電報稱前電不確眷屬皆安衆爲哀憐不置 
　　二十六日羅馬電意政府撥里爾一百萬枚交意紅會賑濟日災 
[德聯帮主取銷消極抵抗]  
　　二十五日柏林電官塲宣布各聯邦領袖一致議定因國内政治及財政理由不得不取銷消極抵抗至於國家統一必須維持而擁護之以防破壞統一之任何舉動德總理之言最足令聯邦領袖解悟繼續消極抵抗之無益者爲「本星期中維持魯爾消極抵抗至少須費八萬億馬克國財垂竭馬克乃大暴落」等語極端派之國民黨甚爲激昂但國民黨與社會黨無一能推翻政府政府已通電全國謂苟有内亂凡國家官吏須認眞遵行政府命令總統得頒布臨時必要之戒備條例 
　　二十五日倫敦電德國取銷消極抵抗之消息巴黎人士聞之有沉靜之滿意但無遽爾歡忭之氣象蓋須先見德國之誠意而後始可放鬆軍事計畫也比京開此消息甚形滿意華盛頓官塲以爲歐洲政局稍有樂觀 
　　二十六日倫敦電魯爾消極抵抗現告終止倫敦人士聞之無動於中不信索取賠欵之謀可受此舉之影響英報議論見解不一每日郵報謂德國之降服可見法總理普恩賚之有遠識與膽量每日紀錄則謂此爲英國政策荏弱之結局 
[大使會議討論意員遇害案]  
　　二十五日巴黎電大使會議今日午後會議宣布收到協約國國際委員團調查意員在希境遇害案之報告該會明晨將繼續討論 
　　二十五日巴黎電據半官消息調查意員遇害案之報告謂希臘當道於意員遇害之前後殊有疏忽之答大使會議中之意大使要求希政府於明白意兵退離柯夫島之前付賠欵五十萬里爾法代表康本氏贊助此議英代表克魯侯爵主張靜待更詳細之調查結果大會乃延會至明日俾克魯侯爵得倫敦之訓令 
[國際聯盟討論會章]  
　　二十五日日内瓦電國際聯盟議會加拿大代表提出議案解釋會章第十條謂原文尙嫌空泛主張行政會於决定軍事計畫以保持在全國之土地安全而防侵佔時須特别注意地勢等關係應許在會各國各自斟酌用兵範圍云贊成此案者二十九國獨波斯不贊同尙有十三國未投票旣未得一致同意照章此案遂擱置與會各代表多因此訝異而發批評主席繼稱此案旣未通過亦未否决須提交行政會 
[美新總統第一次演說]  
　　二十四日華盛顿電柯立芝總統在美國紅十字會年會時演說此爲柯立芝就總統職後第一次對公共發表之演詞其言曰信宗敎而以常識節之此爲美國歷史中所發見之實踐主義美國人民所採行者殆唯此耳美人赴歐助戰以救世界之自由功成而退不染指於俘虜物潔身自好即此主義之表演此外尙有一證則美國擬募日災賑金五百萬元今竟得一千萬元是已世人將漸知財多兵强非眞正統治世界者文化唯道德是賴紅十字會所有此大成就者因其採行此種主義也云云 
[英國絲業之請求]  
　　二十五日倫敦電英國某數種實業漸有要求政府保護以抵制外貨廉價競爭之趨勢此乃察英國絲綢業代表法萊　氏之言而可知者法氏今已調查絲綢業失業原因之商業委員會發言謂英國絲綢業之不振始於一八六○年之廢除外國絲貨稅美國所以能迅速成立絲綢業者賴稅則之保護美國今竟銷費世界生絲全額百分之八十有零𢌞觀英國所用之絲貨其由英國絲綢業供給者現僅佔百分之二十以致絲綢業工人半皆賦閒云法氏請求英國徴收絲織品及繅絲之進口稅按値百分之三十三又三分之一至於生絲廢絲及人造絲之進口槪免徴稅 
[各國雜訊]  
　　二十四日華盛頓電航務部呈報柯立芝總統謂未能籌議官辦航業可獲利益之辦法固有種種不利於美國航業之原因故最善方法在使損失减至最小之度拉斯克法萊之計畫旣由司法長認爲違法航務部現正籌擬折中辦法以弋之云 
　　二十五日倫敦電福爾克之附近之里定煤礦因上層防水堤塌水湧入穴救起二十一人死三人尙有四十一人淹沒水中 
　　二十五日蘇菲亞電布共產黨數團自四十人四百人不等二十三日圖在各區作亂宣布蘇堤埃民國均爲軍隊所制不能逞志黨人大受損失軍隊死傷頗寡 
　　二十五日美國哇克拉化瑪城電知事華爾登氏已命軍長如有必要可用武力阻止下院於明日開會據謂此會將爲三Ｋ黨所操縱黨人擬動議彈劾之又謂將命軍隊如有必要可開槍擊人以阻該會集議 
　　二十五日西姆拉電波斯俄國因畫界起爭俄兵攻擊巴爾耶薩伐波斯防兵殺死六人雖經波斯抗議俄兵仍違約占據安齊里冀得俄人舊日之居住地 
　　二十五日紐約電影戲公司數家以飛機運送自日攝得之地震影片以冀先得開演聞有飛機二架一自西雅圖出發一自舊金山出發前一架聞已飛抵芒太拉之大瀑以所載之物交與另一飛機該機今日可抵芝加哥交貨 
　　二十六日華盛頓電内電現議减輕出口小麥鐵路運費加重入口小麥稅率以助農民此二舉均不必經國會通過 
　　二十五日雪梨電太古輪船長沙號前在桑特干外一百五十哩擱淺現已浮起今被拖至桑逹干 
公電 
　　北京海軍部員電各報館各法團均鑒海部薪俸自李總長就任以來積欠一年之久近數月來總長足不到部歷來所領政費從未發放同人等困苦萬狀無法支持節關緊迫事前毫不籌劃本日下午同人因生活關係全體部員隨同次長參事司長前往總長住宅請求到部設法維持鵠立候示歷十時之久忍飢耐寒秩序絶未絲毫紊亂乃總長始終不負責任屢发空言搪塞同人等遂隨同次長參事司長等一同回部時已夜間二時矣伏希亮察海軍次長徐振鵬參事吳振南劉華式徐與倉謝葆璋司長何品璋陳恩　吳紉禮曁全體部員同叩敬印 
國外要聞 
[波蘭通信] [  天日]  
　　華賒風影錄 
　　歐洲有四大民族一曰盎格魯撒克遜一曰拉丁一曰日耳曼一曰斯烈夫一九一八年世界大戰吉終東歐新邦踵起繁興有捷克斯烈夫南斯烈夫窩廓崙波蘭芬蘭五國曁波羅的海沿岸之仡崙立　宛等三國稽其族系均爲斯烈夫人此可見二十世紀之中葉實爲斯烈夫民族勃興時期往昔世界人士羣注目於日耳曼民族之步骤者今則一轉移間莫不就斯烈夫民族之發展程途爭相推究華賒Ｗａｒｅｚａｗａ者波蘭首都斯烈夫民族諸國之巴黎也波蘭地位適居各新興國之中央若諸新興國聯合成一大同盟波蘭之進退從違實爲一重要關鞬波蘭爲歐洲古國鵑落臯Ｋｒａｋｏｗ爲最古名城華賒尙居其次然履華賒都市之廣衢者見其閣宇崇煥臺柱軒昂風樹蕭森光影爛縵更莫不油然而動喬木世家之感若就歐洲各大城建築比較巴黎風俗氣象廣大而略帶淨廳柏林風氣象亦甚廣大而過嫌板滯惟華賒風氣宮觀園囿塵巿第宅無在不以精美見長不若柏林等地徒居廣大之名或令人歎大而無當華賒屋宇居中大門洞關仰之彌高左右臨街處或爲臍垣窗户或成市肆門内有天井一方門樓下壁間按户設郵箱並設電鈴電鈴下有户主名牌外客訪某户主即就名牌按電鈴如户主在家在樓上回按電機登樓之門即見鏗然洞闢否則外客不得遽入若係户主家族當然執有啓門之匙無煩多按電鈴此等設置有裨居民幸福實足令人師法夜問訪友三角燈藍地白字及門可見某街某號映照通明且其門牌號次按户而增非若柏林之五六七八家同號二十號門牌之相上下或須奔過十幾條街口又非若紐約市每過一街口即加一百號須令人以附有門牌號册之街道指南朝夕相隨電車票與義大利彌朗Ｍｉｌａｎｏ城同一方式一來一往顔色不同上電車必自後方站台離電車必自前台不必如維也納等處之一遇登降擁擠時倉皇無措波蘭森林頗富華賒大道均以立方體本塊鋪砌而成非若他國首都雜有碎石子路或沙路或則車輪擊觸頗簸不堪或則風轉　揚垢　滿面也華賒公園方塲多植花草臨街庭院隨處點綴廣衢入盡修蔭婆娑如體落臯近郊大道Ｋｒａｋｏｗｅｋｉ　Ｐｒｚｅｄｒａｉｅｓｃｉｅ多菩提樹Ｌｉｎａ篤勞果Ｔｒａｕｇｕｔｔａ（波蘭古英雄有拒俄功）街多楓樹Ｋｌｏｎ明街Ｊａｓｎａｕｌｉｃａ多槐樹此外氏街蔭木咸具風影之美是以近代大詩家藜台Ｒｙｄｅｌ氏作秋興Ｊｅｓｉｅｎｉａ詩對四境之落葉無限感痛華賒處境偏北春夏間最可樂市政之可採者尙多如在外客由火車站下車時即有『搬夫』至波蘭語爲『託拿掰Ｔｒａｇａｒｚ』搬夫雖僅能操波蘭語然頗能辨百麗都旅社ＨｏｔｅｌＢｒｉｓｔｏｌ歐洲旅社Ｈotel　Euroejski諸名稱客以行李授搬夫搬夫行抵站外出入口便向手持成串號牌之警士取牌一枚連同行李交馬車上之御者御者背後領下有紐珠即取號牌繫背上搬夫得小費御者攬轡行華賒頑童之惡雖甚著至此無所施其技若外客抵站徘徊瞻顧則受頑童之窘迫戲弄實與上海輪船碼頭之被困於車夫者相似此輩頑童或爲賣報小販或爲游閒散役或則無所事事波蘭語總名爲『安得奴Ａｎｄｒｕｓ』猶之維也納語嘗有露天通事Ｓｔｒｉｚｚｉ之諧稱其慣於弄巧欺人處實爲歐洲他地所罕見旅游過華賒每覺事事愜人意其可憎厭者惟此活像露天通事之安得奴耳華賒法令修明習俗醇美人物秀麗兌換機關之最大者爲篤勞果街之商業銀行Ｂａｎｋ　Ｈａｎｄｌｏｎｇ商工銀行Ｂａｎｋ　ｄｉａ　Ｈａｎｄｌｕ　ｉ　Ｐｒｚｅｍｙｓｌｕ諸家兌換方法先抵長櫃外國幣買賣處Ｋｕｐｎｏ　ｉ　ｓｐｒｚｅｄａｚ　Ｗａｌｎａ　Ｏｂｃｙｃｂ　ｗｇｃｔｏｗｃｅ報數塡價次赴賬櫃按價支付現欵投機市利著有禁例非若德奥首都諸銀行之任意盤剝欺弄外人餐館Ｈｅｓｔａｕｒａｃｊａ荼點館Ｃｕｋｉｅｒｎｉａ執役者大抵與本店有股份關係每日飯菜價全數收入館主例撥十分之一與之故不必有其他各國取小賬之陋習百麗都旅社雖爲外國貴賓所萃而侍役執業甚勤開動升降機者遇客即開倍形敏捷絶不希望小賬游遍西歐東亞北美南美諸洲令人隨處自得無『出外一時難』之歎者祇此華賒一處華賒人物尤多秀逸超羣之選通古今第一名人爲發明地球繞日運行之說之國璞Ｋｏｐｅｒｎｉｃｕｓ毅果Ｎｉｃｈｏｌａｓ氏今其紀念像屹峙華賒城市中心手持渾天儀座下石刻七星環繞左右波蘭文義大利文相對照均著『國璞』「毅果」姓名（未完） 
[日本災後興復記（四）]  
　　日本各商店開業二十六日電通社東京電日本地震瞬將一月各店舗均擬於十日一齊開業現在銀座燒跡整理大半就緒臨時店舗點綴於遺址者每市者三四十坪銀座建築及東京電燈變壓所現正在修理日本橋方面如白木屋早已無燒痕可尋淺草則露店林立而每日赴觀音寺者復人山人海飲食店及洋貨店遂應運而生如雨後春笋今且以此爲東京唯一之百貨店矣而日人迷信較前益甚抽神　者每日五萬乃至十萬故淺草一帶非常混雜幾令人忘記震災之慘 
　　復興院任官設局二十六日電通社東京電社會局長池田宏氏已任命爲復興院副總裁其後任以岡田熊本縣知事承乏又復興院添設課長地方長官將有多少異動又伯爵兒玉秀雄已任命爲關東長官又電復興院内共設六局其名稱如下土地整理局建築局供給局經理局士木局都市計畫局 
　　輸送難民已竣事二十五日東方社東京電京濱難民之輸送已告一段落且陸上輸送機關亦大體復舊京濱淸水間及京濱神户間之聯絡定期船亦已决定限本日廢止 
　　物資供給之來源二十五日東方社東京電據傳關於物資供給之政府具體的方針木材約需一千七百萬石已電命北海道棒太等處輸送矣同時又約需美國木材一千萬石已與美國政府商議計亞鉛薄鐵板等必要之數約十三萬噸今除内地所有者全部徴集外約少六萬噸當向美國定購又綿毛製衣服材料現正就内地之供給可能程度調查如萬一不足當暫詩輸人中國綿紡織布又魚介類目下正由陸續歸港之遠送漁業船購入 
　　復興期限十五年二十六日東方社東京電關於帝都復興之政府案之大綱據傳復興定爲十五年之繼續事業經費至少爲三十億元區劃市爲住宅地商業地工塲地置中央於丸之内由此放射出寛六十間（一間合中國尺六尺）之大道路四條又於此設寛四十間及二十間之中小道路及環條道路數條沿隅田川則造寛六十間之公園道路以爲萬一之避　地並防火線交通機關則除路而電車外添設高架與地下二項電車運河更新開或擴張之以爲供給之水並防火線用築港則須令一萬　級之外洋航路船得以出入並爲上下水道中央市塲之完成與公園之新設擴張等建築及其他之事則俟調查研究後决定之而爲遂行以上之計畫起見劃被焚區域而由政府或東京市購入先取爲道路公園及其他都市計劃所要之地而後賣與舊地主及有關係者是爲最便宜此議現於政府部内頗有力云 
 
 

Page 3

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *時評 
[北京財政之矛盾觀] [  冷]  
　　北京財政因節關之相逼外債之虛談内債之有限索薪窮劇財長辭呈又復一一實現矣在此方面觀其窮竭之狀已無可復加北京政府之財必已一無所有且更一籌莫展矣然自另一方面觀大選之舉進行不息議價之聲日以增高月有月費節有節敬出席者若千招攬者若干聚議有宴會之資勸回有旅行之欵以及運動酬應所需尤廣其財又何多也故以北京之財政言誠有令人不能解者 
　　類此而言北方之武人亦多如是索餉之時無不言斷餐將至無可維持然一遇捐欵或協助他省用兵之時則又有若干萬或若干十萬以付是其財之有無亦甚變幻而令人不可測者 
國内專電 
　　北京電使團對臨案覆文頗有反響某某兩國所提改變對華方針理由十三項已在國際聯盟席上談過華代表辯爲過渡時現狀有人挿言曰中國永遠在過渡中麽 
　　北京電感（二十七）午前十一時使團召集臨時會議案㈠討論護路問題英國主張甚堅但美日法有保留意見㈡討論日本提出長江警備問題美英法均將同意又葡使將報告臨城案因列國尙無覆電當時不能有結果（二十六日下午八鐘） 
　　北京電美主張開第二次華會正大徴集各國同意中（二十六日下午一鐘） 
　　北京電使團對何東和平運動甚表同情如政客軍　覺悟無望何 
　　北京電曹錕咨攝閣現在時局不靖奸人散佈印刷品淆惑人心自當嚴行查禁以遏亂萌前派十四旅騎兵營長張恩樹赴竇店郵局檢查信件爲該局長張國瑞阻撓亟應撤換以爲不聽檢查者戒（二十六日下午一鐘） 
　　北京電電報總局昨由步軍衙門派來四人檢查各項電報（二十六日下午一鐘） 
　　北京電吳景濂與津保電商十月二三兩號擇一辦大選（二十六日下午八鐘） 
　　北京電有（二十五）夜袁家花園宴會係三十五政團二十七代表五百七十人（二十六日下午八鐘） 
　　北京電宥（二十六）日各政團向津派索欵吳景濂索鉅欵重組民憲同志會競爭下屆選舉（二十六日下午八鐘） 
　　北京電二十五内部代大選派電催滬議員謂二十八開大選會轉約同志速就道（二十六日下午一鐘） 
　　北京電有（二十五）夕袁園吃酒吳景濂王承斌雲章等勸議員出席謂投何人票憑各人主張并不勉强惟請出席大選會期由政團協商會决定本星期内開協商會下星期大會餅敬就在京者送後到者照補摺子另開 
　　北京電有（二十五）袁家花園宴會高凌霨請王承斌挽張弧再幹一月或十五天張非不樂做官意在躱此十五天或將改辭爲假（二十六日下午一鐘） 
　　北京電昨海軍部員索薪甚急激李鼎新無法彈壓拘捕五人因之部員益憤今日次長以下全體辭職 
　　北京電海部索薪打傷者决依法起訴（二十六日下午一鐘） 
　　北京電張英華面告王懷慶咱俩都是跟保定靠近銅元票不能叫我負責我經手銅元票共八十五萬元其抵押聚興誠二十萬我負責至軍警押出之票我未經手高凌霨調停由財部借欵整理前案勿提 
 
 

Page 4

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *   
 
 

Page 5

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *   
 
 

Page 6

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *國内要聞 
[北京通信] [  一鳴]  
　　風聲鶴唳之節關財政 
　　此數日中北京混亂之情形較前益甚大選之紛擾無論矣最足以制吾等小民之生計者厥惟金融擾亂當此節關伊邇市面銀根異常吃緊之時旣有銅元票低落之恐慌又有昨日銀行界擠兌之風潮而負有理財重任之張弧又復一籌莫展熱心大選者仍出其全力四面張羅置財政危險小民生計於不顧眞可爲浩歎者矣 
　　平市官錢局之銅元票在前兩三日即已抵落至八折上下偏僻之處有作五折六折者至昨日則已低落至三四折行於市中欲以之購物一般商家拒之惟恐不速衛戍總監王懷慶警監薛之珩曾連呈攝閣請求設法維持措詞極爲嚴重星期四之閣議仍毫無辦法結果交財部設法維持王薛之意欲將濫發紙票之禍首張英華等嚴重懲辦以儆將來蓋平市局之錢票向來信用甚好自張英華添印一百萬以賤價抵押三十萬元逾期不贖此項錢票乃全數輸入市面而以後官錢局私自添印者尙不在内有知之者謂此項添印之債票係張長財時以之報効曹家爲大選經費者驅黎時之僱用公民團等等費用亦即出於此中日昨有人以王薛之意告之張英華張謂此事未辦之先我即向四帥商量四帥叫我如此辦法此時我不能負責攝閣中人如何肯得罪四帥故王薛雖有此意終不能做到而官錢局監督李士炯當前此查辦之時又爲王承斌連電向張弧力爲說項以故亦脫出事外逃往天津此時即欲懲辦亦復無及所苦者一般人民持此不能作用而又適當節關均甚焦急大街小巷中因此發生爭執之事不知若干據熟知官錢局情形者謂此項銅元票現已充斥市面不下京錢五千萬串之譜若欲勉强維持非有現欵百萬不能開手若欲設法收回則非三百萬現欵不可而當局至此一無辦法微聞有人主張欲於此時聽其低落俟至三折上下再以賤價陸續收回而一般人民生計之艱困欲死百物行市因銅元票影響增加價値害及吾儕者則非彼等之所措意也 
　　日昨銀行界發生擠兌事一時街談巷議莫不驚訝上午以前各行門首持票兌現者極多至下午即漸歸平靜今日禮拜六該行等以維持信用均特别延長兌換時間至下午八時擠兌之事即漸告結束而昨日一日居京人民持有洋元票者已備受驚慌矣據各方所聞則内幕之中仍有人從中作弄其爲直派說話者謂此次擠兌風潮係因大選經費由該行兌付故反直派鼓動人民搖動該行之信用以示警告其爲反直派說話者謂直派向該行借現欵二百萬爲大選經費囑以發行四百萬票子該行不允故鼓動風潮以爲洩憤之計又有謂大選派欲擾亂金融使市面日趨恐慌即可借口擁曹入京以維持現狀者又有謂京兆尹劉夢庚不滿於某行前日往兌者以京兆尹之衛隊爲多且首先往兌言人人殊莫衷一是總之此次擠兌實有若干政治作用之牽涉則固無可諱言者也 
　　張弧節關之籌備原思籌到三百萬元即可敷衍不意遲至今日所能靠得住者僅支借關餘項下之三十七萬兩合洋五十萬元日前喧傳向國内各銀行零星凑集之說因連日受金融緊迫之影響又歸停頓至向匯豐商洽一百萬借欵渡比難關一說截至昨日晚尙未協商妥洽據聞匯豐僅允電詢倫敦得回電後始能商榷今日已星期六明日星期至早後日早有無商量餘地始能知悉而各機關人員之欠薪數月待此過節者軍警機關待此以發放餉項者均莫不異常焦灼聞軍警之餉張擬於節關發放七成以一百二十九萬計之即已需九十萬左右各機關擬發放三成又需若干萬總須籌畫到手之欵項有確實數目然後開單提出閣議均匀分配今日所傳國内五行借欵亦未確定簽字是當局籌欵尙無把握而各機關之索薪者近數日來進行甚力内部昨日索薪大會爲高凌霨事前所聞囑警廳派保安隊二十餘人以武力監視經次長及薛之珩臨塲婉勸始相率散去陸部則有今日全隊赴國務院索薪之說此外各部亦均紛紛集議除討論辦法外並均派人往財部坐索財長張弧及次長沈鴻昭已數日不敢到部即私宅亦不敢安居每日必易一處臨時以電話告財部囑將重要公文秘密送往而昨日一日沈鴻昭以銀行擠兌風潮奔走竟日並此亦不暇顧及祇餘總務廳長朱有濟每日到部躱藏密室除敷衍三數要人外少坐即走如此情形蓋均鄰於山窮水盡之境節關縱能過去而此後之局面則終無法以維持之也（九月二十二日） 
[賄選尙在疏通拉攏中]  
　　且看中秋節夜公宴之結果 
　　二十四日京訊大選會自一度失敗迄今尙未定何日再開預備會表面上似歸停頓實則暗中進行不遺餘力其中心殆已全移至王承斌身上王以此事正在死生關頭不能不極力奮鬥故已决定在京過節吳毓麟亦因帮同活動久未赴津其進行方法不外二種㈠極力疏通在京不出席之議員㈡極力拉攏在滬未北歸之議員據云日來頗有進步由滬歸來者已有數十人惟均徘徊津門必使條件講好後方肯入都即在京軟化者亦不過由不出席而表示可以出席至出席條件之最困難者仍屬過付方法惟價目則殆已確定不能再多各政團中辦法頗不一致有一任個人自行接洽者有仍用團體名義而個人所應得之利益絶未嘗絲毫損失不過由團體將其總數領出再爲一一分配耳如某正副議長所屬之團體即係照此辦法蓋如此則於各個人所應得外尙可提出對於團體之各種條件據深知内幕者言某議長所屬之團體其人數至多不過二三十人而開出名單則計逹六十人日來且逐日宴請無所屬或其團體所屬不甚鞏固之議員以資拉攏至某副議長則更虚張聲勢開列至九十人之多良以所報之人數愈衆則團體之條件亦可愈苛此亦籌備大選者所視爲極難應付之問題也至衆院延長任期一案因參院久不成會致難完全解决茲聞衆議員中之一部分極爲焦慮一方向某方交涉請其出力帮同疏通參議員於下次常會務須出席一方則擬以同人名義及情感自行向各人勸駕並有人向某方建議謂十月十日爲期已迫恐大選未必便能成功若參院可以一次開會將衆院任期問題解决則爲日方長何愁大選不能辦到但某方現已决定無論如何大選進行截至雙十節爲止能成固妙萬一不成只得别圖良策蓋以十月十日以後之國會必爲人所攻擊則其所選出之總統當然亦難免資人詬病何必花許多錢賣許多力受許多氣而爲此受人詬病之總統哉惟議員方面則仍期望甚殷果使此案能通過參院將來必將以之爲大選條件今日之事我爲政固不慮政府之不公布也 
　　另訊大選問題據二十三日所得消息㈠長安飯店雲沛然昨將大選未出席議員姓名刷印成册帮辦各員人手一册分頭聯絡近日接洽人員日不暇給户限爲穿聞已有六十七人業已贊同出席餘正在接洽中㈡天津方面節後來京加入太選者亦有十餘人惟票價尙須一度磋商㈢上海方面二十六號約有三十四五人北上故王蘭亭王孝伯等甚抱樂觀又某通信社云大選問題依昨日（二十三）各政團首領在甘石橋之報告兩院議員在京人數確有六百人以上其中參院一百五十二人衆院四百六十一人合計六百十三人大約分作三派（甲）派爲絶對贊成者如民憲全民法治協會誠社均社等十五圍體票數約在四百三四十人左右（乙）派爲相對贊成者如憲友俱樂部以及大小孫派各政團人數亦在百人内外專俟條件說妥方能履行（丙）派爲由滬北歸者其分子旣極複雜而所抱之目的亦各各不同非分頭疏通難期有效結果依各首領之意見决於今日（二十四）先由各政團公推代表若干人協同各本省議員儘三日内向乙丙兩派中之懷疑分子盡量疏通俟得有成效後再召集協商大會解决一切並聞二十三日王孝伯吳毓麟本擬先行聯袂回津過節旋以選會漸有轉機又暫中止並與高熊劉王諸人約定準於中秋節晚在袁家花園公宴兩院三十五政團代表藉於杯酒聯歡之中或可商酌各種進行方法右述消息多係賄選派所傳伹聞拆台派日來亦極活動前日憲會之流會即其所收之效果昨據國會方面消息前日該派又有一筆鉅欵由某外國銀行匯京爲運動議員之用擬乘中秋節關之機會放手收買二十三日已開始接洽聞凡應允不出席者節前一律給予現欵二百元頗有一部人入其　中曹黨對此極爲注意惟該派之總機關設在東交民巷且常移動而擔任疏通者又係國會中份子以致頗難偵察昨日甘石橋曾因此開一聯席會議但亦未籌得具體方法也 
[節前節後張弧之行動]  
　　節前籌欵連夜趕辦節後難幹宣言即走 
　　二十二日閣議除全體閣員出席外步軍統領　憲藩警察總監薛之珩憲兵司令車慶雲馮軍代表某幣制局總裁張英華均特别加入自下午二時開會討論過節各費至晚間八時仍無具體結果張弧在席發表擬在京津兩方羅致現欵二百萬元以救濟銅子票及應付節關但今日（二十二）已來不及明日又是星期銀行休息須至二十四銀行開門時現欵能否到手並無把握軍警代表自然不免失望以爲明知欵急何不早辦張弧請當運夜趕辦始勉强散會張於散會後即駕車四處找銀行家矣 
　　另一報告節前二日確實欵項截至是晚七八時止尙屬絲毫無着所謂預借鹽餘及天津某欵均係一種空談所可恃者惟連日盛傳之五銀行借欵該項借欵前夜本已商定但昨早債權方面忽有小小變動幸調停得法未至完全變卦大約昨晚（二十三）可以簽字今早（二十四）當即交欵至借欵内容據財部要人所談與各報所載不甚相同將來財政當局及各行本身或將爲解釋外間誤會起見倣七行借欵先例公布合同亦未可知 
　　前日閣議席上對於節關財政之支配據聞確已决定軍警餉及某某兩項經費均係六成五其餘各機關一律三成所謂一律七成者或係外間樂觀之談此項支配定後原擬昨日發支票今日付欵故昨日雖値星期而財部人員除總次長及重要者外其餘仍按時到部但總次長室總務廳庫藏司均爲債主佔領擁擠不堪至下午五六時庫藏司忽接長官電話囑轉告各債主晚間可發支票各債主始歸家晚餐準備再來大約昨夜財部之忙碌當大異於平日也 
　　節關財政無論如何總須過去但節關後之辦法究將如何此種疑問恐殊不易解答張弧原有過節即走之約前數日外間且謂張將不待過節即走者雖以種種原因不待過節即走一說已不成問題而過節即走之約確將實現聞張氏日昨告人謂此次上台總計不過四十天尙且焦頭爛額如此總計每月政費等等非五百萬不辦長此下去實在無法本人前已聲明過節即去今節旣可過則我决走又據一消息張擬今晚赴津辭呈已擬就今晚或即送出亦未可知尙能順利辭去則過節擬即不再來云云未知確否姑誌之以待證明可也 
[各機關索欵消息]  
　　農商部押欵發薪幣制局給薪一月 
　　國務院該院秘書長張廷諤於前日閣議席上提出節略云廷諤受事數月對於本院應發薪公各費無一日一時不在愁困焦勞之中徒以力薄如棉東挪西借僅籌發四五兩月欠薪於去年九十十一十二曁本年六七八等月積欠薪俸已莫展一籌幸全院寅僚均深明大義體諒時艱含苦茹辛瘁心職責從不敢貽誤一事誠以値攝行大政之時本院繫國家萬幾之重稍有叢脞關係匪輕現値節關凡微小薪俸之員司錄事等實不乏衣食不給之人擬請俯賜垂鑒本院現代攝政務並分任各部之勞責任特重勞役特殊與他項機關顯有不同而積欠薪俸要較多於各部署此次請撥欵項除平均分配外准於格外維持以示體恤而維現狀不勝翹企屏營之至 
　　二十師該師駐紮潼關積欠軍餉二十餘月中央尙未撥欵接濟昨該師駐京辦公處劉錫恩上張財長函云竊敝師餉糈積欠已閱兩載窘困情形不言可喻兼値節關需欵尤急近年國庫拮据各軍欠餉固多均無逾敝師欠餉之鉅者况敝師遠戍秦邊物艱地瘠無以爲生若非中央接濟官兵誠有流爲餓殍之虞是以敝師電函呼籲至再至三復命職面謁總長代陳困狀雖經數次晋謁無奈往返徒勞未得要領飢軍待餉孔殷在職無計覆命用敢肅函瀆請務祈俯予措籌以濟時艱而解倒懸不勝屏營待命之至 
　　農商部該部除向財部追索本部薪俸外并有咨文請撥糧食調查會積欠原文云案查前糧食調查會自民國十一年通令裁撤併歸農商部接收後當經將欠發人員夫馬薪金數目咨請貴部查照陸續補發各在案事已經年迄未准復到部查該前會專任兼任各員每月薪金無多而積欠則爲數甚巨節經該員等或來部逼索或自本籍請補發本部無從應付再行咨逹務希查照原單尅日籌撥以資轉發云又農長袁乃寛對於部員罷工異常反對到任之始即一面示以虚威謂有主張罷工者即給免職一面則許以實惠謂竭力籌欵補發欠薪故袁氏不及一週即連發欠薪十餘成不過附屬各機關較爲遜色耳該部前因急於籌欵曾將各煤礦年納之稅欵作抵向銀行借欵數次近因節關在即復將貽立北票六河溝各煤礦公司稅欵作抵向某銀行借到現欵三萬元聞昨已成交據云該數公司每年應納稅銀四萬餘元照章分兩次解部此次押解之欵尙係明年應納之稅屆時即由各該公司逕匯銀行收賬又一消息袁農長所以積極籌發欠薪者係爲裁汰冗員地步蓋以部中額外人員太多每月經費增加太钜以致月薪不易發放而成欠薪之結果勢不能不從裁减冗員入手而裁减冗員又不能不發淸欠薪也 
　　幣制局北京各機關薪俸發放情形向不一致如外交交通等部並無積欠而其他各機關則積欠有逹兩年者幣制局本亦不在欠薪之列但近來因添人太多遂致亦有拖欠現値秋節在即該局人員向張英華一再催索始於前日（二十二）發放八月份一個月在該局認爲不幸然比之其他機關尙是艷羡不置也 
[京市二十三日已無銅元交易]  
　　商會組設商業銀行市民請提公債息金 
　　銅元票風潮愈惡而奸商從中破壞者亦得寸進尺蓋彼等惟利是圖趁火打刦以期擾亂市面而暗中得利今將二十三日各處對於錢票情形錄要如左 
　　錢市行情昨早錢市之人較前加多至八時開盤現銅元係三分半折四兩（第元合銅元十九串二百二十文）最後係三分半折四兩五錢（每元合銅元十九串零二十文）散市定盤爲三分半折五兩（每元合銅元十八串八百二十文）全市買賣約在一百六十餘泡皆係散買散賣官錢局因星期休息並未上市總商會亦無交易銅元票開盤即係小票二分半齊邊（每元合錢票二十九串一百二十文）大票係二分折八兩二錢（每元合錢票三十串零七百四十文）始終並無成交者而各商舗所持之銅元票至十時散市時又皆運回於是市面上銅元票更無人敢用矣 
　　銀號投機地安門外官錢局之兌票者日見其多朝夕擠兌該局服務人員應接不暇乃由昨日起停兌四日其門前藉詞之布告曰二十三日星期休息二十四二十五二十六三天爲中秋放假之期停兌三日二十七日照常取兌然昨早門前之兌票者仍是塡街塞巷及至一見布告無不詈語相加而前門外長巷三條路東敦義銀號及施家胡同路南華茂銀行日前由京奉車運來大批現銅元極多擬趁此機會收買銅元票儲存以備將來兌現可獲鉅利云 
　　商業銀行此次銅元票風潮初起時警廳商會合力維持迨後商會有力者各懷陰謀乃隨風轉舵不但不加維持乃竟任其破裂蓋商會正副會長及各行董事皆自有營業恐其商店受此錢荒影響遂一任其自由折扣而不顧邇來各界多有指摘總商會坐視不顧該會會長遂於昨日召集各行董事開會討論開會時會長云銅元票充斥市面政府亦無辦法我們不得不自謀挽救前擬合資設立京都市商業銀行俟此銀行成立可發行新式銅元票以期換回平市官錢局之舊票藉此淸查票數而維錢市信用旋經大衆討論該商業銀行之股本擬二百萬元即以總商會内爲行址招股章程擬妥以一萬元爲一大股一千元爲一中股一百元爲一小股各商皆可量力入股語畢認股者非常踴躍即時已招有七十餘萬結果明日再經一度討論即行入手訂立合同開始創設股本不足可以隨設隨招云 
　　收買銀元春華茂銀號因見連日京中現銅元價格陡漲前日行市每元僅換銅元一百五十六枚昨早（二十三日）特由天津運來銅元二千萬枚收買銀元（天津每元換銅子二百十七枚故昨午銀元換銅元已增至一百八十六枚若銅元票則仍照二三折行使財政當局仍無辦法 
　　市民請願京都市民公會曾上衛戍司令王懷慶一呈請將中交兩行現存之金融公債息金暫行挪提六十萬元以維持銅元票價其呈文云呈爲節近錢荒人心浮動懇請提挪中交兩行現存金融公債息金六十萬恢復銅元票價以維小民生計而保治安事竊目平市官錢局銅元票喪失信用以來民生痛苦已屬不可勝言乃昨日盛傳官廳無意維持銅元票遂山八扣一降而至六扣五扣四五扣不等下等社會自食其力之人終日血汗奔走所入欲求一飽而不可得人心惶惶不呆終日當此節關逼近金融已屬奇窘又値大選積極進行之際萬一發生變故影響治安殊非淺鮮（中略）查銅元票之跌落並非平市官錢局本金缺乏實由财政當局任意提用該局基金有以致之即今日而言維持並非絶對不可能之事非惟可能也且維持之甚易但籌六十萬元即可立復原狀財政當局非不知之特欲趁　　機將令有關係之銀行錢號以賤價收買錢票俟　後　維持售出可得三倍之厚利一方面又於就職前以六六折六七折購回金融公債千餘萬藉付息一事將債價提高以現在金融公債市價計之一轉移間已可得數十萬之赢利其自爲計則得矣小民困死於銅元票之下宛轉呼號之狀哀痛愁嘆之聲又豈財政當局所能見之聞之者而積怨所鍾終非地方治安之佳兆茲聞金融公債月底有付息之說關稅餘欵提存中行預備此債付息者已有一百二十萬元之多若將金融公債付息緩期三月暫行提挪六十萬元以維銅元票價一轉移問小民立可轉爲生移緩就急未始非策况當日發行之金融公債均係大資本家以四五折中交票掉換而業經付息四次早敷還本而有餘即令暫緩付息資本家亦無何等損失而出其所餘以維持銅元票價小民生計　已受賜良多近聞中央　費有提借關餘五十萬元之說可見關餘一欵並非不能挪用即以公債信用言金融抽　愆期已越兩次又豈區區按期付息一事所可維持者即令緩期三月付息亦何所損（中　）伏乞恩予察照迅即商之財政當局立提中交兩行現存九月份金融公債息金六十萬恢復銅元票價以救節關之急以維水民生計以保京師治安云 
[京銀行擠兌風潮已息]  
　　當局布告銀行受纃原因 
　　二十四日京訊云日昨各行擠兌已告平靜據某銀行人云前日（二十一日）一日之間中南銀行兌出數十萬元勸業銀行十萬餘元農商銀行不足十萬元中國銀行二十餘萬元交通十三萬元邊業銀行萬元鹽業二十二日由津運來現洋二十萬元又聞各行仍恐節關已至恐有奸人造謠特由天津運來現洋凖備一切中行由董鴻昌運來三十萬交行山劉玉勝運來二十萬昨早已到京矣昨日（二十二）下午京兆步軍統領及警察總監爲銀行擠兌事特聯名發出佈告云照得時局不定端賴羣力維持以策安全前有奸人妄造謠言始曰軍隊不穏繼云預備暗殺乃奸謀夾售又復購買無賴屢次抛擲鐵管内置火藥號稱炸彈以爲恫嚇之計此等舉動本不足識者一笑現又用電話散布流言謂中南等銀行鈔票不穏以圖擾亂種種破壞不一而足查中南等銀行責本雄厚信用昭著商民所共悉雖百計陷害實無損於該行惟恐愚民無知未免惶惑影響地方治安殊匪淺鮮似此不顧大局甘心破壞若非嚴行拿辦實不足以安市鏖除懸賞通令並廣派偵探查拿外爲此布告諸色人等務宜各安生業勿得輕聽浮言自相駕擾倘再不知歛跡一經查獲或被告發即盡法懲辦决不寛貸其各凛遵母違切切此布 
 
 

Page 7

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *[法比留學生待欵孔亟]  
　　留法學費被人侵呑十二萬自陳籙來電告發外部以此事關係重大當將原電分咨敎育財政兩部請速查覆茲將外部咨文照錄如下外交部爲咨行事准駐法陳公使電稱留學經費被監督處擾亂後支絀萬分去歲周自齊董康二公來法目覩官費生顛連情形與籙聯電中央代爲呼籲嗣十一月奉財政部電示國務院議决由關稅月撥留法學校一萬五千元以十月爲限共計十五萬元乃自電到後迄今法館僅收到匯欵三次共不足三萬元只敷回國學生川資之用其餘十二萬元迄無着落何人侵呑殊爲駭異此間學生欠費至少在半年以上皇皇不可終日留學經費載在預算不能照發殊屬違法而關稅撥欵乃周董二公與籙爲學生特别籌得者亦被侵呑學務如此良可痛心頃學生以希望斷絶羣集使館守候不去年來使費欠發館務已難維持益以學生更爲棘手務懇大部照留東學費成例向財政部澈底根究將十二萬元餘欵如數追還逕滙法館以符國務院原案否則學生挺而走險國體攸關籙責任在不敢緘默並懇速電匯欵三萬元救急盼速電覆等語相應咨行貴部查照即祈飭查緣由迅速辦理見覆以憑轉覆可也外交總長顧長顧維鈞 
　　我國留比官費學生經費已有數月未匯而該國各學校往往因不能交費即以拒絶該生等入校上課以爲索欵之要挾該學生等深恐比政府實行此種政策學業將必半途而廢乃懇求駐比王景岐公使代爲緩頰一面與比政府磋商緩期辦法一面電催我政府籌滙乃事經多日政府迄無相當辦法今王公使與比政府所磋商之期又屆各生復請王公使設法推展王公使以中央旣逾期不能匯欵碍難再向比政府延期昨已有電來電請中央速爲設法籌匯以免該生等因此失學云 
[交部將布傳播無綫電條例] [  蘋]  
　　現今北京方面中國無線電台雖有七八處而能廣收各國無線電信者祇北通州雙橋無線電及齊化門外無線電遠程收報處兩處但雙橋無線電又因承辦條約上之糾葛至今尙未接收故現所賴以廣收各國無線電信者僅齊化門外一處前年亞細亞通信社爲欲傳播德國消息起見曾在該處訂購德國腦恩之無線電信作爲新聞材料本年二月北京英漢合璧之某報出版欲採取美國消息又曾出資每月約二百元訂期六個月至本年八月滿期專購美國舊金山方面之無線電信以資採用惟德國腦恩與法國波都拍來之無綫電信類皆廣佈主義之一種無論何國皆可聽收任何新聞紙上均可登載至美國舊金山所拍之無線電信乃該處新聞界之一種營業係由舊金山某報館拍至南洋羣島某報館者與德國腦恩法國波都之所謂一種廣佈主義性質迥然不同故中國之抄收美國舊金山之無線電信并非萬國電信條例上應有之權質言之德國腦恩法國波都所發之廣佈無線電信中國收得來雖轉售於本國境内之各報館尙屬無妨若美國舊金山所發之無綫電信南洋羣島之某報館享有獨得之權利中國縱收得來任何方面不能轉售此理甚明因此美國舊金山方面某某兩月以前曾直接致函中國交通部質問此事交部以中國無綫電事業尙在萌芽時代茲爲發展此項事業計所以凡抄收各國拍來之無綫電信不妨代爲廣佈俾國人皆知有無綫電之功用除一面本此意旨答覆美國舊金山方面一面遂復飭電政司訂出一種傳播無綫電新聞條例此即此項條例之所由來也據云此種條例亦並非營業性質所收月費不過藉以津貼紙筆及抄送各費太致每日百字以上二百字以下月徴抄寫費三十二元如同時訂閱三個月者月徴費二十八元訂閱半年者月徴費二十四元每加一百字月加徴洋十六元但須預繳抄送費一個月方可按日抄送大槪除關於政治及軍事上秘密不能宣布外凡普通電信均可廣佈聞此項條例業已訂妥不日即將由交通部公布公布以後京内各報館各通信社均可向天壇無綫電報局訂閱（因齊化門外之遠程收報處係直屬於該電局）但未識將來訂閱能否踴躍耳 
[奉張對地畝案之主張]  
　　華東通訊社消息奉天張總司令關于解决東鐵地畝問題已發出號電在中東鐵路公司亦已議决將一切資料檢交東省鐵路督辦代表審查督辦公所已咨請特别區行政長官公署派員會同查察行政公署以一俟調查手續會商妥協即行派員亦已通知各機關查照是東路地畝案官廳仍在積極進行也茲將張作霖號電錄下濱江朱長官王督辦俞會辦均鑒密查東路地畝處掌各事多係侵害我國土地行政主權收回管理自是正辦惟鐵道用地應須地畝若干用地以外之附屬地通計估用若干亟應着手分别調查明確以便解决但未經解决以前應認此案爲調查時期所有地畝處關於鐵道用地以外之租放地畝一切事宜必須經由特區地畝管理局核准後方得實行其有在該局成立以後租放地畝未經該局核准有案者一律作爲無效以淸權限而免糾紛至將來鐵道用地與附屬地應如何畫分之處統俟調查竣事再行詳議辦理其調查上一切手續即希由諸公會同酌議妥籌辦理並隨時見復爲盼張作霖號印 
[朱我農已在青島被監視]  
　　濟南通信山東各界聯合會代表李景堯昨由青島來電報告謂朱我農已被龔積柄監視原電如下各界聯合曾同人鑒養日龔坐辦奉熊督辦電將朱扣留午後一點龔派人傳朱入督辦署示以北京來電請屈留數日遂囚之一小屋内門口派二警監視朱極狼狽懊喪青島商學界市民養日亦開曾通電反對特此電聞李景堯漾 
[鄂軍援湘與湘戰近况（漢口通信）]  
　　鄂議會電阻洛吳援湘 
　　鄂省遣派海陸軍援湘詳情已見前報茲悉二十五師已開入湘境者約有一個混成旅兵力至第四混成旅昨有兩營由軍艦運往城陵磯餘亦陸續運岳第四旅長劉佐龍已電蕭督准二十六日來省請訓聞洛吳以海陸軍齊集湘境不可不有一統率機關除令宋副官長芝田赴岳組織兩湖巡閱使行署外並令蕭於岳州組織警備總司令部内分參謀軍務軍需三課刻正着手組織目前海陸軍設備僅在防堵譚軍之越過長沙侵入岳境暫以汨羅江爲界一俟時機成熟即將進駐長沙實行其預定之計畫鄂議會前經决定致函蕭督請其對湘中立昨又致電洛吳勸其打消援湘計畫湘省糾紛悉聽湘人自决電文如下「洛陽吳巡閱使鈞鑒湘省内爭譚趙交鬨鄂爲鄰省聞見較眞正擬去電排解力勸休兵忽聞貴使派隊援湘爲平内亂逖聽之餘倍深駭異前者湘省公布省憲變更官制中央曁貴使均不聞有明令制止是對於湘省自治已爲默許凡自治省内一切行動如不牽及國際交涉自勿庸他人過問此次之變純爲少數湘人局部之事湘省多數軍隊大半置身事外留作調人造因原於誤會和好不待崇朝兄弟鬩牆鄕鄰閉户纓冠往救君子不爲倘逕以武力干涉或激動湘人反感羣起爲難則戰禍延長生靈塗炭其慘狀有不堪設想者矣况領兵入湘勢必道出鄂境鄂人懼罹兵禍羣情一致財源枯竭苦供億之頻煩軍旅繹騷痛安寗之莫保巡疆所屬自知鈞使所不忍爲也抑敝會更有進者比年以來自治之說頗能饜服人心公理戰勝世有明徴專慾縱兵終遭失敗直皖直奉兩役貴使之所以成就大名者其故即是今者勛業爛然聲威赫著持盈保泰端在斯時脫必拂民之欲逞兵以圖勝負之數實難預卜設有不利令聞即虧瞻仰者行將失望反側者因而生心不特將來統一之局難期實現即貴使一人之身且有動人憐惜者矣同人愛鄕愛國崇拜英雄爲大局計爲湘省計爲本省計爲貴使盛名計除勸趙譚兩方從速停戰議和外用敢竭誠奉懇寧恤爲懷取消援湘計畫任其自决糾紛湘如陰以圖鄂吾鄂當以三千五百萬人民之生命禦之是母勞钧使過爲籌慮也言耿意誠伏維鑒察湖北省議會叩養印「至湘中譚趙相持之近况據交通方面傳來消息趙軍益有不支之勢譚軍吳謝兩部業已攻入易家灣劉叙彝部亦由靖港進駐榮灣市華實紗廠一帶湘江沿岸戰事甚烈長沙秩序混亂異常趙軍凖備退出長沙分向濱陽平江退却長沙各團體紛電魯滌平請其率部入長維持秩序並電吳蕭請其停止援湘免傷湘鄂感情魯部已由湘潭向省垣進發傳已入城但鄂軍援湘已有不能中止之勢此後變化則至可注意者也（九月二十四日） 
[湘事在捉摸不定中] [  夏]  
　　魯師態度仍未明 
　　長沙通信數日以前謝國光軍隊進抵跳馬　易家灣直撲長沙半日可逹而護憲軍十九日一戰將謝軍驅逐至醴陵以南似可再接再厲攻攸攻衡矣然二十日忽又以停戰聞蓋湘事至今捉摸不定所以然者則除譚趙以外尙有一中立之第二師耳第二師前請護憲軍退出長沙由彼進駐以免省會淪爲戰斱護憲軍未允第二師亦不再提且該師駐湘潭日前忽謠傳護憲軍將入湘潭該師師長魯滌平急率隊退至雲湖橋以避之（雲湖橋在湘潭湘鄕之間）聞係誤傳乃復折回循此以觀第二師殆始終中立决不與護憲軍爲敵可知矣然昨日魯又來電請懲辦護憲軍唐指揮謂唐殺第二師參謀及南縣知事非省憲所容許此電係探投趙恒惕者措詞對於趙氏甚恭對於唐指揮則甚激烈然唐指揮爲護憲軍得力分子豈能懲辦魯旣不滿意唐氏又不敵視護憲軍其態度捉摸不定故湘局亦捉摸不定護憲軍之不猛攻醴攸趙恒愓之不即來長沙皆以此耳譚軍之兵力果如何乎謝國光所部三梯團爲譚道源成光曜劉雪軒加以方鼎英張輝贊所統之朱耀華黄輝祖兩團再加以吳劍學殘部吳家銓一團此六團兵力皆在株洲敗退者汪磊一團由趙軍投入譚軍又自悔恨屯兵茶陵不肯加入前線（該團有一半仍投趙軍）斯時嚴守中立不問何方成敗而安仁衡陽永州寳慶郴州一帶幾無一兵若有一營在後方襲取衡寳如探囊取物耳而趙派無此奇兵也護憲軍加入株洲前線者爲李品仙何健劉重威鄒鵬振蔣鋤歐張湘砥諸團而長沙僅鄭鴻海一團岳州僅劉鑫一團由長至岳之湘江以西皆蔡鉅猷勢力雙方對河而守使蔡軍挾精銳之衆渡江而東大可擾亂護憲軍後方而蔡部弱不禁風深恐渡江戰敗减少其槍枝與實力此又譚派之所悵恨者也 
　　趙炎午之行蹤忽而曰瀏陽忽而曰平江茲悉已由平江抵汨羅暫駐節於此設總指揮部行營聞趙計畫一面派鄒禮赴洛拒北兵入湘一面候湘潭魯師表示眞實態度其拒北兵也蓋慮北兵來而己身敗名裂且省憲不保無利於己耳其窺測魯師之態度也蓋以决定進攻退守之計畫耳總而言之魯師如助譚攻趙則長沙爲最前線平江岳州湘陰爲護憲軍之後路如助趙攻譚則慮譚無能爲湘東湘南同時受敵惟有潰走湘西耳否則該師兩不攻助湘局捉摸不定之時期與戰爭時期均將延長或曰魯必不走極端將俟雙方勝負大分時仍退守湘鄕直至戰事完全終止始再發言信如是說則湘局之糟將有不堪設想者矣 
[外報紀贛南近况]  
　　字林西報贛州通信云此間軍隊近來操練甚勤每日在黎明即上操至昏黑時始止其中大多數係新募入伍者似在準備開上前線據外間紛紛傳說該軍將往南開拔惟事實上現尙未見有向該方出動者而軍士亦未見有心願與敵人一較短長者數日以前記者曾與一在營中私得准假歸家者談據云軍士若許公然給假則兵士勢必紛紛羣起請假云聞擔任此出兵事務之軍官已於日前離省但迄今尙未到此以過去經騐而論若欲向廣州作戰恐人數即倍於現在所有軍隊仍將不免於失敗也又據省南傳來消息沈鴻英又引兵入粤第復失敗云至此間太和安福各縣匪徒横行人民慘受蹂躪匪等多係土人而雜以游勇因此數地以富著稱故其暴行亦益肆不知地方官吏究將何以對付之也贛州城内軍隊甚衆其中多寄居民舍當其初至不問屋主何人均限期數小時囑令遷徙將屋騰出讓渠等居住且復勒索金錢人民疾首而尤以貧民受苦最深且亦無處訴苦再則軍隊以各種鈔票發餉一事亦使商民慮受重大苦痛蓋此間並無中國銀行支店以司兌換故强迫收用之鈔票遂致無從用出又頃傳此間軍隊將向廣東以外地方開去此說是否事實當待日後證明之云云 
[川邊藏番竊發]  
　　川戰之惡果 
　　字林西報打箭爐通信云川中戰爭久延不息藏邊防隊因此頗受種種困苦當陳遐齡於六月前離防加入戰事將所有兵士盡行調去且猶恐軍力之不足乃减少地方防隊之額數以益軍隊散處邊線防隊人數旣形單薄遂咸有被藏番殺戮之危險近聞接近滇境之鹽井地方及川甘間貢薩（譯音）地方已有戰鬭而各敎派及其他派别藏番亦均互相殺戮並殃及中國防軍或則喇嘛　喇嘛交戰或則洞番與洞番相爭在爭鬭之中且猶共向華人戰殺現在戰爭以巴塘爲中心其東南西北各方均有戰事統率巴塘駐軍之軍官王某曾迭次告急請援但僅有糧　運到援軍並未開往藏東其他地方亦有向打箭爐求援者惟在陳遐齡軍未調回邊地以前未必即有軍隊可以開去應援至何時該軍隊可回現在尙不可知總之在此川戰未能結東之時藏東决不至於安寗且苟非速有辦法川邊恐此後亦將非復中華民國所有此地所謂川邊係指金沙江以東至打箭爐各地而言現此地方尙爲衣食餉給不足之一千中國兵士所駐聞此軍隊均擬死守地方不去 
 
 

Page 8

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *自由談 
[一知半解]  
　　好茶葉不可與牙粉同置一處否則茶味將盡爲牙粉吸收（君珏） 
[觀秋蟲作戰記] [  金剛]  
　　余不嗜養蓄蟋蟀惟酷愛觀蟋蟀戰曩肄業吳毫每値秋季之休沐日必肆力鑽營一飽眼福風雨莫之阻蘇垣豢此者殊夥甚且有集社而戰者是以余得常觀儕輩或有譏余爲下流者或有諷余爲不知殘忍爲何物者余聞之每報以一聲假道學今夏寄食滬濱苦悶極矣差幸日來拂拂金風吹得梧枝漸秃天高氣爽神情曠怡然而時届中秋舊嗜復作惟苦無佳遇耳前晤友胡子芝生把臂之餘不竟爲之中心躍躍蓋胡之内兄徐君筱棫家蓄小將軍五十餘頃得一健者識者謂爲名種此時雖口齒未剛然已北能者十餘矣徐心竊喜故擬來中秋假日設茶辕邀客歡聚一以誌慶一以試蟲之技也余堅請往觀强而後可十五日飯後急與胡往徐庽於裏虹口旣抵投刺入則座客十數輩已團聚出所蓄將開始作戰久矣彼時盆中二　一小僅二葡萄乾面稍逾其一則倍之詢之客則云大者屬主人小者客所有也余曰此將豈即所謂常勝將軍乎客曰否此特其前鋒耳苟不遇勁敵主人殊不願以佳者爲嘗試也維時兩將戰興酣甚互三分餘鐘小者忽退大者逐之鳴聲大作志驕氣盈觀者咸謂主蟲勝矣前鋒如此主將可知詎小者退數武忽奮身猛撲大者舉前足按大者首嚙之大者未之備項皮盡脫受創殊深銳氣頓衰小者鼓翼長鳴一室莫不稱異主人反身入旋復携來一缶啓之中一秋蟲較之方獲勝者軀幹更小衆曰大者負矣此豸較勝者更微恐非其敵也主人曰此蟲雖非名將然亦曾經大敵者數姑試之可也於是戰又作此小者果亦銳敏騰躍跳撲各不相下戰約十分鐘客蟲倍益精神主者漸呈破綻主人急以草道之躍撲客亦驅其蟲攫之又麻二分許客蟲又折主蟲腿斯時堂中贊嘆聲歡笑聲與秋蟲之鳴聲相和幾逹户外主人見已將屢北知客蟲非弱者乃奔入復携一蟲出曰破釜沈舟决於此矣衆知所謂名種者出矣於是喧聲頓寂咸注目於缶中之雄此雄之軀幹與屢勝者大小相若惟色澤較淡似尙稚也戰爭旣始二雄各試其能其初似皆鈍甚絶少觸接顧均靡懈可擊約歷五分鐘二將戰漸猛此撲披迎彼蹤此避往復奔馳足跡遍缶時而主虫退客虫躍主虫待其躍猛起攫之則客虫已備之矣時而客虫退主虫出其不意越之而嚙其尾客虫覺返身撲之則主虫亦已他避矣二者以詭對詭以計禦計相持二十分鐘未判勝負乃相約稍事休息旣而戰復作又互二十分鐘而二將猛健如初可謂工力悉敵斯時主客知二將之技不相上下也遂訂休戰之約或謂客虫雖猛然已及壯年時代行將就衰而主虫則猶諸十六七之童子一二句後恐非客虫之敵矣余頗然其說時觀者已興致闌珊主人乃欵以茶點盡歡而散歸憶其事爰誌之 
[李君天培哀辭（下）] [  俞慧殊]  
　　强台未上弱水遽沉瓊樓何處玉樹長埋送元伯之喪虞歌引路收　陵之骨六月飛霜天實爲此其謂之何竊嘗嘆我青英發少年曾不多　亦旣　止乃往往無命若方君逖江若徐君掃千若王君子默余見之數矣是果邑運使之然耶信也則景　旣已遷地矣何天培仍未能離此厄耶嗚呼痛哉夫求其故而不得者謂之命命旣如是亦復奚言然而爲之父爲之母者其何以堪也余痛天培因又痛吾鄭兒新愁舊恨纒縛一身旣傷逝者行自念也誠有如曹子桓之所云矣迨又自思傷心如許恐不永年乃更回頭猛省逹觀一切願勿爲有情物徒增煩惱景膺曾以佛家言勸余則幻夢空花之旨固亦早悟之矣故願轉以此爲景膺勸同情相感同病相憐景膺其亦相喻於無言而爲之努力加餐乎抑吾更有進者滄海横流人間何世出門一望帶甲滿天原軫憂國之言亡將無日漢獻傷心之語命在何時昔人有言今日猶得死於宋土則天培之死亦不可謂非幸也言念及此吾更不暇爲死者悲矣雖然未免有情究何以遣此耶於是滴涙和墨伸紙舒辭效參軍之慟哭慨慷登台賦左徒之大招旁皇野祭神如可格實鑒在茲辭曰 
　　履道坦兮危機伏人禍延兮鬼伯促子規啼兮杜鵑哭天忌才兮才遭戮孰致此兮彼蒼蒼人難贖兮涕琳琅布几筵兮奠一觴魂歸來兮寗故鄕 
[世界奇譚] [  劉恨我]  
　　上古七奇 
　　㈠埃及之尖塔 
　　畫餅先飢之過去　 
　　㈡巴比倫之架空園 
　　㈢希羅士島之鐙明臺 
　　㈣魯逹氏之愛普廬神巨像 
　　㈤依肆時之帶拿神殿 
　　㈥哈利嘉呢（地名）之加利王陵 
　　㈦飛突拿士所造之　必打像 
　　中古七奇 
　　㈠瓜時啤倫帝時所造之羅馬大戲院 
　　㈡亞力山大之塋屈 
　　㈢中國萬里長城 
　　㈣君士坦丁之聖斯披沙寺院 
　　㈤中國南京磁塔 
　　㈥英吉利沙利啤斯（地名）之石址 
　　㈦璧撒之斜塔 
[君能之乎] [  張之淸]  
　　以君子拳入君之口君能之乎 
　　不用茶水而食乾炒米粉一升君能之乎 
　　以君之舌舐君之鼻君能之乎 
　　君有二目可以一目司視察之用而使其他一目休息至一定之時間然後更班互易則二目有相濟之益眼神經無疲乏之勞君能之乎 
社會小說 
[人間地獄（一七六）] [  娑婆生]  
　　第五十五回　將軍起義先試屠龍手感友痴情愉翻歷象　 
　　小衛道那末你赶緊去和姆媽說嘘白蓮花正中下懐解他的困難心中非常高興登時使走到隔壁大房間内告訴了嘉興老大嘉興老大道哎呀你這一去不条緊三老爺怎麽能候你豈不是不能送戚大人了嗎戚三老爺道誰約你去白蓮花遂說出小衛的名字來三老爺也是久耳大名的曉得小衛的勢力狠大嘉興老大决不敢拒絶他的要求再加之白蓮花滿肚皮不願意上船送戚志勇的情形三老爺眼光雪亮早已瞧出如今相持不下三老爺却非常見機忙對嘉興老大道老大我看你還是讓白蓮花跟着小衛去到陳老那裏轉一轉我呢在這裏再稍坐一回和你談幾句山海經白蓮花回來得早再和我一齊到輪船上走一趟回來得遲那就不必送了我去替他說一聲横豎志勇也說過不必道恭敬不如從命他也决不動氣的這幾句話一說不但白蓮花異常高興便是嘉興老大也十分感激便吩咐白蓮花道那末你跟著小衛就去能夠早回來趕得上到輪船上最好了白蓮花點點頭飛也似的走到隔壁對小衛道去㖸去㖸小衛道走㖸於是白蓮花搶一步在前面走小衛在後面跟怱怱下樓誰知小衛後面却又緊緊跟著一人口中喊道大少你們慢點㖸我要跟不上你們了小衛回頭一看原來是白蓮花跟局的小阿妹小衛見了心中老大的不願意因爲什麽呢小阿妹向來跟局爲名監視是實在白蓮花有他在旁不免有許多顧忌妨礙小衛的原意今天想帶着白蓮花同車到陳老那裏去車中可以說點體己的話旁邊可以無人干涉不想有這不知趣的小阿妹又跟着來了可是沒法拒絶他到了門外白蓮花問小衛道車子在東横頭還是西横頭小衛用手指一指道就在西邊白蓮花見小阿妹也跟下來忙問可是姆媽叫你跟我去嗎小阿妹點點頭道姆媽恐怕你一個人轉來路上冷靜小衛道停一會還是坐我的車子送他回來白蓮花道其實你可以不必去了阿小妹問小衛道大少你的車子上還有啥人小衛道除了車夫沒有了阿小妹道那未我加上去坐得落的啘我還是同你們同去的好不然姆媽又要駡我偷懶了說着三個人便走出弄口上了汽車 
[三言兩語] [  鵑]  
　　唉總統總統你可是一簡吸人膏血的吸血蟲麽不然爲甚麽造成一箇總統就得竭萬民的膏血呢 
　　總統怒叱道呔這是那裏說起我何嘗吸過你們的血來 
　　唉總統總統你不要惱我且問你那搜搜括括把來收買羅漢的錢不都是萬民的膏血麽唉總統總統請少吸些膏血罷我們已只　一副皮骨了 
　　誌謝昨承曉星書局惠贈豈有此理之日記一册内皆徐卓呆先生短編滑稽小說讀之今人解頣又承世界書局惠贈家庭雜誌裝飾號材料豐富頗多精彩偵探世界第七號亦佳又承天一書局惠贈夢飛說集頗多可誦之作并此誌謝 
　　楊士猷花鳥擅名而人物仕女尤深得新羅曉樓遺法平生極自珍惜不肯輕下筆故實音益尠茲應小蝶之請願以平生絶藝五十福問世每幅皆由小蝶題詠且定潤極廉限滿即止欲得二君詩畫者可逕寄函上海家庭工業社 
 
 

Page 9

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *   
 
 

Page 10

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *國内要聞二 
[南昌快信]  
　　南灣路自蔡儒楷死後雖有協理張肇逹代行總理事與坐辦熊元鍠協同辦理然總理虚懸負責無人路事更不堪問昨各董事忽接董事局電云總理出缺久未改選協理赴津歸期未定垂亡之路何堪放任况東鄰災重影響所及危殆萬狀貴會責任在監督豈容緘默不思補救應請開會公推望重者維持現狀一面定期召集股東大會選舉總理以保危亡敝會利害相關詢謀僉同特先電聞並推代表面述乞賜接洽云云查潯路於夏間太已定期開會選舉總理嗣因蔡成勳將以總理位置陶家瑤故由戒嚴司令布告禁止開會因而中止現在又欲開會不悉能否開成也 
　　財政廳奉省署令佈告如存有一角二角之現輔幣者趕於此次規定三月限内自九月二十二日起至二十四日止仍按十進計算赴中國銀行兌換過期無效并電知九江關曁飭湖口龍開河沿途各稅局一體查禁私運輔幣入境總商會與中國銀行爭持中之輔幣案現已完全解决 
　　江西造幣廠長蔡成燏以籌備就緒擬從速開工先鑄一元國幣以二十天爲限爲數約數十萬元 
　　財政廳以各統稅局常有欠解稅欵及捲逃情事曾擬有委辦各稅局長按照全年比額飭令繳納百分之五保證金之辦法八條呈請省長核示業經指令照准不日即通令各統稅局一體遵照辦理 
　　美國推士博士此次受中華敎育改進社委托考察各省科學敎學情形東南大學敎授張子高爲翻譯自星期一至星期五爲考察時間省敎育會特請其於星期三講演敎學法之改進星期四講演新中國今日青年之責任星期五開各學校理科敎師討論會頗受歡迎該會并贈瓷器多種約値百元博士定星期日離贛 
[皖垣檢貨不因日災撤消]  
　　檢貨恤鄰認爲兩事 
　　安慶通信自收回旅大問題發生皖垣紳學商三界外交後援會公同組織維持國貨檢查所設辦事處於大南門外招商碼頭之接官廳内公推錢龢笙爲坐辦成立已有數月對於檢查日貨非常認眞最近日災發生後商界方面即有人主張撤消惟反對者衆業已作爲罷論不料昨日忽接省公署訓令謂准蕪湖皖南鎭守使王普灰電稱蕪湖檢查團業經勉以恤憐憫禍之義勸令自行解散等語遂由該管警署傳知檢查所當經錢坐辦發出通知召集緊急會議仍然多然主張旅大一日不能收回檢查所一日不能取消認定檢查日貨與救災恤鄰完全係屬兩事次日即推代表赴省公署謁見呂調元陳述開會情形呂氏知各代表係爲檢查所而至不待衆人開口即曰我不過官樣文章辦也聽諸位不辦也聽諸位各代表見呂調元如此說法亦不便多說即興辭出署現在檢查所各職員仍然照常辦事惟有一部分商人希望撤消尙在竭力運動中 
[留日罹災浙學生之善後]  
　　浙江留日被難學生救濟會二十六日下午一時假省敎育會開臨時大會慰問回國諸君到者三十一餘人張敎育廳長代表第三科長沈鏡蓉省敎育會副會長李傑亦均到會由孫以毅主席致開會詞㈠表示慰問㈡討論善後辦法遂由脫險歸國之蔡叔厚報告日本地震在九月一日午刻房屋動搖繼以火起其原因有二一爲燒飯時瓦斯未熄一爲電綫暴裂日人疑朝鮮人縱火未免誤會其時火光燭天溝壑中積屍甚多電車下爲避難之所軍警爲維持秩序檢查甚嚴又因誤會韓人之故吾浙留日學生被日人誤毆者亦有數人現留寓東京學生爲數尙多亟待救護次於逹凖汪思忠夏禹勛鄭愈諸君歷述日災發生後行裝盡失凍餓備嘗情形次由沈淸釗黄維時等討論善後辦法㈠對於敎育廳所定撫恤數目係遵部章規定官費生八十元私費减半惟此次日災奇重被難尤不可言狀應請量予增加㈡已脫險歸國學生應酌量道路遠近發給回籍川資㈢官費生已回浙者八九兩月學費旣由經理員領去應俟經理員回國發給所有十月份學費請敎廳先行發給㈣諸學生留日數年不能因此次震災而中途輟學惟東京此後生活程度必高學費亦應增給並議决上海留日學生被難會改作本會分會議畢遂散會 
[全浙敎聯會大會紀（三）]  
　　全浙敎育會聯合會於本月二十三日下午二時仍假鄞縣縣學明倫堂開第三次大會到會代表姚寅恭許漢章等二十餘人陳騷主席開議第一案擬訂小學訓練標凖案杭縣敎育會提出由許漢章說明提案本旨鎭海代表張幼棠云本案極端贊成惟實施方法頗不容易可否請原提案人略爲說明許漢章繼續說明杭州各小學實施方法並所得效果胡鍾秀林黎叔陳器伯沈肅平姚寅恭先　發言均　爲應成立張肿　　云本案似宣徴求小學界　數人之同意較爲妥當張器伯云云張君主張似太迂緩本案請付審查衆無異議改革日矅日案由許漢章說明旨趣後陳器伯沈肅平張幼棠郁世烈王詩城先後發言討論結果本案成立惟標題擬改爲各學校廢止星期日放假案主席以擬改標題付表决在席十九人起立者十一人多數付審查第三案迅速養成工藝敎員貫澈新課程精神案張幼棠說明理由後沈蕭平主張本案大體成立請即逐條討論王詩城胡鍾秀附議當塲討論主席朗誦標題許漢章云標題改爲籌設工用藝術敎員養成所案通過辦法第一條許漢章林黎叔主張删去上海中華職業學校八字並添設若干所四字通過第三第四第五第六條逐一修正通過第四條修改縣敎育會行文程式案定海代表馬瀛說明理由無討論付審查第五條提倡兒童文學案審查報告許漢章林黎叔胡鍾秀陳器伯郁世烈姚寅恭陳中堅先後發言討論逐條修正通過第六條澈底的從事文學革新案審查報告由陳器伯說明本案原擬辦法已容納在提倡兒童文學案内似不必另立一案通過第七案小校長應改爲聘任制案審查報告林黎叔馬瀛等發言以中等校長已改用聘任制小學校何得獨異應由本會陳請廳敎實行並擬案送全國敎聯會請求一致主張通過至六時散會 
[鐵路接運被災華僑學生辦法]  
　　交部訓令滬寗路局等略云此次留日學生及華僑同遭慘劇其幸而僅以身免者亦復困苦流離不堪言狀將來回國抵逹口岸須經由鐵路方能逹到目的地自不可不略籌救濟茲訂定接運被災學生及華僑回國辦法合將該辦法抄發令仰遵照辦理茲錄辦法九條如下㈠旅日被災學生及華僑回國抵逹口岸後得向各該地國有鐵路左列各車站請領一次用免費乘車證（京奉鐵路）天津奉天車站（京漢鐵路）北京漢口車站（津浦鐵路）天津濟南浦口車站（膠濟鐵路）青島車站（滬寗及滬杭甬鐵路）上海車站㈡旅日被災學生及華僑回國欲於逹到口岸請領免費乘車證者應先向駐日本公使或領事或留日學生監督請發證明書㈢旅日被災學生及華僑請發證明書應聲明所到口岸及目的地㈣駐日本公使領事留日學生監督發給證明書須記明學生或華僑姓名人數所到口岸及目的地其經過二路以上者須視其所必由之路另給證明書以便持向聯絡該路之車站騐明換發㈤各該路局遇有旅日被災學生或華僑請領免費乘車證者應查騐證明文件隨時換發並分期報部備案㈥被災學生或華僑請領免費乘車證如同時人數較多時各該路局得酌量情形專掛車輛運送㈦各該路局發給免費乘車證應以尋常客車三等車票爲限㈧本辦法以二個月爲有效期間㈨本辦法自民國十二年九月十五日施行 
[杭州快信]  
　　杭總商會自上年秋季承發省印赴皖採米護照後各地米商紛紛請領現查逾期未繳護照甚夥昨已分函蕭山紹興臨浦諸曁各商會及寗波總商會轉催檢繳彙報省署核銷 
　　省敎育會今日（二十六）下午三時半開臨時評議會提議事件（一）蘇省敎育會來函（二）遠東運動會籌備事件（三）一中學生張德金潘瑾陳請事件（四）救濟日災事件 
　　温屬沙灶地墾放分局局長王渡呈請於雙穗場所屬地方酌設分事務所年需經費二千餘元省局以經費支絀未允所請 
　　浙省征收酒捐向定按額計算實征實解母許有包辦名目現第六分局對黄岩酒捐准商包認繳解各司事串擾分肥控案疊疊軍民兩長已會令烟酒總局確查辦理呈復察奪 
　　杭商籌助日災振欵錢業銀行業綢業已各助洋五百元布業紗廠等各二百元三百元以至數十元不等如錢業等尙在續募中 
　　城站某轉運公司包運徽商王某由滬販杭烟土寄頓姚園寺巷安裕里湯姓家今日由滬探跟踪到杭協警破獲起出小土一大箱解送警廳訊辦 
　　上海商業儲蓄銀行杭州分行現於三元坊購定某姓房屋不日改建洋式以爲行址並聞王芝祥發起之道生銀行已設事務所於九曲巷不日開幕 
[南京快信]  
　　院電齊杜探報關外將有大批軍火運粤接濟希飭屬查緝扣留勿令運粤 
　　昨日節關津浦道中仍有議員十數往來惟乘車北返者較南下爲多 
　　招致國會議員之鄭廷壐在滬接洽後已過寗返京 
　　蘇省捲菸營業特稅投標章程於領投標紙時須按全年稅額預繳二十分之一作爲投標押金聞欲承辦者於籌墊此項現金多感困難頗屬觀望故財廳已布告展期投標 
　　調查江寗　縣捲烟銷　委員藍世　等昨均銷差 
　　省署派鄂文興由德州兵工廠運來曼利夏步槍子彈二百餘箱以備省警備隊剿匪之用 
　　駐徐警備二團統帶張繼勳昨來省面陳剿匪軍情 
　　六合士紳孫錫恩因該縣竹鎭等處匪風甚熾昨特來省請兵剿辦 
　　江寗縣議會選舉籌備處成立推陳謨卿籌備主任 
　　東大校長郭秉文回國後昨（二十五）日已到校任事今日上午九時在體育館行大學始業式並請美國柯脫博士演講 
　　財廳昨委李崑吾赴常熟催徴忙漕兼稽查牙稅 
　　高寳稅務所長何恩元昨禀辭明日赴差 
地方通信 
[蘇州]  
　　蘇議員請勿調防省議員宋銘勳錢鼎致南京齊韓兩長杭州盧張兩長上海何護使寢電云政潮起伏戰禍頻繁環顧中原幾無一片乾凈土得稍稱完善者僅江浙兩省而已此皆我軍民長官始終維護之苦心有以致之也曩者中樞多故謠諑紛來遂有和平公約之簽訂本安民保境之初衷爲息事寗人之表示仁心仁術欽感同深乃閱近日報章又有駐兵邊界之風說明知調防易汎無關伯戰之機宜第際此風聲鶴唳之秋難免不引人注目且前線接觸過近萬一發生悮會易啓糾紛星火燎原深滋危懼用敢不揣冒昧披瀝陳詞務請我公俯順與情力維公約將已設防者分别撤回未到防者停止出動庶疑猜悉泯匕鬯無驚措地方於磐石之安置兩省於政爭之外此功此德豈僅江浙數千萬人民馨香頌禱而已哉謹布區區伏維亮察 
　　人力車夫又因加租罷工此間城外人力車因反對公司加價問題於今（二十六）日起罷工其城内人力車雖另有車公司然受城外車夫壓迫不敢拉車亦爲同樣之罷工街間或有數輛行駛其價値之大驟增數倍公衆咸感不便與痛苦云 
[松江]  
　　縣立各高小校之省視學評語省視學陸規亮本年上半年視察松江全縣學校已將狀况評語呈由敎育廳令行松江縣敎育局轉行各區知照茲摘錄其縣立各小學校評語如下「第一高小」在城内校長錢邦泰學生二百六十人一二年各雙級三年一級共五級分五敎室一年㈠楊敎員國楨敎理科頗合啓發式一年㈡袁敎員瀛敎國語語音純熟二年㈠王敎員民福敎珠算尙合應用二年㈡宋敎員世德敎讀法又一年㈡翟敎員士琦敎體操及游戲精神活潑惟三年生因陸敎員瑞文有事缺課尙未有代致該級各生未免分散聞係陸敎員並未事前知照所致此後宜加注意該校辦理尙見認眞學生亦尙發逹「第二高小」在白龍潭校長楊前烈學生二百六十九人一二年生各二級三年生一級張敎員汶瑞敎一年級乙組讀法張敎員權敎一年級甲組讀法二年級乙組楊校長敎修身二年級甲組徐敎員彭祖敎地理黄敎員熙增敎三年級生算術各員敎課均屬合式辦事亦皆切實「第三高小」在楓涇鎭留鳳坊校長沈人杰學生三級共八十一名一年生沈校長敎歷史二年生陳敎員屏敎英語三年生鄒敎員兆琛敎英語各員敎課尙屬認眞「第四高小」在泗涇鎭校長湯紹裘學生九十七人朱敎員學淸敎一年生讀法啓發合式曹敎員立功敎二年生算術徐敎員宗堯敎三年級歷史圖解詳明該校於寒假期内令各生各作日記殊見認眞商店組織亦尙妥善「第六高小」在莘莊鎭校長馬昌期學生六十一名編爲二級一年生吳敎員履堅敎歷史二年生汪敎員驥良敎理科按該校原有學生三級本年行新學制將各生試騐後用升降法編成二級云「第一女子高小」在城内縣署後街校長聶楊紫雲學生九十三人三級三敎室一年生沈敎員保權敎地理頗詳明二年生周敎員仁侯敎讀法尙屬誠懇若能令學生參以自動尤善三年生張敎員蘇華敎縫紉該校辦事尙屬切實「第二女子高小」在楓涇鎭接嬰堂内校長葉理焯學生五十九人三級分二敎室代課敎員授唱歌一二三級合學生實到三十二人該校敎室實不敷用急宜籌欵另建校舍以圖發展 
　　救國會反對抵押青島地產該會二十六日發出代電云全國同胞均鑒報載青島地產保派有向日人抵押一千萬元以充大選費之說惡耗傳來同深憤慨夫青島土地係全國人民力爭而得當時罷學罷市犠牲至鉅今保曹妄冀僭位進行賄選不惜以國人共有之土地私行抵賣與日以爲彼賄買總統之基本事果實現大好河山將被其晰送以盡國人一息尙存豈容坐視應請共起力爭免成大錯國家幸甚主權幸甚松江救國同志會宥 
[無錫]  
　　修築北門大街無錫北門大街爲商市最熱鬧之區近來茲區街道損壞不堪　　　行現有商人繆揀臣宋少雲沈俊千諸人發起重築向商家挨户籌募經費已得巨欵業於前日先築大橋街一叚昨日（二十三日）建築北吊橋一帶約在此二三日内即可工竣 
[鎭江]  
　　郵局破獲被竊郵袋鎭埠郵局日前（二十一）上午八時錫寗車到鎭郵差由馬車裝運回局檢點數目少去十七號郵袋一件内儲大套二十七件係由崑山無錫南翔閔行寳山金山等縣所寄郵件隨派員在南馬路沿途查問並無下落即飛函警局從事偵查郵局並出五百元賞格購緝二十四日上午十時有人持匯票三十五元向郵局兌欵局員以所兌之票係所失南路之件即行盤問答語支吾當鳴巡捕拘入工部局又在身間搜出滙信滙票四件訊據供稱徐廣志住小碼頭工部局當將該犯移送失事地點及該犯所住第四區署辦理適劉局長在四區視察電令司法劉科員到區會訊該犯堅不供認稍予薄責始供在京畿嶺下鐵路口僞云拾得郵袋私行帶至瓜洲將信撕毁匯票等件留持兌欵詎被識破劉局長令送總局拘押一面立派官警赴瓜洲將所棄不完全之各信件取回轉解檢察廳依法懲治云 
[揚州]  
　　請設查鹽分局高溧句食岸走私前經鹽署總所訂　　定取締辦法於高淳縣添設督銷局由淮運使揚分所各委專員駐局稽查辦理以還成績尙佳茲運委之張槪以局所駐在地距溧水駕遠有顧此失彼之虞擬於溧境洪藍埠地方添設分局派司員稽查以期週密具呈淮運使鑒核施行即經丁司長轉函分所徴求同意矣 
　　飭知未設女師敎廳昨日令縣署以據縣議事會代電請派員實行籌備第四師範等情查省議會議决十二年度預算並未列有籌設女師之欵本廳亦未有核定地點及面諭旅寗同學會代表之事合令該縣轉行知照以免誤會 
[高郵]  
　　敎育會選舉職員縣敎育會昨（二十三）日開會選舉城市鄕區敎育人員到會者計一百三十五人由縣署三科主任趙君奂文曁敎育局長丘君望晴到場監察當日午後開　唱票費恩洋當選正會長金龍文汪煥當選副會長評議員當選者十三人姓氏如下張祺生王宏謨徐義源張錦屏陸恩豫賈師彝周十義李延璋郭玉衡孫維賢謝榮昌吳升瀛孫雲景散會時已萬家燈火张 
[淸江]  
　　軍人槍斃董事泗陽南鄕來安集集董李錦科因月之十七日左右與在該集拿差兵士梁某秦某二人抗辯致被梁秦將李槍斃嗣經該集人士赴縣報案業經檢騐無訛頃聞營長陳某特請調人說項並將肇事兵士押送鎭署懲治 
　　巡士仇殺案判决淮陰警察第二分所巡士卞鴻恩前因代理巡長宋殿榮報告乃兄卞鴻儒不守警章被棍責千下仇隙夥同其他巡士三十餘人槍斃宋代巡長於石馬頭二署南首一案被縣收押訊辦嗣因該案下兇李某逃逸迄未破獲茲縣署已將卞鴻恩照從犯判决定處六年有期徒刑 
　　户籍主任蒞浦分發淮陰户籍主任朱晋序現已到浦惟淮陰人士對於辦理户籍僉慮籌欵爲難茲聞前日縣署邀請各市鄕董事開會討論籌措經費方法先擬增加畝捐未能通過繼由在會各人另思一法即從登錄稅附加若干計年可得洋一千六百元羣以經費有限遂議决暫從一市入手辦理 
[南通]  
　　敎育界近事縣立女師範校近因原有校舍不敷應用茲擬就校外隙地添建敎員宿舍刻已勘測繪圖尅期今冬興工英化職業學校近聘王伯藩爲舍監代師近聘曹銓樓王小商方仲模周韞心爲敎員七中近聘鄭吉如徐家幹爲敎員又聘顧蓉齋爲旬刋編輯員均各到校供職又農科大學今年棉作情形尙佳美棉成績亦好惟恐受早霜影響現由農塲主任張通武率同學生料理收穫事務頗稱忙碌 
　　商會議禁私銷印票總商會爲討論取締私銷印花稅票問題於二十五日召集會董常會由高副會長主席報告提案原因僉以商會于民國元年奉部令核設印花稅票分發行所認定銷額每年按期繳解惟近年私票侵銷愈多比額更難維持亟應設法整頓當經公决函請縣署聲明定章布告嚴禁嗣後南通境内除縣公署本總商會郵政局中國銀行四機關加蓋戳記照章發行之印花稅票照案通行有效外其餘私票一律嚴禁銷售否則從重罰究以維銷額 
[銅山]  
　　縣立學校因積欠停課銅山縣學界二十四日代電云申報館鑒銅山縣敎育費積欠四月未發分文以後又無具體辦法各校陷於絶境實屬無法支持刻已停止上課除電陳各官廳各團體請即設法維持外特此　逹　　主張公道銅山縣立各校校長　聲振文聚雲戴恩普耿明逹陳步月劉世英段克增褚瑞雲韓夏英等啓 
[溧水]  
　　國語講習會紀詳廳委國語指導員馬敬時秦鳳翔兩君赴城鄕視察情形已誌前報十六日起至二十日止開會講習國語十六日上午十時行開會式陳縣視學報告『開會宗旨』湯知事演說『國語敎育的重要』馬君演說『敎育的新工具』秦君演說『國語敎學的目的』聽講員黄君答詞下午起按照原定日課表上課計實上二十七小時二十日下午又接開討論會二時聽講員提出國語音韵及敎學方面意見甚多由馬秦兩君一一詳釋晚間由敎育行政人員公宴馬秦兩君藉爲酬謝云 
[南京]  
　　寧一女師發展狀况第一女子師範學校前因學生發逹校舍不敷經呈請省署核准添建新校舍現已次第竣工於本月十八日開學上課又該校本年實行新學制除本科四年級一級仍照舊結束及幼稚師範一級繼續辦理外共編後期師範二級前期師範三級高級中學二級初級中學三級共計十二級學生約六百人此外附屬小學亦有十二級約六百人幼稚園一級五十人約計一千二百五十人之衆規模愈廣現在敎務主任仍由朱斌魁博士擔任舊職敎員有三四人於署假辭職餘悉仍舊并增聘新職敎員多人皆富於經騐學識者如美國哈佛大學碩士樓光來君任英文哥崙比亞大學碩士譚頌瀛君任科學及英文日本女高師及音樂專校畢業林宿鶚君任家事及音樂北京大學畢業文學士舒光寳君任國文南高師文史科畢業諸葛麒君任國文史地南高師數理科畢業章昭煌朱正元二君任數理化學金陵大學敎務員孫祁壽君任英文女青年會體育師範畢業陸茝棻賀生曦二君任體育上海務本女學文專科畢業朱以箴北洋女師範畢業王量玉二君任副舍監等故敎學訓育兩方面益臻進步云 
　　騐放釀酒糯米兩長電令各關監督稅所長云准浙江盧督辦張省長灰代電開浙省釀酒糯米本地出產無多向賴無錫丹陽等處採購歷經電准憑照騐放在案浙省風水爲災糯米收穫更歉酒稅關繫軍餉轉瞬冬令不容不預爲籌備據烟酒事務局呈請前來用特電懇務希援照成案仍准浙商憑照前往採購以十萬石爲限制通飭稅務機關曁滬寗滬杭兩路局分别徴稅騐放母任企禱仍盼電復爲荷等因除電復照案准予採運並分電外仰即一體查照隨時騐明石數相符曁確無夾帶他項粳秈等米即予徴稅放行云云 
[湖州]  
　　提倡平民敎育湖城年來市廛櫛比生齒日繁而平民敎育尙未創辦前經學界王炳文主張擬於城廂組設平民學校四所並在北門外亦設一校以冀普及當時即備簡章呈遂敎育局轉請縣署備案旋蒙核准當即積極停行業已擇定相當校址預訂九月三十日開學所需經費係由王君獨行籌募云 
　　縣會定期召集臨時會吳興縣議會本年常會曁第一次臨時會曾由吳前知事依法先後召集至第二次臨時會業經陳知事定於十月一日召集現已先行函知各鄕議員俾均依期赴會云 
[杭州]  
　　兜售特稅紙烟致被拘罰日前某紙烟商人在臨平兜售已在德淸特稅局領有印花憑證之香烟忽被當地特稅稽查員干涉謂在第三區（即德淸）報捐之紙烟不得在第一區（即臨平）發售照章應罰洋五十元並須覔保云云該商以人地生疎無從覔保致被其押解杭州第一區特稅局當判令罰洋五十元又以該商不肯受罰故將該商轉送警局拘禁兩天現雖釋出據該業同人言旣爲省令頒佈之特稅而不能通行全省復限制區域此種辦法不能無疑云 
[紹興]  
　　知事整頓司法紹屬諸曁人民健訟之風早已爲世所聞故其司法之黑暗亦不堪以言語形容種種積習舞弊巧取豪奪罊竹難書自今春知事汪塋到任後曁人竭力揭破司法黑幕汪知事遂於月初斥革司法警吏樓觀淸石相伯等十餘名辭通范承審員一人大有積極改進之勢此事頗爲曁民所稱許焉 
　　發起組織醫學社之先聲諸曁年來病疫紛起死亡難計推理察情蓋死於醫藥不死於疾病也茲聞該縣有醫界分子盧勝夫有鑒於此業已分頭接洽徴求各醫生意見擬組織一醫學研究社云 
[寗波]  
　　慈谿請兵剿匪寗台鎭守使署昨據慈谿縣知事代電稱竊知事於本月篠日聞縣屬南鄕裏山有匪徒擄人勒贖情事即經派員帶探前往查悉離城七里慈姚接界石門地方有職屬人民姜良法之子阿豐于銑夜三更時被口操嵊音匪徒二十餘人手執槍械擄去遺有匪函通知該家屬備欵一萬五千元限日交淸人在大嵐山相見云云惟事主因其子被擄身入匪圍不願報官請究致生意外復經查探匪踪據報係由姚屬梁弄至石門擄向大嵐山而去除令飭職縣偵探隊隊長陳屬華帶隊入山跟查設法營救兼事剿捕並分電督辦省長道尹外仰乞鈞使迅即令飭大嵐山遊繫隊偵探隊一體緝救實爲公使 
　　商會組織省事務所之提議奉化縣商會擬仿蘇省辦法聯絡各縣商會組織省事務所昨特致函甬總商會云寗波總商會長先生鈞鑒自全國商會聯合會成立後蘇省各會即聯合組織省事務所對内則提綱挈領對外則以資統一法至良意至美也獨吾浙省尙未着手組織致使各地商情未能聯合一致欲期共謀進行殊覺此種機關之不可少默察時事需要尤覺此項組織之不可緩特爲建議貴會尙祈徴求各縣商會及總商會同意以備共同組織俾將來應興應革事宜均可取决於此是否有當敬候公决 
來函 
[北京香山慈幼院長熊希齡來函]  
　　敬啓者本院現因高小畢業者四班擇其優秀天才授以中等敎育延聘良師施行新中學三三制度刻於本月挑選男女學生各一級每級四十人除於本院兒童取錄六十名外尙餘男女生額各十名因思吾國從前舊式敎育雖不適宜於世界潮流然每一書院均有膏火奬金等項足以津貼寒生使孤貧無告之優秀者得以與富貴兒童同享平等之敎育自改革以來各中學及大學校學費日益加重中等學校學費每人年需二三百元大學學校學費每人年需四五百元是令具有天才之孤貧兒童望而束手永無享受高等敎育之希望揆之公理實非平等本院主義重在平民現决定以此二十名男女生徒學額召選各省慈善機關高小畢業具有天才之兒童補充是缺另定招考條件凡各慈善機關或個人遣送學生來考者須照以下條件辦理（一）身體須極强壯在京外各省者須有該處之西醫給予查騐身體證書投考後由本院校醫覆騐合格者准考否則退回（二）家世須極孤貧在京外各省各慈善機關者由該機關按照本院所定册式塡註確實擔保此後發見虚冒等弊仍令退回（三）品性須極誠實由各慈善機關或個人切具保狀收錄後如有不守規則仍令退學（四）資質須極優秀由各慈善機關或個人將該生歷年成績詳函說明以上四項爲投考前之要件（五）本院規則須遵守者㈠入學三個月須受甄别有兩科不及格者改習職業㈡學期中不准結婚㈢年暑假不准請假㈣不准中途退學㈤畢業後婚姻須經院長許可其父母及保護人不得强迫以上五項爲收錄後之要件（六）考試分爲五種㈠國文㈡英文㈢算術㈣口試㈤智慧測騐㈥考試不及格者仍令送考者帶回以上各項爲考試之要件（七）考試日期定爲九月三十日其在京者准其隨時報名經調查確實後即令陸續來院試騐北京香山慈幼院院長熊希齡啓九月二十日 
 
 

Page 11

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *   
 
 

Page 12

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *   
 
 

Page 13

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *本埠新聞 
[商會聯合會反對賄選之通電]  
　　主張由各地方人民提起公訴 
　　全國商會聯合會臨時大會辦事處（上海寳山路順泰里一弄一號）昨發代電云各報館均鑒并請轉各省省議會縣議會敎育會農會工會商聯會事務所總商會商會各報館各公團曁全國國民公鑒恢復國會首重制定憲法墨瀋未乾兩院之覆函猶在（見國會恢復後兩院覆致本會公函中）乃年餘以來黨爭益甚要錢之手段愈辣國人但冀憲法早成雖出席索費亦竟忍氣呑聲迨自六月十三而後在北國會憲議連流至三十餘次集會旣不自由極應一律南遷擇地成會完十二年未竣大法方可歸見江東父老乃身上負此重任目中只有金錢午節人得五百元不惜於六月十六之非法會合會議由是奔馳京津滬三處拿錢近更以大選投票作買賣公然論價寗知人間復有羞恥報載票目自五千元漲至八千元索錢不足益以索官騐資不足索塡存摺彼此各不相信爾詐我虞凡此種種就商塲習慣言之除少數買空賣空及買賣違禁物品之敗類私販外我正當商人大都一諾千金絶不若是不意竟於一國最高元道選舉聲中青天白日公然見此人數不足則閉門僞造開千古未有之賄案極人間未聞之醜音以元首作貨物等國事如兒戲騰笑中外流毒將來若果專重得利何不改投票爲投標設總統競賣之塲爭購愈烈發財豈不更巨乎嗟夫四維不張國乃滅亡選舉賄賂事涉刑章民國以人民爲主體應由我地方各團體及人民對於經手賄買賄賣一干人犯即日提起公訴治以應得之罪一面各就本縣查明各該人犯正身宣告革除本籍否認其再有中華國民之資格用彰國法而肅紀綱否則再如數月來國人以彼等均屬無恥一切行爲早歸無效冀省筆墨不屑與言然若輩即利用國人不言之機會變本加厲爲所欲爲長此下去我全國國民人格皆將因之破產無遺禍患之烈雖日本遭遇未曾有之天災恐亦不足比擬也用敢大聲疾呼合電聲請伏望一致主張民國幸甚國民幸甚臨電無任屏營之至全國商會聯合會叩寢自上海發 
[張鳳九懲罰無恥議員之主張]  
　　主開國民大會宣告與衆棄之 
　　衆議院議員張鳳九昨爲兩院議員南下後又回北京希圖受賄賣票事通告國人建議懲罰原文錄下 
　　各報館轉全國國民公鑒自去歲曹吳軍閥假名恢復法統縱容解職份子出席國會一年以來蹂躪學生摧殘與論賄賂公開穢德彰聞此誠我同人所痛心疾首者今夏政變所謂北京非法國會中一部份自好者鑒於環境險惡法律不能生效乃以尊重國會信用保持議員人格主倡移滬集會觀其名義未嘗不堂堂正正可以博得多數國人之同情即吾　堅持奮　法統者亦以非法國會在北京强暴軍閥勢力壓迫之下有此舉動自較留戀京華甘心附逆者爲有别不惜委曲求全在討賊戡亂時期權與爲政治之合作然政變以來三月餘矣兩院議員或非議員而南來者人數在四百以上迄於本月二二十二日彼等所謂參衆兩院繼續開第三届會議時衆議院到會者不過八十餘人參議院則寥寥二十餘人其他領欵之三百餘人又果何往津浦道上風塵僕僕社會責言議員行爲又安能使人不長爲之太息也夫當政變伊始匆匆南下其迫於大義不及顧私者勢所當然南來後而復北上料理私事再行南旋者亦人情所應有吾獨不解移滬何事領欵後而復再入匪穴出席非法參衆兩院常會及僞選預備會見金夫不有躬廉恥道喪胡顔之厚竟至於此且國會移滬所以拆曹錕之台也旣以尊重國會信用保持議員人格號召國人當毅然决然與北京所謂國會脫離關係方能名實相副今一方主張拆台一方又力捧曹銀上台萬一銅臭薰天效力果收曹錕之僞總統竟由北京非法國會安全選出吾國人正在一致合力討賊而此輩附逆份子反恐賊無名義不足與全國人心相抗奉以尊號使其有所憑藉若輩之肉豈足食乎或選出曹錕而衆院滿期京華不能復居以滬上召集國會開會仍復靦然人面再來出席吾國人是否可以承認落溷之花下堂之妾重登袵席再圓好夢故吾以爲中華民國主權在民早經規定臨時約法今日議員敢於違背民意毫無顧忌皆由我國民向來一意放任不加干涉始有公然作惡之結果爲今之計與其厭惡議員痛駡議員不如對議員加以制裁其制裁之法莫如由上海各界聯合開一國民大會對出席北京國會者加以裁判如果附逆有據以金錢售賣選票選舉曹錕爲僞總統當將其不法行爲及其裁判罪狀油印寄遞各議員原選區使原選區知該議員見利忘義實不足代表民意鄕黨親屬因而鄙其行爲羞與來往人雖下愚不肖而在其鄕族里黨未有不自願爲好人者果有此項决議宣布於衆使宛平曹家國會議員聞風警戒有所顧慮不敢以金錢之故利令智昏竟促成曹錕大選受輿論之攻擊遭國人之唾駡或者稍能收效亦未可知總之今日時局艱險國會爲國家最重要機關因噎廢食固不可能放任議員自必洪水横流遺禍無窮又豈得計故敢略陳愚見願與國人一商榷之國會議員張鳳九叩 
[孫矅將續發表北會不法證據]  
　　尙在整理 
　　北京國會衆院秘書孫矅因憤北國會不法來滬已紀前开 
報茲悉孫君尙調查得有開會不法證據多種目下尙在整理不日可陸續發表云 
[一品香昨日之鬥毆案]  
　　北京派來接洽議員代表被捕 
　　國聞通信社云昨有吳景濓王承斌委派來滬接洽議員北歸之代表黄劍虹在一品香被捕據聞此次同來者尙有鄭廷壐及一王某於日前到滬寓一品香六十七號并携有欵項十萬元係專爲運動議員北返者鄭係擔任接洽之責黄則負經濟責任抵滬後正在力圖進行之際忽有人在中國官廳控告黄等私售軍火聞此番交易爲停泊吳淞口外之某國輪船内裝有快槍五千桿每桿配子彈五百顆議價每桿七十五兩黄等得訊後方擬遷居適有人與談因語言不合發生爭執黄即毆人當被捕拘入捕房管押王未在場鄭乘問逸去華官廳方面將備文引提云此事發生後復經本社記者往一品利旅社調查其事黄等係寓居該旅社六十七號另有王仲平及龔黄張等四人寓六十七號對門之六十六號黄等係二十三日來滬王仲平等即隨同投該旅社寄宿監視黄劍虹前日即返北京惟名牌上猶掛黄劍虹名字而實際居留者爲黄友楊某係無錫人至昨日上午十時王仲平等遂人黄房向楊某質問王等語言頗厲并謂爾究願至國會議員通信處解决抑到巡捕房解决請君自擇楊某無奈至十一時鄭廷壐由外回遂鳴捕將楊及王等四人帶入捕房至三時半有一西捕帶同繙譯挈楊至該旅社携取行李楊及繙譯乘汽車向南駛行西捕則單獨歸去又聞楊某實係黄劍虹之化名黄始終自謂姓楊不認姓黄云 
[國會議員宴各省代表]  
　　移滬國會議員杭辛齋焦易堂王源瀚田桐褚輔成等五人訂於本月二十七日（即今日）正午十二時假法租界蒲柏路大籌第國會籌備處特設西筵柬邀奉天代表楊琪山廣東代表汪精衛浙江代表鄧漢祥湖南代表費行簡合肥代表姚國禎雲南代表李雁賓等赴宴並邀旅滬名流政客作陪又聞昨日潘大道李永聲等假貝勒路潤安里所宴賓客亦係各省駐滬代表並非黎黄陂而主人中吳崑並不在内云 
[商人解决國是之主張]  
　　林大魁致沈信卿書 
　　江蘇省敎育會沈信卿君昨接廣東海口總商會代表林大魁君由寗來函主解决國是由商家集欵招致法定團體作大規模之表示文曰信卿先生大鑒許久未有函候殊深歉仄弟作鎭江之游順道來寗弔韓先生夫人之喪旅此已有數日閱報得悉何曉生先生創和平會議於上海先行曾枉駕列席不勝銘企國事至不得了當然有解决辦法但未卜權利二字當道能相退讓否鄙意非由商家設法集欵招致國内法定團體作大規模之表示於事恐屬無濟求執刀者之不殺人曷若求羣衆奪其刀之爲愈若謂天良未泯言可動聽昔饒秘書箇電文章未嘗不是而適得其反天下事從可知矣素仰熱忱故敢論及先生以爲當否云云 
[皖省加入和平公約將實現]  
　　自江浙和平公約簽字後兩方人心較前安謐安徽區域與江浙有密切關係日前該省紳民奔走運動要求當地長官簽名加入馬聯甲亦表贊成當推駐滬皖紳余誠格赴杭接洽余氏抵杭後與杭省紳商金百順王耀祖高雲麟等聯絡並有在滬之金蓉鏡等從中斡旋由高雲麟與盧永祥談判結果盧氏謂始終愛護和平江浙旣立約於前皖省事同一律極端贊許余氏昨已返滬即晚電告蘇皖當局聞此項增訂之和平公約不日可以實現云 
[日兵在厦登岸之反對聲]  
　　福建同鄕會昨接厦門來電云福建同鄕會申報轉各報館曁全國各團體鑒此次厦門日本籍民與吳姓衝突日人不問曲直藉口保護該商民竟派陸戰隊上岸騷擾行旅擅行開槍中國未亡而主權幾失現陸戰隊尙盤據厦門不去商民失業羣情憤激請一致表示對待厦公民會 
[湘戰之私家電訊]  
　　劉叙攸軍入長魯滌平部歸譚 
　　國聞通信社云昨據本埠私人方面所得電訊蔡鉅猷部下之劉叙攸軍已入長沙魯滌平之第二師全數加入譚方云云惟確否尙待徵實云 
[杜錫珪派艦駐湘鄂]  
　　應蕭耀南之請 
　　湖南長沙發生戰事後湖北督軍蕭耀南電請南京海軍總司令公署選派軍艦數艘來鄂分别駐泊杜氏接電後已派定永安軍艦駐泊湘潭江犀軍艦進駐岳州拱辰軍艦進駐新堤楚泰楚觀兩軍艦分駐武昌各要隘即日開往駐防一面電覆湖北蕭督軍知照矣 
[電料局應接不暇]  
　　廣西電局又催運材料 
　　本埠電料管理局直接交通部管轄專爲供給各電局材料而設當經費充裕時代不但材料充盈應付裕如且局長一職亦　易得自杜逢時接事以後適部欵支絀訂購各料多未能如期付欵及至應用時臨渴掘井各洋行家又缺乏現貨遂有應接不暇之勢前報所記鄂局迭催莫爾斯機即是之故茲聞廣西省各電局前次所請春夏季各材料又待用甚急各該電局特請張省長電部催運中有若無料濟勢將停機交通一阻影響甚鉅等語亦可見待需之急部中已將此意轉電滬局查照矣 
[蘇州河開浚問題之經過談]  
　　開浚機關爭議之由來 
　　國聞通信社云開浚蘇州河問題發生以來各界咸極注意昨據熟悉該問題之某君談及其經過情形如下蘇州河爲吳淞江尾閭上承太湖之水下由上海白渡橋逹黄浦以入海此乃本省蘇常鎭浙省杭嘉湖各縣水利農田最有關係之要口民國八年一月間浚浦局以海工程師所草擬修浚蘇州河計畫書一册函致陳交涉員函末并有請其參以意見匡我不逮等語該計畫書共分五章其最要者謂第一年浚河工費計需十一萬兩以後五年每年需銀六萬兩可由工部局浚浦局中國官塲各出二萬兩蓋欲以助我籌費爲促成其代浚計畫地也嗣以所議者進行未能十分順利乃於是年五月間又致交涉署一函略謂本局爲政府機關局員亦中國政府之官員故本局對於此舉相助爲理斷不至喪失中國主權并謂如辦理稽延使團或來干涉是則於中國主權及聲譽均有喪失云云其時主江南水利局者爲沈君期仲對於此議具呈省署力加駁斥其最要者可分三端首述外人圖謀越爼之深心謂民國三年所擬推廣租界草合同議界址則曰西南自蘇州河又曰一邊係蘇州河議權限則曰歸工部局警部管理工部局擔任開浚河道次述管理是河之權限謂據前淸光緖十九年所定虹口租界章程第八條吳淞江不在美租界内水利之事歸中國地方官經管且歷考向來開闢租界從未聞以河道加入次述該河與浚浦局之關係略稱該局雖係國家設立第調查該局辦事之權操於洋員種種棘手非本省官廳所能過問吳淞江旣與江浙水道息息相通爲最要之咽喉遇有疏治内地河湖恒有連帶關係若權不我屬勢必處處掣肘於江南水利實有無窮之害云云此呈旣上浚浦局代浚計畫暫遭頓挫於是英法美日四國領事又連名函致交涉署略謂開浚蘇州河下游一案經領事委員會詳細調查江南水利局似無必需之經騐才能及專門應用機械盼望轉陳省長准將該項極關緊要之工程由浚浦局着手辦理等因領團此舉蓋與濬浦局遙相援應實踐濬浦局所謂或來干涉之言也交涉署以之轉呈省長後仍由江南水利局逐條駁斥轉函交涉署照會領團取銷此議原文極長不備引惟其中有極要數語不可不特爲錄出者原文略稱如謂蘇州河下游與浦江有唇齒關係即欲由其擔任將來疏治内地河湖與黄浦息息相通恒有連帶皆得援此爲口實權不我屬必致處處製肘等語此數語足爲今日贊成代浚者藥石也綜以上經過情形而論則此中事實要旨大略有三㈠蘇州河早在外人所謂推廣租界計畫之内故凾欲取得此項開浚權㈡實行此項計畫以浚浦局爲先驅以領事團爲後盾㈢其圖謀代浚之入手方法一方以無害主權等語向我表示好意一方即以擔任經費爲詞移易公衆之觀聽今者八縣縣議會因吳淞水利問題將會同總商會組織所謂水利協會故此項已往之歷史公衆大有注意之必要云云 
[函催另組太湖水利議事會]  
　　太湖防災會致縣聯會函 
　　江蘇縣議會聯合會前准太湖流域防災會函請分函江南二十五縣另組太湖水利議事機關當經縣聯聯贊同分函各縣已得多數縣份復函推出代表昨（二十六日）防災會又函催縣聯會文云敬啓者敝會前以江蘇水利聯合會有少數會員兼任太湖水利局職員議事行政權限混淆迭啓衝突函請貴會分函沿湖二十五縣之議參兩會各舉人員另組太湖議事會旋奉大復已荷照行未知日内推定會員覆到貴會者已有若干縣應請函催各縣從速進行江蘇水利協會於九月十一日開會通過太湖水利協進會簡章敝會以其并呑舊會包辦新會絶端否認前經函復該協會茲復分呈蘇浙省長要求撤銷如該協會不自覺悟仍用其把持操縱之手段愚弄吾蘇浙人民應請貴會主張公道通函各縣議參兩會一致否認其擅派各縣補助之費槪不列入預算以俟合法之機關出現再議正當辦法是爲至要此致江蘇縣議會聯合會太湖流域防災會謹啓 
[總商會再請維持米禁]  
　　希望蘇省長勿奉行亂命 
　　本埠總商會昨因米禁問題再致電蘇省長云省長鈞鑒蘇米奉迭電宣示斷無開禁之理全省人民如釋重負即高凌霨等致滬商虞和德電亦有本年各省災歉迭告之語方謂尙有一隙之明乃據報載現已定　　出每石　收照費一元云云翻雲覆雨無此迅捷旣欲　機以收漁人之利則蘇省自在其垂　之内此等行動直可謂剌刃於國民之腹而吮其血禍變之來可以立待本會敢以簡單質直之言爲公告者公爲蘇省長應有維持蘇省民食以確保地方治安之責似此害民行動我蘇省斷無奉行義務在昔專制之朝疆吏遇大利害尙能當機立斷不爲權貴意旨所轉移蹇諤之風後世稱之本會爲地方計竊望公之追蹤前哲堅决宣示以定人心上海總商會叩宥 
[呈請限制開放米禁之省批]  
　　上海總商會會董葉惠鈞前經被推爲全國商聯會江蘇省事務所幹事本月初該所召集幹事會議葉君因事未曾列席所有議决救濟日災開放米禁呈請軍民兩長量予限制在案茲悉葉君昨接該事務所公函略開呈請限制開放米禁一案已奉兩長批准批云呈悉所見甚是業經另案電令江海關監督詳細核議其未經妥籌辦法令遵以前並飭由該監督勸阻購運在案仰即知照此批等因合行錄批函請貴幹事查照云 
[金隆街冒探行刧案已判决]  
　　蓋諾爾氏濳逃保金充公漢司二人無罪開釋 
　　大陸報云金隆街冒捕行刦一案昨日下午美按察使署傳事主方面證人作證後美獄官卜德及捕房西探相繼陳述逮捕被告時情形原告律師赫克孟氏並檢出汽車乘車據皮袋及手槍兩支作證被告律師起而反對稱汽車乘車據未經汽車夫認出不能作證嗣傳被告司密斯氏上堂供稱美人年二十五歲是日下午五時公畢即與漢森氏步往海關總會未幾湯伯根士氏來邀比拳因於六時三十分開始擊拳七時停止浴畢下樓渠與漢森氏乘車至外白大橋公園見音樂已止遂沿浦灘散步時約七時三十分嗣擬往浦東訪友行至匯山碼頭附近又因路遠北回時約九時許在外白大橋曾遇友人二後至匯中旅館進食至九時二十分遂回海關宿處在匯中時曾簽給汽車乘車據次傳被告漢森氏上堂供詞如前迨被告方面證人四人相繼述供畢問官遂宣告退庭文匯報云金隆街冒捕行刦案已於今日下午宣布判决書蓋諾爾氏濳逃無蹤着將保金充公漢森氏司密斯氏兩人因證據不足俱開釋照繳堂費其理由略謂兩家事主中僅一司賬能指認被告夥同在塲行刦汽車夫雖稱曾載西人華人往返出事地點然亦不指認被告據該司賬言出事時間約七點三十分汽車夫亦稱渠於七點二十分開車至海關總會載諸人出發然據較似可靠之證人凱恩氏言七時三十五分許猶在海關總會與兩被告談話其時未見汽車而海關總會守門巡捕亦稱見被告於七時四十五分出門原告訴稱被告犯案後即往斯德蘭路十八號蓋諾爾氏　所但無人證明二被告確在彼間而司漢二人處又未搜出贓物更有二四人證明是夜九時十五分確在外大白橋見兩有坐黄包車向南而去至司賬某華人之指認容或有誤不能憑此一端入人於重罪施以嚴峻之懲罰云 
[取締運軍火之港警察司佈告]  
　　近來各商輪中時發見旅客船員等私運軍械之案雖迭經拘究私運者仍不能絶今香港警察司胡爾茀氏特擬訂輪船私運軍火之懲罰辦法特協商上海捕房一律照此取締令辦理經此間捕房允可昨日特派警官分往本埠中外各輪公司知照各船主按照港警司之告示辦理茲將港警察司布告照錄於下警察司胡ＥＤＣＷＯＬＦＥ爲布告事照得凡未向本司領有執照而擅存有軍火者可罰苦工監禁十年兼罰打籐今特出示曉諭凡搭客來港或路經港地携有軍火而未經領牌須於船未到港之前將軍火交與船主而到港時即須報知警察此布 
[美艦隊抵滬]  
　　美國赴日艦隊内之驅逐艦於前昨兩天之開返上海者有旗艦亞拉佛將軍號胡龍號及驅逐艦二一四號曲拉西二一六號愛德善二一三號佩爾干號二一二沙姆遜號二二四號旋抵善二一七號飛撥爾三四三號那亞號等七艦刻下統已到申矣 
　　大陸報云美亞洲艦隊旗艦湖綸號業於昨日下午三時十分自横濱直接到滬泊浦江美海軍浮標處總司令安特生少將即乘之來美該艦此次在滬將停泊若干日從事修葺並俟新任總司令華盛頓湯姆士少將到華接替又同行赴日辦理救濟事務之驅逐艦八艘則於星期一先一日進口云 
[宜陽丸船員來滬]  
　　船長尙無被釋希望 
　　日郵船宜陽丸前在四川涪州肇事爲蜀軍某師扣留昨有該輪大副喜村慶七等帶同脫險水手數名乘襄陽丸來滬據云該處形勢險惡被扣留各船長等一時恐無釋放希望云云 
 
 

Page 14

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *[運歐華絲改訂水脚]  
　　從明日法郵船亞巴士號出口起中國絲之運歐水脚便須另改新率其水脚中增減不一現當華絲出口擁擠之際茲將此次新水脚查報如下 
　　（地别）　白絲新價　白絲原價　黄絲新價　黄絲原價 
　　里昂選　　一四七○　一五一五　一一七五　一二三○ 
　　倫敦　　　一三○五　一三九○　一○一○　一一○五 
　　亞爾極爾　一七三○　一六七五　一四三五　一三九○ 
　　巴塞拉　　一四七○　一七七○　一一七五　一四八五 
　　勃林第西　一三○五　一二六五　一○一○　九八○ 
　　德尼司　　一七三○　一六七五　一四三○　一三九○ 
　　曲立浦爾　一七三○　一六七五　一四三○　一三九○ 
　　日内瓦　　一三○五　一三二五　一○一○　一○四○ 
　　又經馬賽　一五二○　　　　　　一二二五 
　　里昂（經馬賽者）　一四二○　　一一二五 
　　雷奇化倫　一五六五　一二一五　一二七五 
　　亨寳　　　一三○五　一二六五　一○一○　九八○ 
　　聖愛丁尼　一四二○　一四七○　一一二五　一一八五 
　　伏倫西　　一四二○　一四七○　一一二五　一一八五 
　　孟鳩斯德　一五六五　一四二○　一二七五　一一三五 
　　聖香孟　　一四二○　一四七○　一一二五　一一八五 
　　亞威奇那　一四二 [T2948 ]○ [/T ]　一四七○　一一二五　一一八五 
　　又選絲　　一四七○　一六一○　一一七五　一三二五 
　　馬賽　　　一三○五　一二六五　一○一○　九八○ 
　　聖香孟選　一四七○　一六一○　一一七五　一三二五 
　　米西那　　一四○五　一三六○　一一七五　一○七五 
　　莫斯科　　二○二五　一九六○　一七三○　一六七五 
　　米蘭　　　一四七○　一五一五　一一七五　一二三○ 
　　又選絲　　一五六五　一七七○　一二七五　一四八五 
　　納布爾　　一三○五　一三二五　一○一○　一○七五 
　　又經馬賽　一五二○　　　　　　一二二五 
　　紐約　　　一四七○　　　　　　一一七五 
　　亞特賽　　一三○五　一二六五　一○一○　九八○ 
　　亞歷山大爾泰　一七○○　一六四○　一三七○一三二五 
　　蘇彝士　　一三○五　一六六五　一○一○　九八○ 
　　亞歷山大里亞　一四三五　一三九○　一一四五　一一○五 
　　波賽　　　一三○五　一二六五　一○一○　九八○ 
　　佩羅夫　　一七○○　一六四○　一三七○　一三二五 
　　巴梨　　　一九九○　一八六五 
　　蘇維爾　　一四七○　一四二○ 
　　拿瓦拉　　一七○○　一六四○ 
　　表内單位爲兩如運往里昂選絲新定爲十四兩七錢以每件一百十二磅計此項新價以至年底爲限云 
[航業消息彙紀]  
　　大批銀洋進出口今日本埠有大宗現洋四十萬元由太古輪運至漢口聞係接濟市面所用又昨日大英公司之尼雷亞郵船到滬由倫敦裝來大條銀二千餘條計有二百數十萬兩係本埠各銀行所購入者又有花旗公司之搭甫脫總統輪今日下午到申船内亦有從舊金山運來之大宗條銀二千餘根云 
　　怡和新船開班怡和洋行現因揚子江上游航業發逹特在香港添建上江淺水輪一艘與富和輪輪班行駛宜重綫船名慶和今已落成定本月抄在港開來十月三號由滬開始往重慶而富和號因修理船身竣工現亦將開航宜重矣 
　　大來擴充航路大來洋行之太平洋輪本係航行坎拿大温哥武舊金山及日本上海等埠月派一船行駛今該行已將此綫航路從本日出口之格萊西大來號起决意添航羅省埠西雅圖波特蘭等三大埠又該行向美航部購得之七新輪即「五二五隊」之總統船現將開一世界班由北美舊金山開出經太平洋而至日本到上海香港取道小呂宋而至南洋羣島之爪哇然後循海峽殖民地而由蘇彝士河入埃及再走地中海而歸紐約云 
　　印輪重訂檳榔嶼價英印鴨家輪公司現將由暹邏之檳榔嶼來滬船價重行訂定如下 
　　地　　别　一等價　來還票　二等價　來還價 
　　上　　海　二二八　三九九　一六○　二八○ 
　　厦　　門　一七五　三○六　一二五　二二○ 
　　香　　港　一六六　二九○　一○○　一九五 
　　神户門司　二五六　四四八　一八六　三二五 
　　新加坡　　　三○　　五二　　二○　　三五 
　　仰　　光　　八二　一四八　　五六　一○○ 
　　航務雜訊昌興公司之太平洋輪刻下横濱停航後特添灣日本之淸水一埠專係裝載日本茶葉赴美又日郵社之中歐新郵船白山丸今已决定下月十四號由神户代北野丸班輪來滬赴英北野丸則調走澳洲綫又太古公司之盛京號今復航長江即定於明日替航重慶班次又怡和之樂生號本派定在牛莊班内昨日到申後因蕪湖有貨故臨時派往蕪湖將牛莊班暫停也 
[關於日災之消息]  
　　運災民今日抵滬之三輪㈠本埠日總領事署昨接奉本國外務大臣及長崎縣知事來電云被災華僑五百零一名於本月二十五日午后一時搭千歲丸由長崎開駛二十七日午前七時左右可抵匯山碼頭㈡又該署前奉外務省電開中國留學生於本月二十五日乘熊野丸啓程來滬昨又續得電示謂熊野丸出發延期現改搭山城丸於二十三日由神户啓輪該留學生一百名由日華學會高橋同船監督於二十七日早抵滬云㈢大阪公司之亞烈純乃丸在神户載來中國災民五百名由該公司免費送至上海難民中粤籍居多昨日下午該公司接此輪發來電報報告所載五百名中已有一人死於船中現决定於今日下午一時至楊樹浦大阪碼頭停泊本埠廣肇公所已預備至該埠招接粤籍各難民云 
　　招商局調輪赴日之爲難總商會前接紅十字會理事長莊得之君由東來電請轉商招商局抽調圖南輪船赴日接運僑民歸國該會當即與招商局切實磋商去後昨接復函謂津貨堆積前次抽調新銘赴日已損失不少刻下各貨亟待裝運萬難抽調且圖南較新銘船身更小難經巨浪云云故方椒伯會長即將復函意旨轉告莊君請其另行設法矣 
　　俞樂三在東無恙之謝函會審公廨會審官俞奠孫君因其姪樂三在日災後未接來信曾函請上海總商會會長方椒伯君轉函代查現因已接樂三來信知其無恙故特知函方君以表謝忱文曰椒伯先生大鑒前日懇查舍姪樂三留東安否蒙承知照赴日代表詳查感紉之至茲得舍姪來函謂在東平安無恙用特函逹尙祈轉告赴日代表爲荷凟神之處容當泥謝專此祇頌台安弟俞應望啓 
　　阜寗商人捐貲救同鄕學生阜寗縣新農墾植公司因聞阜寗縣屬學生在日被災特重亟待濟特捐洋三百元專爲救濟阜屬學生之用函託上海留日同學協濟日災會代爲辦理該會因知阜寗學生衣服舗蓋俱遭焚燬擬即先代置辦上項各物以應亟需茲將原函錄下敬啓者聞此次我國留東被災學生中有江蘇省阜寗縣學生數人被災特重亟待周濟敝公司特捐大洋三百元專爲救濟阜寗縣屬被災返國留學生之用茲將該欵全數奉上敬煩貴會代爲籌備分别辦理並祈見覆爲荷此致中國留日同學協濟日災會公鑒江蘇省阜寗縣新農墾植公司啓 
　　美紅會員回滬美國紅十字會赴日本横濱東京等埠救災現因救護手續將竣故各會員今已離東返滬係乘花旗公司之塔甫脫總統輪到滬本日下午五時可到 
[東京商會會長昨日來滬]  
　　籐山雷太氏 
　　日本東京總商會會長藤山雷太氏昨日下午五時乘榛名丸郵船抵滬在匯山碼頭上岸日商會米里會長等均往迎迓明日起當分至各國商會拜會聞藤山氏此次來滬對于恢復日本災後商業頗有所計劃云 
[陳炳生昨訪何東]  
　　海員工會會長陳炳生昨往訪何東氏適何外出當由隨員韋裕代表接見所談一爲和平運動一爲香港海員罷工之半薪欵項歷時一時之久云 
[總稅務司回華有期]  
　　本月末由英啓程 
　　總稅務司安格聯請假回英茲悉安氏已定本月末由倫敦出發來滬留止數日再行轉道赴京回任云 
[汴省匪擄兩女敎士之電訊]  
　　文匯報云昨日及今晨本埠中國内地會敎會連接河南來電三通報告二十三日有土匪一股攻陷周家口鄰近之西華城擄去西敎士逹樂溪女士及沙柏女士兩人惟詳情如何截至今日下午止猶無報告到滬按逹女士原籍蘇格蘭來華已二十五年沙女士原籍澳洲來華約四年 
[工部局公報摘錄]  
　　意總領事領袖領事羅西氏函告工部局謂茲已復理領袖領事之職務巴西領事里斯氏函告工部局謂擬暫離滬埠領署事務由米維氏代理 
　　上海電車公司復於九月十八日函請工部局從速將增加車費之議照准俾於十月一日實行工部局於二十日覆函略稱按照公司與工部局所訂之合同此種提議須早三個月通報工部局如經工部局贊成須在十五日前布告公衆此事非經審愼調查後請勿實行此種事件當嚴遵合同之規定匪特須予公衆以評論之機會且當符合工部局不經正當之調查不能贊成此種請求之根本原則蓋若不加節制則利賴公共之公司均可損公以利已也云云 
　　工部局以包車雖領執照而無標識往往違背驚章無從查究近愼加考慮後擬照執照號數發給號牌使車主加於車後但因手續上之故每季所發執照號數及號牌不能相同新章將於明年地一月一日實行 
　　中國公共汽車公司前因開纳路一帶居民要求行駛汽車曾於七月三十一日函請工部局准其於特定時間内自康腦脫路極思非而路轉角處開行汽車經極思非而路六百碼入開納路憶定盤路大西路更遵前定之第九路線取道愛多亞路逹於浦灘當午間及晩間在未經法公董局允准行駛愛多亞路南首時其回線暫遵前定之第一路線由静安寺路經徐家匯路大西路憶定盤路開納路以至康腦脱路極思非而路轉角處每次約行十五分鐘當汽車行經極思非而路時車中不載搭客此外並請工部局准予另備汽車搭載工人該局經計論之下嗣於本月十一日覆函允其所請至於搭載工人一層除贊成原則外所有路線及行車等項俟詳開辦法再行審核 
[總商會定期討論入會案]  
　星期六 
　上海總商會昨接會員何積璠徐坤久二君之介紹書願介紹信記洋行華經理浙江鄞縣人吳榮昌君入會又接呢絨公會來函推舉汪蘇吳縣人金馥生君爲該公會入會代表宋方二會長擬於本星期六（二十九日）開會董常會時一併提出共同取决云 
[藝術界反對清宫拍賣美術品]  
　　上海東方藝術會晨光美術會藝術師範學校中華女子美術學校因反對淸宫拍賣美術品致函北京國立美術學校云國立美術學校鄭校長大鑒閲本月十二日京報載有清室拍賣古物消息云清室因經費拖欠數年不發擬拍賣一大批古董寳物以資救濟日前特電招上海各大洋商來京議價十三日由某華人帶領各洋商進宫觀覽以便沽價云同時上海各報亦有關於此項消息之記載閲之莫名惶駭竊思美術品爲民族文明之結晶應如何敬謹保存以維國粹况淸所積者多屬數千年希有珍秘足以資掌故而供研究者尤屬不數鼎革 
以還國人未暇顧問以致清宫視爲私蓄暗中流歸國外者已難屈指即如前次宫中失火亦係阉寺監守自盗希圖滅跡長此以往不加注意勢不至毀棄殆盡不止眞不禁爲美術前途痛惜也貴校領袖藝苑應請鼎力抗争以保文物並希提議淸室古物一概封存歸爲國有以備將來建築美術館妥爲保管公開展覧中國幸甚美術幸甚愷切陳詞佇候明敎上海東方藝術研究會晨光美術會藝術師範學校中華女子美術學校同啓 
　　又致中華敎育改進社各省省敎育會函云中華敎育改進社各省省敎育會公鑒閱本月十二日京報（中同上從略）眞不禁爲美術前途痛惜也貴會主持敎育責有攸歸務請一致抗爭設法防止以保文化中國幸甚美術幸甚專此祗頌公綏（名同上） 
[各省敎育代表參觀同濟大學]  
　　全國省敎育會　合會此次在雲南開會先由該省派慶汝廉何作楫到滬招待現各省區代表多已齊集滬上昨日約赴吳淞同濟大學參觀於三時許由本省代表該校校董袁希濤黄炎培伴同到校計各省代表到者有山西李尙仁李貴德山東范予遂河南文緝熙甘肅張文蔚王遵先吉林王希禹安徽史毓琨雲南慶汝庚何作楫等到校後即撮一影繼由該校阮校長導引參觀工塲校舍并學生成續畢欵以茶點至六時許返滬云 
[野外賽跑會籌備繼續舉行]  
　　青年會通函各校 
　　青年會總幹事郝伯陽昨爲華人野外賽跑會事特致函本埠各大學體育敎員如沈嗣良（聖約翰）阮志珍（復旦）經逹人（滬江）卓文豪）同濟（及南洋大學體育部云啟者華人野外賽跑上半年成績頗佳所有個人獎品均經照給其團體獎品則留存本會現値凉秋天氣正當結合繼續舉行藉以得友誼之聯絡爲此定於十月一日下午四時半假座青年會開一談話會藉商秋後應行之計劃以便擇日舉行比賽本届獎品亦已備妥用特佈逹届時務祈撥冗光臨云云 
[納稅華人會停頓中之催促]  
　　商聯會請恢復辦公 
　　納稅華人會前四整頓内部會務暫行停頓現章程已經修改經理事會通過而進行辦法尙未决定新閘路商界聯合會昨特函催該會理事長方椒伯袁近初曁各常務理事從速恢復原函云納稅華人會爲租界華市民公共團體對内對外事務繁績關係重要前以整理會務暫停辦公現爲日已多亟須選任賢能負責進行恢復市民公報决定應辦事務實心實力期有裨益倘長此遷延不特授人口實且足貽外人笑矣云云 
[兩商總聯會合併之促進]  
　　陳翊庭致書敦促 
　　兩商總聯合會倡議合併前月間在南園開會各分路推出代表多人討論辦法結果兩方推出合併委員十一人以四星期爲成立期間現因時期將届昨由陳翊庭致書該委員會促其積極進行早觀厥成原函如下 
　　委員長曁諸委員大鑒逕啓者憶自南園開會討論合併公决將兩總會暫行停辦並公推委員十一人鄙人亦辱替斯職惟際此國家多事之秋正我商人振　精神之時機組合總會尤宜積極進行刻不容緩日昨本係修正會章之議决期忽因中秋而驟然變更披閱報載殊堪詫異試思委員會終了之的期是否將屆各分路委囑之仔肩何等愼重吾人雖提前促進猶虞隕越遑問令節翊一介商人愧無効力惟追隨諸公願甘犠牲一切冒昧眞陳尙希鑒宥特此順頌公绥陳翊廷上言 
　　又昨日五馬路商聯會特爲此事致函於合併委員會其文如下委員諸公均鑒逕啓者兩總會合併之期本定四星期内實行成立乃時已逾而實未見豈合併之說尙有非難者暗肆其攻擊致辦事棘手乎抑分會之心已散而不可收集乎乃據敝會耳目所及僉不滿於草章之規定甲乙紛披詬詞已佈因是貌合神離遷延迄今諸公縱奔走盡勞亦無所爲力在敝會之見宜速召各路分會代表萃於一堂妥改章程俾各抒偉見互研良法免有偌大會章假手他人之謬說也敝會係首創合併份子豈敢復有他心念諸公之勞苦竟敝會之初志故越爼代謀不避其責小箋所詳尙祈大裁曷勝待命之至特肅順頌公安云云 
[滬杭路關於裝運銀洋之規定]  
　　中交六折核收　普通銀行錢莊未定 
　　滬杭甬路對於銀行錢莊裝運現洋生銀向來於運費之中中交兩行與普通銀行錢莊略有區别其意在優待國立銀行　其他銀行錢莊等對於此事曾發生異議茲聞中交兩行此次與路局及交通部等商妥對於該兩行所運之國幣生銀均改按六折核收運貨惟僅彼此議定尙未實行該路以中交兩行旣經規定而於普通銀行錢莊亦應趁此規定運價已將兩事併呈交通部核示矣 
[百多洋行淸算有人]  
　　債權人須於二十日内呈騐契約 
　　百多洋行不付絲欵一案現正由洋商絲公會與絲繭總公所各派代表會議　解辦法現駐滬法領事已諭委步維賢會計師爲是案淸算人業已通告各債權人於二十天内各將債權契約呈由法領署檢察處或該會計師處核騐並飭各債務人速將欠欵交淸矣 
[法租界焚燬充公烟土]  
　　法總領事韋禮德君邇以法公廨歷年充公之烟土烟膏及烟槍烟具等物囤積甚多爰於昨午知照法總巡費沃禮君用垃圾馬車六輛將烟土千餘磅並烟槍數萬枝載運至盧家灣電車公司窰内焚燬當由韋君會同中西讞員蒞塲監視云 
[法總巡傳諭包探嚴緝盜犯]  
　　如有拒捕格殺勿論 
　　法總巡費沃禮君西探長戴薩克君邇以界内盜案迭出匪徒逍遙法外迄未破獲深恐該匪等日久遠颺爰於前日傳諭偵探督察員黄金榮探目任水楊楊拾富等從嚴趕緝到案究辦每至晚間飭派通班包探各帶實彈手槍分往新老兩租界嚴行梭巡如遇盜匪有搶刦拒捕情事准予格殺勿論以淸匪踪而保治安 
[北市米行公會常會紀]  
　　昨日北市米行公會開常會到者二十六人由唐秀甫主席議案錄后㈠議本會會長錢貴三君逝世後主持會務事决議以後應由唐秀甫朱麗生二副會長代行職權待明年大選時再行公舉㈠議錢公追悼會事决議由本會發起推定唐秀甫朱麗生籌備主任趙鏡芙徐頌仁爲文牘員錢枚岑王繼庭爲會計員周麟峯葛培元陸景文黄晋賢裘鑑春顧企淵陸世榮沈紹勤爲幹事員公同辦事凡米業團體自願加入者請函通知㈠議廠家貼車事决議致函廠公會請查明示復議畢已鐘鳴四下遂各散會 
[拘獲戳傷工頭案中之徐定勝]  
　　滬西旁勃生路日華紗廠監工之日本人山内氏於本月二十一號早被流氓多人刀傷十二處逃逸由捕將該日人車送日本醫院醫治緝兇解究各情曾誌本報茲悉前日經戈登路捕房華探目毛伊文偵悉徐定勝與本案有關禀明捕頭協同西探前往將徐拘押昨解公共公堂即據中西包探禀稱原告傷未全愈曾將被告帶至醫院經原告認明當時確係在塲等語中西官得禀向徐略訊一過判仍帶回捕房候日領堂期解訊 
[虹口三路商聯會臨時會紀]  
　　虹口塘山有恒兆豐三路商界聯合會昨開臨時大會議案如下㈠反對曹錕賄買議員及僞選案擬定通電徴求各團體蓋章發表㈡會員葉成鴻報告走失小兒年四歲柳條布衫格子褲和尙頭請協查議决報告捕房外並知照總會通告各路㈢委員報告經過情形㈣組織敎育幹事宣講等六部㈤會員報告奸商濫運糧米出口議决密報總會請議阻止辦法以維民食云 
[請取締私開押店之呈批]  
　　滬上三等公典業鉅德萃源等全體同業日前聯名具呈上海縣公署指控同業破壞特定規條請爲分别取締茲將呈文及批示照錄如下（呈文）呈爲破壞定章再接再厲環求分别封閉事竊商等於民國六年押業改典案内遵章繳稅領証各自營業並蒙特定押業特定規條以同業四十二家爲限祇遵閉歇不准添設爲杜絶流弊起見法至良意至美也不料近年以來屢屢發生私開情事如勞勃生路曹家渡一帶豐泰　順明豐等押舗先後開設雖經官廳嚴行取締而開者依然如故竊等均係安分營生所以遲遲不即舉發者因凡事均由官廳處分毋煩下凟不意近有發生胡家木橋之永泰押舗遲遲又遲遲官廳方面尙木見有若何辦法而南市新碼頭永興押舗又發現矣長此以往非但商等受絶大影響而特定押業改典之規條竟被若輩破壞實難再事緘默查永興私自營業已奉鈞署傳案訊實限令具結不准再行受當如果陽奉陰遠願甘封閉等語在案今該押舗永興依舊私自營業受當顯見故意藐抗破壞定章不求封閉理法難容茲將永興押票一紙粘呈電鑒爲此不揣冒昧聯求縣長恩准取締（批示）曹家渡一帶私設嘉順豐泰明豐等押舗已咨淞滬警察廳令行警區查明取締南市新碼頭私設永興押舗現派員查封着即知照此批永興當票一紙存查 
[高檢廳長來滬考察監獄]  
　　江蘇高檢廳檢察長周詒柯昨晨山蘇來申先詣漕河涇江蘇第二監獄參觀當由吳棠典獄長迎入導觀各號舍並考察獄囚在監狀况旋即辭出復詣上海地檢廳拜會當經車閣承檢察長歡迎入内茗談片刻由車君導引詣看守所由寳家楨所長賠同　車兩君蒞上下押舍逐一考察後至審檢兩廳上下各處辦公室及廳前揭示塲四周一帶參觀畢時在上午十一時仍由車君邀入廳内晤談後　廳長即興辭而别 
　　尙有本埠新等轉入後貢 
 
 

Page 15

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *本埠新聞二 
[友華銀行滙市報告]  
　　昨日友華銀行滙市報告云二十五日倫敦大條銀價近期縮二五遠期一八七五紐約銀價跌爲六角五分七五倫敦紐約間滙價升爲四元六角五分二五今日此間匯價掛牌開盤時悉照星期一弗動嗣以市况見軟英鎊縮爲三先令一便士美金縮爲七十元五角日金漲至六十九兩七五餘亦隨以俱動早晨市况頗穏定其後投機家紛紛購入市况因之大平早晨英鎊售價九月份三先令一便士半十月份三先令一便士三七五十一十二月份三先令一便士二五同時美金售價近遠期均七十一元二角五分但至收盤時僅購價能照此售價則英鎊縮去一二五美金縮去二角五分日金售價近遠期均六十八兩五錢購價六十八兩二錢五分銀行匯票定價英鎊三先令二便士美金七十二元七角五分佛郎一一六五枚昨日倫敦銀市印度購而中國售收盤市况穏定紐約市况亦穏定 
[上海商業市况彙錄]  
　　金融 
　　昨日早市銀幣七錢二分三釐午市收盤七錢二分二釐七毫半市面見小與十四午市比較小八毫七忽半中秋節後各商業所收賬欵皆將解莊惟新花上市用途亦有交通銀行蘇州運來洋三萬元又南京運來洋二十萬元中國由南京運來洋七萬元各莊裝往蘇州洋五萬元又裝往硤石洋十萬元 
　　銀拆仍平穏上午息價二錢三分午市收盤二錢四分大通銀行拆出二天期銀二十五萬兩息二錢一分滙豐做出活期押欵四十萬兩價八兩交通裝往南京二十萬兩申國裝往南京二十萬兩交通裝往杭州大條一百三十六條 
　　昨晚止各銀行錢莊查倉庫存現銀二千三百萬兩現洋三千七百七十一萬元大條二百二十七條 
　　公債票 
　　昨（二十六日）各種公債市况呆滯與節前相仿惟市塲買氣益形低減致票價多趨疲軟金融公債現貨千元票開盤七十元零二角五分嗣後步趨跌落收盤小至六十九元八角半比節前降去四角五分十月期除息開盤六十七元三角與節前市價相仿嗣後受現洋鬆動之打擊且受主寥寥致市價隨而下游收盤比早市跌去三角十一月期最小價到過六十六元九角五分收盤雖回起一角比節前已跌去三角五分整六現貨開盤五十一元較節前小一角其後雖微漲高結果則仍無改更十月期全日成交價常在五十一元四五角之間收盤到五十一元四角半計跌一角五分十一月期交易平常價計五十一元九角五分比節前小二角金融及整六近期票因交割在節故亳無受主償還八釐祇收盤時做開一盤價計二十二元比節前漲高四角其改長原因完全由於節前暴跌後之反動七年長期價計四十六元進出之數無所軒輊故價格上落殊少云 
　　國内滙兌 
　　上海商業儲蓄銀行國内滙兌二十六日行市報告云今日津電報稱銀滙計行化每千兩合規元一千零六十三兩較前市跌落五錢洋滙仍爲一千零零九元京滙情形略同計公法爲一千零五十五兩洋爲一千零十元漢電洋例爲九百七十兩零七錢五分滙漢每千兩合規元一千零三十二兩二錢五分洋滙之提漲乃因該埠釐價突起所以今日掛牌每千貼費八元較前市漲起二元湘匯一律漲二元計長沙爲一千零十八元常德爲一千零二二元濟南銀滙跌落一兩爲一千零四十二兩七錢五分洋滙未動烟臺銀匯驟跌三兩計烟估每千兩合規元一千零四十六兩七錢五分其票貼行市又由順貼而變爲倒貼矣國幣匯價跌二元爲一千零零五元英洋不收滙水青島洋滙跌一元爲一千零零七元洛陽漲三元爲一千零十八元此外川滙渝萬仍舊成都之行市特長計九七平每千兩合規元一千一百三十兩洋爲一千一百三十元銀洋各漲三十兩緣該處現洋奇缺交通亦異阻滯即以重慶滙水相較每千元竟差一百二十五元可謂數月來相差之最鉅者矣 
　　外幣 
　　昨（二十六日）各種現貨外幣市况仍無發展且洋商因秋季賽馬停止需要者頗多華商及銀行方面均無巨額進出故市場繼續淸靜英金票結價八元九角美票買一元九角二分七釐日票計九角二分半馬克買價爲一元四角五分荷票計七角一分半港票計一元零一分五釐坡票成交買價爲一元零一分法票計一角二分一釐各與節前市價相同羅卜各票掛牌市價雖亦無改變而受主之淸淡幾有無人問訊之槪云 
　　金市與匯價 
　　昨日星期三大條銀來電近遠期均係弗動計近期仍掛三十二辦士零六二五遠期爲三十一辦士五六二五十一月份標金開盤三百二十八兩一錢未開先令時略有買者故高至三百二十八兩五錢先令揭曉弗動惟有印滙大一羅比大滙小四十五法郎餘價均係弗動斯時標金爲三百二十八兩一錢各滙市况初開時與上相彷銀行賣出十二月份先令三價先令一辦士三一二五買進三先令一辦士四三七五賣出十二月份美滙價七十一元二五買進七十一元半又賣出十二月份東匯價六錢八分二五買進六錢八分標金價因人心頗好所以漲至三百二十九分兩後即回小至三百二十八兩六錢嗣後市况相彷標金買者極形擁擠故又漲至三百二十九兩六錢旋又小數錢至十時三刻許市况較軟銀行賣出十二月份先令價三先令一辦士二五買進三先令一辦士三七五又賣出十二月份美滙價七十一元一二五買進七十一元三二七五又賣出十二月份束匯價六錢八分三七五買進六錢八分一二五致標金驟漲至三百三十兩零四錢又小至三百二十九兩七錢至十一時先令忽改縮二五餘有印滙小一羅比七五法滙小十法郎美滙小半元束滙大二五嗬匯小一盾半新滙大七五是時標金乃高至三百三十兩零四錢各滙市况因而又較趨軟銀行賣出十二月份先令價三先令一辦士一二五買進三先令一辦士二五又賣出十二月份美滙價七十一元買進七十一元二五又賣出十二月東匯價六錢八分半買進六錢八分二五致標金最高漲至三百三十兩零八錢旋因賣者較多所又跌至三百三十兩後爲三百三十兩零四錢收盤午後標金開盤三百三十兩零三錢先令無市最小至三百二十九兩八錢後爲三百三十兩零四錢收盤爲時頗早云 
　　紗花 
　　昨日星期三現貨棉紗客帮交易平平川帮祗買進二十支雙馬價一百七十兩二十支五福價一百六十三兩十支雙喜價一百四十一兩二錢五等三種共七十五包其餘各客帮推天津帮買進日紗爲多計共成交本紗二三百包日紗八九百包市價略軟本紗小去五錢日紗小去一兩許交易所之標準紗價比星期一近遠期小去一兩一二錢公會小包仍極冷靜全未成交鴻裕紗廠開出現出大包十六支賣鼎一百包價一百五十六兩五錢扣們三品紗電報小去日幣一元數角美棉電報現期小六十五個磅音遠期小四十八個磅音印棉電報朋搿而小十四羅比奥浮辣小十六羅比白洛去小十三羅比紗市形勢花價漸軟故棉紗大有看跌之勢 
　　昨日棉業交易所通州棉花標準無甚上落九十月略高一錢至一錢五分美盛洋行買進西十一十二月棧交陜西花五百件價三十六兩怡和紗廠買進二禮拜交貨送廠南市本花一千包價三十八兩怡和又買二禮拜交送廠太倉花二千包價三十九兩五錢統益買進西十一月十二月餘姚花一千擔價三十三兩南市各花行秤收新貨尚湧市盤小去一元餘姚花昨又到二三千擔 
　　絲市 
　　昨日星期三洋莊絲市續趨停滯緣歐美市塲華絲銷路異常淸淡價亦漸跌横濱絲市日來亦然沉寂是以週初發往歐美之電報均無回電故各絲交易寂靜無聞惟華商態度邇來依然堅挺因内地絲繭開價仍昂而所抛期貨尙未解淸須看風勢再定市况因益閑散云 
　　茶市 
　　昨日洋莊茶市婺源屯溪等路之綠茶市勢略形活動珍眉一項各茶棧家發出大樣一千二百餘箱人心漸趨堅定蓋洋行方面計怡和天祥保昌惠利各大行家均已開辦之故昨市正式成交貨珍眉五百三十八箱婺源貨頂盤六十五兩屯溪貨頂盤五十五兩土莊貨二十九兩較節前雖稍堅硬然較開盤之初則跌十餘兩故一般華商對於此種市盤尙多不願脫手貢熙市面仍無變動昨市成交三百九十箱交易雖旺但僅富林洋行獨家搜買市價亦難提高惟秀眉蕊眉兩項存底薄弱行家需要甚殷市盤較節前約高二三兩大帮市面完全停頓平水綠茶亦無市面可言寗紅成交一百三十四箱價三十三兩五錢温紅成交一百零六箱價二十七兩市盤尙無漲跌云 
[上海信託公司控虞芝生案]  
　　上海商業信託公司延許理律師在公共公廨呈控虞芝生將物品交易所股票八百股抵押洋十六萬八千八百元到期不贖經爲變賣得二萬餘元償還外尙欠洋十四萬三千八百三十三元五角二分請求判令償還等情一案昨日下午許理律師到廨聲請將擔保押欵之盛丕華列入本案被告以便將來判决後可使盛同負責任云云被告延雷聲布律師出庭辯護旋經陸襄讞商之美阿副領事判准將保人盛丕華列入被告地位此諭 
[聯益公司函催解决美廠定貨]  
　　聯益貿易公司昨函致美國商務參贊云敬啓者前於三月五日承蒙賜覆云及「敝公司於西曆一千九百十九年十一月九日向美國ＣＬＩＰＬＥＳＳＰＡＰＥＲＴＡＳＴＥＮＥＲＣＯＭＰＡＮＹ克立浦里司披百歪生納（譯音）名廠購定文房川具共四羅價美國金八百六十一元八角四分先由向上海美豐銀行購支票第二一○○號滙去美金四百五十元定期六個月出貨餘欵俟該貨運到再爲滙上不料逾期將所定之貨至今尙未運到屢次函催一味延約按照各國商律如到期不交當將原定銀及損失即時退還」交涉一事不日當有妥當辦法故此敝公司即遵美意敬候台覆不料數月後仍未見函示下特奉函祈將此事從速理淸以免雙方損失是爲至禱云云聯益貿易公司總經理陸文中啓九月二十四日 
[青年會全國大會籌備消息]  
　　日程已編定 
　　青年會全國大會籌備各項現聞已漸次就緒各地代表由滬啓程赴粤者已定於十月十二號動身大會日程現亦議定十月十六日晚正式大會開幕十七日分組討論會協會報告及「中國基督敎學生運動」之報告演講題爲「基督敎人格之要素」十八日分組討論會報告「平民敎育」演講題爲「人格卜敎育」十九日分組討論會報告「童子事業」演講題爲「人格與社會改造」二十日立法會議及同樂大會二十一日演講題爲「基督敎之人格救國」及「中國敎會發展史」二十二日會畢大會中演講員均一時知名之士云 
[周浦鎭空屋發現人血之續聞]  
　　係一姦夫謀害本夫案 
　　浦東周浦鎭空屋内發現人血等情已誌前報茲悉此案經該鎭警探破獲死者係桂阿香因其妻秦氏與姚關慶姘識此次被姚派人誘往顧姓空屋用刀殺死將屍藏於顧姓浮厝内當將姚關慶弟兄及秦氏等拘局訊供詞狡展命飭收押一面飭令地保報請南滙縣知事派員下鄕開棺相騐 
　　又一消息浦東周浦鎭發現姦夫謀斃本夫案業經周浦警局派探在滬上董家渡將奸夫姚關慶弋獲並在周浦鎭獲到帮兇姚阿三陸文奎陳厚生奸婦桂秦氏一併解交南滙縣公署訊辦經承審員開庭審訊據陸文奎供稱由姚關慶起意串同在逃之顧阿春將桂阿香誘至二十三圖顧阿春家中由姚顧二人用刀將桂謀斃迨至晚間即將屍身抬至附近荒墳該處停有顧阿春已故胞兄之屍棺顧等遂撬開棺蓋將桂阿香屍身塞入呂承審員得供判姚等還押前日（二十四）下午五時親蒞二十三圖相騐起出屍身如法放平騐得致命刀傷二處委係生前被刀戳傷身死騐畢即飭地保備棺成殮如貼封條一面并飭晒緝顧阿香到案嚴懲云 
[喧傳活釘婦人之偵查]  
　　浦東一帶連日盛傳欽賜仰殿附近毛家宅義塚上發現屍棺中有救命聲連日鄕民前往探望者絡繹不絶該管三區二分署趙署員以事關人命處實均應澈究特於昨日飭傳天津人張炳驅張炳一弟兄及房東趙龍根扛棺小工顧詩福順四全韓五等一千人到署詰據張氏弟兄供稱死者爲崇明婦人爲炳一所姘識只有一月該婦素有疾病本月初七日見伊病勢已危因無資購棺乃以鋪床板自做棺木至翌日婦始氣絶於年間十二時後收　僱小工扛往義塚又翌日聞悉鄕民盛傳棺中婦人已活乃親往探望毫無異點惟以讹言傳述觀者甚衆實無活釘情事詰諸房東及扛棺小工供述略同均稱并無活釘之事趙署員以此事外間傳說甚盛未可忽視因請洋涇巿經薰潘作臣到署復詳加研詰各人供述如前張炳順弟兄尤矢口不移當以此事讹言之起大槪由於張姓於病人垂死之時自做棺木然案關人命亟應愼重辦理除判令房東扛棺工人等交保開釋外張炳一一名暫行看守聽候偵查明確再行核辦 
[分散宗敎大同會傳單之罰鍰]  
　　最近有所謂世界宗敎大同會者各省均有踪跡分佈傳單謡言惑衆雖經報解釋各處官廳嚴拿無如若輩黨徒甚衆仍秘密進行前日有一年約五十餘歲之通州人張年川受彼黨之愚手持北京世界宗敎大同會所印之傳單數百張在南京路一帶分發被老閘捕房七百三十八號華捕與包探汪竹生查見察視傳單大致謂大刦業已臨頭霹靂之聲實現如再不信即有性命之虞世界人類之迷夢可以解矣等字様該探捕等以此種傳單煽惑人心有碍治安當將張與傳單一併帶入捕房昨解公共公廨即據該探捕等上堂禀明前情並將傳單呈案請察訊之被告供稱現年五十一歲向爲小販昨在虹廟弄内有一不相識之人給我銅元十枚將此項傳單囑我沿途分發因不識字不知傳單上所書何種文詞乞鑒關讞員核供商之英麥副領事姑念被告年老無知從寛判罰洋一元充公示儆傳單銷燬 
[畫家吳待赴法]  
　　晨光美術會員吳待君准於二十八日起程赴法自費留學入巴黎美術學校研究繪畫同行者有上海大學圖畫科畢業之楊秀濤君云 
[跳電車跌斃司機人無罪]  
　　鄕人某甲日前在法租界搭乘嚴子章所駕之法商電車至新開河地方車未停妥忽然躍下以致跌斃經中西官騐明屬實因無家屬諭堂棺殮候核在案昨由捕房將嚴傳至法公堂詰訊先由車務處捕頭上堂禀明前情詰之嚴子章供是日民人駕車至新開河尙未停車死者急即跳下以致跌斃等語聶讞員商之法副領事葛君判以死者自不經心與人無尤將案註第 
[兩少年均跳電車跌傷]  
　　華商電車公司行駛小東門西門等處之二十號電車前日下午一時三十分鐘由西門往東駛至中華路茶食公所前忽有一少年不候車停遽而跳下跌仆地上不知如何腰間戳破一洞所傷極重血流滿地當時該號電車雖停然已不及即經查票員向之詰問該少年傷重口不能言乃雇車代送新普育堂醫治不料至四時許又有某號電車由西往東駛至中華路西白漾弄西首又有一少年由電車躍下跌破頭顱不省人事由警到來車送醫院醫治未知能保無恙否 
[下電車跌傷者又一人]  
　　某號電車於昨日下午三時許駛經南京路有江北人王阿章自車上墜下跌傷頭部不省人事由老閘捕房一百九十二號印捕前來將電車號碼抄錄另雇車送受傷人往仁濟醫院醫治即持傷狀單呈報捕頭候示 
[汽車碾傷陸兆倫]  
　　鎭江人陸兆倫昨日下午三時許在愛多亞路行走被汽車撞倒碾傷腿足經法捕房九十三號華捕到來將汽車號碼抄錄另雇車送受傷人往仁濟醫院醫治一面報告捕頭候示 
[汽車撞傷婦人]  
　　二馬路華利公司第三千五百二十五號汽車前晚十時駛經閘北恒豐路司機人華根堂駕駛不愼撞倒鎭江婦人王許氏致傷腰足等處甚重由氏夫王有才鳴警將華拘入四區二分所倪警佐飭將氏送同德醫院疹治汽車夫暫交妥保候傷愈再核　 
[孟河同鄕會成立會紀]  
　　昨日下午三時孟河旅滬同鄕會假滬南普益習藝所開成立大會顧惠民主席（一）丁甘仁報告開會宗旨及經過情形（二）丁仲英致開會詞（三）來賓汪超龍楊幼笙殷清光林超塵等均有演說（四）丁甘仁致謝來賓末攝影茶點散會 
[茶食業另設公所之縣批]  
　　上海縣署昨批尙禮堂茶食工業公所代表俞桐松等爲同業修訂規章設立公所謹祈准予備案給示呈云呈及規章名單均悉現據敦義堂茶食公所王仁和號等來呈以該工人等假設公所意圖壟斷將來恐有藉端把持呈請從嚴批斥等情雖所呈詞出一面惟查前清時該作塲工人等曾以敦睦堂名義邀集衆議業經縣署曁公廨批飭取消有案所請立案給示之處未便准行此批又批敦義堂茶食公所王仁和司年朱永清等同呈爲假設公所意圖壟斷懇請從嚴批斥呈云呈悉已於該工人俞桐松等呈内明哳批示矣仰即知照此批 
[諸曁同鄕歡迎何蒙孫]  
　　何蒙孫君原籍浙江諸曁年已六十餘精神健長於書法對於社會各種慈善事業無不慷慨襄助連年鬻書助賬爲數頗巨近由珂里到杭便道來滬遊玩暫庽寗波路積福里友人金綠記處滬人士聞何君來滬咸托相識者向之乞書何君舊友分别設筵邀宴以示歡迎諸曁同鄕會聞何君來滬亦擬開會歡迎並請演說云 
[蘇州河船捐歸劉鳳安承辦]  
　　滬北工巡捐局爲船捐事昨出牌示云案據商人劉安呈請承辦蘇州河船捐業經交付董事會議决以該商認數較多應准承辦並呈報松滬護軍使察核在案合行牌示仰該商即便遵照定章於三日内備具舖保切結並預三個月捐欵呈候核辦毋延切切此示又該屬批商人　伯成呈請求辦蘇州河船捐由　悉蘇州河船捐因劉鳳安認數較多已准　其承辦該商所　　毋兩議仰即知照此批 
[核減製帽工資之反對]  
　　本埠南北南市製帽同業向由各帽作雇工分攬承做其中工資不一每只給價一角二分或八分不等不料近有帽業某號發起尅减工資各工人聞知大不滿意以目下生活程度日見增高豈容減價一致反對昨日午後邀齊全體在太平街一層樓茶叙討論對付辦法云 
[秋節勒索陋規各押兩年]  
　　安徽人吳長林金西洪專在　樹浦騰越路一帶糾黨向泊於各碼頭之船户藉端拆梢前日爲舊暦中秋節吳等又向船户王九臯徐青耶顧瑞慶王寗淸孫江郎諸人勒索陋規爲包探錢連奎查見將吳金兩名拘入捕房昨解公共公廨由各船户上堂證明迭遭若輩魚肉情狀請求　懲經李襄讞向吳金質訊皆無詞以答當商之英韋副領事　决兩被告各監禁西牢二年以儆 
[婦人因傷身死重提兇手質訊]  
　　郭國慶胡連生於六月十四號持刀將住居舟山路十四號門牌之婦人高王氏戳傷被捕解由公共公廨訊明懲辦近該氏因傷身死後捕房對於郭胡兩人重新起訴控其犯殺害罪昨晨由包探劉問軒傳同見証徐阿三徐蔣氏徐王氏等將郭胡兩被告從西牢内提案原告捕房律師爲梅脫蘭氏被告則由公堂指任高易帮辦律師爲義務代表中西官略一質訊判被告還押改期研訊 
[王秀寳交兄領去]  
　　松江人王寳章之妻王秀寳前被無賴拐來上海押入法租界某妓院内爲娼旋爲原告查知來滬報告捕房將王秀寳吊案昨日傳訊原告由王小六到案稱王秀寳是民人之胞妹現因妹夫有病在床故此囑令民人代到請求准予領回等語質之王秀寳稱王小六寳係婦人胞兄是寳中西官　王秀寳准文乃兄去 
[拘拿逆子無着]  
　　婦人朱王氏投地檢廳狀訴兒子逞兇忤等情昨奉問官提案研訊該氏供稱本地人家住小西門内生有一子名朱　坤年已及冠近來不思上進專與匪類結交時在家中坐索錢文供其揮霍稍不遂意即行兇毁物甚至將氏兇毆若不請求提辦則後患何堪等語供畢痛哭問官得供立派法警帶同該氏　往拘拿則早經聞風逃避矣 
[私帶鴉片之拘獲]  
　　粤人王林昨日身藏鴉片烟土兩包行經北江西路被粤　蔡添查見以其形跳可疑當將攔獲抄出前項烟土押候解究 
[公共公廨訊案彙錄]  
　　昨晨公共公廨民四庭由俞襄讞會同美雅副領事訊理各案彙誌於下㈠戚永慶訴孟煊夫不還股本銀案戚開存銀爐係孟經理去年閉歇戚應得找還股本銀一千四百餘兩被孟呑沒戚即起訴孟避回紹興原籍故由公堂於七月六號缺席判决一面出票飭提孟始延慕思律師請求復審業已核准茲届復訊據証人陳錫源上堂供稱　時伊由孟純向戚和解孟交給伊銀五百五十兩轉交與戚作爲了結戚雖將欵收受但未允就此了結等語原告律師即稱原告控追者係屬應得之股本並非損失欵項可以折扣云云結果和解無証據應照本年七月六日原判辦理被告孟煊夫繳案之欵應准原告領去堂費被告負擔㈡元昶錢莊延高露玲律師訴大東修理汽車公司王毛銀透支莊欵案結果被告不到應告呈出被告所出票據本廨認爲可信應判令被告償還原告銀二百七十八兩七錢五分並堂費一而飭被告丁毛銀到案交保票據附卷㈢李永如延高露玲律師訴茅耀庭等定購機器糾葛案改期十四天被告呈遞辯訴狀後再行决定管轄問題辦理㈣同吉祥延楊國樞律師訴錢熊祥欠借銀案結果被告不判原告呈出被告所出借據兩紙本廨認　可借應判令被告　還原告　一千兩並堂費一　飭被告錢熊祥　實交保原告曾交五百兩保單文即取銷信　報紙附卷㈤合衆工藝廠　　聲布律師訴徐以文等欠貨欵案結果被告徐以文减輕交三百元舗保或現洋保出外料理㈥馬肇懷延博良律師訴馬與來不還存欵案結果改期提前與阿領訊核㈦徐禎祥與魯海生等因方單糾葛控告案結果徐禎祥具結出外料理民三庭由張襄讞會同俄員儆君訊理㈠廣東華德公司代表區照軒延甘维露律師訴俄商光明烟草公司李瑞九奥興邦　背經銷香烟合同請追損失案因被告提出鉅大反訴故原告律師請求將原告滅經交保結果准原告律師請求減交五千元舖保限七日内交保並着被告具結㈡俄人薩倫地買地司訴柯勒外欠欵案結果被告　訊不到由原告呈出證據屬實應照所訴之數缺席判决 
　　又午後民四庭由陸襄讞會同美阿副領事訊理㈠婦人曹徐氏延高露玲律師訴其夫曹子卿虐待請求離婚並追贍養費一萬元案被告亦延甘維露律師提出請求結果本案應仍照八月十五日堂諭辦理㈡譚同興訴賈榮壽等欠房租銀案被告代表博良律師以原告禀帖手續錯誤要求撤銷結果原告應於七天内修正訴狀呈堂候訊㈢大豐銀行訴葛震記欠借銀案結果候傅本案保人一新機器廠及證人鴻來寳昶到案再行核辦民三庭由李襄讞會同英麥副領事訊理㈠滬海實業銀行延羅傑律師聲請破產案結果海德禮律師代表蘭波洪疇請求撤銷八月十八日堂諭之處候改期核定宣布高露玲律師代表陳晏滄請求候陳晏滄到案訊明再核㈡顧掌發延佑尼干帮辦施乃德律師訴唐阿五等違背定售猪腸合同請追損失案被告延海禮禮律師辯護結果改期續訊 
[誌謝]  
　　昨承銀行週報社惠贈第三百十七號「銀行週報」一册又大東書局惠贈第三卷第一號「半月」一册誌此併謝 
 
 

Page 16

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *常識 
常談 
[今之左道（二）] [  老圃]  
　　箕卜本兒女嬉戲之事其後師巫用之以爲惑人之具又其後士夫惑之以爲卜筮之具今則羣起而奉之學士文人搖首而吟箕詩政客軍閥行動决於箕仙儼然衣冠中人啓口動稱祖師之命老君之令恬然不以爲恥則自儕於巫覡矣考箕卜之法始見於荆楚歲時記而其盛行則在趙宋之世何　春渚紀聞載政和時請紫姑神書徑丈之大福字大慶字上皇大奇之因令於襄邑擇地建祠此蓋箕卜之極盛時代其後南宋陸游詩有箕詩落筆驚之句則見於詩歌矣然考岳珂愧郯錄則宋時有箕筆之禁岳言政和六年正月二十三日詔『近來京師姦猾狂妄之輩輒以箕筆聚衆立堂號曰天尊大仙之名書字無取語言不經竊慮浸成邪慝可令八廂使臣逐地分告示毁撤焚棄限三日外立賞錢三千貫收捉犯人斷徒二年刺配千里官員勒停千里編管』觀此則春渚記聞所謂擇地建祠者不過小說家言而愧郯錄所引乃當時公牘也此禁後世相沿故大明律禁止師巫邪術門所謂扶鸞禱聖亦在左道亂政之例淸律亦沿用之皆濫觴於政和詔書也 
衛生 
[微生物分布之研究及其淸潔法] [  春]  
　　凡動植物一失生活力即見有腐敗或醱酵等現象而構成動植物體之有機分子因此起化學變化變爲單純之分子此吾人日常所目擊者也雖然此醱酵及腐敗作用果何由而興乎在微生物未發見以前固無從而知自西曆一六七一年ＫＩＲＣＫＥＲ氏用顯微鏡在腐敗之牛肉及乳汁中檢得無數之小體稱之曰微生蟲惜當時無詳細之紀載故未能引起學者之注意也待至一六九五年有荷蘭人名ＬＥＣＵＷＥＮＨＯＣＫ氏者用自已創製之强度擴大鏡檢視水液與齒垢中發見微細之運動體且表示其狀態而報告於當世之學者實聞微生物學之先河也此後之有貢於斯學者實繁其人研究詳明不勝紀述而對於動植物之利害間接直接均有莫大之關係吾人日常所需之醬油酒無不賴以釀成此外如有寄生於生活之動植物體生育增殖擾亂其生理常態使發生疾病則又屬吾人之公敵而不可不愼防者也其分布之廣爲他物所不及空氣土壤水液皆其寄生之地也故吾人之一生一息無或脫離其範圍茲就其分布於天然界之狀况述其一二以供閱者參考焉 
　　（一）空氣中之微生物人烟稠密之地或汚穢不潔之處爲微生物之生產地常混雜塵埃散布於空氣之中若山嶺海上或極寒之地則鮮有存在者茲據MIGUEL氏之試騐在空氣一立方米突中所有之微生物數如下 
　　海上　　　　　○二三　　山上　　　　　○二 
　　街市　　　　二四○○　無人之室中　　二○○ 
　　掃除之室中　一八○○　窖室中　　　　七○○ 
　　田舍　　　　　三○○　畜舍　六○○○二六○○○○ 
　　病院　　　　二五○○　授業前之敎室　三○○○ 
　　授業中之敎室　二○○○○　授業後之敎室　四○○○○ 
　　空氣中之微生物數亦因季節而異據ＭＩＧＵＥＬ氏在法國巴黎調查所得空氣一立方米突中其微生物數錄如下 
　　春　五三九三　夏四七○五　秋二八三○　冬二六九一 
　　空氣中之微生物之數又與離地面之高低有關係離地愈高則微生物數愈少茲以每十立特空氣中之數錄如左 
　　地面上一一六　一五○呎以上一九　三○○呎以上一七 
　　又空氣中之微生物數與海平面之距離亦有關係每空氣一立方米突中之數 
　　在海平面之田舍　三○○ 
　　距海平面五○六○米高之田舍　○八 
　　空氣中之微生物旣若此之多故欲愼重衛生則不得不施以相當之淸潔法而於微生物之研究室及病房等尤爲切要普通應用之空氣淸潔法有左之數種 
　　㈠不時換氣以减少微生物之數 
　　㈡用ＥＯＲＭＡＬＩＮ之蒸氣薰蒸得奏殺菌消毒之効 
　　㈢煮湯至沸使蒸氣密布凝成水滴與微生物同時落下是不啻洗滌法也 
　　（二）土壤中之微生物在耕作地與非耕作地其微生物數頗有差異通常土壤表面之數必較深層之處爲多據ＦＩＩＬＬＥＳ氏之試騐每一ＣＣ中其數如下 
　　林地表面平均　六○○○○○○ 
　　同一米突深　　　一二八○○○ 
　　葡萄園表面　　一○五○○○○ 
　　同一米突深　　　　四六○○○ 
　　牧草地表面　　一四○○○○○ 
　　同一米突深　　　一三四○○○ 
　　田表面　　　　一五○○○○○ 
　　同一米突深　　　三三○○○○ 
　　土壤深層之數所以减少者由於濾過之作用故砂石疏鬆之地其數較多也 
　　（三）水中之微生物微生物藉些少之養料即足以維持其生命蒸溜水中混有塵埃者微生物即能生存遑論他哉 
　　㈠雨水初降之雨雪當通過空中時其浮游之微生物爲所洗滌自屬不潔唯連雨至數日后則頗淸淨 
　　㈡河水河水通過地面時微生物之混入甚多乃天然水中之最不潔者據ＭＩＧＵＣＬ氏在法國之試騐每水一ＣＣ中之數如下 
　　賽伊邁河　甲三二五○○　乙四四四九○ 
　　　　　　　丙一一一六六○ 
　　梅而邁河　三六三○五 
　　河水中之微生物當直曝於空氣及日光之下或爲阿米拜呑食之故其數必非常減少是亦一天然之淸潔法也 
　　㈢井水常通過於地層時會經一度之濾過作用故所含微生物較少唯汲出之後歷時愈久則其數漸增是因空氣中微生物之落下故也茲舉例如左（一立方米突中之數） 
　　即時汲出者　　　　　　　五一日後　　　　　一○○ 
　　二日後　　　一○五○○　　三日後　六七○○○ 
　　四日後　　　三一五○○○　五日後　五○○○○○ 
　　㈣陰溝水最適於微生物之繁殖故據某氏在巴黎試騐之結果一ＣＣ中含有數如下 
　　春　一六七六○○○○　夏　　九六三八○○○ 
　　秋　　六三七五○○○　冬　一四七八○○○○ 
　　飲料水之淸潔法最簡單者爲煮沸法及濾過法次爲藥品消毒法 
　　（一）濾過法使水通過於砂土或木炭（骨炭尤佳）之層再經熱力之煎煮逹於沸騰之點則微生物死滅殆盡矣 
　　（二）藥品消毒法除行沈澱法（用明礬）之外尙有下之數法 
　　㈠先加鹽化鐵少許於中再以炭酸鈉沈澱之其作用較明礬迅速十倍 
　　㈡先加漂白粉以殺微生物次將次亞硫酸鈉及炭酸鈉消除其鹽素即得 
　　㈢加次亞鹽素酸鈉後以亞硫酸鈉或過酸化水素消去其鹽素（乙種酬） 
[經濟]  
[經濟之大仇敵] [  江山姜超嶽]  
　　假設觀念 
　　諸君亦知所謂「假設觀念」乎 
　　例如偶因一時感情之衝動枉耗些許金錢者則假設曰是無妨若一旦害病所費當不止此也或又曰　若某項收入短少幾何也一次枉耗矣則假設焉二次十次百次亦假設漹余之所謂經濟之大仇敵者即指此種「假設觀念」而言以余心目中之觀察覺常人罔勿具有此種觀念者而以彼之在生利時代之青年爲尤甚不揣㨵陋承述其害 
　　夫布衣粗食之足以飽暖也誰不知之徒以誤於「假設」之一念於是衣務華美食求盛饌而奢侈之習以成此其害一許多物品於我並無十分需要衡以經濟原則本可毋須購置也亦以誤於「假設」之一念務必備之而後快使人漸入於濫用之途此其害二呼盧喝雉之地酒歌徴逐之塲初非不知其爲陷人之阱也亦以誤於「假設」之一念一而再再而三習非勝是視爲常事甚事隳落人格犠牲金錢而不恤此其害三 
　　上述之害有其一已足致人於窮途而有餘况益之以三呼吾故曰「假設觀念」者經濟之大仇敵也（質言之謂爲殺人之利刃亦無不可）此敵不去斷不足以經濟奉告世人其留意焉（乙種酬） 
道德 
[我心目中的配偶] [  青蓮]  
　　男子有正當的職業女子有治家的能力彼此的性情和合年歲相當身體都很强健本互助合作的精神以造成快樂親愛的家庭 
　　彼此都能孝養父母敎育子女 
　　體諒對方的小差處規勸對方的大差處 
　　崇尙節儉實行儲蓄不慕虚榮以浪費金錢注重精神方面的修養而輕視物質上面的幸福 
　　破除迷信不作無益之舉 
　　作業治家之餘研究學問或散步郊外或繪畫彈琴或敎兒輩作游戲 
　　身上衣履常潔室中什物整理食物雖非魚肉膏梁亦必求其淸潔而富有滋養分的男不蓄妾狎游女不雇用婢僕 
　　彼此的朋友大多是具備學識道德的人 
青蓮以爲我們要得這種的配偶的無論是自擇或父母代擇都不呆不先把彼此的性情道德身體學問等考慮一番（乙種酬） 
雜錄 
[浙江潮之起因] [  耿光]  
　　曲江觀濤自古傳爲韻事邇來節屆中秋一般游覽名勝者又將乘滬杭特備之車稅駕於海寗澉浦之間以一覩銀濤雪浪之奇觀矣爰述浙江潮之起因以爲觀潮者告 
　　凡江中有怒潮其必備之要件有一有㈠河須濱海㈡河口必成三角形如箕之張㈢河口必甚淺㈣河口外必有沙礁横梗㈤河中水流必甚速蓋潮浪自海進行至陸時若海邊或河口之水甚淺則其進行之速率頓减速率减則前行之潮方濡滯停留而後面之潮已重疊相加因而繼長增高若口門成箕形則進口後兩岸相距愈近潮浪被束高度愈增再與河中極迅速之下流相遇必成回旋之勢而口外復有沙礁則潮浪往來馳驟遏不能回遂至怒濤淜湃若萬弩之齊發萬馬之奔騰矣 
　　浙江之潮所以舉世無匹者則以上述之各種條件俱備故也蓋浙江口門愈遠愈寛南至崎頭北至南滙相距幾三百里西入錢塘江則愈向内而愈窄且灣底亦愈淺以此之故潮自東海西行漸進漸高經海鹽縣之澉浦以至海寗東境爲石塘古錐大小尖山所阻回旋而南又爲來潮所驅迫而使上諸潮幾經盤旋飛沫騰空結合若雪練疾馳若奔馬而舊曆八月又爲浙江中水勢增長水流迅急之時潮浪與之相遇衝突重疊其高度可逹三十尺此所以曲江觀濤必在中秋節後也 
　　前人以爲浙潮之起由龕赭兩山之束縳實則不然試觀寗波之甬江口北有招寳南有金雞對峙不及一里何以潮仍不高且昔日龕赭二山分列江左右二山間又有文堂河莊葛嶼諸山分浙江水道爲三即南北中三亹總稱爲鼈子亹嗣後江流愈趨愈北龕赭諸山間日漸淤塞成爲平壞今日諸山俱在蕭山縣境江流入海均由北大亹是則浙潮之起亦何關於龕赭兩山之束縳乎（乙種酬） 
 
 
 

Page 17

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *本埠新聞三 
[瑞泰升今日正式開幕]  
　　三洋涇橋江西路Ａ字一號瑞泰升昵絨號擇於今日正式開幕已預誌本報該號自開幕日起將各色細毛呢羢放盤三十天法國本廠呢大帽每頂三元全毛嗶嘰單幅每尺五角云 
[新到皮製之首飾匣]  
　　南京路中德商店近運到皮製之首飾匣多種形似一小皮篋中有機關玲巧非常如婦女購之以藏貴重首飾則美無其匹價自六元起至五十元不等尙有男子用之衣袋皮夾種類亦多惟内中以雞皮製成者爲最佳質柔軟而扁平式樣極美每隻價自二元七角半至三十七元五角云 
[銅鐵床之廉售]  
　　北京路石路轉角之銅鐵床公司係沈源興等所組織專售自製銅床鐵床一俟裝修告竣即正式開幕同時廉價一月云 
[新式鋼質摺門運滬]  
　　四川路興泰電燈公司除經營電料外兼辦銅鐵工程應用品最近又運到輕便美觀鋼質之摺門多種此項鋼質摺門上海各公司用者尙少僅有紗布交易所水手總會及二三大商店裝爲升降機之門均由該公司承辦至於舊有之鐵摺門旣笨又重不若鋼質之輕便堅固美觀也上海各大建築家有須購用者可往該公司接洽長短尺寸皆有云 
[馬玉山公司製售月餅]  
　　馬玉山糖果餅乾公司遷入南京路三十七號新屋已歷多時其營業亦益加擴充在本屆中秋前後製售月餅極多較前甚有進步購者紛紛云 
[亞商公司發行用品]  
　　四川路亞商公司經理爲梁君錫君專售各種純絲男女襪及金銀器皿等該絲襪長者可穿至膝蓋以上色鮮貨美銷數亦旺云 
[萬利元秋季减價]  
　　北京路四川路口萬利元號將於十月一號起大減價三星期新到各貨亦一律減價出售云 
[怡康呢絨號廉價一月]  
　　三洋涇橋怡康呢絨號開設已年餘採辦歐美各國嗶嘰絨近因中秋佳節自初五日起廉價一月云 
[燈塔瓶頭水之經售]  
　　南京路一五二號梁新記牙刷總發行所及五馬路抛球場兩支行在减價時期所售華海公司新出助髮生長之順風牌燈塔瓶頭水約有數百打原價每瓶大洋四角在减價時期祇收大洋三角二分云 
[麗亨號廣製首飾]  
　　三馬路畫錦里麗亨首飾號自開幕以來營業頗旺近日製售各式金銀首飾甚夥定價亦亷云 
[商務將發行「新文化辭書」]  
　　本埠商務印書館本年春間發行漢譯科學大綱爲科學界出版之光現又將發行一種新文化辭書（ＡＮＥＵＣＣＬＯＰＥＤＬＣ　ＤＩＣＴＩＯＮＡＲＹ　ＯＦ　ＮＥＷ　ＫＮＯＷＬＥＤＧＥ）是書凡一千三百頁八十萬餘言包羅政治宗教經濟法律社會哲學文藝美術心理倫理教育等方面完全而有系統之知識其對於人生有重大貢獻之文學者思想家改革家等亦均概述其生平行事及其思想學説取材異常謹審叙述亦詳盡文字之淸麗流暢亦復不可多觏是書將於月内出版發售特價云 
[觀「紐約一夕談」記]  
　　現在夏令配克戲院映演之影片原名曰　"ＩＶＢＩＬＥ　ＮＥＷＹＯＲＫ　ＳＬＥＥＰＳ"該院譯之曰「纽约一夕谈」爲電影明星愛撒爾太羅ＥＳＴＥＬＬＥ　ＴＱＹＬＯＲ所主演愛女士　現身「混 
世魔王」及"ＩＨＯＲＮＳ　ＡＮＤ　ＯＲＡＮＧＥ　ＢＬＯＳＳＯＭＳ」二片 
故滬上觀衆尙能憶之茲將此片情節譯述於下 
「紐約一夕談」者紐約繁華及黑幕之寫眞也上至公公卿富豪之行樂下逮陋巷貧民之生活莫不搜羅殆盡全劇共分三大幕　　一（中宵客）紐約某姓家道小康居附郭除夫婦外有一幼女某夕其僕因事告假外出其夫亦因緊要應酬中宵倉卒外出家中惟有弱女及幼孩迨更深漏盡女猶獨坐客廳候其夫返家詎女方静坐凝思際突聞室内嗽嗽有聲急迴首視之見有蓬首垢面者立其後審視之即其前夫也先是女出身微賤遇人不淑夫酗酒以無賴名里巷旣而因事入縲絏罪判終身監禁用火車押解至總監獄執行中途遇險全車覆歿人皆以其夫被難而不知其易衣倉皇逃遁也其妻則以夫已死亦即另醮嫁後生有一女伉儷甚篤其夫營業城中亦具中人之產是夕女聞前夫向其敲詐以暴其已往事相恫嚇女亦惟有向之乞憐而已旣而前夫探知眞情知女實無法應付乃以住址交之囑明日遣人送至伊處女允之伊始獰笑而去女即登樓更衣就寢時適有竊賊潜入廳事希圖行竊聞案上電話鈴動乃急潛身幕後女在牀聞鈴聲急趨應之始悉乃夫自紐約發者言即返寓問伊何若時賊仍潜身幕後女之前夫復返　　　　　　女力拒之而其前夫　施强暴女方力竭聲嘶際竊賊忽自幕後發槍中其前夫之顱立倒地斃事後女要求竊賊不得以所見事告人並以代認殺人之罪爲交换條件竊賊諾之殆其夫歸女僞發槍急呼救夫人門問之女以竊賊行强暴已槍斃爲自衛計對而其事乃寢（罪田）（待續） 
[「皇后末路」之詳細内容（二）]  
　　時季蘭已擢爲少將一日緋麗暗使黑奴引季蘭入其室行時且將季蘭二目遮閉至室後緋麗即爲之啓巾季蘭張目四視驚惶不可名狀且語緋麗曰汝已身爲皇后何又欲招我入宫緋麗趨前欲表心跡季蘭怒推之緋麗悲曰汝何待我若此我不曾救汝出獄乎攫汝爲少尉乎汝何薄倖乃爾季蘭欷歔不知作何答時黑奴忽入報謂王來矣於是季蘭欲自戕且欲殺緋麗後以緋麗苦口哀求乃掉首向窗外躍出季蘭脱險後知被赦擢升皆出緋麗之力因是悔恨交集怒而去職且煽動民衆革命排斥緋麗事爲緋麗所悉乃喬扮男人往偵動静時季蘭適當衆演説揭陳緋麗之罪狀迨聽者四散緋麗捉季蘭臂曰汝排斥　乎季蘭聞之心滋痛恨故緋麗去後季蘭即欲設法救之後民衆推代表往見路易王時季蘭當公民代表至皇宫時路易與緋麗等適在花園中作捉迷藏戲故由内閣總理接見代表欲見路易王總理辭以王無暇於是一代表指窗外曰王在園中游戲何忙之有未幾忽見衛士數人入内告總理曰王在後園猝染危病總理與公民代表聞悉後皆現驚狀奔至樓梯果見十數衛兵拘路易王至王面如菜色喘息僅存時緋麗微步於後公民代表見之欲起與爲難緋麗掉首不顧且飭衛兵拘之入獄後路易王病勢益重竟至不起臨死時苦求衛兵欲與緋麗一面雖死亦甘但爲内閣總理所成大隊民軍直入皇宫將路易王全室捕去時緋麗藏居民家亦爲民軍所獲囚之於獄但季蘭心殊不忍因至獄中欲設法釋之爲民軍所見即遷怒於季蘭指其爲問諜因舉鎗擊之適中其腦部季蘭臨死時尙含笑視緋麗緋雖號啕痛哭但爲時已晩後緋蘭仍爲民軍擁至斷頭臺就刑緋頭旣斷民衆即揮手狂呼於是法國遂成民主之國家矣（完） 
 
 

Page 18

 
 
第一萬八千一百七十一號;中華民國十二年 西曆一千九百二十三年九月二十七號
星期四 * *[淸心青年會舉行交誼會]  
　　大南門淸心兩級中學校青年會成立已十載有餘會務頗佳昨日下午四時一刻在思鮑堂特開交誼大會歡迎新舊師生蒞會者甚衆潘志浩君主席（一）西樂（楊作人）（二）故事（三）絲竹（四）笑話（五）講古石（ 
伊思培）（六）家庭訓言（金尚志（七）開留聲機器（）八）茶點（九）寓意故事（黄慕柳）（十）趣談（戚飯 
牛）（十一）遊戲（衛兆麒）鐘鳴六下盡歡而散 
[文化學院之夜校學額已滿]  
　　西門方斜路文化學院所設之日文夜校定十月一日開學定額已滿云 
[三女師校保存古蹟之滬聞]  
　　逍遙堂蘇姑墓霸王樓東坡碑八棱碑徐州省立第三女子師範新校舍已修葺竣工其中古蹟有逍遙堂蘇姑墓霸王樓東坡碑八棱碑等均將設法保存修理以壯觀瞻現逍遙堂已加修葺各碑均彙列堂前東坡碑及八棱碑擬另建碑亭蘇姑墓前擬添樹松柏霸王樓亦將修理以便躋登又該校舊生於二十二日開會歡迎新師長及新同學并有餘興附小定雙十節後開成立紀念會邀請當地士紳及學生家屬到會學生勸業會除原有各科研究會又添設數理研究 
會三年級生家事實習另於宿舍東院組織模範家庭以資提倡云 
[勵志團在邑廟中宣講]  
　　日前下午三時勵志宣講團在邑廟内藥王殿前宣講講題爲『抵押青島九百萬之新借欵國人速起反對』『願羣衆驅逐走狗式的議員』『誓不承認不合選法之總統』『闢敬月宮之謬舉』宣講者爲徐惠施吳兆麟朱文華周少葵照料者爲顧泉生胡瑞棠沈寳元環而聽者有五六百人講畢乃返團云 
[郵信截止時間表]  
　　來往地點　火車或輪船　平信　掛號信 
　　汕頭　威興　今晨（廿七）八時七時半　 
　　香港廣州　　倫敦丸　晨八時七時半 
　　香港廣州（包裏）　威興　晨八時半　八時　 
　　青島　　　廣生　　晨八時半　　　　八時 
　　烟台天津　　舟山　晨十時半　　十時 
　　汕頭　成都　晨十時半　　十時 
　　福州　　寗興　　晩八時　七時半 
　　　天津　廣平　晚九時　九時 
[競武塲明晚比武]  
　　明晚九時一刻本埠萬國競武塲又將比武内有新蒞滬之英人臘明登氏與菲人相角及杜雷蒂氏等之比武並有華人與西人士角鬥皆爲有精彩之數幕聞價目仍照舊云 
[集會表]  
　　陽歷本月時間地點　召集者　事由 
　　廿七日　　三洋涇橋　瑞泰升呢絨號　正式開幕禮 
　　廿七日午　三馬路外灘　畢總會　扶輪社　常會 
　　廿七日　民國路　民國路商聯會　複　會 
　　廿七日　雲南路仁濟堂　中國恊濟日災義賑會　發起人及職員大會 
　　廿七日　邑廟豫園　豫園　畫展覧　展覧會 
　　廿七日晚七時　四川路　當年會　英語研究會 
[今日天仍多雲]  
　　徐家滙天文台昨日下午四時三十分氣象預報云天色多雲沿海自山東以南有東北來之微風颶風東北進或將抵日本南部惟日本無氣象報告來滬博林塘海峽之西有旋風中心昨日午後三時前之二十四小時内本埠氣候温度最高八二六最低六二二去年同日最高七七七最低六七五 
 
