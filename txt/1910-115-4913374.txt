# 1910 - 115 - 4913374

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
　　監國攝政王鈐章三月二十四日内閣奉 
　　上諭本日軍諮處帶領引見之京師陸軍測繪學堂考列優上中等畢業學生朱受豫國勳景文黄秉德貴林鄧崇熙李華穠龔靖義陳忠元黄耀秋馬景南臧焜庚厚王琇何其彬陳恕崔作枬均著賞給舉人授爲測繪副軍校王思輔干澄淸崇福李廷棟劉衷道長銘于文蔚程立民張啓華林彰鑑保瑞靳星沅耿之翰陳文海張國林岳蓬壺馬壽愷田統宇田兆霖恩懋黄鉞曹壯思周之章徐壽椿閔文煜文實靳光榮李先知廣興楊善培永麟張洤寳賢均著賞給舉人授爲測繪恊軍校林超雙柱吉立嘠拉均著賞給舉人以測繪協軍校記名補用欽此軍機大臣署名奕劻世續鹿傳霖假那桐吳郁生 
代論 
[憲志日刋序例（孟昭常）]  
　　上海預備立憲公會月發行會報二册。旣二年。歲庚戌。更名憲志。移至京師出版。逐日刋行。遂名曰憲志日刋。夫所以易其名。又移其地。又變更其發行之期者何也天下之物莫不有志賈生所謂此物此志也於文心之所之謂之志。蓋必有一定之。祈嚮。而後曲折。以赴之庶有馴致之一日。今中國號爲籌備立憲矣内自樞府及各部尚侍以至丞參以下官。外自督撫以至司道府廳州縣官。所謂志者安在。志不定。則事不立。籌備無實效。則新政隳而國亡矣。人之言曰。今之政府塊然形氣。豈惟無一毫立憲之志。抑幷無一毫不立憲之志。此言雖虐良可咤悼。夫人至無一毫之志。則無意識無主宰至乎。其極矣無意識無主宰。乃至無感覺。無憂患。無責任心。是謂尸居尸居不可以立國。此吾黨之士。所爲悁悁而悲也。今欲明吾黨之志。以定天下之志。於是乎作憲志。京師爲天下之首。一切政令。皆由此出。故尊之曰中央政府。而督撫以下皆受成焉。欲定天下之志。必自京師始。於是乎移至京師出版一册之書。非得半日閒。不能卒讀畏其繁重。則棄擲如遺。且旬月一現。言者旣有境過情遷之弊。聞者亦有一暴十寒。之憾於是乎作日刋議旣成乃使陽湖孟昭常爲之序爰述其例如左 
　　凡演繹學理。指陳事實。宜有統系。故謀篇定幅。宜有裁量。陳義不必甚高。枝幹相生。首尾完具者。皆謂之論著。但指事類。情務求簡要。無取浩博。出以平易。不涉艱深。設論著類。 
　　是非至無定也。物論至不齊也。衆說紛紜吾將爲之衡積非成是行之數千年。沈沈冥冥而莫知其非義。其病在睫。目不得見。吾將授之鑑。設時評類。 
　　修法律。定制度。皆乞諸其鄰。主進化者持大同之義。主國粹者有仇視之心。孰得孰失。未易可辨非搜討原本。公之社會。無由得心理之同。設譯述類 
　　三類旣建。若網在綱。顧所評論者爲何如事。所譯述者爲何等語耶。昔人云。思之所至。奮筆疾書。乃不失當時眞意。若晝有所思。暮而執筆。則相違者什八九。語其子目。未宜預計。撮其大要。可略言焉。 
　　憲法爲衆法之母。憲法不立。則衆法皆隳。皇上冲齡典學。監國攝政王負扆憂勞。危欵之際。一切大權作用。一不本之憲法之原理。而相與背馳。則天下之民。滋益不信。故上自攝政王始。下至王公百官。皆不可不研究憲法。又吾人民懾伏於專制政體之下。旣二千餘年。天賦之權。喪失殆盡。自由之樂。剥奪無餘官權無限。吏權無限。胥役之權又無限。積威所刧。毒流編戸。而吾民無所措手足矣。欲澹沈菑。惟在憲法。此本報所注意者一。 
　　國會爲憲法形式之一其意義固當幷包於憲法。然今以請願國會號呼奔走於國中者。聲不絶乎耳。足不絶乎道。文字傳告不絶乎報章。而遲速之間。猶成相持之局。此亦我國中一未解决之問題也。顧國會之精神。何以能暢滿。國會之効用。何以能角逐於萬國競爭之世。而無或慙惶。其組織。其秩序。要自有法此。本報所注意者二。（未完） 
專電 
[電一（北京）]  
　　憲政編查館王大臣以各省第二届籌備憲政成績報到者已多已派李提調先行按摺考覈 
[電二（北京）]  
　　度支部以近年各省舉辦新政用費驟增民力日耗一遇歲歉無以爲生擬請飭極力撙節減免雜捐以蘇民困 
[電三（北京）]  
　　樞府接江督張人駿擬請開缺電卽於昨晨集議電覆謂現在東南多故正賴鎭定勿得遽萌退志 
[電四（北京）]  
某樞臣面陳攝政王湘中素號難治岑春蓂蒞任六載尚無大過此次民變實迫奇荒非岑一人咎 
[公電（寗波）]  
　　各報館鑒慈谿會衆燬學案實係吳令縱差苛捐啓釁事後又不嚴辦借名學堂激衆生變現紳學界萬分惶急勸學所總董自治研究所坐辦所長曁各學堂校長等一律辭職教育會亦已解散 
[公電（海州）]  
　　交通銀行電政總局諸大報館善長慈鑒海州大荒久邀洞悉入春以來 
 
 

Page 5

 
 
情形益苦官振義振勢難普濟前爲淸江攻圍大豎剽掠米船暴動事波及演成海豐公司極大慘劇洶洶岌岌禍在眉睫間幸托福蔭潮流敉平不獲已遂于城外開設粥廠 
[公電（海州）]  
　　交通銀行電政總局諸大報館再鑒目下截數實留養三萬五千餘口預算必四萬餘千始克蕆事蒙郵傳部沈侍郎擔任籌欵三萬三四千仍缺六千餘千伏冀仁人君子登高一呼廣爲勸募成此善舉如蒙慨允乞先電示海屬籌振會總理張福森叩敬 
緊要新聞一 
[籌辦湘亂善後江狀]  
　　北京訪函云政府因湘省民變屢次會議均謂釀成此變實由岑春蓂於事前事後均置之不顧若僅予開缺殊非正當辦法已奏明監國於日昨密旨交鄂督瑞莘帥 
[查辦]  
　　聞某侍御以湘省民變岑撫逃避時莊藩司竟敢將撫台印信收受又用署撫名義出示安民殊屬不知大體擬據實奏叅 
　　湖南亂事初定英日兩國卽提議向我政府索賠損失惟以尚未接到駐漢領事報告損失確數特於十七日派員赴漢會同駐漢領事詳查損失實數俟回京報告卽向外部交涉至外間傳有英索三千萬日索五百萬之說查無此事 
　　度支部於十七日加班奏事探其内容係因鄂督請部撥欵辦理湖南善後事宜茲特覆奏准由部撥欵三十萬兩又電飭江漢關道在餘利項下撥欵三十萬兩現已咨行署湘撫楊文鼎迅速具領 
　　旅奉湘人聞湘亂事頗爲注意由熊秉三京卿領銜電請長沙諮議局速開臨時會要求官長籌集巨欵以救災黎幷電請瑞督奏請將度支部練兵加價及江南新政加價鹽欵概行截留以充賑欵又電請粤督及滇桂兩藩速將賑欵匯湘又電請盛侍郎將甘省所餘賑欵二十五萬電撥匯湘鄂督復電云湘省民苦米貴痞徒誘煽滋事弟已派鄂軍三營前往彈壓現已較靖照常開市初六電斷謠言最盛刻據探告官已平糶惟衙署學堂各局新關躉船教堂洋商店屋日領公署皆被焚擊外人幸未傷失然索償必不貲公所云截欵辦賑洵屬名論已將電送楊署撫閱看酌行盛侍郎覆電甘省賑餉二十五萬想係各省恊濟敝處捐墊僅十餘萬頃已遵照電商長帥酌撥湘賑未知允否貴省饑民滋事鄙見應免脅從迅籌賑撫一面訪拿爲首未可藉口革黨大肆殺戮已電楊署撫請酌 
[日美新協約之内容北京]  
　　日俄新約現方議訂而曰美新協約之說又起聞其内容有三一由協約或條約以鞏固亞細亞與太平洋沿岸之一般的平和而維持之故爲此協約卽冀其與日英同盟條約相似而以保全支那維持商業均等主義保全在支那之共通與相互之利益爲口實且確定白令海峽斐律賓樺太等處兩國之漁業權一一無論何時一方政府之意見信爲有毁損地方之權利或利益者則兩國政府互相知照而協定誠實保護其利權之方法　　三此協約兩國之利益並曩時連署于美國故外務卿海氏之覺書上諸國之權利亦可保護若以取執戰或攻擊態度時此條約亦爲有効在美國則認滿洲及太平洋沿岸日本得以執行適當誘導支配及保護之手叚故在日本宜講平和誠實的手叚此三條結爲條約或協約期限以五年此一星期内將正式提議於美之國務省其實與一同盟之合約無甚異也 
[日俄訂約之最近消息北京]  
　　去歲伊籐被刺於哈爾濱關於日俄訂約之事因之中止後日本政府調回駐俄公使授以機宜復派南滿路總裁田中氏赴俄協議關於伊籐未辦之事早已由西伯利亞鐵路赴俄茲悉東淸鐵路總辦霍爾瓦特氏已在東路視察事竣卽須徑回俄京因俄政府有種種疑問待其取决之故且聞此次約章議訂後日俄兩國必合力維持滿洲之均勢而其權力之擴張須逹中國蒙古屬境云 
[津浦續借外欵已允北京]  
　　郵傳部對於濟南府與濟河間架設黄河鐵橋其塲處雖已選定惟河幅窄狹建立橋柱甚爲困難下流河幅廣大又須變更加以江蘇省之淮河爲船舶往來之計須架設釣橋事雖已奉裁可惟津浦鐵道之資本金前只預備五百萬磅此時工事着手不得不爲增借之計畫擬向英德兩國兩借四百萬磅其摺已於昨日遞奏業己奉旨依議又聞此事經徐菊人中堂外務部梁尚書與德華銀行總辦克爾的斯英國代表員普連知屢次商訂續借路欵辦法現已議妥約在一星期内卽可訂文正式合同其利息抵押均仍照前合同辦理 
[蒙僧造謠煽亂之可慮北京]  
　　庫倫一帶之喇嘛僧近被已革之達賴喇嘛通信員所煽誘唱言政府對於已革之達賴喇嘛處置失宜遂糾合二千餘名意圖擾亂庫倫治安已經庫倫大臣電告聞政府已令理藩部揀派專員前往調查矣 
 
 

Page 6

 
 
[電告桂省同志會成立北京]  
　　國會請願代表團日昨接桂林諮議局來電報告該省同志分會成立已舉定蔣君繼伊爲總幹事吳肇嘉蘇壽松唐鍾元秦步衢四君爲幹事 
[憲政館擬定行政大綱北京]  
　　憲政編查館擬定行政大綱先將國家事與皇室事分别爲二其皇室事歸内務府另爲一部份其國家事之行政大綱分爲五類共十部爲表十有二所有厘定官制淸理財政編制法令皆以此爲準其國家行政之五類一曰内務類民政部學部農工商部郵傳部理藩部屬焉二曰外務類外務部屬焉三曰軍政類陸軍部海軍部屬焉四曰財政類度支部屬焉五曰司法類法部屬焉其吏禮兩部不列表内恐或歸諸裁倂之列矣其餘如弼德院軍諮府行政審判院審計院之屬皆爲特設機關不在責任官制之列而其經費則仍列入豫算案之内 
[京師江漢學堂之風潮北京]  
　　湖北旅京江漢學堂開辦歷有年所常年經費約需萬金而該堂内容不甚完備前數日有學生范某等數人以與庶務榮某之子有嫌竟於會食時有食堂衆毆杯盤碗筷如鳥飛空監督饒叔光君適亦在堂會食見事起凶暴異常避之堂隅拱立以待後爲堂役數人進前排解始散聞事後監督商請監學將聚毆學生各記大過一次被毆學生各記大過二次聚毆各生不服又逼令將其一過銷去噫若該堂者歲糜巨欵造成此種人才亦可爲中國學務前途悲矣但不識旅京鄂人有所查覺否 
[學部奏禁游學生與外國人結婚北京]  
　　學部　近來東西洋游學生時有與外人結婚之事此事在尋常僑民本可不必禁止惟在游學生則當修業之際家室之累重卽學問之念輕一弊也外洋女子習尚較奢而游學生之學費有限贍養旣多所耗費卽學資易致不給二弊也游學生旣娶外國婦女易有樂居異域厭棄祖國之思則雖造就成材而不思歸國效用亦復何裨於時艱三弊也查東西各國結婚之期皆在學成以後未有學未畢業先求家室者况乎中國派往之游學生尤當刻苦求學豈容遽就晏安臣部現撥咨行東西各國出使大臣嗣後遊學生未畢業時均禁止其與外國婦女訂婚及結婚違者畢業時不給証明書官費生追繳學費以戒怠荒三月十五日奉旨依議 
[江蘇諮議局呈謝督撫奏請截漕南京]  
　　江蘇諮議局呈督撫文云爲呈明謝悃事竊近日米糧昂貴雨澤過多上遊湘省滋事以來民情尤相恐動本局正在開會人民請願之書議員提議之案甚至鄰省諮議局皆以呈請督部堂撫部院奏請截漕或籌欵採辦奏請免厘等事責望議會日來正擬上呈而督部堂撫部院憂民之憂已先行電奏邀允具仰關心民瘼上格天心豈惟本省託命東南實均受其福本局有代表全省人民之責謹合詞爲全省人民公謝伏祈鑒納 
[京師近事]  
　　今年考試舉貢本定三月十八取齊二十四開考自吳侍御緯炳奏請先考旅京舉貢乃擇二十二日在學部考棚考試而學部先須考各省高等畢業生四月十五又須考廷試畢業生故考試舉貢一事恐又須略遲矣現聞有三月二十八日考試舉貢之信不知確否 
　　四川旅京全體學生日昨於全蜀館爲新任木省學使劉幼樵開歡迎會到者百餘人劉學使演說略謂余到川後辦學方針以注重小學推廣實業學堂爲要着餘則以留學日本所得之經騐棄短取長次第施行云云次經學界諸人及同鄉京官甘徐兩君各以所見所聞並附以已意討論全省學務閱數小時大至皆關於振興改良兩方面之研究 
　　京師前傳法律學生被拘事聞只誤拿孫某一人已於十三日釋出 
　　滇督李仲帥以法人勢力日彌漫於雲南非速掘礦産廣興實業不足以資抵制但項欵支絀已迭電度支部商酌籌措辦法現度支部各堂已允其向大淸各總分行息借以便開辦又聞川滇鐵路曾由滇督李仲帥奏歸官辦着郵傳部知道昨日樞府各王大臣以川滇幹路關係川滇黔三省大局某國屢次要求代築應卽趕緊設法籌欵興築故昨又片交郵部飭與該局妥商善後辦法以免外人窺伺 
　　法部尚書廷杰曾於前日請假現聞其病爲半身不遂之症殆將不起時評 
[其一]  
　　度支部所辦事務略煩於他部而實缺司員等竟多至四百人誰謂中國乏人才者 
　　外務部所辦事務不重於他部而每月飯食銀獨多至三十兩誰謂中國乏經費者 
[其二]  
　　今年僅閱三月耳而亂事迭起有因外人激變者杭垣之日商是也有因官塲激變者長沙之鄉民是也有因軍警激變者廣州之劇鬥是也初不料今又有因紳學界之調查辦學而激變者初不料因調查興學激變者之出於江浙兩省嗚呼此中國之所以多事歟 
 
 

Page 7

 
 
   
 
 

Page 8

 
 
[（春貴茶園）]  
念五夜特請京都眞正超等名角 
小春奎　殺女報恩　郭彩云　虎將招親　馬崑山　打姪上坟　常春恆徐鎭奎魁祿俊奎　金　橋　李百歲　戲迷傳　李少棠馬春甫李順來馬春芳譚永奎王瑞雲　巴駱和　劉鴻聲吳彩霞萬采勝　桑園戲妻　一盞燈李順來常春恆　七星廟會 
[（天仙茶園）]  
念五日戲正聽每大洋一角 
李燕奎　收羅成　袁子仙　祭長江　五寳山　善寳莊　小仙仙小官官　魚藏刺僚　五月仙王紅全　百萬齋殺妻　費應奎茹福官　斬蛟除三害　許鑫培茹玉麟　慶珍　韓春明　全本黑沙洞　方雪堂　打沙鍋 
二十五夜戲正廳每位大洋二角 
五月仙　鐵弓緣　常鑫奎曹甫臣　合演天水關　李秀云　演火棍　愛月仙　會稽城　陳永奎蓋月樵　梁山收關勝　小桃紅新安驛　小桂芬三盞燈　煩演獅子樓　愛月仙童子紅五月仙小紅奎　姐妹雙配 
[（羣仙茶園）]  
念五夜戲正廳價目每位洋四角 
白文奎　空城計　尹桂榮尹桂英　富仙雙斷橋　賽春恆小雲仙　煩演李陵碑　賽月樵　賣大伐　賽勝奎　奎子都　尹桂鳳尹桂亭　合演小放牛　尹鴻蘭金處　徐處法門寺　林黛玉小蓮英　煩演烈女傳　 
[法商新劇塲]  
二十五夜演 
小子和三麻子明海山碧月花林顰卿趙小廉大奎大官廖連卿　頭本二本三本四本血淚碑　四大轉臺　蓋俊卿馮志奎　當陽救主 
[瑞和行吿白適逢西商賽馬公平呌貨暫停一期]  
啓者於廿五日遇滬西商春季賽馬之期所拍公平貨暫停一期以後各貨每逢禮拜三照常拍賣特此預聞　瑞和洋行啓 
[重慶合記戲園]  
本園聘請振南天社全班於念三日由鎭安輪船現已到申擇吉開演此佈 
[重慶合記戲園]  
啓者本公司目擊舞臺林立類皆踵事而增華可未有排演新奇有補於人心世道者良可惜也本公司憂風氣之未開欲演身以說法故特遣人到粤聘請振南天社全班由鎭安輪船來申開演其聲和色麗固近世所未聞而性淑情陶尤當今之急務洵足新念餘省之耳目并可開四百兆之心思用敢登報佈聞　勸言廣吿惟望靑年志士紛至沓來更祈淑女名姝爭先恐後庶幾擴張眼界盡易舊觀社會上多此改良風俗中因此點化則本公司之幸亦吾中國之幸也　本園吿白 
[禮拜三拍賣火酒]  
魯意師摩洋行始創自同治十三年即英一千八百七十四年 
准於廿五日上午十點半在本棧拍賣奥國名廠新到火酒新到火酒一百箱不限價拍賣此佈魯意師摩洋行啓 
[禮拜三上午拍賣）凈漬貨]  
魯意師摩洋行始創自同治十三年即英一千八百七十四年 
准於念五日上午十點半在本棧拍賣各種藥房藥料　丸藥香粉香水牙粉藥水等貨十餘箱白蘭提一百箱小鐵釘五十箱唱戲機器數十只厚呢數疋灰毛毯二包鉛羹义一箱和合洋刀三箱印傳單紙一箱油斗鎖東洋鹹魚三箱鐵裁縫八只九兩洋燭二百箱香皂念五箱開乾條頭皂一百箱絲絨檯毯二箱鉛筆紙牌白塔油印花粗布並樣子什物不計此佈　魯意師摩洋行啓 
[禮拜三拍賣文治洋行]  
准於念五日十點半鐘在本行拍賣各色聽頭食物檯令舊鐵床及舊鐵器等信壳信紙洋燈畫鏡方鐘銀箱脚踏車上等木器另星什物不計此佈　得律風三零五六　文治洋行啓 
[禮拜三拍賣准十句鐘]  
本行於二十五日拍賣人馬鵝牌羽毛元虎牌雙鳳馬頭羽綾大紅馬頭雙鳳單鳳虎牌嘰單鳳呢元狀元紅采福壽有餘龍鳳金月宮泰西緞七磅藍蟹　黑瓶紅蟹藍雙鴨紅鐘僧　藍鐘紅瓶單瓶三Ｄ嬉錢三Ｔ雙瓶布十磅胭脂虎紅七子紅蟹雙鴨團蘭藍蟹藍鐘三Ｄ萬倍利日利千金六子彩人船彩蟹彩鐘布人象雙梯人面三　人炮槍將軍細布牛頭粗布人象人馬車組斜單兎電車細斜一等市漂布七磅紅瓶五福洋標本廠十三磅福星粗十三磅半錄星粗十四磅三羊粗布十四磅半壽星粗布另有小　三鴨布糟糠清水漂布等貨此佈怡和洋行吿白 
[禮拜四拍賣瑞和洋行]  
准於念六日十點鐘在卡德路第六十一號住宅内拍賣書樓大菜間臥房廚房洋琴木器及花草一應另星什物不計此佈 
[元芳洋行（每禮拜四）不限價拍賣疋頭]  
本行創設在上海已四十餘年專運英國名廠各種疋頭來華按期於每禮拜四上午十點鐘在本行不限價拍賣後列著名本牌各貨歷來悉遵舊章永無更改接期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂標漂布等　上海英商元芳洋行謹啓 
[禮拜四拍賣]  
魯意師摩洋行始創自同治十三年即英一千八百七十四年 
准於初四日十點鐘在崑山路九號上等住宅木器大菜間書樓房間洋琴並家藏中國古董磁器銅器擺式等件什物不計此佈　魯意師摩洋行啓 
[（尋人賞格）]  
本月十六早晨走失婢女一名年十歲名冬蘭湖北人口操湖北上海口音身長兩尺餘面黑打辨子大脚身穿黑布夾襖褲如能將人送到者謝洋念元報信因而尋獲者謝洋十元决不食言　上海高昌廟南池一衖金宅啓 
[禮拜五拍賣]  
魯意師摩洋行始創自同治十三年即英一千八百七十四年 
准於念七日十點鐘在本行拍賣象皮馬車輪盤數副鐵床留聲機器書廚洋琴椅色衣廚小囝車火爐鏡大菜檯汕頭綉花電氣風扇自來火燈檯燈地毯鐵灶脚踏車帽架信紙信封一應木器什物另星不計念五日可看此佈魯意師摩洋行啓 
[禮拜六拍賣瑞和洋行]  
准於念八日十一點鐘在本行拍賣東洋鳳尾草樹一百餘柯此佈 
[禮拜一拍賣住宅房産瑞和洋行]  
准於四月初一日下午四點一刻鐘在本行内拍賣上等住宅洋房一所座落泥城外同孚路念一號門牌便是英册三千八百四十八號工部册一千八百零三號計實地七畝五分七厘七毫地上造成堅固大洋房一座共計九大間並花園馬房汽車屋及廚房等俱全該産係前達昌洋東羅陀夫君之業　各客欲知詳細者請至小行接洽可也 
[禮拜一拍賣上等木器]  
魯意師摩洋行始創自同治十三年即英一千八百七十四年 
准於初一日十點鐘在本行拍賣紗窻簾二百對廣東紅木傢生油畫水畫洋琴各色烹銀器皿細巧大菜色一應料器全銅雙單人床柚木書樓椅色大菜椅色房間色各種上等木器什物不計二十八二十九日可看此佈　魯意師摩洋行啓 
[頂股改記聲明]  
虹口嘉興路瑞泰永記烟帋號前有錢學記名下股份刻因另圖别業今憑原見議推頂與隆記開張當將錢學記名下股本如數付清從前合同議據當面注銷作廢以後盈虧與學記無涉所有永記一功往來等情概向永記自理不涉　來隆記之事今後往來概以瑞泰隆記回單爲憑特登申新兩報聲明　瑞泰隆記啓 
[禮拜二拍賣]  
魯意師摩洋行始創自同治十三年即英一千八百七十四年 
准於初二日拾時在舢板廠麥根路第三十七號拍賣書樓間大菜間臥房浴間廚房一應頂上來路木器洋琴什物另星不計念九初一日可看此佈　魯意師摩洋行啓 
[（拍賣地産）預先吿白瑞和洋行]  
准於西五月間在本行拍賣由公平洋行經理貴重市産壹塊座落公共租界中心點即四馬路望平街靠西北轉角便是計地一畝四分六厘五毫上連店面號屋數十間英署註册第七百零四號工部册第二百七十三號惟此地尙有八年租期到英一千九百十九年底止如各客欲知祥細者請至小行面詢可也此佈 
[（尋人賞格）]  
宣統元年九月十二日上海城隍廟南首餘驛衖孫恆豐銅作内走失學徒倪金龍年十八歲紹興府會稽縣人面圓尖嘴身材短矮如有仁人君子送到孫恆豐銅作謝洋十元知風報信者謝洋五元决不食言特此吿白　孫恆豐啓 
[（遺失提單）]  
遺失提單前已聲明今再登軋令老船英四月四號進口提單一百八十二號尖口鐵二百九十七担五十八斤軋令花船英三月廿三號進口提單一百廿三號尖口鐵四百五十四担五十七斤又提單一百零七號新圈絲八百七十四担卅五斤以上均向新關說明另補提單將前單作廢望　各寳號切弗收受是荷　可熾承吿白 
[（一瓶全愈）　立止白濁丸]  
淋濁之症或因濕熱而慘入膀胱或陰虛而敗精或是花枊時毒久結而成白者尙輕赤者是重則陰莖剌痛如刀割點滴難通久則更難爲治是以本窩不惜工料方不同武無論三淋五濁立服見功每瓶洋五角另售婦科白帶丸每瓶洋四角止痛生肌散十寳搽疳散一瓶五角新製花枊解毒酒每瓶洋一元常服此酒可除遺毒並治諸般骨痛肌膚騷　瘋毒諸疾藥到病除　鋪在上海二馬路晝錦里口請認鐵拐李爲記　廣東仙壽窩啓 
[白濁一瓶斷根]  
鄙人患白濁醫藥俱窮今承友人指示購得河南路廣東彭壽堂立止白濁丸一瓶試服數次其患若失所費少而奏效神眞不愧立止二字感極鳴謝花柳悔過生啓 
[上海祥泰洋行經理英國愛倫生電燈厰廣告]  
英國愛倫生電燈廠所製各種電機電燈電線及一切電氣大小機件無不獨出心裁特别製造久已著名環球推爲天下第一最大之廠凡歐西各國電燈廠由該廠全行包辦者不知凡幾今由上海本行獨家經理　賜顧諸君請駕臨本行機器帳房面議自當格外從廉竭誠相待此佈　　上海北京路第六號祥泰行謹啓 
[滙通保險公司廣吿]  
英國士葛治佑寗火險公司資本金規元四千五百萬兩前由公信洋行經理已三十餘年賠欵迅速久蒙紳商嘉許現歸小行經理倘承惠顧請移玉五馬路本帳房接洽可也　總經理英商華田謹啓 
 
 

Page 9

 
 
   
 
 

Page 10

 
 
緊要新聞二 
[紀宿遷閙事詳情]  
　　宿遷通信云宿遷永豐麵粉公司下流中人最爲注意本月初忽貼匿名廣告謂將聚衆焚毁官塲置之不問不意十五十六連日西城門口東城根有剖口袋事十七日有搶豆餅事又聚衆搶碍窰縣差沙小四受傷（卽搶磚瓦人）汪令不在署差保竟將窰戸及做磚工人帶去六七名均押班房因此遂長一班差役之志十八日上午九時卽到前馬路口搶王大寡婦糧食地保姬三獲爲首人經拔總王某令其釋放該亂民愈加得意搶刧王家糧食後卽蜂擁至新盛家周聚源槽坊扒門踰墻而入搶刦一空甚至馬草磚石可估錢之物亦均被搶盡官兵及王拔總復坐視不問而亂民忽又到東大街周福源槽坊正撞門時縣令忽到遂將該坊門發封候查明糧食再行出賣亂民旋欲入城乃將四城門關閉又任意尋各富戸如陳萬隆陸德興董坤等並將行戸任長春米數十石及器具衣物搶掠一空時已傍晚矣次早各鄉聞糧食可搶麫紛公司可燒之信於是河東西人復聚集數千人焚燒麫粉公司汪縣令及各營官捕縣拔總均在河干坐視卽木板皮高鐵板及各用物亦均搶刦一空誠可謂官督民搶矣 
[阜甯縣之罷市又起淮安]  
　　本月十二日早晨八句鐘阜寗闔城商店閉市不通貿易人心惶惶幾有暴動之勢傳聞起事之由實因阜寗縣李令不洽輿情之故當日城内廟灣塲大使許鳳文面商李令乃竟一籌莫展許大使隨卽會同廟灣營遊擊傳齊董保詢其情由據各董等聲稱李令到任以來未及一月一切興革政令雖不憚煩勞然未免操之過急日平日性喜微行隨帶家丁劉某等數人出入隨從往往遇事生波捉風捕影並有無辜民人被其責罰以致羣情不服云云大使乃偕遊府及董保人等挨市勸導各舖照常生理民心漸安現聞阜邑除縣令外其餘文武官員已會銜通禀各大憲核奪矣 
[江都嘶馬鎭又有毁學風潮揚州]  
　　江都縣屬嘶馬鎭有初等小學堂一所堂中經費全恃該鎭之魚肉各捐爲挹注該處多係業魚之戸故魚捐尤爲注重此捐向由鄉董經收中飽乾没不可究詰近由該堂經收支配該董等以權利旁落暗中煽惑鄉民聚衆滋事仇學昨將該堂校長張某及庶務員某痛行毆辱並將什物搗毁焚燒聞已報告勸學所教育會派員調查矣 
[海州飢民滋事之罪魁]  
　　海州通信云海州劣董葛潤田殷克勤等吞没州倉振餘復串同謝直牧勒捐擾民大動公憤士紳紛紛上控屢見報紙查葛潤田以皂隷葛榮之子一門皆充書差竟以敲詐起家至二十餘萬潤田目不識丁素以夤緣官長出入衙門公行賄賂爲事於謝牧任内爲尤甚如東路鎭張某因案經潤田關說一千元了結州西孫某亦因案經潤田關說七百元後謝收知孫有馴馬價值八百元藉案提究授意潤田令獻馬並納洋三百元了事其餘大小案卷由潤田通關節者不可枚舉謝牧感潤田之用賄適去年詔舉孝廉方正卽借以報酬之保禀七十餘人多係揑名卽如親戚甘結内議員邵甘及其妻弟某經施牧當面傳問皆云毫不知情其他可想海州士紳旣鄙其出身卑微又忿其素行無賴假以孝廉方正之名實屬有玷名器遂聯名指控分字疏證其駁正之一項有引潤田之姪葛雙喜刃斃百子菴女尼一案已經謝牧訪明逮案旋經潤田運動釋放當時事聞督撫卽飭藩臬兩司查究臬委程鴻逵於本年正月中旬到案提州審訊潤田浼其素所親厚之海州州同章某吏目唐某兩人向程委關說爲彼開脫女尼命案及回復孝廉方正曾有一文生李麟書得賄八六票十千文許爲潤田到堂具結忽被其父所知責令捧賄退保故至今未復葛氏兄弟叔姪遂益怨懟到處編送匿名書汚衊地方正紳又暗派賊黨趁勢煽惑饑民搶刦麥粉公司嫁禍於人以爲洩忿之地故此次海州閙事實此等人激成之云 
[晉教育會報告交文亂狀山西]  
　　晋省交文亂事迭誌本報茲接該省教育會公函云晋省交文兩縣一帶爲産烟最著之區去年實行禁種一律禁絶本年正月卽有匪徒武樹福弓酒壺等藉抗禁種烟勾結一般游民創立種烟合約迫脅村衆入約良民稍知畏法者多不肯從或用火燒屋或勒索巨資由是被脅入約者二三十村二月初一日因縣官聞知恐派差拿遂於文水縣之開栅鎭鳴鐘聚衆約萬餘人愈聚愈多不可勸導縣官請兵彈壓不服相持十餘日彼見官兵不動氣燄益張村紳告急之書一日數至凡在籍紳士亦言非捕拿首要不能解散脅從十三日黎明縣官帶眼線四人會同員紳酌調兵隊前往開栅比時卽將匪首武樹福拿獲卽有百數十人出而抗捕一一就擒該村社首久被匪脅不敢與官紳相接至是始各具衣冠入廟縣官見事已立解將擒獲拒捕從犯分别令社首等當塲保釋不欲株連也不料正辦理間鄰村匪黨率衆數千人各持鎗械齊來猛撲兵隊人少勢單不可抵禦危急萬分先放空鎗還擊匪大笑益進遂至决裂三路當塲格斃者約十數人匪各竄去事遂大定各村花戸一二日間均赴縣具結完案脅從者概免深究兵隊是日已撤回交城居民無擾本省士紳同覩情形毫無異議並僉謂此事若非及早了結必釀大亂現聞晋撫已詳細入告並將疏於防範之文水縣參革從前種種謠傳皆未足信也 
[俄創極東殖民會議之要點]  
　　俄京通信云俄國 
 
 

Page 11

 
 
政府此次創辦極東殖民會議已派首相斯杜爾平君爲總裁審議研究事宜如左第一籌備極東殖民推擴之法（卽因前黑龍總督鐸勃基將軍所定之暫有章程頒與黑龍哥薩克幷烏蘇里哥薩克之地區幷後貝加爾哥薩克所管之地區與密接中國境界且係屬不用之屯田地區弛其制限爲普通殖民之用地等爲推擴殖民籌備之第一要綱也 
　　第二黑龍江沿道地方官辦之建築工程等其所需之勞工均雇用本國勞工不再雇用黄種人（卽中人韓人日人）其籌備之策如何第三黑龍江鐵路工程須急速趕辦第四殖民用地區開鑿道路第五殖民事業所需之費欵須　究其財源第六黑龍江沿道地方移民如何籌設保護之法第七黑龍江鐵道沿線之探查隊如何組織配置 
[日本釋放胡學生之原因北京]  
　　駐日胡公使近接日本參謀本部來函略謂貴國士官留學生胡某於去年五月間因本部被竊重要秘密文件查與該學生有關係當經法庭訊實敝國爲顧念邦交起見從輕判定懲重役五年之罪現在爲期未久本部奉到敝國大皇帝特旨赦免該學生罪名遣冋貴國爲此知照等語公使當卽一面電告本國政府一面專函申謝查該學生被釋原由因此次濤貝勒抵東時爲言於陸軍省大臣寺本氏請其釋放回國寺本碍於情面爲奏明日皇特旨赦免業於濤貝勒離東京之第二日將該學生由獄中提出送交胡公使咨遣回國 
分類新聞 
政界 
[鎭道定期開辦平糶鎭江]  
　　鎭郡沿江一帶上年猝遭水患收成歉薄兼之本年入春以來淫雨連綿米價日漲斗米千錢貧苦小民欲謀一飽而不可得人心惶惶大局堪危現經常鎭道劉襄孫觀察會紳籌欵派員赴江西等處採購米糧運回鎭江定於三月二十五日設局平糶以濟民食 
[行知運隄啓壩通融辦法揚州]  
　　揚屬運河東西兩隄爲淮揚各縣民田保障西隄禦洪澤高寳諸湖之水東隄禦浙泗淮運匯流之水揚軍廳所屬高郵江甘兩汛建立各壩原爲宣洩盛漲保衞下河地方原定水誌章程立秋以前漲至一丈四尺秋後至一丈二尺八寸卽行啓放去年大雨時行水勢浩大水誌竟長至一丈七尺三寸爲數十年所未有能獲保全實爲萬幸現在西隄雖修補石工惟東隄關係至重誠恐下河州縣紳民狃於保壩主義後患堪虞日前已由江督蘇撫會同江北提督奏請通融辦理嗣後照奏定丈尺逾過一尺卽當酌量啓放以固隄工而免潰决並行知揚屬各府州縣遵照 
[咨催造報保息善政杭州]  
　　浙撫增中丞以接准民政部咨開本部於光緒三十三年春具奏整飭保息善政辦法當經奉旨依議咨行欽遵在案今查各省咨送光緒三十四年分考核州縣事實淸册造報善堂善舉尚屬寥寥亟應詳細調查以憑考核所有各省造報宣統元年分考核事實淸册仍希按照前項表式分别塡入庶善政不致廢弛而考核統歸一律等因當卽分飭司道立卽移行一體遵照辦理現悉各司道會議是案前於三十三年四月間奉准民政部行令奏請整飭保息善政妥籌辦法原奏内稱請旨飭下各省督撫嚴飭地方官會同各該處紳士查明善堂善局若干收養人數若干歲入歲出若干官費公費若干無論官辦紳辦俱須註明管理人姓名籍貫官階並辦法章程造册咨部以憑核辦又稱從前各項善堂善局率多重養輕教擬令責成地方官紳體察情形以育嬰堂附設蒙養學堂養濟院棲流所淸節堂附設工藝廠統計原有經費妥爲辦理其有官紳把持公産抗不服查者應卽從嚴參辦其有急公好義著有成績者亦應酌予奬勵等語擬卽日將奉發表式印刷多份分行各道通飭各府按照地方繁簡善舉多寡給發原奏表格限文到一月内由各地方官確切查明依照格式每處塡表一紙並將詳細章程另造淸册詳司彚呈其應行附設之蒙養學校工藝廠等均應酌量辦理 
軍界 
[袁督對於治兵之政見廣東]  
　　粤督昨咨呈陸軍部畧謂新軍之根本曰軍人教育曰辦事權限二者必相輔而行查各國軍人均受有普通教育現中國教育尚在幼稚時代安得如許身受教育之人列入軍界其號稱剛勁者或性質椎魯至桀黠之徒稍稍知書識字則動爲邪說所中如疾病之傳染而防不勝防觀於此次新軍釀事其主動多在下級以下各官長聚無數椎魯之兵而仍寄之桀黠者之手蓋自古治兵未有危於今日者矣目下要著自宜變通定章授統將以特權新軍組織伊始照章練及二恊以上者應於省會設督練公所派員妥籌變革各事以資輔助夫曰妥籌曰輔助則籌備各事之權應屬之督練公所賞罰行政之權則當操之恊部遇重要事件仍禀明本衙門辦理方能網舉目張云 
[陸軍第九鎭續徵新兵無錫]  
　　江南陸軍第九鎭現届第一期退伍目兵所縣缺額應卽徵補足額以符定制日前特派委員陸君志成來錫設局勸征並移請錫金兩邑令會同辦理現在報名投軍者已有四五十人之多不日卽擬送寗入伍訓練矣 
[督派徐游戎勦辦梟匪鎭江]  
　　揚鎭緝私營務處徐寳山游戎現奉江督張制軍札飭謂江北鹽城阜寗一帶梟匪滋擾勢頗猖獗著卽督率砲艇十艘馳往勦捕並嚴拿梟目王鎭谷務獲解送地方衙門究辦等因游戎隨於二十日由鎭前往矣 
學務 
[學界禀請撤換學董之困難杭州]  
　　台屬臨海縣勸學所總董李羣秀因案自辭該縣何大令蒞任未久未窺紳學界之内容遽將所舉何謨接辦總董詳報學司加以優美考語致合邑學界大譁報告旅杭同鄉謂其資格不符聲名惡劣兼有種種嗜好由勸學員章鍾渭領銜　禀層憲訴訟本日奉增帥批駁謂勸學總董爲整頓一邑學務之人自應查照定章由地方官遴選公正士紳詳請札派以資辦理若任紳界自行選舉非惟有違部章且不啻築室道謀予私黨以紛爭之道線該縣勸學總董前據何令來禀已延定游學日本師範畢業何生謨接充品學旣優且合部章當卽批准飭司遵辦在案該員等何得任意爭執以毫無實據之言 
 
 

Page 12

 
 
肆行傾軋所請不准幷斥 
[務本工藝女學改名之原因湖北]  
　　務本工業女學堂於初九日開學昨該校長因公赴學務公所與實業科長張守春亭面談一切經江陵某君在旁獻言略謂工業一門非實行試驗不可欲實行試驗非設一試驗廠不可貴校辦理雖佳若遵部章建設則才力恐有不逮且各項機械資料價值約在萬餘金按部就班談何容易不如暫行改易工藝二字俟將來發達後再爲擴充庶窒礙少而效果多該校長聞言頗以爲然當决意改爲工藝女學堂矣 
實業 
[鄂路拒欵張代表赴東談漢口]  
　　鄂路拒欵代表張伯烈原係留日學界所公舉現自京返鄂後已將公司一切進行方法籌劃停當仍欲赴東留學經鐵路協會中人一再挽留始終其事張以法政畢業期近萬難再緩堅辭俟畢業後再回効力鐵路協會因鄂督禁止集衆開會乃不敢開特别全體會歡送爰於十人日在薈宴樓設筵由發起諸人公餞並公贈川貿張力辭不受當將前次在京用賬交會計處並遂將在京添製之中國禮服一一檢交協會收存於十九日附輪東渡可謂一塵不染潔身而退也 
[日本實業家來漢談漢口]  
　　駐京日公使近致駐漢日總領事函云東京大坂京都神戸名古屋各商會此次將疏通中日兩國之實業選定中日貿易上最有關係之著名實業家近藤廉平大橋新太郎松方幸次郎土居通夫等六名組織觀光實業團考察中國各埠於西五月五日由馬關啓程經韓國京城遊歷安東奉天營口大連二十一日抵天津二十五日入京小作勾留復乘京漢火車於西六月一號抵漢更下駛于初十日赴江寗至蘇杭及上海勾留約二十日云云現旅漢日人已預備歡迎矣 
[湖商創辦銻礦中止談杭州]  
　　湖屬職商沈毓麟前年紏合同志查勘嚴州遂安縣巖塲村銻礦苗旺質淨山脉綿亘疊次延聘礦師入山勘騐確係佳礦當向農工商礦局請發探照查無葛籐遵章頒發在案不料荏苒數年籌欵不易所給探照又早逾期現聞該商以獨力難支久持無益業已呈請湖府李前泮太守轉詳省憲自願將探照繳銷已奉勸業道核准昨特具詳中座咨明農工商部註銷前案徐俟後圖矣 
雜記 
[電騙交通銀行巨欵之敗露漢口]  
　　漢口隆華旅館本月初庽有操閩語形同留學生者二人一名鄭東生一名李亦秋自稱係海外華僑舉止闊綽揮霍豪邁某日偕現庽漢口漢昌里安徽候補道孫某前赴交通銀行由孫介紹稱有銀二十一萬六千兩由新加坡匯上海交通銀行轉電滙漢請先預備當經交通總辦盧君洪昶買辦蕭君宏通允可俟電來照兌逾數日鄭等又言欲在漢購地皮遂與蕭君同往大智門踏看某姓地皮若干方議定價值將立契約十六日交通果接滬行密碼來電銀數相符惟係交鄭東先字樣該行因連日以來窺出鄭李等形跡似有可疑因卽　電滬行詢其實在尚未得復鄭李等已來云亦接有電音特來取欵蕭宏通君當答以電匯之欵照章應寛鋪保鄭李等無保可覔請交某國銀行代收蕭答以匯豐可乎鄭李允可蕭君又言匯豐雖可只能保得明日必兌而今日郤仍不能兌因電中有一字誤須俟滬行回電鄭李等乃去及夜間得滬行加急復電並無此事該行總辦廬君乃立函夏口廳派人往拿詎鄭李知計不行預料必敗是夜並未回棧隻身遠颺矣其房内衣物約值數百元均未攜取旋由夏口廳差在某妓院將與鄭李同嫖之林仲山扭案訊得實不知情刻正嚴飭捕差四處訪緝矣 
[四鄉農民之恐惶無錫]  
　　錫金自入春以來隂雨連綿睛天甚少四鄉小麥蠶豆被湮者十居七八農人恐惶異常且日來小蠶因天氣隂濕病斃甚多該邑鄉人素恃以爲春熟者絲繭而已今小蠶不佳前途深爲可慮 
[仙鎭班小輪失火鎭江]  
　　二十一日上午十點鐘鎭江招商局恒吉（仙鎭班）小輪船帶拖風船一艘由鎭開往仙女鎭詎行至荷花池左近該小輪後艙不戒於火霎時滿艙通紅致兆焚如之禍幸經該輪水手等立卽撲滅祇焚去後面船身一半而船首前艙並未殁及至於搭客咸上拖風船雖屬無恙然已受驚不淺矣 
[淸談]  
[贛路與鄂路]  
　　鄂路拒欵代表今日功成赴東　。而贛路拒欵代表。亦適以今日着手返國。二路之行事。儼若不相謀而適相合也者。 
　　我不知贛路代表。對於鄂路代表。其感情何似。其抱負何似。爭欵之毅力彼此何如。將來之結果彼此何如。 
　　第見贛鄂兩留學界熱心國事者同。贛鄂兩路大局危迫亦。同贛鄂兩省人士之舉國若狂亦無不同。 
　　嗚呼有志者事竟成。天下事亦在其爲之者何如耳。行矣諸君。竊敢以此言爲贛路各代表勗。 
[探險錄]  
[西藏考查記（續）]  
　　藏程之險峻鄙人於印度列市編成大旅行隊。雇用拉達克二十五人。馬一在三十匹。以土人莫哈美伊薩爲先導。一千九百六年八月。人馬肅肅。發列市。征鞭一路。指西藏前進。越喀拉哥爾木山脉。過林細丹。渡亞克薩尹湖。遂入前入未到之西部藏地。地勢險峻甚屬艱困。越布卡曼克拿山脉。一日間斃馬九匹之多。迢迢　途不見人烟。飢餓迭起。歷八十三日。始遇游牧人種部落。此時之愉快可知矣。　 
　　嗣後雖無插天峻嶺。然地或甚高。形勢曠遠天朗氣清。四周山巓。白雪皚巓峰。巒極多。牧草間有游牧土人部落。或犂牛等。查中央亞細亞與西藏地方。多産犂牛。爲該地土人最利用之牲口。只性　廣悍。不易馴使。鄙人屢遭危害。自此行程愈。遠馬斃愈多。遂由土人訂購犂牛以繼續旅行焉。 
　　土人語云。犂牛備有强健體格。容貌雖醜。然筋肉結實。冠絶獸界。故旅行此地者必預備之。蓋犂牛跋涉險惡道路及冰河中堆積石塊。最爲。便利。且遇積雪封道之時。旅行者若使犂牛先行。以奇大足趾與其頭角。排除積雪。則犂牛一過。道路卽開。旅行者隨之。實爲一舉兩得之野獸。中央亞細亞西藏地方之行旅。眞不可不用犂牛也。 
[藏西形勢]  
　　南進深入藏地。發見杜列安。出安莫尼阿克湖畔。更南走孛克藏宗巴湖畔。東南進至剛接錯湖畔。盤桓一旬。考查附近情形。時　臘月。湖水冰結。湖上自由通行。 
　　查剛接錯湖水含鹽卽爲鹹水湖也測量完竣。遂入那杜安州。剌史夫拉紮杜耶林君。與鄙人有舊識。一日夫君來訪。晤談良久。夫君云藏地民氣未開。域内險峻。猛獸毒蛇。充塞於行路。而糧食難得。氣候不調。奇慘不可言狀。先生旅行恐有危險。不如且請中止此行。夫君之熱心。力拒鄙人深人藏地。良可嘉也。然鄙人早已委心任運。遂婉謝夫君翌日。得夫君准許。鄙人自此五衷愉快。以爲今可。遂其旅行之夙願矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[學部奏擬管理歐洲游學生監督章程摺]  
奏爲酌擬管理歐洲游學生監督處章程恭摺仰祈聖鑒事竊臣部於宣統元年九月二十五日具奏歐洲游學監督照駐日辦法改歸使署並遴派監督摺内聲明辦事詳細章程如有應行斟酌改訂之處俟該員等到歐會商妥洽再由臣部察核具奏等語奉旨允准在案現在分駐德法俄比四國之游學生監督業已先後到差迭據該員等來禀並參照前任歐洲游學生監督蒯光典回京報告情形查得歐洲游學生其在各大學及專門大學爲正班生者固不乏人而其程度不及僅爲旁聽生不應學期考試者亦復不少臣部所定學費數目本無不敷之慮而學生以種種浪費及不正行爲致滋虧累者時有所聞各省於學費之外有加給津貼者有准添支醫藥費者辦法參差爭端易啓至其應解學費往往不能如期匯到致令監督處時向銀行借貨以應急需非特損耗息金且常常借貸亦决非經久之計凡此數弊皆非妥定章程不足以資整頓而歸畫一臣等斟酌再三擬訂管理歐洲遊學生監督處章程三十一條謹開列淸單恭呈御覽如蒙兪允卽由臣部分咨各省及出使歐洲各國大臣一體遵照至此項章程將來如有應行增添修改之處應由臣部斟酌情形奏明辦理所有臣等酌擬管理歐洲遊學生監督處章程緣由謹恭摺具陳伏乞皇上聖鑒謹奏宣統二年三月十五日奉旨依議欽此 
　　謹將酌擬管埋歐洲遊學生監督處章程繕具淸單恭呈御覽 
　　第一節總綱一於英德法俄比五國各設一管理遊學生監督處爲管理遊學生治事之所一英德法俄比五國遊學生監督處事務由各該出使大臣董理一切一英德法俄比五國各設監督一員由學部遴選通曉學務人員商同出使大臣奏派一除以上五國外未設監督處之各國所有遊學生事務均歸相距最近之鑒督處兼管 
　　第二節權限一監督禀承出使大臣辦理所有游學生事務其咨行各署文牘由監督具稿呈請出使大臣核定印行一凡游學生事項有關交涉者由監督禀請出使大臣主持一凡關於各學校及游學生事項監督得自行辦理一監督處辦事各員應由監督選派有不得力者隨時更換 
　　第三節責任　一管理歐洲游學生監督處應將學生成績高下功課勤惰品行優劣每年呈報學部及各省督撫一凡游學生調護指導紏正扶持諸事應由監督處妥爲經理 
　　第四節管理條規一歐洲游學生無論官費自費均應由監督處隨時調查成績其入學升學等事亦應由監督處擇著名之學校保送入學凡未經該國國家所認許之學校監督處概不保送一歐洲游學生無論官費自費畢業後應由各該管監督加給證明書如無證明書者不得應游學畢業考試一證明書須編定號數截留存根並將咨送省分經過學校送學畢業年月一一開列每遇考試之先將存根送部查核一歐洲游學生入學升學不由監督處保送曁監督處有指導紏正之事而不聽從者畢業時均不給證明書一凡游學生如有品行不修（如賭博冶游及犯有玷名譽之事）學業不進者經監督處查明卽行勒令退學咨回原省（並將事實咨部備核）如係官費學生並應追繳歷年所用官費以上係普通管理條規一游學歐洲之官費學生以已入大學習醫農工格致四科之專門學者爲限習法政文商各科者雖入大學不得給官費至未入大學之學生以後概不得給予官費（未完） 
專件 
[外務部咨憲政編查館韓國華商租界章程發交官報刋印文]  
　　爲咨行事案查韓國元山釜山仁川等處華商租界章程有應行商定之處當於宣統元年正月二十三日札派駐韓總領事馬廷亮就近照會統監府會同商議並將所議條欵隨時申詳本部查核該總領事業將先後會議情形及商訂各條呈請本部核定於本年二月初一日在統監府會同畫押簽名蓋印經彼此兩國政府承認宣佈施行茲據該總領事禀請將該章程發交政治官報刋印作爲發表等因相應鈔錄該章程咨行貴館查照可也須至咨者 
[仁川釜山及元山淸國租界章程]  
　　第一條在韓國仁川釜山及元山淸國租界位置界限測定數目及地叚等級均於另圖表示日後租界擁擠再行恊定後將地址擴充俾淸國人民居住淸國人民亦可任便到各國租界居住貿易 
　　第二條租界内之地叚擬照拍租方法永遠租與淸國人民但在本章程未實行以前淸國人民已按照正當辦法得有地叚者作爲照本章程業經永遠租與 
　　第三條租界地叚照後開之率抽收地稅一等地每方二邁當每年金一錢六厘二等地每方二邁當每年金一錢二釐三等地每方二邁當每年金八厘未滿方二邁當亦應作爲方二邁當算　　第四條租地人應於每年陽歷十二月十五日内將次年全年分地稅完納凡照拍租之法新承租地叚者由拍得次日起至是年十二月三十一日止之地稅應自拍得之日起十日以内完納前二項地稅由淸國領事官收領將全數三分之一於完納期限後一個月内送付理事官留存三分之二充作租界應用經費 
　　第五條租地人於前條第一第二兩項期限後一個月内仍不完納地稅第一項從次年一月一日起算第二項從拍得次日起算按年息每百收十二之率徵收如在前條第一第二兩項期限後再逾一年尚不完納地稅及利息者當由理事官與淸國領事官協議將該地公拍另租前項拍租之時以投票出價最高者拍得若二人以上同價則此等人另行投票凡拍得之人卽日完納地價五分之一作爲定銀餘價在拍得之日起十日内全納倘逾限不如數完納地價卽將定銀充公作爲罷論將地另行拍租所得拍租金按次序開支公拍費用當日截止地稅利息及公課倘有餘剩應將該欵交給原租地主 
 
 

Page 19

 
 
第六條租界内地叚由理事官照另開式樣發給地契（未完） 
本埠新聞 
[關於辦理平價事宜之文牘]  
[上海縣照會各董文]  
　　奉道憲札開（札文已見昨報）奉此查奉頒章程第二條滬關公欵八萬兩係辦蘇松太三屬及上海本境平價事宜究應如何劃分未奉明示至如何領欵購米如何平價發糶及本境城鄉應設幾局一切細則均應預爲妥籌禀辦除照會各紳董外合行抄粘照會爲此照會貴董請煩查照希卽公同籌議妥章禀辦仍希示復以憑轉禀事關民食幸勿有稽 
[又申請滬道給發購米庫欵文]  
　　奉憲台札（中略）奉此除遵卽照會總工程局曁各商董妥議籌辦外擬請將奉撥庫欵八萬兩先予給發俾可交商迅速購辦米石以濟平價事宜理合備具印領申請仰祈憲台鑒賜核發以便團給 
[工部局拒絶調查之文告]  
　　英美工部局前日出示云照得邇來公牘文件所稱報紙謠詞載有在租界内統計人口之言及在界外設一統計調查處又界内地産給有華契註册收捐曁土店烟籍調查造册等項謠詞查來往照會論及界外官長擬辦統計事宜按領袖總領事函有界内政治僅屬西官辦理之說調查統計戸口或將别項情形造册等事乃西官權力所在擬請飭知該員紳未能在租界内舉辦云云合卽示仰界内諸色人等一體知悉因知計算人口一切事宜由本局每五年辦理一次自上期至今已届五年於今歲底例照前次將計算人口從新辦理其辦法僅查居民人口數目並同時註明何省出身其産業及生平事概不顧問無論别項何等事務不准絲毫調查探詢而辦理一切惟本局人員特權並無他人所有切勿輕信差人衙役等或輕信謠傳以免差誤一體遵照切切特諭 
[盜匪搶刧米店三誌]  
　　彭王廟鎭姚永順米店被盜搶刧已兩誌本報昨由閘北巡警總局警法科長聶榕卿司馬飭傳事主姚秋波到案訊問當時被搶情形旋提盜犯高玉峯王進銀王貴才等三人詳細研訊初均狡賴不認司馬喝將高笞責三百板王進銀責二百板並跪大練王貴才責三百板鞭背五十下始各供認判仍還押再行訊辦又聞當該店被刧時附近鄉民孔丙全兪富根毛阿生等五人各執竹槓扁担帮同拿盜被巡邏隊誤認爲匪一倂拘解總局亦經司馬訊明一倂省釋 
[三誌巡士拘人之齟齬]  
　　吳淞路土渣膏作主王瑞榮（卽王瑞郎）控閘北三路二區巡士孫自道（卽沈如濤）高向榮（卽高湘雲）越界坸人一案前日午後由公共公廨孫襄讞會同英副領事布君各乘馬車前往勘得王姓後門與三路二區轄境相連惟察其形式似早釘閉勘畢後中西官卽分道而返定今日早堂訊斷 
[巡官告誡巡士]  
　　浦東總巡游别駕出示略云浦東地方遼闊洋棧林立流氓匪類最易溷迹鼠竊狗偷所在多有各巡警等在事有年自當竭誠守衞力圖進步本正巡調辦伊始亦當與各巡警等勉爲其難倘本正巡實有辦事不力督率不嚴賞罰不明之處各巡警等儘可遇事規諫無不虛心採納各巡警等如有苟且偷安沾染各種嗜好任意違犯警規者本正巡亦碍難曲徇訓戒之不聽則嚴斥嚴斥之不改則記過責革不貸其各凛遵 
[學生何往]  
　　西門外白雲觀北首某學堂學生嚴根生年十五歲在家取洋一元出外買物今已三天尚未回家其父母甚爲着急 
[春賽初誌]  
　　旅滬滬商春季賽馬木定於前日爲始嗣因天雨改期昨日天雖隂雨各西商興不可遏仍行舉賽於午前十句餘鐘起至傍晚止共賽十次第一次二十馬馬辣代碼頭洋人黄黑衣黄帽靑馬勝　　第二次十五馬大英公司黄衣帽黑馬勝第三次二十四馬大英公司黄衣帽黑馬　第四次十二馬脫來頓代克杜學堂粉紅衣帽白馬勝第五次二十一馬海司洋人代裕泰客人紅衣藍帽靑馬勝第六次十六馬天津客人代馬立司紅衣黄帽白馬勝第七次二十七馬洋人魯代工部局白衣紅帽黄馬勝第八次七馬祥茂小白克爾代馬蹄湖色衣帽黄馬勝第九次十六馬麥邊洋行藍衣帽靑馬勝第十次十四馬高易洋行黄衣帽白馬勝 
[城内]  
[承領罰欵]  
　　地方公益研究會職董蔡正蒙郭廷珍等呈復縣令文云竊奉照會内開准貴會來函以地保誣控法華巡檢一案請將罰欵撥充修路經費等由到縣准此查地保沈悅堂誣控駕巡檢案内據該保知錯認罰洋三百元本擬留作辦理新政統計調查之用惟旣承函囑均屬因公爲將前項罰欵内分撥洋一百五十元以充修路經費合行備文照送爲此照會貴會　爲點收撥用計照送分撥洋一百五十元等因奉此當卽如數點收以充縣前街翻砌石片重築隂溝工料經費之用至紉誼 
[限期埋葬]  
　　本縣四大令前因城内沿城脚等處停有棺木飭令各地甲傳知各戸趕緊埋葬在案刻由二十舖二十二舖八舖地甲禀復謂有張錦銓楊松雲李阿炳陳桂芬等四戸尚未遷葬昨因飭差將張錦銓等博案諭限七天一律遷埋大令並親蒞詣勘不准違延旋又命駕至十六舖化人壇一帶查勘一週而返 
[扭控逆子]  
　　唐童氏偕同見證金　毛將子唐四桃扭至一路巡局前晚經德正巡官審訊唐童氏供丈夫早故兒子四桃素性兇横今日欲往賭錢喝阻不聽反敢辱詈行兇隣居金阿毛見而石服帮同拘案求究判責三百板拘留一倘月期滿察釋 
[拆梢行兇]  
　　南三區　送趙阿三姚金龍至一路巡局由德巡官審訊　阿三供漂水縣人在小橋頭開老虎灶姚於今晨向小的拆梢不遂拔刀猛戳致傷手腕求驗訊之姚供行兇不諱巡官察得趙阿三傷勢尚輕諭飭回去自行醫治姚笞責二百板交保斥釋 
[房客不端]  
　　北五區　送吳江氏陳蓉川至一路巡局氏供房客陳蓉川昨晨藉付房租爲名到氏房内調戲氏情急聲張反被毆打求究陳供該氏素性淫蕩昨日自喚小的入房並無調戲之事判陳戒責四百下斥退 
[牽引成姦]  
　　老婦張嚴氏昨在馬家　提獲媳婦張金　姦夫杜菊生及牽引之顧陸氏三人　至一路巡局控訴張嚴氏供媳婦素性淫蕩兒子本在野荸薺茶食店爲夥囚 
 
 

Page 20

 
 
管教不聽棄家不顧現由蘇州來信云若不將張金氏退去誓不回家故此拘拿求請嚴辦德正巡官訊得張金氏與杜菊生犯姦　係顧陸氏牽引判將杜菊生笞責四百板拘留再核張金氏戒責四百下暫行發堂顧陸氏掌頰四百下斥釋 
[禀請驗屍]  
　　二十五保二圖地保張兆歧昨日投縣禀稱廿一日福州路有一馬車撞倒無名男子送至仁濟醫館醫治無效於昨日斃命現睚尸身舁送騐尸所報請相驗大令准之 
[官事]  
　　江蘇　補知縣董純　昨至道縣兩署拜會奏調雲南差遣河南丁憂候補知府黄鳳岐昨日到道拜謁滬道蔡觀察昨傳上海縣田寳榮公共公廨會審官寳頤到轅問話 
[南市]  
[塡平坑]  
　　大東門内道署左近向有坑厠一所糞水溢出污穢不堪刻經總工程局總董查見以該處地當要道旣　衞生又不雅觀業已知照路政處飭令該謂地甲傳諭坑主陳賓元限三日内塡平 
[偷减電燈]  
　　滬南外馬路沿灌設立之煤精大電燈十餘盞近來每夜輪流熄滅茲被路政處查知卽於昨日函請該公司迅卽整頓以便行人 
[駕輕就熟]  
　　總工程局向有警務長一職自邵君調辦閘北警務以來已閱半載茲經自治公所各議董議决仍舉前警務長穆君杼齋辦理訂定四月初一日到局視事 
[不認捲逃]  
　　施家弄竹頭　客李杏卿扭歇夥凌利記至工程局控稱去冬被凌私捲鈔票洋三百三十元金戒一枚逃逸今在北市尋獲請爲追究訊之凌不認私捲祇認欠洋八十元判凌交保每月拔還洋三元 
[陸續理欠]  
　　仁康鹹貨店經理汪景廷將顧阿土扭至工程局控被欠洋十一元八角將店閉歇經湯裁判訊明判顧交保出外限四五兩月陸續拔淸 
[閘北]  
[勒交田單]  
　　住居胡家木橋之鄉民朱根生控殷松松圖吞田單經巡警局孫正裁判訊實收押　案詎殷挺押日久抗不繳單昨由朱先將押本洋二百元繳案提殷覆訊判再寛限五天繳還如違嚴比 
[何請匪人]  
　　獵戸陳阿林前日携銃在北新涇地方被水巡隊拘送四路五區由鄒副巡官訊知陳領有寳山縣諭照交保開釋詎水巡隊官以鄒巡官輕縱匪人禀奉汪總辦特飭黄正巡官轉飭鄒副巡官着保將陳交案昨送一區經黄巡官略訊一過到解總局聽候核辦 
[曾否誘逃]  
　　袁福堂昨將兪增祥扭至四路一區控稱小的之妻陶氏被兪妻誘逃請爲查究當經黄正巡官質訊一過判兪暫押候查明實情再行核辦 
[英租界]  
[超拔妓女]  
　　濟良所昨解不愿爲娼这雉妓黄桂寶到廨請訊據供在香粉弄二十一號鴇婦王范氏家賣娼因被鴇凌虐是以走出訊之王鴇供無虐待情事德襄讞商之美仇副領事判王鴇押女所三天黄妓發濟良所照章擇配 
[凌虐婢女]  
　　馬陳氏因將婢妇范小妹陸梅榮凌虐被控由濟良所知照捕房派探將婢與氏一倂查獲昨解公堂請究范陸兩婢投訴種種被虐情形馬陳氏延律師上堂辨護中西官以該氏不應虐婢姑寛斥釋兩婢發濟良所留養 
[太不雅觀]  
　　錢懷才將西洋鏡内淫畫授與年輕婦女觀看被捕查見將錢拘押昨解公堂訊究判押一禮拜淫畫銷毁 
[流氓宜德]  
　　袁吳氏控流氓王才金在靶子路攫取金挖耳由探查獲昨解公堂訊知王係過犯判押西牢九月期滿驅逐出境 
[車夫行竊]  
　　車夫李阿根竊取九江路于光斗家值洋六百六十元之金飾由探查獲昨解公堂訊實判李押西牢半年期滿逐出租界 
[逐出復來]  
　　過犯楊木生程阿二孟春堂陸阿文陳德福等逐出復來由探先後拿獲昨解公堂訊究判楊押西牢关年程孟各枷一禮拜程再押四月孟陳陸各押兩月期滿仍一倂逐出 
[誘拐婦女]  
　　王阿炳誘拐江濟人楊順生之妻王氏來滬被楊偵悉報請捕房將男女一倂查獲昨解公堂請究判王與氏分别押候查明於禮拜四訊核 
[聚賭罰洋]  
　　某輪船工頭韓東林在虹口開設茶館茲因聚衆賭博由廨博訊昨晨倩人到案代質判罰洋五元充公 
[驟難斷結]  
　　陳裕坤控夥王慶堂虧空帳洋一千餘元昨由捕房將王解廨復訊判仍還押候函催南匯縣移復到廨再核 
[違禁售烟]  
　　王竹慶私售燈吃昨由包探傳至公廨經中西官訊明屬實判罰洋十元充公烟具銷毁 
[不能任咎]  
　　總巡捕房捕頭控錢寳泉出售牛奶並無執照昨由包探將錢解廨訊知係由侯某托其出售判押候補傳人証到案訊核 
[細故口角]  
　　王施氏至黄胡氏家吵閙被控昨經公堂訊係細故口角判施氏交其母領回 
[幸有舅父]  
　　十歲男孩許金桂在路啼哭由捕查見帶入捕房昨送公堂請訊當由孩之舅父李榮甫投案求領中西官訊明無悞卽交李領回 
[美租界]  
[學徒跌斃]  
　　黄浦路禮查飯店現正翻造五層樓洋房詎前日傍晚時有泥水匠學徒周東生從高墜地受傷甚重當由巡捕車送同仁醫院旋卽氣絶昨已由作主知照家屬到院棺殮 
[小孩迷路]  
　　昨有年約四五歲之男孩在梧州路迷途啼哭由捕帶入捕房留候家屬認領 
[何至怨命]  
　　王麻子昨至海寗路四百七十九號施王氏處索欠洋五元無著王欲持刀自刎由氏將刀奪下投報捕房捕頭飭氏退去候查 
[藥不思蜀]  
　　江北人朱三昨投捕房報稱小的之妻馮氏在武陵里某華捕處帮傭今欲領妻回籍詎忽不知去向請爲查究捕頭准之 
[欠租行兇]  
　　陳阿福昨向西華得路吳阿羣索討車租波吳扭毆陳卽投報捕房捕頭允爲查辦 
[法租界]  
[是否自願]  
　　醫生楊伯英前控朱老三龔三兩及剃頭店夥張連居誘拐其妾沈氏經公堂飭傳龔朱兩人到案訊據供稱聞張將楊妾帶往甘泉縣境匿居伊叔家中聶司馬立卽備文派探至甘泉　將張及沈氏一倂關提來滬昨日解訊張供係沈氏自愿並非誘拐判張　號一月押捕房一年沈氏給楊領回管束 
[茫然不知]  
　　前有奉賢縣差投廨控稱竊賊王阿官供有烟土衣服寄在治下開烟間之朱　橋處請爲提究昨經公堂將朱傳訊供稱與王阿官並不相　惟有奉賢縣人蔡某曾來借過洋元餘事不知判朱交保俟該差來案再行訊核 
[懲辦拐匪]  
　　王國祥前控顧龍言徐大串通胡四王金堂等拐匿小孩經公堂一倂提訊判令押候嚴追在案前日復又提訊王金堂供稱同黨顧龍言被拘時急將小孩棄在途中由英捕送留棲流所顧稱此事係小的主謀囑徐往拐餘人亦供認同　不諱判徐枷一月押四年顧枷一月押三年張阿三等三人各枷一月押一年以示懲儆 
[追繳房租]  
　　婦人紀尤氏虧欠房金數月計洋十六元五角遽卽搬遷被收租人尋獲扭入捕房解廨訊究氏稱實因貧苦無力歸償容俟陸續拔還判交保限一月理淸 
[各執一詞]  
　　水木作頭周春生前向西人美勒包造法文公書館房屋一座後因該西人不肯　造價如期照付先赴法署具控該商聞知後亦卽投廨以周抛工悞期等詞互相攻訐中西官以兩造供詞各執判各退去候將該處工程勘明再核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[布告]  
　　議長通告 
　　嗣後凡議員提議或人民陳請其事係一地方之事實非實地調查不能辨别是非者不得作緊急動議且必經審查確據始可議决 
　　嗣後凡一地方之是非係與多數人民有衝突者不得作緊急動議且比照適用局章第二十八條情事更應加愼應有若干人贊成始許提出請公决 
　　以上二條俟通過後補入細則先此通告議長啓 
[劄覆]  
　　江督劄復規畫全省教育案 
　　箚復事據諮議局呈上届議會議决規畫全省教育一案去年十二月初三日本年正月初二日二十四日先後接奉劄復將其中甲之一兩之五六各條交令復議茲於本月十二日開會復議公同議决等由呈請裁奪前來查教育各費出自各署局者應由寗蘇兩學司移明各該署局嗣後一面撥欵一面移知學司轉告學務公所知照如各該處未能將撥欵案由隨時移明卽由寗蘇兩學司查照夏署學司原詳辦法詳請核咨此外各條均應查照來呈公布施行除分别咨行外爲此劄復諮議局查照須至劄者 
[江督劄復聯合農會組織農林公司案]  
　　劄復事據諮議局呈上届議會議决瑞升部院交議聯合農會組織農林公司一案去年十一月初四日接奉瑞升部院劄復除照准各節已蒙允准施行外所有聯合農會一條就諮議局議决原案再加推度說明理由交令復議前於三月十四日開會復議公决無庸設立府廳州總會並請查催開報總分各農會成立日期等由呈請分别施行前來查此案係瑞升部院交令復議現據議復無庸設立府廳州總會並請查照瑞升部院擬設總分各農會原案飭查各屬曾否一律成立應請蘇撫部院主政核復辦理除咨請蘇撫部院核辦外爲此劄復諮議局查照須至劄者 
[江督劄復裕寗裕蘇質問案]  
　　劄復事據諮議局呈上届會議查照局章呈請批答事上届本局會議查照局章第二十六條將所議决裕寗裕蘇發行鈔票之質問案呈請批答業於上年十月初六日十二月十二日先後奉批答並各貼抄兩局淸摺劄發到局查兩局淸摺所開各欵殊多疑問之處茲於本月十二日會議議决再行照章呈請迅予分别批答繕摺呈請察核施行等由並開具淸摺到本部堂據此查諮議局質問答條應由裕寗裕蘇兩官銀錢局分别查明詳細具復一俟復到再行劄知除裕蘇質問案應由蘇撫部院飭查具復核明批答並行裕寗官銀錢局遵照外爲此劄復諮議局查照須至劄者 
[江督劄復寗蘇合辦女子師範就南菁學堂改設案]  
　　劄復事據諮議局呈上届議會議决寗蘇合辦女子師範請就南菁學堂改設一案本年正月初二日二十四日疊奉劄交覆議茲於本月十四日開會覆議公同議决等由呈請裁奪公布前來查寗蘇合辦女子師範學校旣經諮議局議决以江寗省最爲適中應由寗蘇兩學司查照諮議局所議或從新締造或就官欵最多之一校改設迅速會商妥辦一面移會兩藩司商籌的欵一面擬具章程呈候核奪除分别咨行公布外爲此劄覆諮議局查照須至劄者 
[議决案]  
[呈報覆議永遠停止彩票一案]  
　　爲呈報覆議事件事上届議會議决永停彩票一案正月二十七日奉督部堂劄交覆議茲於三月十四日開會會議仍分四條逐條議决查原案第一條係永遠停止江南彩票奉督部堂交令復議後旋見南洋官報登載文件似已蒙照案永遠停止至深欽佩惟本局尚本奉到行知事關本省革弊大端有議會參與其間乃成禁賭經久之法律應請督部堂補行到局俾得結束一案庶呈報資政員時有一歸宿又原案第二條係永遠停止安徽彩票安徽爲督部堂兼轄之地是以敢請督部堂永遠停止前准安徽諮議局來文據稱業已自行停止未知該省行政官何日實行應請督部堂行咨查催又原案第三條係請嚴飭各屬禁售湖北籤捐及廣東厦門北山六圍等票幷飭各屬將境内有無售賣彩票情事列入月報册内而督部堂劄復本局則曰咨商各省酌核辦理夫欲各省一律停辦則必待咨商若僅禁本省售賣則可無待咨商且廣東厦門業已停辦惟湖北淍蔓延無已湖北承餉最巨督部堂卽一再咨商其肯停與否亦在不可知之數然查湖北彩票銷行於江浙粤者居十分之六七夫停止本省彩票而不禁外來彩票爲鄰作壑固非人民所甘心亦豈官長所忍坐視粤浙現已禁售尤爲心同此理前奉陸護部院劄復業將私售他處之票札飭各屬嚴禁至仰雷厲風行之盛意但各屬曾否奉行應請督部堂撫部院查照原案迅飭各屬將境内有無售賣彩票情事列入月報以便稽核又原案第四條嚴罰私售彩票之人並原議請督部堂通知各部各省一體嚴禁此條爲前三條之裁制方法及善後事宜以上遵劄覆議四條理合呈請督部堂撫部院察核施行並札登官報公布爲此呈請督部堂撫部院迅予裁奪 
[報告書]  
[財政法律審查會復議淸查荒地案]  
　　第一條（甲）劄開蘇屬省城内及商埠附郭之地淸荒事宜已田農工商局辦理有年將届完竣自應仍舊勿庸更張其省屬遠鄉曁外府廳州縣未著成效自當酌改辦法照原議責成自治公所淸查等因本局復議各廳州縣荒地旣奉劄照原議責成自治公所淸查自應一律照辦其蘇省城内及附郭等處前此已由農局代爲辦理者自本局議决 
 
 

Page 27

 
 
　　以後所有查荒報墾應如何移交撥用之處應由蘇垣官紳詳察妥議事屬一隅無須於本局議案條文有所更動（乙）劄稱仍遵奏案由農工商局统爲考核等因本局復議田土賦稅係廳州縣官專責而统於藩司淸荒領荒全係田土賦稅問題未及墾務與農局不涉至各廳州縣辦理墾務如有應遵會典請給牛具籽糧者或應審查地質肥料者自可隨時請示於農局（丙）劄稱各屬開辦應俟自治區城劃定後按劃定區域由本區淸查等因本局復議此層已包於原文各就本區域五字之内無庸增入（丁）劄稱如甲區淸出荒地應由甲區自治公所領墾乙區淸出荒地應由乙區自治公所領墾庶民業興公所不致有生覬觎等因本局復議此層已包於原議第三條作爲該城鎭鄉公産句内無庸改原文且查出之荒地除有主民荒外外旣充城鎭鄉公産無所謂民業亦自無從覬觎 
　　第二條劄開逕報農工商局等因本局復議依前條乙項理由無庸增入（未完） 
[記事]  
　　十九日議塲速記錄（續） 
　　議　又報告黄君炎培姚君文柟等爲湖北籖捐票事緊急動議案 
　　黄君陳述右案理由係見十七日上海各　載湖北廣東兩省往來電文湖北已允准廣東停止發賣彩票可見行政官如能切實禁止無不可禁絶者故應由諮議局申請行政官轉咨湖北官長亦允　江蘇一律禁絶又言兩湖電文中有將兩廣分銷局改爲南洋分局南洋兩字不知係指海南一帶抑指南洋大臣統轄地固不甚明瞭但江南官長若切實辦理亦必得兩湖之允准至辦法三條一將報載電又呈報督撫一由諮議局函請兩湖總督顧念江南禁銷彩票一由諮議局轉移湖北諮議局設法禁止籖捐彩票 
　　二十五號辦法三條中第二條語意尚須斟酌 
　　十八號有洋雖似指海南一帶然旣有南洋兩字恐無知愚民有所藉口至第二條則非惟語氣不甚合且隔省督撫亦不必多所陳說 
　　四十八號他事不得不止其源彩票只須遏其流江南本省不得銷售彩票此可入議案如向他省督撫請禁止彩票此係私人資格及交情上之事 
　　一百二號私函冋他省督撫設法禁絶實於本案有益無損法律亦所不禁 
　　議長問黄君所擬三條請先决第一條是否照行其第二第三條不過輔助第一條之效力 
　　六十三號現在江南禁售他省彩票何不請督撫飭令地方官將凡經售彩票之人嚴密查拿則易於禁絶 
　　四十八號第一條辦法極正當第二第三實不合法律且因他省督撫爲難而爲其利用更屬不必 
　　議長請主張專用第一辦法者起立起立者多數 
　　議長報告揚屬士紳緊急請議案請六十三號張君陳明理由因揚境邵伯鎭堤工前　由江督端助行修理於去年冬季將堤拆卸已及大半乃工作不能以時成就春季水漲反致危險更不　從前舊工之可恃現今雨水甚多而工作草率萬一坍决裏下河一帶不堪設想是不應聽其敷衍貽害目前是否設法責成堤工總局定一辦法或改爲草工俟今年水涸時再行從速修固但提議人實不敢率爲斷災 
　　九十一號證明情形甚唯居址較近見聞亦復如是應請　情形報告督撫酌量辦理又言危險實甚下流各州縣性命所繫諮議　似富注意 
　　四十八號諮議局地位須有一結束諮或情形較重依二十八條章程請其查辦或爲質問案六十三號現在但當注重報告 
　　九十七號請其督飭早日竣工卽爲結束辦法 
　　議長請　成轉報督撫者起立大多數　成 
[議案]  
[寗蘇兩屬忙漕帶徵自治經費領用分配辦法案（蔣炳章提議）]  
　　本局第一届常年會議决城鎭鄉自治經費案内乙節二欵蘇屬仿照寗屬成案每地丁銀一兩帶徵公益捐二十文漕米一石帶徵公益捐四十文撥作各該城鎭鄉地方自治經費呈由督撫批准公布施行蘇屬各㕔州縣遵已於上年冬漕起一律照案帶徵存備領用現各屬自治公所陸續成立籌欵辦事亟應酌定領用辦法以便動支擬案如下卽請公决 
　　一寗蘇兩屬忙漕帶徵公益捐除寗　先由江南籌辦地方自治局詳定宣統元年暫充省城自治研究所學費以外蘇屬自宣統元年冬漕爲始一律永遠作爲城鎭鄉地方自治經費其任各城鎭鄉自治公所未成立時卽先作爲各該地方自治籌備經費 
　　二此項公益捐由各廳州縣分忙分漕照案帶徵每届截數應卽一倂發父承　不得藉口推展致有挪移虧短情事 
　　三發交承領時如以銀洋作抵應照各該屬徵收此項公益捐所定之錢價抄合不得任意抬抑出入懸殊以及縱容書吏尅扣需索 
　　四此項公益捐應由各該城鎭鄉自治公所具領其未經成立自治公所者應由各該城鎭鄉禀　設立之自治籌備公所具領但各鎭鄉應領之欵亦得暫由城　自治公所或公舉三人以上素行亷正之舊有紳董代爲　存 
　　五城　自治公所或公舉之　有紳董代領此項公益捐時應另帳存儲妥善經理並不得移作别用俟各該鎭鄉之自治公所成立以後或自治籌備公所禀　設立以後卽將應得之本意一倂分别交還 
　　六此項帶征之欵原案聲明專備城鎭鄉地方自治之用應各該城鎭鄉按區分撥但以前所有帶征各欵專供全廳州縣之公用者自不在此例 
　　七此項公益捐項出後各城鎭鄉如何分配收用應各該區地畝之多寡（及人口之繁簡） 
爲標準（專用地畝爲標準亦可）其有現時區域尚未劃定者應以區域劃定後地畝之多寡（及人口之繁簡）爲禁準 
　　八以上各條寗蘇兩屬官紳一律辦理 
小說 
[社會小說淸夜鐘（二十八）]  
　　第七回施金釧虔禱大光王談禪理詮釋如來佛 
　　口中說道。這是太太的善信。菩薩面上的事情。僧人也不好推托。那和尚正還要說下去。早被姜曉岑搶步過來。攔住和尚的說話道。你閒話少說。我只問你拿了這副鐲子去。是做什麽用的。那和尚方才見姜曉岑不去睬他。心上十分不樂。瞅了姜曉岑一眼。方才說道。你方才没有聽見說過麽。這裡的姜太太。爲着少爺雙目不明。所以把這副金鐲子。交給僧人。在大光王菩薩身上裝金。好求求他老人家保佑少爺的眼睛。姜曉岑不等他說完。又截住他的話道。旣然如此。你可知大光王菩薩。是什麽地方的人。那和尚聽了。呆了一呆。一時說不出來。停了一會。方才說道。大光王菩薩現在西方。自然是西方人了。姜曉岑聽了知道這個和尚。是没有看過佛經内典的。便微微一笑道。你可知道這個西方。是如今的什麽所在。那個時候的什麽舍衞城祇園布金地。又是如今的什麽所在。那和尚聽了大聲道。西方是我佛如來所住的極樂世界。舍衞城和布金地。也都在極樂世界裡頭。從中國一直向西。有十萬八千里。我們那裡瞧得見。姜曉岑 
 
 

Page 28

 
 
聽了。不覺哈哈笑道。這個地球是圓的。若要從我們中國。一直向西走來走去。打個圈子。依舊還是走到我們中國。那裡有什麽西方。那經典裡頭的舍衞城等如今都在印度地方。有一個靈鷲峯。就是經典上的靈鷲山。那些諸佛菩薩。不過都是些印度人。和我們中國人也是一樣的。有什麽分别。姜寡婦聽了。連忙攔阻道。阿彌陀佛。你不要這般混說。萬一個佛菩薩。和你計較起來。不是當頑的。那和尚聽了姜曉岑的話。那裡肯信。只說什麽印度不印度。我不但不知道。並且聽都没有聽人說過。姜曉岑微微笑道。你不信便罷。我也没有工夫來和你爭論。我倒還要問你一句話兒。你们的佛。祖自然是如來了。你可知道如來的兩個字兒。怎樣的一個講法。不知那和尚說些什麽且待下回交代 
國外新聞 
[日本細作治罪]  
　　二十三日香港電云前在鯉魚門拘獲私繪砲臺圖樣之日本細作已判定拘禁六個禮拜之罪 
[斐督啓程赴任]  
　　二十三日倫敦電云南斐洲總督葛蘭斯登君夫婦已於西四月三十號啓程赴任 
[土軍獲勝]  
　　二十三日倫敦電云士軍近與阿民激戰十三小時已將阿民逐出卡乞里隘據私家消息稱土軍是役死者約一百人阿民死者約五百人阿民旣失險嵎現已紛散歸家 
[比拳肇禍]  
　　二十三日倫敦電云英國拳師馬蘭與美國拳師曼卡山在舊金山比較拳術廻旋十六次忽一拳擊中曼卡山之牙床當卽倒地不省人事未幾氣絶殞命馬蘭已被控故穀之罪 
[巴黎節日誌盛]  
　　二十三日倫敦電云巴黎五月節日例有大會之舉地方官恐有意外曾派軍隊巡警蒞塲鎭壓又電云是日法國工黨在海特公園集會到者四萬人照例演說及提議諸事一切均能嚴守秩守 
[德相定期奏報政務]  
　　二十二日柏靈電云德國首相將於明日在維斯培丹覲見德皇奏報政務 
[運河公司擬减船稅]  
　　二十二日柏靈電云據傳蘇彝士運河公司擬將運河稅每墩減輕半法郎（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
