# 1908 - 32 - 4912579

 

Page 1

 
 
   
 
 

Page 2

 
 
論說 
[論會審公廨議復刑訊事]  
　　文匯報載工部局總董致領袖領事函云近今察得租界中犯罪之人日益增加覺重用笞刑之舉益不能緩天津漢口等處皆用刑訊即上海城内及鄰近各處亦不廢刑訊本局之意以笞刑與華人犯罪者相宜但於審訊時酌用示懲未始非改正之道敢請重向中政府開議云云辯矣哉西人之言也。雖然。中國先有自取之道焉。 
　　三年以前。収回領事裁判權之議。紛然以起。當時以收回主權。先須改訂刑律。而改訂刑。律先須停止刑訊。因此刑部修律大臣會銜奏准。定爲改笞爲罰之令。又恐内地各屬之不遽遵用也。先試行於上海之會審公廨。倡行於一隅。推及於各屬。首除其刑訊。後及於民刑訴訟各法。是亦依次進行之辦法。並非以上海租界旣行。而此外遂可不改。亦非以刑訊旣除而訴訟各法可置不議也。無如疆臣多狃於故常。憚於改作。遇一新法。往往有梗阻之章奏。遷延數年。無論訴訟法爲各省所梗阻。即議除去刑訊一端。亦且多方阻難。議格不行故上海租界免刑。幾及二年。而城内及鄰縣。曠日持久。尚未有繼踵而起者。夫各屬皆墨守舊例而用刑訊。上海租界獨遵用新章而去刑訊。法律之不平等。即西人藉爲口實之地。而中國無詞以抵制者也。前年苟不創行免刑之制。則我猶得從容佈置。徐圖其法律平等之計畫。今乃忽除而忽復之。是武健嚴酷之風。永不禁絶而。領事裁判權。將永無收回之望。則其關繫豈小小者耶。 
　　吾以爲公廨不復刑訊。非内地概除刑訊。必不足以間執外人之口。原夫内地之仍用刑訊者。由於疆吏拘守舊例所致。讀近來各督撫議覆刑事民事訴訟法摺。對於懲罰項下第十七條審訊不用刑責。類皆公然反對。都不贊成扼。其大要總。以除去刑訊罪犯益多爲最大原則。不知罪犯之多不多。在乎法律之備不備。不在乎審訊之刑不刑。减少罪犯。不外工藝警察學堂諸大端。若以刑嚇爲言。則已舍本而逐未且愚懦畏刑之人。一 
 
 
 

Page 3

 
 
旦犯罪改笞杖爲罰金罰工。已足相抵若兇暴之人雖。棰楚拷責血。肉濺飛。亦多茹刑而不吐。徒恃刑求。亦未必即爲淸庶獄之原本。以今日審判新法。次第興辦方將有蒐集証據之檢事有秘密調查之豫審判事。登堂問案折服罪人。自有可以不用刑求之處。若之何狃於故常。留此錮習。致貽外人口實。使上海租界之審訊。有昨是今非之憾也。 
　　現今各國自改良刑法後皆取法定主義。將來世界。或可生統一之刑法。中國刑法。尚在威嚇時代。條文旣不完全。問官得以非刑從事。外人之笑我蠻野。旣非一日。今乃因内地不停刑訊之故。不以爲蠻野。反以爲適宜。欲使公廨判案。廻復於敲扑呼號之舊。以鞏固領事裁判權之制。度則何不停止内地刑訊速定一中國之完全刑法。取其平等。愼勿以人民程度未及。因訛襲謬。使中國法權。永無獨立之日。斯則記者區區之意也。 
宫景之四專電 
[電一（北京）]  
　　外部接粤督電告革命黨私運大宗軍火在香港某輪船搜獲現已飭關員遇有進口輪船嚴密查緝按此電當與譯報參觀 
[電二（北京）]  
　　革命黨私運槍械進口政府早得消息故飭各海關嚴行搜查 
[電三（北京）]  
　　政府前議定期宣示民選議院制度現因章程尚擬修改暫從緩布 
緊要新聞 
[英敎士注意鴉片問題]  
　　字林報初五日倫敦電云英國康推貝萊敎士會議時倫敦各主敎决議請求英政府盡力協助中國限制鴉片之消路并謂上海城内各煙館已一律閉歇而租界中依舊開設此事於英國殊有損辱云 
[香港查獲私運軍火]  
　　初五日文滙報載香港電云今日下午有日本輪船在澳門近處華界卸運軍械爲中國海關委員察悉卽如數拘獲聞此項鎗枝係孫汶黨中所用者又初六日香港電云日本輪船名第二大佐丸（譯音）者自横濱來此停泊於英水界外其船裝載洋鎗九十餘箱藥彈五萬顆正在預備卸貨爲人察覺當即扣留現該船已帶往廣東矣 
[奏設蒙古汽車公司北京]  
　　察哈爾都統誠動奏請創辦蒙古汽車公司摺略云察哈爾雖係邊瘠而口内外不乏殷商兹據直隸州知州趙宗詔同知銜區茂洪補用知縣高克候選通判楊桂淸等聯名禀稱目下京張鐵路一二年内可望告成而張庫路長工鉅籌款興築約須俟之十年以後此十年中似須設法交通爲邊地稍濬利益宗詔等議得簡便之法爲交通之計擬於口外蒙古地方創行汽車先就張庫一路開辦隨時擴充以開蒙古風氣口外地勢平曠行車甚便又無窒礙今年法人賽車會已在口外試行一次三千路程四日之間尅期而至現擬糾合同志集成股本設立公司先購兩車試辦股分無取乎多而股東必求殷實但以汽車路行數千里實爲中國所罕聞必予以專利年限方敢創辦擬請於公司成立後無論中國及他國人概不得再於口外蒙古地 
 
 

Page 4

 
 
方另行汽車以張庫鐵路告成之年爲年限懇請奏咨立案准予專利年限等情呈由察哈爾商務總局據情轉詳前來奴才等伏查近來西北商務月異歲新久爲外人所歆羡由庫至張經數千里隊商出入向恃駝騾動需累日今該職等集資創立中外汽車公司取他人已行之成法保中土自有之主權其利一交邊地轉輸靈便集資不鉅而收效較捷其利二行車地段一循電報綫路再四考查該處旣非孔道並無窒碍之端其利三創始先從張庫往來以次推及内蒙各地果能暢行無阻則漸推漸廣爲用不亞鐵軌且可爲置軌之權輿其利四有此一舉旣可杜外人窺伺之謀又可爲沙磧生財之道其利五奴才詳加覆核所擬章程均尚妥洽所集股本確係殷實華商似可准其試辦許其專利以昭激勸光緒三十三年十二月二日奉硃批郵傳部議奏欽此 
[蘇省防匪彚聞]  
　　南洋三十五標新軍到松南洋三十五標新軍一隊統帶蕭翼如協統於去臘二十七日到松隨即拜會府尊并向華婁兩大令面詢梟匪情形兼商駐軍處所聞需分駐金山之大石頭靑浦之趙屯橋婁縣之楓涇鎭太倉之沙溪等四處翌日隨到新軍百餘名均在大漲涇兵輪度歲新正初三日始整隊入城至貢院小駐隨後三隊隊官崇硯農大令亦到而蕭協統則折往太倉巡緝矣 
　　華亭縣招募民團華亭縣張步靑大令照會南北各鄉莊村圖董一體募團以防梟患其本城則就舊有民壯中遴選十名另招二十名足成三十之數妥選管帶一員勤加操練所需餉械概行捐廉給發冀爲各莊團之倡現已出示開招并立格度四條一年紀以二十歲以上三十五歲以下爲合格一志量以樸誠勇敢有田農氣式者爲合格其油頭滑面有市井衙門結習者不録一有疾病過犯並吸食鴉片烟者不録 
　　一來歷不明無董保切結並當過營勇被革者不録 
　　緝私統領加派軍隊淮北緝私營統領李本淸軍門以梟匪勢燄日益張大而省憲所派新軍在高寳各湖蕩游弋尚覺不敷剿辦爰於初四日選派偵探隊及緝私砲船三十隻分赴山陽大橋洪澤湖等處搜抄梟蹤以靖地方 
浙省匪亂彚聞 
　　巨梟聯合拜盟駭聞著名梟首兪孟亭率黨搶刧杭班小輪後即竄伏茜涇塘一帶招集地痞游民行蹤叵測現聞梟黨中有江北阿四一股素與兪梟水火自刧輪後羡其威望自願率黨投誠於上臘念五日在善邑東北鄉銀水廟拜盟大開筵宴插血誓師是日羽黨來會者多至二千餘人風聲所播城鎭紳民無不慄慄危懼云 
　　浙撫籌商保護航路致瑞藩台電江蘇藩台瑞方伯鑒徑電悉兩省借重長才從此不分畛域定卜肅除匪患保航路最要應將滬杭蘇杭兩路劃定扼要處所分紥兵隊其梭巡之師亦須劃定聯絡一氣仍各專責成以防推諉乞酌示騤寢 
　　浙撫禁止賀年通飭文武電浙省匪患甚巨年近更恐竊發萬勿如承平無事之時優遊度歲地方及巡防隊務各嚴防緊緝勿任盜匪横行至賀年來省尤爲陋習應即禁止　部院日夜兢兢願與僚屬共勉之希即轉飭各屬遵照騤漾 
　　浙撫飭備駐兵處所致嘉興府電嘉興府楊鑒午帥電開已飭杜統帶淮川即日拔隊赴浙暫以一營駐株涇一營駐王江涇俟酌定扼要處所再行移紥祈飭該地方文武查照該軍需小輪一隻裝運一切並乞賜撥等因卽祈速飭該地方文武在株涇王江涇各預備駐一營處所萬勿遲誤小輪已允務撥一艘供該軍用現需用小輪必多希設法租數艘由省發款院有 
　　嘉府商會告急電杭州撫憲鈞鑒郡城四鄉梟匪　聚迅電飭何管帶（江南軍何正修）移紥北門外以保商市嘉興商會叩寢 
　　硤石紳商告急電杭州撫府憲鈞鑒昨日（上年廿五日）三點鐘梟刧海寗之袁化三典及衣綢等莊偵知匪船逼近硤石勢在危急迫請火速添兵保護曷勝禱感硤石全鎭紳商公叩 
　　海寗紳商告急電杭州撫道府三憲鈞鑒廿五午突來梟匪數百搶刧三典並店鋪住家槍斃一人警團汛三局軍械盡失向晚暫散仍出没窺伺岌岌可危迫請迅派大兵兜勦以保民命海寗袁化鎭紳商張葆恩查文淸黄寳琛等公叩急 
　　浙撫飭堵竄匪致李統領電嘉興李統領鑒據海寗紳商電禀廿五午突來梟匪數百搶各典鋪斃一人警團汛軍械盡失等語匪衆計狡况搶軍械必竄擾務扼堵嚴緝刻下商輪停班如航路稍鬆能酌撥隊赴袁化一帶尤好院感 
　　浙撫准加歉五厘致海鹽縣電乍浦轉海鹽縣李令電悉該縣准加歉五厘連前共一分五厘不得再瀆致干未便院徑 
　　海寗閙漕後情形海寗合州士紳議禀求减漕爲民請命均爲撫委湯守所阻幸撫憲愛民如子准减二釐二毫二絲湯守聞信遂星夜遁去 
 
 

Page 5

 
 
索州牧漕敬洋四百元外隨四十元川費六十元湯守得此固可從容度歲而該處民人已嫉之如仇矣又州牧出示增歉即於二十二日一律照行其以前多取之户定於明年二月内算還但不知如何辦法倘憑地保交還則中飽必多不能實惠及民諒余州牧必有善法也又悉獲到匪徒周六元一名確是首犯地方紳民均有公禀乃有蠧書刑房吳坤者爲其代冩保呈并言可代求本官准予開釋當索酬洋二百元一切開消在外而周姓之家屬但求得保首領即傾家蕩產亦所不計吳乃揚揚得意矣又州署僉差至路仲張貼解散示諭被匪徒將船搶去經該處地保陳毛毛之子用洋油焚燬差役奔逸得免此事合鎭皆知乃亂定後程州牧欲查拿其人該差向陳索得賠船洋五百元即向程州牧前詭稱焚船之匪不是此人噫書差嗜利固屬通病然如此不知輕重利害而惟利是嗜亦僅見矣 
[日本東三省之交涉]  
　　字林報載初五日東京電云據官塲中之宣告謂北滿稅關已於本月初三日開設中國欲造新法鐵路一事據最近消息謂中國已有罷議之意惟聞日政府之意如該路果欲築造則必有所報酬於日本云 
為業以前陳順記銀錢往來一切存欠欵項均向前東理直與後東同順號不涉恐未週知特此聲明同 
　　順煤號告白 
[日本早稻田大學政法理財科講義錄]  
　　第八編已到每冊零售大洋五角預定全年十二冊五元五角外埠加郵費每冊五分躉購五分以上九折十分八折是書由該大學與本館訂約專賣前往日本東京定價以後仍須由本館寄書徒名周折為此廣告諸君購閱請逕至本館上海總發行所或各省分館定購以免稽遲○第七八兩冊不日當出書 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
　　 
[大學士張外部尚書袁外部侍郎梁奏呈津浦鐵路合同摺]  
奏爲津鎭鐵路改爲津浦借欵興修與德英兩公司改定合同恭摺具陳仰祈聖鑒事竊光緒三十三年二月十六日准軍機處片交稱軍機大臣面奉諭旨都察院代遞直隸江蘇山東三省京官以津鎭鐵路籌欵自行建築呈請代奏一摺著袁世凱張之洞妥商辦理欽此欽遵照録原奏鈔交到臣當經臣等往返籌商將大概辦法於四月十七日合詞電奏並請派梁敦彥會同籌議相機與德英商論奉旨允准在案伏查天津至鎭江鐵路經總理衙門會同礦路局於光緒二十四年十月間奏准特派大員自立公司向英德兩國銀行商訂借欵督飭妥辦旋由督辦鐵路大臣與英德兩國銀行訂立借欵草合同三十五條於光緒二十五年四月十三日具奏奉旨依議欽此草合同内載由天津至嶧縣爲北叚由嶧縣至鎭江爲南叚共長一千八百餘里約借英金七百四十萬磅合市價五千六十餘萬兩九扣交付周年五釐起息以五十年爲期借欵未淸還以前造路及行車一切事宜由該銀行代爲調度經理每叚設立總局一處所設各總局派華洋員共五人又派委銀行代辦一員洋總辦一員總工程司一員所有出入欵項歸總局管理每年所餘欵項先提十分之二歸銀行等作爲酬勞次提十分之一作爲公積交兩銀行存儲各等語當經總理衙門恭録諭旨照會英德兩國使臣查照立案迨光緒二十八年七月間外務部奏請特派督辦大臣與德英銀行議訂津鎭鐵路正合同奉硃批着派袁世凱爲督辦大臣欽此臣世凱遵卽札委唐紹儀梁如浩會同德英銀行所派洋員議訂一切旋因德員柯達士呈送北叚合同底稿載借欵英金八百萬磅核與原議不符又以德使添索接造枝路二道一由德州至正定一由兖州至開封爲原議所無且因南北兩段不能同時合議以致旋議旋輟雖經陸續磋商迄難就範此歷年籌辦津鎭鐵路借欵之大概情形也該三省京官以英德使臣催訂正約甚急聯銜呈請准由紳商籌款建築情辭迫切自係爲保全商民生計起見惟此項草合同業經奏奉諭旨允准斷難議廢且准外務部電稱德英兩使迭次來署催詢路事謂成約俱在磋商已有進步乃遽改易辦法實於兩國邦交大有妨碍特代本國政府詰問等語似此據約力爭誠非空言所能抵禦只能相機設法改正臣敦彥奉德命會同籌議遵即與德華銀行代表柯達士中英公司代表濮蘭德竭力磋磨臣之洞臣世凱隨時與臣敦彥電商機宜五月内柯達士復親至武昌催促訂約經臣之洞與之詳商兩次手書要義十五條付之力言斷不能逾此範圍臣敦彥與該公司等爭持五越月會晤數十次始與議定將借欵辦路分爲二事另指的欵作押給以現利抵換將來二成餘利及購料行用使兩公司不能藉口干預路權此項的項衹作擔保之用並非實在動撥將來還本還利仍取給於鐵路進欵惟旣指欵作押自以籌定的欵爲最要關鍵當由外務部與三省督撫等往復電商經各該省允認常年抵欵直隸省釐稅一百二十萬兩山東省釐稅一百六十萬兩江寗釐稅九十萬兩江蘇省釐稅十萬兩合計銀三百八十萬兩約符借欵抵押之數該銀行等均無異說臣等復以津鎭路約旣不日可成所有膠澳條約第二端第一欵所載各路線應均包括在内一併歸入津鎭官路辦理由外務部照會德國使臣旋准該使臣復到節略内稱德國政府願津鎭路約畫押後卽行開議甲德國允一由膠澳至沂州府一段仍作爲津鎭支路歸入官路二由濟南府往山東界之一道包入津鎭官路乙中國允由德州至正定府及由兖州府或幹路中之他處過濟寗州至開封府兩支路於十五年内由中國自行籌辦倘有洋欵須向德華公司商借等語是德使於從前所爭造各枝路亦大有讓步自可照此定議現由臣敦彥與該銀行等改訂借欵合同二十四條名爲中國國家天津浦口鐵路五釐利息借欵係英金五百萬磅以三十年爲期十年後全數淸還每百磅加還二磅半二十年後無須加價初次債票三百萬磅虚數九三折納於初次售票時提留二十萬磅以代餘利所造之路仍分南北段約二千一百七十里勘量路綫由督辦大臣核辦約計四年造竣於合同畫押後不得延至六個月外建造工程以及管理一切之權全歸中國國家辦理聘用德英兩總工程司合同由督辦大臣自行獨訂臣之洞臣世凱逐條核訂竊以該合同内所載辦法確能於造路借欵劃分兩事不特主權利權均無損失於原訂之草合同多所補救卽凡興工用人購料以及提欵歸欵還款各事宜均操之在已毫不授人以柄較之他項路約實爲周密復經臣等將此項合同轉商之外務部王大臣詳細校閱亦意見相同均無異議謹繕具合同淸單恭呈御覽俟奉旨允准再行簽印卽由臣等知照外務部照會英德兩國使臣飭令該銀行等按照合同妥速辦理並一面由外務部分别行知度支部郵傳部曁各該省督撫等查照至一切枝路辦法仍由外務部按照德使前送節略與該使妥爲定議俾臻完善所有改定津浦鐵路正合同緣由謹合詞恭摺具陳伏乞皇太后皇上聖鑒訓示謹奏光緒三十三年十二月初十日具奏奉旨依議欽此 
分類新聞政界 
[提議整頓新疆北京]  
　　去臘政府王大臣在内閣會議時醇親王建議現在新疆邊防尤爲吃緊須與俄人直接交涉而該地寥廓駐紥防兵所用軍械皆不足以資保守亟宜設法整頓等語各大軍機均極稱贊現已照會度支部堂憲籌集鉅款以期整頓邊圉云（如） 
[催解紹嘉湖借漕杭州]  
　　紹嘉湖三府春間借漕平糶之米前因秋後米貴經撫憲奏准來春赶先補運現届歲闌米價略減三府之米尚無起解之期遂由糧道禀請撫憲札府嚴飭各該縣速將前項借漕於年内解兌完竣如有違延定干參處云（近） 
[蕪湖編聯保甲辦法之准行蕪湖]  
　　蕪湖道禀萬頃湖編聯保甲派委淸查奉皖撫批云所擬簡明章程曁牌册結式均屬周妥仰卽　發 
 
 

Page 11

 
 
給各區屯民一律遵守牌甲長等須選妥實可靠之人爲之一切編查新章由牌長隨時明白曉諭各佃尸以期互相聯絡箝束共保治安如無的保勒令退佃驅逐出境新來之户非有門牌不准居住俾靖地方而肅屯政至安分務農之佃各該公司亦宜多方體卹法旣立必須撫之以恩民心知感而後地利可得而盡也並由該道轉飭各公司一體知照（美） 
[整頓翰林院辦法北京]  
　　翰林院張榮兩中堂現因整頓翰林院辦法議定設立三科（一）爲撰述科專理典章制誥一切進奉文字（二）爲圖史科專理儲存中西圖藉書史（三）編譯科專理編輯一切東西洋有用書史以備供諸各部之用擬於新經授職舉人進士留學生中酌量取材留於院中分任三科事宜（矣） 
[加委洋務局人員武昌]  
　　鄂督趙次帥於去臘中旬派委候補道朱鍾琦觀察爲洋務局總辦後現又加委知府全煦生太守爲洋務局提調敎職陳漢第廣文爲參議以資助理（生） 
[派員調查工藥福州]  
　　度支部奏派主事吳晉夔饒之麟兩員赴閩調查土稅曾紀前報現由財政局檄委候補縣丞沈克培等隨同兩主事往西關外懷安鄉及南關外尚幹洋崎等莊調查一切（衣） 
[派員調查自治章程鎭江]  
　　皖撫馮夢帥現派候補知縣馮令往蘇浙抄取自治章程以便參考馮令已於日前乘輪到鎭定初五日乘火車赴蘇（射） 
[電請撥留洋款爲振款廣東]  
　　桂撫張鳴岐電致政府略謂桂省今歲災情較重黎民飢饉請於解還外款項下酌留若干以備購米平糶振濟云云（又） 
[選派巡警稽查長漢口]  
　　漢口巡警道馮少竹觀察以各警局站段巡勇往往有敷衍懈惰情事因特遴派武昌警察西北二局優等巡士石雲章等八人來漢分駐各局爲稽查長以考勤惰（生） 
交涉 
[劉使收回裁判法權之電告北京]  
　　駐法劉欽使式訓電告外部聲稱中國對於各省商埠無裁判之權喪失主權實甚現在大淸新法律不日告成以後無論何處開放商埠須先聲明各國收回領事裁判法權云云（有） 
[德商要求甘礦未允山東]  
　　前有德國商人赴外部要求開採甘肅玉門縣屬礦產當由部咨甘督飭查該礦情形近據升吉帥電覆有該處礦產早經官紳籌議合辦等語故外部各堂已據情拒駁矣（爲） 
[飭補外人租地稅契鎭江]  
　　鎭關道近奉江督札開准外部咨稱查近來外人租購地畝多有未領中國地方官印契致生糾葛請轉飭所屬一律確查如有前項情事應即飭令補稅領契以免交涉相應咨明查照等因劉襄孫觀察已遵札照辦矣（御） 
[英人租地之交涉鎭江]  
　　英人湯姆師前擬租賃鎭江南門外山地當經禀由該管領事照會鎭關道請立道契嗣因劉襄孫觀察查悉該處山地係華人鮑太記私賣與湯姆師故湯姆師致有立契之請惟查約章不准洋商在内地開設行棧湯姆師置買該處基地實屬不合條約斷難照行而鮑太記所立之原契亦屬私立卽應作廢以免糾葛業已照復英領事慈必佑君轉諭該英人遵照辦理（射） 
[山東請設交涉道山東]  
　　山東吳署撫電奏請在濟南設交涉道一缺以便將新官制徐徐施設奉旨交憲政編查舘議奏刻聞正在商議之際惟覆摺須開印後入泰云（爲） 
[諭禁日人内地設舖揚州]  
　　高郵城内近有日人賃屋設店當由江州牧查悉親往諭令収歇並傳該房主到案嗣後不准租與洋商開設店舖如違提究現該日人已遵約遷往他埠矣（射） 
軍界 
[部咨查驗軍火新章鎭江]  
　　鎭關道劉襄孫觀察近准陸軍部咨開新定查驗軍火章程以後各省官用軍火須先詳部領有護照方准購運各該關遇有各省委員採辦軍火必須驗明果有部頒照式方准放行否則即行扣留以防私運等因觀察當即函請稅司查照辦理（封） 
[欽匪紛紛投誠之原因廣東]  
　　欽廉自肇亂以來屢撲屢起現由秦提札欽廉文武嗣後從匪投誠一經繳械卽須作准不得責以他事并將姓氏里居移縣編入民籍一體保護并由縣彚移各營各團及附近局紳不得再拿又以從前匪匿各處居民畏其勢燄難免附從以求自全事後各文武輒指爲通匪常有株連此後亦不准再有牽累至民匪兩途查辦尤須分祈現在提督行營添設核案委員數名凡各營拿獲匪犯從前輒藉詞首要先正法然後詳禀易致冤抑特飭各營縣訊確後立即録供詳禀如核明應辦者即批飭或電飭正辦且每案必躬親核閱其犯罪稍可從寛者無不網開一面目是欽匪这棄械投誠者紛紜不絶云（如） 
[不准士民乞留武員武昌]  
　　漢靖營管帶邱俊鳳前經鄂督飭回黄州協本任又古丈坪都司金希昱都戎亦奉調省委用現該處紳民均具禀鄂督乞留勿調奉批謂地方文武無論差缺去留之權操之自上例不准士民公禀乞留云云（生） 
學務 
[常郡女學彚記常州]  
　　常郡爭存女校前由惲北生太守經理籌款事宜嗣因虧缺甚鉅幾有停辦之勢現公議將所入學費改請男敎員三人所缺敎科卽請各校敎員擔任義務又粹化女學校因經費支絀日前同人以總理莊君藴寛工於書法公議代定書例將所入筆資悉數移作該女校經費（木） 
[師範傳習所畢業鎭江]  
　　丹陽師範傳習所現已考試畢業當由學務公所調查員沈君戟儀蒞堂監考共計得速成文憑者三十餘名業由該縣詳請提學使核准照給矣（御） 
[廈門女學之進步厦門]  
　　鼓浪嶼女學校開迄今已届二年學生三十餘人敎員係西國二女士堂内各科課程均稱完備去臘十五日爲該校年假之期廈門各官紳均蒞堂會考（夏） 
 
 

Page 12

 
 
[分區設立蒙小學堂安慶]  
　　石埭縣地屬偏僻向僅官立學堂一二所現經該邑令實力提倡邀集四鄉富紳會同妥議分區設立蒙小學堂擬即就地籌欵以期永久而資普及云（賢） 
實業 
[機器碾米公司章程之更定江西]  
　　贛省機器碾米厚生公司去臘禀經農工商礦局詳奉撫憲批示查蕭賡良等集股創辦機器碾米公司前據詳送章程並股票式樣曁註册程式到院當經本部院查明章程内兼及榨油無此種辦法又九江蕪湖安慶上海漢口等埠設立分銷一節應聲明如遇米價昂貴奉官示諭禁止出境卽應遵守停運將章程程式發還飭令遵照更正刻日呈送以憑核咨立案據申前情仰卽轉飭該公司迅將章程程式遵照前批迅速妥爲更正詳候核咨（工） 
[電燈公司先行立案江西]  
　　贛省集股擬辦開明電燈公司籌議三年始定專辦省城電燈並請包辦警察各巷路燈禀奉撫憲批飭警局核議迄未能成兹該公司禀請先就各鋪商所點路燈由公司自向議價包辦其偏僻巷路警局所點之燈俟經費充足再行包辦昨由農工商礦局會同藩　警察總局詳請撫憲先行咨郵傳農工商部立案然後擇期開辦（四） 
[定購靑鉛運陜漢口]  
　　陜西駐滬轉運局前接西安官塲電飭採辦靑鉛五萬餘斤現已購齊運漢由太平洋行代爲照料轉運陜省（生） 
[鐵路工程委員蒞鄂武昌]  
　　汴洛鐵路工程委員汪玉林司馬於去臘二十七日由汴乘車來鄂聞須調查湖北路局章程云（生） 
[潮陽糖業與種植之失敗潮州]  
　　潮陽景橋等鄉向以種植靑菓甘蔗爲業現附近傳得其種因之貨多價賤至於糖業則緣洋糖運入内地數逾本產而價又便宜故業糖家亦遂因之失敗云（望） 
雜記 
[金華府電請將匪正法杭州]  
　　嵊縣匪首由金華府嵩太守恊營拿獲吳華來等數名業已訊明供認爲匪不諱遂由嵩太守電請撫　兩憲將該匪正法略云匪犯陳登照已提勘無異飭縣正法永邑匪犯吳華來丁老四已據訊供通禀飭委分府縣丞陳寳璋復訊供詞相符匪氛未靖請先正法候電示隨接浙撫來電云金華府嵩守鑒頃接金華縣張令禀報據曹宅莊團民曹阿寅等獲送匪犯陳登照一名訊據供認爲匪情形應卽由府提犯研訊確實如果情罪相當速請就地懲辦母稍枉縱院號（近） 
[沙民毆辱警察管帶杭州]  
　　富陽警察管帶王榮曾去冬奉飭帶同警兵六名往該縣桐州洋漲等村彈壓沙地淸丈事宜詎該處土人與王弁素有嫌隙突行鳴鑼聚衆扭住吊打幸某紳聞耗馳往救援始得脫險現董翰靑大令已據情禀明省台並於上臘二十二晚雇乘民船率領兵差親赴擾事處查辦矣（遠） 
[請雪朦禀把持漕務蘇州]  
　　長元吳三首縣會禀蘇撫謂有吳子和高秋泉等在滬設立公司把持新漕請爲嚴辦云云查新漕係滬寗鐵路包運到申除該鐵路自設公司外並無别種運漕公司三首縣之朦禀不知何所據而云然聞吳家本殷實或有挾嫌之人從中播弄希圖架誣今上海商會議董祝蘭舫君等已公函商會總理移請上海道轉詳撫憲爲之申雪矣（中） 
路股報告 
　　浙路杭乍兩營公認浙路四萬八千股每月交洋二千元分十年交淸計入股洋二十四萬元已由杭右司椿梁君具函報告浙路公司登册 
　　甬屬集股處旅居日本同人報告横濱三江公所四百股　張有舜四百股孔兆成三百股張王杏記二百股樓紀　郭外峯郭孫有吳瑞賡魏學勤林雲　　敬授各一百股 
　　江夏瑯琊六十股邵維萍金安卿仲延春莫長安陳立賢袁巨甫穆蓮生姚贊廷何珊來龍炳貴張有德魏光　包振宏楊光裕王敬施史兆豐周蓮卿各五十股周茂達林聖鈿各三十股黄兆年陳圭堂盛達生孫通麟鄭來順各二十股顧永泉蔡　貴各十五股張厚生楊和蓀各十股以上共二千七百二十股 
　　蘇路鹽城除陶湛春在淸江招集五千餘股曁陶曜石朱立言在本城招集四五千股外鄉鎭續招約一萬一千餘股以沙溝趙　生招繳優先股一千元爲最踴躍阜寗城縣共招一萬五六百股以八灘楊百川招繳優先股六百元爲最踴躍 
　　湖　鎭左松樵左竹樵共八百股鄭守瑜二百五十股義興典禮泰典各三百股吉恒豐順太怡各三百股蕪湖陸廷楨盧秀峰各認千股並願任總機關部定月内在商會認集紀事 
[虚。]  
　　客臘匪勢盛。松民驚風鶴。草木皆兵卒。道途爲之梗。某太守赴蘇禀事。保護者緝捕營船數十艘。連檣進舟行未數里。護船之在前者揚帆去。緩者瞠乎後。太守船乃隻帆獨駛。首尾不及顧。行經某蕩。忽見一小船。自　葦中出斜剌過。船上踞坐一少年。其首覆布　。擊楫唱吳歌。歌曰。冤家在此間。恐難飛上天。礪我手中劍。斬此貪官吏。太守聞。大懼膽幾碎急急顧其後。又有小船數艘形跡似匪類。緩緩行漸遠。驚魂定。回頭一前望。遠見船數隻。似槍船無旗　。有二人持　立。胸前藥彈累累。左掛短刀。見座船轉身人艙内。復出。指　諸同類舉槍作放狀。太守驚。無人色。行漸近。轟然鳴。不見飛彈。始知以槍示敬禮。乃遣僕役問。方悉爲某哨弁迎迓。太守。歸以語人。常頓足痛恨緝捕營巡船不止。 
　　默曰巡船之。不足恃久矣。今太守親嘗之。然幸矣。 
國事評泖浦四太郎 
[（一）盜賊]  
　　治盜之法惟二曰剿曰撫然能剿而撫。其撫方能有效。若不能剿而撫。則其撫非特無效。而其弊且等於篆虎。不得渾以撫之一字自欺欺人。而不可欺者。盜賊。 
[（二）報律]  
　　掩耳盜鈴之術。人莫不笑其狂愚。然掩已之耳而盜。人之鈴。其愚猶可說。而政府諸公乃欲掩已之耳而使人之盜鈴。則其愚熟甚於何見之見之於報律 
　　附比例 
　　中國預備立憲後。首以剥奪報館自由權爲急務 
　　葡國皇上被弑後。首以回復報　自由權爲急務 
　　中國剥奪何故 
　　葡國回復何故 
　　請政府諸老下一解　。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 ] 
[哀情小說情海波瀾記（三） 
　　第二章倫敦愛而文大街之九十五號第二章爲伯爵弗利森格雷之居宅。一日。此老年之伯爵。方獨坐書室中。面有　怒之色。旁立一二十六七之少年。狼顧鼠視。短小精悍。喃喃謂伯爵曰。姪已探聽得實。此華特恩之婚事。乃成於弗洛司村之禮拜堂。今且已有一子。伯爵驟聞此少年之語。怒氣山湧。熱血暴漲。引其垂老之目光以視少年。忽叱曰。勃恩士此言確耶。勃恩士立僂其背。以向伯爵曰。姪何敢妄言。伯如不信。盍隨我至倫敦郊外。華特恩新置之别業。以覘其結婚之麗人乎。伯爵聞此少年之語不即答忽立起。繞室而走。自嘆曰。此可愛之靑年華特恩。今乃爲蕩女所誘至於失足。不能自拔。殊可哀也。自語有頃。忽力轉其首。以謂勃恩士曰。此一事我至覺不信。勃恩士未及答。伯爵又曰。充我之意。當立至郊外以覘其實在。語已。卽按呼鈴。一侍者聞呼遽入。伯爵謂之曰。速令圉人駕車。我將往郊外一行。侍者唯唯而出。自念伯爵平日從不作郊外之游。今日乃忽有如此之舉動。且觀其狀態。至有躁怒之色。或者别有其他秘密之事乎。侍者旣出。不十五分鐘。已見此老人携一少年。一躍登車。謂御者曰。驅之。吾方有急事。御者聽主人之命令。舉鞭一叱。馬忽軼塵而馳。歘疾如風雨之驟至。而此兩人者。方默坐車中。不言亦不笑。似有絶大之憂慮。而不能運用其喉舌者。五十分鐘之際。車至一花圃之門前。遽止。少年先躍下馬車。老年之伯爵亦下。四顧微哂。而謂身後之少年曰。此卽汝弟之别業耶。少年曰然。計吾弟此時。方擁此至愛之女子。爲狀至樂。伯之來此。乃大殺風景。語已露齒嗤然。左顧而笑。若深顯其言下之得意。伯爵怒曰。勃恩士。汝尚不知而伯之性情耶。以我之門第勳伐。而乃下婚於如是之賤女。吾之顔面安在。勃恩士聽之。今日吾將以强硬之手叚。爲之逐此女子。天下庸有子姪結。婚而不告之於尊長者。又庸有結婚數年。已生有子女。而不令老人見之者。此狂悖之少年。行事乃至背謬。與其平日温潤之狀態。竟懸若兩人噫。蓋負我十餘年。無謂之期望矣。言已。遽揮勃恩士曰。趣叩門。言吾至矣。 
國外新聞 
[美國對于遠東之措施]  
　　初五日東京電云據華盛頓傳來消息謂今歲夏季之末美國尚有新戰艦數艘前往太平洋與伊文大將所統領之艦隊相會合届時將派艦隊前赴吕宋春間并有海底潜行艇四艘駛往吕宋美國國會將議籌欵七百萬元以備在菲立濱島置設壘堡一切防護之用 
[定期討論軍備問題]  
　　初五日倫敦電云英首相彭内孟因急進黨之請求已擇定日期令下議院討論裁减軍備問題 
[日人反對增稅]  
　　初五日東京電云前駐美日使靑木子爵已簡授樞密院顧問官日本各營業社會已决議相戒不復選舉因彼倡和增稅之議者爲國會議員故也 
[韓王弭亂政策]  
　　初五日東京電云高麗政府以國中多亂擬招僱亂民築造道路及他公共工程等事藉爲弭亂之計 
[美國失業者之滋擾]  
　　初五日紐約電云現今美國各處之車輛擱置不用者約有四萬輛之夥失業之徒隨處聚衆滋擾 
[葡皇政略之一斑]  
　　初五日倫敦電云葡萄牙新皇麥紐爾已降諭復報章之自由權并准免議院之役務前首相佛朗科在職時於各城邑所設行政委員以代地方行政局者現均辭職以上譯字林報 
[葡國之新内閣]  
　　初五日柏林電云葡萄牙國阿瑪拉爾所組織之新内閣衹可爲一過渡之内閣云 
[澳人歡迎美艦]  
　　初五日栢林電云澳洲雪梨埠市政廳共議於美艦隊至太平洋時邀其赴雪梨一遊 
[駐俄法使更調]  
　　初五日巴黎電云現任駐俄法使龐柏已被召回國法政府簡海軍副將都嘉代之 
[南斐抵制亞州貨品]  
　　初五日巴黎電云南斐喬内斯堡埠來電謂該處人現已議定抵制亞洲貨品以上譯文匯報 
本埠新聞要事 
[杭班小輪遇盜餘聞]  
　　去臘杭班小輪遇盜後省憲卽電飭勘明肇事之處究在何縣轄境二十五日松江府戚太守會同婁縣劉令金山蔣令乘舟至該處浦面察勘並傳土人面詢情形知浦之西緊接嘉善縣境西北爲靑浦縣境迤南爲金山境中則婁境該處浦面較狹浦之南名腰漊北名包家埭羣盜從嘉善境迤邐而來在金山境圖刧米船該米船卽進港逃避盜黨燃鎗擊斃舟子復尾追不捨至金之韓家窩鎭遂由團練及鄉民嗚鑼出救盜始退出旋在肇事處遇戴生昌大東等小輪遂肆搶刧云云戚太守當將詳情禀復省憲現聞已將劉大令摘頂記大過五次蔣大令摘頂記大過三次仍令會同嚴緝云並覓得浙撫馮中丞致各處要電數則補録於後 
　　致嘉興文武電楊太守李統領鑒商輪被刧非常重案兩江已將水師兩統領摘頂勒緝姑念李統領到差未及一月暫緩卽將分防嘉善一帶管帶銜名電禀核辦該統領務督飭各營隊嚴緝痛剿此股巨 
 
 
] 

Page 19

 
 
匪勿任竄逸釀禍嘉湖現在梟匪專在搶刧不在販私應與巡防隊結爲一體合力勦捕不准稍有推諉况梟除則私自絶也遊擊二百名不敷卽添練一切如何整頓速籌定電禀爲要 
　　第二電楊太守李統領何管帶鑒昨電商輪在嘉善途次被匪日領面稱大東船亦有斃傷年近往來客貨更多須格外保護等語航路向無此等重案若不赶緊布置必成巨患且釀交涉後患不堪設想務希何管帶查明商輪必經之處相度地勢將全營分隊扼要駐紥由加防輔以水師並將挑練之二百名迅卽在航路一帶梭巡保護行旅倘再出事地方文武萬難當此重咎切勿大意卽刻電復 
　　致嘉湖兩府文武電楊太守李統領張督帶鑒日領函稱二十二夜十鐘輪船經過菱湖鎭之瞰山地方突來匪船五六隻開鎗二次殊爲危險等語商輪失事必成重案後患更亟務派得力弁兵晝夜巡緝勿蹈重咎切切 
[浦東閙事首犯仍請交案]  
　　浦東馬家浜等處河工被趙連城張秋揚姚子熙等爲首霸阻並聚衆拆毁敎民錢子英等家房屋曾經上海縣飭提趙連城訊押在案尚有張姚二人避匿未獲兹悉姚子熙於事後即賃居租界去臘曾由廨差拘獲押候解訊詎姚即運動洋商商准西官於除夕交保開釋事爲南匯王令曁本縣李令查悉以姚爲閙事首犯理應歸縣訊究特於昨日會銜禀請滬道照會領袖領事速飭保人將姚子熙交案解縣訊究（軌） 
　事城内 
[禁賭告示]  
　　滬道梁觀察昨出禁賭告示略云本邑城廂内外以及浦東一帶每有不肖之徙藉此新年開塲賭博誘人聚賭抽頭漁利最爲民害值此米珠新桂物力維艱撙節日用尤虞不給豈可再犯敗身家之事况日來梟匪不靖尤慮混入生心合行示諭嚴禁以保治安除飭縣司查拿外仰諸色人等一體知悉母得干犯王章致干重辦如敢故違立拿送究不云（泳） 
　　官事○直隸候補道嚴義彬寳山縣知縣胡調元候補知縣劉芳曜縣丞張祖良巡警叅事官前江西候補知府夏翊宸等昨均　道拜會禀見（哲） 
　　太倉州同任○太倉州吳琪前日因公來由昨卽乘舟回任（車） 
　　貨捐局總辦晋省○貨捐局總辦金兆蕃昨日因公赴蘇謁見蘇撫陳伯帥面禀要公　　竊銅噐○積竊王福郎竊南碼頭某姓家古銅花瓶香爐等物由巡士拘入第一路一區警局判責伍百板押改過局四月贜給失 
[主（衣）]  
　　竊棉被○余阿四竊老北門内王阿三家棉被兩條由探拘入等一路伍區警警局判責二百板逐出（衣） 
[南市]  
　　海運局定期開斛○浙江海運滬局自去臘停斛兌米迄已多日現由總辦葆太守定期初八日開斛（夏） 
　　警務處懲辦巡士○警務處查知巡士沈德標李文祥謝鴻飛徐福慶王蘭生孫家麟盧寳生朱金生張良玉等違章犯賭均著記大過一次又查知一百五十四號巡士王叔千抛差逃逸卽將卯名革去查提究辦（夏 
　　誘姦○黄家渡天和帽店主吳松泉誘匿女子李福妹串令與某烟店主張錦園犯姦張遂棄家不顧去臘張妻計氏向論不睬赴縣喊控奉李大令准予提究昨已派差至區協探查提（夏） 
　　犯賭○九號十二號兩巡士在如意街芳園小茶肆勒索賭規昨由總工程局裁判員陳叅軍提訊判交警務處犯過其開賭之趙文明判戒責一百下押候再訊（杞） 
　　工程局瑣案○阮小毛控洪源鴨店主李德明欠洋二千八百百餘元逃逸由南區將伊夥童興發解案經陳叅軍訊判交保尋交○徐順林至李徐氏家强欲賭錢由南區解案判戒責一百五十下斥退○王有發在陸家石橋擺設賭攤由巡士拘局判戒責一百下押一禮拜○陸德勝在王家馬頭紏賭逞兇由張巡長拘案戒責二百下押兩禮拜○方慶雲竊高岸頭老虎灶上銅吊由法捕房送案戒責一百下押三天○酒船户胡阿五胡松因誣指柴船户王阿四竊物報由南區飭胡等罰洋二元充公並給王醫傷一元後胡等不服將王扭控陳叅軍以胡等刁頑斥退 
[閘北]  
　　試行電車○聘白爾電車公司前日將電車兩乘裝置完備在新閘愛文義路開車試行由卡德路至靜安寺止一時道旁觀者頗爲擁擠云（汝） 
　　焚燬草屋○前晚商務書　左近某姓家失愼焚去草屋三間（北） 
　　朋友鑽竹笆○吳弟大在衛樹香家竹笆内鑽出爲巡士查見疑是竊賊拘局候訊昨由張妙生偕衛投局稱吳係知友請爲省釋局官准之（汝） 
　　巡士犯賭禁○浦東二路一區巡士三名在六家嘴某剃頭店聚賭經巡官沈明府查悉一併解至總局聽候訊辦（抑） 
英租界 
[分派撫恤]  
　　新閘恒利廣貨店去臘失愼經公堂判將保險銀五百兩提出一半撫恤各鄰昨由鄰居李順輿陳福昌茹金元高振華等投案請領寳讞員商之英巴副領事卽飭該店主馮景鶴如數提出分派撫恤（衣）　　不認串竊○某洋人控沈阿六丁阿喬祁金生等串竊金表金戒寳石等物昨由公堂復訊沈供係葉蔣　所竊訊之丁　均不承認判丁祁仍交原保沈還押候備文至川沙移提葉蔣　到案再核（業） 
　　書場開賭○福州路明玉樓書場前晚聚賭經包探將該店主周炳祥及賭　張阿香顧善卿熊金林王阿候石榮華等一併拘獲於昨日解至公堂訊判周　洋三十元王石各罰五元張顧熊三人各押三天（衣） 
　　不付票洋○道勝銀行控關海樵不付匯票一萬元昨晨關延愛律師至公廨聲辯寳讞員判交保訂期會訊（戎） 
　　摸竊銀洋○沈潘郎在北河南路被周掌生徐長富摸竊袋中洋元報捕拘獲解送公堂判周押半年逐出租界徐押兩禮拜（衣）　　迷路○迷路小孩李阿星由捕送至公廨供父名阿祥母阿秀姐在小普慶里第二家妓院帮傭判留廨招領（業） 
　　失母○小孩李順樓在途啼哭由捕送至公廨供年十二歲住新閘醬園弄因母親逃逸無處找尋是以啼哭判暫送棲流所留　　　壓斃○昨晨十點半鐘北京路郵政局出店陳金金乘機噐扶梯上樓鐵線中斷登時壓斃當卽報知捕房飭送斐倫路驗屍處報縣相驗（戎） 
　　跌傷○北京路萬昌鞋店翻造房屋雇工某甲拆卸招牌忽然失足跌下爲竹芭戳傷血流不止當由工頭車送仁濟醫院醫治未知能保全性命否（衣） 
　　公堂瑣案○某洋人控吳世德竊取銀表等物供係同黨阿毛所竊判押一禮拜再訊○張阿二攖取張義生銀洋押六禮拜○朱王氏控陳阿寳攫取小孩手鐲判押六禮拜○頑徒張阿維竊趙如梅皮袍判押七天○陳阿金沿途設攤誘賭判押三月逐出租界○龔義慶控蔡阿三在北蘇州路船上毆打判押五天○吳雲舫周維新李寳才環控過犯張阿福步和尚嚴阿寳等挖門行竊銀表大衣皮袍等價值甚鉅由探一併拿獲解究判張步各押半年嚴押五年期滿遞回鄞縣原籍○李阿九控張阿雲攫取金押髮判押候禮拜一再核○楊周氏竊梁有安衣服等物判押三月期滿交伊夫領回○馬夫沈阿五王阿二曹王生等均因違章判各罰五元充公○許雲小竊張小弟衣物押三月逐出○劉陸金竊牛皮押三天○萬雲生控沈福田騙洋五元判如數給還如違押兩禮拜○范錦春竊趙錫生衣物押七天○謙益祥店夥顧阿生控張德生竊取羽綢等物判押半年逐出租界○虞心法攫取沈吳氏銀挖耳押七天○王金生竊葉阿福衣物押一月○過犯周小弟濳來租界判押一月逐出○楊榮和設攤誘賭押十天（勉） 
美租界 
[失妻情極]  
　　郎省三之妻鄭氏托言歸寗父母一去不回郎至妻父鄭長春處吵閙繼竟將鄭打破頭面由捕拘入捕房旋由長春求請免究遂得釋出（持） 
　　酒醉不醒○昨有酒醉某西人雇坐趙阿二人力車至某處詎上車後酣睡不醒當由該車夫送入捕房留候酲後再核（回） 
　　匪徒管押○匪徒張關寳紏黨多人攔刦行人衣物由捕拿獲管押捕房候究（西） 
　　賭棍互毆○陸寳卿沈以卿因賭互毆由捕拘入捕房捕頭以各有不合一併斥退 
法租界 
[巡捕補種牛痘]  
　　法巡捕麥總巡因電車將次行駛添招華捕數十名已誌前報兹麥君恐所招新捕或患天氣疫症故請西醫一律補種牛痘以重衛身（白） 
 
 

Page 20

 
 
　　公堂定期開訊○新歲以來法捕房拘押案犯甚夥兹經中西官議定於禮拜三（即十一日）開堂會訊（才） 
　　斥革新捕○法捕房招充華捕向由麥總巡驗看合格後再後往八仙橋捕房習練警章方得上差詎此次新招之捕送至八仙橋捕房内有王阿寳陸福生等數名查係冒名頂替爰卽斥革（才） 
　　查獲賊匪○積竊朱阿二竊洋貨店花邊陳如金竊東洋車王金生林連生吳金生張阿福串搶途人帽子衣物俱爲探捕查獲拘入捕房押辦（才） 
　　設賭攤○新年賭博捕房向弛禁令兩天詎昨日尚有流氓陳來發在途設攤誘人賭博旋爲巡捕查見拘入捕房押辦（白） 
　　搶舖蓋○某公館甲乙兩童僕昨日押運行李至江新輪船行經新開河地方爲匪徒搶去舖蓋一個當卽報捕請緝（白） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
