# 1889 - 36 - 4905678

 

Page 1

 
 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之說及學海堂行世面士知實學　可俎豆漢　但所取蜮非足本若　人　　　　　刘其中通儒微　其冗雜後學又苦於檢尋此編依經編次全倣通志堂而去取一以漢學爲宗凡稍涉宋　論說者槪從割愛廣搜秘籍力　　　采書百七十餘種積卷千四百有奇甄綜加精條流一貫實　儀徵之盛業蔚儒林之鉅觀本齋志在壽世匪以圖利其書足貴其價甚　預定者　　工本先繳洋八元取書時續繳十八元裝盛木箱一只因寫印精工校讐嚴謹務使毫髮無　一時未敢草率成書用告售殿諸公宜早賜　出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄　街本局京都琉璃　本局廣東省城本局皆可購取此佈 
[京都分設點石齋售書局并設韻石齋箋扇鋪啓]  
　　啓者本齋石印經史子集各種詩文典籍搜羅宏富校勘精詳向在各省發售允巳功資點石價重兼金今屆　典宏開因思京師首善之區爲人文所薈萃特分鋪琉璃廠中市以便海内鄉會諸君子就近購辦並設韻石齋選製箋紙筆墨屏條扇册名人書畫碑帖文房諸翫無美不備非徒射利　籍揚名伏惟雅鑒 
[行樂說]  
　　當啼燕語乍報新年日麗風和韶光暢好思與素心人聨襼嬉春碌碌未有暇晷也一昨之晚遇諸杏花酒樓素心人以爽約札諸責則戯應之曰嘻子但知子之自在逍遙亦思槖筆依人者窮年伏桉磨墨吮豪斗室拘攣昏昏終日有懐不得暢含意未能伸止如人家新嫁娘處處湏伺姑嫜顔色富此花香鳥語庭院　閒亦惟歌湯臨川良辰美景奈何天賞心樂事誰家院之句以自遣悶懐而巳安得如三河少年五陵子弟輕裘肥馬自炫豪華徵逐於花天酒地中得以時時快樂也哉雖然莫謂我輩無樂地也一歲三白六旬至盡時得以驅車旋里安息六七天此六七天中笑語圍爐天倫樂叙夫妻共飲團圞酒兒女爭分壓歲錢相對怡然其樂何極竊以爲上八洞神仙亦無此家庭至樂也新正五日館事肇開抖數精神紀言紀事似乎有苦無樂矣然舘政每循西例從事六日例得休沐一天雖休沐之第一期僕　株守筆硯然一歳得五十次休沐尙留四十九次得以謝絶紛繁或啜茗于層棲或觀花於别院或懽聨酒社或興寄歌場樂事賞心夫果何時蔑有哉且他人之樂有時樂極生悲僕則樂也融融樂也洩洩自得至樂人不能爭何則他人惟樂飲啜耳嫖賭耳乘馬車耳打彈子耳豪華闊綽裝點富家郎架子當其得志時任情揮霍恣意驕奢一若千金萬金不足供其一夕之用者兇之金玉其外敗絮其中彼四馬路之大老官當夫漏盡鐘鳴誰人不露寒乞相東劃西算積得洋蚨十餘頭便可向花柳場中裝作富商巨賈妓女眼光如豆驚爲絶大財東曲意承　米湯灌盡及乎年節將屆局帳全無始猶婉轉索洋終則面冷於冰語銛於鍔狎客被其挫辱幾乎頓口無言試觀初六七日本報听紀四馬路富潤里妓女李愛　因歲底被王老三積欠夜度資將其作踐土遂忿而行剌戳傷妓之頸脖以致縲絏拘攣噫若而人者試問有何樂趣乎亦有世家公子富有囊金初至申江揮金如土狎友伺其意旨厮養導以冶游無夜無明盡情暢意在旁人視之竊以爲郭家金穴自必取之不窮矣孰意事閱數年腰纒漸盡始而向人稱貸繼而持物質銀初猶兾掩飾彌縫不致情形敗露後以無可設法遂至夤夜走不知所之而酒館則海錯山珍歡呼牛飲妓館則偎紅倚翠宿柳眠花戯館則選舞徵歌流連忘返烟館則呑雲吐霧以永今朝以及衣庄之羅綺錦綾銀樓之金銀珠翠至此皆分文無着賠累不堪若此　者僕作客多年所見不知凡幾當其初曰以行樂也而下塲時節潦草如斯一敗之餘不可收拾試問果樂乎否乎而僕則自顧寒酸不敢側身其際每值燕閒之候焚香默坐手一卷書晤對聖賢昕宵不倦名教中自有樂地曾何必浮慕紛華乎且人生游觀之樂書中亦巳盡之矣欲求選色之樂則肥環瘦燕刻意描摹粉膩脂香千秋不滅以視今之妖娼陋妓障袖倚門齲齒啼粧專意攫人阿堵物者果孰劣而孰優乎欲求聽歌之樂則梨園菊部歴歴可稽龜年之琵琶野狐之觱篥馬仙期之拍板雷海靑之彈琴佳話流傳芳蹤未泯以視今之秦聲燕曲促節繁音如聞鴟鴞聲令人作十日惡者果孰高而孰下乎書中自有千鍾祿書中自有顔如玉書中自有黃金屋言雖鄙俚殊足耐人尋思焉更何必逐逐十紅塵漭瀁中逞一時之樂興尋至苴補爲難欲行樂而反以受苦哉况今巳之天下亦大可樂矣僕生於離亂時九歲卽遭赭宼之難置身鋒鏑九死一生槁餓於窮檐蔀屋間幾於不得見天日今則聖皇在上郅治中興萬方來同烽燧永息方之唐虞之代熙熙皞皞小民如登春臺方將效歌衢之童擊壤之叜順帝之則不識不知得以沐帝澂而被仁風相與優游涵泳于太平之世正不第啓期三樂得以抒寫天懐尙何必别尋樂處耶素心人曰此特君之解嘲耳我欲與君偷半日之閒尙不可得而君猶詡詡然以樂夸示于人耶賓紅閣外史乃笑而不答 
[皇都吉語]  
　　前門外大栅欄寳珍齋廣貨鋪去冬由天津販來洋貨數箱其夥以誤寫名目被崇文門稅課司騐出當時將該夥押於東城司署嗣因該鋪主人百般哀求始得釋放仍令該鋪按例認罰○兵部左侍郎孫少司馬於去臘十二月初七日午正在東安門外考騐應行帶領引見之各直省營旂官員馬步射計預備堂考之花翎俸滿叅將壽成等二十三員内除補用防禦祥林一員未到外每員考以步射馬射各一計步射中靶者四員騎射中靶者九員考騐畢擬於下班本部值日帶領引見○京師阜城門内大街暇油店主人趙胡二姓於去臘中旬在猪市買得肥猪十數口先付價銀二十兩尙欠四十兩言明數日後來店兌取洎猪販來店則見店内空空四壁人跡杳然遂赴西城外坊控訴經坊官派役拿到一李姓者與猪販對質猪販供稱前日買猪者係趙胡二姓或李與同事望卽嚴追李供稱該店係小的舊業三年前以生意淸淡暫租與趙胡二姓經營定以三年爲期滿期仍交原主租價則原璧　趙至今將二年有奇期尙未滿一切店事小的槪不與聞昨日街頭紛紛傳述趙胡被債所困夤夜席掷遠屬小的大驚奔赴該店探祭虚實不料皷公役鎖來坊官以連日具控趙胡二人之星詞多至十數帋僉稱趙胡有類殷局騙財李難保無通同之弊遂先將李收禁詳經城憲諭一俟訪拿趙胡到案再行訊供發落○前報紀崇文門稅課司巡　拿獲豆腐巷私販　喇呢之趙姓一事兹聞當拿獲時曾將售私帳簿抄交司署旋由司署委員查明帳上列有哈喇局及布鋪各家字號因 
 
 

Page 2

 
 
派巡役傳訊各字號夥咸驚煌畏葸不敢對簿公庭大約必須認罰矣○前報紀户部三庫衙門恭姓書吏及巳革庫兵某甲遲悮公文經管庫大臣查悉疑有朦弊事情解交刑部研訊一案兹聞去臘初旬有恭同事之崔姓書吏管庫大臣飭司員送交刑部至近日刑部作何辦理其三人有何供詞尙未得有消息也○前報紀西華門内石板房某宦家失愼焚死兩僕婦一節兹聞僕婦係本京人家住内城被焚之日曾告假歸家驀與家人口角含　奔赴女家投宿其女以母性直氣躁於解勸中寓抱怨之意於是復棄女仍返主人家誰料以熬粥失愼竟遭此刼蓋亦事有前定者也○去臘中旬户部將循例預撥來年京餉開單入奏共指撥各省地丁鹽課關稅等項銀七百萬兩限次年五月解到一半十二月掃數解淸當日奉旨依議欽此旋經該部由五百里飛咨各省督撫鹽運司關道一體遵行○五城粥廠年例於冬令三九極寒日施捨棉衣一次去臘十五日各粥廠一律施放所施衣袴灰色洋布面白洋布裏無論男女老幼經諸善士看明如身上果無棉衣仍穿單衣者當卽給以二件或有棉衣而無棉袴則施給棉袴一條若身上棉衣袴皆有則折給京蚨兩緍眞所謂樂善好施者歟○封篆後禮部循照舊章傳集各旗來署排演慶隆歌舞去臘該部於二十三日在大堂大演俟諸堂官騐對以便元旦恭呈御覽云○去冬十二月中旬崇文門内史家胡同一福姓之妻忽染時疫困憊牀頭福以旗務差使甚忙無暇在家服事僅一十數齡女守候牀前福素有烟霞癖未出門之先親爲其妻煎藥一盂放諸桌上旁有烟灰水一杯其女未遑辨别將烟灰水令母服之爲時未久烟毒大發辛有隣人察知急延泰西某醫生解治始得轉危爲安 
[蘇省官塲紀事]  
　　蘇撫崧振靑中丞於去歲臘月廿八日接奉毋庸來京廷寄卽於新正初二日交卸護撫院黃子壽中丞卽於是日己刻接篆署臬憲朱竹石廉訪亦於是日辰刻接印惟署藩憲田熾庭方伯則攺於初六日子刻接篆視事一時印委各員紛紛赴轅叩賀崧大中丞於初二日交卸後整備行裝卽於初六日未刻起節赴浙履新各營兵勇均列隊河干鳴槍恭送護院黃中丞率同司道府縣各官先往碼頭候送并各乘舟恭送出境崧中丞一再　遜辭謝黃中丞先自回轅餘則仍送至數十里然後回城 
[蘇臺年景]  
　　蘇城元旦天氣淸明有萬象回春光景初二日午後天公忽作玉戯一時賀歲者莫不嘆天不做美初三日又日上三竿晴曦助照因此元妙觀一帶游人如織擊轂摩肩仕女紛集而茶坊酒肆中幾至座客常滿後至者不能容足莫不利市三倍云 
[迎接撫憲]  
　　嘉興張協戎於客臘調齊各州縣汛兵來禾於正初陸續到齊至初七日咸至蘇塘口站隊迎迓新任浙撫崧大中丞嘉興府宗太守兩首縣劉總辦王分府張協戎等並外縣文武大小各員以及水師統領皆乘舟赴蘇塘王江涇停泊恭迎嘉恊兩營汛兵俟王旁晚始各回城至初八日黎明復出蘇塘口站隊九點鐘時崧中丞坐船始到各官投遞手版憲舟用小火輪拖駛並不暫停約十點鐘過北麗橋河其官眷約於十二點鐘經過北麗橋計大小官船並小火輪以及護送砲船共有四十餘艘之多嘉恊汛兵并水師砲船在蘇杭兩塘站隊燃放鎗砲　送若連珠不絶於耳文武各官恭送至陡門始回早有桐鄉石門兩縣陸續迎接矣想是日憲旌卽可抵杭也 
[松郡郵筒]  
　　松江東門外華陽橋鎭東栅口某姓於去歲除夕四鼓時傾棄爐灰餘燼未熄以致延燒稻草燬去門面房屋兩椽幸是夜各店夥之出外收銀者絡繹於道帮同施救得免蔓延○東關外北圩塘係婁縣所轄新正初四日淸晨有一無名男屍橫臥雪中年近四旬赤身露龍頸項繫布帶微有傷痕當經地保赴縣禀報次晨張邑尊出城𦲷騐飭保暫行收殮瘞理一面飭差嚴密緝凶以憑究辦○忠景賢三　院現奉恩太守　示定期本月十六日在校士館扃門甄别○初四日亥刻立春是日淸晨八點鐘時郡中自府憲以及華婁兩邑侯三學師經知兩二尹兩捕廉排導詣東門外萬春庵行迎春禮禮畢先將太歲像及春牛迎入府署大堂東隅各官踵至行三跪九叩禮退入本署二鼓時復齊赴大堂各執楊枝鞭牛名曰打春事畢舁太歲像至府城隍廟○去臘隂多晴少除夕前二日縢六君飛舞而來幸卽融化各店夥之往來索帳者尙不至寸步難行新正初二午後又見六出花飛如屑碎玉至晚巳裝成瓊瑤世界一白無垠矣初六申刻又復扯絮搓綿大有白戰不許持寸鐡之意 
[之罘餘話]  
　　民間食物以麫爲大宗去歲麥秋收穫其歉以致麫食貴昻賴南省來麥接濟是以貧户尙易辦饔飱云○有等流氓每逢風雪嚴寒故意褫去絮衣赤身行乞以冀見者憫惻慨施赤仄得以供烟霞之用資亦惡習也○豆甚短缺封河後關東來貨亦稀有由高麗販來者雖油作中不甚適用而製爲來其益覺柔嫩操准南王之業者咸稱應手云○津人某甲前因某妓呑烟之事懼罪潛逃嗣經比限緝拿到案懲責近巳開釋卽經脫籍之姊氏家多方索詐後亦呑烟自盡人以爲報應不爽云○某甲在某妓館中與某兵船水手忿爭遽用柴斧砍傷其手嗣爲水手同類所　向之毆辱聲言將送官究辦後亦不知所終○旅順威海二處防營所需肉脯菜蔬皆取給於奇山集邇來物價每集增加旅居於此者大有長安不易居之勢云 
[營口郵音]  
　　去臘營口天氣異常和煖至十四早滕六稅駕午刻始止鴛鴦瓦上約積二寸厚傍晚又見六出飛花半空亂灑天氣稍寒然較上年相去尙遠也○去冬南城一帶宼盜充斥行人被刼者不少往往將騾馬刼去車不能行進退雜谷出案旣多當道留心查訪知蓋平城東南三十里之石灰窰地方爲盜黨窩聚之處遂於臘月初二日督同營勇差役共一百數十名驀地馳往該處四面圍住不分老少盡數捕捉該處本一小堡共止三四十家除婦女不計外共佝住男丁四十三名馿驢牛馬七八十怗衣物器具十餘大車解至城中收禁待審不知如何辦理○去臘十四日晚復州界三道河地方有販羊皮客五人從旅順口回來被盜搶去現銀七百餘兩兩客受傷另一客失去時辰表一隻值銀數十兩三道河距蓋州百里地甚荒僻一望無人烟去冬出事不止一次矣 
[茶酒輪捐]  
　　杭城督辦保甲鄒渭卿觀察自奉憲委勸辦鄭賑凡有可以設法者無不極力籌勸惟鄭州賑需浩大各直省協力捐助早成强弩之末羅雀掘鼠勢非得巳鄒觀　因擬捐及茶酒兩項諭飭上中下三城各叚分巡委員于客臘二十五日各按本叚傳集各茶室主人飭令每椀加錢一文作爲鄭州賑捐茶室主人均己遵諭加價容俟按期呈繳並分委各員赴各造酒地方會同地方官淸查造酒缸數如醬園之醬缸一律辦法統俟杳明禀復並呈花户細册以憑核定捐數以充鄭賑之用 
[海鹽盜案]  
　　海鹽縣界通遠鎭某姓肉莊於去臘封印後某晚被盜搶刼次日報縣顧邑尊往勘後飭捕會營查緝據云被刼約四千餘金未知此案何日破獲也 
[棄瑕錄用]  
　　天津武備學堂楊藝芳觀察宗濂前任湖北漢黃德道時因公獲咎嗣至北洋由李傅相派充營務處並總辦武備學堂事宜經理有年頗著成效前年醇邸赴北洋目覩學堂無美弗臻有條不紊私心竊喜以觀察爲未易才當觀察被議時原有永不叙用字樣時卽銷去去冬學堂屆開保案今年奉旨開復原銜現聞傅相更以記名海關道保舉又鐡路公司總辦楊谷山觀察鴻典亦係永不叙用人員現在報効海軍經費銀一萬餘兩蒙恩開復原官矣○當法人擾我八閩馬江敗績時管駕諸員半干嚴讉閩人呂某亦當管駕之任一體獲咎發配軍臺時主帥亦以辱國喪師荷戈塞外與呂相遇訂爲患難之交今主帥賜環呂亦於仲冬返旆臘初過津禀見李傅相傅相詳詢當日情事呂設詞以對淸辯滔滔適主則經傅相垂靑置之甥館至此亦爲之說項再四敷陳傅相抵掌之餘卽知其爲洋務長才仍札委充當管駕書此以見相傅之愛才并慶呂某之意外得逢知遇云 
 
 

Page 3

 
 
[鳭江新語]  
　　去臘下浣有海釣船一艘自下江上駛闖過蕪湖船中有夾帶私鹽被蕪湖督銷分局偵知當派緝私杉板追赶至三山獲住帶回蕪湖搜出私鹽二百五十包禀經局員歐陽分轉轉禀皖南督銷總局張西園觀察批令將私鹽悉數充公另罰該釣船洋一百元其船現尙扣留俟繳齊罰洋方准放行○去　蕪湖各店鋪之遣夥下鄉討帳者咸有戒心盖因皖北各處逃荒難民遍處皆是誡恐中途有意外之虞凡遣一夥必　一夥陪之及至臘底歸來路途幸皆中穩惟各處帳目有延欠過年者皆因冬旱所致也○去歲蕪市之操奇計羸者新正核算有餘利者首推錢業次米業至土業洋貨油糖紙藥各業則皆平平其折閱者惟布業京廣貨爲尤甚土業中尙有數家折耗盖因去秋土價提漲時存貨稀少故也 
[潯陽雜記]  
　　九江關道李亦靑覲察於新正初二日黎明時晉省賀年並商一切要公屬下印委各員均出東門恭送行旌○初四日已刻九江府曹朗川太守德化縣金雨卿明府率同董廉捕排列全副儀仗循例迎春一路鼓吹聲喧觀者如堵熙熙皞皞如登春臺矣○九江南岸自琵琶亭以下磯石星羅棋布操舟楫者心爲之惕北岸則一望平衍莫非黃蘆白葦行舟者例焉昨聞小池口地方有一巴斗船由淸江口泝流而上載有私鹽數十包行至洲頭忽來官役模樣者三五人先挽其岸上之縴口呼停泊舟子恐查出私鹽相持不下無奈縴在彼手風水俱逆舵工見勢不諧先賂以洋二元不受繼增至十餘元其人始穿敗荻而去時有漁人謂舟子曰是所謂虎頭燕頷飛而食肉者也其黨羽多人專在江岸偵探虚實使貪使詐飽其慾壑而後己舟子聞言如夢初覺惟頓足踏船板冬冬而已 
[輸將恐後]  
　　上海縣冬漕五萬石去歲共收至三萬五千石聞數年來未有如此踴躍此因年歲豐登所致然亦可見賢司牧之盡心撫字故能使黎庶急公奉上也 
[帮凶歸案]  
　　潘　寳控陳福圓糾衆持械行兇一案經裴邑尊騐傷訊辦已登去歲報章兹悉帮兇之寳山縣人趙位寳昨由寳邑押解到縣由原差入内禀明收押待質所候訊 
[司馬騐屍]  
　　昨報列攺委騐屍一節兹悉新順園浴堂主已經預備棺木及至昨午前松海防劉乙笙司馬督同督署書役刑仵人等排道前往二圖副地保徐錫根帶同園主申訴前情司馬命刑仵騐得該屍一時氣閉身死並無别故司馬離座親騐無誤地保又禀屍已躭延多日並無親屬來認園主爲備棺木司馬命卽棺殮標封發壇召認并諭園主具結備考屍場開銷悉照裴邑尊新定章程按項照給 
[英廨瑣聞]  
　　朱慶福扭董松亭至捕房朱言向董索取猪價延約無期繼而避匿今在路相遇是以扭來巡捕頭命將朱董併送英會審公廨值日差禀明蔡太守飭將朱交保董則暫押候訊○印捕在路見妓女王張氏卽阿金拖拉客人保世和一併帶至捕房巡捕頭命送英會審公廨蔡太守飭將何世和交保　妓暫發官媒候訊 
[法界捕房瑣案]  
　　昨報記包探向獲挑去茶葉碗盞脫逃之顧祥祥陳明友解案訊供葛同轉判令責枷昨晨同轉蒞捕房提案再詰包探土榮培禀稱昨經包探李雲發帶顧至城中邑廟吊贓該店已將碗賣去三分之一矣今將未賣者吊呈該店主則暫交四鋪地甲顧供小的與陳及阿五同排入城估得洋五元三角同轉問其如何分用供稱小的用洋六角陳用洋一元阿五用洋一元五角同轉着答一百板荷以巨校更判責二百板尙留一百板待開枷再責又詰問陳陳供稱小的挑碗入城當日顧給小的洋三角至初二日又給錢三百文茶葉及盌由顧挑入烟館隨卽挑至楊樹弄内店主阿六於去年十二月十八日去世店中祗主婦與一兒子同轉着先責四十板待拘到阿五質明再責又着包探入城着該地甲將碗店主交案地甲謂爾旣來提人爲何無會審官名片李包探遂據情回禀同轉着於禮拜二再往提來○前報列有某馬夫往興聖街賭檯賭錢被毆一案昨日寗波人趙阿松陳阿寳相約投案趙稱小的在法蘭西輪船公司當馬夫陳稱小的在英工部局執役初三晚約趙至吉祥街用點心見有賭檯意欲贏些點心錢將洋一元兌換小洋作牌九戯趙呌小的休賭因卽收回彼等隨卽打架以致失去小洋及號帽一頂趙稱是日小的隨主人出外及回爲時巳晚與陳途遇同　吉祥街後見陳欲賭錢囑伊休賭陳卽不賭詎賭塲中人懐恨於心卽將小的毆擊棉袄袋中有表一枚出洋七元買來當經遺失號帽一頂亦掉落無蹤同轉謂爾等想發財詎料竟受虧乎隨着提在押之范阿金陳春生訊究二人不認打架惟稱賭檯由小的等七人所設每人出本錢五百文打架時小的等均不在場惟土勝荃在彼同轉謂爾等一犯再犯不思悛攺着提王阿福王勝荃研問阿福供小的並不在塲勝荃供伊來做樁囑伊莫做定要做以致輸錢四千餘文無奈將馬褂作抵賭主不允伊卽將桌子掀翻同轉謂鄭家木聟賭檯何人爲首若從實供出尙可從寛范陳王等同供小的等惟新年嬉戯平時各有生意並不犯賭同轉謂打架雖可賴去開賭實是犯禁又謂趙陳曰爾等前去賭博亦有不是之處着各認一半四人合賠洋四元五角待交到後開釋○昨晨葛同轉莅捕房先提去年十一月南瑞兵船水手頭目李有才扭送之伊姪李南陽李東狗旋有東狗之母李周氏投案籲請從寛并稱小婦人在寗波聞信於去臘二十五日抵滬曾至有才處懇永伊囑到案同轉謂此案王大老爺從寛管押捕房不然例應流配爾旣與有才會過當着伊具禀到來方可銷案須知伊已將自巳之妻送堂擇配此事果可寛乎不可寛乎爾等自去思之遂着將兩李還押俟有才具禀到來或請兵船主寫信亦可李周氏斥令退去○趙宦在日新輪船失箱一案曾記報章事綠趙從姑蘇來滬欲往天津義和棧接客人吳子渭在蘇州河接至棧中先爲代寫太古某輪船票後又搬至招商局豐順輪船聞豐順船須遲兩日出洋因復將行李搬上日新輪船以致皮箱失去當時王司馬惡其身爲接客豈有不知輪船開放日期　之將送物到船之轎班沈阿千一併管押捕房諭以皮箱一日查不到則爾等一日不能釋出昨晨葛同轉莅捕房將吳沈兩人提案研詰兩人仍照前供同轉謂爾等須設法將箱查到方可無事遂着仍還押所旋諭王包探曰爾且往義和棧問之棧主目今箱亦不查事亦不理將人挺押豈可了事乎該包探遵諭而去○去年西人人德非司控野荸薺荼食店主楊尙卿欠洋一百九十六元另期票洋三十元一案王雁臣司馬查得内有洋三十六元之借據係尙卿之弟楊洪才　洪才在虹口開鼎興茶食店因着包探傳至案下與尙卿之子阿全一併管押野荸薺店託人拍賣除房租外餘洋八十元統給西人領去至歲除洪才經人保出昨晨葛同轉臨捕房飭提阿全研訊供事由父親經手小的不知細底同轉謂爾父如何與該西人相識據供稱有陳老三素諗西人因之來往先借洋三十元每月還錢四百三十二文以一百天爲滿早已還淸後又借洋以致積欠同轉着阿全赶緊交保出外料理○去年震大米行扭浦左六灶鎭協昌槽坊主施洪秀至捕房訴稱被欠洋一百三十四元解訊後王司馬因内有茂記酒行代出洋四十元之票亦在其内茂記不付因着茂記先還施管押嚴追追出之洋先還茂記之款後再給還原告不料施管押至今未經保出錢亦不還昨晨震記中人投案請追葛同轉着將施提訊原告稱去冬下鄉收帳悉施坊中售出猪十一頭得洋五十餘元燒酒二十五搶得洋　十餘圓何故分文不繳同轉着施信致租界中熟識店户來案人洋並保○陸洪與趙晉言因買木轇輵控經半載至去冬趙始交到　銀王司馬着官木局劉趙兩人具領將洋領去本案結矣而司馬以陸開無帖木行經手買賣訛索用錢實屬不是因着陸將用去之銀先交七十二兩陸一再求減司馬准其繳洋四十元陸管押至今仍然未繳昨晨葛同轉提案研究陸供實情無力遵罰求交保出去限十天内繳案可也同轉謂人家被爾拖累實己苦不可言爾想出去逍遙自在乎今准爾十天繳洋不能交保到期無銀定當比追或送縣辦理 
 
 

Page 4

 
 
[岸吟香先生暫回東瀛詩以送之]  
　　先生此日泛歸槎小别無端感歲華聞說遄回春未莫可能爲我載櫻花片　安　　　　到耳鄉音互喝酬每上有人疑　切　園雖好莫多留[  高昌寒食生拜手]  
[岸吟香先生將歸東瀛賦此爲贈卽希郢政]  
　　喜作壇騷長東南美盡收殷勤下陳榻談笑看吳鈎對酒香凝座題詩月滿樓時光容易過尙憶去年游扶桑歸思切此日泛征橈佳釀書同贈雄心老未消晴烟橫島樹旅夢逐春潮别後相思處江天入望遙[  蘭月樓主人未是草]  
[和涵碧樓主林湘君詞史冬夜卽事元均錄請高昌寒食生惜紅生同政]  
　　破睡茶初熟澆愁酒漫拈香痕飄袖角寒意逼燈尖風急聲沈柝烟輕篆觸簾過江梅早放緘恨遞郵籖[  浮玉山樵呵凍稿]  
[上海三馬路陳與昌恊賑公所收解賑捐十月十一月總結第四十三四次淸單]  
　　九月底止第四十二次淸單上結存規銀一千另六十八兩五　一分八厘銅洋二千二百四十三圓五角　低銀十兩零四錢二分銅戒一只今自十月初一日　廿九日止共收規元三伯兩另另三錢五分五厘又收英洋四千零七十元虚對洋五個小洋一伯九十八角半錢廿千零四伯八十三文四項合規元三千零十三兩七錢六分又收花洋乙百元鎔見規元七十一兩五錢七分九厘以上十月共收規元三千三伯八十五兩六錢九分四厘又收銅洋一伯六十八元二角○十一月初一日至三十日止共收規銀二百廿六兩六錢九分八厘又收英洋四千另五十七元虚對洋十個小洋四伯十五角七分大錢十八千八百另三文四項合規元三千零廿兩零五錢三分八厘　收花洋七十元鎔見規元四十九兩六錢九分六厘又收上存四月初一至十月底止共銅洋二千四伯十一元七角半銅銀十兩零四錢二分銅芽乙只統共鎔化見規元五伯四十七兩六錢五分三厘又收售出爐底規元五兩一錢九分五厘以上十一月共收規銀三千八伯四十九兩七錢八分又收銅洋二伯四十元零兩角銅銀一兩九錢八分○連前自乙酉年六月初二日解揚鎭第二批英洋五百元合規銀三百六十六兩五錢又付太乙救疫丹洋五十元合規銀三十六兩六錢五分○十一月初七日解河南第十五批規銀一千兩又廿八日解河南第十六批規銀六千兩○自乙酉年六月初三日起至本年十一月底爲止統共解出規銀十九萬二千六百三十四兩一錢六分八厘外結存規銀九百兩另八錢四分二厘銅洋二百四十元另二角銅銀一九錢八分其餘物件巳按日登報芘不贅 
[上海陳家木橋電報總局内豫皖揚鎭恊賑處經收雲南臬署鄧從善堂續募第九批賑欵細户淸單]  
　　雲南白井鹽課司鄭印永齡助雲平銀五十兩又募鄭姜氏鄭變思兩户各十兩蕭開照張敬銘甘浦甘湘羅其佩王在中白玉麟羅其澤王恭李珩羅羣等甘承祖李德沛甘淇李德浦布五山李含張汝勲張汝冀十九户各二兩張汝沂張文皇甘源張習易劉開勲李光輔王宗禹陳遵孔白玉堂王守興李月輝王永順李越張紹堯談子貞羅開洲譚宗卿廖懐棟陳希孔十九户各一兩張工張羽陳學小陳鏡新四户各五錢黃春山馬金山合助六錢餘平銀一元五錢以上共計捐銀一百三十一兩一錢○辦理彌沱厘務張印思洪助銀六兩又募各善士陸兩八錢二分楊景修王隆城天佑祥吳玉淸四户各一兩以上共捐銀十六兩八錢二分○雲南楚雄縣陳印慶禧募各善士銀八兩李運美董學周二户各五兩楊名園陳益翁二户各一兩以上共捐銀二十兩○雲南龍陵廳李印忠鑑交到曾萬寳助銀四十兩雲南昆陽州正堂劉印雲章續經募銀三十兩○以上統共捐雲平銀二百三十七兩九錢二分實收到申合規元二百五十一兩二錢四分三厘於巳丑年新正月初七日由天順祥號交到合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
