# 1896 - 48 - 4908203

 

Page 1

 
 
[四史復出] [  圖書集成局啓]  
　　四史者何史記前後漢書三國書是　　　本局印過數次人皆爭先快覩甫更塞暑銷售已完兹以問價者多重爲印釘照向倇每部六十册　價洋四元售處仍從其朔諸君子有欲爲　　　　者請及早惠臨選購遲則又恐　　易空矣此佈 
[重印解酲語告成] [  申報館主人啓]  
　　解酲語一書雖類小説家言而事　　　文詞穎秀前經蘭月樓主序以行世未及數載插架已空兹復重付手民工料益爲精美每部仍碼洋一角八分世有欲步武劉伶者取而讀之書不　取資子五斗也售處在申報館帳房三馬路申昌書畫室及各外埠申昌或經售申報人處 
[論中國近世資格用人之弊]  
　　中國以數千餘年聲明文物之邦至近歲而貽笑於鄰封受制於島國成法宜守而不確守新法宜行而不亟行利宜興而不遽興弊宜除而不急除富强宜求而不速求貧弱宜振而不果振一切因時制宜救弊補偏之政不患不知所患知如不知合中外上下之人泄泄然沓沓然竟成一苟且偷安因陋就簡之局若是者病在無人才雖然山嶽之鍾靈如故也河海之毓秀依然也三皇五帝又周孔孟之遺澤可師而可溯也四百兆之人口類皆能服習乎三皇五帝文周孔孟之教而環顧列邦之英君察相究非如中國帝王之遠略聖賢之大經也然而今不古若中不外若者何也蓋未嘗無人才而患不及時以用之也前代資格用人之弊亦嘗聞之矣顧未有如近世之甚者閲搢紳所載内外一二品大員考其年多在六旬以上三四品大員多在五旬以上武職中如副叅遊或有壯歲者至提鎭專閫則亦多在暮年若是者精鋭安得不銷亡而國家遺大投艱之任安見其能勝也夫諸臣之入仕途初非自中年始也卽國家之用人亦初非黜少年英俊之士而不庸也無如自卑及尊循資按格有不期然而然者國之求賢莫重於科舉每科春闈榜下除館選及歸班外凡以主事中書用者若干人其年皆在三旬左右以知縣用者若干人其年皆在四旬左右假令此輩得乘時柄用各展所長羣策羣力安見古今人不相及也乃主事之觀政六部者其補缺之期早亦十餘年遲或二三十年逮至浮沈郎署敭歴卿僚駸駸大用苟非旗員鮮有作黑頭公者若知縣分發各省雖進士出身補缺或亦遲至十年八年惟登高而呼藉要津竿牘始得花封攝領而大挑教習以曁優拔各班之瞠焉在後者或終身不得補官卽補官矣由令而丞牧而郡守以底監司論俸推陞亦必以二十年爲斷及位至監司則可以署藩臬可以護督撫開府方面在望矣以故近來美缺牧令率以多金捐升道員非僅薄郡守而不屑爲亦良苦其途之迂也夫内而部曹外而邑令固仕宦之通衢人材之淵海也顧核其資格馴至通顯俱在三十年後以三四十歲登科計之欲仕至一二品安得不在花甲以外所以然者實由捐納保舉兩途内外壅塞故也異路人員請託賄賂以官爲市此中雖有人才其利已不敵其弊而况正途人才坐此困於資格舉少壯時之聰明才力沈淪於宦海之中而不獲一展其長以大用於世良可痛惜是故捐例不閉卽正途資格之困不舒正途資格之困不舒卽國家不能得奇才而且不能盡中材以下之士之用何則古時夢卜形求聘莘載渭尙矣漢唐以降一代之君必藉一代之賢臣爲之輔佐如張良韓信鄧禹諸葛武侯之倫皆以人主知之旣眞用之遂信雖朝起田野夕冠百僚而無越分之嫌者良以非常之事變必需非常之人材而非常之人材當有非常之遇合便諸臣生於今世豈能鬱鬱久居下僚有翩然遠引已耳故曰不能得奇才也若夫中材以下之士處囊之錐將脱穎尺蠖之屈以求伸當其奮發有爲壯年氣盛言人所不敢言行人所不能行及此時而用之未始不可以收指臂之效乃荏苒數十年始踞高位其意氣頽矣才力衰矣閲歴深而趨避熟矣來日無我安有功名之念身家爲重遑知時勢之艱巽懦而謬託圓通揣摩且成爲風氣雖當今之世老成碩望爲國重臣者中外固不乏其人而模棱伴食之流視天下事不關痛癢亦未嘗非今之所謂賢士大夫也倘令此輩得志在二十年前當不至此故曰不能盡中材以下之士之用也要之欲得人才自破除資格始而欲破除資格又必自先閉捐例始他若翰苑一途並無雜流亦形擁擠此則文章報國非今世之急務正如殷深源輩宜束之高閣姑略而不論焉可也 
[本館接奉電音]  
　　昨日上午京師飛電傳來上諭三道敬謹譯登○正月初七日奉上諭河東河道總督著任道鎔署理欽此同日奉上諭甘肅寗夏鎭總兵員缺著王鉞安補授欽此同日奉上諭前據依克唐阿奏叅奉天候補道余濬等貪縱酷虐各欵當經諭令李培元確查具奏兹據查明奏稱候補道余濬攬權納賄罔上營私准補營口同知陳忠偉貪婪暴虐蠹政害民恊領英凱依附余濬耗帑勞兵証諸卷宗參之輿論該員等被叅各節均屬實有其事請旨懲辦等語奉天營務吏治久形廢弛若不將該劣員等從嚴懲處何以挽積弊而資整頓　濬陳忠偉英凱均著卽行革職永不叙用餘著照所議辦理該部知道欽此 
[首善春聲]  
　　本廠胡同新泰厚匯號赶車李某日前駕車行至土地廟不斜街騾忽驚走李卽撲地被車輪壓傷甚重嗣經人將李扶歸醫治○鐵路一節都門紛紛議論不一有謂碍天津至京一帶運河車船民業者有謂暫停一年者有説英商在總理衙門遞呈恐碍海道輪船生意者總之未見確信刻下有人自蘆溝橋來爲言目覩多人在該處運土搬石塡築地基矣此事當不至有更變也○西湖營估衣綢縀莊主劉某遭騙被砍一案曾登報章現經德生店主出爲排解調處令袁其先將已質未用衣料三件贖回交劉某收帳　約合銀三十兩之譜下短十七兩店主代爲惜籌十金作爲了事傷已平復如舊和供上城具結完案○近日聞署兩江總督張香帥奏請添設蘇州關在蘇省盤門外設立各國租界因蘇松糧儲觀察使事務較簡令兼管蘇州關監督並請禮部添鑄該關監督關防一顆以昭信守云○都城之護城河自封凍至今向由氷牀往來行人亦在層氷之上絡繹不絶某日西河沿有一小孩年約八九齡在氷上頑遊不意一脚登空水深五六尺幾占滅頂之凶舉手呌援幸拉拖氷牀者將小孩救起得慶更生此兒可謂九死一生矣○前門外瓜子店估衣鋪有某旗人赴該鋪買就衣服數件講定價銀若干因與該鋪係素交言明遣人送至家中先付朱提十金下餘暫寄帳上鋪夥首肯某旗人怱怱别去移時鋪徒將衣服包負送内城某宅交某旗人照收付銀十兩某徒懷銀行至户部街邂逅一人穿著不類無賴不知何時春光洩漏知某徒身帶銀兩遂起意訛詐上前拉住訛説所短之錢因何日久不還某徒答云素不相識如何短爾錢文一面恐其搶奪避入某鋪少坐片時再出不料該無賴仍在　討如前行至官廳徒卽上廳告説情由旁人勸令無賴作爲罷論仍不答應衆人代抱不平登時怒起將無賴抵倒於地 
 
 

Page 2

 
 
大加痛毆始起身拂土而去　該鋪聞信遣夥至官廳偕徒回鋪事遂寢○去年臘月十一日西單牌樓北一推車賣豆芽叟忽失足而蹶　　内吸烟含銅嘴烟袋一枝揷入喉中登時血溢叟仆不能起有識叟者趨赴宣武門外車子營豆芽作坊告知其子同來舁歸則叟已氣息奄奄矣 
[扶桑近事]  
　　日本來信云一月十五號帝國議會奉命自本日起停止十日各黨代議士各集本部協議善後之策據聞本日工藤行幹等人爲朝鮮國事大變之關係提出决議案故迄今暫行停議也○一月十三號一點鐘時佐賀縣六角地方大火直焚至七點鐘時始熄計燬人民五十餘家○一月十三號午前東京得電信云樺山資紀擬自臺灣回國近日已就途繼其任者聞係高島將軍○一月九號井上伯馨突由興津往在磯富貴樓别墅是日午前後藤伯亦往大磯長者林别業十號午前山縣侯有朋由京乘火輪車赴大磯陸奥伯亦在大磯小住 
[鳬舃重來]  
　　杭州采訪友人云前署錢塘縣朱小笏大令啓鳳以補授蘭谿縣去任兹者正任仁和縣高卓儒大令請假修墓開缺藩司遂懸牌署前請以朱大令調補 
[接曾蠶桑]  
　　據湖北訪事人云武漢二屬土民耕田鑿井深知稼穡之艱難獨不知蠶桑之事前自張香帥督　　車伊始察知民間有此缺陷因高張示諭勸民種桑養蠶補農功之不足由是豆花棚下一二明理之士互相慫恿咸羡其利各爲小試此風遂開日盛一日香帥復就鄂王城中創設蠶桑局委員主持蠶務逐日由局派人向各户教之豢養之法果生殖繁富絲吐雲連從此闢閭閻以無窮之利功德可謂無量矣該局本係前補用縣龍明府驥總理局務邇因上憲委有别差所遺之缺卽攺委補用縣巫明府國玉接辦 
[鳩江剩語]  
　　蕪湖采訪友人云調任直隷藩司王介艇方伯由皖垣交卸藩篆起節入都去歲十二月初七日過蕪當道咸赴江干迎謁各營健兒亦排隊鳴槍志敬方伯急於北上略一辭謝卽揚舲直下各官爰次第回衙○天涯過客旅館無聊喚妓侑觴樂此良夜亦古者旗亭徵歌之遺意也近則冶遊子弟裙屐少年往往以客棧爲行樂之窩每當玉漏聲遲二分月上諸校書之艷妝赴召者香車寳馬絡繹於途無業靑皮每要截中途拔釵攫珥李邑尊深悉其弊出示申禁每晚二砲以後再有妓女乘輿出局者一經巡獲定卽將妓帶案嚴懲各客棧如敢陽奉陰違亦卽將棧發封提棧主重辦其事雖近於殺風景然雛紅嫩緑免却多少風露之侵亦未始非賢長官培護名花之深意也 
[連獲劇盜]  
　　姑蘇采訪友人云去年臘月初六夜三更時震澤縣西鄉壇坵鎭同和雜貨店突來盜匪十餘人明火執仗毁門而入將店中所有刼掠一空復至東首施姓家恣意剽掠飽其腰纒而去翌日二姓檢點所失約值三千餘金遂開單投縣禀報縣尊詣騐屬實飭捕嚴緝事爲趙大中丞訪聞面諭飛划營管帶胡豐齋都戎赶緊跴緝都戎奉諭之下親往是處立雇漁船十號遴選幹勇數十名扮作漁翁分坐舟中駛往各處兠捕於初十日在南塘港彭明里草屋内獲住盜犯曾起忠卽曾老八一名詰訊之下供稱河南光山縣人年三十歲向以耕種荒田度日初五日行至盛澤花街遇素識之吳老四卽糾同馬老八及河南人陳某並不知姓名之河南人共六名合坐一舟小的與吳老四又在某處竊得一舟偕吳阿二夏老八及湖北人某某等共十四名於初六夜三更時駛至壇坵鎭行刼同和雜貨鋪并東首施姓家得贓俵分吳等皆已逃往他處小的初次犯案尙乞施恩都閫旋在草屋内起出贓物若干解至震澤縣署請訊縣尊詳細研鞫盜所供與原訊脗合爰飭釘鐐收禁内監越日都閫又在某鄉拘獲李某陳某夏老八及著名强徒大頭阿二卽徐阿二并羅溪北沙人姚阿二五名一併送縣縣尊悉心研詰五犯皆直認不諱徐姚曾三犯復供出盜案五起去年崑山縣境老鴉窩之案三犯亦在其内縣尊飭將六犯分别收禁翌日將曾解往崑山歸案請究一面申詳省憲至聊夕都戎又在某處獲到是案夥盜李三陳三二名震澤縣主訊實後飭將李三收監陳三令哨官帶回以作眼線務期一網打盡不使稍有遺漏 
[三竺鐘聲]  
　　杭州訪事人云去歲入冬以來天時亢旱雨澤稀少氷雪罕見不特麥畦菜圃枯燥異常卽冬温一症比户甚多家家望雪甚殷滕六君迄未肯惠然而來官民皆日伸祈禱未識蒼蒼者天能使如願否耳○某茂才住居湧金門之韶華巷去臘十二日由外宴飲而歸酒渴思茶命僕婦下廚煮茗其廚灶在正廳後面墻外僕婦啓門遥見燈火熒熒似有人影驚疑而出告諸主人主人素有膽量兼之酒後遂飛奔往視則桌上杯盤狼藉鍋内尙有餘飯知係偷兒所爲舉燈四照後門業已洞開賊不知所往查點物件僅失去酒壺一把錫器數件○杭地每届年終有一種惡丐扮作灶王或演花鼓等戯向市上乞錢兒童見之輙成羣結隊相逐而觀每到一鋪喧嚷非常店中方年市怱忙被其滋擾實屬敢怒而不敢言去冬某日有一丐頭戴紙花面抺鍋煤在忠清里地方跳躍適總巡程大令經過立卽飭差按打四十板并出示嚴禁如再有惡形惡狀强討錢文者定當重辦 
[箔作開工]  
　　杭州箔坊工人因論詳價打架已列報端兹悉打傷之甲乙二人業已醫治漸好而洋價未經議定各作尙在停工是以坊主王東記陳夏雷李汜林三人出塲請同行及坊夥王長生等於去臘十八日在二聖廟箔業公所會議自上年夏秋兩季起至目今停工止所有工作洋價每圓通作錢一千一百文嗣後再看洋價漲落重行公議彼此允洽各無異言倘有私自高擡者卽行議罰并標紅單於照墻之上是以各作均於去臘十九日開工 
[接錄部臣諫草]  
　　一開礦産據原奏内稱擬請通飭駐紥雲貴廣西四川吉林黑龍江奉天熱河各督撫將軍都統大臣等認眞查訪各山如有金銀等礦專委本地印官紳士開採勿得畏難諉卸及過信洋人虚妄之詞權操自我可期有利無害果有能得鉅款濟用者無論官商紳民均予破格擢用等語查中國金銀流出外洋者歲以數千萬計而需用銅鐵等物又復購自外洋年復一年漏巵無底當此餉源枯竭自應取天地自然之利以供　國家至急之需惟是礦質不齊礦師難得綜計各省所辦獲利者固間有之而開採終年徒縻資本者亦比比皆然利固當興害亦當審應由臣部按照原奏所開省分咨行該督撫將軍都統大臣等詳細訪查境内如有可以開採之處確有把握者准其奏明開辦以濬利源一税土藥據原奏内稱查河南山陜甘肅四川雲貴等省近年栽種鶯粟甚廣雖迭經禁止而包庇之術益精小民祗圖獲利甘爲犯禁任聽州縣官吏之剥朘光緒八年前大學士左宗棠曾請重加税項以助軍需奴才於上年十月間亦請酌量收税可成鉅欵未知部臣是否議准奴才前於山西臬司任内考查明確無碍農事亦無提拔地氣之理惟在該督撫嚴飭州縣認眞收解歲可增以鉅欵等語查土藥一項久已徵收税釐嗣因各省辦法叅差未能劃一復於光緒十七年五月間臣部會同總理各國事務衙門重加厘訂奏准通行在案現計每歲徵銀不下一百數十萬兩似未便再議增加且土藥通行原所以抵制洋藥若税釐過重則土藥必致滯銷而洋藥愈形暢旺甚屬非宜應請毋庸置議惟此項土藥税釐收數未能十分暢旺其中恐有私收中飽之弊應由臣部行知各該督撫認眞稽察務令涓滴歸公以裕餉源而除弊竇　　植茶桑據原奏内稱安徽福建茶山浙江桑園宜特派明幹有爲之員常川督飭廣爲栽種儻山無業主及無力栽種者卽由派出之官會同地方官設法籌資栽種收租以廣利源並請將茶絲各釐金酌增收數等語查中國出口土貨以絲茶爲大宗凡種桑植茶之區業主自能盡力不必官爲督率轉滋擾累至今無主荒地由官籌資栽種亦推廣利源之一道特南方人稠地窄竊恐未必有此閒田但當財力極絀之時官本亦未易籌集應由臣部咨行各該督撫詳細查明能否舉辦俟聲覆到日再行核議至絲茶釐税久已訂定章程未便再議加增致重商民之困所請應毋庸議一興水利據原奏内稱畿輔爲山水環抱之區近年迭受水患一經大雨自河間府以下安州雄縣固安寳坻保定滄州靜海以及天津一帶竟成澤國實緣各 
 
 

Page 3

 
 
縣於消水之區盡有護堤以遏之水旣無可消散能不愈積愈深耶欲救此弊惟有開辦營田今若將被水之區設法消疏開辦水田多多益善將來如有成効南漕可以漸减就近購米儲倉可得事半功倍之効等語工部查開辦營田水利實足民裕國之良圖宋元以來規畫燕薊水利代不乏人然或行焉而寡効或効焉而不可久竊惟援古不如證今興利必先慮患我朝於畿輔水利蓋亦屢費經營康熙雍正乾隆年間迭經修舉浚築兼施其營成之水田曾不數年旋就荒廢光緒七年曾議興修水利經大學士前直隷督臣李鴻章奏覆祗能逐漸補苴擇要疏浚亦以工大費鉅未竟厥施現值餉絀之時鉅欵將於何籌民力實多未逮况物土之性南北異宜踵事而行恐多窒碍該督所陳應毋庸請以上酌核各條如蒙俞允卽由臣部分别行知各該省遵照辦理所有臣等遵議緣由理合恭摺具陳伏乞皇上聖鑒再此摺　户部主稿會同工部辦理合併聲明謹奏 
[吳中新語]  
　　姑蘇采訪友人云去歲十二月二十九日下午道前街王濟美酒棧來一强丐堅索靑蚨數十翼不予則詈駡不絶棧夥惡其横也敬以老拳丐反身而去旋卽糾合同類三四十人擁至棧中肆意吵閙棧主無奈奔投吳縣署請發鹽班數名前來彈壓隨有人出爲解勸令棧主出錢數百文一面令諸丐叩首服禮而罷○道路傳聞去冬除夕距城數里之某鄉出一血案死者姓張小名阿四因索欠被債主戳斃報案與否現尙未聞○鄉人某甲年甫二十餘除夕肩負德禽一擔入城求售旣罄約得錢七八千文行至胥門萬年橋竟被妙手空空兒如數攫去迨甲知覺早已杳如黄鶴不覺號咷大哭聞者鼻爲之酸○柳巷内某成衣鋪學徒某甲年未及冠性極馴良去臘之杪某日因事至閶門下午言旋行至谷樹橋附近忽有一女奴在是處被匪徒攫去押髮簪一枝飛步狂追適與甲互相碰竟將甲拉住指爲搶匪甲慌甚極力掙脱奔回女奴且喊且追無賴輩從而附和者不下二十餘人擁至成衣鋪不問情由將甲之師某乙拉出按倒街心併力攢毆迨鄰右勸開乙已受虧不少當將最兇横之無賴某丙與女奴扭赴西路總巡局鳴冤局員王明府准詞提訊女奴供稱小婦人被匪攫去銀押髮急呼胞兄某丙帮同追赶並無别故丙供與相同明府笑謂爾等兄妹可謂親極矣妹彳亍於前兄保衛於後何若是之不憚煩乎遂喝令將女奴掌頰四十下丙笞臀二百板以　械其頸發犯事地方示衆 
[流氓搶店]  
　　京師采訪友人云西直門外海甸廣盛錢店開設有年邇緣銀價低昻無定以致生意虧累店主無從彌補祗得親赴該管地方官衙門報請發封事被本處無賴所知登時嘯聚多人一擁入門恣行搶掠有年持錢帖者有妙手空空者旋復擁至店主家將器物搶奪迨至店主請封而返而搶者業已鳥獸散去無處追查矣 
[鐵甕春旗]  
　　去臘常鎭道吕鏡宇觀察以年關伊邇宵小必多除面諭各叚保甲委員認眞查夜外並商請統領長勝軍萬軍門撥派營勇兩哨駐紥鮎魚套該處爲水陸要道要烟叢雜奸匪易於混迹有此兩哨在彼晝夜梭巡地方自臻安靜近日復不時深夜親查見有更夫懶起烟館不停痞棍開塲賭博者立卽拘責不少寛縱○丹徒縣漕糧業已開倉收兑去臘完糧之户自晨至暮踵趾相接縣署前擁擠不開幾無容足之地宗加彌大令奉到藩憲電諭現下錢價昻貴與往年情形逈殊丹徒民情困苦飭將徵收漕糧每石减收公費錢五百文等因遂於去臘十一日起每石遵飭減收公費錢五百文統計每米一石仍繳公費脚錢一千五十二文所有初十日以前已完之户應俟查明按户抵完條銀現已出示仰闔邑各糧户一體遵照矣○祀灶日有人過千字橋見有好善之人被鳩形鵠面者約百餘人前後遮擁雖不爲難而此人狐裘煌煌上已沾有泥垢衣履亦極狼狽行至中街後面又被羣丐團團圍住皆呼老爺施恩此人無計可施各給米票一紙每紙載明白米五升或三升由城外大礱坊代發散畢此人方乘隙兎脱觀於此則知行善者必得行善之法方足以了善念否則善門難開適足阻人美興○去歲十月間鎭郡紳董集資在府城隍廟旁私建馮宫保生祠現已落成裝飾輝煌擇於十二月十九日恭晉長生祿位牌入祠匾額云大樹春長楹聯曰數十載從戎羡立德立功不朽聲稱傳薄海九五福曰壽看好山好水無邊風景護生祠是日午刻各紳耆由西門排齊執事長生牌用緑呢轎四人舁之沿途鼓吹聲聞於遠近觀者途爲之塞祠門外則萃軍營務處蔡麗勛太守飭麾下各營列隊在彼伺候戈矛旗幟一望如火如茶鎭城文武各官紛紛戾止肅賀冠裳薈萃輿馬喧闐頗極一時之盛 
[觀察將回]  
　　日前江海關道黄幼農觀察赴蘇州賀大憲年禧兹道署執事人聞知觀察將次回申遂排齊執事前赴碼頭迎接 
[主夥肆毆]  
　　錫工某甲在本城大東門内某錫作爲夥支透辛工因之停歇旋向店主人索借若干店主人置之不理甲忿甚糾合同類將店主人之姪某乙誘至僻靜處痛毆以洩胸中之恨乙受此大創歸訴知叔店主人大怒發出知單會齊同業於昨日在城内東街暢叙樓欲與甲一評曲直甲貿然而至衆人氣忿不平圍而兇毆鱗傷倒地家人聞信前來欲舁赴琴堂喊訴店主人見事不佳央人從中排解倩番佛登塲爲之醫傷不知可免到官一質否 
[南市瑣聞]  
　　前日有一紈袴少年高騎駿馬揚鞭疾馳於小南門外逐電追風無此迅捷旣而拉韁不住跌翻於地兩足受傷其馬望西飛奔沿途撞倒攤肆碰壞行人直至西門始經江北小車夫拘住適少年向西訪聞相見之下出小洋七角酬之○大東門外郎家橋西首唐祥盛棕榻店門外堆積樹木昨日午刻附近孩童數人在彼玩耍成衣匠陸某之子緣登木上木忽倒下致將左足踝壓傷陸痛子情切向店主饒舌不休店主無可奈何延傷科爲之醫治 
[彈壓散勇]  
　　前者海疆不靖崇明孤懸海外招有防堵三營皆三湘七澤間人今和議已成烽烟頓息大憲札飭該營一并遣撤前日已將所撤之勇渡海送至吳淞用小輪船裝載來滬遣回故里法讞員鄭大令特派會捕局線勇並咨照捕房派探分投彈壓 
[爭攤肇釁]  
　　有某甲者向在六馬路玉壺春茶肆前設一炊餅攤生涯不惡日可買錢二三千文某乙垂涎已久甲於去臘因事回家乙訪知卽就甲之攤基效甲生理比甲來見攤基已被覇佔不覺忿甚遂糾約多人與乙評理乙謂街沿係工部局之産豈容爾獨自設攤以致紛爭後各以老拳從事毆擊之下飯桶均皆擊破雖經人從中勸解未能允洽旋卽各將飯桶車至捕房不知若何了結也 
[法捕房三則]  
　　福建人邵獅在洽興街德源糖行爲夥喜作牧猪奴戲屢戰屢北無計可施見行中所供之紅木擺鐘雕鏤極細可值洋數十元因携至小東門某押店質錢爲包探所見將人贓拘入捕房捕頭訊問之下供認不諱正飭查詢失主適該行夥將紅木坐子持往捕房報失包探卽領人指認實係行夥遂禀知捕頭命翌日七點鐘來領原贓邵押候解送公堂○英界四馬路恒源土行另分一店在法大馬路名廣申源前晚恒源行内被賊撬門竊去靑種羊馬褂及大土等物該竊持往廣申源求售爲失主認出原贓一并扣住交包探帶入捕房押候堂期解訊○新開河楊樹弄内張海潮小烟間内有同宿某甲竊乙衣服三件報知捕房將甲拘獲供認不諱聲稱已當錢一千五百文捕頭以旣爲同伴與竊賊有間命失主備當本將原贓贖出給領 
[美捕房瑣事]  
　　天津人某甲未知其操何業卜居美界北山西路德安里第一百另一號屋内雇江北人周阿二爲車夫前晚周乘甲不備竊其皮袍褂一套持往英界福建路質與永源當典得銀洋三十六元隨效黄鶴高翔甲因告諸捕房捕頭派包探石金榮於昨晨已將原贓查獲現復飭拿周阿二到案送辦○偷兒浦東人毛阿根前晚竊得英界泥城外天福洋行報時鐘一架持至虹口漢壁禮路經包探倪順泉巡獲人 
 
 

Page 4

 
 
贓一併拘解捕房押候送廨訊究○楚北人某甲向在某防營當勇刻經裁散浮沉租界前日下午行至白大橋與小船帮某乙互相碰撞甲以無意對乙遽以惡言相加繼遂揮拳甲亦竭力相拒致將乙頭顱擊破鮮血淋漓旋經四百十八號華捕一併拘至捕房捕頭令甲出洋數角給乙養傷免究開釋○流氓陳樹山向無恒業專事拆梢前經犯案懲責無如怙惡不悛元旦卽與人尋仇經某包探拘至捕房解經英讞員屠興之别駕判令遞解昨午捕頭派包探石金榮將陳帶至公和祥碼頭附元和輪船解往鎭江原籍 
[贈牌鳴謝]  
　　斗轉寅杓春回申浦祥迎首祚氣象一新本館承義記洋行中西大藥房中英大藥房鴻福來吕宋票行惠贈月分牌不啻珠玉之貽愧之瓊瑶之報謹誌報章聊伸謝悃 
[鉅欵遥頒]  
　　客歲餞臘之時繆君明懷到申交來泉州聞善堂大善士憫憐山東災黎助賑洋一千元以祈病愈又助賑洋一千元爲保子攺過遷善又助敝堂施粥洋一千元祈諸兒和衷保業泰州月樵居士經募助賑洋一百元湯鑑清善　經募助賑銀一百三十兩立志成助施粥銀五十兩利記助施粥洋一百元愼記眞州人各助賑洋四十元值此災區孔亟之際敝堂粥廠經費支絀之時乃蒙鉅欵遥頒適是施當其厄祗領之餘莫名欽感歐陽文忠公云爲善無不報蘇文忠公云仁者必有後敬誦名言爲諸大善士頌上海六馬路仁濟善堂籌賑公所施善昌等謹誌 
[調元贊化]  
　　謹啓者敝堂施粥經費不敷正在籌措兹蒙施子英善士募葉樹德堂助洋五十元瑞成絲廠二十元沈芝庭翁募姚泰山堂葉挺巖善士助洋十元按葉君旣好善兼精醫每逢貧病邀診必施醫給藥倘有病故更爲募集殮費存亡並恤歴二十年如一日合彰盛德以勸同緣吳興壽銘氏求身熱咳嗽卽愈助洋兩元茂泰寳號二十元禮和帳房十六元鄭程先善士合家酬神十元麥汝穰善士五元林氏浙慈邑廟人各四元容膝書齋二元楊潤芝善士十元袁春洲翁募助米五十石北窓高臥生助義塾經費洋一百二十元得平子助一文愿册捐五元王心容善士四元陳麗明雪竹軒各二元崔氏黄富饒張錫奎唐月昇勞敬修陳雲裳曾福慶各一元衆欵彚領欽佩均深枵腹堪憐沐宏施而全活同心共濟卜厚福其齊膺謹誌報章藉鳴謝悃[  上海虹口元濟善堂董事唐廷桂嚴信厚等謹啓]  
　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　鷹　　聲○去冬大宛兩縣取新文生已登前報兹又據訪事人寄新進武生名單一紙照錄於左○大興張玉　張其祥齊雲亭　孟文濬朱文江謝葆元邢有權楊中洲靳文榮程亮孫百福韓沛烈劉星樵劉韞　王綍劉　鳴侯從龍馬紹傑程明劉萬鵬韓潤三○宛平徐致　劉清化范元劉德元陳英魁王者卿張之翰劉玉　郭連璧陸清源唐俊元王浴沂趙殿熊孫毓麟鞠又魁賈秉鐸周周桐劉其年郭連城 
[英公堂案]  
　　三百九十四號華捕拘解賭徒楊阿寳顧榮卿　　榮以案禀稱現在新年已過楊等尙敢在　　牌九聚賭特拘送請判質之楊等同供因新年無事藉以消遣並非聚賭乞大老爺恩宥别　　　以聚賭可惡本應重立姑念新年從寛　　兩天賭具存堂銷燬○竊賊錢阿林竊取陳寳發家綢布衣各一件經包探沈金隆緝獲人　　　　投案領贓質之錢阿林供向爲洋行生理因失業無聊不得已而行竊實是初犯求施恩别駕判笞責一百板贓還失主○小工張金洲　　　　鐵十五斤由二百三十一號華捕拘解請究張供認行竊别駕以贓物無多判押兩天以儆○董渭良行竊手爐燭臺等物由包探杜雲　　　　詢失主堅不肯認昨晨解案請究别駕詰問之下判笞責五十板○包探孔阿才禀稱前日有某賊竊取王姓家客堂錫器掎披等件　　　　卿小烟館中托李阿連葛阿榮代質洋十一元瓜分使用現在賊已他往是以將周等解案請訊質之周供開小烟館度日該賊質物後　　　　的烟價洋一元　　同供小本營生在烟館吃烟有一不知姓名之人托質錫事件一副因不知是賊贓當分得洋一元今求恩宥别　　　　　罰洋五元給還質本李曷各押三天○孔包探又解流氓周連生到案禀　此人前已遞解今又潛來租界適爲小的所見是以送究　　　　　　因有要事暫來卽回如今惟乞施恩别駕判笞五十板仍遞寍波○粤人李三郎先後竊取胡阿坤王晉元二家烟袋釘靴等　　　　　　　等獲人贓昨晨送究胡王二失主投案領贓質之李三　供認行竊求恩别駕判令管押兩天贓分别給領○捕解馬天王財時　　　　　　　日駕車在途飛駛一連追過馬車兩部是以拘案請爲罰鍰别駕判罰洋五元○租界向章不准居民施放爆竹恐其或有　　　　　　　　　拘得放爆違章者共有一百餘户之多解案後或罰一元或罰半元撥充善舉以儆 
[廣益堂善捐清單]  
　　乙未十二日分費鴻生翁助　　　　　　　　　　　　接嬰費洋廿六元王欣儒翁助年捐洋廿六元積善居助銅洋廿二元張象三翁祈家人病愈洋十元許景澄翁生辰節席洋五元台黄右營　　　　　　　　　　　　　氏勉子夏姓各助洋三元無名氏助洋六角共計洋一百八十二元六角銅洋廿二元正又乙未十二月分各善士寳號月捐唐茂翁六元陳善　　　　　　　　　　　　琴戴綏翁謝森記三户各助三元徐棣翁陸全木　葆翁何昌成譚幹臣戴生昌南順記老順記黄佐翁陳望生兩月衛錦記四　俞順利四月　　　　　　　　　　　　昌存濟堂何瑞棠何植園周蓮塘陳少坪張金和傳晋友徐俊良柳鶴亭韓山曦新順記錦章恆通順泰眉壽吉慶堂十八户各助洋一元源通　　　　　　　　　　　　各助洋一元八角鳴昌天益金松泉美最時張玉芝　各助洋一元五角余洪記一　　莊源大周恆茂保安丹會五户各洋一元二角五層樓洋　　　　　　　　　　　章恆茂天成九章北天成謙記永裕成泰生泳記繼述堂亦新園兩月恆生三月十七户各洋六角梁煥南可熾可熾順塡餘堂萬和祥萬有全宏　　　　　　　　　　　泰豐大永昌禪益記永康公萬成恆源來源和吳子良葉愼卿益昌李珊記隆昇廿四户各洋五角生大沈源來德元永盛大隆恆升靑蓮閣四海昇　　　　　　　　　　昌升和王敦　萃源其萃樓復記宏章泰啓泰福來洽謙益祥施德堂十二户各洋三角復泰三元同慶樓怡昌熾大徵昌純泰　翁愼記瑞芝書屋　　　　　　　　　　　大丁盈記成泰恊愼鴻昌十七户各洋二角曹裕順洋一角五分萬榮順榮生記元茂元順鄭西堂范恆甫祥順萬椿楊萬順九户各洋一角　　　　　　　　　　　　元茂衍大厚康永　存德寳順利亨崇餘恊昇同豐宏源寳和泰源鴻順彚康宏大正大承裕升大嘉綸介福裕盛和廿九户各錢六百文龐竹卿錢　　　　　　　　　　泰　户各錢三百文一壺春五雲日昇樓廣盛金合順大昌通裕鴻運樓義成元利九户各錢二百文永愼萬興恊成祥三户各錢一百文又吳渭川助　　　　　　　　恆升助洋三元九角馮德基助　　元六角王省三助洋二元五角經會星和記各助洋一元三角又洋貨各寳號冬季捐洋廿四元又錢一百二十又一文　　　　　　　　錢廿九千六百五十八　　　　洋三百八十六元七角五分又錢五十二千七百七十八文又銅洋廿二元[  滬北廣事唐廷桂施善昌謹白]  
 
 
