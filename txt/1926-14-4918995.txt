# 1926 - 14 - 4918995

 

Page 1

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *   
 
 

Page 2

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *   
 
 

Page 3

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *   
 
 

Page 4

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *時評 
[段之下野否（冷）]  
　　段之下野與否以前在段之願否下野與人之願否段不下野故有留段不下野與驅段下野之兩種舉動今則不然段之下野與否不在段下野與否之本身問題而在段下野後何人上台并用何法上台之問題而决蓋上台問題而速定則下野亦速上台問題而不能速定則下野亦不能速故留段驅段一若段問題之正面而實在問題外也 
　　蓋去而未有人繼何必驅之去未去而已有人繼又烏能爲之留故敏捷之政客咸注力於此後繼問題然此後繼問題主張旣多利害不一一時不能即定遂使此萬無可留之段雖有人驅而仍得遷移時日以送其垂暮之政治生涯耳 
國内專電一 
　　北京許今日下午五時宴各省區代表昨某督代表語予同人十四省區之聯合僅交換感情至對時局未能爲具體主張因代表省分長官各人處境不同主張亦不能强同現雖電催表示意見但是實上甚難表示例如許段下野四個字不能出於疆吏之口卽不滿段者亦不能明說現在晉閻則有電維持段國民一軍則對段本馮氏前言無反對意二軍則史代表言李仲三通電非二軍意惟長江方面則默然許閣計畫在各疆吏未明表反段態度前且設法過陰曆年一方運動各實力派在關會未竟前留段藉促軍事一切法律問題由各省全權代表會議商定 
　　北京昨鹿鍾麟宴十四省區代表交換速定中央辦法有馮氏留言國是服從公意政治聽之中央兩語史之照云李仲三通電驅段非二軍方面公意岳督對中央政局服從多數意思决各代表催本省速定辦法删（十）（五）日再在東河沿開會（十四日下午一鐘） 
　　北京津電話黎近頗高興謂法統必復本人入京否無成見擬由張閣復任若張不易應付可任命唐少川署閣黎言中山主義當逐漸推行與民黨亦可接洽願將左右僉壬完全屏除且謂呉如出山亦應將賄選分子完全屏却否則難免二次失敗言下甚贊段孤耿而惜段不踐孫段張合作成約先行入京又說明不用安福而爲安福挾之入京致爲奉軍所刦持激成全國之反響（十四日下午一鐘） 
　　北京鄧寶珊李紀才弓富魁二軍全體電促段下野反對法統（十四日） 
　　北京二軍鄧寶珊通電二事（一）國法問題軍閥議員口銜天憲以法爲巿名爲恢復法統實則兒戲大法關於法統問題應付諸國民會議（一）政府問題叚爲民敵任命閣員本爲交出政權之地宣言具在無待猶豫勿怙亂速禍以重民怒等語（十四日下午八鐘） 
　　北京日使今日節略反日國民大會足妨親交請設法制止日使又照會滿洲日軍現已開始陸續撤退八日來照照辦（十四日下午八鐘） 
　　北京寒（十四）天安門國民大會到千餘人事前軍警梭巡秩序整齊推徐謙主席朱家驊等演說後（一）責成國民外交團對日提嚴重抗議（一）召眞正民會（一）制定工會條例（一）取消治安警察法（一）自動收回治外法權（一）請廣州政府與國民軍建設統一政府通電全國 
　　北京曾毓雋合宅老幼赴許世英宅哀懇釋放許答候主管機關淸查後再設法 
　　北京孫傳芳元電致馮軍首領津敵賴公等擊破同志各省方冀煥帥主持與同人携手共謀建設敦意潔身而去國家實失一柱石近年國軍紀律蕩然所至之地民怨沸騰雖慓悍足以克敵而師行所至室如懸罄貴軍紀綱整飭外人評爲模範諸公追隨煥帥蕭規曹隨環顧今世可與協力同心者非公等莫屬此後遇有重大問題務祈此切實商榷昨接來電敬悉已派代表來寗掃榻相迎弟已派莫永貞專赴貴處代表慰候並徵解决大局意見請賜接洽（十四日下午八鐘） 
　　天津國魯兩軍仍在桑園相持李景林日派鐵甲車放砲三五響卽退去（十四日下午六鐘） 
　　天津國軍對奉魯戰備津浦線决以鄧寶珊爲指揮統率二軍全部及三軍半部抵禦張李榆關方面由一軍唐之道四軍魏益三擔任防禦孫自任全省總司令駐津策劃並留三軍半備後援一面電豫岳出兵會攻德州預定號（二）（十）日向德下總攻擊榆關方面指揮屬誰未定孫昨派參謀長劉文翰向駐榆將領唐魏李等商榷（十四日下午五鐘） 
　　天津一軍對奉主守對魯主攻至必要時調京津津榆駐軍南下助戰（十四日下午五鐘） 
　　天津李景林近派人在租界某旅社設收容所徵收潰散舊部官兵給資赴德助戰 
　　天津黎派議員近慫恿黃阪出山甚力黎意似有活動聞昨已派前公府庶務司長胡人俊赴漢徵呉意見並與議員接洽 
　　天津長蘆緝私統領由三軍第七混成旅長顧占鏊兼任 
　　天津報載魏益三已將四軍改爲直軍所部編爲一師一混成旅魏自任師長以彭鎭國任旅長〔以上十四日下午五鐘〕 
　　天津姜登選靈柩經國民軍參議方聲濤自灤州護送到津全城文武官吏均蒞新車站迎接柩厝安徽義地 
　　天津黎元洪補足八十三天任期之心甚熾英界黎宅近日車馬盈門黎特派胡人俊遊說長江並疏通呉佩孚張紹曾竭力運動復法出任閣揆攝政護法議員担任疏通孫傳芳呉佩孚張遣弟紹程元〔十三〕下午晋京活動〔以上十四日下午六鐘〕 
　　靑島商界以運輸停滯頗受影響昨在商會集議辦法共需車二千餘輛始能應用議决每輛車繳納特别費洋百元由畢庶澄與張宗昌協商先通運輸俾便商民畢昨夜赴濟〔十四日下午四鐘〕 
　　濟南畢定寒〔十四〕晚到濟衛隊二旅擴成師以祝祥本升任師長 
　　濟南呉張議和條件有共同解决豫軍說 
　　濟南軍用票已印就二百萬發餉 
　　濟南寒晚王琦在工商行宴張李景林與席足證李未北上〔以上十四日下午四鐘〕 
　　濟南寒〔十四〕畢庶澄專車於大圩河相撞退濰縣約十時可抵濟〔十四日下午七鐘〕 
　　濟南六軍參謀長丁石安寒〔十四〕南下 
　　濟南元〔十三〕由北南開兵車共四列 
　　濟南督署訊南路元〔十三〕日已接觸勝負未分〔以上十三日下午八鐘〕 
　　徐州聯軍前敵總指揮盧香亭帶同眷屬隨員及手槍隊憲兵連衛隊等文夜回杭 
　　徐州蘇軍第十師長鄭俊彦元午自寗來徐轉赴運河防次〔以上十三日下午九鐘〕 
　　蚌埠寒〔十四〕寅刻浙軍第二師四旅七團張樹元·八團宋梅村·各率全團先後過蚌南下〔十四日下午五鐘〕 
　　漢口京漢南局扣車百餘輛輔助商運一說留作運煤 
　　漢口聞王正廷秘派代表徐大鵬來漢爲黃郛接洽攝閣 
　　漢口蘇孫電將派楊文愷來漢接洽時局 
　　漢口聞呉電劉存厚阻呉新田圖陜 
　　漢口楊森已聯絡劉鄧各軍 
　　漢口湖北各團體代表會電日使館警吿日兵速退出滿洲並通電一致反對又呈省署財廳請撤消鹽斤加價另函省議會請提嚴重彈劾案堅持反對 
　　漢口熊希齡有元〔十三〕到漢與呉蕭協商時局〔以上十四日下午四鐘〕 
國内專電二 
　　北京閣决發關餘公債二千萬安格聯保管基金利八釐（十四日下午八鐘） 
　　北京報載許閣擬發七千萬關稅公債以附加稅收入之支配於政費之部分作抵但事實上不像附加稅率與用途須先裁釐與付内外債似不能據以發政費之公債若謂新閣計劃發鹽餘庫券則正有人屬草中〔十四日下午一鐘〕 
　　北京李思浩在交民巷發表一年來政府收支五千七百四十餘萬元交部收支不明〔十四日下午八鐘〕 
　　北京葡使函法權會本人未能出席派斯南德秘書列席〔十四日下午八鐘〕 
　　長沙湘中築路會議元〔十三〕閉幕蘇鵬演說望政府交涉米鹽公股對於鹽釐附加切實監察特稅附加照案施行趙演說修路從人民自動路價低廉尤應從速進行對蘇言三項可照辦並擬釐定附加監收方法直接交付路局 
　　長沙趙令催湘西各縣速推築路代表 
　　長沙中國銀行代辦郵庫已成立六處 
　　長沙趙令各軍迅將提去鹽稅附加學欵退還並撤回提欵委員 
　　長沙唐生智染恙現駐桂陽養息 
　　長沙省城附近各稅局開始直接解欵金庫財政統一可樂觀 
　　長沙賀耀祖通函各軍前在常德捕獲私售槍枝之法國人羅伯蘭已驅逐出境並無罰欵及没收槍枝情事 
　　長沙軍需委員會推講長張開連爲委員長趙令各軍官陳述軍需意見以便發交該會討論〔以上十三日下午十二鐘〕 
　　廣州各界定元〔十三〕下午二時開緊急會議討論反對日本出兵滿洲辦法 
　　廣州黔省派代表分謁粤桂當道會師討唐范石生來粤備軍實回滇〔十二下午十鐘〕 
　　廣州孫科呉鐵城佳〔九日〕抵省後孫對人稱伊返粤任務係商榷善後建設諸端及調解黨内左右派紛爭呉仍任公安局長並調所轄第一獨立師返省該師准删〔十五〕由饒平首途 
　　廣州政府擬任程潛爲第六軍長 
　　廣州灰〔十日〕各軍交還截收稅餉財政統一可算實現〔以上十日下午十鐘〕 
　　香港蔣介石擬赴梧與李宗仁黃紹雄面商桂政黃定灰〔十日〕由邕回梧 
　　香港孫科元〔十三〕回建設廳長任 
　　香港統一廣東各界代表會元〔十三〕議决巧〔十八〕在東較塲舉行反抗日本出兵大運動 
　　香港元〔十三〕海員總會及聯義社在廣大禮堂開會追悼韋德 
　　香港查辦沙田淸理處文〔十二〕開會决派員赴各屬調查沙田狀况石龍大平兩處擬改巿 
　　香港眞日粤路十一次車由韶下駛至大朗站與鹽卡相撞毁貨卡二車頭亦壞　　香港　　參觀團改皓〔十九〕赴省 
　　香港汕木業工會工人因罷工庚〔八日〕與警衝突毆斃警察十餘傷十餘警亦往搗毁工會六家雙方均向綏靖處請願現警罷崗有工會多家助木業工會已罷工聞火車輪船亦將罷工汕巿秩序由憲兵維持〔以上十四日下午六鐘〕 
　　厦門厦巿政局擬拆築甕菜河馬路日領照會交署請緩拆籍民屋會勘議買 
　　厦門漳訊劉志逹部營長何某在河坪被捕解漳傳爲劉遣往贛邊粤軍處者 
　　厦門聞張貞軍入詔安部隊擬撤回黃崗 
　　厦門張毅布吿繳葉部陳林榮團械餘衆逃安溪葉定國逃鼓浪嶼當設法嚴緝究辦〔以上十四日下午十一鐘〕 
　　福洲財廳請辦百二十萬元省債 
　　福洲海軍訓練處長林知漳元〔十三〕日歸抵馬江陸隊又有增加三團說 
　　福洲呉景龢已脫險該消息由漢口電京轉閩〔以上十四日上午九鐘〕 
　　揚州淮揚道尹盧殿虎寒〔十四〕日往浦履新〔十四日下午五鐘〕 
特約路透電 
[關於中國事之外電]  
　　十四日北京電國民軍代表稱國民軍與李景林軍已在桑園附近小戰國民軍稱敵軍刻在該陣線取守勢惟數方面稱李景林與張宗昌不欲力攻天津而擬攻入豫省據濟南華人消息稱魯軍現盡南發是可證其志在魯南也國民軍又稱熱河與山海關之防禦準備業已完曅 
　　十四日北京電據接近段執政者稱段對於各方面接其下野通電後幾全寂然無聲殊爲失望段本希望有切實答覆今無音響令其對於前途懷抱疑慮晨報稱國民大軍多數現主張於法權會議進行之際保留段位 
　　十四日東京電奉天消息稱張作霖獨立消息不確張僅宣布於中央穏固政府未成立以前與中央斷絕一切關係 
　　十四日北京電内閣今日討論財政狀况歷時頗久未有公布據確實方面稱乃議發行内債云 
[日俄交涉談]  
　　十四日東京電薩哈連談判日代表團之顧問河上近由莫斯科回此路透訪員曾往謁之據稱蘇俄地位業已堅固蓋今無反對黨反對共産黨等也各大城之狀况雖較渠三年前游歷時已有進步但人民似仍多乏食者其完全復原之主要阻力厥爲經濟政策使個人不能營業外國商家因而裹足不往至於日俄邦交今已顯有進步惟因彼此仍有隔閡故猶多妨碍上月日本派兵赴滿俄人皆謂乃助張作霖云薩哈連談判聞日政府因爲政治原因被驅簽定違逆素志之條約日政府欲儘速得廟街案之賠償蘇俄亦望迅速結束談判俾在美國得有良好之反響河上又謂渠聞日政府視薩哈連談判爲不甚重要之事僅欲藉此與蘇俄增進商業關係耳但政府亦知蘇俄之經濟政策與重稅種種頗不利於日本商業之發展又俄日漁業及森林談判將來似亦將遭遇困難云 
[法德之國會與政府]  
　　十三日巴黎電國會復開氣象紊亂社會黨大會所定社會黨必佔内閣多數位置始可加入左翼其他各黨所組内閣之條件及急進社會黨拒絕杜美理財計畫之决議現使白里安有似難在衆院獲取多數之勢衆料白里安暫不提出財政計畫但將進行選舉法案以期廢除比例參政制而恢復每選舉區議員一人之舊制蓋欲解散現國會也 
　　十三日柏林電路德博士組閣之氣象尙佳因中央黨民主黨與民黨予以援助也但政府恐尙未能得國會之多數故有事時路德尙須倚賴社會黨與國民黨之扶助衆料史特萊斯曼博士將仍長外交而前任總理馬克斯將任司法總長 
[假鈔票案又獲一人]  
　　十三日阿姆斯特丹電洛特丹拘獲使用十佛洛林假鈔票之人一名警察因此又在尼美干緝獲同黨一人並破獲僞造鈔票之機關聞在尼美干被拘者係德國著名竊賊 
 
 

Page 5

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *特約路透電二 
[橡皮與汽車]  
　　十三日華盛頓電美商部橡皮科主任巴墨頓今日對國會調查橡皮委員會稱預料一九三零年橡皮將缺少三萬七千噸美需一百萬至一百二十五萬英畝之橡皮以應其一九三零年之需要云 
　　十三日華盛頓電美國自動汽車聯合會贊成聯絡歐洲俱樂部抗議橡皮高價之議並主張開始勸吿有汽車者節用橡皮之運動 
　　十四日紐約電汽車商會請汽公司立即認定欵項以作美國馬逹橡皮新公司之資本據商會委員稱已接到巴西·錫蘭·甘雅·哥倫比亞·古巴·願立橡皮種植塲之請願書 
[澳政府遷地]  
　　十三日墨爾邦電澳洲國會今日開幕史通哈文男爵發言謂政府遵奉民意將提出一種議案凡各社會以擾亂推翻憲治政府爲目的者禁止設立政府並將有取締對於貨客運輸加以不正當的干涉之提案政府地點將於一九二七年初移往康白拉澳洲牛乳出品與乾菒之海外運銷事自經政府管理後頗見成效故政府擬將此種管理權推行於其他實業云 
[荷蘭水患近聞]  
　　十三日阿姆斯特丹電災地積水現爲東北風吹入海中伊塞河水灌注入海勢若瀑布積水流動可免冰涷惟河堤修復工程因凍而不能迅速進行前德皇之妻購置大批毛服分給災黎 
[各國近事]  
　　十四日倫敦電每日新聞稱海軍部現與重要造船廠數家商榷建造能容五萬噸船隻之浮塢以供新加坡需用一事 
　　十四日西班牙京城電西班牙飛行家擬於二月初飛往美國其經過之程爲阿眞廷智利·秘書古巴而逹美國歸途則經過英國 
　　十四日倫敦電海上現共有美船七百餘艘皆未有無線電收發員據無線電員公會稱會員罷工者一千五百八此問題定將於二月二日國會開會時提議云 
　　十二日紐約電那施汽車公司發給股息百分之九十 
　　十三日賴巴洛電公報稱·英外相張伯倫病狀日有起色苟無意外變化可望早愈 
公電 
　　北京通電各省衙門均鑒臨時執政令臨時法制院著即裁撤此令特派寇遐爲關稅特别會議委員會委員此令財政總長陳錦濤呈司長林鴻集金煥章懇請辭職林鴻集金煥章准免本職此令任命陳同紀爲財政部司長此令財政總長兼鹽務署督辦陳錦濤呈請將鹽務署參事費毓楷免職另候任用費毓楷准免本職此令任命楊其閒爲鹽務署參事此令敎育總長易培基呈署司長劉百昭呈請辭職劉百昭准免署職此令任命陳延齡署敎育部司長此令任命扈天魁爲察哈爾財政廳長此令京文（十二）印 
　　北京國務院電各報館均鑒本日接蚌埠陳雪暄將軍眞電開臨時政府之一年以來收支欵項收入共一萬三千餘萬糜費國帑濫用外債如此之鉅未明眞相至駭聽聞孫馨帥電請宣示用途主張極爲正當調元本匹夫有責之旨未便緘默自安究竟此項鉅欵用途如何依法亟應公布務請即日明白宣示以釋羣疑等語查此事雖屬前任而關係至鉅當即提出國務會議一致議决交由財政交通兩部及全國烟酒事務署迅速認眞澈底淸查報由國務院明白公布特先奉聞國務院文印 
　　北京民黨執行部電各省各特别區各機關各法團各報館均鑒民國過去已十四年變亂相尋迄無寗日綜厥病源無非軍閥官僚爭攘竊奪眞正民意不能表現國本日虧民力日窮長此情形欲圖民族之生存國家之進步不啻南轅而北轍本黨總理孫中山先生致力國民革命積四十年於易　時猶殷殷以促成開國民會議爲言誠以舍此别無解决良謀現在國事愈紛詭言日出自非即速舉行國民會議不足以杜糾紛而資解决本黨用遵遺囑復申前議尙希父老昆弟努力自决民國前途庶幾有豸中國國民黨中央執行委會北京執行部歌 
　　廣東民黨代表大會電各報館轉中國國民黨海内外各黨部曁各團體均鑒本日大會議下午到會代表二百人譚延　主席由汪精衛報吿政治財政下午到會代表一百九十六人鄭澤如主席由蔣介石報吿軍事于樹德報吿北方政治狀况大會均表滿意並議决組織宣言起草委員會推舉汪精衛邵力子高語石爲委員起草後付大會表决特聞中國國民黨第二次全國代表大會叩　印 
　　廣東民黨代表大會電二申報海内外各黨部曁各工會各農民協會各團體公鑒今日本會會議上午到會代表二百零六人恩克巴圖主席由譚平山報吿中央黨務下午到會代表二百零八人恩克巴圖主席由丁惟汾報吿北方黨務劉爾崧報吿工人運動并議决提案三項（一）組織黨務報吿審查委員會由各代表團幹事及　團組織之（二）組織提案審查委員會當推鮑　儒侯紹裘陳其瑗董用成鄧穎超黃學曾羅介夫郭春濤路支于黃平陳公博許　魂楊匏安丁惟汾張國濤呉玉章熊式輝等十七人爲委員（三）邀電慰勞五卅後國内外罷工各工友（四）主席　經亭頤未到以孫夫人宋慶齡繼任五時散會知注特聞中國國民黨第二次全國代表大會叩陽印 
　　北京各省區法團電各報館均鑒我國自改革以還戰爭靡息民生凋敝外交棘手安攘無期去歲政變各方擁請合肥出山入掌樞政主張和平本含國人厭亂思治之心不意一年以來各方紛擾戰釁重開庶政停頓倒懸莫解執政亦以善後維艱已有下野之預備各方即有主張回復約法之法統者有主張回復憲法之法統者有主張委員制者政見不同各執一說是此非彼聚訟紛紜若不早日詢謀何時解决同人等再三討論僉以應本主權在民之旨迅速召集國民會議解决一切而從前國民代表會議條例之規定不洽輿情已爲全國所公認必先召集各省區議會及各法國之領袖開一預備會議修改條例俾國民會議有議决國家大法之職權因以組織爲國爲民之政府時局糾紛迎刃而解中樞繼續有人不至陷於無政府狀態且繭稅及法權會議關係國際民生亦得免中途停頓諸公或　疆圻或負重望救國同心責無旁貸敢望一致主張早定國是民國前途實利賴焉臨電延竚諸祈究察駐京各省區各法團會長同叩佳印 
　　白河縣張治公電各報館均鑒頃讀漢口呉聯帥三十一通電痛論時局歸原護法扼要探本膜拜良深竊以共和國家首重法制有法則治無法則亂蓋必納斯民於軌物方可奠邦家於磐石關係至重國人應共守之不意天未壓亂十數年來迭遭廢毁馴至舉國擾攘迄無寗歲堆原禍始無非一二野心軍閥意存竊據冀便私圖遂致甘冒不韙毁法自恣不知吿朔不去可以存體明堂未毁尙示尊周若任法律之陵夷將何以繫人心而樹國本治公久歷戎行未嘗學問惟救國護法素抱此旨値此滄海横流之際實表贊成所望各省列帥海内賢哲共起響應一致促成俾得早日貫澈主張解决國是庶寰宇有統一之望斯民免塗炭之苦拯危定亂實利賴之批瀝陳詞佇候明敎討賊聯軍第一路總司令張治公叩庚印 
　　全國省議會聯合會電各報館鑒頃致各省軍民長官各法團東電其文曰上年政局革新合肥以各方推載主持樞政揭櫫革命法統虚懸當時識者已多非難徒以國人厭亂已深且馬電所舉各有程限方謂毁法造法爲時匪修屬望更張事非獲已不意擾攘逾歲治絲愈　過去成效如何國人共見無待列舉馬電所謂定一時之亂開百年之業者遙遙奢願殆已渺不可期而一年以來全國上下皆陷於蕩無法紀之情狀涉川無涯前途險狀詎堪設想此固非合肥先事預期之本意實已負國人延頸望治之初心現在各方戰事漸將收束政治問題亟須解决吾人深惟旣往默察方來竊以爲國家不可一日無法法統不可一日虚懸爲今日計首當以遵守約法爲救亡惟一主義主義旣定則侍源而往一切設施皆有常軌之可循如中樞呵得依法負責之機關即全國胥獲協志合謀標凖舉凡各方現狀如何解决國會前途如何改選綱　目張自能迎刃而解若舍此不圖一誤再誤則全國人心漫無歸宿糾紛觝觸寗有窮期諸公志在匡救身任疆圻全國興曕誼無旁貸至望協衷商榷一志籌維各本大公至允之主張速定長治久安之大計千鈞懸髮亟待拯援一言興邦四海蒙福本會以資職有屬管蠡所及不敢自安緘默謹據末見仰候鑒裁急切奉陳竚候明敎云云特電奉聞全國省議會聯合會東印 
　　南京自治協進會電申新時報館均鑒頃上呉玉帥一電其文曰漢口呉聯帥鈞鑒奉讀世電尊重法統愛護和平語重心長萬民景仰本會忝爲民本政治法團覩國政之凌夷盼國基之早奠爰請帥座速主恢復國會並電請張總理依法攝閣收拾時局安定人心民治幸甚全國幸甚並請全國各法團一致主張爲禱全國地方自治協進會聯合會監 
國内要聞 
[北京通信（新）]  
　　安福派阻段下野許世英力爭攝政 
　　關於許内閣與安福派爭鬬之風潮本報電訊早已有所記載今兹所述則爲其經過之詳情本月五日許世英因新閣員中之寇遐易培基馬君武等必須段有下野之切實表示始允就職乃入府謁段請示辦法段當謂本人下野决不成問題如新閣員必欲本人先爲切實表示當即如其意發出通電再請其速行就職并囑許代擬一稿送府蓋印許於電稿擬定之後即入府諸段先署一閱字以便交易培基等傳觀俟閣員一律就職後再行拍發以免内閣未成執政府先倒之危險延至六日下午段已在電稿上署閱許世即招宴各新閣員將電稿交其傳觀爲段已决定下野之鐵證各閣員初尙擬爲進一步要求請先發此電再行就職尋因國民軍方面以馮已離張口繼任人物必須趕行發表盼望新閣成立甚亟未便再堅持成見乃讓一步請許於新閣員就職之日即行發表許允之於是寇易馬三人乃以七日出席於許閣之第一次閣議王正廷及于右任亦表示不日可到任之意而許内閣亦遂頓呈絕處逢生之觀矣許閣旣因閣員之就職而得吿完成許世英自不能不踐其宿諾遂於七日下午九時將段宣吿自本月十六日起一切政權交國務院負責執行之通電令秘書廳帮辦黃中送段宅請蓋印以便發表不料黃中送電入府之時安福派重要人物如湯漪龔心湛屈映光陳宧王揖唐曁章士釗段宏業等已先在段宅阻段謂事尙有可爲發表通電不必如此之急陳宧並親至内號房爲攔截之計因此黃中到宅竟不能將電稿送逹段所雖再三聲明係許總理派令來府白事願乞一見而陳宧則以執政已睡未便驚動拒之黃被拒後歸報許世英許即知有異正欲以電話向段請示原因而陳宧則先以電話招許謂執政下野電發表尙非其時請暫行擱置不必再送府許當答之曰此電乃執政令吾擬就認爲安善業晝閱於其上并經吾持示各閣員者故吾認爲有發表之必要否則將使執政失信於各方面吾亦不能負責矣陳聞言即大怒曰汝逼老執政下野究具何意豈謂從此可作百年攝政總理耶雖然有我等在决不能如汝之意以行也許聞此正欲聲辯而陳已忿然掛起電話機示其不再理會之意矣　　 
　　延至今日上午二時許因牢騷滿腹尙不能成寐聞電話鈴聲往接之則段本人招許之電也許問電報不蓋印之故段曰余本人無成見唯斐予（湯漪）文六（屈映光）仙舟（龔心湛）二广（陳宧）等勸余勿發故仍望再斟酌耳許當謂執政倦勤本非國福但執政已向各方宣示則似仍以發表爲宜耳段聞此即謂余决無問題但望大家能妥商盡善勿鬧意見耳許聞此知段因受左右包圍下野之意已若先時之堅定乃决定以八日往段宅面陳前電必須發表之理由段如允照發即接預定之程序進行一面召集各省駐京代表會商善後事宜一面先爲攝政之準備如段不允則即對段面辭總理一席請段即另行擇人繼任蓋許鑒於周圍之形勢認段實有速行表示下野之必要否則新閣即不能成立也　　 
　　許計旣决晨間遂不到院辦公唯在家待午膳意欲於進餐後前往謁段以决去留乃許尙未行而湯漪屈映光龔心湛王揖唐賈德耀段宏業章士釗等已於上午十一時賁臨永康胡同之許宅聲稱將與許開會討論段氏下野通電問題許不得已即延至客廳與之協議協議開始時湯漪問許「執政何以必須下野」許答「此乃執政之意」湯曰「爾知時勢否」許答「時勢亦不甚佳」湯曰「否馮玉祥已辭職呉佩孚孫傳芳已通電言將收束軍事張作霖亦有將下野之勢其餘各方面則均願擁護執政請其主持大計以吾觀之時勢實絕佳執政絕無下野之必要」許曰「時勢雖佳但執政已將下野之意宣示各方信用亦不可不維持」湯至此即厲聲曰「說甚維持執政信用直爾自己欲過攝政癮耳」許曰「吾乃犧牲本身來帮執政之忙者今反以此爲言不昧心耶」湯又厲聲曰「孰令爾帮忙乎」許曰「汝等請吾帮忙耳」湯曰「我等何爲請爾帮忙乃爾自欲爲總理耳」許曰「然則吾固不難立即辭職」湯曰「辭職便請辭如爾忘恩背義之徒那配坐總理席湯斐予今打爾矣」湯語至是即伸拳作勢龔心湛起而障之許乃對龔等云今日十二時適有約恕不能奉陪再遲一二小時當更與諸君討論語已即出門登汽車意欲避往他處龔心湛恐許出京追至門前扣車窗呼許令下謂事尙可商請且少待但許則令汽車夫速開車勿稍停卒乘車飛馳而去 
　　許行後有謂其避在德國醫院者亦有謂其避在六國飯店者段之左右已四出尋覔迄傍晚尙未得許之踪跡許左右聲言倘段辭電不發許必不還辭呈早已備就行即提出蓋許閣成立之主要目的全在段走後之攝行政權固不能不以去就爭也（十二月八日燈下） 
[段下野問題引起政潮]  
　　許因無法交代易培基而辭職 
　　自呉佩孚主張護法之世電到京外間皆推測方拜命而未成立之許閣必將受其影響而無形瓦解乃其結果竟若因此而反促其成其故在於國民第一軍對於時局旣不願輕易表示意見而國民第二軍則于呉所主張之法統不表贊同頗思假道許閣以逹其所謂中山式國民會議之主張于是而許遂托庇其下而勉强支撑一時之門面惟所謂中山式國民會議者與段氏絕不相容故第二軍理想中之許閣乃段去後之攝閣而非段下之内閣也此數日中如馬君武寇遐易培基等之態度若即若離忽是忽非者無非做此一段文章聞段於擬議辭職後中間忽又一度變更態度嗣經許等包圍結果段乃允即日下野六日下午六時段特召集許閣一部分閣員與湯漪張樹元等十一人在吉兆胡同會商辦法由許世英主席段當謂本人爲顧全一月十五日民會不能如期召集即行下野之宣言現已决定履行中樞政務關係重要外間恢復法統之風說甚囂塵上爲維持中央政局計不得不請各位早日就職在席諸人亦相繼發言結果决定積極敦促各閣員一律就職至八時三十分始散許回永康胡同本宅後又電約王（正廷）于（右任）陳（錦濤）賈（德耀）徐（振鵬）馬（君武）易（培基）寇（遐）龔（心湛）與汪守珍等至本宅請蒞臨會商届九時三十分除王（正廷）于（右任）外皆到齊許氏當表明段希望各閣員就職之誠意易培基等仍表示非段下野决不就職許乃對衆聲言本人可以擔保一月十五日以前段氏必去易等以空言不足徵信要求先請段氏發一通電表示决心許立即應允當場代段草成電稿（文云祺瑞勉執國政荏苒經年事願俱違心力交瘁每念四野之瘡痍益觸五中之悱惻繼之時變善後維艱應即尊重迭次宣言還我初服一切政權交由國務院負責執行自本年一月十六日起即不視事所願各省區軍民長官共念國事艱危民生憔悴本悲天憫人之懷懷佳兵不祥之戒起衰救敝多難所以興邦革故鼎新成功不必自我邦人君子幸其鑒之祺瑞陽）由許携往吉兆胡同請段簽發段閱後無所可否許遂認爲段已無問題至七日晚九時許易培基尙電許詢該電是否决發許答以絕無異議一面即命國務院秘書廳帮辦黃中將原電送至吉兆胡同請即拍發段宏業持電交電務處當有湯漪龔心湛賈德耀等諸人正因此事在段邸會議聞訊力加阻止並由電務處將原電撤回一時許段且親電許謂原電尙待修改未便即發許乃於八日上午十一時電邀湯漪段宏業龔心湛賈德耀張樹元王揖唐鄧漢祥屈映光陳宧諸人至永康胡同協商此事列席諸人多主張此電不能拍發其理由不一有謂事勢至此執政辭職本不成問題但電文措詞總須得體字句間宜加斟酌者有謂關會代表法權委員均係奉段之召來華現政府旣以臨時執政爲領袖總宜覓一能替代方法方能下野在替人未覔得以前何能預限不視事日期有謂臨時政府制並無攝閣段下野後新閣依何法攝行職權殊爲不解有謂新閣員旣不主張不受段命令而又以段去位爲就職條件許世英公然承認子方産出即行棄娘國家大政儼成一種交換品殊屬騰笑萬方有謂段下野爲一事新閣員就職爲一事萬難併爲一談有謂段之辭職應由估本人主張許世英何能代庖有謂段去職應照上年十二月二十六日命令向國人徵詢意見不能由内閣總理一人辦理許世英則謂本人主張段下野原係愛人以德之意且原稿已經段閱過本人又已和务閣員表示必發今避爾反汗何以對各閣員湯漪則謂段一方表示下野一方又以政權委諸已所任命之人是與未下野等此種滑稽辦法如何可行俊人主發此稿實屬毫無常識許聞言勃然謂我旣無常識豈能擔任國務總理此局我亦幹不下去祇有請執政另簡賢能湯謂常識自無常識閣總我自爲之亦復何礙兩方爭辯甚烈許當向在座諸人致意謂諸君請坐我因尙有他客少須即來當即離席而起即乘汽車出門龔心湛急追出阻止已弗及矣聞許出後即赴德國醫院揚言舊病復發須稍休息一面並具辭呈遞府段當即退回至段下野原電則于許出門後由列席諸人加以修改後呈段閱看由段增加數語已於當晚發出兹錄如下「祺瑞勉執國政荏苒經年事願多違心力交瘁每念四野之瘡痍益觸五中之悱惻際兹時變善後維艱前者修改現制增置中樞謀庶政之公開補闕旣失於往但期利國寗有成心所望各建讜言迅定國是即釋重負俾踐前言起衰救敝多難所以興邦革故鼎新成功不必自我邦人君子幸共鑒之祺瑞齊」電中「即釋重負俾踐前言」二語係段親筆加入即隠示下野之意而於前稿所最關重要之點如將政權交由國務院負責執行及自一月十六日起即不視事各語全行删改於是而段究於何日下野及下野後之政權將由何人承繼均成爲問題矣 
　　閱者應憶當五閣員提出條件（即要求段下野）許世英請示辦法時段曾力主改組並以不怕風潮爲言可見段自初即無辭職之意即間有此種擬議亦不過段派中人欲藉此爲以退爲進之一種手段非眞引去也據聞段派因見馮玉祥業已下野呉佩孚在武漢方面辦事亦未十分順手極思乘此時機力圖鞏固段之地位即外交方面亦曾極力拉攏日昨使團開會某國公使對於此事即曾經議及是在彼輩方以前途有無限希望誰肯拱手讓人惟段雖已明白變更辭意而以段辭職爲就職條件之閣員則未嘗因此而稍改其積極進行之態度九日國務會議仍照常開會于右任且定於九日就職王正廷亦有十一日就職之說雙方葫蘆裏各有妙藥不久將一一出賣眞好看殺人也 
[十四省區代表會議請段緩下野]  
　　昨晚（八日）八時各省區長官代表在東河沿十號會商應付時局辦法到會代表有西北劉之龍·河南史之照·直隸劉汝賢·山西温靜安·福建米材棟·李逹夫·江西何葆華·湖北周斌·陳定遠·熱察綏三特區與京兆陳磊塵·甘肅賈玉璋·四川劉湘代表傅增吾·張子方·賴心輝代表張英·廣東周廷勵·湖南蕭立誠·袁祖銘代表魯頌·鄧如琢代表鄧贊卿等首由米棟材發言大致謂近日外間紛傳段行將下野政局將起變化同人爲各省代表其實際有可全權代表本省長官者有未能全權代表本省長官者不過當此時局艱危之際分屬國民皆有注意之責任段之去留本爲個人之進退問題可不過問但因其進退而影響於國家須由全國之公意共同解决近聞一部分人乘此機會欲操縱政權於外交内政皆有絕大不利甚希望執政有一猶豫期間俾國人有籌商妥善辦法之餘地云云温靜安起詢國民軍對時局之意見劉之龍劉汝賢相繼答覆大致皆謂國民軍對於政治素取不干涉主義完全聽公意解决此次馮督辦引退即是此意今日與鹿總司令（鍾麟）協商亦與各代表之意見相同皆盼執政予吾人以猶豫期間在無良善辦法以前仍盼執政維持時局云云次魯頌史之照等相繼發言結果决定（一）段下野須待各方面有共同之完善辦法以後行之全國政權應付之全國國民不能由少數或一二人之操縱（二）在各方無共同之完善辦法以前希望予一猶豫期間俾有協商之餘地（三）各省區代表舉代表一人即於九日下午三時謁段陳述以上之意見（四）本日開會各情形由各省代表分别報吿本省至十時始散會 
[許閣第一次會議]  
　　許内閣於七日上午十時半在鐵獅子胡同國務院舉行第一次國務會議閣員出席者計有財政陳錦濤陸軍賈德耀司法馬君武敎育易培基農商寇遐交通龔心湛等外交王正廷内務于右任均未就職故未列席海軍杜錫珪來電仍由次長徐振鵬列席首由許世英對衆發言其詞頗長費時極久略謂本人此次出肩重任完全爲維持大局擁護執政起見絕無個人權利觀念攙雜其間第以國事艱危十倍往昔自顧庸愚不無綆短汲深之懼所賴諸君協力同心加以匡助庶幾挽回刧運獲睹治平至於中樞行政用人以及關涉財政等項嗣後當探絕對公開之主旨務使國務員之間彼此不生隔閡以收和衷共濟之效又關於召集國民代表會議一事本爲執政上年出山所揭櫫之政策抑亦本人解决國是之惟一主張現在時局益趨紛擾自應仍本初衷切實進行俾逹最後之目的萬一所謀不遂夙願難償即 
 
 

Page 6

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *　　當引責下野退避賢路凡兹數點願與諸君共勉之旋有某閣員詢許今日外交内務兩部何以無人出席是否已允就職許謂正在敦促之中下次閣議當可出席繼此遂開始討論議案計經决定者除公布案外尙有三起（一）國民代表會議籌備處函請撥發在京議員旅費案討論結果决定交由財部從速籌撥五萬元（二）直隸軍務督辦孫岳電請飭部迅籌鉅欵一二百萬充作軍事善後經費案討論結果决定交財部核辦（三）新任海軍總長杜錫珪電請收回成命另簡賢能案討論結果决定覆電挽留未到任以前暫由徐振鵬代理部務以上議决之後時已逾午遂宣吿散會公布例案如下（一）議定署參謀總長楊森免去署職遺缺以劉汝賢署理（一）議定内務次長兼賑務署督辦王未呈辭本兼各職照准（一）司法部提議山東高等審判廳廳長張志被張宗昌擅行槍斃請特派大員嚴行查辦議决派岳維峻查辦（一）敎育部提議請自本年一月起按月由交通部撥付本部敎育特别協欵十一萬元議决通過由院函致交部提前設法辦理（一）敎育部提議擬創辦京師紙烟吸户捐一項即以每月收入作爲本部及所轄各項敎育機關經費議决通過應如何辦法由敎育部會同財政部烟酒署妥商辦理（一）交通部呈葉前總長訂立吉敦鐵路合同手續尙未完備各情議决澈查朦蔽情形並由部通知聲明合同不能成立 
[段祺瑞執政後之支出槪數]  
　　東方社十三日北京電云因孫傳芳等要求公佈執政就任以後政府之支出賬目執政府某要人乃將民國十三年十二月至十四年十二月之財政部支出之槪算發表如左（元以下從略）行政費（内政及在外公使館）一千八百零七萬三千六百五十三元軍費（奉軍及國民軍其他）三千一百五十四萬六千二百七十五元警察費（京師警察等）五百零一萬七千一百十六元内外債各欵之本利二百八十三萬九千零八十三元合計五千七百四十七萬六千一百三十元收入方面爲公債鹽餘鹽稅印花稅常關法意纟之庚子賠欵等但因各地方軍閥之强制扣留該數若干尙不明瞭而交通部方面因戰爭勃發郵政電報鐵路等收入即當局亦不得明瞭也 
[北京巿民之反日大示威]  
　　東方社十四日北京電云排日國民大會於本日下午三時在天安門開會會衆到者約一千五百人巡警及軍隊皆到會監視徐謙等先後登壇演說繼决議繼續進行排日及反奉運動反對日本出兵奉天反對日本維持段政府反對恢復法統召集國民會議建設民衆的政府等至下午三時聲言斷無服從現當局禁止之理乃排警官之制止舉行示威運動呼號激烈之標語手持各種大小旗幟至京畿警衛司令部訪鹿鍾麟由徐謙等爲代表說明民衆運動之意義羣衆聚集於司令部門外鹿鍾麟之代表與徐謙等周旋約歷三十分鐘之久後遂排隊巡遊巿街仍回天安門於下午六時無事而散 
[張紹曾調解呉張馮]  
　　在天津之張紹曾近因張作霖呉佩孚先後主張恢復法統而馮玉祥又因環境關係已自動下野認時局尙有調停餘地因即發電與張呉馮及張之江表示本人願出調停勸各方以尊法解决國是之意原電覔錄如下漢口呉玉帥盛京張雨帥張家口張都統追送馮煥帥均鑒萬急支電計逹前誦張雨帥電昌言法統無任心佩頃讀呉玉帥通電及馮煥帥去位宣言竊幸國事前途尙堪挽救各方果能誠意提倡依遵法軌解紛之效迎刃可期蓋政治本無絕對良否之可言惟施政之方必基於法乃足納民軌物消弭紛爭近年鑄錯原因誤在各恃武力以貫澈主張解决一切以致循環輾轉因果之往復愈多解决之途徑愈遠十年往跡共見共聞彼仆此興徒殘民命究竟宗旨安在所獲爲何事過境遷當亦爽然自失現在民生凋敝元氣傷殘何堪再戰玉帥雨帥乃心國家殊途同歸明正戈之義進而爲尊法之謀袍澤聞風景從可决煥帥更以讀兵爲不祥潔身而自懺仁心讓德澈悟何如日前邂逅張垣晤談竟日知具憂時去國從事寗人之念純出至誠竊謂三帥皆並世英賢一時瑜亮合則俱美乖則共傷年來竊本此旨斡旋各方不幸昧於事機未能挽刦往者已矣來日大難今煥帥旣遂高蹈之懷此救國大業玉帥雨帥提挈較孤責任深重鄙意値此國事漂搖人材消極之時衆志方可成城獨木難支大厦負荆乃能興起禦侮豈終鬩牆紹曾不敏周旋之役未敢吿勞倘得三帥互披肝膽共砥中流捐除夙嫌協謀國是則羣帥益能促進治平實現法統重光國難旣紓邦基永奠四百兆衆拜賜匪涯敢布腹心惟希察納張紹曾陽印 
[開會附加稅案列國態度]  
　　關稅會議自去年十二月以來每星期一均在荷蘭使館商洽本案最近各國態度略如下述（甲）稅率（一）美國案奢侈品普通品不設分别平均按百分之一二·五爲最高限分别差等抽稅但現行子口半稅包含在内（二）法國案法國表示完全贊成美國案（三）英國案去年底英國提案（甲）普通品再加百分之五（乙）乙種奢侈品百分之七·五（丙）甲種奢侈品百分之一七·五（四）日本案普通品加百分之二·五奢侈品百分之五（五）中國案普通品百分之五乙種奢侈品百分之二十甲種奢侈品百分之三十（乙）用途（一）日本案三年間外債停止還付所有借欵一視同仁不依性質而區别整理之地位（二）英國案反對三年停付外債其借欵整理之順序首爲購買材料欠欵次爲鐵路借欵其後乃爲普通債務（三）美國案反對三年停付外債其借欵整理之順序與英國案主義略同（四）中國案反對三年停付外債借欵整理原則上須分别審查對英國特别優待鐵路借欵亦有人反對 
[關稅賑欵因鬧意見未放]  
　　字林報十三日北京電云政府所設之振欵委員會内爾宦 
來忽起嚴重之爭執該會係去歲九月專爲支配關稅附捐而組織設中外委員各十人嗣於十一月成立後迄今未撥一欵蓋各委員在監督用途上意見不同至今相持不决恐非至災民盡斃或災象吿終後未必能有欵撥放也中國委員大多數主張附捐收入無條件撥交政府分配各省不加監督而英·美·日·丹·瑞典·挪威各委員則謂此種辦法將失去附捐原意而於災民亦受益不多因此主張以現有之三百餘萬元悉數撥付華洋義振會發放以該會有會計及工程師之組織故也此外荷法及各拉丁委員則贊成中國主張甚力雙方意見一時恐無協調之望且自財政總長提議關稅附捐四月期滿後將繼續抽收俾作擔保品籌欵過年之說而此中内幕愈見顯著目下外國銀行家咸謂北京政府從未有如今日之將瀕破産地位者年内政府收入專恃鹽餘·崇文門稅收·及交部收入之三項今各路旣遭戰事無欵可解而崇文門收入則因京内人民奇窮稅收短絀加以一部份已脫離政府管轄以故大爲減少至於鹽餘自直隸一區亦爲省當局截留不解後今後恐將無餘可撥去年五月内尙能撥放三百萬嗣因軍閥提取逐月銳減至十二月祗有二十三萬二千元今則除儲備應急還債用之七百萬元外毫無餘欵且今後六個月之鹽稅内必須支付英法債欵利息七萬三千鎊克里斯浦借欵十一萬九千鎊湖廣借欵九十五萬兩亦將無餘可撥因此現政府旣無擔保品可指向華銀行借欵故外國財政家皆信陳錦濤將在舊曆年關前辭職之說不爲無因焉 
[林長民開弔]  
　　林長民家屬七日在景山雪池京寓開弔段派公子段宏綱偕侍從武官長衛興武爲代表前往致祭各部院機關皆派有代表憲法起草委員會全體人員及林之友好馮耿光劉崇佑翁敬棠余棨昌·日本坂西中將本庄繁少將三菱洋行職員·及英美各國女賓等素車白馬頗盛一時弔客無不含涙姜絕林之遇難情形外間尙未詳知兹據與林同車避難之李景龢（李於六日抵京）言其經過云當上月二十三日郭軍即在新民府大敗無法再振茂宸（郭字）見此情形知不可戰於是召集親信衛士五百餘人吿以逃避計畫乃雇敝蓬大車三輛各以良馬曳之茂宸夫婦乘第一輛宗孟（林字）及余尙有幕友三人共乘第二輛第三輛則載隨從人等於二十三午夜由新民府出發五百餘衛士護之以行當時茂宸恐擾動全體軍心僞言司令部搬家茂宸及其夫人并用毛毯將頭部裹住恐爲兵士瞥見致起變動出發後至十十四日正午行抵小蘇家屯突有呉俊陞所部騎兵約一團迎面而來見郭步隊開槍猛擊郭衛士亦開槍還擊一時彈如雨下郭衛士死傷已過半呉部隊乃將余等團團包圍其餘衛士見衆寡不敵均投槍降服茂宸此時知難倖免拔出手槍欲自戕呉部有識茂宸者突上前奪茂宸槍世宸槍不及發而茂宸夫婦於是被逮矣當雙方正在槍擊間余及宗孟均下車余伏於死傷屍體間宗孟則在車輪旁邊伏着宗孟身衣大衣當時感覺倘呉軍檢察見此種衣着必知爲重要人乃起身脫卸大衣比起身大衣未及脫去旋又仆地時宗孟僕人某見宗孟仆地蛇行上前扶起宗孟頭則見宗孟左顴有彈貫入由右頰穿出血跡淋漓其僕乃顫聲呼曰總長（稱林）完矣宗孟睜目流涙一言未發竟與世長辭僕人腰間亦中數彈登時斃命時呉軍一部擁茂宸夫婦而去一部則圍車搶刦財物余得乘間由死屍叢中蛇行脫逃沿途衣服爲亂兵脫去身僅單衣一襲涷懼交加幾瀕於死後抵營口始慶更生回憶前事眞不寒而慄也 
[饒漢祥被釋回津]  
　　喧傳被害之饒漢祥現已安然回抵天津當上月二十三日郭松齡軍覆敗時饒先一日晚（二十二）已因病請假擬遄回關内因車輛缺乏遂在新民等候一夜次早饒坐敝車出動剛要動身郭軍即被包圍當郭被捕時饒親眼看見幾於駭死捕郭軍隊問郭曰敝軍坐的是誰郭曰他是一個書記兵士不注意即由其官長派一團長押送饒氏至大連沿途曾被剝衣四次旋剝旋又與之最第一次并以女衣給饒饒不肯穿隨丁云事勢至此講什麽體統饒不得已亦穿之車抵某處饒烟癮大作隨丁向某營長跪求烟泡一個得以度命迨車剛抵大連其隨丁向某團長直說此人即是饒漢祥某團長爲之動容即送盤費八十元烟泡一包而饒遂生遠天津矣 
[參觀中外報章類纂社記]  
　　一月一日北京銀行月刋社隨報發出中外報章類纂社傳單一紙其文曰『同人因社會之需要略師美國TheRameikiCIppingAgenoyNewyork之辦法創立中外報章類纂社廣集中外報紙用科學的分類法纂爲類稿俾國人研究一事一物皆能用吾類稿畢讀中外報章之紀載現已組織就緒訂於十五年一月一日正式營業同人自信敝社開辦後能使足下及足下之友得一新興味兼能補助足下業務之發逹故不辭瑣瀆自進於足下之前足下爲知識界之一人交游至廣若於稠人廣坐中討論一問題足下議論之根據不出於一種報紙或不出於一地域之報紙足下之議論雖精終不免宥於一隅足下之暇時有限勢不能畢讀全國之報紙更不能畢讀英法俄德日文之報紙若有一機關能畢集中英法俄德日文之報紙選出足下所欲讀者盡量呈於足下之前供足下之研究足下之欣悅爲何如敝社經營之業務除選剪報紙而外兼辦中西文擬稿翻譯及打字等事足下若願與敝社接洽足下之時間與金錢皆可節省其所得之效果與聘用一兼通中西文之書記無異』此傳單出後頗引起一般社會之注意記者其一人也記者有友人服務於該社據稱該社開始試辦自去年六月起其始但剪報數份逐漸增加至九十餘份始决心開辦現在該社已訂之報凡一百四十餘種各國文字皆備每種報有多至十份以上者蓋不如是不足以應社會之需求歐美之剪報機關亦無不如是記者聞言忽動好奇之念因以吾友爲介驅車至廣安門大街二十一號該社參觀該社剪報室爲五間大廳但有桌椅排列空無一人記者方疑吾友所言爲妄吾友已引該社重要幹事某君出見某君曰本社辦事處計分四處每處又分剪報分類收藏翻譯四部收藏翻譯多在晚間剪報分類多在日間平日辦事日間止五小時而已蓋人多事分不須多時也今日時適新年京津報紙多停刋辦事時間尤短若在平日此時正最忙之時但依本社辦事規則辦事之時常謝絕參觀蓋本社分類之法實經過甚長之試驗始能確定其中已消耗不少之心血與金錢自宜嚴守秘密其他各部則各報館所共有亦無參觀之價値君以盛意來聞吾此語必甚不悅請略述本社辦事之狀况本社唯一之業務在於剪報報不必先剪然後閱能閱報者亦不俟人剪此理至淺本社同人所以不惜勞費創辦此事者其原因有四（一）報紙之多浩如淵海無論何人不能盡購購亦無暇遍閱（二）報紙收藏至易檢查實難藏報愈多愈久者其檢查之困難亦愈甚（三）無論何人不能盡識世界文字凡爲知識界中人其求知之念無盡其有須於人之翻譯亦無盡（四）現在報紙資料非前數年比其中可供各界參考者爲量至多聽其散失未免可惜同人因此四種原因自信本社滙集中外報紙從事剪裁分類翻釋保存必非徒勞各界人士之欲謀發展其業務者其有須本社之出品必不在少本社剪裁報章經過九次繁重之手續然後送逹於閱者若以未經練習之人辦理本社之事務每剪報一份其所費時間必在一小時以上此等勞費寗可取償於閱者本社必經甚長之試驗然後創辦者以此其自信必受社會之歡迎者亦以此本社備有中西文之印刷品說明本社之業務任人索閱君可持歸言畢出其印件示記者凡六種記者於燈下讀之頗病其反覆說明之贅然該社事業在吾國尙爲創舉不有詳細之說明人將莫明其故此則辦事之難也 
[天津通信（堯日）]  
　　孫岳宣布治直方針 
　　孫岳因肺病未愈雖已就任督長兩職尙未視事民政交政務廳長耿毅代行軍務則由參謀長劉世霖辦理孫每日除接見重要賓客外餘均擋駕國民二三兩軍在津之紀律頗佳士兵無事不准外出巿面漸呈安靜之象孫氏近對新聞界宣布治直方針大槪分爲治標治本兩項辦法其言頗中　結但歷任長官下車伊始必有施政宣言罔不悲天憫人娓娓動聽迨至事過情遷即不能行顧其言李景林曾以直人治直相標榜結果直人反受其制今孫岳亦直人也愚不敢以李景林視之但願廢督裁兵興利除弊言顧其行則直人眞受賜耳兹述其政策如下（甲）屬於治標者爲軍事善後（一）處置潰兵戰事結局潰兵所在多有現値隆冬易爲民害已與二軍鄧寶珊協同收撫少壯者留用將來或修路或開墾使其衣食有着老弱者槪行資遣因籍（二）撫卹難民戰區之民什九逃亡無衣無食且無居處情形極爲悽慘但戰區幾遍全省非有大宗欵項不足以謀振濟現擬集合全省官紳及中外各慈善家共籌妥善辦法募集鉅欵從事救濟至賑欵之收支槪由公正紳民經手以免乾没呑蝕之弊（三）約束士兵（乙）屬於治本者爲建設大綱（一）廢督裁兵擬俟軍事結束後即實行廢督以爲全國倡無論如何須令軍人於地盤上不生關係然後方無干政之憑藉至於兵額太多人民不能擔負軍餉非嚴行裁汰不可壯者留備國防弱者實邊開墾開源節流二者並進則軍費充裕可以養成精兵（二）發揚民治直省近數年來受軍閥之酷虐敢怒而不敢言人民性命莫保更何自治可言今後對於自治定當切實發揚然後眞正民意方能表現一切政治方能入軌（三）整頓財政直省財政紊亂已極一由於兵費日加入不敷出挹注騰挪綱領紛亂一由於長官貪墨利用財政紊亂以便中飽今後實行收支公開俾人民知全省財政之眞相實行預决算使出入有定則廓淸積弊涓滴歸公整頓賦稅機關以裕庫藏減除苛細雜捐以釋民累裁冗員去駢枝機關以節財源興實業以闢財流總使人民出一錢即爲地方辦一錢之事不至中飽私呑（四）提倡敎育第一經費獨立擬就直省收入之最穏固者撥作敎育基金嚴訂保管規則無論若何困難緊急不能挪用此欵第二注重德育第三多設職業學校第四實行敎員年級加俸及卹金（五）振興實業今對於省有實業任用專門人才以資整頓並使其資本充足得以盡量發展對於私有實業則予以充分保護減輕稅捐令其有自然發逹之機會而出産品製造品自必日增（六）尊重司法絕對禁止部下干涉以保持司法機關之獨立與尊嚴以上各端爲孫氏近日屢屢對人所表示者今後能否一一躬行實踐直人將拭目俟之焉（一月六日） 
[津門短簡（舜年）]  
　　直隸軍務帮辦鄧寶　國民二軍第三旅長史可軒均於七日下午由馬廠來津與孫岳磋商軍事二軍駐京辦事處長史之照亦趕到列席討論結果（一）二三兩軍出兵十萬以最短期間攻下魯省孫岳任攻魯總司令鄧寶　任總指揮（二）德州兵工廠歸二軍管轄或三軍管轄問題俟魯省底定後再議（三）滄州鹽山靑縣靜海南皮等七屬土匪與潰兵嘯聚成羣爲患滋烈决令三軍第二旅長龐炳勳將滄鹽七屬游擊隊保安隊萬餘人改編保衛團龐兼保衛團總指揮實行淸鄉剿匪 
　　李烈鈞啣馮玉祥命携現欵十萬元赴山海關檢閱郭松齡軍殘部該軍軍官一致議决擁魏益三爲領袖繼郭反奉並與李接洽改爲國民第四軍當將步兵十團騎兵一旅（機關槍隊迫擊砲隊電信隊飛機隊工程隊鐵道隊輜重隊俱全）改編三大旅彭振國爲第一旅旅長武占元爲第二旅長金錫九爲第三旅長魏任第四軍軍長總司令部設在天泰棧内議旣定李將所携十萬元交魏發餉一關並指定臨榆·灤州·昌黎·盧龍·遷安·撫寗·樂亭等七縣爲第四軍駐兵區域魏部刻在萬家屯九門口一帶裝設電網地雷並挖築蓋溝非常忙碌 
　　李景林抵德州後即檄調退却鹽山之二萬餘殘部來歸改編一師兩旅與魯軍三旅死守德州自任北路防禦總司令張憲爲中路司令程國瑞爲副司令褚玉旅爲左路司令伍居建爲副司令徐源泉爲右路司令魏聯珉爲副司令張宗昌爲南路防守總司令坐鎭濟南調畢庶澄赴泰安指揮軍隊由靜海至滄州間駐有國民第二軍一師六混成旅第三軍一師六混成旅二軍戰後缺額甚多尙待補充地方供給米麫草料不勝其擾六七兩日來津難民一千六百餘人分投大舞臺營務處收容所狀殊凄慘 
　　軍界消息京綏路京榆路歸國民第一軍駐防管轄京漢路北段歸第二軍管轄津滿路北段歸第三軍管轄 
　　孫岳委李景爲烟酒局長到差僅兩日即因故去職改委李屏翰繼任電話局長方賢亦辭職改委崔裕如繼任又委陳如琢爲津浦鐵路局長潘毓桂爲副局長委甕巨卿爲大沽造船所長兼北洋鐵工廠長北洋印刷局長常朗齋爲警務處長劉汝贊爲警察廳長長蘆鹽運使張同禮棄職潛逃由張之江委熊斌署理未到差即隨張離津孫岳爲聯絡感情計已去電速駕但熊尙無復電此外又聘天津慈善醫院長任秉鐸爲第三軍軍醫院長委許慰農爲乾果棉花稅局長祝惺元爲直隸交涉員蕭世仁爲工巡捐務處長欒汝霖爲造幣廠監督李長盛爲財政廳長許潤民署灤縣知事劉孟揚署天津縣知事孟巖署　城縣知事李玉珍署獻縣知事李士田署盧龍縣知事楊汝梅署贊皇縣知事以上各員均先後到差 
　　孫岳視事後宣布免除一切苛捐李景林所辦之捲烟吸戶特稅捐爲苛捐之一種當即實行取銷近日不知如何又將直隸兵災善後試辦捲烟特捐事務處之舊招牌恢復且委崔其樞爲處長自九日起繼續開征 
　　漢口鎭藕店郎家莊等十餘村因在戰綫之内房屋牲畜掃蕩無餘災情奇重津埠八善堂特籌購玉蜀黍麫十萬斤天津臨時救濟會亦捐助五千斤分别散賑 
[湘省徵收路捐附加之反響]  
　　長沙各法團通電反對稽核處抗議鹽稅附股 
　　湘省修築中西南三路省道其修築經費皆係取之於田賦鹽課釐金雜稅特稅各種附加並經决定田賦附加爲人民私股餘爲地方公股當湘南實施之際係先行召集築路會議然後宣布辦法故人民無反對之餘地湘中湘西則係先行宣布辦法然後召集築路會議故宣布之後反對之聲紛然並作長沙各公法團已組織聯合會從事於反對之工作頃復通電湘中十九縣各縣議會並轉各公法團云湘中省道籌備當饑饉凶年行聚歛虐政附加田賦及釐金雜稅鹽稅各五成以作路股名爲官督民辦現已積極籌辦勢在必行竊吾中路各縣水旱頻仍哀鴻遍野無論貧富盡苦流離政府不急謀拯救禍在眉睫而該籌備處悍然不顧竟於賦稅項下陡加重至五成之多絕不體卹民艱純以高壓從事因欲泯專横其跡遂飭各縣選派代表一人與聞會議稍有倡言反對者以各種牢籠手段俾噤蟤聲哀我災黎無門赴訴省道旣有應修之必要亦宜將官辦民辦性質先予辨明官辦也而欵項取之災黎借以工代賑之美名爲自欺欺人之事實况五成附加與五年期限如此其多且久斯何等事並未經民意機關認可即由政府率爾擅定何謂民國何謂自治言之殊堪駭慄邇來政府信用墜地無可諱言我中路人心不死斷難安於緘默敝公法團除已表示不贊成並不派人出席該會議外尙冀貴縣各法公團一致進行並公同推舉代表即日來省組織湘中公法團聯合會以便討論付方法而期逹到救濟目的是否同意即希見覆爲盼 
　　湘南省道之修築經費鹽稅附加亦其一端早經湘南善後督辦署財務處通電該路各榷運局正辦遵照加徵現在湘岸鹽務稽核處處長雷司等以徵收附加實屬有背債約且查年來加徵各項特捐層見迭出致鹽價騰貴鹺業蕭條私梟雲集稅收頓減兹又加附股實難贊成昨特向政府提出抗議請即取消成議以維債約而重鹺綱 
[孫傳芳電吿盧師回防]  
　　聯軍總指揮盧香亭此次奉令撤防係用第二師長名義回浙訓練外傳其爲浙江督辦固無其事即浙江總司令亦未聞正式發表並據軍界消息現時督辦職務尙由孫總司令兼任浙江總司令一職或須侯回杭以後再行發表亦未可知聞省城蒲塲巷第二師司令部仍爲盧師長駐地近日留守人員設備頗形忙碌孫氏令盧師撤防通電云陳總司令謝師長陳總司令馮師長倪旅長彭旅長嚴司令王團長李旅長楊帮辦參謀長汪憲兵營長鑒兹令駐徐之陸軍第二師盧師長香亭所部即日開回浙江防地駐紥即希轉飭知照爲要孫傳芳眞印聞督辦署楊帮辦參謀長奉到通電後已用督署名義函致夏省長查照矣 
[孫傳芳齊電之應聲]  
　　孫傳芳對於政府一年内用欵至一萬三千萬元曾發出齊電質問政府請其宣示用途（原電載十日本報）連日各方通電贊成者甚多（一）武昌蕭耀南電孫總司令勛鑒齊電敬悉承示政府糜費國帑濫舉外債各節深爲駭詫自應迅電質問以釋羣疑况財政爲國家命脈所關如此極大欵項焉能聽少數人如此湖糟今經吾弟指出不獨吾輩應提出質問即國人亦不能輕易放過矣特此奉覆蕭耀南佳（二）漢口寇英傑電南京孫馨帥鈞鑒齊電祇悉政府濫借濫支糜欵至鉅實足駭人聽聞我帥公忠體國擬欲通電責問義聲豪舉極表贊同特電敬復並布佩忱寇英傑蒸（三）安慶王普電齊電奉悉臨時政府糜費國帑濫借債欵如此之鉅鈞座擬通電質問正爲昭示大信起見無任欽佩謹復伏維垂鑒王普然 
[南京快信]  
　　南京衛戍司令兼浙軍第三師師長周鳳歧已由杭返寗傳聞該師將開回杭州另於駐徐州之浙軍抽調一師駐寗但據軍界消息孫對於調軍回浙事現在計畫中須支配確定後方始發表 
　　省署附設之保安隊辦事處係鄭謙在任時改省防營爲保安隊裁撤全省水陸警備總司令部曁省署内之警備隊事務所臨時改組現保安隊之名稱又改省軍編制亦多變更孫陳協商將此項機關移由聯軍總司令部重行組織不日即可實行處長呉晋聞已辭職將來可另予位置 
　　省署迭據地方士紳請飭縣召集米商會議平價並請飭發積穀開辦平糶均令江寗縣知事酌量辦理又接江蘇防災會來函以揚州貧民衆多請循例撥欵設立粥廠亦令江都縣知事酌辦 
　　揚中縣知事陳覲文丁艱省令給治喪假一月假滿後仍行回任 
　　江蘇全省印花稅處以鎭江稅收疲滯委第二科科員蘇忠誠兼充鎭江印花稅票檢查勸銷委員 
　　淮安縣知事馬甲東被縣民楊汝覲汪大有羅希庸分三起檢舉劣跡在省署控吿已令淮揚道尹查復核奪 
 
 

Page 7

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *   
 
 

Page 8

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *   
 
 

Page 9

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *國内要聞二 
[港粤罷工案之各方近態（毅廬）]  
　　英政府態度與沙面水陸糾察隊行動 
　　工人堅持原提條件與港商進行新方針 
　　粤政府飭罷工會調查罷工人數及工資 
　　港粤罷工案自日前港商派代表李右泉等八人來粤無結果而還後解决罷工運動一時又吿停止而港政府對於工人復工條件依然採不理主義任令港華商與工人之自行解决倘港商能自了則了之否則港政府亦不甘屈服至於工人所提條件其中有數項關係政治上者港政府認爲於大不列顚帝國國威有損斷難承認且更不願提出考慮觀於近來沙面外人之舉動而可知近日英租界爲抵制罷工偵查隊計復在界内組織沙面水陸糾察隊每隊五十名水面糾察隊以英國水兵組成陸上糾察隊則以英國印籍兵擔任又頒發出入沙面通過證凡來往沙面者須向沙面工部局領取此項證章乃准入沙面自英國水上糾察隊成立後連日與罷工偵查隊對抗至日昨乃發生外輪追迫偵查隊一事據罷工會呈報略謂竊職會現據特務調查處報稱略云第二大隊長周譚貴率同隊員數名乘電船駛往白鵝潭海面調查各輪有無違例情事詎竟有英國電船名蓮花者備具武裝直追前來大隊長周譚貴見其情勢不佳乃猛駛泊岸始免肇釁伏思所屬乘輪調查原與英人無涉乃竟追迫前來殊出人意料之外理合轉呈交涉制止以免誤會等情罷工會經此事故恐惹起外交風潮現已暫停派隊執行調查水面職務并聞連日以來沙面方面又復宣布加緊戒嚴外人態度强硬若此而港商一方復奔走調停事實上雙方萬難妥協工人方面則恐港商受外人利用致渙散罷工團體故日前罷工委員某氏對港商代表有極懇切之聲明略謂此回罷工工人方面非不受痛苦第爲爭國體起見不得不忍痛堅持因罷工而牽累及僑港同胞原非得已港商若速平工潮不應專向工人方面磋商當與工人取一致態度向港政府力爭條件上之承認港政府一旦承認條件則工人即日可以復工省港交通亦隨而恢復至此次港商欲單獨籌欵爲賠償工人損失費工人方面雅不願港商出此蓋惹起工潮者爲外人理應由外人負責承認我方條件乃爲正辦港商方面不宜代外人償損失云云港商代表受此種勸吿返港後遂一變從前側重向工人磋商解决之方針轉而向港政府方面運動連日以來港紳及二十四行商人召集各邑商會會董開聯席大會議專向港政府方面着手進行擬聯合香港商界及現在在港服務之工人組織一解决罷工俱樂部爲運動之機關不日向港政府請願表示對解决工案之態度及方案刻下在港服務之太古糖房機器工人及九礱工人已首先贊成倘港政府仍置不理則港工商已具最後之决心至粤政府方面近以香港工商有如是之决心或於解决工案有接近之可能將來倘港政府允爲條件上之磋商於條件上之經濟問題勢必提及故對於工人之數及工資不可不有詳細調查之預備以爲他日交涉之張本因此政治委員會昨特函知罷工會飭即將罷工工人妥爲調查原函云「逕啓者罷工情狀爲本會所亟欲知者如次（一）罷工工人最初罷工人數現在罷工人數（二）罷工期内工資每人平均若干總數若干以上各節應以罷工會爲單位分别編列詳細表册於五日内送閱至如罷工工人姓名籍貫工資及作工處所各該工會亦應備細册存會以便隨時調閱即希查照依期造送并轉飭各工會遵辦是盼」罷工委員會接函後業已分令各罷工工人領袖迅速將該行罷工工人查明列册呈報以便轉報政治委員會一般人觀此又傳此舉與解决罷工案有極大關係以此推測解决罷工之期或仍將接近云云然尙須待事實之證明始能樂觀也（一月九日） 
[汕頭日人兇毆駁艇工人之交涉（楊）]  
　　國民外交後援會提出抗議 
　　日領承認在汕懲兇賠償 
　　汕頭通信四日晚有日輪乾坤丸海員日人名僱小艇上輪船夫爲鄭阿丁鄭阿灶迨二日人上輪後船夫向彼討索船資該日人不與向之爭論日人竟將鄭阿丁扭住從衣袋中取出酒罐對鄭阿丁頭上痛擊頭破血流昏倒船上同夥鄭阿灶正欲叫救該日人即糾率乾坤丸船員十餘人手執木板將阿灶亂擊墮入海中其時潮水正急阿灶屍身遂被波浪捲去傍近該輪起煤之五肚船（第四十五號）船夫鄭合順睹此情狀大聲叫救水巡聞聲急至該行兇日人乃相率避入乾坤丸鄭阿石之小艇亦駛至將受傷之鄭阿丁運回由駁艇工會抬往第五區署驗明鄭阿丁受傷甚重不能言語即晚抬往福音醫院療治五區據報即晚派署員謝采庭前往海面找尋鄭阿灶屍身遍撈不獲區員乘船駛近乾坤丸時船上日人羣集艙面用煤炭亂擲現該區署已將詳情呈報公安局請交涉署對日領提出嚴重抗議昨日駁艇工會發出通電訴冤各團體聞悉後亦異常憤激分電國民政府及全國各界援助海上駁艇自六日起對於各港到汕日輪業已停止工作七日有駁艇工人二百餘名列隊到交涉署請願汕頭交涉員馬文車接到第五區署呈報後六日致書汕頭日領並提出條件限二十四小時答覆兹將原文抄錄於後「逕啓者現據汕頭巿公安局局長鄧振銓呈稱據第五區署密保泰報稱本月四日晚艇夫鄭丁鄭灶在德記前儎日本船員兩名往乾坤丸不給船費反將鄭丁毆至重傷並將鄭灶推落海生死未明一案業經抄錄公安局汕頭工會各呈函請貴領事官將乾坤丸扣留嚴拿一干兇犯懲辦在案惟是此案發生後一般巿民異常憤激本交涉員爲敦睦邦誼起見兹再提出最低度之要求開列於後（一）日本政府應將本案兇犯報名拿獲依法懲辦不得稍涉寛縱（二）日本政府應將本案兇犯就汕頭懲辦不得移往他處審訊時並應通知汕頭官廳前往觀審（三）日本政府應向國民政府及汕頭巿民道歉（四）日本政府應賠償受傷人醫藥費及損失倘查明鄭灶業已死亡並應從優卹償其家屬（五）日本政府應擔保在汕日僑永遠不得再有野蠻行動以上各條件務望貴領事官於二十四小時内切實答復爲盼以外請貴領事官迅雷貴國政府撤退東三省天津軍隊曁行復工條件以重國交順頒日祺」日領内田五郎七日下午二時答復交涉署函云逕啓者六日五時三十分准大函内開本月四日晚日本人僱坐鄭丁鄭灶駁艇往登乾坤丸不給船資反將鄭丁毆至重傷並將鄭灶毆墜落海生死未明一案并提解决條件五條到署查本案曾據本國人船員聲述彼等僱坐駁艇時給艇資一元數毫艇夫業已承認駁儎詎到船時艇夫索詐船員加資倍給付因索詐不遂猛向船員猛力暴行以致兩人同墜海中繼則發生角鬬當時鄭灶目睹情形是艇夫與本索亦犯有同罪而鄭灶因力鬬恐怖自行逃匿入水並無本國船員推落海中之事實况其附近有許多之艇船决無溺斃之理由可見本案眞相殊欠確證其曲直在何方極爲複雜未便俄頃審判雖然本領事爲重國交迅速解决本案以維持中日親善之關係起見兹提解决最好條件列左（一）本領事聲明本案兇犯業已拿獲將從國法嚴重處罰並不假借（二）凡公判時貴國官民從法觀審並不阻妨（三）本領事已往訪貴交涉員表述抱歉之意兹重本件發生表明道歉之意（四）乾坤丸船長承諾賠償受傷人醫藥費及損失相當額倘若有鄭灶致死之確證應欲撫卹償其遺族（五）本領事將飭令入口日輪船員防止再發生此種事故在汕日僑未曾有暴行之事實本件關係係臨時船員非在汕日僑故本條飭令入汕日輪船員防止以上各條相應函覆貴交涉員查照再者在汕駁艇工人屢有無端之需索更有要求於貴國官廳對本國人要償諸案件多未解决尙希貴交涉員均須以誠意迅速解以发維兩國之親善又至東三省天津派兵一事已經本國政府决定撤退在案又議定復工條件均飭本國人民履行此頌日社」（一月八日） 
[江蘇兵災卹償委員會開會紀（一）]  
　　江蘇兵災卹償委員會於十三日下午二時在南京省敎育會分事務所開第一次委員大會到委員十七人淮徐海兵災善後聯合會亦推代表四人列席公推袁觀瀾主席（一）選舉正副委員長用記名單記法結果袁觀瀾得十六票當選爲正委員長黃守孚得九票當選爲副委員長（一）通過修正辦事細則（一）推定黃守孚及本日出席諸委員於十四日下午二時到會共同討論决定調查表册（一）暫以南京貢院省敎育會分事務所爲通迅處「附卹償委員會辦事細則」一·本會之任務以善後委員會議决屬於本會之事項爲範圍二·自三月一日起六十日内各縣應根據原調查册依照卹償標準分類造具表册連同原調查册交到本會自交册截止日起以三十日爲審查期間三·審查會以行政官廳委員一人災地委員若干人組織之但分配報册於各委員須廻避住居所在之縣分四·審查有疑義須以審查委員多數意見推定復查委員若干人前往該地切實調查五·調查報吿須由當地縣公署證明其與原報册不同者依復查報吿六·審查復查終了後更開全體大會按照卹償標準支配卹償欵項七·發給欵項每年以一次爲限其時間由各縣會商行政主管廳决定之八·審查期間本會須雇用書記若干人酌支薪水平時委託相當人員兼理文牘保管册籍酌支津貼九·本會文牘應鈐用本會圖記並由委員長署名蓋印前項圖記由本會自行刋刻分報省長道尹曁被災各縣公署備案以資信守十·本細則如有未盡事宜得於開會時提議修改之 
[杭州快信]  
　　第二十四混成旅駐衢各營底業由郝副官廷桂督率於十三日下午五時在閘口專車直駛南京軍佐士兵共四百餘人計掛兵車四輛篷車箱車二十一輛 
　　徐州總司令第一師長陳儀有回浙一行消息杭縣陶知事昨已會商各法團籌備歡迎惟另一消息謂山東吃緊徐防重要暫緩回杭 
　　寗台鎭守使杭州守備司令孟昭月調任江寗鎭守使將成事實所遺寗台鎭守使一缺何人接替傳說不一 
　　兩浙緝私營原有十六營現議仿陸軍編制改爲混成旅駐紥地點亦須更動聞年内即實行 
　　財廳長蔡樸返杭後籌欵補發上月分軍政警各機關經費已吿完竣現又籌劃本月分各經費分電各縣局催解 
　　艮山門外白廟前燒刦案已獲疑犯六名拘押警廳審究聞供頗游移尙難定讞 
　　諸曁縣洄村爲周姓聚族而居前日忽有楓橋樓姓派工至該村横塘地方砍伐林木周姓族人以碍風水集衆阻止當將工人兩名捆送縣署樓亦巨族未肯甘休勢將釀成械鬥巨案知事金乃光聞已呈報到省親自下鄉履勘勸導息爭 
　　商學界組織虎林日報準明日（十五）出版並悉又有學界史振亞等發起組設杭報社分上下午出版各一張已在籌備中 
　　入冬以來久未降雨河道乾涸浙東各貨輸運不便如柴炭等項有缺乏之虞價亦漸漲且天時風燥時疫（天花白喉）盛行火警迭見今日（十四）始慶得雨 
地方通信 
[蘇州]  
　　　肆　遷之挽留蘇鄉車坊鎭同　典當係錢芳橋等所設開數十年來營業頗佳去秋該鎭痛遭梟匪浩刧該典亦在被殃之列近者該典忽擬遷往同里該鎭農商界有人聯名致函議董兩會轉呈縣署請求商之該典勿果他遷知事王瑞五昨（十四）已准　所請函致典業公所請勸該典打消遷意以濟民困　　 
　　齊門外發生盗刧案前日夜間十時齊外陸　李桂巷收舊貨爲生之錢任德家突來操河南口音之盗匪七人各持器械破門而入錢適外出其妻遂被盗等綑打逼令說出蓋藏其妻初不肯言繼因受傷劇痛祗得指出銀物所在盗等乃悉數刧取以去翌日其妻報由該管警所長陶恩孚實地查勘後以錢妻傷勢尙不甚重當令自行療養一面立即呈報縣署縣署昨已通令所屬嚴緝此案贓盗矣 
　　傷心慘目之虐斃妓女案開設么二妓院於闆外鼎新里二號之方儒榮者當客冬陰曆十一月十九日江浙交綏時爲避難計特眷及妓女白梅花赴常熟寄寓　上大旅社二十七號房間本年二月十一日下午七時有白梅花之稔客徐漢丞藉游覽爲名扶同白梅花出外潛逸無蹤方儒榮當即報請　縣署及警局緝拿在案乃者白梅花屍身忽於上月發現於呉江震澤之荒地上經該管警局報由呉江縣委蒞騐並先後拿獲該案犯徐漢丞夫婦兩口訊據徐漢丞供稱拐逃白妓爲妾匿居震澤因妻不容恒將白妓虐待前月復鎖白妓於空屋之中絕其飲食數天繼用　水灌其口中鎚鏈擊碎其骨致立時殞命後乃抛屍荒地云云又質據徐妻所供亦復無異方儒榮得悉前情後昨已訴請呉江縣署依法嚴懲徐氏夫婦 
[崇明]  
　　南門港大火紀聞崇明南門港顧占梅家及鄰舍十餘家於前夜均兆焚如一時火光燭天當由城内救火會竭力灌救始得熄滅聞起火原因以某姓婦生産燒苦草湯不愼所致 
　　北興村之刦案崇明豐樂鄉北興村係前數年興造臨近北海與外沙公司鎭僅一水之隔公司鎭方面時有盗匪出没常運鹽買糧往來於北興村不以爲意不料於去年歲杪發生極大之盗刦案該盗匪等十餘人於傍晚即到村從村之兩端衝入把守要道遇衣服整齊者即剝而使之去鄉董湯繼高因赴會席適在該處誤認爲打架擬出爲魯連遂被盗扭住將身藏鈔票現洋二百七十餘元金飾契據牙章等全行刦去並剝去皮包馬褂綑吊於協泰烟店内因誤認其爲店主逼其說出藏銀以致遍體受傷甚重幾至殞命是晚該店正設會席被羣盗狼呑虎嚼飽晱一空會中人皆被剝衣刦銀店舖被刦者除協泰外銀樓一襪廠一及乾泰協茂公二京南貨店共計約損失六七千元之數 
[松江]  
　　鄉董擅劃圖界之反響松江金山嘴李二圖雖係地臨濱海要區然地界不大賦稅祗有地丁銀八十餘兩人口亦不繁庶居民大半入海捕魚爲生活民情樸質故地保職務不甚重要一人辦理綽有餘裕自自治恢復宋振煌充鄉董後有人覬覦保役能漁肉鄉愚因此自昔年始有爭充之風潮繼而董會提議分劃爲二經議會議决以分劃各界根據於歷史地理旣愼重核定於前自不應輕議更張於後隨議决打銷免啟紛擾現該鄉董不顧議案擅自贊成分劃請縣核准該處士紳張恩洸等誡恐見諸事實鑄成大錯致啟糾紛聯名請縣將劃分之議迅即撤銷仍循舊貫而免紛擾未知楊知事如何處置也 
　　調換新橋巡官松江警察第八分駐所（新橋）巡官史振堂另有差委遺缺業經楊鴻藩所長委陳上魁前往代理以專責成陳巡官業已到差視事矣 
[金山]  
　　電省請令縣知事會算十二日金山欵産處總董敎育局長聯名代電省長文曰南京陳省長崇鑒金山前任知事李瑞奇趙爾枚欠發地方欵項延不淸理應請鈞座迅予飭追並督令李趙兩知事迅速會同現任知事張晋淸算交代尅日歸欵不勝迫切待命之至詳情續陳金山縣地方欵産經理處總董黃端　縣敎育局局長張本　同叩文印 
[無錫]  
　　捕獲大帮盗匪審訊紀偵緝隊探長顧金芳等先後捕獲大帮盗犯西湖阿大等十六名由顧探長詳加盤詢等情已誌本報兹悉顧探長於昨日下午一時將所獲各盗及關係人袁阿培等一併呈解縣警察所晚間七時由宋所長（靜廷）親自開庭訊問兹將各盗供詞摘要錄下此次捕獲盗犯中以苗長金沈阿大（即西湖阿大）顧天福錢鳳祺匡仁生五名爲老同黨犯案最多計六七次之多據匡仁生（即小麻子）錢鳳祺均係去年在錫槍斃之盗首袁炳臣之徒弟匡有快槍手槍各一性極兇横善於騰躍各案上盗時均由其翻高入内引衆行刦同黨有十一人以陸某爲首領現在匿居某處眼線陸阿忠願充綫往捕其餘各盗大多均係臨時加入僅犯太湖邊一案次訊袁阿培供現在天成錢莊爲出店不敢爲非作歹此次冤遭誣攀請求堂上明鑒恩宥云云宋君即命帶下綜核此次所獲盗犯十六名共供也刧案無錫七起計靑城中禮社鎭永豐等三家天上巿大胡苍胡昂霄家南望亭某姓家南門外李金祥懷上巿東湖塘某姓家西鄉某姓家東門外某姓家蘇州西新橋·符離橋·虎邱等三起江陰祝塘河湘橋璜塘鎭長經四起訊至十一時始畢宋所長即命將各盗帶下一一分别收禁候電呈孫總司令陳省長請示核辦 
　　浙軍調防赴浙五省聯軍總司令孫傳芳以徐魯間戰事早經結束蘇省大局亦已粗定所有以前開赴前綫之浙軍急應調回原防以資休養昨特電令滬寗路局長趕速調集空車一百五十輛即日赴寗應用所有現駐徐淮間之浙軍將一律調回浙省原防路局奉令即轉令各站站長速爲籌備無錫車站曹站長奉令昨已將錫站所有空車一律調赴寗垣　　 
[江陰]  
　　東鄉發生盗案東外三官鄉倉　　巿集係赴沙灣要道十一日夜半忽有盗匪十餘人并無槍械各執木棍鐵尺舊式單刀等器口操强濃之北音將胡鴻記染坊打開入内行刦約一小時許始呼嘯而去當行刧時事主胡棍元被盗毆傷足部並無大碍計被刧現洋二百元小布百餘疋損失共六百餘元翌日胡根元即上城報縣請求跴緝矣 
[常州]  
　　縣署會議預征冬漕武邑縣署於二十九日下午三時召集預征冬漕會議到商會會長憚禺九縣議會會長段孟陶四鄉公所坐辦張佩紳巿總董錢琳叔鄰董奚九如等十餘人首由翁知事報吿省令預征冬漕後憚會長即繼續發言略謂本省省庫如洗而支出浩繁當局本有增加漕米折價之意繼七縣士紳力爭始定每石預征一元五角之數鄙人深知民力艱困雅不願加重負擔但揆之省中實情預征恐難幸免奚九如謂本邑旱荒甚重米價翔責預征之數實難負擔一致公决再由各公團聯合致電省廳請求停止實行以紓民困 
[鎭江]  
　　盧殿虎赴道尹任新淮揚道尹盧殿虎氏日前回揚私宅料理行裝並在汽車公司開會所有該公司董事長職權交董事會代表並向鎭江愼康新借一萬元爲公司度年之用又整理公司内部事務兹聞各事業已就緒准今日午後一時專輪赴淸江接篆同行者僅陳石兩科長又秘書兼監印包洙君因事尙未同行 
　　暗殺侯醫生案已判决鎭江畢爾素醫院醫生侯牖才被王忠奎查潤之段士東謀害殺傷一案經警廳移送檢廳檢廳偵查送審各節已迭誌本報昨日審廳又開庭訊問侯傷已愈特親自到庭與王忠奎等辯論經庭上認該三犯刑事罪名成立即行判决查潤之處五等有期徒刑王忠奎段士東各處一等有期徒刑俟上訴期滿後即將執行矣 
[揚州]  
　　撤銷軍事委員淮揚護軍使馬伯良於軍興之際添委臨時各員便於防禦兹以軍事早經結束自應一律撤銷以昭愼重除分别將委狀繳銷外昨（十二）已訓令江都各縣查照設有假借招搖隨時解辦 
　　南鄉之盗刦案邑之南鄉大劉莊農人劉錦高家十一日夜被盗十餘人持械衝門入室打刦財物拒傷事主之弟携贓逃逸兹劉已開具失單赴縣報案即經趙知事委警備除官前往履勘被刦情形矣 
　　委查積穀控案江都南北六集董事李在林等以本縣積穀弊賣甚深具情在省署控請查辦即經陳省長委沈某來場查辦矣 
[淸江]  
　　浦惠粥廠近訊東門外慈雲寺浦惠粥廠自本月八日開始放粥就食災民即視往年倍蓗致是日煮粥三十五甑之多九日尤衆煮粥多至五十六甑十日六十三甑今日天雨來者較少主任倪嘉福見災民日益增加深爲焦慮除急懇人四出募捐外又因高寶一帶購辦賑米不易而大豐麵粉公司更停止磨麵特就近轉商浦地紅白十字兩會各將存儲米麵暫停平糶移歸該廠濟急 
　　馬軍長冒雨下營聯軍第七軍軍長馬玉仁前爲整頓軍紀起見預定今日（十一日）移節駐黃河灘實行訓練兵隊詎料今忽天雨濘泥載道不便於行馬仍不辭勞瘁親赴各營點卯旋即下榻五旅九團一二兩營營部（即蓄工程營） 
[沭陽]  
　　楊旅聚殲沭匪情形駐紮沭陽蘇軍第一混成旅旅長楊賡和比以沭邑毘連徐海匪風素盛遂於陽曆十四年底派遣軍隊分赴該縣九巿一鄉招安土匪共計受撫匪人有七百餘名之多委匪首唐志宏第一營營長駐東關上寺廟王某（渾名黑狗）爲第二營營長駐西關火神廟編制旣定爰於上月（即十四年十二月）三十日在城内積穀倉旅部僞爲點騐箕斗放餉計分匪兵十四人爲一棚先令架槍倉門之外然後人給五元令其入倉點騐即由倉内預伏幹部將其綑紮逐棚如是而倉外之匪不知也最後由楊旅長傳令砲擊上寺廟等匪軍營部該廟尙有匪軍營底數十又匪首王黑狗以腿部創傷未復未赴旅部亦在營内匪軍始知中計即將上寺廟縱火焚燒狼狽逃脫其未及逃脫之匪則由楊旅長悉數槍决人心大快先是匪軍駐紮上寺廟時對於鄰近四五里内居民姦淫擄掠無所不至故該處一帶早經無人所以楊始開砲轟擊無所顧忌至於聚殲之始楊亦電寗請准孫總司令並非擅自爲之惟此舉所得匪槍甚多目前正在趕造淸册具報尙未完全了此一層公案也 
[湖州]  
　　籌設公共繭灶之波折呉興蠶絲素著令名惟蠶户墨守舊法不加改良致信用日就堕落呉興縣議會有鑒於期爰有籌設公共繭灶之建議其計劃借撥本年積穀息金項下四千元就四鄉建設烘灶八處該議案發表後嘉興機織業與江浙絲綢機織聯合會表示反對現此間議會以事關國計民生已電呈省長據理力爭不識省峯如何核奪也 
[嘉興]  
　　電請緩催舊賦嘉興縣署近以民間積欠舊賦竟令警所帶同催收詎因年曹荒歉民間已十室九空縣會副議長陳邦基等特因此事於十四日電請孫聯帥咨請省吏對於舊賦從緩催收以恤民艱未知能准如所請否 
[滁州]  
　　軍事紀聞皖軍第一旅倪　長前應安徽　軍　總司令　　蚌埠軍事會議今（十三）日午後四時許偕同　書　　等　人並機關槍一連乘三次快車由蚌回　車到站時有高知事劉　長等迎迓下車後仍到城内之豐山書院下榻又一旅一團二營營長牛漢卿奉倪旅長令奉步兵全營由三界來滁換防三界居民以牛營長向駐該處剿防極爲認眞每日必親率隊伍百餘人向附近之老嘉山·烏石山·磨盤山·大小紅山等處遊擊平日之稻爲匪區近得相安無事者皆該營劃防勤勞之力公推代表呉傑亭等來城挽留未知能否准如所請也 
 
 

Page 10

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *敎育消息 
[專電]  
　　北京女大校舍决定新華門陸軍裁判處法大决票選校長敎次暫留陳任中 
　　北京俄文法專學潮王正廷到校曉諭謂各生上課諸事由我負責學生要求換丁校長王允於十五日招徐謙顧孟餘到外部商解决辦法〔十四日下午八鐘〕 
　　廣州第十次運動會因運動塲工程未竣改期四月間開會〔十二日下午十鐘〕 
　　九江九江聖約翰中學學生因該校長高逹德革除學生八名元〔十三〕全體退學〔十四日下午七鐘〕 
要聞 
[汕頭收回敎育權之急進（錫）]  
　　議决對外人捐貲設立學校辦法··取締敎會學校章程 
汕頭通信汕頭爲通商口岸外人到汕傳敎迄今六十五年去年本巿敎育調查計美國在汕設立之學校共十四所英國五所法國一所日本一所其中有男中學三校女中學一校除日本東　學校外餘皆含有宗敎氣味汕頭敎育大權大半傍落於外人之手去年國民革命軍攻入潮汕汕頭國民外交後援會·巿黨部·巿敎職員聯合會·學生聯合會·巿敎育局·五團體共同組織汕頭收回敎育　委員會蓋因外人在汕出貲設立學校不免帶有侵略的性質去年十二月三十日議决對外人在汕捐貲設立學校之辦法如下甲凡外人欲在汕頭巿區内設立學校者須經中國官廳認可乙凡外人從前在汕頭巿區内已設立之學校未經中國官廳核准立案者應於若干時間内補報立案丙凡外人捐貲設立學校立案辦法（一）凡外國人捐立各等學校遵照中國國民政府所頒布之各等學校法令規程辦理者得依照中國國民政府所頒關於請求認可之各項章程向敎育行政官廳請求認可（二）學校名稱上應冠於私立字樣（三）學校之校長須爲中國人於有必要時亦得聲請以該外國人爲副校長（四）學校設有董事者中國人應占董事名額三分之二以上（五）學校不得傳布宗敎爲宗旨（六）學校課程務須遵照頒定標準並不得設立宗敎科目以上爲對外人出貲所辦學校之辦法至對於現在各宗敎學校辦法亦經議决無論何種敎會學校自本年起應履行以下五種條件（一）改校名（二）向官廳立案註册（三）不許讀聖經（四）不准宣傳宗敎的思想（五）宣布完全收回爲中國人辦理的又議决美敎會在汕所辦之眞光·正光·明道·眞光幼稚園·普益社等校應飭其遵照以上五項辦理餘角石中學·光華國民小學校·小角石幼稚園·大角石糼稚園·角石高等小學·角石初等小學除免改校名外應一律照以上四項辦理又法人所辦之若瑟中學亦經該校聲明尊重中國國櫗願照上項辦理日本人所辦之東　學校現由該委員會派馬慶川董獻廷向該校質問對於收回之態度英敎會所辦之福音·貝理·淑德·童子部等校現亦正在磋議進行中南强中學（華英改名）昨由該校學生會宣言脫離英敎會一切關係崎碌孤兒院·前爲敎會一手所創辦其敎員所授課本多係聖經聖詩牆上所掛多係耶穌圖畫該會亦議决致函巿政廳常派人前往調查並飭其將福音史記三字經五字經吟詩等課改除如不照行即請政治部嚴辦云（一月三日） 
[敎育部員議决索薪辦法]  
　　敎育部員擬以四庫全書善本書爲欠薪抵押品等情已誌本報七日上午三時該索薪會又開會議由李君主席比議决三項（一）暫將四庫善本等書目交該部會計科收存鑰匙由部員輪流保管（二）每日由各科派員赴圖書館看宋書籍（三）推舉代表陳謝等四人謁見新總長以上三項通過後易已到部許久代表等遂入見易並吿以大會議决案件及查封圖書之不得已情形易答本人此次到部純是與諸君共患難而來絕非有做官思想當未就職之先對於敎育經費已有準備本日閣議曾通過兩案（一）請自本年一月起按月由交通部撥付本部敎育特别協欵十一萬元（二）擬創辦京師紙烟吸户捐一項即以每月收入作爲本部及所轄各項敎育經費現在交通收入雖然銳減而每月十一萬尙可拿出嗣復擬以八萬補助國立各校三萬作爲部費請轉吿各部員等語代表等比退出復開會通過呈文一件云九日下午四時敎部又開索薪會列席者三百餘人共推謝君主席先由前日謁易代表報吿與易接洽之情形次裘部員提議司法總長馬君武曾以私人資格與安格聯接洽關餘已有頭緒聞安氏對於敎育經費素來注意何妨照辦衆贊成議决請參事司長向總長交涉旋又議决請財部速籌經費二個月至午後六時散會 
[京國立大學之索薪情形]  
　　校務討論會昨日（八日）下午一時校務討論會開會列席者有北大代理校長蔣夢麟師大校長張貽惠工大校長馬君武法大代理校長石志泉醫大代表周某農大代理校長章祖純女大校長胡敦復女師大代表馬裕藻藝專代表嚴智開等首由蔣夢麟發言略云李思浩空頭支票現已發過一成二其餘三成八與財部接洽數次現已允先期發給又關於紙烟特捐事已電江浙二省調取車程衆無異議次關於經費問題曾詳加討論議决公推蔣夢麟起草致函俄欵委員會交涉撥借賠欵至午二時散會又蔣夢麟致江浙當局電如下南京省長杭州夏省長鑒京中擬辦捲烟特捐請將蘇浙兩省辦理章程併稅率電示爲盼蔣夢麟齊（八日） 
　　敎職員會昨日（八日）上午十一時國校敎職員代表徐章曼·熊正理·馬名海·梁鐸·蕭溶·許繩祖等在法政大學開會由許繩祖主席先由某代表報吿云李思浩所撥空頭支票五成現已領得一成二所欠之三成八昨已與該部管部次長黃元蔚接洽據云現已準備有點欵項請速吿敎部準備正式公文俾便支配業已轉吿敎部矣衆無異議次某代表提議云三成八縱然領到究屬有限應即齊赴國務院訪問許世英對於敎育經費有無辦法議决定九日午後四時在法政大學集齊以便一同前往至一時半散會 
[京師中小學索費大運動]  
　　議决索費辦法七日下午三時京師中小學聯合會敎職員在敎部後會塲開會到會者有男女敎員二百五十餘人公推關景山主席首由某代表提出議題三項（一）逐日赴崇關坐索（二）逐日赴財部坐索（三）質問易培基對敎育經費有無辦法嗣經與會者詳加討論小學方面並提出議案一項稱該會（小學聯合會）現已决定限一週内逐日輪流向政府索淸積欠政府如無辦法於一週外罷課坐索等語中學方面對此亦無異議討論終結决定各校每日派人二名赴崇關及財部坐索敎部則隨時派員交涉上項通過後時已四點敎長易培基到部該會當推關景山等七人投剌請見易派秘書呉某代見代表等否認並稱如果高抬聲價即全體上堂易遂出見代表等比吿以來意易云余未就職之前對於此事已有準備今日閣議對敎育經費亦有議案將來决可副諸君之希望代表等云我們祇要實在的請總長勿以空言爲抵塞究竟所欠我們三個月欠薪何時可以還淸易答俟明日與財長商之總之我此次到職係爲大家做事的非爲做官而來力量所及絕不推諉諸君儘可放心承囑還淸積欠一節日内當有辦法等語代表等遂興辭而出又赴財部實行坐索云 
　　訪敎財當局七日下午四時有中小學校男女敎職員數百人蠭擁至財政部請見陳總長司開者吿以不在部即以請見次長對又吿以次長亦未在敎職員等遂大呼總次長均不在則請見總務廳長廳長不在請見主管司長司長不在請見帮辦非一見該部重要職員不散言時即將一層樓二層樓各要道加以把守時過之瀚確在部中見來勢洶洶已知不妙即向小門而出幸衆未覺旋有該部重要職員張某欲下樓被衆包圍張即吿以余亦是學校中人衆遂讓其出部至該敎職員等昨所以到部大鬧不休者實有兩種極重要之目的（一）年前中小學敎職員曾向陳財長要求增加中小學校敎育經費陳已應允祗以過年財政奇窘未能完全履約（二）在呉佩孚時代有交通協欵若干（一說每月二十二萬元）以補助敎育經費後被高恩洪取消雖經屢次請求當局恢復迄無效果又九日下午三時敎職員約三百餘人遂照前日之决議先在敎部齊集後即赴財部索薪屆時財部人員趨避一空南長街陳錦濤之門首亦加有衛隊 
　　崇關允撥經費京師敎育經費原在崇文門稅務公署每月指撥六萬元前因軍事發生稅收短少遂致未能如數照撥前日（七日）各學校敎職員二十餘人往謁敎育財政兩長均未見面昨日（八日）又謁見崇文門監督劉之龍要求撥欵接濟經劉監督接見彼此各述困難允於日内酌撥欵項各敎職員遂興辭而出云 
[國立女師大將委易培基長校]  
　　國立女師大師生兩次請易培基長校該校校務維持會八日下午三時復派代表馬裕藻許壽裳等二人持呈赴國務院往訪許世英要求將易培基長校迅速提出閣議代表等行抵該院後適許未曾到院遂將呈文遞上而退旋赴敎育部將上敎育總長呈文亦經遞上返校後復開校務維持會議仍討論校長問題結果議决繼續敦促易氏迅速到校云又訊女師大校長一席學生方面希望易培基兼任聞易因環境關係將仍照農大先例自行兼任云 
[全國國語運動開幕後昨訊]  
　　蘇州呉縣國語運動大會已於九日舉行開幕式定十七日舉露天演講大會地點（一）元妙觀（二）天后宫（三）城南公社（四）泰伯廟（五）胥門洋橋（六）苦兒院 
　　阜寗全國國語運動大會阜寗籌備會於一月三日假敎育局開成立會推願希文群爲主任邱磊明黃通理爲文牘戴亦耕等六人爲招待項少白余鴻濟爲庶務又於十日下午二時開運動大會到者有趙縣長敎育局局長敎育會會長各學校各團體計千餘人會塲秩序極爲嚴肅其順序（一）顧希文報吿籌備情形（二）會員講演（三）奏國樂（四）國音字繙漢字主席請趙縣長用漢字秘寫國語二句隨由顧君用國音字母譯出寫於黑板上譯出者獎國語書籍計舉行四次得獎者乃縣立第一小學學生及第一女子小學學生全塲歡呼（五）國語游藝有改名换姓方言趣談等八節（六）討論國語成績展覽會日期（七）呼國語運動萬歲五時許散會 
[江蘇省立校長在寧續開會議]  
　　江蘇省立中等以上各學校校長於十三日上午仍在南京省敎育分會續行開會到會者仍爲昨日與會各校長議决事項（一）淸理積欠辦法除另用公文呈明省長外本日先函請省長從速進行如至陰曆十二月二十日前無切實償還希望再開大會商議對付之策（二）第二學期開學事俟行政官廳對於經費有切實表示後再行籌備開學致送敎員聘書是日省署濮伸厚君·敎費管理處劉北禾君·財廳担任淸理財政事宜之汪君均應約出席與各校長商定十八日在財廳各推代表會議淸理積欠事省校致省長之函原文如下 
　　省長鈞鑒昨日校長等晋謁鈞座陳述積欠經費情形承示俟財政廳長回省飭商辦法仰見體諒學校困難情形至爲紉感查上年七月間開聯席會議敎育預算議十三年省附稅收入歸財廳經理有案可稽現屆寒假各校需欵萬急擬請飭廳即予籌發數成先濟校急一面仍籌根本淸理之法本日校長等重行集議以爲非此不足以圖救濟除另備正式公呈外先此函懇伏希察核迅予令行不勝感盼（全體校長各個姓名略） 
[蘇費省視學赴崇視察]  
　　江蘇省視學費樸　於前日（七日）赴崇明抽查城　三　鄉之中學師範及各小學費氏此次視察頗注意職業敎育對於三橋鄉私立開文女學因有蠶桑科詳加詢問勸該校長　五嘯霞春間添設育蠶班並以其女公子之推廣蠶業方法指導之校長頗然其說擬將添設育蠶班計畫陳送縣敎育局云 
[短簡]  
　　廣西廣西省敎育會新會長　天壯副會長黃尙欽聲明不願應選現定二月七日開大會改舉 
　　南京曁南學校女子部頗有餘屋黃任之等至校商借餘屋五間院落一個作中華職業敎育社分設女子職業傳習所之用已允借一年該所正招收藝徒三十人 
　　常熟常熟童軍聯會改選陸運石爲正總敎練員王同康中區副總敎練員龐衡之東區副總敎練員徐建石西區副總敎練員已向蘇童軍聯會請給證書 
[松江初中同樂會記]  
　　松江初級中學自本學期創辦以來雖爲時未久而成績殊佳一月十日該校舉行第一次同樂大會來賓到者除景賢女子中學及省立第三中學全體學生外約到男女二千餘人表演節目五光十色如矮人雙簧啞劇及滑稽演講等尤能博來賓之歡迎自下午六時半開會直至十一時許始閉會云 
本埠 
[職敎社議事員校董聯席會紀]  
　　中華職業敎育社於前日（十二日）正午假一枝香開議事員常會與經濟校董開聯席會議史量才·穆恕再·許秋帆·張雲搏·錢新之·阮介蕃·沈九成·楊衛玉·沈信卿·王一亭·徐靜仁·陳光甫·黃任之·朱吟江·鄒秉文·潘仰堯諸君公推沈信卿君主席議决各案錄下（一）報吿本社社務近况（一）報吿中華職業學校校務近况（一）議潘君仰堯代理中華職業學校校長子屆一年成績卓著應請潘君正式繼任爲校長（一）提出中華職業學校十五年二月至七月經費預算案議决照原案通過（一）報吿姚慕蓮·金伯平先後函辭中華職業學校經濟校董議决分函挽留（一）議加推陳陶遺·顧少川·李耆卿·朱作舟·曾孟樸·張受之·閔瑞之·鄧君翔·彭雲伯爲中華職業學校經濟校董（一）提議修改本社章程議除事實上必須修改各項外無庸修改由辦事部將原提草案修正提交第九屆大會（一）提出選舉第四屆議事員辦法議照原擬辦法通過 
[昨晚中華藍球會各組比賽之結果]  
　　上海中華籃球聯合會昨晚共有三組比賽在天台路籃球房舉行但實際出席者僅曁南與南洋一組昨因天雨觀者寥寥其結果如左 
　　（一）曁南勝南洋二隊於五點開始比賽裁判員徐振東君雙方傳遞迅速投擲準確衝鋒守衛均極見稱職曁南中鋒蔡應運内衛黃懋仁尤爲出色南洋方面當推戴麟經爲明星上半時曁南得二十七分南洋二十四分下半時曁南二十二分南洋十六分合計曁南以四十九對四十獲佔勝利兹列分數表於后 
曁南學校（四十九分）　　南洋大學（四十分） 
右鋒　陳進和　六分　　　右鋒　徐　樂　十分 
左鋒　張　璞　八分　　　左鋒　戴麟經　十五分　 
中鋒　蔡應運　廿一分　　中鋒　楊惺華　零分 
右鋒　温宫茂　二分　　　中鋒　方定塤　七分 
左衛　黃懋仁　十二分　　右衛　孫瑞槐　六分 
　　　　　　　　　　　　左衛　周賢言　二分 
　　（二）流星勝大夏原定六時起賽裁判員樂秀榮君因大夏未到照章爲二與零之比流星勝 
　　（三）復旦勝南方原定七時開賽但因南方無故出席遂由裁判員宣吿復旦以二對零獲勝 
第一組各隊成績表　　　　　　第二組各隊成績表 
隊名　勝　負　分數　　　　　隊名　勝　負　分數 
復旦　四　○　一·○○○分　持志　四　○　一·○○○分 
樂羣　二　○　一·○○○分　三育　三　一　　·七五○分 
全黑　三　一　　·七五○分　曁南　三　二　　·六○○分 
光華　二　二　　·五○○分　南洋　三　二　　·六○○分 
流星　二　二　　·五○○分　全藍　二　二　　·五○○分 
大夏　一　四　　·二○○分　甲子　一　三　　·二五○分 
南方　○　五　　·○○○分　中公　○　四　　·○○○分 
　　附籃球聯合會通吿逕啟者各隊旣具熱忱加入比賽務望有始有終奮鬥到底苟遇不得已而不能出席時請先期示知藉免困難則不勝盼感之至 
[文治大學校舍遷移]  
　　戈登路文治大學自本學期添辦附中以來大中二部學生發逹特盛下學期更添法科及法政專修科因校舍不敷業已遷移威海衛路八十三號四層洋房該屋可設十一敎室光線充足空氣新鮮該校於本學期學期考試亦經結束完竣昨日（十三）起已在新校舍辦公並組織招生委員會專行辦理招生事宜云 
[文生氏高等英專之英語會]  
　　文生氏高等英專辦理多年前經敎育會調查對於該校成績頗加讚許該校分東西兩部本學期東部學生爲練習會話起見組有英語會每逢星期五下午開會由會員輪流演講校長指導半年來成績頗佳現以寒假已近該會應暫吿結束特定於本星期五下午舉行競賽至時由校長評判並擇優給獎品 
[愛羣女學將開懇親會]  
　　城内蓬萊路愛羣女校定於本月十六日開懇親會上午九時至十一時在校展覽成績下午一時至五時在陸家浜中華職業學校中職工敎育館表演學藝次日午後在校繼續展覽或續招待學生家族參觀 
[南巿商科中學籌備同樂大會]  
　　南巿商科中學由全體學生組織同樂大會已由各級推舉籌備員高中三張君謙·馬振宗·張鵬翔高中二周季淸·沈祥寶高中一許鴻欣·錢雲甫初中三陳隠·劉耀光初中二大章·王富華初中一姚庭棟·王伯　·曾於昨日下午三時開籌備會分總務·文　庶務·會計·交際·游藝六股 
[正風中學籌辦之先聲]  
　　本埠學界諸英俊有正風學社之設已於　日成立先辦一正風中學敦聘現代文學家王西神爲校長正在草訂章程籌備一切 
[華東商專之進行]  
　　閘北横浜橋華東商業專門學校頃因校址不敷應用已擇定西門斜橋南首寛大洋房一所花園及運動塲俱全即將遷入聞下學期並已聘定余衡之碩士丁福成碩士等六人分担重要課務除原有之工商二科外增設普通科以宏造就該校敎師及學生合僉行之季刋及離　學生會出版之離　聲亦不日出版 
[上海中醫學院之創設]  
　　前上海中醫專門學校校長謝利恒曾著中國醫學大辭典三百萬言近又自行創設上海中醫學院於滬寗車站西首北浙江路口三百七十九號謝氏以中醫學說精微廣博非澈底研究則新理自易　發無如敎授方面尙少適當辦法因組織斯院係仿道爾頓制注重於各國敎授以灌輸中醫之高深捷徑培養高等人才其中分内科·外科·婦科·幼科·四大學系先從生理學·病理學·藥物學·診斷學·分别研究採先哲之大義微言集時彦之專門不騐融會貫通以期大成爲中醫界大放光明云 
[浦東中學將舉行畢業式]  
　　私立浦東中學定本月十七日下午一時在浦東六里橋校内舉行第十八屆畢業式 
 
 

Page 11

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *自由談 
[雪窗零話] [  仲珂]  
　　唐時有日本僧侣游藝中國其後如高麗·如琉球·如安南·亦皆有負笈而至者而安俊生（朝鮮人其父名重根即刺殺日本伊藤博文者）在上海之滬江大學肄業則近事也 
　　明有劉富金鄉人後魏有劉貴陽曲人明有劉貴思州人 
三言兩語[  鵑]  
　　李景林通電駡馮玉祥說他是高等倒戈學校畢業生但我以爲民國以來彰明較著而倒戈的惟有馬二一人他的資格實在可以做倒戈學校的校長說他是畢業生未免小覷了他若問他這倒戈學校中的學生是誰便是那位倒老張戈的郭松齡他只學了些皮毛還夠不上畢業的程度就跑出去幹所以跌了觔斗了如今馮校長已辭職而去有志求學者只得另請高明罷 
[觀寶錄] [  浪]  
　　乙丑之冬十一月十九日康南海先生招諸門人觀天文留飯天游堂並賜觀秘閣所珍藏焉先生賞鑑窮于遂古搜羅及乎異域歐氏金石之錄未足言奇米家書畫之船無以擬富兹以杖朝高年不憚煩勞啓發笥庫檢示珍奇口講指畫稽古論今俾門人擴充見聞增益學識先生嘉惠學子之厚意洵足播美千秋小子恭預其盛何幸如之顧身入寶山琳瑯滿目美不勝記聊錄吉光片羽以快生平云爾 
　　今人論畫動輒誇耀晉唐徵引爾宋顧晉唐代遠年湮名人眞跡久化刦灰賈人郢書行詐收藏家贋鼎自欺浪費黃金購求廢紙愚而自用良堪胡盧兩宋去古未遠眞蹟保存理有可信然而鳳毛麟角得之殆借天緣先生所藏有北宋范仲立之寒江釣雪圖長卷南宋李晞古之秋江古寺圖長卷及李迪之耄耋圖長卷范畫紙本筆法蒼勁淡遠超凡入聖高不可攀有黃山谷題詞字大約二方寸挺拔遒勁髣髴揮戈飛鏃兩大名賢合跡一卷堪稱珠璧交輝二難得并矣先生與沈寐叟皆有跋語先生自謂得之同邑孔氏昔蒙難時嘗展讀之云按范名中正華原人性緩或稱之曰范寛風儀峭古落魄嗜酒畫法溶鑄李成熙荆浩然兩大家爲一代宗匠李晞古之秋江古寺圖絹本色呈古黝筆法嚴密繁整設色濃重有董香光題跋除先生自跋外尙有李梅寐叟兩大老題識按李氏名唐官畫院待詔賜金帶善畫山水冠絕當時宋高宗特加賞識嘗題其卷上曰李唐可比唐李思訓其畫匠獨運另闢蹊徑北宗大斧劈皺法由彼創始也李迪耄耋圖絹本畫貓四作撲蝶戲狎狀生氣虎虎若欲騰躍而出設色鮮艶點綴紅花小草花爲月季渲染盡濃淡之工大有西洋畫微意寫生妙筆歎觀止矣亦有先生及沈寐叟題跋按李迪亦畫院碩彦才藝廣博旣長山水復工花卉翖毛觀乎此幀足徵絕枝宋人眞跡傳者絕希而北宋尤爲難得先生獲此希世神品殆天賚乎抑猶有感者自來名人墨寶每經大賢摩挲品題而名益彰該畫何幸得蒙先生賞鑒邪從此垂名藝苑與萬古江山同不朽矣 
[餐櫻廡漫筆] [  蕙風]  
　　流連風物之作視之似易工之實難蓋山水招邀各具其勝而會心所托又各異其情具崔灝題詩前人往往已盡其長尤在作者之能契理入神自探妙緒次公西山旅舍之作殊其至者秋思透巖扉楓枼千林掩夕暉夫必山靈眞怨我來遲具伴紅妝看翠微倦羽隔窗啼眼底烟雲故故飛莫畫黛螺愁樣上雙眉山色何曾解入時又靈光寺題名絕句五首秋盡幽州氣漸寒嫩人每覺出城難誰知千變西山色今日眞從近處看西苑垂楊綠似春長街蹋馬不生塵休將搖落江澤意來作靈和殿裏人促坐嬋娟悄自憐眉痕　色定誰妍人人相保原難必他日重來儻惘然八年不到靈光寺淺水疏林又此時親手題名崖隙裏不曾一個涴胭脂射眼樓臺倚夕陽盧師遼女兩荒唐須臾野寺疏鐘起欲爲名山作道場 
　　又曲玉管金陵懷古蔣阜靑山秦淮碧水游人若憶江南好十里垂楊城郭空打寒潮儘魂銷野草花開瓊枝歌冷月明滿地啼烏老王氣潛收酒醒何處吹簫夜迢迢故壘蒼茫忽終古傷心東望可憐燕子無家都隨紫蓋辭巢遠難招盛興亡揮麈荏苒紅樓秋夢白門春雨舉目新亭莫問前朝 
　　又玲瓏四犯危城索居終夜不揚感物懷人黯然有作（并有本事）依舊銷寒好時節玉笛愔愔重簾寂寞亂塵繞遍荒林此夜憑高望遠念彌天烽火何地堪臨沈吟知離人腸斷不禁故國平居怨别對闌干千里一片傷心海樣啼痕漬羅衾比似誰深南樓還聞哀鴈便憶起金梁欲月有夢難尋擁書臥背孤鐙惆悵到今 
　　北來者言畹華太眞外傳妙緒環生鳳城士女相率賞音近又有花蕊夫人之製摩訶淸淺玉骨冰肌一代韻事微畹華胡以傳極盼其定場點拍早付新聲實則本事詞之可以作曲者正復不少但得慧心爲之選訂鯫生固亦願預斯役者也 
[假鈔票案（五）] [  天笑]  
　　偵探長得了報吿在這天半夜裏親自帶了兩名隊長二十名便衣偵探悄悄地到了偵探們所報吿的某胡同第幾號先派了八個人緊守後門他自己同其餘的人暗暗的在四面埋伏剛歇了一會兒就瞧見有兩個人探頭探腦的到了那門首他們見四顧無人也不知道用什麽暗號一刻兒工夫就開了門正待要關門的時候偵探長突然從隔壁門牆下衝出先伸了一條腿踏進了門那門也就趕不及關了隊長同偵探等便乘勢一擁而進去的兩個人搜出假鈔票一箱通統是十元票約共二千多張并現洋毛錢銅子等不少當時就在屋裏審問連嚇帶騙又當場搜出了現有的證據一羣罪犯無可抵賴也就一一招認不諱其中有兩個是行使假票的正犯三個是臨時雇來行使的從犯兩個是正來接洽這項買賣的並訊由該犯供出製造的機關却是在本京齊化門内某處這時偵探長將本案人犯同證據及其餘物件交給一個隊長同偵探們帶回他自己又帶了一個隊長十個偵探並先從被捉獲的犯人中留出一個請求减輕罪名自願充當眼綫的人來當嚮導分乘了兩輪汽車風馳電掣的到了齊化門叫開了城先把汽車安放在城牆邊步行到了那裡由做眼綫的人叫開了門出其不意一閧而入把裡邊製造假票的六個人全都捉住也不曾走漏一個内中有一個姓王的却是本案首犯當時就把假票連製造的機器和紙張印墨等全都抄出這回事總算辦得又迅速又乾淨的了總理聽了這破案情形非常快慰再三向偵探長道勞又送了兩千塊錢的犒勞費偵探長領謝以後笑道本案總算破獲得迅速不過偵察的方法似乎太笨勞動了許多人後來大家又商量現在正在戒嚴時代不妨敎巿面上稍有驚動當將所獲人犯送交地方衙門祗予酌量懲辦案情無庸公佈正犯王姓以前做過作僞行騙的案子很多擬定了監禁十年之罪餘犯也分别懲治有差同時并將起獲的機器同假票一併銷燬這就是本案的結束本案却没有什麽新奇也没英國法國偵探案那種神出鬼没不過靠着鎭靜和精密兩件事給銀行家做一個遇到了假鈔票發現時候的參考罷了（完） 
[古歌新解] [  君]  
　　其雨淫淫河大水深日出當心此韓憑妻何氏答夫歌也見彤管集與今關外事頗吻合雨者張雨亭也淫淫者謂一再肆其淫威也河大明明指巨流河也水深者謂巨流河郭松齡被獲後該處人民之困苦將如水益深也日出者明明謂日本出兵也彼藉口保護僑民故以當心二字爲吾同胞警吿也此誠愛國之尤者 
　　住亦死去亦死未若乘船度江水此隋煬帝夢二竪子歌也見隋書五行志與今徐樹錚被害事頗吻合住亦死去亦死者謂徐樹錚住京亦死去京亦死也然則何以能避免死乎惟有由水道乘船渡江耳惜乎徐樹錚計不出此也 
　　馬去不用鞭齩牙過今年此馬氏將亂時湘中童謠也見宋史湖南周氏世家與今馬下先生下野事頗吻合馬去者謂馬二先生去職也不用鞭者謂部下不用命雖鞭之長不及馬腹也齩牙過今年者謂馬二先生感受種種痛苦齩住牙關下野在平地泉度過今年再作行止也馬二先生之志趣已於一千年前揭出詎非奇事 
[巧字之趣解] [  志平]  
　　五省聯軍總司令孫馨遠氏向負善戰名而其談吐風流則又大有古儒將緩帶輕裘之致當其凱旋來浙備受歡迎均早見墨報顧尙有趣談一則爲外間所未聞者兹特錄之雖已成明日黃花想亦諸君所樂聞也 
　　浙江杭縣知事陶在東君兼任督署秘書當孫司令之軍戰丹陽下南京時陶贈詩十首極爲孫氏賞贊其第四首爲「西北高樓上軼雲居然舉足重輕分莫言盤馬彎弓巧幾見英雄巧勝人」當十二月十四即啓行赴寗之前一夕召全城行政官僚於督署開行政會議討論民政自省長以次均到會議至魚更三躍言次引述陶詩之末二句云余接得陶縣長詩時已到固鎭時海州吃緊豫軍按兵不動念及戰事前途非笨幹不可覩此詩之巧字忽觸靈機戲解巧字巧字左从工工作也右从丂象一人形頭戴平頂工人之帽一味曲躬而工作不工作而成如此巧事未之見也老子大巧若拙實大拙爲巧妄自杜撰諸君不以見誚乎一座爲之粲然 
[汽車照會之變更] [  梅花館主]  
　　工部局新章自一九二六年一月一日起汽車照會一律改用搪磁大照會之外並須另捐小照會（大照會前後各一小照會置於前照之上）因近來綁票之風日盛而利用汽車者又佔多數其所懸照會號照往往設法塗改或將字牌倒置如（６８９８）四字倒之即爲（８６８９）黑白混淆捕房偵緝爲難今改用搪磁大小照會又須上下密切 
 
 

Page 12

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * * 
[太眞外傳與文姬歸漢後先輝映] [  老拙]  
　　邇來營戲園業者競趨新奇南方舞台以排本戲巧製機括爲能事而北方角兒則注重於劇詞風情雅麗多出文人手筆以彼喩此固不可同日語有友自京來者言今歲所閱新劇二一即浣華之太眞外傳全劇中確有幾處極美觀之姿勢與夫特别動聽之歌曲轟動京城每演無不滿座近又觀其徒玉霜之文姬歸漢當出演時正値國直兩軍酣鬥京内人心皇皇而觀衆則仍滿坑滿谷連演兩夕座無隙地斯劇之特點以文姬所作胡笳十八拍譜入皮簧别開生面以上兩劇可謂後先輝映亦於年來寂寞劇塲中平添色彩不少明春梅程南下滬人士亦可一飽眼福也附錄戲詞如左 
　　（南梆子）日長時怎解我心中煩悶見瑤琴不由得覩物思人好比那寡女絲絃淸調冷好比那别鶴吟動魄凄心在家中初未見捕蟬奇警郤緣何帶有那殺伐之聲 
　　（快板）登山涉水爭逃命女哭男號不忍聞胡兵滿野追呼近那曉今朝是死生舉目看旌旗影側耳聽刀劍聲我呼天天不應我待入地地無門没奈何也只得奔波前進亂烘烘後邊來萬馬千軍 
　　（西皮元板）荒原寒日嘶胡馬萬里雲山歸路遐蒙頭霜霰冬和夏滿目牛羊風捲沙傷心竟把胡人嫁忍恥偷生計已差月明孤影氈廬下何處雲飛是妾家 
　　（西皮慢板）整歸鞭行不盡天山萬里見黃沙和邊草一樣低迷又聽得馬蕭蕭悲風動地雖然是行路難郤幸生歸悔當日生胡兒不能捐棄到於今行一步一步遠足重難移從此後隔死生永無消息翻敎我對穹廬無限依依 
　　（胡笳十八拍原詞二簧第十四拍）身歸國兮兒莫知隨心懸兮常如饑四時萬物兮有盛衰惟有愁苦兮不暫移山高地闊兮見汝無期更深夜闌兮夢汝來斯夢中執手兮一喜一悲覺後苦吾心兮無休歇時十有四拍兮涕涙交垂河水東流兮心是思 
　　（反二簧）見墳臺哭一聲明妃細聽我文姬來奠酒訴說衷情你本是誤丹靑畢生飲恨我也曾被蛾眉累苦此身你輸我及生前得歸鄉井我輸你保骨肉幸免飄零問蒼天何使我兩人共命聽琵琶馬上曲悲切笳聲看狼山聞隴水夢魂猶警可憐你留靑塜獨向黃昏 
銜接彼匪徒雖狡自難復施其伎倆矣並聞商號及住宅之車照俱爲黑地白字汽車行所捐者則爲白地黑字云 
[景山發現奇碑] [  祭]  
　　近聞神武門外之景山（即煤山）數日前山之某處忽陷塌一大窟因而出現一石碑甚爲奇怪碑之面積不甚大碑文淸晰可辨有人特往參觀並抄其碑全文惟並未刻立碑之年月日及何人所建是一疑問至碑文之意義亦極深奥不易解釋兹特轉錄如下以待金石家之研究碑文如下么二三么二三桑馬下江南頭樹尾顧過山山前鬼山後妖小兒哭嗓要江山江山本是舊江山人在神間不用慌不用忙小將本是自皇單是幽州屯兵地二馬趕六羊 
游藝消息 
　　神仙棒吿竣開心影片公司對於製作第二次出品大爲努力蓋深望第二次新片「神仙棒」須高出「隠身衣」「愛情之肥料」「臨時公館」等之片庶不辜負觀客盛意聞「神仙棒」業於上星期六攝竣現正趕製字幕擬暫不試映非至陰曆正月下旬不願出面問世云 
　　新愛倫開映後母涙海寗路新愛倫影戲院導演自製影片後賣座十分發逹兹因有商學各界投函該院請求開映東方公司之後母涙因此片爲國産最有價値之傑作内有江浙兩軍大激戰並黃渡戰綫之實景炸毁大鐵橋等幕乃最精采之好片於本月十八號起連演三天云 
　　國光影片公司新訊國光影片公司自接辦商務書館影片部後大事擴充將玻璃攝影塲放大三倍同時可佈複式佈景五堂汪福慶導演之「上海花」爲新公司之第一片現正趕製字幕其第二片爲「母之心」由楊小仲導演陳趾靑編劇第三片爲「患難交情」由任彭年導演楊小仲編劇此二片均已開撮又第四片爲「黃昏」汪福慶導演陳趾靑編劇不日亦即開撮又前晚在美麗館歡宴成立　籌交錯盡歡而散 
　　「一串珍珠」開映有期長城盡片公司之新片「一串珍珠」爲劉漢鈞雷夏電所主演現在剪接竣事準二十一日起至二十三日止在在中央大戲院出映云[  秋航]  
　　百戲贈品大會消息新世界百戲贈品大會其北部二層樓之假山大會所陳列之盆景假山玲瓏剔透頗可供淸玩聞係魔衛家莫悟奇君數年精心所蓄近復標明價目於會塲内割愛相讓洵屬難得之機會也[  雲春]  
[誌謝與介紹]  
　　北京路浙江路口良晨好友社徵集畫家風景稿製爲美景賀年片風景與所印顔色逐張各殊顔爲新穎美觀頃承惠贈一打特此誌謝開每打售二角可稱價廉也 
　　杭州畫報爲老友胡亞光畫師等所主辦七日一出内容豐富印刷精美已出二期昨承惠贈一份特此誌謝并爲介紹定報處杭州聯橋臥霞巷九號 
　　葉仲方主辦趙秋帆劉恨我助編之大方畫報又於今日續出第十一期聞内容較前更形精美該期並刋有趙秋帆君近影一幀云 
 
 

Page 13

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *本埠新聞 
[趙恒惕等來電贊成收束軍事]  
　　本埠各機關昨接西南將領趙恒惕等來電云奉讀武昌肅珩帥·南京孫馨帥·杭州夏省長傚電兢兢以收束軍事安民善後爲務止戈爲武勝不居功浣誦再三筵同敬佩并以一致政治諸問題悉取决於民意痛深往轍力主公開絕以公誠之心發爲切摯之論仁言利溥薄海同欽恒惕等僻在偏隅夙共斯旨下風逖聽益切贊同諸公愛國心長匡時慮遠値此貞元剝復之際實爲國家治亂所關尙希各濾讜論共建良規謀永久之和平奠國基於不墜共和前途實利賴之謹電佈陳佇候明敎趙恒惕·袁祖銘·劉湘·劉存厚·王天培·鄧錫侯·賴心輝·彭漢章·劉文輝·周西成·叩魚印 
[葉鄭報吿交通收支欵項]  
　　爲孫傳芳齊電而發 
　　葉恭綽寒電前交通總長葉恭綽昨由滬發出通電聲明在交長任内收支眞相云北京許總理各部院·南京孫馨帥·漢口呉玉帥·奉天張雨帥·各省軍民長官鑒頃閱報載孫馨帥齊電稱云云此電未見原文不知確否第其中語涉交部恭綽責任所在不能不有所聲明查恭綽此次任長交部適在秩序破壞債務山積之秋一年以來謬思有所挽救整理以環境之不我與程功甚僅深切痛心而夙昔主張之特别會計獨立一端終亦難行其志旁皇憂灼内疚不遑引退之由實緣於此但齊電所列六欵祇國内銀行借欵八百萬元一事屬實惟係歷年積欠經綽手化散爲整内有一分五六厘之息改爲九厘之息公家每年所省息欵即六七十萬並非新借之欵此外所稱鐵路借欵一千八百萬交通銀行郵餘借欵九百萬絕無其事天津電料欵係購買天津自動電話材料未付之價津滬電話料欵亦然乃係應支出而未支出之欵並非收入安能謂之借欵至鐵路收入一千萬一節查各鐵路性質不同盈虧各别除廣九·滬寗·杭甬·正太·道淸·隴海等或尙在虧本或無提撥之自由外其餘各路年本可赢千萬無如去歲軍興以後車輛多爲軍隊支配收入多爲軍隊截留致各路薪工多賴借欵支付商貨積至百萬噸政府商民交受其困其間因希望地方恊助不能不委曲求全勉任恊餉計恭綽任内國民軍一二軍截扣及部撥之欵約八百萬奉軍連直魯兩省部撥之欵約五百數十萬鄂省截留及部撥之欵約一百四五十萬皆有賬册可憑所有收入早已羅掘無餘致部發各局經常開支無一不須借貸恭綽於其間尙勉付本部各校經費·留學費等·及財部零星借用統計殆及百萬所云用於奉張者約二三千萬用於國民軍者不過數百萬其餘全部均已揮霍凈盡等語其屬於財部者綽無從置喙至交部大宗支出祗有上列三欵數均與傳聞者不符舍此而外早已無餘何從揮霍自維從事交通念有餘載其間斤斤信守惟在維持特别會計發展交通事業以冀有裨國計民生徒以處境不良無論如何委曲求全卒難伸其素願且交通收入應留辦交通事業不應提供政費之說歷年雖如何强聒於衆卒未得大多數輿論之應援恭綽旣慚駑力復鮮强權孤弦獨張於事何補兹者養疴伏處誓謝塵緣每懺昨非益思來軫此後惟望邦人君子知交通事業與國民關係之切及已往受累之深一致維持交通事權之統一及會計之獨立以救此垂斃之機關僕亦國民實拜其賜否則紛紜割截掠奪爭先歲月幾何必成枯腊綽亦不忍多言矣葉恭綽寒 
　　鄭洪年致孫傳芳書前交通次長鄭洪年爲聲明交通收支眞相昨致孫傳芳一書原文云馨帥吾兄麾下一别十年未通音訊回憶漢臯綰路三年時聆敎益我兄扶搖直上聲施爛然建樹日宏無任健羡前日閱報載兄對於政府一年用欵提出質問一電弟謹將兄電所指交通收入五千萬元一節負責以老友資格爲兄一言查京友所稱鐵路借欵一千八百萬元交通銀行郵餘借欵九百萬元鐵路收入一千萬元以上三項共收三千七百萬元絕對無此案並無此收入惟此外所稱銀行借欵八百萬元一節查交部歷年所借中外各銀行約七百餘萬元利息極重爲整理舊債減輕負擔起見曾以鐵路應付郵件運費作抵發行借換券八百萬元分十年抽籤還之以了舊債（此案玉虎總長曾於十二月儉電聲）明）每年爲部節省利息數十萬元此案及付各債户數目曾提出閣議議决（係七月時提出）此案係新債還舊債同時抽出歸債抵押品以資周轉爲交通財政上騰挪應付所應如此辦法者至天津電話及津滬長途電話借欵一節查絕對無借欵之事但爲擴充天津電話曾與西門子洋行訂購材料分期付欵津滬長途電話曾與法商訂購材料亦係分期付欵（係津浦路局訂約欵由局籌付並無抵押品）緣有線電報歷年虧空至六千餘萬元邇來員生加薪每年又增百餘萬（電報每年收入除官電欠外不過六百餘萬元）祇可以長途電話爲可獲利藉資彌補故近來長途電話爲交部生利之唯一事業且自臨城案發生四大路添設保安隊加增路警每年開支一百萬元以内其實毫無用處若遇大帮土匪而路站數人即先被繳械若遇内爭則首先被繳械者亦爲鐵路保安隊如電話靈通若遇地方土匪風聲吃緊可由電話通知當地駐軍即可撲滅而保安隊可裁路警亦可減少即津浦一路每年可省二三十萬元故長途電話並附以無線電報電話係用八根大線設計完全此純爲國家營業生利並予旅客治安商業發展此無形間接中生利甚鉅亦非均有預算倉卒辦理至此線一成津滬銀行滙兌電話費每日收入若干其獲利自不待言而車站電生員司即可兼營開支不多此則部辦長途電話之政策也近來歐美巿場中國鐵路債票日見跌落津浦債票僅得四折隴海三折其餘京奉等路亦不如前安有再肯投資於中國更無墊欵與中國作軍政費者且歐戰而後歐洲財政拮据債票呆滯亦無能力投資於國外也至一年來代財部支出協餉計奉天約五百餘萬元（内有魯省每月十五萬元共計三個月共四十五萬元直省每月十五萬支過一個月在内）均係由津浦京奉兩路及部内籌撥國民一軍約五百萬元零均係由京漢京綏兩路局·北京電報電話兩局·及部内籌撥又豫省截留京漢每月約二十六七萬元約共二百餘萬至三百萬元以内又鄂省截留京漢月十三萬五千元此外部薪及育才費附屬機關經費各路均有攤解定數（每年約二百餘萬元）而積欠十之六七部中均隨時借零星小欵以應付而一年來各路因軍事影響收入減少支出不資除養路材料必不可少者外並無購過大宗材料而電話爲生利事業故西商尙可賒用而已兄留心交通弟與兄亦有數年之雅故縷縷拉什言之弟在滬休養如兄樂與弟見面當來寗一叙以罄積愫餘惟爲國珍衛弟鄭洪年啓再以上所述數目少數或有不符而大致不錯弟旅中無賬單不過腦中記得而已又及 
[省敎育會主張速制省憲]  
　　江蘇省敎育會昨致函孫總司令·陳省長·及本省各法團各士紳云敬啓者敝會接准江浙兩省縣議會聯合會有電開中樞失馭藩鎭張權吾人民爲自衛計亟應速訂省自治法以定一省根本大計務望賡續前議聯合各法團制定自治法籌備程序即日召集江蘇自治法會議以完大法而固民權臨電無任盼切等因敝會同人詳加討論以爲制定省自治法係根據十二年國憲之規定當時時局雖未寗息然紛擾狀態尙不至如今日之甚兩年以來干戈擾攘政局變幻益令人不可捉摸此項國憲能否爲各省所承認已成爲根本問題而默察現狀舍實行聯省政治恐已無挽救危局之可能似不如本聯省政治之精神速制省憲爲直捷謹述管見乞指敎爲幸專此敬頌公安江蘇省敎育會謹啓 
[官商處置失業工人辦法]  
　　先從調查入手 
　　嚴警廳長嘉惠失業工人等情已誌昨報兹悉昨日（星期四）下午該廳總務科科長嚴述齋·行政科科長張稚雲與總商會會長虞洽卿·縣商會會長姚紫若·閘北商會主任王彬彦討論辦法咸主先從調查此次工人（四百餘人以紗廠業最多其餘印刷·肥皂·電話·絲廠·茶房·等均有）是否確因五卅案而失業如果確實當代安插决由警廳方面詳查此項工人向在何處工作以及失業時之原因與時日然後再行會商處置方法 
[總工會發起救濟失業工人運動]  
　　定十五日至二十一日爲運動週 
　　本埠各團體昨接上海總工會來函云逕啓者自五卅慘案發生後上海各廠工人亦追隨全國人士之後作愛國爭人格之罷工運動迄今半載其間被各廠主之嫉妒而開除者爲數約二千七百餘人均係求生而至滬地一旦遭此呼籲無門其困難情狀自不待言遷延至今兼此天寒地凍其生活之困難更倍於前言之淒然兹本會定於本月十五日起至二十一日止規定爲「救濟五卅愛國失業工人運動週」在此一週内專爲五卅愛國失業工人廣爲宣傳向各界人士募捐救濟欵項俾集腋成裘以籌善後極望貴會能鑒於此等工人係爲參加五卅愛國運動而致失業者即時加以援助籌備組織演講隊·救濟隊·募捐隊等在此一週内分别開會募捐救濟一齊動作爲盼 
[縣議會函請免借冬漕]  
　　上海縣議事會昨致上海縣知事公署函云逕啓者頃准上海巿鄉行政聯合會長李鍾珏函稱本會第十四屆常會提議報載省令有預借十五年冬漕每石一元五角之露佈鄉民間之不勝惶駭應由本會函致縣參兩會請求免借以恤民艱等情查上年預借五角甫准扣還本邑自上年屢受兵災元氣未復安有餘力再完此倍蓗之借欵合亟錄案奉逹即請貴議事會俯賜察核代逹苦衷曷勝感荷等因到會查本邑人民自上年迭受兵災以後元氣大傷方期休養生息之不暇其無餘力加納一元五角之借額委係實情爲特備函轉逹即希察核迅予據情呈請省長軫念民艱收回預借冬漕之成命無任感戴云云 
[廳委守提忙漕]  
　　江蘇財政廳近日委派大批委員分赴各縣催提忙漕及借漕欵項上海奉賢靑浦金山等四縣派候補知事藍世勳（字午樓）輪流常駐守候催欵藍奉委後已於昨日抵滬暫寓九江路新旅社三十九號午後即詣縣公署拜會接洽當經張知事迎入晤談良久始行辭别聞該委員定於即日再赴奉賢等三縣接洽守提 
[縣商會昨開全體會員會]  
　　上海縣商會於昨日午後四時特開全體會員會到會董會員約三四十人首由姚會長報吿開會宗旨畢即將會務緊要事宜次第報吿因本會新會所落成後對於一切開支關係重要預算收入各業會費實有入不敷出前經董事會議决將各認商於稅額百分之一補助會費其餘各業所繳參差不一現特修正酌量加增請各代表原諒維持會務公衆討論良久始散 
[通飭各縣知事迎春之省令]  
　　江蘇滬海道道尹公署前奉省令通飭各縣知事迎春已轉令所屬各縣知事遵照原文如下案奉省長公署第一八○號訓令内開准浙閩蘇皖贛總司令部咨開據浙江嘉興縣知事危道豐呈稱竊維古道迎春東郊以勸農事歷史相傳雖間有踵事增華要不失爲重農之道民國革興目爲腐陋遂使古訓昭垂之令典竟隨淸室以沙亡知事默察十餘年來之人心非以做官爲炫世之榮即以經商爲生財之道豪侈競尙習染成風田家作苦者流相形旣覺卑汚自不得不舍本逐末易轍改絃雖由時勢使然要皆人鮮重視之故知事之愚以爲欲挽近世虚榮財利之末俗似應於反求古道始擬請通飭五省各縣知事仿照舊例於舊曆立春日郊外迎春導民稼穡以爲力田者勸是否有當理合呈請察核指令祗遵再知事擬於本屆立春日即由職縣先行舉辦應需欵項槪由知事於應得俸金内支給可否之處並祈電示遵辦等情除指令所陳不爲無見候咨行各省省長酌核辦理此令印發並分行外相應咨行貴省長酌核辦理等因准此除函復外合行令仰該道尹轉飭所屬各縣一體舉辦以重農事此令等因奉此除分行外合行令仰該知事即便一體遵照辦理此令 
[查禁麫粉出口之公牘]  
　　滬海道尹訓令江蘇滬海道尹公署訓令上海縣知事云案奉浙閩蘇皖贛總司令部書字第五號訓令内開案據上海義德堂粉麵公所代電稱滬上麵粉交易所操縱營業擅運出口以致麵粉價目飛騰際兹兵燹之餘米源缺乏咸賴麵粉以補救民食設不嚴加查禁影響民生實鉅素仰鈞座愛民如赤伏乞迅派專員查禁以維民命等情據此合行令仰該道尹即便查核辦理具報此令等因奉此合行令仰該知事即便查明核議具復以憑核轉云云 
　　麵粉公所呈電上海義德堂粉麵公所昨爲反對麵粉交易所運輪麵粉出口特電請孫總司令陳省長查禁云南京孫總司令陳省長鈞鑒食爲民天所關至重兵興以來米源缺乏貧民生活咸賴麵粉餬口上海各麵粉交易所乘此機會故抬巿價且運銷東三省等處以致麵粉每袋漲至大洋三元五角合成銅元八千五百餘文民食更難維持敝公所不忍貧民成爲餓殍前曾電請鈞座派員查禁出口在案詎上海機製麵粉公會竟朦詞掩飾冀淆崇聽查滬上各麵粉廠並未停工每日所出麵粉足供數縣人民之需如無交易所操縱營業運輸出口誠民食之大補助淞滬各地自不恐慌至乞鈞座迅派專員澈查眞相停止麵粉交易所輸運出口以維民命實爲德便上海義德堂粉麵公所叩寒 
[組織促進實業服務社之先聲]  
　　美人裴義理氏之談話 
　　前金陵大學農林科科長裴義理君近自美來華昨至本館發表其促進實業之計劃由汪君英賓招待兹記其談話如下裴氏云現擬組織一促進實業服務社志在爲謀實業界工人之相當敎育其辦法係於各實業工場附近之地點開辦學校此種學校專利用工作餘閑以培植工人俾得相當智識此種辦法爲美國新新勤地大學司拉脫敎授所首倡用意在併合敎育理論與工業實驗爲一途庶可並行不悖在美國西方此法已施行有效據裴氏云此社組織已有眉目現擬擇工業繁盛之四區設立此種機關裴氏在一九一九年以前擔任金陵大學農林科科長辭職後曾在安徽六安縣組織新村并在滿洲組合同樣之事業此數年中則在美國介紹中國學生往工廠實習最顯著者爲福特汽車廠其中華人前往實習經彼介紹者幾逹百餘人而得有技能回國者亦頗不鮮裴氏復云彼以前在敎授時代之工作意欲於農事方面灌輸農人之智識現則專心工業的敎育俾工人有相當智識則其結果於製造上較爲良善且可培植工塲管理人才因現時中國工廠管理方面僅委諸有實驗之工人但其智識甚薄弱故不能儘量發展故渠此次毅然組織服務社以期促進實業現擬組織一委員會已徵得二三重要華商同意加入爲委員而該委員會之組織并擬徵求與中國實業有關之英美人士加入裴氏爲美人故主張此事倡辦成功後由華人繼續辦理據云繼續人物爲劉光培君現在美國代理裴氏管理介紹中國學生往美廠實習之任務云 
[中日商人前晚之宴會]  
　　前晚七時中日商人在小有天之宴會係虞洽卿·鄔志豪·等爲酬答日商去年歡宴華商起見當時雙方演詞由郭外峯譯華語郭東泉譯日語兹錄各詞如次 
　　（一）虞洽卿之演詞略謂今日中日商人同叙一堂無任快感日商廣井君向主中日親善五卅之役於中日勞資間頗多盡力即如此次日紗廠顧念工艱酌加工資一事鄙人又深感謝並盼僑滬日商此後關於類似問題多與鄙人等以相當之機會尤深感幸云云（二）郎志豪之演詞略謂今日時逢新年敬備菲酌邀請中日商人共聚一堂曷勝忻慰竊敝國有四千餘年之文化素抱和平主義久爲全球所公認中日同文同種關係素切甚望貴國國民督促政府放棄侵略主義近如東省進兵問題此其一端撤消一切不平等條約以逹兩國誠意之親善謀東亞之結合維世界之和平貴國幸甚敝國幸甚祝諸君健康（三）王漢良之演詞略謂今日在座諸君一係日本帝國之國民一係中華民國之國民雖彼此同屬國民而所處之地位各以其環境而異日本强中國弱無可諱言日本之所以强其内政可不談在國際間所探之政策則與吾人以至深之印象今日各以其國民之地位而談親善確爲中日至好之現象蓋立國之主體在民民意欲東必使政府至東民意欲西政府無權不向西否則人民自有其相當之權力貫澈其主張頃聆廣林君謂親善不托空言要在實行即有障碍設法掃除洵爲的論鄙人因此以至誠懇摯之意先請貴國國民促貴國政府完全撤消二十一條苛約立即撤回南滿洲日軍鄙人深信諸君於正義人道之下必能癸厥偉功則中日親善之主義可循序漸進並使東亞永維和平云云（四）日商聯會會長林雄吉之演詞略謂鄙人在滬多年得列今日之宴無任榮幸日華商人歡叙一堂以今日爲第一次又深快樂虞鄔兩君素所欽佩五卅之役使絕大風波消於無形皆虞鄔兩君之力日紗廠迭次工潮均賴兩君曁在座諸君之調解而吿段落又甚感謝此後更希中日商人彼此時相聯絡云云（五）日商靑木之演詞略謂近年來上海隣近幾成戰事區域迭承虞會長·鄔會長·奔走和平設法消使中日僑商安居樂業五卅之役上海　釀勞資戰區幸兩君不辭勞瘁消患無形兩君誠幸福之神吾人感謝之餘甚盼虞君永永勿離上海以安商旅云云（六）日商廣井之演詞略謂今日在座者皆爲上海巿民以巿民言旣無國界之分更無階級之别有能盡巿民之職任而爲本巿謀福利者即爲巿民領袖諸君於相當程度之下爲上海　謀福利已著成績故諸君即巿民領袖領袖乃巿民之代表諸君之意即巿民之 
 
 

Page 14

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *意諸君於上海巿有所發展有所建設如須日巿民之合作無不樂從今日在座者均屬國民讀以國民言在國民之地位對於己國政治狀况果有監督改善之天職而於國際間並負親善之義務中日兩國一在東亞之海中一在西亞之大陸在地理上爲同洲在歷史上爲同文同種如兄弟如姊妹鄙人今日穿華服識我者知我爲日人不識我者必信爲華人以此例證實有親善聯絡之必要彼歐西之虎視耽耽無日不思離回無日不思中傷我中日兩國更有相扶相維之必要語云唇亡齒寒予謂我中日兩國間之關係不僅如是如車之兩輪缺一不成行如鳥之兩翼少一即不勝飛若不　謀親善更不至如是勢必同歸於盡其危險又爲何如故吾人須抱一主義即亞細亞洲者亞細亞人之亞細亞亞人治亞爲天經地義之信條能瞭解此旨實行此旨則中日國交日益敦睦而亞洲基礎愈見鞏固矣至於目前兩國間之隔閡不難將次掃除云云 
[上年大阪對華貿易之新紀錄]  
　　據最近調查十四年份大阪對華貿易進口四千六百十九萬元出口二億八千五百五十二萬元合計三億三千一百七十二萬元爲從來未有之最高新紀錄如果南京等處不發生風潮總數尙須超過此數大阪爲主要産地可以知中日貿易發逹之一班云 
[粤民黨大會之來電]  
　　粤民黨全國大會昨有電到滬原文如下海内外中國國民黨各級黨部本大會爲本黨最高之機關大會旣開以後新中央執行委員選出以前本黨重大事件皆應由大會解决至前屆少數中央執行委員在西山會議并於上海僞稱中央執行委員會及林森鄒魯葉楚傖沈定一居正等在京武漢浙閩海内外各地種種非法舉動現正在查辦中其一切非法機關所發出之命令完全無效希海内外各級黨部勿爲所惑中國國民黨第二次全國代表大會靑 
[國民黨各區分部代表會]  
　　國民黨第一區黨部於昨日下午七時開各區分部代表大會到者有各分部代表五十餘人由常務委員朱義權主席其開會順序（一）宣讀總理遺囑（二）主席報吿（甲）最近黨務狀况（乙）巿黨部成立以來經過情形（丙）最近政治狀况（三）池雁冰·楊賢江·因在巿黨部已當選執行委員提出辭職議决照准並即補選張振亞·章毓粤·爲候補執行委員（四）議决（甲）電請第二次全國代表大會籌備國民會議並出兵北伐以平内亂（乙）致電國民軍及其領袖馮玉祥勉其團結内部一致繼續反奉工作爲人民利益而奮鬬（丙）向巿部提議召集巿民大會表示國民意見（五）八分部代表臨時提議劉華同志被軍閥秘密槍斃本會應即表示追悼一致贊成即由主席宣吿全體起立靜默三分鐘致敬 
[鐵路徵稅局本月份稅欵仍解中行]  
　　滬寗杭甬鐵路南北兩站及麥根路三處附設鐵路徵稅局前經五省聯軍總司令飭知江蘇財政廳長李錫純轉飭上述三處稅局長先行籌繳墊欵五萬元當經各該稅局長遵令先後解寗在案兹悉該項墊欵經徵收至民國十四年年底抵償淸了故自本月起各稅局仍照章每月旬日解欵送交中國銀行存儲彙繳江蘇財政廳長 
[孫令司徒錫爲滬寧路副局長]  
　　五省聯軍總司令孫傳芳特委司徒錫（廣東人）爲滬寗鐵路管理局副局長昨日管理局已接到孫總司令正式公文聞司徒業於昨晨搭滬寗夜車來滬現寓大東旅社 
[江蘇菸酒局招商認稅]  
　　上海縣商會昨接江蘇菸酒事務局公函云逕啓者案查敝局前擬將各稅所兼徵菸酒稅捐收回招商認辦業將承包簡章函送在案所有承包手續曁稽徵報吿等項事宜現經訂定施行細則除分行外相應函請貴會即希查照轉知菸酒業商人等一體知照爲荷計附發細則一份江蘇菸酒事務局招商認包菸酒稅施行細則第一條凡商人承包菸酒稅經本局核准後關於承包詳細手續曁稽徵報解等項事宜除簡章規定外悉依本細則辦理第二條承包人經本局核准後五日内遵照簡章第四條繳納押欵所有已繳保證金准其作抵但逾期不交即作爲無效并將已繳保證金全數充公第三條本局於收到押欵之後委任承包人爲某處菸酒稅稽徵委員頒發圖記一方由本局扣計路程之遠近限期前往接辦一面令行原辦稅所查照并佈吿周知第四條承包人承包期間以限期接辦之日爲起始至次年是月是日之前上日爲終了終了之日須照案交接淸楚不得遷延留難第五條承包人得於稽徵地方設立稽徵處其稽徵地方仍以各稅所原徵菸酒稅之區域爲限第六條稽徵處各項員司承包人愼選派用將姓名職務呈報本局袋核第七條承包人如因地勢上之關係必須設立稽徵分處時應呈候本局核准不得擅立何項分卡名目第八條簡章第七條所稱菸酒稅附徵捐欵及徵收方法仍照舊章者係指徵收手續·曁價格稅率·並帶徵各項捐欵·應照各稅所現行辦法辦理此外不得另立名目違章浮收前項帶徵各項捐欵應隨同認包正稅按月淸解備撥第九條承包人領用稅票由本局發給領票印簿每次請領若干須於簿内註明備領具文呈送本局核發第十條發行稅票須遵照票載各項逐一詳明塡註不得含混第十一條每月請領用存稅票數目應備案按月造報一次連同繳　限於次月十日以前呈送查核不得逾延定限前項稅票如有塡寫錯悮不能適用者應連同完全各聯隨同月報册呈繳不得僅繳一聯仍將作廢張數號數列入册報第十二條凡領到各項稅票應妥愼保存如有遺失每張罰銀五十元第十三條承包人如有私刋稅票擅自行用情事一經查出從嚴罰辦第十四條本細則自公布之日施行 
[捲菸特稅消息]  
　　調查實貼憑證上寶區捲烟特稅征收分局朱偉杰局長昨奉特稅總局第十二號訓令文云案照修正稽征規則第五條内域凡本省營捲烟業之商店均應依則納稅粘貼憑證於最小容器上無論罐裝盒裝包裝一律實貼在銜口開盒處並於容器及憑證上騎蓋本店之圖章等語兹查各區分局開征以來對於各商店領證是否實貼亟應認眞調查以杜弊　除分令外爲此令仰該分局長遵照迅即予十日内詳細調查如有未經實貼之商店務飭遵章實貼方准發售自此次通令十日後本總局派員調查如有未貼情事定予照章處分仰即遵照此令云云 
　　扣留無運單捲烟上寶區捲烟特稅局連日在華界輪埠碼頭扣留無運單運往内地之大宗捲烟均車送至尙文門内局所保存該局因此項捲烟爲數太多在局中庭心趕搭鉛皮棚俾免天雨潮灦 
　　閔行設所稽查閔行稅務所長董邦幹昨覆上寶區捲烟營業特稅征收分局朱筱梅局長函云逕復者案准貴局函開敝局辦理上寶區捲烟特稅迭奉省令稽查綦嚴閔行沿浦一帶港汉紛歧輪舶往來絡繹不絕奸商不免有私運情弊敝局擬於閔行鎭設立檢查所委派檢查員隨時稽查偷漏擬請貴所予以協助俾利進行除分行接洽辦理外謹先函逹即希察照見覆等因准此除相當協助進行外並請接洽妥爲辦理相應函復即希查照爲荷云云 
[隴海路恢復聯運之電吿]  
　　上海商帮公會昨電覆廣帮仁信莊云庚電悉隴海路聯運包裹敝會得路局函知業已恢復惟報載豫局又起變化故貨件請暫寄滬俟時局稍定立當電吿上海商帮公會叩寒印 
[道尹飭查閘北工巡局狀况之訓令]  
　　江蘇滬海道尹公署昨訓令閘北工巡局委員盛開偉云案奉浙閩蘇皖贛聯軍總司令部第四號訓令内開查上海閘北工巡捐局始於何時是何性質經過情形若何該局徵收捐欵共有幾種作何用度現任局長李晨祚係何時所委該局改稱巿政局曾否呈准有案迭據人民呈稱非法改組且有勒加房捐情事以致民怨沸騰等語究竟是何實情合亟令仰該道尹按照上開各節詳密查明並擬具此後整理及進行方法呈候核奪毌延切切此令等因奉此查此案前奉省長公署訓令業經令委該員遵照查復在案兹奉前因合行令仰該員即便遵照令開各節詳密查明據實呈復以憑核轉毌延切切此令 
[拒毒會答謝威爾貝博士]  
　　贈地氈二件横匾一方 
　　中華民國拒毒會前以答謝美國威爾貝博士贊助我國盛意特聯合各界領袖八十餘人集合公份七百餘金訂製國製地氈二件及横匾一方寄美請施公使轉贈兹錄其公函如下威爾貝博士尊鑒海天遙隔久仰盛名每於中外各報獲稔博士之言論行動不覺傾心嚮往者久之近年以來世局日非帝國主義横行益烈能仗義執言棒喝當世者殊不多觀有之其以博士爲嚆矢博士才華横溢思想卓絕德望隆重著作等身所發言論咸爲歐美士林所宗仰生平以主張正義人道自命對敝國所處不平等之地位大能激發義憤作不平之鳴敝國識與不識對博士莫不滿懷感謝佩仰無涘前年敝會派施肇基公使加入國際禁烟大會蒙博士慨允任代表團顧問犧牲寶貴之時間與精神遠離宗邦遄往歐陸運籌帷幄擘畫精詳凡所建議咸中肯肇敝國全權代表施公使倚如左右手用以應付危難之局勞苦功高殊足令人五體投地也而敝會委派之國民代表顧子仁君在日内瓦作會内外之宣傳獲博士臂助亦多同人心感之餘愧無以謝乃發起籌集公份徵欵購國産地氈兩件託由敝國駐美公使施博士代爲轉呈博士夫婦收存另附横幅一條畫「民胞物與」四字以示敬意簽名其下者率係敝國各界重要人士具見博士人格感人之深敝會此後之進行在國際方面需博士努力之處正多同人深信博士必能繼續予以精神及實力之贊助也謹此奉呈深望哂納順頌康安中華民國拒毒會謹啓會長李登輝總幹事鍾可託 
[世界基督敎大會之先聲]  
　　一九二九年在耶魯撤冷召集····穆德巴樂滿今日離滬 
　　國際宣敎會會長穆德博士·與巴樂滿博士·前於本月之初由美國轉道日本來滬倐已經旬現聞其將於今日乘輪離華轉赴菲律濱及南洋羣島等處徵求各該處基督敎徒對於召集世界基督敎徒大會之意見聞穆君此來即爲徵求遠東各國之意見此會擬於一九二九年在耶魯撤冷開會此地蓋耶穌誕生處基督敎徒所稱爲聖地者多各種聖蹟究竟是不舉行將取决於來年七月在瑞士之會議至中國方面則前日舉行會議時有全國中西敎會領袖五十餘人已一致贊成并議决由中華基督敎協進會從事籌備屆時可推出代表十五人云 
[英領署昨訊同陞撞沉案]  
　　文滙報云今（十四）晨英總領事署内開航務法庭審問亞洲皇后輪與同陞輪在浦江碰撞一案由金哈門海軍少佐任首席判官航務副領事米爾士氏·順天船主呂　氏·及倍特福特城輪船主格萊氏爲副麥克勞律師代表亞后輪主人加拿大太平洋鐵路公司美克尼爾律師代表同陞輪主人怡和洋行開庭後首傳亞后輪船主陶格拉斯供稱亞后輪係十一日上午六時十五分離招商北棧碼頭用兩拖輪相助領江爲印相氏船首吃水二十三呎九吋船尾吃水二十五呎五吋至六點二十分拖輪離去吾輪乃　輪下駛初開演習引擎速率不一迨駛過美孚碼頭乃由主力引擎開足機力前進當時實在速率約十二哩半或十三哩自船離碼頭即有東南風潮亦開始退落迨近陳家嘴見有三輪溯江而來甫逾陳家嘴駛過首兩輪各以左舷相對第三輪即同陞其航線微越吾船右舷鷁首當兩輪相距約一哩時吾船方對五號浮標稍偏左舷鷁首約四五度其時約在上午七時許同陞放汽笛一聲吾輪亦報以一聲並轉舵向左舷同陞則雖放汽笛一聲而其航線未有顯著之變更吾輪轉移甚遲因其時右舷船首方値淺水之故七時正同陞復放汽笛一聲吾輪亦報以一聲吾輪之舵則撥向左舷至於極度汽器亦開半速率船身則因右舷仍値淺水隨舵移轉極遲鈍同陞則於鳴第二次汽笛時折向右舷斜對吾輪左舷駛來此時吾輪速率約九哩因在淺水故移轉極遲當七時一分兩輪已接近吾輪汽器全停於是撥右舷引擎盡力向後退左舷引擎盡力向前進雖用此法而船身向右移轉仍極遲緩同陞此時則自右向左斜過吾船首吾輩雖力撥船首向右因右舷船首離岸更近船身移轉甚艱七時二分兩船相碰余乃命大副自舷橋上緊閉水門當七時二分碰撞前吾船引擎皆全力向後退吾輪左舷鷁首撞及同陞左舷救生艇甲板處穿入輪内此時吾輪速度約六七哩之譜撞後吾輪船首未即退出同陞因遽退出則同陞輪上之洞將無物塡塞矣斯時船内引擎俱停但因爲重儎故同陞爲船身向前之力衝撞前進約三百呎向西北方斜過浦江至該輪沉着江底而止自碰撞後余即下令放救命艇同陞搭客及船員紛紛攀援繩綆或攀登舢舨或入救命艇救入吾輪又稱其餘兩輪航線始終在彼右舷一方駛行又稱在碰撞前未曾吿知同陞吾輪轉移遲緩 
　　同陞輪船船長史特琴氏供詞與陶格拉斯所供者大有出入據稱余船於上午六時三十分由呉淞溯江前進過第五浮標取南嚮美孚汕池適在前頭是時見亞后號離陳家嘴角横江而過余以亞后號甚大故偏向上海方南較常時爲甚亞后號離余船約一哩四分之三時余復偏向右舷鳴汽笛一聲以表示之亞后號亦鳴汽笛作答迨兩船逼近時余更向右偏仍鳴汽笛一聲余鳴經二次汽笛之前亞后號抽回聲一嚮後並不改易行程由浦東横江直　上海方面於是余復鳴汽笛亞后號不答僅表示旗號一次余乃連發短聲汽笛行約半分鐘亞后號即撞於余船總桅附近之前部余船乃即下沉亞后號停船至諸人遇救後始駛去又稱同陞被撞後爲亞后號向西北及西北移動二三十呎此爲亞后號進行之方嚮史氏又述其履歷繼又答律師之詰問謂渠鳴第一次汽笛時兩船相距一哩四分之三第二次汽笛時相距半哩當時天朗氣淸潮水退落東南風固大而並不劇烈渠後又屢鳴短聲汽笛是時處勢危急故不能確指其時大約在撞前一分半至二分鐘時云此案仍在審訊中 
　　文滙報云東京打撈公司工程師宫綺氏爲承攪打撈同陞故已於今（十四）日下午率没人三名抵滬云 
[盧香亭部昨日過滬回防]  
　　浙軍第二師盧香亭所部第四旅李寶章部下七八兩團（原駐孟家溝一帶）奉令調防浙江筧橋杭州一帶已誌昨報兹悉第七團李復元部一二兩營已於昨日（十四）由寗分開專車三列開拔來滬計（一）第一列掛車二十二輛載兵士三百餘名於淸晨二時半開出下午七時許抵麥根路車站當即調換機車於七時二十分開往杭州（二）第二列掛車十二輛載官佐兵目一百餘人由七團長張復元率領於上午十一時三十五分由寗開出晚間十時許抵麥根路旋於十二時許原專車開往筧橋（三）第三列計掛車二十九輛載兵一營於當晚十時零五分由南京開預計今晨八時許當可抵滬至第八團宋梅村所部二營亦已到寗將分三列車於今日陸續開拔來滬回杭盧香亭本人已於前日抵寗刻下正在與孫總司令籌商回防辦法將於今明日來滬 
[上川交通公司臨時股東會議記]  
　　浦東上川交通公司自去年十月三日開始通車以來營業非常發逹現在每日來往乘客有一千四百餘人收入逹三百四十元零實爲預料所不及惟該公司所築軌路僅有上海浦東·慶寗巿·至龔家路鎭·一段自龔家路鎭至川沙小灣等處雖有汽油船接送然旅客方面終感不便曾於本年一月二日召集臨時股東會提議延長路線及增加股本兩案因當時到會股東權數雖已過半而股東到會人數尙未及全數之半遂照公司條例規定先議定草案並訂昨日續開第二次臨時會再行决定兹將昨日開會情形探錄如次昨日下午三時該公司假浦東慶寗巿塘工分局開會公推董事長黃任之君主席先由黃君說明本公司爲謀營業發逹乘客安全便利起見擬增加資本接築路軌至川沙城爲止因上次開會到會股東未及股東人數之半訂於今日續開第二次臨時會再行决定繼由經理顧伯威君報吿上次臨時股東會議决延長路綫添備機車客車及建造公司房屋預算需欵十一萬六千五百元再有其他開支應添加資本十五萬元仍分七千五百股每股二十元一次繳足認股方法先儘老股東以原認股額加認繳股期限以乙丑年陰曆年底止如在年内不及繳欵者經聲明願加認若干則繳欵可延至丙寅年正月二十日止如於年内不通知亦不繳欵者即作爲不願加認云云次由主席請各股東對於上次議决之草案討論衆無異議用表决方法决定一致贊成遂宣吿散會 
[各商聯會消息]  
　　商總聯會上海各路商界總聯合會於月之九日舉行第一次議董會時對於五卅慘案交涉迄今未見滿意結果僉主張選舉代表赴京監督政府竭力進行并宣傳十七條之提件以期逹到勝利目的當塲并决定用票選法選舉代表二人兹悉該會昨已將選票發出請各路議董迅即塡就寄還俾便於明晚（十六日）舉行第二次議董會時即行開票 
　　中央九路商聯會本埠中央九路商聯會·否認滬案結果昨特鄭重發表宣言云「全國各報館轉各界同胞均鑒（上略）綜計滬案罷巿損失實屬不資班班可考其結果一切不平等條約修改無期滬廨執行諸務仍爲外人此案根本問題了無頭緒五卅之血未乾國人之心難死希各界堅持到底促京外部向使團嚴辭抗議必逹全勝之目的而後已（下略）謹此宣言諸希鑒察 
　　愛克界商聯會愛克界三路商界聯合會昨爲力爭五卅案事致函許交涉員云秋颿交涉員鈞鑒昨閱報載有貴交涉員答復新聞界退還五卅卹金一則内有外交部訓令到滬「關於賠償一端計受傷者每人五千元死者每人二萬元合計九十餘萬元」此係人價問題當否姑置弗論惟謂「其餘直接間接所受之損失估計約百萬元」云云不知外交部憑何估計而云然此實大惑不解查五卅慘案時商肆罷巿匝月但計房租一項約需五十萬元再加種種開支以七倍計之約合四百萬元罷工人數二十餘萬爲時三月有奇但論伙食一項以二角數分估計約有五百餘萬工資三倍其値合計二千餘萬元再加貨物霉腐過時跌價等等損失當有三千萬元之　今外交部所提出者不及三十分之一以此抵補新世界大舞臺等各游藝塲之損失尙嫌不敷遑論其他哉我公久蒞海上商民愛戴務希將此種情形迅電外部據實力爭庶幾公理得仲餘潤均沾商民拜賜之餘咸頌盛德於靡極矣臨穎主臣不盡　缕專泐祗頌鼎祺愛克界三路聯合會謹啟 
　　中城商聯會中城商界聯合會昨日下午八時開職員常會到二十六人副議長童理璋主席報吿開會宗旨謂値此隆冬滬西東諸安橋·虹橋·太平里·連刦兩次防盗事宜嚴重非常當被刦之時雖有事主報吿本區保衛團查拿但盗匪已經遠馳本會爲商界團體對於保護商業責任所在端難坐視當由王品照·王守之·韓友安·高則誠·邱平山·等發言由本會分函淞滬警察廳暫咨照本區保衛團嚴行查緝一面由警區添滙得力警團晝夜巡邏以資防範楊夏正·邊桂生·毛文卿等提議本區保衛團成立經過業已出防本會應定期開一歡迎會以示鼓勵計文鈞·錢選靑·提議本會會所狹小不敷辦公應另遷地僉謂虹橋肇嘉路中有空屋一所頗合會塲辦公當推計文鈞等賀籌辦委員佈置一切通過次邊桂生報吿本會會計主任迄未就職現在遷移會所需費孔殷應另行設法公决由各職員自由認募次主席報吿本會正副會長及議長每遇開會不到殊屬輕視會務於本會進行前途不無防礙公决由各職員前往咨照一面另訂職員辦事規則議畢散會 
　　尙有本埠新聞轉入後頁 
 
 

Page 15

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *本埠新聞二 
[人民呈訴程式之布吿]  
　　上海縣知事公署昨奉浙閩蘇皖贛聯軍總司令部頒到佈吿五十道當即遍貼通衢其文云爲布吿事照得本總司令蒞寗以來所收人民呈訴文件均未遵照法定程式頻多便函或自稱代表妄用快郵代電者其年齡·籍貫·住址·職業·塡載旣不詳明印花店保亦不完備當以人民喘息初定之時自應曲爲體諒酌予受理惟長此以往恐反啓人民以健訟之風公務亦有叢脞之慮殊非本總司令勤求民隠實事求是之至意合行布吿仰所屬各色人等知悉嗣後遇有事故必需向本部呈訴者務即遵照後列各條辦理倘或故違而仍草率如前者無論是何案情槪不受理特此布吿計開一人民呈訴事件無論何人均應用正式呈文不得用便函或快郵代電及電信一呈内須署眞實姓名蓋章或畫押並塡明年齡·籍貫·住址·職業一呈面應遵章貼用印花一呈文務須本人來部視遞一則遇呈内事實有疑問時以便飭軍法處隨時傳問一則當事人應在轅聽候批示以利進行一呈内應附具如誣反坐甘結並覔具本部所在地妥實店保保當事人隨傳隨到一凡由法團具呈應由該法團負責者署名蓋章一凡未經呈准之團體本部槪不承認其呈件以具名之個人論一郵寄之件槪不受理惟業經受理之案當事人補呈不在此例 
[工商聯合會緊急會議紀]  
　　工商聯合會昨在同濟里事務所舉行緊急會議到夏曙生·高瘦石·陳畏三等二十五人周醒民主席其議决案如下（一）王廷傑提議否認滬案問題公决致函王正廷請其堅持否認一面通電全國再接再厲繼續奮鬬次討論米價飛漲問題結果函致米業公會及嘉穀堂諸董事請其顧全大局澈底調查一面　請水陸軍警嚴密查拿以懲奸商而杜接濟並推王廷傑起草末討論國民會議促進會來函公决保留下屆再議兹錄致外交部電如下儒堂先生鈞鑒五卅慘案爲亘古未有之奇辱罷巿罷工影響全國祗就普通商業損失者論之已有千萬元之多如此鉅大損失而以七萬五千元之代價了之而復加以撫卹之名詞事之不公情之不平孰甚於是滬交涉員順從民意退還原金先生繼任外交對此重大慘案當必以民意爲前提伏乞堅持到底俾逹最後之勝利民等一致奮抗誓作後盾國家幸甚上海工商聯合叩寒 
[商務印書館恊商條件已解决]  
　　昨日商務印書館同人在俱樂部開全體組長會議公推汪沛貞爲主席蔣問竹紀錄主席宣佈開會秩序并報吿向公司交涉經過情形謂自上月罷工四日爲免雙方損失起見計於上月二十五日恊定先决案件（一）公司提出一萬五千元補助被開除之同人（二）罷工期内工資由公司發給三天（一天由夏小芳個人擔任）（三）發行所印刷兩所於十二月二十六日一律上工（四）其餘條件於復工後恊商自此四條簽字復工後屢經雙方各派代表磋商昨日爲談判之第五次費盡許多心血始能解决其條件紀錄於後七時散會 
　　兹依十四年十二月二十五日雙方所訂復工辦法第四條之規定將同人請願尙未解决各項商定妥恊辦法如下第二條（甲）疾病扶助金如有餘多之欵仍充下屆扶助金之用自該章程施行之日起試辦三個月後如餘欵比例尙多即由公司修改章程將扶助金額及時間比例增加但增加後如遇欵項不敷分配時公司仍可隨時修改比例減少（乙）同人俱樂部由公司審察時局於相當時期全部開放並即修改現行章程第五條將不納會費之同人一律作爲甲級會員（丙）發行所櫃上同人服務時間除已照十四年八月二十七日復工條件由公司減少一小時外兹再參照向來散班前不扣分之通融習慣對於一月至九月早晚兩班及十月至五月早班到館或離館時間通融半小時不扣分其支配方法或臨時前後推動由發行所隨時規定但春秋開學及營業較忙時期仍照向例由各櫃友負責應付第四條已諒解第五條印刷所新印簡章全夜班自下午八點三十分（誤作五點三十分）至晨六點三十分作一工半（十點鐘）　　排印錯誤並非事實至於全夜班向給點心一角半者現改給二角第六條女工米貼改照男工一律辦理發行所店司例假及婚喪假一律照職員待遇業由公司於十四年十二月十八日通吿發行所辦理短工係臨時僱用與普通同人情形不同其待遇方法由公司隨時改良之第七條關於退俸金一層由公司將酬恤章程酌量修改呈送董事會核准其標凖大致如下凡任事已滿一年無重大過失（如私取公物虧空公欵違犯公司同人戒約）而被辭退者均給退俸金其標凖在職已滿一年未滿五年者照實得薪水百分之五支付已滿五年未滿十年者照百分之六分二釐五支付已滿十年未滿十五年者照百分七·五支付但實得薪水總數未滿五百元者照百分之八支付未滿一千元者照百分之七支付未滿二千元者照百分之六支付凡自行辭職者須任事已滿五年始能照給退俸金但須於辭職時前一個月通知公司公司認爲移交未了時得令自辭者於原擬辭職日期起留職若干日至多三個月爲限所有本條件規定之年限均照進館之日起算上項各條件自十五年一月一日起實行民國十五年一月十三日簽字公司代表李拔可·王雲五·工會代表汪沛貞·蔣鍾麟·徐輝祖·張蘭生·職工會代表孫琨諭·章郁庵·呉志淸 
[舊年關暫弛日間爆竹禁令]  
　　淞滬戒嚴司令部接總商會來函請俯念商艱對於禁放爆竹一案通融取消等情已誌本報現嚴春陽司令以滬上尙在戒嚴時期依據條例自當禁放惟節近舊歷年關旣據商會代陳商困擬變通辦理日間容易查察可以弛禁入夜警備廳嚴仍須禁止則軍事商情兼籌並顧昨已以此意函復該會查照轉知 
[泖港商民電請撤懲稅卡員役]  
　　五厘稅所泖港分所卡扦魏華祝浮收勒索素爲商民病害乃自稽徵員李雲卿到任後狼狽爲奸益肆狂妄浮收短塡更甚於前勒索照騐各費每船至五六元不等前經米商方面報請上海南帮米業公所函請上海縣商會轉函五厘稅所嚴行取締去後詎泖港分所藉口米船沿途添儎（查米船裝米未滿儎者或七成半儎等均於經完稅捐稅時由稅所自行塡明共裝幾字艙樣加蓋局印毫無假借可言）含糊答復希圖朦蔽恣意營私依然如故以及更遭各商憤忿兹聞有泖港商民施雲卿等於寒日電請省財兩長懇求撤懲外並略請金山商會·及地方各公團合力呼籲一面列引事實詳函南帮公所請專電省署誓逹淸弊目的 
[淞滬敎養院之進行訊]  
　　淞滬殘廢院·乞丐游民敎養院昨分函各發起人請轉相介紹樂善之士加入爲發起人或贊成人共籌永久經費並發表宣言及籌備處簡章如後 
　　（甲）「宣言」滬上五方雜處人類不齊重以生活程度繼長增高羣衆資生殊無善策人浮於事企業尤難於是而游手之民乃益困不得不别出其途以謀衣食遂馴之爲社會　民之身旣無恒業游手好閒唆撥是非因而漁利甚或强取詐騙糾衆肆兇乞丐所在多有向居户店舖日討金錢幾同規例遇有婚喪之事視爲生利之源强索硬求紛呶無已稍拂其欲則羣丐蠭擁爭鬧不休至於殘疾之人或老或幼啼號載道慘不忍聞凡此可恨可嘆可憫之情形居滬瀆者每皆習覩不爲救濟隠患綦深此敎養院之設立所以不容緩也彬彦着意於兹特移助壽筵洋五千元爲建築費糾合同人積極組織志豪助洋五百元並由聯芳等擬就閘北慈善團裴家橋基地上原有簡照南先生創辦之殘廢院房屋重建擴充作爲基礎定名爲淞滬殘廢乞丐游民敎養院而所辦敎養事宜則不以閘北一方爲限一經成立兼納並容瘖啞　聲行安食住維持人道具見仁心具游民絕跡而欺良詐善之惡除乞丐潛踪面討索呌嚎之風革是敎養院之設旣屬慈善性質亦關地方治安况敎養所施兼興工業其於國家社會裨益尤多一舉而數善備事之重要有踰於此者乎人之好善孰不相如所冀名流羣力贊助庶敎養院早一日吿成即人民早一日獲福此同人所馨香禱祝者也沈聯芳·王彬彦·鄔志毫·陳翊庭·范和笙·陳輔臣·徐春榮·陸端甫·王茂卿·蔡洽君·顧竹軒·周麟峯·李廣珍·陳維翰·兪國珍·余錫品·陳茂齋·趙鏡若·宋鎭洋·王理卿等同啟（乙）「簡章」（一）名稱暫定爲淞滬殘廢乞丐游民敎養院（二）宗旨收留殘廢乞丐游民而敎養之並授以相當之工藝（三）地點就閘北慈善團裴家橋基地上原有簡照南創辦之殘廢院房屋重建而擴充之並暫設籌備處於閘北慈善團内（四）職員籌備處設正主任一人副主任四人常駐籌備員四人籌備員無定額凡熱心任事者皆得舉爲籌備員以上各職員由發起人公舉之此外得酌設雇員（五）徵求由發起人向各團體·各界廣爲徵求以期集思廣益羣策羣力早觀厥成凡熱心贊助本院者均爲贊助員（六）經費籌備費由各發起人·及贊成人·自由捐助以備籌備時一切開支之用此外建築等一切基本經費由各人量力捐募每一發起人及贊成人均擔任基本經費銀一百元或募或捐聽人自由特别捐助更佩熱忱此項基金由公衆指定殷實錢莊或銀行妥爲存儲遇建築房屋等應行動用時由正主任簽字支取凡捐欵項者本院成立時立石書名募捐滿一百元以上者爲本院名譽董事滿五百元以上者爲本院永久名譽董事自捐一百元以上者爲本院董事滿五百元以上者爲永久董事並在院内内垂紀念其紀念方法另定之（七）集議每月二號·十六號·開籌備會如遇節日及舊曆月杪得延緩一日舉行遇有特别事故發生時得開臨時會議由正副主任通吿集之（八）附則此外關於收養·管理·敎育·工藝等一應章程另定之其餘未盡事宜隨時公决施行 
[張家浜大火之損失]  
　　浦東張家浜大火延燒各情兩誌本報兹悉當火初起時浜内無水致救護者棘手迨火勢兇惡又得風助東面酒作坊蒲包棧均有火團飛入其時緊鄰陳金生之新造房屋尙未有火不料宅後楊姓蘆笆燒着遂爲波及初陳以磚牆可恃屋内什物器　一槪未動故盡付之一炬損失頗爲不資除順昌舊貨行保有火險外餘皆未保各棧被燬貨物如鴨絨石膏竹筷草綸簑衣竹帚蒲包紹酒大約損失在十六萬元左右 
[縣公署函請浚淞]  
　　上海縣公署昨函呉淞江水利恊會謂據蒲淞巿議會楊春膏議長呈請派員測量呉淞江該巿境内河身擇其最淺處從事挖浚以免行舟阻滯等情據此除指令外合行函請貴恊會查酌辦理以紉公誼云云 
[巿公所布吿四公坑定期投標]  
　　上海巿公所昨發布吿云爲布吿事案據商人王鼎文邵義興等先後呈請繳捐承包唐家灣等四處公坑售賣草紙等情前來據經飭交稅務衛生二處會核答復去後兹據復稱查唐家灣等四處公厠售賣草紙前歸王鼎文繳捐承辦三年至本年一月三十一日期滿現經紛紛呈請接辦任捐多寡不一迹近爭競似宜改爲投標庶足以昭公允擬訂投標規則十二條呈請核辦等情兹定於本月十八日起投標二十日開標除批示并登報通吿外爲此抄粘規則希仰商民人等一體週知此布 
[公共租界刦案併誌]  
　　茂海路楊樹浦茂海路一百十三號門牌某火油公司於前晚八時被盗匪三名侵入兩盗執手槍嚇禁聲張搶得鈔票銀洋二千四百餘元携贓逃逸嗣經事主投該管捕房報請查緝 
　　南京路前晚五時四十分有盗匪三名二持手槍侵入南京路虹廟弄東首一百六十六七號門牌某香　店内出槍嚇禁衆　聲張一盗轉入櫃檯由賬　抽屉内搜刦得鈔票銀洋共一百二十元携贓呼嘯出外逃逸行刦約時三分鐘盗均黑衣服裝操江北口音事後由店主投老閘捕房報吿請爲查緝 
　　愚園路昨晨三時許有盗八名闖入滬西愚園路二百十四號門牌屋内二盗出手槍恐嚇事主等人四處搜刦計被刦去衣服銀洋約値四百餘元得贓逃逸該屋係暫建爲營造二百十四號新屋之作頭及工人所住因新屋尙未完工各盗均操山東口音一盗並執有刺刀一把二盗穿呢大衣戴灰色呢帽失主已將被刦情形報吿靜安寺捕房矣 
[馬橋鄉盗刦傷人]  
　　引翔港馬橋鄉昨晨一時許有開設地貨舖之本地人姚雪根家被盗匪三人碰門入内刦去銀洋十餘元姚雪根淸不能忍上前奪取被盗開槍擊傷頭部及腿足二處腿上子彈尙未穿出姚病倒於地盗等遂呼嘯而逸事後由姚家屬報吿警署一面車送姚雪根投仁濟醫院醫治 
[地檢廳昨日預審鄧案]  
　　鄧小泉被綁案内所有被吿自奉法公廨一併移解地檢廳訊究後承辦本案張坪檢察官曾屢次飭傳被害人鄧小泉訊實等因惟鄧一因事故並又懼匪黨懷恨報復不敢至内地故迄未到廳候訊是以昨日張檢察官又催往傳法警朱萬沅諭着即行傳同到廳以便質訊朱警奉令遵即前往鄧宅護同鄧及其母鄧胡氏於午後到廳經張君開庭訊問一過又提同在押雷應春·曾廣鵬·王德興·單長生·姜振洪·唐錦·余昌等七名質訊良久判被吿等還押鄧等退去仍由朱警護同返家聞此案自經此次一度之質訊已可起訴審判廳矣 
[閘北保衛團檢獲臨時遺囑]  
　　閘北保衛團副官主任姜懷素昨據衛隊長王則民報稱據駐防新公園團丁報吿本月十三日夜間巡邏鐵路北在三陽路荒地檢獲洋文信一封合將原函報請轉報等情姜主任當將原函轉呈王團總惟以原函並無地址當知照巡察主任徐少棠派員調查一面將原函保存副官處候領其函文大意經該團譯員徐再棠君譯錄如下「臨時遺囑」余名威廉司丹文生華而夫（譯音）敬吿公衆者余之表弟楊某（譯音）現擬謀害余之生命余不得因此離滬萬一余有生命危險其有繼承余之家産權者爲李勵華女士該女士爲余之表妹余家産開列於後新華公司（譯音）八萬五千元南洋烟草公司（譯音）五千元某人壽公司（洋文省寫不詳）一萬兩又某人壽公司五千兩又某處五千元（均洋文省寫不詳）以上所開家産陳金兩君（譯音）詳知之二君並可於公庭作證此臨時遺囑於正式遺囑未成立前發生效力李勵華女士之照片及簽字式樣附後一千九百二十五年十二月十九日威廉司丹文生華而夫云云 
[昨日之軍事運輸]  
　　五省聯軍總司令運輸處昨日（十四）下午二時由杭州城站裝出軍用品兩鐵蓬車附掛於由杭開滬之七號中快車來滬轉運南京又昨日（十四）下午一時許由嘉興裝出第三旅軍需品一車附掛於杭來五號慢車運往松江卸車 
[首盗准交水警帶去訊辦]  
　　水警廳偵探隊隊長李虎臣派探員王鳳璋來閘北緝捕盗匪一節已誌昨報兹悉該探前日緝獲者係去年行刦立興公司小火輪船之首盗無錫人蕭秀寶·常熟人米阿二等二名由該輪船老大張小通指認屬實解經西區劉署長研訊之下據蕭米同供向爲米船夥前在司令部某偵探名下充當探夥曾至高昌廟附近帮查烟土並未犯過刦案云云奉判一併准交來探帶去訊辦 
[救出被拐女孩拐婦金李氏在逃]  
　　住居新閘路福鑫里四百零六號過街樓上有紹興婦人金李氏專事誘拐婦孺價賣與人作妾作妓或竟販至海參威等處被害者指不勝屈本月七日該氏在常州鄉下將金姓之八齡女孩拐編來滬託詞嫁給與人做養媳意圖販賣該女父即隨之同來被氏設計將其幽禁客棧内昨晨女父始知受紿遂越窗而出尋至福鑫里該氏處氏已他出房門鎖閉祇聞己女在内啼哭無法可想退出至新閘路上號啕大哭適有曾充縣署書記之周某經過聞而憐之遂偕赴愛文義路捕房由周據實報吿捕頭立飭中西包探馳往該處將女孩救出惟金李氏尙未拘獲已由該捕房通知各捕房一體恊緝矣 
[汽車碾斃童子之訊騐]  
　　十八歲之江北人楊書倫日前在滬西戈登路被五千二百二十六號汽車碾傷身死已誌本報昨午公共公廨邵襄讞會同英惠副領事乘車往虹口斐倫路騐屍所騐明楊書倫委係生前被汽車撞倒碾傷身死升座公位飭捕將人證及該汽車夫賈壽安帶案研訊當時出事情形遵諭令屍屬具領棺殮着車主從優撫卹 
[汽車撞傷行人併誌]  
　　三千一百八十九號汽車於昨日下午二時駛經浦灘撞傷江北人劉金法腿足由老巡捕房一百五十七號華捕抄錄汽車號碼另雇車送傷人往仁濟醫院醫治又有五千三百三十號汽車於昨日下午四時駛經北京路撞倒廣東人謝毛龍頭部受傷經老巡捕房一千一百八十九號華捕押令汽車載送受傷人投仁濟醫院醫治 
[浜内發現男屍之報騐]  
　　二十六保十四圖地保趙友山昨投地檢廳報稱新龍華河浜内今晨發現無名男屍一具年約四十左右身穿老布長棉襖查無家屬請求查騐奉諭候派員往騐 
[兩洋貨號主被控藐視公堂]  
　　北京路信裕粹孚兩洋貨號同被英商喊喱洋行在公共公廨控吿貨欵糾葛由廨給諭吊取被吿帳簿查核前日下午派西捕頭林君持諭單率同華捕及原吿洋行内之顧晋康前往執行詎該兩號主章松炎王慶雲抗不遵命而章更口出不遜之言該捕頭當將章王兩人帶至公廨由檢察處飭送滙司捕房收押昨以藐視公堂提起公訴經兪襄讞會同英馬副領事質訊得實判章松炎罰洋十元王從寛斥釋 
[虚設字號騙欵押三月]  
　　廣東人潘佩珊串黨在北河南路十號虚設永生申莊騙取貨物棄店逃逸日前被捕解由公共公廨諭令押候訊究在案昨晨包探侯阿寶王桂亭傳同被編之大東門信大仁銅錫店主陳昌孫及某皮鞋店主馮德斌將潘解廨經中西官訊實判押西牢三月以儆吊案贓物給原吿領去 
[匪徒移送法公廨訊辦]  
　　江北人楊得勝前因身藏手槍一支子彈三十粒在愛多亞路被新閘捕房包探韓華亭查獲解由公共公廨諭令押候查明訊究已誌本報兹經該探等查得楊在公共租界並未犯案惟在法租界則犯有搶案昨晨將楊解廨法捕房派探到堂請求引渡經關讞員會同美貝副領事質訊之下諭被吿移送法公廨歸案訊辦 
[嚇詐匪判押十八月]  
　　寗波人林文楚（即謝一民）投函與正金銀行買辦呉耀庭嚇詐洋五千元被包探孫德福拘解公共公廨諭令押候訊究已誌前報昨晨中西官飭將該被吿提案復訊屬實判决監禁西牢十八個月期滿逐出租界恐嚇信銷燬 
[藏假手槍圖刦之獲訊]  
　　匿居福建路一百四十四號門牌新昌旅館内之匪徒張德富·陳長安·曹桂芝藏有假手槍希圖於行刦時用以嚇人者前晚被老閘捕房包探周桂生往該旅館拿獲昨解公共公廨中西官訊明屬實判各押西牢半年期滿一併逐出租界假手槍没收 
[傭婦訊無行竊證據開釋]  
　　住居胡家橋祥茂里之日本人竹内丙典前日扭其傭婦唐王氏至五區三分所控稱　用該氏已六七年向無過　上月二十日家中人均外出祇留該氏看守門户忽遭失竊已在虹口菜塲押店内查獲原贓衣物一包計常本洋三元疑係該氏所竊請究經孟署員質訊解科資科員訊無證據判交保開釋 
[契地升科之函知]  
　　上寶會丈局近接浚浦局來函云關於英册四二九八號契地升科一案現林松壽君已有來函兹將該函並本局復函各抄一份送呈台察至於上年十一月十七日關於該契地正式升科圖樣所致處尊之函亦祈示復爲荷云 
[索欠反被毆傷]  
　　鹽城人楊金樹住裕通路草屋内前日扭同族楊金章至四區二分所控稱金章前曾借去洋十二元不還兹向索反被毆傷頭面等處請究當經劉署員質訊解科昨奉寶科員判移檢廳核辦 
[身藏烟土之獲究]  
　　張阿寶昨日身藏鴉片烟土四包行經海寗路被一千二百十四號華三道頭查見當將攔住抄出前項烟土將張帶入捕房候禀請捕頭核辦 
[限期還淸貨欵]  
　　王雲江昨投法公堂控稱被吿金成章向商店往來生漆共被給欠洋九十二元向收由被吿交付三十元期票一紙不料到期往收分文無着故投案求請訊追詰之金供民人祗欠原吿洋六十二元前已付過三十元今有收條可證原吿又稱此收條即收到期票收條今期票到期不付該收條不生效力求察中西官察閱屬實判被吿不應朦蔽公堂着罰洋十元外着交人銀並保出外限期將欵還淸 
[公共公廨訊案彙錄]  
　　昨日公共公廨訊理民事訟案併誌於下（一）王寅生訴南洋旅社股東王振伯等不還押櫃洋案原吿代表博良律師與蔣保　律師同稱案可和解請求改期堂諭准改期十四天訊（一）振華緞　訴經章　莊股東陶叔鏞等不付期票洋案堂諭請求改期訊（一）陳善祥請求執管遺産案堂諭公示申新兩報十四天再核（一）陳海泉訴德人陀司欠墊欵案堂諭改期訊（一）謝維善訴劉芸閣欠洋案堂諭被吿當庭付洋二十元交原吿收領寛限該被將其餘六十元於陰曆年底付淸如再遠延即飭提案押繳（一）徐蘭亭訴王根泉不理擔保丁毛毛欠租洋案堂諭被吿等飭傳不到證明原吿租據應予缺席判令償還原吿洋七十九元並負堂費（一）倪王氏訴徐阿鴻欠房租及電燈費洋案堂諭本案仍請原審官訊奪 
　　校正十三日本報載國民拒毒會全體職員會開會紀關於夏奇峯君之演講「全仗中華國民拒毒會之國民代表帶有數百萬人之簽名請願書」百字下脫漏萬字特此校正 
 
 

Page 16

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *商業巿况 
[北京專電（十四日下午四鐘）]  
　　玖陸開盤六一二低至六零二至十二時許漲爲六三二交易所以已與本塲開盤漲二百元即停巿散巿後巿間暗盤又狂漲大致由六三五至三時餘高漲至六十九元全巿成交約一百八十萬 
[釐拆堅漲]  
　　昨日星期四洋厘巿價又見回漲計前巿價爲七錢一分七厘半後巿續又轉漲爲七錢一分八釐六毫二忽五較上日大起八七五銀拆轉堅午前價爲一錢九分午後一錢七分較上日略好一分小同行做開各價惟廣角獨無漲落仍頗呆木價爲六錢一分半餘有廣角續漲一釐半計五錢九分八釐於前巿已漲至六錢之譜銅元三百四十五千文續大一千文衣牌漲十文價二千四百七十九文角坯大起一文爲二百零六文貼水小去一文計四十一文云 
[國内匯兌巿况]  
　　上海商業儲蓄銀行國内滙兌部一月十四日行巿報吿云今日京津漢銀洋兩滙一致跌落漢滙較爲平穏銀匯京津各跌二兩五錢漢跌一兩二錢五分洋滙京落三元津落一元五角漢跌一元此外湘皖略漲濟南奉天因時局關係滙兌停頓巿况呆滯京公砝爲一千零四十七兩五錢津行化爲一千零五十五兩五錢漢洋例爲一千零三十兩二錢五分京洋爲一千零零八元津爲一千零零七元漢爲平匯蕪湖·安慶·各漲三元蕪湖爲一千零零四元安慶爲一千零零六元大通漲起二元爲一千零零七元長沙·常德·各漲一元計長沙爲一千零零八元常德一千零零九元餘均未動云 
[神户英美匯巿電訊]  
　　昨日神户匯兌巿况依然强硬午前來電日美賣價六月期四十三元八角七分五買價四十四元日英賣價一先令九辨士六八七五買價一先令九辨士八一二五日印七月期賣價一百十九羅比二五正午電日美六月期賣價較午前高一角二分五改爲四十四元四月期四十四元零六分二厘五日英賣價六月期長○三一二五改爲一先令九辨士七一八七五買價四月期一先令九辨士八一二五午後四時來電各價均與正午巿同 
[美港日三匯掛牌改緊]  
　　昨日星期四外滙掛牌除美滙小去二五改爲七十四元七角五港滙大起二五爲七十七兩七五日滙漲半分計五錢九分其餘各價如先令仍爲三先令一辨士印匯二百零三羅比法匯一千九百九十法郎嗬囒一百八十四盾二五新滙七十六兩二五云 
[先令巿况堅定]  
　　昨日先令掛牌並無升降仍爲三先令一辨士銀行交易仍然平平巿價趨堅前巿做開三月份之賣出價爲三先令一辨士一八七五買進爲三先令一辨士三一二五尙與上日收巿相同無異後則賣買兩價俱趨堅零六二五計賣價改爲三先令一辨士一二五買價爲三先令一辨士二五收巿後巿巿况堅定賣買之價均與上午收巿篇同如賣價仍爲三先令一辨士一二五買價三先令一辨士二五較上日結果亦續好零六二五云 
[美匯巿况淸堅]  
　　昨日美匯掛牌改小二五計掛七十四元七角五銀行交易仍是異常淸淡而空呌之價亦續趨堅計前巿開出之價與前日相同如賣價仍爲七十五元二角五買價七十五元三角七分五後即好起一二五賣價改爲七十五元一角二分五買價七十五元二角五後至收巿未有升降仍爲該價午後之價依然勿動賣價計七十五元一角二分五買價七十五元二角五較之上日賣買兩價又好起一二五 
[東匯巿况堅穏]  
　　昨日東滙掛牌又漲起半分改掛五錢九分銀行暗盤巿勢則趨堅穏之象早巿賣出之價較上日好起零六二五如三月份期之賣價爲五錢八分半買價亦然計五錢八分三七五後賣買兩價又各漲一二五計賣價爲五錢八分六二五買爲五錢八分半及至收巿復又轉鬆一二五仍回至五錢八分半賣出買進五錢八分三七五收巿後巿開盤仍爲五錢八分半之賣價買價五錢八分三七五至收巿又改好起一二五賣價又至五錢八分六二五買價五錢八分半較上日好起一八七五全巿之賣買交易有正金銀行買進十五萬元價爲五錢八分四三七五又上海銀行買進十萬元價計五錢八分五六二五復由上海銀行賣出十萬元價亦計五錢八分五六二五並有同行對交易二十五萬元價則自五錢八分半至五錢八分五六二五其他交易殊鮮全巿成交約百萬元左右 
[標金又漲一兩六錢]  
　　昨日星期三大條近遠期均縮零六二五計近期價爲三十一辨士五六二五遠期三十一辨士半銀價勿動仍掛六十八元三角七分五美滙兌開盤大一二五計四十八元五角五六二五收盤仍爲四十八元五角七五日英一先令九辨士八一二五均無變化日美則較大二五爲四十四元二月份標金開盤較好三錢價爲二百八十五兩一錢先令揭曉美港日三滙改緊餘無升降其時金價爲二百八十五兩五錢巿勢頗趨緊穏常於數錢之升降後至日滙内價好起一二五人心因之益佳金價故自二百八十五兩七錢即漲至二百八十六兩五錢爲全巿之最高價時在十時以後及十二時許日匯又已回疲人心亦稍弱於是賣户較旺金價於二百八十五兩九錢即跌至二百八十四兩八錢爲全巿之最低價高低相差計有一兩七錢後復回好四錢爲二百八十五兩二錢收盤恰赤開盤三百二十九兩收盤爲三百二十八兩七錢五略較小去二五補水及本月登賬均爲二百八十五兩二月份二百八十六兩午後巿况頗稱堅佳雖開盤較小二錢爲二百八十五兩後即轉定祇於數錢上落且漲甚於跌及收盤仍漲至二百八十六兩四錢較上日續漲起一兩六錢補水仍爲二百八十五兩云 
[九六漲風益烈]  
　　下月期貨暗盤暴漲至六十八元 
　　前巿初開即以上漲過巨停巿 
　　昨（十四日）九六以買氣甚盛漲勢愈猛前巿初開即暴漲至六十二元以上交易所以已超過限價即行停拍故昨日前後巿僅有暗盤交易其暗盤巿價愈漲愈高在後巿收巿時期貨一月期暗盤成交價格逹六十七元五角二月期且逹六十八元較之前日幾漲十元漲勢之猛實至可驚惟上漲原因則仍傳說不一令人如墜五里霧中整理乎付息乎投機者必已有幾分把握也又其他整理案内各債以整六巿價爲最堅俏較前日復漲頗巨金融挺定不動惟七長略疲如整六本月期　漲八角半二三月期約漲半元金融祗一月期略好二角二月期不動七長一二月份期貨則較前日回下三角許至昨巿各債巿况現貨全日未開出期貨交易續仍旺盛前後巿做開四百零五萬元内九六暗盤成交二百三十一萬五千元其他七長整六亦尙佳整六計八十五萬元七長六十二萬元金融較淸僅二十六萬五千元又華商證券股開出五十股價不動兹分述各債如後 
　　金融公債金融千元票現貨無巿期貨一月期惟後巿成交一盤價九十七元九角比前日續好二角二月期前後巿均計九十 
八元較前日不動三月期未開出 
　　整理六釐整六現貨亦無交易期貨一月期八十六元四角半比前巿好起六角半較前日續漲八角半二月期八十六元六角半比前巿大二角半較前日續漲五角半三月期八十七元零五分較前巿好半角比前日亦續漲四角 
　　七年長期七長現貨仍未開出期貨一月期七十六元七角半較長巿小四角半比前日回跌二角半二月期七十七元零五分比前巿小一角半較前日回跌三角半 
　　九六及其他九六現貨無巿期貨於前巿初開即已停拍全日祗有暗盤交易後巿收盤之暗盤巿價一月約爲六十七元半二月期六十八元較前日約各暴漲十元又華商證券股成交一盤價四十九元較前不動 
[九六漲潮中之防危辦法]  
　　九六於上次漲潮中華商證券交易所曾爲防杜危險加高證金以示限制迄年底巿面平穏乃始議定減輕惟最近數日九六漲勢之猛較前尤劇昨日下午該所特召集經紀人公會及理事會開聯席會議再議定防免危險辦法如下（一）自今日（十五日）起凡做九六公債新交易者雙方應各繳本證特證各一千元仍照前案豫繳本證據金（二）巿價漲落每日仍以四元爲限追證亦四元一追再該所復俢規定於九六期貨交易停板後如有補帳者須必預繳證金昨日之九六公債補帳除證金已經預繳及有預存者外倘未預繳限本日上午開巿前繳齊云云 
[紗花轉疲]  
　　期貨因美棉平疲多頭了結轉疲現紗成交千包價跌五錢 
　　昨日星期四美棉初因現貨商售出而跌繼因利物浦帮購進而漲卒因出口減少再疲計期貨跌一至五磅音現貨未動英棉期貨漲三至六點現貨漲八點印棉巿况堅昂計孟加拉及奥姆辣漲五羅比白羅溪漲三羅比大阪現紗二十支藍魚跌三元二十支紅財神跌一元十六支福島跌四元十六支三馬跌二元本埠紗花因美棉平疲多頭陸續了結巿勢略形疲弱據業中人言目前巿况仍在盤旋時代此後形勢非先大跌决難十分上漲姑誌之以待後證兹將期現紗花巿况分列於後 
　　期紗紗布人鐘標準前巿因美棉平平巿勢微軟除本月期漲一錢外餘月均跌一錢至三錢後巿因散户多頭略有轉賣各月續跌一錢至三錢全日共成交五千七百包收盤價列左 
一月期　一四七·九0　跌·一0　四月期　一五0·四0　跌·三0 
二月期　一四九·00　　·五0　五月期　一五0·六0　　·一0 
三月期　一五0·00　　·四0　六月期　一五0·五0　　·四0 
　　現紗客帮方面廣帮進十六支地球·寶鼎·日光二十支仙桃·水月·鴻禧十二支寶鼎·飛機·金鷄·富貴等牌四百包江西帮進十六支汽球·紅團龍·水月二十支水月十二支人球等牌二百包漢口帮進十六支豐年·日光六十五包其餘烟台蕪湖寗波長沙厦門汕頭内地等帮共進三百包賣價午前跌二錢五分午後續跌二錢五分廠家未有開出各牌巿價列左 
十六支地球　　一五二·五0　十六支藍鳳　一五二·00　十四支招財　一四三·00　 
十六支紅團龍　一四八·五0　十六支汽球　一五一·七五　十支人鐘　　一三九·五0 
十六支大發　　一四九·00　十六支藍金魚一四九·五0　十支帆船　　一三九·七五 
十六支豐年　　一五五·二五　二十支仙桃　一六四·00　十支金鷄　　一三九·00 
十六支水月　　一五二·二五　二十支水月　一六二·六五　十支富貴　　一三八·二五 
十六支日光　　一五二·00　二十支立馬　一六五·二五　十二支寶鼎　一四七·00 
十六支寶鼎　　一四九·二五　二十支雲鵬　一五八·五0　十二支金鷄　一四五·00 
十六支雙象　　一四八·五0　三二支美人　二一九·五0　十二支飛機　一四一·五0 
　　期棉通州標凖前巿因美棉略疲巿况平平近月跌五分遠月未動後巿因多頭了結巿勢轉疲除本月期漲五分外餘月跌五分至一錢五分全日共成交二萬零七百擔收盤價列左 
一月期　三二·四五　未動　　　四月期　三三·五0　跌·一五 
二月期　三二·八0　跌·一0　五月期　三三·六五　　·一0 
三月期　三三·三0　　·一五　六月期　三三·七0　　·一五 
　　現棉公會消息陜西花到七八百包姚花到六百餘包通州花到四百餘包南巿出三萬斤北巿出二萬斤收價不動巿盤如左 
陜西花　三二·○○　東棉進　二○○　棧交 
孟加拉　二九·二五　串新進　五○○　一二月送廠 
火機花　三四·○○　日華進　五○○　送打包廠 
火機花　三三·七五　日信進　四○○　送打包廠 
[孟却斯德紗布狀况]  
　　布巿因上海方面活動漸有起色紗巿營業淸淡巿價不動如左 
　　　　　前週　　　　　　　　　上週 
二十支　一六·五至一七·五辨士　一六·五至一七·五辨士 
三十支　一七·五至一八·五辨士　一七·五至一八·五辨士 
四十支　一八·五至一九·五辨士　一八·五至一九·五辨士 
埃及棉六十支　三0至二四辨士　　三0至二四辨士 
[大阪紗巿仍無起色]  
　　棉紗現貨雖有川口帮之零星買進人氣依然混沌旋以期巿後巿稍有轉機行情未趨跌風中等二十支一月期呌價爲二百七十六元次月期爲二百七十四五元價視昨日毫無變動 
　鹿　四十二支　現貨　　四一五○○ 
合同　三十二支　現貨　　三八九○○ 
鐘　　十四支　　一月期　二七五○○ 
合同　十四支　　一月期　二六九○○ 
扇面　十六支　　一月期　二五九○○ 
[大阪布巿依然不振（十四日大阪電）]  
　　棉布巿况因匯兌騰貴輪出杜絕交易毫無進步二·三幅布小去三角其餘小去二角 
[棉花輸入日本情形]  
　　　　一九二五年　一九二五年　　一九二六年 
　　　　一月上旬　　十二月下旬　　一月上旬 
美棉　　六·五0三　六九·三八二　二0·八六一 
印棉　　八·五五四　二七·0三四　一二·五三七 
中棉　　二·八三九　一一·五八九　一0·四八五 
埃及棉　　　　　　　一·七八一　　　　　八0五 
總計　　二六·八九六　一0九·七八六　五四·六七八 
[日本疋頭輸出狀况]  
　　據日本紡織聯合會發表本年一月上旬輸出一三·六四二·○○○碼値四·一三四·○○○元去年十二月下旬輸出二八·一二四·○○○碼値八·二二七·○○○元去年一月上旬輸出一三·二三二·○○○碼値四·一○○·○○○元 
[洋莊絲巿不暢]  
　　昨日洋莊絲巿交易不暢蓋歐美各莊爾以海外巿面轉淸去路已稀以致對於本埠各絲經進胃又衰白廠經卒以無電轉滬交易停頓七里干經美莊談成梅牌三十包絲價較小五兩法莊進下等絲十包行情平定川黃絲經印法二處銷胃尙有計由百利進中等廠經十包祥利等進沔賜四十包價均堅定八繭灰經昨祗三井添購上等現貨十包新時昌買中等貨十包巿價如舊云 
[横濱絲巿因匯巿騰貴而疲（十四日横濱電）]  
　　生絲現貨各莊對於次貨粗貨均有進貨不足之感故昨日買氣業已發動不料今晨均藉口滙兌騰貴吃價小去三十元以致交易不見進步巿况反趨混沌云絲屑巿况歐洲帮雖露買意均持價廉則買主義未能成交 
[去年日本生絲輸出額（十四日京東電）]  
　　去年度日本生絲輸出總額爲四十三萬八千二百六十二擔八億七千九百四十九萬八千元其中輸出歐洲爲一萬四千三百二十三擔二千七百九十四萬九千元輸出美國爲四十二萬二千七百九十七擔八億四千三百三十二萬七千元合計輸出總額比前年增加六萬五千七百四十八擔一億九千四百十七萬二千元云 
[元芳呌莊]  
　　昨日星期四輪値元芳洋行第二千五百八十五期拍賣合種疋頭之期共排列三百七十五件計一萬五千六百六十五疋較之前屆少呌六十八件計三千零二十五疋内計泰西緞三十三件計九百五十疋尺六元絨五件計一百疋羽綢一百三十六件計四千四百十疋元細斜紋二件計八十疋紅布八件四百八十疋巿布四十件計二千疋原布八件計四百九十五疋竹布二件計一百疋漂細布五件計二百五十件漂布一百三十六件計六千八百疋云 
[期粉回疲]  
　　三月份新交易開拍··價與二月份相等 
　　昨爲三月份新交易開拍之第一日期粉巿面回疲緣巿塲中以本月份交易南行開始人氣異常閒散更兼盛傳某廠前定某行之大批洋麥將次運滬以致客銷觀望賣氣驟盛粉價步跌上午開盤後客胃不動多頭反賣近期粉價均趨不振惟二月份價仍堅挺而三月份新交易開拍五盤巿價亦由疲趨漲收盤價本月份爲二兩四錢八分七釐五正月份二兩四錢九分均有數釐之跌度三月份價爲二兩五錢較開盤價計漲半分二月份爲二兩四錢九分七釐五亦漲七釐半午後開盤後因盛傳洋麥行將來華賣勢益旺價均趨跌收盤結果本月份爲二兩四錢八分較上月底收盤價計跌七釐半正月份爲二兩四錢八分二釐五較跌一分半二月份爲二兩四錢八分七釐五較跌一分二五三月份爲二兩四錢八分七釐五較開盤價計跌七釐半期粉成交額上午二十二萬四千包下午十一萬一千包收巿十七萬五千包共計五十一萬包現粉出口計由阿買重號郵船運往西貢三馬頭牌四千包又順天輪裝往威海衛兵船牌五百包云 
[糖巿漲勢甚猛]  
　　昨日糖巿爲陰曆十一月底交割後之第一日嗬蘭到電巿價又升一盾之八分之一爲十一盾與十盾兼之日匯奇大漲至五十八兩六錢二分五與五十八兩半故公會劃盤遂亦漲大現貨初劃六兩二錢二分五後升爲六兩二錢五而最後出户甚缺故竟升至六兩二錢七分五南規售價亦較前陡增一錢各客反有問訊之象期貨正月份六兩四錢七分五二月份六兩五錢二分五三月份呌六兩六錢未見成交南規各價兹錄如下 
　　　　　兩　　　　　　　　　兩　　　　兩 
東三二五　六·00　東三七五　六·二0　東四二五　六·三0 
　三温半　六·一五　　四温　　六·二五　　四温半　六·三五 
[紐約植業公司歐美各種公債行巿報吿]  
　　駐滬辦事處上海九江路二A號花旗銀行内 
名　　　稱　官利　滿期時日　　一月七日賣價　一月十四日賣價　期滿時約得之利息 
捷克斯拉夫　八厘　一九五二年　一0一·00　一0一·五0　　七·八五 
政府公債　　　　　十月一日 
古巴杜米尼七厘五　一九四四年　九二·七五　　九二·五0　　　八·三0 
根糖公司債　　　　十一月一日 
智利公債　　七厘　一九四二年　一0一·00　一00·八七五　六·九0 
　　　　　　　　　十一月一日 
阿根庭　　　六厘　一九五七年　九七·00　　九六·八七五　　六·二五 
公債　　　　　　　　九月一日 
德國公債　　七厘　一九四九年　一0一·七五　一0一·七五　　六·八五 
　　　　　　　　　十月十五日 
那威公債　　六厘　一九四五年　一00·七五　一0一·00　　五·九 
　　　　　　　　　八月十五日 
德國蘭登　　七厘　一九五○年　九四·三七五　九四·五0　　　七·五0 
銀行債券　　　　　九月十五日 
加拿大太平　四厘　無限期　　　八0·五0　　八一·00　　　四·九四 
洋鐵路債券 
比國公債　　六厘　一九五五年　八六·五0　　八六·七五　　　七·一0 
　　　　　　　　　一月一日 
恩特司銅　　七厘　一九四三年　九八·五0　　九八·二五　　　七·二0 
鑛公司債　　　　　一月一日 
德國通用電　七厘　一九四五年　九五·三七五　九五·七五　　　七·四0 
氣公司債　　　　　一月十五日 
薩克遜公共　七厘　一九四五年　九三·五0　　九四·00　　　七·六0 
工程公司債　　　　二月一日 
古巴大北鐵　六厘　一九六六年　九二·七五　　九三·二五　　　六·四五 
路公司債　　　　　七月一日 
道奇氏兄弟　六厘　一九四○年　九七·00　　九六·七五　　　六·三五 
公司債　　　　　　五月一日 
海地公債　　六厘　一九五二年　九六·五0　　九六·五0　　　六·二五 
　　　　　　　　　十月一日 
丹捷區自　七厘五　一九四五年　九六·二五　　九六·二五　　　七·九0 
由城債券　　　　　十一月一日 
意大利公債　七厘　一九五一年　　　　　　　　九四·五0　　　七·五0 
　　　　　　　　　十二月一日 
　　右例各債券之價目皆以美金爲單位如有疑點當以維約總公司之報吿爲準 
[正金提高滙率係制輸入（十四日東京電）]  
　　昨日正金銀行提高滙率固由追隨巿况然與上海日金價格亦有關係且提高眞意大部分在抑制輸入 
[大阪股巿交割額（十四日大阪電）]  
　　大阪股巿十五日期交割額爲七十四種共九萬八千七百二十股一千一百二十四萬二千四百三十元一股平均價格爲一百十三元八角七分比前期减少八十股增加一百三十萬六百三十元一股平均價格則增加十三元三角一分此乃經濟界漸趨好况之現象 
 
 

Page 17

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *[本埠增刋]  
[天氣報吿]  
　　徐家滙天文台昨日下午四時三十分氣象預報云天氣陰雨微有轉晴意台灣海峽北部有和緩之旋風因低壓區域徐向東北東方移動所致黃海之上有北風至東北風不等又昨日下午三時前二十四小時内本埠氣温最高四六·四最低四三·○去年同日最高四九·五最抵四四·六 
團體消息 
[南洋與同文越野賽跑記]  
　　徐家匯南洋大學之越野賽跑隊於海上素負盛名更執東方各大學之牛耳滬上西人聯合越野隊亦被南洋奪得錦標東亞同文書院素亦注重是項運動故特約南洋於前日（十三日）下午三時於南洋校址出發作友誼之比賽 
　　是日也天氣陰寒下午細雨紛披道路盡濕三時餘同文諸士毅然而來南洋諸健將亦相繼出場該兩校同學以此乃關乎國際間一增光榮之舉雖雨如斷絲終不減其興致互立於道旁盡力歡呼銀角一聲勇士狂奔出校門入虹橋路經同文書院校門再走徐家滙火車站向南行小路至天主堂徐匯公學之操塲回小路北行仍進虹橋路回原處計程三英里有半至南洋小學河旁時南洋之張君益第一於是小學諸同學齊聲高呼入校門時大中學之同學亦然間有冒雨拍照者抵校張君仍爲第一計時二十分十五秒可謂速矣該二校相約兩方之先至前六名由對方各贈紀念品一事比賽畢相將入會客室合聚茶話直至五時有半同文諸君始相偕歸去南洋之前六名爲張君益嚴君有庚周君賢言邱君某（隊長）張君瑞鋈徐君一貫同文書院之前六名則爲趙君河島君永井君以勝君黑田君竹田君云（黛影） 
[張明碩士回國]  
　　張明字欽哉浙江諸曁人於民國九年自費赴法留學現已到申寄寓大東旅館聞張君留法六年計取得學位三種於民國十三年夏得化學師學位十四年夏得化學工程師學位同年秋得科學碩士學位現因家中懸念過甚暫時回國將來尙擬重渡西洋也 
[夏奇峯昨日招待新聞界]  
　　國際聯盟會秘書夏奇峯返國來滬後曾向各界發表意見昨日夏氏假座一品香招待本埠報界到者三十餘人另有夏氏舊友朱少屏王一之李昭實女士等餐畢由夏氏起立略謂瑞士風景雖甚優美國際聯盟會中往來之人士雖大都係各國優秀之士然惓懷祖國感慨甚深國際聯盟爲偉大之組織希望國人加以注意或批評云云次朱少屏起立致答先述聯盟會第一次開會情形又述聯盟會成立以來所耗甚鉅尙無實在成績實因聯盟軍未能成立以故能說未必能强人以行又因財政困難百事莫舉即如救濟俄國黑死病一事雖經提議亦以力薄未克實行次美國未加入聯盟亦爲缺點末希望夏君以後將所有資料擇要譯成中文以便各報易於揭載云云末夏君致謝并希望上海方面組織聯盟恊會旋即散會聞夏君本定明日放洋赴瑞士現因拒毒會請其演講故展緩一二日動身云 
[務本專門學校之近况]  
　　務本專門學校自該校校長林鴻斌君創辦以來迄今六載成績斐然原有校址在寶山路今遷至北四川路一零三號大洋房兩座爲新校舍可容數百餘人其一切校務更由林校長力求刷新積極進行該校董事部添聘　富灼博士及前福建財政廳長陳承志先生任董事科目方面則除原有之英文專修科大學部外添設國文專修科及高中商業等科敎授方面除舊有之胡其炳博士及中西名宿二十餘敎授外添聘李炳郁碩士及東呉大學法科學士陳蔚燕京大學學士黃文寶呉松政治大學敎授王璧如張仲友靑年會文牘主任米星如前潮州法政大學校長陳覺是等充任敎授並聞該校附近平民失學者極衆林校長擬於明年開設平民夜校由員生服務講授云 
[滬江大學消息一束]  
　　中文圖書運動滬江大學擴充中文圖書運動之所由來先是四年級學生發起全體同學認此實爲愛國愛校運動欣然贊同去年十二月二十九日至一月八日爲運動校内募捐之期目標數爲一千五百元結果得一千九百五十五元就中團體以大學一年爲最多得三百七十八元豫定數爲二百六十元個人以李錦綸敎授獨捐四十五元爲最高數將來校外募捐目標爲三千五百元該總務委員會現正着手分送捐簿於各同學以便寒假時向校友及各親屬捐募而逹到此項運動之目的云 
　　劇社表演半月前該校劇西社曾在本校演英文名著「第四博士」藝術能臻上乘故現復有借卡爾登表演之說女生劇團亦表演「聖誕節」一劇頗爲觀者讚賞云 
　　演講會去年陽曆年底校中擴充中文圖書運動曾請王雲五朱經農二君演講上星期五政治學會請國際聯盟秘書夏奇峯君演講題爲「中國與國際聯盟」本星期國學系又請陳靜雲君演講云 
　　足球比賽該校本年各級足球比賽錦標爲中學四年五年奪得大學現正練習預備在寒假前與樂羣隊作今年本埠奪標之比賽 
　　中學自治會該校中學部之自治會籌備已就緒現已成立云 
[濟難會啟賢分會將開全體會]  
　　中國濟難會發起以來各地先後嚮應本埠啓賢公學亦已於去年底成立分會計其校内外會員有五六十人并舉出區妙瓊·孫秀琴·鄭金永等十人爲委員陳宏光鄭通訓爲正副主席鄭福良彭家農敖景象鄭金竹爲審查員現該會定於本星期六（十六日）下午二時在啓賢新校舍（虬江路中）舉行第一次全體大會屆時請總會代表演說且有餘興茶點等并全體攝影聞歡迎來濱參加云 
[勵志團新劇部開交誼大會]  
　　牯嶺路勵志宣講團新劇部自成立以來成績斐然每遇公益善舉及開遊藝會等事邀請服務無有不到所表演之新劇亦均勸善有益社會者近聞該部主任趙君鴻影因加入人多爲聯絡感情起見定於元月二十四號下午一時開交誼大會現已在籌備一切是日並請有該部顧問鄭正秋君演說想屆時濟濟蹌蹌定有一番盛况云 
[書畫學會預誌]  
　　徐君志夫名深爲滬上書法家　書以來頗受人歡迎現徐君爲提倡美術宣揚國粹起見徵集同志發起書畫學會並擬邀請書畫名家指導會務以策進行會費一項即由徐君潤資補助云 
[婚禮誌]  
　　小說家呉雲夢君日前（二十四）在城内大富貴與陳宗樾君之女弟姮影女士結婚介紹人爲龔子岡姜佩生二君由金夢石君證婚女士才貌兼佳與呉君堪稱嘉藕是日賀客盈門著作界中如周瘦鵑錢釋雲等亦均列席云 
[郭宅堂會]  
　　海虞劇社同人於陰曆十二月初三日陽曆一月十六日恭賀郭匡夫婚禮全班會串有葉澄瀾（蘇三）周永泉（禁子）之女起解郭守璞之瓊林宴問樵鬧府胡黛如之彩樓配陳小村之天堂州黃鑫如之空城計莊雲翔之玉堂春陳小田葉文瀾之寶蓮燈陳載甫（飾楊延輝）葉澄瀾（飾公主）趙啓鵬（楊延昭）之四郎探母陳道安君胡琴 
[醫訊]  
　　日本牙醫學士彭菊洲精於牙症診者甚衆近以大慶里診室地位不敷故於昨日遷至二馬路平樂里新屋該處地臨跑馬廳空氣淸鮮照常應診矣 
[商塲消息]  
[永安冬季減價誌盛]  
　　永安公司冬季大減價昨日爲始樓下及二層各部顧客均較平日增加數倍布匹部尤爲衆多該部於減價之先已將冬季衣着用品如布匹呢絨駱駝絨等陸續運到陳列定價則均削低花絨現售每元四碼花布每元五碼及四碼兩種大衣呢單幅每尺四角及三角九分最優原價每碼念元零五角現售十八元五角原價十九元半者現售十七元五角永安本廠絨布亦照碼減售 
　　二樓京蘇部新到德國鴨牌四顆光絨球顔色十餘種每只三角半二顆鴨牌亦減售三角半蜂房牌毛絨線每磅二元六角金城牌每磅二元一角半又到大帮新式綉花邊廉售每碼五角牙口緞花邊每板三角半至一元五彩條子緞花邊每板只收一角二分爲廉價中之最廉云 
[先施减價第一日之盛况]  
　　衣邊綢緞二部尤形擁擠 
　　先施公司自昨日（十四）起舉行特别大減價昨爲第一日往購者甚爲踴躍雖天雨時寒猶覺熙來攘往各部陳列新貨莫不精緻絕倫新二樓衣邊部多係婦女飾品五光十色應有盡有如新欸綉花邊每尺祗售三角加闊牙口邊每尺一角八分至三角其一又五尺各種牙口邊每疋有售一角五分至一元五角價格之平向所未有蜜蜂老牌絨線每磅祗售二元八角五分兼加特别貴重獎品聞凡購絨線一磅以上可將發票保存到减價期滿將發出之發票號碼開彩對號者可得獎品此種獎品陳列在該公司門口大窗云 
　　又綢緞部搜羅美備花色甚多各貨最廉者如巴黎緞每尺一元二角至一元五角半緞經綢一元六角半華絲葛五角二分各色花薄緞每尺一元三角各廠葛每尺九角至一元零五分故綢緞與衣邊部之顧客尤爲擁擠云 
[開洛無線電話播音消息]  
　　開洛公司無線電話播音臺本星期六（十六號）下午二時至三時請韓鏡湖君演講題爲「科學與國家富强之關係」晚七時半起請羣學會京劇部會唱排定節目有武家坡黃鶴樓捉放曹賣馬二進宫四郎探母嘆月等劇 
[永豐泰南貨廉價]  
　　東新橋菜巿街轉角永豐泰南貨海味批發所舉行冬季大廉價定於本月初三日起三十日止特將南北雜貨及參燕銀耳·吉林　蟆·各種補品照碼减沾發售云 
[新世界五洲贈品]  
　　新世界贈品百貨大會五洲藥房本廠出品在北部二樓附設商場陳列聞該藥房因贈送時裝美女月份牌購貨者極爲擁擠 
[廣益印務局明日正式開募]  
　　山東路帶鈎橋四百零六號廣益賢記印務局訂於明日（夏正十二月初三日）正式開幕對於顧客無論五彩石印及各種精美鉛印並定做各式信封信紙等聞滿洋一元者贈送日曆或新式日記簿一種 
[美亞織綢廠五週紀念慶祝會盛况]  
　　日昨徐家匯路美亞織綢廠全體廠員在總廠内開五週紀念慶祝會到者除總廠職員工人外第二·第三·第四·各分廠之職員工人亦皆到會濟濟一堂共有一千數百人之多首由該廠總經理蔡聲白君致開會辭次爲給獎乃爲該廠首屆職員工人在廠服務滿五年者十四人各獎手表一只以作紀念而表謝意再次爲該廠夜校學生唱慶祝歌又次爲該廠俱樂部新劇團演兵刦一本表情老到頗有可觀晚上有　簧·魔術·及西成小學舞蹈末殿以影戲至散會將近午夜矣并聞該廠將於一月十七日即陰曆十二月初四日在總廠陳列出品開放工場設備茶點歡迎來賓參觀并因廠址離巿稍遠於是日下午特備汽車多輛在盆湯弄集益里該廠 
發行所門口迎送 
[太和藥房贈送月份牌]  
　　四馬路太和大藥房自運冬令藥品用品多種連日營業暢旺兹聞該藥房爲優待顧客起見特趕印五彩美女月份牌自即日起門售贈送三星期如購自製藥品滿洋一元或購各種經售藥品滿洋三元者均送一張 
[康成造酒廠罐頭食物部大廉價]  
　　公館馬路朱葆三路口康成造酒廠罐頭食物部舉行冬季大廉價該廠陳設極其精緻備辦應時禮品無不應有盡有如該廠仿造各式洋酒及經售各種葡萄酒罐頭餅乾·香烟·雪茄烟·茶腿·年糕·彩蛋等品實屬完全劃價亦頗公道誠爲减價之特色並聞凡有購物滿洋二元者贈送美女月份牌一張並星期日曆一組云云 
[大光减價]  
　　南京路郵局對面大光電器公司除專接大小電器工程外近更以歲聿雲暮特由本月初二日起特别大減價九天將所有最新由德美國運到之各式大小檯電燈百餘種反光吊燈三四火吊燈百數十種衛生淺藍吊燈能療百病之紫光機磨面機電話機及永備遠近手燈中西乾電等之貨品一律以原碼減售八五折藉酬顧客 
[長樂茶社大會書]  
　　彈詞家每屆歲暮必舉行會書猶舞台之倒串戲含有滑稽興趣集無數彈詞家於一堂又如伶界之聯合會串故有聽書癖者爭趨之四馬路長樂茶社自增設書場已屆半月上座日衆兹自舊曆十二月初一日改說會書多光裕社巨子屆時懚必有一番鬧熱也 
[瑞華續到大批藥品]  
　　北江西路瑞華公司經售之Vaouum前次運到數百具咸以功效神速以故購者頗衆不旬日即已售罄現已續到一大批仍照優待價售洋七元 
出版界消息 
[靑光出版]  
　　靑社發行喬雅邠主編之靑光月刋本期用道林紙彩印内容殊見精美函索處川沙東門云 
[紫羅蘭第三號出版]  
　　大東書局出版瘦鵑主幹之紫羅蘭第三號已於昨日出版特載有　影樓遇合瑣記小說有瘦鵑之訴衷情爲與第一號之惜分釵有繼續性者長篇小說均繼續刋竳紫羅蘭畫報插圖本期尤爲加多每册仍售三角 
[上海靑年月報徵文]  
　　四川路中國靑年會刋行上海靑年報分星期週刋及月報二種按期分寄會員星期報專載該會消息月報則有短文雜著及饒有趣味之作本月月報爲節儉號現正從事編輯凡各界對於此問題有贈佳作歡迎投稿字以五百字爲限二十號以前寄到以便付梓登出後備有酬勞 
 
 

Page 18

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *電影界消息 
[新電影吸引觀衆之一法]  
　　電影之成本最巨者厥惟仿古屋宇之佈景曁演員之衣着近年美邦影片類多以攝演歷史劇聞而觀衆心理亦非歷史劇不足以饜其望究其原因胥由劇中佈景宏麗穿插熱鬧所致是以製片家即在時新之電影中亦必加以浩費背景以動觀衆如最近奥迪安開映之「歌場魅影」一片即在此點着想也國産影片尙在幼穉時代雖近來出品迭增然内容攝製類多因陋就簡而劇本分幕又多雷同是以觀國産影片愈觀愈覺可厭連日卡爾登影戲院開映「新人的家庭」爲明星影片公司最新出品由任矜蘋導演者也賣座之盛爲歷來國産影片所未有雖其吸引力不僅影片已設以惡劣之影片陪以新穎之節目而演之則其節目必不能轟動觀衆至如斯狂若也然則「新人的家庭」之號召力何在一言蔽之即久聒耳鼓之二十電影明生及宏麗浩費之背景耳其背景之最浩費者爲歐式之客廳廳之邊通以蚓形之巨梯以逹樓室也在歐西電影中此種壁畫式之布景固屬慣見殊不足眩友僑之目而在國産片中則視之如「羅賓漢」中之宫城「盧宫秘史」中之古堞矣宏麗巍峨許爲豪舉任矜蘋在「新人的家庭」中敢爲他人所不敢爲者須勵以成功其志已勇今片成放映傾動全滬雖毁譽參半然其志得償矣（秋雲） 
[上海大戲院新片「羅京春夢」將開演]  
　　上海大戲院新片EternaICity原定譯名刦裏情鴛兹聞趙叔雍君已有譯本名「羅京春夢影」該院即改爲「羅京春夢」此片爲著名女明星雷麥女士之傑作片中共有男女演員二萬餘人價値百萬美金云 
[新大陸公司體育部消息]  
　　新大陸公司之足球隊隊長丁錫慶君昨邀神州影片公司足球隊作友誼之比賽俾可聯絡雙方感情已得神州隊之同意故定於明日十六號下午二時半在天文台路中華足球場比賽屆時並不收買門票云 
[影片學校之創設]  
　　開設北由西路愛爾近路之中華戲劇研究社聞係南洋華僑影片公司之經理李曼君及曾在匡時影片公司當導演之黃松村君等所辦李黃二君等因欲組織一規模宏大之影片公司攝取純粹中國影片以發揚中華固有之文化及我國民族思想之特色但感是種人材缺乏乃先立影片學校注輸電影方面應有盡有之學識於學生俾便培植專門人材以作明春該公司之基本演員現李君已往南洋方面招集巨股黃君則在校經營敎授一切該校業已於五號開課分早班（七點到九點）午班（兩點到四點）晚班（七點到九點）三班敎授功課甚爲繁雜有化裝表演配景（係黃君自己担任）攝影製片編劇排劇（係胡君担任）美術（係梁君担任）以上功課除請對於影片藝術素有研究之諸君擔任外聞跳舞一課並請留學俄國在莫斯科藝術劇塲專習歌舞之王女士擔任三年前俄羅斯歌劇團赴京獻藝時女士曾一同往焉凡看過女士與柯羅斯夫基君合演之西班牙舞者未有不嘆女士技藝之神妙也女士因與該校敎務主任黃君係同鄉關係是以留在該校授課聞該校學額原定八十因功課完備之故現學生已逹七十多人 
[天一公司之擴充]  
　　天一影片公司經理邵君醉翁兹爲力圖擴充起見近又特聘董血血君擔任編劇李元龍君擔任特刋編輯蔣才立君擔任繪圖鄭逸生君擔任繪寫中西字幕現第三片忠義節業已完全攝竣將於下月初七日在中央試片第四片攝製梁山泊祝英台將與其第五片夫妻之秘密兩片同時攝映大約陰曆年底可拍竣一本又該公司因原住房屋不敷辦公本月（十二月）初旬遷至提籃橋華德路六十八號云 
[評「歌場魅影」]  
　　「歌塲魅影」係寰球公司著名出品之一記者初未知其有若何成績旣而潘毅華君示我以該劇情形以及一切 
[明星公司新影片空谷蘭之兩幕]  
建築工程表演成績等命爲譯著以雜「歌塲魅影」特刋於是始知該劇之工程浩大用費驚人而又有殘疾明星郎却乃氏爲之主演必有一觀之價値顧繕事多繁未能先睹爲快延之目前始與黎錦暉君往觀其究竟焉 
　　全劇立意厥以情愛出之以李祿之妙筆乃寫成許多可歌可泣之情節使觀者爲之神往寫依立克（即魅影）本領驚人除飛行走壁之外又能賴一尺許竹管潛水行走其技術之精非常人所能及然依立克之行爲旣如上述則不過一糾糾武夫耳古之武夫往往心粗膽壯不能及於養氣致神而依立克竟心細於毫能奏抑揚有致之琴樂諸如此種情節决爲常人所思量不及者而李洛克斯乃透悉及之此其長處亦爲他人所不逮者也又如民衆追逐魅影至地窑湖道時觀者决以爲水深若是安能經此初不料克拉司丁（女郎瑪蘭非爾賓飾）適爲依立克適而旋蝎之時水退入鄰室而民衆乃得過斯深湖及後魅影被逐至山窮水絕之時尙復舉手過頂如擲炸藥之狀故作奇筆使觀者驚疑不决莫辨眞僞李祿誠奇人也 
　　是劇情節之緊凑處旣如上述而編成劇本映諸銀幕則非有才藝兼長之演員以飾魅影始能繪聲繪色活現魅影於銀幕於是於郎却乃氏以化妝之精表演之佳而當斯重任矣郎氏於是劇中表演多在手部蓋面部醜陋乃不得不蒙以假面具而逹情會意尤較難矣然郎却乃氏能鼓其勇氣繼「鐘樓怪人」而飾此魅影終得美滿榮譽我於郎氏之技無間言矣其他如瑪來雙利賓之克拉司丁於揭假面具後驚搏之狀以及旋蝗旋蝎時之游疑兩難俱有獨到至腦門開萊飾羅乞乃則我不敢言其佳蓋是角之難飾餘全無表情之可言者也餘如飾波斯人之卡利羅飾西蒙之果倫俱有長處兹勿贅（吉誠） 
雜俎 
[窗飾廣吿逹夫]  
　　窗飾爲用費最少而收效最廣之一廣吿術凡稍有廣吿學常識者類能道之歐美各國且以此爲專門學科組織會社以供攻考其出版之書籍亦已汗牛充棟非若我國商人之漫不加以注意也 
　　中國商人之知應用窗飾術也僅爲三數年來事而關於研究此項問題之書籍更難一見一年前愚曾譯「近世窗飾術」一書於各種淺近原理及方法已略述一斑（此書現已由商務書館出版）當時偶値課暇更曾譯短文十數則投各日報及雜誌然無一刋出者蓋是時各報雜誌編輯人之腦中猶未有此「窗飾術」三字也時至今日而情勢大變凡各鬧巿中之商店固已時有可觀之窗飾出現即向來極麻木之報紙亦已多注意及之矣中國（尤其爲上海）商業發逹之速亦可由此得一反證也 
　　窗飾之要素當分爲二步第一步須有吸引人來觀此窗飾之能力第二步則當令觀者生愛購此項貨物之慾望愚常見滬上各商店有以橱窗飾成光怪陸離之狀此於第一步目的固已逹到矣然人之觀此窗飾者終未能起購買之心也此種不顧第二步要素之窗飾僅足耗費金錢時間而於銷售貨物上毫無裨益當有以謀改進也 
　　關於橱窗之採光滬上各大商店之窗飾員似多已注意及之窗内閃耀入目之燈光亦多有以廻光單或遮布令其略改爲適宜者矣然有一事仍多忽略之者則橱窗底面之漆色及背景尙未知應用色彩學及光學之原理更以改良此殊爲窗飾進步之一大阻碍也橱窗天花板之漆色大都當用灰色因利用之可有返光作用而其光又不十分强烈也背景則當視所陳貨物之顔色而異其配製若滬上商店橱窗之無背景可言者其廣吿之效力不知將減殺若干倍也 
　　英倫某衣料店曾陳列深色之綢緞一種布置適宜更襯以淺紅色之東方式背景（中有一淡綠色之孔雀圓圖一略似吾國舞臺之幕）結果竟吸引得多數之顧客而其商店之名號亦且隨之而遠揚矣 
　　當顧客入店選貨時往往有指定欲取窗中陳飾之貨者則當立應之蓋一般顧客之心中每以爲窗中之貨較内藏者爲佳也苟於此欲避重行陳飾之麻煩而不允顧客之請則殊易失其歡心也 
窗飾之事宜特僱一專員任之方可勝任愉快苟以之付與無識之夥友則未有不敗事者蓋窗飾雖細事然能措置如意得心應手則亦非有三四年之經驗與學識不可也 
[更正]  
　　昨日雜俎欄内刋載心佛君之「游戲事業」一則内云主其事者有禪臣洋行顔料買辦楊吉雲等云云按楊君係捷發洋行買辦與禪臣無關特此更正 
　　十三日本刋登載「金屬電鍍略說」篇末第三行「如欲其鍍時較一百三十二度爲限」一句「較」字之下脫排「···速則將藥品增加使電力充足外再在鍍盆下加熱至攝氏表···」二十四字合亟更正 
 
 

Page 19

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *藝術界 
[黎明女神考] [  張若谷]  
　　奥路拉（Aurora）的典故却就出在希臘神話中的「黎明的女神」身上伊的職司是替太陽神愛普廬筦司東方穹門的每天淸晨看見時間神把太陽神的金車拉了出來這輛金車有極强烈耀眼的光彩駕上了四匹火炭投的赤兎馬等到日神愛普廬一跳上車子伊便把東方穹門漸漸地開起來這時候下界的夜神即離去他的職務讓光明神和太陽神來値巡這就是地球上黎明和白晝的時辰了 
　　這一段神話據我們現在的眼光觀察起來是然覺得太是荒誕不經但是像這種解釋自然現象的故事却都是古希臘時代的全部知慧的庫藏這些美麗有趣味的故事早已成爲西洋藝術界的最重要的原料之一了有多少甜美幽妙的詩篇是採集它們做題材的有多少優雅雄偉的雕刻是塑造它們的主要人物與事跡的别些姑且不諭單看那羅馬羅斯比格里西宫平頂上葛杜（GuidoReni）創作的「黎明女神」的一幅鉅畫這不是希臘神話中的可愛血液已注入了偉大藝術作品的最内部的明證嗎看呀那最美麗的一切美術的神愛普廬兀立在一輛疾馳的車子上圍繞着無數艶麗的女神在四週跳舞一片金紅的太陽光表示那光明的快樂車子面前「黎明的女神」奥路拉疾馳在彩霞裏在上面散佈玫瑰花雨向海上飛去後來有許多藝術愛好者評讚這幅畫道「時神之携手歡舞飽含異敎之精神有理想中歌舞之首調」或說道「神馬之急速與咆哮車輪之急轉吾人觀之似正在眼前疾馳而過者」這些話本來是歎賞葛杜的藝術手腕的但是假使没有希臘神話來灌溉他的心靈葛杜的名譽恐怕也不能流芳於百世哩 
　　在華譯本的希臘神話裏我找了好多時候關於「黎明神」的故事只有下面一則故事中的主人翁是否即伊我却很是懷疑因爲譯者在「黎明的女神」下明明寫着依洛絲（Eros）三字恰和愛洛斯（Eros愛神）的名字相同這倒我要請譯者鄭振鐸明白吿訴我們一聲現在姑且錄下面 
　　「西發洛士（CepaIus）是一個獵者娶了服侍狄愛娜（Diana）的一個仙女柏洛克麗絲（Prooris）她帶來一隻獵狗與一根百發百中的鏢槍他們很快活的生活在一起後來「黎明的女神」依洛絲（Fros）想戀愛西發洛士而没有成功她妒忌柏洛克麗絲要打斷他的幸福當炎夏的中午西發洛士常擇在蔭凉之地坐着召呼一陣凉颺來吹散他的炎熱依洛絲知道他的這個習慣便跑去對柏洛克麗絲說她丈夫有了一個情人常於中午在樹蔭相會柏洛克麗絲信了她的謊話便匆匆的到她丈夫那裏去這時正是中午她藏在附近的叢中西發洛士照常的叫道「可愛的凉颺請來罷」柏洛克麗絲以爲他眞的在呼喚他的情人便暈倒在地上西發洛士見叢林突然沙沙的作響以爲是野獸便把鏢槍擲去並擲中她的胸前她哀叫一聲而死西發洛士立刻自道自己錯了便跑到她身邊在她最後一息未絕之前解釋一切給她聽柏洛克麗絲知道她丈夫的全個心仍然是她的便微笑的死去」（見文學大綱「希臘的神話」章） 
　　希臘神話中「黎明女神」的故事已盡於此後世的歐洲各國辭語中如拉丁文和英文的奥路拉（Aurod）法蘭西文的奥勞爾（Aurore）等大槪都是出源自「黎明女神」依洛絲（Eros）的名字罷奥路拉三字在我國的譯名很多如「晨光」·「黎明」·「晨曦」·「旭光」·「旭旦」·等等都是吾們可習見聞的尤可使我們注意的這些同義異書的名詞大槪是爲現在國内研究文藝的團體所樂用的我曾經在無聊時把他們做一個小調查結果上有學校二震旦與復旦大學美術團體二上海晨光美術會與復大旦會文學團體五長沙晨社出版物晨光寗波浸會高級小學晨光社出版物晨光湖南旅鄂中學出版物晨曦長沙旭光社出版物旭光上海復大出版物黎明週報人名一黎明輝···這不過就我個人知道的統計罷了 
　　這樣乾燥無味的考據文字我初起很不願意寫出來因爲這幾天内恰遇着晨光美術會正在開習作展覽會即使讀者或不滿意於這樣東扯西拾的廢話至少也會使得讀者諸君對於晨光美術會一類題名的來源有所了解罷 
[游故宫記] [  梅花館主]  
　　十六日下午二時予偕羅亮生·許良臣·徐小麟三君遊故宫博物院院分兩路曰内中曰内西内西者即雨花閣·重華·翊坤·儲秀·啓祥·長春·咸福·建福諸宫寶華·延慶·撫宸諸殿予等往游者内西路也 
　　進神武門向東爲西花園此處景物甚佳歷代古物咸存於此民十二失火亭園懷寶盡成灰燼遜帝就其原址夷球場今則瓦礫遍地荆棘叢生場之東隅有玻璃小屋一内置鞋二帽一碩大無朋不知其用意所在復有刀茅劍戟之屬備遜帝游戲之用也過石洞爲惠風亭亭在靜怡軒前構造極古茂前爲建福宫宫凡三楹建築異於他宫屋瓦皆藍色乾隆改建時原爲守制時所居故以他故未果中設寶座乾隆書匾曰「不爲物先」東間祀孝貞顯皇后西間滿置佛龕過撫辰延慶二殿入永慶綏社二門寶華殿在焉内有所謂歡喜佛者多尊此處明時供奉道敎至淸改崇佛敎導引吐納·秘密歡喜此其一也内近廳有乾隆御筆匾額一方顔曰「敬佛」乾隆乙已所設毆北爲中正殿民十二遭火之一也 
　　殿南爲梵宗樓内供番佛過昭福門爲雨花閣閣凡三層極壯嚴富麗之至上層供歡喜佛五尊中層供康熙大成功德神位下層供西天番佛室内外懸「智珠心印」「華嚴法界」二匾書法皆極雄厚宫内匾額以此爲首屈也經此爲太極殿殿凡五楹舊名啓祥宫原爲未央宫遜帝在宫時爲瑜太妃所居中置寶座前後廊有慈禧太后親書聯匾甚多題字不復記憶内藏寶石陶器琳瑯滿目美不勝收北爲體元殿殿内珍寶亦甚多東西兩側廂曰怡性軒曰樂道堂南北間均有牀帳宫妃所居也 
　　再北爲長春宫四圍檐廊遍繪紅樓夢人景備極精細宫凡五楹中設寶座西一間臥室西二間書室案上陳設小說家言及西文書籍帝妃親筆小楷亂堆案右東一間浴室器具皆西式東二間有紅木廚二儲物甚多西廂爲「綏萬邦」此宫係帝妃所居也（按膺天慶即綏壽殿綏萬邦即承禧殿） 
　　再北爲長春宫後殿顔曰「怡情書史」殿凡五楹陳列珍品陶磁及后妃册寶東間雜置西式用具西間除衣服用器外復有帝婚時之禮物甚夥殿前有金缸二大小一如太和殿之四金缸銅製雙龜雙鶴分列左右古柏二株高與天齊東廂曰益壽齋西廂曰樂志軒宫女所居也 
　　出敷華門進崇禧門翊華宫在與翊華原名萬安爲西宫妃嬪所居慈禧后亦嘗處此相傳同治生於宫之西間顔其額曰「履祿綏厚」陸潤庠題有「萬壽无疆」四字東廂爲延洪殿一名慶雲齋懸一匾額題曰「翔鳳爲林」西廂爲元和殿一名道德堂 
　　北爲體和殿共五楹中三間靠窗設炕爲帝消塞處多磁玉皆爲佳品西洋樂器多種散置室中爲狀至紊亂西間爲帝后書室案上有美人風雅大觀及新售小說等書東間有銅床一后所臥也東廂曰平康室西廂曰益壽齋均設有床帳形式較普通者寛而長被褥已霉爛不堪過此爲儲秀宫遜帝未出宫時榮后嘗居於此中設寶座東爲臥室西爲浴室東廂爲養和殿顔曰「熙天耀日」西廂爲「綏福殿」顔曰「和神茂豫」再北爲「麗景軒」帝與后嘗西餐於兹中有長桌陳設皆西式 
　　經重華門重華宫戲臺在焉臺有額曰「景平叶慶」相傳譚英秀嘗供奉於此臺前爲漱芳齋凡五楹磁玉古銅之屬甚多古式邏鐘均極名貴有穿堂通後進即爲重華宫每値新年必在此侍宴太后及賜宴羣臣聯句倡和盡昇平之樂事昔宴於闖回長漠咱帊爾及征服臺灣將佐亦均在此 
　　東廡爲葆中殿内有匾曰「古香室」乾隆御筆甚夥西廡曰浴德殿乾隆爲皇子時之書齋也内有匾曰「抑齋」其南爲崇敬殿額曰「樂善堂」係乾隆所書中爲 
 
[晚] [  葉靈鳳作]  
 
 

Page 20

 
 
1;第一萬八千九百九十五號;中華民國十五年 西曆一千九百二十六年一月十五號
星期五 * *寶座後有玉飾錦屏多至百餘種俱極名貴旁有雀尾　扇及紅漆雕盒左右列古编鐘渾天儀精細絕倫余等考觀至此天已黟黑遂出宫雇車而歸（自京寄） 
[茶花女之臨終]  
[美的鑑賞與批評] [  吻仌]  
　　王爾德說「審美是屬於更靈的世界的在「眞」和「善」的上位那些道德以及法律在他的境地裏都無容喙之餘地所以美底鑑識是我們所逹到享樂至高無上的最高點」我們自己都可以知道人類底美慾的本性無論在原始與野蠻的民族當中都是很顯著的不過因美的活動與快感的振動數各不相同所以一種美的東西在鑑賞者的受納就有差異了 
　　假定明月團　的晚上各人的心裏都覺得「月」的明凈可愛但是所引起的快意都未必一致當月映在詩人的心理他就想起月宫的詩趣吟咏成美妙的文句映到農人們的心裏他就推測到第二天的天時晴好我們農場上可以下種或可以收割了映在乞丐的心裏他却又是一種想法假使這月亮變做一塊洋錢丢在地上這是我多麽幸運呵照這樣看來一般鑑賞的美的觀念大槪都偏重在主觀方面 
　　但處在批評家的地位却當然不能如此他在自己所受納後而引起的感覺不能即刻就認以爲美或不美必須用研究的態度將對象本身加以判斷因吾人之感覺時常流轉而不永續的如果受納後能每次反覆他的印象或每次再現於心延長趣味的永久那纔下確當的判斷否則用自己立說底原理來先斷定再本着這原理演譯起來去下批評的意義那却變作獨斷了 
　　進展覽會的時候鑑賞者應該備具一點美的原理底知識那纔會提高享樂的興味求得正確的意義使我們開拓心襟引起豐厚的感情 
　　當看到一種美術品時候最緊要的就是「形式」與「内容」的觀察無論什麽對象如果所表現的形式非常巧妙而内容没有意義便損美的價値所以「形式美」這一個名詞只可在便宜上應用照嚴格說起來是没有絕對的意義的作品必須包含多少的内容才能成立像建築的美好像是全在形式上的比較的缺乏内容但不能說全然没有内容那建築的面·線·色彩等都覺得很美要是由内容提起極高的趣味才覺得很美 
　　雷峯塔在西湖中是最適當的位置經過一次火災後朱色與形式更顯出自然而壯嚴假使我們不曉得「塔」是表現佛敎伽藍的一種重要建築没有聯想到黃妃造塔底故事那就平凡無趣了 
　　每種美術品最大的生命都隠藏在内容裏面象古代馬龍（Myron）之「擲圓盤者」（DisooboIus）與近代羅丹（Rodin）之「思想者」（TIinker）在普通一般人的看法·大都注重其顔面·姿勢底線條·與輪廓·以及大理石之光滑·粘土之精細就覺得滿足了却没有注意到他的表白筋肉之活動與所包含無限大底勢力如擲圓盤者所顯示的特異之想象力更少有人注意得到他右手握着圓盤身體十分向上彎曲在彫刻上是最難穏定的形態但是那位彫刻家能以他的平衡點發出很大的力仍能引起堅實的觀念觀者只看到外形的纖麗没有尋出内容的眞諦仍就是得不到深刻的印象與高卓的興味故有許多精粹的佳作冤枉了被人　斥反對都是因爲人們的誤會把内容豐富的作品認作形式上未能完成才有這種現象 
　　總之我們愛美的鑑賞者對於無論那種美術品都該有豐厚的感悟與深廣的觀察我現在也是愛美的鑒賞的一分子毫無批評底智識所以對於鑑賞方面說得詳細一點至於批評家的地位當然是具有一種高深的眼光與豐富的學識才當得起這資格所以在今日這樣鬧藝術饑荒的國家裏找不出一個眞正的批評家確是一椿可憐而悲痛的憾事 
[參觀天文台記] [  張瞬鳴]  
　　月之九日余儕以動物學一科參觀土山灣博物院又以便參觀徐家匯天文台焉由該處天主敎相公引導自門入爲一草地有一亭置寒暑表晴雨表等數事寒暑表凡二一至一日中最高溫度而止冷不再降一至最低溫度而止熱不上昇不必時往觀察但於日終往視即能得之且較便而準確也每日之氣溫報吿蓋即據此又有一器以水置之隔時往秤以察蒸發之度此皆置於室外者 
　　拾級登台進室即有一氣象自記機據云爲天主敎某神父手製曾在巴黎得獎云機之前裝置電話機用以報吿各處前進爲一廊壁懸天雲之圖多幅以備與每日天色核對者也前爲一室各種書藉滿布桌上亦有氣象自記機一壁上則懸與該處有關之人像如利瑪　等凡四幅 
　　由廊右行亦爲一室四圍設架置書盡滿惜皆法文未知所云中爲一桌如櫃上有無線電收音機一具及每日各地之氣壓表是室之右爲一小室中置二鐘甚準確不差毫厘即稍差年亦不過二三分云鐘之置法一直一横因恐地震停鐘也今所置之方向不同不致二鐘均停矣鐘之旁有一紐狀物據謂每於十二時推之則外灘天文台之黑球即落蓋二處相通而以電氣連之也 
　　又有觀星之器一架之以架以在日間故不擾之無線電收音機一式頗新發音甚嚮不用放大而舉室能聞上一層置一天線爲木架而繞以電線者聞用此種天線須以電線正對發電一方方能淸晰故連於下層可以旋轉更上一層者爲大鐘之機出是室即在屋上矣上爲一台余儕欲盡其端遂循梯而上顧足軟甚惟恐或墮至則四週在望屋小如籠矣 
　　最高之處爲一測風力機依風而轉有類風車據云該台不過觀察氣象故不若稱氣象台之爲宜而該台尙有地動測量機數具其一爲世界最佳四五具中之一又謂該處設置電車故將指南針移至陸家浜因恐電氣引磁故也 
[藝術界集會表]  
　　　　　　地點　　　　　日期　　　　　 
晨光美術會　靜安寺路哈同　十五日起至二十一日止 
習作展覽會　路口本會　　　 
林琴南遺作展覽會三山會館　十七日 
戲劇恊社公　陸家浜職工敎　十七日 
演黑蝙蝠　　育館 
 
