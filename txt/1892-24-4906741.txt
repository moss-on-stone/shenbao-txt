# 1892 - 24 - 4906741

 

Page 1

 
 
[第二次新印二十四史告成] [  圖書集成局啓]  
　　本局新印二十四史前次股票早已售完而問價者仍源源而來因又鳩工續印悉心監視精益求精受憾全無校上次更爲美善現已告蕆請已購股票者速臨申報館取書至第一次購票諸君尙有存書在館者亦請前來提去俾得伏案揣摩若未經先付定銀者如於年内購書價亦照　票一律至明年則須另行釐訂也○鏡古書屋請本局校印新增刑案匯覽正續三編所有書票預定者每部洋六元請及早來購可也 
[宜保護高論]  
　　凡事莫不有先　圖人家國者當於先幾未兆之際爲未雨之綢繆若朕兆旣形事勢相迫危疑震撼之交變生倉猝大局難支始欲以撥亂救正之才爲定國安邦之計雖禍果能平亂果能戡而一時驚張擾攘之情已費幾許周折矣如中國之於朝鮮一事有不可不防之於早者按朝鮮睛名高句騼僻處東隅南北相距約八百里東西最寛處祇千餘里腰狹而首尾皆寛東西南三面瀕海西北至盛京以鴨緣江爲界南接吉林東北毗連俄羅斯島嶼紛羅頗擅形勝自箕子受封以後至秦始皇時爲遼東外徼漢末公孫度據之尋滅於魏五代改號高麗其後子若孫世世朝貢於宋歴四百餘年未嘗易姓明洪武二年以其君顓表賀卽位賜以金印誥命封高麗國王在位二十五年傳至子瑶昏庸不德衆推門下侍郎李成桂爲主更名旦詔許自立聲教又詔復號朝鮮遷都漢城旦衰子芳遠嗣永樂元年冬詔賜金印誥命冕服厥後世世承襲相傳弗替萬歴間國中有難中朝遣兵平之至我聖清定鼎燕京高麗望氣而識眞王首先歸順因頒定歲貢章程内載黄金百兩紋銀千兩米糧一萬斛絹綢二千匹羅綾三百匹布一千四公麻布四百匹純麻布四百匹楮貨大小各千張利刃二千柄虎皮百張獺皮四百張國王或遣使臣親自賚納泥首稱臣中朝亦厚遇其主飭頒時憲書歸國此其臣服中朝之意歴久不渝中朝亦每遣使臣前往封王感洛懷柔彼此维繫固非自主之國所可同日語也惟其國家貧弱向祇閉關自守與他國不相通政事之權國王一人操之非臣下所得而妄干中朝自頒正朔遣封使而外其他絶不預聞蓋我朝待藩屬之禮向崇寛大苟非涉於大故一切皆任其自爲不似泰西各邦一爲藩屬卽難自主國有大事必禀命而後行也惟高麗逼近東灜又與俄羅斯接壤强隣竊伺易　事端六七年前以有讒人交搆其間幾與鄰邦干戈相見幸我朝力爲保護得以相安無事逮法越相持之際眈眈虎視幾欲乘我多事之秋輕爲戎首幸賴英國維持其際巨文一戍各國寒心不至爲越南之續近與各國通商開鸇山釜山仁川等口岸商賈輻輳貨物駢羅高迁亦喜用西法若軍火若製造若開采若商務靡不力　振作風氣大開成見胥融治道爲之一變惟開化守舊兩黨各樹黨援各張羽翼如薰蕕之各異若冰炭之難容動輙　齬幾致變生肘腋幸和議克踐中東不至於决裂說者謂高麗業已通商中國之保護藩封正宜變通舊制兹各國於高麗立約俱若以高麗爲自主之邦恐將來别國有一於高麗我國難以聞問况俄國犬牙相錯覬覦時形歐洲旣不能圖遂舎而之他留意於亞洲之東北或恐將來兵端之啓首禍必在高麗今之所以不敢猝發爲難者蓋恐英法德美各國之乘其後也俄兵長在陸戰水中决勝較之英法或梢遜一籌將來習練旣精兵力已足不復有所顧忌或俟歐洲諸大國之有事伺隙乘便而起此則大有可虞也兼以日本相距密爾鷹瞵鶚視其志正不在小在長慮卻顧者深懼他時離析分崩其不爲緬甸琉球越南暹羅之續者幾希今屈指藩屬諸邦惟朝鮮片壤尚爲完固正如靈光之巋然獨存若不爲之及早圖維周防倍至何以顧全大局爲今之計大要有三一宜總其事權泰西之經營屬地皆設大員監督除内地之政皆由國王自主外其餘交涉大端以及理財治兵必由監督專主今於高京專設監督一員無論朝鮮與何國有事必須由監督會商書字簽名方爲確據其商務海關之事亦由監督主之每年提取若干成以與高廷爲國中經費此一說也一宜施教養風氣未開黨人敗類溷跡其間一見新政措施羣相撓阴且近年來民貧國弱風俗難純若以教養相加則上下皆能獲益矣一宜培兵力歐洲軍政最爲講求宜令高廷置備輪船製造機器習水陸戰陳之法本國力不能足則由中國代爲整頓果能如是俄日雖欲思逞終覺有所顧慮恐一舉動間或致與中國高麗兩國失歡且慮泰西各大國以公法繩其後總之藩服之地與内地同此後更換和約必　保護高麗一則列入約章俾得與中國同休戚一切通商之事惟與中國酌辦則保護之道得矣此之謂防患於未然弭變於無形又何畏乎與强隣偪處也哉 
[白下瑣言]  
　　有客自青溪桃渡間遠貽雙鯉言有江寍府學附生八人經楊宗師取列優等滿擬食飾之榮在指顧間耳不意廩生在前者未卽出缺轉瞬新年此缺應歸下次歲案人考補求榮念切遂邀約同人聨名控於新任溥宗師謂應貢成均諸廪生有心戀棧志在畫押時向童生需索保費請援例嚴催如再抗延卽行斥革宗師俯如所請已行文至學矣旋聞諸廪生心有不甘擬具呈覆訴緩至明歲俾興訟者計不得行所述如此爰照錄之至於事之確否則請還問之個中人○前報言瘋犬傷人延醫診治一節兹悉賣菜傭受毒已深卽於次日午刻斃命某童子亦於第三日相繼而殁二姓家屬率領多人持械奔赴豢犬之家恣意閧閙毁壤器具甚多並欲扭主人進縣署鳴寃喧嚷之際有魯仲連者爲之排難解紛令出青呋一百千文給予兩家作爲棺殮之費衆皆首肯然豢犬者所失亦甚鉅矣禍機之伏豈人所能逆料哉 
[吳下農言]  
　　蘇州來信云本月十八日吳縣凌敬之大令下鄕查勘十家門牌舟抵黎墅鎭登岸稽閱見有十五戶或將牌撕破或竟全行揭去或字跡已擦至糢糊卽著地保傳至官舫欲科以玩法之罪各戶皆泥首乞恩大令謂姑念鄕愚免予懲責各罰出青蚨五百翼繳呈董事重給新牌并諭以後不論店戶居家有蹈是轍者悉照此闪科罰諭畢每十家給以竹梆一具令縣之門前聞警擊之以便聚衆扞禦○蘇州府魁太守於某日終覆九縣文童諭以三鼓後齊集試塲靜候點名領卷有吳江縣四童偶語曰爲時尙早與其冷冰冰在此守候曷勿至宿雲窩裏一享烟霞之樂乎遂聨袂至某烟館一榻横陳興高采烈迨太守點名之際書吏呌破喉嚨四童毫無影嚮乃令學師飭人查察旣而四童 
 
 

Page 2

 
 
癮過貿貿然來発帥引至太守前太守大怒謂爾輩以功名爲兒戲殊屬荒謬絶倫法當各責手心四十下扣除名姓四童叩頭如搗蒜一再哀求又經學師代爲乞憐太守遂從寛免責并不許接卷入塲○某夜有更夫擊柝至齊門附近且擊且行獨自無聊入一小巷口唱京調繼又大聲呼曰隆冬天氣宵小極多居家者請各留心莫被小人算計言尚未畢黑暗中突來一掌摑其頰甲倒仆於地及扒起而手中梆鑼已被賊子攫去矣 
[皖省官塲紀要]  
　　委辦兩江營務處前任壽春鎭郭善臣軍門寳昌於日前來皖謁見沈仲復中丞并拜會在省各員聞有要公與中丞而議也○官塲接到電傳上諭恭悉安徽鳳陽府知府趙殿臣太守舒翹蒙恩升授浙江温處道當卽抄錄諭言由驛馳遞鳳陽○藩轅牌示廬州府張子　太守端本聞訃丁憂還缺經大憲札飭徐亞陶太守署理并擬以現署太平府吳士青太守奏補○特授池州府文太守明委辦運漕厘務候補府邊太守保桱委辦鳳凰頸厘務孫太守廷林調署貴池縣顧明府懷壬本任銅陵縣姚明府鵬翕均於本月十五日抵省　陳厘務○特授繁昌縣葉魁地明府鴻基經大憲具摺密保奉硃筆圈出賞加知府銜在任候補直隸州明府奉到飭知束裝來省赴各憲轅禀謝 
[勸修火政]  
　　刋上每遇火警各善堂水龍無不風馳電制而來然到塲雖速而出水甚遲以致火勢大張不可收拾意者其龍上執事倉猝未及到齊歟抑隨龍桶夫人數太少不敷驅策歟說者每以爲憾嗣詢諸個中人據稱緣城内熱閙之區街巷無不窄狹偶有火患觀者極多更有一種亡命之徒必欲挨擠至失愼之處始快揆其居心無非欲乘間攫取物件致將道途塞斷桶夫及水担皆不得進迨竭力爭先送至龍内水已十存四五矣故往往龍到雖多而澆噴不能迅速今府憲許太守鑒及於此已與營縣約法三章預籌良策特出示曉諭略謂本郡街道繁盛窄狹每遇火警往往閑人壅塞水道龍雖到而無水救援甚至附近各戶搬運物件不能便捷搶火者遂生覬覦之心實由閒人擁擠之故月前轅門橋磚街失愼本縣目擊情形兹特與營縣會商嗣後設有火警各官聞信卽臨各擇隘口設座彈壓一面飭役驅逐閑人查拿搶火爾閒雜人等以及輕年子弟倘不自愛仍前擁擠設受鞭扑拉逐之辱卽係自取其咎府縣衙門皆置有水龍當由本府等首先教練演習各叚善堂水龍亦望該董勤加訓練一有火患務各踴躍上前尤須龍水齊到不得先後參差至本坊水龍須俟餘火盡熄始可回局等語見者咸曰此亦賢太守未雨綢繆勤修火政之一道也 
[維揚瑣錄]  
　　揚城各項生涯較上半年俱有起色惟錢業以銀根緊迫劃匯不靈行情略爲梗塞日前暫行封閉之恒愼昌錢莊聞用出票存甚多現經該莊執事人竭力張羅將零星票款先行籌付遂擇本月十四五日在錢業會館照票兌現一時聞風而至者如蟻聚蜂屯途爲之塞兩日内已兌出現錢約三千餘串據聞該莊倘能將官欵設法彌補卽可重整旗鼓仍復舊觀也乃一波未平一波又起羅　街鉅源錢鋪開設已廿餘年素稱穩妥不料本月十六晚關閉門上並黏有某局封條聞亦因提取公欵轉輸不及所致云○兩淮各岸運商認捐部庫軍餉銀兩等情已詳前報兹上憲以初限已滿擬於年内報解頭批而礆查繳收銀數尙未一律收齊遂飭淮南總局出示嚴催示内略云各岸運商認捐部庫軍餉銀兩前蒙督鹽憲核定分爲八限呈繳初限計兩個月隨經連憲面諭卽以十月朔日起捐扣至十一月底止爲第一限遵卽開辦在案其間照數呈繳者固不乏人未繳者亦復不少刻下初限已逾多日卽擬尅日彚數起解萬難再緩合亟示催爲此示仰各岸商赶將初限應繳銀兩卽日繳齊並陸續接繳二限捐銀幸勿延宕等語想各商旣已慨認於先定可踴躍輸將於後報解之期當在指顧間也○入冬以來天氣乾亢本月初旬雖已六出花飛而所得無幾且旋積旋融刻下三九已盡各鄕農無不仰盼祥霙蓋俗有雪落三四九來歲倉倉有这諺也江甘兩邑宰民瘼關心遂俯順輿情於本月望日起在郡廟設壇虔誠祈禱並禁屠三日不識滕六君亦鑒此悃忱否也○城守徐守戎聞經上遊調補狼山營守備卽以狼山中營守備嚴守戍調補揚州城守嚴守戎昨已由都領憑南旋當蒙上憲檄飭履任刻已抵揚隨於本月十八日辰時接印衙署尙未讓出現暫以馬神廟爲公館云 
[䢴江官報]  
　　十三日内閣中書鮑中翰恩綬抵揚陳鹺尹壯猷委富安灘緝私十四日周分轉曜銷泰屬水勢差李鹺尹德程禀赴曰塔河卡十五日彭鹺尹家騏委管西壩卡務十六日蔡分轉世佑鄭分轉琦同銷京餉差陳鹺尹炘解海分司傏銀到揚十七日前署徐州府阮太守祖棠卸事回省過揚十八日分發大使許鹺尹之璟禀到十九日午時封印各官商禀賀許鹺尹誦敦銷泰州南門差 
[津沽雜誌]  
　　北方有在理教不飲　不昅烟平時尚無不法情事惟設會所聚徒衆每年擺齋一兩次而已十月中旬在理教中人焚燒巴溝天主教堂並教會中人房屋該處神甫具禀駐京法國欽差照會總理衙門查辦由是在理教中人爲之不寒而慄津郡各會所一律閉門河東會所更以水會扁額懸掛門首往年臘月初八日擺齋一次名雖曰齋其實肥魚大肉處嚥狼呑不似禪家之有蔬筍氣也今届此舉竟如廣陵散矣○津城混混多於蓬麻向來新官到任每將著名者出示查拿謂之辦理善後然皆有名無實不過紙上空談耳新任天河兵備道周子瑜觀察尙未辦理此舉適城内曬米廠混混中乙兩人與縣署差役尤三門毆爲道憲訪悉兩造均係混混之尤不可不小懲大戒遂札天津縣出示嚴禁並派差查拿不知若輩能稍歛跡否 
[鷺島寒潮]  
　　恤孤所之設　由商民捐集成款襄此美舉所中聘請醫生購置樂品凡泉郡五縣鄕民在夏傭工謀食以及店夥覺徒一時患病無人收養者皆可央人何送如醫治不能痊愈致遭不測卽由董事治棺理　誠屬意美法良本年春間經上憲裁撤兹復蒙諭照舊舉辦在夏貧民無不同聲感頌云○本月十二早四點鐘時局口街某紙鋪不知如何遺火紙箔堆中以致烈焰横飛其時人皆在黑甜鄕中栩栩然效莊生之夢蝶倉卒驚醒汲水灌救此處墻壁堅固祝融氏不能越雷池一步僅毁平房一幢而已亦幸矣哉 
[金陵官報]  
　　十二月十二日朝鮮國文狀元學士崔鏞到會由京來福右營遊擊趙廷琳見辭赴任藩臺瑞禀知考吏洽兩江補用副將李光裕叩謝委署督左管遊擊知縣趙鶴謝委江北河運差補昨日運判陳康到知縣楊鳳池謝委調辦北六七叚保甲差十三日糧道馬新授浙江温處道楊儒叩謝辦金陵洋務局候選道曾内熙同知沈敦和到吳淞公幹回均見代理徽寍道袁祿交卸回候補道譚信榘灴西來銷總辦江西湖口掣騐差回均到南洋吳淞陳勇正教習鄭倫謝委管帶虎威兵船卽辭知州楊增芳到銷江北河運總押差回泰州營都　章宗瀚謝委調署城守營都可並保補副將用鹽知事高崧辭回揚主簿彭澤春奉委江浦冬防差補昨日首府李上元縣陳江寍縣趙均傳見前江西南贛鎭陳金鰲到湖南來進京前代理徽寍道彭祿辦江南水師學堂候補道沈瑜慶候補道譚信榘謝委總辦銷洋關鹽釐兼淮北銷局差委署左管遊擊李光裕管帶策電礮船史建中謝委管帶練勇學堂事務開濟兵船徐傳隆到上海來謝委右翼長知縣汪以誠世職汪龍圖奉示騐看鄧國宛謝委江北河運差理問王肇鴻奉府委兼辦聚寳門外粥廠稽查差補昨日將軍豐會者督左營遊擊彭仁壽謝委署城守恊十五日藩臺瑞糧道馬巡道馮辦江南籌防局候補道會廣照辦金陵防營支應局吳炳祥辦軍裝火樂局蔡世保辦金陵城外保甲局羅廷玉辦機器製造局郭道直辦安徽晥南牙厘局安徽候補道袁秉楨安慶府聨元由京引見回前代理徽寍道彭祿辭回皖知縣施霈霖到由蘇解餉來卽辭吳光清從九趙經綬奉委駐貢院公幹調署泰州營都司畢公成交卸城守營都司事調署城守營都司章宗瀚任事均禀知管帶練勇學堂事務史建中辭回上海府經歴賀錫蕃奉委十二圩木厘分局差巡檢于富之奉委上元冬防差世職許國棟奉示騐看藩轅牌示照得本司庫大使宋振麟丁憂遺缺 
 
 

Page 3

 
 
查有布庫大使吳善植堪以署理十六日署滁州余適中辭補昨日候選道左孝同到會由湖南來辦金陵厘捐局候補道歡陽霖傳見正任淮湯道謝元福到由蘇州回候選縣丞朱濟龍到湖南來督轅牌示諭補用鹽大使饒祖頀李弨基均於十八日已時來轅察看十七日新受安徵徵寗池太廣道楊儒辦江南籌防局候補道曾廣照辦鎭洋關鹽釐兼淮北督銷局譚信榘辭赴差二品頂戴分發江蘇補用道許繼衡到由京引見回前江西南贑鎭陳金鰲江西淮南書局委員安徽知州羅士灜到江西來委署碭山縣張瑾謝委世職許國揀奉示騐看各痊均見管帶親兵副營借補江西撫標正營遊擊王國權到湖南來安徽同知楊鵬程辭赴氾水知州楊增芳禀知赴淮就醫陳其璟辭回籍補昨日安慶府聨元辭督轅牌示諭知縣沈韻鏘於十八日已時來轅察看 
[嶺南冬旭]  
　　黄埔船廠製就兵船一艘告竣後委員禀請騐收李制軍以此船工料堅實機器靈動足與各國兵船嫓美因命其名曰廣玉○俄國王爵魏君來粤遊歴於本月十一日行抵三水縣李制軍委員官前往恭迎並飭沿海砲船弁兵妥爲護送○前任學政樊介軒宗師父卸後卽赴各憲署辭行遄返回浙江珂里初十日由長隄官碼頭登舟文武各官均詣河干恭送○署潮陽縣劉大令德恒以瓜代有人交卸回省紳民聨名禀請大憲暫留署任大憲以格于成例未便允准○調署香山縣准補羅定州直隸州楊懿卿剌史由軍功起家保至今職上年順直水災廣勸捐資以充振欵大憲列諸荐剡上達宸衷蒙恩賞加三品頂戴欽此剌史奉到行知卽詣各憲轅禀謝○黄埔水陸師學堂現届考課之期大憲委洋務處繙譯委員左君庚會同學堂總辦教習各員評定去取○沙田總局文案委員丁大令墉奉札署理乳源縣印務所遺文案一差大憲另委大挑知縣沈大令士　接辦大令奉到札諭卽詣憲轅禀謝進局視事○藩轅牌示增城茅田司缺委本任定安縣曲史林慶銓署西寗縣典史缺委試用典史劉銘署順德馬寗司缺詳請以三水縣三水司張作淇調補請補德慶州吏自施賡先飭赴新任○東北郊外各鄕落向無虎患近日忽來有山君數頭四出滋擾不特犬豕鷄鴨呑噬無遺卽路上行人亦時有被其攫去者某日某姓家舉殯至山遇見一虎咆哮而至疾風捲處林木怒號執紼之人紛紛棄棺逃避有一人氣衰力竭舉步稍遲遂爲虎啣去現有好行其德者擬籌集臣欵倩西人之善搏虎者來此圍捕特不知有馮婦其人否也○老城地方自前月迭出刼案後官兵嚴密稽查大憲又添派營勇數百名分叚巡邏昕宵不懈左右兩統制每晚亦親率旂兵游弋以壯聲威○烟館飯店最易藏奸臬憲諭以每夜二更卽行閉戶不許容留閒人投宿以免匪類潛蹤如敢故違提案究治並諭守城員弁務須啓閉依時旣閉卽不准擅開以免疏失○本月初五晚初更時突有盜黨多人明火執仗簇擁至西門外某姓家破門而入傾箱倒篋搜括靡遺慾壑旣盈揚長而去家中人被其禁嚇不敢聲張迨賊去已遥始鳴鑼呼捕然已香渺無蹤矣聞所失皆貴重之物約值千餘金翌日赴縣禀陳邑宰會同營官親往騐明比差嚴緝○初六晚有盜三人在新城竹欄門内某烟館吸烟吐霧呑雲洋洋自得營兵聞之馳往掩緝盜初尚與勇爭持卒以勢不能敵悉數擒獲大憲以烟館容留匪類立時發委查封○時届嚴冬貧民無褐無衣瑟縮街頭情殊可憫初七日大碼頭接官亭側有一乞兒凍餒而斃由善當以薄棺殮之○惠州府屬因天時亢旱田禾大半歉收農民十室九空卒歲無資情形巷苦商人運米前往獲利無涯省城米市頓覺暢消米價因之略貴矣 
[寗郡市面]  
　　寗郡年來市面日見清淡其故實由貲本短少兼以釐卡林立貿易中人不惟不能獲利而且動多折本是以連年店鋪虧欠倒閉者指不勝屈今年各項商買步步留心雖獲利者仍屬寥寥而虧累者亦不多見市面尙稱安靖十五日以來城市各鋪生意始見熱閙惟日來洋價驟跌每元僅換錢一千一百文共中攙和小錢甚多市上動輒爭論岔民受虧非淺也 
[西泠望雪]  
　　杭垣封印日期撫憲崧振帥擇吉於十二月十九日午刻開印則在壬辰新正十九日已刻云○省垣街頭巷尾居民堆積垃圾艱於行路經省防統領劉總戎出示曉諭並派撥營兵挑除然積習旣久抛棄如故現在年景將新總戎復派楚軍各路打掃至於路旁碎石高下不平者一列鋪砌平坦市肆蟬聨之地車馬　集於途莫不謂王道湯平皆總戎之功德也近聞各店鋪鳩集番餅恭送德政旗牌萬民傘扇云○三元坊同善齋書坊開設有年近有姚王二姓擬就同善齋租屋開公濟西醫局並刷印吕宋小票行與產主說合將同善齋退租而齋主謂每月房金六元累年以來並無短少意將霸租不肯出屋現已禀縣飭差押令齋主遷移齋主憤激無從發洩作七言四句詩十首用黄紙刊刷成章遍貼城廂上下其意大略謂吕宋小票之害人姚王二姓之奸滑間有謗　官長處噫甚矣何其愚也○某日大風鳴條振鐸已刊報端近間當日沿江西南角聞家堰袁家浦兩處停泊民船有被風吹折者有向石塘撞損船頭船尾者有船腰對斷者約計十餘隻之多載運貨物皆飄泊水中而箕工舵師行旅客商落水者槪行救起惟失某姓幼孩至今打撈蹤跡杳然想已魂游水府矣 
[安慶紀事]  
　　交卸蕪湖關道彭受臣觀察於本月十八日乘江裕輪船抵省謁見沈仲復中丞拜會兩司及各同寅賃昭忠祠隔壁某姓家爲公館旋奉仲　札委辦理營務處不日卽須到差視事矣○鳳陽府趙殿臣太守升補温處道自應委員接署俾得交卸履新沈仲則會同阿嘯山方伯檄委現辦鳳凰頸厘務候補府孫詞臣太守廷林署理適太守因公赴省遂赴各憲轅禀謝不日卽回局交卸諏吉赴温○某署教讀幕賓年終解館于本月十八日附搭招商局江孚輪船回里先飭家丁押行李箱簏至躉船至夜間二鼓始到查見已失去皮匣一口内盛友人託寄之緊要信數封洋銀一百數十元急喚地保查究閱日以原匣歸趙視之鎖已扭去各物毫無遺漏惟洋銀早已不翼而飛道仍返署中請東人將家丁送縣押究并飭地方有司嚴究地保務使原賊交出洋銀 
[登舟遇難]  
　　十八日某輪船上駛九江濟和客棧夥朱某及小工李某鍾某欲上輪船接客并代客搬運行李什物冀覓蠅頭微利以資餬口輪船與躉船尙未靠定朱某等卽拉住繩索欲捷足先登該輪來勢甚猛躉輪一磕三人俱受重傷朱某下部壓爛腎囊併出僅存一息鍾某兩手皮破骨碎俱送醫院求醫不知可無性命之憂否李某則竟落水晶宫屍身無着諺云人爲財死貧民以覓食之故致罹凶禍亦云慘矣 
[章門臘鼓]  
　　人世多戀仕宦之榮少領山林之趣惟卓識者獨不然王美齋太守退居林下地名仙源極據林泉之勝眞不啻武陵源裏也大守復於宅南特建一閣名曰清風爲淑性陶清之地隨蒔名花數百本墨客騒人題詠殆徧閣前方塘一畆塘心矗起一樓曰邀月樓對面遥立一亭曰澄心亭西爲如璧書屋東爲毓桂山房迴廊環轉又東爲丹桂園消夏灣百花塢藏花室諸境位置天然清雅絶倫訪事者偷得餘閒偶遊其中俗慮爲之一清則當局之自隨其適天何待言耶因念十年前館於其地時得詩酒過從雖體制未全已歎其有美畢臻今則規模益廓愈歎其無美不備矣惟是自撫藐躬飢驅於外不能有所建樹負愧良多且星霜十稔頭顱漸老而故我依然對此益令人惆悵徒增恧　焉耳○江右各屬近年風氣大不如前有所謂大戲者雖演唱目蓮封神仍襲咸同間之舊而奢侈淫亂筆不忍書又不得不書其大槪以期當道之厲禁差戲塲則結綵懸燈街市則陳設古玩游行臺閣則門巧爭新裝潢人物則盡態極妍摇動百里内外之人心明中之糜費已不知凡幾而墜鞭公子走馬王孫乘機串通鴇嫗開設臺基或潛往各鄕招引年少婦女巧借看戯之名誘薦襄王之枕且其中有旨甘鮮美以悅其口綺羅紈榖以悅其目脂粉金玉以悅其心婦女多爲其所惑喪盡百里内外之廉恥暗中之貽害更不知凡幾矣又有所謂花酒花烟花賭者亦銷金之鍋也花酒則年輕婦女當爐不啻臨卭之卓文君輕狂子弟多樂往彼沽飲甚有提壺而入內室者給以青　二百翼便博牀頭一席歡花烟則婦女與各一塌 
 
 

Page 4

 
 
横陳吞雲吐霧雅意綢繆倘意洽情濃或圖片刻之歡或極終宵之樂任客之便花賭則豔花多枝羅列左右或鬥牌或壓寳伺候周到且百方獻媚千計作嬌動客之憐縱客之慾不死客之心不傾客之囊而不已嗚呼世途之罟網何多人心之陷穽無極安得有掃除廓清之一日耶 
[鮮宫火警]  
　　西歴一行八百九十一年十二月十九號午後朝鮮宫中失愼至晚十點鐘時始救熄當火熾時正門兵士數百羣聚護衛諸大臣分頭馳集我中國通商大臣入宫謁見國王翌日查悉燒去宫女住屋凡七十餘椽 
[署使過滬]  
　　署理日本星使汪芝房太史於本月十八日由日本附搭法國公司輪船將次來滬一切情形已見本報慈悉法分司船於廿三日十點鐘抵滬停泊浦江中汪太史當卽用小火輪船抵岸所有辦差家丁預先在法界永安街長源泰報關行暫作行轅定於昨日換坐長江輪船前往鎭江等處矣 
[監司將返]  
　　上海兹道聶促芳觀察會同江蘇糧道景月汀觀察乘某輪船赴金陵公幹已列報章昨日道署中探悉聶觀察將次回申是以書差執事等人均赴金利源碼頭伺候 
[解匪到申]  
　　會匪頭目王金龍避匿杭州經上海縣捕役趙金令夥役帶同眼線前往拿獲昨已紀諸執章兹悉王就禽後捕者卽乘民船用小火輪船拖帶來申昨晚十點鐘時抵大東門外大碼頭遂將王裝入囚籠押解起岸有親兵五十名各執長槍大刀前後擁護迤邐至縣署據情禀明袁大令大令飭先行收禁聽候研訊 
[邑尊巡夜]  
　　上海縣袁海觀大令以時届歲暮深恐匪徒竊賊混迹閭閻特於前夜帶同差役乘輿出巡如遇形跡可疑手無燈籠者卽令差役上前盤詰倘或支吾以對則飭帶縣訊供 
[請禁淫書]  
　　出賣淫書有千例禁其中以肉蒲團一種尤爲淫書之冠前有蘇州某善士出價購得是書印板二副並書八百部送至本邑輔元堂請爲銷毁堂董深恐外間各書坊仍有違禁私賣情事禀請上海縣袁大令出示嚴禁 
[船帮械鬥]  
　　本埠南市南碼頭一帶係各商船會萃之處現届海運出口每日熱閙異常前日下午有江北船户某甲與同鄕某乙因爭裝糧米邀至本邑人王三烟館中理論初則唇鎗舌劍繼而葉文用武至上燈時各聚四五十人分執棍棒鬥至一點鐘之久各有損傷甲黨三人受傷甚重烟館什物亦搗毁一空旁人竭力解勸均不釋手欲扭至廿三七　巡防局喊控不知若何了結也 
[古滬衙斷]  
　　日前有某甲者衣股華美至東門外某烟館吸烟過堂　出門購物遂私將烟槍上所包紅呢拆下轉包於自已所擕白作烟槍上並配上原烟斗盒中洋烟吸去十分之七卽向袋内出青蚨一百六七十翼放在盤中斯時堂倌已回語悉曰我去午膳來爾勿收燈堂倌見鋪上各物俱存不以爲疑良久不來細視烟鎗始知被騙據云被調之鎗值洋十元換下白竹鎗祗值三角云○十六鋪一帶晚間時有匪徒　物前晚有年逾古稱元某甲自北而南行至太平碼頭背後突有一匪飛奔而至將甲推倒搶去頭上紅呢風帽奔入太平弄内逸去迨甲扒起狂呼匪徒已經不見矣 
[上海縣署記事]  
　　衛樹年與胞弟仁濟在北市股開錦記綢莊一切帳目均由仁濟司理現在樹年查得仁濟有帳目不符情事赴縣呈控昨經袁大令批示略謂樹年仁濟究屬同胞情關手足卽使仁濟經帳不符办可邀同親屬妥爲理處何得逮行肇訟致傷和氣批斥不准○彭玉亭投英公堂控吳秀芳盜買田地並向英工部局冒收銀兩宋二尹飭送縣訊辦袁大令提訊之下原被各將田單檢呈大令察　之下彭係九十號吳係二百十七號號數顯有不符卽將兩造交差帶往查對禀覆訊辦此已見諸報章矣昨經差役帶彭　往二十三保頭圖虹口楊樹浦地方查對不知究竟如何○浦東楊師橋入陳晋生生有一子上月某日遭是處賭棍　往局賭輸洋二百餘元無奈將田單作抵嗣經晋生查悉向之論說賭棍不睬遂投縣控呈袁大令正在飭提各賭徒卽央人調處願將田單奉趙求免控懲陳首爲之肯具結求銷○黄魁賢控姜達莊　人拆墻袁大令訊供之下姜稱被黄佔地大令飭差帶兩造前去查看有無佔地情事禀候覆訊兹悉黄不願涉訟由親友勸明隨於前日赴縣求銷 
[英界公堂瑣案]  
　　包探黄四福稱緝獲李錦楚搜出北棧永吉具名致伊父榮寳來書信一封並附包金對開一個銀簪睚飾六七年並有假銀飾質票吊到雖據李言在路拾得然難憑信况李本有父母已被逐出難免行竊惟無失主具報今特送案李錦楚供江北人河做小工度日書信及飾物均在新閘地方拾得先後典質使用從未行竊乞求施恩宋十尹判李錦楚管押七天　歸巡捕房暫存居期如無失主認領分别發還典質鋪可也○包探顧阿六稱王金毛到陶芳林所開之客寓借宿拆竊夾被阻獲人贓交捕送案陶芳林投案請爲領贓王金毛供浦東人初犯求恩宋二尹判王金毛管押七天以示薄懲贓交失主領去○包探黄四福稱徐松華在虹口竊得銀表一只拿獲人贓沿無失主報失今將人贓送案徐松華供江北人以後不敢乞求施恩宋二尹判徐松華管押半月贓存捕方以待失主認領○朱雅峯稱在華衆會帮夥張阿元深夜躱在室内行竊鞋子一雙幸卽知覺拿獲人贓交捕送案張阿元供寍波人如今只求施恩宋二尹飭將張阿元交捕房勒令回籍贓交失主領去○巡捕解送粤女天梅到案當有杜康基上堂　係粤人向做鐵匠婢女天梅憑他母親出名從鎭江買來已有三四年有中人　証日後原想作爲螟蛉女從不凌虐前天清晨出外買熱水碰碎磁壺不敢回家並因手有疔瘡致被路人疑爲凌虐所傷由　送案請爲具領婢女天梅供廣東人年十一歲左手上其實是疔瘡主人並未打過宋二尹飭值日差帶同天梅至仁濟醫院騐明如果瘡毒准其主人杜康基具領否則再行候示○四十三號巡捕稱昨見瞿祥祥駕馬車在黄浦灘奔跑干違禁令爲此送案請罰瞿祥祥供上海人以後當照章駕車宋二尹判罰瞿祥祥洋一元撥充西醫院經費○包探唐寳榮稱艾七寳在虹口扒竊洋三元奔逃及追獲已將銀洋抛去失主故未來案艾七寳供江西人以後改過不敢再犯尙求恩恕宋二尹判艾七寳管押半月以儆○包探江阿三稱張長根在公和祥碼頭行竊鐵鈎五隻拿獲人贓送案張長根供揚州人在順泰碼頭拾得乞求施恩宋二尹判張長根管押半月贓存捕房給還失主 
[法界公報瑣案]  
　　工部局收租洋人簿建赴法公廨聲稱本界老北門外之恒德典當素有名聲工部局擬定每季計收捐銀五十兩自因生意减色曾至工部局禀請减收捐欵當經公董會議已經减去銀十兩後又减去五兩每季祗收銀三十五兩現因届期持票向收該當中人又欲相商减價故將捐銀掯阻不給是以將當中之戴乾富李寳仁兩人交捕送案請追明府隨訊究戴李曰法租界中共有幾家典當他們捐欵是否問爾家一式生意可有大小否爾當中前本捐銀五十兩以後如何折减兩人供稱法界中典當　有三家惟捐數各有不同目下恒豐當捐銀二十五兩公泰當捐銀二十兩獨有恒德捐銀三十五兩吃虧太多所有生意目下三家相去不遠一年内每家約上架銀十萬左右問以前捐銀五十兩時有若干銀上架答稱十餘年前每年生意可上架銀三十餘萬兩其時捐銀五十兩八年前上架約二十萬之譜捐銀减至四十兩今年生意更覺清淡又减至三十五兩其數較他家仍大須請再行减價明府隨商諸祁繙譯官謂今據恒德當夥所稱爲生意寥寂來案請减捐銀惟係一面之詞斷難允准須待本委親自前往查察當再核奪祁君曰他家典當之住屋較恒德爲小是以捐銀須照大槪增加並非爲生意之好歹若不付捐銀工部局卽要釘門矣明府隨著恒德當夥戴李兩人退去候下禮拜仁到堂再核○楊泰記之收租人傳春山爲房客和昌竹布店 
 
 

Page 5

 
 
主閉逃經縀子客人朱晉梅具控訊押一切情形已紀前報緣楊泰記之產業經西人馬立孫出面收租昨晨馬立　洋人偕中打樣華人張姓到案申訴情由當據祁繙譯答曰縀客朱晉梅控收租人將客縀兩疋携去抵當房租故將和昌店主逼令逃避是以向收租人傳春山押追房客在案馬立遜稱和昌店主逃走另有保租人可追惟傳春山經收房租須請交保出外祁君卽轉達朱明府飭探前往捕房中將傳解案准予交保限禮拜二禀覆　仁茂主馮鑑甫捲逃客欵銀一萬餘兩一案已詳前報昨晨據捕房中又將馮之妻弟童子裕串藏箱物之應連和傭婦黄蔡氏等並搜到衣箱三只一併解案旋據原告曲振川荆子卿等四人投案禀稱前日奉諭協同童子裕前往英租界高陞棧查問馮鑑甫之下落不料水牌上載有第三十八號馮客居住當向樓下茶房查問據稱在樓上又問茶房據云此棧並無三十八號房問又問棧主婦之女孩卽允肯領見行至半梯主母卽將女孩喊住不許指領以致無處找尋今日特來禀覆明府飭包探傳到铜匠將箱三只憑原被告當塲開視内祗有女衣及不值錢之物著封存旋有童子裕之兄童作渭卽高陞棧之茶房投案禀稱棧内地方甚小係三十四號爲止並無三十八號房間明府詰問因何多寫號數供此乃擺空架子棧房情形皆然明府謂應連和曰此事由爾妻陷害受累管押若令准爾保出可否將馮尋交到案答稱情願找尋明府隨將傭婦黄蔡氏一併交保當有應妻應胡氏持茂成德圖章之保單具保兩人出外兩童一併管押候追○陳朝中前控蔡宏伯欠洋三百元明府訊以蔡之洋元已付某某號報關行王季植收去爲作輪船買辦之押櫃欵項一節已詳昨報昨晨據包探孫錦榮將報關行之王季植帶案王卽檢交洋三百元以清押櫃之欵并稱押櫃已還惟蔡有借洋百餘元須請追還等語旋有報關行之主人投案聲稱王季植係行中夥計其收用押櫃洋元與我店無涉爲何到我行中要人今交案之期票兩張須請給還明府閴王季植是否爾店之夥答稱是謂旣是爾店之夥自應到爾店提人又有見証何正夫投案聲稱蔡付洋元由我行經手期時蔡曾用法洋一百十四元光景明府當將王季植交主人領去蔡還押候今日再核○車主徐阿三控稱上月聞失去東洋車一輛前日在王福堂處查到據云由陳桂元經手售出故將王陳兩車夫送案請究明府訊問之下據陳桂元稱此車由徐姓轉賣與沈姓今又賣與王福堂計價洋七元明府問沈姓現在何處供已回江北明府以兩造各執一詞判令徐阿三償還車價洋三元半將車領去陳桂元押候笞賣一百板待沈姓來申再核○卞三心投　聲稱向人租得東洋車一輛轉租與胡文卿拖拉不料胡一去不返後經雇人在鐵馬路將車尋回故將胡送案請究明府謂旣已尋到用去之洋胡景况不佳諒難追償著押候笞責一百板以儆○麻袋店主馮金投案控稱生元錢莊主唐慶祥前偕張子卿來店買去麻袋合價洋廿元之譜付下生元莊期票洋五十元除扣貨洋外當找出現洋三十元目下約期已届往收無著是以將唐張送案請究明晬問唐日官憑信印業憑圖章爾爲何出票蓋章至期不付供稱張子卿向我借去期票現因張前欠未清是以將此票止付謂爾須先將票洋付清然後再追張之欠欵著押繳張暫行交保○翁木行潘小川同控車夫江雷君盜賣車上照會明府謂江雷君如此形狀難以追究判責一百板以儆○林阿新控稱由甯波乘江天輪船來滬帶來錢十六千備辦花生等物詎抵碼頭時有自稱包探夥役等數人來云此乃小錢定係私販搶錢而去當有何阿堂被包探查獲送案請究明府訊問之餘何阿堂直認不諱并稱分用小錢三千文問尚有羽黨是誰供稱有阿小來寳等人不知住於何處謂此等人最爲可惡判責四百板枷號五天年終開枷再管押捕房至明年二月初一日開釋○開車庽之婦人顧周氏控稱被車夫金阿春竊烟槍一支林阿福竊去烟燈一只送案請究明府訊究之餘林金抵賴著候各責四十板○泰昌魚行　東張樹芬王昌潮林馥堂等繳到欠找洋三百五十元旋據原告王顯德投案具領明府詰問爾等兩下均帶有簿據否據被告張樹芬稱未帶簿據著退去明日將簿據呈案再核○金錫甫前控馬雲山將方單抵借去洋七十元限滿不還明府着交保理處在案昨據馬妻馬顧氏投案先交洋廿元聲稱與原告言明其餘明年二月中再還明府着金明日持借據到案再准具領洋元○徐張氏日前在法公　具控李仁山借洋一百元立有票據今因李逝世理應提其子李子明追究明府着自行出外理處昨日李子明之叔父李松山投案禀稱欠洋一百元業已料理原告徐張氏亦投案禀請銷案明府允准所請當將在案之借據檢交完案 
[飢寒被澤]  
　　謹啓者敝堂接陳永福大善士求病愈特助施粥洋一百元又奉節省氏大善士樂助施衣洋三百元先後祗收欽佩交集孝思仁澤永種福田節用愛人祗承先德節省氏之胞兄敬畏齋大善士見義勇爲馨香千古一門善氣廣結德緣難兄難弟眞爲難得厪懷飢溺羣贍生佛之功衣被蒼生實造萬民之福望風卽祝無任欽遲合登報章以誌同善[  上海六馬路濟善堂董事施善昌謹誌]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年十二月初八日京報全錄]  
　　宫門抄○諭旨一道錄前○發抄硃批五道○將軍定等奏防剿朝陽股匪續報接仗情形摺○江督劉　秦飭統領兼帶左營片○又奏報總兵起程北上日期片○閩督卞奏查開鄕試未中年老諸生摺○十二月初八日吏部翰林院正紅旗值日理藩院弓　見八名廂藍滿四名○瀅貝勒等由東陵回京請安○謨貝子雍和宫熬粥覆命○倫貝子文熙各假滿請安○蒙古王公到京請安○胡燏棻謝賞頭品頂戴恩○劉名譽謝授廣東瓊州府知府恩○恩公信侯各請假十日○徐樹銘續假五日○吏部奏派考試蒙古筆帖式派出閱卷愛廉榮惠壽蔭搜檢睿王大額駙果勒敏熙敬鳳鳴志顔彈壓色普徵額○又奏派稽查學羅學派出孫楫會章○召見軍機哈密王劉名譽蒙古王公皇上明日卯正至大高殿拈香畢還海已初還宫午初至中正殿拈香畢還海○發抄李瀚章奏張國榮補三江恊守備奉硃批兵部議奏欽此○又請將恣肆横行之儘先叅將黄雲祥革職管束奉硃批着照所請該部知道欽此○又請將招摇生事之遊擊許桂林等革訊奉硃批着照所請該部知道欽此○又王孝祺署潮州鎭奉硃批兵部知道欽此○又趙希祖補海門中軍守備奉硃批兵部議奏欽此○○奴才定安裕祿跪奏爲朝陽股匪圖竄奉省北路邊界派隧擊散現仍搜捕餘匪加意嚴防並在朝陽界内援剿各隊續報接仗情形恭摺奏報仰祈聖鑒事竊熱河朝陽縣匪徒滋事前經奴才等將派隊援剿接仗情形曁探聞北路附近新立屯哈拉套力改等邊外亦有股匪焚殺搶擾該處切近奉省廣寗新民廳所屬之彰武台白土廠邊門誠恐紛竄肆擾經奴才等會商添派提督銜記名總兵張永清帶領所部步隊曁調到東邊馬步各隊前往彰武台門至哈拉套力改新立屯以及庫倫街一帶防剿者擊於十月二十九日恭摺具奏在案兹於十一月初三初七等日據記名總兵張永清禀報該總兵於二十八日行抵新立屯探得附近邊界之朝北營子一帶有賊竄擾當卽會同東邊馬隊營官候補遊擊尤得勝及在新立屯駐紥之奉軍營官候補遊擊楊建德帶領馬步各隊赶往迎擊時該處居民業經逃避該匪等佔踞燒鍋當鋪之内當率各軍分布環攻該匪等抵死抗拒自辰至午攻打兩時之久殲斃甚多賊勢不支有紛紛逃竄者有恃當鋪院墻高固佔踞護院高台拚命抵拒者該總兵等一面撥隊分路追擊逃匪一面派隊力攻佔踞當鋪高墻之賊時已昏黑見賊堅拒不出馬隊哨官楊建勝哨長徐綬廷奉軍步隊哨官黄占標李國勝各帶兵五十名奮勇從圍墻東西兩隅覓地攀登而上該總兵與尤得勝分投督隊一時槍聲並發四面交轟撲上高台賊乃紛紛下竄各隊殺入院中槍擊刀砍擒斬賊匪二百餘名逃出餘匪無幾其先時逃散之賊亦經楊建德與哨長韓起發郝營陞等督率馬隊追蹤奮擊斃賊一百五十餘名至四更後始行收隊計先後擒斬約共一千餘名奪獲槍炮鑼鼓等物九十餘件騾馬二百餘匹查點我兵陣亡馬兵四名受傷十名步隊受傷四名該總兵等復加搜捕朝北營子一帶已無賊蹤復行督隊前進探剿於十一月初三日行抵五家子北二十五里有蒙古人報稱照樹溝地方現有匪首李洛道聚匪百餘名在彼盤踞該總兵當與東邊步隊營官遊擊銜補用都司張兆熊督隊馳抵該處見有住房一處上揷十字紅旗隊伍到彼匪徒等胆敢踞守墻頭放槍迎拒該總兵與張兆熊督隊分東西兩面攻打自申至戍始將外門攻開賊衆奔潰各隊兵勇爭先奮擊殺斃賊匪二十餘名其未逃出之賊猶從窓隙暗中放槍當將外存柴草點燃用火攻擊燒斃賊三十餘名並搜獲首犯李洛道及前在朝北營子敗竄賊匪四名奪獲刀槍旗幟等械三十餘件並在各屋搜獲婦女五十餘口訊據李洛道卽李教明供稱住居邊外照樹溝南四五里之石佛溝地方廟中向用五聖道工夫又名學好已三十餘年現在勾結朝陽縣匪徒由照樹溝赴朝北營子等處竄擾朝北營子敗後仍想招夥黨意圖再舉各情不諱該總兵於訊明後卽將李洛道等在軍前正法所有搜出婦女訊皆被賊搶掠而來均係附近居民分别妥遣回家現在北路邊界人心漸須安定仍當加意嚴防搜捕餘匪並再向前捕剿共援剿朝陽之隊接據總統豐陞阿先後來電該總統於十月二十五日行抵義州清河門卽據佐領依桑阿將前在大廟打仗所獲賊目陳洛溟道士盛信滄等二十名並陣獲旗幟僞印馬匹刀械等件呈送到營當經訊明將該犯等於軍前正法後該總統卽帶同盛字營馬步各隊並耿鳳鳴所部各軍由大廟貝子府一帶探剿附近零星股匪均皆聞風逃散沿途搜剿殲斃賊匪一百三十一名並獲匪首潘岳淋一名現仍分督各隊四路巡緝又據聶桂林禀稱前報赴西官營子追剿匪等見官軍追至分向西竄該總兵追至興隆窪陣斬賊匪一百四十五名餘匪潰奔砲手營子竄入小八溝地方二十七日該總兵帶隊赶上匪徒列陣回戰該總兵分隊夾攻又槍斃賊六百餘名生擒賊目侯可均一名奪獲槍刀旗幟二百餘件馬一百餘匹查點我兵陣亡馬兵一名受傷十六名現仍赴四家子一帶追剿並將所獲之匪目侯可均就近解送錦州府訊辦各等情前來奴才等伏查邊外皆蒙民雜處之地據各處禀報此等匪徒以在理等教誘惑愚民散布村落藉稱與蒙古有嫌凡遇蒙古人及喇嘛廟宇無不燒殺擔燬而於民人則但圖裹脅且稱相從入教則從此不受蒙古欺侮愚民無知畏害以致被其誘脅者甚多奴才等現飭派出各軍務須查明首要悉力殲除仍於剿捕之中隨處曉諭愚民解散脅從俾多煽惑誘聚並飭於經過蒙古地方加意撫綏毋致蒙古與民人再啓猜嫌以靖邊圉現聞直隸官軍已抵平泉建昌一帶進剿仍當飭令奉省各軍互相知會會合兠拿以期迅速殄滅其聶桂林獲解之匪目侯可均現據署錦州府知府福培訊據該犯供明在匪徒王惠明名下充當謀士勾引愚民入教同到敖罕貝子府燒燬房屋殺斃喇嘛多名搶掠財物各情與聶桂林所報在營訊供相符已禀由奴才等批飭將該犯正法除前後打仗獲勝異常出力各員弁兵丁由奴才等分别存記彚請奬叙並俟得有續報再行隨時具奏外所有擊散圖竄奉省北路邊界股匪現仍搜捕餘黨加意嚴防曁奉軍續報在朝陽界内剿辦情形謹會同恭摺由驛馳陳伏乞皇上聖鑒訓示謹奏奉硃批另有旨欽此○○劉坤一片再兩江督標新兵五營經臣改委記名提督前福建汀州鎭總兵李占椿統領奏明在案兹查新兵一軍向以左營爲統領兼帶之營該提督旣經委統該軍自應仍以左營爲主營以資調遣除檄飭遵照外理合附片陳明伏乞聖鑒謹奏奉　硃批知道了欽此○○劉坤一片再前准部咨光緒十七年八月十六日奉上諭浙江處州鎭總兵員缺着曹正興補授欽此當卽轉行欽遵臣查該總兵曹正興隨同前大學士左宗棠前伊犁將軍金順轉戰甘肅新疆等省迭克名城聲威卓著克復烏魯木齊一役厥功尤偉前將軍金順深加倚任光緒十四年請假離營十六年十一月經前署督臣沈秉成奏留兩江補用臣到任後察看該總兵心地樸實謀勇兼優於江海防務一切事宜均甚諳諫實爲武員中傑出之才現據該總兵呈報遵旨入都陛見兩江並無經手未完事件自應飭令卽行北上俾遂其瞻戀之忱除咨部查照外謹附片陳明伏乞聖鑒謹奏奉硃批知道了欽此　○○頭品頂戴閩浙總督臣卞寳第跪　奏爲查開辛卯科鄕試三塲完竣未經中式年老諸生循例彚奏仰祈聖鑒事竊恭查嘉慶十八年奉　上諭歴科鄕會試年老諸生三塲完竣者分别加恩以嘉惠耆儒惟浮開年歲人數冐濫其弊不可不除着照舊例遞加十歲方准列入等因欽此又准禮部咨嗣後老生必須入學年分查係三科以前曾經應試者方准入單具奏等因遵辦在案兹福建省光緒辛卯科文闈鄕試經臣援案奏請福建學政臣沈源深代辦監臨於揭曉後檢閱三場完竣未經中式年老諸生試卷除年歲及入學年分未符照例扣除外計年届八十以上入學年分在三科以前曾經應試之老生有永福縣訓導歲貢生黄士傑恩貢生林清瑚署南靖縣訓導禀貢生鄭從咸增生林廷光賴正申五名文理俱屬通順字畫亦尚端楷移查學臣沈源深核對考册年歲及入學年分俱屬相符臣查該訓導等皓首窮經青雲奮志未懈編摩於雪案屢嘗艱苦於風檐幸際昌期雖未預賢書之選祥微人瑞允宜邀曠典之榮除造册咨部外謹會同福建學政臣沈源深恭摺具奏並繕清單恭呈御覽伏乞皇上聖鑒勅部核覆施行謹奏奉硃批禮部議奏單併發欽此 
 
 

Page 10

 
 
[光緒十七年十二月初九日京報全錄]  
　　宫門抄○發抄硃批五道○提督葉奏官軍進剿毛家窩鋪賊匪獲勝喀拉沁王旗中旗等處現已漸定摺○將軍定等奏請免貝勒進京當差片○又奏派副都統點騐各營練兵片○又奏副都統請暫緩回旂穿孝片○閩督卞奏遴員請補遊擊摺○十二月初九日戶部通政司詹事府廂曰旂值日無引見○烏拉喜崇阿假滿請安○孫楫等謝稽查覺羅學恩○山西按察使張汝梅請訓○麟書尙昌懋李端遇各續假十日○内務府奏派盤查六庫之王大臣派出睿王肅王恩中堂崑岡崇禮啓秀○又奏派盤查造辦處之大臣派出崇禮立山○提督衙門奏拿獲盜犯趙二等十名請交刑部○召見軍機○張汝梅○發抄松椿奏湖河水勢情形奉硃批知道了欽此○又因公殞命之守備朱维賓議卹奉硃批着照所請該部知道欽此○又浙豫二省漕項奏　展限奏硃批着照所請戶部知道欽此○又請將清河龍君加封列入祀典奉硃批禮部議奏欽此○李瀚章奏記名提督易松林留粤補用奉硃批着照所請兵部知道欽此○○奴才葉志超跪奏爲官軍進剿毛家窩鋪賊匪獲勝喀拉沁士旗中旗等處現已漸定恭摺具奏仰祈聖鑒事竊奴才前派馬步各隊剿平榆樹林子葉柏壽等處踞賊各情形業於本月初七日具摺馳奏聲明副將潘萬才卽赴西橋頭一帶雕剿等因在案兹據潘萬才禀報本月初二三等日探確西橋頭之賊聞官軍獲勝卽退併毛家窩鋪一帶起事之處合力踞守並據阿公府以賊勢猖獗派弁乞援隨於初四日帶隊馳往該處兩莊毗連重垣複壁固如營壘背山面河甚得地勢並前排設大砲並抬槍八九十根豎立僞帥紅黄大旗踞有各處馬賊三百餘名合道匪馬步共有二千餘人據爲巢穴負固死过一聞兵至卽列隊以待官軍排隊前進賊燃大砲相拒烟燄冲天子如雨集聲聞數十里當飭營官蔣廣楝　萬鍾督率各哨官等分爲三路以一路攻其中堅左右兩路包抄横擊並派隨營帮辦分省補用知縣汪鵬蒙員海元等各帶馬隊蒙兵在後助　以壯聲威賊衆我寡槍砲復多鏖戰頗久當飭弁勇下馬步戰督令奮力直前有進無退又力戰一時之久官軍勇氣百倍殺賊甚多並擊斃賊目多名賊始披靡退至莊内憑墻死拒弁勇三面攻擊當將賊巢擊破陣斃督戰之逆目僞大王趙金貴徐小枝及僞領兵侯陳忠等十餘我又陣斃竄來之馬賊三百餘名道匪一千餘名生擒帶傷之僞大王劉獻堂一名步賊五百餘名擊斃賊馬六七十匹奪獲大炮抬槍八十餘根鳥槍二百餘杆賊馬三百餘匹旗幟恨矛無數查騐劉獻堂受傷甚重未能解送適有陣亡州判于甫筠之子于冲河因痛父情急自願隨隊擊賊知伊父死於劉獻堂之手泣求明正典刑免逃顯戮該逆本難久活遂卽隨時梟示餘賊俟訊明後再當分别辦理總期剿撫兼施不敢濫殺查點我軍戰馬被賊擊斃五十四匹弁勇受槍炮傷十八名内隊長邢萬長等三名子皆透骨受傷尤重現令赶緊分别醫治又據續報收隊後派騎四出與蒙員確探賊蹤後經探悉榆樹林子起事賊首之王廷照宋學智宋洛大三名當官軍進剿時因先期率黨出掠未被殲除現紏衆潛踞二十家子地方伺隙蠢動該副將恐其聞風逃竄卽一面派隊由東南東北兩路向杜家窩鋪淮發於初六日黎明時掩至二十家子地方出其不意將該逆士廷照宋學智宋洛六一併擒獲飭據海元等認確實係起事頭目卽於訊明後正法其脅從之中槪令保釋現在平泉西北喀拉沁王旗中旗地面漸已平靜各等情先後禀報前來奴才查此股道匪人數旣衆槍炮復多又紏結馬賊多名就險要地勢踞以爲巢逆燄甚熾當其四出焚掠各處匪徒響應喀拉沁王旗一帶誠覺岌岌可色此次痛剿後該王旗中旗等處均可粗安奴才擬於拜摺後察酌情形向東北一帶進發就平泉建昌赤峯朝陽等適中之處駐紥以便督飭各軍節節進冀冀可早日蕩平所有宫軍進剿賊匪獲勝曁喀拉沁王旗中旗等處漸已平靜緣由理合會同大學士直隸督臣李鴻章前熱河都統德福恭摺馳奏伏乞皇上聖鑒謹奏奉硃批另有旨欽此○○定安等片再奴才裕祿接據東士默特旗札薩直達爾罕貝勒色陵那木吉勒汪寳呈稱該貝勒於本年十月十九日突聞旗屬紅帽屯地方有賊千餘人由朝陽縣竄出搶掠人民焚卽房屋勢甚猖獗當卽率領蒙古官兵二百人前往迎剿與賊接仗三時之久蒙古兵傷亡六十餘人二十日復整隊迎敵攻擊半日雖斃賊二十餘人而賊衆兵單蒙古兵又傷亡一百餘人衆寡不敵力難取勝因携帶印信率領餘兵二三十人退至馬兒營子卽具文呈報理藩院熱河都統及盟長等處詎送文兵弁又皆在路被賊殺害並探聞十九日賊匪分股將該貝勒住宅佔踞所屬境内已佔三分之二房屋廟宇軍糧盡被焚燒該旗所管官員兵丁除殺賊傷斃外餘皆逃散不知所往該貝勒本擬親赴熱河求救奈相距八百餘里道路梗塞不能前進不得已奔至奉省請兵援剿並稱該貝勒今歲正值年班現在患難之際無力赴京當差懇請據情代奏等情前來奴才伏查該東土默特旗在熱河朝陽境内與奉天邊界之清　白土廠等邊門相近奉省現已派撥馬步各隊赴彼援剿應飭各軍會合直隸官軍節節兠擊實力剿除應飭該貝勒將該旗逃散蒙古人民妥爲招集安撫毋任流離失所至該貝勒屬境突遭土匪竄擾猝否及防所稱賊多兵少迎擊未能獲勝該貝勒住宅被賊刦搶蒙古人民逃散現值年班無力進京各情奴才詳加查核均係實在情形現合據情代奏仰懇天恩准將該貝勒色陵地木吉勒汪寳本年年班免其進京以示體恤之處出自鴻慈謹附片具陳伏乞聖鑒訓示謹奏奉硃批色陵那木吉勒汪寳着免其本年年班以示體恤該衙門知道欽此○○定安等片再奴才定安前因吉齊兩軍練兵於本年六月初一日離應換班之期據各該軍總精統呈報均已照章換齊一律足額當派全營翼長寗鶪副都統蘇　岱並往吉林黑龍江點騐就便校閱各軍操演等情曾經附片奏明奉硃批該衙門知道欽此欽遵轉飭遵行在案兹查該副都統蘇　岱於九月初九日自奉起程由邊外行走先至黑龍江點騐齊字營徚兵校閱後卽折赴吉林當將吉字營練兵點騐校閱據報兩省兵丹一律精强堪稱勁旅等情於十一月初六日回奉銷差前來理合附　　明伏乞聖鑒謹奏奉硃批該衙門知道欽此○○定安片再奴才定安據至營翼長寗夏副都統蘇噌岱遣家人喻升呈報該副都統之母趙佳氏於本年十一月初七日因病身故該副都統係屬親子例應丁憂回旗穿孝等精查旂員丁憂例應回旗穿　惟該副都統蘇噌岱係東三省練兵全營翼長挈領提綱責任綦重目下朝陽匪徒滋事奴才派兵防勦營中事務又極繁要未便遽合雅營應暫給假十五日在營成服抒以墨絰視事一俟軍務稍鬆再令回旂補穿母孝以符定制除飭遵照外理合附片陳明伏乞聖鑒謹奏奉硃批兵部知道欽此○○頭品頂戴閩浙總督臣卞寳第跪　奏爲遴員請補沿海陸路游擊員缺恭摺仰祈聖鑒事竊照福建福寗鎭標中營遊擊胡茂勝病故所遺員缺係陸路題補之缺准到兵部咨第三輪第六缺應用揀發人員行令堜員請補等因查是缺遊擊駐紥福寗府背山面海爲閩省北路屏蔽該鎭標水陸領袖員缺最關緊要臣隨在於閩省陸路揀發班各項遊擊内許加遴選如軍功補用遊擊方初學朱光斗嚴益彪現均不知下落邱玉琳捐輸案内應行給咨赴部揀發　擊增慶開復遊擊顧飛熊均年滿六十六歲應行甄别未便遷就請補此外名次最前惟查有應歸揀發班之軍功留閩補用遊擊彭階瑞年五十一歲湖南平江縣人由勇目隨軍剿匪著績遞保藍翎補用都司旋於克復浙江武康德清石門等縣城出力案内保奬同抬四年十月二十六日奉上諭藍翎都可彭階瑞着以遊擊補用並賞換花翎欽此嗣經奏留閩省補用於同治五年十一月初五日奉旨允准考騐收標造送履歴咨部覆准註册序補該員久歴戎行營務諳練曾委署理陸路提標左營遊擊篆務辦理裕如於閩省風土情形較爲熟悉以之請補是缺遊擊尙堪勝任與例亦符合無仰懇天恩俯念福寗鎭標中軍遊擊員缺緊要准以彭階瑞補授於營伍地方均有裨益如蒙兪允容俟部覆到日給咨送部引見除飭取履歴另行咨部外臣謹會同福建陸路提督臣孫開華合詞恭摺具陳伏乞皇上聖鑒勅部議覆施行謹奏奉硃批兵部議奏欽此 
 
