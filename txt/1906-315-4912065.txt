# 1906 - 315 - 4912065

 

Page 1

 
 
   
 
 

Page 2

 
 
[電傳上諭十月初三日奉]  
　　上諭本日引見之兼襲候爵一等輕車都尉度支部員外郞左景祜著加恩以五品京堂候補欽此同日奉 
旨正黃旗漢軍都統孚琦著補授廣州滿洲副都統漢軍副都統着李國杰補授欽此同日奉 
旨廂蓝旗滿洲副都統著塔克什訥調補所遺鑲紅旗蒙古副都統著烏珍補授崇壽著調補鑲白旗滿洲副都統所遺正白旗漢軍副都統著張德彝補授钦此军機大臣面奉 
副都統著張德藥補授欽此軍機大臣面奉 
谕旨十月初十十一日均著推班钦此宮門抄十月初三日召見軍機于宗潼慶桂 
[論道德心與科學之關係宜亟謀德育以防人民日即于非行尙覧堂來稿代論]  
　　中國道德極高尙之國也君臣父子夫婦昆弟朋友之倫惟中國首明之孝弟忠信禮議廉恥之德惟中國實倡之日用飮食文物制度之原亦惟中國實倡之此世界所公認而無庸複述者也雖自秦以來進化停頓然人民服膺儒行則古稱先峨冠博帶之倫固漸仁摩義販夫走豎之輩亦目染耳濡二千年間非無罔道敗德者流而自知爲世所不容遂亦不得不心非口是陰違而陽奉焉從未有明目 
[張胆蔑視道德囂囂然號於人者]  
　　近五十年受外界刺激慨內治腐敗時懷更新之思迨經甲午庚子兩大潮流國中學術思想概不惜舍已從人至以儒爲詬病愛國之士滋懼焉于是乎倡保存國粹之議或高談性命或潜究經史以及訓詁詞章凡先民所寶貴爲近今所放棄者悉鄭重而稱述之粹誠粹矣吾惜其於令時病痛未能番定而投以針鋒相對之劑也 
今日之大病何在乎曰在人人欲發逹其思想奉歐美權利之說爲泰斗而視吾固有之道德若弁髦以世界爲科學之世界馴至有機事者必有機心不恤利已而損人非惟不恤也且視爲强者所應爲然公私理欲之界皆不暇辨別有規正者輒曰此我之自由也嗚呼自由果如是解乎 
歐美宗敎家懼夫民智益進世風益薄勢必機械百出而人民日卽于非行也大倡天堂地獄靈魂等說以警之唇焦舌敝涕泣而道此即吾上古神道設敎之意泰西宗敎哲學兩相鏖戰雖宗敎勢力不敵哲學而世界殺機因之稍戢人類和平幸福緣之稍存 
吾國民於神權一說智者既信爲理所必無愚者則惟欲媚之以獲福外人之宗敎既格不相入而已國之古道德又吐棄之民人無範圍不過之則無造次不離之經而惟是逞自由口說以肆意妄行寗我負人無人負我吾恐科學日進機械日深生人之具假以殺人物質雖明用違其當非特盡失强國保種之初心亦將復返于洪水猛獸之世界矣 
夫此非吾臆度之詞也明者見遠千未萌知者避危於無形今則萌孽已見危機日呈試舉歐洲科學殺人之舉及吾國近歲人民野蠻之行有今人氣奪神駭毛髪股慄不可終日者如醫所以救人也而醫士即用以爲毀壞器物之具催眠術心理學也理官以之詰奸醫士以之治疾而無賴者得之爲淫邪之用此皆歐西科學殺人之已事吾國人科學程度現尙幼稚而炸彈之用已至再至三未誕日之大和魂已步俄之虛無黨無論其所爲之不當矣而以圖一人故波及多人而不恤循是以往則中國科學之進數卽殺戮之進數有斷然者 
吾爲此懼思有以藥之務使科學增進殺機不與俱進思之至再舍發揮古道德外無他法發揮古道德舍編輯古人之嘉言懿行爲俢身課本敎授學子外無他法中國今日銳意敎育時代人人有不學面墻之懼非僻壤遐陬學堂林立不足以救中國如敎員能身體力 
行心維口誦則學子少成若天性即不慮他日物欲牽引矣至若弱 
冠以外血氣未定之人則視其所處之社會責成其首領以誘掖獎勸綜其行誼而以時登降之人之欲善誰不如我還醇返樸豈異人任乎 
或曰信如子言今日書肆之修身敎科已一印再印三四印矣學堂已一星期敎授一二次矣美種已佈佳果指日可俟何喋喋爲則應之日否否吾所爲編輯者爲彼放利不惜敗公德者進消化品也彼自利者既心乎利不顧矣若與泛言仁義勢必　枘不入聞血思臥也吾之主義在因其所明者以爲推而推以利人主義使知非利人則自利必不能完全而國民圑結心道德心當油油然生矣芻蕘之言惟諸君子裁擇諟正之 
[本館接奏准滬甯鐵路續借欵項專電初三日亥刻到]  
　　北京專電云度支部農工商部郵傳部會奏滬　鐡路續借英金六十五萬磅奉旨依議（同） 
[電查哈民被俄籠絡之舉動京師]  
　　政府近日電致科布多辦事大臣謂聞哈薩克民多數還移俄界意在附俄現已被其籠絡務請貴大臣迅卽嚴查禁阻以免日後滋患等語旋接覆電云查有哈民常赴俄境通商並無多數遷移之事核其戶口較前不甚懸殊現已委員開導矣（下） 
[擬飭蒙古添築砲台京師]  
　　政府諸巨公會議整頓蒙古地方籌備邊防事宜擬飭各處將軍都統辦事大臣各派妥員相度地勢擇要添築砲台以資鎭攝（外） 
[陸軍部近事北京]  
　　決議先編重砲隊。陸軍部。尙書良近與各堂官商議俟本部公事就緒決計先行組織重砲隊。以莊軍威注重。兵學。鐡尙書又以現在八旗各營改練快槍頗有效惟不諳兵學終無大用擬將鄂省所編之軍隊敎科各書印刷數百本。頒發各營飭令學習以速進步（上） 
[派籌海軍經費數目京師]  
　　議政王大臣對於添設海軍部一事甚爲注重惟經費無出頗難着手現處派電東四川江蘇湖北各認八十萬福建浙江陜西山東江西安徽奉省各認七 
 
 

Page 3

 
 
十萬湖南河南山西各認五十萬雲南貴州廣西甘肅各認三十萬順天直隷各省認派一百二十萬以備興復海軍之用云（和） 
[張尙書奏對稱旨北京]  
　　上月二十四日郵傅部張尙書召見時兩宮埀詢部中應辦事宜曁佈置一切辦法張奏對云本部創設伊始不厭求詳首以博采衆長求益防損不沿積習愼選人才任事貴重名實以免經久滋弊奏對兩小時之久深蒙兩宮嘉納（外） 
[慶邸奏對未愜聖懐京師]  
　　據內廷人云上月二十三日慶邸召見時奏陳整頓八旗各衙門事兩宮稍有不悅（上） 
[振徐兩欽使隨員全單]  
　　振貝子徐尙書赴奉隨員已迭紀本報惟中間有陸續調取者尙未全列茲覓得全單照錄如左錢能訓（警部右丞）朱寶奎（（外部右叅議）煕彥（商部右叅議）邵福瀛（商部員外郎）魏震（商部員外郞）陳懋鼎（外部員外郞）田步蟾（商部主事）章宗詳（商部學習主事）祝瀛元（商部郞中）力均（商部員外郞）郝樹荃（商部候補員外郞）薩蔭圖（戶部郞中）吳廷爕（警部右叅議）土㬌芳（戶部候補主事）陶仁榮（戶部候補主事）錫嘏（兵部郞中）黃維翰（兵部候補主事）陸宗輿（警部員外郞）吳笈孫（警部員外郞）廷鴻（警部員外郞）汪榮寶（警部主事）孫培（警部主事）許世英（署外城總廳叅事官刑部主事）全興（署外城東分廳知事官）劉學濂（練兵處委員警部七品小京官）哈漢章（署練兵處軍令官副使連籌科監督）羅澤暐（軍令司敎令科監督）文華（軍令司訓練科　隊監督）黃瑞麒（翰林院庶吉士）吳籛孫（直隸遇缺卽補道）倪嗣冲（記名直隷候補道）王昌熾（吉林候補道）桂榮（甘肅候補道）黄闕文（候補道）以上隨員三十四員内有九員於九月二十四日先行到奉皆自在住客邸不住行轅（右） 
[鐵尙書議飭司員條陳部務京師]  
　　陸軍部尙書鐵寶臣近日與各堂官會議佈置部務擬飭各司員將應行整頓事宜及如何設司分職詳細條陳如有關於兵政者一併繕具說帖呈備采擇並藉以考察司員才具以定去留云（和） 
[蘇州觀操員林調元上蘇撫禀]  
　　（前略）自八月初二日禀辭就道後於九月初一晚行抵彰德即由內賓接待委員引入所指定之同豐棧房見西屋四間皆貼有蘇州觀操員住所紅條而棧夥謂只有三間餘一間另有客住當詢其所貼紅條必係接待司指定棧中不宜私自另租客人甫言及此即有陪觀員隊官竇世芬前來謂接待由初三起先期不能使該棧讓屋某等因係接待司人員特與客氣滿口應元時陳蔚已於二十八日先赴彰德暫住北軍審判處與調元等偕行者有留學日本士官畢業生周家諴由北京同路赴彰接待員以爲蘇州人員一同接入棧房當經指示竇委員謂此人同道而來不在蘇州公事之內竇亦含糊答應於是住房三間主僕十一人分住嗣因實屬難容乃命隨丁移住帳幕此初一晚間蔚未到同豐棧之實在情形也初二早調元等擬至北軍審判處與蔚接洽而人地生疎不知審判處在城內何地因往詢竇委員而竇自恃充當要差頗覧厭煩每有問輒曰我不曉得調元等置不與較者屢矣先是蔚及調元承北軍審判官岳開先函招至北軍供差此時蔚以身爲領袖元以留學初回未能當此重任除已向岳開先面辭外蔚復自北京先赴彰德冀向良副使再行面辭初二日良副使赴北軍蔚作函託岳開先代爲辭謝旣非審判官屬則應仍歸接待司招待遂移庽同豐棧中但良副使行時以乏人差遣曾由蔚保荐會櫪超洪漢傑二人充當北軍差遣所以保荐二人者因隨觀能專屬一軍則可多得隨觀利益初二日午後因将會洪二員親送至北軍獨立馬隊專屬審判官楊壽柱處瀕行由曾櫪超親告竇委員請其所出名單曾櫪超自用鉛筆將會洪二人之名抺去謂此二人刻即搬往北軍審判處俟隨觀事畢再向棧房云云按隨觀規則干內賓轉赴他所應將隨觀劵繳向與否未有明文而竇委員于此時並未令曾烘二人將隨觀劵繳存是日午前八時竇委員給發圖書隨觀劵及繫衣紅布曾謂周家諴曰汝不在蘇州公事之內吾以家丁之隨觀劵給汝可也語雖侮毒然竇委員要知周非蘇州所派明矣初三日晚竇委員忽來辭色冷峭謂蔚曰汝住房是否一人獨占一間答以本住二人因曾洪去後某宿其中有繼至者自當相讓惟室只一小土坑生人共臥似覽不便時因各員所帶川資新由彰德兌到現銀均存蔚臥室之中不便明言故以上語答之竇曰那就是了我去向總辦某等到彰三日見慣其聲色亦不爲異即曰盍少坐容陳述原因可乎竇曰我不聽沒有什麼原因遂悻悻而去同庽之南京湖北觀操員已竊竊代爲不平等始終以身在客鄉未與爭執又是日午間竇忽入室大呼曰汝等吃飯去其容傲侮若喚奴廝比召集大衆而竇已不知何往飯廳在停車塲側去棧房有間時某等尙不知其處因令棧夥進饅首代食自行給價一語未發此不與較量之實在情形也竇委員不獨對干某等種種無理即對于同棧之各處觀操員莫不高架眼鏡口含紙烟爾我之稱傲慢之色無不忍之有素遠處不論南京近在咫尺凡同庽者皆所身受不容某等揑造此竇委員相待之情形也未完 
[安徽鐵路公司開第二次聚議會蕪湖]  
　　安徽鐵路定章各州縣代表人每年在蕪聚議一次總辦李伯行京卿定於十月初一日開第二次聚議會新委安徽鐵路坐辦孫繼雲觀察傅鼎於上月二十八日來蕪駐京副議員婺源李蠡純侍郞亦於是日到蕪總辦李伯行京卿由滬乘怡和洋行輪船於上月二十九日上午十下鐘抵埠定期初一日就李京卿之公館開聚議會茲將會議事件三條錄左一提議各縣分銷勸股每縣酌認若干一提議原定每股十兩之外另招零股每股五元先收一元以後每三個月繳一元至十五個月爲滿不論本洋英洋龍洋均照收現請各縣酌認若干一提議各縣每年加收房捐一個月爲股本是否可行請各代表人將意見簽註爲憑 
 
 

Page 4

 
 
[附安徽鐵路議員名單]  
　　桐城方履中壽州孫傅鼎望江魯璜歙縣黃質壽州孫多森休寗胡肇燾祁門汪桂馨六安李美彬績溪程光熙合肥王德熙霍邱竇炎廬江廬國華舒城王元良和州朱廣濤定遠陳驤舒城高魯黌和州夏華藻定遠王翼臣渦陽劉鴻慶阜陽刑元偉阜陽董惟書靈璧王時夏含山李桂馨含山何蘿麟巢縣班瑞婺源李廷鏞蕪湖鮑文鏕甘澤周弼忠汪之謙經康杰汪鑫汪體煌（九） 
[鎮郡信業閉市鎮江]  
　　鎮江民信局計有二十餘家現因郵政官局加收信件包裹各費每磅須納洋三角二分以致各民局羣然不服公議於十月初一日一律罷市並邀集同業百餘人羣赴常鎮道署曁鎮關稅務司處喊禀歷訴苦情未識若何了結也（再） 
[機縐兩業訟案已結湖州]  
　　機騶訟案互控三年 
　　迄不能了本年夏問機戶勢將暴動由湖紳公禀撫帥派劉守蔚仁到湖專辦此案而此尤彼抗仍不能平劉守回省後不知如何官中又有提人之事縐荘走避全體歇業電禀商部籲求保護同時紳界亦有公電到京商部遂電派上海商會總理就近確查總理於二十五日到湖調取全案卷宗傅訪輿論遂於初一日會同撫台所派之楊觀察葆銘邀請官紳傅集兩造在右文館公同商理機戶到者數千人幾無容足地總理一再開導兩造因而感悔和好如初而案卽自此結矣（助） 
[贛撫批准監禁敎民江西]  
　　靖安縣敎民徐益成等包攬命案私塡屍格已由縣尊拘案斥革究辦茲經復訊核計徐包攬詞訟實有十七起之多詐贓不下數百串其私塡命案屍格情弊亦已供認確鑿爰禀請將徐益成監禁十年徐本春監禁三年余靖蓮情節較輕擬請笞杖照新章罰銀贖罪繳解刻已奉撫憲批准照辦矣（用） 
[蘇藩接印蘇州]  
　　新任蘇藩陳啟泰方伯於初二日午後由鎭江乘輪抵蘇舟泊胥門外官馬頭由文武各官迎人接官廳茗談片刻旋卽解維繞王葑門外大馬頭登岸先赴撫轅謁見然後逕入藩署筮吉初三日子時接印（且） 
[淮揚海道致江督蘇撫電（爲拿獲海州亂匪事）]  
　　督憲撫憲鈞鑒海匪嚴步恒等現匿東諏山一帶鄢叅議　隊會州進捕海籌兵輪及淮海各師船分堵海口經程叅將獲匪相金堂等十六名分別懲辦現尙安靜昨運司飭送饑民萬餘來浦業經趕緊安置請紓憲厪葆元叩（星） 
[蘇撫電飭將匪首解省]  
　　上海縣王大令昨奉蘇撫陳電飭速派妥役將匪首顏桂押解來省訊辦云（對） 
[德化縣濮大令上各憲禀（爲查覆盧山水力設機製造事]  
　　敬禀者奉憲台札開前准商部咨開光绪三十二年六月二十九日據直隷候補道唐星球禀稱職道幼會肄業歐西壯遊各國攷察製造知用煤太費不如用水之善用是畱心遍訪各山凡山水適宜之地無不畱心攷察查贛省九江南康両府合轄之盧山泉水極鉅其瀑布有數千匹馬力終年狂噴若藉其力以爲製造洵屬最宜但山水雖具壓力而安設電機則須在三四百里以內始能合用職道擬集公司自備華商資本購機在盧山附近先設製造榨油廠并藉其水力在九江府設立電燈公司等情查九江南康兩府合轄之廬山泉水是否合宜并於地方有無窒碍請飭查復等因轉飭到縣奉此卑職奉札後周歷全山逐處勘視盧山瀑布甚多大概流注亂山之中不便轉運惟德化境之黃龍寺星子境之黃巖寺兩處泉水最爲合宜查黃龍寺惻一泉發源牯牛嶺長衝租界歷數重峻嶺瀉入山麓曰石門磵居民就磵之下游水勢稍緩處安設水碓約二百所製浩香粉其上游巖石間飛瀑奔騰水力更鉅安設電機實爲合宜該處地勢寛展可以建造廠屋沿磵數里出沙河由沙河舟行數十里直連大江轉運利便於居民初無妨碍黄巖寺瀑布最爲著名地在南康府上游距府城约十里左右歸星子縣管轄泉由盧山頂衆峰發脈匯於黃巖下注遠視如千尋疋練直掛峰腰由靑玉峽巖石間奔注而下水力極鉅安設電機尤爲得力由峽口流注山溪入鄱陽湖地皆平坦便於轉運附近陂陀甚寬可以建廠設局至此泉之利爲山麓農田灌溉之資今安設電機但供水力鼓動機輪初無損於灌溉與民情水利均無妨碍再此次往勘値久晴不雨泉水未見十分暢旺詢之寺僧及附近耆民僉稱春夏間大雨時行水力須增數十倍合將遵查盧山水力安設電機於地方并無妨碍情形繪圖貼說禀陳察核實爲公便（石） 
[贈書鳴謝]  
　　國學保存會贈說儲一部○此書爲包愼伯所著向無刻本書中所言專主變法頗有與西儒政法學相通者誠不多得之書也○又贈孑遺錄一部○此書爲戴南山所著戴氏以文字受極刑此書專言桐城被兵始末其文浩瀚流轉得史遷髓尤爲傑構云○又贈草莾私乘一部○此書爲陶南村所輯都二十篇皆忠孝節義之作如文丞相傅陸君實挽詩皆天地間不可多得之作也○又贈甲申傅信錄一部○此書爲錢穉農所著皆言明季逸事有足補各史之缺者○又贈小雅樓詩文集一部○此書爲鄧君秋門遺著秋門爲秋枚介弟夙承新學詩甚佚麗文則胎息六朝有更生齊風度高才早逝惜哉○又贈明王高兩大儒手帖墨迹及明末十五完人手帖墨迹各一冊○高王黃史諸人事具史宬後學乃求之終身不能見隻字者國學保存會用石影法印出讀者不徒賞其文字之工兼得尙友之益至摹印精緻尤其餘事云○商務印書館贈東方雜誌第十期一册此報材料豐富體例完全久爲有識者所許可本期除選錄各報論說外自撰稿有王船山學說與斯密氏暗合論兩兩比校讀書得間尤覺精采奪目云（僇） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江督慰留督銷總辦南京]  
　　大通督銷總辦候補道陳唯彥觀察會奉周玉帥約同赴粵因交卸不及暫時從緩前日到寧謁見江督端午帥禀請辭差經午帥溫語慰留仍回差次（才） 
[德太守仍回常州府本任鎭江]  
　　正任常州府德乾一太守元俸滿引見現已回省當奉藩司飭回本任署理斯缺之許守星璧於日前赴寗垣謁見江督旋於初二日事畢過鎭小住行旌遄回常州聞許守擇定初九日交卸云（再） 
[委查北洋訴訟法湖北]  
　　鄂督聞北洋現行刑事民事訴訟法收效甚廣特委委員三名前往考察限三月銷差（世） 
[擬改警察官制武昌]  
　　警察總辦梁節庵廉訪現擬遵照警部所頒新章更改官制凡官弁均着西服不分文武一體辦事並改哨官爲巡官改弁目什長爲巡長以警察學生充之日前已將一切章程禀請鄂督批示矣（世） 
[練兵處咨各省督撫文北京（爲陸軍學生授職事）]  
　　據考功科案呈本處考試福建山西江西等省陸軍學生三等畢業生取定等次照章擬補副協軍校等官業經會同兵部先後具奏奉旨依議欽此欽遵飭科註冊塡發札付咨行各該省分別飭領在查案各省陸軍畢業生既由本處奏補軍官所有補選職任及本省他省互相調用均應咨報本處核准方得照辦倘因該缺不能久懸亦應一面札委一面咨報以重軍職而一事權擬請咨行各省並將己補軍官各員現在當何職差一併咨報等情准此查各省陸軍學生旣經本處奏補官階其調補軍職自應歸本處核辦該司所請應卽照准除陸軍各員補選詳細章程俟本處續擬具奏再行頒發一律遵照外相應咨行貴部院查照辦理（渠） 
[練兵處咨調陸軍成績表武昌]  
　　日前練兵處咨行鄂督令將該省陸軍人員學年成績彙塡表格出具考語委員解京以便考查現由鄂督轉行督練公司遵照辦理矣（世） 
[留守閱操事畢向寗鎭江]  
　　江寗將軍誠果泉畱守到鎭校閱八旂弁兵並於九月二十八日詣北門外察勘精銳練軍各營防佈置一切是晚七點鐘誠畱守乘福安官輪回甯（再） 
[將備學堂改期給憑南京]  
　　江南將備學堂二班畢業生原擬九月二十六日給憑嗣經該堂總辦羅壽松觀察商之督練公所改期於初一初六初八三日分給憑（才） 
[法政講習所開學蘇州]  
　　蘇州法政學堂添設習所業由總辦羅長裿觀察招齊學生一百二十名禀請蘇撫於初四日蒞堂行開校禮（旦） 
[批查敎職被控之虚實杭州]  
　　浙衢開化縣魏象書大令茲方因辦學不善被控撤任而紳士金麟書等復又晉省投禀學務處謂敎職兼司校長貪婪腐敗求請查究業奉批示照錄於左敎職爲表率士子啟發文明之官顧名思義檢束自愛及其分內事據禀汪敎論種種貪婪如果屬實非特不足以稱師資尙復成何事體惟細閱來禀其中頗有不實不盡自相矛盾之處如所禀汪敎論開學時索取各學生贄敬洋四元否則闔以抗激學費爲詞斥退等語則是有抗激學費者方能爲其藉口試問抗激學費者果何人耶所斥退之學生又何人耶抑徐志松胡漢淸等之自請退學即抗繳斥退之人耶學費與贄敬公私迥殊斥退與自退情形亦異語意含混恐難盡憑至於包攬詞訟從中漁利旣無實據何能信口誣衊總之辦理學務必以和衷共濟爲旨方足以宏敎育而資造就若兩不相能各存意見則稍不平之氣有一發而不可收拾者其於學務不特無益而又害之矣該生等與敎諭分屬師生竟爾盡情指摘禀請飭退殊屬不合惟敎諭爲朝廷一命之官且有表率師資之責當此振興學務擴充敎育之時旣已兼辦學堂宜如何潔已奉公力圖稱職卽使該生等所禀不無過甚之辭而物腐虫生碍難即解且事關學務虛實均應澈究仰衢州府轉飭開化縣按照所禀據實復毋稍徇庇違延（的） 
[寗藩批粥廠董事禀南京]  
　　今歲飢民較衆辦理尤宜認眞該董等所擬條陳頗有可採若開辦之後仍有弊端不妨隨時陳明本司固所樂聞也此批（才） 
[日商躉船遷讓鎭江]  
　　鎭江麥邊洋行躉船向泊江中起落不便現擬由船通至英租界之海關碼頭築一木橋爲英領事所阻未能如願遂遷至大阪碼頭停泊（巧） 
[招集饑民開濬河道鎭江]  
　　金山新河淤塞已久茲承志學堂經理曹秉仁君擬先自捐欵招集徐海飢民分叚開濬一面商請地方官紳續籌經費云（巧） 
[票匪解省蘇州]  
　　票匪頭目易安日前供出之黨羽俞廣明茲悉飛划副右旗沈葆義在上海浦東地方緝獲於初一日解抵省垣經蘇撫飭發元和縣收監候蘇府提訊（且） 
[梁臬嚴辦劣差武昌]  
　　臬署差役孫榮堂聲名惡劣前因在漢口演戲歛錢爲梁節庵廉訪所聞發縣收押現已擬定將該差監禁三年去（世） 
[招告舞弊門丁江寗]  
　　寗藩繼運溪方伯訪聞溧水縣門丁江紹臣怨聲載道倚勢害民特於前日飭差前往該縣守提到省並札飭江寗府出示招告以憑懲辦（長） 
[漢臬火警漢口]  
　　九月二十七日早餐時漢口張美之巷後街商務房對門順記洋油棧失火　燒鄰屋九間並未傷人（亦） 
[上海官事]  
　　江蘇提學使周樹模昨午命駕進城到道拜會候補知縣謝崇聲候補州判夏壽恭試用從九敖師婁撫轅巡捕官張連賓日本游學生蔡公時等昨均到道禀見鐵路委員何廉芳禀辭赴蘇道署譯員毛昌嗣請假一天英會審員關絅禀辭赴寗留防十一隊隊官袁廷華禀知由寗回縣丞會勉濟委辦美冊租地事宜差（事） 
[總巡整頓局務]  
　　浦東保甲總巡梁幼蘭明府到差後卽將門稿改爲收發並傅各圖地保到局諭話將向　之垃圾捐推歸董事經理而各鄕圑練局經費則中地方抽助云（尺） 
[學務公所遷移]  
　　城內學務公所向在學宮灑掃局內現該 
 
 

Page 10

 
 
處將作別用初二日即遷至西門城根一粟菴（宜） 
[尙賢堂演講敎育問題]  
　　禮拜六下午美士李佳白君特請沈仲禮觀察演說（原稿已刋入正張）聽者濟濟演講旣畢由李君致詞道謝而散 
[書業商會改定開會時刻]  
　　北市書業商會向在傍晚開會現因添設補習課夜間殊形不便　發傅單定於本月初四日起改定每星期一下午四時開會六時散會此後永爲常例（望） 
[家政改良會開講有期]  
　　滬南商學界發起家政改良會上月二十七日李君詠裳項君蓮生土君一亭雨亭沈君瀚雲顧君聲一郁君屏翰楊君覺巽王君行是林君蓮蓀趙君松坪荘君逵泉宋君志城尤君惜陰集議於外毛家弄競化師範女學校內公舉職員磋磨章程定期於本月初十日午後一時請女界名士演講家政關係凡女界同志簽名進會者每期每人發講義一份每逢休息日開講一次（助） 
[印刷人乘輪赴北]  
　　有俄人在哈爾濱開設遠東華字報館函托上海西報館雇用排字印字鑄字等人茲己雇就十七人於昨日趁寶隆洋行過羅摩拏輪船啟行（力） 
[道批照錄]  
　　楊柳泉禀批巨匪大刀關勝節經札飭嚴訊究擬據禀糾衆持械行劫不法各情殊堪髮指亟應嚴辦以昭炯戒旣據禀控寶山縣驗傷查提有案仰上海縣移吊原卷集証核訊明確錄供禀辦毋再遲延（宜） 
[牙釐總局批]  
　　黃正昌等禀白拉戤帖私抽行用果干例禁即有牙帖行不按地扯越界兜攬亦爲法所不容察閱來禀係爲整頓牙稅起見第所控白拉爲誰包庇者何人禀內並未切實聲敘殊屬含混據禀前情仰南匯縣飭查明確分别示禁以杜効尤切切此批（宜） 
[飭查戒烟丸攙雜嗎啡]  
　　公共公廨讞講員關司馬前奉關道 
札開文明社戒煙丸內攙有嗎啡毒物害人情事飭即查明究報等因司馬奉文後已簽差訪查確實復候轉禀云（孝） 
按戒煙丸销路愈暢者嗎啡攙用愈多固不獨文明社爲然也 
[廢河塡平]  
　　城內西南隅運根河浜一帶塡築馬路現已將次告竣至向有之亭橋現已拆去矣（宜） 
[斥革巡士]  
　　昨警察西局巡士李耀祥邢心桂上差後擅人人家閒坐被巡目查知回禀局長當奉朱參軍將一巡士一併斥革（宜） 
[巡目捉賭不報]  
　　總工程局一號巡目王某在集水街口見某醃貨行有人抹牌卽喚同鄰崗巡士進內攫其竹牌錢洋而去並不報局事爲巡長偵悉告知警務長飭將該巡目提案訊究（尺） 
[派探調查]  
　　老閘捕房捕頭惠爾生君昨派包探竇如海沈阿炳徐阿四等將租界內大小質鋪大小客棧大小烟館詳細查明具報候核（力） 
[請廨移提]  
　　王秀金投上海縣控王培坤王秀林串吞家産縣差查明王避匿租界因卽備文赴公共廨移提（當） 
[飭遷屍棺]  
　　某西人引人賃居美租界麥搿林路見附近田中曆有屍棺恐碍衛生因投捕房飭傅地保查明家屬赶速遷埋（　） 
[總工程局記事]  
　　徐阿虎行竊徐松泉大帽花瓶揰鏡等物由巡士拘覆解訊陳叅軍判戒責二百下押五天　給失主具領○萬康板行主荘典發掛扭控王記記欠洋二十八元零訊判折還洋十六元交保○潮州人張阿四手携縐紗夾衫形跡可疑爲東區巡士拘解到局張供由主人張某囑爲贖出即傅張某質對無異判著具領開釋○東區巡士　張補高到局經叅軍訊得張所帶洋十餘元均係己物並非竊贓判領洋開釋○張關林前日在某押補質去洋傘一頂被己革道署探夥白慶元串同徐炳興誣拐偷竊扭控南區解局白不認滋昨判押候復訊○鄕人周茂華與馬夫陳義章互碰致馬驚躍踏傷陳腳扭控到案訊得陳不經心斥退○楊仲桂竊西門外京江公所包車上銅皮由西區獲送到案判戒責一百下押七天○郭寶林陳仁保崔寶安串攫郭金桂之縀帽由西區獲案判郭戒責二百陳一百崔五十逐出（寸） 
[公共公廨晚堂案]  
　　何承恩投廨控高同賓圖賴欠銀求追前晚堂奉襄　孫明府提訊何供詳豐錢荘被高同賓欠銀六百七十餘兩請追高供欠何銀共九百六十餘兩上次向其懇情折還銀六百兩己還過洋一百元銀二百八十餘兩求恩交保出外再繳銀二百二十七兩合成六百之數不敢再延明府判交人銀並保限十十四天繳淸○李厚剛控金松坤吞沒信洋亦奉提訊李供用金為執事陸續私折洋信有六百多元並私用本局圖書冐取存洋因求提追金供此洋另有司賬王古生分用明府判金押候勒限將王古生交案再訊○龔明山控朱萬生竊磗亦奉提訊龔供失去磗有八千塊查在朱處二千八百餘塊詭稱姪兒春山欠朱銀四元茲姪子己到案求究訊之春山供欠朱洋四元乏力歸償祇得將磗賣朱作抵是寶朱供向追欠洋四元朱將磗作抵不知竊取明府判龔還朱洋四元磗由朱收回春山交明山領回嚴加管束（力） 
[英租界捕房事]  
　　南京路香粉弄妓女王小寶投稱前日被姘夫楊阿福攫去大珠一顆値價八百元金鐲一雙請爲查緝捕頭允之○五百二十九號華捕在南京路拘獲竊賊方關福並原賊皮袍一件送人捕房捕頭飭押候查明失主解辦○陸桂生至廣　路德仁里妓院壽齊打毀物件經鴇母陳邱氏鳴捕拘入捕頭訊得其曲在陸飭押乞丐牢半日○雉妓王小紅前晚在福州路拖曳押客被捕拘入捕房　妓曰洋二十元保出著今日公廨投訊○徐三六在福建路攫帽再捕拘入押候解辦○汕頭路某烟館糾賭前晚由西探往查當塲拘獲李福生王阿敲陳榮生等三人帶入捕房各以洋銀十元保出○史亨奎與張金生以洋夾起釁扭交華捕請究捐頭飭押候解廨訊辦（力） 
[新租界捕房事]  
　　前鞋店徒沈和尙逃至滬上在坭水作爲小工跌及化石灰窑內受傷由捕房轉送仁濟醫院求治無效昨日斃命醫院知照捕房飭傅十圖地保備棺收殮○仲小寶與薙髪匠王四春在新閘路同義樓因賭爭毆扭入捕房　頭斥逐不准（力） 
[法租界捕房事]  
　　六月間江北流氓凌二牛向譚姓拆梢不遂用刀截傷經公堂訊押捕房二月釋出未久茲又向丁姓花烟間訛詐洋二十元丁不元遂將雜物擊毀後由巡街捕到來拘入捕房捕頭著押候解堂訊辦○積賊周金生張阿六屢辦不攺前晚又在輪船圖竊爲包探拘入捕房押候解辦○某包探昨在途見張某手持自鳴鐘一具形跡可疑拘入捕房據稱竊自英界捕頭命探送往英捕房核辦○王阿四昨持衣包一個携往押店求質被包探拘入捕房奉飭押候解辦（深）　 
[美租界捕房事]  
　　陳阿川報稱華記路西衣店主積欠房租多月　予倘查捕頭着自投公廨控告○剃髪匠王吉甫王坤章因合股開店互毆由捕併送捕房押候送辦○探夥李福林昨獲强攫金飾之陳子元一名行經北河南路由捕拘入捕頭以探夥拘人恐滋流弊著一併押候送辦○李金榮竊曹阿　家銀表由探陳　得拘獲押辦○粵婦張阿川昨與胡虞氏在武昌路互毆由二百十四號捕拘入據頭　投公廨控告某西人昨同華人羅根全至捕房報稱前晚行經吳淞路被賣　飯之阿梅拆梢逞毆請究捕頭當飭朱桂生查明核辦（似） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
