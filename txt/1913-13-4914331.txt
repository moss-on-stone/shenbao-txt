# 1913 - 13 - 4914331

 

Page 1

 
 
評論 
[政治目的與經濟目的之衝突]  
　　强俄之殷鑒 
　　文明之國因人口之增殖與經濟力之發展不得不致力於工商而工商業又以智識之高尙與藝術之進歩而占優勝故以工商品輪入於程度較低之國則易輪入於程度相等之國則難凡世界所謂工商業國必豫求一智識稍低經濟幼稚之國以爲尾閭之地此歐美各國自通商以來所持之政策亦對於我國之最大方針也 
　　以是之故鴉片不過一商人貿易之事而彼不惜以國力殉之由斯以來遂得於亞東大陸闢一貿易之場其後自天津敎案事件以迄於團匪一役其間數十年雖有可以割據之勢而皆以和平終殆皆以經濟主義一貫之者也近日以來已有經濟問題牽入於政治問題之勢所以然者因經濟關係過密其勢不能不以政治勢力隨之非必有政治上之野心也即大借欵問題重之以財政監督似入於政治之範圍然以政治之勢力擔保其經濟嚴酷則有之而謂其志於收攬吾行政之權固尙未可據爲解釋也自庫倫問題發生而始入於政治範圍乃無可諱言矣 
　　外交手叚由經濟之範圍而入於政治之範圍其於經濟上之獲利必愈厚此可推想得之而證以俄事亦殊未必此可爲與俄有同心者一告語之也自庫約間題發生以來京津東三省之間爲抵制俄人之計畫或以俄幣爲抵制目的物或以俄貨爲抵制目的物一時風潮極盛雖以政府之禁止都督之勸告無益也南方則未爲此等風潮所波及然據上海道勝銀行郭業爾有報告俄邻事以該行去年鈔票兌現至除夕日核算前後提出銀四百萬兩有奇其損失爲該行開設以來所未有近來各種押欵等營業亦因此而减少郭君經理道勝銀行可稱得手南方人士感情亦不甚惡然其提出之現銀爲額之鉅已如此則京津東三省之間風潮極大鼓動尤力其所損失何限意必數倍於南方可知也俄人之始將庫約發表也以爲國際之優勝惟强有力者操之耳吾經濟上旣無所喪失進而於政治上攫取其權利泱泱蒙地取之不盡而用之不竭也吾何餒焉彼俄人自以爲政治與經濟可以雙方並進及民間小小播弄之遂受此莫大之損失然則持經濟上之目的以求利益利益在雙方其目的無不逹也若軼出於經濟之範圍以求逹其目的行之不善未必不足以速禍俄人其前車也嗚呼類於俄者可以鍳矣 
 
 
 

Page 2

 
 
　　 
命令 
[一月十三日臨時大總統命令]  
　　民國成立瞬逾一年百　更張日不暇給深维禮敎之不修法律之未備對於從前秕政未能一一廓淸本大總統深爲負疚願提網契領以整頓吏治爲最先正本淸源以旌别人才爲尤急國家之敗由於官邪將欲愼選賢能必須嚴懲貪墨自吏道墮壞賄賂公行剝民脂膏以官爲市社會不平之氣鬱久必洩故人以改革爲方針今政體旣已變更斷不容蠅營狗苟之惡風稍留萌孽况平民政治官吏所受俸給不啻雇傭之對於主人此外妄取絲毫卽干重典現行刑律官吏於其職務要求賄賂或期約或收受者處三等至五等有期徒刑因而爲不正之行爲或不爲相當之行爲者處一等至三等有期徒刑懲濁不爲不重用特申儆京外有職人員如有容受贜賄一經發覺立即按律懲治其各洗心滌慮謹爾官常倘簠簋不飭失德昭彰决不能稍予寛容致爲民國前途之汚點也此令 
兹制定勳位授與條例公布之此令 
任命吳懲鼇調署兩廣鹽運使林炳章調署福建鹽運使此令 
陸軍總長叚祺瑞呈請任命薛宜祺爲陸軍衛生材料本廠廠長應照准此令 
任命黨積齡爲陜西司法籌備處長此令 
任命鄭文易署浙江司法籌備處長此令 
任命沈雲沛籌辦浦信鐵路事宜此令 
署綏遠城將軍張紹會電呈稱四子部落王長子頭等台吉札黨恭察布翊贊共和請予加封等語該台吉深明大義殊堪嘉尙應進封輔國公以勵忠誠此令 
署綏遠城將軍張紹曾電呈稱鄂托克旗扎薩克輪忱效順請予進封等語該扎薩克貝勒噶勒藏魯拉穆旺勒札木蘇應進封郡王該旗協理台吉綳衊克巴拉珠爾綽克濟爾噶勒應由該將軍查明原有等次呈請獎叙此令 
署綏遠城將軍張紹曾電呈稱伊克昭盟長等贊助共和忠誠懋著請優予進封等語該盟長貝勒銜扎薩克貝子阿爾賓巴雅爾應從優進封親王伊子二等台吉阿拉垣鄂齊爲應從優進封貝子以昭殊獎此令 
據該總理等呈稱擬將財政部僉事口文溥楊賡光均叙五等等語應即照准此令 
專電 
[北京電]  
　　山西河東觀察使張士秀自爲都督旅長李鳳鳴爲民政長公孫長子爲總司令倡言獨立並將南桂馨處死 
[北京電]  
　　倫敦大借欵會議改利息爲五釐五對於折扣及付欵次數與期限均未定又欲將五年間之優先權復活尙須續議 
[北京電]  
　　聞俄代表於此次倫敦會議時異常作梗而俄使在此則又反對賠欵展期昨又照會外部謂此時無睦誼可言請將付欵日期及依據何法付欵速復俄參贊十一到部並請取締上海各報 
[北京電]  
　　駐京俄使照會外部謂華字各報日言俄兵於北滿各屬大增兵隊盡屬不實 
[北京電]  
俄人堅索賣買城及庫倫二處作爲俄國租借地陸外部嚴却 
[北京電]  
國務院會議皇室遷宮案太和中和保和三殿寗壽慈寗兩宮派專員經理並請侍衛處上駟院廣儲司遷署日期 
[北京電]  
　　于右任所訂救國社章内有外交軍事逕自進行等語内務部以逾越範圍斥駁不准 
[北京電]  
　　保定商界昨又聯名請賠償兵變時損失 
[北京電]  
　　京漢火車將减輕運價現由路政司擬章 
[哈爾濱電]  
　　日來外蒙俄兵時與蒙兵衝突經俄員函請活佛嚴加取締蒙兵 
[迪化電]  
　　回部判亂未止俄員聲請將塔爾巴哈台防軍悉行調回以止亂黨 
[南京電]  
　　程都督昨接准中央所頒都督府組織令頗爲不然擬委派冷遹陳其釆夏尊武三人赴京抗議 
[南京電]  
　　程都督接王寵惠覆電憲法重要誠如尊論現正詳加研究力謀有當稿成呈政 
[南京電]  
　　程都督於今日（十四）早車赴蘇 
[南京電]  
　　莊藴寛昨電調鍾元棣來寗襄理開辦商埠事宜 
[南京電]  
　　兩淮緝私統領米占元江防水師統領張玉山昨均來寗謁程督商榷要政 
[南京電]  
　　商民周錦詳等呈請將下關商埠推廣昨經省長飭南京府查復核奪 
特約路透電 
[北京電]  
　　外交部於一月十日致書英使朱邇典内謂十二月十三日个交部答覆英國藏事問題時曾致英使一文請轉逹英國政府中政府對於該問題極願英國與華抒誠協商以免有所悞會又謂深望英使將英政府對於中國覆文之意見早日示告俾中政府可從長計議該問題而得滿意之解决云 
[奉天電]  
　　鐵嶺之南有日人及華人各兩名因犯搶案被拘已送各該國官員治罪 
[奉天電]  
　　中央政府已命奉天都督查報該省庫欵數目 
[哈爾濱電]  
　　聖彼得堡電聞載日本訪事電稱日本外務省會取消桂内閣擬於滿洲及内蒙施行活潑政策之謠言 
[哈爾濱電]  
　　俄文新生活報載伊爾斯克訪事電稱該處商會呈請俄國商務大臣令俄國稅關遵行俄蒙條約准蒙古之生料運入恰克圖以西俄境之内免納稅項蓋以各稅關今仍徵徵取巨稅之故 
[成都電]  
　　聞巴塘所駐之軍業已叛變旋爲藏人圍攻全遭殱害並聞華軍近在裏塘戰敗朱統領爲敵所擒凌遲處死此間聞此消息非常驚疑恐近今由此派往西藏之援軍將不肯前進 
[成都電]  
　　此間外交司及民政司會同出示禁止以地產售與外人與外人違者重懲凡訂有此項合同者一槪無效英法領事已提出抗議並以此事移交駐京本國公使辦理 
[武昌電]  
　　禁煙局發出緊急告示謂現有不法之徒冒充調查員入室搜查鴉片嗣後居民凡遇調查員未携執照者即可扭局嚴辦 
[武昌電]  
　　此間現已開捐擬購砲船一隻助入中國海軍 
[武昌電]  
　　此間中國帽店散發公啓謂小帽並非滿制請人提倡國貨仍用小帽免使利權外溢 
[武昌電]  
　　此間已宣布關於擾亂治安示文當道曾接袁總統及廣東都督來電分嚴防匪亂 
[武昌電]  
　　武昌現已組織電燈公司不日將用電燈 
[廣州電]  
　　美國所派參列萬國監獄改良會專使　德生君已行抵此間考察各地監獄所有前留學芝茄哥大學之畢業生因韓君係該大學敎授特設筵欵待韓　定星期五日由香港啓程赴滬 
[廣州電]  
　　此間高等師範學校校長唐君創議擬設立大學一處專授科學美術以及其他各種專門學贊成唐君之計畫者甚衆 
[倫敦電]  
　　土國已在君士坦丁召集全國大會取决和戰問題該國留英人士均料此會之决議明日（十四）當可發表惟亞得利亞那堡之割讓爲巴爾幹各邦媾和條件之一恐土國斷難恝置故土國議和代表難免離去倫敦 
[倫敦電]  
　　路透電社侍悉巴爾幹各邦議和代表勉從列强之請現仍逗遛倫敦彼等均望列强致土國政府之通牒能使十國持退讓之態度否則將離去倫敦卽與土國復以兵戎相見云 
[君士坦丁電]  
　　列强擬致土耳其之公文已展緩一二日發遞因德國對於該文會有評論故須復呈倫敦列强大使會研究 
譯電 
[長春電]  
　　吉長鐵路客車在某處互撞爲勢頗烈死者六人傷者甚多 
[倫敦電]  
　　六國銀行家於於十日及十一日會議後已得同意之决議惟所决事件毫未宣布 
[倫敦電]  
　　據泰晤士報聖彼得堡訪事電稱蒙古代表將留駐俄京兩三星期之久俄皇俄相及其餘各大臣均將接見諸代表其領袖某氏聯俄之志頗堅近者俄蒙條約之成實出其力是人曾於一千九百十一年到過俄京 
[柏林電]  
　　俄國陸軍大臣向巴黎時報代表宣稱俄國進攻勢力近已大增亞洲無論有何事故俄國均可在歐自由行動云 
[君士坦丁電]  
　　土政府已决議由土皇定期在宮舉行御前大會以决和戰問題 
[柏林電]  
　　奥國某報所載奥國已與羅馬尼亞訂結聯盟條約一節今因羅布兩國談判漸有進歩故已將全文宣布　據塞維亞政府宣稱該國雖願撤銷亞德里亞海沿岸軍隊惟須俟阿爾巴利亞問題解决之後始能實行 
[華盛頓電]  
　　海軍大臣米葉君在國會委員會演說謂彼信將來諸戰事而使美國不得不與聞者其戰地必在巴拉瑪運河入口附近並稱今欲鞏固美國在卡里皮恩海之地位當與古巴訂約准美國購買小山築造砲台遙控茄太拉摩軍港該地諸山均當竭力設備云 
[華盛頓電]  
　　美國國會兩院已開會商定移民禁例修正案凡移民不能讀本國文字者槪不許入美國境内 
[聖彼得堡電]  
　　今日（十三日）俄皇在宮接見布國財政大臣西哇杜洛夫氏 
[倫敦電]  
　　有飛船家二人一名曼克杜那特一名英吉利今日（十三日）在格林希士試騐新雙葉飛船因機器炸裂墮於散姆士河均即溺斃 
公電 
[浙都督請定省議會職權電]  
　　大總統國務院均鑒省議會選舉不日告竣而省制迄未頒布無所依據殊難進行今之省議會即昔之諮議局光復之際東南十數省省有約法變省爲國而省議會之職權與國會相等倫統一以來各省席已成之基積難返之勢中央行政而地方議之習非勝是居之不疑今者如集雖無定期至遲不逾一月省制未布權限不明自由擴張何難逆覩及今不圖益將凌雜迨其凌雜始議補救勢逆事難何如豫立惟職權之規定在省制之草案草案之施行待參議院之通過來日無多急何能待爲今之計宜速定省議會職權暫行章程提交參議院議决度其可以頒布之日卽爲召集省會之期事簡易行半月可竣庶有所遵循不至逸於常軌之外瑞嘗考省之性質旣不若法日之府縣可以目之爲單純自治團體又不若美之各州德之列國可以自之爲聯邦其職權之廣狹與中央政務爲消長質言之卽中央地方權限劃分之問題也苟不折衷至當則有畸輕畸重之憂我大總統及國務院遠慮懿謀必有斟酌盡善之道瑞之愚見以爲無論職權如何配分其規定方法必取實質的列舉主義蓋各國之制有列舉中央權限而地方槪括者美利堅是也有列舉中央權限而地方亦然者奥地利是也有中央權限聯括而地方列舉者坎拿大是也綜數三制之長短自宜以坎拿大爲師誠以職權列舉則範圍確定無礙統一之精神兼得省權之保障地方與中央兩得其平可以维持於不敝是否有當統候鈞裁如集日期并請豫定從速電示無任盻禱浙都督朱瑞蒸印 
要聞一 
[藏事警訊種種]  
　　繼外蒙問題而起之西藏問題自年前十二月二十三日外交部答覆英公使後本年一月一號路透社劈頭有西藏宣告獨立之噩耗而政府而國民始稍分其注意蒙事之心思而注意藏事矣兹將所得藏事最近消息列記如下吾國民其亦不忍聞而不得不聞乎 
[英俄之密議]  
　　駐俄代表劉人鏡昨晚有急電到京謂俄政府因俄庫問題英藏問題及英俄對於蒙藏協約問題已派全權代表赴英籌商同時駐英代表劉玉麟亦電告前情謂此間政府將與俄締結關於蒙藏新約内容甚秘云云據精於外交情形者言之英俄之間雖未必卽有具體之恊約而暗中已互相密商質言之卽俄國承認英國在西藏之行動英國承認俄國在蒙古之行動故英國近日輿論頗表示强硬之意泰晤士報至昌言英國須派遣榮赫鵬一流入藏榮赫鵬者英國陸軍大佐邊務大臣曾乘日俄戰爭之際率兵入藏者也據此以觀則則國民間之言論竟主張有派遠征軍之必要此事與日英同盟條約之主旨大相衝突將來當爲國際上一問題矣 
[蒙藏之密謀]  
　　庫倫偵察員密電逹賴喇嘛曾電哲布尊丹巴密議反判民國政府言法兹將大槪報告如下（甲）逹賴喇嘛提出之條件（一）請活佛要求俄國同時承認蒙藏獨立（二）請俄派兵保衛藏地（三）與中央斷絶關係（四）禁止華人入境（乙）活佛提出之條件（一）請西藏派大員常川駐庫以便會商要政（二）聲明蒙藏獨立之原因（三）請逹賴與英國商議抵制中華法（四）請協力保衛庫地（五）締結蒙藏同盟條約 
[英藏之密約]  
　　西藏宣慰使楊芬初七日晚有加急密電一道致總統府大至謂近來逹賴與英政府往來電文日有數十起均係關於協謀西藏私議條約等事兹極力調查將其議决之五條件預先報告乞格外注意其條件如次（一）英政府認西藏有獨立國資格認逹賴喇嘛爲敎皇（二）英政府在西藏得佔商務上優先權並得設置通信機關（三）英政府爲保護西藏治安起見暫時可以進兵並帮助編練軍隊（四）英政府對於西藏財政上可以酌量補助（五）此約簽字後中國對於西藏祇有宗主權不得碍其主權並則一千九百零四年及一千九百零六年之中英條約劃淸界限 
[英政府之抗議]  
　　去年十二月二十三日外交部答覆英使關於藏事交涉經英使電告英政府去後據外交部中人言英政府自接到此項答覆迄今尙無他項之抗議提出而據外交團傳出消息則謂英政府早已預備抗議條件此項條件共計六條（一）英爲保護西藏起見請中國改訂西藏條約（二）中國駐藏官員非得英國承認不能執行職務（三）英國承認西藏爲宗敎國得代行一切非宗敎之職權（四）除駐藏長官得有一小隊保護外不得再駐華兵（五）所有西藏債務無論直接間接英國願爲負担（六）英國對於西藏得暫訂法規 
[逹賴喇嘛之近况]  
　　駐印委員陸興褀日昨自印京電陳藏中近事據稱鐘頴已率民軍千餘行抵靖西關並有被難喇嘛數隨奔聞鍾此次與藏番締結議和條欵曾諫英官簽字保證乞飭鍾將約稿及議和詳情電京以備研究對付勿任蒙諫坐失領土又謂逹賴現派噶布倫一名堪布四 
 
 
 

Page 3

 
 
名赴印與印政府有所交涉尙未知其内容刻正籌商接洽辦法以杜輕䗶 
[政府之計劃]  
　　大總統近日對於藏事非常注意除電飭楊宣慰使鍾長官等隨時密偵逹賴舉動外並以藏衞各處邊防緊要擬厚集兵力以資鎭懾已於昨日在府開軍事會議决定駐兵險要地點共有八處（一）亞東（二）噶大光（三）江孜（四）拉薩（五）日喀則（六）加托克（七）攝拉木（八）察木多又蒙藏事務局亦已將待遇西藏條例擬定於昨日呈請大總統鑒閱後交國務會議其條件如下（一）不以藩屬待遇（二）原有土地統轄治理權照舊（三）封號照舊（四）各喇嘛俸餉照舊支給（五）裁撤華官另設行政機關以藏人治理（六）西藏礦產定爲藏人生計（七）藏人通曉漢文者得任民國官吏 
記陸總長與德報記者之談話 
[臨時政府延長問題中俄交涉問題大借欵問題]  
　　臨時政府時期延長及大借欵以及中俄交涉諸重要問題外間多未得眞相日前北京德文報館記者進謁陸外交總長據其談話似可得個中消息陸外交總長云此次臨時政府期限不復正式延長惟袁大總統定當另籌方法使現時政府繼續進行直至國會召集後始行解散至國會選舉至早必須至四月間方能竣事大借欵事件近來已着着進歩其所以不能卽時解决者實受巴爾幹及俄蒙協約二間題之影響關於俄蒙事件我國政府已直接照會俄政府央其速行答覆解决方法俄政府至今尙未答覆實屬有意延宕俄駐京公使庫朋斯金氏雖與我政府屢開談判然皆未得要領蓋此次交涉其大權皆俄政府自操之故目下交涉重要地點已移聖彼得堡至交涉結果實難預料也貴國（指德國）與敝國邦交甚稱和睦敝國梁代表日前離柏林時貴國政府至賚以紅應寳星以與敝國代表離荷蘭時荷政府若置之不聞焉者其相去大有間矣云云 
俄人探查北京之叵測 
[願我政府注意]  
駐俄代表劉人鏡日昨拍來總統府要電一件略謂俄國皇家地學協會上年曾組織探險蒙古隊入蒙古各地調查一切迨返國後頗受俄政府之優待現該隊總司令格蘇羅斯氏又復重行組織易名探查北京隊於本月五號特開大會决定進行辦法十六條呈請俄政府已經批准定於本月十二號由聖彼得堡出發聞其知程分爲兩隊第一隊自柴里阿賓斯克出後加爾貝鐵道入恰克圖經張家口以逹北京第二隊自莫斯科經撒馬拉俄冷布爾至西米巴拉靑斯克通入蒙古南過張家口入北京並聞所有各隊員均係各科專門學士預意此行必於民國前途有絶大之關係務請特别注意 
政府籌蒙之會議忙 
[綏遠會議]  
　　綏遠將軍張紹曾昨電政府謂綏遠會議將次届期烏盟各王公扎薩克均已到齊惟伊盟盟長對於綏遠會議庫事意存游移曾派軍官隨帶軍隊前往查看旋據報稱該盟長扎薩克多羅郡王特右斯阿勒坦呼雅克圖申明該盟七旗均各贊成共和惟深慮庫倫擾害於該盟生命財產極有妨碍中國如能盡力保護該王卽親赴綏遠會議等情業經飭派軍隊赴該盟旗力任保護現在該盟盟長亦將到綏請撥會議經費三萬五千金以資應用至整頓蒙古辦法條件現已擬定十條（一）蒙古名稱永不更改（二）蒙人祇准信奉黃敎永不得私入他敎（三）蒙古各州縣改以蒙人充任（四）公文函件改用郵局傳遞（五）民國法律如不適用蒙古得變通修改（六）永禁增墾蒙荒以防有害牧場（七）蒙旗鑛產蒙人自行開採（八）蒙古鹽稅改歸自治經費民國不得提用（九）凡遇詞訟須漢蒙會審秉公處斷（十）蒙古服色永不更換以上條件請卽予核定以便開會時公决 
[全蒙會議]  
　　蒙藏局以陸總長近日與俄代使參贊格拉衛會議數次中俄條約迄無效果與其希望於外人不如聯絡於國内前次東蒙十旗長春會議與近日緩遠西蒙會議已有明效因擬在京開全蒙大會統令内外蒙三十六旗王公台吉貝子貝勒呼圖克圖黃紅二敎凡有勢力之喇嘛來京會議一切善後辦法如有特别事故不能親臨者准卽報明派員前來與議惟自庫烏等處電局被俄人佔據後公文改爲驛遞通信較難刻已擬定辦法呈請大總統核准施行至會議之期至速亦須在二月中旬以後云 
[西報記美政府承認民國問題]  
　　大陸報載去年十二月十日美國帕特倫訪函云中國正月間舉行選舉之後大約美國卽將正式承認此意會載見美國國務長官諾克司君近致帕特倫商會函中諾克司君函中所述之政策乃以隨時保全中美人民篤厚之交誼爲宗旨惟正式承認民國之舉須俟選舉之結果使民國丕基得臻鞏固國家庶政本諸與論之後再爲實行又　同日華盛頓訪函云帕特倫商會近上書美政府請卽請承認中華民國該書由哇里干州代表賴菲底君代呈兹由國務長官諾克斯君作書答覆亦由該代表轉逹書中有言曰美政府對於中國臨時政府之態度及彼此之邦交已詳見於一千九百十二年十二月三日美總統交入國會論外國邦交文中其言曰華人仿行共和主義美人已於一千九百十二年四月十七日國會聯合决議書中宣表天然之同情華人現在從事選舉定　正月間召集代表議院規定永遠憲法組織正式共和政府當矣中國編訂憲法之際議院尙無切實舉動宜逹民意及正式鞏固政府建設未成期内美國自宜按照成例與中國臨時政府維持完全篤厚之邦交云云 
雜評一 
[河東獨立]  
　　山西河東觀察使自稱都督自行獨立其愚并在活佛逹賴下矣活佛逹賴以獨立獨立之故引俄英以入室以致五族共和之基不能垒固今乃本部各省而亦有敢倡獨立者是何以對蒙藏以爲詞耶非率全國人以誅之不可（無名） 
[俄人無睦誼可言]  
　　俄使催逼賠欵謂無睦誼可言而又於大借欵會議時多方作梗而又要求取締上海各報夫上海各報所以指斥俄人者不過擁護本國權利耳俄人於事寔上旣稱無睦誼可言何復介介於報紙區區之空論（無名） 
[西藏之眞相何如乎]  
　　近日西藏問題消息傳來言人人殊據庫倫方面報告謂逹賴喇嘛確已聯合哲而尊丹巴宣告獨立而西藏來電則謂逹賴刻除要求政敎合一外别無他項舉動此總統府近日所得之消息也同一事件而此方與彼方報告不符昨日與今日傳聞互異我政府於此等重大事件欲求一眞確之消息尙不易得又烏能對付 
[全蒙大會有效乎]  
　　自長春十旗大會後綏遠西蒙曾議繼之今蒙藏局又有全蒙大會之發起聚數十　旗王公而聯絡感情在政府固以此爲籌蒙惟一政策矣雖然獨不除伊克昭盟長之言乎 
[北京探查隊之用心何在乎]  
　　嗚呼外交之失敗决無倖致有由來矣此次俄人對於蒙庫事件其强横之情狀固堪髮指然而其政府其國民事前之種種設備則不得不令吾人驚歎也他事不具論即以偵探國情言有政府之偵探有國民之偵探星羅棋布我國一舉一動彼均洞若觀火而得以優游對付以視我政府於外勢情形毫不得眞相而轉借訪於外交團我國民雖有蒙藏偵探隊之組織然而未嘗入邊界一歩者其優劣爲何如今彼國地學協會又有北京探查隊之組織矣吾恐我國未來之憂患不僅在邊界而已也 
[我國民能勿辜負友邦之好意乎]  
　　美政府將决意正式承認民國矣願美政府之承認必俟我正式召集國會之後者　以覘我國民代表之程度如胢我正式政府之權力如何果有共和國之精神否果有統一之現象否幾微之間間不容髮願我國民其願全大局各釋私意以無負此友邦之好意 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
河東籌餉局南局長被捕 
　　山西運城籌餉局局長南桂馨已於去臘二十六日爲李旋長拘捕兹聞已爲張觀察使瘧死迭記本報專電兹先據河東一方面之言錄下 
[被捕遠因]  
　　初軍務司黃國樑與南狼狽爲奸欲以金錢籠絡郝席劉謝諸營長冀逹目的繼而南又電請都督扣留河東軍械冀便私圖以此種種原因遂爲河東人之所深仇 
[被捕近因]  
　　及去臘二十六日上午該局長竟給發籌餉局員及衛兵差役等槍械子彈意欲伺機暴動以致運城軍心慌惑商民驚恐李旅長爰招集軍界重要人物開會計議防禦之法咸以捕殺爲愈李旅長於是乃下戒嚴命令以資防範 
[被捕情形]  
　　河東觀察使張君石生聞戒嚴令下恐事出不測妨害治安兩方面極力調停冀以平和了結因託東場場官李君天五將南招至東場勸其痛改前非免致商民驚恐軍心搖動詎南出言不遜謂閻都督係我盟弟鼠輩將奈我何李君無法始聽李旅長捕去 
[局長更人]  
　　籌餉局長南佩蘭（即南桂馨）旣被拘後將該局私藏鎗械提解旅部李旅長以該局軍餉所關不可一日無主持之人遂以該局員杜某暫行代理照常辦事 
[南某運動]  
　　該局長旣拘至旅部聽候都督命令辦理詎南逢人乞憐又要求李旅長解往省垣任都督處治李旅長不許現惟痛哭待斃 
[呈報公牘]  
　　河東軍界呈云爲呈報事竊查河東籌餉局局長南桂馨初抵運時河東各界全體以誼切同盟無不極一歡迎自謂永無意見正好藉兹籌備進行而銷隱患乃該局長不知具何肺腸竟將所帶陸軍鎗械扣留不交致各團營疑竇横生幾釀事端旅由觀察曁李旅長等一面設法解釋一面交涉如數發出始各相安此後該局長猶不自悛時以酒食麻雀鴉片等物利誘團營各長並冒都督名義暗餽銀兩及婦人金首飾等多方煽惑潛謀不軌甚至明目張膽囑令一團二營二團三營及砲隊各營長等約期驅除不受運動之各官長並搗毁各重要機關該營長等初被利誘以爲係個人私情頗不介懷迄聞逆謀詭計洞燭肺腑乃相繼絶往來然猶以爲其事未必實行故亦不輕揭發冀禍潛消乃南竟敢宣布勒斷九團月餉命令全團憤懣勢甚洶洶咸欲執南甘心已各整隊來運勢不可遏而南日内暗聯退伍兵士之事亦風聲大播及其他種種狂悖而置同時發見該惡長始悉南意確在擾亂不便隱飾遂向旅長盡情道出始終被誘見嗾各節觀察曁李旅長等以事關大局禍迫燃眉亦慮衆怒難犯弗戢將焚遂由旅長將南拿獲拘留協部以紓軍憤而维治安並搜獲秘密電函多件中多離間破壞證據現擬公開研訊再定辦法竊謂籌餉局責任何等重大不料南爲局長其不法行爲直是民國敗類殊堪痛恨但事已至此無可如何惟有消除隱患願全大局至研訊辦法容俟續報所有拿拘南局長以全大局情形理合詳細呈報伏乞相應咨明鑒核施行此呈 
韓僑之信敎不自由 
　　東三省韓僑宗敎團中有自　敎大倧敎（即朝鮮始祖檀君敎距今四千三百年前發源朝鮮最古敎）有天道敎（亦朝鮮敎五十年前始）有西敎（天主敎耶穌敎）等各敎執務人士俱爲善良多年佈敎維持秩序因此人民程度頗形開通近自延吉府和龍縣據巡警報告未及調查卽報道台至有封鎖韓人（大倧敎）各敎堂禁止施敎其理由慮有他人干涉所以禁止云云查大倧敎人士素多高尙純潔以施敎爲宗旨鼓吹德育產業并無政治上行動業經年久此次我官東未加周察遽行封禁惨不忍言僑民中亦有少數不良之徒以搆陷爲技能或揑控日領署暗惹其嫌疑或誣囑我官吏昡亂其聽聞此類不容不澈查懲辦杜其後弊使有良心者可保治安况信敎自由係萬國公認且載在民國約法奈因一紙之報告遽封衆民之敎堂實礙共和之行政可哀同種之失所願我官憲查察解封准其施敎且封一般僑民使之懷撫是所厚望焉 
煙台兵變續聞 
[司令部被刧]  
　　去歲民軍起義時藍天蔚由東三省募集馬賊編成關外軍爲光復奉天之准備後和議告成此項軍隊除陸續遣散外尙餘三營屯駐煙台日前烟台總司令决議各給五日恩餉實行解散該營兵士以恩餉太輕羣起不平及一月五日發餉其一部分之稍馴順者約二百餘人已繳械下輪尙餘一大部分不肯繳械於是口午後三時四十分全體譁變襲擊司令部（司令部在烟台海關外）一時砲擊繳發人聲鼎沸秩序甚爲紊亂亂兵闖入司令部將總司令商振及會計主任某同時捕去後又刧去金庫彈藥武器種種鎗聲始息亂兵徘徊市中商民恐懼一律閉户第二標都領袁德山爲部下鎗害其餘負傷者甚多云 
[寳成樓被燬]  
　　亂兵製擊司令部後即闖入侃林街之寳成銀樓搶掠一空同時縱火焚燒火燄燭天至八時半火始撲滅市面光景甚爲惨淡 
[警備兵登岸]  
　　亂兵迫入烟鎭後鎗聲四起該處長官因亂兵均係馬賊剽悍異常且攫有多數器械砲彈均恐懼不敢動手午後六時魯軍始整隊戒備保護外國租界隨後海圻飛　兩軍艦之陸戰隊上岸一同戒備亂兵始紛紛敗竄 
[解散兵去向]  
　　當亂兵搶掠時所有一部分已下輪之軍隊並未上岸於六日晚乘日本第十九永連丸江往大連其餘搶掠各亂兵除擒斬潰竄者外尙有六百餘名於七日晚全數繳出軍裝派兵艦押運大連而亂事始平矣 
前兩淮鹽政張總理咨文 
[爲交代鹽政事]  
　　前江蘇兩淮鹽政總理張季直君咨蘇都及財政部文云爲咨送交代事竊謇於上年光復後承貴都督曁各部督推任兩淮鹽政總理迫於公義勉承斯乏嗣因鹽稅爲國家收入大宗非由中央直接管理無以收統一之效是以迭次請將總理名義取銷荷蒙大總統允准業於十一月二十四日先將鹽務事宜移交貴都督接管一面督同員司趕將欵目淸釐交代所有民國元年二月起至十一月二十四交卸前一日止寒任内收支各欵兹已核明造具淸册一本連同總理木質開防一顆又各處繳銷前淸印信關防條記一併咨送貴都督查收並祈見復抑有陳者查鹽稅收入之多寡視運銷暢滯爲轉移昔年兩淮歲入約一千三四百萬出於運者十之三出於銷者十七是運銷實爲懲收各欵之來源謇前筦斯任首先設法開運蓋運銷表裹相因必先有運而後有銷方能保持原有餉源乃革新以來各省自爲風氣凡銷鹽後應解江蘇一切收入悉爲各省截留除西岸提解六萬兩外其餘絲毫未經解到綜計各岸短解之數確有四百三十餘萬之多今就設局之日起訖於取銷之日止不及十一閱月以運數論淮南網食各岸共運鹽四十八萬九千餘引比較完全時代歲約銷鹽五十八九萬引大致不相上下以收數論統收各商請運完繳正雜各欵銀錢併計合規元一百九十二萬餘兩比較從前在揚直接收欵歲約一百六十六萬兩計長收銀二十六萬餘兩以用費論除賽担任義務不支薪水外其餘間局員司共支薪水伙食活支等項銀二萬八千餘兩比較前淸院司等處歲糜公欵十四萬五千餘兩已撙節銀十一萬七千餘兩不敢謂有裨國計然區區之忱時以不克勝事而徒糜公欵爲慮十月以來幸無大過至各省銷欵無法徵收自慙庸駑當爲貴都督所鑒也除咨財政部外合併咨明此咨揚州歡迎新運使 
　　民國新任兩淮鹽運司張岱山君弧於一月十二日午後一句鐘抵揚先期由徐軍統特派專輪赴鎭迎迓及張君抵埠時又派出護軍營憲兵營巡城齊赴碼頭鳴槍致敬警務公所亦派警照料張君當南門至鈔關門入城沿途商店自艮子街多子街轅門橋左衛街直至新署（舊淮南總局）左近莫不懸掛國旗同伸敬意唯兩淮舊日聽鼓冗員及一般書吏與前此赴滬歡迎代表均未接見入署後即發出通告略謂前淸實缺及候補人員義上雖應取消然國民資格自在不可以上衙參見等事污人格本司到任伊始一切進行在在需才如欲徵求熟悉鹽務人材自當傳見量才錄用諸君宜各在庽静候否則將名登記永不錄用等語又以前兩淮運署書吏經前總理張君考取十餘名錄用所有以前書吏人役等概在淘汰之列此時機關回復或可添補數名然亦須在家聽候傳考不可再來署中參見沿　恭喜伺候種種怪現象如違定卽永遠不淮復充旋另發一通告略謂本公司不用門丁特派招待員二員備與來賓接洽來賓宜先至招待室書明姓名住址並述明來署事由方可傳報接見如接見時并無要談而恣意長談者卽不能作無謂之周旋以免有誤要公云 
揚州將闢徐寳門 
　　揚州十三團體因匯源一案徐軍統竭力维持於一月九日致函徐君云寳山軍統勛鑒敬啓者前因各當户開會要求匯尖與賠償當物經敝團體出面維持上書都督未能遽報目的乃於十二月二十八號多人麕廣集幾致暴動常蒙我軍統慨恤民艱毅然赴商會開議分别光復前後照當本賠一賠二概不扣利并頒發示諭通告城鄉一時觀者如堵轉相傳播莫不額手頒德歡聲雷動日前由市議會遞到電稿敝團體環誦之餘具見我軍統熱心公益惠澤覃敷惟各當户連日頻至敝事務所探詰賠償時日當答以俟尊處接到省覆自然曉諭周知第念歲暮天寒貧黎生計日絀伏乞我軍統濟世濟澈可否電催都督迅頒指令以慰輿情想一言九鼎必不使萬千當户久久延企也此問人民但知有我軍統軍統而外不知更有誰何現聞各當户感激涕零淪肌浹髓公請敝團體發起表揚盛烈爲我軍統建樹豐碑並將徐凝門街改爲徐寳門街俾與銅像巍巍永垂不朽愚諴擁戴若此敝團體舞忭贊成願　責任我軍統綏安全境歴歴功德在民幸勿謙辭致失衆望是所切禱祇肅敬請鈞安翹企示答民生國計會平民共濟會車亞大回社共各進化會自由黨社會黨中央演說團工黨實業協會揚州演說會回敎聯合會昌明禮敎社獨立大自强部同立正元月九號 
咄咄陽江綠林隊僞示 
　　粤省陽江一屬股匪猖獗勦撫兩窮刦掠之案日必數起近又有綠林隊長敖耀南蔡東林葉沃泉等發出僞示云綠林特示評論分明舊歲八月革命起兵天津戰敵漢口紮營點齊軍隊攻打北京各州府縣手足踊正李箕司令做事文明招我兄弟反正入城生命財產共保安寧行商坐賈共樂太平墟塲村族鷄犬無驚今年二月派隊編營財政不足餉項不淸姓張老三騙數有名無支軍餉三個月零軍心談論公事看輕商會驚恐怕委失城打電追救都督知情卽時擺隊用陳任平衞軍五月帶落江城民軍兄弟胆震心驚或繳槍碼心裏不寗時逢四月念五點名三營兄弟一千有零二十六日顯齋回城觀看告示道理公平有槍當差無槍未定執照功牌恩餉支淸誰人話假實有章程四月念七大隊出城較場武廟排列點名德芬信皆兩人喪命傷斃滿州二百餘丁良心盡喪係陳任平手足逃走回到家庭心中不服即過海陵攻打閘坡錢銀搶凈問爾商家有無本領十二月内要打江城會齊兄弟三千有零無烟九嚮西河藏定曲尺炸彈帶近入城點鐘一到號炮喧聲内裏打出外面接應四大城樓用火燒平搶刧貨物銀兩盡傾醜格羊估一個劏凈商會團勇每屋立靈我父不樂爾子無寧若要太平招我歸正我無歸正害爾不輕富者傷財醜格誤命局勇鄕團敎死探血當捉猪劏怎能抽秤與我對敵打我無赢報急進救欲請懲兵陸軍兄弟共我和平四海之内如弟兄崑山隊長勸我歸正我若歸正由我心稱不繳鎗碼方肯成應信心無過族老保領或立鄕團陽江興盛村管各村各看各境斷不爲非立公約計變作良民永遠太平 
浙江衆議院第二區覆選開票衝突紀 
[開票衝突]  
　　浙省衆議院第二區覆選於十一日上午在寗波府城隍廟開票來參觀者甚多當時有檢出無效票一張内寫孔仲尼曲阜縣字樣聞係新昌縣童某所投時至十一點鐘票檢已畢覆選監督正在對束藏匭時詎有臨海人開票襄理員王赫檢視陳爕樞被選舉票爕字下有從又有從火者要求監督將此票應作二人觀又田稔之被選舉票稔字有寫作稔亦應挑剔廢去監督謂票上之字但求可認均應認爲有效詎王赫拍桌與監督爭執秩序因之大亂時有臨海參觀人王任化余光啓二人遂亦混入開票場内王任化並將未藏匭内陳爕樞及田稔二束之被選舉票攫去丢擲塲外警察拾呈監督業已污損多紙當經監督一再慰勸謂君等如果以爲寫不合法應作無效儘可提起選舉訴訟此刻務請君平心静氣乃王任化終不乏聽乃由鄞縣檢事廳長張茀坨令法警將王赫王任化二人帶去提起公訴移送地方檢廳研審 
[預審情霰]  
　　午後開票所檢票員戴英奇王賢瑞惫斌李國磐江義均等及參觀人沈定一徐建候韓澤丁超田多稼蔡成立魯良等二十餘人齊赴地方檢事廳作証當經檢事廳長略行預審均稱王赫王任化在開票所檢票所檢票完畢時種種違法情形四時五分地方法院出席開訊庭長沈銓以下均蒞席繼由庭長傳沈定一徐建侯二君到庭認實沈定一君稱余係参觀人當時目擊騷擾情形實在開票已畢時故參觀人多有入場者王赫王任化爲爭執票上字劃應作無效監督未允竟至拍桌擲票有意破壞云云餘證有所說大略相同次傳王赫王任公二人到庭訊間據赫供因昨日投票時有証書楊熨錦與名册慰錦不符不合投票之事故今日開票陳爕樞寫作陳爕樞當然無效爭執卽在於此並無拍桌之事王任化供今日傳訊請問原告何人庭長云係縣檢事長王又云所犯何罪庭長云汝在開票所拍桌擲票詎得無罪王謂並無此事庭長謂衆証俱在何容抵賴王又云今日係公開還是預審庭長云是公開王云旣是公開余須辯護士出庭庭長問辯護士係聘何人王謂余信芳庭長謂旣欲请辯護士何無委任狀應先繳委任狀方可出庭今日開訊係事實問題並不卽時判决如欲請辯護士儘可下次再請但汝亦文明人今日在開票所何故拍桌擲票王云余係參觀人何能入場拍桌擲票卽有此事覆選監督當時何不令警察驅逐出場庭長云開票所衆目昭彰豈衆証人均誣指耶王云衆証人與覆選監督通同舞弊吾故特爲破壞庭長云通同舞弊另一問題汝儘可起訴何故如此暴行王云并未暴行因有多人來打我我爲抵抗起見庭長云打汝者係何人王云丁周夫庭長云有誰作証王赫云有我作証庭長云汝二有已在嫌疑犯地位何能作證又問衆證人是否有拍桌擲票等事實衆証人均云有之庭長云汝二人應作法律上之辯駁不得作無理之辯駁証人沈定一又婉向王任化云王先生汝在拍桌擲票時我曾勸汝汝明言有意破壞汝詎忘之後又辯論很久爲時已晚庭長宣告汝二人已爲嫌疑犯交警察拘留於下次續審王赫云余可否挽人暫行保出庭長云須有公正人可保至散庭已五時半矣 
[開票榜示]  
　　第二覆選區覆選監督王君於開票完後特將當選人數榜示開票所計開當選人七十七名 
胡翔靑中八鄞縣謝國欽四八天台張傳保四八鄞縣杜十珍四六上虞金尙詵四○太平盧鍾嶽三九諸曁朱文劭三七黃嚴周繼瀠三六臨海金秉理三六太平俞　煒三六嵊縣傳家銓三六鎭海韓　藩三五蕭山田　稔三五紹興蔣著卿三五奉化戚嘉謀三四紹興丁儁宣三四新昌陳爕樞三五蕭山又侯補當選人六名姚桐豫三一臨海王金榮三一臨海沈椿年二九定海陳時夏二六鄞縣孫世偉二六紹興余名銓二五鎭海 
桐城禁煙局肇禍 
　　桐城縣禁烟局徐局長逼令張知事將煙户劉長有鎗斃一案已誌昨報兹又探悉一月六日該局有兵士數人藉搜查煙户爲名有外調笑婦女嗣一見張紳扶初家婢女姿首尙佳陡起天大色膽旋訪得某木鋪可通張宅後門遂於夜間闖入時適張君赴宴未歸家人在門迎候遇見該兵士疑爲竊賊詢問何人該兵十答以租屋卽抱頭鼠竄而去及張君歸後家人告以該兵士之不正行爲張卽赴該局質問意在略施敎戒詎該局委員韋永興於二更後復招張到局卽令兵士站隊逼令張紳指認何人張以家人報告並非我所目睹於是韋遂以張誣報有損名譽勃然大怒親批其頰并令衆兵攅毆並用刺刀截傷張紳下部血流滿地衣褲濕透命在旦夕隨由其家人赴縣報告惟時輿情憤激幾欲暴動幸經正紳阻止刻經該縣知事電禀都督未知如何結云 
地方通信 
[浙江]  
　　變通契稅浙財政司張詠霓君通令各縣知事云案據石門縣參議會呈稱查浙省公布暫行不動產移轉稅法其效力祇限於買賣典戤抵押三種並無征及回贖行爲之規定則凡不動產之典戤抵押於前而回贖於後者其回贖時除登記外當然無繳納移轉稅之義務蓋不動產回贖時並無一種規定之契據惟將前所典戤抵押之原契由債權者反還於債務者而已夫反還之契據已由債權者納稅於前矣今若於債務者回贖時令其再納移轉稅是一契兩稅明文國決無是種法律而於習慣上及事實上尤多窒碍但石邑登記所已有征收回贖不動產移轉稅之事實想各縣亦未必不然爰依據自治章程第四第五條之規定備文呈請懇卽令飭停止並通飭各屬一體遵行以符法案而示體恤等情到司據此查典戤抵押各產對於回贖時原契反還業主並無交易行爲如果原契已經納稅貼有契尾僅請求登記毋庯再納移轉稅若原契未經納稅自應查照轉移稅法第四條規定稅率飭令捕足以昭公允除此批示並通令外合行合仰該縣登記所查照辦理此令 
　　貧民幸福浙都督府批民財兩司會呈貧民工廠内部辦法計畫書云據呈省城貧民類多家室不完擬槪由廠中給以住宿上下城合辦一所决定開辦費至多以二萬元爲度察閱計畫書常年經費計二萬六千四百七十二元暫收藝徒四百名分科十三按科酌派學習規畫均尙周詳惟第三條前條以外之貧民自願來廠學習者每月應繳膳費二元四角云云核與設廠宗旨不合蓋貧民種類並不限以乞丐凡失業失敎而將流入乞丐者均包在内以此等將流入乞丐之貧民責令繳納膳費勢必不能且此廠原爲眞實貧民而設倘能輪納膳金亦必非眞實貧民可知應卽將此條全行删去並將第二條其由卑田院來者七字删除以符本旨至科目規定雖多事實上恐不克一齊辦到宜選擇簡易應用之品酌定七八科先行舉辦較易收效又如石工一科將來湖上建築事業發逹需工必多自應添設再浙省城廂内外地方遼闊貧民實繁有徒定額一層尙宜隨時推廣開辦之始調查眞實貧民最宜注意稍一不愼恐多流弊仰卽遵照妥速籌辦仍將辦理情形隨時具報察奪批抄由發 
[桃源]  
　　初選名單省議會初選當選人廿八名莊其仁張鴻綸張輝中王雲耕葛鳳舞王心如飲國恩陳秀書夏　宣劉　德蔡　深尹同煕胡起龍韓孟琨畢虎臣鄭紹周史眏斗陳偵卿倪杰夫陳　煥張渭漢陳裕仁陳仰恩田豫培裴鑑人吳潤身田世楷張慶雲又衆議院实選當選人十九名王聿望徐子襄莊炳麟陳煥然張相文蔣觀極陳鎭田陳向榮張榮桂葛龍田戴潤章胡永壽胡起龍陳仲紹王榮章劉爕陽陶懋立劉惟炳張文甫 
[廣東]  
　　出現銅鼓廣州大新街見眞閣古玩店前在廣西掘得漢代銅鼓一具徑四尺餘高約三尺經請廣西都督發給護照運回該店售賣現陳列店中觀者如堵日前美帮遊客見其古彩斑斕聲震梁字經出港幣二千元求售該店尙未允許云 
　　省會覆選揭曉廣東省議會第三區覆選舉於一月六日在潮州城内開票兹將當選人錄下 
　　謝陶占李　桐張星槎蔡少庵李　霆蕭世芬周　任林　育何士果魯樹聲黃錫銓梁建侯黃逢光李杖銘温蔭槐林商翼候補當選七名 
 
 
 

Page 7

 
 
陳瓊波王　道江秉乾吳偉康藍　鈞李百存言汝舟 
[安徽]  
　　抗不交卸柏都督前因太和縣警務腐敗遂改委李鶴元前往充任俾資整頓昨據太和縣議會呈稱李區長現已到縣各界無不歡迎惟前任區長高學海抗不前卸輿情不服請都督從重查辦未知柏都督如何辦法也 
[直隸]  
　　開棺檢騐天津同慶部趙湘雲處之妓女病故未報經日本公署將班主移送審判廳管押一節兹經詳細調查實因該班有搭住妓女杜四實於舊暦十一月初一日偶生天花經伊胞兄杜永安租同慶後王姓樓下房一間初三日將該妓接入此房延醫調治無效至初十日因病身故杜永安將其棺殮掩埋嗣經某報登載口鼻流血虐待身死日前經審判廳將該班主及杜永安傳訊暫押候查一月九日經該廳委檢查員安君帶同醫官刑仵官媒等前往葬所開棺檢騐實係因天花身死並有衣棺業在當場具結完案矣 
雜評二 
[綠林告示]  
　　廣東之綠林告示其所行雖屬違法然其心尙望反正其不得已之苦衷可鑒也且其文歷述自革命以來至於今日一起一落一反一覆實爲各地草莽英雄被人利用者之傷心史（無名） 
烈士之父 
　　彭烈士之起義武昌也爲欲進中國於文明也非欲藉此以作威福也故不惜以性命殉之今革命幸成烈士志逹爲之父者當如何敬子愛子保護子之名譽今乃不惜以子市利利不得又不惜以子示威彭烈士有知雖有孝心亦必痛哭於九京矣（無名） 
[金錢議員]  
　　某志士以議員爲代表民意之人當立法之重任民國第一次國會省會選舉尤爲存亡生死關頭乃竟有無恥之徒公然出資購買出身已犯刑律上之罪此種議員人格可想前途甚爲危險國家雖定有懲治之法惟以授受秘密不易探得証據若輩勢必漏網吾等急宜組織一暗殺金錢議員隊以救濟國家法律之窮先派員赴各處調查詳細有確係以金錢購得者立敬以手槍惟不可貿然從事致誤傷好人云云一般抱激烈主義者多贊成其說聞現已暗中組織决意實行矣（默） 
本阜新聞 
[申明處罰烟賭之法權]  
　　上海地方檢察廳於一月十三日出示曉諭云案奉司法部令開鴉片流毒爲𧛂最深賭風劇烈害亦匪淺不加禁絶何以固國本而厚民生查暫行新刑律第二十一章二十二章將鴉片賭博分别規定其罪嗣後遇有煙賭案件凡已設審判地方即由審判未設審判地方卽由州縣均查照暫行新律辦理等因合行令飭該審判廳卽便轉飭所屬一體遵照辦理等因奉此查吸食或供人吸食及製造販賣鴉片並賭博罪均屬刑事範圍一經查獲自應送由本廳訊明起訴按律判决後方可處罰此即審判必由法院處罰必依法律載明約法見諸命令無論何人皆當遵字現上海法院早已成立關於此項案件除本廳及管轄各初級檢廳外所有他種機關祗負查捕之責並無科辦之權倘有藉端勒罰得賄私縱情事即屬違法侵權應准該煙賭各犯指名告訴或由他人告發或經本廳查出立即按律提起公訴以杜弊賄而重法權合行出示曉諭爲此示仰諸色人等一體知悉務各遵照毋違 
[破壞煙禁之蟊賊]  
　　小東門内城門口陳源豐京貨店各夥友皆爲救火會員前晚同赴老北門内大街救火店中袛留學徒數人旋有一人貿然闖入自稱禁煙局調查員謂爾店内有人私吃洋煙特來搜捕等語該店學徒向之索閱調查証據無着其人即走入店中翻檢賬箱各學徒知其假冐希圖搶刧當即扭交崗巡轉送第四區警局轉解商埠巡局訊辦 
又聞上海縣知事吳君以本埠自禁煙以來已由禁煙局長派員查察法令森嚴不容稍縱不料近有一般無業流民乘煙民恐慌時際遽用索詐手叚冐充調查員任意婪索殊於禁烟前途大生障碍業已移請商埠巡警局長飭知崗巡隨時查拿盡法懲治 
[嚴查私售烟膏]  
　　商埠巡警局長穆杼齋君以本埠自元月一號起實行禁烟以來所有土膏行店早經禁烟局長出示曉諭限期收閉不意境内各處近仍有托詞收賑私挑烟膏情事實屬故違禁令若非切實取締勢必流毒無窮是以通令各崗巡嗣後如遇似閉非閉之土膏店須隨時查察有無違禁私賣情事一經查獲立即解區轉送到局以憑懲治一面移請禁烟局重申禁令如再故違定予按律重辦 
[嚴緝肇禍軍人]  
寳山縣境江灣鎭軍警衝突以致槍斃麵館夥李寳生及兵士叚永長經該鎭全體商民公禀該軍統領澈查嚴究在案兹由該軍司令部查得肇事之衛兵李須山係江蘇宿遷縣人現年廿三歲刻尙在逃未獲除通飭各營弁兵並移請警區一體嚴緝外昨又發出賞格略謂如能將該逃軍拿獲者賞洋五十元知風通信因而就擒者賞洋二十元儲款以待决不食言云 
[探捕截留拐匪]  
　　昨有某輪船正欲開行爲水巡捕房訪悉有大帮男女拐匪串拐男女小孩十四口出外販賣因即會同虹口捕房偵探何阿春等前往該輪船查問拘拿各拐匪即紛紛逃逸僅拘獲拐匪姚某李某錢某等七名並拐婦四口以及被拐男孩十一名女孩三口又在各匪處抄出當票十二張銅元七枚小洋七角當用小輪將各匪並小孩帶至大碼頭登岸解送地方檢察廳分别收押候辦 
[煤煙妨礙農田]  
　　廿四保一區九圖公民胡文逹等昨至上海縣公署禀稱圖中龍華地方有礦灰有限公司每日工作其煙囱内散出煤煙殊與附近農田大有妨碍禀請設法取締等因即經吳知事查得該公司係於舊曆去年十月中由王濟臣等創設曾經禀准本署立案現旣據該公民等禀陳各節應否改良候函致該鄕自治所各董召集該公司各股東會同研究復到再核 
[移提兇犯之周折]  
　　山東人白玉山前將王仁路謀斃逃匿虹口嘉興路經商埠巡警局暗探夥馬孝存查獲扭控捕房解送公共公堂訊明以馬越界拘人有違定章判押七天白押候函致巡警局飭令事主來廨質明再核並着補提白之姘婦併究在案昨經公堂復訊據包探朱阿巧禀稱查得白之姘婦已逃往華界未便往提並由巡警局派警持函投案聲請移提孫襄讞展閱來函以白玉山係在内地犯案逃匿租界非界内居民可比且此種兇犯若不解回歸案訊辦不但有傷本廨與巡警局之感情即在租界内留此匪人亦足擾害治安自應解歸訊辦而美副領事蓋君則以事關人命未經公堂預審明白碍難解回中西官磋商良久未决判白仍還押候會商核奪 
[小工聚衆吵閙]  
　　太古碼頭各小工因向工頭索加扛力不遂聚衆二十餘人將所扛之豆餅抛入河内並擊傷工頭頭部後由巡捕當場拘住李金生胡永昌徐阿仁朱阿三四人解至法公廨請訊李等同供我等索加扛力確有其事惟行兇者另有其人我等並不預聞聶讞員判各押三星期以示薄懲 
城内 
[縣知事批]  
　　（寫生陸桂源呈批）據禀該寫生於前晚偕同胞弟歸家突被匪人將硝　水潑傷頭項等處受傷甚重等情查傷害人罪律有專條應即逕赴檢察廳起訴一面由本知事據情函致商埠巡警局飭派警探偵緝該匪徒角究可也 
[地方審判廳民庭批]  
　　（王可城等呈明不承認福康受抵產業批）狀悉查純泰轉押三莊之欵所有抵當物之收益均暫由理帳處管理俟判决確定再行劃分現在控告再審尙未判决前項抵當物之收益自無由福康管理之理由旣據詳陳抑候仍令理帳處暫行管理可也 
[第一初級審判廳民科批]  
　　（鍾祿卿呈請森盛等延不履行批）狀悉前據該民申請發給支付命令業經核准照發嗣據詹大有協泰昌聲明異議查係合法已將原狀咨送地方審判廳核辦又據森盛聲明異議不合法業經本廳决定駁斥在案現據該民聲請執行前來仰候先行發給對於森盛之執行命令飭吏執行可也 
[火警續誌]  
　　老北門内大街某雜貨店失愼已略紀昨報兹悉火起於城門口一三號門牌陳金旺所開之廣源昌燭店僅燬該店一家並未殃及鄰居惟當該店保有火險昨已由第五區警局飭傳陳金旺到區密詰矣 
南市 
[查獲贜賊]  
　　第一區偵探趙升褀胡富泉前日協同夥探在福佑門内拘獲竊犯方朝許王小寳兩名及代爲銷贜之陳阿毛（混名小洋盤）周桂銓兩名詳加盤詰方等認竊小東門内協泰豐洋貨店各色羅緞花呢絨布等物當在各押店當即帶往吊出贜物二十餘種繼又查獲方朝勳王阿慶（即順才）及銷贜之周桂銓盛榮生兩名認竊楊天祥珠寳店主住宅内銀水烟袋及皮衣等當在茂興押店旋卽吊到窩刀皮统一件並搜出當票兩紙將各犯連贜解區轉送商埠巡警局擬究 
[火夫勒詐]  
　　昨晨有浦東鄕婦張衛氏張沈氏從浦東背負食鹽兩包乘船至萬裕碼頭登岸適被緝私巡船火夫馬長貴遇見勒索不遂扣住口角後被五百十五號巡士查見拘解二區問明屬實旋有隊官派舵工請保未准飭送巡警局擬究 
[人贜並解]  
　　商埠巡警局長穆君通令各區區長云爲通令事案查本局改組以來所有從前辦理各項案件手續無不力謀進歩以期完善嗣後各區如有解送來局案件亦宜愼重從事除無贜物各案外無論是否違警罪犯及刑事範圍均須人贜並送卽使有不能解送之贜物亦須候本局發交司法科訊明再行核辦愼勿由區將贜物先予給領以致一事兩歧殊非正當辦法爲此令仰各區區長一體遵照毋違 
閘北 
[市政廳批]  
　　（商民沈長發禀批）據稱蔚子亭等騙貨逃避情殊可恨此等案件係屬刑事範圍仰即逕赴第三初級檢察廳訴請緝追務獲重懲方爲正辦惟旣據來廳具呈姑候移請巡警局長飭派偵探帮同追緝可也 
[拐騙宜懲]  
　　鐵路巡警局前日解送王信懷控董漢吉騙去衣物並拐李小紅子之妻呂氏及小孩王垂吉等一案至巡警局經凌科長質訊一過判將原被一併移交檢察廳究辦 
[醉漢被疑]  
　　江北人高俊林前日扭徐湧泉至一區控徐圖拐伊姪小慶子請爲究辦當經張區長提訊徐控向爲馬夫今至閘北尋友行經藥水廠偶與小孩玩戲致蹈嫌疑區長察得徐酒醉未醒情尙可原判令交保開釋 
[小孩待領]  
　　前日由二區查見迷路小孩徐小順子一口年約七八歲江北口音解送巡警局由凌科長訊問一過判發惠兒院留養候領 
公共租界 
[賣地紏葛]  
　　英商愛爾德控陶金氏賣地紏葛等情前日午後由廨會訊先由原告代表穆安素律師偕同中証陸介眉沈茂坤上堂證明請究質之被告據供此事係由遠房夫弟陶仁記經手關讞員商之英領康君判交四千元人洋並保候會商堂諭飭遵 
[展期訊理]  
　　周俊記控徐鯉庭租房紏葛一案前晚由廨傳訊因擴陳交涉司函稱徐現在皖省不及投質請予展期卽經聶襄讞准予展期兩禮拜再訊惟届期如再不到即照原告所控定斷 
[能否公攤]  
　　美記祥記厚隆三户同控祥利外國帳簿店黃志斌不理結欠貨洋一案前晚由廨傳到該店經理劉廷瑞訊據供稱該店已經關閉由大債主胡耀庭管理鎖匙交於担文律師執管判黃劉分别交保候補傳人証於下禮拜一再訊並將各原告控追欠數函致担文律師一律公攤 
[聲訴原委]  
　　丁葵生控朱祖甫不付期票銀兩前旣由廨傳訊原告上堂請追被告延違商律師到堂辯護並稱此案實緣原告前紏被告在閘北股開元亨花行後因股本紏葛已經被告控奉審判廳將行發封應請明察判朱交原保候函致審判廳查明該花行係於何日發封復到再核 
[澈究起火]  
　　虹口西華德路一千三百零六號小洋貨店保險起火經捕房查出浸透煤油之花衣且於起火時並不喊救顯係縱火圖賠因於昨日派探將店主張金寳學徒湯和尙一併拘解公堂請究先由中西包探禀明前情訊之張供不承認判張湯分别管押候會勘再核 
[續獲匪徒]  
　　匪人胡才喜因與沈阿福陳阿三等在虹口華洋交界處持刀搶取顧進才徐友生之現洋衣物沈陳已由捕房拘獲解送公堂訊實押辦昨又由探將胡查獲解廨請究經中西官訊實送判胡押三月期滿逐出租界 
[有心欺騙]  
　　吳淞路煤炭店主周耀興控司帳胡榮生串同保人周寳子私用帳洋一千六百元由廨判令保人交保胡押限兩禮拜淸理在案兹因胡延不淸理昨由捕房解案請示中西官以胡有心欺騙判押西牢一年半如能將洋繳案准予隨時酌核周寳子姑寛開釋 
[車夫失察]  
　　新閘路恒興米店經理王永堯控小車夫董運扣私刻宏大號圖章冐騙白米兩石昨由捕房將董拘解公堂請究原告投訴前情訊據董供並非私刻圖章冐騙實係受人之愚問官以董究屬失察判押十天示儆 
[事出無心]  
　　湖北路瑞康號控周炳雅李和元混用銅洋由廨訊判管押候查在案昨經公堂復訊由見証金文才投訴周等串同混用情形訊之周等同供寳係悞收並非有意混用判各押七天抄出之僞小洋燬去 
[拐匪入獄]  
　　喬玉如控應小連子誘拐五歲男孩小麻子由廨訊知喬孩留養城内普育堂判應押候原告自投檢察廳同至該堂認領在案兹悉喬已將孩領回昨由捕房將應解案請示判押西牢半年期滿逐出租界 
[竊案類誌]  
　　張王氏控杭州婦人王石氏竊取金珠飾物昨由捕房將王石氏拘解公堂訊供不認判押候查明於下禮拜四再訊又顧乃禮吳蕁輝耿久臣等控新閘捕房六百另六號華捕桑連才九百十九號華捕繆阿四與陳鍚根沈林林陳阿四等串竊衣物昨由包探劉森堂將各人拘解公堂訊供一過判押候查明於下禮拜二訊辦 
[索欠逞兇]  
　　范炳祥昨在西華得路向沈益元索討房租無着將沈左目擊傷流血不止由捕拘禀捕頭沈送同仁醫院醫治再行查核 
[撞傷老婦]  
　　老婦孔趙氏住居吳淞路昨被扖竊掩入家内竊去衣服經氏覺察追出適十三號電車駛過撞倒受傷賊已遠颶由捕帶入捕房送往同仁醫院醫治 
[賭徒打架]  
　　衛海林陳洪生二人昨因賭欵紏葛在百老匯路口角相毆由印捕併送捕房聽候查核 
[拔充包探]  
　　匯三捕房三百九十九號華捕尤阿根及四百六十三號華捕韓瑞生均因辦公得力昨由卜總巡拔充試用華探以資獎勵 
法租界 
[各有不是]  
　　張阿四前日駕馳蹋車載運貨物行經浦灘被某號電車撞倒因與司機人王悅卿互相吵閙由安南捕送廨請訊張供我駕車在前王之電車從後而馳來我卽舉手令其緩行詎王竟不睬致遭此禍求請迫償損失詰之王供該處並非停頓電車之處張之蹋車不應在軌道内行駛中西官以兩造各有不是姑寛將案註銷斥退不理 
[鴇婦受罰]  
　　小東門唐王氏所開之花烟間於夜間十二點鐘後仍不閉門有違定章昨經捕房傳氏至廨請究氏供是晚適因有事出門致爲夥妓所悞求寛宥判罰洋五元充公 
[法領觀審]  
　　新任法總領事甘世東君於昨晨公堂會訊各案時蒞廨觀審少頃旋即返署 
雜評三 
　　官長不知保護人民人民不知愛戀國土惟見内地居民紛紛遷入租界以托庇於外人權力之下 
　　租界人口驟增不堪擁擠於是外人有擴張租界之思想閘北爭界交涉泄沓年餘至今益形危急工部局且於浜地竪立界石矣雖有閘北市民公會請陳交涉使與工部局嚴重交涉然其結果殊難言也 
　　嗚呼𪊽集租界之華人對此亦有所感覺否 
專件 
[畫一現行各省地方行政官廳組織令]  
　　第一條地方行政編制法及地方各項官制未公布以前民國之國家行政區域除蒙古西藏靑海地方别有規定外其各省地方畫一現行行政長官之名稱如左（一）已設民政省分以民政長爲該省行政長官（二）未設民政長省分以都督兼任民政長爲該省行政長官 
　　第二條各省行政長官之職務權限依現行法規之例行之其依現行中央各部官制所定屬於各部總長主管事件得臨時委任各省行政長官辦理 
 
公署 
　　第四條各省行政公署除各設一總務處外畫一現行公司之名稱如左（一）内務司（二）財政司（三）敎育司（四）實業司　　第五條各省行政公署之總務處畫一現行設官之名稱如左（一）秘書（二）科長（三）科員 
　　第六條各省行政公署之各司畫一現行設官之名稱如左（一）司長（二）科長（三科員）前項規定外各省公署得參照現行官制之例酌設技正技士辦理技術事務 
　　第七條各省行政公署之總務處及各司爲繕寫文件辦理庶務得參照現行官制之例酌用雇員 
　　第八條除各省行政長官由大總統任命外司長以下各官依現行法規之例司長由該省行政長官呈由國務總理呈請簡任秘書科長技正呈由國務總理荐請任命科員及技士由該省行政長官委任 
　　第九條各省行政公署秘書科長科員技正技士員額由該省行政長官擬具現行相當人數呈由國務總理呈請大總統核定之 
　　第十條本令自公布日施行 
　　附則 
　　第十一條本令施行後凡從前各省所設之官廳其署名官名有與本令畫一辦法抵觸者應即裁撤或改正之 
　　第十二條本令施行後各省地方遇有特别事件須設直轄局所辦理者應於未設以前聲叙理由呈報國務總理及該管總長核准施行 
[畫一政行順天府屬地方行政官廳組織令]  
　　第一條順天府依現行法規之例設府尹一人爲該府行政長官由内務總長經由國務總理呈請簡任 
　　第二條順天府府依現行法規之例設府尹公署除設秘書一人外畫一現行争科之名稱如左（一）内務科（二）財政科（三）敎育科（四）實業科 
　　第三條順天府府尹公署之各科畫一現行設官之名稱如左（一）科長（二）科員前項規定外該府公署得參照現行官制之例酌設技正技士辦理技術事務 
　　第四條順天府府尹公署之秘書科長技正依現行之例由府尹呈由内務總長經由國務總理薦請任命其科員技士由府尹委任之但須呈報於内務總長及主管總長 
　　第五條順天府府尹公署之科員等官員額由府尹擬具現行相當人數呈由國務總理核定之該府公署爲繕寫文件辦理庶務得參照現行官制之例酌用雇員 
　　第六條順天府所屬各州縣準用畫一現行各縣地方行政官應組織令之規定 
　　第七條本令自公布日施行 
　　附則 
　　第八條本令施行後凡從前該府所設之官名有與本令畫一辦法牴觸者應即裁撤或改正之 
其有特别事件須設直轄局所辦理者應於未設以前聲叙理由呈報國務總理及總長核准施行 
[畫一現行各道地方行政官廳組織令]  
　　第一條現設巡道各省分該道官名均改爲觀察使由該省行政長官呈由國務總理請簡任 
　　第二條各道觀察使之管轄區域仍以該道原管之區域爲準 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[代擬皖江妓界通告各界書] [  瘦蝶]  
　　皖江花姊妹謹白於各界冶遊諸君之前竊維妓等以蒲柳之姿入鸞花之隙烟行媚視雖取悅夫登徒惠工通商固維持乎實業潮自遵章開辦以來仔肩綦重隕越時虞幸賴諸君之提倡省垣市面藉復舊觀成效昭彰衆所樂道某警長垂念微勞准佩金銀法藍等襟章以示優異而别等差乃聞省中女學以與學生所佩品質相混擬卽嚴加取締聞訊之餘曷勝詫異竊思五族大同世界平等學界妓界同爲國民何得顯分軒輊以長專制萌芽兹特述其相同之點以供研究女學生爲國家謀敎育之普及妓界爲國家增歲入之捐欵其同點一女學生抱愛國之熱忱維持國貨籌劃賑捐經募軍餉指導國民集會結社到處演說妓界每厠足其間竭力臂助且設靑樓進化團以備進行其同點二女學生研究社會交際妓界亦然其同點三妓界服飾類多標新取異一經服御女學生卽相率效之今女學生之襟章妓界亦起而摹仿其同點四女學生之佩襟章也係遵學堂功令妓界之佩襟章亦有某警長之諭飭其同點五由是言之女學生與妓界相同之點甚多非僅取締襟章卽足以示區别况襟章亦非女學生專享之特權我妓界實無取締之必要若但取締妓界殆卽諺所謂只許州官放火不許百姓點燈非獨我妓界之不願聞其如共和平等之名議何各界冶遊諸君護花心切當亦共表同情爲我妓界痛心疾首於不平等倘有一爲呼籲者乎姊妹等當馨香以禱之笵金以事之也（二） 
海外奇談 
[化外野人] [  斌頌譯]  
　　英人奇斯哇君近自新哥衣諾亞地方考察歸來據述該處舟筏不通人跡罕至故異常野蠻其居人多結草舍於樹木之上攀綠兩登棲息其間貌類猿足短小毛髮繁多飲食一切與禽獸無異 
[世界第一大食量] [  漱安]  
　　美國某博士每日午餐必須獸肉六斤雞蛋三十枚鳥肉十斤牡鱱十四罐牛乳半斤可稱世界第一大食量 
[屍骸化石法]  
　　某國有一博士能使屍骸化石其法將屍置棺中棺穿一大穴以石灰乳灌之由皮膚孔道侵入肉體之組織不久全屍盡化爲石是亦化學所新發明者也余以爲此法較火葬又加一等矣講求衛生者以爲何如 
自由談話會 
　　千奇百怪去年度歲民間尙有半從新曆者今年度歲除各公團及各官署勉從新曆外飭均一無所見奇怪 
　　某校學生年齡不過十餘歲羣來投票所投票管理員不准某校敎員謂管理員欺壓小孩奇怪 
　　某君强姦毁學被控有案矣今當國會選舉居然被選爲國會初選人奇怪 
　　滿身洋貨還向人曰維持國貨奇怪 
　　毒　　除之固宜　凈當　諸公不先禁運而　禁買奇怪　　某君與九江警務某所長平素花酒好友也一日某君忽被某所長拘禁一夜且被敲去四十金奇怪 
　　長官宿娼無罪兵士宿娼有罪奇怪 
　　時而吹牛時而拍馬一人而具兩種性質奇怪 
　　妓女效女學生粧束而女學生又效妓女粧束奇怪 
　　提倡放足之人其妻女仍然纒足奇怪 
　　老年男子無鬚少年男子有鬚奇怪 
　　無點墨竟爲敎員奇怪 
　　聖代即今開飯館諸君何以不還錢之對聯竟見之於某某中學校門口奇怪 
　　甲乙兩雜貨店同因利賣烟土被封矣閱日甲店啓封乙店不啓封奇怪 
　　本非短視眼而偏架眼鏡本非缺牙人而偏鑲金牙奇怪　　 
　　無諭什麽人一讀自由談文字莫不張口大笑拍案大呌曰好好奇怪[  悲秋]  
劇談[  玄郎]  
[紀十二日之第一臺（續昨）]  
　　空城計後爲小寶義之花蝴蝶此劇蓋呌天素所著名蓋叫天爲黃派之武生小寶義則俞派之武生也一則以工架簡潔手脚敏捷勝一則以魄力勇猛神氣雄壯勝派頭各别長處互異做法亦略有不同處寶義溜馬一場脚力之硬體態之潑與小樓振廷等面目淸秀身段精悍賣相則過之摹架子處兩腿一蹲身叚直挺姿勢天矯穩健之至扖扛花樣雖不多而臨了以兩腿彎鈎住鐵杠宕漾其身往返五六次蓄足其勢猛跌於檯口間疾如飛鳥令人陡吃一驚翻三只檯時先於檯上竪一雀子又以一手作蜻蜓點水歷時甚久從檯上甩下兩手並不抵地尤見從容會鄧車時手中之玉馬以紅巾掩之至鄧問時始行揭去此與時下特異鴛鴦橋一叚從後檯斜翻觔斗而出卽仰後翻身而拍一一字又緊接繡球觔斗五個中間無一息停頓處此叚與七歲紅相同末後又使葉子二十六個妙在每　略一休息卽一往直前而緊使把子不似時下之必待擂鼓三通而始從事者足見其體力之結實演戲之巴結壓桌爲小逹子小金娃之回荆州此劇秦腔之神妙做工之靈活首推崔靈芝四盞燈小金娃亦頗著名四盞燈以淸脆勝小金娃以雄哀勝惟字眼之淸綻音韻之響亮終不如崔崔說至（中山靖王之後孝景皇帝陛下玄孫大漢的劉皇叔）一叔字聲震四座精神飽滿之至小金娃等說此字終嫌綻不出跑檯一叚隨唱隨走音韻宏亮歩武靈捷頗有聲色閙宮一場則不如四盞燈孟鴻羣之酣暢淋漓去趙雲者本排蓋呌天忽改用譚月明於是座客大不滿意羣呌倒好幾致决裂排而不唱最爲惡習前大戲院因此搗毁椅牌大起衝突該臺宜引爲前車之鑒幸勿再蹈之也 
小說 
[政治小說鐵血男兒（三十二）] [  常覺　獨鶴]  
　　陶聞言忿懼交并自念倘此時烏突慨然出見國人則大局定而吾謀亦集乃竟故事執抝堅持不從設萊司一至必無幸矣九仞爲山煞費全力而一朝變幻盡毁前功事之可恨孰逾於是不覺怒極而戰旋復强自鎭定謂白曰殿下初履故宮豈官遽拂民意今日盛遇千載一時百姓喜極欲狂無非雲霓望切急於瞻仰丰儀傾聆詔旨若遽令失望殊大背人心且恐國人因此各懷疑慮滋生他變則殿下能安登大寳與否實難預料至於萊司公爵固應寵任然今者一刻千金稍縱即逝正當好自爲之殊不必膠柱鼓瑟坐待其來也言盡於此惟殿下三思 
　　時萬衆歡呼聲益鼎沸白仍神色自若兀立不稍動少頃乃謂陶曰君言雖是但尼君不久必將蒞止務須略俟片刻今與君約姑遲彼一小時如一小時後尙未至者再作計議陶無奈何祗得從白言遂曰鄙人將遣侍衛宣告大衆謂殿下長途勞頓憊不能支須休息一小時始能出慰父老不識尊意以爲然否白曰君欲如何便如何耳詢僕何爲陶默然退忿忿不已 
　　白爲當世著名新聞家固久經滄海者膽識毅力俱加人一等且少年選事樂於冐險惟斯時設身處地勢成騎虎旣未能乘間遠颺又萬難對衆自白進退之間頓覺無以自主及聞外間喧呼擾攘之聲更啞然失笑默思此實大好新聞也惜未能飛書本社刋登報紙亦一恨事正凝想間壁上時鐘忽琅琅然鳴似告白以時光迫矣乃復深思枯索亟籌應付之策躊躇久之决計不再僞託鳥突與百姓相見蓋機械變詐之術祗可以欺俄賊不可以對西奥司人民况有陶米洛甫在側必自居爲介紹人心尤惡之陶所擬演說詞又絶背謬不忍出諸口即欲勉强爲之而西奥司語素所未習固不能道一字也有此種種困難毋寗不出爲是惟一小時後若再匿跡藏身堅與陶持無論陶不能甘心國人缺望之餘亦將易爲盛怒設尼鳥二人不卽抵此則變患眞不堪設想矣（二） 
[社會小說烟民涙] [  瘦蝶]  
　　咳可憐！可憐！！死期近了！死期近了！ 
　　老友你在那裏咳聲歎氣做什麽 
　　你不知道麽現在的烟禁利害得狠膏店閉歇已盡買丸藥也要領照弄得我们貧苦的烟民戒是不得不戒戒却不能與戒無法可想豈不是死期近了麽 
　　照現在的情形固是不能不戒也不値爲了吸烟甘心竟做罪犯我勸你安安静静的戒絶了你將來的希望大得狠呢 
　　多謝你的美意咳終是我自已不好當初貧吃白烟弄上了癮如今有志要戒恐怕到辦不到了 
　　怎麽說辦不到有志者事竟成你只要用藥代癮逐天逐天的减少自然斷絶了這也極容易的 
　　老哥你但知其一不知其二用藥代癮固是最便的方法與幾天我也試過的無奈吃了藥精神困頓不能做事你想不能做事還能彀弄飯吃嗎我们勞動的人是做一天活一天的那裏有預備的錢可以休養身體不比得富家平日養尊處優到了戒煙的時候更是肥甘日飫加意的調理我们倘若歇手那就要封嘴了老哥你替我想想 
　　這却難了要敎你戒烟就不能弄飯吃你要弄飯吃却萬不能戒烟若要雙方兼顧除非我们本縣各地設立戒烟病院以資貧苦烟民那才可以專心戒煙但是這筆經濟那裏去籌呢 
　　老哥你說没有錢我却想起來了我们本縣自從開辦了禁烟分公所後聽得罰欵也不少本意將這筆罰欵創辦習藝所的却不道至今尙無影響現在分公所取銷在卽習藝所旣不開辦何不移此的欵籌辦貧民戒烟院則此罰欵旣自禁烟而來仍從戒烟而去豈不是一舉兩得的一椿大好事嗎 
　　你的想法雖好但這椿事總要本縣議事會中各員提議請願那纔有效據我看來那些議員酒食徴逐嫖賭遊戲正是忙碌得狠那個想着貧苦的烟民呢不要說是烟民就是那失業流離的遊民桀驁不馴的地痞也都熟視無覩没有什麽方法安揷他朱門酒肉臭道有餓死骨眞是今古上轍你快快的安心戒烟休要存此希望罷 
　　照老哥說來我们貧苦的人不戒烟要做罪犯戒烟却不能做事无以餬口戒也死不戒也死終是我们一般貧苦的應該死的了　　咳可憐！可憐！！（二） 
 [L來件> 
[戒烟良方] [  沈紹基]  
　　鴉片中含嗎啡能使血中鐵質運行較速故初吸時似覺精神興奮惟是日復一日血中之鐵質失其運行之能力必待嗎啡迫之使行而煙癮成矣迨吸之旣久雖吸而血中鐵質亦不能行於是愈吸愈多而癮愈大矣諸君子如有以戒烟之後身將更弱爲慮者此正可無虞也蓋補身之物甚多如牛肉汁牛乳鷄蜜等物皆有進飲食强筋骨却病延年之效且牛肉汁一物亦可長服鄙人身體素弱自服牛肉汁以來向之日診十餘人而已覺疲乏者今則雖日診二十餘人而亦不覺其勞鄙人旣親試而視騐之矣故不敢不告於諸君子之前戒烟非難事祗須有經騐良方并持之以决心行之以毅力自可不旬日而烟癮　然將來頂天立地之偉大事業非異人任也爰將親友等所已經試騐之方彙錄於後以備諸君子之採擇焉 
　　林文忠公四物飲生甘草一斤赤沙糖一斤川貝母八錢烟灰三錢（癮重者用四錢） 
　　上四物以淸水十餘碗入鍋内煮取三四碗（愈濃愈妙）去渣取汁貯瓶内置静室行歩不震動處每早起及夜臥之前各以開水燉温服一杯癮卽斷癮極重者取已煎之渣而重煎之下杯煎取一杯照前再服必效近人有加大棗一斤紹酒斤半者服之斷癮 
　　王孟英先生食鹽斷癮法每吸煙時預含食鹽少許日久自能斷癮雖數十年老癮亦效（此方專取物性相制之功） 
　　又方烟灰食鹽甘草白米飯四物等分打丸由漸减少以盡爲度此方過癮制烟解毒養胃色周到稳妥之至 
　　又方烟膏之内加入一味遠志膏或甘草膏照常吸食將烟膏漸滅遠志膏漸加亦效（此方用遠志膏能通氣開鬱用甘草膏解毒生津皆有益無害） 
 
 
 

Page 11

 
 
   
 
 

Page 12

 
 
   
 
