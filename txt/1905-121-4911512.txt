# 1905 - 121 - 4911512

 

Page 1

 
 
[電傳諭旨]  
　　四月初三日内閣抄奉　　上諭岑春煊奏接管粤海關稅務一摺據稱粤海關稅務經張人駿先行接管實能破除情面銳意規畫積弊一清約計釐剔撙節所得每歳可增出銀四十餘萬兩等語張人駿任事實心深堪嘉奬著交部從優　叙餘著照所議辦理該部知道欽此同日奉 
旨翰林院侍讀學士著恩祥補授欽此 
[觀南洋公學運動會]  
　　運動之爲益對於一己則足以健精神而强身體井上哲氏之言曰骨力不練習則身體無田健全腦力不活動則精神無由康健故運動爲個人立身之始事對於各科學則足以增其思想而助其果敢元良勇氏次郎之言曰體育者爲各項科學之基礎非但倫理學爲然腦筋不活潑則思想不敏捷而學西之進步緩體魄不强壯則果敢之氣 
 
 
 

Page 2

 
 
消滅而學問必至於終怠對於國家則足以發其共同愛國之熱心而造成其軍國民之資格大町桂月之言曰君如心國民如四肢白體調攝運用得其宜則自然安全而心有所使令全體亦爲之活動可以收捍禦之功是故東西各國無一不注重運動日本近来研究運動之法愈加注意至欲於各學堂自修室寄宿寮中置設運動各器以備學生隨時操習（此事聞於去秋發議至冬間各學堂己有試辦者）學堂之重運動如是其不可以己也欲重運動不可不重運動會運動會之益有三端一足以考騐而得其優劣二足以比較而發其競爭三足以觀感而貲以與起吾友某君去冬自東瀛歸述其觀日本高等師範學校運動會有擔架綱引千鳥三人四脚二人三脚行諸名目擔架者所以練習舁還受傷軍士綱引者所以練習其力三人四脚二人三脚行者所以練習受傷者得借力以歸觀東京府第一中學校運動會則有二百碼四白碼競走提燈競走戴囊競走旗拾競走障害物競走毋衣引競走諸名目提燈競走者所以練習手法之穏捷戴囊競走者所以練習軍人之送飯旗拾競走者所以練習奪取敵旗障害物競走者所以練習身體敏疾爲鑽掘地道等用毋衣引者爲軍中負旗疾走之用觀弘文學院運動會（清國留學生）則有繫袋走肘下拔等名目稍異餘如競走各項與上兩學校略同繫袋走所以練習爲敵拘縳而逃歸者肘下拔所以練習暗中辨路者日本運動之名目繁多某君未能備述大旨各項運動非如兒戲之第以飾觀蓋每立一名必有一注意之處足以有補於武備此可見運動之不可不重而欲振起國民之尚武精神者所亟當研究也中國近来稍稍講求運動之法然未聞能立運動會者本月初一日南洋學開運動會記者樂南洋公學之能提倡而重運動也亟往觀之有規則有精神若賽跑若盤槓若拉繩若擲球若角力若競走若跳高跳逺頗有足觀者某君嘗曰東京弘文學院我國留學生之運動程度雖不及高等師範各學校之高然第一期己有可稱述者今南洋公學之運動會成立伊始其可觀己如是倘堅持而益上互競而愈進則何難與日本之學校抗衡也吾願爲南洋公學之前途祝吾願爲改辦商業學堂之經理人祝吾尤願爲各學堂各教育家祝祝夫親見者與聞風者咸觀感而奮起吾中國庶有望乎故歸而識以俟之 
[閩關借欵奉旨允准本館天津專電]  
　　署閩督崇軍師電陳閩關借欵己田樞垣於上月二十五日將原電進呈奉旨該部知道）孚（ 
[鄱陽湖英艦駛往饒州本館南昌專電]  
　　有英兵艦三艘由湖口駛入鄱陽湖測量水勢内有兩艘直駛至省城外停泊越宿復鼓輪駛往饒州）革（ 
[滬道密陳防範俄逃艦之計畫]  
　　聞滬道袁觀察於初一日密禀江督略謂寄滬俄艦奥斯科圖逃之說雖無實據祗以屢准駐滬日領警告故爲綢繆之計使之無隙可乘）明（ 
[滬道密陳應付俄艦之辦法]  
　　聞政府以在滬寄泊之俄艦艇等屢有圖逃之說俄醫生又有自行回國之請必須密爲防範又以波艦東来己近閩粤洋面尤應嚴杜接濟方足以保中立而免藉口因於上月二十九日密飭滬道切實遵行袁觀察奉飭後隨卽轉致滬關稅司隨時稽查阻止外又於初一日將辦理情形密復外部）家（ 
[江督電奏請設江北按察司蘇州]  
　　蘇臬朱廉訪於本月初二日下午得江督專電略謂淮撫裁撤舊時漕督轅員弁書差人等無所依恃擾擾紛紛煽動商民罷巿因思淮揚道兼按察司銜事務過於紛繁故特於本日電奏朝廷請添設江北按察司一員專轄江北一帶辦理刑名俾漕轅人役移歸臬署辦公旣可免淮揚道之辛勞又可免各書差之冋隅庶幾兩得其益云）隨（ 
　　按此事恐未必確如其確也則前日之裁漕督設巡撫政府爲位置私人起見今日之裁巡撫設按察江督又爲安插役吏起見巡撫之設也有奏言不便者而裁之倘按察之設又有奏言不便者不識政府又將易何法以處置之乎 
[浙撫提釐金抵解洋欵杭州]  
　　浙撫議提釐金一百萬兩抵解洋欵己飭藩司妥議具復以憑核辦）歸（ 
[江督舉劾述聞金陵]  
　　聞江督周玉帥舉劾屬員計保舉道員三人叅劾十餘人聞江南鹽巡道某觀察亦在其列）閏（ 
[盛宮保依賴南皮武昌]  
　　盛宮保於三月二十五日乘招商局江裕輪船到漢駐節鐵路漢局各情己迭紀本報慈悉二十六日鄂督張宮保宴之於武昌曾公祠連日盛宮保日必渡江晤商一次聞以粤漢鐵路廢約事爲最要整頓漢陽鐵廠事爲次要惟宮保近来聖眷頗衰不無有依賴南皮之意故一切辦法不外乎惟命是聽洋員福開森現亦在鄂備張盛兩公之顧問云）師（ 
[盛宮保由漢起節赴津漢口来電]  
　　盛宮保初三日由漢起節赴津 
[寺僧租地交涉結案紹興]  
　　越郡大善寺公產餘地近被寺僧私租與天主堂致啓交涉及由士紳電乞都中同鄉官向駐京主教商阻後曾司鐸始允退租現經山隂縣王少潭大令飭將該僧前收租洋如數還堂收回租票日昨又飭提僧式根到案鞭以籐條數百下枷示寺前復再嚴緝在逃之僧昭德俟獲日核懲一面通詳省憲備案了結）頤（ 
[派京堂爲各省視學官京師]  
　　軍機大臣前議改設文部請派榮慶爲尚書衆論紛歧迄未定議日前榮商之張百熙尚書擬即奏請欽派四五品京堂充爲監督分派各省考驗學堂每省以四員爲率所有各省學界事務均令視學監督總理其體制與學政相等惟歸京師學務處統轄不受督撫節制）訟（ 
[鄂督張宮保在南皮創設慈恩學堂天津]  
 
 

Page 3

 
 
鄂督張宮保籍隸直隸南皮近在本籍雙妙村地方捐資購地建造中學堂並高等小學堂各一所中學額設學生三十人小學額設學生六十人同族與外姓學生兩堂各居其半所需經費將光緒二十九年十一月二十七日皇太后恩賞銀五千兩全行捐出並另捐銀二萬二千兩共銀二萬七千兩以一萬七千兩典置莊田以一萬兩存放商號所得租息悉充兩學堂經費名之曰慈恩學堂蓋以紀殊施而誇榮遇也現由直督袁宮保奏請皇太后皇上各賞給御書匾額一方己奉硃批著照所請矣）雨（ 
[電陳奉省安謐京師]  
　　署奉天將軍電致外務部云日軍現在奉省尚稱安謐其華洋商賈漸復舊業無甚驚惶惟難民衆多嗷嗷待哺現值青黄不接之際仍須設法安置本大臣會同府尹曁各地方官己妥籌辦法以期撫恤請即代奏藉紓宸厪）訟（ 
[撫批緝匪公禀蘇州]  
　　撫憲陸春帥接到郵政局遞来奉賢上海南匯三縣紳商士民公禀係爲匪首奚承先范高頭馬德芳等在各鄉横行不法擾害無窮懇請嚴飭各營縣上緊緝拿以安閭閻春帥批示云查匪首奚承先范高頭馬德芳等犯案纍纍罪大惡極迭經前部院嚴飭各營縣緝拿未獲本部院来蘇時沿途訪知該匪等兇暴久著不能任其漏網爲害閭閻業經面諭各營設法嚴拿在案兹閱来禀該匪等仍肆無顧忌奸淫擄掠無惡不作地方文武形同聾瞶置若罔聞一任結黨横行到處滋擾以致紳商士民慄慄危懼不敢明列姓名出頭控告致貽禍患匪焰之盛至於如此其極小民何辜國法何在有地方之責者於心亦復何安覩此情形殊堪髮指雖禀内未據列有姓名亦未親身投遞而言屬因公卽不宜拘於成例致阻吾民呼籲之路候札飭按察司飛飭松屬各廳縣及水陸營汛防練各軍並凌沈二弁一體設法購線嚴密偵緝勒限一月務將該匪首奚承先范高頭馬德芳等悉獲解究依限拿獲定行從優給賞逾限不獲不能爲該員弁等寛也切切）隨（ 
[四川匪亂彚誌]  
　　犍爲匪亂一事現訪聞係上下江會匪崇奉邪教演習神拳潛匿鐵山爲鄉人拿獲二人送入城内當經李子傑大令訊實用籠站斃匪類大憤遂將民户大肆刼殺城内於是戒嚴嗣資簡二州及成都等亦有拳匪起事○日前靖川水師把總史君久豫率船二艘保送合州陸觀察由重慶上駛行至犍爲羅城鋪卽鐵山下路忽有匪十餘名頭裏紅巾蜂擁而至史君急登岸攻擊匪徒遂散四路追尋竟無蹤跡遂歸舟前行至石板溪兒岸上匪徒麕集衆兵尚在拉縴不及預備均遭殺傷一匪首躍入船史拔劍斬之其餘接連登舟史不能敵被匪所戕搶去槍械進攻犍爲南城甚急續備安定附近各營往救殺匪三人傷數人生擒二人圍始解匪仍囘聚鐵山○資州圑兵於前日獲匪一名檢其身畔有方五寸印一顆係鉛鐵雜質鑄成中篆一符四旁鐫天賜玉印等語皆雕虎形左刻大元帥劉飛虎大將何仙姑柄上刻扶清滅洋四字知其必係頭目立卽梟首○成都望江樓下面玻璃廠地方於二月中旬被匪多人搶劫數家殺傷數人迨巡捕聞信而至匪己逃散聞前後數日各處皆有刼案幸有警察未至大亂○錫帥聞犍爲匪亂己熾卽調續備前軍三哨水陸並停統領安定軍鹽務總辦趙觀察亦遣兵保護鹽岸）往（ 
[請整頓廣西吏治廣西]  
　　廣西平南縣主事盧炳恩等以縣治弊端未除具禀督轅請照桂平案設法釐革隨奉岑雲帥批示謂西省吏治敗壞積弊甚深事事擾累地方以致民不聊生愚弱者坐以待斃狡黠者挺而走險是亂事之起未始非牧令有以釀成之倘再不加禁亟圖整頓彫敝餘生何時復還元氣察閱来摺所開平南縣署各項弊端苛擾浮收實屬不成事體姑念弊竇相沿官非一任姑准從寛不追旣往所請照桂平辦法釐止禁革亟應照准仰廣西按察司會同布政司卽飭潯州府體察情形參酌桂平定章逐一核定禀候核飭立案此外各屬之蹈此積弊者恐亦不免並由該司通飭各該管府廳州一體查明分别革除酌定章程永逺遵守廣西匪亂初平欲求長治久安自以整頓吏治爲先尤以愼選牧令爲主否則有治法無治人定章亦成爲具文本部堂願與該司等共勉之）張（ 
[新金山商民請設商董批詞廣州]  
　　前者新金山紐絲綸商民石漢等具禀督轅請設領事己將督憲批詞錄登報端兹該商等復禀請設立商董旋奉岑雲帥批示謂前據該商等来轅具當以所稱得有議院回書確憑查核黏抄詳文與原譯華文詞義多有未符迹近朦混批候得有確憑呈騐再行分咨核辦在　現禀擬援檀香山先立華人商董日後再請改設領事情詞殷切用意良深查旅洋華商寄身異域下情暌隔呼籲無從苟有可以謀保護者本部堂自無不力爲賛助惟該商等旣未得有確實憑証究竟議設領事一節英國政府議院是否允行此間逺隔重洋　屬無從懸揣據禀前情姑候轉咨駐英欽差張大臣就近查酌辦理仰廣東布政司會同商務局查照）張（ 
[巨竊破案蘇州]  
　　吳縣捕役在𨵷門内同益祥各棧緝獲巨竊張培根該竊在上海竊得某客商洋銀四千七百元潛逃来蘇購置一妾賃居該棧男婦僕從出入喧赫經李紫璈大令提訊供在城外娼寮王月寳家用去洋二百八十元又恒孚銀樓兌換金飾洋二千三百元大令飭差傳恒孚執事人某甲到堂著交還原洋甲當以一千元交案其餘一千三百元均己製成金飾交張取去復飭吊轉原物限期將洋如數交案復提王妓到案交出洋二白元着押候再交八十元始准開釋該竊釘鐐押候移請上海縣派差来穌提解歸案訊辦）隨（ 
[兩江督練公所覆上海道電）爲改隊留防籌議加編認餉事（]  
 
 

Page 4

 
 
兩江督練公所前議將上海奇兵營裁汰老弱改營爲旗由滬道節制曾禀請南洋大臣札飭滬道照辦滬道以奇兵營逼近租界礙難改裁又以交涉事繁不能統帶電告督練公所旋由督練公所電覆大略謂中國未辦警察此次編改軍隊萬分　難帥以餉力極艱屢諭就己有之兵與餉編成畫一新制熟籌至再竟無善策故勉强改成常備八標曁炮兵一營騎兵營工程兩隊輜重兩隊以顧操又編留防三十二隊以顧防通省留防各隊不設統領營官均歸附近鎭道二員兼統圖省經費貫不得己之苦衷如此辦理除活支不計外每年尚短額餉八萬有奇尊處華洋雜處辦理防務斷無任外人侵權之理奇兵一營改爲兩隊旣不敷用自應改擬辦法議再加編一隊或兩隊仍分駐尊處悉聽指揮惟每隊薪餉十關每年約需銀七千兩如合前後共編四隊敝處認餉三隊其一隊望尊處力籌無論如何爲難務乞俯如所請至營官則斷不能設因案早詳定各處均己照辦獨一處有營官反至掣動全局也一切仍候示復）巽（ 
[上海道禀江督周稿）爲奇兵營及滬軍新兵旗請免改編事（]  
敬禀者本年二月十三日竊奉憲札江南各路防營舊制極爲紛雜教練亦未得法亟宜大加整頓期成勁旅飭據督練公所分擬編改辦法業己批准照辦將奇兵右營改編留防步隊兩隊滬軍新兵一旗親兵一營改編留防步隊四隊歸道節制分飭認眞訓練以備練兵處奏請簡派大臣閱看勿稍玩忽等因仰見我憲整飭戎行實事求事之至意職道職司兵備防務本有責成自應遵照督率訓練講求以期餉不虚糜兵堪勝用惟是上海情形與他處不同前項奇兵滬軍新兵親兵各營改編操練有不能不請量予變通者上海爲通商總匯之區水陸通衢之地平日游勇鹽梟土棍出没於浦東鄉鎭之間而租界内外流氓又復衆多時虞勾結滋事彈壓巡防稍有未周動輙有碍大局雖有奇兵　滬軍一營一旗城廂鄉鎭駐防彈壓平日己苦不敷曾有禀撥盛字營勇接駐浦東巡緝之案上年因俄日有事淞防要緊奉飭將盛勇調回浦東空虚當又禀准將奇兵及滬軍兩營招募足額俾便分佈在案目下該兩營雖經募足較之舊有忠信二營未撤以前兵力尚形不足徒以帑項支絀未敢請添營以糜餉需兹再改隊照章裁勇恐防所遼廣兵力愈單詎足以資鎭懾其親兵一營亦因防務吃緊上冬改辦警察業己將營裁撤汰弱留强入校學習先後卒業分叚駐巡所需月餉仍照向章支應不敷之欵由道另行籌濟現經訂章另禀竊以旣練警察斷難再爲改隊操練此次奉行原案本有督捕親兵留俟改辦警察之文擬請援照辦理准與滬軍新兵一旗奇兵一營均免改編以重巡警再從前滬軍親兵營勇因係分防上海城廂内外各局巡查及巡防徐家匯等處奇零屯紥歴届大閱均經禀免調操今此三管旣奉准留防實有專司巡緝之責一經調閱深恐接駐無人梟匪乘間蠢動不得不預爲顧後並求俯照成案一律免調大操俾資防守而固海疆職道爲因地制宜起見理合具禀肅陳仰祈大人俯賜察核批示祇遵）家（ 
[工部局囑撤引翔港巡防局]  
　　虹鎭巡防局所轄引翔港地方因迭出搶案於二十九年經紳董等稟准上海道憲在彼設立分局一所現工部局清查租界界限以引翔港係在美租界内設立分局有礙章程昨特飭人至局囑即撤去己田司員禀請道憲示遵矣）鼎（ 
[記南洋公學春季運動會]  
　　前日南洋公學舉行春季運動會以上午九時始下午六時止觀者約共二千餘人兹將小學及上中院學生每次運動之第一名列左 
小學堂軍裝賽跑第一金長華盤扛第一姜麟善二百二十碼賽跑第一金長華拉繩每組十人乙組勝擲球第一嚴壽棣角力第一尤挺倫 
上中院百碼賽跪第一）上院（夏孫鵬跳高第一夏孫鵬八百八十碼賽跑第一夏孫鵬撑篙跳高第一）中院（黄文恩擲球第一）上院（任家壁跳逺第一夏孫鵬拉繩中院勝四人替換賽跑上院勝四白四十碼賽跑第一任家璧百碼跳欄賽跑第一夏孫鵬八里競走第一）上院（李德晉八里賽跑第一夏孫鵬）頓（ 
[日本倡設萬國報章聯合會東京]  
　　日本累戰累捷列强皆認爲東方第一强國歐美各報紙無不著論贊許之且聞近来歐美士人多以研究日本之政教及其國俗民情爲急務各國圖書館與書籍之關於日本者悉搜羅之以此之故東京各報館遂倡議俟戰局結後創設萬國報章聯合會於東京不惟介紹　本國情於世界且必於世界報章之程度大有增進云）露（ 
[波羅的海俄艦隊之費用]  
　　德文報云英國某報於俄國波羅的海艦隊之費用調查頗詳今譯錄如下波羅的海艦隊出發時購置航海圖魚雷糧食煤炭等物己用三千萬馬克有奇沿途添購煤炭糧食尚不在此數内據俄國報紙所載以各艦平時航行之速率計之每日需用煤三千二百墩如停泊海灣則每日用煤四百墩每五日間約停泊三日航行二日計十二日間共需用煤一萬七千墩查波羅的海艦隊係於昨年十月十五號由利包埠首塗至今年正月十五號乃抵馬達加斯加島此六十日間己用煤十三萬墎由此開往海參威更需煤八萬六千墩約共需二十一萬墩至二十二萬墩且將来用煤之數只有增而無减何則逺東洋面之水恒有不凈之質膠結船底非加重煤力不能速駛以裝運煤炭費及戰時保險費合計之每用煤一墩約需英金二十五先令至四十先令蓋以煤有優劣也是煤炭一欵己逾一千萬馬克又戰艦及運船經過蘇彝士河應納稅約六十萬馬克沿途食用糧食埠頭稅引港費等約三百草馬克購買汽船拖船等費約六百萬馬克綜計俄艦隊由利包埠航抵逺東洋面其費用必達二千二百八十萬馬克以外矣）露（ 
 
 

Page 5

 
 
[華政府聲明不准俄艦逃出口外]  
　　初二日東京来電云駐華美使爲中立事行文於華政府後華政府己電令駐美華使切實告知美總統中國决不准拘留於上海之俄船逃出口外 
[俄第三艦隊駛過新加坡]  
　　初二日東京電云新加坡電稱俄第三艦隊於今日午時過此向東而行 
[法海軍離西貢]  
　　初二日倫敦電云越南法海軍於昨日離西貢譯太唔士報 
[日又責法政府有違中立]  
　　初二日東京電云日本爲俄波羅的海艦隊泊於越南鄰近海面又行文法政府切責其有違中立日本衆人之意謂倘因日本官場之疏忽（其意謂事前並未明告法政府）而令民人有伊法之意見實爲抱歉並望法政府能早日　守中立以保在法之威名 
[俄艦駛過西貢]  
　　初二日倫敦電云英露透電局駐西貢訪事人電稱俄兵輪五艘裝煤船四艘於今晨五點半鐘駛過西貢當時天未大明且有迷霧 
[俄擬以所得輪船爲將来新海軍根本]  
　　初二日偷敦電云英太晤士報駐俄京訪事人報稱俄己在南美洲智利及捱眞丁國得有兵輪之謡言維仍爲俄政府所不認然由可恃外交衆得来消息謂此等兵輪將帶至波羅的海倘海軍羅提督所統艦隊被日海軍擊沈後卽作爲新海軍之根本 
[俄亂難平]  
　　初二日倫敦電云目下俄高加索境地仍極擾亂幾不知有法紀云同日大阪電云俄木斯科亂事現將蔓延 
[法國於摩洛哥問題之爲難]  
　　初二日倫敦来電云英太晤士報駐法京訪事人電稱爲摩洛哥國問題德國旣不能令歐洲各國會議此事祇可與各國斟酌但如此辦法恐與摩國有關係之三國未必允許譯字林西報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[教員數典忘祖武昌]  
　　學務處招考初等小學附教員應試者甚衆乃不意覆考之日將三代誤塡者不一而足昨經學務處開單發貼計有八十餘名之多并示知各生咸深婉惜）履（ 
[委充武備學堂監督南昌]  
　　省垣武備學堂自上年至今教習及學生屢屢因事滋閙護撫周中丞查知該學堂向無得力監督以致風潮屢起特兹委劉主政景熙辦理監督以資表率其農工商礦總局一差仍令兼辦）晋（ 
[學堂籌欵南昌]  
　　萬載縣原有龍河鵝峯兩書院上年改作學堂規模粗具今年鵝峯以費絀停辦龍河勉强支持縣尊張大令會同紳士在本縣食鹽項下每引抽錢四百文歸店户按月認繳每年約計得錢三千串現經通禀各大憲未卜能否批准也）晉（ 
[覆陳調查學務杭州]  
　　浙省自去秋創設學務處後因舉辦各事條理紛繁殊乏依據除己詳請京師學務大臣飭錄新章外復派馮潄桐大令圻赴江鄂二處調查該二省創辦各項規則以備參考刻由大令己將各學務章程詳細抄錄回杭陳覆學務處矣）復（ 
[墮民學堂續誌寗波]  
　　寗郡盧紳洪昶創設墮民農工小學堂業己議定章程禀府立案喻庶三太守日前札飭各縣將闔屬原隸墮籍查明造册外一面示諭各墮民俟盧紳辦有端緒後卽將幼年子弟送入學堂肄業）坎（ 
[殺斃全家駭聞安慶]  
　　懷逺縣城有帖姓號正江者平素不安本分族人向之勸諭帖終充耳不聞上月某日帖族兄名正洪者在縣署充當散役見帖行爲悖謬勸以良言并謂再不痛改前非是辱家門也當以家法處置帖心銜之其夜卽邀友人郭某至帖正洪家適洪親自啓門隨手將其殺斃其妻將欲呼喚亦卽殺死正洪有三女一九歳一三歳一五歳兩兒一養媳亦祗五歳均被帖殺死而翌晨反以族兄全家被人謀殺等詞投縣請究縣主飭差訪緝越日將帮兇郭拘案拷問再三始得實情因卽將二人一併收監月内即須解省聞此案大憲擬卽請令斬决云）咸（ 
[命案上控蘇州]  
　　宿遷縣孀婦郭徐氏以其子郭義方因爭種田畝啓釁被客民趙紹保等毆打報經縣主某大令蒞驗飭緝旋經氏將正兇趙紹保指交地甲陳富德縣差張標後不知如何仍被脫逃嗣後連獲二次均未解案氏以似此情形永無申雪之日因特来省先赴臬轅上控蒙朱廉訪批飭趕緊緝兇詎差保仍復將案延擱氏不得己復投撫轅控告當蒙陸春帥批示云查閱抄黏此　業據該氏控司嚴切批飭迄今又閱半載正兇趙紹保等仍未拘獲所稱差保情庇不緝似非無因仰按察司速飭宿遷縣改派幹差勒限嚴緝一面將原役張標等地保陳富德一併斥革責令帮同將正兇趙紹保等獲交到案訊供詳辦並先訊明該差保有無徇庇情事分别嚴究毋任延玩）隨（ 
[租户反控局員九江]  
　　義渡局管有西城外大碼頭房屋一所租與兆豐酒店吳駿德藥店居住現欲重修囑該店主遷移詎兆豐等非但不付租金不肯遷出反控局紳威逼未知何故）遯（ 
[灣沚釐局易員蕪湖]  
　　辦理灣沚釐金梁藥洲太守於榷務頗能認眞整頓前經省憲留辦一年以彰勞勩兹惴留辦期滿藩憲特委王在欽大令前往接辦訂於月内到差）恆（ 
[善後局添委總文案武昌]  
　　湖北善後局總文案委員均兼充分所專辦於本局事務未能專一現經張宮保特委徐大令之棨專辦文案一差常川駐　並飭由牙釐局月支薪水銀一百兩以示懮異）師（ 
[局員留辦釐差漢口]  
　　漢口牙釐下局籌辦一差本有委楊吉逢太守接辦之說兹因前局員楊太守鍾羲去歳收數尚旺遂留辦一年以示鼓勵 
）案（ 
[民船恃掛洋旗夾帶私貨鎭江]  
　　某民船拖帶木植爲鎭江下游某釐局司巡瞥見卽令停泊船主以懸掛洋旗不允卒被查得夾帶貨物均未報完稅銀爰具禀局員扣留船隻并赴常鎭道轅請示罰辦）井（ 
[稅務司調任九江]  
　　九江橷關稅務司義君奉總稅務司赫德君檄與寗波稅務司李君互相對調己於本月中旬某日到關接辦）遯（ 
[洋商查察子口稅章程九江]  
　　九江保商局委員黄枚伯明府專辦行銷内河之子口稅收數甚旺商亦樂從兹有日本大阪公司大部八洲夫君田漢臯来局查察章程未審何意）遯（ 
[蘇鄉火警蘇州]  
　　蘇鄉横徑鎭恒益泰水旱烟作於三月下旬某夜忽然失愼焚去房屋六間所有烟料亦悉化灰燼聞所失殊不貲云）隨（ 
 
 

Page 10

 
 
[公舉扇業商董杭州]  
　　浙省扇業夙稱大宗邇来行銷尤盛獲利甚厚兹由該業公舉著名扇莊主四人爲商董禀請商務局立案蓋因東洋扇漸入内地故議設法抵制以維利權各董姓氏列後同知銜舒榮培附貢生錢琦監生徐學銘監生兪承澤）復（ 
[一兩重銀幣折合平數目武昌]  
　　鄂省新鑄庫平一兩重銀幣折合通行各平數目分列於後俾商業中人有所考核焉江漢關平九錢七分八釐四毫漢口估平估寳一兩零四分四釐漢口九八五平它紋一兩零五分八釐八毫二絲漢口洋例銀一兩零六分五釐通用湘平一兩零四分六釐四毫上海規元一兩零九分六釐）匯水照市（通用長平一兩零四分四釐）露（ 
[保衞婦女天津]  
　　津郡商務日興而風俗亦田趨於浮薄娼寮戲館愈設愈多於是買良爲娼逼令女媳學戯者寖成數見不鮮之事天津府縣力挽頽風特訂定查辦規條六則出示嚴禁爲錄如左一由衞生局會同巡警局查禁拐買良家女子爲娼及學唱戯等事有犯案者交地方官按律懲辦一查出之良家女子應送廣仁堂收養若係拐誘准該父母親屬領回若係契買不准領回送廣仁堂收養照堂内向章或擇配或留養一定例不得買良爲娼嗣後請衞生局於查捐時按名點問如有無知婦女被八拐買以至流入娼窰者准該婦女向查捐局員喊訴帶回衞生局訊究一衞生局窰捐向有名册自出示之後如有新人娼窰者應赴局註册聲明来歴若匿不註册署卽以拐論一凡人家蓄養女伶排演戲本學習彈唱本屬有傷風化若小户貧民藉此漁利其流獘更不可問嗣後必須經衞生局註册查考其門牌上註明人數如有誘人子女展轉典賣等弊卽按誘拐究辦一凡人家毒打使女逼令彈唱者或父母逼令子女者或翁姑逼令童養媳婦者准巡兵聞聲敲門間明情由將其門牌號數報知總同局卽出票提案訊辦以挽頽風）露（ 
[山東巡押奏濟南城外自開商埠先擬辦章程摺]  
　　奏爲濟南城外自開商埠謹先擬開辦章程繕單恭摺會陳仰祈聖鑒事竊照山東濟南城外曁附近濰縣周村兩處前經臣世剴會同正任撫臣周馥奏請自開商埠並陳明應辦事宜俟議准後再由臣等飭議章程奏咨開辦等因欽奉硃批外務部議奏欽此旋准部咨以濟南城外旣爲膠濟津鎭兩鐵路交界之區地勢扼要商貨轉運自屬便利所請自開通商口岸核與成案相符其濰縣周村均爲膠濟鐵路必經之道應一併開通商埠議復照准奉旨依議欽此欽遵咨行前来伏查濟南等處自開商埠與約關各埠不同且爲陸路通衢亦與江海口岸有别經臣世凱與正任撫臣周馥及臣廷幹多後往復籌商擬就濟南西關外膠濟鐵路迤南東起十王殿西至北大槐樹南沿長清大道北以鐵路爲限計東西不足五里南北約可二里共地四千餘畞作爲華洋公共通商之埠准有約各國在該處設立照料商務之官員准各國商民任便往来租地設棧與華商一體居住貿易其商埠定界以外所有城廂附近各處仍照内地章程不准洋商租賃房屋開設行棧至商埠界内應設之工程巡警曁審理詞訟等事本係地方應有之責擬均歸濟東泰武臨道就近監督開埠之始首重招徠議將稅關暫緩設立所需各項經費先由華官自行籌備應抽之房鋪車輛等捐查看情形照各埠通例依次舉辦現就濟南省城設立商埠總局遴員分别經理臣等公同商酌謹先擬濟南商埠開辦章程九條繕具清單恭呈御覽至章程内應辦各事仍須酌訂詳細專章俾資遵守其濰縣周村兩處開設分埠擬定參仿濟南章程辦理除山臣等督飭印委各員隨時擇要興辦曁咨外務部查照外所有濟南商埠先擬開辦章程緣由謹合詞恭摺具奏伏乞皇太后皇上聖鑒訓示謹奏謹擬濟南城外商埠開辦章程繕具清單恭呈御覽計開一定界查擠南城外開設商埠必須劃定一區以免牽連内地現擬在西關膠濟鐵路迤南東起十王殿西至北大槐樹南沿長清大道北以鐵路爲限計東西不足五里南北約可二里共地四千餘畝作爲華洋公共通商之埠准有約各國在該處設立照料商務之官員准各國商民任便往来租地設棧與華商一體居住貿易其商埠定界以外所有城廂内外以及附近各處仍照内地章程洋商不得租賃房屋開設行棧二租地商埠界址旣定所有界内之地凡官地民地應先查勘丈明劃分地叚酌定價目等第其民房田畝俟用時由官購買轉租中外商民管業以免彼此居奇抑勒之弊一面出示地主租户不得私相授受凡租户擬租何地須先照章赴工程局掛號庶分先後而杜爭端）租地詳細章程另訂（三設官商埠旣開招徠宜廣中外雜處交涉必繁須有專官主持其事擬由濟東泰武臨道就近監督所有商埠應辦之事約分三項一爲工程局專管築路建廠及一切修造之事一爲巡警局專司巡查街道並稽查偷漏等事（詳細章程另訂）一爲發審局專理中外一切詞訟之事應均歸濟東泰武臨道派委員司分别辦理惟埠務繁雜擬再派一熟諳交涉大員住局會辦亦可由北洋大臣山東巡撫酌派洋員帮同經理四建造查商埠内築馬路修溝渠建衙署設押所立市場開井泉種樹木均須次第籌辦房屋必求整潔道路必須坦平擬先將界内地址分别測定陸續籌欵分極要次要又次要次第興辦五稅捐濟南城外爲陸路商埠與各口岸情形不同設立稅關章程俟日後察看情形隨時酌量訂辦所有馬路巡捕路燈灑掃需用各項經費先由華官自行籌備應抽之房鋪大小車輛各項之捐查看情形照各埠通例依次抽收届時華洋各商一體遵照六經費商埠甫闢諸務俱興大宗用欵約分二項一開辦經費如購買地畝舉辦工程約略計之爲數甚巨一常年經費商埠辦事人員薪公差巡工食及一切因公雜項均應先行奏撥專欵隨時撙節動支七禁令商埠界内不准塔草房曁存儲火藥炸藥無故施放大小洋槍非在官弁兵身帶利器及一切與衆人衞生有碍等事違則各照本國律例懲辦惟設有工程須用炸藥等物先須由官核准仍不得久存在埠八郵電 
 
 

Page 11

 
 
商埠旣闢信息必須靈通政郵電報電話均是中國主權應一併設立併嚴立限制不得由外人開設九分埠查濰縣周村兩處己奏明俱作通商分埠一切章程叅仿濟南城外商埠辦理以上九條僅具大綱所有章程内應辦各事當分定詳細章程以便遵守此外未盡事宜及應因地制宜之處隨時續議辦理 
[紅十字會捐欵]  
　　啓者本會前承高陽里福昌號張友雲以居鄰失愼蒙諸親友慰問移助筵資洋五十元敬爲諸公祝福又承楊隱名助洋七十元萃慶堂余助洋三十元山隂傅尺雲求病速痊助洋五十元奉省兵災賑需孔亟承善士憫念災黎解囊慨助行見德門集慶福祏同隮天佑善人定可操劵也謹乞登報鳴謝伏維公鑒[  上海萬國紅十字會同人謹啓]  
[紅十字會捐欵]  
　　啓者本會昨承陜西臬壹錫廉訪交来商南縣劉明府山陽縣劉明府捐助陜議平銀一百九十三兩合来元二百零三兩零三分六釐四川川北道台周觀察募助英洋二百十一元一角川源通助元一百十兩浙江學署募助洋六十六元八角南通州祈佑軒應子守近從吾無名氏四户各助洋五十元思本堂章助元十二兩四錢王代無名氏助洋十元無名氏洋十元奉賑元亟需欵浩繁承諸大善長鼎力羅持源源募助愷澤仁風曷勝感荷除分掣收照並函復外謹乞登報鳴謝伏維公鑒[  上海萬國紅十字會同人謹啓]  
[杭州恊德善堂紅十字分會撥欵助賑]  
　　啓者本會昨承杭州恊德善堂来函以上年十二廿七日接新民府急電災民待救甚急兹先由紅十字會捐欵項下撥助五百金以　接濟等因用列銜名謹乞登報伏惟公鑒計開安居樂業人求子病後速愈洋二元知足子求保平安洋五十元吕桃初吳開松吳正泰吕仁本堂順泰各捐一元吕吉書吕耀奎各捐二元吕渭溪吕立溪吕朝陽曹霄鳳王信甫房陳成房裕成莊李柏房兪坤房顧馥孫方子臨各捐一元惕若居五元鄭智房李壽川各一元仁德堂葛勤裕堂周各十元郭子駿廿五元無名氏十五元樹滋堂高許銘伯閩捐局楊清授各十元復記謙泰鼎崇興成元成章益興同豐啓興信記慶祥義裕春記大成祥和瑞裕開餘成興大生　利萬興吳大昌隆順萬泰廣潤恆昇鼎豐鴻順愼生瑞昌東昇公茂萬成正大同潤恆順宏源怡記各捐洋一元吳雲千退補主人慰記各捐洋二元祥記耕心堂愼德堂陳樹德堂張志成堂無名氏源昌正誠堂江忠恕堂范各捐洋一元漢川公所二元内自省齋主泳康裕亨通順記承豐春記順成甯潤祥各一元甬順記二元啓興裕仁豐信昌裕豐升源各捐洋一元濠河釐局藍十元衆油行廿元衆席鋪四十元船捐局侯十元安潤公所米業廿元北號老帮廿四元無名氏十八角蟹浦林和記林元升各十角悅来四元元通廣大各二元林遜齋元成甡大源承業泰陳頌卿各捐洋一元蟹浦稅關蟹浦厘居各捐洋二元鎭海船局捐洋十元帳房櫃房查騐房捐洋六元程冠五四元無名氏一元五角裕通公興福房益泰正泰公順益茂祥順源盛森泰和獲緣豐天成泰昌傅恆源林久大無名氏無名氏馬雲薦紀魁各捐洋一元吳大幹洋三元謝復盛白恆記豐記吕友記潘少記各捐洋一元無名氏羲皇上人鐵李如春氏松竹齋各捐洋五角雙林三角花農二角羲門氏四角靈子二角劉郎友于堂各四角鐵嶺錫角東道人惠迪堂各五角九世居嶺上深梅使者各四角補適軒愼思堂時還讀嘆書樓各捐洋三角蓴羹客二角籬菊三角黄葉掉　人二角鐵山人五角李鑫氏三角無聞道人恐懼齋各捐洋二角報本堂一角知不足三角壽氏二角韓江漁署二三元榮氏一元季氏李氏各五角無名氏無名氏各三角東山樵子秋風十人仰天鐵扉道人積善齋有志無力人東濟人布衣生各捐洋一元崖山人二元畏罪者無名氏莪嵋山侍者有心人各二角識時務二角惠迪堂省吾身齋鶴鳴堂湖村漁者無名氏南陽居士各捐洋二角四位無名氏拾二角嶺南居士三角藜照堂傳經堂然藜軒問心無愧天花南樓雲東客甬客甬客雲来補過齋各捐洋一元琴鶴軒讀易子各捐洋二元西湖醉徒一元完局主人五角尾聲一元五角張聿脩拾元德奎四角無名氏四元無名氏二元○以上統共收募洋四百九十三元餘由本堂籌墊特此登報聲明[  上海萬國紅十字會謹啓]  
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
准部咨嗣後尋常命盜死罪案件遵照定章一律改爲彚奏罪應凌遲斬絞立决者爲一項監候者爲一項每次酌量多寡備錄供招先行咨部查覈等因遵辦在案兹查新建縣民婦朱曹氏因姦起意商同姦夫劉啓得謀勒本夫朱立輝身死將朱曹氏依妻因姦同謀殺死親夫者凌遲處死律擬凌遲處死劉啓得依姦夫斬監候律擬斬監候一案又臨川縣民鄧賢亮因姦商同姦婦盛羅氏謀殺本夫盛興發係同母異父兄妹將鄧賢亮依凡人造意謀殺斬律擬斬立决盛羅氏照凡人謀殺加功絞監候律上加擬斬立决一案以上二案雖均在光緒三十年正月十五日恭逢恩詔以前聲明准不援免由司審擬解經前署撫臣夏峕提勘後己將供勘咨部覈辦兹據署按察使事督糧道錫恩詳請具奏前来臣覆覈無異所有審擬凌遲斬决命案遵章摘叙簡明事由彚案恭摺具陳伏乞皇太后皇上聖鑒敕部覈覆施行謹奏奉硃批刑部議奏欽此 
署理貴州巡撫曹奏爲請旨將雲騎尉世職孫璡卽行斥革以便歸案審辦片 
曹鴻勛片再據平越直隸州知州李應華詳稱雲騎尉世職孫璡與廪牛張維炯主使童生籍清冐籍聚衆打毁明倫堂實屬玩法請革審等情由藩臬兩司　核詳遺具奏前来臣覆查無異　應請旨將雲騎尉世職孫璉卽行斥革以便歸案審辦除咨部查照外謹會同雲貴總督臣丁振鐸貴州提督　潘萬才合詞附片具陳伏乞聖鑒訓示謹奏奉硃批著照所請該部知道欽此 
[署兩廣總督岑奏爲甄别所屬文職各員摺]  
　　頭品頂戴兵部尚書銜署兩廣總督臣岑春煊跪奏爲甄别所屬文職各員恭摺具陳仰祈聖鑒事竊照目今時局之艱民生之敝卽使吏事修明未足以盡治具况此而蕪雜何以爲治顧欲　頓吏事要以舉直錯枉爲先臣渥受聖恩權篆兩廣倐將兩年於所屬文武各員業經隨時甄别兹復查得廣東廣州府知府沈傳義理煩治勮才具優長署廣東惠州府知府　尚倫一絶臚徇不避怨謗廣東候補築府方怡學優才贍力果心精廣東候補同知鄒元贊歴辦釐務潔己奉公廣東候補直隸州知州姚紹書條理精詳勤勞　伐廣東候補直隸州知州胡銘槃心每才優尤嫺交涉廣東南海縣知縣傅汝梅潔己益公老成練達署廣東番禺縣知縣柴維桐勤奮有爲銳意興學署廣東東莞縣知縣沈麟書穏練精勤盡心民事廣東興寗縣知縣滕桂森緝匪决獄頗著勤能廣東候補知縣胡道源心細才長勤愼罔懈署廣東洸日司巡檢陳憲舜興辦蠶桑卓著明交廣西思恩府知府歐陽中鵠渾厚精明能持大體署廣西永寗州知州吕鑑熙除暴安良不遺餘力署廣西象州知州孫文達勤政愛民力求治理前署隆安縣調署賓州知州李家彬辦解勤能長於兵事准補左州知州署恩隆縣知縣紀堪錚老成練達惜置有方署奉議州知州梁祖訓年富才明辦匪勤奮廣西平樂　知縣搜守愚才識敏决緝捕認眞署廣西柳城縣知縣張爲毅　變不驚長於治匪署廣西雒容縣知縣將航綏靖地方矢勸矢愼署廣西天河縣知縣俊康一避艱險能得民心署廣西思恩縣知縣譚鄴華鎭撫巖邑力遏匪氛署廣西上林縣知縣劉潤之盡心民事黽勉圖功代理遷江蘇知縣陳恩湛緝捕勤能力求振作以上二十五員擬請傳旨嘉奬廣東海豐縣知縣鄭燊才猷明敏任事實心治盜興學兩事一東省各州縣之冠擬請俟該員一切辦理就繡校送部引見以示鼓厲廣東候補知府徐　祥性情巧滑辦事敷行擬不以府經　縣丞歸部選用廣東截取直隸州知州振元撞騙圖財行同無賴廣東高明縣知縣調署感恩縣知縣李恩榮嗜好甚深行爲卑鄙廣東准補　安縣知縣沈　　習於巧滑工於鑦營廣西候補知府沈紹旗放利　行且有嗜好廣西候補知府張屏承商受賄爲數頗鉅前署廣　宜山縣　縣　　候補知縣李兆周惟利　圖罔知廉　廣西候補知縣李鴻勳聲名甚劣民怨沸騰前署廣西来賓縣知縣候補知縣張成濂辦事糊塗似有心疾以上九員均擬請旨卽行革職張屏李兆周兩員貪劣尤其並請永不叙用廣東候補知縣任秉誠性好冶遊不知自愛擬請以府經歴縣丞降補　　東蘭州知州石家鑑性情疲玩不宜要地擬請開缺歸部選用此外各員有能爭　濯磨力求向　者自當　時奏請奬叙如再　　知　作者臣亦查明據實糾叅　不敢避怨府之名任貪官污吏之所爲使民被　殃國受　蠧所有甄别所屬文職各員緣由理合恭摺具奏俟乞皇太后皇上聖鑒訓示　叅劾中之高明新安東蘭　州縣遺　均有應補八員應請扣留外　合併　　謹奏奉硃批另有旨欽此 
宮門抄初六日刑部都察院大理寺廂紅旗　日無引見順天學政陸寳忠請訓崇壽假滿請安全公山西陵回京請安堃岫謝准無抵銷處分恩張允言預備召見召見軍機張允言 
[兩廣總督岑奏爲廣東潮橋官運司經徵光緒二十七年分課餉照額全完摺]  
　　頭品頂戴兵部尚書銜署理兩廣總督臣岑春煊跪奏爲廣東潮橋官運局經徵光緒二十七年分課餉照額全完恭摺具陳仰祈聖鑒事竊查粤鹽課餉統歸次年歳底奏銷酌定經征督徵各官年月核算考成造　又潮橋各埠引餉於光緒十五年三月間奏明改章設立官運局委員經理歴經分别造報在案兹據兩廣鹽運使信勤詳稱光緒二十七年分額征省河潮橋引餉餘費場課包稅及關橋廠稅並罰贖充餉等項共銀六十三萬九千三百三十三兩五錢九分示釐另抽零截尾溢銀六釐内除省河各埠光緒二十七年分額征引餉塲課並潮屬應征塲課共銀五十一萬二千九百一十八兩七錢四分四釐己於光緒二十八年十二月内照數全完造報在案　潮橋各埠光緒二十七年分額征引餉銀一十二萬六千四百一十四兩八錢五分四釐又引餉部飯銀一千八百九十六兩二錢　分三　又均雖銅斤水脚銀九百八十七兩六錢七分九釐統共銀一十二萬九千二百九十八兩七錢五分六釐據官運局委員開報全完數目並將收支細　及經征接征各官　名全完數目分晰列入册内遵照奏銷期限於光緒三十年七月底造報因查册造數目舛错於三十年八月十七日發回改造至十二月初九日申復除扣除初次駁查往返程限二十六日外實計改册遞延兩個月零二十六日所有造册舛錯駁改遲運兩個月以上職名係現總辦潮橋官運局委員候補知縣謝師元相應開報 
 
 

Page 17

 
 
[失孩復得蘇州]  
　　胥門外周姓竹器店失去九齡女孩一口四處訪尋迄無蹤影白塔子巷業茶擔之王姓禪興寺橋薙髮鋪李姓一失九齡男孩一失八齡女孩訪尋亦無下落方思繕貼尋人招紙旋悉婁門外泊有拐匪船一艘時聞小孩哭聲是處居民疑之上前盤問拐匪見勢不佳乘間逃遁失孩各户聞信前往孩尚在船因卽分别領回船交地保看管一面由各户喚同地保前赴警察局及縣署報明求緝維拐匪旣己逃逸恐不易拘獲矣（蠱） 
[教習退校南昌]  
　　武備學堂漢文教習趙大令能壽前遭武教習毆傷面部己紀前報兹聞大令復奉提調諭飭出堂有知其事者謂大令頗具才學因上條陳實力整頓不料干犯衆忌遂至於此任事之難往往而然（晋） 
[整頓巡船廣東]  
　　岑制軍以各江水師扒船杉板多不出巡持擬就特環簿式札發各統帶轉發管帶船弁每名一本分别該叚之逺近梭巡至相遇之處卽簽名簿上彼此將該簿互換其統帶須隨時親歴各叚抽查以察勤惰其統巡各江水師則按月往查或委員前往此項循環簿騎縫處均鈐有督印云（睽） 
[添募緝私勇丁鎭江]  
　　駐防鎭江新水陸緝私營管帶徐寳山都戎以各處梟匪横行巡緝宜嚴所部之通不敷分佈禀准江督周玉帥添招勇丁數百名訓練成軍聽候調遣己派陳弁馳往江捐裏下河一帶樹旗招募矣（觀） 
[查拿棍徒鎭江]  
　　鎭郡近有棍徒自稱江快或副夥在沿江一帶向商民各船詐擾需索且有通同盜竊計贓分肥等情爲署丹徒縣郭子華大令所聞以有害商旅選派差役嚴密查拿務獲重懲矣 
（觀） 
[嚴禁演唱淫戯蕪湖]  
　　蕪湖髦兒戯館經巡警局總辦黄潤九觀察弛禁後飭令加認襄垣小學堂經費惟淫戯及男女伶混雜扮演則禁令甚嚴文告煌煌有目共見不意留春髦戯園主王永昇竟敢由申招得男懮林小芬来蕪與女伶一同演唱事經觀察聞知諭令該叚分巡委員轉飭禁止詎竟視若弁髦兒且淫戯如廟會打花鼓等劇亦無日無之邑紳謝慶芬甘小秋明經現己援案合詞禀請嚴禁矣（恆） 
[廣東官事]  
　　督轅總文案以前雷瓊道同觀察萬榮接辦并兼營務處緝捕局各差新改廣肇羅陽道兼須分巡嶺西極關緊要故此缺一由京選一由外補現值外補缺出兩院擬以現署運司王秉恩請補○惠潮嘉道褚成博開缺回籍該缺向由大吏請旨現己奏請揀員調補矣○實缺海康縣現署番禺縣柴維桐由大憲咨請調補潮陽縣己奉吏部核准○壽將軍任滿陛見各同鄉官訂期十四日在八旗會館祖餞（暌） 
[九江官事]  
　　九江官塲接南昌電音署蓮花廳同知黄宗敟署饒州府通判李餘署新淦縣劉芳代建昌縣行淦均期滿調省所有蓮花廳同知以唐繼周回任饒州府通判以吳蘭頤輪署新淦縣以周宗洛回任建昌縣以胡宗濂飭赴新在龍南縣楊炤禀求調省以試用縣倪望嶐酌署會昌縣劉炳輝調省察看以玉山縣徐允升調署○二套口卡委員王倅被議上台委江防廳嚴孟蕃司馬代理現又調涂家埠卡委員安子馨太守廷桂於上月二十日到卡接辦（遯） 
[杭州官事]  
　　浙藩牌示安吉縣知縣缺飭部選是缺之鍾　焜赴任太平縣知縣缺飭准補是缺之左宜之赴任嘉興縣訓導缺委候補教諭王鉅韻署理知縣吳東培禀在接辦省城洋廣貨捐總局差寗海縣翁長森禀知卸篆回省　慈谿縣劉如輝壽昌縣貝藴章均禀知交卸任内銀兩掃數解庫（復） 
[廣東]  
　　商務局總辦前經梁温黎各紳先後力辭現兩院擬派左小竹京卿承湬不日當見明文○前任清逺縣李令光襄與遊擊黄如山互訐一案黄以自知理曲匿不赴質現其母黄林氏誠恐拖累禀請免究奉批謂黄如山劣跡多端業經批飭營務處提訊　便任其潛逃仰營務處務獲訊辦但親族兄弟斷不牽累該氏無庸過慮云云○官錢局發行鈔票以来省城各大埠己一律使用惟内地尚未通銷大憲特命各屬出示曉諭先飭典當行用俾可流通○省城河南惠源煤炭店虧欠香港三井洋行煤銀六千餘兩該洋行禀由領事照請番禺縣將該店查封備抵○去年十八甫閙事一案督憲札屬照會善堂紳董飭令罰租一月現紳董開列各店租銀共計八百餘兩轉覆地方官核辦此案當可了結矣　日前兩院咨請禮部彚奏廣東嘉應州壽婦黄林氏黄許氏親見七代五世同堂應分别給與匾額賞給縀疋銀丙（暌） 
 
 

Page 18

 
 
[蘇州]  
　　著名梟魁金季法經府尊許太守提訊供認販私開賭拒捕不諱經許太守禀請春帥批飭就地正法當於二十五日下午請令斬决○候補知縣兪志善奉撫憲委辦文案兼收呈詞於二十六日到差（隨） 
[騐看警察學生]  
　　本城警察總辦汪瑶庭大令昨日示諭警察總局每日報名之補習所三班尋常生於初五日齊集總局聽候驗看（金） 
[彩票改婦官辦]  
　　南市江南義賑彩禀公司近爲江督周玉帥查有抗繳認解公欵等情飭令閉歇己誌前報兹悉該彩票閉歇後己奉玉帥議定飭將該票名目改爲南洋官票並札委許苓西觀察炳榛爲官彩票之上海總稽查云（金） 
[迎主招優]  
　　南洋公學定於初五日恭迎李文忠公栗主人祠昨日函致公廨請屠司馬傳天仙等三菊部至祠中演劇（木） 
[珍珠被竊]  
　　前日有珠寳掮客陳植卿至賽馬場觀賽身畔帶有珍珠一百粒計五串忽然不翼而飛陳遂投各捕房報失捕頭卽飭各包探查緝聞該值價三千兩云（木） 
[限令緝兇]  
　　戮斃潮州人馬正亭之兇犯在逃未獲經上海縣汪大令詣驗後勒限同居之戴阿毛帮同縣差緝兇迄未戈獲近日查悉戴冒稱工程局包探夥置身事外經原差禀請汪大令傳案比追（土） 
[請查誑騙]  
　　著名流氓朱華生之妻湯氏前被道轅當差之陸甫南串通幕友家丁誑稱將夫保釋騙去洋銀扭控上海縣奉訊押候核昨爲道幕某君所悉己請縣查究矣（金） 
[懼罪自戕]  
　　江北人戴長有在崑山路三十號洋房爲包車夫昨日乘間竊得同居徐阿三之綢布衣服及銀洋等物經徐報知捕房捕頭令包探陳洪德前往將徐拘獲並吊出原贓徐自知不了卽持剃刀向喉間自刎深入寸許鮮血直流奄奄一息由陳包探帶入捕房轉送同仁醫院醫治未知能免性命否（火） 
[春賽尾聲]  
　　昨爲春季賽馬之末一日即總所謂跳浜者是第一次十八馬掮客卡度利代武步路勝馬黄花色衣帽紫色第二次八馬愛文代平和大班勝馬白以衣帽黄色第三次十七馬密司長代呌貨行密司海勝馬白色衣藍黄色帽黄色第四次四馬愛文代永年保險西人勝馬赤色衣藍紫色帽藍色第五次七馬跳濱祥茂小白格爾代自来火行大班勝馬白色衣帽青蓮色第六次八馬小搿来生代怡和勝馬灰色衣緑白色帽緑色第七次九馬克来登代禪臣大班勝馬白色衣帽紅白色第八次十一馬皮酒鬼代德華勝馬青色衣帽緑色第九次十八馬泰来行馬夫天津人利山勝馬紅色衣帽黄色（木） 
[上海官事]  
　　昨日兵部郎中錢熊祥因公来滬住北晉陞棧卽詣南市馬路工程局拜會總辦翁子文太守飭丁擋駕候補道周觀察晉鑣候補知縣王明府纉文昨日因公詣馬路工程局拜會總辦翁子文太守晤商一切○馬路工程局帮辦章明府鼎自奉道憲札委是差张本定月初到差兹悉明府現在省垣尚未啓程人約接差之期須缓數日也○委辦南市馬路工程局電燈事務之鮑潤生二尹現奉淞滬釐捐督辦陳亦漁觀察札委兼辦籌餉貨捐局稽查各貨蓋印差使二尹奉札卽於前日謝委到差（土） 
[上海縣案]  
　　王錫春控瞿阿榮强搶姪媳經汪大令提訊王供胞姪前年病故姪媳錢氏由小的贍養有田四畝由姪媳耕種上月初十日瞿阿榮勾串王錫岩將姪媳搶去强佔爲妻無奈控究錢氏供故夫遺田西畝去冬被錫春賣去因醮於瞿阿榮瞿供三月初十日該氏自願到門嫁與小的大令命責三百板訊之氏父錢惠根供女婿故後女由王錫春贍養上月被瞿搶歸强佔况瞿係故婿之堂母舅分屬尊長行同禽獸大令判瞿再重責三百板從寛　保錢氏掌頰五十下交錢惠根領回能守最佳如不願守准錢與王錫春作主再醮○警察北局函解戳傷王炳生案内之土阿又黄金林等到縣炳生供上月二十九日小的偶然撮口作　行　之陸桂生指爲鬼呌與小的口角行兇被警察巡士拘至北局訊明事屬細微將陸管押四點鐘釋出陸以爲大辱今日糾同二十餘人與小的尋仇被戮兩刀惟不知何人動手王阿大欲曳小的至茶肆訛詐幸巡士到来獲住陸己乘隙逃逸惟黄金林實未動手黄金林供被悞拘王阿大供陸桂生邀小的至茶肆在路與王炳生爭鬥小的解勸不敢行兇大令將王阿大熟視識係遇赦過犯斥其不應肇禍喝責一千板收押改過局因王求稱陸住東廳隔璧願往指提大令飭差押往少須回禀陸己逃避大令判責五百板暫押自新所候提陸到案訊辦黄從寛省釋傳諭不准當役○同仁輔元堂雇工王翠翠在西門修路被方大銀紏衆毆傷由堂董送縣騐明後飭提方到案訊究稱係庖人張四行兇現己避匿大令著掌頰二十下交的保罰洋二十元給受傷人爲醫費務將張四交案訊奪○翼桂生在路攫洋獲案收押改過局期滿送縣發落判責三百板開釋（金） 
[會訊日兵輪强捕沙船案]  
　　昨日十點鐘英副領事德爲門君蒞廨會同讞員屠興之司馬訊問英商豐茂洋行之金萬利沙船於上年十一月間在威海衞石島地方爲日本兵船捕去一案該行主人台惟延担文律師帶同沙船老大並威海衞分行司將等人至案担文律師傳訊張子蓮供在金萬利船上爲老大載肥皂至威海衞於上年西歴十二月十二號到威後復山該處豐茂分行囑令裝雜貨赴烟台十八號由威開船途遇西北風甚猛船中水手被風吹入海中不能往烟台遂順風駛赴上海惟風勢未减吹去篷擋四個不得己於二十四號晚駛至石島地方次早進口抛錨停泊後卽親赴威海衞行中報知囑回船候示至第二日昊明始回石鳧船己不見查知有掛日本旗號之兵輪駛進石島强將船拖去吳季新供在威海衞豐茂分行爲寫字上年西歴十二月金萬利船駛抵威海衞卸貨後裝載雜貨至烟台該船於十八號駛出威海衞德副領事問何等雜貨吳稱茶葉牛奶火腿肥是猪油牛肉洋葱糖荳等物又問可知日本船名否答稱船名爲布遮没未能看出又問該船中有無 
 
 

Page 19

 
 
軍器答稱無張子運又供據石島回来之洋人言日本船来奪時以刀槍恐嚇水手不敢與爭且船中只有耆民二副在船現在各水手不知去向中西官將合供核對無訛卽行退堂聽候核辦（木） 
[會訊定貨不出案]  
　　德商魯麟咪吔洋行洋人投該管領事署控恒孚號東曹厚生定貨不出一案經讞員屠司馬簽差恊探將曹傳案昨晨倩襄讞孫耳三明府會同德繙譯麥令豪君提訊曹延律師高易投案聲訴先據魯麟咪吔兩洋人聲稱曹厚生於去年向商人等所定洋紗各貨約計銀三萬餘兩延不出貨曾由商人代賣去八箱價銀一千二百七十四兩八錢核算約虧銀一萬四千餘兩雖有蘇州房屋契據作洋一千餘元不能照准務請究追尚律師聲稱今晨始接原告控曹之合同上有洋文曹不諳西字不能責令依合同辦事本律師不知底情請堂上改期復訊訊之曹供所定之貨原告不應代賣此貨本銷北路因路上不靖是以未出但商人虧耗己鉅無銀應付務請照市價出貨求察明府商之麥君以照市價出貨一層碍難照准判押候下禮拜六再行復訊（木） 
[公共租界早堂案]  
　　婦人王阿桂家住六馬路藏匿被拐女孩經濟良所女董至捕房聲訴由包探趙銀和前往起出被拐女孩金大宋春蘭寳寳巧云等四口送案請訊襄讞委員孫耳三明府先訊金大供年十四歳被八拐寄在王阿桂處投案之姚少卿是父親宋春蘭供年十四歳天津人被人拐至上海王阿桂家寳寳供年十三歳假父阿榮因欠債抵押質之巧雲供年十二歳由王阿桂自幼領養餘不知情訊之王阿桂供宋春蘭買作婢女並不賣娼巧雲自幼撫養明府得供商之麥令豪君判金大給姚具領外寳寳等發濟良所留養○吳談氏稱胞妹王金寳於去年十月奔入濟良所父親談鳳章藉此與小婦人吵閙並赴上海縣朦控小婦人匿妹等情因之訴由所内女董帶小婦人到案請爲止提明府判退去准即止提○曹錦元在揚坤山處爲夥虧空逃逸今又冒楊之名向成大莊支洋二百元支票銀三百餘兩經成大知照楊坤山報田包探趙銀河獲案解追楊投訴前情並請究追明府判發押捕房十四天後照繳銀洋違則加押不貸○王金生竊取張寳容家香烟布衣等物報由包探錢少蘭拿獲吊贓解究明府判責二百板發押捕房七天贓給失主具領○馬夫王樂法駕車不愼撞壞律師候魯公車輛約需修費洋一百五十元報捕解究明府以原告未到判押候禮拜二解訊○金百英竊取黄竇氏家金戒銀鐲各飾報由某包探獲案解究明府判發押捕房一月○李三子行竊無主綢衣四件押洋花用爲包探倪順泉獲案解究明府判責二百板贓存候領（木） 
[法租界捕房案]  
　　招商局糧米小工陳阿二行竊蔴袋七十九隻售與舊貨店主婦沈王氏爲包探緝獲吊出原贓連沈王氏一并解案大令判枷一月責四百板沈王氏罰洋八元贓存候失主具領○周松林王松雲串竊水烟袋毅子二十四隻自鳴鐘一架賣與張阿慶失主報捕查獲吊到原贓昨日傳同原告解案請訊大令判周枷號一月責四百板王責二百板張阿慶罰洋十元贓交失主具領○王有才張阿四行竊衣服烟壺眼鏡玉器等物窩藏林順發客棧爲包探緝獲吊到原贓將棧主林連生一并解案請訊失主曹裕高殷耀家徐子賢等各投案領贓大令判王枷一月責五百板張押十天林罰洋十元贓分交各失主認傾○沈伯行禀傭婦張李氏竊取金挖耳簪一支送案請究張李氏不認行竊極口呼寃大令淮予交保候查明復核（水） 
[美租界捕房事]  
　　前日裏虹口麥倫書院學生倪某秉脚踏車至英界江西路某照相店内拍照將車停在門外爲日人某乙竊去倪卽投報捕房請緝昨由包探顧福其將乙查獲吊出原贓一併拘入捕房捕頭令押候解送該管領事署請辦○昨晨僑居公平路某西婦投捕房内報稱被賊竊去鈔票洋銀二百餘元請爲查緝捕頭允令包探往查○傅阿榮掩入茂海路徐福昌家行竊衣被等物由包探錢榮堂連贓查獲拘入捕房押候解辦○前晚江灣鎭鄉民蔡坤元自上海購物回家行經天通庵北突遇流氓多人將物件搶去並刺傷蔡之手臂血流如注後經家屬聞信前往舁送虹口同仁醫院醫治（火） 
 
 
 

Page 20

 
 
   
 
