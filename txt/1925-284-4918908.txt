# 1925 - 284 - 4918908

 

Page 1

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *   
 
 

Page 2

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *   
 
 

Page 3

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *時　評　 
[進退] （冷） 
　進不足不能得其機勢退不足不能一其計畫故進不足者無勇氣也怯也退不足者無忍心也懦也今孫楊之軍一進一退進則盡其力所能進退則盡其力所能退均未可厚非也以後戰鬭力之如何今且勿論若今日之一進一退胥合於兵家之常尚未分彼此之優劣也 
　　奉之退至鎭寗間而已可乎曰未也至浦口而已可乎曰未也至蚌埠徐州而已可乎曰未也茍合關內奉軍而退至直奉之交是為上策集合於津浦路之北端是為中策若僅僅退出江南尚為退之未侭其量是為下策行上策為萬全可以不敗行中策賭命運勝敗半之若行下策是仍戀戀於旣得之權利而非計戰事之全體者也 
國內專電 
　　北京　政府以孫銑電詆張特派曾毓雋赴奉仍堅守和平政策勿與孫為文字之爭張所派之郭瀛洲今晚赴包頭謁馮有所商協馮仍在包暫不回張（十八日下午十鐘） 
　　北京昨奉軍代表宴岳維峻代表 
馬驤甚歡政府允發豫欠餉及安頓在豫政客並認編入正式軍隊政府要人對豫謂無慮但日久則有待於事實之證明（十八日下午一鐘） 
　　北京　奉方要人云孫通電挑釁張及左右大致決不變更政策惟少帥口氣如何現尚未聞數年來 
奉方大計決於楊宇霆今楊主退讓決不因少數未及退盡之兵被繳械而窮天下之兵（十八日下午一鐘） 
　　北京　楊宇霆函京友謂退兵非辱國內戰爭卽戰敗亦非辱當年執政與今之吳子玉並不因之而減少人民信仰本人年事尚輕權利之私非所戀云云（十八日下午一鐘） 
　　北京　馮曉諭部下對時局宜鎭靜片言隻字不許隨便說民黨要人赴口外亦不易得馮口氣 
　　北京　府對孫傳芳正議予以下臺階梯聞卽託馮勸告和平孫卽依馮之調處而收兵結果默認其松滬稅收民政權（十八日下午十鐘） 
　　北京　軍務廳決議電吳光新操畢卽回國斡旋和平（十八日下午十鐘） 
　　北京　商聯會緊急會決通電主張一致和平李東業等起草又定二十日舉行商聯會關會臨時大會 
　　北京　美關會代表斯託二時半祇京政府代表外部代表商聯會張志良王文典京商會高金釗等及軍樂保安等隊合美館人員到站歡迎者四百餘人斯寓北京飯店 
　　北京　使團息政府與和使連日非正式討論滬案雙方已接近照會卽日可送（十八日下午一鐘） 
　　北京　美關會代表明日到京過寗平安英代表馬（二十一）由滬動身麻使同行部飭滬官廳照料北上 
　　北京外部草法權調查照會卽送使團并達我希望（十七日下午八鐘） 
　　北京　段對孫傳芳夏超周鳳岐銑（十六）電謂奉軍刪（十五）日已撤孫軍銑日通電孫實寓和平地步（十七日下午八鐘） 
　　北京　使團得滬電謂孫傳芳并未容納共產黨辦法孫恐為彼黨所累故派員在滬挽回外交但外人稱楊宇霆退兵甚快 
　　北京　某政客言浙孫通電各方響應力不大只須奉方無反響時局看好但又一人言發端雖小現在想吃世亂的飯人太多難保不生枝節今後仍難樂觀 
　　北京　馮電交部請將積欠交通協餉二十七萬部撥十三萬尚欠十四萬 
　　北京　陜楊虎臣麻振武兩軍大戰楊麻均陜人且均國民軍戰爭目的係爭防地 
　　北京　今日民黨李烈鈞張繼等宴廣東代表團於西山由張家口來之民黨均參預關時局聞有一種商榷（十八日下午一鐘） 
　　北京　篠（十七）閣議決王寵惠為調查法權委員會全權代表曾宗鑒為關稅特別委員（十七日下午八鐘） 
　　北京　華僑選舉揭曉南洋謝作民潘卓凡林有壬新嘉坡劉若授藍冠羣黃有淵日本潘元鐸朝鮮富士英臺灣林舜聰港澳李錦銘安南歐耀庚暹羅羅家孟緬甸楊若金歐洲孫懋信美洲凌伯靜澳大利菲利濱潘應霖等十六人 
　　南京　邢士廉部陸續開回下關 
　　南京　楊篠（十七）發表和平通電鄭篠夜召集本埠各銀行行長曁商會長協議迅急籌欵（以上十八日上午十鐘） 
　　南京　寗垣秩序如常時局消息甚複雜最近聞楊鄭決顧全大局和平將由陳調元暫任省城保安司令徐鼎康暫代蘇省長但並未徵實　 
　　南京　軍需緊急本城銀行界經總商會協商聞共認籌八十萬 
　　南京　寗垣省立校長會議已得省座答復各校請領數成經費仍照常上課 
　　南京　省署警衛隊改編保安隊委吳晋着手組織（以上十八日下午五鐘） 
　　南京　朱煕任警備司令兼節制省防軍 
　　南京　東北第八師軍隊嘯（十八）日開始運輸過江（以上十八日下午八鐘） 
　　南京　楊督辦通電退讓寗紳商電請蘇滬紳商學聯合向對方接洽保守公安辦法（十八日下午九鐘） 
　　常州　浙軍銑（十六）下午進占宜城知事等均易委刻已向常進行邢部篠（十七）下午三時全部開鎭（十七日下午五鐘） 
　　無錫　謝部浙軍第五混成旅步騎兵三團 
 
 
 

Page 4

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *於巧（十八）晨三時分三次抵錫事稱停 
即開常警察所長宋鎭濟商團代理會長許頌時市總董錢孫卿第一軍諮議馮雲初均到站歡迎（十八日下午四鐘） 
　　無錫　孫督辦乘輪定巧（十八）晚蒞錫蘇錫水警至南門迎迓（十八日下午八鐘） 
　　揚州　鎭揚汽車及小輪篠（十七）日停開 
　　揚州　第三補充旅一營篠（十七）日過召 
駐裏下河（以上十七日下午九鐘） 
　　蘇州　浙孫嘯（十八）上午九時三十分乘艦抵胥門未登岸商會長貝理泰上艦謁見孫謂為蘇人驅賊十時督隱赴錫 
　　蘇州　浙第三軍二三兩路軍乘十三列車由蘇開常祇憲兵一排留蘇車站設第三軍總兵站浙軍在常集合聞鎭江丹陽間奉軍戒備（以上十八日下午八鐘） 
　　蚌埠　東北軍招兵委員蕭慶榮由鳳臺募新兵六十八名來蚌修車運送北上 
　　蚌埠　巧（十八）子刻駐蚌東北軍劉旅全部移徐駐防（以上十八日下午四鐘） 
　　蚌埠　篠（十七）子刻姜督衛隊營長王魁元率所部一營來蚌下車丑刻東北軍派員運飛機十五架過蚌北上已刻東北陸軍總執法處副處長楊毓珣過蚌南下 
　　蚌埠　姜督派視察專員赴各旅防次視察軍隊第一旅汪瀚三旅陶雲鵠四旅唐光霞五旅張弦聞含有宣慰性質現正籌備出發（以上十七日下午四鐘） 
　　徐州　銑（十七）晚孫使赴濟南滕團副官運步槍百八十支彈二萬餘北上又派兵千名出駐黃口在徐軍隊均領彈 
　　徐州　駐運河站蘇省警備團長張鎭昨率手槍隊百餘密去無蹤東北軍第二旅到徐一團（以上十七日下午七鐘） 
　　安慶　吳炳湘今日午後四時乘安豐兵輪抵皖全城文武各至江干歡迎 
　　九江　潯道屬民會覆選巧（十八）投票皓（十九）解票匭晉省俟省內各道票匭到齊後開票（十八日下午四鐘） 
　　九江　浙孫代表包承志篠（十七）抵潯準巧（十八）赴南昌晉謁方督（十八日下午一鐘） 
　　濟南　今早二點督署參謀長王翰鳴赴奉五點半徐海鎭守使孫缽傳來濟銑（十六）晚十點楊毓珣過濟南下 
　　濟南　張對渤海艦隊仍力主和平解決 
　　青島　第五師長孫宗先昨晚回濟 
　　青島　商埠局總辦趙琪返青後無表示態度沉靜（以上十八日下午六鐘） 
　　開封　督署登報聲明不識蘇霽為何許人亦無委為二師長之事 
　　開封岳督昨令槍殺連排長各一人因其拷刦民人財物 
　　開封　胡故督營葬辦事處因胡封幃期近來會必多自開封至華陰持設傅舍七處備招待來賓 
　　開封　省議會昨行臨時會閉會禮議員李顯榮請取消米禁調劑金融 
　　開封　岳督再令嚴禁紅槍會 
　　開封　直李昨電岳督對於兩省間軍需均憑兩督署護照放行兩不留難 
　　開封　商邱後援會查扣某種紙煙六十箱　　開封　直李代表楊雲峰昨來汴今早回津（以上十七日下午九鐘） 
　　漢口　軍署銑（十六）篠（十七）接孫急電多通報告佔領上海宜興吳崑山蕭篠（十七）午後一時召集陳嘉謨張聯陞劉佐龍杜錫鈞孫建業及各師旅參謀長等到署開軍事會議至晚方散聞決宜布戒嚴禁　維護治安力持鎭靜 
　　漢口　吳仍在岳豫省動員令已下 
　　漢口　舊議員擬通電擁吳 
　　漢口　咸（十五）晉濟岳步槍四千枝彈三百萬粒（以上十八日上午十二鐘） 
　　漢口　鄂蕭頃下令任杜節義為漢陽兵工廠長（十八日下午九鐘） 
　　漢口　鄂各界聯會民治協巡會外交協進會篠（十七）通電聲討張（以上十八日下午六鐘） 
　　漢口　章太炎在山原定勾留一星期旋因浙事篠（十七）午專車來鄂寓丁棧四時謁蕭密談甚久中華大學巧（十八）開會歡迎演講省教育會定皓（十九）歡筳聞章於二三日後即須返滬 
　　漢口　吳佩孚態度鎭靜無來鄂意一說吳托章探詢蕭意再定方針 
　　漢口　日對馬艦篠（十七）駛寗 
　　漢口　贛方代表方覺慧自京返漢篠謁蕭擬即赴湘便道赴岳謁吳 
　　漢口　胡鈞篠（十七）讌各團領袖號（二十）讌報界宣佈辦理漢案經過 
　　漢口　全國學聯會定宥（二十六）在京開代表大會武漢學聯會嘯（十八）開會推 
選出席代表（以上十八日下午六鐘） 
　　漢口　外交協進會銑（十六）電詰胡鈞具何理由承認漢案含糊了結請明白宣示並請拒絕簽字以保國體 
　　漢口　歡迎粵代表團聯合辦事處通告各團各推代表二人養（二十二）齊集省教育會商組鄂省北上外交代表團 
　　漢口　劉文明應段電召聞已由雞公山赴京商時局（以上十七日下午五鐘） 
　　長沙　省軍第十八團吳尚銑（十六）估慈利賀龍向大庸方面潰退 
　　長沙　省軍攻克慈利賀龍向大庸永順分途潰竄常德宣布臨時戒嚴 
　　長沙　安郷佳（九日）晚大火延燒大戶五十餘家損失近百萬 
　　長沙　劉鉶以溰州石門先後收復並委大批官吏 
　　長沙　十四年預算案已造出省署擬日內提交議會核議（以上十八日上午一鐘） 
　　香港　聞熊克武部有變蔣介石調陳濟棠等軍赴北江防堵連日粵路加開夜車運兵北上 
　　香港　廣州市委會刪（十五）議決收九大善堂為市有派員準備接收 
　　香港　蔣介石軍銑（十六）佔觀音閣 
　　香港　華字報載楊坤如軍元（十三）晨與蔣軍在惠城劇戰至夜十二時楊因縣城矮小退據府城蔣軍亦未入縣城 
　　香港　譚延闿任譚道源為南始警戒司令防贛南軍侵入 
　　香港　陳炯明軍由汕運地雷多枚到河源安放 
　　香港　加倫將軍銑（十六）抵觀音閣將率學生軍進攻埔前 
　　香港　聞陳軍因江浙戰事影響決取退卻主義以保實力（以上十八日下午七鐘） 
　　廈門　李厚基來閩說甚盛聞實直系計畫以孫傳芳督蘇周蔭人入浙閩軍多李舊部故以周李張毅李鳳翔有同意說 
　　另訊　杜錫珪與吳佩孚約海軍助直周去以閩屬海軍杜督閩吳已允張紹曾因派代表王某來閩接洽並赴漳汀商之張毅李鳳翔 
　　廈門　泉訊盧興邦陷尤溪後所部朱團復佔古田將進攻閩清陳國輝再棄英都退入南安八都山內楊學良部追擊佔二十七都及英內（以上十八日下午十鐘） 
　　特約路透電 
[外電所傳華事]  
　　十八日北京電　今日未聞軍事重要行動華人各界多倡江浙戰事將不能免有稱奉方擬退讓蘇省以保和平者當局現望戰事開始後不致延及他處而關稅會議仍將如期開幕云 
　　十八日北京電　關稅會議美代表史德隆等已於今日抵此 
　　十七日青島電　畢司令今晨出示宣布軍艦索欵事已和平解決聞乃由商會調停給以糧食欠餉東北艦隊今後之行動殊難逆料秦皇島海圻等三艦匆遽抵此引起種種謠言一說全隊不日將開往南方助攻奉軍 
[歐洲保安公約簽字後]  
　　十七日巴黎電　洛迦諾條約成立後歐人心理為之一變法報社論幾一致稱讚德國政治家謂其智勇兼備故能使會議成功此種譽詞前所未有 
　　十七日洛迦諾電　德人公報稱條約之接受或拒絕將由各聯邦議會與國會決定之今各聯邦總理與佔領區代表已被召集於柏林討論此事 
　　十七日紐約電　各報皆評論洛迦諾會議之成功大都謂非續減軍備無以收洛迦諾決議之完全實益故柯立芝總統宜乘此機會召集歐洲各國開一解除軍備之大會云柯立芝雖未接到洛迦諾之官場報告伹信此公約及道威斯計劃後之歐洲最重要成就並認此公約為趨向世界和平之又一步驟美總統預料此約將有切實影響及於在美國召集第二次裁軍大會之提議 
　　十七日倫敦電　據法德方面所傳出洛迦諾條約之詳則西　約內載簽約國擔保土地現狀並保留無軍事設備區域德法比三國各自拘束不侵犯他國土地除自衛或遵照國際聯盟會决議對侵略國用兵外無論如何不得訴諸武力法蘭西波蘭捷克三國間有相互防衛之擔保凡各法律上爭戰可交法官裁判而其他爭點則可提交和解委員會解決之該委員會有請願於聯盟行政會之權如有破壞約法或不允提交公斷或不遵公斷員之判決者受害國得請求聯盟行政會而簽約國一經聯盟行政會之召喚須立即出場為受害國之後援德法比公斷條約之擔保人為英意兩國將來國際聯盟行政會之會員如有三分之二認此公約無復存立之必要則此公約可廢至於聯盟會章第十六條則法德傳來消息互異法人謂法英簽定一宣言書承認聯盟會會員國遇有侵略之事實或形勢時其所質諸聯盟會者必須以其國能力為限而德人之言則謂十二月一日在倫敦簽約時各國將聯合提出一文聲明會章內所規定之三種行動不拘束德國德國對於三種行動中之任何一種可自擇參加之 
　　十八日倫敦電　英國觀察報訪員訪德國廢皇於杜恩廢皇曰三十年前余所逆料之黃禍今已潛起久在預料中之亞洲三角聯盟以反對白人尤反對盎格魯薩克遜民族者今已實現現據消息（廢皇未言此消息來自何方）有二十萬兵由俄國供給經費由日本擔任軍械已準備有事時出發中國日本為自己兼為俄國大造軍艦而中國或招八十萬兵全由俄日軍官指揮法國現與俄日嬉游而不願盎格魯薩克遜民族之受禍德國為西歐長城若此城破裂則赤黨將挾亞人乘隙而入以肆毒於歐洲故英法美三國茍欲挽此鉅刦則不可不使德國重整陸軍恢復其地位否則同歸於盡耳云 
[法國資本稅問題]  
　　十七日法國尼斯電　急進黨大會今日開會討論資本稅問題赫里歐氏主張此稅凱勞氏（財長）則反對之謂徵收此稅則股票及其他產業多將在市場出售勢必危及經濟全局又謂法國除負協約國之戰債外尚欠兵焚區城二萬兆佛郎本年短期借欵到期者有二萬二千兆尚有活債五萬五千兆下屆預算案中將大增捐稅其數等於於資本收稅百分之六十三今擬增收承繼稅徵收不經營之產業稅及玉石美術品稅赫里歐力勸凱勞勿使本黨分裂大會之財政委員會旋開會於二氏之意見不能得折中辦法後以大多數通過決議案主張徵收各種產業與資本特稅故凱勞之主張已遭失敗決議案並聲明聽令政府自由應付財政問題此決議案極似要求徵收資本稅而加此一條凱勞乃無閒言凱勞並聲明彼乃以急進黨黨員而非以閣員投票 
　　十七日尼斯電　急進黨復聲明該黨僅擬贊助發行加爾臺氏政策之政府大會並促政府會同西班牙向里孚與加白拉提出寬惠人道之建議許彼等享合於國際條約之極廣限度之自治 
[各國近事]  
　　十七日華盛頓電　俄國不承認債務乃美國承認俄政府之一大阻力今報紙載有俄政府願承認戰時欠美債務之消息查俄國欠美債欵據美國核計共二萬五千五百萬元美總統柯立芝對此消息現頗注意 
　　十七日倫敦電官場文告謂英帝國展覽會明年無續辦之意已決計於十月後交清理員辦理變賣資產清付債務之事故英帝國協會定十月二十六日與十一月十日召集特別會議以便指派清理員 
公電 
　　北京通電　各省衙門均鑒臨時執政令民國十四年來宇內紛擾民不堪命喘息未定來日大難近來臨　繁興浙省復有調動軍隊之舉查淞滬永不駐兵早經明令宣布滬案發生後蘇省為維持地方計曾調邢士廉所部前往暫資鎭懾今人心已定據楊宇霆電稱業照商民所請於本月十五日將邢部完全撤退與孫傳芳銑電用意不謀而合蘇浙兩方事前未經接洽容有誤會經此當可釋然民窮財盡兵兇戰危若再為箕豆之相煎實不忍生靈之塗炭本執政德薄能鮮措置無方所望各疆吏軫念民生善體斯意孫傳芳所部應即各回原防以符本執政愛護永久和平之心而慰東南人士之望此令據陜西省長劉治洲電呈陜省去歲夏秋歉收本年入夏以來渭南等縣被雹成災收穫絕望柞水各縣復因𩅳雨連綿河堤沖決淹沒田廬災　迭至流亡載道擬懇迅頒巨欵以資賑撫等語著財政部發給幣銀一萬元交該省長遴委妥員核實散放以惠災黎此令京篠（十七）印 
　　蘇州孫傳芳電　各報館均鑒我聯軍自出動以來奮勇直前勢如破竹江南醜類望風而靡我聯軍仍依原來計畫會各友軍直搗黃龍以安國本而拯民生知注特聞聯軍總司令孫傳芳巧印 
　　廣東來電　各報館均鑒頃接博羅電告惠城於昨元日攻克俘獲無算特此奉聞兼代廣州衛戍司令王懋功叩寒印 
　　紐約留美學生會來電　申報轉各界公鑒力爭關稅自主嚴拒增稅二五以為舉借外債之交換留美學生聯合會巧 
國外要聞 
[美國通信（三）] （毅吾） 
　　　　美國霍布金斯大學之對華會議 
　　　　　施公使肇基及郭秉文司徒雷登兩博士演說 
　　當余未述開會情形之先尚有數事足以記載者到會代表均須往登記處報到每人繳洋十元作為膳費發給飯票三張以霍布金斯大學寄宿舍為寢室並不收費中國學生代表團之恐慌為之稍減每人發入場證此外發給印刷物數份均與會議中討論之問題有關係者開會前半句鐘開會室已座為之滿人數之多近四百人殊出意料之外前美國駐華公使克蘭氏主席所言多普通語如「中美邦交素篤」「中國不幸受苦甚深但吾人終當考慮中國不幸之原因」等語語畢即介紹施肇基公使演說施之演詞委婉而不屈甚為得體當其未演說之先一日曾以演稿示學生代表其與學生代表合作之心已甚顯明次郭秉文博士演說郭演詞頗長根本主張與施相同即取消治外法權與關稅自主是也其不同之點則施措詞較委婉而郭則較激烈此亦地位使然郭之演說大略如下「關稅會議將於十月二十六號在北京舉行其結果如何殊難揣測但就事實情態及吾人想像所及者而推測之假使列強對於中國關稅自主之要求不予以完滿解決則其影響有四一現在風潮勢必繼長增高二中國之穩健派必為激烈派所融化三中國如被壓迫太甚則恐挺而走險或竟開二次世界大戰之局四排斥外貨較前更甚」施郭兩氏演說頗受歡迎鼓掌之聲歷數秒鐘始息次燕京大學校長司徒雷登演說司氏無演稿隨意而說故演詞大體無線索主要之點則在中國輿論之重要及國家主義之發達兩點謂「現在中國政府對外方針以輿論為轉移如不得輿論之援助則政府必被推倒若先了解此點方能知中國現在對外政策中國輿論大都發表極端國家主義之論調如不設法制止則將來影響世界甚大制止之法必先承認中國最重要之要求中國人富於感情如我以誠心與平等待之則中國人之感情與我必增長如派遣軍艦憑藉武力其結果則排外運動愈益激烈外人自視太高對於華人不加禮貌適與中國哲學相反中國人和平而好講理是以外人若欲將中國問題從根本上解決則須先除去白種人自視太高之成見則在美國造成一種對華友愛的輿論再次則表示美國態度誠心幫助中國排除外入之阻力使中國內政有整理之機會」云云 
國內要聞 
[江蘇軍事之近狀]  
　　　　　　楊氏應付浙方之態度 
　　江浙形勢忽然緊張推厥原因由來已久自楊宇霆督蘇令下外間傳言楊對江蘇軍隊將實行裁併原有軍隊只留一師而以奉軍三師分駐大江南北於是江蘇軍官即有一種團結迨楊氏到任逢人即言江蘇軍隊如何不良江蘇警察如何腐敗抱定一種改革主義同時對於民政亦積極干涉第楊氏雖一意進行而江蘇軍隊頗難統一如江北之白寶山馬玉仁因知楊對該軍將欲改編至今並未到省所有駐寗之第十師係盧永鮮舊部去歲江浙戰後為白寶山所改編與白氏頗多情感第四師陳調元之軍隊多係齊燮元舊部與奉軍亦不能相容其他如通海鎭守使張仁奎江寗鎭守使朱煕均與白馬為多年契好駐在江北之第一二楊李兩旅亦早有契合日前楊氏召集軍事會議電召白馬等到寗並未應命而至僅以示悉二字覆之其中蓋可玩味雙十節國慶閱兵駐寗之第十第四兩師軍隊同時要求各該長官發給子彈方肯出操（按閱兵僅為形式之演習携带子带即為大不敬是日四師士兵每人帶槍彈三十粒十師士兵每人帶槍彈百粒並聞各該砲隊均帶有砲彈楊氏得知僅與鄭謙乘汽車至操場急馳巡閱一週而歸據軍事家言閱兵式軍隊帶子彈長官乘汽車為未有之先例）是日雖未發生事故識者早知江蘇軍事上將發生變化矣警報傳來浙江軍隊　　 
紛紛出發名為大操實則動員楊氏知江蘇軍隊不能服從而在蘇奉軍僅有駐滬邢士廉之第二十師駐寗丁喜春之第八師若為蘇浙軍隊所包圍不獨不能戰鬥且恐歸於烏有於是宣言保守和平決不　自我開一面以上海永不駐兵成命令邢部退出上海一面令丁部開出南京以免為蘇軍所困並聞楊氏至必要時亦將離寗統帶該兩師集中浦口蚌埠一帶以待援兵再行作戰十五日姜登選由蚌乘專車到寗在督署開軍事會議列席者祇有鄭謙丁喜春及督署重要人物聞即與此事有關姜氏十六日午後離寗渡浦回蚌外間即傳言將有奉軍大隊開到同時滬寗路因一百零五號橋炸斷火車不能直達上海此項消息一傳居民頓覺恐慌雖寗垣現無軍事行動而江蘇兵禍恐終不能免也 
[奉軍邢部過後之蘇垣]  
　　　　　　　已宣告戒嚴 
　　十六晚蘇州快信原駐淞滬之東北第二十師邢士廉部奉軍於十五十六兩日撤退至蘇常一帶本擬蘇州駐兩團常州駐一團嗣又變更計畫以全部集中常州此兩日間蘇州共開過兵車九次蘇州雖已預定駐紥地點此項軍隊則完全開常在蘇並未下車邢士廉於十五日晚十一點卅分專車抵蘇當夜即宿車中衛隊步哨放至官凟里至翌日（十六）因應當地官長之邀於上午十一時卅分由車站乘馬車欲至鐵路飯店有所集議馬車甫至車站附近之錢萬里橋即由其參謀長人派將邢氏追回仍至車上聞爲接到宜興巳被浙軍占領消息邢氏旋由車上送下公函二封一致蘇常鎭守使金先五一致蘇警廳長袁孝谷均係囑令對蘇地防務加意警備旋至下午四點三十分邢之專車即向常州開駛移時又有兵車一列由滬開抵蘇站至四點四十五分忽有邢部兵士約一排至車站東面將一百零五號鐵橋先用稻草堆於橋下放火焚燒附近之人初尚以為失愼繼即見兵士用龜壳式之炸機一撥轟然一聲該鐵橋立即炸毀至五時後邢部之兵車已完全開往常州而去當夜宣告戒嚴戲館停止開演晚間十時閉城門各部商團亦相繼出防謠言更盛水陸警及駐軍六十九團欠餉共需預備六萬元由縣知事向地方紳商領袖貝哉安等商借與各公團及銀錢兩業集議至晚間始由銀錢兩業允各借出三萬元六十九團當日即行發餉惟是日該團兵士仍無何種動作與設備 
[浙軍抵蘇情形]  
　　張團長倉皇退走　沈葆義任水警廳長 
　　　　　　何嘉祿任緝私統領 
　　十八日蘇州快信浙軍暫編第七混成旅旅長楊　東曁陸軍第二師師長李俊義已於十七日先後各率所部抵蘇先是奉軍邢部於十六日完全離蘇後尚有駐蘇奉軍六十九團團長張殿臣是晚即據探報謂浙軍已由三面包圍攻蘇第一路由長興遇烏溪關進宜興第二路由滬寗路直趨蘇州第三路由王涇港過平望進蘇州張團長立下緊急命令欲將所部各營退駐鎭江各營長初尚反對繼而風聲更緊張團長即先帶衛隊乘單放龍頭離蘇全部兵士亦即多將槍械軍衣棄下改裝沿鐵路步行西去霎時紛　萬狀有一部兵士在車站上竟將行李房及香煙店兩家搶劫一空直至十七日晨間七時始皆離蘇在六時許因有一兵在間門外南濠河中封船向船戶開槍示威守城商團警察未明眞相立將城門緊閉半小時後得悉槍聲由來始再開城至上午九時許汕滬寗路來蘇之浙軍已抵蘇站先是十六日夜間各機關已接車站長途電話知上海浙軍已過南翔而向蘇州進發各官紳以奉軍旣已離蘇雙方可免衝突即羣集馬路東吳旅行社討論歡迎浙軍手續十七日晨接外跨塘電話謂浙軍已抵外跨塘車停後前鋒即步行來蘇各官紳乃同赴車站紳士方面推程平若為代表官長方面推沙子愼為代表循鐵道趨前歡迎浙軍至官凟里遇浙軍第七混成旅一團三營營長楊在山接洽後即由楊營長導程沙二代表謁團長上官書相告以蘇地已無奉軍前進可勿用戰鬭狀態各官紳已在車站迎迓等情上官團長先命楊營長偕程沙至蘇車站與在站之官紳李道尹維源袁警廳長季梅王縣知事奎成及張一應費仲深宋續成錢梓楚等四十餘人一一接洽而駐蘇憲兵隊長張百順亦即與楊營長接洽告以駐蘇憲兵現有三百餘人一律服從請領符號繼由楊營長發封奉軍遺在車站上之子彈數十箱浙軍旋即絡續而至至九時半共到兩營大部份均駐車站步哨放至錢萬里橋上官團長到站後即在酒排間會議一切並商由士紳宋續成貝哉安錢梓楚等往與鎭守使金先五接洽將鎭署衛隊之步槍四十支刺刀六十柄子彈若干一併如數繳出金鎭使允許照辦並表示願即卸職誰來讓誰上官團長甚為滿意嗣又派兵十餘名前往接收上津橋覓渡橋兩處營盤繼由官紳邀同上官團長至東吳旅社午膳即據盤問方面報告謂由王涇港入蘇之浙軍已過平望上官團長乃立書親筆函一封推地方人士仇雨　王伯千二人赴平望與浙軍團長劉士林接洽告以蘇地已由浙軍占領請前進勿持戰鬥態度嗣又接外跨塘電話謂浙軍司令楊震東已抵該處一面上海滬寗路局已派救險車來蘇修復齊門外炸毀之一零五號鐵橋晚間六時後外跨塘兵車即開蘇楊鎭東司令下車後即至惟盈旅社與當地官紳會晤旋平望方面之浙軍亦抵蘇第二師長李俊義與團長劉士林亦赴惟盈旅社與楊司令會晤遂令所部亦赴車站集合同時即發表委沈葆義任江蘇水警廳長何嘉祿任蘇屬緝私統領原任水警廳長尹同愈早於十六日乘警艦離蘇楊鎭東司令當夜即出安民布告其銜條為蘇浙皖贛閩五省聯軍討逆第一路司令十七日夜間及十八日晨浙軍已絡續向寗方進發聞楊鎭東將留駐蘇州云 
[浙孫作戰之由來]  
　　江浙金鼓聲吾人泯聆纔年倏焉復作有人惑解浙孫此次不用兵於楊宇霆南京未臨以前乃隱師於楊督就任以後例乎兵法毋乃大相逕庭乎殊不知孫氏何嘗不明上述之利害緣有種種原因當時難以動作今則事機漸熟故一鳴驚人也茲將愚所聞之內幕為讀者一告之或不以明日黃花視之乎 
　　孫氏久經戎馬歷年効命疆場然終不得一託足地其境遇已足慨嘆幸焉一日專戟兩浙當然心滿意足將自保之不暇寗有他冀第以目擊奉張勢力日漸擴大浙省環境危迫且有越境駐兵之癥結使奉楊果眞督蘇則將來討荊州一劇遲早必演察前思後誠有設法自全之必要爰特召集部下重要軍官兼程來省於上月六日在署舉行第一次秘密會議決一應付方策當時因所見各殊主戰者有之主守者有之內中尤以劉參謀長及謝鴻動主守為最烈至孫氏本人斯時實已趨向主戰席間一時旣難決孫氏遂提議待兩浙監運使王金鈺氏旋省時再行會議（王氏此時正在張家口）并可明瞭各省態度如何然當此待議期內孫氏即督促軍械處延長工作添招工人一面致全力於餉糈同時復滬代表七人分省聯絡動以利害迨至上月下旬王金鈺返省陳明經過情形及各省之對奉態度與乎楊宇霆之勢必督蘇孫氏綜匯上情勢已急迫因決不得不出先發制人之手段不數日各代表亦先後還返結果頗為圓滿爾時遂密集蘇皖閩贛諸省代表來省簽訂公約孫氏當被推為總司令最後復於夏歷八月十八日假江潮游汎復集各軍官在督署議決一切作戰計劃及某人擔任某路司令等事各將旣歸於是浙軍舉行秋操之聲傳出矣是錢江潮湧之際正江浙戰潮醞釀之時也（十八日上午十時） 
[滁州要訊]  
　　蘇軍態度之嚴重　津浦路軍事行動之先聲 
　　國慶日蘇督楊宇霆在南京小營舉行閱兵式參列者有東北軍第八師盧永祥部之第十師陳調元部之第四師先由督署參謀處傳出命令是日均不帶槍蒞場十四兩師均未遵令士兵并各携子彈甚多到場後臨時指揮官曾有架槍命令十四兩師亦未遵行近日浙方之軍事行動即係覷彼此種破綻欲乘蘇方主客軍隊未洽時為先發制人之計 
　　連日津浦路雖尚有大宗軍隊移動然貨車已頓感缺乏濟南方面確已扣留貨車遂七八列以上蚌埠方面亦扣有三四列該路上下貨車已難通過濟南蚌埠兩處津浦路自楊毓列奉奉張委任嚴加整頓後沿路軍事長官從無有敢於扣留貨車者茲濟蚌兩方軍事長官均亟亟截留貨車其為軍事行動之準備自不待言 
 
 

Page 5

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *　　 
國內要聞二 
[孫傳芳過蘇]  
　　十八日蘇州快信孫傳芳於十八日上午由水道過蘇在胥門大碼頭停駐未上岸警廳長袁季梅縣知事王奎成商會正副會長貝理泰季筱松上船謁見孫向商會長談話僅數語謂我代蘇人幫忙旋孫即督大隊仍由水道向寗方進發 
[浙軍入蘇後之蘇訊]  
　　　南京消息 
　　十七日快信自近日浙方對蘇發生軍事行動時局驟形緊張姜登選於十五日下午五時由蚌到寗即由楊督辦延入軍署召集軍事會議十六日午後返蚌關於會議情形事關機要無從探悉惟此間並宋下動員令聞僅有第八師一小部分開出增防省城亦未戒嚴地方秩序刻尚安堵吾商界方面連接各處緊急電訊兼之滬寗火車十五日未能到站人心恐慌金融非常緊迫匯兌運輸大有停頓之象米價亦驟然提漲富戶已有陸續遷移者學校學生亦紛紛請假回籍頃聞十六日滬寗夜車開至高資已被梗阻離寗避禍者均改乘江輪而行十七日三公司上下水輪船搭客非常擁擠外間謠言極熾關於江北軍事當局之態度頗多懷疑羣料其難免紛擾省會警察廳長米春霖甫接代篆即日又辭仍改委警廳總務科長趙永平代理警務處內原有人員均中止赴滬此間紳商各界雖抱極大恐慌但亦束手無策昨日寗紳仇陳之魏梅蓀商會正副會長甘仲琴蘇民生等急電蘇州鄧孝先請速赴滬會商虞洽郷偕赴杭州呼籲和平但未知能於事有濟否也 
[鎭江消息]  
　　十七日快信駐鎭三十一旅旅部前日由小輪裝運迫擊砲及砲彈步槍子彈共二百餘箱赴蘇交六十九團軍隊收用駐鎭七十一七十三兩團並未調動惟巡防甚嚴日事操練軍士已一律換發新槍軍餉現已關到兩月駐鎭七十三團劉南超團長日前偕駐揚劉旅長來鎭軍官赴揚接洽聯絡情形昨已回鎭今夜各小輪民船均爲軍官封用一律停開昨晚由蘇開來軍車二百餘輛係邢師所部其駐蘇三十一旅所部六十九團現亦撤退至丹陽佈防市面因之顯形恐慌租界欄欄均關閉祇留一門為行人出入萬家巷當典因軍士典質被褥致起衝突該典因此關閉嗣為朱旅長所聞立派大令及軍士赴該典彈壓朱旅長電告濟南張軍長請示張軍長復電謂不知蘇浙軍事情形如有軍事行動惟楊督辦命令是從又聞邢師所部已開一半赴寗又聞江北馬玉仁軍隊已分布各水路旱路要口佈防甚嚴清江方面馬師長已飭軍械局日夜趕造子彈滬寗車僅由鎭開寗餘均不通揚鎭小輪各班均已停駛 
　　另一報告（一）滬寗鐵路消息十六夜車應清晨五時抵鎭遲至十六晚六時始到此車至十六上午一時始由滬站開出共十五輛行至南翔前途發生障礙至常州兵車擁擠又不能進車頭幾被軍車拉去又南京開出二十六號夜車同至蘇州不能前進十七日夜一時又折回鎭乘客饑餓一夜十七日下行四等車開至鎭江亦退票空車返寗（二）邢旅抵鎭十六日晚十時張明謙一團抵鎭站邢之家眷隨專車過鎭往寗邢本人亦於天明時抵鎭聞蘇常已無甚軍隊抵鎭軍車已開出數列車往寗尚有六列車停鎭均未下車據云仍須繼續退至浦口（三）第一軍態度在鎭之三十一旅原駐南門營舍昨夜忽傳命令將江邊小輪民船全行封去十七日上午復開軍事會議該部亦有離鎭之勢一說由水路退至天長六合一說由浦口退至徐州軍士已在當典當行李軍官已紛紛遷居朱旅長及劉團長家眷昨晚已乘江華離鎭街市已見拉夫（四）商團維持地方 
鎭江商團昨夜十時特開董事職員聯席會議議決添招新團丁六十名連舊團丁共一百二十人擔任夜間巡防另招集舊團員三十人新團員八十人分任保護寗場臨時捐募五千元計糖業五百布業五百煤業五百錢業一千五百其他各業二千十七日新團丁已招齊均係去歲曾充團丁者（五）江北馬部態度江浙駐兵係馬玉仁所部傾向何方將有表示今早自揚至鎭之長途汽車已停此間小輪民船亦停班江北交通完全停頓（明） 
　　揚州消息 
　　十七日快信揚陸軍第六旅劉旅長奉令於十六日宣布戒嚴傳淮揚護軍使海州鎭守使與鎭江朱旅長南通張鎭守使已有對時局一致表示之通電發出並聞駐鎭奉軍朱旅長十六日派劉團長來揚接洽公務而駐揚劉旅長亦派戚副官於十七日至鎭信使往還頗為密切似有重大問題之商榷此間開鎭之長途汽車開鎭之短班小輪均於十七日停頓係奉劉旅長命令所致至淸江浦過揚之長班亦被扣留揚鎭交通斷絕淮南緝私統領方更生將於今日（十七）擔任防務事宜第未見有明文布告也揚州各銀行與錢莊偕給淮揚護軍使之兩萬元已於十六日交兌駐揚劉旅長轉解以濟軍用矣 
　　常州消息 
　　十六日快信十五日下午四時許由滬開到兵車一列共三十餘輛內載四十四旅第二團第一第二兩營內部兵士第一營營長宋作藩第二營營長石漢郷六時許又到由滬開常兵車一列內載第四十四旅第二團第三營全部兵士並迫擊砲隊機關槍隊各一連旅長劉一飛團長柴堯式中校團附戢濟民少校團附兼迫擊砲隊連長董某第三營營長劉儒席均同車蒞常 
　　劉旅長抵站後縣署立派大轎前往迎接劉暫庽車上未允入城柴團長等則庽大成旅館全體兵士截至十六日下午三時均未下車以待命令柴團長抵大成旅館後即派差持片請緝私第八營營長陳雨樵至旅館談話 
　　東北陸軍第八師師長丁煕春十六日特派參謀李壽民偕同隨員赴宜午後抵常旋即轉輪赴宜 
　　十五日由寗開滬半夜車開至周涇港探悉黃渡附近鐵軌損壞折回無錫十六日晨七時十分由常開滬之頭班車開至無錫與南京開滬之半夜車一并折回常州至十二時許車站得上海來電路已修復當即開滬十六日晨由寗開滬之頭班車於十一時抵常停在車站截至下午二時尚未開出 
　　無錫消息　 
　　十六日快信昨日謠言更甚遷家者紛紛不絕更兼滬頭班車不到人心更惶恐開往宜興之小輪亦已停班江陰小輪仍在開行其他安鎭之汽船　照常開行伹均不到碼頭以防踏拉縣警察所為愼重防務起見五城門派有武裝警察守衛商團亦着手佈置以免霄小乘機生事紅卐字會無錫分會昨日午後二時假紗業公會開籌備會到華藝珊等二十餘人公推為主席報告本會事務日見其繁應傳知常丹鎭南寗各分會速為籌備旋公舉將遇春張晉帆嚴錫藩葉　仙李亮臣爲卐會� 
名譽會長並推舉唐屏甫蔡有容　仲和施襄臣蔣漢郷為幹事並議決臨時辦事處設於紗業公會本會會所設於無錫道院公請陳湛如陳爾同為駐會總副幹事 
　　 
[蘇州消息]  
　　十六日快信奉令由滬移蘇之東北二十師邢部軍隊現又變更計畫不駐蘇州全部移駐常州十五十六兩日由滬過蘇之兵車共九次均係由滬撤退之邢部軍隊盡開常州邢士廉於十五日由滬乘專車於當晚十一點三十分抵蘇站本地水陸軍警官長均在車站迎迓僅接見蘇常鎭守使金先五未下車十六日晨乘原車赴常州 
　　駐無錫之水警第二區長王靖宇十六日上午有急電來蘇報告水警廳長尹同愈謂烏溪關被占請示機宜尹廳長未有復電 
　　十五日由滬十一點三十分開寗之夜快車至十六日上午十一點三十五分始抵蘇車中有駐滬代理美總領事雅博克謂係赴寗謁見楊宇霆調和江浙問題者 
　　蘇車站於十五日夜接東面長途電話謂黃渡車站突被持盒子砲之便衣兵搗毀并將二十四號鐵橋拆去至十六日晨又接報告謂二十四號鐵橋已修復車可通行蘇城於十六日起由官廳宣告戒嚴晚間十時後路上不得通行水陸警欠餉均已數月須籌三萬元發給官廳昨向地方人士商借紳商各界領袖當在紅十字會集議籌欵辦法 
　　駐蘇奉軍三十一旅六十九團軍隊有於必要時移駐常州說又聞蘇車站東面一百零五號鐵橋於十六日下午四點四十五分由邢部兵士炸斷 
　　崐山消息 
　　十六日快信今日（十六）早間聞上下車停駛後記者即至車站探訪據云上海來車因黃渡橋斷阻止中途蘇州方面空車佈滿軌道至於南京曾否有車開出尚未得知一般乘早車往寗往滬之客人均紛紛返家人心頓現惶恐迨十一鐘後阻於中途由滬往寗之特別快車突然駛至旋即前進崐站亦未賣票但黃渡橋樑已可證明修好膽怯者聞車已通又紛紛往站待車至下午二時仍無客車消息詢站中人員以有無客車亦不能知崐山往滬本有水路可通即常熟開往上海之輪船是也而過崐之鐘點向在下午九鐘左右此時該輪在常熟曾否照常開出崐局亦無把握故一般往滬及欲由滬乘輪轉寗之旅客遂擬乘瀏河班輪船由瀏河搭汽車赴申詎料該輪今日又已停駛無法可想惟有仍至車站靜候而旅客愈聚愈多行李亦較往日為夥中且有携眷他避者自上午十一鐘路通後至下午四鐘滬來之兵車絡繹不絕均未稍留而上下客車仍無消息旅客憔急萬狀其實崐境未來一兵似不必如此驚惶也 
　　十七日快信今晨（十七日）七鐘由上海開來浙軍兵車一列計二十餘輛據車中軍官云共有兵士一團并云後面尚有兩列車其中有一列留駐崐山組織司令部是車在站停留未久即開赴蘇州旋又有兵車三次（每次均有二十餘輛）先後過崑在站均未多停至昨今兩日客車仍然不通在上午水路交通亦均斷絕民船輪船均恐抓差不敢露面迨下午僅有常滬班輪船經過崑山往常熟郵件進出已停兩日郵局刻正想法滬報兩日不見 
[浙軍入蘇後之浙訊]  
　　杭州消息 
　　十七日快信省垣自十七日滬杭鐵路交通恢復及得前方捷報後頓現安寗之象且省垣軍隊已開拔殆盡所以自十七日起軍車亦已停止此亦商民安靜之一因也惟今日（十七日）拉夫仍繼續進行省垣之黃包車竟減少三分之二其影響可謂大矣今日下午馬坡巷法專校學生二人亦被拉去後證實確係法校學生始得放歸十七日晨八時許有輸卒二百三十餘人乘車開至前方聞當局以前方輸卒愈多愈妙連日所拉尚苦不足昨已由省署分令諸曁紹興鄞縣等知事責成每縣募招輸卒三百名解候應用 
　　周蔭人今日尚未到杭唯閩軍某混成旅之二團今日確已到江干尚未入城此間傳說此次浙軍開拔因軍費缺乏孫督辦曾向夏省長個人借軍餉百萬元云 
　　十八日快訊　浙省陸軍各師旅現已出發討奉由第十混成旅長孟昭月擔任省防治安自十七日起宣布戒嚴 
　　昨已由　　製發出布告如下「照得民國肇建已十四稔於茲戰禍頻仍連年不息小民何罪罹此　兇謂自去年秋間政變以來凡屬志士仁人嵩目時艱不惜出全力以提倡和平上以體彼蒼好生之德下以銀吾民倒懸之厄方為休養生息元氣可以漸復浩劫可以挽回孰意事與願違天示厭亂竟有罔顧大局甘為戎首處心積慮破壞和平如張作霖其人者觀其派兵入關內則軟困北京政府外則先佔直隸次佔魯佔皖佔蘇蠶食鯨吞貪心不已使彼果到處不以擾民為事猶可說也乃奉軍所到之處搜刮民間財產奸淫良家婦女仍無異昔日強盜行為種種罪惡摧髪難數現在直魯蘇皖各省自奉軍佔據如陷於水深火熱之中疾首痛心朝不保暮其各該省人民中多有激於義憤者先後函電交馳懇請救援本督辦旣不忍拒彼等之懇求且亦預防我邦之波及自衛則以保境安民為主救人則以扶危濟困為功義不容辭勢難得已爰聯合各省義師聲其罪而申討之以期殲此大憨庶得還我和平惟在本督辦出發期間誠恐有奸人擾亂治安合特於十月十七日起宣布戒嚴仰爾軍民人等各安職業勿驚勿違切切此布計開（一）集會結社於時機有妨礙者即時解散違者逮捕（一）凡人民有物品可供軍需之用（如私有之槍砲子彈等）者至時機必要時應即呈繳藏匿不報者查出即分別懲辦（一）凡入境之輪船火車及各項舟車并省垣各城門均實行檢查違者逮捕（一）除衛戍巡查岡警及傳令官兵外夜間十二點鐘以後無論何人不準通行街市違者逮捕（如關係生命必須外出者應報告就近警察查明屬實代其處置）（一）新聞雜誌及圖書告白等有妨礙時機者即時封禁違者逮捕（一）不得私通有害治安之郵信電報違者逮捕（一）凡入境之各界人民及各種團體認為有妨礙安寧秩序者即可分別禁拒違者逮捕（一）商賈行旅寄宿於警備地域內者須受檢查如有形跡可疑之人即拘留報告所在司令官辦理」自戒嚴令下後下午十二時行人即須檢查旅館寺院等場所尤為注意郵電亦檢查 
　　碇舶輸送所總司令王茂桐（緝私統領）派楊庭剛充杭州閘口艮山南星各站輸送主任馬順昌充拱埠輸送主任俞劍銘充嘉興輸送主任徐國元充筧橋輸送主任分別設所俱告成立王並於所部緝私十六營內每營抽選五十餘名合編兩營即日開拔松江 
　　嘉興消息　 
　　十八日快信此間連日拉夫異常劇烈居民之欲求倖免躍入河中圖遁而遭溺斃者已有多人並有因家人被拉致闔家老幼號啕大哭者現地方士紳盛亮周王部均等以拉夫已及城市一般歹人混入其間藉此詐索即衣冠楚楚者亦難免波及甚有向居民扣門進內見人輒拉者如此情形殊屬有妨地方秩序特於十七日下午五時晉謁縣知事請求令飭嚴禁並佈告周知各學校校長亦恐教職員受拉夫影響不敢到校服務故向縣署請發通行證分發教職員及工役等佩帶現禾地軍隊多向前方開拔地方治安由各警察分所會同維持夜間特飭警梭巡連日電燈電話均通宵達旦聞蘇浙交界處之王江涇鎭駐有五團兵士一營營本部即設於該鎭小學校內 
　　十七日下午東門外有某軍隊正在登乘民船出發之際內有一船因重量不均致遭傾覆兵士因不諳水性故有溺斃者聞北門外亦有同樣事實發現 
　　另訊駐嘉軍隊迄十七日下午五時止開盡無餘內以第二十四混成旅開拔最後十七日下午由桐鄉送來民船二十二艘夫役四十一名分二批送到又海鹽送來民船三十五艘夫役七十六名此間居民自今日起得悉浙軍前方情形因是恐慌略減即拉夫亦不若前昨兩日之烈緣防守司令王茂桐已會縣禁止其布告略謂前因承辦軍事招待雇船招夫供應輸送我師神速刻已直趨江左東南大局指日底定吾禾供應事成過去亟應與民休息保存元氣以維治安乃訪聞近日發現奸宄之徒陽藉招夫僱船之名陰行詐索巧取之實甚或擅入私室强拉童叟一得貨賄立予釋放似此藉端敲詐適足以使行旅裹足良儒寒心自非拿獲嚴懲不足以儆奸邪而護良善除令行縣警所嚴密查拿務獲解送侭法懲辦外如遇上項情事準其就近扭送警所解案嚴懲」云云聞北門外杉青閘之第一船泊處已於今日撤銷所剩二十餘號小船均已歸併東門外第二船泊處管理據官場宣稱此間已再無軍隊過境故東門外之招待處亦將於日內撤銷惟四郷交通仍宄全斷絕現縣署巳令各路航船照常開班縣商會刻正整備各航船通行旗幟送縣蓋印以便發給使用 
　　嘉善消息 
　　十七日快信日來城鄉所拉民夫都送長與軍用其留團部扛役者由警所日給工食大洋二角而各方要索紛至疊來縣署警所前會規定每鄕警須繳船一艘夫二人鄕警奉令後業已四出封拉顧人民惕於去冬之役咸裹足不敢履城市即秋收車水之事亦責諸婦女商會為維持　面呈請砲團縣署警所發給各業員司夫役　號以資辨別昨五省聯軍陸路運輸司令王茂桐又派　某　某來縣索輸卒三百人縣署苦無以應只得函催水陸警所趕緊拉送以便撥交 
　　湖州消息　 
　　十五日快信盧香亭於十五日上午十時乘輪經過南門外旋往長興聞三師師長周鳳岐亦在整飭行裝即赴泗安視察陸軍第六混成旅二團一二兩營今晨開拔抵湖屯紮城內以備後援駐城張國威部砲兵第三團昨晚已由團長統率全部開赴長興 
　　今日為罷市第三日晨間有少數商店半開半閉迨至向午忽又一律閉門商會召集會議表決恢復商團徵求團員四百名以資自衛 
　　連日由各鎭解到大批夫役足敷應用但城廂拉夫風潮迄猶未已教員店夥均不能免湖滬交通完全阻斷日報已有兩日未到昨夜駐軍開拔往長開到者亦復不少居民恐有變動故都坐以守夜其恐慌可知至前方所拉夫役均出不備每有身穿單衣者昨經紅會購辦棉衣五百套運往施送 
　　寗波消息 
　　十七日快信寗臺鎭守使孟昭月前日親率衛隊赴省就衛戍司令之職甬地治安則全委於陳參謀長昨日陳參謀長特召集鎭海砲臺司令張伯岐水警廳長來醉樵警察所長許采峯曁寗波各官長等開地方防務會議結果除飭令各屬嚴行保護巡緝外並擬各鄕區辦理民團以防匪徒乘機擾亂又鄞縣公署昨接財政廳訓令以本月餉需浩大故向各縣分籌計鄞縣一萬元（聞慈谿亦提一萬奉鎭兩邑各八千元定海六千元餘姚一萬五千元）飭即趕速措足即當派守提委員陳其殷來縣提取又聞奉化近日到有自福建開來之陸軍一團（計千五百餘人）現分駐東門三層樓南門周南廟西門城隍廟北門北山廟及大橋林寺等處昨日鎭守使署特令工兵營某連長帶同兵士押送伕役三十餘名往該處充作軍夫 
　　會稽道尹公署今日（十七日）接杭州孫督辦來電限令十五日內督飭所屬各縣每縣招新兵一千五百名以資應用張道尹接電後已分飭各縣從速進行鄞縣公署刻已實行招募一般游民多有被拉者聞此等兵士每人每月給餉六元 
　　西報消息　 
　　大陸報十七日杭州通訊云一萬八千大軍之出發大砲機關槍及無數　　竹竿之輸運招兵拉夫籌餉之絡繹不止以及滬杭間客車之停駛陸宗與專使之阻留在杭皆近兩日來杭垣之急遽發展而昨晚今晨更有軍醫隊與紅十字隊之組織出發及閩省軍隊行將來杭之消息昨日一日黃包車之往來西湖與車站間者常須閃避機關槍隊若輩開往車站乘車出發惟以火車須晚間八時開行兵士至站後復三三兩兩四出游行更有強乘黃包車者秩序未免稍紊浙方大軍業已開拔故昨日出發者僅有機關槍隊及第一批軍醫隊今晨繼以紅十字隊此二隊之出發皆表示戰事即在目前當道下令召募輸送隊三千人并命商會續籌二十萬元城中尚未宣布戒嚴然至夜間即行人絕跡此時軍隊皆已開出任閩軍未到之前此間當無甚驚擾閩軍聞已就道伹即陸行至錢塘江畔後乘舟來杭猶須一星期雖然他日開到時倘戰事已畢仍可助孫氏鞏固蕃後督辦之位置或亦可築一道路也孫氏所有之子彈及其他軍需此時難以測度蓋自上海回浙即事積儲藥彈其自上海運回者旣極衆多而數月來錢塘江中自贛境運入者又絡繹不絕此外復有沿海各口之輸入故為數當亦不少也 
[日人對時局變化之觀測]  
　　反奉派之大結合　奉派將實際上讓步 
　　東方通信社十七日北京電云此間之觀測以為此次江浙之事萬一擴大範圍蔓延全國祇須中央政府不生變局雖空無不免稍受影響仍不至及影響於關稅會議外交團自十五日以來屢次對於時局相互交換意見而外交部以為目下形勢不許樂觀　 
　　潮漫全國之反奉天反安蘭運動今已依孫傳芳之決意而入於第二步之策動以馮玉祥為中心之反奉派待孫傳芳之決意天津之孫洪伊上海之唐紹儀漢口之章炳麟等乃時時發反奉天反安福之通電以大張　勢一方面吳佩孚擬乘機而起將由岳州赴漢口此時視蕭繼南之歡迎吳氏來漢與否或先將唐氏供　　竭力在南方牽制奉軍之主力馮玉祥則將一舉而衝中原而奉 
 
 
 

Page 6

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *軍方面之態度似極冷靜蓋奉天派有鑒於因向來之橫　　 
行以致天下人心趨向於馮之事實故將於此際為一大讓步為挽回人心之計其所持方針縱令犧牲江蘇一省亦所不惜故奉軍之退出上海雖係戰略上之關係但實亦為讓步之第一步也 
　　十七日漢口電云據開封來函岳維峻見江浙方面形勢緊急奉軍陸續南下已開始將開封之軍隊向徐州输運 
[鄂省包稅有復活趨勢]  
　　　　　　　將軍團運動甚力 
　　漢口通信湖北釐稅在本年八月十五日以前厲行包稅政策擾商病民公家所得者年不過六百萬串後臺老板之將軍團分潤之數實二倍之全省商民不服創組報驗所并允改行新稅則期便商利民并增多公家之收入年近一千萬串經前財政廳長李振核准已於八月十五日起實行計全省稅欵年可徵收一千五百餘串足抵本省每年應解之數推行兩月公私兩均稱便惟後臺老板之將軍團分潤未免頗減心懷怨憤刻正積極設法破壞期仍復活其包稅政策其第一步擬擇沿江較肥各局卡入手將依現行新稅則更增加若干倍以褡稅收等說慫動當局迫令財廳長黃永煕批准黃如猶豫即拉其下臺商民方面已有所聞故近來各報驗所員司益復勤愼從事絕不與彼等以挑剔之機會聞曾有人聲言倘當局者輕信人言利用新稅則以復活其包稅政策全省商民誓即自行取消新稅則仍留報驗所以與之抗云 
[輪船工人毆斃小販案]  
　　毆斃小販一人傷兩人　兇手王才定等已獲案 
　　安慶通信招商局本班江褡輪上水十四日上午天將黎明行至大通上棕陽附近有小販三人各携花生籃站在火艙旁工人等見之取食花生該小販向之索價彼此言語衝突該工人等即手拿鐵桿兇毆該小販徒手抵抗火艙工人羣起帮兇各持鐵叉鐵桿等武器打得該小販等呼救無門滿船搭客均被驚起見起此形大動公憤紛紛向該船大班西人交涉大班置之不理該工人格外兇橫衆人復將二班覔得前往制止而小販三人均被打倒在地受傷最重之小販徐世芬氣息奄奄勢甚危險其餘兩小販一名汪信來一名呂餘鎔均各遍體鱗傷滿臉血糊該小販等均由大通登輪跟船賣花生仁黎明時天氣寒冷是以至火艙旁站立該船買辦等人見滿船搭客均抱不平行抵安慶不敢靠躉先泊江心買辦乘划登岸至警察廳報告請求保護迨軍警齊集始敢靠躉下客斯時觀者如堵叫罵不絕靠躉後由買辦將正兇王才定郁富才交警帶廳聞王郁兩兇手皆寗波人旋用門板竹床將受傷之小販三人扛送至醫院救治徐世芬當船到安慶時尚有微息亦擬抬送醫院聞行至中途即氣絕身死其母聞信奔至招商碼頭睹狀痛不欲生暈倒於地半時始甦受傷人抬進城後地方檢察廳亦派檢察官帶領法警多名前往江褡輪上偵查肇事情形江褡輪是日上午十時許即抵皖直至夜半始鼓輪上駛因該輪買辦被官廳傳去訊問夜半方事畢回船據说駐省三旅一團吳大鶴團長是日亦乘該輪回省在船親見并向該船買辦索帶兇手且遭拒絕聞吳團長對於此事亦頗憤懣 
[川中造幣兵工兩廠近況]  
　　各部派隊駐廠附近羣思染指 
　　釀成川禍之成都兵工造幣兩廠在楊森退兵之時業已燬壞大半聯軍入省從事修理兵廠已可出少數槍枝幣廠則可出大批銅元聯軍俱在覬覦聯軍相繼蒞省者為鄧錫侯劉文輝田頌堯三部隊伍即由該三部重要將領組織聯軍臨時聯合辦公處處理省城軍事兩廠由鄧劉田三部各委團長或參謀一人為經理兼領廠務繼因事權不屬乃各廠推一人為主任經理鄧部現又有李家鈺師長林翼如旅長陸續進省李親率隊到造幣廠宣稱整頓幣政並委該師之團長劉漢雄兼任總務科長林亦自任經理現任該廠主任經理許承濮曾函賴心輝請示辦法略謂造幣廠作用對於部隊伙餉市面經濟均有密切關係對付商人採取信用主義籌發現欵承認償還舊欠蓋非此不足以期其上納材料也第開工後一因銀價大漲再因提欵過多是以每日虧折太重長此以往屬累何堪一再籌思乃向商會議訂條約借欵生洋五萬元作鑄造銀幣基金藉圖彌補不意旬日以來於破壞之後而整理完善小事工作正式開工鑄造銀幣遽獲此效固非私心所及料也第濮對於廠務歷盡艱難已心力交瘁伏望鈞座早日蒞省示以良法以宏廠務云云今李家鈺突如其來許自引退李委之劉科長到廠後力除舊弊所有餘銅邊渣及回扣等項概行歸公造幣廠弊病本來太多已成積習不知李劉究能澈底解決否至於兵工廠最早之經理為鄧部謝無圻團長謝因自購銅料並墊欵項在廠開支他部聞可得槍羣思染指日來各派隊伍駐廠附 
近自由行動幾致用武該廠會辦劉述錫特電劉湘督辦陳明情形略謂近日兵廠多有軍隊估提物料以作工價抽用毛胚以製出品互相戒備如臨大敵紛爭旣甚隱患滋多日昨軍隊竊銅巡查隊開槍彈壓各部誤會還槍一時秩序紊亂幸經解釋未釀意外劉氏得電即覆電委劉述錫負責保管兵廠槍械材料卷宗等件并分電鄧劉田轉令駐省各部迅將原派經理撤去并迅飭將經手保管事件一并移交劉會辦接收淸楚乃近日仍有估售物料抽用毛胚以及竊銅開槍等事劉又來電委第六混成旅旅長張淸平派隊駐廠以專責成並令鄧田兩部將派駐廠之軍隊一律撤回聞尚未遵劉令此種輕微事件又値軍事初平之際各部即出於爭將來更不知演化至何種景象也 
[粵省東江軍事要訊] 　（毅廬） 
　　東征軍佔博羅攻惠州　右路許軍來歸 
　　　廣東省政府發表東征宣言 
　　粵省東江戰事近日均未大接觸惟截至昨日止則軍情比較吃緊陳軍左路謝文炳等部近集中海陸豐尚未單獨前進而中路熊略林烈翁輝騰所部則現正由梅縣開抵藍口劉志陸之張化如黎生兩部則由興寗開至老隆以下義合圩一帶將集中河源然後方從事進窺增城博羅博羅方面原有陳軍楊坤如部近以開返河源并由楊坤如由惠調警衛團賴漢初梁桂平兩部恊守河源以與惠州作犄角之勢楊坤如近已正式發表擁陳之文告脫離國民政府關係故現在東征軍已決意先攻惠州東征軍總指揮蔣中正現擔任中路十日已率部到達博羅準備進攻惠城頃接前方電稱東征軍於十日雲集博羅惠州城門已閉但東征軍砲火充足該城指日可下云云又接總指揮部政治部來電云「恩來（按周恩來為總指揮部政治部主任）昨夜抵博羅楊（即坤如所委之王縣知事已逃現由總務科長代拆代行望速委幹員接任楊逆叛跡已露明白布告竟稱奉競帥命討我政府我軍明日進攻砲火人力均十足定下惠城周恩來叩自博羅」又蔣介石自前方來電云「中正昨抵博羅各總隊已如期前進逆敵在三多祝之洪謝諸部老隆李黃諸部聞我軍前進諸逆已分向海豐五華紫金潰矣謹報中正叩陽」據此則東征軍之中路現已分兵進攻惠州河源連日想已接仗矣至東征軍右翼方面聞以國民革命第四軍軍長李濟琛任右翼指揮李現駐廣九路之樟木頭策應一切至右翼之前鋒軍隊為第一軍第三師譚曙卿部刻已到達淡水鎭龍一線與潮汕回來之許崇智部聯絡日前報載許部張和余鷹揚兩旅因省垣二次政變被逼與陳軍合作但現在張余兩旅已覺悟又復脫離陳軍歸國民軍改編陳軍因此打擊故左翼謝文炳洪兆麟諸部不敢長驅而下現復退回海陸豐故淡水平山一線頃又歸國民軍掌握聞張余兩旅係由第一軍第三師長譚曙卿介紹（譚氏即許濟之旅長此次代領許部與張余均有淵源）歸第四軍軍長李濟琛收編現張余兩旅及馮軼裴之獨立團（馮前為許崇智之參謀兼獨立團長）已由李氏改編并將張和旅改為東征第一支隊余鷹揚旅改為東征第二支隊馮軼裴團改為東征第三支隊該三支隊以馮氏為指揮直接受李濟琛統轄蔣中正頃已有電報告張余等改編之經過」電云「前方士氣異常振作尤以第三師為最好極受民衆歡迎張（和）余（鷹揚）兩旅長昨日已到淡水相見矢志滅賊報黨本日隨同前進中正叩陽」東征軍右翼兵力除原有李濟琛部及第一軍第三師外現復得許氏舊部來歸統計實力不下萬人故陳軍徘徊海陸豐不敢銳進亦即此故廣東省政府以東征軍已下令進攻惠城特發表東征宣言如下「政府此次出兵東征其第一義即為統一廣東完成人民日夕要求之廉潔政府其第二義即掃除陳逆炯明間接以推倒帝國主義完成孫大元帥為求國家獨立平等之遺言陳自亂粵以來無日不奔走軍閥禍我粵民亦無日不勾結帝國主義以謀顚覆國民革命初則謟事曹吳繼則勾串安福至於今日更忘其廉恥棄其人格公然受帝國主義者之佽助而向其生斯長斯之廣東反攻以革命政府為保障人民之利益與軍閥官僚之權利不相容則謀顚覆之以汕頭斷絕香港運輸予帝國主義省以不利則佔據之以罷工工人在汕實行經濟絕交足以制帝國主義者之死命則解散之以農民為中國革命之主力有害於彼之反革命則屠殺之揣陳林洪葉諸人之心非吾粵完全受治於帝國主義之下不止非國民革命根本覆敗亦不止此種喪心病狂之行動尚得謂人本政府為保持全民幸福為實行國民革命為天地留正氣為人羣除妖孽用是出師撻伐張我戈矛務於最短時期殄滅殘寇以廣東還諸人民以全省置諸民治必使政無貪顯野無　苻商民有振興生產之機農工得生活安全之所一切苛捐雜稅必掃除之一切貪官污吏必殲滅之用敢宣言以告全粵有衆古應芬宋子文許崇清孫科陳公博中華民國十四年十月十一日」（十月十三日） 
[楊坤如歸陳後之戰局] 　　（錫） 
　　　　　　　戰事漸移廣九路 
　　汕頭通信惠州楊坤如乃陳烔明之宿將前因潮汕各軍失利退出粵境楊困守孤城糧盡彈竭始投歸許部此次許部旣不容於蔣楊亦為蔣所疑蔣前下令嘉倫將軍率黨軍出博羅收復惠城其時楊亦暗中與陳聯絡上月曾派代表錢源到汕面劉志陸劉特委為參議會許部東江各軍被蔣繳械楊知大戰即在目前不能再作跨墻觀望一面掘壕築塹修茸矱碟並招納東江散失許軍數千人為助又聯絡潮汕退出之張余兩部在淡水城為犄角之勢及六日張余兩部在龍崗與學生軍激戰楊即通電就粵軍第六軍軍長職與粵軍及張余等取一致動作其電文照錄如下「蔣賊不道擾亂廣東坤如奉陳總帥命率師討賊遵於本日就粵軍第六軍軍長職除呈報外特此電陳尚望時賜教言以匡不逮臨電無任翹企楊坤如叩支」楊坤如通電歸陳後東江戰機日緊一日汕頭粵軍臨時辦事處本日接到河源前方探報云「一樟木頭學生軍七日被我軍張和旅擊退繳械千餘桿二下南鐵崗蘇村等處黨軍與學生軍均於齊口撤回廣州現在石龍以上均無敵跡林烈叩灰」又惠州前方探報云「萬急劉主任鑒頃接黃統領蒸中電稱頃據探報川湘兩軍已在北江與蔣軍開戰蔣部傷兵運回廣州甚多並聞北江敵人係工黨非學生軍又樟木頭以下之學生軍被莫雄所部繳槍數百現石龍以上均無蔣部踪跡謹電奉聞曾志沂眞」以上均為汕頭粵軍方面所得前方之消息蔣軍是否已撤回近郊此事尚待證實 
　　蔣介石近來為保全革命根據地之廣州起見以黨軍兵力不敷分配東西北三江防務特縮短東江戰線以石龍為第一防線石灘為第二防線自駐小北江川軍謀叛事洩對東江陳軍擬取反攻為守之勢蔣在廣州可以控制各方且利用廣九廣三粵漢等路一旦戰機緊急黨軍人數雖少調遣迅速東西北江各路可朝發夕至此為蔣最近應付各方之計劃也（十月十二日） 
[胡笠僧靈柩公葬紀]  
　　河南胡故督辦笠僧上將靈櫬自本年夏暦五月由開封行抵華麓後即在王猛台下開始修築陵墓鳩工庀材至七月始告竣事經開封治喪處開會公決定於中秋日先行移厝壙內俟夏暦十月初一日行公葬封墓典禮移厝之日胡故督胞弟景銓同友人劉允丞李仲三周道腴周耀武郭英夫田梓琴曁岳督辦代表張孟賓米帮辦代表劉樹滋及馮督辦代表與各師旅長代表並諸親友等均親臨執紼此外學紳商農工各界人士到者甚衆靈櫬上午九時由玉泉院發引其護喪儀仗秩序如下一騎兵二步兵三學生隊四僧道五樂隊六擺馬七擺車八細樂九影轎十輓聯十一執紼及靈櫬十二來賓沿途秩序肅穆整齊均有哀悼之色加之是日細雨紛霏山容如泣華嶽高聳英雄長眠在胡督固無遺憾而後之過者憑吊欷噓更不知作何感想也 
[蘇省督辦署之狀況]  
　　　　　　　軍務清簡民政紛繁 
　　江浙戰謠傳至寗垣各機關人員曁地方士紳紛紛赴督辦公署或晉謁楊督或至參謀處軍務課訪友無非抱有探詢時局消息之意情據曾見楊督者均言楊督表示和平退讓絕不作戰之宗旨謂「江蘇不但未有軍事準備且解除上海戒嚴令撤退駐滬邢軍即如近日裁撤警備總司令部及江北剿匪司令機關無非縮小軍事範圍收束軍隊之計劃彼極主張兵工政策裁兵移聖興修水利工程」無非主文治而不尚武功也至督辦公署參謀軍務人員連日極為清閒大非秘書處之忙碌可比秘書處現設四科凡財政警務教育實業外交司法水利禁烟等事無一不備即完全一省長公署之組織也其財政上政務尤多因新將直接中央之烟酒公賣局鹽運司淮揚各關監督官產處沙田局臺營局印花稅處硝磺局各機關統歸督署管轄現當接辦之始正圖整理是以事務紛繁加以更動各機關人員頗多棘手如財政廳長王其康旣已令準辭職所委董家煒又不願接任王其康擬調政務廳長原任政務廳長鄧邦造擬調金陵道尹而鄧旣不願就任道尹原任道尹又無另調位置凡此種種皆極費平章楊督連日營營大抵多在民政方面故督辦署中毫無軍事倥偬之氣象在此時局緊張之中殊覺可異也（十五日） 
[趙廷襄繼任蘇財政廳長]  
　　江蘇財政廳長王其康因蘇省財政瀕於破產兼以軍政各費積欠甚鉅無法維持迭次呈請辭職意甚堅決雖經軍民兩長挽留均雖打銷辭意鄭省長遂擬委現任無錫稅務所長董亨衢接任電召董來寗面商無如董不同意仍返無錫原差而王其康辭職甚急鄭省長遂與楊督辦商定委任督辦公署秘書趙廷襄接任趙已允許楊鄭兩長當即電呈中央提交閣議趙奉委後定於夏暦九月初一日任事財廳各科已趕辦交代矣 
[南京快信]  
　　南京總商會及地方各公團聯電浙當局呼籲和平　　江蘇憲兵司令楊毓珣布告嚴申軍紀略謂各地駐軍每多招募補充教練旣朱經久品類自屬難齊甚至有不肖軍人出為地方禍害本司令有維持軍紀保衛地方之責嗣後如有軍人騷擾地方情事准被擾之家指名控告當即依法嚴懲云云 
　　鄭省長昨擬委董嘉會暫代財政廳長董不肯就又改委趙廷襄代理 
　　津浦全路商貨統捐局會辦何玉芳來寗謁楊鄭禀商要公 
　　鄭省長以上海閘北保衛團探訪隊破獲綁匪鉅案起出肉票洵堪嘉許令團總王棟將在事出力人員擇尤呈報以憑核獎 
　　鄭委江寗鐵路局長吳頌華充第三次物品展覽會機械工業審查員 
　　江蘇全省典業公會十五日上午十一時假本城浙江會館開秋季大會通過維持典業議案十條 
　　南京電燈廠長已由省改委莊仲希接充 
　　本城學界錢西林等組織益羣養蜂研究會定十七日假花牌樓青年會開成立大會 
　　寗垣省立校長十五日齊至教育經費管理處要求鐘处長迅籌經費救濟各校急需（十七日） 
　　地方通信 
　　松江 
　　交通恢復後之狀況此間於十七日起松滬客車已通行一次下午謝鴻勳部之警備鐵隊二團全部開拔之後拉夫較前鬆懈但城內外商店已因拉夫關係多數閉門歇業縣署為維持商市計當即召集各界會議決定由縣布告停止拉夫一面由徐代知事親向城內外各商號勸告務於十八日上午一律開市至本地需用欵項亦由徐代知事諭令督協征員勉力籌措因楊知事臨去時曾解鉅欵與浙省以致署中無分文存儲所有下忙錢糧因期頭限已滿決由徐代知事展限半月以期業戶來樻繳納而本地各公團亦去電孫總司令請求制止拉夫封船原電如下「嘉興　送孫總司令勳鑒松江因軍隊徵調致有拉夫封船等事人民恐慌商市蕭條農人裹足糧食堪虞懇迅電謝司令及松江縣徐代知事將拉夫封船等事即予制止無任公感松江縣議事會參事會教育會農會商會教育局欵產處由公所叩篠」又松縣地方自治恊進會樂恩益德會新松江社於銑日亦拍發一電請禁止拉夫該兩電相繼拍兌去後旋得孫總司令於吳江行營電覆云電悉即已不再拉夫請放心浙閩蘇皖贛五省聯軍總司令孫傳芳篠等語其致松縣知事電云制止拉夫徐代知事奉電後即飭差警制止并令繳銷拉夫公事一面勸諭商家均各安心營業勿再驚擾至浙一師師長陳公俠開駐松城之後經地方公團請求謁見乞念地方疾苦免予拉夫並維持地方秩序亦蒙陳君允盡力維護該師應間民夫祇要六十人且其所部軍隊尤屬秋毫無犯至紅十字會第五療養所松江分所業已電報總會預備一切今日已接總會復電謂已電孫督辦飭隊保護云云 
　　濟生分會籌備處推定職員中國濟生會松江分會籌備處於陰暦上月二十八日下午三時開會公推朱少田主席次周中一報告往總會領旗接洽一切手續公推籌備主任居陰楠副主任席會曾總務科主任周中一科員趙松銓馬吉甫經濟科主任張定九科員張義方蔡仲璵文牘科主任朱少田科員張景初錢礪生庶務科主任翟鴻達科員趙松銓閔昌明交際科主任古修科員雷再萸馬琴書秦雪卿先着手辦理施診醫院一方電致總會並專電孫督保護辦事人員完全義務 
　　無錫 
　　刪晚各機關之冬防會議　刪日（十五）晚間七時駐錫水警第二區長王靖宇縣知事楊千里因時局緊張該邑濱臨太湖防務重要特在縣公署召集冬防會議到王區長楊知事宋警所長胡警備隊官鐵路朱段長賈電報局長王商會長錢市總董商團公會許頌如馮雲初以及各區巡官等十九人王區長主席會議結果決將冬防提前舉辦由水警縣警察省警備隊商團緝私營等五機關分別擔任公推王區長為水陸冬防主任各該機關所部團警均宜聯絡辦事即以水警區為辦公地點從今日下午二時起每日開會一次以資聯絡而重防務 
　　江陰 
　　戰事影響人心市面　江陰近日受戰謠影響日趨險惡居民咸呈扤惶之象雖表面尚屬安靜并無軍隊調防消息澄錫小輪早晚班照常開駛北外利用紗廠及城廂各布廠仍日夜工作惟怡園坤劇有停演之說米價陡漲半元十五日每石現盤售十一元五角紗價兩日內申電人鐘標準猛跌五兩有奇洋釐銀拆逐步提高市面　緊澄路要塞已無形戒嚴適逢緝私九十兩營長新由邢兼統領改委丁澄祥尹宜春蒞澄接事陸軍稽查旅館較往日嚴密郵電尤為注意前晚（十四）通常澄三邑交界沙洲南興鎭地方城中某機關接得段山福利公司電話謂有盜匪六十餘人行刦全鎭商店有布莊五六家受刦水警巡船亦難抵敵反被搶去槍械利用收花處率未波及等語因管轄地屬常熟故縣署并未接得報告 
　　知事下鄕履勘盜案　華祭鄉自遭大帮盜匪白晝行刦後王知事業於十四日下鄕履勘當晚回城所有槍傷七人有夏阿四受創甚重彈穿小腹於昨日（十五）上午六時斃命餘人尚無大礙下午一時許兆豐興錢房總管姚叔彝上城具呈縣署請求上緊蹈緝并緣典當被刦暫行停止當贖原呈略稱敝典被刦之後紛亂已極應暫行停業俟盤查清楚再定辦法請出示布告以保安全并派員蒞典監盤以唱大信等詞聞王知事據呈隊備文通緝并呈報上峯外一面委三科主任張文蔚商會曹幹卿蒞華至兆豐興監盤矣 
　　南通 
　　兩貨棧之大火災　城西鹽倉　容源恒煤油棧於十六日下午四時汽油桶忽然炸裂火星爆入煤油池內機工見已肇禍隨即鳴鐘呼救一時烈熖飛騰火勢冒穿屋頂已成燎原之勢警廳李廳長聞訊後立即率同消防隊馳入救護斯時火燄沖天黑煙彌漫空中油桶爆炸聲轟鍥震耳雖有水龍羣集火勢仍熾附近公興昌紙棧亦遭殃及迨焚至今晨火勢稍殺燃燒時間之長久為通地所罕數其隣近小廠十四家因截斷火線時房屋均被拉倒婦女幼孩露宿河干哀哭之聲慘不忍聞商會派員携带　　賑濟附近難民聞此次火災損失約近十萬元之請 
　　鎭江 
　　軍警各法團會議提前辦冬防　昨日（十六）下午四時許朱旅長傅縣長馬廳長商團陸團長及地方各法團人員假市議會顏議長家集議提前舉辦冬防辦法朱旅長以地方有匪徒皆由地方上有窩藏之戶請鄉廳縣署於黑橋小孟湖丹陽碼頭西荷花塘及附近鐵路之各草茅蓬戶並各小客棧清查編號取具連環保證實行而後匪徒無存身之所自無盜刦竊槍等事現値人心浮動地方請求提早趕辦冬防軍警商團聯組分防自是現時要圖祇須懌有相當防地自可照行嗣議定陰暦九月初一聯防成立本日起即着手辦理由朱旅長派盒子砲隊二十名駐東塢街前稽查處門會合警察商團日聞梭巡城外各街巷夜間梭巡偏僻地方並派馬巡六名帮同巡邏城內則由縣長擇定房地同樣組織另由朱旅長即日擬發安民告示完全負責保衛地方令地方上各安生業不得自相驚擾浮動人心嗣後遇封船拉夫等事蓋憑旅部公令否則定以軍法從事又議定由縣長知照丹徒鄉董將京峴山房屋理出以便派兵一排駐防又議定城廂各地如有假借軍人名義搜查及冒充軍官等情準即報告旅部拿辦如有抗拒格殺勿論並即令縣印刷佈告多張分貼城鄉各處俾衆週知即由縣署擬稿送核至七時始行散會 
　　揚州 
　　省警備隊調寗　省警備隊除有三營之衆分防海沭一帶現張旅 
長奉上峯命令將駐防大榆山之一連調寗駐防已於十六日過揚士兵均有水陸警備司令符號專候寗揚班小輪拖運 
　　布告食鹽加價　兩淮杜運使十五日訓令江都縣署以奉江蘇楊督辦鄭省長會電內開查蘇省財政入不敷支庫空如洗而軍簡政費均須依期發付點金乏術羅掘俱窮長此以往何堪設想應即責成淮南食岸增加售價每斤三釐即以此項籌備本省財政急需並於日前奉準續電食岸鹽斤加價三釐請即從速辦理等因查外江內河各食岸食鹽售價現經飭商按斤加售三釐以備省需即自布告之日起遵照辦理合發布告令仰知照併即照錄分別曉諭 
　　推廣長途電話　江北長途電話已有高寶江二縣接連通話茲揚州電話局長莊菊孫擬推廣至通泰兩處（由揚至南通由揚至泰州）已呈請交通部察核一俟批準即開始通話 
　　警隊又獲盜犯　警備隊現在鎭江黑橋地方緝獲盜犯朱傑夫一名旋又　線緝獲楊大侉子一名經預審後供稱夥刦興化鰥船及打刦馬鏡湖成舜年等家得贓不諱連同起出贓物一併於十六日解縣訊究矣 
　　平湖 
　　軍隊塡防與恢復秩序　第一旅石鐸所部調駐平乍不日可到十七日駐嘉興水警第二區長方旭初駐平湖水警第九隊長謝祖康均赴乍迎迓聞平湖乍浦嘉興夾浦各處水警均歸石旅長指揮縣警所長楊祿純布告查駐平陸軍一部份已早離平無須 
再需夫役倘有不肖之徒惜端需索嚴究不貸惟十七日捉拿游民鄉人仍驚逃不已縣商會已備通行證轉發各鎭航戶執收俾便開行以利交通十六日縣參事會聞紳士會議葛嗣威領名電孫督辦請準滬平輪開行 
　　嘉善 
　　縣署定期焚燬煙土　縣知事牛蔭塵自三月間接任到今共破獲煙賭六十餘起所沒收之煙土賭具茲定十九日上午在縣署大堂當衆焚燬 
　　紹興 
　　潞富鄉發現搶刦槍傷案　紹興潞富鄉將家莊民人王阿寅於本月十六日夜間突來匪徒數人各携手槍將王某之子年十四歲擄刦而去併槍傷王運生王五二王國興王桂生王少堂等五人惟王少堂因連中數彈頗有性命之憂該傷人等當送城中紅十字會醫治王少堂則解送南街高氏醫院警察局據報後即由薛局長帶同保安隊下鄉履勘 
　　提議興修三江閘　紹興三江應宿閘為紹蕭兩縣僟用民命之保障關係至為重要邇因年久失修已多滲漏現由越社發起籌議興修昨通函各法團定於舊暦九月一日下午開會討論 
　　寗波 
　　英兵艦經甬　英兵艦必得使非號忽於昨日上午來甬停泊江北岸今日上午十一時又行駛去該艦管駕者為史約納艦中約有兵士百餘人聞自滬開來今日則擬駛往福建 
　　大衢頭渡資易籌照準　鄞縣江東公會為大衢頭渡船加資案　　 
議決每人增加銅元半枚（舊章每人一枚）因找付不便乃擬改每人過渡時付銅元三枚易　二分除一分即付渡資外餘一分則作下次渡資昨特呈請縣署即蒙批準先期試行不但仍當變更 
 
 
 

Page 7

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *教育消息 
　　　　要　聞 
[第十一屆全國教聯會在湘開會紀（五）]  
　　第十一屆全國教聯會自本月十四日起在長沙開會昨為第五日茲將昨日所得電報通訊錄下 
　　昨日星期停議宴會游覽參觀 
　　長沙　巧（十八）日為星期照章停會私校聯合會特在嶽麓山歡宴各省區代表決定上午九時偕往藉以游覽風景 
　　長沙　巧（十八）晨九時教聯會代表參觀平教促進會成績畢齊集大西門義碼頭渡河至瀠灣市由牌樓進嶽麓山參觀私立麓山中學省立工業專校從校後上山參觀北海碑十一時至愛晚亭撮影繼游蔡公墳至墓廬休息十二時在萬壽寺讌會各代表讌談甚歡雖過細雨興致亦豪再遊黃公墓禹王碑至雲麓宮休息片時由崑濤亭五輪塔下山至朱張渡返城繼續參觀南門外省立一師妙高峯幼幼等校已舉城燈火矣（十八日下午九鐘） 
　　十七日之審查會議　 
　　長沙　篠（十七）午前教聯會甲組審查會審查教育宗旨類各案結果如下明定教育宗旨案與請迅即議決將培養民族獨立思想加為教育本義案合併成立決定宗 
旨的標說為一養成健全人格二發展共和精神三保揚獨立之國性四演進民族文化又今後教育宜注意民族主義案照原案通過惟改案目主義二字為宗旨推原案省代表整理文字又全國學校校訓應歸畫一案因各校情形不同畫一困難打消又學校宜加重道德教育案因道德教育的涵義已見教育本義而實施道德教育方法已見上屆中小學校應加重訓育案內不成立又提倡公民教育案因與平民社會兩教育有關移送乙組審查已十一時半散會（十七日下午四鐘） 
　　長沙　教聯會霰（十七）日乙組審查會到者十三人羅備矩主席審查結果催促實施平教案平教之推行應列在各省區教育行政機關考成之列案平教經費就地籌欵以資推廣而期普及案平教應於千字課本外添編二期三期課本案為平民讀書處畢業設平民職業學校授以較高學識及技能案請規定促進平民教育會法以資實施案各地方設施工人補習教育案請推廣平民教育普救失學人民案以上關於平教八案皆行成立交會討論催促實施社會教育案確定社會教育經費案推廣社會教育案推廣通俗教育講演案以上關於社會教育案均行成立由大會討論請政府加印四庫全書甲種分配各省區公立圖書館案衆因此案關係重要單獨成立立向政府要求辦理提倡公民教育案合併平教與社會教育案討論（十七日下午四鐘） 
　　湘教司歡宴各代表 
　　長沙　湘教育司篠（十七）日五時歡宴教聯會各代表首由顏司長致歡迎詞并云國內教育不應紛岐須要聯合及學風應予整頓情形教部陳賓泉答詞稱述湖南辦理教育有特殊精神及私立學校發達設備完美之好現象李步靑演說請一致聯合力爭庚欵以辦教育王希禹請湘政府對於教聯會議決之各案倡首實行陶知行云實行自治首應普及教育湖南省憲惜未列推行平民教育專條以求眞正之自治孫悼章請一致援助力爭庚欵（十八日上午一鐘） 
　　長沙　再陶知行篠晚在湘教育司歡宴席上演說最後致重要希望請將省憲訂入平民教育課本使全民有省憲知識以樹眞正自治根基（十八日下午四鐘） 
　　平教會開成績展覽會歡迎代表 
　　長沙　湖南平教促進會篠（十七）日舉行成績展覽並由學生表演各項游藝如跳舞唱歌等項歡迎各省區代表首由該會總幹事周方報告兩年來辦理平教之成績繼由各代表演述平教之重要及湘省成績優美情形 
　　長沙　平教會歡迎會時鄂代表姚兆禎演說要救中國謀根本解決須全民識字提倡平教川代表孫悼章演說要人人識字以抵抗少數政治家而謀眞正平民世界中華改進社代表陶知行演說平民教育是義務教育要實行平教須個個盡力請教聯會各省代表於此次商決具體計畫俾便實行對於經費須確實規定於省教育費與縣教育經費預算內其募捐等事難以作靠且非永久之計至湘省平教辦有精神希望各省代表將其帶歸切實施行俾資普及（十七日下午九鐘） 
　　圖書博物二館歡迎代表 
　　長沙　湖南圖書博物兩館篠（十七）日聯合歡迎代表首經周漢藩說明意思請對於庚欵分配一部辦理圖書博物館代表等當於答覆贊同（以上十七日下午四鐘） 
　　湘學生會歡迎各代表 
　　長沙　學生聯合會銑（十六）晚七時歡迎各代表首由主席向鈞致歡迎詞繼由女生羅間哉譚因演述現在學生有民族革命理論培養民族革命精神案通過實行並予以輔助南洋華僑代表張庭英廣西代表朱錫昂相繼答詞力予贊助並云在教育界人士負指導之責對於向羣衆運動亦應帮助實行最後北教部代表陳寶泉說明學生運動須要純潔不可含有他種意味理由而散 
　　湘各界紛紛定期開歡迎會 
　　長沙　湘五司兩高等廳兩監督署及及交涉員榷局聯合定於養（二十二）午後五時歡迎各代表律師會定有（二十五）歡迎各代表（以上十七日下午一鐘） 
　　長沙　全省教職員聯會合會定於有（二十五）日在湘省著名廟宇開福寺歡宴各代表（以上十八日上午一鐘） 
　　川代表電本省請下屆會在川舉行 
　　長沙　出席教聯會川代表孫倬章電請本省教育機關歡迎十二屆全國教聯會在川舉行湘省湘鄉上瑗學校聯合會電請教聯會議決小學採用文言案 
　　續到之代表 
　　長沙　中華改進社代表陶知行甘肅代表徐承業詹世銘江西程其保篠（十七）日午時到湘 
　　體育會代表宋如海離湘 
　　長沙　全國體育協進會來湘演放全國運動會影片代表宋如海霰（十七）日離湘　　　　　　　　（十七日下午四鐘） 
　　全國庚欵董事會章程之擬定 
　　長沙　教聯會起草爭庚欵電文章程各代表篠（十七）晚協商脫稿以備提出大會通過發行（十八日上午一鐘） 
　　長沙　教聯會因關於庚欵運動組織永久團體辦理推孫倬章羅傅矩等起草簡章孫等於篠（十七）晚九時開會倬擬依照原有庚欵董事章程修改如下一名稱定為全國庚欵董事會二本會由各省區教育會各舉一人或二人組織之三各董事任期三年每年改選二分之一改選以抽籤在法定之四職務甲選舉各國庚欵董事會內中國董事乙向全國分別運動催促及接洽退欵事宜丙與各國庚欵董事會協定庚欵之保管及分配丁與各省教育經費保管委員會協定各省所收庚欵之保管及分配五經費本會經費由各省區分擔董事駐會用費董事會決定之但各董事須常川駐會并附帶議決一由本聯合會催促各省區按照第十屆議案組織各省區庚欵董事會二由本聯合會向政府交涉須按照庚欵董事會四項甲條實行三組織力爭庚欵運動團體其章程推孫倬章草擬 
　　今日開二次審查會 
　　長沙　定皓日上午九至十一時開第二次分組審查會（十八日上午一鐘） 
　　開幕禮詳紀 
　　十四日長沙特約快訊　第十一屆全國教育會聯合會在湘舉行　 
例須於十月十日開幕事務所並有是日下午三時開幕之決定祇以各省代表因三種原故一全國電報局罷工消息不能靈敏二交通部發給乘車減費證過於遲緩三浙春戰謠風傳全國各省代表多懷戒心遲不啟行屆期僅華僑代表二人湘省代表三人到湘至下午一時鈴始來第一批十四人十二日晚舉行代表談話會亦以未足法定人數對於開幕日期未能決定十三日浙江青海兩處代表抵湘始足法定人數遂於是晚召集協議會議決十四日上午正式開幕茲將所聞各節𢑥錄如左 
　　會場佈置　會場設於湘省教育會幻燈場由招待所出門後經過大馬路即達教育會前坪坪大數畝由坪至前門門為綫栅所成門上用松枝紮一牌頭門前交叉紅綾白字「第十一屆全國教育會聯合會」會旗二面旗之上端貼有「第十一屆全國教育會聯合會」金色字樣入門右為博物館西式建築頗為宏廣左為教育會辦公室亦即全國教聯會事務所總辦公處所在此經人行路至圖書館建築形勢與博物館相同再左行沿石級而上即達會場會場正門有橫匾二一曰會場二曰議廳字旁綴以松枝並有色電燈多盞入夜紅綠相間光輝奪目入門左有長桌一方為與會者簽到處備有簽到簿兩種一係來賓簽到簿一係代表簽到簿無論代表或來賓均須親自簽名簽名畢由招待員導入席次場內前端有猪腰式講台一台之前面有一講桌桌旁有小桌一張為書記席講台之右有大椅一把為主席退休之位台下為速記席左右兩旁為教育部特派員及省長席場中置黑桌四十張桌旁各置黑色圍椅一把排成八列係各省區代表席次桌上筆墨一套備代表擬稿或速記之用代表席次規定如下㈠（華僑）張文德㈡（華僑）張國基㈢（鄂）王　蘭㈣（鄂）方潔㈤（鄂）姚兆禎㈥（粵）金曾澄㈦（奉）盧廣績㈧(奉)孫振棠㈨（贛）項賡雲㈩（贛）桂汝舟（十一）（晉）張籌（十二）（晉）張直生（十三）（晉）仇元　（十四）（北京）姚金紳（十五）華僑）張庭英（十六）（吉）韓瑞汾（十七）（吉）王希禹（十八）（吉）于化鯤（十九）（滇）關自知（二十）（滇）楊士敏（二十一）（川）孫倬章（二十二）（桂）朱錫昂（二十三）（粵）梁祖誥（二十四）（浙）鄭以貞（二十五）（靑）祁中道（二十六）（湘）向玉楷（二十七）（湘）張唯一（二十八）（湘）羅傳炬（二十九）張俊德代表席之左右為來賓席排列籐椅理餘把席次貼用白條以示區分有為長官席議長席各法團領袖席各公私校長席省教育會職員席左為行政長官特別來賓席新聞記者席事務所職員及旁聽席均設在樓上室內四周花卉雜陳就中以菊花為最多鬥巧爭妍備極雅緝 
到會人物及行禮第十一屆全國教聯會於十月十四日上午十一時舉行開幕典禮先由事務所正主任李濟民副主任何炳麟曾浦霖招待部部幹事方據軍迎請十五省區代表二十八人到會按次就坐來賓蒞會者為趙省長教部陳特派員省議會歐陽議長蘇副議長內吳教顏財張賓唐當劉五司長以及各法團領袖男女來賓共二百餘人趙省長隨帶武裝兵士及武裝警察各一排站立會場四周形勢森嚴令人望而生畏計來賓及來觀者共達二百餘人濟濟一堂漪歟盛矣十一時奏樂開會行政長官及來賓代表均直立離位脫帽由羅毅司儀向國旗行三鞠躬禮禮畢各就原位 
　　籌備主任李濟民報告　籌備主任李濟民即出席報告云今日為十一屆教聯會開幕之日籌備處應向各代表報告者計有數點（一）敝省請求各省代表來湘開會不自去年始民國六年間籌三屆教聯會時敝省出席代表即請各省代表來湘賜教當經議決準備在湘舉行第四屆會議嗣因民七湘省發生軍事乃臨時改在上海舉行此後吾湘代表又曾要求各代表來湘開會直至去年第十屆會議承各省代表不棄始行議決本屆在湘開會不勝感激此應報告者一（二）敝籌備處係五月二十二日成立八月三十一日接收河南上屆事務所交來一切文件此應報告者二（三）敝聯合會本年是十一屆而世界教育會乃係第一屆去年在河南議決世界教聯會代表應由第十一屆事務所負責推派敝事務所乃於五月二十八日開會公推陳伯　郭秉文二人赴會陳因事未能成行故僅郭君一人到會六月十四日即　去用費三千元現已接得郭代表報告已登報端此應報告者三（四）敝籌備會應向各代表道歉者去年議決在湘開會後趙省長教育司長及委員令曹干答先生均極熱心建築大會場因此間關係迄未竣工致有屈各代表住於第一中學且會場亦是臨時布置非常狹隘因為抱歉此應報告者四（五）據招待所報告已到省代表有十五省區已足法定人數故定於今日開幕此應報告者五今已開幕矣應請湘省代表致開會詞　湘代表向玉楷致開會詞　湘代表向玉楷乃出席致詞云本年在湘舉行第十一屆教聯會是根據去年議決案吾湘處洞庭以南交通事業不甚發達加以歷年以來因地當南北要衝發生種種障礙而水旱偏災又相繼而來教育經費大受影響因經費困難之故設備多不完善但可以對各代表報告者湘省教育表面上狀況雖因經費困難不見甚好而其實際教育機關方日見增加各校招生竟供不應求之勢今請各位代表來省可以親身實地調查詳加指教藉以定改良湘省教育方針進而謀改良全國教育方針至教聯會十一屆以來成績在本席觀察有樂觀無悲觀簡單言之約有二端（一）本會會章開會地點輪流舉行現已輪至十一處所議案件雖有未見施行者但已實行者甚多國人認為有價值亦復不少些十一年中吾國紛亂已極惟本會不惟不因政潮中斷且日益鞏固擴充自有民國以來十餘年而未變更之團體比較上只有本會如本屆有靑海代表不遠數千里而來又華僑向係請人代庖今年竟不遠萬里推來代表至三人之多可見本會範圍日益擴充鞏固此應樂觀者一（二）民國十四年以來黨同唐藩之割據無可諱言人民與教育界同人日日望統一而統一無期且更南與北戰北與南戰南與南戰北與北戰是統一之期尚遠惟我教育界不僅二十二行省內地已統一即二十二行省以外之靑海南洋等處亦屬統一如推而農工商各界都能如此團結則政治雖不統一乃一時的非永久的中國必有統一之望此應樂觀者二然國家能否統一不在武力而在文化征之往古如亞力山大如拿破崙如秦始皇即民國之袁世凱無不失敗惟促成和平統一責任則在教育界此雖非短時期所有奏效但本會應提出偉大議案指導國民吾國或有統一之望至於政治紊亂不僅吾國為然世界各國亦有較有過之者并不足慮祇要吾教育界不放棄責任猛力進行而已詞畢隨即請各代表推舉主席 
　　正副主席之推定　當有四川代表孫倬章起立云照會章規定大會代表須由開會所在地代表中推出請湘省代表互推湘代表羅使炬起立云主席推請向玉楷君為正主席張唯一君為副主席語畢全場鼓掌向即登台就主席位（未完） 
[浙教廳派員宣慰學生]  
　　浙江教育廳長計承型自十五日起派第一科科長沈純蓉第三科科員張行簡到省會中等以上各學校勸慰學生照常安心上課不得無故請假回里而重學業云 
[東大學生大會紀] 　　對於校務之表示 
　　東南大學學生於昨日（十五日）開全體大會出席人數五百十一人主席王曾稼書記陳慶瑜方應堯議決案如下（一）對於秦景陽先生來校代理校務同學如何表示態度案（合并徐爾信及王） 
冠英等之提案時論）議決有條件的承認秦來校代理校務贊成者最大多數條件如左「一」切實負責維持學校原狀一协同教授會校務會及三科主任維持校務二請三科主任及陳趙兩教授回校三除秦汾一人外不承認他人代理校務全體通過「二」秦汾祇可代理校務不得為本校正式校長原案保留俟下此討論贊成保留者最大多數（二）本校校潮不應由三科主任及趙兩教授負責案議決原案全體通過（三）今後革新校務之主張「一」經濟公開「二」教授治校「三」各科平均發展「四」添聘著名學者「五」反對政客官僚混跡學府「六」反對任何黨派把持校務議決原案全體通過（四）根據全體同學議決之校長人選標準正式提出王寵惠范源濂二人量請政府擇一聘任長校議決原案保留俟下次討論贊成保留者最大多數（五）對於蔣代校長應如何表示案議決歡迎蔣回校為講師全體通過 
本　埠 
[小學教育研究會開會紀]  
　　上海小學教育研究會昨晨十時半開分科研究會議題為「公民職業準備」各學校校長教員之到會者三十七人由李頌唐主席至十二時議畢議決案如下（一件）報告省教育會來阴調查國慶日各校舉行公民教育運動實況並以後研究情形提計畫（一件）議以後公民教育之計畫議決先調查各學校實施方法調查事項分為二大綱一公民科課內教材二公民科課外各種設施請各學校於下次開會以前報告本會（一件）議小學校職案準備課程標準農業科請縣立第二第四小學校報告課程標準商業科就中華職業教育社所編的新學制課程標準之第一段印送各校請提研究問題（一件）報告朱有章君來函陳述編輯自然科教育意見議決即請縣教育局徵集全縣各小學校現自然科教材俟搜集後再商編輯辦法（一件）議二師區小學教育研究會將於下月中旬開會應否預為準備議決俟開會日期確定本會接到通告後當即開臨時會着手準備以便提出討論 
[昨日之足球比賽]  
　　　　　樂羣足球隊戰勝高麗 
　　　　三與一之比　香港足球隊副隊長李惠堂加入樂羣 
　　樂羣足球隊昨日下午與高麗隊在法租界中華棒球場作友誼比賽兩旁參觀者非常擁擠場內秩序整齊未賽前盛傳有名震中西之香港足球隊副隊長李惠堂君亦參與比賽屆期果至且聞李君因須在滬將居住數月故已正式加入樂羣為隊員三時十分裁判員樂秀榮警笛一鳴雙方乃開始比賽樂羣前鋒乘勢前進斯時中鋒李惠堂大顯身手傳遞擊轉咸有步驟大為觀衆贊許歡呼四起歡聲中突見李君仆身踢出一球球勢準急高麗守者不及抑制乃大球門而勝一球焉時尚在三時十二分幾而高麗前鋒盡全力前攻為狀頗險有一次為守者周家驥接住三次為哈元山梁官松林紹放余衝之等救出三十五分又為李惠堂衝進一球上半時二與○之比樂羣勝下半時樂羣隊員稍有調動高麗隊則精神較前奮發屢思乘隙進攻卒於四時十分為其中鋒射進一球五分鐘後樂羣前鋒又在高麗球門前猛力環攻於人羣中忽見李惠堂盤球而出又隨勢踢進一球二隊比賽結果三與一之比樂羣勝樂羣聲譽素高茲又新得李君加入本屆錦標人謂其頗有希望云 
　　南洋足球隊戰勝三育　二與一之比 
　　昨日下午南洋足球隊與三育足球隊在南洋球場作友誼比賽兩隊球藝超絕早已稱雄滬上故各界前往參觀者有千餘人之多三時二十分裁判員丁人鯤君銀笛一鳴雙人開始攻擊龍騰虎躍矯疾異常未及半時南洋前鋒徐樂運球直進攻入一球南洋學生歡聲大作球員勇氣百倍攻勢益猛然三育守門何春　係多年大將持之泰然故南洋終不得攻入下半時易地復戰三育前鋒進攻甚烈南洋守門周賢言抵禦有方救出險球不少如是相持者二十分鐘三育右翼邵樂平乘虛而入攻入南洋一球然未及數分鐘南洋中鋒戴嶙羅遞球直撲三育球門面南洋又勝一球至五時一刻比賽告終南洋遂以二與一之比勝三育云 
[胡適之博士在徽社演講記]  
　　徽社上海總部昨晨十時假座中西女塾開會歡迎胡適之博士到有會員及來賓百餘人由程本海致歡迎詞次胡博士演講由胡樂豐程彰厂黃叔贇筆記胡氏略謂今日與諸位談談文化二字因本題與吾徽州頗有關係先述歐洲大戰爭後人民主張歐洲文化是物質的東方的文化是精神的又有人主張反對文化侵佔此等主張我敢武斷說是根本錯誤須知西洋近代文明是精神的而東方文明是唯物的下流的何則東方文化以現象為滿足自限於環境之內故為物質的同時對於人類進化的原則說又是下流的至於西方文明尤其是近代的文明表面是無刻不在物質上做工夫其實只是對於現象不滿足日謀改進環境力求精神上欲望的滿足這種不滿足態度實是人類進化的要素似物質的而實是精神的中國的現象所以如此未始不是缺乏這種態度所致我們又何可反對西洋文明末謂吾徽民族素富不知足的發展性所以數千年來足跡遍天下在文化上商業上均有很大的貢獻是以我願諸位鄉須保持而發揭這種固有的精神云云講畢全體攝影並敘談於第一春徽館演講詳細筆記將刊載於該社定期刋徽昔第二十六期約於本月底出版 
[愛國女學籌備運動會]  
　　海寗路天保里愛國女學校對於體育素稱注重本學期自開學以來即着手籌備運動會教師朱士方担任球術田徑賽潘志傑担任童子軍方面課務張英　担任普通操表情操沈明珍担任舞蹈魏雪正担任普通操開會期定十一月八日地點借西門公共體育場入場券不日分送 
　　蘇八中學生來電　申報館九日貴報載敝校同學多數贊同鮑芣長校事全體絕未與聞請更正蘇八中全體學生篠 
 
 
 

Page 8

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *   
 
 

Page 9

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *本埠新聞　　 
　　 
[時局續有發展]  
　　浙軍佔領丹陽　奉軍向高資一帶退却 
　　今晨特訊 
　　浙軍孟昭月旅先鋒隊第十混成旅第二團及浙軍張俊　　 
峯部第七混成旅第一團業於昨午佔領常州嗣即開往呂城陵口 
　　浙軍第二路司令官謝鸿勳於昨日（十七）下午三時到陵口現其司令部已移設常州　　確息浙軍先鋒隊盧香亭部於昨日午後五時半由陵口向丹陽前進晚九時佔領丹陽浙軍大隊三列車因陵口丹陽間路線阻塞停留陵口候命前進截至昨晚十一時半尚未西進　　昨日下午奉軍由丹陽撤退時張宗昌部三十一旅軍士被浙軍截堵勒令繳械兩方互有小衝突未幾即止晚六時半有奉軍傷兵數名開向鎭江而去外傳丹陽業於昨午後開火說諒係此誤傳 
　　昨日（十七）下午五時許駐紮鎭江奉軍自得到呂城丹陽奉軍前方張鳴謙第二團與浙軍王友和第二團發生小衝突並知奉軍失利消息後即由鎭特備雙機頭掛車七十八輛於下午六時零六分向高資龍潭一帶退去開往南京當其專車開行時並不及向鄰站索去路簽乃係強迫該處站長開行情形十分慌急 
　　浙軍自於昨日（十七）下午佔丹陽即備車向鎭江進發 
　　昨晚浙軍佔據丹陽後悉前方電話被阻立飭工程隊前往裝置惟截至十二時尚未得修竣之訊 
　　確息丹陽鎭江奉軍於昨日午後四時後完全退盡退守南京抑退回徐州因電訊被阻無從證實 
　　滬寗鐵路呂城陵口之間第二百十五號橋樑曾於昨晨（十七日）二時許當奉軍末次專車經過時恐浙軍追躡即被拆毀旋由北站聞信由洋工程司德斯福開救險車一列業於昨晚七時修復 
　　昨日下午丹陽以上奉軍撤退時將滬寗路電報線及長途電話電線以及行車之電汽信號槪行拆毀故昨日下午寗滬間電報電話均不通達祇可通至丹陽 
　　昨日上午鎭江以上奉軍退兵專車疊疊路線被塞且強迫路員勿用行車信號開行稍有不遵致遭侮辱甚至兇毆路員受此奇辱故午後鎭江站路員槪行離職 
　　昨晚九時許高資龍潭間有兵車兩列掛車七十八輛用雙機頭拖駛向南京方面退却 
　　五省聯軍總司令孫傳芳於昨晨黎明由禾經水道抵蘇復於午後五時許由蘇乘車赴無錫聞將於今晨赴常州督師 
[常鎭間兩軍形勢]  
　　紅會消息　紅十字會昨日未接到各處分會報告之函電派往蘇州救護之沈錦濤李耐霜等昨亦無報告到滬但常州有紅會中人來滬謂陵口確於昨日下午三時半開火勝負未分 
　　丹陽附近已發生戰事　浙軍前鋒已迫近丹陽附近奉軍大隊尚在鎭江丹陽間昨晚六七時左右雙方已接觸奉軍極力抗禦勝負如何尚未詳（遠東社） 
　　兩軍昨已接觸　浙閩蘇皖贛聯軍第二軍前敵總司令楊震東部已於十六日夜二時由無錫赴常州迤邐北上其第四軍盧香亭自克宜興亦抵蘇常與第二軍會師追擊昨（十七）日上午呂城鐵路被奉軍邢部毀去一段旋經修復聯軍即過呂城邢部亦在丹陽掘壕備戰並於高阜架砲以圖防守昨日（十七日）下午三時兩軍即已開火勝負未悉 
　　浙軍三路集中滬寗路　浙閩蘇皖贛聯軍自分三路進攻右循滬寗鐵路追擊邢部中由水道進襲蘇常左由長興進窺宜興奉軍均節節退却現聯軍三路已於十七日會合滬寗路線第二路第二軍前敵總指揮楊震東業於十七日晨由錫赴常第四路盧香亭部則已先過常州向丹陽追擊至呂城而鐵軌已斷正在趕飭路工修復俾再振師前進（遠東社） 
　　浙軍昨有佔領江陰砲台說昨晚據浙方駐滬軍事機關傳來消息聯軍自佔領淞滬後即分水陸二路進兵吳淞浙軍第一師之一部及第十旅孟昭月之一部十七日下午抵淞即陸續雇登釣魚船用兵輪拖帶星夜馳赴江陰已至無錫之第七旅由陸路追江陰水陸二軍於昨日傍晚佔領江陰砲台聯軍司令部業有捷電拍發 
　　邢部困守丹陽　邢士廉部屬現正困守在丹陽與鎭江之間該處地勢甚高有土阜隆起邢旅已將機關槍架起邢部之前隊一部份已開赴鎭江惟昨日下午六時消息則白寶山已派兵一支將高資車站附近鐵軌掘毀派兵扼守以阻邢部歸路現浙軍與白寶山軍隊已將邢旅圍困邢部有進退維谷之槪浙軍擬令邢部全體繳械否則加以攻擊另有一消息則雙方前哨已略有接觸但以自下形勢而論邢部已陷於絕地蓋南京方面有第十師曁陳調元舊部牽制奉方援軍斷難安然過江云（遠東社） 
　　鎭江奉軍昨日尚未撤退　昨（十八日）下午七時據浙軍探報已退往鎭江之奉軍尚未撤退盧香亭部已前進追擊浙軍目的在今日（十九）進攻南京城云（遠東社） 
　　馬玉仁迫令邢部退出鎭江　昨日（十八日）據某方消 
息邢士廉軍隊自前日退至丹陽鎭江一帶後第三師師長馬玉仁急電揚州第六旅旅長劉漢民限邢部於八小時內完全退出如逾時不退即令繳械但昨日退出與否尚未獲悉（遠東社） 
　　浙軍進迫鎭江　聯軍第二路大隊於十七日進佔常州邢旅向鎭江丹陽退却因戚軍附近鐵道被邢旅拆毀聯軍沿鐵道前進已過橫林奔牛進迫鎭江宜興方面聯軍第四路已由丹陽側面猛攻鎭江據昨日下午四時車站消息邢旅有退至高資預備全部退守南京消息（東南社） 
　　浙軍昨日之行動 
　　孫傳芳昨在蘇州　國聞通信社云昨據浙軍方面消息孫傳芳於前晚抵蘇州昨日仍在蘇擬暫時在蘇設總司令部策劃一切盧香亭本人已抵奔牛前鋒抵鎭江附近前敵事務現由盧任總指揮 
　　又訊孫傳芳司令部昨日確在蘇州本埠督署辦公處所接各處電報均由蘇州轉發 
　　孫傳芳昨在無錫　浙閩蘇皖贛聯軍總司令孫傳芳於昨日（十八）晨由嘉興乘坐汽輪駛往蘇州轉赴無錫於上午十一時抵錫並於下午四時在無錫電致杭州督辦公署轉致駐杭鐵路警務處總段長吳曉峯速撥掛花車一輛臥車一輛並鐵篷車十餘輛開錫等因吳總段長接電後當查杭站無車可撥轉電上海北站兵站司令部設法備車開往無錫以便孫總司令需用聞孫氏昨夜乘車至常州云 
　　孫傳芳接洽作戰計畫日前浙督孫傳芳深晚來滬曾至租界造訪某君聞係與齊燮元氏接洽蘇軍統率以及作戰計畫聞在座者尚有某某等要人議畢分頭出發接洽 
　　宋雪琴之談話　昨晨八時遠東社記者往訪浙軍駐滬處長宋雪琴君於辦事處探詢軍事消息茲錄宋君與記者之談話如下記者聞孫督抵滬後曾否見面宋君答孫總司令抵滬後曾入租界游覽一週並到辦公處稍作休息後即乘車返嘉興因孫總司令自任第三軍長返嘉後已於十七晚由水路親率所部約二萬人開拔蘇州如前方有戰事擬即作戰孫氏意擬十八日上午前進常州對於作戰計劃擬於三四星期內完全解決問此次發難與各方面有無聯絡答當然有聯絡不過孫總司令志在救國之首為天下倡問救國的方法可得聞乎答先除賣國賊後用自動的力量來改造政治談至此因有客至記者乃告辭（遠東社） 
　　盧參謀長之談話東南通信社云據浙閩蘇皖贛五省聯軍第二軍盧參謀長談話稱孫督辦來滬即去滬事悉委第二軍司令謝鴻勳辦理吾儕舉兵之理由已有謝司令佈告以聲討張作霖為目的聞邢部奉軍已退至鎭江楊宇霆將不戰而讓出南京城大約將退至徐州豫督辦岳氏有於十七日舉兵之說舉兵之後即將向山東進擊關於軍事行動不克多述唯吾儕現在之目標在占領南京現正專向該地進擊云云　　盧香亭抵常楊振東抵丹　昨日（十八）據確息第二師師長盧香亭率兵已到常州由滬出發之第七混成旅旅長楊振東率兵一團於上午八時許已由呂城出發於下午一時抵丹陽至今晨可進豐台　　周陰人將來滬　國聯通信社云外間盛傳大批周陰人之閩軍業已到浙昨據確訊周在閩自己軍隊實僅一師兩混成旅現有一旅已開抵浙邊外間傳已抵杭說不確其已在杭州之閩軍張旅實係孫傳芳之部隊并非周部又周氏本人昨據海軍方面消息謂已於昨日乘輪由海道來滬二三日內即可抵埠 
　　王其昌部憲兵開赴蘇州　督辦浙江善後事宜公署之王其昌所部憲兵一連奉命開拔來滬後即在北車站設立浙江善後公署憲兵部駐滬辦公處於昨晨七時特調憲兵一排會同第十混成旅第二團王友和所部第二連機關槍隊兵士一連携带機關槍六架連同夫役三十餘名搭乘軍用專車一併開拔赴蘇 
　　浙省警備隊開回嘉興浙江省防警備隊一連於前日來滬暫駐兵車內昨奉謝鴻勳司令之命於晨二時開回嘉興 
　　寗凱臣部軍械運往湖州會館五省聯軍第二路第二支隊隊長王友和將所繳奉軍第一軍寗凱臣部之憲兵槍械子彈刺刀等在北車站裝入運貨汽車運至閘北湖州會館司令部交軍需科檢收 
　　張峻峯部軍隊過滬赴蘇　五省聯軍第二十四混成旅旅長張峻峯所部第一團全團兵士由嘉興分乘滬杭甬軍事專車於昨晨六時抵北站旋於九時轉入滬寗軍事專車開赴蘇州駐紥 
　　泰安輪載兵開往鎭江　昨日（十八）上午五時許高昌廟江邊碼頭由浙江開來泰安兵輪一艘裝載浙軍第一師砲兵一連該砲兵係於昨晨二時由杭乘火車抵滬在高昌廟砲四團二營內駐宿一宵於昨日（十八）二時登泰安兵輪開往鎭江 
　　輸送隊昨日開往前方　昨日北站將所拉夫役編成輸送隊第一隊六十名第二隊八十名并帶去木柴一萬七千斤聯軍後方總兵站派軍官目兵十二名押運於下午三時二十分開往前方分配輸送聞南北市陸續尚有大批夫役送到 
　　駐松浙軍甚少　昨由松江來滬某要人云松江司令部祇留副官胡秉昇並有第十混成旅第二團部下兵十二棚計四十餘名其城外及車站一帶僅有游擊隊兵士一棚分駐稽查其餘各軍隊均開赴蘇境云 
　　進攻南京之形勢　蘇閩浙皖贛五省之聯軍此次進攻南京分為五路每路兵力約在一萬五千餘人該五路之前鋒均已積極進逼第一路司令陳儀率領第一師全師（除防守吳淞砲台者約兩千餘人外）由瀏河方面沿江進攻昨據聯軍方面消息大隊已過瀏河而上陳儀亦於昨日赴淞第二路司令謝鴻勛所部護路軍連合第十混成旅之第二團全部約有二萬人沿滬寗路線進兵昨日（十八日）上午前鋒已到常州以上謝氏亦於昨日下午由蘇州進駐無錫以便指揮第三路司令由孫傳芳自兼所部兵士已於日前偕第四路全部由太湖右岸出發孫氏因後方須親自佈置之故尚在嘉興但據聯軍方面消息孫傳芳昨日（十八日）下午已由禾啟程前往前方觀察但觀察後即回杭州第四路司令盧香亭十七日已完全開蘇州以上會同第三路並進第五路司令周鳳岐所部之第三軍於十七日開到宜興昨日（十八日）下午在滬聯軍接周令司之報告該部於十八日拂曉由宜興分兩路進兵一由水道進常州一由漕涇方面攻鎭江丹陽部邢旅之奉軍又據另一消息稱該五路軍隊第一路由沿江進攻外其餘四路均在鎭江集中俟集中後即分兩路進兵連沿江之第一路共為三路總攻南京（遠東社） 
　　白寶山電告出兵　白寶山已通電響應浙孫并經孫委為蘇軍第一軍軍長昨白氏來電報告宣佈就軍長職外並詳述出兵情形（遠東社） 
　　浙孫下令限三日內佔南京昨（十八日）下午據浙軍方面消息謂奉旣不戰而退聯軍節節前進昨日聯軍總司令孫傳芳經已下令各軍限期十九日前集中鎭江一帶會攻南京（遠東社） 
　　北站情形 
　　北站昨日情狀　昨日（十八日）下午四時餘記者親往北車站視察一週所見情形如下寶山路口站有巡警及西捕各二人租界上聚有短衣工人數十人皆因風聞閘北尚在拉夫正在窺伺不敢冒昧前往捷運公司斜對門亦置木架鐵網旁立西捕二人將一木架置於門口中央往來行人須由東首出西首進以免擁擠售票處之外貼有車務處告白二文係一式咸曰今日滬蘇客車往來各開兩次（上海）上午七點與下午三點二十五分開（蘇州）下午十二點四十七分與八點三十二分開問訊處玻璃窗上亦貼一紙曰今日開滬杭客車二次上午八點五分（各站俱停）下午六點三十分（特別快車）該處對面之糖果店依舊照常營業大自鳴鐘對面墻上貼有浙閩蘇皖贛聯軍總司令上海北站運輸司令部（係紅紙黑字）辦公室外又貼上海北站運輸司令辦公室之白紙黑字條一內設桌二椅六榻一桌上置有馬槍三枝及熱水瓶水杯等物門外站有兵士三路警一旁邊牆所貼之邢常二司令會銜告示已撕去二分之一茶點室改為運輸處官佐住室門已緊閉月臺之外所有兵士均已開拔第五號月臺旁停有貨車十餘輛內裝糧食每車皆派兵看守行李房行李堆積如山候領者均在等候遙視之分箱子與鋪蓋為兩起均有一丈餘高電話處及站長室門口皆有兵士站崗淞滬車站上貼有淞滬客車今日起正常開行之字條所見兵士僅二十餘人除站崗外皆隨便閒談狀甚和藹故旅客往來與尋常相同並無不便之處 
　　又訊北火車站之浙軍已於前晚陸續循滬寗路北上司令謝鴻勳亦於當晚督隊前進昨日上午滬寗車站內已無兵車兵站處則移設於旁邊之小屋留有兵士及職員數名據云創下此間專辦理關於軍事上之一切運輸事宜如浙軍再有到滬亦即隨時開拔並不停留車站四週均無兵士放哨而華安坊北洋旅社內之司令部因已撤除故車站內道路任人往來不若前日之嚴緊車站正門口貼有車務總管開車通告規定昨日上下午滬杭滬蘇各共開車兩次惟上午開杭開蘇之車乘客不多淞滬車昨亦照常行駛車站之鐵柵外捕房所佈置之防務並未稍鬆惟站內旣無軍隊故外面馬路上亦鮮佇足觀看之人矣 
　　北站昨設兵站司令部　浙閩蘇皖贛聯軍第一軍陳司令昨設聯軍後路兵站司令部於北火車站以張際靑為站長另設運輸司令部於北站問訊處北首專司接濟前方軍需事宜（遠東社） 
　　北站昨已空無軍車　所有由松來滬之第二支隊陸軍第十混成旅部下兵士前晚已由團長王友和率領開赴蘇州昨日北站方面除運輸司令部稍有浙兵數人外其餘均已開拔站中已無軍隊駐守惟第一號第四號月臺尚停有空車十數輛運輸司令部昨已照常辦公惟以無軍車來往故甚為清閒（遠東社） 
　　南站情形 
　　南站昨日之狀況　南站因車輛缺少以致不能恢復客車昨日（十八）上午至下午四時仍無車輛開出乘車旅客亦寥寥無幾情形甚為寂寞據該站站員稱下午六時半之夜快車可以照常開駛左首之男待車室已到浙江督署憲兵十餘名右首女待車室改為運輸處門首貼一紅紙條上書『浙江督署南站龍華運輸處』等字樣駐有徒手浙軍三四人該站職員多數尚未到站視事（遠東社） 
　　治安問題 
　　領事團今日會議時局問題　駐滬各國領事團因時局問題特定今日（十九）下午三時舉行特別會議業已發出通告其議題大致為保護租界地方治安決定各國海軍陸戰隊何時登陸云 
　　捕房並無調水兵上陸之事　此次浙軍過滬公共租界警務當局為維持界內治安故對於北區之界路方面防範頗為嚴密西區一帶稍寬若時機緊急則決調萬國商團及海軍登岸相助然現尚未到此地步昨日某報所經中南通信社消息以總巡捕房特令英水兵五十名上陸在寶山路界路口駐防等語全非事實而愛爾近路華董公學近更未有英水兵駐紥所指派出一小隊亦屬子虛爰為糾正以免混淆觀聽 
　　西捕頭與華探長謁見謝鴻勳　匯司捕房西捕頭麥根泉華探長陸連奎前晚到華安坊北洋大旅社謁見聯軍第二路司令謝鴻勳磋商治安問題詢問謝君上海須駐軍若干謝答擬將軍隊兩連留滬其餘開拔赴蘇地方治安歸警察負責麥君問目下警察尚無人負責恐駐軍兩連太少謝君答警察廳長現已委任總商會保衛團團總江政卿暫行代理滬上準駐紥軍隊一營計五百名維持治安麥君等頗以為善遂與謝君握手而別 
　　華界昨仍拉夫 
　　昨日閘北仍有拉夫　浙閩蘇皖贛聯軍第一軍運輸司令部昨以需用民夫運送軍用品仍令淞滬警察廳代拉民夫千人各區署遂又分別代拉有閘北四區一分所某號巡士竟將上寶兩縣閘北保衛團團員拉往經多數 
團丁上前解說始放其他誤拉良善商賈省甚多聞閘北公團已於昨晚討論妥善方法請求識別又上海總商會昨日迭據會董會員報告謂有店夥及僕役被拉該會遂於下午派由董杏生鄔志豪陳翊廷等携帶公函到聯軍後路兵站司令部保釋十餘人 
　　閘北拉夫之紛擾　連日閘北徵發夫役商市頓呈杌隍之象昨晨七時即有長警偵探及便衣流痞出外拉夫此種行動迄午未停不論有無職業均難倖免甚至入戶拉人聞某茶棧曾被入內捉去廣籍看工兩人時尚在睡夢中強被曳去並有某里之裁縫司亦被在店堂內拖出後由鄰衆出為交涉方得釋放又有某店東年四十餘歲固亦上等商人亦在被拉之列後由某號出面保釋此番拉夫風潮較前更烈不免拆梢中途賄放等弊聞已由滬北五區商聯會等團體召集緊急會議設法維持市面云 
　　又訊閘北寶山路一帶由浙軍到站以來即發生拉夫之舉連日該處附近均由五區警局派警察代為強拉現閘北人民大起反對業在分段會議要求士紳向當道請求取締 
　　寶山及吳淞一帶拉夫情形　浙　　　師　　　抵淞後定昨日乘輪出發往江陰共搬運軍用物品所需夫役着令寳山公署及吳淞商埠警察局等分頭徵拉昨晨（十八）八時許寳山及砲台灣一带由縣公署飭派法警地保等四出拉夫吳淞則由警署派令探警徵拉惟穿長 
 
 
 

Page 10

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *衣者不拉一般郷民及工匠苦力車夫等輩均異常驚惶羣相奔避直至午後一時餘該軍隊出發後始得安靖然若蒙已受驚不淺矣 
　　閘北昨被拉汽車兩輛　昨日清晨閘北地方被某軍隊扣去汽車兩輛連同汽車夫一併被拉聞被扣汽車於午後裝入北火車站軍事車中運赴蘇州輸送軍用物品 
　　七寶拉夫更烈　七寶鎭自發生軍事以來逐日由警察四出拉雇民夫初則尚是一般苦力工人邇則不分農工商各界強拉硬捉致市面蕭條街上行人但見婦孺而不有男人矣而松江警所則諭令頻頻仍促速解夫役云 
　　閘北保衛團長請免拉夫　閘北保衛團團長陳翊庭君昨因閘北一帶沿途拉夫以致牽動市面故於上午八時親至北站浙軍兵站處與張處長說明原委允向商會接洽改為雇用以免騷擾張處長以此事請警廳全權辦理浙軍方面祇求有人搬運旣能雇用自可免拉云 
　　閘北商聯會開會　於昨日下午二時在恒豐路敬業里會所開會議決案分誌於下一軍隊拉夫市民驚惶由本會即發職業證以資識別二職業證式樣函請各警署備案三通知各會員商號具函來會領取 
　　又訊閘北旱橋一帶拉夫之事昨日晨間仍有發生但不若前日之甚昨晨十句餘鐘有黑色制服之警察十餘名押解所拉夫役一羣約二十餘名從旱橋南面來至滬寗車站候車送往前綫此一羣被拉夫役皆穿短衣以四名為一排用繩互縛其臂想係恐中途脫逃故牽制之也　　又一訪稿稱昨日各區署所奉令拉夫較前日更為嚴厲途中常見被拉之人待如罪犯以繩縛其雙手後隨婦女家屬號泣想從狀極悽慘一經解往兵站雖求有力者往保亦不能邀準云 
　　閘北紙煙業聯會發給證明書　閘北市紙煙業聯合會昨開緊急會議由李鐵符主席略稱昨今拉夫之悲慘情形實為從來所未有同業有數家店夥被其拉去後均飛奔來會請求營救當由鄙人設法前往北站趨謁浙軍駐站軍官說明原由始允釋放並由鄙人面請該軍官凡為本會會員以後準予免拉以維商業而安人心當由被允諾但今後為愼重起見理應制成一種標幟或徵章分給各同業店夥以便識別由張仁甫提議立即制成本會證明書衆贊成當場議決實行分發各同業云 
　　請警廳停止拉夫　廳長大鑒敬啟者兩日以來拉夫之舉騷擾不堪各警區署門首婦孺塵集哭聲震天稍有人心無不慘然在各警區以為無人應募夫役不得不出於拉當以無業游民為限云云誠如此說試問所拉者是否皆屬無業游民且軍隊招夫當有定額傳聞祇需千名近日所拉數已不少何以尚不停止若長此紛擾徒見儒弱小民受警士之魚肉貴廳長蒞任伊始即為屬下開方便之門使人民蒙離散之慘為計得乎貴廳長如尚以地方秩序為念應請速將招夫數目及已拉數目核實通告額滿即行停止不滿即會同地方招游民充數無使未蒙戰禍之淞滬人民竟遭此慘酷之情狀也書不盡意幸祇採納祇頌大安吳端履范行之謹上 
　　各團體為拉夫事致謝鴻勳函　本埠地方維持會等五公團代表唐崇晏因滬埠發生軍警強行拉夫事特於昨晨赴聯軍第二司令部訪該司令謝鴻勳適謝氏赴崑佈置前方軍事致未謁商其函云聯軍第二路謝總司令鈞鑒江浙戰雲彌漫全國和平之望至今休矣夫江浙之戰爭洵非江浙人民之所願今貴軍會師滬上雖滬地未受靡爛而人心驚惶已甚今則更有恐佈者即貴軍轄下之士兵及警察等有強行拉夫之舉以致粒食小民受累不淺骨肉分離流離載道昨今二日城內閘北市面為之牽動查強行拉夫一事均屬軼越軍法素仰先生愛民如子當不忍視民之傷用特函懇飭令長官士兵毋于強拉人民免得擾及　　則地方幸甚吾民幸甚（東南社） 
　　滬南六路商聯會緊急會議　滬南六路商聯會昨日下午一時召集緊急會議到者樂樹滋華星垣張傳慶等四十餘人由周運忠主席報告開會宗旨并謂浙軍前日來滬南市方面本甚安寗自昨日上午發生拉夫之事實以致居安異常驚駭因此請衆討論辦法樂樹滋起言本會所發之舊有職業布證請通告各會員隨身佩帶藉資識別免被誤拉衆皆贊成議畢散會 
　　法租界商聯會發給運貨證　法租界商業聯合會為城廂內外拉夫緊急本會會員所設店鋪送貨人不敢入華界送貨為特製成運貨證加蓋該會圖記證明某店某某送貨人字樣分發各店送貨人佩用俾免被拉 
　　崑山同鄕會請免拉夫電　崑山旅滬同鄕會昨致謝司令電云崑山投五省聯軍第二路司令勳鑒貴軍行動七置不驚人民方深欣幸乃據鄕人報告大軍蒞崑因拉充夫役全城惶恐鄕民走避市肆蕭條第念貴軍興滅暴當依民意為歸拉夫一舉應請酌改給資招雇辦法以免擾及閭閻公私均感崑山族滬同鄕會公叩（東南社） 
　　被拉夫役自火車躍下跌傷　中國新聞社云昨日浙軍拉夫四百餘名於下午三時乘鐵篷車一列計六輛自北站開往前線行經太陽廟地方有一身着農黑褂頭戴緞瓜皮帽某甲忽從車內躍出跌傷滿面流血氣息奄奄厥狀至慘嗣經路人僱人力車送往普濟醫院據醫生云恐其生命難保云 
　　各方消息 
　　張作霖之態度　本埠政界某鉅公十八日下午四時接天津來電報告關於奉軍情形大意稱奉軍內部分為青年派與元老派自去年直奉之爭青年主戰勝利後頗占有重要勢力此次青年派自聞浙孫發難上海失守之消息後大為憤激紛電張學良請速入關主戰惟主帥張作霖重視楊宇霆之籌劃除已電張宗昌姜登選兩督準備出兵津浦路一帶外並長電與楊氏商攻守方略（遠東社） 
　　馮玉祥之態度釋迭次戰爭馮玉祥均以不戰而勝深得兵家要訣此次浙江發動奉軍節節引退東南形勢一變馮玉祥態度極關重要截至昨日尚未有何項表示據某政客談馮氏在短時期中絕無動作必俟兩軍決戰雙方疲憊出而收拾利倍功半云（公平社） 
　　吳佩孚將有嚴重表示　昨日（十八）上午本埠某國會議員接漢口快信謂吳佩孚以浙孫首先發難反奉時機已到不出一星期後將有宣言嚴重表示（遠東社）　 
　　方本仁業已出兵　昨日（十八）下午據本埠某要人接贛省某方急電云方督辦已於十七日夜密電第一師師長鄧如琢速出兵九江乘姜登選在蘇防務空虛抄襲安慶聞已開拔者為第旅劉賓題部餘尚陸續出兵（遠東社） 
　　蘇境海軍表示中立　自前日執政府派員在滬調查長江下遊各軍艦態度後如停泊吳淞口南京下關等處江面各軍艦已於昨日（十八日）表示中立目前任何方面均不予以援助（遠東社） 
　　馬聯甲亦將活動頃據某政客言蟄居本埠靜安寺路之馬聯甲正因浙軍到滬投袂憤慨迭派親信人李某向浙孫獻策願以皖事總司令自任但蚌方倪系軍將領未必肯為馬用只有皖南王普與馬稍有感情馬之在皖勢力亦屬有限浙孫以此未即予贊成齊燮元到滬後即敦促馬速起參與聯軍事前（十六日）馬又派褚某赴皖南徵求王普同意昨上午馬宅得王普來電請馬出山願擁戴之又訊王普已抵蘇境與浙孫取一致進行不日將有討奉張通電發出云 
　　北方將被牽動說　中外通訊社云昨據駐滬某國領署得可靠電訊謂「楊決放棄江南會同姜登選退守蚌埠蘇軍中之白馬與隴海西段之岳軍一待楊姜退守即當向隴海路進兵以斷徐州與魯之聯絡斯時魯張不得不援蘇皖白馬亦將響應浙孫再行渡江以襲其後故北方戰事開始當在楊姜退皖以後惟皖軍中之馬聯甲舊部此次已與浙孫有密約戰發之後亦將有所舉動故五路聯軍皖亦居其一也以大勢觀之奉方將併皖而放棄之矣」 
　　丁錦述楊宇霆意旨　蘇紳丁錦（慕韓）前晚由寗來滬寓於孟淵旅社昨日上午親至上海總商會拜訪虞洽卿君因虞君尚未到會由孫籌成君出面招待據云在寗時曾晤楊宇霆叩其意旨楊謂浙孫如因滬上駐有 
奉軍有背永不駐兵之明令則邢師業已撤防若反對個人本人對於蘇督一席亦可敝履倘相逼太甚則已雖堅主和平奈部下甚衆恐不可制止祇好相與周旋 
　　楊鄭之行踪　自前日浙軍有嚴重表示後奉軍以兵力薄弱主保存實力而退杨鄭兩氏曾召集姜登選等重要軍官於十五日在南京督署會議楊氏除將情形電政府及奉張請示辦法外本人曾赴徐州視察形勢一次因奉張電復南京須暫困守不宜放棄楊遠離徐返寗（遠東社） 
　　江蘇三十六團體歡迎浙孫兼領蘇督　江蘇軍政討論會江蘇農工商學聯合會江蘇六十縣公民聯合會崇明外沙農會等三十六團體昨推代表李君前往蘇州晉謁浙閩蘇皖贛聯軍總司令孫傳芳歡迎兼領蘇督并請韓國鈞復任省長云（公平社） 
　　官場消息 
　　海道尹傅彌尚未接任　着由浙孫委任之滬海道尹傅彌曾於日前詣城西新區拜謁許交涉員出示浙孫信函請為照常辦公維持現狀繼至道尹公署接洽一切茲昨探聞新任傅道尹尚未到署正式接任視事 
　　傅道尹表示注意外交　國聞通信社云記者昨晤新任滬海道尹傅彌於其私邸傅氏歷任要職又為新學界知名之士所談各節异常懇摯傅氏談次略謂此次浙軍來滬完全以維持地方安寗為惟一目的而滬埠為中外觀贍所繋外交方面尤宜注意是故地方之言論行動有礙安寗以致牽動外交者最宜防範於未萌孫督辦之宗旨如此故特令予來滬會同舊有官吏維持現局傅氏又謂滬埠為全國商務中心行政方面急待澈底澄清則前途所得效果當更豐富至於軍事不過暫局而已傅氏最後復切實聲明凡有宣傳共產主義之嫌疑尤應嚴辦以維治安日前五省聯軍總司令所出布告亦即諄諄以此告誡云 
　　張思永昨就縣知事職　浙閩蘇皖贛五路聯軍總司令孫傳芳所委之上海縣知事張思永於昨日下午二時偕同隨員分乘汽車三輛到縣接任抵署時因值星期例假不在署中張知事即在客廳等候與縣警察所熊所長會晤寒暄之下即由署中公役分邀各科科長科員等到署逐一延見宣布奉令接任緣由仍請諸君幫忙照常供職惟縣印已被李前知事携去未經接到當與縣警察所所長熊育衡商允暫借該所關防鈐用除將接任日期呈報聯軍總司令備案外隨即發出布告照錄如左為布告事本年十月十六日奉浙閩蘇皖贛聯軍第二軍司令部委令內開茲委任張思永暫行署理上海縣知事此令等因遵於即日就職任事除呈報並行外令行布告仰圖邑諸色人等一體知悉特此布告縣知事張思永 
　　又訊聯軍第二軍司令謝鴻勳委任張思永為上海縣知事事定於昨日接任昨日午後二時許張知事乘坐汽車至署接任各科長員及闔署辦公員役紛紛晉謁張知事即諭令照常辦公一面出示布告並分函各機關查照張君帶來松江縣警佐宣揚帆等三四人襄助一切至該署第二科長陳家祥等為李前知事之親信故於前日隨李一同出走現聞一切重要文卷尚未移交 
　　警廳長就職之佈告　淞滬警察廳代廳長昨發布告云為布告事奉浙閩蘇皖贛聯軍第二軍司令謝委任令聞茲委任江聲暫行代理淞滬警察廳長此令等因奉此本廳長遵於本月十七日到廳任事查本埠為華洋薈萃之區警察負保衛治安之責本廳長蒞任伊始對於一切職務自當督屬認眞辦理上以副列憲愛護斯民之心下以慰地方喁喁望治之意除呈報並分行外為此布告仰即一體遵照凡我商民人等務望各安生計照常營業以保治安是為至要此布 
　　浙孫將委沈同午任警廳長　淞滬警廳長已由謝司令委江政卿代理聞浙孫以前齊燮元委任之沈同午氏於淞滬警界情形頗為熟悉擬令委沈氏署理（東南社） 
　　當之英昨已交代出廳　前淞滬警察廳長常之英自被北站浙軍扣留後曾由總商會會長虞洽卿閘北保衛團徐春榮尹村夫等向謝總司令再三保釋始於前晚八時餘出北站乘坐汽車由暫代警察廳長江政卿會同各紳士赴警廳監視交代常氏當將各項印信帳目一一交代清楚經呈報謝鴻勳司令核對無誤飭令從寬開釋常氏已於昨晨出廳身體恢復自由惟常氏自經此變灰心意懶業已電呈魯督辦堅辭軍職云（東南社） 
　　昨據前日至謝鴻勳司令處為常之英討情之某君述及常氏此次被扣之原因甚詳照錄如下常為警察廳長時孫傳芳亦曾加給委狀意頗融洽故日前南北兩商會電留常氏在滬以維治安而資熟手後孫督亦表同情曾由參謀長劉君直接致電常氏謂已奉帥諭留臺端在滬維持秩序云云不料王友和軍隊到北站時見火車上裝有憲兵正欲繳械常與接洽遂被扣留一面電請謝司令轉報孫督核辦孫氏得電後大為震怒以旣經電留之人復又率領軍隊携械圖遁殊屬有負職守故即復電謝氏主張嚴辦幸南北兩商會已向謝氏處說情在前故僅交新廳長看管尚未重辦云 
　　常寗保出後餘聞　常之英與寗凱臣二人前曾將其細軟雜具放在北站昨日（十七）均被浙軍抄去内中貴重物品甚多查有銀元寶數錠被人取去當在閘北小押店內此外尚有名畫幾幅亦被不識珍貴撕破糊窗可謂趣事至常部下憲兵業經浙軍編入敢死團即於前夜附搭浙軍專車開往前敵效力其餘百多人曾在北站停留一日分途走散聞大部份仍向警廳謀缺因此項憲兵原底亦係巡警編成云 
　　緝私統領何嘉祿今日接事　水警第四區長何嘉祿奉浙江孫督辦令委為蘇五屬緝私統領已誌本報茲悉統部設在西門安瀾路西一號定今日前去接事其隨從人員為錢葆　等即擔任該部重要事務云 
　　又訊駐淞　水警第四區區長何嘉祿於昨晨（十八）由滬乘淞滬頭班客車到區部後旋即借同督察員孫煥文往砲臺灣司令部會晤浙軍第一師師長陳公俠面商一切機要軍情畢陳師長於午後一時登輪赴江陰何區長在淞歡送陳師長去後即動身赴蘇謁見孫傳芳氏接洽要公現定於今日回滬接任緝私統領之職 
　　李祖夔帶印而去　前任上海縣知事李祖夔得悉浙軍謝鴻勳委任張思永為縣知事後已於前晚騰出縣署並帶上海縣知事印篆而去昨日上午張知事偕同狄紹靑等到署接任除傳見各科辦事唐西明等面詢一切外並着照常服務惟印篆無着已向謝司令請示 
　　吳梯靑逃匿無踪　上海電報局長自經蘇督楊宇霆委吳梯靑來滬接事後未及一月而江浙局勢驟變浙孫以吳局長扣留密電甚為憤恨昨已派便衣兵士四人到局監視詎吳局長已逃匿無蹤現聞由孫監督維持局務 
　　浙孫加委稅所長上海稅務所所長焛瑞芝已由孫傳芳加委云 
　　浙孫委楊心正為諮議　浙孫以各路軍隊經過新龍華車站時漕河涇保衛團總楊心正督率團員日夜照料且供飲茶水代購物品熱心任事頗具勞績現當軍務倥傯需才孔亟之時特委楊團總為督辦公署諮議以資臂助昨日楊君已奉到孫總司令委任令並委任狀一紙除遵令諸委外每日前往浙軍駐滬辦事處襄助一切云 
　　兩路消息 
　　蘇常間昨開專車三次　昨日（十七）由蘇州開往常州專車三次第一次下午一點四十八分在蘇州開出計掛車三十輛第二次十二點四十五分由蘇州開出計掛車二十三輛第三次十點十七分由蘇州開出計掛車三十三輛 
　　淞滬車昨已開行　刻下滬車站及吳淞張華浜之鐵路工廠內均無機車存留滬寗鐵路所有之機車完全駛出在外昨日淞滬車竟能開駛其原因係麥根路車站停有燬損機車兩輛本留待修理者但於此緊急時期尚可免強開駛故加配頭二三等客廂並滬杭甬四等貧民車數節成一列車照常開駛淞滬惟是項車輛大半無燈故乘客難免有黑暗中摸索之苦耳 
　　昨日滬杭車之所聞　滬杭鐵路昨日（十八）杭滬間往返客車各開行兩次計（上行車）由閘口開上午七時十五分之三號特別快車一次又下午五時四十五分由閘口開之十一號夜快車一次（下行車）上海北站開上午八時零五分之四號特別快車南站開上午八時十五分又下行六時南北站同時開杭之十二號夜快車以上兩次客車駛過沿路大小各站均停留數分鐘以便各站旅客搭車聞今日（十九）仍照上述客車開返兩次惟開行及到達時均不能準時駛抵又昨日杭來之三號特別快車因車輛缺乏駛在沿途各站乘客衆多掛有邊車兩輛載客該車駛經嘉興嘉善楓涇松江莘莊新橋等處男女老幼異常擁擠均先爭登車衣箱行李等件為數甚夥該車駛在新龍華及老龍華停車時有兵士拉夫在車內拉去乘客四人故其他乘客驚慌不已車抵南站已下午二時五十五分所收客票計一千二百餘張衣箱行李及衣包等件計有二千餘件聞北站較之南站增加一倍之數聞該三號客車又在杭加掛兵車七輛計兵士兩連其餘均裝軍械子彈等至北站司令部云 
　　松嘉間到兵車三次　浙軍第二十四混成旅所部下步兵一團計兵士二營一千人並軍官五六十人於十八夜由嘉興車站配掛花車一輛臥車一輛二等客車一輛三等客車一輛牲口車一輛廂車十七輛公事車一輛共掛兵車二十六輛於下午七時五十分由嘉興開出直達上海北站下午十時開往蘇州候命出發又下午八時十分由嘉興開出兵車一列計掛頭二等車一輛二等車一輛邊車三輛廂車十一輛公事車一輛共掛車輛十六輛係裝載第二十四混成旅砲兵一營於夜間十一時抵北站轉道滬寗路線前往蘇州 
　　前夜（十七）十時十六分由松江開出邊車七輛均裝載軍械子彈及軍用品等件專車直駛北站於十二時半轉滬寗路線開往蘇州 
　　杭州索車候用　昨日（十八）下午三時由杭州督辦公署王稽查官拍電致上海北站司令部索車三十輛掛伉需用當經司令部查上海南北兩站祇有空車十六輛即於昨晚六時半附掛於由滬開杭之十二號夜客車送杭並聞閩軍周陰人之先鋒隊約兵士一團今晨可抵閘口特駐杭省佈防 
　　籌備救護 
　　白十字會籌備救濟　上海中國濟生會白十字救濟隊以奉浙戰機一觸即發滬寗路上之救濟事宜即需趕辦已於昨日下午召集合議討論知照雙方長官曁派隊出發事宜（遠東社） 
　　松江白十字會成立　松江紳商居蔭楠周中一等以移兵運械人民備極恐慌特發起組織白十字分會昨已函知本埠濟生會白十字總會（遠東社） 
　　江陰同鄕籌議救護　江陰旅滬同鄕因聞浙軍將由吳淞從海道進取江陰冀稱黃山砲臺消息特於前日晚間在孟德蘭路葛宅召集臨時會議到奚紹敷李迪先劉永康趙龍彬范文生薛巨安等十餘人當經議定除致電江陰朱祥甫無錫葛鳳池請其就近籌備救護事宜外并於當晚致函中國紅十字會請其給發護照兩份以便派員赴江協同辦理議畢散會 
　　尚有本埠新聞轉入後頁 
 
 
 

Page 11

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *本埠新聞二 
[公團會議]  
　　旅滬浙同鄕將開聯席會議　全浙公會昨為時局變化事開幹事會議到二十餘人先由主席褚輔成報告吾浙不可不策一永久和平之辦法而要旨不外兩點即一廢督二不駐客軍李微五主張定期召集各同鄕會代表共同討論經衆議決定星期二（二十日）下午四時開聯席會議 
　　工商聯合會緊急會議　本埠工商聯合會昨晚八時在同濟里本事務所召集緊急會議到徐冠羣王廷傑陳省三姜韜等二十五人周醒民主席討論時局問題李祝華主張電致孫楊兩督辦請其雙方主持和平保全大局王廷傑謂時局變化乃局勢使然一紙電文無絲毫效力本席於任何方面本無意思惟不贊成此舉且時值軍書旁午是項電文即使投到亦置之不問主席以王議付表決通過繼由張悅臣報告拉夫事情謂本店夥友拉去二人對於營業不無共受影響本會應設法援助且此次拉夫較去年尤甚討論結果函致浙軍當道請其體恤商艱并要求被拉者釋放次討論愛國募金問題僉云戰事雖起而人民之愛國運動不能因此而中斷結果由各會員分別擔任向各方積極進行以獲良果次討論關稅自主問題公決交文牘科王廷傑修正送呈執政府十一時散會 
　　中城商聯會聯席會議　中城商界聯合會於昨日下午二時開各商界聯席會議到森泰生大鴻泰等八十餘代表公推張鼎新號葉振康主席報告開會宗旨謂淞滬時局發生變化奉去浙來大軍雲集拉夫充役市民驚惶失措本會為商業團體關於治安問題實有切膚之痛且肇嘉路一帶近已時有盜匪發生亦應預為防護請衆討論嗣經各會員提議一邊桂生主張先行徵求保衛團團員並向南市團部接洽二毛文卿主張函請新警廳長在肇嘉路一帶加派警察站崗保護三錢選靑主張由本會發會員證一面電請孫督辦嚴伸軍紀停止拉夫四王品照謂米價奇漲應請米業公所維持五計文鈞主張組織保衛團籌備處經衆通過當推定鄭五福王品照鄭殿英毛文卿吉振康孟漢臣計文鈞等為籌備員次葉振康報告出席北城商界聯合會討論增加地方公益稅之情形並定於星期一再行開各團體代表會本會應再推代表出席公決仍由前代表擔任次討論會務進行問題議畢至五時散會 
　　各地防務 
　　法總巡注意交界處防務　法總巡費沃禮以邇來浙奉風雲吃緊各處居民避入本租界者頗衆地方防務重要特於昨日起知照副總巡石維也西探長第潑在斜橋日暉港徐家匯等處華法交界各橋堍除派原有武裝越捕每橋兩名守衛外並派華探每處一名曁腳踏車隊越捕一隊不分晝夜分段梭巡藉以保衛本租界居民安寧 
　　董家渡保衛團出防　南市董家渡天主堂保衛團第一支隊隊長高子雲為地方防務重要於昨晨通知各團員全體武裝齊集隊本部挨班值崗外每晚七時起分班在大東門一帶街道認眞梭巡至天明歸隊藉以保衛地方治安 
　　南市保衛團會議團務　南市保衛團團部以邇來滬埠因江浙之事發生地方防務重要曾經通令各區團員日夜戎裝出防地方尚稱安靜惟該團團總姚慕蓮因公赴京未返穆副團長日前辭職雖經挽留曾經請假養疴茲因團部無人主持故於前日開團部會議議決函請各區團副陸錦麟何永壽二人輪流到團幫辦遇有重要事件仍請穆副團長策劃一切以重團務 
　　浙江路商聯會致保衛團函　南北浙江路商聯會因地方治安繁重前日開會議決致函南北市保衛團云（銜略）此次時局不寗人民飽受虛驚滬埠南北市地居衝要與租界櫛比鱗次當此伏莽正多地方市政尤宜嚴加防範敝會前經迭電籲請蘇浙當局主持和平現在奉軍旣已引退浙軍亦已前進滬地空虛應函請貴保衛團維護治安豈僅敝會感謝已也 
　　對馬艦來滬加防　日本海軍軍艦對馬號因上海形勢危急已奉電令駛回上海駐防日內即可進口 
　　安宅艦急調防滬　日本駐楊子江第一艦隊現因江浙再起風雲長江下游已入嚴重之軍事時期該隊駐滬海軍司令急發電至漢口上游調警備艦安宅號命十九日以前必須趕到上海以便派調護僑現悉該艦今日或可至滬 
　　各地狀況 
　　滬寗水道之一瞥　東南通信社云本社記者於聯軍丸於昨日下午五時抵滬調查各種情形如下「南京之情形」楊宇霆接得聯軍入蘇電訊後除急電奉張京段報告外一面條陳奉張主張即退守徐州以大兵扼徐俟得張復電後楊即將過江楊氏抵任未久一切毫無佈置突得此耗顯露張皇之象南京除已戒嚴外禁止人民談軍事十六十七兩日因滬寗車中斷滬報均未到寗聯軍進行猛烈消息寗人均不知悉惟觀官場情狀均知奉軍潰退十七日居民極為恐慌社會漸露紛亂狀態一時謠言均謂浙軍即將撲寗者但滬寗車旣不通避難及旅行者約二千餘人下午三時上進心羣集於日清碼頭候是日　下水之襄陽丸來滬及下午四時該輪抵寗登輪者爭先恐後狀極狼狽迨開駛時輪中已有人滿之患求一可坐之地而不可得茶房則故高價值每一鋪位索價至十二元「鎭江之情形」鎭江居民已知聯軍佔領常州邢士廉部前日已退至該地又據該地消息馬玉仁部下已在邵伯一帶拉夫據由丹陽等地奔走至鎭江之人士云浙軍紀律尚好故常州秩序如常惟居民不知眞相颇為恐慌襄陽丸抵鎭居民避難至輪者又有數百人已無地可容買辦商之船主乃將第三層隙地開放儘量容納始行開駛「江陰之情形」江陰上下客不多據登輪者云昨日有新兵開到聞係浙軍「吳淞之情形」吳淞上游獅子林昨日下午三時有大遠公司之大吉及鴻大兩輪滿載聯軍開赴上游聞係開赴江陰一帶又昨日下午三時有小輪二艘拖帶小輪三艘亦滿載浙軍上駛聞均係陸地聯軍水陸並進進取鎭寗 
　　兩內河輪均在松江被扣　本埠正昌內河輪船局申湖班因浙江發生軍事行動內地居民紛紛避難來滬即乘機圖謀厚利如平日每客船資二角者增加至六角一元二角及數元不等且乘客擁擠無立足地詎近來因發生捉船運兵之事乃均相繼停班惟該局照常開駛於十五日申湖班吳興輪載客開駛至松江地方時在晚間十句餘鐘被浙軍瞥見喝令停駛詎司機老大不睬開足馬力疾駛圖逃浙軍以其不應即放空槍示威該老大仍復不停以致被開放實彈排槍擊傷老大頦部彈穿左肩膀幸未傷及乘客該輪并拖船三艘一併扣留迨至夜半正昌船局由湖開申之河蜻輪船駛過松江時亦被浙軍封鎖旋奉長官命令運兵開赴長興宜興前敵惟一般趁客均被驅逐上陸後莫不叫苦連天於前日乘滬閔長途汽車來滬但受槍傷之老大當送松江某醫院醫治亦於前日來申延醫療治 
　　松客談松地之恐慌　松江來客云該處於國慶日起防務驟然緊張稍有身家者均攜眷避滬站上行李幾如山積但軍事當局祇有奉令舉行秋操之布告其他並無表示及至十五上午則祇有嘉興開滬之區間車過松東行而由滬開杭之快車則未見前來旋得莘莊消息謂過松之區間車即在該處扣住雖經疏通放行逕達滬站惟在站待車者尚異常擁擠行李之堆積者尤不知凡幾詢以松滬交通能否維持則謂已無希望於見待車之人紛紛散歸站上行李亦有雇人搬回者但同時七混成旅來松確信已因警區代借嶽廟中之華樓也是園等茶樓房屋均已得悉即東門外之於姓費姓錢姓等十三家巨大房屋亦因浙江第一師開拔來松經警區借定七混成旅長楊振東來松秋操之文告旋即發布是大兵來松之信已屬千引眞萬確至縣知事楊鴻藩本已另任二師執法官將縣篆交徐警佐暫代擬十五上午乘輪赴湖乃司令部中以輪送民夫共須一千五百人縣署尚未交解派隊嚴催赴湖之行於以斷展緩一面即令衛隊警察及各團地保法警催徵吏等按前頒拘解莠民之令即日交解是以城內外拉夫之聲充塞耳鼓甚至穿長服者亦不能免故截至傍晚已得八百餘人辦理異常盡力但第二批派赴各鄕之人尚未回來若能寬展限期或可足數惟尋夫哭子之婦人則觸目皆是所有來松大隊即於下午陸續前來準深夜十二時後向莘莊出發又新募之水路警備隊已由龍國標隊長招募三隊每隊巡船十艘每艘連船長十人業經發交軍械服裝俾充司令護衛而晚間九時許忽有巨聲兩響從東北來房屋搖動是否地震無從斷定此係十五日之情形也十六上午杭來車仍祇達莘莊故上海報紙已兩日不到人民恐慌較昨日尤甚拉夫亦比十五日更為緊急由杭續來之大軍已偕第一第二公立小學省三中校等為之暫駐離松十八里之小崑山巡莊織三本屬有病因辦兵差受驚斃命遺缺已委李含生承乏下午兩時許代理縣知事徐暐召集各界開會籌商孫督辦令飭組織兵站辦法並將公文章程逐一報告請予討論到會諸人以今日拉夫波及商人其衆要求定一辦法俾商市不受影響云云正在討論間司令部某軍官來署要索民夫態度甚為嚴厲當立傳徐君前往警所勒交致會議毫無結果而散地方公團領袖即往一師司令部謁見陳公俠請為維持並籌商停止拉夫之舉俾商市得以照常維持旋見大隊陸續出發而謝鴻勲司令悉已安抵上海在滬本軍確已完全撤退是松滬交鴻藩則行於上午乘輪赴湖十七上午仍有拉夫午刻警備隊二團全部出發滬杭客車聞將通告商市雖依舊開張然街上祇剩婦女即商店中大者祇有兩人小者一人蓋城內外繁盛區域已露蕭索景象矣 
　　松江全城罷市　據松江來客談浙軍在松拉夫甚烈銀行典當於二十七日停止截至昨日以拉夫故全城罷市云 
　　南京來客談　昨（十八日）有來自南京某君語記者云南京城自十五日以後戒備甚嚴聞城樓及各要塞均有大隊奉軍把守八夜各街道有雙崗警察武裝站崗城門則限入夜十時後緊閉因此人心甚為惶恐（遠東社） 
　　昨日滬南安靜如常　當雙方尚未有所行動時因各方盛傳滬西及滬南一帶即將發生戰事於是一般居民即起恐慌及至奉軍邢旅撤退時則恐慌益甚前日（十六）下午浙軍到滬後因奉軍已撤退無衝突之可能人心始漸安慰遠東記者昨日（十八）下午前往滬南一帶觀察一過自城內至斜橋等處日前之恐慌均已平靜遷居租界者多數亦已遷回商店照常營業秩序甚佳自老西門至高昌廟一帶不見一兵一卒高昌廟之營盤自奉軍退出後即由總商會之保衛團防守自高昌廟至龍華及日暉港一帶秩序亦如平日（遠東社） 
　　各方情形簡報本埠商業機關昨接無錫前晚發來電報略謂錫尚安謐浙軍將到又蘇州常州等處亦有電報告安寗 
　　各地避兵人民 
　　縣警察所派警保護避難人民上海縣警察所所長熊育衡以現值多事之秋各處奉軍現已撤退而浙閩蘇皖贛五省聯軍現正運兵輪械異常忙碌而各鄕人民驚慌遷避來滬者日益衆多誠恐流氓匪徒乘間攫搶情事昨特分令各分所所長認眞派警巡防一面派撥警探分赴浦東浦西各碼頭巡察以保行旅 
　　蘇州難民來滬　昨晚六時蘇州開滬之招商局內河小小輪駿發昨日上午九時抵滬拖有駁船九隻又滿載難民及行李箱籠昨日下午五時又開往蘇州同時尚有老公茂之吉星開往蘇州福星開往無錫搭客較來時少去一半小輪價目平時煙篷四角客艙五角大房艙三元小房艙兩元招商局前日起加倍他家尚不啻此數據蘇州來滬者云前日蘇州城門已開搶刦事已鮮路上並無阻礙 
　　大批難民續到　連日鎭寗各埠逃難人民來上海者已有千餘名自浙軍西上追擊奉軍寗鎭火車不能通滬以來此兩天中之逃避來滬之人民不但鎭寗甚至漢口蕪湖通州等處亦有大批難民抵申矣計日清之大吉九襄陽丸兩船下航來申其由漢蕪浦口通州江陰鎭江各埠所乘該二輪至滬之避難人民共有一千八九百名其中尤以南京鎭江及江岸等處下船者為最多悉由前昨兩天至滬矣昨日三北公司之鳳浦號江輪到滬亦有大宗箱籠物件在浦口以下各埠載來上海 
　　又訊昨日大吉丸輪船由寗來滬又載有南京鎭江等處逃難人民約近千人比較平時增多三倍近因英商輪船多數停駛故非常擁擠 
　　其他雜訊 
　　輜重營長覓屋辦公　聯軍第一軍輜重營徐營長業奉上級長官委任為上海滬杭兵站長即日到差後因該處附近尚缺乏相當之屋宇為辦公處是以涵致警廳總務科請即飭知所屬代為招覓等事情昨已由廳轉知該管警所照辦 
　　警廳令浦東警署招募夫役　淞滬警察廳昨以電話通知浦東三區警署略謂招募夫役業與司令部洽商就緒原定每名口糧六元現加至十元令即派警往各碼頭廣為招募云云聞募得數十名用小輪載赴吳淞兵站聽候遣用 
　　滬北興市　汽車昨日開駛滬北興市公共汽車前日（十七）以聯軍第二軍謝司令在滬滬寗車站特別戒嚴車輛不能通過乃改駛江灣至寶山路之間昨日車站已可通行遂恢復路線惟以拉夫關係乘客絕少 
[關會消息併誌]  
　　英公使昨日來滬　駐京英公使麻克類（即出席關稅會議全權代表）於昨日（十八日）上午十時抵埠當由江蘇特派交涉員許沅率同楊科長王幫辦親往碼頭照料英麻使甚為快慰并致謝忱聞英麻使曁隨員等擬於二十一號乘太古公司景星輪船赴津轉直入京許交涉員昨已電呈外交部請轉知京奉路備掛花車約二十六號前當可抵京 
　　葡代表今日抵滬　大陸報云葡萄牙出席關稅會議代表白蘭柯海軍少將乘滿施託哇輪船來滬將於星期一午間抵埠白氏係澳門海港工程委員長本埠葡僑關於是晚六時在大西洋總會設宴歡迎以白氏行程怱怱星期二上午十時即將乘南寗輪船赴京云 
　　總商會明日歡讌各國委員　上海總商會定於明日（星期二）下午八時歡讌各國關稅會議委員藉以聯絡情誼擬請全體會董及關稅委員會各委員一體陪席俾資接洽 
　　浙江路商聯會之通電　本埠南北浙江路商界聯合會因關稅會議開幕在即昨特通電各界堅持初旨以期實現自主原電云竊維關稅一項為國家大宗收入以直接關係財政命脈間接關係國家富強我國關稅權受列強不平等條件之束縛數十年來操諸他人之手各種稅額任其定奪反賓為主不得稍加過問言之痛心我國貧弱之源斯實一原因也邇者各國根據華會議決在華舉行關稅會議各公團早經函電紛馳或主張自主或反對會議現在各國代表均先後來華開幕之期轉瞬即屆政府貪二五附加將從彼方意志作不澈底會議於彼有益於我有損應請各公團再接再厲堅持最初主張監督政府期關稅之自主保國家之主權云云 
[縣商會新屋昨日開幕]  
上海縣商會新會所業於昨日行正式開幕典禮各界代表前往道賀者自上午九時起至下午三時止計有一千餘人會所內外秩序由武裝保衛團及男女童子軍蒞會維持故極形整齊茲將各項祥情分別錄后 
　　會所之大概　該會新會所位於小南門中華路面南洋式三層樓大門前交叉國旗四週環以萬國旗極華麗雄壯之致進為傳達室左右收發處中央有廣場場中楠花木場北為大廳左廊為庶務室接待室汽車室上為辦事室廳內左為會長室會客室右為總務室文牘室二層樓為評議室常會室公斷室保卷室三層為議事廳屋宇莊嚴幛聯銀鼎琳瑯滿目 
　　到會之來賓　政界有關監督朱淞滬敬禮廳長江市　 
公所長李新知事張稅所長閔當關稅務司華樂氏商界有總商會長虞洽卿方椒伯絲繭總公所沈聯芳閔行商會會長吳淞商會會長保一團除閘北王彬彥尹邨夫外南市保衛團教練劉鳳麟團副王壯飛張秉金鐘俞元爵夏國樑董家渡保衛團朱少圻均戎裝率隊二百餘人參賀董子軍有南洋附小兩江女師招商廣肇公學五十餘人由沈同一姚麟書率隊服務學界有黃任之沈信卿賈季英等一千餘人均由會長姚紫若姚慕達曁會董顧馨一會員忻文堯等招待並有南洋神州兩公司贈送來賓香煙 
　　開會情形　十一時該會全體職員及各界來賓在三樓議事廳開會由威廉邇司儀首奏樂次官長來賓及該會會長會董會員等相繼入席行開幕禮次全體起立向國旗行三鞠躬禮次會長姚紫若姚慕達報告新會所落成經過情形並宣讀開幕詞（附后）次官長朱有濟李平書江政卿致訓詞次來賓沈信卿王引才黃任之賈季英等先後演說次上海總商會會長委孫籌成致頌詞末會長致答謝詞（附后）乃行閉幕禮禮畢攝影茶點而散 
　　開幕辭　中華民國十四年十月十八日即古歷乙丑年九月朔上海縣商會新會所落成　承各界惠臨把臂聯歡額手稱慶爰糊名稱之由來與建築之緣起撮要略陳備諸君之考覽其詳細報告俟諸異日按本會之設二十年於茲以言會名清光緒三十一年稱滬南商務分會三十二年稱滬南商會分所旋仍改分所為分會後於民國六年奉部令定今名以言會址初設於施家　繼徙於毛家　今乃移建於此以言治事初第清理商事債欵他案無多加入會員其時亦少人事旣屬簡單會所無取宏敞洎辛亥光復前後議挽川漢風潮勸認路股力維華界市面爭減稅釐加之兵火迭警水旱　臻世變旣殷商務益棘近年則關於保商營業之進行官商中外之交涉端緒愈紛應接不暇而會員因而請求入會亦復歲增倍蓰於前雖一遷再遷漸進漸勝而分曹設科不敷支配偏隅狹巷或諛訪尋此所以另謀建築者一也邇來歐美商會並實業資本家以及法政兩界來華游歷到滬必至總商會及本會參觀總商會規模宏遠爽聽交譽而本會門巷不容旋車議廳難敷廣座外界來賓觀瞻所繋形式不展體制未宜雖不必踵事增華亦未可自封故步曾綬福間忝長會務因是提議同人相與贊成此所以另謀建築者二也當於邑之南門中華路採購今會基址益以旁近之地四畝有餘門臨坦衢軌道四達交通較便於昔會址亦宏於前基旣定矣乃謀建設於是組織建築委員會公推莫子經顧馨一朱吟江穆抒齋漚潤挹李詠裳陸竹坪王伯塤馬驥良姚伯棠諸君會同曾綬福同任之建築之要旨在籌欵計購地建屋置器一切所需都拾五萬元雖近數年入會加多會費加增並歷歲積儲悉歸建築所缺尚巨於是議援總商會例訂立簡章籌募公債六萬金以資挹注欵旣備矣而規畫工程期於適宜以圖鞏固貴得其人於是聘任張君效良為建築主任搆三層五樓其上設大會場會之東建屋二十餘楹藉取資金現時則取償債息後日則永固基本爰於陽歷十三年八月經始迄十四年十月竣工閱時十有五月而成此大略也當夫始事之初同人莫不欣欣然醵金助工曾綬福同亦得竭其駑鈍以從諸君子之後不圖江浙戰興輟工以待扶傷救敝奔走不遑商凋資竭供　為疲又莫不盡焉傷之而慨然於遷會之舉未始不可以或已也茲幸軍事敉平會工告　而五卅慘案復作外交多故商民愁苦殆不可言今雖同人萃聚相賀一堂亦姑忍在莒之痛聊為考宮之慶而已雖然道無陂而不平運旣否而必泰所冀此後太平有象金戈永戢玉帛重敦本會所旣革故而鼎新商界亦月異而日新國家人民亦莫不咸興維新而此五色之旗飄揚於新商會之上者更日新而又新此我同人所相與　祀而慶祝者願中華民國萬歲來賓萬歲上海縣商會萬歲本會全體會員萬歲上海縣商會會長姚曾綬副會長姚福同謹撰 
　　建築主任徐佐勲頌詞　中華民國十四年十月十八日為上海縣商會新廈落成開幕之期海邦人士之來瞻典禮抒慶祝者濟濟蹌蹌極一時之盛溯自貴會成立瞬經二十載賴歷屆會長會董宏籌碩畫成績燦然今會長紫若姚先生尤能發揚而光大之是項建築凡審查圖樣指導工程自奠基以迄觀成悉由先生一人規畫其心精其力果洵足邁往昔而示來今矣佐勲躬興鳩工庀材之役喜誦鶯鳴伐木之章爰獻俚詞為先生壽且為貴會前途祝焉詞曰巍巍廣廈氣象矞皇左襟江海右枕浙杭一隅之地綰縠華洋五都　　萬國梯航貴會崛起綜厥大綱保障百業領袖羣商溯自成立幾閱星霜經營慘澹成績昭彰懿獻姚公從事擴張大啟新宇規畫周詳萬流仰鏡一邑增光惟總商會堪與頡頏今茲開幕典禮煌煌前途無量大業永昌　雲莽莽浦水湯湯敬祝貴會與之同長徐佐勲謹頌 
　　答詞　今日敝會新會所落成開會脣承官紳學商各團體致賀或珍遺之稠疊光照敦槃或藻頌之聯翩唾同珠玉且復軒車枉降遙聞驚噦之佳音履舄交輝寵錫鶯喬之吉語歡迎之下榮幸實深夫以上海為華洋綰縠之區　商業中心之點商會所期者在商家之發達而商界所望者在世界之和平斯又非獨商界有同心抑羣公共企者也今者營室星明仙宮月郞尤冀銀河洗甲內串悉寗玉帛修歷外憂亦弭不僅此一堂之相慶且推諸六合以聯歡敢致謝忱邇伸祝悃 
[昨日閘北之市民大會]  
　　主旨在（一）反對滬案重查（二）關稅會議（三）啟封愛國團體 
　　國民通訊社云上海學生聯合會上海工人代表會全國學生總會反帝國主義大同盟等團體所發起之上海市民大會昨日下午在閘北天通庵路止園對面空場內舉行到會人數達八萬餘散會後並經寶興路寶山路作大規模之游行會中議決一通電演講人數甚衆其主旨則在反對滬案重查反對關稅會議啟封愛國團體尤注重於組織國民自衛軍游行至共和路時羣衆並要求自行啟封總工會浙軍郝營長怡然轉呈孫督辦核辦並表示愛國團體此後自當盡保護扶植茲將昨日　 
所得詳情　誌如下　 
　　會場之布置　會場在天通庵路止園對面空場內空場甚大約可容十餘萬人場之中央有用方桌搭成之主席臺一處其旁併有自由演講臺以備到會者自由演講之用門首由總工會糾察隊及閘北保衛團多名到會維持秩序 
　　會前之自由演講　未開會前到會團體如上海大學學生會及各工會均派人在演講臺自由演講計演講者有傅冠雄韓光權陳竹山賀威聖等十餘人各人均慷慨激昂聽者鼓掌不絕其意則謂前此上海市民因反對滬案重查在西門公共體育場曾召集大會一次奈以奉系軍閥之壓迫未得盛大羣衆之參加故有今日之會吾人從今日起應一致繼續愛國運動並啟封愛國團體云云 
 
 
 

Page 12

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *　　赴會工人被拉夫　正一時半有總工會第四辦事處工人馬連惠滿照玉王士成徐　　等四人亦來參與大會未至止園即為整拉云充夫役大旗三面亦被沒收由張文要如立開會前登臺報告到會羣衆均主張推派代表前往交涉當推出羅世文等五人為代表前往交涉 
　　到會之團體及人數　到會團體共衆工會方面計有浦東日華紗廠工會內外棉紗廠工會喜和工會上海蛋廠工人聯合會廣幫木業工會鋸木工會中華工業廠工會商務印書館工會中華書局工會印刷總工會上海縣工會上海工人代表會公共租界電車工會電話工會木器總工會隆茂工會上海總工會各辦事處大英煙廠工會厚生紗廠工人祥生鐵路工會滬西油廠工人聯合會白禮氏洋燭廠工會洋琴工會等八十餘工會學生方面則有上海大學大廈大學法政大學春申大學文治大學江南學院清心中學景平女中上海大學附中等三十餘學校學生會連各界市民絡續到會者總計約達八萬餘人 
　　旗幟上口號　到會者均手執小旗一面上書「啟封愛國團體」「反對滬案重查」「反對關稅會議」「反對奉系軍閥」「工商學各界聯合」「國民革命萬歲」等號而尤以某某二工會以白布做大旗二面上書「反對賣國奉系軍閥」「啟封總工會」「愛國運動自由」為會衆所注目 
　　會場之傳單　會場上傳單之多總計不下數十種有為工會辦事處分發者有為各團體所發者詞句太多不具錄 
　　開會之情形　二時半到會人數愈聚愈衆遂由總指揮通知停止自由演講正式開會首由主席報告開會宗旨略謂今日之會係繼續十二日之會召集因該時上海猶在奉軍掌握各界人士未能踴躍到會特由工學各界決定於今日再行召集至今日開會之宗旨則一為反對滬案重查二為反對關稅會議三為打倒奉系賣國軍閥四為要求人民愛國自由五為組織國民自衛軍其理由到會諸君想已明瞭實毋庸鄙人再為申說云云報告畢即由主席團介紹演講員上臺演講 
　　盛大之演講　演講者計有阮仲一賀威聖尹蘇野（韓國人）楊之華雷榮璞張超等十餘人均詞意激昂皆得聽衆歡迎阮君大意說明濟難會之宗旨賀威聖則注重人民組織自衛軍楊之華女士主張繼續努力雷榮璞張超兩君說明工人為愛國運動之中堅韓人尹蘇野君演說時由某君代為繙譯對於中國政局與民衆勢力詳加分析而歸結則謂中韓兩國同為被壓迫民族欲求自由解放須聯合起來一致反抗云演講畢由主席報告今日通電已由主席團推定蔣君預擬應請蔣君上臺報告 
　　通過之電文　報告畢蔣宗文君上台朗讀所擬之通電全場一致通過其文曰全國各報館轉全國同胞公鑒五卅以來同胞熱血流遍全國帝國主義者恃有奉系軍閥為其爪牙是以上海青島天津唐山等處愛國運動橫被摧殘不能如量發展（中略）今者全國公憤集矢奉軍即軍人中亦有起而討奉之舉夫軍閥相爭本無利於民衆主討伐賣國軍閥人民雖有犧牲而不惜和平固人民所熱望惟賣國殘民之軍閥不去實無和平之可言本大會謹代表全上海二百萬市民昭告全國同胞毋以姑息之和平縱容賣國軍閥以阻討奉之師我全國民衆應在此討奉義聲中羣起組織人民自衛軍為討伐賣國軍閥而奮鬥為恢復全國愛國機關而奮鬥為繼續愛國運動而奮鬥為人民集會結社言論出版之自由而奮鬥 
　　游行之路線電文通過後由會衆高呼口號畢（口號如前）由主席宣布出發游行游行路線為事前所預備由天通庵路出發經寶興路折寶山路再過虬江路　　 
至共和路分隊散會 
　　游行之情形　游行時總工會糾察隊為領導次即隨以景平女學文治大學復旦大學復旦中學上海大學上大附中大夏大學勵志學校清心中學春申大學江南學院東華大學各界婦女聯合會中國女子體育師範學校淸眞學校後則各工會各辦事處沿途高呼口號隊伍行抵共和路總工會門首即停止進行一致要求自動啟封總工會 
　　請啟封總工會情形　游行隊未至和興里被封之總工會時該弄門口早已關閉外有十餘警察守衛致大衆未得入內羣衆當即決定往淞滬警察廳第四區交涉由李巡官出而接見首由該會代表陳述請啟封總工會之理由李巡官謂總工會為戒嚴司令部所封閉本署無啟封之權俄頃浙軍司令部所派之郝營長即至請見該會代表該會當推工學界梅電龍朱義權楊復來林春山等前往交涉郝營長即出抵滬後之布告相示謂予軍對愛國運動素願保護孫督辦亦甚表同情予願將代表等所陳各節轉呈孫督辦並當面允於一星期內即行啟封 
　　又據訪員報告稱日松滬戒嚴司令邢士廉退出上海之後已封之上海全國總工會會員即希圖復活連日分頭接洽定於昨日下午假北四川路某花園開全體大會議警察廳長江政卿據稽查員密報傳電話飭知五區楊署長五區二分所龍署員派長警到場阻止開會四區劉署長亦據警探報告該會中有一班激烈分子欲將共和路和興里所封之房屋自行撕去封條在該屋內開會因派巡長蘇鑫帶領巡警一排在里口守衛傍晚時果有二三十人到來見此情形當即折回 
[保衛團聯合會昨選委員長]  
　　淞滬保衛團聯合會於昨日（十八日）下午三時開委員會選舉委員長到者漕河涇保衛團楊心正彭浦凌贈蓀洋涇許奇松諸翟侯積嵐眞茹王守餘上賓兩縣閘北保衛團王彬彥尹邨夫曁各支團李廣珍徐春榮等三十餘人公推王彬彥主席宣布依照議程先行選舉委員長結果王彬彥以二十五票當選為委員長尹邨夫以二十票陸錦麟以九票當選為副委員長次并議決各案如下一辦事酌錄委員制方法一經費暫由閘北保衛團墊付一本會詳章及辦事細則由主席指定楊心正　 
許奇松鐘玉良尹邨夫吳履平五君為起草員議畢五時散會 
[意飛機昨午到滬]  
意國飛機於昨午到滬泊楊樹浦方面浦江中本埠各官署均派員到場歡迎該飛機內有駕駛二人與衆人握手歡敘極為暢快 
　　電通社十八日鹿兒島電云意飛機於本日七時二十分出發赴滬 
[昨日濟難會徵求會員]  
　　昨日上海市民舉行反對滬案重查大會中國濟難會以此時正在該會徵求會員期內除携告學生工人書數萬份派人前往分發外並推阮仲一君到會演講阮君到會後除在未開會前略作自由演講外開會時首先即上台演講說明濟難會發起之原因及到會各團體與濟難會之關係並提出今日(指昨日)到會各團體一律加入濟難會之議案經到會羣衆一致通過當場簽名加入約計已達二千餘人 
[滬埠米價驟漲原因之調查]  
　　昨日米價已鬆　今日看低 
　　聯合通信社云連日滬埠米價突然上升最高至十六元而各方面頗有歸咎於北市經售人或謂其中有奸商乘機壟斷傳說紛紜人心惶惑本社記者昨特赴滬北經售米糧公會訪據該會長范和笙蔣石稚兩君所述前日常粳因米價糾葛及米價上升之原因曁此後民食籌維談話分紀於后俾關懷民食者之注意焉 
　　常粳市價糾葛之眞相　據該會正會長范和笙君云日來滬埠因戰訊突起常松一帶米客罹遭封船到貨較少本埠米市因之日高竟達十六元日前仁縠公所提議限價為十五元鄙人首先贊同惟鄙人為錫帮產區之米新縠尚未全登無貨到埠其餘常熟蘇州崑山松江等貨均由米客自售興行常粳做盤至十六元迨至十六日仁縠公所議決限價各米行通照限價結算先日之販常帮米客因上下有一元之鉅因而不肯出樣售賣十七晨由常熟米商公所司事徐君及曹君兩次請鄙人主持平允鄙人當請本會常帮議董周夢熊先勸各客照常出樣售賣一面婉勸維持限價解決糾紛至滬埠米價之升降全視時局及產區到貨之底盤為標準經售人之佣金孫論石不論價貨價落則賣任輕而銷數暢佣金亦随之多故米客及行店或有看高之心經售人則極願價落報載有謂鄙等經售人乘機壟斷實為不明事實之妄揣無辯論之價值如今日市價已看小高白粳祇開十四元羊秈最高十二元八角次貨類推此足見市價上落祇須到源湧旺人心安定則不限自平也 
　　本年米價高貴之原因　據該會副會長蔣石稚君云本年米價上升原因甚多要不外下列數端（甲）遠因一贛湘歉收禁止出口尚須取給於皖二皖省本年祇收七成除湘贛採辦外餘米有限故產地底盤比上年約高三元三浦東新粳出數往年平均有八九萬石到滬銷售邇因上年棉價高貴據鄕農說種棉每畝可得三十元種縠祇得二十元而種縠手續較繁故今年十之七八改種棉花今年到滬銷數因之不及萬石四蘇崑松靑一帶出縠較早之區因受蟲傷祇得半收故粳米亦較上年成本高出三元（乙）近因一滬埠因米價成本過高行家以此不敢多存二滬埠居民鑒於上年江浙戰起米糧缺乏市價高超一聞戰訊又起紛紛爭購市價因之上升三當戰謠初起內地米船罹被封用因之到貨較少米價遂高達十五六元上述為本年米價高貴原因其實今年戰區形勢與去歲不同因滬上大宗民食仰給常錫蘇松逆料浙奉戰線已移過產區不過偶爾高漲日來人心漸定到船當可漸旺米價將不平自平至於限價辦法此為治標之道用以安定人心耳刻戰爭焦點不在近滬米價高貴一層可無問題 
　　米糧公會集議開源辦法　滬北經售米糧公會因本年米價高貴實由產區出數缺乏底盤高貴倘不設法開源近冬米價尤恐上升明春青黃不接如無存貨更恐缺乏定今日下午三時開會討論開源辦法 
[淞滬保衛團昨日會議] 　選出委員長 
　　淞滬保衛團聯合會於昨日下午三時在閘北保衛團召集會議各鄕保衛團代表到者漕河涇楊心正彭浦凌贈蓀閔行鄕吳履平洋涇市許奇松諸翟侯積嵐眞茹王守餘法華鄕一團王士霖四團陶雨生高橋鐘玉良靑浦蟠龍區朱亞傑閘北王彬彥尹村夫及總團所屬各支團代表合共二十餘人三時開會宣佈依照日程先行選舉委員長王彬彥君當選即推王君主席茲錄議決案如下一辦事酌採委員制方法通過二經費暫時由閘北保衛團墊付通過三詳章及辦事細則請主席指定當經推定楊心正許奇松鐘玉良尹村夫吳履平五君通過四尹村夫報告南市保衛團因內務極忙對於聯合會難於顧及之表示請在座諸君於遇見該團各團長時加以敦勸以期共濟時艱 
[閘北八路商聯會募金隊成立]  
　　昨日（十八日）閘北八路商界聯會開職員緊急會議到者正會長顧紫霞副會長朱愷儔張梅軒評議長吳仲裔等三十餘人公推顧紫霞君主席報告商總聯會組織之愛國募金隊本會自應繼續成立議決本會照章組織成立推正會長擔任正隊長副會長擔任副隊長評議長擔任參議各職員擔任隊員皆各一致人心奮勇進行吳仲裔提議本屆改選職員案議決因時局關係不易召集大會改選事暫緩舉行議畢散會 
[九畝地商聯會籌備會紀]  
　　九畝地商界聯合會昨日（十七日）下午八時在籌備處開籌備職員會到者有洗冠生王昌祥陸雲溪薛壽齡余長命陸硯耕李慶奎李志春張頌治王慶建毛熊飛等公推王昌祥主席陳富蓀紀錄首由常務職員朱曉雲陳寄塵報告一切公决十八十九兩日分發章程宣言二十日下午一時各籌備員齊集籌備處一同出發開始向各商號接洽徵求入會發起人未繳籌備費者著會計主任前往收取洗冠生君發表意見勉勵同志始終如一恊力進行薛壽齡提議加推籌備員六人通過當推定余永生舒穎餘甘棟之莫善邦大興乾大嚴紫封樂升元等繼續加入者有乾大安息開泰周根木鼎元等 
[北福建路商聯會改選職員]  
　　北福建路商聯會於民國八年成立當時頗形可觀嗣以各職員業務紛繁未能兼顧致會務停頓日昨由該路各商號提議重組改選昨日下午二時當場選出徐慶洲為會長郭子良馬　岩為副會長王一衡張心之為文牘朱松甫陳福康為會計翁裕亭董汝霖孫文榮任奎元謝茂章為幹事並推徐慶洲會長為總聯會出席代表並議決通告各商號以後會務須共同負責云議畢散會 
[各同鄕會消息]  
　　皖同鄕會　安徽旅滬同鄕會昨日上午十時開第二屆選舉會到余魯卿楊新如孫鐃　王龍庭汪　界等二百餘人公推呂高漁主席推舉余魯卿等十六人監票王觀賓等十六人檢票路雲光等二十人唱票孫賓南等二十人錄票因票數過多分四區開票職員輪流服務當日不能竣事被選人姓氏須翌日繼續開會方能揭曉茲錄其開會秩序如次一搖鈴開會二推舉主席三報告改選投票經過情形四推舉監察檢票唱票錄票各職員五開匭站宣布當選人姓名七攝影八聚餐 
　　鎭江同鄕會　昨日為鎭江五邑旅滬同鄕會二屆　事成立會并推選正會長許秋　副會長吳蘊齋朱勤甫其餘執事仍舊提議事件甚多將擇日歡迎新會長 
　　江淮同鄕会　淮旅滬同鄕會江淮公所昨日下午一時開聯席會議到張瑞記王保耕顧竹　卞海程姜春　等二十餘人推成登春主席討論議案如下（一）翻造老丙舍案張瑞記君提議老丙舍十間敗壞不堪亟應翻造現已招承包作頭顧裕記估價洋九百元元合同另訂請衆討論公決一致贊成通過（二）會員請求保護案張瑞記君提議浙軍來滬發生拉夫情事本會會員有正當職業者均來會要求保護可否援前例發給會證以資保護公決一致通過議畢散會已五時矣 
[第一商場出品之暢銷]  
　　民國路第一商場自繼續開辦以來營業發達不因戰事而稍減而其間又以南洋之煙類元通達豐之呢絨三新鴻之布疋福康天豐日新華純等之綢緞明和永和五洲之出品尤為發達食品如冠益泰豐冠生等出品銷路亦廣大半因時值冬令各家均需用物品聞該場定今日下午三時開工廠代表與職員聯席會議討論重要議案 
[男女學生青年會之公禱]  
　　本埠男女青年會所召集之學生公禱會於昨日下午三時在三馬路慕爾堂舉行到百有餘人由東吳法科代表厲志由主席報告開會宗旨畢即請陳立廷君演講演詞大旨謂青年學生對外須有實事求是之精神對己須有修養之精神方足應付現社會云云現由朱鈺寶女士祈禱復次表演各項音樂除中西女塾清心女校滬江大學大夏大學復旦大學外復有美音學校之唱歌日本女校之獨唱乃全體唱慶雲歌而散 
[嵊縣東鄕綁票案在滬破獲]  
　　浙江省公署諮議員徐嗣階之八歲內姪王紹先被同族王道垚王道卓串同綁匪王金才（即尹金才又名兪子祥）及王吉祥裘鶴松等於閏四月十七由嵊縣東鄕蘆田村架來上海由徐先在餘杭緝獲王道卓一名本月十五報告閘北偵緝隊經隊員宋鳳鳴探員陳幹泉選派幹探應主棠符正才關林桓龔瑞祥錢根生張雲昇董啟山伏廣洪蔣天壽等九名於繳欵贖票時將匪黨裘鶴松及金王氏朱張氏朱宋氏過會贖欵之王道垚等先行拿獲十六日上午續獲尹金才之妻尹兪氏盤問之下始知正犯尹金才避匿城內九畝地帶同該氏前往又將金才擒獲起獲贖票原贓二千一百元祇少洋百數十元昨日宋隊員將該匪等隔別研訊一過抄錄供詞今日解送本隊轉解司法科核辦事主徐嗣階因感各偵探經辦此案非常出力昨在隊內請宋隊員陳探員曁偵探九人合攝一影以留紀念 
[綁匪妻子與肉票解浙訊辦]  
　　浙江嵊縣進溪材姚姓之五歲男孩富生於去年二月間被嵊縣匪架去藏匿嗣經捕房緝獲綁匪董德才解由公共公廨訊明轉送內地官廳懲辦尚有此案綁匪竺某則經浙省官廳拿獲故竺妻王氏携肉票避於塘山路平房近又被總巡捕房特別機關華探目王長根等查獲押候訊究前日業經公廨邵襄讞會同義蘭副領事訊明判將竺王氏連同小孩姚富生併解警廳轉解浙江官廳歸案訊辦 
[山海關路前晚之劫案]  
　　新閘山漲關路六百零四號門牌某米店前晚八時許被盜匪五名侵入袖出手槍嚇禁聲張搶得大小銀洋鈔票數十元猶嫌不足復將店主婦圍住搜刦其所戴之金戒金圈金釵飾物携贓逃出店主當向附近站崗華捕報告該華捕奮勇狂追旣見盜踪遂向之開放來福槍數響而盜亦開放手槍拒捕一時子彈橫飛俄而一盜中彈倒地巡捕亦被槍傷尚有一行路之男子適有流彈從其身邊掠過幸未受傷其餘四盜則皆奔圖逸是時該管捕房已得警報即派探捕多名馳往擒獲一盜連同傷盜一併帶回捕房並在傷盜身畔抄出手槍一支由捕頭請問一過命將傷盜傷捕均送醫院醫治另一盜匪嚴行收押候解公共公廨訊辦 
[廣東路南洋襪廠被刦]  
　　前晚七時有盜四名突至廣東路一百五十七號門牌南洋襪廠內搶得大小銀洋鈔票數十元逃逸該店夥友人等初因盜執有手槍故被嚇不敢聲張嗣乃由事主投捕房報請查緝 
[前日上海賽馬之成績（續昨）]  
　　第四次一哩四分之一頭三乘二勝四乘（時間）二分三十八秒二線 
　馬名　　　　　　　　　　　騎師　　　重磅　　　獨贏　　　馬位 
一楊皮兒Ｙｏｕｎｇ　Ｂｉｌｌ　梅鐵倫　一五○　　一四一八　一一一二 
二　　　兒Ｏｌｄ　Ｂｉｌｌ　　白蘭　　一五七　　四五七八　一四七二 
三福立司蘭Ｆｏｒｃｔｌａｎｄ　小道勒斯一五○　　五一九　　四五七 
　　共十匹馬起步　　　　　　　　　　　　總共　　四八○八　五○五一 
　　（獨贏）十五元二角（馬位）（一）五元四角（二）五元二角（三）八元二角 
　　第五次九法郎頭馬勝二乘二馬乘三乘（時間）二分二十七秒三線 
　　馬名　　　　　　　　　　　　　　　騎師　　重磅　　獨贏　　　馬位 
一灰鐵克勞夫Ｗｈｅａｔｃｒｌｆｔ　　　白利納　一四二　三○○一　二一七四 
二地索老色兒Ｔｈｅ　Ｔｈｒｏｓｔｌｅ　小春邊　一五○　五一二　　四六六 
三白辣根飛Ｂａｃｋｅｎｆｉｅｋｌｄ　　吼達　　一五九　三六二　　四六六 
　　共七匹馬起步　　　　　　　　　　　　　　　　總共　四四二八　四七九四 
　　（獨贏）六元六角（馬位）（一）五元五角（二）六元三角（三）七元六角　　 
　　第六次一哩頭馬勝三乘二馬勝一馬頭（時間）二分零五秒三線 
　　馬名　　　　　　　　　　　　　　　　騎師　　　重磅　　獨贏　　　馬位 
一利亞南勝Ｒｅｏｒｇａｎｉｓａｔｉｏｎ　小道勒斯　一五○　四一○　　四二八 
二拷鐵飛Ｃｏｕｒｔｆｉｅｌｄ　　　　　　克勞根　　一五○　一○四　　一五四 
三曼陀石Ｍｌｃｄｎｏｚａ　　　　　　　　吼達　　　一四五　五二六　　三○八 
　　共十四匹馬起步　　　　　　　　　　　　　　　　總共　　四六八○　五七四一 
　　（獨贏）五十元八角（馬位）（一）二十元九角（二）四十九元一角（三）十八元三角 
　　第七次一哩頭馬勝一乘二並行（時間）二分零六秒二線 
　　馬名　　　　　　　　　　　　　　　　騎師　重磅　　　獨贏　　馬位 
一白卡辣Ｂａｏｃａｒａｔ　　　　　　　　白蘭　一四七　一六二　　二二三 
二畢卡龍Picarlrn　　　　　　　　司利浦一五二　六八八　　六五○ 
　　　　　　　　　　　　　　　　　　　　　　　　　　　二六四　　四一六　　 
二辣愛痕立夫ight　ard　Lefr　吼達　一五○　七三五　　七五八 
　　共十一匹馬起步　　　　　　　　　　　　　　總共　　四八五八　九五四四 
　　（獨贏）一百三十四元九角（馬位）（一）三十二元九角（二）十九元（二）十四元八角 
　　第八次一哩頭馬勝二乘二馬勝一乘半（時間）二分零六秒四線 
　　馬名　　　　　　　　　　　　騎師　重磅　　獨贏　　　馬位 
一麥特嚇脫Mad　Hatte　小麥邊　一五五　一○四二　九一六 
二恩客而沙兒Uneld　Sol抱而　　一四八 
三葛蘭戈司Glengorse　白利納　一五○　八七　　　一七五 
　　共十匹馬起步　　　　　　　　　　　　總共　四二五八　四六站四 
　　（獨贏）十六元七角（馬位）（一）十元四角（二）四十二元（三）三十三元二角 
　　第九次四分之三哩頭馬勝一乘半二馬勝半乘（時間）一分三十一秒一線 
　　馬名　　　　　　　　　　　　　　騎師　　重磅　　獨贏　　　馬位 
一羅馬啞利啞oman　Oriole　亨達生　一五二　一四四三　七七四 
二惠鐵沙泥White　Samia　　抱鐵亨　一五八　五九六　　四三七 
三鮮羅司Cyrcs　　　　　　　　　利　　　一五一　四三二　　四二九 
　　　　　　共十二匹馬起步　　　　　總共　　　　　　四一一二　八五六一 
　　（獨贏）十二元八角（馬位）（一）八元三角（二）十一元（三）十一元 
[界路前晚火警]  
　　界路一百九十一號門牌向業汽車夫之王阿康家於前晚八時許不戒於火頓時冒穿屋頂紙燒至一百九十號門牌房屋當經各段救火會聞警立驅皮帶車到場撲來計焚燬房屋兩幢事經捕房得悉派探王桂亭前往詳查起火情形禀候核奪 
[米業職員同志會開會記]  
　　上海米業職員同志會昨日下午四時開第三次籌備會計到張笑山陳湧程嘉深洪鐃德等二十六人提議各案如下（一）徵求會員案議決公推洪鐃德等十六人為徵求隊隊員分頭進行（一）開成立大會地點案議決於古歷九月五日聞第四次大會切實討論（一）籌備經費應如何維持案議決除將認捐各人派員收取外所有已入會員之入會費應先繳納藉以維持云 
[北福建路商聯會改選]  
　　北福建路商界聯合會於昨日下午開會改選職員計到四十餘人公推王一衡君主席首由主席報告畢次即投票選舉結果徐慶洲君當選為正會長郭子良馬　岩两君為副會長王一衡文牘朱松甫陳福康會計翁裕董汝霖孫文榮任奎元謝茂章幹事旋即討論會務進行並推定徐會長出席總聯會代表云 
[新民共進社籌備會紀]  
　　新民共進社籌備選舉委員會前日（十七）下午四時借光華大學開第二次委員會討論關於印發選舉票及制造社員名冊事項首議修正章程重訂宗旨並通告前印就之總章祇認作草案論責大會籌備會輸在大會修正之次推舉籌備會職員張祖培為委員長黃佩章為書記委員蘇壯年林運銘為社員科幹事委員輸收集　書編製名冊印發選舉票等事宜交際科委員中區南區張祖培（在光華大學）北區東區黃佩章（在國民大學）西區張昌齡（在南洋大學）辦理對外接洽及解釋本社宗旨章程次入社接待凡已在其他業籍者拒絕加入交籌備會實行次討論名冊式樣採取張昌齡所畫之圖加以修改由大會籌備會執行部付印次徽章之製發樣式一歸執行部辦理又次議社內一切開支現僅由少數社員擔負天不平均為普遍起見議決本埠社員每人暫先繳二元貴在入會會另組織經請委員會徵收之議畢散會 
[警員之升調]  
　　南市一區一分駐所署員劉德之已升為閘北四區署長遺缺奉委浦東三區一分所署員趙年修調補又該所陸巡官到差僅及一星期現已調委張雲機（伊林）均已相繼到差視事 
[控子行兇]  
　　小西門內尚文路附近開設網作之張士福偕弟張士玉昨扭其子張阿根至二區二分署控稱伊子不務正業竊盜物件屢訓不改此次又欲擅收賬欵向阻反被兇毆求究奉諭提案略請一過當以案關逆忤行兇已涉刑事即命一併派警函解地檢廳處懲 
[指控私刑吊打]  
　　輪船生火頭目舒得元日前被同類徐瑞和忻春生及張某童某等騙至小東門東方旅館內私刑吊打次日由警廳得悉營救始得釋放同時又有舒之夥計二名亦被徐等糾集多人毆傷要害當由舒請求王培元醫生騐傷出立傷單一面延請海思克律師向公堂控告徐等私擅監禁及損害罪並請求立出傳票將徐等拘案究辦 
[碾傷足趾償償醫費五元]  
　　漢中路漢中里揚州婦人秦劉氏前日被運貨塌車碾傷足趾由崗警將塌車夫查大嚴　奇二名拘入四區經劉署長質訊解科經實科員判被告償醫費五元了案 
[秤煤口角行兇之糾葛]  
　　小工陶三陳壽昌二人昨日在浦東老白渡為李榮記煤棧秤煤偶因細故口角致起行兇陳將陶左目猛擊流血不能睜視崗警到來將兩　遺一併拘入三區一分署案關傷害立送地檢廳請為騐傷辦理 
[請求離婚案之照准]  
　　樂中原投法公堂控稱商人於上年間娶樂任氏為續妻不料過門之後時尋短見屢紀人察悉救下詎於上月間又敢串通外人將商人之皮箱竊去旋經包探查悉拘解公堂奉判禁押在案惟被告如此不守婦道實難偕老請求准予離異等語詰之樂任氏供丈夫旣請離異婦人亦表同意自願回藉惟婦人尚有洋二十元存在原告處請求追還等詞原告又稱被告實有洋二十元存在吾處現今如數繳案請求核奪陳　員商之法副領事辣嬌判訊得此案兩造係同間離婚應照准原告缴案之洋二十元交被告傾去完案並諭被告切勿至原告處滋擾 
[竊賊人贓並獲]  
　　湖北人羅文卿前日午後一時混入靜安寺捕房竊取西捕頭福來氏之中國公債票洋一千三百元圖逃當經包探羅良炳與九十八號西探查見將該竊賊拿獲抄出原贓押候解請公共公廨訊辦 
[武當嫡派太極拳術出版]  
　　此書乃廣平楊澄甫口授　川陳徵明筆述內有鋼版式六十餘幅加以說明至精至詳後附王岳宗太極拳論徵明君注釋微妙之理發揮無餘前有馮蒿侖朱古微王病山陳散原諸名人題詞誠內家拳術最有價值之書也實價八角總發行處西摩路北致柔拳社分售處北京路佛經流通處棋盤街中華書局及各大書坊杭州中華書局 
來函 
[蔣榮夫來函]  
　　敬啟者敝會前日在淸和坊會所開會討論時局和平問題並致執政電均經全體會員通過鄙人忝居會長遵本會章程以三年一任鄙人尚未滿期何得謂為會員昨日汪某　某等鳳貴報館之來函全屬有意誣衊用特專函奉請貴報館登入來函欄為盼以昭公道敬頌撰安南北浙江路商界聯合會會長蔣榮夫啟十月十八日 
[吳文清來函]  
　　逕啟著十月十四日貴報本埠新聞欄載翻印書波及本人一節竊本人在尚古由房管理與此案無關係且並未所聞請迅予聲明以免淆聞聽是為至　此致申報館諸先生台鉴尚古山房吳文淸啟八月念七日 
[上海車夫福音公會來函]  
　　警啟者三馬路立興織造廠王正原君之母葉太夫人日前五十大慶以壽筵之資百元捐助敝會祇傾之餘甚為感謝合兩具敬希代登來函欄內以誌謝忱上海車夫福音公會啟 
 
 
 

Page 13

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *常識 
[進退（人生觀）] [  覺]  
　　勇者知進不知退怯者知退不知進巧者以進為退或以退為進拙者不知進退或觀望於進退之間雖地位容有不同環境容有不同而進退之間往往與其人之成敗安危有重大之關係 
　　余以為成敗安危乃進退之結果而勇怯巧拙仍各視其人之才能與本性而定或大勇而若怯或大巧而若拙或貌勇而實怯或弄巧而成拙雖有時與進退之問題無關而非周知世變洞燭隱微者決不能辨之於幾先而驟加以論斷若夫進銳者之退速則為萬事不可逃之原則而先哲固不我欺也 
[檸檬療病之效力（衛生）] [  道一]  
　　檸檬為屬於橘類之果品所含酸汁之多在　　 
橘類中當推第一此酸足療病凡串不消化者以水沖和而徐徐飲之足以增口涎發生之力疾病自愈以之治風濕症尤有特效凡患膽汁过多者亦可以此酸为尅制之剂各种皮肤病中往往有以柠檬酸投之而其应如响者从前操航海业之船役水手等最易患格血症死於是者殆难估计自以柠檬酸为日食之一部分後此病乃绝迹於航海社会矣 
　　近世工业界常以檸檬酸製成清涼劑飲之令人豪爽不特可為解渴之飲品且足為驅熱之良藥凡患熱病者飲以此酸熱度立減患淋尿症者飲之亦甚適宜生長溫帶之游歷家倘能多飲混有檸檬酸之飲品則可不染熱帶之熱症也（乙種酬） 
[股分有限公司之利弊（經濟）] [  杜保祺]  
　　股分有限公司自一方觀察之有非常之大利而同時亦有種種弊害隨諸其後茲分言如下 
（一）能吸收小資本集成大資本足以增加一國之生產力 
（二）一國中大利所在之事業免為富豪所獨占 
（三）股東之責任輕減敢於為大規模之冒險事業 
（四）股票隨時可以轉讓無固定資金之弊 
（五）可養成一般勞動者之儲蓄心以緩和社會問題 
（六）有才者未必有資有股分有限公司之制度則得利用他人之資本以發抒自己之才略 
　　以上為股分有限公司之利然其弊亦不少（甲）奸謐之流藉以招搖射利 
（乙）集資過多易使生產過剩 
（丙）易開投機之漸而缺勤勉確實之風如抬高紅利則股票價格必增舊股東遂盡售其股票以侔利新股東未免坐受損失也 
（丁）機關複雜費用因而繁多 
（戊）營業稍形衰退易至瓦解 
比較上列所述究屬利多弊少說者謂一國商業之盛衰視乎股分有限公司之多寡而大規模之事業尤不能不惟此是賴如蘇伊士運河及巴拿馬運河皆出股分有限公司所賜就吾國年來商業之所以逐漸發達觀之亦可以知股分有限公司之利多而弊少也（乙種酬） 
[西諺擇雋（道德）] [  靑靑]  
　　以酒醇馬良妻美錢多　　於衆人之前者乃愚者也（意大利） 
　　不負債之貧者優於王公（土耳其） 
　　一事不可以判別人之善惡（英吉利） 
　　自知其短乃進德之基（英吉利） 
　　時計之為物能令人知時間之早晚女子反 
是能令忘人時間之早晚（英吉利） 
　　早婚必無佳良之結果（德意志） 
　　舉全世界之財寶不能買已去之時間（法蘭西） 
　　人若稱汝善汝必反身自省以驗其言之眞偽（英吉利） 
　　節儉二字為致富之秘缺（英吉利） 
　　負債之後自主之人一變而為奴隸（希臘） 
　　危急之時一錢有一元之價值（丁抹） 
　　不勞苦不能得利故無資產之人以極勞働為佳（英吉利） 
　　一握之常識優於數石之學問（英吉利） 
　　將自己不幸之事付之一笑乃大丈夫之所為也（丹麥） 
　　有銳敏之腦力與勤勉之手者隨地可得金錢（德意志） 
　　節食優於醫師之診治（英吉利）（乙種酬） 
[豫審許用辦護人之理由（法制）] [  樓明遠]  
　　依刑事訴訟條例第二百六十九條之規定被告於豫審時即有遣任辯護人之權利夫豫審固採秘密主義者也而獨許用辯護人者其理由有五試述於下 
一被告人往往於公判時翻變前供甚或因翻變而蒙重大之不利益若許用辯護人則曉以翻供之害就所自白辯護案情可得眞相矣 
二被告人心慮膽怯有利益之證據多有遺忘或畏提者若許用辯護人則盡心防　被告人之利益可得而保全矣 
三豫審推事對於被告人難免不為不法之攻擊若許用辯護人則依法保障此種弊　可不發生矣 
四豫審推事對於利益被告人之證據往往不甚注意若許用辯護人則利益於被告人之證據可以蒐集無遺豫審推事之責任旣減而公判推事並間接受其賜矣 
五原審未盡調查之能事當事人嘗據以為上訴之理由若許用辯護人則調查詳盡此種上訴之案自能減少矣 
　　總觀上述五種理由則預審許用辯護人實最良之制度也我刑事訴訟條例採而用之宜哉（乙種酬） 
[亂世之家庭（家政）] [  絜]  
　　雙十線過兵事又起丁茲亂世欲享共各幸福難言之矣夫人誰無家庭如去年之流離轉徙廬舍邱墟今日言之猶有餘痛今日者兵事又興吾人果如何綢繆於未雨乎作亂世之家庭 
一平日家用尤宜　節以備不時之需 
二婚嫁祝壽等事能不舉行最佳否則繁文縟節槪家蠲除以節經濟而免招搖 
三偶遇喪事以速葬為是庶免意外之禍 
四家用伙具不必添置華服尤無購備之必要 
五節筵等費儘可節省不特時勢有所不宜抑亦財力有所不逮也 
六如無確息萬不宜庸人自擾轉展移徙徒耗資財 
七火災宜謹愼宵小宜謹防際茲冬防期近謠諑又興急應聯絡鄰居組織保衛團等以為亂世自衛之良策 
八家庭不正當之娛樂皆宜禁絕如吸煙賭博等事固為平日所不宜而況亂世之家庭哉（乙種酬） 
[雞卵遇熱凝結之理由（科學）] [  韓夫]  
　　物過熱度增減而起變化謂之物理變態稍明科學者莫不知之顧何以雞卵本屬流質遇熱反變為固體一般人恒疑其違背科學原理不知蛋白質之凝結與尋常物質之凝固不同請得而略言之 
尋常物質之凝固（Ｆｒｅｅｚｅ）為物理學之變化形狀變而原質不變如水氣之於水水之於冰是也蛋白質之凝結（Ｃｏａｇｕｌａｔｅ）為化學之變化形狀變而原質亦變蛋白初時為一種蛋白質（Ａｌｂｕｍｉｎ）溶於水而成液體及熱至七十度左右則蛋白質復與水合成一種新質不復溶解於水此時已變成易溶蛋白質之無水物（Ａｎｈｙｄｒｉｄｅ　ｏｌ　Ｓｏｌｕｂｌｃ　ａｌｂｕｍｉｎ）化學成分極複雜與未煮時之化學成分絕然不同 
已凝之蛋白質入水封固加大熱煮之約熱至攝氏表一百五十度後則蛋白之凝固者復溶解而與未煮時相同性質亦無差異惟再加熱度不再凝結試問物理上之變化有此態度乎 
　　尋常物質遇大冷時莫不結晶蛋白非結晶體冰點下態度不變此又與物理上之變化迥不相侔者也 
　　總之蛋白之凝結非物理之變化而為化學之變化知乎此則懷疑之點渙然冰釋矣（乙種酬） 
[影片之研究（藝術）] [  靑筠]  
　　近來國產影片風起雲湧其可挽頹風而移習俗亦自有公論在但總以言情影片為多予意以為藝術感人必不止言情一項法蘭西巴黎之油畫館以戰敗受辱之狀宣示於國民使之觸目痛心故其國能由敗而勝由辱而榮其藝術之收效為何如吾國累遭外侮鴉片之役因正義而戰收近如五四五卅皆足使人傷心慘目若能以此事實略加點染而加以說明鼓勵吾以為較之大聲疾呼罷工罷課其印象於國民腦海尤為深刻而時間上又不受損失藝術家以為何如（未蓋章） 
[國慶與國恥（雜錄）] [  徐寶芬]  
　　國有大慶之日謂之國慶日十月十日者中華民國成立之國慶日也國蒙奇恥之日謂之國恥日五九五卅皆國恥日也夫國慶與國恥為絕對之名詞今相聯並論者蓋今年之國慶日承五卅慘劇以後外交之勝利遙遙無期痛悼未已國慶已過嗚呼縱有教育團體提倡公民教育究竟能知公民之意義公民之責任者有幾人哉夫十四年來之國慶除元年以外無一不在凄風苦雨之中如項城之稱帝張勲之復辟直皖直奉之戰爭至於去年之國慶日正齊盧身戰之候東南人士流離瑣尾言之尚有餘痛然斯皆內訌耳唯四年之日本要求二十一條件與本年之滬案皆屬外交詩云『兄弟關於牆外　其侮』今外侮日至而圓牆之禍未已正國民提倡『愛國運動』之時也要惟尊重人格鍜練體魄增進學識培養國民實力方足挽救時局而固民國之基體云『物恥足以振之國恥足以興之』則數年後之國慶或有璀燦華嚴之民國匪所逆諸已（乙種酬） 
 
 
 

Page 14

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *   
 
 

Page 15

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *　　　　　　　　　　　　　 
商業市況 
[星期日厘拆均漲]  
　　昨為星期日厘價依然趨漲計前市為七錢二分七厘二後稍回小改為七錢二分七厘一毫二忽半較上日尚高二毫半銀拆轉升計早市為一錢七分後市為一錢四分較升九分江南小洋市況仍呆仍為六錢零七厘廣東小洋轉小七毫半價為五錢五分四厘二毫半鋼元又漲五百文改為三百四十二千五百文衣牌大四文計二千四百九十文角坯大一文計一百九十文貼水俄舊穩定仍為五十九文云 
[上週厘漲拆疲]  
　　上週洋厘市況受戰局影響致厘價突然飛漲結果較前週漲起三厘八毫七忽半之多銀拆疲去一錢厘價（星期一）上午為七錢二分三厘三毫七忽五下午改為七錢二分六厘二毫半（星期二）收盤加小六毫二忽半價為七錢二分五厘六毫二忽半（星期三）回升一厘一二五價為七錢二分六厘七毫半（星期四）轉小二毫半改為七錢二分六厘半（星期五）復漲二毫半計七錢二分六厘七毫半（星期六）續火一毫二忽半為七錢二分六厘八一五（星期日）即昨日又漲二毫半係全週最高價計七錢二分一厘一毫二忽半銀拆（星期一）二錢四分（星期二）較好二分為全週最高價計二錢六分（星期三）小去六計二錢（星期四）續小六分為一錢四分（星期五）又跌去七分計七分（星期六）小去二人計五分為全週最低價（）星期日即昨日大起九分為一錢四分云 
[上週英美日三匯均趨疲落]  
　　上週各匯市況以週初最高至星期二即已改疲星期三日為最低後稍轉佳結果較前週依然為弱云茲將逐日市情列表於下 
先令　開盤　　　　　　　最堅　　　　　　最疲　　　　　　收盤　　　　　　相差 
星一　賣三·二五六二五　三·二五六二五　三·二七五　　　三·二七五　　　一八七五 
　　　買三·二六二五　　三·二六二五　　三·二八七五　　三·二八七五　　二五 
星二　賣三·二七五　　　三·二七五　　　三·二九三七五　三·二九五七五　一八七五 
　　　買三·二八七五　　三·二八七五　　三·三○六二五　三·三○六二五 
星三　賣三·二八七五　　三·二八七五　　三·二九三七五　三·二八七五　　○六二五 
　　　買三·二九三七五　三·二九三七五　三·三○六二五　三·三　　　　　一二五 
星四　賣三·二八七五　　三·二八一二五　三·二八七五　　三·二二七五 
　　　買三·三　　　　　三·二九五七五　三·三　　　　　三·三　　　　　○六二五　　　　　　 
星五　賣三·二七五　　　三·二五　　　　三·二七五　　　三·二五　　　　　　 
　　　買三·二八七五　　三·二六二五　　三·二八七五　　三·二六二五　　二五 
星六　賣三·二六八七五　三·二六八七五　三·二七五　　　三·二七五 
　　　買三·二七五　　　三·二七五　　　三·二八一二五　三·二八一二五　○六二五 
美匯　開盤　　　　　　最堅　　　　　最疲　　　　　收盤　　　　相差 
星一　賣七七·七五　　七七·七五　　七八·　　　　七八·　　　　　　　　　　　　　　　 
　　　買七七·八七五　七七·八七五　七八·一二五　七八·一二五　二五 
星二　賣七八·二五　　七八二五　　　七八·二七五　七八·二七五 
　　　買七八·三七五　七八·三七五　七八·五　　　七八·五　　　一二五 
星三　賣七八·二五　　七八·二五　　七八·三七五　七八·三七五 
　　　買七八·三七五　七八·三七五　七八·五　　　七八·五　　　一二五 
星四　賣七八·二五　　七八·一二五　七八·二五　　七八·一二五 
　　　買七八·三七五　七八·二五　　七八·三七五　七八·二五　　一二五 
星五　賣七八·一二五　七八·　　　　七八·一二五　七八· 
　　　買七八·二五　　七八·一二五　七八·二五　　七八·一二五　一二五 
星六　賣七八·一二五　 
　　　買七八·二五　　同上　　　　　同上　　　　　同上 
東匯　開盤　　　　　　最堅　　　　　　最疲　　　　　　收盤　　　　　　相差 
星一賣五二·五六二五　五二·五六二五　五二·一五　　　五二·二一二五 
　　買五二·四三七五　五二·四三七五　五二·一二五　　五二·一八七五　三一二五 
星二賣五二·三七五　　五二·三七五　　五二·○六二五　五二·○六二五　三一二五 
　　買五二·二五　　　五二·二五　　　五二·　　　　　五二·　　　　　二五 
星三賣五一·九三七五　五二·一二五　　五一·九三七五　五二·○六二五 
　　買五一·八一二五　五二·　　　　　五一·八一二五　五一·九三七五　一八七五 
星四賣五二·○六二五　五二·二五　　　五二·○六二五　五二·二五　　　一八七五 
　　買五二·　　　　　五二·一二五　　五二·　　　　　五二·一二五　　一二五 
星五賣五二·二五　　　五二·四五七五　五二·二五　　　五二·四三七五 
　　買五二·一二五　　五二·三一二五　五二·一二五　　五二·三一二五　一八七五 
星六賣五二·四三七五　五二·四三七五　五二·三一二五　五二---四三七五 
　　買五二·二五　　　五二·三一二五　五二·一八七五　五二·三一二五　一二五 
[一週間標金漲落表]  
　　　上午開盤　　最高　　　　最低　　　　收盤　　　　下午開盤　　最高　　　　最低　　　　收盤 
星一　二五八·二　二五八·二　二五五·六　二五六·一　二五六·一　二五六·二　二五五·四　二五五·九 
星二　二五六·一　二五六·七　二五四·八　二五四·八　二五四·七　二五四·九　二五三·九　二五四·一 
星三　二五四·一　二五五·四　二五三·七　二五五·四　二五四·一　二五五·二　二五四·六　二五四·八 
星四　二五五·二　二五五·四　二五五·九　二五四·四　二五四·一　二五五·四　二五四·一　二五五·四 
星五　二五五·三　二五六·五　二五五·二　二五六·二　二五六·五　二五六·二　二五五·八　二五五·九 
星六　二五五·九　二五七·一　二五五·六　二五七·一 
星日　二五六·九　二五七·八　二五六·六　二五六·六　下午休業 
[上週公債暴跌市況奇暢]  
　　　　　九六整六跌落最巨　市況亦最盛 
　　上週（自十月十二日至十七日止）公債市場因蘇浙軍興謠言孔多人心不安一時賣方聲勢極盛市價陸續飛跌其全週市場人氣之佳幾為十年來交易風潮後所未見每日期貨交易多在七百萬元外週三一日且達八百數十萬元中九六一項市況之盛尤為自開做期貨後所僅見合計全週期貨成效總額達四千三百七十三萬五千元超過前週達三千零九十三萬元內九六交易最旺計二千三百八十萬零五千元較前週多一千五百八十六萬五千元整六亦甚盛計一千四百零二萬五千元比前週多一千零八十八萬五千元金融亦較前週多三百四十四萬五千元計五百零二萬五千元惟七長市況平平計開出八十八萬元然較前週亦多七十餘萬元現貨市況祇週初尚佳週末則殊跌落計全週交易九十九萬五千五百元比前週多四十五萬七千九百元中九六公債占八十萬零五千元較前週多三十六萬四千元其他均屬平淡如整六八萬二千五百元七長七萬九千元金融二萬八千元較前週俱略佳至上週各債期現貨市價趨熱下跌甚速蓋因時局變動旣已見諸事實投機者利用時機竭力辦出且買方人心頗形慌亂陸續拋出亦巨公債市價因遂大跌統觀全週各債除週五一日外均在下降之中總計各債九六價跌最猛因投機者集中於是賣出最盛故也惟各債賣氣雖極盛而金融界購買力亦甚強其他乘低價收時者當亦不少默察前途若時局不定則本週市價之變動當較上週為安定計上週內各債高低差額九六達六三四角整六約在三元左右金融亦計二元許較前週末九六期貨各飛降五元六角許其現貨亦暴跌五元二角整六期貨各飛跌二元三四角金融期貨十月期跌下二元一角半其現貨及十一月份期貨與七長期現貨亦各跌一元七八角不等惟金融十二月期祇較週二初出時略縮三角又五年小票現貨於上週一成交一盤比上月初亦飛跌二元茲將上週內各債最高低價及差額漲跌與日期等列表如左（單位元） 
公債種類　期或現　　最　　高　　星期　最低　　　　星期　差額　　　漲　跌 
金融公債　現　　貨　八六·九○　二　　八五·七○　五　　一·二○　跌一·八○ 
金融公債　十月期　　八七·○一　一　　八五·○○　四　　二·一○　跌二·一五 
金融公債　十一月期　八七·四五　一　　八五·四○　四　　二·一五　跌一·七五 
金融公債　十二月期　八七·○五　二　　八五·七○　五　　一·八○　跌○·五○ 
整理六厘　現　　貨　七五·四○　一　　七二·八○　五　　二·六○　跌二·五○ 
整理六厘　十月期　　七五·○五　一　　七二·○○　四　　二·○五　跌二·四○ 
整理六厘　十一月期　七五·五○　一　　七二·四○　五　　五·一○　跌二·四○ 
整理六厘息十二月期　七五·○○　一　　七○·七○　四　　二·五○　跌二·五五　　 
七年長期　現　　貨　六七·四○　一　　六六·七○　二　　　·七○　跌一·六○ 
七年長期　十月期　　六八·○○　二　　六六·○○　三　　二·○○　跌一·九○ 
七年長期　十一月期　六八·一○　二　　六六·五○　五　　一·六○　跌一·五五 
七年長期　十二月期　六八·六○　一　　六七·二○　三　　一·四○　跌一·六○ 
九六公債　現　　貨　五五·八○　一　　二七·四○　五　　六·四○　跌五·二○ 
九六公債　十月期　　五五·六○　一　　二七·四○　五　　六·二○　跌五·五五　　 
九六公債　十一月期　五三·五○　一　　二七·三○　四　　六·二○　跌五·六五 
五年小票　現　　貨　八一·五○　一　　八一·五○　一　　　　　　　跌二·○○ 
[星期日紗花齊跌]  
　　昨日星期日美棉初因恐懼霜降為害及同業購進而漲後因南方棉農售出稍軟計期貨漲一至七磅者現貨漲十五磅者英棉期貨跌七點現貨不動印棉初隨美棉消息上漲後因場中賣氣旺盛買户缺乏市勢又疲結果孟加拉及奥姆辣跌二羅比白羅溪跌一羅比本埠期紗人鐘標準停拍雲鵬標準開市半各月期均因時局未定買戶缺乏跌四錢至六錢能標近月跌四錢五分遠月跌一錢五分至二錢市上現紗因客幫無意採辦全無成交公會現棉消息通州花未到姚花到二千五百包未曾做開云 
　 
[上週紗逐步跌小]  
　　上週紗市因時局緊張人心不安現銷清淡至期化均逐步跌小棉市初隨外棉跌落後因美棉堅定尚形穩固就大勢觀之紗花市況目前頗難看好惟投機市場例有反動此則不可不防也茲將週間期現紗花市況分列於後 
期紗週初因外棉跌小謠言甚盛市勢猛跌繼因美棉轉昂現銷尚盛稍形回緊週末現銷清淡時局不寗又着疲軟全週以星期一本月期之一百六十七兩為最高星期四二月期之一百五十八兩一錢為最低共成交十五萬四千九百包較前週增九萬五千二百包市價如左 
　　　　週初價　　　　週末價　　　　最高價　　　　最低價　　　　差額 
十月期　一六七·○○　一六○·七○　一六七·○○　一六○·五○　六·五○ 
十一月期一六五·二○　一六一·三○　一六五·二○　一六一·一○　四·一○ 
十二月期一六五·八○　一六○·二○　一六二·八○　一五九·七○　五·九○ 
一月期　一六二·二○　一五九·二○　一六二·二○　一五八·三○　三·九○ 
二期　　一六一·五○　一五八·七○　一六一·五○　一五八·一○　三·四○ 
三月期　一六一·六○　一五八·九○　一六一·六○　一五八·一○　五·五○ 
　　三品期紗先疲後堅本月期最高價為三百零七元七角最低價為二百九十七元二角相關十元五角 
　　現紗客幫方面漸形清淡川幫進三千三百包江西幫進一千二百包廣幫進一千包浦頭幫進五百包牛莊幫進三百包其餘北幫蕪湖寗波福建大門內地野雞等幫共進二千包市價由緊趨 
疲如左 
十六支　最高價　　　　最低價　　　　差額　　　二十支　　最高價　　　　最低價　　　差額 
孔　雀　一七三·五○　一七一·五○　二·○○　人　鐘　一八四·七五　一八三·七五　一·○○ 
地　球　一七二·○○　一七一·○○　一·○○　飛　機　一八五·○○　一八四·五○　　·五○ 
寶　貴　一七一·○○　一七○·○○　一·○○　雙　象　一八九·七五　一八四·五○　　·二五 
紅團記　一六七·五○　一六六·○○　一·五○　豐　年　一八二·二五　一八○·○○　二·四五　 
水　月　一七二·○○　一六九·○○　三·○○　五　福　一七五·○○　一七二·七五　　·二五 
豐　年　一七一·六○　一六八·○○　二·六○　立　馬　一八二·七五　一六一·五○　二·○五 
藍　臘　一七○·七五　一六六·五○　四·二五　歡　喜　一八六·七五　一八六·五○　　·○五 
日　光　一七○·○○　一六六·四○　五·五○　水　月　一八二·三五　一七九·七五　二·六○ 
十　支　　　　　　　　　　　　　　　　　　　　仙　桃　一八一·五○　一八一·○○　　·五○ 
人　鐘　一五八·七五　一五八·二五　　·五○　雲　鵬　一八○·七五　一七八·二五　二·五○ 
富　貴　一五六·○○　一五五·五○　　·五○　十二支 
童子軍　一五六·二五　一五六·○○　　·二五　人　鐘　一六一·五○　一六一·○○　　·五○ 
大　發　一五五·五○　一五四·五○　一·○○　寶　鼎　一六四·五○　一六四·○○　　·五○ 
金　雞　一五八·○○　一五七·五○　　·五○　孔　雀　一六五·七五　一六五·二五　　·五○ 
雙　喜　一五六·二五　一五六·○○　　·二五　富　貴　一六五·○○　一六四·七五　　·二五 
　　期棉　週初美棉跌小戰謠其盛跌風頗猛　因美棉轉堅市勢平穩全週以星期五本月期之三十八兩七錢五分為最高星期二二月期之三十六兩二錢五分為最低共成交四十三萬九千七百損較週增二十二萬七千四百損市價如左 
　　　　　週初價　　　週末價　　　最高價　　　最低價　　　　差額 
十月　期　三七·九○　三八·三五　三八·七五　三七·八○　　·九五 
十一月期　三七·二五　三七·四五　三七·七五　三六·七五　一·○○ 
十二月期　三六·九○　三七·○○　三七·二五　三六·四○　　·八○ 
一月　期　三六·八五　三六·九五　三七·○五　三六·二五　　·七○ 
二月　期　三六·七五　三六·九五　三七·一五　三六·二五　　·九○ 
三月　期　三六·七○　三六·九五　三七·○五　三六·三五　　·七○ 
外棉情形始疲終堅茲列表於左 
　　　　　　　最高價　　最低價　　差額 
　　美棉現貨　二一八○　二一四○ 
　　英棉現貨　一一六一　一一五四　二七點　　 
　　孟加拉　　　三五一　　三四一　八羅比　　　 
　　奧娟辣　　　二九六　　二八七　八羅比 
　　白羅溪　　　四一五　　四○六　七羅比 
　　現棉　嫦花到一萬八千二百包能州花到三千五百包南北市花出數約一百三十五萬斤廠商進胃仍有市面漸瑚不振市價如左 
　　　　最高價　　　　　最低價　　　差　額　　成交數 
　通州　花　五九·○○　五七·六○　一·四○　一四○○負 
　姚　　花　五四·○○　四五·○○　一·○○　六○○○包 
　火機　花　三七·○○　三六·○○　一·○○　二二○○包 
　本　　花　三八·○○　三五·七五　二·二五　二一○○包 
　陜西　花　三八·七五　三六·○○　二·七五　　七五○件 
　安慶　花　三六·○○　　　　　　　　　　　　　七○○包 
　太倉　花　三八·二五　　　　　　　　　　　　　二○○損 
　浦東　花　三七·二五　　　　　　　　　　　　一○○○損 
　白羅溪花　三八·五○　　　　　　　　　　　　一五○○包 
　次號美花　三八·七五　　　　　　　　　　　　一○○○包 
[上週茶市仍趨堅挺]  
　　上週聞本埠洋莊茶市仍趨堅挺全週成交珍眉貢熙大幫蝦目針眉秀眉鳳眉蕊眉貢珠眉熙等綠茶及祁門寗州兩湖等路紅茶總計二萬零二百十一箱較之前週少三百四十一箱查上週英美法俄各莊對於珍眉貢熙各項綠茶搜買仍力但合銷之貨有底缺乏故交易殊難見旺市面大勢仍為穩固之象茲特將上週各茶市況分　於下 
　　路莊綠茶　上週聞路莊綠茶市面續呈堅暢之象各茶交易仍以珍眉貢熙為最旺售開市盤珍眉頂盤一百十四兩比較前週見漲二三兩貢熙頂盤八十二兩較邇見漲三四兩針眉秀眉蕊眉貨銷路雖仍不滯但開市盤已較前週見跌三兩其餘蝦目大幫等市面均無變動云 
　　平水綠茶　上週聞湖州平水綠茶毫無交易蓋上週湖州來源已告斷絕市上存底不過數百箱已有供不應求之勢矣 
　　土莊綠茶　上週聞本埠土莊茶廠改製之綠茶去路仍趨暢達上週交易貢熙一項最旺珍眉及秀眉兩項交易亦較前週見旺全週成交各項綠茶總計五千一百六十五箱市盤除貢熙較前週見漲一兩外其餘均無漲跌的云 
　　工夫紅茶　上週聞工夫紅茶市面續呈堅暢之象蓋俄莊新泰洋行對於祁寗兩路之紅茶需求甚殷存底幾為該行搜買凈盡全週成交祁寗兩湖等路之貨總計三千六百零六箱計祁紅售盤五十二兩寗紅售盤自三十二兩至五十兩長紅售盤二十七兩祁花香售盤十四兩二錢五分市價較之前週均無漲跌茲再將上兩週成交箱數及存底列表比較如下　 
　　　成交比較表 
　茶　名　　前週成　　上週成　　茶名　　　前週成　　上週成　 
　　　　　　交箱數　　交箱數　　　　　　　交箱數　　交箱數 
　珍眉綠茶　六四六九　五八九七　眉熙綠茶　　二七五　　一四二 
　貢熙綠茶　二三二五　四八一五　貢珠綠茶　　一一六　　一二二 
　針眉綠茶　一四三七　一二一六　平水綠茶　　四三○　　　　無 
　秀眉綠茶　一六一二　二三二八　祁門紅茶　一七五七　　　八六 
　大幫綠茶　　七一二　　六六二　寗州紅茶　四六五七　一二○五 
　蝦目綠茶　　七四○　　五七五　兩湖紅茶　　　　無　　六四二 
　蕊眉綠茶　　一四二　　三○三　寗花香片　　　　無　　一○○ 
　鳳眉綠茶　　二一○　　五四八　祁花香末　　　　無　一五九五 
存底表 
茶　箱數茶名箱數 
路莊一六三四七平水七二四 
工夫一五○二九土莊五六七二 
[上週粉市繼續堅漲]  
　　小麥貨缺而價昂···各廠存貨不充···長江幫需要轉殷上週中期粉市面繼續堅忍漲市場中期貨交易雖無甚發展而週初長江幫需要忽起滬上各粉廠存粉祇有三十餘萬包漢麥封禁江北小麥因特稅而停運錫麥到貨亦少而價步漲內地粉廠已有停機之風說而滬廠亦將滅開磨機以待原料遠期等貨均見步漲現期則因月底交割將屆空方抵補較勤價益堅挺更兼軍事日趨緊張軍用麺粉勢必陡增本月份之粉市當益穩定耳上週近遠期高低差額八月及十一月各有二分半之上落九十兩月計有三分之二五之差度結果八月份計漲二分二五九月份四分七五十月份四分半十一月份三分七五期粉成交額全週祇有五日市面以星期二為聞暢星期四為最清茲就按日市盤而言週一二均因川幫需粉甚殷在市拋購近期市價步趨漲風週三現期因抵補旺而續漲遠期因聞海外麥價較廉而轉疲週四客幫動辦遠期十十一等月市價堅定近期則因賣氣旺補空衰而稍跌週五因時局緊張人心恐慌期粉市面終乏發展之趨勢週六月底停市交割交割數量為數不多所中祇共三十餘萬包各廠現粉成交計有十六萬餘包八月份全月共祇成交四百三十一萬五千包上週期粉成交亦祇三百零八萬二千包較前週減一百五十七萬五千包股票成交四十五股價較前週計有七錢之跌度現粉僅祇輸出一千五百八十包其餘天津等埠輸出亦不見暢祇共四萬餘包茲將最近兩週中及週末曁上週高低平日市場現粉市價分別列表比較如下 
　　最近兩週中本埠麺粉交易所期粉市價比較表（單位兩） 
月別　　上週中　　　　上週中　　　　高　低　　　前　週　　　　上　週　　　　比　較 
　　　　最高價　　　　最低價　　　　額　差　　　末　價　　　　末　價　　　　漲　跌 
八　月　二·一四二五　二·一一七五　·○一五○　二·一一七五　二·一四○○　漲·○一二五 
九　月　二·一二二五　二·一○○○　·○九二五　二·○八五○　二·一二二五　漲·○一七五 
十　月　二·○八七五　二·○五五○　·○一二五　二·○四○○　二·○八五○　漲·○一五○ 
十一月　二·○五七五　二·○五二五　·○一五○　二·○二○○　二·○五七五　漲·○二七五 
　　最近兩週中中日市場現粉市價比較表（單位日元） 
神戶現粉　前週末價　　上週初價　　上週末價　比較漲跌 
最高等級　四·四七　　四·四二　　四·四五　　跌二分 
本街現粉（單位兩） 
隸兵船牌　二·一三五　二·一三○　二·一四○　跌半分 
紅飛機牌　二·○三○　二·○二五　二·○三五　跌半分 
綠雙　牌　二·一一五　二·一一○　二·一二○　跌半分 
[上週糖市劃盤較廠盤更賤]  
　　上週糖市上落甚巨蓋一方以時局之變動走銷方面大受打擊一方廠盤愈開愈賤計自十一元七角（大黑開）降十一元六角 
（橫濱明治開）十一元（亦橫濱明治開）十元九角二元五角（大黑神戶開）步步賤小一時有江河日下之勢故公會畫盤下跌迨亦勢所必然而至本週乃益見其甚耳按十元五角之最小廠盤合申銀亦須六兩然本週最低劃盤坐果一月份至五兩七錢五分已於星六交割在後市一無關係而九十月份最小均祇五兩八錢較廠盤更賤蓋以人心之望小景程若此云茲錄表如下 
　　　　　現　貨　　　八月份　　　九月份　　　十月份 
　星期一　六·○七五　六·○七五　六·一○　　六·○七五 
　星期二　六·○○　　六·○五　　六·○五　　六·○○ 
　星期三　六·○○　　六·○○　　六·○二五　六·○○ 
　星期四　五·八五　　五·九○　　五·九二五　五·九○ 
　星期五　五·八○　　五·七五　　五·八○五　五·八○ 
　星期六　五·七五　　　　　　　　五·八○　　五·八○ 
　　荷糖　念四號粗砂週內最小至五兩六錢間有售五兩五錢五分念號中砂五兩三錢十八號五兩二錢五分均有巨大降落乃因存貨尚衆遂而如此週六忽傳有荷輪凱倍搿倫號至滬共載糖類有六萬以上一時人心頗覺不穩蓋如粗中砂到滬益衆價必愈落及後見艙單粗砂祇一千一百九十二件中砂四百八十六件大半俱屬赤砂是以後市或不能更降云 
　　本國棉白向為糖類最佳之品本週內由招商局輸運到二百餘件開盤十兩至十兩一錢頗為搶手惟因內地運輸阻礙不能裝往各埠棉赤亦有到貨號家討價須六兩四錢方能開盤無如行盤湖莊荷赤僅祇五兩一錢故乏問訊勢必降賤始有成交 
　　 
[五金一致看跌]  
　　昨係星期日故市況閑散異常又值戰事彌漫之秋各商號觀詞表莫前批開之貨寥若晨星有貨者急謀脫手致售價疲弱早已充傳於市無論白鐵皮白鐵瓦及鐵板等類莫不悉在停頓及恐慌之中云 
 
 
 

Page 16

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *   
 
 

Page 17

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *　　　　 
述　要 
[製糖植物] [  蔚文]  
　　吾國古時以麥製飴唐貞觀間遣使至天竺摩揭陀國方得熬糖之法實則植物之可供製糖用者種類甚多如蘆粟糖槭糖蘿蔔馬鈴薯等都含糖質皆可製糖惟甘蔗含糖較多耳 
　　甘蔗產於吾國之廣東廣西福建浙江江蘇湖南四川等省性喜暖地者發育甚盛為多年生植物刈穫時期每在冬季翌年春夏之交其宿根處萌發新芽復生長成叢可歷五六年之久若在稍寒之地則甘蔗之生存期不過一年刈穫時期乃在秋季擇其肥大者藏待來看重栽蔗有崑崙蔗紅蔗荻蔗竹蔗之別製糖之蔗多用竹蔗以其莖粗而長崑崙蔗等供人生啖而已 
　　蘆粟莖與蜀黍相似吾國南方隨處皆產在秋季中始行刈穫莖含糖質榨質甚富美國及日本之東北地方皆用以製糖 
　　糖槭原產北美為槭樹一種之落葉樹莖長三四丈富於糖質加拿大此樹最多冬季採集之供製糖料 
　　糖蘿葡略似蘿蔔產於地中海之沿岸莖高二三尺其根肥大含糖質寒地製糖者都以此為原料 
　　馬鈴薯本產於南美智利秘魯等地方出產尤多今則隨地都產莖高二三尺地下莖作塊狀中多糖質用以製葡萄等糖 
　　製糖之法大都將製糖植物榨取其汁置鍋內熱之初加石灰少許使汁中雜質沈殿然後瀘取其汁熱之使沸至適當熱度急冷之即成顆粒之紅糖若加水再熱即成黃色之二白糖欲得純潔之白糖再將二白糖加水濾過熱時再撇去浮沫冷其溶液即成白色惟甜味則少減矣 
[牛乳酪] [  海鷗]  
　　西藏蒙古地方牲畜繁衍當地憂當取牛乳製造乳酪不過提煉未盡法亦疏簡腥膻氣重不腚於外省人民僅可供本土人民取用世界乳業發達之國當推荷蘭瑞士二國荷蘭各地牛羊充斥產乳極多瑞士為一小邦兒童尤以牧牛為重要工作若在春夏時間亞爾勃斯Aｌｐｓ山上星羅棋布盡屬牛羊所得乳料多以製造乳酪為普通考其製法係用壓機迫令乳中脂肪質蛋白質濃重元素與乳中所含水素分離而呈滬膏之狀此種泥濘厚液名曰乳皮與乳皮分離之液淸薄性淡名曰乳水在乳皮中加入合度食鹽拌和勻稱復加壓迫使更乾涸靜置數日乳酪即成若在乳酪將成之際將其本體作各種動植物之形狀尤為別致荷蘭國中阿爾克麻Ａｌｋｍａａｒ為販賣乳酪之一重鎭第禮拜五為交易時間平日則無大批發售一日銷行可遠萬磅車輸絡繹連結至數里不斷除本國自用有餘外常輸往倫敦銷售瑞士則不拘何人均倚之作重要食料更有牛乳餅一種亦為兩國所需而不及乳酪推行之廣以是荷瑞二國博有乳國Ｄａｉｒｙｉｎｇ　Ｃｏｕｎｔｒｉｅｓ之稱二國本屬小邦若以乳酪出產之總數與英美相較或尚不及英美之大然二小國人民之業此者約佔百分之　六十云 
[參觀楊村漁塘紀] 　[  競豪]  
　　頃閱本刊關於漁業之紀錄不禁引起今夏參觀楊村漁塘之情景矣爰就所目覩誌其槪略於下 
　　楊村位於泰縣之東北近以漁業著今夏由滬歸里應友人鶴梅之招而往觀焉計塘十六純以人工鑿成佔地約三十餘畝佈置整齊第佔畝許之漁塘即隔以相等之陸地其上桑樹林立而畜以羊池內所養之魚分二種曰白鰱曰草鰱味皆鮮美每嘗仲夏易以新秧（按新秧即幼魚有專營其業者）即以羊之矢而喂魚以桑之葉而制羊以致羊壯魚肥桑樹碩大每年所獲甚豐魚之所得約數千餘元羊之所得亦與魚埒以羊之生產甚繁故也國內有志實業者蓋以此作為模範仿效而行之獲利誠非淺鮮矣 
　　（附錄）該業經營者為楊魯範先生曾卒業於水產學校 
　　　天氣報告 
　　徐家匯天文臺昨日下午四時三十分氣象預報云天空此間海濱有東來之微風東海之上亦然甘姆以西天氣惡劣又昨日下午三時前二十四小時內本埠氣溫最高七四·六最低五五·二去年同日最高六六·六最低五五·四 
　　商店消息 
[大陸甜樹漿之暢銷]  
　　大陸藥房發行之止咳甜樹漿外著神效入秋以來天時寒燠靡定串咳甚多因是甜樹漿之銷路異常暢旺又該藥房所製之罐頭鳳尾魚風味極佳價亦低廉購者亦頗衆云 
[鴻興襪廠廉價期將滿]  
　　賓善街中狗頭牌襪廠自前月十五舉行大廉價以來門市非常擁擠茲又到冬令用品大批如衛生衫手織毛絨衫毛圍由手織毛絨女大衣女學生帽以及各種時花絨毯駱駝絨毯等無不物美價廉聞該廠廉價期祇有四天云 
[恒興昨日開始減價]  
　　虹口天潼路恒興號昨日為減價之第一天顧客頗擁擠銷售最廣者為每尺減沾三角七分之德國頭號格子秋呢如布疋部沾出各種國貨線呢為數亦多云 
[遠東飯店中西菜改良]  
　　西藏路遠東飯店之中西大菜素稱可口茲該店為優待顧客起見將各種中西大菜精益求精力求改良定價格外低廉云 
[毛春塘出品之暢銷]  
　　法租界與聖街五十三號毛春塘筆墨莊精製各種湖穎水筆各馳遐邇對於香港廣東等處暢銷尤盛每年由先施永安大新等公司以及各書局運往經售省為數匪鮮近中香港誠但是和廣州光東書局泉州利文林書莊靑浦朱家角振華國貨公司等又先後來函定購以應市需該莊經理毛昌齡有鑒於此日來添工趕造益悉心研究以副各界愛用之盛意云 
[世界飯店不日開幕]  
　　新世界所設之世界飯店自五卅事件發生後即為英水兵所居房屋物件不無損失事平之後兵亦撤退該飯店乃估計損失總數請求工部局賠償茲悉此事已於前日完全解決雙方均甚滿意該飯店現正從事修理內外髹漆一新所有損壞器具亦已重新添置一俟工竣即將擇期開幕 
[各處紅會紛向中西藥房購辦藥品]  
　　邇來江浙戰謠日見緊張各地紅會均在積極籌備故連日紛向四馬路中西藥房購置藥品器械以備不虞至為忙碌云 
　　團體消息 
[國慶補誌]  
　　上海先施公司職員青年會慶祝雙十節誌盛　先施翁司職員青年會於雙十節在勞合路德褡里四十八號舉行國慶大會門前高懸國旗會旗場內結彩是晚鐘鳴七下盧子光君振鈴開會並請該公司助理員吳華甫林壽田二君演講大意均以啟發同人應有愛國之精神與國民就盡之責任講畢即有該青年會之京戲團彩演教子南天門武家坡金玉奴鬧府等劇藉以助興是時主賓齊集一堂舉行國慶紀念亦商界中鮮見之盛舉也 
　　曁南大學之國慶眞茹曁南大學於雙十節開慶祝大會濟濟蹌蹌頗極一時之盛茲將是日盛況追記如左校門之前以電燈紥成『國慶』兩字照耀奪目大學部教室前紮成『雙十節』三字亦燦爛可觀師範科前亦以電燈裝成「國光」南字旁懸一聯詞曰『大邦占新命』『重任付青年』各教室及寢室走廊一帶均懸國慶小燈籠及萬國旗極莊嚴縇爛上午八時半開慶祝大會首由姜校長祝辭畢請程伯廬先生演講大旨以修養道德鍛鍊身體互相合作為勗勉次由潘序倫博士等演說十一時散會下午六時出發提燈各人互提紅綠燈相排成隊宛如游龍一時爆竹之聲震天動地八時開茶話會首由姜校長致詞滑稽有趣化裝演講隊隊員擬各國代表所演所說語誠而有趣卜君之胡琴及教員李尊庸君之口琴雷夫人之英文歌悠揚動聽某教員之浦東歌隨演隨唱令人笑不可仰周君之笑話亦頗滑稽某教員之湖南歌音調奇特令人大笑迨散會已夜半時矣 
 
 
 

Page 18

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *[嶺南滬江足球賽之結果]  
　　前日（禮拜六）下午為滬江大學部足球隊與嶺南體育會藍隊足球作初次之友誼比賽約四時許開始奮鬭是日滬江球員異常賣力嶺南方面亦驍勇無匹互相拮抗歷時三十分尚無勝負嶺南隊以授受得宜故發必中節滬江雖亦不弱但球員屢犯足不納球之弊一球為嶺南前鋒所得轉遞左翼猛力一蹴獲勝一球下半時滬江又遭嶺南左翼蹴進一球斯時為最後之十分鐘滬江球員作反攻式惟嶺南守門手法純熟安然無礙後一球適中嶺南球門右木反射至滬江球員首部稍一用力卒勝一球結果為二與一之比嶺南隊勝云 
出版界消息 
[善書流通處編印白話勸孝錄]  
　　善書流通處編著之白話勸孝錄現已出版是書以國語編著並加新式標點附以　勵評辭立意清新取材宏博為勸世之箴言啟蒙之寶訓居家課讀學校講授均其適宜定價每百部計洋三元六角慈善家　購贈送收成本洋二元八角八分茲為普及教育起見凡學校蓋章來購者另加九折外埠函索附郵三分即寄云 
[海聲旬刊]  
　　第一期業已出版乃海員團體所組編內容中志英「靑年的責任」君展「我的航行記」陳以恩「海上英雄之　」均為不可多得之作品發行所在中州路四十六號定價低廉云 
[醫界消息]  
　　蔣方九醫生精治喉科時疫肺癆等診尤以喉症經驗最富蔣醫生曾於去秋江浙戰時任紅十字會救護療傷現設診所在汕頭路二號云 
電影界消息 
[觀「小廠主」後] [  吳正爜]  
　　劇所以成人故一片之性質含絕對的無理取鬧者外無論其主義何屬茍聯諸銀幕而觀衆之情緒始終無特殊之變化者其價值必平庸無疑蓋因單調而乏興趣乏興趣又焉能感人設能親假定之對象循序演繹喜怒哀樂各盡慷慨淋漓之能事而在在可使人興奮於不自覺者夫然後而編者導者演者之為明星也廉幾矣年來國產影片車載斗量男女明星復滿坑滿谷而一究其賓則恒刺謅不然誠堪浩歎乃昨觀「小廠主」於中央大戲院見其成績斐然殊出望外編導演三者俱臻上乘而尤以其演繹之得法竟使富感情之余二小時中不知興奮之為若干次也惟余譽是片純出主觀且當余出院時見觀衆咸欣欣有喜色交口稱譽可見不知子都之美者無目者也 
是片確已美化造船廠規模宏大黎宅設備尤富麗字幕之含詩意者頗多且措詞類簡勁可喜黎明暉之兩手書秀美可愛有皆可使觀者之快感油然而生者外景亦應有盡有輕波蕩漾之黃浦水更引人入勝新村柳風景有羊腸曲徑有橋頭溚牛皆絕好畫料也借光線有欠明晰而令人目暈者是亦白圭之玷矣且歐化已甚恐亦非發揚東方藝術之道耳 
　　編者洵好身手曲折描摹刻畫入微攻遣牽制之毒即所以祇重男輕女之悖理當黎翁得孫後傲然請大榮曰「他是大光的兒子是我兒子的兒子」余讀二語中三「兒子」字不禁感慨係之矣汽車迎羊突兀有趣若秋香搽粉初亦常事乃見少爺之為小姐後忽加映秋香拋棄粉盒一幕輕描淡寫而意味　然且與前文相呼應尤可見編者之不茍也 
　　黎明暉挾其直覺的聰明以飾天眞未　之愛芳活潑伶俐愉快勝任惜微有過火處然固瑕不掩瑜也王元龍銀幕經驗已詣高深其堅毅忠誠之內心表演益見進步的似水銀瀉地無微不入為之擊節不置平心而論兩君藝術在國內電影界中實不多得幸好自為之毋徒為東方某某無謂之令名所累也蕭英之大光沉毅有為之精神時時流露於眉宇間亦明星材邢半梅飾其婦得嫻靜之長惜稍呆滯必慶升以老飾老僅能稱職何麗珠之如慧湯傑之大榮均強人意其餘亦無大班蒙以為是片演員之選擇可謂各得其所矣 
　　後接第三版 
　　 
[本刊投稿條例] 　 
　　（甲）文字 
一議案分「述要」「書報介紹」「藝術評論」等欄 
二述要欄如工業商業出品之說明及調查學藝團體事業之調查及敘述等範圍不拘 
三書報介紹以最新之文藝出版物為限加以評論亦可菘關於政治經濟法律社會等類者不取關於無聊之小說及小報一槪不登 
四藝術評論以「運動」「繪畫」「音樂」（歌曲附）「舞蹈」「攝影」「戲劇」（愛美的）為範圍若陳達舊聞或用浮文套語作無謂之諛場者一槪不登 
　　（乙）圖畫 
一圖畫以「仕女畫」「滑稽畫」「漫畫」「速寫」為范圍政治及社會之諷刺畫一槪不錄 
二仕女畫分「新裝束」及「詩意的構圖」為限「新裝束」無須加說明 
二滑稽畫不得作陋形惡態 
　　（丙）攝影 
一攝影分「時事」「新裝束」「學術藝術界名人」「美術品」「愛美的戲劇」為限 
　　（丁）酬資 
一文稿潤資並無限制亦不必以字數計算如極新穎極有趣味之稿酬資格外從豐 
二圖書及攝影之酬資甲等三元乙等二元丙等一元 
　　戊（附則） 
一來稿無論登載與否槪不發還 
二投稿者篇末須開明眞姓名及詳細地址署名之下加蓋圖章否則以却酬論 
三投稿者封面上須書明本埠增刊編輯部收勿書個人姓名以免混雜 
 
 
 

Page 19

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *[長城新片「愛神的玩偶」告成] 　　　　　 
　　長城畫片公司為留美電影專家十餘人所組織故歷出各片皆為上遠該公司最近攝製之「愛神的玩偶」業已告成該劇為東南大學女學生濮舜卿所編劇旨高尚劇情曲折對於現在的婚姻問題多所討論由留美電影專家梅雪儔文學家侯曜二君所導演故表演取景化裝各項皆獨出心裁為國製影片中難得之珍品聞已定於十一月五號在中央大戲院連映五天云 
[觀秋聲淚影後] [  周世勲]  
　　鳳凰之新片「秋聲淚影」日昨試映於上海戲院記者往觀焉今姑掩其劣點襾述其優點聊以勉勵其未來之進步耳 
　　劇情編製立意頗佳含蓄亦深惟分幕未能得法致少精采攝影者善操機故光線尚能準確惜乎洗印時不甚留意竟令明晰一變而為黯淡此固不足罪攝影師也外景選擇極佳仁惠醫院之花園尤美內景雖無大疵然未免簡單中西字幕均滿人意西文書法頗秀麗譯文亦通順全劇演員以搶奪秀娟紙幣之流氓為最佳雖此角與劇情無甚關係然此君頗能盡其描寫能事其次當推飾仁惠醫院院長之錢雪帆幕數雖不多表情尚有精采餘如飾義僕之黃錦鏣飾秀娟之林劍雄咸能稱職主角費一淸劉漢民勉強而已但願該公司第二次出品導演者能注意及演員之支配是否合劇中人之本性方能得良好之成績否則強而任之則其結果必不足以使觀者有濃厚之興趣演者反不克一展其長也勉之勉之 
[「劍底鶯聲」之我觀] [  偉濤]  
　　「劍底鶯聲」原名為「漢同院的喬路賽」Ｄｏｒｌｔｈｙ　Ｖｅｍｎｏｎ　ｏｆ　Ｈａｄｄｅｎ　Ｈａｌｌ（譯「劍底鶯志」極佳劍底含英雄氣槪鶯聲含美人氣槪閱之極悅目）為美國聯合藝術電影公司（按此公司為范朋克璧克福卓別靈及葛雷菲士四人合資而設大半演畫史片出品著者如「俠盜查錄」「俠盜魯賓漢」「遊龍戲鳳」等片）一千九百二十四年出品奧迪安即以此片為菘開幕戲賣座之盛從未曾有良以主演此片之電影皇后璧克福之芳名振人耳聞也 
　　此片述英國十七世紀末葉皇后以里沙白司即位時一段貴族間之情史電影皇后曼麗璧克福在此片中之表情無容余之恭維曼麗年雖三十許而望之不啻一十七八之女郎活潑天眞令人心醉一般普通女明星可能及其萬一莫怪其夫范朋克謂璧克福為電影明星中最美麗者劇中夢醒見情人時見情人相鬥時作書致情人時聞情人被吊時重見情人時此種表情在其他歷史劇中常見者也而壁克福演之則絕然不同或溢於眉目或示於櫻唇將面部之表情演之無遺而其表演間又活現一心地光明坦白無私之豪俠女子觀其聞約翰與曼麗談話以為兩相發生愛情乃直告皇后旣聞皇后發命捕約翰始知因一時之妒僨而鑄大錯表情乃為之一轉已可槪知此角之性格矣在花園與其伴從（由璧克福之妹飾）學見馬時之傲岸態度茍換他角我決其不能如璧克福之可觀矣又如見假約翰被吊時之恐怖一幕亦極難演璧克福在「兩小無猜」「遊龍戲鳳」「漁家女」等片中之表演雖有不同之導演而每劇之表情皆相同此曼麗之天才有以致之耳故演員在每一導演之下即能發生每種表情亦為相對的餘如飾女父之安達斯能道夫活現一性燥無用之人安能福來斯脫之約翰如見義勇為之英雄少年英俊氣壯足使宵小寒心在此劇中飾約翰一角適得其人按福來斯脫為曼麗之妹夫而在此蛋中演各戀愛之夫婦是亦電影界之佳話也 
[商人婦略評] 　[  王石農]  
　　西席爾地密耳為美國四大導演之一西氏富於審美觀念其出品多宏麗偉大驚心動魄若「禁果」「情為天堂」俱屬一時上選茲在奧迪安開映之「商人婦」為西氏最近所作所述夫婦間情愛之破壞常由於外界之誘惑而又若示人以愛情不如愛國之為重且於父子間多所提示其對於男女相愛以誠方謂之眞愛情一節描摩尤為顯露此中插入五千年以男女戀愛之情形以反襯現時代之戀愛史俱為設想高超之處 
　　劇中演員以寶琳珈鄧之藍女為最佳表演一天眞活潑之女子用情處處肫摯因愛護家庭之幸福致不惜與其女之情人相周旋一面歡笑一面洗淚演來異常動人因欲彌蓋乃女之罪惡反致失愛於情人幾使畢生幸福從此犧牲幸乃女覺悟前非函證當時情形然藍女終未肯暴露乃女之醜史故於其情人前始終不肯明言此種為難情狀非長於表情者實無法使之宣示於觀衆而寶琳能一一演來不支不蔓可謂盡表演之能事矣其次為梅爾登雪耳之藍茂出描演妬恨悔等情均有分寸而處心積慮欲以巨金遣去其情敝之一幕尤佳末後互鬭一場為梅氏本色（梅善演勇武角色）當屬可觀也哥索爾夫之喬密亞表演一往情深及故國破碎時之忍痛去位均佳維爾孫之藍妻以園會及返省二幕為最佳餘若考古家李特滑稽突梯令人忍俊而與妬之字能於沉默中表出亦自不易 
　　背景中之有古代植物馬拉尼亞之宮殿跳舞場或僅一角或係全形均寄於美術思想花園一幕尤為清麗絕俗若秋深葉落可知樹蔭蛛綱則不僅有畫意且詩意矣即此一點右知西氏設想之無微不至也 
　　字樣多警句間作講語令人破涕為笑佳構也 
 
 
 

Page 20

 
 
1;第一萬八千九百零八號;中華民國十四年 西曆一千九百二十五年十月十九號
星期一 * *[「立地成佛」試映記] 　　 
　　國慶日上午十時天一影片公司試映新片「立地成佛於中央大戲院蒙該公司惠贈參觀券兩紙至滬東劇社」因與社長翁漱莼君趨車同蒞觀焉是日余等到院較早遂得窺全豹茲略就管見所及略述如次「立地成佛」為宗教影片乃邵醉翁所導演天一影片公司之處女作也是片宗旨與海上各大影片公司之出品迥然不同述軍閥之征苛稅虐待人民先攝以彤雲密佈之背景言時代之黑暗頗足令人深思一日小軍閥架車出游碾傷老者反問車有污否車復行途有村人避稍遲痛撻之村中血性男兒吳凌雲怒抱不平傷小軍閥小軍閥歸告乃父捕凌雲不在遂將凌雲之父淡厂下獄而凌雲則越牆緣樹至塘濱遇漁人李長福之舟得脫險焉後小軍閥傷重身死其家為之設懺寺中有方丈現身說法將生老病死諸苦腦及殺盜淫妄酒五戒說一事舉一例如美人骷髏忽隱忽現後軍閥果為所感有動於中遂盡以所有遣歸姬妾又私財數百萬建築道路乘間遁跡於是遂應「放下屠刀立地成佛」之一語是片內景較外景為多光綫似覺合度先一二幕攝時風太大不成小室中情形外景均攝自寗波天童育王少白等處諸演員均能表來惟妙惟肖絲絲入扣劇中飾漁女翠姐之吳素馨尤能將劇中人之個性處處達出熨貼異常猶初寫黃庭恰到好處設能加意研究定當更夠上稴電影明星不難為婷婷所得也飾軍閥者為傅秋聲君除素馨外當推第一唯飾紳士吳淡厂之某君臉上表情實覺太少而氣派又確似軍官不宜飾紳士尚望多加練習焉紳士之子吳凌雲衣飾不似血性男兒最為大憾其餘配角均能誠如該公司言力避歐化者末幕現時代光明亦能前後呼應是片將於陰暦九月初五在中央開映唯片中英文字幕譯來太覺失却原意竊以為國產影片如欲流映歐美英文譯法不宜太簡而欠通之句更不應有如欲純粹為華人而揶則可屏除一切英文字幕中字更可放大想較妥善質諸個中人以為然否 
藝術消息 
[藝苑淸音] 　　　昌 
　　何實齋望江世胄家學淵源尤精書法素工漢魏六朝意象雄茂筆致秀拙蓋能寫剛健於婀娜者近年求書踵接朋好因為盯潤例此其近作應可亂眞聊為製板共博欣賞 
 
 
