# 1890 - 27 - 4906028

 

Page 1

 
 
[本館經辦江浙賑啓] [  申報館謹啓]  
霪霖匝月江浙兩省紛紛報災困苦情形不堪言狀而浙省爲尤甚　舘現擬經收損欵先其所錢一俟集有成數擇要往賑四方仁人　子　　　浙兩省歴年辦賑之勤勞捐助之踴躍而此時灾近剥　當必有惻然動念者請卽將捐欵送交本舘掣奉收條隨時登報以照信　一新　　　　妥爲散放早辦一日多活數命不勝盼　之至 
[賑物求售] [  申報館振所謹啓]  
本舘自籌辦賑捐以來屢承諸善士以書籍　奇助賑産泉分惠感勸五中現計積有猞猁狲袍套統各一襲　原文　十部金　經墨䟽一部刻絲壽字中堂一　士　中堂一軸六書通二部歴代名人盡譜三部經藝五美六部山水一軸　朝圖一軸泰西美談一部津門雜記一部石印七十二家評註楚辭一百册邃懷堂詩文全集十一部石印求治管見七百　聖教序一張玄秘塔一張皇甫府君碑一張多寳塔一張郭家廟一張象牙笏版一塊計九兩重木刻綱鑑易知錄全部自來柄時辰裘一枚白緞花邊一方玳瑁邊眼鏡一副蘇州府學義田記黄州竹樓記普濟禪院碑銘文宣王廟記大千里鏡一个錢吉生士女立軸一副大學中庸木板全付伏望諸君子慷慨解囊速臨購取廣幾楊枝一滴得以滿遍　生乎 
[說騙]  
本報歴記山東人林姓航海至高麗自稱解元招摇撞騙人旣察知其僞乃遁而之日本之長崎横濱時或托名　生時或冐稱幕友遺名改姓遇學生風羅少耕太守詰得隠情飭押候遞回原籍云云賓紅閣外史閱至此不禁喟然而歎曰陸乎盈天下間果何一而非騙局乎仕宦行騙以得爵位儒生行騙以博功名商賈行騙以成家業卽下至農工末技亦無不行騙以謀衣食之資當具百計經營力交瘁陽爲君子之面目實則中藏難測誰是誠信而弗欺者此欺騙之風所以歴古今而不絶也稽諸史傳齊景公有馬其圉人殺之公怒將援戈以擊晏子曰此不知其罪而死臣請爲君數之乃舉　臨之曰汝爲吾君養馬而殺之罪當死使吾君以馬之故殺圉人罪當死使吾君以馬故殺人聞於四隣諸侯罪更當死公曰夫子釋之勿傷吾仁也顧孟節嘗以酒勸周伯仁伯仁不受顧因移勸柱而語曰詎可便作棟梁周得之欣然遂爲衿契凡若此者有話流傳人皆引以爲典要顧出言詭譎何獨非騙之類哉特騙而得富人遂不以騙見憎耳至今之騙子則不然其大者言忠信行篤敬規行矩步人皆引以爲名教中人牛則舉孝廉方止之科死則列儒林名宦之傳流方百照耀丹靑而不知其狡詐譸張實有出人耳目之外者其次則山人隠士挾其詩文書畫游於大人先牛之門大人先生或以片語裦之彼遂崖岸自高目空一世矯同立異炫耀矜張此苕生太史所有獺祭詩書充著作蠅營鐘鼎潤烟霞翩然一隻雲間鶴飛去飛來宰相衙之毒謔也至等而下之逞其便给之口才巧語花言動人傾聽一入其彀立裦　　或則假冒搢绅僞裝巨宦摇摇擺擺誆取人財此雖爲卑卑不足道之流然以拙笨者行之亦未有不當摥敗露者聞之父老言有一騙子裝作某親士至維揚查鹽案旣至卽借住某禪院嚴其門禁不特家人無出入者卽地主官具手版求見亦皆拒而不納地方官驚惶無措暗使人賄其僕從從門隙窺一日見其方草一奏藁洋洋數千言詳陳鹺政弊端幾如燭照數計歸報大駭默計此摺一上鹺曹中將無一瓦全者乃多方謀畫因所隨内監賂以萬金始許將其事彌縫不爲叅揭後有自京師來者云某親王並未出京安有查案之事然萬金己化蚨飛去無可取回矣若此之類其見於近時說部者幾於僂指難終噫有此才情有此瞻量天下何事不可作而竟甘心犯法以誘取皆財爲生乎至目今滬上之誘取貲財者則其術又異是滬上爲生意埠頭斯文並不見重故欲如林姓之以舉人行騙其計萬不能成至欲裝作逹官貴人向官塲恐嚇則目下各處日報信息通靈斷不致墮其術中平空被騙乃變其騙術而爲賭博牌九司務多若恒河之沙見有少年之初出茅廬者初時佯與之親日遨游於花天酒地之中選舞微歌揮金如上久而舉之相稔乃誘之入局日計牢籠始必令其稍贏以爲之餌旣而三戰三北罄其腰纒苟尚不敷則且恫喝多端勒書借票此種賭棍歴經懲辦終不改悛見之報章不可數計至前昨兩日又紀武弁李春森携貲千餘金暫寓寳善街天寳棧突遇粟某金某及冐充提督之張某誘之入局致被將貲騙去旣報捕房卽田包探拘到同黨秦少眉陳錫卿押候訊究并在金處起出金釧等因夫秦顧等之以騙爲生滬上幾人人皆曉卽粟金張等或姓名僞託難保非張祿之卽范睢然其行止不端亦豈不可留心識破張弁旣老於行旅何致遽受其欺意者徴逐嬉游己非一日是以邀同賭博不及隄防乎總之行騙者非一術受騙者亦非一人林惟騙術未工是以所如輙左粟金張秦陳等通天妙手花樣不窮幾與假冒親王者不相上下及此案情敗露使不務獲嚴懲我恐偶一出門卽遭騙局寰區雖大將悉化爲荆棘之塲矣因作此說以告寛猛兼施之民父母 
[帝京年景]  
　　右翼廣厚田翼尉忠督率官兵於京西房山縣屬某山村内緝獲盜犯七名當卽鎖禁以大車數輛解　京師步營官兵數十名皆　刀槍棍棒擁護車輛翼尉乘馬押送於去臘十四日申刻進阜成門解往右翼公所拷訊供詞以便解交提署廣翼尉丰神雄俊都人皆服其善於緝捕云○去臘十六夜三更　宣武門内白廟胡同附近三合炭廠因烟火未熄遺落炭堆上適而風怒吼致將炭堆燃着廠中人汲水澆僕未能得手幸本叚汲桶馳至赶緊撲救融氏始返斾僅焚去大炭一垜約四千餘觔他處均未延及誠大幸也○廂藍旗護軍營向有餘羡一欵例於年終散放一次近來停放　年瑞麟生福益甫兩印務蒞任伊始自矢清廉將應放盈餘仍照舊章開放計護軍校一百一十名每名放給京蚨三千文護軍一千九百七十七名每名放給京蚨二千文以昭公允而符舊章等因傳令各護軍校護軍等二十六日進署關領○新疆烏魯本齊巴里坤等處滿營自兵燹後户口寥落將都統額缺裁撤凡烏巴等城旗兵幼丁併歸　城一處奏設城守尉以資鈐制迨後分設六旗陸續將額設官兵各缺補足三年以來施模粗具現由古城城守尉德勝查得古城爲關外要區擬仿照練軍章程在滿營挑練一千名以資鎭守其餘旗兵按季調集訓練所有營總旗峭等官亦照練軍章程添設由城守尉總統校閱所需薪水經費軍裝咨商新疆巡撫設法籌撥等情人告九重未知仰蒙俞允否○每年封篆後乞丐游僧遇街頭之擺攤及做小販者任情訛索不滿其欲卽以尖刀劃破頭顱用 
 
 

Page 2

 
 
秫稭排擊使血濺貨上以致無人購買卽俗所謂拍風也同冶季年始撥技勇在街頭彈壓自封篆日起至開篆日止遇有此等乞丐鎖拿送官此風爲之頓息去臘左右翼尉飭知八旗滿蒙漢工各廳卽在本地段上技勇兵内每段派十名領催一名常川在街頭往來巡察每名在本營公欵項下按日給京蚨八百文以資津貼○年例十二月二十三日皇上臨幸大内西偏西廠子閱看善撲營官兵貫跤所有年班進京之蒙古土貝勒貝子公台吉塔布囊等躬侍盛儀分爲兩翼賜奶茶菓點烟壺搬指古玩等物名曰小金殿先期由武備院支搭黄幄葢國初遼瀋時會盟遺意也去年經御前大臣奏稱小金殿典禮仍在西廠子抑在紫光閣預備之處請旨遵行面奉諭旨着改在紫光閣預備欽此○管理太常寺事務禮部尚書臣宗室奎潤等謹奏爲題奏請旨事恭照光緒十六年正月十四日宣宗成皇帝忌辰應行遣官恭詣慕陵讀文致祭准宗人府咨送擬遣和碵怡親士載敦銜名到寺臣繕本恭進可否卽遣载敦致祭抑或改遣近支玉公前往行禮之處伏候聖裁訓示遵行爲此題奏請旨　硃筆改遣郡王銜多羅貝勒載瀅行禮欽此○浙江巡撫崧大中丞委弁恭齎於潜所産天生野术約四兩有奇盛以黄綾匣上黏印花報明東華門齎進大内至總營内務府堂上投文交納經坐辦堂郎中齊君騐明冋堂於翌晨進呈御覽賞收存庫○廂藍滿抽調練兵營總博印務叅領禀知本管都統恩相國以本旗抽調兵丁每當調操之日每名先給京蚨三百文以示貼補俟成營後再給口分未成營先一切薪紅紙張茶水帳房車脚等費月計甚多無欵可付擬於每次應領津貼錢三百文内扣留六十文以作前項經費請中堂簽押立案相國怒謂爾章京等並無一押簽於稿面而令本閣首先畫行是何居心所請扣留練兵津貼六十文之處看不准行○内務府掌儀司爲咨行事十二月三十日皇上升保和殿筵宴應行預備菓品餑餑九十九張奶酒五十瓶除咨由光祿寺等處分備外爲此先行咨行管宴大臣領侍衞内大臣查照可也○記名副都統熱河圍塲總管色楞額簡任以來三年期滿咨由熱河都統請入覲經謙都統代奏奉硃批色楞額着來見欽此○八旗護軍營自封印日起至開印日止遴派老成持重之護車往東四東單西四西單牌新街口北新街正陽門大街琉璃廠白雲觀大鐘寺曹老公覲等處認眞巡察如遇本營護軍有酗酒不法等事立卽拉回本營分别責懲以肅營規去年封印後由印務叅領將此項護軍照數派出以便按班前往彈壓○禮部爲知照事儀制司案呈本部具奏按照定例每年自除夕日起至次年正月初六日止此六日所有在廷王公文武官員均蟒袍補褂掛珠等因奉旨知道了欽此欽遵到部相應知照各衙門一體查照如此數日各項官員遇有進内有差者亦應穿補褂入内以重慶典○石開華者房山縣甘池村人也去臘十四日購辦物件自京回家是日傍午跨長耳公出阜成門得得往來距肥城約二里許日己平西突自林中走出三人手持割草大鐮攔路行刼石知不免曰諸君所欲者財物耳願將馿物奉送我得保全性命於願足矣三人聞言長吁一聲摔馿物向東南而去至肥城官署呈報該地方官告以失事地方係西城京營地界未便越爼代謀石於是復回京師赴該城坊營汛報案計所失約值銀二十五六兩云○直𨽻大名府國大守鈞與新任直𨽻布政使裕方伯長係屬姻親例應廻避按照定例應令官小者廻避咨明吏部於附近直𨽻之河南山東山西等省現任知府内酌核缺分請旨對調已由合肥相國據情入奏矣○去臘十九日大内發出特賞新簡陜西巡撫鹿傳霖金龍硃紅絹方御筆福字一箇當由侍衞處飭交蘇拉齎送鹿大中丞寓所中丞具摺於習晨進内課恩○江西巡撫委員管解京餉漕折等銀十二萬兩分裝木鞘運解進京赴江西司投納文批一面招僱人夫將銀鞘扛入署内由原解兵役看守聽候騐收○庫倫辦事大臣委筆帖式帶兵呈進野猪山雉黄羊豹鹿封雞山貓尋約二十餘抬扛進東華門赴内務府交納當經内務府坐辦堂郎中齊君飭交肉庫暫收翌晨繕單入奏俟賞收後給與原解官回批以便回庫銷差○户部爲片傳事所有次年正月分各旗營等處應領官兵馬乾銀兩例於年前提前開放本部庫現在於十二月廿四日己初開放爲此片傳貴處派員於是日赴庫去領可也 
[新年吃肉]  
　　光緒十六年正月初二日皇上在坤寍宫賞王大臣侍食神肉先期由奏事處繕單進覽奉旨派出和碩禮親王世鐸和碩博多勒噶台親王伯彦訥謨祐親王銜多羅克勤郡王晉祺多羅慶郡王奕劻多羅奈曼郡王瑪什巴圓爾郡王銜多羅貝勒載瀅郡十銜多羅貝勒載濂郡王銜多羅貝勒載漪多羅貝勒載澍貝勒銜固山貝子奕謨奉恩輔國公載澤不入八分輔國公載瀾科爾沁輔國公那蘇圖科爾沁輔國公温都蘇不入八分輔國公誠厚固倫額駙符珍鎭國將軍載瀛鎭國將軍載津和碩額駙品級博迪蘇和碩額駙札拉豐阿大學士額勒和布大學士張之萬兵部尚書許庚身刑部尚尋孫毓汶和碩圖什蒙圖親王巴寳多爾濟卓哩克圖親王濟克登旺庫爾車臣漢親王車林多爾濟喀拉沁親王銜郡王旺多特那木濟勒喀拉喀札薩克貝勒　當黨准車楞敖漢貝勒銜貝子逹克沁喀爾沁貝勒逹瓦寍保翁牛特郡玉那圖格呼勒三音諾彦郡王察克逹爾札布札賽克圖郡干喇特拉巴碩爾札薩克親王貢桑珠爾默特札薩克貝勒德木楚克蘇隴鳥珠木沁貝勒逹木定札布車臣漢札薩克贝勒車林桑都布巴林貝子旺林疋克察克逹爾郭爾羅斯貝子巴保多爾濟科爾沁鎭國公那木札勒色丹奉懿旨賞醇親王　一盤恭親王肉一盤大學士寳鋆糕一盤 
[脚夫械鬥]  
　　津城西于庄與紅橋相隔數里各有脚行如風馬牛之不相及紅橋脚行之韓起林得隴望蜀每與該庄爭奪生意庄人以衣食所關不肯降心俯首聽命於人去冬曾互鬥一次臘月中韓復嘯聚日餘人稱干比戈與該庄人械鬥庄人不敵被傷數人舁投天津縣騐傷孫筱坪明府飭拿肇釁者數人韓在逃未獲目下偵騎四出想終不能逍遥法外也 
[頑民滋事]  
　　吳中去歲以秋雨歉收迭經發賑停徴恩施逾格乃頑佃非特不知感戴皇仁浩蕩憲德高深且時有閙荒之舉就長元吳三縣而論元　各鄉農冥頑爲最小除夕陳墓地方亦因業户催租頑佃聚衆滋事起而與業户爲仇幾至釀成大禍中丞聞報旋卽調派水陸各營前往彈壓鄉人見重兵至始各鳥獸散聞己拿獲數人行將懲一儆百矣 
[寒士歡顔]  
　　國家向有貧生糧一項例由藩庫放給所以體恤寒士者至周且渥兵燹後此例久不舉行蘇藩憲黄子壽方伯時以扶持名教爲心於去冬放給貧生糧由學官給發約每生可得英畉四枚雖膏澤無多然於鴻嗷鮒涸之時得此不無小補八百孤寒有不同感憲恩之高厚者哉 
[潯陽年景]  
　　去冬九江未見雨雪四鄉農民盼望甚殷嘉平二十後廬山之頂滕六君己稅駕兩次奇峯峻嶺微見雪影模糊而平坂高原尚去霑足也今年元旦後隂雨連朝初四日天忽晴霽初五日雨師風伯連轡而來城廂賀新年者無不蹀躞泥淖中淋漓盡致是夜三更後風聲震年敲窓雨急雜以雪珠蝶夢驚回衾寒如水至初六日雲濃似墨密布遥天午後柳絮因　漫天飛舞約有二刻之久着地皆融以天氣和煦故也○去年除夕西門内某宅傭人某甲晨起主人付以錢一千文令入巿購辦香燭紙爆等物甲以錢置竹筐中行經熱閙之處舉頭四顧不隄防爲妙手空空兒所見自後探手筐中竊之而去及至香紙店將各香料選定徐向筐中取錢早己生翼飛去惟存鵝卵石一塊甲乃吞聲飲泣而返○選鋒左營營官石君寳靑右營楊君玉清平時營規整肅操練認眞自封印日起至開印日止撥派弁兵於七門各卡房各大街分投駐守藉 
 
 

Page 3

 
 
以稽查地面兼備不虞臘底年頭匪類依然歛跡未始不由於此 
[二分新月]  
　　揚州來信云辦理淮南總局委員金分轉耀忠之太夫人於正月初六日殁於揚城公舘初七日戌時大殮分轉循例禀報丁艱想局務須另委他員接辦矣○揚州多貧户日向粥廠就食往往恃其膂力擁擠譁騷一切跛癃殘疾之人大都爲强有力者所阻進退維谷枵腹而回時或持粥至大門亦必爲黯者所攫廠中執事目擊情形遂議於去臘二十六日停杓令土著窮民之有籌者持籌來廠各給靑蚨若干至新正初六日再行開放一時人多於蟻尤爲之擁擠不堪云 
[盜刼村廟]  
　　○去臘二十四日之夜突來盜匪多人擁入寍波南門外董孝子廟傾筐倒篋恣意搜尋時廟祝之婦正患病臥牀被盜擊以鐵器婦痛極不能聲喊盜遂得以遠颺次日由里紳陳某禀訴縣中當經徐邑尊飭捕緝拿未知能否破獲也 
[賭風又熾]  
　　寍波訪事人云近有賭棍藉廟會爲名開塲聚賭府治西南鄉黄公林櫟社禮拜殿及東南鄉各處皆雇名班演戯廟門以外賭廠如林不特易長鬥毆之風且恐釀成人命有地方之責者所宜嚴中禁令也 
[白門年景]  
　　讀荆楚歲時記知風氣之各有不同而吉語之來歲朝之供到處則一金陵爲帝王之州繁庶甲天下爭名者冠蓋相望爭利者闤闠交輝故巷陌皆簪紱之華楣宇多金銀之氣由來己久更盛迭衰终不以舊時王謝堂前燕飛入尋常百姓家爲憾事也屈指城南北歲增華屋數十幢非謝傅圍棋之墅卽魏公晝錦之堂其中絲竹之豪壇坫之肆粉白黛緑之設猩紅鵁翠之圍皆此間樂不思蜀者之所有事他如歌詠昇平鼓吹盛世諒必有爲此春酒以介　壽者惜無有自雍及絳歸取酬幣終事八返之豪公子耳昔人謂大功坊賜第居城之半至今瞻園湖墅猶可想見當年正不知爾時之雲蒸霞蔚又當何如也○寗俗人家最重春聨無論朱門八扇白板雙扉一過除夕無不煥然一新又有用茜紅紙五方鑿作漢文卐字及吉祥如意等字玲瓏剔透黏在門楣之上名曰花錢大抵卽古者桃符之義生意塲中尤以除日爲鼎新革故凡往來贸易此逋彼欠終歲可不一問　至是則無不各清各欵以副信實二字者倘或宛轉推諉則索者亦必宛轉相索一刻千金斷斷乎不容放過其甚者或動聲色或控堂皇拳揮肉薄之聲兎脫魚潛之狀眞有不堪窮形盡相者通巿例皆開門燃燭照耀如白晝迨至天曙始一律收拾而門前春聨花錢迎風招颭又是一番新氣象矣○萬壽宫有兩處一在中正街在皇城内每當慶賀大典將軍則率旗員在皇城内行禮制府則率文武在中正街行禮元旦例於五鼓齊集是日各官俱朝衣蟒服隨班朝賀賀畢始各鳴騶上院拜年一時車馬喧闐羽葆雜遝督署東西轅至令人面不相識語不相聞轎班滯鈍者至舉轎數百步始覺轎中人所答非所問諺曰忙中有錯何獨不然○農家有頭九隂九九隂之語去臘進九之日欲雨不雨由是消寒圖上九霙梅每染到瓣盡處必相率作釀雪光景元旦適當四九三分之一計天隂己三日矣詎次日下午雨師未行春令灑道而過簷溜滴滴有聲至初四纔見黄人捧珥夜亦見星翌日仍晦故書雲物者就壬寅之朔推至人日僅於初四下注德動天鑒祥開日華爲新年之晴日云○除日夜過半屬竹之聲不絶於耳其由近而遠由遠而近恍惚聲隨年盡響引魂消大足令聽者動明日歲華新之感慨聞咸豐初元有跌宕公子挾重貲來爲彼姝謀金屋而不得乃就丁字簾之對岸賃一巨居極人世之侈靡卽爆竹一項鉤心鬥角每盤費至數十金每夕令人就河于施放以博傾國傾城之一笑未至元宵己盡千金而彼姝终以俗物未堪匹偶卒不遂其乘鸞之願令并無能道其事者矣爆竹聲中一歲除搔首韶光能無驚駭○中國自開闢以來至今日而中外交涉之局成矣一成不易不待知者而知其必踵事而增華無改絃而易轍我國以文字爲制治之原欲明洋務必先通其文字欲通其文字非選少年子弟揉而熟之不可屈計數年來同文館設有十處而惟中西不偏勝者尤得因材器使之妙金陵妙相菴有素𨽻洋務局之同文館近年以洋教習之去就無常未免有前喁後子之不一華教習某廣文者吾師也開舘卽分主皋比計六年間入洋者十人登賢書者一人推原其故殆所謂久於其道而化成歟館例封印散館開印開館去冬當散館之期有人誦　舘門聨云同學少年多不賤文昌新入有光輝盖紀實也又館師某大令者亦著作成林士也惜浮蹤如不繫之槎虚此袖中一瓣耳然風流儒雅中心藏之何日忘之○中正街新開之戯園己於初二日開臺評者不一然人情　故而喜新來觀者仍以先覩爲快惟初四五兩日則頻頻滋事皆看白戲者從中唆使並招牌亦爲若輩乾没不知所之云 
[臺北郵書]  
　　臺灣軍械所火器向由機器局製造邇以攻剿生番急需軍火劉省三宫保因命該局星夜赶造以資應用新製地雷十枚其形圖以鐵鑄成高不盈尺中實炸藥上有機關四處機頭繫以銅絲極爲靈活當派熟習工匠解赴軍前安放每日薄暮於大稻　江于演放噴筒火箭其噴筒則以竹管製成外縳以籐實硝磺於其中演放時有火球一隨火藥噴出光作藍色墜不可致數丈遠俗呼爲老虎帶蛋火箭則以銅管製成向空演放直入層霄墜地後作霹　聲所謂開　箭者是也一時觀者無不呌絶○去臘十七日初更時北門外草屋失愼　刻烟燄冲霄是處適近軍械所府縣各官聞信立時咸往彈壓幸卽撲滅僅焚去民房一進○基隆廳汪冕齋司馬作古己列前報其眷屬僑寓城内於去臘二十日發引寄厝東門外是日午前舁素輿排道而行黄冠執旙相送雜以鼓吹兩部都人士感其遺愛莫不欷歔泣下沿途設香案恭送以誌不忘闔城官紳咸往執紼生榮死哀司馬有焉○中路棟軍營務處兼隘勇等營軍裝糧餉委員陳傑夫守戎老成練逹夙爲上游器重近復奉委兼辦鐵路枕木差使公事愈形繁劇非才略兼人何能措置裕如耶○巳故宜蘭統領劉立齋協戎於未殉難之前一月曾遣隨營委員任君齎函往軍械所請領黎意槍三百五十桿藥彈一萬顆解赴前敵應用及去年仰秋協戎在老狗社陣亡此項軍火均己遺失現己據情禀請上憲核銷矣 
[游戯神通]  
　　日本服部天一生以奇技鳴于時去冬航海至申江試演于西樂園旣而移至四馬路之桃源趣予因秋山儉爲識之屢往縱觀無奇不有曾手書游戯神通四字額其旅齋正月十有二日天一招　於復新酒樓席散復偕友往觀其中如水戯火戯帽中取蛋匣内藏表穀殼變兎碎紙化鴿之類要皆離奇變幻令人思議俱窮所最奇者一女子年可十五六豐肌細骨宜喜宜嗔高坐中央就空篋中出不倒翁數十五色紙條數十丈觀者方神迷目炫女子忽戴上假面具振袖一拂化作紅衣如釋家所繪逹摩祖師像初合眼作瞌睡狀旣而揚袂以舞抑揚頓挫合節應絃洎舞畢而花貌復呈一笑嫣然依舊小嬌生模樣嘻是殆維摩居士現天女身而說法耶抑瑣骨菩薩偶以色身示人耶而觀者己皆大歡喜矣旣而天一登臺以鈔票數十紙置槃中對客鞠躬曰良夜迢迢遠勞惠顧請以銀劵奉贈爲諸君新年獲利之徴及入手忽變爲樂善堂藥房所印月分牌斯亦異己演至鐘鳴十下天一易素服而出以二小桌分置臺之兩旁相離約丈許桌上各置洋鐵瓶一天一立左邊取瓶横置之則右邊之瓶亦隨之横置反置之則右邊之瓶亦隨之反置己而或上或下或正或偏得手應心如響斯應意者其有電氣以通呼吸歟旣復借客一表一手巾甫置左首瓶中卽趨至右首瓶中携出甫置石首瓶中卽趨　左首瓶中携出移花接木妙合無痕然後知其由于手法通靈並不關乎電氣也至十一下戯畢辭歸天一送至樓頭曰樸將附輪舶至京江一覽江天風景此間演至十五日而止君能趁上元佳節再臨一觀乎予曰敬諾 
[上海求志書院己丑夏季課案]  
　　經學超等　陳慶年夏偕復朱逢甲特等王廷鼎王光熊蕭鑾壹等汪惟清 
 
 

Page 4

 
 
孫同康楊譽龍汪開祉○史學超等汪開祉朱逢甲沈嘉澍李鼎頤汪惟清特等蕭鑾邱焕章○掌故超等李鼎頤汪開祉朱逢甲蕭鑾特等邱焕章胡友芸○算學超等崔朝慶沈善蒸蘇映魁程之驥特等錢潮○輿地超等鍾允逹汪開祉孫同康汪惟清周承勲沈尚志特等繆文瀾王廷鼎夏之霖戴輔堯潘熙夏之榆保溶鈞張綬靑壹等胡友芸程世璋邱焕章吳兆麒徐廷鏞季元善楊毓煇楊占鰲馮汝福季鴻　嚴祥彬康宜鑑詞章超等王英冕楊引傳殷松年金篪胡宗仁陸祖誥特等許承棨楊應環姚文禧沈汝豹李鼎頤胡友芸壹等許承杰顧學瀚韋業培吳榮森鄒洪鼎張廷球 
[迎春例忘]  
　　昨爲　春之期清晨九下鐘時糧廳王二尹水利廳　少尹捕廳郭少蔚先赴太歲廟伺候鐘鳴十二下學師宣廣文詣縣　坐顯轎前行隨以勅印洋鎗隊八對馬頂馬及萬民傘二十六頂德政牌萬民衣銜牌靑龍燈兩條棐邑尊乘坐八人顯轎出大南門謁廟　香恭　太歲春牛出廟　小南門迤邐往浦灘直化由法租界至英大馬路向西經會審公廨轉南入城穿過邑廟復經由道廳署回縣兩龍燈　大堂前盤舞一番一時觀者殊形熱閙眞昇平景象也先期邑尊函請英法兩讞員咨照各捕房派捕　料麥總巡捕頭以是日適逢禮拜倘經過禮拜堂門前請暫免鳴鑼當行至南巿倉　大街水星閣前驀難民三十餘人扶老携幼齊聲求振盡情囉唣路幾不通辛有縣署護勇及皂班等爲之攔阻始免滋生事端至太歲秃頭穿靴春牛頭白角紅背黄腹靑尾紅足黄云 
[上海縣署瑣案]  
　　前日三林塘民人湯福荃陸沈岐山抛棺踞屋等情裴邑尊訊供之下諭令遲至二月押令遷移○漕河涇民人薛少雲控稱許福泉攔葬詐訛卯求究辦前晚裴邑尊升堂訊究諭令將地契補納稅銀然後提許訊辦○前日江蘇海運局函送虧繳糧米之船户李榮泰請究是晚裴邑尊卽飭提研訊李一再求恩邑尊飭笞四十板枷號海運局前示衆須俟將所虧糧米繳足始得釋歸○西門内守府署前陳公館被賊行竊報案後裴邑尊飭捕緝查前日由眼線緝獲竊犯到案帮審委員陳伯葵明府嚴行訊鞫該竊供詞狡展明府喝令上天平架閱一時許始供認明府飭管押候追 
[佳節停公]  
　　明日係元宵節英會審公廨循例知照捕房并照會美領事停訊一日云 
[英廨瑣聞]  
　　二百五十三號華捕見有顧甫平貧病堪憐倒臥路側當卽舁至捕房巡捕頭命送英公廨請爲安插蔡太守飭發棲流公所醫簪再籌安置○一百零八號　捕見瘋人陳禮仁在路胡閙拘至捕房巡捕頭命送英公廨蔡太守飭值日差查問有無　屬禀　候核 
[法界捕房瑣記]  
　　前日之晚某號巡捕見積竊某甲在黑暗中東張西望似有圖竊之意正欲上前拘拿己被逃入小弄中捕疑其己逸去隨至他處梭巡不料甲卽在弄中挖某姓之門入内行竊時某姓尚未睡熟聞聲呼唤甲遂奔逃途遇包探因被獲住旣入捕房捕頭詰問情由令押候解送公堂嚴辦○甲乙等數人偶因細故沿路紛爭巡街捕向之解勸甲乙非但不依反將捕百般詈駡捕欲拘拿甲等勢甚兇横意欲肆毆經旁人出爲喝阻捕遂將甲拘至捕房押候堂期解訊 
[庚寅正月上旬助賑摭要]  
　　兹承陜西藩憲陶方伯籌墊陜平銀五百兩申合規元五百廿五兩由本埠協同慶票號交到○安慶彭受臣觀察經募蒙城縣陳大令宏勲曹平銀一百十二兩九錢二分申合規元一百廿一兩一錢七分四厘中本埠台盛元票號交到○沙巿川鹽局李小鶴善士經募沙平銀五十兩○福州電局經交林守良善士謝筵移賑爲諸君造福洋二十元○仙鎭見倉山房暮洋十元○本埠魁盛隆號洋十元○諸君子腰纒慨擲登殘孑於春臺　澤旁流解倒懸於夜壑仁心仁術欽佩靡窮除另刊清單外先此登報以逹謝忱上海文報局協賑同人謹誌 
[衆擎易舉]  
　　營口泰康隆名下灰絲　　營平銀五十九兩四錢八分申九八元六十二兩四錢六分撥歸浙湖賑欵嗣後續抽再行送來囑先登報以供同人惠覽濟世傾誠衆擊易舉洵救災之良策也此欵係泰康祥絲號交來用特聲明上海北巿絲業會　籌賑公所愚弟施善　謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十五年十二月廿二廿三日京報全錄]  
　　宫門抄○諭旨四道錄前○御史周奏叅都統摺○直督李奏開復知縣片○又奏道府州縣到省其滿例應甄别片○又奏運漕剥船抵津片○又奏留出洋學習人員片○又奏另獎河工出力人員片○又奏　司到任臬道各署本任片○又奏道府到省期滿例應甄别片○大臣額奏無庸添設潮州營勇摺○十二月二十二日○克王遷公各請假五日○絪貝勒請假十日並謝議叙恩○奕年因伊子賞廕生謝恩○廷禧續假二十日○掌儀司奏二十五日二十九日祭奏先殿漪貝勒慶王行禮○召見軍機○呈上明日午正至○紫光閣筵宴看　跤○二十三日○　貝于謝寛免欠項恩○芸公薛允升恩光各假滿請安○山西按祭使駿文請訓○烏拉喜崇阿請假五日○内務府奏派恭懸恭收聖容派出瀅貝勒謨貝子○又奏派壽皇殿恭代行禮派出濂貝勒○又奏派堂子挂紙錢派出嵩申○關防衙門奏初一日大高殿大光明殿庠表漪貝勒濂貝勒行禮○召見軍機駿文貴恒○○堂江南道監察御史臣周天霖跪奏爲大員貪鄙溺職怙惡不悛上負大恩下招物議專摺紏叅仰祈聖鑒事竊臣久聞察哈爾都統托倫布自　張家口任所卽結納蒙古劣員圖布新巴雅爾及其子薩丙阿爲腹心倚仗喇什巴拉黨瑪哈巴咱爾爲爪牙並縱容主事文鑑遇事詐贜受賄朋分各情事恭讀五月十二日上諭前據御史文郁奏張家口管理牧羣主事文鑑勒索規費都統意存庇護等情富經李鴻章逐欵查明據實覆奏文鑑着革職永不叙用察哈爾都統托倫布着交部議處等因欽此嗣經兵部議以降三級調用係屬私罪無庸查級紀議抵五月二十六日奏奉諭旨察哈爾都統托倫布應得降三級調用處分着加恩改爲降三級留任欽此仰見聖恩寛大曲予矜全該都統宜如何感激圖報革面洗心一改從前積習乃並不驅逐文鑑出境畏其挾制攻訐輙爲置買田産多方慰留並隂圖報復揑報案情將首告此案之鄂尼巴圖等誣爲情詞各執奏請解任訊辦卽以圖布新巴雅爾薩内阿等署理各缺假以威權恣其强横正以酬其聚歛鄂尼巴圖等負屈難伸來赴理藩院控訴又誣以畏罪潜逃調回洩忿現在風聞案内非刑致命者己有二人蒙古被寃各家婦女相約來京控訴托倫布密遣人要於路使不得行銜恨更深肆虐益甚查前此所奏牛羊各羣牧長互控之案卽係鄂尼巴圖等首告文鑑索費一事該都統意存袒護勒令出具誣控廿結巧爲彌縫是以原摺僅稱首告之人而不聲叙被控之人其爲有心欺蒙朋比爲奸己可概見尤可異者牧廠理宜禁止懇種該都統惟利是圖希圖押荒地價並不禁止反招民開墾致使廠地日窄各羣不養牛馬幾成空册遇有要差皆隨時集資收買尚復成何事體當此蒙古生計艱難各羣疲累無計應差卽加意培養猶恐不能繁殖豈容此謬妄貪酷之人久肆茶毒朘民以生殊違朝廷綏輯藩服之至意直𨽻總督李鴻章前覆奏摺内巳將該處情形陳明關繫殊非淺鮮臣旣有所聞何敢畏葸緘默相應請旨特派大員抑或勅交李鴻章確切查明敢行叅辦以爲貪婪不職者戒庶牧政日有起色而蒙古各羣生計亦可漸裕矣是否有當伏維聖鑒謹奏○○李鴻章片再據署藩司周馥詳稱前任清豐縣改教知縣毛羽豐前因虧欠内結雜欵銀二百三十七兩九錢七分一厘延不完解當經奏叅暫行革職勒限嚴追在案兹據該員將前項銀兩照數完解司庫兌收詳請開復前來應請旨俯准將前任清豐縣改教知縣毛羽豐原叅革職處分開復以昭平允除將完解銀欵細數入撥年分咨明吏户二部外理合附片具陳伏乞聖鑒訓示謹奏奉硃批着照所請該部知道欽此○○李鴻章片再道府州縣無論候補試用人員應以到省之日起予限一年詳加察看出具切實考語奏明分别繁簡補用兹查有二品頂戴候補道柯欣榮到省一年期滿例應甄别據該員禀請核辦前來臣查柯欣榮年壯才明堪勝繁缺俟有應補缺出照例序補除咨部外理合附片具陳伏乞聖鑒謹奏奉硃批吏部知道欽此○○李鴻章片再湖南承造直𨽻剥船二百三十三隻前經該省委員候補通判王承烈押解北上因沿途阻滯守候至本年五月初九日運解抵津臣卽督飭署長蘆鹽運使胡燏棻署天津道吕耀斗逐一騐收工米尚屬堅實核與歴次成案部頒船式相符惟原來布篷日久破爛不堪使用巳由王承烈照案備辦給發船户置造應用並預飭各州縣招募妥實船户尅期承領以供來年剥運漕糧之用據該司道等取具保固甘結具詳請奏前來除分咨户工二部外理合附片具陳伏乞聖鑒謹奏奉誅批該部知道欽此○○李鴻章片再旅順魚雷營總管廠務留閩儘先補用都司黎晋賢導海挖泥輪船總管輪留閩守備衙千總李祥光前於光緒七年派令出洋學習魚雷機器各藝回華後由閩廠調赴北洋供差己歴六年從公極爲勤奮於魚雷修定諸藝機器各項算法具有根柢爲北洋海防不可多得之材據沿海水陸營務處管理魚雷營道員劉含芳詳請該二員改歸直𨽻酌補等情前來合無仰懇天恩俯准將黎晉賢李祥光二員改留直隸遇有水陸相當缺出酌量補用以示鼓勵除飭取履歴咨部外理合附片具陳伏乞聖鑒訓示謹奏奉硃批着照所請兵部知道欽此○○李鴻章片再光緒九年堵築永定河南五工漫口合龍保獎出力人員内有同知張起鵬周起濤知縣戴華藻縣丞劉延科蔣繼忠主簿薩多訥均請戴翎枝經吏部核與定章不符核請駁令另獎嗣將張起鵬保道員用之案在後請加二品銜與例不符劉延科蔣繼忠二員請俟離任歸知縣後加同知銜其知縣用升案是否勞績保舉並未聲叙應令查明覆奏再行核辦當經轉飭遵照兹據該河道查明具禀前來擬將道員用候補知府北岸同知張起鵬改請俟離任歸知府班後加三品銜候補縣丞劉延科係於光緒四年永定河北六工合龍案内保俟補缺後以知縣用候補縣丞蔣繼忠係於光緒六年永定河三汎安瀾案内保俟補缺後以知縣用該二員仍請俟離任歸知縣後加同知銜四品銜知府用補同知周起濤於光緒二年永定河安瀾安内保俟補缺後以知府用該員擬請離任歸知府班後加三品銜同知銜候補直隸州望都縣知縣戴華藻於光緒九年海運出案力保俟補缺後以直𨽻州前先補用該員擬請俟補直𨽻州後以知府儘先補用州判用河工試用主簿薩多訥擬請給予加二級理合附片陳請伏乞聖鑒勅部查照謹奏奉硃批吏部議奏欽此○○李鴻章片再新授直𨽻布政使裕長於本年十一月初五日到天津繳憑應飭卽赴新任署藩司本任臬司周馥署臬司本任長蘆運司額勒精額署運司本任天津道胡燏棻應飭各回本任以專責成除將裕長文憑咨送吏部查銷並分飭遵照外理合附片陳明伏乞聖鑒謹奏奉硃批吏部知道欽此○○李鴻章片○再道府無論候補試用自到省之日起予限一年詳加察看出具切實考語奏明分别煩簡補用兹查有試用道趙察鼎到省一年期滿例應甄别據該員禀請核辦前來臣查趙宗鼎老成明練堪勝繁缺俟有應補缺出照例序補除咨吏部外理合附片具陳伏乞聖鑒謹奏奉硃批吏部知道欽此○○經筵講官太子太保大學士管理兵部事務臣額勒和布等謹奏爲遵旨議奏事光緒十五年十一月初六日内閣抄出調任兩廣總督張之洞片奏廣東潮詶府選募勇營一摺奉硃批該部議奏欽此欽遵抄出到部查原奏内稱廣東潮州各屬民情素稱强悍現經飭令署潮州府知府曾紀渠選募之底營名曰安潮營薪糧一切照楚軍營制支給專歸該署府統帶遇有匪鄉重案可資彈壓調遣等語臣等竊查潮州鎭控設制兵一千五百二名城守營額設制兵四百二十四名又查該省十三年季報册内潮州實存壯勇一千名練兵五百名爲數不爲不多果能認眞操練軍無虚額以之防守要隘查辦匪鄉何至不敷調遣且裁勇節餉屢奉諭旨各省督撫自當一律懍遵不得於現存勇丁外遽行添募今將督奏請於潮州府選募之底營名曰安潮營是於餉糈支絀之時復爲添募勇丁之請所奏應無庸議惟據原奏内稱各營所帶之勇積威之漸不覺流弊之滋或借端生事或呼應不靈果如所奏情形自應及時整頓應請飭下新任督臣李瀚章核實稽查力除積弊庶足以資彈壓而靖地方所有臣等遵議緣由是否有當伏乞皇上聖鑒謹奏奉旨奉旨己錄 
 
 

Page 10

 
 
[光緒十五年十二月廿四廿五日京報全錄]  
　　宫門抄○諭旨二道錄前○分選單○發抄硃批四道○直督李奏審明夥刦衙署盜犯按例定擬摺○又　奏懷疑京控審明定擬摺○閩督卞奏獎勵員弁片○十二月二十四日○禮王等謝賞福壽字恩○莊王吳樹梅各假滿請　安○莊王謝議叙恩○前察哈爾都統托倫布到京請　安○施侯請假五日○德慶請假二十日○兵部奏派更换入旗值年之大臣派出克王絪貝勒恩中堂福中堂文秀英信明秀續昌○又奏派查齋之大臣派出熙敬桂全明秀恩普吉恒花尚阿榮祿色普徴額○關防衙門奏初九日大高殿大光明殿拜表謨貝子橚貝子行禮○召見軍機崑岡崇禮徐用儀○二十五日○謙光因伊子賞廕生謝　恩○桂全請假十日○慶福請假五日○祥霖請假二十日○翰林院奏派經筵講官直閣事派出麟書鳳鳴○侍衞處奏派東黄寺聽經○派出榮公海公○又奏派口外賜奠派出志鈞瑞啓長麟○掌儀司奏初三初七日祭　奉先殿橚貝子澤公行禮○提督衙門奏拿獲盜犯張老慶等九名請交刑部○召見軍機麟書松森孫詒經内務府大臣○光緒十五年十二月分選單知府安徽池州文明廂黄生員通判廣東高州程先進河南監知縣河南舞陽廉德浴直𨽻增貢廣東乳源李象地湖北監湖北來鳳恩潤正黄監直隸束鹿章紹　浙江甲四川安岳陳其寛雲南甲陜西扶風葛覃湖北歲按經廣東傅肇敏直隸吏員縣丞湖南長沙楊衍昌河南附巡檢福建大田王景祥河南監江蘇泰州邱方烒山東監典史廣東乳源有亮河南吏員○發抄譚鈞培奏請將督圑剿賊陣亡之禀生周尚熙分别旌卹奉硃批着照所請該部知道欽此○又請將不服審訊閙堂抓傷知縣之己革把總李得勝正法奉硃批刑部知道欽此○定安奏奉吉兩省會哨情形奉硃批知道了欽此○又拜唐阿永謙補照陵尚膳人奉硃批該衙門知道欽此○○大學士直𨽻總督一等伯臣李鴻章跪奏爲審明夥刼衙署盜犯按例定擬恭摺仰祈聖鑒事竊查東光縣獲賊張二等聽紏行刼該縣衙署銀兩並王　子在押病故一案前因案情較重批飭提省審辦兹據保定府知府朱靖旬審明擬議解經署臬司額　精額勘轉值臣駐津委據署藩司周馥代審無異臣覆加確核緣張二卽張二麻仔係滄州爲民遊蕩度日先未爲匪與己獲病故之王儍子在逃之滄州人李四劉八劉長明大劉順劉九劉長生張黑子張小雨子鹽山縣人王狗子互相認識光緒十五年正月初二日張二與王儍子李四劉八劉長明大劉順劉九劉長生張黑子張子雨子王狗子遇道貧難李四起意行刦東光縣衙署張二與王儍子等允從是夜均在李四家内住宿初三日早張二與劉長明大劉順劉九劉長生張黑子張小雨子持木棍王儍子手拿馬棒李四劉八各帶洋槍王狗子携帶忏鞭刀子同夥十一人扮作客商分路行走初四日夜在東光縣城外漫地會齊王狗子用刀砍伐道旁小樹紥成輭梯與張二等皆從坍塌城缺爬越進城四更時偕至該縣署後竪梯上房劉長明大張黑子均在房上把風張二等一齊下院明大劉順劉九劉長生堵住更道更夫于殿奎巡至後院瞥見喊捕劉長生等奪下更梆嚇禁聲張張二與劉八在院接贓王儍子等掇開上房門進屋該縣知縣周植瀛驚覺喊同把什匠等捕拿劉八開放洋鎗拒捕王儍子等刼得銀兩均由原路而逸張二落後被把什匠孔憲武用槍札傷倒地拿獲該縣會營追捕逸賊無蹤勘訊差緝繪圖通禀嗣將王儍子續獲到案訊供飭押旋卽在押病故詳經飭委署吳橋縣知縣阮恩光騐訊結報因案情較重批飭提省飭發保定府審辦兹據訊明擬議解勘委審據供前情不諱案無遁飾查律載强盜己行但得財者不分首從皆斬又例載强盜于係城池衙署隨又奏請審决梟示又盜刼之案把風接贜等犯亦係同惡相濟照爲首一律問擬各等語此案張二等聽從逸賊李四刦得東光縣衙署銀兩該犯張二係當塲拿獲　儍子係續獲盜案代出一轍正犯無疑查該犯張二在院接贜王儍子入室獲刼實屬同惡相濟行刼衙署非尋常强刼可比自應按例從重問擬張二卽張二麻仔王儍子均合依强盜己行　得財者不分首從皆斬律擬斬立决照例梟示張二左面剌强盜二字王儍子雖己經病故仍應戮死該犯張二事犯在光绪十年年三月十六日恩詔以前核其情節係行刦衙署問擬斬梟不准援免逸賊等飭緝獲日另結該縣城垣坍缺處所飭令修築完整王儍子在押身死訊因病劇所致看役人等並無凌虐情弊均毋庸議其東光縣知縣周植瀛捕務廢弛業經另案叅辦除備錄供招並將圖結咨部外所有審明定擬緣由理合恭摺具奏伏乞呈上聖鑒勅部核覆施行謹奏奉硃批刑部速議具奏欽此○○大學士直隸總督一等伯臣李鴻章跪奏爲懷疑京控審明定擬恭摺據寔覆陳仰祈聖鑒事竊臣欽奉光緒十五年七月二十七日上諭都察院奏直𨽻民人張循南呈控崔景華演習紅陽邪教招引村人伊兄張振南畏累許允赴縣首控卽被匪衆架走不知下落等語欽此臣札飭天津道迅派委員前往寗津不動聲色認眞密訪確情如果崔景華等演習邪教屬實卽會同該縣速將教首嚴拿務獲提同緊要人証至交津發天津道切實研訊張振南是否被匪架走有無下落據實查追旋准教察院抄錄原奏付呈及入教執照咨送到臣復經札發天津道遵辦在案兹據署天津道吕耀斗委員查訪明確並提集應訊人証至津審明擬議具詳前來臣覆加確核緣張循南籍隸寗津縣張振南係其胞兄與崔景華苑常有苑大經等同村無嫌該村因看守靑苗巡防下夜需用經費向由村衆湊錢設立看靑公會崔景華充當會首村衆因經手公項恐有侵吞情弊寫立明心字樣一張存放該村社廟張振南家地畝較多崔景華邀令入會不允因此與村衆不睦光緒十四年八月十五日崔景華工人張紀因追趕竊禾賊未獲見張振南地内遺有伊家穀禾兩束疑係張振南所竊往向查問張振南不服喝令工人將張紀綑縳經地方劉振吉解散張紀回向崔景華告知崔景華遂以張振南偷竊穀禾等詞紏邀同會人控經該縣因張振南竊禾無據未予准理惟不應將張紀綑縳斷令賠禮完結張振南因崔景華等平空誣竊心不甘服嗣往社廟閒游見崔景華等所立字據内有同盟一心字樣疑係邪教隨將字據帶回並因苑常有等欠錢不還前曾控縣未准卽一併牽叙呈内於十五年四月間控府批縣傳訊張振南於過堂後查知崔景華等並非邪教畏罪逃匿張循南因伊兄日久未回不知下落疑係苑大經等架走謀害卽將伊兄錄存字據按照原控情節並添砌紅陽教名先後赴道及臣行館呈控批縣查究張循南復以前情赴都察院呈控奏奉諭旨解回審辦經臣紥據天津道委員密訪明確張振南在外逃避聞伊弟京控赴縣投首同應訊人証一併解津由署天津道吕耀斗集訊擬議具詳前來應卽擬結查張循南京控崔景華等演習紅陽邪教並伊兄張振南架走謀害之處業經飭審明確委因張振南控案審虚逃匿不知下落懷疑妄控其添砌紅陽教名係○圖准呈狀起見一經到案卽行據實供明核與有心誣告者有間張振南原控崔景華等演習邪教事亦出於懷疑且聞伊弟張循南京控深恐拖累人証卽行投案自首其情不無可原惟控情究屬未實均應酌量問擬雖弟兄一家共犯第係各自起意控告自應各科各罪張振南張循南均酌照不應重律擬权八十張循南以無據之詞輒行赴京誣控情節稍重酌加枷號一個月滿日與張振南折責發落崔景華等訊無演習邪教匪情事查閱原呈執照亦無紅陽名目違悖字句其湊錢立會係爲看靑守夜係直境鄉民常有之事尚無不合應母庸議苑常有等所欠張振南錢文飭縣照追給領除備緑供招咨部並咨都察院銷案外所有審明定擬緣由理合恭摺具奏伏乞皇上聖鑒謹奏奉硃批刑部議奏欽此○○卞寳第片再江匯滋事正當二茶上巿之時游民庇圈集若不迅速撲滅深恐勾結蔓延提督劉端冕邵武營叅將謝尚文親督兵勇於五月二十六日埋伏富屯左近地方夜間秉匪不備縱火焚船殺死及淹斃百餘人群匪狂奔四散勢遂瓦解在事將士及捕獲首要各犯弁勇兵丁不無微勞足錄謹尤擇酌保開具各單恭懇○天恩俯准給獎以示鼓勵其陣亡之花翎守備蔣福勝並懇勅部照例議卹除咨部外謹附片具陳伏乞聖鑒訓示謹奏奉硃批蔣福勝着照例議卹所保各員着該部議奏單併發欽此 
 
