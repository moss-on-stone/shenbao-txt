# 1920 - 11 - 4916848

 

Page 1

 
 
   
 
 

Page 2

 
 
   
 
 

Page 3

 
 
時評 
[步調（冷）]  
　　處事不可自亂其步調此一定之理也何謂步調即一事之來必先自分其行事之次序然後按其次序而爲之即步調之謂也 
　　次序旣定不因人之被逼而欲速亦不因人之遷延而怠忽此所謂步調不亂也或因内部主張之不一或因他人激動之所感不能仍其原定之次序以行事而致有輕重先後之倒置此即所謂自亂步調也步調不亂者終必成功自亂步調者終必失敗此乃我證諸近年以來中外各事而無不符者願今後任事者其留意之 
[命令]  
　　一月十日大總統令任命吳源署司法部司長此令 
　　又令任命陳培銀爲福建厦門道道尹此令 
　　又令財政總長李思浩呈塞北稅務鹽督屠文溥調京另候任用請免本職屠文溥准免本職此令 
　　又令調任馮國勳爲塞北稅務監督此令 
　　又令任命宋尊望爲河東鹽運使此令 
[專電]  
　　北京電今午府援年例宴外圑及外報記者閣員作陪閣議停開（十日十午四鐘） 
　　北京電魯案及閩案均定陸徵祥到後開議日對靑島問題將自提出辦法（十日下午五鐘） 
　　北京電滬會仍無開議希望徐囑朱啓鈐疏通朱以尙非其時辭 
（十日下午四鐘） 
　　北京電和議並無進步吳鼎昌赴滬說不確吳在京並無行意軍府仍堅持對人問題（十一日下午四鐘） 
　　北京電靳再遣人勸敎職員上課後必設法達要求各欵中小學有定十二日先上課說（十日下午五鐘） 
　　北京電撤消京學務局改敎育廳令因學潮平留中（十日下午五鐘） 
　　北京電靳接見湘代表郭宗熙答去張因前綫防務關係難辦到擬簡一賢明省長以削其權但至今亦爲所阻良用自愧（十一日下午一鐘） 
　　北京電張敬堯電張宗昌晉京請餉迄未回現値防務吃緊請迅撥欠餉俾張尅日回防否恐現狀難支持（一十日下午三鐘） 
　　北京電徐樹錚因所統四混旅兵額不敷支配决增一半每旅達七千人已派員向皖北開招 
（十一日下午一鐘） 
　　北京電參陸處會議（一）長江浦口各要區塡防案結果十六師移張家口後應由江蘇第二師及北洋第六師抽塡（二）鄂湘贛聯防案准其施行（三）近畿防務案責成京兆尹提署警廳從嚴布置（十日下午四鐘） 
　　北京電李厚基庚電肇和永豐兩艦已至汕頭預備裝陸戰隊上陸除商請蔣司令駐守外乞電彼方制止（十日下午五鐘） 
　　北京電參謀部被裁十三員由陸部任爲諮議差遣陸錦案完全消滅（十日下午五鐘） 
　　北京電及第外交領事官十人外部留用二員外餘發駐外使館學習（十日下午五鐘） 
　　北京電審計院咨財部查照國會預算附議案嗣後各機關搭放京鈔應按巿價折合（十一日下午五鐘） 
　　北京電内務田總長呈請開云兼職特簡農長徐批慰勉勸勿固辭 
（十一日下午四鐘） 
　　北京電電令鄂王督截留湘運煙種悉數焚燬並查拿押運之人嚴懲（十一日下午四鐘） 
　　北京電國院通電防遏復辟謠言（十一日下午四鐘） 
　　北京電中東路推行國幣替代俄幣辦法張作霖派張壽增來京商辦由部借欵百萬照辦（十日下午四鐘） 
　　北京電呼倫設鎭守使張作霖保耿玉田兼任（十日下午四鐘） 
　　北京電鮑貴卿齊電三日哈爾濱全體罷工表示反對謝氏四日又開工（十日下午五鐘） 
　　北京電孫烈臣庚電謝米諾夫圖侵擾須厚集兵力擬調奉軍兩旅吉軍一旅駐邊又赤塔至伊埠電報不通謝軍在赤集中日軍開往前線形勢萬急（十日下午五鐘） 
　　北京電奉張急電依爾庫次克失守後遠東形勢危急現奉派吳俊陞吉派陶祥貴黑派巴英額各帶所部協防至中東路綫尤格外警備（十一日下午一鐘） 
　　北京電滿洲里訊俄新黨東逼已電黑督加兵現三省决聯防 
　　北京電伊埠失陷訊尙未證實惟形勢已迫外蒙距伊僅兩日路程恰克圖俄黨已頻發動院部連日會商對俄方針一面電巴黎東京華盛頓三處探詢各國意旨東京電日决增兵赴俄惟美尙未肯贊同（十一日下午四鐘） 
　　北京電孫烈臣電呼倫代表成德等來省與議最後結果自願取消特别區域並將四年條件聲明作廢該代表回旗卽正式發表（十一日下午四鐘） 
　　北京電孫烈臣電駐博克圖四旅七圑五連兵士因賭博被該官長嚴辦後懐恨於五日全連譁變擊死潘連長及排長二名逃去三十餘名已飭楊旅長拿辦（十日下午三鐘） 
　　北京電鮑貴卿電伊赤電綫不通謝米諾夫軍隊大半投入激黨一部分又被捷軍解除武裝貝加爾湖一帶鐵路要道均被激黨佔領駐在赤滿日軍均開赴伊城附近（十日下午三鐘） 
　　北京電哈爾濱電三日哈埠各項工人全體罷工商店亦閉市宣言連年受戰禍民不聊生要求當道及聯軍國以後不得再干涉俄國内政（十日下午三鐘） 
　　北京電王士珍語人送馮柩回河間卽返正定在此潮流不再出山　　北京電馮喪費部議給京鈔十萬元（十一日十午四鐘） 
　　北京電意使明日入覲呈遞國書　　北京電袁榮叟來電辭職 
　　北京電蘇督保齊燮元爲江蘇軍務帮辦（十日下午四鐘） 
[各通信社電]  
　　北京電外交界消息五百萬鎊之墊欵日内即有滿足答復 
　　北京電俄邊赤伊危急已電黑督增加駐滿兵力防止侵入 
　　北京電國案調查員因日員要求又行復查日内竣事卽回亦 
　　北京電外交消息閩日艦撤退僅離港三十里並未開出中國領海 
　　北京電袁榮叟來電辭職 
　　北京電魯省長因興修河工請發義獎劵可准試辦（以上十一日） 
　　以上中華通信社電 
　　北京電德約簽字山東問題亟待討論公府促陸徵祥即回京並令外委會預備會議 
　　北京電當當以藏事非南北會議不能决定電軍府派員來京加入藏務研究會（以上十日） 
　　北京電天津發現警告商工兩界傳單比學生爲拳匪主張組圑抵抗外人極注意政府昨電曹省長設法防維消弭隱禍 
　　北京電敎職員决回復職務學潮已结束頃因學務局問題又生變動聞星期一仍難一律上課 
　　北京電昨日此間又有蘇直兩督更動之謠靳以更督風說不確前已聲明何又來此說顯係有人造謠挑撥擬飭警廳查究 
　　北京電兩廣事實問題武鳴承認巡閱湘粤桂并由桂系保薦粤督至以粤人長粤一層已表同意 
　　北京電海疆防禦使分四區聞將以李鼎新爲遼勃區使藍建樞爲江浙區使劉冠雄爲閩海區使粤海區未定聞須南北統一後再簡大約必歸林葆懌 
　　北京電仲裁和議機關政府旣拒明令頒行又無人承首出而組織勢難成立 
　　北京電有人密陳當局滬地私土充斥頗有官力暗助運銷院函蘇督署飭查 
　　北京電蘇督李純保齊夑元爲軍務帮辦已照准 
　　北京電湘米自由弛禁蘇米堅不北運皆藉口濟私政府均不謂然將擬訂切實酌劑辦法 
　　北京電大淸河開港案反對者衆難成事實邊守靖昨來京運動安福派無效 
　　北京電黎天才王天縱以所部軍餉川省不能供給皆有傾向北方之意 
　　北京電俄激黨利誘回敎徒肆擾新省已發現寻奸徒代表之傳單（以上十一日） 
　　安慶電新省長聶憲藩已到定十三日接任視事（十一日）以上中孚通訊社電 
[公電]  
　　北京敎職員聯合會電申報時事新報轉各報各學校江蘇敎育會轉各省敎育會各學校鑒我輩第二次宣言列舉之五條除第一第四第五三條爲治標辦法其第二第三兩條實爲敎育根本計畫頃者五條政府當局均有容納我輩主張之表示已别詳我輩回復職務宣言中奉陳公覽惟念敎育根本全賴籌有確實基金政府當局有以庚子賠欵充此項基金之計畫實爲至善我輩代表曾向政府當局聲明願與政府共謀進行此後即當切實着手深望全國敎育界諸公一致主持妥籌辦法以促政府實行此計畫事關敎育根本乞共圖之並盼賜覆北京小學以上學校敎職員聯合會眞 
里昂無線電（路透社電） 
[德約調印之禮節]  
　　十日巴黎電今日午後四時德國總代表勒思勒氏及代表西姆森氏在法國外交部簽定議定書英法意三國總揆及日本代表松井氏時均在場旋由法總理克勒滿沙氏授書西姆森氏載明協約國承允僅索船港材料二十七萬五千噸至三十萬噸以抵償斯加巴佛洛之沉艦次由批准和約之二十六國代表參與調印禮節批准和約之十三協約國代表且簽字於正式紀錄當時並無演說禮節歷十五分鐘之久克勒滿沙氏於閉會之際起言曰和約今發生效力矣必須逐條履行之和局立即實現矣 
[德約發生效力]  
　　十日巴黎電第一火車載德俘回國者於今晚出發協約國與德國通商今復爲合法之舉法國柏林代使定星期四日啓程赴任 
[高等議會之兩會議]  
　　十日巴黎電高等議會昨日開會兩次第一次公開第二次秘密英首相喬治氏外相克松氏意首相尼蒂氏外相謝洛嘉氏均與會和會秘書長杜太斯太氏在公開會議報告與德國總代表談話之結果談話時告以希爾斯維委員會之决議此項决議一俟和約發生效力卽將實行高等議會次乃議决管理來因土地高等委員所需之經費應由德國撥付繼乃開秘密會議聞亞德里亞海問題爲主要討論事件小巴黎小報關於此事謂倫敦發生之佳好現象足以證明巴黎之續有進步而意國代表今且竭力圖與巨哥斯拉夫商得同意此皆可謂談話之進步也 
[德波代表之談話結果]  
　　十日巴黎電波蘭與德國代表前數日内談話之結果已商定三事如下㈠議定書㈡波德政府關於履行凡爾塞和約之條約㈢西普魯士與德國間鐵路臨時運兵之組織辦法 
[德國簽定五種條約]  
　　十日巴黎電勒朗將軍之委員圑昨與德國西姆森氏爲主任之委員圑簽定條約五種㈠關於協約國國際委員圑在西里西亞·亞蘭斯坦·瑪里安維特就職之辦法㈡關於移交米美爾與丹齊土地之條約㈢德軍退出西里西亞由協約軍佔守之辦法㈣德軍退出亞蘭斯坦·瑪里安維特·米美爾·丹齊由協約軍佔守之辦法㈤軍用火車經過瑪里安維特（亞蘭維特）土地之協定 
[德國之戰事罪犯]  
　　十日巴黎電協約國委員圑已擬定戰事罪犯最後名單將要求德政府按名交出現正討論審訊諸犯之法庭如何組織及進行手續 
[世界路透電]  
　　十日巴黎電末斯那之選舉人議舉將次滿任之現總統普恩賫氏爲該州參議員英法意三國總揆仍在秘密討論亞德里亞海問題英國裴肯海特貴族現正與法國軍事司法次長伊箸俄氏討論引渡戰事罪犯辦法而尤注重要求荷蘭引渡德前皇及皇太子 
[太平洋路透電]  
　　十一日哈爾濱電柯政府閣員大半已在伊爾厙次克爲革命軍所俘前總理伏洛哥資基氏當亦在被俘之列柯爾恰克將軍刻在烏定斯克被革命軍園困聞協約國代表已請法將諧甯將軍援救之現悉協約國委員圑已赴赤塔 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通信（折矩）]  
　　新年來敎育風潮之實况 
　　敎員罷工告一段落 
　　學生仍不滿於傅之未罷 
　　敎職員罷課風潮於今二十四日矣傅氏終是不去安福部欲藉行其破壞敎育之計刦持靳氏不使之罷傅而傅又弄種種手段欲破壞敎職員圑體故今日以前風潮依然險惡至今日而始告一段落然謂十二日卽能上課尙未可必也 
　　自張志潭主張宣布敎育經費之確定於是敎育的款·敎育基金兩層靳氏已認爲平息風潮之根本計畫而從事於此種辦法本月三日敎育部方面已以關鹽餘發專門以上經費崇文門稅發中小學經費之說通令各校即爲解决此案之動機本月六日之閣議卽决定下一明令即八日晚所發布者是也此令爲應敎職員第三四兩項之要求自去歲底以來有蘇人夏某者奔走於各校長及靳雲鵬張志潭之間將敎職員之眞意達之於靳又以靳之意向達諸各校長兩方隔閡之免除實爲解决風潮之一大關鍵其始靳氏之意以爲但解决第三四兩條則罷傅問題總可有轉圜之餘地然敎職員對傅惡感甚深抱定不罷傅不上課之宗旨故雖有萌孽迄未發生而數日之中又生兩波折 
　　第一京師敎育會上呈敎育部請撤廢學務局以中小學歸地方自辦此實傅氏之所爲蓋廢學務局設敎育廳本正當辦法而傅氏欲在此時舉辦則欲藉此解散敎員界之圑體以先換學務局長張謹者爲撤換校長之先聲而使中小學單獨上課且上呈之人爲鍾啓章桂森此二人爲寳熙之門下前淸時恃貴族之力辦京師學務而弊竇叢生民國初卽被淘汰者傅爲學部舊人且與寳熙關係密切故由此二人發難傅氏欲藉以解散敎員圑體並由此撤換校長而二人則欲再窟穴於中小學以覓生活敎職員知其内容大聲喝破而中小學校長敎員對此尤爲憤激 
　　第二本月五日下午敎員圑體送四面大旗於傅氏有「戀棧不去」「寡廉鮮恥」等字樣不過欲辱傅氏使不得不去實亦滑稽游戲之一種傅乃小題大做欲要求司法機關以侮辱公署妨害公務之刑事責任檢舉敎員其事雖未見實行而敎員界亦大憤 
　　最初敎員代表謁靳氏四五次俱未一見七日始以夏某疏通意志之效由靳約至私宅談話靳言及敎育經費之確定而勸以先行上課他事總有辦法各敎員仍持不罷傅不上課之說然靳氏說話懇切大言敎育前途之進行與將來發展之希望敎員對此一項之談話已認爲滿意但以不允罷傅仍待商量故自靳宅退歸七八兩日下午敎職員皆有會議兩日晚間各校長與敎員代表又有極長時間之會議以各校長之排解敎職員中·已有早圖下台之意且以靳氏所言安系閣員以辭職要挾甚覺爲難亦認爲事實上之障碍不能不予靳氏以廻旋之餘地蓋此四次會議已有可以上課之動機而其中波折則上述二事敎員中仍多憤氣之未平不過起訴不成問題　學務局之撤廢已經閣議决定認爲必爭而已 
　　今日正午十二時敎職員代表八人又應靳氏之招而往代表到後先述非罷傅不可之意並質問撤廢學務局之陰謀靳氏以痛哭流涕之態度懇切致詞曰諸君之意我非不知且傅氏引起如此風潮我雖至愚亦决不肯令其再辦敎育但某方面正欲利用此事以爲武器而行其倒閣之陰謀如我遽罷傅則閣員辭職内閣必倒閣倒則後繼者爲某系諸君　平日深惡者諒亦非諸君所願聞且時局上之危險尤當爲諸君所深慮不如稍與我以廻旋之餘地假以時日俾可設法總之我决定罷傅可爲負責任之聲明諸君亦何必爭此時間遲速之問題以使我無從展布且生其他之流弊我總决計罷傅請諸君安心先行上課敎員聞此意已爲動且進而就五項要求一一質問靳謂第五項發現一　决計照辦三四兩項敎育基金之籌備敎育的欵之指定大總統已於今日下令諸君諒已同見第二項敎育當局用負敎育聲望之人不涉黨派我將來提出敎育總長時定如此照辦諸君可拭目以俟第一項罷傅問題决於短時問内辦到此五項我總負完全責任如辦不到儘可問我敎員又以短時間三字請靳下一確定之期限靳謂旣不能操之過急則訂期甚難我總從速設法愈快愈好决不食言敎員又問短時間内如傅氏有破壞敎育現狀之命令又將如何靳氏答以此亦我完全負責决不使下此種命令即如撤廢學務局一事雖已通過閣議然命令决可不下以待將來敎員又復申言如傅氏有此類之命令不生效力靳亦允之最後敎員請靳許可由敎員圑以談話情形作宣言發布靳始不肯繼亦諾之此一席談話雖是否靳氏有絶對之誠意吾人不敢斷言然敎職員方面則本非絶無轉圜者已得一乘風轉舵之地步矣 
　　下午敎職員開緊急會議於美術學校代表以談話之情形報告於衆居然表示滿意推定起草員草擬宣言定於明日發布並以復職一層提出討論一律通過定於下星期一（十二日）開始授課使今日以後不再生其他枝節則學潮可平矣 
　　雖然學生方面尙有未了之餘波自敎職員停止職務以後學生圑體宣布傅氏之十大罪赴院赴部表示非傅去不可之意而今日則又有示威運動十四校之學生二千餘人於下午二時同到敎育部推代表二十八人要求見傅傅已先期得訊匿於南橫街之友人宅中且大召宣警圍護敎育部且閉第二重門以防學生之闖入當時由陳某覃某兩秘書接見談話約半小時而因兩秘書勸學生勿爲敎職員利用羣情大爲不平竟面謂只有傅某爲安福系利用我們學生五四以來全是自動從不受人利用而學生所言在催傅辭職表示不承認其爲當局而兩秘書非對此能作答復者竟無結果而退而學生臨去時在部門大駡傅氏聲動屋瓦又書「安福狗傅嶽棻罪該死」九字粘貼敎育部大門晚間所聞學生於傅之未去尙有不滿且有以敎員輕諾爲不然者學界人云尙不能保學生方面十二日定能上課也 
[旅京魯學生請懲戒田屈]  
　　上府院當局書 
　　元旦日濟南軍警毆傷學生之慘劇發生後山東各界特派代表來京請願八日在山東中學開會議决辦法五項昨（九日）旅京魯省各校學生聯合會又上書府院陳述軍民長官摧殘敎育實情茲將原呈錄左竊山東人不幸幾失其鄕土不幸之尤不幸暴吏數毁學生馬良開其端張樹元繼其後殘忍兇暴之聲聞於天下不料又有變本而愈加厲者九年元旦田中玉之履任第三日先許學生演劇開幕而食其言嗾縱軍警闖入戲院橫肆擊毆傷及數百人破頭穿胸毁殘肢體性命在旦夕者竟至七八十人傷心慘目有如是耶魯爲受外禍最烈者亦復爲受内禍最烈者赤心愛國愛鄕之學生橫被豺狼豹虎之惡毒再三四之不已呼籲無門尋死無路我周公孔子之學術痛將斬絶迄不聞政府一動其惻隱之心只見有無人煽惑之電報云云有人心者能不望海岱之雲而隕涕哉今濟南學界忍無可忍已全體停課多日矣學生與敎員等所希以爲根本解决者今有數端（一）解嚴（二）完全恢復學生會及一切法律内之自由（三）撤換警察廳長及肇事人員一同依法懲辦（四）敎育廳長須更換有敎育經驗人員（五）撫恤被傷學生賠償毁壞物件（六）指定敎育基本金不得挪用（七）敎育經費按月發給之數項者所念非奢不過藉以結束殘害學生之公案維持東省之敎育現狀而已本極易行亦未聞政府有所答覆豈我中國學潮自此以往永與黃渤之濤同長久而無巳時　竊請即依濟南學生之所希求亦何足以慰全　　　心試觀湖南江西安徽福建浙江直隸山西諸省在在皆有摧殘敎育蹂躏學生與敎員之阿修羅結怨已深固不可解政府隱憂孔多設不於此時施懲一儆百之方恐䟦扈效尤而與敎育爲敵者正大有人山東軍警旣演屠戮學生慘劇而田中玉東日有請政府解散各省學生聯合會以魯爲始之電屈映光電中亦有學匪字樣是直與山東學生爲敵也直視山東學生如仇讐盜賊也是不但山東且敢甘冒不韙而與全國學生爲敵視全國學生爲仇讐盜賊也是眞全國學生之公敵而與之勢不兩立者也故生等對於田中玉屈映光等認其爲居心破壞敎育之最尤者敢請政府秉心執法有以行之於懲戒實予敎育界以莫大之快慰耳若其濟南師生所冀七條尤望政府急速辦到以維持齊魯文學於不墜功德無量生等情切桑梓心懷悽惻言之憨直直急不暇擇臨呈不勝惶恐之至 
[北洋大學風潮愈擴大]  
　　學生堅持拒馮 
　　曹銳停發經費 
　　敎育部束手無策 
　　北洋大學自馮熙運宣言辭職後繼任校長問題學生方面靜待敎育當局解决七日敎育部派秦劉二司長來津調解秦劉至津後先託直隸敎育廳長探曹銳意旨不得要領次日乃至省署謁見曹氏道達來意曹氏云「二君來很好北洋大學是國立的用不着我管二君是敎育部派來的就請二君想法子罷先前我對於北洋大學苦心維持現在學生不要我管要同我斷絶關係其實軍政二費都顧不過來我也樂得不管同他們斷絶關係但是直隸學校林立十幾萬學生要是這等風氣一開我還辦得了嗎就是敎育部要辦也得移到别的地方去在天津是不行的」秦劉二司長云「這回學生力維持才好」曹氏云「只要他們悔過我是無有不維持的但是這種學風萬不可長的」秦劉二司長唯唯而退卽至該校召集全體學生宣示謂曹省長意思堅决將停發學校欵項恐一時難免停辦望學生急想辦法通知彼等俾圖轉圜然該校拒馮派學生人數占全校五分之四圑體堅决一切犧牲在所不惜故無甚結果秦劉二人見無辦法當即回京覆命按北洋大學自前淸創辦以來迄今二十餘載至民國六年始改國立年來用欵係由直隸省財政廳將該省應解中央欵項額下扣留二十餘萬就近撥付直隸省長以此種關係對於該校校長問題遂從中干涉此次委派馮熙運爲該校校長被學生攻擊以去忿惱殊甚以該校係屬國立對於學生無法處置遂藉停發欵項要挾敎育部以圖復馮地位敎育部際此經濟困難之時對於此種要挾舉動自朿手無策現學生方面旣態度堅决將來該校或因此暫時停閉亦未可知云 
[德約批准與我國]  
　　德約批准日期定於本月十號已由唐在禮電告昨政府又接駐巴黎使館來新十碼急電略云對德和約如能於灰日簽字卽於篠日「十七」舉行萬國聯盟會議我國代表已準備列席云聞日本方面已安排履行接管膠州諸權利據日人方面傅出消息日本政府以和局現已完全成立刻擬將德國所讓山東一切利權準據中日協約交還中國更聞附隨新協約之交涉亦擬日内通告中國政府開始交涉至政府方面日内亦頗有交涉之籌備已電致香港速催陸子欣王正延兩使在粤滬不必覊延逕行來京又當軸前日召見汪伯棠亦曾研究此問題昨日公府集議亦曾討論此事外交部方面刻已將關於歐和之案卷彙訂成册共資討論未知政府究以何法慰國人之望也 
　　據此間外交界之評論謂和約交換以後雖當發生效力惟山東三欵則以有美上院保留案通過之故終爲可注意之一問題若連日日本方面發布之消息謂山東條項亦當發生效力一說在未得巴黎正式報告以前似未可信蓋美上院旣甚堅持英法爲履行和約起見自不得不爲一部分之遷就又聞顧使刻因鑒於各種形勢之活動已離去海濱遄返巴黎銷假視事是山東問題之如何此時萬不能判斷也 
[京華短簡]  
　　參陸辦公處昨日（九日）下午曾有緊要會議參陸兩總長均列席其討論之要件計分五項（一）長江浦口各要區塡防案結果第十六師移駐張家口後應由江蘇第二師及北洋陸軍第六師酌派得力軍隊前往塡防（一）湖北湖南江西三省聯防案結果在和局未告成期内准其施行以防土匪謀擾地方俟和局告成再定改革辦法（一）東北邊防案結果由參陸處致電奉吉黑三省軍政長官於必要時應將扼要區域施行臨時戒嚴令以防他虞（一）近畿防務案結果由參陸處咨請國務院責成步軍統領警察廳會同京兆尹從嚴佈置（一）吳偑孕來電請餉案略有提議無甚結果 
　　去年上海英商會議由駐京公使商請我國政府廢除銀兩改用銀元並另在上海籌設大造幣廠以謀幣制統一此事現經財政部及幣制局迭次討論廠已粗有眉目擬在上海設立一大模樣之造幣厰直接隸屬於幣制局並徇英人之請該廠至少須聘請有經騐之外國技師一員主持一切事務至詳細辦法刻下局部之間正在會商起草本月二十日前後卽可脫稿一俟辦法决定後即由當局會同提出閣議 
　　意國輸入軍火來華一案迄未辦理就緒自各督認購益滋糾紛茲聞政府以此項問題關係重要深恐惹起公使圑之干涉轉致不易了結特於日昨發出通電略謂嗣後各省不准任意購買但已訂約者着卽廢銷其業經交械者亦一併存儲俟將來大局和平後再行佈置至公使圑方面對於此節磋議結果亦擬轉交國際保管或援例前定軍械改爲無限制之輸入但上年七月間曾由外交圑提出照會向我外部聲明禁運軍火一案故後一層恐難成事實 
　　沒收德奥船隻一案上年曾由國務會議議决辦法其四條規定或船保證金及租金盈餘等欵均按照五成撥歸海軍部作爲補還積欠及修船各費之用並由院函行該部知照在案茲聞該部關於此案已擬具意見提出閣議以此項船隻辦法本部自當依據上年規定條文辦理無論保證金及租金盈餘多寡均以撥歸五成爲標準現時租金縱或減少並無窒碍難行之處當然不生問題租船時價有一定之行情應爲人所共知亦毋庸過事討論惟此項修理船隻費用爲數亦屬甚鉅倘將來租金收數太少時應請政府隨時飭令財部將積欠經費撥給庶得維持海軍現狀云云刻經閣議議决照辦並函財部查照矣 
　　駐京英國公使朱爾典君持節來華歷二十餘年之久與吾國人士感情敦篤此次辭職回國預定本月内卽將出發當局擬自製序文送行各方面亦擬分日祖餞以壯行色 
[濟南學潮之消息]  
　　官廳庇護警察 
　　學界繼起罷課 
　　此次魯省慘劇事實俱在曲直分明濟垣人士均能詳道敎育會之電謂警察干涉演劇毆傷多人是明明警察違法無故尋釁罪在警察也而官界之電則謂演劇依法取締被毆警察未持械夫不云毆打學生而云被毆警察味其語意似當日之行兇者屬諸學生而警察竟束手挨打也且被也毆警察未持械一語亦欠圓穩當日在場之警察幾二百人有被毆者當然有未被毆者若被毆者未持械則其餘之未被毆者自然皆持械矣且不識被毆之警察何故不持械而未被毆之警察又何故持械同是一樣警察更何故有持械與不持械之不一律乎官界之電似欲將一篇不是全卸在學生身上將警察方面刷洗得乾乾淨淨故魯人聞此益形愤懣而風潮之解决依然無望也 
　　自元旦風潮起後各學校紛紛罷課省外各校亦繼起響應靑州學生聯合會之罷課宣言已錄昨報茲再錄濟寗學界及齊魯大學兩宣言書如下（濟寗中學罷課宣言）嗚呼痛哉魯亡矣魯之敎育亡矣我輩不幸而生於國家憂患迭出之秋尤不幸而生於山東危急存亡之地斯雖國遭不造亦我生不辰也夫以數月之間靑島問題未决福建慘禍又生我學生以大好居諸一再荒廢奔走呼籲淚盡聲嘶强隣之爲封豕長蛇原無足怪權奸之肆猪突　勇殊尤可恨九年元旦爲濟南學 
生聯合會排演新劇之期事前已經敎警兩廳長許可不意屆期突派軍警前往無端暴動殘傷學生嗚呼以維持治安者反擾亂治安以提撕敎育者反摧殘敎育學生何辜罹此荼毒是而可忍孰不可忍夫演劇純爲學生良心愛國之思想提倡民氣喚醒國魂非法外之行動也乃陽爲允許陰施破壞狐埋狐搰爲鬼爲蜮初不過以學生爲仇讐今則直以學生爲傀儡摧殘我魯之學生是魯之敎育亡也魯之敎育亡是魯亡也虎兕出柙罪歸何人豺狼當道國無寗日敝會學生等聞此噩耗髮指心酸自五日起一律罷課倘濟南學生會要求條件不得圆滿結果則寗爲學界之盲人不作漢奸之奴隸休戚存亡與濟南學生共之纓冠披髮願爲前驅同胞同仇誓作後盾噫不去慶父魯難未已揮淚濡毫國人幸共諒焉（齊魯大學停課宣言）一月五號爲吾校停課之日卽吾同學臥薪嘗膽衝犯艱難之日也然而同學等所經之挫折所抱之苦衷恐海内父老兄弟多未明瞭用敢竭誠略述尙祈諸君諒察蓋本校乃西人所設位置已屬特異諸位西職敎員遠來中土原爲施敎絶不負政治之責况上受使官之監督外防某國之猜嫌客春以來純取中立態度然而同人等旣爲國民之份子斷不受外人之箝制當茲黑幕重重外交火急之秋義忿所激責無旁貨爰是奮袂齊起追隨全國學生之後與濟南學界一致進行從未敢爲學校位置而放棄天職也然而吾同人之含辛茹苦即在斯矣處萬目睽睽之下對於愛國舉動時抱競競之心誠恐屑微不愼即遺外人以笑柄而卑視我同胞之程度也前次所爲縱無裨益於家國撫衷自問尙覺無愧於良心彼英美敎鐸亦未敢蔑視我黃裔也及九年元旦東省學界爲警察肆行摧殘（敝校受傷者三人）同人等觸事慷慨激昻常當卽决意輟學以表同情惟罷課一事旣不足要挾政府乃請假數日以作進行計畫奈敎育之原狀未復警察之匪行莫懲同人之創痛未痊而吾校之假期已滿心非鐵石勢難安心上課遂重推代表要求續假而職敎員等以國際關係礙難再允代表等往復哀求至再至三而卒無成效然而天良所激義氣難過重新上課終不能忍職敎員等事處無奈遂决議放假六號午時宣布兩日之内必須全體出校雖然同人之心顧必不止於此也校規旣不敢違國事更不可緩方同謀良策積極進行際此聯盟將成外交吃緊國家前途一髮千鈞之會决不敢遇難而退貽害國家以負我海内父老兄弟之厚望也民國九年一月七號濟南齊魯大學全體學生謹啓 
[湘官廳嚴禁人民開會]  
　　湘中民氣近年極爲發揚每逢國内有重大事件發生輒開會討論對付方法以故招官廳之忌認爲非嚴加壓迫不可對於學生聯合會則解散之其他各圑體會議亦干涉之最近又藉内務部禁止省議會聯合開會事件特爲布告嚴禁略云「查結社集會無論法定機關及以私人資格名義均應恪守法定之程序不得爲範圍外之行動部令煌煌共宜遵守本省現在戒嚴期内集衆開會尤士法禁爲此布告全省人民一體知悉此後如有假借各法定機關名義或由私人自行集合開會等事未經官廳特别許可者即認爲有意妨害安寗秩序定照戒嚴條例辦理」一至由國貨維持會發起之國民大會自經兩次開會籌備後辦理已有頭緒並定期十二月二十八日正式開會旋以張督旣有命令不許開會而警務處又奉令佈告嚴禁故該會開會一節遂至未能舉行昨省會警察廳又以該會雖未開會恐其或至别生事端因又通令各署飭即嚴防實則湘人對於閩事問題雖氣槪至爲激昂然對於日人生命財産確能盡力保護警廳亦特過慮耳原令如下近有莠民假外交問題開國民大會業經嚴飭查禁惟恐該莠民等别圖釁端狡焉思逞亟應嚴密防範其日領事館及僑民日商日民等尤應特别注意保護毋稍疏虞倘有不逞之徒敢於滋擾即照戒嚴條例辦理其各凛遵此令 
[陜甘公民請修隴海路西段]  
　　旅京陜甘公民高增爵等請速興修隴海鐵路西段昨呈府院及交通部文云竊隴海路綫橫貫豫秦隴數省於國家地方利害關係至爲重大自中央討借比欵限期修築數省人民日夕喁望不意西段終點僅至河南之觀音堂而止停工數載未議展修以致交通阻隔民生塗炭徵諸近事貽誤實多况當南北和議告成之時庶政刷新之候而令西北數省困守一隅生計實業無由發展蚩蚩邊氓如淪異域興言及此尤所痛心謹就該路之關係於國家地方者爲鈞座陳之關隴地處上游控蜀扼新蒙回錯處前代往往有事西北恒至竭天下之力僅得弭平良以運輸險遠事事艱難行軍饋糧常虞遲鈍即使承平無事敷政宣猷亦慮交通不速内外隔閡矧方多事之秋萬一風鶴有警邊境迢遙其何以備緩急而資控制此就國家言之不可再緩者也中國開化始於西北當其盛時財力物力可以制服天下今則關中斗粟値二千隴右疋布價三兩民有無衣無食之嘆而農産蓄牧之品煤鐵山林之利向稱爲神臯陸海者今之出産仍不異昔徒以轉運不靈委貨於地以致生計日艱民益僿陋等是國民同納賦稅何以束縛窮蹙獨不得與東南各省享同一之利益揆諸情理豈得謂平此就地方言之不可再緩者也（中略）近閱報紙有人陳議將該路尾段提前修築政府業經批飭核辦竊謂事有緩急未可先後倒置以我國鐵路與世界各國比較尙嫌血脈不能周注以西北之無鐵路與東南航路四達之區比較即豫秦隴數省正如痿痺不仁急待救治是則緩急先後之間又可知矣查隴海鐵路合同訂借比欵二萬五千萬佛郎嗣風聞民國元二兩年比公司共墊一萬萬佛郎四年短期借欵五百萬元五年短期借欵一千萬佛郎又聞本年尙有短期借欵一千萬佛郎共計一萬萬二千萬佛郎五百萬元但聞用於路工者不過英金一百四十餘萬鎊出入兩抵餘欵尙多乃該路延宕至今不再動工現欵虚懸而坐誤路政之大計羣情惶駭緘默難安惟有呈請鈞座垂念西北地方與國家關繫之重要迅飭該管部局將觀首堂迤西路綫趕緊繼續興工毋再延緩俾幹路早成國與民交受其利公民等忝屬國民情關桑梓爲大局起見謹會同陜甘兩省旅京公民合詞籲懇伏祈鈞鑒 
[川省之商學界]  
　　聯合查貨之起點 
　　商學聯合會於十二月二十二日假成都商務總會内開成立大會是日商學兩界各職員均一律報到至十二時由商會總幹事吳堅仲·學界總幹事袁宗漢兩君主席其開會程序㈠各職員向國旗行三鞠躬禮㈡職員接見互行一鞠躬禮㈢雙方總副幹事報告本會成立宗旨㈣職員吳堅仲袁宗漢張興鈺胡浚泉瞿敬之周其相陳嘉霖諸人演說㈤討論向本省行政長官立案㈥通電信函起稿㈦討論地址暫假普準堂（商會附近）㈧經費籌備議决暫由雙方量力籌辦㈨修改簡章議决另訂評議細則由文牘起稿交評議部評决實行另訂調查細則由文牘起稿交職員會通過實行至訂辦事細則及懲罰規約照調查細則辦理㈩討論進行方略討論時提出處理日貨辦法多數職員以此案關係重大 
 
 
 

Page 7

 
 
不能表决某君謂祇作交換意見作爲將來討論此案之一種預備衆贊成至處理日貨辦法有主張必設拍賣所者有謂設拍賣所有種種困難者有謂不必設拍賣所可另籌辦法如造循環簿或貼騐訖證或四關設調查員或囑各號具存有日貨淸單等等皆可杜絶來源者辯論頗久主席謂今日提議此案不過徵求雙方意見作爲將來討論之資料學商兩界凡有良好辦法都可發表以備本會採擇但此中尙有一層必須提前趕辦者即各商號現存日貨共有若干必須提前造具淸册送交本會一面好答覆學生聯合會一面好籌進行方法多數主張各商號造具此項淸册限於初九日一律造報到會如過期不交到會商學聯合會即不負以後之責任討論至此時已四鐘遂搖鈴散會 
[藏界問題與陳遐齡]  
　　川邊鎭守使陳遐齡前以外交部所寄邊藏劃界圖說所定界線我國損失甚多曾電院力爭「原電詳九日報」嗣外交部去電說明一切頃陳氏又來一電仍力持打消内外藏名稱以免外交上多所束縛茲錄其往來電文如次（外交部致陳遐齡電）康定川邊鎭守便東電悉邊藏交界我國向無正確官圖足資援據本部前寄圖說係　方會議時陳專員就英員所交地圖將彼此主張記入以資磋商此後又經本部將續商劃界辦法補載備查俱係歷次會議之實無所謂貽人口實所列界線旣係彼此磋商時擬議辦法自非定案亦無所用爲證邊藏之解决成敗之標準全以川邊實力爲斷本部早見及此故自民國三年以來迭經一再電達川邊嚴守駐地以防藏番進襲乃後此邊軍節節退守甚至訂立停戰合同藏番勢力直逼巴裹英人有恃無恐至交涉益形棘手比年英使迭促開議而本部始終出以延宕亦無非因川邊失利交涉必無良好結果擬俟軍事得手再與磋商現在如能離脫外交將已失各地實力恢復則此項地圖原無關係倘再與英會商則無論如何恐仍不能不根據該圖磋議執事久駐川邊此中情形諒能體會總之守土與外交各有專責彼此不容推諉務望實力佈置俾繼續交涉恃爲後盾尊處意見仍望隨時電部外交部歌印（陳遐齡覆電）北京外交部鈞鑒歌電奉悉邊藏之解決誠以川邊之實力爲斷力圖恢復脫離外交正遐齡兩年來與士卒忍飢耐寒所抱之宗旨所以迭電呼籲者正未嘗一刻忘恢復之心也守土外交責雖攸分而實相倚仍請就近與各部院力速籌備實行接濟俾得恢復固有之界線則鈞部外交亦易措手再内外藏名義仍望打銷蓋江達以内實係邊地加以藏名不啻自撤藩籬引寇入室前專派財政廳長陳啓圖已經到京該廳長於邊藏界線及近日情形甚悉並携有詳圖一紙懇飭詢一切爲禱川邊鎭守使陳遐齡叩佳印 
[邕學生檢貨風潮四誌]  
　　邕垣學生前因檢查先施公司假冒軍用品販運入口之大帮日貨被省立師範校長伍淵密受當道意旨出而壓抑學生佯稱各箱貨物均非日貨竟聽該公司搬回店内發售以致激動公憤現聞邕垣各校學生特於二十七日全體停課往商埠開學生大會並列隊巡行各街市藉以振作民氣並於是晚在模範學校開學生代表會議而國民大會亦於是晚在總商會開會茲將各種情形分述於下 
　　露天會議之情形邕垣學生自二十二日檢獲日貨二十三日即被人壓抑至二十六始發佈傳單云「日前學生調查隊檢得劣貨十餘箱存於商會以待國民會之公决是否議定辦法不期由一人之武斷全數搬回祇假留一二件謂待查確照罰行掩耳盜鈴之計惟我學生豈以一夜之精神而廢置之乎茲特定於本月二十七日上午八時預先齊集商埠開學界全體大會籌議善後辦法並各自備小旗一枝舉大巡行以誌觀感屆時務希貴校全體出發爲盼」各校接到傳單後二十六晚各學生均自行製成紙旗一枝準備巡行時持用上書同胞猛醒勿忘國恥抵制日貨堅持到底請大衆勿入亡國公司種種字樣不一而足至二十七日上午八時以前男女各校全體學生千餘人陸續齊集商埠四相公廟附近草坪地方作露天會議當時旁觀者不下數千人對於各學生極表同情各學生紛紛自由登臺演說聞者無動容旋議决辦法六條（一）南寗學界對於日人傷斃福州學生軍警應與全國學界一致行動爲交涉後盾（二）對於閩事電請軍政府嚴重交涉（三）抵制日貨堅持到底（四）此後調查員查出確係日貨立刻焚燒全體學生負責（五）凡學生永遠不入亡國公司違者罰銀十元如不受罰驅逐出校并登報聲明罪狀（六）全體學生請願省議會必須革除伍淵各項辦法俱經全體贊同 
　　巡行各街之狀况各學生當議决辦法後卽當衆宣誓旋復公推省立師範李克淸省立中學雷榮璞縣立中學文濟等數十人爲代表往省議會請願推定後即列隊巡行其巡行次序第一圑童子軍作前導以次省師範省中學兼道師範縣中學蠶業學校模範小學縣立高小兼第一國民學校女子學校第二第三等國民學校由商埠出發入城繞水閘門往省議會請願時已十二時許各代表卽入省議會面謁議長姚健生陳述請願事項對於省立師範校長伍淵歷數是日壓抑情形并謂伍淵更誣毁學生名譽謂受商家金錢運動與先施公司爲難請議會即日動議查辦姚議長答謂諸君此等愛國舉動極表贊同惟議會爲一省立法機關凡所動作均須依照法律在議會動議須有議員提案在會外請願須具請願書諸君對於此事若具書請願無背方式當然收受云云當時亦有議員多人在座對於學生此等舉動均加贊獎惟囑各生依照法律文明做去各代表乃出議會對衆同學宣佈謂省議會已允收受請願書各學生始整隊巡行所過街市均懸旗燃砲歡迎各以白布縐紗作爲旗幟書明歡迎愛國運動歡迎學生大會歡迎國民抵制日貨維持國貨種種字樣彌望皆是尤以先施公司所在地之倉西門大街厚和店燃爆最多是晚學生更在模範學校開代表會議據各生所陳志願非將師範校長伍淵撤去必不上課 
　　國民大會之會議國民大會會長張一氣因此次檢貨風潮起後次日（二十三日）因病不能應允各學生即開國民大會延至二十七晚始在南寗總商會開會商學各界及一般國民到者甚衆會場異常擁擠張會長報告開會理由後學生調查部主任即起立報告當日檢貨情形至爲詳細並謂當檢查時曾有多人在場與先施公司辯論一番謂該公司此次運到之貨最初則冒爲軍用品由軍械局代起嗣後發見兒童玩具鏡類花紙喼帽各物絶對與軍用品不相類似該公司始稱爲彼自購之貨學生商會又復詰謂旣係貴公司之貨又非日貨何不直接自行收受而假裝軍用品乎該公司謂因前在廣東鬧出多次風潮業已大失感情故慮沿途運輸阻礙特出此舉學生商會又復詰謂在廣東雖失感情在廣西未必如此苟非日貨何妨檢查且此種喼帽内中祇標明泰嘉洋行字號而荷蘭帽則載有倫某洋行代先施公司製造字樣今喼帽無代製字樣顯係貴公司購自外來旣係購自外來則内中所註華文可證明必係日貨又花紙一種該公司自稱外國製者無涉沙紙底本國製者必有沙紙底今檢騐確非沙紙底該公司至此遂無詞可辯調查主任又謂向來檢查日貨并不勞及官廳監視今因一公司之故竟有政務廳長警察廳長敎育科長出而効勞其中必有原故在座諸同胞試一思索該公司是否販運日貨報告畢總商會會長陳芷湘即提出前日留存之花紙兩卷及喼帽兩頂交公衆觀覽畢均聲言確係日貨無疑但當日先施公司將扣留之十三箱貨運回時係省立師範校長伍淵一人武斷以爲全非日貨故該公司始敢搬回於是衆遂集矢於伍淵誓非迫伍淵完全將十三箱貨物交還商會不可乃公同議决限伍淵於三日内向先施公司取還各貨物計酒類共十箱漆器鏡類等一大箱花紙賭具漆筷共一大箱兒童玩具荷蘭帽二盒泰嘉洋行喼帽共一大箱盡行交付商會以便再開國民大會處决 
[紀東園之談話會]  
　　唐繼堯代表宣布應付時局之主張 
　　四日午後二時國會議員在東園開談話會由王有蘭王乃昌兩君報告雲南唐總裁對於時局之全部意見謂唐總裁陸續發表其全盤計劃最爲切要第一各省各軍各派各要人間精神形式須絶對一致西南護法非一部人所能擔當其收束也亦非一部分人所能爲功無論和戰或不和不戰均要互相容納互相尊重所見不同即須協商若國會主討伐而軍府遲疑軍府主謀和而國會反對國會謀改組軍府不先協商而其結果必難施行軍府所有計畫不先協商其結果必遭反對而無成效各不相謀各相抵消爲最不幸之事目下和議又有動機應將大旨與國會協商淸楚即來往電報亦可公開至進行方法或有不能不秘密者國會應加原諒至於議和條件㈠總統應由國會選舉㈡憲法公布後北方應切實遵行㈢中日軍事秘密應一律取銷否則分治以免受密約之害㈣與北方接近衝要地方應駐重兵㈤事實問題亦不能放棄至關於憲法主分兩次公布地方制度最後公布亦無不可解散權爲調和行政之法之一種運用似不應離不信任案而遺漏省之財權應取分配制度使貧瘠省區有所資以發展省之事權應取槪括中央則列舉犖犖大端以免侵触地方之事權省長應由中央任命其理由以憲法制成可賴以補救時局八年來之變亂全由中央蹂躏地方地方不能自由發展之故必將一省事權劃歸某一個機關其機關之分子全由民選地方實權在握中央即放一省長辦他國家幾件大事有何害處享其實而不居其名爲最合算之事萬一省長民選及有其他偏枯規定致憲法内容不善將來北方不承認要大家起護憲軍實際上甚爲困難若使憲法中反對資料甚少北方政客即無所施其挑撥總之廣州制憲不能不考察各方面心理以憲法爲一種解决時局之最良手段云云 
[議憲中之省長民選問題]  
　　週循社通訊云近日憲法會議因爭省長民選問題遷延數日迄未有解决前日審議會無結果而散昨日憲法延會議亦無結果此問題始末究竟如何想讀報者必欲知之記者僅就所知略述一二如下原省長民選問題發於民國三年時國民黨因袁世凱專橫故倡此說及至民國五年制憲國民黨一致主張省制入憲省長民選而研究系極反對之研究系以省之性質現在尙難斷定與其貿然規定於憲法不如讓諸將來之法律國民黨以省制不規定憲法則自治易於爲野心家所摧殘但國民黨中益友社民友會則主張將省權及立法行政各機關組織詳細規定而政學會則調和於益友社民友會與研究系之間主張規定大綱後經各黨派幾許協議卒决定規定大綱而以詳細委諸法律之規定起草委員會遂據以起草地方制度迨民國七年開會於廣州幾成國民黨一系之國會研究系完全失敗於是益友社民友會政學會一致不慊於前時所草地方制度疏略之規定遂開審議會議决重要之點其最著者爲責任參事制交起草委員會另行起草遂有今日之地方制度草案現在大會形勢五十號政學會主張維持原案責任參事制而照霞樓（民友會）及褚庽（益友社）則主張民選省長獨裁制照霞樓之張善與君亦主張參事制而以參事領爲省長此說初不爲其同黨多數所贊同故在大會曾被否决然至最近褚庽多數乃表同情於此說照霞樓亦有改趨此說之傾向故前星期形勢爲責任參事制與民選省長獨裁制之爭至於最近則民選長獨裁制之熱度似已降下而一致同情於參事制但其爭點則在省長由中央任命抑由參事領袖兼之而已換言之則省長立於參事會以外抑在參事會之中是其爭點耳 
[浙江職敎員聯合大會]  
　　昨日省會中等以上學校職敎員聯合會假省敎育會開成立大會到會者約一百四五十人當推陸君海望爲主席討論簡章一體通過卽日由籌備員函致各校職員推舉職員並定十三日下午開評議會提議一切事項當時學生聯合會代表陳中嶽連瑞琦爲北京敎育界事面請討論僉以應交評議會决議遂振鈴散會另一消息中等以上各校敎職員聯合會今日（十一）上午九時假省敎育會開成立大會修正草案十一條設評議幹事兩部規定每校一人由評議幹事兩部職員互選正副議長各一人准十三日開職員會决定如有意見發表先期致書籌備處俾付討論 
　　學生聯合會因要求罷課不允與敎職員聯合會發生意見該會今日在省敎育會開成立會時男女學生到者二百餘人公舉代表連瑞琦等向該會主席張水範請求討論傅案問題拒絶不許卽搖鈴散會因之激動衆憤大聲詰責秩序不整警察彈壓無效後由連等開學生會議主張自由决定並向敎職員提起質問午後復通知各校開臨時緊急會 
[杭州快信]  
　　各業代表唐明鎬等請求維持釐貼案現財政廳商承省長以與現水無異决議禁革且查杭縣呈覆總商會已决向各路設法現洋接濟市面是項釐貼自應遵令取消該商等請求本已不成問題况證以民國六年十月間甬變發生當時尙未平現紹市震動區區數萬元尙賴他處接濟錢業能力可想而知若任復活徒苦小民故已於今日詳晰批駁 
　　本日（十一）午前十時上城倉橋大火直燒至大學士牌樓止計共焚去市屋七十餘幢損失頗鉅 
　　浙西水利議事會本月二十六日開臨時會 
　　省署定本月二十一日舉行各屬自治研究所學員筆試二十三口試並限十五日起二十日止一律赴署報到 
[南京快信]  
　　李督派齊夑元入京陳報要公准明日午車北上 
　　駐浦第十六師决本月中旬拔隊開赴察哈爾李督調第二混成補充旅赴浦塡防昨已紛紛由城内渡江接防蘇州第二師改編一混成旅决定下月實行 
　　徐州張文生陳調元電告豐碭沛三縣土匪已撲滅烟臺海軍學生代表周乃宣昨赴學生會報告一切米價仍步漲商會昨召各米董到會商議平價方法 
地方通信 
[松江]  
　　省委調查印花稅財政廳委吳蔭棠來松調查印花稅推銷情形業於十號起由縣派令第一分駐所巡官尹子蓮警察所總稽查張德昭率領巡士兩名伴同該委員調查各商家帳册該委員每至一家搜查極密無論新舊帳簿發票字條等均須交閱遇有漏貼或貼不如法者即行取去查至傍晚兩巡士手中已取得帳册百餘其原因約分三端（一）漏貼（二）貼不足數或貼法不合（三）沿用上年帳册本年並未加貼現聞查出之各商店均將科以罰金云 
　　敎員組織閱書會縣立第一高小敎職員十餘人在校組織一閱書會搜羅關於敎育之最新出版物以供敎授上之補助及改良所需費用由各敎職員共同擔負云 
[蘇州]  
　　各界聯合會選舉職員蘇州各界聯合會於十日下午三時假干將坊巷言子廟開選舉職員大會各圑體代表到者爲縣敎育會市敎育會恒志圑普益社山塘商學聯合會總商會民志圑聖公會桃塢永志圑敎職員聯合會典業十人圑學生聯合會弘毅愛國圑報界公會胥江同志社等十五圑體每圑體先各舉定評議一人幹事一人公推沈炳魁爲臨時主席宣布開會宗旨用無記名投票法選舉評議部正副部沈炳魁得八票當選爲正部長兪仲英得三票當選爲副部長次舉執行部理事顏心介當選爲文牘科理事尤敦信當選爲調查科理事姚淸溪當選爲會計科理事陶鑄禹當選爲庶務科理事選舉旣畢評議執行兩部復開聯席會議提出議案三條（一）調查振興電燈公司賬目有無外股（二）責問市董貝哉安擅付振興路燈費一萬四千四百元（三）舉代表三人常駐上海全國各界聯合會辦事第一第二兩條經多數表决在下次開評議會時詳細討論第三條表决暫從緩議末後評議執行兩部又各自討論評議部對於會址問題指定商會普益社敎育會方丈舊平江書院等五處交由執行部前往酌量商借經費問題每圑體各認五元爲臨時經費常費俟下次再議並推柳　安兪仲英爲評議部辦事細則起草員執行部對於各科幹事亦分别認定會計科幹事吳子榮潘玉書文牘科斡事楊詠裳調查科幹事范渭石潘玉書吳子榮汪鶴年庶務科幹事許賡　華克日杜文祥李幼　嚴筱山散會時已鐘鳴六下矣 
　　槍决命盜案犯詳情殺死憇橋巷陳冠　家兩命案犯業經執行死刑已略紀昨報茲據另函記載較詳爰再錄如次該犯魏文起「前作槐升實則魏升」經吳縣公署藍曾二承審員迭提研訊即據供認向在陳家服役後因主人之媳及孫女輩與伊不合乘間在主人前挑唆致主人將伊帶至天津歇退伊懷恨在心即在天津買一小刀潛至蘇城將主人之媳及孫女殺死並殺傷次孫女一人又順便攫取金飾錢洋等物將兇刀撩棄逃逸等語惟縣署以兇刀日久未能查獲遂據供定讞將該犯魏文起即魏升依照懲治盜匪條例處以死刑即行錄供詳送高等審檢廳及督軍省長核示陰曆十一月十九日縣公署接奉南京軍民兩長會銜復電准予照例將該犯魏文起處以死刑即行槍斃等因温知事接電後即委張警佐升座大堂監提該犯到案飭令依法綑綁押赴城外橫馬路空地槍斃並請第二師派兵一排押送出城執行沿途有好事者送以氷片燒酒詎該犯欲飲不能入口不知何故直至行刑時該犯猶口唱高調不止觀者莫不稱奇其屍身由該圖地保收埋惟案内尙有陳宅姨太太房間内之傭婦陳袁氏一口目下仍在押所尙未定讞云 
　　誤報火警之糾葛宮巷内桂芳閣　室樓上九日下午五時有和尙多人與賣大餅之甲乙兩人因事爭論竟至用武圍觀者頗衆該處崗警聞信正欲上樓查看乃有好事者大喝和尙和尙一時人多聲雜竟誤爲火着路人亦即傳爲火警該崗警不問情由即亂鳴警笛又有人以電話報告北局消防隊警鐘樓遂鳴鐘報警各處水龍社聞警紛紛驅龍到時該茶室和尙等早已走散而水龍愈來愈多共有三十餘座當時咸開至北局向消防隊警鐘樓灌澆一番而歸向例水龍出行一次在本社範圍每商舖收錢一百文以充拾龍水夫油燭等費此次並無火警未能收欵各龍社人員以此項損失費似應責成消防隊賠償因消防隊冒昧發鐘故耳定於十日在救火聯合會會議一俟决定再向交涉 
　　珠寳業恒業會選舉紀蘇垣珠寳業同人捐集欵項組織恒義會專辦慈善事宜先由徐菊伯爲臨時主任籌備將及一載未能成立後有人指徐君擅挪公欵欲易人經辦嗣經同業中多數議定從速選舉職員以期本會早日成立遂於一月七號在周王廟内慶凝會設匭投票選舉開票揭曉李澄遠得五十二票當選爲正會董徐蓉初得四十四票當選爲副會董徐菊伯得三十八票當選爲會計其餘得票次多數者朱津欽沈漢卿袁裕芳李圭章朱雲生陸鑑伯徐姚靑朱幼　姚春博莊同慶等十人分别推爲各項幹事 
[鎭江]  
　　工界要求平米價鎭郡米價暴騰機經兩業以及一般貧民均已到處呼籲昨經機業經業兩公所公推代表分至商會曁城廂市公所各界聯合會學生聯合會請願聲言商人運米出口碍及貧民工食要求開特别會議嚴禁出口速平米價以顧大局而全民食云云未知有效否也 
　　視學專員蒞鎭江蘇敎育廳長特委吳家煦爲算術理科臨時視察員昨昨行蒞鎭實行視察矣 
[安慶]  
　　壽縣追悼張縣視學壽縣縣視學兼勸學所長張漢欽於舊曆前月作古縣立師範「張任該所管理」縣立高小「張爲該校舊敎員」兩校學生於舊曆十一月初十日開會追悼門前滿紮素彩生花編成追悼會橫額牆壁遍懸輓章下午一時城内外國民學校學生到者五百七十五人各界來賓到場者有商會長臧秀由敎育會長王子香前敎育會長洪曉嵐等二百七十三人開會秩序如下 
　　（一）振鈴開會（二）主席縣知事程　齋報告開會宗旨（三）奏樂唱追悼歌（四）讀追悼詞（五）向遺像行三鞠躬禮（六）來賓演說（七）家屬答謝（八）奏樂唱歌（九）散會已鐘鳴四午矣 
　　滁縣學生聯合會風潮詳紀滁縣學生聯合會自五四以來與各埠取一致行動嗣復因事停頓閩案發生又招集各校代表五十餘人假縣立女子高等小學開緊急會議籌備各方面進行方法翌日由正副理事長謁見縣知事再往商會長侯伯住宅有所接洽詎該會長托辭不見并遣价傳語始則謂商會現無一定地點繼則謂雖爲會長因須時當赴省「候兼充省議員」久不過問諸君有事可就商石副會長該理事長祗得往晤石君適石又他出不晤而回然十二月二十日開會日期不能更動祗得依期假基督中學操場開會適是日大雪蒞會者十三　不下六百餘人下午復全隊游行翌晚名譽理事長率調查員至各商號調查日貨各商號亦竭誠欵待及至中街復降洋廣號候伯亦率警至厲聲責問理事長略與辨論即被掌擊理事長乃不得不正當防衛直前相毆由稽查唐君竭力排解適學生聯合會另一名譽理事長某君至亦以同一理由與侯辯難候始謂爾等今晚姑返明日即招集商董開緊急會議定有美滿答復所有日貨一律封售不得再進學生遂唱愛國歌返翌午後三時商會假鼎源號後開會學生代表到者六人先由商董討論畢候復組學商聯席會議到者約五百餘人經名譽理事長某君首先宣布候之罪狀六端候復力辯經多人調停終未了結學生要求賠償該會名譽侯以省議員資格亦不肯下首學生方面招集奮勇者五十餘人揚旗直赴侯宅飽以老拳幸縣署遣衛隊數十人來侯倖得免學生旣不得逞乃大駡一陣而返現雖有副會長石華齋極力調解未悉能和平了結否 
[嘉興]  
　　請禁私販蠶絲嘉興北鄉王江涇南滙等區機坊林立居民多以織綢爲生需用蠶絲爲數頗鉅現該處一帶小販兜售用絲擾害官牙管　偷漏各項捐稅於商業國課兩有妨碍禾邑絲商蔣萊仙等　於日前具呈財政廳請求依據絲捐章程第二十一條之規定飭屬出示嚴禁茲悉張廳長已據情令飭嘉興縣知事王國鐸於十日出示嚴禁矣 
　　鄉村發現喉症嘉邑南鄉一帶近日發現喉症傳染迅速患者頗多不起如勝　浜農民黃和尙於日前患喉症逾時喉頭紅腫飲食不能下咽越日即斃嗣其子阿福女阿囡等三人均染此症而死並聞該症已蔓延至近城各鎭居民已多有設法預防矣 
[湖北]  
　　宜昌學生會之宣言宜昌學生聯合會發布宣言書云近者日人在福州無故槍斃我軍警蹂躏我學生猶復驅艦來福縱兵登陸政府與之交涉故意延宕是以海内學子號咷奔走莫不椎心泣血荼如焚如以愛國爲前提作當路之後盾同人等亦國民一份子忝列學界敢不竭盡愚忱隨之於後爰於某月某日集各學校成立聯合大會呼我將伯籲我弟昆揭千百人之同心爲寃死者而請命（中略）嗟嗟大厦將燬歸燕何巢中澤幾淪哀鴻何託袁安每念悲不自勝楚老相逢泣將何及然人民所倚者政府政府所恃者民氣人心不死事尙可爲同人等步海内諸君之後塵爲鄂西上游之先導福州交涉如何而圖勝利山東問題如何而謀保留國貨如何提倡日貨如何抵制是皆同人之責也願與我諸父老兄弟共商焉 
來函 
[浙江第一師範學校來函]  
　　啟者頃閱一月九日貴報杭州快信　載「省立第一師校各敎職員昨已實行輟課校長經子淵敎員王賡三等并電中央要求撤傅」等語稍與事實不符查本校敎職員全體於本月六日晚間議决自七日起輟敎事與校長無涉同日以全體名義電致政府請立如京校所求並未列舉各敎員姓名前電具在可以覆按應請照章更正以昭信實浙江第一師範學校敎職員全體啓 
雜評一 
[圖賴（默）]  
　　今日官廳之最惡劣者卽欲强硬而不終於强硬是也夫旣以强硬手段對付學生矣則事後當負强硬之責任不稍推諉吾入亦未始不服其有膽量然而又不敢也不敢則當幡然一變其態度化强硬爲柔輭以俯從學生之請求吾人亦未始不服其能改過然而又不能也於此不强不輭之間惟一方法祗有圖賴其縱軍警蹂躏也則諉爲不知軍警之毆傷學生或搶掠財物也則反誣學生毆傷軍警與揑造事實然其實是非昭然萬目共見而彼必强爲脫卸圖逃責備此種掩飾手段一顯其無能一顯其無良實爲欲蓋彌彰之最下策吾今於濟南又見之矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[要求市民權之昨聞]  
　　㈠昨晚各方之情形 
　　㈠要求市民權問題形勢漸趨緊迫昨晚九時始商界開會集議計歷三時之久結果若何外間未悉㈡昨日總商會正在竭力向各方面調和尙未有若何效果該會中昨晚集議至深夜亦未决定辦法㈢前日（十日）各路商界總聯合會陳則民總商會朱葆三致函工部局後原函已譯紀昨報聞工部局將於今日正午開緊急會議㈣今日公堂傳訊之十九家聞已預備應傳到案不請律師至時惟表明此舉純出自動云 
　　㈡聯合社之消息 
　　聯合通信社云關於要求市民權昨日各方之所聞彙記如下 
　　（一）各路分會之主張自福建路河南路十九家商店因緩付捕捐被傳後該兩路及其他各路均有緊急會議大致决定共同赴質并書有「不出代議士不納捐稅」之布條以備懸掛胸前據云公堂訊問亦以此對之别無他言至外間誤傳吾人要挾皆係謠言實則除此「不出代議士不納捐稅」外别無絲毫主張且公共之安寗吾人謹當力爲保持云 
　　（二）董事各方之奔走總董陳則民及其他董事初至交涉公署與楊交涉員一再磋商楊君極力勸慰并派交際科長陳震東至領袖領事處接洽仍無結果下午二時各董事至英友李德立處說明現時各方之情形李君當以電話與工部局秘書李台爾君商量據云須先付捐方可討論他事仍無結果據與李德立君晤談者言李君談及工部局當春季納捐人會議尙未舉行之前似無處置捐事權能云 
　　（三）總商會勸候調停總商會鑒於外界情勢之嚴重誠恐多人赴質引起誤會極思設法消弭當各路董事至該會時該會會長朱葆三·沈聯芳外交董事聶雲臺·宋漢章·唐露園·沈仲禮均在座經董事述明各路情形後總商會認爲此事當在調停中乃力爲勸阻各路共同赴質之舉一面由總商會致函公廨關正會審官及楊交涉員請爲咨照陪審領事官暫爲緩訊各路代表出總商會後各分道知照矣 
　　㈢大陸報之紀載 
　　十一日大陸報云上海現有自明晨起華人商舖將發生罷市之危象華人已遞交哀的美敦書據昨夜工部局正式宣稱工部　不允於威嚇之下討論目前困難而華人之哀的美敦書則以爲如工部局不予以切實之擔保承認舉華人臨時顧問委員會五人儘速就職則罷市風潮行將發生十日河南路與福建路商舖十九家因不繳春捐接到傳票註有刑事案件事樣囑於十二日午前九時半到會審公堂候審然出票傳人卒無補於事態十日收捐人上街並無成績可言也總商會朱葆三與各路聯合會陳則民二君之函（原文已譯載昨報）要求顧問委員會早日就職者今晨可達到工部局想今日須通告各議董但若工部局不卽召集議董特别會議則非至星期三日議董常會之後工部局不能對之有正式行動也華商代表圑三十餘人十日午後往見楊交涉員詞意激昂略謂房捐爭端方在談判中乃十九家商舖竟因此受刑事起訴此爲凌辱舉動請儘力設法撤回傳單楊交涉員對於出票傳人一舉表示訝異並力勸華商勿稍暴動謂當立時向租界當道交涉代表圑與交涉員談論良久瀕行時切實聲明如傳單不取銷則願閉門停業楊交涉員近來染恙數日但刻方竭力調處冀得和平之解决午前楊曾往晤工部局總董丕爾斯與之商酌解决目前困難之暫時辦法去年十月二十四日工部局以其對於華人參政之態度函告領事圑主張將華人顧問委員會問題交下届納捐外人大會决定聞此種態度所以延不發表者因領事圑迄未答覆也向例凡遇此種事件領事圑輒請示於駐京各使署自工部局發出此函後今將三月工部局本不擬發表此種函件之内容但工部局自認今爲時局所迫雖未得領事圑之覆函亦不得不宣佈其態度矣 
[日本第一批遣回德俘將過滬]  
　　准許登岸游覽 
　　松滬護軍使署接江蘇交涉公署函云頃奉外交部代電内開准和國使館照稱日本政府現有第一批遣回之德俘日内出發道經上海所乘之船名（Ｈnakartrg）丸此第一批德俘乘船祗許載人不裝貨物將來第二三批遣回時并許其携帶物件本國駐紥上海領事曾晤楊交涉員商請准許該批德俘船泊滬埠登岸游覽第二三批德俘并許其登岸携取該俘等寄存滬地之物件楊交涉員答稱非奉部令未便允准照辦請卽電致上海楊交涉員俾該德俘登岸游覽等語查所請各節若無特别窒碍似可通融照准并希商承護軍使辦理盼電復等因奉此查日政府第一批遣送德俘船經滬埠許其登岸游覽旣由和總領事聲請當無特别窒碍似可照准至登岸幾人前往何處何時回船應由和總領事酌核辦理除函致日和兩總領事并派員面向領袖領事及法總領事接洽外相應函陳貴護軍使察核爲荷等語何護軍使接函後以日政府所遣之第一批德俘船經滬埠旣由和總領事聲請登岸游覽當無窒碍自可照准除函復楊交涉員外昨已通令各軍警一體遵照矣 
[麥少佐定購飛機將到滬]  
　　大陸報云本埠麥克邊少佐在英國定購之飛機行將到滬此爲上海私人所有之第一機如不因輸運躭擱則明日午後五時卡爾登飯店中正式組織上海航空俱樂部時此機已可在滬矣此機可坐兩人麥克邊少佐不獨購此機且將虹橋附近已置田地改建爲停機場並築儲機屋據倫敦消息此機於十月間運出如在常時此刻應已到滬麥少佐頗關心於航空俱樂部之組織及環球飛行之比賽歐戰時麥從事空際戰爭歷三年之久因功懼爲飛機隊長曾被敵擊落兩次俱未受傷據官報紀錄麥前後擊落敵機十三架 
[推廣無軌電車將次實行]  
　　英美電車公司因營業發達爲利便行人起見於公共租界北京路添設無軌電車日來電桿電線次第裝設齊備不日即可行駛其行駛地點自天后宮橋至鄭家木橋經過之北京路福建路口起沿北京路迤西至北泥城橋止而通行新閘之有軌電車路本來泥城橋畔祗有單軌現於該處已增鋪雙軌丈餘聞預備西藏路添設有軌電車時與之接連云 
[南苑衛隊赴察駐防之院電]  
　　松滬護軍使署近奉國務院電略謂南苑衛隊紛傳小有蠢動京外不無疑慮惟查南苑衛隊六營現已編爲一混成旅交王廷楨統帶開往察哈爾駐防其每月餉項由中央擔任秩序極爲妥靖請釋遠念云云 
[蔣作賓在寰球學生會演說詞]  
　　寰球中國學生會於前晚請蔣作賓君演說「巴爾幹與歐洲之大勢」先經主席朱少屏君介紹後即請蔣君演講謂鄙人初從海外歸來很想把世界的情形向大家講講總恨沒有個適當的好機會今日幸承寰球學生會盛意相招正好把年來所得的情形向大家報告報告但是時間有限不能不簡約撮要說一部分的事望諸君原諒是爲至幸四年來震動全球的歐洲大戰不是人人都曉得發動的在那巴爾幹半島麼不是人人都曉得那巴爾幹半島是個歐洲的禍根麼那裹曉得四年來的惡戰發動在那巴爾幹半島上還是終結在那巴爾幹半島上恐怕將來的禍機也還是埋伏在那巴爾幹半島上這樣看起來巴爾幹半島眞是有可研究的價値可惜我們中國的人太不留意不獨政府沒有派一位外交官或調查員到過那各國就是游歷的人也少有足跡到那地方的鄙人到那各國的時候正値拒絶德約簽字之後那巴爾幹半島的人對於我們中國發現一種不可言說的感情覺得他們所想做而不敢做的事這回中國都代他們做了所以招待極爲親密並說我們歡迎中國人這是第一次望以後兩國人民常通來往他們旣是歡迎我們中國珍去我們更當要時常去到他們那裹實地考騐實地調查得到那巴爾幹半島上的眞相纔好這是爲甚麼呢要曉得那巴爾幹半島雖然說與我們中國沒有直接的關係却是間接與我們中國是很有關係的那巴爾幹半島歐洲人呼爲近東因在歐洲東方與歐洲接近的緣故我們中國他們就呼爲遠東這近東遠東的兩個問題數十年來不是爲世界的一個大注目點麼年來近東問題未曾解决所以把遠東問題都放鬆了倘將來近東問題完全解决遠東問題當然是又加緊的這樣看問題完全解决遠東問題當然關係我們怎麼不要去研究他呢今日研究的次第約分三層㈠過去的巴爾幹半島㈡現在的巴那幹半島㈢將來的巴爾幹半島「過去的巴爾斡半島」當土耳其全盛的時候土人在歐洲方面奄有巴爾幹半島及羅馬利亞奥匈南部恣意橫行人莫敢侮對於巴爾幹半島的人民尤爲暴虐所有貴族及富人殺戮殆盡平民一槪作爲奴隸凡崇奉耶希猶太等敎的人蹂躏更有不堪並將他們的歷史槪行燬滅如塞爾維亞保加利亞的歷史中間都有三四百年不能接續可想見土人在那個時候橫暴到了極點到了今日巴爾幹半島的人民偶爾提及那時的情形還覺得不寒而慄這個時候的巴爾幹半島完全爲土耳其一國所有尙不成爲歐洲的甚麼問題到了後來土耳其漸漸衰弱受蹂躏的人民漸漸想脫離覊絆歐洲各大國都想藉這個機會發展那平所抱的野心巴爾幹勾結各國各國勾結巴爾幹互相勾結互相利用數十年來就成了歐洲利害衝突的一大焦點俄國在歐洲方面沒有不凍的良港黑海方面又不能向大海出入自由平素就引爲極大的缺恨做那想由韃靼海峽直出地中海的夢差不多有幾百年了屢次與土耳其打仗都是爲的這個緣故所以千方百計極力輔助那巴爾幹斯拉夫同種成立爲各小國以備將來達到自己所想的目的德奥後起世界上的好殖民地都被英法佔去想與英法抗衡非東可直通亞洲南可直達非洲不可想東可直通亞洲南可直達非洲非併吞巴爾幹半島直出愛琴海以握地中海的覇權不可所以極力破壞那巴爾幹各小邦成立恐怕將來强大爲他的阻礙英法則反是無論歐洲大陸上是德是俄是奥那一國能夠自由直接出地中海都是與他們不利的所以一面帮助各小邦成立一面又限制各小邦疆土帮助各小邦成立係阻止德奥南下的野心限制各小帮疆土係暗防俄國利用的奸計一九一四年英法與俄國協約攻擊德奥實在是各懐鬼胎同床各夢了自克里米戰後俄國在巴爾幹半島專有的保護權由巴黎條約規定改爲歐洲各大國共同保護俄人勢力不免縮小後俄土戰爭俄國大勝與土耳其結聖師得法納條約取得土耳其土地甚多並在巴爾幹建一極大的保加利亞國又想恢復在巴爾幹的勢力伸手到地中海以握其覇權英法德奥等國見而恐懼都出來干涉開柏林會議將俄國所建的大保加利亞國分爲三部第一部爲保加利亞公國第二部爲東羅黑利省享有自治權第三部爲馬其頓省仍歸土耳其管轄俄國的勢力又爲之縮小各國見俄國尙得有土國的土地心中還是不服遂援用利益均霑的成例奥國分的波士里黑爾塞哥維勒兩州的管理權英國分得西布勒島的管理權法國取得突尼斯的保護權意大利也想在這突尼斯搶一塊肉吃不料不爲法國所許所以與法交惡憤而與德奥聯盟奥國因波黑兩州係從俄人手内奪來恐怕俄人報復益結德以自固如是三國同盟的局勢就完全凑成了從此後歐洲就日益多事一九○八年奥國宣佈合併波黑兩州德奥南下的野心就一日緊似一日巴爾幹兩次戰爭後各大國表面上還是極力維持巴爾幹的均勢由倫敦條約規定各小國的領土忽然德奥意三國共同通牒塞國限其即日退出所劃給的保加利亞阿拉伯利亞土地德國並派一親王到阿拉伯利亞爲王（阿拉伯利亞濱亞得利亞海與塞希爲鄰人極野蠻從前土耳其管轄時亦未完全受其統治宗敎各異語言不同互相仇殺不受節制國内久已無主山林叢錯交通極爲不便自歐戰後僅由協約軍開闢一路可通塞國人口沒有確數聞僅數十萬報均悍勇無敵人尙不敢欺侮）經營亞得里亞海岸司馬昭的心事路人皆見英法兩國本是利害相同見此情形大爲恐懼俄國雖與英法利害相反因其大敵當前也不得不急其所急所以這利害極不能相容的三國也成了一個協約的圑體那時稍有知識的人早曉得歐洲戰事發動就在眼前不待塞拉吉孚一擊纔有那轟轟烈烈的那一場大戰發現但是那半島上的人民苦心經營頻年戰爭纔得脫那土耳其的覊絆不料爲各大國互相利用又弄得轉徒流離窮無所告實在是可憐極了這已往的事都是此次歐洲大戰發動的原因（未完） 
[上海學生聯合會消息]  
　　評議部常會昨日（十一日）上海學生聯合會評議部開常會出席代表三十人主席吳匡紀錄薛俊升茲將議案列下㈠東吳法科代表提議日本將履行和約山東問題危如纍卵按諸國際公法我國旣對德宣戰一切條約當然完全無效且和約我國並未簽字今日本藉端侵略不得不冒死力爭因建議由本會聯絡各圑體通電全國及南北政府一致反抗併請舊國會宣言各國揭破日本之詭計經顧燧馬愼餘·薛俊升等反復討論結果全體通過㈡通過日刋社增加編輯員案當選六人陳體榮·錢耕香·張仕章耿祖軍·屠哲隱·佘凌雲㈢營業科添加科員六人至散會已鐘鳴六下矣 
　　總務科常會前日（十日）下午四時上海學生聯合會總務科開第五次常會主席徐家棟紀錄蔡祚章蒞會者十校代表開會情形如后㈠主席報告上次開會及經過情形㈡主席報告惠光學生分會因該校校長將主任鄭君無理辭去以致全體出校等事提出討論辦法結果决派民立中學代表戚承鏞卽日前往調查該校及該分會確實情形再行辦理㈢王席報告育才出校學生會在閘北調查劣貨以致與該地商會有起衝突事提出討論辦法結果咨請調查科調查當日情形然後再議㈣主席報告上次所發各分會調查表迄今有多校尙未交來當再發出通告請各分會會長卽速塡就寄交本科以便早日編訂成册㈤孔憲懋提出年假將近分校例應寒假本科當即發出通告請各分會於寒假期内切勿停頓會務照常辦事談振華附議通過六時半散會 
[最近進口日貨表]  
　　上海學生聯合會調查科許文緒君在林及滙山碼頭查得日貨列表於左 
　　買號號主地址船名來埠物名件數價値 
　　東林顧海珍三洋涇橋南首竹島丸大阪錫皂匣二百打七十元 
　　震泰張杳卿法界德銘里又又衣針六百七十五米一千一百元 
　　又又又又又又七十五米一百五十元 
　　大盛公桂生法界首善里三城丸又鐘子五百打百　元 
　　和昌盛陸景明尉遲瑤東棋盤街八幡丸又手帕六百打七百四十元 
　　又又又竹島丸神戶洋傘二百四十打一千八百元 
[抵制劣貨聯合會開會紀]  
　　昨日（十一日）上海抵制劣貨聯合會假八仙橋各界聯合會開第三次常會出席代表三十五人三時開會主席董克仁紀錄錢肇榮㈠董克仁報告前次開會不足法定人數改爲談話會㈡張逸甫報告九畝地商界聯合會情形并請本會扶助㈢討論章程略加修改通過㈣程仕勇根據章程請卽日選舉理事五人經衆討論用推舉法選定學生會代表程仕勇北城工商聯合會代表章晴孫徐炳南抵制日貨委員會代表董克仁大東門商界恒心圑代表周子垣五人爲正式理事至六時始散會 
[烟酒業討論烟酒内債辦法]  
　　中國烟酒聯合會昨開星期常會首由主席陳良玉報告本會對於烟酒借欵事業經一再致電政府請求順從民意本月六日又經致電北京政府請求將借欵及用外人會辦之事即見取銷以安人心並請查照前電會集官商妥籌國内烟酒公債着手辦法現政府方面雖無明白之答覆而本會應速定公債進行之方法洪小楚起言前定大綱五條已得湘皖浙蘇等兩業之同意現一方面要求美資本家停止付欵一方面即將大綱五條印送全國兩業以期一致舉行衆皆贊成沈子卿起言政府用外人爲會辦實是大誤豈我全國中竟無此項人才而必借用楚材乎以此而論吾國辦事非用外人不可則無論何項大小各機關其將盡用外人乎兪葆康言爲今之計非達到取銷借約不可借約取銷則會辦當然廢止至於國内公債苟政府有改良烟酒稅之决心則全國之大不難尅期而集次孫瑞麟趙寳麒等討論徵集國内烟酒公債方法至五時餘散會 
[縣商會選舉公斷處長之通知]  
　　上海縣商會致會董會員函云逕啓者前本會公斷處處長姚紫若先生業於本月九日當選爲副會長所遺公斷處長一席議訂於一月十三日星期二下午三時屈駕蒞會依法選舉卽於是日歡迎新副會長就職並請顧正會長到會視事屆期務希準時蒞臨是所盼荷 
[交易所員養成所開課式紀]  
　　日昨爲上海證券物品交易所所員養成所舉行開課式之期午後二時開會首由籌備主任虞洽卿述開會詞次發起人聞蘭亭沈潤挹·王道尹代表余芷江·交涉員代表邵樹華·等相繼致訓詞次講師諸靑來演說略謂上海交易所幾經挫折卒底於成甚佩發起諸君之毅力古人云行而後言發起諸君有矣吾願來所諸君亦能具行而後言之精神以擔此新事業之鉅任也次徐君演說略述交易所與金融界之關係次趙師復演說略謂美國金融之樞紐在於各地銀行各地銀行之樞紐在於紐約之金融市場紐約金融市場之樞紐在於紐約之交易所故彼邦之實業家每晨閱報時之注意於交易所之消息一如吾國人之留心專電也次中國公學校長劉南陔演說交易所與經濟界之影響并謂諸君來所須抱求智識之欲望具應付時世需要之精神後畢雲程演說略謂辦理交易所須有共和國民之精神蓋交易所最重守法若吾國人之舊習祇重人治則必無善果末由發起人鄒靜齋致謝辭遂由主席宣告閉會 
[常州呈請認辦豆稅之飭查]  
　　上海貨物稅公所陳所長昨接財政廳訓令云據常州荳業代表潘祖謀呈稱代表前曾函請商會轉呈加額續請認辦荳稅接商會函奉廳令呈悉此項車運黃荳前據武丹所長查復碍難准予認稅在案查北來黃荳運銷常錫一帶車運水運每年百數十萬石一經車運認稅彼此減價不特武丹各水卡受莫大影響即無錫上海各稅所亦將間接受虧該代表請認之數有限而公家損失必不止於此所請應不准行等因奉此代表等何敢再凟但恐下情不能上達用再披瀝陳之查車運之荳採自津浦路缐之徐州·蚌埠·臨淮各站裝運至浦口下車駁至江南下關站再裝寗火車轉運上海等處銷售運商但求善價而沽豈肯趨避每石四分之稅裹足不前是上海無錫各稅所斷無受虧之理公家亦無損失之慮至水運之荳係自江北洪湖淸淮高寳等處運至瓜洲入江由丹徒之象山越河或武丹之小河進口至常銷售斷無舍近就遠溯江而上運抵下關再裝車運之理總之此次請認荳稅實因沿途車運悉由轉運公司包裝貨物代完稅項對於商家百計取盈對於稅所多方欺抗恃其聯合車站無非侵蝕稅欵武丹于所長如果注重稅收無不歡迎認稅敝業不甘受公司愚弄是以情願每年加額增認十萬石豆稅四千元以盡義務而期便利况常州各業認稅歷有年所卽如綢緞等十餘業均係認稅歷年以來並未減價招徠將上海無錫所銷之貨盡行吸收此即明證敝業爲常州商市大宗而此時方纔覺悟始請認稅在敝業茹苦已深即公家損失亦鉅爲取披瀝下情呈請犀核批示准予照辦以杜吞蝕而順商情等情到廳據此除批呈悉查常州車運黃荳照章收稅由來已久並無改認之必要乃該代表一再請認而加額有限轉恐暗受其虧本廳前批甚明今據前情爷候令上海無錫武丹三稅所會查議復再行察核飭遵此批揭示外合令該所長即便會同查明議復云云聞陳所長正在調查運輸黃荳情形以便具復云 
[同地水公司聲明水濁原因]  
　　市經董辦事處與水公司往來函 
　　上海市經董辦事處前日致自來水公司函云敬啓者近半月中本市所用自來水渾濁異常各圑體各居戶深感不便嘖有煩言查出水不淸殊於公衆衛生有礙且近來天時亢旱疾病叢生若再加以飲料不淸之影響則受損實非淺鮮敝處有代表市民之責用特致函貴公司一詢原委務希特别注意用水淸潔俾全市居民免生觖望是所至禱昨日該辦事處接該公司覆函云逕復者奉大札敬悉一是諸承關照曷勝感佩查此次水濁實出意料之外初以池水皆滿不得致病之由一再查察始悉舊有水池猝然損壞加以日前風狂潮大挾泥愈多適逢水池受損之時而其他各池又以氷凍濾水較緩有此數因以致如此惟一經受病須數日始能復元現已趕緊修理日内當可逐漸淸潔矣專此奉復藉道歉忱尙希轉致各界爲禱商辦上海内地自來水公司謹啓 
[新華織呢廠討論會紀]  
　　前晚（二十）新華織呢廠創議人邵廷玉吳松年·梅學泗·徐賡華·任矜蘋·許能裕·許肖樑等假座一品香大廳柬請各界先在大廳右方陳列各種羊毛及歷次呢樣而本呢所製之帽與西呢所製者亦並列比較到者有聞蘭亭·孫紫卿·鄒靜齋·邵人傑·丁紫垣·趙林士盛丕華·余穀民·沈卓吾·張季鸞·等四十餘人由邵君分導參觀並詳述織合之法說明成本至七時入席先由邵廷玉報告經過情形並毛織物提倡之重要次鄒靜齋演說略云近數日來國人迫於外患羣起自奮大倡抵制然抵制爲消極之舉非根本之謀今諸君能注意實業誠爲良圖靜齋旣表同情極願盡力贊助云云次聞蘭亭·鄭鷓鴣·余穀民·邵人傑·丁紫垣·沈卓吾·孫紫卿·吳松年·任矜蘋·徐賡華等相繼演說大致謂新華廠之成績旣已完善凡屬同民自應共襄盛舉蓋一廠之成立十廠百廠之先兆也又謂新華呢廠成立以後不獨可增加本國之經濟並可斷絶日本在華在英美南洋呢商之經濟云云至九時許由鄒靜齋聞蘭亭提議定期假座四川路靑年會再開發起人討論會即當着手進行深望愛國君子共起贊助云 
[米貴中苦力之呼籲]  
　　近日本埠米價蒸蒸日上小民粒食維艱勞力工人大都入不敷出昨日南市閘北織機坊之工人齊集小西門外某作坊討論僉謂米價昂貴吾輩終日工作仍難度日百物皆可減省惟食米萬不可少查米貴原因總被奸商私運出口兼外省採辦巨數軍米之故年内若此景象來年靑黃不接之際更爲不堪聞鎭江同業有因此停工之舉我等亦須設法謀生路云云嗣經各坊主勸稱吾等與夥友同病各夥友不必另有舉動免致雙方 
 
 
 

Page 11

 
 
損失公同磋議之下擬聯名懇請總商會轉請官廳設法維持民食嚴禁私運云 
[西人自戕續誌]  
　　大陸報云美國人尙斯特羅氏前充虹口境内特别巡捕長並在本埠源和洋行報業因財政窘迫負債四千兩無力歸償將受訟累故於昨晨在虹口靶子路斐倫路口自行取槍向太陽穴轟擊而死衣袋内檢得致友人之遺書囑其照料家屬旋由捕房報告美領署派員騐屍判明自戕十一日午後在靜安寺路墳山舉火葬禮其人在滬交遊頗廣年四十七歲遺有一妻並無子女云 
[滬杭路紀事三則]  
　　頭等客車燒燬一孔昨日下午由杭開滬之快車駛至嘉興站地方所拖頭等客車頂上忽然光燄驟起迨至覺察已燒燬尺許一孔各搭客見之莫不驚慌失措紛亂不堪當由陳車務長曁隨車憲兵等竭力救熄未肇禍端聞火起原因係龍頭内之煤屑火冒出所至云 
　　注意揚旗鉛絲之通告滬杭甬鐵路局昨日通告各站長文云近日天氣寒冷各站之揚旗往往因鉛絲收縮而失常度故上月二十六上南站裹揚旗之鉛絲忽然自斷又二十七日徐家匯站一百十五次車開出時外揚旗忽然落下該列車因之退行撞壞栅門其原因均係揚旗鉛絲感觸天空寒冷自行收縮各站長拘守其常未預放鬆所致每於天冷時須將揚旗鉛絲放鬆天熱時將鉛絲扯緊（因熱時鉛絲觸熱自伸也）總期隨時試騐使鉛絲之鬆緊適度該揚旗之内部機關使之靈活若在夜間尤宜特别注意以防意外是爲至要 
　　浙路股東請發股本滬杭甬鐵路自楓涇至杭州一段自收歸國有後所有商辦股本曾經路政司代表與交通部議定分作四年十二期償還惟自第五期起因國庫支絀交通部改發北京鈔票各股東因此損失不少曾於前年呈請交通部飭知滬杭路援照津浦等路辦法售票搭收京鈔毫無效果乃自第九期以後時閱二載不惟現欵無望卽京鈔亦不可得當此陰曆年關轉瞬卽　商民習慣結帳尤需欵項故由股東周起予等具呈浙省長公署請予咨行交通部將第十期股欵趕速籌解以維信用未知交通部業於此項要求若何業付也 
[民國路大火四紀]  
　　救火會會議會員因公身死之表揚 
　　老北門民國路朱馬氏所開之舊貨木器店於陽歷本月七號下午失愼延燒房屋百餘間當火熾時仁元救火會會員陳和生因救火受寒迨將火救熄歸家卽患腹痛不及醫治當晚即氣絶身死等情已紀前報茲悉仁元救火會係屬第四區管轄當經四區主任潘雲章報告救火聯合會前日下午七時該會召集各區主任並各領袖等開臨時會會議陳會員身後事宜當經會長毛子堅對衆宣言略謂陳會員和生死後鄙人曾至該會員家中弔奠見仁元社救火日記簿一本上載城内外凡遇火警無論大小該會員皆親臨火場施救每次簽名爲證足見該會員於火政方面異常熱心此次之死雖不能與昔年救火身亡之夏書林黃海林等並論然亦是因公而歿其事蹟不可湮沒應當詳請上海縣知事轉詳上臺懇賜匾額一方以彰其德大衆一體贊成照此議决毛會長等又提議該會員舉殯事略謂陳會員之靈柩現雖停在家内但其家尙有同居所以定於夏歷十二月初五日出殯該會員之子係在鄭州鐵路上爲查票員雖經家屬發電前往恐是日以前難以趕到且請賜匾額亦難如期領到所以鄙人意見出殯准期初五日可將靈柩暫寄本會大廳俟一切手續完全再行舉殯本會全體同人應當列隊恭送等語當據四區火會主任潘雲章起而聲稱仁元社火會屬於本區範圍以内今四區成立已久則該會員陳和生之棺柩應當暫寄於四區火會之中全體舉手贊成立時通過所有應行一切手續則命三區火會主任沈韻笙擔任辦理迨散會已鐘 
鳴十一下矣 
　　義商派尼拉控北京殖邊總銀行協理劉聚卿不理上海殖邊銀行全倒欠伊鈔票洋七萬餘元一案自新閘路公茂鹽棧主龐春山將劉保釋後曾經公共公廨一度傳訊因劉已回京諭候改期再訊等情迭誌本報茲悉此案又排定十四號開審交保處即往通知保人龐春山深恐劉再不到必致受累遂拍電往催聞昨已得劉之復電準於開審期内趕到决不爽約云 
[請獎擒盜獲贓之緝私兵隊]  
　　蘇屬緝私第四營三隊隊長伍斌前在柘林防地協緝盜格斃夥盜奪回贓物等情已見報端茲悉當時伍隊長除當場格斃盜匪一名外並又追獲盜犯張小牛一名當即解交奉賢縣歸案訊辦所有追匪奪回之金銀衣物共有一百七十七件値洋二千餘元業已柬請松江奉賢兩縣警佐及地方紳董等到營傳集被刦失主顧忍之徐恩義吳協興周金生沈仁濟張隆順王恒盛恒泰昌永源等一併赴營逐件認領并具領狀呈送備案現各失主甚感該營官兵奮勇獲匪奪回贓物故於昨日將該營官兵禦匪出力情形聯名具呈宋統領請爲獎勵 
[小學敎員研究會紀事]  
　　本埠各小學校敎員於昨日上午齊集尙文路上海縣勸學所會議室開圖畫手工科研究會與會者有（萬竹）陳頴侶陳康成（崇正）馬織裳湯振之（倉基）吳碧澄（貧民）袁頌豐（江境）張穀心（比德）何志翔（農壇）王備五（梅溪）居杏紅（旦華）趙靄英（和安）毛吉生劉士林孫步月（時化）張翔雲（朝宗）汪馥元（乙農）尹叔平（巽與）周士英研究會主任賈季英二師附屬主事楊聘漁縣敎育會會長李右之縣署第三科科長錢紳齋等二十二人由李右之主席宣布開會宗旨曁各學校提議研究事件分别討論表决如下一件議圖畫手工每課敎授應占時間議决暫定標準如左（一）在國民學校一二年級圖畫手工兩科可合成一節敎授並可與體操修身等科合在一節中敎授之（二）在國民學校一二年級圖畫手工每科每節應占時間以二十分爲宜在國民科三年級以上每節時間須在三十分以外爲宜議至此時已過午遂閉會仍留各敎員就所午膳而散 
[勤業女校歡迎會紀]  
　　法租界南洋橋勤業女校校長朱劍霞近爲改良敎育增進社會幸福起見於昨（十一日）下午一時開歡迎各界名人會男女賓到者百餘人法工部局各局長及楊交涉員代表邵樹華各路商界聯合會代表英美烟公司經理鄔挺生呂碧城女士等均蒞會一時半開會首由校長報告宗旨次學生唱歌學生石金龍史彩貞讀歡迎詞梁鍾瑛演講女子解放主義後來賓曹慕管演講職業敎育之定義余日章演講中國人民自私自利四字即足以亡國柴連復演講平民主義重在平民敎育等語演講畢參加學生游藝有表情體操跳舞等四時半散會 
[三林學校校友會預誌]  
　　三林高等小學校僻處浦東開辦以來已十有七載茲悉曾入該校之學生以出校後風流雲散不克會集故定於陽曆九年二月九日即舊曆十二月二十日開校友會并請浦東容與會開演新 
劇云 
[民立中學學生赴淞演講紀]  
　　上海學生聯合會第二演圑係民立中學分會所組織該圑員汪慶恩羅功甫徐銘朱開觀黃鍾俊孫繩斌等於昨日（十日）下午乘一時十五分鐘車同往吳淞演講下車後先至該鎭乙種商業學校請謁校長當蒙派二同學領導所講地點計四處均爲淞鎭繁盛之區聽者共約七百餘人及暮乃歸 
[靑年會演講消息]  
　　靑年會童子部丙組養成圑演講隊隊員姚顯達伍慶翔李佩華等十餘人昨日下午二時往新北門小東門大東門一帶演講「國民當有愛國思想」「抵制無恒盡棄前功」等題凡演六次聽者頗衆并發傳單多種六時許始返校沿途分售該圑四育週刊購者頗多 
[羣學會追悼蘇筠尙紀]  
　　前上海縣商會副會長羣學會正會長蘇筠尙逝世後昨日午後由羣學會會董會員等在該會開追悼大會上海縣沈知事及紳商學各界人士均蒞臨會所追悼並演說蘇會長畢生行述良久直至四時餘散會 
[護軍使軍法科長赴浙]  
　　松滬護軍使署軍法課長鄧振　現奉盧浙督令因有要公諮詢當即往浙然軍署軍法課長職務暫委一等軍法官王曉峯代理 
[閘北自來水宜防冰凍]  
　　閘北水電廠每屆隆冬馬路中之自來水之大龍頭及各里内所裝水龍頭均用稻草包裹俾免冰凍今歲新廠長蔣宗濤到差後路旁大龍頭已包稻草者僅居十之二三各里内小龍頭則槪未注意故前數日冰斷水管有一星期之久各用戶乏水應用惟有向老虎灶購用熟水貧苦之家極感困難連日天氣和暖該廠以水管已經開凍此事不復措意惟天時難測一旦風雪交加已融之水管重復冰斷則用戶又須受累况路旁大龍頭本備火警之要需倘遇緩急無以應用貽患更鉅聞各段救火會會董會長因此 
事擬開會討論辦法以重火政云 
[撕毁茶館中警廳佈告]  
　　西門外萬生橋吳振福所開小茶館前日前劉小德富糾合多人欲開場聚賭吳即指庭柱土所貼警廳布告聲稱禁止賭博禁吃講茶爾看見否劉不服立將布告撕去由吳報告二區經杜警正立飭長警將劉拿獲到署收押而劉之同黨王來庭等趕至吳處聲稱爾不將劉立時保出我等將以激烈手段對待吳倩急續報該署又派長警將王拘獲連同劉併送地方檢察廳究辦吳着投廳候示 
[板箱作主洗浴燙傷]  
　　小西門外王家闕路板箱作主徐某前晚偕友人等往小東門前城根下浴堂内洗浴徐偶一不愼失足堕入焦池中致下體燙傷一時昏暈不省人事當經同伴雇黃包車送回家中昨晨由家屬舁送同仁醫院求治聞受傷頗重恐有性命之憂云 
[滬南火警續誌]  
　　滬南賴義碼頭某花行於前日傍晚失愼延燒隣右房屋數間已略紀昨報茲悉火起於　利花行其起火原因實係堆花處之電燈綫忽然走火所致先未覺察直至火發時已成不可收拾頃刻延及比隣江海南關（茶葉關）某小茶肆華利洋燭廠發行所等共計燬去樓房五六幢當火發時由崗警將該行夥友王關福帶入一區一分駐所由王琴軒署員詰問起火緣由並有無保險據稱行内貨色現正旺到均將花衣散堆於貨倉間之外不料爲電燈走火突肇禍災適執事人邱姓有事外出所有賬薄銀洋俱不及取出行内實保火險銀二千兩保險單亦未及取携等語當飭暫留候示一面據情申詳淞滬警察廳長核示 
[中西包探調差]  
　　新閘捕房一百八十四號西探開納前日奉代理英美總巡張生氏諭調至福州路總巡捕房當差並令靜安寺捕房一百八十二號西探槐鐵至新閘捕房承値又諭新閘捕房華探張金龍與總巡捕房華探王金生對調辦公業已分别調往矣 
[糞夫控告夫頭積欠工資]  
　　公共租界内各糞夫以承包公共工部局淸潔所之馬路福麒積欠工資不付現已公舉代表聯名呈請公共公廨要求飭傳該承包夫頭到案訊追云 
[綢業受絲貴之影響]  
　　歐戰以還本埠各帮客貨頗能暢銷尤以絲業爲甚而本年新絲收成减色出口逾恒絲價驟增聞綢業帮中大受虧耗云 
[婦人暫回母家]  
　　虹口文監師路二千零七十二三號門牌内之寗波人戴德榮　髮妻翁氏動輙吵鬧曾控請公共公廨斷離尙未傳審而氏吵鬧如故是以又以刑事具訴上星期六由探將被告傳案即由原告代表律師譯稱被告行爲實違犯現行刑律第三百十三條請堂上諭令被告於原告所控離婚案未審結之前往母家守候不得再與原告吵鬧云云詰據氏供稱年二十六歲嫁與原告爲妻已有七載從前感情甚好迨至陽曆去年原告另有所歡與我之愛情陡減且被毆打原告雖已控請與我離婚然我未同意難以承認等語張襄讞核供商之義副領事羅斯君判着戴翁氏暫回母家被控離婚案未訊結之前不准再至原告處吵鬧 
[和誘案移送檢廳訊究]  
　　台州鄉農陸吉人之髮妻吳氏去秋與其隣居竹簾匠徐天福私　被徐挈領來申匿居滬北公共租界現爲陸偵悉來申找尋前日遇見後迫令吳氏同回家中遂相隨至南市大達碼正欲登輪爲徐跟踪而至恃强阻止陸不服相與胡鬧當被崗警查見詢悉原因一併帶入第一區警署詰據陸供吳氏於十六歲時過門今已完姻十載不料去年背地私逃今始遇見忽被徐覇阻回里等語徐供詞含糊吳氏供年二十六歲丈夫家貧難度又且時施虐待是以隨徐來滬不願同歸趙署長以徐膽敢拐匿有夫之婦飭即移送地方檢察廳訊究 
[浦東之攔刦案]  
　　南市薛家浜某木行經理盛春庭前日下午渡浦至浦東董家渡雇小車至張家栅歸家行至龍王廟長定園地方時在五點餘鐘該處極爲冷靜突來身穿大衣之匪徒三人攔住去路各出利刃嚇禁聲張將盛身穿之縐紗皮袍元花緞皮馬褂及現洋四十元搜刦而去該處爲上南兩邑交界之處當即開單報告警區請緝 
[汽車夫違章科罰]  
　　仁記路二號門牌汽車夫張文炳因駕駛三千一百七十三號汽車在南京路疾馳經三百八十五號印捕喝阻不服該捕摘錄車之號碼歸禀捕頭轉請公共公廨出單於上星期六將張傳案經中西官訊明違章屬實判令罰洋十五元充公 
[兩債案調處註銷]  
　　張錦文前投法公堂控錢耀茂將方單抵借洋二百餘元逾期不還請求傳案訊追等情現經中西官核准於昨日傳案先據原告投稱被告現已托人出塲理處折還洋二百元商人因情難却業已應允請求銷案判准予注銷又謝蘅牕前延律師投法公堂控成發水菓行不理欠欵一案昨届傳訊先據原告代表律師聲稱此案已經原被在外調處請求銷案判准予將案註銷 
[攫帽子禁押三天]  
　　無賴朱士裕日前在法租界攫取婦人趙氏之八歲小孩頭上帽子一頂圖逸當被事主查見大聲喊捕適有包探巡緝到來將朱追獲連同原贓一併帶入捕房昨解法公堂請究先據原告上堂禀明被搶情形詰之朱供認攫取帽子不諱中西官判姑念初犯從寛押三天以儆贓給原告領去 
[各被告交保候訊]  
　　英商卜内門洋碱公司在公共公廨控四馬路晝錦里戴春林晋記香粉店股東張晋卿不理擔保蘇州華興廠欠貨欵銀一千三百零八兩又怡隆號控王昌裕不理代漢口成豐泰定貨欠銀二千四百三十六兩二錢一分又胡金順控徐秋亭將得和館股單抵押延不取贖又戈煥章控薛國楨不還米洋各案前日均由　廨管理傳提事宜之中西包探往將以上四被告傳案經中西官諭令照章各交舖保聽候排審 
[虹口捕房瑣事三則]  
　　黃包車夫周阿四因拖四千五百零四號執照黃包車至虹口吳淞路偶不經心將某日本人所乘之包車撞翻損壞葉子板等物經該日人之車夫朱鳳祥鳴由一千二百三十六號華捕將周拘入捕房押候解廨訊究 
　　場車夫蕭長根因推重貨塌車至虹口百老滙路茂海路轉角不聽巡街捕指揮有違工部局第八條規章被二百十八號華捕拘入捕房禀明捕頭奉飭蕭長根存洋保出聽候公堂傳訊 
　　浦東人奚裕興因將糞穢傾倒於海寗路四號門牌門首被五百九十四號華捕查見以其不顧公衆衛生將奚拘入捕房禀明捕頭押候解公堂訊究 
[常州竊案解歸内地訊辦]  
　　在常州開設客棧之朱錦敬因被茶房高長桂竊去鈔幣二百元皮箱三雙潛逃無蹤近朱偵知高匿居上海公共租界故來滬報請老閘捕房飭探目黃潤甫將高查獲吊出原贓於前日解送公共公廨經中西官質訊之下以案係在内地發生判高與贓一併備文解往武進縣知事署歸案訊辦 
[竊洋緞押兩月]  
　　對買賊張金標日前下午至法租界大馬路泰昌祥洋貨店内以購買洋布爲由乘不備竊取洋緞一疋而逸後持至公大押店質洋化川現爲包探偵悉將張拘獲吊出原贓帶入捕房昨解法公堂請究先據原告上堂禀明被竊情形詰之張供此項洋緞民人自己出洋買來不敢行竊捕頭上堂禀稱張在捕房供認行竊今有供單呈鑒中西官以證明屬實豈容抵賴判押西牢二月以儆贓給原告領去 
來函 
[陳聚興銅絲店來函]  
　　敬啓者本月十八日報載新北門内陳聚興銅絲店被學生搜獲日貨紫銅大小銅絲多件且先有學生聯合會忠告云云然事前並未接有忠告信函突於本月十六日下午四句鐘有自稱學生頗衆到店搜查日貨傾箱倒篋並無查見寸尺日貨無故將招牌取去地屬通衢衆目共覩誠恐各界未明眞相特專函奉聞務祈更正是爲至禱新北門内老街陳聚興銅絲店敬啓 
雜評二 
[告負米禁責任者（庸）]  
　　近日上海米市最高之價又漲到八元據道路傳聞實因私運出口過多供不敷求以致米價騰漲不已夫現方冬季正新米上市之時而米價已如此踊貴則來歲靑黃不接之日米價之增漲更不知伊於何底貧民數米而炊將有絶糧之歎思之眞可爲寒心也 
　　江蘇當局慮本省民食之匱乏而拒絶北京漕運用心良苦乃公然之輸出雖經拒絶而秘密之私運竟無法遏止功虧一簣殊爲恨事尙望地方官廳體念省當局維持民食之苦心對於私運米糧稍稍注意勿諉於認眞查禁之易而不聞不問有類扶同作弊也 
 
 
 

Page 12

 
 
   
 
 

Page 13

 
 
自由談 
新談 
[杭州觀察談之一節（上）] [  一之]  
　　於百忙中倉卒偕昭實爲還鄉三日之旅行以兩日展墓一日繞湖環行一日溯江直下更以一日爲料量墳産安妥先塋事向各方面奔走囑託足跡雖不出此城圈而自朝至暮迄無暇晷自晨九時始至夜十時止竟不能抽身一訪諸親好頗令人啞然失笑乃於束裝待發之夕戲將三日路線統括成一篆文『申』字其第一日繞湖行者爲圓線第二日沿錢塘江者路徑最長爲正中一筆之直線第三日往還不出此城圈者適爲圓圈中之一短橫畫而予數年來覊滯海外夢寐難忘之祖塋苟得藉是而略申素願姑不問其於個人實利主義得失若何其足令爲子孫者私心忭幸可斷言也予謂新時代物質文明日趨發達『實貴時間』一義固亦人人所應取法即不因展墓因遊覽而乘興往杭一行者似亦當於臨發時預定一至精確之旅行日程歐美各國遊覽指南於此一點未有不深加注意故旅行家之鮮暇晷者若皆按步就班以行亦得無顧此失彼之感杭州名勝就廣義言首推西湖與錢塘江錢塘江一名『之江』以其曲折成之字也若遊杭者以一日泛名湖以一日臨江攬勝更以一日徘徊於城市間則恍如試杭州菜者『蓴羹醋魚嘉香肉』大足以快朶頣云 
　　西湖之美天下萬國所希有也予謂全世界之女子服裝莫美於希臘全世界之名勝莫美於西湖西湖風景之美其第一事可貴者爲湖光日色之相映射其美在淡雅不在濃郁前淸末年所建醜惡陋劣之紅土洋房最可厭最殺風景以其牽强堆砌玷汚名勝絶類一莽漢强令彼西方美人亂塗脂粉一化而爲下等娼妓之面目也此等惡習近年來沾染漸少浙當軕所督修之公園與所葺治之湖心亭均能保存西子湖淡雅本色誠解人也所甚懼者繞湖行最快意處之蘇白兩隄千百年來芳草平鋪中露一線之白石坦途所謂『草綠裙腰一道靑』者聞將改塡馬路恐數年後歸國時不能再有此畫意耳 
異談 
[說夢（四）] [  琴川顧鼎元]  
　　上述諸節皆考之中外古今書史而成茲將躬歷耳聞者并錄於後 
　　黃柑無恙紫蟹初肥時維九月序屬三秋午餐后余方憑儿而臥覺身輕如葉駕雲而出旋至一所懸燈結彩人影往來狀若喜慶者入其門則管弦聲喧言語譁雜摳衣登堂視所謂新郎者固余同窗陳子大同也三月判袂一朝聚首握手言歡欣然致賀筵席旣陳衆賓畢集余亦忝儕其間酒三巡陳子猶殷殷相勸余曰力不勝勿飲矣時則格格作聲繞余坐側豁然而醒昻首凝睇蓋陳氏慕蘭方回眸一笑時也覺口邊香甘殊甚細味之爲桂花糖余曰爾何作劇如斯擾人淸夢渠云君狂游睡鄉䟦涉爲艱適吾新製此糖口邊一滴聊解君勞金風已厲君猶憑儿高臥不憚寒侵乎聞君所言實未入夢何曾相擾余笑謝之并告夢情倩渠誌之按余在校時戲與陳子約渠結婚時余必躬往一覩後讀其信於友王君處不覺陳子之影時影心中而成此夢但夢中自語適口邊有糖事屬雙關可謂奇矣 
 
[世界運動之十八（英國）　　擊球]  
　　（克力苟）歐美諸國國内大抵皆有一種特别之游戲美國人於游戲之中最喜者爲『貝斯巴爾』加奈大人所喜者爲『拉克洛司』英人最喜者爲『克力苟』及足球克力荀始於二十世紀其初擊球者每以金錢爲孤注故政府屢思禁之惟未能如願一千七百八十七年馬里本克力苟俱樂部成立四十年後移其本部於倫敦之聖約翰林凡目下英國克力苟游戲之一切規則皆此俱樂部所定者也克力苟之擊球場常爲方形場之中央有二小栅相離六丈六尺每栅有三足陷入地中甚深其上冠以橫桿小栅之面積爲二百十六方寸克力苟之球係用谷克製成外包以熟皮周圍約自九寸至九寸三分重量自五温司半至五温司四德蘭球棒長不得過三十八寸直徑不得過四寸三分擊球之人共分兩黨每黨十一人擊球之人有二即在二小栅處接球之人散布各處實爲反對黨近數十年中其最長於克力苟之游戲者實爲英人葛魯司其在小栅處擊球之最著名者爲印度龍其眞親王其接球之最著名者爲英人史百服右圖爲英人在馬里本克力苟俱樂部之草場擊球之情形 
雜談 
[影戲話（十四）] [  瘦鵑]  
　　美國格立司氏爲影戲界製片健將他人均不之及如神獅登高長嘯百獸皆爲慴伏其所製片妙在有一宗旨期以極深刻之印象鐫入人心不若偵探長片之以情節炫人又非如却泊林羅克之專以博人笑噱也格氏傑作凡三一曰「難堪」Ｔntolerance一曰「世界之心」Heartslfthe 
　　Ｗorld一曰「國之産生」ＴＬeBirthofNation其在各國影戲界中已占最高位置「難堪」及「世界之心」已迭演於海上諸大影戲院觀者歎爲觀止惟「國之産生」尙未之見吾頗念之也格氏製此三片以「難堪」一片耗資最巨因一片中實包含三片曰近世界之社會苦痛曰古代巴比倫之覆亡曰古代法國馬敎徒之殘殺耶敎徒三片之服飾佈景各各不同古代衣冠皆須特製而巴比倫及古法國之一城一郭一宮一殿尤非自行建造不可計其所耗資凡六十萬鎊（合戰前墨金六百萬元）需演員六萬餘人需時亦三年之久云當格氏游英倫時嘗有某週刋記者往訪之叩此「難堪」一片攝製之歷史格氏之言曰當五年前予居紐約爲影戲院編劇目擊難堪之事見疊出心竊恫之其尤令人不能耐者則一般工廠中之大腹賈往往以微資作慈善事業藉沽盛名而於其廠中工値則　銖必較以重工人之疾苦每人每日至多不過四先令六辨士而已（按在美國此資不足供三餐）嘗有一次某廠工人以加薪罷工廠主不允令軍欃解散槍殺二十餘人婦孺多受凍餒此即吾所謂難堪之事也旋翻史籍得巴比倫覆亡及舊敎仇新敎事並爲古代難堪之事因擬治於一爐合製一片着手之始先以影戲中專家多人分往波期米索波太米亞及世界諸名區準備一切建築巴比倫城垣相地於墨西哥其工程至鉅長幾一里需工人五百歷一年始竣工耗資十餘萬鎊計所用木材一萬五千鎊三和土亦數百噸片中有加佛來山爲重要佈景因以土木特築一山耗資凡二萬四千鎊其費用最巨者則在演員之服飾巴比倫戰事之軍盔軍衣等爲現代所未有則不得不鳩工自製即假髮假髯所需亦四萬副搜求不能多得遂四出搜買人髮計値凡一萬五千鎊此項人髮如散而接之殆可繞地球兩匝也衣飾皆頗名貴中一衣已耗二千鎊而所用之綢布鋪地可覆一千里計之殆得二百萬碼云似此巨片誠足令人聞之咋舌矣 
新聞拾遺 
　　本届東吳大學足球隊之成績東吳足球隊自元旦來滬與南洋大學比賽獲勝後遂得東方六大學優勝標而返該校學生與南洋交誼素篤故當夜仍開會聯歡賓主盡興而散翌日返蘇同學皆到站迎迓鬧市商店有懸旗鳴竹以致祝賀之意者茲錄其本學期與各大學比賽成績如下 
　　東吳與復旦四與○東吳勝東吳與滬江七與○東吳勝東吳與金陵五與○東吳勝東吳與南洋二與一東吳勝東吳隊員人名許壽朋隊長梁官松陳谟黃維令朱仲玉石潁李駿堯唐紹武祁執禮龐文模蘇行三[  投]  
　　夫婦雙遭火刼之慘聞昨得友人來函謂其戚趙氏子京師人曾畢業於北京大學月前來南贅於下關楊姓合卺之夕銀燭輝煌錦屏燦爛郎才女貌見者咸嘖嘖稱道孰料天不佐美好月易缺一對可人兒俱不幸而罹南京飯店之災時結褵僅兩旬耳惡耗傳來兩家驚惶無措不勝悲傷而楊夫人暴失掌珠尤痛不欲生至於飲食俱廢嗚呼亦云慘矣[  魯]  
　　乘船被殺之駭聞吳江下鄉平望鎭素有小划船以利行人來往前日有乘客某獨自冒雨下船且身帶六百金孰知被舟子所窺見頓起不良之心將某身斬爲六段抛入江中幸爲小漁舟所見卽報告該鎭警察局將該船扣住聞此舟子不日即將槍斃以懲兇惡噫行路之難不徒蜀道爲然也[  智]  
　　惡夢奇聞王某甬人也客商滬上前星期六晚至友人家作麻雀戲呼盧喝雉正在興高采烈之時王忽目瞪口呆手足脛攣蓋中風矣友亟僱車送之寓所延至次日午時卒友人爲之料理後事偶於其行篋中檢得王某日記一册及翻閱之則見其最近記事有云昨夜得惡夢夢中余爲奸人所誣陷入獄已定讞將於明日下午處决云云合之王某中風時正日記中所指之日期無意吻合頗爲駭異亟記之以告世之好奇者之研究焉[  致遠]  
　　重瞳誌異舜目重瞳自古傳爲奇聞不謂松江城内某姓家日前産下一孩亦係重瞳且兩目淸秀灼灼有光一時見者莫不稱奇皆謂此子異日必能發達云云[  筆花]  
　　佛眼被挖蘇垣婁門外湘城鎭大智寺内供釋迦佛像一座狀極巍大係梁武帝時所塑兩眼是魚膽靑所造日前忽被竊賊偷去四處偵緝杳無蹤跡[  紫嚴]  
　　妓女大罷工漢口妓女罷工舉動較前益厲蓋以生計所關挺不畏法數千之妓女萬餘之龜鴇連日忙碌如喪家犬亦可慨矣此次反對由四成里淸香堂主持其事據個中人云誓非達到解除之目的决無出堂之希望以故連日龜奴限止妓女出門四成三分通濟長怡各里衖口曁南城一帶均滿布龜奴遇有妓女隻身出門者必當面叱回然有客人携往看戲結伴而有則不在此限至各有名番菜館曁大小各酒樓以及新市場鶯鶯燕燕較前稀少間或有之亦必有客同逛至牌酒生涯三分四成等里並未頓減惟不呌局祗就本屋妓女侑觴而已李氏自建此策後興高彩烈開張試辦乃不料反業聲浪如錢塘觀潮澎湃而至稅收前途殊無把握特具情呈請財廳核示聞王嵩儒廳長除咨請漢口警察廳設法維持外并派廳内科員二人前往漢口會同該所經理籌議善後辦法堤口下段保安會長鄭慧五亦以反對情形不無可憫特函請漢口各圑聯合會提議由本鎭各段保安會擔負捐欵以維路政而拯困苦未知能辦到否現聞四成里分布鉛印傳單上欵爲（請看我的白話）下欵爲（衆商民告白）其中所叙無非樂戶吃飯皆先輩人作孽始至如此今李氏祇知賺錢不顧妓女困苦造此惡孽恐將來亦難免報云云不知將來如何解决也 
小說 
[黨爭（十八）] [  無我]  
　　侍者曰但今夕非可以常例比請就座樓下可也四人乃躊躇莫决瞥見室中人皆回顧注視作驚愕狀乃始下梯就座與後至之四人相切近時與聶同桌之紐約鑛黨人起身入酒房與司事作耳語適溪克乘間趨迎聶身狀若受命而至者微聲謂聶曰事發時君可避入最後之一室我當待君於彼處導君自私道登樓也我頗熟識此間門徑矣聶點首溪克遂置酒二瓶於桌上而去少頃忽亡谷黨人各舉手槍羣趨登樓聶遂急奔後室溪克已在内突然一彈擊入燈光亦爲之滅繼聞樓上飛彈聲警察鳴笛聲破門聲械鬭聲一時錯亂並發樓下亦大譁溪克曰情境可怖顧我不知其所以然也君知之否乎聶曰是必紐約黨人潛匿呼茄脫於此耳溪克急挽聶之臂曰然則今其時矣速隨我行登樓後須折右轉我當隨君之後也及旣登樓聶觀四周昏暗異常莫辨一物聞有女子聲問曰誰何溪克急趨於聶前而應之曰我侍者也女復問樓下何事溪克曰數莽漢爭酒室耳女曰是卽彼黨耶溪克曰余謂然也遂寂然聶乃竊自前行似覺近及女裙之旁女謂溪克曰汝往招約摩來此溪克唯唯女遂轉身行二人急躡於後繞過樓上廻廊達一室門啓之燈光輝煌戶外以明女忽旋身回顧見有二人一係衣侍者之衣者一則生人乃驚惶問溪克曰汝至此何爲速往喚約摩來此今偕汝者誰耶 
[自由談之自由談] [  不冷]  
　　題外論一事必如題而止不可於題外取快蓋題外之論無益於事或且於事有害也若平心論事者决不出此 
 
 
 

Page 14

 
 
   
 
