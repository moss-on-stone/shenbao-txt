# 1896 - 232 - 4908346

 

Page 1

 
 
[新印各書籍發售]  
　　欽定二十四史全書實洋五十元○欽定四史書實洋二角○隨園三十六種實洋五元○刑案匯覽洋七元○景岳全書碼洋三元○沈氏尊生碼洋三元二角○資治新書碼洋一元五角○潘頣福咸豐朝東華錄實洋一元三角○王益吾咸豐朝束華續錄實洋二元五角○左文襄公奏疏碼洋四元○繒圖三國演義碼洋一元五角○駁案　編碼洋二元○明季南北略碼洋一元二角○欽定六都處分則例碼洋一元二○角補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角諸君欲購者請移玉至三馬路申昌書畫室或申報館帳房可也此佈一 
[縱論海陸防務]  
　　論邊防於今日蓋亦難言之矣封疆一萬餘里南朔東西幾並與强鄰相接壤海則汪洋無際各處口岸皆可突至滋擾幾於防不一防防不勝防或謂中國之防務重於陸而不重於水急於北而不急於南猶屬知其一而不知二未能專扼其所要也今日者四周貢虞之小邦曩時備共球之列登王會之圖者皆爲歐洲諸國航海東來紛然割據蠶食鯨吞滅之己盡幾於屏蔽無存藩籬盡撤况狡焉思啓封疆者得寸則寸也得尺則尺也惟力是視而不復有公法之可言故海陸兩防其勢並重中國陸路邊防自新疆至黑龍江迤長二萬餘里安能處處設防分我兵力然欲區分要害阨塞之處必須統籌全局此非胸有成算深識敵情者不能布置合宜也或謂北方防務西嵵皮喀什噶爾爲重東則以琿春爲最此二路者一則爲俄人水師之出路一則爲俄人商隊之要途其說固有所見不知時勢至於今日其所眈虎視而肆鷹瞬與我犬牙交錯逼處堪虞者豈獨俄人一國而己哉計自通商互巿以來僅五十年耳而時局之變己至於此今己若是以後何堪設想前者謀臣議論紛紜和戰中持元氣大損厥後更定約章堅持和局然外警之迭起環生者幾於無歲無之中外籌議不能不以防海爲兢兢地之險者扼之土之荒者闢之軍之闕者設之才之乏者練之械之精者購之藝之良者習之幾經藎臣碩輔内外合謀經營擘畫以冀聲威稍異於前時乃不謂興起於蕭牆毒生於蜂躉一旦敗壞塗地不可收拾此傷心時事者所由歎息痛恨於無窮也夫瀕海之區廻環萬數千里布置旣己難周猶且艱於物力缺於人才限於時勢格於議論措施不過十之二三而狡焉窺逼之大勢又不僅在海而在陸英法俄歐洲著名之强國也英併印度遂與西藏比鄰近自脅服南部爲屬國大勢駸駸北嚮旣越葱嶺近接回疆南併　甸毘連滇境俄自興安嶺以外東傳於海包我黑龍江全境西軼新疆地勢尤爲廣遠前索舊地而黑龍江以南烏蘇里河以東勘界一誤蹙地數千里自此侵奪之謀無時或息旣己吞滅浩罕諸回部遂接回疆其地匝我三陲幾不下二萬餘里法旣脅取越南眞臘一隅歸其掌握又割暹羅湄江東岸之地疆圉愈廣氣勢自雄於是桂滇邊外日以多事由斯以觀中國東南大海繞之自東北以訖西南三强國之境環之防於海者動虞諸國窺伺防於邊者日與三國周旋加以海疆各口爲列國公共之碼頭江漢腹地以至上泝巴渝皆爲其足跡之所至一旦匪人挑釁致啓爭端彼反得以藉口然則我當此萬難之際其能宴然安枕乎且强鄰日疈己屬形見英这鐵路一抵西藏之大吉嶺一達滇南新街俄之鐵路由塔什干而趨浩罕由西伯利亞而東聨琿春海參崴法之鐵路由河内直接諒山彼之處心積慮所圖以制我者若此而我無一可以應之近如俄之爭帕米爾英之爭野人山地法之注意滇南諸土司皆不脫占地故智而顯露其端倪將始在邊圉者久必窺我堂奥固不可不早爲深慮也日人近在東瀛屬目旁觀垂涎久矣冀得饜其谿壑不獨不爲我助而反以圖我嗚呼事變如此之棘時局如此之艱皆肇端此通商數十年中殆宇宙之奇變古今之創局也夫通變方能持久因時所以制宜伊古盛時或多難以保邦或殷憂而啓聖當此亘古未有之奇局亦宜恢亘古未有之宏謨故論今日籌邊之策必須深悉外洋之情僞方能知防務之重輕不然有不以輕爲重應急反緩以貽誤封疆之大局也哉 
[礦政述新]  
　　杭州采訪友人云衢嚴二府所屬西安江山遂安建德等處素有煤礦前有紳董禀請浙江巡撫廖大中丞鳩工開采中丞批准後委褐心湖大令前往查勘試挖煤苗現在紳董己集股有成定於月内筮期開辦矣并聞龍游山中亦多産煤之地邑中紳富擬集資開挖云 
[雲間賭害]  
　　據訪事人函云新浜爲金山所屬地介於華婁兩邑之中向爲賭徒逋逃淵藪本月中旬有棍徒某甲就其地支搭廠房招集客帮上峰數輩摇攤賭勝約有四五桌事爲陳蓉曙太尊訪聞移營札縣務在必擒城守營曾游戎爰飭守府胡都戎率領健姰五十餘名於二十七日振隊出郊未及數里該賭棍消息靈通早己有人爲之遞信所有廠房拆卸凈盡人亦逃遁一空金山縣劉明府接奉府札未便優容本擬次日約會合拿以期一綱打盡時胡都戎等到塲見各棍旣經如鳥獸散來亦無益因特遣兵目前去咨照以免往返空勞又婁境小崑山地方近亦有巢湖人某乙爲首開塲集賭旣卜以晝又卜以夜己半月於兹矣林邑尊訪悉確實特於上月二十八日夜分密派東嶽廟巡防局勇目吳某帶同勇丁並縣署差役多名雇坐扁舟乘此人靜更深之際鼓棹前進天方破曉斬關直入當將丙丁二人擒住捆解到縣署暫押禁中候提研訊 
[甌試尾聲]  
　　温州府舒端甫太尊前於上月初二日舉行府試題目塲期曁一切塲規均經綴報兹於十九日初覆瑞平文童瑞安題如揖平陽題如授通塲經題直其禮也方其義也詩題賦得心要在腔子裹得心字二十四日二覆四縣題子貢方人兩章孝經題不敬其親而敬他人者謂之悖理不愛其親而愛他人者謂之悖德論性理論題未詳廿九三覆大約本月初三日可發長案藏事云當十五日初覆永樂塲内有傳遞飛卷之童生英某正在鑽穴接文間被連號某童捉獲柟溪人羣起攻之拳如兩下太尊聞鬨查知此事立命監塲教官將該童提開押候放牌時發产縣署帶去訊辦 
[甬東會景]  
　　寗波采訪友人云郡城郭外江北岸賽會日期本擇定五月二十四日適雨師灑道泥滑難行爰改期二十六日是日也火傘撑空炎威大熾一輪紅日幾如炭熾爐中延至四點鐘時便中人始齊集少焉砲聲大作鼓籥齊鳥偶像端坐轎中由磚橋起馬前導有五色大旗一面高約丈餘采色鮮妍臨風飄展繼以十八聨絹燈高出雲表由是而開路頭牌聨燈旗鑼鼓亭日照紗船彩擱絶時眉樣光耀人眸一時桃花渡頭人海人山大有萬人空巷之槪而 
 
 

Page 2

 
 
紈袴子弟薰香窄袖隨會遊行品緑評紅雌黄滿口雖曰勝賞亦澆風也至於大道通衢人多擁擠遺簪墮舄時有所聞幸西捕頭派出巡捕多名分投燀壓始不致滋生事端 
[神京雜俎]  
　　京師訪事友人來函云土藥稅一項向章每百斤捐銀三十兩近因劉峴帥條奏所産土藥無論運往何處每百斤加徵銀三十兩奉硃批著總理各國事務衙門會同戶部議奏現聞准如所奏令於産士之處坐地抽收定爲每百斤捐稅銀六十兩無論運往何處聽商自便槪不加抽厘捐此項稅銀專歸萬壽山工程應用○大栅欄太監肇事一案經刑部江蘇司某正郎訊鞫得實回明薛大司宼定以爲首者均斬立决餘分别斬監候絞監候民人畢某定爲軍罪因醕賢親玉福晉之喪是以緩奏六月遇皇上萬壽又應廻避大約於七月方能入奏云○某甲者素業成衣後習於下流日以爭鬥爲事又染紫霞癖五月十九日兩點鐘在前門外西湖營烟館過癮有某乙自外而入與甲有宿怨寃家路窄分外眼明甲見乙怒從心起順手取菜刀兩把雙手奉敬乙知非好意走爲上著拔步逃逸甲持刀追至冰窖廠胡同乙忽不見觀者如堵甲忿恨莫洩竟持刀亂砍致傷旁觀之丙丁戊己四人該地方甲捕聞警馳至登時將甲拿獲鎖送中東坊衙門先行收禁詳城究辦内有某丁聞受傷甚重不啻城門失火殃及池魚矣○戶部書吏羅某住前門外佘家胡同家道雖康苦無子女端節前羅暴疾卒甘弟己分門各爨羅妻招之來經理喪事羅弟爲吏部吏亦頗充裕羅妻匿金不發欲夫弟出財以葬其兄羅弟不肯破囊致相持不下一日羅弟乘間奪嫂藏金而去羅妻旣傷夫死又悼金亡是夜吞阿芙蓉膏而死羅弟以嫂盡節報官詎羅妻之弟出首控羅弟攫金逼命經北城司相騐委係自盡身死旋經羅姓戚友出爲排解厚葬夫婦羅弟一一首肯訟事乃息○八旗兵丁每月食餉三金二金不等往往因贍養不給有指糧借錢者所謂寅年食卯年糧也放此等帳者碓房居多碓房必先與司放兵餉之伯什戶交好遇兵丁借錢則央伯什戶出保若届領糧之期則伯什戶先爲碓房扣出伯什戶遇有緩急亦向碓房通副凡旗丁一借此債利上計利貧者益困鮮能逃了債藪端節前旗丁某甲錢糧己扣算無餘思欲再借伯什戶不肯多保甲情急懷刃登伯什戶之門適伯什戶外出致刃傷其母及其妻女迨伯什戶歸而甲己逃去因卽報官前獲旋其母以年老不禁重傷次日殞命經司官相騐後解送步軍統領衙門審訊現尙未移刑部也○前報青樓羣毆斃命一案爲首之兇犯趙老一名刻經刑部審明情節科以斬監候罪名因案情重大歸入實情○五月十六日黎明時前門外迤西水閘之北城垣下突來暴客四人掘土崗沙礫埋藏首餙若干己而四人臥沙壠後酣睡詎被早起行人某甲從旁瞥見濳由閘上渡河而南至鐵廠守備署報知邀約兵丁十數人偕至城下至則四人甜睡未醒兵丁乃縳四人并掘取首飾以去 
[虎林閒話]  
　　杭州采訪友人云省垣習俗凡遇新開店鋪各衙公役必向之索取陃規美其名曰閉水自洋銀四五圓至二三十圓不等量店鋪之大小以定多寡店主旣將店務部署必先凂公門中人爲之講定否則開張之日纒擾不清强取硬賒務必飽其所欲而後己更有以銅洋銀及小錢買貴重之物者彼中切口謂之買紅包事爲杭州府林太守訪聞密飭保甲局員會同兩縣查禁如有前項情弊立卽鎖拿到案從重懲治亦加惠商民之善政也○省垣聨橋畔廣福廟供奉土地神偶像俗傳神姓蔣氏向操米業齊東野語誠不知何所據而云然當五六月間各米行必鳩資演劇二十餘日本屆二十六日正在鑼鼓喧闐之際忽聞警鉦四起知某處必有火災觀劇者咸紛紛奔出探之臺上亦暫停袍笏有一青年少婦疑爲近處火發急欲歸家蓮步輕移躡梯而下偶一蹉跌墜於階前幸有同往之人代爲扶住迨聞失愼者在江干一帶人心始稍安戲亦重復開演然諸人己飽受虚驚矣 
[臥樹樓逭暑]  
　　温州訪事人函云上月二十七日爲温州鎭劉吉園鎭軍懸弧令旦標下將弁咸製壽幛恭獻鈴轅慶賀同城印委各官亦於是晨登堂祝嘏惟舒太守因正在考試未與斯盛鎭軍召集三連福梨園登臺卽就堂上張筵酌兕羅列珍饈與客酬酢席散酒闌己鐘鳴五點矣○上月二十六日爲温處道宗湘文觀察嶽降良辰文武各員皆趨轅祝嘏觀察堅不肯抗庭稱觴僅就内署設筵宴客屬下爲演戲一畫夜○前中營守府布兼山守戎交卸後隨於上月十八日附坐招商普濟輪船赴甬接辦管帶小火輪差使云○前任永嘉縣典史陳鏡仁少尉錫周近奉省憲委辦后洋局鹺政己於上月二十五日交卸捕務大約月杪卽須進局接辦矣○新署永嘉縣典史陳伯謙少尉文份筮吉上月廿五日接鈐任事○玉環叅府王雨亭叅戎曁玉右守備陳子僊守戎自署任以來聞上月朔日鏵鍬港口被刦王叅戎督飭陳守戎帶同九十兩號龍艚在洋八日沿嶼購線分投偵緝是案盜犯迨十一日辰刻據線報太平縣屬烏沙門一帶又有嘯聚睛海伺刦情事陳守戎卽派弁兵攺裝易服乘夜冐雨駛赴該處跟線上岸潜入匪窩四面甲拿當獲首匪羅啓全一名解回玉環廳訊供詳解道轅究辦○宗湘文觀察因甌郡地瘠民貧小民往往乏本經紀生計維艱兹擬創設借錢局放借小本營生之輩凡有家室者准其免保赴局告貸自五百文起至二千文止出入一律足串制錢不取分文利息惟每日拔還錢十文如借五百者以五十日爲率一律清償定期逢一掛號逢六放錢准僧道婦人兵勇烟館等十項不借現己詳列章程出示曉諭聞議先籌一千貫交某董事開局試辦後此赤手貧民不虞枵腹未始非觀察之法良意美有以致之也○甌海新關勢正西向盛暑西曬逼人不堪辦公現擬將門面改造北向並購就毗連民店數間期拓基址砌築江磡刻己量度定奪鳩工庀材當在指顧間矣 
[巫峽夏雲]  
　　宜昌訪事人寄箋云大南門外因烏龍曰龍青龍三會船得勝各會首興高采烈以爲是可增門戶之光遂雇普慶　興兩戲班在漢景帝廟内演戲酬神初以衆議要唱七八天恐一班不足當此重任故用兩班間錯將事每班各唱一日輪流遞唱以盡餘興會中人家又迎親接眷來看熱閙此則賓朋滿座彼亦士女如雲竟不計今歲之千倉萬箱果能償手胼足胝否更可笑者前日划船時有甲乙兩親家相約在姜孝子巖上同看戲賽不料甲爲烏白龍會上人乙乃紅黄龍會上人甲云烏船慣勝殆有神助此次更出人意表乙則謂烏船雖勝總屬王良之詭遇不及紅黄船蘭橈齊整終當俯視一切於是舌劍唇梒各不稍讓直如劉項之臨廣武乙忿無所洩揮甲以拳甲不服當投地保騐傷並欲興訟經戚友從中調勸兩造始悻悻散去臨行甲猶曰會當撲殺此獠旁觀均爲之捧腹○快利輪船前此運貨下漢本擬將上本貨運完方開往上海修整不意某日由漢來電云前日己開往上海矣大約月餘方能修竣至沙巿輪船上月赴滬修理業己出塢定期上月二十二日由上海開回漢口卽行運貨來宜聞昌和亦要修整果爾則現在只有固陵宜陵兩船上下想當此炎暑天氣貨物勢必寥寥無多正無碍耳○宜地上承巫峽湍急異常不僅水至清則無魚也當此夏天鮮魚更衡某漁戶慣摸鱔魚每日必以三二斤入巿買者爭候之以爲常前日在南湖左近摸鱔籠滿欲歸矣忽見湖漘一鱔洞不覺心喜伸手摸之忽手指被物銜住猶以爲是當巨鱔也痛極往外用力一扯竟扯出三尺餘長蛇一條漁者知此蛇甚毒當卽打死顧視其指現青紫色連手臂亦且浮腫痛不可忍急尋某醫者爲之用藥敷治痛雖止然神色己昏迷非舊矣○近日天時蒸爍不堪不特礎潤欲流卽人坐斗室中亦復汗涔涔不止當空紅日高懸欲避暑而無策農田望雨孔殷己非一日甘霖總不大沛城外田畝均條條裂縫間有蒔身之區全藉桔槔之力朝不保暮青青者將槁未槁雖有小雨不足潤澤農民莫不焦慮萬分怨天公之降旱惟江河之水較前大漲不止新浪己添三尺老岸漸淹江面甚寛幸峽口尙未封然船隻上下險不可測船坐天上人在鏡中惟不能移此滔滔者一浸我曾孫之稼耳 
[鳩水拾新]  
　　蕪湖訪事人蒲筆云湖北鐵政督辦兼招商電報各局事務前直隷津海道盛杏蓀觀察於上月某日乘輪經過鳩兹寄椗江滸一時登舟請安者非常擁擠觀察接見後卽行展輪東下○前統精健全軍劉子幹觀察罣誤後將所筦防務交卸清楚上月某日乘輪馳 
 
 

Page 3

 
 
赴白門晉謁督憲劉峴帥瀕行時祖餞者頗有一船離恨之感○蕪湖米巿向稱利藪去歲秋間復准開口通商於是各客帮之購米運往香港汕頭湘鄂等埠者咸操必勝之權故去歲臘底各號俱有贏餘利息多寡不等今歲自春迄夏各路銷售行巿漲落不一或此贏而彼絀或此缺而彼囤以致各商販多所折閱午節時各號盤帳云舊之所贏近己化爲鳥有甚至有虧折親本者足見操奇握算苟非胸有成竹末易獨奪錦標現當青黄不接之時米價較前略昻每石約售二七寳銀二兩一二錢至二兩四五錢光景南巿米每本洋合米三斗八九升至四斗一二升零售每升合錢三十一二至三十五六文○無地青皮之多不亞於上海以該埠爲長江適中之繁盛所也每當有事無事滋擾良民無惡不作去夏李甘亭邑宰下車伊始嚴拿懲辦一時黨類歛跡銷聲近則若輩弁髦憲諭又敢在光天化日之下逞其故智如江口華洋錯雜之區每當金烏匿彩各行棧讌會或召青樓妙妓來典觴政青皮等以其荏弱可欺每每攔截於吉祥寺前後左右伺其輿至卽蜂擁上前調笑戲謔甚至拔其釵環奪其釧鐲始鳥獸散跟隨出局之龜等如人多能敵猶敢與决雌雄否則甘拜下風任其所爲因是若輩膽愈壯心愈横竟恃攔截出局爲一生吃著矣汪某者米業中之經紀也家頗小康今春新續鸞膠營藏嬌金屋於大寺山下上月望前一日乘筍輿歸寗而回行經廣肇公所前突遇青皮一隊悮以爲妓擋其歸路竟從輿中拖出搶其金翠首飾迨汪聞信赶至則該黨己竄去無由識各人姓名汪乃投保甲局請究云○涇縣發蛟業紀前報兹聞宣城縣屬西河等處亦於近日出蛟當蛟挾山洪衝出時損壞田廬墳墓不計其數水頭高有數丈過處街衢輙深數尺人畜漂没不少蕪湖爲山水總口目下兩岸欲平水勢復建瓴倒瀉湍急異常上月某日有裝青石船自外入口行至下水門某船旁榜人挽篙失手竟致　覆舟子俱入水中當經旁舟援救慶更生者三人有一人閱數日水平始經救生船將屍身撈獲棺殮發義塚埋葬標記 
[蘇垣雜錄]  
　　蘇州訪事友人來函云聞官塲中人傳方日員請於上憲欲在城外護城河周圍築一馬路聞上憲己首肯矣　城各鋪戶得此周聞咸擬另覓房屋以便遷讓○留防太湖水師右營向駐紥於蘇鄉之陳墓鎭該營管帶劉都戎現經上憲調往上海管帶駐紥吳淞之某營所遺右營管帶撫憲趙中丞遴委曾軍門之帮帶黄子香遊戎一桂按帶遊戎於五月十七日接札後卽亽翌日詣院謝委二十一日赴陳墓接差矣○五月二十九日下午有一衣覆翩翩之某甲年甫二址餘行至觀前北局地方雇得駿馬一頭得意揚鞭往來馳驟正在興高采烈之際不知如何馬忽駕躍奔竄甲不能勒掀翻於地頭觸堦石皮破血流不省人事旋經認識者上前撫視詎己口鼻歪斜齒牙脫落當卽雇輿送之回家諺云行船走馬三分險信然○有一鄉人踽踽然行至元妙觀中游玩人叢中被剪綹賊竊去洋銀十餘枚當塲覽察卽將該賊拉住詎賊見其鄉愚可欺反肆咆哮詈駡旁有某署幕友見而不平親將該賊身畔搜查當查出小刀一柄狀如柳葉遂將其扭至中路總巡局請周司馬訊究司馬飭差小心看管候訊核辦 
[示禁夜游]  
　　滬上有一種風氣每屆夏令輙深夜乘坐馬車到靜安寺一帶納凉路經泥城橋以西該處均係洋商住宅轔轔之聲擾人清夢前經西人咨請公廨諭标不止一次兹惠副捕頭循照向章請爲禁止屠别駕因將情形會同縣尊黄大令出小一道示云爲查案示諭事照得靜安寺地方自有茶肆花園游人得以憇息車馬往來日衆卜晝卜夜徹曉喧闐轔轔攘攘不絶於耳不特附近居民不能安枕兼有地棍匪徒從中攫物滋事殊爲地方之憂每逢夏令游人納凉祗圖一時鐢適而深宵風露剥膚侵肌受之者深發之者驟夏秋疾疫之多未始不由於此須知日作夜息古訓昭垂豈可貪樂忘害漫無限制業經前分府會同本縣示諭在案兹屆夏令合再查案曉諭爲此示仰靜安寺一帶茶肆游人等知悉自示之後夜間茶巿以十一點鐘爲限一律停止各該園丁務於每夜十一點鐘卽攔阻游人入園其己經到園各游人仍分别催令出園不得逾時倘敢故違定卽提案究辦决不寛貸除飭差捕恊保查禁外本縣本分府爲綏靜地方起見其各凛遵毋違特示 
[開工祭神]  
　　上海縣黄大令昨日飭令辦差人等赶備牲犠祭具並傳砲手禮生到陳司候爲今晨南巿路開工祭神之用毋許臨時有悮 
[滬南零綴]  
　　丹子王壽根向在朱紀生船上爲夥前日該船回滬裝載棉花開全長橋港口壽根偶爾失足跌入河心同舟人立爲打撈迨撈起氣己不續矣前日乃將屍身載來滬上棺殮云○流氓鴻保專在滬南一帶遇事生風拆梢打架前日有　水夫某中到二十七鋪親戚家探望正與某氏坐談之際鴻保見之不知是親串疑有别情竟將甲拖至街心毆打旁人咸爲不服遂助甲將鴻保扭至該處局中陶子衡二尹審實情形立責二百板釋出○航船夥陳阿三昨在三勝茶樓啜茗適遇流氓陳扣子向伊拆梢阿三一時不能酬應被毆並傷腎囊時十六鋪巡勇巡至立將二人解局李蘭史二尹審實情形判責陳扣子二百板交保釋出陳阿三自行醫治具結了案 
[滬北零綴]  
　　某甲者松江華亭人也前在滬開設烟　後歇回籍此次因在家與弟分産不聽其母公斷經其母赴華亭縣以甲違忤等情控請提究甲遂束裝來滬借居胡家宅之平安里詎爲華亭縣差於前日訪悉拘獲甲以地屬租界不肯隨行旁觀者亦以该差不應越界拘人正在紛紛擾擾之間適有巡街華捕到來詢悉情由將甲及差一併送入捕房捕頭飭管押候解公堂訊核○昨晨有女孩似係使婢手持小洋兩枚在老閘左近行走忽一人從後將其洋攫去飛奔而逸該孩當亦大聲呼救然己無及噫租界之懲辦流氓可謂不遺餘力矣何若輩膽大妄爲仍不知法令爲何物耶○昨晨有某巨賈因親故舉殯排塲闊綽僕從如雲沿途觀者莫不嘖湞稱羡詎行經四馬路有一頂馬其馬不知因何驚躍不上騎者控勒不住至將路旁停歇之東洋車夫撞傷當卽舁送仁濟醫院醫治不知能否無碍耳 
[上海縣案]  
　　前據廿三保十三圖地保禀報薛家浜田中有無名田屍一具當經黄大令騐有傷痕數處委係因傷斃命飭緝兇犯迄今朱獲嗣經英界讞員屠别駕防悉該處有錢安詳趙受受等專慣行兇時有打架傷人之事飭探在虹口下鄉之馬家浜地方茶館中拿獲錢趙及徐慶慶潘根泉四人轉送縣署前晚蔣壽林刺史升坐花廳提訊錢安祥供年廿四歲本邑高家行人向當銅匠家有母親前日在馬家浜小茶肆吃茶潘根泉先到小的與趙後來小的向來安分並不行兇求鑒趙受受供浦東曹家橋人年廿九歲向爲皮匠每至夏天做凉鞋挑售路經茶肆暫爲歇肩並無過犯潘根泉供江灣人年廿四歲素在江灣亁元南貨店爲夥前日小的到新店辦貨行經馬家浜口渴啜茗突被悮拘求明察徐慶慶供年五十四歲本地人開設小茶肆度日錢安詳向與流氓爲伍時有打架情事小的深知其細不敢隱匿刺史復詰錢安詳曰爾在英公堂搜出岙帶尖刀是何用處答稱並非小的之物實由包探等在河中撈起官問薛家浜有人被毆斃命一事棄屍野田爾在塲否答不在塲惟略聞知該處實有流氓頭目請提訊問小的與他素不交往剌史謂爾身帶凶器尙稱安分好人耶喝笞二百板趙受受亦笞一百板一併收所徐潘兩人訊屬無干交人保釋○報紀王炳坤欲買馬紹坤房屋地基馬悔議還洋蔣剌史諭令王炳坤繳還方單等情己詳前報前晚剌史升堂王投案呈上方單剌史閱後將單存案候馬具領諭王曰爾前日瞻敢挺撞本委查爾前曾充過公役竟乃藐視官長罔法己極今雖遵斷繳單仍不能不責以儆後來喝拉下笞責王再四苦求剌史判將前斷馬紹坤罰欵二百元内五十元償還王酒席之費今將此欵亦一併充公以示薄懲王遵諭叩謝而退○前有英界會香里開繡鞋店之邵金生與張茂康口角後笛死一案當經黄大令騐屍雖有微傷尙不致命委係傷後因病斃命張茂康在縣訊供不諱釘鐐收所屍妻供稱張茂康與任阿秀有姦因索借欵口角起釁又將任阿秀提案發交官媒看管候訊在案前晚蔣剌史提案復訊先據屍妻邵王氏供年三十三歲去年八月間張茂康勸丈夫合股盤替隔鄰廣貨店丈夫入股英洋二百元張爲執事至十一月十四日見 
 
 

Page 4

 
 
張嫖用虧空丈夫向之歸欵口角扭毆十五日十二點鐘殞命求伸寃屍弟邵春生供與王氏相同張茂康供年二十五歲本地人與邵股開繡鞋店至十一月十四日邵意欲拆股小的不允以致口角至晚一點鐘時互毆小的取門閂猛擊一下後經店夥勸散翌日卽因病身故求恩典任阿秀供年十七歲該店前由小女子之父所開盤與邵張接替小女子姊妹二人同住樓上店夥飯食貼在小女子家每日一百二十文十一月十四晚聽得樓下打架因己睡下不知細情並未與張有姦叩求超豁張正樂供在寳善街東來升客棧爲夥邵金生先到棧内躭擱後又於十一月十四夜出去不知如何身死剌史得供判張茂康還押任阿秀仍交官媒看管張正榮暫行交差邵王氏邵春生斥退候覆訊○廿五保頭圖朱順興鐵店司帳周鳳毫被唐順興鐵店主唐小桂互毆後患痧身死一案大令騐屍後飭差赶緊拘獲唐小桂訊辦在案前日大令查悉辦理此案之副役康雨卿辦公不愼傳案笞責二百板枷號三月發頭門示衆 
[法捕房瑣事]  
　　顧海宗卽小荷包前與同業沈其昌在縣署涉訟經黄大令批斥後顧與沈邂逅於法大馬路新協成烟館顧卽邀流氓多人向沈尋釁爲巡街捕拘入捕房捕頭以兩造均不住租界一併斥逐不爲之理前日下午六點鐘顧復邀小船帮曰毛囝等十餘人在小東門春江第一樓茶館欲得沈而甘心沈見其勢洶洶料非所敵卽避入天成昌烟館事爲法包探所聞立卽禀知捕頭帶領探夥擬將各流氓一鼓成擒詎該流氓聞風逃避遂將顧沈拘入捕房經捕頭飭探送十六鋪巡防北局辦理○八仙橋浜西有地一區約計五畝係甲乙二人合業甲將田出賣於俞姓業由俞竪立界牌以誌界限日前被乙拔去俞投報捕房捕頭咨照讞員鄭大令飭會捕局線勇持片至巡防局請局員派勇恊同地保將乙拘入捕房押候解堂訊究○寍波某氏婦年方二九嫁與某輪船水手爲妻住菜巿街日遭夫婿凌虐忿不欲生前日赴小東門浦灘躍入清流幸爲巡街西捕所見當卽援起送入捕房捕頭命押候解送公堂飭傳本夫來案具領 
[奠儀行善]  
　　唐傑臣翁交來洋四百元乃各親友致奠其母梁太夫人之欵我輩同人擬將此款分捐各處於善舉不無小補想各親友亦當樂以爲然也計助廣西賑濟洋二百元元濟善堂洋一百元廣益善堂洋五十元廣肇醫院洋五十元葉成忠鄭介臣韋文團賈潤生謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英廨瑣述]  
　　寍波人某甲借居英界萬興小客棧近患時症不能出外棧主高小苟以甲患病令夥阿和將甲推出門外任其雨淋日炙甲無可如何望棧飲泣適有二百零九號華捕經過詢問緣由以該棧高小苟及夥阿和殘忍太過一併拘送捕房捕頭著傳送英公廨值日差據情禀知屠别駕著暫押候訊病民送棲流公所醫養○二百七十八號華捕先後拘送迷路男孩楊仁培彭和福到解請爲安揷值日差禀知别駕暫行看管待領○陳阿狗不知何許人近因貧病僵臥通衢當由三百六十一號華捕拘送捕房轉送公廨别駕著送棲流所留養 
[美捕房紀事]  
　　寜波婦某氏其夫朱吉村故後與江北人某甲私姘賃居虹口燮昌自來火廠西首第二十九號門牌内前尹三十日晚與鄰居葉順泉夫婦爲細故口角葉妻張氏異常兇悍邀同張氏之母將氏毆打經人勸散前日之晚氏購烟膏吞服並無人知延至昨晨毒發幣命姘夫某甲卽奔捕房控告稱被葉姓毆傷斃命求請提究捕頭卽飭包探竇如海將葉夫婦拘至捕房捕頭以事關人命令傳二圖地保奚坤寳將葉夫婦帶出妥爲料理旋經屍叔朱某到來令葉備棺從豐收殮其事始息○吳阿榮某日竊取北河南路某老虎灶衣服數件前晚經包深倪順泉查獲拘解捕房押候解送英公堂究辦○前日下午四百五十一號華捕差回行經北河南路渭泉茶肆門首突有流氓十餘人圍住兇毆旋　三百二十九號巡街捕捉獲流氓二名送至捕房押候解送英公堂訊究○本邑人麻皮毛毛江北人陳紀小昨晨在漢璧禮路某木作内串竊油木一根負至中途經包探竇如海緝獲人贓一併拘入捕房押候解送英公廨訊辦○積竊崇明人楊小牛由江灣鎭某姓家竊取綢布衣旋　干件昨晨持至北河南路宏濟質鋪估價適包探范進才巡至當將人贓一併獲解捕房押候解送英廨究辦○昨晨黎明時有鄉人某甲經過　淞路某號洋房門前突有惡犬噬傷甲之足踝鮮血淋漓甲乃負痛奔投捕房控告捕頭飭八十六號印捕恊同前往查明所住西人姓名令投該管西洋領事署控告○寗波人錢阿壽在斐倫路小遺爲走街英捕所見上前拘拿錢恃膂力卽舉手相向捕非敵大受挫創因竭力扭送捕房捕頭以其毆捕押候解送英公堂從重懲辦○寗波人張阿生未悉其操何業挈妻王氏僦居虹口吳淞路長安里内前晚張因事出外其妻等久不返因亦出外尋訪行至某號洋房門首適有大餐司某甲欺其孑身設計誘之入内深藏臥室將門錮禁氏駭甚欲喊不得聽其所爲迨至黎明返家則其夫己歸矣詢悉緣由不覺怒氣搥胸遂據情投控捕房捕頭以此事攸關風化諭令查明邀同見証候飭探拘拿到案究辦 
[收解聲明]  
　　新嘉波總領事張弼士翁印振勲經募張振勲捐銀五千元謝學謙捐錢一千元謝榮光捐銀一千元張推　捐銀一千元張煜甫捐銀一千元張　　捐銀一千元鄭嗣文邱昭忠各捐銀六百元謝榮光萬合興各捐銀五百元湯河清捐銀四百四十元張維藩葉榮釗黄樹芬各捐銀三百元顔五美戴春榮各捐銀二百元邱建芳成號捐銀一百五十元顔江守捐銀一百二十元謝增育緞克信古廷傑張煜南張鴻南黄瑞吉李步南湯隡坔陳世勲豐興號余進生南隆號各捐銀一百元李成九捐銀一百盾萬聨　捐銀六十元陳畊全翁林忠葉傑良陸弼臣盧春林蘇酒杯李虞臣黎糿香李蓉舫黎友亭賴維垣李武平洪豐吉順成公司曾炎亭振源號成源號盈源號萬源號饒福記端　　　和泰泉美號萬昌源萬裕源萬順安李祐宗各捐銀五十元陳光秩捐銀五十盾楊元仕賴甫張春畹吉昌號各捐銀四十元郭萬　陳亞玲萬和春榮源號張裕清林源有林肇墓　潤建發棧王文德合興號吳奮珍黄卓儀仁　記各捐銀三十元蘇紹宗徐雙全福和棧各捐銀三十看林登清張南英順成號湯重卑洪元币沈萬成黎克臣熊筱珊黄子鄭黎榮發黎晉起各捐銀三十五元萬聨順振隆興各捐銀二十四元梁樂卿張天曾泰成曾三蝦同裕號裕昌當邱國祥張李氏鄭柳金華樓林清溪萬和勝許再傳邱德道三建　林逹仁三盛棧陳雲龍楊懷玉顔中秋湯永昌楊承義黎桓觀楊其名陳振祥楊大生黎帝卿黎國康賴德盛漳生李惜瑞和棧温鴻儒鄭聨榮黄朝宗昆和號廣和生逄源號　聰莊家儀吳顯爵陳瑞盛吳聰明倉源號梁福泰許有興王源昌沈維明黄錦盛陳益理通合號榮記同盛號裕安號廣榮昌洪娱官黎德順羅善亭廣旋公司梁映堂林玉昌吳廷瓌各捐銀二十元陳任瑞捐二十盾啓和　捐銀十八元鳳仙樓谬鳳詳同舉勝建成棧義順興陳和成張允貢隆芳號芳誠號林帕官朱戇官怡怡號安昌號各捐銀十五元萬德勝湯龍飛各捐銀十四元永再福榮隆興泉盛號洪闰榜仰德號震南棧永綿剥呂仕炎呂安心福泉成邱中庸許順利各捐銀十二元萬和春裕興當各捐銀十一元林吉三區華航林華生陳幹庭陳德源張亞東萬和春承順福高順發李長開陳七帳劉王娘張佛　羅乃源晋勝公邱魯宿耆英堂瑞興號亁興號永勝號集詳威新錦成新順益醉宜樓　勝堂勝意堂堂仙樓葉瑞昌裕源當玉成美萬和春甘振美蘇愛玉柯金鎭金合豐吳　聰葉宗金麥柏順吉其祥古同和邱昌隆林國銓林學深陳源昌張秀曾陳維松温玉田梁天賜曾東海榮順　得源號劉洞葉有英榮裕興成春號德記號李俊英張立昌楊國　德和號湯隆博賴輝如賴仰山李福祥林宗棟張玉如昆成棧義裕棧亁益棧林金黨吳昌薛開禧陳正昌許臨陽吳建義黄炎喜均隆號復昌號錦裕號陳美盛新成利同安號成吉號信和祝許正興福泰號何坤炎廣合昌李泰茂永利號廣宏昌廣發祥昭綸泰裕和昌廣常和廣英和廣吉號南利號陳有爲建順號謝媽延何許人林魏仕王文冬邱應溪曹有名富隆號安隆號郭開合古周南萬福昌謝池青陳江芸各捐銀一十元鼎豐興合發號聚興號霞源記福茂源許金寳吳清果趙德和林亮武林長輝劉清祥郭廷玉建成號義裕號王珍春各銀十盾復德堂丁成魁成芳號劉德全各捐銀八元周清順聨和號王清海吳變保吳源帖福順號同昌號邱藹堂各捐銀六元劉景山黄秋滋　昌號華隆號新豐興彭亞勝黄丙子瑞興號羅次鸞張薰南李汝銘孫文祥湯燮卿鄧報郎廣暪隆祥興號公生泰達記號瓊珍樓賴耀明陳卓元永生號晋和號鄺瑞生劉浪成蔡懷安華昌均記廣裕生古德興張子芬李衡山陳浛河林鐵享許眞龍王長庚和興棧朱富蘭林克念同生號藍白芋成林堂有祥號張竭諒甘欽福錦源棧蘇光楷信豐號顔如璋顔大字劉光標曾浦竹顔尚烈林振易陳永昌鄒文蘭丁成美丁成和五龍鴉片縳豐隆當店縳吳建寗丁成振成和號裕美號裕安隆廣泰號生和號澤記號基進號順源號饒泰興莊森源黄昆成吳文山廣怡昌均興號怡和號曾有談廣豐號霍泗合永興泰陳長山吉長春合怡晶建德發蘇萬裕蘇束茂恆昇號聨芳號源芳號同發號聚源號永源隆萬昌泰黄藏邱元亨啓祥號陳嘉盛張義和邱紹棠葉秋南鍾裕源楊木生張炳昌各捐銀五元蔡成福捐銀五　陸仿黄述信捐銀五看七仿李水提新怡和各捐銀五盾四仿温東盛東盛隆新長發李和源陳千乘林楨祥洪光盼温集盛陳全郎賴保生曾戇觀王錦祥葉葉滔范榮泰藍念耐各捐银五看 
[此稿未完]  
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
