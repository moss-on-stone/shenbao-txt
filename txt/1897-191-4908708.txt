# 1934 - 191 - 4908708

 

Page 1

 
 
[閩刻武英殿聚珍板叢書寄售] [  本館謹啓]  
刻有友人寄售閩刻武英殿聚珍板叢書計一百四十八種板旣精緻紙猶潔白裝訂亦工欲購者請移玉至三馬路申報館及申昌書畫室閱看可也此佈 
[皇朝經世文正續選增時事洋務三編] [  圖書集成局代啓]  
自長沙賀耦耕先生仿　問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而於海防礦務諸學堂付闕如因更輯爲續編方今風會漸開事機屢變甲午以後一朝野上下均以講求洋務爲急三魚堂主人爰不惜重幣敦請名宿取近時名公巨卿之奏買通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪　院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋四元續編册本四元三編八本一元六角并購者碼洋九元六角在上海三馬路申報館申昌蘇申南北掃葉山房發兌 
[論烟害] 接前稿 
　　朝廷雖獨嚴禁官塲士人之吸烟而不知官塲士人之吸烟者獨多凡吸烟之人筋力疲憊精神枯耗故無不廢時失業俾晝作夜在一無所事之人旣無所事自無督責牽制之患不妨優游歲月樂此不疲精神雖耗本無所用其精神也筋力雖疲亦無所用其筋力也與一燈一槍相終始已以無用之人自待人亦以無用之人目之已耳若一入仕途無論簿書錢榖案牘勞形卽應酬迎送之繁亦刻無暇晷每見吸烟者當衙參之時終夜徬徨不能安睡誠以安睡之時已爲吸烟之時所誤矣一有堂事案卷茫然臨渴掘并誠以閱卷之時亦爲吸烟之時所誤矣迎送也必待烟癮已過方可出門及至出門而去者已去來者已來徒勞往返其能不開罪於上游者乎見客也必待烟癮已過方可聚談而車轎之伺於門童僕之候於室無不嘖有煩言其能不開罪於同僚者乎然此尙知顧忌竭力從事者也而猶慮不滿於人意若但知吞雲吐霧置事於不問誤公誤私勢所必然一旦登之百簡後悔無窮謂非吸烟之害耶至於士人一吸鴉片在家之時用功者舉業尙可不廢然人之一年而能竟其業者吸烟者遲至二三年恐尙未能竟其業者也大抵用功之時大半亦爲吸烟之時所誤耳一值考試則更苦狀萬分院試之時終日而畢旣不能携烟具且無吸食之時無吸食之處祗能吞服烟藥往往有平日稱好手而塲中精神不濟因之潦草塞責者更有遺忘烟藥而遣白以出者涕泗交流無論矣然科歲塲中不過受一日之苦猶易敷衍若鄉塲中九日九夜之久其受苦不更甚耶雖可以帶烟具并可以臥吸而爲時亦較寛展其害似較輕而不知雖可以帶烟具而究爲禁物藏之旣不可不嚴否則如手提鴉片烟燈出闈而御史已形之奏牘矣不但此也士子之負筐入闈者書籍墨筆號簾號闈以及釘繩日用之物食物器具之類已帶不勝帶若再加以烟具不但收拾之　而且提携之重吸烟之人力多不濟其受害者一塲中雖能臥吸而號舍如蜂房如蝟之伏不能伸縮可想而知且又須起稿焉又須謄寫焉又須翻書焉又須煮飯焉又須滌器焉忽起忽落煩苦之狀莫可言喻且聞之吸烟者塲外吸若干者塲中必倍之因恐精神之不濟也在塲外吸食尙有廢事失時之慮塲中雖較歲科試爲寛展而文字較多雖寫作從速尙嫌侷促再分以吸烟之時有不手忙脚亂者乎其受害者二且當手忙脚亂之時烟癮未過之際精神恍忽一燈熒然書籍縱横不僅如青山之亂疉往往有試卷之被焚書籍之被燬者其受害者三吸烟之人食物少帶尙可忍飢且各物可乞諸其鄰若烟則不能稍缺或所帶不敷或爲號軍所竊無烟過癮卽不作文亦難終日而况在號舍之中旣不能交卷而出又無乞鄰之處此種苦狀雖係自取而其中心如焚實堪憐憫其受害者四現在塲中不但有癮之人必須携帶烟具多備鴉片并有無癮之人臨塲置備烟具或假之他人携入塲中吸食以爲鴉片可以戒倦并恐精神之不振藉此以助文思往往有素不食鴉片　因此上癮者其受害更無謂矣現雖重申禁令恐仍不免掩耳而盜鈴耳查鴉片本爲洋藥西人以之治病而華人之作俑者創爲烟具臥吸流毒無已今戒烟之藥市廛徧列而吸烟之人有增無減烟藥之銷塲亦日增一日令人無從索解據此中人云從前戒烟藥之中多用烟灰而今則用嗎啡者居多嗎啡鴉片之精也故藥一日不除烟癮一日不絶并有烟絶而藥不絶其實與不戒無異華人受烟之害恐無已時也此尙但論官塲與士人耳受烟之害者豈獨官揚與士人而已哉未完 
[諭旨恭錄]  
　　六月初六日軍機大臣面奉諭旨此次軍政卓異記名之頭等侍衛恩存等三十九員著於本月初七日起按照名次先後每日二員呈遞膳牌於寅刻伺候召見如是日未經召見仍於次日預備遇有出宮行禮拈香等日期應行預備召見之員毋庸呈遞膳牌仍於次日預備其餘各員以次遞推欽此 
[本館接奉電音]  
　　昨日午後京師飛電傳來上諭一道敬謹譯登○六月十四日奉上諭祥麟等奏廢員報効軍臺經費可否賞收並請獎叙一摺已革御史鍾德祥係因言官收受贓銀獲咎情節較重所捐銀兩著不准收祥麟依春阿並未聲叙該革員犯事原委率行具奏殊屬非是著傳旨申飭欽此 
[報禮優崇]  
　　俄廷簡異姓王爵吳克氏來華報聘並遞呈俄皇餽遺中國皇太后皇上諸國皇太后皇上諸珍及事竣回國各情前均列之報牘昨日天津采訪友人來信云當吳爵使啓行之日皇上以回贈之物交其敬謹齎回計皇太后贈俄皇者爲御筆字一幅御筆畫一軸金珠鳳簪一對宮内自生菩提珠一盤通玉如意一柄曰玉壽山一座黄玉龍罇一具古銅素馥一枚白地五彩磁山水人物大瓶一對金　字地大壽字縀四匹金壽字縀四匹皇上贈俄皇者爲白玉菓盤一枚白玉蓋碗一對青金石插屏一對舊玉拱璧一枚舊玉蒼璧一枚緑地五彩磁盤一對豆青磁杏元壺一具古銅周兕敦一具古銅周夔紋鼎一具五彩磁瓶一對皇太后賜吳克氏者爲御筆虎字一幅御筆畫一軸通玉如意一柄漢玉方壺一具明磁大碗一對豆青磁瓶一枚古銅周舉罇一具金壽字縀四匹賜隨員御林軍王爵沃勒闊訥斯科者爲御筆虎字一幅白玉拱璧一對青花白地磁瓶一對古銅寳鼎一具賜隨員御林軍官昻德列也福斯齊者爲御筆虎子一幅舊玉帶蓋瓶一枚霽紅磁罇一具古銅寳鼎一具 
[無從辯論]  
　　東文報云東歴七月十號日本東京電達各埠云日廷派駐火奴魯魯島之使臣島村氏曾向火奴魯魯政府齗齗辯論限六月二十五號照復以定從違及期火奴魯魯政府置之不理因之前者派往之外務省叅事官秋山遄回本國將情禀諸政府以便再作計較竊謂此事恐一時不能了結也 
 
 

Page 2

 
 
[火車肇禍]  
　　西字報云西歴五月十八日有德國將校五人率同第九十八第一百三十第一百四十三第一百三十五兵士四隊及豫備工兵一千一百二十四名由烏也斯篤富阿利埠乘行軍時所用火車往密之埠夜間十一點二刻時行至勤祿路事塔埠附近車輪船脫出鐵軌外以致七車顚覆壓死車長一名豫備工兵九名此外有兵士三十五名及火車局工人二名受傷甚重立卽送往病院療治未幾因傷而死者又若干名誠意外巨災也 
[懸賞緝匪]  
　　寍波訪事人函云寍紹台道吳觀察以近來竊案繁多並有放火搶火等事閭閻不能安枕爰特懸賞緝拿其文云寗紹台道吳爲出示懸賞緝拿事照得寗郡地方業經本道督飭府縣隨時將捕務認眞整頓而近來城廂内外被竊之案尙未能盡絶其失火乘機搶奪及放火未成亦間有所聞實爲地方之害亟應力籌整頓嚴行緝拿以靖閭閻除札飭府縣移營及令保甲委員一體遵辦外兹由本道懸賞緝拿今將各條開列於後一窩留積匪竊賊或在屋或在船贓證明確無論何人准其密速報案由官立卽嚴拿起贓審實積窩每案賞洋四十元情輕减半賞給並不將出首之人姓名指出自毋庸具禀備質亦不准竊賊反誣但不得捕風捉影妄報干究一竊賊確有贓據亦無論何人准其密報由官拿獲審實積賊每名賞洋十元情輕減半賞給一因據報由官起贓後如贓物數多估價酌提一成至二成賞給首報之人一放火匪徒須於放火處有實在形跡眞憑確據者無論何人准其當塲拿獲送官審實每名賞洋八十元一乘機搶火如有確據亦無論何人准其當塲拿獲送官審實贓多情重者每名賞洋四十元贓少情輕者每名賞洋二十元赴官密報因而拿獲審實減半賞給以上賞項均由本道捐廉賞給爲此示仰寗郡軍民人等一體知悉其窩家房地賊船一概充公保鄰牌甲徇隠不報一併究治不貸其各遵照毋違特示 
[禾郡獲梟]  
　　嘉興訪事人函云新塍鎭到有私梟船數艘欲在鎭上開塲聚賭經駐紥各弁勇飭人赴禾禀知統領及各文武官帶勇往拿當晚卽獲梟匪三名護解至城府尊會同兩縣於翌日升堂研訊匪徒供認不諱遂發嘉興縣收禁聞尙須續訊然後從重治罪也 
[釐卡留難]  
　　嘉興訪事人函云有商船一艘滿裝鮮繭經過土店鎭厘卡停泊照騐卡上巡役有意留難不放舟中人卽赴申江告知貨主轉禀領事官傳電撫憲略稱此貨照章完納釐稅何故扣留况鮮繭延擱無用請卽查明照賠云云廖中丞卽札飭李總辦及宗郡守查明究辦聞已調處妥當將卡員及巡役撤退矣 
[慶賀誌略]  
　　宜昌訪事友人來函云上月二十三日英后踐阼後花甲之期先期領事官柬請中國在宜文武印委各員飲宴届期領事署内徧掛燈毬十色五光宛如白晝上午升砲二十一門江中中國砲艇共十餘艘亦各升砲以答城内蒯中衡派兵在領事署前照料禁止閒人一面巡查街坊以防滋事紅男緑女之往觀者異常擁擠太古洋行内亦燃花燈數百盞以申慶賀又有藍醫士家遍綴胡燈望之如繁星萬點稅務司以及各洋行亦莫不然掛燈彩惟不及領事署内之多耳在宜西人皆往領事處慶祝約計男女數十人 
[四明命案]  
　　寍波訪事人函云郡城冲虚觀前狀元軒茶坊主阿卜逸其姓性好馳馬日前賃得一騎帶同馬夫王茂生由縣東巷並轡出城馳至江東米行橋下撞於擔水桶上馬驚而退撞倒一孤老院中人陸其姓長生其名兩目盡瞽被馬足踏傷斃命經路人將阿卜及馬夫扭交地保看管一面報知陸之親屬率領闔院男婦先將狀元軒搗毁一空復擁至馬夫家吵閙旋赴鄞縣署禀請蒞騐迨楊大令帶領刑仵往騐而地保夏福已將阿卜賄縱大令大怒喝令將夏重責千板交差管押並將馬夫及阿卜之弟彩雲帶入署中管押待質所勒交阿卜到案核辦 
[賭害難除]  
　　松江采訪友人云邇者神山小崑山廣富林烟墩頭南庫北庫淞隠鄔家橋張堰洙涇各鄉鎭每有賭徒肆意横行毫無忌憚譚青崖宮少保訪知其事擬率同中軍叅戎城守營曾守戎督帶所都正副兩營兵士前往兠拿擇吉五月二十二日拔隊啓行旌節甫抵西郊宮少保忽再四躊躇謂與其迫之以威不如喻之以理遂决計撤回兵士祗挈材官數人高駕巨舟直向迷龍陣中進發輕裘緩帶鎭靜雍容不知彼牧猪奴一流人能懷德畏威帖然就範否○烟墩頭在黄歇浦之南爲華亭奉賢二縣交界處近有李阿芳蔣阿大諸棍徒假酬神演戲爲名作聚賭抽頭之舉事閱旬日爲華亭縣主趙嘯湖大令所聞立派差役雲華等人前往掩捕李蔣二棍知風先遁有孫玉者出而抗拒突取茶杯擲去致雲華鮮血直流幾如泉湧諸夥役見之一擁而上孫揮令羽黨　長板凳亂揮各差知事不諧只得含忍而回禀請大令核辦大令騐得所傷殊重爰添派捕役勒限擒拿 
[三韓客述]  
　　有客歸自高麗語諸本館云朝鮮四境雨水堪甚稀旱魃爲災禾苗盡槁韓廷特派宮内省諸官往各處神祠求雨其遭旱最甚者爲京畿忠淸二道人民不能耕作餓死者溝壑幾盈○邇來盜賊横行閭閻被擾公州水原利川等縣勢甚猖狂政府聞之急派兵士一中隊赴彼駐劄○國王下詔木浦鎭及南汕二處准於本年十月一號起作爲通商口岸刻下政府已咨行各國矣按此事前數日已譯登本報惟未得原文教令故地名不無稍歧耳 
[浙省官塲紀事]  
　　杭州采訪友人云大吏現辦奏銷之事所有各屬欠解地丁銀限五月二十日解齊其有沿途風雨阻滯行程者展限至二十六日卯上掃數解淸倘再遲延定干叅處至應解漕項統限六月二十日以前赶解已由藩司會同糧道札委各員分路催提計海寗委杭州府經歴陳叅軍平湖委候補縣丞汪二尹義初富陽委候補未入毛少尉漸鴻臨安新城委試用從九陳少尹耀椿長興德淸委候補縣葉大令滋純臨海委試用巡檢鄒少尹梅卿桐廬分水委候補從九戴少尹有慶○錢塘縣吳雲笙大令鴻賓之太夫人於五月二十三日亥刻在署仙逝次日大令卽遣家丁呈報丁憂並將印信固封送交府署二十五日林太守札委仁和縣蕭藴齋明府兼理斯篆旋由藩司牌示錢塘縣缺委正任西安縣現署山陰縣吳大令德潚署理所遺山陰縣缺委候補縣任大令曾培接署○崇文書院監院楊廣文振鎬選授湖州府學訓導五月某日撫轅牌示定於二十七日備帶筆硯赴轅考騐以便給憑赴任至監院一差未識所委何人也 
[嘉禾紀瑞]  
　　嘉興訪事人函云新任嘉協都司喻都戎前日到禾暫假關帝廟爲公館卽赴府協兩轅禀到旋發紅諭擇於初九日接篆任事傅都戎因卽飭弁將印送往喻都戎行禮畢往各署及在城諸紳董處拜客至循例閱城則未悉定於何日須待牌示後方知○天時太旱鄉民望澤甚深日前略沛甘霖然仍無濟於事米價每石漲至四元五六角蠶豆每石三元爲歴來所未有稻柴每擔三百五六十文無物不貴而洋價仍短閭里小民眞不堪其困矣 
[北通近事]  
　　北通州訪事友人來函云今届麥秋四鄉收成豐歉不一故新麥上市至高者每石值通錢七吊八百文中者每石值通錢七吊四百文次者每石值通錢六吊六百文○東路廳衙署年久失修風雨摧殘瓦木零落劉雨田司馬蒞任伊始租寓廟宇辦公捐廉鳩工大加修葺於今數月已一律工竣矣○通邑爲水陸通衢百貨雲集凡運京貨物須由津裝船運通卸棧然後雇車進京以故東關諸客棧生涯頗盛近來津京鐵路告成客商貨物均由火車轉運諸客棧遂大爲减色矣○某日外河沿某甲行色怱怱手牽一孩孩啼哭不肯去衆疑爲拐匪羣起攻之一時隨聲附和者聚至數十八勢如潮湧甲棄孩逃遁衆益窮追追至城内東海子獲住搜出兩刃快刀一枘詰知口稱向某人尋毆未遇袖刀而回衆不肯信乃扭送州署控告○順天學院徐大宗師試畢天津後持節回京五月二十七日行抵河西務二十八日路經通州闔城文武諸官均在南門外火星廟預備茶座隨卽排導進城以致西街永茂店爲公館次日進京官員均恭送如禮○本邑自五月二十日後天無終日之晴忽 
 
 

Page 3

 
 
而雷聲轟轟忽而雨師稅駕北運河水日增長雖未出槽業已平堤拍岸矣 
[津郡官場紀事]  
　　天津訪事人函云總辦天津營務處吳贊臣觀察前奉督憲札委查勘海河淤淺並勘估裁灣取直及各支河石閘各工現已勘竣近復奉委兼會辦水利局差已赴轅謝委矣○浙江海門鎭余瑞亭鎭軍宏亮晉京引見事畢出都某日抵津暫假寓紫竹林義和客棧日内卽擬附船南下云 
[八訊租船案]  
　　英商信隆洋行租船一案已由蔡和甫觀察與韓總領事七次會審昨日午前十點二刻鐘時第八次會審信隆洋行及金陵支應局所延之律師齊集天后宮側出使行轅仍由蔡觀察韓總領事升座審問支應局所延律師担文問原告信隆洋行西人白納處曰武寗輪船日記簿曾取到否答已取到當卽檢出呈堂被告律師小威金生作而言曰武寗輪船日記簿現在呈堂惟此簿德署亦有案欲訊緣白納處已在德署控告武寍船主倘日後德署欲閱此簿請准移交担律師曰輪船日記簿係案中要件例應呈堂如德署亦有控告之案須用此簿可將簿中要語抄錄一分簿則不能取去中西官商酌移時諭曰如不得已暫時借閱亦無不可又問江寍船之日記簿有否答有遂又檢呈兩本又問白納處曰爾所言新福建之日記簿不可忘却尙有八月十三號之電報亦須檢出遂由白納處檢呈担律師復問曰爾曾否與徐言過此電是繙譯龔聞甫私發答不曾說過問爾向支應局租此四船與爾所做之苎麻生意相連否答不相連問爾所租之船是否裝運苎麻之用答並不裝運苎麻問是否做尋常生意答是問八月八號爾可有信與籌防局曾道臺否答有問是華文抑是洋文答是華文由寳納簽字問爾六月十九號有信一封寄與曾道臺上言斯弄船機器汽鍋銹壞不堪搭各貨物紛紛退回以致聲名狼籍駕時雖不及斯美之甚然吃虧亦是不少兩船共計不下數萬兩勢難支持情願將船退還請償所費及代修各欵等語當由担律師之舌人將信朗誦一遍又問爾可記得有照樣一信寄與徐委員否答有係與曾道臺信同時所發問爾寫此信可曾與股東扑賴克商議過否答曾經商議問八月五號有信與徐彼此互商還船一節爾記得否答記得問互商後爾以徐已允許事可定局乎答是問八月六號爾有一信欲與稅務司徐不許有之乎答有之問旣知徐商定此事後於何時知徐怱然變局答於十二號始知問此七日中與徐常見否答常見且收徐銀一千兩故以爲必無他變問爾旣知事已定局何故於八號又發信至籌防局及徐答信是徐囑寫問何以無商辦情形答徐囑不必寫入問爾可知商辦之事尙須南洋大臣批准及籌防局允准否答不知向知徐卽是制臺代辦事之人可以不必問其時有一電爾知是何人所發答寳納亦知問此電與徐商過否答商過問發此電是何意見答因修船係郭委員之主意當修理時將騐船師沙寗囑修之件任情删去徐從中爲難故商發此電欲將不是處卸在曾郭二人身上其電文略謂徐奉曾命只來索租不管墊欵問五號旣已商妥何以未久卽有此電答因徐欲使籌防局知其出力辦事當時知徐有辦理全權不料後來諸多爲難故又電致南洋大臣問五號商妥之語與不管墊欵兩信豈非前後不符答並無不符問至八號又來索租豈非徐將前信抛棄乎答徐曾言及籌防局使來索租不得不來至前商之事再行代辦問電致南洋大臣是否不提五號互商之事答是問爾言騐船師命修各項機器被郭所删騐船師係何人答卽沙寗問可有字據否答無問八月十四號又寄與曾道臺信一封記得否答不記得訊至此鐘已十二點二刻遂定於翌日十點二刻鐘時再訊 
[循例慶賀]  
　　昨爲西歴七月十四號係法國改立民主之期寓滬法國官商常年於此日懸燈結綵以伸慶賀數日前已佈置周詳大自鳴鐘門首高搭牌樓一座綴以蒼松翠柏逐層皆懸掛五色紙燈東西兩楹各竪燈竿用鐵絲横贯懸燈纍纍密若繁星陸離光怪五色繽紛自大自鳴鐘迤西一帶直達八仙橋各處街口亦以鐵絲横買燈竿上懸法國旗幟其下皆貫以紙燈迤東至黄浦灘一帶亦如之法總領事公署高揭國旗徧懸燈綵黄浦灘迤南至新開河天后宮橋仍如往年建有牌樓一座迤北至洋涇浜一帶懸燈尤密各洋行門首或以自來火裝就西文編成吉語以頌國釐洋涇浜各西酒店門首皆懸掛五色綵燈浦江所泊兵艦皆懸掛綵旗臨風飄蕩是日捕房停辦公事淸晨七點鐘捕頭飭探帶同探夥分投彈壓並派中西各捕按叚梭巡傳諭沿馬路一帶設攤售物之人於晚間七點鐘一律收攤所有馬車東洋車不准在馬路遊行鐘鳴八下團練兵列隊而出前導有西樂一班鼓聲　　樂聲嗚嗚先至法領事署前排班鵠立逾時仍回大自鳴鐘捕房捕頭穿金線號衣挈領通班西捕至領事署擎槍鵠立鐘嗚十下讞員鄭大令首先戾止俄而各國領事曁本邑文武各員及道署繙譯先後嗚騶而來同伸賀悃由何繙譯官鄭大令延入内廳晤談片刻分道辭回法總領事復折東邀請各當道於晚間八點鐘赴　肴陳水陸美盡東南頗極一時之盛是日也天氣晴朗火傘高張傾城士女結隊來觀無不揮汗如雨至晚爄龍萬道雜以電光烟火照耀通明誠盛典也 
[彈壓燈市]  
　　十六鋪北叚與法租界毗連昨日法界張燈　人如織保甲總巡鍾受百明府深恐流氓乘間攫物特會同十六鋪南北中三巡防局曁二十三七鋪巡防局各員設公座於十六鋪橋迤南端坐彈壓 
[凶占滅頂]  
　　寗波人毛阿招住虹口新記浜路治圃爲業前日下午四點鐘因天氣燥熱就浜中洗澡旣入中流遽占滅頂家人雇人撈救杳無影響直至昨晨屍身仍由浴處浮起腹脹如　聞死者年纔二十一　云 
[一海求志書院丁西夏委題日]  
　　經學題方以類聚二句申鄭注義精氣爲物二句申鄭注義　古字考賡古音考○史學題路長君上言治獄之吏皆欲人死論蓋次公奏引官天下家天下之說論孫吳善政考苻秦善政考○掌故題國初克遼瀋戰功考國初克臺澎戰功考開礦利弊論互市利弊論○算學題得分中末線一率等於二三率相加有一率半徑求諸率數法以半徑自乘爲公用長方積半徑爲長闊較求得闊爲二率又三因半徑爲長闊和求得闊爲三率又四因半徑爲長闊較求得闊爲四率又七因半徑爲長闊和求得闊爲五率又十一因半徑爲長闊較求得闊爲六率試證其理並增求七率之法三角形有三邊和有面積有一角求夾角兩邊法以半角正割冪乘面積以半角正切除之爲長方積置和冪半之以半角正切乘之二因面積加之爲實和乘半角正切爲法法除實爲長闊和開平方得長爲大邊闊爲小邊依前題所有三事求餘二角法置面積四之以正切除之又以和冪除之爲長方積和冪乘正切四因面積减之以和冪與正切冪連除之爲長闊和開平方得長爲大角正切闊爲小角正切四不等邊形有四邊爲角亢氐房有角亢來角與氐房夾角和度或較度爲甲求兩角法以角冪亢冪相加以氐冪房冪和减之於上次以角亢相乘以氐房與甲餘弦連乘减之復倍之於下角冪亢冪相乘爲左數正角亢氐房甲餘弦五事連乘倍之爲中數負氐冪房冪相乘爲右數正并左中右三數四因之爲法氐冪房冪甲正弦冪連乘四因之以减上位自乘數復以法除之爲正實若負數大於正數則爲負實上下相乘倍之以法除之爲負方一正隅開平方得大根爲角亢夾角餘弦卽小角餘弦得小根正號或負號爲氐房夾角餘弦卽大角餘弦若甲大於象限及半周則法與下位負號皆變正號試證之○輿地題上游說明棄河套論問中國鐵路過大河用何策爲便論西比里鐵路將掣動東西全局○詞章題大巧若拙賦以大巧因自然以成器爲韻讀史記儒林游俠滑稽貨殖四傳各賦一詩驪山女見於史漢亦商周閒奇女子爲賦七言長歌一章衍說其事早凉晚凉二題各七律一首 
[上海縣署瑣案]  
　　總巡局函送訛詐卹銀之楊新發裘自金王寳安三名至縣前晚黄愛棠大令倩帮審委員蔣剌史升坐花廳研訊楊供安徽合肥縣人年二十有八曾經當勇某日在道署前啜茗欲向王某求賞差使並非向人訛詐王供亦安徽人年二十有一在候補道李大人 
 
 

Page 4

 
 
處當家丁現住寳善街登豐棧内姊姊在安和輪船遭難是以奉母來申領得卹銀七十餘兩擬卽回籍並未剥人衣服實被悮拘求施恩典裘供江西新建縣人訓蒙餬口素守禮法王寳安剥人衣服由小的借給洋布長衫一件致被牽涉求恩明察剌史判將楊新發王寳安還押裘自金交差候再核示○前者游勇汪春發在小東門外茶肆中向同伴訛詐由總巡局移縣經黄大令訊明收押在案邇因在所患病看役禀請核示大令倩蔣剌史提案訊問汪供安徽廬州府人年四十有二收押已有多日滬上並無熟識之人可以作保求開恩典俾得重歸故里剌史察得汪患病屬實從寛省釋令卽赶緊回籍不准逗遛○水應氏扭控徐胡氏徐葉氏借端滋擾經蔣剌史訊理水應氏供鄞縣人丈夫在淡水輪船當水手同船徐升貴於四月間失足落水身死丈夫因係同鄉代爲集捐洋九十元置備後事詎料其母及叔母等藉端滋擾求恩鑒核其姪水如發供與相同徐華氏供姪子升貴在淡水輪船爲廚子實係遭人打死由應氏之夫給洋九十元勸和了事求請伸寃胡氏供年六十歲兒子升貴死於非命務求昭雪徐桂林供與略同剌史判令小應氏再給洋一百四十元限三天繳案各具切結呈案○升科局憲許朗軒太守查得二十七保十一圖地方有無單之地丈勘充公竪立界石嗣被鄉人拔去爰函致上海縣請傳地保郭雨亭至案訊問前晚經黄大令升堂提訊郭供界石實被郭俞氏暗中拔去小的重行竪立旋又拔去緣充公之田由七分係氏之産雖無田單而有糧串因此恃蠻不服大令喝責二百板候再核示○貝阿七在新閘巡防局控稱周阿福周仁發張金仁葉香泉等同駕煤炭船將堂兄貝阿二之絲船撞翻致阿二落河身死在新閘北十二圖地方撈獲屍身請爲究辦經巡局移送至縣值日差禀明黄大令以巡局未備文移不知寔情諭令明白補詞侯核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　引翔港茶肆主婁春春補頭誘賭經楊樹浦巡防局員李二尹訪聞督帶勇丁親往連與賭者拿獲三人訊知初犯略予薄責交人保出惟　春春乃爲首之人今春曾犯賭懲責顯係故犯未便從輕發落遂押候解送總巡局重辦前日午後婁母羅氏老態龍鐘携一跛足兒投局泣求將婁釋放二尹向之訊問訴稱小婦人年七十歲生有二子長子卽春春次子毛毛足已殘廢須仰給於兄一家老小皆依春春度日今知犯案被速叩求格外恩施二尹飭將婁春春提案再三開導並謂爾知法故犯理宜重懲姑念爾母年老苦求格外施恩箸笞責一百板罰洋四元充本鎭厚仁善堂公費然後交母領回○寳山縣六圖地方鄉人顧阿囡娶虹口青雲里唐公館婢女道經楊樹浦被流氓周福生紏衆搶取新人所帶金簪顧投控楊樹浦巡防局李二尹以周福生瞻敢白日搶刧與盜匪無異遂於前日飭傳二十三保五十一圖地保周子琴到案大加呵斥謂本委訪知周棍匿爾圖内何弗逆案豈爾得賄庇護耶限三日内須將周福生解案若逾限定將爾送上海縣署請黄大老爺重處周　唯唯叩首而出○農人沈祥和家居楊樹浦二十三保十二圖有田一畝有餘價賣與近處陸俊發管業田中有祖墓未經移去目下上邑田價騰責陸將此田轉賣與人沈查知底藴繕就禀詞將陸俊發及也保周子琴扭控上海縣署黄大令准詞於前日午後飭差咨照楊樹浦巡防局李二尹飭傳十二圖地保楊品如限日將陸周獲送上海縣　辦　　昌廟十二保十四圖自去冬以迄於今竊案層見疉出雖經各失主開單投報巡防局然十無一獲所謂緝捕二字亦惟托之空言而已邇者局員始訪悉巨竊王阿狗匿蹟某處屋中雖經飭捕嚴拿終被乘機兎脫前日捕役拘獲竊取鄉人某甲家轎衣之賊犯吳興堂解經局員研訊供出王是同黨遂限令捕役潘榮春於三日内將王拘獲如延嚴比　捕立卽四出偵尋前日午後偵至二十三七鋪所轄爛泥碼頭茶葉關見王踽踽獨行尾隨至馬路橋遂揮令夥役兠圍拘獲押解至局局員於昨日午刻升堂就王身畔搜出質劵二紙鎖匙十餘枚向之嚴詰王供稱小的係本邑人年二十有四家居陸家浜青龍橋左近向在製造總局砲隊營後哨六棚當勇去年犯事斥革旋在吳淞某營爲某勇庖代本年四月重來滬上行囊告匱無術謀生寄宿高昌廟左近親串某姓家並不爲賊局員飭跪大練歴一點鐘之久抵賴如初爰諭令捕役　下押候刑訊○城廂内外保甲總巡鍾受百明府派有親信之人查察南市各處擔糞夫如有桶上不加木蓋者卽行拘局重懲前日查至小南門外見陸桂書陳毛囝肩挑無蓋之桶遂解至二十三七鋪巡防局局員提案研詰有蔣阿狗者忽插身羅唣局員大怒飭役帶住候懲陸陳同供稱小的等無知悮犯嗣後當於桶上加蓋叩求老爺寛宥一遭局員著雇木工當堂製就桶蓋然後交人保釋及提蔣研詰蔣供稱小的在製造總局做工不敢恣横二尹判令笞責四十板○前日楊孝祥投保甲總巡局訴稱小的行路時被　徒攫去錢若干請爲提究前晚鍾明府升堂研訊楊訴稱小的年六十有一原籍松江府屬青浦縣耕田餬口暇時代裝金澤鎭某哺坊雞雛來滬每次共二十餘船繫纜西門外日暉港　家木橋每日沿街喚售至晚歸船自本年四月至今時有土棍藉端訛詐甚且紏集黨羽揮刃逞兒曾於四月中被彼等詐去小洋銀八十餘圓同伴中被詐者亦不少前晚小的等負擔歸來彼等從黑暗中一躍而出搜括行　請卽　　以安良善何秀春所訴略同局員諭令差役將棍徒解案訊辦如違比責 
[英界公堂瑣案]  
　　包探韋阿友禀稱積竊陳根生懲辦數次前日又竊取張阿三家布衣水煙袋等　經本　　人　送案請究張投案請須失贓陳供認行竊叩求恩典别駕判責一百板管押三月○包探沈金隆解積竊陳巧福至案禀稱此　　　　　　　　有多次此次又竊取屠德福家布衣煙槍及零星雜物經小的拘獲送請究治屠投案領贓陳供本邑人行竊該死求恩寛　　　　　　　板管押二月○包探責四福禀稱余子明曾將皮在一件付諸質肆忍有　長卿者前往冒掛失票備洋贖取金查知扭交捕房　　　究金　案申訴　情　供青浦人偶因貪小起見叩求恩典别駕判責一百板以示薄懲○包探顧阿六禀稱張阿金傭於周王氏家乘間私取金約指　　報捕　　小的緝獲起出原贓送案請究周王氏投案申訴前情並請領贓　供蘇州人因有急用故患暫借不敢行竊求恩　　别駕判　　　板○包探倪順泉禀稱賊犯陸二觀竊取胡楊元洋布三疋報捕後由小的緝獲人贓送案請究胡楊元投案領贓陸供浦人初次犯竊　　　　恕别駕判責一百板 
[美界捕房紀事]  
　　昨晨西人某甲行經天潼路北四川路轉角處忽瞪目却步由囊中探出才自刎血　　　　　不省人事旋有西人某乙行經其處見而大駭喚四百八十七號華　到來檢其身畔得洋錢一枚乃命捕將甲送至公醫院療治洋　　　乃呈送　　浦頭立遣二十三五十號二西探　往查問據西醫云可無性命之虞○　子張阿當撑駕駁船裝載沙泥昨行經外虹橋　近　　　　泰所駕窰貨船互碰被此大啓爭端各舉竹篙亂擊張頭顱傷損血流如注遂扭王登岸喚交四百七十一號華捕拘捕房捕頭詢悉　原由　給養傷費洋一元數角○粤婦鄭王氏住南潯路第七號房屋有媳乳名榮桂自幼童養在家今已十六歲矣尙未成婚前晚十點鐘被同鄉人郁金生誘至第二號門牌漆匠店樓上姦宿鄰人偵悉告知王氏卽喚同一百八十三號華捕拘獲解入捕房押候送訊究 
[金官報]  
　　六月初九日陸師舉堂候補道錢叩謝二十一年籌餉鄉捐案　蒙保二品頂戴奉部議　安懲候補礼導作樑預　運江南槍械廣西邊防　務處兼鐵路總巡直隷州炤到　西來署泗洲陳先覲題補舒城縣署鳳陽縣蕭仁丙均到卽　蕪湖縣吳雲翔辭均見通　松年　　知北上一段保甲差知縣張壯　銷北十叚保甲差又劉沛霖辭解漕淮軍餉巡檢劉壽蘭叩謝奉委稽查聚寳門卽到差○初十日武舉人吳可傳傳見上元縣張奉魏帮辦文闈外供給差留滇副將何允回叩謝辭回廣西鹽經歴陳詒奉示騐看均見鈞和輪船徐長順辭赴瓜洲起餉後回滬池寗緝私直　州彭治河辭回皖南又梁書祥請咨赴部引見正任鹽　縣劉前安東縣王知縣葉意深戴充楊　圭均禀知在府署閱卷畢鹽巡檢張國恩辭安徽試用巡檢蔡祺鄒肅寯均到藩轅牌示儀徵縣朱江東台縣湯　均聘調入簾查有候補知縣尋世珍堪以代理儀徵縣又閻懋曾堪以代理東台縣員缺又海州吏目王敬銘捐升遺缺查有從九毛世　堪以署理 
[蘇省官報]  
　　六月初七日通判陳鴻材禀辭赴滬勸捐知縣方　禀　赴松滬局解餉差又孫玉堂禀辭赴滬運硝又李瑞懋禀知問訃丁父憂○初八日知縣詳葆楹由江陰釐局專丁　省禀謝奉飭第一届比較扯盈一成蒙給予記功一次又俞世　禀銷解淮餉差又莫鎭疆禀辭赴車坊釐局差虎邱厘卡委員候補巡檢文示禀　二年期滿奉飭留辦江蘇候補知州王顯鉁每月初四日在省庽病故梟憲五日价考試候補同通州縣各員月課　案超等五員劉廷鳳孫喬年蔣子藩楊士晟監鋪特等八員錢國選蕭啓英莫鎭疆張峻甚王鍾瀚巖恭壽梁孝熊姚守彝一等十六員劉兆暄都守仁楊炳　孫寳榖黄楙胡調元魏士鳴萬驎超查燕緒林毓菁張　　張祖綸未　魁張寳珠富光祖倪女范二等三十六員王希曾吳光煜陸冠瀛高攀桂李思棠林尙辰許慶春孫玉堂程　明王國張馬璋許涵悟周煦山孫淦松廷堦汪國奎周淸溙陳寳樽李文郁書慶慈徐景寅郭延沛易子亨孫傳恕王士煊熊良瑞高守訓江炳劉汝義梁毅仁霍鎔炳鍾進賢松年王熙宇王兆霖德印○初九日太湖同知孫禀辭又張辰由上海絲　北卡　丁來省禀謝奉飭二十年分海　案内蒙緑補缺後以知府用知縣方蓀禀銷發審卷待質公所差又汪懋琨禀知到發審局差○初十日乙未翰林院庶吉士　錫圭上海縣人由籍來知縣緒成憲委署丹陽縣包港司巡檢汪聿桐禀辭赴任南渡釐局委員從九陸應祥專丁來省禀謝奉飭留辦藩轅牌示照得新選蘇大湖同知趙毓思現以　懇到省堪以飭令前赴新任又長湖縣知縣王樹菜保升開缺查有金匱縣知縣王念祖堪以　補 
[江西官報]  
　　○五月十二日候補府徐元霖督查廣　門候補縣彭錫藩禀謝加級紀錄檀家球禀謝附於卽用縣班　委指分從九楊嘉昌禀到新選吉水縣丞劉積善業日到省飭赴　任○十三日候補縣邢幕祖騐　藩轅兵房工程陳克愼在京鉅局　過分缺　班○十四日候補縣王瑞同禀謝甄别行知典史程元壽禀期服　於謙　辦瑞洪緝私卡回蔡金　峽江公幹中營叅將鮑莊請咨引見以九江前營都　　步雲署　所　九江前　都司以武寗營萬鵬臯署理遞　武寗營捕司　石寳實署理 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
[光緒二十三年六月初六日京報全錄]  
宮門抄○諭旨一道錄前○疆撫饒奏爲預估二十四年分餉數緣由摺○又奏爲北嶺子等處被水刷塌情形片○蘇織造莊奏爲報解丙申大運進京摺○疆撫饒奏爲遵辦新海訪再减一成捐輸懇恩飭部核奬摺○又奏爲地振撫恤片○江南織造常奏爲解運上用紙墨片○江撫德○奏委員接署知府片○陜督陶奏報春操事竣摺○又奏叅將因病出缺片○六月初六日丙務府國子監正紅旗值日無引見○溓貝勒澤公各假滿請安○那王倫貝子松溎孫家鼐各續假五日○莊王請假五日○長順請假十日○金海張兆奎預備召見○召見軍機金海張兆奎○○甘肅新疆巡撫臣饒應祺跪奏爲援案預估光緒二十四年新疆等箎新餉懇○懸飭部指撥以濟要需恭摺仰祈聖鑒事竊查新疆協餉歴係預估奏報聽候籌撥等因兹届估撥二十四年新餉之期飭據布政使丁振鐸議覆新疆餉數自光緒二十年核减之後二十二年估撥案内復减銀十萬兩計每年奉撥銀二百四十二萬兩内撫標提標阿克蘇巴里坤兩鎭應需俸餉銀一百五十六萬兩古城旗營經費銀六萬五千兩伊犂鎭標俸餉銀二十四萬六千兩塔爾巴哈台恊標俸餉及驛站經費等項銀一十三萬七千兩司庫例支不敷銀十八萬八千兩製辦軍裝器械地方例支雜差車脚口分並善後經費等項銀二十三萬四千兩合共銀二百四十二萬兩均係實需欵項上届估撥二十三年新餉奉部照數籌撥在案現在甘肅新餉軍務雖已肅淸新省添募馬步營旗加增行糧添購軍械子藥各屬舉行團練並轉運安插一切骤增之欵均係奏明歸於防剿善後案内併動存欵尙可隨時分别議减惟羅布淖爾先經辦理招墾多年現復安置收撫回衆將來議設文武員制几百草創經營需欵甚鉅且地方甫靖必須酌留防軍分駐要隘以资彈壓所有二十四年分常年恊餉應仍照上案指撥銀二百四十二萬兩詳請具奏前來臣查新疆歲餉於光緒二十年及二十二年續經兩次議减均係就常年應需欵内極力撙節計二十四年分新疆伊犁塔爾巴哈台共需銀二百四十二萬兩實係計口授食委無再滅之數相應懇恩飭部照數指撥由甘肅藩可統收分發以濟要需此外　什噶爾沿邊帕米爾等處留防馬步營旗原加行糧及轉運等費部議由新疆防軍存款司庫歴年用存常餉銀内飭撥不在請撥前項餉内至新疆司庫及伊塔道等庫封存銀兩上年部庫提撥甘餉銀一百萬兩並據解部庫銀二十萬兩外現存均實無幾應否照案提撥封存以備緩急並懇飭部核議所有預估光緒二十四年分新疆等處餉數各緣由謹會同陜甘總督臣陶模恭摺具奏伏乞皇上聖鑒訓示謹奏奉硃批户部議奏欽此○○李秉衡片再利津南岸民埝上自蒲利交界之三里莊起下至韓家垣止計六十餘里向係民守上年西韓家决口臣以民情困苦奏明官爲堵合以後卽歸官守該處頻年漫溢村民皆於隄上穴居幾無跬步之隙且上下六十里並未修有埽壩無可抵禦臣飭俟西韓工堵合後隄上居民遷徙卽將殘缺卑薄之處官爲修培並添修埽壩以資防守因刻下堵口未完未及　辦兹　利津縣禀報北嶺子迤上里許及迤下之西灘地方因連日風大水猛均被水漫過埝頂民夫搶護不及致將兩處埝身刷　化嶺子油　五六丈西灘已刷寛二十餘丈淹斃人口三名兩處之水匯由迤南舊岔河入海臣已飭下游督辦道員丁達意卽日前往察看情形酌量刻下能否堵合統歸官爲籌辦以紓民力該處地近海濵村落無多並飭利津縣查明由臣撥欵派員酌子賑撫俾免流離失所謹附片具陳伏乞聖鑒謹奏奉硃批知道了欽此○○二品頂戴蘇州織造奴才莊健跪奏爲丙申大運縀綢等項織辦告成委員解京交納恭摺奏聞仰祈聖鑒事竊查奴才衙門奉辦運務例由蘇州藩司江海關道歲撥銀十萬七千兩分兩期籌解辦理赶運大運在案至内申運户部内務府奏派縀綢線絲等項奴才業於上年九月間照單遵辦赶運解京交納應辦大運因料工銀兩未到無從開辦待至咨催陸續撥齊已逾期限隨卽督飭承辦經書採購物料提練純潔發染開工現已一律告成計内庫上用縀匹二百一十匹件官用縀紗五百二十匹件花綾二百匹花春綢五十匹花素紡絲八百匹杭綢三百匹春羅一百五十匹湖縐三百匹素彩綢二百匹細布三千匹衣綫七百觔白絲七百觔又部庫縀綢綾紡等項九百二十匹敬謹裝箱封固援照歴届成案航海解京以期妥速除遴委庫使文監督同承差於四月十八日由蘇起程小心護解赴内務府户部分投交納外理合將報解内申大運緣由恭摺奏陳伏乞皇上聖鑒謹奏奉硃批該衙門知道欽此○○甘肅新疆巡撫臣饒應祺跪奏爲新疆第七次遵辦新海防再减一成捐輸懇恩飭部核奬恭摺仰祈聖鑒事竊照新疆新海防再减一成捐輸自光緒二十二年九月初一日起至十月底止作爲第六次捐案業經臣奏請核奬兹據新疆布政使丁振鐸詳稱自二十二年十一月初一日起至二十三年二月底止據各捐生先後報捐實官虚銜十四名共收正項庫平銀二千三百七十六兩一錢分别塡發正實收給予各捐生收執所收捐銀另欵存儲聽候提撥隨收飯銀照費存俟彚解造具各捐生履歴淸册齎呈副實收詳請奏咨換給執照前來臣覆核無異相應仰懇天恩俯准飭部分别核獎以資觀感除將淸册副實收飯銀照費咨送吏部户部國子監外所有新疆第七次遵辦新海防再減一成捐輸懇恩飭部核奬緣由謹恭摺具陳伏乞皇上聖鑒訓示謹奏奉硃批户部議奏欽此○○饒應祺片再新疆疏附縣上年九月地震城鄉及布魯特山内均有倒塌房屋壓斃人畜淸事當經臣轉飭妥籌撫恤附片奏明在案兹據新疆布政使丁振鐸詳稱據該管道州督縣淸查城鄉各村莊災户已經該縣捐廉賑濟並未請動公欵其布魯特山内震塌房屋一百八十二間賑給銀一百八十二兩壓斃牛馬十三頭賑給銀三十九兩駱駝三隻賑給銀一十八兩羊十五隻賑給銀十七兩五錢共計散放銀二百五十六兩五錢均已比照色勒庫爾地方災案辦理銀數有减無增等情造具淸册呈請奏咨前來臣覆核無異相應仰懇天恩飭部查照准其報銷除將淸册送部外謹附片具陳伏乞聖鑒訓示謹奏奉硃批户部知道欽此○○常山片再奉造辦處文開懋勤殿旨傅辦上使描金龍硃紅絹福方陸百張五色灑金蠟箋紙二百張素蠟箋紙二百張五色灑金絹六百張白畫二百張徽墨六百錠劄令製辦解京等因當經援案呈估價值咨撥銀欵按照原傳樣式敬謹選製齊全應一並解京呈交除將動用銀數造册彚銷外謹附片具陳伏乞聖鑒謹奏奉硃批該衙門知道欽此○○德壽片再九江府知府尹序長病故經臣另行恭疏具題听有該府印務應卽遴員接署查有試用知府王景沂歴事端謹堪以署理據布政使翁曾桂會同兼署按察使劉汝翼具詳前來除檄飭遵照外謹會同兩江督臣劉坤一附片陳明伏乞聖鑒謹奏奉硃批吏部知道欽此○○頭品頂戴陜甘總督臣陶模跪奏爲校閱光緒二十三年各營官兵春操事竣恭摺印祈聖鑒事竊世陜甘督標並蘭州城守六營馬步守兵向係春秋二季合操兹届本年春操之期仍應依期合操以符定制臣於三月二十七日率同司道　臨敎塲校閱　營官兵　　　山速戰等陣隊伍整肅器械鮮明進止如法施放連環槍砲噴筒火彈比較刀矛籐牌亦屬便捷所練馬隊合隊操演馬上放槍以及員弁槍　均靈使有準臣擇其技勇出衆者分别奬賞以示鼓勵仍嚴飭各營將弁一體認眞操演實力講求務期一兵得一兵之用庶不致餉有虚糜以冀仰副聖主整飭戎行至意所有微臣校閱光緒二十三年省標春操情形理合恭摺具陳伏乞皇上聖鑒謹奏奉硃知道了欽此○○陶模片再據署陜西漢中鎭總兵　得勝呈稱說鎭所屬寗陜營　將張國祥得患痰疾醫行罔效於光緒二十三年二月二十五日在任病故等情前來臣復查無異相應奏明請旨開缺除劄付及印甘各結另咨达部外所遺寗陜營叅將員缺陜甘現有應補人員容臣另揀請補謹片具陳伏乞聖鑒謹奏奉硃批兵部知道欽此 
 
 

Page 16

 
 
[光緒二十三年六月初七日京報全錄]  
　　宮門抄○諭旨二道錄前○東撫李奏爲瀝陳山東河工情形片○江南織造常奏爲委員起解各項上用活計摺○江撫總奏爲臬司到省飭赴新任片○又奏揀員請補中缺知府摺○漕督松奏報江北漕船一律挽上淸江閘日期摺○陜督陶奏爲守備因病出缺片○晉撫飭奏武員留省補用片○又奏副將飭赴新任片○六月初七日理藩院鑾儀衛光祿寺鑲白旗值日無引見○載　　假十日○錫振祿祥預備召見○召見軍機錫振一祿祥○○李秉衡片再山東黄河河身淤澱隄埝卑薄一切爲難情形經臣疉次　　奏上采臣近駐西韓工次連日河水暴漲附近下游兩岸紛紛報險臣親往查看如北岸之大馬家大田家張灘豆腐巷梁安安莊利津城關南岸之曹家店卡莊梅莊下至南北嶺西灘辛莊等處堤埝出水高者不逾一尺低者或僅數寸或已與隄平南岸之埝係民修民守殘缺尤甚或於隄上累土爲埝藉顧目前而各處𦉑漏疉出應接不暇少加風浪卽可平漫而臣前因經費難籌雖奏請擇要加培僅以出水三尺爲度然隄加五尺而河身之淤刃隨之則加如未加矣卽各處儲備料物以爲搶險計然上下數百里間處處可以漫溢一遇汛漲卑者不能驟使之高是無處非險並無處可搶矣伏思豫省黄河寛至數十里及十餘里其隄身之高厚屹若長城河臣專心致志以全力副之故能得以無事東省隄埝之卑薄則有如田隴河面之陜隘則僅勝溝渠近年因尾閭不暢節節淤飽河底高於平地全恃一縷危堤將洪流束範滿則必溢處處皆岌岌可危將欲大爲修培則數百萬帑金旣無從籌畫欲展寛河身則數十萬居民又無地安插種種難辦情形較豫省不啻倍蓰以撫臣兼同河務事繁責重又不能如河臣之壹意經營此卽智慮過人猶懼不逮况以臣之愚拙更覺竭蹶萬分現在伏汛將臨在在險要臣忝膺重寄曷敢不勉荷仔肩卽各處工員經臣訓飭再三亦無不勤奮趨工力求穏愼惟以萬里黄河歸宿之處而河身不能翕受卽竭力補救而防其衝决安能禁其盈滿一届大汛其横溢四出勢所必至自愧宣防無術莫澹沈菑實覺上負聖明下漸黎庶捫心午夜寢饋難安此微臣歉悚下忱所不得不直陳於聖主之前者也臣自二月初九日出省歴時已逾三月署中一切事件亟待淸釐本年届鄉試之期所有應行預備事宜須與司道商辦臣拜摺後卽於五月十八日由利津陸鉻回省所有瀝陳山東河工情形及恭報回省緣由謹附片具奏伏乞聖鑒訓示謹奏奉硃批知道了欽此○○江南織造奴才常山跪奏爲敬事房奉傳辦各項活計謹擇要儧辦工竣解京呈交恭摺具陳仰析聖鑒事竊奴才於上年二月間接奉内務府來文敬事房奉旨内縀庫現存蟒袍衣面綢縀紗等項賞賜宴上不敷用今傳三處織造每處照單織辦一分務於本年五月節解交敬事房呈覽以備上用欽此恭錄諭旨並原傳片金花樣及件數淸單劄令欽遵辦理前來當經估價報部並因工繁限迫先後咨請内務府寛限期嗣因准兩江督臣以庫欵支絀咨部另撥的欵濟用旋奉部覆仍令由司關道局於外銷欵内按數匀籌等因伏思奉傳活計攸關御用要需迭奉嚴催未嚴拘泥曾於上年九月間附片奏明先就撥到銀欵擇要開工按照單開上用繡緙蟒袍櫬衣馬褂緊身圓片金縀等欵花樣顔色敬謹督催傳辦現已竣工委派庫使雅靈阿帶領妥役於三月二十五日管解起程航海運京呈交其餘綢縀紗各項活計應務　　　者籌　　接續辦理除移知兩江總督江寗藩司並援案造册奏銷外謹恭摺具奏伏乞皇上聖鑒謹奏奉硃批該衙門知道　　○○　　片再新授江西按察使張紹華現已到省自應飭赴新任除札飭遵照外理合附片陳明伏乞聖鑒謹奏奉硃批知道了欽此○○頭品頂戴江西巡撫臣德壽跪奏爲遴員請補知府以資治理恭摺仰祈聖鑒事竊照臨江府知府王之藩病故經臣恭疏具　　　　臨江府知府係衝繁二項相兼中缺聲明江西省現有應補人員請留外補在案查銓選章程内開現在任改簡之員遇有　　中　　　　　　　酌量請補不積各項班次之缺仍俟裁缺卽用廻避卽用留省另補三項均無人查有改簡另補知府斌鑑年六十三歲滿　　　　　　　　　　由監生報捐筆帖式咸豐四年十二月籖分刑部行走六年十二月補授山東司實缺筆帖式同治元年京察一等奉旨記　　　　　　　判用二年升補湖廣司主事三年九月奉旨記名以倉監督用是月奏調淸檔房堂主事四年五月升補四川司員外郎五年五月　　本裕倉監督八年四月差滿回任十年二月京察一等奉旨記名以道府用三月經承修普祥峪萬年吉地王大臣奏派監修五月　補福建司郎中光緒元年十月經承修普祥峪萬年吉地工程王大臣奏保奉上諭斌鑑著賞加道銜並隨帶加三級欽此二年京察一等奉旨記名以道府用四年十月初七日奉上諭補授江西南昌府遺缺知府奏補贛州府知府員缺光緒六年十一月初八日到任嗣奉奏請與准補臨江府知府王之藩繁簡互調准吏部咨覆議駿奏請將贑州府知府斌鑑開缺留於該省遇有相當中簡缺出酌量請補行令照例給咨赴部引見請咨赴京經欽派王大臣騐放覆奏奉旨著以中簡知府留省酌量請補欽此領照起程於光緒十一年十一月二十二日到省係到省後所出之缺例得酌補該員任事認眞勤幹有爲以之酌補臨江府知府洵堪勝任不積各項班次之缺據藩司翁曾桂臬司張紹華會詳請奏前來合無仰懇天恩俯准將斌鑑補授臨江府知府如蒙俞允該員係改簡另補知府請補中簡缺知府銜缺相當毋庸送部引見亦例不核計叅罰再此案藩司於光緒二十三年五月初三日出詳合併陳明謹會同兩江督臣劉坤一合詞恭摺具陳伏乞皇上聖鑒訓示謹奏奉硃批吏部議奏欽此○○頭品頂戴漕運總督奴才松椿跪奏爲江北河運糧船挽上淸江各閘日期恭摺由驛馳陳仰祈聖鑒事竊照光緒二十二年江北冬漕循辦河運糧船分爲前後各五幫陸續兌裝前五帮於三月二十日後五幫於三月二十九日次第開行業由兩江督臣劉坤一會奏在案奴才疉經嚴札催提兹據江北河運勷辦委員候補直隷州知州方臻喜禀稱漕船各幫先後到齊當卽率同淮揚海道課元福等照例查驗米色尙屬乾圓潔淨共計漕船五百隻裝運正餘米十三萬九千一百五十五石九斗六升九合一久於五月二十一日陸續挽過淸江福興通濟惠濟四閘連檣北上查上年回空漕船在臨淸一帶爲凍所阻至本年三月初間始歸寳汜水次運夜受兌開行較之每届日期稍緩惟有督飭該糧道吳重　等曁沿途文武各員加緊催儹前進不任稍有停留庶可以速補遲徐州運河淤墊之處均已一律挑浚梁通察看目前水勢足資浮送除再飛咨東河督臣山東撫臣飭啓湖口　按照定章尺寸放水接濟俾得迅抵山東乘汛渡黄並俟全數　境續行奏報外所有江北漕船挽上淸江各閘日期理合恭摺由驛馳奏仰慰宸廑伏乞皇上聖鑒訓示謹奏奉硃批知道了欽此○○陶模片再臣據延榆綏鎭總兵蔣雲龍禀稱署定邊恊營　司延　營正任守備得有發於本年正月二十九日在署任病故等情前來相應奏明請旨　缺餘飭　該故員嫡　醫士水查印甘各結及原領延安營守備札付另立送部外所遺延安營守備員缺陜甘現有應補人員容臣另揀請補理合附片陳　伏乞聖鑒謹奏奉硃批兵部知道欽此○○胡聘之片再山東補用總兵杜金標江蘇睢寗縣人山東補用叅將馮以成　西安定縣人均由　武軍勇目歴在甘肅　疆等處勦　曁山東河工案的出力　保今職留東儘先補川先後在東請假回籍現均因事來晉臣查　總兵杜金標溺　　　膽旘兼優該叅將馮以成心地樸訓驍勇善戰現值晋省武備需人之察籲　天恩俯准將山東補用總兵杜金標山東捕用叅將馮以成改歸晋標補用以　營伍除咨部外謹片具陳伏乞聖鑒謹奏奉硃批着照所請兵部知道欽此○○陶換片再升補陜張固原提屬西安城守恊副將田玉廣赴引事竣應卽赴本任以重職守除給委外謹附片陳明伏乞聖鑒謹奏奉硃批知道了欽此 
 
