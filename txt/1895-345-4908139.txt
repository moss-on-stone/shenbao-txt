# 1895 - 345 - 4908139

 

Page 1

 
 
[景岳全書出售] [  圖書集成局啓]  
　　是書爲有明張介寳先生所撰首傳忠錄次麻神章次諭家要諸次傷寒典次雜症讀由　　婦人規小兒則痘疹詮外科　本尊正　方古方又　輯婦人小兒婉　　　方都計六十四卷國朝曾收入四庫全書蓋以先生爲　國一代名臣　紹長沙並驤東　旣　　　　　　　　以　　用能至精至微不偏不倚崒他人　能望契項背步其後　　所惜木板漫漶模　讀者不能了澈本順因代書肆友人覔　　　　本印　新　　字潔白帋張裝釘無訛校　　善刻已告成分獲二十四本襄以錦函每部碼洋　圓分存湖南廣東上海愼記書莊蕪湖　南寳　分　金陵　　閣及寳善分局五馬路　昌書　出售世　　　醫林之幟　尙其購置一編乎此佈 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[鐵路巵言]  
　　中日和好以來談者皆謂中國而欲致富强當以鐵路火車爲先務於是道旁築室議論紛紜有謁達官而上條陳者有私居而放言高論者各有見地各不相同至本月二十日恭奉上諭督辦軍務王大臣奏請揀派大員督辦鐵路一摺鐵路爲通商惠工要務朝廷定議必欲舉行前諭王大臣等令將近畿一帶先籌辦法當經該土大臣選派廣西臬司胡燏棻前往查勘兹據奏稱自天津起循運河迤邐而北繞越南苑以達蘆溝橋計二百十六里估需工料銀二百四十餘萬兩並繪圖貼說請派員督辦等語開創之端難於圖始任用之際要不猜疑胡熖棻旣經條奏於先又復履勘於後蘆津一路著卽派該臬司督率興辦以專責成所需經費著戶部及北洋大臣合力籌撥至由蘆溝橋南抵漢口鐵路一條道路較長經費亦巨各省富商如有能集費千萬兩以上者著准其設立公司實力舉行事關商辦一切贏絀官不與聞如有成效可觀必當加以奬勵將此宣諭中外知之欽此聖謨洋洋誠可謂詳盡曲當矣夫鐵路火車之有益於國有益於民固已盡人知之亦盡人欲興創之特以經欵難籌是以迄今尙未舉動耳或謂宜開設公司由官督理殊不知前者各處煤礦鐵礦以及金銀諸礦經似官非官似商非商之輩招搖撞騙謬稱鳩股集貲商人信而不疑爭先輸財入股及股本旣足而此種似官非官似商非商之輩一味逍遙浪蕩揮霍於花天酒地之中久之囊槖旣空事迄未辦商人平生心血白白耗費於此無分文可以收回此次而再欲鳩及商人恐商人皆裹足不前無復有輸將　躍者此開設公司之未爲善策也或曰宜勸令南洋新加坡庇能暹羅噶羅吧各處流寓之富商辦理此事夫南洋各埠我華商擁貲千百萬者固僂指難終其人生長外洋熟知鐵路之興有利無害勸其興辦豈不樂從特是其人久已習慣泰西不識中　風俗歴年籌振事起各省無業匪類往往航海而往冐作勸捐誘其巨金給以僞照其人屢遭騙局愼喪難堪斷不　　巨鏹以歸再受華官之箝束此勸辦之徒勞無益者也或曰是宜任西人創行而我國榷取往來貨物之稅夫鐵路一事西人詎不欲爲特以我國家自有之利權一旦付與外人之手不但歴來無此體統且明明利源可濬而平白地拱　讓之司農度支豈忍出此此任西人創行之不可者也或曰是當借洋債以興之按洋債之借昔年本屬不多自李傳相在馬關與日本議和償銀至二萬萬兩目下遼東還地又益以三千萬金統計二十一行省中一時何從籌備所借洋　遂由此而多新章旣統歸總稅務司則他日付還必由各海關支出各海關所入之稅旣已抵此巨宗烏能再借若十以資鐵路火車之費此洋債之不可借者也皇上知其然故諭中首黜官督商辦之法曰一切贏絀官不與聞深　借洋債之非曰蘆津一路所需經費著戶部及北洋大臣合力籌撥其曰各省富商有能集貲千萬兩以上者著准其設立公司雖不明言洋債之不准借用而其在中國集貲之意早已櫽括其中或有疑將此宣諭中外之句謂外人亦可承辦者不知中係京師外指各省綸言明白不難絀繹而知也然則究將如之何舉行曰僕有二策焉一則仍責之海　仿去年息借章程而變通其意凡富商大賈之願入股者不論數之多寡一律交與附近海關由稅務司出立收條付以股票他日歸還之際雖由藩庫籌出仍歸海關支發其息亦領自海關華人每深信西人而不信官吏試觀息借一事内地殷實之戶皆不願繳呈地方官獨通商各口之繳諸海關者絶無吝色且地方官所出收據視同廢紙一般獨海關稅務司簽字之收單立刻可以售去此非明騐大效歟如以海關爲不便經理則或者付與西人承造貲本由西人付出訂定造成之後每年由國家購回若干里分若干年一律購回則目前雖暫失利權日後依然在握雖與令各省富商集貲之諭稍不相符然他日旣已購回卽可作爲國家官路亦未必終於受虧也草莽書生不敢妄談時事　略抒　見等於日出之巵言而已矣質諸通人或亦首肯 
[本館接奉電音]  
　　昨日午前京師飛電傳來硃筆一道旨一道敬謹譯登○十月二十七日奉硃筆　儒補授太常寺卿欽此同日奉旨金州副都統著壽長補授卽赴新任毋庸來京請訓欽此 
[遼東近事]  
　　營口采訪友人云本月初六日交小雪天氣尙覺和煦氷凌未見各輪船皆照向章開出港内僅存野鷄輪船及登牛子船各一艘本地駁船十餘號豆子已出售一空計廣建潮三帮裝輪船二十餘艘沙船寗波船二十餘艘本年下半年生意尙佳收諸桑榆尙足敷一年用度○初六日午後日官發出告示一通定於東歴十一月三十號卽華十月十三日交還侵地撤去戌兵其文曰大日本帝國占領地總督部民政部長陸軍少將男爵茨木爲曉諭事照得客年日淸兩國開戰以來我大軍入淸疆置民政部於各處撫馴具臻民情無壅滯本年五月兩國全權大臣締　講和訂立條約於日本馬關經由兩國皇帝陛下批准遼東等地歸於日本國版圖今接本國政府之命因爲全權大臣林與淸國全權大臣李商酌於北京以訂日本國以遼東地還附淸國淸國以銀兩償於日本國故要撤回我軍乃擬於明治二十八年十一月三十號撤回我軍之時兼閉民政支部所有民政一切事宜自有淸國官吏來攝辦其各知悉又兩國旣立約淸國將淸國臣民交戰中與日本軍隊有交相關繫者不得加以何等刑罰又不准他人爲之陷害爾民人等其各安業切勿背負兩國保全之至意明治二十八年十一月二十一日示○有四川人孫自榮者不知其所操何　本月初八日頭帶全紅風帽身穿紫縀馬褂率同數騎過市招搖旋至森昌盛信局卸裝日兵見之立卽拘赴乾元利由 
 
 

Page 2

 
 
隊長升座訊鞫責以何故不先知會擅自到營孫呆若木雞一言不發隊長意其爲奸細也喝令掌擊數十下押送東官廳民政支部三橋氏處旋經鋪商爲之保釋○某日府尹牌示營口同知委范高也司馬樹升署海城縣委候補同知孫芝齋司馬署理蓋平縣委候補知縣前府經廳楊敬修大令㴻芝太守爲收地委員至營口厘金局仍委福太守總辦○傳聞日人還地後宋祝三宮保奏明先派四營鎭守刻已行抵田臺隨率同山海關道赴營口至金州復州沿海各口尙須至大連灣與日總督會晤後商議收還○本月初九夜四鼓時有盜人元茂棧刼去騾馬數頭此外迤南頭各處刦竊之案日有所聞大會添雇更夫四十名連前雇者共百二十人夜間分叚巡緝然地廣人稀終難兼顧惟保護巾廛各店而已迤南自東至西綿長十餘里寛三五里民居櫛比商賈寥寥以故宵小之流肆無忌憚也○當日人來營口時各衙署差役無所事事惟開花會及寳局以博蠅頭今聞華官將次駕臨遂先後往省垣迎迓至隨同　人辦事籍以刻削商民之輩則區所旣撤腰纒已豐探恐被害之家日後告發多有挾貲遠去者 
[蕪火迭見]  
　　交冬以來火患頻仍幾於書不勝書十七日范蠡山之麓茅龍編結忽而破壁飛騰山外惟見黑烟縷縷而已比水龍舁至已焚燬茅屋數椽焦土可憐又東門外紫竹菴爲比邱尼焚修之所晨鐘夕唄佛國非遙某夕亦遭回祿之災焚去廂屋數椽内皆人家寄存之壽器水龍因遠難至故惟有聽無名火自生自滅而已 
[燼餘奇談]  
　　蕪湖友人來函云月之十三日電報局對面大火焚燒樓房門面十餘家業紀昨報火後尙有奇事二則請書之以資譚柄起火之西鄰鷄毛行數日前到有甲乙二客各販鷄鴨毛數十包存行待價而沽火起倉卒甲客誤將乙客之毛搶出數包寄存附近葉姓水果行中事後得悉其誤欲與乙客共分其値乙不允因之口角紛爭葉姓惡其聒擾盛怒躍出欲爲判論詎未數言卽玉山頽倒魂赴泉臺見者咸咄咄稱怪事又被焚之朱姓雜貨行先一夕爲女招贅親朋畢集喜溢門楣次日下午新郎新婦正在紅氍毺上盈盈交拜忽而對面火起烈燄怒捲而來新郎卽頂冠束帶飛步登樓搬搶什物新婦亦飛棹蓮船從事搶火未及提携祝融已闖入洞房只得互相逃命時新郎猶雀其頂而補其褂新婦則鳳冠在頭紅衫在身回顧洞房早已燎原所有粧奩錦繡付諸烈燄飛灰不禁自恨女兒命薄痛不欲生幾欲返身效飛蛾之撲火幸親鄰勸阻暫就鄰家以成好事聞朱姓所贈妝奩雖無百寳壓箱而錦屛玉鏡却亦所値不資甫經一夕卽付一炬未免有情維能遺此是可謂罕有之奇然不能不恨火鴉軍之惡作劇矣 
[神山瑣事]  
　　駐蕪英國領事福格林君下車五載豁達租平與華官辦理交涉每能不分畛域折衷至當是以當道咸樂與之交厚近聞福君蓴鱸入夢鄕思縈懷已禀蒙駐京總領事准假一度錦旋所遺蕪湖領事之缺准以廣東瓊州領事博君調辦第博君聞須候别埠領事到瓊接代始龍挂颿來蕪故福君歸期尙未悉定於何日云○粤人某甲與四人某乙股開全益辦館於新關東首售賣西人食用各物光怪陸離羅列盈庭鄕人道經其門每訝爲波斯胡得未曾有近因生意虧折負債纍纍互相結算帳目不能效管鮑之分金反效張陳之隙末甲自憤運氣晦敗又慮避債無臺乃自嚼其舌斷落寸許復用手鎗自擊幸彈子僅中下頰得以不死當卽禀報領事官臺赴弋磯山福音堂西醫院内敷冶未識能無性命之憂否○冬防以來道憲袁觀察每親自微服督帶三五僕從遍巡城廂一夕運漏三商某校書乘輿出局行至二街突遇某營查夜勇丁數人攔住去路假犯夜爲端攔輿索詐並伸手捉肚捺胸校書駭極狂呼正在無可如何觀察從後巡至略問情節以爲犯夜則當拿送有司豈容攔路滋擾立飭將各勇當街笞責數百板諭令敢再有犯重辦不貸諭畢仍帶侍從揚長而去○道轅設有發審局勘　皖南各府州招解各案向委俸靜山大令承乏並有朱大令贊襄其事月前俸大令赴東流縣新任所遺發審卽以帮審朱大令升接遞遺帮審遴委銀庫委員袁東昇二尹兼辦刻已接差視事○精健營統領劉子幹觀察月初赴省公幹並上禀辭差撫憲溫語慰留謂該營依畀方殷未便俯如所請亦可見憲眷之隆矣 
[整頓塲規]  
　　江寗省各書院積弊相沿無論官師課目均交本府臨期示諭士子點名後則携卷出塲各在家中應課繳卷時限極遲每人做兩三卷三四卷不等或買通關節有遲至數日而卷始繳者以致弊竇叢生積重難返近鍾尊兩書院曁文正惜陰經甚某當道輪課略爲振作然於各弊端總難掃除凈盡而鳳池書院已久不堪聞　矣刻下上元縣王伯芳大令芝蘭來治斯色以爲士習不端民風難正欲端士習必於書院加之意焉因定期本月廿二日考鳳池書院屆時大令親臨考棚點名給卷扃門課試限酉刻交卷直俟酉刻將已繳之卷全數彚齊就原轎帶回署内評閱後繳者不錄是日並爲諸童備午膳一餐不但枵腹能充而且肥甘可口嘉惠士林之意良非淺鮮云 
[湘道過鄂]  
　　新授湖南岳常灃道桂觀察中行於本月二十日晨道經鄂渚繫舟大江之北各營防勇初未及知至是手足慌忙齊至江濵升砲鳴槍以迓觀察隨卽登岸乘坐大轎詣督轅禀到進謁華始命駕而回想觀察小作勾留不日卽行赴任矣 
[繙譯赴申]  
　　日本總領事官珍田君於十九日回滬暫留繙譯各官在圓通寺賓館居住等情迭列前報兹又接杭州訪事人信云聞領事返申後擬復往姑蘇劃界須俟議定後再行來杭是以繙譯官猷原陳政速水一孔均於二十三日同赴藩署拜會辭行本日四點鐘時業已起程矣 
[武林天氣]  
　　杭地自上月十六日降雪後次日卽放晴光天氣驟冷裘帛着身爲之不煖至廿一二日始漸轉和廿四日忽又大暖宛如仲秋天氣廿六日晚陰雲四合石礎潮暈知雨師將臨廿七日仍然晴霽氣益炎蒸至本月十一日尤爲躁悶晚間略沾微雨十二日北風略作天又放晴十五夜始大雨一連二日雨聲未息十八日陰雲重合雨點時下晚間又作傾盆之勢自此四日點滴連綿潮濕異常至廿二早始息風自北來頓又寒冷雖放晴光夜間西北風更緊從睡夢中醒來覺被池無温氣稍一轉側衾寒似鐵默訝天時轉冷又何其驟次日早起窗隙中頓露白光推窗望之六出花正在漫空飛舞鴛瓦上已鋪絮一層矣迨炊烟四作滕六君遂返旆計自廿四日起天已晴朗候已嚴寒人人負黄棉襖子皆欣欣然謂冬日之可愛矣 
[蕪市錢荒]  
　　銀洋牌示向以鎭江及本埠銀根緩急爲起落前此米市弛禁消市不旺本洋牌厘雖擡總不過八錢有零近數日間米市暢消遂漲至八錢八九分致令各路來蕪米客以銀盤賣米復兌本洋携回者皆受其朘削至錢根現仍短缺非常本洋雖銀厘極大每元只兌錢一千二百文英洋則更不滿千翼蓋銀價每兩祗換錢一千三百九十文同業購買尤須貼水二三十文錢荒之甚實從來所未有也 
[土國電音]  
　　英京來電云土國之亞棉尼安人於十三日復在土京滋閙經公差出而剿辦亞民死者約有七十名說者謂亞民旣在土京擾亂則土國可以有詞以拒列邦所請共治亞棉尼安之事矣復接英京來電又云亞棉尼安之人因在土京擾亂以致居民寢饋弗安甚爲震動各國駐土京公使因此一事咸致浮羅底書於土廷謂土國不應將所獲之亂民虐待及受傷之犯再戕其命幷請土廷從速設法以弭斯亂土廷因此亦亟籌方略以冀遏止亂萌今地方已覺略爲安靖矣至亞棉尼安在土京之教堂近爲婦女住居殆滿蓋諸婦女恐再有變亂之事至進殺害故至教堂以爲匿避之計至十二十三兩日土京之内沸亂如麻其慘狀有不堪寓目者然則此次亂勢之盛可想而知矣 
[鴛湖雪棹]  
　　嘉興訪事人云前嘉協張協戎被人在上憲衙門控禀經大憲札委宗郡守及巡鹽水師兼嘉防費統領就近會訊經費統 
 
 

Page 3

 
 
領來城郡守卽會同至宏文館設立公案提訊在營百總及協轅巡捕幕友等聞已訊有端倪據實詳復核奪矣惟供詞一切因關防嚴密外人不得而知也○前報南潯鎭劉紳家火災一則兹據訪事人云該紳家本擇定十六七八三日慶壽及懸掛進士匾遠近男女親朋早已齊集宅内不意十六夜點半鐘時堂樓上火油燈鍊中斷下墜轟燃爆烈不可收拾該宅自有洋龍三架無能爲力待救熄天已黎明祗剩平廳大門及末後一埭而已從中有湖州茶擔嘉興金聲燈棚等皆付之一炬次日茶擔主欲扒燒剩之物主人止之囑開細帳照賠據云該處茶擔資本甚鉅緣一切陳設供件盡係古玩最極精工約計資本須一萬有奇並云燒斃兩女使一男僕又有親眷等人倉卒中從堂樓上跳下跌傷者數人内有一人云是三房所共亦罹此難誠慘已哉○前報陰雨連綿至前日半夜時倐發西北風風吼且猛屋瓦皆飛廿四日晨起見雪約積寸餘寒冷極甚幸午刻卽放晴光雪亦鎔化 
[賊計狡甚]  
　　松江訪事人云蔣陸氏者漁婦也年逾古稀精神尙健膝下所生二子均已夭亡僅賴一孫以延血脉顧孫長大成人願析炊分居各操一舟浮沈水面俾孫自食其力亦使知穡稼艱難之意也本月中旬某晚氏泊船於婁縣轄境油雪涇官河内未幾復有某甲駕一灘船來艤其旁氏老眼昏花不識甲之行徑晚餐後偶向村民某乙家顧訪以甲係水面比鄰卽託其代爲照料詎氏登彼岸甲卽心起不良將網船撑去置難船於河干迨氏尋徑歸船見已船頓失所在大聲呼喊形影毫無計共舟中所失壽衣等件約値三十餘千無奈將其灘船權且收營轉作計較翌日聞有上海航船戶失却駁貨灘船一艘係是停泊於鬥富洪者當經報縣請緝氏探悉情由亦卽協保開單詣縣報失林明府得禀飭差往騐果航船戶所失之物也顧念漁婦年老力衰卽以船抵船價猶不合况衣物雜件爲數已屬不少再四圖維著航船戶出洋十餘元貼作漁婦撫恤之費灘船備領氏唯唯遵諭而退至所失衣物等項姑俟追獲原贓再行定奪竊賊如甲計誠狡哉 
[賭棍逮案]  
　　棍徒顧祥生陸某兩人嗜賭爲生專藉牧豬奴以誘騙錢財已數載於兹矣子弟之受其害者廢時失業不計其數近又在葉謝莊十一圖城梓廟相近開塲集賭正在興高采烈爲華亭縣葛明府訪聞飭差拘拿到案各笞七百下荷以雙連鉅枷發頭門示衆並著於限滿時飭帶犯事地方遊示一週 
[覆舟釀命]  
　　松城西南鄕神渡橋附近猪欄圈地方於本月二十四日有某野航船揚帆而過適朔風猛厲波浪滔天舵工偶失駕馭遽遭催折船卽翻覆艙中搭客七八輩俱隨伍大夫而遊惟篙師等略諳水性得保無恙未知以後作何辦理也 
[火警兩誌]  
　　本城九畝地滬軍營昨日午前因炊飯遺火致兆焚如幸各勇丁奮力施救廚房扒坍其火卽熄○本埠小南門外佛閣街東首某姓老嫗素抱烟霞之癖前晚魚更二轉時一榻橫陳短笛吹來如在神仙國裏不意凝神交睫烟燈燃著蚊帳炎炎直上該嫗從夢中警醒喊救幸樓窓沿街其時尙早四鄰登樓將燃著之床帳被褥抛在街心立時救熄而老嫗兩手已焦灼受傷矣 
[鮮民回國]  
　　前有崇明縣解來朝鮮難民十一人押送來申請道憲遣送回國黄觀察發縣安置候示本縣黄大令當將該難民發出西門關帝廟暫住候有便船遣送已列前報兹經黄大令查知有薩加米麥魯輪船開行昨日飭幹差薛貴將該難民送上輪船乘之回國矣 
[續遣散勇]  
　　厦門來滬散勇一百六十餘名分爲二班動身前日已去其半尙有一半昨日午後附輪動身矣當經黄大令派令差頭薛貴帶齊伙役並蘇松太道親兵押送該散勇上船在岸邊流川彈壓免得滋事 
[馬車肇禍]  
　　昨日午前十點鐘時有二西婦乘四輪馬車疾馳至虹口西華得路撞壞東洋車一輛八十號印度捕聞而追至馬車卽望蓬路馳去印捕追之將及西婦囑叱御者加鞭圖遁捕連吹號呌寂無應者迨東洋車夫扒起而馬車已過外大橋望英界去矣 
[英廨會訊案略]  
　　德商瑞記洋行控華商恊泰源主袁伯源曾代行中向胡恒昌棉花號代購棉花二千一百五十擔延不交貨德總領事艾思文君據情函致英公堂屠别駕准詞飭差往傳定於昨晨會訊差役禀稱胡遠在龍華須由縣主大老爺往提今小人先傳袁到案袁供稱瑞記洋行向胡購買棉花二千一百五十擔係職員經手不料胡遲延至今不肯交貨職員屢向催促胡總置之不理别駕據情商諸佛繙譯當著袁向胡赶緊催交如再遲延准具禀來案請縣署提胡核辦 
[英界公堂瑣案]  
　　一百九十號華捕解木工徐和尙至案禀稱昨日此人在虹口仁智里陳潘氏家吵閙不休並持剪刀將氏頭面刺傷鄰人喚小的前往拘入捕房陳潘氏投案訴稱小婦人前曾與徐母同居業已遷徙徐忽於昨日至小婦人家堅欲索伊之母小婦人答以不知何往伊突出快剪將小婦人刺傷是以交捕送究徐供稱母親同在日本傭工回時帶有洋銀千餘圓衣箱十三口金飾二十四兩氏知卽多方哄騙並寄名母親膝下僞爲親密致將積蓄陸續騙完近將母親及衣箱等物不知騙往何處昨日向問氏堅不肯認以致略與爭執實未持剪刀刺伊陳潘氏稱徐母前雖同住刻已分居徐堅稱被氏騙匿屠别駕據情商諸佛繙譯官判令將徐掌頰一百下其餘情節著各遞禀詞控告○包探倪順泉解船戶陳阿虎至案禀稱此人代人裝載零鐵竊取若干經小的查獲請卽究追陳供稱小的見剩下之鐵掃積求售並非　取别駕令具結開釋○包探杜雲卿解王桂卿至案禀稱此人在某洋行執役係方淮卿之妹婿邇者忽患瘋癲時至方處索借且更吵鬧不休是以拘請究辦方遣丁投案禀稱家主願略給銀洋可否求大老爺押送回籍士語無倫次不能取供别駕令丁傳諭方給以洋銀八圓令王自行回籍○三百六十三號華捕禀稱昨日華興寳扭控邱四全沈小寳訛詐洋銀一圓由小的拘入捕房捕頭向之查詢則並無原贓今特解案請判别駕判令各管押二日○包探黄四福禀稱竊賊王道和前因犯案送請大老爺遞解今又來滬在某鞋店前探望適爲小的所見是以拘解請判王供稱小的係蘇州人自知犯法不敢來滬實因有人託小的來此尋人日内卽當回去别駕判令笞責一百板仍遞蘇州原籍○包探黄四福解竊取曹金山家銅銚之朱和尙請究曹投案領贓朱供稱小的係揚州人悞聽匪人之言以致行竊别駕判令掌頰五十下贓給還失主○包探趙銀河解在途拉客之野雞淫倡賈蕭氏王者香李三寳至案請訊賈蕭氏供稱丈夫係梨園中人小婦人並不賣倡悞被拘案者香供稱小婦人前雖賣倡爲業現已從良　寳供稱小婦人夫故無依不得已而爲此别駕判令各交官媒管押兩日 
[法公堂瑣案]  
　　候補縣唐大令兆文假寓法界萬安樓客棧托雇縫工胡錦昌裁衣捲竊而逃該棧茶房周中秀王雲泉將二房東顧小仰同居之翁三多邱開泰陸阿新等扭送捕房迭經鄭大令研訊各情屢登前報昨禮拜六堂期大令會同祁繙譯升座包探將一干人並當票九十一張一幷解案家丁袁永滿遞禀據邱開泰供往吳淞各處找尋胡錦昌並無下落當票不知何來陸阿新供往寍波找尋胡錦昌不見昨日始回包探禀稱廿三日往搜未見當票至廿四日由顧之兒子交出大令問王此票何來王供與邱開泰等一同檢出尙有四十六號巡捕目見陸阿新供在寍波初回實出不知求恩明察大令謂究竟如何爾亦不得率意誣指王供當票内有四紙實係唐姓原物大令再三研詰邱陸堅執前供命傳顧子桂林供當票在裁縫帳桌抽屜内檢出萬安樓執事劉先生與四十六號巡捕亦知劉濟川供由邱陸二人携至當内淸查共有一百餘張揀出四張係客之原物桂林又供當時劉等六人進内查出由住楊樹弄之順朱交與小的大令謂劉曰旣有此事何不報知捕房與祁君會商著將　開泰枷號二個月責二百板顧小仰枷號一個月責一百板翁三多陸阿新各責一百板萬安樓時常失竊漫不經心著罰洋二十元充公屋内私鹽十包洋棉紗三大梱及一應什物一幷拍賣充公其餘人証斥退遂斷結○會德豐駁船公司船夫劉阿虎因喚渡爭論船　遭麻雀杉 
 
 

Page 4

 
 
板舫夫陳茂松任生利毆傷本月十九日堂期經鄭大令訊供著各枷號三個月期滿笞責三百板杉板拍賣昨日戴　生陳寳寳曹宇仁任連生等與會德豐洋東商妥同投案下請將陳任二人交保並倩法岕施豐泰店作保大令與祁君會商命退出下期投案候示包探呈到拍賣杉板洋十元五角五分大令著提去二元四角爲看守之費其餘存候再核○蔡炳生聚賭抽頭經鄭大令判枷三個月期滿責放與賭之胡子卿同罪嗣因一再苦求著各罰鍰免責昨日堂期蔡炳生之二女同投案下泣求恩免責罰大令與祁君會商俯如所請著交的實保人准免責懲胡子卿任意刁狡著將呈繳之罰洋及保單交還陸啓東下期帶案疎枷照斷責懲○孟洪昇控陶三寳竊取洋七十八元逃匿無蹤經鄭大令訪拿到案迭次研訊以陶一味狡展命帶案復訊曾限十日内將洋交案逾限著枷號一個月期滿責三百板○江西候補淸軍府文司馬假寓名利棧失竊枕箱控經鄭大令飭提該棧司事陳海峯到案勒限嚴追業已逾限飭傳陳海峯到案押比○馬吉園禀稱在吉祥街開設客寓潘俊卿來棧投宿竊去棉被一條當塲捉獲人贓一幷解案請訊質之潘俊卿供向業薙髮匠因飢寒交迫不得已而爲此大令著禁押三天以示薄儆贓交失主領回○姚公館主人姚贊庭呈到領狀請將傭婦魏劉氏竊取金節兌洋追到六十七元如數領回大令准予具領 
[芳徽並志]  
　　昨日本埠映雪堂書屋勉力子投函本館協振所云屢閱貴報備悉順直沈災未澹齊豫一片汪洋載道飢黎死亡枕藉朝不保暮困苦難言瞬屆嚴寒氷堅雪厚吸露餐風之輩待賑尤殷若不亟籌接濟何以拯民命而迓天和返復躊躇至忘寢食兹特節衣縮食於無可籌措之際拼擋番佛廿尊徑交丁玉軒先生轉呈貴館帳房敢乞察收示覆彚解災區湊散急賑明知杯水輿薪無濟於事第蟻馱一粒馬負千鈞亦不過竭我寸心惟力是視而已幷望登諸申報俾閱報諸大君子之具有同情慨發善願者仿而行之一律節省無益糜費之資移作濟困扶危救人積德之舉庶幾於勸賑之道不無小補云爾非敢藉此沽名釣譽也又陳高氏求病速愈助洋銀十圓芸窻日煖聊分畫粥之資繡閣宵淸兼省買絲之費頃兹蚨貫泯彼鴻嗷此皆好行其德者也故並志之 
[開廠施粥]  
　　謹啓者敝堂歴年冬春兩季設廠施粥現屆十一月初一日循章開辦每早八點鐘起至十點鐘止敝堂正當租界南北要衝禀請會審公堂屠别駕曁西門外巡防局憲每日派撥護勇到廠彈壓俾免擁擠憲德汪洋莫名欽感竊維食力貧黎飢寒交迫鳩形鵠面實繁有徒敝堂煮粥槪用上等白米以冀功歸實濟謹將開廠施粥之期請登報章布昭公鑒[  上海六馬路仁濟善堂董事施善昌等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　瞿子英扭郁志剛到縣喊控聲稱開設南北雜貨店雇郁經手被吞店本五千餘元求訊究追値日差據情入禀奉諭看　候訊○陸順順扭控凌瑞升到縣控移欠債不還拖延日久求請訊追亦奉差看管聽候提訊核奪○道轅親兵吳振標　祝全前因在法公堂當差押盜犯王月樓王友蘭搶刦浙江烏程縣鄕女王應貞一案到縣行至吉祥街同到淸芬堂烟間吸烟躭延索費等情前經本縣帮審委員曹　府訊究責懲候請道憲示遵在案已詳前報兹奉黃觀察批示以該勇等旣已笞責姑念當差二十餘年從寛開釋前晚又經曹明府提案諭曰　蒙道憲大人格外恩典准予釋放然爾等嗣後謹愼當差不得再蹈故轍兩勇叩謝明府命差持本縣手版送至道轅交收又提此案内經手售　土應貞之蟻媒陳趙氏到案諭曰爾爲盜刦良女蟻媒轉售花烟間罪有應得姑念尙知出首亦爲從寛辦理仍發官媒看管候備文遞解揚州　藉○昨報紀何大有控姪錦山毆辱嬸母姦佔寡媳一案前經曹明府提訊因爲爭産起見諭令檢呈分家據核斷在案前晚呈到分家據曹明府　訊何錦山供稱不敢毆罵嬸母並無與弟媳姦情質之何張氏供是何大有之媳十九歲完姻丈夫榮海小婦人廿二歲時丈夫去世至今守　七年不敢犯姦何大有供姪子何錦山父死三年揮霍家資三千餘兩家産賣罄串通族長何秀秀許洋二百元欲將小的寡媳售賣小的叱斥而去後來引誘成姦被捉後剪去髮辮衆隣共知送英公堂懲辦有案現在錦山所住之屋内有兩間是小的之産應著交還明府勸諭曰爾媳七　守節爾何苦喪他名節乎著令具結完案免得拖累他人何心不甘服堅不具結聲稱定欲上控嘵辯不休明府怒甚喝令如不具結定是刁民　　笞責尙要管押究辦何始肯具結一倂飭退 
[英廨晚堂瑣案]  
　　本邑人王朱氏扭陳阿堂至公堂訴稱丈夫王甲與弟王乙因家務勃谿突遭賭棍陳阿堂帮助夫弟將丈夫兇毆　傷求爲究辦前晚屠别駕升座提訊王朱氏聲訴前情並稱丈夫受傷甚重未能投案夫叔畏罪避匿陳供稱小的家居江北現在治下驅車　　現與王朱氏同居日前王甲弟兄勃谿小的從旁解勸並無帮兇之事王朱氏又稱陳係虹口一帶著名賭棍素不安本分務求老爺嚴懲别駕　准予理諭以毋許肇訟○通州人湯有甫控姜桂春誘匿伊媳别駕庭訊之下湯訴稱小的向在原籍耕田邇來連遭荒歉度日維艱特於本月十三日來滬欲覓傭工之所日前在美界吳淞路途遇姜說及小的之媳被同鄕人某甲誘拐來滬藏匿圖賣小的深信其言托伊代爲尋訪姜云　酬謝洋銀十圓小的兩手空空尙未應允現在小的之媳究竟曾否被人誘拐尙未得有家中實信因疑姜不盡不實扭案訊究　供稱小的亦　州人向在治下當車夫日前叔父前來說及湯之媳婦被歹人拐逃故偶與湯提及其實並未索酬别駕著一倂釋去○包探張阿五解在途啼　之女子王紀子至案别駕升堂訊問紀子供稱年十四歲江北人本姓楊父母貧苦自幼童養與同鄕人王姓家爲媳現住新閘翁王某當車夫我與婆婆日在某繅絲廠工作翁姑兇悍性成時遭毒打以至痛楚難堪現在時已隆冬尙無棉衣蔽體不得已乘間逃出沿途哭泣被包探拘案别駕著給棉衣一套仍交官媒暫爲看管候示 
[美界捕房紀事]  
　　捕房押犯例給號衣所有換下之衣總儲棧内棧側設有老虎灶煮水以供犯人吸飲前晚有偷兒預先溷入老虎　屋越垣入棧竊去衣服若干件昨晨捕頭聞而大怒立倩各包探嚴行查緝務獲送懲○胡阿妹卽小毛家居虹口迤東虹鎭屢次犯竊懲之　　昨晨向百老匯路遠昌機器廠竊取銅若千斤途遇包探石金榮拘送捕房押候解請英公廨訊究○前晚長洲人王順泉在鄕間　得　　一　昨晨負至北河南路某押店求質經包探范進才拘送捕房捕頭令押候查明送辦○昨晨因小孩啓釁葛連安葛沈氏與鄰人毛昌林口角爭　扭入捕房互相聲訴捕頭遣一百二十三號華捕送至英公堂請核○昨晨有年約四十餘之江北人身穿藍洋布棉襖布　　足無韈　斃於　虹橋東畔財神堂門外旋由巡街捕報諸捕房捕頭傳二圖地保奚坤寳至令出外稽查少頃回稱查無屍屬因報請某善堂給棺收殮 
 
 
 

Page 10

 
 
   
 
