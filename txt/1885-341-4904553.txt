# 1885 - 341 - 4904553

 

Page 1

 
 
[詩句題解韻編總彚出售] [  點石齋主人白]  
　　詩句題解韻編一書創於金陵陳君劍芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推廣而爲四五兩集於是得題共有五萬餘詩賦家羣焉稱便惜乎卷帙繁重翻閱稽時今本齋合五集而爲一倩善作宋體字者一律工冩又延名士反覆校勘付之石印今已竣工分裝八本外加綢套至於字之清晣本之入小購閱者自知其可貴無俟鄙人贅述已定價每部二元四角上海售處在景行里怡豐洋貨號其餘南北申昌及各外埠申昌分號均可購取躉售格外議减此佈 
[六十號畫報出售] [  申報舘主人啓]  
　　距金陵城七十里有花山山頂有巨潭潭水清冽霜降後龍蟄伏其中每當天朗雲凈時輙浮水曝衣遊人給香火貲於僧可引往遊觀兹圖之以供衆覽起首畫譜兩圖爲管君劬安所繪士女後附淞隱漫錄圖說一則並送戊字號目錄一張閱者鑒之此布 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江内八发浙江江西均七分售處仍照曩例揣摩風氣者所宜先睹爲快也 
[續錄謝方山主政條陳]  
　　四品頂戴兵部主事謝光綺呈再廣西各土州土縣土司所土目一遇不平往往勾集外匪伏匿深山伺隙尋讐出没靡定大爲邊隅患害宜求馭遠之方乃遂久安之計查廣西土田州知州自宋以來八百餘年惟在我朝奉職最謹雍正年間土知州岑應祺大計卓異累次從征苗匪有功其後土知州岑宜棟職亦助勦出力臨陣捐軀乾隆五十四年十月奉上諭據福康安奏查明土田州知州岑宜棟於本年正月初五日被賊圍繞實係受傷陣亡請旨飭部議卹並將土田州世職以伊子岑煜係屬庶出與承襲之例不符請暫行協理俟伊孫岑裕愷己及歳再行請襲等語岑宜棟以邊土世職深明大義於官兵進討安南卽帶兵助剿又復策馬陷敵臨陣捐軀情殊可憫該土州前因出力經前任督臣李侍堯奏明賞給四品頂戴着交部卽照四品之例從優議卹至土田州世職旣據福康安查明具第四子岑煜質性醇良不必復拘嫡庶之例著卽令岑煜承襲管理州務但知州係屬五品今岑宜棟奮勉出力又復陣亡岑煜亦着加恩賞給四品頂戴岑煜承襲後若果克繼家聲始終勤奮出力將來其子承襲時亦准其戴用如不過循分供職卽行照舊戴知州頂戴以示朕優卹勤勞一視同仁至意欽此旋經吏部議給雲騎尉俟襲次完時賞給恩騎尉世襲罔替等因具題奉旨依議欽此此後子孫相繼代有賢能雖土族訟端或啓而大吏審理持平能洽夷情不貽邊患至咸豐五年土知州岑乃青病故無子其妻魯氏連舉族人協理並嗣遠族爲後由是控爭更互劫奪紛紜任事者末由區處久之徑請用兵大加誅戮至同治十三年改流之議遂定而肇釁之族人岑鋐率衆在逃各土目紛紛相隨入山迄今尚未緝獲各土官覆車共鑒同爲欷歔其岑氏本支哀怨之聲猶復相聞道路光綺攷廣西通志土田州舊爲府治前明岑猛滋事被誅倡議改流土目盧蘇王受因而爲亂明嘉靖七年提督尚書王守仁督師戡定疏曰岑氏世有田州其繫念之私恩久結於人岑猛雖誅各夷無賢愚老少莫不悲愴懷思故盧蘇王受之變翕然蠭起不約而同自官府論之則皆以爲苗頑逆命之徒在各夷言之則皆以爲嬰白存孤之義故今日土官之立必須岑氏之子孫而後可等語守仁將四省兵勦撫兼施恩威並用拓土請設流官知府析地仍立土官知州運謀最深用心良苦曾不欲遽恃所部之强兵不留他人之餘地且查土田州岑氏在明太祖時有五百年忠孝之稱逮事我朝以來納土效忠超逾儕輩恪愼守法累受國恩高宗純皇帝褒以深明大義加以頂戴殊榮原視尋常土官特示優異又查從前廣西泗城府改流之後仍予八品承祀官一人令其本支承襲罔替今土田州自改流以來土民土目飲恨含悲不無將奮足跼將噬爪縮之慮擬懇奏請飭下廣西撫臣推懷柔邊土之恩懍防患未然之戒查明改流善後未盡事宜其應如何量爲變通妥爲處置或采守仁之謀酌授覊縻之地成援泗城之例予以承祀之官總期慮密思周心安理得俾知悖謬前官已獲己身之譴忠良後裔仍邀世及之恩各土官觀感勸懲益加震悚必能嚴束土目安撫土民爲國家永捍邊郵於行省藩籬實有裨助光綺爲激勵土官綏靖邊徼起見謹再附陳懇請代奏謹再呈 
按謝君官兵部踰十年以曩歳隨其尊公鎭安太守之任游粤最久故考粤事爲最詳其亦有心世道人也本館附識 
[大邑匪警]  
　　昨得四川友人從棧道間迅傳驚耗謂該省邛州府屬大邑縣城中于前月初旬又有逆匪數百八同心起事亂肇揭竿是日傍晚初上銀燈市集間正形熱閙忽聽喊殺之聲自遠而近方驚駭間見匪類百餘人各持器械奔走而來逕入縣署衆匪分路戕殺將銀庫欵項刼搶一空然後放火衙内立兆焚如該匪舉事之後次第出城不知去向邑尊若何下落尚未探知次日丁制軍立派督轅兵勇前往剿辦想一星之火撲滅不難也見益聞錄 
[雲津雁字]  
　　夫歳海氛告警統領楚軍馬隊徐見農軍門邦道奉傅相扎委往徐州一帶招募勇丁兩營屯紥軍粮城以固疆圉現在奉撤北洋四十營該兩營亦在撤内十月初二日見農統領督率營哨官弁隊伍勇丁向原招處所遣散沿途安靜廿一日業已回津廣東水師提督曹軍門克忠奉撤統領津勝各營如期告竣亦稱安謐廿二日亦並回津謁見傅相廣東陸路提督唐元圃軍門仁廉十五日隨傅相從旅順回津十七日當回北塘營次前固原提督雷偉堂軍門正綰前有來津之信以時考之封河在邇不便往還卽有要公欲見傅相當在開河以後也○傳相於前月望從旅順回有辦理炮臺工程德人漢納根君槍隊教習瑞乃爾君隨從來津翌日有總辦工程袁子久觀察帮辦隖澳工程德人善威君另乘利運而來均有公事面禀傅相現在封河在邇當於小春月底乘兵輪各回差次○善威與漢納根兩君均德國人楚材晉用遠投中國兩君先後經傅相委在旅順工程差次平日臭味相投漢君在旅順多年所辦砲臺工程均有成效善君係今年七月始經傅相委往幫辦隖澳者其總辦卽袁子久觀察也此次從旅順來商辦要公漢君參酌其間善君謂千卿甚事於是兩不相下幾至互禀傅相嗣經袁子久觀察善爲排解始各嫌疑悉泯云○匯豐銀行現 
 
 

Page 2

 
 
在北京前門外懸牌交易並託櫃夥在該處兜攬生意都人稱便盖該銀行牌號中西信服較於各匯兌莊似有上下床之别不料經人以壟斷奏叅該分號卽復設在京當費一番唇舌矣○前朝鮮總稅務司穆麟德君聞不日到津旅津德國商人因係舊領事故多預備迎迓○售賣軍火之行家林立售賣軍火之花樣殊多至以報効爲銷場已數見不鮮不足爲怪不料竟有鎗非已有炮亦本無貿貿焉遠步長途上投當道伸縮槍砲價值輾轉攀援上稱報効卒之畫虎不成反類狗亦殊荒謬絕倫矣某甲者上海洋行之歇夥也雲遮土得十三響鎗每桿時價銀十三兩某行存貨千桿大約稍有殘缺需價十兩甲卽來津投俄商某行銷售未脫驅車赴京夤緣遞樣聲稱報効每桿索價只九兩有奇且稱有砲繪其圖形從廉出售經手人恐不的確叩問　無擔保卽以某俄商對同至天津質對屬實起票運取詎鎗雖有而在人手内非現銀不能出貨炮則有圖未鑄連累經手人進退維谷刻已電傳某行進京問話其帳房已首途矣弄巧反拙其某甲之謂歟 
[袁江雜錄]  
　　前月至今米價漸漲近又每石加錢二百文哀此小民其能鼓腹而嬉不愁卒歳乎○伏秋潮汎已衰入冬以來運河更日見消涸現只存水數尺清江越閘之下早又斷流矣○某夜四鼓時某甲在烏雲洞中尋樂趣鄰人忽高呼其廚下火起當卽灌滅不致成災事後檢得紙煤乙枚咸嘖嘖曰此仇家所縱也由渠鄙嗇故欲焚之雖然火匪豈擇人而噬哉楚人一炬實利其貲耳○南贑王捷三總戎解組回籍路過袁江小作勾留然後就道○上月二十八日申刻崧振帥眷屬抵浦屬員咸迎候道旁呈遞手版各營隊伍則更摩旗升炮以致敬忱隨卽進署 
[雲間巷語]  
　　姚少讀太守於本月初三日往蘇省公幹○半邨半郭之家茅舍竹籬别饒風景此中人大抵持躬儉約頗有積蓄日前某姓家爲匪徒所算用火油抺籬落間縱火然之意圖行刼幸得隣人撲滅未兆焚如然亦危矣○某甲夫婦以成衣起家生子頗聰頴使讀書日望爲門第改觀詎年纔弱冠早已癖染烟霞揮霍成性本月某日甲爲子納婦親友之赴喜筵者各有贈遺卽俗所謂覿面敬也甲婦以用度不舒暫時借用子大怒頓肆咆哮甲婦滿兾佳兒佳婦慰藉桑榆至此則氣忿塡膺無可消釋爰天氷片數錢以圖畢命幸甲偵知設法救活噫烏有返哺之心羊有跪乳之義甲子固腆然爲人而竟偪堂上以輕生耶人皆謂其衣冠禽獸我直謂其禽獸之不如 
[潯陽雜誌]  
　　前津海關道盛荇蓀觀察有要公往鄂上月二十七日十二點鐘時乘江永輪船抵九江比登岸孫楚卿總辦迎入招商局早膳隨詣電報局小憩片時回船展輪上駛○二十九日陰雲密布雪浪高翻十點鐘時有龍開河駕划船陳某載客五人開至江心石槳忽斷陳卽落水搭客等驚悸無措幸内有某甲善操舟卽將兩槳夾起划至彼岸棄船而逸○嶺南會舘在縣聖廟前小蓮花池之東舊日規模雖稱宏廠然日久失修半多朽腐現經董事等醵資修葺層樓傑閣行見煥然一新矣○德化縣副貢生張益葆上屆壬午科取中副車文名噪一時各宗工皆以偉器目之今科江西鄉試出塲經師友評其三塲文藝均許不出五魁乃揭曉後竟名落孫孫山近由省寄到三場硃卷其第二塲卷經第一房朱明府彭年批云經文五藝宋艶班香麟麟炳炳似非率爾操觚惟謄冩訛脫再三摹擬乃覺其佳復檢首塲舛錯尤甚並難句讀不能薦之殊堪浩歎云云張讀竟自恨無資買通謄錄輒自飲泣耳 
[十洲談助]  
　　上月廿八日有湖南游勇誘得鎭海某姓婦同至江北岸將附江天輪船赴滬婦夫偵知迅足追　幸江天尚未展輪遂喚捕扭入捕房送交鄞縣○老江橋東西兩堍不甚寛廣而橋面上雜物攤多若繁星行者頗稱不便上月廿九日上午四鄉航船乘潮齊到橋上則往來行客各欲爭先致麫粉担與餳糖担兩相碰撞各自跌翻麫既若糝徑楊花餳亦如牽風荇帶内有三人足力不支傾仆于地衆相踐踏致受重傷迨衆人爲之扶起則三人己口吐鮮血霎時同赴黄泉矣君子筮易　得天雷之象曰是爲元妄之災 
[竊銀自首]  
　　懷甯縣胥吏解銀上庫借宿皖省厚昌祥錢舖致失銀五百兩一案前已削簡錄登後此銀由懷邑尊賠繳錢鋪主及書役則收押署中俟破案後再行發落日前錢舖主在押病斃由屍親棺殮瘞埋然案尚不得了也至上月二十四日晚城守營朱都戎巡夜黄甲山聞某烟舘内索欠口角紛爭都戎敂門入視則石牌人某甲在焉向之盤詰乙供稱前以失業行竊現已改過自新都戎欲加笞責之叩首求恩願爲報効因入靜室密禀前龍門口錢舖失銀之事同夥八人名姓人數歷歷供明幷稱現皆匿跡石鎭都戎遂將乙交縣管押一面派兵簽差前往拿獲各犯想當盡法嚴懲以重庫欵也 
[遥靡箕尾]  
　　昨有友人自武林來言前辦西征後路糧臺江西候補道胡雪巖觀察于本月初一日子時棄世初三大殮聞之不勝惋惜按胡君白手起家以布衣而名達九閽譽隆四海左文襄極爲倚畀雖時運不齊晚年泰極而否然其平日施藥施衣行善不倦錢江義渡嘉惠行人至今往來者莫不頌其德勿衰其爲人亦有足多者乃文襄薨未百日而胡君亦隨箕尾而去吁可嘅也 
[甬守回署]  
　　甯波府胡練溪太守於上月初九日因公晋省本月初五日已回署云 
[甯郡得雨]  
　　甯郡自八月廿七日以來雨澤稀少四鄉高下田疇皆已龜坼兹於本月初五六兩夜疉沛甘霖高下均霑農民皆欣然慰藉云 
[憲批照錄]  
　　譚藩憲批查光緒六年本司在護撫任内訪聞民間有業户私用大斛收租睃削佃農情事當經查照私造斗斛之律頒示嚴禁嗣於是年十月内據長洲縣境内佃農徐德賢等以該縣文生徐枚私用大斛收租等情來司控告當經飭據該縣萬令準確較量其斛較倉斛加大七升二合五勺斗加大七升六合升加大五合五由縣將該文生詳請懲辦各在案本年夏間又據青浦縣文生衛家壽等禀稱該業户收租仍有私用大斛較糟斛大三四升八九升不等者相率效尤幾於各處皆是核與徐枚之案情事相同是以援案示禁其所請頒糟斛升斗式樣存青浦縣四鄉善堂聽民隨時仿造原爲杜絕業户私造大斛苦累佃農起見是經批準飭縣照行與乾隆二十一年户部議復御史吳綬紹條奏市用斗升悉令改照官倉定式一律較定一摺情形廻異前項部議雖載入例内而私造斗斛本例並未删除誠以便民與累民事當區别非謂既增此案卽可任聽業户將租斛隨意增大槩置弗問也該郡紳等援引此案係屬誤會惟既據聲明情愿遵用官斛收租體卹佃農具徵見義勇爲顧全大局深堪嘉尚所稱收租分定限期按完交之遲早定折減之多寡乃業户激勸佃農之法蘇城亦然應由各業户自行酌辦毋須官爲定章出示倘佃農抗不還租一經業户呈送地方官自當立予傳案訊明比追俾昭平允據詳前情仰卽轉飭該郡紳等一體遵照辦理至青邑文生衛家壽等請設謹量局較騐一層寔屬假公營私把持漁利應由府飭縣嚴行查禁以全善舉毋任違延切切此繳 
[鮻室貽綃]  
　　練軍每好滋事江華練軍更紛亂無紀律非嚴立章程恐難收干城之效也○盜賊繁多大街通衢夜有巡役亦仿中國之支更者擊鼓敲鑼以壯聲勢但盜賊卽此輩所爲可奈何○仁川理事署差役本自無多加以王四之横行欺其儕類遂紛紛告退以致出門時無人肩輿將押犯某呼出應差而夙未嫻習被石拌倒轎亦傾翻路旁之人無不竊笑○官妓香蘭被某贖身載至仁川擬築金屋以藏之不知因何事逐回漢城每欲自尋短見薄倖郎固如是耶○有由火商船私帶鴉片土者被海關搜出六包入官充公○游勇被奸民勾引竄匿外道撤防後陸續歸來居民苦之皆歸咎於當日之軍令不嚴○有聚賭者被人告發將其門户封閉居民感激情見乎詞○左營號房某來抵朝鮮王以其去冬有功也留待茶秧來時令其看管但不知茶秧何日運到耳○防營舊壘有傾圯者王令練兵照式修補使復舊觀○游勇之居外道者全數被 
 
 

Page 3

 
 
本地官逐回聞將驅返中國也○元山理事劉公家驄來王京聞袁司馬將接商篆特來叅謁○三菱公司之船所載之貨日本居多華商只一二家而己故日商興旺貨每源源而來○參價昻貴作僞者每以關東秧參爲之非具巨眼者最易被其蒙混○民以各參價昻也遂趨之若鶩舍姓命以爲之以致賣白參者不見其人○通事皆暗食鴉片以多屬義州府人其沿染非一日矣居民與通事近者亦遂爲所濡染恐不數年烟瘴徧東國也○去西門數里有養蟹於池乾池引河水而舖以泥沙無腸公子充牣其中饒有江南風味○大院君赴北廟祭獻蓋謝保護之恩也大院君之妃亦率其媳等於次日親赴廟中拜跪維虔以申謝悃○衣工及剃頭匠甚少每行不過二人故抗價居奇大可獲利○宰猪只一家每斤百三十文尚須二三日始宰一猪不能每日知肉味也○宫中消息以及王之一舉一動仍有人暗報於日本官者惟不露姓名較前難於查辦耳○前次三菱公司船駛至釜山忽令中國搭客全數上岸赴浴塘洗澡及至令將衣服脫去堆於一屋用藥薰之客以其水有異臭有不肯浴者則棒棍交下有奔走者則追而執之不令上船爭閙數時客恐船開行囊不復能爲已有乃湊足洋十元求息其事始得登舟○火藥局現存火樂甚多經前歳焚燬之變今則局中人役火禁甚嚴惟藥力微小不及洋藥之半云○練軍數營衣服兵器陣式皆仿西洋壁壘一新洵稱勁旅然所變者只此數營而已其餘營兵多不下數萬皆仍舊制衣服則破碎之甲胄兵器則笨拙之刀鎗飾觀尚不足何以禦敵况終年不一操演以有用之糧餉養無用之兵丁自强者固如是乎○前月二十一日夜二更後王忽調練軍一營入宫以致妖言四起舉國沸騰有謂日船數艘抵仁川口將金玉　載回帶有日兵數千趁中國無官在此刻期舉事有謂金玉均已進城潛入宫中王知之故急急調兵入衛有謂俄兵由旱路來不啻從天降也去王京僅數十里之遥男女呼號警傳風鶴擾擾逃竄不遑迨至清晨始知是訛傳然此警亦非無因盖平安道某縣亂民傷其官長由電報打來王聞報遂謂兵入宫以致訛以傳訛交相攝亂○牛瘟盛行各道斃者不下六七千頭肉價亦爲之大减食之而殞命者有五六人○平安道於前月十四夜民因官貪暴相約作亂以刀傷其膀尚不死官係本道之道員閔姓如何辦理未知其詳○道署拿獲游勇十數名押在署内俟後解回中國有數名兇横異常已枷號通衢矣除暴始能安良商民甚感頌之仁川亦拿獲二十餘名是甫下民船被盤詰而獲者○機工又來多人是王所招至者現已抵王京矣 
[行轅日識]  
　　出使美日秘三國大臣張樵野京卿抵滬各情詳紀前報前日星使出轅回拜中西各官昨午後道憲又往天后宫行轅拜會幷聞京卿尚欲回廣東原籍挈眷偕行屈指星軺東指當在東風解凍時也 
[急煞新娘]  
　　昨係黄道吉日租界中之嫁娶者紅燈花轎此往彼來殊爲熱閙男傭女僕幾有應接不暇之勢聞嫁女者以老閘西首陳姓家最爲富美娶女之可笑者則有坭城外某姓家新婦到門跪拜既畢卽入洞房忽向女媒言頃有要事急欲回家或從旁代答曰既來矣何遽能回諸親戚聞之莫不掩口胡廬 
[白鉛暢銷]  
　　白鉛條軍伙所需顯垂禁令凡商人購辦於銅錫器皿中攙用者須由官鉛舖永義公具結呈請道憲給發准辦若干斤之照始可准行卽商人托西商在外洋運鉛進口亦須交照與西商閱過始允承辦進口時呈報捐稅皆以照單爲憑此爲愼重軍伏起見與承辦硝磺無異去年海氛不靖白鉛絕無承辦者官鉛鋪遂閉門謝客矣邇者欵局大定承運白鉛者又多盖值日本紫銅價賤中國白銅黄銅價貫商人運白鉛與紫銅和而鎔之可成白銅黄銅等物因此銷場愈廣承辦者雖均請有道照惟官鉛鋪仍無顧問者遂疑有人冒名朦混將赴道轅呈訴求請撤底根究云 
[願離苦海]  
　　妓女葉月仙昨投英會審公廨喊稱因欲從良被鴇掯阻乞恩超豁由值日差禀明羅太守飭將該妓暫交官媒俟過堂訊供發落鴛鴦卅六苦海沈淪固人生最不幸事出水火而登之袵席是在賢太守之妙判耳 
[賭棍又來]  
　　鎭江人李雲卿前曾至捕房訴有人向伊拆梢由捕頭飭包探拘到指控各人則稱李專以局賭害人係有親戚受其誑騙向之伸論反被誣控等語當飭包探至李住處搜出局賭之具及假金條錫元寳鉛洋餅僞金鐲等件一併解案經黄太守訊得李係局賭餘人藉此圖詐判各枷號一月惟李須遊示各處俟期滿再押一年嗣據李報父病故始准遞解回籍永不准再來滬上此已列諸前報迄今爲日無多李又至租界潛蹤　捕房包探撞見立卽拘押捕房以待解案發落按近日虹口等處賭臺方嚴行禁絕李於此時不知匿跡消聲而反乘間竊發是豈所謂識時務者耶 
[誣控佔地]  
　　陶雲卿投縣控稱曹鶴亭造房佔地向論不理叩請提懲莫邑尊准詞飭提去後前日下午升堂集訊原告申訴前因曹偕母張氏呈稱陶前曾將大東門外房屋一所賣絕我家計價一千三百廿千自買之後屢屢纒擾被累不堪因將是房轉賣與邵姓爲業此次邵將房翻造陶欲找價曾由原中謂停忽被將佔地等因揑詞朦控邑尊遂謂陶曰爾既向曹加找房價何得以佔地相誣本應究懲姑念情極着曹再給洋六十二元以二十元罰充書舉以後不准再往滋擾並著兩造各具遵斷切結備查 
[查拿烟館]  
　　本埠城廂内外例禁私設烟寮然地方官耳目難周故卽令甲嚴申常有陽奉陰違之舉近更有潮人廖某明目張胆在城内花草浜開設同興烟館每至深晚尚未閉門前日經東局委員劉君訪悉遂於晚間二鼓後帶同數勇前往拘拿廖及店夥等人早已知風　匿因在店中搜出烟槍十三枝烟膏二十餘兩連房主丁仁桂帶回立傳該處四鋪地甲張勝研訊詰得該地甲通同舞弊等情因飭笞臀一百板丁笞二十板着卽交保出外交到店主核辦 
[父子同登徵詩文啓]  
　　盖聞喬梓輪囷禀乾坤之秀氣桂花馥郁任老幼之爭攀余等奉天子命典試江南陛辭闕北笑來白下大開筆陣之堂堂曠覽紅邊豈少文壇之將將揭曉知生拜冰銜之懋賞非徒七品官高其子伏雪案以沈吟早已五經句授蜚聲涇上養羽林中筆逞雕　爻占和鶴忽訝鵬摶豹變竟九轉之丹成甲子至今凡九鄉試更看鵲起蟬聯酣一場之白戰初應鄉試探大　于月窟眉山之韻事猶新嗣仙樂于霓裳口澤之餘芬未散遠祖某中明萬歷乙酉科家聲遠播國瑞欣逢既集嘉祥能無題咏念沆瀣氣通一脈不妨介紹以徵言使文章價重千金還仗琳瑯之持贈請頒大作昭示同人謹啓光緒乙酉秋九爲漢波明府年兄曁哲似槌庭世講作通家生馮爾昌翼彬元仝拜手 
[挽李芋仙直牧]  
　　遁世餘悲憤通才遭困窮一官輕敝屣萬事感飄蓬杜牧狂言在唐衢厄運同知交日零落吾亦信天翁芋仙有靠蒼閣[  頴函吳昌言稿]  
[江縣轅門抄]  
　　十月廿七日委署海州直隸州周澄清辭○廿八日新選句容縣丞張榘禀謝飭知赴任○廿九日辦淮北督銷候補道徐文達到見松江府柘林分府潘兆芬到見 
[浙省撫轅抄]  
　　十月廿七日定海同知黄樹藩專丁來省禀謝奏到准補飭知試用府經歷徐及淮由京騐放來省禀到○廿八日欽差錫親拜辭行○廿九日分省知縣謝祖蔭自南京來浙禀到○十一月初一日巳刻升堂率領新中武舉奚鴻文等謝恩赴鷹揚筵晏畢掩門仁和縣趙禀知送欽差回錢　縣唐差人禀安桐廬訓導顧鴻昇禀辭回省布理問 
 
 

Page 4

 
 
杜布經歷張俱禀銷武闈差候補布理問陸繼賢禀銷海渾差府經歷張傳泰况章義縣丞徐實晉李如金侯瑶琨黄龍賓從九品史家紳張錫昌侯覲光玉訓　巡檢馬維潘俱禀銷　闈執事差馬鼎禀謝交闈記大功二次○初二日錢塘縣唐禀知送欽差順道勘挑河工回禀安諸曁縣左禀解赴任瑞安縣丞黄承謙禀辭赴任候補府經歷尹開福由京騐看來省禀到縣丞董棨禀銷艮山門外絲捐差從九品何厚慶禀辭赴雙門厘局○初三日温城効用張震庚來省禀到呈　表文候補府知事梅炳洵禀銷武闈差縣丞葛錫爵交卸括蒼卡來省禀到禀安署臨安縣典史費元鼎禀知丁母憂巡檢李廷和禀銷武闈監箭差姜書紳禀謝交闈記大功二次 
[蘇雀撫轅抄]  
　　十一月初三日欽差大臣司員刑部郎中王汝礪員外郎訥欽主事王鵬運均由閩來回京州吏目馬家桐縣丞陳家驤均服闋回省禀到從九于鏡璇江北緝捕回前任福建學臺馮本日辰時過吳江前來○初四日前任福建學臺馮光遹由閩來赴都候補府嚴錫康服滿回省禀到候補同知鄭本誠禀知奉委發審局差候補理問朱祖恩禀知聞訃丁本生父憂蘇織造世老太太那拉氏於十一月十四日督辦松滬厘局候補道蘇老太太於十一月十七日蘇糧道王老大人於十一月十九日均壽辰○初五日欽憲錫辭行赴都初六日丙子翰林劉宗標由京來回籍同知孫鳳鈞解餉赴金陵回山東曹縣何式珍山東來卽辭回籍藩轅牌示候補佐職月課定於十一月初六七等日分期考試十一月初八日翰應考試在省候補同通州縣直隸州州同州判以及正途人員月課屆期先遞履歷 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[永嘉官報]  
　　瑞安縣糧廳延仲雲貳尹因擅受民詞縱差滋擾業已名登白簡所遺之缺由李太守委顧子元二尹署理大約日内卽可履新云○處州鹽厘局總辦吳太守於上月廿九日附永寗輪船抵甌公館在道署東首連陞客棧大約小作盤桓卽可命駕赴處至温郡鹽厘局總辦彭太守係彭芍庭中丞之胞弟今因接到噩耗遂請假百日須俟來春正月間方能接辦局務也 
[上海三馬路與昌絲棧陳竹坪經募兩廣山東江寗沙洲賑捐棉衣十一月初一日第一百四十五次清單]  
　　清芬堂東南北三號荃捐洋十元○天成昌延生堂兩號荼捐洋九元○春園荼捐洋七元又錢三百六十文○北延齡堂公記茶捐洋二元錢八百八十文○錫山無名氏洋四元又錢六十文樹德堂洋二元王九節省小兒糕餅資移助錢一千文○質業公和隆衆友祈保地方風燄永媳四境平安將冬至節席資移賑第六批續助洋四元○清江鼎臣號銅洋一元○恊源莊交來昌字一千二百七十六册楊州清暉堂洋洋十一元張廷璧安愚生二户各洋三十元無名氏鄭禮卿姚燕翼堂魏敦經堂劉紹禮四户各洋十元董平甫董蓮卿二户合洋十元張明書劉潤安劉省菴三户各洋五元無名氏洋四元魏張氏魏陳氏并二姑三姑四户合洋四元無明事洋三元應春庭陳植之愛蓮堂張聘卿張雨亭五户各洋二元臧老太太無名氏海山氏三户各洋一元以上廿七户共來洋二百元○漢口祥興緞寳號經募昌字一千一百廿七册江元吉洋八元四角八分閆太和洋三元怡順鄭無名二户各洋二元永吉莊劉子奎江桂馨王恆昌羅福亭五户各錢二千文吳韵山洋一元同發行允大福洪茂福培德堂咸康祥愼餘堂周彬宜李銓甫王星垣九户各錢一千文以上十九户共來洋三十三元○本日共收英洋二百六十九元銅洋一元錢二千四百文各并申明 
[鎭江電局代敗粤振十月分清單]  
　　清江電局募王仁齋芳遠堂各十千文禮和堂崔同人堂各五千文問經堂三千文億源號一千五百文集瑞堂百子堂王六可堂王貽厚堂沈許誠德堂無名氏省士氏廣厚鼎成新廣源號無名氏十二户各一千文無名氏芳遠堂敦睦堂四知堂三餘堂繼善堂愼修堂樂慶堂居敬堂李晝錦堂韓二銘堂無名氏又徐爽亭餘記素政堂樂善堂無名氏又心餘力絀人協盛錢號裕源錢號二十二户各五百文○又徐州鎭台董漕平銀四十兩○又無名氏屠明氏慶餘堂五柳堂槐蔭堂二槐堂聚星堂讀書堂無名氏巫明氏樹德堂吳明氏貽厚堂盧明氏胡名氏積善　十六户各一千文○又和豐谷義和大興義三户各十元允源號無名氏各八元廣順棧性誠　無名氏三户各六元益友堂五元錢業韓同盛各四元無名氏商協順張議興公順利裕百公晋德棧文馨堂胥恆和祥興九户各二元永昌棧永和仁記錦昌裕新義興仁馬德盛德和舌耕賣王子耆六鴈齋　舜卿縱華軒承备堂馮烺亭十五户各一元○又和豐谷義和大興義三户各十元無名氏八元廣順棧性誠棧各六元益友堂五元錢業同盛號各四元無名氏允源號商協順張義興公順利裕百公晋德　文馨堂胥恆和九户各二元永昌棧永和裕新三户各一元○又松心堂徐祈病速愈三十千文戚家汛總局徐二十千文松心堂徐手到回春子八千文戚家汊上河分卡顧圩分卡廣福橋分卡界溝分卡鮑壩分卡王村分卡六户各二千文宜陵分卡有心無力子各一千五百文廣福橋分巡鮑壩分卡王村分卡爾師菴分卡淮陰客安子潭州種石生上河分巡七户各一千文○又洋汛總廳周三千七百三十三文義德堂陳董泉泰董逢泰祥泰坊花仞秋陳瑞堂懷德堂潘廣豐坊萬泰坊廣慶坊葛立安十一户各五百文億隆坊萬順坊各四百文善慶堂陳徐復春棧韓永興趙信誠戴信隆兀盛恆吉協興貢有政億泰行胡濟泰億豐隆源泰啓泰張義記十五户各三百文陳廣茂隆泰胡廣升魏源太江修記汪大盛元與永隆隆盛萬源祥源瑞記復春復隆恆豐號天成恊和同泰同興鍋店長興號同豐義和號東興盛恆興公和孫藴華義隆汪互昇泰山堂義盛號萬隆五福齋繆啓榮種德堂恆和胡萬慶宋吉慶汪占一戎復昌王靜庭葉功甫蘇焕文長記四十二户各二百文○又元升字號十千文黄恆足隅汛總　王志　各二千文吳洪興鼎和梁鼎隆蔣信茂　萬順陳義順張裕豐磘岸官鹽局郭乾泰九户各一千文無名氏節省點心一千七百十文陳茂順六百文德恆湧恆順長段豐源信昌誠興厚張國鈞周復興丁恆興徐建田徐步陞徐慶仁徐重倫任萬順陳源茂曾萬順余萬順陳三盛陳義新韓萬順錦記態勝茂和興木廠義記廿二户各五百文玉和行朱永太各四百文義泰豐億興隆萬盛染坊旭昌德順恆泰記義源號萬昌張明盛馮茂盛十户各三百文牛隆昌永興福愼源申信義天元堂人和老店唐源昌乾泰號張用寳張士貞向洪盛張復泰邱洪興曾洪泰曾泰和韓萬順陳全福熊慶泰閻閣魁隆熊廣興廿户各二百文永源坊濟和堂各一百五十文人和堂松柏堂吳長興同源堂唐錦興洪和信隆號和成號吳一源張一源華益盛十一户各一百文○王懷芳六十千文王三槐堂五十千文蕭茂太四十千文葉務本堂二十千文李舜年王朝明十八千文蘇日東十二千文徐福太十六千文張永言十千文○又興化縣馮三十元聘堂外史廿元無名氏十一元廖門千氏十元午門何氏四元銀四兩八分并州田承祁承熙一千文○又儀徵縣三十二元以上共來洋六百四十八元内有銅洋三元毛洋四元二七寳五十七兩七錢二分錢四十二千七百八十文○輪船局陳募亷字三十四號册鐃州營無名氏八錢王長發韓定湘各四錢左二隊陳春　楊建勳　克勤周新福陳步雲汪傳德李發甲蔣傳嘉袁定發蔡元茂喻學文張勝富孫高發謝再陞胡新啓李龍典黎漢章耿記火十九户各二錢吳城營池永源王德斌徐仕清三户各四錢黄全勝易尚才余江林黄得勝羅玉紅吳文瑞嚴明友賴宗保李步鰲陳宏友曾榮華羅其祥彭德祿吳高升楊正興朱榮耀　相琢十七户各二錢以上共來湘平銀九兩八錢○李潤哉募章殿記章繼甲各二元兆記一元○毘陵無名氏一兩○共收二七寳五十八兩七錢二分湘平銀九兩八錢折二七九兩五錢二分洋六百五十元六九一合二七四百四十九兩一錢五分錢四十二千七百八十文折足錢三十八千六百廿五文六一合二七廿三兩五錢六分一厘銅洋三元除付前月墊解二兩二錢一分外實收二七銀五百三十八兩七錢四分一厘卽日轉解 
 
 
