# 1889 - 34 - 4905676

 

Page 1

 
 
[新印白紙曾文正公年譜大事記家書家訓榮哀錄出售啓] [  申報館主人啓]  
　　曾文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘册卷帙繁重携帶良　學者　數年之心思未易得窺全豹本舘覔得初印善本先將年譜大事記家書家訓榮哀錄五種用新鑄鉛字排成印以雪白連史紙校讐詳細每部　訂十一本價洋八角請向本埠南北申昌及各埠申昌購取均可此啓 
[京都分設點石齋售書局并設韻石齋箋扇鋪啓]  
　　啓者本齋石印經史子集各種詩文典籍搜羅宏富校勘精詳向在各省發售允巳功資點石價重兼金今屆曠典宏開因思京師首書之區爲人文所薈萃特分鋪琉璃廠中市以便海内鄉會諸君子就近購辦並設龍石齋選製箋紙筆墨屏條扇册名人書畫碑帖文房諸翫無　不備非徒射利聊籍揚名伏惟雅鑒 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起攺歸淸遠里恒泰昌出售此外　南北申昌及本帳房　可購取價碼仍照四十元至其校　印訂　潢無不精益求精早爲有目共賞所有售出股票亦統歸恒泰昌發書此佈 
[書鎭江警電後]  
　　古昔聖人每云順人情以出治嗚呼果能順乎人情夫何患其不治而抑知順人情三字實有難乎其難者不恃中國爲然卽外國亦何獨不然以華官而馭華人宜可順矣而殊不然以西官而馭西人大可順矣而亦不然彼欲以華法施乎西人以西法施之華民又何怪乎扞格而不相入哉中國自與泰西各國通商互市西人之來華者日益衆華人之出洋者亦日益衆於是乃設領事各衛其商各治其民然而交涉之事日益多卽齟齬之勢日益甚中西滋閙之案屢有所聞前日又接鎭江電信聞之者不勝駭詫電音究簡而未詳懸揣者不免心爲之瘁至昨太古之安慶船由京江來滬多人紛紛往探消息而亦言人人殊然其所以閙事之故則衆口如一咸以爲印捕捉賭賭徒移徙蹇緩印捕舉足踢之傷腎而踣旁人譁然謂巡捕打死人矣遂轟然聚鬨恃衆拆　捕房縱火焚英領事署及洋行等處適道府皆有要公他出遂致不可收拾此其啓釁之由安在哉在於不能順人情而已夫賭博之害人本屬在所例禁而人情之好賭又似根乎天性者然殊不解其何故然王法旣禁之則人情卽不可順矣西人於賭禁亦嚴與中國之律例相仿惟中國則於嚴之中略示以寛如新　數日之内倘有偶爾以賭遣興者雖官府有所聞見亦往往假作痴聾此雖不在條例之中而各官仰體皇仁俯察衆情爲此法外之仁不敢操之過切是卽所以順人情之一端也西人之禁賭則亦與中國相似而於新年數日内則亦一律從嚴彼西人居中國旣久問禁間俗之道豈有不知故上海西官於此數日内亦稍從寛典此正中西浹洽之見端而鎭江往年亦如之至新用印捕不知此意鐡面無私以至肇此大釁說者謂咎在巡捕顧以捉賭而獲暫　捕所不任受也夫巡捕有拘人之責凡於租界中巡見非法之爭可以立卽拘拿况賭博本十厲禁見而拘之是其責也是其權也惟巡捕本無毆人之理西例所載彰彰具在而爲巡捕者則往往有所不知恃其身携短棍見有東洋車碍路時或持棍擊之擊車則壞在車擊人則傷在人彼車夫何敢與較旁人見之每懐不平凡物不得其平則鳴人心一有不平非可以强使之平也彼鎭江印捕旣係新用西官與該處巡捕頭等皆當先以此意明以教之乃計不出此以致因此肇禍是卽不服人情之流禍矣至於民情一或不順而倉卒發動不可復制甚至焚屋毁物則直等於作亂此風又烏可長哉夫巡捕不應毆人今踢人而致傷則衆人所不服者該捕而已與他捕且無涉况於捕房與捕房且無干况於西署而洋行等處則更其波及者也小民無知逞一時血氣之勇而累及君上往往而有所謂一朝之忿忘其身以及其親今且不止於禍及其親矣此等人情又烏可以順哉夫聖王出治不外乎情理二字理之所不能拘者則通之以情情之所不可從者則拆之以理二者缺其一而有所不可今日者中外交涉事日益多而其所以折其衷而持其平者要仍不外乎此二字我自以爲有理則視人爲無理矣我視人爲無情則自視有情矣自視爲有情則當以我之情通乎彼之情自視爲有理則當以我之理印乎彼之理大都情有萬變而理則一致雖中外無所歧也以一致之理而推之萬變之情斯情可通而理亦安矣若不以情理二字斟酌損益而一劑其平則自視有理視人無理自視有情視人無情識見旣　舉措必失無論中西官苟於此等處稍有所悮則未有不貽口實於後世者也鎭江之車固不常見辦理此案者度必有以善其後此時姑不與逆料惟願各處中西互市之地華洋错處之方必先示之以約束明定其規例咎在華人華官不得有所　袒咎在西人西官亦不得有所廻護應爲者爲之不應爲者不可犯也可通者通之不可通者無所强也如此則地方安謐民情淶洽中西相處不啻胡越一家而人情胥順者意外無虞不亦中外諸人所爲之快然者乎巳亂而治之何如先事預防之爲得計耶 
[鎭江消息]  
　　鎭江租界閙事情形昨報業經詳細登錄兹聞該處刻下業巳平靜中國防營兵勇在租中界駐紥以資保護駛往之英兵船名武丁則泊於太古躉船之旁又昨日太古公司之北京輪船由滬開往長江惟裝糖少許此外貨物並未裝往因商人不肯裝也 
[大徵盛典]  
　　光緖十四年嘉平月初四日十點鐘逾四十分時欽派大徵之正副使李蘭蓀大宗伯嵩犢山大鴻臚朝衣朝冠趨立太和殿丹墀迨屆午刻正副使跪受節制恭捧出太和門鑾儀衛官率校尉恭舁龍亭五十六座其亭五脊六獸瓦隴悉具柱楹階座與殿亭略同上下皆以黄綢結彩每座用校尉八人舁之以行校尉身衣紅綢駕衣腰繫緑綢寛帶頭戴靑絨冠新紅絨纓足穿靑襪靑鞋亭有玻璃樣杆分置玻璃匣内盛金銀綵縀並金銀茶　　盆冠鈿首飾衣服　舁彩亭七十六座式與龍亭同惟所結彩綢以紅黄緑各色配成内盛賜后父母后兄弟從人等之金銀綢縀布疋朝衣貂裘領帶弓矢甲胄茶筩銀盆荷包等物計共一百三十有二亭内皆以黄綢遮葢文馬二十六匹悉具新鞍新䩞鞦轡什件嵌以金銀胸前掛雙踢胸下垂以紅羽下用金飾光彩陸離眩耀人目閒馬匹十匹分載馱甲皆以黃絨帶繐大長毡遮於馱甲之上馬亦垂以雙紅踢胸每馬校尉一名恭牽衣服鞋帽與舁亭同列對排行前導龍旂御仗由校尉列對待行二欽使朝衣朝冠捧制持節出太和恊和東華各中門各班官兵衣冠佩刀排班鵠立正副使於東大栅欄外乘坐緑呢大轎節則授諸禮部官恭持騎馬前行此節長約五尺式若旛形用黃綢所 
 
 

Page 2

 
 
製出東安門沿丁　　史家胡同踰南小街以抵方家園皇后邸沿途道路墊修平坦上灑黃土各巷口由步軍營分派官兵號衣戰裙持鞭排立攔禁車馬行人各官慶悉懸持燈綢協尉步軍校補褂帶兵在廳前跨刀排立正副使旣抵皇后邸下轎卽恭捧節制桂副都統祥率子侄族人朝服至大門外右跪　正副使入中堂正使傳制大徵桂副都統跪受行禮時則内務府官巳由龍亭内捧儀物陳堂上左右案陳欽賞后父母兄弟從人等物駛馬列於階下后父率子侄等行禮謝恩畢起止副使行私賀禮后父出大門外跪送后母率諸婦出至階下行禮謝　正副使持節出仍由舊路還朝覆命翌晨桂副都統進内謝恩 
[請停分發]  
　　　本頌臣制軍寳第奏稱近來閩省候補正佐雜職需次人員過多頗形擁擠非僅補署無期卽差委亦有事少員多之慮省垣坐守賠畢莫支　飭　　别酌核將指閩候補人員暫停分發　資周轉奉旨交吏部議奏欽此 
[日下紀聞]  
　　户部三庫衙門有書吏恭姓去臘經簪庫某大臣飭司員將恭看押嚴訊復密差幹役將十一月間斥革之户部銀庫庫兵某甲拘拿與恭一間　訊　此案究竟因何而起俟續聞再錄○前報史部因山西繳銷某典史假照一節傳聞吏部堂官令司員於去年十一月廿八日就大内左闕門騐看之便詳細稽察聞是期被司員盤詢竟有數員箝口結舌不能背誦履歴綠近年騐看遠省佐雜人員大半頂替者居多相沿已久並騐看大虑吏部堂官亦明知之而佯若不知大約吏部此後章程必須本人到京騐看前項頂替情弊富可革除○前門外廊房頭巷義興盛成衣鋪去　有某甲衣服華麗翩然而來口稱欲做袍褂若干件該鋪主人王姓見甲如此模樣殷勤欵待讓王内櫃房談論生意甲先將細縀花樣看　妥稱次早將尺寸淸單送上因怱怱而去不料甲去後王檢察銀櫃則失去白銀十五兩乃大警立派數夥分頭追尋已杳如黃　矣○漢京官春季俸議同例由各衙門於年前將俸册造齊一本送户部稽俸所稽核一本送户部彚題刻聞臘月初户部行文各衙門務須前期一律造送到部不得稍遲○前門外堂子大院有土阿四其妻染患喉症滴水不人經名醫調治卒無一效幸有友人代爲延請崇文門内孝順胡同美　同仁施醫院之　姓連日診治竟得轉危爲安眞所謂靈丹妙藥再造重生扁鵲華陀不過如此耳○海軍衙門自去歲奏　開捐以來至去冬十二月一年限滿　内共收捐銀不下百萬何以如此踴躍蓋比户部鄭工捐其中大有便宜也所以報捐都避户部之重卽就海軍之輕刻聞户部與海軍會商　擬　增章程擬定再行入奏也○各省常關年期滿由監督將收稅册檔以及部科道飯銀或差吏解京或親自齎京乃定章也刻聞户科某給事中因查該科應管事宜凡各關册檔例應關期屆滿解送户部再由户部轉送户科磨對竟有三四關多年不將册檔解京殊非愼重公事文　因於臘月初間咨催坐糧廳臨淸關務將未解前項册檔一併解京不得有違致干叅覆 
[蕪湖火警]  
　　新正初二日　刻北門城内某姓京貨店失愼當經各龍赶到竭力灌救得以熄滅然已焚去店後兩進瓦房矣至起火之由聞係中進樓上煤油燈炸裂遂致冒穿屋頂該店頭進堆有煤油數十箱倉卒間搬搶不及幸火勢已熄不至延燒否則禍有不堪設想者矣 
[一日兩災]  
　　去臘十八日更定後安慶南門外某姓家失愼同時北門外老墈某姓家亦遭回祿各善　水龍分投赴救忙碌異常火候檢點南門外共焚五家北門外共焚十六家所有家私均被祝融氏收拾凈盡起火之由一係小孩烘火遺火被窩一係洋油燈遺火柴中次日各善士施錢米者紛紛載道被災各家莫不拜而受之 
[廣州魚]  
　　補用道閻象雯觀察希范奉委兼辦採訪局務按觀察湖北人張香帥督學時所得士兩署糧道印務並營務處厘局等差今又兼攝是職能者多勞其觀察之謂歟○升授廣西巡撫高紫峯中丞起節晉京時順道巡閱各砲臺守臺兵弁排隊燃砲以迎中丞隨將一切情形函商張制軍　　及時整頓大臣謀國畛域不分其度量殊足風已○積匪梁亞九糾夥行兇惡如山積日前由香港來省匿跡淸源巷永泰烟　糾　多人章圖搶刼事經保甲局訪聞協同眼線前往緝拿匪等兇暴異常放槍相拒兵丁與之角鬥互有損傷當塲獲住四名解交讞局想必明正典刑以爲　不畏法者儆也○私宰耕午本干例禁故凡販牛之輩必恃差役爲護符淸風橋某甲向以販賣牛肉爲生一日有差役多人向之勤索規費甲靳而弗肯子口角之餘尋致毆鬭差役施放洋槍將甲擊傷街鄰惡其逞兇協力拿獲解交南海縣訊辦○去年春夏之交南海縣屬基圍大半　水沖塌張衡叔大令督率兵民及時修築並捐廉俸以助工貲現在大工告成安瀾共慶紳民感大令之德公製萬民牌傘以誌勿諼大令謙讓再三然後拜受○香山某渡船開行來省行至中途突由水面踴出匪類數人上船行刼所有搭客衣服銀兩搜括一空仍入水逃去船去赴臬轅呈報王廉訪飭下水陸兵弁一體嚴查 
[豫章雜錄]  
　　江省去年頗稱中稔因有議粥廠可以不設乾各憲體恤民情謂年豐而妻啼飢冬暖而兒號寒者貧士之外仍不乏人彼爲貧士者固忍飢耐寒不肯雜於猥褻之中以喪其衣衿廉恥而此外之不讀詩書者何可不有以惠之於是仍照向章臘月初一日開放粥廠自是而貧民不致餓殍矣然天氣過寒無衣無褐之輩間有凍餒於途者雖經善士施送草衣仍無所濟德曉峯中丞關心民瘼而尤加意於貧窮無告者於臘月十九日夜四更後密飭妥員周巡窮巷見有蝟伏簷卜者暗給紅票一紙令次日往某處領新棉衣一件是夜約散數百票人初不知何所起而何所止也故無紛擾之患自是而貧民不致凍斃矣又有朱元升復升兩鋪在江貿易多年獲利數百萬預備數千金爲施棉衣之用除散給江省城廂外并往外府酌散可謂積而能散好行其德者也○江省於臘月初三日見雪初四初五日則冰雪交加積厚數寸自是隂雨不晴者旬餘至十九日滕六又降平地又厚數寸蘇子膽所謂遺蝗入地應千尺可爲三農賀矣○去臘油價大漲每觔九十六文較七月間己漲二十文矣然市面情形尙復有漲無跌也 
[閩中新語]  
　　西關外連頭鄉葉某以駕駛監船爲生上月間將所載官鹽半路私賣不敢遽回課館急思彌補之法其時各鄉花會十分熱閙遂决計前往猜壓但阮囊羞灑便向某處購得天興號錢票一十元逕到對面鄉徐厝墩中和錢店駁換錢票適店主徐某外出其母在店詢該店夥某甲與葉認識否夥曰唯唯蓋鄉間錢店認人不認票也葉離店後甲查知假票從而尾之勒要私禮葉立付票六百以箝其口詎甲尚不滿意歸訴店東其時徐已回家立時追赶葉正張星行走聞突有某乙向前攔住將身畔錢票强奪而去迨徐將葉擒住原票已無蹤遂將葉扭到家中百般拷打嗣經葉之嬸母聞信卽時出票二千餘請續繳徐堅不休允於日曉將葉脫去衣服鞭扑之後用繩繫其兩手吊懸梁間夜分始爲放下葉受虐難熬旋雉經而逝徐欲投諸河中以滅其跡時天尙未明拖至江邊猝有無數人上山取柴徐恐爲所見急將葉屍丢下現聞屍親已據情控縣經侯官縣李大令到地相騐拘凶手到案訊問究辦矣○福州賭窰林立自卞頌臣制軍認眞查禁若輩頗知歛跡著名賭棍劉孔進現在王顯巷開設賭塲日漸熱閙有綽號王禮生之子現又移在安泰橋下燈籠店内設局招賭凡有　蒱之癖者皆呼朋結隊魚貫而來地方之害仍未除也○南臺上下渡厘局委員恒司馬秀接辦以來認眞公事所派司巡絶無苛勒情弊故商賈樂出其途未及數月徵收暢旺聞張方伯深器重之 
[示期府試]  
　　中江府恩詩農太守行文各縣定期本月二十日取齊　屬文童二十二日舉行府試届時必當有一番熱閙矣 
 
 

Page 3

 
 
[築路開煤]  
　　直隷開平煤礦開採多年其煤層出不窮裕國便民獲益無逄所有官欵年來除國子監存欵若干萬外餘俱次第拔還而入槽煤仍取之不窮用之不竭惟五槽頗費人力耳目下共開至一百四五十次煤井深至一百一二十丈工鉅則成本較重本重則獲利稍難因復至距關平二十里之陵西地方勘得煤苗勢平而闊掘地不過二十丈卽見煤觔幾於在坑滿坑在谷滿谷且煤塊多而末少質旣結實火復堅光以視開平煤益覺駕乎其上總辦唐景星觀察禀明李傅相奉論開採且築鐡路二十里逕逹開平現已洒成灰線並購地基一俟今歲春融卽擬經始其採法先用人工後用機器所需工本卽由開平局酌撥不另集股簽銀云 
[軍門受窘]  
　　連日方記鎭江印度捕肇事情由訪事人又函致本館曰印度捕之取怨於人已非一日矣有金軍門者向統雄師在句容駐紥去臘奉曾爵帥札諭調赴維揚三又河二十五日之晚由陸路馳抵京江小駐三義公客棧一俟將船雇定卽欲起程手下差官兵弁共二三十人駿馬十餘頭繫諸棧門之外印度捕見之不分皂白舉棍向馬亂毆軍門言半晌卽須啓行爾何必逞凶如此捕不諳華語回去邀約中外捕來欲與軍門爲難棧主恐生事急將羣馬拉進棧房比捕至時見馬巳入内隨於門外伺之少選衆親兵挑負行李箱物上船捕又上前攔阻云洋界不准　抬親兵大怒兩不相讓遂致揮拳兩下各有微傷捕憤甚率衆打入棧房拘去差官二人親兵三人痛肆攢毆仍欲送請華官懲究軍門立飭人至寳蓋山告知易統領適統領有事公出乃至保甲局請總辦孫君與楊觀察出爲調處函告英領事轉飭捕房將五人釋回其事始息不數日而又有康蔴子之事然則怨毒之於人甚矣哉 
[司馬回署]  
　　松海防同知劉乙笙司馬於新正初二日晉省賀歲於昨晨返滬署中差役人等咸詣碼頭迎迓 
[交差候訊]  
　　飭遷猪作迭紀前報兹悉前晚復經土雁臣司馬升堂訊究順興作土小發義興作吳老心順記作徐小妹陳家作陳心園公順作唐華華唐家作唐心華等同稱房屋造在西門外各猪行不肯將猪隻赶來並非小的等不肯搬遷叩求鑒宥司馬謂爾等執意不遷難以開導着仍交差候裴大老爺回署再行訊辦惟於本月十六日起猪隻不准驅進城闉如違嚴辦 
[候傳人証]  
　　浦東人陳芳洲沈琴堂因盜賣洋商租地逮案訊追沈則繳價關釋陳因延玩監追前晚經王雁臣司馬升堂訊追陳稱小的實在無力措銀情願將田地變賣繳案惟小的監禁須沈琴堂設法變價叩求鑒宥司馬飭將陳還禁姑候傳沈到案訊核 
[行夥交保]  
　　昨報列恒泰祥洋貨海味行倒閉店主逃避一節前日公堂案畢有北永泰水烟店主金某投案遞呈禀詞大略以有銀二千數百兩存在恒泰祥今該行倒虧錢莊號欵等銀莊中人以我存項不能併入核算伊等恐新正五日過後棧貨分散故於初六日報捕房請派捕看守今該行中尙有行夥請爲傳案葛同轉准詞着法包探王榮培飭傳去後昨晨傳到該行跑街夥姚鶴齡到法捕房經葛同轉研問據供寗波慈谿縣人今年二十八歲十六歲時進行拜擋手劉松甫爲師該行卽劉所關巳有二十餘年劉松甫係洞庭山人去世巳有三年松甫有二子長名劉植山次卽劉守之現在麥加利銀行生意植山前在安康錢莊爲夥現不做事恒泰祥行本是陳姓爲管帳嗣陳亦開店現有劉松甫之表叔吳小　接手亦巳二年行中之事由吳一人經手管銀錢者名劉雲山葛同轉詰其行中如何虧空以致倒帳答稱其中之事槪不得知惟主人家用浩大不能敷衍於十二月十九日倒閉吳小林劉　山均避去共欠錢庄十三家計銀七千二百餘兩號家四户欠銀一千三百餘兩北永泰金肯堂存項銀二千七百餘兩然伊亦欠行中銀二三百兩另有同行往來找尾共欠銀五百餘兩司務等零欠銀二百餘兩統共虧欠銀一萬二千兩光景至於北永泰存項本有萬餘劉松甫在日囑爲陸續提去故祗有此數葛同轉謂此是爾行欠人家銀兩别家可有欠爾行銀兩否答稱行中放出帳面約有二千五百兩左右去年底巳收到銀二千三百餘兩當由各錢莊收下存於司月恒康錢庄至大除夕錢庄各人先在福裕南行中將十三莊四號家銀數合併計算將收到之銀以二成半先派十七户收去分派後至行中各人逼我寫送銀簿我本不肯寫後被逼不過照伊等分派底帳寫在簿上彼等卽携到各家去盖回單印葛同轉謂先分二成半金姓之銀可派在内答稱庄中人稱金是劉之至親可以從緩不派在内同轉謂莊家何人作主分銀金姓之銀帳上可有如無則不必論若簿上載有是項則彼此一樣爲何不派難道至親卽可不算耶金姓昨日來遞禀今日特傳爾　案金姓銀兩錢莊上說應還不應還現在如何料理答稱分銀之時號家未曾在場均經錢莊分派欠户之最大者計南市　德義泰恒康北市寳順等莊現在託瑞記建帮中師叔劉心畬同行姚靜榮朱厚笙轉託錢莊董事劉月巖等調處據姚云事須行主來滬方可講帳新正初五日已發信前去誠恐不來故於初六日僱舟專人前往葛同轉詰其行中有若干底貨此外可有産業答稱行中有海參燕窩杏仁蝦米等可值銀二千兩歲底所收除錢莊號家派去外剩銀二百兩之譜洋行街復元祥洋貨行内有股銀一千兩永安街太古東棧申和糖棧有股銀五百兩此外並無産業東人等去年回山作墳目下專人往追大約十一二日來申當可料理况吳小林亦在洞庭山諒亦同來同轉謂爾是行中人應該管押今姑從寛交保出外帮同料理俟爾東家來申辦有眉目爾於十七八日先行到案禀覆今出外將此情由向錢業董事及各非中人說明作事須平心靜氣卽不致滋生事端能在外邊料理淸楚最好　將姚鶴齡帶出交保旋據北永泰金某投案呈摺子三扣一正記係銀欵一桂記一齊記均錢欵同轉逐一閱看謂往年爾等均在二十外結帳去年爲何在十八日卽己結帳金荅稱錢莊董事知照故於十八日前去與劉雲山面結同轉謂該行存貨爾等業經點過所有貨物著開細帳呈案金稱先請將貨拍賣同轉謂現已追人前去候劉來申爾一人豈同將貨拍賣着　去靜候核辦摺子三扣發還 
[英界公堂瑣案]  
　　隆茂洋行西人控出店人應阿來竊取沙司白𩝣應供由細崽陸和慶託帶至八仙橋阿四家蔡太守飭將人贓父與捕房俟傳陸質訊核辦等因巳詳前報昨日包探秦少卿復將應送案并傳陸候示隆茂西人申訴前情陸卽隆慶供稱是日主人囑應送鳥肉至坭城外泰來主人家内豈知應暗中夾帶沙司白𩝣當經主人見蒲包笨重喚回查看應不荅應主人追上扭并看明卽將人贓父捕當感在捕房並不說及物由小的交伊到案始混供小的囑伊送於阿四顯見誣扳現在阿四亦巳邀來請訊可也阿四供稱小的姓俞家住八仙橋與陸相識從無送貨之事應仍執　詞并稱小的初到捕房不忍說明現旣訊實只乞施恩蔡太守謂應人贓並獲奚容誣累他人判發捕房管押一月陸俞槪子開釋贓交西人領去○三十二號西捕禀稱日前見蔡雲生駕車飛駛有違章程拘至捕房經招商局中人保去言明次日投候解案豈知竟不到來今特催傳送訊蔡供小的係二擺渡馬公館内馬夫是日駕車稍快以致被拘當保出時並未聽明次日須到捕房以致投案遲遲蔡太守判罰洋三元撥充醫院經費○八號西捕禀稱昨見王紅之馬車停在路旁查無捐照因卽拘至捕房旋有人携捐照來騐然工部局定章捐照不能離事請爲判罰王供昨　載客出游遊返時停車路旁另一馬夫身帶捐照隨客人收取車資小的在車上守候卽有西捕來查告明緣故西捕不依　卽送捐照至捕房尙求恩怨蔡太守判罰洋一元○包探顧阿六禀稱昨見吳桂鶴手持水烟袋一枝形跡可疑詰得在城内張阿三家竊得今將人贓送案吳認竊求恩蔡太守判管押七天水烟袋暫存捕房俟失主認領 
[法界捕房瑣事]  
　　昨報列烟館夥王緑葉扭控陳連生竊梒一節因據陳供烟鎗當洋一元當票賣與鄭家木橋北堍慣收賊贓之無錫阿二處得錢五十文是以法包探王榮培將陳帶往豈料阿二巳將鎗贖出該包探卽將鎗帶回昨晨葛同轉臨捕房時包探將情禀明同轉着提 
 
 

Page 4

 
 
在押之陳蓮生到案而失主王緑葉投案候示同轉謂陳曰爾供爲車夫觀爾形景不是推車之人究竟作何事包探稱伊在捕房認爲賭攤望風同轉將陳研詰再三初不肯認後供在小賭檯望風每日得錢五六十文貼補房租老父在老北門外擺舊貨攤家中有後母及弟同轉謂旣有小檯必有大檯可直說是何人所擺陳一味支吾同轉阗押候先交當本一元再核槍給王緑葉領去○董有法稱在八仙橋某飯店被搶錢四千一百七十文一案兩登前報昨日經法包探將飯店主戴阿三傳到據稱是日有兩人先來吃飯董却後到有袋一隻中有錢約三四千文放在桌邊在後我有事出去及回始悉有搶錢之事葛同轉着提高三到案研詰據供同吃飯者亦是江北人推車子不知名姓住在飯店對面葛同轉着包探且帶高前往將其人拘案再核戴阿三及董有法退去○開老虎灶之陳陳氏昨携棉袄一件稱有張小弟無端將提桶踏碎打破碗十餘隻不允賠償故將衣留下今有人來說願賠洋半元是以將衣呈案葛同轉謂爾家擺賭伊來索費以致打架陳陳氏堅稱並未擺賭是他同夥打架同轉着提在押之朱阿二張小弟到案研詰據稱經人說妥賠伊洋半元同轉謂爾爲捕夥人家有事自應理勸何可肇事本應重辦今姑從寛看同原告出外賠洋一併斥退 
[上海陳家木橋電報總局内豫皖揚鎭協賑處新正元旦至初八日事略]  
　　新正元旦接開封謝佩翁來電云賑所同人公鑒朱曼憲倡捐蘇省賑銀一千兩在工人員同鄉者扣薪水二成外扣一成並在各府縣刊册勸募大約可集萬金今先墊解五千兩請登甲滬兩報謝庭芝謹啓○又接胡麗生楊樂亭兩公來電云諸公鑒十六號公函已收十八九批未到培　扶振在鹿豫春中尉現銀錢三萬可敷蘇賑勉勸數白淸帥勸收可觀止月兌上淦訢叩○雲南某署鄧從善堂續滇十銀二百三十七兩九錢二分由本埠天順祥號父到○隱名不求知人求病速愈特助洋二百元○湖北公濟益官銀號方允符翁募第十批洋三十元○旱册武義履坦鎭新安績南程智周募揚鎭旱賑二十户洋十四元均到先此報謝 
[偃師復出]  
　　西婦閣蠟偕歡州女子羅衣思航海至申江假圓明園路西戯園搬演戯法聞之西友云閣蠟來自扶桑旭日邊在東瀛時美思妙技譽陳蛉洲掠鬓登塲幾致萬人傾靡此來獻技數日卽思遄返歡西當此新正時節星月交輝不夜城開六街如晝諸君子盍招邀勝侣同往一觀乎 
[惠書鳴謝]  
　　輪船往來江海時遇暗礁沙埂少不經心便致出事且經潮水衝激不時變遷苟非隨處標識管駕人無所適從是以西官特派人查察於每年春繪圖貼說刊印成書俾各船主購閱昨承以本年通商各關警船燈浮樁總册見示其繪刻之工細考核之詳明實深傾佩爰誌數語以表謝私 
[紫詮老伯招飲寓廬賦此誌謝卽乞完正并塵席上廖君榮卿英卿李君洛才鄒君翰飛藉請昕丈桂師削正]  
　　頻年小子未升堂今日翻蒙寵召光欣遇良辰消雅興願陪末座發淸狂銀杯象箸叨華醼周鼎商彝挹古香畢竟高懐推老輩多情爲没紫霞觴新正五日侣琴高瑩 
[築園艶]  
　　秀豔周鳳林紅輸嬌媚碧輸鮮别具風流淡愈妍髣髴瑤臺明月下萬花扶出蕊珠仙○冨豔想九霄天香夜染露痕滋國色朝酣酒不辭繪山東風好顔色千金不惜買胭脂○幽艶小桂林春風吹醒蝶魂柔樓幽香淡欲流殘雪半林天欲曉有扶醉夢維浮○　艶金菊花嚴妝初罷繡簾垂欲上紅氍却屢遲贏得銷魂　得涙一聲　語洛花時○豐豔小雙鳳藕爲心竅最玲瓏氷作肌膚暖怕融絶愛白花亭子上雙渦微映海棠紅○鮮艶高彩雲紅脂一捻粉雙毫香韻天然冠爾曹可惜西山好標格被人差喚作櫻桃○素艶小金虎漫將幽怨託靑琴冷　孤芳隱碧潯　欲訪卿湘浦畔淡無言處證同心○嬌艶牡丹花略解風情　不禁　三年紀髮鬅鬠生仐絶愛丹山鳳　餉　花苦木能○明艶小采珠妙質端宜列絳紗魚魚雅雅大方家如何老去香山叟猶認牆頭拂面花○妖艶萬盞燈臉波微映　波紅疑是夭桃煖日烘何事瑤池仙　貴也隨穠李笑春風[  半田居士戯稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
