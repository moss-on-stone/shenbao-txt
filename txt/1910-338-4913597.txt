# 1910 - 338 - 4913597

 

Page 1

 
 
   
 
 

Page 2

 
 
[本館特别啓事] 　 
　　敬啟者本館屢承各界送登函件新聞以增光彩曷勝忻幸惟往往有深夜送來不及排出者如近來關於皖賑各件送到時每在夜間十二句鐘左右本館雖欲贊助奈報已開印無可設法未免辜負盛意以後各界如有送登之件務祈於晚間十句鐘前送到或有事極緊要而不及赶送者亦請預先知照以便專候否則祗能割愛尙乞鑒諒 
[上諭]  
　　監國攝政王鈐章十一月初十日内閣奉　　上諭現值天氣嚴寒實錄館人員朝夕恭纂書籍着加恩於十一月十二月正月每月賞給柴炭銀五十兩在廣儲司支領欽此同日奉 
　　上諭此次引見陸軍部游學畢業考列優等之砲兵科畢業生全恕彭廷衡張漢堂鄧翊華方日中石陶鈞宋子揚張益謙顔景宗鵬興均著賞給陸軍砲兵科舉人並授砲隊副軍校考列優等之馬兵科畢業生范熙績宋邦翰陳復初余範傳袁華選楊盡誠曾承業尹同愈張文林熊一弼均著賞給陸軍馬兵科舉人並授馬隊副軍校考列優等之步兵科畢業生孫棨孔庚周燊儒鴻賓陳經唐義彬姚受唐壽明雷壽榮魏國鈞王深孫象震葉佩薰吳思豫張鼎勛周應時關松秀何浩然均著賞給陸軍步兵科舉人並授步隊副軍校考列優等之工兵科畢業生張宣揚源濬文祺江煌均著賞給陸軍工兵科舉人並授工程隊副軍校考列優等之輜重兵科畢業生高兆奎著賞給陸軍輜重兵科舉人並授輜重隊副軍校考列上等之砲兵科畢業生吳景震和晋煌孫方瑜陳宗逹恩康均著賞給陸軍砲兵科舉人並授砲隊恊軍校考列上等之步兵科畢業生李浚孫葆瑢巨純如培模張壽熙陸紹武包述侁春榮吳觀樂蔣隆權李德昭陳康時均著賞給陸軍步兵科舉人並授步隊恊軍校考列上等之工兵科畢業生楊宗雷炳焜歐陽沂周凝修均著賞給陸軍工兵科舉人並授工程隊協軍校考列上等之輜重兵科畢業生齊琳著賞給陸軍輜重兵科舉人並授輜重隊協軍校考列上等之馬兵科畢業生金壽李長潤李乾璜楊翼均著賞給陸軍馬兵科舉人並授馬隊協軍校其同日引見考列優等之警察畢業生殷學潢陳儧人王子甄均著賞給陸軍警察兵科舉人並授警察隊副軍校考列上等之警察畢業生余晋璜楊發源奎福王天培王天吉文潤恒成桂誠均著賞給陸軍警察兵科舉人並授警察隊協軍校考列優等之軍需科畢業生葉興淸王世義馮福長士傑均著賞給陸軍軍需兵科舉人並授軍需副軍校該部知道欽此軍機大臣署名奕劻毓朗那桐徐世昌 
論說 
[檄新法官] （三）（續）（咸寗崔雲松稿） 
　　吾國私法。除公司律及現資政院所議之著作運輸等單行法外。他皆尙需時日。刻亦不必豫述。惟刑律今年當頒布。宣統五年實行。關於此項法律。一切運用之機關。如培養。法醫。者典獄官。感化院。出獄人保護事業。犯人檢。舉方法皆屬法部。行政官之責。任新法官雖不能干預以上之事。而研究新律。適用之學識。乃爲當務之。急况舊律刑罰適用之時期。及輕重之標準。與新律大相懸殊。酌量調和使二律接。近不大相。遠毋激起。社會一大反。響者。皆在司法官所據。學谙之標準何如。發揮於判。例理由書中。俾天下以共曉。此中責任。誠覺不輕。然即此一端。憲政編查館。與吾儕見解不符。欲調和二律闕陷。有再編現行律之奏。（宣統元年臘月二十四日摺奏參照）其言二律不相接近之理由。至引日本四次改革以實之。謂非閱此階級。似乎有不可。行者。所言調和二律之理由。亦爲吾。儕所認可。特可委於法官之學。識以填補之。不必更編一法以啟紛擾。蓋過去之法律一事實。現在之法律一政策。隨社會形影以運行。祗可。委之於法官之學識。法國民刑各法。皆百年前之舊物。至今日除改數條不。合時者外全體未曾更動。實賴法官運用之得宜。現世界有德國以法典豪法國以判例豪之謠。正謂其善調和耳。况今年新律頒布。再後年卽實行。中間所空者僅一二年之短歲月。現律運行未熟。又接以再現律。再現律方始着。手又接一新行律。定罪之時間輕重。紛更不齊。與社會以大不安。所博之善果何在。其他引証日本事例。吾儕不幸。多所未喻。蓋一國制度變更何常之有。視其存亡緩急以爲衡。並非有一種階級必歷之而後已。立憲問題。泰西以二百年紛擾而定之。日本以四十年而收其效。家族本位。個人本位社會本位。泰西以四百年閱歷者。吾國與日本可以數十年過渡之。必歷之階級何在耶。且日本初變刑法時。一由鎖國初闢。學問未輸。舉國皆無學祇知改革之不可已。畢竟當如何採擇則不知也。忽而新律。綱領忽而欽定律例。忽而明治十三年法國派之刑法盲人瞎。馬乃時代所。扼無可如何耳。一由刑法新派。爾時尙未發逹。蓋刑法新派。起於伊大利之洛姆勃魯沙氏。據生物進化論。著犯罪人論後。刑法家遂因此開一新紀元。考其時乃在西歷一千八百九十年。明治維新。屬西歷一千八百七十年。斯時洛氏尙未出書。世界且不知新派。况日本耶。可知日本非定。歷多少階級。而始用新派。實新派學理未明。欲用之而無能用也吾國雖乏人 
 
 
 

Page 3

 
 
受世界交通利益。尙多有。所知。又值新派大。行之日。何嫌何疑。定欲裝一盲。者歷層層階級而後進耶。重編現行律。未見制定。而國會期限。短縮。一切籌備案當生一番變動。吾儕日夜。祈禱願法律大臣亦將此舉取消。寗人息事之。爲愈也 
要件 
[度支部試辦宣統三年各省各衙門豫算總說明書] （續） 
　　順天謹案順天府預算。宣統三年。歲入共銀二十五萬四千七百十四兩九分六釐本部覆覈之數。並無增减。其上年餘存金五萬一千一百七十兩在外。歲出共銀三十一萬七千二百零八兩五錢二分六釐。本部覆覈之數。查照奏咨各案。覈减銀一萬四千七百十九兩三錢二分八釐。共應歲出銀三十萬二千四百八十九兩一錢九分八釐。出入相抵。尙不敷銀四萬七千七百七十五兩一錢二釐。如以原有上年餘存金全數抵補。亦僅贏餘銀三千三百九十四兩八錢九分八釐。且歲入預算數内。自行經收之欵。僅二萬八千六百九十六兩五錢二分四釐不足當歲出全數十分之一。蓋順天府歲入。向以部欵協欵爲大宗也。至歲出預算原册。並未將國家行政經費地方行政經費。劃分爲二。統覈各類。計應屬國家行政經費者。爲行政典禮司法三類。共銀六萬四千九百二十兩七錢六分四釐應屬地方行政經費者。爲民政敎育二類。共銀二十三萬七千五百六十八兩四錢三分四釐。查地方行政經費。自應由各該地方擔任不應仰給於部欵協欵此則應由地方官吏於劃分國家稅地方稅之先。預爲切實籌備者也。 
　　直隷謹案直隷預算。宣統三年。歲入共銀二千五百十五萬六千五百五十六兩七錢二分五釐。本部覆覈之數。查照各省關豫算册。及直隷第一次送到勘誤册。分别覈增銀二十二萬八千五百六十四兩九錢一分。覈减銀四萬九千九百五十一兩二分四釐。共應歲入銀二千五百三十三萬五千一百七十兩六錢一分一釐。其該省原有上年餘存金三百五十萬兩在外。歲出共銀二千二百十四萬七千七百五十五兩一錢七分一釐。本部覆覈之數。查照奏咨各案曁直隷總督覆電。並兩次送到勘誤册。分别覈减銀二十二萬八千三百五十八兩八錢五分五釐覈增銀五萬九千二百八十五兩七錢五分二釐。共應歲出銀二千一百九十七萬八千六百八十二兩六分八釐。其該省原有預備金三百萬兩在外。計歲入歲出相抵。尙盈餘銀三百三十五萬六千四百八十八兩五錢四分三釐惟該省歲入預算數内有續借公債銀三百二十二萬兩係物别入欵。如除去此數。盈餘固已無多。况軍餉大宗。實資協欵。本省財力不足供支。則此項盈餘之數。能否積存。有未能懸斷者。至歲入各類。以受協各欵爲最鉅鹽茶課稅公債田賦正雜各稅次之。部欵釐捐官業收入又次之。雜收入及捐輸各欵爲最少。歲出各類。以軍政費爲最鉅。解欵次之。恊欵行政交涉民政財政典禮敎育司法實業工程官業公債雜支等費又次之。交通費爲最少直隷内屏畿輔。外控海疆國防一端。最爲注重。故歲需鑲饟項計七百一十萬有奇。幾占國家行政經費之半。非賴各省關源源協濟。則儲胥立有匱乏之憂。財政盈虚。當以此爲關鍵矣。（未完） 
專電 
[電一（北京）]  
　　浙撫增韞奏陳組織新内閣事宜四端（一）總理大臣宜定一人（二）各省督撫宜加入國務大臣地位（三）規劃選舉法（四）定議員名額標準 
[電二（北京）]  
　　增韞條奏籌備憲政十欵一摺奉旨交政務處憲政館閱看如有可行着各衙門分别酌覈由政務處憲政館具奏請旨辦理 
[電三（北京）]  
　　監國擬開御前會議商議降資政院彈劾軍機諭旨 
[電四（北京）]  
　　御史趙熙奏事述督撫道員官銜錯悮且有訛字殊屬草率傳旨申斥 
[電五（北京）]  
　　錫良奏請病假奉硃批著賞假半月假滿速銷 
緊要新聞一 
[錫制軍到底不弱北京]  
　　東督錫淸弼制軍日前又有密電來京探聽組織内閣消息畧謂國會現須遲至三年内閣則亟應提前組織如再遲延不辦仍擬聯合前次列銜各督撫再行電請朝廷准定明年成立新内閣云云並聞憲政編查館接電後知此事萬難再緩己將新内閣提前辦法擬定並有日内入奏之說果爾則錫督之功偉矣 
[蘇撫亦請主持借欵北京]  
　　聞蘇撫程雪帥日前亦有電奏到京其内容未詳惟聞大旨略謂借欵維持滬市迭經請旨允准辦理在案刻諮議局以未曾交議認爲違法侵權但現在合同等均已議妥 
 
 

Page 4

 
 
萬難變更懇請朝廷主持俾得早日就緖而安大局 
[度部奏覆整理財務方法北京]  
　　九月十二日蘇撫程德全奏憲政亟宜推行人心尤宜默挽謹陳整理財務方法一摺奉硃批著度支部查核具奏昨由度支部奏覆云理財之道非富源日闢歲計難望贏餘非機軸靈通庶務終難整理查該撫原摺稱所得專賣稅制三條係爲目前籌欵而尙不擾民之策其公債國庫二條雖係爲財務行政整備機軸而仍係爲民間徐圖便利之策所陳辦法可採者多惟其中有臣部業經籌議者有應行預備者有應商各主管衙門分别辦理者謹縷晰陳之原奏内仿行所得稅一條查所得稅發源英國德法意奥日本相繼仿行遂爲各國普通之稅則中國地廣人稠果能辦理得宜歲入可增鉅欵惟目前財産尙無登記戶口正待調查推行慮多窒碍上年臣部奏定印花稅章程最爲簡易而各省紛紛請緩迄未實行辦理之難槪可想見擬由臣等督飭司員博採各國所得稅辦法參以中國情形酌訂章程再行試辦又原奏確立國庫一條查各國國庫事務多委國家銀行兼理今我國金庫制度尙未確立欵項出納複雜紛歧實爲淸理前途之障碍是以光緖三十四年奏陳淸理財政摺内即聲明在京各衙門所籌欵項宜統歸臣部管理上年復奏准各省財政統歸藩司管理皆預謀財政統一之方法與該撫所見大致相同現在正擬整頓大淸銀行擴充分號以便將來經理公家一切欵項爲國庫獨立之基礎以上兩條皆臣等所謂業經籌議者也又原奏内速籌公債一條查公債之妙用足以補助商業操縱金融於銀行關繫最爲密切然必國家之信用鞏固而效力始生近來各省借募公債或以擴充政費或以彌補歲虧辦法本屬權宜安能望民間之信用今欲利用公債必俟一切財政計畫完全精確然後舉發行交換償。還諸方法明訂條例以昭信守。庶公債藉銀行而募集銀行即藉公債以流通經理得宜不致别生流弊又原奏整頓稅制一條查釐金積弊甚深最爲稅制之蠧惟是免釐加稅載在商約屢經提議尙未實行臣部惟有將稅法整頓改良先行預備竊以統捐辦法本與銷塲出産稅性質略同近年江西廣西湖北甘肅等省先後試行俱著成效蘇省輪軌交通商貨鱗萃若先行試辦統捐即以爲後此裁釐之張本擬請飭下該撫體察情形妥籌辦法以上兩條皆臣等所謂應行預備者也又原奏内振興官業一條查路礦森林均爲殖財之本計中國地大物博藴藏極富官爲提倡收效必宏迭經農工商部郵傳部籌定辦法至烟草專賣臣部屢經計議惟須合外洋所售與内地所産一律改歸倌賣庶能吸收巨利抵制漏巵事關稅章應俟修改商約時會商外務部定奪以上一條應商主管各衙門分别辦理者也總之國計雖重必兼顧民力之所及而後立法不涉煩苛財務更新必體察時勢之所趨而後行政不虞牽掣臣部總筦度支責無旁貸本年試辦預算於内外財政危迫情形尤深焦慮該撫所陳各節俱係理財要策臣部權限所及者自應分别緩急次第推行以仰副聖明整理財政之至意十月十八日奉旨知道 
[湘撫又請借欵未准北京]  
　　湘撫楊文鼎電奏湘省財力困逼已極請由大淸銀行借撥銀一百萬兩即以奏准借募公債票欵暫抵一節曾紀前報茲悉此事已由度支部議覆略云查原奏内稱湘省財力素窘從前新政未興出入尙可勉支自光緖三十一年後賑糶米捐曁衡寳課厘撥歸鐡路公司爲贖路之費每年入欵驟短四五十萬兩出欵則歲增解京練兵銀二十萬兩添練常備新軍薪餉銀四十餘萬兩又出洋游學曁京師本省各學堂經費銀四十餘萬兩此外巡警經費約需銀十餘萬兩添設巡警勸業各道調查諮議各局籌辦審判自治各處一切開支又需十餘萬兩綜計歲出之欵較前加增一百三十餘萬並未籌定專欵每遇支放全恃息借商欵及官錢局挪移積虧成鉅無可補苴加以本年三月匪亂籌辦善後及常德水災賑糶城工添募防隊事迫數鉅又不能不設法應付困難情形業經於奏報預算摺内詳細瀝陳並請停解各省協餉及購辦蘆東鹽行銷衡永寳三府援照湖北成案募借公債以救危急現在蘆東借鹽格於部議所冀暫時挹注者僅有公債票一欵奉准後督同司道設法籌措甫經發行尙未集有成數而一切要需均屬迫不及待數月以來除將停解協餉應解京餉先行挪用外核計冬季不敷之欵尙在百萬以外仰懇天恩飭下度支部轉飭大淸總銀行暫行借撥銀一百萬兩即請以奏准募借公債票欵暫爲作抵此項公債本息均有的欵並非虚擬一俟收有成敷即行陸續歸償等語臣等伏查湘省財力向來薄弱近年舉行新夒睚不無竭蹶情形本年因匪亂賠欵請向大淸銀行息借銀一百二十萬兩當經臣部奏准知照銀行監督勉力通融借給嗣該撫以湘省積虧過鉅請援案試辦公債票一百二十萬兩又經臣部奏明准予試辦茲以前項公債甫經發行尙未集有成數又擬向大淸銀行借撥銀一百萬兩竊維行政經費須有常經斷無以稱貸一途視爲長策前因匪亂賠欵急切窘於騰挪不得已爲暫時通融之舉當時臣部原奏即聲明銀行係營業性質部中未便過於干涉此次借撥鉅欵無論銀行力量若何臣部未能預料該省以權濟目前視稱貸爲常事揆之政體竊謂非宜應請飭下湖南巡撫就奏定公債依次募集設或臨時稍有挪借准由該撫自行與銀行妥商辦理所請由部轉飭銀行借撥銀一百萬兩之處應毋庸議十月二十八日奉旨依議 
[預算股開會紀事兩則]  
　　資政院預算各股員於初三日續開股員會首由股員長劉澤熙報告前日所定與政府特派員協商各事如折漕裁旗營防營等事今擬取消另 
 
 

Page 5

 
 
由本股提出變通旗制建議案當經公决推定孟昭常李文熙爲起草員次由第四科科長易宗夔報告各省學務公所歲費項定大省三萬二千兩中省二萬八千兩小省二萬四千兩郵傳部細册未交出時裁减一千五百萬左右交出後裁减六百餘萬因初减數照原册核减五成續减數照原册統减八成故又裁去海淸建築路費一千餘萬因此項應由該部另籌當由特派員聲明原開額數理由遂即通過次第三科科長孟昭常報告吏部明年不敷十二萬擬置之不議民政部本署並無裁减至各省巡警道核定歲費五千兩警務公所三萬兩法部烏布太多議裁减大理院裁减歲費四萬餘兩每年定九萬餘兩各省提法司歲費六千兩各科辦公費二萬四千兩司法警察及各省籌辦審判廳公所議裁去双次由第二科科長王璟芳報告海陸軍經費大槪遂即散會 
　　初四日預算股又開股員會其討論結果如下（一）財政機關度支部財政處議即歸併旋因特派員爭論遂决議與政府協商後再定其餘如陸軍淸理財政局四川造幣廠新疆銀元局及安徽財政研究所皆主裁撤（二）在京各衙門其近於皇室經費者如宗人府内務府等皆無所增减軍機處内閣亦未裁减而會議政務處裁去八千八百餘兩憲政編查館仍照元年數開支新加之欵裁去其餘倉塲衙門步軍統領衙門則俟與政府協商後再定（三）官營事業大半主張提倡不主裁减旋議定二法（甲）照度部核減之數（乙）比較收支之數其收少支多者則裁之是日該會討論各項問題甚爲愼重時已七點由股員長宣告散會李文熙起言各部各省追加預算尙未審查殊爲缺點遂由股員長再指定額外股員十人從速審查 
[資政院議員質問種種]  
　　劉緯質問民政部一蒙藏爲中國屏蔽物産富饒土地廣博似較内部無殊當此日俄協約列强環伺邊境垂危勢成覆巢之卵如能設法整頓移民實邊補牢之計未爲晚也理藩部歲糜鉅欵籌畫無術因循誤事之鼻固無可辭豈民政部爲地方行政最高之機關對此重大問題而亦置諸腦後乎爲民政部計亟當以殖民政策提出閣議會同理藩部辦理庶邊疆早日鞏固國家永無危阽之患一弱國病民鴉片獨鉅我國禁吸先於禁種至爲要策然近查各省實行禁絶者少敷衍塞靑者多讀八月二十四日上諭吉林黑龍江河南山西福建廣西雲南新疆等省均經奏報一律淸除其實並未淨盡已交部議處此即土藥未凈之情形也查江海關稅册宣統元年洋藥進口四萬二千八十二箱較光緖三十四年進口四萬零四百箱尤多此即洋藥入口之情形也本員竊謂種未淨盡禁吸已難兼以洋藥增加前途更屬危險民政部爲地方除鴉片之害禁種禁吸究竟嚴飭各省督撫照章辦理否現在國民禁烟會力主發英約民政部體察民情值此機會究竟會商外務部爭回自由禁烟之主權否一各省敝政賭餉爲最賭餉之害兩廣爲最近民政部爲各省去賭害若不設法維持及早禁絶來日隱患更不可言又麻雀牌之風盛行京内外推求其故實由官紳習成惡果民政部雖懸爲厲禁然其力僅及於下等社會此風不滅害伊胡底一各省警察成效鮮著用財之濫四川尤甚四川旣設巡警道管理全省警務又於川江特設水道警察以候補道一員爲總理實與巡警道機關並峙即此經常開支每年需銀二十萬之多本員以爲水道警察應責令沿江各州縣辦理即以各州縣官任其責以巡警道考其成所有從前總理提調文案收支諸名自應由巡警道署特設一科專司水道警察之任庶事權統一辦理易促進行民政部主持警務此種行政究係部飭辦理乎抑係川督自行辦理乎 
顧棟臣質問政務處一明年預算按照度支部　交表册歲入二萬九千餘萬兩歲出需三萬三千餘萬兩出入相權不敷甚鉅前度支部奏請量入爲出奉旨依議欽此欽遵在案本院此次核議惟當仰體朝廷節用愛民之至意將明年各衙門行政經費酌加裁損以劑其平但必先量事之緩急以爲核减之標準究竟各項行政何者爲急宜赶辦何者可暫緩擴張應請會議政務處明示方針以審趨向一度支部造送預算册内軍政經費連陸軍禁衞軍軍諮處海軍處一併合計共庫平銀九千七百四十九萬八千兩有奇而陸軍部造送表册專就該部所轄各軍各學堂計算已需庫平銀一萬萬零五十餘萬加以禁衞軍軍諮處海軍處及八月以後各省追加之陸軍欵項彼此相差幾及二千萬兩兩項表册均由會議政務處送交到院同一預算何以有兩部表册同一機關何以咨送兩部不符之預算表册應請會議政務處宣示理由 
[京師剪辮之風雲北京]  
　　自周震鱗陳請資政院會議剪除辮髮後頗招社會之歡迎隨又發起剪髮不易服會不數日而簽名贊成者逹數百人之多周君遂於初二日實行剪去辮髮以爲衆會友之倡同志各君亦擬於日内專雇理髮匠敎以西式理髮之法特賃房屋設店以爲全國理髮營業之模範 
　　又資政院議員羅傑君主張剪辮最力前所提具奏案已載本報亦與周君同日實行剪辮並爲餞别辮髮詩一章以紀事聞議員中聞風興起者已不乏人大約不待資政院閉會而議員之形式上當一改舊觀云 
　　軍界剪辮最先迭詳前報探聞軍諮處副軍校黃耀秋馬景南臧焜王琇何其彬陳恕協軍校田統宇田兆霖張洤諸君昨日亦同時剪去辮髮數 
 
 

Page 6

 
 
十條以爲軍人表率而軍人剪去者則不計其數但社會上大半主張剪髮不易服以免漏出巨資云 
　　近日各學堂學生剪髮者比比皆是而以陸軍各學堂爲最盛聞京師陸軍測繪學堂模範班三角科學生朱某於九月杪首欲剪除辮髮向監督詢問可否吳監督以事關各人自由聽其自爲其意頗甚賛成於是繼起剪髮者模範班七十餘人中竟有三十餘人尋常科八十餘人中竟有二十餘人昨日午後吳監督楊提調亦自將辮髮剪去學生得此消息相爭仿行幾以不剪辮爲可恥矣 
　　資政院提出之剪髮易服案昨聞憲政編查館中人云此案通過固易上奏請旨允可恐難因出使各國大臣及濤貝勒均屢提倡此議而朝廷再三愼重皆未允認故此議案之審查恐不過徒延期間云 
[陸軍部副大臣可如是怯懦耶北京]  
　　壽勳補授陸軍部副大臣已見明諭聞壽之爲人本一怯懦者流毫無膽識前在尙書署任時有某國公使館某大尉往謁談次要求中國陸軍自隊官以下俱用該國人壽初不允嗣某大尉謂此係本國某大將之意令爲轉逹壽頗惶駭以俟廕尙書到任後再行答覆爲詞某大尉遂去其後蔭昌到任某大尉又以前語相嘗試廕答之曰某大將在德與吾同學其人毫無學識吾知之久矣此事關係中國主權可不必置論請轉告某大將謂我廕某之言如此某大尉始慚赧而退現識者以壽勲如此怯懦頗爲軍界前途慮云 
[京師近事]  
　　荷蘭政府虐待泗水華僑屢有所聞刻因虐政日甚一日經六萬數千人特舉田君梓琴來京要求政府迅速添設泗水領事以資保護倘政府允准華僑願認海軍經費一千萬元云云刻田君已到京寓爛麫胡同内箭杆胡同某公館准本月上書但以一千萬元易一領事華僑誠慷慨哉　　福公司與河南代表交涉各情迭詳本報茲悉福公司代表日前至外務部宣言採掘鐡礦之理由係因前此開發煤礦賠本至三百餘萬之多質言之不過欲以損失於煤礦者取償於鐡礦而已然汴代表則以合同上並無鐡礦之規定故無論如何决不能承認 
　　開釋黨人之議早經政府提及皆因有人反對不果實行近日此說又紛傳於政界有謂赦康梁不赦孫文者昨有人謂某權要私致意該黨人能餽以十萬金即不梗開禁之議并極力贊成云云按右說怪誕離奇似不足信然使果有此事則吾國大老之羅掘眞無孔不入而黨人之聲價亦高矣哉 
　　文官試驗章程行將頒布探其内容大略取法日本不外法政各科分筆述口述兩種惟首塲先試經史兩門而尤歸重首塲有應試之資格者其各速速預備 
　　憲政編查館已决定明年停辦聞該館王大臣以現在應辦之事頭緖甚繁原有館員恐不足用刻又調三人一呂鑄一李祖虞一唐寳鍔并聞唐寳鍔係因條陳以軍法施之報館爲政府所特賞故有此優遇 
　　學部自王章祜得派主稿之後闔署爲之憤懣有普通司帮稿李景濂以應升之烏布被人奪去尤爲不平日前在司中大罵喬樹枬任用私人掌印顧棟臣迎合卑鄙於是全司爲之震動有主張上堂質問此次王章祜越級派主稿係何理由者紛紛擾擾大閙一日王章祜恐懼異常抱頭鼠竄而去顧棟臣則已三日未到司尙不知如何了結 
　　日前有住外城米市胡同光州老館之河南人曾廣幹被民政部緝探局拘拿審訊一過由部移文解送原籍交地方官管束聞其被拿原因係以極端激烈之詞緘致大軍機某公某公遂將原函移咨民部飭局派員拘訊審判員當出原函問以此果出汝手否曾高聲應曰是問汝係革命黨否曾又高聲應曰是然其言際頗有瘋顚之狀蓋一無甚知識之人云 
[時評]  
其一　　新刑律方在資政院討論耳。而外人輿論已驚天動地如此設竟實行。不知其影響於國際上者。更何如也。 
　　吾國舊刑律。大抵沿習暴秦。而明人復變本加厲。以故殘酷慘毒。法庭之下。幾至暗無天日。以素講人道主義。感化主義之外人。其不肯受吾法律之支配也。誠有出於不得已者。然則今茲對。於新律之注目。夫亦驚中國斷行輕典之决心。而喜一掃從前慘酷無人理。之舊習耳。 
　　奈何碩學通儒中。猶有反對之者。嗚呼其不仁亦甚矣。 
其二　　梁士詒盤踞鐡路局數年知。其潤借欵之利益。不知其幾十萬矣。區區滬杭甬借欵。其餘潤當亦有限耳。何至因浙路之反對而即肄其破壞手叚耶。 
　　記者曰。梁之恨浙。路恨其反對借欵爲天下倡也。非僅恨其拒絶。存欵而不領也。况梁方。覬觎副大臣之地位。應需運動費正不可。貲道固在集腋成裘。而涓滴不舍乎。然則其仇恨浙路也亦宜。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滇省變通籌辦地方自治雲南]  
　　滇督李經羲奏稱滇省遵設自治籌辦處以來節將自治事宜分别籌備並查照部頒淸單指定繁盛之昆明一城及中等二十九城限期成立在案推細繹兩級章制按諸滇省情形非將廳州縣自治機關一律提前成立匪特城鎭鄉自治驟難望其擴充即廳州縣官治亦且因之不振查城鎭鄉各爲獨立團體應有獨立財政不僅全廳州縣之欵非一城一鎭一鄉所得私即甲鄉之欵亦非乙鄉所可據而地方公欵公産孰爲一屬所共有孰爲一方所獨有核其性質區别綦難且地方辦事習慣鄉鎭之欵往往爲城市所吸收劃分稍有未均爭端必緣之以起有廳州縣自治機關以主持公論則先事可爲之區分臨時亦資其裁决此宜提前辦理者一地方公益要務有非一城一鄉所克舉者城鎭鄉之團體旣未能同時組織則公共之事務必不能一律推行若以上級自治總挈綱維决議有合一之機關執行有共同之效力縱一二鄉僻之區機關暫難成立仍無礙於全局之進行此宜提前辦理者二以上第就上下兩級之關係言之至衡以本省情形則更有進者滇省　號瘠區地方財政尤形艱窘比年各屬籌辦學警諸務或搜提公産或酌抽特捐百計經營除一二繁盛之區所獲稍鉅外其餘歲入不過二三千金若兩級同時舉辦則經費以分而益絀不特未辦之事無望擴張即已辦之事且虞廢弛先設一上級機關則範圍較廣力量較厚自可劑財政之盈虚謀全體之利益此宜提前辦理者三滇省民智未啓倚賴習成城鎭鄉爲純粹自治制度事權專則責任較重區域狹則選材爲難謹愿者事非素習或引避之不遑浮猾者藉便私圖益逞情而武斷廳州縣自治制度則介乎官治與自治之間有官吏爲嚴重之監督即可使紳民。漸明習於事情模楷有資推行自易此宜提前辦理者四廳州縣自治與城鎭鄉自治參錯辦理一年之中某處辦城鎭某處辦鄉某處辦廳州縣頭緖紛繁耳目淆亂文牘旣易滋疑誤官紳亦不便率循若以廳州縣自治爲先城鎭次之鄉又次之則統系分明秩序劃一各屬旣易於籌備微臣亦便於督催此宜提前辦理者五伏讀上年十月十三日上諭各直省督撫奏陳第一二届籌備事宜均尙妥協自茲以往益當振刷精神認眞整飭若揆諸現在情形或有窒礙亦准其剴切臚陳妥籌善法等因滇省兩級自治經臣就以上五端悉心體察若先辦城鎭鄉而後及廳州縣於事實確有窒礙自應遵旨妥籌善法按諸籌辦淸單期限將施行次第酌量變通除上年指辦昆明各城業經奏報在先仍責成各屬依限籌辦外現經指定昆明新興通海蒙自太和各州縣飭將議事叅事等會提前籌辦限宣統二年成立其餘各廳州縣自治機關通限宣統三年成立至上年未經指定之城鎭鄉自治一俟廳州縣自治機關次第成立卽酌量情形陸續籌辦惟滇省禁烟未久財力拮據邊荒寥闊交通特别困難漢夷雜居士民未盡同化將來續辦城鎭鄉自治應否酌展限期另訂專章期於推行盡利再由臣隨時奏明請旨並咨商館部辦理十一月初一日奉硃批憲政編查館曁該部知道 
[江督請建張文襄專祠南京]  
　　江督張人駿奏稱據在籍江蘇紳士翰林院侍讀學士黃思永等聯名呈稱已故大學士前署兩江總督張之洞早掇巍科敭歷中外凡所敷施難以罄述而兩江被澤宏遠民不能忘查張之洞前督兩湖於光緖甲午十月調署江督下車之初適中東事起海防北路以海州爲急南路以金山乍浦爲急維時江南統領鎭將半湘淮軍舊部承平旣久暮氣已深乃分别撤換奏調前雲南提督馮子材率粤軍防海州任宿將朱洪章防金山沿海賴以無恐復聘德國將弁練目强軍二千六百餘人並以江防之寳山江隂鎭江等處砲臺皆舊式窳敗乃一律改修購置泰西新式砲五十餘尊城北獅子山幕府山亦創修新式砲臺二十餘座江南兵士之有新操及臺礮之有西式利器者均自此始迨壬寅十月再次署任整飭鹺綱裁撤叢弊之大通蕪湖各鹽掣卡釐定十二圩鹽棧新章奏派大臣認眞緝私南鹽每歲增銷十餘萬引入告之疏遐邇傳誦謂與曾國藩之整頓南鹽寓綱於票沈寳楨之整頓北鹽畫分三販者先後嫓美庚子賠欵兩淮鹽政擔任一百二十餘萬支應局撥補無著之欵每歲六百餘萬江北十三協餉銀數十萬皆賴此挹注成效彰彰在人耳目其他如修江寗省城及上海南市馬路以便交通並於南市設立巡警杜外人侵入華界以保政權裁停陳舊輪船訂購日本廠兵輪四艘以壯海軍至今猶利賴之庚子之役與駐滬各領事堅明要約力任保護各國人命財産不任洋兵闌入華界一步厥功尤偉江蘇人士追懐舊德感慕藎猷允宜請建專祠以永謳思等情呈請具奏前來臣查已故大學士張之洞兩次署任江督爲時雖屬未久而於江防海防軍政鹽政諸要端規畫靡遺尤以庚子保護東南大局關繫至鉅其功實與劉坤一相埒合無仰懇天恩俯准如該紳等所請爲已故大學士前署兩江督臣張之洞在於江寗省城建立專祠由地方官春秋致祭以彰藎績而順輿情十月二十八日奉硃批着照所請 
[否决禁賭議員終將不免廣東]  
　　粤省禁賭風潮迭紀前報茲又探得要電二則錄下 
　　兼署粤督致資政院電東電悉廣東議員辭職一事前奉憲政編查館勘電開暫緩批示先將被控受賭商運動之議員澈查如有庇賭凟職實據即行照律辦理並查照本館議覆于大臣奏案斥退等語業己遵旨派員查辦應否俟查明擬辦後再行遵電飭令照常入局抑先即一律入 
 
 

Page 11

 
 
局特此電聞乞覆增祺冬 
　　諮議局議員致資政院電東電冬奉粤賭害大勢難緩禁疆吏部臣必借籌抵以宕期禍粤殊不可解現奉提議欽感莫名學淸等四十餘人辭職理由原係查照九月十日議案辦理業經呈報在案至議請禁安榮變相山票一事其否决議員自爲與論不容非學淸等各存意見所至是非不明天下大亂君子所謂痛心也茲承鈞誨合電陳明仍望俯察奥情别白是非以全大局易學淸邱逢甲盧乃潼等同叩江 
[西報譯要]  
　　政府籌議組織内閣字林報載初十日北京電云政府現正討論仿日本之制度組織内閣即代君主擔負責任以親王一人充當内閣總理大臣聞廷議擬推慶親王任總理之職惟毓朗載澤溥倫之名亦均提出然此事亦僅含糊規畫而已 
　　駐京奥使調任消息又載同日北京電云奥國駐京公使顧親斯基不日即將更調故公使團領袖將由英使朱邇典接充 
　　剪髮明諭行將頒布文滙報載初十日北京電云旦夕將有明諭准外部人員海陸軍將卒及敎員學生並出使外國大臣剪髮分類新聞政界 
[禁烟分所實行調查吸戶常州]  
　　武陽禁烟分所自成立後即先行調查膏店聞現已蕆事日來正調查武進城廂吸戶惟吸烟者諸多惶惑有隱匿不報者故調查員甚覺爲難此外如私開烟燈者亦查出數家聞已送武邑署請示辦理尙不知如何懲處也 
[温州府縣禀報禁烟情形杭州]  
　　温州府電禀杭州撫藩學提法巡警道憲文云瑞安種烟甚多除遵勸拔除不計外擬將玩抗之戶田畝充公一二以儆其餘知府現同梅帮統駐紥馬嶼督率印委分投查禁知府斆典叩又知縣經歷同時會禀撫藩巡警道憲電云瑞安馬嶼地方私種烟畝不少現令拔除改種雜糧民皆安靜知縣漢章經歷錫祺同叩 
[台州官紳互訐之解紛杭州]  
　　台州郡城曁太平縣紳士因通判向致鍹濫售鎗械濟匪及謀署太篆兩事紛紛電禀互相攻訐甚至同室操戈眞假雜出五花八門令人神迷目眩茲又據台府二次禀復解紛辦法文云杭州撫藩憲鈞鑑儉電謹悉軍械事知府甫經到任未悉底藴奉帥電即行查各縣領數再行統計澈究第時届冬防治匪禁烟均須親往各縣查辦局務兼顧不遑請迅催張令尅日來台接辦以便會禀復楊令尙可支持乞催陳令速來是否示遵知府元芳叩 
[皖議局呈請調查實行議决各案安徽]  
　　皖議局近以上届常會議决禁止演戲賽會酌提陋規整頓書差興辦森林礦産實業等案均經呈請公布施行惟地方官究竟實行與否非調查不易週知茲於本届常會議决由局刊發實行前項議决各事由地方官逐一填報俾資考核並呈請皖撫通飭所屬州縣嚴定考核實行以昭鄭重 
軍界 
[陳德龍又兼兵輪統領武昌]  
　　蘇省已革協統陳主政德龍自回鄂以來即經鄂督委充荆襄水師巡防隊七營統領又兼統沿江巡防隊全省水上兵權幾全歸掌握茲瑞制軍又以鄂省之楚材楚安江淸江泰各號輪船名爲兵輪實則專供差遣向來歸善後局管轄今改隷於度支公所昔日之善後局總辦即今日之藩司均係政務殷繁無暇考查以致該兵輪種種弊端無人過問各船管帶其賢者僅敷衍應差其不肖者竟諸多舞弊實屬不成事體自應大加整頓以免虚糜刻特札飭改歸兵備處管理每月薪餉由度支公所發出後即由兵備處分派所屬妥員赴各船點名給餉不准一名不到該委員亦不准虚應故事偷安徇情並委荆襄水師統領陳得龍兼統各輪所有各輪管帶均歸節制調遣除遇差遣出發外所有在船人等應學習槍砲各法按照軍法部勒並飭將各輪儒用油煤嚴定章程以資稽考嗣後按名給餉更委革募一切事件均責成兵備處管理訓練考查一切事件均責成陳統領管理其現在各輪管帶以下一切花名薪餉數目聞已飭藩司分别造册移交兵備處及陳統領查收照辦矣 
[處州又派防營彈壓民變杭州]  
　　處屬松陽縣于本月初六日官紳因辦理學捐苛勒操切激成民變聚衆暴動土匪乘機煽亂地方騷然業由該縣朱令電禀層憲請迅電府派兵卽經撫憲急電該府妥愼查辦去後昨日據蕭守文昭通禀撫藩學法各憲文云魚電敬悉初六日據朱令禀即刻商派四棚馳往松陽前後共派六棚均諭令妥爲彈壓項紳已回餘查明詳禀知府文昭叩佳印 
學務 
[武陽各校來年之布置常州]  
　　武陽城廂各校向由勸學所經理明年布置情形業由該所總董伍博純君會商官紳布置就緖中學堂預算加增六百元兩等小學經費職員大致照舊公立女學以經理錢紳辭職明年由武陽公學楊君兼任經理其北區小學原與私立萃哲同在一隅而東南隅尙無小學議將局前街東區移設關帝廟前北區改設南區西區仍設西廟分别商由兩等小學兼辦藉節經費而期統一附郭各小學擬酌量地叚添設分校西同仁小學則畫歸懐北鄉辦理聞經費總預算大致查本年相仿云 
[翼中女校大開運動會無錫]  
　　翼中女校於前年就城中熙春街僦屋開辦組織完備敎授諸君尤孜孜不倦茲於本月十四日在無錫城中三淸殿後公園内開冬季運動會先期廣發入塲劵敦請各界參觀以贍成績届時當必有一番熱閙也 
實業 
[新堤商董禀請創設商會武昌]  
　　湖北上游與湘毗連之新堤鎭襟江帶湖帆輪雲集商務甚繁現該鎭商董魏國勛等邀集同志擬設商務分會業已議定簡章吾請武昌總商會備案俟舉定職員後再行禀請勸業道咨部頒發圖記武昌總商會呂總理逵先以所擬章程大致周妥特囑其將各項職員照章舉定開具選舉票數及履歷淸册一併牒由本會核轉以符定章 
 
 

Page 12

 
 
[宣城紳士創立樹藝公司安徽]  
　　宣城縣職紳呂志元等以該邑自兵燹承平後官民荒山荒田極多近來雖有熱心農政紳商繳價領墾然宣城境内核計荒蕪田圭仍屬不少每多外省人民覬觎藉領墾爲名致滋紏葛激成他變日前該紳等招集鉅股擬創立振宣樹藝公司凡宣境荒山田土該公司均可領墾種植森林以興實業而杜紛擾刻已禀請皖撫咨部給照矣 
[湘路公司處罰失愼工目長沙]  
　　湘路長洙一叚前因不戒於火致將炸山之火藥炸裂燒斃石工四十六人傷二三十人各節已迭誌前報茲聞鐡路總理余堯衢參議以此次災變極爲慘惻而該工目究有失察之罪若不從重處罰不足以蔽其辜爰將該工目馬英傑罰錢二百串爲死者設壇諷涇超度事雖荒渺而非此不足以妥幽魂並嚴飭各工目加倍小心務各懲前毖後勿得再稍疎虞各工目尤宜常川稽察以備不虞不得深居不出是爲至要 
雜記 
[夾城菴窩盜事太荒唐常州]  
　　日前有數人乘火車至常下車雇夫役挑行李至車站附近之夾城菴抵菴後因爭論酒資將脚夫等責打夫役恨之因行李甚重且微聞該菴常有不法行爲遂赴附近飛划水師處密告該營員弁赴菴搜出洋鎗軍火及贓物無數當有數人聞風逃逸僅拿獲二人曁和尙一人一併送縣現陽湖令已將該菴發封人犯則押候究辦矣 
[鄉自治議事跡近蠻橫松江]  
　　金山東一鄉地方議事會繼城議事會成立最早於本月初一日開會議事而議員中有前曾犯案被罰五百金之沈少秋及向業地師之沈子逹等亦被運動列席其間語蠢言狂時起齟齬至初八日正議規劃充保方法一條適投二沈之忌同起反對時旁聽人亦發言申說充保之惡習實由刁生劣監之包攬語未及竟沈少秋即大呼旁聽人不許插言旁聽不服據章爭辨沈少秋及沈子逹奮勇出席脫去外衣即向旁聽人持拳奉敬其勢洶洶一時在席之人皆爲股慄因相繼而遁 
[是何氣燄之橫也湖北]  
　　廣西購用軍馬委員田某等在張家口購買馬匹由火車運抵漢口後馳驛往桂路經湖北蒲圻縣田委員已抵客館三日而馬匹尙滯留於官塘驛延不前進堅欲蒲圻縣署派差雇夫照料否則折銀百五十兩自辦又勒令辦馬槽二百具該縣署因趕辦不及權借善堂義棺勉强湊成八十具該委故意挑剔云不敷用又云草料太少擅將辦差丁役捆縛以馬棒鞭之其在市街購物惟事强賒惡買官民悉不堪其擾本月初一日該委員等起程往湘縣署例送酒席祖餞詎隨從兵丁二十餘人忽持白刃擁入縣署聲言我們軍界官兵一體爾縣主祗送官之酒席欺人太甚非戕之莫雪此恥承啟官某出爲調停被其叢毆致傷蒲圻令馬某不得已每人犒以錢一千並允另送飯菜衆始散去現馬令已將該委員等滋擾兇橫目無法紀情形電禀鄂督核示且謂由蒲圻往湘赴桂沿途小站尙多如蒲邑之官塘驛祇有居民數十戶忽到軍馬五百匹留連三四日之久任意訛索騷擾地方大損元氣可否電請桂撫轉電嚴飭該員不得沿途騷擾云 
[是何搶案之多也湖南]  
　　湘省本年以來各處搶案層見迭出幾於無日不有日前沅州府南鄉之新店團有秦興貴者家道頗裕某晚三更後突來搶匪十餘人明火執械毁門而入首將秦妻捆縛加以叢毆刧去銅元數十封典錢七十餘串並服物多件始一鬨而散比及聚人追趕則已無濟矣又湘潭十三都馬家河羅日琴家亦於某晚三更後突來搶匪數十人明火執械自屋後毁門入室先至前進正房將其瞽目老年主婦捆縛用雙刀架頸逼詢銀錢及服物處所該主婦一時慌急答以在左邊正室該搶匪逕至該處將銅元全數取出約數百串次至客房適有外客王姓在焉遂即將王扭出縛於庭柱重毆至於流血復分班手持燈火於樓上地下各房屋搜索殆徧竟於櫃房内撬毁木櫃搶去元銀一千五百兩再至房内搶去衣箱十三口時家人見來勢洶洶俱四處藏匿莫敢誰何任其嘯散至次日始行報案緝捕 
[諧文]  
戲訂言律　　偶語棄市。一言喪邦。樞機之。發榮辱主之矣故古人有監謗之舉所以防民之口。也方今處士橫議民。多訛言。固非文。告所能弭止擬援報律之例訂爲言律庶幾愼。爾出話免口舌之。招尤毋易由言。保身驅之無恙其律如下。 
　　第一條凡。人民由口出聲統　之言語。無論其。土音官話或講他。國語言或講密。　隱。語或撚。腔曲音韻甚或舌音不正本律俱包括在内。 
　　第二條除伊呀學語。之小孩口瘄不言。之啞子本律不例干涉外凡自六歲以。上之人民即應遵守本律而行。 
　　第三條大。庭廣衆之地暗室靜局之所俱爲言律效力所及之。處 
　　第四條言語。不得違。犯者十欵（一）毁。謗朝廷。（二）妄。議政治。（三）罵詈官場。（四）擾。亂治安。（五）煽惑人心（六）阻撓公益（七）談論個人得失。（八）辱罵尊長。（九）淫詞艶說。（十）造謠生事 
　　第五條如違犯第一欵。至第三欵處。以死刑違犯第四欵至第五欵處以無期徒刑違犯第六欵處以有期。徒刑違犯第七欵至第十欵處以一年以下一月以上之監禁或千元以下五十元以上之罰金。 
　　第六條凡言語不軌於正者不能枚舉當酌量分别輕重其輕者罰令緘口一月以下七日以上以示薄懲 
　　第七條本言律係爲戒人。多言起見如能三年不言者地方官當詳。具本人履歷禀由督撫奏請。旌奬以示皷勵。 
　　第八條本律有未盡事宜隨時可以增改禀請頒行。 
　　第九條本律自奉文到日起施行。 
[史乘] （三）（續） 
紀康乾間文字之獄　　集中有七絶一首。云天有風雲分杼軸。地無道里計東西。諸公五嶽諸侯俟殰。一百年來頫首同。（純廟箋云。此所謂嶽殰蒙　頫首。無奈也。）又有句。云亦天之子。亦萊衣。（純廟箋云。兩亦字。悖謬。）又云下眼訓。平夷。（純廟箋云。胡中　曩任。督學。陛辭日。朕以其人素險怪。面諭抵。任後取士當由正大。和平一路不可如前之乖僻。今彼。詩中。即果有。此語夫下字本有兩解。訓爲。照臨之義。固相通釋爲汗下之謂。亦無不。可以胡。中藻爲人并合集。中諸。詩觀之。則此語當。仍屬後一解無。疑）又云老佛於今無病病。朝門聞說不開開（純廟箋云。此更怪謬。聞胡中藻在任内。恆與人言。朕長日昏醉。久不御朝。聽政此等無稽。讕語。不知何所據而。云然朕宵旰焦勞當爲薄海臣民所共諒。乃猶。有此等謬。說形諸楮墨。其謗及朕躬者罪猶小。其淆亂衆人觀聽者罪實大。）其餘。集中涉及。訕謗各語。均詳爲簽出。廷議以胡大不敬。擬斬立决。黔撫鄂某。坐以滿洲世臣。與逆臣唱和。亦寘重典鄂爲大學士鄂文端公從子。文端。時已逝世飾終典禮。備極優。渥從祀賢良祠。緣此一事。亦奉特旨撤出。其因與胡唱和。而波及者約十數人均。知名之士云（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[UMERIEFOMAOEBYEORGDRGLHAMBURGGERMAM]  
此香水係德國德利名廠所出採取白花精蘭液釀成此水歐美兩州上等尊貴婦女增喜用此年計等香水每銷有二十五萬打之多亦可見該香水價目矣緣此香水少些酒之衣巾氣味能耐一禮拜之外兼避夏令不正之氣現在運銷中國風行一時凡賜顧者須認明江西路怡昌洋行經理德利白蘭花香水精方不致悞價亷物美一試便知再啓者此係香水之精如以些少香水精用火酒化即成一大瓶絶妙耐久香水　　江西路怡昌洋行謹啓 
[一瓶全愈]  
立止白濁聖藥 
腎虚敗精花柳時毒久結而成痛如刃剌點滴　通久不全愈是以本窩秘傳良方不漕工料配合丸散耑治三淋五濁等症内服　敷立刻止痛生股每瓶五角十寳搽疳散每瓶五角另花售柳解毒酒每瓶一元婦科白帶丸每瓶四角各藥治法另洋仿單上洋二馬路晝錦里口廣東仙壽窩啓 
[（日本郵船開往大連灣）]  
本公司經理南祥洲鐵道會社之西京丸每逢禮拜一神戸丸禮拜日四准開往大連灣並由火車接連滿洲固地各處船身修内水脚公道客位潔凈應酬周到　各賣號欲裝貨搭客務祈　光臨爲幸　日本郵船會社廣告 
[大英輪船公司]  
今有堅固捷快輪船名柯厘烟杜准十一月二十日禮拜三上午開行往門司神戸横演等埠貴客如欲裝貨搭客請至黄浦灘廿四號本公司帳房面議船泊招商局中棧碼頭上落利便自後每隔兩禮拜開往一次並搭客往横濱者有特别利益可在神戸轉搭火車直到黄濱不再加收火車費特此奉 
[日本郵船會社]  
啓者本公司　前丸輪船准於十一月十二日即禮拜二早七句鐘開往長崎神戸横濱等埠小包收到禮拜一客票賣到禮拜一止　倘蒙　各寳號如欲裝貨搭輪者務祈　早臨爲幸郵船株式會社啓 
[燕醫生除痰藥]  
本醫局燕醫生除痰藥功效神速久巳中外馳名交相信用凡傷風咳嗽痰迷氣急久咳失音及一切喉症等患服之包能限日全愈五十年來治愈各症不下數十萬人實爲無上上品之藥如蒙賜購中國各大藥房均有代售共分大小兩種價均克已上海老晋隆洋行總經理 
[補肺麥液精]  
此唐製第三種補品因肺爲氣血總匯最關緊要而咳症最能傷肺肺旣虧損身體卽難健全故上氣多痰失音吐血諸症隨之而起甚至變成癆病極屬危險可虞此係純粹調補之品無論何種咳嗆服之自能立止並内消瘰癧等患扶助先後天之不足用治肺虚洵稱惟一無二每大瓶洋一元七角半小瓶一元半打以上八折外埠各本分號均有發售 
總發行所上海中英大藥房 
[商標發納補藥酒]  
此補藥酒用格致妙工○按人身所需之養　要素○修合而成○却病療虚○效力甚偉○其於腦力衰弱○精神困倦○病後元氣難復○年老心力耗費○服之更奏奇功○此酒常服○培腦養血○壯氣袪溼○功難盡述○眞是衛生要品○英京上海寳威大藥行監製○貯用精美玻瓶○由各埠西藥房發售○諸君索閱本行良藥仿書○請函致上海四川路四十四號寳威大藥行五號總經理處可也○當奉回件○不取郵資 
[金市十一月十一日收盤金價]  
現貨驃金　三百九十三兩 
遠期驃金　未開 
沙金合赤　四百零一兩 
足赤條金　三百九十九兩 
[錢市十一日北市銀拆及銀銅元錢]  
龍洋　七錢五分二厘　 
英洋　七錢五分二厘七五 
本洋　八錢五分 
小洋　六錢七分零七五 
銀拆　二分　 
洋找　七錢四分四厘 
錢找　一千文 
衣牌大洋　一千三百三十文 
銅圓　一百七十五千八百文 
市錢　一百五十二千文 
[十一月十一日進口輪船禮拜一]  
嘉興　輪船　由汕頭　太古公公司 
德生　又　由膠州　怡和洋行 
提督　又　由膠州　亨寳公司 
安慶　又　由長江　太古公司 
美利　又　由長江　美最時行 
山口丸　又　由長崎　郵船會社 
[十一月十二日出口輪船禮拜二]  
德興　輪船　開往長江　鴻安公司 
筑前丸　又　早七點鐘開往長崎門司神戸横濱等埠郵船會社 
泰順　又　開往香港廣東　招商總局 
西江　又　開往靑島　亨寳公司 
德　　又　開往膠州　怡和洋行 
吉和　又　晚往長江　怡和洋行 
普濟　又　開往寗波温州　招商總局 
蘆州　又　開往威海烟台大連太古公司 
甬興　又　開往寗波　寗紹公司 
圖南　又　開往厦門汕頭　招商總局 
美利　又　開往長江　美最時行 
[十一月十三日出口輪船禮拜三]  
大利丸　輪船　開往長江　公司 
定生　又　開往烟台大連灣怡和洋行 
安慶　又　晚往長江　太古公司 
鎭安　又　晚往香港廣東　太古公司 
安平　又　開往烟台　招商總局 
湖南　又　開往厦門汕頭　太古公司 
寗紹　又　開往寗波　寗紹公司 
北京　又　晚往寗波　太古公司 
開平　又　開往秦皇島　開平公司 
[十一月十四日出口輪船禮拜四]  
西京丸　輪船　上午九點鐘開往大連灣等埠　郵船會社 
山口丸　又　上午九點鐘開往神戸等埠　郵船會社 
岳陽丸　又　開往長江　日淸公司 
江和　又　開往長江　怡和洋行 
廣生　又　晚往汕頭香港廣東怡和洋行 
[十一月十五日出口輪船禮拜五]  
三島丸　輪船　早九點半鐘開往香港新加坡經由歐洲各埠郵船會社 
長安　又　開往長江　鴻安公司 
保得富　又　開往長崎海參威　勇隊公司 
[十一月十六日出口輪船禮拜六]  
大福丸　輪船　開往長江　日淸公司 
弘濟丸　又　早十一點鐘開往長崎門司神戸横濱等埠郵船會社 
[十一月十七日出口輪船禮拜日]  
神戸丸　輪船　正午十二點鐘開往大連灣等埠　郵船會社 
[十一月十九日出口輪船禮拜二]  
春日丸　輪船　下午一點鐘開往長崎門司神戸横濱等埠　郵船會社 
[十一月二十日出口輪船禮拜三]  
河内丸　輪船正午十二點鐘開往香港新加坡經由歐洲等埠　郵船會社 
[十一月廿一日出口輪船禮拜四]  
西京丸　輪船　（下午三點鐘開往大連灣等埠　郵船會社 
 
 

Page 17

 
 
   
 
 

Page 18

 
 
要摺 
[憲政館奏遵限考核京外各衙門第三年第一次籌備憲政成績摺]  
　　奏爲遵限考核京外各衙門第三年第一次籌備憲政成績恭摺仰祈聖鑒事竊查臣館奏定考核專科章程内開九年籌備事宜欽奉懿旨責成内外臣工每届六個月將籌備成績臚列奏聞並咨報憲政編查館查核應自光緖三十四年八月起至十二月底止爲第一届以後每年六月底曁十二月底各爲一届限每年二月内及八月内各具奏咨報一次俟到臣等館後查核所辦是否核實於每年四月内及十月内分别殿最彙奏一次語臣等於宣統二年四月二十九日第二年第二次考核案内聲明除雲南一省尙未奏到擬請歸入下次補核等語奉旨知道了欽此嗣據該省遵章報到當由臣等督率館員逐一補核該省籌備成績尙屬無誤茲届第三年第一次考核之期所有京外各衙門籌備成績除雲南一省尙未奏到外餘俱陸續臚陳具奏奉旨該衙門知道欽此宣統元年十月十三日奉上諭前奉先朝諭旨諄諄以籌備立憲爲要圖業經嚴定年限各專責成期於計日程功届時頒布不啻三令五申朕臨御以來又復疊降明諭或於批摺内誥誡冉三其於憲政前途實事求是之心早爲天下臣民所共見現據各部院堂官曁各省督撫奏陳第一二届籌備事宜均尙妥洽果能實心實力次第興辦何難日日有功所慮積習相沿難保無但以一奏塞責者須知此項要政上禀前謨下慰民望關繫至爲重大自茲以往益當振刷精神認眞整頓無取乎虚文粉飾徒事舖張若揆諸現在情形辦理或有窒礙亦准其剴切臚陳並妥籌善法仍一面持以毅力務底於成斷不可遇事畏難互相諉過方今時事多艱朝廷宵旰憂勞無時或息爾内外諸臣受國厚恩理宜殫竭血誠擔負責任倘稍涉虚假將來憲政不克依限實行試問能當此重咎否耶即著憲政編查館將所奏成績隨時稽核如查有措辦遲逾或因循敷衍毫無實際者據實糾參朕惟有懍遵上年八月初一日諭旨按照溺職例懲處紀綱具在絶不姑寛要之仔肩固無旁貸而協力乃克有成尤望爾内外諸臣共失和衷屏除私見毋黨同而伐異毋勤始而怠終庶幾上下一心弼成郅治朕心實嘉賴焉將此通諭知之欽此仰見我皇上紹述前謨注重憲政之至意臣等伏惟憲政之進行如行舟然不進則退萬無中立之理中國幅員遼闊各省自爲風氣往往有狃於積習未能一蹴而幾者是以京外各衙門創辦之初與民更始不能不愼之又愼誠以操縱貴乎因時綢繆必於未雨故欲知事後之是否可以推行全恃事前之善於策畫現距憲政成立之期已近倘非同心戮力急起直追必至臨時有竭蹶之患本月十一日復恭奉明諭所有關於憲法之各項法令及一切機關應責成主管衙門切實籌備其民政部調查戶口籌設巡警等項度支部淸理財政釐訂稅法等項以及法部應籌設各級審判廳等項學部應籌辦敎育普及等項均屬關係重要不容置爲緩圖各該管衙門俱有應盡之責任著即迅將提前辦法通盤籌畫凡召集議員以前必需完備各事宜分别最要次要詳細奏明請旨辦理等因欽此臣等敬繹明訓雖嗣後籌備淸單如何酌量變通尙待妥爲籌畫而朝廷尅日觀成殷殷望治之心愈見無時之或釋自非并計兼營實不足以勵進行而懲玩愒伏查本年應行籌備事宜共十四條除資政院業已遵旨召集議員舉行開院外所有關乎吏政民政財政學務法律司法等項率皆以事爲綱以類相附臣等督飭考核專科各員悉心稽核嚴分殿最謹爲我皇上一一陳之所謂關乎吏政者一爲釐訂京師官制臣等前於宣統二年二月十九日奏進行政綱目摺内聲明此後籌備事宜如釐訂官制等項悉據此以爲準的等語當於奉旨後即將原奏行政綱目印刷成軼咨送各衙門簽注嗣准各衙門先後咨覆到館臣等仍依原奏體例爲正附表十有四删除原奏按語另撰凡例十二條著於篇首以挈大綱當經咨會内閣會議政務處覆核無異繕具淸本於本月初四日會同具奏請旨欽定奉旨着依議欽此現正督飭館員詳加釐訂一俟就緖後再行請旨辦理一爲頒布文官考試章程任用章程官俸章程臣館前以官制未定官俸章程礙難釐訂請將頒布官制及試辦年限提前頒布官俸章程及實行年限展後各情形於九月十四日具奏奉旨著依議欽此誠以官俸之等差萬無不淵源於官制之理現在官制旣屬未定則官俸必至無所依據故請將官制試辦年限提前頒布者職是之由此籌備之關乎吏政者也（未完） 
本埠新聞 
[華洋義振會會塲記事]  
　　昨日下午五時江皖華洋義振會假張園開成立大會江督張制軍皖撫蘇撫朱程兩中丞特委李問岷觀察汪頡荀觀察尹夔笙司馬三君蒞會代表中西官紳商學界到者甚多公推英按察使班德瑞君爲臨時議長報告開會大旨次由皖紳張弢樓觀察倩汪籌臣君代報皖省災情並代皖民乞振次由蘇紳任逢辛觀察報告江北災情並代蘇民乞振繼由福開森君用英文報告發起義振會之大旨報告畢復由沈仲禮君用華文報告略謂鄙人於兩午年曾偕中西人士創辦此會慨蒙諸善長異常踴躍捐銀至一百六十餘萬兩之多其放振之法亦甚妥洽成績頗優今據丙午年僧經辦振之裴德森敎士由宿遷來信謂江北饑民仍渴望或能再得如丙午之義振云查今歲江皖各處均患水災最重者爲皖北之宿州靈壁等九州縣而蘇省之淮徐一帶亦皆殃及始由蘇紳叚少滄君繼由皖省官紳先後見商囑再籌辦華洋義振義不容辭爰與福開森君聯合籌謀略有頭緖初意本國之災不應屢次擾及西人無如災情甚重飢黎皆朝不保夕據各敎士報告甚至有以席裹身臥於叢塜以待死者有多數婦人棄其懐中之孩任其號呼於途而不顧者且灾地極廣災民甚衆祗藉本國之力深恐不能全濟不得已仍作將伯之呼伏望諸大善長慨解仁　共襄義舉謹爲兩省災民九頓以謝至放振辦法擬援照丙午年浼西敎士會同各處本地正紳妥放其壯者以工代振興辦開河等事召令作工其老弱婦女則按口散振兼煩敎中西婦收養嬰孩蓋丙午年曾收養至六千餘口之多也其災情之眞相擾卽日請李少穆君偕王伯南君前往調查分攝小影携歸繪圖當卽送與諸君觀覽也沈君說畢由敎士　炳生君演說在皖北目擊之災 
 
 

Page 19

 
 
况又有法人某敎士將接到各處敎士來信及西報所登之各處災情飢民苦象用英文演說語皆沈痛末由班德瑞君報告推舉辦事議長及董事等各職員計舉議長兩位西議長係福開森君中議長係沈仲禮君云 
[覆訊嫌疑犯]  
　　本縣田大令昨日下午一時升堂飭提在押之金琴孫案内嫌疑犯王三至案復訊供詞略與前兩堂無異奉判還押 
[沈悅堂居然交保]  
　　二十八保十二圖地保沈悅堂前因私填吳縱涇河盜賣於某洋商得銀甚鉅後經自治議員楊洪釗查悉禀縣提沈到案一再訊責押限將原河照式開還嗣沈再四求恩奉田大令判繳盜賣價洋四千元到案准予從輕辦理在案現沈悅堂已於昨日繳到洋三千元即奉田大令提案判令暫行交保候禀請道憲核示 
[時憲書由官專利之告示]  
　　上海縣田大令昨接署理蘇州布政司理問廳朱司馬告示數張當即飭役粘貼新舊各城門略謂照得民用時憲新書向由本廳造辦鈐蓋欽天監印信設局發售歷經遵辦在案詎有無知之徒每每私造銷售其中悖謬甚多殊屬大千例禁現由本廳詳奉藩憲札飭各屬一體查禁嗣後如有書舖紙店仍前藐玩膽敢販運私造定即嚴拿究辦各宜凛遵 
[江輪失竊案續誌]  
　　招商局江新輪船搭客失竊鉅贓己誌昨報昨由捕房將該船司事細崽水手等人解送法公堂研訊奚定寳供是日因副買辦由船主喚去通譯始知有人失竊餘情不知毛小寳供在該輪管廚二十八晚船離鎭江一百餘里有值更之細崽戴才順報告三號房間内失竊旋即訴知船主李全福供是晚三時送咖啡茶於船主見大餐間房門内有皮夾兩口一已打開一仍關好戴才順供是時小的已睡由李全福喚醒始悉其事後由船主在前船頭上各人處抄查並無贓跡大餐間内另有搭客王姓一人亦已搜查無據且當時失主張太太亦並無責言祗謂我等太不當心而已至張太太所帶二從人一婢女及二位小少爺聞由美國到申趁船往漢王金桂王連子傅昌喜張阿寳同供房間内之事小的等不得而知聶司馬得供後即商之顧副領事判各交妥保候再傳訊 
[掮客串賣]  
　　住居城南之川沙人曹爕卿前托掮客薛三樵裝載花衣六十七包值價洋二千餘元因曹曾欠陶關銓欵項故由陶串通薛三樵將花衣攔去盜賣曹以薛橫出千預忿不能平因禀准英廨飭提究追在案薛知事不妙恐到案後必遭嚴譴遂聳使陶關銓赴南邑歧控昨由南匯縣移文上海縣查提惟曹爕卿以該貨即使扣去陶欠亦應盈餘一千餘元因亦據情分投縣廨請轉移南匯縣將案移歸訊辦 
[拐匪解勘]  
　　拐匪賴玉照吳老五及拐婦王趙氏前因串拐趙楊氏之子事發先後獲到訊實責押限交小孩在案詎該拐匪等挺押不交業由田大令詳奉上峯擬定吳老五絞罪賴玉照王趙氏流罪昨日田大令特派差役將該拐匪等解往松府過勘 
[城内]  
　　果否聲明○小東門翻造尙未竣工日昨忽有某國人在新築城牆上釘立淸快丸鉛皮告白當經附近各商向前阻止據云此事已先向工程局聲明准其釘立云云昨已由該處永安社救火會等函致城自治中區事務所詢問一切 
　　因何吊去○邑廟豫園内近有商人范錦春等集股開設聽雨茶樓裝潢悉照廣東茶居樣式并設彈子房一間曾經禀准總工程局給發執照詎開張甫及三天即由二區副巡官飭派巡長將照吊去勒令停止昨該樓經理人已投工程局聲請案還執照矣 
　　縣批三則○顧秀堂禀批田單爲執業要憑自必謹愼收藏豈有每日隨身攜帶之理詞不近情且執業契據又不呈驗所稱遺失礙難憑信不准備案施王氏禀批瞿紹裘抵借洋六百元本利無儻殊屬不合候帶案訊明附追並傳該氏備質單契六帋息摺一扣均附包同福禀批馬良園向住城中其母何氏弟何名住城内何處着詳細指呈以便移廨催提 
[南市]  
　　控追匯欵○寓滬錫帮米掮客張子明趙同禮前託信益小錢莊代匯洋八百五十元至無錫某錢莊現因收兌無著昨將該莊司帳張炳賢扭至工程局控請追理張供帳由執事經放餘語含糊判交保出外從速理楚　　捉姦剪辮○甬人蕭有斐庽居西門外打鐡浜地方其妻汪氏近與木工洪阿順私識被蕭偵知前晚率弟有恆闖在姦所將男女獲住並剪去洪之髮辮扭至西區解由工程局訊究氏供年三十九歲去年丈夫向洪借用洋十三元今因來家討欠被夫誣姦洪亦狡賴不承裁判官命傳有恆質明始知情實判洪戒責二百下押一月氏責五十下交夫領回管束 
　　失主領贓○巨竊胡松朝葉桂生日前由巡邏隊查獲解至工程局究出去年曾竊竹行弄丁桂記家金珠飾物共值萬金當在英租界成都路吊出衣箱四只暫存捕房將胡母蔣氏帶局昨由湯裁判提訊時失主沈慶賢及丁姓遣方少雲投案禀明前情葉供同黨共有三人所有去年行竊丁姓之贓俱存胡處早被變賣無從起獲胡供亦同並稱起出之衣箱實係自物判兩竊與蔣氏一併收押當場搜獲之贓給沈具領並俟將丁之贓物吊案後再着認領 
　　限理房租○西門外附近宰猪作司事陳樹英扭瑞記猪作主龔和生至西區控被積欠房租洋十七元捐洋兩元十角蠻賴不還求追當由該區移解工程局昨經湯裁判訊明判交保限兩禮拜理楚 
[閘北]  
　　拐匪逃避○曹生大冋子漢卿至四路分局控稱有十歲女孩名寳珠前被嚴大鵬拐匿楊樹浦李金林家昨由李來家報信已將女孩領回惟嚴已逃逸今將伊子嚴小蘇子送案總辦當經黃正巡官提訊小蘇子供　並不知情父親現往何處亦未知悉判押候提到大鵬再行究辦 
　　祇得押追○朱永泰前在四路分局控張華卿欠洋四百元延約不還經黃正巡官訊判交保按月拔還在案詎張保出之後到期未付昨又扭案押候繳洋開釋 
　　自行理處○陳怡生控張少卿不理押　洋一百元一案昨經四路分局黄正巡官覆訊一過判令兩造出外自行理處 
　　嚴追田單○寡婦陸曹氏控被徐金生借去田單向人抵押延不續還等情經四路分局黃正巡官訊明判徐交保限期淸理在案詎徐一再逾限迄未淸理昨經巡官將原被傳案覆訊一過判徐押候移送上海縣訊辦 
[英租界]  
　　拐賣婦女○蟻媒曹月槎楊寳寳串拐寳山　鄉人張金發之妻陸氏賣於住居租界内之楊桂桂爲妻被張偵悉控奉該縣將楊寳寳提案收押並移英公廨派差協探將陸氏與楊桂桂提獲昨晨經寳讞員會同英康副領事略訊一過判仍分别還押候移請寳山縣抄供到廨並飭知原告到堂質明再行歸案訊辦 
　　驟難移提○住居閘北之江北人金德奎因與金孫氏將姪女金如意子串賣爲娼經巡警局查悉移請公廨將金女提案收押在案昨晨巡警局派差投廨聲請移提寳讞　商之英領以此案係德領陪審諭候照會德領於禮拜六解案再核 
　　保人待訊○英商華昌洋行控周志琦定 
 
 

Page 20

 
 
貨不出案内之保人陸寅忠由廨傳案暫留在案昨日解訊中西官諭仍還押候禮拜三訊奪 
　　一傳再傳○英國律師徐思義控葉愛甫不付票欵等情昨由差探往傳不到回禀公堂諭飭再傳 
　　查獲烟窟○小販倪阿榮家住老閘顧家弄六號屋内因私設烟榻售烟被捕查獲昨解公堂訊實判罰洋十五元充公如無力繳洋改押十天烟具銷燬 
　　嬉戲受罰○王阿二將鴿子縳住嬉弄被新閘捕房西捕查見以其虐待飛禽傳至公堂請究判王罰洋兩元充公 
　　老婦紏賭○老婦蔣袁氏賃居海寗路六十九號板箱店樓上前晚因紏合張金寳陶海生江永英杜阿寳等聚賭抽頭被匯四捕房包探周小弟查獲昨將各人併解公堂訊明經孫襄讞商之英潘副領事以氏年老姑寛免究著即遷居張等四人各罰洋十元充公賭具銷燬 
　　學徒私逃○男孩李土生陸桂福均因不辨路徑由捕帶入捕房昨送公堂盤詰李孩供年十三歲向在杭州某餅店學業因受苦不堪與王同逃來滬陸孩供年九歲家住西鄉莘莊鎭父名英懐判送棲流所一併留候懸牌召領 
　　違章鬥毆○石阿狗與沈三猴在途互毆由捕一併拘入捕房昨解公堂訊究判各罰洋一元充公以爲違章打架者戒 
　　逐出復來○過犯倪阿林陳阿毛復來租界由探一併查獲昨解公堂訊明判倪先枷一禮拜再押西牢九月陳押兩月期滿仍一併逐出租界 
　　竊案彙紀○張羊林竊取黃阿二家肉皮三十斤消贓於王富生由探一併查獲昨解公堂訊明判張押四禮拜王罰洋十元給原告領回完案過犯王榮生朱金寳復至租界圖竊由探一併查獲解廨訊明判王押七天朱押三月期滿再行逐出租界邵兪氏控張杏生竊取金飾現洋鈔票等物昨經公堂訊供不諱押候吊齊贓物再訊王德忧在新閘路鄭行世銀樓内爲夥因竊取店内銀鐲八副被捕查獲昨解公堂訊明判押兩月劉秉　控羅永卿竊取金表由探將羅拘解公堂請究羅供表係購取當票備價贖來並非竊取中西官以所供難憑判羅押一月如能交出賣票人准即開釋表交原告領回陳桂華葉東元在法租界偷竊衣物匿居英租界昨經包探查獲解送公堂請究判一併還押候法公堂來文提回訊辦日本某婦人控陳阿榮竊取衣物由探將陳查獲昨解公堂訊知陳係過犯判押西牢九月期滿再行逐出 
[美租界]  
　　相驗女屍○西裝華婦提意用剃頭刀自刎身死已紀昨報前日午後四時半上海縣田大令蒞塲相驗委係自刎身死因無屍屬由捕房派探將該婦存於某行洋數十元取出購棺收殮昨送外國坟山埋葬 
　　婦人與賭○殷沈氏昨在鄰居周阿桂家聚賭被夫殷阿金撞見與周互毆扭控捕房捕頭以兩造均有不合一併斥退 
　　索賠損失○西華得路二百念六號鐘表店之玻璃窗被電車公司修軌工匠碰碎報告捕房飭向公司索賠 
　　扭控逆子○鄉婦夏徐氏昨至捕房扭控其子夏開運不顧贍養向論逞兇等情捕頭諭赴公廨禀控 
　　欺侮車夫○某英人昨坐計寳明之東洋車不給車資反將計之頭顱擊傷計即投報捕房命赴英署控訴 
[法租界]  
　　拿獲騙子○劉坤山至傅友生處購買帽子囑令跟至輪船取錢中途逃脫後由捕房緝獲解廨請訊旋有王子春陳嘉林及何乾豐洋貨店等投案禀稱亦被劉騙去丁式帽子及鞋子布襪等均囑往鄱陽輪船領錢乘隙逃去併請追辦判枷號一月示衆期滿再押二月驅逐出境 
　　何堪刁賴○陳朱氏誘拐徐長春之媳婦逃避日久經公堂飭將氏之姘夫阿四拘獲押追在案現由原告　氏尋獲送案訊究氏堅不承認聶司馬以氏之姘夫前已供明被氏所拐豈容刁賴判仍還押候再嚴追 
　　工人行竊○電燈公司工人陸福寳竊取銅絲數圈被管工西人查悉報捕緝獲昨解公堂訊究判枷　一月示衆期滿再押一月　　更正○昨報載四川同鄉會成立之先聲一則四川兩字被手民誤作四明合亟更正 
[海上閒談]  
　　三問租界各房主　　請减房租一事。各住戶哀求之書。已盈寸矣。總商會之勸導已舌敝唇焦矣。滬道曁寳讞員已力負勸减之任矣。報紙及一般社會之輿論。亦無日不以勸减爲言。而希望各房東之從早實行矣。然則凡在。租界中人。除三數房主外。固無一人不贊成减。租者。也房主而允從其請。則租界中無一人不歡迎房主。而房主之名譽日隆。感情且日。洽房主而不允其請。則租界中人。必皆將譏訕房主重視金錢。而房主之名譽日喪。感情且日惡。此可斷言者。夫名譽爲人生第二性命。金錢爲人生附屬口。試問租界。各房主。名譽重乎。金錢重乎。願明白事理之。房主深長思之。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[陸軍部奏定陸軍審判章程] （續） 
　　第七章再審第九十八條陸軍部堂官察知軍法會審有斷罪不當事件應命爲再審第九十九條軍法會審之宣告如於下列條件有抵觸者自宣告之日起不論刑之消滅與否司法官或刑事被告人隨時得申訴再審若被告人已死者得由其親屬爲之一關於殺人罪於刑之宣告後有被殺者於犯罪後尙生存或犯罪前已死去之確證者二關於同一案件非共犯而别受刑之宣告者三以犯罪前之公正證書證明當時不在犯罪處所者四對於業經判决事件再判决者五因有陷害之人而致宣告其刑者六以公正證書證明訴訟書類有僞造或錯誤者第一百條陸軍部堂官知有前條所記事實得命再審若由各該管長官覺舉其事實時應即以意見書連同訴訟書類申部核辦第一百一條凡缺席裁判受宣告監禁刑以上者自宣告日起至刑之期滿免除爲止得申訴再審但業知有判决宣告或已就捕或自首者如係三年以上之監禁刑非在十日内不得申訴再審若係三年以下一月以上之監禁刑非在三日内不得申訴再審其受罰金之宣告者即由宣告書送至本人住所日起限三日以内得申訴再審第一百二條凡申訴再審對管轄宣告其刑之軍法會審長官爲之若在高等軍法會審宣告則則應向陸軍部堂官申訴再審申訴再審若出於司法官時則應作成理由書附以原裁判宣告書之謄本及其證憑書類呈送陸軍部或該管長官若出於被告人或其親屬時則應作成理由書呈由司法官附加意見呈送陸軍部或該管長官各該管長官受再審申訴時當以意見書連同訴訟書類申報陸軍部若陸軍部堂官受再審申訴或由各該管長官申請再審時應即飭開高等軍法會審再審之第一百三條軍法會審對於缺席裁判之申訴再審者得不申報陸軍部或該管長官即行再審第一百四條陸軍部堂官下有再審命令如其刑正在執行中者即應停止執行第一百五條凡在審事件前係奏請辦理者再審判决應仍請旨施行 
　　第八章特旨寛免第一百六條凡管轄宣告刑罪之軍法會審長官司法官或監獄長苟認犯人情狀有應沐特旨寛免恩典者當備文詳叙犯人情狀申報陸軍部或由各該管長官轉申陸軍部請示辦理第一百七條陸軍部堂官於接到前項書類後核定具摺上奏請旨辦理第一百八條陸軍部堂官於宣告犯人刑罪以後不論何時均得奏請特旨寛免在申請特旨寛免或奏請中除死刑外不停止刑之執行第一百九條凡奏請特旨寛免奉旨兪允後應由陸軍部鈔錄諭旨飭由本會審之司法官送交本人並記其事由於宣告書之後 
　　第九章開復第一百十條凡曾經特旨寛免或刑之執行已終人犯如有情在可原材確可用者得由各該管長官申由陸軍部酌量情節請旨開復第一百十一條凡申請開復文牘須附有下列各項書類一裁判宣告書之謄本二證明主刑期滿或巳蒙特赦之書類三免除賠儻義務之證書四記載過去現在住所並其生計之書類 
　　附則第一百十二條本章程之施行日期以奏奉諭旨允准通行後限六個月實行第一百十三條關於本章程之施行細則由陸軍部另訂頒行（已完） 
[董科員答勞議員論新刑律] （續） 
　　今試推勞君之意而引申之曰吾國夙秉道德家範宜修今驟撤防閑縱令閨闈甘蹈越禮是可忍孰不可忍解之曰女之未嫁其在親權之内自不待言按民律親權章凡父母於必要之範圍内得將其子呈送初級審判廳命以六月以下之懲戒處分犯姦行爲其合於必要之範圍可知果有此事其父若母可臨時行使此權酌量情形或自行懲戒或假公權代爲懲戒安見懲戒處分不較舊律和姦杖八十及處八等罰之收效爲速乎在室之女犯姦以實地而論亦違犯敎令之一種違犯敎令應屬民律親權不應置諸刑律更有一說凡刑律所定之罪必應經刑事訴訟律須分原告被告由起訴搜查檢證以迄上告其中程序缺一不可若屬諸親權則僅憑父母一方之意見是以各國均規定於非訟事件卽俗所謂一面官司是也其便利與舊律之呈送忤逆相等似此並無窒礙因勞君素主張違犯敎令者故附識於此 
　　勞君曰德人言無夫姦應處五等有期徒刑有夫姦應處四等有期徒刑因無夫姦得罪一方有夫姦得罪兩方此二語最爲精深 
　　答曰此二語最背法理所謂德人者或即日前勞君分布資政院諸君之靑島敎習赫善心問答其時曾據管見以駁詰之因此二語謬解不煩指摘即已顯然是以存而不論不料勞君以誤承誤亟應刊正凡論罪之重輕悉以行爲程度爲斷各國刑法皆然檢閱赫之問答所謂一方者指女兩方者指女之夫果以此例爲定衡假令姦婦生有子女亦得謂爲得罪三方乎推而至於犯殺傷强竊盜及一切對個人之罪均以被害之人有無親族爲輕重之標準恐一千數百條之現行刑律尙慮其單簡即廣而爲數萬條亦難賅括靡遺何以徵諸泰西並未見有如此之立法例也 
　　勞君曰充新刑律之用意孀婦乃無主之物可以任人侮弄也 
　　答曰此誤解也和姦之行爲起於男女子雙方若僅男子一方即不得謂之和姦草案别有强姦乘人精神喪失而姦治罪專條其保護婦女之節操可謂備至安有任人侮弄孀婦之理惟孀婦犯和姦其夫已亡本無法定親告之人旣嫁則爲異姓之妻亦不在其父母親權之内實無懲戒之必要娼妓亦犯姦行爲之一種無論何國均不認爲善良風俗而國家法律從未懸爲禁令良以禁之不能禁也 
（未完） 
小說 
[義俠小說盜俠] （二十三） 
 
 

Page 27

 
 
　　堡中之廣廳。固至寛博。格蘭那極與此英雄决命於廣聽之外。而英雄之同伴。則力敵數十壯士。固結不解。漸自廣廳左旁。移而至廳右之平地。正於此時。廳外之人聲喧擾。足音雜沓康吉縱步先入在康吉之後者。亦爲一英俊之少年。手弓而腰矢。腰間亦佩長刀。勇士三十餘人。爭先競入。康吉。旣入則目光。及於暗陬。見麗榴蝟縮屋角之中。懾不敢動。康吉力行。至麗榴之側。執其。手曰。我最親愛之麗。榴我來矣。麗榴在一小時之前。尙以死自誓。繼目覩兩造。搏戰。懾悚愈甚。今忽見康。吉之來。其心中之愉。懌直不可以筆墨言語計。堅執康吉之手。喜極而悲。盈盈。墮涕。二人者黯然相視。乃闔口不作一。語 
　　康吉旣見麗榴。不暇作他語。立扶之上馬。大馳出堡。至克來因河之左岸。立止。康吉引麗榴入一行帳。卽行帳中榻上少息。麗榴方欲詳詢康吉以何策見拯。而麗榴。於此一日。間心緖紛亂。若在薄之。蠶絲。喜怒各。逾其度感情之激刺過甚未及出語而暈。良吉急取藥水滿之。且力摩擦其胸背。以平其氣。逮麗榴甫醒而此冒作侍者之英雄。偕其同伴。及盜黨中首領。陸續亦至。格蘭那極雖悍健。乃不能敵此英雄之神勇。摶戰良久。格蘭那極竟爲此英雄力仆於地。出索縛之渠魁旣擒。餘衆亦望風而靡殺傷者不過數人。盜魁席捲其堡中所有載歸林中。而多倫亦隨衆同行。欲面麗榴。格蘭那極爲此英雄所縛。縶之馬上。懣怒欲狂。明知此撒克遜之羣盜。常常欲甘心於腦門豆貴族。快其積積。今一身已爲所得必。無倖理。格蘭那。極者。勇人也。死固不懼。所恨者。以已之勇。而竟爲盜黨所獲。殊不甘心極欲舉勇士之例。與盜黨一較而後死。此時格蘭那極之心。微有一綫之天良。發現於幾微之點。自念我苟不擄此女郎。或不至遂有此時之禍患。又念一生所爲之事。多殘暴慘酷。非復人理。此等俄頃來。復之天良。至微至渺。一反手間。已銷歸於無有。而格蘭那極之去死近矣。 
國外新聞 
[德國之新豫算案]  
　　初十日倫敦電云德國財政部大臣已將豫算說帖呈入國會上年入項已溢過豫算之數增造戰艦費續减至一九一二年故特别用項内已少馬克二十三兆至一九一七年則可免有此種條欵惟尋常用項將歲見加增至一九一七年爲止一九一一年所需海軍借欵共馬克九十七兆一九零九年豫算之缺乏原爲馬克二百三十兆今已减爲一百二十六兆此欵將移入一九一一年一九一二年一九一三年之用項内一九零十年之豫算將次揭曉所增新稅可以恢復財政之均勢海軍豫算係嚴遵海軍法律而定云 
[德國首相之演說]  
　　初十日柏林電云德國國會昨日第一次宣讀豫算案財政大臣宣稱財政情形頗佳惟提議更圖節用今日首相在國會演說先述近今瑪壁脫亂事社會黨亦應擔負其責繼稱政府將竭力實行現訂之法律惟不欲提呈免役之議案至政府對於財政問題仍守節用政策政府擬於本届會議期内以國籍新議案呈入國會繼又述及外交政策略謂英國曾有限制海軍軍備以固各國邦交之意惟並未提出實在之條陳令德國無從可否又論俄皇與德皇之會結果甚佳嗣後兩國决不附和他人互相抵制維持巴爾幹現局兩國均蒙其益如有擾亂此種主義之政策兩國均不得助之當時並討論對波政策謂兩國均願波斯商業之發逹此後俄營其北德營其南各不相擾經此會後將來兩國如起問題當可融洽商定云 
[法國大火續誌]  
　　十一日倫敦電云法國勃萊斯脫大火係因有工人將吸餘之紙烟頭棄於粗麻堆内旣而得風而燃致遂燎原東面貴重之品幸均保全惟工塲已付一炬 
[土爾其亂事近聞]  
　　十一日倫敦電云據君士坦丁電稱特魯斯及培杜印馬匪攻擊開脫曼里之希特茄鐡路（在合拉接軌處之南八十英里）該匪占據車站拆毁路綫現有步兵七大隊開往伊門尙有多隊將隨後啟程據官塲消息伊門北部目下甚形危急有亂匪二萬名已攻入阿西爾（以上譯字林報） 
[墨西哥亂事已平]  
　　初九日鈕約電云日本艦隊士官前經墨西哥政府邀往京城游歷已由墨總統狄愛士欵以盛宴觀此足徵該國革命之亂似已全平 
[美國戶口總數近聞]  
　　十一日鈕約電云美國戶口局報告美國大陸戶口總數共有九十一兆四十萬零二千一百五十一人（夏威夷及菲列賓亦在其内）巴拉瑪運河區域内共有一百零一兆人十年之内增多百分之二十一有奇 
[美國社會黨仗義之舉]  
　　十一日鈕約電云據芝卡哥電稱美國社會黨近在此間開會商議以全世界社會黨之力干涉日本社會黨被控謀殺日皇一案令其以公允之法常衆開審美國工黨現亦向華盛頓政府反對日本審訊該案之秘密 
[土爾其議院信任内閣]  
　　初十日柏林電云土爾其議院已投票賛成信任内閣（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
