# 1916 - 295 - 4915700

 

Page 1

 
 
   
 
 

Page 2

 
 
時評 
[和平（冷）]  
　　天津老西開交涉聞有和平理結之言是誠中法兩國之幸事也夫中國在今日豈宜與人啓釁法國對於中國之共和多所贊成亦豈必强我以難是此次之交涉必因有所誤會而起苟能解其誤會則和平之理結不難此斷然者也 
　　夫誤會與和平有始終之關係者也不誤會則無交涉之因非誤會則不能有平和之果唯誤會而能解明之方能因交涉而和平理結也竊願中法兩國之當事者能如所傳之言和平理結勿以誤會之故益入於困難則中法之幸即共和國家前余之幸也法國人士之有識者亦必深韙我言 
[專電]  
　　北京電老西開案電催胡使速結段總理示津代表云人民即不抗議政府亦决不能放棄明日衆議院開會段儗出席備質問 
　　北京電駐京法代使馬德巳接法政府訓令老西開案依據歷次案卷與中政府和平理結 
　　北京電陳總長於天津交涉發生後並未赴津但在京向法代使直接交涉並擬派員赴津爲交涉員之助 
　　北京電聞法政府有電令法代使依據歷次案卷和平交涉法領已函致朱省長請領回被拘之警察 
　　北京電昨敎育聯合會議决三案㈠敎本用中國紙㈡特别區速設實業學校㈢速頒國歌更定明年國慶日在浙江開會 
　　北京電選舉副總統聞兩院議長巳商定在本月三十日舉行兩院秘書廳已趕辦一切 
　　北京電敎育聯合會今日閉會全體赴敎部面總次長合撮影散 
　　北京電中行票價已至九二開兑不日實行 
　　北京電昨日國務會議决定各省先設敎育廳及實業廳其經費以裁撤各省首道原費三分二充敎育三分一充實業如實業不敷則裁有礦區監督署者以其費撥實業廳聞不日將提交國會 
　　北京電某秘書長慫恿段總理以辭職爭内務案總統已勸慰勿辭 
　　北京電財部官制昨已草定儗設六司蓋析賦税爲田賦税課兩司餘如額缺較三年修正者有增無减 
　　北京電各報皆載外交次長雖見任命而伍氏仍須提出以余所聞段頗有自當外交之衝意任伍君説恐一時難成事實 
　　北京電汴督反對交部收鈔取屬地主義電請速行取消否請豫境京鈔由各機關持京兑現或換豫行鈔票 
　　北京電段力請總統免孫職總統始終未允昨日下午派内務次長謝前往孫寓疏通至今日仍無確息各派報紙互　諑現象極惡 
　　北京電參議部派員携器分赴各省陸海要塞實行測量 
　　北京電海部現議修改條例四件㈠軍艦㈡無綫電㈢無線電台㈣無線電碼 
　　北京電國史館决裁撤 
　　北京電憲法審議會點半開會到四百五十七人王正廷主席首提省制表决方法某派意在推翻漾日已定方法生出無數問題爭持甚久宣告休息復席後郭人漳質問審議長私改漾日速記删除已定表决語極憤激有反詰者有附和者至五鐘無結果遂告延會 
[譯電]  
　　北京電中法實業銀行今日提欵者仍絡繹不絶惟觀現狀似無大礙天津華人消息謂華人因法人佔據老西開大動公憤星期六日晨間商會之前集有四千餘人要求即速設法恢復土地又有一説謂當時若非維持國權國土會會長與幹事員到場以善言安慰且允同赴省長公署則羣衆或已擁至老西開驅逐法警衆旣至署朱省長出謂法入此次無理挑釁彼擬犧性職位保全國家土地即犧牲一己生命亦在所弗恤又謂彼巳致電中央政府報告詳情願大衆靜待解决萬勿妄動云云交涉使亦開導羣衆謂擬竭力保衛主權直隸省議會巳通過决議案省議會應盡其能力除去老西開之法警但不得用急切之方法並議决由議長偕議員六人及商會與保土會職員等入京請願於國會國會直隸省議員昨曾開會議决在國會提議此事（二十四日） 
 
 
 

Page 3

 
 
　　北京電聞段總理因黎總統不徇其請批准孫洪伊之辭職大不謂然現以去留爭之 
　　　　　　　（二十四日）以上路透電 
　　北京電陳錦濤辭代理外交總長職巳邀准外交次長夏詒霆巳任爲代理外交總長 
　　　　　　　　　　　　（二十五日） 
　　北京電兩院會合會决議於下星期選舉副總统　　　　　　　　　　（二十五日） 
　　北京電孫洪伊巳撤回辭職書（二十五日） 
　　　　　　　　　　　　　　以上德文電 
[東方通信社電（日本人紐織）]  
　　北京電中法銀行提欵兑現益盛二十三日京津兩行付約五十萬元昨今兩日爲數更多提取存欵兑換紙幣者雲集門前（二十五日） 
　　北京電補選副總統問題本日經兩院開協議會將於一星期間實行選舉（二十五日） 
　　北京電熊希齡目下來京有所運動 
　　　　　　　　　　　　　　　　（二十五日） 
　　北京電孫洪伊辭職問願孫氏公言國務員對大總統有連帶責任國務總理如至總統之親任官總長必須免職之地步即係總理之責任故此次問題以内閣員全體辭職爲至當無余單獨辭職之理由云云　　　　　（二十五日） 
　漢口電黎總統爲調停此次湖北省議會之紛議特派秘書瞿英（譯音）於昨來漢 
　　　　　　　　　　　　　　　（二十五日） 
　　東京電紐約電云曩者視察東洋之美國鋼鐵王克列氏近於紐約黑拉路特報端發表其視察中日兩國之結果其要點謂日美兩國資本家及實業家不可不協力以當開發中國之任中國自大總統以次之有識者多以中日美三國增進親善之關係以開發該國爲必要日美中三國永久親善之關係可得繼續云云極力唱道日美兩國之於中國必需協力 
　　　　　　　　　　　　（二十五日） 
　　東京電日本正貨現又激增二十三日現在額達六億六千萬元　　　　　　　（二十五日） 
　　東京電朝鮮銀行總裁有决定委任現北海道拓殖銀行總裁美濃部俊吉氏之説 
　　　　　　　　　　　（二十五日） 
　　東京電本野駐俄大使電告外務省定十月七日由都督啟行歸國　　　　　　　（二十五日） 
　　東京電一時猖獗東京之虎列拉疫巳漸下火終息期近　　　　　　　　　　　　（二十五日） 
[戰電]  
　　英人路透電） 
　　羅京電公報云敵軍巳佔據康斯丹柴故杜白魯加羅軍左翼不得不向加拉慕拉退走 
　　羅軍在烏蘇爾山谷與亞爾特河左岸撃敗敵軍　　　　　　　　　　　（二十三日） 
　　倫敦電海格將軍今　報稱英軍固守所得廣特柯爾與萊斯波曷夫附近之地兩軍夜間交轟無間斷星期六日俘敵兵千人之英軍僅死傷一千二百人　　　　　　　（二十四日） 
　　巴黎電今日下午公報宣稱比亞歇與亞白蘭柯爾境砲戰頗爲活動凡爾登境有敵飛機三架中彈翻落勞蘭有敵飛機兩架受損降落　　　　　　　　　　　　　（二十四日） 
　　羅京電公報紀羅國北陣線與西北陣線之戰情云敵軍屢圖由烏蘇爾山谷衝入哇桀土斯與斯洛尼克山谷輒被重創而退（二十三日） 
被得格勒電杜白魯加之俄羅軍已退至康斯丹柴與米基第亞北面之高地而仍從事抵禦敵軍前進敵軍巳佔據該二地敵軍在哇沙伐進攻敗退　　　　　　　（二十四日） 
　　亞姆斯特丹電德公報宣布攻克羅國泊里台爾拉沙伐米基第亞三處俘軍官七十五員兵六千六百九十三人獲砲十二尊（二十四日）　　倫敦電路透電社聞倫敦羅員向視杜白魯加爲次等之戰地戰局不久可以大轉機羅軍現正退向多瑙河之後以防羅國油礦及其他天然利源落於敵軍之手　　　（二十四日） 
要聞一 
[天津法界擴張案]  
　　駐津法領事近忽以最後通牒要求推廣天津租界各節曾略誌昨報茲接津函云法國佔據海光寺窪地方一案迭經交涉而法領忽禀由法公使向中政府宣言如中國不將該地方退讓該國卽將自由行動等語本月二十日北京國務院會議對法公使嚴加拒駁乃是晚八鐘駐津法領即將該地方所駐華警一棚（共九名）全數拘留該工部局内一面函致交涉員請將該警帶回交涉員當卽轉知警察廳以此事於國家體面攸關不認帶回巳請由朱省長設法交涉當晚有該處人民多數在天津商務總會門前呼救經該會執事等竭力安慰終未散去國權國土維持會會長等聞知此耗即於昨日上午十一點假商會會場開會討論對待方法到會者千餘人首由會長卞君報告法人種種行動當場表决首到省長公署由代表等面竭省長全體會員在署前立候旋由代表回復朱省長宣言有本省長在任一日即此土一日不能讓與法人等語復到交　公署要求後又至省議會卽經邊議長當面報告此一案本會旣爲人民代表定然積極的進行决不敢負人民之委託全體人民鼓掌適交涉員王麟閣到場主張據理力爭終不能承認退讓絲毫請諸君暫行角散定有正當辦法回覆並謂朱省長業有在任一日卽一日不能讓與法人之宣言本交涉員亦敢以此言自矢云云全體人民卽要求覆示之時限隨决定本日下午五鐘答覆時巳一點始均散云省議會於一點半關於此案召集議員全體研究對待之方針二十二日省議會於本日接到省長咨移外交部來電云萬急天津省長堂密海光寺窪案駐津法領事限期自由行動經部切商馬代使靜候疏通民意法使不允當以縮小範關即歸我東局及山海關佔地兩事力與磋商以期抵還始允電商法領再復頃據來函謂無再商餘地如果政府不予簽印圖據實行分劃法領即於十七晚六鐘自由行動等語詞氣堅决異常本部亦萬難因其强迫遽允割地惟如果該地段法巡實行驅逐華警恐不免釀成風潮務希速諭所屬保守秩序勿稍暴動以致益難收朿爲要外交部二十日並轉特派員印又昨日下午三點時天津商務總會關於此事召集各股股員蒞會開議磋商一切進行之手續晚五鐘餘各代表又假天津商務總會會場報告當日進行詳情人民與會者頗衆首由卞蔭昌登壞報告云省議會對於此案巳召集議員全體特别會議並請本代表等全體旁聽當時邊議長將此案情形通過最後之解决一面由交涉員王麟閣卽時往法領事署向其交涉一面推舉省會議員六人協同該人民之代表二人即刻起程晋京面陳中　請即定奪此係今日之情形請諸君放心言畢全場大哭　由孫代表子文發言情詞痛切亦大哭不止復由卞代表發言謂俟代表等面陳中央之回報並俟省公署及王交涉員之回覆再行通告諸君萬勿稍有暴動行爲時至六點半始宣布閉會並聞是晚外交部派員來津會同交涉員王麟閣與法領事交涉據該領事允在佔地暫不收捐外交部委員與交涉員略求該領事將拘禁之華警速爲放回照舊在該處站崗該領事云此事不敢擅專須請示駐京欽使核奪聞外交部委員與交涉員曾於昨早九鐘約請卞月庭孫子文諸君在交涉公所會議尙不知將來結果如何 
[北京特别通信（二）（十）（九）（飄萍）]  
　　孫總長去留問題 
　　副總統選舉問題 
　　外交與外交總長 
　　内務總長孫洪伊辭職問題記者前函巳詳述其决定之經過情形矣但前函甫發而事又稍變此何以故在孫氏於内務一席早已無可留戀之餘地平政院之裁决案不過催促離任之一小原因以言内容孫氏在國務院實早應自處於辭退之列如關於用人之省長問題等幾無日不在爭執之中政府内部之情形如此乃吾人所最引以爲憾者也孫氏所以暫不辭職者爲説不一如公言報等之譏爲戀棧自屬應有之文章惟張繼等及與孫同派之議員均勸以暫勿告退一面又有請懲裁員之舉聞段公在國務會議頗不主張僅肯加以查辦兩字俟孫氏去贓後再作道理孫乃又流露强硬之態度矣又有無稽之談爲孫一辭職叚總理舍惋惜以外與孫氏無可酬酢之物而有人或將加孫氏以去職以上之危險此説吾人固未可輕信之然孫氏乃或因是而遲疑也至對於此事處第三者地位欲爲魯仲連者亦頗不乏如馮督軍則最有力者矣馮與孫初無私交故必先調查此事之眞相而亦先勸孫暫勿告辭其所派來京之江蘇憲兵司令官陳調元君曾居段之門下與段有舊故囑其來京接洽一切此人頭腦頗明晰尤以誠實著稱巳回寗報告去矣馮氏或將對此盡調停之任務結果如何未可知也凡此皆孫氏未發表辭職之原因也 
　　選舉副總統問題各派意見仍未一致對於馮督軍懷疑者未免有人而至今仍是多數惟以種種關係欲違法定之三分二及四分三出席與投票今仍未有把握稍有可以樂觀之點則在明日（二十四）兩院又會合商議選舉日期倘各派終不一致則應無明日之會而此會結果之一致與否尤足觀選舉結果之漸趨一致與否至對於日期之豫期依一般人理想主緩者在兩月以後主速者在十日以内其結果或係折衷而在一個月前後俟明日會議再告可也 
　　外交之多故至今日而極矣天津租界之交涉今仍未有頭緒天津人民與該省之省議會皆頓呈不安之象政府中依然無辦法也或謂巳電駐法公使胡維德提出抗議然事旣發生於天津則法政府必尙須藉口於調查眞相未能爲眞確之答覆此事了結必需時日津人雖激昻而每次公民大會到者數千百人從無出於規則之舉動聞法國敎士亦頗有主持和平者或以耳外交情形如此外交總長始終安可無人夏次長記者曾與談話其人頗沉着長法語腦筋亦明敏而尤無官僚氣習使攝部務似可勝任但外交上資望亦關緊要夏氏於此稍欠故總統之意不如仍物色相當之人提出國會待通過則令專任其責此屬正當辦法日來頗傳伍廷芳爲政府所屬意且有伍君覆電謂國會諸君不我遐棄則仍當爲國宣勞之説此老精神吾人頗深欽佩如果成爲事實則國會亦必通過但記者之意尙須輔以最新之人物耳 
[憲法審議會之省制爭議]  
　　昨（二十三日）憲法審議會開會王正廷君主席出席議員共五百六十七人主席宣告開議繼續審議省制問題高仲和易宗夔等一派人仍主張省制應加入憲法最重大理由以爲省界之成立巳歷元明淸千百年來之久人民之語言風俗習慣已成爲固定的人民圑體而牢不可破矣人民固定的圑體萬萬不能變更如欲變更人民固有圑體必須先變更人民之語言風俗習慣果能變更人民固有之圑體然後乃可以變更省之政治否則不能中華民國地土之廣在人民之衆多一大省可比歐洲之一國在歷史方面觀察旣如彼在地理方面觀察又如此可見省之地位巳甚固定萬萬不能打破倘使省之地位不固定則省之人格即不完全地位不固定人格不完全則權利義務皆無從發生反對方面以爲規定省之地位與省之人格可以用普通法律定之殊不知以普通法律規定即可用普通推翻則省之地位省之人格常常動搖於國家根本十分危險况區域太小則行政力必甚薄弱工商鑛産以及鐵路等實業非有省地位之行政力萬不克興辦儻使省之地位不穏固省之人格不完全即萬不能爲國家之重要分子萬不能爲組織國家之重心且省制不定過去之現象巳可令人言之痛心如民政長忽然一變而爲巡按使巡按使再變而爲省長都督一變而爲將軍將軍再變而爲督軍忽而三級制忽而兩級制忽而道尹忽而觀察其變更成何事體耶是皆省制不定故也省制不規定於憲法即不能永久不能永久即不能繼續今日建議明日即可以破壞今日開辦某種事業明日即可以停止省制不規定於憲法其危險尙堪問乎黄羣呂泮林等一派人生主張省制萬不能加入憲法儻若將省制加入憲法則是分裂領土破壞統一反使省之地位省之人格不能確定且生出蒙藏問題於國家之領土國家之統一均有妨害且空空洞洞加入省制於憲法之中使人民莫明其妙將與之以部分立法權耶抑與之以完全立法權耶與之以部分之立法權果與之以何部分之立法權耶實則毫無標凖必至使地方與中央生出種種衝突或因權限之爭議或因行政上之爭議發生種種不可思議之紛擾權限不淸爭端日起實有碍於政治之進行更有碍於國家與地方之發展其危險更有不可逆料者使一省自謀利益萬不若使國家謀全國之利益使國民心理注重一省地方莫若使人民注重國家之中央是省制萬不可加入憲法應另以法律定之留有行政上活動之機會張國浚君提起討論終局之動議主席付表决多數贊成討論終局兩日開審議會討論之爭點大槪有三種一曰省制加入憲法或另以普通法律規定二曰除省長另以法律規定外應將地方大綢加入憲法三曰省制應否加入憲法應先决定省長之簡任與民選（或謂此係内容不應討論亦不應付之表决因此係省制之内容非省制之大體故也）孫潤宇等主張投票表决劉崇佑等主張應以加入憲法不加入憲法付表决何雯等主張先由憲法起草委員會起草再由大會審議金兆棪等主張先將省制内容是出討論再討論應否加入憲法且設一例如購物然一方面云此物甚美應當牘買一方面云此物太劣不應購買究竟此物爲何物應先行出以示人然後研究方有標　云云是日秩序非常之亂同時發言者每每五六入主席不能維持議事不能進行無法表决王家襄議長復席宣告延會 
[俄邊華人被害之交涉]  
　　二十二日大阪朝日新聞曰俄領中央亞細亞虐殺華人四百餘名案中國外交部向駐京俄公使交涉俄公使謂本案性質向俄政府交涉爲宜中政府乃電令駐俄公使劉人鏡向俄政府提出要求如左一俄政府須處罰本案之首犯二贈被害者以弔慰金三贈被害者之家族以撫恤金四懲戒哥薩克人之長官五制限哥薩克人南下人數六另行締結牧畜規約七制定每年哥薩克人南下之時期俄國主張該處回敎徒中或爲華籍或爲俄籍多難判别故拒絶中國要求中政府乃請兩國派員會同調查云 
[徐州特别快信]  
　　張勳近日態度又趨於極端對於府院暗潮擬通電責罵並謂如此胡鬧成何國家呌我怎忍不干涉云云 
鄂督軍王占元昨電張勳道歉語甚委婉張大爲高興薛大可力勸張勳擴充徐州隨營學堂 
張肇達（張勳之承繼子）已由叚總長任爲陸軍部諮議官 
　　馮國璋來電允將毆斃定武軍之兇手交出辦張勳前略有不滿意於倪嗣冲之處現經董翥軒等疏通巳言歸於好 
新任臨時戒備司令閻肇興連日與張文生鎭守使會商戒嚴及各屬冬防辦法 
張勳聘李盛鐸蔡儒楷爲顧問 
[南京快信]  
　　中央通電來寗本年七月一日至明年六月末日爲會計年度云 
　　嘉定縣公民吳慶詳請省議會提議取消吳淞改道併入蘊藻河案不日列入議事日程付大會討論奉天張作霖之副官長趙錫福昨由徐乘車來寗倪幼丹昨來寗今日乘安豐兵輪回皖 
蚌埠之安武軍（倪嗣冲所部）聞巳全數開往壽州一帶駐防 
淸理官産處長曾樸准二十八日入京 
參議院議員依國會組織法每二年應改選三分之一茲聞江蘇應改選者爲朱甲昌辛漢楊擇三人省議會巳在籌備改選中 
溫宗堯電馮督軍准月初來寗就商一切 
程學恂准下月一日接丹徒税差 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中行兑現之時機已熟]  
　　中國銀行總裁徐恩元呈請財政部恢復兌現一節巳見昨報茲再即各方面情形觀察溯自中秋以後中交鈔票巿價日漸低落當中秋前中行鈔票換八折五六交行八折四五一月以來折扣益大兩八折五降至八折一二北京一般居民非常痛苦而細氏尤甚物價日增生計日迫轉瞬入冬尤不知成何慘象茲察跌落原因約有數種最初衆議院有建議先使中行兑現而淸理交行者一般商民不知眞相誤爲不負交行實任加以商人操縱巿面生謠交行鈔票遂一時暴跌而同時中鈔亦受其影響此其一中秋前後喧傳大借欵不久成立於是一般巿面頗呈活氣然自興亞借欵風潮發生以後借欵前途口無確望銀行圑雖在倫敦開議而消息杳茫尙無把握北京巿場遂生一種警戒之念此其二中行爲國家銀行口下縱不兑現而信用自在以理論言鈔票　不至低價怂中外錢商藉此操縱不免有乘機跌價之疑此其三數月以來借欵無成解欵極少中央政費浩大不足應付於是交行尙增發鈔票數逾巨萬卽中行亦不免境發北京巿面鈔票本已過多至是遂愈嫌充斥而價格遂日低下矣此其四雖然中國銀行在兩月以前巳可開兑徒以金融問題關係複雜一時不能實行比月以來該行益存儲現金加意凖備最近現金巳十分豐富凡欲參觀該行金庫情形者一律接待據外人往觀者云自中行成立以來未見有如此次存儲現金之多也日前該行重要職員開會會僉以票價日跌民生困苦開兑一節不可久延遂决計將一切準備情形陳明財政總長請示辦法一面用呈文正式訽問可否即日開兑此本月十九日事也前日星期六國務會議時陳總長將中行凖備開兑一案提出討論當經段總理聽取情形深爲嘉納其他各閣員亦無不贊成惟討議結果有人謂此事關係巿面極重應再考察情形熟度利害然後舉行大约明日閣議尙須作一度之討論至於開兑之時機一事自普通人民觀之似旣有現金便可開兑更無所用其游疑者然而實際不如是之簡單也蓋開兑一事不惟爲華人巿場之大問題且與外國商人有種種直接間接之關係故於開兑之前須將各種有形無形障碍一律掃除而後可茲　財政當局對於可慮諸端業巳分别籌畫大約再少經若干日後便可正式開兑矣將來中行開兑以後巿面活動則交行鈔票亦白然增價關　層巿民不可誤抱疑慮也又據英文京報云關於中交兩銀行兑現一節自黎大總統就職以來各地人民莫不額手相慶以爲指日可望兑現故兩行紙幣之價格一躍與未禁止兑現前相等不意遲之又久兑現一層竟如石沈大海渺無聲響於是謠言四起紙幣之價格一落而不可收拾平民以此大受損失者不計其數至兩銀行所以遲延不兑現之黑幕實梁士詒一派之人從中阻撓故也以中國銀行所存之現洋計之其力本足以兑現而有餘只以交行百般要求遂使中行亦陷於不受原諒之地位刻聞大總統及圑務院以國會中對於此事屢屢提出質問建議又悉各地巿面金融情形如再不兌現則必演出極大惡潮日昨大總統特交諭國務院决計使中國銀行先行兑現大約星期二日可見明令此實不啻一大福音北京巿民之歆忭不問可知也 
[政潮起伏中之孫洪伊]  
　　孫洪伊自不肯副署命令業經提出辭呈巳誌本報茲悉孫之辭呈係逕上大總統並未由國務院轉遞故外問謂其有辭職决心而尙未辭者職此故也至其辭職照准之命令所以遲遲未發表者實出大總統之意而孫氏則去志頗堅星期六卽未到部視事並飭司員等預備結束公事其新調人員亦有隨之辭職者足見孫之去職必成事實至國務院一方面其呈免孫氏之理由仍係據平政院行政訴訟事質言之卽因法律問題也然孫氏　於訴訟事始終未承認平政院之判决爲適法國會議員中亦有質問書數起主張孫氏之解釋爲正當是以孫氏屢言决意辭職而迄未實行者蓋爲此也惟一般推測以爲解釋法律要爲事後之事若欲於辭職之前究證明白則時機太迫斷難實行故最後結果當仍不出先辭職之一途也昨日都下忽有一種風説謂有一部分議員將據法抗爭甚至不惜變爲彈劾問題者然據該訽各方面知此確係一種謠傳蓋孫氏進退因法律問　國會爲立法　關當然有與聞之義務若經正式手續發表意見固無不可然孫君與現内閣之不相容巳成事實即曲直大明孫君亦不願居位與其挑動　潮孰如事後糾正又開孫君亦竭力表示不願激動風潮之意故知此種謠傳毫不足信也惟一部分議員確曾提出與孫有關之各種議案以間接與於政潮之起伏如秦廣禮氏昨提之廢除文官保障法之建議案即其一也其文曰爲建議事法律不善其獘與無法等或更過之若此類者不可不急思廢除也杳民國二年國會停後公布之件諸多不善流弊極重前經院議咨請政府一併提交以便議定政府遲之許久近始交來三四件亦未一併提交且云國會如認某種爲應行修正亦可隨時提案雖由院咨覆杳照前文辦理而何時交來尙未可知是則非由本院分别提出議定存廢難資救茲杳文官保障法未經國會議决根本上巳無存在之理由而施行以來窒礙横生尤屬可慮誠宜立即廢除以遏流弊况近日内務部被裁人員因懷怨望牽扯該法在平政院總訟以致惹起政潮一大波瀾而無術靜息諸多不便此尤其獘之顯著者故廢除該法實爲不可緩之事也然此有宜注意者則該法之應行廢除因目前之政潮益覺不可緩至該法之應行廢除則不止此也實以其根本上不足存也蓋此非政治問題而爲法律問題法果可存則無論政潮如何祗宜山其他方面救濟不能因此而廢法也法旣不足存則任此法之推行而激政潮之變動乃大不可也是以此非内務部與平政院之事而實本會之事應卽日廢除該法以去積弊而平政院依該法受理之案件巳判决未執行或未判决者亦應一律撤銷以息今日之爭而免來日之患爲此謹依院法窮三十七條提出建　案則請公决並依同法第三十八仪請可决後即日咨違政府從速施行實爲公使 
[伍秩庸將繼長外交]  
　　英文京報云外交總長一席政府雖以夏詒霆代理然長此以往亦非所以愼重外交之道其擇相當之人而提交國會固爲正當辦法惟以前此所提之人咸遭否决政府遂暫將此事擱置一面疏通意見一面物色相當人物外間所謂胡惟德曹汝霖諸人有提出消息究爲不確刻外間又盛傳伍秩庸將有提交國會之説伍氏亦爲當今外交界有數人物政府固早巳屬意其人惟伍博士亦恐國會不肯輕諾　聞政府兩巳有電與伍博士磋商　伍博士來電云如國會諸君不我遐棄當爲國宣勞云云政府自得此電刻正極力與國會疏通意見云 
[貴陽派員查罌粟]  
　字林報十月七日貴陽通訊云本省當道迫於北京政府之命令巳派監督四員查禁栽種罌粟全省分東西南廿四區每區少者兩縣多至數縣各設監督一員副以委員八人分赴各縣會同地方官嚴行勘查如查獲罌粟卽令拔除一月後再赴該處勘查曾否拔盡然後冋省報告長官分别賞罰當地官員各員今巳出發深願彼等盡其天良據實查報庶　省烟毒可以淸除也黔省向用淨銀購買零物耳　　銀爲九九折亦九七九八折者近數年來通用銀幣　凈銀無　覔之伹中國各省銀幣非盡可通川貴陽所通行者爲滇鄂兩省之瞥墨幣與川幣均須折價黔省南部則通行粤省與印度支那之幣銀幣本爲便民之物而行之黔省反不如昔日用銀之利便蓋收用之時必須詳察苟稍有裂紋或其他戳記則須貶値若干今聞巿上買賣每元槪作銀七錢二分計算而兑時則僅作六錢八分或六錢九分此亦一奇事也 
[日本觀兵於滿洲（二）（化險）]  
　　日本駐劄滿洲之兵近在滿洲實行秋操一切布置已誌咋報矣茲續得消息云日軍機動演習决定自十三號開始演習星野統監巳將該師圑分兩混合旅作南北主敵之勢南軍指揮爲佐藤中將北軍爲松浦少將南軍以公主嶺爲集合地點北軍以長春爲集合地點於十號抵場整頓戰備十一十二則練習足步各由指揮司令統率爲聯隊之對抗十三日至十六日爲旅圑之對抗演習十六十七兩日爲師圑假設的對抗演習十八日由星野圑長統率該隊在長春舉行閲兵分列式畢則集合將校歸去 
　　口軍在公主嶺北長春以一南沿南滿路線舉行機　演習自八日起連日撥來軍隊到長後遂分撥懷德縣非鐵路兩旁等處數約四千人十一日以後未見該軍來長刻在頭道溝暫住者不過五六百人　 
　　據長春城西大屯消息近該處駐有日軍若干預備操演因該軍赴各村寫房號并並告知民戸騰房以備行軍駐所云云 
　　此事頗惹吉省社會人物之注意最近某報詮釋其機動演習一篇其文云日軍舉行機動演習日紙早經喧傳謂爲年來東京籌備中之素案與巴匪事件絶不相蒙其説不無可信故我人當以此恉介紹於吾社會使無誤會徒滋驚擾惟日人中所謂志士派者當巴匪肆擾中日兩軍屢生誤會之頃發爲激論略謂此種大演習在衝突頻仍之今日實有舉行必要以耀日本大軍之威俾華軍覩其軍容而戢易與之忱蓋此時實爲示威運動之好機會也駢云當時此種不負責任之讕言我國報章有以關係帮交接而弗錄者不圖自日紙登載後吾華方面幾於滿城風雨感信保無示威運動之臭味從而相率告語影響至速雖中日當局説明原委然一覩機動演習之名詞伹觀字義易起混淆（機動演習係日本慣用之名詞卽陸軍秋操畢集各種軍隊而演習野戰也）以致生出種種隔膜至如外傳日當局與奉天張督軍所言（此次演習務在鐵道用地以内縱或溢出界外亦不致甚過）云云則尤易滋疑矣云云説者謂此次吉人對於日本大操之感想於此可見一斑矣 
[呼蘭匪勢之猖獗]  
　　巴匪餘　前在索倫山附近一帶搶掠被黑龍江省軍隊痛撃退至呼倫貝爾東南喀爾喀河及索爾岳濟山一帶盤踞現與著匪劉大辮子（匪號佔北邊）及久在烏蘭布拉克一帶擾亂之蒙匪托克圖布等合夥現在共有匪約千八百餘名茲據呼倫貝爾消息云該匪現分爲四隊㈠佔北邊率漢蒙各匪五百名均持俄國式之聯珠鎗及日本式之十三米里等鎗㈡托克圖布率蒙匪四百名均持俄舊式之别拉旦克及中國舊式毛瑟槍㈢安勒庫克圖（久在巴匪隊中）率蒙匪四百名均持日本式之十三米里鎗㈣托楞額率蒙匪五百五十名所持之鎗械俄日式者各半子藥異常充足所有之食糧均以駱馱輸運現在呼倫所屬之新陳巴爾虎各旗姦淫搶掠猖獗異常蒙民遍遭蹂躪搶去之牛羊馬匹無算最可駭人聽聞者該匪凡遇蒙古婦女不拘老幼肆行姦淫甚至十二三歲之蒙女亦被輪姦慘無人道聞之令人髮指近日各蒙旗紛紛至城報案經都護使勝福派蒙兵雨營携帶大砲兩尊分四路兜剿以期早日撲滅獨該匪猖獗異常一旦竄擾則爲患邊疆殊非淺鮮未稔吾駐蒙軍隊如何防範也 
[魯省公債案之補救譚]  
　　此次省議會成立公債案頗受外間之抨雜然旣巳成立即不能打消原案而於原案中應行注意之點則宜切實研究以期弊去太甚未可含糊池過致貽地方無窮之累茲特就該案查考其内容如左 
　　聞此項公債財政當局　言以中央解欵作抵惟旣稱中央解欵當由財政部作主不能由財政廳專擅旦東省經費虧欠頗鉅兩年以内是否能有餘欵專解中央尤爲一大問題省議會討論此案宜先問財政廳以中央解欵作抵是否巳得部電認可山東財政於兩年以内是否尙有專解中央餘欵均須令其切實聲明一紙空文未足憑也此應注意者一 
　　此案原爲二百萬近聞又改爲二百四十萬以百二十萬爲墊付解散民軍之用以百二十萬爲編成軍隊之餉此等經費全係軍用絶對無募地方公債之理固盡人皆知今姑通融其説以爲中央財政艱窮萬分不得不先由地方壽墊以濟眉急然亦當視民力能否負擔以爲標準東省今年除東路被害十數縣萬不能募債外下餘不過八九十縣然其中被荒災匪災者尙夥以如此之民力而驟加以二百四十萬之負擔民力其何能堪　由省議會勉强通過恐亦萬難辦到　此案原議本爲籌墊解散費而設即使照原定數目議决尙恐未能見諒於鄉人耳此應注意者二 
　　至於期限層公債還本之遲速全視政府之信用爲斷政府信用堅則還本可遲政府信用不堅則還本宜速此一定之理從前王丕煦筦東省財政時曾發行地方短期公債尙能如期還本魯人始稍知公債性質異於捐輸厥後屢募内國公債尙易集事者未始不由於此此次公債原定還本期限爲五年殊嫌太遠且此原定欵目本係籌墊段總理曾允俟大借欵成立即行撥還則此案期限至遠不得過二年併當聲明如欵項有著亦可提前還本如此或可稍易集事此應注意者三 
以上三項皆次公債案中最要之關鍵而魯省人士皆盼望省議會之屏除意氣切實討論勿再草率從事一誤再誤也 
[龍濟光去粤後之廣州]  
　　字林報十月十四日廣州通訊云龍濟光之離廣州也盡携省城貴重之軍需及署内器具而去不能携之物則悉爲部下之人所毁後山閩廣巡閲使薩上將勸令繳還至今僅還來來福鎗七千枝叩此尙不滿龍所携去之軍需全値十分之一省議會於十月一日開會現到有議員八十五人議决請省長查報龍所携去之物龍氏離任時取去之現欵不能知其確數　知其七八兩月與民軍交戰時動用之公欵幾近三百萬元瓊州居民反對龍氏率軍駐紥境内廣州盛傳梁士詒如能集合帝制黨起事則龍將以瓊州爲其攻撃廣東之根據地廣州今表面尙稱安靜惟居民因陸督軍携來軍隊甚衆深恐將襲濟軍之舊跡故略有煩言國民黨現於廣州漸露頭角擬辦報一二種發揮政見陸督軍至十四日侵晨始入督幂公署現可隨意出入但行動仍頗謹愼不輕見客且設有秘密偵探若輩倘拘捕所謂帝制黨以報前嫌則恐無口得重覩和平矣蓋今凡稍有知識者皆知欲求和平必先得民心若仍持黨見以反對政府爲務則禍亂必續見也今日之急務乃在經營建設事業以統一反對各黨耳 
[川議會之印與議長]  
　　川省議會之爭印問題略情已紀昨報茲聞十一號爲該議會預定開會之期議員到會者約八十餘人先由朱議長行咨省署請行政官蒞會是日候至正午十二鐘以後始搖鈴準備開會是時旁聽席均巳坐滿（約有二百餘人）議員入場者則僅十數人且又陸續退出後知多數議員多集体憇室討論暫開茶話會首由雷豐起言今日開會旣經朱議長咨請省長蒞會而數次催謂候至此時猶未見來其原因是否不信任本會而本會爲鄭重起見自必以行政官到會爲是今旣如此可否改期開會又用如何方法可以開會尙望各位詳加副倫至前臨時會議决之案雖多然迄無公布施行者此次常年會若不將内容整理完善恐愈不見行政官之信任某議員謂似此敷衍了事豈惟不見信任於行政官抑且一般人民皆不信任矣楊績言現在川省庶政待本會解决者甚多本席極主張今日開會以慰民望議長問題可和平解决行政官之所以不蒞會正以本會糾葛未了碍難蒞會若本會議員之意見旣融洽再往催請則　無不來之理冉君穀言急速開會本員極表贊同惟關防一事唐議長謂巳失去朱議長聲明謂此物尙在手中伹失去關防係唐議長之責任以彼臨時會交代尙未辦也 
　　朱議長通告與唐議長措詞逈不相同究竟關防在朱手中抑巳失去吾人無由知之况因關防問題本會價値大爲貶損而信用亦復無存則雖敷衍開會終屬無益郭湘言行政長官今日不來無書面聲明原由然頗聞省署傳來之言謂本會旣有咨文以關防遺失咨請追究又有咨文謂十一號開會請來出席事出矛盾故不便赴會此種現象皆緣兩議長之爭執發生白應請兩議長出席問過明白始能有所解决雷灃言我之初意係問開會不開會又用何種方法乃可開會并未涉及議長問題與關防問題合并聲明郭湘言君意雖如是但關防與開會有連帶關係不能不説關防冉君穀言鄙意亦然惟注重今日開會究用何種方法改期開會究有何種理山請諸君凖此討論游運熾叙述失印情形謂失印之日某某議員前往朱議長處調解朱允卽交關防及約同來會議員劉揚等忿爭甚烈劉培祿一力擔承謂朱議長必能交出我與劉君幾起衝突始將此紛解釋不料朱議長瞬忽不見劉培祿謂印交不出你吐我的口水至於今日仍是無印我等豈不望提前開會麽當日在議員公寓開茶話會公衆討論議長問題待開會解决未解决以前仍由唐宗　代理大家催促會議進行何以今又鬧出此等現象游言至此詞氣更爲激烈何伯雨言本會係合議機關目必會議後始能活動所謂議長問題關防問題總須在議場正式開會始能討論解决某議員質問開會後若　　問題仍不解　豈不將開會日子抛却常年 
 
 
 

Page 7

 
 
會法定六十口轉瞬卽滿荀議事未竣延長過限豈不又是違法此時有主張改期開會祇用省議會名義通知省公署者郭湘謂斷乎不可雖咨文用省議會名　文之末尾究用誰人署名本會對外豈可不有代表耶依我主張朱唐兩議長都有不是都不必出來主席面本會開會在即請另公推臨時主席免致因私爭而誤公務郭言至此有竭力鼓掌者有大聲呼好者鄒宗魯曰議長爭執我們不可當走狗舉臨時主席本員　成某議員曰誠是誠是似此胡鬧何嘗像一個省議會何以對得住七千萬人民此時人聲驚雜爭吐牢騷頓足撃案憤激莫名田良楨言諸君旣贊成推臨時主席則我再進一步請言進行方法首須具紙筆來請贊成各議員自書名自畫押惟臨時主席不能用票選若用票選必無結果亦不能公推若用公推大家都要推出一人則轇轕必生有一法外之法即用抽籤法將一百餘議員之名列入籖中何人願主席者卽可往抽𢩳得者卽出主席雖不合法定手續惟急不能擇諸君以爲然否又主席旣已定人則請朱議長將關防當衆交出不然此物放在私家殊爲危險設彼以議會名義通電各省或在外撞騙銀錢加蓋關防即生效力本會究負責任乎至於議長問題爲胡氏抑爲朱氏或兩皆無效而爲唐氏且待門會後再議若不得當則請示於兩院雖法律無省議會内部糾葛待國會表决之明文然亦有相同之例如縣議會難决之事可請山本會議决之是也衆多贊成其説促卽取紙筆來書名書押謝議員於己名之下書如不主開會天誅地滅九字再君則於己名之下書平心二字書名未畢忽又有人相語謂如此辦理實是違法必需投票選舉始完手續投票之法則以最多數爲當選但一時爭諭論紛紛不易解决聲浪喧騰特甚（未完 
[浙省會三十七次常會紀]  
　　浙江省議會於二十四日開三十七次常會出席者委員二人議員一百十九人一時三十分開會沈議長報告地方自治回復問題昨日又謁省長據云巳得北京消息國會對於回復自治業巳通過咨交國務院定期召集現又電催内務部速頒明令以慰人民渴望大約四五日後必有確實消息開議第一取消官中牙帖章程建議案議决備文咨請官廳將此案取消其捐費酌量給還第二查辦第八區烟酒公賣局違法徵收案衆於所擬查　之人略有訽問遂决定山會備文咨請省長查辦即省略三讀第三夏烈士之麒　祀建議案各議員一致贊成附入先烈祠休息十五分復入席一百二十席動議各種單行條例前由本會咨議交　旣有茂種交來例如保衛　　　施行細則等類事屬重要應請指明再請交出付議其餘各議員以漁圑捐規則取締船舶規則及關於財取上之條例均應一併指交第四張議員一士懲罰事件禁止旁聽第五建議審查股第五次報告事件各席無　討論卽通過第六保護森林補充法議案第七整頓全省森林規則案討論大　　　爲成立則開一　　改規則二字爲條例並加本條例凡在本少境内均適用之一條其餘略加修改並將第十四條删去逐條通過次議第八回復各統捐分局地點及各貨捐率建議案衆於捐率興分局地點有所討論沈議長云各局捐率巳請省長飭財政應抄送一俟送到當卽印刷分配第九籌設省立女子蠶業講習所案因預算尙須討論而法定之時問巳至乃變更議事日程提議　十免除驗契苛罰建議案説明理由後公决由本會咨請省長即日通飭免除議畢遂散會 
[蕪湖快信]  
　　段總理代表齊俊卿來皖調和省議員倪省長意見事畢由省垣乘江華輪於二十三日晨過蕪聞往滬小作勾留即須回京 
　　煙台鎭守使聶憲藩因回宣城原籍掃墓於二十二日過蕪 
　　倪省長回蚌埠之期巳定在省議會閉幕之後大通自四月間變亂後張督軍卽更調定武第三十四營張靑楠之軍駐防該鎭日前有將調該營回浦口之説當經地方公電請留旋卽覆電轉不更調 
　　漢口三井洋行日人和泉在武穴地方乘民船被害駭船戸貴雙林即乘大吉丸下水輪逃遁云由大通登岸蕪關徐監督前日接湖北交涉員咨文巳轉飭大通警察局及南陵蕪湖銅陵靑陽等縣一體通緝 
　　蕪湖總商會對於查驗補抽局之五卡一再禀陳倪省長准子撤消以蘇商困前日接到回批略云今據呈稱有害於商無益於公核與財政廳前詳事實相反究竟各該局之設置有無再應討論之餘地俟令行財政廳議覆核奪　　蕪湖江干湖鵰兵艦於二十一日開往上游列字號魚雷艇亦於是日由大通開駛來蕪 
蕪湖第二農業學校校長巳更吳光祖接辦前校長胡敬之移交時虧空公欵八百餘元及損失校中器具一千一百餘件聞巳報告省敎育會解决 
地方通信 
[蘇州]  
　　蘇軍開拔回蘇蘇軍第四旅蘇旅長自春間澄錫戰事時奉令來錫駐紥上月馮督軍曾電　第二師朱兼師長轉飭蘇旅長將駐錫步隊一營開回蘇垣以便訓練蘇旅長奉令後因旅費久未頒到以致遲遲開拔現旅費巳經上峯發下部下軍隊亦巳凖備啓行故定二十五日開拔回蘇錫邑商會巿公所等各圑體以　軍自來錫地保衛治安頗資得力而旅長蘇君興各界感情尤洽爰於二十三二十四兩日特假著名盡舫設讌爲蘇旅長及張營長等餞行並由巿公所商會贈以　織藉作記念日昨張營長因　司令部統於二十五日起行恐船　不敷商諸羅副官先將營部於二十四日雇船輪送到蘇至旅司令部術隊准二十五日出發尙有駐紥宜興縣之蘇軍步隊兩連亦於今早僱船由輪拖送到錫傍晚會同起行 
　　光復紀念會預誌十一月六日爲辛亥年無錫光復之期聞學界諸君於日前在巿敎育會開會提議開光復紀念會議决届期各學校舉行提燈會以表歡祝並聞救火聯合會亦欲聯合全體提燈遊行各處以誌紀念 
[鎭江]  
　　省令擴充工廠丹徒縣知事昨接齊省長飭知略謂准農實部咨據陳嘉惠周崇德呈請創設工廠敎養丐民　以工藝以免流離失所法至善也惟按照房捐抽收經費恐窒碍難行應的量地方情形妥爲辦理如巳經投立此項工廠者亦應酌最擴充等情查該縣紳商柳君衍　楊君子榮等所辦之慈幼潤華各工廠頗著成效若能加以擴充廣收丐民似覺輕而易舉事半功倍仰即轉知該紳商等籌議擴充辦法以期實惠普及仍將會商辦理情形報候彚案咨部云 
　中校學生定期赴揚省立第六中學校全體學生赴揚參觀運動會一節巳紀前報日來中校學生對於兵式柔軟游戲各門體操朝夕練習頗爲勤奮該校校長巳定本月三十號由敎務長體操敎員督隊出發 
[江西]  
　　省議會之議决案　贛省議會十八號開第十次大會到會議員百十餘人任議長請假由副議長顔丙臨主席按照議事日表逐件由秘書報告經衆討論茲將議决各事錄下（一）特别委員股報告審查南潯鐵路保　案表决未便貿然承認至該路以商辦而累及人民且負此大多數之外債危險國家究　借約條約如何前此以耗費如斯之多此後用何法補救應咨請省長責成該公司詳細答覆（二）特别委員股報告愿山森林案表决照報告之結果辦理應歸江西原有除去　辦字樣改書劉樹棠三字（三）財政股報告規復本省丁漝舊章案表决照報告之結果辦理（四）取消官中案表决照報告之結果辦理（五）恢復單級模範小學案表决照報告之結果辦埋（六）五省紙商請願停止保息請淸查南潯鐵路公司弊竇案表决先付請願股審查（七）議員葛第春胡加璧提議咨請省長嚴　訓令縣知事守官箴而蘇民困案衆以此案純係官樣文章旣無審查之必要亦無討論之餘地可直咨請省長時巳晚乃散會 
[天津　]  
　　順直省會開會紀事順直省議會於日前開會二點一刻由邊議長登台報告議員出席者一百三十人繼宣讀省長文件一共四件復令委員長報告日前開委員會議之主張省制加入憲法問題應母庸議省長改選問願主張有四種請由大會取决（一）省長改民選（二）由中央任命（三）由省會選出通過中央認可（四）由中央選出求省會同意遂由邊議長報告以投可否字籖取决一百三十二號議員發言嗣後關於此種正大之建議案勿庸秘密一百四十五號議員謂可於第一第四　瓜一其二三兩條不甚妥洽可否取消卽以起立表决起立過半通過其餘第一第四兩條當場散給每號議員可否字籖各一個散畢報告數目卽派差役用　歸歛收畢先表决第一條（省長改民選）宣布可字籖三十四個否字籖九十六個全體鼓掌復表决第二條（由中央選出求省會同意）時有義員宣布退席者三人剩一百二十七人復投籖畢宣布可字九十三個否字三十四個繼由邊議長宣布通電之辦法經全體討論多時表决有二（一）電國務院國會並回復來電各省及通電各省（二）電國務院國會並表决省制隨憲法一同發電免誤省制進行時至五鐘閉會 
來函 
[惲毓昌來函]  
　　申報主筆先生大鑑啓者逐日貴報徐州通信欄内載有昌奉命赴滬謁康南海先生云云間之不禁令人發笑昌隨駐徐州終日在署辦公並無寗滬之行有目共見豈容諱飾而通信謂由徐而寗而滬一若實有其事者在貴報調杳失實其事甚小然淆亂聽聞關係則大爰特專　寸箋即請登入來函一門以昭事實爲幸此請著安惲毓昌按此函係由本埠送來者 
雜評一 
[兑現問題（一子）]  
　　我嘗謂中國之事必再三曲折而後定若中行兑現一事其曲折豈連再三每傳一兑現説卽有一反對説繼起反對説起而兑現説卽中止往復循　巳不知若干次矣 
　　今開兑説又盛傳且巳有即日開兑之星文矣吾不知此即日之中又將經過變許波瀾而後始達此實行之一日也然則今日達觀爲變觀者誤矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四年度上海之郵務]  
　　中華民國四年郵政事務總論業巳出版茲摘其論年上海郵務區域之詳細情形如下 
　　是年本區結果較上年微有變動所有歐洲之戰爭我國各省之不靖郵件之檢查及指定各新聞紙之取締均與郵發展有礙否則必能進行無欵然而投遞之件除新聞紙異常減少外仍能由二千三百萬增至二千五百萬明信片計增百分之五十此則頗堪注意發出之普通信件稍形跌落總數一千四百二十七萬而掛號郵件則已由九十六萬八千件增至一百七萬件發出之新聞紙及刷印物計由一千九百三十萬件跌至一千七百萬件其本地郵務足徵商民信託　點即在信箱收取之件其爲數計有九百五十萬件之多所增計有百分之二十五保險信函上年三千七百七十三件今已達至六千一百四十四件至於包裹營業以視上年數目巳有確實進步可期佳果於未來計所收包裹巳達二十七萬件重量九十六萬四千基雖其增加殆逾百分之二十此項包裹内括有轉口包裹而非寄交上海者計逾百分之八十並收轉寄居留日本及西比利亞俘虜之免費包裹計逾七千餘件發出包裹由三十萬三千增至三十六萬五千亦計增百分之二十本區收入欵項增進百分之十三其所以能如此者多係由包裹增加而來是年中向郵局掛號之新聞紙計華文報十九種西文報四種而不准郵遁之新聞紙竟有七十四種之多其歐洲戰事仍繼續將外洋郵船阻斷西比利亞鐵路則因軍隊之調動時使郵件遲延各大公司如大英公司昌興公司法國公司之郵船均由各該管政府所徵調即花旗公司亦停止駛往遠東之郵船有此變動致使交通一無確實規律甚或有由歐洲所發之郵件轉入美國再由日本郵船遞寄者因此外無别船可乘故寄往歐洲郵件均先儘西比利亞一途遞寄民局中堪以特别記載者即係信客之行動前淸宣統元年曾准往來上海寗皮間之信客乘密紹公司輪船者將所收信件封入總包交由郵局寄遞至民局郵件一律待遇此種信客掛號者現巳有一百五十名民局包封增加之速亦因有此項信客之故是年所收此項信件總數計逹三百萬增加百分之二十是以二年之内增加約計百分之六十 
[總商會特别選舉紀要]  
　　昨日（二十五號）爲上海總商會特别選舉正副會長之期就新建之議事廳舉行到會者如前總協理及南北巿各業董事全體會員約有四百餘人開會秩序如下㈠振鈴開會㈡報告事件㈢提議事項㈣投票㈤開匭㈥檢票㈦揭曉㈧閉會於下午三時許開會對於提議報告諸事討論良久及至檢票巳鐘鳴六下　是日徐道尹亦親臨監視非當鄭重茲將選舉票數錄下朱葆三一四四貝潤生一四○虞洽卿一三九朱五樓一三八沈聯芳一三七蘇筠尙一二七顧馨一一二六王一亭一二一一謝綸輝一一八謝蘅窗一一八胡稑薌一一八祝繭舫一一六楊信之一一一林蓮蓀一○四朱吟江一○二張知笙一○一唐露園九七丁欽齋九五朱鑑堂九二傳筱庵九一錢達三八八宋漢章八六郁屏翰八四沈仲禮八二項如松八二葉鴻英八一袁恒之七九陳潤夫七八張樂君七七聞蘭亭七七勞敬脩七四李雲書六九陸費伯鴻六八施善哇六七陳一齋六六（餘不備述 
[租界電氣之限度]  
　　公共租界工部局報告云工部局總辦麻金龍於本月二十三日出示略謂電氣之需求刻巳達到登電機能力之限度故自本日起凡裝置馬達或熱汽電爐或供應電氣之請求槪不接受惟去冬曾裝熱電汽爐者仍可函致電氣部請求裝置云 
[塗改鈔票之辨别]  
　　二十五日字林報云中國銀行在滿洲發行五元鈔票下面印有出入槪作小洋等字樣蓋以十角小洋爲一元也近來此種鈔票有若干行用於上海票上滿洲字樣巳被塗毁改爲上海兩字背面中文亦改竄若干用於巿上作爲五元鈔票茲經錢莊察出此弊該票僅値大洋四元塗改字跡頗爲明顯偶一審視即可辨别其僞滬人宜稍注意勿中奸人之狡計云 
[西報紀華人買辦之受欺]  
　　二十五日字林報載有買辦受欺新聞一則略謂華人多願在洋行擔任買辦之職以致西人常設騙局誑取華人金錢此種騙案屢有所聞由來巳久惟近來新發生者頗多是不可不特别注意焉記者茲據可恃消息得悉藉洋行之名義而以攫取買辦金錢爲目的者近日不乏其人向例華人接受殷實洋行中買辦一席輒措資若干以作履行合同條件誠實不欺之保證該資往往存諸銀行有存單可憑利息由華人收受一俟合同期滿該資仍由華人收回若合同註明買辦拿紹主顧購貨不繳貨欵由買辦負責等字樣買辦介紹之主顧如果有不繳貨欵情事行主可將保證金扣下以資賠償此種辦法本有益於華人之爲買辦者詎意華人竟有投資於與此不同之辦法者以致金錢一去不復回來誠可嘆矣近來有所謂洋行者若干家設於上海先以招聘買辦爲事業遇有少年華人大約係學生界中人能操英語家道定必富厚或係有籌措金錢之力者輒勸其投資五千兩或一萬兩以作充當買辦之條件少年見之往往毫無保障方法迨二三月後該洋行即告以存資巳因行中生意損失耗費無着矣少年買辦往往訴苦無門蓋投資之初並未訂立合同即使訂有合同然亦不能切實指明該資借於洋行究竟依據何等條件也防衛遇騙之策惟有在華人遇事愼重而已勿輕信外人之巧言宜稍加訪問如是則金錢不致落於他人囊中華人遇有買辦位置宜先向航業或洋布業中經商之華人一訽之此乃妥善之法伹無論如何買辦之保金斷不容未經本人允許遽作爲洋行之資本寄語欲爲買辦者宜採用著名各洋行廷聘買辦之辦法凡過新洋行之不願採用此辦法者則宜遠避之云 
[發給黨人善後欵項五誌]  
　　辦理旅滬黨人善後事宜主任趙參謀長因善後欵項發至二十三日截止尙有六十餘號未經領去擬於二十八日補發已誌昨報茲悉此六十除號未領之黨人當時因手續未完時問侷促故不及如期具領現因天氣漸寒部下同志迫不及待故日來先至軍署提前補領者巳達二十餘份恐未至二十八日之定期卽可一律結束云 
　　又一訪函云趙主任查得二十一二十二兩日所發甲種掌人欵項計共三百九十九份二十三日所發乙種黨人欵項計二百七份則後三日統計發云現洋十七萬三百餘元本擬卽行結束造册報銷嗣因尙有甲種黨人封超徐劍秋李百齋等及乙種黨人卜良張天祥胡鉅照等三十餘份尙未具領致難造報除冉討期於二十八日仍在原處續發外昨日將發欵未結情形先行電呈中央及馮督軍等查照 
[遣送炸彈與恐嚇信之害人　]  
　　理髮匠王德林與其嫂王朱氏於前晚七時半在公共租界福建路漢口路轉角扭住台州人盧直臣堅不釋手被老閘捕房三百五十五號捕查見一併拘入捕房經捕頭詢據王德林聲稱伊兄王德山於本年五月間由俞姓薦至法租界小菜場附近劉公館（即劉大年）爲茶房至五月二十五日由劉之妻弟即盧直臣在樓上將楊梅一籃信函一封囑兄送至城内開設衣莊之李達甫家詎楊梅内藏有炸彈兩枚信内所書者皆恐嚇圖詐之語當被李姓報告警署將兄及同往之友人陳元龍拘解地方檢察廳訊實判兄與陳元龍各監宗一年現兄與陳姓均遭寃押而劉盧二人則反得逍遙法外找尋巳久今適在途遇見是以扭住乂由王朱氏聲訴各節與王德林相同詢之盧直臣答稱我在劉公館爲書記並未將楊梅信函交於王德山囑其送交李姓捕頭飭卽將盧收押昨晨解送公共公廨經王襄讞會同英康副領事訊悉前情以出事地點係在界外判原被併送法公堂訊核 
[監犯越獄案預審終結]  
　　法新租界薛華立路西牢内判押四五年之押犯賈鳳全賴新民梅守冬李德揚胡揚正高國實徐阿春張長桃王洪元陳阿根張志高李兆之方紀沈忠言王福生傳桂龍朱榮桂章許桃等强　管牢西捕手鎗希圖越獄未成一案昨日又由管牢捕頭將各犯解送法公廨經讞員聶君會同法副領事德君升坐特别刑庭研訊先由管牢越捕聲稱各犯越獄時被四百九十五號押犯王福生扭住强奪手鎗行兇質之王福生供是晚民人在飯間吃飯並未毆捕搶鎗實被三百四十四號押犯李兆之誣指訊之李兆之亦翻供不認又提三百六十七號押　朱榮桂與之　質朱供上星期三解堂時王福生李兆之互商翻供曾被民人聽見是實又供隂曆八日十四民人與起意越獄巳被撃斃之薛慶華同行出外工作練上鎖匙係民人經管薛囑民人開鎖希圖脱逃民人不允至越獄一事亦未附和又訊押犯高國寶據供亦曾聽見王李兩人商議翻供之語王李至此始無可抵賴均供認搶奪越捕手鎗不諱又訊三百七十九號押犯傳桂龍供是晚在坑厠左近吃飯各犯越獄時民人實未動手求宥中西讞員以此案巳預審終結判各還押聽候商明定斷 
[男女盜黨逮捕]  
　　盜匪袁得江張榮生張魁元裴本林李德義等於本月十九號午後五時許持械搶刦北河南路同康錢莊内現洋一千九百四十元逃逸並沿途開鎗拒捕彈傷探夥沈金生（卽小浦東）婦人丁薛氏及皮匠管忠和等頭面脚踝等處當經滙司捕房中西探捕將袁等五盜追獲抄出手鎗兩支解送公共公廨押侯訊究在案茲經捕房查得袁等曾於本月九號夜搶刧九江路三四十號門牌季吾氏烟膏店内烟膏現洋共値四百四十二元並詢悉同黨湖南人歐炳忠等匿居華法交界當於前日午後由探目馬阿美包探奚德安金福壽偕同四十號西探目泮林士協同法捕房探捕前往拿獲歐炳忠等男女九人一併帶回分别收押昨　解送公廨由會審審員王肇之君會同英卓副領事略訊一過判歐等分别押候提齋同黨併究 
[復訊强盜和尙]  
　　僧人了根則森等前至閘北養正里十八號門牌婦人嚴陳氏家門前募化見氏手戴金鐲頓起惡念卽於次日喬裝俗家人挾持手槍至該氏家强攫金鐲而逸後經失主報告捕房及警廳將了根則森先後拘送上海地方廳由該廳檢察官一再預審該僧等供多狡展判令還押候再訊核在案昨日午後復由該廳飭警往傳見證僧人本明並關係人功源及嚴陳氏嚴桂寶母女等一干人議到廳由檢察官開庭提同在押之了根則森等到案預審良久判將了根則森還押候辦 
[水陸巡警開辦冬防]  
　　淞滬警察廳徐廳長前奉省飭開辦冬防故特與代理上海縣景知事函商妥洽所有淞滬警察所　各區署與水巡隊各警士曁地方警察所屬之四鄉巡警一律於前晚爲始開辦冬防華法交界之處巡防尤極嚴密如有深夜在途行走形跡可欵疑之人必須由警盤詰方可放行 
[松滬軍隊實行調防]  
　　　駐　華之第四師步兵第十五圑前由楊師長飭與駐紥松江之步兵第十三圑互相調防巳誌前報茲悉十三團圑長龔聲揚已於前日遵令督率所部三營由松坐火車同至龍華　要防守十五圑長劉永勝亦於是日督領　管三營官佐士兵曁軍裝等件拔隊往松聞巳由楊帥長將該二圑調防日期呈報陸軍部查照矣 
[查禁制錢出口]  
　　江海關監督曁税務司近接京師檢察廳咨稱中國制錢每有奸商牟利私行銷燬鎔化爲銅或以制錢私運出口售與外人情事查銷燬制錢刑律定有專條該奸商等違法紀亟應查禁嗣後如有奸商私將制錢輸連出口者應　各關津嚴行杳禁除通令各縣警察訪查境内銷燬制錢罪犯拿究外應請諭令各關華洋仟手人等一併查禁云云 
[征税員司快快戒烟]  
　　江蘇齊省長與胡財政廳長訓令上海税務公所吳所長略謂禁烟一事早經嚴厲進行現政府又嚴令督促禁以期如限禁絶該所各屬員司現在有無嗜好未除之人濫竽從事如有曾染舊癖從前具結報戒迄未戒絶者應責令迅速戒除然後由該所長取齊加具保結呈驗備攷嗣後一經查出仍有烟癖之員司惟該所長是問併行處治等語吳所長奉令後巳飭知分所分卡各稽征主任員司切實查明如確有烟癮未除者應即一律戒絶以免嚴讉云 
[劉烈士追悼會記事]  
　　各省旅滬黨人前日在法租界徐家滙晋安公所爲劉烈士鐵開追悼大會男女來賓數百人輓聯百餘副如孫文譚人鳳張滙滔吳忠信北京丙辰俱葉部京山會館皆有輓聯會場門首由法捕房派有西捕在彼彈壓下午一點鐘開會首由主席彭養光報告追悼烈士劉鐵並李夑中張偉郭國鈞宋國珍李誠楊玉鵬蔡達甫胡觀瀾胡浩然黄秉璋等緣由大致謂諸烈士就義之地點雖不同而爲民國犧牲性命則一今幸共和復活吾人目　發起追悼以慰烈魂而勵後死云云報告畢軍樂迭奏來賓相繼行禮張肇良請悼詞及祭文來賓入座由曾尙武將劉烈士歷史宣述一過並由孫中山代表劉祖章李棲雲方穀等相繼演説畢烈士眷屬乃向來賓及各職員答謝散會後復由各職員集議維持家屬現狀及搬柩回里現正着手集資由彭養光等十餘人登報指定法界維爾蒙路尙德北里十一號張肇良寓所爲收欵處將劉烈士略史附錄於後 
　　劉　湖北京山人年十六留學日本東賦學校三年畢業回國與劉公張肇良劉英等創辦共進會促進革命辛亥秋間共進 
 
 
 

Page 11

 
 
會與文學社合併武昌舉義烈士與劉英宋鎭華等在京山響應襄河一帶反正烈士之力居多隨率一支隊底定襄樊進攻河南新野有直搗幽燕之勢嗣因南北共和奉鄂都督命　駐襄河中游癸丑烈士以一旅崛起沙洋攻取荆州卒以兵單彈缺致敗猶率士卒轉戰當陽遼安荆門安陸各邑後因湖口岳州相繼失敗獨力難支遂走滬上旋赴日本東京同孫中山圖三次急進革命組織湖北革命軍籌備處及少年再造黨甲寅春由日返滬因在東京時研究炸彈頗有心得遂在滬設立機關另租秘室專惧製造機傳授各同志旋因炸藥爆發傷及左手爲法捕房所獲引渡即於是年十月十八號晚就義於滬南西砲台云 
[省立第五工傷之成績]  
　　江蘇省立第五工場昨呈齊省長文云爲詳陳本場各科出品銷路曁檢同出品樣本呈請鑒核事竊本場開工後經辦情形曁布品行銷場中工務營業各情曾於六月間詳報八月間函呈各在案自入秋以來時局觕定客帮漸動職場棉繩科亦增開機數現計開機六十一隻（現布科中佔地巳滿若再開機必須推廣場房）計每月可出布一千二百疋銷終在合同期限内係由謙升裕包銷行情係由巿定貨價并無起色實以號家多有積貨客帮仍未大動耳絲織科綢機科現開機十六隻計每月可出綢一百疋係由利民批發處承銷向係行銷英吉利印度各埠現以匯水過大英公司船時爲軍事佔用不能按期開班洋行貨雖定購然不開船則不付欵銀根稍滯週轉維艱近又由鼎發洋行開闢南洋各島新加坡等碼頭貨品固所歡迎亦以滙水過巨洋行統計水脚未敢放手定貨但俟匯水略平歐戰漸定當可愈行暢銷惟營業通塞雖操於互巿而製品良窳實根於本場職場所織綢品與利民廠貨無異故能一同行銷滬上洋行前曾有數家洋商約集至場參觀考察各部工作機具將織綢匀經各機拍照以去即織布各種機具及漂染工作亦均詳細考詢足徵外人注重工藝務求實際職夙來辦事以實事求是爲宗旨不敢恢廓規模藉杜糜費亦不敢粉飾文報徒炫觀聽前職場於七月二十日舉行成立會並展覽成績品所有出品滬上紳商各界均經視察自有品評茲將職場絲織科府綢標本檢裝一匣棉織科花呢標本檢裝三匣（其平布通用品從略）理合備又呈送伏祈鑒核審查批示祗遵至此項標本經審查後擬請發交省立商品陳列所以資陳列再前閲九月三十日省公報鈞署咨省議會爲省立各工場歷年辦理情形文内稱第五工場甫經開辦尙無成績可等語職場自開工後僅閲五月基址觕具固不敢自　成績似不無事實可述應否將職場辦理情形補咨省議會杳明並將職場此次呈文錄省公報敬候裁核施行合併陳明謹呈 
[務本女校運動會誌盛]  
　　務本女校於今秋添設中學適届十五週舉行紀念祝典其情形巳誌本報昨日（二十五號）該校又開運動會於下午一時開始男女來賓到者二千餘人地方廳長袁麟伯君代理縣知事景毓華君滬軍使代表田鳴九君道尹代表視學余芷江君省敎育會各執事及各學校敎職員均蒞臨參觀會場秩序井然不紊是日各項運動内容約分三種（甲）普通體操（乙）　國跳舞（丙）競爭游戲均斟酌適合於女子生理足以助長其體育之發達而無劇烈過度之流弊至如裁縫競走園藝競走烹飪競走皆係别出心裁於活潑游戲之中激發其處理家政之觀念允可推爲女子運動之特色末節之提燈會新舊同學數百人各持一燈高唱校歌繞場三匝終乃圑聚於會場中心歡　慶祝而散可謂極興高采烈之致矣 
[湖州旅滬公學之紀念]  
　　本月二十九日爲湖州旅滬公學成立十週紀念之期現經該公學校長凌祖壽校董朱祖謀等發起定於是日假閘北海家橋湖州會館開紀念會並於次日舉行運動會展覽成績昨巳由凌校長等通告各界届時前往參觀 
[公立醫院定期開會]  
　　公立上海醫院董事會昨發通啓云茲訂於本月二十九日（舊曆十月初三日）下午二時就本醫院開宮會届時務請台駕撥冗早臨是所翹盼 
[本廠布銷場之發達]  
　　邇來江隂常熟一帶所出之本廠布銷於新加坡三堡壠者甚爲踴躍藍烟囱公司船出口每期必有一百數十箱（每箱八十疋）其中以江隂滙綸廠之飛馬牌最佔多數其次爲嘉定日升廠之旭日牌常熟理華等廠之全絲光條格布等其價頻漲因原料紗線價値飛騰之故昨日滙綸售與廣帮者計飛馬牌正號絲光布五百疋每疋價銀三兩二錢副號五百疋二兩六錢色格布正號八百疋二兩二錢副號一百六十疋二兩正號花格布二百四十疋二兩四錢正號灰平布四百疋二兩四錢白格布正號二百四十疋一兩八錢五分副號六十疋一兩八錢全絲光澄被面正號二千條每條六錢副號五千條五錢冲　號三千條四錢二分五彩本被正號三千條四錢四分副號四千條四錢一分其價較前每疋增加一錢有零云 
[法公司船載運華絲之減少]  
　　陽曆十月二十號法公司輪船哥地里安號出口所裝我國之黄白絲爲數不少因該輪水脚與兵險保費頗大是以黄絲運往抛賽埠者祗有十五包運往密辣埠者二十八包至絲頭運往麥賽而埠者亦祗三百六十五包較之上次出口之數相云懸殊云 
[國貨香皂之優美]  
　　法新租界黄河路志德里三十一號門牌邇由川商鄒治平等創設達茂機器香皂公司其所出之寶星嘉禾文虎章上將兵鼓等牌國貨香皂發行伊始巳頗爲社會所歡迎因其香味濃厚質地明潔與舶來品無分軒輊現在廣東四川新加坡等帮添辦文虎章牌桂花香皂者接踵而至該廠加工趕造頗有應接不暇之勢尙有檀香芝蘭玫瑰等皂刻下亦正在趕製聞正月間均可發行云 
[太食棉花同業之會宴]  
　　棉業聯合會成立以後所有七圑體之經費曾經公衆議决巳誌前報昨午由太倉花業經紀會董陸也霖高價人二君邀集太倉同業在實善街復興園設席會宴商議抽經費辦法當經公衆議决自舊歷十月初一日起凡太倉花到滬售出每船（不拘大小）抽銀五錢由經售人扣除發給收條將欵繳會以固根本迨至散會巳鐘鳴四下矣 
[整頓烟酒公賣誌聞]  
　　烟酒公賣署鈕督辦以各省征之費未能如額曾經派員分赴各省密查現巳查出江蘇浙江直隸察哈爾四分局均有流弊尤以江蘇爲最甚聞巳將該局長高增秩先行處分並續派委員三十餘人再往各處嚴密偵查以期弊絶風淸云 
[審判長詢問商界通例]  
　　上海地方審判廳長袁麟伯君昨日致函南商會詢問商界通例習慣如甲乙兩商號往來交易甲號積欠乙號貨欵未經償楚輒致倒閉者其所積欠之欵項外利息或照數計算或否算不知商界習慣若何請爲函復以資攷鏡等情聞該會正副會長接函後已將商界通例據情函復矣 
[欠捐無可減免]  
　　工巡捐局據張福根禀請豁免九月份欠繳閘北船捐等情當於昨日批駁云禀悉此項船捐由該商投標認包所有盈虧本局均不顧問前據迭次禀請念其收數短絀核減一成已屬格外體恤此次承辦期滿自應將欠解捐欵　數淸繳何得藉口虧折率請減免事門公欵認結具在斷難照准仰即迅速措繳淸結以本月爲限違干未便 
[諭拆禪院磚牆]  
　　工巡捐局近以南巿滬軍營西首馬路狹窄且有華商電車軌道安設路中以致車馬往來時有撞傷行人情事故擬將路旁大悲禪院之磚牆拆進以便行人昨日巳飭十二圖地保錢永生諭令該院住持僧人從速拆讓矣 
[米店主違犯烟禁]  
　　西北鄉寶山縣境眞茹鎭開設米店之林竹生素有烟癖近因招留相識者到家吸烟爲該處淞滬警察四區三分駐所訪悉於前日派警前往拘獲林竹生一名并抄出烟具等昨日函送地方廳請辦由檢察官略詰之下判令收押烟證存案候簡易庭判罰 
[烟案尙難開訊]  
　　山西路八十二號門牌粤人吳錫山家私藏紅土並煎膏混　當經洋藥公司協同捕房搜獲前項烟土將吳傳至公共公廨諭候訊核在案昨日復由總巡捕房中西包探將吳傳案請訊並由該探等訴明前情中西官以原告律師未到判吳退去候再傳訊 
[措繳罰欵之困若]  
　　寓居漢口路三百零八號門牌某旅館内之鎭江人許金因販賣私土被洋藥公司協同捕房杳獲將許拘解公共公廨經中西官訊實判許罰洋五百元充公開釋嗣因無力繳洋收押在案昨晨復由捕房解廨訊究據許妻陸氏訴稱實因家貧無力現將邁姑之壽具向鎭江日淸公司吳姓買辦抵銀一百兩並將衣飾質凑得洋二百元繳案餘求寛免並由見證孫金堂上堂證明陸氏將伊始之壽具抵押並典質衣飾各節中西官姑念貧苦准予減罰洋二百元判將被告開釋 
[冒名領欵之敗露]  
　　住居北京路八百七十一號門牌之馮啓勛前日與現巳逃避之方玉書在南京路彙司公司前　信箱内竊得信函十封拆見滙豐銀行計洋十七元七角七分之支單一紙即冒簽姓名至該銀行朦領當被經理西人察出鳴捕將馮拘押昨解公共公廨經中西官訊悉前情判馮還押候補提人證到案併究 
[破獲誘賭歛錢之機關]  
　　賭徒林寶生梁阿四江阿四同在滬西長浜路三百八十七號屋内私設花會聽筒雇人四出誘賭歛錢被新閘捕房探目陳雲忠偵悉前日前往該處將林等三人連同賭具帶入捕房昨解公共公廨經中西官訊供一過判均押候補提爲首之人到案併究 
[地方廳訊判拐案]  
　　拐匪郭陽山拐得十二歲女孩金新寶搭乘飛鯨輪船希圖他往爲探查獲解送地方廳辦曾誌昨報前日下午經檢察官預審之後判郭收押候示該女孩　供家住浦東戚家廟地方其父名金阿松現在家内等語是以於昨日飭警下鄉往傳金阿松來案再核 
[小輪撞沉貨船續誌]  
　　老公茂洋行之春申小輪於舊曆本月二十六淸晨由蘇開駛來滬行經車袋角地方偶不經心將陳國發之草紙船撞沉當將該輪舵工張開甲拘送地方廳預審收押候辦在案昨午經該廳堵楊推檢兩官開庭辯論後以張　甲玩忽業務判令罰洋五十元以儆 
[死者長巳矣]  
　　費偉如控陳仲倍陳陸氏夫婦司子陳菊生將伊女陳費氏（卽菊生之妻）處待致伊女自縊身死一案曾經檢察廳派員往驗並將陳陸氏陳菊生等訊供判押在案茲悉此案因兩造供詞各執曾經派員前往調查昨日午後又　諭傳到陳家左右鄰居各證人到廳由檢察官復訊之下以費氏自縊與人無尤刑事難以成立遂判將陳陸氏母子開釋 
[英副領事尊重人道]  
　　汽車夫韋阿於本月十號開駛汽車在北四川路將廣東婦人朱談氏之二十一歲表姪曾阿才撞倒碾出殞命又汽車夫吳海大亦於是日開駛汽車在河南路北京路附近將當熟船戸張銓（兩房合　子）之十一歲男孩張根根撞倒碾傷腹部身死當時均由英美捕房派探將舁入驗尸所報請公共公廨中西官蒞所驗明飭屬棺殮判韋與吳各交一百元人洋並保候訊在案前日午後由捕將韋吳兩人傳同屍屬解廨經英副領事康君會同一襄讞開訊由苦主朱談氏張銓先後上堂訴明前情泣求伸雪訊之韋吳二人供稱均係死者自不小心是日開駛汽車並不疾馳康君曰據爾等所供係死者自來輪下送死爾等實無不愼之各惟彼等（死者）不送命於馬車而必送命於汽車是何故耶兩被告均俯首無詞康君乃商之王襄讞援筆下判曰驗得死者（張根根曾阿才）委係碾　身死惟查兩被告均係英商用人應着屍屬具禀赴英按察署起訴懲究請求撫恤兩被告仍各交原保聽候訊核 
[電車撞傷車夫]  
　　昨日下午四有華商二十四號電車行至小東門外民國路閔行路口相近適某小車夫推車衝過致被撞倒於地不省人事旋經該公司舁至南巿新普育堂請爲醫治 
[押犯病斃]  
　　六次過犯本地人王阿四近在提籃橋西牢患病當送　能路工部醫院醫治無效於前日身死由院報告捕房將尸體送至斐倫路驗尸所查無尸屬巳飭地保報堂收殮 
[拘獲捲逃之店夥]  
　　閘北庫倫路吳華所開之小飯店雇徐振奎爲夥前日徐捲取店内銅元十三千衣服五件而逸報經四區一分所將徐拘獲連同贓物解送司法科押候　到失主質訊核辦 
[偷竊煤炭之處治]  
　　船戸夏志綱控莊阿榮王阿和（卽王和尙）串竊煤炭等情昨由捕房將被告二人一併拘解公共公廨經中西官訊明判王無干開釋莊押西牢半年以儆 
[匪徒禁錮西牢]  
　　匪徒徐壽仔在虹口一帶攫取酒醉西人現洋鈔票銀表前日經美捕房西探桃克拘獲咋解公共公廨經中西官訊供屬實判徐押西牢三年以儆 
[原告臨訊不到]  
　　蘇州人馮見山控住居閘北西源昌里之楊吳氏藏匿伊妾陳氏指在楊處查見陳氏帶來之衣箱爲證經司法科訊據楊吳氏供稱衣箱係陳阿三所寄奉判交保限交阿三到案冉核在案前日該氏巳偕陳阿三投案阿三供伊妹即馮見山之姨甥女是否與馮私通並不知情目下巳往無錫探親云云而原告馮見山臨訊不到無從質證奉判陳阿三仍交楊吳氏帶回候傳到該原告再行核奪 
[地産歸還原主]  
　　陳子翰前至法公廨訴稱有祖遺地産一分二釐八毫領有道契詎被王阿奎建造房屋覇佔不交請求追還等情王稱該地係向陳永祿租來每年洋四元旋經傳到陳永祿詰訊據稱前購得地産一畝零一釐托陳子翰之祖父陳勝華轉換道契後祗交來八分八釐二毫之道契一紙當時係由法商巴吉掛號該地實係商人之産惟巴吉早已回國等語判將權柄單及地捐單呈　察核在案昨日原告將單呈案聲稱該地被陳永祿佔用七載請追地租及竪立　石等損失各費中西官察閲權柄地捐兩單均係陳勝華戸名判限王阿奎於一個月内將房屋拆去所受一切損失准向陳永祿控追該地交還原告執業陳永祿所收地租七年共計洋二十八元着即繳出償還原告並着擔任堂費十元了事 
[原告供詞不符]  
　　薛福林控被湯長寶在大通路新康里將伊毆傷由捕將湯與帮兇之王德培高文卿一併枸解公共公廨訊判湯等交五百元人洋並保候訊在案昨晨由廨復訊　西官以原告所供前後不符且　無大礙　湯長寶罰洋十元充公王高二人開釋了事 
[債務人交保候訊]  
　　義商大源絲廠西人阿密達在公共公廨呈控徐遂康不還欠銀及損失銀五千兩又義商管類物控鄉松庭不理皮貨損失銀七百七十五兩又印度人畢爾生那麻生　鄒德甫借洋五百八十元不還昨由捕房將各被告併傳　案中西官諭令分别交保候訊 
[英領事由津回滬]  
　　駐滬英總領事法磊斯君前有要公赴津茲巳公畢於前日附輪返滬 
[謝劵]  
　　振中學校定於隂曆十月初二日假座新舞台演劇籌費昨贈優待劵二紙書此誌謝 
[氣候報告]  
　　（上海徐家滙天文臺） 
　　巳過者之報告十月二十四日遼東之低度爲來自江西及浙江海濱之地低度所牽引行向東南因使黄海中旋風行動頗見盛行中國中北部天隂而惡劣涼風自北方吹向西方二十五日涼風仍取向西北元氣天雲而仍惡劣氣壓大漲二十五日下午四時前二十四小内上海氣候温度至高六五●五至低五四去年同日至高六八●七至低六○●三 
　　未來者之推測二十五日下午四時三十分豫測天睛而多雲海濱一帶有信風 
雜評二 
[商會選舉（訥）]  
　　中國無論何種選舉皆出於競爭而獨商會選舉則每退讓未遑此徵之往事而知之者也 
　　説者謂競爭出於權利心重退讓出於責任心薄吾謂權利心固不可太重而責任心則不可不有處此商戰劇烈之漩渦中而吾國又値亂後振興之會正賴一二心雄力厚之領袖　挈指導於上全國之工商界齊心一致以赴事機而後實業前途有逐渐發展之望然凹鼓勵責任心乃任事之第一要義今之當選會長者豈可如前之徒以退讓爲高　來函 
[上海中法新彙報來函]  
　　逕啓者頃接北京來電云上海報章載有北京上海天津中法實業銀行有停止兑换一事查日前該行雖有兑換紙幣一舉然今巳平復如常該行爲中法兩政府所共設資本雄厚並無停止兑換一事各報所載想係悞聞乞將敝函登諸貴報以免爲謠言所誤敝報幸甚此請公安上海中法新彙報謹啓十月二十五日下午八時 
[補錄命令]  
　　十月二十日大總統令交通總長許世英呈請將僉事楊宗稷梁毅王念祖任祖紳沈應勳關柏斌陳斯鋭技正俞人鳳陳同壽曾廣勷徐中哲均免去本職等語楊宗稷梁毅王念祖任祖紳沈應勳關柏斌陳斯鋭俞人鳳陳同壽曾廣勷徐中哲准免本職此令 
　　又令交通總長許世英呈僉事王蘊登技正顔德慶章祜劉景山張鑄任傳榜均經任有他職擬請免去本職等語王蘊登顔德慶章祜劉景山鑄任傳榜准免本職此令 
　　又令交通總長許世英呈請任命尤桐余和德謝鏡第宋眞顧凖曾劉景山張鑄丁志蘭劉式訓宋康復張肇達黄贊熙相鴻猷程家穎畢煒許維錡汪榘爲僉事房宗嶽夏昌熾蕭曰昌陳家楝爲視察應照准此令 
　　又令内務總長孫洪伊呈准川邊守使劉鋭恒呈試署武城縣知事洪裕昆辭不赴任請予免職洪裕昆准免本職此令 
　　又令内務總長孫洪伊呈准川邊鎭守使劉鋭恒呈請任命周瑾章爲武城縣知事應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[請定家敎提議案] [  劍客]  
　　今之推崇孔子者動言國敎國敎一人倡之衆人和之目不識丁之武人復從血干涉之危詞悚語大聲疾呼一若不定孔敎爲國敎吾國四百兆之人類立時可變披毛戴角之禽獸者吾以爲不然國也者家之積也苟無家何有國欲定國敎當先定家敎國而無敎則國不立家而無敎則家翻宅亂國敎以孔子爲敎主家敎之敎主則當以　君公公爲最適宜舉其理由約有數端一可以禁止小兒女之啼哭也兒啼女哭最惹人厭富家鉅室自有保姆爲之提抱若一介寒士賣文爲活終日埋頭伏案猶虞不給而阿大撤尿也阿二跌交也阿三與阿四打架也搆思未就忽被中斷坐席未煖又復起立駡固無效打則愈鬧唯嚇以憲君公公生氣庶可得片刻之安靜此應定家敎之理由一 
一可以禁止婦女輩之口舌也天下唯婦女之量最小其肚皮亦最狹窄能容人而不能容物故家庭以内唯婦女與婦女最易發生口舌婆媳之不睦也妯娌姑嫂間之傾軋也猶可付之不聞不見所最難解决者大老媽與小老婆之爭風吃醋忽焉而一隻碗弗響焉忽焉而兩隻碗叮噹焉爲之夫者打於夾牆之間勸旣不可不勸又不可唯有利用婦女迷信之心告以灶君公公將上奏一庭或可耳根淸淨此應定家敎之理由二 
一可以禁止僕婦輩之暴殄天物也貧苦之家一夫一婦夫燒火而妻上灶者無論矣若富家大戸列鼎而食往往以烹飪之事委於僕婦之手於是種種流弊即因之以生小丫頭之偷食焉燒火婆子之燒夾底鑊焉厨子司務之跌入湯罐中焉大魚肥肉之爲猫狗拖去焉主人不能知主婦更不及知唯有灶君殿内之灶君公公則可在上監察之此應定家敎之理由三 
以此三大理由故不能不定家敎且不能不奉灶君公公爲敎主以定一尊此外加石敢當家堂老爺財神菩薩雖亦奉以香火要不能爲一家之主等諸國敎問題中之佛敎道敎而巳謹援家法第零零條之規定提出議案應請大會公决提案者管家王六贊成者賑房先生朱竇山三小子高升 
小説一 
[絶塞奮椎記（續）] [  聞野鶴譔姚鶴雛評]  
　　第五回説奇遇春巒盡爵走遐程御者爭貲 
　　危崗仄徑若履坦途一瞚眼早已到了山下晦軒看了不禁心口自語道别來幾日不想武技精進若此由得他勝過美人兒了便吩咐舟子收拾了殽饌慢慢地左扶右持走下山去只見春巒正和御者鬧的起勁磨拳擦掌將要用武那御者的面貎更是猝惡駭人一手執着鞭一手也擬準春巒的面龐似乎要撲將去一般口裏還是大聲嚷你道不　要這裏賴鈔我的拳是不認人的像你這樣没用的人兒怕不消我拳兒三下呢這話一出春巒肚子裏的憤氣好像邊砲燃了藥線乒乒乓乓的發洩出來一時竟按捺不住便提起了拳狠狠的望着御者頭上打去御者也没躱避揚着手要來還撃督巒一見怒得越發加上了横豎把兩個拳兒没頭没臉的打出那御者當不起他的重手祗得把兩膝跪下呌一聲爺爺饒命春巒　住了手抬頭一望只見晦軒正立住看着便笑道這厮可笑竟要學那蠅兒撲虎也眞太不自量了那時柳娘早已下了車晦軒一瞻果是修眉　目舉止英爽不由的暗暗豔慕更嘆着適才在石坡上見的只當他是一個妙女子眞是還没看得親切哩一面想一面便吩咐舟子把春巒的行李從車裏拿出安放了船兒裏三箇人便也慢慢地陸續下船那御者受了春巒的一頓重拳眞個氣得半死這時見他們竟安安穏穏的去了知道仇巳没處報迫也追不上了纔把指兒撫着痛處斷斷續續的嘆了一個長氣嘆罷祗得上了車滿臉怒容的鞭着馬回去直到輪聲欲斷蹄影已遙還隠隠有他怨恨的聲哩那時晦軒們坐下的舟兒早已過了里許一路上靑巒在望碧波有聲紅蓼灘邊的三數　　振着翅拍拍的亂飛飛一回向水底一沈沈一回又是亂飛和眞個出没無常 
小説 
[言情小説妍媸鏡] [  天虚我生]  
　　第四章（續） 
　　六加八十四再加五爲十九辨士亦卽一先令八辨士噫誤矣蓋一先令七辨士也嗟乎卽此一端竟巳若是之鉅乎時予之目方注視於肉莊賬單之上一手則握鋼筆演爲加法蓋巳算至第六次矣是日爲桐樹莊赴宴之次日亦爲星期六之淸晨故予循例必於是日結算家用顧乃不幸吾妹愛菂方與披霞納爲仇琴鍵受撃則躍跳怒鳴似欲赴愬於予予腦幾爲之眩乃覺紙上所畫字母亦一一跳躍而起似與隔室琴聲應節舞蹈天下至可厭者實莫如琴聲彼曼睞巳自可厭乃復加一愛菂擾人淸思人何以堪予乃不能再耐力擲其筆欻然起立收疊賬簿取吸墨紙墨壼加諸簿册之上此寫字臺雖爲吾姊妹四人共有之産然捨曼睞外他人實不能常佔若予則惟一張破損之吸墨紙爲予之所有而一枝敗筆且爲曼睞之棄餘也凡吾偶臨此案曼睞輙必憎予然今晨幸不在側吾因念及曼睞此時不審何作然彼素日功課實唯三事即倦臥修飾易衣是也此三事者渠必輪流温習乃無一刻之暇其勞亦與我等若吾父則唯長日靜坐手一卷書即使竈下失火彼亦未嘗一問亞琪則巳早往牧師家草地觀打球爲樂彼固邀予同往特予身爲家庭奴隸又安得此暇　以享自由之福哉然而避去愛菂之擾則吾固有自由之權遂捧所有帳簿以口銜筆逕出屋外乃爲曠場葡萄一架蔭可半畝其下有石桌夏時爲吾儕晚餐之所予乃位置文具以廢紙拭去積塵覔得矮撥向陽而坐乃復從事會計耳根旣靜頭緒亦淸其地頗幽曠朝曦穿樹葉而下瀉地如錢和風吹人胸襟爲之一拓予因念彼田中老農朝夕苦作而其面色乃較深居簡出之人爲豫殆其胸襟爽也蓋上帝生人初不異於草木禽魚使在山林泉石之間自尋生活則其樂趣自永若以盆盎供養樊籠豢飼一飲一啄悉賴於人是又安得不死 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[農商事業計畫書]  
　　中國地大物博而日益患貧　必國民生産力之不足也母亦政府策劃之不能確立及措施之未盡得宜有以致之自前淸創設專部以來　於農工商鑛各項實業非不籌議振興然或略引其鑄未竟其緒或僅事節目未舉要綱加以時會紛紜政局迭變影響所及成效難言而環顧國中言農則舊法固守不知改進邊荒未關等諸甌脱森林政策不行董山遍於中漁業發達未著水産輸自異土言工則綿織鉅利座視外人之經營洋紗一項進口價額自民國元年以來每年約値六千萬兩以上占海外輸入九分之一而原料之棉花仍大半出自我國鐵則惟一較大之濊陽鐵廠而發展甚遲又如日用尋常之服御無往而非外貨之銷場試一入中人之家注視其所用品物率非國貨至爲可警言商則對外貿易每年約虧近二萬餘兩而最爲病商之釐金二十年以來巳人人知其不可然延至今日而不能裁故雖以最富忍耐性勤儉性之華人能貨殖於海外而不能競存於國中言鑛則寶藏棄地有懷寶啼饑之誚近今訂定鑛業條例施行而後享利用外資之名受　賓奪主之實其餘大都　是欲從悉數更僕難終整頓　理請自今始蓋農商大政非積極進行以　勵保護爲主義無從觀效也列述劃如左 
　　一修訂奬勵保護之各種法律爲實業之保障實業之興固以經濟爲重而法律實與有莫大之關係　用寓於無形利益得之間接無法律則詐欺强暴得志足灰投資企業之心且不合現時經濟界之趨勢通商向　信義而道德之衰不能不濟之以法律加以世界大通國際貿易日盛各種新起之營業多有因法律而始産生發達者豈可狃於閉關時代及地方貿易时代之情事長此終古專以習慣爲藉口疾視法律之推行近十餘年實業狀况江河日下亦旣羣思挽同而振作之矣顧企業本於資金資金集於信用信用基於法律規模盛大之營業即使一一集資自辦巳於内部及對外之關係不能無賴乎法律之制裁况以經濟潮流之横溢中外合資興辦之局日益加多又豈能無法律之維護且又豈能以全無法律思想之人民使人輕於置信其最著者爲公司法破産法及其他關係之法令或尙未及頒行或巳頒行而未臻完備此皆　乎營業之組織及作用有不得不以法律整飭之者自行海外貿易面各種營業因之日多大抵於賣買等固有營業外成爲獨立之補助營業例如保儉代理商及戀遷所等制度在各國均早通行彼此權利義務一切均明確之規定其便利於實業界者匪細而貿易得因之日益推廣我國於此等營業多未發達或且併未萌芽易事通功尙多缺陷隔地間之營業關係常苦不便因之日就消沮業務種類較少而人滿之患轉增此則關乎營業之種類及方法有不得不以法律誘導之者擬先分别緩急次第擇要修訂改良仍參酌事實習慣以期無戾民情而使之推行有效 
　　二融通與舉實業之資金依特種銀行制度設立特種銀行爲提倡實業之基礎 
　　興業首貴集資空言無椑實業長袖善舞多財善賈凡人血液枯滯未有能免　鼎絶矉之慮者近十餘年來百業凋瘵原因至多莫甚於資金之困乏民未盡貧財未盡匱顧企業家常苦無所得資母財不充利率騰貴商贏所入不敵債息卒至無利可圖相率朿手而資本家又常無可放資偶一不愼追悔莫及惟有深自窖藏並或無端　費甚至不借犠生别圖寄頓供求兩不相應他人遂得操縱其間一出一入暗多耗損使人坐收厚利而我日困倒懸貿易以外重增貸借之損失而幣制上之折耗　不與焉以吾自有之資財亦且時須假手外人爲之作合此而欲求實業之發達可謂本實先撥是不得不先籌調集内資之方法勵行公司制度以確立其始基並擬依特種銀行制度籌辦規模較大之勸業銀行或分類創設農工商鑛等專案銀行當實業中樞之責任得藉堅確之信用廣吸儲金並誘導人民企業之興味使之有所　藉而自由發展則實業可期振興矣 
　　三消除實業之障碍决定裁撤釐金分期籌備 
國家經費自無不以租税之收入爲大宗况在現時財政日益困難豈敢轉圖損上益下惟取民有制首宜涵養税源現行關税協定之制保護貿易與自由貿易早巳無何種政策之可言甚至保護他人之貿易轉妨我貿易之自由外貨無不予以便宜國貨無不增其苛累殊違經濟學之原則税率多沿古制以什爲比例而用百分計算者較少課税之目的物時復偏枯重疊而失其均平文明新税旣行舊有惡税仍復不廢殊背財政學之原則循是不變雖有陶猗亦尠能殖貨近年商民日困莫不歸咎於捐税之苛重而所最爲痛心疾首者尤莫如釐卡其弊無庸詳賢商民所耗者十而公家所得不及其半比較年增商困益甚苟期實業振興非圖實行裁撤不可擬限期籌備另謀抵補况加税裁釐　經壬寅英美日商約訂定此時不過照約實行雖有　曾指抵賠欵要仍歸　徵收自堪由我籌補祗須足額而止中外貿易日密洋商亦可藉收間接之利益未始不爲所願弊去太甚變而後通至製品出口各國本多免税我國因有裁釐加税之約未能邀免擬於加税約欵實行以前專就全製品之出口税率暫予酌減藉輕成本而於原料及半製品均仍其舊以維歲入税欵而外關係貨本之重輕者莫如運費我國路線無多全屬官業運價增重偏抑内商例如臨城井陘之煤由外商於京漢路運漠每車二十噸需費僅六十餘元若中國鑛商則需九十元增差至三分一之多卽無沿途及落地各種税損而同一地點同一物産成本巳相懸殊此直自敝之策所以處今日而言實業但能消減障碍其成效固可逆睹也 
 
 
 

Page 18

 
 
   
 
