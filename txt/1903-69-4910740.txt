# 1903 - 69 - 4910740

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例某案爲主而叅之聖訓諭旨及欽定專門諸書自嘉慶季年至光绪二十八年以聖訓諭旨則例東華續錄爲主而叅之邸鈔奏案各部通行　家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備舉庫遺方今崇尚實學朝野上下咸究心經世之務官書卷帙繁重購寘匪易私集事言龎雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外　各坊均有出售此啓 
[禁米出洋論]  
　　今者米價之昂極矣疆臣復榷取米釐准運出口矣説者每以是爲小民病而未甚病也其病實在於奸商偷漏出洋回憶同治光緖之間米價每石祇値洋銀三四圓然其時洋銀每圓貴至制錢一千二百文迨十年前至貴亦不過每石五圓時則每圓値制錢一千零三四十文核計五圓約合錢五千一二百文洎乎前年忽貴至每石八圓左右然洋銀已貶至每圓僅値制錢九百文每石約合七千二百文蓋視十年前只增二千文而已民不聊生庚癸之聲相應者則以小民終日勤劬所得工貲皆以洋銀計算以故暗中虧短欲謀一飽幾於力有未能耳大吏病之嚴申運米出口之禁使此口之米不准運赴彼口以免奸商漁利病民其所以未禁及出洋者以中外通商所訂和約原不許洋商興販我華之米與華商以本國之米販至外洋是以禁令雖嚴此事尙未計及而奸商乃乘隙而起舳艫相接暗中輸至外洋而江浙產米之區民食亦因之告匱矣論者曰海關規例森嚴税務司尤守法奉公不徇情面雖有奸商多方營幹其計安得而施曰爲其夾帶出口也今者西北各省天災洊告軍務未敉凡餉軍士及振飢黎無不於滬上是購一得榷憲護照則公然轉運關吏不復稽查惟於彼處入口時將米數移覆此口於是護照塡明一千石者若輩必運至一千五百石甚或二千石中途卸去揚帆出洋至彼處入口時依然一千石核之護照一一相符而其弊乃無由發露是護照出至一萬石卽有一萬石出洋况時復多至數十萬何怪滬上來源雖旺市中常有瓶罄之虞乎前日鄙人偶譯曰本新聞見大阪一隅華米積至十一萬餘袋一隅如是各地可知日本如是泰西各國可知而榷憲不及問税司無由知一任奸商罔利營私病民蠧國嗟乎嗟乎時事如此米價尙望其能减民困尙望其能蘇　惟悉歸奸商之中飽而已矣或日今者疆巨之相取米釐實爲失計滬上回有出口之禁積米尚多自每石徵銀一錢而出口之禁遂弛數日之内市中每石陡增洋銀二角有奇此後出口之數愈多必致滬上之米愈稀而其價亦因之愈貴奈若何僕則以爲不然所謂准運出口者出此口運赴彼口仍在中國之地仍以食中國之民其價雖昂統計尚無所損若販米出洋一事從前日使屢以爲請政府堅不允從洎去歲盛杏蓀宮保呂鏡宇侍郎欽奉綸音與英使馬凱訂商約亦磋磨匝月拒之甚嚴誠以民以食爲天無食而民無以存卽國無以固以故不敢曲徇其意以輯邦交也乃朝廷所厲禁高懸者而奸商竟任情舞弊致貧民竭一手一足之烈無以餬其口而贍其家試問天理何存國法安在而能任若輩之飽衣暖食事外逍遙乎誠能於榷憲給發護照之時責令承運者具結呈案聲明决不夾帶有溢出照上之數者除罰鍰外復重以懲之一面移文税務司派人隨運米之船直抵彼口見有中途卸去者追回充公而其要尤在嚴約署中門丁關上巡役毋任玩法舞弊罔上營私蓋奸人必與若輩勾連始得肆行無忌也賢大吏苟關心民瘼乎所願愼之於早庶免漏巵日出而不窮苟不能也不如明定章程每歲准出洋若干亦可化私爲公於榷政不無小補然民食終由此益乏矣區區之見敬爲保民如赤者告如必責以位卑言高之罪則鯫生無似所不辭焉 
此論成於數日前至前日而江海關監督袁公已出示暫禁米石出口矣旣不出口卽無由出洋所宜防者惟轉運軍米振米諸船或不免仍有夾帶之弊耳然米價必由此漸平民生必由此漸裕茅檐蔀屋有不心香敬爇頌袁公之惠澤及人者哉鯫生聞之不禁喜而不寐 
[本館接奉電音]  
　　昨日午前京師飛電傳來上諭三道敬謹譯登○二月十七日内閣抄奉上諭此次内務府三院等處京察一等圈出人員著該堂官再行出具切實考語帶領引見圈出之堂主事文起堂筆帖式文珣文秀聨堃有慶泰雲廣厚增山英紳廣霓漢章崇文寶鏞振麟松蔭增祺廣儲司筆帖式泰榮桂掌關防管理内管領事務處筆帖式敬善稽查内務府事務監察御史衙門筆帖式恩第御藥房筆帖式玉衡上駟院主事多斌筆帖式錫齡武備院委署庫掌世光奉宸苑筆帖式淸桂圓明園六品苑丞懋祺恒勤七品苑丞連仲八品苑副鐵良均著交吏部記名照例選用所有一等官員筆帖式達他等均著准其一等加一級不到之内務府堂筆帖式端莊著該衙門照例辦理至年已逾歲之廣儲司郎中廣義等均著照舊供職欽此同日奉上諭王之春奏已革知縣經征錢糧延不解交請飭提解勒追並查封家產一摺廣西已革知縣盛鴻勳前署賀縣任内虧欠正雜各欵銀三千一百餘兩延不措解潛匿無蹤殊屬贍玩該革員籍隷廣東業經王之春咨查並未回籍著各省督撫查提解粤勒追並著德壽等將該革員原籍家產查抄備抵以重庫欵欽此同日奉上諭荆州將軍著綽哈布補授欽此 
[宮門抄]  
　　二月初六日工部鴻臚寺厢白旗値日無引見黃開甲謝加四品卿銜恩裕德延秀各請假十日恩佑續假五日毓秀請假五日工部奏派查估東西陵工程派出葛寶華溥興召見軍機及溥　○初七日内務府國子監厢紅旗値日吏部引見五十八員世續錫光良沐各假滿請安恭王祥普各續假 
 
 

Page 2

 
 
五日英慈請假十日掌儀司奏十一日祭奉先殿橚貝子行禮召見軍機及世續○初八日理藩院　儀衞光祿寺正藍旗値日吏部引見七十七員立侯沈家本各假滿請安善旌請假十日奎俊續假十日良泰續假五日召見軍機及淸鋭皇上於明日卯初二刻進内升中和殿看版畢還海 
[俄國備兵]  
　　英京倫敦來電云頃得法之巴黎司及美之紐約克來信咸謂俄人以歐洲和平之局恐難持久巴爾幹半島尤岌岌可危因之昕夕備兵大有寢饋不遑之勢 
[教皇祝典]  
　　英京倫敦來電云羅馬教皇良第十三春秋已九十有三回溯西歴一千八百七十八年三月三號行加冕之禮迄今已歴二十五年因於月初某日舉行祝典而年已及耄康健迴不如前奉教之人無不深爲憂慮 
[日艇捐傷]  
　　日本某日報云本國第六十二六十三六十四六十五六十六五號水雷艇歸舞鶴鎭守府統轄此次日皇將大蒐海軍因於月之初吉鼓輪前往翌日行至丹後國謝郡竹野郡交界處距海岸十五東里驀遇大風不能前進不得已於向晚六下鐘許將第六十二六十四六十六三號駛入宮津六十三六十五二號駛還舞鶴及令工師檢視則除六十四號外餘皆多所損傷應入船塢修葺矣 
[赴俄就學]  
　　聞之高麗漢城友人云韓政府近擬遴派學生赴俄羅斯就學兹已選定向習俄文之子弟八名旋復另招二名將於日内航海而往官給資斧每人月得銀圓八十枚 
[飭稽幣制]  
　　日本某日報云邇者中國及墨西哥政府皆接得美利堅政府公文知大百里璽天德願相助爲理改訂銀幣章程皇上因於簡派振貝子赴東瀛觀覽博覽會時命那琴軒侍郎隨之而往將幣制悉心研究以期擇善而從 
[再續護理山西巡撫趙大中丞奏請整頓鄉社摺]  
　　奴才伏維近今吏治惰窳日甚一日往往朝劾一吏而後來之廢弛依然暮去一官 
而新易之闒茸愈甚卽如晉省近年劾去州縣不爲不多而略一稽查仍苦盡職者小奴才博訪寮寀詳詢士紳細參物論致弊之本一由於牧令統轄過繁萃内治外交兵刑錢榖於一身而有救過不遑之勢一由於人地不熟爲賓從書役之所蔽而有徒法難行之虞各省民吏情狀大槪如斯晉爲尤甚查東西各國親民之官多與我古制相符又咸豐同治年間原任大學士曾國藩等皆用鄉兵平宼其時各鄉社練之善者雖當一省淪覆能使一城一鄉獨存乾隆嘉慶年間原任詹事錢大昕原任道員孫星衍之處其鄉皆能使人士多講實學卽晉省原任貴州布政使李用清之處樂平能使其民少種鶯粟已故貢生張穆之處平定能使其州人文蔚起此又武備文教易興於鄉之證現者晉省鄉社流弊日深在上者已子以鄉官之權而尚靳鄉官之目在下者又多受鄉社之害而不見鄉社之益莫如因勢利導設法整齊以推擇責之民以駕馭責之官但使數十廉能之人地方有散布於外卽可不勞而治不戒而孚且官與社長常相晤接則利病可以周知情誼可以通達冋之奸胥蠧役皆將退處於無權於整頓地方深有裨益或者謂社長爲數太衆得人爲難恐不足以治民反足以擾民不知向來鄉社不由官舉不由公推故不免賢愚並進今果予以進身之階籌以公用之費重以推舉之條嚴以别擇之法則濫竽者自少自好者必多况操縱任在州縣何有尾大不掉之患若徒兢兢焉懼權之下移則是州縣不得人之咎而非用鄉社之咎夫州縣苟不得人則雖不用鄉社而鄉社固未嘗不欺肆而藐玩之不責愼選州縣而徒因噎廢食無當也况不得其人則缺而不補更可操縱自上矣或又疑將來歸選太多有礙銓政不知任事之年有效者始給實官但使考察旣周爲國家多選無數將佐或備將來民社之選大有益於治道較之開捐所納流品不齊者不可同日語且人懷鄉望大抵皆然况有禮貎之榮有責任之重又孰肯離鄉背井遠宦他省是將來歸選人數斷不至十分擁擠定制書吏任滿亦得爲官皆歸部選鄉社實力辦事有功地方較書吏之專事文牘者其勞惟倍國家似不宜靳此區區末秩而不以爲鼓舞人才之用也奴才現已詳擬整頓細目期於收鄉社之用而不受鄉社之弊合無仰懇天恩俯念晉省吏治積弊宜圖振興准將擬辦鄉社章程飭部立案以埀永久之處出自逾格鴻施所有酌擬整頓晉省鄉社辦法以重本計而厚民生緣由理合恭摺具陳伏乞皇太后皇上聖鑒飭部立案施行謹奏奉硃批政務處議奏片併發欽此 
[師節過潯]  
　　九江采訪友人云簡任兩江總督兼南洋通商大臣魏午帥秉節赴江甯本月十三日量點鐘時行經潯郡廣饒九南道寶湘石觀察九江鎭總兵劉仲恒鎭軍湖口鎭總兵李雨亭鎭軍率同所屬文武各員弁依禮奉迎各營則皆列隊江干鳴槍志敬至三點鐘許午帥卽命展輪而東 
[浙藩履新]  
　　杭州訪事人云新任浙江藩憲翁筱山方伯由蘇起節來杭本月十二日行抵省垣杭州府宗子材太守以下各官均詣下碼頭呈遞手版方伯分别傳見後卽乘輿至行轅駐節 
[巡警先聲]  
　　羊城日報云粤省大吏招募巡警軍共分五路擇吉二月初一日開辦計第一局員委易君懷玉第二局委員陳君元英第三局委員丁君瑞芳第四局委員陸君樹銘第五局委員胡君義鑑總局親兵管帶張把戌裕漸總查呂都閫鎭凱日前者挑選勇丁則分派各局差遣 
[秋審先聲]  
　　姑蘇訪事人云每届三四月間各省例有秋審之舉本年江蘇應入秋審之案共一百零七起男犯一百零五名女犯三口其中應解省提勘者八十六起男女犯八十七名口業經臬憲效述堂廉訪札飭各府州縣限三月二十日以前一併解抵省垣請撫憲恩藝棠大中丞示期提勘 
[示期課吏]  
　　杭州訪事友人云浙省大吏自去冬設立課吏館迄今將及一年邇者撫憲誠果泉大中丞定期二月十六日舉行甄别日前牌示轅門云照得本護院定於二月十六日起考試課吏館甄别凡在省候補人員無論正途捐納一律先期赴館報名以同通州縣爲一班佐貳雜職爲一班聽候命題扃試爲此仰在省候補各員一體遵照務於日内齊集報名投考切勿意存觀望自甘廢棄如有託故不到者以規避論毋違特示 
[閩興工藝]  
　　福州訪事人云省垣開元寺大殿自遭回祿之災未經募建其左鐵佛殿亦年久失修勢將傾圯現經大吏飭改工藝總局札委章均生司馬及章樹卿高菊年二少尹總其事閩侯兩縣所禁人犯發交局中肄習者約二三十人紳民子弟亦准送局學藝惟與各犯工作食宿分爲兩處以免良莠混淆廳事中由臬司楊俊卿廉訪撰聨句云圜土聚罷民上罪三年中罪二年下罪一年但能改過自新司宼必加宥典 
 
 

Page 3

 
 
飭材供利用木工七事金工六事皮工五事惟以因人施教冬官具有成書 
[浙省官塲紀事]  
　　杭州訪事人云月初某日下城保甲總巡趙佑之大令奉藩憲黃幼農方伯委署山陰縣篆遂赴各憲衙門叩謝一面部署行裝擇吉赴越○日前臨海縣學習期滿雲騎尉賀襲尉鼎奎親投撫轅禀請考騐本月初七日撫憲誠果泉中丞特委中恊管叅戎在羅木營考試馬步洋槍襲尉隨赴轅叩謝請領咨文以便入都引見 
[邗郡官塲紀事]  
　　揚州訪事友人云兩淮鹽捕營改練洋操之後軍容整肅壁壘一新上月運憲程雨亭都轉親蒞西門外大校塲校閲○前署泰壩監掣同知洪良士分轉於正月下旬某日出因病缺嗣君擇日在洗馬橋公館大殮分轉原籍皖江大約終七後卽須扶柩回珂里○兩淮運司程雨亭都轉奉旨升授廣東臬司本擬卽赴新任供職嗣經署兩江總督兼鹽政大臣張香濤宮保具摺入奏請留一年日前接奉行知屬下各員莫不歡呼雀躍一 
[潤郡官塲紀事]  
　　鎭江訪事友人云本月初四日南洋常備右軍統領杜雲秋觀察督率所部各營軍士前往南門外九里山操演○近者淮揚鎮總兵潘鎭軍萬才由袁公浦乘舟南下本月初三日道出京口拜會各當道翌晨揚帆赴金陵謁見署兩江總督兼南洋通商大臣張香濤宮保○近日署丹徒縣洪鷺汀大令擬將城内某菴改設啓蒙學堂諭令董事遵照籌辦嗣因經費無著議定向城外各茶肆每碗抽捐錢一文日内將出示曉諭矣○二月初六日爲常鎭通海道兼鎭江關監督長久山觀察攬揆良辰屬下各員均往祝嘏○南洋常備右軍統領杜雲秋觀察於月之初十日乘招商局江裕輪船赴白門謁見署兩江總督張香濤宮保禀陳公務瀕行麾下各營員弁咸赴江干恭送 
[上海官塲紀事]  
　　前法界公廨讞員杜枝園明府昨由蘇來滬命駕詣上海縣署拜會縣主汪瑤庭大令晤談片刻而别○義渡局委員許明府現經蘇松太兵備道袁海觀觀察札飭叧候差委所遺局務委吳昌碩明府接辦明府奉委後於昨日到差隨命駕至馬路工程局謁見總辦翁子文太守○浙江海運滬局會辦尹明府於日前赴省昨已公畢回滬已進局視事矣 
[大令騐屍]  
　　丹陽人丁阿二之母丁李氏與浪子王某私識同住本邑法界褚家橋左近秉安里近日王欲將丁女許字與人阿二不依致被王刃傷要害而死事爲捕頭所聞立傳丁李氏問明原委著包探恊同地保投報上海縣署昨日正午十二點鐘時縣主汪瑤庭大令呵殿蒞屍塲先傳丁李氏研訊供稱兒子惡王干預女兒姻事與之口角以致被王戳斃其時小婦人並不在塲王遂乘間逃逸大令命將屍身舁出飭仵役如法相騐旋唱報死者耳後重塲二處委係因傷身死丁李氏求准自行棺殮大令准之飭吏塡明屍格聽候緝獲兇手照例懲辦 
[上海縣署瑣案]  
　　丁惠生控錢會山圖佔寡嫂沈氏爲妻等情前晚縣主汪瑤庭大令升堂研訊錢供小的鰥居已久去年十月十四日沈姓老婦來言伊姪女丁沈氏夫故無依自願醮與小的祗索財禮洋銀三十元爲夫營葬小的允之十七日小的因事出外丁惠生將伊嫂丁沈氏送至小的家次日收去洋銀三十元至十一月初六日之晚忽有武生丁蘭卿者率領二十餘人擁至家中突將小的綑縳尋獲丁沈氏劍負而逃衣服棉花一併攫去求向追還沈雲祥供丁沈氏係小的姪女再醮錢姓時小的並未爲媒後丁惠生曾央小的向錢加價小的不允錢阿東供丁沈氏自嫁錢會山後丁惠生曾托小的向之加價小的不允至丁沈氏被劫時小的不在家内丁惠生供小的寡嫂並未再醮實被錢圖佔丁沈氏供丈夫於去年逝世遺有兩子十月十七日小婦人行經錢姓門前突被錢拽入閉置室中十一月初六夜正欲與小婦人成親小婦人乘隙逃回實無再醮之事大令飭將丁患生掌頰四十十笞臀二百板然後交人保出丁沈氏掌頰四十下發堂留養○日前浙江試用巡檢蔣少尹遣丁投案控張叔明不贖所抵單契等情大令准詞提張研訊張供光緖二十一年小的將房屋單契向蔣抵借洋銀五百元每月一分三釐利息祗付過息金八月目下正在窘鄉祗能還本求免加利侯迪卿供張向蔣抵借洋銀係小的作保嗣因無力清償言願祇還借本小的許以代償利息洋銀三十元尚有不敷則由張繕立票據蔣不允以致涉訟公庭大令飭張具呈遵結交人保出限三日内措還洋銀五百元再出立期票九十元侯代償利息三十元 
[上海巡防局案] 　　 
　　前日陸家浜漂白公所司事分給各工人酒資時突有吳阿烏毛福郭阿六等衆流氓乘機滋擾因被司事扭送二十三七鋪巡防局局員姚谷蓀二尹詰知瞿錫堂爲首遂判令將吳毛各責二百板郭從寛免責交人保出予限三日將瞿交案訊懲 
[馬路工程局案]  
　　去年唐俞氏控歇夥翁連連侵吞洋銀一百餘元等情總辦翁子文太守飭役提翁倩襄讞委員黃衡堂二尹研訊二尹斷令交還洋銀三十元翁卽繳呈二十凶二尹著交張阿二保出限於正月杪繳清前日氏以翁逾限不繳投局請追太守飭差傳張勒令如數代繳 
[英美租界公堂會訊案]  
　　紹酒認捐公所巡丁王子山緝獲漏捐酒販張東望解交貨捐局委員某君移請上海縣轉移英美租界公廨訊奪不知張如何出外奔投美界捕房稱王在租界中攫去紹酒十六壜捕頭令包探倪順泉將酒提回連王解案張延律師瓊司聲訴紹酒認捐公所延律師雷滿主控瓊司聲稱張所販紹酒分裝四船由蘇州來滬於華歴正月初五日開行先有一船抵滬暫泊美租界裏虹橋左近河内遣人至南市報捐洋銀三十元詎知五及侯翟卿仍以漏捐爲詞攫去十六壜見証四人請卽傳質張供上年十二月二十六日冋王侯説明正月初旬有酒四船來滬認捐洋銀三十元至初五日風狂潮急船未到齊未及將捐欵交去致被攫取十六壜迨捐欸交清酒仍不還故投捕房聲訴張榮華供小的係船夥是日泊船裏虹橋左近目見王取去酒十六罎黃阿三供是日小的之船與載酒之船並泊目擊伊等將酒取去包探倪順泉禀稱西歴二月十九號張投報捕房稱王等在租界中將酒攫去捕頭令小的傳齊見証人於二十號協同西探至南市貨捐局查詢時所取之酒在天井内局中人言由認捐公所送來當卽開明王侯及朱福卿錢英生四人名姓交小的帶回旋由張控奉大老爺出牌協同縣差將王提案請究雷律師將張各供反復辯駁時日已過午司馬與英總領事署繙譯官迪比南君互商諭候復訊核奪 
[美租界捕房紀事] 　 
　　昨日午前舟子陳均郎投捕房訴稱流氓夏阿華索借不遂用刀刺傷捕頭允令包探緝拿兇手○昨日本邑人錢福順不知在何處拾得金錢一枚携至外虹口某小錢莊竞換洋銀包探陳洪德見而詰問言語支吾因之拘入捕房捕頭令押候解送公堂壽請讞員張柄樞司馬訊究○昨晨偷兒朱石郎掩入寄居篷路之甬人陳姓家行竊首飾旋被包探朱桂生所獲解入捕房捕頭令押候轉解公堂禀請訊辦○昨日甬人陳阿蓮在元芳路向錢阿榮索取舊欠口角之餘互相毆擊旋復扭入捕房呶呶聲訴捕頭告以事涉錢債捕房無管理之權 
令自投公堂具控 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[移禁劣生]  
　　聞之湖北友人云去年隨州革生舒生陽糾集匪人搶劫軍火案發由隨州知州某直刺禀請鄂督張香濤制軍將舒移解監犯稀少之縣嚴加收禁以遏亂萌兹錄其禀稿曰竊查案奉本府轉奉臬憲札開奉督部堂批禀陽縣禀𧴨生舒生陽與教爲仇勾結成抗冐充福音教友現經隨州拿獲請示遵辦緣由奉批據禀隨州貢生舒博齋卽舒生陽以隔屬不干已之事與教民涉訟有仇竟敢生事尋　實　不安本分應如何酌加懲處仰司會道會核妥議詳覆飭遵又奉撫部院批查該貢生舒博齋卽舒生陽因與天主教民有仇輙敢勾結成榮先　　　教希圖報復並在隨棗一帶假福音堂之名設堂煽惑實屬不法巳極解棗歸案審辦須由該貢生住處經過道途跋涉疎脱堪虞自應准將舒博齋在隨州永遠監禁俾免復出滋事仰司會道速飭遵照辦理等因轉行下州奉此查此案前准棗陽縣函知防營被搶並據天主堂照稱該貢生舒生陽假冐福音教糾匪搶掠請爲拿辦各等情當經卑州會營拘獲訊供狡展卑州據實通詳請子斥革嚴審奉批在案兹奉前因伏在該貢生舒生陽卽舒博齋所犯罪狀本屬虧行玩法之尤予以永禁適當其罪棗陽縣所請在隨永禁免其解棗之處無非恐其黨羽衆多中途劫奪起見然卑州係该貢生原籍交涉夥黨多於棗陽山僻愚頑鮮知法紀旣敢肆志於防營卽無難嘗試於監獄倘該貢生聞知永禁驤絶冀望深恐意外之事出於肘腋而監禁旣屬永遠更屬防不勝防萬一該貢生脱逃出外勢必與天主教尋釁報復釀成交涉重案先前該汛官周弁來州卑職曾以此事面詢據稱該處天主教民自舒生陽獲咎以來罔弗躊躇滿志舒黨之敢怒而不敢言者陰有醵資保舒不成再説之議等語未變卽有監生廖鴻賓文童李香亭等爲之辯誣邀恩雖經設詞批示將卷密藏總恐事難久秘貽悔他日可否仰懇憲恩准將永禁革生舒生陽卽舒博齋移解教案無多監犯稀少之縣牢固收禁實於隨棗地方有益如蒙俯允照准尚求迅速批行以便遵辦竊查卑州自光緖二十三年革生李日生閙教以來始而民教相仇繼而兩教互抵又有會匪攙雜其間動輒思逞是以連年所出敎案駭人聽聞卑職於前年到任後繙閲舊卷採訪輿論深恐禍不旋踵滋爲民累每遇民教齟齬之事不敢不持正擘畫杜其萌糵深恐不豫則廢或致臨事周張故年餘以來尚無煩瀆憲聰之事此案舒生陽與天主教本有深仇因不得逞志于隨膽敢勾結棗匪越境滋事殊屬不法未便因其犯事在棗聽其漏網致貽兩邑之患所以卑職於聞信後設法行起軍裝再謀弋獲得手實非易易天主堂洋教士車司鐸去臘與卑職晤面曾以此案辦法爲問可見其尚未去懷萬一意外變生必貽巨患用敢不揣冐昧據實禀陳是否有當仰祈俯賜察核批示祗遵 
[英美租界公廨晚堂案]  
　　奚恪齋控孫增祥吞沒店中貲本等情前晚讞員張柄樞司馬升堂研訊奚供上年五月紥珠花匠孫增祥糾開珠寳店付去資本洋銀八千零八十元迨開市後將及一月查檢各帳均不符合爲特控請究追孫供小的領得資本洋銀五千一百元有收條爲懲並無八千餘元之數開市後催令添本奚置之不採小的不得已將珠寳托周成樑持向恒泰祥顧繡店抵銀二千八百兩向奚催贖一味游移叩求明察周所供與孫相同司馬飭將孫交妥人保出候飭珠寶董事秉公清理 
[英美租界公堂瑣案]  
　　包探趙銀河解吳阿根到案禀稱此人先後行竊李氏華王氏等六家衣物報由小的拘獲送案請究讞員張柄樞司馬商之英總領事署繙譯官迪比南君判笞責三百板枷號一月○包探錢榮堂解王阿大王三子到案禀稱伊等二人串竊怡和洋行貨棧中舊鐵一塊報由小的拘獲送案請懲司馬判各笞責二百板枷示一禮拜○包探徐阿華解林少炳章海卿至案禀稱伊等二人同在某善堂服役乘隙竊取捐簿收條在外冒收捐欵報由小的拘獲送請究懲司馬判各笞責二百板發押捕房二月捐簿給堂中司事某甲具領○包探竇如海解畢阿坤劉廣和到案禀稱伊等二人至萬源祥珠寶店串竊鉅贓除由小的吊到外尚少珠寶各物所値不貲爲特送請訊奪司馬飭將吊出之贓給失主具領劉押候研究餘贓 
[法租界捕房瑣案]  
　　積竊盛生王阿二前由包探拘押捕房昨日讞員孫建臣大令飭提至案著各枷二個月責五百板期滿之後發改過所監禁三個月○偷兒陸桂銀張錫坤前由包探拘押捕房昨日大令飭提至案著將陸枷半個月期滿責釋張責手心一百下○法人伊磨田所雇傭人潘丫頭私收客帳控經比責閲時已久未繳分文昨日大令飭提至案重笞五百板取具攺過切結從寛開釋○費友鄉前控胡杏生欠洋銀七百五十元奉大令訊追胡先繳二百五十元大令給費具領兹又繳到五百元費聞之卽於昨日投案具領大令著具呈領狀存案備查○日前某洋貨店歇夥楊瑞林私刊圖章鈐於字條持向某店鋪冒取貨物被控到案大令飭押候如數照償旋於昨日飭包探將楊帶出赶緊向人 
措資繳案 
[蘇垣官報]  
　　二月十二日同知以立坦知縣詹樹梅均禀辭赴海運京沽局差趙樹楷禀知由松江金山縣任内交代初限算結回指分江蘇試用從九品熊定周湖北人由京看騐來省禀到十三日知州張澮專丁來省禀知奉制憲委三江師範學堂提調差贑倬縣徐樹鍔禀到卽辭花翎同知銜卽用縣孫友萼禀知起服繳杏到省知縣俞志善禀辭管解京餉差十四日欽賜翰林院檢討銜張霖湖北人到籤分江蘇補用道逢恩承山東人通知由京領照到省二品頂戴候補道徐炳　到知府孫毓驥禀知赴上海公幹卽辭知縣馬枚專丁省來禀知赴海運京沽局差縣丞王篤基禀謝奉上海道憲委北新涇巡防差 
[金陵官報]  
　　二月初九日皖岸督銷候補道程龢祥到湖北候補道朱滋澤辭湖廣叅將羅珍材禀知赴蕉湖公幹知縣張學緖辭赴滬陳崇煌叩謝記功一次江甯府敎授陸厚基謝委學堂監學初十日江南提豪李占椿軍門親拜謝步直隸直隸州王繼善辭赴滬銷電報局差贛榆縣徐樹鍔辭赴蘇見撫憲知縣趙宗獻叩謝四川公幹給奬酌委一次陳其璟奉委赴八封洲會丈蘆洲卽辭委署常州營遊擊吳克威辭赴任 
[皖省官報]  
　　二月初五日徽州府同知請補鳳廬同知田芸辭署池大同知陳遠績到候補知縣王在欽知奉臬台委首縣帮審巡牌余光柱知奉撫憲委辦皖北茶厘初六初七日牌示壽州學正查有試用訓導葛廷芳堪以委署五品銜指分安徽試用縣丞尉遲智前泗州吏目施際昌到起服來省候補知府任廷牧到由池甯查勘礦務回知縣李振遠謝超委一次謝維喈知奉委赴桐城淸理籌議縣丞汪孝銘知奉委解屯銀赴金陵典史黃玉麟知奉洋務局委學習 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
