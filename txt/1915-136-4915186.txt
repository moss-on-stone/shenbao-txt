# 1915 - 136 - 4915186

 

Page 1

 
 
   
 
 

Page 2

 
 
時評 
[美國之通牒（冷）]  
　　余嘗謂交涉後之交涉蓋以此次中日交涉之後已伏他日各種交涉之機也今美政府之牒文又至矣是又交涉後交涉之一端也美政府之牒文日電雖謂其係對内之關係然其最要之點則爲均沾一語旣曰均沾則今日與諸日者他日獨不可由閏索之耶更若譯電所傳則以無碍美之利益爲主而所謂無碍利益一語其界限又極可商美苟以爲利日者碍美則我將何從以解之夫美之與我今日無侵略之心而其國之主義又非若我前言之可畏然其因此交涉以留日後交涉之地步則甚顯然也 
[命令]  
　　五月二十二日大總統策令梁壽相武玉潤趙雙綸林殿香丁　陶炯照鄭爵均給予四等嘉禾章此令 
又令財政部呈請任命劉濟坤爲陜西秦豐銀行兼富秦錢局監理官應照准此令 
又令陸軍部呈准吉林巡按使孟憲彜咨稱佐領景貴因病詳請辭職應照准此令 
又令陸軍部呈准　藍旗蒙古都統張德彜咨擬以連海承襲世管佐領請准接襲等語應照准此令 
又令陸軍部呈准銀藍旗蒙古都統張德彜咨擬以榮錫補印務參領成安補參領英秀補副參領海泉補印務章京榮寛補公中佐領請予准補等語應照准此令 
又令蒙藏院呈據靑海西後旗扎薩克郡王吹庫爾僧格等報稱拉希隆廟之那木喀呼圖克圖及扎薩克喇嘛文實等開導蒙衆有功地方請予獎勵等語除扎薩克喇嘛文寳曾經獎叙應毌庸議外那木喀呼圖克圖着賞用黃團車商卓特巴帕克巴扎布著賞給綽爾濟名號以示激勵此令 
[專電]  
　　北京電肅政史救亡條陳約三千言詞多痛切如謂中國軍費多於日本一倍攺革之後所召募及殘餘巡防隊皆宜大加裁汰各省陸軍集於省城者常二三萬人於民情國計均不相宜應酌量抽減近日攺徵驗契禁烟緝黨諸事幾無一不爲官吏詐財虐民之資又自保舉考試之途開仕途壅塞於是情乞賄求所在皆是自治議會相繼取消司法徵收迭加委託監察太疏官吏藉以恣行威福者十人而九均爲吏治不整之由又近者制禮樂修書史行考試而復科舉之謬說方且騰播復古潮流太甚不知今日乃救焚拯溺之時决非鼓吹休明之日至言財政謂去年鹽欵收入皆加價所得去前淸原額尙遠公債發行皆官强迫而致尤與人民樂輸無涉錙銖取之泥沙用之可爲歎息等語尤爲沈痛故有二十一日之申令 
　　北京電農商部派袁克文爲福中礦務總公司副督辦請作爲簡任已奉批如呈備案 
　　北京電黔巡按龍建章電賀交涉勝利擬擇期慶祝大總統嚴加申斥 
[譯電]  
　　北京電美國曾以下載之牒文致與中政府美政府鑒於中日兩國已往及未結之交涉情勢及因以訂定之條約特致文照會中華民國凡中日兩國已定或將定之任何條約有碍美國與旅華美人之條約權利或中國政治或領土之完全或各國對華爲衆所共知之開放門户政策者美國不能承認美國已以同式牒文照會日本政府以上牒文乃本月十二日前後所交出（二十二日） 
[特約路透電]  
　　東京電今日國會中加藤外相爲議員詰問之時辯論之事皆關於中日交涉加藤直稱日本决計欲免去更可慘之中日戰爭故出此通融之策衆呼曰否否加藤厲聲詰之曰君等欲戰乎靑島之交還乃依據日本未辦交涉前已經决定之政策議員旋詢及外國干涉一層加藤謂各國皆未干預此次交涉但日本對於英國尤爲感激加藤並盛稱英使朱爾典扶助中日和解之出力（二十二日） 
[戰電（英人路透電）]  
　　巴黎電今日午後公報宣稱我軍淸除洛萊特聖母院山坡一帶戰濠之事功昨已吿竣交通戰濠内德兵死者甚衆餘均投降夜間敵軍回攻數次均受重創而退我軍復在洛萊特敎堂東南得有進步今距亞白蘭東南極端僅一百邁當今晚公報宣稱英軍在拉巴塞北面擊退猛攻之敵軍敵軍死亡甚衆我軍在亞白蘭村奪獲數屋日俘敵軍若干德軍雖發砲猛轟卒無效果（二十二日） 
　　倫敦電費蘭巨元帥公報謂昨晚番斯土倍爾有激烈砲戰英軍已在康克吕南面續獲進步（二十二日） 
　　倫敦電載兵專車向南駛行在卡萊爾附近格里特拉地方與慢車相撞兵士死者頗多傷者三百兩車皆爲火焚據最近消息云格里特拉火車失事共死二十人又電裝兵車中今已檢出死屍四十具該車開往英國南方載有軍官十四兵四百六十五皆蘇格蘭兵失事後點名到者僅有五十二人餘多從事於施救之舉（二十二日） 
　　卡萊爾電兵車與客車在格里特拉相撞兩車皆毀後倫敦專車又疾駛而來不及避讓以致破物遍地擾亂萬分火焰蔓延破車如在爐中受傷之兵士施行援助之事極爲奮勇（二十二日） 
　　倫敦電公報局謂十九日英法聨軍在加里波里南部已得若干進步刻方鞏固其新得之地位十八夜土軍猛撲澳軍卒被擊退土軍損失七千人内有二千人陣亡澳軍死傷共五百人（二十二日） 
　　彼得格勒電公報謂俄軍已占據阿米尼亞之境内蕯拉爾凡恩與巴施加爾斯三處土軍已向比特里斯及南方而逃（二十二日） 
　　倫敦電奥國昨以通牒致意聲明奥國於近今談判時實抱讓步之意並拒絶承認意國非難三國盟約之言該盟約須至一九二零年滿限且謂意大利目下行動發生之禍害須由意國擔負責任（二十二日） 
　　倫敦電意大利政府宣布北部各省亞德里亞海濱各島嶼郡邑及各砲台自二十三日起均入於戰爭狀態（二十三日） 
　　羅馬電意皇已批准政府戰時特權議案（二十二日） 
　　倫敦電意大利已召集陸軍（二十三日） 
　　羅馬電聞意内閣已擬定宣戰書（二十二日） 
　　倫敦電路透訪員二十一日從意國邊界來電稱意人愛國熱潮湧遍全國北部激昻尤甚米蘭氣象極爲動人然挜擾亂舉動故無須兵警維持秩序土林境内亦有同樣之景象各家皆懸國旗羣衆對於兵士之赴邊界者咸向之歡呼威尼斯衆人聚於聖瑪米敎堂以待國會議定政府戰時特權議案之結果後聞該議案通過即掛旗歡呼特里斯特人之在該處者皆爲之喜不自禁意大利各殖民地來電謂意人數萬願聽政府調遣且有數萬願吿奮勇（二十二日） 
　　　羅馬電英法俄大使羅希代表均在國會大受歡呼首相薩氏演說海陸軍狀况時衆殊興奮皆向陸軍席歡呼各軍官歡呼作答極形誠摰上議院與政府之同心甚至較下議院尤切各員皆起立歡呼惟德使蒲羅親王之戚康波里爾親王獨坐衆乃怒斥之且令其起立是日院中愛國之表示足以永誌不忘羅馬敎皇已助賑捐法郎十萬枚所募賑捐將以一百萬枚救濟意人奥軍軍艦游弋於阿爾巴尼亞海濱者已退至開太洛（二十日） 
　　彼得格勒電俄國波羅的海艦隊司令愛森海軍大將患肺炎病逝世（二十一日） 
　　倫敦電内閣更員一節星期二日以前不致正式宣布（二十二日） 
[東方通信社電（日本人組織）]  
　　東京電上海電報所云美國對於中日兩國有提出抗議之事今據所聞美國誠有通牒兩國政府惟其事實實如左列 
（一）美國政府對於中日兩國現將訂結協約深信與美國在華所有權利無何等之影響 
（二）美國政府深信中日新協約成立之後按照最惠國條欵當然可以均霑所記不過如上二點其實不足視爲重要蓋美國内對此中日協約有抱疑惑者美國政府爲解此疑發此通吿亦對内政策上有效果之通牒云（二十三日） 
　　東京電政友會之代表演說者床次氏因贊成交還靑島之主意致招政友會部内之物議又同志會黑須氏因政友會之望月氏惡駡外相爲賣國奴動議請付懲戒詎贊成者少此動議不成立因是同志會内部亦起物議乃至幹部宣吿辭職現各政黨均極混亂云（二十三日） 
　　東京電反對政府黨與政府黨均以外交問題爲主題開演說會惟昨日加藤外相答辯反對之論識者皆甚滿足故欲驅使黨派之心煽惑運動恐難成功此一般之觀測也（二十三日）　　東京電昨日議會質問續出直至夜九時止政友會代議士望月圭介氏於昨夜在議會肆口謾駡加藤外相爲賣國奴同志會方面多以該代議士爲失言一時議場甚爲混亂同志會代議士黑須龍太郎氏動議請將望月氏付懲罰惟因贊成者少故此動議不能成立因是復起幹部不信任問題同志會之幹部遂請辭職（二十三日） 
　　東京電議會之質問儘以一日終結明日即開豫算委員會（二十三日） 
[公電]  
　　通州商會來電上海日報公會轉各報館均鑒今日開救國儲金第二次演說會錢莊學生趙伯亷晈破指尖大書血吿儲金救國六字特聞通州商會漾 
要聞一 
[德國財政現况]  
　　大陸報載四月十四日柯洛業消息德國財政大臣希爾佛里區博士近在國會演說德國財政現况柯洛業半官報曾節錄其原文如下吾人辛苦經營蓄聚財力積多年之功乃得組織完善而於國家有事之時以收實效開戰之初數星期内財政不無稍形紊亂但帝國銀行卽力求矯正之未幾借欵銀行亦吿成立於是吾國財政制度乃現鞏固之象而金融市面亦遂恢復原狀矣英倫銀行曾將銀行貼現率增至百分之十吾國銀行不必出此僅收百分之六已甚充分諸敵國及多數之中立國或施行銀行休假例或頒布銀行救急律吾國均未行之吾國與聨盟國之奥匈所用戰費諸君已知之矣卽土耳其亦知節費作戰之法諸敵國之戰費必較中央各國爲巨此爲無可疑之事而英國於此數月内所費尤巨自去年七月杪至本年三月杪八個月内共需馬克九千兆俄國戰費未有確數據英國財政大臣喬治氏宣稱俄法兩國所需戰費約倍於英故若加入比塞孟三國戰費則諸敵國每日須需馬克一百二十兆餘月計之則有三千六百兆之多政府之籌募巨欵不外下列數法（一）借 
 
 

Page 3

 
 
債（二）發行國庫劵及紙幣（三）撙節國用三法之中以後一法最難實行蓋撙節過甚則有因陋簡之弊公共利益勢必受礙德國於此謹守範圍不敢稍事放越且戰費總額較尋常豫算案超出數倍縱於國用竭力撙節所得之數較諸總額相去懸殊無濟於事俄國今已放棄其烈酒專賣豐富之入稅而英國獨毅然施行飲料新稅以不適當之方法維持其奮習所得之數抵付因戰爭增加之債息尙屬不敷遑論其他况其豫算案缺乏甚巨尙須挪移所定償還債欵之金以事彌補凡敵國所募之借欵無一如德國之勝利者吾國第二次借欵售價較第一次漲高百分之一英國則爲招徠起見所定章程異常遷就而其債劵價反跌落去秋英國財政大臣喬治氏曾言英國戰費充足在本年七月之前無庸乞助公衆但英政府今已宣布不日將籌募第二次借欵矣俄法兩　近力圖籌募巨欵以充戰費俄國常賴外國金融市場以資周轉其有此舉不足爲異俄國雖已在英美兩國募得借欵約馬克六百兆今後難望吿貸於外國至於法國平日常輕奥國金融市場實則彼之金融市場反處奥下彼之募集借欵乃以新債抵付舊債政府實無所獲以紙易紙乃法國之財政政策也法俄之財政今皆異常窘急則不得不仰給於英俄國財政大臣近因以出游三協約國各報且主張公同募債喬治氏親蒞平民議院報吿財政會議之結果其最關重要者所議三協約國公同募債一舉因英國之反對而入於否境英國實不信任俄國也英國之財政今亦呈有弱象所謂弱象乃指英倫銀行存金較少而言也德帝國銀行之存金多於英國兩倍開戰之初吾國存金約馬克一千二百五十兆今已增至二千三百兆法國雖竭力搜括而官銀行存金之數幾仍與開戰時相同英倫銀行之存金初因坎拿大澳大利亞之陸續運入且因吸收埃及與比國銀行之存金故其數嘗增但自十一月後即日減無已此外吾國各大銀行及貯蓄銀行所增存金爲數亦巨至所以有此驚人之成績者實因吾國經濟生活極適用於戰爭而巨大之戰費且能間接裨益國内之工業故也 
各中立國因德國國外滙費之漲落遂謂吾國財政四位爲不佳其實紐約等處德國滙費之率與德國財政地位之實力絶無絲毫關係吾人未嘗不可寄現金於外國以矯正德國匯費率但多積現金於國家銀行較諸補救國外匯費率尤關重大故吾人不願使金錢流於外也英人亦不能以匯費之故揶揄德人英人曾從銀行提出現金甚多然英國匯費率較之美金仍不能免　落百分之幾此爲拿破崙戰爭持代以來所未有者也敵國謂德國國外貿易停滯定使國内經濟機關爲之大紊此言實爲荒謬昧於德國智力體力慘淡經營所發展之國家實力矣德國人民於數月之内已同心協力成一極有力之戰爭機械試觀全國無一遊民工廠照常開工鐵路運貨雖少然亦未曾大減凡外國原料爲德國所缺者德之格物家實業家類能發明替代之品即以硝石一項而言智利國運入德國者不下一砷萬噸今進口已絶但德人於短少時間之内即能發明新法從空氣中提取淡氣以代之德國需用硝石甚多今仍不愁缺乏於此可見德人能成世人所未能想見之事業矣德國七千萬人皆知自立絶無依賴之性故在此敵國欲餓我人民毀我文化空前絶後之大戰爭中毫無所苦吾人旣獲勝利於今日定可佔優勢於將來也 
[巴塞法爾少校之飛艇與飛機成績談]  
　　巴斯克少尉曰一日余訪奥谷斯特巴塞法爾少校於其卡洛屯堡之府邸而請其語余於敵國飛艇與飛機等向來之成績有何意見當蒙巴塞法爾少校不棄而即語我其意見曰凡吾國飛艇飛機與敵人之艇機所執行者每日皆有報紙之報吿可證勿庸贅述若專就敵人之飛艇而論則聞見者甚少或求其故謂吾敵國所有飛艇爲數甚少誠亦實情也英國於一千九百十四年以來所撥歸海軍節制之飛艇約有六艘而今正建造者共有九艘其中有巴塞法爾氏之模型者一隻惟此六艘之中業有五艘已無戰鬥之價値故今惟有能應練習之需也法國有飛艇十八艘此外尙有五艘今正在建造中惟其中只有一艘陸軍飛艇曰斯彼斯者有一萬六千四百六十立方密達類乎有一萬九千五百至二萬三千立方密達之翟佩琳式飛艇迄今法國所設飛艇停泊所共有二十四處而有四分之三半爲德軍所佔半爲德軍所破壞蓋多在其東陲要寨線内也俄國現成之飛艇共計十三艘其中有一艘係巴寨法爾廠製惟若論其迄今所有之成績則莫如不言耳 
若以飛行器具之關係而論則德國獨能力勝其三敵已可想見不必深言而英國當道則向來於飛行事業上未有遠見今方始恍然大悟此爲報復之所必需無奈爲時已遲縱令追悔從速振興亦有不及况許多新奇之事物尙有大半絶未試行一次乎迄今英國所有飛艇停泊所共有十五處計屬於海軍者七處屬於陸軍者八處爾後尙擬在英格蘭蘇格蘭愛爾蘭等地再設停泊所二十三處而其陸軍部且有意設出發停落地百處購地八百畝焉俄法兩國之飛行事業頗形發達亦適敷其所需現在法國飛艇隊共分三部即維塞日斯萊姆斯與里昻等是也每部有飛行家停泊所六七處而在非洲北部則僅有四處 
巴斯克少尉叩之曰敢問年前英國所買巴塞法爾飛艇今已何如 
巴塞法爾少校曰英國所買巴塞法爾飛艇雖屬英國目前唯一可用之飛行器而迄今尙在其國内未曾一來歐洲大陸大約留在國内以備防衛其祖國但有巴塞法爾飛艇者不僅英國而俄意日本土耳其等國亦各購有一二或多艘也 
少尉問曰當今戰局吾德果須先佔加萊斯而後能由空中用炸彈轟炸倫敦乎少校曰佔領加萊斯絶非由空中炸毀倫敦所必要之首端蓋由德之布勒門埠前往倫敦相距不過四百二十五海哩而赴胡爾則僅有三百六十三海哩是此區區離於吾德飛艇不過一脚間事也惟吾國飛艇可以迄今又久未完結其所應治之事乃大好之問題耳 
問曰飛艇已達人所期望者乎或已過之抑又尙在游移之間 
答曰飛艇於各種用途已滿仰賴於彼者之希望縱令將來運送軍旅不能用彼而用之搜索則非常便利尤以用之於遠道搜索破壞重要之軍房要寨以及擾亂敵人威嚇敵人與敵國民間等端有不可限量之價値焉而擾亂敵人使其因飛艇飛機等陸續發見膽破心驚道德力衰則最關重要如今英國深恐翟佩琳飛艇駕臨晝夜惴惴不安即其明證也問曰飛行家之炸彈與弓矢可致巨害乎答曰除上所言破壞一切軍事地點如房屋橋樑船隻鐵路等項外則飛行家惟見有縱隊如開進隊伍或集合隊形方得擲抛炸彈假若遇集合之馬隊飛行家炸彈可立即加之以巨創至遇集合出發之隊伍時飛行家之弓矢雖可加以創害但甚微也此外飛行家之弓矢幾可謂毫無用項矣 
問曰吾德飛艇何在 
答曰此不便明言其相近之故蓋吾敵人以英爲首苟其得知一切意外之事必計算行之也故今亦只可言曰時機尙未熟請忍耐可也假令德人苟有日治事必求一勞永逸不致有所遺誤可斷言也 
總之飛艇尙有所望而飛機則已遠過人所期望於彼者蓋今飛機用搜索已有時不可少之勢故謂其將來大有後望確無可疑苟再推廣飛艇之能力使之能運送軍隊則阿維亞提克之支部亦大有後望焉 
[交涉結束後之歐美各國]  
　　美國不滿意之表示北京亞細亞細亞報近載有美國不滿於中日交涉一則與時局頗有關係茲特轉載如下自日本提出最後通牒中國承諾其要求於是中日兩國同時均將此中情節通吿各國茲得華盛頓確息美國政府接此通吿大不以中國之所承諾爲然謂依此協約之結果則各國在中國所取之均勢主義不啻根本打破美國在目前之時局雖不能取何種决然之處置然他日遇有時機則必提出相當之辦法以期回復東亞之原狀而維持美國素採之均勢主義云云據此則中日兩國之談判目前雖已吿一叚落恐歐戰結局之際或尙有其他之問題發生也 
　　英俄得權利之風說中日交涉之影響中國地位必以是而變動此事人人知之前此日本朝日新聞所傳俄人態度已略露端倪吾人尙不信其來乃如是之速今閱日本中央新聞所記則更有駭人聽聞者試譯數則如左某日之夕刋曰北京特電題曰英俄之權利獲得語尚含糊惟言俄得某處至某處英得某處至某處之鐵道建築權某日之朝刋曰北京特電題曰英國權利獲得言四川省礦山採掘之權爲英人所組織之東方開拓會社與支那政府間久懸之案今以英公使朱爾典氏之斡旋由英人之中英公司沛爾遜資本團及中央鑛業會社合同組織一四川礦山會社支那政府與該會社以特許權且許以四川漢口四川廣東之鐵道之敷設權又同日之晚刋曰北京特電題曰俄國之大要求言俄國將俟日本舆中國調印後直以北滿洲等比日本更爲有利之條件要求於支那以上云云固皆日報之言也不知彼何所根據以有此風說然亦殊耐人尋思矣 
雜評一 
[歐戰中之新現象（無名）]  
　　其一爲意大利加入戰局路透電旣日記其事而德電則絶不一言其二爲英内閣之更迭英電但記其事而其所以更迭之原因則未明悉此二事者雖與戰事無預而實有大影響於他日之戰事也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日新約簽字之前提]  
　　修正文字之枝節連日會議範圍本係修正文字據聞我外部於日前接日使照會謂五項應議之件本已聲明緩議惟核與他項尙有關連之處因又提出各項問題知照外部請其繼續核議陸子欣當卽呈明總統即奉諭飭妥爲應付並以五項各件與他項無若何關係確無急議之必要因决定照覆日使請其將修正文字各案先行着手辦理日前迎賓館會議除修正文字外即係答覆此項問題又連日由日使署小幡高尾兩參贊與外交部曹次長恊商修正文字之事現在已將條約内容及各種附件大致均修理完竣俟日公使接得該國政府回電即將全文謄寫以備訂期簽字 
　　條約簽字之日期中日條約本有今日（即二十一日）正式簽字之消息茲據詳細調查簽字之事今日尙不能舉行蓋以日公使主張以爲此次條約關係至重一切手續不能不格外愼重擬將此次修正文字之結果及近日會晤之情形詳細報吿該國政府聽候訓令俟得覆電再行訂期簽字在中國一方面主張則以此次條約内容旣經雙方協議修正當然今日可以簽字以免久稽時日惟日公使未允刻聞此次日公使要求攺訂簽字日期已聲明於接到該政府覆電之後即行通知其確期雖未預定大槪必在此數日之内不能過爲延緩也又據二十日京津泰晤士報云此次中日新約除用中文日文各一份而外兩國政府再各執存譯成法文者一份將來雙方不論於中文或日遇有歧解之處卽以法文爲憑 
　　宣布條約之預備此次中日條約簽字之後應由政府公布茲聞政府當局以爲此次交涉情形爲舉國人民之所注目現雖忍辱承認而其中不得已之情形尙恐能盡喻因擬就一種長至千餘言之命令一面將交涉始末情形詳爲宣示俾衆周知一而以救國保種之大義誥誡天下使知此次交涉委曲求全之苦衷及此後上下自强救國之責任其詞至爲沉痛迫切將於條約簽字正式宣布之日一同頒發 
[肅政廳之交涉善後條陳]  
　　肅政史鑒於中日交涉之失敗羣情憤慨都肅政史尤不以此次辦理外交者爲然現爲亡羊補牢計聞日前肅政廳上一極長之條陳於總統内容係由都肅政史莊蘊寛氏領銜全體肅政史署名措辭極爲沉痛全文分爲四項一曰振軍旅大致以中國現時氏數雖多而可用之兵則甚少擬請政府嚴行淘汰務使一兵有一兵之用而尤注得於將校之學識及士卒之訓練與武器之精利二日節財用大致以國家取於民者已多而駢枝之機關動支鉅欵閒散之冗員虚糜廪祿取之盡錙銖用之如泥沙國用不節民力將竭擬請節糜費以辦要政而息民力三曰進賢能大致以現在舊人引進過多其中　吏巧宦無所不有政事不舉職此之由擬請政府進賢退不肖務使用一人收一人之效而不致野有遺賢朝多倖進如今日之現象也四曰淸吏治大致以現在法重而不能實行極其禍弊雖官吏不能奉職而以法重之故轉有失出之病擬請政府變通現行之法律務使令出法隨庶吏治有澄淸之望此外尙有兩則一爲敎育一爲實業聞此案由都肅政史自行起草總統披覽之餘頗爲動容當卽批交政事堂政事堂得此後議論紜均謂一篇空文章無從着手左丞楊士琦以爲肅政廳本屬發言機關建議案自屬一篇空文章實行與否全觀政府之能力如何某要人主張以此案分交各部辦理如軍警則交内務陸軍兩部財政則交財政部楊左丞當以此說爲不能收實在之效果蓋各部對於此種案件原爲被動機關譬諸四肢百體使之運動者全爲腦筋若腦筋不動而單求四肢百體之自由運動勢所不能故最後之表决仍以不交部爲是又肅政廳以外另有某要人亦上書總統專以吏治澄淸賞罰嚴明爲治國之入手方法其所持理由略謂中國今日之政治猶已紊之絲着手整理非先得其頭緒不可吏治賞罰二者實爲入門方法其他財政敎育實業等亦非不可圖特一時並舉恐有欲速不達之患云云總統閱後以爲此說與肅政廳之建議案實可對照即批交政治討論會從長計議以便採擇 
[許世英以去就爭新約]  
　　昨福建巡按使許世英又有通電云各省將軍巡按使鎭守使均鑒急灰電諒達交涉案解决後閩省人士紛請力拒經已代電中央收回成命不意竟因此而受主座譴責哀我國民生斯時世查現在和約定期簽字將來種種受制於人禍患不知伊於胡底政府執政諸公事前毫無振作以拒要求各省將軍巡按事後又不電爭以資挽救有識之士以爲朝野無人不逞之徒以爲甘心賣國吁可惜哉茲准馮段兩將軍電請力拒極表同情除電復外并一面專電否認此次承諾全案無論能濟與否誓以去就爭之諸公遠慮深謀尙願有以敎我世英幸甚民國幸甚 
[電賀交涉成功者誰耶]  
　　粤某報於十八號載中央政府來電大致以此次中日交涉和平了結原屬屬政府萬不得已之苦衷撫心自問深負國民但國勢不敵自當暫忍一時痛苦徐圖永久 
之安凡屬官民尤宜爲國自愛以匡危局乃近有無聽官吏紛紛電賀此次交涉成功實屬駭人聽聞查和約成立利權已漸損失何功之有更何賀之可言應即傳諭申斥以爲不知自愛者戒云云 
十九日又載龍將軍李使致電各省將軍帰巡按使鎭守使略以此次日人非理要求凡屬血氣之倫無不感懐悲憤爭先挽救濟光等受國深恩爲國服勞天良俱在何敢於條件承認權利喪失之後倡言慶祝損已利人各報所載道路所傳濟光等電京提議提燈會以賀日人交涉成功似此絶無影響之談原無辯論之價値因接各省詰詢事關名譽用特詳實聲明除電京申辯外合即電知即希轉飭一體週知以免以訛傳訛駭人聽聞爲盼云云 
[漢口罷夜市案餘聞]  
　　漢口日信洋行漢陽堆棧昨與湖南幫工人衝突一節茲經查明其原因由於該棧起運棉花有一力夫於上樓時力疲不支失手將花包墮於樓下致傷管棧日人該日人疑其有意尋釁呼衆朋毆遍身受傷不能起立日人以其圖騙舁之門外其同類遂大鼓噪推夫頭某與之理論亦被毆辱衆力夫憤極大肆兇毆日人不敵遂閉門通電救援水警廳長何錫蕃聞信即電禀軍巡署當派駐於前師範學校内之軍隊前來當場捉去滋事者二十餘人而漢口日領事時亦派駐在租界日軍一排渡河至棧内駐紥何廳長深慮中日軍又起衝突終夜在彼不敢離去漢陽知事楊葆初亦在場傳言該受傷力夫及夫頭均舁至醫院即斃命又言祇斃一人日人方面亦有受傷者三人以所雇用執事華人傷略重當時漢陽城内外風聲鶴唳人心大震幸得軍警放哨異常戒嚴秩序未亂至次晨由段將軍飭丁交涉員與日領交涉該駐棧日軍即退回漢口所有該棧一帶軍警保衛極嚴以後交涉如何且俟續聞 
武漢社會前次對於日入感情雖不滿而表面上並未失歡乃十三晚滋擾日店之舉發現後連日日人竟自相驚恐和文漢口日報不曰有暴徒將搶日租界滅盡日本人卽曰華人組織暗殺團放火隊專以仇日云云其實日來武漢軍警保護日僑異常得力以上等說不知從何處傳來更可笑者十七日救國儲金大會亦謂爲排日舉動且云是夜有决死隊在華商跑馬廳開會又謂怡園側之華商公會開會又謂劉園於十八日午前三時密議排日云云種種毫無根據之說琳瑯滿紙不知是何用意若謂該報記者岡西門不明華情則彼在漢埠已有數十年與吾國政學商各界交往極密似不至此隔膜若謂有人傳布謠言則日來漢口軍警林立十目十手又誰敢者願該記者毌再以猜疑之詞挑撥兩國人之惡感也 
夏口縣知事張振聲於此次風潮前已請病假茲以才力不勝已央求吿退遺缺由巡按委汪文鈞暫行代理或云張之去官即爲謝日人之作用未知確否 
[交涉解决後之湖南觀]  
　　（一）官廳方面劉巡按使自接到中央報吿交涉解决之通電後即分電各道尹查照並召集湘江道尹政務廳長特派交涉員及署内四科科長特别辦事員開外交會議討論一切其籌議各事如下（一）鎭定人心並防匪徒煽惑事宜（二）保護日僑辦法（三）電詢最近中日交涉情形究竟和平解决眞相如何預示大槪勿堅守秘密致激意外之變隨又發一通電誥誡各縣商會略謂中日交涉已和平解决商會爲商民代表務轉吿周知各安乃業以鎭人心並希本其愛國之熱謀根本上自强之道勿得激於狂熱再有主張排日之事致碍邦交云云又聞劉省使以此次交涉解决後人心異常憤激特擬就條陳呈請中央核辦原文約千餘言摘其綢目如下（一）宣布條件之手續（二）調和中日商人感情之辦法（三）對於各埠主張排日團體及個人善後之計畫（四）關於救國儲金之提倡 
（二）日人方面駐湘日本領事深澤氏以交涉解决爲慶祝和平聨絡感情起見特柬請將軍巡按使交涉員各道尹各廳長等於本月十六號在日領署讌會聞當道諸公多不願往未識届期能否辭謝也又日商井成洋行等於昨十二號在日人俱樂部開中日商人慶祝會先期函請商會正副會長及各幫商董齊集宴會以聨感情商會諸君均引此次交涉爲國家之奇恥大辱已藉事冗復函謝絶又日領深澤氏以排斥日貨之權全操諸商務總會此時交涉已經解決深冀照舊通商維持日本商號特於十二號赴商務總會拜會聞商會全體均未與晤會又該領事以日本對於夙謀中國之志願已吿成功特於十三號召集旅湘日僑在日人俱樂部大開歡宴是日該國官商全體到會共一百零五人盡歡而散湘人聞之莫不隱痛無已（未完） 
[蕪湖罷市三日平靜紀]  
　　蕪湖常關攺訂新稅率定五月一日實行各帮商號以新稅率與舊稅率相懸過遠窒碍殊多且各埠尙未實行蕪埠不便獨異曾經商會據情致函赫稅務司請展期實行迄未得復各商憤激異常乃相約停運貨物出口此過去之情形也日前商會又函催赫稅務司並公推總協理及坐辦崔湯邵三君定期本月十七日上午十一時赴關磋議不意各商號竟於是晨一律罷市擾攘三日至二十日晚始議妥開市茲將三日經過情形分誌如下 
　　十七日十七日晨商會聞罷市信即於八時用電話通吿各官署請爲維持十一時召集各商董開臨時會議旁聽者甚衆當由該會總理崔星門報吿略謂新稅率事本擬今日與赫稅司磋議今猝然閉市殊出意外現已函請官廳維持望各幫商董轉吿各商號靜待解决遂即散會警察廳長張俊生縣知事段德萱上午得商界罷市之信即至商會詢問情形後謁見何道尹面陳一切聞一面由張廳長發出布吿多張以安人心一面由何道尹電財政部稅務處韓巡按使請示辦法茲將商會當日致各宫廳及赫稅務函並縣知事布告彙錄於下 
致稅務司函敬啓者前因貴關修攺新稅則轉據各帮報吿到會僉稱窒碍居多且日期遇迫無從討論請函復並推舉總協理坐辦於本月十七號赴關當面接洽各在案正在趨謁間詎今早全埠各商業一律停止交易突如其來實出乎敝會意料之外照此情形殊屬無力可以維持諒亦在洞鑒之中前函所擬赴關接洽之處應請作爲罷論專此祗請公綏 
致何道尹函敬啓者案於四月二十七日接准蕪關稅務赫來函以常關修攺新稅則定於五月一日實行囑轉致各商業遵照並錄新稅則一册到會當經知照本埠各商業去後旋據各商業到會開會僉謂此次修攺新稅則旣屬各省一律即不得有所先後今蕪湖一關首先創攺而所攺稅則不遵部令不分出入窒碍困難均置不顧且日期逼迫無從討論請會函請展緩一月俾資討論迄未得復再經函催並推舉總協理坐辦准予本月十七日赴關接洽各在案正在赴關之際不料各商業因停滯過久憤激異常竟不承認敝會突於今日一律停止交易敝曾比即開會集衆公議咸以各商業旣不候商會赴關計議猝然停市其不信任商會已槪可見則敝會頓失維持之能力除函報警察廳縣知事迅予維持並函復稅務司外用特專函奉佈即祈貴道尹查核賜予維持云云 
致縣知事函敬啓者日間貴知事蒞會所到各商業僅三四帮當蒙諄諄勸導而各帮要求轉詳監督准將積壓貨物照舊稅則完納放行至新稅則一層再爲磋議一面婉勸各商業卽日開市詎自知事行後晚間又來數帮商業敝會隨將所議各節詳吿各帮均以爲然亦願回去勸導同業開市用特函布即祈貴知事迅予商請監督並懇速賜示知 
縣知事布吿照得常關加稅本奉部令實行各商如有困難儘可陳述下情遽爾齊行罷市未免不知重輕已禀監督道尹允可通融持平現正磋商辦法即日定有明文望各卽時開市以免枝節旁生爲此剴切布吿衆商其各安心 
十八日十八日晨稅務司赫美鈴氏曾請商會協理湯善福至關磋議面允新稅則實行期展限一月而各商號堆存之貨准於五月内仍照舊章徵收等語湯協理即於上午十時到商會邀集各帮董事報吿一切而多壧商人仍不承認其意以此項新稅則各省商埠若一律實行自當遵照如各埠尙未實行蕪埠不能獨異遂無結果而散午後三時該會又開會勸吿開市各業商人來者愈衆議論紛紜莫衷一是比經崔湯總協理曁邵坐辦極力解勸衆仍忿忿一鬨而散該會以集議二次未得要領乃分發知單召集商董定於曉八時開緊急會議茲將當日見聞錄下鎭守使鮑廷九因羆市風潮恐匪徒乘隙滋亂特於是日召集各軍官會議各帶軍士輪流梭巡以資警備警察廳長張俊生亦帶同總務科長習觀樞秘書朱則蘇並長警不時出外梭巡以資鎭壓道尹何松坪聞此警耗當電韓巡按使請示辦法旋接得復電着即會同關監督妥籌變通辦法警廳張廳長亦同時奉到韓巡按使來電之大意（一）維持地方秩序（二）會同商會勸各商開市（三）嚴防亂黨乘機滋事是日二街馬路河南岸等處亦一體關閉貿易全停各家門首並貼有淸理賬目及召盤字樣一河兩岸手藝中人亦停止工作以表同情 
　　十九日十九日仍未開市得悉商會昨晚八時復開緊急會議决定須將新稅則修正後方可定期實行如新稅則未經磋商修正之後凡出入以及遇往之貨物應照舊稅則完納是時縣知事段德萱道尹署科長徐殿甲均到商會勸吿多時毫無效果段徐二君即在該會用電話禀知道尹將各董事議决之條件詳吿並請擔負完全責任以弭風潮道尹當即應允並囑商會速補公函以便與徐監督磋商該會於當夜二時致函道尹請予維持十九日上午十時湯協理邵坐辦與泥關稅員朱繡封往謁何道尹磋商多時何囑啺湯邵二君回會即吿知各董事至下午三時何道尹復函到會措詞甚謙末句有協議新稅則擬以五月内爲期庶免漫無限制之語各董事各商人閱之仍不滿意迄未解决會中人已擠滿張警察廳段知事朱稅員均在場至六時始散是晚十時該會續開緊急會議各帮董事均到並由警察二署派警二十人到會維持秩序先宣布何道尹公函中有再協議稅則擬俟討論妥善後即爲實行之期合併聲明字樣故全體通過當由該會飛函各帮於二十日晨一律開市交易茲將警察二署及警察廳布吿二則及工會致商會函道尹與商會來往函件補錄於左 
警察二署布吿爲曉諭事頃奉廳長傳諭内開轉奉關監督函開准稅務司來函昨夜據商會協理湯善福到署聲稱將本關出口貨一部分准於六月一日暫照舊稅則報運至本月底截止六月一日以後准按新稅則征收其餘進口過往各貨槪行仍照新稅則征收函請妥求同意前來業經由敝署核准照辦並函復轉知商會湯協理知照合亟函達希即查照曉諭各商知照爲荷等因到廳合亟飛傳仰各該署員吿令各商一體遵照開門貿易切切此傳等因奉此查此項稅則聞題業經關監督俯順輿情解决辦法各該商户等自應照常貿易各安營業是爲至要警廳六言韻示照得商民交易猶如血脉周流若因稅則歇業殊非文明要求商務大受損失亦屬不善自謀經由道尹監督今已代爲籌畫望　迅速開市勿得拘泥不休本廳職司保護恐防人心動浮倘有藉端生事更爲地方之憂爾等顧全大局切勿自取愆尤 
工會致商會函略謂前當閉市風潮發現之時敝會曾舉代表親詣貴會接洽仰承諄囑轉知工界之人靜待解决毌爲浮言所惑當即召集各帮代表到會通知停止交易不停工作爲覊縻工人之意俾免閒游已各照行所幸尙稱平靜惟敝曾各業槪係以日出藝品流通銷售爲開支各司工薪之需今因停止交易積壓出品甚多工薪無以應付各司果腹無資相率停手結伴出游各代表難以約朿今日會同到會陳述原委急欲開市除敝會仍推代表再踵貴會詳陳外茲特泐函擬請貴會推舉代表出勸商號照常開市以維市面倘蒙贊同即祈示知敝會亦當推舉代表追隨左右否則惟有呈報官廳敝工界先行開市以免旁生枝節 
商會致何道尹函敬啓者蕪湖常關攺訂新稅則日期匆促窒碍居多以致各商業停止交易當經敝會函請維持在案頃准稅務司赫函承貴協理駕臨敝庽面商各節函商本關監督茲已承其函復深表同情希即轉知各商等語當經各商業特開緊急會議僉以稅司來函詞甚浮泛是以一再討論公司决定新稅則必須磋商修正後再行宣佈實行所有新稅則未經磋商修正之前凡出入以及過往之貨均照舊稅則完納放行以免阻 
 
 

Page 7

 
 
滯而紓商困懇乞轉商維持等語用特肅函奉達敢晴道尹慨念商艱迅准轉商監督賜予維持並祈明白示復是爲至禱　 
道尹復商會函略云查協商稅則原爲情理以内之要求若藉罷市要挾因以釀成意外則微特所求難遂有負初心而此意外之損失與釀成之秴戾不特已身受之矣敝道尹於一星期以前已從中極力維持才薄能鮮竟無效果歉仄奚如茲准前因所有開示各領敝道尹願擔負完全責任無論如何必使此次目的得達除據情咨請蕪關監督查照外合凾函復應請貴會立即轉致各幫商人刻即照常開市如各商仍處堅執則敝道尹維持之力已竭貴會尙祈相諒外再協議稅則擬俟討論妥善後即爲實行之期合并聲明此致 
[二十日知事口試揭曉]  
　　昨日（二十）知事口試應者爲河南廣西山西福建浙江貴州之第一二試合格人員昨夜業經合計分數揭曉計取者一百八十七名特錄如次 
薛鳳鳴李實麟樓金鑑殷有源（以上九十分以上）郭曾圻高懹淸鄭元楨趙本蔭李永慶林志宏秦炳漢李懋功尙守眞路大遵楊丕祺蘇黃曹鍾英胡炳蔚曲著勳王祖斌王澤榮陳景新龔壽昌梁成哲陳迺蓉陳紀壎王植陽逢年何振瀾葛新銘魯亮潘灜鄒翼郭元貞黃慶翰史中峰（以上八十分以上）李東畢戴光國馮文棟楊廷璋李鳳翔王懋林張書玉劉則湯何昌裔郝敬修高方沂張存愷吳壽平顧焜范家祺何謙章陶天德龔仁壽李紹沅陳承疇金景賢杜焯綸李春樓楊潤芳沈廷琦應福謙張夢奎劉鳳陽張宗弼廖延索邱頣齡王嗣旦黃　衡王熾周國壽楊楷曹剛李廷芝陳佩馮麟經張鳳鳴王殿甲王壜昌薛家鳳趙玠孫衷和王世昌華其淵林汝成蔣燿宗王華昌張鑑王德文徐繩曾汪銘新李恩鑄張肇璜王煥文易濤覃液露許允迪閻佩禮陳觀韶林上楠陶棟薩福壽江錫爵王斌王蔚驊姚田榮田程饒燮乾李紹白汪鈺趙國强王其昌商達中張夏魁歐　黎玉臺史同枬郭希賢林靑融吳濤蔡灜葉大澂張修園袁培英李素汪崇先余信芳姚桓黃渭淸張化鵬郭敬堂徐茂源董兆麟李聨璧劉雲漢徐金源端木昭璠胡文星李心寛程克明張廷儒黃顯聲李嗣熷王汝舟李撫辰張庭馥田萬頃王甍堂龍壽彭蘇世熙黃黨趙維新李居義李殿榮劉士瑞沈寶　陳復良嚴翼楊葆銘周世棠湯邦榮楊鳳來胡人欽姚大鈞劉壬濤詹鴻逵孫昭謙鄭汝璋斯欲仁　耀南馮傑毛有輝婁彜王家鼐孫瑞尤章德裔陳　蔣智亞施典常徐瑞騏周日鑑舒爲龍趙慰慈许殿掄黎枋吳天澈張耀彩（以上七十分以上） 
地方通信 
[蘇州]  
　　周署員勒令消差閶區第二分署員周鑄民吊打平民　良爲竊被入在警廳控吿聞警廳長已派員查明確實事關言姓失竊誤指隣居某甲爲賊吊打三次拘留數天自百實後卽飭令該署員自行消差以留體面承其乏者爲馬路警察署外動署員萬國宗云 
　　判决一羣要犯蘇常道尹查悉近來天氣漸熱監獄中恐有時疫發生特派員前往各獄視察並調查囚糧多寡有無尅扣情事監獄内部與衛生如何景象昨復親自督率本署司法科長王邦　法官謝蘭亭將關係黨案及命盜等重案分别判决共判定斬决者有五十餘名已備文申詳軍民兩使核准後卽在馬路市場中執行矣 
[鎭江]  
　　預防蝗蛹復發金陵俞道尹以蝗蝻傷禾爲害最烈上年蘇省各縣多有飛蝗雖經隨時撲滅然遺子入士必所難免當遵奉巡按使通飭捕蝗方法通飭丹徒縣章知事在上年生捕曁飛蝗停落處所以及蘆章草蕩低窪之處逐細搜挖一經查獲蝗子或發生小蝻務即一面據實詳報呈驗一面上緊撲挖放價收買總期淨絶根株章知事奉飭後已通飭各警鄉區一體尋挖隨時給價收買用鹽水醃乾存儲以憑解驗 
商人熱心國貨鎭江各界人民自國際交涉和平解决後　不以提倡國貨籌集儲金爲唯一之宗旨乃日前有某某等商號六家違背規則爲商界各帮查悉遂羣起反對廣潮帮主持尤力特於日前大開會議擬與斷絶交易該六商號自知不合刻擬請人調解自願認　以充儲金 
[杭州]  
　　限期嚴飭鹽商報効雨浙鹽商報効銀日二十萬兩一案綢地代表已如數承認矣所請求者不過條件上之關係詎財部於展長期限一層竟無磋商餘地餘將運使記過外嚴飭措齊備廢如再抗延先將該使撤參加以嚴處一面另委妥員收引岸爲官辦或另招新商承充毌貽後悔姚使接飭後即於昨日（二十一）下午飭傳各商代表立刻進見而諭限三日内一齊措繳違干斥革語極嚴厲不容聲辯各代表退出即連夜通吿各商函電交馳恐慌萬狀惟瘠地疲商究居多數時艱至此誰蓄現金官廳雖極嚴厲未知商人一方面果能如期措齊否也 
　　煉司同盟罷工煉坊司友爲所賺工金酒資不敷赡養家口昨日（二十一）下午一時邀集行頭在東街彌陀庵前大有居茶室會議加增酒錢至綢業公所轉請各綢莊每疋加酒洋二分適有宋春源綢莊經理倪君在所出爲反對致雙方爭執各不甘休嗣經該公所管理屠君知人衆難喻電話各莊執事到所排解始各散訖現悉該業等十五坊全體司友百五十餘人爲加價無著顧家爲難已起同盟罷工之舉未識若何解决也 
[安慶]  
　　取締小輪多載搭客本月十二號有某小輪下水經過棕陽　　狂鳳暴兩而該輪所載人數遇多因幕擁致有某榙客二人滾落水中未經救起頃聞是日有省委朱冠英君適搭該輪親見狀况牪具報韓省長批飭仍由朱委查明該輪何名聽候核辦營馬走　傷人十九號午後五時東門外馬營馬營馬匹忽然走　於街市中橫衝　闖至英公祠門首將張元吉糧食行主撞跌在地頭破腦裂至三孔橋又擺倒一糼孩稍帶微傷至火神廟撞跌魏某太陽穴穴受傷甚重至三步兩橋將某人力車夫撞跌左耳帶有微傷比經該管各岡警報吿警廳復經各家屬報吿巡按使嗣由馬營營長赴公署報吿韓使隨派同仁醫院及陸軍醫院各醫生救台聞張某受傷甚重至晚八句鐘斃命韓使已派副官等往視准備從豐收殮優加矜恤矣 
　　巢縣蝗蝻發現客歲蝗蟲爲患各地受災非淺韓省長曾於去冬通飭各縣知事督率孿民搜挖以絶根株頃聞巢縣地方忽又有蝗蝻發現菜麥頭秧俱受其害廖知事特派人分赴各鄉督率撲滅每斤給錢百文幾有應接不暇之勢云 
[長沙]  
　　湘省之新誅戮靖武將軍署日前特派衛隊提出要犯六名押赴瀏陽門外一律鎗斃計項梅生一名係廣東搶關案黃大淸彭玉林二名係醴陵亂黨案賀美桂劉玉梅邢華桂三名係益陽亂黨案又芷江縣屬文家坤近有大股匪徒在該處獅子嶺流水溝二郎廟一帶姦擄燒殺無所不至該縣知事傳良弼親率警備隊前往剿捕匪乃紛紛潰散當經擒獲匪首周鐵血等十六名一律處以鎗斃昨已詳報省使查核矣 
雜評二（默） 
[疆吏賀交涉與爭交涉]  
　　粤人紛傳龍濟光李國筠電賀交涉成世龍李電則力辨無此吾謂龍李即無经然覲中央致粤之電則所謂請賀交涉成功者必在有人在也旣向中央道賀而又向日官署道賀者亦有人也此種不識羞恥之疆吏我人不屑道所急欲表而出之者有兩人焉 
　　一爲馮國璋之電曰日人費心血財力乘歐戰以攫得靑島豈肯歸還於我若云因交涉滿意而酬謝亦不宜私相授受致陷奸謀惹人議諭應俟歐戰停息後與德人磋商妥貼而　　後受之此爲交還靑島事而發也 
一爲許世英之電曰和約簽字禍患無窮政府諸公事前毫無振作以拒要求各省將軍巡按事後又不電臘以資挽救有識者以爲朝野無人不逞者視爲甘心賣國此爲爭廢新約事而發也 
斯二電非有驚人之議論也非果有救國危於萬一也然而其他之疆吏已不敢言矣言其他疆吏所不敢言已爲難得吾能不爲民國官吏痛乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[會焚烟土詳紀]  
　　上海地方檢察廳所有歷次沒收烟土烟膏烟灰烟具等定於昨日(即陽曆五月二十三號)會同全國禁烟聨合會所購烟土在該廳大堂前隙地當衆焚燬各情迭譯前報前已届期檢察廳長林仲立先期飭匠在大堂前空地上搭蓋蓆棚中設公案並備本切茶點等物以便欵待來賓復委派葛文龍唐祖菊張漢王書記官長等爲臨場監燒委員派檢驗員沈錫慶毛耀堂等爲籌備員午後一時起司法巡長梅南枝督率全體法警蒞場照料淞滬警察廳亦派警衛隊士三十名並軍樂隊全部由巡長督同蒞場彈壓少頃鄭鎭守使代表參謀長趙聨璜滬海道尹代表夏君江蘇高等檢察廳長徐聲金全國烟聨合會伍廷芳李佳白王文典安鏡泉又正學會會長梁天柱回敎俱進會支部代表伍詠霞又調查員馬維常淞滬警察廳徐輔洲上海縣知事沈韞石等均先後乘坐馬車蒞止當經林檢察長會同各檢察官及審判廳長袁君等分别招待欵以茶點各官齊集後林君諭令將各項烟土烟具取出當衆堆放逐號查點無訛林君復請來賓將烟士拆視驗看其時軍樂隊已在旁奏樂復將禁烟會送來并焚之士與檢察廳之土並列惟禁烟會之土上插綠色小方旗以爲標記林君先命拍照以誌紀念然後登台演說報吿一切略謂本廳長自蒞任以來今日爲第一次焚燒烟土然洋烟流毒中國我同胞受無窮之害民國成立之後禁烟嚴厲進行所望各界人民以後切勿再犯烟禁以冀國富民强云云繼爲王文黄安鏡泉等演說大旨謂洋烟自入中國以來已有數十年之久此數十年中我中華民國不知耗去數千萬金無怪目下國弱民窮查此項烟土產自印度烟害一日不除國民一日不能自强云云於是林君諭將所堆烟土烟具等架以火油木柴等引火之物燃點焚燒一時兩旁商民觀看者甚爲擁擠無不拍掌稱快直至七時許始焚燒殆盡各官紳分别吿辭林君復飭法警將焚剩渣灰悉數運入浦中消滅當焚烟士時警衛隊某隊某士在場用武亂擊觀者一時激動衆怒羣起爲難經梅巡長爲之排解向各商民再三安慰衆怒始息茲再將禁烟聨合會所發購焚烟土宣言書照錄於後 
　　今日爲本會在上海購焚烟土第一次大會承中西各界人士蒞場參觀不勝榮幸之至且今日到場參觀諸君其爲熱心禁烟之士不辨可知此又不僅本會之幸實我中華民國之幸也查本會自成立以來所辦禁烟諸事約分二步請爲蒞會諸君一叙述之第一步則聨合各省爲一致之進行原因國體初更西南各省當軍務倥惚之餘人心未定禁令不免稍懈本會則邀集各省長断遣派代表來京會議故自民國二年以後各省辦理禁種禁吸禁運者益復嚴切江蘇四川直隸等省且以各縣知事能否實力禁烟爲課最江蘇雲南山西直隸察哈爾等處每年焚燬查獲私烟動輒數萬兩福建浙江湖南湖北各省於烟苗叢盛之區則帶領兵隊剷除者亦復不少京師警察廳審判廳每月查辦烟案不下百餘起足徴我國内外一致進行雖私吸私運不能淨絶然一般吸烟之人固無不慄慄危懼也第二步則由本會上書英政府要請停運印烟解除烟約由中國自由禁戒故前年本會正會長章中將曾赴英倫由英議員泰來氏之介紹而謁該國外交總長格雷民印度次長孟德鳩氏及議員二百六十餘人切實辯論彼時雖未收美滿效果而該國一般社會對於我國實行禁烟極表贊成昨年八月間果接英倫女界禁烟急進會熱心女士捐金一十五鎊囑爲購焚烟土本會以友邦女士如此熱誠實爲可感爰通函全國各省員請爲協力捐助共　振作計自民國四年四月止先後收到熱心烟祭諸君捐欵九百零七元二毫五仙議訂於本月内在上海舉行購焚烟土大會以表示我國禁烟之决心藉以表揚英女士提倡之熱誠此今日購焚烟土所由起也雖然我國自辦烟禁以來各省官民固一致奉行惟謹不敢或懈伹以我國幅　之廣人類之繁且染受烟毒埀七八十年欲於此數年間掃除而廓淸之誠不敢必本會鼓吹烟标志在除此積毒凡本會見聞不到之處及各省辦理不力之處尙望中外熱心人墕隨時賜敎是爲至盻 
[救國儲金紀要]  
　　西國令節破例照收昨日二十三號） 
中國交通兩銀行因値星期照例停敢儲金故無收數之報吿今日（二十四號星期一）係英國大紀念令節銀行本有停止辦公之例現由儲金團先期與中父兩銀行商准惟收受儲金一櫃照常收儲並不停止凡熱心者儘可照常持往存儲也 
儲金團聲明加賦說之電文昨日儲金團上政府電云北京政事堂轉呈大總統鈞鑒前奉元電過蒙獎許感慚靡已並稔和德等呈請提倡京内外官吏月薪儲金一事已蒙照准交内財兩部查照等因仰見大匕統重視民竟奮發圖强之至意盥手莊誦欽佩莫名惟是和德前電之末有即加田賦以興海軍一語在　 
德本意實因我國之弱由於無堅巨之艦隊如儲金能達目的則兵工廠旣成器械自精當此之時即使稍加田賦興辦海軍諒亦樂從命意所在無非希望吾國强盛起見故有此甚而言之之辭不謂自此電發布後一般輿論以爲商民種種捐稅負擔已重再加田賦益難仔肩請責之函日有數起不知儲金一事與加賦絶不相關和德電中旣未有加賦之請求政府豈有因此電而發生加賦之事實况我大總統胞與爲懹矜恤人民無微不至更何所用其疑懼用敢再電聲明以番羣疑伏希明鑒儲金團虞和德等謹呈　 
　　華僑之贊助日昨上海總商會譯泗水電譯上（本地華僑合助銀十五萬元先行交存財政部作爲救國儲金定章第七條之用其餘續認者容再奉繳别有熱心華僑願將每月進欵認儲百分之五俟有成數一併滙繳尙希貴會刋發傅單宣吿全國務使人人均明白儲金之義則愛國之忱不難勃發矣）内有交存財政部一語惟此次各處儲金議定交存中交兩行卽該處無中交銀行似應滙交相近地之中交兩行以歸一律電請刋發傳單宣吿全國一節殆欲引起國人愛國思想祈將泗水集欵情形宣吿全國以資激進儲金團復致泗水華僑電云泗水中華商務總便頃由本埠總商會轉來尊電謹悉諸公愛護祖國殊堪欽佩除遵照來電刋發傳單通吿全國外並達達大總統及各省長官商會宣布尊電以資提倡餘函詳中華救國儲金團總事務所虞洽卿等并聞儲金團現已將泗水華橋認儲情形電報政府并請電慰該埠華僑加以特别獎勵再飭財部將此欵匯交中交兩銀行以歸一律一面復由儲金團電請各省將軍巡按使商會宣布原電通吿全國矣運動會内勸募儲金蘇州省立第二女子師範學校來函云謹啓者敝校於五月二十二日開第二次運動會來賓參觀者共約五千餘人運動末餘興内有勸募救國儲金一節當場繳儲者計得大洋二元小洋一百二十四角銅元士五千八百二十文來賓踴躍輪將全場鼓掌業將此項儲金交存中國銀行矣云云軍界之勸諭駐滬步兵第七旅臧旅長弟八旅保旅長近均接財政部命令勸諭所部各團營長官兵解襄認繳救國儲金故由臧何二旅長遵於昨日勸令所屬官兵一體量力認儲矣 
　　儲金之存記日昨沈敦和君致書儲金團云除弟自認五百元外其餘華安火險公司同人公集二百五十元紅十字會同人公集四百三十元中國公立醫院同人公集一百四十元合共洋一千三百二十元現已一併送儲交通銀行掣收矣又一言亭番菜館投報儲金團謂前認二十一日門市儲金是日適逢天雨祗售得洋七十二元七角八分以銀行不收零數湊成七直三元又同人凑儲二十元共計九十三元祈存記 
[王鴻猷主張以儲金辦銀行]  
　　政事堂參議上辦事王鴻猷氏昨上一說帖谥總統對於救國儲金之用途有所建白原文略謂富國之道先於足民今之言財政者徒以整理加稅爲救急之計然治標而不治本難免漁者竭澤之患治本之道　　張全國人民生財之道以增共富厚之力焉歐西各國之賦其民倍蓰於我國而民不以爲苛者其人民之富力厚也其富力之所以厚者實業發達之故也我國實業之不發達極矣其所以然者因由人民營業之心理不發揚實亦由於國家勸導營業之機關不完備勸導營業機關之最要者則以勸業銀行爲首今者上海國民因中日交涉而發起救國儲金之舉不數日集資鉅萬誡亘古未有之盛事若能加以政府提倡以此巨欵立一實業金融機關以謀振興全國實業爲富民裕國之基亦千載一時之機會云云又謂國民旣有雪恥之念宜有遠大之圖若以此儲金開設勸業銀行專以勸農通商惠工爲性質其抵押借貸墊欵籌資之章程宜詳細妥訂輕其利息廣其範圍使大小營業者易於從事營業者多則生財者日衆外貨之輸入日减吾民之富力日厚國家这稅入亦日增由富而强國恥自雪矣云云 
[同文書院添授上海土語]  
　　滬上同文書院爲日本學校之一專收該國旅滬學生敎授各課　設在南市高昌廟地方自癸丑年滬亂發生該書院因接近製造局致遭兵燹校舍被燬經中政府償還損失該校遂遷至北市虹口重行組織今聞該校添設上海土語一裹特聘熟於上海語言之敎習數員於每日午後三時起五時止分班敎授云 
[誌日本棉紗業之近狀]  
　　日本棉紗爲該國出產品之大宗除在該國製就運華外並在上海楊樹浦等處設廠五六家雇工仿製行銷於我國各省者爲數甚鉅自中日交涉發生後川漢等幫（川漢行銷日紗最巨）旅滬莊客均接本省來電停止不進攺辦他紗該國本埠紗廠頗受影響日前内外棉株式會社特發請柬廣邀各紗廠紗號紗客人等（凡與該業有關係者均在其内）於本月二十三日下午三時半至英界仁記路一號該社事務所會集後導往小沙渡該廠參觀是晚在二馬路華慶園晚膳冀借杯酒聨絡感情詎自此柬佈發後二路商餘棉紗茶會内牆上即發現通吿一紙並寓意畫一張其通吿之詞氣與圖畫之寓意均係嘲笑應招赴宴者該業中人接到請柬本無届期應招之心自見此通吿圖畫後更無一人願往該廠探悉前情遂托詞攺期以經理有事不克如約另日再請爲言分向各行號帮回覆矣 
[勸用國貨會集議紀事]  
　　五月二十二號下午四時勸用咽貨會集議到者八十餘人由李徵五主席報吿自組織勸用　以來以諸君皆竭力勸導頗有成效如裘小竹君向來在申辦貨現主張購運國貨並承認勸吿同業又顧文耀君到會報吿此次裝貨後决定裝運國貨以表同意蕭維卿君報吿同業均　鷙誠堅持到底等語言是衆皆鼓掌又報吿薛文泰君携來浦東土布堪作軍衣之用本會曾經備函送寄各將軍署各鎭守使署承浙　朱將軍來函贊成上海鎭守使亦已函復再擬函達陸軍部請其購用云云嗣有朱笙候主張推廣勸用方法由本會派員宣講務使内地鄉村皆知國貨袁履登起言各縣設有宣講員由本會函託縣知事轉飭宣講員帶講勸用國貨之利益較爲便捷陳良玉報吿尙贒堂李佳白先生函致本會贊成宗旨並言華品陳列所之創設特犠牲每月可得二百數十兩之租金以供華品之陳列如此熱心提錩我華人實同深感激在會諸君應力勸各家出品照章陳列云云衆贊贊成言至此時已六一遂散會 
[盜匪拒捕傷人五誌]  
　　盜匪陳灿泉（即陳三寳）藍長生（即周正貴）王福生（即朱萃林）張江才等因與在逃同黨某某等三人迭在公共租界内持械搶刦同康乾享萬濟允昌大昌等當舖現洋鈔票於本月十六號夜同在０ 
西棋盤街雙慶堂么二妓院内被線人密報老閘捕房派令華探錢壽生顧阿根協同一號西探目考爾及四十號一百六十五號兩西探前往拘拿因盜首袁文標（卽王和尙）開鎗拒捕擊傷四十號西探潘林士該盜首亦遭還擊受傷斃命業已驗殮並經捕房將陳等四盜一併獲解公共公廨諭著押候緝拿同黨併究在案茲悉捕房連日向該盜等秘密研詰均已供認所搶各當舖鈔票現洋在四馬路滙中旅館十三號房間及北山東路晋昇客棧九十六號房間内兩處分贓至在逃同黨姓名住址亦一一供明已由捕房禀廨出票按名拿究並以匯中晉昇兩客棧不應窩留盜匪爰特諭飭　辦是案之中要瓛包探分往該兩客棧調查循環簿所載姓名籍贯是否相符復候再核 
[偵緝吕港鎭刦案劇盜]  
　　金山縣屬吕港鎭巡警局前於本月九號夜被盜刦去軍火槍械並被開鎗擊斃巡士一名擊傷巡士三人旋又行刦該鎭典當財物逃逸一案茲經齊巡按使查明該警察局被盜匪掠去快槍共有二十桿之多現訪聞此案兇盜匿跡上海公共租界故特飭派水報第一專署長沈葆義來滬知照公共租界巡捕房請派探捕密往按址嚴緝矣 
[迭出盜案後之捕房防範准各包探携帶手鎗]  
　　英美總　麥高雲君以近來公共租界内迭出搶刦重案甚至有拒捕鎗傷西探情事殊屬有碍治安自應嚴密防範　通飭各捕房捕頭加派中西探捕日夜巡邏外並准嗣後中西包探出外辦公一律携帶手鎗防護惟各華探不諳開放故於前日通諭各捕房華探於上下午分往戈登路敎練所習練手法並按名發給手鎗一支以資防備 
[各當舖會商防盜辦法]  
　　公共租界内各當舖因鑒於同業乾享同康萬濟允昌大昌等各當被刦去現洋鈔票之事咸有戒心邀集集同業會商妥愼辦法擬各於櫃上裝設銅欄鐵栅使匪徒不易越入以資自衛 
[偵查製造僞鈔票之機關]  
　　鄂省漢口近緝獲行使僞造各省官錢局鈔票之男女匪徒共十餘名訊據供出此項僞票係泉 
光明鮑世淸周翔麟等在上海所造其機哭由留學生在東洋帶來等語以故該省當道咋特派巡緝員趙矣皐石蘭庭等帶同線人來滬投請淞滬警察廳協同調查供出之製造機關并偵緝朱光明等三匪務獲解究 
[臧旅長嚴申門禁]  
　　步兵第七旅臧旅長以製造局爲製造軍械重地關防務須密如有因公出入或來局訪探親友者除執有本局軍署各機關所給通行證劵准予放行外倘無出入憑證須由守衛兵士詢明來人欲往何處妥爲引導以免誤投並應隨時偵察匪類謹防意外昨日特命令派駐製造局東西各門守衛官兵一體遵照 
[徐廳長保護行旅]  
　　淞滬警察廳徐廳長以南市十六舖寗紹大達等商輪碼頭一帶爲停泊輪船要地乃行商旅客之携帶行李經行是處者屢被匪徒竊攫雖經警區破獲一二案然攫竊衣飾銀洋之事有時有所聞若不切竇拿辦曷足以絶根株故特擬定妥章飭知該處警區撥派得力長警協同隊士設法密拿並擬預定巡緝保護方法以安行旅 
[訊實盗犯不准開釋]  
　　婦人楊劉氏因伊夫楊德之爲盜案牽涉拘押特具禀鎭守使署聲明寃屈請求開釋鄭鎭守使閱禀後以該氏之夫楊德之緝獲到案已經訊據供認聽從緖昌等邀約糾衆行刧沈阿坤家財物並有傷害事主情事現已判决罪在不赦殊難開釋故於昨日批示申斥矣 
[沿浦塡灘築路之進行]  
　　本邑十六舖迤南沿浦漲灘經工巡捐總局朱局長籌議推放馬路並在外間餘地建造碼頭貨棧等情迭紀前報茲聞該處各商家因輪船碼頭築成之後恐妨碍運貨故屢赴工巡捐總局請示朱局長以本局議定推放馬路興造碼頭之章程與商業上並無絲毫阻碍惟該商禀請另建小碼頭便於上落貨物及停泊貨船之處亦自可採自當切實磋商規定相當之辦法務使各業多沾便利俟規畫盡善訂列章程即當宣布遵照云朱局長又以沿浦之江北艒艒船林次櫛比現當興工塡築之際此項客民亦當擇地安插一律驅趕方免阻礙要工故已飭總船目查明沿浦一帶共有艒艒船若干艘造册開報以便實行驅逐 
[勘定南半城電車路線]  
　　本邑南半城拆城塡濠事宜自動工以來曾經華商電車公司總理陸伯鴻將該處推廣行車路線次第勘定佈置設軌地點以便將來電車可繞道南半城一帶與滬杭車站之電車軌兜接俾便交通而興市面 
[落地稅鳳潮漸息]  
　　落地稅開辦後各處商人羣趐反對而以上海揚州兩處洋貨商爲最茲經齊巡按使飭令沈堃和總辦妥爲開導各處鳳　漸見平息財政胡廳長昨特委任吳元鼎爲上海落地稅長王敬恒爲揚州落地稅局長以專責處 
[紀東吳約翰兩大學之辯論會]  
　　本月二十一號爲約翰大學與東吳大學第二次競辯之期評判員爲王君寵惠賈君季英楊君錫森辯論題目爲歐戰結局三協約國勝或德奥勝孰爲有益於中國東吳正面約翰反面東吳辯論員爲邵桐軒高踐四徐景韓約翰辯論員爲鍾可托曾煥堂孟憲承兩方言論皆透切暢快尤以東吳代表所陳理由爲充足結果由評判員代表王寵惠君宣言東吳大學辯論獲勝 
[學生留級時間之申明]  
　　上海縣公署接滬海道尹飭開奉江蘇巡按使公署第二千六百五十號飭開准敎育部咨開查學生學業成績考查規程第七條附欵内開及格者畢業或升級不及格者留級等語所謂留級自係指年級而言現在各學校辦理留級往往有誤會留一學期者往返駁詰貽誤殊多茲特再爲申明以後各學校學生留級均以一年爲率不得通融減少以符定章相應咨行查照通飭公私立小學校一體遵辦等因奉此除分行外合飭該知事仰即轉行所屬學交一體遵照辦理云云沈知事昨已分行各市鄉經董轉致區内各學校一體遵照矣 
[警署又查獲烟犯]  
　　五區警署前日又查獲烟犯胡雲卿王德勝二名抄出烟膏共十九兩七錢一併移送檢察分庭預訊還押聽候起訴公 
[押店收押物件之取締]  
　　公共租界各押店前因捕房弔贓不給當本受損甚巨一再具禀公共公廨請求援照當舖一律看待嗣由關讞員批示察核辦理在案茲因各押店時有收贓　事而陪審西官以該押店等咸以賤價收押貴重之物或不察當物之人是否有此貴重之品貿然收押如日前公堂判决西崽楊福康竊取洋東値洋三百元之鑽戒持赴押店祇押洋九十元顯違取締章程故提議擬以後押店收當物件須先估計價値限定幾成收當註明票面着照定例收押使竊盜不易消贓俾可自保血本 
[竊賊分别拘役]  
　　竊賊陳永生行竊空屋上玻璃四十二塊又江北小孩劉狗子竊陳秉永往屋之玻璃一塊前日經李檢察官分别起訴由審判分庭孫推事判决陳永生處拘役二月劉狗子處拘役二天 
[流氓攔路敲詐]  
　　昨有王長春投美捕房報稱前日行經西華得路被流氓多人　住敲詐不遂致起衝突毆傷頭額請爲查究捕頭准之 
[失物私查之被罰]  
　　馬夫陳阿榮偕妻朱氏投法公堂控稱前日因事回鄉嗣即至滬檢點房中物件失去金飾盒二只報捕派探到來四處傁查無着旋經民妻到前樓徐福林房内將伊衣箱開看在衣服内抄出原贓呈到捕房解案請究徐供民人向業米行住居該房該該房經多年前陳失竊首飾即到民人房内搜查時民人並不在家實被陷害求恩明察捕房禀陳不應私行搜查顯有别情請察聶讞員以陳違章搜查判罰洋兩元充公被吿開釋將案註銷 
[機器工匠被軋受傷]  
　　南市日暉橋地方發榮機哭廠工匠曾壽松前晚工作時偶一不愼被機件軋傷頭部左足等處由廠主車送同仁醫院求治 
[狗咬木匠學徒]  
　　木匠學徒陸福生昨至乍浦路被某姓所畜之犬咬傷右手足骨自行投報捕房捕頭命送同仁醫院療治 
[患病人送堂留養]  
　　蘇州人魏子炳因患神經病在法租界馬路行走爲捕查見帶入捕房於昨解送法公堂請示魏供患有此病已久時發時愈不能作主求恩明鑒中西官判送善堂留養 
[妓女拉客違章彙紀]  
　　松江路一百號花烟問烟妓張月紅前晚與俯婦陳王氏因强曳行人史章永入内狎遊不允攫取史物致起衝突經巡捕查見將張妓與陳王氏一併拘入捕房禀奉捕頭諭送公共公廨押候解究雲南路十五號門牌雉妓吳阿金勞合路四百十一號門牌雉妓劉老大前晚均因在馬路拉客違章由捕查見先後帶入捕 
 
 

Page 11

 
 
房奉飭轉送公共公廨拘留候究 
[拖欠煤欵之糾葛]  
　　胡思祿前投法公堂控請追還王松年拖欠煤洋一千零九十九元一案傳案研訊屬實判王交保不理押追在案嗣經原吿查得王在吉安輸船辦事時有洋一千元存在太古洋行物呈請公堂提出抵欠經公堂將王提訊據供輪船上事係與何松山合倣另有合同現在何處故此欵不能作主經法領德君函查太古公司復信屬實昨由捕房將何傳案訊供確係與王合倣我係買辦尙虧欠外賬有七八千元茲將合同呈電中西官披閱後判王還押候函請太古將洋送宁再行訊核 
[欠欵宁缺席判决]  
　　戚子連不理鄭子卿欠欵二百元被控法公堂飭傳避匿奉判攺提在案昨原吿投稱戚現逃往寗波原籍求請核示中西官以戚旣抗匿不到應照章缺席判决照所控之數還洋俟出面後准予扭案訊追 
[被吿分别交保]  
　　德商咪吔瑞記兩洋行同控朱子謙不理定貨虧銀二千餘兩又陳德培控倪惠生（即倪惠卿）不交賣地請追價銀四千二百餘兩又韓升法控陳阿彌不付租洋等案前日上午由捕房將被吿各人傳到公共公堂請示中西官諭令分别交保候訊 
[誌謝]  
　　昨承國恥紀念會見贈國恥紀念信箋兩分書此誌謝 
雜評三 
[儲金用途（訥）]  
　　儲金之用途言實業者則主張辦實業言銀行者則主張辦銀行言軍備者則主張辦軍械廠然恐不止此也事知熱心敎育家必將主張辦敎育凡此主張無一非根本要圖中國之根本要圖無一不待欵而辦千創百孔無法補救故主張若是之多然奈一欵不能分數用何况此一欵尙遙遙難必其有濟辦一事尙未有確實之把握遑論及於他事乎 
因是之故國人益宜盡力以赴此事而奈何尙有阻礙之者日人以儲金與排日并爲一言如濟南商會發起儲金而日人卽謂爲受排日傳單影響彼固自爲計不足論也奈何我國不明事理之官吏亦有不許儲金會之演說如漢口者豈演說卽爲排日耶我國官吏即不提倡奈何再阻礙之致使他日一事無成也 
救國儲金 
[五月八日中國銀行收欵淸單（五）第二百三十五册一號至一百號]  
　　阿生一元阿三一元韓瑞一元陳阿雲一元鄭元福一元邵阿四一元陳阿根一元王阿生一元鄧耀麟五元陳阿華三元顧阿裕二元水手陳積餘十元虞桂桃二元陳勤富二元周財興一元管阿五五元李阿瑞二元周正選二元茶房阿林一元朱阿卞一元陳阿四一元龍竇一元華根雲一元阿昌一元張松楊一元李阿三一元曹竇廷一元阿富一元舒智有四元楊伯方二元水折顧桂世二元陳運來一元徐翊根一元戴才竇一元華甫三元唐再明二元陸志敬二元阿康一元傅阿根一元黃阿桂一元王漢雲一元周根金一元蔣雲生一元吳炳榮一元虞阿毛一元徐同貴一元陳阿章十元景榮德二元王雲法二元源昌仁記號二十元瑞昌祥號王竺靑二十元周雅琴二十元吳少堂二元振興號十元沈幼梅十元安昌號二十元彙亭號二十元許少卿二十元倪悅如二十元新明號十元顧桂生十元興昌號二十元周錦記二十元信順號王賓南二十元羅徲山二十元謝成安十元萬源永號十元義昌號二十元章晴蓀二十元萬源祥號二十元施翔林十五元吳壽椿十元王友松十元萬昌成號二十元吳子翰二十元陳仲　二十元同源昌號周瑞卿十五元萬昌祥號十元陸勳伯十元張樹功二元章連元二元袁福泉二元顏渭卿一元許雲輝一元劉雲章二元趙海實二元徐子賢一元陳文伯一元孫世永一元劉壽生一元朱桂湧二元邵成燦一元陳惠泉一元包宅女傭葉氏一元夏候祥二元章君傳一元華良甫一元王菊亭一元許簡奎一元李仲芬二元 
[第二百三十六册一號至八十號]  
　　顧正偉十元陳孟頴五十元福晋隆三十元晉信行三十 
元復義公三十元沈邦勳十元曹達三五元茶業會館五百元朱葆元一百元震和茶棧五十元單省畊五元葉世昌一元朱佩箴一元馬維藩一元洪澄川一元梁久香一元裘永康一元何佩福一元徐阿炳一元沈　瑚一元陶阿二一元丁桂全一元朱衍慶一元朱仁慶一元朱葆亭一元張紹堯一元錢江會館三千元悅昌文三百元春源馥二百元惇裕和二十元裕泰公一百元晉泰二十元正祥盛三十元謙益祥一百元泉記三十元陸吉昌五十元高元泰二十元福記五十元福興恒一百元沈嘯林五十元謙豫三十元鎖錦雲二十元晉章五十元爕昌福三十元同豐泰五十元綸和泰二十元衡昌詠五十元新泰祥三十元陳鏡記十元信昌成六十元馮濟記二十元泰記成十元源隆泰四十元瑞生和五十元德昌五十元純號五十元錦倫祥三十元同益十元駐申内莊同人三十元復泰昌二十元唐蓉生十元于福二元方金才二元楊寳全二元朱冠香二元周阿春二元王芝二元周阿福二元李阿文二元張祥林二元湯阿瑞二元華阿五一元周榮生二元孫發二元俞阿四二元宋五寳二元蔡木生二元 
徐洪生二元王世靡二元 
[第二百三十七册一號至六十一號]  
　　洪少堂二元汪新美二元吳雲章一元程掬舫二元胡五順一元龔阿二一元程友朋一元石源來二元汪莘夫一元許純如二元俞正可一元源利水鮮行五十五元許長壽二元朱寳一元方國樑二十元陳紹濓二元方紀揚一元石祥麟十元王方坤一元許善芬一元趙欽章一元程菊卿十元張源太十元錢紫卿十元馮志卿十元許蓉初十元顧德琪十元吳堯卿十元樊春水十元王蓉初十元許增泉十元張盛祥十元沈榮泉十元徐春如毛靜濟阮仁生十元包挹淸十元沈少齋十元祝賜坤五元顧竹君五元鄭滋生五元陸榮生五元吳少瀚五元黃觀山四元洪世卿三元邵景裴三元高華庭三元王培根三元戴信喬十元張四寳十元李徐生十元徐福十元陳漢章十元戴信甫十元李財生五元周永生五元葛林根五元俞阿其七元夏阿文六元陳全法六元蔡引三六元潘忠甫五元春暉堂蔣一千元（未完）來件 
[江蘇巡按使署政務廳敎育科致省立各學校函]  
　　敬啓者本科發行之省激育行政月報前以種種障碍出版愆期殊負閱者盛意茲議自本年第一期起大加整頓限定六月三十日以前將本年第一二三四五期之稿尅日編成次第出版以後即月出一期不稍展緩俾符名義而振精神惟本報内容一方爲披露行政機關之狀况一方須調查全省敎育之情形冠冕卷　應自省立學校始爲特開具徵集條件送請查照務希於函到之日起從連陸續寄示以便分别選編事關發揚敎育精神想貴校長無不樂於贊同焉專此佈達祇頌公祺並候賜復 
[計開徵集條件]  
　　一校舍攝影一部或全部均可惟舊校舍須略記其沿革新校舍須略記其建築年月及經費情形 
一校長攝影以四寸半身爲宜 
　　一成績攝影手工　畫運動及各科實習均可惟須略記學年級學生姓名 
　　一歷届畢業學一覽表（以民國成立後始）姓名年歲籍貫畢業後之狀况（此格如有調查未實者可酌量從映）備注 
一最近招錄新生一覽表姓名年歲籍貫前在何校畢業現在本校何科備注 
　　一各種文字凡職敎員關於科學之研究及著述職敎員學生之演說详以及各種游藝會等之組織記事均可選送一其他各項事件校長有認爲可供一船之研究或參考者不拘一格均可選送采編 
專件 
[張謇對於救國儲金之感言（續）]  
　　然則此五千萬之救國俯金果幸而滿額也爲敎育海陸軍之備費不如其爲實業之備費矣雖然實業亦必有的中日交涉發生以後憤激而言抵制日貨者比比也國際之交涉商業之大勢茲姑勿論人之生也賴衣食住是故一縷一粟之所便匹夫匹婦之所同而一人之身百工之所爲備我仍其舊而不慕於外物也則也是所謂空言抵制空言之效揣我國人之心理可齊不可齊度我社會之事業可久不可久齊而外矣是祛風邪之病而不餐其氣血氣血虚則營衛疎風邪終得而襲之豈計之得域我之國不有土地乎有土地則曷不攺良農業而蕃其生產我这人民不各顧所謂農工商者猶普通之言而非所謂的也無的則備多而力分無的則地廣而勢渙無的則趨不一無的則智不集猶非計也的何在棉護而棉尤宜先 
　　易爲先棉鄙人比輯海關貿易册知每歲進口棉貨之代價最多者　銀一萬八千萬而鐵之代價盈銀四千六百餘萬兩是以有棉鐵政策之計畫言于淸政府淸政府不能用而辛亥之事起今且日增矣以我國人所需之棉織物論即有紡椗三百萬織機干萬架不爲多減之又減亦須於十年之内增百萬之椗而是百萬 
之紡椗即需資本五千萬圓今儲金所懸之額不過五千萬元裁 
足舉此一事何暇言鐵故不並言鐵而先言棉 
　　查東半球之紗椗據三年前之調查日本有一百七十餘萬印度有三百五十餘萬今尙汲汲謀進步而各有所增我全國合計中外人在吾境内者紗椗僅有八十萬椗比之目則二之一比之印則四之一而且不足吾當時之計畫曾將進口棉貨之價値一萬八千萬兩分折之爲紗布兩項則洋紗六十萬箱粗布斜文等一千五百萬疋也而欲挽回利權則必需加增紡機九十萬椗一千五百萬疋之布且斜平均計需織機五萬架而仍須附設紡機七十五萬椗故紗機爲一百六十五萬椗也最小之的欲於十年之内由政府獎勸而提倡以成之不言抵制也我苟日伸一縷則人市於我者必日縮一縷伸而不已我自爲我奚必囂囂言抵制乎况紗出於棉棉產於地則棉地宜廣也棉種宜攺良也邇者政府於擴充値棉有獎矣攺良棉產有獎矣雖已提倡要貴實行實行之藉且須社會别籌於五千萬元之外 
　　我之爲是言得毌疑我隘乎抑疑我有所蔽乎必欲廣之無論五千萬元之儲軍事敎育可一歲而盡即以是五千萬營鐵工廠若漢治萍者二猶不足而我第一至大之漏巵仍不能塞也故不如其隘也且以是五千萬或不足於五千萬者爲之引而應聲而起者容尙有相差不遠之數是不足五千萬者或可望其足苟及五千萬或將不止於五千萬至是乃可以分營他業也且吾料五千萬之棉織業興足抵五百萬兵之一戰而编織業之人才且輩出焉不必海陸軍而收海陸軍最终之良效不言敎育而厚敎育發生之原力以是爲備備矣而不費 
抑有言者常人必已有餘而後及人其爲人之忠必不如其爲已所謂人者蓋統家庭戚友言之若其於國知其關連身家者千不得一知其關連而眞實愛之者萬不得一此爲不能遽足五千萬元儲金額之厚素設移一的以就之焉則今之知紡織之有利者夥矣獲預於救國之美名而又獲衆人皆知之厚利苟非至愚極蠢而力稍有餘者其必崛興無疑至其建設之地施用之法又爲之指導爲之計畫務使其有百利而無一害其觀念當有異於以海陸軍敎育爲標幟者且凡紡　業投資之數皆成爲救國儲金之數而五千萬元之額之說或不至於终虚此則以鄙人投身實業二十年來所得之閱歷爲籌救國之君子言之亦自明其洋歐也曷共　之（完） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[孔師] [  南匯傅博]  
　　明邑諸生孔師城北三十里殺虎墩人也堅謹好學有膽略家貧殺授徒以餬口有餘輒以恤孤寡以是頗得鄉黨譽宏光末福王沒金陵淸師東下連破江陰嘉定松江挫魯王於紹興一再戰勝　彌熾縱兵屠掠兵至南匯戮數鄉民曝諸野邑人皆惴恐莫敢趙趄師聞之心惻然懈枕尸而哭之哀見者義之師乃築壇召衆集其下自登壤向衆曰何物滿虜嘻我京師夷我社稷屠我人民攘我河山是我不共戴天之響也坐視戎狄肆淫祖國淪亡不執戈橫槊衝鋒殺敵何以報食毛踐土之恩今者地已坼山已崩草也木也已無所附不摧自殘矣又奚顧身家妻子爲爲父老計厥有三策覱荆爲兵揭竿爲旗登高而呼如楚之戌卒上也披賊之胸擬賊之項摧賊之首如燕之荊卿次也呆卿詈賊文山死義不虧大節又次也次焉者又次焉者師雖孱文猶能自任其上焉者願與諸父老共圖之言迄嘔聲大哭衆亦哭不能仰皆願聽命師復曰師嘗側聞先民之言矣泰山之雷穿石殫極之紈斷𠏉謂弱足勝强也吾人今者起事是以微弱而敵暴虜不啻螳臂當車然蜂蠆能蟄毒未始非自衛計倘天祐大明義旗一舉四方影響則事大可爲也嗟乎國家糜爛甚矣抗亦亡不抗亦亡危迫至此而猶偷生苟活是殆無心肝者矣諸父老願從上計者其左袒衆皆左袒於時師草檄號召義師不二日負相提斧而集者十餘萬衆編爲三師一師出西北鄙一師出西南鄙一師居中三師三路而進所以分敵之勢也師統中師餘二師遣有夙望者統焉行陣進退一取决於師厲兵秼馬將鼓而西矣淸督師聞之大怒親率勁旅軸轤十里順流而下迫師師師與戰鼓不停桴畫以繼夜知進不知退筋疲方盡猶呼嘯馳突殺聲動天地血流漂鹵骸骨橫於途師以島合之衆未經訓練亦無良兵而頻戰頻北由是地盡喪師盡沒而師卒被俘桎梏於牢籠師大聲駡賊督師怒欲殺之矣督師左右以爲師衆所重不如暫留以招致潰匿者而後磔乃已師將士縳者甚衆有爲利所動意欲降師大怒曰田兒死耳毌遣祖宗羞若犯初志是狗　行矣將士爲所感亦大駡賊駡不肯已時魯王騰入海唐王潰福建桂王輾轉棲無定所師聞之撫胸泣曰是于禍明也夫復何言越二日招致潰匿者無所得督師下令殺師師乃慷慨就義臨刑環而泣者數千人師猶向衆曰師今已天所戀戀不忍捨者百萬生靈耳不知繼師者何人以濟之於塗炭也鳴呼誡所謂天作孽不可爲耶鳴呼師今已矣首旣　縣之通衢顏色不變衆竊下與尸合　焉淸師偵知謂爲犯禁例自殺虎墩東西南北十餘里間不論男女老少盡屠之死者枕藉慘狀不忍覩至今父老都能道其槪時淸廷禁例甚嚴諸文家不敢便之惟筍里葉氏瑣記載之特詳焉 
游戲文章 
[說提燈會之急宜舉行] [  吳悔初]  
　　名詞之相對待者嘉怒哀樂是也一方面喜樂則一方面哀怒彼喜樂者乃形其喜樂於哀怒者之前則惡感生矣此漢鎭人民對於日本提燈會而有暴動之行爲也雖然禮尙往來正不妨破涕爲笑彼行提燈誌喜自鳴皷舞歐欣我亦提燈誌哀以示痛哭流涕借他人之杯酒消胸中之壘塊驚心觸目亦未嘗非鼓動之一法也特漢鎭人不知之耳果能體此竟而行之則彼雖日日提燈我方謝之不暇較之請以五月七日刋諸報端者尤爲切實也不特此也衡以今日之時事有不得不急宜舉行者敎端焉自交涉開始以來遷延數月我當局籌付對待業已心血交枯今幸退讓和平苟延殘喘所謂苦中苦樂中樂之急宜舉行提燈者也東蒙全境南滿全權一舉而獻敬他人則從此邊疆不須設守保全利益自有專人所謂泰楚之肥瘠漠不相關者之又宜舉行提燈者也假使戰禍一開吾人生命財產悉罹損失何得高車驅馬自在 
遨游酣飲高歌及時行樂而今乃享和年之福矣所謂得過且過 
無爲人擔憂者之急宜舉行提燈者也鳴呼誇多鬥靡石崇之錦 
帳有前規忍辱含羞師德之高風堪取支而胡以區區之燈不容 
舉行哉而胡以吾人不急起直追哉 
筆記 
[西戌途中日記（二十續）] [  桐城劉雨沛]  
　　閏六月二十四日自鎭羗驛出發過河行五里許至鳥稍嶺下是嶺逼近天山養氣不足故氣候甚寒無科無夏常多風雪世俗不知理由恒以爲怪天山至此分南北兩支南踰黃河爲　孤北支東趨河北蔚爲賀蘭嶺腰之溝乃番漢分界處西屬番士司東屬漢州縣而嶺據西域蒙古内竄要隘西界天山東障賀閩關内外有事此爲必守現雖有遊擊駐守而兵額四百已減爲十分之一安即忘危後悔必將無及嶺上旱獺甚夥見人即竄匿予等在嶺南加棉衣以禦寒過嶺至安遠　飲茶距鎭羗已三十里矣又十五里至龍溝堡午餐堡屬古浪緣龍溝西山行途多怪石十里黑水知坡兩驟至予等仍沐雨前進予騎馬衣襪多濕又八里二十里舗道旁有關帝顯聖處石碑由此依山傍河路甚險阻又二里十八里舖車夫云前途路尤險請息鞭予見該處在大山之麓旣無客店人烟亦寥落露宿荒郊甚不妥决心冒險行約八里許事暮雨如注其路在山坡窄處不足一米突而怪石嵯峨下臨懸崖急充車行踯躅將覆者屢蓋駑馬拉夯車夜雨臨深流實有一失足成千古垠之勢王陽畏途不是過也幸隨行者爲耐勞多力之人提燈扶車前進三更始達古浪縣城予等因車中顚簸頭疼欲裂食麵半碗即臥古浪城當山口據險易守南蔽蘭省隘路險若羊腸東隣河套沙漠易陷敵騎城北平原沃壤耕種足以儲糧亦兵家所當注意之區也 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十九章（續） 
楷洛格曰以吾思之此項債務當以早日結淸爲佳密昔司克洛斯曰結淸耶吾亦未嘗不作是想特是愛茉理與茉莉芬二人均未肯爲基阿母之助又奈何彼輩即有餘欵亦但向典中贖其質衣耳吾又鳥敢望一分之沾惠楷洛格曰然則汝何不逕向以所難吿之密斯特克洛斯彼或有以助····克洛斯曰助乎楷洛格汝未知彼耳設事人舉債之事而爲皮知者則吾人尙思活耶楷洛格曰償債之事視之雖難然行之亦未必難汝但能於一年之内屏一切紛奢食則山芋麵包衣則布裙　裳以甚節省之費而償宿逋則債亦旣舉矣克洛斯曰咄咄惟汝言之乃易易耳孰有此健胃能容此乾澀之麫包與夫山芋哉果如是吾寧死耳楷洛格歎曰然則無奈何矣若吾則寗忍一時之苦痛不願以口腹之故致窮困以终身也蓋天之生吾人落地已種一賤骨若欲自拔勿使墮溷於孽流苦海之中則唯節省之一法耳密昔司克洛斯曰汝語類多紙上談兵可聽而不可行今姑勿語此請趣以五先令貸予蓋予將以之付租金也楷洛格果停其針曰汝乃以之付租金耶然則殊不可延蓋世上之最無人情者實無過於催租之人克洛斯孱言曰吾亦知之蓋予積欠已三星期矣言至此聲乃遽低又曰嗟乎密斯吾但一見其人之影即足令予病有如見醫生所開之藥方昨夜其人又來予所予請彼少緩一星期而彼乃竟弗許且曰密昔司克洛斯吾知之彼輩之金錢不過欲以敬之勃克斯耳勃克斯誠禍水哉楷洛格試思之彼乃稱勃克斯爲禍水不亦傎耶楷洛格曰以吾思之稱爲禍水亦不爲悖克洛斯曰然則汝悖矣汝思之吾人而無勃克斯者則又何從度其生活哉吾親愛之密斯楷洛格願汝毌再延趣以先令付我蓋其人與我約一句鐘當仍至令我以欵償之否則彼且索之於夾欲伯矣楷洛格乃上樓啓其貯錢之篋以欵付克洛斯然其心念則以爲不如不以欵付令夾谷伯逕知其妻舉債之事爲隹也然克洛斯則已攫其金錢於手中若恐少遲楷洛格且反悔者然心則大慰音浪亦不如以前之低復坐而语曰楷洛格吾吿汝一事蓋吾女茉莉芬且與勃替太結婚矣 
短篇名著 
[最後之赦言] [  梅郎譯]  
　　公家拍賣場中有無數人交頭接耳評論貨物之優劣價値之高低海雷麥醫生亦即其中分子之一惟渠所注意者乃在安冒脫雷姑娘之遺物以普通人之目光視之知醫生與姑娘必有非常之愛情故急欲得其遺物但兩人之愛情始於何時乃無人能知僅知自安冒脫雷姑娘死後此醫生即抱獨身主義不復涉足於情場之中顧兩人何以不成夫婦遂其伉儷之願則又無一人能知據社會一般人之流言僅云此兩人者曾有口舌間之衝突至衝突之原因亦無一人能知其梗槪惟見此海雷麥醫生忽而逕居於一小山之側茅屋之中據著者所知則渠兩人之衝突實因醫生曾發無知識之妄語因此一言之微遂致温柔嬌美之姑娘屏醫生於大門之外當兩人愛情甜蜜時其熱度曾升至沸點以上迨至一言不合其冷度乃亦降至零點以下從未聞海雷麥醫生在他人前一探安冒脫雷姑娘之近狀而安冒脫雷姑娘亦從未一探醫生之思念與否蓋醫生自省以爲於已無誤因舉一切衝突之過誤槪歸之於姑娘而姑娘之傷心乃達於極點醫生居茅屋中靜思久之始得一線之光明知罪實在已於是已墜之愛情復一一湧現於心坎之中詎知愛情二字不提則已一經鈞起則其熱度之高反因挫折而達於極點不能自已乃馳書求安冒脫雷之或恕其罪書曰（吾至愛之安冒脫雷乎請爾靜聽我言爾知我愛爾之深實愈於太平洋乎我知爲爾所不知亦爲他人所不知我因偶失檢點致發狂妄之論開罪於君我抱歉實無窮盡我用以自責已至再至三思有以自罰仍不能消我之罪我今决不敢再求爾賜我以寳貴之愛情惟求爾赦我鹵莽之罪爾如以前日之事證諸今日之言想能鑒我之忱而不我却請爾開慈愛之懹賜我以切責之言而加以恕辭我萬一之希望得能爲爾之友於願足矣脫能賜我以完全之愛情則此無量之幸福我海雷麥當永永納諸心坎之中）庸知此一紙肺腑之言爲即爲兩人終結之語蓋朶雲飛去而靑鳥终虚安冒脫雷之不肯輕赦其罪可推想而知醫生知挽回乏術乃力自振攝精神逐此安冒脫雷之倩影於腦筋之外不復一念此安冒脫雷之名即對於無論何女亦不復偶用其愛情但淸夜捫心總覺此事爲畢生之大玷侮念旣起遂不能驅逐此妄想務必得安冒脫雷最後之赦言而後快意蓋凖以宗數之思想深恐墮入地獄不得見上帝之面也因是變愛情爲恐怖由恐怖而發狂至六月中之某夜安冒脫雷姑娘忽攖暴疾而死醫生萬一之希望乃亦由是而絶願醫生尙不自認爲失望以謂姑娘最必有最後之遺言以赦其罪但此則醫生之癡想已耳而醫生晨夕必祈禱於上帝之前茲聞姑娘無親族故身後之遣產槪歸公家拍賣場拍賣則即喘息而至入門即見姑娘終日相對之書案姑娘晨夕所用之批霞那以及已所贈之書所贈之鐘一一射於眼簾物在人亡覺以前之情劇盡歸泡影不禁呆若木雞爾時拍賣人方持一姑娘之鸚哥高聲呼曰兩元五角有加之者乎有出三元者乎醫生猛一轉念即脫口曰我願出三元拍賣人曰能有於三元之上再加者乎呼之良久絶無應者於是海雷麥醫生卒以三元而得一鸚哥要之鳥之一物非人之所愛亦非人人能畜而鸚哥之爲物畜之尤難故拍賣場中除醫生外無一人注意及此但醫生亦非畜鸚哥之人亦非喜此鸚哥之人渠固對於姑娘萬分不安力求有以自慰故并購姑娘之書案坐椅而去旣歸急盡啓書案之櫃無論片紙隻字必凝神注視冀有一言及已或片語之恕辭久之手顫目眩熟視若無覩所得之紙并海雷麥三字而無之即已最後所遣姑娘之書亦渺乎不知所在不禁大震曰噫姑娘之恨我其殆達於極點乎故我之影子我之愛情盡被逐於渠腦筋之中言次即閉櫃跪地張兩手伏於姑娘所坐之椅旣手其案復視其椅一若安冒脫雷姑娘之在其側者因閉目默禱喃喃然盡吐其胸中所欲言而滿眶之酸涙已如貫珠而下其時忽有一種嬌小低弱之聲自後而起曰（天乎渠必回心惠然而至知我實愛渠我已恕渠也）此聲傳入醫生之耳如待死之罪囚忽遇天使之赦欣喜之色立湧於而因徐徐起身以覓此聲之所自而海雷麥醫生乃無端而微其露笑容蓋所見者乃安冒胎雷姑娘之鸚哥也 
 
 

Page 15

 
 
   
 
 

Page 16

 
 
   
 
