# 1909 - 161 - 4913063

 

Page 1

 
 
   
 
 

Page 2

 
 
上 
[監國攝政王鈐章四月三十日奉]  
　　上諭本年二月二十四日曾經明降諭旨將禁煙要政分别禁吸禁種等項各分權限剴切宣諭乃朕聞京城各衙門送驗人員多係散官末秩其充當要差者多未送騐且有戒而復食者顯係有瞻徇敷衍之弊查禁烟之舉必以禁吸爲第一要義而禁吸尤以查禁官員爲要義現在各省奏報禁種情形或已全數禁絶或請 
 
 
 

Page 3

 
 
縮短年限辦理尚屬認眞然使土藥絶跡而吸食者不减則專嗜洋藥瘾毒愈深耗財愈多爲害愈鉅於衛生足民之道仍有未合著責成禁烟大臣咨行京外各衙門切實考查調騐不得稍有瞻顧其外省文武職官學堂並青成督撫曁該管將軍都統及各項該管官員師長一體確查嚴禁總之禁吸禁種相輔而行京外該管各衙門均須懍遵疊次諭旨各顧責成實力奉行如辦理不力者朝廷必予以徵處欽此軍機大臣署名奕劻世續張之洞鹿傳霖那桐假 
　　宫門抄○三十日召見軍機郭集琛徐敬立耿道冲栢年聶興圻端緒 
交旨 
[四月二十四日軍機大臣欽奉]  
　　諭旨本日監國攝政王代詣致祭太廟所有執事人員到班甚遲着前往照料之御前大臣查明叅奏欽此又奉 
　　諭旨吏部奏酌擬漢員改授都統副都統所得廕生仍照漢例擬旨並從二品以下改掣各項官階開單呈覧一摺着依議欽此 
[四月二十五日軍機大臣欽奉]  
　　諭旨孝欽顯皇后儿筵前端陽節加祭禮由監或攝政王代詣行禮欽此又奉 
　　諭旨德宗景皇帝儿筵前端陽節加祭禮着值班王大臣行禮欽此又奉 
　　諭旨都察院代奏甘肅京官軍機章京劉篤等叩謝天恩一摺知道了欽此又奉 
　　諭旨都察院代奏河南試用道張光照條陳交通事宜呈一件着郵傳部議奏欽此 
論說 
[箴士（南）（溟）]  
　　士者國家之命脉也。士風之盛衰。國家之盛衰繫焉。故士之地位爲獨尊。而其責任亦最鉅。然國家取士之道。與士風之盛衰。亦至有關繫。我今欲明盛衰之故。請先詳言歷代取士之法。 
　　鄉舉里選爲三代之良法。故士皆砥節礪行。出入乎道德之門。降是則爲魏之中正。又降則爲晉舉秀異。宋用策試隋置進士。又降則爲唐之科目。夫中正者。本世祿之成規。參選舉之微意。去古未甚遠也。至晉宋隋而科舉之芽始漸萌。至唐而科舉之法乃大備。按唐制取十分十二科。故謂之科目。然行之久者。祇試墨義之明經。舉試詩賦之進士兩科。而一以文章之工拙爲去取。夫文章小道也。國家以之取士。其果足以得士乎哉。論文章之工。莫盛於唐。唐之文章。尤以初中兩紀爲最。然人人殫精竭智。鑽紙吮墨。其精神大半耗於無用之地。一旦引而置諸朝廟之右。舉而畀之重大之事。其能勝任與否。固在不可知之數也。國家養士數百年。其所以期望之者至厚。而所得者不過所鑽紙吮墨而止。則國家奚賴有此士。而士之挾此區區者。遂足以自豪乎哉。此科舉取士之法之所以不可行。有唐一代。實我國士風由盛而衰之大關鍵也。 
夫士不。惟其名也而惟其實。古之爲士。論古有識。治今有才。經艱難險阻而不畏。觀政治得失而不疑。是故出則可以爲名臣。處亦無。慚於碩德。而區區文蓺之長。則行有餘力之所及。蓋末節焉耳矣。苟其韓潮蘇海。揣摩維肖。其爲文章。則千言萬言。滔滔不窮。而於彈糾政治得失之處。關繫人心世道之文。反懵然不加省。察讀聖賢書。所學何事。是非士君子之恥乎。昔伯樂之相馬也。揣其骨格。觀其氣槪。一顧而馬羣空。馬固亦有足以自見者也。若僅僅以皮毛文彩相勝。則駑駘下駟。且與神駿並馳矣。君子觀於兩漢之士。氣節凛然。輝耀史乘。而唐宋以下。若每下愈况。者未党不歎古今人之不相及。實後世爲士者之羞也。 
　　科舉取士。唐啓其端。宋元明衍其波。迄今益有江湖日下之勢。士習卑靡。國力衰弱人才不出。後顧堪憂。此我政府所以毅然廢科舉而興學堂也。惟科舉與學堂。兩事不能並行。今於振興學務之時。重又舉行優拔考試。凡簡易科速成科傳習所之畢業生。及各學堂教習職員。與留東速成學生之不預廷試者。皆得與。功名之念。人所同具。學堂須十餘年而成業。考試僅憑一日之長。亦足致身。通顯則孰不思舍難就易。舍彼就此。以僥倖於一試者。憂時之士。所以恐其妨礙學務之進步。而期期不以爲可巿。顧優拔科試。係屬暫時之舉。朝廷爲疏通寒畯起見。原有嘉惠士林網羅文獻之盛意。寓乎其中。帮特變通其格。試以史論時務策等種種蓋將驗。其學識。觀其才器或可稍得一二秀異之士。爲我國家効用。然則今之爲士者。宜何如砥礪實學。究心時政。以冀無負國家愛士之盛意也哉。乃自考試之詔旣下。或臨寫大卷。或揣摩闈墨。張伯輿三蘇之集。滑口如油。文徵仲千字之文。揮腕欲脫。其傍徨急遽之情形。與從前鄉會試時。如出一轍夫論史者必綜觀歷代之得失。然後可以斷决是非。射策者必。横覧天下之大勢。然後可以指陳利弊。今惟沾沾於文字楷法之末。則又安有學識才噐之可觀。不與朝廷愛士之盛意。大相違反也乎。或曰歷届優拔考試。專重文字楷法。今各省提學使。又多從科舉中來。故應試者皆揣摩風氣而爲此。獨不知時事有變遷情勢有同異。今日國家惟恐抱經之士。或有向隅。舊學之中。猶有遺逸。故特舉行此科。以爲嘉惠士林網羅文獻之計匪猶是雍容揄揚之時。欲得歌頌昇平之選也。而今之爲士者。顧無人曲喩此意。沾沾焉不能脫其科舉時代之結習。則豈得謂國家取士之不善。母亦今之爲士者之太自卑歟。作箴士。 
專電 
[電一（北京）]  
　　資政院大臣以前所定院章目次有資政院與各省諮議局之關係一項須俟各省報齊辦理初複選 
 
 

Page 4

 
 
情形後可能酌核妥訂且諮議局議員升送名額尚須酌改故章程一時未能入奏 
[電二（北京）]  
　　樞府以甘督升允反對新政輿論譁然議派員密查如果新政毫不舉辦即請開缺另簡能員往代 
[電三（北京）]  
　　各樞臣以邇來内政外交頭緒紛繁請攝政王傳諭那相即日入值 
[電四（浙江）]  
　　諸曁縣狂雨兼旬河水暴發城垣不没者僅尺許漂失早稻民居無數同時富陽桐廬兩縣沿江一帶及山陰會稽蕭山三縣亦均被災 
緊要新聞 
[新疆舉行選舉之爲難北京]  
　　新疆巡撫聯魁奏云據布政使王樹枬署提學使杜彤鎭迪道兼按察使銜榮霈詳稱竊維諮議局制度上以樹中央議院之基下以作地方議會之表明綸迭奉亟應欽遵辦理曷敢以地居邊檄稍涉　循第念憲法之舉廢須視氏格之優劣以爲準乃天演自然之事非人力所能强施新疆之民種類之雜品格之卑較之内地相去奚翅倍蓰因取諮議局選舉章程與新疆現在民格詳加比較實有不能不因地制宜量爲變通者新疆向設義學均歸官辦近改義學爲學堂爲時未久辦理學務者亦多客籍其他公益事務籌辦尤少欲求如第三條所載曾在本省地方辦理學務及其他公益事務滿三年以上著有成績者實無其選此選舉之難一也新省無出洋游學生惟省城於光緒三十一年設高等學堂學司抵任因學生程度過低改爲省立中學堂迄今尚未畢業此外府廳州縣開辦初等小學堂萌芽方始求如第三條所載曾在本或或外國中學堂及與中學同等或中學以上之學堂畢業得有文憑者更無一人此選舉之難二也新省鄉試向附甘肅僅取中一名前撫臣饒應祺奏增一名而科舉旋即停止至全省府廳州縣惟鎭西迪化昌吉綏來阜康奇台六屬設有學額通計改設行省以後取進僅數百名槪皆流寓名成多返其鄉又或充本省幕友或充各學堂肄業生或充小學堂教員仍應按照第七第八兩條分别停止其選舉權及被選舉權此選舉之難三也新省曾任實缺職官文七品以上無人武五品以上者　不過數人大半幼習戎行不識文義查　第六條不得有選舉權及被選舉權此選舉之難四也新省迭經兵燹地瘠民貧無富紳臣賈如第三條所載本省地方有五千元以上之營業資本或不動產者第四條所載凡非木省籍貫之男子在寄居地方有一萬元以上之營業資本或不動產者亦屬寥寥即間有寄居富商然皆自營其業與本籍人恒多隔閡且北路回多漢少而回漢素相水火畛域難化此選舉之難五也然此猶就北路言之若南路纒民較多其性之愚頑亦較甚言語不同文字不同宗教不同飲食衣服性情嗜慾亦不同求其能操漢語識漢字者亦未易多覯執此生獠野蠻而遽畀以民權與謀國是政與習異法與心違則必冥然而莫知其所以然之故而舞文之猾吏專横之鄉官且將藉勢弄權益肆其貪刻殘毒之心以蠧民而病國前之回疆阿奇木伯克頭目依附官勢魚肉同類等於豺虎前撫臣劉錦棠置省之初洞悉其弊奏請革除言之縷切至今二十餘年民智示開進化無聞略與前同至哈薩克布魯特諸部落以遊牧爲業遷徙靡常鄙野尤甚更難與言自治有此數難是以不揣冒昧謹就新民程度酌擬變通實行之法查東西各國治理屬地多用特别之法如英之於印度法之於安南日本之於台灣皆爲專制政體而英之殖民地制度尤詳約略言之其種有三第一爲王領殖民的第二具代表機關而未有責任内閣之殖民地第三具代表機關而且有責在内閣之殖民地第一第二之制凡施行於白人少而土人多之地者皆是即所謂王領殖民地也第三第自治制度凡施行於白人多而土人少之地者皆是即自治殖民地也自治爲殖民特别制度因母國之人移住者多而文明程度先有自治之能力故國家畀以自治之主權若驟施於圭人多白人少之地則白人不能支配土人必有破壞秩序擾害治安之變故殖民地經營之次序必先經由王領土地制度以漸逹於自治制度如英於澳洲加拿大拿逹爾是也法　初以民選議會制度輸入殖民地但必視其地爲無關重要乃用其制德及荷蘭則皆未有責任内閣之權蓋歐洲殖民地自治制度乃專屬之白人同種之人其他則未有不用專制者誠以憲法與民品二者消長往復相需而成交相爲功民品待憲法之美而後隆憲法亦待民品之隆而後美今擬查照各國屬地立法評議等會辦法官紳並用官由司局愼選諳通法政之員呈請派委紳由本省籍貫及寄居之漢民具有選舉資格者公同推擇呈明地方官轉呈司局詳請派委一面由學司嚴飭各府廳州縣實心興學南疆一帶於初等小學堂外並多設漢語學　俟各學堂學生畢業通漢語漢文者漸多届舉行第二次選舉之時再體察情形酌量辦理務期由專制而自治由自治而統一上副聖主孜孜圖治好惡同民之至意等情並擬具諮議局籌辦處章程詳請奏咨前來奴才查籌蘅立憲事宜綱領宏深條目繁重而其初奉惟在選舉得人地方自治以爲推行之本　第一届限内尤以開辦諮議局選舉代最要奴才與該司　樹　等恪　諭旨細核定章並時接見籌辦處員紳虑衷延訪如籌辦城　鄉地方自治初究所統設巡警調查户口清理財政出　總數創　各級審判廳曁府　 
 
 

Page 5

 
 
州縣　易識字學墊各　政自應飲遵頒行章程次第　實舉辦惟諮護局選舉一　施之新疆程　尚難符合即勉强行之　恐成效難覩流弊滋多奴才倘知而不言訓依違拘泥　前必粉飾敷衍於後將來朝廷循名貢實追問償事之由　將誰諉是以督飭司局復詳考東西各國治理屬地辦法斟酌變通據實直陳不敢稍　欺飾且該司局所陳選舉五難皆係新省實在情形果能照酌擬變通辦法實事求是歷久不渝俟民品日進由幼稚而成立由强迫而自然於選舉自治宗旨尚不相背水之朝宗民之歸極程途遠近雖殊其期於必至則一也况憲政編查館本有籌辦處詳細章程由各省自行酌定之語可見邊腹異制民生異俗難以强同亦早爲中央政府所深諒除將擬訂諮議局籌辦處章程咨送憲政編查　考核外謹會同陜甘總督臣升允繕摺具陳伏乞皇上聖鑒訓示施行再前准憲政編查館電開奏定考核章程所有第一届事宜各處限於木年二月内奏咨等因新省地廣路長文報往還動需時日是以奏報稍遲合併陳明四月二十四日奉株批該衙門知道 
[江督收復淮鹽廢岸之計畫北京]  
　　江督端午帥片奏云江西建昌一府本係淮鹽引岸兵燹以後久爲閩私侵佔淮鹽片引不不前署督臣周馥曾於光緒三十一二兩年先後委員考查擬令設法收復咸以南鹽成本太貴售價較昻運商不務遠圖又不肯减價出售年復一年迄未開辦當時委員條陳即有試運淮餘鹽藉收廢岸之議旋值淮北因災缺產餘鹽無存此議遂暫從緩前去兩年北產頗旺調查閩私價值近來又復增昻及此試運淮北餘鹽减價敵私實爲收復廢岸萬不可失之機查有江蘇候補知府饒士端籍隷建昌情形熟悉堪以委令試辦建昌官運事宜並於兩淮運岸撥存淮商借欵項下籌墊官本銀三萬兩交由該員具領仍責成餘利内陸續歸還一俟引岸全行收復商情踴躍再行由商認運以符定章四月二十三日奉硃批度支部知道 
[薩軍門重興海軍之佈置北京]  
　　薩軍門鎭冰自奉籌畫海軍之命入京以來聞兵所議製艦費築港費及其一切必要之經營核實計算約須千九百萬兩其製艦之數目擬建造二千噸之巡洋艦三艘二千噸之運送船一艘五百噸之礮艦八艘騙逐艦一艘且認定三門灣爲吾國最大之軍港鐵道埠頭造兵廠貯炭所尋常電信無綫電信燈臺等之設備亦已一一繪圖說明其於海軍大學校之設置亦豫爲計畫惟須待游學外國海幂士官卒業歸來方克開辦聞其說已與澤公鐵尚書肅邸熟商得其同意祇須俟攝政王之裁可云 
[記蘇屬代表到寗會議諮議局建設事宜南京]  
　　四月二十八日上午　旬鐘蘇松常鎭太五屬代表姚子讓陳菊生孟蒓生儲鑄農潘鑄禹夏芍賓陶撲青方惟一丅芝生等九人到寗屬籌辦處會議諮議局建設事宜叅閱圖様（此圖係先由孫君支夏辛君漢赴日）調查　叅用督帥由西洋帶歸各圖斟酌繪成）並偕同該處總協理張季直　淶之夏虎臣諸公往勘局址坐落金陵北城鼓樓　紫竹林地方計廣六千四百二十三万局所佔三百四十六方平臺佔六方有八餘地擬爲支配各屬議員宿舍并廣闢　路之用時工匠方在規畫會塲界線總監理爲曹君秉仁承辦工程者爲蔡曹二工匠由上海投標估定價銀九萬八千兩擇定五月初二日開工地勢寛宏鄰近寗城鐵路交通便利對面即爲公園空氣新鮮洵爲合宜之地勘畢後下午二時復在該處開會集議官界到者爲樊方伯陳學使李趙兩觀察陸太守紳界除蘇屬代表九人外又有叚少滄顧花岩夏藹如諸公當塲公决圖様合用（俟印成後分寄各屬）並以建築工程務須布置周密期臻完備勢不能以九月并局爲限届時行開幕禮擬暫借人旗會館應用亦尚寛敞談話至三時散會 
[京師近事]  
　　郵傳部議在湖北省設立郵電學堂現已覓定在湖北平湖門外皇華館地址徐尚書擬由部派員前往監修並遴選人才充當教習開辦之日當在九月間云 
　　前日政務處與外務部梁尚書會議以現時主權日損外人之勢力日增亟應籌畫抵制方法聞梁尚書主張先籌大宗欵項將天津租界贖回一切管理權歸華官管轄以爲保全主權之下手第一著當時諸鉅公皆深然其議 
　　民政部咨行各省督撫略云各省所屬各州縣警察其辦事權限業經本部奏頒飭遵在案惟訪聞各處警局時有越職侵權致與地方官互起爭端情事亟應咨請貴督撫轉飭各局除實行違警律事宜外其他案件槪歸州縣辦理以清權限 
　　外部梁尚書日來與政府王大臣提議新疆伊犂等處接壤俄境俄商民之僑居各處者日見其多且被罪之人亦往往潛藏境内搶刦不法及種種違背條約之事層見迭出該省太吏屢次電告若長此因循將至不可收拾亟宜電致該將軍巡撫體察情形妥籌辦法咨覆查該以便與該公使商訂約束章程 
　　答謝俄國專使戴尚書定於二十八日搭坐專車赴天津二十九日早辰直抵瀋陽住宿一日由南滿鐵路公司預備專車三十日再出瀋陽經哈爾濱一路赴俄聞尚書留住俄都不過六七日其隨員記錄員等共有十人昨尚書已派委法部司員繕具領結赴度支部請領路費銀三萬兩以便整裝啓行 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[改定消防隊習藝所警官缺額北京]  
　　民政部奏云查臣部所轄之消防隊習藝所創辦數年漸著成效各員缺額除消防隊總理曁習藝所監督均由臣部人員内遴派奏明兼充習藝所員外郎主事各缺已設定額外其消防隊所設之二大隊二處及軍樂隊人員曁習藝所所設之五處二科人員向係借補内城巡警總廳警官之缺現在兩廳額缺曁經釐定該二處亦應另設專缺以免向隅臣等擬於消防隊設五品警官三缺六七品警官各六缺八九品警官各八缺習藝所設五品警官二缺六七品警官各三缺八九品警官各四缺由臣等於該隊該所各項人員内擇員請補如無當選人員任缺勿濫其一切升轉截取等項均按照巡警廳警官章程辦理其從前借補缺額即可劃還警廳如蒙兪允即由臣部咨行吏部查照欽遵嗣後如有變通之處仍隨時奏明辦理四月十五日奉旨依議 
[錫督裁汰冗員之雷厲北京]  
　　東督錫清帥以提法司署科員仍未議裁特再札飭遵照前札辦理昨經吳司使呈覆云初十日奉到批示以司署科員尚未議裁等因惟本司用人用欵向俱格外審愼未嘗略事舖張司署官制分配四科俱明定職掌除刑事民事二科外尚有總務典獄二科一爲司法上行政機關所匯一爲整頓全省獄政所係胥屬重要爲臬司舊制所本無而爲司法新制所必備自不能不分設專科以資整理查奉省刑民案件素稱煩劇從前盛京刑部設郎員主事筆帖式等官共五十餘員將軍府尹又各設刑股刑幕多人今則以全省刑民事務統匯於一司又加以籌設審判改良監獄事務之煩十倍於昔原奏本司官制額設僉事科員共二十四員視昔時已减少過半本司又僅上派署及半良以財力艱難人材缺乏不得不寗缺母濫與各僚屬力任其難該員等以一人兼任數人之事遇煩重之件則各科通力合作現又請裁僉事一員闔司祇餘十一員每科尚不足三人實苦不敷分任此司署科員無可再汰之實情也奉省各司道局所額支火食雜用以前提學使張呈定學務公所之數爲最少本司到任之初呈定額支雜用係比照該所再加核減每月祇支六百餘金尚非漫無限制此司署額支無可再减之實情也惟新舊交乘需材甚衆斷不能如内省按察司舊制但用一二刑幕數十吏胥所能將事度支司向來員司書記有四百餘人經清帥嚴飭裁員故張金波司使連日商之趙臣翼僉事對於裁汰人員問題頗爲棘手少裁惟恐被駁多裁則必曠職嗣遂决議挑出書記五十餘司書十餘科員十餘開單呈進而清帥以該司四科共有科員百餘員今祇裁汰十餘仍屬過多因批飭再行認眞裁汰母稍隱徇奉天民政司裁汰十員早經發表兹司憲又接東督札飭裁撤二等科員二員差遣二員殊出該員等意料之外清帥前通飭各廳司道局所裁汰人員札内曾聲明以後不得再有行走差遣學習練習各名目昨清帥又飭承宣廳查明各署尚有學習練習若干員速即查覆核奪實行裁汰按此項人員均係法政畢業出身由菊帥位置者刻下大有一槪刪去之意自交涉民政兩司先後裁汰冗員後各廳司道局所仍多觀望日昨各署又奉到裁汰冗員通飭催令各署速行開單呈覆不得徇情故日來各該司均已將所屬人員開單黏簽分别去留呈請憲核不日可一律發表故各署人員均有恐慌之狀態云 
分類新聞政界 
[皖省辦理地方自治彚錄安慶]  
　　皖省全縣會紳籌設自治研究所於所屬四十二坊各選學員一名入所研究並延訂所長講員暫在官銷局提撥百元應用並擬訂簡章呈請撫憲核准當奉批云事關遵限籌備憲政應准立案照辦所擬簡章大致妥洽惟所定學科及期間核與民政部奏定章程不符此外有無未盡事宜仰兼理自治籌辦處核飭遵照蕪湖縣開辦地方自治所需常年經費經該縣會紳公同集議委實無欵可籌乃由鮑紳文鑣等具禀皖撫懇予批飭蕪關道酌撥租界灘價交商生息作開辦自治費撫帥於據情後批飭蕪道郭觀察籌議詳奪具覆飭遵 
[補錄蘇撫第一次請假電文蘇州]  
　　蘇撫陳中丞梁病情形已迭誌前報兹補錄其懇請軍機處代奏電云啓泰於上月感冒風寒致患咳嗽潮熱等症當以地主緊要新政煩多仍照常接見屬僚判閱案牘未敢冒昧乞假逐日醫調諸症漸已輕减乃因勘案過堂重感風邪痰多氣逆時作寒熱精神頗形倦怠醫云必須靜養方可早日復原擬懇天恩賞假半個月調理所有日行公事委藩司代拆代行遇有緊要事宜仍由啓泰力疾辦理不敢稍有延誤謹請代奏 
[咨催蘇撫速匯漕欵蘇州]  
　　度支部澤尚書以刻值清理財政之際各省欠解欵項甚多已經分别咨催在案而各處補解者仍屬寥寥日昨復咨催江蘇巡撫陳中丞請即將三十四年漕折運費銀一百三萬七千餘兩迅速飭司解交上海分行匯解來部幸勿稍延 
[批奬設立書吏講習所南京]  
　　丹陽縣羅令良鑑近將設立書吏 
 
 

Page 11

 
 
法政講習所情形禀奉江督批云據禀書吏之弊不外於舞文需索及疲玩廢事兩種可謂洞見癥結今該令勸諭各科書吏設立法政講習所令其入所肄業袪向來之弊化爲有用之人洵屬一舉而數善備焉查核摺開章程亦甚周妥具見該令勤求治理力圖振興深堪嘉許仍須隨時切實經理以期確有成效是所厚望此外寗蘇各州縣卽由寗蘇兩藩司通飭體察情形仿照辦理禀覆查核不准稍有推延至請將該書吏等法政畢業後其經辦公牘三年無過者擇尤申送考試咨部授職之處並由司核議詳復飭遵 
交涉 
[皖人爭礦之迫切安慶]  
　　安徽銅官山礦保存會致孫中堂及皖京官電云北京孫中堂曁皖同鄉諸公鑒凱來已久礦案仍懸代表之因循抑外部之漠視鄉人無任惶惑乞明示皖礦保存會公叩 
　　寗國南陵縣紳學各界爲爭銅官山礦權近由繆景期方日新張宗忍諸君組成皖礦保存分會認股者非常踴躍現集四萬餘金已公函報告省垣銅官山礦保存會矣 
　　銅官山勸股事安慶商學兩界由各團體擔任近保存會據程小蘇君報告懷寗中學堂由職員教員學生以及齋夫共認四千三百六十股計洋二萬零九百元 
[蕪湖木灘交涉之堅定安慶]  
　　蕪埠木灘英領勒遷展界一案自去秋迄今未結其初該領事不過無理干涉藉爲嘗試文關道一味媚外不思據理力爭祇知壓制木商勒令遷移禀復江督竟有脅以兵力以期該帮聽命之請英領見其易與而推廣租界之議遂爲今日國際上最重要之問題該埠居民不勝憤激盖以上下游漢口南京常州等埠木商均以此爲根據地現經全體會商决計力求江督始終堅拒以絶外患端午帥亦以爲然極力主持當即電飭郭關道斟酌辦理母稍退讓 
[領取俄照之新例黑龍江]  
　　江省邊界地方常有俄人肆虐阻難華商來往等情故必領取俄領事護照一紙始利遄行向無票費及護照費各種捐項今因領護照者日多一日俄領事遂出一領取護照之新條例自後凡有華人領取俄文護照或領取華文護照來俄領事處簽字者一律繳照費兩盧布二十五格具且必每人一照不准隱匿惟華官前往各處者不在此例現已由駐齊齊哈爾俄領事將此種新例照會交涉總局知照矣 
[諸曁兩派教民之紛爭浙江]  
　　諸曁縣屬黄山莊地方設有天主教堂三月二十九日突被同村之耶穌教民陳作甫因互爭種田起釁由陳糾衆多人乘夜搗毁一空並刀傷教民黄志榮等經該教堂傳教之黄文蘭報縣請究耶教牧師鍾渭昌亦禀縣稱該教友陳作甫被天主教黄文蘭索討賭債挾恨糾衆擒毆自行撏傷並將教堂裝點被毁痕跡賄保混報等語各執一詞兩不相下業經該縣通禀各憲請示辦法兹聞寗波趙主教迭據該縣神甫禀報轉電浙撫請飭屬澈究故增中丞札飭洋務局速飭勒傳兩造人証到案質訊明確秉公斷結 
[禁運鴉片入薩摩島廣東]  
　　粤督札巡警道云現接廣州口德國領事照稱奉本國政府諭以中國禁烟一事本國極願協力相助以期早日禁絶兹查本國屬地如薩摩島等處華人甚多是以諭令各屬島行政官示禁載連鴉片入口售賣俾期一律禁止淨絶以助成中國禁烟之善政等因到本領事奉此相應照會貴部堂查照等情前來合就札飭札到該道即便移行查照 
軍界 
[陸軍部咨選陸軍中學學生南京]  
　　陸軍部咨江督文云陸軍第四中學堂第一次開辦日期業經本部定於本年七月初一日入學咨行在案該中學堂所屬之各小學堂畢業各生應先期田各該小學堂總辦禀請各省旗將軍督撫都統派員逕送江蘇省江寗府之陸軍第四中學堂限六月十五以後二十以前一律送到所有畢業各生履歷課别分數等第及平時有無奬勵懲罰等事一切情形均須詳造清册先期咨部立案備查並飭該小學堂將上開各項清册一面逕咨陸軍第四中學堂以憑接收考驗至升學各生應飭該堂照章考取合格者選送不得稍涉遷就以免往返徒勞其赴南京一切川資費用曁甄别不合格仍帶回原省旗學生川資費用均即由各該省旗自行籌備但此次啓行正當盛暑道路窵遠省分長途跋涉較爲辛苦應飭監送委員妥爲照料不得疎忽綠本届升送日期係屬變通辦理嗣後或學均即按照定章於每年正月選送自無此慮所有升學各生應帶章服物件一陸軍中學堂定制章服一套軍帽一頂帽章俟和堂後再由中學堂發給軍衣軍袴一套裹骽一付皮鞵一雙外套一件皮鞾剌刀帶剌刀均由中學堂發給母庸携帶一陸軍小學堂教科書及學用物品發給學生私用者一襯衣領布手套襪子應由學生自行携帶所有便衣一槪禁用 
[提督抵澄閱操情形常州]  
　　長江水師提督程從周軍門於四月二十六日乘建安兵艦駛抵江陰維時駐澄各防營兵士咸往江干列隊歡迎有頃軍門舍舟登岸至大校塲簡閱水師各營合操至午刻始舉午後軍門赴黄山港各要隘巡閱一周並查勘江陰一帶砲台 
[撤退舊習甚深之哨官安慶]  
　　守備楊世元前奉皖撫札委管帶中路巡防右翼第四營到差視事後督同官弁教練兵丁尚屬認眞兹查有左哨哨官王得升舊習甚深嗜好頗重經該員偵知特禀請該軍統領將該哨官撤差以示懲儆 
學務 
[職紳聳動鄉民祈雨閙學安慶]  
　　寗國縣以職紳從九鄧昌雩等聳動愚民藉端毁學提訊辦理情形具禀撫憲當奉批示云查興辦學堂係爲培植地方人才開拓齊民智識凡屬紳民均有保護維持之責至雨澤多寡關係天時與學堂何涉乃竟借求雨之名滋閙學堂鄉曲庸愚無足深責鄧昌雩等身爲鄉董忝列士林即民間有此浮言亦應從旁勸導以泯爭端何反聳動鄉愚倡言毁學謬妄之罪實所難逃惟據稱現已自知悛悔願捐學費姑從寛准其自贖即令將所捐英洋四百元尅日清繳 
 
 

Page 12

 
 
撥充勸業所及各區小學經費並取具永不滋事甘保各結附卷完案 
雜記 
[順德逃脫大帮要犯續聞廣東]  
　　粤省順德反監案已誌前報兹聞此案主謀者實係羅永吳斌曾預約定覊所墩所各犯以十五日舉事意欲串齊囚犯同時反出不料是日外應者來時太夜經已收封乃再期以二十惟有一外應者謂是日恐大兄弗齊（大兄即同黨）不如乘各兄弟未散及時行事豈不更隹衆然其說乃决議十六日六黷鐘預備火船快艇泊於鷄洲海伺候詎是日五點鐘時有一犯將鐐鎖預開希圖臨時脫逃適爲總帶吳某所見該犯恐事已敗露難以出關乃不待六點鐘卽相率而起有謂不合時候必不及接應勢難逃脫因而中止故僅走去數十人迨各犯至鷄洲果不與接濟者遇而又不識道路乃有奪横水渡而過者有赴水而過者有向别處逃匿者均卒爲鄉人追獲追原禍始聞係該縣親信人某收發所激成凡有批准應釋在押之人非賂以數十金必將批留擱甚至數元亦受不論何事非金錢主義不行明目張膽嘖嘖人言近數月間在押之人異常怨恨羅永等乃藉此人心摇動之際計騙串謀因而有此一事至軍械火藥已先行運入是役之後查閱收發處自二月至今批准釋放或發局交保而尚留貯未發者共六七十件云 
[澈究浙東黑獄浙江]  
　　紹屬會稽縣監生鄭慕康前與同姓鄭之樞存欵糾葛糾衆强索彼此上控並誣慕康交通革命黨謀爲不軌並登載廣告指爲浙東黑獄事爲增中丞所聞昨特嚴札臬司略謂此案前據會稽縣訊明鄭慕康之母鄭何氏因其父鄭國蘭在日與鄭慕僑之父鄭之樞有存洋糾葛邀集母族專雇打手多人恃衆强索鄭之樞不顧親誼輙挾索欠之嫌以鄭何氏通匪重情揑詞誣告均屬不合旣經會稽縣訊明將鄭何氏釋回彼此至親本母庸再行纒訟惟現閱該生呈詞憤恨不已且有人登載報紙指爲黑獄釀成人命若不澈底訊究不足以昭折服仰按察司速飭紹興府委提全案人證到郡切實研訊實究虚坐務使水落石出忽稍含糊遷就該監生等即赴府投質並飭該縣移會臨封營縣嚴拿王金發等務獲究報 
[諸曁水災浙江]  
　　浙東連日大雨江水暴漲諸曁城臨浣紗江二十四日水驟増高數丈淹入城内大堂階下船隻可以往來其北門最低處水由城樓上經過居民房合滅頂者難以數計堤岸冲倒者如洋湖大吕湖連七湖芝草湖東大湖西湖朱家湖等十餘處皆成澤國禾苗盡死雖爲時尚早可以補種晚禾而目前之慘狀已不堪目覩矣 
[提訊蔡其銘之愼重廣東]  
　　西省上思廳蔡丞其銘縱放逆倫重犯揑禀妄殺差弁事案經西撫張堅帥派委文武員弁將二干人等押解來東已紀前報現聞張督以此案事情重大特派委魏臬司胡藩司陳勸業道等會審並加派督練公所叅議韓道國鈞會同親訊二十一日提出各犯證在臬署審訊頗爲嚴密聞苦主頂證甚力而蔡亦供仍閃爍云 
[逃犯屍身梟首武昌]  
　　武昌府監禁大冶縣搶犯蕭宜層日前在監越獄逃逸嗣經　賞在該犯原籍拿獲解至中途該犯躍水身死即將屍身撈出經江夏縣驗明禀詳藩憲以該犯罰應梟示非溺斃所能蔽辜特飭將該犯屍身梟首發往犯事地方示衆 
[婁尊再勘命案松江]  
　　西門外猪行街兪耀卿之妻張氏無端被人刃斃當因門户未啓銀物無失故四鄰致疑耀卿所爲報由華尊張大令蒞驗迨婁尊劉大令蒞騐後即提兪及其子細訊收押並提兪所姘識之諸姓婦推鞫縫工徐增祥曾晨至兪處恐遭傳質逃逸無蹤二十八日劉大令復再至兪屋内外逐一搜勘 
文苑 
[喜雨詩一（萬簪玉室）]  
　　讀樊雲門方伯喜雨詩依韻謹和一律農田日日盻甘霖。難得天公遍雨金。驅魃文章憂國涙。蟄龍雲雨出山心。蟻封入穴皆珠屑。鶴舞齊天降玉音。聞說至誠通帝座。涵濡聖澤總恩深。（匋齋尚書步禱得雨故云） 
[喜雨詩二]  
　　陳比部三立亦有喜雨詩用其原韻 
　　幾回礎潤費疑猜。災象樂成麥半推。滴水忽逢龍母澤。瓣香親爇鶴僧臺。舞風石燕通靈異。入地遺蝗付糞埃。願祝東南無歎歲。年年樂聖且銜杯。 
　　洪武二十五年吳僧永隆請焚身以救被罪者其龕畀至雨花臺取香瓣書風調雨順四字授從者曰歸語陛下以此禱雨必有奇驗言畢舉火自焚有鶴船旋龕頂火熄始去時旱甚取香祈雨果大獲甘霖故雨花臺又俗名鶴僧臺事見明興雜記東吳叔子自注 
小說 
[窮作涙傳奇（明）（一齣）]  
　　（小生西裝上）（破齊陣）大陸風雲倐起。東方醉夢難醒。萬里零丁。一生辛苦。要成就男兒本性。可奈窮涂灑徧傷時涙。怎肯落魄無端載酒行。迸將熱血腥。 
　　歲月如流矢。繁華一霎。過不堪重回首。冷眼看山河。小生汪雲生是也。家住維揚。門承通德。少受庭訓。長習詩書。慕宗慤之長風。思班生之投筆。後來世事日非。外交多故。紫髯碧眼。蒼茫鷹虎之場。白水青山。寥落兎狐之窟。小生那時。氣憤塡胸。遠游有志。擬博得一長一藝。爲和國增光。那不是榮耀麽。遂乃辭我舊梓。泛舟扶桑。踏破重洋。大開異彩。兀的不快煞儂也。 
　　（油葫蘆）大霧連朝天欲暝。雷電逼人驚。忽朝雲卷。清風送。夕陽明。霞彩照神京。春色籠華鬢。匣劍嘯長風。磊落心頭影。曾記得扁舟載送雛兒夢。更誰聞異域啼殘杜宇聲。我楚要整頓精神起不平。 
　　（作勢介）呵呵好呀那可遂我志願了。但是小生那時。家貧如洗。収拾行裝。頗形鴻蹶。先父在日。苴蓿一盤。琴書數載。在那　浦訓導任上數十年。絶無分金之積。半畝之遺。幸得縣尊田公祖。念同寅之誼。分廉俸之餘。八百孤寒。固應下涙。萬千珍重。遂決行蹤。豈不可感。 
　　（皂羅袍我只是舊恨纒綿。猛省。别桑梓　涕。說甚麽是功名。雲天誼重故人情。風霜飽受穹廬景。櫻花逗豔。爛燦漫縈。貝錦成織。　凉不聲。難道是此生空夢丁黄　境。 
　　（長歎介）咳我好好求學。被那革命黨　我作個偵探。就此不能再住日本了。那時小生。旣痛失怙。旋值廢學。可悲可慘。堪歎堪憐。又復日月如流。行年不覺二十有六歲矣。長此悠悠。如何是好呢。近年家兄蘇生。營業滬上小。生今日因事到申。卜居已定。不免前去探望一番。聊盡友于之誼。行介）（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　山東　　濱州當選人五名　孝錫恩　馮以增　張耀廷　張俟堂　范德廣 
　　候補當選人五名　竇錫九　劉毓壇　唐濬卿　孫茂亭　王仁堂 
　　鄒縣當選人三名　徐書年　張興嶺　陳懋齡　候補當選人三名翟銘輝　李光廷　路廣義 
　　郯城縣當選人十一名　龐維嶸　徐愼寶　孫壽椿　劉慶康　陳敬修　二次六名　王樹元　王壽廷　張志淵　王克鈞　李彥銘　禚樹芬 
　　莒州初次當選人九名　劉鼎勳　莊余珍　張象倫　張士鑾　王紹武　莊翰　卞金　苑鵬南　孫良佐　二次二十四名　于樹封　李竹堂　莊培祥　趙福田　陳予齡　劉英俊　張華廷　徐世傑　王元海　謝南軒　趙福海　王維珍　林桂芳　李玉玟　尹培之　畢永祥　趙永豐　袁守經　張明德　于書序　管象晉　王介人　李璽　宋輪　候補當選人八名　潘岳齡　魯從俊　毛開田　張庸五　王之栻　夏振環　李芳桂　毛纉 
　　城武縣當選人五名　孫肇慶　張鑑　孫毓華　邵彥英　王志勛 
　　單縣當選人五名　三李才　劉台所　劉葆珂　包聖訓　　脩伯羲 
　　朝城縣當選人二名　孟廣益　王建邦　候補當選人二名　吳式基　邵泰階 
　　招遠縣初次當選人三名　溫式曾　孫桂盛　孫丕承　二次當選人十名　秦宗觀　梁鴻逵　冷道貞　　王晉鰲　高士魁王聲鴻　劉元端　李舒翹　李自芳　杜斗南　候補當選人四名　賈銘三　楊樸　劉文志　徐禮門 
　　平度縣當選人十名　于志潞　萬邦倬　尚慶翰　陳相芬　焦受卿　于天秩　崔振玉　王華堂　郭佩　陳光澤　候補當選人五名　姜鳳章　陳榮溎　孫藎臣　崔煜昇　冷致典 
　　濰縣當選人十五名　于普源　徐連芳　譚錫綸　劉毓秀　丁毓庚　張甲升　王善述　臧子瑩　于湄　張毓瑩　步金相　孫華庭　高延年　張春濤　宋書升　候補當選人十八名　陳恒慶　譚錦堂　王玉潔　吉廷颺　張洛書　商道南　孫葆田　于奇書　劉樹聲　丁召保　曹昺勳　柴兆麟　王曾裕　王之量　王洲　王名俊　郭恩賡　武煥奎 
　　膠州初次當選人一名　王文照　二次當選人十三名　邱桂喬　徐宗仁　劉清鋒　王金鑑　孫恒晉　趙貴　逢興古　趙天錫　裴毓芬　趙蘊奉　遲漢俊　劉秀春　石寶三　候補當選人二名　薛潤章　張淑華 
　　浙江　　臨海縣初選舉當選人三十名　金肇振　黄葆德　包旭　曹愷　陶祝華　包友三　鄭成緒　周友敬　何奏簧　周繼瀠　章襄　馮偉　馬文翰　秦桐　陳澤南　李法乾　朱鼎新　李夢周　項翔鳳　郎學壎　徐樹滋　黄崇杰　婁錦華　周殿梅　郎學璋　郎廷謨　胡樹樺　謝鎭藩　王衷善 
[初選舉重開票]  
　　浙江　　永嘉縣初選當選人缺額九名於四月二十三日重行投票二十六日開票當選九名　余朝紳　鄭祖康　葉榮　林錫泉　谷承恩　王紹志　葉金鰲　陳祖綸　王毓英　候補當選人五名　劉計　黄卓金　殿魁　張世華　陳錫周 
　　海鹽縣初選舉當選僅二人重行選舉前日開票始得足額當選人八名　吳廣廷　朱福詵　褚寶謹　陳書　張文龍　陳應松　李楨　徐寶炘　候補當選人三名　張元濟　馮芹芬　顧慰高　 
　　平湖縣重選開票業已足額當選人八名　王其榛　湯廷榮　張培芝　顧言行　張宗弼　徐樹德　張文潮　柯德璋　候補當選人四名　葛嗣洛　計兆麟　陸增銓　徐觀光 
　　桐鄉縣選舉權六百七十九人當選八名初次開票無當選者再選始行足額當選人八名　沈善保　朱譪桐　盧福基　朱永芳　陳慶槐　周國楨　勞絧章　管掄元　候補當選一人　沈伯榮 
　　烏程縣初選當選之史友庭朱乃安一律辭退又再選當選之閔文宗亦辭退兹已選補如額當選人十八名　潘顯承　屠維屏　嚴賡唐　金玉音　兪鑑澄　施尚鴻　顧宗臣　朱然　陸重光　蔡熙　柳銘　李福森　沈人鏡　凌廷枚　姚覲岳　康鑾清　沈受益　金潤華　候補當選人八名　葉福增　鈕承　　龐元濟　李成　張增熙　嚴治　茅承禧　潘鼎銘 
　　長興縣初選舉重選當選人十三名　丁玉衡　許方成　陳景芬　陳宗沂　高超羣　金澤鏛　蕭世昌　兪開第　許之楣　許卓元　趙允升　徐毓麟　丁紹瓛　候補當選人九名　徐嗣錦　郭瑞臣　張給琴　臧紹裘　李兆青　潘世瑜　金澤鎣　李邦楨　寗乃昌 
　　德清縣有選舉權者六百八十二名以滿三十票爲當選十八日開票選出三人尚缺六人二十一日再選二十四日開匭計實到人數四百七十人以滿二十六票爲當選選出八人滿額之外即以兩人爲候補當選初選當選人三名　金有恒　許德溥　蔡煥文　重選當選人六名　程森　程源　施涵　沈汝楷　沈光裕　唐元第　候補當選人二名　黄旻英　程乃吉　　 
　　武康縣有選舉權者僅三百三十名兹將兩次開票堂選人錄下　初選 
 
 

Page 19

 
 
當選二人　程唐逸　朱允文　再選當選二人　陳其禾　林鍾秀　候補當選一人　丁丙曜 
　　諸曁縣初選當選人尚缺五人兹於二十一日重行補選二十三日當堂開票當選人五名　錢庚　周鍾麟　郭豫　壽臧　楊繼方　候補當選人五名　周之鋆　兪潤　愼立言　兪炳型　郭爕亮 
瑣聞 
[浙江(台州仙居)]  
　　台屬仙居縣學生張家駒等具控撫轅以該縣籌辦初選舉有某學堂教員張逢源百計夤緣謀充初選調查四出招摇任情舞弊生父張先輔以選舉調查關係公民權利責任綦重豈得任情棄取當面理斥該調查不自知過反敢持蠻兇毆籲請從嚴查辦以維憲政等情現聞增中丞已札飭府縣略謂該生所禀如果確實張逢源殊屬非是惟張光輔係何處經董張逢源係何堂教員未據聲叙是否共事一處積有夙嫌仰仙居縣切實查明詳辦母稍偏縱 
[江蘇寗屬（江寗）]  
　　江寗府學堂畢業生姜傳甲等以訟棍謀舉議員公请斥退等情禀由江督批云據禀複選當選人張智周係著名訟棍縷陳劣迹曁選舉舞弊等情公請斥退復據文生許克恭等來禀情詞亦大略相同諮議局爲輿論發生之區議員實全體之代表初次開會若任令此等無行之人得厠其列殊足貽中外姗笑仰江寗府按照所禀確切查明如果所控不虚即照章除名以肅憲政 
本埠新聞 
[第一日兌付信義銀行上海鈔票]  
　　本埠信義銀行倒閉後所有未兌之上海鈔票由滬道蔡觀察移請商會籌墊銀三萬兩定期三十初一初二三天在公共公廨兌付曾經出示曉諭在案昨日下午四時商董虞洽卿觀察會同各員在公廨二堂照票給發現洋因人多擁擠至將兩旁玻璃窻軋碎虞觀察恐肇事端即商請寶讞員電知匯四捕房派中西探捕到塲彈壓並將頭門暫閉挨次照給聞共給發洋一萬餘元尚有未兌各票定於今明兩日一律兌付 
[預備唐專使行轅]  
　　赴美專使唐少川星使刻已乘坐德國郵船回國將次抵滬本縣田大令昨已飭派丁役至滬北洋務局預備行轅 
[滬道准派巡警守城]  
　　城内各紳董擬俟新闢之小西門竣工後請派巡警防守而提右營楊叅戎以守門弁兵向由營中飭派仍須歸營派撥等情已誌昨報兹悉滬道蔡觀察以城守巡弁固係武弁專責惟滬上巡警辦理以來頗稱得力旣經各紳董公議請撥巡警駐守專司啓閉係屬因時制宜自應照准以順輿情 
[復旦公學定期畢業]  
　　復旦公學第二班學生十六人升入正科肄業現届三年期滿照章應行畢業式兹該校監督定於五月初六日起至十四日止由教務長按日考騐給發文憑業已禀奉江督札委滬道蔡觀察及曾觀察盤届期前往該校監視給憑以昭鄭重 
[查明並非劇賊]  
　　青島德國總督於去年六月間拿獲董玉聲藍及善黄喜利等二人查係中國劇賊會札行駐滬德總領事轉詢滬道該三人是否犯有重案應否解交訊辦當經蔡觀察以董等三人曾否犯案無案可查函復德總領事逕請該總督就近解交魯撫酌辦一面禀請江督行查在案兹聞端午帥飭據各屬查復均稱董等三人查無犯事案件亦非案内有名之人等語昨午帥已札行滬道知照矣 
[查究冐用火油舊箱]  
　　美商美孚洋行四因新閘橋北中國界内各火油棧所售新牌火油均有冐用美孚老牌舊箱者恐與該行名譽有碍因特派令日本人高岩勒次郎前往該處秘密調查一面禀請美總領事維君轉致滬道移知巡警總局一俟該日人前往查騐請即派員帮同辦理現聞蔡觀察已允通融照辦矣 
[城内]  
　　曾否指使○西四區昨將竊賊陳金生鍾炳及廣德隆煙膏店主許竹平解至一路分局原告王受和投供向在虹橋大街開廣裕盛煙膏店於二十一夜被竊煙膏四缸土一包洋九元翌日偕同業廣德隆店主許竹平同到西區報請飭緝當即查獲鍾炳榮陳金生二賊請爲究辦鍾陳二賊供係許竹平囑偷所有煙土均賣於許店求鑑訊之許支吾不認判許鍾陳三人一併收押候查明再核 
　　挾嫌誣指○唐阿根前在廣福寺橋搶奞翁姓老嫗金簪曾經北五區解至一路巡局訊據唐供所搶之簪係與陳根生分用刻又續獲陳根生到案押候訊究昨日忽有蔣魁林李厚甫投局禀稱陳根生向在英捕房充當巡捕與唐阿根素有仇隙此次實遭誣指小的等情願具保求宥判陳交蔣等保釋唐阿根送押改過局三個月 
　　是否唆訟○兪連生前將林明子扭至一路巡局經游巡官提案審訊兪供向開源盛彩票店妻子某氏忽於三月二十六日逃逸查明係被站崗巡士王裕成誘拐今查得王於四月初七日請假遄返鎭江荷花池鄉間因將王之姊夫林明子扭案求請着交當經游巡官判林交保偕同兪連生赴鎭查訪刻已查明並無証據前日忽有倪道原投函巡局請見巡官詢倪來意云有訟事因即却之翌日復具匿名堆函指稱巡長需索遞禀之費洋四元常經游巡官復傳兪連生到局詰詢兪供禀單信函係託倪道原所寫小的曾出筆資及地甲小費等洋四元巡長並不需索諭飭退去候查明倪道原是否唆訟再核　　道批五則○楊承恩禀批該監生始則作中販地以買主不知單少地多爲可欺繼以無單無糧公地揑立假契朦請升科藉圖爭佔復以沈劍虹地價未清串同卜倪氏粉紛纒訟迨經前升道飭將單外溢地充公召變又敢抺煞前情赴府朦控實屬刁　已　前據上海縣具詳請示已批飭勒提該監生訊究在案兹又來轅混凟殊屬可惡仰收呈處委員查照如該監生再來具控立即拘留發縣訊辦母違王增梁等禀批此案前據王增祺具訴聲明並無簽允領銀情事經批該縣秉公查辦在案兹該職等又復禀訐前來究竟孰虚孰實仰新任上海縣田令仍遵前批確查辦理具報費和尚禀批案經在所遵斷具結未便架詞率行翻異不准抄黏附張志記禀批此案迭經批廨迄未具報據禀前情仰會審官寶令迅速妥商奥領事秉公辦結勿任訟延奚玉林禀批察核來禀難保不所售礦山别有紏葛情獘旣赴蕪湖道署具禀著俟查明飭遵 
[南巿]  
　　定期打靶○南巿商團公會各會員前日會議擬再赴松江提署箭道内試演打靶聞議定於五月十七日實行業已禀明劉提台並通告各會友矣 
　　仍被傳案○英租界福裕錢莊執事王叚 
 
 

Page 20

 
 
峯向成卿前被入西洋籍之粤人鄭雨橋在公共公廨呈控揑賬騙欵等情迭次移文總工程局請爲協傳避匿不見兹由局探查知王匿居升吉里某號門牌立即禀明孫裁判派探傳案由當值處詰明被控緣由諭令覓保自行投廨備質 
　　傭婦私逃○崇海同鄉會在新寗輪船查見崇明施竹琴家私逃傭婦湯徐氏被同船之蟻媒陳少山黄靜甫圖誘變賣當即送至工程局訊明該氏背夫私逃判戒責五十下交該會遣回原籍陳戒責二百下黄責一百下一併逐出 
　　酌中定斷○祥茂輪船公司執事楊志堂控順記板木行執事施培生前租新北門城脚下平房兩間欠租不付向討恃蠻等情昨由工程局傳訊施供去年付去地租尚欠洋三元房已退租所存頂首十元均未取還求鑑孫裁判以各報一詞諭勸兩造認虧判揚找給洋五元飭施遷去具結了案 
　　圖竊未成○喬祥周在順德里張子祥成衣店内探鎖行竊被南區巡士查獲轉解工程局訊供不諱判戒責一百下押三天拍照逐出又西區三十六號巡士查見張和尚在南興橋合興園浴堂内圖竊衣服拘至工程局訊實判戒責一百下押兩天 
　　竊賊害人○積竊子煥與販水果之華子卿張德林在新街地方同行該竊携有藍布兩疋適被探夥查見子煥棄布而逸由華拾取旋即拘至南區解由工程局訊究判華戒責一百下拍照逐出張申斥免究交保開釋 
[閘北]  
　　運動無效○張丞烈投四路分局控告殷福記木作頭欠碍瓦洋一百八十元屢索不付昨由蕭正巡官提殷質訊以殷不合央總局某課員說情嚴加申斥嗣訊悉原被均住租界飭張自赴英公廨禀控殷交保開繹 
　　親家失和○王春雲控媳父吳照高同姘婦任王氏誘匿其媳吳氏一案昨由四路分局蕭正巡官提吳照高任王氏及吳媳李氏到案質訊均不供認判任王氏棠頰一百下與吳分别拘押吳李氏掌頰一百下交保限三日交出吳氏覆訊 
　　夥友欠洋○大豐肥皂廠經理董修芳投四路一區控告夥友鄭芳華欠洋五百餘元由沈順昌擔保昨經蕭正巡官集訊判鄭拘押沈交保限兩禮拜幫同理還 
　　不敢受賄○泰源永鎔銀爐司賬陳銀和控陳三兆竊取生銀一案嗣由三兆之兄陳國香禀求伸雪蕭巡官諭候查明實情再行核辦詎陳銀和昨又投禀請爲追究並向該局門番鄧福春行賄當由該巡士繳呈蕭巡官請示核奪 
[新租界]  
　　暖昧不明○新閘路榮大新衣店主之妻珠鳳前日不知何故與隣居銀樓夥某甲大起衝突珠鳳竟紏同流氓多人將甲扭入店内痛毆由該銀樓主投報捕房派探查明事涉暖昧候禀公廨傳訊 
　　情節可疑○新閘路大順公南貨店失火一案前日下午由公廨幇　王肇之大令會同美副領事枯君帶領呌貨行西人到場查檢貨物估計值銀千餘兩而該店保險二千兩不足甚巨又查得宋正昌洋鐵店保險六百兩估計貨物亦不足值候訂期研究核辦 
[英租界]  
　　不允送縣○楊順記木作廚司張大英被馬夫華清生毆傷斃命一案昨由捕房將華解廨復訊王襄讞以案關人命判將一干人証送縣訊辦而美副領事祜君以案未訊明不允送縣遂判還押候下禮拜四訊核 
　　不認誘拐○匪人趙四因拐周阿四之表妹王徐氏及馮祥發之養媳雙妹由探一併查獲昨解公堂請侒周馮二人投案求究訊之趙不認誘拐判趙與王徐氏雙妹分别押候查明再行訊奪 
　　騙子解道○漢陽黄鶴樓羽士韓瑞麟冒官撞騙一案昨由捕房將韓解廨復訊判韓與抄獲之木質關防僞札一併解送道轅請爲發落 
　　押繳騙欵○竺金虎與徐朱氏林費氏王楊氏串放白鴿向陳阿敖騙洋七十元由廨分别收押在案昨又解訊判五楊氏交保竺與朱氏押繳洋五十五元林費氏押繳洋十五元候下禮拜四再訊 
　　復訊騙案○曹瑞卿蔡小雲洪阿金串騙莊張氏銀兩一案昨經公廨復訊判三人一併交保候下禮拜四訊核 
　　騙吞押櫃○唐阿興控李芝珊騙吞押櫃銀兩雅由差探將李傳至公廨判過堂候訊 
　　並非騙吞○王張氏控王仁卿騙吞銀洋昨日由廨會訊原告與曹桂元投案求究王延律師訴稱所借氏洋立有筆據尚有紅木器具存於氏處並非騙吞請察中西官以王物已經拍賣其價即交氏領回至借欵一節着王交保限一月自向原告清理 
　　控案不實○王德勝控公陽里鴇婦譚喜子將伊未婚媳雙喜霸留改名花琴仙賣娼一案前晚由廨訊明原告所控不實判王具改過結與譚鴇一併斥　 
　　姑准交保○吳阿寶吳阿生朱桂華朱德仁因攔路調戲陳丁氏並毆打巡捕由廨収押在案昨由捕房將四人一併解訊吳等延律師代辯判均交保候下禮拜四訊奪 
　　難免販賣○蔣張氏控翁李氏霸留伊女一案昨經公堂提訊翁李氏供出洋二十元價賣並非奇養並將賣據呈案求斷中西官察得據上有聽憑帶往廣東字様難免無販賣之事判張氏債還被告身價再貼飯食費洋三十八元女交張氏領回 
　　將次定斷○南京路新順洋貨店保險起火一案昨由捕房將該店夥韓寅生解請公堂復訊捕房延高易律師譯稱該店保險起火甚爲可疑應請訊究韓延博文律師辯稱該店已開七年店中存貨及放出各帳約有七千餘兩較保險之數爲多由韓在樓上洗衣誤翻洋油燈起火韓赶即下樓取水跌仆受傷致肇此禍請察判韓仍還押候下禮拜四宣布堂諭 
　　盗用莊欵○天津路鴻德莊經理王松泉串同司帳宋紫耀盜用該莊銀四千餘兩經該莊股東徐幹卿蔡桂臣控奉公廨將宋提獲宋延律師代辯判宋　人銀並保候訊 
　　請追欠欵○寶善街袁寶綦鞋店縱火圖賠由廨將該店副經理郭行芳訊實判理西牢四年將店發封拍賣抵欠在案昨由捕房傳該店正經理朱登科到廨即由丁德卿等九户請追欠銀判各退去候將拍賣各貨銀六百餘兩呈案再核 
　　吞没銀洋○瞿錫榮吞没柴寶元洋二百餘元昨由公廨傳案判瞿交差候晚堂訊理 
　　展限還洋○楊炳文控周根深用空銀兩一案昨經公堂復訊判周還押展限一禮拜繳清再延嚴辦 
[美租界]  
　　自行發落○前報記美國威明敦軍艦兵士二名闖入斐倫路一百三十七號浴堂毆人肇禍並打落華捕門牙一節兹悉二兵士昨由捕房解回該軍艦請艦長按律懲辦 
　　不還工洋○住居楊樹浦路之某俄婦欠成衣匠薛山記工洋十餘元不還　於昨日投報捕房捕頭命赴俄領事署控告 
　　走失小孩○威賽路薛家浜居民徐長根昨至捕房報稱伊子名蘭生年六歲前日走失四尋無着请爲查緝捕頭准之 
　　豢犬違章○日人索谷奇豢犬不帶嘴套違犯定章由捕房禀請日領事傳訊制五元 
　　圖竊窩贜○李阿四昨在某里内　竊又王阿四窩藏竊贜先後由探查獲解入捕房押候究辦 
[法租界]  
　　操演水龍○南巿新舞台戲園同人擬自醵資創設救火會業已商請法工部局總董麥第也君及救火會領袖祿公德氏代向外洋定購火龍一架及各種救火器具約八個月内即可運滬並於前日還請該會全體會員將各項水龍及拆屋各器齊集大自鳴鐘園内如法操演以資則效 
　　副領回滬○法公堂應訊各案因陪審官博副領事赴寗公幹停訊兩期兹悉博君已於昨日返申所有各案准今晨會訊判斷 
　　巡捕獲賊○積賊徐桂仲前晚撬開某店牌門入内行竊銅元若干枚進贜逃逸旋爲巡捕撞見將人贜拘入捕房伡候解廨究辦 
　　惡丐宜究○惡丐陳阿根王長根專在鄭家木橋一帶攫奪途人財　前日又竊某號東洋車之坐墊由探一併獲住拘送捕房押候懲辦 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[湘撫奏報禁煙情形及籌議抵補辦法摺]  
　　奏爲湘省辦理禁烟情形及籌議抵補辦法遵旨覆陳恭摺仰祈聖鑒事竊臣恭讀宣統元年二月二十四日上諭（已恭錄前報）仰見朝廷掃除沈痼力圖富强之至意欽服莫名伏查湘省辦理禁烟自光緒三十二年十二月欽奉諭旨後疊准會議政務處民政部陸軍部禁烟大臣度支部頒發章程遵即刋刷通飭各屬切實奉行凡禁吸禁種等事嚴密稽察不稍鬆懈而於官吏之嗜好查禁尤嚴其間設立禁烟查騐所及戒烟局所嚴定章程精選醫藥務期官民一洗沈痼之習業經臣於上年十月間將歷辦情形奏明在案兹奉特諭敕令切實具覆謹將現辦情形及籌議辦法爲皇上陳之禁吸必自官吏始原以示齊民表率未有官吏不斷而可以禁民者自省城遵設公所嚴查官吏不稍寛假所有在省實缺候補及各屬現任當差水陸各營文武員弁曁各學堂教員職員學生各屬儒學諸生均經分飭切實查騐取具切結除沾染嗜好難期振作立予撤叅斥革外計文武大小官吏確無嗜好者約千餘員其調所查騐實已斷凈者一百五十餘人歷經覆核分别加結塡表册咨報禁烟大臣查核現仍飭布政使莊賡良隨時訪察抽調覆騐如有復吸情事查實即從嚴叅辦其大小文武衙門幕友家丁書差人等吸烟者亦往往而是已嚴飭各官吏勒令戒斷出具切結倘有縱容徇隱亦必加以懲處至戒烟局所各屬官立民立公立已據禀報者四十餘處約計戒斷二萬餘人其因經費支絀未能設立或旋設旋停者正在勸導官紳設法推廣以期拯民於水火惟飭查吸食人户各屬禀報未必遂成確數擬俟牌照分别發領後再設法稽查烟館禁絶土價漸昻舊癮即難遽除新吸可期日少惟有嚴查牌照勒限戒斷不難由少而無此辦理禁吸之情形也湘省本非産土之區而毘連川軡廳縣積習相沿種之者多内地亦間有之故雖三令五申諄切誥誡仍不免陽奉陰違原擬遵按年遞減辦法嗣據各屬禀報咸云遞減之法無從查究與其因循貽誤不如立飭禁絶之爲愈而雲貴四川山西直隷黑龍江等省又奏請一年内全行禁種竊思禁種不力根株未斷則禁吸亦徒費周章遂於上年即嚴飭各屬限令冬春一律禁絶烟苗改種雜糧違則立予拔除刋發示諭數萬張分飭張貼以期家喩户曉猶恐偏僻之區或有私種地方官事務繁多查察難周本年春間分派委員四出查勘遇有私種立即拔除歷據各委禀報各屬之全行禁種改莠爲良者實居多數間有私種之處已飭禁拔並取具團保永不再種切結是現在雖未一律禁絶而有此一番禁拔本年冬季播種之先嚴加申儆必令一律禁絶改莠爲良而後已此辦理禁種之情形也此外則禁售一事實爲禁種禁吸之樞紐其誘人以吸烟者爲開燈烟館其利人之種烟者爲土膏店舖非立飭禁絶嚴示限制種與吸猶難永禁也查各屬烟館早經一律封閉凡酒館茶肆客棧娼寮槪不准私設烟具歷經示諭遵行又不時派員密查如有私設烟舖者查獲立即懲辦其土膏店舖均據各屬查明家數發給憑照照章取費有兼營他業者即勒令改業不准私售增開其領有憑照店舖槪不准售與未領牌照之人違則查封議罰現各屬土膏店舖頗知儆懼不敢私行販運其繳銷憑照具結改業者亦不少查禁日嚴銷售不易勢將不禁而自絶此辦理禁售之情形也現復刋發月表通諭各屬於應禁各項事宜按月查報嚴定功過以示勸懲並隨時博訪周諮設法禁絶總期不届限滿早凈根株仰贊聖朝利用厚生之盛治惟抵補一事苦無良策竊計鹽斤加價約可抵補五六百萬兩不敷尚鉅前遵部議推廣牌照捐業經開辦尚未集有成數如仿照江蘇辦法於四十文六十文之外加倍收捐似仍不悖以征爲禁之意然旣實行禁吸此項捐欵之數亦日减難恃以爲抵補也查現辦土膏營業憑照費一欵即東西各國營業稅辦法以稽征爲考察取之無多並不苛擾若以推之他項營業除領有部帖及部准註册各業外均責令各領憑照以爲營業之據查酌取照費藉資考察不尚重征以免商困國家擔保護之責任商民應樂盡其義務此後各業日形發逹此項即可積少成多漸集鉅欵是不擾累而有牌於度支或亦可爲抵補之一策民窮財盡籌欵維難權利害之輕重知莫補於高深謹抒管見上備采擇所有遵旨復陳辦理禁烟情形及藉議抵補辦法緣由是否有當理合恭摺具陳伏乞皇上聖鑒訓示謹奏四月二十五日奉硃批該衙門知道欽此 
小說 
[俠情小說縵卿小傳（一名像片案）叜著（二十八）]  
　　第十六章風雪夜 
　　先是縵卿以樓上適有他客設讌。故少來即去此時他客已散。即偎漫而坐。見温兩頰緋紅。雙眸餳澁。醉態頗深。即婉謂漫曰。鬌公。曷登樓小憩乎。漫曰姑緩之。縵曰否。我欲晚餐。公與我偕。母事姑緩也。乃掖漫而起。漫乃笑謝耿已。蹣跚偕縵而出。及梯。縵自後扶之而登。入室。漫乃斜坐床前。顧縵憨笑。縵乃命女奴以膳至。問曰。鬍公。有極清純之燉鴨。抑欲略飲其汁否。我知公食示過館也。漫應以首。縵乃盛白飯半甌。投以鴨汁。取牙箸詣漫前。漫乃以口就食。縵緩緩以進。須臾食已。縵問曰。尚欲食耶。漫揮手止之。時覺昏昏思睡。即撑持起立。就榻邊坐。不覺玉山已頺。至縵之食時作何態。及與女奴作何語。都不甚晣。盖已朦朧睡去矣。 
　　不知歷幾何時。忽覺身畔有人輕撼之。啓眸睇視。見爲縵。乃問曰。卿何爲者。縵曰。公一覺已閱數小時。得無口渴否。漫曰。良然。縵乃就床前短橱上。取新會橙以進。漫食之。芳甘滿口。惟覺一道清凉。直透胸臆意殊爽適。縵乃就漫耳畔欵語曰。鬍公今可以不去矣。漫曰。母嬲我。乃急起坐。以手拭目。女奴時以温水浸面巾至。漫拭面已略清醒。即問是何時矣。女奴曰。二句鐘也。漫曰何酣睡爾許時耶。縵笑曰。城門久閉。視公將何之。漫沈吟不 
 
 

Page 27

 
 
語。忽怨縵曰。卿何不早喚我。縵曰。公臥正酣。何敢驚攪。漫曰爾我情愫。旣深且切。留宿即亦不妨。惟今非其時耳。縵嗤曰。何時而可。漫曰。當不遠矣。第此時即與卿定情。殊多朱便。縵曰。何未便之有。漫曰。我此時與卿雖極親切。然張家殊不責望於我。倘旣定情。則非今日比矣。 
國外新聞 
[日工被拘已釋]  
　　二十九日東京電云鴨綠江下流華人所拘之日本桴工今已釋放 
[德英分募津浦路債]  
　　二十九日倫敦電云津浦鐵路五釐利息借欵英金二百萬磅業已發行德國認募一百二十六萬磅餘由匯豐銀行招購 
[英皇賜日親王寶星]  
　　二十九日倫敦電云英國官報載稱英皇賜日本多本親王大十字維多利亞寶星一座 
[各國對於居留島之意見]  
　　二十九日倫敦電云路透電接有消息各國業已議决目下均不撤退居留島戍軍 
[英員反對俄皇蒞英]  
　　二十九日倫敦電云英國外務部大臣葛雷近答告自由黨工黨反對俄皇蒞英各議員謂俄皇來訪頗合情理一切槪由政府擔其責任惟工黨議員松痕君議論此事語多無禮致全塲遂失秩序 
[日本金幣輸回]  
　　二十九日鈕約電云日本金幣近由美國運回爲數甚巨 
[美總統准抽入欵稅]  
　　二十九日鈕約電云美總統塔孚脫已准徵取入欵稅並賛成徵取公司增入之餘利稅 
[美使要求與借華債]  
　　三十日倫敦電云駐英美使里特君已照會英政府擬合辦川漢鐵路借欵惟前一千九百零五年開議之際美國經濟家默無一言並未宣未願與全辦之意故倫敦人士皆望嗣後中國募債雖應與美分借然今此之欵美當不致切迫要求云 
[英員擬再探南極]  
　　二十九日栢靈電云英國海軍大尉少克爾登君不日將束裝起程再赴南極探險 
[俄簡波斯新使]  
　　二十九日柏靈電云英俄各報論俄國簡放駐波新使皆謂係英俄波斯協約復蘇之徵 
[俄京電車罷工]  
　　二十九日栢靈電云俄京聖彼德堡電車辦事員現均罷工 
來件 
[全浙鐵路公司定期開股東會傳單]  
　　敬啓者本公司第四次股東會輪值杭州四月十五日嘉善已通料車距楓涇二十里之土方浙境均已竣工現正分叚舖軌端節可接蘇路本擬先行禮後開會因時届盛暑觀禮旣恐太營年會尤難久待改擬五月二十四日上午在杭省師範學堂先開年會報告用欵總副理任滿另行選舉照章並舉董事查帳提議截止招股催繳分府認股宣布甬紹路線公决常玉辦法兹將入會憑單曁委託書簡章等件附奉如因事不及蒞會務須託到會之他股東代表請照附寄之委託書塡明並入會憑單交由受託人准於開會前三日送繳本公司俾可照核權數遲必不及均詳簡章敬望惠臨藉聆教益無任企禱俟至八月秋凉月滿潮來特行杭嘉通車之禮届時再秆敦請合併附及 
來函 
[鎭江施司鐸來函]  
　　啓者四月二十六日貴報第二張載有教民萬金生被殺之疑案一則以泰興縣王令禀江督文云本年三月初七日奉督憲札據鎭江天主堂楊教士曁教民王守信朱家模李郁趙德泰等禀稱同教之萬金生被萬其珍袁旺兒等所殺禀祈飭泰興縣迅提人犯訊辦云云敝總鐸閱讀之下殊深詫異查寗鎭兩屬敝堂固無傳教之楊教士亦無教民王守信等其人更無教民萬金生被殺情事不識此案從何而來果有此案與敝堂亦毫無干涉應請貴報聲明以昭核實爲荷鎭江天主堂司鐸施方禮具 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
