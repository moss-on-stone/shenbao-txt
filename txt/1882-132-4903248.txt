# 1882 - 132 - 4903248

 

Page 1

 
 
[續印華英字典出售] [  點石齋主人啓]  
　　本齋前用石印法印成華英字典每本價足洋五角此書於繙譯及查西字極稱明備人爭購取業巳售完兹又照前法續印其版口略爲放大字跡格外清楚裝訂亦加精工現巳出書仍照前價在申報館間壁申昌書畵室出售欲閱者祈來價購此佈 
[書西報載美將致美員信後]  
　　𪫐水師捷督式夫忒之來華也傳聞上言李傅相欲爲中國訓練水師而李傅相以中國水師不能統歸西人管轄故不之許然而素重式君之爲人雅與周旋殷勤欵接禮意殊極優渥式君亦感傅相知遇往來甚密刻下式君前往高麗辦理美高通商事務李傅相復派兵船伴送至高是則傅相之待式君可謂仁至義盡矣乃閲西報載有西歴本年正月初一日式夫忒致美員一信則有不可解者其信中大意言我之寓華業經六閲月矣見華官之與西人往來皆虚與委蛇而絶無一毫誠意西人或爲華人作事亦多出於勉强初非實心爲中國效命卽我之來華也擬以我國開花砲及大砲火船等售之華人明知華人雖有此等利器而實不能用將來設或開釁當有不難奪回者中國之生意爲英人占至八　餘他國所得能有幾何且英人在華不僅爲商凡有中國要務如海關稅務以及輪船兵船之船主兵頭等皆爲英人所主持而外洋之物華人皆並不樂意如有勢力可以禁外洋之物使之不來則華人早已禁之但苦於無此力量耳現在華人漸漸習學西法其意正欲拒絶外洋之物且不僅拒外洋之物并欲拒外洋之人中國此時僅恃李傅相一人而已信内又言中國之俗重文而不重武視武員爲不屑爲軍營中偶有違犯則立正軍法或以軍棍從事雖都司守備四五品武員亦有所不免故人皆以入伍爲恥而不肯習學武事兵弁皆無威權惟領餉時衆口嘵嘵合營譁噪或覺其可幾耳中國之船亦彼此不相顧福州船政局造船不少後因俄國開釁又購於外洋其船皆精銳其炮之大自二十墩至三十五墩不等係英國阿姆斯脫郎砲廠之精砲福州所造之船則用法國之炮稍遜於阿姆斯脫郎現又在德國造船凡船上所用新式之物莫不咸備其砲極大其發極速可謂器械精良船堅砲利矣而無善於統帶之人爲之發縱指使則雖有此堅船有此巨砲而亦無所用之且其兵皆非一省之人人各有心不能一心一德兵雖衆不足恃也其信頗長不能備錄而其意則總在痛詆華人譯讀一過殊不解其何故夫式君旣謁李傅相而欲以訓練水師自任則亦必見中國之人當有可用一經指點便成勁旅故願膺此任而何以未允所請卽肆口譏評乎其信内所言非無確中華人情弊之處卽如謂中國重文而不重武武職有遭軍棍者人皆以入伍爲恥此固中國之風氣又如謂近日購造船砲極形精利而惜無提調之人此語亦殊中肯綮中國之製造各局造船製砲不爲不多購自外洋之各船砲不可謂不精且美而爲兵官者未必皆能指揮如意盖以中國之步武西法實爲發軔之初器械可以購而得之而所以用器械之人則必當由漸習練未能猝然嘗試故本館亦屢論及此以爲中國此時之情形其要重在人材式君此言可謂實獲我心特其所云中國之兵絶無可用則亦未見其必然髮逆之亂一舉蕩平猶云流宼烏合之衆勝之不足爲武而西征之師勢如破竹雖以俄人之强悍尙且不能不爲之懾服以近日中國勵精圖治而於各省軍營極爲整頓裁汰挑選不若前此承平日久徒事虚文而水師一道尤其加意訓練在中國之意原不欲開釁於他國而但爲自固吾圉之計然或邊陲告警究亦足恃以爲禦侮之道又何事而深加痛詆耶雖然式君此信未始不足以爲中國警也傅云不備不虞不可以師中國得式君此言而益加淬厲去其弊而興其利則從此精益求精銳益加銳足以駕海外各國而上之則式君一激之力其功不亦大矣哉 
　　 
[安南兵事續聞]  
　　前報載安南海内地方爲法兵所得一節兹閲西字報復誌其詳用再錄之據云海關旣爲法人所得代爲榷稅而砲臺中所得亦殊不少約值洋三萬元光景并有槍炮糧餉等類甚多其炮臺上之總督則已於失守之前一日自縊而死法人得其屍於廟園樹下大約僕從等爲移置此處也海内將軍亦雉經而死惟海内撫臺則爲法人生執法國將軍與之行禮而撫臺不答乞死於將軍法人乃拘而縶之初九日法人入其炮臺見安南人之死者甚多爲之葬埋搜括財物該處庫中所儲巨炮計有一百三十尊至初十日乃將砲臺上之炮推墮河内用炸藥將炮臺轟裂安南僅有黑旗兵一隊故法人巳守住要口不日將進攻黑旗兵如此隧黑旗兵再爲夷滅則可以無兵革之禍現在法官巳出有安民告示令民間照常執業不必聽信謡言致多恇懼也再初九日晚上黑簱兵攻一天主堂欲肆搶刦安南之民有信教者助神父等擊而退之生獲二人次日爲法兵用槍擊死聞黑旗兵共有八百人刻睛皆聚於新地云又香港循環報稱二月十九日海防來信云海内近有黑旗賊黨八百餘名聚於新地處内則儲備糧械外則招誘黨徒大有據地自守之勢華人旅居其間者聞此消息心甚驚惶以爲必貽地方之患爲行旅之憂也海内人民亦莫不悚懼焉十八晚西湛火船由海内啓行載有六十餘家前赴海防以避亂審是則海内一隅斷難居住矣又附近竹樹村處有河道介於海防海内之間實二處往來孔道也現有越南人拾岸旁之瓦石盛以竹器約有二百餘具擬將此河塞斷使船艘不得駛行出入法軍聞之特遣馬蘇砲船載水師兵一旗前往查察勿使其得以堵塞焉十四日法軍遣有員弁數人乘馬沿途偵探欲到新地以得眞確消息計自海内起程約行一點鐘之久卽有南兵五六十名馳至禁阻不准法國員弁前進員弁燃鎗撃之傷一南兵衆乃散去十六日法軍探知南兵乃防守砲台者遂往攻其砲台將南兵逐去又將所獲攻法人教堂之二人押斿城廂内外俾衆共覩然後帶至梲關之前用鎗轟斃其命俾昭炯戒現時法軍官弁多方設汉辦理各事以期早日安靜海内總督一缺則以法人嘉架理的　授以施新政焉又法軍在稅關搜出之銀圓除支銷兵費外現巳盡數交還越南朝廷言此次用兵爲通商起見並非有利其土地人民也故駐劄順化公使仍未撤回是兩國原未盡父宜當曲諒此心也以上一說大致髣髴而詳略間有小異因兩存之以俟知者 
[盜焚錢莊]  
　　頃閲北京西人上月二日來信云聞山西地方有某錢莊資本頗鉅近日突遭盜劫并放火焚屋四散而去迄今未經捉獲也 
 
 

Page 2

 
 
[杜禁獲釋]  
　　前報載香港保甯保險洋行之買辦麥姓有虧空情事經洋東送交捕房管押待清查虧矩數目再請科罪一節兹閲香港西字報言該買辦並無虧空洋東查帳之後投刑司署聲稱前因單子與帳簿有不符之處是以疑有虧短情弊又以近來常有買辦虧空逃避等事故先將該買辦送捕管押今帳已查過實無虧短云云刑司乃以善言慰藉麥姓買辦釋之以去按該洋東此舉亦未免過於孟浪因他處買辦有虧逃情弊而麥自乃適頂其缸致遭禁押是亦无妄之災已 
[署前自刎]  
　　聞得鄂省督署前於三月二十一日忽有一人用刀自刎當有人看見喝阻則項下業巳割開斯時督憲之公子亦經目擊詢問何故有某員在傍答稱諒是瘋人須臾府縣皆到騐得其人頸項割斷食管帶傷氣管血溢模糊巳奄然待斃矣復將其刀騐視乃係新置之物搜其身畔有一禀帖一併送交首邑蔡明府辦理蔡明府將人交保正送醫院醫治並給費用錢三串次日其人卽斃據傳明府已察知其人無甚奇寃不過向察院陂街某皮箱店索錢無給情急自刎明府隨飭皮箱店出資收殮矣 
[鄂省秋審]  
　　鄂省於前月二十一日舉行秋審由撫憲彭中丞會同司道提集梁正簡等三十四案按起審勘照章賞給錢物云 
[細故輕生]  
　　皖坥某甲父子貿易爲生開有店鋪姑媳居家其媳尙是去冬娶歸半載以來並無嫌隙前月十六日晚膳後媳將洗面之濕手巾置於察濫邊選姑晾有乾衣在外收衣見爲手巾搭着略有濕痕微責數語亦遂置之是夕甲子在鋪未歸翌長姑見媳不起房門未關燈火未熄進視則見媳已懸樑自盡解下已氣絶不可救矣急喚甲父子歸並報知其母家母家人至審知禍之緣起亦難歸咎於姑故並不與爲難而甲家亦厚爲成殮云 
[南昌錢價]  
　　南昌現在錢價之貴誠所罕聞按紋銀每兩僅可兌換九五扣錢一千六百文但錢雖貴而各物價仍未稍跌故此中之銷耗實甚也 
[江垣瑣事]  
　　南昌某甲以賣木炭爲業家蓄一婢年十五歲日前晨起忽失所在甲亟週視前後門户則皆扃而未啓因疑同居乙丙等所爲遂亦不加探實竟邀其友數人及坊保與之理論乙内等以事無左證不服亦各往請其親朋旣至則彬彬斑斑皆庠序中士莫不伯珪聲大莫敖趾高勢將相見以拳棒幸甲見機而作早避厥鋒然雖不至當塲受虧巳幾費周折始得無事甲可謂人財兩失者矣○南昌火神廟前某寺僧收養一徒來時僅四齡現已十有二歲盖徒之母爲土妓以歌院中不便携帶故捨之爲僧現在該妓漸老深恐門前冷落志在急於從良有某甲年方弱冠乃江省外縣人初次出山一見目迷五色繾𦅝者數月猶惟日不足遂定嫁娶迨事旣畢卽及贖徒事該僧聞言以被服飲食教誨綜而計之爲數甚鉅且曰彼娶妓之人必手面闊綽三百金當必畀我豈待　言甲則漫然答之但嘱該徒時常往來其家或住夜始返其時僧視爲籠中物亦遂不加拘束不意甲盖外彊中乾者至此而火食之資巳罄遂陰訂其同鄉船隻之往來省垣者載之以遁徒亦挈之去該僧直待至兩三日後始令他　往探則門户如故人跡巳非詢之知巳在數百里外惝恍如夢仍擬着人往追爲他信士勸阻僧始甘心自咎㗳然若喪云 
[窶人失婦]  
　　寍城湖西大巷弄某姓肩販營生去冬覔得一再醮婦隨帶一兒初係談婦之姑主婚今姑巳殁亦不虞其有他也乃日前門外有一人經過兒卽牽裾呼殳此人入内向某姓理論以爲婦被拐失巳久今得下落遂携之而去兒則仍棄在某姓處不知作何了結也 
[錢鋪失愼]  
　　三月十八日夜兩點鐘時琉璃厰寳亨錢舖失愼陡然火起烈焰冲霄鋪中人方睡熟從夢中驚覺有祖裼裸裎而竄由者房舍器物盡付一炬幸琉璃土地祠内所設水會公所相離數武該局水夫水龍尤推利便故馳救早而奏救速鄰舍得保無虞按該錢鋪房舍卽美國人租設講經堂之舊址自前歲該堂遷至宣武大街後地主因見房舍漸就頽圮且教堂格式與舖户規模不同非大加修改難以招租爰鳩匠飭材别開生面半載落成始招該商租賃此鋪開自新正計今不足三月新屋新店同投一燼深爲可惜豈有數有數存乎其間耶 
[吳中瑣記]  
　　前月夏俟橋火災拿獲搶火匪徒三名業經列報兹聞經長洲萬邑尊訊明確實釋去無于者一人其二名姑念無知從寛僅予笞責枷示夏侯橋上此二人年皆二三十歲衣服並未襤縷乃竟爲此大于法紀之事何人之無良一至此耶○前月鎭府司前火災被火之家在對岸北良士巷搭蓋草棚安置兹聞餅店之子年十四歳者雖經醫治至二十四日仍因火毒攻心而死甚爲悽慘其燒壞之婦聞病勢甚重恐亦不免斃命也又被火傷者三人苦難醫治有某甲稱有妙藥一敷立愈惟藥本甚貴耳吳縣王總書聞之當卽捐洋十元請卽賜藥詎某甲僅以菉荳粉末雜以僞藥敷之並不見效方知遭騙已無及矣噫殺人塲上尙有偷刀賊某甲之良心喪盡矣○前月二十四夜吳縣學前狀元橋堍黄子卿家有白日闖一人不知何時進門當三更時黄氏俱睡聞有窸　聲急起燭視見其人方扭鎖欲出隨卽獲住訊係常州人身穿密門鈕扣黑緊身下穿騎馬褲快鞋身畔搜出洋火裱心紙及新棉花數兩知係放火當卽送之總巡總巡移縣經吳邑尊金明府嚴訊惟云家中爲父母所逐不得巳而作賊並非放火詢其洋火裱心紙及新棉花何用則云洋火裱心紙係吃烟所用新棉花乃襯鞋子者然所穿係舊鞋無須如許棉花當卽板責六有復打籐條四百然仍認作賊而放火則堅不肯承現巳釘鐐收外禁聞明府欲稟請撫憲從重辦理想以後水落石出庶幾放火之風可以少息也○前月二十五日紏察司廟打公醮以敬水龍此年常舊例也惟今年火災甚多且前吉利橋鹹貨店失愼時火勢已熄各龍皆歸四更後餘燼復燃其對岸東善長巷胡姓卽廟中當龍頭者急出呼衆夫役等已疲倦歸寢惟來六人至廟抬取水龍極力澆滅故此番在會之人更形踴躍特備豐盛酒筵又請二人彈唱古今全傅作竟日之歡極爲熱閙云○剪金橋巷倪姓素食貧爲錢業夥友後攢湊錢數十緡開一小錢舖在吉利橋廣收學徒僅用一小夥紀開銷極省會計極精日積月累近則居然小康矣前妻生一子頗鍾愛前妻物故復娶後妻生二子前妻之子屢被讒間倪某漸形疏遠其子今年二十二歳尙未爲之擇配前月間其前妻子因悮收兌夾銅洋三元倪某怒罵不已其子不勝忿憤卽將生平往來應還應討各欠户書作一紙已有自盡之意諸學徒見其形色異常取其所冩之帳呈之倪某倪毫不在意二十五日其子在店竟服生阿芙蓉膏倪某見勢已垂危卽舁至家中並不延醫灌救聴其自斃隣人見倪夫婦喪子之後不惟無哀戚之容且有欣喜之色惟相與嗟嘆而已○前月十七日調豐巷楊成衣店内一學徒忽不知去向該徒姓李名阿六蘇鄉東永昌人年十四歳身穿靑布長衫靑布褲子快鞋緶子小而甚短身材亦小瘦遍貼招尋至今並無着落想十四歳之鄉人蘇城又無熟識親友當必爲拐匪騙去也 
[粤督迥滬]  
　　兩廣總督調署直𨽻總督張振軒制軍由粤垣起程前經列報兹悉制軍乘招商局之懐遠輪船於昨日抵滬船泊虹口招商局北棧碼頭聞憲節卽須北上本埠自道憲以下官員咸往迎迓云 
[會期冉改]  
　　本埠賽花會前已改期兹悉因天氣陰晦又改在下禮拜一二開賽云 
[輪船遇風]  
　　本埠招商局來往寍波之江寛輪船於前月二十八日四點鐘在寍波啓輪來滬甫經出口卽遇大風因爲時已晩恐有疎虞隨在銅沙相近之大洋山抛錨二十九日早上復開薄暮始抵吳淞又暫停口外至初一日早進口該船遭此風暴其兩面走路之横板巳小有 
 
 

Page 3

 
 
損壞略需修理擬於初三日晚開往長江各埠念九日招商局因江寛未到故另以海琛輪開往寍波云 
[妒姦自盡]  
　　法租界城河浜天一樓弄卽楊樹弄内　萬元泰烟舘其樓上爲老順記烟館房屋共祗一撞一門進出老順記均是婦女 
卽所謂女堂倌者烟館主婦陸阿寶向與城内張家弄楊某來往楊今年祗二十五歳習花行生意人頗佻達父母俱存尙有祖母及外祖母聞其父在揚州鈔關辦事陸與楊曩時情密野草鴛鴦不啻夫婦今楊床頭金盡陸又另有所暱屢以白眼加楊楊因妒生忿願以身殉竟於前月晦日早晨在老順記呑服生鴉片烟及至知覺時已下午赶請陳君竹坪施救已不可爲延至夜間十二點鐘時身死據云楊瀕死時經陸可寳令人扶出甫出店門卽已氣絶隨倒於萬元泰簷下昨晨楊母及弟并男女親串俱往老順記理論而巡街捕已禀知捕頭飭包探報　請騐翁太守臨捕房時捕頭亦面述情由現聞屍母倩人投縣求免驗屍祗令該烟館備棺并延僧禮懴了事陸阿寳一一如命夫陸之與楊愛好祗爲阿堵物耳反覆情形原堪預决何待其頻危扶出而始知其忍也獨楊服毒捐軀何其愚耶愛河易竭慾壑難盈可爲痴人鑒戒至女堂倌一節法界會審署已三令五申且新經翁太守嚴查懲辦聞天一樓弄竟有數家仍蹈故轍殊屬目無法紀矣 
[訛詐判罰]  
　　前報列控遭訛詐一案兹悉英捕房續獲到李小昌鄭保順卽小劃常何大全卽阿旺等三名昨送至會審公堂原告王梅 
溪稱遭毆時尙被扭破衣服呈閲祭忠義供是日王梅溪之妻特來乞助稱其丈夫被人拖至八仙橋鄉間小茶館内隨同往勸散言明給彼洋二十元由汪高桂來取去汪則堅執前詞并稱並未取洋李鄭何三人亦不認逞兇陳太守判汪蔡二人各罰洋二十元李鄭何三人各罰洋五元除給償王梅溪二十元外餘充善款至王所稱失去金戒指等件無憑不究 
[造言案結]  
　　前報列控告造言一案兹悉朱徐氏實係池徐氏藍明才實係冷明增英界會審署於前日晚堂覆訊據徐吳氏稟丈夫徐 
仁來現開客棧次女名林弟憑媒嫁與池雙東卽一盞燈平素相安婿於去冬從鎭江回滬隨帶傭人冷明增同住氏家兹婿患病冷竟揚言氏女有謀死丈夫之意以致各戯園之同鄉咸欲與我尋釁幸有人知爲誣衊証明勸散繼爲婿延醫調治冷又妄稱藥内下有砒礵當有婿之師叔李對兒驗明無毒婿亦怒冷將伊停歇詎冷又將誣衊之語冩出示人竊思氏女本無他意然婿係異鄉人設有不測恐生校節於是商之李等將婿遷至同豐棧養病昨日冷經過氏家門首與之爭論卽以交捕送案求爲懲究藥方呈閲其女供詞與同冷不認造言陳太守謂冷旣不認姑免深究如再敢造言着池雙東隨時控辦池徐氏交母徐吳氏具領藥方發還 
[接錄擬實學館章程]  
　　一學規士先敦品方無愧爲讀書人諸童受大憲栽培在館肄業飲食教誨以兾成材學習之時卽子以功名之路預爲國家效用之材宜如何奮發有爲砥名礪行凡一切非分妄爲槪宜禁絶平時應對進退拜跪趨蹌曲禮少儀均宜講習不得飲博吸烟管絃歌唱譏笑喧嘩違者戒責凡詞曲小說無益之書及一切戯玩等物不得携入館中同學相與切磋不得爭競上學放學徐行序齒不得爭先講書時宜肅容聽受不得私語或需茶水當悄呼聽差傳送不必自行往取閒居安息亦當循規蹈矩力杜浮囂學業貴專精有恒限以五年爲準五年内不許應文試及婚娶以免分心每年正月二十日啓館十二月十五日散館清明前一日午刻給假回家省墓後二日午刻回館銷假端午中秋兩節均於前一日午刻給假後二日午刻囘舘每月朔望初七二十三日歇息其歸洋教習接教者遇星房虚昴日歇息恭遇皇太后皇上萬壽聖節孔聖誕辰給假半日凡假日只許在館傍舒散不得遠離及私行回家違者戒責如父母疾篤持籖稟明監督准假一日地在二十里外者限翼日早回逾期戒責頭班者罰扣膏火揑節者斥退如遇父母及承重之喪給假五十日如期内未葬銷假日禀明臨葬給假五日祖父母胞伯叔兄弟之喪給假半月如期内未葬葬時亦給假五日如該童有病禀明監督延醫調治醫資藥費由公給發許親屬進　問視如實病重監督驗明給假回家調理平時不許出外探訪親友親友到訪止許於歇息日晤接仍不得留飯住宿以懮課程凡有乖張詭譎暴躁輕浮魯鈍軟弱者隨時黜退監督凡准學童假後卽登號簿並冩片通知教習以備稽查每日掌燈時監督隨意指名應點如不到卽係私行能於八點鐘前應名銷號尙可從寛薄罰如瀹宿始歸卽行剔退國家特開學館歳縻鉅費教養兼施實欲以收馳驅之效如五年未满中途告退或五年满後私逃他往及因懶惰犯規黜退者除追繳膏火火食銀外請札行遞發原籍取保約束以免逃作洋傭如無銀繳者罰作學堂丁役三年不給辛銀工滿始准退出○一功課初習西國語言文字先切音次字義次文法習算學先筆算次代數幾何次平弧三角測量諸術於正二三九十十一十二等月每日清晨六點鐘起盥潄七點鐘食稀飯八點鐘上學十一點鐘放學食中飯下午兩點鐘上學五點鐘放學食晚飯如四五六七八等月自起身至食中飯各事移早半點鐘下午照式放間九點半鐘息燈安歇每早錄冩上日所讀西書聽洋文教習講西文畢隨教習詰問答應兩年後均用西語以對下午習西文聽講算學每逢初六十四二十三三十小建用二十九各日下午聽漢文教習講算學及漢文義理或默冩或覆講知稍通文義卽學作論須自出心裁不得勦襲務期文理通達將來可將西書一手譯成漢文五年將滿駕駛學生升至二班者於下半年在舘外校塲教以洋鎗隊伍步伐口號每日清辰食稀飯後操演一點鐘爲率午刻學裝彈打靶洗刷收藏各法凡六月而畢閩省操練時官給號衣帽每人月加贍銀一兩擬請照給衣帽月加銀一元第六年赴練船學習帆纜繩索諸名目用法辨識各國旗號及以旗通語之法與夫登桅使帆駕馭三板放駁布陣測量諸法均當熟習閩省當下般時每人月加贍銀二兩擬請酌加銀二元練船機輪帆纜畢具臨時再行禀請添設其製造學生如製造廠與館隣近卽令赴廠講求其簪輪學生令赴廠學習打鐵庶幾實事求是不蹈空談學成後禀請優賞職銜量材委用更招新童入舘肆業定卜聞風鼓舞人材蔚起學業日造精純[  此稿未完]  
[浪淘沙閨思]  
　　無語下妝樓檻淡雲浮烟痕織得幾絲愁剛是海棠經細雨粉淚都收含笑啓瓊鈎花徑陰稠朱顔强半爲春留戯打鴛鴦抛翠彈盪漾中流○前調病起强憑樓凉露珠浮春風吹迸幾多愁滿徑楊花雙蛺蝶宿雨初收碧篆裊銀鈎細熨香裯錦屏無語影空留如許韶華如許恨半付東流[  懶禪氏倚聲]  
[新春訪友率成拙句]  
　　暄和風景歲華新一葉扁舟訪故人樽酒論文幽興足眼前梅柳鬥芳春莫問兵戈久未休踏青邨落共優遊元龍氣度相投契且隱桃源不外求怡情邱壑一神仙揮麈談心更企賢多謝良朋具雞黍野廬風味樂陶然訪到吳羌掩竹扉訪吳君蘭峯不遇小橋流水立斜暉吟詩讀畵逢知已却後凄凉賞識稀[  吳興沈登瀛菊泉甫未定草]  
[秋日偕何子貞太史遊北固山石䬚樓晚飲卽步原韵]  
　　寒虫徹夜報秋聲轉眼光陰客夢驚久歴風塵人易老欣逢知已話平生異鄉風景最堪愁黄葉蕭蕭響暮秋把酒倚牕同醉飲一輪明月照江頭[  吳興沈登瀛菊泉甫未定草]  
　　贈王月卿校書月卿校書飛燕姿靈犀慧業言詞雅舉止温存籍隸吳江依畫舫兮艷誇國色偶來滬瀆住秦樓而迹溷風塵久耳　　芳名得親玉貎情天恨莫補愧我無緣明月祝長圓願卿自愛爰成小序敢云白傅之詞并誌俚言愧乏司勳之筆還求大雅曲和佳章 
 
 

Page 4

 
 
月髻雲鬟絶世姿泥人情處斂眉時憐卿别有温存態一半嬌憨一半痴卿莫傷春且惜春蟾宫偶爾謫幻塵相逢我亦有縁甚同是天涯淪落人可憐秀骨十分嬌斜抱琵琶抹復挑不御鉛華容更艷丰神淺淡却難描人生難得少年時莫笑當時杜牧之喚醒掦州舊夢客爲卿猶賦定情詩[  城北公戯稿]  
[上洋沈寓經收三月下旬救命墩捐第二單]  
　　吳縣顧藻生募執字五號册顧三省堂十二元義泰號隆義堂各捐洋六元○南匯盛子端募守字四十二號册同昌典義成茅亭逸史石痴范星垣茂鏞元源典月圓人不圓室也足居盛樂士齊雲山樵麓雲山樵武峰山人碧梧書屋不留我張福綏軰香舘主程治俊以上十八戶各捐洋一元月良齋康錫居善室金怡豐金厚生羽公居士隱名氏醉月居士坎離居士曰生氏雷崗山人怡怡室善居室康延佑以上十四户各捐洋五角○星江不留名爲父母求壽助洋一百元上海一樂同堂祈胞妹却病延齡助洋五十元孫大淵洋六元借花獻佛子洋十元張鑑堂洋十一元郁周氏李周氏各捐洋二元三多堂洋四十元合來規元廿九兩四錢八分以上共收洋二百六十三元東洋對開二個[  沈榖成謹啓]  
[蘇省撫轅抄]  
　　三月二十七日通判馮燦銷京解餉並騐放回省委辦書局候選主事徐宗亮安徽籍來從九陳鍚蕃謝試用期滿甄别加考又麥燊徽江北緝捕回並禀知漕憲委帮辦車邏壩厘卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年三月十九日京報全錄] [  切字代瘸用]  
　　宮門抄○上諭二道錄前○尙書麟等奏爲遵旨查訊命案大槪情形摺子○三月十九日吏部翰林院廂紅旗值日無引見○徐用儀謝授大理寺卿恩○海緒恩林預備召見○阿公請假十日○廣壽續假二十日○召見軍機海緒恩林○○臣宗室麟書臣薛允升跪奏爲遵旨查明三牌樓命案並無疑竇先將查訊大槪情形恭摺奏祈聖鑒事竊光緒七年十二月初八日奉上諭着派麟書薛允升馳驛前往江蘇查辦事件隨帶司員着一併馳驛欽此旋經軍機處交出河南道監察御史李郁華翰林院侍講學士陳寳琛摺奏二件臣等跪聆聖訓後遵於二十一日隨帶司員刑部郎中宗培員外郎瑞霖主事周景曾候補主事王道文馳驛前往於正月十八日行抵江寍省城當將到省日期並沿途情形恭摺奏報隨卽調齊案卷詳加查核一面督飭司員提犯隔别研鞫查光緒三年十二月初十日三牌樓地方見有受傷無名男尸報經上元縣騐明傷痕多處髮辮砍落無存尸旁遺有表心帋石灰包篾刀草鞋各件地上並無血蹟及踐踏情形禀經原任督臣沈葆楨飭據前總辦營務處之現任兩淮鹽運使洪汝　派令緝捕委員候補叅將胡金傳訪得眼綫方小庚據稱是月初九日夜路經該處于雪月微明中見有死尸在地旁立三人一高一矮一似僧狀卽有一人斥以不必多管閒事當卽奔避後陸續訪獲僧紹宗張克友曲學如三名並在曲學如身上搜出五角銅錢一個經洪汝奎督同前署江寍府現任淮安府知府孫雲錦候補同知單之珩現署沐陽縣知縣嚴堃現署清河縣知縣丁仁澤分别研訊據張克友供出圖財謀殺各情質之曲學如供認因貧商允僧紹宗張克友謀斃販猪客民薛春芳得錢分用移尸後脫下尸身外面血衣帶回山上燒燬所遺表心帋爲曲學如帶來擦手石灰係僧紹宗以塞死者之口篾刀乃張克友所用兇器草鞋則屍遺之物起獲屠刀鎌刀各一把曲學如僧紹宗認明兇器不諱衣灰亦經起獲詰以薛春芳根底僧紹宗張克友諉爲初識曲學如亦稱只聞其自言籍隸和州洪汝奎以案情重大錄供禀請另泒大員覆訊沈葆楨以曲學如僧紹宗於謀殺重情一一供認於薛春芳根底屢鞫不肯吐實其爲會匪自相殘救無異批飭正法梟示張克友割去右耳刺字遞籍至七年閏七月初八日保甲局拿獲竊賊李大鳳究問有無同夥該犯將沈鮑洪供出並稱沈鮑洪與周五有謀殺伊表弟朱彪情事經總管該局之候補道吳𫒗祺訪獲沈鮑江周五等到案據各供認商同謀殺朱彪不諱禀經前督臣劉坤一核與三牌樓巳結命案時日地名兇刀屍傷一一符合隨遴委在省司道督同江寍府知府提集犯証訊明光緒三年十月間周五在阜寍縣西鄉誘拐劉王氏偕劉高氏買舟南下途遇素識之朱彪及沈鮑洪拖撁行船朱彪見周五船内坐有年輕女人卽劉王氏　以何往周五答以欲往江南川資缺乏朱彪遂代付船價邀令過船同行朱彪從前誘拐爲妻之趙高氏篾匠　加幅等亦在朱彪舟中行抵六合均在林三仔客店居住朱彪先誘劉王氏殣同房住宿旋又一再誘逃周五氣忿而憚朱彪素習拳勇選懇沈鮑洪帮同追尋沈鮑洪亦因與趙高氏有姦慮被朱彪看破謀害故卽允從周五私携許加幅削篾鐵刀一把與沈鮑洪行抵金陵沈鮑洪令周五預買石灰各包爲臨時迷目行兇之具十二月初九日在城内尋見朱彪問知劉王氏寄藏繆瘸子家朱彪因乏錢使用起意行竊三牌樓沓蠟店邀允周五沈鮑洪入夥遂買草鞋火鉢表心紙等物　夜行抵三牌樓竹園旁時已三更三人蹲地烤火俄而朱彪他往溲便周五與沈鮑洪密謀乘閒致死沈鮑洪旋卽潜扭朱彪髮辮朱彪驚跌周五卽用篾刀將朱彪亂砍並將髮辮砍落沈鮑洪搜出朱彪身帶小尖刀加功亂戳當卽斃命並末移屍篾刀石灰包表心紙草鞋均棄屍旁而逸次日尋獲劉王氏嫁賣得財質之搶高氏劉高氏等據稱周五沈鮑洪事後曾向告知傳到許加幅認明篾刀是其原物該司道等以周五沈鮑洪有於殺朱彪之日聞先向繆瘸子轉借金戒箍當錢之語押犯赴當查核底簿係在十二日與初供日期不符復將該犯等推究據稱實係十二日所當前供委因年久記憶不清等語飭據曲學如之弟曲學和供稱遣姪曲惠春赶回和州原籍徧查並無薛春芳其人傳到方小庚張克友反復研訊方小庚堅稱當年三牌樓命案不惟未見尸身亦未行過該處後上街賣葵花子遇營勇一人向伊買食將伊帶至觀音菴關閉房内胡金傳旋來向問三牌樓命案伊答不知胡金傳說乞丐謂伊盡知底裏隨帶伊至妙耳山菴内誘與僧紹宗會面繼又教令自認當夜見尸及尸旁立有三人　僧在内其餘兩人俟獲後再告伊仍不允胡金傳屢次嚇逼許以銀錢是以到案照供洪汝奎細問見尸　斥情形亦　胡金傳預先所教比演嗣曲學如就獲有胡金傳所帶親兵令伊密從窓隙等處先向認明故洪汝奎傳令辨認卽經指出張克友與伊向本認識因畏胡金傳一併供扳在内張克友供三牌樓殺人之夜伊在陳永卓家住宿從前到案之初卽被方小庚咬定且胡金傳隨同問官喝令用刑告以僧紹宗業已承認伊亦不敢不認等情提訊當時髓同辦審之把總姜志供胡金傳隨同嚴堃等刑訊曲學如伊所目覩果如所言曲學如僧紹宗實爲枉殺而胡金傳始則妄拿教供繼則擅用刑訊致成寃獄爲此案罪魁禍首卽當時承審各官亦難辭咎當將胡金傳及洪　奎等先後奏請革職刑訊及解任撤調等因各在案嗣後御史李郁華以問官寃殺無辜督臣　存袒護學士陳寶琛以案情疑竇甚多後案與前案究竟是二是一似當再爲推求等因先後叅奏奉旨命臣等前往查辦臣等查劉坤一原奏因審辦此案之洪汝奎係現任運司孫雲錦嚴堃等均係現署知府知縣故特專摺奏請解任撤調其案情則略舉大概並未詳細聲叙致被陳寳琛叅奏臣等彚齊卷宗按照該學士所奏可疑各條逐層推究如稱並未移屍髮辮應遺落在地不應無存一節查廛任上元縣知縣陸嗣齡厡騐屍格本塡髮辮無存嗣於曲學如僧紹宗正法之後該署絲梅遵道補造詳文以髮辮旣已砍落何以佫供命謂曲學如提着死者髮辮移尸傳訊原驗件作危鋐據供原報辮稍砍落無存不知刑書如何悞冩髮辮質之刑書鄭棕懋供係悮會辮稍卽髮辮委無别情當經通禀更正並將原勘軍内髮辮改爲辮梢存卷查閲周五供詞該犯殺死朱彪後用篾刀割落髮辮解其辮線散　丢棄溝内隨移將辮線接在自巳辮上許加幅劉高氏亦有見周五從江南回來頭上添有辮線之語核與原驗情形相符犯供俱在語非虚揑又如稱前案祗有篾刀各件後案又增火鉢及小尖刀兩件曾否起獲亦未聲明一節查周五供稱伊等將朱彪殺死後四夜深天寒仍將繩絡火鉢携至過街棚烤手旋卽丢棄沈鮑洪供稱小尖刀兩把原係朱彪之物一面平一面魚背形雙合成槍頭式樣用藍布纒靶伊從朱彪裏骽布内抽出將其戳　藏在自巳身上後被劉王氏看見恐事敗露撩棄河内劉王氏亦供在繆切子家曾見沈鮑洪襪挿朱彪之刀訊據趙高氏供明朱彪實有此刀常帶在裏骽布内且所供小刀式樣與原騐咽喉肚腹下部各傷圍圓分數亦俱相符原奏係照犯供核實增入雖未叙明棄置情節究無可疑又如所稱朱彪身帶小刀何至聽人砍殺且行兇雪地踐踏必有情形斃命當塲　 
屍傷豈無血跡一節檢閲原供沈鮑洪乘朱彪不防扭辮拉趺倒地周五趕向連砍朱彪已不能動沈鮑洪復拔朱彪尖刀亂戳以致還手不及卽時斃命查是年十二月上旬該縣月報除初三初四有雪外其餘係晴日朱彪係初九日夜被殺其時並非雪天十一日始行相　相距又越二日縱有積雪不能遍地皆是且未驗之先往來觀看之人亦所不免其有無踐踏形蹟勢難辨認如謂尚能騐出則屍係何方　來諒亦必有脚蹤何以並未驗明切實聲明訊據原驗刑仵供稱當日勘驗時地上實有血跡通禀内所稱並無血跡等情顯係預爲規避處分地步現據周五等堅供伊等殺死朱彪實係在竹林旁邊地上委無移屍　事所供尙屬可信又如所稱桱供謂殺朱彪　日先向繆切子借當命戒箍今前案於初十日見屍遂改尚初九日殺朱處十二日當戒箍一節檢核周五沈鮑洪歴次供詞均稱初九殺朱彪始終無異惟當戒箍日期前後所供不同委係年久記憶不清若謂係初九日之事是時不特未見買人之余應昌亦與劉王换並未見商焉音轉借命戒箍給令當錢繆切子所供冩立字據與當戒㧜係屬同日亦與典簿及婚書月日均相符合劉坤一亦知犯供一期或有錯悮卽案情不能畫一是以督飭司道按日推求確切特將　層據　奏明並無所謂改供遷就又如所稱朱彪但告知周五等將劉王氏寄藏繆切子家並未當面交代周五等突　繆切子家將劉王氏嫁賣旣經嫁賣各飽腰纏又何所使用而借質　㧜一節查沈鮑洪原供謂由朱彪將劉王氏送在繆切子家告以周五之妻是以周五等託令將其覔主嫁賣臣等飭令覆訊沈鮑洪供仍如前周五則供稱伊等問明朱彪將劉王氏寄存胡姓家内朱彪並令沈鮑洪給胡姓送過小菜迨殺死朱彪後沈鮑洪於次早由胡姓送出劉王氏至繆切子家沈鮑洪一人並無朱彪嗣後亦未遇朱彪見面同繆切子與沈鮑洪四面環質各供始歸一轍[  此稿未完]  
 
