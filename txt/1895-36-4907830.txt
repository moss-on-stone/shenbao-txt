# 1895 - 36 - 4907830

 

Page 1

 
 
[募捐小引] [  申報館九頓首拜啓]  
　　奉省諸軍現與倭兵奮力交戰計受傷者不計其數忠義之氣殊屬可嘉　由西國善士及兵船上醫生陸續舁歸醫治兹以醫藥資不敷行將中止特函請滬上大牧師幕維廉先生出爲勸募其情形已錄入今日本報内惟此欵自應多多益善是以本館願效微勞帮同辦理務祈遠近諸君共切同仇敵愾之心溥施起死回生之力尅日　助多寡不拘本館當立掣收條一俟集有成數卽交慕維廉先生彙解奉省此非尋常善舉可　切勿遲延觀望盼甚　甚 
[重印六部處分則例及花月痕告成] [  圖書集成局啓]  
　　六部處分則例一書爲道光朝欽定條分縷析詳盡無遺誠服官及佐幕者所不可不覽者也前經售罄茲復印成每部分裝八本盛以錦函計碼洋一元二角花月痕亦已重印告成雖係小說家言而寫怨言情口　逼肖與曹雪芹石頭記足以輝映後先每部四本碼洋四角諸君子請臨申報館帳房購取可也此佈 
[新印三家醫案出售] [  圖書集成局啓]  
　　三家醫案一書乃吳君子音集葉天士薛生白　宜亭三先生之醫案也三先生負當時重名治病之神如鼓應桴閱其方案皆　　岳潑議論精　洵醫家之金科五律也本局用新鉛字印成紙墨釘工校尋常格外精姜每部碼洋三角賜顧者請移玉三馬路申昌書室各埠申昌授售申報入　取可也此佈 
[論和議有可成之機]  
　　有國者與人交涉不外和戰二者有萬不能忍之事則不得不出於戰究之兵凶戰危兩雄相鬥必有一傷則以戰爭始者仍不得不以和局終古來仁聖之君威足以震世德足以感人而終不欲窮兵黷武好大喜功者誠有見夫戰爭之際肉薄血飛不惜以性命相搏卽使獲勝已大傷天地之和况勝負無常我期於必勝人亦未必甘於挫敗殺戮相尋仁人之所不忍坐視故與其好戰以决一時之勝負誠不如議和以致萬衆之乂安量之廣也德之厚也如天之無水幬地之無不載也豈若後世之君侈言霸術以囊括包舉爲心以爭城奪地爲事遂坐視生靈之塗炭而不顧哉吾於張邵二星使銜命赴倭商議和局而竊見中國大皇帝之量符覆載非尺見咫聞者所得而窺其萬一也以中國福　之廣人民之衆餉糈之厚兵卒之多與倭國相較雖三尺童子亦知其非我敵以皇上之英武樞府之贊襄疆帥之宣勤將士之協力何難奮揚威武戢彼凶殘惟不忍兩國生靈屠戮之慘故欲以玉帛化干戈人非木石誰不聞而感頌當初遣津海關稅務司德璀琳前去時倭人以職任太小未奉全權字樣爲詞中朝曲示寛容特簡張邵二星使授以全權字樣旣抵倭國與倭廷所派之員相見復以國書不合請中使回國中使行至長崎發電回國敬候朝命以定行止旋奉電諭著二星使在長崎小住俟重繕國書郵遞前去再與議和可見中國之力主和議實能見其大者遠者但使和議可成則兩國均受其益保全實爲不少正不必計較於微文末節也春秋時向戍弭兵見解高人一籌今泰西各國通人碩彥有見於兵戎之禍戕殺之慘糾集同志設立弭兵會如兩國失和會中卽選有學問有聲望之人前往論其曲直辦其是非而挽局外之國爲之居間排解令其棄嫌修好而後已今則竟成各國公會遇有事故出爲調停各國頗有從其議者要之助順棄逆天道也好生惡死人情也苟但知戰勝攻取以鯨吞蠶食爲心而不復顧及民命則天變示於上人心渙於下必致羣起而共討不庭誅無道此西國弭兵會之所以與公法相輔而行也此次中倭搆兵局外諸國屢有排解之議近聞英俄法三國各諭駐紥華倭　國之使臣向兩國朝廷勸解俾之言歸於好本弭兵之意爲息事之方美意隆情實足令人仰慕倘兩國朝廷皆能聽受良謨幡然變計從此解甲櫜弓偃旗息鼓軍士無征戍之勞餉械免轉輸之苦田野市廛不致爲戎馬所蹂躏闤圚貨物不致因道梗而難銷不調民兵自無婦哭兒啼之慘不括軍餉庶免民窮財盡之憂國之福民之幸也於中國有利而於倭國亦未嘗不利也當中國所派使臣未與倭國所派使臣商議之時而適有英俄法三國願任調人可見英雄所見大略相同和議自必易於定局然英俄法以局外而作調人其所以向兩國勸解者不過曰兵凶戰危不利民生有碍商局不如早日罷兵國計民生自可兼受其益局外勸解之言止於如是至於和局之若何而成約章之若何而定則兩國所派議和之使臣早已有成竹在胸臨議之時必能一秉大公折衷至當使兩國永敦和好共享舁平惟是折衝樽俎之間端賴使臣之才識足以幹之辨論足以濟之所謂三寸舌賢於十萬師也張侍郎曾出使美日秘等國熟悉外洋情形長於處事邵中丞亦曾隨使外洋閱歴素深足副皇華之選吾知此次奉到國書後　倭國所派之使臣和衷商議必能不激不隨至公至正以共保兩國太平之局旣有英俄法三國使臣從旁勸解則兩國特派議和之使臣彼此商榷亦覺易於爲力自此厘訂約章期於彼此各受其益並載明此後兩國當念唇齒相維之誼互相輯睦永冺猜嫌如有齟齬必請局外公正之國品評曲直不得先動干戈如此則和局可以常保雖使亞洲千百年無兵禍可也張邵兩星使尙其仰體大皇帝之意而愼重以出之庶上不負九重之委任下可慰萬民之屬望也夫 
[倭人據島]  
　　十三夜十點鐘烟臺發來電報云劉公島失守定遠鐡甲船被倭人用水雷轟沈其餘北洋各兵船從口内駛出不知往何處尙無消息也 
[威震邊陲]  
　　欽差督辦軍務大臣劉峴帥於本月十三日由天津督師出關已據駐津訪事　電信譯登昨報昨又接津友信云峴帥於去臘入京陛見旋於廿八日午後回津在東門外南斜街公館暫駐襜帷卽於附近假浙江商船公所爲營務處今者統率貔貅移節山海關督師進剿聲威所播必能使倭虜望風膽落勝負所爭在此一舉矣 
[奉省軍情]  
　　天津訪事人書云倭奴現在分兵擾犯山東金復海蓋兵力殊薄宋祝三宮保乘勢誓師於臘月下旬克復海城析木城或謂並復州亦已克復從此金復海蓋當復變而爲淸凈之土矣倭軍旣到山東以後宼我登州之榮城縣山城斗大有兵三營駐紥城外及倭虜旣來某統帶率師抵禦正在移營猝有一開花砲彈墮於城隅兵弁未經戰陣心膽未堅旣不敢前又不敢却遂從刺斜裏奔潰倭奴從後面抄襲遂據榮城嗣宼威海統領鞏綏軍戴筱侯觀察先向山東巡撫李中丞請調兵勇三千紥防要隘觀察復矢臺存與存臺亡與亡之志慷慨誓師力挫凶鋒倭奴知難而退改宼寗陽寗陽亦係孤城不足禦敵或云已失不知確否 
 
 

Page 2

 
 
[大軍雲集]  
　奉天爲根本重地倭奴之未得進犯者賴有聶功庭軍門等駐紥分水嶺以扼其衝也然前此兵力究嫌單薄自唐沅圃軍門奉命會辦奉天軍務電奏招募馬步六十餘營陸續到防而兵力始厚嗣於臘月廿四日復經陳舫仙廉訪統領湘軍到奉而吳淸帥又定於元旦開差前赴奉天臘月廿八九及歲除等日在津暫駐之新毅軍曁鐡字虎字等營湘軍先後乘火車就道若非赴山海關防堵以補淸帥湘軍之缺卽係開赴前敵殺賊立功也 
[新鎗利用]  
　　前有軍火解到淸江南北兩路雇備車輛運津交兌以便軍前應用業經列報兹悉先行運到德國新式洋槍一萬桿每桿帶彈六十盤每盤五顆計三百顆彈以鋼爲之足以摧堅制勝其及遠過於倭奴現用之鎗約百十步惟隊伍繁多不敷分派每營所得不過四五十桿且藥彈有限不能多得爲可惜耳倭奴力已不支又何足當我生力之軍新式之械耶一戰殲旃當拭目以俟之 
[漢奸待罪]  
　　天津信云黃羊祀灶之後漢奸戴某卽戴仕元伏法西郊當綑綁之時病已危殆尙有汪開甲汪筱亭于邦起等三人稍稽顯戮然於戴正法之後已一律收禁詳候定奪不復如前此之管押矣彼食毛踐土忘恩事仇者盍其鑒諸 
[江撫閱操P ] 
　　前報列江撫德曉峰中丞定於臘月二十六日親閱各營中丞因二十四日大放晴光卽提前於是日親詣小教廠閱視先詣永平軍裝所少憇次詣演武廳督同藩憲方佑民方伯臬憲繆芷汀廉訪儲憲劉毅吉觀察裕竹邨觀察升座公案校閱親兵營左右營曁南昌城守營操演洋陣變化離奇有五花八門之妙洋鎗洋砲亦施放靈快聲勢聯絡惟親兵營後膛洋砲數尊施放捷速較稱得力各營籐牌大刀鋼义諸雜藝亦純熟可觀中丞與各憲親閱許久顧而樂之獎賞有加後閱新招親軍小隊不及親兵營中丞念其成軍僅一月面諭哨官督率勤操以歸一律從此認眞整頓積習當爲之一變 
[旌節往來]  
　　廣東撫憲馬中丞行抵江西經列前報兹聞中丞在江留住信宿卽由章江上駛贛河踰嶺進粤又廣州將軍繼留守將次過江西前已列報嗣因章江下游沿途水淺舟滯難行去臘二十二日旌節始到自德中丞以下各官均在滕王閣跪請聖安恭迎如禮留守暫住三宿卽行首途進發 
[錢價開盤]  
　　漢口各項交易向例遲至二月初旬開張蓋以駐漢客商多有回家交帳度歲者以故時値新正雖有積貨究乏交易初七日錢店小開紅盤漢鎭通用錢每串六錢八分三四厘糧臺曰錢六錢九分零鷹洋易銀七錢二分二厘上海匯票申漢對期兩交價九百七十兩亦有照市價收回票水一兩者重慶渝票對期兩交每千兩漢收回票水銀十兩近日交易祗川帮數家及漢上疋頭帮匯申之票三五家而已各處滙用須遲至月半後方有紅盤可報 
[卾局開工]  
　　鄂省所設鐡政織造二局所雇各西人亦遵華例於去臘廿八日停工俾得略有休息現於新正初六日開工署臬憲　廉訪織造局員蔡觀察先期同赴撫轅禀明兩局開工日期 
[鄂中小火]  
　　卾垣保安門外鮎魚套口上爲白沙洲下卽織造局當未設局廠時貧民多結廬棲止不下數百家後經織局價地叚併入局中貧民遂遷至白沙洲畔及鮎魚套口支搭篾棚藉以棲止今正初三夜鼉更三轉某嫗篾棚内因燈火未息引著篾片霎時勢成燎原又値飛廉肆虐火勢益熾及城中水龍啓關馳至吸水澆灌風狂火烈已被焚去六七十户被災者皆係貧窶之人露宿風餐萬分凄慘某嫗老態龍鍾其二子戀賭遠出無人援救竟葬身火穴中傷哉隣右魚行主人心存惻隱施以棺木殮費幷遣人往尋二子歸得以殯殮 
[皖省决囚]  
　　皖友信云初九日已刻奉到神京釘封公文旋由府縣監提出男犯兩名女犯一口解至臬轅綁赴北門外正法男男兩犯均犯姦情案男犯斬首女則凌遲處死其一係盜案情罪旣重遇赦不赦該犯等出禁門時尙一路高唱情詞直至臨刑仍面不改色可謂愍不畏法矣 
[楊州火警餘聞]  
　　揚州便益門柴篷失火致火星飛墮東門外河東凹子街左近某姓茅屋立兆焚如延燒二十餘户此本館所已列報章者也昨又接訪事人來函云火熾時某礱坊携取衣物而逃不意磨房中拴繫長耳公兩頭未及解去其繩致遭火葬翌日見其一已成灰燼一則焦骨磷磷尙撑立未倒惟耳尾皮毛皆已脫落有善謔者曰此眞可謂秃驢矣是夜天將破曉南門外烟墩巷南首某油坊又肇火災火上澆油勢甚猛烈幸卽撲滅僅燬房屋數楹 
[公子受騙]  
　　金陵訪事人云某公子皖北人富而且豪揮金如土日逍遙於桃葉渡口丁字簾前顧影翩翩樂而忘返甲乙二賭棍金陵土著也見其腰纒充牣思設計誘之一日邀至釣魚巷某校書家小坐校書見貴客至亟命平頭奴點畫燭放爆竹高呼財星照臨公子樂甚至晚甲乙遂設筵以欵公子飲量本不勝三蕉拇戰又屢負紞如街鼓甫轉三通而王山已頽不覺醉鄉深入驀聞隔房有呼么喝六聲甲乙慫公子曰此吾友也人頗通脫盍往一談公子頷以首平頭奴扶之入則丙丁戊已四人皆衣服麗都舉止闊綽叩其閥閱或爲某觀察之子或爲某處州司馬各置銀錢數百興高采烈以花骨頭角輸贏賭次邀公子入局甲乙暗使眼色公子隨之出甲乙私議曰我等三人盍合爲一局輸則公出贏則公分不較勝於獨當一面乎公子曰諾至黎明計籌馬公子與甲祗輸五六十金而乙獨負至五百餘金之譜公子興益豪邁嬲使三人合開一莊立將五百餘金翻本局終乙耳語曰得利不可再住盍歸乎來甲執定不依重張旗鼓不料五木訣忽無效騐竟負至二千餘金而窗外已乳鴉啼曉矣丙丁戊已欠伸而起曰似此達旦通宵未免精神耗喪不如先將帳項算楚諸君如有興請破工夫明日早些來乎公子唯唯陡憶及新正莊摺未經送至無奈將貂褂及金鋦作抵訂於翌晚再决雌雄屆期甲推諉不來公子偕乙至校書家候至三更而丙丁戊已竟靑鸞黃犬信音乖久之乙亦借故遁去以子乃廢然而返事爲乃翁所悉立卽飭查始知甲乙丙丁戊已六人皆一鼻孔出氣者然亦無從緝辦惟有詈豚犬無知而已 
[迎春例志]  
　　浙友信云初九日爲迎春之期是日已初杭捕同知孟司馬芳命駕至府署會同理事同知薄曉泉司馬水利通判陸彰黼别駕仁和伍芝蓀大令錢塘束季符大令恭請府憲陳鹿笙太守行迎春禮至已正陳太守出堂與各官相見後卽排導由淸河坊大街過和合橋聯橋直街向東經菜巿橋出慶春門詣先農壇先在官廳小坐旋卽更換朝服以羊豕各一頭祭東方靑帝行三跪九叩首禮伶人演劇二齣畢然後恭迎芒神入城前導旗牌五對五榖亭五座紙牛一頭兩人舁之牛首靑黑角頸紅身黃水牛一頭神像少年狀赤足靑衣各官均排齊全副執事幷萬民牌傘馬導勅印因係天雨均乘暖轎由十字路東街直上詣撫憲衙門廖榖帥恭設香案朝服展拜兩營兵士站圍燃砲致敬然後由西轅門出經鼓樓前進大井巷經藩糧二憲衙門穿轅而過各官均回署神像暫駐於湖南會館至掌燈時藩糧二署及一府三廳兩縣皂役快班以燈牌鼓吹香亭迎神至府署土榖祠暫行供奉内有龍燈一條八蠻進寳地戲一齣黃亭七座中懸萬象回春燈一路男女觀者咸冐雨而來頗形擁擠初十日辰刻陳太守朝服出堂展畢行鞭春禮時交已初各皂班復以鼓吹迎神由城隍牌樓上山入廟 
[捐資除道]  
　　杭城傾棄垃圾無人打掃冷街僻巷路爲之塞行人殊覺不便去年底因各營停操之際省防統領立飭兵士逐叚掃除未及旬日又復堆積如故現由仁錢兩邑尊責成地保雇人淸理其工資一切勸募民間輸助按户大小每日一文爲始十文爲止給發印簿先行試辦一面出示曉諭想爲數無多輕而易舉在民間所費有限而使蕪穢之地　成坦途當無不樂於從事也 
 
 
] 

Page 3

 
 
[揚州火警]  
　　揚州訪事人云正月初九日天將破曙驀聞一片鑼聲由遠而近詢之乃缺口城外某竹行遽兆焚如旣而／／之聲響震林木雖春雷百面無此喧闐迨祝融氏捲旆而回則東方旣白矣急往察視知燬竹行一家及比鄰某姓家披屋一椽起火之由傳聞因某姓於夜間團坐作葉子戲呼婢入廚製點心偶墮火星致肇此禍云 
[連斃四命]  
　　金陵訪事人云人日初逢正欲題詩寄草堂問訊梅花消息突聞有連斃四命之巨案亟往偵之知是日午刻有衆客民擁至南鄉板橋鎭馮村不知有何釁端以致鳴鑼集衆將客民圍擊立斃四人傷兩人村中人胡吳兩姓聞鑼聲奔至見各人已散死者傷者枕藉於途欲喚地甲稽查而地甲杳無影響乃於初九日赴江寍縣報案旋有屍屬壽正揚及孀婦某氏訴稱小的及小婦人等多人在馮村剥樹皮果腹忽有團董鄧志善嗾令鳴鑼聚集數百人團團圍擊致將小的之叔壽永和及表兄某甲小婦人之子某乙同鄉人某丙擊斃丁戊則身受重傷求恩騐究趙大令隨卽傳齊刑件壯快輕輿往騐 
[票商獲利]  
　　江西近年生意可獲大利者首推鹽票商次則匯票號銀錢鋪上年亦復如是若京菓鋪則利息亦厚惟洋貨大不如前頗有江河日下之勢近聞鹽票一張新章加捐銀三千兩以資報効各票商無不踴躍從事一舉而數十百萬尅期可集查已丑年某典鋪歇業遺有鹽票四張每張作銀四萬五千兩一時爭相劃抵甚至涉訟可見鹽利甚鉅遂致鹽票値價也今區區捐數未及十之一各票商視之不啻太倉稊米咄嗟立辦中國地大物博財力充盈於兹益信 
[編查保甲]  
　　同治年間江西萬載縣屢有盜發近十餘年來城内保甲巡丁及縣署親兵輪流按更領籌巡街終夜不懈迄無盜案城廂内外得以高枕無憂去冬周密菴明府又在四鄉認眞編查保甲特錄告示如左照得弭盜安良莫善於保甲當此海氛不靖鄰境會匪伏莽甚多亟應實力編聯固我疆圉以禦外侮而淸内訌編查之法以十家爲一牌公舉牌長一人十牌爲一甲公舉甲長一人再按十甲之中公舉里長一人所有甲長里長無論紳民必須公正勤愼衆所推服者其畸零烟户不必拘定十家或五六家或十一二家共列一牌亦可庵觀寺院土著棚民一律編查倘牌内有一家爲匪及窩留賊盜或漢奸倭奸九家公同首報如敢徇情容隱一體坐罪里長甲長知而不首罪亦如之門牌紙張均係本縣捐廉事極簡便並不荒廢執業亦不苛派分文無事則和鄰睦族有事則守望相助不特可以除盜且可以息訟事半功功倍亦何憚而不爲哉並奉府憲諭飭認眞舉辦除遴選紳士督同地保挨户編查外合行出示曉諭爲此示仰闔邑紳耆軍民人等知悉查辦保甲原爲保衛地方務宜各圖各村各自編聯牌甲擇定牌頭甲長互相稽察報明家長姓名年歲作何生理男丁若干口婦女若干口雇工僕婦若干名不　遺漏含混由首士開造底册呈送到縣以便發給門牌張掛聽候本縣親詣抽查倘有外來奸匪以及異言異服形跡可疑之人立卽盤詰扭獲送縣訊辦如棍徒敢於阻撓抗不造册或地保需索騷擾一經查出定卽銷提赴案從嚴懲治本縣法隨言出事在必行愼勿視爲尋常文告其各懍遵毋違特示 
[豫章新語]  
　　江省二次瑞雪已列前報自臘月二十一日起陰晴不定至二十四日始放晴光入市者擁擠異常莫不喜天公之做美○銀根錢根逐年緊迫如江河之日下而各銀錢鋪狡惡異常不顧萬人唾罵先是各銀錢鋪明知省垣臘月進出極大私議合市通用銀票錢票不用現銀現錢以期銀根錢根不致緊迫幷可大獲利益於是銀票錢票一律使用彼此流通其有現銀往兌者足色亦作九五成色則作九扣八扣如兌其現銀則低色亦作足色並無九扣八扣是銀色一出一入獲利甚鉅也其有現錢往兌者頭典亦作次典次典則作九扣八扣如兌現錢則次典亦作頭典並無九扣八扣是錢色一出一入獲利亦屬不菲各鋪户出入較大者間有吃虧至數十百金各花户出入極小亦吃虧不少約計每銀一兩吃虧不下八十文每錢一串吃虧不下五十文甚有吃虧百文者○去冬店鋪倒閉時有所聞洗馬池口某皮箱鋪某鐘表鋪黑夜逃逸帶子巷某錢鋪亦同時私逃虧欠頗鉅城外某錢鋪雖東主鉅富不致倒閉然時運不及巴停出入巿面之哀觀此可見○江西省城内外去冬有善士設立草棚棲止乞丐俾免風霜暴露救全性命不知凡幾誠莫大功德也某棚有丐書一聯曰室小乾坤大門低志氣高吐屬風雅抱負不凡誰謂環堵中無隱君子哉 
[湓浦春潮]  
　　迎春東郊古禮也初十日爲立春之期先一日九江府崔蘭嶼太守用全副執事有庚午科舉人甲戌科貢士欽點主政銜牌十數對萬民傘十數　德化縣李翼亭明府亦用全副執事丙子舉人丁丑貢士萬民傘十數柄捕廳嚴鴻波少尹亦有萬民傘數柄德政牌十數扇在東嶽廟行香畢乘坐顯轎導以鼓樂幷迎芒神一尊春牛一頭自東門出西署觀者如堵墻惟是日雨絲風片冠裳綾傘不無沾濕云○德化縣李翼亭明府示諭奉府憲轉奉學憲札飭本年應行歲考縣試定於新正二十日取齊煤九江府崔蘭嶼太守札委保甲總局彭星階明府騰瑞前往德安縣查辦公事於初七日起程○初九日有惡丐三人○作財神在西門外大街裕生洋貨店强討硬索横睡在地偃蹇不起保甲局委員胡愷生少尹聞之卽飭巡丁二名前往押逐 
[暫攝兵符]  
　　漢陽鎭高軍門近奉兩江督憲張香帥札調招集南字數營於初五日乘坐長龍船南下所遺篆務經卾撫譚中丞札委中軍遊擊王遊戎宗高署理已於初八日接篆 
[望重皋比]  
　　鄂省經心書院經前督憲張香濤制軍聘請浙省譚仲修大令主持講席業經三載大令歸山念切已於去冬回里經心講席尙虚懸以待學憲龐宗師曾折柬邀請譚大令復主是席俾士林有所矜式未知大令惠然肯來否也 
[卾渚春風]  
　　新正初十爲立春吉日武漢各憲於初九日辰刻循例迎春卾垣則武昌府江夏縣以及丞倅佐貳等官漢陽則漢陽府漢陽縣駐漢同知通刺仁義禮智兩司漢陽左右堂憲皆朝服朝冠乘坐顯轎差役三班簪花披紅鼓吹執事排導前進芒神春牛在前迤邐出城至春塲下輿扶犂勸耕畢鄉間父老僉至各憲輿前道賀然後分道回署○初七日七點鐘時狂颷驟起江波沸騰林木爲摧初九日風微浪靜細雨廉纎自晨及夕街路沾濕不堪跋涉紅男緑女結伴出游大都掃興而返初十日淸晨雨師匿影風伯歛威惟寒氣侵肌不異隆冬時候漢皋巿面零星交易者僉於立春日開市燭光燈影中但聞金鼓爆竹聲震耳欲聾若行號店鋪須至二月初一律開張云 
[總辦蒞申]  
　　松滬厘捐總局總辦朱竹石廉訪奉上憲札飭與蘇省牙厘總局總辦福和笙觀察對調朱廉訪日前業已赴蘇福觀察亦於前晚來滬假滬北某洋房暫駐昨日觀察命駕進城赴道轅及各衙門拜會其厘捐局務向由譚少柳太守代辦現聞福觀察筮吉今日到局任申 
[木作小火]  
　　本城老北門内某小木作前晚因作炊遺火木花中霎時火勢飛騰濃烟繚繞其時作内各夥出外閒遊並無覺者幸外人經過見而呼救爲時尙早七手八脚得以卽時撲滅僅焚毁臥閣一間然亦險矣　 
[吞烟遇救]  
　　紹興人張某者素爲造船匠賃居美界西華德路老三官堂相近前晚與契友某甲因細故口角張稍受屈辱心不能甘至昨　暗購紫霞膏吞服迨家人察知有異雇人舁至同仁醫院求治經醫生如法施救得將烟毒盡行吐出始慶更生時至今日隙末凶終交道不可復問然因細故而遽欲以性命相殉抑何所見之不廣耶 
 
 

Page 4

 
 
[傷兵就療]  
　　中國某兵輪自烟臺駛至吳淞口外停泊載有受傷勇丁昨晨十一下鐘船主繕函遣人將勇丁四名送至同仁醫院請治四人内有一人受傷最重鎗彈洞中小腿深入骨髓藥彈雖已箝出惟血肉已糜爛不堪其餘三人受傷皆不甚重 
[縫工捲逃]  
　　陳先莫者不詳其籍貫素操成衣業賃居美租界南潯路第二十三號房屋開設成衣鋪生涯頗盛足以餬口前日將各家交做衣物捲取悄然而遁爲數甚鉅失主紛紛投赴捕房控訴捕頭准詞允卽飭探查拿 
[地甲發縣]  
　　關道憲劉觀察之緑呢大轎停放二堂轎内灰鼠皮於除夕被賊犯竊去卽傳該處十九鋪地甲楊馥查緝劉觀察以該保緝　不力昨日發縣比緝 
[法界捕房瑣案]  
　　通順永義昶全順三家信局蔣雨泉劉玉鑑孚德茂等控粤人藍阿四串同船夥高阿勾等將大土挖開實以料子以致　　上海經葛同轉迭次訊供飭將僞土估價變賣歸償嗣因年終不及了案昨蒞捕房發落蔣雨泉等投案禀稱船夥高阿勾經手之土本年年 
正月又退回八隻現在藍父置身事外僞土依舊無人顧問前蒙大老爺倩洋藥董事估價代售實因藍父從中阻撓以致變賣不成求恩追究同轉以此日未便動刑飭蔣等再向洋藥董事商懇設法代售如果藍父從中阻撓准爾等扭案究辦蔣等遵諭而退○江陰客棧主林福堂投案禀稱美最時洋行控掮客鄭竹平欠洋一案業奉訊明准予交保小的情願具保限一月内理楚同轉以一月之久未便俯准著出具保狀限半月内理明禀復○馮亦稱代萬有全買客朱梅翹以醃肉代報火腿經海關察出將貨扣留帶回充公稅務司以馮有意取巧定欲照例懲辦昨日同轉命提到案馮供報關三次共作弊二次均以醃肉代報火腿現患吐血之病求開一線之恩同轉謂本委亦不能專主爾報關時單子何來馮供影　公泰牌號嗣因未出租錢改用生記尙餘單子廿張同轉著將餘單交案聽候核辦 
[以養以教]  
　　啓者本堂設立粥廠義塾無非爲教養起見初七日蒙王公館大善士助洋一元東陽覺悟氏一元一角六分如節酒五角黃燕美五角加五角黃求母安五角陳煥廷四角自得子四角柱記亮記毓記德餘結記二角志卿炳生楊藝香俊記隨便氏黃得記均一角又善婦黃張氏黃湯氏黃鄧氏張太太文璧氏均一角次日復蒙善士乾盛亨來無名氏一元不留名一元無名氏銅洋一元有心無力人四角無名氏隱名氏百人氏各錢二百文羅恒如培蘭堂春澤堂萬善同歸子求平安氏同昌號上已生元民氏免憂氏萬祥永求母康子合宅安子免憂子梁鳳洲各錢三百六十文具見諸善信廣結善緣謹代在堂學生及啜粥者登報叩謝[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流氓被逮]  
　　保甲總巡翁笠漁明府到差伊始訪知本埠流　甚衆　　民當卽縣　　　　　　　　局差在南　廿三七鋪訪　榜上列名之王狗狗一名解局奉翁明府飭暫看管聽候訊究 
[身死分明]  
　　　興人馮曾顯去年十二月廿七晚因患痰厥殁於王趙氏家報知家屬幷報捕房　屍弟馮學　出　　騐自行棺殮切結王趙氏經捕房請葛同轉研訊已已登前報昨日同轉蒞八仙橋捕房發落包探禀稱奉諭帶同　趙氏往鄰　家　金寳卿　　何處　著女傭來案候訊詎料查間旣徧並無知者復詰王趙氏亦不知去向女傭係蘇州黃埭人避匿不見同轉命提在　之王趙氏到案謂　何昏聵若此馮曾顯身死未明伊弟尙欲澈底根究該氏年老龍鐘供詞依舊含糊同轉飭探帶同該氏傳到鄰居復核包探奉諭傳到王趙氏　順里鄰居吳塞所致同轉謂本與爾等無干不過傳爾到堂一訊如有所聞不妨直說又傳管房人紀阿福到案禀稱一號房客在小的未到以前先已賃居伊家主人做東洋生意去年小的同收租人往收房租見年輕之女在内爲傭係蘇州人因馮姓身死出外不知何往同轉謂並無别情不過欲　死者彌留時可有言語命傳馮學海到案謂本委已傳鄰居到案　意究竟若何馮供稱九點鐘身死何以遲至四點鐘　報其中不無疑竇旋據女傭　孫氏投案禀稱在王趙氏處帮傭去年十二月廿八日少爺實因咳嗽舊疾以致身死其時奶奶不在家内一　鐘後太太呼小婦人起身煎茶迨病殁之後遣小婦人兩次找尋馮　家屬是以遲至四點鐘往報同轉謂馮曰爾兄因病殁於他家業已拖累他　馮稱不敢過於苛求情願扶柩安葬同轉又謂王趙氏曰爾女旣嫁林姓何以名金寳卿其中顯有不盡不　著押候再核 
[英界公堂瑣案]  
　　包　沈金隆禀稱頭查得益和號有人聚賭昨晚由小的與中西巡捕前往拘拿當時伊等適又在内推牌九得以當塲捉獲同賭之吳阿有郭喜卿王二尙張興添張芝山朱阿遠李阿鴻袁阿大陳田松徐阿東吳阿來景回新王大記章阿三李少亭李阿寳王再成胡寳山王履卿温洪有吳有文胡恒子胡桂芬　本根等二十四人並賭具洋銀等件今特解案請判通刺逐一點名其中惟郭喜卿胡寳山二人保出未到餘俱來案或供爲錢莊生意或供爲洋貨生意或供在滬坐莊皆屬生意中人實因新正無事偶作牧猪奴戲以消長夜現在惟求大老爺恩斷通刺與薩副領事一再互商判將吳阿有等各罰洋二十元其未到之郭喜卿胡寳山二人則每人罰洋四十元僣檯上之洋一倂撥充善舉○包探黃四福禀稱洋人沙而門失去大號千里鏡一個報捕後由小的查得係錢阿隆竊後售與劉阿五所開之舊貨店内一倂拘解請究沙而門投案申訴前情並請領贓錢阿隆供認行竊惟求恩典劉阿五供開舊貨店因不知賊贓誤行收買通刺判將行竊之錢阿隆交捕房管押三個月期滿驅逐出境劉阿五交保候查於禮拜五復訊○包探顧阿六禀稱小的見黃錦榮手持銀表一枚形跡可疑向之盤詰據言在虹口向行路人竊來今特解案請究黃供本地人行竊是實失主亦不知何許人通刺判將黃管押兩禮拜贓暫存捕房待領○陳福林竊取祝阿寳之布衫七件由捕房解案請訊通刺略詰情由判將陳福林管押七天贓還失主○洋人鉛門控王也林做工尙未滿期卽擅自停　請爲傳訊昨日傳案王供在鉛門處爲侍者每月工洋六元因不願在伊處自行辭歇通刺以王也林旣已不願應毋庸議當卽斥釋　　 
[江西官報]  
　　十一月十九日官乃桐禀謝儘先酌委一次張玖義寗州催漕　回孫新令辦新建粥廠姚光運辦　昌粥　○二十日　蘇補用縣張　耀由建昌縣來省　　　趙　密接查七門城外保甲邵　善接辦軍裝所候補縣包　瑚解地下進京黃子箴　銳年俱謝拔委一次馮俊才解　拆進京杜熾勲卸辦　口塘釐卡回府　面國珍酌　　　　領　缺徐家勲酌委一次胡時汴往上饒催漕折　翎五品縣丞顧其壽繳照係湖南人趙煥勲貴溪催　平回　葆昌淸江催　折回張　熊沈紹濂陰嗣繥俱辦新建粥廠王瑞珍查德勝門朱秋元辦順内保甲吳貞民辦南昌粥廠　補長寗典史方鼎勲禀謝行知○二十二日前禮部祠祭司陶福同由京來江千總張朝鏞解鹽餉　金　臨江　王之藩謝若潮由河口分局劉榮拔由茅店卡俱來省周國琛卸辦車盤卡周克讓樂平催漕折回屈振聲儘先酌委一次王言綸酌委一次王瑞珍接查德勝門　補長寗典史方鼎勲飭　　任現黑袁州營都司借補廣信守備李樹森赴部引見所遺都司事以胡經魁接署○二十三日瑞州府江毓昌安義縣文　樂平縣馮　森建昌縣張學培俱　到宜春縣楊焜　謝　補貴谿縣行知代萬載縣李澂卸事回安　桂瑞臨分局胡宗濂查　卡俱來省杜璘光禀謝甄别行知王練祖豐城　估圩堤回譚元倫鄱陽催漕折回孫樹賢投文係　北人　光杰建昌催减平回鄭文偉酌委釐卡○二十五日東鄉縣林履端德安縣宋士林知府葉佩蒼　洪卡傅鍾麟吳城分局　麟景德鎭卡許文泳吳城上卡周應　生米卡　銑巿汉卡李墨林樵舍卡俱來省劉均儘先酌委一次江蘇候補縣張炳耀往建昌縣朱秋元接查　内保甲蕭本章臨江催稅契回湯樹銘由臨江楊增德由臨川賴耀南由　　俱催地丁回朱尙鋆往安福辦　　沈世鑅卸辦洋口卡毛用賓由籍來省署新昌縣丞兪永康謝委赴任○二十七日二品封　盧方恕户部主事　大猷俱親拜湖口縣徐允升署弋陽縣崇　署星子縣李相　　到補用府聯震由京祝嘏回申羣英解剛字營餉淸江回葛芝齡徐念慈辦新建粥廠○二十八日通判李餘辦上高釐卡陳乃績辦萬安緝私卡李華芬解六批遭折進京　本章儘先酌委一次黎培幹建昌縣回柳遇春上饒回南昌縣丞徐振先辦南昌粥廠 
[江官報]  
　　新正月初一日各官奉賀○初二日丁鹺尹兌孚委解金陵餉○初三日楊鹺尹廷琛委大團閘汪鹺尹廷楨委許坎關王鹺尹宏沛委　埝閘洪鹺尹溶委　　卡均緝私差許鹺尹德生委泰壩監籌○初四日泰壩林分轉鍾嵊禀到慧鹺尹麟委廟灣鎭差　鹺尹師善委泗源溝卡○初五　　征縣宋大令到揚○初六日龍分　　鈞解　餉起程○初七日閱鹺尹翔藻禀銷南鹽廳鹽色差○初八日許太守寳書禀辭○初九日笪鹺尉均由　二圩來揚海分司徐分轉到揚○初十日軍廳朱司馬永豐壩　分　均到揚 
[上海六馬路仁濟善堂經收南北兩巿各米寳米麥粮捐十二月初一至日第一百七旬至九旬淸單]  
乾利寳行錢十四千七百五十六文元昌豐十一千四百四十六文恆祥十千五十二文穗祥九千九百廿三文生源七千一百廿九文永愼和四千四百六十四文裕　四千三百七文同豐和四千三百三文豐記三千三百三十四文愼　豐三千五百十四文　源二千六百六十　　同德八百四十文振　三千三百六十八文德盛二千二百五十四文咸茂八百九十文恊昌泰七百九十文　元一千六十八文德大一千七十一文恊記八百三十二文恆源八百六十文元生長八百八十五文　　一千二百廿四文　　五百七　　義生八百五十四文義記公六百十三文三和五百八十四文同順一千六百七文唐永愼四旦三十四宏茂七百文恊豐三百六文萬昌三百十四文洽興昌四百廿一文豐和四千四百七文餘生二百一文裕和二百七十文北同泰二十七十六文恆裕二百四十一文萬順公一百八文恆隆三千七百三十七文錢恆泰三千九百五十一文衡大二千六百五十四文源順恊二百六十八文合記二千一文昇記一千八百文新興和七百三十七文復泰一百八十六文大興順九十二元正豐一百八十五文裕昌十七千六百九十九文寳泰十四　　百三十四文元吉泰七千七百九十五文長豐十二千五百六十三文恆大八千七百十三文泰潤四千六百四十一文潤泰　千四百八文元和四千四百九十八文松盛三千六百三十二文生泰二千五百三十四文萬隆二千六百四十五文長義二千七百九文天和一千六百四十四文鼎豫三千五百九十七文愼生一千一百四十二文萬生一千二十文　記一千一百八十一文同泰一千五十四文甡義四百五十一文三泰二千一百三十五文恆泰七百廿二文泰興八百七文聚泰一千八十二文萬祥昌九百四十六文公正三百五文葆生一千五十八文元餘七百四十一文和泰二百廿一文萬成二百十四文南元昌四百十三文天元三百五十六　萬祥三百三十七文元泰四百十五文愼餘一百十　文同愼一百八文大和九十一文恊茂四十八文鼎昌源二百廿九文新興四十文五義隆廿六文以上八十九户共收錢二百三十一千五百六十三文 
 
 
 

Page 10

 
 
   
 
