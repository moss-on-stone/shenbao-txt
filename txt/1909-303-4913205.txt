# 1909 - 303 - 4913205

 

Page 1

 
 
   
 
 

Page 2

 
 
[上諭]  
　　監國攝政王鈐章九月二十三日内閣奉 
　　旨鑲黄旗漢軍都統印鑰著李殿林暫行佩帶鑲藍旗漢軍都統印鑰著色楞額暫行佩帶欽此 
　　旨左翼前鋒統領印鑰著秦綬章暫行佩帶右翼前鋒統領印鑰著景恩暫行佩帶正黄旗護軍統領印鑰著誠全暫行佩帶正白旗護軍統領印鑰著祥年暫行佩帶正紅旗護軍統領印鑰著塔克什訥暫行佩帶鑲白旗護軍統領印鑰著廣綺暫行佩帶鑲紅旗護軍統領印鑰著都凌阿暫行佩帶欽此軍機大臣署名奕劻世續鹿傳霖那桐戴鴻慈 
　　監國攝政王鈐章九月二十四日内閣奉 
　　上諭鹿傳霖著充體仁閣大學士欽此 
　　上諭山東曹州鎭總兵陸建章著開缺來京另候簡用山東登萊青道徐撫辰著開缺送部引見欽此 
　　上諭陳夔龍奏布政使患病懇請開缺據情代奏一摺湖北布政使李岷琛著准其開缺欽此 
　　上諭增韞提學使患病懇請開缺據情代奏一摺浙江提學使支恆榮著准其開缺欽此監國攝政王鈐章軍機大臣奕劻世續鹿傳霖那桐戴鴻慈 
　　宫門抄學○九月廿三日召見軍機肅王朗貝勒姜桂題玉璋蒯光典○二十四日召見軍機秦綬章景恩沈大鰲論說 
[論中國今日之内情外勢（醒）（續）]  
　　（二）民智之閉塞我國之國勢。所以一蹶而不振者。其大病原惟在民智之閉塞耳。故有識者呼號奔走。咸以開民智爲救國唯一之要策。十餘年來。開學堂。刋報紙。苦心經營。兼程並進。毫無成效之可。覩統觀上中下三流社會。除少數明事理逹世情者外。餘均獉獉狉狉。有太古草昧之遺風焉。天人不知。理亂不聞。於國家之大局。毫無補益。且所謂民智者。亦非僅指學問智識而言。必也存愛羣保國之心志。而有急以好義之氣概。不可獨善其身。置公益之事於不顧。而今果何。如乎。智識固甚狹隘。意念遂多虚誕。於内情之恐慌。則曰大亂將近。於外勢之滋逼。則曰天數難逃。謀事惟藉機會。營利全賴時運。種種荒謬之見解。不遑備舉。卽此類推。餘可知矣。其尤甚者。於朝廷改革庶政。籌備立憲之推行輒少見多怪。羣相詫異。罔知命意之所在。而於地方熱心公益者。如振興敎育。創辦實業等。亦妄加詆議。斥爲多事。嗚呼人生應有之智識。尙未全備。而况文明國民應有之智識乎。全國之民。凡年在半百上下而未受新敎育者。大率類是。而一切新事業之急待舉辦者。爲數甚多。今惟賴少數之開明人物喘汗奔走其間。更加以舊人物之阻撓。一暴十寒。庸有濟乎。大局危迫。至於此極。 
 
 
 

Page 3

 
 
而同國之人。智愚懸。殊情義渙。散猶存各是各非之見。不爲同德同力之謀。時機一逝。不可復來。列强注目。有隙即乘。烏能從。容久待耶。奈之何其不警懼哉。第開通民智。甚非易易。斷非旦夕之間所能奏效者。有識者呼號奔走。數年於兹。其效如彼。後此又復何望。民智之卑陋如此。而欲與東西文明種族之日謀進取者。共立足於地球之上。其可得乎。前此虚度駒光已屬萬幸。倘再安之若素。不圖振作。則天壤雖大。恐亦不容我之優游自若矣。種族競爭。日趨於烈。弱肉强食。豈能幸免。凡我國人愼勿貪目前之苟安。而忘來日之大難。遠則以苗猺族爲鑑。近則以紅黑種爲戒。有識之倫誰無心肝。危機已迫。問不容髮。毋謂海内平靜。而妄冀長治久安之周也。 
　　（三）社會之黑暗强暴也。奢侈也。迷信也。荒嬉也偷安也。均爲我國社會黑暗之原因。官吏之壓抑平民。豪紳之欺凌鄉愚。慘酷暴戾。暗無天日。窮苦小民。之生命財産。盡寄於貪官豪紳之掌握中。乘間伺隙。務扼其吭而制其命。顯於外者。雖不多見。伏於内者。所在皆是。較諸歐洲中古時代貴族之强暴。有過之無不及。土豪恃强弄權之威。灼手可熱。小民歎息愁恨之聲。充塞里巷。嗟我國土。安可一日居乎。不知其内情者。且將詆余言爲虚誣。盍一加調查乎。朝廷頒行憲政。與民以參政之權。行將掃除官吏之威風。而不知地方豪紳之虐遇小民。有過於官吏也。此所謂强暴者一也。我國貧弱之端已兆。生計日形窘迫。而衣食住之風儀。反日趨於奢靡。且以本國品物之。不甚雅觀也。競購外貨。爭仿洋式。以有限之脂膏。投無底之虚牝。豈不可惜。但此猶其正當者也。餘如婚喪之禮節。日趨於豪奢。尤屬無謂。富貴之家稍事豐盛。尚無大害。甚至中常人戸。亦爭炫鬪靡。不惜罄其所有。妝具惟求其精美。非紫檀玉石不備。葬儀務極其闊綽。非花圈軍樂不用。嗚呼不求精神之文明。但求物。質之文明。徒耗金錢。毫無實際寗不痛歟。餘如都會繁盛之區。凡屬正當之商業。均未見興盛。所層出而不窮。者惟戲園。書寓酒樓茶館耳。不能生財。徒以耗財。是豈地方之福當此民窮財盡之。際而益。之以奢。侈淫蕩之風。滔滔江河。日趨於下。吾不知其伊何底止也。此所謂奢侈者二也。我國地方上之公共事業。未見發逹。由於財用之竭蹶。財用所以竭蹶者。由於無急公好義之輩樂於輸將。然於地方民生直接有利益者。都瞢然不在所措。獨於庵觀寺院之。建築保存。則不惜巨資。務極奢侈。不咎人謀之不臧。但期神靈之默佑。不圖今世之幸福。但望來生之快樂。人云亦云。相率而入迷霧之陣。餘如迎神賽會。延僧誦佛問吉凶於卜者。决窮逹於相士。均爲無意識之舉動。而若輩興高采烈。罔知其非。尙復何言不爲光明正大之事。徒從虚無寂滅之敎。致國家之。文化無由而增進。其罪不可勝誅矣。此。所謂迷信。者三也。貪安。樂而忘患難。爲我國人之普通性質。無論官學軍商工業各界。於執掌正業之外。無不藉耳目聲色之慾。爲消遣歲月之計。但偶一爲之亦無妨。今則沈溺其間。流連忘返矣。徵逐酒肉之間。潦倒歌舞之塲問花尋柳。自命風流才子。吞雲吐霧。妄稱天上神仙。公務之暇。圍棋一局。氣鬱之際。麻雀四圈。凡此勞神傷財之事。歡然爲之而不疲。此外讀書閱報。究心國事之理亂。賽馬拍毬。致力體魄之雄健。求如東西人士之所爲者。渺焉不可多得。國勢强弱之判。何必論其大者遠者。卽此小節。亦可概其大凡矣。此所謂荒嬉者四也。欲求事業之有進步。全賴辦理之有精神。東西人之能逞雄地球者。惟此而已。今我國人之經營事業也。在形式但求門面之可遮掩。在精神惟期身家之可安逸。於實在之効果以及公衆之幸福。均不過問焉。以故凡社會上之。公共事業。一任其苟且敷衍。而不思有以整飭之。如此而欲望社會之開明其。可得乎此。所謂偷安者五也。積此種種現象。遂成今日之社會。欲望澄清之有日。不戞戞乎其難哉。（）未完 
專電 
[電一（北京）]  
　　各樞臣奉攝政王諭以後凡遇簡放大員時須各舉一人聽候核定 
[電二（北京）]  
　　二十二日政府會議京官制問題决計將吏部併入内閣 
[電三（北京）]  
　　奉撫程德全電商樞府近因患病不克佐理請仍將奉撫一缺裁去 
[電四（北京）]  
　　博學鴻詞科學部决議停辦 
[電五（北京）]  
　　度支部奏庫欵出入不敷甚鉅爲難萬分 
[電六（東京）]  
　　東京商船學校清國畢業生八名以清國海軍學生之名義服務日本海軍在横須賀砲術學校肄業六個月在水雷學校肄業六個月俟畢業後以清國海軍士官候補生之名義搭乘日本練習艦隊六個月終業東京諸新聞皆希望清國海軍學生之派遣東京者逐年增加其數 
 
 

Page 4

 
 
[電七（東京）]  
　　日本陸軍特别演習今日（二十四）開始兩軍將於奈須野原大衝突大元帥親臨統監 
[電八（東京）]  
　　紐約電稱前總統寗斯伯寗土君於阿弗利加行獵時傳言被殺美國人莫不驚疑惟寗斯伯寗土君消息全絶確已至七日以上 
緊要新聞 
[資政院奏建議院地址北京]  
　　資政院具奏略稱東西立憲各國議院之制皆閎敞精麗經營數年而後成現資政院旣爲上下議院基礎則其規制自應按照各國議院定式先事籌備以免臨時竭蹶之虞恭查欽定逐年籌備事宜清單自光緒三十四年起第二年頒布資政院院章舉行該院選舉第三年即須召集資政院議員舉行開院預備之期僅餘一年所有建築事宜非於本年迅速興辦斷難及時告成臣等公同商酌擬照各國兩院之制妥定規模寛留地步先行擇要興工以備明年開院之用一面仍逐漸推廣務於第九年上下議院成立以前一律完竣庶目前有苟完之便而將來亦無改作之煩查京師内城地方市廛櫛比隙地無多惟貢院舊址南北約一百四十餘丈東西廣約六十餘丈自科舉停罷以後該處空閒日久漸就圮頽若改建議院約計地勢廣袤足敷布置出入塗徑尙屬直捷即乘輿臨幸亦不至有迂折之嫌且以昔日國家選士之塲爲他日人民參政之地傳諸志乘亦屬美談臣等前經親往履勘合無仰懇天恩准予改作爲建築臣院及增建議院之用如蒙俞允擬請飭下估修按照奏定各節尅期辦理庶於召集開院之期不致有悞 
[山東諮議局函請聨結大圑體濟南]  
　　山東諮議局分致各省函云敝局議員對於諮議最緊要最艱難之事决非一省之力所能辦者擬聨合各省諮議局核奪辦理現在提出之問題約有四端一督撫升調問題二國際上之路礦問題三銅元問題四公立及私立法政學堂問題均刷印成篇夾函呈閱諒貴省風氣先開鴻議擅長對於此項問題當必有以敎我也若貴局肯表同情或别有高見統乞迅速賜敎爲盼 
[奉天諮議局分配職員奉天]  
　　審議長王玉泉政事審查長永貞理事陳瀛洲審查員吳國珍鹿鳴桂森王化宣温廣泰徐珍劉東烺張煥棫王文閣蕭露恩王蔭棠任聖之辛酉山張程九鄢泮春福珠隆阿法律審查長書銘理事劉興甲審查員董之威毛春林楊雲　　香山牟維新王星原惠如霖杜贊宸董成珠李冠英諮議審查長杜爕銓理事高瀛海審查員杜培元殷廷璋張允中鄭宗僑齊賡雲周連昌英桂華鏡堂王伯動楊鴻序資格審查長馬芳田理事宋聨琦審查員王在鎬薜俊升 
　　又聞奉天諮議局連日提議錢帖之限制及維持市面銀根兩議案因關係重要延議未决現已表决開審議會審議並於十七晚七點鐘後開夜會一次 
[浙江諮議局第六次正式會記事杭州]  
　　二十一日下午一時浙江諮議局先開審議會至二時續開第六次正式會議員實到九十五人各署審查委員到十三人先由陳議長宣布提議順序畢審查農田水利會主查員王澤灝君登台宣告議員王世裕君反對規則内謂金衢嚴處及湖州漊港不能并入農田水利會一節梁有立君起言似此分别未勉範圍太小邵仲威君起言此事雖經審查報告然修濬河道與水利案絶然不同應否付第二讀會自應請衆公决多數贊成應付第二讀會次提議第二條整頓書吏草案發議者周斌君登台演述整頓理由梁有立君起言書吏病民爲中國二千年之大弊現在百政維新始擬裁撤今周君之議案名爲整頓實則爲若輩設法擴充勢力公費一成尤屬贅瘤地方行政官之公費尙未規定何暇及吏此項草案似應請周君明白改良樓守光君言現擬裁革書吏之際何必再議整頓應請無庸討論王家襄君言周君議案一若爲書吏擴充而設舊弊未裁新弊踵至因整頓而加以擴充似乎不可衆拍掌邵仲威君言此案應請周君改定名稱始妥王家襄君又言此案應請周君修整後再行發議陳議長宣告此議案應否由周君自行撤回修整請表决褚輔成君起言周君草案修改與否係個人權限不能迫令修整自可無庸表决衆贊成即振鈴休息三時二十分鐘復入席提議第三條維持國幣辦法草案由朱其鎭君登台演述理由議員彼此辯駁决定先付庶政興革會限七天報告次提議災歉分數法案由主議員陳敬第君登台報告理由略云災歉分數流獘甚大卽如交緒三十二年湖州一案洎言官奏參查辦承征官吏略得處分而小民之輸出者已早入官吏貪囊及不肖士紳之槖言之實堪心疚改良之計亟宜出地方自治會公舉代表會同地方官明訂規則俾得袪除種種獘竇經全體公决連前日浙省清查災歉規則一條併付審查會亦限七天報告次提議改良風俗續改良風俗議案由發議員王渡君登台演述理由勞綗章君起言婚嫁從廉本爲聖訓然結婚之所何必一定要在公共地方或善堂試問有根據否褚輔成君言主婚何以必須自治局之董事然則凡爲自治會之董事必兼有爲人民主婚義務恐亦不勝其勞陳敬第君起言何以人家婚嫁一定要自治會干預請說明之衆大笑經大衆决議不付第二讀會此案作爲取銷議　陳議長復聲明 
 
 

Page 5

 
 
　凡遇特種審查事件規定十八人由議長指派於閉會後再行開單報告衆認可即散會 
　　諮議局特種事件審查員經大會公决由議長指派廿二日派定十八名丁立中沈椿年朱其鎭高金培余宗濂潘澄鑑張棣樓守光黄式蘇鄭希樵蕭鑑王序賓顧清廉余敏時韓澤顧榮第蔡煥文管穰續又派出常駐議員規則起草員四人王家襄陶保霖劉耀東張善裕 
[江蘇諮議局第九次議事日表]  
　　二十四日下午一時開會一制台交議限制銅元案開第三讀會二公决于定一清查荒地修正案三公决張延壽清查荒地修正案四撫台交議清查荒地案開第二讀會五宣布審查撫台聨合農會組織農林公司案報告討論應否開第二讀會六酌定州縣公費以紓官民之困案（凌文淵提出）七宣布諮議局研究會剔除批解丁漕陋規以恤州縣案（請議審查會報告提出）八劃一幣制案（方還提出）九裕寗裕蘇發行鈔票之質問案（楊廷棟提出）十請停官紙專賣案（丁祖蔭提出）十一請停辦南洋印刷官廠以免官民困累案（張家鎭提出）十二宣布諮議局研究會請停止發行官紙以免重稅案（請議審查會報告提出）十三整頓商會案（于定一提出）十四蘇路公司請議瓜清路綫應走東隄或西隄案（請議審查會報告提出）二十五日星期休息二十六日下午一時開各項審查會 
[江督札覆振卹淮災情形南京]  
　　江督張安帥二十三日札諮議局云九月十一日據該局呈報議决一事係代呈清河紳士張符元等清淮災荒請願書查本年夏間運河盛漲開放車邏南關兩壩幸下河底水甚小尙少被淹惟海州三屬大水爲災淮屬之安東阜寗地近海州桃源清河地近湖灘均略有被浸惟安阜稍重桃源次之清河最輕除海屬業經辦振外其安阜等縣亦已飭司酌量撥欵補助貧民並復借欵派員分赴奉天蕪湖兩處購運糧米舉辦平糶以資接濟災民諒不致缺食清河並未成災曾經委員查復逈非海州等處可比惟濱湖田畝稍有歉收自當飭司酌撥糶糧俾得一體平糶用示體恤除札江寗藩司遵照辦理外合就劄復該局知照 
[樞府實行改革藏政之預備四川]  
　　日前軍機處曾發密電分致駐藏大臣聨預温宗堯等略謂達賴班禪兩喇嘛互相齟齬關係藏務全局甚大現某國窺伺藏地苦於無處尋隙若藉此生釁肆行擾亂政策爲患何堪設想應即赶爲調停了結云云後又指陳辦法多條而於覊縻達賴之一端尤爲特别注意 
　　樞垣前次集議以藏中一切新政頗難措施非先謀川藏交通不足以收實效故擬除赶築川藏鐵路外另派才幹大員會同川督及邊防大臣調查由川赴藏各路土地之肥瘠民番之習俗以爲維廣敎育振興實　及改建行省之預備現某樞臣已電致趙巽帥命先將勘定川藏鐵路全圖寄京查閱 
[姜桂題帶新軍赴藏]  
　　文滙報載二十三日北京電云姜桂題提督已奉命統帶北洋新軍第四第六兩鎭前赴西藏恢復該處秩序並襄助趙爾豐聨豫實行改革政策 
[日人注意川江航路紀聞]  
　　東報云四川省重慶起至湖北宜昌間之航路危險異常外人久思通行未果惟法國海軍用新式内河砲艦吃水較淺得在以上航路自由行走日本現泊漢口之第三艦隊伏見艦長少佐桂賴三氏已將該處航路詳細調查將仿法國砲艦式製造以便往來其間保護日商云 
　　按蜀商曾於去年組織一川江輪船公司並購入輪船一號名曰蜀江乃有某道從中掣肘曾經該公司具禀郵部嗚呼於外人覬覦航路則聽之華商自興航利則挑剔之中國主權有不日就損失者乎 
[京師近事]  
　　禮部查此次奉移孝欽顯皇后梓宫至蘆殿凡在百里内地方文武百官應於道右跪迎舉哀候過至宿處在黄布城外行三跪九叩禮供獻時文職在正藍旗之末武職在鑲藍旗之末行禮舉哀現已知照各署一體遵照 
　　禮部葛尙書查賜察張文襄典禮應由本部恭備因定本月十五日已時初祭十六日辰刻大祭按期尚書前往奠醊并派贊序所漢鳴贊官余明訓郭道源金宗源等於靈前宣讀祭文典制司端聶兩掌印照料一切　　禁烟王大臣近日咨行陸軍部稱鴉片之害軍人尤宜切戒應請轉飭近畿各鎭除排長司務長外所有各營隊官管帶等均應於毎月杪分班親到禁烟公所切實調騐 
　　民政部尙書以京師開辦市政會於商界治安大有裨益現又通飭各省一律興辦以利商務而維市廛 
　　近有朱某提倡左右翼學堂及商部工藝局等開一成蹟比賽會凡係學堂造出物品均可比賽聞各學堂總理均贊成此舉已定十月初間在湖廣會館大開比賽會云 
　　蒙古那親王因喀爾喀地方之牧廠地鵱曠遠所有不能充作牧廠之處擬卽變通辦理改招佃戸開墾播種五榖聞已經該親王奏准 
　　督練大臣鳳禹門因督練處事殷繁非添員助理不克舉辦故將兵備處帮辦蔡觀察成勛陸軍部科員江觀察朝宗二員派充該處參議官 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[黑龍江巡撫周樹模奏江省籌備憲政第二年期成績摺]  
　　奏爲黑龍江省籌備憲政事宜謹將第二年期成績據實臚陳恭摺仰祈聖鑒事竊查上年欽奉諭旨令將九年籌備事宜毎届六個月臚列成績奏聞等因欽此所有江省第一年期成績業經臣會同前任督臣奏報在案兹謹就第二届内應行事宜及目前實在籌辦情形爲我皇上詳晰陳之伏查單開舉行諮議局選舉各省一律開辦一節江省原定本年五月初一日舉行初選舉事務七月初一日舉行複選舉事務嗣因各初複選舉監督間有膜視選舉調查逾限之事均經分别記過派員查明嚴加申飭以示懲儆其各屬送到選舉各册迭經逐加查核其有資格不符者復經删剔實合選舉資格者共計四千四百四十六人照章以本省議員額數與選舉人數相除計一百四十四人中應出議員一名按照此數分配各複選區計原定複選十區璦琿道呼倫道兩複選區各應選出議員一名興東道複選區人數過少就近併入呼蘭府複選區共應選出議員八名鐵山包人數尤少就近併入綏化府複選區共應選出議員五名龍江府複選區應選出議員二名海倫府複選區應選出議員十二名嫩江府複選區亦不敷選出議員一名之額就近併入東布特哈複選區應合選出議員一名其興東道嫩江府所屬初選事務均各照章在本處舉行所有初選當選人至複選時逕赴所附複選區投票至鐵山包選舉人數最少即就近併入綏化府所屬附近初選舉投票所投票以歸簡易具呼倫貝爾所屬蒙旗地方地闊人稀集聚匪易並准於初選舉復將複選舉事宜提前接續辦理其選也議員當飭各屬統於九月初一日開會以前先期到省籌備一切應行提議事宜其諮議局會議辦公之處暫就地方公産合宜房屋修葺備用一俟相度地址籌定的欵再行如式建築以期美備此籌備諮議局之實在情形也又籌辦城鎭鄉地方自治設立自治研究所及調查全省人戸總數一節查江省民智甫屬萌芽從前各府廳縣間有購備新書飭各紳民講求自治原理者但旣無劃一辦法又未普徧施行本年就省會道章設立研究所遴派敎習督飭認眞講習一俟畢業再行分派各屬設所傳習并飭各屬先行劃定區域預備設立自治公所以植初基而調查人戸總數迭經飭司催辦旋據民政司呈報擬從省城及呼蘭綏化海倫等處入手以符逐年籌備之秩序惟各該屬近年農商漸集戸口逐日增多清查亦屬匪易前届所調查者已由該司列表呈報現乂限令續再確查務於十二月以前一律報齊再行逐細查核造册送部此籌備地方自治及調查人戸總數之實在情形也又調查各省歳出入總數一節查江省本年春間奏設清理財政局六月間部派副監理官始行到江業經督飭按照部頒調查財政條欵參酌本省情形擬定册式條例分發所屬一律依限切實塡報惟江省榛莽初開交通多有不便各屬報告及派員調查一切動需時日恐難恰如部限到齊迭經文電交催期免延誤且吏才缺乏所報各册凌雜參差又須隨時駁改擬將來各屬報告如有故意遲延隠匿者查出分别從嚴撤參務期送部入報告各册條分縷晰纖悉畢登總以不逾部限設法趕齊爲主其三十三年以前舊案仍一并督飭截清趕辦銷結至從前憲政編查館頒發調查財政表亦迭飭調查局嚴催迅速照辦此籌備調查歲出入總數之實在情形也又籌辦省城及商埠各級審判廳一節查司法爲國家最要之機關前奏預籌第二届籌備情形摺内已將擇要先行開辦及養成審判人才各節約略奏陳現飭提法司就奉吉兩省章程酌量縮减分擬各級審判檢察廳各項試辦章程業經批令先行照辦一俟諸臻妥協再行詳細奏明立案其司法傳習所一事并經切飭該司精聘敎員認眞督飭研究惟江省財政奇絀現擬開辦省城各廳毎歲額支已至五萬餘金除將舊有裁判處薪公抵用及提該屬公費訟費罰金外所需尙屬不貲業飭民政司設法籌撥務令司法獨立制度得以依限實行此籌備各級審判廳之實在情形也又廳州縣巡警年内粗具規模一節查江省各屬從前創辦巡警或以民丁充數或以會勇改編大概有名無實屢經督飭各屬認眞整頓復派員分投調查較前嘗胃起色現在省城巡警規模已具綏海等處鄉鎭巡警業經推廣迭飭民政司及時將全省警政赶速整理一面飭令省城高等巡警學堂認眞講習其名屬巡警敎練所已通飭就原有傳習所照章改設並遵照部章遴派諳習警務之員爲各該屬警務長以資表率又設稽查長隨時監察以期保持公安共維秩序其東省各處應行開埠地方目前尙未開辦俟將來市面繁盛再將巡警一體切實擴充此又籌備廳州縣巡警之實在情形也臣維憲政期限至迫現雖急起直追惟恐後時而邊地乏可用之才期限不旋踵而至惟有勤敏率屬殫竭愚誠實力舉辦上以輔盛世維新之汉下以爲邊疆久大之謀以期仰副聖主發奮圖强至意除舉行資政院選舉曁創設廳州縣簡易識字學塾仍應俟選舉章程及課本分别頒到即行遵辦外所有江省第二年期籌備憲政成績各緣由理事會同東三省總督臣錫衣恭摺具陳伏乞皇上聖鑒訓示謹奏宣統元年九月十一日奉硃批該衙門知道片併發欽此分類新聞政界 
[縣令對於民欠之辦法常州]  
　　武進徐怡堂大令自去歲到任後虧累已達三四萬金刻因某糧書短繳萬餘金屢追不得日昨遂將該糧書等收押其餘各糧書聞風紛紛逃逸尙不知作何了結前任陽湖陳仲陶大令卸篆後聞虧累亦有五萬餘金忽於無可搜羅之際月前將該邑民欠各戸造册照會財政議紳諮議局議員籌備自治公所紳董請爲設法說者謂財政議紳乃秉承財政處之命令方可籌議一切諮議局所議者係關於全省之利害自治尙在籌備時期恐不能爲之清釐云 
[蘇垣調查戸口入手辦法蘇州]  
　　蘇垣警務公所馮總辦等以省城内外調查戸口業經自治籌辦公所派調查員協同本所各分局巡警 
 
 

Page 11

 
 
　按區調查在案現聞於二十五日一律告竣惟戸口事宜爲各項行政之機關迭奉部飭催辦兹又奉民政部行催限今年十月以前造册到部瞬將逾期未便稽緩所有城廂内外八路巡警區域人戸應查照公所現在調查實數造報以免兩歧現已責成各路巡記於二十六日起赴所抄錄一分以期迅速俟將來派定戸籍科員人民生故婚嫁遷移應辦一切報告事宜悉以此册爲備查底本日昨已照會該公所紳董查照辦理 
[札飭各屬修築圩垸辦法湖南]  
　　湘撫岑中丞札濱江臨湖各州廳縣文云各屬圩隄爲民田廬舍保障關係最爲緊要毎届冬令歲修工程承辦垸首自應按照定章一律出費認眞修築堅固方足以禦汛漲而衛民生兹本部院訪聞各屬士紳一經充當垸首於自已田畝應出隄費即不照章輸繳因而刁狡之徒亦復效尤抗費紛紛訐訟其照章出費者無非謹愿鄉民該垸首又不開辦冬工將低矮單薄冲刷殘缺各隄加高培厚所收隄費往往任意開銷從中侵漁迨至春汛臨眉始行草率了事以致一遇盛漲隄多潰决言之益堪痛恨本年被災各屬受災甚鉅目下水漸退落垸田多已涸復所有無碍水道應行修築潰隄及歲候各工亟應札飭各地方官選派垸首痛除積弊責令核實修築以資保衛除札飭有隄各州廳縣遵照迅速選派公正殷實素有身家之人充當垸首飭令將應修隄工赶緊勘估照章派費廣集人夫認眞修築該垸首應出畝費尤當以身作則先行完繳務於冬初赶速開工層土層硪夯築堅實限春汛未漲以前一律工竣騐收不准觀望遷延躭誤工程亦母草率偷减致滋貽害所收隄費必須涓滴歸公不得稍涉虚糜其被災較重各州廳縣如有實在工程較大民力難以全修之垸即由該地方官切實查勘明確禀請酌借公欵以工代振將從前弊端掃除凈盡舊日辦理不善垸首概行革退其聲名惡劣被控侵蝕有據者嚴追究辦以示儆戒所有屢修屢潰有碍水道隄垸應遵前次通飭不許再行修築至新淤之土更屬受水之區尤不准私築隄垸阻遏水道倘有地棍土豪抗違不遵以及刁玩之戸借端抗繳隄費即行分别查拿拘追究辦此係特飭之件事關農田水利該牧令務須切實辦理愼勿稍涉瞻徇玩忽是爲至要仍將辦理情形禀報查核 
[部派巡視警務員到省蘇州]  
　　蘇省日昨有民政部諮議官兼江蘇巡視官阿勒精阿（官階未悉）由京南下到蘇後並未至各衙署拜謁僅於本月二十二日飭丁至撫轅掛號聞係巡視蘇省巡警事務云 
軍界 
[咨查徵兵退伍情形南京]  
　江督近准軍諮開本處以調查各鎭退伍情形爲入手辦法南北洋開辦徵兵日久現在各兵業經退伍者當必不少務將各鎭退伍次數及毎年所退人數並各兵於退伍後所住何地一律分别年期照表塡寫咨復等因張制軍昨已札行南洋陸軍第九鎭轉飭江寗鎭江江隂各標營一體遵照矣 
[陸軍部酌定報銷章程蘇州]  
　　陸軍部咨行蘇撫略云查各省善後報銷案内營用各項與巡警用欵應劃分歸兩部核銷與民政部商酌擬定條欵九條通行遵照一凡關涉巡警之各局所兵營學堂購置軍裝軍火及上木工程等項應造歸民政部核銷惟原係防緣各軍只將名目更換仍用原營舊制如巡警軍等類仍應造歸本部核銷緣查巡警部未經設立以前各省多有京防綠各營改爲巡警軍而查其實際仍用原營舊制不過僅換名目故此項軍營報銷仍應造歸本部核銷一無論巡警曁各營各局所購買軍火在購買時均應先由本部核准轉知稅務處方准起運惟至造册報銷時其專係巡警購用者造歸民政部核銷其各項軍營購用曁某局購買存儲各軍領未能預指爲某營應用者統應造歸本部核銷一凡新舊各軍製購軍裝軍火器具以及營房土木工程曁安設電線電話輕便鐵路等項均造歸本部核銷一凡有關軍事之各局處庫所學堂如督練處營務處軍械局火藥局武備學堂等類製購器械修建土木工程曁安設電綫電話輕便鐵路等項均應歸本部核銷一凡有關軍事之製造局購買物料器具軍械修建土木工程曁安設電綫電話輕便鐵路等項均應歸本部核銷一砲台營壘土木工程并附屬於台壘之各項工程各口岸海口礮台之護堤等類曁安設電綫電燈電話輕便鐵路等項均應歸本部核銷一舊營武職衙署土木工程應歸本部核銷（衙署内兵丁附住之房屋自當附屬於各衙署亦應由該管各部核銷在衙署外實專爲兵丁建造者仍歸本部核銷）一城垣上之砲台兵房修建工程應由本部核銷各省如有此項工程即當分劃造報城垣工程劃歸另部城垣上之砲台兵房工程劃歸本部一關涉巡警之各局所兵營學堂購買軍裝軍火及土木工程等類購價旣劃定歸民政部者其運費保險費亦應隨案劃分例馬雇夫各項數目爲巡警局應用者亦應劃分民政部辦理惟原係防綠各營改換名目者其運保等費及例馬雇夫各欵仍歸本部核銷以免紛歧 
[提台巡閱水師情形蘇州]  
　　江南提督劉華軒軍門前日赴太湖澱山湖等處簡閱裡河水師五營操演並逐細點視兵册查騐船隻閱看水軍弁兵洋鎗打靶 
[留守蒞鎭閱看旗操鎭江]  
　　江寗將軍清秋圃留守於二十一日午後三時乘滬寗專車蒞鎭維時駐鎭各防營兵士咸往牌灣車站列隊歡迎俄而鎭城文武印委各官亦在彼恭迎憲節留守接見有差旋乘輿進城就都統署暫駐行旌示期二十二日閱八旗馬步各營合操各種陣法二十三日閱精銳練軍對抗演習二十四日考查八旗中小各學堂 
學務 
[消極的敎育會之眞相武昌]  
　　湖北敎育總會正會長吳侍御兆泰因去冬被人盜名電致樞府請組織責任内閣事爲鄂督所詰責故爾辭職而副會長姚主政晋圻又因漢陽黄州兩黨之衝突辭職會中書記各員辭職出會者亦多致該會幾同虚設所有外來文牘函件概無人主持裁復兹高學司以敎育會爲輔助敎育行政之機關未便任其渙散除親自勸吳會長任事外並呈請陳制軍函致吳會長極力勸駕語意至爲懇摯但吳厄於烟疾未除非下午六句鐘後不能見客故守獨善主義不 
 
 

Page 12

 
 
願復出聞學界中人私議有擇日開繼續大會另舉黄紳小魯劉紳洪烈爲正副會長之說 
[勸學所總董辭職常州]  
　　武陽勸學所總董徐果人君日前具禀提學使辭職謂伊任職三年毫無成効明年勢難再任况現須舉辦簡字實業等學堂亟宜早爲籌備懇另委賢能接替免誤要公第未識能俯如所請否 
[飭籌京師師範浙籍生津貼浙江]  
　　日前京師師範學堂浙籍生李福年等聨名具禀撫轅略稱該生等遠道就學負篋担簦經濟困難勢將中輟疊經禀蒙憲恩栽植後進准予飭司籌撥津貼現已兩月仍未蒙照滙爲敢籲請從速籌濟等因當經增中丞飭知提學司謂此項津貼前據該生等禀請移給即經許可批令移會飭遵在案現據各該生二次禀請前來仰該司迅速移催藩司從速核明籌解詳辦 
實業 
[殿撰對于物産會之意見松江]  
　　二十二日下午通州張季直殿撰由杭州乘車來松展覧松江府物産曾之出産品監督戚太守導觀一切殿撰極注重實業不尙奇技淫巧而注意于挽回利權到會時惟摩挲絲綢呢布考察米麵花豆至再至三於蠶豆黄豆考之尤詳且言豆之爲用甚大最爲有益人體之滋養料三年前有人收買載運出口故會中首宜考核其種類精究其藝法能多種多收必有益於農業云云四鐘後乘車回滬 
[山隂縣保舉勸業員杭州]  
　　日前山隂縣江令具詳勸業道略稱邑紳太常博士杜子枬學問淵博平日研究實業孜孜不倦前奉頒發橡子下縣係給該職分銷試種旋據分别考求橡質逐細解釋具有說帖送縣并且勸導農民實力提倡洵爲該職究心農學之明証至其辦事廉能律身端正叅諸輿論尤無間言現經知縣面商請其担任勸業員之責令用敢詳請憲核俯准給札派充以振農業 
雜記 
[尼菴謀殺棄屍之駭聞蘇州]  
　　蘇垣盤門瑞光塔向東龍門左近地方日前有無名男屍被人謀殺棄置該地經縣勘騐緝兇在案兹悉此案經陳介卿大令傳詢地保該處有無形迹可疑之居戸地保答謂該處僅有鳳池尼菴一所大令疑尼菴所爲遂密派差役至該菴訪查果見菴内流氓三人尼姑七名形迹慌張遂卽一併解縣聞當時逃去流氓一名兹經大令審訊之下據小尼姑供此案係菴内師太流氓等所謀斃當時及廚司一同拖置該地等語當判先行收押候再分别研訊錄供詳辦 
[泥淖陷斃行人之慘聞湖南]  
　　巴陵華容兩縣與南洲廳交界之採山湖湖面寛廣人烟稀少春水汛漲一片汪洋秋季水涸便成平野其間有大小兩路大路由湖上隄道平如砥小路則徑等羊腸回轉曲折爲附近居民往來之捷徑兩端相距不過里許然非熟悉該處情形者不可輕履其地蓋其問往往有泥淖最深之處一經誤踐動占滅頂去秋綠營兵丁黄某由該處經過往赴華容誤陷泥中竟致斃命今年因前月水退後又有外來兩人行經該處亦被污泥坑陷愈爬愈陷愈陷愈深二人同時並斃後經鄉民瞥見始設法將屍身挖出情形至爲可慘所望地方士紳出其良策或隨時作爲標記或於兩端竪立碑石使往來行人不致罹此慘刦亦地方自治上所有事云 
[省城流氓横行不法紀聞蘇州]  
　　蘇城流氓之兇横不法已成習慣日前有綽號裁縫阿根機壳容生等與同黨謝秉之高小鬼方貴卿等數人在東路地方向金阿四等尋釁敲詐不遂所欲用刀將金頭面戳傷數處旋卽逃散當經金等報局飭拿僅將謝秉之一人拿獲解送元和縣收押迨後警務公所以省城地方流氓持刀横行若不嚴辦巡警幾同虚設矣遂派巡警數人四處訪拿日昨在横涇鎭地方將機壳容生一名拿獲業已解送元和縣審辦惟裁縫阿根等多人刻尙漏網未獲云 
清談 
[剪髮易服]  
　　昨日本報專電。載剪髮易服之說。因軍警兩界。更定服制。以致誤傳。記者固知其誤傳也。特以告者過。亦妄聽之耳。 
　　夫剪髮易服。爲我國國體攸關。不髮辮不成爲中國人。不袍套亦不成爲中國人。無論其形式之若何惡劣。起居之若何不便。而髮必不可剪。服必不可易。 
　　且中國素以保存國粹爲主義者也。講敎育則輕科學而尙六經。考學生則尙楷法。而輕實學。今日之保存髮辮。保存袍套。猶是保存六經楷法之意也。 
　　如是則安右剪髮易之理。若曰剪髮易服者。必以告者過也。 
[雜著（泖東草堂筆記）]  
　　晨氣清明。暮氣昏濁。故古人向明而起。嚮晦宴息。今人多不然。不可學也。 
　　凡事創始者恆難。惟有志之士不爲難所撼。乃能收其成功。一挫而氣餒者。必不能成大功。觀曾文正公初起時。其湘勇亦旣屢敗矣。未幾而其鋒頓銳者。何哉。有堅忍不拔之志而濟以謹愼耳。堅忍之誤。即爲剛愎。世多謂名爲造物所忌。夫造物非忌名也。忌實之。不副而妄得美名耳。 
　　志在大者。不爲小利害所動。凡以小利害而縈懷者。其器可知也。 
　　余素不習算。故見數之繁者。恆畏之。自謂性與算不相近。終身不敢問津矣。後見人爲之。若不甚難。就詢之。則云習其淺近。已可欵用。乃試求之。果不甚難。且并嚮之所畏爲　者亦因習其法而反覺其易。乃知前所爲難者。乃因不爲而見難耳。爲之則其易者至矣。凡學皆然。詎獨算也歟哉。 
　　君亦有忠民之責。左傳上思利民忠也。曹劌以察獄以情爲忠是也。上亦有犯下之戒。坊記上不酌民言則犯也。禮運公族之罪雖　不以犯有司是也。三代以下。罕以此等言爲君上言之治日之。所以少也。 
禮器以天地之祭爲禮之倫。蓋事天如事親之義也。三代以後。治不及古者由事天之義不明。而人君之尊大驕恣。無所限制。不知爲天之子而不稱職。即犯不孝。悖倫之罪也。故曰明乎郊社之禮褅嘗之義治國其如示諸掌乎。以天統君之義也。 
　　自古父子之倫有變。在有國家者爲多。蓋天性之親。亦可爲分所隔絶也。况臣之以議合者乎。故善治天下者。必以以間隔爲要義。程子於噬嗑傅論之詳矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局議案 
江蘇 
[請停止發行官紙以免重稅案]  
　　一官用品係公益性質查欽定印花稅章程第三條國家尙在免稅之列蓋政治之進步疾苦之上聞皆督促疏通之不暇無設法妨碍之理 
　　一官用品係官所負擔之稅官已譁稱虧累與其代謀非分之補助不如輕免其負擔 
　　一印花稅章程第一條免稅之品指定關係國家或地方公益善舉事業所用之品則將來各級自治所用之公益用品皆在國家免稅之列與官用品之性質同 
　　一民用品已入印花稅之範圍不當以本省之官紙奪國家稅法之效力 
[請改釐金爲認捐案]  
　　一認捐宜由各縣商會爲各縣總機關改辦之時召集各業剖論於定議之先督促於定議之後至辦成則尤需肩收繳之責 
　　一認捐宜徑繳縣署俟改官制後州縣或不經手財務另定相當之繳納法（崇明包捐即繳縣署以釐董係少數人因以爲利遂有納入縣署之陋規而商民則受釐董之苛察矣） 
　　一商會負責甚重宜提一相當之酬報仍歸之商會公欵以爲商業公益之用如因經理認捐需添員辦事即在該酬報欵内動支薪水餘歸商會公欵 
　　一零星碎捐各有認不周遍之業則歸少數人包捐仍以商會爲總機關司其收繳 
　　一實行認捐應先由各縣商會召集各業推計現費釐捐之數滙一總數再照奏銷定額大譜匀攤將其贏餘之數計率匀扣 
　　一改爲認捐則可將釐卡全裁使本省境内無通過之稅商船樂趨省内河道 
　　一改爲認捐則鐵路運貨可期發達 
　　一改爲認捐則由各業自認分爲各自包認之許多機關不至如少數人之包捐仍有中飽黑暗及苛察病商之獘 
　　一改爲認捐則不需仍辦認卡之統捐旣符商約之銷塲稅又可盡去通過稅之弊漸合經濟學公例 
　　一改爲認捐則漸近營業稅之超向將來確立營業稅之各種標準改從各國稅法通例可以不勞而定 
　　一改爲認捐則照近年奏銷額數酌中定額匀攤各業盡裁局委司巡以其中飽之資還之商民以紓商力庶將來地主公益商民較有餘力顧及而仍於國家抽釐原額絲毫無損且可少出一局用之開支（蘇屬原定各卡開支局用九釐）實爲公私兩利之舉 
[顧忠宣提議阻止洋商在内地私設行棧問題]  
　　通商約章不准洋人在内地私設行棧惟日本商人藉烟台條約得入内地購物之說串嘱奸儈揑列同業商家作保領帖設行違約罔利病商及民兹議按照定章切實查禁以保主權呈請公决 
浙江 
[議員邵羲等提議禁革地方差徭規則法案]  
　　據度支部咨各省清查地方府廳州縣一切公欵所入如有關於差徭攤解贓私各欵均應一律革除不宜歸併統計差徭一欵苛刻擾民國家久已懸爲厲禁况度支部清理財政亦以差徭一欵與贓私並舉視爲必應禁革者浙江差徭自巡撫衙門起以至各府廳州縣佐貳各衙署無不有之官吏視差徭爲一種習慣無論大小派民間承應至下等社會之勞働者所派尤繁殊非朝廷愛惜民生之本意其各衙署胥吏差役藉此需索更有數倍於所指派者則小民何以堪命諮議局有議决本省應興應革事件之權此本法案遵照局章第二十一條第一欵認爲在應革事件之權限内所以提出於諮議局也 
　　禁革地方差徭規則（一）凡本省行政官廳各衙署向來指派民間承應之一切差徭自本規則議决公布施行後一律革除之（二）向來承應官廳各衙署差徭之各商家嗣後均無承應之義務（三）向來承應官廳各衙署差徭之各壩夫轎夫船夫脚夫以及過塘行牙行等嗣後均無承應之義務（四）向來阿應之官差如欽差蒞境迎送官長衙署遷移承載罪犯等及與此相類之一切官差一律革除（五）向來因承應差徭地方各業各行各埠所徵集各種堆金嗣後不准徵集（六）本規則議决公布施行後如本省一切官吏再有將差徭事務及類於差徭之事務隠派民間承應者在官吏以違法論由諮議局遵照局章第二十八條呈候巡撫查辦（各衙署胥吏差役再有以差徭名義向民間勒索者准由各業各行各埠扭控革方審判衙門按律治罪）（七）本規則議决後呈候督撫公布施行以揭載官報爲實施之期各府廳州縣佐貳各衙署奉到官報卽有實行遵守之效力連署者沈鈞儒王家襄梁有立王廷揚王渡張善裕劉耀東范耀雯陳敬第陶保霖 
本埠新聞 
[工部局侵佔路權之見端]  
　　本邑西北鄉法華鎭北新涇馬路係在華界近忽由英美工部局飭匠在馬路四周釘立木椿事爲該處紳董查知立卽具禀到縣轉詳滬道奉蔡觀察批示飭縣下鄉查勘大令遵於昨日下午命駕下鄉會同紳耆局員等傳齊二十八保三四七八等圖地保伺候隨同勘視 
[運動粤路選舉票]  
　　廣東粤漢鐵路公司總理梁誠協理羅光廷次第辭職經各董禀奉郵部定期十月初一日照章另行選舉廣肇公所接電後卽集股東會議僉以羅崇齡前辦廣東商務局商情孚洽當時與合興公司爭廢粤漢路約羅崇齡實在商務局首先提議又以黄仲良曾充粤漢行車處總管諳練工程派代表回粤舉此二人共濟會員吳寄塵亦甚贊成旋由上海股東會接准廣東粤路股東會來丞略謂 
 
 

Page 19

 
 
前次選舉有將股權私售黄某情事此次自應格外愼選代表以期選舉得人免失股東權利云云廣肇公所得耗因之猝難派定惟聞黄某又密託心腹麥某到滬運動倘仍蹈上次私售選權故智粤路前途將不堪設想云 
[京控紳董恃勢擾民案近聞]  
　　浦東鄉民朱子琴龔硯耕等因開河毁屋一案赴京上控格紳董恃勢擾民由都察院准詞批飭蘇松太道親提訊鞫並將朱龔兩人押解到縣交差看管在案本縣田大令業於前日禀知滬道請示核辦當奉蔡觀察諭先將朱龔收押聽候示期集訊 
[留美學生陸昌烺上商會周總理函（爲賣空買空事）]  
　　昌烺日前具禀道轅控告店夥戴其章賣空買空事嗣奉批示移請貴總會詳查核辦其注意之點則曰戴旣爲該生店夥告誡不從儘可立時辭歇使其無可藉手何以輒請由官驅遣殊屬不解究竟有無别情所控賣空買空有何實據等因是道憲所注重者在昌烺與戴有無别情戴之賣空買空有何實據伏思貴總會准移調查所注意者亦不外此用敢不嫌煩瀆敬爲貴總會覼縷陳之竊戴向在先君所開之德記絲號爲店夥本年七月間先君棄養昌烺由美返滬得悉戴有私攸空盤情事因即嚴詞告誡詎戴罔知悛悔昌烺不得已將戴辭歇憲批所謂使其無可藉手者昌烺固已早籌及之惟具禀時倉卒直陳失于檢點僅曰店夥而未曰歇夥此固昌烺之疏忽而亦憲疑之所由生也至戴有何實據一語是本訴訟之最要關鍵而亦爲貴總會調查之最重問題尤不得不一爲叙及按昌烺控戴與口口口口各莊廣做空盤戴在商界上僅一狹義之商業輔佐人非憑藉莊號無從着手請先揭口口以証戴事之非誣查口口莊局面狹小與各處素無往來商市中亦未嘗有與口口往來經摺其所以爲一店之營業者無非爲他人記錄空盤數目而已溯自七月下旬昌烺以戴日與口口往還情甚秘密因細心探察得其底蘊特親往口口告以戴如再做此項賣買設有虧折昌烺概不承認因是口口卽將此項帳目劃與口口而戴且因此大肆咆哮竟謂此係個人營業何得妄行干涉云云凡此種種不能謂非証據也戴自辭歇後舉動益形狂悖空盤數目動輒百餘萬雖事涉秘密未易得詳然鼓鐘于宫聲聞于外渠無心之流露時且有之而空盤行情信底落于昌烺手者尤數見不鮮証據確鑿尙復何疑伏念賣空買空本干例禁去年上海錢市銀拆之飛漲銀根之艱窘商市幾因之敗壞幸道憲曁貴總會竭力挽救始得回復和平誰生厲階至今爲梗痛定思痛猶爲寒心本年市面已大非昔比轉瞬冬令各商收入支出日繁銀根自必日緊設再有人覇持罔利于其間則商市恐慌翹足可待事機旣迫後患堪虞（中略）用敢瀝情上達務請派員妥查以維商市毋任屏息待命之至 
[包探查獲鉅竊]  
　　著名鉅竊戴金生糾黨在共租界内行竊華洋各商鉅贓匿居孫順生小客棧内被老閘捕房包探孫岳廷將戴及同黨張才榮王妙發陳瑞福陳阿金鄔阿和錢阿根楊長發陳谷泰童口正孫利旣棧主孫順生等十三名拿獲解送公共公廨判押在案昨解復訊失主梁占奎金順興賈裕興及某日本人等十餘人投案請追訊之孫利不認與張才榮同竊米店洋一百三十元讞員寶大令商諸德師副領事判孫順生押西牢一年半期滿逐出租界童口正押三月孫利押候查明再訊戴金生等十人各押西牢三年期滿一併逐出租界 
[訪查住址之繁難]  
　上海縣田春亭大令近接奉天復州知州移文内開據奉天義社巡警分局獲解周桂榮在滬誘逃女子雍秀英來州並據女母雍張氏投案領女據供故夫雍鑑堂係上海人生子生林次女秀英乳名小妹向同婦人住居新閘美福里福海里之中間等語但該氏並無移文呈繳恐有冒領情事相應移請查明見復等因大令當卽轉移公共公廨經寶大令飭差往查住址昨據廨差禀稱查得福海里有三弄西里有八弄且有新老總弄共計十餘弄美福里亦有三弄遍查是處居民俱不知雍張氏之住處更無門牌號數可稽寶大令得禀立即據情移復縣尊以便轉移復州再行盤詰 
[秋賽尾聲]  
　　昨爲寓滬西人秋季賽馬之第四日舉行跳浜共賽八次第一次十八馬洋人羅代公司行黄衣黄帽白馬勝第二次十五馬滙豐寫字人代麥醫生白衣黑帽青馬勝第三次十馬禮達代新裕泰白衣青帽青馬勝第四次十馬强生代怡和黑衣黑帽白馬勝 
　　第五次八馬跳浜强生代怡和黑衣帽黑馬勝第六次十馬麥邊行白蘭藍衣帽白馬勝第七次八馬禮達代馬提洋人花衣帽白馬勝第八次八馬寶發馬夫黑衣黄帽白馬勝 
城内 
[霸阻不遷]  
　　戴周氏控李菊如即小六將住宅一所抵去銀四千八百餘兩延不歸還曾由縣令判將房屋發封出示召變嗣因小六之兄家奎等霸阻不遷復於前晚提訊小六供被家奎霸住是以無人承買判將現在所租之房客租摺五扣計房租洋三十五元繳案先給戴周氏收領作息候補提家奎到案押遷招人承買 
[舉目無親]  
　　南三區巡士查見迷路婦人沈陳氏轅送一路巡局審訊該氏供松江人前日在家與夫口角致被兇毆逐出婦人遂乘火車到滬不知路徑因此哭泣判送普育堂留養候家屬到案給領 
[能否斷絶]  
　　一區巡士左益仁在虹橋崗位查見龔德榮家有男女多人互相爭毆勸解不開當將龔及龍妻顧氏妾吳氏妻兄顧順卿顧順榮鄰人孫寶生等一併拘解一路巡局審訊龔供吳氏係小的之妾素不安分被孫寶生勾引成姦顧氏將妾訓斥孫竟出頭帮助將妻辱罵行兇妻兄顧順卿順榮見而不服與孫理諗因此互毆孫寶生供龔姓妻妾爭閙小的因係鄰居出爲解勸與吳氏並無犯姦情事實被誣指求察判孫具結以後不許再至龔處如違重辦一併斥退 
[道批二則]  
　　張　棟禀批陳善臣控追爾父借欵聲明係孫少峯等列名昻内叙有邀同催歸屢約屢爽等語是經批廨准予提理今該民竟謂據孫來函稱爾父並無此欠孫亦未爲中保難保非出自揑飾應由廨傳諭兩造限催孫少峯到案訊明分别究斷以免訟延仰公共租界會審官遵照辦理仍具復察奪抄黏並發程王氏禀批案經批飭訊追業已有餘仍復聽其拖延豈息事寗人之道乎大爲不合仰公共租界會審官迅即查催集訊秉公究斷具復察核 
[官事]  
　　卸署太倉州試用同知吳琪昨日到道禀辭赴省署太倉州知州候補知府湯在衡由崇明到申禀辭回任梵王渡巡防局委員周宗翰禀知奉蘇省禁烟公所調驗請假巡警總局譯員毛昌嗣禀請感冒假一天南洋水師學生徐世溥奉委上海巡警局水巡隊官差到道禀謝 
南市 
 
 

Page 20

 
 
[殃及隣居]  
　　前晚九點鐘時小東門外茅山殿後面彚康弄内陸姓成衣店失愼延燒隣右王姓汪姓及賣水菓之阿根等六七戸約燬房屋十餘幢對門之鼎和典當有高墻圍護得免殃及聞常時跌傷某成衣匠等二人勢頗沉重 
[養媳逃逸]  
　　李王氏家之養媳年十九歲於上月十七日回母家一去不返詢問該女之父朱炳卿據言女正隣居陸徐氏處寄宿一宵後忽不見當被王氏扭控南區解至工程局訊究陸徐氏供聞得該女曾許字乍浦原籍某姓由伊父領來住過一宵翌日領出孫裁判以此事不實不盡判移縣署訊理 
[仍照原斷]  
　　恆昌木行前在南區控被武生陸子山欠去貨洋七十八元曾由區長諭令先還二十元保出後毎月拔十元詎今分毫不理昨見陸牽馬賣乳批控南區移送工程局訊究陸一味刁狡判照原斷先還二十元交保按月拔洋十元如違將馬變價抵償 
[追繳貨價]  
　　柴販李松橋吳永林被乾和柴炭行欠去貨洋二百十餘元當將該行股東葛明海包德生扭至工程局訊追旋由行夥陳潤生投稱因股資未齊是以延未付還判陳交保限七天理處 
[偵探獲賊]  
　　積竊吳老大李子喜由西區偵探查獲詰知在該處老萬順染坊竊得綢布衣服十餘件質在法界因即帶至法租界吊贓查明該兩犯在租界亦曾犯案是以先解公堂判定押期然後送回局中判吳押改過局八月李押改過過四月期滿送回公堂押辦贓給失主陳兆榮領回 
閘北 
[夜行危險]  
　　朱毛郎於前晚九時行經三路一區氷廠地方被積竊徐阿囡等攔路尋仇突出利刅將朱頭面胸背等處連戳十餘刀嗣經巡士查見帶局轉送醫院療治昨由偵探隊將徐緝獲並獲與徐同行之朱阿金張桂生一併解入總局押候訊辦 
[挾嫌誣指]  
　　南京人陳全福被四路二區巡士童文福指爲拐匪迭經黄正巡官訊供均誌前報昨由總局德裁判提陳覆訊供被該巡士挾嫌誣指二女孩及女尼志海均係親戚現已回籍判陳仍還押候移文南京追回女尼女孩再行質訊巡士童文福著蕭副巡官交出拘留候質 
[太不經心]  
　　巡警總局因三路二區於八月初將總局發下之油衣十八件堆置潮濕之處延不給發以致靈爛飭將警保科長記過一次該區副巡官張榮齡記大過一次巡弁瞿澍巡長向英發均著撤差 
英租界 
[禁買烟灰]  
　　近有無業之徒在福建路六馬路等處設攤收買烟灰以待善價前日被老閘捕房捕頭查知以租界烟毒禁絶在即豈容若輩收售遂飭捕禁阻如違拘拿究辦 
[騙子還押]  
　　騙子毛寶卿葉吉生王菊生莊仁齋朱永泉等開設裕豐順字號專出厚和莊空票向利康惠納等洋行及福昌衣莊大生祥生正廣和等各號騙貨迨票到期莊已倒閉由探將毛葉王莊朱五人拿獲解廨訊供收押在案昨解復訊中西官判分别還押捕房候下禮拜六定斷 
[妻子受累]  
　　德商克魯森洋行控董炳水欠銀逃逸一案昨由官媒將董妻蔣氏解廨據供丈夫逃往何處實不知情婦人被累收押不能尋交求恩交保找尋丈夫到案俾能設法料理讞員寶大令商諸德師副領事判氏還押一面飭探查緝董炳水俟到案再訊 
[串竊郵票]  
　　兜安氏藥房西人控出店沈金生施桂生串竊郵票由探李星福江沈施二人拿獲昨解公廨請究判各押三禮拜 
[不願同居]  
　　地販馮振揚之棄妾張氏近嫁於陳發生爲妾前日陳妻顧氏至張氏處將物件搬回家中張氏不願與大婦同住偕兄張左辰以陳顧氏攫物等情報由捕房解廨訊究陳發生與妻顧氏訴明欲令張氐同居致起衝突襄讞李司馬商諸德繙譯官以兩造各有不合將案註銷 
[誘逃婦女]  
　　汪才興偕媒証奚阿榮控開台基之曹胡氏誘逃伊妻周氏一案昨晨解廨經中西官訊明判胡氏押限一禮拜將周氏交出再訊 
[婦人誘賭]  
　　某號巡捕解婦人顧朱氏顧陶氏至廨禀稱該婦專專在虹口誘人賭博請辦判陶氏交保朱氏押候下禮拜六再訊 
[互相控告]  
　　孫久順控押店主周阿四不賠失鞋周亦控新閘捕房八百五十八號華捕李阿林帮孫行兇昨由公廨集訊判李押五天周賠失鞋了案 
美租界 
[妖巫宜禁]  
　　寗波婦人竺金香賃居西華得路慶餘里門樓上專以巫術惑人自稱有仙人附體能醫寃孼百病受其愚者已有多人倘執而治之亦整頓風化之道也 
[遷移賭場]  
　　賭棍凌如玉及趙某等在歐嘉路北開設鬥蟋蟀場曾紀前報兹該棍等恐干拿辦已於昨日遷往江灣鎭三路五區警局境内賃屋開鬥 
[俄人行竊]  
　　某俄人前竊某俄婦之金飾被該婦告發昨由西探緝獲解入捕房押辦 
[安插瘋婦]  
　　寡婦郭陳氏因患瘋疾由房東及同居人迫令遷移以致無處棲身器具什物均堆路上昨爲巡街捕查見帶人捕房轉送公廨請爲安插 
[婢女私奔]  
　　海寗路王阿蘇家之婢女年二十餘歳前晚逃逸昨報捕房請爲查緝 
法租界 
[復訊騙案]  
　　吉祥街裕豐潤號主串同楊全榮誑騙沈寶生蔴線七包並騙葉瑞琪朱寶卿兩洋貨店泰西緞疋等物控奉公堂將楊押候拍賣生財備抵在案兹該號生財業已拍去將楊解譸沈葉等俱投廨候示旋有收租人戴敦明投稱該號積欠房金洋三十一元請予給領聶司馬謂該號主現押英廨楊亦須移送英公堂併案訊究即著沈葉等自赴英廨求追房租給戴具領 
[責成保人]  
　　張春山前代趙姓担保房租洋二十四元届限不付由收租人王成章具控公堂傳案訊究張稱但保是實因欠主未將欠欵交下不能應付聶司馬謂旣經担保不能置身事外判限七天照數償遠 
[呈驗房票]  
　　有恆洋行西人控馬小狗子不付欠租一案昨又由廨提訊馬仍遣伊妻張氏投案聲稱祇欠房金八十三元原告稱算至本月底實欠一百零六元有房票呈電聶司馬察閱無訛判交保限兩禮拜理清 
[成人之美]  
　　鴇婦廖陳氏控革捕張鳳山唆使妓女王春桂私逃發堂旋又領出藏匿兹經公廨查明王妓逃出實非由張唆使應毋庸議昨日傳案將春桂給張領去完案 
[贓証鑿鑿]  
　　成衣匠王金寶在某洋商家工作私竊銀表洋夾等物報由捕居飭摺往查當在身畔搜出原贓解廨請訊王極口呼寃讞員以贓証鑿鑿毋庸抵賴判押三禮拜 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議案理由書]  
　　擬請議寗屬敎育改良意見書 
　　一裁督派視學員增設寗省學務公所省視學員兩名學部定章省視學員隷屬學務公所乃寗省有前制台委派視學官一人旣違部例又且侵官而學務公所照章應派省視學六人轉因經費無出止派專員四人其二人以課員兼充於職務兩有妨礙應請將督派視學官裁撤即以其薪水百金增設學務公所省視學二員以符定章之名義 
　　一寗屬初級師範及模範小學應歸寗學司管轄初級師範並由學司遴選明於敎育之人爲監督寗屬初級師範係在寗學使完全範圍之内未便屈監司大員監督以致地位平等學司無從干涉責成亦以不專且兩江師範學堂曾經裁汰冗員撙節經費增學額至三百名之多而欵目不須另籌寗屬師範學生不及兩江師範之半而冗散全未淘汰經費之浪擲可知應請直隷學司管轄遴員監督並裁减浮費推廣名額至向隷初級師範監督之模範小學四所亦無庸再設總辦由該所堂長直屬學司爲便他如江北師範兩淮師範與寗屬師範事同一律以後一併應由學司委派以示統一 
　　一四十區小學裁去總辦直隷學司四十區小學亦派監司管理體制殊有未合如謂四十區敎員數十百人之多應有總滙處以爲綱領可請學可於學務公所設立一處以爲聚集四十區敎員之地並許江寗上元縣視學敎育會隨時調查 
　　一高等小學亟宜注重國文至英文一科宜恪遵部章於通商口岸始得加入部章高等小學本無英文一科方初辦之時學生年齡多過中學之歲國文又略有程度故雖習英文尙不至侵占中文時間此後均須由初等小學升入其中文不能明順者多乃遽減中文而增英文恐其中文終身無明順之日矣竊謂非通商口岸之地亟宜遵照部章專注國文爲允如謂相承已久遽難更定亦應寛以年限令其一律改訂庶於現在事實亦不至相妨 
　　一蠶桑學堂宜歸併實業學堂以其經費校舍改辦工業敎員講習所農科爲實業之一部而蠶桑又爲農科之一部江南實業學堂設有農科乃獨於蠶桑另設一校又歸實業監督兼轄辦法頗不稱善經費亦覺虚縻何若裁撤此堂將所有學生歸併實業學堂農科分班敎授一俟此班畢業後卽歸入農科辦理所有蠶桑學堂校舍經費卽請制台查照部章改辦工業敎員講習所分簡易完全兩科辦理俾金工木工漆工染色機噐陶器等各科以及化學分析等學皆得見諸實用以興製造而挽利權此誠當今振興實業之急務也 
　　一兩淮中學宜併入揚州府中學堂成一地方完全中學兩淮運司所辦兩淮中學堂經費由運庫撥給皆出自舊日三書院膏火項下爲多而其名義專屬之兩淮地方遂無官立中學昨年郡紳剏設府中學堂經費異常支絀籌墊不資若照章改設文實兩科則年費所需尤鉅應請將兩淮中學併入揚州府中學堂辦理經費開　由運司酌核敎授管理由揚州府監察以期成一完全官立之中學 
　　一江楚編譯局宜裁撤江楚編譯局開辦之意原爲學堂應用圖籍而設乃開局近十年未見省垣以内大小各學堂有遵用該局課本者省外更無論矣不知其所編所譯者何物聞毎月尙縻一千五百兩之多無謂已甚現當循名責實之時自以裁汰爲是 
　　一江北農工試騐塲宜改江北蠶桑學堂江北農工試騐塲坐落清江浦郭外本係奏案經費係海州出口照費之欵前此若何濫支若何開報不必言矣名稱屢改成績毫無試騐塲者其今名也現在塲内尙有草屋八十三間桑二萬五千株地計二百畝外若就改江北蠶桑學堂招收揚淮徐海四屬學生洵爲正辦伏查該塲額支毎月由金陵釐局撥銀三百數十兩合錢七百千江北收支局毎月撥銀七十兩又造屋活支去歲由淮關庫欵撥錢五千二百八十餘千尙非全無的欵全無基礎可比若不卽今整頓任令所謂會辦提調委員司若干冗員盤踞其間雖百年猶今日也應請制台會同提台商定辦法後改由寗學司議具章程切實辦理以符奏案而興實業請議者江蘇敎育總會寗垣事務所正會長唐文治 
江蘇諮議局議塲速記錄 
[二十日記（續）]  
　　宣布制台交議限制銅元案開第二讀會 
　　一百二號言議員係財政審查會員於報告外尙有推廣之意嚴禁私鑄一事並非補救銅元之治法銅元即不充斥而私鑄木應嚴禁至限制數目用圓用角等則當將此一項之流弊切實說明以見其萬不可行恐反滋生事端但議案原文係問諮議局以治標治本三微之去取並未提出幣制故此案之結束對於第一層（禁私鑄）表明本應嚴禁第二層（治本治標二計）皆不可行第三層（圓滿用圓角滿用角）則流弊甚多萬不可行而以定幣制爲歸宿此答復台之大意也 
　　四十八號言依據議事細則四十六條議决次序須先决定修正案今于君修正案本與財政審查會報告太意相同可照七十五條辦法將修整案併交財政審查會修整答復 
　　議長言審查會報告共四條頃一百二號黄君又加入私籌係圜法並非補救之法一意如贊成加入者請起立表决全體起立 
　　九十九號言對於此案復文終應愼重 
　　七十號言頃問表决是否言禁止私鑄一條以下尙有討論　案中有止發紙幣設兌換所兩條若無限期則外來私鑄正多一日兌換江蘇决無如許銀圓供人兌換此關係甚重 
　　五十七號言今日研究至答復限制銅元而止如言銅元收回又係補救銅元問題 
　　九十九號言將來對於此問題尙有駁義儘可預備議長言第三讀會已 
 
 

Page 27

 
 
畢是否照七十五條辦法交由審查會整理關於修正之條項如贊成者請起立表决 
　　九十七號言今日修正是否將制台議案及今日修正案與討論條件併行修正 
　　四十八號言修正者修正議案也故今日表决將討論各條件併正入議案也 
　　一百二日言今日第二讀會已畢交審查會係修正制台交議將錢君修正意見亦採入修正案制台議案 
　　九十九號言此案實全國問題非江蘇一省權力所及此意亦當採入答覆案中 
　　議長言如贊成前論將各修正討論之言併入修正者請起立表决全體起立 
　　時已逾五時三十分遂宣告散會 
國外新聞 
[刺客解至旅順]  
　　二十三日東京電云刺斃伊籐之兇手及被疑問黨之韓人八名業已解至旅順 
[日本陸軍大操]  
　　二十三日東京電云日皇及吉青納將軍今晨由東京啓程前往校閱陸軍大操自明日爲始至本月九號爲止十號舉行閱兵式其操地在日本北部宇都宫白河之間與操者共士官四千員兵卒六萬七千名連發餉官軍醫及戰外人員計之全軍共在十萬人以上由峽川元帥統領北軍西元帥統領南軍互相攻敵吉將軍於閱操之際將受公侯之欵待其在日光稅駕之旅館有步軍兩隊隨駐保護 
[德國添置戰艦]  
　　二十三日倫敦電云德國又將預備奪雷諾脫式戰艦兩艘均安置臥輪機器 
[英預算案第三次通過]  
　　二十三日倫敦電云英國預算案已在下議院第三次宣讀通過贊成者三百七十九員反對者一百四十九員有自由黨議員三人未曾投票其投票者兩人係在少數之列工黨議員皆堅毅贊成該預算案投票之時議院異常擁擠財政大臣喬治及首相愛斯奎士均受各員歡讚又二十四日倫敦電云下議院已停議至本月二十三號爲止 
[紐約棉市中落]  
　　二十三日倫敦電云紐約電稱此間　市忽然中落因聞芝加哥裴登囤積之貨尙未出脫故也 
[希臘海軍叛首可免一死]  
　　二十三日倫敦電云雅典電稱希臘海軍叛首鐵配爾杜斯大尉將照國事犯定讞故可免死罪 
[德國定期召集國會]  
　　二十三日柏靈電云德國國會定期本月三十號召集届時德皇將有開會陳詞 
[俄財政大臣赴日作罷]  
　　二十三日柏靈電云據聖彼德堡電稱現因俄國外務部大臣伊斯華克與財政大臣科柯齊夫意見不合故柯氏東京之行業已作罷　 
來函 
[太平縣農工商學界公函]  
　　太平縣屬寗國邊腹之境介徵州黄嶽之隂崇山峻嶺　蜓環繞官斯土者思欲　蠹充盈勾結一二劣紳即可任所欲爲以其處於内地大憲耳目未周民情壅於上聞故也頻年官吏經征丁漕抑價病民怨聲盈於四野上年經公正紳耆舉人項舒翰等七十七人聨名呈控府道司院均奉此妥籌以甦民困續由滬漢同鄉痛桑梓之積苦復聨合旅紳方聲遠等四十餘人瀝呈前督憲端前撫憲焉此　兩　委員查明札司妥議辦法案縣未結今秋復經同鄉京官併人全省丁漕案内聨呈都察院代奏奉旨　皖撫查辦大　如何設施尙未宜在適值秋收之後太平令饒國光於八月下旬啓征　忙錢糧開櫃之日特設盛筵宴請城鄉劣紳多人至署開樽暢飲座中訊棍黄搏九献媚情殷爲之計定毎本洋一元作制錢一千二百八十文較之上年平令征收牌價一千三百三十文者又短少五十文較諸市價仍短四百五六十文之多鄉民咸敢帑而不敢言該訟棍敢於爲之設謀者因其壓力素爲鄉人所不敢違抅故官助紳勢紳借官威由來漸矣按該訟棍黄搏九名鵬素工刀筆自中光緒已卯副車更龎然自大穿走衙門包攬詞訟（咸稱之爲土知縣）與書吏互相朋比把持地方公事侵佔公家財政清廉者洞燭其奸（上憲飭拿有案）彼狡兎三窟自去自來貪暴者利其善於辭令倚之爲虎作倀則其胆愈大心愈横以致鄉人畏之如狼虎視之如蛇蝎其武斷之燄不言可喻今自爲饒令設謀即自詡爲新政治家領袖强佔自治會會長（未經選舉投票無人承認）盤踞署内所設統計處索觀各欵公文大權獨攬浸漸而預爲聚歛之地邑人之稍有聲望者咸各客寄他鄉庸碌之流又皆箝日結舌一任其妄作妄爲該訟棍導官種種苛　誠所謂率土地而食人肉予等效嗚鼓而攻之義伏思報館爲輿論之代表此爲萬民所怨忿特核實叙其大略伏乞列入來函門類以代敝邑萬民呼籲之露布無任禱切安徽太平縣城内項方周陳鄭王孫牛張速南趙胡汪夏洪三口汪陳羅南鄉譚家禎江許胡程東鄉甘棠崔胡鄭劉臧里程西鄉椒村焦陳梅劉郭村林柯北鄉小河里葉姜丁龍門局胡李溝饒輔譚村李汪穆余涇湯長壽鄉盛蘇王杜曹邵謝孫各村各族農工商學各界同志一百六十三人公具 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
