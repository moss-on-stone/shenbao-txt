# 1896 - 146 - 4908301

 

Page 1

 
 
[本舘聲明]  
　　近聞寓滬某公子娶妓一事有不肖棍徒託名本館在外招摇本館友人皆潔已有愛如有頂名誑騙或已經過付望來本館指明何人以便追究受騙者萬勿含糊了事也 
[書屠别駕嚴禁臺基示後]  
滬北臺基自出命案後本報已一再著爲論說詳明剴切極陳其弊兾聳當局之聽而挽人心風俗之澆當時捕房亦飭包探四出密拿風行雷厲幾有一網打盡之勢於是各臺基主聞風知懼或移居他處或變易門面僞作雉巢其黠者如福仁里之阿珠姐等託名遷徙反扃其户潛匿鄰家以俟風聲稍靜今皆開設如故痴男蕩婦日夜往來其風更熾曾不稍存顧忌所可異者中旺街爲前出命案之處一時牽連逮案者多至四五家觸目警心似宜更爲斂迹乃初六日本報北市紀聞中又見某臺基傭婦沿途拉客之事夫陳費氏等覊禁縣監尚未結案而彼等已明目張膽若此之甚豈捕房禁令之不行歟抑抱探耳目之不及歟英捕頭雖有查禁之心耳目寄之包探包探不能皆以捕頭之心爲心且未奉華官示諭其不肯認眞偵察也有自來矣今屠别駕勵精圖治慨然以清凈世界爲已任煌煌示諭三令五申飭令分貼開設臺基之處各臺基主誠能見而寒心相率改行從善則神女旣乏陽臺襄王難圖好夢淫風之息可翹足而待豈非洋塲一大快事而賢長官保全名節整飭風化之心亦與之不朽哉然彼開設臺基之處官憲深居簡出安能一一周知責之差保而差保不卽禀訐責之房主而房主甘於容隱此亦意計中事其將奈何吾知屠别駕慮周藻密必有以杜其漸而防其微决不使上下其手者視爲一帋具文也夫約束婦女不得輕出治家之道宜然而滬上則繅絲揀茶紡紗織布之類多用女工利之所在不能禁人不趨而豈知敗名喪身之事卽因之婦女水性場花一經姊妹行耳懦目染習慣自然雖貞靜之軀富豪之室一遇勾引身不自主往往託故潛出背夫赴約者恃有臺基之藏垢納污易於苟合也聞邇來臺基之多租界一隅何止數十百家皆由惡婦花言巧語誘惑良家婦女與輕薄男兒私相歡合彼乃得以從中漁利也迨至一入其彀中狂蕩者甘心忍辱稍知自愛者亦不得不然蓋此等臺基之惡婦先誘以利後懾以勢謂後若不從命必播厥醜聲爲恐嚇要挾之計婦女識見淺陋旣失其身又畏其口無怪近日淫風之盛非盡由於人之寡廉鮮恥甘心下賤也嗟夫開設臺基之罪眞擢髮難數哉昔年蔡二源太守之捉臺基也知差捕之不能得力不動聲色親往密拿故得將著名之松江老太婆瘐死獄中而上臺基之郁謝二紳亦当能倖逃法網滬人口碑載道莫不頌太守之除害維嚴有疾雷不及掩耳之勢五否則各臺基主皆有護符名愈著者勢力愈大消息愈靈此拿彼竄防不勝防欲期臺基之一朝盡絶也豈可得哉說者謂中旺街釀命後旋有松江人張少卿等被拘送縣殆臺基中之强且黠者耳斯言蓋有由來也不然福仁德仁等里所在皆有居其間者皆能指而目之而獨安然無恙者此其故何耶屠别駕誠有鑒於此毅然决然會商西官密令捕頭督探嚴緝吾知捕頭疾惡如仇勇於任事指揮之處鬼蜮難逃先定緝捕章程凡容隱不報者先罰後懲其查有暗護劣迹者必爲革究能破案多起者有重賞如此實力奉行持之以久不令稍懈若輩雖狡當亦懾於憲威無所施其伎倆而謂租界之中臺基之多猶是明目張膽如此次之不久復熾者吾不信也企予望之 
[行慶施恩] 　 
　　本月十五日倫敦來電云俄皇加冕大禮告成後是日頒出慶典所有百姓從前所欠國家錢糧一概蠲免又百姓應完之地租十年之内每年止收租一半又罪犯小者准其赦免大罪則减等爲小罪云 
[東報彚譯]  
　　日本報登十二號東京來電報日皇誕生皇女兹悉皇女係園權典侍卽内侍名小菊所生本月十一號午後九點鐘產於青山别宫宫内省得信後卽遣使通報各皇族大臣翌日王大臣等皆進宫參謁上祝詞十七號舉行命名之禮東園侍從及各式部官等代參拜如禮命名聰子别號稱泰宫當日旨逹宫内省該省大臣伯爵土方久元奉旨出示布知按日本皇子皇孫皆稱親王親王皆稱宫故皇女稱女親王某宫云○日本種牛痘始於西人善那氏所傳屈指適届百年本月十四號東京上野公園第五號館博覽會舊地舉行百年紀會以祭種痘之鼻祖日皇聞之賜金二百元皇后親手許賜百元蓋不忘善那氏之功也○俄國自海參崴起建造鐵路以逹黑龍江一帶工作有年今更急於蕆事添用人夫甚衆旣雇清國萬餘人復照會日政府雇用三千人華歴四月初四日由郵船會社撥船三河丸至三角港搭載熊本人民千名赴海參崴其糧食所需米麫等由俄官向日本購辦再行發給云○日本接清國北京通信人發來近報云清政府依他傅相之意見於日本通商航海條約須緩至明後年方可締繕調印果否殊難臆斷也○清政府准日政府協商所有送逹捕虜費銀一萬四千五百四十一元餘通牒到來於本月十五號經外務大臣以匯票交陸軍大臣領收○英俄二國素不兩立往時二國隱欲啓釁英曾向中國借朝鮮之巨文島駐兵以遏俄嗣因言歸於好兵始撤去刻下英見朝鮮依俄爲長城俄實占朝鮮之大勢故英政府下議不已不免介介本月間派有兵船十餘艘駐紥巨文島其所需食物由長崎大浦某日人經辦運去○日人在朝鮮大勢已失而韓人仍仇視日人以致日人不敢入内地行商間有冐險而往者皆用假髮辮釘帽上身穿華服以掩飾韓人耳目究亦不多也刻下日人在韓京者觀時度勢誠恐大禍之發其機愈迫據日報紀日本人在韓京素稱有力之某氏等盡力籌防大約二十日内外不得安心因禍機漸露也惟以後如何尚未明言○十六號韓京來報云本日午後四點鐘日本駐韓全權公使小村壽太郎至明禮宫叅謁國王或遞升任全權公使國書王駕仍駐俄公使館不過偶到此宫云○吉林副都統恩統制祥隨帶差弁等六名由芝罘乘坐日本公司船元海丸赴琿春任所華歴四月初十日途次長崎假寓外浦町福島屋是日午後坐車至新地怡德號拜會主人林君坐談良久詳詢地方風土人情及前年戰事一切蓋循問俗問禁之例也日報紀恩統制到埠後長崎縣因公在京由書記官水上君浩躬前往訪候并命警察吏留心保護聞恩統制本知崎地清領事尚未到任無意來此因出京時日本林公使以二國議和後未有武官至日本殷勤勸駕務必道出長崎小作勾留因重違林公使之厚意故不於朝鮮之釜山轉船而至長崎待船云今定於本月廿七號搭長門丸郵船至海參崴前赴琿春○天津來信云日本軍艦名摩耶及美艦一艘德艦一艘均在天津港口擱沙船身不能自由進退維谷大約須霖雨水漲方能駛出云○駐清國清韓美國公使大壳子托偕夫人由天津乘元海丸郵船至長崎上陸至大浦美領事館訪候午後回船往神户又同來海軍大佐名湯平亦往神户○洪鍾宇刺殺金玉均後因故國多事潜亡俄國日前與權東壽同賦言旋洪 
 
 

Page 2

 
 
爲現任要路大臣李範晉之密交朴泳孝在美國現經美公使周旋亦將有回國之說○前朝鮮軍部大臣洪啓熏去年禍遭慘死今因此案覆審了結事蒙昭雪仍贈軍部大臣日前舉行葬禮軍部内均着禮服以送儀仗甚盛 
[金陵火警二則]  
　　金陵友人來函云本月初五夜城北土街口某姓磁坊慘遭回祿據述係坊夥夜起磨麫撥翻洋油燈在稻草中立時火勢炎上燃著蘆蓆遂致冐穿屋頂該夥大呼室中人皆驚起奔出户外惟一老嫗在居後進奔避不及并長耳公因衡厄覊身無從解脫均被燒斃計焚去房屋兩進花牌樓地方張姓家亦於前日失愼鳴鑼報警各鋪水洋龍馳至吸水噴射用鐃鈎長竿先將中進房屋拖倒後進火勢與前進隔斷逾刻撲滅共燬去瓦屋六間尚未殃及鄰右雖受虚驚亦云幸矣 
[寗郡火災]  
　　月之十一日下午二點鐘時寗城小沙泥街學士橋下王姓完姻新人正在把酒上座之際男婦賀客羣至庭前觀看而廚下之司爨女傭亦出外瞭望詎灶下火星墮入積薪之中頓時炎炎直上一發難收急圖撲滅無如勢已燎原不可嚮邇回祿君東衝西突采烈興高迨鳴鑼報警水龍麕集則一進大厦霎時付之一炬矣 
[鷺江消夏錄]  
　　厦門訪事人魚箋云招商局泊厦躉船滲漏現經上海總局派致遠船拖帶舊泰安官輪來厦頂替刻已停泊妥當應修之躉船前日由美富輪船拖帶回申修整矣○安溪山煤礦前有委員順道往勘未能詳盡兹悉道轅遴委吳湯卿二尹前往會同該縣大令詳細查勘丈量出煤之處距山溪水道若干路程繪圖貼說禀復核辦聞道憲志在濬此利源有志竟成當拭目待之惟安溪縣有畏難苟安之心已上禀陳請勿庸開辦恐有碍於民間風水之說云云中國風氣牢不可破如此○周子迪觀察以厦門居民食水不便井泉多碱山泉則有挑而售之者取價甚昻貴觀察特委侯少尉就東轅門相近八角樓前開掘自來水井訪照淡水洋井開辦刻已興工開數千尺未卜能有甘泉上溢否○厦門奉文遵設商務局以興利觀道憲縣分府會商遴派廣東茶帮廣合和號陳蔭甫淡水茶帮廣福泰號傅符伯安溪茶帮英芳號林氅雲曁淡水林維源四人爲董事連日在廣和茶棧議商開辦并就廣合和茶棧爲公所云○輪舟載貨抵厦多有不將貨物起岸卽就總局報明請領搬駁單盤上本地渡船運到内地缷售者雖云照完厘金然時有偷漏道憲督辦厘務特派司巡督駕五槳快船在海港内巡查以防私漏近日不知何故該快船竟被某洋行水手將船上司事毆打不准巡船下海提調已禀經道憲將司事撤換尤奇者向來洋關一帶派有查騐司事近榷署亦不准其在關前駐足稽查華人報完洋稅云云○官潯一鄉本爲海盜巢穴自經派兵駐紥後海賊稍稍歛迹昨經眼線訪獲一人指爲海盜禀由海防分府親帶勇兵坐利濟小輪前往將盜拿回訊係姓林名水的係安分良民云云未知堂訊實供何如也○駐厦德國正領事官樊德禮奉調天津正領事篆務所遺厦門領事德國已簡命高麗副領事官賴思德君業於四月初四日抵厦接印備文照會地方文武一體知照矣○近日有擬渡臺謀生以及故土難棄諸民人已在厦向日本公館請領准往南北兩口護照頗爲費力不僅與署中人相識有本埠店號保狀另外又加津帖之費每張數角如外江口音三江兩湖等處之人過臺更難必限定某某兩洋行取保方能給照否卽一概不准附輪前往云○港仔口建記行早已外强中乾去夏忽得某姓匯欵藉以週轉孰料該當事不善經營貨物生届必拆耗資本因之又力不能支去冬上洋源得棧有洋一千元由建記匯交某甲甲往上海收取洋源得竟將票駁回某空勞往返心實不甘瀝情向該　領事署呈控請追領事限兩禮拜清還否則卽照會地方官懲辦云 
[禾各試事彚述]  
　嘉興訪事人書云學憲徐大宗師按臨嘉郡於初二日開考所有初八以前試題早經登報今將初九以後試事錄左初九日覆生童經古經解題布縷之征考鄭伯男也解古學題擬重新陸清獻公祠堂記詩題鴛湖放櫂歌不拘體韻算學題設有大小數平圓求作一大半圓與之等童經解題王季其勤王家詩題賦得百榖用成得成字五言六韻初十日選拔二塲題策題問青苗之法王安石以之禍天下朱子創立社倉以粟貸民石取息二斗而民稱便其道何由論題效伯高不得猶爲廑敕之士論詩題賦得正誼明道得明字五言八韻十一日覆善海石桐四縣童生恭默聖諭題甚至稱貸以遂其欲至亦其勢然也十二日覆府嘉秀平新進題目經題南山有桑北山有楊詩題賦得繞朝贈策得秦字五言六韻又恭默聖諭蓋法律千條萬緒至百若備嘗並補錄新進前列十名府學秀水李家堯秀水王樹勛秀水嚴趙同平湖朱蒼許平湖沈銘清嘉興陳曾華嘉興譚新詒秀水胡乃誠有水沈寳賢秀水沈廷計二十名嘉興學石傳和凌鴻逵沈寳鼎禇椿錢嘉榖董德璋方汝琛張履祺王毓祥顧丁履計二十八名秀水徐邦樾李兆棠吳曾蔭張廣恩莫鳳輝嚴克歧屠善澂盛書祥朱惟元張紹箕計三十名嘉善袁琦朱鴻基吳培英沈桂顧德均倪文潮孫傳楳丁觀文倪廷標程以塤計二十八名海鹽黄承榖朱爕廷張紹桐張廷梅王寛基沈鴻梧盛掄元張世楨吾希賢李景晟計二十七名平湖朱文照林兆春陸繼徽張文瀚陸文藻時墉陸厚堃時振奎王積壽徐福謀計三十名石門吳鴻濟吳鳳濟錢王仁沈惠孚王有霖朱彭森鍾應祥曹鱗趾姚葆仁宋仁傑計十四名桐鄉茅森鏞嚴桂林錢寳鈞皇甫棠張熾昌葛愼修張鏡蓉葉魯周家城殳峻傑計十四名并補錄經古算學諸名次取經解嘉學陸祖榖備取經解桐學夏辛銘正取古學五名桐學劉富槐善學顧賡虞秀學倪恒墉秀學楊觀光嘉學徐甲榮算學平學朱仁積一名八學選拔計九名府學徐瑞騏朱其鎭嘉學鄭之昭秀學王大鈞善學顧賡虞海學吳賡廷平學朱仁積石學吳斯盛桐學劉福槐○貢監錄取正途三名陶三𢡱蔡景牧王澤圻次取正途二名朱貞瑞　鼎森備取一名鄭慶辰次� 
取貢監一名金應蕃備取貢監一名朱辛冕宗師於十三日舉行參謁并發落新進諸生及一等生員畢少時卽飭排導乘輿分赴文武各署及在城紳宦處拜客後仍回試院十四日黎明時卽率同各幕僚及隨從人等乘輿設導出轅出東城門至官碼頭降輿文武各官已在官廳恭迓宗師循例祭祀河神然後一揖而别登舟後當卽解維各官亦卽乘舟隨送憲舟緩緩而行繞至大西門杭州塘該處早有水陸諸弁兵部隊恭送如儀各官直送至陡門地方始回該處已有桐石兩縣宰恭俟迎迓 
[杭諺]  
　　杭州友人來函云去年秋間杭州衆案橋上興福廟僧人失愼沿燒市屋七十餘間現已營造齊全店鋪林立該廟係本處社廟是以同人設立綜簿按户書捐擬重新廟貎以妥神靈惟橋梁被焚之後亦多損傷因先雇告匠將橋修整然後營廟現在橋工業已告竣廟中亦大興土木不日卽可落成也○杭有某甲弱冠入邑庠家居黑橋河下父在時曾任山東某縣宦囊所遗尚能充裕甲妻美而妒甲懼之甚上年甲赴申納一妓旋里後不敢入門另行賃屋而居已則往來其間妻雖心知其有外妾而未識藏嬌之所密遣家人探聽至本月間始得其實不覺氣忿塡胸邀請母家多人往彼尋釁家有僕婦某甲待之素優得知其事潛往告知以便預爲准備甲因作掉虎離山之計隨帶細軟什物與妾雙雙逃遁妻固不知甲之所爲率衆前來一轟而進房主攔阻不住直入内堂誤將其媳指爲甲妾信口便駡房主忿甚立批其頰婦遂大肆咆哮在地亂滾同來之人細問情由始知誤認急爲陪禮并勸婦暫歸再作計較婦亦自知孟浪乃斂威謝罪而去聞房主人猶不肯干休俟尋到甲後尚須理論云○越婦吳氏在杭傭工垂二十年工資所入約數百千在紹置買良田數畝餘資存放生息依舊帮傭有子年踰弱冠向習機坊生理嗣因不務正業上年九月間賭輸洋蚨二百餘元以致虧空莊欵而逃莊主向吳索賠於是吳之現洋爲之告罄詎料吳子奔逃後潛回紹興知母之田產契劵存於姨母處遂謊言定親需用囑爲押抵將契取去售賣一空比吳知之追尋無蹤而吳心中悒悒恐其流落窮途求神問卜幾無虚日反 
 
 

Page 3

 
 
不以花銷鉅欵爲意至本年三月間吳在孩兒巷某姓傭工其子忽回尋至母子所在鵠面鳩形狀如乞丐吳見子情形不覺淚下與洋三元命其置買衣服越數日所穿衣服又爲賭塲剥去日向母糾纒不清主人不堪其擾將吳辭去而吳猶不省悟歸咎於旁人引誘絶弗怪其子之非眞可謂溺愛不明者矣○俗傳四月初八爲大佛誕辰杭人設立放生會凡一切水族盈千累百擔在湖畔雇船載至三潭印月放於湖中男婦藉此遊玩者不知凡幾大小船隻開放一空各佛寺預備伊浦饌以待大擅越惠臨茶寮酒肆及麫飯等鋪幾無餘席裏湖大佛寺有佛頭一座高約一丈四五尺廣二丈有奇相傳爲秦始皇攬檻石後人傳以泥土塑成佛相飾以金箔香火極盛是日進香者男婦不下五六百人寺儈擺齋聞有五十餘桌亦云云矣○浙省杭嘉湖三府居民生業向以蠶桑爲大宗而務農力穡者不過十之三焉現在中日通商杭地設立口岸中國富商仿行西法開設繭灶繅絲等廠養蠶之家更形興旺今年出蠶較多而桑葉每虞不繼刻下嘉郡紳士禀請撫憲將各屬荒田空地招人開墾種植桑樹有主者由其自行招種無主者由官給發印照准其認糧其應納國課俟五年之後再行升科如無力墾種者由官給發資本採買桑秧已奉批准設局試辦將來杭湖兩府亦當踵而行之也 
[吳市讕言]  
　　盤門外青陽地自闢租界遂有人謀充該處圖董有某甲者經總董等在吳縣凌大令前保舉已蒙大令允准詎甲於上月某日至縣署吏房　案上有青陽地圖畫一删不問而取蓋此圖係凌大令屢次催造青陽地之基地有主無主悉載於上一經披閲卽可了然是日該書吏正擬呈入不料甫經出户竟爲甲私自取去該吏卽至甲家索取甲不肯承認該吏據情禀知大令大令飭丁持片往請而甲避匿不到五日後始飭人持函送還該吏該吏卽將原信一併呈入大令大怒飭差將甲拘提到案升堂訊問甲俯首無詞大令謂汝係讀書人試問不告而取該當何罪汝旣爲圖董此圖本不可不有然不妨向本縣索取今汝如此行爲可知汝利欲薰心不顧廉恥汝之劣迹本縣悉已訪明今姑從寛不子追求汝可具結告退免爲大憲所聞甲初猶不肯大令拍案怒喝甲始准諭當堂具不諳圖務自行告退切結而出○某署書吏某甲夫婦年俱半百膝下袛有一女年甫及笄因溺愛過甚任其出外游玩某日竟一去不歸杳如黄鶴甲偵騎四出蹤影毫無至第三日有鄰右麫館夥某乙告甲謂是夜上燈後見與一婦携手同行細視之婦乃小杭州也遥尾其後至辦蓮巷中十番老四之女家而入蓋十番老四係著名蟻媒小杭州係著名蕩婦甲聞信之後卽至張氏處追究氏堅不肯認旋經地甲人等設計誘騙如說出眞情并言女現在胥門外船上如言往覓果得原璧據云此船係現在上海開設野鷄妓院之大阿姐所雇此次大阿姐來蘇欲購一雛姬卽經小杭州挽通女之外祖母勾引成事大阿姐曾出洋銀二十枚交小杭州爲定洋言明啓行時再付帶擋洋若干甲得悉情由怒從心發當將一干人解送元和縣署請究現聞葉大令業已訊過一堂分别管押想須照例懲辦也○盤門内開元寺前有陸某者向開荳芽菜作嗣因生涯寥落經人薦至吳縣署某差名下爲夥其妻某氏年逾而立生有二女一子上月某日忽被觀音山鄉人某甲連子一併拐去陸訪悉情由卽繕禀向吳縣控告大令准詞飭差於本月十三日拘提到案研訊之下甲俯首求恩大令判重責一千板荷枷發頭門示衆氏掌頰八十下鞭背六百下交陸領回管束○本月十二日上燈時有金陵解到犯儈一名當經臬憲吳亷訪飭按經歴臾司馬騐明箕斗發交元和縣署收禁内監有見者謂該犯儈年在不惑左右狀貎猙獰惡相畢露坐在囚籠内猶顧盼自雄毫無畏懼之狀　該犯僧係江洋大盜犯案纍纍此次又在某處犯血案避匿金陵某寺經差捕等在賭塲中拿獲解案訊實兹特解司過堂云云是否屬實訪明續錄○本月十一日上燈後某甲至養育巷錦雲祥烟館開燈過癮正在吐霧吞雲之際突有游手好閒之福生錦富二人向甲拆梢一言不合卽上前將甲拖起飽以老拳傍有某乙見而不服將二人拉開詎二人卽選怒於乙一時聲勢洶洶幾釀禍端旋經魯仲連其人竭力排解令甲出洋一元五角爲二人壽又出烟資數百文事始寢○蘇省地方官賭禁森嚴是以城内外所有一切賭塲現皆絶凈而不知若輩雖不敢明目張胆每於夜深人靜時結黨呼羣聚集於養育巷一帶呼盧喝雉轍夜不休良家子弟入其彀而傾家蕩產者恒有所聞噫該賭徒等如此狡猾良非地方之福也 
[皖公山色]  
　　辦理軍械所准補頴州府同知周心培司馬前經藩憲于方伯牌示飭赴新任司馬奉札後將製造軍械事宜交代清楚束裝赴任現已禀辭出省司馬在皖聽鼓有年曾辦皖北茶厘及土藥提調上年代理和州惜商愛民至今口碑載道○安徽督學部院李筱崖大宗師學行光绪二十二年科考徽寍試畢上月二十八日在池郡下馬二十九日行香放告三十日生童經古四月初一日七學正塲初二日補考初三日銅陵建德兩縣文童正塲發文生經古案初四日覆經古試發一等案初五日青陽石埭東流三縣文童正塲發二等案初六日覆文生一等試發銅建案初七日貴池縣文童止塲發三等案初八日錄科發青石東案初九日選拔頭塲發錄科案初十日選貢十一日優貢十二日補考十三日選拔二塲十四日覆铜建文童試十五日發選拔案十六日覆青石東試發優貢案十七日考優二塲謁見十八日覆貴池文童試十九日童生出號二十日發放二十一日起馬按臨安慶云 
[廬阜晴雲]  
　　九江訪事人函云府尊尹西庚太尊蒞任以來勤求治理如示諭端士習崇儉樸安民教禁會盟究訟師懲蠧役戒賭博戢盜賊八條娓娓千言懸諸國門大有勵精圖治利無不興弊無不除之意昨有書差胡汪二姓因爭公基興訟太尊堂訊分别掌責并飭房產充公云○初八日贑州來電知中丞此次出省巡閲於初八日下午六點鐘已抵贑郡次日閲操○德化縣慶西垣明府赴江北勘堤已乣之矣明府輕裝减從週歴各處直至初八日回署○後營遊擊兼管帶選鋒右營周席珍協戎國玉整頓營伍每日清晨督令開操每晚點名歸棚○連日城内外各處酬神演劇龍開河楊泗廟雇發祥班城内都天巷雇福興班歌喉嘹喨袍笏生輝觀者塞途○城守營守備熊蔚亭守胡鍾秀以茶市熱閙又加兩處演劇誠恐人多滋事乃會同城内外保甲委員羅海源方茂齋嚴鴻波三少尹分巡彈壓以期安靜 
[禾郡餘談]  
　　嘉興訪事人云禾郡各鄉蠶汎概已到山不旬日當可開山採繭並悉大西門外繭行於十二日已開市惟尚未悉其定價若干各鄉育畢頭蠶尚須育二蠶然亦所育無幾也○近日時聞失孩之事日前南門某姓失去七歲幼孩北門外某鋪失去學徒未識皆能否珠還也○嘉分府王三府之女公子受聘嘉善孫宦並經擇吉本月十一日迎娶三府署中懸燈紥彩陳設一新並傳樂部外娛月老在城文武各官紳咸往道賀輿馬紛紜熱閙異常孫府雇大號官舫數艘來禾停泊官碼頭當卽排設全副儀仗簇擁彩輿入署至下午時新人登轎用三府儀仗　導登舟兩家均係世族煊赫頭銜俱極一時之盛○秀水縣右堂湯捕廉因病於本月初九夜仙逝當據情禀縣詳府同日嘉河廳王少尹亦因病出缺云 
[祝壽停訊]  
　　昨禮拜四法公廨堂期因關道憲黄觀察太夫人之壽誕讞員鄭大令趨轅叩賀飭家丁持名片咨照捕房將應訊各案再停一期是日駐滬各國領事及闔屬文武各員咸詣轅祝嘏觀察特設中西筵席演劇待賓衣濟楚輿馬盈門 
[派差照料]  
　　本縣黄大令探悉貴洲省憲派委試用知縣曹明府押解京鉛赴都入貢刻將道經滬上遂飭差前往碼頭伺候到時逐細查明數目是否相符以重貢項并爲照料該差奉諭遵辦矣 
[上忙開徴]  
　　昨爲本縣開徴上忙之其清晨户房書吏在大堂正中恭設香案牲醴並置敏恭信寛惠雜稅等櫃六隻黄大令衣冠而出行禮畢書差人等呈遞手牌叩賀 
 
 

Page 4

 
 
[主教巡閲]  
　　天主教江南全省教主倪懷綸主教常駐徐家匯天主堂向例每歲至附近各處天主堂巡察三年一次以視附信彼教之多寡是爲常例邇者又逢察閲之期昨晨八點鐘主教乘坐馬車至虹口南潯路聖心堂諸神甫迎諸户外殷勤接入主教卽升祭壇做大彌撒其時男女教友多至一千數百人均分站兩旁迨事畢諸神甫進以湯點時已十點餘鐘主教仍坐馬車前往洋涇浜天主堂云 
[滬南近事]  
　　昨晚某洋貨店學徒肩掮洋傘二打路經十六鋪適爲貨捐局巡丁瞥見上前喝阻將洋傘扣留送局○滬南沿灌起築馬路前經道憲委朱森庭明府一律丈理本擬日内興工兹因某商家不願以已地讓築馬路故開工之期尚未有定傳聞如是未知確否俟訪明再錄○前臺灣巡撫部院邵小村中丞於十四日四點鐘乘坐四輪馬車至徐家匯天主堂拜謁江南主教倪大司牧倪君率同夏司鐸恭迎入内欵以香茗西點晤談良久歡洽殊深旋復導游天文臺博物院瞽目院啞子院育嬰堂等處次第賞覽迨興辭言旋已日薄崦嵫矣 
[搨屋二則]  
　　拔維宴洋行經理之經綸繅絲廠開設在新閘橋北堍迤西江蘇藥水廠隔壁機車共有一百六十餘部之多以故女工雲集昨日午前十點一刻鐘女工正在工作適風雨大作雷電交加忽聞轟然一聲該廠東首房樓竟爾塌下女工不及避讓致被壓傷十九人或傷頭面或傷手足該廠司事立卽遣人延請寓居萬福樓茶肆之傷科李得福前往敷治該傷科逐一看視據稱内中有二人傷勢過重不能醫治尚有一人傷雖較輕而頭上出血太多恐亦不免有意外之虞其餘各人可力保無虞未幾新閘巡防局員藍茂如二尹聞信之下恐人多肇事派勇四人前往彈壓未幾各家屬紛紛馳至由司事好言撫慰將受傷人舁送回家醫治情願略貼醫費或已允許或尚不肯舁回紛紛擾擾尚未定局聞該廠甫於二月廿四日開車今忽曹此巨禍未免吃虧至房屋倒塌之由或言係工料不堅所致或言適值閃電之時觸電所致議論紛紛莫衷一是俟有所聞再行續錄○虹口有恒路繅絲棧之西首有隙地一方係某木作租雇搭蓋平房數椽分木工在内工作天時晴久猝得暴雨點大如拳此屋不能當致被衝塌其時在晚九點先值大雨滂沱之時樑柱已咯咯有聲諸工匠預先奔避故塌下尚未傷人云 
[英界公堂瑣案]  
　　報載雙管齊下一則嗣經張潤松之妻王氏訪悉新署差役姚恒並信牌傳單擅在四馬路某衣莊將潤松扭至英廨轉送上海縣等情投巡捕房控訴捕頭以該差旣未奉信牌傳單且未報知捕房擅自拿人殊爲不合立飭中西包探將姚恒傳至捕房惠副捕頭略詰之下卽令送至四馬路捕房由麥總巡詢問姚稱當日奉屠大老爺面諭往傳曾爲地保之張潤松到廨問話小的周尋均未見面及至同安里妓女張書昭處遇見與之言明潤松並無躭擱卽隨小的出同安里由三馬路到二馬路潤松所開客棧内換衣然後同到英廨旋卽有縣差奉硃簽來提屠大老爺卽飭交縣差帶去麥總巡又間可有虚誑答言不虚至次日三點鐘捕房又將姚恒傳去張王氏帶有甲乙二人及西人陶而斯先在麥總巡又問姚以上情節姚照前述說甲乙曰當日吾等二人眼見汝在四馬路衣莊上將潤松拖扭向北尚何抵賴姚曰當日由同安里向北由三馬路至二馬路潤松所開客棧換衣然後過大馬路到英公廨如果當日有拖扭情事豈容伊回棧換衣且並未經過四馬路如在衣莊拖扭可傳衣莊人作証况大馬路一帶巡捕最多豈有見人爭扭而絶不顧問者甲乙不能答總巡乃將一干人斥退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　前報紀雙管齊下一則兹悉此案係張潤松與寍波人應文森爭買寳邑田地出租工部局作爲找靶子塲糾葛起見事爲　縣黄大令所聞飭差簽提張潤松到縣大令諭暫行交差看管候示兹查寳山縣地向不准租與洋人恐干憲禁且事在寳邑轄境應否送歸寳山提集訊辦或由本縣核斷之處據情禀請道憲核示○戴張氏前偕子成鈞至縣控媳趙氏被葉阿幅誘拐一案黄大令訊供葉阿幅不認拐情判令出去尋訪前日爲戴張氏在滬南廿七鋪倉鷄弄張少全家尋獲訴知地甲送縣前晚將司馬提訊之上戴趙氏偕母趙金氏投案供因被姑凌虐過甚將衣物携帶至滬北新橋某姓家傭工已有八年此刻有事至張少全家被獲送案求恩葉阿幅實未誘拐刻下愿隨姑回家司馬得供判令當堂交姑戴張氏具結飭回葉阿幅無干釋放完案○前由縣捕緝獲竊犯邢貴福解案收所核訊前晚蔣司馬提訊供稱小的湖南湘潭縣人向在上海新字防營當勇丁嗣奉裁汰住居滬北小客棧内找尋生意於二月内遇同鄉人何有才同到大南門外某染坊由何撬門進内竊得大布約四十餘疋小的在門首按贓將布質押小的分用洋三元今被獲到案所有衣物均係已物求恩典司馬得供判令枷號一月發八仙橋示衆期滿責釋○本縣前准龍華汛分司陸弁移送賊犯金紀祥康阿良兩名到縣前晚蔣司馬提訊金供西鄉朱家行人務農爲業上年三月十九日夜事主戴恒和染坊被竊係伊店内孫阿秋起意糾同小的及康阿良兩人穴洞進内竊提洋布褲一條大布四十八疋後求小的分得十八疋孫阿秋得十四疋康分十六疋質之康了可良供認同竊諱司馬判將金康兩犯發往改過所永遠覊押○前准新閘巡防局獲送竊賊楊桂卿到縣奉飭收所候訊在案前晚經蔣司馬提案供稱小的業米近緣失業住在長安客棧二月十三日聽從在逃之陳阿金到新閘行竊某姓家衣服多件小的卽將雪青寗綢棉袍一件藍縐皮袍一件元色縐紗馬褂一件藍寗綢皮背心一件天青寗綢馬褂一件當在大南門外南倉街恒大當内得洋廿五元又將天青縀皮褂一件當在大東門内彩衣街厚生當内得洋九地藍縐腰帶一條當在滬南仁茂質得錢六百文當票抛棄無遺惟小的分用十四元求恩宥刻下不知陳阿金逃往何處司馬得供之下判讼荷校一月發新閘犯事地方示衆一面飭捕吊起原贓赶緝在逃陳阿金併訊究辦 
[法捕房四則]  
　　西馬路豐泰烟紙店夥某昨晨在門首與人口講指劃適五號西捕巡至恐其碍路揮令讓開甲置若罔聞西捕突掌其　甲以無端受辱奔訴八仙橋捕房捕頭命解大自鳴鐘並傳該西捕與甲質對甲理不直命押至十二點鐘釋出○太古馬頭小工甲乙兩人至新開河楊樹弄十二號門牌烟館内吸烟爲名在箱内竊取大洋一枚小洋三十三角爲失主鳴捕拘送捕房翌日經同伴投訴情由請將二人交保出外理處捕頭准其保出如理處不明仍須解堂訊究○偷兒某乙混名女家毁媒人在英屢次犯案釋出未幾又至法界行竊爲包探拘獲解送捕頭詰問供認在某處竊取水烟袋一枝被頭一條卽飭包探吊到原贓押候解堂究辦○小廣東高阿有與積竊揚州人某丙在法介圖竊爲包探一併拘獲捕頭命押候堂期解訊 
[美界捕房紀事]  
　　昨報流氓唐毛毛至楊樹浦某烟間吸烟與店主齟齬失去烟槍二枝唐卽乘間奔逸捕頭派包探石金榮將帮兇之嚴炳和拘至禁押兹嚴在捕房稱向充該處地保願以洋銀六枚存案爲質出外找尋唐毛毛到案捕頭准如所請於前晚開釋昨晨嚴果將唐及烟槍二枝交案捕頭令將唐押候送廨訊究○百老匯路宏泰西式雜貨店係某粤人所設有婢女一口年九歲前日清晨遣往小菜塲購菜一去不回至下午奔告捕房捕頭飭包探竇如海查知女因迷途走失今由漢璧禮路洽泰冶坊收領當卽帶至捕房捕頭飭某領回○昨日午後有年約三十餘歲之某甲因病倒臥在元芳路經三百二十九號華捕喚小車載送捕房捕頭立飭送英公堂請安插○虹口北河南路靶子塲乃西人設立就此打靶操操練眼光这準遠是處本懸有示禁不左近居民踐踏等事詎前日下午英捕房麥捕頭偶至該路閒遊見打靶處放有大武　數頭回至虹口倩包探范進才協同二十三號西探前往稽查旋回告此牛乃管馬小西人豈捫所畜尚未知若何辦理○前日午後甲乙二西人在某酒肆醉飲而回行至百老匯路忽起爭端互相痛毆三百六十六號華捕向之喝阻甲乙不理因喚同一百八十九號華捕帮同拿送捕房禁押○前日直午西人某甲未知由何處房坐第一千二百八十四號東洋車至虹口給鈔而去未幾中覺有英洋一枚墜於車腹立卽追尋無箸訴諸捕房捕頭派包探施奎江將施該車之上下班二車夫一併拘入捕房詰問之下二車夫堅不承認須押候查辦也 
[粤垣官報]  
　　進捕茂名縣甘美棠飭赴新任南雄州州同缺委試用府經歴王有恆署準補順德縣都寗同巡檢張鳳墀飭赴新任英德縣訓導缺委教職何湘署饒平縣訓導缺委教職楊錫疇署翁源縣磜下鄉巡檢張嶸詳補 
[江督轅門抄]  
　　四月初九日翰林院庶吉士林玉銘到福建來藩臺瑞展假一天候補道蔡鈞到見由上海來知府錢松年辭赴滬騐收修艇船○初十日藩　銷假　應局候補道唐下關掣騐候補道楊請假辭赴鄂軍械所候補道楊儲材學堂候補道楊陸師學堂候補道錢候補道沈瑜慶禀謝辭赴都皖南鎭李占椿辭首府李　　吳　僅兩首縣王胡青浦縣汪瑞曾總兵戴盛寛叩謝辭守備季登恩鹽經歴陳興嗣到由揚解餉來鹽巡檢程振霆奉示驗看均見中恊王禀知世職俸滿考畢同知曾森桂運判宣兆熊回揚均辭又程承濂由揚來試用縣松齡由京來到省直隷州州判周恩煦由京來均到調署泰州翁延年謝委試用布理問孫傳準到由蘇來水雷輪船馬超羣赴太平送長江提慶閲兵臺壺輪船周國祥送前兩廣總督李赴廬州均辭○十一日丁憂候補道馬聲煥廣東候補道何紹斌到湖南來進京貴州古州鎭丁槐提督易志忠到湖南來威靖　船請補蘇正中營遊擊徐九成裝軍裝赴漢口調署泰州翁延年青浦縣汪瑞曾均辭知縣方鑾又吕承瀚到五河來均見遊擊李保荃到河南來江平輪船宋德明辭赴上海候修　　 
選通判周棠實到清江來 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
