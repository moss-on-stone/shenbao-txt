# 1911 - 39 - 4913654

 

Page 1

 
 
   
 
 

Page 2

 
 
上諭 
[監國攝政王鈐章正月十五日内閣奉]  
　　上諭度支部奏試辦全國預算擬定暫行章程將主管預算各衙門事項分别繕單呈覽又奏維持預算實行辦法各一摺上年資政院議决試辦本年歲入歲出總預算案會同會議政務（中有脫字）京外各衙門務當同心恊力彼此加意籌維凡經常用項應卽按照認定數目酌劑盈虚愼重出納毋使有絲毫浮費遇有特别緊要事件籌有的欵方准酌議追加至各省每辦一事即責成該省先籌一欵欵集而後事舉切勿徒託空言總之部臣專司稽核規定固不得不嚴疆臣力促進行籌備亦不容少緩要在内外互相維持各任其難以冀欵無虚擲事不誤期爾諸臣其共勉之欽此軍機大臣署名奕劻毓朗那桐徐世昌 
　　謹按此電傳上諭電局分抄四張而送至本館者則漏去第二張多一第三張因時已深夜不及調正俟明日補錄 
　　宫門抄正月十五日召見軍機沈邦憲 
譯論 
[中國與蒙古（德文新報）（續）（翰譯）]  
　　則試返觀北京。在蒙古内部。（謂二十四民族所居）之殖民事業。夫蒙古民族當十七世紀之半。服從滿洲。由是爲管轄計。而被分爲四十九旗。更置土王。而其側立陸軍駐紥官。於察哈爾及喀。爾喀以爲監視。去年十二月。爲各地開拓農業。組織中蒙實業公司。在資政院秘密會議。發起藩屬保護問題後。此公司於數週間内成立。誠不足異。預估資本百萬泰爾。一萬股中五分之一。在成立會發表。第一着。則以土地爲農業之目的。而保有之。將各地農民家族及流蕩客民。自山東河南湖南來者。定居之。政府提携會社。用廉價貸客民以土地。制定農器。多年免稅。農工商部。則設立特種敎授學堂。俾年幼農民。以良法定居。其次目的。則令蒙民亦樂於土着。然果能使游牧之民驟成農民哉。是未可必。故其所成就。卽生危險。移住之定著農民。或暫或久。必舉蒙民之農地。占爲已有。緣蒙民爲性質輕浮之族。不思還債。但知借債。則必至爲中國人之債務者。而座乃讓去其土地。知此關係者之意見。謂如此辦法。則將來生産地。悉落中國人之手。而蒙人盡被逐於荒野。而中國政府意見。則謂蒙民能定著於鄕土。且漸化爲中國人。而尤注意於建立初等小學。在蒙古立第二公司。主於興學。而第一目的。則抵抗俄日文明之輸入。建立學堂。籌定資本。估價五十萬杜爾拉。逹壽漙倫貴族。爲公司之首領。此外則内務與郵部大臣。及喀喇沁王所統之一二蒙古王主之。在近時蒙古某王。旣立一最善之模範。設立數小學堂。及高等學堂。並送聰頴蒙古子弟於北京之蒙滿學堂。及上海某學堂。蒙古小學敎習。從北京學堂而往。於是更生一問題。即以此馳驟荒原貝不可調馴性質之蒙古少年。而强以學堂中耐久之必要關係。換手執之馬鞭。而坐以校凳是也。蓋彼等以馬背爲世界樂土。與孔夫子之道德訓育。其途甚遠。而中國政府則竭力以高等敎育。授蒙古子弟。圖殖民政策之進步。久欲置一常駐大臣。作爲政府之代表。如俄之於哇姆司脫者然。 
　　殖民政策一方面。須組織交通機關。喀爾喀與卡哈太之貨物。運諭則逹千三百開祿米突以上。春冬以駝隊夏以牛羣運送。因駝不甚耐雨故。平常運貨。須經六禮拜。牛運加倍。以此法轉運者。爲茶皮羊毛。日本俄國之賤貨。及類於此種之貨爲最多。爲節省此陸上運輸時間之故。中國政府希望設立運貨機關車。以利交通。計往還多祗五日。慶親王首倡此議。而其後不得賛成。事遂中止。試問此事將來果可行否乎。則不但建設之初。難籌資本。即成立之後。此車之使用修理。亦甚不易。有味哉。製造家也。就中有蒙古某親王。製成一車。下層有四椅。與一小桌。爲頭等客車。上層設四木座。爲二頭客車。用此新式車。通過蒙古。殆須三日。然鐵路之建築。較機關車。尤爲適用。自北京至喀。爾喀勘定地位之後。而一千九百零九年。始有成議。長一千六百開祿米突。估價六千萬。中國政府。遂爲平地建築鐵道之運動矣。謂彼將有在計畫。僅屬風聞。殆行其殖民政策已耳。從蘇夷揚。（譯音）起。經薩爾烏蘇及烏里耶蘇臺。向考勃杜之鐵道。則長一千三百開錄米突。而蒙古西北之推廣延長。則有不可估量之工程也。 
　　如前述中國報告求逐事之實在結果。甚爲困難。則對於蒙古。在計畫中及一部分已實行而未定的殖民政策。所可得知者。不在資政院之宣言及幾竽之新法令。爲支那政策之目的者。乃在歐人所注目之範圍。實行其可敬之手段者也。 
要件 
[變相侵略論法國大學公法總敎習貝林述甘著駐和一等書記官陳廣平筆述（七續）]  
 
 
 

Page 3

 
 
凡與未開化之土酋。訂約保護。此約亦不足爲保護之憑證。緣該土酋不知國家。爲何物又不知國際之睦誼。及訂約之性質。與價值。此種恊約。不過减損土酋權力之一法。不得謂之保護條約。倘該士酋應允改變舊習。稍减盜竊之風。不再阻撓訂約國之舉動。亦不能據此謂彼已讓去主權。因彼本無主權之可言也。故德國對於土酋。亦竭力保護云者。祗爲實行佔據政策。不能遽露鋒鋩耳。 
　　殖民地保護之策。尚有一變相辦法。即佔據者援立一土王。迫訂保護條約。許以有名無實之主權。如逹霍眉之案。其明徵也。一千八百九十三年。法國遣兵攻倍項瑞。全行佔據。分爲兩土司。各立一土王。事見一千八百九十四年法廷勑諭。頒諭之日。在正月十五號及二月四號。此項虚文。不過塗飾土人耳目。免觸亡國之痛而已。所立之土王。無一自由權。僅爲土人與法之地方官作一居問人。並歸法屬西斐洲總督節制。其位置正與英屬印度諸王。如同一轍。凡統治屬地之策。莫善於此。此固不得謂之保護國。因與國際法毫無關繫。其情形不啻政府所派屬官。是以出入之權。全操於一方面。 
[第七節藉永據爲名而成變相侵略之性質莫如埃及問題]  
　　埃及何以變爲英國之殖民地乎。是蓋借扶助弱國之名佯示親睦。隂圖佔據。漸行干預以逹其目的也。其辦法如下。 
　　假如甲國内亂地方不靖。乙國旅民。勢甚可危。而甲國又無力彈壓。當時即由乙國派兵佔據其地。維持秩序。及國民財産。一面兼握司法之權。漸代主持甲國一切機要事件。一面聲明專爲文化公益起見。故暫時不得不用此策以盡義務而堅地位。以明彼大公無我。毫無侵佔之意。然彼駐兵之地。輙擇取繁盛都會。而久假不歸。是彼慣技。何患無辭。如甲國請彼撤兵。或第三國見彼勢將久駐。亦以撤兵爲請。則彼大言日。撤兵之後。地方必亂。外人必危。駐兵在此。正爲維持大局。保護公衆計耳。旣而復由彼之外交家。逞其狡猾之口頭禪。多方掩飾。並宣告於衆。謂一俟地方安靖。兵卽撤退。惟今日尚非其時。不能不阞維周密。以免萬一疏虞云云。彼以此藉口堅定不撤之宗旨。非逹其侵略目的。固不能饜厥野心。此即埃及問題之歷史也。 
專電 
[電一北京]  
　　李家駒前奏皇室財産宜獨立請設皇室審計院攝政王深爲嘉納諭飭樞臣按條妥籌辦法請旨施行 
[電二（北京）]  
　　攝政王以内閣副大臣不合憲法决計不設又以内閣經費及官俸諭詢澤尚書約需幾何澤擬在六百萬之譜 
[電三北京]  
　　外務部將東三省未結交涉案件分别緩急開單呈覽攝政王交諭邸電商錫督曁駐日俄兩國使臣詳細清結 
[電四（北京）]  
　　旨派振貝子順便詳查英法等國殖民事務定月底啓行 
[電五（北京）]  
　　鄂督瑞澂電奏漢口巿面平靜邦交主權均無傷損 
[電六（北京）]  
　　粤督張鳴岐電奏粤省賭餉决定於二月内停繳並陳捕盜爲難情形不得不從嚴厲 
緊要新聞一 
[導淮事歸盛宫保主持北京]  
　　導淮一事去年經江蘇諮議局通過旋由資政院提出作爲議案聞臘底有廷寄致盛宫保將此事責成盛宫保主持並與豫皖蘇三省督撫妥察情形辦理聞盛宫保有先請荷蘭工程師測量水勢及各處地面高低再定辦法之說蓋此舉係爲籌賑起見其辦法係以工代賑而盛宫保於辦賑一事聞極熱心故責成其一手經理云 
[澤公何亦萌退志耶北京]  
　　度支部澤尚書在親貴中聖眷最優前日不知因何忽於軍機王大臣前力辭度尚之任并力保盛杏蓀尚書堪繼其任聞朗貝勒答以俟請旨簡派内閣副大臣後方准開去度尚之任該尚書所請開印後代奏開缺一節實在未便允行 
[趙次帥可望審計院大臣北京]  
　　政府電催川督趙次帥迅速來京一事外間紛傳將　以東督之任或又謂有度尚之望傳說不一兹據可靠消息川督被召入京確係徐菊人樞相密保徐相以審計院設立在卽該院大臣一時難得其選而趙前任東督時號稱清理財政能手擬請將趙督簡爲審計院大臣云 
[京奉鐵道照常交通北京]  
　　京奉鐵道去年以鼠疫之 
 
 

Page 4

 
 
故經北京外交團及駐奉各領事提議將交通遮斷以免傳染而鐵路局收入之利益則因之損傷甚夥然莫可如何也日前駐京外交團曁在奉外人因感交通上種種之不便特請仍舊開行惟山海關旁近之檢疫所不問中外人等仍須停留七日以免疫病蔓延 
[京外各官公費之標準北京]  
　　資政院片奏云查資政院分股辦事細則第二十六條内載專任及特任股員得於該股員中選定額外股員等語資政院預算股員會因審查宣統三年歲入歲出總豫算案按照分股辦事細則設立審查京外公費標準額外股員由股員長指定十二人於十月初八日開會討論粗定大概嗣於十月十五日在豫算股員會公同議决旋據該股員會具書報告稱京官現定公費各署多寡不一而近來各省暫定之外官公費參差尤甚查此項公費係廉俸之外各官本身所得衙署辦公經費並不在内現在官俸章程尚未頒定而本院覆核豫算似此漫無標準實屬無從辦理故不得不擬一標準俾本股各科審查有所依據不致參商凡公費多於所擬之標準者概依標準裁减其少於所擬之標準者暫不增加所有公同擬定各官公費標準另單開出仍候公决等語復經資政院將報告書開會討論僉以爲京外各官公費與豫算案極有關係自應確定畫一辦法當塲議决多數贊成各該衙門均無異見謹另繕清單附片奏陳計開京官每員每年公費軍機大臣二萬四千兩尚書一萬兩侍郎八千兩左右丞四千兩左右參議三千六百兩候補丞參及丞參上行走丞叅廳行走不支薪水有主管事項者各以其事項開支至各衙門附設局所均比照各司辦理各司烏布等級如左一等二千四百兩二等一千九百二十兩三等九百六十兩四等六百兩五等四百八十兩六等三百六十兩七等一百八十兩參事僉事比照司長多者照减不足者不加外省各官每員每年公費總督繁二萬四千兩兩江　直隸　奉天　簡　二萬兩　巡撫繁　一萬八千兩　簡　一萬四千兩　布政使　繁　一萬兩　簡　八千兩　民政使　交涉使　度支使　提法使　提學使　鹽運使　各六千兩　各道　繁　五千兩　簡　四千兩　各府　繁　四千兩　簡　三千百六兩　州縣照原不加修正　督撫司道各科員公費　科長月支八十兩　副科長月支六十兩　一等科員月支五十兩　二等科員月支四十兩　三等科員月支三十兩 
[海陸軍部撙節一砲臺北京]  
　　海軍部洵大臣與陸軍部廕大臣會商以長江一帶向有兵輪游弋並有沿江巡防隊互相查察則田家鎭之炮臺似屬無用應卽裁撤以示撙節聞昨日已飭湖廣總督瑞制軍長江水師程提督湖北張提督遵照並飭其將裁撤善後一切事宜詳細報部以憑立案彚奏 
[中國未來軍官之入隊期北京]  
　　陸軍部自練兵處改設以來以軍官學問程度必須根柢完全方可指揮軍隊爰奏設保定陸軍速成學堂並奏定小學三年中學二年制度建立全國陸軍小學堂二十七所中學堂四所小學畢業後升入中學中學畢業後入隊充入伍生再升入兵官學堂畢業充學習官期滿始授軍官現陸軍第一第三第四中學堂學生已届畢業之年聞陸軍部已計畫一切將於七月内令該生等一千一百四十人入隊充入伍生矣 
[度支部員司之小不幸北京]  
　　度支部澤尚書昨與紹陳兩侍郎商定由本月起所有本部丞參廳及名司處兼差津貼一律停止開支除飭丞參廳傳知外並知照軍機處憲政館立案備查 
　　又聞度支部各堂擬於文官考試前先舉行考試一次將各司員嚴定去取其所試係一論一策考期約在春夏之交分數則以成績與考試兩相平均能得六十分者即可留部聞將來考試閱卷仍由本部派充不歸學部奏派大約吳廷爕章宗元諸人必有可望 
[撤差歟告退歟北京]  
　　駐奉天陸軍第二十鎭統制陳宦因練兵事與某國人起有惡感某國人特進讒言於政府聞日昨已電諭撤差矣另一消息云陳統制以奉省時勢日迫軍務關係重要而身體素弱現值春初兼患痰喘不能整理戎行特懇恩開去統制差缺業由錫督入告未知能邀俞允否 
[北方防疫近狀]  
　　外部防疫續電正月初五日外務部關於防疫事項與外間往來電文錄下（一）收山東巡撫電云外部大堂鑒申電悉已飭東海關道遵辦並商調五鎭陸軍兩隊尅日赴烟保護琦支（一）收屈道永秋電云外務部施丞堂鑒歲前到部在丞參堂見有擬定華洋醫員並學生恤賞一案惟原定數目不甚記憶請將華醫洋醫學生各若干數目分晰電復爲叩秋江（一）發直督電云洪英館德醫官報告天津防疫院死於疫者已二十一人外間亦有傳染保定府死五人富春橋有某姓家由滿洲傳染來保死三十人等語希飭屬詳查嚴爲防範外支（一）發東督電云洪英館德醫官報告得哈埠電火葬事三日可了惟有屍身凍於草堆中並無棺木又因驗疫之故磨麫廠均已停止恐有多人受餓等語希飭地方官查明情形妥爲料理毋貽後患外支 
 
 

Page 5

 
 
警廳之不識鼠疫打磨廠三星棧奉天王桂林染疫斃命實去年十二月十四日也時該棧棧夥見其遍體黑痕謂係中魔所致報明警區後由檢察廳派人相騐則謂遍體俱是傷痕疑爲他人謀斃非得其親屬具保結不准殯殮因派三人輪流監守屍體然到處尋死者親屬不得至十八日始找其表弟張某住西堂子胡同者來棧具一保結始得殮埋於是監守屍體之棧夥先後死於疫其表弟歸家又死於疫時有人以是詢之警廳中人某氏答係煤氣毒所致噫可歎也 
　　德人防疫之嚴厲膠濟鐵路離青島約三英里之車站日前忽有罹鼠疫者一人旅居山東之德人因之異常恐惶凡在濟南等處者悉數逃入青島均暫收隔離所俟檢疫十日後始准居住青島一帶並自去臘二十七日起施行戒嚴令竭力防止鼠疫侵入所有巿街後方六七哩一帶地方架設鐵條網派駐軍隊防止苦工之入境又在海岸新設大探海燈四所搜查民船不使之自由入埠其重視生命如此 
　　防疫耶滅吾人種耶滿洲里俄人圈禁華民於瓦罐並養病室内死亡載道釀成奇慘曾費用羗洋七萬餘元此即制我民人死命之代價也聞俄員昨照會吾國督撫略謂爲防疫實費錢無數先時中俄官曾經議妥按三股均攤俄鐵路工司自治會中國交涉局各攤一股今應如何抵償交涉局總理錫守卽與俄員會議謂滿街商號店棧貨物器具焚燒已盡商民實不聊生可否酌量賠償聞其時俄員尚未堅拒適保府屯作小本營業者被燒數十家日來又紛紛赴交涉局具禀追償俄員恐賠不勝賠徒增口舌議一概不允云 
　　附錄京師臨時防疫局初四日之報告 
　　一金醫官復詳查測地局學生于文蔚病狀據稱王生素有咳嗽吐血之病正月初一日診視病狀並無惡寒發熱夜間盗汗等症但脉形洪大兩顴微紅胄納减少神識清楚初二日復診看似有轉機是日午後四時蔣醫長親赴該局查看情形兼檢閱于生相片生前面色實有癆疾質引導人亦云此人二三年前即有咳嗽吐血之病其室内已由吳醫官消毒兩次硫黃氣味甚濃所有室内外紙片已面告該局　役從速燒棄惟照片宜交報館登布以證其爲癆疾以供衆覽該生居室囑令閉鎖半月室内所有器具以開水澆洗後方爲可用一被隔離人郭包氏於本日上午六時在隔離室産一男該處看護婦孫王氏報告該孩已於本日下午九時殤 
　　一外右二區大馬神廟住户張小秋家僕　李張氏患頭疼惡心兩腿微痛該區馳報衛生處經醫官孫彝麐會同金官閔持正往查復據報稱該氏已移往右一區所屬宏福寺檜樹院王媒家居住當即電知該區請求就近查看旋據電復李張氏復到王姓家暫居其情由詳右一區報告 
　　一據外右一區報稱宏福寺門牌第四號李張氏實係患頭痛當即禀衛生處經馮醫官前往診驗稱該氏所患病症尚無妨碍明日再往覆診現已派警監守禁止該氏任意外出 
一本局第三科科長王懋義於上午十鐘帶警赴右安門外隔離室用硫黃消毒法消毒 
　　一據外右二區報稱本日傳喚管域内各薙頭舖令其將薙頭所用圍布一律換用白色新布薙頭人衣服必須潔淨並於室中添設痰盂薙刀用畢必須磨礪不得連用違章按章懲罰一又據該區報稱上三條胡同長盛店住客張人山現患痢症崇文門大街隆慶棧住客侯秉乾現癆症均經查詢明確並無發現鼠疫之事 
一本局署第一科科長曹志沂偕同醫官王惠泉王魁山檢查外城客店共四十一家均無染病之人 
　　一本局本日咨呈步軍統領衙門請准本局人員夜間出入各城門並請發給門照 
　　一本局本日申請民政部發給開辦經費 
　　一内城收買活鼠一百三十二頭死鼠一百七十八頭共計三百一十頭 
　　一外城收買活鼠二十九頭死鼠四十頭共計六十九頭 
[東三省通信]  
　　嗚呼匪患其有息時耶吉省鬍匪向來猖獗屢經勦辦未能息滅現聞省城北邊台一帶胡匪愈聚愈衆大帮者多至百數十人小帮者亦二三十人沿途刼掠幾斷行人前日榆樹廳防隊與該匪等接仗數小時勝負未分而聚匪屢見加增致將檜樹廳城圍困頃聞該廳已急電省垣請趕調陸軍大隊往勦 
　　外部電禁外人測量吉林龍潭山前有某國人藉口游歷實地測量經吉撫陳中丞電咨外部請向該國公使交涉飭禁外部以事關國防一面與某公使交涉一面電行督憲迅飭名屬一體嚴密查禁倘或外人不服禁阻卽行解送交涉司與該國領事開正式談判 
　　哀鴻三十萬嗷嗷待哺直隸山東等省在東三省謀衣謀食之苦工每於年終旋里度歲只緣疫癘流行南滿京奉二三等火車停止不載以致停滯各車站地方者甚夥該苦工等未必盡屬善良加以人類過多饑寒交迫滋生事端時有所聞現經各車站地方巡警查報到省計數三十餘萬嗷嗷哀鴻沿布火車線内十有餘里若不亟早設法安置吾恐變成盜賊釀成交涉其禍更甚於百斯篤矣 
　　陸軍伙夫險遭活埋日前奉省有陸軍伙夫偶患寒病類似疫症詎爲檢疫員查覺登時送交檢疫所某醫員飲以藥水該伙夫遂迷糊不醒隨卽殮以薄棺付埋葬隊野瘞甫至野次掘擴未畢而棺中人已躍然起立埋葬隊駭不敢前而該伙夫逕行馳赴督署呌寃未幾即回原伍病亦尋愈 
[京師近事]  
　　江蘇巡撫和雪樓中丞前日有電到京係爲蘇省設立勸業道事擬將淮揚徐海道或糧儲道裁撤改設聞此電已交政務處核議 
　　荆州將軍鳳留守現與陸軍部會商擬將荆州駐防先行編練新軍一 
 
 

Page 6

 
 
標將來擴充成鎭惟經費除原有底餉外不敷之欵請部接濟以重軍糈德使館武參贊威同和君擬參觀浙江江蘇陸軍學堂及各軍隊局廠等處由該使館咨請外務部轉咨軍諮處陸軍部聞軍諮處已先覆外務部照准 
　　陸軍部編繹局前經廕大臣裁撤兹聞該部又擬添設軍學處仍將編繹局人員派入大致係爲調劑司員之計 
　　香港勘界維持會日昨又有禀到外務農工商等部内稱中葡勘界一案懇大部代奏收回駐澳拱北關成命並請設立拱北關於灣仔地方以救危亡而保主權等語現部中已與高丞堂而謙熟商辦法矣 
　　駐美檀香山領事梁國英被該埠商董余蘭芬在外務部控其藉詞註册任意勒捐各情聞外部已電駐美張星使派員查辦日前外間皆言檀香山領事有更換消息大約卽爲此案而起 
　　安徽礦務總理前經皖人議其不合各節略誌前報聞日昨皖省紳士有電來京請農工商部維持電中有總理關係極爲重要近聞有人在京瀆陳希圖更動請概置勿理等語 
　　内務府向與大清銀行交涉繁多欠欵已及三十萬金之譜去臘又擬借貸大清銀行無如之何祗好聽其所爲徐圖索償云 
　　本年初五六七三日京中各錢店停止交易者甚多兹調查如下煤巿街萬源銀號源茂恒錢店前門大街寶隆久恒東珠巿口義盛草巿羅興昌蔣家胡同天和興隆街天泰昌鮮魚口天泰厚騾馬巿長發厚和泰南横街合和玻璃廠永信東四牌樓和豐東單牌義和共十五家 
　　郵傳部特派司員潤璋等六人前往日本考查鐵路郵政電線各項事宜聞已於去臘出京矣 
　　新授桂林巡撫沈秉堃以邊防要緊非得精幹人員不足以資整頓故電奏調四川候補道文偉湖北候補道張緝光湖南長沙府知府汪鳳瀛及知縣沈克剛等六員前赴桂省襄理邊務業已奉旨俞允矣 
　　崇文門之委員向分奏委及堂委而正副監督各應派奏委一人堂委四人此次正監督那邸之奏委係内閣學士榮勲副監督壽動之奏委係陸軍部軍牧司司長徐致善堂委亦均係陸軍部之人如易迺謙增齡惲某等均已委定矣 
　　前在督練公所中辦事各員其由武備學校出身者已調往他處差遣外尚餘三十餘人送歸陸軍部分入軍衡司後擬將前在督練公所充任提調各員由軍衡司派往北苑第一鎭以管帶候補自軍衡司裁併後此議遂亦作罷所有舊在督練公所人員遂如遊騎無歸矣 
時評 
[盍觀外人之權利思想]  
　　日本營謀中國之權利。若路若礦若商業若主權。莫不强取暗奪。已如水銀之無孔不入矣。而日本國内之官民。猶以日政府對清政策之懦弱。手叚之遲鈍。羣起而詰責政府。俄人經畫滿蒙之能力。亦已日夜兼營。不遺餘力。而俄商團猶以俄政府不克盡保護商人之職。嚴詞責備。英政府規畫中國長江流域之商業。其勢力亦已日漸澎漲。未嘗稍形退讓。而英報紙猶以英政府漠視商業之盛衰痛加責問。可見各國人民。對於擴張國外勢力之方針。異常注意。而返觀立於主動地位之中國人民。雖經政府日日放棄其權利。割讓其土地。猶閴然不聞有一語之詰責。豈人民蜷伏於專制政體之下而不敢耶。抑竟懵然於中外之情勢。而毫無知覺耶。嗚呼異已。 
[禮部又得一保存之機矣]  
　　自吏禮兩部裁撤之議發表後。部員異常惶恐。各出其運動手叚。或攘奪他部職權。或藉口他種名目。以圖保存本部之地位。今禮部又以編訂民事法關係禮敎。特咨行法律館。要求會同禮學館編訂。此亦保全禮部之一法也。 
　　然聞禮學館自設立以來。其着手之事業。爲編纂通禮。而所謂編纂員者。除一二勤懇者外。餘皆坐領厚薪。不事職務。以故編纂二三年。而所成草案。僅綱要數則而已。入其館。蓬蒿没脛。閴其無人。與閒齋冷院無異。以此而欲會訂民法。吾不。知中國之民法。將於何年成立耶。 
[官制何不早布耶]  
　　内官制將頒布。而各部反紛然更張其制。如某部改設某司也。某部增添某處也。某部建造某局也。忙碌異常。而參差如故。他日内官制頒布。又須一番更動矣。何諸公之不憚煩。外官制將頒布。而各省亦紛然更張其制。如某省裁一某缺也。某省增一某司也。某省改一某道也。紛擾異常。而錯雜如。故他日外官制發布。又須一番改革矣。何諸公之不憚煩。記者曰。何不將京外官制。提早宣布。省郤一番手續耶。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[漢口罷巿案之餘波湖北]  
　　漢口苦力華人鬨閙英租界被洋兵開鎗傷斃多人一案近有廷寄飭鄂督將因何滋事及斃傷各情形查明貝奏昨瑞制軍特恭錄諭旨札飭藩法交涉三司及巡警勸業漢關三道會同籌議禀復核奏札文略云車夫吳一狗屍身雖經復騐無傷訛言已息地方亦尚安靜惟因何滋事及斃傷各情形迄今尚無確實之報告其應如何拿辦首要妥籌善後對付交涉亦未能定有正當之辦法應卽責令各司道趕速會同查核籌議卽日禀復以憑查核具奏 
　　巡警漢關兩道現督率警區防營地方官廳拿獲滋事苦力痞棍共十三各均卽押卡候辦兹錄其名單如下　湯東山　湯金水　康星三　王用清　方永林　蕭廣壽　王西伯　陳紀平　桂華英　余玉明　陳煥元　張林元 
　　聞英總領事以華官拿獲若干匪犯其中必有首要要求嚴辦以儆我外交官已許俟訊明究辦 
　　又聞英領以兵艦水兵西商團練於此役守護租界需費甚鉅此外馬路鐵欄種種損壞數亦不資特開列清單向交涉司索賠六萬元經施司使禀陳鄂督准賠兩萬元英領猶未承認刻已將此案詳情及官塲失次所出告示檢騐車夫吳一狗屍格等項一并申送北京英使與外務部直接交涉 
　　漢關道齊耀珊現請假一禮拜於十二日晋京聞即應外部之召垂詢此事始末其關道篆務已由夏口廳兼護矣 
[報告太邑匪民攻城刼獄情形杭州]  
　　浙省右路陸師雷統領曁台州太平縣楊令等會禀省台略云太邑牧嶼鄕民紏衆仇學搗毁辦學紳董等五家並有土匪混雜搶失物件一案奉飭以倡亂之首萬不可任其漏網等因統領等遵即飭派哨長拿獲夏守龍三一名解縣訊辦嗣據金紳來函以牧嶼地方豎旗聚衆請即派哨以防不測一面函催知縣回署適該鄕民等民紛紛陸續進城統領等迎頭彈壓是時鄕民求釋夏守龍三人多口雜幾至不可理喻經知縣進署傳見一二老民諭令切實開導爭持至二句鐘之久始盡退去即晚將夏守龍三密訊狡不承認一面出示禁止鄕民暴動不料該鄕民爲匪誘脅固結甚深復倉猝鳴鑼集衆來縣搶犯知縣協商統領及巡員共圖解散據探報該匪明則携帶農器實則暗藏鎗刀且有土匪混入其中刻將臨城知縣諭令速退詎該匪不由分說破城一擁而入打破縣署頭門聲稱刼獄哨勇攔阻拒傷猛不可當勢甚岌岌不得已將悍匪格斃四名各匪亂民遂卽一哄而散旋聞匪首陳春榮卽哲謨三被格傷重至半路卽死續由帮統飛調黃管帶巡防分駐一面由縣出示解散並捐廉倡辦城團復又會同督隊前赴該鄕嚴捕餘匪均逃竄無縱查該莊共有二十八堡各堡出代表一人飭令出具切結不再滋吾如遇匪黨濳回卽行捆送現在地方一律安謐禀請察核 
[浙省庫欵已和盤托出矣杭州]  
　　浙撫增中丞去臘接奉度支部電飭查報庫欵當於新正初三日電覆云北京度支部鈞鑒前奉宥電令卽確查年底各庫存欵速覆等因遵卽分飭查明藩庫截至年底止司釐兩庫雖有存銀四十萬三千一百八十五兩大洋五萬一千一百九十五元小洋七萬四千八百七角錢一萬六千五百四十七千以之抵還運糧兩庫銀行借欵不敷尚多此外未解未支之欵需銀六十八萬四千二百餘兩洋二十二萬四千九百餘元運庫除解支實存銀一十六萬四千四百七十六兩係本年春間應解京協各餉並賠欵等項待支之需糧庫收放相抵尚不敷銀十萬兩杭關庫收不敷解無存餘如寗關庫實存四萬五千餘兩計欠解洋欵不敷甚鉅甌關庫薪關稅釐項下除解支存銀二萬二千九百餘兩留備湊解俄法償欵關稅欵項下除解支存銀三萬五千餘兩俟奏銷後照章報解藩庫撥用餘另詳咨合先電聞增韞江印 
[豫省改設幕職分科治事河南]  
　　河南巡撫寶棻貝奏略云豫省轄地較廣政務紛繁臣到豫後即將隨帶幕僚曁原舊在署人員遴委文案各職比值籌備期迫憲政益當進行應即遵章改設幕職以期各專責成惟原章秘書員祗有一員綜理一切機要實覺不敷應卽參照各省辦法酌量添派又河工事宜現歸臣署兼管無可附隸亦應專設參事一員其餘各科就事務人才酌量分配共分八科設參事七員查有咨調河南道員用直隸候補知府陳毅堪以委充秘書員分省知縣張壎堪以委充副秘書員通判職銜監生程葆眞堪以委充度支並吏禮科參事員分省補用同知趙基年堪以委充法科參事員均兼任秘書員咨調河南浙江補用同知直隸州知州許沅堪以委充交涉科參事員江蘇試用知縣金彭年堪以委充民政學務科參事員候選州判汪裕安堪以委充河工科參事員候補知縣吳家珍堪以委充軍政科參事員候補知縣祝鴻元堪以委充農工商郵傳科參事員各該員或係相隨有年或就本省遴選辦事均有歷練資望亦頗相孚所需薪水照預算所列勉可敷用但原定數目實因財政窘迫諸從併節如果將來察着情形尚難兼顧祗能隨時相機籌添以免曠誤十二月二十七日奉硃批該衙門知道 
 
 

Page 11

 
 
西報譯要 
[俄法派員赴華防疫]  
　　十三日倫敦電云俄政府已應中政府之請派科學遠行隊赴華除疫將由薩卜諾脫萊博士率領啓行一切費用均歸中國籌付十五日倫敦電云據巴黎電稱白洛克博士業已起程赴滿帶有血清多箱以供遠東法國領事署防範法國兵士及僑民染疫之用 
[北京疫氣收歛之佳報]  
　　十三日北京電云此間自初八日至十二日並無疫症發現人心漸能安定 
[奥國公使定期回國]  
　　十三日北京電云駐京奥國公使碩親斯基定期十六日回國今日已至慶王府及外務部辭行 
分類新聞政界 
[民部派員考察全浙警務杭州]  
　　浙省巡警自楊味春觀察任事後淘汰編制推廣鄕區表面形式略有進步上年諮議局提出裁汰冗員計甲乙丙三種一再磋磨呈請公布卽將仁錢巡警局坐辦撤去改設兩縣警務長舊臘復經楊觀察禀商中座决擬遵照議决全案實行裁汰於宣統三年元旦覓始酌量改編將仁錢警務長裁撤一員歸併陳君履謙專辦當將程君松山派充四鄕警長其消防隊管理敎練視察各員一律裁撤併入行政科以專責成現聞道轅接准民政部專電准於三月初派員南來考察全浙警務故楊觀察已電諭全體員司限一月内將改編布置事設備完善靜候部員按臨矣 
[鄂督考試候補人員武昌]  
　　湖北候補人員皆規避不願赴法政學堂投考肄業三令五申均不前往報名致官班人員極少去冬瑞制軍特飭藩學法交涉四司將應入法政學堂人員造具名册呈院親目考試凡新章前到省考列一等者免其入法政學堂二等者歸入速成班三四等者歸入長期班新章後到省人員考列一等者歸入速成班二三四等均入長期班彼時曾考試一次取有五十餘員送入法政學堂兹因該員等開兩班講堂尚不足數又由四司造具應行考試人員名册詳院核辦計州縣班陳冠南等六名佐貳雜職任鳳章等二十八名已由瑞制軍牌示定於初十日辰刻在兩湖書院大講堂扃試各員現在新年酣歌恒舞之中陡聞制府傳考之信無不憂形於色蓋以規邀不到必被白簡從事而一經考試又恐出醜也 
[鄂督飭醫研究鼠疫治法武昌]  
　　瑞制軍以鼠疫傳染最速不得不嚴加防範以重生命雖已示諭捕鼠恐未能家喻户曉倘有一家不愼得染斯疫蔓及一方爲害甚鉅刻特飭防疫公所各醫員研究鼠疫治法製備方散將其治法藥方曁防範規則刋刷傳單現正辦理聞俟籌備妥善卽行飭各警區隨時散發提台張軍門亦以軍營人口稠密最易傳染是以飭陸軍醫院院長葉于蘭會商各營正副軍醫官研究防疫藥料以便捐資製備轉發各標營存儲候用並飭軍事工作廠多置捕鼠器械務期捕滅殆盡 
[議事會請撥國民捐爲經費厦門]  
　　厦門自治會議事會於臘月初七開辦會議多次均關地方利弊廿三日經會長陳子挺君建議以董事會議事會初次開辦以後事務甚多亟宜先籌常年經費查厦門前數年所認國民捐約三四萬元已奉文撥還國民目應備牒文與藩司請將此次國民捐撥還厦門董事會具領作爲董事會自治會議事會經費全體表决已交文書長起草行文藩司請撥矣 
[札發儲蓄公債章程厦門]  
　　厦道楊子權觀察去臘奉松督札開以閩省帑項支絀不敷甚鉅年關緊逼薪餉待領者約數十萬現已電部向大清銀行先借百萬昨得電復允借八十萬經已到閩藩司照收矣此項借欵擬募公債抵還現定招募儲蓄公債股票二百萬出入均交大清銀行經理以五年分還利自六釐不願收本願儲蓄者聽日内當將章程送各紳富閱看矣 
軍界 
[欽廉邊防之荼火觀廣州]  
　　欽廉新練軍改編各情前經界督咨呈大部察核後旋准陸軍部咨覆以郭王兩統領之新練軍欽廉道之新軍衛隊及欽廉砲隊等其辦法既與防營不同章制亦與新舊軍略異但爲地方防務起見自應量予變通惟編配訓練情形如何官長兵目數目辦理防務情形均飭詳細列明報部備核當卽由督院轉行遵照現據册報來省計郭道新練軍長官軍佐三十八員頭目兵丁七百廿四名王分統新練軍官長三十二名頭目兵丁五百八十一名新軍衝隊官長共六員頭目兵丁一百四十三名軍佐十二員頭目兵丁一百三十七名云 
[鄂提調停軍人剪辮之新法武昌]  
　　張虎臣提軍以髮辮本與軍人有莫大妨礙棄之實便操作惟現今未奉明諭率爾剪除殊違國朝定制但時會所趨官弁兵丁咸私自薙剪雖經嚴行禁制視若無聞若長此優容必起違抗命令之漸特於取締之中寓調停剪辮之意下令軍中將腦後之髮准其薙去其腦前之髮不必用繩結辮盤髻於頂管以鐵絲以便藏於帽内無毫髮之痕跡有文明之氣象庶國體軍心兩無妨礙現各協標統管帶各官已遵飭轉令各兵士限於正月望前一體遵辦自此以後如有擅行將髮薙盡者卽以故違命令治罪其以前薙髮者則責令將頂前蓄起不准違延噫嘻斯亦剪辮史上之奇聞也 
[黎協戎嚴禁盜名誣控湖北]  
　　黎協戎通飭各標營云月兵近日屢多盜名誣控官長此種惡習殊屬大干軍紀深堪痛恨即如前日砲隊第十一標第一營左隊隊官杜瑞瑢排長鄒育才陳殿甲肅鍾海等不知係該隊何人盜已請假副兵張安普之名於本月二十四日具控到協當即派執法官確實查明據覆到該營傳集右隊全隊正目反覆詢問所控該官長等各情形是否屬實如有此不法行爲務須直言無隱該正目均云具控各節盡屬子虚似此盜名誣控之人非查明嚴究無以維軍紀而正人心嗣後無論兵控官兵控兵官控官控人之人總須將被控者之劣跡確有可據而後出名具控以爲查辦時之對證使被控者辯無可辯如此不獨可除一害而增益於軍隊者良多否則以誣告罪論又控告不可越級須先訴明直接管官如直接管官不理或理之不當時准其按級上控但上控須將不理或理之不當之原委叙明以備上級者之核奪非苛刻以繩人誠以不如此辦理則刁狡之風日熾必至顚倒黑白紊亂是非 
 
 

Page 12

 
 
本統領開誠布公體恤下情無微不至自此傳諭後如有玩視不遵者查出定卽嚴究不貸 
學務 
[勸學所節省小學堂糜費湖北]  
　　鄂垣官立各初等小學堂經費往年除官捐外另由學務公所津貼一萬三四千兩上年歲暮王文宗因學欵支絀誠恐有耗費之處不能不稽查切實撙節又因初級小學迺發蒙之始基尤應認眞整頓始克有效因令學務公所各科員會議撥歸江夏縣督率勸學所紳董切實經理每年由公所撥欵萬金以資津貼嗣經紳董一再會議通盤籌算實不敷用現擬請裁總理等名目節省經費並請公所稍益貼欵聞已蒙學憲爲之轉詳聽候批准即可撥歸接辦 
[鄂學傳諭優級各堂開學日期湖北]  
　　王文宗蒞任以來整頓各學堂不遺餘力兹以優級各堂學生頗多自負於開學則任情曠廢延不到堂殊屬自悮昨特傳諭各堂監督早爲宣布定期二十日一律開學如有遲延不到者即照章開除云云刻兩湖師範監督劉聘之太守已轉行各敎員學生一體知照 
[挽留勸學總董之無效浙江]  
　　嘉興勸學總董陸耀卿因辦事棘手决意辭職已於去年十二月間將照會繳縣雖經張大令竭力挽留而退志仍不少减故學界諸公又於正月初十日在本所開會堅留續辦及至會畢而陸君終以舉賢自代爲請云 
實業 
[蕪湖商會推舉總恊理續任安慶]  
　　蕪湖商會總協理自奉農工商部飭委任事以來凡有關商務事宜無不悉遵部章盡心經理頗于商政有裨兹届一年期滿聞又經全體會員公同推舉續任以資熟手而維商政刻已聯名呈請勸業道詳禀皖撫轉咨農工商部加札委任矣 
[純銻鍊廠之擴充長沙]  
　　湘省南門外奏辦華昌鍊礦公司所鍊純銻早已卓著成效東西各國爭相訂購去歲南洋賽會亦得奏奬該公司以出貨無多爰擬擴充辦理曾向瑞記洋行添購大號機器一具已於去臘裝運到湘現已安配完好增加鍊爐卽於臘底開機本年元旦接續提鍊並未停工每月出貨較之從前約加兩倍云 
雜記 
[田吳炤之歸去來湖北]  
　　前留日游學生監督田道吳炤係梁鼎芬之門人張文襄之小門生也前歲文襄兼管學部田遂獲派此差到東後營私舞弊大受留學界之攻擊輿評頗爲不齒去冬學部唐尚書遂令渠銷差田交卸内渡即首至京師運動諸大老謀一優勝位置距四處奔走一無所在乃於客臘憤歸湖北江陵縣原籍卒歲過省時並未稍作勾留兹因新歲已過省中學校均將開課各堂監督一席不無更動之處田意躍躍欲動故星夜來省謁見制府提學大施其運動手叚聞兩湖師範監督劉洪烈語其私人曰田伏侯來吾心不安蓋田從前亦曾大攬鄂學實權與劉齊名有四大金剛五路財神之别號者也 
[凌得勝之催命符蘇州]  
　　凌得勝因販鹽二千斤被拘正法曾詳前報兹悉客臘念六日蘇撫程雪帥電飭松府查凌舊卷翌日戚太守專差檢送呈到轅内附一禀述凌所犯各案均在投誠以前惟旣降撤差之後聞曾在婁青交界之六吊灣地方開賭當時飭查未得實跡此次販鹽被獲實屬自作之孽惡貫滿盈說者謂凌之奉命斬决實由於此禀云 
[監獄賣淫掩飾之破綻杭州]  
　　慈邑監獄賣淫業經該縣禀復兹奉提法憲批示云監獄重地防範自宜嚴密據禀監獄張阿桂之妾因乘禁卒在廚房吃飯監門虚掩得以推門進内與其夫叙談等語查該縣禁卒非止一人斷無同入廚房吃飯之理况下午四句鐘亦非吃飯之時該犯妾以四點鐘入監至禁卒聞知已在典史收封之時豈得尚云爲時未久情節種種支離殊難深信且監門例應上鎖何以聽其虚掩任令外人出入自由實屬不解難怪各縣時有罪囚脫逃之事該官之大意管獄官之玩忽均難辭咎仰寗波府查取銜名詳候轉請示懲一面由府委員馳往密防該犯妾究因何事進監務得確情據實禀候察奪毋稍徇隱 
清談 
[吾國之大老觀（選錄）]  
　　吾國大老對於國民與對於外人。其不同。之點。吾欲分類而數之。謹略述於左。 
　　一曰髮對於國民則怒髮冲冠。對於外人則鬚髮皆白。 
　　二曰眉對於國民則豎眉似張飛。對於外人則低。眉如菩薩。 
　　三曰頭對於國民則昂頭天外。對於外人則低頭下。拜 
　　四曰眼對於國民則學金剛之弩目。對於外人。則如洛神之微波。 
　　五曰算對於國民則南孔上向。對於外人則屏息待命。 
　　六曰面色對於國民則聲色俱厲。對於外人則聲色俱麗。 
　　七曰口舌對於國民則肄口謾罵。對於外人則巧言花語。 
　　八曰肩對於國民則不負擔荷。對於外人則脅肩謟笑。 
　　九曰腰對於國民則身大可以十圍對於外人則腰折不須五斗。 
　　十曰手叚對於國民則百練之鋼。對於外人則繞指之柔。 
　　十一曰腿部對於國民則大踏步對於外人則請雙安。 
　　十二曰膽對於國民則大可包天。對於外人則小難比鼠。 
　　至於腦筋與心肝。則大老昏所未備。故無可徵引。謂予不信請諸大老一觀察之。 
雜錄 
[貪夫夢]  
　　貪夫欲得寶。屢謀不可得。因思成恨恩恨成癡。惘惘如有所失狀殊可憐。一日夢人語之曰。爾愛寶乎。果愛何寶。貪夫曰。金帛珠玉。吾力所能致。吾不愛吾。所愛國寶耳。然國寶旣不易得。即金帛珠玉亦佳。人聞言。一笑置之。人又語之曰。行用之金銀錢幣。胥謂之國寶。爾所愛者此耳。貪夫瞠目曰。唯唯否否。 
　　人又語之曰。歷代帝皇。傳國之玉璽。謂之國寶。爾所愛者此乎。貪夫復瞠目曰。唯唯否否。存此念者。大逆不道吾何敢。 
　　若人終不知其何所愛也。然貪夫欲得寶之心。未嘗須臾忘。 
　　人以其癡。愚之曰。寶在爾股。盍割取之。貪夫果割股。而寶杳然。人又愚之曰寶在爾指。盍斷指取之。貪夫果斷指。面寶亦杳然。人更。愚之曰寶在爾臂。盍斫臂取之。寶夫果斫。臂面寶仍杳然。 
　　人以其果癡也。又愚之曰寶在爾首盍斬首取之。寶在爾腹。盍剖腹取之。貪夫摇首曰股可割。指可臘。臂可斫。惟首不可斬。腹不可剖也。問何故。曰割股。斷指。斫臂。流血耳。若斬首。割腹吾且死。何寶之有。至是人悟其所以癡者。僞也。 
　　然貪夫欲得寶之心如故。久之又得一夢。謂愛之寶已得得。自上帝。賜貪夫狂喜。及醒。寶已亡矣。貪夫猶揚揚得意。向人述其得。寶之幸云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏議決試辦宣統三年歲入歲出總預算案請旨裁奪摺]  
　　奏爲議决試辦宣統三年歲入歲出總預算案遵章會奏請旨裁奪恭摺仰祈聖鑒事竊查資政院院章第十四條内載資政院應行議决事件一國家歲出入預算事件又第十五條内載前條所列第一至第四各欵議案應由軍機大臣或各部行政大臣先期擬定具奏請旨於開會時交議又第十六條内載資政院於第十四條所列事件議决後由總裁副總裁分别會同軍機大臣或各部行政大臣具奏請旨裁奪各等語試辦宣統三年歲入歲出總預算案係由度支部擬定於本年八月廿七日具奏請飭内閣會議政務處會同集議復於九月二十日由内閣會議政務處具奏請旨交資政院照章辦理並將原奏覆奏各一件原送總表四十册分表八十一册法部修正表一册陸軍部咨文清單一件咨送到資政院當經照章先交預算股股員會審查審查期内次第收到各衙門追加預算二十三册一併送付該股旋據該股員會審查完竣具書報告稱本股於九月三十日開始審查悉意鈎稽昕夕從事查此次預算本係遵照籌備清單試辦各省預算故内閣會議政務處奏交原案一省爲一統系而本院分股細則又係以事分科是豫算之組織與分科之方法不免衝突欲由分離之豫算求爲統系之豫算洵屬非常困難加以辦理豫算本係中國創舉前此旣無豫算案决算案援照比較欲逐欵逐項絲絲入扣又屬非常困難經股員會疊次討論僉以爲審查豫算固貴有精嚴之考核尤貴有確當之方針誠以豫算一事全國政治財政概係包括在内以政治論則中國現在情勢自應注重敎育實業交通等項以培養國家之元氣以財政論則豫算案内不敷之數五千餘萬追加豫算乂二千餘萬自應節糜費去冗員以鞏固國帑之現狀本此方針其審查結果於國家新政仍敦促進行而於浮濫經費則大有削减或以之彌補虧空或撥充軍事要需現計原豫算案追加豫算案歲出總共三萬七千六百三十五萬五千六百五十七兩經本股審查總共核减七千七百九十萬零七千二百九十二兩所餘宣統三年歲出二萬九千八百四十四萬八千三百六十五兩合之歲入三萬零一百九十一萬零二百九十二兩出入兩抵尚盈三百四十六萬一千九百三十一兩作爲宣統三年豫算案豫備費應由本院會同會議政務處具奏請旨飭下京外各衙門遵照宣統三年歲出歲入豫算案切實收支有可撙節之欵項仍須隨時核减如實有不敷應用必須稍予變通之處應由京外各該衙門繕具詳細表册說明確當理由徑行具奏請旨辦理决算年度田各主管衙門另繕此項表册咨送本院追認本股員會疊次開會多數意見相同等情嗣經資政院開會討論逐項表决多數議員贊成無異會議之時並由各該主管衙門到塲發議悉心斟酌彼此均歸一致總計預算全國歲入共庫平銀三萬零一百九十一萬零二百九十六兩八錢七分七釐全國歲出共庫平銀二萬九千八百四十四萬八千三百六十五兩二錢三分八厘以入較出尚盈三百四十六萬一千九百三十一兩六錢三分九釐除將各項詳細表册彚送内閣會議政務處查照外謹繕員總預算案及說明書清單遵照院章會同具奏請旨裁奪一俟命下卽由内閣會議政務處知照京外各衙門欽遵辦理所有議决試辦宣統三年歲入歲出總預算案遵章會奏緣由謹恭摺具陳伏乞皇上聖鑒再此摺係資政院主稿會同内閣會議政務處辦理合併聲明謹奏宣統二年十二月二十八日奉上諭已錄 
　　議决試辦宣統三年全國歲入歲出總預算案清單計開總計歲入共庫平銀三萬一百九十一萬二百九十六兩八錢七分七總計歲出共庫平銀二萬九千八百四十四萬八千三百六十五兩二錢三分八釐總贏三百四十六萬一千九百三十一兩六錢三分九釐歲入部田賦度支部預算之數四千八百十萬一千三百四十六兩二錢七分三釐資政院覆核之數四千九百六十六萬九千八百五十八兩二錢七分三釐計增一百五十六萬八千五百十二兩鹽茶課稅度支部預算之數四千六百三十一萬二千三百五十五兩二分二厘資政院覆核之數四千七百六十二萬一千九百二十萬二錢五分五釐計增一百三十萬九千五百六十五兩二錢三分三釐關稅度支部預算之數四千二百十三萬九千二百八十七兩九錢三分一釐資政院覆核之數四千二百十三萬九千二百八十七兩九錢三分一釐未增正雜各稅度支部預算之數二千六百十六萬三千八百四十二兩一錢七分七釐資政院覆核之數二千六百十六萬三千八百四十二兩一錢七分七厘未增釐捐度支部預算之數四千三百十八萬七千九百七兩九分九釐資政院覆核之數四千四百十七萬六千五百四十一兩四錢六分六釐計增九十八萬八千六百三十四兩三錢六分七釐官業收入度支部預算之數四千六百六十萬分百九十九兩七錢五分三釐資政院覆核之數四千七百二十二萬八千三十六兩四錢一分計增六十二萬七千一百三十六兩六錢五分七釐捐輸各欵度支部豫算之數五百六十五萬二千三百三十三兩一錢一分七釐資政院覆核之數五百六十五萬二千三百三十三兩一錢一分七釐未增雜收入度支部豫算之數三千五百二十四萬四千七百五十兩六錢五分資政院覆核之數三千五百六十九萬八千四百七十七兩二錢四分八釐計增四十五萬三千七百二十六兩五錢九分八釐公債度支部豫算之數三百五十六萬資政院覆核之數三百五十六萬未增總計歲入度支部豫算之數二萬九千六百九十六萬二千七百二十二兩二分二釐資政院覆核之數三萬一百九十一萬二百九十六兩八錢七分七釐計增四百九十四萬七千五百七十四兩八錢五分五釐歲出部甲國家行政經費共二萬六千七十四萬五千三兩六分八釐外務部所管第一外務部經費度支部預算之數二百九十二萬五千七百三十四兩七錢二分資政院覆核之數二百七十八萬三千二百八十七兩七錢二分計减十四萬二千四百四十七兩附註各使館經費美國遊學經費均在内各省交涉經費度支部預算之數六十一萬八千九百九十八兩 
 
 

Page 19

 
 
二錢五分七釐資政院覆核之數三十四萬三千七百二十六兩七錢三分二釐計减二十七萬五千二百七十一兩五錢二分五釐統計度支部預算之數三百五十四萬四千七百三十二兩九錢七分七釐資政院覆核之數三百十二萬七千十四兩四錢五分二釐計减四十一萬七千七百十八兩五錢二分五釐民政部所管第二民政部經費度支部預算之數一百八十四萬六千六百八十六兩四錢五釐資政院覆核之數一百八十四萬六千六百八十六兩四錢五釐附註京師巡警總廳等經費在内（未完） 
本埠新聞 
[組織宣講處之手續]  
　　大東門火神廟内東南城地方自治協贊會會員王志公君組織新年宣講處自元旦始至昨日止每日訂請名人輪流演講聽者甚衆大抵中下社會及婦女小兒爲多於地方自治個人道德頗有補助現聞王君又請某學堂及會員同志數人定於每星期日在該處演講俾開民智 
[密查浙省創辦自來水之實情]  
　　浙江諮議局前聞有人擬借洋欵創辦自來水公司迭次質問浙撫答稱並無其事并飭查拿造謡之人訊明懲治兹有翁某等具禀撫院集資興辦而一般人民因有前次借欵之說對於此事不無懷疑增中丞亦以此事内容如何未據明晰聲叙究竟有無攙借外欵情事非嚴密飭查不可業已委員於十三日來滬調查 
[中等商業學堂經費問題]  
　　江蘇敎育總會復商學公會陳潤夫等函云接誦公函以貴會所辦中等商業學堂需欵維持商將紗捐公所認捐項下分撥一半以資持久等因查敝會本年預算不敷甚鉅紗捐公所認捐一欵來函謂分助各處敎育之用敝會愧未能逹此宏願照原案定額每月約應繳銀四百三十餘兩自去年七月起僅據先後繳到銀六百兩積欠已在二千兩左右敝會日常開支亦頗因此支絀正在函催清繳中深以未克遵命爲歉諸君子均負商界一時之望羣策羣力籌一校經常之費輕如牛毛無庸謙退尚祈勉循前軌俾商校勿以費絀中止是則敝會之所希望也來函署名之李平書君即係敝會經濟部幹事曾將預算不敷情形函告請爲籌畫周金箴蘇寶笙二君即係紗捐公所董事王一亭君亦與聞公所與敝會捐欵之關係旣承以此欵見商即懇諸君子轉告公所執事人員從速將積欠敝會之欵悉數清繳并按月如額繳齊以昭信實聞公所收捐尚旺營謀接充者頗不乏人如願於繳清敝會捐欵之外另認商校捐欵敝會自當據情轉請立案以副諸君子維持商校之盛意 
[信船遇盜攔刼]  
　　全盛正大鴻源等各信局所雇之划船前晚由蘇州開駛來申經過虞姬墩地方忽被盜船兩艘截住去路有盜十餘人跳上划船將所帶銀洋信件雜物搬往盜船呼嘯而去昨由船夥戴連中偕同該處三十保八圖地保張雲洲至上海縣署報請勘緝田大令因别有要公遂委捕廳趙少尉前往勘視 
[再誌暗探拘拿寡婦之疑案]  
　　寡婦張黃氏被暗探劉鴻興指爲盜案要證拘送閘北巡警總局訊供不符已詳昨報兹悉劉探初擬往拿該氏同居之張炳生故禀明隊官汪禹臣前往掩捕適張他出劉與其妻張朱氏晤談之後不知如何忽將黃氏解案昨日覆訊劉又邀同朱氏到堂充作眼線裁判員孫大令詰劉以黃氏究犯何案起案之贓是否祗有獵槍兩枝劉則含糊以對大令遂加呵斥著將朱氏交劉帶出如有逃匿情事惟劉是問一面仍將黃氏看管候禀司法科長聶司馬再行究辦 
[法捕房待遇押犯之新章]  
　　法租界各捕房拘押人犯向章由捕頭問明年歲籍貫並令蓋一指即以便稽考兹因案犯衆多祗蓋指印難免錯誤因是敢訂新章自後凡有拘案人犯悉用西法器具畫出手足五指模型存備查考聞日内卽須實行 
[麥總巡調查巡捕勤惰之妙策]  
　　法捕房總巡麥蘭君近飭各捕房於巡捕調班時加添一班駐守捕房專備彈壓火塲之用大致已誌前報兹聞麥君尚慮各巡捕有遇警貪懶之弊特於前晚突至南陽橋華法交界所設得律風處遍發電話至各捕房託詞出有要事卽著守警各捕迅往該處聽候指示各捕房得電後立飭駐守各捕一律趕到不少一人麥君深爲喜悅温諭奬勉 
[巡捕爭奪抽頭之惡鬥]  
　　楊樹浦橋東堍楊姓房屋内近有探夥流氓紏衆聚賭前晚有落差華捕某甲與賭棍王阿鳳互爭抽頭大相鬥毆致傷王之面目王卽報告捕房請爲究辦迨由捕頭飭派探捕往拿各賭徒已聞風逃遁矣 
[船户糾黨局賭]  
　　向駕烏山船之竺阿虎（即夏阿三）及夏有元於十二夜紏串牌九司務方阿海勾引煤炭店夥管仁春謝阿玉等假太平弄王義興藥材行局賭騙洋致管謝二人輸洋數十元後向理說反被紏同賭棍李阿林李三林等多人在春在茶樓評理爭閙當由巡士拘解自治公所當值處訊問竺供認賭騙惟管謝二人共祗輸洋八元除諭令如數繳充皖振外着再各罰洋兩元其同黨鍾生財周生祥宋麥發貝容峯鍾順標等六人各罰洋五角管謝二人聽人紏賭亦有不合著各罰洋一元 
[廣益善堂施醫給藥]  
　　滬北廣益善堂定於二十一日起施醫給藥請定内科薛文元岑仲良王郁堂韓少懷李頌伯徐仁甫外科施鴻飛岑曙嵐眼科吕孟卿針科陳九臯兒科陳楨廷推拿女醫朱姑太各於單日到堂施診照方給藥另與内外專科張少雲侯鶴亭巢松亭丁甘仁巢仰峯巢鳳初徐少圃華正輔及傷科徐宗揚諸君訂定遇有疑難重症令病人自持該堂號票踵門求治不取醫金號費其藥仍由該堂給發 
[南社開會紀事]  
　　昨日正午十二時南社開會於愚園到者三十餘人午膳後開會由會計柳君亞廬報告新入社員及收支社金詳數繼社友暢叙衷曲合撮一影晚復開讌大慶樓彬彬儒雅極一時之盛云 
[城内]  
　　禮生何往○海防廳查司馬昨代滬道蔡觀察至邑廟拈香詎禮生顧沐生並不伺候以致無人賛禮司馬大怒立即移請上海縣田大令飭差將該禮生提案候訊核辦 
　　展期換照○禁烟分公所諭令各烟民將 
 
 

Page 20

 
 
所執小票倒換執照業已展限至本月十四日截止兹因尚未齊全續展五日至二十日爲止不再展期 
　　禁放風箏○巡警總局昨出四言示諭一道照錄如下　電線傳話　要政攸關　往來線路　整秩齊全　時當春日　爭放紙鳶　箏線一斷　電線受纒　傳話發電　多被留難　此等惡習　禁止宜嚴　兒童無識　家敎宜先　爲此示諭　各宜改遷　如敢違玩　不遵敎言　立即拿辦　决不姑寛 
　　扭獲偷兒○無賴王阿三於前晚十一時掩入太平街盤香弄楊雲泉家圖竊被楊扭交崗巡帶回一路分局拘留五天以儆 
　　道批五則○張其榮呈批查寶邑英册七百四十五號新契俞經發勘未復據禀前清仰寶山縣查明辦理具復周毛大呈批查英册七千二百八十五號新契前經札發查勘旋據呈請止丈尚未批行現據該民續呈以事經理處請准給契前來仰會丈局員迅即查明勘丈繪圖具復以憑核辦續呈黏發袁容禀批借海神廟爲校舍居住家屬實非所宜前經批令飭遷在案據禀前情仰上海　仍照前批轉諭遵照可也莊仁清禀批此案迭經批飭迄未據該廨遵辦具報殊屬寛延據禀前情仰會審官寶令即遵前批辦理並具復核奪切勿再延爲要抄黏並發陳源記禀批案經由廨訊斷所有張秉記已繳洋三百元自應先予給領餘仍照案飭追 
　　官事○招商局總辦候補道唐德熙昨日到道拜會上海縣田寶榮禀知由甯回申綢捐局委員補用知縣張運萬昨日飭丁到道禀請感冒假三天 
[南巿]  
　　學徒私逃○浦東洋涇鎭某繩索店學徒凌壽生前日被師呵責情懼逃出由二路三區崗巡查見帶局詢知年十四歲家住南巿高岸頭地方該局汪副巡官當即飭探移送自治公所請爲就近查明給予家屬　去 
　　乘機索詐○英租界西棋盤街高陞堂么二妓院某妓女近被狎客張金和勾引脫逃前日由鴇婦王吳氏在滬南鹽碼頭遇見張友談杏春冋之詢問談言能知張之下落乘機索詐洋五十元因此口角旋由二十九號巡士查見拘至自治公所當值處詰問談稱張住鹽馬頭鼎和小錢　樓上當值處即飭該鴇自往找尋談即斥退 
　　船夥捲逃○停泊洞庭山碼頭之嘉興航船户王潤生昨至自治公所報稱十二日午後被船夥周阿虎捲取鈔票洋五十五元龍洋二百六十元英洋四十餘元小洋一百五十角私逃無蹤恐其匿迹境内求請查訪當值處准即飭探偵緝 
　　認獲原贓○駁船户嚴全福日前失竊划子船一艘報由水巡查獲惟錨鍊繩索均已無着後在集水街某荳腐店内瞥見原贓當將店夥王福生扭至自治公所經裁判員訊據供稱由學徒徐阿二拾獲當票備本贖出旋又傳徐質明判合罰洋一元原贓給嚴具領 
[閘北]  
　　碾傷老人○住居义袋角朱姓家之馬夫周連生駕車不愼撞跌某老者碾傷手足由四路三區將周拘解分局飭將受傷人送院醫治再行核辦 
　　調戲女工○女工張王氏控蔚盛絲廠廚司孟阿興闖入伊家調戲等情經四路分局黃正巡官訊明屬實判孟笞責一百板具結斥釋 
[英租界]  
　　大哭大笑○陸翼臣與子永雲同寓寶善街泰安客棧一百十號房内近因永雲忽患瘋癲陸恐其出外滋事購一鐵練將子鎖閉内室詎昨日被其乘隙帶練逃出在四川路一帶手舞足蹈忽然大哭忽然大笑九百六十號華捕見之疑係逃犯拘入捕房捕頭因其語無倫次飭即開去鎖練押候核辦旋經陸得悉即投捕房訴明情由捕頭准予領回惟諭陸不准虐待將鎖練留存捕房充公女孩迷路○女孩王阿招因不辨路徑在路啜泣三百八十六號華捕見之恐其落入匪人之手當即帶入老閘捕房轉送公廨留候訊核 
　　沿街鬥毆○王小羊陳阿光昨在河南路將何紀福兇毆巡捕以其違章一併帶入捕房飭各存洋五元保出聽候公堂傳訊 
　　狎客爭風○戴秀祥趙德標二人前晚在福建路一百六十七號門牌雉妓院内爭風鬭毆戴被趙毆傷脚骨當即報由老閘捕房派探顧阿根查明情由將戴送往仁濟醫院醫治趙押候解廨訊究 
　　押店收贓○西棋盤街雙慶堂么二妓院失竊錫燭扦等物又河南路余洪德家失竊衣物先後報知捕房昨經包探將兩家所夫原贓在某押店内一併查獲吊存捕房候認查獲原贓○二馬路三百七十一號門牌竹器店主某甲昨在四馬路昇平樓門首被賊摸去銀表一枚旋由包探顧阿根在新閘派克路源盛押店内查獲原贓吊存捕房候認 
　　包探獲賊○王學生昨日竊取二馬路二百五十四號某姓家衣物當被包探蔣文彬查獲拘押捕房候究 
　　贓賊並獲○王德喜昨日闖入雲南路二十八號屋内竊取銅錫器具携贓逃出當被包探王梅生查獲人贓帶入捕房押候解廨訊辦 
　　美租界 
　　馬車肇禍○馬夫楊阿興昨駕馬車至漢璧禮路撞跌小孩徐阿狗致傷頭面由捕併送捕房即經孩母徐洪氏投案請辦捕頭諭將徐孩送院醫治再核 
　　設攤誘賭○沈永祥昨在天潼路擺設賭攤誘人賭博由捕拘送捕房押候解廨請辦口角扭毆○姚小林沈小龍二車夫將車停放朱阿善張阿寶徐阿興等店舖門前致起口角巨相扭毆由捕一併拘送捕房押候查辦 
　　車夫爭鬥○塌車夫陳小杭顧金成二人昨在元芳路爭運貨物互相扭毆致傷顧之頭面被捕一併拘入捕房押　究辦 
[法租界]  
　　重入捕房○積竊陳阿根開釋未久兹又在碼頭上行竊客商行李什物被探拘入捕房押候解廨嚴辦 
　　撞見竊賊○剪綹賊王三昨在城河浜行竊行人財物被捕撞見拘入捕房收押候辦 
[海上閒談]  
　　凡任納捐之義務者。必應享公共之權利。上海公園。爲公共游自之所。而我華人。獨抱向隅。久爲文明國主持公道之缺點。今自治公所禀請劉觀察力爭。觀察已備文照會總領事。公理所在。吾知各國領事。必能慨然允許也。 
　　社會事業。成敗全在一二有權力紳士之手。此一二紳士而熱心提倡公益。則公益事業無不興。熱心振興敎育。則敎育事業無不舉。熱心組織團體。則各種團體事業無不成立。倘稍挾私見。稍存一傾軋思想。則所謀之事業。無不中道破壞。雖表面上極力敷衍。滿口公理。而人早有以窺其微矣。迨主物議沸騰。而彼猶漠然罔覺。吾知事業之破壞。在旦夕間耳。願一船有權力之紳士其愼之。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院議員羅傑治水建議案]  
　　近年水患頻嬰召飢釀亂官吏幾等坐視紳民罔不束手何哉良由治之無法責任不明經費無著防之不豫所致水土爲民政之要闘非由主管之部提挈宏綱逐一規定循是以往不必兵戈國不國矣其救濟之法除必由專門科學因勢制宜外略就耳目所及建議於左 
　　其一在派人考察全國水道分别孰爲幹川孰爲派川孰爲支川川之涉數省者涉數府廳州縣者涉數村者其責任如何分負經費如何支配而且爲之編水利組合法俾自治團體有所遵循編濬川法俾國家與地方各引爲已責其經費亦由是而籌不然國家概卸責於地方寺方專仰給於國家上下相委水患愈烈國其殆哉 
　　其一在於水之上流或夾水之隄凡淺草森林可以牽制砂土者一一保護勿許人民剪伐近今水患除後言諸關係外皆上流森林砍伐殆盡隄堰童赤以致泥沙下崩塡壅故道凸於此即灌於彼現在江流漂塞黃河濁漲其他河水亦可想見不預爲之防民其魚矣請急編砂防法及森林法實施以蘇民命 
　　其一在使自治體先將惡水排除勿使惡水横溢侵入支川則陡遇大雨派川幹川之水直瀉文川支川又承澎漲之惡水數水混居一逢大雨淋漓身不能容滔滔勃勃不潰不止至排除之法不越别其溝渠燒其渣滓取其肥料農其餘潤請編下水道法俾民遵率夫下水旣别有道而支川之勢削矣 
　　其一在使支川流域低於幹川派川者截其業已與通之故道繞其道於幹川派川平坦之流域與之溝放且於支川設閘逐漲落而啓閉以酌劑乎水之盈虚附近之田灌溉有資而倒流之患庶幾乎息近來水患愈亟良由幹水之身高於支水幹水泥沙澱於支水支水附近之民初得所澱之沙洲爭相開墾旣淺且狹水無所歸逆性四溢由後之說患日以多由前之說水罔不治 
　　其一在使幹川派川之本身旣寛且直惟寛也水乃能多容惟直也水乃能捷下多容則泛溢之勢殺捷下則淳淤之潦泯由是築隄之費可省改道所餘之土可耕所謂惠而不費者矣至於隄用何形築用何料架用何橋則惟工師是計 
　　其一在急將全國劃爲若干土木區依水道之區域以爲監督區域區設監督局局長巡視區内土木工事局員則巡回局内或設臨時支局無論有無河道主管之地綜受民政部指揮監督夫土木不止治水而以治水爲巨請自此凡關國庫支出之水患必先設計次提治水及其預算案經政務處或内閣交議會議决分期實施惟是水道與陸道銜接有至密關係請急劃定國道省府廳州縣道里道分責修築並編土地收用法以爲收買民地標準皆治水之關聯要務也 
　　抑傑尤有不能已於言者國家之政須計其遠大而略其近小我國要政一壞於無整頓之法一壞於有法而苦於無費於是因循苟且釀成惡果如治水經費一事若决定應由國家全任或補助幾分之幾仍以欵巨容緩爲辭必致再因水患而民飢因民飢而盜賊其後患不可言矣應請咨商度支部忍一時支出之痛苦爲永遠治安之至計治河有効以數年所入之租稅及節省内亂之兵費抵補治水消費而有贏矣 
小說 
[軍情小說湘纍怨（三十六）]  
　　第八回趙管帶中宵苦戰楊慕福黑夜濳逃 
　　只說趙管帶放鎗打死了崔祿貞。正在心中歡喜。忽然背後馬蹄聲响。一股刀風。冷颼颼的。從腦後直劈過來。趙管帶大吃一驚。一時躱閃不及。只把身體往馬鞍上一伏。只聽得嚇的一聲。早把腦後的一支花翎。削得平空飛起。不知飛到什麽地方去了。趙管帶雖然躱過了這一刀。卻嚇出一身冷汗來。抬起頭來看時。早又見迎面一。騎馬。飛搶過來。一道白光。手起刀落。趙管帶來不及拔刀招架。乂前後都是敵人。没有躱閃的地方。没奈何只得把右脚甩開踏鐙。驀地裡滾下馬來。就地一個箭步。早跳出七八步去。剛剛跳出圈子。也不開槍。順手拔出刀來。一個旋風。滴溜溜的直旋到後面那個人的腦後。手起一刀。直把他連肩帶背。砍去了半截。對面的那個人見了。惡狠狠的催馬向前。舉刀就劈。趙管帶也不躱閃。只把頭往下一低。讓過刀鋒。就勢裡直滾進去。攔腰一刀。把敵人砍成兩截。重又飛身上馬。舉起槍來。把幾個凶悍些兒的敵將。一古腦兒。都打下馬去。那些革命軍見幾個頭目都已經死了。大家無心戀戰。奪路逃生。怎當得官軍兩面合圍攏來。槍彈就如雨點一般。把那班革命軍。逼得自相踐踏。紛紛亂竄。大半都被官軍逼下水去。那不死的人。一霎時都走得個乾乾淨淨。趙管帶查點軍士。死了五名。傷了十一名。却生擒了十餘名黨匪。果然是鞭敲金鐙。人唱凱歌。喜洋洋的一路回來。這且不提。只說王大老爺見趙管帶率兵去了。自已便帶着二十名親兵。想要去把守西門。忽然一想道。日慢。西門地方。比不得東門。是没有險阻可守的。况且樹林叢雜。西風正緊。萬一個他分兵放火。兩面齊攻。卻呌我如何抵禦。總要想一個虚張聲勢的法兒。呌他不敢進兵。方才保得這一縣的地方。想了一回。忽然想起株洲地方。有一個營弁。帶著一百名湘字新軍。駐紥在那裡防守地方。這個株洲。原是醴陵湘潭兩縣交界的一個村鎭。也算是個緊要的地方。如若他這一枝兵。能夠虚張聲勢的到這裡來。和我擺個樣兒。這就不怕了。好在株洲是通鐵路的。一會兒就到了。 
 
 

Page 27

 
 
國外新聞 
[英國海軍預算增加消息]  
　　十三日倫敦電云據每日紀事報載稱海軍預算增加並不甚巨斷無如外間所傳英金四百萬磅之多 
[斯波銀行員遇盜]  
　　十三日倫敦電云據德黑蘭電稱波斯國家銀行官員台爾頓君近赴伊兹特時在伊斯配漢之北遇盜被刼 
[日本南極探險船行蹤]  
　　十三日倫敦電云據鈕西蘭威林頓電稱日本南極探險船已啓椗向南極進發 
[銀價跌落原因]  
　　十三日倫敦電云薩米爾芒台格公司印發傳單謂銀價之落實由滿洲疫患所致而在大豆上巿之際跌落愈甚云 
[比京博覽會之小災]  
　　十四日倫敦電云據比京電稱博鑒會德國館之機器陳列室房屋忽然坍塌現已檢出屍身三具受傷人七名 
[日皇收買民心之計畫]  
　　十四日東京電云昨爲紀元節日皇特撥内帑日洋一百五十萬元以恤貧病此舉顯爲抵制無政府主義起見 
[波斯政府改革財政]  
　　十三日柏林電云斯乞斯脫君已由波斯政府簡爲改革財政員按斯君前曾整頓菲列濱羣島海關稅務（以上譯字林報） 
[俄國内地發現疫症]  
　　十四日栢林電云俄國阿斯屈拉城及白萊戈凡斯興斯克兩地近忽發現疫症數起 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
