# 1904 - 30 - 4911059

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[重印大字康熙字典出售] [  圖書集成局啓]  
　　康熙字典一書爲考求字音字　者不可不備之善本惜本　眷帙繁重不便携帶石印定跡過小又費目力閱者憾焉兹本局特將前已　　之鉛版重印校讎縝密髮憾無遺　部定價碼洋三元卽日出售賜顧者請向申報館申昌書室購取可也此佈 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採入無一遺漏其中更有不經見之書如明刻于愼行讀史漫録王榖讀史管見魏禧史論尤侗看鑑偶評夏之蓉讀史提要等類不下數百種一一搜録并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之　凡三百零八卷訂二十八本欲購者請至上洋三馬路申報館申昌書室及各書坊均有代售 
[尚賢堂肄業生秦百里開智培才篇上]  
　　白開闢六千餘年共創立三百餘國問有能金湯永固元祚靡休者乎無有也問有能工　相將太和久煦者乎無有也是故其興也忽焉其衰也亦忽焉其治也忽焉其亂也亦忽焉彼埃及之威猶太之盛羅瑪之權蒙古之勢而今安在哉然求其何以興何以衰何以治何以亂稽古之士莫不曰天命天命而實未盡然也盍觀乎祖龍築長城搜金器焚書坑儒自以爲子孫萬世之業也而不知失天下者卽爲其子盍觀乎彼得遊泰西舉新政因材施教自謂復祖宗累世之光也而不意强俄國者卽在此人古人云國家之盛衰視乎人才人才之臧否視乎學校豈不然乎豈不然乎我中國夙號文邦久稱樂土文周孔孟之敎忠孝爲本廉讓爲用凡有血氣者莫不尊欽宜乎聲教日張遐邇共服矣然而以之肇王者之基則可以之攘霸者之業則不可以之治閉關之世則可以之應競争之時則不可蓋今之天下一兵戰商戰學戰之天下也而兵戰勝人者不如商戰商戰勝人者不如學戰誠以學也者商之本兵之源也我中國自弛海禁以來時勢日非國祚日薄以言乎兵戰而首敗於　次　於英法次敗於日本　　　　　　　軍　師失地賠欵行　　兵　不足恃也以言乎　戰而　西　　之　　　　商之產業　東徵逐之地　　　商之利權且茶　爲我天　之利今亦瞠乎人後矣則商戰不足恃也以言乎學戰而文士埋頭故紙庸儒醉意虚文叩以聲光電化而不知詢以天文地理而不曉卽或遊學異或乾愓實學而求其不襲皮毛堪造國家有用之才者能有幾人哉則學戰更不足恃也嗚乎外强虎視内匪鴟張嗟斯民之已溺痛大陸之將亡識時者方著書立論以冀挽回萬一頑固者猶鋪糟啜　終屬補救無方然則爲之奈何哉乃有李公啓東者美國博學士也蒿目時艱熱心協助設尚賢堂於上海以開我國之民智以培我國之人才美哉此一舉焉夫我國之民智誠有待於開也伏處鄉隅少見多奇一遇異言異服之人罔不羣起誹辱而於是焚教堂殺教士之案出矣試思此六十年間我中國所以疉受巨禍者非民智未開之故乎今得公按期講學諄諄誨戒首明列國政治之異同次明中外條約之利害務使聞者彼此釋猜忌之心東西樂昇平之福是誠開民　之上策也抑我國之人才又有待於培也用非所學學非所用一遇民教交涉之案鮮能持平辦理而於是削土地索利權之機乘矣試思此四五戰我中國所以屢次敗北者非人才未培之故乎今得公下帷教授善誘循循發東西有用之實學示古今不易之經濟務使卒業者處可以覺世出可以匡時是誠培人才之要訣也噫嘻公之惠我中國多多矣他日者外交有才棄方隅之成見内治有才消　苻於無形則我中國之富强可企足而待而尚賢堂之名譽亦永垂不朽矣 
[電傳宫門抄]  
　　昨日午後三點鐘越三十分時京師友人專電告知本館云十二月十二日皇上召見軍機大臣及鄭德霖是日並無明發上諭 
[日籌戰務]  
　　昨得日本友人來書云東歴一月二十一日至十二月初三日淸晨十下鐘越三十分時日本樞密院正議長伊藤氏副議長東久世氏顧問官林氏九鬼氏翰長部筑氏書記官穗積氏河村氏柴田氏同赴宫中東　間覲見日皇詔令會議各項軍務一爲海軍省所管之事卽海上號令一爲陸軍省所管之事卽戰時檄調軍隊事宜一爲遞信省所管之事卽傳遞羽檄及酌改郵政人員擇人任用等情旣而商之陸軍大臣寺内氏遞信大臣大浦司代理海軍大臣正任次官齋藤氏鐵道局長犬塚氏擬就條陳請議長伊藤氏入奏未幾外務大臣小村氏對衆朗誦上月二十八日詔書備詳俄日交涉巓末至十二下鐘越十分時始退大約日内卽有緊要詔令下頒矣 
[日舉國債]  
　　日本友人來書云俄日搆怨以來日人汲汲備戰政府豫籌兵費擬貸國債一億萬圓旣於東歴二月下浣舉行刻已印成債劵矣 
[俄盼調人]  
　　日本大阪某日報云華歴十二月初五日中國間駐俄羅斯大臣吳馨吾星使電達外務部略謂俄廷見日人堅持初意不得不姑予曲從甚望有第三國出而調停俾戰事得以冰消瓦解本日召見日本駐使栗野氏大約卽將此意與之密商也 
[俄購日貨]  
　　日本大阪某日報云邇日我日派駐牛莊領事某君電告政府大旨謂俄國東淸鐵道行政部招人投票承辦火車所用烟煤及鋪墊鐵軌之枕木西歴去歲十一月二十號及二十三號在哈爾賓開票定價共購煤一 
 
 

Page 2

 
 
千萬布度枕木一百六十二萬株溯自俄日齟齬以來我日各煤商相約不與俄人交易乃哈爾賓一埠業此者忽改初衷以致枕木及煤竟入俄人之手是可異也 
[兵事閒評]  
　　昨得日本友人來書云世人每謂日本兵士之所以見長能於彈丸如雨之中呐喊揚威奪人土地雖至瘡痍滿目依然賈勇直前俄兵則不然其長在於固守靜如山嶽鎭日屹然卽使百人之中只賸十人猶是力守巖疆誓不退却與日兵之聲如霹　者大相反他日兩國陸軍交戰書之史册亦亘古一大奇觀也 
[滕六爲災]  
　　日本大阪某日報云頃得札　電音悉東歴一月二十二日其地天降大雪海中一白無垠致溺死漁人三十五名又有二十八人壓斃雪中又得富山電音知是日富山縣屬婦負郡山手大長谷村等處平地積雪一丈三尺有奇亦非常之災異也 
[美擴海軍]  
　　美京華盛頓來信云去年美國造成戰船一艘木尼托洛式兵船四艘破壞敵艦之兵船十二艘水雷船一艘潛行海底之水雷船七艘若非各廠工人糾衆停工則尚有戰船二艘巡船五艘可以克期報竣核計是歲之杪歸海軍部所轄者共得二百五十三艘另有老朽不適於用者二十三艘目下造而未竣者共戰船十四艘帶甲巡船八艘保護海口之巡船九艘行駛内河之巡船一艘通用之砲船一艘銅質水雷船六艘西歴上月二十九號海軍部人員會議於上議院擬將海上兵備大爲擴張俾得列於第二等海軍中 
[中國防邊]  
　　日本大阪某日報云中國以俄日齟齬未已恐啓戰端特調兵士二十餘營以固邊陲并保衛山海關鐵路然中國旣宣布局外中立之旨又於戰時將鐵路派兵戍守恐俄人終不免嘖有煩言也 
[吏部議覆汪侍御奏變通明保人員班次摺]  
　　奏爲遵旨議奏事内閣抄出光緒二十九年九月二十七日奉上諭御史汪鳳池奏中外保薦人才冐濫甚多請加裁抑等語現在時事多艱朝廷求才若渴原期甄拔得人近來保薦各員固不乏可用之才而瞻徇情面濫登薦牘者亦復不免嗣後内外臣工務當核實薦舉汲引眞才不得稍有冐濫以副朝廷實事求是之意至所稱明保各員無論候補候選酌定班次各節著吏部議奏欽此欽遵抄出到部查原奏内稱爲政在乎得人而欲拔眞才須杜倖進近來以來中外保薦人材送部引見者接踵而至其中固不乏出衆之材而才具平常濫登薦牘者亦復不少甚非所以勵人材而端士品也應請明諭中外大臣保薦人材務須矢愼矢公不得仍前冐濫並請飭下吏部將明保各員無論候選候補酌定班次與各班相間輪用無任一概佔先其有應繳捐免保舉及留省銀兩者應令一律照章補繳方准輪選輪補以昭平允而杜取巧等語查定例各省奉旨命往或督撫題明留於該省候補者無論應題應調之缺令該督撫酌量才具擇其人地相宜者悉准酌量補用又欽奉特旨以何項官員留省卽補及明保人員引見奉特旨以何項官員留省補用儘先補用遇有缺出悉准該督撫酌量先儘補用不積各項班次之缺又奉旨卽用及奉旨以何項官員儘先選用人員無論雙單月不入班次卽行選用又截取人員選班按照例定正額銓選外雙單月各積各缺無論何項班次是否積缺銓選二缺之後插選截取一人又部選之缺輪應截取插選時先儘各項卽用人員銓選各等語臣等查各省明保人員引見奉旨賞給官階班次臣部歸特旨班内遇有缺出准該督撫酌量補用是特旨人員旣經明保其才具能否勝任該督撫必灼見眞知故遇題調要缺及留補選缺專歸該縣撫酌量補用並非一任佔先自毋庸另定班次其明保引見奉特旨卽用卽選人員向係不論雙單月卽行選用該御史奏請酌定班次臣等公同商酌近來明保人員逐漸加多各項班次稍形壅滯惟究係特恩擢用人員未便率議更張查截取人員資俸較深且係奉旨記名若慨令明保特旨人員佔先未便向隅擬請嗣後明保特旨卽用人員如與截取同時到班先儘截取人員用過後再用特旨卽用卽選人員如此略爲變通則特旨人員不致統壓各班矣其由捐納勞績復經明保候補候選之員有應補交捐免保舉及留省各項銀兩臣部於該員赴部引見時按照定例辦理謹將臣等遵旨議奏緣由繕摺具奏伏乞皇太后皇上聖鑒謹奏奉旨依議欽此 
管學大臣議覆嚴選師範變通新進士入堂肄業片○再六月初八日承准軍機大臣交片本日御史張元奇奏各省學堂宜嚴師範又奏本科進士入堂肄業可否酌爲變通各摺片均奉旨張之洞會同管學大臣妥議具奏欽此等因並將原摺片抄交前來查原奏請嚴選師範振興實業洵爲知本之論現已擬有初級師範學堂章程各省不難照辦京師現設師範館亦擬卽改照優級師範學堂章程辦理原奏又稱蒙學但課中文俟考入中學堂後再習西國語言文字等語該御史所謂蒙學即指初等小學而言臣等現擬小學堂章程卽嚴申此禁凡初等小學堂概不令兼習洋文高等小學堂亦須斟酌地方情形辦理其可兼習者亦不准占讀經時刻與該御史所見正同至另片稱本科修撰庶吉士中書主事悉入學堂肄業博采衆論尚有不便擬請酌爲變通或擇年歲合格其年長者聽之或考定額數其額外者聽之等語查此次欽奉特旨凡藉進士之授京職者一概令入學堂原欲使向業科舉之士增益普通學識講求方言以期皆能通時務而應世變用意至爲深遠自未便限以額數轉開趨避之門惟其中年齒較長有不能强就學堂程度者亦屬實在情形臣等公同商酌擬定一格凡新進士年在三十五歲以下者無論翰林部屬中書均令一體入進士館肄業並酌給津貼銀數由各該進士本籍省分籌解交大學堂按月轉給俾資旅費而示體恤不准託詞規避其年在三十五歲以上自審精力實已不能就學者准其赴部呈明改就知縣分發各省與本科卽用知縣一律較資叙補其自願留學者聽似此量爲變通自可免遷就入學有名無實之弊矣所有臣等遵旨核議緣由謹合詞附片覆陳伏乞聖鑒謹奏 
[皖路將開]  
　　蕪湖訪事人云皖北鐵路現擬自浦口開築直達南信陽州名曰浦信鐵路已由督辦盛杏蓀宫保派令委員督率洋匠會同履勘樹立標志惟尚未知何日始克開工也 
[商政設局]  
　　厦郡訪事人云厦門近設商政局由督憲李勉林制軍札委黎觀察國廉爲總辦舊有之樟腦保商等局均歸併於内議定章程六條一爲保惠所專司招商建設學堂譯書譯報頒行商律禁令發給專利文憑及一切激勸保獎之事一爲貨殖所專司開墾樹藝蠶桑畜牧及一切農務應辦各事一爲藝術所專司機器製造鐵路礦產設電招工聘請工師技師等事一爲會計所專司稅務銀行貨幣估計品物價值校正度量權衡及一切經費帳目之事一爲陳列所專司陳設品物配合宜忌評定良窳各業賽會及一切水陸轉運之事一爲調查所專司查察内地土產外來貨物時價上落銷市通塞民情喜惡及一切記載報告收發文仵繕冩電報之事 
[募勇述聞]  
　　漢口訪事人云俄日齟齬一事迄今尚未和平鄂中大憲思患預防擬募勇若干營擇要防守 
 
 

Page 3

 
 
[疁城警察]  
　　嘉定友人函云警察一事奉旨施行然下邑偏隅迫於經費無著亦尚有未盡遵行者嘉定縣吳悅生大令以安靖閭閻此法最善爰委黄仲文少尹黄少琴明經於十一月初設局開辦選擇各勇日夜站街採捕房章程令各勇按時更替輪流巡緝除暴安良一月以來宵小絶迹成效昭著紀之爲有官守者風焉 
[鄉董朘民]  
　　金陵訪事人云此間奉行新政開辦淸賦督墾等事宜藩憲恐書差鄉董保約人等藉端需索早有禁止之文詎意各鄉董事視憲示若弁髦如江甯縣南鄉陶吳鎭江雨生小丹陽王宗英秣陵關王俊仁陸郎橋方立義江寗鎮王元忠板橋戴雲程張大衡朱門龐世金沙洲圩曹正淸趙士樹等皆稱面奉縣主袁大令諭向民私索錢文田地之原熟者每畝十文新熟者一百文報荒者五十文山塘每分五十文房基與田地不同不能種稻亦每間索費二十文一時民怨沸騰咸有思亂之意小丹陽板橋均已有人告發而高據琴堂者置不深究豈各董之索費果爲該縣所許耶當此民不聊生何堪更受朘削激而生變不可不防現聞紳士多人將聯名禀陳民間受累情形冀地方大吏一除此弊也　 
[鷺島客譚]  
　　厦門訪事人云上月二十日爲寓厦各西商賽馬末一日因鄉民與西捕互相滋閙未克竟事爰於二十一日補賽一天道憲延觀察商之各國領事不再派出西捕另飭防營練勇二百名到塲以資彈壓領事允之○福建水師提督楊西園軍門殁於省垣寓所上月二十七日由家屬在厦門本署設靈開吊一時素車白馬爛其如雲○上月二十七日晚興泉永道延少山觀察接到京中來電驚悉封翁德靜山漕帥病殁京邸觀察卽遵制成服一面電禀省中各大憲委員接署○厦門某洋行杉板船户名木瓜者向與地棍某甲等有仇上月二十九日晚木瓜在蕎巷街某烟館吸烟適甲等相繼而至言語齟齬忽起釁端甲袖出利刃亂砍致木瓜腦後及肚腹等處均受刀傷恐難免有性命之憂也○石碼通判彭别駕蒞任以來關心民事現因冬防吃緊特捐鶴俸將各處栅門修整并派人嚴查飯鋪烟館不准留客住宿某日聞有某奸商運米出口立卽簽差拘案按律究辦以儆效尤○厦門各營勇丁前奉諭旨裁减後大率散處四鄉並未遄回原籍上月某日忽糾約多人至前提署文案某君處向索川費某君不允各勇互相滋閙聲勢洶洶幾釀巨禍水師提督中軍李參戎聞悉卽帶領勇丁多名馳往彈壓事始寢息○有三江人某甲者家住厦郡東門外袋皮角地方本月初一日晚突來匪徒四人持刀破扉而入甲與之抵禦卒以衆寡不敵被匪用刀剌傷肚腹立時殞命甲妻訴知地甲令禀廳勘騐鄰居恐遭疲累賄通地甲匿不報案事隔二日甲妻訪知其事卽奔廳署喊控廳憲駱司馬卽帶同刑仵人等到塲相騐填明屍格飭令備棺收殮甲妻跪求伸雪並訴地保受賄揑報情事司馬略詰數語隨帶左右鄰並地保至署訊核一面簽差嚴拿兇手到案懲辦 
[江漢珠光]  
　　漢口訪事人云日前漢陽府琦瑞卿太守特赴新關查閱一切詳詢多時始命駕而返○鄂垣獵馬廠新設女學堂報名投考者有二百六十名之多而與選者祇六十名想日後尚須推廣也○洋火廠一帶地方遼闊良莠不齊際此歲律將更不免有宵小之徒乘間竊發夏口廳馮少竹司馬有鑒於此特飭張信臣千戎募勇數十名常川駐紥以衛閭閻○近有中西商人遞禀兼督端午帥欲在漢口創設水電公司午帥以督憲張香濤宫保回任在卽答以俟香帥返鄂然後核准施行 
[儲憲來申]  
　　昨日江蘇督糧道陸申甫觀察由蘇來滬就海運局小駐行旌午前上海縣汪大令赴局謁見午後觀察乘轎赴道轅拜會蘇松太兵備道袁海觀觀察繼至縣署謝步汪大令飭丁擋駕 
[飭查營地]  
　　浦東柘林營都司周明馨都戎查悉二十四保内有前築砲臺之基地三十餘畝被民間侵佔並由前充是圖地保沈貝卿盜賣若干畝函請上海縣汪瑶庭大令查丈設法歸還大令卽飭現充地保倪瀛洲往查前晚傳倪研訊倪供小的查得砲臺基地在河塘外今均係民田無從查丈且小的接辦之初諸事不甚熟悉沈又避匿租界置之不理不知其中一切細情惟聞鄉衆傳言若必淸丈歸營勢將聚衆出阻求鑒大令謂周大老爺言及營中有老卒尚能指明地址本縣卽著此卒隨爾勘丈如民間執有方單糧串自當照單劃出如敢霸阻定行拘案訊懲倪唯唯遵諭而退 
[南市火警續誌]  
　　前晚本邑南市小東門外陸家石橋南首集水街順興鹹貨行廚房内遺火積薪頃刻冐穿屋頂幸經城廂内外各洋龍飛馳而至汲水狂澆旣而租界救火會中人亦驅皮帶車及救火器具在小東門外沿浜取水恊力救援始烟消火滅是役也僅燬去順興一家樓房三幢比鄰各鋪雖受虚驚並未殃及 
[禁約流氓]  
　　本邑西門外巡防局員李浩然二尹日前特出告示分貼通衢大旨謂棍徒流氓結黨横行有害地方歴經嚴拿究辦查近來西門一帶茶館烟間酒店等處常有此種不法之徒三五成羣聚集其間吃講茶講烟爲拆梢地步該茶樓等貪其生涯不顧利害任其滋擾訛詐愚懦受害實非棧鮮甚至兩相毆扭打毁什物遇事生風無所不至似此行爲殊堪痛恨若不嚴拿懲辦何以安靖地方除飭各圖地保捕役人等訪查拿究外合行出示嚴禁爲此示諭各茶館烟間等知悉嗣後不准有吃講茶講烟情事如敢故違准該茶樓等先行來局禀明以便派役往拿懲辦倘該茶樓等縱容滋事一經察出并究不貸 
[上海縣署瑣案]  
　　前日雉妓花瑞寶陸琴書偕投縣署求准從良當晚縣主汪瑶庭大令升堂提訊花妓供小女子年一十有九原籍蘇州某邑自幼寄居滬上前由母親押入四馬路胡家宅野雞妓院賣娼收去身價洋銀三百元今已四年母親已故小女子不願久墮風塵奈因鴇母異常兇惡故與同院姊妹陸琴書奔投案下叩求超拔陸妓供小女子與花同鄉前被拐匪騙賣與野雞妓院共得身價若干小女子並不知悉小女子在彼處迎新送舊已閱八年今已二十五歲鴇婦尚不許從良求恩作主大令准如所請令值日差送至普育堂留養由董事擇良婚配○西門外巡防局員某君派差將形跡可疑之李桂亭王銀橋及在李身畔搜出之尺餘長尖刀一柄移送到縣太令提訊之下李供小的係湖南某邑人旅居滬上每日往招商局扛煤藉資餬口夜間宿於西門外茅山殿曠地上前晚因往飯店中果腹被局勇巡見指爲竊賊拘獲送案求宥大令問此刀何用供稱在鄉時刈取野菜又問爾在局中供認曾在砲隊營當勇丁裁汰後無業可圖究有此事否笞稱小的並未爲勇大令以其供語支吾喝責一百板質之王供小的係湖北某邑人賦閒已久現住法界新街某小客棧日間效伍子胥吹簫故事與李桂亭素不相識前晚沿途求乞適與李遇偶爾絮語被勇拘獲叩乞施恩大令謂時已二鼓將往何處乞食顯見妄言著一併收押尖刀儲庫備查 
[更正]  
　　初九日本報紀今春駐本邑徐家匯天主堂之江南大主教姚宗禮君創議從徐家匯開築馬路直達佘山云云兹晤姚君稱此事非其創議聞工部局開築馬路逕通佘山先數年已議及於此第與天主堂並無干涉也更正於此以存其眞 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[局員執法]  
　　福州訪事人云南街宫巷口慶成炒飯館主人林環弟前因閩縣差役林依犬等强賒不允　成仇怨旋復糾黨並邀謝生同往沽飲突於杯盤中檢出蜈蚣兩裁指爲有心下毒大肆咆哮正在無可理喻之時適緝捕局委員彭岳峯司馬道經其地查悉情形將一干人帶回局中詰悉蜈蚣色黑而堅謂林差曰時届隆冬諸蟲俱伏此物何自而來卽或屋上偶然墮落一經烹煮亦應爛熟色變今如所供之物其爲爾等自栽圖陷不問可知爾等奉公之人理應守法今乃恃勢索詐一至于此尚復何辭本委視民如子嫉惡如仇雖爾係閩縣羅大老爺所用之人亦未便稍爲徇庇卽喝令將各差分别重責復謂謝曰爾係讀書明理之人應知自愛何得與胥差爲伍荒謬已極今姑免究著交人保出從速改過自新一時觀者無不鼓掌稱快 
[東越歸鴻]  
　　紹興訪事人云日前府試當頭塲點名時衆忽大譁謂有某童旣係冐籍且復雇人槍替咸欲飽以老拳提調山陰縣湯愼允大令諭以婉言并將某扣考始免滋生事端然場中仍語雜言哤至午後熊再靑太守親坐大堂監收試卷始覺稍靜○越郡迭奉大憲札催興辦警察奈以經費無著且值首縣更調故至今仍未舉行刻有紳商禀請府尊熊再靑太守創設淸道局太守允之委分紹差遣之周少尹總理其事按城廂内外分派司董各就鋪户居民集捐雇夫挑除積穢是亦地方之要政也○邇來餘姚縣境盜風甚熾類皆土著光棍糾合販鹽私梟以致越貨殺人視爲常事趙村某農家一月之中連劫三次某日西門某錢鋪正在估看洋銀突被匪徒攫去殊足爲閭閻之害也 
[上海巡局紀事]  
　　前日十六鋪巡防北局勇丁某甲因擅拘某姓到局私行管押訛詐洋銀時適局員陳仲賢二尹因公他往迨經人投報保甲總局總巡朱森庭明府得悉勃然震怒立提某甲到案訊明供認不諱命重笞二百板將卯各斥革然後枷號一月示衆○前日歹人張秋生僞造酒燭票四紙倩施雙慶送至南市鍾姓家圖得力錢經司帳人察破扭控二十三七錢巡防局請究旋經鍾姓查得張確有親誼遂投局訴請免究得以一併釋出○前晚大東門外合順猪作被賊潛至内室竊去衣服雜物開明失單投十六鋪巡防南局請緝局員賈參軍允之 
[英美租界公廨晚堂瑣案]  
　　前者周明泉扭控婦人吳何氏卽李吳氏濳自逃避等情經讞員鄧鳴謙司馬訊供著傳氏父厚卿至案給領前晚司馬升堂復訊有李本富者投案聲稱小的向爲木匠今夏赴江寗工作不料妻子吳氏出外傭工竟被錢連生等拐賣與周明泉前蒙訊明著傳氏父認領小的聞信特來剖陳叩求給領吳氏供本富確係小婦人之夫司馬謂爾前供夫在天津今李在金陵且姓名亦與前語不符究竟有何糾葛答稱小婦人一時糊塗不敢妄認求察司馬著將氏還押俟李覓到店鋪具保方准領回○前者陸源昌珠寳等店控龔起霞騙去珠寳經司馬訊明諭令從速理淸在案前晚司馬復訊龔供利昌等三家之事現已理明尚有兩家叩求寛限司馬以延宕不理著責手心二百下還押限三日理楚違干血比○張東生控施徐氏吞没衣包等情前晚司馬提訊氏供小婦人並無此事實遭誣指尚求明察司馬著還押候傳原告到案再行訊奪○王愛堂控謝徽生吞没繭價洋銀前晚司馬提訊王供稱與謝合購繭子各出股本洋銀三百元今查各帳被謝吞没一百六十元向之理論反被行兇求究謝供進出各帳均有帳簿不難查核司馬著將謝押交妥人保出候吊帳簿及股據再行核奪 
[英美租界公堂瑣案]  
　　瞿掌林楊鳳林串竊某洋人脚踏車一輛報由包探李星福連牽涉之姚阿炳拘獲解案訊供押候查辦昨日李探將一千人解請復訊禀稱瞿竊得此車寄匿楊鳳林床下經小的前往搜出請爲究懲襄讞委員王松丞剌史商之英總領事署繙譯官寳述德君判將瞿楊各責三百板瞿押四月楊押兩月贓給還失主姚無干省釋○水手石毛囡王金壽行竊三井洋行棉花七袋倩華谷氏李谷氏所駕駁船裝運報由水巡捕黄鶴林獲案請懲剌史判將石責三百板發押捕房一月王責三百板押半月兩氏各罰洋銀一元外並將船拍賣充公○成衣匠陸阿和李金水霍錫卿私將胡潤卿倩製之衣料質銀花用報由包探竇如海拘獲吊到原贓解案請懲剌史判各責二百板發押捕房一月○盧錫林在恒泰土棧習業乘間串同棧主游海之戚張夫芝等四人行竊小土報由包探方長華將盧拘獲解案請訊游投案請將徒從輕發落剌史判責手心一百下發押捕房半月○丁和尚私販小錢九十餘千由包探陳金標拘獲解案請懲剌史著押候過堂訊明再核○鮑阿林店學徒朱裕昌乘隙行竊鈔票洋銀二百元寄匿此鄰皮箱店學徒金順寳處經鮑報由包探倪順泉獲案請追時有金之姊夫徐生林投案聲稱小的願將此欵照賠叩求免辦剌史以朱指供確鑿未便姑容判將朱免責發押捕房六月金發押捕房九月○葛松濤行竊顧生林家脚踏車一輛報由包探倪順泉獲案請究剌史判責三百板發押捕房兩月○王金桂行竊河輪局棧房内綢縀十四疋被流氓孟血林向之訛詐報由包探徐阿華獲案押候查明再核昨日解請復訊剌史判責三百板發押捕房九月孟無干省釋贓給還失主 
[法租界公堂瑣案]  
　　寗波人沈文耀向在法界宋晉泰靛靑行爲執事去年自至南市十六鋪開設萬泰藥材行與香港時有匯票往來至歲底向萬昌源裕兩行商借銀二千四百兩墊解匯欵至本年二月萬泰閉歇將房產抵補外尚少銀一千五百兩訂期十一月底准付届期避不見面萬昌源裕兩號主袁尚貴王慶長具控法界公廨昨日讞員魏蒓塢大令飭提到案包探傳同原告及附追之均康錢莊執事周錫章一併解案請訊袁王伸訴前情周求追往來銀八百六十七兩有奇質之沈文耀供袁王兩家之欵除將房產抵償外只欠銀九百餘兩求准交保出外與周錫章之欵一併淸理大令判交的保著沈將詳細情形明白補詞俟下期復訊核奪○胡泰生禀稱去年某月吳泉生向小的購買川土七百三十八兩計銀三百三十餘兩除收過外尚欠二百五十四兩吳將此土轉賣劉姓令小的前往收銀詎此銀吳已收去及小的轉向索取吳即於當晚附輪船往天津至上月在四馬路相遇扭送捕房轉解案下求請嚴追吳泉生供向買川土帳目早已結淸小的前往天津胡尚來送行安得有欠銀之事大令判交保俟下禮拜一復訊核辦○上月某日陸阿裕控江裕輪船司事王金甫欠洋銀七百五十元圖賴不還奉大令訊供判交邵麗元保出理處迄今日久延玩不理原告迭次投追昨日大令飭傳保人邵麗生到案限一禮拜内將王交案訊追○本月初五夜法大馬路新大洋貨店洋箱内失竊洋銀五百元連日嚴加查核知爲店夥葉畹靑所竊當卽告知伊兄葉岱靑盤詰之下始則不肯承認迨送入捕房管押始認照數賠償卽由伊兄保出繕立單據訂於初十日照數付還届期忽又翻悔昨日新大執事汪小圃將葉畹靑與伊兄岱靑送案請追汪伸訴前情並稱寄贓某處均已知悉葉畹靑供洋箱鑰匙由帳房執管小的豈能竊取葉岱靑供被逼不堪立此筆據大令謂旣有筆據事非無因姑准仍交原保著汪邀同見證下期來案候核○陸金大張敬章禀稱上月十四日失去小孩兩口查知爲談王氏劉子林賣與潮州人陳敬記報捕拘案　追陳敬記供買得男孩一口轉賣與表兄帶回潮州大令判一併管押限十日内將孩交案 
美租界捕房紀事○前晚瑪利遜路某烟館值堂人某甲因與烟客某乙細故兇毆突將磁器茶壺向乙猛擊傷厥頭顱經三百三十二 
 
 

Page 10

 
 
號巡捕一并拘入捕房捕頭察得乙傷勢尚無大碍令將甲押乞丐牢一宵以儆○前晚梁上君子楊阿裕掩入蘇州河畔某姓船上行竊鐵練及布衣等物携之而逸適爲包探陳洪德所見連贓帶入捕房捕頭令押候解送公堂禀請讞員鄧鳴謙司馬訊辦 
[醫院紀事]  
　　昨日午後江北人張順法貧無聊賴貧不欲生行至外虹橋　聳身躍入河中圖與波臣爲伍幸爲五百七十四號巡捕所見急爲救起雇車送入捕房捕頭見張衣服淋漓令轉送同仁醫院將衣烘乾再籌安插○昨日漆匠陳子卿在美界漢璧禮路發昌祥洋貨店門首高處工作偶不經心頽然墮地傷厥頭顱血流如注經店主送入同仁醫院求治未識能保無性命之憂否 
[上海六馬路仁濟善堂籌振公所施子英經收山東等各處賑捐十一月初一至廿九日第一百十二次淸單]  
　　初三日怡樂居善士洋五十元隱名氏求佑次子無災病洋一元初六日無名氏洋八十五元宋和尚官求病愈洋三十元無名氏求得子洋念元無名氏求腹脹氣阻洋十五元高徐氏求病愈蔣顯吳爲長子病愈還愿各洋十元無名氏洋五元初七日永兩子免災易養人洋十元求平安人五元車邏來信無名洋一元初八日郝門沈恭人經募本洋一百元又自助洋五十元初九日隱名氏洋二元十三日程百泰求合家平安洋二十元顧隱名求乳核全愈消災延壽二元高平如銅洋二元十四日楊金榮求父咳嗽速愈身體康健洋十元無名氏銅洋四元十五日同和莊來無名氏洋一百元彭安壽堂陳公館各洋十元十九日四明長生同仁會洋四十元　西百年生求資母眞福十二元十九齡童子爲母求壽十元服符病愈人五元二十日求雙親壽長康健人洋五十元不留名集助四十六元求兩子免災平安易養人洋念元廿一日南沙鹿門知足子求叔母蔡氏身健洋三十元無名氏保合家平安十元廿四日居敦儉堂嘉定秦元霖各洋十元廿八日蕭德發洋三十元馨香草堂求添丁益子洋二十元廿九日吕少良司馬爲五小姐病愈還愿洋一百元懷橘氏求子及產　平安洋三十元十一月份共收本洋一百元作銀一百另二兩又洋八百六十九元扯七五另五申元六百五十二兩一錢八分四厘以上共收元七百五十四兩一錢八分四厘銅洋六元連前共收元十五萬四千八百十三兩八錢另七厘除解各處振欵外净存元二千一百三十四兩四錢三分八厘銅洋一百念元零八角 
 
 
 

Page 11

 
 
   
 
 

Page 12

 
 
等因咨會到臣維粤西賊匪肆擾人材缺乏正在訪察賢員奏調來粤襄助爲理其在粤可資委任者此時尚覺其少豈能摩之使去查知府英霖現署平樂府知府卓有政聲該府所轄八州縣界連兩廣湖南苗猺雜處盜賊縱横表率需材萬難遽易生手新選平樂府知府徐宗蔭已經到省尚未飭赴新任仍留英霖署理試用知縣白玉書現署永福縣知縣該縣爲柳州入桂要隘柳屬匪助勢方張白玉書辦理團防實力堵剿地方賴以粗安該員等均爲不可多得之材未便遽令離粤合無仰懇天恩俯准免其調往俾臣得收指臂之効粤西禍勢未已事在得人各省情形必不如是之亟嗣後在粤人員應請留供本省委用出自逾格鴻慈謹附片具陳伏乞聖鑒訓示謹奏奉硃批著照所請欽此 
廣西巡撫柯奏咨調幹員差遣片二十日 
柯逢時片再前因廣西需員差遣經臣兩次奏調各員均蒙兪允兹復查有升用直隸州分省候補班前補用知縣王慶蘭江西候補班前補用知縣羅培鈞江蘇候補知縣丁立羣湖北候補知縣徐元瀛湖北試用布經歴宗楷江西試用府經歴陳敬方江西試用巡檢鄭兆康江西試用巡檢劉朝爵以上八員經臣周諮博訪實屬可用之材臣在江西瀕行時卽已咨調現據該員等陸續來桂禀到合無仰懇天恩俯准留於廣西差遣補用出自逾格鴻慈除咨吏部外謹附片具陳伏乞聖鑒訓示謹奏奉硃批著照所請吏部知道欽此 
廣西巡撫柯奏飭臬司赴任片二十日 
柯逢時片再新授廣西按察使劉心源十月初七日到省應卽飭赴新任以重職守除札飭遵照外理合附片陳明伏乞聖鑒謹奏奉硃批知道了欽此 
廣西巡撫柯奏知縣欠解地丁業已繳淸請開復摘頂處分片二十日 
柯逢時片再前署昭平縣知縣熊光瓚因徵存光緒二十七年地丁正耗米折部飯等欵共銀二百四十四兩一分三釐疉催未解經前撫臣奏叅摘頂勒追在案兹據藩司詳稱該員熊光瓚徵存未解前項銀兩已於被叅後掃數解淸兌收儲庫原叅摘頂應請開復等情前來臣查熊光瓚於被叅後業將應解銀兩完繳淸楚尚知愧奮所有原叅摘去頂戴之案相應籲懇天恩准予開復謹附片陳明伏乞聖鑒訓示謹奏奉硃批著照所請該部知道欽此 
廣西巡撫柯奏請調道員差遣片二十日 
柯逢時片再臣前奏調江西試用道周學銘仰蒙兪允嗣接署江西撫臣夏峕電商請留未便相强惟廣西正值用兵之際所有候補人員不敷調遣兹查有江西候補道汪瑞誾光明俊偉辦事血誠臣在江西曾委署臬司並辦理警察武備學堂事務代統常備中軍於兵事極爲考究合無仰懇天恩俯准調至廣西差遣補用出自逾格鴻慈謹附片陳明伏乞聖鑒訓示謹 
奏奉硃批著照所請吏部知道欽此 
伊犂將軍馬奏防戌出力之員仍請照准給獎片二十日 
馬亮片再奴才等接准吏部咨開議覆調任四川成都將軍前伊犁將軍長庚等奏保伊犂防戍出力請獎一摺淸單内開不論雙單月選用同知汪步端等十四員查光緒二十七年經陜甘督臣崧蕃等於新疆七載防戍出力案内列保今復由伊犂將軍長庚等於伊犂歴年防戍出力案内列保雖事隔兩省同一防務係屬重複所請獎叙應毋庸議等因於光緒二十九年二月二十八日具奏於四月二十五日咨行到伊奴才等查前將軍長庚等原奏内稱伊犁與新疆塔城事同一律自西陲戡定以來新疆塔城防軍均已兩次請獎惟伊犂台營將士前因防戍十二年出力奏蒙恩准酌保祇以逾限未能保奏此次又届五年籲懇併案列保奉 
旨擇尤酌保毋許冐濫欽此是在伊犁出力各員業已十餘年之久奉有恩旨准其併案保獎此次部駁重保各員在部臣愼重名器以爲同一防務卽不應兩處列保然該員等極邊防戍年分各有先後之殊在事出力勞績亦有差等之别現查各員内除常永慶省保已准又經自行報捐免補李宗嶽出力係在七載之後省保已准熊鶴年應省保核辦均應毋庸置議外其餘汪步端等十一員伊犂防戍均在七載之前與新疆出力勞績不同較之重複列保者卽屬迴異况新疆防戍案内該員等雖經列保或因捐案調照並未核准或因尋常勞績獎勵未得從優若以新疆列保有名伊犁之案卽行删除是該員等有因兩處効力轉未沐一案之酬庸有因新疆僅保尋常轉不獲伊犁異常之獎叙則原請併案列保徒有其名尚不如一處出力者猶能仰邀　典據該員等分别　驗捐照呈請將新疆保案咨銷前來奴才等身膺疆寄辦事需人獎前功卽所以勵後進旣經核實查明均在應保之列惟有仰蒙 
天恩俯准飭部一律照准給獎出自逾格鴻施除分咨陜甘督臣新疆撫臣並將捐照咨送吏部外理合恭繕淸單附片陳請伏乞聖鑒訓示謹奏奉硃批該部議奏單併發欽此 
駐藏帮辦大臣桂奏遵旨募勇營制餉章擬仿湘軍部署摺二十日 
駐藏帮辦大臣副都統奴才桂霖跪奏爲遵旨募勇營制餉章擬仿湘軍部署恭摺仰祈聖鑒事竊奴才前奏藏事三端一摺光緒二十九年十月初九日承准軍機大臣字寄九月二十日奉上諭所陳辦法不爲無見其應如何壽撥餉需及兩大臣分駐要地各節著錫良有泰桂霖迅卽詳細會商妥籌奏明辦理等因欽此謹卽恭録諭旨咨明錫良有泰一體欽遵業由錫良主稿會奏查整軍經武部署宜先際此時局艱難非精銳飽騰不足以抗威稜而固邊　湘軍營制屢經酌改最爲完美内地因　　而變通邊遠備武新軍仍應以之爲藍本查湘軍每營五百人餉項分大小建月需銀二千八九百兩不等新募之軍營　餉章卽　仿照辦理將來訓練有成統率入藏時再酌照藏兵餉章量加鹽折銀兩以示體卹與現在駐防藏兵餉數亦叅差不　換防之後易疲弱爲　練庶於邊事有裨且藏番　恃故智以阻閔爲能我軍孤懸便當轉戰而入若非兵精糧足籌畫周詳轉恐或損威重軍行 
 
