# 1903 - 122 - 4910793

 

Page 1

 
 
[九通全書告成并附送校勘記啓] [  圖書集成局白]  
　　本局用大號鉛字鑄印九通全書其　　皇朝三通續三通正通志正通典早經印就發交各股友現正通考亦已告竣諸君在滬購票者請即日至申報館繳票取書其各省經　　速將短繳之欵悉數匯申以便核數將書裝出此項書籍運至六月杪爲止逾期則須持票逕行來滬領書至局刻訛　脫落之處正三通已據元明本校正付刋　　皇朝三通續三通則敦請名宿赴杭垣就文瀾閣本重校繼又至蘇垣借程氏家藏精抄本核對計成校勘記百餘頁另訂兩册隨書附送敝局所以不惜重貲延聘通儒碩彦經時歴日再三讐校者原因此書爲掌故淵藪稍有不愼必致貽誤藝林彼外間所行石印九通僅據浙本因陋就簡全未詳校者其得失優劣有識者必能　鑒及也區區苦心諸維　諒祭 
[皇朝政典類纂五百卷開印招股啓] [  圖書集成局白]  
　　是書纂錄　皇朝政治典章及奏議集部都八百三十二種其大恉自　開國以迄嘉慶二十四年以　典事例　皇朝三通六部則例彙案爲主而叅之　聖訓　諭旨及　欽定專門諸書自嘉慶季年至光緖二十八年以　聖訓　諭旨則例東藥續錄爲主而叅之邸鈔奏案呼部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備舉摩遺方今崇尚實學朝野上下咸究心經世之務官書卷　繁重購寳匪易私集事育龐雜抉　尤難是編總裒諸書采輯精要而芟煩冗每條注明原書出處無敢增易一字讀者執偏見奎引端振緒不啻舉八百餘書之菁英彙爲一編書凡五百卷千餘萬言可謂體大思博政典之　海矣茲用本局大號鉛字鑄印裝訂一百厚本分三月五月出書俟全書告成後當敬謹進呈　御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者　至申報館索閱樣本可知全書之厓略　外埠各坊均有出售此啓 
[新編萬國演義序]  
　　今學者當務之急曰中國古近史曰秦東西古近史自遷固以降曁乎　聖朝載　尤博　紳先生能言之若乃赤縣　州之外我中國歴史目之爲四　於其風俗政教得諸重譯參以荒渺不　之談及　　朝徐繼　　　氏　述　　志略海國圖　乃始　列東西　　美　國　有　　然大略椎輪之功为可泯也　　旣啻苦人交　於是有西教士譯本或詳於地志而　於事　　　　　工　　　於政憲　　　　　　　　　　　爲　　　　　未之　　也然今學界日新志士發憤咸欲維觀歐亞大勢攷其政教代興之機富强競爭之界卽横墊之師用以發明事理啓　來學亦於是乎汲汲焉蓋自　朝旨設學堂攺科舉法以中學爲體西學爲用士於其夙習者或姑置之新奇可悅者勃然趨之矣然而譯本叢雜抉擇　難宗旨威乖流弊滋大不揣固陋欲甄采諸書釐訂先後都爲一編　病操　未能亦　取材不逮夫定是非之衡爭通塞之故者莫先於蒙學養蒙正俗興起其感心通達其智力者莫捷於小說故蔬　年紀聯綴事類以屬張氏茂炯演說成帙余復爲之删訂潤色焉溯自地賈物迹之始至於五洲剖别泰東西諸國以次　興下迄十九世紀先後五千年種族之戚衰政體之同異宗教之迭嬗藝學之攺良崖略粗具文貴徵實不靳於振奇所以媿又士子虚烏有之習也義則尊王無取乎詭　所以矯野史嬉笑怒罵之作也凡爲六十卷五十萬言貴池高君筋堂今之明達君子旣與商正略例乃舉以致諸剞　氏世之作者幸鑒其苦心焉華亭沈惟賢○自隋以來史志以小說家列於子部其爲體也或縱或横寓言十九可以資談噳不可爲典要然以隋唐志怕載僅數十部宋中興志乃至二百三十二家千九百餘卷不知古之聞人何樂輟其高文典册而以翰墨爲游戲也其至於今則廣記稗海之屬皮之高閣而偏　所謂章回小說凡數十百種種各數十百卷其誨淫誨盜及怪及戲卑卑無足論已或依傍正史撰爲演義亦且點綴不根之談崇飾過情之譽旣悞來學又以自穢其書夫鄉曲之徒不學無術浸灌於詖邪之議發生其佚蕩之心其貽害最烈若能誘之正覺先人爲主相漸相漬與之俱化其收效甚神二者之間孰得孰失於小說乎卜之彼雖小道其於學界之相係顧不重哉自頃海内宏達相與論東西洋歴史於種族之競爭政藝之興革三致意焉然儒風始𠮓譯述未宏或粗舉大略或域於專門有人焉甄綜條貫上自太古下迄近世紀屬詞比事成一家言豈非瑰異鉅觀哉余則以學界之進化在初級之開明必有淺顯易能之詞使童穉可通新奇易悅之事使鄉曲能記先啓其軌然後偕之大道先引其緖然後索之專家其惟演義乎辛壬之際與沈君師徐綜論斯指若合符契乃相與裒集諸書挈其要領汰其繁冗張君仲淸爲之述草師徐修飾潤色之及稘而畢將　之版因念余與師徐兢兢商訂之志欲爲學科達目的非欲於小說界爭上乘也故述其梗槩如此貴池高尚縉 
[本館接奉電音]  
　　昨日午後京師飛電傳來上　一道旨一道敬謹譯登○四月十二日内閣抄奉上諭本年順天鄉試仍在河南省舉行著卽派陸寳忠前往監臨欽此同日奉　　旨這所叅疎防越獄之管獄官江蘇寳應縣典史查有鑣著卽革職拿間交恩壽提同刑禁役等審訊有無鬆刑賄縱情弊按律懲辦所有獄官寳應縣知縣朱士俊據報先期公出是否屬實查明另行叅辦仍勒限將逸犯左趙鳳緝拿務獲嚴懲餘著照所議辦理該部知道欽此 
[鐵路述聞]  
　　京師訪事人云聞張家口鐵路刻已議定將次開工或謂將由京城迤西安置鐵軌俾與蘆保鐵路相接不由通州幹路接修姑志之以觀其後 
[德俄齟齬]  
　　京師訪事人云邇來崇文門内東交民巷附近處設有外國妓館多家往來各西人之好作狹邪游者趨之若鶩上月中有德兵因與俄兵撚酸起釁致被毆傷三人德兵啣之當將傷者舁回營中號召同儕欲與俄兵一決勝負事爲他國聞知急往勸阻頗費唇舌現尚未知兩造能從此浪息波平否也 
[大帥臨蘇]  
　　蘇州訪事友人云本月初七日長江水師提督程從周軍門文炳乘舟蒞蘇小泊胥門外大碼頭 
 
 

Page 2

 
 
省中文武官員咸詣舟次請謁旋軍門登岸乘緑呢大轎詣撫藩臬三憲轅拜會恩中丞陸方伯效廉訪聞小作勾留卽當馳赴白下也 
[護理浙撫]  
　　杭州采訪友人云護理浙江巡撫誠果泉中丞自奉　　恩命升授安徽巡撫後曾具摺籲請　　陛見旋奉　　回批著來見遺缺暫由藩司翁筱山方伯曾桂接護方伯隨定於本月初六日辰刻接印是日黎明撫署中人排齊全副執事詣藩轅恭請憲駕旣而方伯升輿至撫署大堂降輿小憇誠中丞命杭州府莊太守中軍管參戎將撫鹽兩院印信并　　王命旗牌移交方伯接受届時恭設香案望　　闕謝　　恩然後拜印升座四營兵士站立兩旁燃砲申敬司道以下文武各官分班庭叅各書役亦叩見如儀事畢仍命駕回藩轅 
[咨拿革員]  
　　杭州訪事友人云前署江蘇阜寗縣王以寀及其子新中舉人王畋因案斥革後即畏罪遠颺去年兩江總督會同江蘇撫憲以王父子籍𨽻杭州府錢塘縣咨行到浙請飭原籍地方官恊同訪拿嗣經查得該革員離籍已久家屬亦早去杭爰由護撫誠果泉中丞據情移復一面仍飭仁和錢塘兩縣主隨時訪查本月某日撫署又接新任兩江總督兼南洋通商大臣魏午帥咨文因奉部催拿務獲解京訊辦是以再行咨請通飭各屬一體嚴查訪緝等因中丞遵即轉行兩司飭屬辦理 
[秋審實數]  
　　姑蘇訪事人云本年蘇省秋審人犯案共七十四起計男犯七十三名女犯二囗業已一律解齊禁諸司獄臬憲效述堂廉訪飭承辦書吏赶將文牘備齊以便禀請撫憲恩藝棠大中丞示期提勘 
[靑令德政]  
　　靑浦友人來函云上憲札飭掩埋浮厝本屬法良意美乃靑浦縣田春亭大令操切爲懷殊可駭異蓋收埋浮厝原爲無主無力者起見若有主有力之家則宜督其自行埋葬乃大令並未出示徧諭漫飭差役并傳同乞丐五六十人見有浮厝拆去磚瓦毁壞棺木倒亂骸骨不顧男女屍體混雜隨處掩埋致厝棺之家無從查考遺恨無窮且此風一開各乞丐卽藉以爲生活到處拆厝倒棺屍骸狼藉慘不忍覩合邑士民迫切環求禁止而大令置若罔聞幸靑邑人民良懦不至激𠮓然不及早轉圜而民心憤憤亦殊可慮想大令急於邀功故不暇爲斯民計也 
[節烈可風]  
　　姑蘇訪事人云江蘇卽用知縣請補江浦縣熊大令兆姜近爲二豎䜿子所崇醫藥罔效延至本月初三日午時遽爾仙逝其繼配陳宜人於翌日大殮後卽仰藥而殉一時宦海中人無不欽其節烈日内擬聯名禀請大憲入告　　九重矣 
[散學續聞]  
　杭州訪事友人云浙江湻佑橋蕙蘭書院及葵巷之安定學堂均於初二三日藉事散學已登前報按蕙蘭係耶蘇教會中所設由主教甘君總理其事是日因廚房飯菜不佳諸生與之齟齬廚司告諸甘君甘君聽信一面之詞因將爲首之人斥逐五名學生不服散去五十餘人暫居皮巿之嵊縣試館安定學堂當時散去者有二十餘人後各學生父兄託人緩頰仍願入堂肄業是以停班兩日照舊開課惟爲首肇事之三人則已斥退不能復留也 
[潯城茶信]  
　　九江訪事人云近年茶務虧折甚多故業此者咸裹足不前今屇潯城茶棧僅有十二家不及往年四分之一現雖仍運銀進山源源採購而天雨連綿不絶一時尚不能竣事也 
[茶行被刼]  
　　杭州訪事人云浙省武林門外離城十八里之遙留下鎮爲商賈輻湊之區有馬禮茂茶行資本充盈生意頗盛緑林豪客久已埀涎上月二十六日之夜四更時突來强徒三十餘人由行後面破扉而入行中人不敢攖鋒任其飽掠而去該鎭本有常備軍及營汛兵勇數十名咸畏盜如虎觀望不前比盜遠颺始率隊而來則已無及矣次日由馬查檢失物知被劫去洋銀衣飾約四千金之數二十八日邑尊蕭藴齋明府親臨履勘回署後立傳通班捕役限期緝拿並移知鄰封帮同訪緝未識能否弋獲也 
[海盜梟首]  
　　密波訪事人云鎭海縣獄有海盜六人係前在某處洋面搶劫商船經師船追獲解由縣署訊明覊禁在案前者鎮邑尊會同吳鎭軍將六人中先提出四盜當堂騐明正身押赴南門外梟首尚有二盜聞亦須明正典刑也 
[蘇省决囚]  
　　蘇州訪事友人云本月初七日臬憲效述堂廉訪接奉刑部釘封公文著將某某等盜犯九名照例正法等因立卽札飭長洲縣蘇靜𤲅大令遵照辦理大令奉札飭差由司府縣各獄内將九犯提至大堂一一點騐喝令劊子手如法綑綁隨會同某營哨弁某君帶兵數十名押赴北寺大校塲斬决事畢回署時已鐘鳴四下矣 
[漢皋火警]  
　　漢口訪事人云本月初四夜十點鐘時漢鎭嚴家灣左近某姓不戒於火各處水龍聞警飛馳而至竭力救援始得熄滅計燬鄰屋四十家左右翌午大智門外羣仙茶園毗連之某姓茅屋亦忽兆焚如所賴四鄰人手衆多竭力灌救將火路拆開致未釀成巨災誠幸事也 
[鄂省官塲紀事]  
　　湖北訪事人云湖北候補知州查刺史雙綏前經請補鶴峯州因與例不符已經部駁現在蘄州凌仲桓刺史開缺另補所遺蘄州篆務復經藩憲瞿方伯詳請以刺史補授矣○兼署湖廣督憲端午橋中丞以鄂省詞訟煩多撫轅收詞委員應接不暇故又添委廖直刺珮珣王刺史士衛歐陽大令翥朱大令燦四員會同經理以免積壓本月某日已禀知到差矣○武昌府司獄沈少尉因案撤任所遺司獄梁集𤲅太守禀商藩憲委警察局員蔣少尉署理已於本月朔日接篆任事○日新學堂本由民間創辦現在從學者日多武昌府梁集𤲅太守恐堂中課程與學務處章程或有背謬擬攺歸學務處督率經理已檄委本任蒲圻縣梁大令亨兼理○李大令國柱奉委管解八批京餉赴部交納現已交兌淸楚本月某日回省銷差○總辦宜昌川鹽釐局殷厚培觀察瓜期届滿由兼署湖廣總督端午橋中丞遴委黄叔頌觀察紹第接辦觀察向充省城學務處差奉檄後卽趨詣撫轅禀謝大約將學務處事件料理淸楚方可到差也 
[蘇州官塲紀事]  
　　姑蘇訪事人云江南堤督李軍門及新授福建甯鎭淞北恊副將徐副戎傳隆均於本月初四日來省謁見恩藝帥面商要公○候補道徐觀察乃光王觀察鈺孫朱觀察溍均於本月初四日由江寗因公來蘇○候補同知胡司馬　於二十三年海運案内蒙上憲保獎補缺後以知府用刻已奉部覆准於本月初五日奉到飭知矣○調辦上海貨捐局朱大令賡旦於本月初五日交卸瀏河釐局回省詣上憲衙門禀謝○張大令宗良於初五日詣各憲轅禀辭赴金陵謁見兩江總督魏午帥○委辦揚州仙女廟平糶局黄大令煊於初五日由揚來省○上海黄浦司巡檢缺現經上憲札委徐少尹兆澐署理業已頒到札文矣○上海提右營參將廖楚材參戎得勝於本月初五日因公來省○江寗高等學堂教習譯書局委員孫大令筠前經上憲委赴日本考察學務兹已事畢言旋於本月初五日到省旋卽禀辭回甯○漕運京沽總辦鄧太守心茂奉倉憲保舉以道員仍留原省補用於本月初某日由京回蘇詣各憲轅禀知○准補崇明縣知縣李大令如松蒙上憲飭知赴任後卽 
 
 

Page 3

 
 
於月初某日朿裝赴寗謁見兩江總督魏午莊制軍○蘇州府向太守前赴金陵謁見兩江總督兼南洋通商大臣魏午莊制軍兹已事畢於本月初三日回蘇 
[蘿艷迹]  
　　紹興訪事人云紹郡發審局劉雲章大令鼎亨奉檄調署嵊縣遺差現奉臬司崔磐石廉訪委大挑知縣許潄庭大令述善來越接辦○越郡前因米貴錢荒由各紳富集欵放振無如欵拙不能徧及刻由湘撫俞廙軒中丞以湘省公中餘欵約計萬金陸續匯交請爲振放故地方官及各紳得此一欵擬在郡中設平糶局鄉里創施粥廠以惠窮黎也○嵊縣土性肥沃蠶桑最盛歴來所産之繭均爲各絲廠及洋莊爭先購去其價較嘉湖錫金之繭可增十成之二現届馬頭娘眠起之時春寒未盡殊非所宜勢必蠶汛又將减色故日來訂購乾繭抛盛之價漸覺增高矣○正任山陰縣汪夢紱大令一麟因病請假奉省憲委蔡畏三大令錫候調署汪大令於卸篆後卽赴甬郡就醫聞擬捐升内秩呈請開缺也 
[武林餞春]  
　　杭州訪事人云本月初一日爲舉行秋審之期是日七下鐘時司道以下及執事各員俱齊集撫轅至八點鐘護撫憲誠果泉大中丞升堂押解委員各將應勘人犯共四起十八名由西角門帶入逐一審錄口供隨由東角門帶出然後撤圍掩門司道各官禀　中丞亦退入後堂更衣○本月初二日爲敷文書院官課之期由臬司瞿廉訪主試題爲子曰中人以上一章義藉用白茅无咎義○蠶事將登華洋各商收買繭子者類多挾貲而來大憲深恐匪徒垂涎致被　掠爰飭各地方官嚴加防護并添派營勇擇要駐紥以備不虞○請襲雲騎尉方定邦汪作霖張同源現奉撫憲示期於初三日備帶洋槍赴羅木營聽候中軍管叅戎考騐打靶以便歸標學習○浙省鑄造銅元發巿行用其定章以加一申算每當十者入市購物作錢十一文而各鋪不肯申算者居多以致時有爭執情事又因專易銅圓每洋換當十者九十枚較之外埠尙有數十文可申販運出口勢所必然故市上行用者尙屬寥寥也○前駐藏大臣文星使爲前浙江學政文叔平大宗師之兄於庚子秋間在任仙逝其時北方適値拳匪之亂由公子輩扶柩來杭暫厝於西湖八旗義莊兹於上月二十六日由杭垣發引將靈櫬扶回本旗安葬 
[雲間晚眺]  
　　松江訪事人云郡城修濬巿河前因天雨連綿作輟靡定且土著工作偷惰收效殊難經理者有鑒於此爰雇餘姚客民若干名就縣前一帶逐叚興挑其東南支河則由營兵畚梮從事將次竣工水利之興當可計日而待矣○郡城自房捐膏捐相繼而起各處烟館以時値土價飛漲無術支持以次閉歇以致膏捐一項日形短絀縣中申解按照前定成數月需賠貼制錢數十千文華亭縣主陳仲陶大令爰於前日派丁役按户覆查並再酌量增减其間以冀稍有起色○去秋疫癘流行死亡枕藉入春後又多喉症居民一經傳染輙不免有性命之虞華亭縣陳仲陶大令心焉憂之深恐轉瞬夏令四鄉所厝棺木穢氣鬱積最易釀災爰擬就簡明文言發給城鄉圖保責令勸諭各户將棺一體埋葬澤及枯骨即惠及生民良有司慈祥愷悌之心不於此可見哉○南鄉葉榭鎮左近土棍薛德奎前曾擄勒蔣某至胡家橋詐去洋銀若干元始行釋出入皆望而生畏心近又糾衆至陸福生冡搗毁雜物並攫其牛米而逸陸忿甚遂投華亭縣署控告縣主陳大令准詞派差往拿務獲究辦○西門外東獄廟内向有劉盤龍一流入席地聚賭自經婁縣主屈吉士大令嚴密查禁若輩稍稍潛蹤近則日久玩生旗鼓高張依然如故而彼處圍妨管帶及營汛等人熟視無覩並未據情禀訴大令因復出示曉諭略謂嗣後若再敢陽奉陰違定必加等嚴辦其自首之人亦必免咎並追怕輸資財給領亦整飭風俗之一端也○南鄉葉榭鎭陳姓有祖遺市房一所歴年賃人設肆貿易去年忽有周姓者自稱原主執副契向贖以致緾訟至今近經華亭縣陳大令一再集訊吊契核騐知係贋鼎遂將周發學看管學師何庾香廣文查核學册並無周某姓名乃據情移覆大令未知如何辦理也 
[上海官塲紀事]  
　　江南全省提督李壽亭軍門於昨日由松蒞滬舟泊南市董家渡下擬後本邑道營廳縣各官均詣舟投刺晉謁○本邑南市二十三七鋪巡防局委員徐錫臣二尹現奉蘇松太兵備道袁海觀觀察札飭辦理稽查　道事宜所遺局務札委前辦冬防之韓二尹接辦○昨日清晨八點鐘時江南機器製造局總辦趙渭卿觀察命駕　砲隊營閱視各兵丁操演各種槍砲步伐移時始回○昨日長江水師提督程從周軍門由蘇來滬午刻命駕入城赴道營廳縣各署投刺拜會縣主汪瑤庭大令飭丁擋駕 
[皖臬來申]  
　　前任湖北荊宜施道升授安徽臬司濮紫泉廉訪子潼因公來滬假英租界後馬路福星客棧小駐行旌不日卽赴皖江任所 
[親王閱廠]  
　　遊歴日本之喀喇沁親王於前日抵埠駐紥泥城橋外洋務局昨日午前九點鐘時乘坐馬車蒞高昌廟江南機器製造局由總辦趙渭卿觀察率提調委員人等迎入内廳小坐未幾親王赴各廠閱視觀察率各員相隨旋至機器砲彈練鋼輪船廠及洋槍樓大砲廠次第閱畢至局中午膳迨鐘鳴一下始乘車而返瀕行時砲隊營管帶馮遊戎率麾下兵丁站隊恭送 
[生芻一朿]  
　　日前上海縣縣丞劉耀庭二尹接陜西訃音驚悉太夫人在籍仙逝當卽赴道縣禀報丁艱昨日在署開吊素車白馬絡繹如梭 
[遞解美兵]  
　　數日前美國兵艦上水手某甲至百老匯路第八十九號門牌甬入石榮生所開隆泰西國成衣鋪强借衣服不遂所欲突出六門手槍扳機轟擊以致彈子飛入對門某鋪中幾釀巨禍適五十四號西包探行經是處聞聲趨視當喚某號印捕帮同拘入捕房押候究辦昨日午前捕頭令傳原告將甲解送揚子路美國總領事署經美總領事古　君訊悉情形判罰洋銀五元遞解回國 
[借地演武]  
　　本邑南巿馬路工程局總辦翁子文太守諭令各華捕每日落差後在局練習武藝旋以局中地勢太窄因函致潮惠會館董事擬假會館内寛曠處所操演 
[獸戯大觀]  
　　札約利獸戯到滬開演以來已將兩閱星期聞明日須往别埠特於今日將各種獸戯及一切新戯盡一日之長開塲迭演以快閱者之日欲觀者其各趁此良辰一擴眼界乎 
[茀祿爾康]  
　　頃承東海二士交到廬州振欵洋一百元又延陵三女洋一百元求次子患恙速愈免灾易養人洋一百元求次子病愈還願人洋一百元佑安氏洋六十元鄭楚翁續募懷德堂洋一百元張雪堂募助元二百兩陶鳳山洋一百元不書名洋三十元金姓求父病速愈洋一百元慨輸赤董之金心存利濟拯得黔黎之厄誼薄雲天餘慶可占理無或爽請登報牘叩謝仁恩上海六馬路仁濟善堂協振公所施則敬謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[渡船傾覆]  
　　廣州訪事人云上月十四日有某拖輪船由石龍各鄉來省滿載搭客駛經仙村口河面風忽驟至全船傾覆溺死者以百數計誠浩劫也石龍明善堂聞之立卽電致省中廣濟愛育廣仁崇正述善五堂請往檢撈溺屍五堂接電卽帶同工人前往設法將屍撈起並映相片以俟屍親認領先在海濱搭蓋蓬廠一座以蔽風雨現已撈獲屍身七十餘具親屬具領者尙未及半其餘由善堂代爲棺殮尙有未經撈起者則無從查考矣 
[研訊盜犯]  
　　前日法公堂移送盜犯汪茂生陳步雲陳阿三陳福生王慶雲莫和明陳桂忠劉桂林林慶生等九名到縣至晚縣主汪瑤庭大令升堂研訊劉桂林供小的湖南長沙人向充營勇自奉文裁撤今年二月初六日由籍來滬訪友謀事未成暫住客棧並不爲盜大令喝令褫去衣服鞭背至七十下始稱小的與林慶生同鄉由漢口同附美利輪船來申船中與操同鄉口音素不相識之壬慶雲相遇彼此颇相契洽後王與林商借川資欲赴浙江奉化等處林不允至夜半王見船中有某姓夫婦兩搭客所帶衣箱甚多與林商同行竊林又糾小的帮忙由林將箱鎖扭落取出衣服及洋銀百餘元銀飾若干件共打成三包各取其一藏於鋪蓋内將空箱抛入海中莫和明等窺破情形向林　贓由王勸說分給五元陳桂忠汪茂生陳步雲三人各分四元餘人許俟到申後質洋分派及輪船抵埠小的等急將鋪蓋各自負之登岸借宿客棧是晚陳福生在棧失去衣服與棧主爲難致被鳴捕拘案是實質之林慶生王慶雲供認起意行竊後莫和明等同至客棧欲向分肥被住居隔房之江西人某甲聞知亦欲分用小的等不允致相口角被棧主鳴捕送案陳福生供小的湖南湘潭縣人來滬謀事素與林相識伊等在船行竊箱籠小的並不相助惟林允到滬後分給洋元故隨同至棧因江西人亦欲分用彼此口角小的又失衣服向棧主索賠致被鳴捕拘獲莫和明陳桂忠汪茂生陳步雲同供小的等俱湖南人今一同附輪船來滬船中見林等行竊向之瓜分林給莫五元餘人均四元是實陳阿三供小的本邑人與林等皆不相識今因竊取行路鄉人衣服被包探拘解捕房與彼等一案實無干涉求察大令核得陳阿三實係另案之犯著另行收押判將劉桂林王慶雲林慶生三犯釘鐐收禁其餘陳福生等五犯分别收押再核 
[英美租界公堂瑣案]  
　　包探徐榮珊解范金德到案禀稱此人在龍飛洋行主人處服役用空洋銀三百七十一元有奇報由小的拿獲已由保人賠償洋銀一百元餘欵尚請訊追范供目下尚能續繳一百元餘求寛限讞員張柄樞司馬商之英總領事署繙譯官竇君著押限一禮拜將銀繳清違干咎戾○水巡捕黄鶴林解船户徐阿小李阿二到案禀稱此二人乘間行竊怡和廠内黑煤被支更人高金寶所見報由小的拿獲送請究懲司馬判責三百板荷校兩禮拜○包探陳雲忠解王桂林到案禀稱此人行竊某洋人家獺皮兩張沿途求售報由小的拘獲送請訊懲司馬判責五百板荷校一月贓給還失主○包探徐阿華解顧光裕任金德范榮生郁泉榮等到案禀稱顧開設脚踏車行前晚因見小的拘獲行竊寳太洋人金表之毛中世曾在日新里某妓處吊出原贜糾集任范郁三人至迎春坊妓女王阿巧處冐充包探索取金表不遂所欲卽將妓拘入捕房經王阿巧遣傭入王阿秀等報由小的拿獲送請訊懲任供小的在德律風洋行服役昨與顧等到迎春坊雛妓處小憇因知毛犯案略向盤詰不敢冐探索詐叩乞恩施司馬以若輩少不更事判罰顧洋銀三十元押捕房一個月任等各罰十五元以儆○包探趙銀河解蔡和生到案禀稱此入行竊吳加祥家衣物報由小的拘獲送請究懲司馬判責四百板枷號一月贜給還失主○包探顧福其解朱樹濤到案禀稱此人先後行竊張阿惟等人家衣他報由小的拘獲吊到原贜送請究辦司馬判責四百板枷號一月期滿之後遞解回籍○包探竇如海解王根根到案禀稱此人向婦人何徐氏任情調戲不遂其意便肄兇毆報由小的拿獲送請訊懲司馬判責三百板荷校一禮拜○包探石金榮解朱阿五到案禀稱前晚此人在某處剪竊某客所帶洋銀若干元報經小的拿獲搜其身畔有棧單一紙上載招商局南棧烟葉十件解請訊懲司馬判責四百板枷號一月期滿逐出租界棧單存捕房候失主認領 
[法租界捕房紀事]  
　　新馬路昌壽里某姓家傭婦被虔婆某氏誘至小東門外十七一號門牌某鴇所開花烟館賣娼事爲某姓偵悉親往尋覓該鴇不許領回適虔婆某氏姗姗而至遂鳴捕拘入捕房昨晨轉解大自鳴鐘捕房經總巡捕頭略加盤詰著將鴇暫行交保傭婦虔婆一併押候解送公堂禀請讞員孫建臣大令訊究○鄉人錢正祥被衆流氓軋至陳涇廟内處以私刑詐去金戒指銀質對時珠及洋銀等又勒出筆據三百元報經包探先後拘獲夏順生等五人押候緝獲同黨嚴懲在案昨日捕頭又派包探多名分赴西南鄉漕河涇法華等處密拿内有侯亮邦一名前因販賣田畝爲工部局指名拿究交入保出今又犯案因傳保人某甲押交侯到案究辦○工部局僕人某甲與細崽某乙口角爭毆事爲捕頭所聞立派巡捕前往拘拿乙已逃逸將甲拘入捕房押候補拿乙到案然後解送公堂禀請訊究○偷兒某丙行竊鏡箱一架携至某押鋪求質適爲包探所見連贜送入捕房捕頭令押候解送公堂禀請訊辦 
[蘇省官報]  
　　四月初二日候補道沈佺通知辭行赴甯知府李和鈞禀辭回滬同知鄧文　禀知初一日接辦膏捐總局差新任崇蛤縣李如松禀辭赴甯見制憲知州鐘文鵠禀知奉委赴常昭騐收倉穀差知縣賴豐熙禀謝奉委督審局差典史畢承楨戴成章均禀謝奉委秋審執事差　初三日署常鎭道郭到候補道鄧心茂辭行赴甯知府沈鳳韶由滬來孫毓驥禀辭赴錫金釐局差胡玉灜專丁來省禀知赴常熟覆勘河工同知胡鐸由籍起服回省禀到知縣戴運寅禀謝飭知歸遇缺班序補主薄侯鎭邦禀謝奉委署吳縣主簿事巡檢王警曾禀謝奉委南匯縣典史事　初四日松江提督李到新授福建建甯鎭總兵徐傳隆到金陵保甲電報局候補道王鈺孫花翎二品銜遇缺卽補道徐乃光均由甯來江蘇卽用知縣請補江浦縣熊兆姜於四月初三日在省垣廟堂巷本寓病故其繼配陳宜人於熊大令入殮後立時身殉　初五日候補道朱溍由甯來同知胡鐸禀謝二十三年海運案内蒙保補缺後以知府用卽辭赴甯知縣呂慶堂禀謝奉委勸辦山東賑捐差張宗良辭赴甯見制憲楊士成禀謝奉委解書籍差均展假高等學堂西文敎習兼繙譯書局江蘇候補知縣孫筠福建入由日本考察學務回卽辭赴甯縣丞王傳綬禀謝奉委秋審執事差從九徐兆　禀謝奉委署上海縣黄浦司巡檢事　初六日提右營參將廖得勝由上海來同知萬立銳禀謝奉委海運京沽局提調差卽辭通判沈召知縣顧秉鈞均禀謝奉委勸辦山東工賑捐差陳景韶由五庫釐局專丁來省禀謝飭知一年期滿比較有盈蒙記功一次縣丞成日臨程　璋曾紀瑢均謝奉委秋審執事差五品翎頂分發江蘇試用巡檢彭名驥湖南人由京騐看來省禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
