# 1886 - 344 - 4904914

 

Page 1

 
 
[增像全圖東周列國志] [  點石齋代啓]  
　　世人不能讀史未有不能讀稗官而善讀稗官亦可准於讀史如東周列國一書稗官之近正者也復加蔡元放評點愈　讀者之心目兹雙梧書屋主人交來全稿　本齋石印觀其書法工整圖像精細令人愛不釋手今開印伊始約於三月中出書如　躉售者請至本齋取閱樣本再當議價也 
[招股石印阮刻十三經注疏并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　補　有板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻阮　已越七十年難保無潦草翻刻者轉有魚目混珠之　春及軒主人藏有初印書本不自私秘特倩點石齋以石印法　爲巾箱直行本紙取深白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於募志芸窗者實有裨益但工本較鉅書成須每部洋廿元可售現擬招股開印酌定每部洋銀十二元　附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄揚州申昌號同文生記杭州申昌號廣東省城楊仁新街德昌乾號常州恆生德錢庄内法　　　讀樓福建招商局總辦處　　簡香齋書坊躉售向抛球塲後惠泰庄内晉升號面議 
[開印皇朝經世文編正編告白] [  點石齋主人代啟]  
　　經世文編一書善化賀耦庚先生撰也聚國朝以來龐儒碩彥所著學術治體曁吏户禮兵刑工諸政彚成百有二十卷計六十八本而　編不　焉但是書卷　繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書　　主顧躉買者亦無不可卽請來齋面議 
[華人子弟不宜祇習西文西語說]  
　　嗚呼至今日而中外往來之局將與地毬相終始矣旣有往來則不得不以文字語言互通欵曲其上也者星軺之所蒞雍容壇坫樽爼折衝箋簡紛投琴尊互答卽下而至於行商坐賈以有易無操奇計贏爭利於市亦無不賴三寸之舌尺一之書以相與布子運籌各爭勝算若是乎子弟之習西學固今日之所刻不容緩者乎從前秀彥之士思欲　身通　不得不從事於八股五言其他如經史如詞章如地輿如歴算苟能博通淹貫尤可名震寰區北斗泰山人爭　　乃道光之季禁烟事起海禁大開五口通商番䑸雲集欲求一深通洋務能與西人辯論是非俾不致外侮頻仍　人捍　而向之談八股講五言及博通淹貫夫經史詞章地輿歴算者咸舌橋目瞪不能措一詞任西人之要挾誅求悉楫無厭噫孰謂睦隣專對固腐頭巾之所優爲哉當事知其然也遂於赭宼削平之後一意講求西語西文於京設同文館於滬設廣方言館遴選聰頴子弟入塾讀書而敦聘西儒之名望昭彰衆所信服者以爲之師閱數年則考其優劣定其去留其學業有成志圖上進者則派員挈之赴西國分寄於大書塾中俾與西國之大家子弟游息藏脩以兾擴其見間增其才識用以備後日皇華之選免致隕越以貽國家羞民間見之曰是朝廷之重西學也于是家有子弟者莫不千方百計求其適館讀書果能錄取則飲食有費衣服有資不費一文錢荷其造就否則西人之受一廛而設塾者通商各口岸　地無之其傳教之人又各就教堂開塾教授苟月費洋蚨數翼則春風桃李卽可著錄門牆俺皮西提授之以口温多跌里記之于心其中頴悟者數月之間卽已得其大要卽愚魯無知之輩學得幾句别禽話記憶弗忘則亦如狀元兩字一生　著不盡人亦何憚而不習西語西文哉顧蒙以爲西學固當務之急而中學亦不可不通今之西人水手巡捕等輩無論已其閒世族大家長固彬彬有　少亦秩秩有文故能與華人贈答往還講信脩睦獨至華人子弟一通西學則非輕浮卽獷悍非驕傲卽荒淫當其肄業於西書塾時容貌言詞亦頗温恭謙敬及稍有所得卽詡詡然驕於人曰我已精通西法矣卽西人之素號宏通者亦不能與我駁詰矣官塲中需人孔亟一聞是語立卽以禮爲羅月奉數百金以冀饜其所欲于是輕裘緩帶趾高氣揚俯視凡儕凌厲一切出入于楚舘秦樓之内夜以繼日靡有巳時及一遇深識之流間以輿圖而不知叩以律例而不識咨以天算而莫對訪以兵陣而莫明其所通者惟踢毬耳打彈耳拉馬車耳吃大菜耳噫吁嘻西學而祗如是耶人亦何貴乎通西學耶不知其弊固不在于習西學而在於未習中學夫人未有生而知規矩者必其摳衣就傅熟讀聖賢之書而後知脩齊治平在在皆有至德要道卽不能希賢希聖爲千古卓立之人而孝弟力田明經脩行無不可自我爲之迨至行有餘力而後兼習夫西語西文則學有本原自不致踰閑蕩檢入而求聖賢之道卽出而備應對之才方得謂之通儒方得謂之傑士非然者未極其精先染其習卒至國家費盡金貲盡心培植反增無數不中不西之莠民果何所取義乎昔年曾劼剛襲侯將持節赴泰西有以通事薦者襲侯手書答之曰此種人多犯兩病一曰貪得無厭二曰不聽約束是二者猶有術以馭之下焉者直漢奸耳寥寥數言巳抉根柢不數年而中法釁成法人延華人當文案其有無業秕民夙能操法語者聞信欣然束裝就道不顧體統不惜聲名惟貪其贄幣之豐甘受敵人驅策其事與襲侯之語恰符使其人而曾讀儒書斷不致昧于順逆之機毅然爲此尚得以西文爲要務而竟費華文歟顧或者謂西人何嘗通華文而凡事亦無不拆矩周規秩然有序升降揖　儀節無愆是子弟卽專習西文亦何　害殊不知習之精則善習之不精則不善倘祗得其皮毛效其習染必致漸漸肆無忌憚不知所云人成歸咎於西學之悞人子弟而西學究何嘗悞人哉實不善學者滋之弊耳今同文館廣方言館旣有西教習以指示西學復有中教習以傳授華文卽滬上西人所設中西書院格致書院約翰書院等類亦無不中西並教各有專師其中學生自無不循規蹈知其昔年出洋肄業之人更在學舍旁另闢隙地剏建至聖先師殿每晨由教習率以瞻拜以示欽崇法至美意至良也我尤望人家子弟就各英文館讀書者仍須從一明師講求聖教中學西學一以貫之庶幾學業有成不沾氣習上以佐輶軒之使華國多才下以專會計之司致富有術無獷悍無浮囂無驕傲無荒淫俾不致爲外人所鄙薄豈不懿歟貫之有識之流當不以斯言爲河漢 
[本舘接奉電音]  
　　昨日下午兩點鐘時本舘在京訪事人由電飛傳本月二十日諭旨五道敬謹譯登○十一月二十日奉上諭工部奏奉調差委司員未經服滿據情代奏一摺工部候補員外郎端方着毋庸前往山東差委 
 
 

Page 2

 
 
欽此同日奉旨徐致祥補授光祿寺卿欽此同日奉旨文治補授通政使司副使欽此同日欽奉慈禧端佑康頤昭豫莊誠皇太后懿旨吏部都察院奏總理海軍事務衙門請將御史常明暫留當差查無成案請旨遵行各一摺總理海軍事務衙門創辦伊始一切事宜關係綦重亟需委員經理與各衙門尋常奏留不同御史常明着仍准其暫留當差欽此同日欽奉慈禧端佑康頤昭豫莊誠皇太后懿旨睿親王魁斌等奏再行恭請加上徽號以光孝治一摺前據王大臣等奏請恭上徽號業經諭令毋庸舉行兹復合詞上陳重申前請皇帝竭誠籲懇再三跪求純孝之忱由中逹外深堪嘉悅惟事親之道以實不以文亦與敬天之義相同現在時事艱難上下交儆深宫惕厲宵旰不遑惟願皇帝勤求治理惟日孜孜務使中外乂安君民同樂孝養之道孰大于是内外大小臣工果能仰體憂勤無巳之懷力戒因循盡心匡濟俾庶政咸臻上理方見爾等尊崇之實正不在鴻稱迭晉徒事虚文也該王大臣等所請加上徽號之處仍着毋庸舉行欽此 
[臺厦紀言]  
　　厦門人之在淡水開設茶棧者均已收盤回厦核計本年約折洋銀三十餘萬元猶幸臺厦兩地所存淡水茶數萬箱刻巳一律售出其價每擔高起一元四五角是以各茶商稍有生色云○厦門生意向以茶郊洋郊北郊爲大宗本年茶郊一途失利最多洋郊市面亦壞惟北郊中烟臺牛莊上海各途行棧糖　出口尚少暗虧而入口之荳餅青荳荳油闔厦僅雇夾板船一百餘艘餅較去歲少至三十餘萬青荳亦少十萬餘成本旣貴每擔約虧三四角統計北郊一途亦虧本二三十萬元之譜惟冀明年稍得轉機而已○楊制軍由泉州馳往漳州大閱提道二憲均至灌口尖跕恭迎後福州派致遠官輪到厦迎制軍返省厦防廳　安縣正擬預備行轅至初八日接制軍電音令輪舟回省不必伺候聞制軍大閱漳州後卽須返斾其汀州營伍上届何小宋制軍委漳州道就近恭代較閱此次亦擬循例奉行後不知因何復赴汀州云○臺灣一島地土惡劣瘴濕不堪是南淮北之軍大半因水土不服病斃臺疆凡遇遣散勇丁航海來厦者大都病容焦悴面目支離劉撫帥汰其弱而病者派員押帶回籍日前有二三百名附招商局拱北輪舟返申營中缺額則派委張向二員在厦招募以補○前報錄登德國意魯沙輪船往來厦門淡水每次躭延時日咸謂船主不稱其職云云嗣聞該船因在淡水遇風駛往基隆暫避以致船中搭客幾乎絶食此乃偶然之事非船主不勝其任也 
[撫卹續聞]  
　　金陵撫卹一事仁政也而每困於經費之奇絀年復一年减之又减地則限以江南江北籍則嚴以土民客民示諭非不煌煌而臨時往往寛一分則貧窮多一分之賜散一勺則餓殍受一勺之恩司俵散者雖逾數至千百斛而痌瘝在抱之大憲必爲之首肯此難民所以視金陵爲生路也本届定章只賑萬二千石城内外保甲分局執册親稽其户口其可不藉鸚啄餘粒而不爲臥雪之表安閉門斷炊烟　卽嚴汰不予米票一時繩樞甕牖無間言詎城内多土著户少而易均城外則南門大半係和含之流寓水西門大半係淮徐之流寓下關觀音門又係江浦六合一帶之流寓飢則附人飽則颺去此等人歲歲恃金陵之撫卹雖本届大口减至六合小口三合統計三個月所得無幾究不能使之不扶老携幼而來以故城外較城内其數惟倍上年南門外以苦樂不均致鼓噪而毁分局之門闌本届該委員親查極貧之户不寄耳目於丁役丁役亦無以蒙其耳目故所利獨溥水西門敗垣斷壁間支蘆棚殆遍總局巳一再錄其耄稚乃日前忽又積至千餘人皆循長淮道泗州偷渡横江津以逹采石者旣至米票無所得遂遮總辦之馬首環跪求食總辦不得巳許以查明補給詎一波未平一波又起聞日來又有泣訴向隅者人數雖不及前此之多然來者仍絡繹不絶未識痌瘝在抱者何以善其後耶 
[客官過漢]  
　　本月初六日新授四川臬憲崧廉訪蕃由湘來鄂適彝陵輪船將開赴宜昌廉訪擬卽附之而去復因譚中丞官船泊在漢口遂往拜會以叙闊悰次日中丞親臨答拜則廉訪已附彝陵上水矣○新授湖南粮儲道傅觀察慶貽亦於初六日由京來省大約小作勾留卽須赴湘接篆云 
[鴛鴦折翼]  
　　前叙漢口太清宫有野鴛鴦同斃池中一事兹聞甲乙兩家所居近在咫尺望衡對宇良便往來誠有如香山老人所云明月好同三徑夜緑楊宜作兩家春者甲子與乙女年相若一對璧人天然妙儷騎羊弄玉早已心許目成父母雖未及知而柳弱藏鶯巳不免春光漏洩遂相約偕逃私向荒村匿跡焉甲乙兩家各自偵探全前月某日獲諸漢陽甲怒其子之不肖也購得烟膏和以汾酒偪令其子飲之乙亦立飭女兒自盡甲子旣服阿芙蓉自問萬無生理遂泣謂女曰我兩人嚙臂盟心久已誓同生死今已矣計無復能鶼鶼比翼矣不如同赴重泉向包老閻羅乞來世因緣之牒乎女曰郎如有意妾敢不從遂把臂赴清流甲子以水淺得不死經人援起回顧女則三尺碧波早已深深埋玉矣甲怒猶未息立飭送子至漢陽縣林邑尊廉得其情喝責數十板而令爲女延僧諷誦超度昇天嘻天地一情塲也古今一情海也歴來忠臣孝子烈婦義夫無一非情之所固結何必痴男怨女越禮爲非始得謂之多情種子哉若乙女者徒自死耳情于何有 
[河運續聞]  
　　本届河運委員銜名已列前報兹悉帮官中項君萬君皆不願北上因此捧毛義之檄還廉浦之珠所有前後帮次合并補錄如左第一起知縣宋傳燧二起直隸州陳錫純三起通判蔡濟安四起知縣韓汝綱五起同知楊鵬程六起知縣李文燿七起知縣陳湧泉八起同知裘如林九起通判方道成十起知縣許承俊又每兩帮派催儧一員計五員直隸州陳嘉榖知州王詩質通判胡汝霖曾良升知縣歐陽佺聞儲憲巳飭襄辦俞大令前赴寳應氾水示諭本月二十六日在兩處開局下月初一日卽就水次開艙受兌計隨局監兌委員共五員督糧廳祝赫直隸州州同錢錫賓知縣萬中培吳用逹按經歴許大倫向例有支應兩員擇候補中之裕幹才而兼老練者倚之如左右手自始至終經理帳目責任綦重一路用錢近十萬串河南北錢價不同必須握要以圖方資挹注雖薪水月支八十金計十个月外又有酬勞五百金在馳驅周道者共眈眈視爲利藪然非具獅子搏兎之全力卽南郭先生亦不得濫竽充數本届儲憲以親信者承其乏謹筦鑰綜會計事無鉅細必關白而後行此可謂愼之又愼矣又向例監兌大班有薪水九十二兩巳減至七十二兩小班有薪水四十八兩巳减至四十兩本届以遠道投効者衆身未登聽鼓之班名巳入飛芻之版儲憲欲使其乘興而來不盡掃興而返乃擬視往歲多委數十員准大衍而倍之俾各破涕爲笑惟薪水則大班僅發六十兩小班三十兩想依宇下者當無不快然於心矣 
[雲津遴要]  
　　李傅相原擬初十日節旋保定嗣復改期十三日現以曾劼剛襲侯吳清卿中丞節莅亟須籌商一切事宜且未凍河恐有交涉事件大約憲節不獲如期就道矣○初六日午刻日煖氷開河北護衛營戰濠中露出無首男屍一具旋於相去里許之徐姓荒地上尋獲頭顱頸上刀痕儼如鋸齒地方據情報案天津縣姚鐵珊大令帶同刑仵親往騐屍死者年約十七八歲身上絮襖不完似非圖財害命者惟並無親屬不知姓名研訊該地保並地主徐利恒略無端緒遂姑飭將屍殮瘞勒捕協保並業主將兇手留心偵緝○長蘆鹽運司每月籌解保定練餉局銀一萬兩所有十一月餉銀業巳備齊委員解赴保陽交納並行知天津鎭天津縣派撥兵差沿途護解並以冬防吃緊添派一武弁帮解以防意 
 
 

Page 3

 
 
外之虞云 
[古潞述新]  
　　平家疃河堤決口水勢過猛不易合龍許觀察覩此情形心中焦灼星夜趕辦堵禦之物于本月初二日演戲一臺虔祈神佑旋復興作得以合龍遂於初四日親赴津沽謁見李傅相面禀事宜○歴來洋藥入境無論落地路過俱由坐糧廳派役收稅設有官行以期便捷現落地稅改由廳署收納惟路過稅仍派役在外徵收云○西門内敦化堂粥廠於上月廿八日開杓施放半菽不飽之流咸得鼓腹　游頌各善士之德洋恩溥云○初三日晨同雲密布普降祥霙野老鄕農交相慶賀○時交冬令宵小易生許觀察委員在西街設立緝捕局每夜帶勇出巡功賞過罰人咸服觀　之精勤云 
[鳩江談屑]  
　　和州吳直刺在任丁艱扶柩回籍路經蕪湖舟泊江滸文武官紳次第詣舟弔唁素車白馬相望如雲○關道雙錫五觀察慨捐廉俸督率紳民倡修浮橋一事前巳疊列報章邇日橋工巳經告竣遂將舊橋拆卸並派員致祭橋神查此橋爲徽甯來往要津從此王道蕩平不憂繭足當頌觀察爲萬家生佛也○十四日午刻雙錫五觀察親勘建平解來盜犯三名勘畢飭發蕪湖縣監禁聞於今冬處決也○前日有懷寗縣災民一百三十餘人扶老携幼乞食江濵迤邐至蕪湖錢孟超明府發給口糧并派差帶往各店舗湊給錢米遣之出境○　前有道轅親兵在茶肆啜茗賒欠不允大肆咆哮茗盌茶鐺盡情搗毁事聞於雙錫五觀察大發雷霆立刻提到十六名加以棍責並革退卯名押解出境人咸頌觀察保衛商民之德莫不頂禮焚香閱數日又有工匠多名在城内某茶寮大逞威風七手八脚竟將店主毆傷店主年已古稀氣息如絲匍匐至縣中控訴錢明府騐明傷勢飭提兇手到案責懲管押以待盡法嚴懲○各信局代客寄帶零星物件一被洋關搜獲亦必充公日前各局主瀝情具禀新關稅務司大略謂代客帶物俱係零星若必充公不堪賠累云云當經許妥瑪君批謂信局代客帶物　論零星小件均須報關納稅交過輪船水脚列人總艙口單查騐放行如不報納搜獲後仍須充公卽輪船搭客亦須一律納稅嗣後毋許於搜獲後凟行禀請 
[邗水紀聞]  
　　揚城轎行各分地段遇有要差必須先行議價否則互相推諉蓋彼等恃他叚夫役不敢至我叚當差有非我不行之概故敢於龍斷居奇也惡習相沿由來已久至於紳士居民遇有事故乘輿該夫等更恣意硬索莫可如何保　總辦趙觀察訪聞此弊當卽明定價目出示曉諭略謂嗣後委員人等遇有要差雇夫每名祇准給予二十八文過午加倍如自午後起至上燈加倍倘敢多索分文以及强要硬索有悞要公定干提究責革聞者咸感頌不置○舊城旌忠寺上月望出起開堂傳戒各路小沙彌聞風麕至迄今巳有百名將届圓滿每日由客師帶引演習禮文鐘聲佛號熱閙非常然逐日耗費如柴米菜䟽等項所費不貲皆賴善男信女源源接濟捐助數百金數十金等其餘如施助麻油秈米等項頗不乏人院内各項堆積如山大有取之不盡用之不竭之概何善男信女之多耶抑和尚眞有絶大神通耶此時直東災民遍野籌賑者力盡筋疲無可設措彼善男信女盍移此欵救彼災民積德種福捷於影響不更勝於施僧十倍耶 
[村盡燬]  
　　唐家浜距小蒸里許地屬青浦一大村落也居民皆以務農爲業犁雲耡雨卒歲辛勤目前方慶西成春酒羔羊邀賓速舅田家之樂如在摩詰畫圖中忽於本月十八晚祝融稅駕陡兆焚如時則夜靜魚矼暮潮方落河乾見底涓滴全無以致合村八十餘家頃刻間盡化刼灰無一幸免所最苦者塲角稻堆高與簷接至此亦全遭火化顆粒無遺村民數百人非但吸露餐風難謀果腹且轉瞬田主之租天庾之賦層層催促完納爲難飢寒狼狽之餘益之以煩愁焦灼其苦實有不堪言狀者刻聞滬上好善士巳派人前往稽查以便施振救人救急誠莫大陰功也 
[勸捐告示]  
　　辦理順直賑捐局代理松海防分府劉上海縣正堂莫爲出示勸諭事本月初六日奉蘇松太道龔札奉蘇撫憲札准直隸爵閣督部堂李函開順直被災地方不下數十州縣小民蕩析流離不堪言　務望憫念畿輔災區待援孔亟倡率所屬廣爲捐募賑濟等因到本部院准此除已先行捐銀解濟外並飭藩司飭府勸諭捐輸各在案現再派委沈道親往蘇松常鎭太五府三十屬廣爲勸諭各紳商富户竭力捐助勸諭捐輸就近解直等因到道札飭會同設局勸捐等因到廳縣奉此除遵飭在海防聽署設局于十一月十五日開辦並請滬上紳商並各　董事查照成案議捐外合行出　曉諭爲此示仰滬上各紳商富户一體遵照務念畿輔災區待賑孔亟各發善念竭力輸將多多益善送由本局掣票給執俟集有成數解直濟賑事竣照章核奬各紳商以有餘之財力救無限之生靈上爲宗祖光榮下爲子孫造福其各踴躍樂輸毋稍延悞切切特示 
[僞文敗露]  
　　李桂林卽李鴻源近持兩湖總督裕壽山制軍信件公文赴蘇松太道署謀差使龔仰蘧觀察卽委辦洋務局事宜此本年九月間事也至日前觀察始查明李所呈文件實係僞造兩湖督憲並無薦李情事因卽傳李發縣辦理莫邑遵發廳看管至晚提案研訊李供文件由友人蕭姓交來一日遇蕭于滬北某烟館中言及有兩湖督憲薦書一封可持赴道轅謀幹差使職員信之費銀數百兩購取迨奉道憲委辦洋務局事宜迄今未及五十日道憲兩次送給薪水銀三十五兩均未收受職員因圖報効以致被冤叩乞明察邑尊謂爾之素行無賴本縣早經深悉旣云信函文件係蕭姓之物可將蕭姓指交以期水落石出遂飭將李交差看管以待訊究 
[瘋子訴冤]  
　　縣署門丁譚某有族姪孑身在滬忽患瘋癲譚恐其遭人誑騙因將所有物件一概代爲收存族姪知之大爲忿怒昨晨扭譚至上海縣署訴冤適莫邑尊公出回署詰訊之下語無倫次因令揮之使出 
[同索工錢]  
　　公和祥棧房小工頭目武維臣之妻武莊氏同姊及女與婿至韓阿裕家尋武維臣吵閙韓妻韓王氏以被該氏等取去皮馬甲金壓髮簪報捕解送公堂由蔡太守　該氏之婿安阿四詢問方志慧曾否調停及往公和祥查武維臣于十八日曾否到過與另有工頭小和尚會面再行禀候核辦已列前報孰意一波未平一波又起因武維臣承接公和祥棧小工頭目而方志慧係合股者武維臣避匿後各小工之工錢無着小和尚同各小工約八十餘人遂于昨晨閧至武維臣家武妻答以丈夫連日不歸小和尚等又齊至方志慧家向索工錢方以工錢須由武向公和祥棧房領取卽可給發小工人等嘈雜異常方見聲勢洶洶難以理說　從後門而出往報捕房由巡捕頭派中西捕前往着同至公堂是時蔡太守巳經退堂值日差禀明前因太守隨飭小和尚傳諭各小工暫退靜候訊辦而小工人等仍不肯退俄有人調停言工錢須由武領取武旣不在小工人等迫不及待可與方同往領取以便照發方言設照算可向棧房領洋三百餘元然如棧房不肯交與我手我亦無可如何小和尚及各小工咸言且到棧房再說遂紛紛而去不知以後如何也 
[英界公堂瑣案]  
　　開粥店之王小林稱昨夜有陳錦齋等七八人醉後到店大嚼計帳四百數十文不付陳錦齋硬剝項阿炳之布褲抵押我不依報捕拘陳項到案項阿炳供浦東人在碼頭扛挑餬口陳錦齋先與别扛夫船户等七人飲酒後拉我吃粥不惠鈔硬脫我布褲交抵以致爭執陳錦齋供亦浦東人撑駁船爲活同項阿炳等飲酒由我惠鈔又同吃粥因無錢囑項將褲抵欠蔡太守判責陳一百板再行管押着還王小林之粥錢項阿炳開釋○三百四十一號華捕稱在老丹桂戯園管門昨夜有韓朝明來看白戯喝阻不依反被拉破號衣爲此拘案韓供山東 
 
 

Page 4

 
 
人昨夜因醉後到園尋友被阻口角蔡太守判韓管押三天以示薄懲○浦四榮稱被徐才桃竊去棉被一條大錢一百五十文報捕緝獲人贓今請給領徐供竊伊棉被質錢五百文巳用去二百文並未竊錢蔡太守判徐管押七天贓交浦領 
[法界公堂瑣案]  
　　小東門外一枝春茶肆對面某南貨店樓上烟妓錢徐氏訴稱前日有素不相識之婦人來家詢以何事稱有某姓婦不知去向是以來尋答以無之婦卽不問情由扭小婦人至城中後又扭至同春樓相近樓上揮拳毒毆致小婦人失去銀釧耳墜等首飾及小洋若干該婦有黨八九人逼令小婦人交人至昨日該婦又同男于來尋衅是以鳴捕送案翁太守見該婦蔣李氏卽前次王桂福控失外甥女阿金兠攬代尋之人因卽細加研詰供稱小婦人住在德興里旋有袁守根上堂訴稱係南琛兵船頭目友人汪友卿之妻逃逸無蹤託爲尋訪後知由該氏引至小東門外故向索人太守問汪爲何不到何用爾事不干巳之人找尋答稱汪因母病重不能到堂太守謂有何憑據答稱無之惟悉汪妻實由蔣李氏引至錢徐氏家伊之姘夫渾名小王尚有一女係小王之婦蔣李氏供稱住在同春樓對面德興里内十八日伊來稱尋訪婦人然小婦人實不知悉太守問可有姓汪之人同住答稱有伊夫已回蘇婦由母家帶住甯波袁來尋人將小婦人等拉至十六鋪局局員不收又拉入城中交與地甲地甲亦不收太守怒謂爾等俱　混帳人旋謂袁曰爾旣爲頭目當知法度可將該氏所失物件好好檢交袁堅稱無物太守着將袁送往南琛兵船錢徐氏蔣李氏叱令退去○捕房解馬夫鄭阿二請訊包探嚴頌眉禀稱昨有馬車一輛行至新開河橋車翻馬逸坐客四人均從車中跌出衣服泥污一客眼鏡亦經跌碎據云尚有一客跌傷曾有二人至捕房控訴翁太守謂現在跌傷之人未知如何包探禀稱不知惟見事後坐客與馬夫爭理該馬夫尚逞强不服鄭供馬車非小的所駕實由阿瑞拉繮叩求查訪太守着將鄭暫押飭探查明再核○洋藥局巡丁趙四寳禀稱小的在紫來街緝到川土兩塊因販私人前曾破案是以認得腰牌呈騐田阿寳供稱土由友人蔡阿林囑送至紫來閣茶館允給錢一百二十文翁太守着交保出外限三日將蔡尋交○昨報列巡丁在太古昌前誤查私土一節昨日原告未經到案翁太守詰訊巡丁據禀小的等二三人在永安街悞碰以致互扭被拘太守謂貨物諒必未失然爾等嗣後總須謹愼小心諭畢交巡丁頭帶去○崇明教堂七歲女郎名福郎被陸泰生之母賣與許竹山帶至上海轉賣一案當時供出由沈阿二經手并牽涉王和尚復經張三元等供出陶少泉包探將陶拘到一切訊理情形曾登前報嗣陶又供出與沈來往之漆匠家在城内火神廟後引線弄内名曰正環太守飭包探嚴頌眉王榮培帶陶等至城内尋到李徐氏盤詰之下李徐氏無可遁飾供出情由包探又將轉手之何阿林賣主方李初一併拘到昨日解案李徐氏供與沈素不相識有住在道轅前名壽福者與沈相識說及有小孩在陸家浜茶肆中旋由壽福與沈將孩領到小婦人處寄留數日貼洋一元後將孩領到集水街何阿林烟館中賣與水果客方季初出洋四十二元現小孩在福建太守謂現在小孩己有着落爾等可將細情供出陸供小孩由教堂中人囑母親撫爲寄女今年七月二十九日賣與新沙人許竹山由許帶至上海囑小的同來取洋十元賣契由小的出名畫押後知涉訟偕許避在英界德春客寓許給小的洋三元令速回家小的因于八月二十七日到家身價不知多少太守問陶曰契是爾冩定知身價若干陶稱小的並未用洋轉詰之何何亦不認得洋太守謂方曰是孩爾雖出錢買得但是拐來須將身契呈案方稱小孩己帶回福建興化縣家中當致信回家將孩及契交出求寛限二禮拜太守准于二禮拜内將孩交案隨飭將方陶何李一并交保限五日内尋沈交案陸管押 
[棲流公所來函照登]  
　　昨據滬北棲流公所來函云敝所募籌經費收養流民近以天氣嚴寒來者益衆曾蒙滬上紳商鋪號月助若干除按年刊佈徵信錄分送外合將近日捐數請登貴報以誌謝忱計招商局保大豐順普濟海宴江永富順各輪船於十月分起按月各助洋二元業已掣收又承江裕江孚永清美富富有致遠江寛拱北圖南各輪船于十一月分起亦各按月助洋二元其餘俟勸到再請登報又蒙石鏸相善士常年捐助白米十五石已於月初送到又承張月仙助洋三元 
[懴情侍者以木樨杏館題壁詩屬和偶步元韻錄請夢畹生政刊]  
　　幾度隨蹤風月場青衫猶帶桂枝香鉛華不藉天然媚疑是西安杜麗娘艶如花月冷如霜桂府天香壓衆芳寄語司勳勤護惜遺珠編續莫遺忘[  古黟知白子芷厚草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[生前自輓]  
　　合肥闞大令晚號因是翁曠而有檢通而不雜貞不絶俗隱不違親　述等身　過萬卷自奉賢罷官後猝患痢疾壽終蘇寓將病之前一日自製生輓云得失甘苦炎凉醒冷眼閱盡世情剩此閒身生死别留地步豪傑神仙才子洒熱血鬱成文字從兹撒手愛增都聽人間○附錄張邃山太守晚闞奉賢仲韓聨宦跡寄松南憶春到青村一縣花裁同騎省詩魂歸皖北正月凉烏夜數聲長笛痛山陽　蓋用因是翁臨逝時所吟月凉烏夜桓伊笛吹入山陽換舊聲句也 
[寄念桐蓀金翠錄請夢畹生之]  
　　絲竹東園集鳳兮　銘佩農尚衣招同徐畹蓀令尹潘東園郎中宴於拙　園余與　蓀見面之始畫闌曲處手親携聽棋水榭茶將熟甲申之秋復於汶水臺茗園觀　蓀彈棋顧曲花陰日已西甲申同散閒方伯德　蓀度曲於　仙園登場已日夕矣祇有黄衣　護惜夢畹著粉墨叢談以桐蓀冠一軍不知翠兒附驥否可容翠羽共悲啼那知月色和簫韻夢畹　贈桐蓀句云我欲月明騎鶴去剌桐花下坐吹簫度入幽窓更　悽　太痴生金縷曲近作不免同聲一哭金粟　病脚僧友翠　 
[奉題耘劬先生冰天躍馬圖卷]  
　　慷慨悲歌日昻藏磊落才空羣懷冀北市駿感燕臺馳騁雄心老縱横令眼開係　今不作愁過大行來[  意琴室主番嶽森呈稿]  
[贈玉梅華館朱筱卿詞史]  
　　香雪能開筆底春冩生不　管夫人笑他桃李都凡艶玉骨氷姿迥出塵妙筆簪花衛茂　天然　事解臨池好將東閣新詩句更譜雙聲付雪兒曾乞當筵賦柳枝倡題風雅玉溪詞騷情祇愛清吟侣陶　相賡煮雪時　然徐叔勝秦嘉夙　天成詎足誇知爾氷心誠獨潔此生端合拜梅花[  孤山詩侣茀氏末是草]  
[上海四馬路文報局内協賑公所經收賑捐十一月中旬清單]  
　　十八日江册申報舘交來宗雲嵐秀月山官仁甫恩爽農劉小山戍雨逢無名氏　春　明旭齋頭禹川張紹讀祥子然裕杳𤂑裕友蘭慶雨香宋鈞甫顏景虞德興齋海文軒容錫山文　成鍾芝岩花養小濟陽氏無名二十五員各鈔錢四吊計今實收洋十元坑城成裕典内程十奎先生募金心柏三百六十文程世祿二百文方月亭葉培元程亮軒吳紹光程桂林陳昌愼葉子祥江永祥項永祥項依仁翁子厚許世德吳成昌沈有壬係五福葉汪氏十五户各一百文實收洋二元○急單同順號募盧文湘二元惜花山庄敏求齋石泉山房梅花書屋鐵如意齋五户各二角本埠三德堂募元義公恆盛合如松茂新盛益泰　合恆春　户各番銀二元利盛公德慶通三義合天誠德榮泰合郭洪興德和長福義祥丰盛合同泰合同順合怡順合正泰源慶元新恆盛明登安樓葉長盛義興氷義生魁十九户各番銀二元共計捐番銀三十一元計重九兩九錢二分實收英洋十三元小洋五角五分○蘇城太湖救生局嚴保翁交來吳子實士第六次潤資洋十六元小洋五角五分錢五十五文○本日共收英洋四十四元小洋十一角錢五十五文 
[上海四馬路文報局内協賑公所經收賑捐十一月中旬清單]  
　　十九日漢口電局交來各厘局十月分捐蔡甸　局五十千文黄陵幾分局一千六百文漢川釐局廿九千文縣河口分局十千文府河口分局三千九百廿二文北河口厘局六十八千三百十五文共計一百六十二千七百三十七文易換洋例銀實收一百另七兩零八分又交來袁敏功司馬二千文又交來江通輪船張午峯翁急單募無名氏一千文求合家平安氏一千二百文二户合來洋二元湖北江筱棠翁交來楊鏡蛺二尹募張子𡶇明府它平銀二十兩福州電報局交來無名氏敬求保護椿齡身子茁將平安吉祥六元滬報舘分帳房交來城内十二樓代改負薪　第二十四次潤資二元七角孫攢雲善士書潤二百文○江册衡昇惪號募劉湧泉陳琅衡昇惪三户各二元錢曉山韓梓二户各一元浙甯乾茂號募李留餘堂張博雅堂懷玉山人三户各二元吳五桂堂信可軒　山無名氏三户各一元益友堂銅洋四元低銀三兩六錢休東無名氏銅洋三元無名氏銅洋二元吳敬記善士　遂和堂吳一元二角京兆宋一元報本堂周沈宅二户各三角　樹勳奚炳泉二户各五角詒合堂俞七角王咸和周蘭蘭二户各二角王金金一角實收英洋四元日本洋一元蘇州李禹門善士募陳蘭舟寛福寛記福記舟記桂三英炳鏞吳松　松記李維　禹門敎房雲瑞厚盛芸記遂記鋆粹飛記龍記箎敎主人蔣仁富仁貴吳松林李維鉎二十四户實收英洋二元錢三百文○本日共收洋例銀一百另七兩零八分它平銀二十兩低銀三兩六錢英洋三十三元銅洋九元日本洋一元小洋七角錢二千五百文 
[恭祝施少欽封翁六旬榮慶第三批壽禮移賑]  
　　十一月十八日錢　春洋二元孫冠臣洋一元金雅泉洋一元李木齋洋四元劉貫經同姪雨蘋洋十元吳少帆洋一元吳迪周洋半丞嚴緇僧洋四元邢厚莊洋八元凌蘇生洋一元王澹泉洋一元徐潔笙洋一元孫少梅洋一元邵芹言洋一元紀小亭洋一元顧如田吳子和宋珊室嚴保之　序之王　萱王憶笠揚子萱徐子春陳挹之合洋二十元謝子楠洋一元陳寳渠瞿梧生合洋二元黄佐卿洋二元丁硯霖茹佑卿合洋一元震泰號洋一元姚恕亭洋半元吳　波洋半元謝綏之洋四元施琴軒洋二元李大雪洋二元徐枚臣陳味箴合洋八元嚴學山洋一元馮耘孫孫十垣合洋一元張緒卿洋半元蔡紫黻同弟竹聲合洋二元陳少帆半元蔡梅亭一元朱秋芸許公若合洋二元李逸仙一元沈志雲一元韋壬泉一元吳蒞莊一元嚴芝楣二元吳樹齋一元凌填齋一元凌陛卿二元陸繼山半元姚守梅二元馮文波一元邱仙槎四元王心如二元蔣雲泉二元唐荷亭一元李芋卿半元陸雨生一元高崧生一元吳渭川二元王梅生一元金逸亭一元黄小舫六元任逢辛三元戴子若一元胡梓卿二元邱寳麟二元汪鶴田二元 
[上海三馬路與昌協賑公所陳竹坪經募山東直隸賑捐兼勸棉衣十一月十九日第四百八十五次清單]  
　　新册清江浦陳選元善士經募樂善堂洋六元崇德堂洋四元以上二户共洋十元新册大團綺禪軒主人募陳蕭氏祈氣　内消全愈洋三元綠綺軒主求萱室安康洋一元羅王李三户合洋一元黄唐喬周四户合洋一元無可奈何人銅洋一元雅記錢三百文以上六户共洋六元銅洋一元錢三百文○新册蕪湖正泰順號募汪熾卿無名氏各洋一元由乾昌局來○新册德生長寳號交來傅趙楊三善士助洋十五元○新册陸心凱洋兩元李翼堂洋一元陸頌楷無名氏李謝氏遠鑅各洋半元以上六户共洋五元○新册浙紹安昌鎭來謝起宗求嗣洋十元○新册浙紹京兆於善士募吳惟　於徐氏吳氏仁壽彭壽以上五户共洋五元○新册蘇州永豐莊募壽記壽福洋六元○新册蘇州任味根洋一元又募硯朱洋兩元俗大司奈子洋一元以上三户共洋四元○新册樊川免害人銅洋十元○塔册本埠徐錦亭洋五角徐葆泰楊裕德各洋二角龔記金湘帆王金勝蕭松山各洋一角王宅沈宅王梅坡汪子英聞少樓姚義記同福棧黄慶濤虞德鏞各錢一百范宅陳宅孫宅石宅各錢五十以上廿户共洋兩元錢三百十八文張汝英求姪久瘡病愈洋十元柳亭居士洋兩元應偉堂洋三元永保棧交來愚珊氏洋四元陸茂榮洋一元二角榮昌和銅洋四元○寗國府宣城縣署交來隱名氏洋四元銅洋一元由全泰盛局來○渤海枚臣氏求耳聾復聰洋兩元戚勝蘭求妻周氏患病速愈洋二元蕪湖邦興氏洋一元○紹興府正堂霍交來上虞縣正堂經募塔册好善錢一千五百文羅蘭谷錢五百翰墨居士錢三百陳春臺邦慶庭鑑合錢五百又册趙靜蘭吳松棋張成嘉各洋一元羅澐記錢一千二百袁永照范麟記各五百又册李厚生米行洋二元謝桂三錢六百又册徐金水錢一千無求知錢五百無名氏二户各錢五百無名氏張良卿范鼎盛各錢三百泰來錢二百五十誠順張笏臣王奎標無名氏各錢二百無名氏信善氏各錢一百車祥安錢二百五十又册項永茂陸長春陳士選項以莊朱水香各錢五百姚鑑亭陸信煜姚福堂各錢二百以上五册共洋十一元錢六千三百此稿未完○本日共收英洋一百另五元銅洋十六元小洋二角錢六千九百十八文合併聲明 
 
 
