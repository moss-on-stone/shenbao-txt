# 1898 - 303 - 4909179

 

Page 1

 
 
[分館遷移] [  中報主人啓]  
　　蘇城包衙前鳳凰衖向山本館設立申昌分店批發逐日報　以便諸君　近購　近因是處房屋狹隘諸多不　　已移至　門内　大　　　祥珠花店内發售報紙賜願者務請認明往購可也此佈 
[廣學會譯著新學彚編中國度支考英興記正續中東戰紀本末文學興國策時事新論出售刻重罰]  
　　明詔迭下實學浡興吏治儒脩乘時交奮不蒐新籍曷豁　襟上海廣學會諸君洞　外情周知華故著書十載信足端風敎而杜窕吉天下大同此其左劵合括宏旨藉貽通才○新學彚編四卷裒西瀛族客名篇開東土講師先路理明法備言簡意賅八角○中國度支考二卷詳稽　報　舉出納言外深其惋惜使君於此不几一角半○英興記二卷英后在位花甲一周　通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[開印讀史方輿紀要天下郡國利病書] [  圖書集成局代啓]  
　　顧祖禹景范先生所著讀史方輿紀要一百三十卷輿地總圖四卷考据歴代正史山川險要沿革古今用兵戰守成敗之迹皆有　　　窮鄉僻壤之區一如目見○顧炎武亭林先生著作宏富憫念時艱廣收各府　乘纂輯天下郡國利病書一百十九卷專考歴代沿　　　各省利病海外諸番入貢互市莫不詳載吳中二林齋主藏有國初精抄稿本倩本局用大號新字排印成書以公同好復延名宿常住本　　　校　以期精益求精讀史方輿紀要限至本年臘月底先成每部釘三十二本天下郡國利病限至明年三月底告成每部釘二十八本兩書合共六十本惟卷帙浩繁成本甚巨諸公預附印者價可從亷本報後幅另登告白並有排印樣本取閱 
[書徐侍御請禁落地布捐摺曁請减江蘇土布釐捐片後]  
　　傳稱一夫不耕或受之饑一女不織或受之寒夫古之所謂織者大半指蠶絲而言二三月　　館陰濃桑畦日暖籬間竹外軋軋機聲迨繅絲旣成售之於布以月餘之勞瘁抵終歲之勤劬蠶桑之利不爲不溥至木棉一項自漢張騫通西南夷携種至中夏先行於楚豫閩粤宋初南省始遍植之而所織之布推行日廣遂以衣被天下我郡僻處海濱地多沙土性最宜棉西北各鄉農民種稻者少而種棉者多女子七八歲卽教以紡紗十餘歲卽自能織布心靈手敏者每日可得一匹次者二三日亦可得一匹除去棉花貲本可得錢百文苟有宅邊餘地種棉一畦歲獲百斤八口之家除自用外尙可出售織成之布質匀而細白如霜雪各省大賈爭相購販以是標布之名風馳遠近自道光年間五口通商洋布流入中國居民以其輕輭靈便咸喜購取土布之利已陰爲所奪邇者外洋之布來者日多甲午以後并准外人在中國内地製造土貨因是局廠林立北至燕齊南迄閩廣雖鄉僻之處洋紗洋布無不充斥市廛苟非農家者流鮮有衣土布者夫洋布銷塲日見其旺則土布銷塲日見其滯有地方之責者竭力設法保護之猶恐利爲他人所奪乃觀於徐侍御之奏而不禁慨然焉侍御原摺有云土布成於貧女而作工難機布成於富商而作工易平情而論自必薄征土布以恤貧民之不足厚征機布以分富戶之有餘乃今則機布一捐以後任其所之無再征之事土布則逢關納稅遇卡抽釐層累重疊無有巳時以一省之地一物之捐而輕重倒置苦樂懸殊若此然厘捐爲餉項所出猶可說也其病民而至不可解者莫如土布之落地一捐此捐旣未奏明亦不咨部其法責令布莊於鄉民售布之時每匹扣錢四文或六文八文按月包繳厘局遞解藩署云云竊謂國家歲入之欵田賦而外不外關稅厘金然皆明奉諭旨通行各省乃此捐旣未奏明且止行於江蘇一隅之地其辦法本不公允其情節頗近支離貧民無知其堪任此朘削乎夫三吳地方賦稅之重甲於天下然閭閻不至甚困者非必專恃農業亦幸有木棉之利也吳民性勤尤精於心計鄉間婦女每日三餐外卽從事於紡織竹籬茅舍間吚呀之聲此唱彼和冬月則焚膏繼晷盡瘁終宵倘有如陳風所云不織其麻市也婆娑者則鄰里姻戚相率鄙之其專心紡織不辭勞苦若此乃今則遍歴鄉村紡紗之家十停八九光陰坐耗懸杼興嗟問其故則曰機紗盛行也蓋婦女竭日夜之力不過紡紗數兩織成布匹售之於市除去棉本已屬無餘若購機紗則其價旣昻織成之布質又澆薄銷售之時布莊相率抑勒不能得善價而沽因此二端惟有相率輟工茅檐坐困然則自機器紗布盛行卽將土布捐稅均免猶恐不足以劑其平而况更加以層層之朘削乎吾聞西人之有關稅也非特爲國家進欵計抑亦有保全土貨之道焉凡欲抵制他國進口之貨必極力加重其稅而於本國土貨則寬免之俾得推行盡利若貨爲本國所必需而不能自行製造者則又輕進口稅以招徠之蓋此中酌盈劑虚固有隨時變通者故能商務日興而民生日裕今中國旣不能重稅他國之貨而於民間自有之利轉重疉征捐致貧民無利可圖終於坐困侍御之言誠爲切中時弊苟得皇上明降諭旨將此捐一律蠲除三吳小民生計或可稍裕乎海濱下士不禁拭目俟之 
[本館接奉電音]  
　　昨日上午京師飛電傳來硃筆二道上諭二道敬謹譯登○九月十七日奉硃筆徐壽朋補授太僕寺卿欽此同日奉硃筆稽查正白旗漢軍旗務著榮壽去欽此同日奉上諭刑部右侍郎著堃岫補授欽此同日奉上諭刑部右侍郎文琳由奉宸苑卿洊升侍郎總管内務府大臣克盡厥職前因患病賞假調理兹聞溘逝軫惜殊深加恩著照侍郎例賜卹任内一處處分悉予開復應得卹典該衙門查例具奏伊子延烜著以主事用欽此 
[相約弭兵]  
　　天津國　報云俄皇欲與缔盟諸國開萬國弭兵之會因於西歴八月二十四日飭外務大臣貽書駐聖彼得堡各國公使曰今我俄國欲倡設弭兵會其意蓋欲保全萬國和平之局而首宜减去各國預備軍實之事想各國政府必能揆度今日大勢以副我國皇帝仁慈之意而我國政府亦願長保此等和平之局以副各國厚望者也自今以往宜聨合各國商議方法使合地球人民實力奉行而同立各國軍備之限制近二十年來各國之民皆有厭戰之意其在文明之國民固知保持太平爲國際政治之大本然而强大之國相與結盟外雖以保全和局爲名而深恐和局之將敗於是推廣兵額擴張戰具以冀不爲他邦之所阻此雖事勢相逼不得不然然實非平和之上策也卽如每年以預備軍實之故耗費甚鉅國財因之困乏民間貽禍無窮因是之故國民財用不權於天理人事之當然而消磨於購器置械者實不知其幾萬億也豈知此等器械在今日視之以爲至精至美曾幾何時有新式者出則前之所謂至精至美者又不值一錢矣夫此等兵禍最足塞人民開化之路亦足碍世界發達之源不特此也各國備預軍實之事愈見其恢張則政府辦理之事愈覺其爲難民力悉糜於兵費朝衣盡易爲戎服若長此終古不思變計是率天下各國而出於亂也由是觀之限制軍備之事與講求和平之局此眞各友邦今日當務之急矣我俄國皇帝深有所感於此卽派遣皇 
 
 

Page 2

 
 
室代致此意於各國政府欲請各國會議此事俄國外務大臣因奉明　照會各國各國務宜合力同心以贊成此舉俄國皇帝與皇后均有厚望焉 
[大星遽隕]  
　　福州訪事友人云閩浙總督邊潤帥年逾古稀精神矍鑠久爲朝廷柱石之臣邇者積勞成疾自知精力不支先於本月初五日上疏陳請開缺延至初八日痰湧氣喘病益加劇迨初九日酉時溘然長逝省中自將軍都統司道以下减往吊唁公子輩備辦後事擇於初十日已時含殮如儀屬下士民無不失聲慟哭 
[畫界稽時]  
　　烟臺訪事人云德人佔據靑島後曾由東海關道憲同委員彭觀察前往履勘近聞所　界址業已妥恊惟南鄉一帶及勞山鄉民人皆不甘隸德人屬下各有異言辦理似難急於就緒想不能不稍紓時日也 
[遵旨攺練洋操摺]  
　　頭品頂戴貴州巡撫臣王毓藻跪奏爲遵旨攺練洋操先就省城三營試辦並裁兵抵支餉項恭摺仰祈聖鑒事本年五月二十二日承准軍機大臣字寄光緒二十四年五月初一日奉上諭戶部兵部會奏遵議御史曾宗彦奏請精練陸軍攺爲洋操並將各省兵數餉數開單呈覽一摺今日時勢練兵爲第一大政攺練洋操尤爲練兵第一要著惟須選教習以勤訓課核餉力以籌軍實現在天津新建陸軍江南自强軍均係學習洋操北省勇隊著由新建陸軍酌撥營哨之學成者分往教練南省則由自强軍酌撥營規口號均須一律各直省將軍督撫統限六個月内將倂餉練隊及分紥處所妥議覆奏至軍械槍砲應飭各省機器局酌定快槍快砲格式及槍子砲彈分量造法互相討論折衷一是如式製造精益求精以期利用並著一體妥速籌辦毋得延宕等因欽此仰見我皇上整軍經武力求自强曷勝欽佩竊臣迭次欽奉諭旨節餉練兵前攺練軍五十一營歸倂爲三十六營切實操演將所節餉銀二萬四千餘兩提加各兵月餉一萬六千五百餘兩尙存八千餘兩爲加賞操兵之費於四月初四日奏准在案今奉攺練洋操之命自應謹遵經理當飭善後局司道悉心籌畫兹據詳稱黔中風氣未開不必遽練多營擬於三十六營練軍内就駐省之撫標左右兩營平遠一營試辦洋操查洋操仿德國軍制有步隊砲隊工程隊各名目黔地跬步皆山馳馬不便練兵與行軍不同馬隊輜車隊均可從緩此外則朝夕訓練不令一名空額不准一日曠操軍營陋習擺脫淨盡非從優體恤不足以勵兼勤請酌裁守兵加給薪餉等情前來臣覆加查核處此時勢治軍必習洋操洋操必須增餉增餉必裁冗兵此相因不易之理黔省庫欵旣窘恊餉亦减除裁兵别無挹注之計曾與提臣羅孝連往返函商酌裁制兵一千一百二十五名餘銀一萬四千五百兩益以前存之八千餘兩共二萬二千五百餘兩卽以此加給三營九百人之月餉及每歲衣履鋤鍬之用而教習薪資尙不在餉項内雖議增餉數本不甚豐較諸力量有餘之省未免相形見絀而黔餉素薄得此加增之欵亦可鼓舞軍心俟操練漸熟銀餉有著徐圖推廣期壯聲威惟黔省無諳習洋操哨弁容俟聲明兩江總督臣劉坤一於江南自强軍揀員來黔充當教習以開風氣而成勁旅所有先就省城三營試練洋操裁兵抵支餉項緣由謹恭摺馳陳伏乞皇上聖鑒訓示謹奏 
[甘軍我事]  
　　京師訪事人云九月初六日有甘軍六人在蘆溝橋某茶肆啜茗時有鐵路工匠數十八亦在茶肆旣而工人付給茶資茶博士以其錢太薄色不豫語侵工人衆工人大怒將與爲難六兵從旁觀之頗懐不平左袒茶博士工人遂遷怒於兵口出不遜之言繼復用武六兵見彼衆我寡乃在身畔掣出短刃與工人忿鬥工人棍棒齊施竟不能敵受傷一人餘遂潰散見者咸謂甘軍雖屬多事然不得不服其驍勇也 
[萊州雨雹]  
　　烟臺訪事人云客有自萊州來者述及七月某日彼處雨雹積厚數寸歴兩晝夜融化始盡禾菽菜蔬均遭壓損聞被災之處長約百餘里寬三四十里是亦巨災也 
[皖江火警]  
　　安慶訪事友來函云本月十二日晚八點半鐘時忽聞藥王廟鐘聲亂鳴知係火警急出探之知火起於西關外俄而各叚水龍及練軍洋龍飛馳而往保甲總巡王大令開甲首先臨塲地方文武各官亦先後戾止分途彈壓是處爲皖城熱閙之區巨肆雲屯居民櫛比一聞警信紛紛遷徙匪徒乘勢搶掠經保甲局勇拿獲數名斯時火勢猖狂祝融氏左突右衝鋒銳無比幸各水龍極力灌救約焚一點鐘許始漸熄滅保甲局士大令恐死灰復燃飭各龍仍吸水澆灌待火滅烟消然後奏凱而返次晨至火塲察視計共焚去汪宏興雜貨店楊同興土棧鳳大成紙坊森昌信局馬萬隆帽鋪福昌祥京貨店同新源牛皮行傅姓雜貨店徐廣源絲線店等十餘家某姓皮鞋店後附居之某姓亦被殃及至起火之由聞係汪宏興雜貨店後進有學徒持洋油燈取物燈花墜落致肇此災云 
[玉京瑶簡]  
　　京師訪事人云董軍門福詳所統甘軍奉榮中堂札調分撥馬步隊四千人由京西移駐南苑已於九月初五日安營　又有小隊數十名於重陽日入都不知有何公幹是晚宿於前門外西河沿吉祥店○武勝新隊兵丁共分八旗向分四旗駐紥兩苑訓練兩月四旗入城休息兩月及期瓜代近管理王大臣攺定新章令休息兵士每日清晨赴南苑與訓練兵丁會哨一次事畢始返故近日前門大街石路上隊伍往返人馬馳騁無日無之加以鐵路往返之人殊爲熱鬥○九月初八日午後刑部絞决内監一名一時聚議紛紛互有同異旋悉内監乃前杖斃四内監中某甲之徒因師犯死罪懼而濳逃又曾與某奄人有隙積憤在心時作顚狀是日颯症猝發懐刃闖入禁門意將尋讐報復禁門值班者盤詰之下刃忽由懐中墜地遂以繩綑縛之禀知值班王公轉達天廷欽奉懿旨命交刑部審訊處死○京師五城司坊奉旨嚴禁逆犯康有爲所著之書籍并將板片焚毁無許留存出有告示曉諭通衢又傳琉璃廠書賈至官署令各具結不售康書不存板片從此逆書當可不留天壤矣○鴻臚寺爲示傳事所有八月分投遞履歴未謝恩之黄遜炎並七八月未投遞履歴之府經歴森壽等務於九月十四日赴寺投遞履歴聽候派員帶領謝恩毋得違悞特示○戶部爲示傳事所有安徽巡撫差委候補典史吳清樑管解蕪湖關光緒二十四年内務府經費歸還部墊銀二萬兩本部業已兌收其餘擡費銀六百六十兩係内務府兌收之欵務卽親身赴内務府交收毋得違悞特示 
[潞水凉波]  
　　北通州訪事友來函云城内中西兩倉春夏之交生長蒿萊異常繁茂兹屆秋凉風物高燥由倉監督詳請倉憲定期九月初一日起准人入内芟割限十日芟除凈盡並派差嚴密巡查如有乘間砍伐樹木偷竊片板者扭送來轅從重治罪○九月初二日潞河書院輪應州課是日許刺史有事公出由李王兩廣文扃門代試舉貢生監文題子曰爲政以德童生文題憲章文武通塲詩題賦得任官惟賢才得賢字○許東藩刺史前奉順天府府丞丁少京兆札文内開學憲定於九月十三日按臨通州而修蓋考棚尙未竣工因禀請展限十日嗣奉到批回以學憲按臨在邇碍難准行爰仍定本月十三日下馬二十四州縣士子先期至通在貢院前後租賃考寓靜候考試○城内各水龍局每歲擇於重陽佳節祀神今歲仍循例舉行是日各水夫齊集局中次第拈香並在萬壽宫河沿演試水龘事畢醵貲聚飲藉叙同人之誼○節交霜降龍恊戎循例祭纛屆期柴都戎張守戎率同左右兩營兵弁齊至協署舉行典禮協戎諭令以後按三六九日期各在本署演試擡槍火槍及各項兵械如有技藝生疏或操演曠惰者責革不貸○城南南營素稱盜藪盜魁錢某黨羽甚夥詶捕疉次拘拿終於漏網近日猖獗尤甚永樂店馬駒橋南鄉一帶歴犯搶刼拒傷事主各案上月杪又在應司地方李廣和家搶去骡馬四頭事主赴州報案許刺史密派幹捕會同聨莊保甲局夤夜將南營圍住拿獲盜魁二名裝入囚車解州訊辦附近人民咸爲稱快 
 
 

Page 3

 
 
[晉謁星使]  
　　昨日午前日本總領事小田切君萬壽之助鐵路督辦盛杏蓀京卿製造局總辦林稚梅觀察上海縣王欣甫大令總巡戴子勵明府先後命駕至出使行轅謁見前駐日本大臣裕朗西星使茗談良久始各辭出 
[上海官塲紀事]  
　　前晚上海縣王欣甫大令由敬業書院公館出城乘官舫赴松江禀見府尊張子虞太守○昨日午前浙江候補道蘇寍鐵路會辦潘芸笙觀察學祖乘輿進城拜會各當道至縣署時前任黄愛棠大令飭丁擋駕○昨日午　松海防同知劉乙笙司馬命駕至縣署拜會黄大令大令延内客廳茗談良久始辭别 
[滬城保甲委員名單]  
　　時屆冬令宵小繁多地方官例有冬防之舉昨日由江海關道蔡和甫觀察檄委蔡蓉卿二尹鏡瑩辦理城内東局殷二尹煥謨爲南局應二尹寳琮辦理西局潘二尹友成辦理北局沈二尹恩堪辦理中局另委曹君惟善楊君挽蘭代上海縣辦理冬防事宜每晚在城内挨叚稽查其南市則道憲面諭十六鋪南北中三局及二十三七鋪高昌廟等各局委員嚴加防範以免匪徒乘機滋事雖曰例差亦保衛閭閻之意也 
[委員謝委]  
　　攺過局委員高雨之鹺尹丁憂後由江海關道察和甫觀察委李葆初二尹錫年前往接辦局務二尹奉札後卽赴轅謝委擇日到差○南市大南門外向設粥廠一所由道憲於十月朔爲始委員前往稽查凡流丐之露宿當街者均拘歸廠内委前辦保甲總巡鍾受百明府爾榖辦理明府奉札後卽詣道轅謝委 
[瞻禮停讞]  
　　昨日係天主教中瞻禮之期教會中人均至新北門外聖若瑟堂行禮馬龍車水絡繹於途謝代捕頭令包探禀請法界讞員朱森庭明府暫停讞案一期 
[秋賽記一]  
　　昨爲寓滬西商秋季賽馬之第一日時則秋高氣爽輕暖輕寒十里圍塲麴塵不起以故璇閨麗質黄閣才人莫不駕言出游同乘油壁而冶游子弟更挾所歡之妓往來馳騁於平沙淺草閒日加午西人咸興高采烈各矜罄控之能第一次六馬共賽裕泰洋人出人頭地第二次九馬共賽祥茂洋人奪得錦標第三次十七馬共賽順全隆洋人先籌獨占第四次十三馬共賽怡和洋人首屈一指第五次四馬共賽公平洋人得意而返第六次九馬共賽祥茂洋人得爭先著第七次十一馬共賽豐裕洋人早著先鞭第八次十二馬共賽沙遜洋行經理匯票之洋人捷足先得第九次十六馬共賽　件洋人一鼓作氣時則淡烟疎柳中螟色催人早已紅輪西墮矣 
[招領失孩]  
　　昨日英界公　讞員鄭瀚生大令　有示諭一道略謂本月十四日據巡捕房送女孩姚金仙一口年六歲十五日復據捕房送女孩連連一口年十三歲十六日又據捕房送男孩湯銀根一名年十四歲均係迷失路途請爲安揷前來當飭役並官媒分别看管如有家屬來認備具店號圖章保領各結送核給領倘有冐領情事察出按例懲辦不貸 
[騙洋宜責]  
　　前者周陳氏投英界公堂控被房東王仁林毆傷頭面讞員鄭瀚生大令判罰王養傷費洋五十元如無力罰洋則管押捕房三月未幾本地歹人鮑子仁向王仁林之弟安甫聲稱汝兄之案目下官判罰洋五十元管押三月如將罰欵照數交付吾可代爾設法卽時了案安甫信以爲眞卽將洋如數交鮑得鮑洋後任意揮霍致王仁林仍然在押前晚周陳氏投案請追帮審委員劉穆庭二尹將王仁林帶案訊問王供小的胞弟安甫已湊齊洋五十元付交鮑子仁代呈案安甫供稱此洋於初一日親手交鮑收取二尹立提鮑子仁訊究鮑供本地人向業錢莊初一日王安甫帶來洋五十元托小的繳案因有急需暫爲借用現剩二十元先行繳案餘求寛限劉二尹以鮑子仁擅敢吞用罰欵殊屬荒謬著掌頰一百下復飭管押其餘洋三十元限翌日繳案逾限提比 
[失竊報捕]  
　　徐州守備棠守戎遣家丁陳福至蘇州公幹事畢至滬附安慶輪船拆江而上尙未開行卽失去枕箱一具内有匯票銀三千兩及公文現銀等要件不得重將行李起岸投法界捕房報請緝捕頭准之 
[馬車肇事]  
　　嘉定人什錦　僑居褚家橋附近前晚出外購物行經西新橋南堍適有馬車疾馳而至御人控勒不住致將甘撞仆於地碾傷　骨血肉模糊幸由巡街捕將馬車拉住將甘及馬夫一倂解入法界捕房捕頭命送甘至仁濟醫館療治馬夫則押候究辦○御者侯桂山駕車不愼在老北門外撞倒某姓小孩幸受傷甚輕無碍性命旋由巡街捕拘入法界捕房捕頭命將小孩送仁濟醫館療治侯交保候核頃之恊定馬車行主錢秀卿投捕房具保捕頭允之 
[失火兩誌]  
　　昨晨八點鐘虹口乍捕路四十二號洋房内某洋人家不知緣何失火濃烟噴薄幾致燎原幸經傭工竭力灌救始得熄滅不致釀成巨災然已受驚不淺矣○　老匯路一千二百八十九號廣　合烟館亦於昨晨六點鐘時失火熊熊之勢直達層霄烟館中人急設法灌救祝融氏始掩旗息鼓而去祇焚去披屋内零星物件 
[上海巡局瑣案]  
　　竹工王榆文在南市老白渡開設茅逢店將竹竿堆積大關前隙地日前失去兩捆查問之餘疑泊於是處之柴船戶周杏松杜阿木等所竊向之饒舌輙將船上之櫓兩枝取去周杜情急赴十六鋪巡防中局喊控局員　仲泉二尹提案研訊以王疑竊無憑碍難允准後由王乞得某姓名片到局籲求二尹遂斷令周杜賠償洋銀二元○鐵匠徐增甫前曾犯事經馬路工程局委員朱森庭明府送縣枷責釋出木及數日又與同類姜交交因事起釁互扭至十六鋪巡防中局　二尹提訊之下以其各有不是判將姜責一百板徐責二百板均著鎖示局前候妥實人具保方准開釋 
[南市捕房紀事]  
　　前日崇明人徐必寳由原籍販得苕帚若干來滬求售舟泊南市　　中偶一不愼被金記瑞竊去十二把追至新馬路被二十九號巡街捕勇一倂拘解捕房捕頭王榮培詰知緣由將金管押片時然後驅出贓交徐領去○前日下午王某在新馬路小便被四十三號巡街捕勇所見解捕房捕頭罰洋一角○前日御者沈雙林將馬車一輛攔截中途有碍馬路爲四十四號巡街捕勇所見斥阻不服遂卽拘解捕房捕頭管押四點鐘然後交人保去○東洋車夫姜利扣將八月分車照私行挖補希圖朦混前日午後由九號巡街捕勇看出破綻卽拘解捕房捕頭王榮培著押候禀明工程局委員朱森庭明府照章究辦○前日午後老白渡裏街黄隆盛洋鐵店學徒張聞生偶在新馬路東西瞻顧適有史阿全者拉東洋車疾馳而至不及避讓竟被碾傷足趾因而互相毆扭爲九號巡街捕勇所見一倂拘解捕房捕頭傳語十六鋪地甲傳店主陸春生到來陸自願延醫敷治捕頭令史阿全出小洋五角給張爲醫傷之費○浦東人王杏樓衣衫藍縷形似乞兒前晚糾人至滬北新閘將其妻子周氏從某絲廠門首扭上馬車行至十六鋪橋南首聚而觀者密若堵墻二十八號巡街捕勇見之恐有别情爰卽抱解捕房捕頭盤詰之下王稱我妻周氏前者私遁來滬遍處訪尋杳無蹤影今在新閘守候見其在絲廠中工作特卽拘獲回家捕頭意尙猶豫嗣有孫駿良者投捕房言與王認識願作保人捕頭令一并保去○前晚三鼓時有船戶朱世結者由浦東陸家渡裝載鷄鴨來滬被小流氓張金炎陸錦榮沈阿狗王興才等所見冒稱貨捐局巡丁擁至船上肆行訛許比船至浦江被四十一號巡街捕勇查見遂一倂拘解捕房捕頭押候解送馬路工程局請朱森庭明府研訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[老恊記]  
華來賜八開六角分條三角 
票 
本行自運澳門彩票批發全張五元分條五角華來賜半張二元四開一元認明棋盤街同芳居北老恊記 
[上海務本堂固精封髓膏]  
專治遺精立見功效雙料一元單料六角○李氏法製頃刻笑牙痛藥每服二角寄售棋盤街恊記票行 
[新旗昌遷行]  
啓者本行遷黄浦灘英輪船公司後便士商賜顧請移玉步此佈 
[隨軺筆記]  
吳觀察宗濂隨龔仰蘧星使出洋著有記程記事記聞記游四編翔實宏博冠乎各書兹先將記程一種石印出售價一角五分四馬路古香閣啓 
[九月十八日錢銀洋並匯票行情列左]  
新匯劃收市　七錢三分六 
銀拆　一錢七 
龍洋找頭　七錢三分五 
錢找頭　八百五十文 
市錢　一百二十千文 
卡錢　一百十九千文 
衣牌　九百二十文 
足赤　三百六十四兩 
逺期標金　三百六十二兩 
現貨標金　三百五十九兩 
[第九月華號單到]  
私拆洋信魚目混珠查明送究亦中鴻運通 
售第十二會澳門票全張五元分條五角廿二開彩當卽到電頭彩萬元華來賑票十月十一到電全張四元二元一元又六角三角紳富信購指明棋盤街北 
[敬字得子]  
僕年届天命膝下蕭凉自恨命該如此一日見垃圾中字紙一團細觀則上海二馬路京都天寳齋扶陽種子衍慶酒之仿單也載得靈騐非凡頓起續嗣之念向買二瓶試服果覺陽壯繼購三瓶酒完精足一舉妾果懷孕於上月己產一子可知拾字之有功耳蘇洲郭蘭蓀錄 
[遺失派司]  
兹有　１６５８６８９羽綢五箱又１１８４羽布一箱又１２３０羽布一箱又１１１３，７３６花布十五箱又１１２７２，８１花布十箱又８４６４，８４６６，８４６７，８４７１，花布四箱　　３９０２，０５花布四箱該派司遺失刻向海關商妥另補前派司作廢特此佈告　興隆洋行啓 
[日本郵船會社]  
啓者本公司神户丸准於本月廿二日卽禮拜六下午二點鐘開往長崎神户横濱等小包收到廿一日午刻客票賣到廿二日午刻止倘蒙各　寳號欲裝貨搭輪者務祈早臨爲幸郵船株式會社 
[鐵廠召盤]  
茲有外虹橋東首葉洽記鐵廠生財機器𠜒床零件傢伙一應出盤或另賣亦可合意者請至本廠面議此佈葉洽記啓 
[第一確騐龍涎戒烟丸　龍涎戒烟丸]  
夫海内戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本館精考此患搜求醫方不用烟膏烟灰　積烟之困秘選良方良藥以除烟之害若服此丹不卽思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝館分設上洋老巡捕房對門 
[廣東延春閣新法犀璜戒煙丸]  
凡吃洋烟成癮者必由痰踴上焦而成癮故發有時捷癮之法必須固氣治痰爲本書云治痰先治氣氣順則痰除其癮自失矣本閣主人得有仙傳新法耑用犀璜爲君兼佐固氣人參寗神之品煉蜜成丸每癮一錢吞丸十粒癮之輕重照數遞加自然斷癮早晚飯前茶湯送下亦無敝病飲食勝常○諸君有烟老癮者請嘗試之每瓶一百粒洋一角○分鋪上洋棋盤街 
[美記外國紙行]  
本行自運英國各式紙料五彩印字油墨文房四實鉛筆墨水西學堂書簿零星物件俱全貴客賜顧請到上海英大馬路新衙門西首便是 
[天仙茶園告白]  
請看新軿連檯奇巧異樣燈戲 
文武奇男傳 
本園在申開設二十餘年所演一切新戲皆由書中揀選軿成其中情節乃忠臣孝子義夫節婦之戲前演各齣承蒙海内諸君無不讚美思觀現今小園又請名師排成新戲告白文武奇男傳其中關節貫串較前所演之戲大不相同一切細情筆難盡述諸公閱後自知又聘揚廣名匠巧紮各色奇異玲瓏精細燈彩俱用玻璃寳讚鑲成金綉紗羅綢絹倒彩疊彩無不精美紮出各樣飛禽走獸出神入化幻妙無窮此戲共計四十八本先行軿演十二本然後陸續排演現已習熟燈彩工竣卽日登檯屆期務請紳商賜顧移玉惠臨賞鑒是荷 
[新到上等香煙]  
啓者本公司選製孔雀牌香煙久荷鑒賞刻間新到上等八哥牌煙其味淸和食之可能解渴兼避一切汚邪之氣倘蒙賜顧躉批零拆均可請移玉趾泗涇路村井公司帳房 
[感德揚名]  
余與室人皆患癧瘡勢甚危險外科均皆束手後承法大馬路正泰漆鋪內徽州方潤蘭先生治愈深感厚恩無以爲謝故特登報聊表微忱愚弟吉少雲敬啓 
[聲明]  
余附合金豐濟船股早已咨照併拆該出海王森桂亦已應允接直不料森桂股欵不交擅將該船行駛倘有不測與余無涉　盧秬香告白 
[燕製補丸]  
善能利大便背四肢等痛症 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統冶凡各症宜用經瀉者此丸洵推第一小盒洋一角大盒二角五分此藥各大藥房發售 
[廿四史發兌]  
本局存有竹簡齋重太紙印二十四史未裝訂者每部售洋四十元十部以上另議裝訂者連文木箱兩只每部售洋五十六元十部以上九折此書久已風行海内現在所存無多如萊賜顧請至杭州小塔兒巷衢樽書局及上海各書坊成交不悮 
[補身牛肉汁中英大藥房]  
牛肉列於本草詳其治療祗因未精融製信服者稀此汁製自西域按公司陸續運到較他家品益新鮮補虚損添精髓壯血脉療癆傷有病治病無病作補峻如鹿茸力過參蓍　效久著海内信餌實爲養生之至寶官禮持贈尤推珍品賜顧者認明上海棋盤街鐘鷹爲記 
[賠欵迅速]  
啓者初九夜鄰佑失愼小號被累幸在公平行保險其銀如數收到足見該公司信實可靠特此登報聲明謹咨各往來信件交廣同益分號收又啓　廣益泰啓 
[大清郵政收信時刻曉諭傳單]  
寄往何處　輪船名　某日　截止收信時刻 
吳淞　火車　　十九日　上午九點半　下午一點半　下午三點半　下午五點半　晚八九點鐘 
寗波　北京　　又　下午三點 
蘇州杭州　又　下午四點 
香港廣東　汕頭灣香港　龍門　下午六點　晚八點至九點 
汕頭厦門灣香港香港廣東　永生　又　又 
鎭江南京　蕪湖九江　漢口沙市　宜昌重慶　安慶　又　又 
[掛號信件應於所限時刻前一點鐘送郵政局]  
銀行電匯銀票　二先令八辨士八之四 
銀行現銀票　二先令八辨士八之四 
銀行三十月期票　二先令八辨士八之五 
銀行四個天期票　二先令八辨士八之六 
[九月十八日進口船禮拜二]  
長安　輪船　由長江　鴻安公司 
龍門　又　由香港　禪臣行 
永生　又　由香港　怡和行 
廣利　又　由香港　招商局 
永清　又　由天津　招商局 
江天　又　由寗波　招商局 
江裕　又　由長江　招商局 
利運　又　由汕頭　招商局 
海口　又　由牛莊　太古公司 
黄浦　又　由汕頭　太古公司 
[九月十九日出口船禮拜三]  
長安　輪船　晚往長江　鴻安公司 
萬國丸　輪船　開往神户　壳件行 
安慶　又　晚往長江　太古公司 
廣利　又　晚往香港省城　招商局 
永生　又　晚往汕頭香港省城怡和行 
廣生　又　晚往牛莊　怡和行 
重慶　又　晚往烟台天津　太古公司 
北京　又　下午往寗波　太古公司 
黄埔　又　晚往汕頭香港省城太古公司 
龍門　又　晚往香港粤省　禪臣行 
泰順　又　晚往烟台天津　招商局 
利運　又　晚往牛莊　招商局 
[九月二十日出口船禮拜四]  
舍科耶　輪船　晚往横濱神户　禪臣行 
嗹喏時　又　開往神户横濱　天祥行 
海口　又　晚往牛莊　太古公司 
杭州　又　晚往牛莊　太古公司 
江天　又　下午往寗波　招商局 
廣利　又　晚往香港省城　招商局 
江永　又　晚往長江　招商局 
[九月廿一日出口船禮拜五]  
阿披來特輪船　直往膠州　美最時行 
萃利　又　晚往長江　麥邊行 
[九月廿二日出口船禮拜六]  
神户丸　輪船　下午二點鐘開往長崎神户横濱等埠郵船株式會社 
大井川丸又　晚往長江　郵船株式會社 
寳華　輪船　晚往長江　鴻安公司 
[八月廿四日出口船禮拜一]  
德興　輪船　晚往長江　鴻安公司 
普濟　又　下午往寗波温州　招商局 
 
 
 

Page 9

 
 
[上海縣署瑣案]  
　　陸介眉控朱義齋欠洋不　前晚王欣甫大令在敬業書院提訊先由朱之岳母顧季氏投案供稱小婦人年五十五歲籍隸江北女婿未義齋自招贅以來巳歴六載向開烟館用陸介　爲夥嗣因生意清寥將烟館　　陸聲稱　存洋一百元　朱欠去本月初十夜竟糾合周增福周增華等扭朱入城控告現在朱有二百元議單一紙可以作抵張有甫供在朱之烟館爲夥另經管九康水烟店事朱共關兩店七月間九康停歇陸曾向朱索取洋一百元由小的理勸還過洋九十元不料付洋後陸仍將朱扭去殊出意外介眉供被朱欠洋至今未還小的並未扭朱藏匿實因朱與楊芝山另有别案由差看管現在求卽訊追大令飭顧季氏張有甫回去陸介眉著留候傳到朱義齋質訊核斷○前者貨捐局拘送漏捐之朱道生韓阿二至縣請究經王大令提訊朱供小的自經送案管押後聞貨主　赴局報捐求恩省釋韓供小的係　船戶報捐與否實不知情大令謂貨物須遵章繳捐何得任意偷漏著各責一百板交保開釋○沈王氏控兪阿揚欠洋不還經王大令提訊逃王氏供寗波鎭海縣人兪阿揚與小婦人同居彼見丈夫物故後小婦人有洋一百五十元託言代存錢莊可以生息取用小婦人不知其詐傾囊付之旣無中人亦無借票惟妹丈王阿四曾經服見此欵爲小婦人身命所　求恩究追王阿四供小的駕小火輪船妻姊　王氏有洋一百五十元兪　揚僞稱代爲存莊一倂騙去小的曾親見其事兪阿揚供賣魚爲業沈王氏之洋由小的經手借與朱阿毛范阿方等尙未交還求寛限當代追還大令飭原差查明俞家有無産業可以變價限三日禀覆俞交差看管候訊　沈四木控殷蘭齋糾衆搶女王大令提訊之下殷供本月十二日沈四木之妻聲稱女被莊老虎搶去小的當卽代爲找尋杳無下落至十五日聞莊之妻舅殷錫榮言及沈女現匿裏虹口新馬路小的並不在塲求恩鑒察沈供小販營生家居離城十八里之莊家閣女兒年十八歲業已許字十二日六下鐘莊老虎糾得殷等二十餘人各持扁擔强行搶去現在女之夫家向小的索人甚急小的無奈告知地保同往找尋不知去向叩求究追大令飭差協同原被赶緊查緝禀覆核奪○官　禀稱前者英界公堂鄭大老爺移送開臺基之錢家媽至案經前任黄大老爺判令覊禁現在患病甚重請示核奪王大令卽飭原差將錢家媽帶案候騐錢家奴供稱小婦人並未開設臺基此事實被王誣陷現方患病求恩寛宥大令騐得錢家媽週身浮腫諭令還禁飭官醫妥爲醫治再行核辦○日前道轅廚房失火王大令以更夫朱金桂並不小心巡察帶回訊辦前晚親提研鞫朱供稱偶吸旱烟遺灰肇禍事出無心求恩原宥大令姑念苦求申斥一番從寬發落 
[英界公堂瑣案]  
　　壳件洋行控周阿香屢次竊煤昨經包探沈阿炳拘獲并收買賊贓之張阿四一倂送案請究鄭大令商之美領事判令向周追賠洋二十三元張不應收贓罰洋三十元以示懲儆○前日之晚寗波人沈阿狗混至胡孫氏家内竊取銅燭臺一對旋經包探洪阿　緝獲人贓送請訊究大令判笞責一百板以儆○五百六十四號華捕禀稱昨日羅阿法曳運貨車至某處將周友仁撞倒于地以致碾傷左腿現將周送仁濟醫館醫治羅阿法拘案請懲大令飭將羅暫押捕房俟周傷平復再行核辦○包探趙銀河禀稱過犯秦小星屢次犯案遞回寗波原籍今復濳行來滬捕頭飭小的拘案請辦大令　將秦發交攺過所覊押○自來水公司控寍波人王阿增行竊自來水管報捕後由包探劉森堂將王拘獲送請究辦王供拾自路隅並非竊取求鑒大令判笞責一百板○蘇州入周永桂素工剪綹之術前日在福建路施其故智爲包探劉阿炳所見拘入捕房轉送公堂大令判重責二百板以儆○包探秦少卿禀稱陳王氏在平和里開設烟館深夜容留張王氏孫張氏在内吸烟有違租界章程是以一倂拘案請究大令判各罰洋二元○三百號華捕禀稱張松濤所售牛奶並無執照故拘案請罰張供牛奶棚係胞兄洪生所開求察大令判罰張洋三十元以儆 
[美界捕房紀事]  
　　昨晨小竊張阿秀至新記浜路某姓家竊取布衣多件爲包探竇如海所見拘解捕房押候送公堂究辦○沈阿榮向以胠篋爲生前夜至裏虹口某姓家撬門而入竊取白布一疋携之而逸爲五百六十四號巡捕所見拘入捕房押候解公堂究辦○前夜梁上君子孫阿三至百頓路一百五十二號某車行内竊得東洋車一輛拉之而去包探費阿銀見之以其身無號衣深爲疑慮盤問之下知係竊來乃拘送捕房押候解公堂訊辦○昨午東洋車夫陸仁和載某西人至某處疾馳至篷路轉角處適某姓老婦迎面而來不遑避讓致被撞倒傷及手足爲四百六十六號巡捕所見將陸扭住解送捕房捕頭飭將婦至同仁醫院醫治陸禁押候辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年九月初十日京報全錄]  
　　宫門抄○懿旨二道錄前○將軍豐奏爲遵旨將江寗京口兩防練軍攺爲洋操摺○豫撫劉奏爲遵　接辦河工籌議情形摺○又奏爲請旨攺鑄關防片○奉天府尹廷奏爲兼理府丞並學政日期摺○九月初十日工部鴻臚寺正白旗值日無引見○溥善前往東陵請訓○召見軍機袁昶○○奴才豐紳吉陸額勒春跪奏爲欽遵諭旨謹將江寍京口兩防練軍　照西法攺爲洋操教演精熟俾資得力曁　營兵數合倂恭摺具奏仰祈聖鑒事竊奴才等本年六月初十日接准兵中咨開軍機處交出奉上諭戶部兵部會奏遵議御史曾宗彦奏請精練陸軍攺爲洋操並將各省兵數餉數開單呈覽一摺今日時勢練兵爲第一大政攺練洋操尤爲練兵第一要著惟須選教習以勤訓課核餉力以籌軍　著一體妥速籌辦毋得宕延欽此欽遵咨行前來竊奴才豐紳前因江寗京口爲東南江海重鈟乃於光緒十年挑選江寍兵丁一千二百五十名京口兵丁七百五十名合共二千名編練成軍每日督率操演兵丁俱各踴躍槍箭嫺熟藉　　制嗣於光緒二十一年十一月會同署兩江督臣張之洞等奏准由寍蘇兩藩司每月分解練餉制錢一千串文俾資津貼十　年來認眞訓練步伐極爲　齊技藝亦臻嫺熟惟近日泰西各國火器之精日甚一日練軍若猶謹守成法未免利鈍懸殊今旣欽奉諭旨陸軍一律攺爲洋操此次練軍應　攺演洋操以勤訓練而期得力當經奴才等與兩江督臣劉坤一往返晤商意見相同並請飭撥洋教習數名前來訓教兩防兵　俾得練成勁旅以期無負我皇上整軍經武之至意惟查江寗未入練軍底營存兵共五百三十四名京口未入練軍底營存兵四百十二名仍按每年春秋二季開操循照洋操格式一體演練其砲手匠役步　養育兵四項小糧缺分江寍共八百六十二名京口五百七十九名向未入　逐日齊集各管牛彔習學洋操進退步伐以備補缺歸伍操演技藝漸臻熟習所有江寍京口兩防練軍悉照西法攺爲洋操教演精熟俾資得力曁存營兵數陳明緣由理合會同兩江督臣劉坤一合詞恭摺具奏伏乞皇上聖鑒訓示再此摺係奴才豐紳主稿合倂陳明謹奏奉硃批該部知道欽此○○頭品頂戴河南巡撫臣劉樹堂跪奏爲遵旨兼辦河南河工謹將接辦後等議情形恭摺具陳仰祈聖鑒事竊臣於光緒二十四年七月十四日欽奉電諭現在東河在山東境内者已隸山東巡撫管理祗河南河工由河督專辦今昔情形確有不同東河總督事宜卽當倂河南巡撫兼辦等因欽此又於十六日欽奉電諭河南河工已倂歸巡撫兼辦劉樹堂責無旁貸著將接辦情形先行電奏等因欽此臣於接辦後當卽電請總理衙門代奏並聲明事關裁撤歸倂電奏恐難詳晰容俟另摺縷陳等因在案竊惟河督衙門公事牽涉兩省當此裁倂之初必將兩省牽涉之處先與清厘分晰彼此乃不至糾紛臣連日詳查舊卷體察情形籌議粗有端緒除山東運河前已電奏請歸山東巡撫兼管外所有接辦後應辦事宜約有數端請爲我皇上詳晰陳之一山東河督衙門額設標將弁員缺請就近歸山東撫臣酌量辦理也河督旣裁則督標額設副將以下等員弁其無防汛之責者似應一體裁撤河督衙門本在山東濟寍州城内禁下各員弁亦俱留該處供差應由山東撫臣就近查明省標實缺各員有無防汛之責分别辦理其餘　標左右及城守黃運各營凡在山東境内請倂歸山東撫臣主政其在豫省之懐豫二河營歸臣主政一河東總督關防由臣恭繳查銷其督署敬存欽頒之　王命旂牌及舊有文卷亦請就近歸山東撫臣查明分别辦理也臣於接辦之日卽准東河督臣任道鎔將東河總督關防隨同文卷一并齎交前來當卽接收封固具文送部查銷其王命旗牌等件據稱敬存濟寍本署應由山東撫臣查明恭繳至河工文卷存於濟署者居多臣已咨商山東撫臣委員逐一檢查凡係山東河工公事剔出留存係河南河工公事卽咨送來豫以備查考一東河需次人員擬請查照兩省之缺分多寡有無分别令歸山東河南候補也查東河候補人員係兼補山東河南兩省之缺現旣將河南河工倂歸巡撫兼辦已與山東區分爲二項需次人員自應分歸兩省候補擬咨商山東撫臣查明兩省缺分候補班次就某省某班缺分之多寡　分某省某班候補之人數俾昭公允至閘官一項豫省所無惟運河始有此缺外尙有未入一班豫省河工實無可補之缺應一倂咨送山東叙補以昭核實一查明河南山東兩省例應廻避本省人員分别令其廻避也查東河候補人員多有籍隸山東河南者向章籍山東者不補山東之缺籍河南者不補河南之缺現議查明各班候補分歸兩省應先儘此項例應廻避人員先行分别廻避俾免　隅已山臣咨商山東撫臣辦理一請嗣後分發人員分東河者專發往山東另分河南河工爲豫河也查河南河工現歸巡撫兼辦山不運河已由臣奏請歸山東撫臣兼管東　兩省已分爲將　　籖指省各項分發人員自不得仍用東河名目　請仿照南河　河之例將東河名目專指山東另分河南河工爲豫河以　區别一河工一　應辦事宜請仍按照舊章辦理也查豫省河工自前河臣許振　攺章以後工欵皆能核實是　　慶　滿　道鎔接任以後力　撙節每年均有贏餘臣擬一切仍照向章辦理於工　則更　核實　欵項則冉求撙節以仰副聖主愼重河工刀戒虚糜之至意其河督衙門公事　　倂歸臣　兼辦　酌留辦公書史數名外餓　應裁者　應倂者併查許振書褘原奏各衙門公費係山於常年額欵之中未使　分但浮　旣减則額　不增而增實於工程庫欵兩有裨益微臣受恩深重值此　欵維艱倘匪庫欵多節省一分卽於微臣之心力亦梢盡一分　接辦之初殊難懸計應俟辦理一年以後察核情形　能節出欵項　于再行據　呈報除將未盡事宜　時奏　辦理並分咨查照外所　接辦河　後審議情形是否有當理合恭摺具陳伏乞皇上聖鑒訓示謹奏奉硃批該部議奏欽此○○　　堂片再河南河工分隸兩道八廳文武各汛地現責成　撫兼辦而河工情形與地方不同臣　將一切應辦事宜及各項需次人員仍照向軍分别地力河工兩項辦理惟查臣衙門關防並無管理河工之責應否將巡撫關　攺鑄增入兼理河務字樣抑另鑄關　發給以專資　　　信守之處相應請旨遵行謹附片具陳伏乞聖鑒訓示謹奏奉硃批著　鑄兼理河務字樣禮部知道欽此○○奴才廷杰跪奏爲恭報兼理奉天府府丞兼學政日期叩謝天恩恭摺仰祈聖鑒事竊准開缺奉天府府丞兼學政貴賢關會前因病日增劇請先行交卸回旗就醫一摺奉硃批知道了卽著廷杰暫行兼理欽此等因關會前來旋於八月初二日准該學臣遴委署承德縣知縣兼府教授增韜將奉天府府丞兼學政關防並書籍文卷齎送奴才衙門奴才卽於是日祗領兼理伏查學政專司文　兼校武闈現當庶政維新設學堂而宏造就試槍砲以期振興凡兹鉅典攸關皆學臣分任之事亦皆奴才會辦之事自應倍加策勵並戒四循惟錦州府一屬尙未舉行歲試奴才職守覊縻仍俟新授學臣張仁黼到日方克舉行所有奴才兼理府丞兼學政日期並感激微忱謹　摺叩謝天恩伏乞皇上聖鑒謹奏奉硃批知道了欽此 
 
 

Page 14

 
 
[光緒二十四年九月十一日京報全錄]  
　　宫門抄○懿旨一道○上旨一道錄前○奉天府丞貴奏恭報交卸學政關防並起程日期摺○將軍恩奏爲邊軍疉次遵旨裁汰勢已不敷分布實難再議歸倂並咨調教習攺練洋操摺○崇文門監督載奏爲稅務一年期滿盈餘未能足額摺○九月十一日内務府國子監正紅旗值日無引見○麟公假滿請安○文琳錫光各續假十日○徐中堂續假十五日○　儀司奏十五日祭奉先殿端王行禮○召見軍機英年○○前任奉天府府隬兼學政奴才貴賢跪奏爲恭報交卸學政關防並起程日期仰祈聖鑒事竊奴才前於叩謝恩准開缺聲請先行交卸關防回旗就醫旋經奉到硃批知道了卽著廷杰暫行兼理欽此遵將奉天府府丞兼學政關防曁書籍文卷於八月初二日委員齎送奉天府府尹廷杰接收兼理奴才於交卸後卽日起程回旗就醫所有交卸關防並起程日期理合繕摺具陳伏乞皇上聖鑒謹奏奉硃批知道了欽此○○奴才恩澤跪奏爲邊軍疉次遵旨裁汰勢已不敷分布實難再議歸倂謹就現有各營咨調教習實力操練並　另籌津貼之法恭摺仰祈聖鑒事竊奴才欽奉五月初一日寄諭今日時勢練兵爲第一大政練洋操尤爲練兵第一要著惟須選教習以　訓課核餉力以籌軍實統限六個月將倂餉練隊及分紥處所妥議覆奏欽此並鈔寄戶部兵部會議御史曾宗彦請攺洋　原奏前來正欽遵核議間又准兵部咨到軍機大臣等會議順天府府尹胡　棻奏請練陸軍出使大臣伍廷芳奏京營陸營叅用西法等因原奏一件五月二十一日奉上諭著該將軍督撫歸入前次戶部兵部議覆御史曾宗彦請攺洋操摺内一倂迅速籌議切實具奏欽此仰見朝廷殫心兵事力圖自强奴才具有天良自當加意整頓溯查江省邊軍之設初爲前將軍文緒因地方多事奏練精　營五千人光緒十六年將軍依克唐阿奏將精銳營攺爲鎭邊軍加添二千五百人歲支部餉六十八萬餘兩此爲鎭邊軍馬步十八營之始是其始設額亦不過月餉五萬餘全隊七千五百人　自奉二十三年三月初四日諭旨飭令各省裁兵節餉奴才奏請每營抽裁二成裁去馬步水師共一千五百人並照二成裁去長夫六十二名於是鎭邊十八營僅餘八成隊矣自讀二十三年十一月二十五日曁本年正月初四日兩次諭旨著將防營勇丁實力裁汰員弁亦嚴核减奴才復奏請抽裁馬步水師共四營並行營營務處各統領營務處各營教習另於省城挑練砲隊一營於是所餘八成隊之十八營又僅十五營矣先後兩　節餉銀十六萬七千五百五十餘兩刻只歲支餉銀五十一萬二千四百餘兩引鎭邊一軍兵數餉數之實在情形也江省地處極邊迺　四五千里山河叢雜游民紛來與古先風氣各安樸拙者迴不相同其東西北三面處處可慮南境雖界吉林腹地又係蒙民雜處靑黑二山盜匪間作金礦煤礦之兼營旗荒民荒並放無一處不待彈壓卽無一處可少兵力原額十八營實亦不數分布况今日乎况再倂乎部臣謂勇營兩名乃練洋操一名各省緑營勇營兩項一年統需銀三千萬兩約可練洋操二十餘萬人以此類推江省現餉五十萬不過練兵三千有奇以江境之大近事之煩需兵之多僅以三千人恐智者無以善其後矣至胡烱棻請裁虚額以八成爲定等語江省實額固係如此此兵單地曠難再裁倂之實在情形也竊聞泰西向章各國亦非一律爲試如部臣所議只在練之何如耳邊軍向教英操奴才到任以後攺教德操步伐止齊進退起伏分隊合隊站槍跪槍以及馬步所練馬上急伏擊刺各項技藝奴才每次調閱均能純熟惟地營諸法均未習練口號營規亦或不能與内省新軍盡出一律謹當恪遵諭旨咨請北洋新建陸軍酌撥教習前來以資訓課奴才並當加意督飭務使兵收實效餉不虚糜以仰副聖主整軍經武之至意分紥處所奴才前於光緒二十二年二月二十八日具奏征軍回省量爲變通通肯克音湯旺都魯等河又相繼開荒開礦儘恃馬隊三起實難兼顧歴年兵力皆側注於東南除隨時變通不計外現在砲隊一營駐省馬隊四五兩起駐省惟邊軍餉制正兵每月四兩馬隊加乾三兩江省銀價低賤糧貨奇昻復連年水災近又有人重價採購從此繼長增高不可復落然省城呼蘭猶稍愈也若愛　一城糧貨轉自省城呼蘭又較省城價昻數倍其沿江卡倫糧貨轉自愛琿者更無論已故論邊軍之苦卡倫爲最愛琿次之省城呼蘭又次之明燏棻謂月餉不足贍身家誠與邊　情形脗合又右路移紥呼倫貝爾該處向不　　必須轉自省城此項運費亦殊不資夫餉項固不必過優亦不可不使自給諭旨所以飭令核兩力以籌軍　也無如爲勢所限無可再裁就餉　挪實有未逮現擬另爲設法津貼容使　有的欵冉當另摺陳明冉本省旗隊現已咨商各城亦俟商妥另陳所有邊軍難歸倂謹就現有各營咨調榖習實力操練並　另籌津貼緣由謹恭摺具陳伏乞皇上聖鑒訓示謹奏奉硃批該部知道欽此○○奴才載濂桂　跪奏爲　恩管理崇文門稅務一年期滿徵收稅課止額無虧盈餘未能過額謹將虧短情形據實具陳仰祈聖鑒事竊光緒二十三年七月二十五日奉旨崇文門正監督著隆懃去副監督著桂神去欽此奴才等遵於八月初三日接任徵收稅　旋於光緒二十四年三月初二日正藍督　懃因病出缺初四　奉旨崇又門正監督著載濂去欽此奴才遵於奉旨之日接任徵收計自光緒二十三年八月初三日起至二十四年八月初二日連閏計十三個月一年期滿徵收正額無虧其盈餘銀兩緣因京中銀錢市價長藩無定以致商賈運來貨物諸多滯銷又兼六月間大雨時行道路阻塞車駝難行近畿一帶食物昻貴脚價倍增運貨商人恐折資本大半裹足不前因而運京貨甚爲减色兼之外國貨物例不重　　運來之貨　佔常　未能暢旺奴才等雖竭力設法整頓無如　源旣匱稅課斷難望其充裕　盈餘未能足額之實在情形也查前在監督德木　　札布等將短徵盈餘銀兩奏懇聖恩儘收儘解奉旨　准在案嗣因戶部奏　情形　常徵收不　援十三個月一年期滿共徵收正額銀十一萬七百一十四兩四錢九分二厘收盈餘銀五萬八千七十四兩一錢七分二釐五毫二絲統計止額盈餘共實收銀十六萬九千四百九十八兩六錢六分四厘二絲比照歴年足額年分正額無虧計少收盈餘銀十五萬四千二兩七錢三分七厘四毫八絲除一切官用均照　年核减　程開　並前任監督延煦等奏添派稽察各門海巡委員等飯食銀兩及戶部議添　　等七處委員飯食銀兩亦照新章由　　　下作正開銷嗣准戶部咨光緒十二年十二月十八日欽奉諭旨　自明年爲始於年例恩賞太監銀兩外每年再加進銀一千兩欽此欽遵咨行在案又於光緒十四年十二月初八日經内務府送到欽定賞單内加進銀四百兩咨行來奴才等遵將此項銀兩業由盈餘項下　撥解交戶部咨庶吉士飯銀遵照部章按十二成銀支解又准戶部咨内閣飯銀攺歸　銀　解均　加數遵辦外其餘銀兩照例儘數解交戶部再徵收海淀藥材燒酒錢糧除交正稅外餘銀四十五兩七錢八分亦一倂解交戶部以上各欵謹　　　　恭呈　御覽一面咨行戶部分　　核　罰欵一項前經戶部議准俟任滿時咨部存　免其另册報銷等因歴經遵辦在案查奴才等内罰欵　業　如　完繳共七十八案　於清單内　明其零星小販查係實　無力完繳者由奴才等酌重情形分别　　釋放以免　累所有奴才等一年期滿徵收正額無虧盈餘　能足額　山　　實陳明伏乞皇太后皇上聖鑒謹奏奉旨欽此 
 
