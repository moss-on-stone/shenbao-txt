# 1910 - 321 - 4913580

 

Page 1

 
 
   
 
 

Page 2

 
 
上諭 
　　監國攝政王鈐章　十月二十四日内閣奉 
　　上諭前任正白旗蒙古副都統王英楷由新建陸軍右翼領官洊升統兵官迭經勦辦土匪出力卓著賢能署陸軍部侍郎簡授副都統克勤厥職前因患病准其開缺兹聞溘逝軫惜殊深加恩著照副都統例賜卹任内一切處分悉予開復應得卹典該衙門察例具奏欽此 
軍機大臣署名奕劻假毓朗那桐徐世昌 
　　宫門鈔　十月二十四日　召見軍機　澤公　洵貝勒　薩鎭氷 
論說 
[論政府對於資政院議員之質問（續）]  
　　陳瀛洲之質問外務部也。皆東三省事。以祖宗發之地。而岌岌可危。勢且莫保。任外交之責者。當必早有計畫。足以保全東土。而安全國。果若是。則一經質問。自不難舉在胸之成竹。侃侃而談。即謂事屬外交理宜秘密則引議員於密室。以口語答覆。亦自易易。乃議員之質問部臣也。意甚迫切。而部臣顧置若罔聞。寂寂無所告。此豈非以事勢雖危。對付無策。議員之所質問者。皆非夙昔之所嘗籌及乎。向無資政院。則大勢雖迫。可晏然無動於中。而莫敢誰何也。今也庸懦如故。而質問紛來。吾知外部諸公。不愁時勢之艱危。而轉。苦議員之逼迫矣。惟當此存亡危急之秋。而束手無策。瞠目莫對若此。吾國前途。其何可問。吾故觀於議員之質問。而歎外部之眞相。乃於此畢露。而國家之大勢。亦以此而益可慮也。 
　　記者非敢輕量外部。而鰓鰓過慮。設爲危詞也。試就陳議員質問之詞。以考外部平日之行爲。則其窮於答覆。殆爲勢所必至。陳議員謂東三省爲根本重地。治亂安危。關係全國。自日俄協約。日韓合邦而後。人心惶恐。有不可終日之勢。外務部對於此舉。是否確定方針。爲相當之措置。夫人心 
 
 
 

Page 3

 
 
之惶恐。非一日矣。外務部而果有確定之方針。相當之措置也。則必密告東督。有所表見於事實。乃日復一日。曾不聞有事實之發生。足以稍解人心之惶恐者。其熟籌而未布乎。何沈吟而不言也。吾恐外部諸公。非淡漠以相遭。則搶攘而無措耳。中無所主。而欲其言之成理。其將安能。陳議員又以東三省地方遼闊。鬍匪馬賊。時起爲患。外人藉口保護商業。時欲派兵帮勦。名爲協助。實侵捕權。質問外部。能否照約拒絶。以杜覬覦。夫約固具在也。援以力爭。理甚正也。然吾之失去主權者。幾何。事矣亦嘗照約拒絶。以杜覬覦否。每當外勢侵。陵交涉棘。手之際。部臣輒欷歔。嗟歎。以爲國勢衰弱。無可如何也。今東三省雖。甚危急。外兵。雖日有。侵入。在外部意。中度。猶是。無可如何之故見耳。欲其表。白意見。發抒對付之。策不將懤。怩而不能言乎。陳議員又問東三省逼處兩强。國界屢起交涉。以無確實之地圖。及一定之標識。即不免外人任意侵佔。無從究詰。現在我國各行政官衙門。亦曾測繪明晰製成圖式否。近聞政府有派員分查。整頓邊界之說。殆以議員質問及此。因奮然而欲。爲是舉乎。果有是舉。外部將曰行將確查。測繪明晰也。惟今日東三省。已處於至危極險之地。即使測繪明晰。矗立界碑。欲使劃疆而治。確守界限。殆不可必。蓋必有完全對付之策。而後東土可以保全。全國可以。無慮也。若僅僅以整頓界碑畢乃事。其有。裨於大局者。將幾何哉。至於安奉鐵路。將次告成。調餉徵兵。數日即至。欲爲防變之謀。豈云易事。吉江兩省。外人之居留者。數且數萬。欲禁遏其來蹤。必抵禦之有法。吾不知外部諸公果有此力量否。亦曾一計及否。璦琿江東六十餘屯。金州全境四萬餘户。失亡已久。而延吉廳。呼倫貝爾。滿洲里各地方。越界侵佔之事。層見迭出。嚴重交涉。指日索還。理所應爾且爲外務部責無旁貸之事。然試問外部諸公。其有此能力。以自盡其責任乎。固久已無能爲役也矣。 
　　使外部而。果有萬金之策。足以。答覆議員。則記者爲失言。而大局可以挽救。豈不甚幸。如其不然。其又何堪設想乎。雖然。世未有坐以待亡。而莫爲之計者。若果無法挽。救則何。如引議員而進之。相與諮商大。策以維。危局。倘以要求速開國會爲慮。一任警告之迭至。呼籲之日來。而屹不稍動。是則所謂坐以待亡而已矣。吾是以憂從中來。而竊冀政府之一悟也。 
要件 
[龍參議建章上　皇帝萬言書（三）（續）]  
　　偵探之法。以交結其外交界海陸軍界中人爲最要。而報館尤當着眼。我國向無洋文報。故凡交涉事件。各國信一面之詞。多不我直。是宜設立外部機關報。凡公文所不能達者。即於此報申辯之。則局外之人。自有公論。至外國報館。實能變璢全世界之視綫。宜隂爲聯絡補助。遇有他國在中國爲無理之舉動。可於各國報章評議之。或先事揭破之。使其有所顧忌。不至妄爲。則交涉或易順手。日本於高麗事。各報並無閒言。其故可想。此中機宜。存乎其人。毋庸贅說。總之必熟悉敵國之情狀。而後我有把握。否則彼方協以謀我。而我猶在夢中。或彼族無甚要求。使臣邀功。恫詞嘗試。我則退讓太過。彼則初念不及。坐失事機。放棄權利。爲禍固不淺鮮也。三宜愼簡各省交涉使也。查各國之在我内地。侵我主權。攘我利益者。不知凡幾。聽其規畫侵擾。無人過問甚且不肖之徒挾洋爲重。藉教滋事。干預詞訟。欺壓平民。地方官接一領事文書。如奉明詔。其流弊不堪設想。則設立交涉使一官。專司其事。比洋務局總辦隨時更易者。似乎有間。惟此項交涉。職任甚重。非可妄舉。乃查北洋爲近畿要地。南洋管轄三省。事至繁賾。何等重大。而該督所保人員。乃係少年無識。或庸老衰病之人。外間物議。非爲無因。臣愚以爲今日辦法。爲目前之計。宜飭令各省督撫將從前辦過洋務人員。開具履歷。臚列實蹟。賫送到部考騐。當堂面試。設爲問題數事。令其條答辦法。又詢以約章成案。令其口述。略仿外國文官考試辦法。合格者記名候用。則無妄舉濫竽者矣。至交涉使以下辦事人員。宜令自辟其掾。以期得力。略仿各國駐使辦法。每月限令報告一次。交研究所審查。以觀其優劣。則該員自必淬厲精神。力圖振作。於交涉前途。必有可觀也。統而論之。今中國外交之困難。日甚一日非速圖補救。恐不特外交失敗。而影響且及於全國。該部大臣亟當挺身擔任。權術兼施。禍福不可太明。成敗非所逆覩。援引貞潔明毅之人才。以資補助。其有以私賄嘗試者。嚴參以痛絶之。則眞才自出。庶績咸釐。玉敦珠盤。其效可覩。此臣所以請責任外務部者此也。一學部之責任。竊惟今之談時務者。莫不曰首重教育。是誠然矣。然百年樹人。收效甚遲。故非倒行逆施爲急就章之計。不可以救燃眉之急。爲之奈何。擇其要者先辦而已。其要有三。曰道德。曰實業。曰武備。而三者又不在形式。而在精神。而所以萌芽其精神者。在中小學堂及家庭教育發表其精神者在教科書此項教科書。分三種編輯。一實業。一普通一武備。除完全武備學堂外。凡高等以下各學堂。皆以此三者支配課程。其教科書中。將歷史上。之成績。近世上之利害。與人身上之名譽。國際上之恥辱。由淺而深。繪以圖說。以激發人之腦力。少年朝氣最盛。甚易感動。習慣旣久。即一成而不變。此入手之要著。其從前所審定之教科書。半皆鈔襲。市儈射利坊刻。無關輕重。一律删去毋得藉通行旣久爲詞。懶於編纂。其編書局章程。照法律館規定。按成書若干給酬資若干。不得坐糜薪水。鈔襲了事。嚴定功課。限日發行。萬不可再爲延誤。學部編書四五年。迄無成績。非參辦一二員。無以儆其餘也。（未完） 
 
 

Page 4

 
 
專電 
[電一（北京）]  
　　攝政王諭飭樞臣速在内廷擇地先立籌辦公所速定辦法早觀厥成 
[電二（北京）]  
　　某大臣昨日面奏資政院民選議員頗有可用之才擬俟閉會後擇尤擢用攝政王諭惟其有用故選爲議員旣爲議員則有才儘可自用何待拔擢 
[電三（北京）]  
　　樞府電致浙撫漕粮係天庾正供關繫重要毋得輕議改折 
[電四（北京）]  
　　樞府電催各省赶辦實業并飭隨時商諸農工商部協議妥辦 
[電五（杭州）]  
　　浙撫借洋欵一百二十萬辦自來水紳民大嘩要求諮議局詰問 
[電六（長沙）]  
　　湘路長洙一叚今日（二十四）早晨有火藥發炸轟傷多人 
[電七（東京）]  
　　日本政府經議會之恊贊定於明年從速著手東京與馬關間七百哩廣軌鐵路之工事至東京横濱間現有之線路及新電氣鐵路並今次議設廣軌線路共三複線此項新電氣鐵路亦赶速興工 
[電八（東京）]  
　　八代練習艦隊司令官報告該艦隊（淺間笠置兩艦）於西二十二日到舊金山港後美人歡迎頗爲誠懇 
緊要新聞一 
[行政大臣民各分黨派之暗潮北京]  
　　自國會年限實行縮短後政府諸公方針亦均隨之而變與從前逈異約言之可分三派慶邸那相爲一派仍持專制大權不肯輕放事事以牽掣資政院及憲法大臣爲能力一言以蔽之則以國會爲不然而已朗貝勒與憲法大臣倫貝子澤公爲一派尚知注重民氣頗有急進之槪惟事事與慶邸不合難免爲其壓抑故屢次會議均至衝突徐恊揆係自爲一派其權勢與前兩派均屬不敵亦均不敢有所得罪惟遇事調停兩間敷衍而已其餘各部行政王大臣亦互相分立於兩派然仍以依附慶邸一派者爲多 
[政務處釐定新官制名目北京]  
　　日前政務處會議内外新官制聞朗徐兩軍機主持先將内官制釐定再議外官制並飭各部各將本部職掌自行起草報告於政務處會同憲政編查館及欽派憲法大臣覆訂除吏禮二部係在裁撤之列毋庸議外其外務民政度支學法陸軍農工商郵傳理藩各部均廢去尚侍名目改設總副大臣外部參照東西各國外交官制度陸軍部則照軍制釐訂郵傳部改爲交通部度支部改爲財政部學部改爲教育部農工商改爲實業部法部改爲司法部其餘亦均有更改云　此節畧紀前報專電 
[樞府仍不甘心於同志會北京]  
　　外間籌擬續請速開國會一事聞樞垣諸公對之甚爲注意已連次秘議辦法以備將來之對待日前某樞邸至有解散各省同志會之議幸某樞臣以恐滋他變極力阻禁未得實行兹聞某樞邸仍不甘心特於日昨密電各省督撫飭將各同志會之會員姓名人數職業等項詳細調查覆報未識尚有何種舉動也 
[籌備憲政之進行北京]  
　　某日樞府與民政部肅邸度支部澤公學部唐尚書法部廷尚書會議提前赶辦憲政事宜如民政部之擴充警察調查户口法部之籌設各級審判廳學部之普及教育均能於宣統四年辦齊惟開辦經費一節向度支部要求照數撥給澤公以明年預算虧欠尚巨若再加此提前赶辦之欵實難應付再四籌商均無良法最後解决先由各部將宣統三年應辦何事需欵若干四年應舉何事需欵若干詳細列表再交度支部分别設法籌撥 
　　前次九年籌備事單本爲敷衍無味之舉動自頒縮短國會年限之旨此畢已無價值兹聞樞臣會議現在京外應行提前各政極爲繁要若不詳分秩序斷難籌辦就緒擬請明旨速飭京外各衙門將在召集議員以前應行籌辦各事詳細核議另訂籌備事單以便依序籌辦果爾則憲政第二之障碍物又將出現矣 
　　憲政編查館現亦稍稍振作昨日傳知法部將各省審判廳事宜飭令提前辦理所有奏簡廳丞檢查長一節務於十一月初間出奏以便年内成立 
　　裁撤憲政館一節外間議論紛如兹聞此說已經作罷緣未曾設立憲法大臣之先樞臣本有擴充憲政編查館之議嗣因憲法大臣設立且有裁撤該館之耗未能實行現某樞老對於該館極力保護已將裁汰之議取消並擬與憲法大臣即日劃分權限一面仍循前議將該館大加擴充并改訂辦事章程續調人員以便督促提前各政之進行 
　　聞纂擬憲法大臣倫澤兩貝子會議纂擬憲法關係緊要將來到署會議 
 
 

Page 5

 
 
之時期必須預先擬訂雖不能逐日臨議而每月至少須以九次或十二次爲計惟澤貝子主張九次擬以每月三六九等日爲臨議之期倫貝子則主張急進擬以二五八十等日爲臨議之期以促進行故此事尚未解决 
　　慶邸擬將實錄館内之蒙古館假作纂擬憲法之用曾誌前報兹聞此事已經慶邸商之纂擬憲法大臣澤貝子頗不謂然以該館地近内廷將來成立時所有帮纂各大臣及在事人員前往辦公諸多不便而倫貝子則未加可否是以此事未能决定並聞慶邸主張假用該館地址之原因以爲纂擬憲法事宜應與樞廷磋商者甚多該館與樞垣較近倘有應商事宜即可隨時就商庶免往返奔馳云 
　　倫澤兩貝子簡充纂擬憲法大臣後外間多謂該兩大臣有感情不洽之 
處兹經詳細調查該兩大臣已經會議數次所有設立公所奏調人員及入手辦事各章程將於日内一併入奏以是知兩大臣意見毫無齟齬之處并聞擬辦各事皆主張以單簡入手藉省糜費云 
[資政院議期難望延長北京]  
　　樞垣近信資政院議長倫貝子以該院議期已經及半而未决議案尙多重要之件有請再行展期之議兹各樞臣以該院議員屢次質問政府心極厭惡故對於此議甚不謂然謂資政院議期係由欽裁决定無論如何不能縮短寛展如有未决議案儘可於此時預行分别擇要赶緊籌議其一切無關重要之案無妨停止等語說者謂各樞臣對於該院向持反對主義斷無允准展期之望云 
[何議員對於審查豫算之意見北京]  
　　預算股股員何藻翔對於十五日股員會所議事件之意見報告如下（一）裁漕運事未討論便付表决查去年度支部駁某御史之奏理由甚確應請各議員先行詳閱研究應裁之理由辦法確能駁倒度支部原奏再將裁漕運事付表决（一）裁稅務處事付表决後經陳議員等說明仍應另立機關管理洋關稅司事務應請各議員研究另立機關能否節省經費然後將此問題付表决（一）各部省公費事標準似未確當查所擬各部公費以度支部現行法爲標準所核減者只外務郵傳農工商三部所省有限鄙意如以此三部薪水太優應就該部薪水總數核减幾成立一限制由各該部自行分配無容越俎代謀此有兩利一免裁减後多所窒碍二免别部有要求增加之希望厚者議減薄者不准請增實無理由且編定法制平均官俸乃法制局職務非本院權限也外官公費標準尤未確當因規定公費而未規定行政費公私界限未曾劃清則所擬公費無論何人去做必不足用地方官轉得藉口以肆貪索若於公費外加以行政費及不扣除養廉則所節省者又有限矣鄙意只宜就各省情形逐欵斟酌裁减弊去太甚斷不能憑一二理想立一標準也本員久憤廣東官塲貪凟昨閱廣東預算各表册仍不忍照某議員所定標準裁减以官之貪凟固不在裁薪水减其薪水有碍於良吏而無損於巧宦且使得所藉口使官粤省者皆照册只得此薪水以去固粤民所私祝者也本員非爲粤官辯護想各省議員亦必不願各該省官薪核减過刻以貽桑梓後患蘇文忠云爲官者廚傳蕭然非國家之福洵通達治體之言近年新學家亦嘗主增官俸今乃壹意裁减薪水究其所節省所得有限恐所得不償所失蒙甚惑焉本員非故與多數反對實恐議决後窒碍難行使人謂資政院議决事件毫無效力也此次預算案除郵部一千五百餘萬（此係生利事業應另算）及陸軍部追加二千萬外實短三千餘萬計全國歳入二萬萬九千萬除償欵外歳出二萬五千萬除去不能核减者若逐欵鈎稽十减一二可望减少一千萬又如昨日所議裁綠營减出三百萬照部議分年遞裁防營四成減出六百萬（鄙意裁四成恐辦不到亦可裁二成得三百萬）鄙意限制新軍每鎭只准開銷一百廿萬亦可减出六百萬旣有此數大宗則預算出入不致大相懸殊如以上所議皆不能行本院僅就零碎核减得千餘萬則所欠亦不過千餘萬到時再請行政大臣出席會議通盤籌畫停辦某事或歳出一律冉减一成或歳入設法整頓增出一成（各省所報歳入斷非實數）則預算亦不難成立不必好爲過高之論致使難行也（一）憲政館籌備清單及各部自奏籌備事宜皆由一二起草員理想分配無米之炊人人知其不能行兹宜奏請取銷以免預算案一年困難一年預算册所短三千餘萬皆由清單籌備事件所增出宣統四五年更將不了乃政府前日督責疆臣赶速籌備之語似于清單之謬妄猶未了澈九年所不能籌備者豈縮短年限五年能籌備乎此預算案之大障害物亟宜取銷另籌辦法者也（一）裁綠營與裁驛站兩事萬不能同時並舉明末以裁驛站釀亂曾文正言招勇易散勇難洵至言也 
謹具報告敢請研究 
[農郵兩部果可合併耶北京]  
　　農工商部之進欵除協欵外惟有注册費一項所入甚微近來各處協欵每多延滯而應行籌辦各要政需欵甚急無法籌措且多係按年籌備之件無可遲緩聞溥尚書對於此節極爲棘手深恐貽誤憲政日前在政務處提議仍擬將郵農兩部事務合併於一部辦理以爲脫卸地步然應如何歸併及有無窒碍之處頭緒繁賾一時難望實行故日來頗萌退志大有奏請開缺之意 
[廕尚書整頓部務之手續北京]  
　　陸軍部廕尚書以 
 
 

Page 6

 
 
本部職掌惟以軍事爲專責第因承受兵部舊制相沿未改現當整頓部務之際尤貴事有專責萬難兼任他政况將來部員純係軍學出身於别項政治亦無所經騐昨與軍諮處濤邸會商擬將武職議處及月選官缺等項劃歸新内閣管理其餘凡不關軍事者槪行移交他部以一事權並聞廕尚書現已自行起草陸軍部新官制及其職掌俟脫稿後卽當咨商政務處憲政編查館及憲法大臣核明辦理 
　　又聞廕尚書爲陶汰本部人員起見昨與夀姚兩侍郎會商先從考試人手計分三起在各軍學堂畢業者爲一起雖未入學而有軍事智識者爲一起舊日兵部司員所改者爲一起惟不通軍事各司員亦准改就他部或外用昨已飭丞參備摺日内先行奏明俟允准後立即辦理 
[内河水師改良先聲北京]  
　　聞海軍處以内河各水師日形腐敗不足備巡防之用而長江一帶尤爲重要現值程允和軍門調授長江水師提督亟應先清内顧藉作外援之助擬先從長江水師大加改良凡從前笨重船械一律改用淺水小輪安置機關砲位游弋沿江海各水面其港紛歧之處仍酌留堅利木質砲船數十隻專備巡緝庶期内外聯絡迅赴戎機惟商之度支部以欵巨難籌爲辭現擬將長江水師曁内河各情形先行電詢程軍門俟咨報後再行妥議改良新制一面即籌畫專欵以資整頓 
[京師近事]  
　　聞監國已奏明皇太后擬俟明春釋服禮成之後即請皇上入南書房讀書所有應行預備事宜已著各樞臣於年内敬謹釐定惟慶邸之意擬請先將總師傳派定然後籌畫一切辦法庶將來可期一貫 
　　内務府刻正恭備孝欽顯皇后德宗景皇帝二周年大祀典禮聞届期在定崇兩陵焚化之物品計轎輿各一乘衣冠各二套并有大行兩宫所遺陳設玩物多件昨日已分别由京運往矣 
　　政府以外人入藏毫無限制殊於藏局前途大有妨碍已飭令駐藏大臣申明西歷一千九百零六年條約不准外人自行入藏并知照外部與該國公使等據約討論以免日後復生種種之糾葛雖然舊約果可恃否耶 
　　會議政務處釐訂京外各官員等俸祿聞除按缺之繁簡斟酌數目多寡外擬并參仿各國制度文官久任則有養老金武官陣亡則有撫恤金刻正核訂章程俟頒布外官制時一併奏請施行 
　　聞度支部調查閩海粤海津海重慶蕪湖各海關陋規每年所進較之國課正項不止三倍之多澤公前日曾與樞府提議如將此欵化私爲公撥歸各該省彌補預算之虧實屬有 
　　度支部以各處官辦工程爲財政上一大漏巵奉委人員往往偷减物料侵吞工價艸率了事雖亦出具保固年限切結而續委騐收各人員又多不肯破除情面認眞考核於是中道損壞小則虚糜財政大則傷害人命刻已改訂賠修章程嗣後各省委派騐收委員應照新章於騐明工程禀覆之時均須加具切結日後一切修建工程如有情弊即責令承驗之員認賠三成承修之員及各匠頭認賠七成嚴飭依樣賠修以重公欵而保要工聞已通飭各署局標營學堂等遵章辦理 
　　郵傳部盛侍郎對於編輯鐵路稅則全書頗爲注意日前曾與度支部稅務處堂憲磋商辦法刻已調查一切案卷以資考證惟外省内地輸運納稅各節尚須電致各督撫詳晰咨部以便編訂 
　　大學堂經科之爾雅說文教習王君仁俊法科之中國法制史教習楊君模近以人言嘖嘖均已自行辭職惟學部尚未延定接手之人 
時評 
[其一]  
　　吏尚李殿林在政務處會議岸然曰我國本有内閣何必再立新内閣快哉此言直哉此公我謂反對憲政者皆宜學此老口吻也 
　　若夫辯駁旣不敢贊成又不願囁嚅吞吐旣挽復推此乃妾婦之道潤之技大人先生之身分不已卑乎 
[其二]  
　　初十日資政院議員談話會陶鎔演說未竟汪榮寳大聲呼叱曰詆毀朝廷此公伺隙蹈間之心蓄之已久一遇可乘遂情不自禁而流露於口角之間 
　　不然在資政院則袒護政府在研究會則訾謷政府汪榮寳之爲人吳諺所謂見風使蓬者也豈肯如是草草示人眞相者乎 
[其三]  
　　陶鎔旣受汪榮寳之呼叱即大聲曰余但指摘擬旨之人且累言不能諉過皇上不能諉過攝政王何得謂爲詆毀朝廷此種皇遽急迫之情狀竟活畫出一莾男子來 
　　今人好以紅樓夢人物品評議員我謂此時此景大似薜大爺誤說襲人二字目睜口張極汗滿額向賈寳玉再三申說光景 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[烟台數十年未有之大風災山東]  
　　烟台港口南有奇山蜿蜒起伏以爲保障北有芝罘山綿亘縱横以爲屏藩崆峒島挺峙於東八角嘴遙懸於西固所謂雄港也惟東北口缺無所蔽每至東北風大作時港内船隻即受損害然從未有近日之甚者本月初八九連日風馳雨驟海水山立港内船隻沉覆者無算當初八夜半時沿海關碼頭一帶之舢板被浪激泊互相衝擊船上之人神哭鬼號呼救之聲震動天地然風雨方急浪湧濤奔澎湃之聲直達數十里外故無人敢出而救之須臾呼號之聲愈急各舢板同時沉覆以太古同田招商局等家被災尤重至初九日風勢愈狂雨亦不止早八點左右有一風船上裝豆子尚未起卸錨纜被風吹斷該船直飄至太平灣撞於碼頭前身已没而船上之人亦皆溺斃又有一風船上有十餘人泊近新關碼頭一人乘勢一躍登岸又有一人擬繼之登船已離岸甚遠且勢將傾覆斯人情急遂直上桅巓詎桅上被人一搖該船遂覆十餘人同時葬於魚腹又有一小輪擬駛至芝罘山下避風被一錨纜將輪纒住遂不能行前身竟被浪激沉滿海之中撞碎船板飄浮物件七零八落不知凡幾至午後有多數苦力下海打撈貨物致被浪捲去多人巡警四五兩區聞此消息立派警兵到海邊彈壓不准有人下海撈物又自海中拯救十餘人尚未氣絶一律送廣仁堂醫治調查約數舢板沉覆者五十餘隻風船沉覆者十八九隻其餘未詳溺斃之人約三十餘名尚非確數而新碼頭共耗十餘萬兩方經築成内面尚未塡滿此次亦全行冲毀誠數十年未有之巨災也 
[粤議局否决禁賭案大風潮三誌廣東]  
　　粤省紳民攻擊庇賭議員一事曾紀前報兹悉署粤督增兼帥自接紳民請斥庇賭議員禀詞並賛成禁賭議員吳霏等三十六人反對禁賭議員劉冕卿等三十五人辭職書後即於十六日通電資政院憲政館請示辦法略謂廣東賭餉除緝捕經費外有所謂基舖山票者統歸紹榮公司承辦九月間因山票餉項短收禀照舖票給簿辦法批與安榮公司分承乃該商違章影射諮議局議員吳霏等以方在禁賭提議請禁議員劉冕卿等三十五人反對其議致未通過輿論譁然當經祺飭由藩司將安榮公司影射之賭票即日出示禁止各屬士民及省中紳商各界均謂劉冕卿等庇賭凟職開會集議禀電紛陳均請將劉冕卿等三十五人除名同時議長易學清副議長邱逢甲盧乃潼及議員吳霏等三址六人以前督任内議請宣布禁賭期限曾有未奉定期於閉會前辭職之語具呈辭職并據補列議員楊蔚彬等七名一同辭職而劉冕卿等三十五人亦以未定禁賭期限爲辭同呈辭職查此次諮議局議員係因提議意見不合分成兩派紛呈辭職劉冕卿等三十五人旣爲紳民禀控受賭商之運動請予除名而定章除名不在監督權限範圍之内究應如何辦理又查定章議員辭職事由須特經諮議局允許現各議員旣分兩派又同藉前次辭職之議求去者已七十八人如一律任其辭去則諮議局幾同解散勢須改選且定章亦無督撫對於多數議員辭職如何辦理明文應將詳情電達伏乞分别迅賜示遵增印諫 
　　廣府明倫堂於十九日又特開全省選民大會討論禁賭辦法各埠代表曁各屬紳商學界到者數千人當由主席陳伯陶學使提議公電政有請代奏迅降諭旨立刻禁賭並懲罰庇賭各議員大衆一致賛成即由鄧宫保華熙領銜分電軍機處資政院憲政館曁同鄉京官云粤諮議局屢議禁賭以全體辭職請求未邀恩准初八日因安榮舖票違章影射提議禁止議員劉冕卿區贊森等反對者三十五人輿論譁然函電交攻議長議員大半辭職已成解散目下全省已無議事機關紳商學界奔走相商均以賭禍爲他省所無賭餉亦不合稅法近奉明諭縮短國會厲行憲政賭博爲立憲國所痛絶理當即日掃除粤民嫉賭若仇望禁若渴祗以籌抵之故宣禁無期查土膏歳捐爲度支收入大宗各省賠欵所係朝廷爲民除害不惜捐捨鉅欵議令一律禁種并未聞議及籌抵賭害比烟害尤酷賭餉視土稅較微疆臣日以籌抵爲詞藉滋延宕以致粤民痛心疾首實失朝廷惠愛全粤之本意目下全粤人民因多數庇賭議員以致屢經提議均被牽掣遂成敷衍粤省盜賊縱横禍亂將作推原禍始實由賭風日熾民窮財盡所致故懇求禁賭之心日加迫切爲此籲請迅降諭旨將粤賭一律禁絶以慰輿情而絶禍本至劉冕卿等三十五人受賭商之運動實爲國會前途一大障碍業經增督憲奏參并乞嚴加懲罰以平民怒而肅紀綱用特合詞聯請據情代奏無任呼籲悚惶之至 
　　又聞署督增兼帥以粤省賭博爲各省所無遺害甚鉅現闔省紳民旣迫於受害之慘堅請立禁自應速爲禁絶以順輿情特於十八日將粤民堅求禁賭情形電請軍機處代奏原電云北京軍機處王爺貝勒爺中堂鈞鑒洪粤東諮議局議請示期禁賭一案所有紳民迫切情狀與抵欵尚未確定情形均經袁前督縷晰電請代奏奉旨該衙門察核具奏欽此欽遵在案祺接篆後通省紳商各界又復集議請將通省各項賭博一律全禁函牘紛陳且稱賭餉爲立憲國所無國家所不當有現奉明詔厲行憲政尤應即日禁絶以除障害如必先謀籌抵則土膏稅捐爲度支收入一大宗各省賠欵所關係而朝廷爲民除害各行省一律禁種不聞因籌抵而延期賭害爲粤東所獨粤人請禁先後三年以籌抵之故宣示無期使全粤士民疑疆吏以此爲延宕之文尤非所以慰輿情而宣德意又稱粤人 
 
 

Page 11

 
 
急公甲於他省如粤漢鐵路招股一事旬月之間四千餘萬一呼即集籌抵之難由於不先定禁絶期限如誠宣示定期民情踴躍籌抵諒亦非難等語祺察其情詞證以兩年所聞知該紳民等委因通省受害過深遂不覺發爲迫切之請且諮議局曾有爭之不達則全體辭職之議現值閉會議員咸以未奉定期紛紛具呈辭職當將一切情形曾電咨資政院憲政編查館請示辦理祺與司道等再四籌商籌抵之欵旣經袁前督任内具有端倪如鹽務新增欵項及牌照捐酒捐各欵雖收數遽難確定大致要不相遠即或稍有不足粤人感沐朝廷爲民除害之意亦必踴躍擔負總之粤省游民充斥盜賊滋多無非根由於賭閭閻受害之慘實爲各省所無按之法律揆之民情均應毅然禁絶且將來國家稅則中亦斷不能再留賭稅名目祺雖任事日淺不敢壅於上聞伏乞據情代奏仰懇天恩斷自宸衷特頒禁令抑或飭議速爲示禁以示朝廷好惡同民之至意不勝屏營待命之至增祺印巧 
分類新聞 
政界 
[武進鄉自治紛紛成立常州]  
　　武進各鄉籌備自治多有提前赶辦者除循理鄉已於去歳成立外現聞陸續成立者又有懷南懷北德澤三鄉兹將其議長鄉董錄下（懷南鄉）議長曹彬副議長施澤久鄉董岳榮邦鄉佐張芝吉（懷北鄉）議長趙烜副議長沈啓道鄉董馬俞本鄉佐邵瀚（德澤鄉）議長朱潤恩副議長張其煌鄉董莊燦榮鄉佐張其煥其冬季常會聞不日均將開議矣 
[提法司詳定開辦審判廳後辦法杭州]  
　　浙省李廉訪以各級審判廳成立後地方官不得受理詞訟日前將開廳後辦法具詳中座當奉增中丞批云省城商埠各級審判廳成立以後凡在各級審判廳管轄區内所有未辦結民刑詞訟案件自應仍責成原問刑衙門迅速訊辦結報以清界限拱埠理事府及巡防局審理事件均歸該商埠初級審判廳審理前據該司請裁理事府詳内業經批准在案至高等審判廳成立後按照法部奏定高等以下各級審判廳籌辦事宜第四項管轄内有依法遞控到省之案向歸臬司或發審局審理者俱應向省城高等審判廳赴訴由該廳按照前條區别應以本廳爲第二審者判决之後許其照章向大理院上訴應以本廳終審者判决時並宣告該案無上訴於大理院之權等語是該廳第二審各案上訴階級應屬於大理院該廳終審案件大理院且不能上訴本部院衙門自無再准上訴之理仰即於開廳時明白曉諭通飭各屬一體示遵遍貼城鄉俾衆周知毋庸電請部示餘如詳辦理並即分飭遵照 
[施鶴道消弭伏莾之規畫湖北]  
　　湖北施南鶴峯一帶與川湘毗連山深林密素多伏莽近因湘境龍山桑植永順一帶土匪苗民脅同滋事擾及川鄂邊境川督趙制軍已派巡防隊在酉陽州地方會同湘省防營恊緝鄂省亦派有防隊駐紥鶴蜂廳屬堵截雖係小醜跳梁未足爲患然而邊地人心已大不靖施鶴兵備道曾觀察廣鎔以現在已交冬令伏莾遍地濳滋皆有趁機而動之勢且值種植罌粟之際愚民貪利尤甘蹈法網是以率帶防營前赴所屬各邑巡查並詣邊界與川湘兩省文武會哨商議綏靖之策道署公事聞已委施南府金喣生太守代拆代行昨特將出巡情形詳報鄂督查核以重職守 
[鄂藩廣籌官米銷路武昌]  
　　湖北今夏因缺米恐慌由官家籌欵委託洋商向西貢購來洋米一百萬石平價發售詎甫售及半而新米已經登塲遂大滯銷雖一再减價虧折糶本尚難售盡刻每石祗售錢五千而民間仍不樂購用蓋因市舖所售貧民可食之米四千餘文已可購食且係新米無蟲蝕之患兹工振局總辦高藩司以此項官米虧折至百餘萬串存倉者猶有二十餘萬石若不亟籌銷路將來折耗益多特飭本年重被水災之沔陽漢川濳江黄岡荆門等州縣調查現在米價行情如果較省城爲貴即派官輪將該米運往銷售以歸官本 
軍界 
[官紳請派冬防之結果常州]  
　　武陽官紳日前會議冬防吃緊電禀江督飭派江常巡防步隊第四營四棚分紥瀀溪卜弋橋業誌前報江督接電後即電飭江隂營管帶照撥現已派中哨王哨官明揚來常分駐該處矣 
[鄂提派員赴德安徵兵武昌]  
　　鄂軍第八鎭及二十一混成協徵兵制度前經張文襄規定按標分府召集以庽征於募行之數年頗合本省情勢兹因八鎭步隊二十九標全軍春間出防湘省假革病亡之正副兵共有百六七十人現在該標已撤防回鄂亟應招人塡補昨由李標統襄麟據情呈報統制張提軍核准札委督隊官龐玉林執事官陳時等帶同護兵赴德安府屬如數招補並移由兵備處札行該府縣妥爲照料遵章挑選能識文義之壯丁補充不得濫竽充數 
學務 
[湘學札飭領用教科書辦法長沙]  
　　湘省學司吳子修學使以前學務公所實業科副長劉故紳佐楫經理簡易小學堂因急需各種教科書應用從權用木板刋行旣非排印又非石印字形篇頁與部式不甚符合該學堂經費係以學務公所議長王紳先謙夫馬費捐充劉故紳亦供差公所刋書時遂沿用學務公所字樣其實並非圖書科承辦報部立案之書本司前以暫應急需姑准刋備簡易小學課本並未准予通飭行用現已遵奉部章業飭停印停售將書面學務公所字樣一律取消而各屬請領教科圖書往往誤會不知批飭中所云學務公所印刷之書即指圖書科所經理湖南機器印刷局禀准承印者而言竟以該故紳所定之價照備申解殊屬紛歧目有請定印寳慶紙者尤屬不合現距年假不遠來年應用之課本尤應及早籌備以免遲誤爰於日昨通飭各屬轉行勸學所速將應用課本種類多少開具清摺備具書價派人領文來司逕赴圖書科聽候核給以免驛站延誤 
[新設常期宣講所之現狀常州]  
　　武陽勸學所前在城廂設立宣講所九處每逢三六九宣講一次現又由教育會勸學所在先賢祠合設常期宣講所每日下午宣講二小時聘定宣講員莊楊岳三君專任其事並廣聘學識德望素優者爲名譽宣講員以影燈風琴軍樂等件爲輔佐品當十七日開所講演郡守及兩邑令均蒞所訓諭連日來聽講者形甚 
 
 

Page 12

 
 
擁擠 
實業 
[鐵廠收回紙幣之原因漢口]  
　　漢陽鐵廠前因發放員司工匠薪水伙食每月必須銅元數十萬特用該廠儲蓄處名義發行錢一千文之紙幣以資週轉而期便利然自發行以來頗得市間信用以故流行甚廣日前該廠經理李一琴部郎具禀鄂督擬請咨部立案註册給予發行紙幣執照鄂督瑞制軍因該廠紙幣在武漢流行有碍湖北官錢局鈔票行銷爰據部章批駁飭令將紙幣收回一律改用廠劵祗准在廠内行使以示限制而署勸業道兼官錢局總辦高觀察並恐商民未及週知仍舊收用特抄錄此案督批札行武漢夏一廳兩縣出示曉諭矣 
[電燈公司股東不願退股杭州]  
　　杭城自有人創辦大有電燈公司以來種種糾葛迭詳本報兹悉前總理陳鴻模確已出有股本數千元至列名控告之各股東則固有不名一文者近日孫貽典復以揑禀退股等詞通禀各憲奉勸業道董觀察批云禀悉前據電燈股東葛應姚等以總理陳鴻模私心自用請予退股等情具禀到道即經派員確查在案現據該職商禀稱係被揑禀應卽准予摘釋 
雜記 
[安徽通俗報主筆被刺紀實安徽]  
　　安徽通俗報館主筆韓思伯昨被吳氏家塾口操湘音之教員刺傷一事已誌前報刻聞啓釁原因該報於十八日載某監督秘密賣淫一節詞甚簡略所指爲誰不得其詳迨念日晚詎有丁劍君等三人逕至該館（丁江蘇人係測繪學堂斥革學生）内有操湘音者二謁見經理人李辛白詢及主筆何人李答以韓姓現不在館已歸自宅丁等於是怏怏而出不意操湘音者隻身奔往韓宅（韓寓黄甲山）堅求賜見韓出迎入高樓詢及報載之事韓答以外界投函主筆許可故而登載操湘音者要求更正且言辭甚厲遂致兩相衝突操湘音者遂出白刃向韓胸部刺下幸韓以武力相抵操湘音者復向韓面部背部亂刺韓知不敵遂奔逃呼救先赴一區報案懇驗繼而到館提議停報起訴該館即於念一日辰刻遍發傳單並具禀撫院指提丁姓逮案交出正兇刻朱中丞已札巡警道查辦矣 
[瞿八少冶遊撤差紀聞漢口]  
　　漢口巡警總局總辦瞿太守世玖係前鄂藩瞿方伯庭韶之第八公子年少翩翩性嗜冶游漢臯花界固無人不識其爲瞿八少者該守席先人餘蔭揮霍極豪去歳曾以數千金納蘇妓松韻閣爲妾詎入門後不容於大婦數月卽飲酖自盡瞿痛極怒極乃日在漢上縱情嫖博月不一歸公館前月瑞制軍聞其在嫖界頗負盛名曾與巡警道談及欲令悛改瞿聞之悚惶萬狀不得不稍自檢束並通諭漢上警員力持正已正人主義規誡各員不得涉足花叢且謂如世玖私行冶遊諸君儘可禀揭不圖楮墨未乾遊興復發仍終日徜徉於花天酒地中毫無顧忌日前瑞制軍查悉詳情以其不知改悔非撤差不足以示懲儆特飭巡警道立將該守撤差改委武昌警務公所司法科長嚴師愈接辦所遺司法科長委候補知縣蔣寳緘接辦已於昨日分别到差惟漢上輿論以瞿守近日整頓警務頗有條理一切均改舊觀兹因不檢去差深爲惋惜云 
[贛省稅局失竊紀詳南昌]  
　　贛省稅務總局業經本月朔日歸併布政公所所有該局庫儲欵項尚未移交清楚而該局帳房余書升經理帳務已歷有年博得厚資遂在塘塍上開設恒德錢莊余每晨經理莊事午後到局清理帳務所儲欵項信任家丁曾升詎於十五日該家丁陡起不良竊去官票五千二百餘串次晨覺察追尋無蹤事爲撫台所聞飭令藩台以余當此重任漫不經心致失鉅欵已交南昌縣看管勒令賠繳以重公欵 
清談 
[縮短國會之紀念品]  
　　自宣統五年開設國會諭旨欽頒後薄海臣民有太息者有歡祝者而京師梨園子弟躬逢此盛尤歡欣皷舞不能自已爰于前門外天橋地方搭棚演劇五天不取分文以申慶賀一時戲棚中裝潢燈綵點綴生新遍請諸名士揮毫作聯妃青儷白借鳳舞　歌之局寫歡天喜地之忱三五會蹌濟衣冠效昇平之歌詠一干人因緣翰墨抒國粹之芳華非惟臚歡亦云愛國使朝廷能鑒臣庶請求卽開國會以順輿情則羣倫當感堂陛休明益竭愚忱以效芹献其爲歡忭莫可名言惜乎屯膏有同望歳兹承惠而好我述當日輝映北辰用爲出以示人代億兆嵩呼萬歳 
　　祝天子萬年莫當作尋常歌舞是國民一分與諸君共樂昇平（馮伯言）此小小舞台當開幕時具有維新氣象看茫茫大陸自今日後更增尚武精神（馮伯言）看此新舞台也要從平地作起惟願衆同志莫辜負有限時光（馮伯言）國恥雪國權張國事尚可爲立億萬年有道鴻基輸來種種文明看虎變龍騰東亞忽開新世界會極歸會歸定會期仍不遠慰四百兆蒼生鵠望演出般般快劇競鳬趨燕賀優孟先登大舞台（吳靄航）安排國會大有可爲從兹庶政能參力肩一擔何嫌重莽蕩河山依然如昨能使民心不死轉盻三年尚未遲（吳靄航）立憲得自和平願諸君奮登舞台霓裳共奏鈞天樂國會速求成立看此日歡臚大地符瑞先呈小吉祥（朱通儒）歐風墨雨震撼神州賴志士皷吹休明活劇羣瞻新帝國雅什頌聲歡呼嵩嶽望斯人擔當責任政黨齊登大舞台（阿綬）五千年未有之奇逢促進化以正人心從此更開新知識念四省同歸于皇極資羣議而輔憲政于今可以望中興（程啓華） 
雜錄 
[紀英后加里佯乞勸施事]  
　　英倫三島間一日朔風凛冽大雪亂飛荒村陋巷之中忽有一女丐沿途托鉢鶉衣百結瑟縮可憐首蒙以布帕引短杖挈提籃所過之家或臨軒而施小惠或踵門而乞其餘其當而驕者甚且以惡言拒絶困苦萬狀一農夫者窶人子熟視不忍延入温室命妻爨杯酒塊肉而食之 
　　越翌日喧傳宫中大宴賓客舉前文丐所過之家悉以柬召咸愕然訝爲千古未有之奇事於是相與就道入宫步至食堂中陳小桌一羅列珍錯芬芳撲鼻此外復有一大殄檯檯何所設則食器數事器何所陳若者爲一合之乾麵若者爲一角之薯芊若者爲一撮之米粉而空無所有者亦雜陳其上 
　　有頃一貴婦人從内出徧告於衆人曰妾即前日微服之女丐也欲因無告之顚連察爾有衆之慈善故昔者以丐相見言次指農夫曰若而人者家雖貧能竭其力以施濟固一鄉不可多得之善士也此席專爲君設會須痛飲且善無不報吾其歳撥庫帑若干以爲勸嗟爾有衆其各認取器上之盛物以去此卽爾有衆前日之先施於我者思之思之種瓜得瓜種豆得豆來生之苦樂直今日之因果爾有衆其謹誌之勿忘 
　　嗟嗟女丐伊誰則邦君之妻加里也事見英吉利小史英倫人嘖嘖言之無不稱述其遺事者 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月十六日議事（續）]  
　　陳樹楷謂第十一條因証明事實主義從前屢起爭議至到警局請求故今取不証明事實主義若由此意由此推之應分兩層一爲積極的無論有無事實皆可登載一爲消極的無論有無事實皆不得登載如此則報館只有封閉一層兩者無一而可譬如有盜案或殺人事件若爲報館登載亦可謂之損害盜賊名譽或殺人者之名譽旣謂證明事實難行此條大可删去仍以舊律第十五條爲最妥當也顧鼇答辯謂不論有無事實一語删去政府已表同意因舊律條文意義太廣恐報館吃虧太大也卽如挾嫌二字如何爲嫌如何爲挾嫌殊難確定第十一條宜與五十五條參看方妥損害他人名譽以親告罪爲範圍至陳議員所謂盜賊所謂殺人並無親告所謂親告罪者即並非檢查官可以提起之公訴故非親告不可故損害他人名譽一語應以二十六條之私事爲斷陳樹楷謂舊律之挾嫌汚衊等語此事實視將來審判官適用如何定之立法之時可以置而不問陶鎔主張討論終止籍忠寅起言今日雖爲討論大體然諸議員之討論已有許多射及條文者請連續再讀衆贊成 
　　秘書官朗讀第一條至第二條易宗夔謂本條所謂本國人民年滿二十以上是非本國人不可然地非租界人非本國不遵守此種報律將如何顧鼇謂此是否爲問行政事務爲問法律意義若爲質問前者可以照議事細則辦理若問後者當可答辨易宗夔謂是就法律而言顧鼇謂此專就本國人言汪榮寳謂發行編輯限於本國人外國人不能爲之政府能擔保否李文熙謂此非立法範圍内事若施行不善是行政官之咎曾侯質問編輯人與印刷人不得以一人兼充是甚麽意思顧鼇謂一人而爲兩事太忙旣已編輯不能並爲印刷易宗夔於第四條有修正說明理由謂中國民智不甚開通故以辦白話報爲最要但此種報皆小報消路旣狹資産又不多故不得取保押費顧鼇謂保押費問題如以開通民智爲前提小報爲開通民智大報何嘗非開通民智如此則一律皆可不收保押費如謂保押費鄉僻之處極難辦到此律已明定所謂斟酌情形减少至三分之一乃至四分之一卽是此意然而不全除去者卽如有違犯報律之報館卽以此項抵罰金及訟費也易宗夔謂此可無慮若有此種事實仍可以報律干涉之汪龍光謂此種宣講白話正提倡之不暇此報之辦理者多爲資産不多之人雖已減少然如鄉僻之地以保押費交到民政部豈不甚難顧鼇謂該管官署一語前已說明并不必交到民政部及督撫衙門陳樹楷謂繳保押費手續旣多不便即免繳亦無不可請付表决雷奮謂繳保押費可以贊成但應加省會京師商埠而外可以免繳吳賜齡顧視高此時各有演說不外贊成易宗夔之說而已（未完） 
本埠新聞 
[滬道宣示檢查鼠疫]  
　　滬道劉觀察出示云照得工部局查檢鼠疫一事本屬衛生上必要之舉祗因中西醫法不同風俗各異居民紛紛驚恐是經本道一再邀同華商董與租界領袖總領事曁工部局商允另議由滬董自行防檢章程一面禀准撥給官欵銀一萬兩另行籌集商捐由中國官紳自在租界外設一防疫醫院俾租界内外染疫華人得就中國自立醫院醫治以便民情在案兹已購定寳山縣境天通庵蜀商公所西首張紳花園房地將是項公立醫院於本月二十二日布置開辦由沈道台總理其事並聘定執有西醫學堂畢業文憑之中國醫生王培元侯光迪繆頌懋史惠敦四人又執有美國醫學堂畢業文憑之中國女醫生黄瓊仙一人卽於是日起每日上午分向蘇州河北岸起東至北河南路西至北西藏路北至海寗路止各指定區域内挨户檢騐儘一月内查清爲限誠恐居民人等未盡周知合行出示曉諭一體知悉爾等須知鼠疫之害甚烈且速現由華醫分投檢騐無非爲愼重生命兼順輿情起見切切再行誤會 
[中國公立醫院檢查鼠疫情形]  
　　檢查鼠疫問題自中國公立醫院成立後已逐日派華醫三名女西醫三名按路檢查極爲認眞昨日又特請寗波同鄉施嵋青應季審徐其相三君隨同華醫女西醫等檢查北福建路及北山西路開封路阿拉伯司脫路等處居民均極歡迎任從細查並無他語間有一二處遲疑者一經施君等開導無不樂從想從此租界居民均可安謐而市面亦不至再有震動矣 
[華人竟自願放棄主權乎]  
　　英美租界檢查鼠疫風潮業已平定詎北浙江路福慶里一百念三念四念五號三家仍均積穢不治昨晨被工部局衛生處西人查見以其妨碍衛生即飭工役人等將三家積穢一律搬出並將樓板地板撬開澆灌藥水以防鼠疫爲禍 
[捕房阻止拆卸新閘橋]  
　　滬北蘇州河新閘橋年久失修近由巡警總局移商滬道劉觀察撥借公欵改築鐵橋詳情迭紀本報兹悉此項工程已於前日興作惟新閘捕房捕頭因未奉工部局諭知故派巡捕在該橋南堍守護阻止拆卸並以木板横截橋中該處站橋巡士當即歸局報告由黄正巡官禀詳總辦請示核奪 
[請减房租之進行]  
　　請减房租事務所昨復上書商務總會總協理略謂商等從事請減房租一事迄己一月有餘各房東仗義減租者固不乏人遷延不决者尚占多數轉瞬年限緊逼設或各房客因盼望减租之殷觀望緩付則房東必大受影響商等以溝通房東房客之感情爲應盡之義務實不能遍處開導擔負意外之責任爲此不揣冒昧謹就杞憂所及敬再佈達伏乞分别移咨上海道縣曁租界華洋會審衙門一體剴发示勸俾各房東從速减租以免演成種種幻劇闔埠商民幸甚 
[印人被疑受窘三誌]  
　　印度人孟希前抱通事張根法之小孩至浙江路購買菓品被人疑係强迫種痘羣向囉　致被毆傷當由巡捕將行兇之成衣匠姜小雲拘解公共公堂押候查辦在案昨晨復訊先由捕房刑事檢查員侃克君上堂譯稱原告印人於華歷本月十九日下午携 
 
 

Page 19

 
 
抱通事之小孩行經浙江路被姜小雲煽衆圍住姜用竹棒擊破原告頭顱以致受傷倒地姜實造謠閙事妨碍治安應請嚴辦原告印人偕見證張根法到堂證明當時被毆情形並據六百四十六號七百七十三號兩華捕投稱是日下午自南京路口至北京路口一帶人山人海咸稱印度人搶取華孩小的等前往查察見一印人被衆擊破頭顱並無竹棒據稱係姜小雲爲首故將姜拘案請究訊之姜供小的在寗波路某成衣店爲夥是日見馬路上人如潮湧前往觀看詢知係印度人强搶小孩已被衆人毆傷小的實未行兇寳讞員商之英副領事康君以姜不應造謠生事判押捕房三月以儆 
[勸學所開會種種]  
　　本邑勸學所昨日下午四時開學董會（一）報告諮議局議决選舉縣視學章程案（二）報告全省教育會勸學所聯合會議决案（三）報告諮議局議决推廣初等教育方法案（四）本年各項選舉方法除城廂聯區勸學員依全省聯合會議案辦理其餘均照上年而行　又聞勸學所今明兩日開選舉大會其認定臨時職務員如下（司票）朱伯華瞿伯申（檢標）黄贊君趙子熙馬柳江（簽名）陳采苞耿六生杜松翹顧肖岩趙子熙（唱名）賈叔香曹瀚亭（書記）葛益甫錢紳齋（黑板書記）李右之金松甫潘友梅（招待）姚孟竾葛益甫葉醴文王引才曾伯和賈季英吳畹九楊月如秦硯畦莫子經（庶務）王錫祺沈步瀛尤潤生（會計）錢道民程英越 
[笞責輪船買辦]  
　　某輪船買辦李裕妙串拐小孩避匿香港經滬道派員提回收押在案前晚由本縣田大令提案研訊李供向爲輸船買辦並不干預外事今年因母患病故將生意辭去詎卽被人疑惑誣控拐孩求鑒大令曰拐匪趙福根與爾串通在滬誘拐男女小孩數十口販往香港汕頭等處獲利頗厚除小孩吳阿根等已由該處巡警局查獲送回上海外尚少小孩九口爾如一一交案尚可從寛辦理否則裝入站籠致爾死命詎李仍吞吞吐吐語多推諉大令大怒喝令重責八百板李始供稱願限十天函請友人詢問前包輪船房艙携帶小孩之某客棧主想有着落判仍還押候再訊究 
[上控覇佔房屋之批詞]  
　　職商艾選青前在縣署禀控金大林覇贖抵押房屋疊經提訊金大林抗斷不遷並至道署朦控經蔡前道批斥在案兹艾赴省禀控奉藩司陸方伯批云察閱來禀案經由縣提訊斷結何以金大林於具結之後仍復一味持蠻抗斷不遷所禀果實殊屬刁黠仰上海縣迅照原斷勒令即日遷讓完案具報毋任抗延致貽訟累 
[地甲公役通同舞弊]  
　　小南門外祥泰木器店執事俞寳榮控彭伯陶欠找購買木器價洋四百七十八元一案迄未理楚俞復禀奉工程局飭役傳知具保之愼記板木行限令交人旋據偵探回稱實由十舖地甲張大私刋該行圖章朦混保釋後飭原役葉大至南京將彭追回解案復訊彭仍供求寛限判押限如數繳楚始准開釋惟該役不應朦蔽判令戒責斥革并候提到通同舞弊之十舖地甲再行嚴究 
[訂期會勘地址]  
　　總工程局昨日函復城内一路巡警分局略云頃奉台函以據救火聯合會函轉七舖陶沙塲地方俞姓侵佔公地圈進公井一事請派員查丈示復等因現已知照敝局路政處曁測繪處各員於明日午前九時同詣貴局會同前往查丈 
[小販踢斃鄉人]  
　　住居法租界菜市街十六間地方之林掌囡向爲賣魚生意前日下午與賣柴鄉人某甲算帳因互爭銅元兩枚口角用武將甲之腰肚踢傷送醫無效旋卽斃命當由捕房將林拘獲一面知照屍屬來申核辦 
[船户行竊槍彈]  
　　舢板船户劉根榮在船上行竊西人亨力生之槍彈被楊樹浦捕房查獲昨晨由探將劉及同黨趙金生曹金寳與抄出眞贓併解公堂質訊屬實判劉先枷兩禮拜再押西牢一年趙枷兩禮拜再押十個月期滿一併逐出租界曹金寳不應藏匿違禁之物着押三月所有抄獲鎗彈九十一粒給予原告領回 
[城内]  
[京餉過滬]  
　　浙江藩台札委候補知縣史廷亮李祖怡管解京餉日昨道出滬江即至上海縣署拜會請派差役照料 
[照舊收捐]  
　　本縣田大令昨日出示略謂准城自治公所呈稱城内路燈清道經議事會議决歸併自治公所後業已設立中區於九月間開辦惟自九月份起仍暫照舊有之數收取俟地方捐開辦以後再行併作一捐其廟園貨攤亦仍照舊辦理等語爲此示仰居民人等一體知悉 
[道批照錄]  
　　龐元澂等禀批此案孫令擅將李燧生准保釋放業經前道遵奉撫憲電飭將該令記過示懲一面電請寗紹台道飭提解滬訊追旋准電復飭密提李燧生並未回甬家屬亦聞風先遁房屋早抵四明銀行在案據禀前情自應責成孫令勒限着保交案一面由廨嚴密查緝以憑訊追惟李燧生日久逃避不到即將原保提案押交並將孫令禀請示懲可也仰會審官寳令遵照辦理仍具報毋遲 
[一路巡局批詞]  
　　沈臨海禀批徐孟平之租欵除先繳到十二元已給領外餘欠僅十三元由該民具結在案兹據來禀徐現遵諭他遷伊母已商由該民允將板壁等物備抵估價約值十元應即如議抵償完案以免訟延無庸再請勒追着即遵照　趙紫恆禀批案關地産如何紏葛應自投縣控斷無庸來局禀訴不理　周世章禀批旣稱中保理處未妥着候傳案復訊核斷 
[官事]  
　　小南門盤查委員候補主簿麥燊徽硝磺火藥局委員黄永璣前奉滬道札飭亙調昨均禀知到差　正任荆溪縣調署金山縣嚴庚辛到道禀見並呈履歷 
[南市]  
[一波又起]  
　　已閉泰順米行股東楊子怡奚耕餘等控該行執事黄悅耕虧空銀萬餘兩迭經工程局判照莊欵折至五成理處詎黄交保後抗不遵理兹又有朱子良在縣控告潘少亭合做花業虧本牽涉黄悅耕昨已由縣派差移提訊理 
[小題大做]  
　　施家弄沈夀伯家走失黑貓一頭旋在小橋南首仁昌麫店内查見沈即率丁往捉由店主婦朱氏及夏殿南强奪爭扭同至工程局控訴沈遣丁何升禀明前由並稱該婦蠻潑兇横求請重辦夏供此貓由朱姓送來已養二十餘天詰之氏不認行兇並稱被沈毆擊陳裁判以兩造各有不合着卽斥退候再查辦 
[小工滋擾]  
　　寗紹輪船小工楊文懷王阿奎任德明等與管艙人口角亙毆該輪司事孫文卿上前解勸亦被波及當由巡士拘獲楊等三人解至工程局訊明判楊戒責五十下任王二人各戒責一百下三人各押三天 
[設攤誘賭]  
　　無賴季富貴楊雨泰張梅高王阿金等四人設攤誘賭由西區送至工程局經陳裁判訊實判各戒責二百下押一月 
[閘北]  
[挨次推升]  
　　三路三區副巡官查耀現奉巡警道汪觀察調往蘇州遺差以四路三區 
 
 

Page 20

 
 
巡弁李蔭嘉升補該區巡記徐彦推升巡弁所遺巡記一差以二路三區巡長張明淵調升昨均到差視事 
[馳馬傷人]  
　　騎巡隊馬夫頭目某甲昨日乘馬馳至新閘橋路將住居川虹路興業里之小孩蔣金寳撞倒跌傷頭面腰部甲因不及扣勒亦於馬上墜下跌傷手足當由崗巡歸局報告由黄正巡官諭飭地保前往將受傷人車送醫院候傷痊再核 
[欠租圖逃]  
　　張國禎昨至四路分局控告租户施和尚積欠房租四個月計洋十四元希圖搬逃等情當奉黄正巡官將施傳案押候核斷 
[英租界]  
[不認拐賣]  
　　拐匪黄彩法近與沈王氏施尹氏在通州串拐五歳男孩史權候來滬圖賣被流氓徐銀郎得悉向黄等索詐不遂在途爭執由探一併拘入捕房昨解公堂請究徐供因向黄索欠口角並非拆梢求鑒訊之尹氏與黄同供該孩係親串托帶來滬治病並非拐賣詰之王氏供稱因徐黄兩人口角在塲解勸餘不知情判黄徐與兩婦分别還押史孩留廨候移請通州調查實情再核 
[不堪深究]  
　　張友甫前晚領吳管氏之外甥女陳桂香至法租界某戲園觀劇當夜不回住居法界王桂林薙髮店内被氏查悉以張誘拐控由法捕房查獲詢知原被均居英租界六馬路昨由法包探將張與陳女併解公堂訊明陳女自愿隨張觀劇别無他意姑寛判張與王桂林一併開釋陳女交氏領回 
[小孩迷路]  
　　大場女子蔣阿明前日在外白大橋徘徊啼哭由捕帶入捕房轉送公廨盤詰女供年十四歳因來滬探親不遇以致迷路又迷途男孩周江和據供年十五歳父名周學高叔名周老二在法捕房充當巡捕因至英租界游玩迷路奉判兩孩併送棲流所留候懸牌招領 
[失於教養]  
　　頑童劉山東張阿桂徐榮生胡阿六陳阿四朱阿二汪阿興鄭仲和范阿毛等串竊沈萬福徐桂芝等十二户衣物由探一併查獲昨解公堂訊明中西官以劉張徐陳朱五孩曾經辦過着各押捕房兩月汪鄭范三孩各押改良所三月 
[怗惡不悛]  
　　流氓王阿記前因持刀刦取行人財物由廨訊實判押西牢四年有案詎釋尚未久又於前日持刀至天潼路攫取張龍臣銀表被探查獲昨解公堂訊供屬實判押西牢三年期滿再行逐出 
[樂極悲來]  
　　顧小五竊取姚永堂洋九百元爲西棋盤街厶二妓女金阿大贖身被探一併查獲解廨訊明判金妓發所擇配顧收押限繳在案昨日復由捕房將顧解廨訊追供仍無力繳洋判將抄獲洋一百九十二元先給原告領回顧押西牢兩年如能於限内繳洋准予酌减押期 
[妓女擇配]  
　　杭州妓女洪小金寳薜月娥均因不愿爲娼由該處通商塲捕務局派委移解到廨轉送濟良所暫留在案昨由所董將該妓等解案請示判併發濟良所照章擇配 
[騙子收押]  
　　方友仁馬洪如串騙楊芳卿值洋七十元之小孩帽子十五打由探查獲昨解公堂訊供屬實判方馬各押一月 
[交保料理]  
　　英商太古公司前控金雪齋串竊棧單私出苧蔴由廨訊實因事起法租界判金送法公堂收押一年在案昨届期滿由法界包探將金送回英公堂判令交保自向應告料理 
[妓院違禁]  
　　浙江路清和坊六十二號妓院内私設烟榻容留狎客開燈吃烟昨被包探查獲將該院鴇婦顧朱氏傳至公堂訊明屬實判罰洋五元充公烟具銷毀 
[客棧售烟]  
　　葉阿元在蕪湖路月桂里六十四號屋内開設小客棧因私售燈吃昨被探傳解公堂訊明屬實判罰洋五元充公再押三天烟具銷燬 
[庽客出醜]  
　　甬人董炳生向爲洋貨掮客庽居三馬路寗紹旅館内前日因竊取棧内衣物被茶房查見報捕派探將沈拘入捕房昨解公堂訊供推諉判押候查明於下禮拜一再訊 
[串放白鴿]  
　　婦人瞿王氏張王氏沈阿秀串放白鴿向吳全福騙洋一百五十元嗣被王根寳知情向阿秀拆梢洋二十元不遂報知捕房派探將各人一併查獲昨解公堂訊知尚有同黨范錦文在逃未獲判王根寳先押兩禮拜三婦一併押候補提人証再訊 
[是否誑騙]  
　　葛律章騙取張雲臺存於蘇州路壳件洋棧内值銀三千七百五十兩之白絲四包昨由包探將葛拘解公堂請爲訊究兩造均延律師到堂代辯判葛帶回捕房存銀三千七百五十兩暫行交保候禮拜四午後會訊 
[美租界]  
[調戲婦女]  
　　婦人王吳氏昨經乍浦路被無賴二人攔住調戲亙相口角氏因投報捕房捕頭允爲查辦 
[拐失男孩]  
　　印阿才住居西華得路前日下午被匪徒拐失三歳男孩名阿慶昨報捕房捕頭允爲查緝 
[車夫被疑]  
　　某日本人昨扭車夫陳阿虎至捕房控被摸去衣袋内現洋二十元捕頭因詢無實據斥釋不究 
[各有不是]  
　　吳榮福倪才龍李阿三俞阿二等昨在西華得路二百四十二號某飯店午膳因堂倌張阿三爭索小帳亙相扭毆被捕一併拘入捕房捕頭詢得各有不合分别斥退 
[法租界]  
[西婦受驚]  
　　西商法舒夫婦前日携帶貨物樣本經過吉祥街適有某絲廠主人之馬車停駐在彼不知何故忽由馬夫將馬猛鞭一下馬卽驚躍該西婦受驚跌撲樣簿内各樣坯料亦俱受損後由巡捕將馬夫拘入捕房押候核辦 
[惡鴇虐妓]  
　　惡鴇陶姚氏因妓女張顧氏不善逢迎百般凌虐昨被巡捕查知一併拘入捕房解廨審訊顧氏訴稱被姑押入娼寮因無客人致遭責打求恩超豁判姚氏押捕房兩月顧氏發堂擇配 
[吊驗房票]  
　　老虎灶主宋咸慶虧欠樊順田房金十九個月計洋三百二十九元由樊控奉公堂提訊宋稱小的祇欠租洋四十三元且有存租六十元若被扣抵尚應找還洋十七元聶司馬以所供無憑判宋交保令將房票呈驗再行核斷 
[無可推諉]  
　　樂其昌皮樑店主蔡茂生虧欠陸月卿皮價洋一千四百八十元屢索憑着控奉公堂飭傳不到遂將其妻龔氏逮案訊追氏稱丈夫所欠祇有三百元餘係客人張朱兩姓所欠現在丈夫已前往收銀求鑒聶司馬以憑據確實未便推諉判氏交保限三個月拔清並取具遵斷不悔結存查 
海上閒談 
　　可危哉閘北之主權 
　　一新閘橋也而外人一則曰此橋非得工部局之允可不得擅自興工再則曰如目下所持推廣租界之議果行則此橋全在租界之内一檢查鼠疫也而外人一則曰租界所行捉鼠之辦法行至閘北每爲華官所阻是此次鼠疫發現爲阻止捉鼠所致不能無疑再則曰毗連租界之地方官於工部局衛生考查之辦法不但毋行阻止尚須熱心襄助明目張胆咄咄偪人可危哉閘北之主權 
　　然而上海之紳民方熟視若無睹也上海之外交官徐一紙循例之公文外亦未聞有何種辦法也 
　　嗚呼閘北之主權 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[ 
[江蘇蘇屬試辦宣統三年地方行政經費預算册（五續）（本册以兩爲單位兩之下加小數點爲誌）] ]  
　　第一欵　删三三九九七．一六移去二二九六三．九四二　增六○○○．　第二項因高等學堂第一類本注重文科南菁又定文科高等均已注重國粹此項經費自可移緩就急原有學生可察其程度及志願分别移送故删　第四項因蘇府已有中學此項省教育費自應移緩就急原有學生可送南菁願習實科者可送公立中學故删　第六項初等小學可歸勸學所經理此項薪費應遵部飭全裁故删　第七第八第九項改入補助地方教育費欵内　第十項第一目應自爲一項第二至第七目改入補方教育費欵内　第十一項因鎭江已有中學爲規畫普及教育計改爲初級師範學堂　第十二項改入補助地方教育費欵内按其經費不止可辦初小三所宜謀推廣 
　　原册無第二欵 
　　第三欵　今改作第二欵變更標題　　删一五七．○四八　本類移入二三五二四．七八六　府廳州縣册内移入一二四五一八．九 
六五　原列兩目已奉部裁惟第二目查係該地方書院課奬改作實業教育之用仍移併補助地方教育費欵下上海縣教育費内各廳州縣勸學所經費得官欵之補助與公立各學堂得官欵之補助性質相同故并爲一欵正名爲補助地方教育費 
　　第四欵　原列項目全裁　删六二七．二三七 
　　第五欵　今改作第三欵　删八一六．移去三六七．九　府廳州縣册内移入七五八三．一四九．　第二項第十四十五目因非地方性質故删第十六目移並補助地方教育費下丹徒縣教育費内 
　　第六欵　原列一項五目全删　删七九二．四七八　移去一九二九四四　第一二三四目删第五目移併補助地方教育費欵下蘇州府教育費内 
　　第三類　實業費共庫平銀一二二九三四．七四九 
　　第一欵　農工商礦各學堂經費共庫平銀七○三三六．一七三 
　　第一項　省城中學農業學堂農業科經費銀八○二一．二二 
　　第一目　職員教員俸銀九六．○四 
　　第二目　堂役工資銀六八四．五八 
　　第三目　膳食雜支銀一五九○．六 
　　第四目　紙張用品銀五五○． 
　　第五目　擴充費銀二四○○． 
　　第二項　省城中等農業學堂蠶業科經費銀八○○○． 
目暫闕 
　　第三項　省城中等工業學堂經費銀一九六六○． 
　　原册無目應補列今暫闕 
　　第四項　省城工業教員講習所經費銀一三九五○． 
　　原册無目應補列今暫闕 
　　第五項　女子蠶業學堂經費銀一○○○○． 
　　目暫闕 
　　第六項　全省水産中學堂經費銀七五○○． 
　　目應載另册 
　　說明　此係甬蘇兩處共同擔負之欵說明見第一類第一欵 
　　第七項　補助各府廳州縣實業教育經費銀三二○四．九五三 
　　第一目　松江府實業教育經費銀二一八二．四四二 
　　第二目　青浦縣實業教育經費銀八六四．○二七 
　　第三目　太倉州實業教育經費銀六○． 
　　第四目　寳山縣實業教育經費銀九八．四八四（未完） 
小說 
[義俠小說盜俠（六）]  
[第二章]  
　　格蘭那極遜麗榴使坐。麗榴即默然入座。旣坐。即面格蘭那極曰。汝苟有言者。恣言之。惟不衷於禮者。可以弗出諸口。格蘭那極鞠躬曰。鄙人之意。僅欲希冀密司之恩意。苟得密司青盼。吾之生命財産及其至貴重之名。譽。一一皆屬諸密。司無敢或靳。至於昨日之事。吾乃出於萬不得已。須知吾。苟不如是者。密司何肯惠我。今乞密司。恕我狂悖。鄙人自誓。後此决不。敢再有此等謬妄之舉動。願聖母鑒我。麗榴哂曰。汝以强暴之行爲。刧一女子入於汝堡。充汝之意。不過欲迫此可憐之女子。墮其貞操。爲汝玩好之物。乃云爲我裙下之奴。且欲希冀我之恩意。吾即至愚儕於鹿豕。亦何爲信汝讆言。且汝亦自承昨日之事。爲狂悖之舉動矣。吾一女子。手無縛雞之力。聽汝肆其狂悖。吾决不汝懼。綜言之。汝果自悔昨日之事。則當返。我於道克司堡中。且立釋昨日護我之英雄。勿傷其一毫一髮。則汝之。罪尚可湔滌。吾亦恕汝之謬。爲汝求赦於天。不爾者。天必降罰於汝。汝能逃人間之法律。不能逃天上之刑誅。汝之靈魂殆矣。格蘭那極聞麗榴語及康吉。不期妬燄大熾。怒目嚼齒。言曰。昨日之撒克遜豕。創我左肩。彼一蠢。豕。乃敢創王室之大將。吾必力取其命。語至此麗榴大驚而立曰。汝無故殺人。不畏法律之及耶。格蘭那極狂笑曰今日英國安有法律。約翰親王方倚吾輩如干城。卽使吾犯罪更重於此倍蓰親王亦决不吾罰。矧法律者。特用以繩檢平民之物。若吾輩貴族。法律安能限我。麗榴曰。汝即不畏 
 
 

Page 27

 
 
法律。亦當自保其靈魂。勿令陷於魔鬼之窟。格蘭那極曰。吾平日死人多矣。區區一撒克遜豕。死之何害。至於保吾靈魂。勿陷魔鬼之窟。吾但乞得一紙赦罪之文足矣。今請密司且勿言此。頃間鄙人所言者。請密司一一答我。允與弗允。一言而决。此時麗榴顫極。故作不解其意。謂之曰。汝欲我允汝何事。我乃弗知。何從一一答汝。格蘭那極笑曰。質言之。即求密司爲我之妻。吾至愛。密司。覺此世界中女子。無一人足以承吾之愛。惟吾自見密司。而愛情乃深篆中心。膠結不解。密司苟能允我。即爲吾一生之幸福。後此吾當躬自振勵。勉爲善人。嗟夫。密司當知吾相思之况味酷也。 
國外新聞 
[巴西新軍艦叛亂]  
　　二十三日倫敦電云培洛印斐萊斯倫敦及歐洲大陸各處均接有私電内稱巴西新軍艦均已叛亂開砲轟擊巴西京城里哇茄萊洛惟培洛印斐萊斯之工程司隨諸軍艦同往巴西者現均無恙　二十四日倫敦電云據里哇茄萊洛電稱巴西海軍各軍艦之水兵大半於二十二號夜間叛亂其起事似並無政治上之目的目下查察異常嚴密巴西奪雷諾脫戰艦米拉斯其萊斯號之統帶業已被殺其餘詳情不得而知英國駐紥勃洛斯阿里斯之南美艦隊現已開往里哇茄萊洛　二十三日柏林電云里哇茄萊洛之商務因兵艦水軍叛亂致受牽動政府已以嚴厲之計畫恢復秩序 
[美國修改稅則消息]  
　　二十三日紐約電云下届美國國會召集之時必將修改稅則 
[墨西哥革命風潮續聞]  
　　二十三日倫敦電云墨西哥托萊盎地方仍在交戰革命黨業已獲勝殺死官軍甚多並生擒百名　二十四日倫敦電云據墨西哥官塲消息墨政府已在各處得手惟乞華華一處尚有叛黨二百名持械抵敵　同日紐約電云墨西哥政府致美政府之公文仍謂叛黨業已鎭服所餘者僅小股之匪不足爲患惟私家消息則謂亂黨現已前進擬重占托萊盎旦夕將攻桀里洛州　二十三日柏林電云墨西哥北部現有革命黨起事惟其要部已經官軍攻破據外間謠稱狄愛士總統業已被害確否未定 
[美洲飛船之新成績]  
　　二十三日倫敦電云特萊克齊爾君在美國菲萊台爾匪亞州乘單機飛船昇空高至九千九百七十尺實爲自有飛船以來最高之成績 
[英國女子攻擊大臣住宅]  
　　二十三日倫敦電云英國要求選舉權女子復於今日侵晨霧中攻擊唐林街各大臣住宅各宅所有玻璃窗幾盡爲所毀（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
