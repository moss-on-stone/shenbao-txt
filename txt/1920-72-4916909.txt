# 1920 - 72 - 4916909

 

Page 1

 
 
   
 
 

Page 2

 
 
   
 
 

Page 3

 
 
時評 
[中俄與中日（默）]  
今日之中國豈尙容我内訌時耶我盡力以應付外交而外交之變幻無窮猶恐無以應付而况乎棄置不顧也 
中俄交涉霍氏昨已傳交出政權矣而今又傳態度轉强硬中日交涉日人雖允閩案讓步矣而實際以促魯案之進行此兩事關係之鉅大不僅一國當局果有何等之把握昔之應付外交以延宕爲得計者今將逼我以不容延宕之勢則又奈之何耶 
然而今日之當局方且用力於政潮競爭之中暫時休息以備異日之再舉也 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　三月十七日大總統令派徐世章爲浦信鐵路督辦此令又令文官甄用合格簡任職存記之雷振鏞著交財政部酌景任用趙毓煊著發往江蘇交該省長酌量任用此令 
又令内務總長田文烈呈准江西省長戚揚咨請任命馬維麟試署九江警察廳警正應照准此令 
又令張紹烈晋給二等嘉禾章此令 
又令李象山晉給二等文虎章此令 
三月十八日大總統令晋授鮑貴卿以勳三位此令 
又令任命高种爲湖南高等審判廳廳長此令 
又令任命王淮琛爲湖南高等檢察廳檢察長此令 
又令審計院院長莊藴寛呈請任命計萬全爲協審官應照准此令 
又令兼署參謀總長廕昌呈請任命王樹常爲科長應照准此令 
又令兼署福建省長李厚基呈考核知事分别奬勵等語閩侯縣知事王述曾才明識練治具畢張代理南平縣知事周賡慈黽勉圖功因應得宜均着傳令嘉奬思明縣知事來玉林辦事勤敏精幹有爲著晋給六等嘉禾章福清縣知事董榮光奮發有爲勤求治理屏南縣知事何樹德勤於吏事勇往圖功寗德縣知事黃式蘇勤政愛民頌聲交作晉江縣知事吳佐宸綏輯地方因應適當同安縣知事高梅仙徵糧募債歷著成績浦城縣知事袁世鍾奮發有爲志趣向上沙縣知事馬準光維持地方不辭勞瘁松溪縣知事池源瀚勤勞謹愼實政實心均著給予七等嘉禾章此令 
又令歐司愛哈同晉給二等嘉禾章此令 
又令胡寳善晋給三等嘉禾章殷德霖殷國珍均給予四等嘉禾章此令 
又令蘇世樟晋給三等嘉禾章此令 
又令沙曾詒張競仁鄭竉賢均給予四等文虎章此令 
專電 
　　北京電日使與外交當局約閩案旣讓步議結後應接議魯案 
　　　　　　（十九日下午四鐘） 
　　北京電閩安日政府訓令己到聞對我要求中撤領賠償兩項已經承諾外交當局特約日使明日在大樓議結（十九日下午三鐘） 
　　哈爾濱電霍氏態度轉强硬日藉辭軍事協定將實行干涉鮑馬日來　　　　　　（十九日下午八鐘） 
　　北京電靳爲維持現閣地位允將敎農兩長卽日提交新衆院張弧農商已確定敎育主提傅增湘鹽署長原定曾宗鑒現曾運動使日徐意屬丁乃揚安系要求蔡邦彦調長蘆作交換（十八日下午五鐘） 
　　北京電閣潮表面雖平三長對公事不受商量靳態度又形消極 
　　　　（十九日下午三鐘） 
　　北京電段回京告徐曹仲珊决無他北系可不至崩裂（十九日下午四鐘） 
　　北京電段昨專車赴保定訪曹錕一係中止吳軍撤防一在解散八省同盟（十九日下午三鐘） 
　　北京電直曹復電已令吳軍中止撤動（十九日下午三鐘） 
　　北京電馮玉祥電告譚延闓進逼常德湘西形勢吃緊（十九日下午三鐘） 
　　北京電潘國綱電職部駐防前線軍費難減請仍照前定發給否則准予撤回原防（十八日下午三鐘） 
　　北京電鮑電俄舊黨軍官數人有日軍保護聲言前往朝鮮避匿我延吉屬應如何辦理（十八日下午三鐘） 
　　北京電新疆電俄新黨招回纒充兵又阿富汗前派兵二百餘開駐坎巨堊邊界（十八日下午四鐘） 
　　北京電梁任公午車到京 
　　　　　　（十九日下午三鐘） 
　　香港電劉德裕篠日赴韶俟面李根源再向李烈鈞楊益謙魯子材調和滇籍國會議員亦出調停省軍集中英德翁源委沈鴻英爲北路總司令盧沈申邱各部開守韶關張懷信現退守廣寗軍事未易結（十九日下午二鐘） 
[各通信社電]  
　　北京電院致王揖唐電西南各社會迭電促和會乘機速開就商少川速謀集議 
　　北京電馮玉祥電譚延閩進兵洪江窺伺常桂萬一牽動防線如何應付請示遵行 
　　北京電熊克武電謂劉存厚·所報石顔互爭並無其事 
　　北京電顧使電德反對黨入某地當局引避現舉定臨時執政總統兼行總理職務以期實行復辟 
　　北京電熊克武電李烈鈞電調川軍協助巳逕電謝絶 
　　北京電鮑督電派員勸導華工已於銑日一律上工　　北京電衍聖公王夫人生遺腹子後删日病故 
　　北京電某系倒閣運動暗中仍在進行近日屢以歡迎周樹模組閣向公府方面游說惟總統對於此事尙無正確表示 
　　北京電段合肥出京係赴周口店調查礦産 
　　北京電政府核准上海監獄經費年加六千元 
　　北京電湘督電吳部軍隊定巧日開拔無法阻止 
堯部兵單應指何處軍隊塡防速示 
　　北京電張作霖電滿站到謝軍百七十六名已悉缷武裝（以上十九日）以上中華通信社電 
　　北京電閣議哈埠罷工案决乘時收回路權 
　　北京電哈爾濱電華工於十六日開工俄工十七日亦一律上工地方安靜 
　　北京電院電地貴卿對霍爾瓦特取消其行政權按中立例特遇對謝米諾夫照高梅果夫辦理（以上十八日） 
　　北京電徐聞八省同盟風說恐北洋系分裂爲西南所乘擬調和皖直鞏固北派 
　　北京電議員到京漸足法額將開議對現内閣有所表示 
　　北京電院函幣制局與鮑吉督商恢復中東路幣制事宜 
　　北京電張作霖電告吉黑邊防吃緊將親自赴邊巡閱 
　　北京電外部據黑督請電令管尙平向俄交涉保護華僑 
　　北京電陸軍部電各省嗣後軍隊設有缺額務在應裁軍隊中挑補毌得另行招充 
　　北京電藏番又有進攻消息院電陳遐齡嚴備并電熊克武商接濟陳部餉械 
　　北京電交部擬築錦熱路線有派周家襄督辦消息　　北京電呈控張壽齡違法取消烟酒評議會之會員十七人巳由院准分别任用藉以寢事 
　　北京電南潯路救濟券已由贛實業廳呈農部轉院交内部核議（以上十九日） 
　　香港電吳景濂林森分向陳烔明方聲濤運動協力 
驅逐莫榮　翼助李烈鈞粤中亂勢日亟（十九日） 
　　　　　　　以上中孚通訊社電 
世界路透電 
[柏林政變詳記]  
　　十二日柏林電此間發見反對革新黨革命陰謀聞第一軍司令魯特維資將軍亦被牽涉現信黨人本謀於三月三日舉事旋經展緩兩星期當道巳下令拘捕四人祖國黨發起人開浦博士亦在其内 
　　十三日柏林電本夜柏林有發生革命之虞夜半聞叛兵數隊由杜白里資向柏林進發俄爾特化森將軍與維齊爾陸軍大佐出而迎之告以此舉將發生危險影響革命軍中有波羅的軍隊及海軍兵士數旅今晨五時進抵鐵爾加登車站革命軍未受抗拒即佔據全城愛白特總統已逃政府諸領袖亦潛離柏林開浦博士宣佈自爲德國首相並普魯士總理且發表預先擬定之宣言書此次革命並未流血人民初未聞有消息開浦博士爲狂熱之汎日耳曼派當郝爾維格任首相時曾任某職郝爾維格後在聯邦議會斥責開浦秘密發行仇對首相之小册未幾開浦被選爲東普魯官員郝氏不加承可昨日柏林警察終日搜捕開浦等諸黨人未得踪跡當時以爲業已逃逸國防總長諾斯克氏且下令逮捕興登堡上將與魯登杜夫將軍但昨夜二人無一在家 
財政總長歐士白格氏業巳辭職新内閣巳暫告成立由開浦任道相特洛白氏任敎務總長魯特維資將軍任國防總長班克氏任財政總長其他閣員尙未任定聞興登堡上將將被舉爲總統社會民主黨發表宣言書申討軍人叛變並稱嗜利之軍隊以遣散爲虞故欲以反對革新黨居軍職社會民主黨宣稱彼等不願屈服軍人之强迫並不願與波羅的罪人訂契約宣言書中又勸勞動家盡力破壞流血之復古行動今欲阻止維廉第二之復位唯有使一切經濟生活失其活動而已各晚報均被禁出版 
　　十三日倫敦電每日電聞載著名政治家之言論謂德國直接與過激黨及中亞細亞小亞細亞汎回敎主義運動相聯合瑪格耶政府之復召三十五級兵士入伍德國亦與有關柏林現慫恿匈國攝政員郝齊海軍大將及末斯太法基美爾施行陰謀以牽制西歐蓋如是協約國用兵必衆而極難强制德國履行和約中解除軍備條欵其結果可易恢復和漢索倫皇室也和約中雖規定德國至四月間須將陸軍減至二十萬人但目下仍有九十萬有奇 
　　十三日丹京電據柏林電稱德國檢查事務現由前充美國國會議員及德國間諜之林肯氏執管 
　　十五日巴黎電法國外交部政治科長裴爾台洛氏現居倫敦星期六夜因德國政變謁英相喬治於私邸 
　　十三日巴黎電高等議會應福煦上將之請開特别會議預料將討論德國政變事宜 
　　十三日柏林電伏瓦資報館爲公安隊所據此半官通信機關遂暫時停發傳至各省與外國之消息魯特維資將軍與開浦博士簽名之宣言書業已發表謂諾斯克政府不復存在大權全轉入於首相開浦博士掌握開浦特任步軍司令魯特維資男爵爲總司令又謂有秩序與自由之政府現已組織云云愛白特與諾斯克亦發表宣言書諭令工人全體罷工在諾斯克政府未倒以前半官消息稱俄爾特化森將軍與海軍乘夜會商内閣討論革命黨之要求夜深始止卒拒絶之於是革命軍乃入柏林今尙無强暴行動柏林外觀一切如常車馬往來如故若無事者不過城中增多軍隊耳開浦宣布解散國會並稱一俟國内秩序恢復卽當依照憲法辦理云礦工路工對於革命之態度今尙未定亨堡船工則决計罷工魯特維資將軍已在柏林總攬政權並展布其戒嚴令於全國 
　　十六日倫敦電德國開浦朝代驟然失勢之報告當然使外交界奇訝莫解但革命黨因密謀敗露挺而走險致有政變僅爲車變所迫成而非時機之已熟開浦博士與魯特維資將軍徒爲傀儡彼主動人物已知今非展其手腕之時故願暫息其鋒此殆開浦失勢之一原因也雙方間之協約爲互相讓步之性質兩黨因民意冷淡與内亂之恐慌乃不得不出於調停開浦條件有經騐人才組織政府公民大會選舉總統等欵其所謂經騐人才之政府者即官僚派政府之變相而公民大會選舉總統者無非欲使受人崇拜之將帥或帝制派得被選爲元首耳但國會中居然有第二議院制之成立其組織分子或全是經濟與實業性質勞動家於此得與資本家並肩共坐此亦極可注意之革新也 
[協約國對土之嚴峻]  
　　十七日倫敦電今日午後波拉勞氏在下議院答覆愛士葵氏關於協約國佔領君士坦丁事之質問略謂協約國不收取君士坦丁之尋常政權惟須據有海陸軍兩部並收管郵電兩局與波斯博魯斯海峽之航行雖有戰事然徒在一處聞英兵死二人傷四人土兵死九人傷若干人今已警告土政府須俟和約條欵實施後方取消佔領如仍慘殺基督敎徒則和約條件將愈嚴峻云 
　　十二日倫敦電聞希臘準備擔任對付安那土尼亞境内基美爾氏軍隊之事項估計基美爾氏有兵四萬而小亞細亞之希臘軍現準備於必要時出戰者共有六師每師萬五千人共有槍五萬五千砲二百聞基美爾之兵散而不聚其中土國常備兵僅居一小部分聞協約國决計占據君士坦丁之陸軍部與郵電辦公司以免土國當道與基美爾互通消息路透社探悉西里西亞山中之阿米尼亞民族村莊爲土人所圍巳及十日阿人尙能自衛 
[各國近事記]  
　　十六日丹京電據匈京電稱匈國新内閣業已組成以塞滿達氏爲總理奇里基氏爲外交總長 
　　十四日倫敦電每日電聞所載著名政治家之言論尙有言曰前國務大臣庫爾滿氏近每星期乘夜至亞米朗琴會晤德前皇兩次 
　　十六日華盛頓電陸軍部宣稱西比利亞之協約軍及參謀人員將於四月一日出境有軍官一百九十九員士卒一千八百四十五人已於三月十日離海參嵗 
　　十二日華盛頓電聞哈巴特將軍爲主任之美國委員團請美國接受代管阿米尼亞之委託參議院雖兩次呈請威爾遜總統宣布該員之報告未蒙見許 
　　十二日華盛頓電調查近今煤礦工人罷工之委員會主張增加工資百分之二十五並增加煤價百分之二十五勞工代表則主張每日工作七小時 
　　十二日巴黎電政府已在衆院提出恢復法國與敎廷關係議案其序言中謂政敎分離巳爲定制且成法國習慣故無庸再事討論法國之擬派使赴敎廷蓋爲近東問題起見云云 
[太平洋路透電]  
　　十八日漢口電黃河北懷慶府加拿大敎會爲盜所刦敎士孟齊士被殺有一盜爲槍擊斃按孟齊士於一八九五年來華充敎士其婦與子女三人現寓加拿大懷慶府敎會於一九○二年設立 
　　十九曰北京電懷慶府長老會敎會來盜匪約十五人僕役驚呼孟齊士敎士馳出察視見一盜正破屋而入乃與之抗拒他盜退後放槍一排孟齊士腹部被彈擊傷未幾殞命與孟齊士對抗之盜料斃 
　　十九日北京電梁啓超已到京 
　　十九日北京電敎育部擬招生學習蒙古文藏文與阿刺伯文卒業後派往蒙古西藏與新疆等處任漢文敎習開辭學校用漢文敎科書 
國外要聞 
[美國銀團之組織]  
　　　　　　三十二銀行所合成 
　　中美新聞社譯密勒評論報云據最近紐約太陽報載稱現與中國談判貸借「新銀團借欵」（與英法日銀團合借）之美國銀團係由美國銀行及金融機關三十二家所合組即一毛根公司二昆魯白公司三紐約第一國家銀行四國家巿銀行五保證信托公司六楷斯國家銀行七紐約國家商業銀行八銀行家信托公司·九中央聯合信托公司十紐約均平信托公司十一哈里斯福白斯公司十二白郎兄弟公司十三哈爾西斯都阿德公司十四李歇琴生公司十五吉特批鮑台公司十六波士頓第一國家銀行十七國家囂皮脫銀行十八詩家谷大陸商業信托儲蓄銀行十九詩家谷第一信托儲蓄銀行二十詩家谷哈里斯信托儲蓄銀行二十一詩家谷伊里瑙歐信托儲蓄銀行二十二詩家谷北方信托公司二十三費城商業信托公司二十四奇拉德信托公司二十五辟芝堡合衆信托公司二十六米郎國家銀行二十七聖路易合衆信托公司二十八聖路易商業信托公司二十九密西西比流域信托公司三十加州盎格魯倫敦巴黎國家銀行三十一威爾斯法谷尼伐達國家銀行三十二灰脫耐中央國家銀行茲將紐約太陽報之評論錄於後方「關於國際銀團貸欵與中國之事現巳選出一幹練人物赴日本及中國開誠談判以弭誤會此舉實爲貸欵與遠東之歷史上前所未有此人爲毛根公司之拉門德君佐以波士盾之斯密士氏爲顧問愛根氏爲參贊將先往日本探問日本銀團究竟願否與美英法三國銀團提携而將其窒礙難行的條件撤消然後赴中國調查財政工業商業經濟及政治上一切情形同時關於發行所謂應急借欵五百萬鎊（約二千萬元）之談判正在進行此項借欵預期拉門德君未從遠東回國之前（預計六月一號左右到紐約）早經發行拉君此次赴日本中國雖無外交上之資格並不爲美國政府之一專使然將得國務院之完全允准及贊助也 
國内要聞 
[風潮暫平後之靳内閣]  
　　北京内閣風潮自李朱曾三人銷假視事後表面已告段落外間有謂靳氏不久仍將自辭者是否屬實固難臆斷惟靳氏昨晨親赴集靈　謂見東洵據聞曾陳　兩事㈠閣潮平息後關於對内對外各問題亟應設法解决特擬詳細計畫商請指示㈡李曾朱三人經此波折難保不存意見仍懇東海隨時化解坐談約歷一小時之久始行退出據上情形似靳氏對於此次閣潮猶未恝然於懷外傳各節不爲無因也 
　　此次閣潮安福方面曾向靳提出以外農敎三長爲平息風潮之交換條件現閣潮旣平此問題當然發動據聞關於三長之人物東海與靳氏之間業已開始商榷其在擬議中者農商以張弧爲最有希望敎育以傅增湘復任之說呼聲最高至外交一席若胡維德再有不就任之表示即决以陳籙升任據安福機關通信社昨日所聲明謂外間喧傳安福派要求農商敎育外交三席爲閣潮結束之一種條件此事純係外間揣測安福派不惟無此意思亦並無希圖入閣之份子以此種内閣自靳氏乞靈外援後威信蕩然稍知自愛者方求去之不暇李曾朱之取銷辭意大有不得已之苦衷豈未來者反有希望入閣之理將來外農敎三席不另提人則己如必須提人愛惜羽毛之政團中份子决不輕於上台致爲識者所笑云云此種賭神罰咒是否可靠國人且試目俟之 
[美報論中國裁釐問題]  
　　中美新聞社譯密勒評論報云釐金病商已半世紀今距末日不遠矣兩月前英使朱爾典致書外交部力請裁釐靳總理與財政次長潘復遂積極進行今實行裁廢已見端倪洵中國工商業前途之福也裁釐之議發生已久一九○二年之中英馬凱條約規定條件翌年中美二國又訂同一條約但遷延多年迄未實行直至一九一九年春間上海舉行關稅修正正談决議請中政府早日審慮此事旋由各國以同一通牒致外部表示希望去年十一月上海英商會聯合會議亦决議要求照馬凱條約實行裁釐加稅迨今年一月二十二日英使復照會外部請速認眞討論此事並謂加稅與裁釐有密切關係又望中國内政早日統一因欲稅則統一非全國行政統一不可云云中政府鑒於英使之誠意深爲感動立即答覆謂裁釐早擬實行因此項收入甚鉅未曾設法取得他稅抵補一時難以放棄現已預備召集各省財政廳長及天津上海廣州等處商會代表討論此事裁釐加稅一經實行後其他内地稅概不再徵至於内政統一一層南北對外向屬一致裁釐之舉南方亦必贊同末謂應將一九一九年八月一日起實行之新稅則再行修改以後進口稅抽一分二釐半出口稅抽七釐半以補償中政府裁釐之損失同時并照會其他各國公使請求贊助各使皆表示樂爲之助惟日使小幡謂裁釐有種種阻力殊非易易大有不贊成之意目下外交方面此事尙在擱置之中中政府則已在愼重研究辦法一俟計畫大旨就緒卽須召集各省代表在北京開會再行詳究其計畫之大綱自在調查各省所收釐金究有幾何以便决定中央由增收之關稅中撥欵補償之數此舉實行後各省旣不減少收入中央收入且可較從前爲多自然皆可滿意茲將各省收入釐金平均數額調查如下「直隸」六八一·二九五元「奉天」四·一六九·七三三元「吉林」一·二六七·○八七元「黑龍江」五三七·○八七元「山東」二二七·八八八元「河南」六一五·五五三元「山西」六二三·五○四元「江蘇」五·七九一·一一三元「安徽」一·五九九·四一二元「江西」二·六五一·九 
三六元「福建」一·二三八·七三七元「浙江」四·二二五·五三二元「湖北」五·○四九·八一九元「湖南」二·五九八·七二二元「陜西」九三三·七九一元「甘肅」九九五·八○六元「新疆」三九一·○七九元「四川」六三六·九八七元「廣東」二·五四五·五六八元「廣西」九八二·七八四元「雲南」三九八·○○○元「貴州」五二五·五六一元「熱河」三一九·六二一元「察哈爾」二五○·八九四元「總共」三九·二五七·五一八元 
此外尙有類於釐金之各項内地通過稅亦須一筆廢止者連釐金合計每年約共有五千四百七十七萬元之數 
 
 

Page 7

 
 
分列如下「釐金」三九·二五○·○○○元「鐵路貨稅 
」二·二○○·○○○元「正稅及牙稅」一一·七二○·○○○元「土産稅」一·六○○·○○○元「共計」五四·七七○·○○○元觀上數可知各省每年所收此等稅欵除收稅經費假定除去十分之一外可凈得四千九百二十九萬三千元此外尙有條約規定之常關稅亦有數百萬元一九一七年距海關五十英里以内之各常關共收入五·六○○·○○○元五十英里以外之各關共收七·三六○·○○○元總共爲一千二百九十萬元釐金裁後此等常關亦須裁去若干則中政府收入上損失之總額將爲五千六百四十六萬三千元按照馬凱條約常關之可不裁廢者爲北京崇文門稅關北京左右翼關奉天山海關張家口豐鎭殺虎口歸化城津海關山東臨清關江蘇淮安關揚州關江海關安徽鳳陽關蕪湖關烟臺通海關江西九江關贛關福州閩海關寗波浙海關湖北武昌關四川夔關打箭鑪關廣東粤海關太平關廣西道南關梧州關多倫諾爾多倫關湖北荆關新關東關歐海關成都關湖南寳慶關常德關廣東瓊海關潮海關福建厦門關至中國所收海關稅近年每年平均爲銀一五·四九○·○○○兩新稅則實行後可增收五百萬兩則每年應達二千萬兩若裁釐加稅實行後可達三千萬兩又近年出口稅平均每年一六·三○○○○○○兩如加一半可得八百萬兩此數内應減去通過稅及重行出口稅四百萬兩夫進口稅加至三千萬兩出口稅又加四百萬兩則中政府裁釐後可收三千四百萬兩之補償（卽五千一百萬元）而損失則爲五千六百四十六萬三千元是兩抵之後僅少五百萬元政府對於此頂不足之數擬再修正稅則將現行入口稅再加五分之一如是則可增收七百萬兩卽一千萬元足以補償損失而有餘矣 
[魯代表請查辦屈映光]  
　　　　　　　　　臚列罪狀八欵 
　　屈周交涉起後魯省人民卽推舉代表來京控屈現該代表等巳於前日到京向國務院正式遞呈控告屈氏膽列罪狀八欵内容如下查現任山東省長屈映光本一巿井無賴略通之無前任浙江任内營私舞弊劣跡昭著久爲國人所共見共聞自到東而後益復膽大妄爲姿竟貪婪現在惡貫滿盈忍無可忍謹將其種種劣跡列舉於下㈠賄賣差缺查知事爲親民之官必愼選賢能方能謀閭閻之樂利乃屈映光所委之各縣知事約計不下二十餘人惟旣委之後非經過二十餘日不能履任以是人言嘖嘖僉謂故意留此猶豫期間以爲繳納賄項之餘地最近如調省查騐之高密縣知事湯宗幹確不吸食鴉片竟爾撤任而地方檢察廳調騐確有嗜好之廣饒縣知事韓樹言反飭令回任此中黑幕不難索解再新近最彰著破獲之協和炭棧該棧經理爲徐文韶乃督署軍務課額外課員與省署秘書長劉焜往來甚秘即以該棧爲賣買縣缺之總機關一日徐某方收贓欵二千元現洋行五百元期票五百元買二等缺四打電話敗露經督軍署派王副官將徐某拿獲並抄出縣知事履歷及省署人員名片多張現交警廳管押查徐某每月收入不過五十元棧内設置電話兩架一爲商電一爲專電其專電即專與省署通消息者並有自置新式洋車二輛常與劉焜暮夜往還棧中存炭不到千斤絶不似營案發達之象如無不正當之收入焉能如此揮霍其尤明顯者則爲候補知事孫逢吉因買平度縣缺說合之後由化育堂藥店批付貨到平度交洋三千元字樣後經劉某金某關說又將平度縣缺賣於張某以致孫逢吉心懷不平逢人　道屈映光希圖掩飾先發制人卽將　逢吉送交法庭其賄賣差缺信而有微實犯刑律第一百四十條第一項之罪此應查辦者一㈡借端漁利查山東連年叠遭匪害瘡痰滿目到處皆然流離傷亡之餘正宜休養生息稍蘇民困乃屈映光利慾薰心設種種名目希回漁利即如組織警務處每月開支大洋五千元而處長以省署秘書長兼任其科長科員亦由省署科長科員兼任每月實用不過千元有奇餘者均飽私囊其參議會每月開支三行元該會職權與省議會等會中參議員除非省議員每月共支洋五百元下餘十六名由省議會議長議員兼任者概不支薪此種機關其不合法姑且無論而屈映光即借此一種名目竟每月侵吞公欵二千元有奇設課吏館每月開支二千元然按月考試所用奬金不及五百元下餘則一概據爲己有設修治水陸省道籌備處處長唐思良每月僅給一百元下餘千餘元由省長自由支用警察廳長新任晉延年每月僅給洋三百五十元所有科長科員均由屈映光委用警察廳之精華在司法科罰欵贓物等等每月所入其鉅屈映光則委其省署司法秘書徐某兼任所有司法科收入之欵屈映光均提歸自有純係包辦性質其借端漁利證據確鑿實犯刑律第三百八十六條之罪此應查辦者二㈢苛稅擾民查山東牛隻出口向來無稅現屈映光視爲奇貨可居勒分每牛一頭納稅兩元當派秘書王尊善在開治洋行直接徵稅現已收入洋五千餘元盡歸中飽實犯刑律第一百四十八條第一項之罪此應查辦者三㈣侵佔公疑查前省公署敎育科累年積存洋十三萬元實業積存洋十四萬元均經屈映光提歸己有並不交付主管機關以便應用實屬有意侵佔實犯刑律第三百九十二條第一項之罪此應查辦者四㈤吸食鴉片查鴉片不准吸食久經懸爲厲禁且迭經大總統一再誥各省軍民長官切實查禁乃屈映光身爲封疆大吏不知自愛對於鴉片嗜好頗深其秘書長兼警務處長之劉焜第二科科長徐德潤亦均逐日噴雲吐霧毫無顧忌弁髦法律玩視功令實犯刑律第二百七十一條之罪此應查辦者五㈥妨害交通查妨害交通刑律設有專條公民等前於本月九日以屈映光劣跡照彰用特電請總統曁國務院並參衆兩院依法救濟詎屈映光自知理虧罪不容誅輒敢迫令山東各電報局扣留不發實犯刑律第二百十五條之罪此應查辦者六㈦妨害秘密查書信應守秘密無論何人不能妨害公民等在濟南所發之電報信函凡關於屈映光違法事件一律檢查扣發實犯刑律第三百六十二條第一項之罪此應查辦者七㈧蹂躪民權查國會議員爲人民代表對於行政官吏之違法當然有監督之權屈映光下車伊始即持發財主義鬻官賣缺貪贓枉法輿論譁然適有衆議院議員周福岐因事到東略予質問觸伊恶怒當將周議員大肆兇毆致將周議員面部毆傷血流腫脹省城地方檢察廳騐有傷格關單附卷可查毆辱人民代表即是摧殘民權在專制時代尙不敢如此野蠻何况皇皇乎民國在稍有身分者亦不宜出此下流舉動何况堂堂乎省長以行政長官而毆傷人民代表其關係於個人者尙小而影響於社會人心者實重且大也讓一步言之他弗具論就事言事只毆傷周議員一層已搆成刑律第三百十三條第三欵之罪此應查辦者八以上各端無一不涉及刑事範圍至於罪名輕重司法機關自有相當之制裁但以刑事犯人仍儼然而民省長之尊非特騰笑全國抑且貽譏友邦爲此叩懇迅將省長屈映光褫職送交法庭按律懲辦以儆貪頑而肅吏治不勝惶悚待命之至 
[旅京海人請開商埠（靜觀）]  
　　　　　　　　　　　　呈蘇當局文 
　　江蘇海州現爲東海灌雲兩縣地濱大海頗有良港足資利用從前德人據靑島時屢屢埀涎於該地曾於前清光緒三十年突派兵艦登岸樹旗嗣經嚴重交涉始未獲逞自是以後海州有天然良港一語亦遂爲舉世政治家商業家所重視當時地方紳士鑒於德之野心遂有自關商埠之請端方據情以聞於清政府乃派員籌備其事擇定東海縣北境之臨洪口爲開埠地點築有洋房一年以備海關衙署之用民國初年南洋華僑張振勳受政府之命籌備内地開埠事宜曾經派員至海州察看地勢據其所報告謂臨洪口之形勢不如鷹游門（在灌雲縣境）當時並有計畫盡呈之工商常局惟其所計畫之築港一項用費巳有一千萬元之多茲事體大所以徒託空言數年以來幾幾無人過問自隴海鐵路東段終止之點决定在灌雲西連島地方於是世人對於海州又加上一層注意現隴海鐵路督辦施肇曾赴歐借欵據聞已有眉目果該路東段一有興工消息則海州海港之價值當可驟加數十倍日前旅京海州同鄉集議擬請政府速開商埠其地點即在東海縣臨洪口地方其理由㈠根據於歷史謂以前已有基礎㈡根據於地理言歷舉水陸各路交通情形㈢則謂可以杜外人之覬觎聞巳由沈蕃·邵長鎔·謝翊元等出名分别呈請部省矣茲覓得原呈錄之如次呈爲天然良港足資利用公懇轉咨院部及時開闢以杜覬觎而裨國計事竊查東海灌雲兩縣地濱大海最著名之口岸有三一曰臨洪在東海縣境二曰鷹游門三曰灌河在灌雲縣境三處口岸均據有天然之形勢善爲經營皆足爲良好商埠若就此三者詳加比較則當以臨洪一口爲適宜茲本歷史地理外交三端縷晰陳之如下昔在前清臨洪口本巳定爲商埠地點由兩江總督派員籌備曾借地建築海關公署業巳落成國變以還因爾擱置但初基旣具賡續非難此就歷史言該地宜闢商埠者也臨洪口在東海縣北境相去不滿十里北通靑島水程不過四百餘里現巳有輪舶往還南距灌雲縣治僅三十餘里距清江僅二百餘里有鹽河以資交通西境則兿於山東沂州及本省徐州將來開闢商埠以後吸收百物轉運異常靈通就水路言則南連上海北　天津沿海一帶可以聯成一氣就陸路言則隴海鐵路不日開築終止點聞已决定在西連島附近地方是該處距臨洪亦只三四十里以横貫全國大幹線終止之處爲商埠設立之所將來發展可以想見此就地理言該處宜闢商埠者也曩者德人據有靑島屢思伸勢力於南方海州本爲其垂涎之地而臨洪尤爲其注意之區自日人續行佔領覬觎之心較德尤甚調查測量之使絡繹不絶於道我國如能白闢商埠則彼自無由啓其侵略之心而靑島一隅之商務且可被吸收於東灌矣此就外交言該處宜闢商埠者也綜觀以上三端則知臨洪聞闢商埠可得有四種利益發展國際之商業　也增加國家之稅額二也免除外人之覬觎三也寛裕人民之生計四也一舉而四善咸備匪僅爲一二縣利益所關實爲全省全國利益所繫爲此歷陳理由伏乞省長鑒核俯准咨商國務院曁内務農商各部即日派員籌備庶幾早收裕國之效得 
免後時之譏國家幸甚地方幸甚 
[東蒙之中日合辦新公司]  
　　　　　　　　　經營墾荒事業 
　　日本資本家大倉喜八郎擬與奉省當局合辦東蒙墾荒事業組織興發公司業由雙方代表在奉天商定合資辦法及一切詳細章程大致資本總額共廿金六百萬元中日各認半數均於開辦時一次繳清其股票係記名式不得轉售他人營業目的以開墾東蒙荒地爲主旨總公司設在奉垣於必要時亦得添設分公司或出張所總公司職員中日雙方各有一總裁華總裁以奉省當局充之日總裁則爲大倉氏下設董事六員就中推選常務董事兩員承總裁之命經辦公司一切事宜又設監查兩員一切營業科目歸該員隨時查察下分設農務商務兩部各設部長一員再分科辦事科設主任各一助理員若干並得酌用雇員雇員以上各職員均歸中日平均任用雇員以下則概用中國人惟技師技士及助手等則暫任日本人此項章程以三十年爲有效期間中國公司條例以及關係諸法令均懸遵照辦理且須經中央政府核准後始行發生效力日昨巳　舉省　局備文報部請予核准立案 
[北京軍事機關之新調查（續）]  
　　㈧步軍統領衙門此項機關仍是昔日綠營舊制因其保衛地方尙稱得力故久議改組而未實行其職員統領一左右翼總兵各一參議廳置左右參議各一總務廳置廳長及秘書分四股一處股置主任科員處置副官此外復設軍事軍法軍需三科及稽查處又附設四郊總局總軍械庫將校研究所兵隊分兩翼五營翼稱翼尉營制有副將參將遊擊都司守備等但自參議以下皆屬委派職蓋入民國以來並未定有官制也此外尙有兩種機關以職權論則與民國無關以任命之形式論則又爲民國軍職此亦過渡時代之特别現象也附述如次 
㈨八旗都統此經爲滿營軍職以旗色區分軍籍列爲鑲黃正黃正白正紅鑲白鑲紅正藍鑲藍八種每一旗下分滿洲蒙古漢軍三種每一種設都統一副都統一其職務則在發放旗餉其外無一事可辦無一兵可率而仍擁此等龐大高貴之虚名正式由民國大總統下特任命令寗非怪事且各都統中並不限於滿蒙人如江朝宗渾寳惠則皆漢人也 
㈩護軍管理處此亦爲滿人軍政機關設正副都護使各一内分總務司法兩科而司法科科長則爲陜西人高某亦漢人也此外復有火器營等目亦間見命令中補授官佐因其内容未詳暫闕 
[魯人惶恐不安中之兩消息]  
　　近日魯省人士爲外交問題早現出一種惶恐不安之象近來據報載又有兩種消息足使魯人駭詫而注意者㈠爲權量來濟之行動據聞權此次來濟卽下榻於某重要機關其進行手續甚屬秘密内容固無從探悉惟微聞權氏此來頗著成效不數日即將旋京覆命又據日人方面消息謂權氏此來任務係收買輿論自省議會下手以次推及其他各界並謂現内閣以不贊成直接交涉故發生倒閣問題今雙方並進在京能去掉靳氏在魯能收盡與論則秘密直接交涉大功即可告成云云然以理想度之此說或别有作用以行其離間之計亦未可知蓋省議會爲全魯代表即全魯之命脤所繫未必能任一二人之顛倒附和此舉况十四日山東各界力爭交涉電係省議會領首當不致前後矛盾出爾反爾也㈡吳光新督魯之風傳吳光新自督豫問題發生惹起河南人民之反對閙得河南全境風聲鶴唳草木皆兵嗣經各省協力抵制始將此易督問題打消乃不謂頃據傳聞忽又有改任吳氏督魯之說魯人聞之大爲疑懼以田督來魯曾不數月而兩易督軍恐不免發生紛擾且吳氏旣被汴人拒絶必不能容納於魯人可以預料此消息而苟確實者魯省必又將掀起一大波浪矣吾故甚望其說之不確也 
[閩南又起滇粤之爭]  
　　駐閩陳炯明所轄之粤軍與方聲濤所部之滇軍自入閩以來卽因權利問題兩軍積不相能陳則坐鎭漳州方則佔據永春各據一方於去歲在安溪地面滇粤兩軍曾衝突一次後經林葆懌派員疏通譚人鳳出面和解而事始寢詎料近日滇軍與粤軍在楓亭方面又發生衝突兩方皆有預備陳炯明得楓亭開仗消息遂下動員令立卽調派駐漳軍隊三千名前往助戰司令官爲李炳榮聞方聲濤方面則派夏述唐助戰現下兩方正在激戰中勝負尙未分明白滇軍與粤軍開仗後漳州方面非常戒嚴盤查行旅人心震動聞軍政府及林葆懌曾有電勸雙方息戰未稔兩方肯悔禍否也 
漳城自陳炯明整頓後氣象一新而偉人名士之蒞漳參觀者亦繹絡不絶前次汪精衛朱執信鍾榮光等來漳在城内大開演說現聞胡漢民李石曾吳穉睴等亦聯袂到漳陳烔明特派軍隊二連并軍樂隊在南門外歡迎聞胡漢民來漳係商畿西南大學問題一說胡等特來調　滇粤之爭以同屬西南軍隊不官操戈自戕現胡巳於十二號來厦寓中和旅館不日將往上海 
[浙江學潮誌（一）（宣）]  
浙學潮與學生家屬　第一師　得各界聲援 
敎廳長與代表二次談話　一師學生致省長書 
浙省自一中一師兩校且撤關之後各中等以上學校校長均仰承官廳意旨無故斥除學生並致函學生家屬誥誡子弟茲事曾經一中學生阮毅成之父荀伯君（杭縣律師公會會長）及查猛濟之叔人偉君（律師）提出質問一中新校長現聞一師學生陳達之家長介石君以該校爲校長問題致開學無期耗盡靑年寳貴之光陰深爲可惜特自嘉致函詰責敎育廳長略謂「自公以命令撤調經校長後小兒聞訊憤激異常上月函予請示可否駐杭竊私心許之並未放任實緣世界潮流所趨除順應外别無他法經校長首倡革新實具先知之明鈞廳不惟不予嘉納反遽行撤調非但阻遏一校革新之進行已也窮其影響足以挫折吾浙文化之萌芽此舉所關豈淺尟哉近得小兒來信謂該校全體同學曾派代表齎請願書向鈞廳請願未蒙俛諾且鈞應詞氣之間似含解散之意私心竊謂不然須知該校學生此次留經并非面子事觀其宣言書可知苟鈞廳始終以官廳威信所關不肯從權則該校學生等將實踐其留經目的不達一致犧牲之言公將何顔以見吾浙人傳曰衆怒難犯惟公圖之」云云不知廳長見此作如何感想也第一師校學生於日前通電全國·與發表宣言書頗引起一般之注意茲悉中華民國學生聯合會理事長狄侃君於昨日致函該校全體學生略謂「奉讀惠函祇悉臺是宣言書詞嚴義正欽佩無似夏敬觀向負虚名茲竟摧殘新機取媚長官實屬利祿薰心士林不齒年來國家多故社會墮落是非不明實一主因諸公能在貴校校長問題上多辨明一分是非即爲國民多爭回一分人格經子淵先生之去留固不僅影響一省一文化巳也除於今日提出理事會討論辦法外特先馳復諸維爲國珍重」云云 
浙一師校全體學生爲挽留經校長曾派代表四人於十五十六兩日至敎廳及省署請願情形已誌本報茲悉該校同學復於昨日（十八）再加派代表四人（共八人）再易敎育廳長夏敬觀請其一面速收成命以安衆心一面向經子淵氏勸駕茲將當日夏廳長與各代表談話之要點錄下（廳長）諸君欲余收回成命萬不可能余於昨日曾與經先生接洽託伊物色賢者未知經先生曾以此意告諸君否（代表學生因聞廳長有另委之舉異常恐慌故再請願請廳長俯允所請（廳長）君等何故恐慌（代表）學生等留經之理已詳請願書廳長旣認經先生之主張非謬何以捨近就遠而另行物色乎知遠方賢者肯爲廳長用耶（廳長）要余復經萬做不到（代表）廳長此舉豈蓋爲輿論耶（廳長）輿論一半我自己主張一半（代表）廳長之主張可否犧牲（廳長）萬不能犪牲總之文化運動不必全靠經先生一人諸君皆負有專責余所物色之人才必有以饜諸君之望也又謂余現在如此辦法實處於調人地位苟諸君不予鑒諒將來决裂余實不能負責該代表當以種種理由與之辯論廳長卒未之聽談話約一小時之久兩方態度均極强硬並聞幾至衝突云 
浙一師校全體學生上省長函云學生等於本月十六日曾派代表徐麟書石樵宣鍾華徐仁四人恭詣行轅請求鈞長飭敎廳收回調任本校校長經亨頣成命蒙鈞長温語加慰並許以如能得經先生同意當可轉闤等語私衷感激云何態巳請敢以誠誠懇懇之意向鈞長致敬惟據鈞長訓令學生等全體代表之意經學生等全體協商之結果一面致函本校校長經亨頤請其將來勿萌退志（原函附呈請察閱）一面請求鈞長俯准所請學生等以爲本校經校長旣奉長官命令調任則復之權當然操之長官在經校長現在所處地位而論將來肯否就職一語自難措詞此情理之常鈞長當能諒及以學生等之愚長官苟能收回成命者則學生等當無不能使本校經校長受命竊又以爲以至誠動人人無有不爲所動者本校經校長豈能外此爲此敢求鈞長洞鑒下情准如所請庶學生等學業前途不致長此抛荒當亦鈞長作育人才之本意也浙江省立第一師校全體學生上三月十八日 
[杭州快信]  
　　第一師校風潮迄未平靖學生曁敎職員昨午又往敎育廳請願夏廳長詞頗强硬謂浙江如無經亨頤敎育即永墮淪亡耶不允撤回金布現各縣敎育會曁學生家屬亦紛紛電省詰責 
杭州基督敎靑年會原定今日（十九）開臨時大會現因該會第七次微求會及各部事務之忙碌由董事部　議改期俟有確期再行函告已通知各會員查照 
江浙絲綢業訂期在杭開會集議進行辦法經實業廳通函召集現據各方報告代表姓氏南京綢業商會代表魏芝房黃月軒張質夫于朴安湖州縐業公所代表潘祥生盛涇綢業公所代表吳少泉蘇州雲錦公所代表杭伯莘程伯鈞程幹卿王亦安汪省三謝瑞山陸季臯陳桂亭烟酒公賣總局昨令委阮性傳充杭嘉湖三屬總稽查金 
鼎充第一科科員徐之模充本署諮議 
杭總商會王倪兩會長昨召城垣及湖墅米業董事李小寳等到會勸令激發天良起價米勿再增價已有允意 
[南京快信]  
　　院復電李督齊省長轉諭總商會曁各公團魯案决順從民意辦法未定卽難宣布 
　　省議員張援等九十二人要求召集臨會齊省長昨巳轉電内部請示定期四月十六日召集 
某中學校長殷某擬請官廳解散學生聯合會學生方面聞之大憤正籌對付方法又聞殷巳將該校在學生會擔任職務之學生四名開除 
　　浙督盧永祥派副官李鍾元來甯接洽要公李督因病派楊副官長代見 
　　新國會議員夏仁虎吳壽三昨由京來寗 
常熟縣知事葉祖修請假齊省長委常海稅所長郝增祁暫代 
　　茶商陳泰和等二十餘家擬於清明節前籌備現欵僱舟赴皖南太平石埭宣城涇縣等處購買茶葉特由總商會援案呈請軍民兩長轉咨安徽飭屬保護並給護照兩長巳批令照准 
　　昨晚湖北街石麗原家不戒於火延燒民戶四十餘家草房六十餘戶石夫妻及鄰婦朱楊氏均因搶物不及被火灼傷頭面等部已送醫院療治又東門街史唐氏氏家起火幸撲救得力未致延燒 
[尙有要聞二及地方通信轉入後頁]  
雜評一 
[自削面子（訥）]  
　　年來中國當局所爲無一非自削面子事如南北交訌之不已而各自内訌也外交則不能抗爭也外債則依然濫借也盜匪徧地致危外人之行旅煙禁復弛致啓外人之質問奬券風行各省將成賭國則又勞外人之規勸此豈非皆自削面子之事耶若吳軍撤防之削北洋面子猶自削之小焉者耳况乎卽不撤防而北洋面子之所存亦幾希 
[拒吳光新]  
　　吳光新被拒於汴省之後欲移軍於湘而湘拒欲移軍於鄂而鄂拒今吳光新督魯之謡甫起果有是議與否尙未可知而魯人已皇然不安夫吳光新本一庸庸之徒初無人大注意者乃自以兵力迫趙而人遂畏如虎狼避若蛇蝎到處擋駕惟恐不速所謂欲速則不達者非吳自取之耶同一吳軍於吳佩孚軍子撤則留於吳光新軍之來則拒其故可思矣 
 
 

Page 8

 
 
國内要聞二 
[屈周案尙在相持中]  
　　山東之外交問題正在驚風駭浪之中而省長屈映光與議員周福歧乃閙此種鄙瑣可笑之交涉兩方斷斷不巳蓋自此事發生後周卽提起訴訟屈一方面發出通電指周請託不遂有意誣揑一方面致函其叔周自齊歷舉周指名要索差缺之證據十餘條以自解釋現周又通電聲辨其文如下北京大總統國務總理各部總長各院院長各省督軍省長各省議會敎育會商會農會各報館均鑒頃見山東省長屈映光庚電自知身犯刑事别牽枝節希圖掩飾罪證幸逃法網是不可不辯夫映光旣毆傷福歧已非身爲職官之省長乃一完全搆成毆傷罪之刑事犯也映光如不能提出確未行毆之證據則其種種狂嘷惡吠舉不足以摇惑聽聞乃彼通電自白者三而强坐福歧以請托要挾滋閙官署不知彼自謂未賄賣差缺即毆之重要原因福歧曾以此進言而彼不服故也其謂未曾不准司法受理未曾派員扣留郵電更爲彼掩蔽罪證之確據以檢察官曾面語福歧奉命不准受理而福歧手中現有電局之收據故也映光當時未將福歧交之司法治以妨害公務之罪則所指尋常薦函即不能坐福歧以要挾滋閙所揑種種言語行爲亦不能爲映光證明其未毆而減輕其所犯之毆傷罪也映光先以羞惱而毆旣知毆傷爲犯罪今乃因畏罪之故神經錯亂不惜通電自供反謂行毆無申辯價值甚至謂省長有身分體制之拘束萬無肆毆之理又謂對廡座客衆目共覩旣經共睹焉能不出署獻醜取證僅是則其心虚狡展之情與焦灼惶懼之狀已如見如繪夫所謂省長不至行毆乃機關耳若任省長之屈映光分明一自然人如云屈映光爲陳死人爲僵尸爲土木偶爲麻木不仁而後可否則曰爲省長卽不至肆毆其不通亦仍與向不吃飯猶不吃晚飯之同一笑柄座客旣在對廡非日所覩何能作證多人助毆自搆成共同犯罪豈肯自留證而不令福歧自由出署吾信法庭將來處理此案决無不更調查他種證據而但以屈映光爲省長故直斷定屈映光爲不犯毆傷罪不傳案不訊理不治以應得之罪也抑福歧尤有進者屈映光旣云未曾助毆則福歧頭部之傷何來檢察廳之傷單何據督軍之設宴調停者何事省議會王副議長朝俊與在籍國會議員李慶璋之居間往返並央以某種條件作罷者何所謂警察廳長之再三勸請撤回傷狀呈文者爲受誰之指使檢察官而告不准受理濟南德州電局所出收費據旋稱奉命扣發返還電費爲受誰之强迫此皆人證確鑿無可抵賴國人試思福歧果爲要挾滋閙屈映光果無毆傷犯罪行爲而此三四日内備受督軍議長等之勸慰調解司法官電局之一再攔阻則彼堂堂省長旣非痴非聾復何畏何懼旣被要挾滋閙又復屈膝求和其可恥可鄙不僅年少無知眞乃狗彘之不若爲婦孺所匿笑屈映光而甘心爲狗彘婦孺則已否則其終無以誣福歧而不免爲刑事上毆傷之犯罪矣福歧業經呈請起訴專候傳訊質　本不欲多所致辯不　屈映光通電肆虐一至於此恐國人不知受其蒙蔽故略爲辯正幸祈亮察衆議院議員周福歧元 
[贛議會開會之所聞]  
　　江西省議會第二屆常會原定於三月十八日召集現距召集之期僅餘兩日而兩社報到議員尙屬寥寥聞兩社領袖擬俟屆期查明未到人數姓名分别電催展限兩星期再行開會據報載省長公署爲省議員籌畫津貼一事聞係由兩社首領代表接洽每人確定年費一千元分五期支給自常會開會之日起至休會止准支三期餘二期則俟秋後儘先支放不得稱事遲延又聞省議會前擬開會後首先提出某案（彈劾案）刻因津貼有着已决决將此案打消惟於警界某長官則必欲推翻而後已雖議員中有爲之心腹者數人然在百四十人中爲少數决無能爲力矣 
地方通信 
[松江]  
　　選送國語學員京師設立國語講習所江蘇敎育廳議派五人往學飭由各縣選送相當人員以便考送松江縣公署業已督令勸學所遴選得南京國立師範國語講習所學員朱英縣立第二高小校長楊前烈第四高小校長朱廷珪第六高小校長馬昌期縣立職業學校校長張瑞芝南洋公學畢業生沈超第三中學畢業生黃熙珪第三高小敎員王承薰楓涇國民學校敎員　學儉等九人核與規定資格相符於十七日備文保送各該員等己於十八日乘車赴省矣 
　　高小膳費問題縣立各高小校向例年收學生膳費三十元嗣由各校長議决於逢閏之年多徵一元五角藉以彌補損失推行以來頗有非議之者昨復由各校長重議徵收辦法衆意僉謂各 
地學校徵收膳費均較松地爲多際茲米珠薪桂不能不略事增收入决議嗣後年徵三十三元惟不照舊曆月分收費致滋物議云 
[蘇州]  
　軍樂學校之籌辦蘇人吳君秋泉近與楊逸民君籌辦軍樂學 
校一所已假定横馬路梅花廳爲校址額定學生四十名内分正科預科兩班正科二年畢業預科一年畢業完全義務性質不收學費蘇常鎭守使朱琛甫亦極端贊成願將本師軍樂隊樂器借給該校應用並允轉請軍署立案現正積極籌辦不久即將成立　　籌設中學體育學校蘇人陸佩萱近發起組織中學體育學校巳擇定三多巷某姓房屋爲校址並已推定孔昭晉·宋銘勛·章仁英·潘起　·徐化吾·諸君爲師議員　正在籌備一切一　就緒即可開課矣 
　　令飭放行吳江賑米吳江縣上年因夏雨過多被災甚重貧民粒食維艱由該縣知事呈准軍民州長開辦平　定額二萬石派員分投採辦業由省署指令財政　通令各稅所如遇此項賑米經通立即放行矣 
　　破獲大賭窟蘇垣懸橋巷洪姓家自舊曆新年以來招集城鄉富戶子弟日夜聚賭麻雀牌九撲克遥攤諸種賭具無一不備輸 
贏頗鉅抽獲頭錢不少因有某姓子輸銀數千元藏至自盡爲人報告警廳飭令東區劉署長查緝遂由該區第二分駐所巡官鄭厚德帶同通班長警往捕當時拘獲男女賭徒數十人並搜獲現銀鈔票頗多連同賭具一併帶所訊供解區送廳經崔廳長交司法科由仲科長訊判各賭犯每人罰洋五元三元一元半元不等搜獲現銀判令各賭徒自行邀保呈明數目聽候給發領回完案不料判决後有公民管尙熙蔣太冲吳權等八人公電南京省公署請爲查辦原電如下南京省長鈞鑒蘇城賭風素熾而以東區懸橋巷洪姓賭窟爲最因賭破家者日有所聞該管巡官鄭厚 
德始則佯作痴聲繼則勉徇人言飭警兜拿獲男女賭徒幾及百人乃覊滯分駐所中歴三小時解至區署僅四十餘人由署解廳經由廳署仲科長擅行發放不解縣署法庭判罰道路喧傳僉謂警官要賂於前猶復掩人耳目於後敗法亂紀莫此爲甚尙 
熙等忝屬公民我難緘默伏請派員飭查並飭將原案人證移歸法庭懲辦以明眞相而息君喙云云 
[鎭江]  
　　倡議收瘞枯骨北門外甘露港一帶無主孤墳甚多致纍纍白骨暴露荒原不時特莫慰幽靈抑亦有礙衛生茲聞駁船公會董事王仁甫擬募欵改葬一俟籌有成數即當動工矣 
[揚州]  
　　江都敎日界之危急江都敎育界人員以經費無着縣署不予維持勸學所意存諉卸曾公電省垣因未得效果爰於昨日仍在勸學所樓上開談話會一次議定待至月底無確切之辦法則於四月一日輟課另謀生計矣 
　　置産毁墓之爭端前清已革河南知縣錢祥保在揚擁資頗富前購北門外大虹園左近荒地一方植種樹藝内有吳姓姑母墳塚爲錢掘毁茲吳以清明節近至該處掃墓查悉前情向錢交涉令其恢復原狀否則即以掘人墳墓報官查辦云 
[南京]  
　　旅寗鄂人阻止押路借債電北京大總統國務總理鈞鑒近關報載有政府將京綏京漢兩路併向外人借欵三千兆之語飛來警報薄海咸驚竊念民國締造九載於茲他務未遑日聞借貸東羅西掘到手皆空利國福民百無一見若關稅若鹽釐若郵電若鑛山悉已抵押無餘今又押到京綏京漢矣已成者抵質將 
空未成者復謀斷送區區國産尙有何存查京綏爲西北邊防之要路京漢爲腹地交通之中樞何可抵押印度埃及皆以債亡鐵路國有清用以滅殷鑒不遠可爲寒心且最近財政之支出無非以軍費爲大宗若云備戰則與議和宗旨相悖若云養兵則與裁兵命令相違旣無借欵之問題即無借欵之必要稍理財政稍汰冗員何至司農仰屋不此之務飲熓止渴非喪心病狂者孰肯爲此伏乞明令宣佈俾釋羣疑國步安危在此一舉湖北旅寗同鄉會會長韓世昌等同叩皓 
[寧波]  
　　浙洋魚花歉收鄞定兩帮對漁船自改捕南洋後正值嚴冬多風晴日稀少致不能放洋迨至新正天雨連綿又延擱半旬各漲源無不暗受損失日昨始行關放浪　山等處附近一帶下網而所捕獲之小黃魚多少不均其最稱起色者定帮不過三四對　網可得魚千餘觔少僅二三十尾鄞帮約有十數對每網可得魚四五千觔少亦三四百觔幸魚價頗高尙可獲利云 
[杭州]  
　　錢業開巿延期之原因杭垣上年金融恐慌禁連現洋出境遇商用必要報由總商會塡給運洋護照辦理至今未曾取消惟因錢巿未開各業商用需現無着請領運照者日僅一二千元 
或三四千元商業停頓於此可見並聞錢業所擬改用洋本位辦 
法五條經各業反對欲加修改又因營業上有英大關係碍難 
着手故正式開巿之期懸而未定或遲至下月中旬亦未可知 
　　减收浙西茶塘工捐浙西茶塘工捐迭經茶業董事　尙海呈請豁免曾經財政廳核謹減收二角呈請財政部核示在案茲　該廳昨奉財政部指令略謂浙西茶塘工捐向微六角旣據聲稱碍難豁免准予減收二角改徵四角以示體恤等因業經張廳長通令浙西各統捐局知照矣 
[安慶]  
　　趕修黃絲灘圩堤無爲縣屬黃絲灘圩堤每届春汛時受上游洪潮冲　一處受損即全堤崩潰非加高培厚不足以　潮流然估計圩工亦非數十萬不辦現聶省長特令該縣知事謂趁春汛未發之際趕往圩次悉心查勘遇有應修之處趧　集天與修並由省署派員密查以定考成並通令濱江各縣知事一體遵照 
　　請緩撤處分貢院事務所江南貢院前由蘇皖兩省各派專員處分現省公署據處分貢院專員年延齡稟呈請將寗省所設事務所暫緩撤銷一切開支概從撙節月需約二百元仍由皖省應得公欵項下支給一經就緒再行撤消云云 
 
 

Page 9

 
 
   
 
 

Page 10

 
 
本埠新聞 
[密勒氏論山東問題]  
　　　　　　　宜留作國際問題解决　 
　　密勒氏由美來華巳久任大陸報及密勒氏評論報主筆 
深悉遠東情勢近赴巴黎參與和會又至華盛頓受邀出席參議院外交委員會陳述山東問題日前來滬昨午應美國大學同學會之請在卡爾登飯店演說大意宜將山東問題留作國際問題勿與日本爲一部分之交涉先由該同學會唐紹儀會長致詞請密勒氏演說氏乃起立發言略謂山東問題已爲世人所共注目允宜留作國際問題解决如現在中國執政者進行之準備美人雖不能越俎代謀阻移趨向要之果無適當辦法其愛莫能助之遺憾將如何耶氏又謂去歲中國在巴黎和會之失敗實非專使等之咎蓋中國各專使之舉止言論均爲列邦所嘉許如顧維鈞專使某日在和會之言論 
即爲最優美者也當密勒氏在巴黎時中國專使拒絶簽字一舉氏曾熱誠贊助返美後亦向美國國會方面多所接洽山東議案之保留氏舉有力焉氏又詳述年來美總統與國會·人民等對於和會所發生之困難情形末復丁寗其詞謂美國國會對於山東議案已盡力爲之深望中國將該案留作國際問題勿與日本爲一部分之交涉設中國對於此案之辦法果不能愼重出之或與上述之意相左則美人雖欲竭力相助恐將無能力矣云云此次宴會列席者如王正廷·温宗堯·湯姆斯·徐恩元·陳錦濤·余日章·朱少屏·費吳生·唐露園·索克斯·與各報代表等約二百人二時許散會 
[美報紀海參崴來客談]  
　　　　　　　　崴埠政權巳爲勞農政府所有 
　　大陸報云辛白斯克號昨日自海參崴抵滬據來客云海參崴政權巳爲勞農政府所有雖非與莫斯科列寗等同黨然亦與過激黨同志美商行大都停歇美軍亦陸續全退西比利亞情勢較前更覺不穩美軍定四月一號左右完全出境僅留軍官二三員以便結束未了事件捷克軍因運送船缺乏須至六月間始克退盡俄人與外人之經商或居住於海參崴者以去年亂時美國約翰生少佐統帶國際警兵衛護地方保全甚大近曾呈請約翰生少佐仍統警兵留境此呈現已送交華盛頓核奪西比利亞外商因時局變幻不定政權屢易恐遭禍變多歇業出境卽營業多年迭遇變亂者今亦廢然他適聞日本取締俄人入境新定章程凡入日本境者須有現資日幣一千五百元海參崴物價昻貴將來結束未易逆料云 
[唐紹儀辯正南北單獨議和說]  
　　大陸報云路透社消息據謂南方議和代表團内部分裂廣州政府有勢力之一部份代表商諸王揖唐擬單獨議和王已電致北京請示云云此說唐紹儀辯稱不確謂無論是何有勢力之黨派如接近王揖唐必引起嚴重之反抗政學會不贊成議和更不願王揖唐爲議和代表故政學會必不接近王氏若陸榮廷派或伍廷芳派或唐繼堯派亦必不出此凡有勢力之黨派無一願與王接洽者蓋果有單獨議和之說則政學會必起而痛斥之也或南方個人有間接與王接洽者但不能以任何黨派名義稱之至於内部分裂一說廣東滇桂兩派軍人間誠有此消息但南方議和代表團則未有可謂爲分裂之行爲也 
[駐閩海軍辯明附南之不確]  
　　日前外報所記閩厦海軍附南一則事爲海軍總長薩鎭冰氏所悉除派部員密查外特令海軍總司令查復藍總司令奉令後當卽轉令駐閩練習艦隊司令蔣拯查復去後旋據蔣司令呈稱屬隊所轄之應瑞·通濟·永健·永績·海鵠·海鷗·等艦現均派地閩厦一帶各洋面弋巡並無附南之事外報所記恐係傳誤理合據情呈復以釋羣疑等情藍總司令據呈後已轉呈海軍部核辦矣 
[歡迎義飛行團消息]  
　　義大利羅馬東京間飛行團將於三禮拜内抵滬本埠中西官紳籌議歡迎程序將舉行歡宴兩次江灣飛行家之結合非正式之跳舞會乘坐汽車周歷上海等事飛行團將留上海至少三十六小時受中央航空事務處·本埠各官廳·上海飛行俱樂部·及各團體之歡迎一俟義 
飛行團行抵上海之時期確定潘飛爾中尉將乘其上海商團之飛機行於上海江灣間引起公衆愉快并導引義飛行團至江灣跑馬場落地萬國體育會將在跑馬場西餐店舉行歡迎禮節北京政府將供給飛行團以汽車七輛以爲由江灣至上海及旅居上海之用 
第一次歡宴會將在麗查西飯店舉行并邀請七十餘團體參預宴會座位將訂五百人憑票入場入場券自下禮拜一起即可至九江路三十八號洋房義大利商會書記處購買價洋八元除飛行團外駐滬領事團·本埠官廳·工部局職員·皆將爲來賓麗查飯店業將歡宴大廳預留并將特别掛彩及贈紀念品於義飛行團并請其演述由羅馬至上海之經過歡宴畢舉行非正式之跳舞會飛行團抵滬之次日午後三點鐘將在江灣跑馬場實演由萬國體育會照料入場券價一元是晚八句鐘第二次歡宴會將在交涉公署内舉行主席者將爲北京特派員徐祖善·鮑辰恩兩少校江蘇督軍代表曲希文上校·謝俊卿君海軍總司令藍建樞滬海道尹王賡廷縣知事沈實昌淞滬警察廳長徐國樑是晚座上客將爲一百五十人除義飛行家外并有歡迎籌備委員上海飛行俱樂部職員·領事團·工部局職員·中外新聞記者等飛行團將於抵上海第三日之早晨動身往靑島籌備歡迎曾委員如下「總務股」（主任）徐祖善科長（副 
主任）倍納君（股員）麥邊少校徐超侯派特生加多瑞我（ 
總務股書記）許建屏「地面股」（主任）客老克（股員）葉子衡徐超侯徐祖善鮑辰恩戴耳非爾上尉潘非耳中尉倍納朱葆三「歡宴股」（主任）倍納（股員）徐祖善馬帝耳唐露園加多瑞我「財政股」道爾母思「紀念毅」謝俊卿「公布股」（英文主任）陶益爾（中文主任）夏奇峯義飛行團抵申之日將發行一種特别新聞名曰航空特刋記載五百年來航空大事紀與英法義美之航空事業一千九百二十年之世界航空紀事北京航空事務長丁錦中將之小史及徐祖善鮑辰恩兩少校之肖像航空特刋將由籌備歡迎委員會書記許建屏上海飛行俱樂部公布主任陶益爾主任編輯業經北京航空事務處承認將來此項報紙在北京永遠發行每月一次計五十頁中英文合載云 
[海關職員會議後之安稅司電]  
　　文滙報云總稅務司安格聯因稅關職員近有開會集議事特由北京發電來滬其文曰請各方面中止進行俟余有一機會向外國職員略陳數語後再定行止余將於三月二十八日即星期日到滬云 
[租界華商致楊交涉員函]  
　　各馬路商界聯總合會昨致交涉員函云敬啓者竊查收回上海租界會審公廨一事前經本會呈請鈞署照會領團飭令捕房即日交回在案迄今事隔兩月未識進行如何商民等身家財産利害所關國家主權法權所繫豈能長此坐視聽令久假不歸查會審公廨起於前清同治七年洋涇浜設官會審公廨章程當時管轄範圍會審權限規定頗爲詳明辛亥鼎革之時租界捕房乘我正會審官寳頣棄職潛逃之際暫行收管當時布告廨門謂俟中國政府得各國承認之後即將公廨交回云云民國二年中國政府先後經各友邦正式承認而會審公廨迄未依照佈告交回我政府與使團屢次交涉及今九年尙未解决伏思此次華人爲要求巿民權問題租界當局謂華人之要求巿民權須修改洋涇浜章程義正詞嚴我華人無從反對惟會審公廨旣有設官章程訂定職權且有辛亥年暫行管理之佈告租界當局似應依據原章及其佈告立時交回一切管轄悉仍舊章爲特再行函請根據原案迅卽照催領團即日飭令捕房將會審公廨交回實　公誼此致特派江蘇交涉使楊 
[滬商請設無線電局]  
　　文匯報云滬商多人呈請北京政府准在上海·天津·漢口·濟南·設立商業無線電局以便商務上之交通設遇戰事當將電局交政府管理政俯接此呈後尙未答覆 
[各輪船之行踪]  
　　昌興輪船公司之日皇后號已於三月十八日（星期四） 
夜半由神戶起行大約二十三日（星期二）下午一鐘抵吳淞當日卽須開赴香港其渡船亞力山大號當於是日上午十一鐘離工部局碼頭貨件等　十鐘前必須到碼頭俾得檢查 
　　英國輪船公司經理英印公司之麥特拉斯號將於二十三日離香港來申搿利加來愛撥加號巳於十七日離印度之加爾哥塔大約四月八日可抵申 
[糧食檢查會定期開成立會]  
　　上海糧食檢查會籌備處昨致各團體通告云前昨兩日各團體代表業將本會章程議竣並訂於本月二十二日（即下星期一）午後七時開成立大會照章選舉職員事關維持糧食務希貴會迅推代表二人届時出席爲荷（另附章程一份）上海糧食檢查會籌備處啓 
該會簡章第一條至第七條已載前日（十八）本報茲將第八條以下績錄如下「第八條」本會以總務主任對外負完全責任「第九條」本會職員任期三月得連選連任「第十條」（凡關於本會經費事項取决於成立大會）「第十一條」（甲）本會會議分各科會議·各科主任會議·各科聯席會議·三種各科聯席會議每兩星期一次各科主任會議每星期一次各科會議由各科自定（乙）遇有緊急事故發生得由總務科主任臨時召集各科聯席會議「第十二條」本會各科事件取决於各科會議普通事件取决於各科主任會議重要事件取决於各科聯席會議但不及召集各科聯席會議得由各科主任會議决議執行報告於各科聯席會議「第十三條」凡有團體在本會成立後願繼續加入者須由巳入會之團體介紹經各科主任會議認可「第十四條」凡已加入本會之團體非經各科聯席會議認可不得隨意退出「第十五條（甲）職員有違反本會宗旨者由各科聯席會議議决取消其職務並函請其團體撤換代表惟發生之事項係依據該團體之公意者當將該團體除名（乙）職員如有溺職越權等情由各科聯席會議議决分别懲戒「第十六條」本章程經五人以上之提議得由各科聯席會議議决修改之「第十七條」本章程自通過之日發生效力 
[米糧裝運赴汕]  
　　浦東太古公司碼頭前日有粤人某甲雇用駁船十餘艘在該棧房内運去米糧一千餘石裝汕頭班輪船轉運出口據稱係屬運米云 
[留美專習製糖學生之宏願]  
　　　　　　提倡祖國製糖事業 
　　近數年來吾國之留學外洋者所習之學科雖多趨向於工商業方面然於製糖一科則向無人問津茲有曹君珽等特赴美洲學習製糖一科並親往工廠實地試驗頗有心得如吾國人有志興辦製糖事業者可先致函寰球中國學生會託其介紹茲將曹君致該會書錄下 
逕啓者自五四運動以來吾人竭力抵制日貨實於日本經濟上受一打擊然而吾人能堅持抵制否誠爲一疑問日本有許多貨物吾人絶無代用品者吾人感於愛國心寗忍一時之不便停止其交易然可暫而不可久蓋商人有惑於重利鮮不有暗中與日人售受者故須提倡國貨興辦各實業以驅盡日貨於我國商場使其歸於天然淘汰連日閱報知國人多具此旨對於棉紗尤爲注意至爲欣慰然對於製糖之一項則鮮有注意及之者我國入口之糖日增誠以國人多有用白糖之嗜好需求日增而土産則日減民國七年入口之糖爲四千五百六十八萬二千八百七十八元民國八年爲七千一百四十五萬八千五百七十六元糖之來自台灣之日本甘蔗糖廠及日人在南滿洲所辦之甜菜糖廠者甚多且在檀香由山之日本糖商或設廠製糖或爲轉運經紀亦皆從事遠東之貿易而以我國爲銷場去年旣驟增至七千餘萬元是指日之間可致萬萬元屢閱各種關於糖業之雜誌皆見有日本製糖機器之購置而我國人之對於此項實業寂然無聞夫白糖之一項爲日用必須之品對於日貨絶無代用品如我輩不自製造必須仰給他人而坐失巨利美國之白糖精練公司年得凈利六百餘萬美古（美國古巴人合辦者）製糖公司去年餘七百餘萬近今糖品求過於供價值日漲實爲製糖一絶好機會僕等早見及此故於民國五六年中先後來美專習糖業工程入美國南方魯易西安那州立大學之糖業工程專科（全美只有此一科）并於每年糖廠製糖時期入廠實習差幸今年夏間可畢業雖仍欲留美入廠實習不遽回國然對於祖國之製糖事業每欲提倡俾國人知其重要（下略） 
[催辦義務敎育之廳令]  
　　上海縣知事接江蘇敎育廳訓令云案奉省長訓令内開案查本公署核准該廳呈報本省義務敎育施行程序第二條第一項調查學齡兒童限自民國八年九月至十二月辦理完竣現去原定限期已逾兩月除江寗無錫吳縣海門松江五縣已據擬定施行義務敎育辦法江寗松江兩縣並已將區内學齡兒童調查完竣由該廳先後呈報外其餘各縣辦理情形如何概未據報事關普及人民敎育本省長視爲蘇省重要政務各縣知事有地方之責對於此項要政概行漠視殊出意外合行令仰該廳長嚴令各縣迅將遵辦情形於本月内轉報備核如再逾期應卽報候懲處以儆玩延此令等因奉此查施行義務敎育爲今日國基所繫迭經本廳長令飭各該縣知事督同勸學所長迅速辦理在案奉令前因合行令仰該知事遵照其有已將指定區域繪圖呈報並將學齡兒童調查完竣呈報有案者應卽遵照施行程序第二條第二項之規定迅卽設校開辦其有已將試辦區域指定尙未將學齡兒童調查完竣及試辦區域並未指定者應卽遵照施行程序第一條曁第二條第一項之規定迅 
速分别辦理均應遵照省令限於本月内呈報母再遲延致受懲處此令 
[浙江一師校長問題之滬聞]  
　　　曹慕管表示不就　學生總會請留經子淵 
　　杭州第一師範學校自校長經子淵調任省視學後職敎員曁學生一致以留經爲目的拒絶代理校長金致和於門外風潮緊急主持乏人現該省敎育當局電本埠澄衷中學校長曹慕管君請繼任一師校長昨有某君特訪曹君於澄衷學校叩其對於浙江第一師範之意見曹君出示敎育廳長來電略云懇即來杭擔任師範校長珂鄉義務亟盼惠允等語某君當詢曹君以是否前往曹君微笑而答云梓鄉義務固應擔任惟澄衷爲予（曹君自稱）母校關係甚深何忍斷絶况澄衷校主本是浙人而校内學生浙藉又居多數服務澄衷無異於服務桑梓又况予交子淵甚久知子淵自前清宣統初年辦理斯校迄今十有餘年頗費苦心該校畢業學生充任澄衷敎員者成績俱佳乃敎育當軸以一紙命令調任省視學非惟情理不合且置省敎育會長於屬員之列其何以處一省學界最高之法定機關故予對於此舉頗覺歉然萬無就職之意云云 
　　全國學生總會昨致浙江敎育廳長函云浙江敎育廳長夏敬觀先生大鑒自先生蒞浙而浙江之學潮以起揆厥原由固不能爲先生恕也先生受安福私黨之成命抱摧殘敎育之决心乘寒假之際突然更調第一師範及第一中學校長其處心積慮以與新文化爲敵者固已路人皆知特敝會爲中國敎育界之前途計猶不能不爲先生一言之今日世界新潮無不歸着於民主主義敎育界之趨勢亦以平民主義之敎育爲最新之學說夫敎育而曰平民主義則其非爲貴族階級之所得而專有固甚明而其非能任一二官吏之操縱又甚顯敎育者所以陶育國民使其適合於世界之潮流以求適當之生活而今先生則反逆此潮流視一省之敎育爲私有逞其意之所之而期其造就一般頑固陳腐之學究此不明大勢者一也去歲以來國内談新敎育者紛起自五四而後新文化運動之聲洋洋盈耳經子淵先生以浙省敎育會會長之資格提倡新思潮不遺餘力全浙學界始勃然有生氣經先生以爲徒托空談猶不足以濟事於是以彼所主持之第一師範爲新學說實騐之地舉凡學科之編制學校之設備學生之自治等無不殫精竭慮以求其漸幾於完善實騐之結果則非惟一師學生受其益而他校之聞風興起者又踵相接是經先生之措施固甚洽乎輿情者也而今先生則以爲彼不樂爲先生之腐儒故撤而去之此不察輿情者二也以不明大勢不察輿論之先生而爲一省敎育之長官其流毒所及直可使浙江新文化之萌芽因是而芟浙江新敎育之精神因是言者而鑒於浙江學校之失其明燈則又不忍不爲先生言苟先生能於潛觀默察之餘迅予收回成命俾經先生得以重長一師而厲行其改革未竟之計畫則非惟浙江學界之幸抑亦全國敎育界之幸也專此上達不盡欲言中華民國學生聯合會總會啓 
[由津分滬之兩銀行]  
　　北京路慶順里五十五號大陸銀行由天津總行分設其經理葉扶霄向爲蚌埠中國銀行分行長升調斯職頗有經驗副理石補成出納科主任朱虎臣均係商界老手業已開始營業聞已擇定華孚銀行基址房屋預備將來遷入云 
　　中國實業銀行亦係天津總行分申者籌備處現設北京路慶順里四十四號總理爲劉暉之協理爲鈕藝卿營業科主任爲金凌雲業巳籌備妥善不日開始營業矣 
[瑞和洋行之金融報告]  
　　瑞和洋行每週報告言及金融謂日前上海巿面現銀頗多十八日存銀四千六百二十萬八千兩洋一千七百五十萬元内有華人銀行銀九百十萬兩洋九百八十四萬元頃得消息日本金融現頗緊急存現減少利率高起云 
[友華銀行報告]  
　　中美新聞社譯友華銀行十八日報告云昨日倫敦當地及出口銀價漲二便士半正式金鎊滙價於開巿時漲一便士後又續漲一便士金圓滙價亦漲一分巿况終日稳固各銀行與人華人皆賣出金鎊並略有出口交易開巿時價七先令四便士半收巿時漲一便士據最近消息紐約銀價亦漲至一元二角二分此間滙價旣頗高漲可見倫敦紐約銀價之漲係因中國各銀行買進所致云 
[南京路商界聯合會開會紀]  
　　南京路商界聯合會於昨晚開聯員會議公推潘勵紳主席報告昨接方九霞銀樓來函謂二十三晚七時有人購買金鐲交價時突出手槍恫嚇刦鐲逸去查南京路爲上海商業最繁盛之地點時未深夜竟有行刦重案當時匪徒遠颺尙未緝獲各商家均係住居左近利害相關應如何設法保障弭患未然請諸君討論繼由方九霞號經理李慶璜報告當時被刦情形并請本會設法請緝刦犯并討論善後之策使本路各店有切實之保障王才運謂本路商業最盛尙出此等案件應速籌善後方法王廉方謂宜速函請總聯合會轉呈交涉公署轉致公廨嚴諭捕房切實辦理大衆贊成主席又報告義務夜校捐欵現照捐册統計巳近三千元之譜王才運提議捐助五十元以上者推爲校董并主張推舉名譽校董數人王廉方起謂現值春季查照會章應否在於開學前後開一春季全體會員大會報告經過情形於會員請衆討論主席謂全體會員大會當然趕早預備倪念先謂王君意見極是宜在開學以前即開大會王才運謂現辦夜校手續紛繁應俟學校成立之後再開大會又謂夜校本定二月初一日開校因福源里二十九號房屋新世界爲熱心公益起見租價減輕惟尙有木器儲積在内未便急催現確聞一二日内可以遷出故夜校應改在二月初十日開校全體贊成又李楚湘促議夏季繳納房捐爲期已近華董問題尙無把握應如何進行卽請討論倪念先謂夏季捐是否應付因有人問殊難對付請主席答復陳惠農起立謂巿民權事已由總聯合會函催交涉使轉致領事團想不日必有妥善辦法王才運提議前接總聯合會來函謂調查産業及所付房捐之多寡本會因籌辦學校以至延緩現在擬即分段調查以利進行衆贊成當推定調查員第一段余華龍·徐振華范承鋆第二段沈耐煩孫文安·陳亮公第三段朱正明·馮品如·傅東生第四段潘錫範·費祖壽·陳勵靑第五段何桂卿·王廉方·劉子傑議畢散會 
[商界聯合會所設夜校消息]  
　　中城中城商業聯合會附設之義務夜校於三月十八日行開學式到會者有各路商界聯合會代表來賓會員學生等三百餘人會長顧諟明主席書記張鎭藩紀錄㈠振鈴入席㈡主席報告組織義務學校狀况並將來擴充之計畫㈢來賓漢口路代表呂靜齋演說培植人材爲當今急務東北城代表陳天生演說義務學校爲普及敎育之基礎大東門代表丁訓錄演說救國第一目的在設義務學校民國路代表舒警民演說義務夜校爲輔助日校之不及趙秋心代表三團體演說籌備童子軍提起學生尙武精神校長黃稷之演說以敎學二字勉勵師生並謝來賓盛意㈣全體起立向國旗行三鞠躬禮㈤敎職員與學生行相見禮㈥校長宣布上課日期㈦請來賓茶點㈧振鈴散會　　百老滙路百老滙路商界聯合會所設之商業義務夜校自開辦以來不到三日所定六十名學額即經滿足招生限期已過而報名求學者仍絡繹不絶各校董昨日特開會議僉謂報名學生受之則無從安置却之則負向學之志公决分任籌募經費擴充校舍以期普及而免向隅 
　　滬北五區滬北五區商界聯合會所設之義務夜校各職員以邇來工商各界素乏演講人才故該校於原定之課程外特設演講一科專令學生從事練習昨晚七時該校夜學開始演講首由校監史觀濤向衆宣言謂爾等演講會乃當今必要之特點此後每逢星期四須開會一次當由該生等一致贊同首推選出起草員包傳貴陳素順王維曾李杏生金培華等五人擬訂章程再請敎員更改以期完善議畢散會 
[靑年會徵求會之成績]  
　　靑年會徵求會將於今晚八鐘閉幕故各隊員皆奮力前趨冀得錦標總司令王正廷專使亦於昨日專乘汽車往各處徵求奔波終日此次入會會員中之華人有盧永祥·何豐林·張謇·張詧·唐紹儀·謝蘅牕·宋漢章·朱葆三·錢新之·王正廷·楊小川徐季龍·沈醖石·王一亭諸君西人則有美領事克能海·美孚愼昌怡和美興各洋行之經理今巳徵得會費三萬元矣 
　　靑年會昨致各隊員報告一通照錄如下敬告者本會徵求大會准明日星期六（二十號）晚八時閉幕茲謹將各隊收入維持會費先行詳報如下怡和洋行五百元·西人總會二千四百元·南通張三先生一百元·張四先生一百元·盧督軍一百元·藍總司令一百元·愼昌洋行四百元·商務書館四百八十元·林守堅先生一百元·劉厚生先生一百元·應務滋堂三百元·朱炳章先生一百元·穆藕初先生一百元·葉卓堂先生一百元·吳麟書先 
 
 

Page 11

 
 
生一百元·何護軍使一百元·鄭培芝先生一百元·榮宗敬先生一百元·唐少川先生一百元·謝　𣎗先生一百元·任松泉先生一百元·王正廷先生一百元惠羅公司一百元·貝潤身先生一百元·惠根司先生一百元·湯姆司先生一百元·連普通特别贊助贊成各費總計約洋三萬之譜上列各數以本日上午十二時爲止餘俟績報惟明晚爲閉幕總結朿之期爲時已促離目的尙少萬數千分查貴隊成績頗佳務請將所得分數趕即交下俾便從事核算則定達超出定額之希望用特佈告幸勿稽遲至所切盼并頌公綏靑年會謹啓再啓者星期六二十號晚閉幕除發表各隊分數並演活動影戲外請陳獨秀先生演說「新文化運動是什麽」以啓發吾人之新智識兼有畢德輝博士獨唱都春圃先生奏琴童星門先生滑稽種種以助興味特此附告届時並祈偕友早臨無任歡迎 
[捲烟同業開會紀]  
　　昨日本埠捲烟同業會在事務所開第一次董事幹事會議主席　挺生報告開會宗旨㈠議公推陳良玉葉貺辰朱笙侯爲會章起草員㈡議公推陳文鑑錢雨嵐馮炳南陸錫侯黃楚九爲審查員㈢議公推王雲祥爲臨時會計員㈣議公推章象聲蔣榮孚周質均沈心德俞楚鴻杜子春沈其祥爲臨時當值員每日下午兩點至四點鐘晚八點至十點鐘到會當值均經一一通過即行散會 
[最近日貨進口表]  
　　上海學生聯合會調查科稿 
　　本科科員王希濂君在三林滙山二碼頭查得日貨列表於下買　號　號　　主　來埠　物　名　件　　　數　價　　值東林　海珍楊精川　大阪　面　盆　二十打　　　二百二十元又　　　　　　　　又　皂　帶　二千八百五十打一百二十元大盛公嘉善　　　　又　磁　碗　三百打　　　六百元 
又　　　　　　　　又　牙　刷　一百六十八打　一百卅四元又　　　　　　　　又　烟　嚙　六百四十九打　三百四十元和昌盛陸景明尉遲瑶又　捲烟具　二件　　　　五十元 
又　　　　　　　　又　帶　鈎　二件　　　　九十二元 
震泰張杏卿　　　　又　鏡　子　二百四十打　七百元 
又　　　　　　　　又　綫　襪　三百打　　　三百四十元永興號朱炳生　　　又　手　帕　二百五十打　四百元 
又　　　　　　　　又　錫　盒　六十打　　　一百二十元　　自舊暦新正以來查得東林所進日貨爲大宗其餘各家所進亦較去年爲多 
[包探偵獲私藏軍械之機關]  
　　駐紥虹口捕房特别機關華探目陳雲忠·李星福·張芝卿·鍾星南包探王長根·蘇長生·張炳成·偵知有人在兆豐路四百零六號門牌揚州婦人鄭朱氏家内組織盜黨機關圖行不法據情禀明捕頭協同特别西探目壳羅香一百四十五號西探麥克納司·華探蔡添·密往拏獲安徽人錢煥章·鄭玉清·朱振文·天津人石元慶清江人劉德峯·楊州人吳漢文·江北人李小二子·抄出手槍四支子彈四十四顆刺刀三柄連同鄭朱氏一併帶回分别收押昨解公共公堂由該探等上堂禀明拘獲情形將軍器呈察並請展期俾偵查一切陸襄讞核禀商之英副領事包君命將男婦八人仍分别還押展期一禮拜查明解訊 
[查獲嚇詐案關係人]  
　　湖北路花世界游戲場邇來曾接有恐嚇信索洋三千元經該場主任隋潤田報捕請爲查究前日老閘捕房華探陳維坤管宗餘查得湖北路九江路口孟淵旅社第五十八號房間内旅客皖人陳鴻才與此案有關係禀明捕頭派令西探奎協往將陳拘獲抄出圖章等件帶回押至昨晨解送公共公堂禀明拘獲情形以尙須偵查一切請求改期開審李襄讞核禀商之英副領事卓乃爾氏諭被告還押展期七天查明解訊 
[造船所並未罷工]  
　　昨日報紀江南船塢某銅匠因欲請假不准將該管工頭毆擊以致各工頭罷工一節茲悉前日兩造衝突後該工頭與該匠一併扭至該管主任處評論即經該主任婉勸謂現當工程緊要之際豈容因細故而誤大工力勸息事一面將該工匠嚴加申斥了事故各工頭當卽照常工作並未罷工云 
[指控覇阻漆匠停工案三誌]  
　　　　　　　　　　　　　　鄔阿蘭無干開釋 
　　新閘派克路十九號門牌益昌製造摩托車廠經理王益美指控寗波人杜方林·王奎榮於本月十號突然至廠以四明汽車馬車漆業同議勝會代表名義覇阻所雇未入該會之漆匠王如金沈阿福等工作違犯刑律等情業由該管捕房將兩被告及當時收藏漆刷之鄔阿蘭拘解公共公廨訊供等情兩誌本報昨晨捕房傳齊人證將杜王鄔三人解至第一刑庭由李襄讞會同英卓副領事升座績審先由捕房代表律師起向原告方面證人王如金詰據供稱是日被告杜方林聚衆多人來廠覇阻工作奪去漆刷四個故祇可停工等語次由龍飛馬車行代表律師起稱被告聚衆至原告廠中迫令罷工不但原告受損實屬擾亂租界治安應請訊辦云云而兩被告亦由律師代表上堂向王如金盤駁一過末由捕房律師聲請以鄔與覇阻工作無關先行摘釋中西官會判鄔阿蘭開釋杜王兩被告還押候下禮拜五再訊 
[鋭利廠發明紗線練成絲光機]  
　　浙江湖州人仲學準係機器工匠出身任耶松瑞鎔求新各廠機器專責三十餘載於民國元年見吾國所用之剪髮機多從外洋輸入利權外溢遂設立銳利公司於本埠虹口東鴨綠路自製剪髮機當曾風行一時銷數多至三萬餘柄嗣於民國三年綠剪髮機之成本過巨經濟週轉不靈暫時停止進行俟重行研究成本與工作問題後再圖發展近仲君又另出心裁發明一種紗線練成絲光機器（圖樣參觀本報廣告欄内）専製造蓆法布·羅緞·及絲光線襪之原料紗線凡各種紗線一經此機軋過即成有光且機體靈使便人工與馬達均能引動故發明後各廠家咸爭購之如本埠振新染織廠·啓明染織廠·中華針線第一廠·東方織襪廠·信大絲光紗廠·緯明絲光紗廠·德大絲光紗廠·江陰華澄布廠·温州振業布廠常熟勤德布廠·安定襪廠·寗波光華絲光紗廠等均購用此機業銷百餘部此外更有疋頭上漿機·整理布疋機·及伸漲機·乾燥機·軋光機·打包機·染色機·脫水機等多種近又造成製造香皂及普通條頭肥皂機器並切片機·滾片機·調和機·打印機等數種各皂廠多訂造云 
[養性女校附設婦女補習科]  
　　派克路養性女學校校長周袁學孟見一般年長失學之婦女對於家庭常識薄記信札等項不能自爲諸多不便爲普及教育起見特在該校附設婦女補習科專收年長失學之婦女課以修身國文筆算三學科授課時間因年長之婦女或有家事之治理定於每日下午二時起至五時止聞定於陰曆二月初三日開始招生云 
[儉德儲蓄會將開週年會]  
　　界路儉德儲蓄會現定於陽曆二月二十一日在前德國總會原址舉行週年大會聞已請孫中山錢新之余日章唐蔚芝任筱珊諸君演說并有西洋音樂李松泉君幻術及正秋鷓鴣化佛劍雲特編之新劇以助餘興晚間並須舉行聚餐會云 
[少年宣講圑最近之進行]  
　　國語練習會該團原有國語練習會之設茲特另開國音字母班專供團員研究注章字母每星期六星期日兩晚八時至十時在該團開課由王維民主任聞非團員亦可報名揷班並不收費　　體育部該部原以促進各個人運動爲先着今春自新主任甘梅嶺擔任以來力圖進步近又組織足球隊網球隊每逢星期日上午舉行 
[女靑年會明日開道德會]  
　　女靑年會道德部通告云謹訂於陽曆三月二十一號星期日午後二時半開道德會敦請徐季龍先生演講女界解放之直諦先生道德高超學識宏博久爲吾人所欽仰届時必有一番名言儻論益吾同人凡吾女界同胞統希早臨勿失良機是所至禱 
[南巿時疫醫院開幕紀]  
　　南巿時疫醫院（地點在大南門外新普育堂煤屑路）營造工竣訂期昨日行開　禮由主任陸伯鴻邀請本埠行政軍警各長官曁商學各界同蒞參觀巳紀昨報昨日到者松滬護軍使何豐林上·海縣沈知事等各長官與紳商學界頗衆由該主任引導至各病房醫藥部等處詳細參閱畢互相演說各致頌詞至午後始　該院已定今日（二十）起收診病人凡患喉症·紅白疹·腥紅熱等一切時疫各病者均可進院療治云 
[私吸鴉片之查獲]  
　　住居南巿董家渡内同泰弄某號門牌屋内之周德生素染烟癖在家私自吸烟爲鄰人密報第一區一分駐所王署員立派楊巡官帶同長警前往搜查適周正在滿癮遂將烟槍一支烟燈等器具烟膏三小盒連周一併帶入所中周供認私吸不諱當將烟具等一併申送警廳司法科訊究 
[盛杏蓀圖章之涉訟]  
　　盛宣懐逝世後其夫人莊氏因家資富厚子嗣繁多邀集親族曾舉李經方爲監督分産人議定分産辦法旋子嗣中有毓常反對該分産辦法故莊氏具稟公共公廨請求法律解决業由各造律師到堂辯論終結諭候宣判巳記本報茲悉莊氏以其夫在在世時有緊要圖章均係顧笏庭保管因令顧將此種圖章交出被毓常阻止乃於昨晨延律師兩人偕同毓常之律師到第二公堂辯論曲直結果經原審官俞奠蓀襄讞及英包副領事諭令顧笏庭將保管圖章數方交監督分産人李經方保管 
[串攫金鐲]  
　　金連生·陳阿毛於昨日午後糾黨在北河南路桃源坊弄内攔刦婦人朱張氏臂上所戴值價五十元之金鐲一只四散奔逃經氏之同伴女子陳翠花大聲喊捕由探蔣阿林與一百零九號華捕聞聲趕至將金陳二人追獲帶入捕房押候查明解究 
[南巿新開滙劃莊]  
　　南巿吉祥弄内近新開滙劃錢莊一家牌號均昌該莊股東係鼎記·豐泰·等集合股本銀六萬兩經理爲周楚琴協理爲姚善孚 
[指控擅毁賣魚合同案註銷]  
　　俄商五利洋行在公共公廨刑事科狀訴買辦陳子言擅燬賣魚合同違犯刑律一案迭次集齊人證訊供諭候宣判等情均誌本報昨日下午二時半由陸襄讞會同俄麥副領事升座第一刑庭兩造當事人及律師均到堂候示旋經問官詳核口供磋商之下以原告未能提出確實證據證明被告犯罪行爲遂判將案註銷被告開釋 
[不理鑽石價之集訊]  
　　伯興洋行前延逖百克律師代表投法公堂控某麵粉廠夥程作人及俞子明不理鑽石價銀六千二百數十兩求追等情飭傳去後被告等避不到案判改提在案昨由捕房將程提獲解廨請訊先據原告律師稱於上年陽曆七月間由程俞二人出立期票二紙均經簽字並蓋該廠圖章爲憑案發後飭傳該廠經理亦不到案應請訊追該廠經理延巴和律師代辯稱廠中經理人實未接得傳票故不到案至於被告所立期票對於廠中毫無關係乃程個人之事今原告所呈票據上之圖章是否眞僞尙不知悉此案　生後廠中費去多少銀洋應請堂上向原告追償損失等語原告律師又稱捕房飭探往傳該廠經理人所共知豈能推諉况期票上旣係該廠圖章何能不將該經理傳案詰訊巴和律師稱廠中與原告素無往來且此項圖章係平常圖章不能作爲正當之用當被告蓋此圖章時原告何不至廠中調查豈能含糊作用請求察核訊之程作人稱此欸實係俞子明所欠商人祗爲擔保人廠中之圖章實我私蓋經理人實不得知請求寛限料理麵粉廠經理人稱票據上圖章是否係廠中之圖章因未目見不敢指實中西官判程還押候復訊再核 
[女積竊禁押三年]  
　　女竊沈任氏迭次竊取北浙江路楊小羊·蓬路殷鈞海·寗波路陸志清·唐僅記·伯頓路陶炳·江西路楊叔英等各戶之綢皮衣服案發被捕拘解公共公廨訊押查吊原贓解究在案昨晨捕房吊齊贓物傳同失主將氏解請中西官升座訊實以該氏迭犯竊案判押女所三年贓交失主領去 
[續認屠宰稅之縣批]  
　　屠業代表榮銀和爲續辦屠宰稅具呈上海縣署請求核准昨由沈知事批示云屠宰稅由蘇寗滬三帮屠業合辦該三帮公舉榮銀和爲經理本公署責成經理之榮銀和認繳現由該三帮代表唐立成等呈請續辦聲明仍係榮銀和經理應准照辦惟屠宰稅項下帶徵敎育特捐應徵稅額三分之一曾奉省令轉行屠宰稅徵收處催繳在案來呈每年認繳敎育特捐一千二百元相差甚鉅應籌足另呈核辦除函致縣商會外着知照此批 
[潘燦恩控案辯論終結]  
　　潘燦恩控張阿華姦佔伊妻費氏（即費昭媛）一案經公共公廨將 
該氏與張引渡地檢廳後張在該廳押所二天卽染急病而死該氏收押潘則交保候示在案茲悉此案業經檢廳預審明確起訴審判廳昨日午後該廳周刑庭長會同許檢察官開庭辯論據潘燦恩供年二十九歲溧陽人向在原籍耕用度日現住本城石皮弄四十四號費昭緩爲民人之妻於十二歲時來家童養至十八歲時逃逸出外不久找尋回來至十九歲時又脫逃無蹤當時各處找尋無着有住居浦東爛泥渡彭家宅爲小工頭之張阿華爲民之姑夫昔年張阿華之父故世開吊由民之堂兄前往吊奠見我妻在張家乃向民人報告親往偵查始知被張姦佔向領不放不得已控由三區警署飭警將我妻與張阿華提案詰訊之下將張交陳桂容保去次日警署將此案申送司法科判將民等夫婦收押多日至去年八月十四日將妻給民領回了案詎甫出警廳大門張阿華早使羽黨守候一見民等出外不由分說將妻刦去其時民欲入内報告司法科長被門崗攔阻不得入内因此不甘來案告訴前曾奉諭將張等引渡到案越日張即倒斃押所但我妻尙在案下請求重懲云云質之費昭媛供年二十五歲於十二歲時到潘家爲養媳我夫貪吃懶做於十九歲時被夫出賣與張阿華爲妻至二十歲十二月二十四日由夫出立筆據書明身價洋一百十元此次丈夫聽人唆使向張索詐不遂來案誣控是實問官得供間該氏曰爾夫出立之筆據爲何人所書答稱央測字人所書官問測字人姓氏答不知又問立據時可有人介紹答有王雲卿人咸以小狗頭呼之官又問王住何處作何事業答稱只知其住在陸家嘴並無營業問官一再駁詰該氏語多支吾問官曰爾雖提出筆據爲證然此項證據登明全是僞造如果爾夫有立據將爾出賣之事何以去冬爾赴公共公堂具稟請求離婚即此一端足以證明僞造况爾與張等引渡到廳預審判押至陽曆二月五號張卽在押病斃未死以前張阿華亦無證據提出及至張死後至九號爾始提出此項證據更足見僞造云云該氏俯首無詞許檢察官起而論告略謂潘費氏即費昭媛背夫私逃與人犯姦及僞造私文書兩罪俱發應請審判長依法公判問官遂諭辯諭終結判該氏還押潘燦恩退去聽候宣告判决飭遵 
[公共公廨訊理民事案紀]  
　　昨晨公共公廨張襄讞會同美丁副領事升座第四公堂會審華人民事訟案挨次錄下（一）「元益印刷所訴李梓靑不理欠欵案」 
因被告屢傳不到故原告之律師到堂請求缺席判决詎臨訊時控告者亦無人到案證明控案情形「結果」改期一禮拜再訊（二） 
「鼎甡錢莊訴壽南堂莊不理將二千元之漢洽萍礦務公司股票抵借銀一千兩案」前因飭傳被告無着諭令原告登報傳達茲登報期滿被告仍不到案故原告派夥趙龍章偕代表律師到堂陳明被告抵借欵項連息共欠一千零八十四兩今旣始終不到請求缺席判决給諭原告准予將該股票變賣得價除還所欠本利外如有盈餘自當交存公堂並要求諭令漢冶萍公司將該股票准許原告過戶等語「結果」准照原告律師所請辦理（三）「增美木行股東兼經理王增芳請求派員清理該木行欠人人欠賬務案」前經諭令謂求人登報聲明如無人反對再行派員爲之清理各賬茲（四）「李惕吾訴遠昌電燈公司主凌方水不理借欵本利銀八千五百二十六兩零八分案」前次審訊結果派捕往吊被告賬薄查核茲因被告親向原告說妥願還銀四千五百兩作爲了結期限自本月二十號起至西暦一千九百二十二年五月二十六號止分五期拔還原告亦已允許故兩造律師到堂述明和解情形請照此下諭判决「結果」准照原告所請判决（五）「嘉發錢莊訴經理戴信之濫放賬欵等項銀四千一百五十九兩案」原告律師到堂以所控旣係賬目糾葛現兩造已着手算賬請求改期『結果』改期兩月再訊（六）「楊璧卿訴馬子光不理欠洋三百零六元案」茲悉此案兩造已在外和解由被告分三期償還原告洋一百五十元作爲了結原告亦允故兩造之律師到堂請照此下諭判决「結果」 
准如所請判决 
　　又午後第四公堂由俞襄讞及美約副領事會訊之案亦錄如次（一）「戚詒康請求給諭管理故父世欽遣産案」此案因世欽之妻反對前堂審訊結果着兩造互商和解否則着反對人之律師詳細答辯候訊茲因兩造無和解餘地各由律師到堂請求法律解决「結果」着被告戚王氏之律師於三日内繕遞訴稟展期一禮拜再訊（一）「婦人趙陸氏訴趙蔡氏不理存欵洋五百元案」兩造律師請求改期「結果」改期兩禮拜再訊此外尙有葉福記控胡阿松·徐源泰控嚴仁德·王賡記控陳文奎·三錢債案因時已暮故均未審 
　　更正昨報紀日總領事有吉明氏回滬視事一節茲悉來滬　並非有吉明氏合行更正 
來函 
[王安富來函]  
　　頃見貴報本月十八日第三張來函門載有王安富來函一則謂鄭人並未與聞議員通電等情殊堪駭異查該電由鄙人贊成署名何得云未與聞該函實屬揑造請將此函照登以清聽聞爲荷王安富十九日啓 
雜評二 
[催報學齡童（庸）]  
　　調查學齡兒童非困難之事也蘇省此次調查又在調查戶口案内附帶辦理手續上更不繁費乃省公署最近之令催據稱調查完竣呈報到省者祇有江寗松江兩縣其他五十八縣辦理情形概未據報敎育廳前此規定本限八年底一律辦竣今逾限巳兩月之久而報竣者乃祇此兩縣縱各縣知事對於敎育行政多視與考成無關漫不注意然各縣之第三科與勸學所旣職有專司奈何亦竟玩忽至此 
　　調查學童僅爲施行義務敎育計劃之第一步就令依限辦竣而此後逐步進行如人材問題經費問題其難且視今爲倍蓰故僅僅調查學童能勉赴程限尚不足爲認眞辦理義務敎育之表示然併此易辦之事而猶任意閣置其他自更不待言嗚呼江蘇之敎育行玫 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
旅行談 
[梁溪一日游紀（上）] [  君豪]  
　　三月十三日之夜余以事來梁溪習晨屏南輔堂二君邀爲惠山游余曾三過斯土未嘗一往其他今聞斯約乃欣然諾之七時許自庽出發以車向西行達通惠路通惠路者錫人士新建之馬路用以通惠麓者也路甚寛自車站以西起至惠山之麓止長凡十餘里余等過此路時朝暾甫上疎星在天烟樹迷離好風振襟車行轆轆顧而樂之行至半途跨橋凡三其名甚佳曰惠農惠工惠商三橋之地位旣殊所佔之形勢亦異然名實相符頗足爲錫人生色也再前進過吳橋其建築狀態與滬之白渡橋等橋爲皖商吳某所獨造相傳吳某來錫時身無衣物僅執役爲小工後節儉成家積資數十萬乃捐資造橋以垂永久之紀念下橋後再行里許抵山麓見一石碑上書通惠路之始末路之建築費凡八萬有奇由榮陸二氏合任之吾於此未嘗不歎此邦人士之急公好義爲他處所不及也折而向東達寄暢園園爲私有任人游覽收費極微窮極幽雅頗擅山林之勝有知魚檻其布置一切均取法於杭縣之冷泉亭以二泉作冷泉以龍峰爲飛來峰壁間有聯甚佳其聯如下 
荇　瀠洄三面波光摇素壁 
樹林陰翳半園山色上朱闌 
蓋紀實也園内有假山泉水自山隙中汨汨流出其情狀頗肖西湖之春淙亭水清石可數不圖能於斯處見之出園後見泥人店舖甚多人物山水無不畢肖聞售者云造泥人易畫泥人難蓋欲達其傳神處非細心人不克故任畫泥人之職者多以妙齡女郎爲之余購梅畹華天女散花像一具觀其翩　之態不亞獻身於粉墨場中供之案頭良有呼之欲出之感再前進見祠宇至夥屏南告余曰錫人之宗祠多聚於是余始恍然 
雜談 
[豪侈之文學家] [  瘦鵑]  
　　世界中謀利之事滋夥操奇計贏不轉瞬而可致銅山金穴其易乃如反掌也惟文學家爲役至苦凡其所得無不爲嘔心瀝血之代價則宜珍惜之矣而亦有用之如泥沙如糞土者以吾所知首推犬仲馬大仲馬ＡＤuinas法蘭西大小說家也年爲小說百數十種才名藉甚而獲資亦巨顧仲馬性豪侈未嘗一計其出入朋好有稱貸者慷慨解囊無少吝乞人登其門則隨手取金錢一握嚮乞人身力擲之其應接室中陳一巨椀盛金滿之與雪茄紙烟等並列用以供客朋輩來時聽其自行取用日必傾一二椀其豪侈率類此至起居服用更無論矣坐是硯田所人到手立盡每不足供其揮霍晚年困甚雄産盡蕩囊中懷拿破崙金幣二踽踽然去巴黎依其子小仲馬於達意泊臨終僅遺一金幣而已 
英國大文學家古爾斯密OGo 'dsmith以名小說「威 
克斐爾牧師」 "T 'heVicarofWakefield "名詩「荒村」 "TheDesertedVillase蜚聲世界其人一賭徒也少時其季父予以資令赴利屯習醫學而古爾斯密則荒其學出入賭博場中卒盡罄其資其鄉人某與古爲同學恐其久居利屯勢將淪落因以其行裝贈古爾斯密俾得返鄉古以學未成歸且無以面季父會爾時農家均大種山慈姑謂可獲巨利古心動質行裝投資其間卒亦化爲烏有於是境益困徒步環游歐洲一身所有僅笛一金幣一并襯衫一襲耳後旣以文學顯而豪侈如故及其死朋好處均有逋負微有後言而鎭中貧兒丐人則皆爲之墮淚蓋曾得其賙濟也 
蘇格蘭大小說家施各德ＷＳcott名與狄根司埒「埃文 
訶」＂Ｉvanhce "一書傳誦遍歐美其他說部詩歌十數種亦享盛名自一八一一年至一八二五年名作疊出獲資綦厚然以揮霍豪恒苦不繼往往一書尙未殺靑而先告貸於書賈者居常自視其腦爲一無盡藏之金礦故揮金如土一不之恤以爲吾腦在則不虞匱乏也其營阿保咨福别業也耗資最巨建築陳飾幾與王家埒有以骨董來者索價雖昻應購無難色一時名流來訪施各德欵接甚殷文酒之會蟬聯無虚日卒之負債纍纍日絞其腦汁以償債家晚年精力就衰仍夜夜篝燈從事於著作比債務盡了而施名德亦與世長辭矣 
新聞拾遺 
　　這一驚非同小可新閘派克路某茶肆門首懸有紙壳路燈昨晚忽因揷燭不妥被風盪漾後竟至延燎四邊斷線而墜不疾不徐恰中行人某甲之首一時張惶失措幾演出焦頭爛額幸被旁人拯救迅速得未大受損傷然虚驚已飽嘗厥狀可觀矣[  香]  
　　衣袋中失火之趣聞揚州某校敎授某甲性嗜紙捲烟甚深大有一刻不可無此君之概每日除在講堂授課之三數小時外幾於吸不離口也乃前日下午二時鈴聲鐺鐺已届某甲授課時候當卽口卸烟捲手挾名册怱怱趨赴講堂及門以所吸之烟尙餘其半棄之未免可惜乃將烟頭之火滅熄塞之袋中以備下課後再吸不料未及一刻袋中死灰忽又復燃旋卽烟霧騰騰瀰漫一室迨經覺察設法撲滅而一件嶄新之花緞皮袍已燒穿一洞矣全堂學子莫不傳爲笑柄云[  知]  
　　猫鼠相鬭之畏聞猫鼠相鬭世人引爲笑談蓋鼠之所畏者猫也豈有敢與之鬭而事竟有出人意料之外者日昨有操皖北口音之乞丐一人携一鐵籠籠中蓄鼠一尾身長約七寸左右餘無他異沿戶求討人家之猫與之相鬭適至宜城分龍巷地方某宅願與之鬭有頃猫爲鼠嚙傷一足狂叫遁去某宅甚不滿意復出大猫一匹再與之鬭至結果亦因負傷逃跑一時觀者不下數百人無不稱爲奇異云云[  一粟]  
　　吞蛋之趣聞閘北大統路某處有某媳者極忤逆事事不遵姑命是以婆媳間常發生衝突然媳之種種劣行均畏姑知不幸無次不爲姑察覺一日其姑他往留媳一人在家彼以無所管束乃大肆其所欲適某鄰家送來紅蛋若干彼乃竊食故先將蛋殼盡剝然後食當將畢時適姑歸來彼尙有一則未食畢彼乃思天下詎料蛋大喉小不能下致骾於喉間又不便告人頃刻間目瞪口呆氣絶如死姑以爲疫急症特延醫診治及醫診脈後觀舌時見喉中有一白物又不敢動後熟視良久大膽用义夾出後始知爲一蛋彼此大笑而媳雖由此更生反覺羞愧噫此誠趣聞也[  志衡]  
　　課命攤上之趣聞甯垣夫子廟貢院一帶設攤測字起課算命者不下數十餘處之多其中以某道士之奇門遁甲最稱靈騐生涯甚盛每日可獲利四五千文之多因此頗爲一般同業者所忌日前下午忽有綽號名王瘋子者預書一字暗藏手掌之上前往某道士處信手拈紙捲一枚令該道士代占一課道士閱紙捲後便詢所問何事王忽勃然大怒謂爾旣自稱精於奇門遁甲豈不聞「學會奇門遁來人不用問」之言乎你旣問我我所問者爲手中所書何字若能占出便罷否則須將招牌取去以爲大言欺人者戒道士見王如此知係有意爲難二人於是大吵最後王乃不由分說硬將招牌兩面挾之而去一面爲「至誠之道」一面爲「可 
以前知」並聲言招牌所寫爲我儒聖之言豈容爾無知妖道所假用故非摘去不可（按王係前清附生惟素患神經病故人皆以瘋子呼之）道士至此無可如何只得任其窘辱而已若王某者眞惡作劇也[  冠英]  
　　得罪狐仙大打架鄂垣糧道街某姓家後樓空未數月忽爲狐仙所佔主人憚其威不敢與較一日宴客友人某甲素聞屋有狐仙之事相語於衆時衆人將醉聞言諸於主將桌移上察觀其異主人不得巳始允所請未幾坐甫定聞樓板聲起甲即駡之忽旁座某乙向之兩掌甲大怒回顧視之見係某乙互相扭打餘客大驚急排解始寢遥聞窗外笑聲咯咯始知被仙所紿皆不歡而散云[  笑話者]  
　　裝鬼嚇人反自嚇上虞横山附近有李某者素性無賴視杯中物不啻爲第二生命奈家資有限點金乏術於是異想天開裝鬼嚇人每當魚更初躣輒往山麓僻靜處伏伺行人有過之者往往驚而却走墮履遺囊不敢回顧李乃趨而拾之意若甚得以爲此種生涯孰有過之哉豈知一日正在伏候之際忽見面立一鬼高倍於己貌極猙猙駭極而奔至家面無神色翌日遂病自此不復再操是業矣[  鶴鳴]  
 
[法國戰後之慘象（四）]  
第愛里堡之喀諾橋（裘毓　君贈） 
小說 
[三年前] [  蔣夢芸]  
　　一千九百零六年的四月二十三那一天我的朋友齊安利引忽地從加釐福尼回來看我當時我很出意外因爲他是外部特派的秘書職務非常重要没重大的事故是不能輕易離開職守的所以我和他從大學堂同時畢業分了手以後已是三年光景一共祇見過他三次面平常信札往來也很疏闊　并不是我們交情淺薄實在因爲他的職務太忙的緣故這天他忽然到我這裏來我固是十分歡喜但是心中不免也有些疑惑我起初很疑心他有了什麽意外事情發生或是他職務上有了變動但看他的臉上却是很快活的不像有甚意外我心裏先放下一半我握着他的手問他道老友我們許久没見了我本是很想念你但你今天爲什麽不聲不響也不預先給我一個信忽然到我這裏來呢他也笑着道老友論着我的情形簡直没功夫到這裏來不過今天的事無論我這樣忙我總得來我所以怱促的來了他又接着道老友你試猜一猜究竟爲的什麽事他說完了笑等我的答案一面從外衣袋裏摸出一個狠精緻的小方盒 
　　子把蓋子開了裏面是一個珠子串成的鷄心四邊用銀鑲邊中央就是他自己的一張二寸小影我一看就知道這是送給情人的禮物忙說道我道爲的是什麽事原來是送禮物來的我一面說一面心裏暗想他在這裏紐約從没聽見過有什麽情人的他這東西究竟送給誰呢就問道老友這是送給誰的你能告訴我嗎他笑着說道這嗎這是送給我表妹露司的今天是他十八歲的生日所以我特地來這裏走表一次我聽了禁不住失笑從前時常有人和我說他現在愛上他的表妹露司了露司也很愛他他們倆一個禮拜來往的信札總得三四封哩 
[自由談之自由談] [  不冷]  
　　灰心一遇難事便卽灰心此乃中國高官之恒性也然前人作字大有深意如灰心二字合之爲恢其意蓋謂如欲恢復事業則常對此灰心二字紀念之切勿今日得意而不灰心明日再遇失意而又復灰心也 
 
 

Page 15

 
 
   
 
 

Page 16

 
 
   
 
