# 1914 - 455 - 4914938

 

Page 1

 
 
游記 
[羗海雜誌（二）（十）（二）（生入）]  
　　往辭張季仁君傳令拔帳馬隊前導步隊押　西陟哈拉南山逕西南行十里過日月山卡倫山勢與大雪山對峙峯頂有石形似日月故名蒙名納拉散拉俄博番名業爾達山路寛坦由丹噶爾循湟水南源車行可達山外過此則爲青海界矣關門楊柳不度春光塞上風烟已如秋暮凄凉回首令我腸轉九迴矣山外曠宇天開地名哇郎溝五里過嶺地名麻珠溝八里過嶺地名黑城溝中有營堡舊址尚完固沿山有番帳二十餘處寒雨驟至泥　没趾避入番帳圍坐燎濕衣遥望雲霧中山徑如線人馬如蟻始知軍伍護輜重冒雨至矣瞬息黑風怒吼捲雲入海結束行三里循次哈陀羅山麓至倒尚河地方平灘周徑百數十里番民零星散處千布彔千户張幕居中南山下有白幕數座則其供佛諷經帳也西渡倒淌河附近南山插帳與其佛幕爲鄰自次哈陀羅山麓至此約三十餘里 
　　青海番族本漢時鮮水諸羗也唐以前爲吐谷渾唐末并入吐蕃繇是從佛成俗始隷於衛藏有巴海臨蕃巴哇等一十三番族明初置西寗河州諸衛領以番酋給以印敕中納金牌茶馬因其崇拜佛教也各授以國師禪師名號　順其欲因其强大易亂也分部不相統屬以涣其勢其時北沿甘涼西接回部南界川滇番族衍至二三百部皆吐蕃種正德以後厄魯特自北邊橫越侵之番民多爲所戕滅餘皆遠徙散落其附之者不能自存反爲所役陷於奴隷之境蒙古則變爲地主番民納租錯牧但知有蒙古不知有中國清初青海蒙古尤專橫與西套西域諸部落聲息相通脅制番族犯邊無已時自雍正初和碩特羅卜藏丹津敗内地大軍深入青海追各寺明國師禪師印敕定制廟舍毌過二百楹每寺剌麻毌過三百人禁藏兵器蓋以前番酋均係剌麻寺院之主各轄番民如土司番子多削髮寺僧無定額遂致僧民混淆良莠不齊寺院即爲逋逃藪也自是仿土司設番目改隷道廳衛所以分厄魯特之勢定其貢市之期 
 
 
 

Page 2

 
 
與地三年一貢分三班九年一周置互市於日月山厄魯特遂不敢窺青海其勢亦日就孱弱而數十年間番人以生養休聚渡河而北大肆刦掠蒙古不能禦至畏西番如虎狼時之論者謂昔常離番以制蒙古者今反衛蒙古以捍番盛衰好還殆有定數 
時評 
[平和約與戰爭約（冷）]  
　　各國之所謂同盟也恊約也皆戰爭之條約也今締結此戰爭條約而有力者大抵因其條約之效用而相率投入約戰爭之漩渦矣今之未投入戰爭之漩渦而爲世界注目之國者唯美與我中國耳然則美與我中國者斯誠世界眞愛平和之國也眞愛平和之國乃於羣相戰爭之時而結此平和之約 
　　平和之約唯何即所謂公斷之約是也二國之間苟有紏葛不用武力以爭勝負而用委員會以判是非其爲用非積極之相助而消極之相親也他國無所用其嫉妬者也且美與列邦訂此約者已多非與中國始也然而與我中國訂此平和之約於戰爭之時蓋知世界眞愛平和者厥惟我二國也 
[命令]  
　　九月八日大總統策令口口王西鈴給予五等嘉禾章此令 
　　又令姚其昌馮步雲　銘生給予五等文虎章此令 
　　又令任命伍祥楨爲湖南湘南鎭守使此令 
　　又令陸軍總長兼管將軍府事務段祺瑞呈請任命劉長英爲將軍府秘書應照准此令 
　　又令調任安徽巡按使江蘇巡按使韓國鈞呈稱署政務廳廳長徐壽茲因病辭職徐壽茲准免署職此令 
　　又令廣西巡按使張鳴岐呈請任命試驗及格分發廣西之知事熊鼎試署博白縣知事應照准此令 
　　又令陸軍部呈請將郭成棠授爲陸軍步兵上校李明遠授爲陸軍步兵中校劉泉德授爲陸軍憲兵中校應照准此令 
　　又令陸軍部呈核准將軍銜督理甘肅軍務張廣建咨擬以李長齡補授肅州鎭標右營遊擊請予准補等語應照准此令 
　　又令京畿軍政執法處處長雷震春呈稱姚捷勳濫發執照致釀人命一案迭經督員訊明係由陸軍中將黃漢湘受賄嗣説供證確鑿請先行褫革軍官歸案訊辦等語黃漢湘應即褫革陸軍中將並褫奪二等文虎章歸案訊辦以儆官邪此令 
　　大總統申令湖南長岳鎭守使員缺着即行裁撤此令 
[戰事要電]  
　　其一（本館特電） 
　　北京電德華報載奥使亦提出與德使同一之抗議外部向日使交涉谓不應檢查龍口黃縣電報答稱因日軍行動多被華執詳載之故且較德之割斷膠濟路缐總勝云云現龍口局已被佔中國兵隊及軍艦已移開日水兵已佔蒙公小山兩島吳淞無缐電台現已改用華人以息英日抗議 
　　北京電中俄蒙交涉委員卽以今日在哈克圖開會議應議事項(一)中政府所派高官駐庫問題(二)中俄之政治上商業上問題(三)新發生之中國及外蒙利益問題(四)劃定外蒙境界問題 
　　其二（英人字林報專電） 
　　北京電中政府將與美政府簽定一約凡一切爭端而爲外交所不能調停者應由國際委員會查覆當查覆之際允不宣戰開釁苟無第三國之侵迫允不於調查之際擴張陸海軍此項委員會以五人組織而成每國各在本國舉一人並各於第三國中舉一人餘一人則由兩國會同公舉此約簽定後將呈美總統交上議院通過後而批准之 
（八日） 
　　倫敦電晚報載有波洛業特别訪員消息謂據卜將軍來電其原文訪員曾親見之内稱聯軍在泊納西須爾洛瓦斯大獲全勝德軍被逼退走德國禁衛軍自願投降而仍經殲殺聞德國皇太子亦在其内惟虚實須待後聞（八日） 
　　倫敦電據官中宣稱政府以海軍所餘之人一萬零五百名組織一海軍師圑業已從事操練新年時可以服役海外（八日） 
　　其三（德人德文報專電） 
　　紐約電據柏林消息德國護甲巡洋艦戈班號曾在達達納納海峽附近與英國護甲巡洋艦華里厄號交戰華里厄號戰後擱淺海濱（八日） 
　　按華里厄爾號乃英國護甲巡洋艦載重一萬三千五百五十噸長四百八十英尺闊七十三英尺半吃水二十七英尺馬力三萬三千六百四十一匹一九○七年造成需英金一百十八萬六千三百九十五　裝九寸二口徑之砲六尊七寸五口徑之砲四尊每小時行二十二海里九共有將士七百零四人戈班號乃德國戰鬥巡洋艦載重二萬二千六百四十噸兩年前造成每小時行二十八海里六共有將士一千零十三人裝十一寸口徑之砲十尊五寸九口徑之砲十二尊三寸四口徑之砲十二尊 
　　紐約電赴哇斯丹（比國西部海口）阻俄軍登岸之德軍現正向干特進發（八日） 
　　紐約電德軍已毁納暮爾省之狄南特鎭因居民開鎗轟擊德兵之故（八日） 
　　紐約電俄軍已將奥國加里西亞省之一部分併入版圖現正包圍泊爾齊米斯爾鎭（八日） 
　　烟台電謡傳日兵已在萊州登岸一節尚無確報據龍口縣知事報稱日兵二萬名登岸後向招遠縣進發（九日） 
　　其四（日人上海日報專電） 
　　東京電據海軍省公報六日山田海軍大尉偕其他二人乘飛行機飛翔青島之上偵探海陸之形勢且抛擲炸彈安然歸隊（八日） 
　　其五（英人特約路透電） 
　　北京電英外交部電示九月八日法政府公文謂英法軍俘敵甚衆内有步兵一大隊　彈炮兵一中隊炮兵彈藥車多輛（九日） 
　　巴黎官電德國第四軍團在維特萊納法蘭沙瓦附近爲聯軍擊退（八日） 
　　巴黎電據政府公文宣稱南錫至沙托薩蘭斯陣線之德兵一師團進攻吾軍右翼爲吾軍擊敗向北退走吾軍東進佔據曼特萊山脊及福爾洛山隘亞爾蕯斯現局並無變動（八日） 
　　巴黎電據今日發出之公文宣稱聯軍左翼與巴黎防軍之先鋒隊由哇爾克河兩岸接續進至芒特米拉伊爾（八日） 
　　北京電英外交部電示九月七日下午十一時法國陸軍部所布之公文謂聯軍左翼之進行可稱一路無阻聯軍在凡爾丹附近吾軍中央曾得一部分之勝利巴黎周圍防軍先鋒隊在哇爾克河一帶對仗結果頗佳（九日） 
　　巴黎官電英法軍昨取攻勢迫令德國第一軍團退走（八日） 
　　巴黎官電德兵兩軍團在哇爾克河左岸退走（八日） 
　　北京電總司令電文中曾述及摩堡巨總督勇禦敵軍之情形（九日） 
　　北京電法國陸軍部以下文電致摩堡巨總督日余以共和政府及全國之名義以景仰之深情電達摩堡巨勇武之守軍及果毅之人民余知君等必不避長拒敵軍以至余能宣布解除君等困苦之一時云（九日） 
　　哈爾濱電德國運兵約二十萬名由西部前敵至俄邊並由歇萊斯維召集國民軍以防東邊（九日） 
　　哈爾濱電某日德軍與俄軍大戰德軍退走（九日） 
　　哈爾濱電德皇及陸軍參謀長已將大本營移至美的（九日） 
　　北京電俄使署接有官電謂九月六日奥國前敵開戰奥軍中央接續退走拉瓦羅斯加境内之俄軍亦在與奥軍大隊接戰俄軍現攻擊格洛杜克之要塞俄軍進至維斯土拉河左邊者頗爲得利（九日） 
　　哈爾濱電據西汀其（孟台里格洛京城）九月五日電稱孟國陸軍大臣胡柯蒂區將軍親率孟軍在奥國赫齊戈維拉州巴列茄里區擊敗奥軍奥軍之軍需盡爲所有奥軍死屍枕藉戰場該將復在特乞里慈附近擊敗奥軍乘勝追至該鎭則見半已被焚半已被掠兩軍仍在血戰奥國大軍現圖佔據格拉化夫（九日） 
　　哈爾濱電據巴黎電稱英國開洛（埃及首府）之陸軍司令已請德奥外交代表於二十四小時内離境（九日） 
　　倫敦電英皇英后逐日顧視傷兵未嘗間斷（八日） 
　　哈爾濱電駐雅典布國公使通告希臘外交大臣謂布政府决議嚴守中立（九日） 
　　倫敦電貝爾法斯特一處將即出兵三旅加入吉青納貴爵招募之新軍（八日） 
　　北京電英使署接九月八日英外交部倫敦來電謂英國招募新兵投効者極爲踴躍自開戰後入常備軍者已有三十萬人自英軍與敵交戰之後人民從軍之心益熱（九日） 
　　羅馬電預料亞白特哈米特（土耳其廢皇）之子將受推爲亞爾巴里亞之王（八日） 
　　北京電中俄蒙會議昨在恰克圖舉行開會禮極爲莊嚴（九日） 
[專電]  
　　北京電俄之拉穆遜爲歐人間著名通蒙事者現政府已付其五年薪水解除契約外人認爲政府對蒙與拉意異之明徵 
　　北京電趙宇臣在千葉製造炸彈事已經日法庭處以二年六箇月監禁自認圖第三革命不諱 
　　開封電豫西土匪自白狼死後尚有數股現確查有宋老年一股八九百人宋一眼一股七百餘人苗心發丁萬松王聚興陳銀四股各有五六百人　　蘭州電張廣建已將甘肅全省綠營陸續裁汰現已裁七八千人地方平安無事 
　　清江電清江蔣護軍使决意辭職聞繼其任者暫由該使保薦旅長劉洵 
　　杭州電胡銘磐奉財部令日昨來杭調查浙省財政狀况及新舊各税進行方法 
　　杭州電前實業司長汪希入京覲畢昨已回杭 
[公電]  
　　滇省唐將軍通電北京大總統府統率辦事處政事堂各省將軍巡按使並轉護軍使鑒華密近日滇省内外均極寗謐堪慰藎念查東報載雲南不靖各節顯係亂黨造 
 
 
 

Page 3

 
 
謡藉國煽惑祈飭將　近狀發載本國各報以釋羣疑爲　開武將軍督理雲南軍務　　　叩江印 
要聞一 
[美人之歐戰談（七）]  
　　勝敗與議和 
　　大陸報云近日法國戰事情形一軍正在籌備包圍一軍設法抵禦吾人可乘此時機試將巴黎被圍之趨勢略加研究也夫聯軍力能阻德軍之進行則已如其不能也則巴黎之被圍必難倖免日來且有傳聞巴黎附近各地已爲德軍佔據者可見法京雖未至於困圍地位然危在旦夕無疑義也顧欲圍巴黎必有兩種前提焉非德軍包圍聯軍於法之北境而大敗之即聯軍逼於德人之兵力不得不退守森尼河之南由前而言則聯軍向南奔竄勢必紛亂難堪而德軍接踵直追如人無人之境不至佔據法國全境之半或三分有其二不已也由後而言則聯軍尚得從容退守於森尼河之上作種種竣拒敵軍之預備也總而言之二者無論何居兩軍行軍之要素及其進行之方法若細爲剖解無甚差異也今吾人試设一想像巴黎業已完全被圍德軍約有三十萬人在外環攻巴黎各砲台亦有三十萬人在内防守兩方相持當亦勢均力敵其異點所在不過攻者行動較爲自由而守者束缚不能自如耳德軍果施深溝高壘四面困圍使法軍之在巴黎者不得直衝而出則一面儘可窮追聯軍（在巴黎之外）得寸進寸藉作軍事上及政治上種種之根據地也如上所言德軍散布於法境者約居全國四分之一易言之即法國土地在德人勢力範圍之内者已四分有其一吾人爲便於計算起見再爲約略而言法國人民受德軍覊絆者亦佔全體四分之一是法國原有之戰鬥力至此已十減二五何以言之譬如法國開戰之始除各軍隊統計百八十萬人外尚有居民三百八十萬人可以隨時從中添募一旦德軍佔據法國四分之一則所餘法人力能自由應募者僅二百八十餘萬人而已其被據各地之財産及糧食等爲敵軍所享用者尚未之計所謂戰鬭力頓減職此而已不恃此也敵軍之戰鬭力且可因之加厚攻城取邑不免予取予求凡足以供軍事之用者莫不搜括殆盡即屬私人之産亦不過允以戰局結果之賠償其據爲已有藉濟軍需之亟者一也更就居民在敵軍勢力之下者而言雖不至驅之臨陣使與本國人執戈相向而軍事上種種工作彼　似難免執役之勞凡此皆足以增長德軍之軍力而大不利於法人也吾人試再設一想像德軍果已攻陷巴黎且佔據法國全境之大部分法軍戰事上之供給（指人數及軍需品等）當然虧損不尠其交戰國之資格至此幾斵喪無餘矣此時問題即爲戰事期間之問題日前傅聞英俄法三國訂一恊約非經三國同意不得媾和夫英爲島國有海軍爲之保護當無或敢攻擊之者俄以德軍注意於法亦可免受壓力况現時且已敗奥於邊陲直入東普魯士其睥睨自豪之槪正未可壓是英俄之欲久戰勢使然也所苦者惟法國所處之地位猶如角力武夫失敗之後敵人胯其胸而扼其咽其能久持與否誠一疑問也 
[德人之歐戰談（六）（譯華德日報）]  
　　海上之情勢今日德文新報所接七日紐約電據言英國有巡洋艦一艘曰配慈番愛恩特者載重三千噸一千九百零四年方始落水今在北海爲水雷所炸沈云噫此電一來豈非與英人所謂現在海路無論英商與中立國商儘可通行無阻惟有德艦被掃除一空或封鎖其港内之設大相抵觸乎然此事如無紐約報告則路透電必始終不言蓋舉世之上不當知悉英國在海上之損失接連不斷也其次爲路透電亦知報告海路不靜據言一切中立國商船凡英國海軍部所知者悉爲德國水雷所炸沈且害及人命焉其中計有丹麥人五名荷蘭人二名瑞典人與腦威人各一名云云惟窺其發表此電之用意專在鼓吹輿論仇視德國而不知其言之自相矛盾此誠可謂忘其所以者矣其實若就北海所設之水雷言則路透電所謂德國水雷一語更屬無稽蓋在北海設有水雷者非獨吾德一國此舉世所知且尤多屬英國所爲者焉按海牙恊約照例各國不准設置浮動水雷故今所設者只有沈底水雷現在北海何段設有水雷禁止交通各國艦隊無不深知蓋防備敵船不得不然也至於中立國商船則自有其航行之公海又何至於遇有水雷也即果有之亦必因受有英國之欺哄所致緣英人屢屢揑稱保管航路通行無險也然交戰國之水雷地畢竟何在並且英倫何由得知中立國船所遇者非英國水雷而適爲德國水雷　亦有眞憑實據乎而實則造作此種傅言亦絶無益其三即俄兵至比國哇斯丹登岸一事迄今路透電亦絶無一言此蓋以英國有超羣絶倫之大隊巨艦而不能保護俄國運送艦至比登岸是也而今俄國運送艦已有二艘被德國小魚雷艇兩隻拽入維廉軍巷當作俘虜其餘數艘雖未拖入而其船之兩側均已受有砲彈惟以區區魚雷艇一雙遠道强拖巍巍運送巨艦二艘且射毁其餘數艘不亦需用甚大之時乎然則英艦敢問其時又安在也並由英艦護衛而行經海路之俄兵現在比國登岸者究有幾何人吾人亦可得而聞之乎噫此種問題吾知路透電必悽然而不能答惟英國政府方誇耀於前即遇此不幸之事吾誠不知其何以爲情也 
　　法境之戰報今讀七日紐約來電謂德皇已至斯特拉斯堡督率德軍攻擊南錫並據德國報告英法聯軍凡在巴黎至凡爾登戰場者一律撤退由德軍追擊云云以此而言則與昨日本報按得自官場一電所叙述者又微有不同矣　萊姆斯並非白洛元帥一軍所佔尤可斷言焉蓋該軍現多瑪恩流域之拉番爾台左近也其餘之德軍（大約是克虜克元帥及郝遜男爵所統之軍）如就巴黎官電言亦已行抵瑪恩河西之卡托鐵里至於德國皇太子及威爾登貝哥公爵所統之兩軍則已渡過末斯河現正在萊姆斯里台爾一帶攻擊敵軍此外尚有巴威利亞王太子及郝林根元帥兩軍由德國勞倫及亞爾撒斯兩省攻入法境現在法國何處雖不得其詳然必有一部分隨同德皇攻擊南錫此可謂斷斷乎無疑者也現今法人來電亦承認此翼德軍業經渡過末斯河而法人若在勞倫得有勝利則必又曰吾法之勞倫如何如何而不謂德國勞倫矣惟昨日本報所謂將圍困聯軍於里台爾一帶之説頗有不符蓋聯軍自近數日來旣已南退也 
[戰事拾零]  
　　泰晤士報亞米安訪員電稱芒斯及坎白萊之役實歷史上大戰最險惡可怖之一也英軍跋陟長途筋力疲乏旣臨陣未及築壕即出應敵敵數甚衆英軍鼓勇攻之敵爲辟易惟敵軍决心顯欲犧牲四五人以殺一英兵故猛撲末斯河及桑堡河滙流處聯軍左翼之陣線霞飛將軍見英法軍不能支持乃下令退走德軍以飛機飛船護甲汽車馬隊緊追於後英軍受創頗重惟隊伍毫不錯亂軍氣頗壯有數聯隊將弁皆亡德軍損失較聯軍更重德軍司令源源派兵接濟以補死傷缺額德軍列陣甚近故聯軍砲隧擊之極易　彈砲及機關槍之子彈如氷雹之降當其衝者輙爲披靡然德軍不顧損失踐踏其同伴之死屍而進德兵之前進一如狂瀾聯軍之機開槍擊斃德國馬兵無數惟步隊槍火不能如機關槍之得力耳八月三十日紐約消息謂意大利將不復維持中立今已確實據其尼伐電稱意大利集兵八十萬人於維里沙　料將於八日之内助三恊約國開戰又據倫敦電稱自英法海軍入亞德里亞海後意國人民决議加入三恊約以拒德奥意皇及意政府雖苦心孤詣維持中立然意國人民將迫令翼助三恊約國九月二日巴黎消息據羅馬來電謂土耳其已徵集回兵二十萬人駐君士坦丁之德國軍官七十五員聞將統帶土國陸軍據蘇菲亞（布國京城）來電謂土耳其如宣戰敵三恊約國巴爾幹各邦是否將合力拒土尚不可必惟希臘及布爾加利亞會商後决議巴爾幹如發生戰禍則兩國當提携拒土布國已召集陸軍之半希臘羅馬尼亞及孟台里格洛均在豫備戰事 
　　大阪朝日新聞九月一日鈕約消息云據八月三十一日巴黎電稱巴黎已開始預備受圍諸事官倉之内滿積糧食南方及西方之兵絡繹開抵分駐周圍各砲台三十日調出預備軍六十萬人陸軍中有老者及少年甚多訓練數日即遣至前敵巴黎城中大爲擾攘每火車滿載避難人民各站車票出售一空某站至正午時即行閉門而留站守候售票者尚有數千人 
　　文滙報云上海及遠東各商埠擬就地招募兵士前往歐洲助戰已籌畫一星期凡英籍人民當無不知之刻報章已載有通告徵募自二十一歳至三十五歳能騎馬擊靶之英籍人民應募者已有七十人大約外埠尚續來報名者可望集得自二百至三百人之一隊聞人數一經招足即由北京公使致正式從軍請願書於陸軍部此間有二三英國富商顧於經濟上扶助此舉故目下唯一應行之事即招兵耳現料如能集合步隊騎兵一小隊最爲有用且最爲陸軍部所歡迎但此意思須完全由此集合之團體自行發表設此舉可以辦成則徵兵離滬之期必早並即須在哥倫波或印度喀爾喀特備置馬匹及裝具等品以便徵兵可在法國馬賽登岸也餉銀按照陸軍餉額發給步隊骑兵每日領餉一先令兩辨士戰事完畢後此項徵兵仍送至上海聞目下組織徵兵團之人乃前在陸軍服役曾臨陣地者也 
　　八月三十一日倫敦消息鈕約日報巴黎訪員電稱前任法國外交大臣　　君致書某報倡議運日兵至歐與戰 
　　八月三十日鈕約消息德國陸軍大本營設於柯洛業及梅尼士兩處德皇　往來於兩城之間比皇亦衣戎裝常臨前敵愛惜兵士無微不至頗得全軍歡心 
[中日交涉之眞相]  
　　本月三日日本某英字報代表謁見駐日中國公使陸宗與君談及各報所載中國曾向日本抗議日兵在魯省登岸一　陸君謂就彼個人所及而言並未嘗以中政府抗議書提交日政府又謂某報所載美國消息中政府向烟臺美國領事訴述日本派兵在華境登岸一節亦屬子虚陸君以日本各報傅布此種毫無根據之謬談殊以爲異蓋此種消息旣不利於中國亦不利於日本也陸君曰余知日本外交省决不信此謡傅彼新聞家之傅布此項消息殆别有用意否則决不登載也日本中國之邦交輯睦如昔兩國雖時有重要之國務交涉無不致發生外交上之糾葛余常謁見外交大臣加藤男　及外交省官員辦理公務惟從未嘗提出外間所傅之抗議書陸君復暢談中日外交事件謂兩國政府縱有爭端亦將開誠布公以求解决中國决不違背中立日本亦當注意勿破壞中國之中立日本如與德國開戰中國自無所偏袒云 
　　日本時事新聞載有北京電謂袁總統似仍疑日本用兵青島之意志故曾私詢美使對於此事之意見聞美使謂日本如擴張用兵區域奪取山東之鐵路礦産或於佔據青島後開拓其土地或不顧開放門户主義危及列强之利益則美政府必卽向日政府提及抗議美國購買山東鐵路之説曾經美政府否認惟德國今確在與美國資本家數人磋商此事云 
[英人開戰以來之小歷史]  
　　字林報云駐滬英總領事奉駐華英使之命以英外交部六日由倫敦所發之電文一通送登本報如下開戰第一月告終之時海上控制權全在英國及聯軍之手無能抗衡德奥海軍大隊皆匿港内藉水雷砲臺爲庇護德國已沉巡洋艦四艘輔助巡洋艦一艘滅魚雷艇兩艘海底潛行艇一艘奥國亦沉巡洋艦一艘德國奪雷諾特式戰艦一艘巡洋艦一艘未戰而逃匿達達納爾海峽英國海軍僅失巡洋快艦一艘英國海軍旣佔優勢　世界各處之英軍三十餘萬人得以安渡海面而未失一人英國遠征軍已　抵法國英國殖民地之遠征軍已出　斐洲太平洋德國之殖民地亞爾其利亞之法軍受地中海英法艦隊庇護已抵法國帝國之利源得英國艦隊之庇護可以完全發達歐洲大軍將以澳大利亞加拿大亞斐利加之兵源源增之德國商船已絶跡海面英國今可於各海面自由經營商業中國太平洋大西洋附近各海之德船避與英國巡洋艦交戰志在攻擊無武裝之商船而不欲　軍艦對仗德國巡洋艦今雖不知何往然　出刧奪不能留于能大礙英國商業之處英國海軍精强若是而在十二個月内又可增加頭等巨艦不下十艘巡洋艦十五艘滅魚雷艇二十艘則各種軍艦更可多於德國德國則於此期内所增之軍艦不滿英國三分之一食品之　所漲甚微工人之賦閒者爲數無多國民現已捐集英金二百餘萬磅以備應付日後發生之困難法國之英法陸軍曾屢與敵軍鏖戰敵軍所受之創遠過英法之軍英國已有三十萬人應募入軍目下已入手組織數新師圑投効人數每日有一師團半之多帝國各部現絶對聯合堅心作戰必至得勝利之結果而後已大俄國之陸軍已攻入東普魯斯省將入德國中部奥軍初在沙巴士及特里拉河上敗於塞軍繼又在加里西亞省敗於俄軍今已不復攻塞且失萊姆堡要城歐洲以外之戰事則日本艦隊及陸軍一隊已封鎖中國之青島西斐洲德屬土哥倫已爲英法軍隊征服尼約蕯湖之德國兵船維斯曼號被捕後全湖管理權全爲英國所得英國各殖民地之商實業均未受擾太平洋中之薩摩島已爲鈕西蘭之軍佔據 
[南京快信]  
　　巡按使署委定職員名單如下政務廳俞紀琦代理政務廳兼營務沈佺秘書長王莘林蔣宗濤沈爾昌監印于貴璋總務科長朱興汾庶務連德英黃家瑋孫雄梁玉書陳超衡董伯楹郝增祈高凌雯李襄鄰王　襲齊　宋鍻鈞張九卿王垣杜福堃魏傅笏陳思傅達黎錦堂王嘉安陳恩普賈敬堂 
　　巡按使署機要主任裴熙琳已改委辦理泰興釐局　　北京交通傅習所添設法文鐵路管理工程各班馮上將軍選送傅文釗王惠溥苑一鳴陳　四員聽候試騐 
雜評一 
[戰事盲談（四）（無名）]  
　　奥之敗於俄於此次戰報中最可信之事也俄人傅之英法人傅之德人亦傅之無論敵人與同盟國無不確認之非若德與　德與聯軍戰事之勝敗其説不同也或曰是亦難言奥無直接發表之電報耳不然屢敗豈無一勝敗於俄豈於塞於孟而無戰不敗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[齊使之政影（岐）]  
　　齊耀琳五日接江蘇巡按使印以舊糧道署爲行轅當韓使任内因使署房屋狹隘辦公人員八十餘人不敷居住特將隔街之舊糧道署修葺並建造天橋以便往來爲韓使宿舍及寄宿舍之用工程方竣紫石歸去新尹齊公適帶眷屬赴任即以此屋爲公館此後日間公事在原使署辦理逾時則渡天橋至公館簽押房辦公齊使政見甫經接任尚無所表示然其舊日官僚之程度較王舍棠當增加百分之五十共第一發表之公文爲委任政務廳長俞紀琦由簽押房飛條飭使署掌稿人員辦稿此種稿件爲照例文章承辦者以其第一件特精意繕寫蓋文中不能出色只能在字上用功也原文爲（查政務廳長徐壽茲業經辭職應以俞紀琦委充未到任以前派沈徐暫行代理）云云及核回原文之辭職字改爲辭差未到任改爲未到差蓋齊使悉照清制而以其清末河南巡撫之經驗所得爲主政務廳長見於民國官制實爲實官而决非差缺然清制本衙門文案不過掌稿師爺之一種至若實官則非文案諸人所能希冀蓋清例之於舊日官僚其映寫力之强大實較民國官制違令罰法兩種總統策令之效力而厚也 
　　王莘林原吉林政務廳長吉林人氏隨齊公南下即有江蘇政務廳長之説發表後王爲機要辦事沈爾昌蔣宗濤亦爲機要辦事王則其首領總務辦事爲朱興汾營務辦事爲沈佺此次委任名目改主任爲辦事實含有臨時的意味俞紀琦不知爲何許人亦不知在何處以營務沈佺暫代沈在春間曾任江蘇淮關監督在齊系中號爲通知江蘇事情之員政務廳長旣變官爲差其實權無形中遂盡移於機要而王莘林爲有權之政務廳長矣王之爲機要則因齊與王不能在吉林同時一並改任江蘇以避此嫌故遂有轉移之辦法也 
　　齊接事二日其政影之表示吾儕者尚無滿足之證據誌其一瞥以告蘇人惟江蘇當災饉之時遭戰爭之世生計與生活不堪設想齊公之手腕及其施政方針江蘇所得之效果此一瞥之影或可預卜其一二焉 
[紀江北匪患岐逸]  
　　江北地方貧苦俗狡懌清季漕運脚夫舟子等聯爲青帮潘某創之私鹽販　亡命之徒爲紅帮徐寳山爲首光復之際徐　重兵其部下多在青紅之人江蘇軍隊又多本籍壬子收成復在上中以故匪患漸息去歳　事興後散兵游勇勾結客民隨在搶刧徐已死今年以財政困難鋭行裁兵所有江北及本省被裁者多潛行匿械不繳而移駐北軍分布各　地匪勢飄忽不易兜剿其稍大匪首仲八已伏誅小股不計其數江北匪患當道所公認　防剿之　徒有更張實效未見此實江蘇之　憂也 
　　現在之匪以散兵爲最多青紅帮無業者及被脅者爲之副無系統無目的惟以搶刧爲事槍彈其資本也江北二十餘縣無縣無之大别有二種（一）爲産匪者（一）爲被患者淮徐海爲産匪之區裏下河爲被災之地今年旱荒徐屬豆梁稍有收穫裏下河各縣中如興化泰縣等處比較的尚爲有收徐海等地所産之匪皆注目豐歉之程度以爲施行搶刧之標凖本地痞民日求其臨以希得沾餘瀝自兵燹屢遭賦税追比鄉民多不能安居而本年災饉又爲罕見以江北素貧之地産匪之區而稍良好地方及小民乃無安枕矣 
匪之成立由於民德不修生活艱窘匪之猖獗由於地方不治武備廢弛更加惡探張其聲勢目爲黨人所派遣有如何資金如何計畫致人心更爲惶然實則匪亦不知何爲黨人黨亦不知何爲匪辛壬之役黨人爲世詬病即在聯合山頭會匪之舉今茲匪人蓋以此爲一種職業其爲匪者與當兵者之談話咸同一聲調互問所得若何爲兵者多美匪業之易富失業游民性本良善而徒以餬口爲難不得不習匪業以爲存身之術此種現象寗不可懼哉 
　　江北匪應旣爲世人所公認矣則其國家捍衛地方之法何在試一察其兵力及其機關可得知之計原有江北一混成旅武衛前軍二十營江北游緝隊二營新近又派北軍三營開往清江分布各地其機關計長江巡閲使駐徐州鎭守使駐通州護軍使駐清江白軍司令部駐大伊山（灌雲屬）清鄉總公所駐清江並分設通海淮揚各屬另如各縣自練之警備隊警察所各鄉自立之團練總計剿匪之兵有萬人防匪之勇有三　千人高級機關四低　機關數十而匪患仍頻告也 
　　匪之長在避實就虚鎗彈不足有天然之縣鄉團勇所領之槍彈可以共用各縣鄉團勇所備之鎗械匪至則棄之匪去則揑報打匪勝仗子彈用去請領子彈匪則以鎗易彈故無源絶之慮而正式軍隊恃此商業以爲發財之具者頗不乏人雖經嚴　而難收實效清鄉公所收買槍械所收者均係廢槍至新槍及能用之械匪以此爲養生之柄清鄉無能爲也現則清鄉已撤銷矣其文中叙述若何成績地方業已肅清顧今則如何者 
　　江北匪患之地約分五等（一）阜　灌雲東海（二）泗陽宿遷及徐屬各縣（三）高郵　應興化及淮屬（四）六合江浦海門通州（五）如　鹽城等其能稱爲無匪患者泰縣東台等處蓋以地方素阜民性知恥之故觀此則知謀生與養恥乃當今之要務矣 
[貴州之烟與匪]  
　　貴陽通信員黔愚貴州惟一之絶大利源　何鴉片而已昔年此項收人歲約數百萬人但知其利　不見其　自　　實行後此項生　頓然斷絶復　天災流行　　慘狀　竹　　匪徒之滋生以此還來清鄉軍隊分路遊擊匪黨竟敢迎敵　不長死　此等亡命之徒爲飢　所迫　與其束手待斃無寗疑而走險　致荆　徧地行旅裏足不肖官吏猶復不恤民艱肆行搜括端人正士　不疾首痛心可哀孰甚近數月來天災人禍相逼而來追本窮源未始非鴉片流毒有以成之也茲分述近事於後閲者從可知其眞相矣　　（甲）匪之種種持械挾鎗禦人於國門之外者　處皆是不足記茲彚記事之特殊者以槪其凡（一）悍匪川黔交界爲匪徒　藪黨羽甚衆常千百成羣月前赤水縣屬土城有股匪三百餘人晝夜行刧經官軍圍攻斃匪二三十人傷三四十人陣亡田哨長得勝一員什兵數名並傷數名匪黨潰散回川地方稍安　匪黨極爲精壯敢與官軍對壘非一隅爲然也（一）惡匪劒河縣高等小學校教員楊樹楏月前在該地黃土坡被匪捉去投函其家索贖金二千四百兩限期交銀否則鎗斃嗣楊乘隙脱逃得免於死又仁懷縣屬赤水里長沙場嚴家溝一帶月前被匪挨户搜擄因所獲無多竟將該處人民嚴潤生嚴老公袁張氏等十餘人捉去各勒贖金數百兩無即鎗斃如此之類謂之捉肥猪近來黃平一帶更有所謂捉陰猪者其法探悉富户墳塋則投函索金過期即行發掘開棺將屍骨抛棄滅絶人道莫此爲甚（一）狡匪卬水縣梁上地方於八月八號適逢場期突被股匪七八十人全身軍裝整隊入場衆疑爲官兵忽號砲齊發喊殺連天人民四散奔逃任其搜擄報經張知事會同防軍圑丁追獲八九人於土坑中得贓甚夥此種喬粧假扮已非一次好謀詭計令人猝不及防（一）殘匪思縣六洞河蕭某家被匪四五十人將銀物擄盡並將蕭父子捉至卬水縣順洞勒贖金二百兩蕭叩頭求免觸動匪怒立殺其子於前釋蕭蕭泣而回聞者莫不涙下又劒河縣派差數名會同　　分縣護兵二名偵探匪蹤行至反招地方被匪拿獲砍頭懸掛路旁見者股慄又貴陽屬燕樓黨伍地方山深　密住有苗族五家被匪刧掠殺斃老叟屍分數段苗民不敢報官如此之類不勝　舉其殘忍不堪言狀（一）會匪遵義縣與修文縣按壞美竹箐地方與黔西縣屬原村沙土一帶常有白蓮教餘孼又名天理教傅授教徒煽惑人心各縣均懸賞嚴緝又威寗縣陸　溝地方有巨匪安家銘四處煽惑聲稱眞命人主出現於該屬宰憂地方有仙姑二十四人保駕約匪黨百餘人前往扶助嗣經知事偵如會同鄰縣前往緝捕格斃多名惟安獨得兔脱（一）趣匪有唐某者私帶洋烟數百兩並挾多金　省貿易道經三脚地方僻靜處突來三人將行李奪去唐隨後追呼三人見有烟土止步笑曰爾眞以吾等爲匪耶吾乃某哨長之少爺也因奉父命率兵查烟與爾相遇特戲汝耳唐信以爲實倉皇而去又遵義南　水　首丁鳴高拿獲匪徒五名並　數　形式粗率分量甚　疑而視之則竹筒實以爆竹也丁不覺失望聞者　　均趣事也 
　　（乙）災之種種省城與貴陽所屬各鄉及鎭　等處苦水灾詳情業載前報大定定番等或苦旱灾收穫必大　下遊台拱劍河玉屏黎平天柱清平平越等縣則發生蝗蝻田禾大受損害農民無法驅逐醵金建醮禳禱全不應騐黔西縣因去冬魯知事禁烟不力人民乘間種烟遂不種　麥今歳趙知事接任督　甚嚴　麥未種無以爲食相率採取野菜白蒿參以最少之苞穀麫　食聊以果腹或採蕨草之根與巖砲花磨之成粉略參　苞穀　食之殊覺沉悶多食且易致病更有採及野山藥而食者惜不足供搜求飢荒之象筆難盡述普安縣自三四月來米價陡漲貧民皆拔野菜充飢旣盡復　樹皮代之老弱不堪其苦餓斃頗多幸該處竹林結實　疊其形如麥每竹枝生二三百粒磨　蒸　聊以充饑然不耐久惟摘後復生足以接濟人皆異之稱爲天賜米清鎭縣屬安定清里一帶地方自禁種洋烟後遂患飢荒貧民亦採薇蕨野菜爲食死亡尤衆聞有一事實爲可慘予亦疑以爲妄然言之鑿鑿蓋清鎭　西衛所患飢荒如上所述民食艱難已逹極點人言其地有王家莊某户大人乞食外出惟遺三小兒餓倒於家越三日其三歲之小兒竟爲兩兒烹食待大人轉家而小兒已被食過半然則人將相食之語不料竟發現於貴州也慘哉 
　　（丙）痛切之言平越縣知事喻熙箴前爲官膏局局長現任斯職近致其友某君函述該縣情形語語痛切足以代表貴州盜匪之通性茲節錄之如下箴以庸才謬　重寄此地民窮財　新政固無從着手東鄉一帶與　黃地面毗連盜賊出没無常刧案層見迭出幸上峰許以權宜從事由箴法辦多人近日清鄉襄辦及指揮官到來凡著名壞種無不拔根去　一時風靡四鄉稍覺寗靜然貧困也衣食於盜賊及其犯案從而誅之究非清源之道一出重案簽差四出限其不獲旣獲也限其不供旣供也亟從而誅之以儆效尤即至臨刑並不呼寃惟求酒飯至口則忍死大嚼對此私心輙爲惻惻痛定思痛謀生路窄人輕犯法實司牧之過也長此終古薪俸雖薄寗不對之生媿再過兩月將經手事件料理清楚亟當解組以去云云 
[粤省對於戰事影響之維持]  
　　籌辦中立策昨統率處專電來粤内容以中央設立中立機關原以確守中立條約保全領土主權爲目的經中立局根據該局組織規則各省行政長官對於中立政策有應行條陳之必要得條陳之現青島戰禍捲入内地交涉棘手中立岌岌惟此項條陳性質屬在軍事範圍承准該局咨請電求粤省巡按使曁上將軍關於左列規定數項務必各抒才猷討論得失匡濟時局即飭電復參考云云（一）青島開戰德國多有租界其主治權仍屬中國遇有報復佔據之行爲即破壞我國中立其辦理中立條約應以何法爲能發生中立目的之效力（二）關於破壞中立自由行動我國旣乏聯盟之與國一時欲聯絡中立國出而干涉應以何法能發生恊助之效力（三）現今財政國難各省承裁軍之後應以何法籌集臨時軍事上之預備金及增加中立上防守之凖備（四）中國兵力散佈各省海陸軍應以何法佈置始能收首尾相應守望相助之效（五）外憂内難判爲兩種問題現在欲逹到中立目的亂黨及四鄰均不能不　爲彼所破壞應以何法能兼顧 
　　加多辦公時昨巡按使條諭通飭交涉股及函電股以自歐戰以來所有交涉及函電公事日形繁重現青島加入戰地則此兩項公事將益見其多且其發生時間最爲無定一切辦公人員當格外認眞以公事了結爲出署時間不得以原定時間已滿便紛紛引去日來兩股職員均至晚間八點鐘始能告退其早辰八點須一律到齊云 
　　防守内要地龍將軍昨飭觀音山附近各路炮台認眞防守以免匪黨窺伺現駐紥觀音山及各台長官已將原舊頽敗城基修固遍樹竹籬　内滿布鐵綱云 
　虎門爲粤海出入門户由沙角至牛山各路砲台均須派兵駐守以固海防現各國戰事日劇我國雖恪守中立仍不能無武裝之準備昨龍上將軍特飭濟字警衛軍十一營劉營長督帶所部軍隊開赴虎門砲台駐紥以厚兵力劉營長奉令後即於三十一號晨早預備師船二艘停泊天字碼頭是晨已由雷鋭兵輪將各軍隊拖往虎門矣 
　　查搜廣九車龍將軍昨接中央電謂各國現有戰事黨人紛紛内渡希圖在浙粤兩省煽亂着令嚴密防範以維公安龍將軍奉此因思黨人回粤多以港澳爲逋逃藪故派探前赴港澳偵緝并電知駐紥前山陸軍晝夜加班巡邏遇有形跡可疑之人須嚴密盤詰至廣九火車毘連内地尤須認眞偵察以免破壞大局昨飭本署偵探局長曹鼎鍾在東堤二馬路第六號門牌分設一偵探局辦事所以便於廣九火車抵站之時就近稽查 
　　緩裁粤省兵頃聞中央政府前因全國預算不敷通電各省　手裁兵以紓財力在案昨陸軍部復因此事電致粤省内容大致以現在外界風雲緊急加以亂黨時思肇亂粤省地當要衝毘連洋界茲值此地方多故端賴兵力保持一時自難裁汰一俟風潮平靖再當設法辦理云 
[粤東消弭亂機之文報]  
　　揭陽匪黨志不在小揭陽縣知事施文熙飛足呈報巡按使云巡按使鈞鑒廿一日奉吳鎭守使澤發詳密鹽電敬即遵辦知事前將到任後地方辦匪情形詳報刻尚未奉核批揭邑梅都一帶會匪藴釀已久營縣　容都如充耳遂致勢焰日盛一日徒以鎗械無多顧忌未發經知事訪查確實一　詳請吳鎭守使派兵密捕節經奉派警衛軍第四十七營兩連及朱分統　華由潮揭交界之中夏鄉扼駐兜拿未能捕獲一匪遂有竄至潮安境内搶刧田東警區戕斃區員之事又分股竄入揭境藍郡新亨一帶以猴牯溜爲巢穴搜搶偉光里姚紳梓芳家快槍八枝又至山湖　紀文能順豐洪長成家勒搶洋鎗三枝均恇懼不敢報案惟姚紳家於初九日具報知事即日率警勘騐密查悉立即　請駐境之朱分統并飛報吳鎭守使添兵會剿并以匪黨日來專　搜刧軍火　在　亂抗拒與官軍爲敵不即　滅勢　　　今已旬餘均未得復連日派警　報朱分統於十八日率兵　猴牯溜匪又先逃　將看守　堂之　祝一名鎗斃而匪黨仍在附近一帶橫行結隊白晝抄搶本日迭據梅都馬碩鄉陳姓　稱於廿一日被搶　賊洋鎗五枝同日午刻埔田鄉徐姓被搶洋鎗三枝均掠及男婦衣服首飾等件猖獗如此兵　毫不足恃　　日衆蔓延日廣知事爲地方計何敢壅於上聞更有擾及縣城之謡雖係虚聲鼓煽不能不嚴爲之防城内游擊隊除看守監獄下鄉傳案及岡警五十名外不過四五十名日稠人雜刻須哨查勢迫再行撥　惟有飛請嚴飭吳鎭守使加派得力勁旅會合兜捕謀　後　務在購線擒　不得濫拿充數其實匪黨不過數百　　居多并無能力認眞辦理刻日可清若徒事率兵虚嚇循例尾追按鄉勒繳花紅挨村責成綑獻以之　匪則不足因而擾民則有餘此拿彼竄曠日無功久之必成流寇後患如何則　知事所敢知也除報上將軍外爲此飛請察核施行 
　　連縣盤獲臨武要犯連縣知事劉璇　昨亦飛報巡按使署云巡按使鈞　删報經將截獲宜章亂　張至德蔡　勛即子音二名情形并續錄供罰洋請核示在案嗣又督警在縣城外盤獲湖南臨　縣戕官刧庫要犯王秉齋一名初訊買認田子謀來連販貨同時又據　子要隘伏路警察截獲臨武亂黨　長頭一名均狡不承認正飭查間本日據臨武縣屬烏溪洞王姓鄉　携同該縣代理知事謝啓發公函來署面稱此次臨邑城陷官戕庫刧皆由司庫錄事烏溪洞人王秉齋首謀内應所致是以官廳袁　本鄉　江二百元購緝因聞連縣迭次截獲亂黨多名故來探騐知事當即提出田子謀　長頭陳長得三名飭令質認始知田子謀即爲戕官刧庫首謀犯之王秉齋至　長頭乃臨武著名濫　此次亦曾與亂質之二犯俱　首無詞惟陳長得一名　係臨武縣署警備隊兵但有無同叛則須　臨　　方明面該犯亦哀求遞解原籍等情據此伏查王秉齋　長頭犯　行爲業經來紳證騐明確且經　紅購緝之犯自應准予歸案懲辦以昭　戒而快人心其陳長得一名當盤查時即欲持刀自刎其畏罪情形曾與　亂已無疑義惟狡不認供亦應併予解回原籍澈查懲治俾免久稽　　除飭楚　回臨再由該縣另具正式公文派隊來連迎提外所有二次截獲臨武戕官刦庫要犯　亂黨叛兵共三名訊認明確准令提解歸案懲辦緣由理合禀懇察核彚案呈報以備查考是否有當伏乞訓示　遵連縣知事劉漩　禀號印 
[杭垣籌備中之中立與公債]  
　　南路巡閲派定朱屈二帥頃得中央　略謂中立事宜關係匪輕辦理不善貽誤甚大今由大總統派定高級軍官分往四路巡閲各省中立事務辦理是否合宜以浙江福建江西安徽江蘇五省劃歸南路派定陸軍上將李連元馳赴該五省將中立事務所各辦理人員出身向在何處　　服務有無外交學識詳細查明彚造　　如有資格不符即請各該省將軍巡按使立予更换等因聞李上將已起身南下先赴江蘇查竣後卽行來浙大約本月二十内可抵杭垣 
 
 
 

Page 7

 
 
　　籌辦公債開會浙江　辦　　公債總經理　　已成立昨日（即七號）下午三句　又開第二次董事會劉會者則有　允中葉子　夏定候王湘泉周季　吕文起　竹溪何敬　　　泉陳理卿　卓夫鄭岱生請君約計六十餘人首由商務總會恊理王湘泉報告各業承認數目計綢業二萬元錢業一萬元典業一萬元藥業三千元紙業一千五百元米業五百元其承認之欵日内可先繳三萬元繼由何敬安報告浙江銀行代募處先繳二萬元又中國銀行總理金潤泉報告本行及興業銀行先繳四萬元其餘省會警察廳曁財政廳水上警察廳先繳一萬元共計先繳十萬元並討論每月開常會二次八號及二十三號云時鐘已五下即行閉會 
木　領袖黃君　集各行經理齊集木業　館開會集議認購方法嗣由　君議定分甲乙丙丁四等照　即以木業會館附設木業勸募公債事務所公舉黃君爲勸募員後由黃君另派二人常駐事務所專司其　俟各行認定後再當　造名册送由商會轉送中央公債局 
[閩省募債記]  
　　閩省許巡按使函致全省各機關云八月三日大總統公布民國三年内國公債條例載在八月四日政府公報業由本公署飭知財政廳設局募集並分别咨飭示知在案查此項公債於國家財政人民　　皆有直接間接之利益且此次利息擔保與償還辦法均極切實妥當仰見大總統理財救國之深心凡我閩省各界官民俱宜發其愛國之熱誠爭先募集惟是欲堅信用於民間必先提倡於官府本公署前經召集各員開會討論僉以爲政界認購義無可辭當由本公署擬定購票辦法茲特印刷送交貴處請按擬定辦法一律飭屬認購並以認購之數函覆本公署一面逕向財政廳彚購債劵以資倡率是爲至要 
　　刻聞内國公債業已聞募凡政界人員均按月薪酌定成數認購其月薪在五十元以下者聽其自便五十元以上一百元以下者認購二成一百元以上二百元以下者認購五成二百元以上三百元以下者認購六成三百元以上五百元以下者認購八成五百元以上千元以下者認購九成千元以上者認購十成以上係以一個月俸薪計算由各官署司會計者分三箇月扣攤省垣巡按使公署長官及各職員均已按薪認定茲將所認成數及額數列下巡按使許世英二千一百元（十成二千一百元）政務廳長王家儉五百元（六成四百元）諮議馬振理姜可欽均三百元（六成一百八十元）總務科長陳崇魯内務科長陳祖望均二百元（五成一百元）實業兼教育科長汪洋二百六十元（六成一百六十元）科員張國鈞一百五十元（五成八十元）韓其楫一百二十元（五成六十元）李景　劉敬魏　章吳曾　陳　各一百元（二成二十元）郭　唐　大琛江其　王孝彰何爾　陳景琨李文祥王康年林衡可　斯高　熙元張仁甫林樹芬　廷鑑林　邱中　各六十元（）二成一十元）醫官刁吉信八十元（二成二十元）省視學鄭　　六十元（二成一十元）視學　文遜六十元（二成一十元）計共三十三　　　大洋三千七百五十元 
地方通信 
[蘇州]  
　　吳縣組織學務欵産經理處巡按使前經通飭各縣知事一律設立學務欵産經理處限九月十五號前成立吳縣孫知事以期限將届自應趕緊辦理惟細　　頒章程應由視學員學　學務委員等組織而吳縣各市鄉均無學　名目乃以究應如何辦法詳請蘇　道尹核示旋經道尹批查各市鄉公益董事職務内含有學蘆職務應卽以公益董事爲學　孫知事奉批即定於九月十號在縣教育會（城内舊皇宫）召集視學員及蘇城學欵處各董各市鄉學董學務委員等公同籌議組織該處進行各事及推舉各職員方法議决後即於十一號上午九時仍在原處推舉各項職員昨已分發傅單通知矣 
　　憲兵營長撤差查辦駐蘇憲兵第三營營長張昌　於前日晚間二更後經過蘇常道尹轅門前守衛兵士以此時行人止可從照牆後繞道（因戒嚴之故凡下午七時以後行人不能過轅門）張不服與之爭辯謂我乃憲兵營長有公事經過未便阻止（張未穿軍服）衛兵不允兩相口角幾至用武遂同見道尹殷君大爲震怒以張昌熙旣係營長更不應違抗命令　　轅門當晚即命將張營長發交衛隊看管候查明核辦次日即經第二師長朱熙及第二師部參謀長彭錫範同張旅長亞衛等至道署將張昌熙保出旋由殷道尹詳請馮將軍將張撤差聽候查辦即經馮將軍批准照辦一面隨即派委劉錫九來蘇接充營長並飭知憲兵陳司令查照矣 
　　東區長撤差蘇垣東路巡警與恊　米店衝突罷市一案此間已由吳縣知事出爲　停和平了結茲悉此事當時曾由商圑第九支部及蘇州商會先後電禀巡按使核示即經韓巡按派委何君來蘇查得此事實因凌區長康辦事操切以致釀成罷市風潮復經韓巡按於江日電致警察廳即將區長凌康撤差聽候查辦孫廳長奉電後即飭將凌區長撤差所遣東路區長缺已委教練所長藍子政接充藍君接奉公文後已於九月五號　差視事矣 
　　揚州 
　　使星過境再誌江蘇前巡按使韓國鈞御任後駕返珂里於五日在寗啓節乘坐水警廳小汽船於昨日（六號）經過揚州運河在城官員均往迎迓謝知事僱輪接至瓜州江口巡警各分區派長警百五十名在寳塔灣站隊致敬 
　　勘騐洲　劫案江都南鄉洲圩一帶多年被水居民不甚豐富亦無甚搶劫案件今年麥稻兩熟該洲收成尚佳盜案因此迭出再新洲一帶已被搶劫兩次昨夜（六日）該處民人張國卿又被匪劫衣物盡空並被拒傷數口謝知事據報已委承　員黃鳳飛前往勘騐 
　　鎭江 
　　飭令收回馬頭主權丹徒縣劉知事昨奉韓巡按使飭略謂鎭江沿江一帶灘地前清本歸常鎭道管轄自光復後該處官地有私搭房屋開設店舖者有華人假名洋商硬行佔據者至舊時洋商所租之大小輪船碼頭亦不照繳租金殊於主權大有損失合飭該縣知事將該處沿江一帶碼頭及新漲灘地詳細調查收回管理至洋商所築碼頭　繳租金當移請鎭江　　　向該管領事交涉飭該洋商補繳租金云云劉知事當已遵照辦理矣 
　　軍警巡防加嚴此間自歐戰　　　　以來不　　言時起施鎭守使　黨匪乘間煽亂　生事　　　　　　軍隊日夜　　　巡衛市輪流往來更　不絶至　　門口及鎭署軍營一帶加涙兵士站崗守衛巡防均甚嚴密 
　　日本郵局　併統一萬國郵政業經政府商准駐京各國公使將各國在中國内地所設郵政機關歸交民國於九月一號爲實行接收之期曾經交通部通行各省遵照籌備茲聞鎭郡洋浮橋日本書信館現已將移交手續籌備完竣該館業於日前移交鎭郡郵政管理局接收矣 
　　救護隊過鎭青島風雲急迫中國紅十字會會長沈仲禮君連日組織救護隊分爲陸路水路兩組陸路已於昨日由滬出發乘滬寗火車過鎭聞至寗後改由浦口登津浦火車至濟南再乘車至膠州灣轉往青島云 
　　鞏固長江門户江蘇馮將軍前接北京海軍部來電謂前定　備江防章程於揚子江下游緊要之區添設砲位以備不虚茲查鎭江所屬象山焦山地勢險要除舊有砲位外擬增建過山大砲數尊於要隘地點以鞏固長江之門户云云馮將軍因於日昨派員來鎭相度形勢預備一切 
　　南京 
　　飭查冒充外國軍官統率辦事處來電略謂據探報亂黨近有冐穿外國軍官制服在沿江一帶出没官吏有被　混爲之招待者如果屬實殊駭聽聞外國軍官奉差到境中央必有知會即駐各租界軍官各有職守亦無任使遠出之事留心考察何難辨别當此時局亟應嚴防亂黨乘機　亂希密飭認眞查防勿涉大意等因馮將軍立卽轉飭各鎭守使曁軍隊嚴加查防 
　　發給撫卹欵有期寗垣損失賠償一節迭誌本報茲聞該局一切手續均已完備准於十號由調查員八十人分段散給通知書以便分區榜示名次持書核册發給 
　　水陸軍調駐之忙碌馮將軍以江北清淮一帶土匪黨人　動亟應調兵前往駐紥以資鎭攝自一號起至今共調十營陸續由寗過鎭昨電令施鎭守使曁丹徒劉知事預備地點暫駐並令代雇民船裝載送往清江分駐各要隘馮將軍前以甯垣防務重要商請駐滬海軍司令添派兵艦在案昨建威兵艦已奉令駿　下關聽候調遣聞馮將軍擬飭開往金陵船廠等處以資保護 
雜評二 
[戰術之一（默）]  
　　青島一帶大雨致令日之先鋒軍日行泥淖中卒遇水漲之區而折回德之　　及避彈室亦爲水所淹是攻守兩方均受水之阻礙也然此阻礙出於天時若比軍之决水以淹德兵致令德兵　樹登屋大　損失則其水非由於天時而實出於人力近世之戰競以火砲爭勝而比獨出奇用水是雖襲古之成法歟然亦可謂歐洲大戰史上新添一種戰術矣 
[匪患之原]  
　　我昨言江蘇生計困難發生之現象在在足陷於危境今觀江北匪患如此即其一證也論者謂江北剿匪機關如此其衆剿匪軍隊如此其多而不能削平匪患爲剿匪者咎吾謂剿匪　盡力亦不過多殺人而已於匪患决不能減少毫末觀於　縣東台等處地方稍阜民稍知恥而匪患即少可以悟治匪之根本策矣此吾所以　　滬日以維持生計　　於　巡按也 
[津浦鐵路開車時刻表]  
由天津開往浦口 
津總站　上午五點十五分（慢車濟南止）　十點二分（尋常車）每日開浦口止　星六下七點五十四分特别浦止　 
津西站　上午五點三十五分（慢車）　十點四十一分（尋常快車）　 
滄州　上午九點四十五分（慢車）　下午一點四十六分（尋常快車）　十點四十八分（特别車） 
德州　下午一點五十二分（慢車）　四點五十二分（尋常）　一點二十七分（特别） 
濟南　上午七點二十分慢車徐州止　下午八點零一分（尋常）　上午四點零九分（特别） 
泰安　上午九點五十九分（慢車）　下午十點三十八分（尋常）　上午六點二十三分（特别） 
兗州　下午十二點五十分（慢車）　一點二十九分（尋常）　上午八點三十六分（特别） 
臨城　下午三五十六分（慢車）　四點四十八分（尋常）　上午十點五十四分（特别） 
徐州　下午一點四十五分（慢車蚌埠止）　上午七點十六分（尋常）　下午十二點四十分（特别） 
福履集　下午三點三十六分（慢車）　上午八點四十八分（尋常）　下午二點二十四分（特别） 
固鎭　下午五點五十六分（慢車）　上午十點二十三分（尋常） 
蚌埠　上午五點四十五分（慢車浦止）　十一點三十分（尋常）　下午四點二十分（特别） 
明光　上午七點五十五分（慢車）　下午一點十三分（尋常）　五點三十九分（特别） 
滁州　上午十點二十分（慢車）　下午三點十分（尋常）　七點三十九分（特别） 
浦鎭　上午二點五十二分（慢車）　下午四點二十分（尋常）　（特别通車不停） 
浦口　下午十二點零三分（慢車）　四點三十分（尋常）　九點零四分（特别） 
由浦口開往天津 
浦口　下午二點二十分（慢車蚌埠止）　上午九點五十（尋常車津止）　星一下九點十分（特别津止） 
浦鎭　下午二點四十分（慢車）　上午十點零五分（尋常通車）　（特别通車不停） 
滁州　下午四點十三分（慢車）　上午十一點二十分（尋常）　十點四十五分（特别） 
明光　下午六點四十八分（慢車）　一點十八分（尋常）上午十點五十二分（特别） 
蚌埠　上午六點（慢車徐州止）　下午三點零一分（尋常）　二點三十三分（特别） 
固鎭　上午七點三十三分（慢車）　四點十七分（尋常）　 
福履集　上午九點四十四分（慢車）　五點四十九分（尋常）　五點二十一分（特别） 
徐州　上午七點五分（慢車濟南止）　下午七點五十四分（尋常）　上午七點零二分（特别） 
臨城　上午九點四十六分（慢車）　下午十點十一分（尋常）　上午八點四十六分（特别） 
兗州　下午一點零二分（慢車）　上午一點十五分（尋常）午十一點零四分（特别） 
泰安　下午三點四十八分（慢車）　上午三點五十三分（尋常）　下午一點零八分（特别） 
濟南　上午八點四十分（慢車天津止　六點三十分（尋常）　下午三點十二分（特别） 
德州　下午三點二十八分（慢車）　上午九點十五分（尋常　下午五點三十七分（特别） 
滄州　下午四點五十三分（慢車）　十二點零一分（尋常）　八點（特别） 
津西站　下午九點零五分（慢車）　二點五十六分（尋常） 
津總站　下午九點十六分（慢車到）　三點零一分（尋常車到）　十點四十三分（特别車到） 
下關浦口往來公渡時刻表 
下關開　上午九點　下午一點　四點　逢星期日　下午十二點三十五分逢星期一　下午一點十五分 
浦口開　上午十點二十分　下午十二點四十分　五點　逢星期日　下午一點三十五分　逢星期一　下五二點十八分 
[滬杭鐵路開車時刻表]  
由上海開至閘口 
上海　上午八點正（快車）九點五十分（慢車）　下午二點（特别快車）三點廿分（區間車）嘉興正 
莘莊　上午八點二十五分（快車）十點三十一分（慢車）　下午四點零三分（區間車） 
松江　上午八點五十四分（快車）十一點十分（慢車）　下午二點四二分特别快車　四點四十八分（區間車） 
楓涇　上午九點三十四分（快車）十二點十分（慢車）　下午三點十六分特别快車　五點三十三分（區間車） 
嘉善上午九點四十八分（快車）十二點三十分（慢車）　下午五點五十分（區間車） 
嘉興上午七點四十五分（區間車）十點二十分（快車）一點十五分（慢車）　下午三點五三分（特别車）六點十五分（區間車到） 
硤石上午八點卅五分（區間車）十一點正（快車）二點十分（慢車）　下午四點廿二分（特别車） 
杭州上午十一點五分（區間車）十二點五十分（快車）四點三十五分（慢車）　下午五點四十分（特别車） 
閘口上午十一點三十分區間車到一點十分（快車到）五點正（慢車到）　下午六點正（特别快車到） 
由閘口開至上海 
閘口上午七點三十分（快車）九點二十分（慢車）下午一點三十分特别快車二點四五分區間車嘉興止 
杭州上午八點正（快車）十點正（慢車）　下午二點正（特别快車）三點二十分（區間車） 
硤石上午九點四十五分（快車）十二點二十二分（慢車）下午三點十分（特别快車）五點四十分（區間車） 
嘉興上午七點五十分（區間車）十點三十分（快車）一點二十五分（慢車）　下午三點四十五分特别車六點二十分（區間車到） 
嘉善上午八點二十分（區間車）十點五十四分（快車）　下午一點五十五分（慢車） 
楓涇上午八點四十分（區間車）十一點十二分（快車）二點二十五分（慢車）下午四點十七分（特别車） 
松江上午九點三十分（區間車）十一點四十九分（快車）三點十八分（慢車）下午四點五十一分特别車 
莘莊上午十點二十六分區間車十二點十八分（快車）　下午三點五十八分（慢車） 
上海上午十一點二分區間車到十二點四十一分快車到四點三十四分慢車到　下午五點卅分特别車到 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[烟台電調魚雷艇]  
　　海軍司令部前日接烟台林左司令電稱現泊大沽之海圻巡洋艦因奉部飭兼往秦皇島一帶游弋恐有　此失彼之虞且青島戰事日益緊迫軍艦梭巡洋面甚屬不敷除電部請由尊處添派魚雷艇數艘速來遊巡外電請迅速調派云云現聞李總司令以此事旣經電部請示應俟奉到部飭再行派調昨已電復林左司令矣 
[搜查長江進口輪船]  
　　江海關税務司因接施理卿監督函開訪聞近有黨人自長江一帶偷運軍火及危險品物潛來滬地請派關員于長江來滬各商輪嚴密搜查毌任偷漏等因故税務司前日特派洋員八人華員四人同至南市寗紹公司碼頭德興長安兩輪船逐一搜檢查出搭客私帶烟土爲數頗多惟並無軍火危險物品自八時起直搜至十一時華洋各員始携帶私土回關禀覆 
　　又聞淞滬警察廳長徐輔洲君昨日飭知南市第一區警署董署長浦東第三區警署解署長曁浦江水巡隊潘隊長等略謂近悉長江一帶有湘鄂贛皖各省亂黨潛運軍械危險品物來滬　謀不軌除由鎭守使飭派稽查員四名在輪船碼頭各地點加意查　各輪來滬搭客有無前項情事外本廳亦已委任勤務督察員趙士駿周崇基謝恭壽提允廷四員爲檢查每日帶領偵緝隊士警察各四名分赴各輪船碼頭於輪船到埠時從嚴檢查嗣後該員等有事報告到署應即一體恊助辦理云云 
[臧旅長約束士兵]  
　　駐紥製造局步兵第七旅臧旅長因恐黨人勾煽軍人乘問滋事業已嚴禁兵士無事不得出營並派守門衛兵嚴密稽查如無腰牌即行攔阻在案茲又於昨日傅諭各營長以後部下士兵如須出外洗澡必須彚齊一排由排長率領同往一俟洗畢仍即歸隊倘各兵士欲買食用各物應由各該營部每日派撥護兵二名專司購辦什物各兵士除因公事外一槪不准私出營門以肅軍規惟恐尚有不法士兵私自出營故由部每日派員二名在外稽查一經查見立即拘解責革並飭海陸警察隊長汪雅泉恊同嚴查以重防務云 
[游美學生安抵舊金山]  
　　八號晚八時寰球中國學生會余君日章接到美國舊金山周寄梅君來電謂清華學校派赴美國全體學生以及自費男女學生已安抵該埠云 
[質訊持鎗刧掠之匪徒]  
　　著匪龔三郎曾於上月五號與同黨王阿生等在浜北文極司脱路持鎗攔刧婦人姜張氏金鐲並沿途開鎗拒捕擊斃滙四捕房一千一百九十三號並捕吳友仁及唐錫明李長孝復擊傷閘北四區分署巡士馬如宣探夥梁才榮（即小湖北）後由閘北四區警署拘獲卽經捕房提回連同由捕房拘獲之同黨王阿生一併解送公共公堂訊實判候錄供呈送鎭守使署盡法懲治嗣因老閘捕房六百六十一號六百七十三號兩華捕又在漢口路拘獲龔匪同黨顧金寳（卽小阿六）王阿大（）即黑皮根全）故禀奉公堂將龔王二匪暫緩解送留候質證並將續獲之顧王二人解送公堂訊供判押候核在案茲悉老閘捕房業已派探至匯四捕房將龔匪帶至寫字間與顧及王阿大對質供出自去年冬間起迄今與在逃之同黨阿法桂林（即廣東桂林）金阿三大新等多人迭在各處攔刧及持械夥刧之案共有九起之多並牽涉因案判押西牢三年之李阿二（即小湖北阿三）該捕房錄取各人口供即於前日午後在西牢内提出李阿二連同頋金寳王阿大一併解送公堂請究並經匯四捕房派探將龔匪送案備質 
　　至兩點半鐘時由王襄讞會同美領博君升座先由捕房牛門律師偕老閘捕房一百五十二號西探海林威（譯音）及六號華探顧阿根六十六號華探王梅生上堂證明在捕房向顧及王阿大詰問口供及與龔三郎對質錄取供單並經該匪等在供單上簽字承認所犯各案次由六百六十一號六百七十三號兩華捕上堂供明上月十四號在漢口路曲江里口查見被告顧王及在逃之同黨共有四人尾追一婦人希圖攔刧當將顧王二人拘住並在顧身畔搜出實彈五響手鎗尚有同黨二人因不及拘捕致被兎脱各情復經滙四捕房一百九十六號西探勞勃生（譯音）上堂將龔三郎所帶之五響手鎗呈案禀稱今在顧金寳身畔搜出之手鎗與此手鎗一式云云 
次據被刧各原告妓女蘇雲仙婦人金施氏王龔氏及入西洋藉之奚蘭卿女子唐毛囡等先後上堂供明在貴州路芝罘路轉角及雲南路西新橋附近天津廟弄貴州路芝罘路四號洋房大沽路福壽坊口被刧情形並經王龔氏當堂指認顧金寳並稱顧當時手執手鎗嚇禁聲張且朝天開放一鎗云云 
　　堂上即命將顧金寳（即小阿六）帶案研鞫供詞狡賴並稱在捕房實被龔三郎挾嫌誣攀一口咬定無奈祇可簽字承認實則以上各原告被刦之時我並不在申我於陽曆六月赴漢口直至六月二十九號回申並未過夜當日即趁輪船前往寗波至八月十三號與阿法桂林一同來申至在貴州路壽聖庵附近攔刧王龔氏金鐲係阿法桂林二人所爲我祇在旁觀看並未動手云云訊之王阿大（即黑皮根全）亦堅不承認並稱實因與龔之姘婦有染故龔有心誣陷且不認在捕房所錄供單上簽字堂上因即命將龔三郎帶案復當堂逐件證明而顧王二人猶强詞抵賴即飭帶過一旁復訊李阿二（即小湖北阿三）供認去年冬間由顧王二被告及在逃未獲之阿法桂林大新等在文極司脱路攔刧婦人王張氏金鐲後我適撞見故在墳山路小茶館内分給我洋十五元攔刧之時我不在場其餘各處均未知　中西官以顧金寳王阿大供證確鑿且已在捕房供認簽字豈容翻異判顧王二人押候備文錄供連同前經判决之龔三郎王阿生一併解送鎭守使署按法懲治李阿二押候再核 
[鎗斃夥刦殺人之盜匪]  
　　浦東陶溝　張瑞英家被盜搶刧並被殺死三命一案曾由駐浦第三營廖守忠營長等先後拿獲張長貴等八盜均經解送鎭守使署訊辦在案茲經軍法科訊據各犯供認搶刧並殺死三命不諱惟沈長生陳莊生二名訊與刧案無干判令交保省釋張長貴等六名均判死刑詳由鄭鎭守使轉電馮上將軍核准照辦業　昨日午後時由軍法科派衛兵十二名將張長貴等六名解赴製造局西砲台槍斃茲將罪狀錄下上海鎭守使署爲示諭事案據駐浦第三營廖營長詳解拿獲夥刧張瑞英家殺死事主三命之盜犯張長貴即麻子阿三沈長生陳莊生等三名又准上海地方檢察廳咨解本案共犯顧張生即　堂生趙阿根陸仁堂即陸仁道等三名又據上海縣先後詳解續獲是案共犯殷金祥諸友梅即韓友梅等二名並贓物到署現經併案訊明據該犯張長貴顧張生趙阿根陸仁堂殷金祥諸友梅等供認持械搶刧張瑞英家得贓殺死事主三命不諱沈長生陳莊生訊無干涉查該犯張長貴等夥同搶刧殺死一家三命實屬兇暴已極罪不容誅現已奉馮上將軍核准電飭按照懲治盜匪條例第一條第六欵判將張長貴顧掌生趙阿根陸仁堂殷金祥諸友梅等六名均處死刑依軍法槍斃以昭炯戒除執行並將沈長生陳莊生二名取保釋放外爲此示仰軍民人等一體知悉此示 
[復訊焚刧殺人之要犯]  
　　著匪殷金順王和順於舊曆本月初二日糾衆在南通放火搶刧大有晉公司焚燬房屋二十餘間拒斃兩命携贓逃滬匿居虹口西華路經通海鎭守使署偵探偵悉帶同眼線到申報請美捕房派令中西包探將殷王兩匪拿獲解送公共公廨略詰情形判押候南通公文到廨再核在案茲悉此案已由鄭鎭守使電致通海管鎭守使赶備公文來滬提回訊究旋接復電已飭搜查證據即日備文請爲轉飭公廨暫緩判决故由鄭君令行關讞員轉知捕房昨將殷王兩匪帶堂復訊即由鎭守使署偵探王翼田持函投案聲明前情繼由南通見證周虎卿周六等先後上堂禀稱南通已拘獲蔣胡等匪黨七人供明殷王二人亦曾在場等語關讞員商之英領康君判被告還押候南通將訊供情形錄單並備具正式公文到廨定期下禮拜一再行訊核 
[又一謀害西婦之嫌疑人]  
　　虹口禮查路德商南門牛肉莊主婦密雪司南門被人謀斃並被盜去值洋三萬五千元之金珠飾物現洋旋經捕房拿獲兇犯朱小八仔等解送公共公廨預審判解鎭守使署發交軍法司研訊各情已迭誌前報茲由捕房查得原告已歇出店朱才榮與此案頗涉嫌疑故於前日由美捕房探目石金榮將朱拘至總巡捕房經刑事科長侃克君向之略詰口供即行收押昨解公共公堂請究俞代襄讞與英領卓君諭朱帶回捕房候禮拜五研訊 
[轉行核定槪算之部電]  
　　滬海道尹　小川君昨日通飭所屬十二縣知事云爲轉飭遵照事案奉江蘇巡按使公署飭開准財政部電開前奉大總統令各省軍政費用業經次第核定飭行在案其已核定省分應　成國税財政廳切實奉行如有應行更改之處須先呈准辦理不得擅自動支等因由部電達咨行各在案現在各省槪算均已核定應即遵照辦理凡爲核定槪算所無及溢出核定槪算之欵均應由巡按使　遵前令先行陳明經部呈奉批准方准動支特電查照等因准此除分别咨行外合亟飭仰該道尹即便轉飭所屬一體遵照等因奉此合亟飭仰各該知事遵照 
[維持小工生計之切要]  
　　上海縣洪知事以浦東各碼頭各洋棧小工人等不下萬餘人現值戰事劇烈商貨停滯之時該小工等謀生不易恐有意外聞已諭飭該處二十四保各圖經董邀齊各洋棧執事及各帮小工頭目會商善後辦法務使各小工有所安置以免别生枝節云 
[中立聲中之電政]  
　　上海電報局近接京電局電開奉交通部飭現值歐洲戰事方殷吾國嚴守局外中立交通機關最爲緊要應通飭各電局凡關於軍事及中立事務遞發各電均應提前拍發謄寫字碼尤應貫注精神不得稍有錯誤因近來關於上項電務較多爲此飭行知照等因希通飭一體遵照云云現袁局長已轉行所轄各局一體遵照矣 
[南商會勸募公債之進行]  
　　南商會勸募内國公債已有參業布業等首先認定經紀昨報茲該會總恊理查得入會各業尚有未曾到會者必須設法籌勸業已函請各該業商董竭力勸募是否認可應於一星期内將意見答復到會以便核議所有已經認定之數繳欵日期亦請來會商酌云云 
[招募内國公債之文告]  
　　其一上海縣洪知事昨接宣武上將軍督理江蘇軍務馮君江蘇巡按使韓君發下會銜示諭數道當卽飭吏分貼通衢原文錄下爲曉諭事案准財政部電開内國公債各國通行最久實爲調劑全國金融發逹人民生計最要關鍵如英國爲經濟充裕之國而各種公債證劵流通市場最夥其國家儲蓄之豐銀行信用之堅國民取携之便爲環球冠論者咸謂内國之力正宜取以爲法惟是我國風氣未開民情隔膜將欲推行盡利必先解釋詳明俾我國民咸曉然於公債一端間接則爲國家財源之大宗直接則爲民間儲蓄之根本苟能川流不息周而復始則國無匱乏民無貧窮顧其能否暢行純以信用爲斷而信用所系尤在經理得宜此次設立公債局一切章制手續均蒙大總統苦心孤詣殫精竭思親自手裁一以信用爲主所舉董事均爲索有聲望之人尤以中外合辦參用洋員爲力求征信之確據對於發行債票仿取各國包賣成法以收提綢挈領之功對於經售債票人員則優給用金以收羣策羣力之效至如稽查一切賬目檢騐各項存欵均係聯絡華洋各銀行及資本家公共籌畫而後見諸施行此又確有明證者也至公債利益約有數端即就民生而論人民購買公債旣由公家撥欵專儲本息無虞稍欠且監以中外之耳目厚以國力之擔保尤爲措諸萬全其利一人民恒産必自儲蓄始購買公債即爲儲蓄最穏最便之方平時旣儲獲息金且分期購取專欵歸還化散爲整暗中獲益尤鉅其利二應交一切租税均得以債票抵納公私週轉綦便可免臨時籌措現欵之煩其利三購債無須足欵而償本則以足欵計算例如此次募欵每百元祇須交納九四而到期即以百元發還無論社會何種債權均無此優渥其利四債票例准轉賣個人需要旣可隨時活動而市面多此一種流行證劵商業收效尤在無形其利五總之此次辦法固爲便國尤在利民國與民互相維持端賴此舉斯意當爲人民所共喻以上各節希即督飭所屬邀同商會及鄉　人等詳爲解説示諭周知務使民間一律體會踴躍應募是所至望等因並函送章程條例前來除通飭各機關遵照並刋登公報外合行會同出示曉諭各商民人等須知發行内國公債一切章制手續均奉大總統親自制裁一以信用爲主監以中外之耳目原以國家之擔保籌策萬全然後見諸事實本利旣分年必　公私亦按值可抵無論社會何種債權均無如此優渥每届償本付息之票均准納糧完税　實可靠尤非他種證劵可比故取狹義而言則個人之資財得托於穏固地位取廣義而言則全國之經濟不致有恐慌景象歐美旣已獲效在前我國詎難追蹤於後幸各轉相商籌爭先應募勿徒意存觀望致悔　時是則有深望焉勉之特示 
　　其二上海縣知事洪伯賢君昨日出示云本月四日奉江蘇財政廳第六百三十一號飭開本年八月二十九日奉内國公債局函開此次本局舉辦内國公債所有包賣章程已經會議决定共計十一則亟應通函知照以資遵守茲將章程原文附寄一百份希即察收並轉逹宣武上將軍巡按使鈞鑒一面代向報館登錄廣告以廣招徠等因並附寄包賣章程到廳奉此查蘇省認籌債票前奉大部函電飭辦即經酌認票額詳擬　章詳送核示一面分行勸募各在案茲奉前因除詳送上將軍巡按使鑒考並向報館登錄廣告曁分行各屬外合將奉發包賣章程一份飭發該縣知事查收即便廣告招募以期進行一面查照前飭事理開摺詳報以憑彚辦並轉各商會知照母違此飭等因並發内國公債票包賣章程一份到署奉此除轉行各商會外合行出示曉論爲此示仰合邑人民一體知照 
[紅十字會紀事]  
　　紅十字總會總辦事處理事長江趨丹君因病辭職後暫請張趾麟君庖代茲聞該會以會務殷繁業由沈副會長於會員中遴選趙芹波君擔任會務已於上星期　會贊助一切 
　　新任江蘇齊巡按使電致該會沈副會長略謂鄰邦不幸失和延及膠墨貴會組隊救護忻感同深耀琳魚印 
　　該會救護醫隊已組織完備茲定於十一日乘新濟船出發戰地聞是日全體隊員三十餘人先至沈副會長處辭行並由滬城分會救護隊曁南市醫院全體職員設筵　　排隊公送至金利源碼頭登輪 
[救濟婦孺會籌辦工廠]  
　　英租界泗涇路救濟婦孺會前因經費支絀特假哈同花園開會籌欵計集洋一萬餘元現該會幹事何秋士君擬以此欵振興實業已規定建造廠屋一所購置織布縫衣等機延師教授俾留養婦需學習工藝前日特邀打樣人偕往江灣玉佛寺留養院將院旁隙地勘丈繪圖以便鳩工庀材早日興工聞俟工竣後尚擬延聘有名譽有經驗之女士一人充當監院云 
[救火會又受焚化紙庫之虚驚]  
　　上海救火聯合會前因關帝廟白雲觀焚化大批紙庫並不照章赴警區報告以致火光冲天警鐘樓鳴鐘報警事後方知悮會當即函致前穆警廳長傅案判令各罰洋三十元在案嗣因日久玩生寺廟居民仍有並不報告任意焚化等事乃於本年七月間由會詳請徐廳長查照前案出示公布一面通飭各警區一體遵照辦理詎前晚十二時南門内王家衖火光熊熊經警鐘樓望見疑係失愼即鳴鐘一下報警各救火會紛紛到場始知居民化庫並非失火當經派員前往查明係西王家衖蔣姓焚化紙庫有二十四具之多燒至三十分鐘之久事前並不照章赴警區報告業由警廳傅案科罰矣 
[劉署員先行撤差]  
　　南市第一分署署員劉樹棠因將張士　控車夫袁春江誘姦伊童養媳阿榮一案喝責被告軍棍二百下致被地方檢察廳長汪　孫君查知函請淞滬警察廳長徐輔洲君委任該廳勤務督察長曾永奎前往該署澈查並將劉樹棠先行撤差聽候核示一面另委督察員宋國瑞接任該署署員昨已視事 
[營産終難久佔]  
　　上海縣洪知事昨接清理江蘇全省水陸台營官地總局函開據調查員康錦榮禀稱前清提右營道字號營房有前清營兵潘　椿俞沐麟等佔住數間屢催不讓反行逞兇請即函請押還等情前來查　營營産迭奉宣武上將軍韓巡按使飭令收回業經　局轉飭各調查員遵照辦理在案據禀前情自應函請押遷除飭知該員遵照外相應函請查照希即飭令押遷實紉公誼 
[鎭守使對於圖董之詞色]  
　　上海鄭鎭守使飭知工巡捐總局長朱鈞弼云爲飭知事據中西區　董楊聲甫等禀稱盜名　保莊泉生一節除本使批以此案已據工巡捐總局具詳到署業經批准在案並於該圖董等前禀内明白批斥現復來禀聲稱盜名仰即親赴工巡捐總局切實具结仍　一紙　　是屬有意爲難本使定行嚴究不貸外合亟將原禀抄錄發閲仰即遵照可也 
[秘密賣淫之干涉]  
　　高昌廟德安里口吳姓女子素性淫蕩近竟秘密賣淫茲爲該處警察隊訪悉以製造局一帶係駐紥軍隊之地深恐勾引軍人有違軍紀業於昨日飭派警兵押合吳姓遷往境外居住矣 
[前姘夫砍傷夫]  
　　魯人張登榮與年近五　之婦人張劉氏姘識賃居滬南陸家浜石街附近袁國恩所開之老　灶樓上爲時已久詎該氏近與李廣勝私　當爲張登榮偵知突於前晚紏合劉　順等持刀捉姦李廣勝正與張劉氏在房不及逃避被張用刀連砍三下立時倒地不省人事袁國恩知肇禍端　到守望巡警將張登榮劉鳳順拘獲連同氏及受傷人解送　區三分署訊辦署員見李傷勢非輕急命解往地方檢察廳當晚經宗檢察官預審判張劉二人並張劉氏分别收押袁交保李廣勝眷送新普育堂醫治昨日午後宗君又與沈檢騐員等同任該堂察騐傷勢聞頗沈重云 
[多妻之煩惱]  
　　吳雅德至法公堂控稱商人向在青島營業於上年十一月間娶林氏爲妾現因戰事携妾來申寓居法租界内詎林氏於初八日捲取衣飾逃逸無蹤今始訪　實被某洋行侍者毛姓誘拐將林氏藏匿五層樓洋房内業已報捕前往拘拿惟毛已聞風逃逸祗將林氏提案求請給領林氏供因吳妻妾衆多故此隨人私逃現已知悔情願隨夫主回家安分度日聶讞員將氏申斥數語判交吳領回管束 
[小客棧受罰]  
　　捕房解小客棧主婦張周氏至法公堂禀稱界内向章各客棧不准留住來歷不明之　女今周氏棧中逮禁留宿少婦故解案請究周氏供以後不敢再留婦女住宿求宥讞員以其初犯從寛判罰洋十元充公 
[惡姑與蠢夫肆虐]  
　　庽居虹口元芳路三百二十三號門牌之甬人王金榮因與其母王朱氏將妻王陸氏凌虐受傷致氏於前日逃出自投濟良所求援昨由該所將氏解送公堂請示並由捕房將王母子拘案經中西官研訊之下判王陸氏暫留濟良所候核王母子各交二十元人洋並保如日後領回半年内再有虐待情事由保人各賠洋二十元以儆 
[行賄與違章並罰]  
　　三馬路一百三十九號門牌廣東菜館因深夜賣酒違背定章被老閘捕房七百六十九號七百三十八號兩華捕查見回禀捕房復派一千二百十三號華捕往查詎該館主　人左靜山行賄洋五元該捕不納據情禀知捕頭轉請公廨出軍於昨日將左傅案經中西官訊明判行賄案罰洋十元深夜賣酒案罰洋一元與賄洋一併充公 
[女孩品性不良]  
　　山東女孩蔣福生浦東女孩陳炳坤因案由公共公廨判發濟良所留養在案茲因該兩女不守所規屢次圖逃故昨由該所將兩女送廨請示判仍交該所帶回候核 
[貧病交迫之可憐]  
　　甬人尤寳南前口在盆湯弄橋畔投河圖盡由捕查見救起帶人捕房昨晨送廨請示據供因貧病交迫故萌短見並據唐家弄錦泰　器店主李某投訴尤前在伊店爲夥因病辭歇曾送至城内某教會醫治因尤染有烟　私自走出近患嗝氣貧病　憫代求成全中西官以尤子然一身無所　止判候函送寗紹同鄉會設法安置 
[送貨人追獲竊賊]  
　　甬人倪立發前日下午在北京路郵務總局門首竊取公　和寄往朝鮮京城東興隆號之花　六疋雇車圖　當被送貨人王仲 
 
 
 

Page 11

 
 
仁察　追獲鳴捕將人贼帶入捕房昨解公堂訊供不諱判　押西牢一年零三月贓交原告領回 
[傭婦不認行竊]  
　　胡益豐報告四區一分署稱被傭婦張氏竊取金戒一只現洋十九元方單一紙逃逸該　婦係項森林薦來請爲究追當由該分署傅項到案解往閘北司法科移送檢察分庭前日由項尋獲該　婦扭案請究經李檢察官預訊之下該氏狡展不認判押候偵查核辦 
[竊案移送法庭]  
　　前日有蔡鼎昌至五區警署控告張阿文竊伊皮鞋又蔣龍記控吳如興行竊銀洋李合生控周阿三竊取皮匣均經姚署長移送檢察分庭押候訊究 
[崗巡又獲烟犯]  
　　五區崗巡前日又在滬寗車站查獲私帶烟土藥丸之韋瑞之陳子强王祥興張謝氏姚唐氏周得奎王渭生張季氏楊達三等九人共抄獲烟土有一百六十八兩之多併送檢察分庭分别收押聽候預訊起訴公判 
[校長負債纍纍]  
　　大華學校校長顧振中前因虧欠房租伙食等欵被控經法公堂訊判交保限交後飭傅避匿故將保人王榮生傅案責令如數賠清後王在途將顧尋見扭控到廨押追在案昨日又有生大店主投案附控被顧虧欠木料洋十九元林根才何剛德等亦控被顧虧欠米洋等欵同求附追訊之顧供虧欠有之求請寛限設法清還判顧還押生大之欵限七天交洋林根才等附控各節候將呈詞察閲再行批示 
[合資營業之糾葛]  
　　法商尼谷老前投法公堂控稱與李少庭合做洋酒生意核算被李欠洋五百七十元向論不理請追等情判李交保限交在案現原告稱李有洋酒若干瓶推抵作價洋二百餘元尚少三百元仍請追交李供有人勸過還洋三百元洋酒作價二百元淨少一百元約日交付並無允許再找三百元之事判交原保限七天先交洋一百元到案餘欠再行核辦 
[見證供詞不符]  
　　婦人席吳氏控一千一百四十七號華捕王品廷無故將伊兇毆受傷等情詐經公堂傅訊原告偕證張胡氏上堂禀明前情並延律師上堂代表請究繼由包探朱阿巧與坐寫字間之二十三號西捕一百七十三號門差華捕先後上堂禀明原告至捕房報告後往調查情形訊之被告不認行兇旋由被告見證蔣福壽等投訴兩造爭執情形中西官以各見證所供不符遂判將案註銷被告開釋 
[婦人口角扭毆]  
　　現　　北清道夫頭目之盛毛郎家住長春坊内其妻盛馮氏　日與親戚蔡元章之妻陸氏口角起　互相扭毆盛投四區警署控稱被蔡弟子　糾同鄰居無錫阿三毆失金環金壓髮等物當經薛署長飭提一干人到案訊問一過解送司法科押候查明再行核辦 
[兜賣淫畫]  
　　無賴　　生前日在山東路向一千零零四號暗差華捕兜賣淫畫當被拘入捕房昨解公堂訊實判　押西牢三月淫畫銷燬 
[馬夫受罰]  
　　馬夫陳小生前日在西藏路駕車疾馳被二百七十號印捕查見喝阻不聽當即拘入捕房存洋保出昨經公堂傅案訊明判陳罰洋二十元充公 
[美捕房瑣案]  
　　住居虹口吳淞路之甬人胡某昨與某妻李氏因細故起置扭控捕房當經捕頭詢明斥退不理 
　　印人某甲前晚至愛而近路李某家不知何故吵閙不休由李傅電話報知捕房捕頭飭探將該印人拘送英署訊明核辦 
雜評三 
[相忍爲國（訥）]  
　　相忍爲國非美名也然吾國今日則正適用此四字奥塞以不能忍而發此極大之戰禍比以不能忍而受此極大之慘苦然彼三國之所以不忍而發者或有發之之力量或發之而有所恃也吾中國之力量何如所恃又何在乎以故對外宜忍而對内尤宜忍黨人挾其夙昔之嫌憤憤然日思破壞政府即此不能忍之心所發也殊不知今日一破壞而民國無一不破壞在内所生之破壞較由外發生之破壞中立爲尤危蓋此其機爲危機而非可乘之機不可不察也 
來稿 
[李佳白君勸中國民人保持統一]  
（譯九月九日大陸報） 
　　今日其爲吾人假報館傅佈之力以忠告吾華友消除惡感以同保持中華民國統一之機會乎外人於歐陸各方面交戰東衝西突猶以爲未足必使延及於中國海繼更及於領土是爲中國大難臨頭之第一步中國此時設不幸而又起内訌則不獨中政府必將憑其對内之力盡力殄滅之即鄰國亦必藉維持友誼保持和平之名助中政府以鎭壓之内亂一起而可見之危險旣如此不可見之危險又不知何若故凡爲華人務宜捐除其仇視當道反對政府之志而力求爲顧全大局永保國基之計也英法德俄之人民平日亦有反抗之者一遇外患則内亂之志即泯羣恊力以謀對外此皆華人目前最好之榜樣而不可不趨步者譬如外人入我庭户以相門毆自必爲家人婦子所不喜不相率而避其凶鋒便相謀而使其離去斷無以外人門毆之烈而我家人亦與之問聲相應也夫以愛護中國統一故而遂宣戰於一國爲智者所不爲若因此而與英日法俄坎拿大印度及奥非兩洲宣戰如庚子之故事政府以不堪列强侵逼故至與世界各國宣戰更爲識時勢者所必不爲中國政府由前迄今旣以對外無强固之政策故至寛假外人太過成爲世界積辱最甚之國華民當此時勢欲保未去之權利不致盡喪不得不暫爲忍辱下氣致力於克已自治之功第華人此時雖不可發其愛國之心於戰陣要不妨發其愛國之心於理論法制遇有外侮自可抉摘其非以白天下而嗚不平其有干涉侵犯内國之權利者政府亦自可以據理反對之蓋中政府雖未臻完美然亦應得人民之愛護國家遇大事苟使政府之所决定者得全國之贊成亦自足以　環球之觀聽其爲裨益要非淺鮮耳鄙人今敢竭誠首爲主張討袁者忠告願息其憤　之氣平心以察當今之時局須知袁氏之集權其目的實非爲一已而爲中央蓋非此則無以厚中央之力以備與各國交涉並擔負歷年所積之重債也惟政府之勢力旣得外人之信任臻於完全穏固之地位則各地方之自治與行政上之分權自必將漸次恢復之以收羣力之效故竊以爲今日民國之國民如有不滿意於中央因思假外力以圖破壞致國家之主權不能保存實大不如有一類之國民同一不滿意於中央而思内憂外患之亟不忍再有反對之舉動愈陷於困難之爲有眞正愛國心也今日國民之眞正愛國心其唯一之重要在止其陰謀内亂使於此而猶以内亂予外人之藉口則乘機浸入民國不難委地而盡恐中華民國之名自此將不復見於世界永爲他人所有物矣此種奇慘之禍吾人惟祝其永遠不發現也吾人又嘗爲當道告以爲今即有陰謀三次革命之舉然捕探搜殺終非至計且以公理論反對一人之舉動究不得與反對政府等視旣不必加以叛逆之名尤不應置之漢奸之列政府今日可於黨人中之具有才德者畀以政權而予其餘之附和者槪歸故土各安生業前美國南北數年之戰仇限本深然南北之勝負旣决不久而惡感盡歸消滅者遵斯道也中國雖分五族然情誼尚不甚隔　誠使悉捐舊忿共奠新基恊定一至當不易之法俾其合於國情順乎衆志由是而興實業重貿易啓文化講自由則如此土字未必無與列强並駕之日也旁觀饒舌實出苦心縱使語焉不詳言多不智然中國朝野上下不乏明人竊願採擇而共籌之以保國家於永固是則區區之所切望者爾 
 
 
 

Page 12

 
 
   
 
 

Page 13

 
 
自由談 
游戲文章 
[擬壽頭麻子質問滑頭碼子書] [  天虚我生]  
　　鄙人方於申報自由談刋布壽序以期增重聲養不　三日内自由談又有貴碼子與鄙人之新恊約六條出現舍下諸人咸謂家破人亡　在此約流涕痛哭　急莫名以爲鄙人與貴碼子確有此等秘密締結查鄙人並無此項締約何來　傅實屬無以自明用特馳函奉詢究竟有無此議望即明示以便宣布而安衆心護上(三) 
[擬滑頭碼子答覆壽頭麻子書]  
　　來函閲悉不勝駭異之至壽姓一族貴麻子實爲之長究竟曾否與敵碼子訂此恊約貴麻子豈不自知乃必馳函以詢相手方耶雖然壽頭麻子與壽頭碼子名稱旣屬不同實際亦當有别敝碼子未與貴麻子訂有此約則　吾至誠之心敢以此語代白天下謹復　 
[擬壽頭碼子聲明書]  
　　鄙人與壽頭麻子本屬同胞祖宗所遺之産本爲共有乃被壽頭麻子佔有多年近且岌岌不能自保行將爲西鄰所奪鄙人雖不　但承東鄰滑頭碼子扶助有素交誼較深爰與滑頭碼子訂立恊約不但認西鄰爲第三者即吾同胞壽頭麻子亦在第三者之列彼乃不自警惕輒復冒認此約而爲已有殊不知東鄰心目中固未嘗有壽頭麻子也則此恊約何有於彼事關影射合亟聲明此佈　 
[月蝕歌] [  詩隠]  
　　迷信迷信終不悟昏夢沉沉高枕臥共和新國此新民仍照前清一樣　今年七月十五晚　聲八點剛敲過我因晚餐正歸家信步行經大馬路忽然砲聲　隆隆令我錯　四面顧遠聽疑是手鎗　近聽渾如炸彈破行人聚首説紛紛説是黨人攻藥　街頭婦女各驚惶跳上黃包車裏坐急忙都是趕回家欲把情形家裏　旋聞有個路旁人笑對同　説緣故説是月蝕在今宵百姓家家應救護此是上方天狗星又來　這一場禍你看黑氣一圑精要把月亮吞入肚大砲小　一齊放狗聞砲聲會退步須臾仍舊放光明即是狗　吞復吐張三李四笑嘻嘻個個點頭説不　我因日間公務忙半途早覺　中餓聞此偉人發偉論算得新奇非　　我今編個月蝕歌非敢虚名　尾附願請登入游戲　　　閲報諸君錯不錯 
海外奇談 
[巫來由人之野蠻] [  警衆]  
　　一語言語言之單簡當以巫來由爲最類如病字舉凡痛　疼瘡俱以一病字了之無所分也又若心字舉凡肺肝腸胃俱以一心字丁之無所别也如此類者不可勝記故巫來由語萬難敷用於是華人之操巫來由語言者悉參以閩言或荷語 
　　二文字巫來由本有巫來由之文字狀如滿文今則古文已亡所用之文字俱以荷蘭字母依音拚合其文字已無獨立之資格且句法簡單文義淺陋故華僑之婦人孺子類多能識其字而讀其書因其文字與語言相通故學一年即可卒業 
　　三衣服無諭男女俱衣一花布單裙不着裏褲婦人上衣一對樣花布衣長與腰齊男子上衣短衫類如西服男子以花布包頭婦人以　　染齒（巫來由人俱食　葉染齒若墨塗唇若朱以爲美貌華人婦女多效巫來由裝且食　葉）無論男女皆亦　足奇形異狀有如鬼怪 
　　四飲食巫來由人之食亦以　爲主菜多煎炒旣不用　又不用刀叉以右手抓食大便則以左手　洗故傅物作事俱用右手不得用左手華僑亦多效其惡俗總之巫來由人之野蠻實有類於上古之世其智識之程度尚不知以物代手故於飲食大便俱以手作亦足以見其　步之遲其稍有文化之作用者莫不由華人輪入今則種種惡俗華人反日化於巫來由人行將失其華人之資格可不　哉 
　　五惡俗巫來由之男女於七八歳時即行婚禮其俗以剪剪男女之陰陽皮互相黏合名之曰大好事人生一世最重者此也故大好事之日親友羣集飲酒唱歌以爲樂 
　　六宗教巫來由人俱奉回教故遇飲食之時必叩首默　爲禮而穆罕默德竟不能因巫來由人之可憐佑其教民享永　之幸福地下有知能勿自愧 
詩選 
[夏日閒詠] [  拜花]  
　　薄霧醒空山驕陽炙人熱小屋敝餘涼秋花紛成列泉水在山清涇　區以别詩詞日吟哦風月相怡悦松柏　無華吾道貴存拙博奕尚不爲用心愧先哲 
[秋日懷周拜花苕溪] [  公孟]  
　　　魚風捲浙江潮尺素浮沉遠夢勞　海尚餘知已在詩　曾數幾人豪詞傅片玉周邦　誼重分衣左伯桃獨立蒼茫秋色裏夜闌遥見酒星高 
[再寄拜花]  
　　我愛周公瑾幽居隔鼓　詩名傅酒　棋局對山　小住憐分手相思付尺蹄迢迢一衣帶　繫夢魂齊 
[將歸里門留别拜花] [  介厂]  
　　一畔花前跡已蕉　郎　悴　先皤今來莫突颓唐甚對客猶能捲白波 
　　瓜山話斷兩線絲剪　開　又一時且盡過江三日　　　　　涙難知 
　　漂泊年來絶似渟偶逢　會　偏青明朝獨向吳江去楓葉蕭蕭不可聽 
　　峭帆一角指杭州燈影述　水上樓多謝主人能愛客要余歸醉每無　 
詞選 
[錦堂春七夕用王碧山七夕韵] [  東園]  
　　玉漢秋清　樓月淡曉凉時候風生看牽牛渡過境　橋成記此梧桐深院依然瓜果閒庭正燭摇銀蠟鎖　金　白板門扃篆烟凝　心字對屏山隠隠　水盈盈暗想人間石下天上搓横笑指花關夜合爭教蓮漏催明甚　多會少小别經年又訴裏情 
[凄凉犯寄懷江南用玉田體韵]  
　　玉田此解第二句蘆花深見游　深字下　多一還字注云　無還字然亦未删詞　遂沿其　戈氏詞　爲之更正故從之故人官貴施行馬平原曾共秋　金雁北來玉　南去薄遊吳越哀　聲咽倚長笛晚風吹裂　蒼蒼蘆花深處　散釣船雪　誰念馮唐老往事追思肚懷羞説空憐斷梗　　忪生　死别　　滄桑不須　瓦全玉折　　銷魂　淮古渡兩岸月 
[前調消夏吟應希社友人之徵]  
　　按　涼犯末何七仄首二字惟玉田用平曰平沙萬里盡是月戈氏謂是當别爲一體其然豈其然乎 
　　吟朋有約銷長夏南皮女　重集訪　尋　報瓜投李座　裙　高浮大白賞心處菱塘柳陌愛幽閒疏簾清　笑看一　奕　舊日延涼地　悔鴛鴦夢回蝴蝶紅羊浩劫莽銅駝涙　荆棘待譜新聲早　斷歌衫舞　甚而今海内到處盡熱客 
小説 
[花木蘭傅奇] [  天虚我生]  
　　第五齣瞞帖（續） 
　　（木蘭携咬兒同上）（木蘭唱） 
　　（雙調）（江頭金桂）（五冩江兒水首至五）纔把香廚收起正小注蘭湯盥手時喜垂　阿弟歸來到此再分與賸甘旨（金字令五至九）方愁他買藥無資倒捧個葫蘆來至説是隣家老丈仗義相施回春賽過僊島芝（桂枝香七至末）正自燒紅葉壚頭火候蚓吟時却被小妹傅呼早高堂定省遲 
　　（旦小生同進介）爹爹萬福（外）罷了一邊坐下（小生）孩兒失侍多時不知爹爹病體安否（外）差覺好些了兒呀你在外　可　得甚麽消息來（小生）不知爹爹所問何事（外）爲父前數日在外聞得近今單于作亂邊　告急却不知現在如何了（小生）爹爹不同孩兒本不敢以里巷　傅上陳　　此事方　林家老丈却曾提及説方今正在招軍　戍林老丈也　要從軍去了但不知所　確否（外）　原來如此但我　定律兵民不分爲二凡在食毛踐土之列未經輪納免役之家均須抽丁赴敵我家世襲武職况爲父尚未乞休只怕軍帖上少不得有　爲父的名字了（旦）爹爹歸田已久想主上未必尚能　及呢旣林家老丈列在從軍諒必抄有軍帖不如遣兄弟前去借來一觀以　疑　（外）這也説的是（小生）待孩兒便去借來（出介）去從鄰　探梅信來與高堂釋杞憂（下）（未完） 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
　　第十九章（續）（圈點悉仍原稿） 
　　茀蕾曰非也君雖高　推辭余當行余所當爲余固知君乃知足者不然何畢生勤勤於紡續之苦工而不謀他業哉馬儂曰誠然紡績固生平快樂事也苟一日離紡績鄙人當癡狂　　無所底止是以萬物俱失時僅紡績足以慰吾心耳茀蕾曰紡績此鄉盛業也其應用甚多其利息亦甚大　君年老矣似不宜仍業此苦工當　之以安息耳觀君容貌消瘦年已古稀耶曰鄙人善忘似五十五歳矣曰如此則尚未老也更有三十年佳福耳君不見梅叟先生老年尚　　乎檯上之金君其存放以生利耶抑將盡君之餘年以享用耶君苟善藏之不致　失雖然今君已有人助君守藏矣曰茀蕾先生鄙人茲已無恐亦不更有所望愛壁與鄙人力足守此而有餘人亦有苦業而獲如許金者不知被等作何想以余觀之未免似太多耳是以鄙人云不更有所望 
　　愛壁含情無語冷淡紅顔至此忽發其　聲曰父親乎使吾家之花　廣而且　則更妙矣語畢紅飛耳際梨渦雙圓釀雪聞之大喜以爲此正大好機會足以助吾老者遂謂愛壁曰吾愛亦愛園　乎與余意正合花好月圓時節余輒流連於小橋曲水高閣風　間以消受此良辰美景也茀蕾　愛璧語亦覺良機已至談議可始因向馬儂而言曰紅院旁　藝甚多愛璧博君歡笑者己十六年於茲矣今彼有此想諒君亦必不　惜也愛　　而且莊　不若能受艱難困苦者非工者之女也君其寄養富人家使彼安　清閒以成一傾城似國之女鄭乎彼豈合粗野之生活哉 
愛璧驚訝殊甚以爲此種議論徒理想之泡影豈能成事實者茀蕾先生何必作此荒謬語而馬儂則蹙然不樂愁疑交集現於眉目間　笑曰先生妙語聞天下用意何在悶葫蘆豈能打破哉茀蕾遂放　説曰吾之用意在是願君靜　余無子女余之産業遂無人承受余妻釀雪意欲將愛璧爲寄女余亦云然并擬納　居余家中吾　愛之當如已出庶他日産業亦有接承人矣吾知君撫養之成人費却萬般辛苦聞此語亦當含笑蓋休閒尋　無絲毫物想人生樂事也吾更知愛璧愛君必不忘故舊情時來歡笑以報　勞之恩亦君應得之酬報也余亦嘗盡力殷　爲君謀安適茀蕾固魯　者處此滿懷窘迫之際出言未免過暴無　曲使人觸感當其言時愛璧經將臂　馬儂胸覺戰　　動不可　　無片語知其　切痛苦之甚也愛璧已亦芳心鹿撞見其父悽惻之情遂俯首以温語慰之 
　　久之馬　頺聲謂愛壁曰兒其自語余不能代兒决連謝茀蕾先生及釀雪夫人盛意愛璧乃釋手進步紅顔光潤無絲毫羞　向釀雪茀蕾鞠躬而言曰敬謝夫人與先生妾不能去此妾父之愛女父妾之恩主兩相慈愛不可或離傾國傾城之女　妾萬不欲作此夢想妾亦不願離鄉間之友伴也語畢禮而退至原處置　手於父　馬儂是時側目回頭一聲長嘆亦舉手以抱愛璧一幅天倫　父慈女孝觀之令人涙下也 
 
 
 

Page 14

 
 
   
 
