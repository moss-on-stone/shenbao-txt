# 1934 - 75 - 4908592

 

Page 1

 
 
[新印各書籍發售] [  圖書集成局啓]  
欽定二十四史全書實洋五十元○欽定四史書實洋四元二角○隨園三十六種實洋五元○刑案隱覽洋七元○景岳全書碼洋三元○沈氏　生碼洋三元二角○資治新書碼洋一元五角○潘頤福　豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○　案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋○元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸曾典碼洋一元六角○何典碼洋一角五分○六科準純六套　洋五元五角○醫門法律碼洋一元○醒世姻緣碼洋一元四角○繪芳錄碼洋一元二角○　東戴紀本未洋一元五角諸君欲購者諸移玉至三馬路申昌書畫室或申報館帳房可也此佈 
[閲報紀火藥肇禍事系之以論]  
　　宙合之間自有火器而人之罹於此厄者如恒河沙數不能更僕計矣然此必於疆塲則然也西人製造火器日益精奇槍則有前門後門單響連響之異砲則有前膛後膛開花藕心之異其所以殺人者勝於弓矢戈矛奚啻萬倍禍甚烈死甚慘試爲設想其雷轟電撃之時血薄肉飛之會有不覺心爲之悸而神爲之驚者昔人言兵凶戰危而近則更覺其凶之至危之至蕃以糜爛數百萬生靈之命不過在此須臾之頃也而余謂槍砲雖足以傷人然槍不能自發其響砲不能自發其聲非火藥不能致其用故槍砲之慘烈非槍砲之慘烈火藥之慘烈也然則火藥一物可不愼之又愼哉考火藥之製分爲數種有所謂餅藥者有所謂炸藥者有所謂乾棉花火藥者有所謂濕棉花火藥者厥後則爭用栗色藥又未幾而漸尙無烟藥其爲性則愈變而愈猛其爲禍亦愈變而愈酷要之足以殺人而不可輕忽也則一乃不可輕忽者而予取予携不知謹愼致肇禍事竟罹於災是則大可異矣前日本報紀有火藥肇禍一事執筆人閲之不禁色然駭悚然罹夫火藥爲危險之物盡人而知豈新任某刺史尙未之前聞而竟携之以赴任耶亦旣携之以赴任矣當如何鄭重藏諸密室之中以免不測何携入公館卽安置於帳房中不知小心竟若是耶司帳之某　友旣知帳房藏有火藥則宜將一切引火之物屏勿使近何尙從容不迫爇炭烹茶致火星飛墮火藥桶中肇此飛災之事耶尤不可解者火藥係屬禁物非軍營中人皆不得儲新任某刺史固使之治民而非使之治兵者何來火藥二桶携帶至任因思硝磺爲製造火藥之用私販私售猶且嚴禁吾不知刺史之火藥果從何處得來歟且藏之亦有何所用歟欵圑殊不可破而當日之罹於慘禍者一幕友一公子一家丁皆屍骸不全慘不忍睹嗟乎是非所謂刦數乎此外更有受傷者七人傷重者三人一息奄奄性命難保而贊化宮正殿則已悉成灰燼磚瓦椽柱飛舞滿天幸刺史居於後進雖受虚驚尙無所恙否則不堪設想之禍刺史亦已身親之矣豈不險哉獨惜三人者遭此无妄之災死於非命而餘人又復焦頭爛額肢體傷殘雖無多人已覺惻然可憫使當日者刺史能不携此危險之物則何至以一時蔬忽肇此災殃又使刺史能知其危險而愼密蓋藏則何至以戒備稍疏釀此巨厄噫火藥非尋常之物也而乃任意取携任意安放視若無睹漫不經心此雖不皆刺史之過然刺史苟能早見及是則何尙有此禍事哉吾是以不敢於刺史專其責而亦不能謂刺史絶無咎焉雖然此猶小焉者也其爲患最之大者莫如火藥局往往設立於城鎭繁巿之區儲藏不知愼寗一旦猝然震發患不及防玉石俱燬浩刦同遭黎民何　罹此茶毒曾憶咸豐九年二月長沙城中火藥局失愼附近二三里居民無有得免者是年秋山東火藥局又復失愼震陷十餘里死傷遍地其有姓名可查者四千餘人同治六年武昌城内二火藥局同時被焚火藥及硝磺數十萬斤悉付一炬居民死者數千人平地陷百餘丈光緒十年十一月廣東佛山鎭火藥局失事焚去火藥數十萬斤燒斃工匠一百九十餘名居民之死傷者亦甚衆十六年九月安徽伏平府城内火藥局忽聞　然一聲駐局之營兵工匠皆悉數化爲烏有遭害者數百家十九年五月廣東省會城外火藥局不戒於火附近鄉村均被其患此前事之已見者也　叔耕京卿嘗羅陳其事聞之於朝擬改建火藥局以重民命今各處尙未盡從可危可險之事孰甚於此余是以達類及之知大之爲前年各處火藥局之事小之爲前日某刺史之事變生意外欲避無從天下至危之事無過火藥可不愼哉可不愼哉 
[土希近事]  
　　數日前泰西時有電信述土耳其國之奉天方教者時時滋事刻又在克拉脱島殺害希臘教中人事聞於希臘朝廷急調水陸各兵前往保護且意欲久屯於此不肯撤回土耳其家國恐此島日後被希人所奪因之嘖有煩言各國　從此大動干戈靡有寗宇因之各調兵船互相環伺并每國輔以陸師六百人旣而各國水師提督相與聚議擬立克拉脱島爲自主之國希廷尙未允許不知以後若何也 
[俄日立約]  
　　廣州省城博聞報云俄日兩國因高麗事彼此立有約章四欵於去年西六月九號經在俄國舊京木司哥城畫押一俄日合力使高麗撙節裁革爢費支收數目當設報銷册如有與外國告貸俄日從中調處二高麗税務聽兵自理俄日不干預所有兵差雇用土人以保地方三高麗電綫仍照舊由日本辦理以便通傳惟日後俄人欲在韓城設電以達俄境亦舞不可倘此兩國電綫高麗國家願出資購回亦聽其便四以上數欵如有爭執之事俄日二國可請秉公人調處 
[派員申賀]  
　　新加坡　報館得日本來信云日廷現因英國君后雜多利亞踐阼後六十年舉行慶典是以派山縣有朋前赴倫敦申賀按山縣氏卽去年赴俄慶賀加冠之副使今又派赴英國充當正使意者其才長專對者乎 
[刑訊逃軍]  
　　逃軍吳德裕由平湖擒獲押解松江前已兩誌本報矣兹得松江采訪友人來書云本月某日署松江府陳蓉曙太守委署婁縣姚仲頤大令赴府轅提吳至案謂爾當日旣已犯案充軍面部刺有兇惡棍徒烟瘴改發字樣允宜格外守法乃曕敢中途逃脱抵家後非惟不自改悔且又到處恣横　噬懦良并串同各處私梟開塲紏賭今日已知罪乎吳供稱小人在途脱逃自知罪戾歸家後實緣吸烟成癖無計營生不得已而紏人聚賭以博蠅頭然第小試其端萬不敢大張旗鼓其他不法事實非小人所敢爲大令謂爾日向賭塲中每樹索　二百文此事久有所聞爾尙思諱飾乎吳供稱小人家附近處每有人團聚賭博時或贈小人烟酒之資若他處則雖一文錢亦不敢受大令訊以私藏軍火一節吳供稱小人雖係鄉愚亦知軍器重大安敢私藏大令詰以爾在平湖被擒時明明奪得手槍洋槍等兇器何得在此抵賴不承吳供稱彼等捉拿小人時皆仇視小人希圖上賞蓋據以爲箝制之計始可斷送小人之頭顱耳大 
 
 

Page 2

 
 
令怒其狡獪叱令鞭責二百下復諭曰爾於軍器一項终須略認些微吳堅執如前總不承認大　乃慰諭再三略謂常俟本府大人禀詳撫轅將爾從輕辦理爾在獄内務當安守本分不可　意妄爲吳唯唯遵諭隨經公役曳返囹圄中 
[疑圑未破]  
　　命案存疑巳登前報兹得松江采訪友人來書云死者徐阿小浙江定海廳人徙居金山嘴恃煮海爲生涯其妻徐王氏原籍平湖雖粗服亂頭别具天然姿致而金蓮兩瓣點地弓弓尤足令人魂消眞个也顧性極悍河東一吼人不敢攖其鋒本月初九夜據稱有盜聚　六人刼取資財圖姦不遂遂將徐毒毆斃命徐父某亦被毆傷至初十夜忽有南山人於一峯於紀林陳二和湯火異周庭繼駕舟貨席錨忽溜去尋覓無跡路過此間致裉汛弁擒拿押解華亭縣署縣主葛明府略加詰訊隨帶同仵作書役鳴騶而往騐得徐頭顱有木器致命傷一處徐父頭面手指亦受傷夷訪之附的人家云不知有盜刦情事惟悉於等素在海濵出入均有身家乃於返署之次日提集案中人研鞫倪侯諸圖董具禀環訴略稱於等素來安分守業决不爲非是以歴訴情由願廿具保明府覽畢傳訊徐王氏訴稱是夜被刦衣服二十餘件並堅指二於圖姦斃命等情明府謂爾夫固死於非命但於等已有董事來保諒非不法之徒爾莫非黑暗中誤認乎氏堅稱辨認詳明决不悞指地保所禀相同明府乃諭氏曰爾夫之死固極可憐但决非出於於等之手本縣當多派差役赶緊嚴緝正兇可也氏乃含淚具結而退連稱求大老爺伸寃明府又以於等五人似非淫兇之類爰交各董保去告以此後如緝得若輩果有不法事情仍須責令爾等交出各董一一應命於習晨帶於等而回 
[豫章試事二志]  
　　江西采訪友人云提督學政黄吉裳宗科考試南昌府屬各題前已錄登於報某日試一等生員題獲乎上有道三句詩題未詳選拔貢生第一塲題卽之也温二句顔罰曰舜何人也予何人也有爲者亦若是上丁命樂正入學習舞釋菜解選拔貢生第二塲題問古者守在四夷初無防邊之説邊之設防始於何代趙充國上屯田便宜十二事能條舉否傅介子常惠鄭吉諸人所屯之田在當時爲何地在今日爲何名北庭都護府置於何時吐番會盟碑刊於何人李世勣討薛延陀蘇定方征沙鉢羅經略若何錢若水備邊五策李綱防禦三策籌畫若何他如舟師有樓船戈船艨衝舭　之名火攻有噴槍神銃一窩蜂震天雷之號風信有翼軫畢箕之騐地勢有沙磧島港之殊此皆詰戎者所宜講求諸生志在匡時盍臚舉以對以古爲鑑論賦得蘋風輕翦浪花時得輕字五言八韻調覆南昌新建童生單號題非不高也雙號題非不深也調覆　城進賢奉新童生單號題上老老雙號題上長長調覆義寗武寗靖安童生單號題不達雙號題故達貢監錄科題盈科而後進賦得春雨如膏得春字五言八韻某日發拔貢榜南昌府學黄雲勉龔延渤南昌縣學李道賡新建縣學夏承慶豐城縣學楊宗翰進賢縣學朱益年義寗州學張啓明武寗縣學葉潤藜奉新縣學宋名璋靖安縣學舒恭瀼 
[天竺香巿]  
　　杭州訪事人云去歲銀根緊仇拆息甚重各項生意均多虧折而以布業爲尤重緣六月間下城聨橋直街新開二鋪一曰仁大一曰昇大同日縣牌爭以賤售爲招徠計開巿之時雇用淸音蟬聨半月之久費用甚鉅是處本有布莊四家惟忠淸巷口西首之三和爲最小當時上下城各店均以新店如此不得不隨時放盤以致年终結算無不大爲虧耗三和力不能支當卽閉歇至正月間仁大亦因存本盡蝕外尙虧欠莊欵遂將此店頂與他人接開昇大本錢亦屬不敷尙欲勉强支持而外强中乾久爲外人所共悉至本月間各莊催取欠項各戸晥提存欵一時不能支持將店收拾邀人理説儘店中所存貨物生財公攤償欠大約不過三四折光景其餘若錢莊綢縀靴鞋估衣等鋪新正以來停止者不一而足通衢繁巿空屋甚多亦可見巿面之每况愈下也○俗傳二月十九日爲觀音大士誕辰杭州上天竺法喜寺於此月間香火極盛各鄉村及嘉湖蘇申之佞佛者輙雇船來杭進香自本月初起帆檣相接魚磬聲喧松木塲一帶赶趁杳巿者店鋪如林無不大占利益所有香船須由拱宸橋迤西而進鄉人經此以新設租界輙欲登岸游觀租界委員深恐香客不諳例禁特派差役在路口攔阴勿令闖八租界致肇事端亦省事之意也○浙江提督學政徐季和宗師去年舉行科試以文風不振各屬多不敷取進之處奏請缺額蓋爲勉勵士子起見及案臨各府正塲照額取進提覆時有文理筆迹不符者卽行扣除懸額不補考試杭屬後復奏請以所缺之額皆係恩廣請留入下届補足當奉諭旨交部核議現聞禮部議准是以欲採芹香者無不中心歡悦各自磨厲以須也○本月十三日致祭文昌十五日致祭武聖現奉牌示均由撫憲主祭社稷兩壇則委藩憲代祭○浙省郵政局現巳開辦往來信件仍由掛　民局收遞匯打總包交郵局轉寄照章完納郵費所收信資除繳郵費外大有利益較之往常不啻倍蓰惟寄銀洋在十元以内尙肯携帶多則須由錢店匯寄至衣物等件則一槪不寄故居民鋪戸終嫌不便也○某公子者年未賜冠家住板兒巷其父曾任福逢某縣公子與　秀才引爲知己而無酒德每醉輙肇釁日前與二少年在大井巷聚豐園番菜館豪飲沈醉而回復至淸河坊某烟館飽餐烟霞之味吸　堂倌索取烟資公子瞠目而視曰汝豈肉限不識我耶其錢改日來領何用饒舌爲堂倌不允公子大怒舉手欲批其頰堂倌亦不肯　　作一圑兩少年從旁相助卒以烟館中人手衆多公子等寡不敵衆致將衣服扯破頭面均受微傷經人勸散始得鼠竄而去後公子以遭此搾辱愈思愈愼因至保甲局呈訴局員立飭差役將烟館主提問申斥一番命其至公子家負荆謝罪至扯破衣服因館中亦有毁壤物件兩不賠償并謂公子曰汝本宦家子弟至彼吸烟殊失身分况此事釁由爾起尤屬有玷先德嗣後宜痛改前非弗冉恃勢公子乃唯唯而退 
[洛伽禮佛]  
　　寍波訪事人云郡城北鄉壓塞堰東嶽廟每逢二月間奉東嶽大帝曁王天君出巡是會係鄞慈鎭三縣人舉行卽向稱永昌會是也聞今歲定於二月廿一日祭旗廿二日出殿廿三日先巡江北岸一帶廿四日巡鎭海白沙等處廿五日巡慈溪樟橋等處想届斯士女如雲必有一番熱閙也○食物　貴柴每　價漲二分米因來路稀少價亦有漲無跌豆油靑油存貨不多每擔仍十元左右豆麥價亦漲二分猪肉每斤一百七十八文鷄鴨之　無一不貴卽蔬菜等亦因天氣寒冷價昻異常制錢現雖加增每洋一元亦祗換大錢八百七十文錢串仍屬短絀小民將何以爲生耶○浙江提督陳軍門濟淸日前乘某兵輪船赴閩謁見制軍旋於月之十六日回署提標各營員弁均至江北岸碼頭列隊迤迓 
[秀語奪緑]  
　　嘉興采訪友人云本月初二日俗傳爲土地神誕益昌永布鋪主紥就烟火未經然放以致好事者滋擾不休此已函登前報矣事後秀水縣金邑尊限令　　拘獲滋事者數名升堂研訊内有三人供認從中阿附乃叱令各笞責一千板荷以巨枷發往北麗橋犯事處示衆其餘無干省釋並略罰益昌承銀若干以充善舉當晚有某號砲船哨弁卲君在塲彈壓人衆蒼皇之際失言冐瀆邑尊近爲統領所聞將差使開去諸紳董咸設法挽留不知能如願否也○仲春時節輕寒輕煖忽雨忽晴晴則淡雲烘日春意盎然雨則黑雲壓天東風似翦説者謂似此天時不正不特居民易感疾癘且恐來牟未能暢茂發榮也○嘉興縣屬馬王塘橋板橋疎柳掩映鳧茨數糘臨水自成村落頗得天然畫意某日河中忽浮起男屍一具經人撈置灘邊至習日無人爲之收殮乃由駐防砲船哨弁約同鄉保殮瘞義阡○近日米價稍廉餘物如前昻貴洋銀兑價仍短小民謀得升斗米幾如蜀道之難無不雙鎖眉峯怨老天不與人方便云 
[彝陵錦字]  
　　宜昌訪事人云新年以來所到南米船甚多各州縣及川省之採買米糧者紛至旮來絡繹不絶日前四川雲陽萬縣等處來宜買南米之船多至十　號不日卽可運入川矣前云禁米出境兹恐飢民滋事故由各路裝連前去快利輪船於初一日抵宜運到興山平糶米五百石卽於初三四日裝往興山　有一千餘石由漢口雇民舟裝運來宜行至調關左近以水淺載重艱於行駛恐反遲誤已折回漢口或由 
 
 

Page 3

 
 
輪船運宜或由輪船拖帶想不日卽可裝上也○宜昌城内現米無多而飢民甚衆平糶局每日約發米二十石每人只准二升貧民爭來買米擁擠不堪多有傾倒者目下米旣無多又無别處可以籌欵止此一杯水安能救一車薪之火耶况現在川中以及歸巴深山之處逃荒難民來宜者極多地方官恐聚集多人宜地米不能發派差雇坐民船送往湖南安插想諸窮黎各有適彼樂郊之詠也○川中派人來宜買米以致米糧陡貴貧民欲謀升斗愈覺其難現在巿價每石又須五弔數百文將來不知伊於胡底値此靑黄不接之際各處呼癸呼庚當事者其亦有平價之法耶○江水平靜掛旗之船均於此時載運貨物入川無日蔑有去歲倒山河下各掛旗船皆須撥貨起坡是處竟成一巿塲食力者流均在彼挑貨以贍其身家未始非上天好生之路也○新年以來天晴日朗至二月初三日天忽隂雨夜大雷電初四日白晝微雨入夜雷聲較初二日更大至初五日則已紅日高懸矣 
[漢皋解佩]  
　　漢口訪事人云聞俄國派駐漢口領事官某君知照江漢關憲蔡毅若觀察著飭地方官從速移購英五馬路後之十大家一帶民地拓充租界振興商務想今歲當開工矣○巨竊張某具飛簷走璧之能歴年以來案如山積第累釋累犯終覺南山可移而此性不可易前二年因在漢滋事逃竄於外嗣在某處又以盜案事發拘坐囹圄感染時疾勢甚危殆家人遂得具結保釋回漢詎料國法雖寛而惡貫已盈終難漏網旋甫及三日竟爾命返黄泉受害者聞其死猶以太晚爲恨噫嘻死有餘辜人顧可不勉爲良善也哉○漢口自通商以來洋務日盛一日我華人之有志者父誡其子史勉其弟相與拜從西師學習語言文字故英文書館已日益加多則願安承教者更有日不暇給之勢惟子弟總當以中學爲主以西學爲輔庶二者兼收其益可爲國家有用之材否則僅足爲通事買辦而已寄語從事西學者尙其勉爲遠大焉可○總辦武備學堂及營務處廣東候補道王觀察兹奉兩湖總督張制軍札文飭兼督辦紡紗局事務巳上院禀謝矣○漢口龍王廟以下江岸失於修理不免東倒西歪旣爲水防之害又爲行人之憂當此河工開辦之時興修隄岸亦一美舉也當軸者其有意科○調署江夏縣徐性臣大令漢陽縣薛誠伯大令俱奉善後局憲札委會同總理武昌官錢局事務已上院禀知矣○漢口達盧溝僑之鐵路説者咸以通濟門外爲發軔之始是處沿途荒地向日無人顧問者將來可以待價而沽矣○鄂省潛江縣之堤工業已舉辦執役如雲工程浩大非旦暮可以竣事若不駐勇巡防難免無滋擾之事上憲因調駐防其營前往彈壓刻已拔隊目途矣 
[邗上官塲紀事]  
　　揚州采訪友人云兩淮鹽運使江都轉曾於上月赴金陵省會謁見兩江總督劉峴帥事畢後於本月初旬某日禀辭乘舟京道嗣以下關風阻因繞道至十二圩總棧暫駐襜帷及聞前江海關道黄幼農觀察奉太夫人靈柩回珂鄉行抵京口爰揚帆而往叩奠江干至十二日午前始克旌旋邗上○揚州府沈碧香太守久擬赴省一行祗因公務紛繁未克就道至本月十二日邕命駕出城鼓棹赴白門叩賀劉制軍年禧闻稍覽六朝山色尙須折赴麋臺鶴巿小作句留也○江都縣童大令因事赴省本月某日鳬鳥回揚初十日甘泉縣程大令又買舟赴省 
[上海官塲紀事]  
　　江蘇藩憲聶仲芳方伯由金陵謁見制憲附坐招商局江孚輪船於昨日十二點鐘抵埠滬上印委各員皆躬詣舟次翹迓如禮方伯旋卽登岸命駕進城至關道署拜會劉康侯觀察晤談良久然後興辭而出並悉方伯之太夫人等亦已蒞滬矣○浙江糧道鄭觀察將於日内到滬開辦浙江糧米上海縣黄愛棠大令巳飭辦差人等在碼頭准備恭迎矣○上海厘捐局提調王司馬毓坪業奉上憲調委蘇省牙厘局事務所遺上海厘局一差委譚太守泰來署理昨日太守由省抵滬旋卽入局視事本城各當道咸往道賀 
[兵船抵口]  
　　近日有一和國兵輪船游歴東方順道來滬因船身甚大不能駛入浦江是以暫就吳淞口外下碇俟浦潮盛漲尙須駛抵申江也 
[日船肇事]  
　　前日有一日本輪船駛入滬江在中流下碇時適潮水漸漲船忽轉身水手未及將錨練收回以致誤碰英國帆船格楞麥根霽船首成一大洞日本船右肋亦受損傷大約兩船皆須入塢修整矣 
[擬徹印捕]  
　　因雨梗令已紀報章兹悉當時各印度巡捕咸荷槍至麥捕頭處麥捕頭詢明一切卽偕好副捕頭向工部局首董禀明情節嗣是道路謠傳有將各印度捕悉行撤去之説然昨午見有頎而長者依舊沿街得得若是則此説似出無因也或曰工部局首董將於下禮拜四五兩日會同商議始定從違 
[緑廠被焚]  
　　美界火警昨已略記報端兹又詳加延訪始悉起火者實係楊樹浦第二十六號門牌怡和繅絲廠前晚有小工頭甲乙丙三人在棧後烘焙絲頭十二點鐘時爐火太旺以致蔓延霎時間直上炎炎不可嚮邇三人見巳肇禍啓戸奔逃棧中人聞有嗶剥聲急起取水噴救捕房雖亦鳴鐘報警然救火會中人並未驅水龍往援加之飛廉氏大肆淫威以致火勢益狂無從抑遏直至昨晨六點鐘後祝融始力竭而回計自浦灘以迄馬路邊棧屋二大所均日收拾凈盡惟剩大烟囱一具宛如魯靈光殿之巍然獨存云 
[舁神出會]  
　　本城大南門外有老高昌廟每逢二月令節由各會首選定日期舁神像出遊循俗例也本年會首擇於昨日舁神出廟遊行巿肆間除尋常旗鑼傘扇外有冲風灣號等類及扮作蕩河船三十六行沿途彈唱而行觀者人山人海頗有萬人空巷之勢 
[四婦擒賊]  
　　禮拜四卽本月十六日之晚約七點鐘時有一靑年西婦行至英租界圓明園路忽一人自後奔至將兩手緊持西婦固膂力絶人者一轉身突將其人擒住隨大聲呼巡捕呼之良久不見巡捕到來其人用力一挣脱身而逃西婦乃赴巡捕房據情聲訴請卽緝拿補頭頷之 
[薤露雙聲]  
　　前日下午忽有屍骸一具浮至外虹口耶松船廠畔浦中視之年約四十餘肋邊有微髭身穿元色布棉袍科頭跣足似是失足墮河淹死者旋由水巡捕船帶往浦南咨照救生局撈置岸邊備棺收殮○浙江寗波府屬某邑機器匠王會生挈眷僑居虹口新記浜路第四百三十一號門牌前署曾被機器軋傷兩手經西　將十指全行截去致成殘廢衣食難謀素藉其妻某氏女紅資聊以餬口然所得無幾時有　飱不給之虞前日偶有違旨以致爻占反目氏愈思愈忿竟背地自經迨王見之已無從解救遂致幽魂一縷投入枉死城中聞昨日尙未置備棺衾未知母族到來能免一番唇舌否也 
[斥革局差]  
　　總巡局差王慶一名因不善辦公且有舞弊等事經鍾壽百明府訪悉傳案大加申斥當堂革除卯名不准更名復充以示懲警 
[讞員停訊]  
　　昨日江蘇藩司聶仲芳方伯蒞滬淸晨英界讞員屠興之别駕至小東門外招商金利源碼頭迎迓無暇升堂治事因函致德繙譯官并飭知英美租界各捕房暫停讞玫 
[當票存留]  
　　長茂酒店學徒在途拾得公泰典當珠票一紙爲鄰居胡正泰紙紥店夥某甲攫去向公泰轉票售與某洋行中人得洋二十元不肯分肥互相爭論爲包探查知帶回捕房飭傳某洋行中買主到案詢問買票屬實惟不知何人所失捕頭命將當票存留捕房待失主認領 
 
 

Page 4

 
 
[上海縣署瑣案]  
　　升科局許太守寶書送盜賣漲灘之干蘭坪龔少興等至縣黄愛棠大令屢次訊問將干等收押在案前有干心田者役案願將蘭坪保出大令以與蘭坪同姓未便准保後朱滋植又願將蘭坪保出大令准之著交朱領去龔少興亦經人保去案則尙未訊結現在黄大令屢催覆訊干等竟置之不睬延不到堂大令大怒爰於前昨等日飭差將作保之朱滋植及干蘭坪龔少興一併限日拘案以便訊究○蘇婦金王氏控德祥質鋪執事人陳步鰲霸贖珠翠由英界公堂移送上海縣前經黄愛棠大令訊供飭令陳步鰲准金王氏持票往贖陳抗違憲諭仍不入贖故前晚大令升堂將是案覆訊據金王氏供前蒙訊斷小婦人卽往贖取陳仍不交出爲此具禀請准給領陳供因沈林祥周鶴汀等二人延不交洋故不入氏贖取現求將沈周二人之斷洋追給准氏將各物贖取呂長榮投案供稱質鋪實屬非是去秋在捕房查見有賢字號珠子一百廿五粒當往贖時珠子忽然不見顯欲圖呑且伊甥孫鹿明私將氏各貨轉押他處皆屬不合情理求請明察沈林祥周鶴丁二人一味苦求大令得供斷令陳步鰲遵前斷速將貨物放贖呂所供之珠子並無實據不能准理沈林祥周鶴汀各責二百板押候限十天將洋如數繳案如再遲延定行嚴比陳步鰲當堂具遵斷切結兩造唯唯連聲而退○裕源紗廠送沈福全至縣前經黄大令訊問前晚又提覆訊沈福全供寶山縣人年二十有三在裕源紗廠爲小工此次廠中執事因小的行兇肇事故送案下共實小的素來安分不敢胡爲實被誣指求察大令訊得沈福全刁不供認著鞭背一百下再責一百下交差候核 
[美界捕房紀事]  
　　浙江寗波府屬某邑人馮阿福之妻某氏忽於前月杪逸去無蹤至前日始遇諸虹口吳淞路見其與素識之徐阿芳同居登時怒髮衝冠喚巡捕拘入捕房訴明情節捕頭令自赴英界公堂禀請伸理○竊犯陳阿三屢經解送公堂禀請屠别駕懲辦不意釋出未久又在西華德路一帶東張西望似有圖竊情形包探見之拘入捕房嚴行盤詰始知實未犯案遂告知捕頭從寛辦理○廣東某邑人區阿德夙患瘋癲時發時愈昨日潛奔至北蘇州路手舞足蹈滋閙不休五百十一號巡街捕恐肇禍端拘之而去捕頭令解送公堂禀請屠别駕妥爲安揰○江北某邑人季桂華章阿三王布鶴同在虹口老公茂紡紗廠作工昨日午刻偶約本邑小工某甲至某茶寮啜茗一言不合突啓爭端口角之餘互相毆扭甲羽黨甚衆以致季等俱被毆傷頭破血流同時倒地茶肆主見禍己釀成急喚三百七十二號華捕至將季等舁送捕房捕頭令送往同仁醫院救治並令各探捕查拿行兇人務獲解辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　瘋人李阿來向在某洋行執役停歇後他鄉落魄抑鬱無聊以致如醉如痴日在三馬路中指天畫地昨爲築號巡街華捕所見帶入捕房轉解公廨屠别駕飭暫行看管候備函送請果育堂醫治○徐子雲卽徐譜笙控其妾郭氏不端并牽涉妾母郭王氏及楊阿五並前辦是案之差役某甲前晚屠别駕飭差逮案訊供差役禀稱小的奉諭傳楊遍尋不獲别駕頷之徐訴稱職員係浙江紹興府屬某邑人曾納郭王氏之女郭氏爲妾旣而不安於室與楊私識捲物而逃當時曾投控案下蒙公祖斷令將氏交人保出由其母具領不准再在租界中逗留豈知其母竟串差朦領依然與楊同室而居查郭王氏在治下開設野鷄倡院氏時時出入且楊言欲與職員爲難郭氏供稱小婦人前蒙恩斷給母親具領回鄉現因此事尙未了結故暫出傭工前確與楊有私目下並不來往郭王氏供稱前者大老爺前將女兒斷給小婦人領回並無串差朦領情事惟徐並未出有身價實是先姦後娶現在因勒索不遂致以穢語相誣甲供稱小的在大老爺案下當差已歴十餘年不敢有悞公事别駕飭將楊赶緊提案復訊核斷郭氏交郭王氏領回 
[法界公堂瑣案]  
　　公館馬路長順押店被已歇店夥居佩靑竊去金表金練金戒指等物又竊得摺子一扣向源茂錢莊支取洋銀四百元期票銀二百兩寄存祥春里野鷄娼婦金小寶處置備衣飾擬往蘇州嗣被店主查悉將居扭送捕房解經鄭大令訊供候補提金小寶到案訊核昨禮拜六堂期包探將金娼提到並吊到衣服洋銀及在押之居佩靑一并解案請訊適蘭譯另有要公由鄭大令升堂獨判金小寶供避客寄存洋銀三百元置備衣飾欲娶小婦人爲妾傭婦處先還帶擋洋三十元其餘置備綢縐衣服及金飾洋貨等物尙餘洋一百廿九元現已交案原告葉修甫金元之禀稱除交到外尙少洋一百三十八元金練一根求嚴追比查核金娼所備衣飾不値所報之價有意高擡以圖侵食大令著逐件估値如其不敷責令金娼補足歸還失主居佩靑限卽日將金練及洋一併交案延干追比金娼一併還押原告斥退○陳正大皮箱店内聚賭被包探拘獲各賭徒解經鄭大令訊供候提店主陳正全到案再核昨日堂期包探將拘獲之賭徒林嘉生張桂林徐承堂周金海朱壽福朱錦山奚德全及代金竹山之金寶寶冒稱執事之李太榮一併解案請斷據朱壽福朱錦山同供素來安分不敢賭博是晚適在丹桂樓搖會回至皮箱店門首實被悞拘求察林嘉生等各認賭不諱惟求恩典大令以李太榮有心朦蔽著押候交到店主陳正全罰洋三百元金寶寶擅敢頂替希圖朦混著押候笞責二百板交到金竹山判罰林嘉生張桂林著各罰洋三十元徐承堂周金海朱壽福朱錦山奚德全著各罰洋二十元押候繳洋釋放○小東門合記魚行孫厚卿日前投公堂呈控楊吉卿欠洋二百八十餘元圖賴不還鄭大令准詞飭提到案昨日堂期包探將原被一併　案請訊質之楊杏卿供孫與兒子股開魚行資本已經折盡反稱欠洋孫呈到帳簿大令閲視謂旣有帳目理應歸還楊曉曉爭辯大令謂有帳憑豈容圖賴著押候嚴追○潘承開控餅攤主馬阿根私將伊妾誘逃並捲去衣服物件將餅攤轉售與同鄉人夏洪發爲業請提夏到案著交　阿根嚴追大令准詞飭提到案昨日堂期包探將原被一併解案請訊質之夏洪發供與馬阿根同鄉本年正月間馬將餅攤盤與小的接開出洋九元大令問馬阿根現在何處供稱盤頂之後卽往胡家宅某茶館門首明巧所設之餅攤上帮夥現回丹陽大令得供飭探帶同出外至四馬路胡家宅查明禀復核奪原告斥退著自行尋緝○包探禀稱陸陳氏向住英界爲乳娘度日其夫與聞計氏認識將五齡之女孩一口寄與聞計氏處嗣往領回掯不肯放報捕拘案請訊質之聞計氏供出洋三十元向陸陳氏買來大令以無憑據無從核斷著交其母陸陳氏領回自行理處○盛京輪船司事吳吉洲家有婢女彩英日前迷失路途爲巡街捕帶回捕房解經鄭大令訊供飭傳家屬領回不准凌虐詎料領回後甫一夕復又逃出昨日堂期又經巡捕解請安揰吳投案具領大令將婢女申斥再三交吳領回管束 
[邗江官報]  
　　二月初五日通分司金分轉兆槃公幹抵掦監掣寶司馬委隨辦總局文案正任臨興場沈　尹禀到○初六日甘分轉樹勳由省公幹回○初七日孫　　　炘銷南鹽誀龔鹺尹照琨到南鹽誀差豐利場陳鹺尹禀辭甘分轉辭回通屬差次 
[上海陳家木橋電報　總局内籌賑公所經收湖南義賑第十一次淸單]  
　　王慶豐爲妻陳氏子基衍求病速愈洋十元○又蘇州恊賑公所宋培翁來第三次王龍构求病速愈洋十元○又漢口電局經募寶記不留名二戸各助洋三元復來享姚義興不留名無名氏義通祥五戸各助洋二元不書名永昌和廣裕源廣利和泰昌茂昌無名氏泰記茶棧八戸各助洋一元○以上共收洋四十四元正 
 
 
