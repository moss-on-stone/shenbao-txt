# 1912 - 161 - 4914126

 

Page 1

 
 
評論 
[民國之眞精神（寒）]  
　　民國之眞精神卽民主政治之眞精神也　　民主政治之眞精神卽政治之責任非　　僅自政府負之人民亦共負之也 
　　當此危急之秋我全體人民當如何旬月以來風雲日亟借欵屢議而屢梗兵警愈傳而愈廣憂國之士私心竊歎亦祇袖手旁觀以坐待亡國之慘禍而巳其一部人士則又以吾國呈此現象乃政府冗關無能之過於是嚴責政府不稍寛假使强者不安於位弱者畏難而退國務一席竟去之若浼焉政界之現象若此誰之過也記者曰此種現象自倚賴心與無責任心而成亦自個人不知與國家全體有若何之關係而成也議論多而責任少方之易行之不易也即行之尚易行之而有效仍不易也今執政者不能滿足乎人人之心其勢則然而攻之者乃有辭矣然欲弭攻之者之口無論舉如何之人才以承其後恐仍萬無滿足人心之理也此其弊在人人有倚賴心在人人無責任心在人人之心理無不與民主政治之精神相悖故 
　　銀行圑之借欵條件識者無不知與吾國前途之發達有所妨也即當局者亦何嘗不知磋商再四條件依然何也吾國内容外人知之最悉堅持之不患吾人之不入其彀也且吾國財政之信用不足施設之方計畫之規皆無所取信不能咎外人亦不能咎當局也故救國之責昔日皆以政府負之成則政府之功敗則政府之罪而今非其時也今日與昔日異 
　　國體已自君主之國而爲民主之國矣民主政治之特異在國之人無不習知政治平時以一般之意見播爲輿論使政府知所取舍一旦見之實行則國家政治上之一切問題以投票表决之此所以一般國人於政治上有切密之關係也與專制政體之下之人民仰息懾伏於一飲一啄之外無所知其懸絶之途殆若霄壤我國民如此其何擇焉　 
　　民主國之國民旣以不倚賴爲原則則政府當外交之衝國民亦不可不有所施設以爲政府之後援俾外人知吾人民之實力尚足以自持亦以見吾人民當喪失國權决不肯率就範圍也爲政府者盡其力以磋商爲國民者亦盡其力以措施各視其力之所能及者以達其衛國之目的焉不相倚賴而終相救濟使熱心於國家問題而共負其責任則民主政治之特色也 
　　輿論之喧擾每足以製政府之肘使成功少而敗事多焉此風其不可長也以民主政治而趨於極端或亦不無此弊顧民主政治之趨於極端者莫美國若輿論勢力之喧擾者亦莫美國若有時决裂紛爭或亦有各爲風氣之槪至一旦重大問題發生則全國之主張皆爲一致以無倚賴心故不敢聽之於人以有責任心故不敢有害於事民主政治之眞精神即在於此吾國當外患内禍交迫之時以爲國家存亡之責由政府負之非吾儕所當過問或僅僅指斥批評之一若國家存亡之責無與於巳然是楚固失而齊亦未爲得也我國民其亦可以知所自處矣 
要件 
[財政部商訂借欵與各國銀行圑往來函件]  
　　一五月一號銀行圑致財政部節略大總統及匯豐德華匯理美國銀行圑各代表於三月九日交換函件關於中國借欵一事現奉英法德美各國公使傳知已得中國政府答復與比、 
國借債問題業經如願解决中國政府並認三月九日函件爲有效 
　　本銀行圑因此奉各公使命重議借欵事現正預備下文所開款項以應目前急需至中國六星期内所需之大宗款項曁六月十五日以後所需款項俟得總行訓條再議或按國庫債劵墊付或將中國建設費借欵之債票發售 
　　關於此項一切辦法俄亞正金兩銀行各代表本國資本家得中國政府同意加入各占全數六分之一 
　　與日俄銀行家協議完結後應將對於巳交未交墊欵之各項條件訂立正式合同由中國政府與六國代表兩方簽押現在本銀行圑已預備規銀一百五十萬兩於本月六日在上海交付聽中國 
 
 
 

Page 2

 
 
支用本月十日再備規銀二百萬兩聽支出中央政府應任命之代表發給收據正副二張兌換金磅價目按照交欵日期由上海各銀行核定 
現經約定此項墊欵總數上海規銀三百五十萬兩須以國庫金磅債劵按交銀日金價照數塡寫此項債劵關於抵押曁其他條件俱仿照三月九日函件所指墊欵一律辦理 
　　此項墊欵係爲南京上海兩處遺散軍隊之用中國政府應迅速選派軍官一人或數人並由各使館選派外國軍官一人或數人偕往南京或上海會同地方軍政府監督交付餉银遺散軍隊 
發餉及遺散兵隊俱由上條所指軍官等親臨監視並須呈交付餉清單 
　　前項暫時辦法係專爲目前急需而設至於下次支取墊欵財政部須開具清單此欵開消何用並即刻請銀行團選聘外國精通核算一人爲各銀行代表由銀行支給薪水隸於財政部該部並選華洋帮手數人助伊辦理由部支給薪水但所選各員須得核算人同意核算之職在支取墊欵親自簽名分期造册報告銀行並扶助財政部改良核算辦法 
　　陸軍部應會同各該使館所派武員組織一委員會所有遣散軍隊及發給軍餉所需款項擬由核算員承該委員會之命令辦理該委員會之經費即由墊欵内支付并須遣派中外武員一人或一人以上作爲該會之代表前往駐紮重兵各處將支領軍餉或擬行遣散之軍隊報告該會此等報告應與北京陸軍部所送該會之報告互相核對遣散軍隊時應先由委員會將該軍隊之人數及應付餉項知照核算員准伊簽字支款並須先期知照武員代表予以發餉清單 
　　凡擬行遣散之軍隊應承領餉項繳還軍機戎裝均須由武員代表監視至於不擬遣散之軍隊如其餉項由墊欵内支出者應由委員會訂定相當章程俾得按時發餉無誤 
　　至於文官薪俸行政經費應先將所需款項之大略先行刋登公報再由理財部將詳細說帖付款清單交與核算員使其簽字支取應需欵項所有該項詳細說帖及付款清單亦須刋登公報設有浪費或不實不盡之條目一經核算員向財政部指出財政總長應卽查辦墊欵用項前條未曾指明者應由財政部與各銀行商訂特别條件仍由核算員監督 
　　鹽釐旣屬此項墊欵及將來墊款之抵押中政府須設法聘請外國專家將管理徵收辦法從速改良 
以上條件務祈中政府承認答復 
[專電]  
　　袁總統又擬改任陸徵祥代任國務總理令趙秉鈞竭力勸駕陸已應允卽日發表 
　　唐總理有赴滬之說參議院議員對於唐之私走或主質問或主彈劾議論極爲激昂中西報紙亦盡嘲駡 
　　唐總理出走後各國務員已由袁總統逐一慰勸皆允暫不辭職 
　　政府人云唐總理赴津係因病就醫先假五日俟續假後再行開 
缺 
　　同盟會有宣告唐紹儀出黨之說 
　　交通總長施肇基决計辭職袁總統擬任朱啓鈐或鍾文耀聞叅議院贊成以朱斷任 
　　南方某都督因輿情不洽並受同盟會之擊剌將欲辭職袁總統已有所聞擬聘爲高等顧問 
　　章宗元已派爲墊欵處長所有裁汰兵餉及行政上一切經費用後須報告洋員稽核並請陸軍部派員到處商辦裁兵事宜 
　　財政部預算自六月至十月支出各欵在墊欵交付有盈無絀　　財政部擬改鹽政院爲鹽政局以晏瀾或楊壽枬爲局長　　十四晚德國調靑島兵至山東省城外五里溝擬平濟南之亂該省民人電京請阻 
　　前在美克姆廠訂造之飛鯨巡海艦海軍部已接到電報稱已下水擬派員騐收駛回 
甘肅河州總兵擬以張定邦署理寗夏總兵擬以馬福詳署理不日發表（以上北京） 
　　十七晚嘉梟黨圍刧防營搶掠掠典當商店多家現尙罷市（杭州） 
　　袁總統現准唐紹儀請假五天駐津養病聞唐紹儀向梁士詒表示意見不允離津 
　　參議院開特别議會允准陸徵祥暫代國務院總理并逆料唐决不回任將來總理一席外間頗生疑問有多數人員贊成陸氏謂其向來不附黨派雖無赫赫隆名然純粹無瑕輿論一致并有贊成徐世昌者他黨又議推舉黎元洪如黎不就卽以熊希齡任之而以陳錦濤繼熊之任 
　　政府擬派胡維德任萬國平和會專使 
　　敎育總長蔡元培忽於昨夜（十八）赴津政界中人疑其與唐同意然非確論外交團論及蔡元培引退大有關係預恐唐黨皆將引退云 
　　參議院議員有一部份人贊成伍廷芳爲總理并深信伍爲總理可免南北紛爭之危狀且謂本擬舉徐世昌因彼係滿清親信重臣致被嫌欵贊成者少有數國公使亦謂伍廷芳爲總理可脫除許多危難倘袁伍交融一氣無論何種問題均易措手不致發生今日之狀態 
　　日法銀行擬於七月三號開成立大會 
　　十九號北京電參議院第三次宣讀國務院修正法制已通過第一次宣讀會財政部修正法制亦通過 
　　據討論維持中央政府銀行信用之股員報告中英政府銀行及在前清時代所設之銀行宜由行政部監督重行整頓更改行名 
　　財政部代表出席宣言謂國稅司官制釐定後各省捐局即裁撤由該部直轄繼卽付論委任各省國稅司事宜尙未議决該議案並定財政部仍有管理造幣及印鑄兩局之權 
[譯電]  
　　共和黨大會决戰之夕外間殊爲驚惶豫料會中必有鼓噪情事 
　　塔孚脫黨見本黨人相率歸羅斯佛且羅黨友侶皆鎭靜以故頗有驚狀 
　　羅斯佛在大會堂演說謂吾人爲求公道拒民賊而爭此爲純粹道德問題非僅政治之爭塔孚脫背棄國民而屈伏於政黨領袖殊不知余之政綱本爲國民所支配塔孚脫於此次决戰極力經營使政治家由各省黨會以哇哈愛哇省代表歸屬塔孚脫雖余於該省豫選已得四萬七千票竟恝然不顧開列福里亞省已有二十五萬人舉余而國民會股員竟由其中擇塔孚脫代表二人以去此等舉動無異行盜竊於國民耳正道之失敗實愈於　齪之戰勝此爲民黨邪正之議别余竊爲塔黨羞之惟余以明正之戰法而獲勝多　故余得見信於民並曰吾人以無畏之心有迷之目立於神聖之地以爲主宰这爭戰耳 
　　共和黨又於今日（十八日）開會到會者共一萬二千人警察散布四處並有警察一大隊執棒及手槍立於說臺前羅斯佛在旅館私室内至用電話指揮黨人海特雷知事代表羅斯佛主席提出修正案擬否認國民會股員簿籍衆起而反對一時人聲嘈雜遂失秩序主席乃推上議院員羅脫爲全會議長羅黨又推曼克高父此蓋欲得賴福萊脫黨進步派代表助力之狡計不意該黨領袖突然宣言不欲爲人逼令與候選總統聯合聽者皆大驚詫後乃投票公决贊成羅脫者五百五十八票贊成曼克高文者五百零二票遂定羅脫爲議長羅脫出席演說時屢爲喧譁之聲所阻後乃漸形肅靜此次開會雖人聲嘈雜然尚各具歡悅之意態至羅脫之得舉爲議長塔黨勢力實爲超軼羅黨之朕兆 
　　共和黨選舉候選總統大會業巳開會塔孚脫羅斯佛皆言必能戰勝民情極爲震動（芝卡哥） 
要聞一 
[大借欵之外情]  
　　字林報云銀行圑此次允付中政府銀三百萬兩當前星期訂立合同定額付銀九百十萬兩時並無此意因見中國大局危急雖借欵條件一時尚無議决之望苟能扶助中國亦不必拘拘成約矣至前星期銀行圑允付中政府銀三百萬兩尙有銀百餘萬兩未經提用各銀行早已將此次備儲銀三百萬兩一併備足想已足解暫時之困不致有因欠餉召亂之虞矣且各國銀行圑已定今日在巴黎開會必能以債權國最後之條欵提呈中政府云 
　　中法新彙報云今日（十八日）巴黎會議詳情尚未探悉惟聞此次會議其結果尚佳 
　　特約路透電云熊財政長與銀行圑磋商續行締結交欵條件以便俟巴黎議案遞到卽可交付現款 
　　又云各國銀行於十八日開會駐法京之路透訪員已得最確消息謂此次借欵合同業已訂定 
[咄咄俄人又有經營滿蒙大政策發現]  
　　文匯報云俄國國民黨前任首相司徒連實及垷任外相柯柯沙夫近因班林森伯爵報告遠東大局情形後卽擬定經營政策綱領如下 
　　一對於滿洲者目下時機若不便併吞北滿洲則與中國締結新約時應規定以下之條欵（一）不准華人外人在愛琿江黑龍江烏蘇里江松花江流域經營航業（二）中國不得在東淸鐵道及俄國邊界中間之地築造鐵路（三）歸還一千九百年至一千九百零六年俄國在黑龍江右岸實佔之土地（四）中國如欲由遼東灣建造鐵路至俄國邊界非經俄國承認不可（五）東淸鐵路由滿洲里至帕拉里乞拉雅及由哈爾濱至寛城子兩段左右之地應訂永遠租約中國於該地不得有治外法權（六）北滿洲之華兵須限定名數（七）中國不得在俄滿邊界築造砲臺一對於蒙古者（一）承認蒙古完全獨立（二）重畫俄蒙界線俾西比利亞軍事地理得以安固且便與歐洲俄境交通（三）與蒙古直接訂立商約（四）竭力扶助蒙古發達政治（五）設立俄蒙學堂鞏固俄國在蒙古經濟敎化之勢力 
　　據俄國官報載稱以上二政綱業已呈由外相核奪矣 
[唐總理出亡之推測者]  
　　大陸報訪事日前往謁伍廷芳君詢問唐紹儀赴津原因伍曰據各報消息京中因唐紹怡赴津人心爲之惶惶然余於此事並無所聞如京中確因唐事而有變動則余必得消息夫以此間之人而觀彼地之事必不能如身臨其境者之眞切惟京中若因唐氏之行而不靖則余殊不能得其理由唐究因何事赴津此間之人尚未之知或者唐眷屬寓津此次係往探望眷屬亦未可知然恐此時唐或已回京耳唐氏與各國商訂借欵爲日巳久今正在要關决不棄職可斷言者 
[朱軍長亦贊同借欵矣]  
　　第五軍軍長朱瑞昨電北京袁大總統國務院參議院財政部武昌黎副總統曁各省都督軍長師長文云外債問題久懸莫决黄留守絶對抵拒柏張兩都督先後贊同皆出於愛國熱忱經權互見未可偏廢揆之現狀各軍需餉數鉅時迫應付不及卽虞譁變根本之計自在裁兵而籌備裁兵一切亦非得大宗欵項無以舉辦國民捐輸遠水不救近火各省接濟剜肉何可補瘡倘不從速决定匪獨餉饋之源立見枯竭並使裁兵計畫付之空言標本俱窮禍延眉睫興念及此能不寒心竊以爲兩害相權先其所急宜勉將借欵議决暫挽危機一方面逐漸裁併各省軍隊以節其流一方面實行五釐公債以援其後統籌並顧補苴未晚時處今日理無萬全存亡關鍵柏張兩都督電中陳述無遺瑞意見相同何敢緘默謹布腹心伏乞迅裁第五軍軍長朱瑞叩眞印 
[禁衛軍暴動之預兆]  
　　禁衛軍於十四夜暴動一切情形已詳昨報專電茲悉初八日下午三鐘駐守西苑之禁衛軍忽然暴動步營四標將鎗砲列出聲言羣攻西直門意圖乘機暴動當經營中某管帶電告馮軍統請示辦法馮聞驚報即乘電車馳赴西苑詢問暴動原因據各兵士答云闻軍統將攺任直隸都督有將禁衛軍解散消息當此糧米昂貴之際每人又扣捐錢一元故欲作亂等語馮卽安慰之云我即到總統府辭去直隸都督之職以後再不扣捐何如繼復演說一鐘之久各軍始收兵歸至十四日而果全體暴動云 
[蒙回王公値年制度之規定]  
　　内務部呈明蒙回等處年班擬量加變通仍令分期來謁俾得報告情形會商要政等情文云竊查舊例蒙古内外扎蕯克靑海伊犂科布多察哈爾所屬各旗囘部等處汗王貝勒貝子公額駙台吉塔布囊公方子孫及奉天熱河五台山内外扎蕯克喇嘛四川土司等無論有無差事均須分班來京其班次有逐年來京者有輪班來京者有間五年一來者每當春夏間由部按道路遠近先期分别行文各處咨調其無故託辭不來及逾限來京者均隨案擬議處分究其原始本注重於朝覲初無關於政治現値民國初建五族一體藩屬之名旣已廢止朝覲之制亦應銷除惟查蒙囘各處道路遼闊禮俗各殊强鄰逼處時虞煽惑欲求消彼此之隔塞必先謀情意之疏通參與國政雖有議員而人數不多 
 
 
 

Page 3

 
 
勢難遍及若無賓從往來則道遠各處將永與政府隔絶揆諸大同之治頗多扞格現擬參酌舊制量加變通仍分道路之遠近分期由部咨調來京謁見大總統報告各旗情形並與國務員會商各項要政舍舘芻𥞊均由政府供給除喇嘛仍循舊禮呈遞哈達外一切貢猷及通謁費用槪行免除禁絶各旗有轇轕事情及承襲爭執事項並許其就便自向國務員陳述　以蘇其歷年　累其舊時皇室各差及與皇室有姻親關係並來京時願訪問皇室者凡與政治無關各事均許其照舊充當訪問此外道路不通各處擬暫緩咨請俟平靜後再行補行以上所擬各節是否有當伏祈批示遵行業奉大總統批示照准矣 
[各部新猷種種]  
　　交通部自財政部收轄稅務處交通部隨卽發生收管理船廳之觀念現由航政司籌議各項手續擬俟各國承認民國後連絡財政部同時進行至接收後辦法則於各通商大埠設航政局於内地内河水口設航政分局並於航政局所在地設航務審判廰其高等航務審判廳則設在上海以資保護航業之進行惟各海口理船廳向由西人辦理此項專門人才中國頗難物色暫時祗得借用外材耳 
　　財政部前度支部所設印刷所成本原有一百餘萬經當事者濫支濫用浪費盡凈財政部擬　續辦理咨行交通部略謂印刷郵票車票需欵必多請預撥十萬元將來卽從工價内扣算並稱該所工料極廣如有印刷執照車票郵票等件尤屬相宜云 
　　外交部外交總長陸徵祥到部後擬將該部司員先行解散後着手組織聞其組織之法仍係新舊參用舊司員被裁汰者約有三十餘人之譜日内即可發表矣陸軍部陸軍部現以各部新官制規定之承政室均設有僉事主事等官陸海軍衙門純係軍人不應有此等名目已會商海軍部請提出修正但各部官制通則草案已交翏議院且陸軍部此種提議於行政機關性質亦不甚明瞭云 
[程都督第一次接見南京軍界情形]  
　　六月十七日程都督偕軍政司長章梓參謀副長趙正平在都督府會議廳接見各師旅圑長到者第三師長陳　修第七 
師長洪承點第八師長陳之驥第二十旅長田應詔參謀朱士楨第五十一旅長瞿鈞憲兵司令官茅迺封憲兵營長成國屏警備隊司令陳煦亮何元山號兵隊長徐翰進軍樂隊長黄金如獨立圑長張光曦三十五旅長龔振鵬當由都督宣布意見（一）本都督承接留守機關名義雖有攺更事實仍無二致凡前留守所定整理軍隊計畫本都督踐行不變（二）前留守整理軍隊進行甚速雖係留守賢能要亦賴各軍師長之同心協助深望各師旅長仍以恊助留守者協助本都督（三）前留守所委叅議官仍望爲本都督叅議將來開參議會時其各抒意見（四）予此來接受機關正予困難之時亦即留守最困難之時各師旅長亦同一困難然惟其困難不能不設法以減其困難凡留守所有請補實官委任屬官屬員等事仍當繼行（五）請各抒議論都督宣布意見畢各師旅長相繼報告首由號兵隊長朱翰進陳述號兵畢業期現祇有十餘日所闕經費及畢業費尚少二千餘元而學生二百四十人雖祗習三月能吹樂譜六七十曲畢業以後請分派各師委以職務都督允爲設法次由獨立圑張光曦陳述敝圑每月俸餉四五兩月均未領到六月一月則祗領過三百餘元餉銀雖可從緩然伙食則急不能待請速撥濟都督允照發次由憲兵營長成國屏陳述一營三連每連四十人合夫役百八十人兵士係自第三師中挑選中多受過敎育之學生惟與茅司令不相聯絡次由茅司令迺封報告所轄兩營共五百十六人合官佐夫役共六百人分布四區恊同三七八各師担任防備勤務次由警備司令報告現在警備隊先屬衛戍總督名衛戍隊後總督取消攺爲警備隊分東北西南二區中正街以北爲東北中正街以南屬西南服裝尚備槍械不一述畢遂散會 
[淸談（平子）]  
　　數日以來交通部施總長赴津後唐總理忽又無故而去北京說者已竊竊焉疑之乃不謂尚有蔡總長繼其後者其爲殊途而同歸與抑亦唐之去一事而蔡之去又一事與雖然諸君膺公民之選擔荷國務總理當此震撼危疑之地羣汲汲焉不接淅而行亦獨何耶 
　　嗟嗟諸君之津上逍遙則得矣然如國事何 
哉 
小說 
[俄王之偵探（一百二）（無名）]  
　　到了七點鐘余已回庽晚餐餐畢正與自英偕來一少年閒談忽見穿着灰色號衣的巡警兩人捕余至警署罪余不帶旅行券私來俄國之罪余以旅行券出示明非余罪警官道查察官旣敎你回去你爲何不回去這便是你的罪余道余有要事急須在這衷勾當回去再來實來不及警官道這却不能聽你說罷不由分說將余拘禁起來隔了一日開往瑞典的小輪再來立刻將余押送出境這還是因我是個英國的體面所以如此辦法不然早將定了罪名収入監内了閒話少叙且說余回到了瑞典之後也不逗留一直回到了英倫將這旅行券送至俄領事處與他交涉俄領事說了些深抱不安的話便要將這日子來寫上余道這且慢着我今一時或者還不動身等到我去時再寫日子罷俄領事自然應允余便告辭而也一人自想道余這一次受了委屈也算我學了一次俄國的閱歷又想道我現在一人獨去也是無用不如等了鄧方回來告訴了以前的情形他是個好事的人又和那綠蠟船上似有關係他必願興我同去的想罷便默默計算還有兩個禮拜多國着無事因又到那霍林忒酒店的近邊時常偵探又往來脫考脫的寓所又往毛　姑娘處問那愛末姑娘有無近信曾否去和何突老夫見面却仍全是央望一無所得因又想往蘇格關余　家一行探聽來納克近時消息 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浙江塘隄又潰]  
　　餘杭去年大水冲坍塘隄尚未修復不料六月十三四日大雨常孝鄉白社上庄之上高大塘又坍二十餘丈并聞臨安東鄉之龍王塘亦已潰决一雨如斯　水發生時有知作何現象民羅浩刧不知袞袞官紳能爲之先事籌防否 
[杭屬匪勢蔓延]  
　　杭縣所屬之瓶窰臨平三都良渚勾莊等區　省僅二十餘里年來迭遭水患飢民徧野致强悍者勾結外匪肆行焚刧自前月二十二號起三都四圖吳桂生等十一家被搶二十三號周天貴等十八家被難二十四號又擾五圖翁煜全等十餘户以致鄰村數十里一夕數驚羣思遷避現經各鄉自治紳董恊議公推駱紳泰環禀都督要求酌　軍隊及水師炮艇分紮良渚勾莊以懾匪焰而保地方各情已奉都督核准嚴飭内河水師即日照辦矣　　自　　　　　　　　　　　　　　 
[蘇垣軍警衝突案巳結]  
　　蘇垣飛划第一營兵士與二區巡警前日在胥門外衝突情形巳紀前報茲聞當時飛划營鍾統領本擬將兵士解送都督府軍政司聽候傳同巡警質訊究辦旋經巡警局石局長會同鍾統領以此事起釁緣由甚爲細微兩造各有不是之處擬各自行懲辦免得解送軍政司多費周折鍾統領亦以爲然即將該營在場閙事之兵士分别責懲開革並將約束不嚴之隊官隊長分别撤降以示懲儆巡警總局石局長亦將動手毆打之巡警巡長分别斥革責罰並將該管巡官撤差示懲仍各禀明都督府查核矣 
[蘇都督指令彙述]  
　　盛股分期呈繳　常熟大正典翁思永王幹記等具呈都督府請將盛氏股欵分年繳解免計利　等情當奉程都督指令云呈悉盛股充公舊有股單息摺自應作廢以杜枝節所陳歸併辦法原屬正當盛氏股本理應卽時淸繳縱使金融停滯亦萬無分期八年之久姑念商力未紓從寛　限至癸丑年底止認期繳楚並准免予計利以示體恤應由常熟民政長轉知遵照取具認期切結送府查核再將委員撤回至供布生息一欵業已另案指令並即知照此令 
　　撥欵維持典當　又據常熱大正典翁思永具呈以金融停滯周轉不靈擬請撥地方公款以資維持等情經程都督指令云呈悉該典欠本不繼旣據商經民政長復稱現有福山塘工經皆錢五千千文可以借撥同是發商生息自可照准應由常熟民政長如數借給取具領狀備案並將息率報明查考此令 
　　木板騐票放行　木商　元齡具呈都督府謂運往蘇松之木板已繳進口銷塲總稅請飭照章騐票放行等情經程都督指令云該商運蘇松木板旣經　在河分公所激納進口銷塲總稅以後經過各公所如果騐得單貨相符自應照章騐放仰常海稅務公所查照辦理抄呈及稅單并發此令 
　　紙業包認紙捐　蘇垣紙業李隆盛等具呈都督府請予包辦運蘇紙貨捐稅每年認繳洋五百元等情經程都督指令云據呈已悉同業認稅查照議案本可照准惟所稱紙貨銷數淸淡每年承認産稅五百元究竟是否核實應由蘇城稅務公所確切查明呈復察奪此令原呈抄發 
[鎭江商圑大操紀盛]  
　　鎭江商圑育會於六月十七日上午九時在寳　山下操場内物開大會並集會員全體舉行大操盛典是日各界各圑體蒞會叅觀者約有二千人之多（一）由商圑正司令陳子祥君副司令周克生君召集各會員齊至會塲排隊（二）請來賓入會塲就座（三）會員舉鎗向來賓致敬禮（四）來賓行脫帽一鞠躬禮（五）各會員演兵操體操由陳子祥君指揮各會員操演所演實地戰術步伐整齊操法純熟足爲商界放一異彩來賓拍掌之聲如雷直至十一時始操畢（六由主席魏小甫君及正會長朱中孚君等相繼演說頗極一時之盛及散隊歸來已日晡矣 
[鄂議會彈劾司法司]  
　　卾省司法司（原名爲部）　未攺司以前等辦各縣　判事務曾呈請軍政府咨交臨時省議會會議而議會以來文於法官資格如何限定經毁若何等措均未詳述無憑核議故咨復須待擬有各種方法之後再送會議决嗣司法部攺名爲司内部組織一如向消提法司制度竟不請議會通過擅自委派法官分赴各屬開辦　檢各廳日向議會質問其擅權理由該司長到會答復謂係因奉大總統命令凡前清法律與民國國　無低　者均可繼續施行有效該司所租各　　判卽遵前消法院編制法辦理其經　由國家担任不關地方且司法獨立省議會自無極過問當時各議員紛紛起駁話口舌衝突甚烈茲　議會又爲此事開會討論以該司法部前請交本議會議决是巳咣然於本議會爲立法機關必待議决各縣裁判所方能設立未經通過卽無施行効力今該司不呈請軍政府咨文覆議徑行派委前後矛盾自旨自弊以司法而先違法司法前途回堪設想若以爲設裁判所本會無過問之權則軍政府前卽不應交議致本會有越權之消前係司法部今係司法司名目雖異性質相同如謂部則可以交議司則直可不覆是必部隷於鄂省司統於中央果爾匪惟本省未敢妄干卽卾軍政府亦無權派委如該司隷　鄂省統屬　下本會對鄂軍政府行政尚有權質問對於該司獨無權干涉且卽如該司所云司法獨立應歸中央則該司用人一切應受中央指揮以期全國統一不得自爲風氣查該司各縣審判所員巳經考定委派旣云統一何以先自政異是該司旣不受中央指揮復不聽議會干涉　所謂我行我法武斷專横不獨五洲萬國所未見卽前淸專制亦所未有本議會有監督行政之責應　加彈劾當經衆陵員表决以徒咨本各軍政府彈劾恐如前催請交議各縣組織審判所案　延不覆應將該司違法情形咨請參議院認爲與本省軍政府爭議　决事件核議解决以　　　 
[鄂民政長將到任]  
　　湖北民政長一席經大總統任命劉心　君署理早經國務院將委任狀咨送黎副總統轉送劉君收領劉君雖欲辭職因碍於副總統情誼不能不權爲其難惟因軍民分政問題雖與副總統商議就緒然尚須咨請中央政府核奪方能公布大約任事之期將不遠矣乃卾省京宮湯化龍蔣翌武等誤傳劉君不肯到差樊樊山又不出仕黎副總統欲再選一適當老成人物用特飛函諫阻略謂吾鄂老成碩望非不多而富有舊學新知政治經驗者實難其選聞公偏重於老成一方面恐不宜於現今革新時代倘樊山幼老肯就職吾輩備極歡迎若再委任他人斷難勝此重任等語現聞已由黎副總統將劉幼老不日履任各情電復湯蔣諸人矣 
[鄂省裁員之要求]  
　　湖北外司長伍朝樞君刻遵都督飭裁冗員已裁去科員帥元鈞等十八人發給兩月津貼俾作返里川資昨被裁各員公謁伍君謂渠等去歲起義之初即投効供職槍林彈雨之中未嘗稍爲畏避不無微勞足錄今奉公令被裁非因故撤退可比應移各司存記酌量差委且軍務司畢血會等處裁員均給有獎札該司事同一律應各予獎狀一份以昭信守而誌紀念伍司長當答以存記差委乃專爲軍界出力人員之特别辦法他機關未便援例諸君各具救時之才將來豈患無位何須存記至獎札可否發給巳允禀請都督核示旋奉黎副總統批示准如所請以示優異而彰勳勞 
[廈門近事彙談]  
　　厦民政長陳子元君自去秋到任以來保護地方維持秩序大爲厦民所歡迎乃自光復以後厦民習聞自由之說頗流於野蠻行徑遇有訴訟事件或當面請謁或假辭干涉稍不如意則開會抵制甚至女界亦到署中分庭抗禮侵越權限陳民政長不勝其擾昨特電禀都督力請委員接篆以便尅日交缺 
　　民國成立人多改裝台灣草蓆草帽由廈門進行分運上海長注各埠者計有千餘担之多價遂因此大漲較前幾加三倍誠一絶大漏巵也詎昨得上海來電云武漢各埠刻下不銷洋貨草帽囤集己有三四百箱請卽正辦出口聞業此者無不大受虧折亦可見商情之變幻無窮矣 
　　廈門光復後百業淍敝花叢則反發達上海蘇妓江西當班本地土娼福州白面源源而來厦門一隅幾成爲花窟矣厦道原君司令曹君深恐娼寮太盛易匿匪類昨特會銜出示驅逐限六月十五號一律出境違則究懲不貸故近日各娼妓已有紛紛遷往他處者 
　　厦門港橋頭社石　宮口晋發號雜貨店有各走者夫婦二人在此間小本營貿乃於六月十二號夜間十二點鐘後忽來十餘人均係外省口晋扣門向買火把走一開門此寸餘人即將走扭出店外用刀亂刺經走大聲號救卒因該地在社外居人甚少不敢出救其妻聞聲出視亦被用刀刺傷又將走拖至海塔二人均鱗傷徧體此十餘人乃呼　而去後由鄰人某聞人聲己靜乃將二人扶回某家中越一時許此十餘人復來店内急覓二人不得意蓋欲畢其命也移時乃去店内銀貨各物均未搬取絲毫殆爲平日挾嫌而起十三號早陳　長即親往勘騐後飭將走夫婦二人扛至醫院救治未審可無性命之憂否 
[萬縣劉司令巳釋放矣]  
　　萬縣司令劉漢卿（即劉友章）前被蜀軍總司令熊克武君武力取消現聞劉君業己釋放茲將胡鎭撫府致湘都督電錄下長沙譚都督鑒據萬縣去年反正劉友章以巡防管帶擁兵自雄擅動鉅欵初稱副都督繼稱夔屬總司令部下兵隊假威肆行夔綏各屬多被騷擾刦掠淫殺所在皆有此次巡按至萬新口達開各地人民控友章案如山積情節重大按之法律罪不容赦惟念該員不學無術鹵莽性成用人不愼以致放而難收縱容之咎誠所不免而察其心跡尚有可原且反正之初不無微勞現値百度維新政體崇尚寛大口欵旣已解决應援擬輕之條該員從寛釋放聽其回籍并請轉知鄂湘都督是否有當伏候鈞裁等情除電飭從速釋放并飭給予矆照令其回籍外特此電達希即查照并請轉劉鴻逵知悉鎭撫府總長胡景伊叩虞印 
[强盜亦有約法]  
　　叙府函云叙南六屬盜賊公行而以琪縣所屬文聚鄉之巡檢場爲議事中心點五月十五號匪等在該場開全體大會規定約法其議决條件如左（第一條）攔　不要刦一千文以下之錢（第二條）夤夜不摟刧十千以下之居民（第三條）拉搕必在五十金以上之家資（第四條）刧場破寨務先知會各處以便派人補助 
[江西警務叢談]  
　　核議警費　江西警視廳擴充外屬警察將官警額數分爲三等規定辦法由縣財政課收納警捐按月支付呈請通飭遵辦一案經李督批示云呈及　摺均悉查整理警務先從經費入手自是握要辦法該廳將官警額數區分三等大縣百名小縣四十名並就其中酌選名數以任檢察廳職務之用所擬條規尚屬周備惟府縣財力不一且時有訴窮請欵之舉究竟此項經費責成地方行政官轉飭財政課主管收支能否一律辦到尚待詳核仰候令内務司詳審各處情形議覆再行核辦云 
　　攺良招牌　贛省警視廳移商會文云照得城　内外街道本極窄狹加以路線參差尤多妨礙亟宜整理劃一以期街面逐漸開展藉壯觀　茲查各舖户吊牌横佔街心積習相沿莫知或攺以致過往車馬肩與時形　　殊於交通大有窒碍亟應仿照各國街市及我國各租界辦法將各項粗笨招牌槪行撤去攺用銅質或木質小招牌至高不得逾二尺至寛不得逾一尺爲度一律平掛各舖户門首以昭整齊而利交通除由本廳佈告及令各署長分諭查照外爲此移請貴會煩爲轉知各舖户一律遵照限一個月内實行攺良 
[贛省賣地交涉案近聞]  
　　贛省德勝門外芝蔴田附近荒地及墳山一片計有三百餘畝輕前民圑總局官長作中賣與美國敎會建築豫章大學校旋以盜賣涉訟美以美會亦不敢　爾與工致碍學業進行現經李協和都督於六月十三號旁晚發佈命令云照得土地自有主權法律豈容侵犯前美以美會收買盜賣德外芝蔴田一案迭經本部督飭由交涉司照會該會孫長老維聯以事關財權應檢盜賣契據送司以憑根究而重法紀各在案並派員詳查該會購買宗旨係爲建設大學造就人材並無别項用意以該會尊重法權崇尚道德設學施敎凡屬贛人均當感激豈容稍生疑處乃查近來有一般無知之徒揑造謠言　惑人心殊屬荒謬用特令告我人民須知該會收買地址宗旨甚爲純正該處田地山房旣非盜賣在法律上自不發生効力原無取銷之價値惟追案嚴究本都督自有　維正無須該民等妄生疑議也除飭司照會該美以美會勿信謠傳並查照迭次照會檢契送司以憑根究外爲此通令一體遇知此令 
[粤商急公好義]  
　　六月十三日粤總商會邀請七十二行九善堂商報界大集會議宣佈員宣佈孫中山先生面述京電擬令粤省協款百萬以應急需港商經已籌借五十萬元先行解往我省中商務縱極凋敝但中央財政緊急萬分各省恊款義不容辭凡我商人斷不甘居人後務須奮勉籌集從速匯往以濟眉急至所有借欵及還期利息政府自必照香港辦法應如何籌款匯解之處請公議田志堂云可否由本會設法提倡陳鑑持云弟於省港籌餉局曾經捐惜力量無幾但事關中央危急不敢漢視願先認借一千元聊作發起諸君坐擁厚資富過十倍於弟者何限伏祈多認正會長葉舜琴云本會所存底欵可否先行撥借衆贊成即表決撥借二萬五千元並由各商董集行提倡一面函致出口洋莊商會公安會慈善會救灾公所各善堂院自治研究社等或認借或撥借從速解决準六月十八號截止該欵交到總商會代發收條以期早集鉅欵刻日解京云云商會同人卽日簽名認借列下廣州商務總會認借銀二萬五千元鹽務全行濟安堂認借銀一萬元陳鑑持認借銀一千元謝銘三認借銀一千元何秋廢認借銀一千元裕隆興號認借銀一千元葉舜琴認借銀五百元申莊祥記號認借銀五百元晏公街泰昌號認借銀二百元田志堂認借銀一百元張惠風認借銀一百元韓翼樓認借銀一百元邵子莊認借銀一百元梁載南認借銀一百元左仰祺認借銀一百元李頌韶認借銀一百元何祝年認借銀一百元隆慶街黄福隆號認借銀一百元韓寳臣認借銀一百元張星階認借銀一百元隨提議孫中山先生　該會籌辦中華實業銀行一事衆贊成隨决議俟詳細章程交到再行集議可也是午大雨傾盆各行商董蒞會者略少時已六鐘遂散會 
[枚州鍾督辦之淫威]  
　　枚縣知事盧文鐸於六月初二日派委葉芸修赴西陽勘騐黎李由場並至白宮市地方將培德學校校長陳土豪押解回縣堂員學生并陳姓父老等一同到縣署請保縣長不允卽將陳移解鐘督辦並未審訊即於四號押出法塲槍斃臨刑時該堂員及學生復馳往環求保釋各學生至有跪求者卒不能免及槍斃後并不准該尸親收殮亦云慘矣聞陳當押解出西門時方謂游街示辱尚掀髯微笑至南門見西陽商民與該校學生百餘人膝行泣阻聲振山岳慘不忍聞法官不聽推至七卒祠遂被軍人鎗擊跌踣路下陳始知將受鎗斃乃大罵盧文鐸我生不能食爾之肉死當吃爾之魂至死口不絶聲茲將鐘督辦宣佈文錄下督辦枚州五屬軍務處鐘景棠爲宣佈事照得會匪陳賢長即士豪西陽堡白宮市人從前仇視革黨乃乘光復之後即假借同盟會名目糾集三點會匪迫人人會聚衆斂財窩搶庇賭擾亂治安無惡不作經華僑模範軍學生李幼成等及西陽永淸局董丘寳璜聯名指控奉大都督批行查辦在案本督辦到州以來明查暗訪衆口一詞合之李幼成等所控並無異議登即派勇偵緝拿解到案按其罪狀死有餘辜茲定本日十二點鐘將該犯陳賢長正身一名押赴法塲槍斃以昭烱戒而儆其餘特此宣佈六月四日 
　　此案發現後該縣古直公愚氏以其不經法庭手續逕行槍斃則人盡可殺人民生命皆在不可知之數昨特致省電云廣州中國報轉胡都督省會司法各報舘各社圑鑒督辦軍務鍾景棠江日槍斃校長陳士豪並未傳齊原告經過法庭手續此等亂法求之滿淸猶無其例吾民以鐵血購共和今適得反此後國民生命何所保障請明示以救此一方民也枚縣公民古直叩尤 
[黔都督籌卹災區]  
　　大定府属之威寗州爲黔省最貧困之區今歲水災甚臣民不聊生昨該州呈報政務處經該處派員查實議撥銀三千兩賑濟但運粟必須經由滇省現聞擬商請滇督轉飭毗連地方遵照辦理想雲貴有唇齒之誼常必能准如所請也 
　　都匀縣六甲硐粟村地方前因山石崩裂傷斃男女數十名已誌本報茲聞該縣黄令將受灾情形呈報來省政府深爲憫惻不日卽將撥欵賑恤 
 
 
 

Page 7

 
 
本埠新聞 
[閔行稅務所被毁之原因]  
　　本邑西南鄉閔行鎭稅務分所被各船户懹恨搗毁已詳昨報茲悉此次肇事原因係爲該所仍用前淸水卡簽手金秀芳承辦金不忘前淸積弊勒索留難病商病民貽害非淺以致各船户積不能平釀成此禍現商會各董事以攺辦貨物稅原爲體恤商情剔除弊豈容此刁猾之徒混迹肆擾已查明金之劣迹禀請究辦一時各船户聞之莫不爲之大快並聞蘇都督亦已訪悉前情指令該所長迅將閔行稅務所卽日撤除以恤商艱一面仍飭查拿滋事首要嚴懲示儆茲將蘇都督軍文錄下　閔厙稅務錢所長鑒　電悉除電上海民政長迅將查勘情形據實電復一面會同營警查拿滋事首要嚴行懲辦外希將詳情呈復都督巧印 
[浦東人堅留防營]  
　　浦東塘工善後局董謝源深朱日宣寳山高橋市公所市長孫爾桂等呈滬軍都督文云竊以浦東地方之重盜匪之多深賴前淞滬巡防第五營卽現攺編之第十師衛隊營扼要駐防緝捕得力前經董等以地方重要將該營熟悉情形萬難抽調以及種種關碍理由詳晰凟禀早邀電鑒嗣　　令據呈閱悉該營旣編入第十師自應遵照編練未便遺散及分處各地專事巡防惟所呈係爲保衛地方起見仰候令飭第十師師長妥議具復以憑核辦此令等因在案董等自應靜候命令何敢一再凟陳惟近聞前黄留守有將該營設法分别補充之說在統籌全局原應汰弱留强以節軍餉而顧　地方似不得不兼籌並願以保公安查浦東地方遼闊上南川寳四境毘連洋棧敎堂櫛比林立客民峰聚私梟頻來從前各處抽調蘇防營滬軍營奇兵留防營常川駐防惟恐疎忽後更添設各區巡警以補防營之不足藉　处大之　　前清尚以該地關係重要佈置不遺餘力現在民國初定據事更章護或因此攺編伏芥伺隙而動致損洋棧敎堂以貽外人口實牽動大局後患何堪我都督久駐滬江洞悉利害董等亦以誼關桑梓意切維持不得不據實上呈仰懇都督俯念保衛地方起見據情轉咨蘇都督准將原駐浦東防營即現在攺編之第十師衛隊營設法仍照舊章母　補充他隊地方幸甚大局幸甚 
[查究勒索埠頭費]  
　　滬南市政廳長前以船埠頭勒索捐然節費原係前淸積弊已飭一併革除由廳專設市舶課管理船務並令總船目連錦堂分别傳論浦江各船户不許再出埠頭費在案詎昨有嘉定船户戴進士戴阿福兩船均裝蠶荳來申停泊兩市洪生馬頭被前淸充當渡船夫頭之范二囝上船勒索埠頭費該船户早知革除不允再給竟被强取船　兩支勒抵私費嗣　戴急欲開船未　與爭致被索去洋一元旋由總船目訪悉報告市舶課課長立飭該船目覆查確實移請水巡隊查提范二囝及附和索費之小周竹亭葉三鶴等到案留候嚴加懲治 
[裁判所並不停訊]  
　　南市裁判所向例於陰　端午節日停訊一天茲因民國成立百度維新一切舊俗已盡行革除故昨日仍照常訊判各案以免積壓 
[劉家宅盜案]  
　　與法新租界毗連之劉　宅祇有褚姓王姓等三家稍有積蓄久爲匪類埀涎前晚十二時突有盜匪二三十人明火執械打門入内逼令事主將洋交出褚王兩人不允均被毆傷後各盜大肆搜括搶去衣飾洋銀約値二百餘元始一哄而逸 
[發還繳案欵項]  
　　公共公廨前讞員寳子觀私挪華洋各商繳案欵項逃匿無蹤後經關讞員迭向領事圑商議准在前淸滬道所存比總領事署之公款項下提給並令各原告開具淸賬呈候給憑領取在案茲悉各原告已於前日開明繳欵實數彙呈駐廨西員核對明白即行呈請關讞員照數給發其數目下符及别有糾葛者均留候澈查再商辦法 
[巢律師之好義]  
　　中國律師巢堃近因承辦内地各處出庭訴訟甚形繁劇爰向法國律師達商處商借飛行艦一艘　艦能在海面行駛每小時行十八海里往來捷便此次巢律師赴靑浦辦公在舟次見有鄉人尹　昌在途痛哭訽係被搶白米四十担控官不准巢律師憫之遂帶尹來滬助以費用代爲起訴業已追到洋二百二十元該鄉人感激不置 
[女學生恨煞薄情郎]  
　　住居滬城薛弄底之顧壽生近將某女校學生李秀鄉誘至某客棧姦汚所有金珠首飾及單契等物被騙迨盡現該女已暗結珠胎而顧則棄而不顧該女心不甘服乃投上海地方檢察廳控訴奉諭將顧提案訊供支吾惟稱所取單契已抵押在外容後設法贖還判押候查明再行訊辦 
[南洋大學第二次演劇助捐]  
　　南洋大學學生前在新舞臺演劇捐助國民捐經紀前報茲又編成革命紀念新劇英雄血警世悲劇愛海濤定本星期六即六月二十號午後假座三馬路大舞台串演所得戲資仍充國民捐 
[談家弄之黑暗]  
　　　　　中區分辦處致三區巡　局函云本月十一日下午七時據敝區燈夫俞茂生報稱至談家弄點燈突被該弄之應姓掌頰一下並將义竿搶去事因弄中本有天燈三夔今移去其一不便於被出人之私弄放此野　等情敝　　得弄口大街巳有電燈一　弄内路燈二蓋巳能光線普及故將多餘之一燈量移别處卽使實在黑暗有礙大衆行路亦當函知敝區或燈夫倫減燈油取巧不點查街員失其　任更應據實函告重罰亦可斥革亦可　　能不問是非曲直趁個人之私見出下等之手叚而施之於辦公人役者也敝區因廳姓亦係體面之人故於明嚴　夫頭徐松林及昨日被打之夫役先將义燈竹竿索回再行於决此燈之　點與否打人之有理與否兩上　姓之門均遭擯斥並云非區長親來取去不可午後應姓忽卿其家人前來云竹竿可命人取去當經復伊應須自行繳到詎至晚間應姓貿然將談家弄沿城脚之燈取人家中四鄰　聚至區卽經區中至貴區報告蒙派巡士恊甲至應家將燈取出懸掛原處與論均不直應姓所爲現雖有應姓友人朱君虎臣出而調停先將竹竿送繳而燈夫俞茂生無故被打之寃尚未伸理若云辦理不善則貴有攸歸於燈夫本無相干若以資格論則民國大同雖風燈夫亦不應無端責辱此等　爲尚在違　　例相　函請貴區立傳　姓到案利　相當之　以彰公　　　　　 
[李總長挽留警務長]  
　　上海民政總長答復　警務長辭職呈云來牘閱悉貴警長自光　後統轄城廂内外及浦朿等處警務夙夜宜勞心力交　本總長　舟共濟豈有不知旋以時事艱危吾輩旣擔　方責任不得不共和　勉　保給安每當事機困厄之秋當局者旣竭吾才旁觀者　不相　米　不氣塡胸　熱血成水旣念鄉士所關資無　貸營之家庭拂逆之事向誰　氣間　伸寃則惟順　安常吾行吾素凡此景地　今八年貴警長忠難相從當不以于　爲欺妄也現在大局未定隱忠方深本總長不敢惜老命而圖卸肩貴警長何　因小恙而思逍引本印據全體警員張桂榮等四十六人呈請挽留以地方爲　提言之剴切閱竟深爲悚然該區員等大都籍隷他鄉尚　　以地方爲重豈吾輩本地公民而竟膜視耶素獄貴警長從善若流不膠成見用敢煩言勸　冀濟時艱俟他日地方安　讓賢去位未爲　也如其遐心不愽矢志難向則少師與擊　同行古有成例貴警長以壯盛之年而思逸處本總長以　　之體而急仔肩公理所存其雖貴我請以斯言爲思壤　貴警長　之 
[錄供生益加忙碌]  
　　公共公廨早堂賽理各捕局所角瑣　向以案件繁多不及將案証供詞詳細錄山祇錄姓氏案由以備查考茲關讞員以如此辦法不足　昭愼重爰於前日傳論錄供各生除照常登　案由簿外着另錄供簿凡遇關係賤要案件槪須詳叙口供以憑察核 
[寰球中國學生會之開會期]  
　　寰球中國學生會定於星期四卽六月二十日晚八句鐘舉行交誼大會茲將該會預擬交誼及演說各會日期（如有更攺隨時預報）一覽表附錄於後 
　　六月十三辯論　二十交誼　廿七演說　七月初四音樂十一游戲審判　十八游艇　念五演說　八月初一影戲初八辯論　十五音樂　念二演說　念九遊宴　九月初五演說　十四公　　十九遊戲　判　念六影戲　十月初三辯論　初十遊藝　十七辯論　念四音樂　三十一演說十一月初七公　　十四演說　念　游藝　念八辯論　十二月初五音樂　十二演說　十九賽藝　念六辯論　正月初二樂 
瑣聞 
[城内]  
　　都督府批示○嘉　引商張受安等呈批案查該棧設立後　　正地銷數日短且租界前巳增課十倍而該棧仍率減地　章哉由本都督批准張元豐加課承辦據稱上年民軍光復私鹽較少銷數暢旺查嘉實正地上年銷數較短而該　轉形　旺共爲侵銷正地暗蝕課欵照然可知明知該棧係嘉寳引商化設巳被揭穿不能掩飾巧立子母相生輕重相維之說希　朦蔽卽不　自認鹽銷正岸課指帑地之寳據現張元豐巳加認十倍之課與租界一律辦理經本都督批准兩月有餘該商仍希照減地納　疊次朦呈兩淮鹽政總理又運電財政部並未來府具呈聲辨情虚可知昨經財政部咨詢業由本都督將批准張元豐承辨取銷該棧理由以及定案行文日期詳電咨復在案所請免予封附該棧實爲蝕課侵銷之弊數於鹽政國課均有妨害碍難照准姑寛日期咨仍遵照前令運回正地補繳正課方是正辦顧該商以正地引銷爲重母　取巧之局可以入留也 
　　民政　批示○牙甲蔣昇禀扭據禀閉歇牙行五十一户之多何無一户繳帖報閉該甲曾否協同各該地甲同保查明因何並不切實聲叙閉歇日期又未取其甲保切結辨呈殊屬不暗定章候卽飭吏吊帖除稅倘經查察指爲復開暫歇等弊卽係該甲抉同搪塞藉宕稅欵定予　革提究稅串淸單附　　董楊文琮禀批該　董遺失田單前准審判廳長咨請補給印諭業將印諭　止情形移復在案據禀仍請給論應母庸　如因田軍造失聲明立案本署定有暫行規約隨母發給　董遵約辦理可也　南二十四保　十二　　保陸春芳地批據禀抗户美連生等所欠忙　旣經該保墊繳向收不還殊喝非是候卽飭吏追償如違提追二十六保二十二　　董　少雲禀批據禀玩户張阿堂等抗欠潰　屢催罔應候卽飭吏協催淸完如敢再廷擬案押追　　 
　　審判應批示○沈稱初呈批此案該控告人樓承宰任意　滯臨審不到事後請求業經本廳批斥届期當無再行延誤之理是非曲直一訊自明該民靜候可也　吳嗚德呈批狀悉查此案前　許建屏呈晴展限業經批准屢緩兩星期卽行遷出在案據呈前情應俟鑑定房屋價値由沈錫福繳欵承受後再行給領可也 
　　白　無效○地方審判昭出示云本月十七日據商行鄉振新小學校發起人王銘毓印崙北凌漢新張如松禀　地販姜渭濱管移單盜　等情由　政局　送白禀到廳查民刑訴訟律規定必須常事人銀自來　　狀繕　方于收受且來訴移單盜　係屬刑事爲此示仰該民　　　等遵照涇　同　檢察廳遵式　狀繕　可也 
[南市]  
　　取締公役○南市裁判所偵探所丁等承欲公事往往　故延宕現經陳裁判痪知情形特頒新章十餘條酌定功遇嚴加取締 
　　父債子還○　船米店執事陳厚齊擾平安搶船庖丁汪秋濤之子阿毛至裁判所控被秋　欠洋一百四十四元九角避不淸理故將伊子扭案　追當經訊實判交保出外妥爲理處 
　　無可抵賴○大碼頭張聚興皮箱店主張竹甫呈控工頭栢　春向情丁子　担保兌去銅元銀角現被拖欠洋三十三元銅元一百六十五千文了色病故意　吞賴來請追給等情當經陳裁判傳訊柏供祗欠洋三十七元銅元四子餘千命交保出外妥　　算 
[閘北]  
　　體恤兵士○滬軍第一　　　第一圑第一營營長曾君昨出牌示云民國成立攺用陽　凡舊時積習均應一律删除今日爲舊日天中命節適値本營撥餉之期是以休操一天俾各兵士領餉之後可以了理一切此係格外體恤之禀切勿悞曾放假出外　游　致于重懲 
　　叔嫂衝突○江　人金大林前日投裁判所控告其弟阿七阿八不務正業來家滋擾踼傷其妻等情當經孫所長訊明判二人各押一月以儆 
　　分期拔還○孫貽祖控周瑞生不選　瓦價洋四十二元前日經孫所長傳訊明白判周交保分期拔還 
　　當堂還債○張元順控劉金記不還米洋二十元前日經孫所長傳訊劉將洋繳案判存候傳張具領 
　　交保理處○游藝控張光明許順金串編洋一千元奉判押追在案昨由葉世榮至裁判所請將陳許二人交保理處所長准之 
[英租界]  
　　西人遇　○某西人於前晚八句餘鐘行經靜安寺路祖匪　去鈔票洋五十四元及電車派司一張業巳報請英美各捕房飭探查緝 
　　婦人受　○住居南市　瓜街之洪張氏　日在四川路春江里口被匪用擲包術騙去錢洋八元之金環一村卽報　總巡捕房派探偵緝 
　　賭棍局編○著各賭棍費阿寳卽殺猪阿　專在妓院旅館串黨局賭近因串　張柳橋等巨欵被包探　松林將該賭棍拘押捕房候究在案茲悉該賭棍恐查前案央人勸妥應還洋若干元業經原告應允出立收淸據代求省釋捕頭巳准如所請看覓妥保候示 
　　乘𨻶竊洋○某號出店前日至匯豐銀行收取鈔票洋二千元詎被匪徒混入竊去一百元該出店向行中理論行中人以業巳當面　交實係自不留　令投總巡捕房報請派探查緝 
　　是否夫婦○山東人戈月卿與淸　婦人　氏圖萬　庭坊六十一號小客棧内前日經老閘捕房捕頭訪悉以其形跡可疑恐有販賣情事昨特派探沈阿岳將戈與黎氏一併拘入捕房詢係夫婦且無販賣証據遂令一併開釋 
　　幸未燎原○雲南路安康里二百四十號毛四元雉妓院内前晚因者晚　烟囱爆裂幸卽據滅未　　原事復捕房恐有别情飭探陳阿根前往查核 
　　巡捕發痧○英公廨着守男　　之一半一百二十二號華捕昨日午後忽患急痧倒地不省人事當由駐廨西捕查悉卽飭車送醫院醫治 
　　有碍衛生○福建路七百十七號水菓店主周文章因出售切開水菓被工部局西人查見以其違章請廨出單傳訊 
　　失物報捕○北海路二十二號繼會内之陸心元失竊現洋五十元昨投老閘捕房報請查緝又新閘路住户僉子　　乘　洋車至　記路一號洋房門首下車失去値洋一百元之翡翠押髮一支亦投捕房報請查緝 
[美租界]  
　　截　拐匪○拐匪林德南周阿三孫張氏等　拐江北小孩李長元王阿富房良等三口搭怡和廣生輪船出口被中西探查獲併送捕房押候究辦 
　　難兄難弟○葉文瑞昨與其弟文榮文桂同至百老匯路胞妹阿玉處硬借洋五十元不遂致相口角嗚　將三葉拘押捕房候查 
　　累及棧主○王古奎　允垷水匠乘間行竊已記昨報昨經包探緝獲訽悉匿居天　路　金　小客棧連鍾併送捕房解究 
　　　傷小孩○金福金全昨坐　　　至海寗路碰倒小孩王禮　致傷足骨由捕車送同仁醫院　治 
　　賠償損失○朱長林昨駕馬車至禮查路撞翻荷蘭水行貨車由捕解送捕房　朱賠洋念元了事 
[法租界]  
　　大屬巡捕○　　　　投廨禀稱在波仁由西新橋　東洋禀至十六浦給車力銅元四枚車夫向之加索兩枚不允口角適我查見　王補給兩枚王巳應允　走入華界破口大駡施經南市　警拘住送回捕房解案隨示王祺因該捕强欲商人加給車錢並扭商人之衣服一時氣債故與相　　　員判罰洋一元充公 
　　烟妓　人○陸陳氏所開之花烟問烟妓屢次　章枚客前日由捕房將該　傳至公望請究陳氏供拉客之妓係初來上海不　章程兼宥判罰洋十元充公再犯重辨 
　　借欵料　○　程氏投廨控稱前有鄧湘舟將田單抵借洋三百元到期付來支票紙向收無者求請訊追　供商人向婦人程老三抵押洋銀並未向周程氏抵押須令程氏交程老三到案情願還洋程氏又稱此洋實由婦人親手交與鄧湘舟與妹子程老三無干判鄧交保同程老三到案候訊如不交案限一月還洋 
　　幸得開釋○錢危崖前控伊吳氏被巳欵備妹串令湯宋氏來家勾引私逃與日本人姘議並將養女一併帶去拘案後尚少養女一口奉判宋氏交保限交迄今尚未保出前日由捕房往傳原告三次不到　鄰人言錢已回鎭江養女巳由錢自巳尋回爰將宋氏解案請示判開釋完案 
來件 
[獎勵植棉贊紡織業說]  
　　　頭近年海關貿易册較其進出口之差負歲計一萬萬餘兩而進口大宗斷推棉織物棉織云者包括洋布洋紗兩項言之也兩項進口最多之年値銀一萬八千餘萬兩可謂鉅矣然則今日救國之策於何著手舍獎勵紡織其道無由矣紡織根本在於棉故獎勵捕棉尤爲根本中之計查欲明其說不可不知也界應棉之狀况及中國棉産與紡織業之現象試臚陳如下 
　　世界産棉領美國　鉅印度次之一千九百零九年度美國産棉一千四百萬包九百十年度産棉一千一百餘萬包九百十二年度産棉一千二百餘萬包（棉産以上年九月至今年八月爲一年度）今年累象極桂約可收覆一千五百餘萬包依近數年之比較美國棉産額可定爲一千四百萬包每包五百磅合三百七十五斤一千四百萬包應合五千二百五十萬　此爲美國植棉平　之産額實占全世界棉産百分之七十 
　　印度棉産　歡平均歲産四百萬包每包四百磅實合一千二百萬擔 
　　中國産棉無精確之調查但依各紡織厰需用棉數及運輪出口之數合而估計可得大慨宣統元二兩年産棉爲上稔中國全國紡織廠合計有紗琔七十五萬個（此就細紗椗言之也日本爲之鑑或謂之軸）每年成紗五十萬箱（織布廠所用之紗亦在其内）每成紗一箱用棉三百五十斤五十萬箱合用花一百七十五萬擔宣統二年出口棉花値銀二千餘萬兩約合棉一百萬擔中國人口號稱四萬萬棉衣所用每人平均四兩應合一百萬擔是則中國産棉額可假定爲每年四百萬擔比之美國爲十三分之一比之印度則三分之一也 
　　棉織物進口歲値一萬數千萬兩中間洋紗一項約六十萬箱左右値銀五千萬兩居進口各種棉類三成之一其餘二成以粗布及斜紋布占多數約居棉緞類十之七八通言之進口棉類假定爲値銀一萬八千萬兩則洋紗及粗布斜紋實占一萬二三千萬兩之鉅額美以中國棉花之性質紡二十號以内之棉及織粗布斜紋固無不相宜之點然則此每歲輪入一萬二三千萬兩之棉類皆可以國内人力爲之而不必仰給於船來貨物可斷言也舶來貨物洋紗六十萬箱粗布斜紋酌中　計値銀七千五百萬兩每布一疋平均値銀五兩是可定爲一千五百萬疋今欲挽回利權必先使國内紡織之機可以加增製造每年增出紡紗六十萬箱織布一千五百萬疋也查六十萬箱之紗粗細平均計需加增紡機九千萬椗一千五百萬疋之布粗布與斜紋平均計需加增織機五萬架而仍須附設紡機七十五萬椗然則中國今日榮勵紡織應先定宗旨除原有紡織廠不計外須推廣加增紡紗機一百六十五萬於織布機五萬架乃足　船來貨物十之七八 
　　獎勵紡織之必要旣如上　但加增紡機至一百六十五萬掟之多卽需加增用棉四百萬摺（不言織布機者布機用棉卽包括在紡機之共數内）依前說中國産棉年止四百萬擔共一百萬擔爲寒衣所需又一百萬擔爲輸出日本皆不能據以入算其能爲國内紡織廠取用者二百萬擔巳耳故今日中國爲獎勵紡織計根本計　必先獎勵機棉必也使全國植棉之地　今日倍日或倍半之浸　而　田　畝産帶核棉五十斤去核得凈棉十六斤是應推廣植棉地二千五百萬畝方得凈棉四百萬擔足以供給所加增一百六十五萬椗之需要又　竣或不登不能不　　有餘然則中國今日獎勵植棉應行定宗旨除原有植棉地不計　須推廣　植棉地四千萬畝乃足供推廣紡織之用 
　　獎勵植棉行定區域沿海七省同廣兩量過多或不適宜其餘五省無不宜棉者江蘇之通海松太浙江之寗紹播種其繁不煩誘　而此外各府尚可推廣　如奉天直隷山東　　之區雖有種植不見　盛沿江如安徽江西湖北　地如陜西山西河南情形相同　　　國宜　　　　　　十一名每省推廣植棉地四百萬畝卽得四千四百萬畝夫四百萬畝之區域一州縣大者足以當之小者不過占二三州縣之而積卽謂種植之法宜更番代　（謂今年種棉明年種豆之類）亦不過占五六州　面積巳耳合之全省備域十不　一　　得政府提倡擇交通便利之區加以誘導實行獎勵不出十年此四百萬擔之增加産額可操券得也（未完） 
[中華民國世界語會暫定章程（續）]  
　　第四章　經濟　　 
　　第十一條　收入項下共分三種 
　　（甲）會費　各種會員均免收入會費當年費列左 
　　省通會員年付會費一元　社　年曾二元地方事務所每會員十人以上年付五元 
　　（乙）贏餘　本會發行　報或代售物品之售資利益第十二條　中央事務所每月收支均由會計員結算按月刊登機　報 
　　第十三條　地方事務所收支每半年報告 
　　第五章　中央事務所 
第十四條　中央事務所有總理會務謀全國一致進行之責 
　　第十五條　中央事務所設講習部及函授部另訂專部辦理 
　　第十六條　中央事務所有總幹事一人幹事員二人分任會計　記 
　　第十七條　各職員均於大會時由會員及各社圍代表公舉 
　　第十八條　中央事務所對於地方事務之責任（一）代聘敎員（二）代辦請託事件（三）答問析疑（四）寄贈　報（五）維持困難 
[第六章　地方事務所]  
　　第十九條　每一都邑有會員十人以上者得於其地設立地方事務所 
　　第二十條　地方事務所定名爲中華民國世界語會某處事務所 
　　第二十一條　地方事務所設講習部按照中央事務所講習部章程棧通辦理 
　　第二十二條　事務所職員由該處會員公推其人數視會員之多寡事務之繁　而酌定之 
　　第二十三條　地方事務所有擴充本會事業之責對於中央事務所須按　將會務報告 
[第七章　會員]  
　　第二十四條　會員入會時將志願書塡就連會費一併送交中央事務所或就近交地方事務所隨卽領取收條及徽章 
　　第二十五條　凡會員均有　助本會推廣世界語之義務　　第二十六條　會員中有違背本會宗旨喪失名　或不續納　者由義事部公决除名 
　　第二十七條　會員退會時巳納之會費槪不給還 
　　第二十八條　會員應得之櫃利如左 
（甲）普通會員每年可得機關報一份社　得二份 
（乙）登廣告於機關報減半收費 
（丙）得質疑問難於事務所如爲而訽已件來回郵費者無不立卽詳答 
（丁）購本會出版之印刷品均有特别折扣 
　　第二十九條　社關對於中央事務所須舉代表一人 
附告　中央事務所在上海西門外林陰路 
[來函]  
　　小吕宋總領事署佈告辦理騐疫情形 
五月三十號晚據戴　二君來署聲稱卽有人乘泰生船來吕在港口被醫生用機管探醫驗疫特來知會等情敝署當卽實行　查一面設法招集泰生船客訽問稱情三十一早卽馳赴街生局適禁港總醫生他出下午　生船客衆集二十除人來署聲訴此事訽得實情一而電禀外交部一面又往晤總醫生當卽嚴行駁詰據理力爭磋商至再至三始允暫行攺服瀉鹽女客免驗等情六月一號復致函港口總醫生請伊將服鹽一節亦行　　尚未接覆信除將詳細情形呈報外交部駐美代表外爲此佈告用知 
[李壁仞君函]  
　　近日本埠各報登　　人私將銅官仿礦售與日本三井洋行正合同外尚訂有秘密副約等語閱之不勝駭異按此項事件前由孫都督因軍餉急迫始發此議復由現署都督　公提交省議會通過施行何得指爲鄙人私賣且該合同乃係與三井預約俟安徽都督開採銅山時售賣礦沙井非與三井以開採之櫃合同第六條載明如二年後不　開採出沙皖都督可將本利一併歸還三井原約具在非敢妄爲師人不過自覩鄉　危急情狀　都督之委任供奔走之微勞而巳自顧何人豈敢不依都督委任不經議會通過擅與外人於合同外訂立秘約　曰有之尚不知將來有無效果僕縱至愚外人豈肯信而出此事關大局不特僕一人名　爲重用敢縷陳事　　　執事登入貴報投函一門以告天下　李　仞　啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[新四書] [  劍樸]  
　　子曰吾十有五而志於債三十而借四十而浪用五十而監財政六十而聽死七十而瓜分亡國不許拒 
　　官之燕居鬥鬥牌也抽抽煙也 
　　都督曰可以擁數萬之兵可以逼百姓之命握大權而不可奪也 
　　子曰都督濫吃花酒不費金銀國民之力也 
　　子路問英雄子曰若某都督之智吹牛之不羞拍馬屁之術鑽營之藝佐之以黄白亦可以爲英雄矣 
　　女子曰吾聞諸夫子婚未有自由者也必出姘頭乎 
[感時　愼餘居士以感時七律一首見示并索和詩因步其韻率賦六章] [  頑鐵]  
　　手提尺劍罷誅邪長鋏歸來未及家五等酬庸樊噲狗三軍觖望介推蛇縱多漢族興黄裔尚有殷頑擁翠華留守苦留留不住江干馬足望塵遮（軍界） 
　　誤會共和說更邪微言湮没魯東家文摹歐美難成鵠字效沮佉盡化蛇滿口新辭資謔浪稱身異服炫豪華五經從此無人讀禍甚奉灰魯壁遮（學界） 
　　明施惠政暗貪邪生佛居然普萬家量不容人等　鼠膽能欺衆過蜻蛇三權鼎峙分官派五色旗張耀國華輿衛删除呵殿息堂皇換有警兵遮（官界） 
　　生平心計祇工邪手叚爭推運動家旣乏功名能嚇鼠又無議論可驚蛇新朝法律看難熟勝國衣冠製更華間發數言談自治面圑圑上俗塵遮（紳界） 
　　毆窶一例等汚邪能起炊煙有幾家猾吏不冠猶作虎流民無甕可儲蛇米鹽拮据謀朝夕禾黍荒凉感歲華底事靑絲留勿剪好纓草笠夕陽遮（農界） 
　　之無纔識便思邪風範何嘗學大家腰習賓儀除曲蚓髻翻妝譜巧蟠蛇星期結隊搴芳草暑夜同車鬭舜華結到自由婚最好紅顔寸厚不須遮（女界） 
海外奇談 
[移病於狗] [  頌斌]  
　　巴黎攷利的地方有工人某年僅十八忽患奇疾四肢不能自由惟食量依然不攺迄今已一年餘矣羣醫束手有人勸至嘩達司路康奈司醫院求治工人從之行在中途遇一鄉老自言能治病工人喜甚邀至其家鄉醫先命工人安臥約一時後給以藥水一杯並命牽一土狗令工人與狗並立時或同臥復命要人眼綫直射狗目而鄉老口中喃喃有辭如是者至第五日工人病覺稍輕狗已有委頓之狀未至半月工人霍然全愈而狗則已倒地而斃矣 
心直口快 
　　山東兵變黄東兵變奉天兵變噫民國之進步即此兵變已乎 
　　唐總理忽走天津周都督忽走靑島噫大人物之本領即此逃走巳乎[  印培]  
　　蘇軾謂武王非聖人朱熹謂諸葛亮太粗岳飛太横然武王終不失爲聖亮與飛終不失爲忠自明眼人視之適以見東坡之狂晦翁之忮耳君子持躬内省不疚又何懼悠悠之口哉凡聞謗强辨或悻悻然見於面者皆小人之尤也民國成立竟有專制根性之國賊胆敢於共和政體下妄設報律箝制淸議其喪心病狂孰有過此寄語國賊汝欲行專制速回汝舊巢施諸牀頭黄面婆子可也我共和同胞祗知以監督政府爲天職實不解報律二字是何妖言也[  息影廬]  
世界觀 
[世界語之進步] [  特]  
　　卡洛塞君近由華盛頓帕脫斯丹萊萬書上海美總領事曰華人今已日有進步君意其能說令於商業學校添設世界語一科乎按卡洛塞君近在華盛頓竭力推廣此萬國交際媒介物之利用前曾於日本敎授英文數年且游滬數次彼謂將於一千九百十五年開萬國世界語大會於舊金山埠彼之來函中並附北美世界語會（總會設於華盛頓）總書記里特君之寸緘内謂曾　議案於國會請在美國普通學校增設世界語一科現已派定股員審貪報告云 
　　上海已設中國世界語會入會者日增月盛會員所佩徽章與各國式樣相同惟章上第一字母不同耳中國世界語會徽章ＨＥＡ 
小說 
[短篇滑稽鍾馗（續）] [  鈍根]  
　　店中人見了鍾馗這種打扮都在納罕又見他性子暴躁不敢怠慢忙上前來替他量身材量了一回便走進裏間去等了許久纔見他捧了一疊衣 
 
 

Page 11

 
 
服出來鍾馗焦躁道你這店家却像我手下的小鬼鬼頭鬼腦好不爽氣店夥忙陪笑道你老不要動氣我們洋行裹的小鬼是比衆不同的隨機應變吹牛拍馬没有我們做不成市面的講到西裝衣服最要伏貼差不得一些要請你老人家慢性點兒欃行說着引鍾馗到一座大鏡子旁邊呌他脫下衣服來鍾馗道好只聽得繃的一聲先把玉帶扯斷了接着把藍袍剥了下來鏡旁有張椅子一屁股坐下去把破靴脫了望地下一丢又赤着脚立起來把襯衫褲子扯得一絲不剩頃刻之間鏡子面前堆了一大堆衣服店夥向他渾身一瞧忍不住大笑起來你道爲何原來鍾老大要緊脫了衣裳靴子却單單忘脫了帽子他望鏡子裹一照只見鏡裹站着一個赤條條的鬍子好有村氣頭上却還斯斯文文的戴着軟翅的紗帽兒弄成了一個驢唇不對馬嘴兒咧自已也不覺失聲大笑起來忙把帽子拉下也丢在衣服堆上看官試猜錘馗這堆衣服可有甚麽氣味兒没有原來鍾馗是向來出名的　遏鬍子終年不洗浴也懶得換衣服這頂破紗帽和這件破袍至少也經過了幾百年的風吹雨打日晒塵粘早巳弄得不成樣兒了那裹面的襯衫更是汗垢寸積臭氣鬱蒸使人不可親近這還不算最砢磣的却是這雙靴子頭也破了統也倒了裹頭兩隻黑毛脚還要不安本分時常敎十個脚指頭挨在門外望風都只爲鍾老兒的脾氣從來不肯穿襪子纔弄出這個現象來俗語說靴裹無襪自得知如今鍾鬍子的靴裹無襪連别人都得知了而且這端午日一天早上下的傾盆大雨鍾老大在雨裹跑了一回不用說是衣帽靴子都濕透了兀的脫下來時不由那塵土氣汗蒸氣雨水氣一齊散布出來只薫得那 
 
[妓女吸捲煙] [  鈍根游戲畫] （一）耐看我吃香煙阿要時髦（二）文明接吻禮來！來！我搭耐行個特別改良（三）阿唷！煙氣味得來！以後弗放棄請教哉 
些洋行朋友人人掩鼻個個縐眉然而爲做生意起見也只得付之無可如何了閒話少說那時接生意的小夥已替鍾馗一件件的裝扮起來鍾馗覺得渾身受窄狠不舒服待要說不適意又恐怕店中人笑他外行只得耐著好容易耐了半個鐘頭纔得札縛定妥臨了穿上脚壳似的皮鞋湯罐似的硬帽端端正正的站在鏡子面前一照可煞作怪不裝便罷一裝居然是個外國人了那小夥友又從旁稱贊道你老長得一部好鬍子身材又高穿著法國打扮再相稱也没有的了鍾馗道我不管法國不法國你且說這身衣服要多少錢店夥便取了算盤裝腔做勢的算了一回又搖唇動目的扮了一套鬼臉纔對鍾馗道敝行價錢要算上海灘上第一克巳如今又是你老人家來作成我們生意我們格外克已竟算了個倒七折只該了二百四十塊錢罷但是你老在别人面前切不可說是二百四十塊錢買的照市面上行情論起來至少也得七百二十塊錢這是敝行跟你老講特别交情所以比衆不同的鍾馗笑說道彀了彀了你簡直說要二百四十塊錢又何必嚕嚕囌囌累了一大篇子呢說著便想蹲下去取那件舊袍子起來掏袋裹的錢叵耐那西裝的褲襠緊不過絆住了腿再也蹲不下去脖子上又架著一圈狠高的硬領頭略低些兒便格得喉管生疼只急得個鍾大爺黑臉兒漲得通紅幸虧那洋行小鬼積伶忙替他取起袍子來遞給他鍾馗便伸手往夾袋裏一摸摸出一大圑爛紙説道我有的是陰國鈔票不知你們用不用店夥道用用鈔票就是洋錢那有不用只除了軍用鈔票我們不收現在你老的是陰國票子再可靠不過的了鍾馗便照數把鈔票點給了他餘下的只望懷裹一揣轉身就走店夥忙追出來喊道你老還有舊衣服呢鍾馗搖頭道不要了再要說時他巳踏著硬皮靴七高八低東歪西斜的去遠了（未完） 
 
 

Page 12

 
 
   
 
