# 1893 - 259 - 4907335

 

Page 1

 
 
[籌賑一得篇]  
　　同鄉湯子蟄仙見余所論節膏火助賑及勸以山邑賓興之欵移賑乃造廬而告曰子之意則美矣其法則未盡良也肆業書院之士頗有藉此以供事畜者將此助賑是剜寒士心頭之肉以補災民眼前之瘡也事旣紛繁欵亦瑣碎僅十數人列名稟請恐向隅而泣者多矣若賓興大典各府州縣額費多寡不等卽就浙江言之金街嚴處温台各郡考生少所領賓興費尚有成數可計當事者無從乾没至杭嘉湖寍紹考生較多每名派領無幾大率不甚計較於是始而尅扣繼而中飽卽曰寒士誰爲區區首發難端然撥以助賑則散漫而靡所統紀且他郡考生固有藉此小補者不可因噎廢食存之以爲告朔之羊可也余曰子之言則然矣顧此時實少籌捐之處蓋亦於無可設法中姑爲設法而已湯子曰今有至簡至便欵又至鉅者在請爲吾子陳之查會典載新舉人每名給牌匾銀十兩准藩司在地丁項下作正開銷浙江額中舉人一百四名旗額二名恩額三十名共一百三十六名應給銀一千三百六十兩此次恩科鄉試計二十一行省額中舉人不下一千六七百名應給銀一萬六七千兩一俟揭曉卽由各該省前列五名或十名結呈藩司以今科牌匾銀兩移助賑欵一面遍告諸同年利巿襴衫新抛白紵人之欲善誰不如我謂有持異議者吾不信也或請籌賑諸君先將此意電逹各省辦賑公所以待重陽後商請前列諸君照辦此欵之巨者一也外此尚有水脚銀不論新舊舉人每給十兩亦准藩司作正開銷羣天下之舉人而試於禮部每屆不下六七千人應給銀六七萬兩此項例須禮闈畢後禮部以龍門册咨送到省然後按册給領可先於公車入都分科團拜時卽於知單内添注水脚銀兩助賑一筆或由各該省京官列名傳知結呈大部咨逹外省提欵充賑凡名列賢書者誰曰不可此欵之巨者又一也其距京城較遠省分之舉人由藩司給發火票者不必言矣若三江閩浙兩廣兩湖均新有輪船票之舉鄉試後先由各藩司知照上海招商局一面刊給文憑付應試舉人持交滬局爲附輪之劵該局收齊後彚交各藩司歸欵大抵各省多由厘捐外銷項下支放此九省應會試者約有四千人每人給票合銀十兩有贏無絀應給銀四萬兩亦可移助賑捐其傳知結呈提欵與水脚銀兩辦法同此欵之巨者又一也顧或慮長安道遠寒士生涯絶此進項未必膏秣皆敷不知會試與鄉試不同極力撙節每人非百金不可此項不過十成之一旣志切觀光卽赤貧之士或積硯田之微潤或貸戚友之餘糧預先布置有志竟成斷不因短此一成致罷進取且舉人名捐十兩實止出五兩凡領欵必由縣詳司有費承領必經胥吏有費私相授受名曰缺底各歸各縣畛域甚嚴卽屬子弟不得减讓不得攙越大約領銀十兩費總在四五兩左右其半則徒肥蠧吏之貪囊而已猶憶壬辰會試同人在杭照舊費銀五兩領到船票行抵滬上會招商局與怡和太古以事齟齬事貶船價以廣招徠自滬至津統艙向需銀十兩八錢減而至四五兩不等在士子則所得僅償所費而胥吏反全收漁人之利今悉以助賑其半取之士子其半取之胥吏而勒索之伎一無所施善舉也亦快事也以上三者共計可得銀十餘萬兩於災民旣有邱山之益而於士子不過毫髮之損不可爲籌賑諸公勉效一得乎余聞之拍手稱善曰子言善舉也亦快事也吾則以爲此一得之獻實亦輕而易舉言之而竟能行之此天下之快事也卽言之而未能行之亦天下之快論也較之斤斤焉於書院中膏火之資各郡賓興之費眞不啻以小巫見大巫矣雖然人固無不好善士亦各有其志後漢昭烈帝曰勿以善小而不爲勿以惡小而爲之或小或大聽其人之自爲而已乃錄其語以告天下之有志爲善者 
[諭旨恭錄]  
　　八月初三日奉旨翰林院孔目著安瀾補授福建邵武府知府著王琛補授廣東潮州府同知著蘇喬年補授四川大寍縣知縣著劉炳煇補授廣西灌陽縣知縣著童瑾昌補授湖南益陽縣知縣著饒煛均補授江西安仁縣知縣著左秉鈞補授俸滿直隸武邑縣教諭張文灝著以知縣用截取給事中吳光奎郎中潘祖年楊晉笙俱照例用内閣中書著周寅補授擬補國子監助教廷琛四川成都將軍衙門筆帖式金鑑吏部筆帖式崑瀛俱准其補授保舉江蘇卽用道李光瑜著照例用在任候補道補授湖南沅州府調補長沙府知府趙環慶著准其補授照例用甘肅侯補直隸州知州沈模江蘇候補知縣吕慶堂湖北候補知縣劉肇墀福建候補知縣俞振鸞浙江候補知縣汪心源俱照例用吏部稽勳司郎中著王嘉善補授欽此同日奉旨巡視東城事務着覺羅逹椿去欽此同日奉旨巡視中城事務着張嘉祿去欽此同日奉旨富明額著准其留院欽此冏日奉旨都察院滿洲筆帖式員缺着廣麟補授欽此同日奉旨東城兵馬司副指揮員缺著邵虎文補授欽此 
[本館接奉電音]  
　　昨由京友電傳諭旨一道敬謹諱登○八月十一日奉旨正藍旗漢軍副都統着壽蔭補授欽此 
[電傳順天鄉試首塲題]  
　　頭題故君子必愼其獨也曾子曰十目所視十手所指其嚴乎二題子曰爲政以德譬如北辰居其所而衆星共之子曰詩三百一言以蔽之曰思無邪三題伯一位子男同一位詩題秋廌整翮當雲霄得才字 
[電傳山東鄉試首塲題]  
　　頭題謹權量二題成已仁也三題所不慮而知者其良知也詩題一點黄金鑄秋橘得秋字 
[電傳山西鄉試首塲題]  
　　頭題蕩蕩乎民無能名焉二題能盡物之性二句三題詩云永言配命一節詩題月明蕎麥花如雪得明字 
[電傳福建鄉試首塲題]  
　　頭題子曰吾猶及史之闕文也兩句二題舟車所至三題所謂故國者三句詩題滿山秔稼入閩中得中字 
[電傳江西鄉試首塲題]  
　　頭題子曰道千乘之國全章二題詩曰衣錦尚綗兩句三題守先王之道兩句詩題日照香鑪生紫烟得烟字 
[電傳陜西鄉試首塲題]  
　　頭題子曰如有周公之才之美使驕且吝其餘不足觀也己二題索隠行怪後世有述焉三題無曲防無遏糴詩題金石刻畫臣能爲得爲字 
 
 

Page 2

 
 
[部務例志]  
　　户部爲咨報事本部現有奏補廣東司漢員外郎一排一人奏請留部滿洲筆帖式一排一人奏請留部漢主事一排二人計三排四人於七月十九日帶領引見相應開具排單滿漢各二分先行咨報軍機處查照○管理太常寺事務禮部尚書臣宗室崑岡等謹奏爲循例具題事照得光緒十九年八月初一日秋祭昭忠祠謹案臣祀則應由臣寺將散秩大臣題遣一員讀文致祭其後祠兩廡應派臣寺司員分獻等語兹准侍衛處將散秩大臣銜名開送前來臣寺照繕題本進呈恭候欽遣一員俟命下之日再由臣寺轉行照辦謹此題奏請旨七月十七日奉硃筆遣委散秩大臣和碩額駙品級一等子爵文熙後祠兩廡着太常寺派員分獻欽此○又題光緒十九年八月初九日太宗文皇帝忌辰應行遣員恭詣昭陵讀文致祭謹案臣寺祀則應由陵上守護世職章京内題遣一員就近行禮准宗人府將盛京三陵世職章京銜名開送前來臣寺照繕題本進呈恭候遣派一員俟命下之日再由臣寺轉行知照謹此題奏請旨七月十七日奉　旨遣奉恩將軍怡昌阿行禮欽此○内閣典籍廳爲片交事前准伊犁將軍長庚請撰擬吐爾滬特札薩克旗貝子普爾布噶丹之夫人祭文一道等因兹將祭文撰就相應片交理藩院派員持片赴廳領取可也○工部爲傳知事所有各旗營應領本年秋季常操火藥按照册開數目稽核相符移局照放去後兹准火藥局付稱於七月二十一日開放相應傳知各旗營派員於是日赴局支領莫悞○禮部爲咨報事本部現有奏補漢員外郎一排二人擬補漢主事一排一人共二排三人於七月十九日帶領引見相應開其滿漢排單各二分先行咨報軍機處查照○銀庫員外郎福際雲副郎蔭年滿遺缺經户部三庫咨取宗人府内閣六部理藩院步軍統領衙門内務府人員於七月十九日帶領引　見請　旨簡調奉　硃筆圈出户部銀庫員外郎員缺着工部員外郎鐵良調補欽此 
[解縐進京]  
　　河南巡撫委員管解河南省奉派製辦解部汴縐一千疋南陽縐綢一千疋分裝數箱押運啓程於日昨到京委員恭齎文批前赴部庫投納以便候示訂期開庫騐收云 
[京師决囚]  
　　刑部於上月十九日六點半鐘由南北監獄内提出湖廣等司承審迭次在京西等處路刦明伙等案罪擬斬梟人犯八名當堂騐明綁縛由刑部南門扶出裝入囚車每犯一車内坐一役於犯身後招扶外坐二役把守車門該犯中竟有登車時顧盼自雄之狀沿途高歌不已並由巡捕京營調到弁兵二十餘人擁車護决由刑部街走交民巷沿城根迤邐出順治門由大街至瑞露居捨酒處該各犯盡量飽飮酩酊而止至菜巿口法塲先將各犯覊入囚棚迨駕帖到臨始逐一點名行刑云 
[北通州近聞]  
　　江北糧道馬植軒觀察江蘇河運勷辦陳直刺錫純於七月二十二十一等日先後到通禀見倉憲報到請騐倉憲擇於二十三日提騐江北河運第頭帮秈米二十四日提騐江蘇河運第頭帮秈米二十五日提騐江蘇第二帮秈米二十六日提騐江蘇第三帮秈米二十七日因雨未騐二十八日提騐江蘇第四幫秈米江北江蘇河運掃數報竣是日倉憲宴江北糧道馬植軒觀察江蘇糧道景月汀觀察江蘇河運勷辦陳直剌錫純於署内杯盤交錯山海雜陳直至晚六點鐘始各興辭排導而去○江廣漕糧三萬石分裝三起於七月二十一日由天津開行適值運河水淺漕船節節難行河西務上汛有地名紅廟者水深一尺漕船經過每船須用數十人之力方能挽行故至今十餘日尚未報到○河西務下汛楊村一帶决口數處現奉李傳相札委候補道王觀察督帶營勇修築人如蝟集○奉天料豆一萬餘石已抵通壩聽候提騐○北門外跨子胡同通福當北鄉農民衣物多質於此生意興隆堪爲通屬當典中首屈一指今夏六月間山水暴發黑夜不及隄防水由攔櫃而入淹没貨架第四層院外大雨滂沱屋内水深數尺計濕透衣物八千號直待天晴曬晾已濕透不堪穿用矣刻下正當候贖並請州尊飭差彈壓緣取當者遇有過水之物大費唇舌也○今夏大水成災吳邑尊禀報上憲並請京紳來通散放官賑義賑現在義賑已放竣撤局官賑尚有委員在鄉查放邑尊傳諭難民卽早回鄉領賑勿再遲延自悞賑撫○官紳賑撫原爲救濟災民免塡溝壑有北關開首飾局之劉姓僕婦懷抱幼童又有開蒸鍋舖之江婦改换舊裝混入災民希回領賑詎被保正紳董查知扣留欲送州究辦家人聞知央人懇求劉姓情願認罰十金江姓認罰蒸食千枚以充振撫始從寛釋放○今夏河水盛漲水旱不通糧商高抬巿價居奇售賣近日遠方糧客滿載而來雜糧米豆無一不備每石較水漲時均跌至通錢一吊有零現奉北洋大臣憲諭設立平糶局便民購取如此變通災民不無小補○隋某被張姓刀傷一案曾列前報隋本身弱兼以刀傷要害延至七月二十日因傷斃命吳邑尊帶同刑招仵親臨相騐兇手張姓年二十歲掘象猙獰在屍塲供認不諱隨卽帶署釘鐐收禁詳請上憲治罪○自來時屆嚴冬無業游民乘間竊盜者有之從未有甫交秋令卽行肆意偷竊近日大街小巷鋪户居民不少被盜之家少不警醒卽被傾箱倒篋席捲而去因之風聲鶴涙竟有秉燭守夜者大災之後繼以盜賊哀此小民何以堪此○倉署後舊有水月觀音禪林年久失修半多傾圮經倉憲捐資重新修飾煥然一新廟前栽種荷花供人玩賞擇於七月廿九日開光雇定京都名班演戲四天外串京班名角觀劇者呼羣結隊絡繹於途幾至萬人空巷云 
[寗城失火]  
　　八月初八夜四鼓時寗郡迎鳳橋下恊順磨坊棧房有夥四人在樓上作馬吊兒之戲迨吸水烟火從樓板縫中墮下其下安放草堆未及覺察後聞偪迫聲赶卽下樓意圖樸滅無如勢已燎原不可嚮邇各水龍聞警馳至拔開火道祝融氏始斂威而退約焚一點鐘時共燒去萬生樓包菜店一家染坊一家石作廠一家約計樓房十餘幢 
[翹企節麾]  
　　長江水師提督定例半年駐節上江半年駐節下江故今年夏初黄昌岐爵帥秉節巡閱上江各處營伍後卽順道岳州行轅駐節數月並避驕陽兹聞爵帥已自岳州轅次秉節東下不日當道出鳩江前返曰門故東西梁山裕溪及提標中軍將領日内咸泛舟來蕪鵠候旌旄蕪湖營遊擊卽飭人在江干搭盖綵棚兼鼓樂等亭預備迎迓並將近處砲船調集多艘排泊江上旌旆飄颭臚舳横江屆時想必有一番壯觀也 
[頗受虚驚]  
　　金陵東牌樓某廣貨店初四日免有鳳陽生一人購物遣失紙扇一柄生冋店家索取因而口角生勃然大怒批店夥之頰順手將洋燈一推火油迸裂延燒櫃檯赤焰熊熊勢不可遏幸街鄰人多立時救滅追問致火之由衆人憤憤不平欲得鳳陽生而甘心焉徧尋不見蓋忙亂之中早已三十六着走爲上着矣相與痛詈不絶於口 
[履勘蛟水]  
　　甘泉縣西鄉與皖省某邑接壤之秦攔鎭地中冒水又因紅山晈水流至該鎭宣洩不及致該鎭頓成澤國水深數尺等情已登前報兹聞秦攔鎭東大義莊等亦遭波及昨經莊民來城禀報甘邑宰一聞此信立卽前往履勘情形大約初五六日方可回城也並聞地中冐水該處土人呼之爲甕深居土内係未成形之蛟亦龍種也未知是否餘俟續聞 
[胥巿瑣言]  
　　巨盜佘癩子卽佘才榮於前月下旬由李軍門設法拿獲解至臬轅經陳廉訪親鞫該盜一一供認不諱廉訪飭發吳縣監禁其詳細情形本報已兩紀之矣兹悉該盜業經凌大令訊實旋於本月初三日解司過堂廉訪復親自悉心研詰該盜自知罪惡貫盈所供與詳文吻合廉訪見其形容枯槁惻然憫之問其有何財物供稱此身别無長物惟有鋪蓋一具寄存緝捕營哨官董紫文家廉訪卽著賜以紙筆開明董之住處飭差頭輪香偕一夥役持單往閶門外山塘後面向董取回鋪蓋俾該盜易錢以供口腹諭畢飭仍發吳縣監禁詎該差等行至是處誤 
 
 

Page 3

 
 
入撫標營哨官董大貴家大貴時適臥病在床聞之勃然大怒一躍而起與該差理論一言不合互相毆擊當被該差横拖倒拽而出旋經人報知叅府署曾軍門卽飭勇持片投臬轅代禀其誤廉訪升堂傳董大貴進見大貴哭訴無端遭差毆辱廉訪大怒令其當堂將動手者指出遂喝將輪香及夥役拖下各責一百五十板旋向大貴撫慰一番諭以好自歸家養疾大貴叩謝而退該差復至原處訪明董紫文家逹明來意紫文妻某氏謂該差曰丈夫奉統領之命往金陵緝案未歸鋪蓋之事實未明晰該差無可如何只得將言回禀廉訪諭以俟其回時再核○前日傍晚有一翩翩年少之某甲年約二十餘緊簇雙眉行至馬連巿橋向河中一躍而下以泳以游勢將滅頂幸經旁人瞥見設法援救得慶更生當有人詢其覓死之故據云家住蕩口之西昨奉父命懷洋七十元來城中辦貨被一不識姓名人誘至藩轅附近賭塲内悉數輸罄旣無安身之所又不能歸見父母輾轉思維别無良䇿不若投河自盡之爲妙也言已痛哭不止聞者莫不惻然旋經認識之某乙勸慰再三併許其伴送回家爲之勸解甲始含涙從乙而去噫賭博之害人甚矣哉○白善橋堍陳姓燒餅鋪有子女各一女年甫十一齡於本月初四日下午持手巾一條至橋下之石梯上洗濯不知如何失足墮入河心一霎時爻占滅頂直至上燈後屍始浮起家人不見其歸各處尋覓旋聞人言河内氽一女屍慌忙執燈騐視果其女也迨設法撈起已無生理矣遂於翌晨備棺成殮一 
[委查案件]  
　　安徽候補直隸州知州王直剌懋勳現奉臬憲丁恬生廉訪委赴壽州查辦案件直剌奉札後卽詣轅謝委聞日内卽當束裝就道矣 
[引蝶招蜂]  
　　杭垣湧金門外三雅園茶店緑飮湖光青排山色兼栽四時花木獨得清幽之趣故生涯頗不寂寞自藕香居故址復興有盧陸之癖者咸舍舊謀新以致該園無人顧問主人乃招土妓流娼散坐室中勾引狂蜂浪蝶每於夕陽銜山時光鬢影左宜右有雖不若滬上之肆無忌憚而眉目傳情語言句引已有不堪見聞者藉香居又恐奪其利巿自夏徂秋亦時有油頭粉面往來座間噫此風豈可長乎惟願爲民父母者起而禁之則鄉里之幸也 
[軍麾抵滬]  
　　江南提憲譚青崖軍門由松起節將次蒞滬已紀昨報兹悉軍門於昨日黎明時乘舟抵滬舟泊小東門外吳淞輪船碼頭本邑提右營廖叅戎以下各武弁均至舟次迎接午後軍門乘輿登岸入城至文武各衙門報謁禮也 
[搶親未成]  
　　有某氏者在英界帶鈎橋沿浜開設麻油作家有一女年已及笄曾許字丹陽人某甲爲室尚未成婚甲意切求凰祗以阮囊羞澀無計張羅於昨晨糾合麫店帮中之甲乙丙等效俗例作搶親之舉詎該氏早有風聞預將女藏匿他處俄而甲等率衆到來一擁而入紛紛登樓甲則在門外守候乙丙等奔入臥室四處搜尋已無所見遂敗興而返該氏正欲鳴捕甲等已去如黄鶴矣 
[碰船起釁]  
　　昨有石灰船一艘滿載石灰由浦江飛駛而北行經新馬頭相近忽有划船　面而來不及避讓以致互相碰撞灰船上人肆口辱罵划船水手不肯退居人後遂一躍而過各奮老拳後經人勸解始各分散石灰船尚不干休旋由某石灰行中人出爲理勸令划船主　香燭鞭爆服禮其事始寢 
[投水遇救]  
　　甬人某甲向在崇明鹽店執業人素奸猾爲同業所不齒旋因宕空帳洋爲主人所逐落魄無聊轉輾來滬衣衫藍縷幾欲與寒乞兒爲伍不覺有死之心無生之氣昨在薛家浜臨流浩嘆繼竟聳身一躍深入波中被岸上人瞥見卽爲救起問其何故甲以實告惻然憐之向身畔取小洋五角給之勸其還鄉不必在此逗遛甲乃泥首稱謝而去 
[發落賭棍]  
　　虹口捕房黎副捕頭率同印捕往裏虹口曹家堰地方拘獲賭棍當塲拿獲梁阿福等十一名連賭具一併解送公堂蔡太守會同英副領事薩君提訊之下著押候查明於禮拜三再行覆訊其詳已列前報昨已屇期捕房將梁等解案其管押公堂之潘阿四談華華陳念八等三犯亦由原差解到俄而太守與薩君升堂提訊先據黎捕頭禀稱此案現已查明所有持刀行兇之梁阿福實係賭棍顧阿榮係在賭塲估看洋銀鄭頭高談華華潘阿四均爲望風惟王子香陶起發陸阿德等係前往賭博之人現請究辦梁等俯首求恩顧供稱小的並未在賭塲估看洋銀偶在該處行走悞被拘案現患疾病有纅方可証太守與薩君一再會商判將顧鄭各押三月期滿鄭則備文遞解潮州原籍談管押二月潘管押一月王陶陸三犯著各罰洋廿元施阿長洪阿寳陳念八從寛交保梁阿福實係賭徒且敢持刀拒捕殊屬不法未便姑容仍着押候冉行查辦 
[回里有資]  
　　寗郡金恒富釣船在大戢山洋面失事由法公司船及日本煤船先後將墮水難民救起解送來滬奉關道憲發縣資遣安插各情均記本報兹悉由日本輪船載來之難民十名昨奉聶觀察諭飭黄大令亦照前次每名賞給洋一元飭差送至寍波輪船令其回籍 
[恊緝逃犯]  
　　南匯人康寳金前在川沙洋面與顧見郎等夥刼傳來弼木船當經事主報請南邑拘康訊實擬以徒罪於去冬起解丹徒到配收管今春三月初八夜康乘間私逃丹徒縣地保周萬庚據情禀報縣尊飭捕查緝迄今未獲邇由丹徒縣移文來滬請爲協緝上海縣黄大令接文後已飭差捕一體遵照矣 
[解紛受刃]  
　　本邑人孫某向在小火輪爲水手年屆知命喜作狎邪遊與其姘婦玉徐氏賃居外虹口天賜里情同伉儷將樓面轉借與王姓居住緑楊宜作兩家春固不慮其岑寂也前日孫自外歸不知何故與姘婦口角扭作一團繼將切菜刀向氏亂刺氏痛極聲嘶王聞聲下樓上前解勸詎被孫將刀砍破左額下血湧如泉俄而鄰人齊集代鳴巡捕將受傷之王姓送入美捕房轉送同仁醫院療治據醫者云須一月可愈孫畏罪逃遁黎副捕頭飭包探嚴密查緝以憑究辦 
[縣案彚錄]  
　　前日英公堂解送周江扣陳士鴻張桂明並受傷之王保全王洪林等一千人至縣晚堂由黄大令提訊陳士鴻供係江北人現住滬北老閘地方向爲小本生意本月初八日有同鄉人周高壽周堅扣周江扣小金扣等在李姓處賭博李姓之妻抽取頭錢旋因多取錢二十文周江扣囑將此錢買酒小金扣不允竟將李毆打李與小的交好告知小的向論罰令小金扣出洋二元藉此和事忽被周江扣出頭硬覇並邀伊之同居人王保全王洪林等向小的尋釁被捕拘送叩求明察周江扣供江北人推車度日初八日之事甚屬細微無如李姓告知健訟之陳士鴻向小的尋釁並將小的之房主王保全父子毆傷由捕拘解張桂明供係江北人在虹口爲小工伊等肇事實不知情前日陳來邀小的同至王保全家找尋周江扣無著向王追問並未行兇實被悞拘王保全供係江北人現住老閘浜北因有餘房租賃與周江扣居住日前伊等不知如何在外肇釁次日忽有流氓陳士鴻糾領張桂明等多人前來不問情由將小的父子毆傷現求騐究王洪林供與父略同大令一再研詰各執前詞大令飭仵騐得玉保全王洪林父子並無傷痕大令以兩造插身肇事均非安分之徒判將陳士鴻笞五百板周江扣笞五百板張桂明笞四百板均飭分别收所王保全王洪林父子亦應責儆姑念先被毆打從寛交保候移請英公堂補提餘人候究○木工林景星范惠如等於光緒十六年底向同業人葉順昌索欠行兇以致葉因傷斃命當經屍兄葉福元協保報縣騐訊屬實將林范拘解迭次刑訊狡展不承惟帮敺之姚姓迄今在逃未獲前日晚堂黄大令飭提原差比責該差將藏匿姚姓之金老四解案禀稱姚姓前避金處小的等前往拘拿被金縱逸金必知其不落 
 
 

Page 4

 
 
叩求訊究金供姚姓前在小的處住過數天卽行他去現聞避匿在寳山縣境沙頭地方大令以該差玩延多時究有不合判令笞責以示薄懲著限五日内帶金出外幫同指拿務獲究辦如延干比 
[行道有福]  
　　自來作大善事必出於有大力之人而善事之足以拯人困阨宜人室家救人性命者尤莫如振濟災區范文正以憂樂爲已任後嗣寖昌可見脩德獲報之说固有確鑿可據者兹有隠名氏善士遵故兄遺囑如遇荒歉拯救災區今值順直受災甚重遂以洋銀五百元助振信乎有大力者方能作大善事義粟所頒行見萬口同聲韾香頌禱天心感格報以嘉祥和氣萃於一門食報延於數䙫康强逢吉仁壽同登亦何難與前賢嫓美哉濡筆紀之操劵俟之矣 
[上海源通官銀號籌辦順直義賑滬局來啓照登]  
　　啓者信厚前因晉邊災重需賑孔殷當經函託漢口林君友梅會同施君紫卿諸公刊册勸捐卽蒙好善官紳解囊慨助計先後匯寄四批共集英洋二千元業經刊登日報布告同仁嗣經天津協濟晉邊官賑義賑自二月初籌辦至今計共解過銀八十二萬兩已足散放可以停止現值順直各屬被災較重應將前項洋元移緩就急以濟賑需信厚查勘屬實因先籌墊銀五千兩解由盛枵蓀觀察列入義賑項下轉交黄愼之殿撰携赴東安永清等處查明極貧之户分給賑錢俾資全活惟該處地窪災重村大户多區區五千之數核計斷難應急適林君友梅陸續解到第五批至十二批英洋四千元卽於八月初一日電解津局湘平化寳銀五千兩仍交愼之殿撰照數收放免致辦理爲難謹登報聲明并求四方君子大發慈悲源源賜助信厚天良具在必當隨收隨解斷不敢因前墊未清遽行扣氏事關民瘼深盼鳴慈謹布懇忱伏祈公鑒[  慈谿嚴信厚小舫甫謹啓]  
[上海北巿絲業會館籌辦順直新災振捐滬局瑣記十七]  
　　初四則敬商請各振所湊集第四批規銀一萬兩解請直隸籌振局憲發交褚敦伯先生領赴災重處所擇尤查放至七月初六日報解第一批義振銀六千兩藥丸二萬二千服現奉傳相批開據禀寳坻縣災區寛廣應振户口甚多所撥急撫官欵誠恐不敷應急該守商由滬上各振所湊集義振規銀六千兩並募藥丸二萬二千服統交局輪運津洵屬曲體時艱候行籌振局查照騐收飭發在寳助振之史紳賡雲等承領確查極貧户口核實散放具報此繳同日接金陵吳君秀峯函稱閱報有勸江南應試士子將應領月餅錢二百文助振一節查上科曾由尊處函託供給所委員勸令士子分别捐助集數較多此次爲羅少杰太守奉委辦理與唐昆華太守爲至好務乞速行函託以期有濟等云當經函請唐昆翁轉懇少杰太尊俯賜勸辦共濟時艱想兩太守爲國宣猷必能俯如所請也八月初五日錢塘施則敬子英甫謹啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[乖戾性成]  
　　營口東營子大牛家兄弟五人不事生業惟務游蕩性皆狠戾一言不合雖家人父子卽反眼若不相識前日牛五與婦反目立逼其婦吞烟自盡闔家之人目覩其死並不相救及死後母族大興問罪之師牛氏自知情虧不敢與敵遂各奔避一空母族之人見舉室無人先將所有器具毁擲罄凈坐以待之牛氏見事不能了復暗中挽出隣右出爲調停數日來尚未允妥不知此後難兄難弟之暴戾或能稍改否 
[寵妾斃妻]  
　　營口和昶號巨擘也其股東金姓亦著名富户近因新寵一妾與大婦忿爭其夫手舉烟槍擊婦破額倒地又踢婦右手五指齊斷墮胎而死當卽將妾藏躱一面送信大婦母族以本屬大家不願涉訟惟令從厚棺殮超度則已花費數千金嗣有傍人節外生枝事又中變至今尚未蓋棺恐非萬金不可了也 
[整頓銀色]  
　　直隸籌賑局向收各省匯來欵項均由號商交兌銀條或開冩期票銀色不能一律日期復有參差委員希圖便捷騐收日久遂成積習刻由司道愼重庫儲整頓銀色禀明傳相嗣後收兌外省匯來之欵一概飭令該號備具現銀定日交庫局中不收爐房銀條及所開期票如有銀色低潮短平蒂欠情事皆惟該號是問以杜取巧其赴庫請領工撫等欵亦概發現銀不准以銀條互抵致啓釁端如違員弁撤差吏胥懲辦刻已示諭俾衆咸遵矣 
[英界公堂瑣案]  
　　字林西字報館西人控出店錢富金行竊報紙一案蔡太守與薩君訊供之下著候覆訊已紀本報昨晨該西人又投案請辦阿三訴稱在字林西報館經理印報事務行中每日印報大約八百張左右每張售洋二角五分邇來印全之報紙每日必缺二十張或十餘張不等行主疑小的等有弊現始查悉係出店錢富金行竊叩求究辦錢掌錦供稱係本邑人富金係小的之姪由小的舉薦生理向來誠實可保其並不犯竊太守曰爾姪旣未犯竊所取報紙作何勾當供稱此係隨地拾起或作包物之用太守曰旣欲包物何以不取舊報獨取日期最近之報耶掌錦不答富金泥首求恩太守商之薩君判將錢富金管押一月錢掌錦交保起案報紙給失主具領○包探李錦堂禀稱朱海山至姚阿炳小烟館過癮乘間連竊烟槍二枝報捕往拘吊到原贓解案姚投案領贓朱一味苦求太守判押三禮拜槍給姚領○包探沈金龍禀稱雷順芝至寳善街恒裕昌洋貨店行竊西式擺鐘一架值洋四十元雷在押店押錢適被小的拘獲知照失主解案請究恒裕昌遣夥投案領贓雷供稱係丹陽人初次犯竊包探又禀稱雷昔時在軍營中當差因犯事割去左耳此次又在法界犯事腿上尚有板花太守判將雷笞責二百板管押三月鐘交失主具領○包探顧阿六禀稱有年約十歲之徐桂海馬阿虎張紀紀張阿喜等專在各處小弄中誘騙幼孩手上銀鐲質錢使用或往看戲或擲錢賭博徐等騙取之後交與年已成丁之張阿喜前往押錢現經各失主投報捕房小的將徐等四孩拘獲吊贓送侒各失主投案領贓徐馬及紀紀同供家有父母小的等取鐲之後均交阿喜質錢惟外間尚有一人逃逸阿喜供年十八歲並未爲伊等質鐲太守以徐等年紀尚幼胆敢作此不法之事判各戒責一百下阿喜枷號一月各銀鐲交失主分别認領○包探何瑞福禀稱西人會鐵南投捕房報稱家中所備馬料被馬夫曹牛子行竊以致西人所蓄之馬連日饑餓捕頭命小的拘曹吊贓送究會鐵南到案領贓曹供貪小行竊求恩寛宥太守判押十四天○廿四號西捕禀稱昨日在大馬路巡緝見陳金福駕駛馬車加鞭疾駛拘案請罰陳供稱係紹興人在一大馬車房爲夥向來駕車並無違章之事此次實被悞指且車輛遭該捕拖拉以致損壞太守著退去俟看明馬車有無損壞於禮拜五再訊○包探孔阿才禀稱高炳生曾經犯竊遞解此次又來滬上行竊水烟袋一枝爲此拘案請辦太守判笞一百板仍著押候備文遞解水烟袋暫存捕房俟失主認領○胡張氏訴稱被張章瑞行竊洋銀四十元報捕拘獲已被用去六元今由捕房解訊爲此來案具領張供稱係寗波人向在九章綢莊爲夥該氏現開野鷄妓院與小的姘識有年小的曾經照顧邇來該氏招小的前去帮工因無工資是以取洋太守判押四禮拜期滿交保洋給該氏領去 
[法界公堂瑣案]  
　　昨午葛同轉蒞八仙橋捕房與謝副捕頭發落各案命將在春風館飯店打架之著名流氓黄連生傳案問爾之羽黨和尚等六人何不交案供行蹤不定請問荳腐頭目便知下落問豆腐頭目何人住在何處供稱豆腐頭目張錦堂住在新閘萬春樓西首開豆腐店同轉着照原斷枷號一月期滿責二百板送縣究辦○郁包探禀駡捕拘押之吳文明奉諭至普育堂吳父處詢問據云吳確在張榮記學業緣伊不思習上屢次逃遁其師恨之刺骨於五月間逃出後迭次經人向張處商勸不肯收領今特解案請爲發落同轉著照原斷掌責一百板暫押俟送普育堂留養○小烟館主婦朱范氏扭控秃奴仁浩欠錢一案已載前報昨日朱范氏投八仙橋捕房求追並呈上細帳請閱同轉命提該秃仁浩至案問爾何處人供湖南人謂爾之欠欵如何料理供求請交保限三期付訖謂爾係出家人何可吸烟顯見不安本分着掌頰八十下交保赶卽回去不准逗留又謂朱范氏曰爾亦不應將烟售與和尚以後再有前項情事亦當研究氏唯唯而退○花烟館鴇婦顧陳氏偕龜奴顧玉生扭控逃妓金寳卽徐朱氏一案由葛同轉訊問著顧玉生交吳如意到案質訊昨午葛同轉發落時由郁包探將鴇婦顧陳氏及徐朱氏之姘夫徐仲賢卽仲炎解案請訊同轉謂顧陳氏曰顧玉生如何不來供因有事未能投案問吳如意可曾邀案供小婦人屢次催促不肯來案求請拘訊徐供在老旗昌後某絲棧爲小工與氏素來相識不知是逃妓今春三月間在西門外買花與徐朱氏卽玉生遇見後在城内香花橋李姓薦頭處相遇囑小的薦生意嗣後自願隨小的過活問爾如何與該氏姘識供因氏患病小的曾服侍數日後竟嫁我爲室同轉又將在押之徐朱氏詰問供有吳如意押在該氏花烟館爲娼計包價洋一百廿元做三年改至十年尚不滿意小婦人下體患毒該氏尚欲令我接客將夜度資收下經狎客查悉不欲住宿向氏索還原洋遂致口角令我長跪至天明又被小本家唆使以致受苦難堪不得已而私逃自願隨徐度日死亦無悔求恩脫離苦海同轉又謂顧陳氏曰爾亦有女兒而竟將他人之女兒如此作踐實屬可惡本應將爾重責姑念徐朱氏業已逃出當將身契撕毁以後不准向伊饒舌又謂徐朱氏曰爾私自逃遁嫁徐爲妻亦有不合如今格外開恩著發堂擇配徐仲炎訊無干涉喝退俄而徐仲炎徐朱氏叩首同稱我二人相處出於自願乞恩成爲夫婦同轉不准著將氏還押徐逐出○吕義泰水烟袋鋪主湯秀豐控夥韓湘田串竊烟袋壳一案由同轉將韓管押著湯緝訪收贓人再核已列前報昨日湯投案稱烟袋壳八隻由韓售與新北門外孫錦興處得洋一元一角求請訊追同轉提韓詰問據供由友人趙海林經售同轉著押候吊贓訊核○包探解行竊翁阿二錢四百文之傳國香至案同轉申斥一番麾之出外○金保良稱同順公烟店主沈子業欠銀不還蒙恩提訊着沈出外將　目理楚禀覆在案詎沈竟將店盤與中人陳耀亭並不將帳理楚我等邀同公正人屢赴沈處沈避匿不面聞沈已於初六日赴杭州是以投案求請提訊同轉謂爾須邀同各中人具禀再行核斷金唯唯而退 
[續錄蘇州桃花隖西大營門内電報公寓代嚴佑之經收山西賑捐七月分清單]  
　　沙巿義賑公所江陵縣李清溪大令電報局黄筱琴太守經勸　宜施道周荆州府舒江陵　李沙巿電　黄合捐錢二百千除開支一切外凈收錢一千七百七十三文又募糧捕府幕一千文荆州都統瑞沙司分司陸淮鹽局金三户各十千文兌課局河南帮兩户各十二千文沙防營樊十五千文福建帮十六千文退思堂免愆堂省過堂佚名堂無名氏糧捕府張川鹽局鍾官運局張藥土局朱翰同堂募候王吕助浙江帮徽帮金陵帮十四户各二十千文荆江營朱各哨二十一千文湖南帮廿四千文土行陳募行王募藥材行吳募木行張募山貨行甘胡募荆州右衛施電局同人楚安堂募陜帮荀墓九户各三十千文荆州左衛干三十千文布行孟募厘金總局唐漢陽帮募武昌帮董募四户各四十千文黄帮劉募四十一千文思益堂成美堂珠映四如堂公鹽行　貨行五户各五千千文黄帮鄒募侄太帮孫募兩户各六十千文理事府英六十一千文江西帮樊募六十二千文怡豫堂德福壽安寗荆州府署黄帮長順正募四户各一百千文無名氏一百五十千文川帮張募一百八十千文錢行程王曾劉募二百千文江陵縣署二百十七千文于老太太十千文銀九兩周紳悅山十兩荆州正衛唐二十兩荆州將軍宗室祥一百五十兩山西帮高募二百六十兩共募銀四百四十九兩錢二千五百六十七千七百七十三文合沙銀一千七百二十兩零四錢零八厘除第三批匯欵未到外先收到第一第二批沙平銀四百四十九兩規銀一千三百六十二兩九錢二分八厘○紹興義賑公所徐仲翁來第四批洋二百圓○瀘州公所王柳翁經募據來電云陳洛翁續捐銀五百兩自流井紳商二千兩永寗營佟二百五十兩俟細户寄到再行詳登等因實收到十批九七平銀五千兩○電報總局交來朝鮮電局李仲翁募九户四十九元武昌電局募安陸府史規銀廿八兩五錢三分程少農五元萬縣電局徐成翁募二百六十五元四角四分紹興電局經鳳君募兩户七元奉天電局馬　翁募高州總鎭左捐勸潘平一百兩涂穉衡又六兩馬晋翁又十四兩贑州電局鄭濟翁募廿一刻一百四十五元四角五分四厘廬州電局李叔翁募五百廿四元規銀七十兩成都電局周　翁募川平四百兩開封電局巢汾翁募三十三户規銀一百兩零零二錢杭州電局巢梧翁募五十户二百零一元台北電　　仲翁募廿八户規銀五十兩蕪湖電　　　翁募三户五十元漢口電局王乃翁募七户四十二元泉州電局衛頌翁募三十五户規銀一百七十六兩七錢三分九厘重慶電局張應翁募二十日規銀四十五兩九錢五　一厘安慶電局彭省翁募十户規銀三十六兩九錢三分五厘大通電局孫清翁募規銀十一兩零三分六厘襄陽電局孫嶼翁募第五批規銀一百廿七兩二錢八分五厘吉安電辰於葭翁募五十一户規銀二百廿三兩四錢六分三厘漢口摺商局施系卿募電字九六册九七册廿六户規銀五十二兩九錢五分七厘以上共收不等銀一千四百四十三　零九分六厘英本洋一千二百八十八元八角九分四厘○桃隖同人交來銳字信字册楊朗蟾楊式君兩户各五角倪禹言管城子兩户各一元公興阮才記應錦榮公太益大王户各兩元泰　陳紀仁張生源尚志堂任益和公一行升大行樂嗣清龍飛帳房無名氏十户各三元寳善堂周周蓮塘同盛號三户各五元洪成號陸順堂陶延壽堂三户各十元善鐘馬房廿　元以上共收洋一百十三元○本月共收不等銀八千五百七十兩零零二分四厘合規銀八千八百五十二兩五錢九分五厘共收英本洋一千六百零一元八角九分四厘合規銀一千二百四十兩零四錢四分五厘兩共收規銀一萬零零九十三兩零四分除六月分止墊解規銀六千三百五十二兩二錢四分四厘外實存規銀三千七百四十兩零七錢九分六厘候潘振翁復電到後再解 
[德清縣儒學正林竹孫廣文經募各户大善士清單]  
　　徐懷仁姚見貞兩大善士合助洋五十元修善堂二十元鍾修　　　趾二户各十元勉善子六元吳鼎元樂善 
 
 

Page 10

 
 
士二户各三元陽泰鼎源春生同益俞吉祥東海堂程崇安堂勉力子徐子明無名氏十户各四元錢申甫曹明之湯軼皐周少瑞樊　屏林竹孫蔡應鵬楊之新馮毓清馮貽孫王益　鼎裕恆唐寅初同興福惠吉堂汪繼春堂陳世範堂森茂乾泰陳世範堂二十户各二元姚誠姚蘭生褚良褚遂均孫戊臨孫沛霖陳松喬陳乾山蔡杏生蔡松生蔡利生蔡振　錢宏犬錢青選唐祥茂唐聖和丁九如丁悅來徐震方徐亥卿倪申甫倪建寅聞毓璇王恆茂嚴越甫程福餘許汝霖邱夢漁馮詠仙蔡承厚堂九思堂耕道書屋修雲士新泰　億豐行姚松記同泰嘉會隠名氏張吉甫陳玉山四十一户各一元袁浩房培森姬松泉沈鏡沈鑑姚坤揚姚坤元陳晏卿沈蘭芳潘申甫潘申耕潘清泉玉塵山人隠名氏十四户各五角以上共收洋二百三十元[  上海六馬路仁濟善堂賑公所施善昌等謹誌]  
[荆湖力行堂經募各善士樂助晉賑清單]  
　　涇川朱倫三大善士樂助銀二百二十兩六錢六分皖涇胡氏求保平安一百兩七齡女祈母病愈十兩胡祉宜遵母命節壽筵移助錢一百千文胡道塽三十千文承業堂裕大恆劉仁發黄懋昌余萬源胡瑞珍六户各錢二十千文倪祿記十二千文倪裕記萬仁記　萬盛劉秉大四户各十千文楊仁記六千文小補氏分塵氏箴守氏動心人朱子芹朱得齋朱侍坪七户各五千文朱振聲吳玉坡魯俊堂禮本堂四户各四千文王裕岡蔡裕豐隠愿氏三户各三千文朱繼述堂培善堂勤德堂陳錦堂朱國臣陳煥章汪榮庭梁松大泰昌義復昌榮瑞昌德鄧德記松茂美十三户各二十千何章祥洪寳元汪佩卿王煥岡鄧義臣倪敬業朱席珍朱必成朱少甫袁少南萬可字復順昌劉永順無名氏十四户各一千文朱畏齋胡瓞齋胡明字陳東旺胡佩秋朱錦書魯純禮朱高記八户各五百文以上錢銀併合規銀六百兩 
[上海虹口元濟善堂六月份經收各善士常捐一文愿清單]  
　　麥桂潤堂一百愿錢三仟文源滄號五十愿一仟五百文謝鑑記三十愿九百文梁日三廿五愿七百五十文九章號禮和帳房二户各廿愿各六百文賴仁新十六愿四百八十文華榮和永義源怡珍居戚益齋湯鴻賓小舫主人巢子餘巢潘氏延壽堂潤德堂十户各十愿各三百文廣和記致寳長洗亮光三户各七愿各二百十文至義居六愿一百八十文華榮昌茂庭殷守泰殷守源殷許氏殷恆懷讓德堂湯雲事張令誥九户各五愿各一百五十文裕祥年無名氏二户各三愿各九十文華克濟靜慮居守拙子湧幢氏四户各二愿各六十文錢紀堂孔匯生守綱子陳鳴齋樹春岐峰少筱守菴家慶吳氏王氏邱氏沈氏錫媚玉媚蔣嬛淑貞十七户各一愿各三十文○全亨號廿愿正月至六月錢三仟六百文鄭程先廿愿五六月份錢一仟二百文鎰記十愿四五六月份九百文麥卓然麥林氏麥永康味蘭子麥篆丹始平子襱西子范陽子丹陽子九户各七愿正月至六月各一仟二百六十文何日葵鄭梅庭裕泰昶王禮堂四户各五愿四五六月各四百五十文梁輝堂王尊勳何麗初洗烟珊許增盛五户各三愿四五六月各二百七十文佩記三愼五六月錢一百八十文黄敬全譚始端二户各二愿四五六月各一百八十文陶德寳二愿五六月一百二十文范子周二愿全年七百廿文朱竹笙胡少谷程星岩王仲青葛梓韾殷澤春金子堂范申伯汪梅村九户各一愿全年各錢三百六十文○吳春池四五六月份洋三元吳敬堂四五六月份洋一元五角○以上共收英洋四元五角大錢三十八仟七百三十文合併聲明 
[滬北鐵馬路廣益善堂七月份捐數清單]  
　　壽　延康晉和餘大恊元愼餘元甡惠泰彤源衡大最康永豐存德利亨立大和元恊康恊昇宏元寳和泰源鴻順彚康宏大正大承裕寳順以上廿八户各助錢六百文九章介福嘉綸天成裕盛和各助錢六百九和宏章泰謙益祥各助錢三百謙記併錢六百唐茂枝助洋六元陳善亭助洋五元李光琴洋五元戴綏之併洋六元朱葆珊徐隸山譚幹臣各助洋二元和昌成併六元張金和何瑞棠韓山曦周蓮塘源利太錦章老順記南順記八户各助洋一元徐俊良洋二元老悅生併二元梁煥南一元美最時併一元五角宏生隆昇各助洋五角福昌號併三元順泰木行併二元寳昌一元戴運來助洋三元恆來源併一元莊源大洋一元二角又錢一千二百五十文福來洽洋三角又錢三百施德豐洋三角曹德大洋二角又錢二百恊泰錢二百恆生義錢四百潤泰昌錢六百蕙芳樓一壺春錢二百五層樓錢八百清蓮閣錢四百同昌錢五百萬興永愼恊成祥各助錢一百文湧源金合順沈春記鴻運樓元利祝源昌各助錢二百文春園錢三百亦新轅併錢六百愼餘堂錢四百可熾萬有全各助錢五百金太太助錢二千文存濟堂錢一千以上共收洋六十元另七角錢三十一千九百又英法美界一文愿錢三千四百七十文 
 
 

Page 11

 
 
   
 
 

Page 12

 
 
[光緒十九年八月初二日京報全錄]  
　　宫門抄○諭旨二道錄前○浙撫崧奏揀員對調知縣摺○大學士福等奏爲請旨摺○内務府○奏爲奏聞摺○雲督王奏請改奬並更正底銜片○陜督楊奏援案預估光緒二十年分甘肅關内軍餉摺○東撫福奏核明調練馬隊收支銀兩摺八月初二日吏部翰林院正紅旗值日吏部引見二十五名都察院七名國子監十名廂黄滿八名火器營二名○志顔阿克東阿明桂各假滿請安○曾伯服滿請安○崑岡德隆張仁黼各請假五日○恩燾文瑞各請假十日○興存請假一個月○貴恒奏請開缺○召見軍機曾伯徐用儀○○頭品頂戴浙江巡撫奴才崧駿跪奏爲知縣人地未宜揀員互相對調俾　治理恭摺仰祈聖鑒事竊照知縣職司民牧方之治忽繫焉責任旣重選用不得不精若才尚可任而缺有未宜亟應量爲更調俾得各盡所長無忝厥職兹查有桐廬縣知縣王纉勳江蘇太倉州監生由浙江金華縣縣丞海運案内保准以知縣歸候補班補用赴部引見回省准補桐廬縣知縣光緒十七年正月二十七日到任又查有於潜縣知縣文玉内務府漢軍廂黄旗人由江蘇高郵州界首巡檢遵例捐升知縣遇缺先在任候選選授浙江於潛縣知縣光緒十七年三月初二日到任該二員均在任經年因人地未宜由司暫行撤調回省隨時留心察看其才質俱非庸下辦事亦尚穏妥惟桐廬地處衝途於潛土客雜處皆屬難治之區實非該員等所能　任自應量缺擇人以之對調庶不致用違其才兹遴選得景寍縣知縣周緒益江蘇溧陽縣附監生由捐納指分浙江運判遵例降捐知縣分缺先選用選授浙江景寍縣知縣光緒十七年八月十九日到任該員守潔才明實心任事堪與桐廬縣知縣王纘勳互相調補又遴選得分水縣知縣劉　江蘇武進縣監生由捐發湖南試用同知遵例降捐知縣新班先選用選授浙江分水縣知縣光緒十三年七月二十二日到任該員奉公勤愼心地樸誠堪與於潛縣知縣文玉互相調補如此量爲改移知才缺俱能相稱於地方各有裨益該員等係選缺對調照例均無庸送部引見惟此等對調之案須求彼此人缺相當揀選頗爲不易查請調要缺雖有展參之案如其人地相需仍准調補然調煩所選祇一人今欲兩缺各得其宜較之調煩其難更甚若必無一展參之案而後准調則曾經在任之員有者居多勢將無人可揀請量予變通照調煩之例展參各案概免核計庶用人不致遷就而吏治可期有效據布政使劉樹堂署按察使惠年會詳請奏前來奴才復覈無異謹會同閩浙總督臣譚鍾麟恭摺具奏伏乞皇上聖鑒勅部核覆施行謹奏奉硃批吏部議奏欽此○○經筵講官大學士管理户部事務臣宗室福錕等謹奏爲請旨事光緒十九年七月十五日准崇文門正監督載漪咨報於光緒十八年八月初二日接任徵收商稅起照例扣至光緒十九年八月初二日一年期滿豫爲報明等因前來臣等查得崇文門稅差期滿向由臣部將各衙門保送人員並八旗内務府俸滿人員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督載漪自光緒十八年八月初三日接管起扣至本年八月初二日一年期滿例應更换理合專摺具奏請旨簡放並將上三屆崇文門正監督各員繕冩名單恭呈御覽伏候命下行令到任管事仍俟一年期滿豫報臣部奏請更换爲此謹奏請旨奉旨已錄○○總管内務府謹奏爲照例奏聞事准户部咨稱崇文門稅務監督於本年八月初二日一年期滿所有正監督本部自行辦理外其副監督員缺應行文内務府辦理等因前來伏查光緒十八年八月二十五日由内閣鈔出奉旨崇文門副監督著崇光去欽此欽遵各在案今崇文門稅務監督於本年八月初二日一年期滿除正監督由户部照例具題外其副監督員缺臣衙門或於司員内揀選二員帶領引見抑或恭候特簡差委之處伏候訓示遵行謹將前三屇崇文門副監督各員另繕清單恭呈御覽爲此謹奏奉旨已錄○○王文韶片再據調署雲南開化鎭總兵何雄輝呈據署鎭標後營守備李光樞禀稱前由武童投効軍營歴保藍翎儘先千總嗣於勦辦猛喇匪徒案内保請免補千總以守備儘先補用經兵部議准光緒十七年十二月十九日奉旨依議欽此又於剿辦披沙蠻匪案内保請以守備儘先補用經兵部覈議改爲俟補千總後以守備儘先補用光緒十八年四月二十三日奉○旨依議欽此均經接奉行知遵卽造具履歴呈請咨部在案惟守備已於猛喇案内奉准保奬儘先補用守備又於披沙案内奉部改爲俟總千總後以守備儘先補用係屬先後重複懇請奏咨改奬又據雲南善後局司道史念祖等詳據前辦猛喇軍務貴州鎭遠府知府全楙績禀稱武舉李春芳前在猛喇出力彚案保奬由儘先把總請免補把總以千總儘先拔補並加守備銜經兵部議准光　十七年十二月十九日奉旨依議欽此行知遵照在案查該弁由武生應乙亥恩科鄉試中式武舉已卯會試未第由兵部發給騐票收入督標効力今由把總保請免補把總以千總儘先拔補加守備銜實係底銜錯誤取具詳細履歴請轉詳奏咨更正等情前來臣覆查無異合無仰懇天恩俯准將李光樞重保守備之案改請賞加都司銜李春芳原保把總底銜更正以昭核實理合附片具陳伏乞聖鑒敕部覈覆施行謹奏奉硃批兵部議奏欽此○○太子少保頭品頂戴陜甘總督臣楊昌濬跪奏爲援案預估光緒二十年分甘肅關内軍餉恭摺仰祈聖鑒事竊臣前准部咨甘肅關内外光緒二十年分應需餉項奏奉諭旨令臣等切實裁省於十九年先行詳估奏報以憑籌撥等因臣維來歲新疆等處軍餉業經撫臣陶模會同臣奏明核减銀四萬二千兩在案關内事同一律臣飭司通盤籌計將光緒二十年分關内應需餉項詳核議减兹據甘肅布政使沈晋祥詳稱遵查光緒十九年分關内軍餉經部照依原議撥分銀一百四十萬兩内除先後議减銀一十六萬兩自十七年起遵裁防軍步勇五百六十名又省銀二萬二千餘兩又寍夏凉莊青海四滿營應分銀二十二萬計關内防練馬步各軍實祗支銀九十九萬七千九百餘兩現復將甘肅西防軍步隊兩旗前裁勇額五十六名奏准照舊撥補應需口糧須仍在裁勇數内提出支給是關内來歲軍餉實難再議减少兹於無可節省之中設法核减銀五萬八千兩合之關外共裁减銀一十萬兩所有關内二十年分防練各軍餉項約計祗需銀九十四萬二千餘兩其寍夏凉莊各滿營生齒日繁應分餉項請仍照原數估撥等情詳請具奏前來臣查關内軍餉經此次核減較原撥之數已少二十三萬餘兩以後餉需萬不能再議裁省至此次擬減銀兩併歴年節省各項應請照案指撥俱爲封存不動之欵相應籲懇天恩飭部仍舊撥銀一百四十萬兩除照估計銀數分支外餘均提存甘庫以重邊儲所有預估甘肅關内光緒二十年分實需軍餉數目緣由謹恭摺具奏伏乞皇上聖鑒訓示施行謹奏奉硃批户部議奏欽此○○尚書銜山東巡撫奴才福潤跪奏爲核明善後總局第四十一次調練馬隊收支銀兩繕具清單恭摺仰祈聖鑒事竊山東省前因辦理防務抽調緑營官兵馬匹訓練馬隊核議章程奏奉部覆照辦除底餉馬乾仍由藩司照章給發歸兵馬奏銷案内造報外其厘金項下動支各欵由善後局專案辦理已將歴年收支銀兩分作四十次奏報在案兹自光緒十八年七月初一日起至十二月底止又屆半年應辦第四十一次報銷查抽調各營官兵五百名分立兩營所需薪糧公費馬匹料草等項均照向章支發每兩扣平四分按湘平給領又扣一分平餘除提解報銷飯銀外下餘銀兩同四分扣平一併列收作正開銷製造軍火器械悉照例價請銷五成帮價由扣存攤廉銀内支領另册報部减平餘平銀兩人正作收計自十八年七月起至十二月底止共用銀一萬五千四百四十五兩七錢九分一厘六毫八絲查收欵項下共收銀一萬五千四百四十二兩八錢四分七厘二毫九絲計不敷銀二兩九錢四分四厘三毫九絲應請按數撥還據善後局司道開造總細各册詳請具奏前來奴才覆覈無異除清册咨部查照外所有山東善後局供支馬隊第四十一次報銷收支銀數理合繕具清單祇呈御覽爲此恭摺具陳伏乞皇上聖鑒謹奏奉硃批該部議奏單併發欽此 
 
 

Page 13

 
 
[光緒十九年八月初三日京報全錄]  
　　宫門抄○諭旨八道錄前○河督許奏查明六月各湖存水尺寸摺○護江撫方奏贛關短征盈餘銀兩請援案减免摺○川督劉奏甄别知縣片○又奏請將大邑縣知縣開缺另補片○皖撫沈奏查明奏銷未完一分以上各職名摺○又奏查明奏銷未完一分以上各員及續完銀數摺○八月初三日户部通政司詹事府廂曰旗值日無引見○澤公替帶豹尾槍神恩○曾伯以四五品京堂候補謝恩○貴恒謝賞假一月恩○繼公樊恭煦各請假十日○廖壽恒賡音布各請假五日○洪鈞續假二十日○兵部奏派查齋　出懷塔布敬信景善玉書賡音布明秀慶福色普徵額○召見軍機熙敬壽昌○○頭品頂戴河東河道總督臣許振褘跪奏爲杳明本年六月分各湖存水尺寸循例謹繕清單恭摺仰祈聖鑒事案查嘉慶十九年六月内欽奉上諭湖水所收尺寸每月查開清單具奏一次等因欽此所有本年五月分湖水尺寸臣於六月十五日繕單具報在案兹據山東運河道耆安將六月分各湖存水尺寸查明禀請核奏前來臣查微山湖定誌收水在一丈四尺以内嗣因豐工黄水漫溢湖底受淤不敷濟運奏准加收一尺以誌椿存水一丈五尺爲度本年五月分該湖存水一丈二尺二寸六月内長水四寸實存水一丈二尺六寸較上年六月水大八寸此外昭陽等七湖長水自二寸至二尺五寸計昭陽湖存水五尺三寸南陽湖存水五尺五寸南旺湖存水五尺五寸獨山湖存水五尺九寸馬塲湖存水五尺七寸蜀山湖存水九尺二寸馬踏湖存水八尺以上各湖存水尺寸均比上年六月水大自三寸至三尺不等查六月間各湖水勢悉因節次大雨各路山泉坡河同時漲發全流匯注是以俱報增長時當秋令汛期尚長各湖之水不難續增臣惟有督率運河道廳嚴飭可湖各汛閘員隨時相度收納以備回空漕船暢行無阻并一面防護堤堰而衛民田斷不敢稍涉懈忽貽誤以仰　聖主愼重湖瀦利運通漕之至意所有查明本年六月分各湖存水尺寸循例謹繕清單恭摺具陳伏乞皇上聖鑒謹奏奉硃批工部知道單併發欽此○○頭品頂戴護理江西巡撫布政使臣方汝翼跪奏爲贛關光緒十八年分關期屆滿短征盈餘銀兩實因今昔情形不同力難賠補籲懇天恩援案减免恭摺仰祈聖鑒事竊查贛關每年額征稅銀四萬六千餘兩盈餘銀三萬八千　兹據吉南贛寍道兼管贛關橋稅務周浩詳稱前關道　壽任内自光緒十七年十月十六日起至十八年七月二十八日交卸前一日止共征收正稅連耗銀九千四百四十五兩六錢二厘又臨關零稅連耗銀一千一百六十六兩六錢五分五厘前署道繆德棻自十八年七月二十八日起至九月十五日止共征收正稅連耗銀八百六十兩五錢二分二厘又臨關零稅連耗銀一百八十八兩七錢七分五釐又江海關代征補納贛關絲稅正耗銀四萬八千三百八十四兩六錢九分二釐以上總共徵銀六萬四十六兩二錢四分六厘内除扣支部科内閣公費管關養廉書役工食雜用等欵銀六千一百八兩五錢一分八厘又除報解盈餘飯銀加平水脚銀三百四十兩五錢九分一釐外實征額稅銀四萬六千四百七十一兩五分五釐盈餘銀七千一百二十六兩八分二厘一併湊解光緒十九年分京餉並内務府參價另行分别辦理惟盈餘一項核與額定三萬八千兩之數尚不敷銀三萬八百七十三兩九錢一分八釐實緣贛關征稅向以絲茶爲大宗其次則洋廣各貨自經沿江沿海通商以後絲茶兩項概赴上海九江漢口等處銷售不復遠涉粤東洋廣各貨悉由輪船載連亦不經道贛關間有閩廣來貨爲數甚微而由長江運來貨物多由洋關完納子口半稅赴關照票祗須查騐無稅可徵專賴本處杉木糖油零星等項土産藉資徵稅又因近年洋糖洋油盛行内地利爲所奪以致糖油各行每多虧本歇業杉木銷路不旺本重利輕木商亦多虧折停辦因此貨吏不多稅務益形短絀雖經各前道認眞經理設法招徠苦於貨之來源稅無所出猶幸本屆江海關代徵絲稅較旺與本關徵數併計較之上屆多徵銀三百六十兩零而盈餘銀兩尚短徵銀三萬八百七十三兩九錢一分八厘雖未能足額實由今昔異情委非稽征不力溯查同治年間短征盈餘銀有數至三萬六千及三萬三千者均經部議减免九成賠繳一成近來經征關稅倍覺其難而奉議减免之數愈覺其少如光緒十五十七等年各短征盈餘銀三萬一千八百餘兩及三萬一千二百餘兩均僅議准减免六成有零賠繳三成有零本屆短徵銀兩如照上屆議免賠實恐各前道力有未逮惟有瀝情詳請奏懇援照同治年問成案减免九成减賸一成分認攤賠等情前來臣查前任關道恒壽前署關道繆德棻先後經理本關稅銀較上屆多徵銀三百六十兩零尚屬認眞整頓惟苦於地方今昔異形招徠乏術致使稅課項下盈餘仍未能足額臣體察情形尚非稽徵不力合無仰懇天恩俯准將贛關光緒十八年分短徵盈餘銀兩援照同治年間成案减免九成减賸一成分任分年攤賠以示體恤而勵將來臣仍當督飭現任關道實力徵收以期稅數漸復舊額倘始勤終吧以及任聽書役征多報少卽行據實叅劾不敢稍事徇隠除咨户部外理合恭摺具陳伏乞皇上聖鑒訓示謹奏奉硃批户部議奏欽此○○劉秉璋片再查嘉慶十六年八月十五日欽奉上諭嗣後各直省督撫遇有分發試用期滿人員務須嚴加甄别如實係才具明晰辦事勤能者准予保留欽此欽遵在案兹查有同知銜試用知縣錢菁同知銜試用知縣張肇基均各到省一年期滿例應甄别由藩臬兩司分别造具各該員履歴清册塡註考語會詳請奏前來臣查同知銜試用知縣錢菁年力强富同知銜試用知縣張肇基才具明晰均堪以本班留省照例補用除册送部外理合附片具陳伏乞聖鑒謹奏奉硃批吏部知道欽此○○劉秉璋片再四川大邑縣知縣缺政務殷繁該縣實任高積健氣體軟弱難膺繁劇相應請旨卽將大邑縣知縣高積健開缺另補以重地方再大邑縣知縣缺川省現有應補人員應請扣留外補合併聲明理合附片具陳伏乞聖鑒謹奏奉硃批著照所請吏部知道欽此○○頭品頂戴安徽巡撫臣沈秉成跪　奏爲查明現辦鳳淮等倉奏銷案内未完一分以上各員職名循章繕具清單恭摺仰祈聖鑒事竊據江安糧道馬恩培詳稱案奉户部咨行條陳籌備餉需案内奏定所有錢糧奏銷各依定限令各該督撫一面具題一面先將未完一分以上各員名開具簡明清單專摺奏報由部覈定處分先行覆奏仍各於題本内將業經具奏各員聲明備覈其有具奏後續完者准其奏請師本案開復此外鹽課漕項凡經手錢糧各報銷有關處分者一律照此辦理等因又准户部咨嗣後奏報未完職名務須開單註明各該員已未完分數及實徵已未完各銀數以憑考核等因先後通行遵辦在案今屆查造光緒十八年分鳳陽淮安二倉及江寗倉撫米奏銷遵章將經徵接徵未完一分以上各員先開簡明清單並註明已未完分數銀數詳請具奏前來臣覆核無異除將此案奏銷核明具題外理合繕具清單恭呈御覽謹會同兩江總督臣劉坤一漕連總督臣松椿江蘇巡撫臣奎俊恭摺具陳伏乞皇上聖鑒敕部查核施行謹奏奉硃批户部議奏單併發欽此○○頭品頂戴安徽巡撫臣沈秉成跪奏爲查明現辦奏銷案内未完一分以上各員及續完銀數循章繕具清單恭摺仰祈聖鑒事竊據布政使德壽詳稱光緒六年二月奉准户部咨行條陳籌備餉需案内以各項奏銷地丁爲大宗此後所有錢糧奏銷各依定限令各該督撫一面具題一面先將未完一分以上各員名開具簡明清單專摺奏報由部覈定處分先行覆奏仍各於題本内將業經具奏各員聲明備核其有具奏後續完者准其奏請歸本案開復庶經徵人員知所儆懼而帑項不致虚懸等因通行遵照富查安徽省錢糧奏銷例限五月詳辦司庫係於四月初八日截數俾得依限赶造凡完解到部在截數以前者作爲已完造報其在截數以後者歸入續辦赶報案内彚辦現奉新章將未完一分以上各員先行奏報其續完銀兩並准奏歸本案辦理所有截數造册以後未經題奏以前續完各員自應一併隨單詳細聲明以憑分别咨議等情詳蒙具奏奉部核覆在案今屆查辦光緒十八年分奏銷所有經征接征未完一分以上各員及截數造册之後詳奏以前續完錢糧各員照案詳細開單詳請具奏等情前來臣覆　無異除將奏銷　案另行覈明照例具題外理合將地丁南屯盧課屯折等項未完一分以上及續完銀數各員名繕具清單恭呈御覽所有現辦奏銷循章先將經征接征未完各員名開報緣由謹會同兩江總督臣劉坤一恭摺具陳伏乞皇上聖鑒敕部查覈施行謹奏奉硃批户部議奏單併發欽此 
 
 

Page 14

 
 
[光緒十九年八月初四日京報全錄]  
　　宫門抄○陜督楊奏遵保河工出力人員摺○又奏揀員調補知縣摺○浙撫崧　奏查明徵收節年舊賦錢糧比較上三年完欠分數摺○又奏籌解北洋各欵餉銀片○又奏籌解南北餉銀片○又奏籌解第四批北洋防費片○又奏浙海關撥解出使經費片○又奏籌解邊防經費片○又奏動支耗羡銀兩片○八月初四日禮部宗人府欽天監廂紅旗值日無引見○文熙假滿請安○懷塔布等各謝署缺恩○湖南知府趙環慶謝恩○福建知府王琛謝恩○候補道李光瑜謝恩○吳光奎楊晉笙潘祖年各預備　召見○克王兆伯各續假十日○秀吉請假五日○侍衛處奏派補進内大臣○派出恩佑○召見軍機趙環慶王琛吳光奎楊晉笙潘祖年皇上明日用膳辦事後至頤和園皇太后前請安畢還海○○太子少保頭品頂戴陜甘總督臣楊昌濬跪奏爲遵保修理階州城堤河工案内出力人員恭摺仰祈聖鑒事竊甘肅階州興修城隄河工於上年二月間將修理完竣日期及用過經費銀數專摺奏報並請旨將在工實在尤爲出力者酌予奬叙奉硃批著准其酌保數員毋許冐濫該部知道欽此欽遵在案臣查階州城隄各工爲闔郡保障而該文武官紳相度形勢合力興修並開河鑿山以順水勢前後年餘方始竣事現今將及三年歴大汛屹然無恙是該文武等辦理均屬認眞不無微勞足錄兹謹擇其尤爲出力者十五員酌擬奬叙另繕清單恭呈御覽仰懇天恩俯准照擬給奬以示鼓勵所有各該員應造履歴清册容俟造齎至日另文咨送吏兵二部查照外理合恭摺繕單具陳伏乞皇上聖鑒訓示謹奏奉硃批該部議奏單併發欽此○○太子少保頭品頂戴陜甘總督臣楊昌濬跪奏爲揀員調補知縣要缺以裨地方恭摺仰祈聖鑒事竊據甘肅藩臬兩司詳稱甘肅武威縣知縣陳延芬病故遺缺業已詳請報部在案所遺係衝繁疲難兩郭首邑四項要缺例應在外揀調查定例各省州縣應調缺出俱令於現任人員内揀選調補等語今武威縣缺該司等在於通省現任應調人員内逐加遴選非現居要缺卽人地未宜惟查有秦安縣知縣彭福孫年四十八歲江蘇長洲縣人由監生考取漢謄錄同治十年捐鹽大使銜十三年加捐主事籖分刑部江西司行走光緒二年派充本司主稿三年奏留本部候補五年中式順天鄉試舉人六年直隸晉賑捐案移奬員外郎升銜復遵海防報捐知縣新班卽選十三年簽掣甘肅秦安縣知縣引見奉旨甘肅秦安縣知縣員缺著彭福孫補授欽此領憑後在福建茶捐局保捐同知升銜是年十一月到省繳憑十二月二十日到任旋調署蘭縣知縣十八年三月二十日到任是年大計卓異調署武威縣知縣十九年二月二十五日到任查該員才優識裕穏練老成在甘省年久於該處地方風土民情最爲熟悉堪以調補斯缺會詳請奏前來臣查彭福孫才具穏練辦事安詳調署繁要措理裕如以之調補武威縣知縣實堪勝任人地亦屬相宜仰懇天恩俯准以秦安縣知縣彭福孫調補武威縣知縣洵於地方有裨如蒙俞允銜缺相當毋庸送部引見該員初次請調照例毋庸核計叅罰謹恭摺具陳伏乞皇上聖鑒訓示所遺秦安縣知縣係簡缺甘省現有應補人員俟准部覆再行截缺由甘請補合併聲明謹奏奉硃批吏部議奏欽此○○頭品頂戴浙江巡撫奴才崧駿跪奏爲查明浙江省光緒十八年分徵收節年舊賦錢糧比較上三年完欠分數開單奏祈聖鑒事竊照浙江省舊賦比較一案前准户部鈔錄江西奏報單式行令開單奏報等因業經按年開單奏咨在案兹據藩司劉樹堂詳稱浙江省光緒十八年分應徵光緒十四十五十六十七等年舊賦實未完民欠列叅并緩帶徵地丁共銀八十一萬七千二百三十六兩零内已完銀三萬三千二百四十二兩零比較上三年分數盈絀不一其未完銀七十八萬三千九百九十三兩零實因歴年災歉民力拮据難令新舊並納已在遞緩之列應俟屇期催徵開具比較清單詳請奏咨等情前來奴才覆核無異除咨户部查照外謹繕清單恭摺具陳伏乞皇上聖鑒敕部查照施行謹奏奉硃批户部知道單併發欽此○○崧駿片再准總理海軍事務衙門咨南北洋海防經費奏准撥歸海軍衙門作爲常年餉需經費之用又准户部咨各關應解抵閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給北洋充作光緒十九年分一切用欵等因富卽行關遵辦去後兹據護理浙海關寍紹台道吳引孫詳稱浙海關第一百三十一結自光緒十九年二月十五日起至五月十七日止共收華洋各稅銀十七萬三千七百七十一兩九錢五分七厘除提解部庫加放官兵俸餉銀五千兩外尚餘銀六萬四千五百八兩七錢八分三厘應提解晜洋一半銀三萬二千二百五十四兩三錢九分二釐現已照數兌足發交號商楊源豐照案匯兌於光緒十九年六月初七日匯解起程前赴北洋大臣衙門投納等情詳請具奏前來奴才覆核無異除分咨查照外理合附片陳明伏乞聖鑒謹奏奉硃批該衙門知道欽此○○崧駿片再准總理海軍事務衙門咨南北洋海防經費奏准撥歸海軍衙門作爲常年餉需經費之用又准户部咨各關應解抵閩京餉改爲加放官兵俸餉銀兩仍於四成洋稅項下每結提銀五千兩自光緒十二年正月起按結提解在案旋准海軍衙門咨浙海關四成一半稅銀撥給南洋充作光緒十九年分一切用欵等因當卽行關遵辦去後兹據護理浙海關甯紹台道吳引孫詳稱浙海關第一百三十一結自光緒十九年二月十五日起至五月十七日止共收華洋各稅銀十七萬三千七百七十一兩九錢五分七厘除提解部庫加放官兵俸餉銀五千兩外尚餘銀六萬四千五百八兩七錢八分三厘應提南洋一半銀三萬二千二百五十四兩三錢九分一厘現已照數兌足餉交號商楊源豐照案匯兌於光緒十九年六月初七日匯解起程前赴南洋大臣衙門投納等情詳請具奏前來奴才覆核無異除發咨查照外理合附片陳明伏乞聖鑒謹奏奉硃批該衙門知道欽此○○崧駿片　再准海軍衙門咨光緒十九年分北洋分防經費撥給浙江厘金銀四十萬兩按八成解足分批逕解北洋大臣兌收等因當經先後三批共籌解銀十二萬兩奏咨各在案海據布政使劉樹堂詳稱移准厘捐局在於厘金項下籌動銀四萬兩解司應卽發交日昇昌號商匯解北洋大臣直隸總督衙門投納兹候掣批回銷作爲浙江省籌解光緒十九年第四批北洋防費等情詳請具　奏前來奴才覆核無異除分咨查照並取領匯日期咨守外理合附片具奏伏乞聖鑒謹奏奉硃批該衙門知道欽此　○○崧駿片再據護理浙海關甯紹台道吳引孫詳稱案奉札行出使各國經費各關均自第七十一結爲始於六成洋稅内原提一成之外再提半成並於商局六成稅内亦按十成計算每結奉提一成半解江海關備撥等因遵經按結提解至一百三十結止在案今自光緒十九年二月十五日起至五月十七日止第一百三十一結期滿統共收華洋各稅銀十七萬三千七百七十一兩九錢五分七厘計六成銀十萬四千二百六十三兩一錢七分四厘應解提前項一成半出使經費銀一萬五千六百三十九兩四錢七分六厘現已照數兌足發交號商楊源豐照案匯兌於光緒十九年六月初七日匯解起程前赴江海關道衙門投納等情詳請具奏前來奴才復核無異除分咨查照外理合附片陳明伏乞聖鑒謹奏奉硃批該衙門知道欽此○○崧駿片再承准軍機大臣字寄欽奉　上諭户部總理衙門奉撥光緒十九年東北邊防經費照案指撥浙江地丁銀八萬兩著該督撫等按照指撥銀數於五月前批解一半年内全數解清毋稍遲逾等因欽此並抄錄原奏咨行到浙業經籌解第一批銀四萬兩奏咨在案兹據布政使劉樹堂詳稱再於光緒十九年地丁項下動支銀一萬兩查有管解第一批厘金東北邊防經費之補用知縣試用縣丞盛尚頤堪以委令帶解由滬附搭輪船運津解京交納等情詳請奏咨前來奴才復核無異除分咨查照撥護並取起程日期咨報外理合附片具奏伏乞聖鑒謹奏奉硃批該衙門知道欽此○○崧駿片再案准部咨動用耗羡數在五百兩以上者奏明動用等因遵奉在案兹據布政使劉樹堂詳稱浙江省年額收支餉餘銀一萬一千二百兩零光緒十八年統計已完未完應收餉餘銀一萬二百十七兩零缺額銀九百八十二兩零應請在於耗羡項下撥補造具收支細册詳請報銷等情前來奴才復核無異除咨户部查照外謹附片具陳伏乞聖鑒謹奏奉硃批户部知道欽此 
 
