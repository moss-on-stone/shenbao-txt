# 1927 - 57 - 4919395

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[簡單明白（冷）]  
　　凡事範圍所及不止於一二者則其所提之綱領宜簡單而明白愈簡單則愈易明白愈明白則其盡力之也愈無疑慮 
　　何謂簡單一事之内不牽及他事何謂明白就事行事無事外之意義夫人之智愚不一致也使其綱領而不爲人人所解則或起誤會焉或生懷疑焉而事之本身轉受阻碍矣又人之心思不相同也使其綱領而上止一端則或贊成其中之甲焉或反對其中之乙焉心旣不齊而轉起自相攻擊之漸矣是簡單明白之所以可貴也 
　　中國之人往往有一勞永逸之想又有包舉一切之心故每有所事常與簡單明白之義相反而隨人俯仰與假借名義之徒之所以得以容足也 
本館要電 
[黄河橋附近發生戰爭]  
　　張韓仍主督促軍隊渡河 
　　楊宇霆等主先肅清河北 
　　天津九日晨黄河鐵橋附近發生戰爭奉軍砲兵司令鄒作華指揮砲兵作遠距離射擊對岸豫軍王維城部損失殊大東路榮臻部已有四旅抵南岸榮本人在陽武指揮于珍由新鄉進抵詹店（十一日） 
　　天津張學良十日又赴新鄉視察（十一日） 
　　北京張學良韓麟春十日由詹店電致張作霖仍主督促軍隊渡河（十一日下午一鐘） 
　　北京昨順府會議决吉黑軍陸續開進關内駐石家莊吳俊陞張作相楊宇霆對豫事主張不取急進先肅清河北俟左翼渡河部隊有發展時中路即跟之前進並採飛機戰略赴南岸投猛烈炸彈 
　　北京近日黄河上游解凍河流甚湍且有氷塊架設浮橋尚匪易成奉軍由保大石家莊運大批木板赴河岸又運大批炸彈裝置鐵皮車七十餘輛運新鄉又由津運去水雷五十餘具到河岸（十一日） 
　　北京報載魏益三部悉數北進由尉氏繞攻朱仙鎭但鄭電謂朱仙中牟一帶迄今無戰事（十一日下午四鐘） 
　　北京鄭州吳左右近頗有勸吳赴洛赴蓬萊者吳皆不聽態度較前轉從容堅定左右頗有莫測高深之慨現豫軍大部紛由豫東西南三面集中北面（十一日） 
　　北京王懷慶電勸靳雲鶚靳復保土爲職責安民爲已任（十一日下午四鐘） 
　　北京田維勤眷屬自鄭移津現復由津移至太原潞村（十一日下午七鐘） 
　　開封張宗昌委孫魁元爲直魯軍十四軍長已於七日在歸德就職（十日下午十鐘） 
[晋閻增派兩旅駐井陘]  
　　派代表分赴陜鄂 
北京報載晋閻爲防止股匪入晋增派兩旅出娘子關駐井陘司令部設井陘鑛公司（十一日下午八鐘） 
　　北京昨今報載晉閻派代表南桂馨赴陜與馮于接洽又派趙丕廉爲駐漢辦公處長徐謙亦派武挹蓀由漢赴太原係經鄭州陜州而至河東入省云（十一日下午七鐘） 
　　北京奉將領將請張學良赴晋與閻切實商合作辦法（十一日下午七鐘） 
[平望黨軍離吳江十里]  
　　長興宜興間更緊張 
　　杭州平望黨軍現進至叭呎之白龍橋離吳江十里（十一日上午十鐘） 
　　杭州第一師長薛岳準備襲取松滬第二師長劉峙同時將進攻吳江均候令發動（十一日上午八鐘） 
　　杭州長興宜興間近日形勢更緊難民避到吳興者爲數甚衆（十一日上午八鐘） 
　　杭州第十四軍長賴世璜由湖州進駐長興其所部一二兩師均已開赴前敵 
　　杭州杜起雲留駐甬防所部有一部分渡江來杭候命前進（十一日上午八鐘） 
　　杭州第二區水警巡船裝運子彈數百箱前往平望備前敵應用（十一日上午八鐘） 
　　杭州義勇隊司令張伯岐現招兵一千數百人擬擔任防守海岸（十一日上午八鐘） 
[皖南魯黨軍已接觸]  
　　東梁山及太平等處 
　　北京九日東梁山及太平等處魯黨軍已接觸黨軍注重由皖南向長江下游一路其由皖北向津浦線一路則交陳調元負責（十一日下午四鐘） 
　　香港蔣委賀耀祖爲四十軍長率部向皖南進發（十一日下午九鐘） 
　　北京許琨八日電在蚌就代理皖總司令職（十一日下午四鐘） 
[張宗昌前晚到徐]  
　　津浦路運輸直魯軍南下 
　　徐州魯張十日晚六時由寗抵徐泰山號鐵甲車壓道先到張暫駐花園飯店祝褚母壽後再北上（十日下午十一鐘） 
　　北京孫殿英部已奉張宗昌令由歸德開入津浦路（十一日下午四鐘） 
　　徐州三軍砲兵營劉振勝部九日來徐駐紥六軍衛隊團劉冠香部九日南開 
　　徐州三十五師長孫殿英九日晚率衛隊過徐南下六十七師十二旅二十三團張承治部八軍一五五旅九團黄邦祥部十日均過徐南下（十日下午十一鐘） 
　　濟南九日晚謝玉田二十五師一五五旅長徐夢起帶兩營由津過濟赴徐州今早京憲兵司令王琦奉魯張電由京過濟赴寗總參謀長李藻麟對蘇皖事力主愼重（十日下午五鐘） 
　　天津駐小站二十五師奉直褚令十日南下（十一日下午五鐘） 
　　天津直督署設立津京濟徐無線電話限十日内竣工（十一日下午五鐘） 
[滬寧路上之直魯聯軍]  
　　徐源泉將繼常之英來滬 
　　南京一百零七旅長常之英率衛隊一團今日上午半點鐘專車赴滬 
　　南京第六軍徐源泉衛隊營今日下午二時專車開滬徐本人有日内赴滬說 
　　南京第八軍三十二師一百四十旅二團三營全營今晨一時零五分開赴蘇州轉吳江該旅長何文亮率兵一營亦於午刻開蘇（十一日下午五鐘） 
　　蘇州魯一六五旅長趙亨寶今晨八時偕聶栗兩團長赴吳江查防晚回蘇 
　　蘇州新任水上警廳長方更生今晨八時由寗來蘇寓鐵路飯店尚未就職 
　　蘇州魯軍第六軍有來蘇訊（十一日） 
　　蘇州魯軍一百四十旅長何文亮率衛隊一營掛車十五輛今晚七時十分由寗抵蘇何寓東吳旅館（十一日下午十一鐘） 
　　蘇州魯軍一六五旅五團今日下午五時半派兵二連赴吳江蘇州間之尹山佈防（十一日下午十一鐘） 
　　蘇州長城號鐵甲車今晨七時半開滬夜十一時半回蘇（十一日下午十一鐘） 
　　蘇州前緝私營長周克讓被委爲魯軍炸彈隊長昨夜由寗來蘇招集舊部明日回寗（十一日下午十一鐘） 
　　常州鄭俊彥部别動隊長陳鳳榮率部午後到常駐南郊崇勝寺（十一日下午六鐘） 
　　鎭江第十師别動隊一營今日上午十時三十五分開赴常州（十一日上午十二鐘） 
　　常州新任滬寗局長周至誠今日乘特快車過常赴滬（十一日下午四鐘） 
　　南京本城戒嚴時間仍至夜十二時但九時後市上行人已稀（十一日下午七鐘） 
　　南京蘇皖各路防綫架設長途軍用電話南下電話隊在寗大擴充（十一日下午七鐘） 
　　南京聯軍下關稽查處十日晚捕獲敵黨十數人並搜出火器解軍法處訊辦 
　　南京聯軍運飛虎隊飛機四架到寗停放小營即駕往前綫（十一日下午七鐘） 
　　南京聯軍司令部令省警廳清查户口防敵諜混迹（十一日下午七鐘） 
[使團防護上海之用意]  
　　北京使團息關於上海防務列國均認爲此一星期内最宜注意關係國决定酌增保護兵力仍不干涉中國戰事一任中國戰事自然落着因上海有價值三億以上之外人財產在不得擔保以前關係國仍當自行保護云（十一日下午七鐘） 
[京政府之對俄交涉]  
　　北京今日俄代使再到外部催答覆扣留槍斃俄人之抗議適外部接到山東交涉員徐東藩電謂郵差三人安全顧即將電交車尼赫閱車氏大慰此交涉嚴重之形勢已轉和緩（十一日下午八鐘） 
　　北京蘇聯代使十日抗議張宗昌扣留蘇聯商船及乘客據報内有外交郵差三人業經槍斃應由中政府負責外部以此事未據蘇魯當局報告去電亦未得覆决派員調查後方能奉答（十一日下午四鐘） 
　　北京伯利裘汾齡請外部向俄使抗議俄官拘捕華人伸星三務速釋放（十一日） 
[中日議稅率有進步]  
　　中英先議津英界問題 
　　北京今日中日會議討論互惠稅率頗有進步以後每星期二五兩日開會日本頗欲於政局未變動以前在京將商約底子打妥以免將來交涉反不易辦 
　　北京中英决先議津英界問題日内雙方委員將在津進行其法權問題英方認爲範圍較大主張另開會議（十一日） 
　　天津比使華洛思十日赴外部提出交還津比界條件須繳地界銀二十一萬兩外顧電津交涉員莊景珂查復（十一日） 
　　北京今日東三省交涉署長高清和來京辦理中日金票交涉（十一日下午八鐘） 
[中山逝世二週紀念]  
　　廣州各界將提四要案 
　　香港廣州各界十二日在東較塲開紀念中山大會將提四要案（一）繼承總理精神主義策略（二）促汪銷假（三）通電反對帝國主義干涉中國（四）電勉前方將士省黨部令各參加團體製備促汪銷假旗幟羣衆開會後巡行各街各公衆塲所舉行名流演講公安局令本市是日停婚嫁宴會娛樂本港華僑是日亦在利園開大規模紀念會（十一日下午九鐘） 
　　廈門厦門鼓嶼各界籌備十二日舉行中山逝世二週紀念甚盛海軍屆時派隊警衛海關是日特休假（十一日下午十鐘） 
　　天津孫中山逝世二週年紀念當局取締集會追悼（十一日下午五鐘） 
　　香港廣州學聯會九日電請汪銷假 
（十一日下午九鐘） 
[内閣尚在擱淺中]  
　　北京趙欣伯語人張作霖十三日赴西山避壽奉天諸要人將隨往楊宇霆半月後返奉内閣尚在擱淺中因政治較軍事不關重要南北妥協預料並非絶對不可能（上一日下午四鐘） 
　　天津梁士詒組閣俟豫事完全解决時或可登台奉仍請顧暫維持（十日） 
[財政窘迫中之索薪聲]  
　　二五稅由地方當局截用 
　　北京財部昨委范殿棟爲山海關·楊顯青爲安東關·張雅南爲哈江關征收二五稅專員財部委張文志爲津浦貨捐局總辦（十一日下午七鐘） 
 
 

Page 5

 
 
本館要電二 
　　北京東海關監督賈璧月八日電財部二月份二五附稅三千三百餘兩已遵魯張令掃數解省又津海關附稅自開徵迄本月九日止十七日中共十八萬餘兩五萬元已以五萬兩交安國軍五萬兩交直當局（十一日下午四鐘） 
　　北京今日國務院職員開大會索薪許寳蘅未敢到院（十一日下午七鐘） 
　　天津安格聯十日午由京抵津定十一日赴滬返國（十日下午六鐘） 
[段祺瑞並未入京]  
　　北京段弟啓勳喪十日段妻來京段未來段明日六四生辰京中舊僚往祝者不少（十一日下午七鐘） 
　　天津段祺瑞介弟子猷病故十日接段眷屬晉京弔唁外傳段赴京不確（十一日） 
[奉張衛隊可武裝入使館界]  
　　北京和使答覆張作霖十二日赴義使館宴會時帶有衛隊機關槍已飭使館界工巡局予以便利（十一日下午四鐘） 
[粤閩要訊]  
　　廣州廣九路深鎭附近之英界粉嶺連日駐重英兵並築臨時砲台英兵日夜實彈梭巡戒備區内不准華人來往（十日） 
　　廣州韶贛公路將開始測量總工程師卓康成率工程師二十餘名業於五日由漢出發（十日上午八鐘） 
　　廣州國際工人代表團六日晨離粤七日晚抵韶州九日由韶赴贛（九日上午八鐘） 
　　廣州財部保衛團現改編二營爲財部特務大隊徐成章任大隊長餘四營撥回省港罷工委員會節制（十日上午八鐘） 
　　香港李濟琛準備增調徐景棠部加入北伐（十一日下午九鐘） 
　　香港省政府通令洋商在本黨治下經商須使用我國貨幣（十日下午九鐘） 
　　香港農工廳令各工會勿窩烟聚賭 
　　香港廣州工人表示願受農工商學會調停商人則否惟望官廳速頒佈解决工商糾紛條例（十日下午九鐘） 
　　香港省黨部議决何香凝未回粤前以廖冰筠代理省婦女部長（十日下午九鐘） 
　　廈門宋淵源十一日自省到厦將赴粤 
　　廈門店員工會向外江商店二十家提優待十三條件以罷工要挾經總工會調解十一日解决多有利於工人（十一日） 
[湘省要訊]  
　　長沙何鍵李品仙周斕七日歡宴各民衆團體領袖席間均有演說（八日） 
　　長沙代主席張翼鵬七日在總理紀念週報告湘西叛兵土匪一月内當可肅清被俘袁祖銘之叛卒千餘擬由各縣遞解湘黔交界處遣散（八日下午一鐘） 
本館專電 
　　北京昨故官博物院事務員萬秀嶽爲駐守故宫某軍副官棍打重傷各員一面送萬赴協和醫院一面請江瀚作主向某軍交涉（十日下午二鐘） 
　　天津褚玉璞之母十一日八一壽辰通城文武均往慶祝魯張特贈親書匾額一方十日派專車送津（十一日下午五鐘） 
　　天津省署再電各縣催欵（九日下午六鐘） 
　　天津十一日爲直褚太夫人八十晋一壽辰省督兩署九日午備專車一列載各關機人員及各方代表赴濟寗祝嘏 
　　天津直省郵包除納正稅外並徵統稅百分之二·五（九日下午五鐘） 
　　青島膠路撞車案撫恤金死者二百元重傷百元輕傷五十元俟省當局批准後實行趙藍田昨赴省報告撞車情形十一日回青（十一日下午六鐘） 
　　濟南八日晚滄口撞車毀機車客車各一三等車二損失十餘萬元當時死三十一人今又死十餘人斷臂折足尚有七八十人站長李衍林已逃局長趙藍田今來濟謁當局報告趙將被撤懲（十一日） 
　　濟南八日晚十點由濟開青四次車在海口與貨車相撞損失甚大（九日下午五鐘） 
　　濟南八日晚膠路滄口撞車死三十餘人傷五六十人均係赴東三省避難災民（九日下午五鐘） 
　　開封省委謝銓庭爲交涉員奎印爲河北道尹（九日下午五鐘） 
　　開封當局定抽舖户捐爲維持治安借欵已着手籌辦（九日下午五鐘） 
　　長沙穀價飛漲每石由三元漲至四元二三角米業呈請救濟（八日下午一鐘） 
　　長沙交涉署奉令向英領索還碼頭捐欵（八日下午一鐘） 
　　長沙長沙市商民協會組織政治研究會（八日下午一鐘） 
　　長沙省工會電粤歡迎國際工人代表團來湘（八日下午一鐘） 
　　廣州民政廳飭公安局提各户婢女身契註銷並由警署存案（九日上午八鐘） 
　　香港廣州報界記者籌議加薪 
　　香港省市黨部政府十五日聯合在粤秀山栽植黨林（十日下午五鐘） 
　　香港省政府通令嚴禁買賣人口 
　　香港聞有意國棒喝團數人潛抵沙面省黨部令公安局偵拿（十一日下午九鐘） 
各社電訊 
[日本决參加三國海軍會議]  
　　昨日閣議决定後即答復美國 
　　東方社十一日東京電本日臨時閣議决定日本决欣然無條件參加三國會議已答復美國 
　　電通社十一日東京電昨日閣議外相首言美國提案旣係以輕减國民負担愛好國際和平爲旨則不問其參加國爲五國或爲三國根本方針當然未變日本此時仍宜照參加方針進行惟會議之範圍旣由五國變爲三國則所依據之條件自然不同關於此點望愼重恊議俾回答文毫無遺憾首相云今日僅三國會議照華府會議之經過觀之未敢輕於贊同海軍方面當愼重考慮後經過種種恊議决定大體贊成即草覆文 
　　電通社十一日東京電日本對海軍軍縮三國會議美國提案之回答當於本日閣議决定要領於十三日發送海軍部内之首腦者於昨日午後齊集謂法意兩國不肯參加誠爲遺憾日本雖三國會議亦樂於參加故已根本議决云財部海相云不違輿論以眞實態度接受之報知新聞云三國會議亦可務必努力使其實現中外商業新報云三國會議之成效如何頗爲疑問云　　東方社十一日東京電就於海軍軍縮三國會議十日在海軍省舉行幹部會議之結果决定參加三國會議　　路透社十一日東京電今晨内閣開特别會議决議接受美國所提出三國海軍會議之請書幣原男爵即入宫請日皇允准豫料今日午後將於訓令電達駐華盛頓日大使路透電社自有責任方面探悉日政府之有此决議乃欲增進英日邦交董示天下日政府對華政策雖與英異趣英國建造新加坡海軍根據地雖起日本之疑懼而日本仍不欲與英疏其舊交也 
　　路透社十一日華盛頓電英政府已訓令駐美大使接受三國裁軍會議之提議 
　　路透社十日倫敦電薛西爾子爵現向國際聯盟會提出關於裁軍之切實建議 
[英國之海軍航空兩豫算案]  
　　海軍減少十萬鎊造艦增九十萬鎊 
　　航空預算案已於下院通過 
　　路透社十日倫敦電海軍部雖有意外費用英金一百萬鎊而其預算案仍减少十萬鎊計爲五千八百萬鎊建造新艦項增九十萬鎊計爲九百九十八萬三千鎊一九二七年造艦程序擬開造Ａ等巡洋艦一艘Ｂ等巡洋艦兩艘驅逐艦八艘潛艇六艘掃雷艦兩艘上年程序中所列摩托小輪四艘已决計停造 
　　路透社十日倫敦電海軍預算案叙明開往中國之軍艦並謂爲維持揚子江交通計海軍須爲往來長江之英船担負責任因是約有商船十艘自一月中旬起歸海軍租用行駛但此種辦法希望不久可取銷又謂中國海面盜匪猖獗惟尚未能得中國當道之合作共剿海盜云 
　　路透社十日倫敦電航空豫算案今日在下院以二百二十五票對一百十一票通過瓊斯上尉主張縮减航空軍謂美國現造成一種飛機不必以人駕駛可載炸彈飛行三十五哩而擲下如歐陸國將來能造成飛行百哩之此式飛機備機萬架則吾人之城邑將以何法保全之航空部次官沙遜爵士起稱倫敦極不易受天空攻擊美國今旣急宜有天空運輸而又宜保護全國至要之中心點且航空事業之程序告成後英國之航空軍在歐洲本居首列故英國爲殖民地與内國之安全計不能獨自發起縮减航空軍備也 
　　路透社十一日香港電英戰艦無怯號昨晚抵此 
[意國批准比薩拉比亞條約]  
　　俄國不承認有約束俄國之效力 
　　路透社十日倫敦電一九二○年十月比薩拉比亞條約前僅有英法兩國批准現意國亦批准之羅馬尼亞在國會開特會時宣佈此事謂比薩拉比亞之併入羅馬尼亞現已成爲事實預料日本亦將批准此約云羅國人民聞此消息甚爲欣悅但俄國則頗爲憤懣莫斯科某報謂英國牒致俄國半月後意國即批准此約此直爲公然不友好之舉動俄國决不承認此種批准有約束俄國之效力云 
　　路透社十一日東京電路透社從最可恃方面探悉日政府目前無即批准比薩拉比亞條約之意 
[英日兩國對外貿易]  
　　路透社十日倫敦電英國二月輸入共值九二·八五一·○○○鎊上月爲一二三·六○○○·○○○鎊輸出共值五二·九三七·○○○鎊上月爲五三·四二一·○○○鎊 
　　東方社十一日東京電大藏省發表本月上旬對外貿易輸出五千一百五十萬元輸入七千三百萬元出入相抵輸入超過二千一百五十萬元 
[日本震災風災之尾聲]  
　　電通社十一日東京電北部丹後震災慘死者其後陸續發見已達三千六百人全體死傷判明者已達九千餘人恐將上萬 
　　路透社十一日東京電内務省接最近消息地震之災死者共二千六百八十七人傷者共六千四百四十三人毀屋約一萬所 
　　電通社十一日東京電北越地方因積雪驟溶到處患水飄流橋梁民房甚多火車不能開行 
　　電通社十一日東京電東京府中郡峯山町竹野郡網野町地方昨夜至今曉又大風雨臨時假屋又多壞滅災民又寄身無所云 
　　路透社十一日東京電自昨夜起日本有狂風惟未釀重大損失丹後消息該處所建之棚帳多爲風揭去 
　　電通社十一日東京電對於北丹震災若櫬首相捐五百元各大臣各捐百元三井及岩崎各捐三萬元 
　　東方社十一日東京電丹後震災地區自昨晚以來嚴寒驟逼本日晨起又降大雪來自各地之軍隊及其他救護隊等皆冒風雪奮勇活動被害者因内地之情形已明瞭人數又有增加據京都府十日調查結果計房屋全毀者三千三百四十户焚燬者二千二百零五户死三千五百八十九名重傷者二千二百零一名 
[奉方否認三俄人被槍决]  
　　俄代辦再赴外部抗議 
　　加拉罕有回任華使說 
　　國聞社十一日北京電眞（十一）午俄代辦赴外部向顧抗議三俄人事件奉方否認被死訊謂正謀依法處理 
　　路透社十一日北京電濟南交涉員電告外部鮑羅廷夫人與俄外交人員三人在濟待遇優好濟南外人來電謂鮑夫人所得之待遇甚類特客而不類俘擄俄使署昨又牒致外部今晨俄使親訪顧維鈞顧告以被扣諸人現皆安全 
　　路透社十一日北京電蘇俄大使署昨致牒外交部略謂三月五日蘇俄大使署曾對華員拘留俄商船列寗號及其海員搭客（内有外交遞信員三人）提出抗議是日牒文會要求立即下令釋放該船及船中之海員搭客而外交部匪特迄今未有滿意之覆文甚至對於諸人之下落亦無消息可告華字報盛傳外交遞信員三人已爲張宗昌槍决外交部對此惡耗旣不承認亦不否認此種熊度實屬駭人聽聞更有甚者外交部當然與行此暴舉之軍事當局常通消息况彼等尚有代表駐京乎蘇俄大使署令再宣告中政府須負被拘諸人安寗之全責大使署今警告外交部如華員稍有侵犯諸人安寗之舉動必引起極重大之後果蘇俄政府不得不另取特别對付方法 
　　東方社十日北京電鮑羅廷夫人被禁於濟南並無危險但張宗昌聲言在南北戰事未解决前决不釋放其他三俄人之運命如何尚未得確報據中國方面消息彼三人似已被槍决北京政府於接到勞農大使館抗議後同時訓電駐俄外交代表鄭延禎命以該俄人携帶宣傳文書爲理由提出反駁的抗議 
　　東方社十一日北京電外交部非公式通告勞農大使館云謠傳已被槍斃之俄人當護送至濟南時途次有白黨俄人欲圖加害旋被上官制止現已安全護送至濟南至於釋放交涉暫行保留因現正照會張宗昌故也　　電通社十一日東京電現俄國駐華代理大使齊魯尼氏不爲各方所滿俄政府有擬令加拉罕回任之說惟是否仍駐北京或駐南方則尚未定加氏回任即勞俄政府承認國民政府之表示 
　　路透社十日里加電前代表俄政府與拉特維亞磋定擔保條約之阿拉洛氏已由莫斯科起程赴漢口聞阿拉洛已被任駐武漢之俄大使 
　　東方社十一日北京電勞農大使館十日又致新覺書於外交部謂外交部不但對於立即釋放被扣俄船一派米 
 
 

Page 6

 
 
亞得列寗﹂之要求至今尚無園滿之回答且近日又得到關於該船與關係人員之運命之報告對於中國報紙所載依張宗昌之命令有三俄人已遭槍决之虛報外交部亦未嘗調查事實或命更正勞農大使館茲特警告外交部曰妨害彼等之安全之任何暴行舉足以發生重大之結果 
[朱兆莘在聯盟行政會發言]  
　　路透社十日日内瓦電國際聯盟行政會今日在此集會時朱兆莘宣讀聯盟會財政委員會之報告說明各問題之進行朱在大會發言此爲初次 
[中日中英之修約談判]  
　　芳澤公使之談話 
　　東方社十一日北京電芳澤公使本日與新聞記者爲定例之會見時所語大要如左南方政府非但不承認改訂通商條約凡列國與北京政府之交涉皆擬一律否認之此種傾向確係事實對於通商條約之改訂南方政府於主義上並不反對惟反對北方政府與日本方面交涉耳然日本與中國方面開始改訂通商條約之交涉以適應中國國民全體之希望爲主義改訂通商條約之交涉若因南方之反對而陷於不得不躊躇或至於停頓則不能表示對於中國國民之好意其結果必至於被認爲與南方政府之利益不一致故南方若能諒解此點則决不堅持反對因此日本自然本於上述之趣旨對於南方採適當之措置中日通商條約改訂會議本日將繼續討論最惠國約欵問題若此項問題而得决定則關係問題中之難關大概已經解决自此以後即將從事於協商中日互惠條約之訂結手續目下之改訂交涉若不能於期限以内完畢則當再與中國方面謀十分之諒解而繼續討議關於南北妥協等問題至今日爲止尚未有何黨派來相委託若果有向余請求斡旋者余自當勉爲一試云 
　　國聞社十日北京電中英租界法權兩種談判均定在津開議日内即將舉行 
　　新魯社九日濟南電張林電外部請再向英使交涉威海衛收回事件據最近消息英政府以環境所迫允無條件交還派莊士敬全權辦理 
　　國聞社十日北京電蒸（十日）午曾宗鑑由瑞典回京下午至部訪顧報告駐歐各使困難情形 
[京學界反對外人搜求古物]  
　　路透社十一日北京電北京敎育與科學團體近曾反對外人如安德魯與希定等在華搜求古物而對於希定反對尤甚蓋恐其將中國古物與美術物携往外國也故今春希定探古之舉頗有不能實現之說但希定向政府聲明此行目的純粹是科學的渠不欲携取中國之寳物政府今日已表示滿意准希定前赴中亞 
[豫省戰局已大發展]  
　　黄河附近現有戰事 
　　路透社十一日北京電豫省戰局本星期内已大發展傷兵六百已抵北京黄河附近現有戰事安國軍於掩護之下擬在數處渡河靳雲鶚軍隊亦擬在黄河橋等處渡河但未成王維城即安國軍近認爲同志者現似確援助靳雲鶚 
　　路透社十一日北京電有安國軍一支現擬穿皖北而入河南在汝寗附近攻靳雲鶚之後吉黑兩省軍隊第一批已過北京開赴河南吉黑共出兵六萬 
　　東方社十一日北京電此間當道接得電報云奉軍三旅已渡黄河待第十軍渡河後即將開始總攻擊 
　　國聞社十一日北京電京漢正面有小衝突齊（八日）張學良韓麟春赴詹店黄河口視察留于珍鄒作華在前敵指揮張韓蒸（十日）返衛輝調度後防 
[國民政府消息]  
　　國聞社八日漢口電譚延闓李烈鈞何香凝丁維汾陳公博陽（七日）過漢譚李陳即列席中央執行委員會預備會該會决灰（十日）開正式全體會議 
　　路透社七日漢口電國民政府中央執行委員長譚延闓今日抵此明日開歡迎大會 
　　路透社八日漢口電國民政府移於武漢已有多時但中央執行委員會迄未召集現國民黨報紙及其他機關催促在武漢開會但一時似不致舉行因重要份子之蔣介石猶在南昌也 
[武漢之婦女紀念節]  
　　路透社八日漢口電今日三八婦女紀念節有工廠女工女童數萬人游行全城女學生及公團女代表隨於其後國民黨所管轄之各地宣佈今日爲婦女休假日游行者多携旗幟或要求男女享平等權利或要求男女工資當相同或贊成國民黨今晨鄂省各縣女代表在武昌開會慶祝午後漢口舉行婦女大會到女工女學生及各界代表數千人女領袖演說女權國民革命及中國婦女已入新世界聽者異常興奮 
[蘇皖軍事在相持中]  
　　路透社十一日北京電蘇皖時局當有變化直魯軍乃未能對於豫省奉軍多少援助惟褚玉璞已抵皖省之太平距蕪湖二十哩刻正作戰張宗昌聞刻在蚌埠 
　　路透社十一日北京電現悉褚玉璞軍隊與蕪湖南軍相距更近 
　　市民社十一日蘇州電吳江離蘇州十八里現尚在直魯軍手 
　　市民社十一日安慶電直魯軍因有事於皖蘇不能在豫助吳褚已抵太平距蕪湖二十哩 
　　市民社十一日常州電黨魯兩方今日在宜興蜀山大戰結果尚未分曉 
　　東方社十日南京電據九日由安徽太平縣抵此間某日本商店之華人言八日南軍與直魯軍前哨在太平縣衝突南軍被擊退張宗昌於九日晚間赴蚌埠 
　　東方社十一日南京電因陳調元王普等投入南軍皖省陷於危機張宗昌爲策戰起見將寗事委託褚玉璞於十日晨三時由津浦鐵路赴蚌埠 
　　新魯社九日濟南電入籍軍稽查兵集中濟南將併入趙亨寳旅南下 
　　新魯社十一日南京電（一）褚玉璞奉張令坐鎭南京今日遷入督署辦公（二）第六軍副軍長兼三十五師師長孫殿英昨晚到寗將在寗組織司令部 
　　新魯社十日濟南電張令組織徐蚌行轅備往來指揮寗方擬委褚坐鎭 
　　新魯社十日濟南電直魯聯軍組織便衣隊委管鳳岡爲總隊長 
　　國聞社十日濟南電魯張委李藻麟爲第二十軍軍長王砥周郭敬臣兩旅及兩特務團撥歸指揮入籍軍帮辦米樂夫應魯張命將津浦京津路俄稽查兵編入六十五師由趙寳率往前方 
[各國雜事]  
　　路透社十一日西班牙京城電西王之病已大减昨夜體温如常 
　　路透社十日華沙電波蘭政府因洛資境内紡織工人二十萬全體罷工擬出場疏通故請廠主赴華沙與商部商榷查罷工原因爲工人要求加工資百分之二十五廠主允加百分之六雙方不讓致成優局聞社會黨現考慮同情的罷工 
　　路透社十日巴黎電烏魯圭飛行家波志斯等前在駐西班牙屬西斐洲竹壁角六十哩被土人拘留者現已安抵竹壁角 
公電 
　　蕪湖來電各報館請轉歛縣旗外同鄉公鑒敝公會第一救護隊於前月出發浙境業於建德旅次爲達在案茲應聯軍第四方面軍總司令一再商請出發隨軍救護用特組織第二救護隊於上月儉日安抵蕪湖現爲增辦集料及救護用品定於魚日趁輪來滬敝隊兩次出發沿途給養均係自備旣未受任何方面絲毫補助亦未向各地勸募分文設有假冐敝隊名義在外募捐者請勿受其愚弄是所企盼中國紅十字會歛縣分會救護隊總隊長吳甲三叩魚印 
國内要聞 
[黄河南北之軍事消息]  
　　田維勤指揮所部攻朱仙鎭奉軍暫定五路進攻七日京訊豫省軍事日來眞况不明中牟附近連日縱有小接觸雙方主力軍隊似仍未正式激戰茲據開封四日電奉軍武漢卿之騎兵第六旅渡河後即與魯軍第三十五師孫殿英部一旅會師進窺中牟又與第十一師趙恩臻部聯絡向鐵路前進集中韓莊一帶靳雲鶚部前鋒改守灤河田維勤江晨親赴中牟督戰調所部紀元林叚國璋兩師赴右翼攻朱仙鎭馬吉第王爲蔚兩師在鐵路沿線佈防以期固守灤河古城目下兩軍前鋒在中牟灤河對峙又開封五日電兩軍在中牟一帶相持尚未開火前哨稍有接觸係靳軍毅軍步哨衝突現奉軍戰略對中牟似在牽制其大隊則沿黄河沿岸擬包抄鄭州與由武陟渡河之四十六旅相呼應黄河北岸奉軍全部已將渡河工作凖備完竣鄒作華所部重砲隊二三四六各團均於昨日以前開往預定地點奉天兵工廠特製之高射砲六尊亦於二十五日運抵富村·詹店·澗溝·林子舖·安配停當另有作戰機二十架爲過河抛擲溜彈之用偵探機十架專向京漢隴海兩線偵察軍事行動其進攻線已暫定爲五路（一）開封方面由丁喜春武漢卿兩旅及毅軍一部由中牟西進（二）朱仙鎭方面由直魯軍及十七軍郜汝廉各旅進攻許昌（三）皖北方面潘鴻鈞第十一師及高振由騎兵團由三河尖直趨信陽（四）趙恩臻十一師及陳琛四十六旅由孟温兩縣截取隴海路兩叚交通向臨汝及潼關進發（五）京漢線中路渡河後即窺取鄭州急向許昌郾城信陽南進分别對付蘇皖軍事張學良定昨午達新鄉與韓麟春于珍等作一度之接洽即於今晨分赴前線指揮豫東各路張子離京前一小時已分電一致凖備矣 
　　此間得鄭州電訊近日安謐商店照常營業人心亦不恐慌吳氏調兵遣將忙碌異常其所持之眞正態度究係傾向何方外間殊難揣測吳氏亦無離鄭之表示靳雲鶚二日下緊急戒嚴令添派武裝便衣稽查隊各二百人稍涉嫌疑者即拘總司令部嚴訊鄭州東北各城濠排列機關槍六十架總部附近晚七時即商絶交通昨據某要人消息靳雲鶚此次挾吳佩孚投南事前確得吳之同意其先决條件係劉玉春陳嘉謨即時恢復自由軍事結束以後黄河以北由吳主持黨軍决不過問惟豫西之劉鎭華張治公柴雲陞各部應悉數改編由靳雲鶚節制並聲明在豫局未定以前所有軍事編制悉仍其舊黨軍不得干涉吳阨於環境確已默認但不出面故半月以來劉玉春陳嘉謨極蒙優待日内可望恢復自由惟詢之吳氏駐京某要人均絶對否認是說蓋自靳雲鶚通電反對援軍吳佩孚大權旁落在鄭頗感困苦日前吳曾派代表來京向某要人陳述吳氏現因所處環境關係對於豫中軍事已將失去指揮能力深恐有人假藉名義挑撥是非故特聲明在環境未變更以前所有非出於本人意旨之各項文電概不負責云云則前說之可靠與否尚未敢决也 
　　另據世界社訊汲金純所部第十五軍之二十三旅及騎兵旅九千人四日晚由黑崗口開至韓莊五日加入中牟前線另有騎兵一旅亦於四日由齊益鎭準備渡河該項騎兵隊每人均挾有快槍及手提機關砲一桿聞近日已有奉軍一部開抵三河尖三五日内即可直達固始奉軍此路入豫係由皖豫邊境繞道直趨三河尖鳥龍集等處該處皆任應岐佈防之地往信陽最便至靳雲鶚對於此路如何調度尚不可知 
[黨軍治下之皖垣消息]  
　　安慶七日通信陳調元本月四日上午乘楚振兵艦下駛赴蕪就職是晚省署開紳商學各界大會宣布今後省政府與國民政府取一致行動直至五日下午始接陳調元由蕪來歌電一通略云﹁奉南昌蔣總司令任命調元爲第三十七軍軍長兼北路總指揮等因遵於本月四日赴蕪湖就職護奉三民主義以爲報國定衡云云當經安慶衛戍司令楊世榮錄電布告登時各機關各團體各報館均即懸掛白日青天滿地紅國旗各機關大都以黨旗交懸門首六日清晨各區警署派長警通告各商號居民一律懸旗誌盛未幾各商號均趕製懸掛有趕辦不及者遂用紙製是日各店之紅布青布大都售罄各繁盛街口并有白布旗上書北伐革命成功等字樣省黨部當日即派宣傳隊出發演講并有一部女宣傳隊乃係各女學校敎員所組織且數日來一般人皆怕拉夫未敢出外今則街市上已熙往攘來工會及下級黨部皆已紛起組織護理省長余誼密昨特委派科員鮑少齋與某某兩人起程赴鄂調查省政府官制組織大綱惟聞陳調元昨有電致余諷使自動的辭職謂將另舉某氏爲安徽行政委員長等語余接電後今日已條諭省署各科趕將册籍卷宗一律結束並飭令財政廳將省署一二月份解欵從速籌給以清手續矣 
　　另一通信陳調元昨派汪彭年來皖調查新政府組織情形六號代理省　余誼密在省署召集會議到者數十人有馬紳伯瑤發言謂當此新舊過渡之時期維持公安秩序爲切要之圖應先速組公安局以便官紳合作衆然其說散會後馬復邀與會諸人至渠私宅集議 
　　皖南鎭守使兼第三旅旅長王普聞亦發出通電已就革命軍第二十三軍軍長並有布告數十分寄省發貼復由蕪運來過山大砲十數尊由江華運皖六號經衛戍司令部派兵拖運入城復出北門儲存於法政學校警務趙處長衛戍楊司令會銜布告略謂陳總司令奉國民政府委任爲三十七軍軍長兼北路總指揮四號在蕪就職云云並聞湘軍葉開鑫氏亦委有相當之名義據安慶市黨部消息有即日開各界大會之說程軍長潛將來皖一行江南岸如秋浦貴池石埭等縣國民軍由上而下源源不絶各該縣均設兵站復由華陽水道運兵一團直過安慶通赴大通至省垣方面聞日内將有太軍集中皖城原住第一旅軍隊現均隸屬於革命軍旗下各兵弁之制服暫不變更惟於衣領上加圈紅布條以資識别皖垣所駐各軍悉行開往合肥集中其留存軍隊僅第一旅四十二團三營衛隊團二連均在城内如舊藩署一營師範學校一營大關帝廟一營至衛隊二連則分配五城門守望又聞和縣有電致省謂烏江鎭潰兵土匪燒擔一空縣知事王世藻潛逃地方無人負責云云 
　　世界紅卍字會安慶分會以時局緊張五號召集全體會員開會議案凡八條如組織救護掩埋兩隊設臨時病院及收容所推舉隊長隊員庶務會計各職並公推財政廳長唐家驥爲名譽會長適江寗分會來電請即速舉代表來寗以資接洽復經該會議决刻因道途梗阻從緩舉派 
　　安慶易幟後誠恐敵方進窺在在須防日來除捕獲間諜多人外衛戍司令楊世榮復重訂嚴防規則（一）每夕九句鐘後無特别口令不准通行（二）輪船旅客須認眞盤詰有可疑者立即逮捕（三）電信字句有不明者應即扣留（四）軍警聯合巡查街市警務處長趙雲鵬以皖局革新本有引退意乃部屬長警有乘機索餉運動趙殊感應付之困難昨已向財廳商借若干藉發警餉一面有辭職說 
　　皖國民黨重要分子如光明父黄夢飛謝芸臯周世筠等先後到皖布置省黨部曁市黨部旋於五號下午就省敎育會會址設立省市兩黨部甚爲忙碌聞十二日爲孫中山祭日該黨部擬作大模規之游行省垣各學校頃已開會集議預備參加一工校長史磊冰發起工會之籌備又黄某發起安慶店員工會又王某發起農民協會又女子協會種種提議皆决於日内組織成立（以上三月七日） 
[許琨就代理安徽總司令職]  
　　蚌埠通訊直魯聯軍第七軍長許琨自率部南下後奉令駐防津浦綫南段許氏到蚌已經數月本月一日突繳陳調元留蚌殘部人初聞訊無不大起恐慌及至辦理完畢布告安民市面尚無紊亂嗣即轟傳許有皖總司令消息至前日寗方發表張孫已會委鄭俊彥爲安徽總司令未到任前以第七軍長許琨代理蓋以鄭尚在前綫作戰許接電後擇定於昨日在蚌軍署就職是日上午十二時二十分許氏乘坐汽車蒞臨沿途軍警加崗嚴寗防衛許氏進署時當鳴砲六響致敬一般歡迎者凡直魯軍之軍官軍佐以及本埠軍警保安音樂各隊紳商文武各界均在署佇立伺候許氏入内下車即至會客室行就職禮禮畢復至大門前攝影至一時許而散（三月九日） 
[蚌埠軍事要訊]  
　　前安徽省長高世讀交卸後由安慶起行欲經津浦路前往天津不意行抵烏衣車站即有腰懸盒子砲之兵士四名從旁監視高氏遂失行動自由及車抵徐州將高解至直魯聯軍某師師部留守處（前安徽督軍張文生宅）暫行看管高之秘書李汝舟（係高在任時委爲滁縣知事）聞信後星夜赴蚌懇求倪道烺設法救援倪即據以電懇南京張宗昌可否問明釋放張接倪電後隨即電詢孫殿英師長扣留高世讀是何眞相旋得孫覆略謂本人實無命令扣高之事是否部下所爲待詳查呈覆云云聞高被困起居之間尚無痛苦特未知何日能復自由耳 
　　軍事當局以皖省財政困難已達極點特遴委直魯聯軍第七軍參議陳文權監督財政並派委十員分赴全皖各縣局各釐卡催提稅欵以裕餉源 
　　直魯聯軍第六軍一百三十一旅旅部參謀長曲邦彥率本部步兵一團由濟南奉調南下於昨日下午九點二十分過蚌開往前綫加入作戰 
　　直魯聯軍第六軍軍長徐源泉率領衛隊約兩營南下赴寗謁見魯張磋商重要軍事於昨夜十二時專車過蚌 
　　直魯聯軍第二十七師一百二十七旅第三團奉調南下計昨日裝運兩列車先由團附戴如芝率領步兵一營於上午五時十分過蚌繼由團長趙傑率領步兵兩營於上午九時三十分過蚌聞均赴寗加入作戰 
　　阜陽縣知事温紹樑因舉辦衛田升科與騐契激動人民公憤羣向省署·財廳·淮泗道尹三處控告派委澈查業經撤任遺缺即委省委張寅接充昨乘輪前往就職 
　　安國軍新編預備軍軍長倪道烺前赴寗報告就職經過並列席某項會議聞該軍部昨接來電倪氏訂今日回蚌 
　　蚌埠紅萬字紅十字兩分會現以江浙戰事日亟誠恐皖省捲入漩過特開會籌備組織救濟隊以便臨時療治傷兵 
　　直魯聯軍第六軍一百零五旅旅長趙亨寳率本部官佐士兵兩團於昨日下午二時十七分由濟過蚌南下（三月八日） 
 
 

Page 7

 
 
國内要聞二 
[直魯軍在徐開拔情形]  
　　徐州通訊第六軍二十三師六十三旅倪占奎部開赴浦口後徐軍長即於六日晚五時乘專車一列率衛隊起程南下共餘各部均續開拔計二十三師二十三旅旅長金廣印於八日上午二時率旅部人員及衛隊移駐浦口二十三旅第一團團長韓長俊於七日晚十時由徐北柳泉防次率全團直開浦口第二三兩團亦先後隨徐軍長南下五十五旅丁來源日内裝車南開騎兵團王殿忠部已先行南下工兵團尤其惠部六日晚亦已南下一營餘部續發砲兵團胡作兩部亦待車裝運此六軍二十三師開拔情形也第三旅張殿宸部四十四團長王駿禮六日晨率部南開二十八團長蔣本禮六日晚率部南開張旅長則率五十五團王興隆部第二營及砲五旅之第一團第二營於八日上午十一時乘一列車南下五十五團餘部及砲五旅未開各部亦即陸續裝車出發此第三旅與砲五旅開拔情形也至於入豫之第六軍三十五師完全集中豫東隴海站已爲配備兵車日内孫殿英師長即率部轉徐南下第三軍除一百三十六旅吳杰部開抵歸德一百四十六旅何長保部開抵碭山外第一百二十六旅黄鳳歧部暫尚未到惟程國瑞已派其參謀長耿文霈於八日由臨城來徐（前電程已到徐係程車抵徐之誤）察看移駐軍部地點程軍輜重營軍醫院八日均已到徐程將駐徐又直褚以砲五旅南調又飛電調砲四旅來徐協防該旅一團第一營劉某部已於八日下午由直抵徐下車至直褚在徐所組之後方醫院本備入豫之用刻亦奉調南下赴江南前綫救治矣 
[南京快信]  
　　張宗昌十日晨赴當塗視察防線 
　　直魯聯軍第六軍二十三師全部開抵寗垣防守營房不敷分配暫行散駐公用房舍或臨時租賃民房旅團營本部多設於各大旅社内辦公 
　　張宗昌九日在總部召集褚玉璞徐源泉王棟及聯軍諸要人開軍事會議籌畫滬寗沿路宜興吳江·及皖境太平當塗各路軍事機宜褚徐王各司令均擬即赴前線指揮聯軍出聚寳門向皖境進發者仍晝夜不絶水陸要隘均滿佈防線 
　　張宗昌委王恩貴充直魯聯軍砲兵監 
　　第六軍長徐源泉現住侯府組設第二路總指揮部及軍司令部諜報處設公府塘稽查處設手帕巷 
　　山東軍警督察處長白英傑帶衛隊兩連昨往蘇州 
　　直魯航空司令趙翔陸前日由濟南運來飛機四架昨運入城内小營隨來航空隊員兵一百八十名 
　　直魯第八軍三十二師百四十旅參謀許祖治昨帶兵一營由徐州開浦 
　　楊文愷昨上午九時乘客車往滬直魯總司令部工兵監宋寳賢昨午赴蘇 
　　褚玉璞現在碑亭巷口洋房設立直魯副司令部參謀處 
　　前在鎭江緝獲黨人蔣偉良一名昨由直魯軍總稽查處綁至下關海關後空地槍斃 
　　紅卍字會昨開會議决分設四城之江皖貧民收容所定一星期内四城一律設立 
　　九日下午夫子廟各游戲場内游人正滿之時忽聞有拉夫情事一時東奔西逃甚爲擁擠有男女二人被擠倒地受傷頗重晚八時後市上行人已經稀少 
　　潘復在寗接洽事畢已專車北上 
　　印花稅處長高朔辭職赴滬委唐肯代理已接事 
　　新財廳長曹元度以軍需萬急查明各縣欠解一二月分派認欵項及各稅所短欠比額已委出大批委員分别前往守提 
　　張悴青殺死女生曾慶雲案寗審廳九日下午三時開庭告訴人證人被告律師均到庭各界列旁聽席者百餘人至五時辯論終結尚未宣判罪名被告律師劉昌成謂張係受精神所激使請求减刑（以上十日） 
[揚州軍事要訊]  
　　聯軍江北訓練總監兼第二師師長盧香亭氏已於今日（九日）上午由寗至鎭渡江改乘長途汽車公司之花車於下午一時抵揚其副官長李英傑亦隨盧偕來盧之行轅暫設缺口城外對河長生寺内所有汽車碼頭及行轅門首均有特别之點綴戒備極嚴並悉盧小住行旌即行前往江北 
　　陸軍第十三師長劉俊卿偕同所部第五十團之步兵於今日（九日）抵揚稍事整頓即行開往目的地又陸軍第十二混成旅張國威於今日由寗來揚所有二月分該旅餉糈及開拔費均經張氏領來 
　　陸軍第六混成旅全部開揚駐防一節已誌前報茲悉吳旅長於今日由寗來電因寗垣商民挽留仍駐原防祗能開來一部分並悉該旅已來揚州者計有五十二團之一團及砲兵等分駐舊城學宫及新城公園内聯軍憲兵現在駐揚者計第一營第一第五兩連第二營第七連 
　　兩淮運使丁少蘭於今日上午八時赴寗 
　　聯軍孫司令所部之軍隊業經先後開往江北各縣休養者紀錄如下第二師駐海州（全部由揚州開往）師長盧香亭第四師駐清江（由海州調往）師長彭德銓第七師駐揚州（由常開來計第七砲團步兵二十七二十八兩團暫駐揚州）師長馮紹閔第八師駐高郵寳應（由上海發動）師長崔錦溎第九師駐通州海門（由上海出發）師長李寳璋第十一師駐鹽城東台阜寗（由如臯開往）師長王森第十一師駐窑灣（由鎭江開往）十九混成旅駐宿遷旅長未詳第十三師駐邳縣睢寗（由揚州開往）師長劉士林第十三師二十混成旅駐沭陽漣水（由揚州出發）旅長未詳第十四師駐鹽城（由吳淞開往）師長李俊義第四旅駐青口贛榆旅長未詳第六混成旅駐揚州（由寗來）旅長吳觀樂第十二混成旅駐興化（由揚州開往）旅長張國威第十三團駐泗陽（由揚州開往）團長未詳聯軍憲兵第一二營駐揚州由寗開來第十三旅駐靖江旅長上官雲相第三旅駐江陰旅長段承澤第十師駐宜興（爲一部分）師長鄭俊彥第五師駐揚爲砲兵營底師長白寳山（以上九日） 
[常錫軍事要訊]  
　　第二方面軍總司令鄭俊彥因担任宜溧防務急須赴前線指揮一切九日上午特令輜重工兵衛隊等隨同開拔在西門公信堆棧登舟共裝輪船一艘民船十艘鄭總司令乘四人大轎逕赴河干十二時許開駛赴宜 
　　武邑城東天寗寺内聯軍第二兵站病院奉令裁撤所有在院傷兵一律調寗九日上午特派憲兵一大隊抵常押運傷兵千餘人分裝空車二十輛六時許離常赴寗 
　　安國軍直魯聯軍軍法處處長謝江左特派啓允賡軍法官率帶憲兵來常設立軍法處現已擇定在縣直街常州旅館辦公啓君亦於日内來常 
　　武邑地當軍事要衝後方不能不妥籌安寗之策九日汪世銓等特赴縣議會四鄉公所縣農會女子職校分投接洽以備聯合組織婦孺收容所 
　　第四方面軍執法處處長唐小亭率同衛隊二十餘名九日由寗來常十日乘坐民船開赴溧陽與白寳山司令接洽要公（十日常州） 
　　直魯聯軍第八軍手槍營及第五路督戰隊第二支隊及司號隊密探隊第二大隊及馬衛隊全部兵士於昨日下午二時分乘鐵蓬車敞車二十八輛由寗開滬過境至四時始向滬方開去 
　　聯軍第七師十三旅二十六團第二營王幼齋營長所部第五連兵士駐錫時曾奉令護送子彈船赴澄近王營調防蘇州該連由連長于觀桐率領由澄乘坐民船五艘小輪三艘開拔返蘇歸隊於下午五時在錫過境 
　　駐錫常旅九十一團姜子漢團長將用某湖輪裝置快砲機關槍開赴太湖巡察（十日無錫） 
[松江快信]  
　　三月十日駐防小崑山之聯軍約兩連退往新橋經過松江西門大街時形色倉惶商民頗爲驚恐迨該軍入西門後市面始恢復原狀該軍即出南門在明星橋乘車馳赴新橋 
　　松江縣議事會十日晨接徐省長佳電云縣議會並轉各公團鑒庚電悉張知事擅離職守聽候查辦遺缺已委知事盧宗吕接署未到任以前准由柏代警佐暫代應用欵項務希隨時恊助爲要省長徐佳聞各公團已去電擋駕矣 
　　松江縣署衛隊長朱某徐某竇某及混名大勾子等四名因縣知事張蘅於七日夜冒雨挾欵出走時該衛隊等持械在北門口攔阻去路威索張予以千元始釋張赴滬後即電請駐松軍警於九日深夜一併拿獲解送一百三十九旅司令部懲辦 
　　松江縣公署衛隊已由張受之知事於十日下午接事後即諭令一律解散 
　　滬杭路松滬段客車於十日起先開一次以利交通 
　　直魯聯軍第五路總指揮部松江軍警督察處處長周渭南於今日出貼布告云奉總指揮面諭本軍所至地方從未佔居民房商舖茲訪聞茶訪酒肆浴堂等處往往有不肖之徒託詞借駐軍隊爲名阻撓商市殊堪痛恨除令照常開市外合亟給示保護如仍有前項情弊許由各該店主扭送來處以憑法辦（以上十日） 
[杭州快信]  
　　革命軍東路前敵總指揮部（白崇禧部）政治部曁宣傳隊有定今日（六號）開赴嘉興消息 
　　東路總指揮何應欽行營已由前省長公署移設前浙總司令部騰出省署專供浙江省政務委員會辦公政治部亦移設西湖楊公祠 
　　總工會總商會縣黨部公安局昨日起會同招募義勇輸送隊每名每月工資二十一元擔保不赴前綫定額一千八百名已過半數 
　　杭州紅十字會臨時醫院已辦結束嗣後如有救濟到會之病人轉送廣濟醫院施診又紅卍字會救濟隊已撤銷臨時醫院亦將停辦 
　　銀錢兩業籌借省政府欵項昨聞凑集五十萬元先解中國銀行轉入省金庫候用 
　　孫中山二週紀念大會定十一二三三日在公衆運動場舉行總工會總商會已分函各工會各商號全體加入屆時决下半旗並停宴會 
　　革命軍各師團經杭轉赴嘉湖直趨滬蘇者絡繹不絶且暫駐省垣待發者爲數亦多杭縣朱知事辦理給養極形忙碌 
　　杭州綢業會館（即觀成堂）現改委員制原任業董金溶仲已辭去今日（六號）下午該會館開委員會提議省政府息借商欵擬就同業勉集六萬金 
　　杭州錢業已於二日開市甬紹匯及滬匯均停規元亦無市價各莊收縮範圍交易不多銀根仍形緊急（以上六日） 
[浙省司法改組之預備]  
　　浙省各縣司法於民國六年時將審檢所裁撤改由縣知事兼理後局等審檢廳以此種制度不良特於臨海嘉興紹興吳興麗水衢縣建德等七縣特設地方分庭以資補救杭縣金華寗波永嘉四處仍各設地方審檢廳經辦各該屬訴訟案件現在黨軍蒞浙省政府改組原有司法制度當然須根本推翻重行組織改良司法委員會以茲事體大非賴共同研究不足以推行盡利爰參照九九憲法·三色憲法·省自治法關於司法一章並調查黨治下各省司法制度以爲改革之標準一面由杭縣律師公會定期召集大會討論此項問題以備政府採擇惟會長阮性存·副會長張韜·曁會員朱鳳池·胡逸·朱鴻達·倪本章·朱靈均·顧紹鈞·錢西樵等均已避難赴滬或已在滬登錄執行律師職務一時不克回杭擬請其在滬埠發抒浙省法院之意見俾收集思廣益之效現本省軍事經費較前已大可節省除擴充敎育實業外各縣當可設裁判所以便人民訴訟聞各級司法機關廢止檢察制後將採用陪審制藉資刷新 
[湖州軍訊]  
　　第二軍軍長魯滌平已飭部取道安吉逕往長興聞黨軍前鋒（十四軍第五團）已越烏溪關 
　　十七軍第一師第一團於五日陸續到湖所有廟宇已爲十四軍囤紥一空故由軍事招待處佈置暫假茶樓酒館駐紥 
　　東路先遣隊已抵南潯分駐土地堂等處第十四軍第二師師長謝傑昨晨移節長興視察防線 
　　湖城大軍雲集輸送倍忙現由各法團議决在館驛河東亞旅館内設立人民輸送部招募民夫千名分組二十隊輔助輸送並在月河漾設立船舶管理處招雇船雙以備應用 
　　長興和平鎭前日到有潰兵百餘人頗有搶刦留十日始去有理髮店主黄元吉竟被槍斃（五日） 
[嘉興快信]  
　　白崇禧於三日下午由杭蒞嘉駐節禾城 
　　第二十六軍政治部於四日來禾所部軍隊之一部分亦同時到嘉駐各公共處所 
　　第一軍第二師劉峙部於三日絡續來嘉第二十一師嚴重所部各團營於四日晨奉令開拔前方佈防要隘 
　　米價步漲平民粒食維艱聞當局有限止米價訊米業同人因此開一度會議允許將米價酌减 
　　縣署訓令敎育局轉知各學校籌備開學以重敎育各校現已决定於七日一律開學 
　　各路航船已全部恢復火車每日僅往返杭嘉間一次四日起已通嘉善（以上四日） 
　　縣署接到省令撤銷縣議會縣參事會因此該兩會已準備結束所有縣議會房屋暫由縣黨部保管 
　　東路前敵總指揮政治部於四日下午七時召集地方各公團法團在二中北院開聯席會議當經公决認民衆團體聯合會（尚在籌備時期）爲非法組織决定取銷並將發起該聯合會之縣　兩敎育會中縣區三敎職員聯合會新嘉興平民社四育社等九團體一律撤銷 
　　各路商聯會有改組商民恊會訊刻正在籌備時期敎育界人亦因敎育團體撤銷後日内亦將有敎員職工會之組織並請縣黨部指導一切 
　　城内外被刦之各商號因未整理清楚仍未開市而資本缺乏之商號亦有不能支持之概 
　　縣署諭飭嘉秀兩字徵收司事對於糧賦上繁催收以應餉糈一面佈告各業户不得玩延（以上五日） 
[嘉善快信]  
　　今日下午二時許開到廿六軍周鳳岐部約四五百人 
　　電報局長孫因辦事遲緩被第一師長撤換另委廣籍電報員葉某接充已於今日上午分别交替 
　　商會長孫研才今日奉到師部委令任爲代理嘉善知事堅辭不獲而一殷士紳亦同聲勸駕故孫將再遲一二日就職視事 
　　警所於今日下午奉一師令飭將姚莊橋築城港北洋浜等地方河内所有船隻一律扣留齊集俞家浜編號待用（以上五日） 
　　前日國民軍第一軍第一師蒞善後飭部前進在楓涇一帶佈置防務並在善邑東門外七家浜附近依傍鐵路一帶開掘戰壕並施設地雷電網等防禦工程現已竣事 
　　前敵白總指揮於日前令委本縣商會長孫家騶（研才）暫行代理嘉善知事已於本日上午十時視事前任職員早已星散故各科員均另加委任以資辦公惟縣印被劉前知事携去暫行借用商會鈐記以代關防（以上七日） 
[贛省政府之近况]  
　　南昌通信江西省政府已於二月二十日在南昌公共體育場宣誓成立李烈鈞委員經中央政治會議之慰留商民恊會之請願已打消辭意並就省政府主席委員之職省政府下設五廳民政建設敎育三廳均於二十二日成立財政廳長周雍能現任九江關監督兼交涉員故就職後仍返九江二十三日國民政府改委劉灝爲代理關監督兼交涉員劉於二十四日赴任周即於當日下午返省次日在廳就職財廳係賡續財政委員會而成立故對於前委各官吏一時未便改委司法廳長徐元誥本任高審廳長現亦於三月一日就廳長職至斯五廳已完全告成省政府委員會乃規定每星期二五舉行常會一次茲就十日來各廳之新訂設施計畫探錄於下（敎育廳）江西敎育界自黨軍入贛後爲實施黨化敎育計在寒假期間省内即設一黨化敎育講習所每日請名人演講二三小時聽講者大部分爲中小學敎員講習所現已閉幕各校開始招生原有公立三校合併爲中山大學其私立者暫仍其舊惟校長（委員長）均由敎廳分别改委各校之黨義敎員則須由省黨部宣傳部審查合格後方可充任公立小學學生不收學費敎員薪水經各敎員聯合請願以後聞已規定六十八十百二十元等級則已比較從前幾增二三倍矣 
　　（民政廳）民政廳側重於縣行政在民廳未成立以前各縣長雖經政治委員會所派署然大抵均屬於各要人之推荐政治委員旣有外省人本省人之分互相客氣來者不拒故八十一縣之縣長難免良莠雜出甚且有不明黨義拘捕黨員或與縣黨部互相攻訐者當局爲此對縣長人選遂有縣長考試條例之公布其限定資格較爲嚴厲惟仍有﹁總司令總政治部省黨部之介紹經審查委員會審查合格者﹂之規定現因投考者不甚踴躍延期十五天舉行 
　　（建設廳）江西本有三子之號其電燈之黑暗道路之不平人民更感苦痛建廳成立伊始主張電燈省辦現已停止供給民電從事刷新故十日來除各大機關外已覺滿城黑暗惟電廠本屬商辦一經收爲省有於辦商必受損失故雙方尚在相持中重復光明不知何日對於路政則擬先築一環百花洲馬路一條直達於章江門俾將來與環城馬路相銜接應有民房退讓改拆之處已由政府公布土地收用條例矣 
　　（司法廳）司法非一省區之事故其改革當遵照國民政府司法部之規令而辦理之現司法部已令派徐元誥梁弼羣胡逸民吳貞纘等四人爲江西法院籌備員聞其改制依據新法制改併爲控訴法院南昌地方審檢兩廳即併爲南昌縣法院九江兩分廳即併爲九江市法院 
　　（財政廳）省財政之虧欠因歷年軍事進行自不能免然主辦統稅者之中飽亦一重大原因省内各地統稅本經財政委員會議决一律招商承包增加比額已經投標承包者有十餘處每局由財廳委任監察委員一人常川駐局監察局長司事人員有無舞弊苛索情事其餘各處本定二月二十五日爲二次開標之期因適及財長就任延期一星期惟聞財廳長之意仍擬收回自辦改局長爲委辦制謂苟能主持者不作營私中飽之想則於全省稅收最少可增加一倍以上其已承包各處或於期滿後再行收回（三月三日） 
地方通信 
[青浦]  
　　珠家角開到魯軍一旅珠家角鎭九日清晨由崑山等處開來魯軍畢部約一旅之衆當由該鎭紳商竭誠招待並代覔公共房屋暫駐外聞借居民房者亦不少是以全鎭店舖不論大小均相率閉門雖由商會勸導亦復無效該兵秩序尚佳惟街上但見兵士往來鄉人爲之絶跡司令部設在城隍廟内 
　　派吏赴鄉嚴催畝捐青浦縣知事黄次山前昨奉到省令飭解畝捐特委派催徵吏分赴各鄉從嚴催取推查東三十五保七寶鄉全區未解分文而各圖地保向業户收取者業已大半茲被黄知事調查得悉後特委圖差張某蒞鄉坐索如敢藉詞玩抗定當嚴重究辦 
[金山]  
　　水警區長奉令布防聯軍第五方面軍總司令周樾恩以江浙交界之洙涇·汆來廟·松隱·金山衛等處港汊紛歧地勢險要昨特訓令江蘇水警第一區長徐亞伯選派得力兵艦巡船妥爲布置並令預備向導船隻聽候調遣聞徐奉令後業已轉飭所屬各隊分别遵辦矣 
[松江]  
　　陳行鄉續組紅會消息松屬陳家行鄉地界滬杭鐵道甲子兵災即由鄉人士函請莘莊紅分會轉報上海中國紅十字會總辦事處成立分辦事處於該鄉鄉公所内此次軍興居民異常驚慌當由主任陳祖禄集議結果仍循曩例續組救護隊假陳宅龔宅設立婦孺難民收容所業經莘莊分會轉向上海總辦處題發護照公推龔錫義陸樂水爲救護隊長從事救護並由該鄉鄉董陳俊彥代呈松江縣署懇求備案轉請前方軍事長官給示保護 
　　莘莊昨日封船雇夫莘莊警察第二分所前日奉到松江警察總所訓令封船雇夫本擬迅即遵行後因該鎭紳商以封船雇夫影響市面商請緩辦昨（十日）又奉到訓令催促不得已於當日開始封船雇夫當雇得游手之輩十餘人封到客商船隻六七艘立即派警押解松城繳案惟鄉人自聞封船雇夫消息後咸避匿不敢出商市頓形蕭條云 
[崑山]  
　　茜墩鄉又出盜案茜墩鄉大墅鎭於昨（九日）晨又有携有槍械之匪徒數十人分乘數船至該鎭停泊蜂湧上岸即按户搜索銀錢貨物無一遺漏旋即整隊向吳家橋（距大墅十二里）地方重行搶刦事畢即向澱山河方面而去茜墩分駐所聞警因警力單薄難以抵抗故未前往 
[太倉]  
　　知事蒞新本邑吳知事因病辭職省委張贊巽署理張係常州人字薈甄前清附貢生曾任皖省廣德直隸州等缺及任蕪湖交通銀行行長江蘇財政廳秘書業於上月二十六日到任履新 
[蘇州]  
　　各公法團之聯席會議九日下午四時吳縣公法團在聯合集議處開會簽到三十餘人公推市公益董事蔣季和主席茲將重要議案錄下（一）龐天種報告自此次軍興以來所有縣署供給軍需欵項除現數已達三萬九千元外尚有欠數一萬一千元而水陸警餉現時又急須撥解發放張知事一籌莫展極切司農仰屋之嗟爲特委託本處代向銀錢業商借欵項以資挹注應該如何辦理即請公議公决此事宜准如所請辦理由各公法團居間擔保向銀錢業借欵如數指定以畝捐收入償還并假定以一千畝田單做擔保品田單則由倉堂送交會商保管議决後又即席推定吳靖瀾·程平若·程幹卿·代表監察畝捐收入（二）蔣主席報告吳縣市鄉董事公會來函略謂近今蘇屬各鄉迭被匪徒騷擾爲地方治安計擬請縣編製游巡隊應需經費若干及名額幾何一應請函縣通盤籌畫編製預算再行提交本會核議實行等情公决原函及意見書一併送縣參酌辦理（三）吳靖瀾提議六日各公法團曾電省挽留此間知事迄未得省覆示不知是何道理公决值此軍事倥偬時期縣署多端待理若驟易生手殊不合宜應再電省請願以申民意乃請由吳靖瀾即席擬就電稿通過後拍出（電文從略） 
　　車坊鎭商團被刧槍械八日下午三時許蘇鄉車坊鎭到有快船四艘船上標有某機關之旗幟先有四十餘人登岸均携槍械服裝亦頗完全董事朱錫範等遂一并邀人茶肆欵以茗點俄而舟中又有四十餘人繼續登岸亦各持有槍械但服裝不若前者之整齊至此兩批登岸者會合一起大肆譁閙向朱董事等　欵五千元朱董事等立向各户凑集一千二百元畀之則棄擲地上不肯收受旋即分頭散開一部份將商團支部包　一部份闖入附近人家刧掠結果商團所有服裝十七套快槍十六支手槍一支悉被刦去商團因抗拒而被傷者二人其餘各家衣飾等物損失約在一千餘元之譜嗣經朱董事等向之接洽妥當以萍一千五百四十四元贖還商團槍械服裝不料欵旣如數交訖而取去之槍械服裝仍不交還且以厲聲相向商團見勢不佳任其鼓槳而逸臨行時並將泊鎭之大船一艘連同船主胡介之及船夥兩人一并擄掠而去 
[無錫]  
　　派解軍糧之念迫南京孫張兩司令近以大軍南下對浙用兵需用軍糧甚鉅特分令本省六十縣知事籌解糧米並規定大縣一萬二千石中縣五千石小縣二千五百石限文到三日内籌齊即行派員到縣守提本邑向有大縣之名故縣署昨亦接奉會令飭即籌解軍米一萬二千石即日解省應用 
　　劇賊悶斃事主駭聞縣屬揚名鄉南獨山周浩裏地方居民袁阿榮之母袁李氏家於前日（八日）夜半突來竊賊二人挖洞入内行竊詎家中祗有一人當時聞聲呼救當被二賊用棉絮塞入氏之口中並用布條紥住使不得聲該二賊即從容行竊盡取房中衣服什物而逸李氏因呼吸阻塞旋即身死翌日駐防該處水警巡官賀道隆據人報告立即轉報三分隊吳正榮分隊長吳據報後即會同縣偵緝隊副隊長過瑞鑫前往出事地點查勘當即回城詎在西門外倉浜裏地方見有兩人形色張皇背負大包米袋即行獲住帶隊盤詰一名高和泉一名王維松檢查包内衣服有女皮襖一件確係氏家贜物高王兩賊直認行竊傷人不諱吳隊長據供即抄錄供單將兩賊備文呈解水警二區核辦 
　　捕獲湖匪解廳訊辦水警第七隊長李國楨於前日在轄境内捕獲盜犯韓有才·顧錫有·李立成·杜瑞庭·李孝生等五名當經李隊長備文解送水警區署訊辦昨（九日）日下午由督察員陳榮泉開庭訊問各犯均供認夥同在逃之三人於陰曆正月二十七日晚間至新橋章金美家行刦並刄傷事主事後得贓朋分不諱且供出盜首姓名各人所分贓物爲數甚微僅現洋一二元衣服數件不等陳君核供後當命備文解送蘇州地方審判廳依法訊辦 
[常州]  
　　帶征畝稅請暫緩本年各鄉因預借十六年冬漕三元另帶征畝捐每畝兩角連帶征地方附稅兩角每石須完納十一元七角數分負擔過重均觀望不前九日由士紳馮曉青·伍琢初·趙頌平·赴寧面謁孫聯帥張效帥請將帶征畝捐暫緩實行俟冬漕微起再行啟徵 
[鎭江]  
　　直魯軍法處槍决盜犯直魯聯軍軍法處前日在鎭拿獲盜犯王新五一名及被僱携械希圖在滬鎭等處搶刦之婦人王陳氏一口當經訊問王新五自認與佟自來·謝小毛子·搶刦六草蕩得贓朋分不諱故昨日午後三時即將該盜犯王新五騐明正身綁赴西城外陽彭山執行槍决 
　　紅卍會分設五院十三所鎭江紅卍字分會開會籌議進行各節已誌本報現該會各事均已佈置就緒共設五院十三所茲將其地點訪錄於下（一）第一救濟醫院附設弘仁醫院（二）第二救濟醫院附設嶺東近仁堂（三）清潔院附設完節堂（四）貧兒院附設玉英貧兒院（五）殘廢院附設餘善堂婦孺收容所計十二處（一）山巷布業公所（二）山巷冬賑局（三）荷花塘清心堂（四）西門大街胡宅（五）寶塔巷正心堂（六）雙井巷慈幼工廠（七）新河街女仁堂（八）千秋橋啟善堂（九）新馬路節孝祠（十）仁章路仁章公司（十一）九如巷同鑫里張宅（十二）竹竿巷南華學校（十三）孕婦生產收容所設西津坊接嬰所 
[六合]  
　　採辦軍需機關成立縣署因時局不寗省垣時有派人到六購辦軍需情事特令組織臨時採辦機關以警察吳所長爲主任餘由縣署委派田九慶商會防務會派姚家禮警所派巡官王承歡警隊派差遣李金義現已正式成立 
[清江]  
　　軍訊兩則（一）第二方面軍獨立團又十師三十七團一營工兵營第三連砲兵團第二營以及輸送隊軍醫院等均於六日上午由獨立團高守義團長等督率南下（二）五日下午夜半有聯軍第四兵站站員魏登甲金玉鼎等十二人乘坐豐慶小輪來浦六日天明魏等六人改乘汽車赴宿遷縣金等六人改乘汽車赴海州接洽軍事 
[平湖]  
　　乍浦海口派隊增防原駐東門外湖豐堆棧内之第二支隊司令中今日（五日）奉第一師長伍文淵令於午後一時開拔赴乍與駐乍之第二師軍隊恊防海口 
　　潰兵搶刦槍决三名北人王有榮·魏成泰·宋得俊等三名被二師司令部拿獲疑爲敵軍偵探嚴詢之下供係某部潰兵曾在鄉間搶刦民財直認不諱王有榮更身穿婦人皮襖確非善類遂於今日（五日）傍晚在大南門外執行槍斃以昭炯戒 
[紹興]  
　　舊有營房派警保護警局昨分令城區第二第三兩署長云案准國民革命軍第二十六軍第一師第三團團本部函開查紹城原有營房舊府署·山陰城隍廟·府學宫·舊習藝所·等處此次因駐紥軍隊以致破壞不堪敝團爲保存公共建築起見用特函達貴局飭警守管並禁止無知人民任意毀拆以保公物即希查照辦理等因准此查舊府署山陰城隍廟二處府學宫舊習藝所二處均係該區管轄合亟令仰該署長飭警照料妥爲保存云 
　　電請撤回新任警佐紹興漓渚警佐舒國華奉令改委經地方人民函電挽留尚未奉復而新任警佐林一傑已到所任事·因其舉動不洽輿情激動公憤釀成罷市風潮除推代表赴省請願外由錢從善等電省政務委員會云漓渚警佐舒國華任事有年卓著功績突聞免職羣情惶駭業經函電呼籲在案詎未奉復林一傑忽來接事竟用壓迫手叚向巡長攫取印信以致激動公憤釀成罷市風潮如不即刻解决微特愈形擴大抑且危及治安除推代表赴省請願外用特電陳鈞會務懇俯順輿情迅將林一傑撤回仍飭舒國華照常供職而平公憤 
 
 

Page 8

 
 
敎育消息要聞 
　　北京任敎長電政大校長張君勱校務由金秘書代行自屬妥洽仍望早日回校繼續維持另任校長應母庸議 
（十一日下午四鐘） 
專電 
[京國立各校押抵俄欵發薪]  
　　每月均有可靠之十二萬五千 
　　京師國校入春以來除中小學得崇欵略爲周濟外其餘專門以上學校因通挪乏術困窘不堪北大·醫大·法大·工大·農大·女大·藝專等校尚有學費女師大師大則照章不收學費故自開課以後該兩校庶務課日有索帳人坐索以前各該校本希望政府在二五附稅或俄欵項下妥籌接濟自財湯辭職内閣動搖已無救濟之望俄欵中國委員查良釗余文燦二人亦九校職員見此情形乃商妥俄委員以俄欵爲抵押函向中國銀行商借一百五十萬元中行應允扣去年内墊借之萬十五二尚餘一百二十五萬元分作十個月撥借每月可有十二萬五千元前日交涉妥協即由中行領出除去貼水利息外實收十二萬餘元湊以交通附捐之七千元勉計有民八預算四成五之數各校所發數目因各校情形不同其概數如左北大敎員四成五職員五成書記六成師大全體四成四法大在職三成五不在職一成七工大四成四醫大四成女大四成五農大敎員四成職員五十元以下四成五三十元以下五成藝專於五日尚未發出大概四成以上女師大原領四成五分給舊女師大（易培基時代）敎職員一半實行二成餘除提出維持費外實發一成六 
[京學術團體反對瑞人探險（猶豫）]  
　　爲保存我國古物 
　　北京通信中華圖書館·中央觀象臺·天文學會·古物陳列所·歷史博物館·故宫博物院·北大研究所考古學會·清華研究所·北京圖書館·京師圖書館·中國畫學會等各學術團體以瑞典人斯文黑頓近組織一大規模之探險隊赴西北各省考察地理地質難保不有掠取我國古物之事日據聞斯氏已與北京政府有所接洽擬用飛機將所採得之古物奇品用飛機帶往外國此事實現於我國損失殊大因於本日（五日）下午四時在北大三院研究所開聯席會議討論對付辦法當時各團體到會代表約二十餘人討論結果議决辦法如下（一）由各團體組織一學術團體聯席會永久存在進行一切（二）各團體互助以採集保存學術上之材料（三）各團體合力爲探險掘發古物奇品事（四）監視外人購買發掘並借名竊取古物（五）本上述之各决議即日發表反對斯氏探險隊之行爲此外對於其他探險外人皆取反對態度至晚七時始散會云（五日晚） 
[皖一師法專决定恢復]  
　　皖省第一師範及法政專門兩校去秋爲聯軍借作後方醫院提前放假去臘醫院結束又駐兵隊高前省長於去職前數日下令敎廳謂經政務會議通過决定將該兩校停辦經費移辦第二三兩高中經一師敎職員及地方人士多次呈請恢復敎廳乃將省署停辦該兩校之令留中未發嗣省署復將一師敎職員等之呈請令交敎廳核議　　廳已於昨日呈復省署請即變更停辦前議將該兩校即時恢復開學該兩校所駐之軍隊現寥寥無幾聞日内即可遷讓開學云（三月九日） 
[浙省審查學校課本之通告]  
　　浙江省敎育界臨時委員會昨函各校云本會前以各校先後開課所用課本亟待審定特函致中國國民黨浙江省執行委員會請其派員審定茲接復函已推定蔡孑民·朱兆莘·汪志青·丁濟美·李宗武·張柱中·蔣夢　諸先生爲審查員等由按此事關係重要本會先已向商務·世界·中華各書局徵集各敎科書存會備查如貴校所用公民常識國語史地社會學識課本非上述三書局出版及何處出版或自編講義請檢列將書名如出版法或編輯綱要示知本會以便隨時與省黨部按洽事關重要盼即賜復云 
[溧水邳縣之義敎畝捐]  
　　江蘇義會務敎育期成會續據溧水邳縣等敎育局將辦理義敎畝捐情形函復到會茲分誌於下 
　　溧水（一）每兩帶徵二角一分九釐（二）民國四年核准師範捐四分四釐十年十月有核准義敎捐三分二釐十一年八月加徵三分二釐十三年九月核准敎育捐一角一分一釐以上核准後即照實行（三）全年忙銀三萬三千兩（此係額徵數）近來歷年均因災减收（四）全年收入七千二百二十七元近年均减收一成至二成 
　　邳縣（一）每兩帶徵銀六角六分六釐（二）十五年三月核准六月實行（三）全縣年徵銀額三萬一千餘兩（四）全年額收數約兩萬一千餘元（五）邳縣秋勘定案向無滿徵可持每年收入僅一萬餘元本年秋勘定爲實徵五分五釐故收入約一萬二千元 
[蕭山城鄉各校定期開學]  
　　蕭山城鄉各小學校自去冬受軍事影響宣告停課忽已二月餘矣現浙局平定地方敎育不能從事停頓　聞城中各校定三月八九兩日開學鄉小學已於四五等日先後開課惟各敎科决實採黨化敎育故課本亦稍事變更云 
本埠 
[克伯屈博士定期演講]  
　　講演日程之决定美國哥倫比亞大學敎育哲學主任克伯屈博士業於前晨抵滬各節已誌昨報敎育改進社及滬上敎育界昨日下午特假職業敎育社開會討論克氏講演日程及招待事宜列席者程其保·凌濟東·朱經農·朱少屏·歐元懷·俞慶棠·殷芝齡·程時煃·胡叔異等十餘人議决事項如下 
 
[克伯屈博士到滬後之攝影]  
（中華照館攝） 
（一）允氏辦公地點假博物院路二十號劉湛恩先生辦事處私人通信接洽均往該處 
（二）招待會辦事處商科大學程其保 
（三）討論會地點博物院路二十號五樓 
（四）公開演講地點假寗波同鄉會講題爲敎育改造文化Ｅndncationforchangingcirlization請凌冰博士繙譯朱經農碩士主席時間定三月十五日下午三時至五時 
（五）演講及參觀日程 
上午下午 
三月十四系統演講 
十五吳氏小學公開演講 
十六尚公系統演講 
十七復旦討論（大學 
十八系統演講 
十九討論（中學） 
二十一大夏討論（小學）晚公衆宴會 
二十二系統演講 
二十三光華討論（職業） 
二十四 
二十五基督敎敎育會招待 
二十六青年恊會之招待晚女學生公宴 
　　（六）推定討論主席大學組歐元懷中學組沈茀齋小學部程其保職業劉湛恩 
　　（七）系統演講由凌冰主席大會記錄由胡叔異張銘鼎 
　　（八）推定劉湛恩·朱經農·程其保·朱少屏爲執行委員并推程其保爲委員會中主任 
　　克氏之風丰克氏現年尚未六十而白髮皤皤已似七十左右之人蓋體弱而事頗繁所致其夫人年稍長體亦孱弱現寓滬江大學一切膳宿等事均由該校敎務長范氏負責因范爲克氏三十年前之學生 
　　克氏在廣州厦門演講情形克氏來華先抵廣州由廣東省政府招待公開演講一次題爲一歐美敎育之新趨勢﹂及﹁對印度之感想﹂由中央敎育行政委員會委員長主席系統演講五次爲討論設計敎學法討論會數次關於中學敎育問題由敎育廳長主席關於小學敎育問題由敎育局長主席先後講學及參觀游覽歴兩星期省政府餽以旅費千元繼至厦門由該地敎育界各團體招待公開演講一次題爲﹁西洋文化之源流及其問題﹂及﹁敎育方法基礎論一到厦後不久克氏身體不舒故不開其他他討論會稽留厦地時間爲一星期 
[上海女敎職員聯合會籌備會紀]  
　　上海智識份子之婦女置身敎育界者占大多數向無組織現上大附中·景賢女中·西成小學·勤業女師·博文女校·復旦實業中學等校敎職員發起組織上海女敎職員聯合會以謀滬上敎職員之團結特於昨日下午四時在西門内西成學校開籌備會到會者西成·景賢·勤業·博文·等校敎職員三十八人公推景賢劉尊一君爲主席首由主席報告組織本會之必要與意義次由各籌備員報告接洽情形謂已有廣東公學民生女校等丨餘校敎職員願意加入本會最後討論章程大綱推定章程及緣起之起草者籌備處通訊暫由浦柏路博文女校趙潔君君收轉並定本星期日下午三時開第二次籌備會云 
[閘北市聯合學務處姚主任辭職]  
　　閘北市聯合學務處主任姚文達茲因辦事困難精神不濟向商埠公署呈請辭職原文從略 
[蘇省敎育會幹事員常會紀]  
　　江蘇省敎育會於昨日（十一日）下午二時舉行幹事員常會出席者十人袁會長主席﹁議决案﹂提議本年演說競進會日期議現在各校尚未一律開學稍緩定期一報告案（一）報告江蘇敎育廳復函靖江縣徵收畝捐推廣義務敎育案前奉省令會同財政廳核議飭遂候財廳主稿咨復即察酌辦理（二）報告灌雲縣敎育會函告改選（三）報告淞滬商埠督辦公署函送商埠區域圖一份（四）報告江蘇敎育經費管理處函送十五年十一月份國省稅收支報告書一份（五）報告曹財政廳長函告接事日期 
[江蘇童子軍會董事會之停頓]  
　　江蘇童子軍聯合會昨函各董事云逕啓者本會一月份常會適值舊歷年底二月份又值上海發生罷工風潮郵務阻滯無從通信以致兩月來均未能開會現在百事停頓即開會亦無事可議擬俟時局稍定即行補開會議恐勞台注特此函聞 
[上海童子軍會開職員會紀]  
　　上海童子軍會於昨日（十日）下午五時半在九畝地新舞臺會議室開職員會到者姚麟書·沈叔逵（沈同一代表）·孫恩霖·沈葆琦·余魁元·沈同一·俞元爵·徐子成·主席姚麟書議决各案如下（一件）滬江大學童子軍團函請給發該團敎練員何愛斐君感謝章案議决照給（一件）中西童子軍足球年賽案議决（日期）本月二十七日（地點）南洋大學操場（評判）李思廉君此外請經乾林君向西童子軍會接洽一切（一件）提倡社會童子軍案議决保留（一件）舉件年宴及成績展覽案議决因時局不靖暫緩舉行（一件）發行月刋案議决改爲季刋仍請孫恩霖君主持編輯事宜（一件）西童子軍會來函定下月八日舉行音樂遊藝會請本會團體加入表演案議决照辦請徐子成君籌備（一件）整理本會敎練員證書案議决凡本會各團敎練員概由本會發給證書以昭鄭重新證書式樣由沈同一沈葆琦二君擬定後交下屆職員會核議報告事件（一件）徐子成君報告查賬經過情形（一件）報告萬國童子軍會來函 
[全國語敎會第六次幹事會記]  
　　全國國語敎育促進會於三月十日下午五時在會所開第六次全體幹事會公推馬國英主席議决案如下（一）請董事會聘任查世翰爲駐皖幹事（二）圖書館籌備員程本海因事離滬改推張牖青擔任（三）宣傳部正主幹程本海因事離滬由副主幹許競公升任副主幹改推張牖青擔任（四）籌辦暑期國語講習會公推杜若虛·齊鐵恨·馬國英爲籌備員六時半散會 
[光華大學近訊]  
　　大西路光華大學及附中開課已近一週該校近况誌之如下（一）﹁添設學程﹂本學期文科英文系添設近代英文詩·浪漫派詩·戱劇·近代散文等學程均由新聘敎授徐志磨擔任徐君係有名之文學家曾任北京大學英文系主任哲學系添設人生哲學由該校舊敎授李石岑擔任李君致力於此科已有十年之久去年曾著有人生哲學出版風行於世其餘尚添設英語敎學法敎學實習國際關係審計學等學程（二）﹁舉業同學聚　﹂該校丙寅級第一屆畢業生服務於母校及滬上者爲數約三十餘人定於本月十三日午刻在南京路晋隆西菜社聚餐聯絡情誼並謀母校之發展云 
[尚賢堂夜校之英文演講會]  
　　尚賢堂夜校英文演講會每星期六開常會今晚在本夜校（霞飛路三百十八號薩坡賽路一號）舉行第一次學生所組織之英文辯論演講會該堂總理李佳白博士因病不能到會請戴尉恩主席以後於開會時對於敎育學術問題並有特别演講 
體育 
[今晚東吳籃球隊與匹剌勃交鋒]  
　　七時起在中華籃球房六時尚有樂華申報甲組賽 
　　東吳隊昨晨七時士車至晚七時半方抵北站 
　　昨與滬江之比賽未克舉行 
　　東吳籃球隊原定於昨晨到滬即晚五時在中華籃球房與滬江比賽截至五時半未見該隊蒞場當由恊進會用電話詢問北站得知路途阻塞火車脫班比賽未克舉行而由滬江自行練習至昨晚七時半協進會接得該隊領袖許民輝君由北站打來電話謂球隊於早晨七時登車沿路停擱共行十二小時半心中十分焦灼云云該隊現寓東吳第二中學今晚七時準與匹剌勃比賽請舒敬甫爲截判員决不有誤六時起尚有樂華與申報之甲組比賽裁判員錢一勤四隊健兒各獻身手必有一番熱閙也 
[籃球會下星期各組比賽秩序表]  
　　甲組日期時間仍舊 
　　上海籃球聯合會下星期起甲乙丙三組均將分别比賽甲組秩序仍舊乙丙二組深恐交通方面將來有所阻碍故其秩序暫定每星期排列一次每逢星期日發表以便執行茲將下星期秩序表列后至希各隊注意 
日期曜日五時起六時起 
三月十四星期一　喈與澄衷（丙） 
三月十五星期二全黑與華東（乙）約翰與滬江（甲） 
三月十六星期三商等與華湘（丙） 
三月十七星期四南光與三星（丙）申報與約翰（甲） 
三月十八星期五悅羣與約華（丙）青夜與南方（乙） 
三月十九星期六同濟與紅隊（乙）青年會與樂華（甲） 
三月二十星期日同濟與全黑（乙）上午十時 
[明日中葡足球錦標賽或將改期]  
　　本屆中葡足球第二次錦標比賽定於明日下午三時在棒球場舉行但昨日起風雨連綿球場多水或須改期亦未可知 
[今日樂羣隊無足球賽]  
　　樂羣足球隊今日原有比賽現因天雨已作罷論云 
 
 

Page 9

 
 
本埠新聞 
[常之英吳光新昨日抵滬]  
　　直魯聯軍第一百零七旅長常之英率帶所部第九十二團寗凱臣部全團共裝車二十三輛於昨晨（十一）零點二十三分由寗開出沿途經過常州蘇州各停至午後三時十分抵滬偕同來滬者有前陸軍總長吳光新等專車進站後當由警察廳長劉嗣榮率領警廳各高級職員及游巡隊到站迎迓并維護一切常與各歡迎者略事週旋後隨即乘七一零四號汽車赴公共租界靜安寺路一百零八號朱有濟私寓暫住云至常部兵士業由警廳派員在閘北一帶指定平江公所·府綢公所·嘉郡會館·麥根路鐵路棧房等處以備駐紥云 
[吳光新與商埠督辦消息]  
　　前陸軍總長吳光新昨日下午三時偕同常之英來滬主持淞滬一切事宜並聞吳氏决定就商埠督辦職昨日下午五時半曾派其參謀長潘保豪乘坐汽車至威海衛路五號商署辦公處察看房屋當由庶務科員陸甸引導察看一過並抄錄各部重要職員名單據潘參謀長云 
吳氏擬今日即行遷在署内又據另一消息督辦一席孫張本已委定何煜充任但聞何氏本人尚無就職之意或改由吳氏接任亦未可知 
[兩路局長周至誠昨日抵滬]  
　　新任滬寗杭兩路局長周至誠於昨日下午由寗乘特别快車來滬業於當晚十時二十分抵埠當由該路核算處長林則蒸·滬寗車務副總管袁紹昌·曁前滬杭車務副總管楊先芬均詣站迎迓周氏即在車中接見并表示以後整理路政大綱（已詳昨報）聞周氏此來側重軍事運輸及恢復該兩路交通至於路局職務當定於明日上午十時先行就職以便傳令各站駐軍騰出車輛撥回路局應用周氏携有張宗昌孫傳芳大令各一枝大刀隊執法憲兵各一連沿途查看車輛維護客商如遇有不遵守命令得便宜以軍法從事云 
[今日開市民代表大會]  
　　上海市民公會發起召集上海市各職業團體共同組織市政府各情已見前報茲悉各項之進行大致均已就緒並已定於今日下午二時召集市民代表大會選舉執行委員三十人以便負責籌備進行組織特别市政府惟此次所選舉者係臨時委員一俟組織成功後再行召集全體市民大會按照選舉法正式選舉執行委員云 
[各團體對市民會議函件]  
　　南市市民公會之公函南市市民公會昨派員致函各公團云逕啓者敝會已於本月六日成立並選出臨時執行委員十一人辦理一切事務查是日貴團體未曾與會殊爲憾事當此草創之初各團體間有一二不能參加者尚屬無關大局比至正式成立之時若不參加未免自棄主權所關於本身利益者至重且鉅爲此特派員趨前聆敎至希台洽爲荷云 
　　印刷總工會之宣言本埠印刷總工會昨日發表對市民代表會議宣言云（上略）敝會贊同立即由上海市民公會根據市民代表會議組織法召集市民代表會議組織上海市民政府以維持治安保護人民利益吾人先將上海的政權從軍閥手中奪回在國民政府直接指揮之下進而求中國全民族之解放希望各界市民共起圖之謹此宣言 
[今日各界舉行中山逝世二週紀念]  
　　民黨之籌備今日爲國民黨總理孫中山逝世之二周紀念日本埠國民黨市黨部及各區各級黨部以及各界人士均紛紛預備舉行追悼會並發行各種出版物以資紀念法租界莫利愛路二十九號中山故宅昨已設奠以便各界市民各團體代表於今日上午九時起自由前往致祭下午並開市民追悼大會 
　　各界之誌悼各機關各團體各商店均下半旗以誌哀悼 
　　總工會之通告上海總工會昨發出第一百五十九號通告云爲通告事（上略）現在本會特規定十二日那一天分八區舉行紀念會（一）滬西區（小沙渡曹家渡）（二）滬東區（楊樹浦引翔港）（三）中區（公共租界）（四）浦東區（五）南市區（六）閘北區（七）吳淞區（八）法租界各工會接到此通告後須立即召集委員會籌備一切到期即分頭舉行是所至盼 
　　工界之誌哀本埠工界除於可能範圍内開會紀念外並於正午停止工作靜默三分鐘以誌哀悼 
　　學界之紀念本埠大中小各學校以中山先生從事革命艱苦卓絶一旦溘逝四海同悲除下半旗外並於上午開紀念會云 
　　軍警之防範淞滬警察廳長劉嗣榮以今日爲孫中山逝世二周紀念工學界將有所表示深恐發生意外特令第一區署長劉祚瀾對護軍營第二區署長孟廣銘對公共體育場第二區署長王金山對引翔鄉第四五區對潭子灣等處從嚴防範并令偵緝隊長韋鍾秀注意各工廠工人行動如警力不足時則電軍隊恊助 
[昨日之軍事消息]  
　　大批閩軍到龍華昨晨起龍華閱到閩軍第三十旅一團二十六旅全旅總計兵士六千餘名現龍　方面完全閩軍其駐紥地點如下龍華寺·閩嶠山莊順直山莊等各會館衛家花園等各花園各學校等處 
　　閩軍將駐體育場本埠西門外公共體育場昨由第五軍周蔭人勘定作爲駐軍辦公之用已派員知照該場將全部房屋即日搬移遷讓該場主任王壯飛因無處辦公未便全部遷讓函請縣敎育局呈報縣知事核辦云 
　　第九師餘部今日赴通駐滬第九師李寳章部奉令由滬撤防移駐通州該師三十四三十五兩團經於前日由吳淞裝輪至通惟駐紥太陽廟之三十三團第三營陳興伯部於前日上午五時半開拔由麥根路裝車至南站前往高昌廟江南造船所碼頭乘坐三北公司之寗興輪船並民船五艘昨日該輪並未離滬仍停靠江邊碼頭又駐紥兵工廠三十三團第二營兵士因寗興輪不敷裝載故又向三北公司僱用黄浦甬興兩輪因昨日天雨裝載不便故該營兵士尚未登船聞於今日登船啓椗前往通州 
　　滬海軍之調查駐滬高昌廟海軍總司令楊樹莊所轄各軍艦由高昌廟江邊碼頭陸續開往吳淞口外停泊計有砲艦海籌·應瑞·海容·聯鯨·永績·靖安·海鳧·福鼎·甘泉·等九艘魚雷艇辰字·宿字·列字·張字·湖準·湖鷹·湖鵬·湖鶚·等八艘均停泊吳淞口外建康砲艦前已由吳淞口開往福州尚有建中·建威·江鯤·三砲艦仍停泊高昌廟江邊碼頭 
　　飛艇今日運蘇滬西虹橋路聯軍航空隊各飛艇奉令由滬開蘇昨由麥根路調空車七輛至徐家匯車站預備今日裝載運蘇 
　　北站聯軍運輸部撤銷北車站自第九師軍隊撤防直魯軍運輸專員王占元來滬後聯軍運輸司令部即奉命撤銷已誌本報茲悉該運輸司令部已於昨日完全撤銷所有部職員及兵目榢具行李及軍需品等件統由該司令楊廣翰着令開赴寗垣候命計共在北站裝車二十七輛開至麥根路至昨晨八時四十四分始離滬往寗 
　　閩兵開赴吳淞閩軍第十三師周蔭人部二十六旅五十二團全團步兵一千五百名砲兵一連小鋼砲兩尊機關槍一連機關槍四架於昨日（十一）上午九時由徐家匯步行十時半經過北車站開赴吳淞候命 
　　魯軍工兵營開松直魯軍第三十二師工兵營於日前開拔來滬昨日奉命於下午一時五十分由北站專車開赴松江 
　　徐源泉昨日到滬直魯聯軍第六軍徐源泉部衛隊一營載車七輛由該軍二三屬長彭希鏡率領於昨日下午二時零九分由寗開拔直當晚十時三十分抵北站暫駐聞該軍長徐源泉亦凖日内來滬特着衛隊先行來滬從事部署一切云 
　　常部昨已出防直魯聯軍第一百零七旅常之英部前日到滬後即於昨日派兵一連裝車七輛於昨晚十時四十分開往麥根路駐防擔任浜北一帶防務又北車站聯軍第九師撤防後前日無人防守昨亦由該旅派兵置崗防守云 
[各界救護消息]  
　　紅十字會中國紅十字會總辦事處擬往松江救護難民惟由滬至松之一百二十里地方計有軍事長官七八人故該會已接有聯軍方面上海防守司令部護照外尚須俟周蔭人處派到護兵畢庶澄處發來護照始克成行昨日因尚未派到人員及接到公文故未能出發又海關復到公函謂派船出發救濟一事尚須報告江海關監督公署該會昨已照辦至於赴松救濟時尚須酌量情形遇必要時除已租定之恒吉小輪及公司船一艘外尚可加掛公司船兩艘以期迅速業與内河輪船招商局接洽妥協照該會所定計劃擬赴松江兩次約可救出一千餘人然後酌量情形再赴青浦泗涇朱家角等處分别救濟 
　　濟生會松江謝宰平君前日由松繼續引救避難婦女二十餘人來滬昨日又運送三十餘人來滬均經送至中國濟生會在天文臺路振華堂所設之白十字會第二收容所又聞該所收容婦孺已達二百人之譜其中有男女兒童六七人昨忽患病當由濟生會聘請温州路曹惕寅醫生前往義務診治 
　　漕河涇鄉公所漕河涇鎭自軍隊雲集後所有惠靈學校四週張家塘裘家花園馬家宅等處民房被軍隊駐紥居民無處安身刻由鄉公所商借該鎭張信和棧房設立收容所聞該處不敷容留時擬送同仁輔元堂設法收容云 
[新任緝私統領師景山昨日就職]  
　　水上游擊隊司令師景山（號蘭亭）曾任水警廳駐在無錫之第二區區長現奉張宗昌畢庶澄令飭兼任蘇屬緝私統領故於前晚由錫蒞滬已於昨日接任視事並傳緝私第一營長鮑海籌·第二營長吳恕之·並第三營朱營長·第四營潘營長曁租界浦江商巡督隊官鄭炳元·等到部會議防務辦法餘如五六七八九十十一等各營均因距滬較遠昨日不及會議已由師統領分令各該營長尅日來滬會議 
[徵發民船後之景象]  
　　南市貨船之零落南市沿黄浦江各碼頭自因軍事運輸迫不容緩對於浦江中船隻時有被扣以供軍需因是各帮運貨船隻亦多聞風裏足計自十六舖至南碼頭沿浜一帶所停貨船頗爲零落其運米及運炭等船爲防止被扣計均於船首插立各公所旗標其屬於外國公司者亦均各插本國旗藉便通行云 
　　平湖輪班之停頓平湖班輪昨因避免扣船完全停頓交通斷絶云 
　　猪鷄價格之頓漲自大達公司輪船及長江民船被徵運兵後江北通如所產猪行及鷄鴨之類來源頓絶故滬上目前之肉價甚巨壯雞每元僅購二斤云 
　　仁穀公所之請釋仁穀公所昨封拍米業運貨船隻請求釋放事致函上海縣商會云謹啓者頃據敝公所各同業倉皇到所報稱同業等運貨各船因米糧缺乏自經公所備旗函蒙商會分請軍警各長官核准備案將旗蓋印　領應用即於本日起派　各船紛向各貨棧駁運米糧以資接濟詎封船各軍警竟不問該船等備否旗號仍一律封扣當向警廳陳明情由籲求釋放乃云此次封船係奉畢軍長之命令非得軍長核准斷難放行茲查同業運貨船隻被封八十餘號如不放行則米糧斷絶全埠居民食米如何接濟飢荒危迫急於燃眉爲亟懇求貴公所立即轉懇商會訊予據情呈請畢軍長俯念本埠百數十萬居民粒食攸關准即令行各軍警速將被封米業運糧各船一律釋放嗣後遇有米業旗號貨船准免扣封等情前來據此查全埠居民日用米糧全賴米業運售接濟如再停運大局可危爲亟據情陳懇務祈貴會迅即呈請畢軍長准予令行各軍警將所扣米業運貨船隻一律放行俾維民食不勝急迫待命之至謹上上海縣商會會長米業仁穀公所啓 
　　航業維護恊會之組織近以軍隊封船之影響南市浦江中大小輪船駁船等逃避一空商業運輸遂驟停頓昨日下午三時由三北輪船公司虞洽卿·寗紹輪船公司袁履登·等發起召集各輪船公司曁淞滬駁船公所等各派代表出席開會討論補救辦法奉魯軍畢軍長亦派運輸處長林筱山等列席當經議决組織中國航業維護恊會爲官商恊辦機關發給各輪船駁船等符號即可航運於畢軍長防綫之内軍隊概免封捉而軍隊需用船隻輪舶隨時知照恊會由會抽派以供軍需所有供差損失各由同業公議辦法公允攤派似此航運可以恢復自由交通得免阻碍 
[銀錢兩公會今日開庫劵會議]  
　　孫張籌募庫劵一千萬元在滬發行前已訓令南北各商會銀錢兩公會各業商號等一體遵照在案茲聞此事現在急於進行故由江蘇財政廳長曹元慶親自來滬特向銀錢兩界接洽一切分勸踴躍担認該兩業對於此舉適值滬上商業凋敝銀根緊急之際於進行上不無困難是以訂於今日下午邀集銀錢兩業南北市全體在銀行公會特開聯席會議商榷辦法 
[縣公署向紳商借漕]  
　　上海縣知事徐韋曼現因軍需孔亟向滬上各團體·曁地方紳商·南北商會等籌商預借漕糧額定五萬元俾應解欵急需聞此項借漕定期五個月還清以七月初十日起至十一月初十日爲止分期歸楚先行扣息繳欵時每百元實繳九十四元已由商會通知各團體紳商等查照訂定初十日（明日）爲繳欵之期 
[各團體電賀國民政府遷鄂]  
　　寳山縣黨部武漢中央黨部曁國民政府鈞鑒際此革命武力進展與國内軍閥血戰之時我政府决定遷鄂辦公俾黨權集中指揮統一領導羣衆努力革命工作鞏固民主政府之基礎遙電傳來至爲歡忭謹此馳賀藉達擁護之忱中國國民黨江蘇寳山縣黨部叩眞 
　　一區六分部武漢國民黨中央執行委員會轉本黨政府鑒昨得確訊知本黨政府現已經中央决定建都武昌敝部同志曷勝欣躍因武漢地居中樞形勢險要本黨政府所在頗爲適宜從事革命工作前途及國民革命前途幸甚欣躍之餘特此電祝以表熱情中國國民黨上海市一區六分部 
　　三區三十四分部（銜略）今喬遷漢京爲吾國中心地靈人傑肆外宏中首都鼎足歡騰薄海風聲所樹中外贍輝欣慰奚似謹肅電賀上海特别市黨部三區三十四分部洪道初叩 
　　中國濟難會中央執行委員會曁國民政府公鑒最近漢案協定已成租界收回外交勝利際此萬民歡躍擁戴之中敬悉國民政府已於馬日正式遷鄂定都武昌音信傳來曷勝歡忭民族之自由解放國家之統一底定將從此伊始歡忭之餘謹此電賀中國濟難會上海市總會叩　 
　　商務職工會國民政府鈞鑒（上略）我國民政府隨軍北上今已正式遷都武漢從此國基永固民生有望本會除率領全體職工誓矢擁護外謹此電賀 
　　中華書局職工會中華書局職工會昨特電漢口國民政府云漢口國民黨中央黨部曁國民政府鈞鑒（上略）中央黨部爲國民利益計已於馬電宣佈國民政府遷佳武漢辦公此甚可爲革命前途祝敝會特電致賀並表擁護之忱 
　　上海麗華職工會武漢中國國民黨中央黨部曁國民政府鈞鑒　截政府遷鄂已開始辦公消息傳來深爲欣忭武漢爲全國中心奠定基礎便於指揮領導全國同志一切工作消滅一切反動殘逆以慰民衆渴望謹電馳賀並示擁護之忱 
　　金銀器皿工會武漢國民黨中央執行委員會轉國民政府鑒昨得確聞知革命政府現已决定建都武昌敝會同人不勝欣慰良以武漢地居中樞形勢險要民衆運動異常熱烈革命政府所在頗爲適宜革命前途國民革命前途幸甚　躍之餘特此電賀以示熱情上海金銀器皿玉會 
　　華商烟廠公會中央執行委員會曁國民政府鈞鑒敬啓者昨閱報馬電欣悉我國民政府遷都鄂省經已開始辦公鄂爲我國要區地居南北中點領導民衆易求普遍革命　業速求進步得聞之下無任歡騰特電敬賀並表擁護之忱專此敬頌鈞安中國華商烟廠工會叩 
　　南貨業職員公會武漢國民黨中央執行委員會曁國民政府鈞鑒（上略）茲聞政府承漢案協定勝利之後遷都武昌消息傳來歉騰海上竊意武漢形勢爲我國中樞七省通衢均稱便利首都鼎定從此指導革命工作猶臂之使指更當收事半功倍之效敝會同人無不額手稱慶謹此電賀藉表熱忱 
[學聯會召集代表大會紀]  
　　上海學生聯合會得日午後二時召集各校出席市民代表會議代表大會因時值天雨到者祇光華·南洋·曁南·上太·大夏·法科·等二十餘校公推上大代表劉榮簡君主席先由該會出席市民公會代表王君星垣報告召集上海市民代表會議之經過及現狀次討論上海學生對將來市政府成立時最低限度之總要求照原擬革案略事修改通過再次選舉一爲出席市代表會議代表一人結果上大代表劉榮簡當選南洋代表王師穆爲候補一爲出席區代表會議代表二人結果曁南代表王景洙·法政代表謝欽生當選法科劉子明·大夏楊興勤·爲候補四時半始散會附錄上海學生總要求（一）學生代表參加組織市政府（二）學生集會結社言論出版絶對自由（三）確定敎育經費（四）減輕學費公立學校至少減收原有學費二分之一私立學校至少減收原有學費三分之一（五）參架我務學生代表得參加學校最高行政機關會議並有表决及保留權（六）統一學制（七）經濟公開每月或二月須將學校之一切收入支出公布（八）學生擇師自由（九）改良或增加學校設備養病室·運動場·實騐儀器圖書館·浴室厠所及其他（十）建立規模宏大之公共圖書館及體育場（十一） 
 
 

Page 10

 
 
盡量設立義務學校小學中學等（十二）收回敎育主權（辦法由市政府另訂之）（十三）敎會學校　在中國官廳立案（十四）敎會學校　　讀經及　　　（十五）女學生通訊社交婚姻自由（十六）統一體育指導　　體育會由學生會辦理（十七）廢止定期的機械考試（如月考週考期考等）採用平時積分制（十八）學校不得駐紥軍隊 
[滬寗路機廠工潮所聞]  
　　滬寗路吳淞機器廠工人自罷工後迄已數日尚無復工消息前日該局雖出有限令復工文告但截至昨日仍無人上工並悉該路電氣處之電燈房工人二十名亦於前日忽然離職未到惟尚有工人二名未及與其他工人同時出走致被縣警及軍隊監視行臥均在其中云 
　　滬寗鐵路罷工風潮據市民社記者調查其詳情如下（一）罷工人數罷工人數截至昨日止約有一千餘人滬杭路響應者一百餘人（一）昨日大會之議决案昨日上午七時滬寗路罷工工人二百餘人舉行大會由趙正生主席一致通過四項議案（一）對於局長之布告决覆一信申述此次罷工係爲政治上之奮鬭（三）組織罷工委員會主持罷工事務（三）一致堅持罷工非有工會命令决不上工（四）積極籌備成立滬寗鐵路總工會（一）組織罷工委員會大會推出十五人組織罷工委員會内分總務·文書·會計·交際·組織·宣傳·糾察·七部分頭辦公 
[郵務公會消息]  
　　昨日郵務公會開會消息併誌如下（一）營救被捕人員郵務公會職員三人被捕後營救委員會進行營救事宜不遺餘力除分途向各公團請援外並派代表二人每日往捕房慰問並供給食物等（二）執行委員會召集特别會議郵務公會自被抄後即另遷他處繼續辦公今日召集特别全體報行委員會其議决案如下（一）分配職務（二）催收未繳會費（三）開始徵收營救事宜特别捐（四）準備組織及整頓會務方法（五）準備召集分部幹事聯席會議（六）籌備紀念孫中山（七）推定出席上海市民代表預備會議代表 
[三紗廠罷工]  
　　文匯報云楊樹浦路東方紡織公司棉織部華工五百人昨晚（十日）下午五時因抗議某工人被罰事罷工迅即蔓延全廠至於今（十一）晨全部工人三千六百名均已罷工又内外紗廠第五工場工人一千五百名今（十一）晨六時亦因管理員除去廠内所貼某項傳單時相率罷工且恐延及他廠 
　　市民社云本埠楊樹浦永安紡織公司前因要求公司發給停工期中五日工資廠主不允以致釀成罷工提出十一條件向公司交涉交涉結果由廠方一一承認遂一律復工不料時隔月餘廠方並未履行條件反開除工人多人工人深致不滿遂於昨晨六時罷工並派代表六人直接與經理交涉要求除履行上次要求二十一條外并加上﹁恢復被開除之工人﹂一條現廠方是否接受條件尚在考慮中 
[大業彩印公司罷工解决]  
　　本埠北西藏路大業彩印公司日前開除落石部工人丁福寳該公司工場幹事即向經理交涉並無結果即由幹事會召集全廠工人推派代表交涉亦無結果遂引起全體工人罷工嗣由彩印工會派出代表二人提出條件九條向公司交涉昨由公司代表李君逐條承認惟丁福保繼續工作至本月二十號乃自動辭職由公司償薪一月半工人即宣佈復工 
[工會秘密開會之拘究]  
　　前晚七時許浦東楊家宅附近居民某姓家内聚集男女多人適游巡第三隊巡邏經過入内查察若輩紛紛出外奔逃當經拘獲王傳檢·董新大·杭金根·朱榮生·顧錫林·臄女子忻桂香·張翠林·等七名口並在屋内抄出傳單一束一併拘解至隊經隊長趙年修察得傳單内言詞激烈顯係工會秘密開會當即飭將一干人證解送三區警署旋解警廳發落 
[前晚浦東爛泥渡之虛驚]  
　　謠言所致前日傍晚浦東爛泥渡一帶忽然發生謠言謂某工會將聚衆搶奪警局三區王署長聞悉當即飭派劉巡官會同游巡第三隊曁當地保衛團各率隊士團員集中恊助一面傳諭全體長警武裝四出分東西南三面埋伏以防若輩攻擊並飭各崗警勸導商店提早收市七時之後水陸一律斷絶交通是晚除團警聯合會防外行人一概絶踪待至天明並無事故發生始各散去 
[昨日本埠之三暗殺案]  
　　蔣文祥昨晨五時三刻滬西戈登路發生開槍擊斃工頭案死者爲常州人蔣文祥年三十歲在戈登路一百八十一號門牌同興紗廠爲工頭其妻潘氏年二十八歲亦在該廠做工夫婦同居澳門路三百二十六號門牌昨晨蔣先赴廠中途竟遭槍擊身死惟時天甫黎明路鮮行人以致兇手幾名狙擊情狀無從得悉嗣該管普陀路捕房聞報派探馳往而兇手早已逃逸即將尸舁入虹口斐倫路騐尸所午後二時半稟請臨時法院路　　推事　書記官諸二宜蒞所騐明蔣文祥委係被槍彈　入前　由　背穿出致死升座公位訊據尸妻蔣潘氏訴稱其夫素無傷人此吹慘遭殺害請求伸雪云云駱推事諭令尸妻領尸埋葬仰捕房查緝兇手務獲到案訊辦 
　　戴金生楊樹浦路九十號日商上海紗廠之工頭戴金生家住楊樹浦路二一零四號昨晨七時離家往廠行經廣信路突遭二人暗殺一持手槍開槍後即奔逃嗣由一七三二號華捕聞悉報告該管楊樹浦捕房將戴送入同仁醫院治療惟因子彈穿入腦部傷重無法施救遽於八時氣絶斃命嗣經該管捕房得報派探將尸舁入斐倫路騐尸所候今日禀請臨時法院檢騐核辦 
　　葉貞祥公共電車公司寫字員葉貞祥昨日下午六時三十分在麥特赫司脫路同安里四百七十六號住所被人用手槍暗殺子彈擊中腹部兇手被逃未獲受傷之葉貞祥當由家屬送到仁濟醫院醫治該院以受傷者未經巡捕護送特另行通知戈登路捕房請其派人查看該捕房當即派中西包探到院詢問一切以便設法緝捕兇手 
[外艦來滬昨訊]  
　　美艦調防美國長江警備砲艦品基因號前因上江黨軍有扣輪之舉該艦即開往護航茲聞所扣各美輪已經釋回故該砲艦昨已護送各船至滬當在吳淞口停泊迨該艦抵滬後該國留申之二二○號驅逐艦以蕪湖形勢吃緊昨已載得本艦官兵百餘名駛赴皖江接防乃該艦甫離上海而由馬尼剌所續調來申之二二五號驅逐艦披浦號於午後亦已赴到上海隨即開入浦江在美孚碼頭前停泊 
　　葡艦抵滬葡萄牙在遠東方面祗有砲艦數艘留駐澳門商於中國之滬漢津各埠素無兵艦留防今次漢案發生各國對華派兵咸趨一致態度如荷蘭及西班牙等國亦各調海軍至華故葡萄牙政府亦就本國調派頭等巡洋艦共和號Ｃrujsc　　　　　　　　砲艦　格愛號nluggia兩艘艦内分載海軍官兵約六百名中直陸戰隊一隊從本頭開來上海迨　昨日該二艦已經駛抵上海即在吳淞仁内江面抛泊浮縹所有艦内各官兵尚未登陸 
　　英軍登陸由金方砲臺號運艦裝到之英國衛隊兵八百三十五名到滬之後即在華順碼頭停泊艦内各士兵已於昨午經勞倫西中尉率領登陸向跑馬廳而去至該運艦隨即開往吳淞候命現時吳淞口外有英國之運送艦五艘留泊係準備載印兵赴港云 
[英軍之駐紮地點]  
　　前客利飯店文匯報云駐紥楊樹浦之海軍陸戰隊刻已有將卒千名移駐江西路前客利飯店房屋内 
　　梵王渡花園字林報云昨日（十日）到滬之柯兩資特理姆守衛隊第二營於今午（十一日）列隊經由百老匯路浦灘南京路靜安寺路開往梵王渡花園暫駐當其經過英總領事署時英國駐華艦隊總司令秦偉德將軍即在門首受禮 
[航業要訊]  
　　招商局準備復業招商局復業消息已誌本報茲悉該局日來已在籌辦先聞近海各航線至於長江航輪因皖中發生戰事船行有阻而且聯軍留用之四江輪猶未放回故此路决從緩議刻下先行之航路業經决定者計（一）北洋班派新銘·新豐·遇順·等輪·准下星期起開航天津烟台等埠此爲復業之第一綫（二）南華班派廣利·廣大·新華·等輪行駛廣東及汕頭等處爲復業之第二綫（三）滬甬班仍令新江天開星期二四六班同時派新濟輪行福州綫廣濟輪走温州一路此三綫係接南華各輪之後方克開駛昨日該局已通告各部辦事人員到局復職辦事大約開始復班當在十四日之後　　萬象復行滬閩班福建黨軍之入浙者大隊均由海道至温州寗波上陸然後轉入杭州聞到浙者先後已有兩軍一師之衆計自二月九日起開始裝載至今適爲三十天本埠三北公司之萬象輪亦爲被扣運兵輪之一近因入浙閩軍陸續到全最後一批於十號到寗波計二千名聞即日轉至杭州三北之萬象輪昨日已經閩當局放回上海今日仍復行滬閩班矣 
　　布爾介號已拖起法郵船布爾介號在吳淞口外三十里海面擱淺該公司先將船中二十七名旅客轉乘日郵社之西比利亞丸運往日本同時又加派大號拖輪三艘往失事處助救昨得確訊該輪已經拖救出淺灘即日便將帶回上海修理故將赴日班實行取消 
　　美國世界團到滬美國世界團團員五百三十名在一月十九日由紐約乘英輪嘉利福尼號來滬先至日本各團員中有三人在日本遇地震受重傷聞有一人已死今該團已至上海船留吳淞口外團員等由小火輪三艘接至新開碼頭上陸當在各旅社下榻前美國嘉州知事亦同來上海各團員原欲往寗蘇杭各地游覽茲因各處均有軍事行動故即在本埠雇得人力車汽車等游覽一周明日即須赴香港 
　　古倫布工潮已息錫蘭島之古倫布埠發生工潮致上海運印貨被阻旬餘茲得來電言古倫布之工潮已息本埠運印貨已可照常裝往矣 
　　吉和來滬怡和吉和輪日前在荻港撞沉皖軍運兵小輪一艘溺死三十八名一事後其船主留蕪交涉該輪即赴漢卸貨現在貨已卸清開駛回滬於昨日到申船至蕪湖經過時並載得由蕪湖退出之英國僑民一批係乘便接載至上海以避戰事危險者云 
[滬杭路滬松段車務之現狀]  
　　滬杭路自前日起先開滬松段往返客車各一次後松江及附近各站如莘莊·新橋·等處往來旅客異常擁擠且均携帶箱籠物件致原備之行李車不敷應用現悉該路已允松莘等處紳民之要求每列車上加掛鐵篷車數輛除裝行李之外並可裝運零貨且聞車行班次亦擬逐漸加開以利旅客云 
[法租界鐵栅允展至十二時下鍵]  
　　華法交界地點各商家以法租界小東門外大街口之鐵栅門每晚八時後下鍵行人旣不便利商業上大受影響曾經聯合函請法租界商業聯合會轉懇法當道維護商業予以通融每晚將該處鐵栅從緩關閉以利交通維護商業聞此舉已得允予緩至每晚十二時下鎖 
[警廳昨開常務會議]  
　　淞滬警察廳劉廳長昨日午後一時召集所屬巡官開常務會議到者各局署所隊巡官五十餘人由劉廳長主席（一）議各崗警對於戒嚴時間盤查行人如問明係爲警察官員須行敬禮放行不得與人民同樣待遇以崇德制（一）議戒嚴時間斷絶交通如遇人民延請醫生產婆緊要之舉須於問明後即可換崗遞送以便人民（一）議應發各崗警崗規飭令熟習俾便任職（一）議切實整頓警規（一）議補助衛生清潔（一）議繼續嚴防工潮境内工廠區域尤當特别注意（一）議留心亂黨暗殺機關（一）議查禁招搖撞騙議至五時餘始散 
[總商會今日開會之議案]  
　　總商會定於今日（十二日）下午二時在二層樓開第六期會董常會所有　案業已備就特照錄如下（一）各業來函詢問由東省銀行鈔票兌現案（二）陳耕莘等塡送志願書請求入會案 
[交通銀行加入總商會之新代表]  
交通銀行致總商會函云敝行向由盛前經理竹書爲貴會會員現盛君已歸道山由胡孟嘉君接任經理所有敝行對外事宜自應由胡君代表茲照章塡具信約並請馮仲卿王子崧兩君爲介紹人連同另單一紙送奉即祈查照辦理云云 
[各路商總開會紀]  
　　上海各路商界總聯合會昨開常會由副議長王延松主席議决各案如下（一）改選議長案公决通信選舉限期十九日星期六開匭並公推錢龍章·程祝蓀·嚴諤聲·三人任選一人爲議長（二）組織審查會辦理本會賬目收支等事（三）張横海報告捕房派探到會詢問擔警廳來公文有張横海胡鳳翔等七人於本月六日開會主張籠市等事業已面復並無此事云云當由各　董討論僉謂本月六日並無會議按本會章程須過二十三人爲法定額數方得開會况胡鳳翔君自去年底後並未到會此必有人揑詞虛報所到一惟旣由張君詳細面復本會暫且置之可也議畢散會已交十一時矣 
[閘北商界紛詢軍用票辦法]  
　　直魯軍兵士在閘北使用山東省銀行鈔票曾經上海總·縣·閘北·三商會與山東省銀行上海分行籌備處作一度洽商但未議有確切辦法連日閘北方面兵士使用該票者日多時起爭執致商民羣起恐慌昨閘北十一路　　　　　及萬裕祥等商號紛函閘北商會請表不辦法茲照錄於後 
　　閘北十一路商聯會致商會函逕啓者敝會會員各商店先後來會聲稱刻有軍人以山東軍用票向之使　却之催遭反感受之恐難流通來日方長處置乏　請爲轉詢貴會如何應付等語前來案仰貴會開懷民瘼領袖羣商對於此事諒已在宏籌碩畫之中究竟妥善辦法如何伏祈示復俾便轉告遵循無任拜禱云云 
　　萬裕祥等商號致閘北商會函（上略）近日軍人持該項軍用票購物日見增多雖以理拒終鮮效果勢非忍心收受難免立釀不幸風潮然而一經收用又成廢紙長此以往則我商界恐無營業可言貴會係我閘北商界領袖對於商業方面負有密切之關係未便默不表示究竟該項軍用票有否相當辦法懇乞從速指敎俾安營業云云 
[閘北市農會請保護江浙農桑]  
　　閘北市農會會長上海總商會會員徐春榮昨函上海總商會請通電各方軍事當局保護江浙兩省農桑原函云一會長先生賜鑒謹肅者查江浙兩省以蠶桑爲大宗生產每年產額數逾萬萬非獨兩省人民賴以生活而兩省金融亦賴以週轉近據友人來滬談及自軍興以來竟有砍伐桑樹用爲燃料若不設法制止非但今年蠶桑事業無法進行重行培植非四五年之長成不能恢復原狀兩省人民生計前途勢將無法爲之救濟囑爲函懇會長通電各方軍事長官懇賜通令各軍兵士凡軍行所至遇有桑樹應請力爲保護禁止砍伐作爲燃料以保生計而維財源等語伏思敝友所請係爲保全農業維護生計起見爲特據情陳請仰祈會長賜電各方軍事長官飭令所屬禁止砍伐桑樹以惠民生至爲公感專肅祇請勛安﹂云云 
[公共租界自來水公司之派息訊]  
　　字林報云公共租界自來水公司董事會擬派去年末屆股息對於三三五三○老股每股三十先令其兌價以二先令五便士七五合銀一兩云 
[官契總發行所訂定領契辦法]  
　　上海縣實業局局長張啓沃奉縣知事兼辦上海官契總發行所主任已於二月間接辦現經張主任擬定辦法四條分發十九市鄉官契分行所遵照辦理茲錄辦法如下一·總發行所應轉知各分發行所每屆月終於三日後即將上月結存契紙若干本月請領契紙若干售出若干實存若干塡表二分連同草契存根一併彚送總所以便與契稅處核對並以表格一分轉送縣公署查核一·人民典賣田房產業往往契載之價與實價不符希圖匿稅此爲通病各分發行所或以礙於情面知而不言實爲稅欵短絀之一大原因應由總所督飭各分所切實稽查隨時舉發愼勿因私廢公即或眞有礙難直揭之處即囑秘函報告以憑核辦經此次整理之後再不明言實有扶同之咎一經縣公署或總發行訪查得實即予以相當之懲罰一·民間典賣不動產照章先立草契原根十日内塡寫官契已成具文近查各市鄉報稅契紙官契與草契日期常有相距在五六個月以上者且往往發生爭執辦理殊爲困難前已通令各分發行所爲甲月寫立草契至遲在一月内須領塡官契不得再延應由總所責成各分所切實遵照辦理倘遇有特别情形即由各分發行所報告總所轉知契稅處以憑查核一官契總發行所與契稅有連帶關係總發行所辦理情形契稅主任須洞悉無遺方免隔閡契稅收數乃能日起有功所有總發行所一切辦理情形契稅主任得隨時向該主任接洽調查並可檢閱卷據稽核契數 
[邑廟董事會催繳攤租]  
　　邑廟董事會昨發有通告云爲通告事照得邑廟攤基分爲三組頭門至二門爲第一組二門至照胆臺爲第二組古驛路北口至懷逈樓爲第三組所有第一組從本月份起收租給照第二組俟大殿及兩廊完工後開辦第三組查明攤基若干用抽籖法留出攤户八處遷移於大殿西墻並規定每月五日至十日爲繳租領照之期過期取消業於本月四日通告週知在案查十日之期現已屆滿頭門至二門各攤並不照章繳租領照殊屬邈視定章須加邑廟全部基地爲本會所有繳租設攤係屬租借性質與豫園征收攤捐情形不同本應即予照章取消姑念各攤户生計攸關准再展期三日以本月十三日爲止如再觀望不來繳租應即照章一律取消合亟通告希第一組設攤租户一體知照此布 
[顧子仁今日啓程赴美]  
　　中華青年會全國恊會副總幹事·中華國民拒毒會名譽幹事顧子仁應世界青年會之邀於今日搭乘大來公司汽船林登號赴美拒請會本　開會歡送惟顧君以去國期迫公私各事正在籌備布置之中無暇應命當向該會函辭並允爲該會塥　力向海外各界宜傳以利發展云 
[米糧公會臨時會紀]  
滬北經售米糧公會於昨日下午三時開臨時會會長范和　主席議案如下（一）米行同業恒德豐·改組恒德福後未經北市數行公會正式函告本會該行且有自由暗加五分行佣不照仁穀公所規定辦理未會同業對於該行交易應否規定及取締辦法案公决嗣後該行强制加佣破壞仁穀公所規定二角行佣本會同業概不承認先行函致該恒德福米行請其遵照規定速行取銷擅自加佣以昭一律兼正式函復本會否則由會致函北市米行公會及仁穀公所核議暦决（二）北市米行公會函知靳開和豐泰義記米行案公議旣經該會正式知照本會應轉知各同業與該行交易（三）保護米船案公議本會前經函請上海總商會轉請聯軍續給米船執照在案現因軍隊調防其間恐發生誤會當公推會長范和笙先行備函並面謁直魯軍畢軍長商給面再函上海總商會轉請保護米船通行議畢散會 
　　尚有本埠新聞轉入後頁 
 
 

Page 11

 
 
本埠新聞二 
[今日上海賽馬預測]  
　　下午一點十五分起賽 
　　第一次跳浜（一）海司林飛（Ｈaselinglield）（二）克司蜜司隊瑞（ＸmasＤaisy）（三）海白利（Ｈybrid） 
　　第二次半哩（一）蒙鐵羅司（Ｍontrose）（二）佛脫落（Ｖeterock）（三）會司登派克（ＷestcrnＰark） 
　　第三次四分之三哩（一）别瑞拉鐵（ＢusyＬjght）（二）地白克埃（ＴheＢuckeye）（三）海啞果（Ｈiogo） 
　　第四次一哩四分之一（一）色麥軋軋（Ｓamagaga）（二）夏克勞夫（Ｈowecroft）（三）拉里亨（Ｌaleham） 
　　第五次一哩四分之一（一）鮮苗（Ｓeamew）（二）波息司（Ｐerseus）（三）聖拍鐵利克（ＳtＰalrick） 
　　第六次七法郎（一）却果而（Ｃharcoal）（二）敵納甘（ＤinnaＫen）（三）恩的密翁（Ａnthemion） 
　　第七次一哩三法郎（一）毛令勿拉（ＭorningＦlight）（二）灰鐵克勞夫（Ｗheatcroft）（三）亞而皮兒（ＯldＢill） 
　　第八次一哩（一）温脫衣夫（ＷinterＥve）（二）因客色點夫（lnquisitive）（三）阿而亨白（Ａthambra） 
　　第九次一哩（一）梅司飛（Ｍnsefield）（二）亞蒙地（Ｏrmonde）（三）辣麥山（Ｒamasan） 
　　第十次一哩四分之一（一）羅司白雷（Ｒoseberry）（二）亞倫其惠林（ＯrangeＷilliam）（三）大果（Ｄago） 
[麩皮公會昨開同業會議]  
　　麩皮公會昨日召集同業會議當由公會將正月份開出各廠麩皮數目報告計各廠大包麩皮共開出二萬三千七百九十包小包二萬三千七百包比較去正少去十之四五經衆討論之下實因受軍事關係江浙各客帮皆存觀望去冬尚有銷路自今屆滬杭火車停止後内地客帮絶無辦去查正月份開出之貨僅出口及近處之銷路繼討論公會分送逐日開出口市單值此戒嚴亟應提早如北市較遠之處改由電話報知 
[各職工會消息]  
　　烟兌業職員公會本埠烟兌業職員公會自發起以來職員之加入該會者已達一千餘人前日召集代表大會所議各節已紀昨報茲悉該會於當晚開第五次籌備會由籌備委員徐超主席謂本會籌備以來倐經二月會務進行計畫大半妥當應開正式成立大會次由陳某提議謂開成立大會誠屬緊要而我業職員全埠約計有一萬六千餘人刻下入會者雖云踴躍尚未及全體十分之一鄙意擴充徵求隊徵求會員當經議决發表徵求會員宣言大旨謂聯絡感情交換智識並聲明不入任何黨派凡在徵求期内入會免繳會費云 
　　南貨職員公會上海南貨職員公會昨日下午二時召集全埠各號代表會議計到五十餘人由朱君主席其議案如下（一）由主席報告近來關於政治方面之種種狀况（二）推舉市民公會區代表八人（三）徵收月捐事决即日起派員收取以維會務（四）由秘書科擬稿電賀國民政府遷鄂（五）中山先生一週紀念推派楊世德參與致祭議畢散會 
　　上海書記公會上海書記公會昨因發起日促恐外界莫明内幕特詳細發表宣言云（上略）我書記一業向非專門資格因種種侵略將吾等人民驅於不可生存之地步致吾等業中有受各等敎育資格而在比較上均不應爲書記之手藝而竟淪於書記手藝者胥出於此吾等抑鬱於懷屢欲一鼓而推翻之一改良吾人生活一伸雪吾人應有資格中之一切抱負奈勢力不敵徒喚奈何丁茲政治革新實將吾人願望完全達到且吾等致力於新政治内爲期已久同人等前日召集組織一﹁上海書記公會﹂成立即係須從新政治將吾人生活及其原有資格中所受之壓迫從此改善與推卸起見恐外界莫明眞相特此發表宣言幸垂察焉李蔚　·王慕軒·文忍庵·熊振聽·周季仁等同啓 
[國際禁煙委員會聘賴發洛爲顧問]  
　　字林報云九日路透社日内瓦電稱國際聯盟行政院已聘前滬關稅務司賴發洛氏爲禁烟委員會顧問記者昨日下午往訪賴氏據稱聯盟行政院早已函彼接洽渠曾復以須至七月後辭去中國海關職務方可就職渠今希望於七月以前回國即赴新任因目下仍任中國稅務司兼修改稅則委員會委員一俟修改稅則事辦竣即將卸任回國至於顧問職務據稱將有許多文件交渠研究調查供獻意見更有一主要任務即每年參加一次會議會期約一月之久常在冬季召集於日内瓦按賴氏自十九歲入海關已服務四十年歴在蕪湖·汕頭·打狗·福州·上海·杭州·沙市·大連·思芳·北京·等處供職卓著勤勞現年五十九歲猶未娶妻云 
[直魯宣講隊赴松江宣講]  
　　直魯聯軍宣講第一部第三大隊昨日派第一組隊員陳際昌·沈培祥·彭蔭北·曹金榮·劉衛民·第二組隊員陳志祥·魏漢文·朱海芳·易仲英分往閘北大統路·共和路·寶山路·虬江路·等處宣講該隊長卓武初又以松江前綫關係重要定今日特派分隊長周克新率領隊員乘車出發赴松宣講並派第五組蔣贅·胡祖庚·郁大年·戴錫山·胡龍等·赴南匯一帶宣講云 
[衛生試騐所檢騐報告]  
　　衛生局衛生試騐所昨發表二月份檢騐報告如下（甲）米種試騐各試騐動物尚未有著明之變化仍在繼續進行中（乙）試騐製造泰興燒酒酵母之發酵作用（即試騐小麯之製法及其發酵作用之來源）該所以分析梁燒中有無火酒攙入之結果察及攙混火酒之梁燒果屬有害而純粹之梁燒中雖不含木精但亦有礙害　康之物質多種推其源成由酵母之不佳而不能充分發酵或蒸溜不足而害物不能淘去所致該所以是對於酵母之製法及其發酵作用之來源特加研究按發酵素大多爲發酵菌體内之令產物萱時曾認爲發酵作用乃發酵菌發育時之機轉後Ｂuchner氏始證明爲由菌體内之一種物質具有發酵之能力名之曰發酵素所致故發酵菌雖死其發酵力固未失也歐美各國對於發酵菌之培養及選擇另有專科研究用以製造酒類皮麵包等物泰興製酒之方其酵母即爲小麯小麯之製法爲各種藥材如馬辛·羊花·　葉·麻黄·花粉·蜈蚣·草蛇·甲片·肉桂·等物與米麥白士等相混合研碎後待其發炎經一定時期後在日光下晒乾即可應用（詳見興業雜誌第一卷第二期）但各藥料中理無酵母菌之存在然則其發酵作用究何自而來此中頗有研究之價值該所擬探得發酵素之來源後再進而試騐其發酵力如何對於泰興燒酒内之有礙成分或可以之設法改良聞日内已着手檢騐云（丙）檢診事項本月内各處送來之檢騐品較前月略少計瓦氏梅毒反應六十八個咳痰檢查十八個大便檢查二十一個小便檢查四個淋菌檢查十三個自來水檢騐前後共計十一次牛乳檢查一次土壤檢查一次 
[青年會徵求會員閉幕]  
　　青年會徵求會員大會業於九號閉幕而各隊隊員以所徵會員有已經簽名而未繳會費者尚多仍以徵求例繳費且前昨兩日各界到會索取章程及願入會者亦衆該會會員部因特别通融凡各界有志青年自即日起欲加入會員者仍作徵求例收費惟以本月底爲限過期須一律照章納費 
[鄭友尚兼代一區一分所署員]  
　　南市一區一分所署員任學曾現奉淞滬警察廳長劉嗣榮令飭調回本廳另候差委所遣該所署員一職已委督察長鄭友尚兼代昨日即行到差視事鄭氏前充一區署長頗與地方感情極洽又第一區總署書記王世裕現亦奉令調委于孚中接辦前日已奉劉廳長令知劉署長遵照矣 
[香亞酒精稅案之一文件]  
　　總商會昨爲香亞公司酒精稅案代電南京徐省長云本會請將香亞公司製造化妝品所用酒精原料准予呈明用數免除特稅一案於二月二十八日奉鈞署第三四一號批開寒代電悉仰候令行烟酒事務局核明具復飭遵等因嗣於本月十一日准上海縣知事公署函稱案奉省長訓令内開據江蘇烟酒事務局呈稱案奉鈞署令以據上海總商會電稱香亞公司製造化妝品所用酒精原料應請准其呈明用數免除特稅等情仰即核明具復飭遵等因奉此查該公司製造化妝品所用酒精旣已先征值百抽十之特稅似應准其呈明用途曁需用數目免予繳納新稅藉維實業但該公司所用酒精如超過呈認之數仍應照新訂稅則完稅以杜流弊而裕稅收奉令前因理合具文呈復仰祈鑒核轉飭遵照實爲公便等情據此除指令外合行訓令該知事仰即轉致總商會飭令該公司遵照辦理此令等因奉此相應錄令轉達希即查照轉飭該公司遵照辦理等語到會查此案前於上年八月十日據香亞公司函稱上海洋酒營業稅征收局稽查員潘芹甫來廠面稱江蘇省烟酒事務局征收洋酒稅八月一日實行酒精一項亦在征收之列但公司所用酒精乃製造化妝品可以特别通融辦理減爲值百抽十等語該廠以原料所需驟加成本難與舶品爭衡即經函由本會轉呈鈞署請免旋由烟酒事務局奉令議復以家庭工業社核准成案爲辭未允免征是以本會據情於本年二月寒代電續請免征之舉統查本會上年八月蒸代電及木年二月寒代電所請免者均指上年八月新創之值百抽十酒精特稅茲由上海縣署轉到省局核復原案僅稱已先征值百抽十之特稅似應准其呈明用途曁需用數目免予繳納新稅是與本會兩次電呈請免值百抽十酒精特稅之原案完全相反且所謂新稅亦未知究何所指碍難貿然轉行該公司遵照應請鈞署俯賜逐一晰明批示實爲公便上海總商會叩眞 
[瀏河鎭西市梢之路刦案]  
　　太倉商人陸吟秋昨晨由太乘舟至瀏河意欲搭乘長途汽車來滬詎行至瀏河鎭西市梢約半里之遙忽遇口操北音之匪徒三人强將陸手中所携之衣包一個攫取而逸 
[無名男屍騐係因傷斃命]  
　　本邑二十三保十九圖祥雲路（距離江灣鎭僅有里許）復旦學校左近馬路上昨晨發現被人仇殺之無名男屍一具經鄉民上市經過瞥見報告該圖地保查無家屬出認遂立投地檢廳報請相騐下午二時奉委沈檢察官帶同沈檢騐員並書記官法警等乘車下鄉蒞場相騐當據該保投訴前情即命各法檢騐得該屍年約三十餘歲身穿元色馬褂下無長衣赤足無鞋頭部受有利斧傷四五處委係因傷致斃塡明屍格拍照存案屍體由堂給棺收殮沈檢察官騐畢復在該處四周察勘一過即乘原車返廳據情面陳孫檢察長候緝兇究憊 
[市黨部女黨員會議紀]  
　　國民黨上海特别市黨部婦女部昨日召集女黨員會議議程如次（一）恭讀遺囑（二）推舉嚴女士主席（三）總理二週紀念當努力宣傳總理之政策（四）政治報告（五）黨務報告（六）推定負責接洽組織女子各職業團體參加市民公會如剌繡公會電影公會織　公會婦女商業聯合會女子工業社看護婦聯合會女醫生聯合會農婦恊會等職業團體稽極進行（七）議畢散會 
[搪瓷同業公會開會記]  
　　上海搪瓷廠同業公會於昨日下午二時舉行第六次委員常會列席者馬臣良·榮方舟·楊偑銘·陳新·議决事件（一）公推榮方舟先生爲主席（一）議决本埠客户如有收到貨品已蓋回單後隔日將損壞貨品退回外埠客户如有收到貨品以後來信指摘貨物缺少或　壞等情廠方概不承認收賬時仍須照章辦理惟廠方配貨時務祈旗意留心切勿疎忽以維信用會議畢即散會時已五時矣 
[吳興基接充交通銀行副經理]  
　　上海交通銀行昨函上海總商會·縣商會·閘北商會·及各商業團體云逕啓者　　　總管理處函開派本處　核股領股吳興基接充滬行副理等因茲吳副理已於本月十日到滬就職除陳報並分函外特此函達即祈台洽此頌大綏上海交通銀行啓 
[糧食合作社定期開二次籌備會]  
　　本埠糧食合作社自發起以來各發起人竭力徵求熱心者之參加前因時局關係暫行停頓昨悉該社籌備委員會發出通告云敝社籌備至今鑒於時局關係故停頓進行際此米價有升無降之時亟應從速籌備成立因米價步驟高漲之原因大率屢於奸商操縱有意抬高粒食貧民殊感困難本社爲社會計爲貧民計不得不積極進行並訂於十二日（星期六）下午二時在本社籌備處開第二次籌　會希各發起諸公準時出席以便討論進行方法云 
[柏壽善義會開會紀]  
　　上海柏壽善義會於昨日開善後會議宣明齋主席議案列下（一）因會中經費支絀案公决由張其友·楊子海·於盈增·韓直剛·王琨·吳愼齋·俞殿卿·等集助洋五十元儲存銀行（二）趙民孝介紹俞沈氏助田助欵入會案公决俞沈氏所助田欵須查明底歷後下次再議（三）徵求會員案公决一致擔任徵求並各限二月十五日内補充（四）整頓月捐儀金案公决由各隊長責認月捐每月二十前繳會儀金限五日内繳會倘逾期有不測之事本會不負責補助（五）楊子海臨時提議以後有會員謝世會長隊長會員等須全體送殯以昭敬意公决一致贊成五時散會 
[漢運洋行被控案准試行和解]  
　　華人沈廷棟·陳國華·德人萊極鐵姆廠派潑耳等環控已　清理之德商漢運洋行不理貨欵及保證金薪水等情一案昨日由臨時法院開庭集訊首由派潑耳之代理律師稱一九二三年原告與被告洋行訂立合同代銷機器原告之廠設在德國自被告洋行關閉後該等所負債額有四十五萬元之鉅現已聲請破產彼欠原告之數五萬三千餘元請求將存棧未經銷去之機器先行交還原告云云繼據陳國華訴稱充當漢運洋行買辦被欠薪水三千五百元又保證金四萬元請求訊追沈廷棟訴稱前向被告洋行定購白鉛絲已付定銀二千四百兩該貨雖已運到但皆被封在洋棧内應請將貨發給具領云云被告代表律師稱該洋行股東德·意·美·三國人皆有我祇代表德人查該洋行停業實係放賬太多所致如廣東·漢口·重慶·哈爾濱·等處放出之賬總數不下五六十萬未能收回遂受影響今請求將案改期或能在外和解云云鄭推事得供　其所請展期再核 
[不還借銀缺席判决]  
　　秦秉南控告劉孟靖不還借銀二千五百兩一案昨晨臨時法院傳訊被告不到由原告偕證人俞信孚證明當時借欵情形將借據呈案並延何飛律師出席陳述理由請求缺席判决當經鄭文楷推事審查借欵證據確實即予判决着被告償還原告銀二千五百兩及利息訟費由被告負担 
[擔保責任問題辯論終結]  
　　福建路瑞豐泰號担保寗波人水雨亭至同順公報關行爲司賬保信内載明瑞豐秦負三千元担保責任嗣水監守自盜洋七千五百元逃匿無踪該報關行延黄宇平律師根據保信提起控訴昨晨臨時法院開審黄律師述明案情並由同順公經理人將保信賬簿呈案請察被告瑞豐泰經理宓姓到案承認所出保信是實惟對與担保責任問題延律師與原告律師辯論終結吳推事諭候本月十五日上午九時半宣判 
[函請檢寄赴日考察團報告書]  
　　總商會接鹽城鹽務稽核所盧桐森來函云頃閱滬地申報知去年貴會赴日考察團現已編製報告書預備分送各機關等因敝處願得該項報告書一册即請檢寄如需備價承購亦請示知爲荷 
[周師英請代領翔滬間護照]  
　　上海總商會接周聚康圖書公司周師英來函云鄙人向在南翔設有公義會安老院一所茲因時局關係遇有要公往返翔滬之間諸感不便用特函請貴會向司令部代領護照一紙以便行旅而重公務云云 
[閘北慈善團施種牛痘]  
　　閘北慈善團主任王彬彥每於春令爲預防天花及公共衛生起見例須施種牛痘所用痘苗新鮮清潔是以附近居民前往該團種痘者甚衆現於昨日起仍請沈純夫醫生担任每逢單日上午十時起隨到隨種 
[兩案盜匪分别定罪]  
　　盜匪王阿三於上月十七號糾黨兩名執假手槍侵入盆湯弄三千五百三十六號門牌某醬園内搶取銀洋兩元雙毫一百零四枚逃逸嗣由哈爾濱捕房包探金養吾將王查獲解往臨時法院命押候訊究在案昨日午後捕房傳同事主張仲新將被告解請沈孝侯庭長偕觀審之日副領事田島氏開庭研訊並由法院指定江一平律師爲被告辯護沈庭長審訊終結以王阿三强盜罪成立判處一等有期徒刑十三年褫奪全部公權終身未决顧押日數以二日折抵徒刑一日判畢命捕帶下候判决確定後送監執行又盜匪俞祖德於二月四號上午十時半糾黨一名侵入北茂海路六百十三號門牌屋内搶刦聚义麻雀之董順康·王阿二·戴根泉·李戴氏·等賭洋九元臨逃開放手槍兩嚮示威後由匯山捕房將俞緝獲押候訊究昨日下午亦經沈庭長提審屬實判處三等有期徒刑五年褫奪全部公權終身未决　押日數以二日折抵徒刑一日候判决確定後送監執行 
[三刦盜押候改期再訊]  
　　本月五號夜有盜匪在東栱盤街攔刦行人王阿成之皮袍·馬褂·金表·金練·金戒·金鎊·共值三百餘元之物件而逃該處站崗之一千四百四十七號華捕聞警追拿詎盜開槍拒捕將該華捕擊傷携贓　逸前日老閘捕房探目尤阿根偵悉是案盜匪匿跡福建路五十七號門牌公安旅館九號房間當與包探周桂生·馮百順·密往拿獲通州人錢福恩·錢恩·浦東人張志興·三名張身畔所藏原贓金表一只金鎊兩枚亦均抄出帶回捕房昨晨解送臨時法院由李晋孚推事偕同觀審之英惠副領事升座警務庭提審捕房請求展期以便偵查並由事主王阿成到案證明當時係錢福思開槍擊傷巡捕並認明抄出飾物確係原贓而一千四百四十七號華捕亦到案禀稱當時係被錢福恩開槍擊傷質之三被告均否認爲匪張並稱金表係向老北門舊貨撥上買來金鎊兩枚係我父之物等語李推事諭被告押候改期再訊 
[不理貨欵案改期訊]  
　　天隆棉花號控告姚連卿不理貨欵銀六千七百四十二兩一案昨由臨時法院開庭傳審被告不到亦無代理入經原告代表江一平律師述明所控之欵係賫買棉花價格漲跌致受損失之數並將賬簿呈案請求追償周推事以被告未到諭候改期再訊 
[兩盜案犯併移檢廳訊辦]  
　　淞滬警廳偵緝隊據人密報滬西勞勃生路寳成里匿居盜匪故派探前往該里拘獲盜匪徐州人魏靜德·殷德山·王興才·等三名抄出手槍一支子彈四粒解隊訊押又該隊前據閘北虹江路天德坊居户江林鶴報告被盜搶刦請求查緝該隊據報立派偵探查緝去後茲據該探等查獲是案盜匪黄阿二·戴古祥·楊阿二·華榮三·姜國春·並婦人黄陳氏·等六名口押解到隊申解司法科分别研訊明確昨日備文飭警將以上兩案各盜犯一併移送地檢廳訊辨 
[路刦分别發落]  
　　無賴吕阿四於前日在法租界菜市街寳裕里攔住行人李金香搶刦去鈔票數十元而逸後由李報告捕房飭探前往將吕及關係人陳倫華·錢阿富·金長生·等四名一併拘獲帶入捕房昨解法公堂請究先由原告投訴被搶情形詰之吕阿四供認搶取鈔票不諱陳錢兩人供民人等雖係知情不敢帮同行刦金長生供民人與吕阿四雖係相識不知行刦之事中西官判吕押西牢六個月陳·錢·兩人各押一個月期滿一併永遠逐出租界金長生驅逐出摬 
[無名男屍騐係病死]  
　　滬城蓬萊路清節堂隔璧弄内昨晨倒斃無名男屍一具經崗警查見回報三區二分署奉牛署員令飭七舖地甲錢少卿投地檢廳請騐奉委沈檢察官等蒞場騐得該屍年約三十餘歲身穿黑布棉襖褲頭戴鴨舌頭便帽足穿洋線襪無鞋周身並無别故委係因病身死因無家屬遂拍照存案候認屍身由堂收殮 
[不繳汽車照會捐欵之罰儆]  
　　法工部局查得汽車主陳永富·彭王毛·沈永記·萬昌灰行·及同興車行·等五户不付照會捐欵銀八十七兩·八十五兩·十四兩·不等報告法捕房專務處飭探於昨日將陳等傳至法公堂請訊先由工部局西人投訴前情請爲訊追詰之被告承認欠欵是實中西官判着被告等各罰洋三元外即日將欠欵付清 
[德人控告德人索詐不遂]  
　　德國人福來司（譯音）投五區二分署控告同籍之陶汀赫索詐不遂用强暴脅迫手段恐嚇請求拘究等情當奉派警將陶汀赫拘署訊供一過於昨移送地檢廳訊究 
[强借銀洋之押儆]  
　　施華郎於前日在法租界菜市街口攔住陳堂義希圖强借洋銀適爲包探隋文治瞥見將施拘入捕房昨解法公堂請究先由原告稱是日商人乘坐黄包車經過該處詎被素不相識之施華郎拖住强行素借並出言恐嚇幸有包探到來拘案請求訊究詰之施供民人與原告素識是日向其商借有之不敢恐嚇求有中西官判施押七天以儆 
[私帶烟土之罰鍰]  
德和輪船茶房李桂山於前日手携烟土數十磅行經法租界黄浦灘地方爲探查見以李形跡可疑上前抄出烟土帶人捕房昨解法公堂請究詰之李供此項烟土實係朋友　吾代送不知是土餘供支吾中西官判李罰洋一千元充公烟土没收 
[私設燕子窼之拘究]  
　　本地人王志山因在華德路五百十三號屋内私設燕子窠容留周維生·沈祥祥·周柏春·楊林林·等吃食洋烟昨被西副捕頭葛君率同華捕等往將王等一干人拘獲連同烟具帶入捕房押候解究 
[竊取黄包車人贓並獲]  
　　江北人李鴻寇昨早串黨在北浙江路竊取李全壽值洋一百元之黄包車一部圖逃被包探候阿寳查見將李拿獲連贓帶入匯司捕房押候解送臨時法院請辦 
公布欄 
[江蘇高等審判廳]  
　　　民庭判决陳炳生等爲契約上訴案聲請回復原狀一案（判决主文）聲請駁斥聲請聲用由聲請人負擔 
　　刑庭判决蘇得標搶刧烟土覆判一案（裁决主文）本案發回泰縣知事公署覆審王有發販賣私鹽傷人致死覆判一案（裁决主文）本案關於王有發部分提審韓長文等傷害被訴一案（判决主文）本案上訴駁斥夏叔三等發掘墳墓罪覆判一案（裁决主文）本案發回南滙縣知事公署覆審 
[江蘇高等檢察廳]  
　　批示王顧氏請勒保限交由狀悉據稱情形本應無案可稽仰即詳細叙明再行核辦此批包錫齡請保出就醫由狀悉候送同級審判應核辦此批以上三月九日 
[上海地方審判廳]  
　　民庭判决一件判决孫佑圻與孫雲卿米欵涉訟一案（主文）被告應給付原告經理之久盛米號米欵洋四百五十三元三角訟費由被告負擔一件判决陸步洲與邢毛毛偕欵涉訟一案（主文）被告應償還原告借欵本洋二千元並該欵自民國十五年陰曆十一月二十三日起按月利息二分付至執行終了之日爲止但不得超過原本訟費由被告負擔一件判决周仰高與張錦記票欵涉訟聲請回復原狀一案（主文）被告回復原狀之聲請駁斥因聲請回復原狀之聲請所生之費用由被告負擔一件判决金桂馥與裕德元等貨欵涉訟一案（主文）被告應償還原告金桂馥貨欵洋一百六十二元零六分訟費由唐德元唐奚氏負擔一件判决潘賡揚與張貢九借欵沙訟上訴一案（主文）第二辯訟費由上訴人負擔一件判决沈陳氏等與洗宗華等公座涉訟上訴一案（主文）原判廢棄本案發還原縣更爲依法審判　　批示一件孫　　請責令孫佑圻賠償損失由狀悉案已判决仰即知照此批一件褚福　爲謀挖店基呈請備　由狀悉以　一件蔣錦文豐　執行由狀悉仰即來匯聽候訊明核辦此批一件陳功兩聲　執行由狀悉仰即來廳聽候訊明核辦此批一件李石鈞請求迅予執行由狀悉仰即來廳聽候訊明核辦此批一件喬孟瑞請領牌位及賬簿由狀悉仰予本月十八日上午九時來廳具領此批一件李復生請分别銷案及執行由狀悉查此案判决部分已據提起上訴暫從緩議李陸氏部分應准免予執行餘候飭傳訊追可也此批一件趙秋心聲請派吏執行由狀悉查本案判决係將原告之請求駁斥此項判决依法毋庸執行所請應毋庸議此批一件李復牛聲請執行由狀悉候飭傳訊追此批一件趙秋心請領契據由狀悉仰予本月十六日上午十時來廳具領此批一件陶吳氏聲請執行由狀悉仰候佈告拍賣可也此批一件項松茂請領單據由狀悉仰於本月二十一日上午十時來廳聽候訊明核辦此批一件經寳權聲請執行由狀悉候查明核辦此批一件倪主懷請領銀元由狀悉該債務人已交銀二十元仰於本月二十二日上午十時來廳具領此批一件馬耀岩聲請執行由狀悉候飭傳訊追此批一件郁燕生等聲請執行由狀悉仰於本月十五日上午十時來廟具領此批一件陳明孫請求佈告賣拍由狀悉仰候飭傳訊明核辦此批一件李雲記具領銀元由狀悉准領此批一件王生和請拘案押追由狀悉候續傳訊追此批 
　　刑庭判决一件判决張孫氏等和誘寄贓等罪一案（主文）張孫氏無罪其餘公訴部分應不受理一件判决張志良等竊盜上訴一案（主文）原判决關於張志良張沁葵罪刑部分撤銷張志良即張澤濡連續共同竊盜一罪處五等有期徒刑六月張心葵連續共同竊盜一罪處五等有期徒刑六月一件裁决金成子因傷害罪上訴一案（主文）上訴駁斥一件判决齊進德等雅片一案（主文）齊進德吸食鴉片烟一罪處罰金十元帮助吸食鴉片烟一罪處罰金十元應執行罰金額爲十五元未决期内覊押日數以二日抵罰金一元如無資力完納以一元折算一日易以監禁陳王氏開設館舍供人吸食鴉片烟一罪處拘役十五日併料罰金五元未决覊押日數以二日扺拘役一日或罰金一元如無資力完納以一元折算一日易以監禁烟斗一只没收以上三月十一日 
[上海地方檢察廳]  
　　批示張福林狀悉候送審核辦此批一件周妹妹狀悉仰候高等廳發還卷宗後再行核辦此批一件駱阿榮狀悉查刑事案件除親告罪外照例不能撤銷仰仍遵傳到案聽候訊明察奪此批以上三月十日 
 
 

Page 12

 
 
   
 
 

Page 13

 
 
自由談 
[社會瑣事一勺] [  梵彤]  
　　隔鄒有逃妻者母家控夫家以虐待夫家亦轉控岳家匿妻而去者鴻飛冥冥無從弋獲此一件風流案正不知如何結果也 
　　有盜者刧人財而其家適無餘資盜乃强迫主人寫一借據由另一盜爲中證事後被盜者以事屬滑稽遂隱而不報及期盜竟持據控於官被盜者力告其誣並訴前事官問汝旣被盜何不報被盜者無語而盜復有中證筆據在竟得勝訴 
[金屋啼痕記（下）] [  顧醉萸]  
　　又二年爲生母六旬稱觴之期生於隔歲即請於堂上謀所以介眉禱母泣曰門衰祚薄奚壽爲我青年寡居含冰茹蘖撫汝至於成立詎知辛勞無補際茲風燭餘生猶不及見汝遂室家之好嗟夫若敖之鬼不其餒而此豈我之所以報若父而亦若之所以壽我者哉生聞言惶悚莫名不知所對已而母復曰昨者有蹇修至云城東趙氏大族也有女待字具宜男相聞頗習詩禮我意門弟相埒無過於斯良緣天成失之不祥汝素孝我其母違我言否則老境頺唐求死不遑壽於何有生聆畢大驚默然而退思潮起伏殊怫鬱弗寗姬叩之至再始具以告姬驟然色變繼乃街街曰君堂有慈親室無家婦宗祧所繫詎可忽視正宜妙選高門早諧秦晋妾風塵中人得免飄零足矣他豈敢望耶生顧姬不忍蹙　有難色姬跽而請曰公子奈何以妾故而忤太夫人是甘爲名敎之罪人矣生大感動竟承母意因即於是年冬奠雁當卻扇之夕宵深客散生猶盤桓姬室不忍去娥紿之出然後遽闔其扉生不得已就新婦宿姬則背鐙流涕埯抑不自勝滿懷幽怨奔塞胸臆於是心如膏火獨夜自　鴛枕琅琅紅淚似潮洎夫絳帻報曉益反側不成寐而洞房春深隱隱猶聞笑語聲焉新婦姱容紈質慧黠善伺人意不一月盡奪姬愛尤得老人憐姬自慚形穢事事不前婦遂凌轢居上生遇姬亦日薄向之不忍去者今挽之旦弗至前後判若兩人喜新厭故生殆終不免爲紈袴子耳姬自嗟命薄懨　成病翌年春仲生遂爲太夫人設帨適婦已有娠一時漿酒　肉珠履盈庭壽母莞爾而笑生夫婦更喜形於色惟姬殗枕殜席所患日亟猶强起祝嘏由兩媪扶之出病骨支離無復人狀雙骽站地瑟瑟而顫左右皆失色而生母子夫婦視之蔑如焉久之姬疾益棉惙舉家上下厭如贅疣婦恐其蛻化是間嗾生出之老人憒憒一任所爲婦乃貽姬千金脅之下堂姬不能忍趣侍兒速生至泣謂之曰我爲女子薄命如斯君是丈夫負心若此猶憶蘇台邂逅相　白首君言梧桐待老我謂鴛鴦雙死曾以素　著之盟約竊以爲此生有託當無脫幅凶終之痛即敎坊中人亦俱歎勿如嗟乎言猶在耳愛豈忘心竟忍令此垂絶之人暴骨　路我不圖收果之慘乃并嫁商人隸卒而不如也語已拊膺長號落紅滿地生不爲動婦　然大怒矯老大命促御者送姬出城納之旅舍委金而去其後有唆姬具牒訟之婦聞而厚賂其人事始寢於是姬之存亡遂終無知者而事洩於外一時白下人士無不感姬之多情而怒生之薄倖云 
[死孩出走之奇聞] [  百行]  
　　山東臨清縣南郭外有徐某者年逾四十方獲一男故愛之甚日夕看護備極週到未嘗稍怠今歲已五齡矣不料日前怱得奇症每於深夜當其父母熟睡時起牀狂奔跳躍俟家人覺察方止粒食不進面目時作猙獰之狀令人生懼徐某遍請名醫均瞠目不知何病束手無策祗能聽之而已未旬日益狂顚不堪卒致不起乃葬之於郊外荒塜中固無所異也翌晨徐某命家人往祭至時則見昨日所築之新墓泥已坍崩棺蓋碎爲數片面該孩之屍體不知去向矣當時家人莫不驚駭異常遍覓不着唯見墓旁泥土上有小孩之足印數處益相顧失色急奔告徐某咸謂該孩所罹之疾甚爲奇特或竟得慶更生亦未可知徐某於是於墓旁樹一懸賞尋孩之布告以期父子重相會面未卜能如願否該地稍有智識者皆謂或係盜骨者流將屍拖散然據徐某言該孩入殮時除服平常之衣帽外一無值錢之物足引起賊人之邪念故决不致如是云上述異聞係友人陸君自該地來函所提及且陸君謂親往墓地視察一切諒非無稽之談也 
[磁戀記] [  春萌]  
　　紐約新聞言半月以前詩家谷之莫朗村有女子曰蘇維者携其三歲之嬰兒投村中警所聲言其良人福立不務正業時時凌虐妻子吾必與之離婚並携吾兒共去警官以事關婚姻非可草草謂蘇維曰國家明訂婚律汝苟不滿爾夫而欲離婚倘有充分理由儘可延律師向法庭起訴此案手續煩瑣荒村警所不能了也顧爾夫何業居何處汝可詳告我吾當招而面詰之使彼而悔或可不至離婚觀汝貧薄離婚之後能得佳耦固佳否則反增悔尤也女答如問警官因着警招福立至貌殊温文不類凶暴者警官曰汝即福立乎執何業曰吾福立去歲卒業於商業學校賦閑半載今春應友人之招始供職於印刷公司警官復曰蘇維爾妻耶彼言爾不務正業復凌虐彼欲與汝離婚矣福立愁蹙其眉謂警官曰彼誠吾妻顧吾未嘗虐彼也吾愛彼離婚殊非所願吾當爲警官道其詳警官其爲我勸導之當吾肄業商校時居與蘇維近時蘇維已嫁一英格蘭商人矣吾朝夕過蘇維門每見蘇維輒心慕之顧知其爲有未之婦未敢作妄想也逾年春吾年二十爲吾畢業之歲英格蘭商人忽以病死聞時蘇維新募亦有别嫁意吾乃作書自媒兩情頗洽逾月遂結褵蘇維並携其週晬之稚子來福立語時指蘇維懷中之嬰孩曰彼是也此時居頗相安顧吾有一事頗不直蘇維蘇維來時妝奩中蓄一磁像自頂至踵不冠不襪不衣不裳而蘇維晨興暮寢必擁吻之遍摩之意殊親製吾詢伊何人曰前夫蘇格蘭商人鮑藤也吾謂彼死矣今汝嫁吾當一意愛吾母復惓惓於死人之磁像蘇維不以爲然以爲吾侵彼自由恒哭訴於磁像之前荏苒至今兩易寒暑間有口角皆由於此吾詎知彼遂蓄離婚之意耶警官吾何嘗凌虐彼吾愛彼甚始止其與已死之磁像相愛戀至彼言吾不務正業吾卒業後嘗賦閑半載彼始有此說也警官聞而頷首謂蘇維曰爾夫良佳汝其隨之去重締舊好勿再勃豁彼磁人猶土偶耳汝終愛彼彼不爾知勿再戀戀蘇維乃悻悻與福立偕歸 
[上海生活談] [  倚石]  
　　作客申江倐經五載蝸居一角喬遷者九居停主人或聚賭或窩盜或售阿芙蓉或設銷金窟或喧囂達旦夜不成眠或汙污滿梯行難揷足是以五載九遷非不憚煩實爲環境所驅使也其間爲時最短者僅旬有二日最久者年又三月游牧所至達城廂法界新閘老閘跑馬廳五區今居於新閘同居者雖尚不惡然嗜賭若命劈拍聲終宵不息者周必二三夕恒以爲苦一俟擇鄰有所當更作第十次之遷居焉 
　　次於居的問題之最感困難者厥爲食四五年前包飯一客所費僅大元數六是後價格遞增乃至大洋七八九十迄於今而單客十元已不能受包飯作老班之青睞不久恐將遞增至十一十二元矣而論其滋味則魚與肉之味相若也蓋二品雖爲不同之物一經包飯作名庖手之烹製竟莫辨其味之爲魚爲肉矣亦奇談也若逢天雨則菜中加入天落湯遇大風則菜中加入灰塵屑誠異味哉至於飯色黄糙頗難下嚥或謂糙色之米合於衛生則包飯作老班或亦富有常識者也 
居食之外更有一問題則清潔是也糞穢積桶中排除之法惟有拜懇倒老爺（倒糞者）倒老爺時間經濟倒術簡單糞穢旣經倒去只須將掃帚一刷自來水一冲即告完畢是以黄穢雖除異香不滅衣服洗濯亦感困難洗衣之貧婦老嫗罔知利害往往將各户收來之衣堆積一處以致白虱横行宣傳極易記者兩蒙光顧承其親炙此恩此德殊不易忘也 
　　客居况味同病者當能體會得之膏梁子弟讀之幸勿謂措大風光猶津津樂爲人道也 
[白芙蓉寳蟾醉酒記] [  敏蓀]  
　　白芙蓉影劇也爲華劇影片公司行將出世之一新片任是劇之導演者爲老反陳天飾劇中長安酒店之酒大姊白芙蓉者陳之義女吳素馨也素馨有小名曰寶蟾能飲日昨之夜醉酒於華劇筵上因濡筆作寳蟾醉酒記 
　　當華劇宴客之夜復試映新片白芙蓉於黑房寶蟾細語周世勳曰﹁做得不好請周先生原諒﹂言畢復進世勳白蘭地一杯曰﹁多飲一杯酒再署白芙蓉﹂周舉杯一飲而盡笑謂寶蟾白﹁倦眼看花固所願也﹂時任矜蘋在旁亦欣然敬寳蟾白蘭地四杯曰﹁看白芙蓉後又可看醉芙蓉矣﹂未幾試片畢寶蟾果醉芙蓉面上略帶紅色較諸平時更覺撫媚矣 
　　寶蟾初人影界即隸新大陸影片公司周世勳見其美而慧欲令主演﹁眞愛﹂後因某項問題致未能成爲事實今主演此片尤覺活潑天眞儼然一不解情愛爲何物之鄉姑娘某君觀片竟而嘆曰寳蟾飾此角恍如當年梅龍鎭上之李鳳姐張惠民何幸而得爲正德天子耶陳天曰不然寶蟾送酒張惠民得田爲薛二哥乎時張方看守映機任搖片職於試映室聞陳語搖手頓時顫動不止同時銀幕上之白芙蓉亦變一而爲二矣 
[錦裳佳贈] [  賡夔]  
　　但杜宇君爲其女甥賀蓉珠女士置錦裳八襲以爲楊至環之宫裝素兮絢兮洵美且都愚詢其價杜宇笑而不答以其一示我則集孔雀翎而成之上下紛披可數百枝襄以淺綘之背益見燦爛杜宇曰子試視之而决其值愚曰殆四百金乎杜宇曰子僅知其料所值耳愚詢工貲則亦百金云爲津沾名匠徐源順作宜其式樣之佳矣復一襲四圍垂流蘇珠鑽遍垂光曜照人杜宇曰珠爲眞珠鑽則贋品惟此係我家遺物今析以爲此衣爲值殆近千金乎復視其他則莫不煊爛奪目估其值亦非千金不辦也愚以國中電影界近方爭攝古裝片究其實則輒以一二襲戱裝示人而自吹爲古裝獨杜宇得研求藝事之眞精神不惜犧牲巨資以製古裝斯其影片之所以能盡善歟然我又聞杜宇言將俟該片開映時以其三龑贈諸觀賓不亦爲海上電影界之珍聞也耶 
游藝消息 
　　陳天監製張惠民導演之武俠派各劇﹁亂世英雄﹂係華劇影片公司第二次出品由吳素馨丁錫慶主演全片剪接業已完竣現定本月十六日假中央大戱院映試屆時歡迎文藝界各人參觀昨已發出請柬矣[  東海廬]  
　　閘北上海市民施診醫院專作施診給樂之善舉茲以院中經費支絀特定於陰曆月之十三日假座三馬路大舞台演劇籌欵刻該院已將印就之券分送各界請求代銷云[  白石]  
　　吉生先生示悉尊稿僅八百餘字核對無誤請察核自由談部敬復 
[人間地獄（續二十八）] [  天笑]  
　　第六十三回宦海沉沉相携喬梓情波疊疊誰護旛鈴 
　　這樣的練習下來居然成績很有可觀所以可剛最喜歡寫字他便擔任了寫局票寫局票的時候大家總推三推四尤可剛道爽快點我自已先寫吧他便寫了一個七字又寫三馬路憶笑便問嘯秋道姚先生叫憶笑你要不要會銜嘯秋道也好尤可剛道寫什麽姓嘯秋道就寫一個姚字便了可剛道再叫一個定是碧嫣了嘯秋點點頭以後各人的局便陸續寫下去也有叫一個的也有叫兩個的也有見人叫着有關係連帶着叫的只有鄭梅亭是剛從北京來在上海堂子裏舉目無親大家又知道他是極喜歡叫條子的於是紛紛舉薦以便採擇這第一個來的却是谷漁明叫的靈鳳在前書中不是曾經說過谷漁明也賞識翠冰老九和黎宛亭有同靴之誼嗎但是翠冰老九是個氣局開張恢恢有大度的人谷漁明後來就不大喜歡他他喜歡的是婉孌依人如小鳥一般並不要他怎樣的時髦只要慰貼宜人宛如做文章一般他旣不要劍拔弩張務才使氣的一種也不要典瞻高華堂皇富麗那一路但只按步就班輕清雅健就足了因此在風塵中賞識了這位靈鳳那位靈鳳姑娘年紀纔只十六歲一隻小圓面孔見了人只是微笑身材雖還矮小肌盧却是瑩潔谷漁明對於他却有一叚可敬的歷史看官們不要聽着這話以爲好笑叫堂唱是個逢場作戲的事有什麽可敬的歷史叫堂唱有了可敬的歷史吃花酒要垂爲大典了却不是這般講原來漁明自見了靈鳳以後便愛他　婉敏慧不過也隨便叫叫所叫的人也不止一個如日新里張素與老四等等漁明也常常叫的還有一個揚州小娃娃名字喚作小金鐘兒年紀雖只不過十二三歲却是活潑可愛臉兒旣生得好唱得一口好曲子漁明也帶他的局本年的夏天氣候很熱上海堂子裏的地方窄隘到秋來因爲鬱熱的緣故臉上常常生出無數的瘡癤出來靈鳳他也是一個苦出身夏天奔東奔西出堂唱所受的暑熱不少臉上便東也一個西也一個發出了無數的熱癤頭把一張嫰白的臉兒都佈滿了 
 
 
 

Page 14

 
 
常識 
[最新之老子道德經箋注（間談）] [  漸]  
　　丁仲祜君贈余所著老子道德經箋注引抱朴子之說發明老子之所謂道與一自謂拾孔翠之一毛足勝凡鳥累百蓋丁君所見老子注解已七十種宜其有此自信之語矣 
　　儒與道本同出一源以孔子與老子之學皆從周易參透消息而各造其極也讀丁君之箋注則可曉然於儒道相異之點以釋視道後來居上矣雖世有老子西昇化胡之說疑出唐人之附會讀丁君之箋注則又可曉然於釋道相同之點謂丁君是書爲治老氏之學者示以入門之途徑可也 
　　余涉獵道書頗淺未足以盡道是書之長爲誌數語以介紹於世之好讀老氏書者 
[選擇種子優劣之標準（經濟）] [  正桃]  
　　欲求良善之作物必先選良善之種良善種子以純正清潔發穿率重量大小形狀乾燥等適宜與否爲標準今述之如下 
　　（一）純正謂此種作物確實爲我所要之品種並無他種混在其中 
　　（二）清潔謂所得種子並無他種子及土砂石屑夾雜物等混合於内 
　　（三）發穿率謂種子百粒中實際上發芽之粒數也試騐法用發芽試騐器試騐種子二百粒分甲乙二組每日記其温度及發芽粒數然後計算其百分率 
　　（四）重量及大小重大之種子較諸輕小之種子生育良好 
　　（五）形狀善良種子形狀齊一内部充實 
　　（六）乾燥乾燥種子貯藏時無變化已經變化者不宜用之（乙種酬） 
[靜坐之姿勢（衛生）] [  滌凡]  
　　余在八年前有頭暈目眩耳鳴音喑之夙患勞神或勞心若逾半日即兩日昏花視物不明頭腦亦欠清晰須閉目靜養數十分鐘始克恢復原狀初緣過勞而發嗣後雖不過勞亦發大略一月一次或二次至遲則二三月一次而耳鳴症每發於言語過多之際耳始鳴語即隨喑發時諸感困難最險者有數次於身體疲倦之時突然眼花若非即時憑物靜立鮮有不傾跌者至今思之猶汗流夾背旣惑痛苦因憶古人有所謂靜坐法乃仿而行之月餘即覩奇效先是余自弱冠至中年獨宿未逾月恒患夢遺自靜坐起彌月未發百日而後不惟不見夢遺即頭暈耳鳴音喑等症發亦漸稀將近一年此症亦愈矣僅目眩或數月一發滿二年目眩旣愈體亦壯健雖終日勞頓若無事然近數年來諸患均失精神更爽甚矣靜坐之益於人豈涉鮮哉昨閱徐君惠民實行靜坐後的我覺所患之疾與所獲之效皆莫過於我而靜坐姿勢似乎過略茲特詳述於左以供修養家之採擇用是先言其效焉 
　　一盤膝雙盤固佳單盤亦可（佛家盤膝謂雙盤膝非佛家盤膝即單盤膝） 
一雙手必交又仰掌以背附脛 
一脊骨須挺直與頭部成垂直線　 
一將坐之初用舌攪出口中胃氣兩唇合閉一呼吸不可驟 
一目須閉注鼻端 
一方寸旣不得胡思亂想尤不可妄冀速效一坐定後津液潮生須徐徐咽下 
　　在晨起靜坐須將窗户透關帳幃掛起衣服皆不上扣坐畢舒膝下床須從緩 
　　睡時靜坐寛其下身襪履弛其上服鈕扣坐畢再寛上服而眠 
　　時間初起不慣可由十分至二十分及習成自然雖三五十分而至一時愈坐愈覺愉快矣（乙種酬） 
[平民敎育之效果（敎育）] [  權]  
　　我鄉游民日衆生計大難半由於失學者多致無職業可就亦社會上一缺點也 
　　上年張仲仁先生有鑒於此特創設平民夜校十餘處平民借書處一所專收貧苦子弟授以淺近文字普通算術爲日常所必需者意美法良至可誦也余鄰陸姓有子年十八歲父母早亡賴兄嫂照顧一切平日以小販度日沿街喚賣勤苦非常有時偶逢陰雨則生意大减便難支持及後身入平校求學　肯用心且極馴謹至第一屆畢業成績最　以一幼年失學目不識丁之人至是亦居然能粗識文字略通信札刻經某君薦往郵局充當郵差面試合格且能勝任自言每月可得十餘元之工資較之往昔小販時代苦樂有若霄壤即此一事觀之可見平民學校之效果甚宏矣吾願各縣市鄉熱心敎育諸君隨地添設平校可使年長失學之人　受　益其功豈不偉哉（乙種酬） 
 
 

Page 15

 
 
商業新聞 
[特訊]  
　　牛莊開凍從十六日起本埠各輪公司開始派輪前往運貨 
　　本埠銀錢兩公會將開聯席會議討論庫劵問題 
　　昨日本埠辦茶洋行接外洋回電有嫌華茶太貴說 
　　窰貨陶器因宜興有軍事行動來源斷絶滬埠現貨居奇 
　　今日有湖絲一千件運往紐約 
　　菉荳四千包本日裝往孟買 
　　古倫布工潮解决中印運輸輪恢復 
　　明日明現欵十餘萬元運往港斐 
　　華茶有二千箱裝赴孟買 
　　天津核桃有四千箱運往美國 
　　美國有麵粉七萬三千包運滬昨午到 
　　今日有運印湖絲二百五十件出口 
　　黨軍扣輪放回福州海運今日起恢復 
　　北洋華商輪將復航下星期開班 
　　通棉本月份起航路停塞輸入大減 
　　美國新紫銅又到二千七百根沙定魚亦續來二千八百箱 
　　紐約電三月十五日起中美航線水脚每噸加美金六角 
　　近日滙兌轉緊五金業揭落滙票共四萬八千餘鎊 
　　天津帮辦大批會司鐵馬口鐵價陡漲至十四兩五錢 
金融 
[鈔票流通額漸减厘價轉機]  
　　本埠洋厘市價自前星期四以來日趨下游至前日始稍稍轉機微有升昻氣象迨至昨日觀其形勢已覺欣欣向榮雖不敢謂搖扶直上而與上日之疲勢相較已差勝一籌矣計早市做開爲七錢二分三釐二毫半午市突漲至七錢二分四厘七毫半據聞午市漲風殆爲廣帮購裝所致銀行方面中國買進二三十萬純爲廣帮托購者此外洋銀行買進十六萬交通一二十萬其他各行二十餘萬而上海賣出二三十萬市場中成交數額票劃匯頭早市三十三萬午市四十七萬三千交易似甚清淡不及往日之盛至鈔票交易近因各發鈔銀行不肯儘量供給而小同行又以販現故將市上鈔票腋成巨數轉向銀行收現所以市上鈔票日見稀少市場中供不敷求轉覺交易微細早市成交僅二萬三千價照市减一毫二忽半及一毫八七五午市亦祇四萬四千減水與早市相仿來源消息聞長江路仍來有一二十萬出口者計廣帮裝去新幣三十餘萬青島天津兩處亦裝現洋三四十萬裡路各鎭因交通梗阻來源去胃均寂小同行做開江南小洋早市六錢二分七厘午市六錢二分六厘按此項輔幣流通極少故交易多寡與市價低昻無足輕重廣東小洋早市五錢八分四厘成交八萬角午市五錢八分三厘八毫七忽半成交五萬五千角聞此種現貨近日大連帮來源甚湧市上因致充斥苟無大宗去胃則市價或須看跌銅元早午兩市同爲三百八十五千較前日縮三千文 
[金融業收解日旺銀拆仍白借]  
　　銀拆市况按諸往年習慣凡正二月中市價大都以數分之時居多不過今年尤甚恒爲白借良以銀根太鬆存底過巨所致耳昨日早午兩市轉帳行情及銀拆仍白信無息劃頭獨息每日亦白劃白借至於銀行界之收解消息在上星期中尚覺清淡異常近已稍稍旺盛昨日外商各銀行收票欵四五十萬押匯收進六十餘萬各穩出欵八九十萬匯兌收解一百七十餘萬　稅項下塾欵二百餘萬日商各銀行花紗兩項收解一百四十餘萬還錢業年底拆票五十餘萬各種雜貨欵收解七十餘萬標金結價欵（即套頭）六十餘萬出倉五十萬華商各銀行票單各欵收解七八十萬各種匯劃欵項收解二百四五十萬錢莊方面對銀行收解一百三十餘萬對同行公單收解一千六百餘萬 
[標金仍在四百兩左右比上日高一兩八錢]  
　　昨日大條銀來電近遠期均縮一二五計改爲二十五辨士四三七五及二十五辨士二五中國賣出印度買進市况平定紐約電報銀價縮二五改爲美金五角五分日英匯兌不變仍爲二先令零八分之三日美回小零六二五爲四十九元一角二分五金市晨初因日美匯兌回小開盤價跌去一兩九錢然銀行進胃甚佳匯市不鬆即轉堅挺收盤時尤甚午後續漲最高價到過四百零二兩三錢後匯市漸平價亦回落且孟買來電銀價稍長遂退入四百兩内至收盤復站在四百兩外結果較上日繼高一兩八錢四月份標金上午八時五十五分開盤價三百九十六兩五錢毛盤跌爲六兩（最低價）賣出無人價即上冐至四百兩零三錢九時半匯豐掛牌揭曉英美日三滙均勿動九時四十七分落至三百九十九兩某某日商銀行吃進遠期日滙八錢二分十時零一分又做四百兩零四錢斯時有某某等數銀行皆欲售出遠期英匯二先令五辨士五六二五但無受主十時十八分忽降至三百九十八兩三錢嗣後市面不定在四百兩零一錢與三百九十八兩四錢之間條忽上落及十二時買風驟起十二時十二分躍至四百零二兩二錢收盤前略小至一兩四錢十二時半收盤四百零一兩九錢午後一時五十五分開盤四百零一兩八錢毛盤達二兩三錢（最高價）旋略盤小至一兩一錢二時半掛牌開出勿動二時四十分繼回至零二錢三時二十四分又漲爲一兩一錢某某等銀行售出日滙八錢二分半及三七五三時四十八分回落至三百九十九兩四時五十五分復抬至四百兩零六錢五時收盤四百兩零二錢最高低價相差六兩三錢交易暢旺登帳價格本下月份均四百零一兩補水上午四百零一兩下午四百兩云 
[外滙仍緊日商銀行進胃又健]  
　　昨日本埠外匯匯豐掛牌價上午九時半開出除港匯改貴爲八十一兩及法郎一千五百二十五外餘皆不動華商買賣均有成交趨向不一統計售出較多爲數不鉅惟日商銀行方面買胃極健致市况續見緊俏下午掛牌不動交易有限後因接孟買來電銀價略鬆故各匯價亦稍見平定進出口匯票各有結定僅爲細數茲將英美日三匯掛牌價銀行間成交價及洋行結價分列於後 
英金匯豐掛牌價二五·五○與上日價同 
銀行間成交價最高最低收盤 
本月份二五·八一二五二五·六五賣二五·六八七五買二五·八一二五 
六月份二五·六八七五二五·五○賣二五·五六二五買二五·六八七五 
洋行結價最高最低收盤 
本月至四月底二五·六二五二五·五○二五·五○ 
五月至六月底二五·五○二五·三七五二五·三七五 
美金匯豐掛牌價五九·七五與上日價同 
銀行間成交價最高最低收盤 
本月份六○·二五五九·八一二五賣五九·八七五買六○·○○ 
六月份六○·○○五九·六二五賣五九·七五買五九·八七五 
洋行結價最高最低收盤 
本月至四月底五九·八七五五九·六二五五九·六二五 
五月至六月底五九·七五五九·五○五九·五○ 
日金匯豐掛牌價八二·五○與上日價同 
銀行間成交價最小最大收盤 
本月份八一·八七五八二·二五賣八二·○○買八一·八七五 
六月份八二·○○八二·五○賣八二·二五買八二·一二五 
洋行結價最小最大收盤 
五月至四月底八二·二五八二·五○八二·二五 
本月至六月底八二·二七五八二·六二五八二·三七五 
[蚌埠現洋充斥杭匯亦鬆]  
上海銀行昨日内匯行市報告云今日銀匯京津漢均有微漲洋匯因申厘略漲京津青島等處各跌一元至一元五角不等天津雖有跌落内盤站定並非裝洋之影響也漢口無電濟南烟台未動蚌埠因交通不便有現多之患如在萬餘元之譜可以平匯杭州時局再鬆跌去二元 
證劵 
[北京九六暗盤平穩]  
　　昨北京電玖陸暗盤由三一九跌至三一六成交三萬伍年八一一成交一萬 
[整理約小一元交易清淡]  
　　昨日公債市場仍清全日交易現貨祗整六下午開出一盤成交五千元期貨交易共念二萬元分整理六釐三月期十萬元七年長期三月期十二萬元市價穩和一如前昨各盤間雖有搖曳不定之變化其數概屬徽細特因瑕境一時難以改善市上遂有供過於求之象賣買兩方多看疲今茲之價尚難立定也昨日比前日平均約小一元茲分述如左 
　　整六現貨惟後市開出一次價六十七元半比前日跌一元三角期貨三月期上午徘徊於六十八元左右下午初盤無市收盤跌至六十七元半計比前日續跌七角 
　　七年現貨依然未有市面期貨三月期上午祗開出一次價五十八元後市盤旋於五十七元八九角間收市時計五十七元八角全日祗上落二角比前日續跌九角半 
商情 
[汕厦及川帮需要疋頭]  
　　當令貨極活動東方廠罷工之影響 
　　昨疋頭無特殊變化市面平定東貨逐步上漲後銷路略清但來源仍少行家心思依然看好歐貨當令者頗活動此乃季節關係也客路除皖豫不動外川帮需要較殷昨裝出三四百件九江今日亦有船往預計疋頭約裝一百餘件汕厦進胃尚佳惟輪船來往無確期北帮俱零星交易本街昨復見呆貨價細布漂布仍堅直貢呢祇雙童鹿略軟花標深色甚俏雙童鹿千倍利等牌須四兩五錢素綢青島去路頗佳駝色三兩三錢半青蓮價同扎藍極缺價三兩六錢洋元斜花羅已稀有問津西貨以漂布去路爲最暢中檔貨天津濟南等處昨進二三十件中和招賢鎭七兩六錢泰和金玉緣七兩六錢並巧九美老人頭等夕法漢口長沙均有買進安利貨二錢七分瓊花會二錢一分織條二錢七分半本埠東方廠紡織全部昨罷工該廠市上通銷之十磅二四粗布無現貨積存致各粉廠所用之袋布咸起恐慌寗台帮聞訊亦在市搜羅相仿之大豐廠十磅二四布以應銷令昨計成交有五十餘件每疋價爲三兩八五聞廠中祇存現貨二百餘件且已停機改織十二磅棉布由業中人全數承開二月份出清價爲三兩八五如該廠日内不開工需要勢難供給日後價格有上漲之望十三磅杏哥粗布現貨缺乏廣帮動辦價又上漲五分每疋價五兩計成交三十餘件十一磅三兎粗布天津帮有採辦聞成交價爲四兩一錢五分頗爲俏利寗波帮日來採辦稍淡因預成之貨尚難裝運北帮銷路亦覺稍清但價格頗堅以現貨薄弱故也聞大阪棉布市况内地實需旣極呆滯滿洲帮又頻頻叫賣人氣因之益疲各貨行情看跌 
[台灣帮藥材雜貨去路大旺]  
　　今日又去五六百件牛莊亦已動辦 
　　藥材雜貨業以内地各路停頓力謀出口帮之發展台灣帮辦胃最旺且去貨多屬大批每星期雖只二三班輪期但裝額終在數百件中以川漢貨居多數按去年底街貨甚充獨協成等專做台灣帮之行家仍無異於往常今日福建丸出口裝有台南北去貨五六百件新開之鼎成去貨有三百外件爲最多聞今春統街已裝去數千餘之鉅額其間以去年不及趕裝者爲多數亦有以銀根關係遲緩至今故該路生意可推帮中鉅擘惟貨欵介交差遲殊爲美中不足牛莊帮因營口開河期近（約本月底）凡應銷花色已見採辦故川貝枳壳捆仲婁仁毫芍龍衣烏蛇等可見生色 
[澤瀉看高之原因]  
　　川建貨均少建貨產價高出口帮活動 
　瀉爲藥業之繁銷品由四川來者爲川澤瀉　建來者爲　　瀉川貨乃普通檔子專銷香港營口等出口帮建貨只頭有大小之分供内地帮及長江路之銷場均在陰曆十一月間出新十二年時福建產地歛收貨價自三四十兩檔子暴漲至一百五六十兩十三年產額較　故前年貨底亦厚價亦隨落去年各地銷路呆　雖貨底甚薄而市面仍無榮辱故去年進口之澤瀉較常年减少去年出口之澤瀉以上稅居多可以證明也（按土貨派司祇限一年所辦陳貨已逾期故須上稅）即川莊所來川瀉去年亦較减少故年内行家川貨存底豐足而川澤獨寥寥適今春出口帮旺辦澤瀉致街貨供不應銷川瀉紅盤客規開十八兩行售十四兩後漲二兩刻售十八兩貨缺聞建帮合隆到有建貨下檔（即揀莊澤）數十件由本街行家以二十四兩公賬（即共同之意）開進售於東莊等出口帮計二十四兩加佣已售通聞該建號以二十四兩開出後即得福建產地來電謂產地貨缺辦本漲價號貨須三十兩方售云故申地澤瀉價須看高矣 
[鎌條有人操縱成本高時反回小]  
　　鎌條久無到源昨忽有大跌消息計每擔售十四兩二錢較上日小三錢查外洋定價正漲本埠先令又在縮小之際面標準居然下跌聞有做空頭所致囤户方面因市面衰弱爭先抛出連日交易甚熱閙但天津漢口寗波等客帮收進亦不少 
[灰經有續漲之勢法日兩莊銳意囤積]  
　　灰經紐約存底不充本埠法日莊積極囤積灰絲商雖乘機漲價面各莊揑意仍濃前昨三井等行曾與灰絲商談判期貨交易索價上身等級須六百五十兩方抛售一再談判各莊已允加價一二十兩聞灰絲商仍在爭持云 
[謠諑左右紗花市場]  
　　棉花看穩之理由棉紗受外棉影響 
　　棉花昨印美兩棉又跌形勢頗軟但本棉趨勢仍挺因存底枯薄漢鄭等處雖有積貨交通阻礙來源未旺且到滬之貨身骨較遜而價格受滬上影響叫價亦大故人心異常堅硬不願放空據棉商跑街云英廠採辦已動日商以洋花價大態度亦轉本廠胃口亦開内地陳花各鄉囤積將罄外棉來源寥落價格或不至過小交易所期棉上午開盤隨外棉跌五分至一錢因場中賣出寥寥午後又有工潮謠言市面略疲各月又跌一錢大勢依然平穩全日成交計一萬一千七百担漢標拍開之盤如左 
　　收盤價比上日存賬數收盤價比上日存賬數 
三月期三一·九五跌○·一○五○五○○六月期三二·三五跌○·一五四○五○○ 
四月期三二·一○○·一○三六一○○七月期三二·六○○·一五二六九○○ 
五月期三二·二○○·一○四○○○○八月期三二·七五○·二五一九四○○ 
棉業公會上消息陜西花到一千二百件通州花一千一百包姚花五六百包售盤如左 
陜西花三二·七五怡和廠進一六○○件陸續解廠 
本花三二·七五怡和廠進一○○○担陸續解廠 
姚花三一·○○廣帮進一○○包棧交 
姚花三一·○○長崎帮進一○○包棧交 
　　昨日美棉始因天氣預測良佳而疲繼因同業購進而堅卒因華爾街售出再軟計期貨跌五至十三磅音現貨不動英棉期貨跌六至七點現貨跌十三點埃及棉現貨跌十點印棉初隨美棉跌小後因本地多頭購進回堅結果平果爾奥姆辣白羅溪均跌二羅比原電錄左（十日電） 
美棉比上日英棉比上日 
五月期一四·○九跌○·○五五月期七·五五跌○·○六 
七月期一四·二一○·○七十月期七·七三○·○七 
十月期一四·三七○·○九現貨七·七一○·一三 
十二月期一四·五二○·一○埃及棉一三·八○○·一○ 
一月期一四·五二○·一三印棉 
現貨一四·二五不動平果爾二七三跌二羅比 
五月最高一四·一六○·一三奥姆辣二八七二羅比 
五月最低一四·○五○·○五白羅溪二九五二羅比 
又大阪三品期棉市價照錄如下 
前開後收比上日六月期四七·九五四八·一○不動 
三月期四七·七○四七·八五跌○·○五七月期四七·九○四八·一五不動 
四月期四七·九○四七·七五○·○五八月期四八·五○四八·六五不動 
五月期四七·七○四七·八五不動九月期四八·八○四八·九五漲○·○五 
　　棉紗現貨銷路較清客帮因時局影響胃口又呆又以外棉轉向下游人心更疲因此市面軟化交易所期紗上午開盤以美花跌落場中浮多頭了結各月跌六七錢旋至二三盤時謠言　盛謂某紗廠罷工市面又轉漲結果各月祗小一錢午後開實銷不振工潮祇某日廠一家以工資關係暫停市氣又弱各月俱跌四五錢全日成交計一萬五千四百五十包人標拍開之盤如左 
收盤價比上日存賬數五月期一五八·四跌○·七○二八八○○ 
二月期一三五·八漲○·一○六月期一三九·三○·六○二四六五○ 
三月期一五六·二缺○·七○二○四○○七月期一四○·二○·五○二四六五○ 
四月期一三七·三○·五○三一九五○八月期一四一·一○·五○一四二五○ 
現紗客帮買去計七百六十五包行情與上日相仿漢口帮進四百七十包廣東帮進五十包内地帮進九十包天津帮進八十包江西帮進五十五包汕頭帮進十包寗波帮進十五包野鷄帮進五包售盤如左 
二十支仙桃一四六·五○十支子虎一三四·○○十支人鐘一三五·七五 
二十支立馬一四八·五○十支金魚一三四·五○一三六·○○ 
二十支砲台一三四·五○一三五·○○十支寳光一三九·五○ 
二十支水月一四六·○○十支日光一五六·○○一三九·七五 
二十支彩球一四四·二五一三六·七五十支水月一三八·二五 
二十支雲鵬一三八·七五十支豐年一三九·五○十支雙獅一二三·○○ 
一三八·五○一三九·七五十支荷蜂一二九·○○ 
二十支藍鳳一四四·五○十支藍鳳一三五·五○十支金鷄一二五·七五 
二十支鴻禧一四五·○○ 
昨日大阪三品期紗市價照錄如下 
前市開盤收盤後市開盤收盤比上日 
三月期二○二·七○二○三·四○二○四·○○二○四·四○漲○·八○ 
四月期二○五·二○二○五·七○二○七·○○二○六·一○○·九○ 
五月期二○五·六○二○六·八○二○七·七○二○七·四○一·四○ 
六月期二○七·○○二○八·四○二○八·五○二○八·四○一·四○ 
七月期二○八·六○二一○·四○二一○·三○二一○·三○一·二○ 
八月期二○九·二○二一一·二○二一一·九○二一一·三○○·五○ 
九月期二一二·○○二一二·七○二一三·二○二一三·○○○·六○ 
又上午九時半大阪現紗電二十支藍魚二百十四元跌一元合申規一百七十六兩六錢二十支紅財神一百九十九元跌一元合申規一百六十四兩二錢十六支福島一百九十元跌一元合申規怀百五十六兩八錢十六支三馬一百九十元跌一元合申規一百五十六兩八錢 
[漢口帮添辦呢羢較往年减少一半]  
　　呢羢門市生意近日極佳各種雨衣布爲應時熱銷之貨公會躉批開出極盛客帮交易亦漸見生色蓋春銷各貨舊存已售罄不得不添辦也即時間尚早之羽紗呢羽紗等亦有問津上江一帶如漢口等市面尚算安謐各申莊大有添信如匯康·同康·振聲·聲大·魯喴等皆親自來申添購元藏灰素嗶嘰直貢呢·薄花呢華達呢·藍白搶馬褂呢並雪花呢·與諸雜色新鮮式樣花色貨等多有購辦原箱拆疋交易非常熱閙聞華康恒孚及寗豐售與漢帮甚夥然較往年已减少一半云（按今歲呢羢市面之清减不特漢口一帮其餘各帮及上海本街亦大有減色則時局不靖之故也） 
[近期麥已有軋空之氣粉市大呆]  
　　麵粉昨日粉市沉悶已極交易之清淡爲本年來所罕見賣旣無貨可交買亦無去路二三月份以廠碼存底尚厚目下無補空之意而客帮浮多亦無力再擯故上午收盤又較前日小去五厘遠期新粉開價寥若晨星人心尤寂下午近期仍疲滯本月份曾低至二兩四錢一分與前週最高價行情已低落三分左右三月份亦帶疲結果較上午又落二厘半遠期交易依然停寂價鮮出入觀察後步近期必須擯出銷塲方有轉好之希望蓋粉底之枯乏廠與廠之間原有彼此之分也 
　　小麥昨日期麥上午近遠期交易俱清淡惟本月份因來源不繼空頭不免燥急而多方則有挾而求欲思擠軋故開價即較本週三四日市面好起四分然自事實上言廠家旣因粉銷不振當無甚需要故此種臨風半屬投機作用至新小麥行情頗形平疲價較前日無甚上落及下午開盤本月份仍堅定較上午又好一分遠期賣氣較旺本月份較上午回落一分六月份未動觀察後步因某某小廠之洋麥目下已進口正在駁卸中故本月份之市面當可因此而和緩蓋過分再高不但易與事實相背且非廠家所樂聞也現麥仍然到銷兩寂昨無做開云 
[洋米成交近二萬包]  
　　昨日洋米市面轉活現米漲二三分期貨帶緊實以客帮動辦之後人心望好也客帮計有天津帮辦去小絞及安南粳四千五百包福州帮亦辦去三千包左右客帮一辦本街心理亦見活動行情立見上漲今後客帮去胃再勤人心定必望好則後市或有再好否則以存到兩旺尚須數度之盤旋也昨開出小絞米一萬包左右價十二元零八分安南粳四千五百包價十三元四角八分西貢一號四千包價十二元九角又二號五百包價十二元一角四分期貨比前雖無大漲但國外仍堅洋行未抛現貨活潑市面亦將望好昨開敏黨三月份二千六兩二錢七分小絞二月份三千包價五兩七錢八分三月份三千五兩八錢四分三月份二號西貢一千價五兩八錢二分云 
　　昨滬北各帮到三十號市上去胃平常陰元變元各加二角滬南來船稀少祗五六號市上交易略有變元及陰元均加近角其餘平定 
[路莊熙春茶滯銷外洋市面不佳]  
　　近來茶市雖稱平穩惟各洋行所買進者大半爲高中莊珍眉秀眉等花色而熙春一項交易甚尠聞係外洋市面不佳銷場不旺之故現除各白頭行日前稍有買進外一向專辦熙春之俄莊新泰行開盤後亦無交易云 
[洋雜貨紛紛下跌擅香皂穩定]  
　　東西雜貨號家近來到貨頗多而交易仍未見暢西貨閃色寛緊帶開盤議定每羅九兩五錢近自德商洋行有數家收歇以來市上現貨充斥復以客銷不旺售價突跌一兩左右餘如老錦底蔴紗條子素平光等亦回落五錢怡昌白玉霜因天時日暖走銷稍弱跌二錢雜牌香水香皂均有回疲之象惟老牌檀香皂及黄包銀盒檀香皂等價尚穩定百部洋行經理之立人牌頭各香粉到貨無多市上見俏云 
[日滙又高糖市反呆]  
　　昨日糖市海外電訊古巴現糖價爲三·一二五比較前電計跌三一二五紐約期糖五月份價三·二九與前無升降七月份三·四二十月份三·二九比前均大四分爪哇現貨一二·二五三月份一二·三七五比前跌一二五新貨五月份一九·六二五不動六月份一八·八七五八月份一八·七五均跌一二五日匯内盤結價高至八二二五公會劃市反形呆鈍初盤本月份成交價爲八兩二錢五分三月份八兩四錢三分七釐半四月份八兩五錢五分然買氣甚衰二盤均無上落結果僅三月份小一分二釐半全市交易微稀市形萎疲收盤價爲本月份八兩二錢五分三月份八兩四錢二分半四月份八兩五錢五分比之前日市面近期小一分二釐半遠期尚無更動現貨進出亦寥落昨Ｚ嘜劃價八兩一錢七分半稍陳者八兩一錢五分上擋ＹＰ八兩五錢七分半要手殊稀市亦見弱 
[麩皮内外銷仍無起色]  
　　麩皮市面連日因内銷不動從前買定者又不能即時裝載所以内地客帮祇好袖手觀望靜待時局之轉機東洋帮以地震水災紛至沓來亦無生意故連日公會交易冷淡異常昨祗成交陰歷三月份三牌期貨四千包價爲二兩七錢較頂峯已回落五分至七分半云 
[南北貨交易之零星]  
金針菜近以軍事關係車運不便無來源昨某客開出中莊川菜一批身份尚平色光較次以十九兩成盤鎭江帮無開出新金橘餅滬杭車不通後内地無交易前日所到者昨以十九兩開出由天津客另加行佣辦云葛仙米到貨略有地頭中莊辦價爲五十一兩此間行家已有續辦日内可到昨北帮辦去數箱價六十三兩至六十二兩桂圓昨本街稍活動成交大粒上莊貨二十餘箱價三十四兩半至三十五兩 
[優細乾經已千兩出關廠經亦俏] 　 
　　滬埠絲經存底稀薄來源不繼而黄白廠經歐胃仍好乾經英美優貨需要未衰市面益形俏利昨計信孚進組細條份滬廠經二十包元泰等進川黄廠經一百十六包印莊進粗黄絲六十九包價均堅漲輯里乾經泰和等續進四十五包優等細貨價已出一千兩關口其餘亦漲一二十兩 
[黄白絲頭歐銷之活動]  
　　黄白絲頭各產地均因軍事關係來源不繼而歐銷漸活動人心看漲昨日成交各貨均堅漲横濱絲頭歐洲三館帮交易有頓挫之傾向美國帮亦難望成立市况閑散人氣甚堅 
　　更正昨接大德昌函稱所裝新幣係往外洋本報昨載往港粤非事實合即更正 
 
 

Page 16

 
 
   
 
 

Page 17

 
 
[商店消息]  
　　永安公司新到唱片永安公司三樓音樂部昨日新到大批璧架公司最新出之第三期唱片計有肖麗章之三劍俠却婚嬲緣白駒榮之再生緣陳非儂之綠林紅粉馬師曾之孤寒種懺悔新蛇仔之扮育公訪妻鄭玉女士之夜出昭關等腔調新頴定價相宜預料其銷數定能暢旺云 
　　麗華公司新到綢緞麗華公司二樓綢緞部新到大批春季綢緞衣料花式新奇取價低廉故各客購者甚衆又疋頭部新到最時髦絲搶縐織花馬夾衣料爲女界新裝不可不購者故連日往購者頗衆云 
　　大康綢緞局開幕有期二馬路畫錦里大街大康綢緞局自興工以來進行頗速内外裝修已告工竣其動用器均含美術觀念且於光線上亦頗具改革精神該局去年由蘇杭產地運到之名廠花色綢緞一併將定價改廉聞已擇於本月十一日開幕云 
　　日光牌廣東刨花去年之銷額四馬路丹桂第一台間壁日光牙刷公司發售廣東本廠出品之厚膠刨花每包售大洋一角每打售洋一元聞該公司去年門市部售出數萬餘包之多云 
　　冠生園中山橄欖暢銷河南路及南京路冠生園特製中山橄欖有特殊甘香之美味大花聽每罐洋二角五分小花聽每罐洋一角時值孫中山先生二週紀念之日頗受各社會之歡迎故門市甚爲踴躍云 
　　泰康罐頭食品公司門市部定期開幕上海濟南泰康罐頭食品有限公司在上海南市製造局路創設分行以來所出國產罐頭食品各貨頗得社會人士贊許故年來業務日臻發達茲爲擴充營業起見特在南京路石路左近創設門市部並添聘各部著名技師精製各類新食品以供社會需要現新屋裝修將竣頗爲美觀定三月十八日（陰曆二月十五日）開幕云 
　　三友皮鞋部舉行廉價南京路浙江路東三友實業社三樓自設置皮鞋部以來營業日見發達現鑒於天氣日漸和暖各界將預備春遊而皮鞋是一種需要品亦裝飾之必需品用特於夏曆二月初九日起將各式男子皮鞋女子高跟皮鞋緞鞋一律八折童鞋九折以酬歷來惠顧之雅意云 
　　開洛公司無綫電播音消息上海南京路十二號開洛公司無綫電話播音台定於今日（十二日）午後三時特請上海貧兒敎養院院長職工生計研究會主席幹事朱懋澄君演講平民生計問題晚間六時至七時敦請清客歌唱崑曲諸君姓氏及歌曲順序臨時再爲宣告再該播音台所有每日晚間說書一項已於三月九日恢復除星期日停止外每日五時三刻至六時三刻播送茲以戒嚴本日特别節目提早故說書改爲八時至九時播演云 
　　美富運到大批西洋參五福弄口美富參號茲以時屆春深氣候漸暖特由花旗直接運到大批各種西洋參明日星期循例舉行廉價一天 
　　泰豐新出餅乾盛行南京路泰豐罐頭食品公司最近新出餅乾二種此項餅乾不維適宜於親友贈送作禮品且其口味亦異常鮮甜鬆脆連日銷數頗旺此二種餅乾一爲人物餅乾一爲桃花奶餅是種餅乾選料甚佳製法精潔裝璜尤爲美麗該公司經理王君拔如爲便於兒童起見將此二種餅乾特製成五彩色之小花籃及小罐頭等飾品特别裝置巧小玲瓏旣可使兒童得佳餅之賞食又可供兒童作戲具之把玩可謂一舉而數善備售價祇一角故頗受兒童特殊之歡迎云 
　　三星廠廉價南京路石路西三星廠總發行所連日將盤進之各種洋貨布疋綢緞呢絨毛巾等削價廉售以期早日售完動工裝修門面聞其售價不及平常之半洵爲購買便宜貨之好機會云 
　　中央攝影公司近訊中央攝影公司爲大中華百合公司攝影師田芝清周詩穆二君所創位在四川路青年會對面二君於攝影上頗多研究故該公司各種攝影方法尤見美善其美術電光照更爲攝影者所稱道電影界之往觀者尤衆俱稱滿意近復添製新式電炬百盞晚間攝影打光有如白晝而利用燈光攝影因研究電影打光有素故尤爲美觀云 
　　益中機器公司製售變壓器變壓器是電機中之一國内電燈公司應用向來全恃外貨以致價格受外人任意操縱且冒用劣貨選擇不愼捐失極大近有國人自辦益中機器公司專門製造大小變壓器價格低廉祇有外貨十分之七併出單保用尤爲可靠嗣後國内應用變壓器用户逕可向該公司訂購庶不致受意外損失并可挽回外溢利源也 
　　新出國貨家用電器電灶近世電氣事業發達家用器具大都利用電氣以其清潔美觀使用簡便也江西路益中機器公司爲國内製造電器之先進製造各種電器市上行銷頗多近造出六時電灶周身鍍鎳形式頗爲美觀每只僅售洋六元半衛生家庭採用咸宜云 
　　聯益經售新書東西華德路莊源大聯益貿易公司經售各種書籍雜誌如星社合作之羅星集每部四角二分姚賡夔作之心塜每部二角八分友聯之兒女英雄特刋每册二角上海生活雜誌每期三角電影百美圖每册一元櫻桃集每部二角英文萬科全書每部一元六角智識每册五分聯益之友預定全年祇收六角又該公司新印書價目錄函索即寄云 
　　榮昌祥增設呢羢批發部南京路新世界對面榮昌祥號經營呢羢業二十餘載對於呢羢素所研究今歲該號爲擴充營業起見增設呢羢批發部特向歐美著名呢廠定織高等呢羢現已大批運到質料均屬精良花樣都採新頴故近日本埠外埠業呢羢者均向該號採辦云 
　　文明書局經售賽銀器南京路文明書局二樓美術部發售之碑帖畫册屏聯堂幅絲織風景各種畫片鏡架向稱價廉物美該局近又添售各種賽銀器物如銀盾鏡架等花色甚多價較市上所售爲廉現在舉行春季大贈品尤爲便宜云 
[劇塲消息]  
　　觀﹁二笑烟緣﹂記天一影片公司最近所出之﹁三笑姻緣﹂已於日前開映雲南路中央大戲院是片自唐伯虎游虎邱遇艶起至秋香與伯虎結婚後爲止共二十大本分上下二集飾伯虎者之林雍容丰韻瀟灑演來絲絲入扣尤妙者唐伯虎在花園第二次上秋香當一段及伯虎見羣衆旣奔且呼向花園捉賊於是乃逃入一巧奪天工膺製之山洞中移時忽伯虎亦手持一棒由另一空屋中而出亦擠入人羣中高呼捉賊實則賊即伯虎也其演來舉動自然情節𠳪合飾秋香之陳玉梅其舉動亦顰亦笑無懈可擊而面部表情尤爲佳妙與唐伯虎畫觀音時彼此相嬲令人銷魂蕩魄此爲畫龍點睛處故尤覺動人其他如周空空之敎師章梓植之華文張顚顚之華武等等亦不即不離且對於個人之表演上更有所闡發至於字幕光線種種均頗令人滿意（陳碧霞） 
　　觀天涯歌女後一昨得六合公司之邀睹民新公司之天涯歌女於中央大戲院該劇爲愛情劇也叙歌女用情之專一不爲威武屈不爲富貴移與環境奮鬭不爲環境所支配卒克遂姻好享人生之神聖不可侵犯之幸福編劇導演均出之歐陽予倩君之手君之導演法另尋蹊徑清遠澹泊有如不食烟火者然風味别具全劇尤富哲理咀嚼之如諫果回甘腦筋簡單者恐不能體會其好處如囫圇吞棗耳如字幕有云﹁世界上都是瘋人﹂·﹁越美越遭人妬﹂·﹁大霧天我總對他好似一個大問題一般﹂等等引人深思耐味雋永痛快無匹佈景之美麗而含有藝術意味尤非一班淺識者所能領會也劇中凌霄睹頸璉幻想變作鐵索金鐲幻作手栲一段描寫之深刻穿揷之得宜嘆觀止矣叔世以還失眞情者久矣雖過甚其詞要亦有感之言也今天涯歌女一劇足爲一班未嫁少女之當頭棒喝世之以金錢爲婚姻之標準者對歌女凌霄當不無少媿乎歌女凌霄爲李旦旦所飾前後身分不同表情亦截然各異演來面部頗有發揮綜觀全劇結束似嫌太覺迅速質之歐陽君以爲如何（葉心佛） 
　　二八佳人攝製近訊明星公司鄭正秋導演丁子明朱飛鄭逸生主演之愛情喜劇﹁二八佳人﹂一片開拍以來數日問已成全劇五分之三該公司攝影場工作之敏捷已可想見聞前日拍田家房舍等景主角丁子明飾來寳玲瓏活潑時哭時笑極盡能事鄭逸生飾包維良顚狂喜怒表演逼眞又如蕭英之馬老祥龔稼農之阿大表演鄉民頑固之態能於眉目中流露無餘旁觀者置身其境歡笑哄動幾不知其爲演劇矣 
　　中國影戲大觀預約行將截止徐恥痕君編輯之﹁中國戲蛸大觀﹂自去臘發售預約以來業已月餘本外埠定户均十分踴躍刻已定去二千一百餘份良以影戲事業之在今日正當發揚光大之時將來必於中國實業界及藝術界中佔一重要位置故凡留心中國實業敎育文學藝術各種事業者均不可不備此書以資參考而欲自已創辦公司或現身銀幕者尤不可不熟讀此書現聞内容編輯方面已完全告竣刻正督促印刷所加工趕印初版五千册約陰曆二月下旬可以出版書用上等道林紙精印中間男女明星倩影數十幅則用銅版紙彩印裝璜雅麗富有美術思想定價每部二元預約祇收一元預約准陰曆二月十五日截止出書後並有著名女明星六寸照相一張隨書奉贈同時預約五部得贈不同樣之照相十張預約處上海四馬路大東書局四川路上海銀行旅行部南京路二十號中國攝影學會新世界西首生命與健康週刋社法租界華成路同康里三十五號合作出版社外埠函購郵票九五計算外加寄書費一角二分半 
　　新中央開映盤絲洞之最後一天上海影戲公司著名古裝巨片西游記盤絲洞前日起在海寗路新中央戲院開映三日以來無日不賣滿座備受觀衆稱讚聞該片在該院開映祇有今日一天明日起即移恩派亞戲院開映三天云 
　　華劇影片公司攝取外景乍浦路鴨綠路口華劇影片公司第二次出品﹁亂世英雄﹂業已剪接完竣﹁白芙蓉﹂﹁情奴﹂﹁夜明珠﹂三片仍繼續開攝昨日該公司經理張惠民及導演陳天率領全體演員吳素馨吳素素等赴汕頭厦門福州攝取外景云 
　　﹁楊貴妃﹂中韓國與虢國夫人楊貴妃片中重要女角除由賀蓉珠任楊貴妃外並由賀佩瑛飾韓國夫人夏佩貞飾虢國夫人賀夏于以前上海公司各片早獻好身手負有盛名今與賀蓉珠搭配當能相得益彰也 
　　新新花園之優待游客新新屋頂花園主任曾寳泉君對於游藝鑑選極精如新聲大京班鐘社乾坤新劇人材濟濟薈萃一堂素爲游客所最歡迎者新聲大劇場新排全部宏碧緣由二月初五夕起接演三四本觀客擁擠座無隙地號召之力可見一班鐘社新劇日戲本循例除禮拜三六日外名角泰半不登台曾君鑒於時局緊張提早戒嚴爲優待城内華界游客起見自即日起一律日夜登台准演拿手傑作以免日戲觀客有向隅之嘆云 
 
 

Page 18

 
 
[今晚蘭心戲院之舞謟節目]  
　　表演者施維脫拉蘿伐之學生 
　　施維脫拉蘿伐ＴＰＳvetlnova女士是旅滬俄僑者名舞蹈專家之一設上海舞蹈學校及美術研究院於愛多亞路其舞蹈學校因值一學期結束之期（西洋學校多在此時）特將其學生及施女士本人一學年來研究所得者假本埠香港路蘭心戲院公演與社會仕女一賞其藝術時間分兩次第一次爲今晚（星期六）九時一刻起第二次爲明日（星期日）下午三時一刻起節目相同惟星期日日間表演時删去一二節茲將今晚所表演之節目依次約述如下（一）鄉村假日表演俄國鄉村兒童在假日之快樂（二）蛇舞表演女性如蛇的迷惑（三）德國音樂家焦蘋之作品舞（四）巴黎下等階級之阿拍采舞（五）玫瑰花與蝴蝶舞表現可愛之春（六）中古時代之瑪查加舞（七）勝利舞（八）阿拉伯之乞大去舞（九）珠神舞（十）古代俄國歌（十一）法國羅敦舞（十二）冰島之悲哀舞（十三）臨死的天鵝舞爲施氏獨人表演（十四）獵夫舞色彩極熱烈之一舞（十五）到光明去舞（十六）大舞劇乃波斯東方色彩之古劇述波斯王與美麗之犯女發生變愛云 
[電影分幕描寫之研究及明星新作赤兒]  
　　導演於電影最大之任務爲編製上之分幕曁表演時之描寫分幕之佳者能使平淡直戳之本事變爲劇味濃厚使觀者如入勝境不覺其本事枯澀描寫須假手於演員惟演員有靈敏滯鈍之分在人選未定之前須以劇中人身份以配演者之個性然後令之形容劇中人之種種狀態是爲描寫故描寫較分幕尤難今之歐美名貴電影皆得力於此二點至奇奥之攝影術與宏麗浩費之佈景雖亦恒見於偉大之作品但不能指爲藝術之貢獻蓋非此亦能成爲名貴之電影如德之﹁最後一笑﹂美之﹁巴黎一婦人﹂以及劉别謙之﹁重吻﹂等片未嘗以浩費宏麗之佈景爲號召而其收影之術亦未具玄奥然其動人之魔力如是得世人之推重又如是苟執觀過此類電影之人詢之必曰此類電影所以受人歡迎者胥以幕情緊凑表演細膩而已幕情之緊凑疏越在分幕表演之細膩粗忽在描寫質言之此類名貴電影皆得力於分幕描寫中也 
　　國產電影近亦漸知分幕描寫之需要惟描寫以演員天才之不足似難愜意分幕則專屬導演自能運用心得襲拾歐美之長故已進步多矣卜君萬蒼爲研究分幕描寫最得力之導演自﹁良心復活﹂成其功始見於是卜君益致力於此近又爲期星公司導演一悲劇曰﹁掛名的夫妻﹂以報端徵得向無銀幕知識之阮玲玉與久爲滑稽角之黄君甫爲主角其膽力不可謂不壯國内電影演員已享盛名者尚不能得體貼劇情之精神矧初試鏡頭之阮玲玉乎黄君甫之胖的神情一　銀幕已足使人解頣今偏欲使之爲苦劇爲彈淚之苦劇不僅使黄君甫之彈淚已且欲使觀者因黄君甫之彈淚而亦隕涕其描寫之細動人之深於此即可意想得之味其劇情亦極平淡略述方少璉（黄君甫飾）與史妙文（阮玲玉飾）嫛　時由父母作主定爲婚約迨長二氏踐約成禮惟少璉貌不揚蠢若豕鹿妙文則秀外慧中綽約如仙賀客見之皆爲妙文嘆惜不置少璉雖醜性伉直見新婦美頗自矜得妻之美旣見妙文不悅自知非彼所偶因遣之歸妙文爲俗禮所拘持不可少璉乃席地獨臥以爲掛名的夫妻彌月妙文方欲遵俗歸寗忽患猩紅熱呻吟床第痛苦萬分婢僕恐傳染皆掩口走避獨少璉親侍左右爲治湯藥未幾少璉果傳染不藥而死迨安葬畢妙文忽痊見額上束白巾舉以詢侍婢婢具告之妙文大慟追思少璉待彼之厚自悔前愆矢志守節以事翁姑先是妙文有表兄王定章者貪其色欲取之迨妙文染症後即裹足不至故妙文益覺少璉之多情至少璉逝世時其叔叔滋謀其產甚急搬弄是非使妙文與翁姑不睦以離方宅則方家租產必在彼掌中幸妙文之翁姑未爲所愚故不能遂其志逾年妙文夢見少璉彷彿相偕從登仙域云設就上述之劇情觀之不過我國盲婚悲劇之一也今之新青年崇尚戀愛自由而引此類悲劇爲談助者亦不在尠數惟諄譈言辭總不敵電影之易於感化卜君爲此劇豈其志乎卜君嘗曰此劇之動人情感者在乎描寫得體余頗然其說疇昔之夜余往明星攝影場觀妙文痊愈後驚聞少璉惡耗之一幕阮玲玉飾史妙文一角病軀支離弱不禁風探額見白巾時之神氣妙在不發一言愁眉緊蹙酥胸微動已而呼婢詰問當婢置答時則凝神諦視其面若信若疑惶遽不可名狀忽面攘臂急起大呼少璉靈柩何在言時已哽咽不成聲淚珠縱横涕泗交流蓋此時妙文已痛極矣病後之軀經此大痛其爲狀自難表出不圖此初入鏡頭之阮玲玉暢所欲演耶此片已成者可十之八下月可望公映將來銀幕之上又多一富有天才之女明星矣 
[修甲女郎菽花]  
　　年來受了電影裏的描寫的戟剌對於自已底民族的感慨發生了許多即如此次握起筆來便會感到東方民族裏的女性上去我不承認我們東方民族的女性都是蠢人都是傻瓜我又不承認我們東方民族的女性都是懦弱·無能·没有志氣者祗可憐受了舊社會的壓逼受了禮敎的束縛習慣上旣不許　有丈夫氣社會裏又不容　有男子的行爲給﹁女子無才便是德﹂七字斵喪了她的聰明給繡閣深閨軟禁住她的身體從我們遠祖一直下來不知屈死幾多女中丈夫幾多女中豪傑到了五四而後一般被束縛的女子纔大夢也似轉醒過來竭力去謀解脫自已身上麻繩同男子一齊向人生的歷程上奮鬥去祗是惡社會依然不肯相容想出好多法子來破壞你看全國商業中心的上海裏有幾家商店是請着女子當職員豈她没有才能實在是惡社會要的舊思想舊習慣老是存在着一些兒没有平等的觀念輕易不肯僱用一個女店員有人說我們中國已有五千年的文明我說這文明須與歐美比較一下看誰來得鮮明我不肯如老套語上說滅自已的威風長他人的志氣我又不肯媚外實在覺得我們這個古國事事都不如人男女而階級攸分這文明未免近於笑話我在學校讀書的時候偶然翻着一本中英字典它繙譯Ｍan一個字第一個解釋就是﹁人﹂呵是了Ｍan是人那末Ｗoman就不得稱之爲人了雖然是繙譯者一時的錯誤也顯見得我們東方族之對於女性實在忽視得可憐而今談到﹁修甲女郎﹂上頭去罷它是一齣浪漫的愛情影劇描寫情海裏波瀾劇情上背景上都没有偉大的可能然而藝術三　已夠我們欣賞了近來美國電影女演員出名的多已如枝上殘花一瓣一瓣的退下來了獨琵琵但　兒雖然没出名幾多年然伊依然保存伊的青春依然保存伊青春的美伊在這裏演的是修指甲的女郎是一個愛情很熱烈的女郎也是一個愛慕繁華的少女伊與伊未婚夫决絶是十元的鈔票爲禍根但是在伊的意念裏頭這十元鈔票是伊將來買房子夫妻同住的儲金之一部不過在伊未婚夫意中這十元鈔票一定要退還那有鬍子的男人馬根的後來知道伊曾同馬根到夜總會便吃起醋來硬逼着辭職不要再幹那勞什子（修甲）的生活不想這小小的一場交涉竟會惹起他倆的仳離男女的愛情眞好似一隻琉璃的器 
　　但是這齣影劇惹起我的感慨的因爲西方女子都有自已維持生活的可能我們中國在現在還不肯把生活技能分一半到女子手上去 
[天氣報告]  
　　徐家匯天文台昨日下午四時三十分氣象預報云天雨有霧因江西低壓東北東行經過此間之故此間海濱有旋風山東四週北風加勁間有狂風又昨日下午三時前二十四小時内本埠氣温最高四五·九最低四○·一去年同日最高六二·二最低三六·五 
 
 

Page 19

 
 
   
 
 

Page 20

 
 
   
 
 

Page 21

 
 
[介紹﹁倫理的研究﹂讀者]  
　　可愛的青年兄弟姊妹們我們旣做了一個人最要緊的一樁事就是要知道我當做一個甚麽樣的人呢不然糊裏糊塗的一日三餐飽只知道吃飯穿衣睡覺這樣的瞎混過去不但是感不到絲毫的人生興趣並且也不能稱爲一個人了又那裏能夠再自誇爲萬物之靈呢 
　　我們若要知道當做一個甚麽樣的人就當鑽到倫理學裏去尋找因爲這裏面所記載的都是過去數千年中許多聖哲偉人底做人的經騐這些聖哲偉人不但是把他們的人生指示給後人看更是創成種種的人生標準使後人知道怎樣做去就可以建立他的德性提高他的人格成功一個高尚的人物了 
　　可愛的青年兄弟姊妹們我們不都是要想做一個轟轟烈烈的偉人麽那末我們就不能不對於這與我們人生有關係並且可以指示我們怎樣爲人的倫理學用一番研究的工夫了但是我們現在應該感謝謝頌羔先生他很能爲我們現代的青年着想已經代替我們先做了一番研究的工夫著出這部﹁倫理的研究﹂來了在這部書裏開頭的一句話說道﹁倫理問題乃是人生切身的問題也是人生中最高的問題爲人人所必須明瞭的﹂這句話誠所謂畫龍點睛已經使我們知道倫理問題與人生的關係是何等重要了他的例言裏又說道 
　　﹁一作者編本書的精神和目標與在編諸敎的研究時一樣就是用公正的眼光去使讀者們容易理會做人的道理二本書所注重之點並非是難曉的哲理乃是日常的人生三本書可供初步研究倫理學者之用亦可採爲中等學校的課本﹂ 
　　於此我們也可以知道謝先生編這書的用意完全是爲我們青年着想並且也是從做人的實際上着想的所以在這部書裏所列述的各種倫理主義和個人·家庭·工業·商業·輿論·國家·社會·世界·等等的倫理標準都是切切實實是與人生有關係並且是極容易在日常人生中實行出來的卻没有一句是空泛無用或不着實際的話我們尤其應該注意的就是最後的兩篇丨丨﹁理想的國家﹂·﹁大同的世界﹂丨丨他把人類最高的倫理標準能夠明切的提示出來使我們覺得不但是要做一個獨善其身的君子並且也要做一個兼利天下的良好的公民方才無愧於爲人了 
　　這本書的出版和發售處是在上海北四川路一四三號廣學會每本價目是大洋四角我覺得這部書實在是我們現代的青年男女所必讀的書因此不揣謭陋介紹如此 
 
 

Page 22

 
 
汽車新聞 
專論 
[美國公路局長之歐洲汽車道路談鴛池]  
　　第三屆世界汽車轉運會議演詞 
　　美國汽車商會於一九二七年一月十日午刻在紐約城羅斯福旅館召集第三屆世界汽車轉運會議美國公路局局長麥克特納爾特ＴhomasHMacDonald即席演說題爲﹁歐洲之汽車路﹂茲將其演辭錄下 
　　今日歐洲各國對於汽車之利用大爲明瞭購買之數目亦大增加非若十二年前之徒有一種空氣而已但美國與歐洲各國在國情·地利·財政·以及商業情形絶不相同故不能有直接的統計比較若欲統計歐洲購買增加率恐必鑄成大錯也 
　　今有一事吾人能推測者即歐洲汽車用途將日益增加宛如十年前美國推測今日之情形法國於一九一三年市場祗有汽車十萬部但今據其工部局報告目下法國汽車數目較前增加三百倍矣蓋汽車之便利適合類之欲望也但一方面多以汽車爲奢侈品對於私人汽車此種觀念爲尤甚吾人當能記憶昔日吾美人亦有此種觀念該時生活程度尚未甚高今日歐洲各國之徵貨物稅相差遠甚視汽車爲奢侈品徵稅特重奥京維也納城汽車稅之大至於斯極每馬力徵洋二十一元五角 
　　歐洲火車共分三等乘車價目亦分三種頭等價目較美國爲高三等則甚低廉人民多乘二等車因坐位良佳乘三等則甚經濟好游歷者多乘之故故汽車運輸不能與三等火車相頡頏現火車實握運輸之權也 
　　在法國内昔日鄉人之近郊樹林花園自革命後均充爲公產現大城内之居民可前往游覽巴黎郊外之勃勞搿拿樹林即如是也歐洲大城如司多克震姆Ｓtockholm其郊外劃出一塊大地專供工人憇息之所建有甚多一間之小屋過於一間者甚鮮夏季花木清香宜人城中工人於每星期六携眷前往游憇洵可樂也電車公司爲優待工人起見並於星期六某時間内車價减低故工人往來不絶於道 
　　在德國丹麥等國人民於休假日與星期日均從城市步行至郊外乘自由軍者亦有數千 
　　歐洲各國與美國情形又有不同之點即歐洲有田地鄉村農夫田地離鄉村这較遠者有道路與村莊相聯絡此種道路均係從樹林草莽中所闢出故歐洲多鄉村道路而道路運輸因之普及遠勝於美國 
　　意大利爲一小國幅員十二萬方英里人民四千萬鄉人聚居道旁但運輸艱難鄉人所居之處大小車輛雲集其間車輛由牛驢所曳用馬則甚少亦有乘自由車與步行者行駛道路兩旁雇用汽車不多一九二五年汽車總數計十一萬四千七百輛以人口比例計之每三百四十五人十分之一雇用汽車一輛汽車中心地點行駛最多時在十五小時内行駛三千三百輛意大利首相麥沙利納在道路會議報告財政狀况時曾謂﹁意大利有一極大道路問題即當解决即建築新路以提倡農業生活便利商務運輸並須開河道以利國際交通使他國人民本意飽覽佳景昔日建築之舊道路功程浩大爲數代人民建築所成也﹂意大利多山地雖闢有道路工程甚佳然兩旁巨直立蓬沙撲鼻汽車不能通行祇爲平常車輛之道路今意大利須造適宜道路由内地通至廣湖政府已建一汽車道路計五十二英里由内地通至開馬Ｃomo位勞司Ｖarese麥克利Ｍaggiore等湖車價平均每英里洋三分意人固爲道路工程家但今缺乏經濟以改良道路耳（未完） 
[海外汽車界之新發明俊超]  
　　公共免費汽箱杜近美國政府爲利便汽車計特於通衢達道汽車雲集之區裝設公共免費汽箱柱多具（見圖一）使汽車橡輪於中途缺汽軟化時得隨時隨地由汽箱柱供給補足之是法良善其柱形式與上海之汽油箱柱同且橡輪足汽時此柱即有鈴頻嗚猶爲便利焉 
　　公共汽車之新座位美國公共汽車之座位今年已完全變更改善 
 
[第一圖公共免費汽箱柱]  
 
[第二圖公共汽車新座位]  
每車僅二十五座位而每一座位與第二座位均不相毘連（見圖二）使座客左右裕如無擁擠過逼之弊且各椅形式亦與前不同較前猶爲美觀適意是亦公共汽車之好現象也 
　　捕房汽車之新汽笛美國捕房中人以時有用汽車追盜之舉而追盜車行極速每易肇事故近特製一種大汽笛置於車篷上其汽笛分三方出音一由正面二由左後方之筒（此筒形式與無線電筒同）三由右後方之筒三筒同時出音其聲洪亮逾常使行人與車輛聞此聲得立時停止或讓避藉免危險故其汽笛之功用與救火車之警鐘實相等焉（見圖三） 
機夾橡膠輪美國米士連車輪公司（ＭichelinＭyreＣo本年正月發行一種機夾橡膠輪（見圖四）輪分兩段極利携帶且裝置亦易而質地又耐用故美國人士認此爲一千九百二十七年車輪最時髦之品此輪用時將兩叚相合即成該公司所製此類新車輪原爲輕車用近覽於社會之需要特趕製其他各種車輪大小形式已告成備云 
　　活動梳化座位一千九百二十七年汽車 
 
 

Page 23

 
 
座位多已由梳化牀式而改爲梳化椅式以其較爲美觀適意近更由不動式之椅而進爲活動式（見圖五）椅之坐處可拉牽出入此不獨所以利座客而司機者手之長短亦可因此適意無司機困難之弊焉 
[汽車肇禍之起原與防止丁祖澤]  
　　據本刋所載去年一年中本埠因汽車死傷之數頗可驚駭然而汽車在現今交通界中已有不可廢除之勢且日益增多故設法减少汽車禍害實爲當務之急 
　　考汽車肇禍之起原不外乎機械與人事兩方面茲分述之 
　　甲關於機械者（一）殺車不靈捷汽車之裝設殺車機械所以使汽車容易立即停止亦即汽車行駛中一保險之要件也一艘車夫多漠視之平日殊不注意之且因施用不得法致殺車漸漸鬆弛待已鬆弛復不知收緊之或修理之待將遇險則雖施用殺車而車不能停矣倘殺車靈捷事前預早殺停車子禍患可免（二）轉向盤太鬆轉向盤即俗稱凡而盤乃駕者手持之轉輪旋之使車行方向變換者也此盤旋轉則前輪應隨之而動按車久用後此盤之機械逐漸鬆弛致盤須旋過甚多前輪方隨之而動故鬆弛之凡而盤極難撥准車行之方向車行旣無規則欲免禍患其可得乎（三）其他機械 
　　以上兩大原因外關於機械方面者甚多譬如中途喇叭不能發聲引擎不能緩慢車胎爆裂車胎或車輪脫離車身均爲肇禍之機然頗不多見但駕者須熟記此等事發生後如何可以免禍以防發生後措手不及 
　　乙關於检事者（一）駕駛術生疎凡初學駕駛汽車者對於應付道路交通與管理機械均未熟諳除非極端細心或可倖免肇禍故本埠租界當局關於此等練習者取締甚嚴禁止在熱閙街路試 
[第三圖捕房汽車新汽笛]  
習但華界則未有此項取締辦法也（二）駕駛者神經紊亂關於此節凡駕駛者多進麻醉劑如烟酒之類呈洪醉之態者或睡眠不足時間皆致神經紊亂精神欠缺如此者最易肇禍因汽車行駛迅速不可或忽如神經紊亂之輩雖使之安步緩行亦難得步法不亂也（三）存炫奇好勝之心關於此節初學生疎之人不致有之惟稍有進步時此習最難免喜開行快車或追出前行之車以炫已之身手實則肇禍之機皆種於此 
由上機械與人事兩項觀之即可得防止之策機械一方面市政當局可勤於察騐凡不正當者嚴定懲罰人事一方面則在駕駛者宜細心將事精神略覺衰疲絶對不可再駕車出外速得休息以待精神恢復然欲粗魯之車夫不犯應視雇主之注意督促矣 
[避免汽車肇禍之新發明翹]  
　　每次汽車肇禍之時間苟一一紀錄之則泰半必爲晚問發生者而肇禍較大者則每發生於午夜蓋彼時警察對於車輛行駛之監督已較怠弛警燈亦已停止告警於是駕車者由北而南自東徂西往往疾馳不復審愼故於轉角處常易肇禍駕車者方面但須格外愼重將事則此種情形當可避免不過按諸實際肇禍之駕車者其駛車時間每以上午爲多故欲其能加意謹愼於晚間大都不易辦到質言之此類駕車者實本預備冐險故公然行之矣 
　　試考街上此類車輛大都爲出租者駕此車者之唯一目的乃於極短時間驅至目的地而即折返車行其間有盜者車輛則　命疾行直至車不能進而後已此種駕車者對於所謂安全關鍵例不知之蓋其目的不過希冀於行刦時間内獲得主顧愈多愈妙耳 
　　觀於滬上晚間駕車之種種危險則南阿非利加洲最近採行之特别方法頗有研究價值而殊饒有興趣也此項新發明非即可以絶對的不致肇禍但爲赴此目的之第一緊要步驟茲將該項新發明撮要述之於左 
　　汽車晚間肇禍大都由於行人或駕車者不甚靈敏對於來車趨向莫明究竟之故發明新法者乃首先致意於此點謀有自動報警之裝置斯項裝置當晚間駛行時須能四處見到成一三百六十度之完全圓周發明者製造此器頗極巧妙蓋以鐵質標凖燈伸出風窗之上罩以顏色外罩風窗兩邊各置一具其安置高度以前後左右均能清晣見及爲凖另設開關二只置於衝擊板上適在回爾盤之後方一司左燈開關一司右燈開關 
　　按以車行向左或向右行明白警告行人或來車之一點而言此項發明實已臻於完美之境惟與他種機械報警設備相同此項新發明亦自有其缺點蓋使駕車者平添一種管理固亦頗感不便也然如機械報警裝置視爲可以减少驅車夜行危險者則卜門氏此種發明正有注意之價值也 
　　再此項裝置其搆製打樣純爲驅車夜行之一助日間則完全無所用之此亦爲美中不足者按機械報警轎車駕駛者較更注意蓋遇惡劣天氣當車轉向時無放落車窗之必需也不過惡劣天氣不僅限於夜間故卜氏或將改善其計畫若如純粹視爲晚間駕車之助則必獲得無上嘉奬也 
　　卜氏第二發明已得警局之贊同並已備施諸實行發明維何蓋如何使車後號數牌充分明顯也駕車者於肇禍後每開足馬力疾駛逸去而車後燈光暗澹車之號數幾何每不及知卜氏對於此點之救濟爲一箱式之裝置其面護以一種玻璃凸形號數字碼書於黑色之面車上尋常裝設上車頂車尾燈固均備之但於該項玻璃後面復益以另一燈以使字碼明顯雖在遠處亦能見之云 
 
[第四圖機夾橡膠輪]  
 
