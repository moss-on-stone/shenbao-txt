# 1883 - 171 - 4903646

 

Page 1

 
 
[招股縮印古今圖書集成啓] [  點石齊主人啓]  
　　國朝康熙年間　廷臣蒐輯載籍蔣以分門別類彚成一編以爲藝林之大觀五易寒暑始藏事進呈　乙覽　賜名古今圖書集成仍　命儒臣重加編校越十餘年未就雍正時復　詔虞山蔣文肅廷錫瞥在事諸臣成之凡爲日四十爲卷　萬爲冊五千二十爲函五百三十二上自歴象下至方輿以及明倫博物理學經濟靡不畢備圖則鏤銅爲板字用　內府珍藏之銅活板　成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均　駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金鋪而所刷印者僅此數十部茲已事隔百餘年制蝕消沈流傳漸少若再越數世恐祗存其名而盡歸磨滅豈非一磊憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以　欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者有書一部則掣給售書公司股單一張其畫定價每部約六百兩上下裝潢當格外精雅外以文木爲箱俟發售每三月將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報館點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原　紙其字己較點石齋所印之康熙字典入大蓋取便於翻閱也如遠處諸君亦願入股其股銀可由票號匯來收單　交原票號帶回轉寄當亦無悮也按刊印此書工本頗多近數百年內恐未必有大力者重刊則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[越南事本末節略] [  識時務者稿]  
　　越南之屬中國尚矣自漢迄明或郡縣其土地或征討其不庭史不絕尋卽宋　祖以玉斧畫天南界曰此外非吾有猶且終宋世册陳氏爲安南國王此皆前朝故實也至本朝王師平雲南安南國王黎維禔遣使至軍康熙五年　詔到黎維禧爲安南國王十三年　詔許安南王六年兩貢並進乾隆五十一年其臣阮惠專國自王盡毀東京王宮索走富春襲位其王黎維祁出逃僅以身免　上命兩廣督臣孫士毅移檄安南各路示以順逆反正於是各州爭縛爲黨以献從師進次東東詔册封维祁爲安南國王迨维祁不德不厭衆望阮患復据安南懼我師申討叩關乞降政名光平五十三年來朝乃光平反側無常招集中国无賴者剽刼闽粵洋面嘉庆四年黎氏故臣阮福映崛起農耐　卽嘉定省　暹羅助以兵恢復農耐自稱新阮亦曰西阮以復仇爲詞尋復富春舊都並縛海盜莫　觀以献嘉慶七年十二月阮福　滅安南遣使入貢備陳搆兵始末爲先世黎氏復仇并乞以越南名國詔封福映爲越南國王定爲兩年一貢四年一朝嗣　朝使冊　累代不絕同冶年間粵邊土匪遁入越南該國王咨乞廣西巡撫撥兵援勦提督馮子材三次出關平之夫越南歴更三姓中國推固子存興滅繼絕無世無之載在典冊播之史書照若日星宇內萬國人所共曉且事在各國立約以前固無須咨明各與國以爲立案者也初咸豐八年法人以兵舶往越南南圻責以苛待教民遂先後侵据　定邊和安江河仙永隆定祥六省時中國方有事未暇問也同治元年法國私與越南議立和約同治五年法人樂克里由印度人藏欲由滇赴越南　看瀾滄江上游規畫滇越通商要道乃滇境梗塞遂改道洱江東行以達越南之北圻同治九年法商涂普義由漢口徑赴雲南謁見雪南提督請准由紅江轉運軍器入滇提督許之涂普義回法整備復勘新路事宜是年秋復至東京溯紅江入滇呈交軍械而紅江爲滇省通商要路遂喧傳衆口他國皆覬覦之法人尤甚於是法員駐嘉定西貢者遣人偵探紅江與涂普義所述相符是後屢出偏師攻取北圻或假和約逼令越南准紅江通商法國外部德克斯謂議院曰北圻係越南最富之省先經華匪竄擾踐踏海岸多寇盜阻碍通商法國慶費兵餉捕滅海盜亟宜設法開拓議院可之法是以與越有同治十三年之續約約款二十二其第二欵認越南國王爲自主之權無論何國皆無統屬云云其視越南歴更數十世爲中朝屬邦之分至今猶屬守貢職者蔑如也欵內復聲言法國願題事帮助其視中國歴次出師爲越南興　繼絕以存阮氏宗　至今不滅所應有保護之權亦蔑如也第十二欵定由海口經過東京直抵雲南行船貿易照章納稅是視中國雲南爲已經通商口岸猶未與中國籌商也遂以此約勒令越南畫押至換約後始由其駐京大臣羅　亞備文照會總署總署卽以越南爲吾中國屬邦復之以爲不願顯然不認此約之定案乃法公使署內繙譯官僅譯覆文收到照會一語至言越南爲中國屬邦之句未經譯出有意含混而法國駐京公使與其外部以及他國駐京大臣皆謂中國於法越之約未曾置喙一辯以爲已認法越新約之証其實復文已聲明屬邦字樣未認此約但其時中國無信使駐法都與之理論耳迨光緒七年法遣兵屯紅江以兵梭巡上游於是我駐法公使向其外部詢及此事尙以彼國不願取北圻爲言及詢以遣兵何故告以越南爲中國屬邦之意其歴任外部大臣如桑迪里如佛來希尼如杜格來皆以法國與越南有約當照約遵行且云此事與中國無涉并無捐中國構利爲畣夫豈不知越南爲吾藩屬彼有新約當守吾亦有册封之權當行乎抑豈不知越南與吾滇粵三省接壤鄰國存亡亦與吾國有碍乎設使法國强言該兩國交涉以條約爲主而欲以新立之約廢吾中國數千百年舊典吾豈不能以上國之權爲之另立新章不准越南私與他國立約將其己立之約概作廢紙日後法來詢吾亦以新訂章程當守以辭乏法人將何辭以對卽不然中國亦效法人所爲遣將調師以護越南法來詢吾亦以兵未入法境與法無涉以辭之法又將何辭以對顧中國以爲與法結約已久雅不願以微隙啓爭端致傷三十餘年之和好去歲法人取安邦海口東京大亂仍派我駐法大臣向其外部理論外部則以往來文內繙譯有誤爲藉口終年置之不復直至我滇粵各省以透氛不靖出兵巡防法 
 
 

Page 2

 
 
人疑　乃授意於其駐京公使寶海與總署妥　善策去年冬寶公使過天津又與北洋大臣李中堂商　辦法寶公使甚恐中法二軍同紥北圻易於生　因自擬辦法三條第一條約華兵退紥境上寶公使卽奉其國命備文申明法國决無侵占北圻土地之意並無貶削越南國王治權之謀第二條滇境蒙自縣番民雖處不若就邊界外保勝地方爲通商口岸日後商船准駿至保勝立關　征進出口貨稅與各海口無異第三條中法互約保護越南北圻全境擬於滇粵界外與紅江中間兩國派員勘分保護界限三條辦法當卽咨送總署總署復以將來彼此派員妥商應讓各師大約不出津議範圍是固未盡許也時我滇粵兵已久駐關外遂暫移駐境上而寶海亦以其國决無侵占越南北圻之心照會總署時光緒八年十一月也初寶海在津卽電請外部轉咨海部電飭其西貢巡撫德未助爾飛札北圻法兵毋與我華兵挑釁外部恐該撫陽奉陰違復電報撤其任德未助爾前爲涂普義所饀遂信紅江兩岸富於礦產開採可護大利因慫恿巴黎富紳集貲往採股票已發售矣惟納股者遠在法國不識礦產之究竟股價末由驟昻難以漁利令其國家與中國開釁撥兵護礦而後方足以炫耀人耳目股價可驟漲倍蓰乃德未助爾忽接其海部撤任之電且令法兵不與華兵搆難頗快怏失望回國寶海旋至滬將所擬三條大意電告其外部外部卽以所擬辦法甚善電答之寶公使復備文縷述其故文到之日外部仍以辦法甚善電告之令轉電總署時今年正月也無何法國政府諸人屢次更換比現任外部視事不顧前任外部電允之語遂黨德未助爾之議於正月念八日電告寶公使撤任回國盡翻前議三月間遂乘我兵退移境上飭令其國戌兵　襲越之南定河內等城復發千五百餘兵以齊之並由議院准添兵費儼然視越南北圻爲其外府試思越之北圻與我三省毘建設法人侵占中國豈能坐視不理法人侵占越之東京欲與中國雲南通商乃不先與中國商其可否而逼令中國屬邦代主斯議中國亦豈能忍受不較越南久爲中國屬邦海內外各國無不知之乃法國悍然不顧動以遵守新約爲辭擅自興兵開衅不獨欺壓越南其藐視中國甚矣用以質之熟諳公法事理之君子孰是孰非必有能辨之者 
[諭旨恭錄]  
　　○四月二十四日奉　上諭岑毓英奏雲南騰越鎭總兵李文益請假回籍久未到任且平日官聲平常請旨開缺等語李文益着卽開缺雲南騰越鎭總兵員缺着張松林補授欽此同日奉　旨這所叅疏防監犯越獄之管獄官雲南恩安縣典史劉鳳山着卽革職拿　交岑毓英等提同刑禁人等研訊有無鬆刑賄縱情弊按律懲辦有獄官署恩安縣知縣補用知州孟蔭桂着交部議處勒限將逸犯撒二開務獲究辦倘限滿無獲再行從嚴叅辦欽此○二十五日奉　上諭祟綺奏查辦案內職官恃符狡展請革職嚴訊並將要證嚴拿解審一摺河南候補知府劉光煜着先行革職嚴行審訊樂亭縣生員趙健邦卽趙維藩着直隸總　飭屬嚴拿解案嚴訊毋任連延欽此同日奉　旨此案着交裕祿督同臬司親提人證卷宗秉公覆訊確情按律定擬其奏原告民人陳鳳言該部照例解往備質欽此同日奉　旨稽查廂紅旗漢軍旗務着隆恩去欽此同日奉　旨着桂年稽查左翼前錄統領護軍統領事務欽此 
[本館自己接到電音]  
　　○本館於昨日接到在津友人專發電音到本館有四月二十八日　上諭一道敬謹譯登○四月二十八日奉　上諭山東學政着汪鳴鑾去欽此 
[外洋消息]  
　　○昨日法公司輪船帶來華三月二十一日外國新聞紙言德人與華人在汕頭　地一他刻下業已調停妥貼　又言前此電報所傳法人調兵派餉等情茲悉此事法人業已議定發兵前往東京其所派五百萬法郞克亦已預備也又云英國屬地紐士倫輪船公司有輪船名愛亞呢克其船極大前赴英國英太子至該船觀覽具船身計長四百尺闊四十四尺深三十二尺可裝貨五千墩機器有六千匹馬力英太子觀玩極爲詳細可謂用心之至矣又言三月十七日有英國某員問於外務大臣云聞法人阻止他國運米往安南京城此事於商務頗爲不便我英國曾知其事否又聞法人起兵攻取安南並泒定餉銀五百萬法郞克此皆應爲關心之事也外務大臣答以此等信息法國並去關照故亦無的實確音不過于新聞帋內見有此說而己乃昨日又接倫敦發來電報云法國定見欲取安南前所派定軍餉銀五百萬法郞克現在則不拘此數無論需餉多寡必欲得安南而甘心也法人恃强若此越其奈何又閱英國泰唔士日報云英國向有人甲底乃麥炸藥屢屢滋亂見在法國亦有此風計已兩次爲匪人用此炸樂惟幸兩次所毀傷物件均不甚多也又云阿非利加之馬達加斯加國近遺使臣至德四立通商和約盖緣德國商人之在該地懋遷者生意懭充極盛故該國王有此舉該國前曾與美國立有和約現與德國立約其條欵亦須與美一律按馬達加斯加乃一大海島前與美國立約言全島皆係該國自主今與德立約亦有此言但法人正在該島生事意欲据爲屬國恐該島與各國通商互相保護殊有不便而法人則云任該島與他國立約而其國必須爲法属地云刻下馬使臣已與德國外務大臣往復晤商盖和局將於玆創始矣又言法國某大戲園之更衣室內忽聞有煤氣相戒勿以火入其中有某甲者爲戲園頭目強欲燃火遂取自來火卽亽袴上一劃遽聞轟然一聲滿屋皆火門窓盡燬火勢上騰掀屋而出劃火者滿身皆然近在該處者亦多受傷人來觀劇則辭以第一伶人有疾請俟異日衆乃漸散出外聞旁人言始知　險計受傷者十三人俱送醫院調治惟滿身皆焦者恐不免有性命之憂也 
[癸未科金榜狀元題名全錄]  
　　一甲一名　陳　冕　一甲二名壽　耆　一甲三名管廷獻　○二甲第一名　朱祖謀　志　鈞　丁仁長　徐炳文　邵松年　張　預熊亦奇　劉廷燝　李葆實　黃編楙　嚴　修　準　良　曹　瀛　錢正園　魯　鵬　王培佑　秦綬章　秦夔楊　甯本瑜　趙汝　陳榮昌　呂炎律　胡景桂　曹福元　洪家滋　劉尚綸　童祥熊　施紀雲　柯逢時　陳鴻綬　何維棟　陳如岳　汪鳳藻　趙尙輔饒昌麟　王式文　馬吉樟　彭鴻翊　施調賡　郭鴻賓　陳鳳樓　沈　潛　鄭祖煥　華　輝　陳同禮　蔡鄉雲　王永年　朱紫佐張　琦　陳咸慶　周錫恩　傅汝梅　張　筠　盧聿炳　陳後現　陳阜嘉　李春元　王念祖　梁濤觀　綿　文　黃傳禮　張亨嘉鮑恩綬　張銘坤　方　鑄　陶福祖　潘履端　鄭葆清　葛寶華　孫傳奭　胡治銓　陳日新　于秋光　徐定超　王紹兼　承　癊裕　連　朱占科　俞成慶　熙　麟　黃桂清　曾宗彥　張琯生　鄭淑璋　閻廼竹　曾樹椿　駱景宙　劉光第　謝化南　王金鎔徐　謙　濟　中　錫　恩　劉子煥　高祚昌　李培蘭　來維禮　陳受頤　陳毓光　沈家本　汪景星　陳鳳墀　洗寶榦　陳名珍彭清藜　李陰鑾　劉昺　　左盛均　鄭邦任　楊傳書　尤蘭芳　孫崇墉　顧厚焜　張嘉猷　王承煦　祁壽麟　李振鵬　汪如練武勳朝　彭現生　丁壽鶴　染鴻翥　周鳳翥　江昌燕　三甲一名葉天垣　齊學瀛　雷在夏　劉家模　左運昌　陳增玉　陳同翰徐　貞　曹步雲　汪汝繪　譚福泉　區應嵩　戚朝卿　劉臨純　康際清　王桂琛　鄧福初　李世祥　梁　熙　鄭炳麟　李敬修張葆連　馮汝騤　姜子成　吳長釗　孔昭乾　陳源潾　朱子春　蒯光典　劉家謙　王　荃　戚善勛　李　浚　何息深　張平格賀福元　陳濬書　歐陽鈞　楊履晉　雷祖迪　張九章　定　成　陳槐休　任宗泰　李　銓　賴清鍵　李務滋　李瀛瑞　郝　昻 
 
 

Page 3

 
 
章法護　李岳瑞　謝輔　　轇介臣　趙光表　龐桂庭　周　垣　龔化龍　湯　曜　劉讀藜　殷瑞生　程景明　談國政　姚大榮　蘇玉霖　竇遲之　謝必鏗　葛慶同　張荀鶴　盛昌華　李秉瑞　謝裕楷　馬琇荃　陳本仁　閻萃峯　鄭　籌　粱　莘　黃毓森　余連萼　簡叔琳　晋　榮　李邦慶　倪廷慶　周得程　史春荃　周紹劉　黎尹融　林鐘華　劉保厚　謝濟民　李揚宗　李經野　萬邦華　王祖畬　顧儒基　謝池春　劉德馨　魯　衛　沈熙廷　黃葆年　張景星　顧曾烜　叚承霖　楊沛霖　王惠蘭　周　安　包宗經　舒　泰　孫崇緯　朱壽保　胡毓騏　趙湘洲　聶興圻　陶守愚　王善士　孔廣鐘　王耀曾　沈寶靑　黎大均　徐寶　　黃玉忠　鄭仰虞　石香圃　王福鐘　李　津　樊學賢　張問祟　高鵬飛　徐紹康　水鴻飛　李翊濤　蘇人穀　葉士荃　王愼猷　趙五星　劉維翰　劉　翊　江昶榮　呂佩瑀　田　恂　劉泰和　孫國楨　胡賓周　陳熙敬　王樹玉　黃金鉞　承　先　唐開文　王恭三　鄭昌連　高丞瀛　巢鳳岡　田應達　陳貽香　沈贊颺　何紹堂　唐枝中　張汝洽　許文永　楊鴻溓　恩　鐘　陳曰稔　李汝鶴　江廷燮　段　鏻　雀增瑞　王藥修　蓋天佑　李九江　黃樹動　孫祖華　楊廣欽　范錫恭　李士則　方芾林　王景檀　柳思誠　黃培後　王壽培　張丕弼　趙汝齡　王慶禔 
[癸未科電傳散舘名單]  
　　○宗室　溥良編修祟寬主事○滿洲　志銳薩　編修鐘靈錫元主事○蒙古　福楙國炳編修○漢軍　崔永安編修武吉祥主事○奉天　陸善格主事○直肆　戴彬元王　蔣式芬劉沛然編修陳應禧主事沈士鎔知縣○江蘇　黃思永修撰丁立鈞楊崇伊龐鴻書吳同甲編修吳保齡王頌蔚主事　蓮知縣○安徽　李經世呂佩芬趙曾重編修余文蔚知縣○江西　謝希銓連培甚編修郭賡平主事劉煥知縣○浙江　黃紹箕盛炳緯徐瑛褚成溥朱福詵編修湯繩和王蘭　子濟主事袁　圖知縣○福建　陳與回葉大遒編修郭曾炘主事○湖北　余聯沅王不釐編脩周遂良知縣范德鎔左紹佐主事○湖南　汪槩周克寬曹貽孫編修○河南　蔣艮張星炳編修丁象震主　裴維安編修○山東　謝雋杭吳樹棻梁錦奎王懿榮柏錦林編脩林元菼知縣○山西馮應榮編修何乃瑩知縣○陝西　李佩銘編修强鵬飛主事○甘肅安維峻編修張世英知縣○四川　劉桂文編修汪致炳主事胡錫祐毛澂知縣○廣東　陳景　梁鼎芬張鼎華編修姜自駒主事機芳知縣○廣西劉名譽編修石鴻韶知縣黃俊熙于式枚主事○貴州　余熙春編修杜慶元主事陳夔麟知縣○繙譯　長麟編脩 
[護督回蘇]  
　　○譚漕帥於上月二十六日交卸後卽由清淮南下於廿九日下午由輪船拖帶回省卽進藩轅聞接篆日期尙未有的信云 
[靈輔入城]  
　　○潘伯實大司宼之封翁靈　由滬回蘇情形巳登前報玆得蘇友來信悉靈舟於上月二十九日午後三點鐘抵蘇在婁　內二門口停泊省垣官紳親友出城恭迓致奠冠盖如雲應接不暇卽於五月初一日寅刻排慢起靈舁入獅林禪寺暫設孝幃定於本月初四日領帖一日俾文武官紳親年世好咸來奠　刻已遍發訃帖另戳　盖云凡蒙惠賜奠分及祭幛聨軸者一概不敢祗領云云訃內哀啓寥寥數語並未鋪張揚屬又是日儀仗落落可數兼以天甫黎明除親丁外概未有恭送入寺者其謹飭省儉之德誠有合乎與奢甯戚之義矣吳下喪家最喜粉飾殯儀得鉅公以力矯之頹靡之俗或可一振乎 
[嘉郡排單]  
　　○兩浙　大宗師於上月二十七日由湖蒞禾卽發排單如下二十八日行香講書文補考二十九日生經古五月初一日童經古武補考初二日一塲生初三日優教初四日二塲生初五日覆經古初六日合属童正塲初七日覆一塲生初八日覆二塲生初九日武內塲初十日覆新進十一日馬箭十二日技勇十三日大覆十四日參調十五日起馬赴杭井聞祁文宗揚規不甚嚴厲惟搜檢則異常認眞凡片紙隻字概不准帶儉腹者殊有憂色云 
[浮屍堂殮]  
　　○上月二十八日蘇城吳趨坊巷河內有從北首市阿氽來無名男屍一具身穿藍布短衫褲年約三旬以外似是棧司模樣當經該圖地保用繩拴住報縣按騐出示召認一面卽由善堂備棺成殮近日雨水太多河流盛漲濱河夜行尚其愼之又愼哉 
[鄂事近聞]  
　　○漢口獲案之匪黨余四喜等次第送交省城正法將首級懸掛漢口橫堤廁屋邊示衆忽四喜之妻與嫂皆披麻哭於頭下蓋前此拘拿之際先獲其兄三元嫂見丈夫被拘卽說出叔在鄰家烟室乃立拿四喜而釋三元四喜之婦恨姆入骨哎姆肩肉如掌今其嫂心抱不安故哭以謝之○上月十六日又聞在黃陂縣拘到德興洋行碼頭之小工頭陳三號牂貌長大獰惡家有一妻一妾當交漢口張司馬過堂後十八日業將此人解送省垣發審局嚴訊現有其族人某生員等担保外人亦爲之緩頰云○漢口保甲局煙戶冊將次告竣仍由巡司委員等分起騐看門牌禮智司前日查騐門牌至四官殿銅貨店見門牌無着立子笞責枷示四官殿前又委員寫門牌至洪益巷後湖南人某姓家婦女阻止勿寫乃拘其男子到案遞解回籍更有千佛　後某姓家保正問其姓氏年歲不肯實說委員親問亦然當拘至禮智司笞二百板挽人求情方免枷示又聞三皇殿前亦因騐牌而笞責三家此等事甚多今畧舉一二以見人情○漢市龍局巡街業經迭詳巓末但思終非久計故張司馬禀請上憲議設圑練二千名將爲久遠保衛之策仍按居仁由義循禮大智四坊每坊一謍聞首日傳齊正街店舖行號在沈家廟擬議每十家派出一人或雇人代充亦可今聞尚須再議又聞擬從五月初一日開辦未知夾街與河街店舖及後街住戶如何攤泒軍械號衣旗幟如何分捐均俟續報○上月十七日聞祟陽縣來信云賞格上之散目熊定國業經在該邑北城外魁星閣拘護送縣問供後監禁在獄此人係嘉魚縣增生年約五旬外花白髭鬚由邑尊羅明府於二十一日調砲船三艘勇丁百餘人用囚籠將該犯解送到省聞已經訊過一堂供出黨羽甚多並言某爐坊亦在其內王先生之子卽是眞主先生手果有字善識陰陽三月二十七夜在龜山上觀星望省城內有旺氣且神兵滿山勇銳異常中有大神長可一二丈緑袍武巾因勸鄧玉亭不可造次鄧不聽王先生故帶子遠逃也○三月二十七夜漢口匪類亦穿號衣持械而待鹽局火發詎鹽局終宵安謐匪幾次縱火不得燃亦神力也○鄂省撫左候補把總朱君元度因案而升都司銜儘先守備正驚喜交集之秋不料於前月十九日在家有火藥一包放於桌上適有吸水烟者飛火入藥立刻轟發猝不及防將朱之頭面轟焦衣服燒燃急爲救息而朱君面項俱腫請醫治理不知能保無碍否也　漢　橋口外拖路口卽襄河岸與武昌葛店各搶案皆節次發覺該盜等皆未遠颺混跡漢口希圖別計不料被漢陽捕役購線緝獲多名在漢陽過堂訊實起贓隨通詳上憲月前釘封巳到正因教匪與文武考試因而積壓至前月二十日方將盜犯七名綁赴鳳山門外大教塲處决當日將首級五顆解至拖路口懸杆示衆其餘起應付葛店號令也 
[竹西近聞]  
　　○揚州無根之謠言巳有月餘目下日甚一日幾於風聲鶴唳無一不驚究之皆出於愚蠢鄕農及無知婦女稍知情理者不屑道也然正爲若　深信不疑相傳不已以致人情洶懼前日彩衣街李公館遷居搬抬物件乃忽有二鄕人飛　出西門市人問故云城內大戶已搬我等趕緊回庄齊集佃戶來代主人搬家市中無知者正在細問適值地方官經過問知原由大恕當街重責令前一人舉旗一面上寫揑造 
 
 

Page 4

 
 
謠言一人鳴　喻衆　鎖游街十日再行枷號教場示衆現在此風稍　而耳語者猶紛紛不一正不知何所見而元然也噫異矣○揚川日下趁謠言匹起之時疉出奇案蓋男子之中欲大戶遷移好肆其搶掠而婦女之中疑信參半借此姦盜邪淫無惡不作一唱百和騰其說以濟其奸刁嫗蠢嫗林之於先三姑六婆證之於後遂令世家大族深閨賢淑墮其術中眞堪切齒近日已有三巨案駭人廳聞尚未發明不便登報卽如前日一小事已堪髪指新城有某紳富家一孀母撫二女一繼子除產業歸子外提出六千兩爲兩女嫁資長女去年已嫁奩資三千兩次女尙幼其資存某典五厘生息一嫗服役十餘年爲女主心腹忽慫女主云外間已如此一旦有變典當必閉逃此銀卽無着不如取出隨身辦理爲妥女主信之托其兄某孝廉起本某勸之不聽只得在取當晚卽交到元寶二十隻謂三日後　清騐明收入套房箱內次日閽人傳言有一人要見嫗嫗出旋卽哭入稱幼子在鎭江病危要見一面因與女主借錢二十千爲子死零用主信之付去嫗有竹箱一對收錢於箱央人扛出揮涕而去次日某孝廉至聞嫗巳去間其原由不禁大笑云中吾計矣女主問之某云此嫗之奸惟妹不覺今日二十隻寶必擕去矣女主不信入房視之果已席捲而二千文尙在某云母急我深知其故於昨日極力慫勸時一目了然此寶乃鉛樣也典欵並未往取幸未破財此人去妹家安矣其借錢正爲欲飾箱之沈重扛者不欵也幸哉幸哉女主無主某大笑而去知者咸服其智云○揚州有專門賣客枕者綿裝布裹頗爲修潔出門行李亦甚便當其價亦廉蓋小本營生也昨日舊城北大街楊姓買枕一對賣者爲六十餘歲一叟始則講償繼則强用小錢叟不堪其虐卽退錢不賣揚拉之而與爭論時楊手一鬆叟竟撞於石鼓頃刻鮮血四流倒地不語隣衆大驚地保適至云此人命之事我何敢匿卽將叟抬赴衙門憑官辦理不知生死如何以此小事遂放大禍且當地保擡時衆人無一勸解者楊之平日可想而知矣○日者張某道號易經幕友設命館於揚州教塲共人向持齋諷金　經並非在教近因名府州慶縣嚴拿齋匪深恐殃及池魚且前日自占一課又極凶險遂决計携家避禍往南通州一帶行道徧辭知交而去迂道邵伯不意舟甫出湖日尙未落突有小船数隻凶徒十餘人手挺器械一搶而空將半生辛苦之資付之東流男子衣服婦女　珥並舟中行李盡皆搜去無徒蹤跡欲前進無一文川資欲再回揚城則外間己紛紛傳說易經幕友已遠颺足見奸黨非虛因此萬不敢回目下進退約谷正不知如何結局足見所占之譚並非不應而終不能避凶趨吉不又爲京房所笑乎 
[創開公司]  
　　○本埠福利洋行自道光二十八年開設至今係西人和爾恩所創貿易日新月盛屢登告白於本報後現聞該行益加擴充擬改爲公司不日卽有章程刊發矣 
[法使來滬]  
　　○昨早十二點鐘時法公司輪船到埠其新簡駐華欽使葛君理古亦來行轅卽在法總領事公館隨於四點鐘時排隊至英租界二馬路李傳相行轅拜會云 
[西信譯登]  
　　○搜獲賭簿一案屢登於報玆有義記洋東致信於工部局云此事自四月初一日起事緣三道頭西捕先在虹口新賭台設法獲到賭簿一本交於本行逾數日又獲到新閘老賭台賭簿一本均由本行交美副領事哲君士細加譯出見內開某某包探等均有受賄情事集衆查問則皆云無之如以爲有以何爲測先是此簿係三十六號華捕從賭台令人私竊以出交與三道頭者故此時三道頭卽傳到其人問之比至見包探巡捕分列怯而不言惟請送至本行本行詳加詢問歴歴供認不諱井言已亦曾經收過規費問其何以前在工部局堅不承認且云簿上無汝名何也答稱因其名上錯一字故云不是但彼時我在工部棧房爲通事簿上尚有通事字樣故知是我現在則有六月不曾收費矣本行又問數語而畢此十八日事也至十九日午前三道頭又帶一百四十七號華捕徐阿土至本行禀稱平捕頭欲將此人查問阿土隨以一切情形告知本行東然後仍由三道頭帶去至彼必須實供不必畏懼不悉無人保護去至念一早七點鐘三道頭至本行言阿士在新衙門將前供盡翻云前次所言均係三道頭副勒現已錄供簽字矣本行深爲詫異卽飭平捕頭須帶阿土前來至十點鐘時常到觀其情形不勝瑟縮乃令平捕頭先回再與買辦一同訊問阿土初不敢說再三諭以但須實說不必畏懼阿土乃言如再將新衙門所言者翻供恐有性命之憂我則再三慰之然後又云初次在洋東前所言實係確情新衙門內所供則係被人逼迫所致並將各包探受賄一切細情錄供而阿士不敢出去我乃令其住于行內次日買辦將阿土所供詳細情形譯抄一紙傳平捕頭至當面令阿土簽名買辦亦簽字我亦逐　簽安畢交與哲副領事請其繙出所供一切皆係阿土事不涉三道頭事總之此事我未嘗有錢與阿土不過令河土實供不必畏懼倘慮供出實情有人謀害則我可爲之力保如上海不能存身亦可資遺挈眷他處爲爾代尋生意云按何君理代此信蓋因上海包探等有受賄情獘力圖整頓欲請將此信備案存查但與本報前述情形畧相歧異亟錄之以存其眞 
[拆屋案結]  
　　○拆屋一案英刑司署已審過十數堂玆於首日斷結蓋寓客以公平洋行急欲拆屋致將什物不能搬出欲公平洋行償給洋六十元又須給搬費洋二元而公平洋行則言六個月以前業已登有告白何以至期仍未搬出刑司屢訊各証人公平洋行之証人等多係正派皆言早出告白鑿鑿有據故斷爲直在公平洋行云按此處地皮係公平洋行出租與陳阿桂之父現在年限早滿故公平洋行欲令拆屋而陳阿桂不肯公平洋行曾於六閱月之前出有告白陳太守亦曾見之故此次據理以爭自無不合也公平洋行之買辦又言陳阿桂處收取租錢頗爲不易然則陳之爲人可知矣 
[棄屍案續訊]  
　　○前月十四日本報列投尸甫中一案經英公堂將原被告移送縣墨上海縣黎邑尊疉訊亳無實據狡展不認於前日晚堂復行研訊始爲吐認稱船於奉賢縣界內珠涇地方將瞿錦山推入浦中餘無別情等語因之黎邑尊將所謂尸親主崔氏及其女並提出供認之犯兩人着差役人等押帶同往查勘拋棄之處着指點一切情形再爲核辦 
[拐賣案續訊]  
　　○拐賣婦女一案昨晨翁太守臨法捕房發落各案時復提出在押人等研詰而所謂萬安樓接客之陳錦山仍然狡展不認惟供祇有兩婦到申太守着　頰至二十始稱雖有一婦乃其夫陳萬銘自己領出來滬現被王姓人領住於正豐街某姓宅內大守着法包　帶同前往俟查明後於下期再爲核辦 
[英界公堂瑣案]  
　　○昨報王鳳仙訛人一案茲悉其中情形及姓氏尚有錯悮用再述之本城人葉仁甫茂生也其弟祿甫與甯妓王鳳仙之妹王素蘭相識計已月餘約費纒頭貲四十餘元旋因素蘭欲向葉借洋不遂卽將葉之金戒指三只借去屢索不還棄又於前夜往索王忽　此係良家我有丈夫與汝並不相識來此何事便絆同無賴將葉捆綁欲送捕房有人從中佯爲解勸着葉立誤視良家爲妓之筆據並索洋二百元作爲罰欵葉無可如何允立筆據交王並商減洋百元其中二十元酬謝解勸之王瑞生八十元則分立兩期票給王於是葉得脫身回家將情告知其父葉茂春卽命長子葉仁甫向學師符廣文訴明並請函致英會審公廨由陳太守飭差提王素蘭王瑞生到案前晚庭訊葉仁甫供訴前因并稱遵父命投案請吊銷筆據追還金戒指及期票二帋葉祿甫供與相同王素蘭供前爲妓女現已從良詎葉於前夜突如其來竟要住夜致 
 
 

Page 5

 
 
與爭論吵鬧隣人聞之威抱不平是以令寫謝罪之筆據現己備帶呈閱並無借金戒指亦無令立期票如葉不放心我可出收清票與葉王瑞生供與王毒蘭爲隣聞其家大鬧詢得情形如曲實在葉葉自寫筆據交王我未得過酧洋也太守　葉祿甫自入王家原屬咎由自取今王素蘭旣將筆據呈案着卽塗銷至控追金戒指無憑不准惟令王素蘭具並無期票願立收清票切結保釋如日後果有期票亦當作爲廢紙完案○裘炳稱職員在治下開設寶裕棧因被蔡蓮生欠銀三千餘兩控由縣憲差提蔡姓到案訊供管押詎蔡之母蔡李氏前來吵鬧不休稱欲還伊兒子等　爲此訴捕　案蔡李氏供我子欠銀一千兩是實如今祗求釋放我並不敢吵鬧陳太守着該氏不得再往違于送縣歸案究辦斥退○林福江控吳秀峰曾將地基一畝八厘價賣與我言定價銀二千兩先付定銀二百兩約期交地付銀我已將地轉賣與有恒洋行詎吳延不交地且曾言設或逾期不交定銀罰還四百兩等語故請究追陳太守准卽傳吳於昨晨庭訊林則申訴前因吳則稱地確租與人造屋尙未滿期不能折屋交地太守問林罰還定銀四百兩曾否有據答稱確未立據太守隨飭吳具限繳還定銀二百兩云 
[蘇省撫轅抄]  
　　○五月初一日彭宮上海來過蘇　前護理漕憲蘇　憲譚清江回　同知銜分發江蘇分缺先實用知縣泰基浙江人禀到　主簿王輔臣禀知奉委解餉赴揚州 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百三十七號]  
[光緒九年四月念二日京報全錄]  
　　宮門抄○上諭二道錄前○浙撫劉　奏爲據實瀝陳摺○粵西撫倪　奏爲更補知府摺子○吉林將軍銘等　奏爲撥地設學教養旂民片○浙撫劉　奏爲海運保案改獎更正摺○又　奏爲請　旌表烈婦夾片○四月二十二日吏部翰林院廂藍旗值日無引　見○松溎等塲差完竣覆　命○　鉻岳林稽查中左右門覆　命○德福稽查刊刻題紙覆　命○額勒和布到京請　安○四川按察使如山到京請　安○托倫布續假五日○召見軍機　額勒和布　如山○○頭品頂戴浙江巡撫臣劉秉璋跪　爲爲體察商情地勢南北新關碍難開設據實瀝陳恭摺仰祈　聖鑒事竊上年戶　奏催龍江西新滸墅南北新關一律開徵一案經前撫臣陳士杰查明實在爲難情形奏請照案序止欽奉　諭旨戶部知道欽此欽遵在案本年二月又准戶部咨開行令查照前次議覆兩江總督左宗棠等奏龍江等關尚難開徵之案妥籌開關以復舊制等因行文前來臣等恭查同治三年十月今大學士前閩浙總督臣左宗棠奏請將北新關暫緩開設按月酌撥厘捐以抵關稅一摺欽奉　上諭所奏切中地方利弊浙省蹂躪已深正宜休養生息以培元氣等因欽此欽遵在案迄今及二十年商民相安無異而於停止厘捐再行設關一層則四民無不周知目下軍務雖平防勇未撤協餉未减釐捐爲餉源所繫萬難停止若再開關徵稅商民必多藉口縱不敢抗完關稅而求减釐金是在意中允之則餉需立絀拂之則設法偷漏此商情之難以釐稅並徵者也又如部文謂安徽鳳陽蕪湖兩關稅並徵未聞窒碍一節查安徽開關徵稅厘卡如何歸併厘捐有無短絀臣等未能深知卽以地勢而論各有不同鳳陽蕪湖兩關一在長江適中之地一設淮河阨要之區　港無多稽查較易若杭州省城地居腹裹而又河港甚多四通八達最易繞越該關分口處址三十餘處皆現設厘捐分卡之地倘讓出要隘俾便設關則其餘各卡全成虛設近年洋單盛行厘捐日形减色若關卡並立商人成本愈重必致多方趨避百密不敵一疎無損於厘無益於稅此地勢之　以關卡並行者也竊維設關徵稅　國家經制有常茍可設法試辦何敢一再繁瀆置之緩圖無如商情地勢今昔不同不得不舍舊　新顧全成局卽如閩海浙海兩關以常徵不足額在於新關洋稅項下按年撥補此其明証杭州設關以後稅鈔無徵無從撥補若內地客商盡由海口行運厘捐大宗奉撥京協各餉勢將無着再四思維實難厘稅並徵據布政使德馨會同厘捐總局司道具詳前來惟有仰乞　天恩俯念民艱餉缺准將南北新關暫緩開設欽遵同治三年十月所奉　諭旨俟厘捐停止再行循照舊章辦理以裕餉源而恤商民語會同閩浙總督臣何璟杭州織造兼管南北新關臣廣　合詞恭摺瀝陳伏乞　皇太后　皇上聖鑒訓示再此摺係臣秉璋主稿合併陳明謹　奏軍機大臣奉　旨着照所請該部知道欽此　○○廣西巡撫臣倪文蔚跪　奏爲更補知府恭摺仰祈　聖鑒事竊照平樂府知庭黃泳霓病故遺缺前經臣會同署督臣曾國荃奏請仍以候補知府熊壽山補授玆准部議核與定章不符應令於候補班前酌量請補等因自應查照辦理查廣西知府一項上次病故休遺缺用至候補正班候補知府楊廷璵請補柳州府知府缺止今平樂府知府一缺按班應用新班遇缺先查新班遇缺先及新班遇缺均無人係候補班前到班查銀捐常捐候補班前均無人應用勞續候補班前人員請補據藩司徐延旭臬司國英會詳請以候補班前補用知府錫晉奏請更補前來臣查錫晉年四十四歲係漢軍正黃旂人由禀貢生於同治六年報捐筆帖式七年正月隨往直隸防剿九月凱旋奏保奉　旨筆帖式錫晉著俟補缺後以內閣中書儘先卽選嗣留神機營當差十二月補授刑部筆帖式光緒元年二月奏調工程處當差三年九月奏奉　懿旨以知縣不論雙單月選用十月神機營例保奉　旨俟補知縣後以同知儘先升用四年八月加捐知府雙單月選用五年閏三月　惠陵全工告成奏奉　懿旨候選知府錫晉着分發省分歸候補班前卽補並赏加三品銜是年五月報捐指省廣西六年二月赴部騐到三月初十日經　钦派王大臣騐放堪以發往十一日覆奏奉　旨依議欽此是月二十一日領照起程光緒六年九月二十七日到省業經試看期滿甄别留省補用該员才具稳練處事精詳以之請補平樂府知時實屬人地相宜與例亦符相應仰懇　天恩俯准以錫晉補授平樂府知府以資治理如蒙　俞允該員係軍功出力保舉奉　懿旨以知府歸候補班前卽補之員今請補缺銜　相當毋庸核計叅罰亦毋庸送部引見再此案係奉文更補部中坐於光緒八年十二月十八日行文按廣西省照限一百日減半計算扣三九年二月初八日接到部文補缺定限九十日統應扣至五月初八日限滿今依限　補並未遲逾合併陳明謹會同署兩廣總督臣曾國荃恭摺具陳伏乞　皇太后　皇上聖鑒　勅部核覆施行謹奏軍機大臣奉　旨吏部議奏欽此　○○銘安等片　再奴才銘安據分巡道顧肇熙戶司協領文全署吉林府知府李金　等禀稱吉林省城滿漢官學生徒衆多成效未著七年奏明左右翼官學添委滿漢教習各三名武教習各二名白山書院先後添委教習三名酌定課程子以應升之路並加增生徒膏火及終年柴炭之費自更定章後各旗子弟來學日衆雖經戶司添建學舍近日實不能容亟須分設義學專收開蒙子弟必侯成誦一經然後送至官學庶幾官學所課盡属成童生徒無擁擠之虞俾教習得以專精訓迪惟各旂分設義學所延塾師旣非教習之當差可比則束修膏火亦不能不寬爲籌俻統計省城十旗尙有水師營一旂各旗子弟多寡不等或設一二齋成設三四齋自須臨時酌定此項常年經費計非數千金不可現當餉需支絀之時又不敢率請正欵再四思維費無所出因思伊通河南閑荒數千晌尚自不乏可否指擬一叚卽以所收荒價及將來租錢作爲省城各旗義學常年經費等語又據分巡道顧肇熙禀稱前禀請撥地畝專爲培植旗童而民童未經議及不免向　現因經費無出各旗義學未能分設本年先于省城倡設義學三處旗民兼收所有生徒束修膏火等需無欵可籌暫由該道捐辦而城中孤寒子弟願入義學者正多若無常年有着之欵實恐久遠難期擬懇將前請酌撥各旗義學經費之南圍荒地連民童義學歸入併辦等語先後具禀請奏前來奴才詳查吉省官學自更章以後生徒日衆若不分設義學誠恐教習之精神難以周浹日久必致廢弛上年恭讀邸報京師　頓八旗官學欽奉　諭旨簡派大臣會議章程卽有欲除官學之積弊惟有俯探義學之成規之語而尤以籌款定章　要義夫京師固爲首善之區吉林亦爲根本之地况各旗子弟較京中理爲寒苦必須及早培植以免人才消乏詳閱該道等所禀係爲旂民子弟同受　化育裁成起見至束修膏火所費甚鉅自應就地籌欵以冀久是現據該道等禀稱伊通河南旣有閑荒數千晌可以指撥與其曠土閒田荒蕪不治何如招佃建學教養有資合無仰懇　天恩俯如所請俾旗民各童同霑實惠共何　甄陶以副我　聖主立教作人之至意所有懇請撥地設學各綠由是否有當謹附片具陳伏乞　聖鑒示遵謹　奏軍機大臣奉　旨着照所請該部知道欽此　○○頭品頂戴浙江巡撫臣劉秉　跪　奏爲光緒五六兩年冬　海運保案經部行查各員分別聲覆改奬恭摺仰祈　聖鑒事竊查案准吏部咨議覆前任撫臣保奏辦理光緒五六兩年冬漕海運出方請獎各員內有應行查明覆奏再行核辦各等因當經先後行查在案茲據督粮道廖壽豐會同署蘇司瑞璋詳稱伏查各該員董等經辦光緒五六兩年冬漕海運均属始終動愼未便沒其微勞現在奉部行查覆奏再行核辦自應分別聲明仍請查照原保給獎又核與定章不符各員亦應聲明請獎並將悮列官階及繕錯銜名各員均請隨案咨部更正等情造冊詳請奏咨前來臣覆核無異除咨吏部外理合恭摺具奏並繕清單恭呈　御覽伏乞　皇太后　皇上聖　　敕部核覆施行謹　奏軍機大臣奉　旨吏部議奏單併發欽此　○○劉秉璋片　再烈婦趙劉氏係江蘇儀徵縣人三品封職劉占雯之女浙江候補通判劉舜年胞妹光緒二年適同郡原任湖北德安衛守備趙　之三子候選府經歴趙屬偁爲妻恪偁患失　之症該氏侍奉湯藥身不安寢閱四年之久先後割股和藥以進時以夫病無出先立夫兄之子爲嗣光緒六年屬偁身故氏年二十九歲　以身殉經親族等勸以嗣子甫生撫孤爲重始稍進飲食撫養嗣子備極劬勞越年餘嗣子又殤該氏遂矢志絕食而歿時年三十一歲據同鄉官浙江候補知府時慶萊等備具事寔冊結禀由藩司德馨核明詳請具奏前來臣查江蘇儀徵縣烈婦趙劉氏幼習女箴長嫻婦道靑年失偶旣嗟鸞鳳之分離黃口遺孤復嘆螟蛉之短折知死生有天義慷慨捐軀洵節烈之可風旌揚宜及合無仰懇　天恩俯准勅部照例旌表以彰節烈而勵風化除將冊結咨送禮部查照外謹會同閩浙督臣何璟浙江學政臣祁世長附片陳請伏乞　聖鑒訓示謹　奏軍機大臣奉　旨着淮其旌表禮部知道欽此 
 
