# 1908 - 19 - 4912566

 

Page 1

 
 
   
 
 

Page 2

 
 
論說 
[論北軍南防江浙之非計]  
　　廣西之匪亂騷擾多時。而政府夷然不爲意浙西之梟販。勾煽方始。而政府惕然引爲憂。其眷顧我江浙要區。何竟逈不同於邊境耶。桂撫張中丞請撥直鄂精兵。以平粤亂。而政府以客軍遠戍失宜。飭置弗議。浙撫馮中丞並未請調京師重兵。以平梟患。而政府已派姜軍尅日出京。南下防勦其亟欲保全我江浙人民之意。何其倍厚於邊境人民耶。况姜軍在京。素用以鎭壓根本之地。防衞宫禁之資政府倚重彼軍實非尋常可比。今乃以浙西小亂故。徵發重兵。致并根本之關係。宫禁之重要而不暇顧。嗚呼。其爲閙漕之民耶。爲煽亂之梟耶。抑聳於郵部某丞請調北軍預防江浙民亂之說。而借此以防我江浙人民耶。 
　　夫閙漕之民。勢雖洶洶。而謂以浙江全省兵力。竟不足平區區之鄉民必無是理則揣政府之意。固將曰吾以防煽亂之梟耳。顧梟之煽亂誠可慮。然苟電飭浙撫。一面設法解散鄉民。而誅其倡亂生事者。以孤梟之勢。一面會同江浙防軍。合力認眞勦辦務使數十年東拿西竄。開鎗拒捕之梟黨。痛加剷除。韋知旣遏其勾結之路。又失其竄越之方。則卽欲盡絕根株。當亦非必不可得之事。特對於閙漕鄉民則利用撫。對於煽亂梟匪則宜用勦。其間不容概持殺。戮主義耳。乃政府於勦撫之宜分别。雖未宣明。而於浙撫則已飭認眞弭亂矣。於江督已飭派艦巡視浙海矣。於蘇撫巳飭防堵會勦矣。朝廷對於此次浙亂。規畫巳不可謂不周。又安見江浙各大吏。并此么魔小醜。必不能平。而必派京師所號稱精兵者。不遠數千里而馳勦也。然則政府此舉。微特於江浙人心爲不足恃。且以南省大吏爲均不足恃。蓋巳如司馬昭之心。路人皆見矣。 
　　顧政府疑慮江浙。而實行其向者所謂兵力壓制之說。在政府中人。固幸其師出有名矣。然而北軍南下。固未必有可以滅梟之望。而實有足以致亂之萌。蓋梟也者以聚衆販私。抵抗緝捕得名。苟不聚衆不販私。散而至於四方。懼而易其面目則梟與民實巳無可區分。其間所得以緝拿者。惟著名之匪耳。今聞禍事巳成。大兵將至。則此輩烏合之衆。必皆。思所以暫避其鋒。而北軍雖强。轉恐英雄。無用武之地。是過於張其聲勢。而梟轉未易滅者勢也。况北軍旣己奉命勦梟。乘勢而來。正如大阿出匣。邀功圖保。乃眞若輩之絕好時機。是必旗鼓大張。以捕風捉影。之謀。肆其草薙禽獮之手段。而海寗桐鄉石門等處之頓遭大刼。自在意中。即蘇之松江寗浦等處。亦且民不堪命。在政府深恨江浙民氣漸張。固可藉此以示其威。以制其命。然上之壓力愈横。則下之。反抗亦必愈。堅蚩蚩小民。以爲爲匪死。即不爲。匪亦死。而民與兵。將成一互爲讎敵。相持不下之形斯大局於以糜爛矣。夫以弭亂故。而轉使大局因此糜爛。江浙人固大不幸。卽朝廷亦豈得爲福耶。現今列强環伺。靜待我蕭牆禍起。以遂其藉端獵取之 
 
 
 

Page 3

 
 
策者。固有年矣。政府中人。奈何不一致魚。而欲使大好河山。斷送於防家賊之。私見也 
　　嗚呼。江浙拒欵事起。民之心豈惟不欲與政府爲難。且甚欲盡其心力。輔助政府。以爭國糟。江浙人亦何負於政府。而乃。乘機伺隙。防江浙如大敵而甘以兩省人民財産爲。孤注耶。是故江浙大吏雖處於嫌疑不敢發電阻止。而政府諸公。苟尚有一毫顧全江浙之意。則乘此浙西亂事將定。亟宜奏請收回成命。以弭大禍於未形。是則記者所翹望於。能知世變。者也。 
專電 
[電一（北京）]  
　　蘇杭甬路欵張主廢袁主借郵傳部擬調停之法稍爲變通 
[電二（北京）]  
　　津浦鐵路（原名津鎭）合同袁張于初十奏准畫押來春即須開工張袁言此路尚不全失權利鹿傳霖極反對之 
[電三（北京）]  
　　黄瑞麒奏預備立憲須立民法通民情開民智弛禁會社切實預備以期實行又片奏理藩部尚侍司員宜滿漢並用奉旨憲政編查舘知道 
[電四（北京）]  
　　魯撫吳廷斌奏裁撤糧道添設巡警勸業兩道奉旨允准 
[電五（北京）]  
　　吉撫朱家寶電告外部日人在間島逐次增兵請速與日使交涉 
[路欵要聞]  
　　代表到部託故不見初九日京函云袁尚書開出部借部還辦法由梁士詒傳示江浙代表後兩方面延擱不提數日内又因袁尚書樞垣事繁未到外部故路欵益無眉目昨日代表因事至外部欲見堂官那中堂及聯侍郎諉以袁慰老未來不肯接見代表悵悵而回 
[甬屬集股處認股清單]  
　　銀樓公立小學堂二十三股魏國卿葉國塤徐敬軒陸衍文陸衍塤沈延年徐維裕張春莅各十股張星甫居谷聲傳文博姜廷元姜連元李韻芾孔憲棻各五股王硯耘王維周各三股沈元熙王文蔚王金奎各二股以上計認一百五十股鮑懋記五十股屠星耀廿股王祖益十股馬駓記胡山泰顧宏泉王祖安吕茂林張乃甫舒和笙余彬輝各五股以上計認一百廿股華鵬程鮑倬堂各一百股陳康鋆陳子宜張家記各五十股王夀期錢玉記錢方記錢良記各二十股應笙記茅惠記余在記陳錦棠各十股楊鴻源毛升大各五股葉繼明三股屠潤規李安有各二股王福生王祿生各一股以上計認四百八十九股統共計認七百五十九股 
[救火聯合會第七批交股名單]  
　　宗杏記五元永記五元引年堂王十元旃蔭堂二十元鎭海師五元萬源昌十元毛寬甫五元吳有記五元杏記五元恊昌號五元陳韻記五元楊秋帆五元聯源堂五元余乾泰五元陳鴻寳五元徐廷榮四十元虞焕章十元黄祖保五元雲年堂十元胡少耕五元虞德記五元顧晉記二元胡杏村五元黄國楨二十元劉志田五元華國楨二十元王友記五元沈吉甫二元張湘榮二元許宅十元倪麗記十元彭城綏五元王學乾二元趙金忠十元錢祖庚二元王錦之五元朱星記四元沈捷笙二元金桂堂十元陳勸良十元陳繼良十元吳雲龍十元吳雲蘭十元沈寳泰五元程子帆五元恊義等五元陶文魁二元祥記二元仁記二元王宜候五元楊誠記一元楊榮記一元楊文記一元楊鳳記一元楊蘭記一元楊月記一元楊靜記一元曹覲記一元周衡記一元龔青卿十元丁子裘五元王蓉初二十元王旭初十元劉樹基五元陳永初三元陳恆源五元義昌號五元戴欽才十元嚴長發五元宋蕙記十元吳伯藩十元金少卿三元王培村三十元邢種記二十元陳子藩三元唐信昌五元 
　　以上沉香閣衆安社附衆安西社共七十六户認江蘇路股五百三十股第七批第一期洋五百三十元已先後交信成銀行收存矣四舖永慶社續交二十股劉汝記五股朱杏泉五股曹承記五股孫永柏五股十二月十三日毛子堅報告 
[金山張堰路股會第一二批繳股清單]  
　　夏蓉甫一百股高吟槐蔡晴初姚晴初黄軼才各五十股陳友峯周佩生汪律軍李梅隱陳敦素各四十股蔡培本張寅初各三十股陳品女士胡浩勇蔡培德高迎暉龍記張寳善張寳安焦夀齋張思仁　已初高時若錢文卿錢靜蓮同泰仁各二十股朱信芳沈桂林各十五股蔡伯雅鎔汪雁如錢夀萱鈕蔭谷錢昧膽何獻臣黄堅恩女士朱介眉黄卯君黄志秋周永成高李友儒朱品璋胡頌安各十股錢燦若八股姜品山六股張高愛華女土朱高振權女士王幼秋顧書田張仁夀朱守愚許墨君楊辨琴龔重恩女士黄菊溪沈綱朱勤業馮君懿張士清黄中裳楊朗峯張堪銘馮子冶沈維仁干望山朱信記朱申甫兪楨記顧恕田張志民兪俊才趙如記各五股程步瀛陳綱各四股袁雲龍黄蓮君沈伯才姚亞雄葉雷默朱翹如兪必存兪美材各三股戴陞姚芝珊陳伯華洗雲卿顧月舟何文伯楊小阿美鏐錢杏記姚嬸嬸朱友耕顔銘熙俟主鄉許安東姚補泉朱嘉名姜銓姜鏘兪十龍湖寳璜胡大鈞胡大鏞丁紀生褚雲臺兪心恭兪心敬顧益三張家祥楊秋和各二股陳靜卿俟純甫顧靜三各一股（永） 
緊要新聞 
[廷寄東督籌辦天寶山交涉北京]  
　　軍機處字寄東三省總督奉上諭徐世昌等奏悉江省交涉日棘朝廷亦深知其難 
 
 

Page 4

 
 
（中略）天寶山尤爲我朝發祥舊地韓民同隷版圖豈容外人干預全恃該督等相機因應籌辦得宜倘再有錯失定惟該督等是問欽此（山） 
[粤東水陸提督分合問題北京]  
　　粤督張安帥遵旨覆奏分設粤東水陸提督己交政務處議奏政務處之意主分主合者不一其說初六日開特别會議主分者居其多數向來政務處章程每月逢二會議因此事重要特於初六日會議一次聞此次議决之後日内即須覆奏云（響） 
[桂撫電覆防匪情形廣西]  
　　桂撫張堅帥電致軍機處云承准鈞處電開敬悉越匪近雖無舉動喑加探訪日有加增孫逆革命黨接濟無疑行軍貴利交通桂邊綿長鐵路電綫萬難緩設即此次匪類指日可平平日邊防亦以路電爲必要擬懇天恩俯念邊陲關繫大局飭部指撥的欵多多益善俾得及早興辦不特桂省之幸實大局之幸雲貴督臣昨有電來據云尚無竄匪滇疆安謐如故知關宸念并陳（忠） 
[鎭江江岸崩陷駭聞]  
　　十四日文滙報得鎭江電云今日下午江邊岸灘突然下陷約有三百尺之廣溺斃華人二十名有中國躉船一艘亦受損甚鉅云 
[郵傳部奏給湖南鐵路公司關防北京]  
　　郵傳部奏稱據王先謙余肇康等呈稱總理袁樹勛前因公覊留江寗曾經督臣迭次函電令余肇康勉任路事數月以來延致工程師首勘湘潭株洲至長沙一路現在袁樹勛復經奉旨來京供職此項鐵路關係全省深恐因謡諑紛乘致生艱阻並請覈奪等情前來查各省商辦鐵路公司奏明應由臣部頒給關防擬即刋刻木質關防一顆文曰總理湖南鐵路事宜關防頒給開用以昭信守據稱袁樹勛奉旨來京供職並請覈奪一節伏維湘省物産富饒首尾鄂粤本屬南幹軌綫要衝近來京漢交通粤路亦經興築若湘境無人經理將來粤工告竣終莫收貫輸一氣之功尤恐他人乘間覬覦轉致别生枝節袁樹勛現遵旨來京余肇康係奏派總理自應責成該員勉任勞怨殫心經理俾竟厥功十二月初八日奉旨知道了（望） 
[蘇省防匪彙聞]  
　　上海道禀督撫電嘉湖梟匪滋事蒙派員弁帶兵分投防堵蘇民受福兹聞浦江上游初九十等日由浙竄來梟船三四十號零星駛至尚非結帮有鄉民二十餘人載米一船運往閔港行至葉榭港外被阻梟目謂係窮民不忍相害始得脱然該梟船巳分駛青浦等處又聞浙匪爲官兵擊敗有竄至金山衛之說松屬爲接壤最近之地浦江勢若建瓴若不由水路遏其南來内地在在可虞現巳移提右營轉飭汛地各水師認眞盤查堵截並咨呈劉軍門察酌飭遵仍祈憲台分飭水師各營速帶砲艇鎗划於葉榭港三林塘白蓮涇等水道認眞防堵奉賢之南橋南匯之大團近聞土匪勢熾尤恐梟黨勾結貽患並求一體嚴飭防範地方幸甚 
　　改派鹽捕　統領江南提督劉華軒軍門以兼統鹽捕營以來梟匪極形猖獗爰於日前咨商江督曁蘇浙兩撫請另派幹員接統兹聞江督業巳允如所請所有内江一軍巳委余道大鴻接統至外海緝私　聞有委廖雄翰接帶之說 
[浙省亂事彙聞]  
　　海寗亂事最近情形此次海寗之亂固由桐屬匪徒起事各處莠民地痞響應蔓延全州而原因究在歳歉漕重現在匪勢稍衰伏莠尚多該處紳商學各界集議禀求撫委之湯太守仰暉减漕有向之磕頭者有與之　辯者湯仍堅執不允言粒米不能减少人心惶惶巳由紳士電禀省台求减尚未得有核准明文非類尚借之以爲詞恐不免有冷灰復燃之禍又聞湯往湖屬查辦閙漕力主增歉而外間有誣湯通同地方官吃歉之謗故至海寗大變其宗旨以冀免於謗毁實則民窮究宜體恤不應以一巳之毁譽致壞大局也又差湯太守往硤石查勘該鎭紳士有向之叩頭涕泣求减漕者湯執意不减向彼處紳士言爾等可以禀求撫台截留漕米四五萬石以濟民食而恤窮黎撫台愛民如子决無不允云云殊不知海寗額徵漕米僅五萬石除折色外米僅二三萬石豈有四五萬石可以截留之理此說明欺彼處紳士自爲卸肩地步而置民瘼於不顧也此次海寗州城之得保不失固推程牧贊清爲首功而擊退匪衆實以州署親兵隊及武林軍常備軍爲得力分守各城門外海緝私守西門亦壯聲援第一標新軍到後管帶方詔部勒嚴明連日分往斜橋路仲硤石袁花等鎭巡哨所過秋毫無犯匪徒潛蹤大營現駐州城之海神廟州城協防局紳士集貲犒勞分送猪羊腿酒等儀以表敬意而誌感情各管帶均往謁道歉云又悉杭府卓太守奉中丞手諭札留程州牧專辦清鄉善後事宜海寗合州人心爲之大慰又悉湯知府會同知州余方鉞蒞硤查勘路過斜橋並未上岸該處巳毁之學堂並未踏勘餘如袁花丁家板橋酆鎭諸家橋被毁各學堂經該處學董報請勘驗亦未一往如離城七里之祝橋學堂焚燒淨盡並毁學董祝伯庚家及伊開之店舖屢次請勘均未之允余牧固因受驚咯血病莫能興而湯守不肯前往此大惑 
 
 

Page 5

 
 
不解者也 
　　海寗紳商請留程牧上撫院電杭州撫憲鈞鑒昨電請札留程牧諒鑒匪尚伏莽復熾更炙公牘需時迫叩憲飭程牧專辦清匪以絶根株急迫待命海寗紳商學公叩尤 
　　又八十四人請留程牧上撫院電杭州撫藩府憲鈞鑒昨電留兵减漕諒鑒余州牧蒞硤石彈壓受驚咯血初五夜城危得保全賴程前州調度有方竭力抵禦保全地方合州感泣環請加箚留辦清鄉善後事宜以資熟手先電叩容續禀（禀見昨報）海寗全州紳商學界朱寳瑨等八十四人公叩眞 
　　又八十四人請减漕折上撫藩府禀爲歳歉民窮又經匪亂環懇恩予增歉以蘇民困而重漕務事竊紳等前因鄉農田禾歉收不及去年十分之五致被桐鄉縣屬莠民藉稱漕重爲名勾結匪黨鳴鑼煽亂迭經電請减漕安民派兵剿匪各在案自奉檄調大兵臨鎭並委大員相機辦理匪勢稍殺伏莽仍多非次第肅清難免死灰復燃之慮復經電禀札委程牧專辦清匪事宜在案惟嚴以除匪患尤在寬以恤民窮本年秋後暗荒格未上達奉准辦歉六釐七毫八絲在大憲已寬裕外之恩而鄉農比較上年實有歳歉漕重之况詎經土客各匪到處蹂躙損失尤多荒歉之餘繼以離亂其困苦更不可言現據各鄉耆民紛紛禀求增歉紳等體察情形業與州尊余曁憲委湯一再代求僉稱漕務重要須由憲台主持伏查嘉屬嘉秀等邑已蒙恩准增歉仰見我憲台子惠困窮之至意州邑事同一律定蒙一視同仁臨禀無任迫切待命之至爲此除電禀外謹代合邑生靈請命伏乞大公祖大人電鑒恩予酌量增歉電飭州牧遵照辦理以蘇民困而重漕務同深企禱上禀 
　　桐鄉十紳請减漕折禀浙撫電杭州撫憲鈞鑒鄉民爲匪煽惑由海界波及屠鎭桐城事發猛驟釀成巨禍今幸大兵賢令先後蒞邑擒斬亂匪地方雖已粗安人心尚多摇惑推原事出實因收穫時隂雨連旬榖稻半多霉爛農民猝未呈報訴苦無由致釀此禍宣等痛定思痛非請减成不足以定民心叩請逾格恩減從速開倉庶免漕務誤期大局幸甚萬民幸甚桐鄉紳士勞乃宣夏辛銘程宗洛陳棠黄基朱鳴鑾同叩文 
　　海寗旅滬公所請减漕折上浙憲電杭州撫藩儲府憲鈞鑒省軍下州全境解散感甚天庾正供未敢妄凟惟州多晚田旱雨交困歳收頓歉漕折如舊鄉民正欲呼籲突被桐民脅亂兹爲國計民生兩全大局起見電求矜憐折减以安民心而重漕政海寗旅滬公所職董陸芳莊淬沈元愷鄭宜榖等 
　　浙路湯總理致撫院電撫憲鈞鑒佳電讀之氣壯軍火要將領亦要州縣尤要莊道若以禮敦聘當能速蒞欵絀可速設諮議局期紳商共担其責路事稍鬆我公維持之力温台海岸聞有外人測勘敬告潛叩尤 
　　江南軍隊行抵嘉興禀浙撫電杭州撫憲鈞鑒統帶奉端督憲電諭飭派卑標二營開赴嘉興暫行駐紥昨夜抵埠借駐精嚴寺卽日飭何管帶正修來轅請示除電禀端督憲外理合先行電禀憲鑒統帶杜淮川叩　　撫院佈置江隂軍隊致嘉興府電嘉興楊太守鑒　隂兵到切勿駐城中應分紥城外如南門外曹王廟北門外施王廟繭廠西門外繭廠東門外紹金會館等望與房主熟商借用再宜向船廠酌租船隻編號給價如損壞認賠統乞遴員會紳商辦爲要院眞 
　　劉軍門請發巡餉上浙憲電杭州撫台馮運台惠鈞鑒頃據鹽捕各營紛紛禀稱冬月餉項在滬守候旬餘巡餉局未經給發各管帶無可告貸軍心惶惶望餉甚切大局堪虞祈公速將冬臘兩月餉先行由運庫墊發事機已迫刻不可緩盼復才眞印 
　　蘭溪徽商請緝刼匪上浙撫電杭州撫憲鑒初六夜徽信客在建德縣馬目埠被刼信洋五千元另萬口嗷嗷生命所鑾叩公電飭嚴守轉縣嚴緝蘭谿徽商舒世琛等公叩灰 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要摺 
[滇督錫奏籌辦滇省學務摺（續）]  
　　一省城原辦之蠶桑學堂議辦之森林學堂裁撤之體操學堂應合併改爲中等農業學堂也上年學部通行各省城應先設中等各項實業學堂又於省城先立實業教員講習所等因滇省尚未切實舉辦擬先從農業入手設中等農業學堂一所即以蠶桑森林體操三學堂改爲之定章農業各科内有獸醫水産兩科滇省無此教員應先辦農業蠶業林業三科每科收學生一班每班六十人三科共一百八十人照章本科三年畢業分别奬勵併附設農業教員講習所亦分農蠶林三科每科収講習生一班凡六十人三班共一百八十人定爲預科一年本科二年畢業後派充各府廳州縣初等農業學堂教員一省城半日學堂廳改爲藝徒學堂也原辦半日學堂十所本議事收貧民子弟半日在外營業半日入學補習普通無如積習相仍凡入堂肄業者概不肯在外營業其在外營業者又不肯入堂肄習遂致歷年辦理與小學堂毫無區别旣失本意亟宜改作應即停辦半日學堂以原有學生併入附屬小學堂就原有屋塲器具改辦藝徒學堂五所區爲金工木工紙工織工縫工各項每所各収貧民子弟二班每班五十人半日在講堂習普通學半日在塲習粗淺工藝並附設實業補習普通學堂五堂招曾營實業者入堂補習無論年齒長幼一體収納每堂學生一班每班五十人酌中定爲二年畢業凡藝徒學堂實業補習普通學堂需用員役應令所設之附屬小學堂宣講所分别酌派兼充以節經費一省城裁騰之半日學堂公屋應改女學堂也女學爲家庭教育始基亟宜設立惟論教育原理必先養成女子師範乃能興辦女子小學論學生程度又必先具有女子高等小學程度乃能學女子師範今斟酌二者之間定名曰女子師範學堂先設預備科並附設兩等女子小學堂以資實地練習其管理教授一切則查照奏定女子師範學堂章程辦理一省城東文學堂應改爲方言學堂也滇省交涉日繁需才甚殷應即改東文學堂爲省會方言學堂開辦法文英文日文三科每科學生二班每班五十人凡六班共三百人所有學科即仿照譯學館辦理並附設鐵道預令各屬選送中學生及高等小學生入堂肄習俾備派送學習鐵路之選一各府直隸州官立師範傳習所應改爲初級師範學堂也此後師範傳習所概由民立不由官立其官立者統俟本年底第二次傳習生畢業之日停辦改爲初級師範學堂先辦預備科俟省城優級師範選科生畢業可延爲正教員之日卽將預備科升爲完全科照章五年畢業分别奬勵其初級師範學堂先辦之預備科程度與高等小學相等即酌派傳習畢業生暫充教習一各府直隷州中學堂應附設中等農業預科也滇省連年荒歉農事素未講求農學堂之設較他項學堂爲尤亟各府直隷州能另辦中等農業學堂者上也如不能另辦亦當於中學堂附設中等農業預科俟省城農業教員講習生畢業堪延爲教員之日再將預科升爲本科如此則農業可以速興亦先其所急之道也一省城及各府廳州縣小學堂應以手工農業作爲必修科也上年學部通行初級師範農工商諸科原係酌量加增今改爲必修科令師範生各自認習一科可備將來初等農業等項學堂之選等語今竊取此意通飭各小學堂以手工農業作爲必修科人人皆重實習其實習手工概用粘土手工法俾不至耗費物力難乎爲繼其實習農業則於栽插収穫之時教習率學生赴附近田地實習亦毋須另設試騐場免滋糜費以上各條如師範學堂中學堂小學堂女學堂屬於普通教育如農業學堂守　補習普通學堂藝徒學堂屬於實業教育如　言學堂屬於專門教育均須查照奏定章程參酌地方情形通盤籌畫次第規定惟是綱要雖具條目甚繁非得多數人才分任職務不能日起有功滇省學務人才至爲缺乏就地選用供不逮求迭經函電紛馳調用京外各省人員藉資分布其省外各學堂俟省學各科師範生畢業回籍派充管教各員自可期畫一而求進步至省内爲省外模範原　校舍大率因陋就簡如現辦之兩級師範學堂附屬中學堂女子師範學堂均應改建新式俾便管理其餘應行增置事宜仍俟添籌經費逐求設備力圖擴充以期仰副朝廷興學育 
 
 

Page 11

 
 
才之至意兹據該署司詳請奏咨立案除咨部查照外所有籌辦滇省學務大概緣由理合恭摺具陳伏乞皇太后皇上聖鑒敕部立案施行謹奏奉硃批學部知道欽此 
分類新聞政界 
[批飭大庾縣速結教案南昌]  
　　大庾縣陳守謙以該縣浮江等隘處天主教民先被鄰匪擾累現與神甫約定確杳再議撫卹等由禀詳贛撫奉批謂該縣曾稱境内拳匪早拿辦盡絕又稱左拔圩教民陳姓賃屋由該處紳民拆卸以免匪擾所謂神民者非匪而何所謂該處者非該縣境内之左拔圩而何所謂拆卸者非即匪擾而何種種欲盖彌彰適貽人以口寔當南康一帶匪徒肇事之際毗連村落從風而靡在所不免該縣旣聞有浮江隘左拔圩教民被損各事自應提緊查明招同被難教民酌量撫卹了事乃事後漫無布置經朱德鄰索償始派員往查殊屬疎忽至教民有卹無賠成案具在自不待言仰洋務局迅飭該縣查明妥議了結具報母再延緩致生枝節並移行該管道府督飭辦理（因） 
[新藩定期接印蘇州]  
　　新任蘇藩司瑞莘儒方伯日昨有電來省定期十六日履任署藩朱竹石方伯己飭各書吏赶辦文牘預備交卸必 
[詳報自治局舉定職員蘇州]  
　　寳應縣設立自治局業經公舉前直隷東鹿縣知縣王慶保爲正議長分省補用道朱崧生爲副議長鮑友恪劉啟章王鼎彝朱鴻綬爲幹事員吳錫英徐善卿盧焕章沈訓信劉啟彭朱荃生盧守愚陳仰承吳家達刁士驤朱莘生王鴻瑞吳士華徐孟文戴學聖刁宗周汪鳳藻朱其鋆陸寳庠朱云鵾爲議員業巳具詳蘇撫立案矣（間） 
[限制米榖出境武昌]  
　　鄂督近准湘撫咨開湘省自岳常開關後商務日盛食指日繁而米榖出口毫無限制亟應預籌防患之策現擬以後出境米榖只許至鄂不准轉運下游各省如他省有意外災歉隨時咨商辦理並由關道照會税司立案以期永遠遵守等因趙次帥當即札飭江漢關道照會税司遵照辦理（生） 
交涉 
[批駁三教合一傳道會南昌]  
　　江西萍鄉縣職員喻兆芬等擬將孔佛耶三教合爲一教設會傳道以弭民教之爭業經繕就章程說帖禀請洋務局給示立案并仿照中國基督教徒一體保護當奉坐辦汪甘卿觀察批示云該職等鑒於近年教案之慘意在整飭規章發明在教亦民主義又思調處詞訟及教由自傳以彌教釁心苦言甘曷勝欣佩惟耶教主在兼愛原出墨子與佛之以慈悲爲本以寂滅爲用異流同源純乎宗教性質我孔子師表萬世經緯人倫並未以儒教自居我輩儒冠方以不能保存中國禮教爲愧何敢自附教徒之列近時哲學家言間取各國教派有以孔列第三耶列第一之論然宗教家以崇奉唯一之宗主爲事如地平行綫移無合并之一日仍視國力之維繫何如耳日本明治初年教案之禍亦如我國其後變法自强仿行憲政收回治外法權無論外國教士本國教民皆受治於法律範圍之内固由國勢使然良亦國民富於愛國心具有高尚人格及道德思想故無假借外力以欺同胞之事非混合各教爲一也我中國佛教之外回教黄教聽人信仰自由耶教承景教之後流傳内地載入約章小民怨苦流血累年果明普愛世人悔過遷善之旨均應敬體上帝之心捨身拯救尚有乘人受創之深漲己魂力釀成交涉致礙大局之舉動耶該職等讀書明理具有朝廷一命之榮豈宜再立名目自炫於衆從來創設教派之人其初必有劇烈之慘禍該職等於犧牲之志願自問何如新舊教戰爭之歷史前鑒可畏近今天主耶穌内地教民以兩教目爭屢釀巨案斷非僅歧視異議一也察閱所呈會章半係新舊兩約與佛教已屬由悖何况私立曾名國有厲禁至基督教徒本局祗有照約保護之責尚無提倡開會之權該職等事非一律更難援照幸各勉爲良善以保治安毋徒震驚哲學一節之談也所請立案給示各端均毋庸議原件發還此批（及） 
[日人經營東省之神速]  
　　十四日字林報載東京電云大連日本商人已决議建設商業會議所一區其重建漢城至魏求（譯音）鐵路工程巳將完竣大約西四月一號可以開車搭運行各貨物矣 
[英領照請緝拿竊賊漢口]  
　　漢口亨逹利洋行近日被賊竊去金銀　表多件價值甚鉅當由該行禀請英領事照會江漢關道請嚴飭地方官派探緝獲追繳（今） 
軍界 
[蘇撫派兵駐防江震蘇州]  
　　蘇撫陳伯帥於十三日午後傳見一標統領盧鹿苹及第一營朱管帶令將第一營全軍開赴江震一帶駐防該軍即於十四日拔隊啟行（命） 
[排長擅青學生武昌]  
　　陸軍小學堂撥住二十九標一營後隊之軍醫學生張瀚近被排長廖天爵擅加杖責禀經鄂督批飭督練處嚴切查究現該軍醫學生全體懇請退學鄂督閱禀後當又札飭督練處安慰一面迅將實情詳細調查禀復核奪（酉） 
[飭查營兵被控情形九江]  
　　常備軍二標統帶陳玉田游戎以廬陵縣士民彭幼香康文卿等向兵備處控告該標駐紥吉安之第三營兵丁騷擾等情因特札飭該營督隊官黄焕章將此事情形查明具復以憑核辦（吳） 
[軍醫學堂之籌畫南京]  
　　江督札督練公所財政局文云有人條陳衛生獸醫學堂擬改爲陸軍醫院就其教習學生以爲醫員减各營診斷及醫官舊費併入校中再加數千金便可敷裕開辦約需三萬金亦可於陸軍費用内酌撥再加拓充便可附設高等醫學校爲醫科大學之預備等因本部堂查陸軍醫院爲軍人生命所關早應設立祇以絀於經費 
 
 

Page 12

 
 
尚未舉行所議就衞生等醫院改爲陸軍醫院是否可行每月需加若干欵便可敷用應由財政局司道會同督練公所總參議等曁兵備處會同第九鎭以及各協各標之司令官妥爲籌議詳請核辦（商） 
學務 
[札催編呈教授成績武昌]  
　　鄂省各學堂教員前經黄提學諭令每學期將教授案編訂呈覽以考各教員之勒惰現因年假在即學務公所特札催各學堂教員赶緊編成彙呈鑒核以定優劣（生） 
[華俄商業學生准入大學漢口]  
　　漢口華俄商業中學堂前經駐京俄使照會外學兩部要求畢業後與官辦中學堂同一奬勵當經學部駁復在案兹聞俄使又一再向外部聲辨已允通融辦理俟該堂各生畢業後准其持憑考試升入大學堂肄業并札行鄂提學查照辦理（生） 
[江督催解師範經費江西]  
　　南京三江師範學堂贛省派送入堂肄業生五十餘名自三十一年起截至三十三年夏季止應攤學費除解過外尚欠一萬四千八百元現經寗學司以學費支絀詳經江督電飭贛藩沈愛蒼方伯從速籌解以濟要需（因） 
[聘請師範監督安慶]  
　　蕪湖十三帮各商號所設之師範學堂監督一差迄未聘定現由蕪關道文仲雲觀察函請李永鎭太守前往接充 
[咨請改給留英學生官費安慶]  
　　撫台馮中丞接駐英李星使咨開留英皖籍學生刁承祖今秋考入滑脱大學專習礦務約須五年畢業在英學費頗形浩大請查照學部定章改給官費等因現馮中丞已轉飭提學司查照辦理矣（孔） 
[幼幼女校擴充學額常州]  
　　常郡幼幼女學校明春擬擴充學額六十名添設手工音樂體操三科業已聘定女教員於日内招考矣（生） 
實業 
[呈報皖路收支實數安慶]  
　　安徽鐵路公司自乙巳年九月起至今年二月止共收規銀五十四萬九千六百四十八兩九錢八分七釐計開支規銀二十五萬二千六百四十三兩一錢九分三釐結存規銀二十九萬七千五兩七錢九分四釐業由該公司造册呈報各憲查核矣（賢） 
[晋礦集股確數山西]  
　　晉礦集股章程係五兩爲一股兹得礦務公所最近報告計太谷六萬股各票莊二十萬股孟縣二千股汾州府五千股榆次八千股平定五千股潞安六千股澤州五千股平遥二萬股平陽一萬三千股忻州一萬股太原府九千股祁縣四萬股共合三十八萬三千股（子） 
[淮北鐵路開辦先聲揚州]  
　　淮北鹽商以運鹽用人力車及船隻裝載旣需時日又易漏私因仿照儀泰禀准開辦鐵路成案由西壩至鎭陽關亦擬集欵築成鐵路一條庶幾運鹽較爲便捷業經禀由海分司轉詳上台批准即委前興泉永道惲觀察之公子往淮北履勘以期尅日興工（午） 
[醴陵磁工獲奬武昌]  
　　湖南醴陵舊産磁質皆係麤品自熊觀察希齡在該處創辦磁業學堂以來延聘日本技師教授參用古法現在所出磁器極爲精美染色尤極生活昨由熊監督將該處磁業公司成績品九件呈送鄂督極爲嘉許特奬給該公司職工文俊瑜等三名五品功牌三張吳家邦等八名六品功牌八張以示鼓勵爲研究工藝者勸（甲） 
[咨查私售煤礦執照安慶]  
　　皖撫准農工商部咨開現據廣德州廣益煤礦公司職商楊錫琛禀控股友鄭芳蓀將請領開礦執照二張在上海私售于洋商並將股欵携帶逃匿等情是否屬實請飭查明聲復以憑核辦等因馮中丞當即轉飭該州將此事原委查明禀復核辦（子） 
雜記 
[青浦縣東鄉之匪患松江]  
　　青浦縣方家窰鎭地方有朱家角米船六艘白晝被劫曾誌前報兹悉該處梟土結合近來搶劫之風日益加劇離鎭十里之九里菴地方爲婁縣管轄初九日大隊梟匪搶刦夏六山夏喜巖兩家搶後排隊至方家窰各持軍械高張十字紅旗勢甚洶洶初十日至玉皇閣搶米船酒船各一艘又至小東圩搶庫房限船一艘十一日又至方家窰搶過路之泗涇航船船主范小四僅以身免又搶青浦縣衙差役范冰門坐船一艘十三日又至觀音堂鎭搶金振卿家并擄其子及鄉民二人梟匪勾結土棍猖獗至此附近富户均已紛紛遷避不知地方官亦有所聞焉否也（還） 
[追繳革員欠欵安慶]  
　　泗州白直牧曾焯前在任内侵吞湖灘地價銀兩爲數正鉅現由皖藩連方伯查明詳請皖撫咨行該革員原籍地方官飭令追繳以示懲戒（俗） 
[詳定革命黨罪案武昌]  
　　前報紀漢口拿獲革命黨許和生歐陽澤根經武昌府審訊等情兹悉歐許二匪均係今正所獲官場以其跡近瘋癲懸未定罪現經黄太守覆訊明確詳准鄂督擬予監禁三十年云 
[米船欲與厘卡爲難安慶]  
　　皖省華陽厘卡近有米船數十號相約赴該卡報完厘金聞有意與該卡司扞爲難現由該卡委員具禀皖撫請飭查究（政） 
[考查軍學委員蒞贛江西]  
　　陸軍部近派叅議沈翊清赴贛省考查軍學兩界各事宜現沈君巳於初五日由湖北乘輪抵贛拜謁各當道定日内就軍學兩界調查一切（由） 
[商請借買東鹽辦法揚州]  
　　運司趙渭卿都轉前擬借買東鹽接濟淮銷迄未定議日昨起程晋省面禀督鹽憲請示核辦（射） 
[遞解官犯北上漢口]  
　　巳革廣西知縣曹本煌係奉旨發往軍台官犯現巳由桂解湘北上鄂臬梁廉訪特加派知縣孚大令解送至京交陸軍部轉發軍台（音） 
[首府接印南昌]  
　　南昌府徐性臣太守因戒烟開缺繼其任者爲饒州府張玉叔已於初九日到省接印（因） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說蠻觸爭（五）（續）（無術）]  
　　先是觸氏國。在蠻氏國境内。開設一個金公司。專理借欵事宜。這金公司的代表。呌做野犀。生平作事。頗有一點機警。雖然商人資格。觸政府全體。郤極力保護他。此次借欵。野犀持之尤力。在蠻政府固巳一口答應。無奈許多國民。動起公憤來。大家開會集議。謀個抵制之策。那時有個名呌斯螽的。首先倡議。說道。斯螽動股。是古人說過的話。我們旣然不要借欵。不如自巳認股罷。說畢。又沈吟一回道。人家說我斯螽一動股。便生九十九子。我就認定九十九股。蠻衆齊聲嚷道。贊成贊成。由是分頭勸募。一霎時。鉅欵畢集。惟是此議發表後。蠻政府每日必接到電報數道。其中郤分爲兩派。且待在下細細的。講與諸位聽。 
[一和平之電]  
　　蠻政府列堂鑒。借欵一事。關於全國存亡。某等螻蟻。各自愛惜性命。甚願集股自辦。以免他族抵觸之禍。望力拒堅持。勿爲浮言所惑。百蠻同人公叩。 
[一激烈之電]  
　　蠻政府神奸巨蠧。賣路賣礦。甘爲牛羊所踐。辱國蹙地。罪不容誅。某等巳經。籌集股本。堅拒外欵。倘政府損失權利。則當以蚍蜉撼樹。以螳螂當車。此股本即作爲抵抗之用。乞三思之。諸蠻一部分叩。 
　　蠧相看了這兩種電文。光火到了不得。金公司的代表野犀。又常來催促畫押弄得蠧相惶急異常。無詞可答。蛇蠍兩個郤把蠻民反對的情形從頭至尾。告訴了野犀。野犀頓足罵道。你們這種政府。眞是野蠻。百姓們如此蠧動。還不曉得想個法兒。壓制壓制麽。（未完） 
國外新聞 
[美大藏大臣之辯正]  
　　十四日紐約電云美國財政大臣高德流聲明並無承允爲剩克卜克大托辣斯總裁之事 
[南斐洲種族競爭]  
　　十四日紐約電云據南斐特國來電謂是處種族之紛擾方興未艾十四日倫敦電云南斐洲喬内斯堡商業議會發一傳單勸告英國商業同盟會輔助特政府以施行對付亞人之政策 
[德王意在中立]  
　　十四日倫敦電云據稱栢林地方傳言德政府主張各國對於摩洛哥爭位一事以守中立爲宜 
[斐洲鑽石業大衰]  
　　十四日倫敦電云自美國經濟恐慌後鑽石一業大爲衰落故潑雷米鑛於西十二月中應付之利息須緩期支付聞此次鑽石一業因生意清淡大加限制後於特國及開普蘭之經濟界大有影響 
[意王餞别日使]  
　　十四日倫敦電云得羅馬電稱駐羅馬日使高平氏行將啓程赴美故意王及后特置宴欵之意外相鐵托尼及日本使署人員均在座以上譯字林報 
[英王將赴瑙威]  
　　十四日栢林電云英王及后將於西二月十號赴瑙威京城克立斯興那會晤瑙威國王及其后云 
[波羅的海問題]  
　　十四日栢林電云關於波羅的海之會議不過沿海列國如俄德瑞典丹麥等四國而已 
[南斐洲開募公債]  
　　十四日栢林電云南斐洲開普蘭政府在英倫招募之債已集得十分之一 
[美總統之謝詞]  
　　十四日栢林電云美總統羅斯佛因美艦隊至利亞强尼普埠極承該處優禮歡迎特致電巴西大總統聲謝并謂此艦隊之出巡遇有被脅迫之地當爲保護和平與公道而此艦隊之出發亦可謂與各共和國通好之使者云以上譯文滙報 
本埠新聞 
[江蘇教育總會咨呈督撫學使文（爲附設法政講習所事）]  
　　咨呈事竊查上年閏四月二十日御史喬樹枬奏稱現在各省仕途均以擁擠爲患而明習法政之選實不多覯亟應及早預備以待任使舉貢生員中學皆有根柢若專在法政一門肄習則畢業之後才皆可用現在各省裁判課税人員苦無專門之學請飭下各省添設法政學堂等語奉旨允准又學部致各省督撫電以後遊日速成生一律截止法政學堂當及時設立法政重要學科向多求之外國者尤應聘請專門教習加意講求毋得缺略等因其時本會先已附設法政研究會在會員中公推前在早稻田法政畢業生雷奮主講并延海上知名之士或流庽或出洋於法政有心得者爲名譽講員如湖北候補道宋育仁等皆先後蒞止隨於上年下學期即改設法政講習所仍延雷奮主講其餘中西法政各科目即在會員中公推數人分任此項經費除收學費外不敷即由會中籌助曾將辦理情形及章程呈報學部並督撫帥前學務處有案今年復擴充校舍增添學額續辦一載計上下兩學期畢業者幾及百人經費不敷仍由本會籌助竊維時事日棘於商量舊學而外不能不培養新知此項法政聽講員誠如喬御史所言中學旣有根柢必須練習法政有政治上之常識庶實行地方自治條理固不慮其紊卽偶涉國際外交依據亦各抒所見况近者恭奉聖詔各省諮議局應速行成立江蘇風氣較早則一切 
 
 

Page 19

 
 
議員資格尤應及早養成如僅恃官立之法政學堂則到省人員已形擁擠喁喁環聽勢難徧及紳民故本會明年仍擬續辦但專爲養成議員及自治人才而設以半年爲畢業意在普及而不在專門與今届學科稍有變易兹以一年講畢所有各講員講義分别裝訂成册并講員聽講員姓名及講習科目單一并咨呈貴部院部堂學司察核施行須至咨呈者 
[寶讞員上滬道禀（爲捕房違章提人事）]  
　　敬禀者竊尹夀人即尹克昌刋發傳單一案捕房未奉牌票違章拘人前於解送尹夀人禀内業經禀請辦理在案知縣伏查尹夀人係中國職官又係體面商人乃捕房竟敢違背向章未奉公堂牌票即行拘押此端一開將來租界之内無論何等體面官商皆可由捕房逕拘逕押尚復成何事體伏查内地弁役在租界拘人領事必藉口違章從嚴懲辦現在捕房違章拘人亦須比照内地弁役成案辦理否則同一公堂同一違章而有兩樣辦法明欺中國公理何存况此次違章端開自彼彼旣可以違章我亦可以違章捕房拘人可以不奉牌票則將來廨役拘人亦可無須領事簽字以爲抵制之方試問領事能承認否此事主權所繫甚大知縣不得不爭不敢不爭不忍不爭理合禀乞憲台主持據情磋商領袖總領事曁英總領事將此次違章之捕頭比照内地弁役在租界違章拘人成案從嚴懲辦以昭公道而敦睦誼實爲公便 
[蘇撫致滬道電（爲調用參將事）]  
　　上海道台眞電悉萬叅將奉調一節巳照來電轉請劉軍門酌度辦理俟得復再奉聞啟泰文 
[法領請准起用洋鹽]  
　　法領函致滬道略謂據牛奶棚法商居爾的禀稱在英國倫敦購買土産生鹽一頓裝由英國倫路加輪船運滬此鹽係專喂牛奶所用並非人食之鹽請准起運應用等情請函致税務司迅給准單以便該商將前項生鹽起岸應用云（恥） 
[毛提學奬勵各校]  
　　江蘇毛提學使日昨行文本縣畧謂前月來滬所視之各校以第一義務小學西成小學理化專修科競化師範女校女子蠶業學校及幼稚舍等爲最佳故特派員携洋一千二百元來滬分奬以上各校以資鼓勵云（外） 
[縣尊禀覆証人蹤跡]  
　　上海縣李大令禀覆滬道畧謂德門内鎗斃喇嘛案内見証人李玉山陳香亭二名垷庽長發棧未往美署囉蘇亦未出外生事房飯錢係由美署自行送交該棧並未往取云云（恥） 
[訊結京蘇珠玉業之辦法]  
　　上海珠玉業京蘇兩帮爲公所互訟一案久延未復兹聞滬道奉札後以此案京蘇各帮纒訟不休當與巡警總局汪觀察會商辦法擬令兩造各舉定一公正人作爲代表舉定後一面將公正人姓名報明商會移知巡警局分給諭單知照再由道會同舉一公正人三面秉公評斷庶得其平現已移請商會照辦矣（企） 
[獲屍請驗]  
　　法租界大自鳴鐘後洋涇浜倒斃某甲年約四十昨晨爲巡捕查見知該屍頭有刀傷立禀捕頭飭探協保赴縣請驗（舟） 
[批查是否侵佔官路]  
　　鄉民曹文奎前赴縣署控曹士良建築籬笆佔及官路向阻不服求究等情旋經曹士良以築笆之時曾邀虹橋顧蔣二總董履勘並未侵佔各情投訴縣署李大令察得兩造呈詞各執批著靜候照會總董查明妥理（哲） 
[扭控攔路行兇]  
　　張水昌扭解兪桂發至縣禀稱前晚在新北門攔路行兇被兪剥去西式大衣皮袍等物求追奉飭將兪管押候訊（泳） 
[派差捉賭]  
　　西南鄉塘灣閔行等處現有外來匪徒開塲聚賭業由該處紳董禀奉本縣李大令派差往拿（車） 
[禀控不還欠欵]  
　　楊九河謝春樵欠欵不還至城内一路一區巡警分局禀控當奉游正巡官批候提案訊明核奪（泳） 
[伶人求充馬快不准]  
　　伶人小桂芬改名陳桂投縣署求充馬快李大令以現值裁减書差之際所請碍難照准（泳） 
[南市火警兩紀]  
　　前晚九時南市洞庭山馬頭長源油棧失火燬去平房十餘間延及隣居景星園浴堂氣樓後經總工程局派探查詢起火情形○又昨晨六時竹行馬頭鴻興押店失火延燒順泰洋鐵店義興鐘表店東來衣莊林永茂紙店併竹行弄住家數家共燬樓十餘幢總工程局拘獲鴻興店夥劉子卿押候訊究（夏） 
[廨差請給工食]  
　　廨差許山姜釗王升張吉等十九名具禀公廨請賞給工食讞員寶子觀明府判一併退去候禀道憲飭遵（衣） 
[官事]  
　　江蘇督粮道惠綸調查日本法制大理院總稽察官胡蓉第前德國留學官費生羅國鈞奏派英國大學堂畢業翰述祖浙西鹽捕營安瀾兵船管帶兩江督標補用守備陳永夀龍華巡防委員梁慶眞巡檢周天佑等昨均到道拜會禀見新委三路一區副巡官典史虞維厚謝委老北門稽查委員陳文榴禀知銷差巡警學堂教練官劉迺封現奉總辦札委接辦到道禀知（軌） 
訟案 
[公共公廨會訊案]  
　　定貨不出德商克魯森等控公興號經手顧錫生不出定貨奉諭補傳各股東楊坤山等再訊在案昨奉王肇之大令與德領事師謀君提訊之下以公興盤與楊坤山李墨賢等均係顧錫生經手楊等雖不知情亦不能置身事外遂商之師君判楊等交保出外候原告開呈虧損各帳再行訂訊顧還押（衣） 
　　控兄霸産英商哈華托律師代侯慶齋控胞兄侯松齋霸佔地産抗不交出一案奉寳大令與英巴副領事復訊被告延聖文律師到堂辯稱原告雖有憑據而原告律師並不能指明據内之意義殊不可解查此項証據原告祇有代贖之權不能執業應請察奪中西官判産仍歸松齋備齊本利向贖（衣） 
[總工程局紀事]  
　　恊泰米行股東蔡錦章控掮客吳海珊宕洋三百餘元吳亦互控蔡不給辛俸陳叅軍以禀詞各執判交米業董理處○南橋人兪炳生之未婚媳奚氏去年逃出今在郎家橋徐桂生水果店内尋見扭控到案訊判徐暫押氏交地甲看管限交伊父訊奪（杞） 
[巡警局紀事]  
　　總局范阿毛在閘北行刦鄉人布疋經馬巡查獲飭押在案昨由偵探巡弁孫駿發在西　門緝獲同黨王晉堂解至總局經聶司馬提訊范供認不諱王狡賴不認飭一併還押候補 
 
 

Page 20

 
 
同黨再究○巡警總局護勇李仁來因無端出外奉聶司馬提案申斥○仇林華控閘北豆腐店主曹國安不還荳價洋四十九元昨奉黄巡官訊判著繳洋十元餘交保清理 
　　城内第一路四區張阿成在虹橋開設鹹肉店違章將櫃檯裝出門外經局員傳案判速還進 
　　三路二區張阿二控計阿義借洋不還向索圖賴請究局員准之（衣） 
[公共公廨早堂案]  
　　陳英和等前控姚紫祥楊甘堂等以德發洋人羅新謀就黄浦塡坭工程　去洋一千另二十元奉中西官訊明押候德領事取到羅新供詞再核在案昨捕房將姚楊解案讞員寳子觀明府商准德師副領事判由捕房將姚等送至德領事公館聽候復訊核奪○馬夫陸小弟拉韁不愼將張姓壓傷斃命一案昨由捕房將陸小弟解案請究明府判押西牢半年再罰撫卹一百元○王玉桂陳桂春誘蔡沈氏之女蔡梅林至顧榮桂所開客棧内姦宿由捕拿獲解究訊供不認判押候查明在案昨解復訊明府判王押西牢五年陳押三年顧押一年○趙子潤與唐丙南在某洋行内服役乘隙竊取鈔票洋三百元現洋一百二十元並金練金表等物被趙祥林查知報捕解究判唐還押趙交保限一禮拜交贓再核○公和祥棧房前日失去羽綢二十箱值銀六千兩控奉訊供押提收贓之人訊辦在案昨解陸晉明陳榮生等復訊高易律師稱此案應請將費姓提到方知收贓人實址判還押候補提人証再訊○唐阿毛傅阿二串竊瑞生洋人鐵箱内鈔票洋銀由捕解訊判交保查明再訊○虹口西洋得路順大號主方介甫與櫃夥江子洪因店虧空屢次縱火希圖保險銀兩均未成災前晚五點　忽又縱火經鄰佑張見森警見報捕解究由五十四號西探將方介甫江子洪解案並稱查伊等縱火已有五六次兹將縱火各煤紙粘呈案請究訊之方江同供求恩石阿福唐阿培等同供十一月分兩次小火救熄是實王阿林供是學徒前月間見過火一次救熄是實明府以方江縱火圖賠屬實未便姑容遂判方押西牢五年江押兩年（衣） 
[法租界公堂案]  
　　鈞昌洋棧失火探拘該棧司帳某甲等押辦在案前日棧主鄭子雲投廨具禀并呈洋文信一函中西官諭令退去候再集訊○徐興發禀稱奉諭往善堂看七歳女孩徐蓮貞該堂司事答稱孩巳不在不知何人冐領求究司馬諭以函詢堂董查明俟覆到再行傳案訊核○小賊曹福升陳阿三前晚撬門圖竊被探拘案官判曹枷一月押改過局四月陳枷一月押改過局兩月○垃圾夫史岡郎因途中拾取木盒一只由鄰居趙阿大認明竊物扭控在案前日又訊史供在途並不行竊判交保候查明再核○探獲形同竊賊之張乃生胡長升解案請訊張供湘人前在行營効力胡供成衣爲業司馬以票係長江各埠所質疑係長江積竊與西官商判張枷一月押改過局四月胡枷一月押改過局二月○　　友竊挖耳吳長生竊衣服王阿大竊木料由探一併解案請究吳等供認不諱官判吳阿友王阿　各枷七天吳長生管押三天（舟） 
[美租界捕房事]  
　　昨有某西婦稱被　工吞没衣料捕頭飭探拘人著償給洋銀二十元○成衣匠張阿根昨報捕房稱楊樹浦路某屋俄人積欠工料洋銀若干向索口角行兇命投俄署禀控○金阿大茶館夥李九文小五子將金之女孩拐至華記路圖賣被金尋獲李等　孩逸去遂携孫投訴捕房候查核辦○陳寳夀投稱失去年六歳女孩一口著包探查緝○某律師汽車駛至北蘇州路被胡金有小車碰傷由　捕拘入捕房著賠修費洋四十元因無押候解請分（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
