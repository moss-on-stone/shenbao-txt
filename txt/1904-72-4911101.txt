# 1904 - 72 - 4911101

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海內劬學之士每以不便檢閱爲憾本局不惜重貲禮廷通才愽學將是書條分件繋編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全帙關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
[重印十三經注疏○五經備旨○十七史商摧出售] [  㸃石齋啓]  
　　自來話經解經之說莫詳于十三經注疏一書其次若五經備旨則疏解五經語意雖各樹一職而其闡發精幾類皆詳盡無遺本齋前將此二書警校精詳悉心石印以惠士林海內風行早已不徑而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西荘先生所輯議論紹卓者据詳明論世知人折衷至當有志史學者不可不加意請求兹亦用頭等潔白連史纸印成每部定價洋銀五角卽日出售 
[論松郡梟患]  
　　松郡後倚九峯前襟黃浦大海環其東南長泖繞乎西北蓋亦吳越之間一都會也其民樸愿而長事無論貧富貴賤皆謹守鄉里憚於遠遊資生之策惟恃田畝而工與商則甚拙故上海雖闢作商早萃寰宇之人羣聚州處而　闠經營之地藉隷本郡者轉寥寥無聞風俗如此其樸厚民情如此其謹飭雖於奮發有爲之旨微有所缺而克儉克勤自成風會蓋亦有足多者爲以故數百年來長吏之官斯地者皆號稱易治卽或良莠不一鄉里無賴偶肆鴟張而郡城爲軍憲駐節之所　慄聲威震懾自易然則生其間者誠詩人之所謂樂土而爰得我所者哉惜乎今昔異情治亂倚伏目髮逆平後湘淮健兒大率因餉絀遣散其無鄉里可歸者往往入會拜盟互相勾結東南各省到處皆然而松郡駐有各營尤爲若輩所依附會匪散勇遊行衢巷間動輙與人滋事然此猶患之小者也其最爲民害者莫如鹽梟初時南金奉等邑濱海之區時有他處客民售賣私鹽於各鄉村藉致數倍之利旣而閭里之桀黠者應之因緣爲奸互張聲勢非開場聚賭卽結黨販私客匪藉土匪之耳目以肆其狡謀土匪借客匪之聲威以行其強暴同惡相濟小民已大受其殃旣而若輩猶以販私開賭爲不足醫所欲也於是劫入勒贖之事起初則試行於鄉鎮繼且波及於郡城茶坊酒肆中短衣高領窄袖禿襟之流觸目皆是小民之略有身家者往往無端遭其荼毒多或數千金少亦數百金倘有吝惜爲懹性命必因之不保去歲冬間此風尤甚封姓周姓均被刦去勒索千金若輩旣得巨貲除酒食揮霍外多購買堅利槍械以爲防衛故其心愈肆其燄愈張邇來鄉間各富戶無不惕惕於中爭思爲遷地爲良之計眷言桑梓陡變棘荊昔爲詩窠棋囤之埸今成越貨殺人之俗嗟彼小民其將何以堪此哉或曰鼠子之作耗也惟貓足以捕而嚙之匪人之爲害也惟官足以擒而治之除暴安良庸非地方有司之責況自前歲起省憲知松屬梟患之日甚特加郡守以營務處兼差俾遇匪人不靖之時可以就近調集師船相機雕剿彼匪黨雖甚狡悍然究不過恃其人衆橫行鄉里以劫掠爲生涯並非如黃巾赤眉之反跡昭彰一時無從撲滅太守卽兵權在握何難檄調弁勇痛子剿除僕則欷歔而應曰噫是豈易言哉夫朝廷以資格用人自其身入仕途浮沈宦海者已數十載幸而一麾出守方思效汲長孺之閉閣臥治以優游其身心詞訟刑名尙且不暇親理更何能督率兵士與忘命之梟黨遏兇鋒而挫毒燄哉雖然今府尊丁太守已因府屬各處梟匪橫行無法剿辦爲藩憲效述堂方伯撤任叧委田紹白太守來松署理或者田太守知上憲之志在安民梟匪之難再縱庇下車之日痛予剿除則七邑人民又可享承平之樂九峯三泖間何難復我舊觀哉望二千石之旌旗不禁冀幸深焉矣 
[本館接奉電音]  
　　昨晚七下鐘越一十五分時京師飛電傳來上諭一道敬謹譯登○正月二十八日內� 
閣抄奉上諭國予監祭酒著景禐署理欽此� 
[電傅宮門抄]  
　　昨晚七下鐘越二十五分時京師友人專電告知本館云正月二十八日皇上召見軍機大臣及張百煕 
[日獲俄人]  
　　西歴三月十四號註卽華歴正月二十八日日本神戶來電云旅順之戰俄日兩國各毀水雷艇一艘所毀俄艇中有四人被日軍擄去一爲司水雷之武弁三爲司機器之兵士其中二人身上受傷刻已送入日病院敷治矣 
[日船無首]  
　　昨有西友自日本小濱遊歴而回言及某日道出長崎目見有日本軍艦艘繋纜是處　首已皆中彈而毀惟尙未悉是何船名 
[獲勝而喜]  
　　西歴三月十四號註卽華歴正月二十八日日本東京來電云日人屢獲勝仗民人益復欣喜欲狂各日報更議論宏宣極讚各軍艦弁兵之勇敢 
[豫籌戰務]  
　　西歴三月十四號註卽華歴正月二十八日英京倫敦來電云俄帥苦洛拔托金氏由聖彼得羅保啓行東下時臨歧相送者不下千萬人所挈隨員某君曾向人言及苦帥之意欲將駐紥高麗兵士悉數調回定於華歴四月中與日人開戰於陸上并豫料六月之內戰務可望敉平 
[旅順情形]  
　　西歴二月十四號註卽華歴正月二十八日英京倫敦來電云此間每日報訪事人一貨輪船名曰烟內幾夫華歴正月二十六日駛至旅順附近自口外有二砲臺其一已損毀不少城中三處黑烟　　並不見有一兵一旗　　 
[譯俄督禀報海參威戰事]  
　　日本東京某日報云頃得奉天來電悉俄督矮立幾息夫禀報本國政府內開西 
 
 

Page 2

 
 
歴三月六號註卽華歴正月二十日據海參威砲臺統領報稱本日午前八下鐘越四十五分時有敵艦七艘見於矮司誇路獨島之南正午駛至海參威及矮司誇路獨島中間發砲轟擊祇以相距尙遠岸上未受損傷旋見敵艦折赴烏蘇里灣一下鐘越三十分時砲聲復作測得中有二艦一名出雲一名八雲其餘不甚明晣 
[譯東報述海參威形勢] 　 
　　日本大阪某日報云我日攻擊海參威一事俄督矮立幾息夫雖已削就禀牘並未電逹俄京蓋以此事尙不能深信無疑也顧我艦旣發砲以攻矮督必心懐恐怖日後我日深懼如欲稱師大舉必先將形勢了然於心攷之輿圖海參威在彼得大帝灣之外磨拉鳥伊搖夫及矮磨路司幾半島之南其形如半鞾又似獸角灣長四十餘町闊八町註日本量地之法六尺爲間六十間爲町一町合華度三十六丈海水甚深能容載重五千墩之巨船六十艘同時下碇東西南三面各寛二百西尺以至七百西尺港口繞以羣山遠隔薄司他路海峽至所謂俄人島者若巨人然橫亘口外是以自外望之全不見港中形勝天然鎖鑰最足屏蔽海軍俄帥苦洛拔托金謂與旅順皆此係世上第一港灣非誇語也南岸高阜隆然直上三百西尺名埔洛氣卡西北市廛亦在高阜之上四面環以峯巒其中花利司拉夫司卡耶山高七百二十二西尺苦立誇夫鳥山高六百五十二尺市廛在二山之間叧有鐵立幾息山與西南息拿路夫山對峙各高二百八十西尺中間稍低烏蘇里鐵路橫亘矮磨路灣東岸沿岸逹息拿路夫山之南其地窪下東連薄司他路海峽港口有俄人島控扼住連山多建砲臺山頭灈灈如童以故外人易於瞭見云 
[俄人戒備]  
　　日本大坂某日報云有由海參威避亂至室蘭者述及俄人自旅順戰敗之後時虞敵艦猝然攻擊亟命民人之寄居海參威埠者一律遷移其在軍營服役之人則令昕夕嚴爲戒備目下民人多遷往哈爾濱一帶海參威口內並無俄艦蹤蹟大約皆游弋於口外海洋中港口安設水雷無多訪衛未見十分嚴重 
[俄軍雲集]  
　　日本大阪某日報登東京來電云某日有俄國騎兵七十名渡豆滿江南下迤邐抵韓之鏡城以意度之大約自拉其獨利諾伊騎兵聯隊中調出未幾又有黑龍江軍管所屬駐屯諾薄幾伊愛夫司苦之西伯利亞東部遊擊兵第七隊步隊一千名長驅直入於是俄國陸軍之力漸將注重於鏡城矣 
[俄兵計數]  
　　日本東京某日報云近有某武員將俄國派駐滿洲各處陸軍探知實數計旅順有步兵六千人騎兵砲兵工兵共二千五百人合八千三百人附近大連灣金州普蘭店約有二千人復州及貔子窩熊岳城諸處有步兵砲兵騎兵合二千五百人遼陽及大石橋附近所駐之兵時時調動多寡無定目下大約有四千人左右蓋平及營口海城等處有步兵騎兵砲兵合一千五百人鳳皇城爲控制韓境之要塞聯合九連城安東縣以及寛甸等處有步兵一萬五千人騎兵三千人砲兵三千人合二萬二千人其出沒韓之北境者尙不在此數大孤山及岫巖一帶諸項兵士合二千五百人奉天有步兵四千五百人騎兵一千五百人益以各項兵士二千餘人合八千人以上各處之兵時移入韓境實計旅順口內外約有一萬二三千人除大島山及遼右外能與敵人接戰者實只此數吉林及堚春雄基灣有步兵八千人騎兵砲兵共二千五百人哈爾賓爲俄兵根據之地增減無常其兼顧奉天吉林者有步兵一萬四千人騎兵砲兵共三千五百人合一萬八千五百左右或曰哈爾賓約有二萬人近忽增入鳳皇城兵隊以致鳳皇城一處多至五萬二三千人 
[俄國人物平義]  
　　日本大阪某日報云近有美國上議院議員海利之其者著爲論說標其目名俄國人物平義專述關涉亞東之事頗極諦當精詳爲之譯其大略曰矮立幾息夫氏先經俄皇畀以亞東總督之任議加宣戰得握全權其爲人也畢生專思振發國家之精神如孩提然喜笑悲啼眞畢露其氣槪眞有度越尋常者今年已六秩有奇矣而天機活潑氣節懍然大有一身全是瞻之槪座中相對覺豪邁之氣直足呑� 
人兼之豁達襟期遇事略不躊躇審顧宛如美國名將迭伊賢焉次矮立幾息夫而得展勢力於亞東者爲西伯利亞兼滿洲總督唔洛迭誇夫將軍註卽昨報譯英電所稱馬卡洛夫其人足與矮立幾息夫雲龍角逐身矮肩闊童頭美髯議論風生傾動四座昔年阿甫汗之役曾隷司誇海立夫麾下身列戎行刻猶能談當日喋血沙塲情景要之俄人惟孜孜於應盡之分略不位置自高客有入謁者閽者以名刺通立卽依禮延見高談雄辯形跡不拘異乎仕於亞東之英國官吏蓋客之欲見英國總督者心中每惴惴不自安若謁俄國總督則不然也此外俄人之從軍滿洲著有聲譽者一爲將軍希洛皮之幾氏俄人皆以幾之氣內路稱之性峭厲令人見而生畏曾與氣昆希愛司之戰植立陣前指揮兵士歴四十二日之久殺賊三千俘獲以二千計其餘敗殘之兵逐之如鳥獸散彼嘗作座右箴謂茍有可爲誓當奮其全力也至於俄國之軍我對之深爲尊敬將� 
師愛撫士卒無異親之於予士卒之役於將帥者絕未聞以惡聲厲色相加平日出入將帥之家譚笑自如幾若知心之友且不甚依戀俸餉惟一意急公奉上賈勇直前聞之一俄人曰我等士卒雖無薪糧支給亦能盡其職任懍皇上如帝天惟素日憎惡日本人之心甚爲劇烈其體力之雄强非日本人可比嘗見英兵每畏寒烈而逃若俄國砲兵則處之怡然雖河水半結冰凌猶可赤身游泳是說也雖未足信特俄兵之强悍勇毅亦可由此而見一斑已若夫俄人身量縱極偉岸食物卻不甚多每遇行軍飛步可追駿馬惡衣爄食馴順自甘今天下咸激賞日本人之雄强適聞俄人之自奉天戰地歸者譚次亦未嘗不佩服日本蓋雖仇敵而其勇猛之氣亦足使之極口稱揚也爰拉雜書之以资譚者之一助云爾 
[死囚獻金]  
　　日本大阪某日報云北海道新潟縣人遠藤米一素行不當明冶十二年由福島地方裁判所科以重罪迨三十年十一月出獄未幾卽迭犯行劫巨案十二月十三日經事主獲諸本郡山倉村谷川喜八郎家毆至垂斃洎三十三年又以犯案被逮明年五月之杪新滬地方裁判所科以死刑遠藤不服遣人控諸控訴院刑事第三部不予准理遂於去年四月二十三日宣示案由移禁東京市谷獄定期今歲三月五日處决是日侵曉典獄官藤澤正啓告以爾命已盡於今日午前九下鐘時如有親　等人可及早與之訣別爾工作所獲除食用外尙餘銀貨二圓今當爲爾購備泰西佳餚飽餐以待遠藤聞之一躣而起曰公之美意余所深感頃聞有新犯言及我國方與俄人開戰人咸獻金以助軍需余罪人也然旣具靦然人面詎無急公奉上之心日貨二圓敬以獻納俾九原之下余心得快然也至於余之死屍則請送入大學醫科供習解剖學者研究之助使人知罪囚之內亦未嘗無熱心爲國之人公其許我乎言畢步登臺上怡然受刑日報書其事而標曰絞首臺上之奉公心蓋嘉之也彼坐擁厚貲而視國家如風馬牛者其眞囚徒之不若哉噫　　 
[歡迎邸駕]  
　　昨得僑居日本神戶友人手椾云神戶諸華商一聞中朝特簡倫貝予爲美國聖路易博覽會正監督將次道出東瀛因於東歴三月九日註卽華歴正月二十三日午後二下鐘時在中山手通中華會館召集賓朋籌備奉邀儀節 
 
 

Page 3

 
 
[議擴海軍]  
　　日本大阪某日報登美京華頓來電云某日有海軍人員在議院中集議擴張武備之策請籌額外經費四百四十萬銀圓　　　　　　　 
製造戰艦一艘叧以一百八十萬銀圓製造巡艦三艘偵敵艦三艘運煤船二艘海軍部侍郎磨迭氏更請添製巡艦三艘其說與製造局員無異惟海軍提督迭愛烏賢氏意見與之相反此議遂未得施行 
[雄師入衞]  
　　漢口訪事人云兩江總督兼南洋大臣魏午荘制軍以俄日搆釁京畿重地防範不可不嚴特派常備軍若干名遵陸北上入衛日前道出漢上大約不日卽須拔隊登程 
[武備掄才]  
　　安慶訪事人云本月二十一日安微藩憲聨方伯命駕至武備學堂甄別諸生嗣以投考者不下四百名堂中位置不敷因命後到之一半於二十三日叧考是日方伯仍詣堂監視以昭鄭重題爲修身爲本論 
[皖試先聲]  
　　安慶訪事人云安微提督學政壽大宗師現方考試池州一俟事畢卽須按臨安慶日來安慶府知府桂太守已札飭懐寗縣鄭大令定於二月初一日縣試以便二十日舉行府試矣 
[厦島官場紀事]  
　　厦門訪事人云新任福建漳州府陳太守嘉言於去臘二十八日乘海壇輪船到厦易坐某小輪船赴漳擇吉二十九日接篆視事○新正某日厦防同知駱小圃司馬接到省寓來電知太夫人忽爲二監所侵卽詣道署請假省視興泉永道黎觀察准之太遂於初十日乘海壇輪船回省旋以太夫人病日沈重電請觀察委員代庖觀察隨委商務局辦理支應事宜之高大令暫攝篆務 
[鄂省官場纪事]  
　　漢口訪事人云日前蘆漢鐵路局總辦錢銘伯觀察以許州路工業已告竣特命駕前往騐收○湖北候補知府程予大太守向辦學堂事務頗稱得力嗣由上憲調辦安陸船釐局日前兼督端午帥復札委兼辦安陸中小各學堂以收駕輕就熟之效○湖北候補知縣許鑫齋大令現奉兼督端午帥委赴蒲圻騐收堤工已於日前禀辭就道矣 
[蘇省官場紀事]  
　　蘇州訪事人云署金匱縣知縣伊大令立勳丁憂遺缺經藩憲效述堂方伯於本月二十六日牌示委請署是缺之候補知縣汪明府鳴鳳先行代理明府奉札之下翌日卽趨詣各憲轅禀辭赴任○布政司理問某參軍因事開缺效方伯札委壽大令慶慈署理已� 
於本月二十五日接鈴任事矣○上年冬季武備學堂例應大考撫憲恩藝棠中丞公務煩劇未及舉行近日始牌示二月十六日親蒞堂中校閱諸生技藝○新選蘇州府學訓導王廣交槱林涓吉本月二十二日接印視事○奉賢縣南橋司巡檢某少尹因事開缺藩憲效方伯札委吳少尹� 
嵩年署理已於本月二十四日禀辭赴任矣 
[松郡官塲紀事]  
　　松江訪事人云本月中旬某日金山營遊擊何遊戎因病出缺當由家屬禀報提轅未知提憲李壽亭軍門札委何員� 
瓜代○江南提督李壽亭軍門定於本月二十三日由吳淞防次遄返節轅中军張冠庭參戎傅知各營將備曁正副兩巡警軍預備迎迓○每届春初武營向有迎喜神之舉近爲天雨所阻中營張冠庭參戎因攺遲至二十五日舉行 
[漢水春波]  
　　漢口訪事人云今正倫敦會總牧師楊格非君就漢口花樓巷博文晝院附設師範學堂額收肄業生五十名以三年爲期俟卒業後卽派充各學堂教習亦育才興學之盛心也○邇聞官塲中人傅述由漢赴粤鐵路當道已定於三月初一日開辦矣○鄂垣建造火藥局定於本月二十日開工○日前夏口廳同知馮少竹司馬查悉漢上賭風甚熾因飭通班差捕將著名賭棍某某等人按各嚴拿務獲懲辦 
[上海官塲紀]  
　　昨日江蘇候補縣王仲衡明府至上海縣署投刺拜會縣主汪瑶庭大令延入花廳茗談良久然後興辭○梅家弄巡防局委員汪鳴謙二尹北新涇巡防局委員王肇之二尹均於昨日因公詣縣謁見縣主汪大令良久始辭退○蕪湖商務局總辦安微候補道許九香觀察鼎霖因公來滬小駐英租界鼎陞棧昨日命駕至馬路工程局拜會總辦翁子文太守太守飭丁擋駕 
[滬上兵防]  
　　駐紥本邑南市之撫標滬軍續備右旗管帶龍葆珊遊戎以所部勇丁前已演習德國圑操近復下令兼習日本陸軍布陣之法每日親詣操場訓練以期果敢精勤江南機器製造局總辦兼砲隊營管帶沈幼彥觀察則以俄日開戰防務戒嚴局中存貯軍裝保衛尤不容稍懈爰申禀兩江總督兼南洋通商大臣魏午荘制軍擬添招砲隊營勇丁二百名以一百名專護此局亦防患未然之要圖也 
[滬西盜案]  
　　前晚本邑西門外淡井廟西首二十七保六圖民人鈕姓家突被盜匪十餘人破門而入劫去洋銀衣物並將主婦拒傷昨由地保朱其祥協同事主投上海縣署禀報縣主汪瑶庭大令諭候親臨踏勘一面飭捕悉心查緝卽而二十五保九圖斜橋左近某姓民人亦投縣報稱前晚小的家中被盜行劫請即飭役緝盜追贓大令准之 
[法界盜案]  
　　鄉人葉阿海家居法國新拓租界寳昌路前晚突有匪徒二十餘人明火執仗破屝而入肆行刧掠葉妻某氏大聲呼救被匪削去左頰血液淋漓鄉鄰聞警前來帮同掩捕匪徒開放手槍以拒鄉鄰恐遭其害一任乘间遠颺祇獲落後一匪送官究治一隅之內旬日之間竟連出劫案四起眞可謂目無法紀矣 
[上海縣署瑣案]  
　　有張某者控楊子祥費阿四所薦傭人陸永源竊去珠首飾逃逸無踨前晚縣主汪瑤庭大令升堂研訊費供小的係六合縣人在某公館當家丁同鄉陸永源欲覓枝棲由小的轉托楊子祥薦至張姓家傭工不料其竟竊物而逃小的願尋獲交案楊供陸雖小的所薦然由費作保今卽竊物自應著費賠償大令飭各交妥人保出限半月內尋陸到案違干未便○二十三七鋪汛捕瞿慶怠玩公事由巡防局員某君函請大令究懲前晚大令提案研訊瞿供小的因公下鄉以致局員老爺傳喚未到非敢有意抗違大令判責二百板以儆 
[上海巡局紀事]  
　　南市萬裕醬園被賊竊去皮衣兩襲當卽開單投報二十三七鋪巡防局昨日局員李伯屏二尹飭傳柵夫某甲更夫某乙及汛捕瞿慶地甲錢德到案判令各責二百板勒限三日破案○南市二十三七鋪汛捕瞿慶前因緝捕不力經局員李二尹函送上海縣署請懲縣主汪瑤庭大令判責二百板發回原局責令從嚴跴緝○前日汛捕夥役某甲行至南市水神閣左近拘獲竊犯阿榮一名解至二十三七鋪巡防局局員李二尹研訊之下判責一百板鎖示閣前 
[法租界捕房紀事]  
　　有周清者籍隷江西湖口縣邇偕其子在廣東冒充官長招搖撞騙被大憲訪拿到案委徐超海參軍附廣利輪船押解來滬暫寓法界名利棧以便押送安徽遞回原籍昨日參軍將情訴知捕房捕頭准派包探到場彈壓○甲乙二屠夫以未經宰牲公所蓋印之猪肉入市混售被包探偵獲送入捕房捕頭令押候解送公堂禀請讞員魏莼隖大令究罰○車夫某丙呑沒坐客所遺洋布數疋窩藏車寓主某丁家被包探緝獲帶入捕房捕頭令押候堂期解請訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴杜苞苴]  
　　江西訪事人云本月初旬某日藩憲周瀚如方伯懸示官廳大旨謂爲嚴禁餽送門包以肅地方事照得行賄夤緣計　尤嚴於枉法用人察吏爲政首重夫廉明本司前任西江馭下嚴肅凡屬署內服役人等悉行酌給工食從不准其收受門包諒爲舊日寅僚所共知而共聞也茲者恭膺簡命調授江藩任重旬宣政嚴功令所有署內一切僕從人等均照舊章優給工食僅供奔走不假事權誠恐耳目未周仍有餽送以及需索等情用特嚴申禁令爲此諭仰闔省官吏人等知悉務各恪守官箴深知自愛倘或希冀請託餽送　包一經察出與受同科其各懔遵毋違特示 
[大學試士]  
　　安慶訪事人云正月二十四日安微大學堂舉行甄別共一論一策題爲唐高駢能平南詔而不能制黃巢明徐達能　中原而不能服蒙古論問皖省據全吳上游北界楚豫南連贑越江淮實流貫其中應如何控扼水陸形勢以固封守策 
[鷺島睛霞]  
　　厦門訪事人云正月某日之夜寮仔後女小紅蓮至晚景園侑酒中途突被匪徒劫去龜黨率衆追逐直至鼓浪嶼新　頭始得奪回康荘大道之中若輩橫行至此殊可異也○前者雙　街褔源當鋪被劫一案迄令日久尙未破獲水師提督曹軍門遂於正月某日懸賞購求略謂如將此案正盜擒獲捆送到轅者每名賞給龍銀一百元從盜每名五十元如知盜蹤通風報信者二十元○本月初八日惡少某甲高騎駿馬馳至義倉後適一年逾古稀之老叟蹣跚而至不及退避致被撞倒迨旁人聞呼救聲急爲扶起則已受傷甚重一息奄奄而甲策馬而逃不知所往矣 
[英美租界公堂瑣案]  
　　包探竇如海解偷兒兪星林至案禀稱此人在褔州路攫取某氏所簪金挖耳質諸押鋪經小的查獲送懲襄讞委員王松丞刺史商之美總領事署繙譯官白保羅君判責二百板枷號五日贓存捕房候失主認領○某號華捕解曹阿根至案禀稱此人佯至東喴有彰袁褔興各洋貨店購物乘間行竊洋燈香水洋傘之類故由小的解請訊懲各洋貨店投案領贜刺史判令將曹責二百板各贜分別給領○七百四十九號華捕解江毛弟至案禀稱此人行竊顧阿大家皮馬褂等物質得洋銀十五元茲由小的拘獲搜得質劵送請究懲顧投案伸訴被竊緣由江供小的落魄無聊不得已而爲此尙求寛宥刺史判責一百板枷號十日○楊樹浦左近趙同興陳萬興二家先後被周香竊去衣服水烟袋及米一石手巾十條報經包探沈阿岳拿獲吊齊各贓解案請辦刺史判責二百板發押捕房半年○包探張天林解范阿生至案禀稱此人行竊溫州路程謹記木作內木板五塊被五十八號印捕拘入捕房捕頭特命小的送案請辦刺史判責八十板○僑居麥根路某號洋房之某洋人以陳阿三私拆屋外竹籬送案請辦刺史判責一百板逐出租界○前日老公茂紡紗廠女工曹陸氏竊取洋紗一團携之而出適爲管廠洋人所見連贜送入捕房昨日捕頭派某包探解案請究曹陸氏供小婦人初次誤犯後當痛改前非刺史判押捕房一日○張會卿王阿蘭在途扭毆經巡街捕拘案請究張供小的與王同庽某客棧見其窮困隨時周濟不料伊乘間行竊銀質對時表及衣服等物携之而逸令得途遇故向索追王供此表經小的付質後卽被友人名阿桂者贖去刺史判押捕房二月飭拘阿桂將表吊出然後核辦○顧阿九行竊同發號中錫燭臺等物報由某包探緝獲解案刺史飭將起案之贜給同發夥某甲領去尙有別家衣服暫存捕房候失主認領○倪春生行竊王阿炳家衣物昨由某包探拘解至案刺史判責二百板○積竊李金生竊取林徐氏家衣物昨由某包探拘解案下刺史判責二百板枷號三月○王阿二被吳褔生行竊棉被一條昨日扭案請究刺史判責二百板贓給王具領 
[美租界捕房紀事]  
　　前日夜半時虹口捕房第四百二十八號巡捕王子帆行經天違路光裕里見粵人某甲左顧右盼形跡可疑盤詰來由甲出其不意突掣利刃向王猛刺數下飛奔而逸王回至捕房據情伸訴捕頭令人送至同仁醫院醫治○昨日電燈公司工人李阿虎至哈四鴒路十二號洋房某西人家修理電燈乘間竊得寶石鑲金之戒指三枚西人查悉投報捕房捕頭令包探陳洪德將李拘獲吊出原贜押候解送公堂禀請讞員關絧之司馬懲辦 
 
 
 

Page 10

 
 
葆森請免補本班以知縣仍歸東河補用指分直隷試用縣丞王爾源請免補本班以知縣仍歸原省補用並加同知銜分省補用縣丞章恩壽請免補本班以知縣分省補用並加四品銜分省試用縣丞裘璋請免補本班以知縣分省補用指分山東試用巡檢嚴琨請歸候補班儘先補用升用千總儘先把總董寶泰請免補千總以守備儘先補用奉硃批覽欽此大臣松奏整理熱河地方謹陳實在情形摺三十日奴才松壽跪奏爲整頓熱河地方已及一年謹將辦理實在情形恭摺具陳仰祈聖鑒事竊奴才渥叨恩命再任熱河都統迭蒙聖訓妥籌改制因時制宜等因尤以廣開學堂爲諄諄誥諭跪聆之下悚惕莫名到任以來凡熱河地方吏治軍政興學理財各事宜極力籌畫不敢稍涉因循亦冀邊陲乂安得以仰紓睿慮查熱河籌議攺制一摺奴才上年與前都統錫良商定會　　　　　　　　　　　　　　　　　　　　　　 
奏在案錫良在任時舉辦一切均有頭緖其中未盡節目允宜隨時變通務期悉臻妥善熱河幅員太廣內靖萑苻兼控蒙部號稱難冶非隨時提束終恐宿弊一萌籌欵一節無非取之地方雖近搜括均爲保衞閭閻起見似卽以人冶人之道爰舉上年未竟之绪切實經營至是尙有成效可窺所籌之欵較初辦時亦有起色各屬安謐實可以上慰宸厪現在整理實在情形爲我皇太后皇上縷晰陳之一日吏治伏思民生凋敝實由官邪熱河仕途最雜各州縣官無自然之利以是簠簋不飭盜賊恣行奴才上年蒙恩署篆時與前都統錫良商定非大加淘汰不足以澄清吏事亦不足以息養黎元其劣蹟有據者劾之使去更擇其廉隅自出奮發有爲者用之本年奴才重蒞熱河見人員太少曾奏請簽發卽用知縣十員以供驅策並奏调安徽道員來熱差委各在案舊時一切陋規旣已禁革又恐州縣各官等無力辦公爲之统籌津貼地方官皆怵於法而知所向爭自琢磨無敢踰越軌範治熱要领不外乎此其有奏请添設之建平阜新兩縣已由奴才派員前往试辦新攺之朝陽府亦經咨商直隷督臣袁世凱一律添設隆化縣一缺則因圍場迤西人烟寥落擬從緩置此熱河近日吏治之實在情形也一日軍政熱河旗營從未講求操練不中以備緩急直隸派防之八營分駐朝建各處邊荒遼闊兵額又屢經裁汰大有鞭長莫及之勢以是各屬匪徒出没防不勝防今就强勝軍馬步四營由旗員自行教練本年五月挑選將弁十名兵目二十名送往北洋將弁學堂肄業八月挑選旗兵百名咨送北洋配隷練軍習操由北洋酌定年限餉章俟各弁兵習成後再行籌建武備學堂擴充加練經奴才先後附片奏明熱河新募練軍四營每營足額五百名以二營駐紫熱境適中之赤峯地方加意操練得以居中控制作爲遊擊之師以二營分紫圍塲各屬緊要處所專司緝捕奴才於熱河精選衛隊一百名嚴加訓練有事皆可就近策應又慮地方遼闊外匪竄入勾结爲患嚴飭各州縣舉辦鄉練使民各自爲衛本年兩次派員帶隊剿匪青山黑山等處兵練相輔而行頗資得力所需槍械子藥按營配發刻下練營不多尙可敷用此熱河近日軍政之實在情形也一日興學熱境僻陋非廣開學堂無由轉移風氣上年會奏承德府先行開辦中學堂以爲各屬之倡業照大學堂通行章程於本年二月開學聘定中西教習分門指授購置有用書籍存儲堂中以供學生觀覽奴才按春夏秋冬季考一次試其文義漸就雅訓英法文字測算等學粗有塗徑諸生之中皆有志向學每於季考時勉以勤求實學蔚爲有用之才仰副聖朝育才之至意尤戎以謹守範圍端正趨向不得沾染習氣誤入奇袤諸生均能恪遵規則其餘各州縣小學堂飭令地方官設法開辦惟口外瘠苦籌欵大難同時並舉勢實有所不逮此熱河近日學堂之實在情形也一曰理財熱河地方本無歲入正欵創辦各新政動須支應練餉及官員津貼學堂經費最爲要需他如府院考棚經費新設之求治局交涉局營務處軍械所緝捕巡查各處員弁均需薪餉護盜獎賞製造軍装添購槍彈需欵尤急奴才前興锡良籌商奏請仿照直隷奏准章程勸辦酒捐而罌粟畝捐鹽捐四税攺歸地方經理均係就地籌集前都統錫良遵照奏案辦理復經奴才責成求冶局督辦道府各員逐件綜核並委員分往各屬認眞稽查毋任書差人等滋擾舞弊籌欵之餘仍存恤商之意各欵中以酒捐爲大宗各項零星湊集匹税除賞照常撥給並添解理藩院辦公飯銀外不無盈餘近又隷添豐寍縣境之森古圖税局業於十二月十六日附片奏明将來有無成效尙難逆睹此外各煤窑課銀嚴防奸商蒙隠亦有增加商辦各鑛因無成效升課者寥寥奏請官辦之密雲鄉等鑛踓無大利益不全賠累統查各項入欵較前頗有起色年計得二十餘萬舉辦各新政經費不虞支絀以後年榖順成邊境安堵大可照常收放此熱河近日籌欵之實在情形也至於緩定蒙旂每思宏宣朝廷德意欵使藩服知恩永作北門屏蔽前喀拉沁各旗預備旗賞均經設法籌墊先後奏請借支放給各礦向給蒙旗山分銀兩近日蒙旗困苦奏請由礦課項下加提一成以示體恤遇有案件則秉公執法不稍假借恩威並用各蒙旗咸遵约束此又辦理蒙旗情形也奴才世受國恩迭膺疆寄値此時局艱危愧無轉旋之力上分　　宵旰之勤勞東望奉錦杞憂日切寸悃所積耿耿在中僅就職守所在力圖報稱所有奴才整理熱河地方實在情形理合恭摺具陳伏乞皇太后皇上聖鑒谨奏奉硃批知道了欽此　　　雲南巡撫林奏疏脱要犯各官請旨嚴議緣由摺三十日雲南巡撫臣林紹年跪奏爲特叅疏脱解審要犯之長解短解各官請旨嚴加議處恭摺仰祈聖鑒事竊據署蒙自縣知縣孫家祥禀報管帶保商營勇臨元鎭右營都司升補前營遊擊吕遇周駐紥蠻耗保商緝匪光緒二十九年正月初三日商民徐佑先由河口甫到蠻耗肆行滋閙呂遇周恐釀事端帶同差弁葉自强前往彈壓徐佑先輒用身帶洋槍轟放先轟傷葉自强手腕呂遇周猝不及防致被連轟傷頷頦左血盆骨右腿等處醫調不愈延至初八日因傷身死該縣詣驗緝獲兇犯徐佑先並驗明葉自强傷痕飭醫平復訊稱該犯徐佑先據供陡患瘋病一時昏迷轟斃呂遇周並轟傷葉自强等情當以案關槍斃武職大員情節較重雖據稱因瘋而到案供吐明浙難保無裝㸃情形經臣批飭提省審辦及由司催提旋據該縣具報於六月二十五日已将該犯徐佑先起解因久未解到又經由司行查去後嗣據署建水縣知縣梁正麟禀稱六月二十八日准蒙自縣遞解該犯徐佑先到縣卽係坐轎至七月初二日由該縣轉解起程行至中途該犯徐佑先夥同蒙自縣長解差李玉王順一同逃逸並據署蒙自縣知縣孫家祥禀該犯 
 
