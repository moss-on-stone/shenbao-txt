# 1907 - 410 - 4912517

 

Page 1

 
 
   
 
 

Page 2

 
 
上諭 
[十月二十五日奉]  
　　上諭閣抄陸軍部奏廣西提督丁愧回護部勇通匪處分以議降三級調用原屬咎　廉得姑念垷當會剿邊匪吃緊之際從寛加恩改爲　職留什該提督嗣後務當嚴朿弁勇奮力圖功以贖前愆倘仍不知愧奮所部再　通匪情弊定行一并事懲不貸亦謂寛典可倖邀拘欽此同日奉 
　　上諭鳳山現在暫行留京有差西安將軍著恩壽兼署欽此同日奉上諭安徽按察使著玉山補授鳳潁六泗道員缺着毓秀調補欽此同日奉 
　　旨補紅旗蒙古副都統着李國杰調補所遺廣州漢軍副都統着莊健補授欽此 
代論 
[旅京學生千八百人上外務部書]  
　　呈爲蘇杭甬鐵路借欵關係重大。呈懇安籌挽回。以安人心而維大局事。竊查光緒二十四年九月間。前鐵路大臣盛與銀公司代理人怡和洋行。訂立蘇杭甬鐵路草約四條。其第三條。聲明英公司當從速派工程師測勘路線至光緒二十九年該公司猶延不勘辦。盛大臣曾函致該公司。聲明自函訂之日起如六個月之内再不勘路估價則所有以前草合同一概作廢等語。厥後并未據該公司切實聲覆。是該公司已默認盛大臣作廢之函。而自抛棄其權利。以法理言之。時期經過。及一方面業已通告。又權利國抛棄其　。利　其條約皆歸消滅。條約且然而况草約。有一於此且然。而况併有其三。是就彼一方面言之。該公司固絶無絲毫法律上之理由。足以挾我者也。且全浙鐵路。業經該省紳士黄紹箕等。於光緒三十一年。呈請紳商自辦。七月二十六日。經蒙商部據情代奏。奉旨依議欽此。又光緒三十一年八月二十五日上諭。御史朱錫恩等奏浙省自辦鐵路請將舊訂蘇杭甬草合同速爲撤廢同摺浙江全省鐵路業經商部奏准由紳民自辦所有前與英商訂立蘇杭甬草合同著盛宜懷趕緊磋商務收回自辦母得藉詞延宕等因欽此。大哉王言。薄海臣民。實與聞知。夫日自辦。則不用外欵可知。曰紳民自辦。則非官辦可知。曰浙江全省鐵路。則已包杭甬可知。至蘇路亦經蒙商部奏准於三十二年閏四月初三日奉旨依議在案。是就我一方面言之。事經奏案。更不容再有餘地。 
 
 
 

Page 3

 
 
以置外人之喙。乃英公司無理强執。不得於盛大。臣則轉。而索之於浙撫不得。於浙撫。則又轉而索之於大部。在該公司亦明知草約已歸無效。雖欲强執。其說亦難自圓。於是又演出脩路借欵。分爲兩事之。術以惑我夫蘇杭甬草約。只聲明從速勘辦並未嘗附以異日即不修路。亦須借欵之條件。使此。草約而有效耶。則修路借欵兩事固非今日之所得分。此草約而無效耶。則脩。路借欵。兩說。均非今日之所宜有。今該公司旣由催訂正約。而遁於分修路借欵爲兩事。是已撇開舊訂之草。約而爲特别之新要求。夫舊約一事。新要求又一事。事實上爲前後代謝法律上爲關係斷絶今大部乃以大信爲言。夫信者根於約文之效力而生。約之不存信於何有。且大部旣首重大信。則内之與外。縱無等差亦應平視。今一面守外人無效力之草約。一面翻我國民奏准自辦之成案於外人則。信矣。其若國民何。於無效之草約則信矣。其若。奏案何。是於彼則不可不信。此則可不必信。國民不足恤。獨悲。夫煌煌奏案。其效力曾一公司草約之不若也。此猶就體統言耳。若夫實際上之弊害則此次借欵辦法。聲明將來還本還利。仍取給於該路進欵。是明明路權與債權。顯有關係。而謂將來該公司不能干預路權。此於理想一言之則可矣。其實將來干預不干預不可知。今日實已留有干預之地。然則雖云不以鐵路作押。已成不押之押。且一面聲明還欵。由該路取給。一面另指的欵。以爲擔保之用。是該公司貸我一欵。而得我明暗兩重之抵押。修路借欵未分。其害猶僅在蘇杭甬一路。修路借欵旣分其害且中於蘇杭甬路以外之的欵矣。不寗惟是。修路與借欵。旣明明兩事。則此次所議决者只借欵一事。即所謂新要求者是也。至於舊訂草約則大部亦明言暫且擱起。又謂英公使言若欵議成。則草約中與津鎭鐵路一樣之說。可不再爭執。然則不及或較甚於津鎭之說。固不妨爭執矣。英使於此。是又預留有他日之地步。再佐以大部暫且擱起四字。則舊訂草約之依然存在愈明。是將來一索。再索使英人憑此無效之草約。而亦能吃着我於不盡也。且往者各省之路。旣辦者固恃有國權之保障。即未辦者亦常憑一奏案保護。以徐俟實力之充足。今奏案已不足恃。則凡自辦者危。而欲自辦者止。哀我國民。誰敢復問路事者。獨外人則不然。昔病草約之不足。而謀換正約。今則得一草約而已足矣。昔不便要求有奏案之路今。則奏案亦不足爲梗矣。予取予携。何往不利。豈特一蘇杭甬。豈特一路權。言念及此。生等固不暇爲江浙悲。而爲全國痛矣。夫人亦何厭之有。英人旣巧取而多獲。他人又羣起而效尤。大部其力予拒絶耶。何以解於蘇杭甬大部其不予拒絶耶何以保中國之利權。進退兩難勢所必至。生等於是又不暇爲全國痛。而先爲大部懼。生等亦知列强聨約。國勢垂危。或者籍是以示讓步。使英人暱我。則雖捐損一二。亦未始不可以伐列强之謀。雖然伐。謀固一說。速禍亦一說也甲午之役。偶以旅順大連利用俄人。而威海九龍。相隨以去。前車旣覆。此豈不可爲寒心哉。况民爲邦本。自來不順輿情。徒恃藉重强鄰。其事未有或幸者。浸假以彼此厚薄之故。惡感環生。適足以撥瓜分之機。捩千鈞之髮。吾爲此懼。爲今之計。竊以爲亟宜趁輿論一致之時。切實據理磋商。嚴拒英使非理之要求。國際上藉輿論以濟外交之窮而收奇效者。其實例亦不少。料英使覩我民情如此之憤激。大部如此之困難。度理準情。當亦未便太執。總之草約業已無效。不能據此以爲要求。借欵非絶不可承但須。待　情願自借。扼定此旨。與之磋磨。以期其最後之就範是在大部與之斡旋而已。不然。風潮激矣。再激則决。縱無外患。内憂已亟。生等迫於憂危。躬逢明詔立憲士民得以上書陳事。冐昧塵凟。不遑擇言伏祈賞准衡核。原其愚戇。切實决擇施行。不勝惶恐待命之至。謹呈。 
專電 
[電一（北京）]  
　　軍機大臣慶邸醇邸張之　袁世凱世續鹿傳霖議奏請於明年元旦撤簾歸政 
[電二（北京）]  
　　新簡美使伍延芳擬奏調楊士均爲美參賛 
[電三（北京）]  
　　裁撤吏部事南皮主緩聞作罷論惟年内先停選歸外省揀補 
[電四（北京）]  
　　陸春帥昨謁慶邸而陳路事奉諭與胡惟德商辦（按胡係浙江歸安人） 
[電五（北京）]  
　　英德法比留學閩人電禀外部請廢建邵汀礦約 
 
 

Page 4

 
 
[電六（北京）]  
　　吳壽全請電閩粤督派員保護薩摩華工 
路欵要聞 
[王中堂請軍機處代奏電]  
　　外部借欵蘇浙不認東南震動臣於九月間先電請軍機處代奏復呈請署撫臣信勤代奏諒逹聖鑒旋兩省公司奉部電力任斡旋今舉鄉望到京代表本月初八初十兩日蘇浙全體紳商士民在上海集議婦孺雜役人以千計衆情憤激至有泣下者即刻定議分府擔任路股逾三千萬誓不認借外債公推臣爲遵旨商辦不認借欵之代表臣衰病餘生蒙恩歸里圖報無期目擊兩省人心惟知愛戴朝廷力保疆土人人抱百折不回之志千萬鉅欵崇朝而集其固執可憫其忠奮實可嘉目下商市動摇風潮益烈若不披瀝上陳負疚尤深事關國家大計臣雖衰羸自當力疾北上惟自顧病體喘逆日甚手足不仁心神恍惚實不能支除專摺代表輿情外謹先電請代奏 
[王中堂致拒欵公會啓]  
　　啟者昨承諸公謬舉推鄙人爲拒欵會長衰病侵尋實難勝任再三力辭不蒙明察事關大局鄙人亦何敢坐視惟凡事不難於圖始而難於求成宗旨雖定尤必有秩序以維持之自拒欵議起蘇浙兩省萬衆一心力謀抵制傭販婦豎苦力賤役莫不求盡國民義務民心之團結民氣之感奮誠足震動全球然而熱度已逹極點矣斯會之立固將代表浙民公意而爲政府後援者也若何而免一閧之誚若何而無三竭之虞若何而制暴動之舉若何而爲善後之謀皆會中所當研究者激昻之氣取快一時偏宕之談徒亂人意皆於事實無禆一或不愼適釀成無意識之舉動　煩君父宵旰之憂下貽桑梓無窮之害斯則鄙人所不樂聞命矣今者外部已力任斡旋蘇浙同人謬以鄉望舉鄙人爲公共代表業將迫切情形電請軍機處代奏一面即專摺入告朝廷惠顧民生當必有善全之策轉圜之望正當立籌應付之方法爲文明公理之爭是則鄙人所抱之志辱承諸公不以衰朽爲嫌謹布芻言用存息壤 
[江浙協會致江督電]  
　　南京督帥鑒浙撫馮帥電想蒙聨銜入奏今事愈棘各報且揭載借欵已定之電人心惶迫請將人奏後之消息迅賜宣示急切待命江浙協會 
[江督復江浙協會電]  
　　江浙協會諸公鑒電悉現接馮撫台電以據江浙紳商公呈囑會銜電奏已酌議奏稿電商蘇浙兩撫核定即發事關大局鄙人無不堅持望轉知大衆以安人心方敬 
[孫御史摺片交部]  
　　十五日軍機處交片外務部本日御史孫培元奏蘇杭甬鐵路借欵輿情未洽請籌變通辦法一摺又請簡重臣勸諭江浙商民片奉旨外務部知道欽此 
[降旨申飭學生言事]  
　　十五日軍機處片交學部云本日都察院奏大學堂譯學館實業學堂貴胄學堂法律學堂法政學堂順天高等學堂民政部巡警學堂陸軍部測繪學堂江蘇浙江各學生等條陳路事呈請代奏一摺奉旨學生理宜專心嚮學不應干預政事致違定章著學部曉諭訓飭並通行各省學堂一體申戒欽此聞此次發起拒欵係由大學堂教習程均孫所爲見此諭旨已撲被出京不知去向云 
[支提學致學部電]  
　　學部堂憲鈞鑒浙路借欵學界尤爲憤激各學堂議欲停課現經勸諭暫可無事惟路事一日不轉圜人心一日不安定懇切商外部設法挽回免生他變提學使恒榮印 
[蘇路公司接各處認股函（上海文明小學堂）]  
　　敝學堂學生現各願日省錢三文歸告父母允准預墊目一股至十股計大小學生四十人約得百股兹先繳上銀五十二元請掣給收據（魯麟洋行曹式如）鄙人商界微末之子自慚棉力聊盡天職代募路股五百股謹將花名列呈台鑒祈註册（葉榭商務分所吳志澤等）敝所同人等極表同情先招認三百股（人鏡學社）同人等公認一百股股本彚齊後即繳上（江蘇鐵路協會）接吳江同里鎭招股董事金硯君先生函言業經開會續招到新股一千三百十五股並麗則　則回川三學堂五百股曯代通知（常州劉明祺）爭存女校學生教員勉認二百餘股旋由職員擔任共集成三百股擬於二十六日下午在粹化復開大會以備續認　　附珠寳業認股單謝成安君認一百股施翔麟君認一百股蔣永淦君認二十股倪悅如君認二十股鄭芝蓀君認四十股陳旭初君認二十股王壽生君認十股吳菊帆君認一股共三百十一股 
緊要新聞 
[粤省西江緝捕問題]  
　　廷寄粤督規畫水陸防務粤督現准軍機大臣字寄奉上諭上年 
 
 

Page 5

 
 
岑春煊奏請將廣東水師陸路兩提督歸併一缺經政務處會議奏准改爲水陸提督自係爲節省經費統一事權起見現聞廣東内河外海等處盜賊充斥肆行劫掠大爲行旅之害甚且擾及外人致令嘖有煩言隱圖干預若不亟思整頓肅清匪蹤後患何可勝言查該提督所轄地方寥廓水陸情形又有各不同步隊兵輪運用迥别際此多事之時一切巡緝彈壓事宜恐非一人所能兼顧似應規復舊制仍將水陸路提督酌分兩缺各專責成或添設水師總兵一員扼要駐紥藉資補助究應如何辦理方能防範周妥控制得宜著張人駿體察現在情勢規畫粤省全局籌議切實可行辦法迅速具奏欽此 
[外務部致粤督電]  
　　頃據七十二行商陳基建等電禀西江緝捕事本部逕徇英請兵柄授人等語查此案迭經該使以英輪屢被搶劫堅請由英水提保護本部嚴詞駁拒現旣與尊處妥籌辦法由粤省添船巡緝并由中國海關增船協巡并未許外人着手該商等不識此案原委任意喧囂殊屬冐昧應由尊處剴切諭飭勿得造謠生事 
[粤商禀外部度支部稅務處電]  
　　外務部稅務處度支部列憲鈞鑒英人干預西江緝捕匪蹤所到勢必剿洗鄉村商民恐慌决議死拒粤素爲盜藪另以洋關抑勒航業盡掛洋旗致令外人藉口釀成今日惡劇朝廷如不棄粤特懇以粤財救粤命奏請截留洋稅百萬交粤督大治水師已羊補牢猶爲未晚若主權已失兵柄授人丁稅厘捐皆外人掌中物望從大處着想以固吾圉廣東七十二行商董陳基建陳漳浦等謹禀巧　 
[自治會第三次集議進禀詳情]  
　　十八日粤商自治會第三期集議西江事宜到者數千人兩點鐘搖鈴開會仍推黄　詔平主席提議請衆簽名人禀衆議仍用陳惠普陳章甫兩君領銜有願附名者請自簽名計先一日已簽名千餘人是日添人更衆於是公舉代表八人除禀首兩陳外爲李戒欺賴燕山麥吉甫郭仙舟林子祥李亦如六君各商出會塲後沿路舗户均知爲西江捕權一事入禀督轅有趕赴同去者是時人山人海自城西以至老城等處途爲之塞三點鐘各商到督署張安帥延陳等人見安帥言此事關繫國權諸君如此熱心自當竭力爭回惟望諸君傳語衆商切勿暴動以免生出枝節陳惠甫對以各商必不暴動現商等設會自治以圖挽救特具禀帥憲乞爲照辦并言商等連日在戒烟總會集議衆商舉商等八人親叩憲轅迫切請命乞即電奏挽救督憲言諸君可謂愛國兄弟亦當爲民請命李戒欺旋言必請帥憲截留洋稅整頓水陸各師督憲言此事頗難辦到惟西江一帶沿洚二千餘里以言整頓須諸君及各鄉紳耆帮忙辦理清鄉乃易得手衆商唯唯告退督憲仍囑勸各切勿暴動旋各商出至門外宣佈憲意數千人歡呼拍掌而去禀明日續登 
[建邵汀鑛約彚電]  
　　留東閩學生致外部電外務部堂憲鈞鑒閩屬建邵汀三府鐀约展限已滿懇向法使聲明作廢收回自辦閩建邵汀留日學生同叩 
　　建寗府公電外務部鑒建邵汀礦約展限期滿尚未開採請向法使宣言廢約自辦閩建郡四民等公叩 
　　厦門公電外務部王爺大人鑒建邵汀礦約限期又滿懇力執前言將合同作廢收回自辦保我利權勿任要求展限厦門四民叩 
　　旅烟閩人公電外務部王大臣鈞鑒閩省與法人所定礦約本月届滿作廢請力主收回自辦烟台閩人黄庥賓公叩 
[江督致外部電（爲日本購米事）]  
　　元電悉日本購米事議定九江辦十萬石蕪湖二十萬石各委妥員與兩關道會辦而皖省紳商只肯允萬石迭令委員並蕪道反復開導始行商允日前日領與三井行執事人來見令委員關道與之議明辦法禀督署印發運照交關道承領驗米若干塡照若干照完稅釐運至吳淞口田滬關稅司派人在口查驗並無夾帶放行將照由滬道繳回如查有夾帶扣留罰辦日領及該行均已認可現已并就運照發關開辦俟開辦之後如何情形當再隨時奉聞方寒（望） 
[程軍門改修皖路北線之意見安徽]  
　　本月皖路第三次年會各州縣代表公舉長江提合程從周軍門爲總理曁軍門擬建北線爲人手第一辦法各節已紀前報前日軍門致書皖路各議員云皖省雖已肇修南線而成效尚不可期鄙意先修周浦一段此段自浦口起經滁州定遠而西歴壽州正陽關過頴上經阜陽直逹河南之周家口上與蘆漢幹路相接下與寗滬支路交通不特收西北各省之權利抑且綰東南數省之樞紐查浦口至周口計里不及一千其中并無大山鉅川施工較易需欵不過千萬兩三五年内即可開車成本只招華股并且不用洋人如决議興修集股自易預計此路修成每年利益至少不下千餘萬除一切開支并提官利儘可抽出若干以修京浦幹路一舉而兩路可接續而成何利如之（儀） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
史畫要摺 
[政務處奏覆鮑心增遵旨陳言摺]  
　　奏爲遵旨議奏恭摺仰祈聖鑒事本年七月十七日准軍機處鈔交軍機章京鮑心增遵旨陳言一摺奉旨會議政務處議奏欽此臣等覆覈原摺似於人心風俗國計民生尚能確抒所見顧具所陳各節有可行者有不可行者謹爲我皇太后皇上陳之如第一條持服未滿人員停止署缺業經禮部議覆御史沈潛條陳奉旨飭行自可無庸再議第五欵請以僚屬之功罪爲督撫之賞罰蓋有見於江寗福建銅幣廠皆出鉅案事後未加深究而言夫知人則哲自古爲難苟覺察其非自行檢舉猶之可也乃近來督撫藉辭奏調人員以資熟練或聨名保舉以邀獎勵及至委任非人復以迥護前失不爲叅劾徇庇容隱咎又奚辭伏查雍正六年五月上諭嗣後文武卓異官員有犯貪贓不法之欵而審訊確實者將從前列爲卓異之上司一併議處等因欽此煌煌聖訓載在典章擬請飭下部院大臣及各直省督撫此後屬官營私舞弊發覺後惟該管上司是問曾經奏調保薦者原保大臣應照保舉卓異之例交部議處則任用私人濫舉不實之弊可絶铁第七條均祿以養廉而貪墨者必加以懲處用恩用法似爲兩盡顧所言均祿外省似可照直隷廣西辦法酌量推行在京各衙門業已蒙恩賞給津貼暫無庸議至所指貪墨人員若京漢鐵路監督柯鴻年前吉林長春府知府王昌熾以爲可仿乾隆以前成案飭於京漢及吉林省各認候支路一段等情伏讀乾隆六年上諭定例文武官員犯侵貪等罪者於限内完贓俱减等發落近來侵貪人員之案漸多照例减等便可結案此輩旣屬貪官除參欵外必有未盡敗露之贓私完贓之後仍得飽其囊槖殊不足以示懲儆著尚書訥親來保將乾隆元年以來侵貪各案人等實係貪婪入已情罪較重者秉公查明分别奏聞陸續發往軍台效力以爲黷貨營私者之戒嗣後官員有犯侵貪等案者亦照此辦理欽此恭繹聖諭知官員侵貪等罪自有常刑如柯鴻年一員前經郵傳部奏參革職因其匿迹外省案縣未結應由郵傳部傳案訊實辦理至王昌熾一員未據有人參劾且　在奉天省當差該章京謂其當日俄交戰時經收牛馬稅除交例額四千金外入私槖者二百餘萬卽其自言亦謂有七八十萬等語原呈旣謂道路傳聞皆應根究請飭下東三省督撫查明覆奏以重公欵而飭官方第十條稱新設各署多不屑受法度範圍至羣臣條奏奉旨交議者往往顛倒是非巧詞駁斥於原奏中要語任意節去以蔽聖聰等語查新設各署事當創 
始或因時立法或爲地擇人誠不免有假借通融之處以後辦有端緒自當議定畫一章程不宜各部自爲風氣至部議皆關緊要向來覆奏事件例將原奏詳晣申叙似無巧詞駁斥之弊惟外省於奉旨飭查事件間爲含糊覆奏於原摺中要語任意節去巧辭曲解以爲避就之計應請飭下各督撫臣嗣後覆奏摺内應將原摺詳晣申叙其情節繁多者正摺之外另將原摺錄呈以備考核至各部各省議覆之件凡有關綱紀有涉 
 
 

Page 11

 
 
改革者並請飭交會議政務處公同覆覈具奏以昭愼重第十一條言美國慨讓賠欵二千數百萬似宜特遣專員往聘以資聨絡等語此事已出外務部行知出使美國大臣申謝凡此皆事之可行者也其不可行者如振興史治一節請將開報州縣事實責成京紳及添設巡按御史未免徒多紛擾於事無益如推廣言路一節足外官言事例准呈請代奏若令密封郵呈則虚實難知恐滋流弊如廣設議員一節今之會議政務處是行政一部分事日本亦有内閣會議之制與議院體格逈殊所請添設議員未免情形隔膜如甄擇人才一節向來京外大臣保薦人員除事有關繫未便卽行宣布外其餘或交軍機處存記或將原奏清單發鈔幾於共聞共見設有不當言路皆可指陳考察何患不審如推行新政節省財用一節所謂行一新政多一漏巵此自爲辦事不實者而言若考察憲政之使秋操之舉皆屬强國遠謀方興未艾要當核實以杜虚糜不當惜費而憚興作如不忘國恥一節懲前毖後宜各有忠憤之心自應隨時提撕警覺以期奮　圖强以上各條均可無庸置議又附片於直省官制清單分　各　持論甚正惟直省官制雖經釐定未盡實行如地方審判區官佐治　等將來應由各省督撫察酌情形逐漸分設以期盡善該員於憲本原未能深悉故所陳不盡中肯應無庸議所有臣等會議章京鮑心增條陳緣由理合恭摺具陳伏乞皇太后皇上聖鑒謹奏十月初六日奉旨依議欽此 
分類新聞政界 
[政府考核京外官員之鄭重北京]  
　　近聞政府會議以現在預備立憲必以愼重官方爲要旨萬不能如前之含糊了事擬俟年終再行會同各部細心考核京外大小官員成績以定黜陟云（龍） 
[吏部奏准推升官員定例北京]  
　　吏部陸尚書奏推升官員辦法調取者不論何項出身必須引見代掣得缺後行文各督撫嚴飭該員將任内之事交代清楚出具攷語赴部引見待接到調取部文後限六個月令該員交代清楚再限三個月並准扣除到京程限倘逾限三月以外吏部卽行奏明開缺等語已奉旨依議（北） 
[咨商訂立租稅奉天]  
　　東督徐菊帥以東三省開埠各租界尚未劃定租稅故一切事宜不無阻碍因特咨商外務部速訂章程以資遵守現聞外務部已轉咨稅務大臣查照辦理矣（） 
[札飭會審越獄重案湖南]  
　　湘省灃州於本年四月間出有監犯三十餘名越獄一案當經捉獲逃犯數名其最要三名已電禀省台就地正法日前復據灃州徐直刺通詳到省稱該案已經先後緝獲十餘名迭次研訊内有七犯情節較重按律擬絞昨由臬司莊廉訪札飭武陵羅縣麟閣大令尅日赴灃會審明確即行按照所擬就地絞决云（胡） 
交涉 
[教士在内地購地之交涉南昌]  
　　贛省洋務總局禀撫憲稱九江美以美會女教士郭愷悌前在城内置地契經稅印現由代理人李愷德出名將地轉租女普道會管業契據未經印稅經德化縣查明詢經美領事馬照會以九江係通商口岸個人皆可置產且郭愷悌置產買契業經地方官查明印稅今將此地賣與女普道會作爲公產是美國人賣與美教會本可由本署註册營業無煩稅印老契亦可不必塗銷等語查通商口岸字義自應以租界爲斷若租界外則外人照章不得置地亦未便由外人出名轉賣至郭愷悌原契並未註明何國籍貫其爲朦混投稅可知地方官稅以華人置產故未查察此次係由代管人李愷德出賣並非郭愷悌出名若照准辦理與約不符九江道現擬通融辦理由該會尋覓原賣主作爲徑租與女普道會爲公產並用原中之名另寫契紙送縣稅印所有原契新契一併塗銷等語照會美領事並不承認堅以契經稅印僅可由署註册營業等語照復潯道此事不特違背約章且以後外人置產紛援例向本國領事註册尚復成何事體擬請憲台咨請外務部與英國駐京大臣照約理論以明權限是否有當伏乞查核（布） 
[日本擬設海務局奉天]  
　　日本關東都督大島以關東州地方大小船舶共計四千餘艘一切整理船籍船稅事件尚未就緒擬在大連新設海務局以辦理海務各項事業所有在日本内地建造新船保護航業及其他獎勵各法並調查航務各種實情慨由該局辦理（宜） 
[吉撫電告間島事奉天]  
　　吉撫朱中丞致電外部内稱日官齋藤帶兵越界在廳屬六道溝口旨佔民所派兵駐守逐期演說煽動韓民以數千計並派韓民某爲都社長清查光霽峪和龍峪一帶韓人户口並令赴分防廳陳明此後即將治理韓民之權收歸日官辦理迫勒華鄉約查及華民户口廣貼告示妄稱延吉間島亦在戰綫内本係戰地復在東古城子三四道溝等處查房編號令高品官代顧多數苦力車輛入山伐木備設電軌之用近復添兵六七十名云云（子） 
軍界 
[議提鹽厘補助軍餉杭州]  
　　日前厘餉總局詳請浙撫籌撥新軍用欵兹奉批示畧謂新軍不敷薪餉原議在蘇五屬認加引額七萬道之加課撥補其開辦經費係在每引認繳引本銀四兩一欵籌撥是新軍薪餉本有奏定專案以濟要需現在引已承認地未派定其引本銀兩亦僅繳過十萬新軍旣需餉孔亟應速提議派引以符原案業經張前撫札委署藩會同運司議派在案希布政司速遵委札尅日會議派定引銷一面提取引本課欵俾資軍實幸勿再任觀望致誤餉糈云云（乃） 
[松江提台咨請派兵緝梟蘇州]  
　　江南提督劉軍門咨蘇撫文畧云太倉州沙溪鎭匪擾後黨羽尚多竄逸亟應嚴加痛剿以免滋蔓本軍門已派淞南營游擊孔德陞留防第二隊隊官都司劉世金抽撥炮艇鎗 
 
 

Page 12

 
 
划弁勇二百九十名多購眼線分别懸賞以爲專剿之師無論何營何隊有拿獲匪首余孟廷者賞洋一千元拏獲夏小辫子賞洋八百元拿獲夏竹林賞洋五百元除賞洋外或拔補實缺或提升營官哨官以示鼓勵應請貴部院飭派幹員抽拔弁勇會同剿辦除咨會浙鹽院轉飭嘉湖統領于江浙交界處派隊堵剿外相應咨煩查照云云（七） 
[官紳軍界挽留標統杭州]  
　　浙省第一標標統三六橋太守奉民政部電調迄已數月日前禀請署院派員接差以便應調北上適嵊縣匪耗發現藩司喻方伯特禀商中丞力挽太守辦匪並請將委代標統前札收回二十二日又有紳界軍界聨名公禀撫藩力求挽留未悉上台如何批示也（交） 
[禀准學習騎兵專科安慶]  
　　安省騎兵弁自訓練所優等畢業生李舜臣前經皖撫派入講武堂肄業乃人堂兩月奉諭停辦現該生自備資斧禀請給咨赴南洋講武堂學習騎兵專科已奉馮夢帥准予咨送矣（賢） 
[禀呈查明拿獲軍火情形安慶]  
　　安徽候補知縣朱汝傑前奉大帥札委赴蕪鎭滬各關密查拿獲軍火一案現朱令特將查悉情形按分四則禀呈皖撫馮中丞察核（一）此項軍火之來歷（一）起運不俟護照之原因（一）護照影射之原委（一）瑞記洋行電蕪之底藴以上四欵證以知縣所查似尚相合或探諸洋商之言或得之密切之友雖未知虚實若可然愚揣其情稅司之　頇該行之朦混均在所不免惟事關重要未敢妄有瀆陳謹據所查詳晰禀復是否有當伏候察奪施行（美） 
學務 
[電請寗蘇分送法政學生南京]  
　　江督端蘇撫陳會銜致學部電云准鈞部咨開京師法政學堂每歲招考豫科學生二百人飭令各省提學使挑選申送覆試錄取簡章載每省選送人數大省十二名中省十名小省八名等因江南風氣開通嚮學者衆部議寗蘇分設提學亦爲他省所無則選送學額似未便僅照一省核計本年法律學堂添設新班曾經電商法部准兩學司各送十名業已照數選送在案此次法政學堂招考應請視同一律援照近案寗蘇各選送十名是否希速電復俾飭遵照云云（商） 
[校服實行有期北京]  
　　學部近日核議所擬改制學服定章决定於明春正月十六日作爲實行日期所有各學堂學生教員一律遵照奏定章程劃一辦理日内卽行知督學局併通飭各省學使遵照辦理（有） 
[禮學二部議編尊孔樂歌北京]  
　　禮部學部以孔子已升大祀但尊孔之道宜先使學堂學生知所遵從現擬編訂尊孔樂歌使小學唱熟以定趨向（定） 
[條陳學務弊端北京]  
　　翰林院編修陳驤具摺條陳學務弊端亟宜剔除畧謂各省學堂創辦伊始原爲造就人材普及教育起見乃多有假辦學堂勒索捐欵情事應飭清查云云（如） 
[女學議歸官民合辦武昌]  
　　鄂省趙次帥以湖北女學不甚發逹除官立之幼稚園外民立者僅啟秀萃英兩校辦理雖有精神而經費萬分支絀因特諭飭視學員傳知各女學校擬親往調查以便酌撥官欵改爲官督民辦云（讀） 
實業 
[礦務公司與錢店之糾葛長沙]  
　　湘省南路礦務公司前總辦黄修原觀察與省垣保和錢店往來計欠錢店五千餘金其時西路礦務公司亦與該錢店往來計存錢店六千餘金嗣因黄觀察病故無力歸還該錢店擬將四路存欵作抵西路總辦黄澤生鎭軍以西南兩路各歸各欵不允抵銷屢向索取迄未清償月前鎭軍回湘又往追取并親至該店催索越日由店主陳君子揚至黄寓謝步並與商議一切鎭軍即將陳拘留在寓限令如數清償始允釋放否則送交臬司究追該店情急央請街團與鎭軍言明暫令歸店再行籌償鎭軍堅執不允該店遂以黄私設刑獄具控各大憲請予察核究辦（敏） 
[承領鎗械保護漁船烟台]  
　　烟台漁業公司王季樵侍郎日前面商魯撫請發無烟金口毛色快鎗四十杆子藥四千粒以資保護漁船當經札飭軍械局照數發給現公司已派員承領解運來烟矣（甲） 
[編訂森林章程北京]  
　　嚴工商部提議編訂森林章程大略分採伐培植二項以便邊省森林得爲成材可資使用一俟章程定妥即咨行各省將軍督撫查照云（京） 
[樟腦公司認股之踴躍湖南]  
　　湘潭縣張紳映垣近來邀集同志創設湖南廣益樟腦公司曾將招股章程刋佈聞旬日之間承認股欵者已至八千五百元之多云（敏） 
雜記 
[請辦義賑彩票未准安慶]  
　　安徽候選縣丞萬賢鉢等以皖省迭被水災自應亟籌備荒之策擬邀集伸商兩界開辦安徽義賑彩票以八成開彩以一成備荒以一成開支各項費用當經禀奉皖撫馮中丞批云籌欵備荒不爲不美乃借備荒之名行開賭之實亦爲大害所請着不准行（若） 
[德佔膠澳十年之大記念膠州]  
　　西歷十一月十四日爲德來膠澳十年之期是日毛利公司主人特鑄銅牌十有八面在該會前毛利花園欄杆神鷹像下安置其南銅牌九面上書德國總督七名並水師提督一名安主教一名其北銅牌九面上書東撫姓名並任内日期日贅有膠州牧即墨縣令姓名是日毛利公司主人復高誦祝詞曰華德交歡世世安康維商維民利益孔長日照五洲共被其光教化所及無類無方祝畢樂聲大作賀客盈門甚盛舉也（安） 
　　按是日華人之往賀者必絡繹不絶也吁此誠德國之盛會 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十六）]  
　　弗倫住了一天。忽然想起要學支那話來。想著咱在這裡。一天到晚。和支那人打交道。若不學了他的說話。却有許多不便當的地方。好在那斐德力會說支那話的。咱便把行李搬到他那裡去。住上幾個月兒。呌他教咱的支那話。料想他也没有什麽不肯的。想著。便到斐德力那裡和他說了。斐德力一口應允。弗倫從此就住在斐德力那裡。學那支那話。學了一兩個月。差不多那幾句面上的普通應酬話兒。倒也學會了許多。就是支那人的禮節。也被他學會了好些。只苦於斐德力自己。也是個外行。那支那人日用起居的規矩。究竟並不十分懂得。偏偏又碰著這位弗倫先生。纒住了一定要學。斐德力投奈何。只好隨便含含糊糊的教他。弗倫却那裡曉得。只覺得得意揚揚的。十分高興。在上海住了也有半年的光景。有一天忽猛然想起白惠文來暗想白惠文和咱原是狠要好的怎麽咱昏了頭。到了這裡好幾個月呀連看他不去看。他一看記得白姑娘分手的時候。曾經寫了一個住處。給咱的。現在不知可還找得到。找不到想着。便各處亂尋了一陣好容易才尋了出來。弗倫舉目看時。只見寫著百老滙路一百三十一號哈洛先生庽内弗倫見了便連忙把這地名條子。藏在衣袋内。走出了英華洋行的大門便雇了。一輛人力車和他說明了地方弗倫這個時候。是不比以前初來的模樣了。打著半中半西的上海白。搖搖擺擺的好像是個久在上海的人一般。坐上人力車憑着車。夫推去。不多時。已經到了百老滙路。弗倫給了車資。跳下車來。一家一家的門牌數去。數到一百三十一號。便推門進去。那門鈴鏘然一响。早見一個白鬚老者。從堂屋内大踏步走了出來。見了弗倫。便拱一拱手道。你是找誰的。弗倫這一陣。正是學會了支那人的打拱。要賣弄賣弄他的本事。見了這老者。一時忘其所以。便對著他深深打了一拱。打着那不完不全的上海白道。咱是來找白惠文白姑娘的。不知可在裡面。那老者聽他滿口說的不曉得是些什麽。覺得甚是好笑。又見他行著希奇古怪的禮　。不覺笑道。你到底是我們英國人。還是冒充的支那人。弗倫聽了。方才覺得自已的說話錯了。不該對着本國人說支那話的。心上暗暗的駡那老者道。這個瞎眼的東西。咱好好的英國人。他却呌咱是冒充的支那人。豈不可笑。待要搶白他幾句却看着白惠文面上不好意思只得用英國話朝他陪笑道。咱是來找白惠文白姑娘的。不知他可在裡面。可否請你進去呌他出来。 
國外新聞 
[摩人攻擊法軍]  
　　二十四日倫敦電云禮拜二日有摩人六千襲攻培孛爾愛塞地方之法國軍隊相戰六點鐘之久始將摩人擊退法軍戰死者十二人内有中尉一員現援兵已馳往接濟 
[德國愼重海軍]  
　　二十四日倫敦電云德國海軍部大臣賣别士於議院呈明海軍議案謂德國艦隊須永遠保持與他强國頡頏 
[法國海軍名譽堕落]  
　　二十四日倫敦電云法國一千九百零八年海軍豫算案頗覽紊亂凡水兵機師砲手及管理各員皆于應盡之職異常抗拒法之海軍已降爲世界第三等恐日後尚將再降也 
[美員發表政見]  
　　二十四日倫敦電云美國華畢利安君在華盛頓演說謂彼如舉爲總統當復修稅則以惠貧民抽取入口稅以增餉源及爲工黨調停爭端云 
[國庫劵停徴]  
　　二十四日倫敦電云美國財政大臣高德魯宣言國庫劵徴金業已停止現在商業已得効用大約不致再需接濟矣又紐約電云財政大臣高德魯已將所餘之國庫劵自市場收回因所售得之金已足資周轉故也 
[停止車馬費]  
　　二十四日紐約電云美國阿臘罷買合衆裁判所近出示停止公家職員車馬費（每哩金洋二仙）此舉現已爲國家立法院採用 
[英將宣言]  
　　二十四日倫敦電云英國法蘭斯大將啟行時愛爾特俠脫地力人士設筵　别法君云就其閲歴所及自勞勃斯統帥退職後所行軍事新政成績甚隹且皆極宜於英國各軍云 
[南斐洲酋長謀叛]  
　　二十四日倫敦電云南斐洲萊脫爾之警兵業已派往蘇魯將有謀叛之舉陸軍統領刻已預備戰事以上譯字林報 
[印度罷工風潮已息]  
　　二十四日倫敦電云印度鐵路工人罷工風潮漸息現已開會調停矣 
[波蘭議紳反對新議案]  
　　二十四日栢林電云奥國議院中之波蘭議紳反對普魯士新定議案 
[僑寓摩境人民之危]  
　　二十四日栢林電云僑寓摩洛哥馬格獨地方各國人士現已請法國領事派兵艦前往報護 
[法國簡派統帥]  
　　二十四日栢林電云法國利恩脫大將現已簡爲統帥自奥爾其利亞進攻摩人 
[女士得賜勳章]  
　　二十四日倫敦電云創立紅十字會之納丁格爾女士現已得有極榮耀之功績勳章以上譯文滙報 
 
 

Page 19

 
 
本埠新聞 
[批駁運米接濟漁人]  
　　日前崇明縣通詳漁董劉崇濤等禀泗礁黄隴羊山徐宫各島缺米請變通帶濟等情現奉滬道批示云查上海木棉產地並非出米之區平時食米全資内地接濟况現奉憲文禁止米粮出口所請由滬給照之處礙難遵行（企） 
[函請修葺西門城門]  
　　提右營城汛周致上海縣函畧謂據西門汛百總康桂森禀稱該門裏城門兩扇搖梗全斷下陷啟閉維艱官廳樓上正樑已折傾倒在即又兩次間磗牆倒下弁兵駐宿岌岌可危水栅朽壞小件尚多乞轉請修葺又據各門汛報稱各門均有損壞應請修理前來敝汛詣查屬實惟西門工程最要殊難姑緩請轉禀修葺云云（企） 
[示禁師巫痬醫害人]  
　　日昨上海縣李大令出示云據醫學研究所職董顧鴻逵呈稱自醫學陵替一知半解謬立醫方爲人治病而貪鄙者又復增長價值以濟世之術爲侔利之途小民何堪受此欺詐然未有如今之師巫與痬醫者師巫爲人論休咎往往托鬼神之說爲病者立藥方不知醫理不識藥性動輒數十味温凉寒熱雜藥亂投使病之輕者致重重者致危民間深於迷信隱受其害而不自覺痬醫爲人治病往往以利害之說聳人聽聞使病者不得不受其愚囑其包治或數元或數十元鄉愚無知不惜傾囊以付甚或託名送診據爲利藪詎其治診之法輒用强遏至復發而病者已財罄身廢若不嚴行查禁何以整醫學而衞民生等情到縣據此除批示外合行出示諭禁母違（哲） 
[冒名借洋]  
　　徽州人葉又敬與福建藩司尚方伯有舊日前引開鐵店之唐晉記即唐晉喬謁見方伯求與交易迨方伯十三日赴閩後葉即向唐冒名借銀六千兩云俟方伯到閩接篆當即滙還唐信以爲眞如數交足近被唐察知假冒報捕查緝昨解公共公廨訊究唐倩司帳沈尚熹供訴前情並稱並未立據求察訊之葉供代唐於方伯處說項將來必有大宗生意先假六千兩作爲存欵迨伊報捕已措齊五千四百兩尚少六百兩因有憑據在唐處不願交出求恩寳讞員以唐不應憑一面之詞遽借銀六千兩之多亦有不合判葉押捕房一個月如將來查有憑據照例反坐銀交沈具領完案（衣） 
[江南振捐局會辦奭良上江督禀（限制附號副票）]  
　　奉憲台札委赴上海監視江南振捐彩票開彩等因遵即馳赴上海届時會同滬道親詣彩票公司監視開彩先行驗明彩球如式兌號目第一彩至五彩共十大彩均係開在外埠外號以及全數彩號均經公同喝報揭示訖事其時營廳印委多員各在場隷事極壯觀瞻足以昭示鄭重之意東西洋人來觀者皆須臾勿去於公司名譽銷路不無禆益可於振需有助惟上海雖繁盛之區而各省彩票擁擠攙奪其在正票久已通行乃正票之外有副票副票之外有附號副票减價爭售實出原咨原章之外轉於本省振需深形窒礙可否畧示限制行道禁阻用以維持振需之處伏候鈞裁（督批略見昨報）（企） 
[藥彈炸裂續誌]  
　　英租界北京路第一百三十九號門牌楊阿毛等所開之舊貨店收買藥彈傷人已誌昨報昨捕房將無錫電局小工金阿保陸阿四解案據包探吳志林禀稱金陸二小工時有舊鐵等物賣與楊姓此次肇禍之藥彈想係他二人所賣請究公廨寳明府以供不承認判押候查明於下禮拜六再訊（衣） 
[紀炮台灣建築碼頭工程]  
　　各國郵船公司議在砲台灣建造碼頭曾誌前報兹因該處水勢極猛須先塡高基址然後打椿議即將濬浦掘起之泥雇用民船裝載並用小輪拖往該處塡缷限一月内即須完工云（草） 
[招募巡士之牌示]  
　　城内第一路一區巡警分局游正巡官昨牌示云本局現奉總局憲諭城内地方遼闊五方雜處良莠不齊原設崗位過少不足以資保衛飭各局區查照新章增添巡士補足六排人數擇要佈站其背街小弄夜間亦須加添巡邏以輔站崗之不逮時届冬防應亟出示招募遵照辦理等因奉此除分行各區招募送驗外合亟牌示爲此示仰遠近客藉士著一體知悉凡有志投効巡警者著速於廿五廿六廿七等日來局報名以四十名爲滿額再由本局訂其合各區所募一律考驗合格者即飭取保証書來局聽候派撥補充愼勿觀望（哲） 
[縣批照錄]  
　　朱子林禀批查此前據爾以妻張氏被陸同昌拐逃控經王前縣於去年八月間將張氏提案訊據供稱因爾賭輸向伊索取田單不允被毆避居母家並無姘識捲逃之事當將張氏暫行發堂留養旋據張周氏控爾棄妻另娶又於十一月間集訊諭飭爾將妻張氏領回爾則仍求發堂留養願貼瞻資具結在案嗣據張氏禀請傳爾訊斷復於本年正月飭傳迄逾半載有餘未據遵傳投案而張氏一再禀求擇配查爾有意棄妻已不言而喻張氏由堂擇配係屬順理之事當予照准今爾忽來禀求給領無論張氏業已擇配即未擇配以爾行徑已屬恩斷義絶照例亦應離異未便再准給領着即知照母　（軌） 
[上海官事]  
　　江蘇候補知縣金煊到道禀知由金陵來警治課員楊煕禀知奉委代理巡警三路一區分局正巡官即日到差前辦三路一區巡官吕煇嶽禀事手摺一扣天通菴巡局委員王清芝禀請續病假三天候補知縣王雲辛候補通判何治先補用縣丞朱大昌唐啟瑞楊祥林蔡澄本縣李超瓊法讞員聶宗羲貨捐局總辦志元一路四區副巡官佟本華等昨日均到道禀見（車） 
訟案 
[會訊祥泰木行控案]  
　　美商泰利洋人控江林記等包造房屋不照合同昨由公廨寳讞員與美白副領事會訊江供該房前經退過有見証可詢中西官以供詞各執判一併退去候補傳人証再訊（戎） 
[上海縣案]  
　　已革三林塘巡防局差役孫樹生串同伊弟阿二干預公事由　董禀請滬道飭提到縣前晚訊問樹生弟兄一味狡賴李大令判樹生責五百板阿二責二百板押候再訊○已革道轅探夥陸天發經工程局查明該犯即二十八年分在日晖港紏搶許友生信船案内爲首之陸阿二獲解到縣因病發堂刻始病愈解訊該犯刁不承認判押候嚴審○章朝漢樓金揚控李文軒合包造房工料作弊侵吞一案亦奉復訊仍執前供及訊司帳李萬 
 
 

Page 20

 
 
逹供小的两不庇袒李實有弊大令判李交差各邀公正人算明帳目於三日内禀候訊斷○陳三因事枷號刻已期滿飭具安分結斥釋（車） 
[總工程局紀事]  
　　南市電燈公司函稱前購紫霞殿廟基檢查地圖尚少屋地若干知張河浜南首房屋五幢亦係廟產請追等語前日孫明府因該廟僧徒永清被控在案遂傳同十六舗地甲夥喬芝山與之質訊永清供廟產以張河浜爲界此項房地已由僧人奇緣押入沙遜　行得洋三千元所少之地前已將馬家祠地基劃清求察明府判令退去候移查縣册再核○江南船塢某小工竊取鋼板十一塊賣於唐德明鐵店被船塢巡長李槐生查見報由南區將唐解局判交保飭李查明究係何人偷竊再究贓存局○木匠周子卿因同業湯杏林誘匿伊妻扭至南區解局孫明府訊供無憑判斥退着周自尋○張子瑛竊銅元戒責一百下押候查辦○吉隆洋行駁船户喬阿六扭控裴良化蔡炳盤經買花子二千担付去定洋二百元延不交貨判斐等押候交還定洋（夏） 
[巡警局紀事]  
　　總局陶土鰲以妻子張氏捲逃向姦夫戴喜登理論反被毆打控奉拘訊判氏交夫領回候緝獲姦夫再辦○廣安隆號主控周阿根猪作欠洋押候集訊○　金餘失去幼孩疑係鄧徐氏拐匿扭控到局飭候查明核辦○小車夫李阿三李阿四將王阿大兇毆判各戒責五十下逐出○李長發在途調戯婦女判責手心五十下斥釋 
　　東北區分局王阿福楊用生陸阿華等行竊雞鴨判王陸各責一百板楊責五十板○陳桂生竊木板押候核辦 
　　城内第一路第一區朱增貴控何百香串令伊弟吟香及學徒阿根捲逃衣飭判何交保限三天尋交吟香到案再辦 
[公共公廨早堂案]  
　　陳阿小毆斃　女根福一案昨由包探將陳妻朱氏解訊讞員寳明府商之德師副領事判交官媒看管候下禮拜一解訊○包探陳銀松禀稱陳祿順開設老虎灶前夜起火延燒樓房三四幢查房屋保有火險情跡可疑解請訊究陳供探夥大寳已向小的處昨去洋十元洋交老王拿去是實明府以所供是否　實判押候下禮拜六再訊○郵差莊春坤前因吞没郵票判罰四十元押一月在案昨已期滿莊照繳罰洋四十元判令開釋○張長根向族叔張子平强借吵閙報捕解究判押三天逐出租界○羅起福串竊何寳林洋七百餘元押候弔贓再核○流氓王阿福夥同黨羽帶刀在美界等處刦攫衣飾經周小波等報捕解究判押西牢三年仍拿羽黨究辦○張炳臣竊裕興洋棧内皮統五十件判押两月如能繳贓再行酌减○馮增寳竊德商洋元押候補提人証再訊○賭棍趙仲箎即趙阿二前經關道訪拿未獲昨經捕房拘住解訊趙供稱商人並不犯賭且捕房到家抄過亦無違禁賭物另有趙仲箎其人實被妄拿求察明府以是否屬實無從核奪判申解道轅訊奪○董敬　前控蔡舜臣等誘騙張氏捲逃一案昨解復訊明府以人証未齊判押候再訊（衣） 
[法租界公堂案]  
　　張正遠積欠女子潘月珍房租遷出後反將月珍在途軋住毆傷控奉提案因原告未到判交保候傳訊斷○陳文潮私將張聖咸田單托余德榮抵洋一案前月陳將余交案聶司馬判暫行交保候訊○高阿七竊范松園銅元押提同黨併究在案前日包探帶高往拘已聞風逃逸遂即帶回解訊判枷一月押改過局三月○張雲卿舊貨店收買賊贓衣服水烟袋等物由探查獲解究判枷一月○陳阿二竊檯子一只在法界求售爲捕拘獲解訊陳供在西門外竊來是實判送該處巡警局訊辦（舟） 
[美租界捕房事]  
　　江雲卿之妻陸阿金於上月抄捲逃昨在楊樹浦陳仁忠家尋見報由包探帶回捕房飭江領回管束○夏張氏投報逆　同鄰婦宋趙氏等扭打失物捕頭飭令赴堂具控○塌車夫楊大等三人在西華得路撞傷幼孩林阿林由捕拿獲分别管押送醫院醫治（西） 
來函 
[自治會與自治局之區别]  
　　頃閲二十一日貴報載派員密查嘉定自治會一則不勝駭詫本邑前經教育會商務分會等各團體發起試辦地方自治局擬就草章禀請督撫憲核辦旋奉江督端午帥批所擬草章尚屬妥洽惟地方自治頭緒紛　應俟頒發章程再行關辦以歸畫一等語故此刻嘉定地方自治局並未開辦安有辦事乖謬被人控告之事惟前閲報記有南翔鎭地方自治會經人赴道轅控告奉批飭縣查明撤銷一案此次督委密查是否指南翔鎭地方自治會而言南翔鎭雖嘉定所屬而辦地方自治會者各有其人未可混而爲一致淆觀聽請即更正是所至盼 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
