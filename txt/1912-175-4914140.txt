# 1912 - 175 - 4914140

 

Page 1

 
 
評論（東吳） 
[聞陸徵祥繼任總理感言]  
　　自唐總理出亡以後言論界辯難蠭起幾合京津滬三處而開一大戰塲實則其所辯論者全不關於國家利害問題而僅爲一人一黨之問題故兩派之爭入後乃愈趨而愈歧幾無可以融和調解之餘地大致一派爲袒唐者則謂唐因不能達其所抱政見之目的被逼而出走含有政治上的意味一派爲攻唐者則謂唐之出走實因其私德之不修毫無政治上的關係前一派純係同盟會中人後一派多爲共和黨中人亦有統一黨中人三黨相持至於旬日其直者尙不免意氣用事其曲者且欲以謾駡取勝而繼任總理之問題遂亦因之而牽碍幾幾乎視總理一席非國家大局之所關爲一黨勝敗之所繫此大謬者也記者平心論之同盟會之主張其初尙有延唐復任之希望如不能則寗另推一同盟會員組織政黨内閣以冀展拓其政見此種主張在有儘全政黨之歐美各國未嘗不收成效大騐衡以我國今日政黨學術均尙幼稚無可諱言同盟會中縱有一二優秀之人才而謂竟有多數勝任之國務員可以組織完全之政黨内閣則我斯之未能信至統一黨之主張其初未嘗不欲推其黨員爲總理然亦自知該黨并無多數之人才故擬延攬一二同盟會員分長財政敎育各部成一混合内閣則旣可以消黨見之爭又可以免才難之歎而同盟會員以兩黨之能左右提挈也亦頗有人贊成之惟該黨所欲推舉之黨員苦不能得他黨多數黨員之信用故其說旋即消滅此時無用贅論惟共和黨員明知三黨之中無論何黨均不能有組織完全政黨之資格而値此大局危迫之際尤非各黨互相雄長之時故極力主張超然内閣惟在一時之頃欲於三黨之外搜羅許多人才或使三黨之任國務員者盡脫其黨籍在勢均有所不能故又以超然總理混合内閣爲歸宿此說雖不合於歐美近世之理論而確合於中國今日之現情故其說卒占優勝而陸徵祥之繼任總理遂得參議員多數之同意也記者之爲此言非爲共和黨表功眞理所在即爲事實所歸方參議院投票推舉時共和統一兩黨固歡迎之同盟會中之一部分亦未嘗不贊成之良以三黨黨員不少通達大勢之人亦知長此爭持使政府懸爲不定之局國本苟有動搖其危險將不可思議故寗犧牲其黨見而爲一致之進行焉此則我新民國之無限幸福也 
　　顧繼任之總理旣超然不隷於黨籍矣則此後配置國務員止宜問其才不才不必問其黨不黨而三黨之居於監督地位者亦止問其人之果能勝任與否不必問其果爲吾黨與否總之隨事隨地一以國利民福爲歸旁觀者不必存調停門户之心當局者宜泯其入主出奴之見夫歐美各國何國無政黨亦何黨無競爭且因其爭而轉以促成良好之政治良以其所爭者乃政見之異同非權利與意氣也夫有爭則必有勝負勝者不必據爲榮但本其夙抱之政策以進行雖遇艱危險阻而不撓負者亦不必引爲辱但事事從旁監督之苟其是則甯舍我而從焉苟其非則我振振有辭焉使我國而有如是之黨爭則我方慮政黨之不多而恐其成爲少數專制焉今我國所謂政黨者其政見之異同尙未有確切之表示則黨爭何從而起旣無所謂黨爭則混合内閣於此時固最爲適用蓋今日之内閣尙係臨時的而非正式的今日最要者對内恢復各省之秩序對外博得列强之承認故此後之國務員但能於此二者安排妥貼則不論其隸屬何黨我輩皆歡喜而讚歎之可也至於施政之方針俟有强固不搖之政府而後諸 
 
 
 

Page 2

 
 
君再起爭執未爲晚也 
來稿 
[共和黨本部大會演說詞]  
　　那彥　君演詞今日値本侖開會之期本員得與黨員諸君　集述其所得之愚以直接貢之於到會諸君並間接貢之於散處四方不能到會海内無數之本黨黨員諸君此本員所最爲榮幸者也竊惟政黨之設係紏合政界同志抱定一黨政策發達國家政治而以政見不問故有此黨與彼黨之分而其以國家爲前提則一故從政見上說則有此黨與彼黨之分從愛國保種上說則無論有若干政黨宗旨總是一様决無此黨與彼黨之分所謂一致而百慮殊途而同歸也故政黨之功效在盡國民天職各各發揮其特别之政見以發　國家故有不同之政黨政見反能調和反能發達决不致因有不同之政黨致區分同脈一氣生死忠難共同一致之國民同於仇敵此等意義最爲明瞭而以吾國今日政黨尙在幼稚之中全國騷然以爲黨禍大作大有厭惡政黨有種種缺點之故綜而言之　實不知以政黨之立係爲國家非爲個人或意見之故再綜而言之卽吾人愛國心不甚誠功之故若使愛國心異常誠懇則認定本黨政網實與國家有生死關係且認定他黨之爭持政綢亦實係爲國家起見則受國卽愛黨愛黨卽愛國政策之利於國家者則爲團家故爲政治道德故必生死爭之政策之不利於國家者則寗可犧牲本黨政策决不能犧牲國家此皆至明之理凡列籍政黨者應無人不知有何黨見之可慮放眞正政黨與政黨之爭决不慮有黨見而且黨見愈深愈好若所爭者並不係因政策徒以此黨與彼黨相抵制則直可比之奮日野蠻械鬥同村同姓之人與他村他姓之人日日尋仇祇可謂之婦人之見小兒之見终年鄕愚之見决不能謂之黨見此本員所敢斷言者也本黨黨義政綱黨員諸君人人共信實以爲對待世界大　酌合國家情形不能不爲此辦法所以不騖高遠不涉理 
想故本黨黨員人人一心守定宗旨服從黨義並非與他黨爭個人之位置或意氣志見故本　之意以爲本黨黨員當注意者數事第一研究心徒憑意氣徒逞理想對於國事不爲確實之研究者其人決不能謂爲有愛國心本黨黨義及政網不過揭其宗旨大要同我同人對於時事問題及一切政治財政外交法往問題須尠　　勢事實爲有统系有組織之研究求以本黨政綱目益發揮光大足爲國民之指導不可盲從附和於無聊之議論以誤國家蓋今日吾國之發達固由與論之效力而有一部分之輿論近於偏頗不完全之發達者則實由全國士大夫理想之主張太多確實之研訊太少故也第二個人之省察心凡國家之發達由於社會之發達社會之發達由於個人能力之發達今人侈談國家侈談政治而於個人能力及道德多不注意故以個人意力遂影響於社會意力以社會意力遂影響於國家意力種種無氣節無責任無廉恥之現象實可痛心今日爭權奪利之風實由於此本黨黨員一面當發達本黨政策一面當發達本黨分子自身能力及道德一面當廣求智識於世界一面當克已復禮精求國　於數千年以來相傳之道德於　學之中使本黨黨網旣發達於國中本黨黨員人格亦人人有伸大之模範足以造成國風此實吾人黨對於内省工夫痛下針砭而本員今日言論所不敢有侵越範　之嫌者也第三本黨此後之發達專以國民運動爲唯一辦法决不亟亟接近政權此非本黨放棄責任蓋本黨旣能爲健全之發達居於　　政府地位决不須接近政權始能有效而今一部分之國民實有不知政府爲何物共和爲何物及吾今日國家宜採用何種政策者本黨旣認定本黨黨義及黨　爲救國之辦法而政黨这活動專以國民爲後援故本黨爲救國起見爲開通國民起見爲發達政黨起見不敢不於一面居鹽督政府之地 
位卽於一方面任指導國民之責任也質之諸君以爲何如 
　　熊希齡君演詞政黨之組織當以國家爲前提此固盡人所能言者故當一議案之發生一政策之宜布苟關係於國家生死存亡　　黨派雖多亦當同心一致考之日本當中日未戰以前政黨攻　内　動搖屢　於險迨甲午之役各黨息爭以謀　是致有戰勝之結果和　以後各黨又競起攻繫至於不可解釋日俄之役仍復聊絡進行卒收師克在和之效凡此者皆以國家爲前提洵不愧爲正大光明熱心愛國之政黨也諸君亦知今日我國所處之地位乎對内則政權未固擾亂時　對外則承諸無期風雲日亟千鈞一髮聚於茲時其危險有如此者經濟恐慌達於可點而反對借欵之聲不絶權利思想深入人心而破壞約法之事時聞當局措施因益支絀其困難有如此者其所以致此之原因雖甚複雜而黨見之爭執亦未嘗非其一端不知黨見云者對於發　政治上意見之不同而其以國家爲前提則一也在國家承平之日正不妨從容商榷各求其是甚至而出於競爭出於衝突要無妨於利　福民之本旨今則國家方救危之不暇正宜互相提擕互相維持以　固我民國之基礎雖在黨網亦有須通融及調和之處矧敢爲個人之爭執乎希齡之爲此言非徒託之泛論也蓋我黨係由五大政團所合併其合併宗旨黨員諸召自所深悉而外間不　有疑其專爲對待某黨而起者甚至因疑我黨而政界風潮日益　烈不知我黨宗旨主持正大同黨諸君均能顧念大局卽如前次唐總理與本黨員及各執衝突時臨時政府幾致動搖希齡在參議員討論會中一再切陳我黨深念時　艱難同心一致保護政府不再攻擊兩旬以來參議院議案及報紙所載可以証明吾黨之無所偏私足爲天下後世所共見也希齡甚願吾黨之始終抱此宗旨以國家爲前提自能破各黨之疑團而免民國前途之危險惟是希齡謬承國民委託與以財政之重任受事月餘一切措施固不敢與吾黨宗旨相背苟利國家尤必生死以之維是才力薄弱未當之處正必不免深盼黨員諸君時加匡正不必瞻顧於個人而有所寛假是尤希齡所禱祀以求者也抑希齡更有願爲黨員諸君正告者各國政黨發　黨網首以指導國民爲事其握政權與否殊所不計希齡置身政界略有經歷而後深信其說之不謬故今日吾黨欲發撝黨網其途正多决不必亟亟於接近政權致啓躁進之嫌想黨員諸君亦必以希齡之說爲不謬也 
[專電]  
　　北京電袁總統交令法制局定七月十號頒布國會組織法議員選舉法二十號頒布國會事務局官制九月終議員初選竣事十一月一號召集國會北京電同盟會宣言本黨中人决不 
加入國務院此後專營社會事業并告各地同黨扶助中央急謀統一　 
　　北京電袁總統籌蒙策（一）練蒙軍隊駐各卡（二）修庫張鐵路（三）添設各地電報（四）并各礦產　　北京電袁總統於七月一日遷至陸軍部後即密派阮忠樞赴津速邀唐紹儀回京淸交比欵帳日　　北京電陸總理擬以湯壽潛任交通劉式訓任外交陳錦濤任財政唐文治任工商 
　　北京電農林部人員將發表秘書長魏宸組叅事劉馥楊勉之楊崇志梁賚奎農務陶昌吕山林胡宗敖水產曹文淵墾牧田敊蟾 
　　北京電海軍劉總長與財政熊總長商撥欵項設象山等各港砲台 
　　北京電國務院　秘書魏宸組辭 
職陸總理以王廣圻繼任 
　　北京電德皇太子已於二號到京　　北京電政府派長崎領事楊書雯任小吕宋總領事遺缺以荷屬某島領事徐仲慶補授 
[特約路透電]  
　　北京電參議院同盟會各議員近擬重行組織以完成爲純粹之政黨改名民主黨尙有五小團體擬聯合成一民進步黨 
　　北京電叅議院秘書宣讀袁總統來函略謂參議院前定之臨時政府期限今已將滿望將關於將來正式選舉法制從速規定云云於是院中遂將選舉議 
案二讀通過並加入縣選舉省選舉必先舉行及年滿二十五歲曾寓居選舉區内兩年 
之男子始有選舉權等欵 
　　北京電天津來電謂華人關於開平 
煤礦與灤州煤礦合併一併頗不滿意鐵路用人因薪水減輕現仍忿恚不平電報記號人亦因此故聲言擬同盟罷工 
　　北京電此間外人聞參議院提出收回郵政管理權議案大爲注意蓋有留學奥國之學生三人不肯應郵政考試且要求向所未有之位置該議案實由彼等暗中運動如果通過則將開除洋員一百五十人而照合同規定均須調充海關職員至其位置及陞職等事仍得照章辦理今聞有人爭論謂此事關係商業利益甚巨不如仍歸外人管理俾可實收成效云云此事大約將成國際交涉問題各使置正在討論對付方法 
　　鈕約電羅斯佛君之進步黨國民大會定期陽曆八月一號 
[譯電]  
　　北京電外間謠傳政府現擬與銀行團續行磋議借欵合同若仍無切實解决則挴將此事作罷另籌别計而銀行團仍堅持政府若不承認彼等條件則事難進行現已有多處紛向件則事難進行現已有多處紛向 
政府招攬借欵云 
　　北京電政府現敦請孫中山君來京 
袁總統元尤爲切盼 
　　北京電參議院已將呈請國務院收回郵政管理權議案一讀通過此事由交通部某員提議 
　　北京電山西大同府聞有軍民暴動 
　　巴爾的摩爾電維爾森君已在民主黨大會被舉爲候選總統 
　　倫敦電國民俱樂部已將大歡迎會註銷蓋恐要求參政權女子毆擊首相及各大臣之故愛斯奎士君現已受有請束三千份惟其夫人受有抨擊首相及恫嚇之信甚多 
　　倫敦電里其拉近遭颶風死者四百餘人損失財產二百二十五萬磅大風僅延三分鐘之久毁昇隆機六座吹倒敎堂三座貨棧多處住屋二百所現已頒布軍律由兵士防衛 
　　巴黎電今日（二號）議院已將制定摩洛哥歸法保護議案表决通過贊成者四百六十人反對得七十九人 
　　栢林電歐洲各報仍請德皇與俄皇之相會其目的在聯合對付近東戰事惟據法國官塲宣稱德皇及俄皇不欲分行政策擬與歐洲各國聯合同行此舉將來或不可少云俄國陸軍大臣亦將扈從俄皇與 
德皇相會 
[公電]  
　　北京陸總理電各省都督民政長鑒徵祥海外歸來妄以輇材被任國務聞命悚惶不知所措第念民國肇造基礎甫立變故迭生危險萬狀若存一意堅持足啓羣疑而滋紛擾不敢不暫時承乏以待賢者貴都督民政長熱心救國高誼夙欽協国維持自有同志惟冀時匡不逮宏此遠謨規畫所施内外一體徵祥雖不敏苟利大局必惟力是視敢掬愚忱幸賜垂敎陸徵祥叩銑　　電南李師長電急北亦袁大總統鄂黎副總統各省都督各軍師旅長議會均鑒外債問題損失國權甚鉅我輩軍人自應各抒愛國熱忱共挽危局各省籌辦民國公債國民捐誠爲救急善策然當此軍門時代鄙見非先由軍界著手實不足以資提倡特集合各將校議决按認購公債上級者以月薪三分之二中級二分之一下級三分之一或四分之一不等日昨開大會軍士人民 
爭認者異常踴躍當場實數已達五萬此祇可蘇一時之困終非根本上之解決輾轉等恐惟有實行退伍始克於事有濟現已將援川兩師團及駐省衛戌兵士約四千餘人酌給餉資槪今歸農有事仍備徵調所餘千人編爲第一師藉節餉糈而資挹注特奉電聞雲南陸軍第一師師長李鳴祥叩儉印 
　　北京全國鐵路恊會電各報舘鑒中華全國鐵路協會係全國鐵路同人公同組織於六月三十日在北京開成立大會討論會章投票公舉職員梁士詒葉恭綽以最多票數當選爲正副會長　天佑關賡麟馮元鼎權量顏德慶鄭鴻謀龍建章朱啓鈐關冤鈞王景春陸夢熊李福全李大受鄭文祺施肇曾肅杞稱章祜黄承榮陳炳崙陳振家孟錫紞曾述歡吳炫靈丁平瀾金恩壽余序沈簣基關葆麟唐康成凌蔭光均被選爲評議員柴俟疇鐘文耀鄺孫謀何頌虁蔣尊褘兪人鳳水鈞航程世濟黄輀齡余和治劉成封鄭洪年徐煇龍學兢朱學章孫遜均被舉爲幹事員是日會員來賓到會者共千餘人正副會長會員均有演說中華全國鐵路恊會叩 
　　皖岸北　運商電申報民立報民權報時報神州報安慶安徽報館轉柏都督兩淮鹽政張大通督銷程吕局長十五師團長孫鈞鑒運漕分銷楊君慕爛自去年到差於今數月對於商情國課均爲盡力黎宗　派兵三次到鎭逼欵均楊一人離持商本課釐兩無損失前已蒙孫都督加札委任在案竊以北岸銷路亟應整頓若避易生手於商情國課恐有妨礙當此兵餉無出全恃厘課爲命脈商等爲顧全大局起見理合公電挽留俾資熟手務祈俯准而顧岸銷實爲公便皖岸北鹽運商全體公叩 
　　運漕鎭紳民電申報民立報民權報時報神州報安慶安徽報館轉柏都督兩淮鹽政張大通督銷程吕局長十五師團長孫鈞鑒運漕爲蕪蘆出入孔道水陸通衢户口稠密去年光復徐黎軍并南北兵隊屢次到鎭借費案餉岌岌可危分銷楊君慕　每於兵隊到鎭均一人親身往商轉危爲安全鎭感德楊君職司鹽務未　膜視地方故全鎭人民生命財產未失絲毫君職司鹽務宋　膜視地方故全鎭人民生命財產未失絲毫者均楊君力也頃聞楊君不日交卸全鎭人民如有所失今大局雖平人心未靖尙賴熟手維持用特公電暫留楊君兩月紳等挽留楊君者並非受人運動亦非干涉公事實因楊君對於地方有保護感情留楊君實爲全鎭計也如以所電不實卽請派員確查其中原委不難立明務乞俯准以順輿情運漕全鎭紳民曹修已徐廷彥張德成汪錫恩韓雲霞等三十四人公叩要聞一 
[叅議院票决第二任臨時總理]  
　　參議院贊同陸徵祥爲總理票决多數已見昨報專電茲承京友函示當日參議院表决情形照錄如左今日（二十九日）參議院開特别大會九點三十分開會當由總統特派員登台說明大總統任命陸徵祥組織内閣陸君如何爲列强所信仰政治道德如何富有經騐况刻下列強對我民國尙未承認陸君任此將來大有裨益務求諸君同意等語語畢議長諮詢是否以白票藍票表决谷鍾秀等主張以名片及票表决贊成者則用自已名片上注明贊成字様其不贊成陸君者可以票决之於是命設票箱兩個一爲贊成者一爲不贊成者投票畢開票計贊成大總統任陸徵祥組織二次内閣同意者七十四人是日出席者八十四人得大多數遂拍手通過散會外交團得信多贊頌爲中國得人之福臨在時期内可無變動大局平致動搖除紛紛電告政府外並聞美人擬欲藉此聯絡各國承認民國云 
[改組内閣之日記六]  
　　（二十七日）今日統一共和黨正式發表贊成陸徵祥爲總理之意惟對於同盟派之國務員以堅留爲前提其内部議决後即推定代表四人謁袁總統代表之姓名如下殷汝　胡碧城劉興甲彭允彝　　上午十時頃往總統府項城接見後殷君等述明來意項城云是與鄙人之意不謀而合宋蔡諸君才長識遠無論其如何堅辭鄙人必盡力挽留必不遂其高蹈之志至繼任總理値此時代尤以外交上有信用者爲宜刻邊事方急借欵未定而承認問題尤相顧躊躇莫肯先發此誠危急存亡之秋一切尙賴諸君匡助云云殷君等卽肅辭而出囘報本黨衆甚滿意 
統一共和黨本日本約與同盟會再 
開協商會不知何故竟爾爽約同盟會總務幹事平剛甚爲憤怒斥統一共和黨爲失信并欲與國民共進會相合别行 
組織完全之政黨云 
　　袁總統本擬將繼任總理問題今日提出嗣因吳議長謂事機尙未十分成熟力請緩提故已改於明日提出即於星期六（二十九日）開特别會議决同盟會中一小部分亦允對於陸徵祥投同意之票 
　　北京時報忽詈湯化龍爲宋敎仁運動總理等語共和黨叅議員討論會特具函更正謂並無其事報載全係謠傳 
　　（二十八日）就今日情形觀之局勢似已大定統一共和黨本分三派殷派吳派谷派是也殷吳兩派昨已正式表示意思後因上海統一共和黨來電主張超然總理於是谷派旣迫於衆意又得滬電遂不得不隨衆而行故可謂統一共和黨已全體贊成陸徵祥爲第二次總理矣然因總理問題内部分裂之象漸顯宋汝梅張聯魁已毅然脫黨謂第三黨應維持公平豈可因利乘便謀得總長外間盛傳吳等皆將入閣也 
　　同盟會參議員洋洋如平時皆知其所持政 
 
 
 

Page 3

 
 
策必歸失敗蓋於前日統一共和黨約開連合會届時竟無一人到會即知 
連合之機已破後探悉統一共和黨已與共和黨相合其所王張必歸失敗聞同盟派之國務員仍堅持辭職并云現須顧全大局雖經退出内閣仍須通電各省戒勿誤會等語 
　　黎副總統及江西李都督吉林陳都督直隷張都督先後電京請任命陸徵祥爲總理蔡鍔亦有電來表示同意　　袁大總統昨批准唐少川之續呈今日已將任命陸總理之咨文送院明日院開特别會會議此事得票總數約在七八十票左右 
　　參議院與財政學堂（參議員寄宿舍）今日起戒嚴出入不懸徽章者守衛必多方盤詰說者謂更易總理有關係云 
[參議院紀要]  
　　喜笑怒駡皆成文章　　二十七日參議院開常會議長因新疆蒙古各有新到議員一名向衆介紹井抽定席次又報告新疆來電尙有四員未到特補舉蔣某可否先令到院李述膺等力持不允田駿豐駁之李言益激劉成禺云閣下是何名姓我却不知但說話須平心靜氣李云我要如此說劉云不准如此彼此相爭幾至用武衆請議長急電新省詢明蔣某抵四人中何人之缺再令到院始 
息爭議後詢甘肅某議員知新省來者係共和黨李爲同盟會故力拒之其實蔣某固無黨派者遽爾悻悻亦其内幕消息之一端也第一案爲各部官制通則修正案法制審查會報告第二案爲國務院承宣廳官制修正案亦爲法制審查會報告由委員長說明原案甚爲完備今不過爲文字上之修正惟將承宣廳改爲秘書廳較爲正確其他各案多仍原文請公决衆請俟第二讀會再討論第三案爲國會組織法大 
綱楊廷棟云此案由南而北開議數月長此遷延恐難在法定期内召集國會是參議院自已違背約法且令社會以參議院議員有盤據立法機關之心務須從速通過各條苟與國會之根本上不相抵觸總以維持報告爲是然於第一條之名稱議論蜂起舉前此所述之左右上下等名一齊提出劉成禺云吾有話說其後有人微微噓氣作聲劉 
回顧曰休得無禮吾說話爾噓胡爲者嘘者低首不作聲劉乃大踏步上演台云吾主張稱元老院代議院元老之名始於羅馬繼傳法美代議即代表議事之意此二名稱最爲穩妥阮慶瀾云無論何名皆可贊成惟參議兩字絶端反對衆請表决俱少數對於原案則贊成者多數第二條前三項俱通過至第四項中央敎育會曾有瀾云範圍太狹宜改爲學會衆贊成第三條亦有翻案者以人口尙無確數有主張分各省爲大中小三等大省出議員三十人中省出議員二十人小省出議員十人者有主張以選舉人之多寡爲標準有仍主張人口比例而採用内務部之表册各聲勢洶洶不能决定此與各黨無關全是省界關係爭至十二時宣告延會 
　　二八日上午九時半又開常會議長報告總統來文擬任命陸徴祥爲國務總理等情可否明日開特别會投票决定以期新内閣得以從速成立衆贊成開議第一案爲法制局官制修正案第二案爲法典編纂會官制案皆法制審查會報告委員長未出席由理事秦瑞玠報告决定開第二讀會第三案爲議事細則三讀會討論時議員陳時夏忽與議長大起衝突議長詞色嚴厲但聞辭職謝過責備不差等語莫名其妙衆有斥議長不應輙生大氣者喧擾移時始已全案通過第四案爲東三省都督權限之修正案提議者戰雲霽說明理由外交三省會同辦理軍政則各自分辦等情衆請先付特别審查議長指定審查員十一人如下楊廷棟欲鍾秀李肇甫汪榮寳殷汝騙江辛王家襄王樹聲黃樹中顧視高胡碧城第五案爲國會組織法大綱王家襄謂各省人口册内務部已得十七省之報告惟兩廣鄂𡩋新疆尙付闕如其中新疆廣西總數不出八百萬湖北江寗必已調查不過未報耳廣東想亦電詢卽明旣有依據卽照原案通過可也討論越一小時劉崇佑云部册所列不足爲據如江蘇之蘇屬僅九百萬江西且止列五十餘萬四川僅二千萬其不足據可知今爲迅促國會成立起見與其在學理上空尋根據致誤法定期限何如就事實上確定辦法使其即見施行本員主張照從前諮議局員額减去若干成即爲各省應出衆議員之額數於無可設法之中定一標準尙請公决衆仍有駁之者然亦有以别無善策而贊成其說者至十二時仍無結果又宣告延會 
[淸談（萍桴）]  
　　唐總理出亡後而陸氏以超然繼之免黨見之牽制得友邦之信仰斯不可謂非民國前途之幸福也 
　　雖然總埋斯超然矣爲問一般同列之國務員組織何如黨議斯浹洽矣爲問全國最占勢力之某會旨趣何如外人斯敬佩矣爲問友邦正式承認之確定期消息何如 
今日者列邦環伺虎視耽耽際此風雨漂搖之秋唐總理旣失敗於前矣竊願繼其後者之借鑒前車毌或以種種障碍故再致失敗焉耳 
小說 
[俄王之偵探（一百九）（無名）]  
　　隔了一日那俄官又來報告道我已打聽着了愛末姑娘確係在那無情牢内我也替你們仔細打算過你們如要救他除了私去竊牢以外再沒别法你們如要竊牢又有個絶好的機會只是極其危險而且現在你們須要早早預備了余與鄧方急忙問道什麽是個絶好的機會那俄官道是月二十九號是我們俄國的萬壽到了那日所有俄國奉公的人都是飲酒作樂的日子到了那時我在牢内先伏下了人你們在外邊弄了一個小船私進牢内救出那愛末姑娘來一邊又有海口購定了船票最好和那船主說通了等到姑娘一救到船上便將船來開了開出了俄國境外那就不妨事余與命方贊成道這事極好俄官道而且還有一層這事雖然極爲危險你們兩人去做也是不要緊的你們兩人携着我們皇帝的手諭便是救不去姑娘來被那牢卒拿住了也不至有性命之憂余與鄧方道這話也不錯那麽我們便這樣罷鄧方又道那來往巴德和瑞典的船主所有船主都是我們水師會内的人我大槪都能認識的我和他們相商沒有不成的事余道只是還有一件不妥的事這裹和瑞典來往的輪船一船拜内只有三次倘若二十九日那天恰好沒有輪船到來他們如何呢俄官與命方都說不差於是三人同算輪船來往的日了算後郤甚失望那輪船開到巴　的日期是二十八日並不是二十九日 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[寗都督府職官一覽表]  
　　江　都督通令云案查本年　時省議會議决本府暫行官制案業經莊前籌售公布所有本部秘書長員　卽照案設置原有　事支　　成各都自部長以至　事名目甚　自應　定名稱職務以　　一　　　一部　定名警衛隊由司令官另行　制原設支應執事兩部　　發核對各員應併承政處以明統系而專資成原有承政官應定名爲都督室專務員執事官應定名爲本府差遺員除各司官制暫行仍舊外茲將本部秘書處及本府承政處應設官職列表通令知照此令本府秘書處暫行官制表秘省長一員參預機要總核文牘（特任）秘書十員掌機要法制統計銓叙印鑄以及交核或指派事件並其他不属各司一切文件（特任）秘書佐八員佐各秘書分理文件事（特任）錄事十員繕校本處文件（錄用）說明省議會議决現行官制都督設秘書員長一人秘書員若干人按秘書職務亦不能無主要照輔助之分原案於秘書之次别無名稱終覺稍有　碍茲增秘書佐一職取便事實而仍無背議案而已本府承政處暫行官制表承政長一員典守印信綜理庶務（特用）文書官四員取發文牘監用印信承接各司文稿檢查本府案卷（特任）電信官二員管理電局收發電信（特任）會計官二員掌本府取支及重要庶務（特任）承啓官二員傳達命令引見賓僚（特任）招待官四員招待賓客（特任）校核官二員校對文件（特任）庶務官二員設置屋舍保營物件管理府役及其他雜務（特任）錄事十六員繕寫本處文件（錄用）說明本表所列職務省議會議决案似包括於秘書職務之内第本府現行官制旣併各司爲一級本表各項職務乃本府全部分之事非都督本部一部分之事也茲將原設支應執事兩部及取發核對各員併設承政處以明統系而專責成都督府職務員名單機要應德　羅良鑑財政何煜軍政伍元芝民政宗舜年法制孟森外交趙正平印鑄陳陶怡敎育方遙司法雷奮銓叙汪東承政長張一爵文書官李光朝劉承裕夏間升尙承基電信言孔慶成劉明　校核官沈湛鈞徐涵承啓官莊承彝毛作賓　樹森招待官蔡肇元陸輔胡承沅會計官郭曾基　漢臣庶務官杜溪 
[程都督與張鴻南]  
　　南京勸業會基地前淸時曾由華僑張煜南張鴻南昆仲以三十萬元承領籌辦實業經已繳價二十二萬元並設立公司規畫一切嗣因武漢事起各項手續爲之中止現程都督以國事大定亟須建設昨特派專員温瀚前赴南洋棉蘭敦勸張鴻南君來寗賡續辦理想張君熟心祖國必能復前此未竟之業作此邦遠大之圖而有以慰國人之望也 
[國民協會南京支部成立會紀事]  
國民部會南京支部於六月三十日開成立大會首由李善徵君報告開會原起推舉臨時主席凌文淵君變更開會秩序單先請　賓演說其槪要如下回敎聯合會代表朱雁秋君演說國民協會爲中國一大政黨現時危難諸君提起精神贊助團是有厚望　云云　年會于　文君代表演說國民協會對於民生政治大有關係南京支部爲重要地點總希到會諸君善體此意協謀發　云云會員楊松喬君演說國以民爲本協定三力一心本會定名如此諸君　其義則本會　甚嚴君曾戲演說凡政黨須以　　政見不從黨爭爲主云云　君彩康演說國民當以補助行政　關爲天職不可演出　僚派及生種種意見反是則爲國民公　云云王君　　演說凡會員必須有政黨知　此知　必由示學上　生　　張君安林演說本會價値　須　在敎見尤須　在道德云云修以主席　君文　演說　共和民國今已成立諸君亦知共和民國之何以成立乎其爲推翻滿淸黑政府而起無疑也顧者人處新國政治之下其衆有以優於滿淸時代乎吾人成不能自見其　也但自外人評論謂倘不能　於共和之地位吾人聞之絶不甘此則謀所以建設共和當持確定主義取得國人同意一致地行　政黨共誰負此責夫政黨對於政府之關係共指導趨向之原力歐美學者謂如人身之腦筋汽車之蒙　機　故其責任有輔助政府之義務有　督政府之天職有移轉政府之魄力對　會可制其多數至對外可恃爲後盾危者持顚者扶胥惟政黨是賴此何如責任也吾人須知吾團破壞之已否告終建設之有無希望尙在不可必之數要可一言斷之專視政黨發達爲標準耳繼復言　派之不可紛爭引英之帮事以爲成例謂彼國五十年前保守黨與自由黨何嘗不互有所爭近且兩黨已互行共政策之交換而自各存其本色今者吾國政黨幼稚意見之爭雖不可免然經歲月之進行時世之變遷或可由私而進於公由異而進於同乎吾單殆有厚望焉終復言會黨不可放棄責任而培養政黨之資格全在智識能力道德三者反復討論語质旨微全在使人知政黨關係重大而力求同人之公溥與本會分子之健全而已演說畢公舉凌行文淵爲部長李君善徵馬君良基爲副長選舉參議投票後以時甚促不及聞票公决明日午後由監察員監督開票六時半搖鈴散會合影以爲紀念是會會員到者三百餘人來賓相等 
[張堰鎭國學商兌會成立]  
　　國學商兌會由高吹萬等發起於六月三十日開成立大會於金山張堰鎭投票公舉評輯員四人經學李芭香史學高吹萬子學陳兢广文學高鈍劍理事長一人姚石子其文牘書記會計庶務各員由理事長推定議定事件數項（一）向敎育部立案（二）各省設分會（三）滬上文美會并入本會（四）於本會先　設藏書樓（五）每年出叢選四册方今神州國學衰微甚矣今此會之立當建设伊始而會員遍大江南北多當世知名之士將來定能放絶大異采也 
[四川西征軍出發紀盛]  
　　成都電云北京大總統叅議院武昌副總統各都督各報舘鑒西征軍先遣支隊十六日第一營出發本日爲全隊開拔之期昌衡培爵均躬送郊外勉以忠義士氣奮勵軍政各界及紳商民團男女生徒先後兩日出城歡迎者不下數萬人大呼西征軍萬歲聲震原野釃酒贈品絡繹於道爲從來所未有一洗從前遠征悲狀仰賴威福　氛雖惡當可迅平尙望隨時指示機宜俾資遵守四川都督尹昌衡張培爵叩廻印 
[黄縣劉司令被拘餘聞]  
　　駐登滬軍司令劉基炎於六月十七日被全體軍士拘留看守已紀前報茲又據駐登黄烟滬軍營長武銘劉少坤趙以寛何晏張宗漢劉克原白寶瑛徐育才燕書賽張宗福李東平等來函宣佈其侵蝕餉欵虚廉誤軍苛詐殃民虚編軍隊干預民政搜括民財誣衊名要先自尋　等種種罪狀均有事實可據現已奉大總統派曲同豐及登萊道張樹元鎭台鄧際昌查辦該營長等當將該司令罪狀書呈請代陳大總統及叚　長矣 
[烟台鎗斃余叅謀之又一說]  
　　魯軍三等參謀官余兆熊因事在烟台槍斃經都督宣布其罪已紀前報茲據其同鄕岳州人汪兆增胡達陳康函云余君兆熊號壯戲湖南人陸軍第四期學生革命軍興熊亦奔走妨勞此次因事鎗斃實非其罪蓋熊在烟台並未　毁妓館昇平樓閙酒之事　宋在場李師長因病　　與熊相商熊極贊成黄　長宋　子彈　代理都督張學　派員查實六月二十二日在司令部軍事會議熊稍出厲詞搪突張都督比以議論不合　坐時　宏濟以撤差事故　　李師長開放手槍三响衛兵聞槍聲轟烈亦開槍救　是共戰守並非由熊指揮二十六日李師長交卸司令部解散張都督囑與熊久不相容之王英兆及肖宏濟等帶　　隊將熊捉去不由詞排槍斃於痛武廳中而熊遂冤死矣 
[永嘉法官違法]  
　　温州地方法院及永嘉縣法院已於五月二十八日同時成立詎縣法院　黄公達（名　之）　事素尙意氣六月十二日平陽海開分口司事陳作霖（江蘇人）扭送冒收私茶閙欵之陳操到案旋用該分口移文蓋戳請予追辦十七日復訊請原告敢用移文藐　法庭實屬狂妄遂於六月二十七日將陳作霖判决監禁七年另十一個月罪名宣布後永嘉各界大譁以該院長不依規則判　於六月三十一日假貧民習藝所開全體聯合大會與縣法院長開正式談判該院長自知違法判斷不洽輿情即於二十八日乘永　輪船赴省以避請責云茲將旅　兩江同鄕會質問書錄下同鄕陳作霖君本年間伊父病故經前海關監督梅委辦平陽海關海防並茶引各事務認定比較一年期滿本年五月三十一日拿獲漏稅茶葉嗣於六月七日由海防三號營船解至郡城交海防總局看管此時該商人自知理虧情願議　兩倍計洋九十六元當由信昌公行家作保取結領茶認繳罰欵次日作霖向 
該行索取罰欵經行東云此欵已被統捐局會計陳　取去有簿可憑作霖復向陳璪理問而陳璪不知理虧反與衝突互相扭至縣法院求判次日貴法院催取起訴公事作霖隨備公牘蓋用該分口戳記請爲追辦當蒙庭判未決後於舊歷五日初三日貴法院復傳作霖質訊及作霖到案而被告陳璪未到貴法院不問理由卽將作霖發押經統領收發員兩次往保未蒙開釋嗣後傳聞貴法院以其冐充關員私用印信侵佔逮捕權三端拘押（一）冐充關員查　關務本係前監督委任認定一年尙未期滿有諭可憑何得謂之冒充（二）私用印信查該口所用戳記本非印信 
係歴任移交册報稅欵均蓋用此項戳記以作憑信歷辦如斯有案可稽且此案文件係請追公欵因公而用並非爲個人私事與藉此戳記招搖撞騙不同何得謂之私用（三）侵佔逮捕權查此案係彼此因索欵口角扭送到院比時案未起訴逮捕權亦未發生何得謂之侵佔以上三端均係臆度之詞且被告之人冐領聞欵罪有應得反不追究任其逍遙事外作霖本係原告案未審判先行發押甚至屢飭釘鍊收監雖梅領統屢次函請取保而貴院長一味支吾不肖準保查作霖本係關員現在正當稅務要緊之時久押不放有誤稅欵誰爲任各當此共和時代人民有自由之權貴法院職任司法理應一秉大公今無端而久押關員奪人目由究屬何故敝會誼屬同鄕未便任其久覊黑獄公義莫伸用特正式開會公舉代表持書詰問應請貴院長迅速答復一而立予判决以明是非而彰公道 
[天凝莊兵匪激戰]  
　　善嘉兩縣接壤之天凝莊民居稠密市肆繁盛本 
月十七夜突來大帮梟匪約三百餘人先向駐紮該鎭防營將軍械襲刧無遺並轟傷勇丁五名順勢搶刧同德當舖一家衣莊鹹魚店等四家掠去衣飾銀洋各贜估計有四萬金之多惟該處與嘉屬油車港相隔只有一里之遙防軍本係一哨分駐兩處當時聞警領哨某君督隊前進猛向該梟追擊互相激戰梟黨亦被擊斃四五人因黑夜未敢遠追梟匪則退至北鄕薛家宅港中沈沒贜船一艘次日飛報嘉防司令部並抬受傷勇丁赴四醫院施救董統領即於下午親率遊擊隊追剿云 
[湖北交涉案彙聞]  
　　和記購地之　譎漢口英商和記洋行向於孫家　　方　有宰性　　又購買　近地皮擬加擴充事爲鄂　督　　以該地係　　鎭並非通商口岸外人無購地之　特　外交局照會駐　英領事按約禁阻　英領拔引南京條約第二欵及天津條約十一欵所載該國人民在廣東等城鎭商埠有居住及租地等權利並無租界字樣亦無租界以外加以限制等欵此次和記係就原有產業加以擴充亦係業主自願售賣若不給契約殊無理由等語照復外交司以南京天津條約皆限於指定商埠孫家磯旣非租界又非商埠引以爲據適足以自敝事實上旣未根據法律情理上亦欠圓滿爰再備文駁　請卽阻止和記購地以保主權而重約章聞和記見交涉不能粘局乃令其買辦張某出名與地主另立賣約　請官廳稅契居然得達目的未識外交司亦有所聞否 
　　洋商漏稅之妙法湖北外交事昨據張家　臨時過境稅局　稱查外人赴内地游歷向由各國領事官照請關道備其護照葢印發給前往所帶貨物仍受盤查過稅乃近來各國洋商藉軍政府護照游歷地而甚廣公然携帶貨物輸入内地不服稅局盤查亦不完納稅項漏稅甚巨流弊滋深懇祈移知江漢關監督照會各領事以後洋商人等游歷須仍照向章辦理如有漏稅等弊查出照章荷同與華商一體辦理以重稅務而昭大公 
　　德文學堂之組織黎副總統以前淸外交失敗皆由外交官不　條約輕以利橋授人民　成立亟應設法挽回茲查通商條約外人不得在租界以外購買土地卽或設立學堂敎堂及醫院等亦必經該管官許可不得擅自購買今德人在漢口創建德文實業學堂已於後湖地方購定郭明先等之地數千方業已付價立契該德文　堂是否敎會所組所買地皮是否爲敎會公產均無案卷可稽特飭外交司詞明德領事以憑核奪 
　　法界交涉之失敗漢口法租界毗連之瀚瀾如壽二里向由巡警局管豁去秋起義戰事緊急漢市又罹火刧警察遂暫停辦該二里倚近租界未燬於火法人即乘間侵越派捕管理邺有查户口収房捐等事迨北軍退走漢口警察規復當派警前往站崗竟被法捕房騙农警視廳長禀經外交司與法領交涉該領始而謂係北軍中之外交官所許繼又謂該二里併入租界乃其應得之小報酬交涉再四終不肯撤去巡捕昨外交司復派員會同夏口縣與法領談判該領謂如壽瀚瀾二里均外人私產因不信用中國巡警故請求捕房派捕云云外交司員當駁以該地向爲中國警察權所屬之處卽爲中國主權所至之地地主可以易姓警權萬不能讓人阻止派警殊爲無理交涉再三終不肯將捕撤退外交司亦無如之何也 
[湘省政聞錄]  
　　烟禁進行記湘省新定禁因條件前經通電各省查照在案昨接川都督復電云頃接感電敬悉貴處湔除煙害三方並進辦法　爲周當川省自光復後卽嚴爲厲禁規定詳章迭經通飭申儆復山成渝商務總會禀請川商不准私販烟工出外外商亦不得販土入川曾電告滇黔兩省在案茲承大示　獲我心目應協力贊助俾毒害凈絶免貽外人口實又接福禁烟公所督辦彭壽松復電云元電悉閩省早　　土輸入鶯粟亦已凈绝並無土藥輸出 
　　外交司獨立湘省各行政機關前擬分别裁併有將外交司裁撤或改隸都督府之說日昨由政務會議决議僉謂萬國交通外交宜有獨立專責似此則不但議裁已作無效卽改隸之說亦須取銷云 
　　曾師長抵岳湘軍曾師長繼梧於六月十九號返抵岳州軍民尙稱安謐其第九團團長鐃運鈞奉調赴湘所遺團務需人接替勢難久懸已由曾師長派委中軍官肅昌熾暫行代理昨將抵岳情形電禀都督矣 
[湘黔兩省之關係]  
　　長沙譚都督前飭袁旅長宗翰在常德就近調查駐當　軍並相機調和曾經詳細電達在案昨又電禀到省謂駐常黔軍紀律嚴明爲全　軍長所敬　個思　　切此　　　和平解决黔中恐尙有異言萬乞大力主持俾得安心　　不　黔軍　　　湘邊亦受其　云 
　　長沙譚　督昨　貴州東路巡按使劉何兩君來電稱揚事　生後田湘至黔商旅裏足加以潰匪下　沿途刦掠商貨愈形　滯全省經濟俱受影響現已通飭駐　　各軍分　極力保護一面示諭商民照常輸運貿易電懇我公俯恤商情通飭貴省駐防各軍於商貨往來一體認眞保護一面仍出示曉　以維商務而紓民困實爲公使 
[唐山路礦學堂罷學之原因]  
　　唐山路礦學堂監督熊　志因虐待學生以致學生全體罷學查該學堂經費向在交通部開支故現已由交通部　同敎育部派員前往查辦矣茲將熊監督劣蹟列下（一）不通敎育熊本在美國文科大學畢業於實業專門學問毫無門經中文不通畢業後歸國部試時書熊作能賴運動之力得委此問監督故於敎課毫不關心致行爲類多荒謬（一）不愛祖國熊在外時已入美籍此次梭中發起國民捐有向之勸捐者則曰汝曹旣中國人自應擔此義務我乃美人何必解囊其喪心病狂有如此者（一）任用私人陳鴻　本在香港醫院執役係熊微時契友及熊充該校監督陳卽捲欵私逃來唐熊竟投以監學之職逮後上禀郵部妄謂美國醫學畢業生辦事愼謹可充學務長兼會計員郵部不知詳情遽允所請自陳接任後以節省經費爲名刻待學生飯食惡劣校中一切設施擅自更易以盈餘之欵飽充私囊李卓鈞係熊父契友之子自稱師範畢業生卑鄙不堪亦充該校監學然無所事事專行嫖賭而已（一）擅加攷分熊胞弟崇德文理不通平時攷試中文不得一分至大攷時竟過三十分（校章每科不滿三十分者留班）各項科學大抵多不及格升班時平均分數竟滿五十分（校章平均分數不滿五十分者降級）非熊擅自增加鳥克臻此（一）壓制學生學生固貴服從然如有改革之事不妨陳述請求熊於學生建白之善否全不應允兼須斥貴如去年算學敎習陳某者學問旣劣又無敎授法學生堅求另聘熊則以爲犯上 
首事者大過凡此種種舉不勝舉此特其大者耳 
[張家口商人之苦况]  
　　張家口外館商人以貿易庫倫恰克圖者爲多自去歲蒙古獨立外館商業已停滯不敢前往嗣乂加征保護稅商業又受一番影響現又經蒙古宣布命令華商去蒙地之貨物一律加征有値百抽五者有値百抽十者双據庫倫商人來信云云蒙地之酒不准售與蒙人有私售者加倍罰辦又貨物之價値有一定之限制如需本銀百兩者只准多賺利十兩不准任意拾高價値果如此辦法是蒙地欲與我華商絶往來也傷哉張家口商業之前途傷哉住蒙地華商之前途 
[皖江近聞錄]  
　　皖省高等審判廳及檢察廳自去歲光復時爲陸軍各兵隊借駐繼又爲馬兵所佔現在大局底定各軍隊亦均編制成立馬隊均遷駐城外馬營所有審檢兩廳均已空出柏都督以人民訴訟尙無一定地點現已籌備將該兩廳迅速組織成立以重司法云　　宿松縣　葉一項爲該邑出產大宗應完產稅歷由省委專員設局會同地方官稽征每年比較額定二萬串有奇惟該縣士紳垂延已久前淸時屢次禀請當道擬歸地方包辦迄無效果民國成立後仍由都督派委專員何某前往照章稽征詎該縣議會堅不承認擬呈請　督委由議會征収當奉批駁以　稅爲國家稅性質非地方所得干預碍難照准乃該議會不肯放棄權利日前又　咨請省　會轉吝都督緊持前議頃經省議會議决按　　時約法應　　　事稅務科辦理母　設局征收以節　費 
　　前　大通督銷總辦王君少谷去歲被大通分　黎宗　所逐所有督銷一切存欵均被黎宗　提用一空至稅務司每月　　亦分文未付計共欠四十餘萬金之譜現黎已遠　而稅將　追欵甚急現任大通督銷局長程炎震一味推脫不理鹽政總理不得已乃於日前令王君少谷來通淸理帳目以便交代一切云 
　　　璧縣前有巨匪李勝平紏集黨羽數百人肆行搶刦該縣人民不堪騷擾爰呈請第四師第八旅楊旅長派撥軍隊追拿當將匪首李勝平拿獲收押詎該匪在押乘間逃脫復由該軍隊跟踪追捕惟　　足力甚健幾乎又　兎脫不得已開槍　　立中該匪要害登卽斃命茲經楊旅長呈報都督查核當奉批示以該旅長督率軍隊緝拿盜開尙　認眞當予嘉奬以資鼓　 
[粤人可以安枕矣]  
　　粤報云探聞王和順已逃往日本神户陸梅等則患花柳重病奄奄臥席至關仁甫等前在澳門所組織之機關現爲各黨羽知其爲歛錢計紛紛索回會金故所謂謀第二次革命之黨徒已解體如鳥獸散粤人從此可安枕無憂矣又王黨廖竹賓因私賭事被港政府拘獲現因出痘症先交往醫院診治全愈再行提訊然廖平日行爲不端多爲人所不齒及其在營時呑騙軍餉部不亦不甘心故由港稟請粤都督照會港政府提回粤省嚴辦之文十數起云 
[粤屬水災之慘狀]  
　　石龍石龍自舊　端午日東江水漲至今仍日長未退據老人言歷來未見過漲到此度今計至深之街排尺五尺五寸至六尺東祿元街深至五尺五寸卽此街舗内已浸過人頭上連日住宅舖户共約倒塌百數十間街上之水亦溺斃男女數人小户貧家早已流離失所飢寒交迫石龍頭之基圍崩缺以至石龍附近之鄕亦被水浸不能通行至使飢民不能乞食良可哀也加之各米舖水浸不能開確十屋九空無米發售目下各舖户皆望有省米到來接濟如再遲三五天無米到雖有錢無米賣云昨有人由省返龍在車中經石灘見該處水浸至門眉飢民多在該處車站以及晒衣服中有啼哭聲見之亦爲心慟云 
　　新會新會江門海面水高二尺地點稍低皆被水浸水勢洶湧幸巨浪爲打排頭之排所阻寒水角之地段未削或不到陷於危險該縣長李孟哲恐基圍單薄致有衝崩連日親往勘騐各圍飭令各鄕人民合力培補修築免爲水所潰决云 
　　三水三水大海洲鄕現因潦水陡漲崩决圍基禾田雜糧盡遭淹沒飢民遍地有令人目不忍覩云 
　　高明近日西潦汛漲屬内陳等圍於六月二十三號崩决二十餘丈二十四夜八打鐘三洲圍鐵澤村又决一口均闊數十丈其餘如大沙南岸崇步等圍亦皆岌岌可危現正竭力搶救倘西潦不退恐旦夕難保云 
 
 
 

Page 7

 
 
本埠新聞 
[程都督義不容辭]  
　　滬軍都督陳英士君咨江蘇都督程雪樓君文云竊照上海未光復以前前淸原有巡防水陸各營隊分防淞滬城鎭鄕市各地方以資保衛迨光復之後敝處以該巡防水陸各營爲分防地方之用零星散駐共計百餘處之多旣未便調集編練又不便遽予裁撤是以改名滬防全軍名義另委李顯　統領全軍督率各營分防要地以保治安其餉項軍械一切槪由敝處籌給在案目下敝處取消在即所有滬上各軍隊均擬卽日移交貴處接管餉項亦請就近另籌該滬防水陸各營旣爲滬防必不可少之軍隊自應一併移請貴都督接管以一事權其該軍餉項敝處因經費萬分支絀現在五月份之薪餉尙未能全數發給其枯窘焦急情形不言可喻上海李民政總長前於六月初赴蘇稟謁時面陳此中爲難情形當蒙尊處慨允擔認該軍六月份薪餉由蘇籌給敝處聞之實深寅感嗣以滬蘇同處困難此間苟能籌給奚必上煩藎慮是以至今並未具文商酌惟目前敝處度支萬分拮据欠發各軍之餉甚多欲兼顧該軍六月份薪餉實屬力有未逮該軍係担任地方之責與他軍更有不同不得已今令李民政總長趨謁鈴轅務請仍照前議將該滬防全軍薪餉從六月份起均請由貴都督籌撥發給祇領以固兵心而全大局實爲公便爲此咨請貴都督煩爲查照辦理施行 
[華美法聯絡感情]  
　　陽曆七月四號爲美國獨立紀念日七月十七號爲法國革命紀念日此十日内已由華法聯進會聯絡法京各團體在巴黎特開華美法共和大會聯進會上海支部則定於七月十號聯合駐滬各團體在張園開一臨時美法共和紀念會藉資聯絡華美法三國感情刻已由該會駐滬總幹事韓伯秋君商請上海民政長轉致南北商會知照各商家於七月四號十號十四號三天一律縣旗並於十號張園開會時各舉代表到會同伸慶翼 
[呈報爭辯裁判權情形]  
　　公共租界正會審官關炯呈滬軍都督文云爲呈復事頃奉指令飭卽轉商美法領事照章將陳錫魁等解交地方審判廳訊辦等因奉此遵查陳錫魁等係屬命盜案犯照章應解地方衙門審辦前准領袖領事照會以監禁五年以上刑事案件歸上海縣訊辦諸未妥善應行删去以後無論何等刑事案件應歸會審公廨酌核訊斷等因當經按照向章駮復去後又准照稱前次照會是領事公會議定應當照辦等語凡遇應解審判廳之刑事罪犯雖各領　執山廨判斷而木正會審官曁副會審官等均竭力爭辯緊不簽判以備日後正式交涉爭復舊章地步一切爲難情形前已呈報司法部曁交涉使有案此次陳錫魁等獲案後迭次會訊均經照章力爭並未判决惟該領事仍未允解廳審辦除再遵照鈞令切實轉商外理合先行呈復仰祈鑒察 
[補紀會商華洋訴訟問題]  
　　前華洋裁判所因扣留盜犯致傷租界各領事成情城内審檢兩　　受影響凡該兩　至租界傳提人証領袖　事不允簽字以致彼此阻難往返辯論各　屢　本報審判廳長黄慶瀾恐函牘往返或有誤會之處公事交情均多障碍故與各領事訂定星期二　廨當面　商　通情懷聞前日下午三時由審判處長黄慶瀾君會同檢察廳長張允之君及繙繹官黄輯虞到廨與英比美各領事及廨員關爛之磋商良久審判長對各領事說我任事以來無一不照約章法律辦理至於交誼一層亦極力顧全凡遇租界傳提人証苟與條約無所違背從未稍有留難致誤公事傷睦誼日前接得貴處來信謂敝處不明租界章程一再留難有仇視租界等語接閱之下實有不甘任咎不能順受恐彼此函牘往來諸多誤會故今日　　諸君務請諸君勿有所誤會我之所以不能稍示通融者限於條約限於法律不敢懷一人之私見破壞國定之條約英領事翰君說原告西人被告華人至被告住居城内或其他内地均須由會審公堂訊斷審判長說此與條約不符未便承認英領事說此係數十年來之習慣何以一旦更變如西人至内地衙門呈訴言語不通諸多不便審判長說華人至領事衙門呈訴西人亦同一不便翰君所爭者係習慣我所依據者係條約習慣無實然之效力我無權廢棄條約而踐翰君所說之習慣辦理如云西人至中國衙門呈訴言語不通諸多不便可請　員　請律師成託代理人到堂一無阻難諸君不願西人在中國衙門訴訟者因從前中國衙門弊病百出須知現在審判廳所有從前積弊已一掃而盞准律師到堂辯護如有不服所斷可以上控總之要我違背條約營所不能翰君等說要我等一旦更變數十年來之習慣亦非我等權力所能爲審判長說諸君不能更變習慣何以向來會審公堂祇判决監禁五年以下之犯現在判决有十年十五年以上者已變更習慣矣各領事說此事想我等不能解决祇能請北京公使館指示辦理審判長說甚好我將此事請諸法部及外交部定奪彼此候北京指令　辦可也其餘各事如審檢兩廳至租界傳提人証及封閉租界房屋等情條約領事允可會諸至五句半　始由關　之君欵以茶點而散 
[維持裁判主權]  
　　南市華洋裁判所裁撤後所有江海新關水巡查獲竊盜人命各案犯均已改送浦東一區巡警裁判分所及公共公廨訊理茲民政總長以此事已由市政廳議事會議得以後如有關係洋商控告華人之案應歸市政廳裁判所訊理以符定章惟須另聘譯員會辦故已飭知市政長轉知新關稅務司傳諭巡江吏查照辦理矣 
[上海大同社之進行]  
　　黎副總統前爲東亞大同社上海支部開成立大會訂期來申經紀前報後因卾垣兵民誤會致起喧擾遂未果行刻黎君照會伍君秩庸等請爲維持昨滬部長藍君端芬謁見伍君甚表同情已允任交通部長茲將該總部照會江蘇都督程雪樓君文錄下爲照會事竊維世界進行首賴人權輔翼共和發達端資羣力維持慨自民軍舉義以後大局甫平百端更始詎近黨派林立意見互異若不亟思聯合實爲社會進步之障何以泯猜嫌而謀幸福同人等用是滋懼特組織一東亞大同社總部於武昌省垣專以融化畛域改良羣治爲宗旨業已經衆公舉副總統爲本社正社長期冀維持庶幾提倡有自矧自開辦以來各界備極歡迎均承襄贊除已於東三省江西四川湖南廣西等省次第選派社員設立支部外查有本社社員藍君鏻夏君世豪才旘明敏洞達時情深堪任以社務早經選派上海試辦事務所承各界熱心維持成效顯彰茲因改建支部成立在卽係屬治下合亟備文照會前來即煩貴都督查照敝社章程妥予維持一切以資推廣而昭大同另附上本社職員表並總部支部章程各一份須至照會者 
[張之紀蹤跡杳然]  
　　偵探科科長呈滬軍都督文云案奉司長發交准湖北黎副總統有電内開有温州人張之紀冒充元洪部下在滬發售湖北公債票請飭屬查拿究辦一案飭由本科派員嚴密調查科長當派數員四處密查茲據各該員先後來科僉稱前奉飭查張之紀冐售湖北公債票一事往查數日未得張之紀蹤跡且滬上並無發現售賣湖北公債票情事等情前來查張之紀杳無蹤跡至有無冒售公債票情事一時難得眞相除一面派員隨時偵緝外爲此先行呈請司長轉禀都督核奪施行 
　　附陳都督覆黎副總統電武昌黎副總統鑒有電敬悉遵卽派員嚴密調查未得張之紀蹤跡且滬上並無發售湖北公　票情事除一面派員隨時侦緝外合先電復其美江印 
[偵探科亦受欺騙]  
　　廣東人林道榮年約二十餘歲身穿西式衣服前日至滬軍都督府稱有人製造假軍用鈔票約計三十餘萬須面會科員方可實告偵探科員信以爲眞欵留數天連日同至各舞臺觀劇並吃大餐每日進出數次必另給車資迨問其假造鈔票之人則云在法租界内及至法界移提又云在英界偵探科姑妄聽之同往查緝則並無其人各科員惡其說謊欺騙於昨日午後押送警局林卽叩頭大哭聲稱我欲怨命惟家有老母無人撫養將如之何云云後由某科員以伴送回棧爲名押交市政廳看管候訊 
[催索地產找價]  
　　滬軍都督咨交涉使陳貽範君文云案查四月十二日據上海縣民政長呈稱案奉都督令飭（中略）以備向洋商找收地價等情前已照會温交涉使至今尙未復到查此案曾於四月二十三日將印諭一紙備文照送前交涉使温轉給洋商提取餘價以充軍餉在案迄今時逾兩月未見將該項餘價移送來府究竟是否取到未蒙貴處照覆無從知悉爲此照會貴使迅將此項印諭轉給洋商提取餘款轉送來府以助軍需如有爲難情形亦希從速照覆或仍將印諭交還本府以便飭員往提實紉公誼 
[和尙死期將至]  
　　搶刧大劉家宅黄阿初諸錦炎二家贜物之盜犯姚光發德廣二僧人由滬防李統領呈請滬軍都督即行槍斃已誌昨報茲悉李統領昨又委令副官莊雲石命提姚光發德廣二盜到庭復訊似供認持械搶刧不諱遂令二盜在供單上加蓋指摹呈由李統領轉呈陳都督查核聽候指令約不日即須明正興刑 
[盜匪搶刦商店]  
　　小沙渡恒昌雜貨店於前晚十時突來盜匪八九人以購貨爲由扣門入内刦去大洋二十餘元銅元二十餘千遂即逃逸茲爲滬防李統領訪聞以該處係在華界且有防兵駐紮該盜匪竟敢肆行搶刦殊屬不法業已命令滬軍營迅即查緝矣 
[梅兆福告密之批詞]  
　　崇明理科專修學校畢業生梅兆福密呈滬軍都督府軍法司長謂該縣北義鄕黄陸根生有串同鄕佐王春林私改公文販賣槍枝情事當奉批示云呈悉據稱私改公文販賣槍枝一案崇明民政長已於五月三十一號呈復等情查此案該民政長並未呈復前來本府無從查核此批 
[甘善廷甘爲傀]  
　　寓磨虹口榮勤路之粤人杜阿蘇前與軿婦龍阿珍等販賣小孩多口山探拘獲並在其家内抄獲賣身契據及手鎗等物解送公堂迭次訊供不認並延律師到堂力辯判杜等　洋一百元充公各孩留候家属認領在案茲　公廨留餐之孩無論何人均可領爲子女杜卽出令甘善廷於前日投廨認明此案内之小孩阿弟王海二口昨晨至案希圖領回當經　襄讞會同英翰副領事察悉其情　甘斥退兩孩飭送　流所留養如不收領仍留廨候　 
[少年宣講捲烟害]  
　　愛文　　勝業里啓明小學校生當隨謝師在通俗宣講所　助一切受　者深近由衆學生發起少年實講　先從　戒捲烟着手聯絡不毁捲烟進行會一致進行 
[北蔡學堂將開學藝會]  
　　浦東北蔡初等小學校蝕辦以來歷有年所今歲有蔡頌堯顧蓮生顧子良三君因該鎭及鄰近之初等　業生就近尙無高等小學堂可以升入爰將北蔡原有之初事小學校改設兩等擴充校舍招收寄宿自陽曆三月二十四日開學至今學生已有七十餘名各敎員均熱心校事辦法完善故不數月成績已着茲定於本月十二日（卽陰曆五月二十八日）開第一次學藝會亦開通民智之一助也 
[巡警請假之限制]  
　　製造局警務長吳榮實君昨出牌示云照得巡警之設首以恪遵命令　愼供差爲要近查本處巡警助　呈請病假或二三天四五天不等未奉批准進行出局甚至有祇准一二差竞不呈　銷假或數日不到差者彼此效尤　視職務有此巡警亦何裨於本局况各　按照人數派定一人請假卽缺一崗關係何等重要倘有疎處苦於本局巡警名譽有損茲從今日爲始如有因病請假者辦須按照舊章驗明實係有病不能上差方可酌量賞假否則一槪不准自示之後倘有托故請假者一經查覺定即從嚴究懲决不寛貸 
[大音樂家奏技]  
　　賽球中國學生會定於今晚八時開童樂大會請西國著名音樂家　律君曁李提　太之女公子等　會奏技昨已印就入場劵分送各會友並可携眷同往惟無劵者槪不招待 
瑣聞 
[城内]  
　　地方檢察廳批示○韓世動呈訴黄阿鳳抗諭違限陰謀圖　乞求歸案　勤交由批訴悉此　業經本廳傳訊據黄阿鳳堅稱爾妻從未到過伊家旋又飭警調查報告該被告亦無藏匿爾妻之事所訴恐非屬實如果爾妻確在伊家儘可送案核辦母庸多　梁高氏呈訴徒弟蔡永興逃走請備案由批據訴已悉該店學徒因何走失此中必有原因該氏旣爲店主應負尋訪之責任該學徒此時尙無着落豈能逆料其濳回故里伊母將乘勢來店索人該氏理果無虧事當自白母庸爲備案之聲請也周錦屏呈訴賊首未獲請求飭警嚴緝由批訴悉此案前經本廳起訴移送同級審判廳公判業已判决宜布王　良沈金生各處五等有期徒刑監禁六個月所請續緝賊首　准再行飭警趕緝賊首顧阿根到案訊辦所獲各喴爾即日來廳具狀領取可也 
　　初級審判廳民科批示○單福和訴張曾祿陳請傳訊補丈免受損失一案批來狀閱悉查該商前呈顧墨卿已酉年白契捆扣張裕卿蓋有戳記日前勘丈係查照顧墨卿白契所開四址及張裕卿　同指點該地四址若有變更張裕卿豈有不知之理且該商取得此地所有權時未曾眼仝丈量繪圖竪界亦未照章稅立官契地之經界卽該商尙未明了種種自誤又復誰咎至印諭畝數雖不能變更而契載四址豈得謂非據吊查糧册須俟測繪生將地圖呈案後核辦該商應靜候定期傳集兩造開始辯論母得躁瀆印諭白契爲案中要証候質訊後發還可也陳雲泉呈訴朱鳳山騙契不立一案批案經判决只准朱鳳山贖田一畝如果朱鳳山遵判贖田儘可在原契上註明業已贖田一畝足矣朱鳳山何得串同戴桂香將原契騙去並不另行立契殊屬不合仰卽自向戴柱香將原契索回准其註明贖田一畝可也 
[南市]  
　　坍屋續誌○太平碼頭剃頭店房屋坍下壓傷四人已紀昨報昨由陳裁判提泥水匠锹楚卿李金祥砌街匠顧金寶崔和卿及監工人萃豈　魚行司　弟郎等研　从稱因將墻脚浮泥挖動改砌水門汀以致激坍貼鄰　屋壓傷男婦小孩四人求察旋由剃頭店主張裕福抱其幼子順子投稱孩年四齡頭頂受傷又茶肆主趙元稱受傷左額老婦黄閔氏之女投稱女因傷重未能來案判一併移送地方檢察廳驗訊至舊房主顧某諭令投廳自行起訴 
　　開輫火夫○駐紮小南門内之陸軍第十團騎兵營火夫王根　日　晚在該處城外協昌押店内求質綢衣兩件計洋八元忽被砌街匠康阿海指爲窮贓　　未遂王卽回營報告該營排長紏合營兵十餘人　入康父龍生所聞之彫花作内將阿海巓出旋由巡警阻　　明綠由帶至南區移送警務所訊明發落 
[閘北]  
　　地保贖罪○地保　書齋因奸拐鄕民喬新祥之妻徐氏經孫所長訊實押辦在案茲龔妻一再具禀求請改則前日由所長核准判　洋五百元着具改過切結交保開釋 
　　自願離異○粤人李和申控妾劉氏不服管東請爲斷　昨由　務所移解　判所卽　孫所長提訊劉氏供稱自幼由父賣與　姓轉賣與李爲妾此次係細故口角别無他事所長以原因旣愿離異着繳洋三十元氏發　流所擇配 
　　拔還房租○茂太經租人莫華瑛控租户周可齋王錫寶徐太田等積欠租金昨經孫所長傳訊明晰判周等分期拔付 
　　婦人怨命○江北人徐長泰向爲車夫住居义袋角前日與其妻口角後其妻卽至房内自縊身死嗣由人區警察署查悉卽派來警往查核奪 
[英界]  
　　呑沒薪水○前淸雲貴鐵路總辦候補道粤人羅國瑞曾乘民 
軍光復時將測量學生王光融江有沱及已故劉復等三人薪水銀二千餘兩呑沒不付經王江二人及　復之叔劉奇瑩公延達商律師控奉公廨將羅傳案交保候訊在案前晚由廨傳訊原告代表達律師偕原告三人上堂請追訊之羅延德雷司帮辦莫肅律師到堂辯護判交原保候下禮拜五訊明核斷 
　　　臺高築○山東路麥家圈大慶樓酒館因虧欠各項貸欵被控業經公廨將經理董瑞林傳案並將該館發封拍賣存候公堂分别攤償在案前日午後又有德昌鷄鴨行蔡學詩控被結欠貨洋九百八十餘元由廨傳訊原告延費性惇律師上堂請追訊之董供認屬實判董交保限一星期開明各股東姓名呈候核奪 
　　定貨紏葛○美商公利洋行因掘客趙善亭定購麫粉一千五百包逾期不出控奉該管領事照請公廨拘提暫押前日午後經　襄讞與美强副領事升座會訊先由原告代表禮明　辦羅禮士律師偕原告西人上堂請追質之趙供求交保料理判准交妥保限兩星期向原告理處逾限卽由原告將貨變賣虧損若干仍向被告追償 
　　重修舊好○楊樹鄕人曹萬興前日與姘婦何氏在途爭執由捕查見一併帶入捕房留至咋　解送公堂經中西讞員訊知何氏與曹姘旘已十有餘年生有子女此次偶因細故口角判氏隨曹回家安分度日 
　　小孩迷路○同居曹家渡附近之女孩阿五招弟前日同在靜安寺路徘徊啼哭由捕查見知係迷途一併送留公廨咋由官媒解案請示阿五由其父投案認明領回招弟暫留本廨候家周認領男孩胡水揚女孩許小金小雅子均因不辨路徑由捕帶入捕房分别暫留於昨日一併解案請示胡孩供年十五歲湖州人來滬謀業不就以致流落許女供年十歲徐州人父親許立朝現在原藉小雅于供年九歲江北人被　誘拐來滬判胡孩送湖州會館妥爲安置許女留候移傳共父來案具領小雅于暫留幼女所候核 
　　　主受罰○王鑑生沈阿松均携帶來歷不明之網衣現洋等物同寓廣東路某客棧内被包探沈阿岳等查獲一併拘解公堂押候查究在案昨由捕房將該棧主林嘉祿傳案請究據沈探禀稱查得王鑑生即餞渭榮沈可松卽汝岳淸均係過犯并將二人小照呈案請察　讞員商之英康副領事判王押西牢一年半沈押一年期滿均逐出租界該棧主不應容留匪人着罰洋三十元充公 
　　抑何兇惡○沈計林因欠小販王元山瓜錢不還前日被王在吳淞路遇見向之索討沈卽持刀將王背上戳傷圖逃當被八百六三號華捕追獲昨解公堂訊供一過判沈押候原告傷愈再核 
[美租界]  
　　醉漢胡閙○印人某甲前晚乘醉在吳　路胡閙闖入湯寶卿家毆人當喚西捕到來將甲逐去 
　　房客無禮○海寗路九百廿七號住户應錢氏昨投捕房報稱因向周阿福索討房租周反紏人來家逞兇請爲查辦捕頭准之 
　　流氓毆人○昨有徐福順至捕房報告行經西華得路突被流氓多人扭住肆毆致傷心鼻孔捕頭諭候查核 
　　冐收客帳○西華得路七十九號牛皮店主鄭　春控被夥友鄭昌年冒收客帳洋百餘元請究捕頭准之 
　　傭婦行窮○武昌路五百五十三號住户陸滿生昨報捕房云被傭婦戴民竊洋數百元逃逸捕頭准予查緝 
　　包探調差○美捕房華探金漢章因事由卜總巡着與老捕房包探湯榮生對調均於昨日到差 
[法租界]  
　　逐漸繳還○　炳初前控葉金生卽洋行　生圖賴借洋經公堂提訊判令交保折還洋一百元迄已日久祇交過洋二十元原告一再投追復由廨員著保交案葉又繳洋五十元尙有三十元求請寛限判再限一月交淸 
　　店主　情○烟紙店主蔣寶雲控經　人翁德標揑賬呑敗等情經公堂提訊判滅償洋四百元後因挺押不踩判令原告調查有　產業再行核辦在案嗣該被告知　　了挽其成友向原告懇商還洋二百元原告現已首肯自赴公堂求請銷案讞員准之卽將德標開釋 
　　莊夥舞弊○法馬路順源莊夥周錫康向與聖街口　康錢　調去本洋五百餘元逃避不見當由該莊經理人王子斌控奉公廨將順源經理徐　文提案訊究徐稱實不知情判交保候吊帳察核 
　　過犯聚賭唐寶生郭阿四王阿八陳阿坤陶坤泉等因深　聚賭由捕一併解廨訊究經廨員查得陶坤泉曾押過英捕房六年陳阿狗等亦係驅逐出境之犯遂判陳押三月陶押一月唐王郭各押七天滿期一併逐出 
　　小孩不端○張東生前日在某餅食店購賈貨物被江北小　張大祥于蘇小獅子潘玉祖等數人左扯右拉硬將皮夾　去内有大洋七元小洋十三角立卽鳴捕拘廨究辦中西讞員以各孩俱未成丁從寛各罰洋兩元交其母一併領回管東　王祖仍　押候其母到案發落 
[改度量衡說（柔靑）]  
　　謹案虞書曰同律度量衡論語曰謹權量審法度蓋王者所以前民用立民信齊民志也古者以黄鐘爲凡事之本開物成務萬化同原故凡律之名根乎樂律而皆以中黍起算度起於黄鐘之長以一黍之廣爲分進而爲寸爲尺爲丈爲引焉量起於黄鐘之積以子二百黍爲勺進而爲全爲升爲斗爲斛焉衡起於黄鐘之重以子二百黍爲十二銖進而爲兩爲斤爲鈞爲石焉是皆以中黍爲三者之樞要視彼屈指爲寸屈肘爲尺固已密矣願欲使度不失毫釐量不失圭撮衡不失黍累則必先有準度而量以生有準量而衡以定制器之序固宜云爾前淸制度用縱黍尺由工部製造頒行直省以收統一之效但無精密之原器以爲依據則輾轉模倣積漸生差况夫黍雖用中中又何限依據旣無一定檢校何所取資故欲定尺制之眞密必先求最確之依據則莫如數理精蘊所載在天一度在地二百里及一里一千八百尺之文以里度推定尺制旣合學理又適民用考之成法而不違放乎四海而皆準應請 
　　政府遴選疇人悉心考察究其精微以觀其會通並設立度量衡製造廠購置機器審擇氣候然後施工俾無差忒嘗聞西國某廠製造牝牡抐龔其圓徑相差一兆分寸之一卽嫌其不合其精密有如此者此最足覘人國文化之程度者也尺之取材不外金類牙角類竹木類三者造成烙印出售民問無烙印者不得入市各省衙署稅局及公會地方（如諮議局府縣議會府縣參事　商會）皆頒存一分以爲檢驗之準並准商民赴部定造運銷其向營此業者飭令購様倣製就地呈驗自烙商標記號以便檢查從前轟寙之口槪不准售至所購原様亦令歲一呈驗如有糜鎔隨時繳換均須另定專章最與衡亦如是辦理又須多設審查員以精研數理熟諳測繪者充之廠中造成必經該員審查　方准　印發行并令時出審查各省市中所行用者如是而我國度量衡三者之制　若　一矣 
　　設廠製造工作日精卽可推廣製造凡畫圖器具測量儀器均可由廠自製此亦取回利權杜塞漏扈之一卽就度量衡三物而言亦可定爲國家專賣品其利益亦非淺詳也 
　　又按　國度量衡之數起於地球子午周因昔時法國以子午金周分爲四百度每一百度作爲一象限以象限平分爲一千萬分取其一分爲一密達卽一法尺又平分一萬分取其一分爲一啓羅密達卽一法里等於一千法尺而一度等於一百法里以法尺一立方寸之積爲一法开卽一利得耳又以法尺一立方分绩之純水重爲一法厘卽一格郎姆其水之熱度在百度表四度覓水體最密之時而度量衡俱有相關位以十進故環球各國俱便之惟昔時地周測量未密而近時弧度以九十度爲一象限位俱以六十進况地體椭圓取了午周計數恐不合用故密達尺將來必須改良若以取其合於中國之用以　尺爲尺則太長以法寸爲尺則太短故不宜也 
　　又按英國度最衡之數起於人之足以一足之長爲一英尺以五千二百八十英尺爲一英里六千零八十英尺爲一海里以一立方英尺之純水重爲一千安士卽一千英兩等於六十二磅半又以十磅重純水之積爲一加倫卽一英斗其度量衡亦不甚密合卽如今之一立方英尺純水之重作爲九百九十七兩有奇而無一定之準整數惟其尺度長短合宜製作甚　密耳 
中國修改度量衡之法似宜依據地球亦道金周爲尺詞之原器平分赤周一萬二千九百六十萬分而取其一以爲尺（姑名爲赤周尺以便於列表比較）一里得一千八百尺一度得二百里此尺可從英國最細畫圖尺合準之因有近日天文地理測量諸家所通用最新最密之地球赤道徑數也（在一千八百八十年克拉克潤定地球赤半徑二零九二六二零二英尺極半徑二零八五四八九五英尺）而準尺得定矣即以此尺之一立方寸積純水之重爲一兩水之熱度在法倫海表三十九度二斯時爲最密取其便於算諸物質之比重也（如金比水之重率爲十九倍二八即一立方寸金重十九兩二錢八分）以三千六百立方寸積爲一石而度量衡俱有相關矣其進位之法悉承其　庶便於習慣之用將來製造金銀餞幣經重尺度成分之比例亦有一定之法　 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[髮蝨難記] [  澍棠]  
　　髮蝨在人頭上居最高之位置茹毛飲血歷有年所自以爲蒂固根深中部之蝨無如我何也 
　　一日跳蚤起義中部之蝨相率歸附大功告成遂下翦髮之令於是垂辮者翦之凈盡 
　　辮旣去而髮蝨無容身之地皆相率而歸中部中部之蝨未之許也兩相衝突 
　　内有大脚蝨者爲之排解謂旣已投降無分界限入籍者自當一視同仁於是髮蝨相安無事 
髮蝨性耽逸樂在中部不能謀生於是相率北下至一地名黑松林有毛虫爲之長較在髮際大同小異惟稍齷齪耳 
　　髮蝨居此自以爲得所矣詎其長常有獨立之性終歲不堪其擾髮蝨頗有遷移之志 
幸其長之妻蚌氏嘗與其長行接吻禮髮日蝨乃適彼樂土形勢亦如黑松林惟周圍築有城垣望之如皇宫然 
　　於是髮蝨進城游宫快樂自如較在毛虫長之處不啻有天淵之别 
　　無何萬壽山出蛟洪水驟至勢不可遏將髮蝨漂至黃龍府遇一拖尾蛆泣訴遭遇之阨蛆憫之命紅頭蒼蠅負歸内部與海内臭虫蚊子等結爲黨援曰虫蛇黨 
[新論語]  
　　○袁氏使某都督爲總長某都督曰善爲我辭焉如有　我者則我必在滬上矣 
○子曰花酒樂而不淫身而不傷[  周斌]  
　　○陳子退職子曰何晏也對曰有故子曰其事也如有故雖不　位國民其信之 
○樊遲從遊於舞臺之下曰敢問起碼包厢正廳子曰奇者問爾吝戲資座起碼與看其戲乂看人之女座包厢與欲覩其景近其身切問其音座廳與 
　　○野雞環而立都督過之使兵士問津焉野雞曰夫軍服者爲誰曰爲都督曰是某都督與曰是也曰請進來㖸[  劍僕]  
[海外奇談自陷術中] [  鏡深]  
　　俄皇大彼得宫内有滑稽某好詼諧恃三寸之舌難事之賴其排解者至多 
　　一日伊有表親某獲罪方欲行刑滑稽入見俄皇設法緩頰 
　　皇曰卿來何爲者我今誓不聽卿言縱汝能言亦無濟矣 
　　滑稽聽畢卽叩求曰陛下旣必不從臣言矣則請速賜該犯死毌使苟生 
俄皇方覺自陷術中不禁解頣卽宣告免死 
　　　健哲學家健忘 
奈端大哲學家也 
一日有友往訪適奈究心學理不得延見 
其友靜候餐室未幾佳餚進中有鶵鷄一隻 
　　奈友適枵甚即取鶵鷄大嚼祇餘骨骼猶以盆蓋之意欲庖人重添一鷄也 
添菜未到奈端出即謂其友曰乞恕我俟我飯畢與君暢叙 
　　言畢去盆蓋祗見殘羹自疑已吃過乃顧笑曰我輩書生健忘眞可笑實已飯矣猶稱未餐 
　　言笑方盛廚人以新鷄進友人便吐其實不隱并道歉忱賓主不禁捧腹狂笑益甚於前 
尊聞閣詞選 
[得鏡笙詞人見和新詞復用原調原韵奉報] [  瘦蝶] 　　字寫蠶眠歌催風抬瑤章豁我塵眸如此淸才　居鏡檻笙　春江花月今何似望雲涯空憶吟　溯前游月底吹簫花底乘　頻年槖筆團溪市　詩篇寓　酒盞澆愁過眼滄　豪情莫問東流興來試畫旗亭壁儘雙　珊網齊收恨終留祇許知名未許同舟（詞人氏籍仍未見示） 
[沁園春自題夢羅浮館詞甲乙稿錄呈鈍根鏡笙兩吟璮正拍并乞惠題] [  瘦蝶]  
　　回首年來颿泊萍蹤壯　未酬記爐縈檀霧千蛩聲陋硯霏花雨獨繭絲抽遣有涯生爲無益事意緒蕭騷易感秋徴前夢問何時化蝶重到羅浮興　　　吳　歎　　　澆幾許愁且尊邊討句歌翻子　笛中傳　　遞庚郵門掩蒼苔燈疑紅豆月曉風殘憶舊　　吟債化千行墨　酒徧神州 
試艳齋隨筆[  奉公]  
　　桐城張文和　事三朝恩禮優湦淸入關後文臣無封爾之例公曾及身而得伯爵其管吏部時行走列名曾在滿大學士前均前此所未有也（輕漢軒滿淸初實甚可知種族問題之發生挑　者固非在我）近世頗傳淸世宗之夢確係破刺特當時文網嚴密無有人敢易言者參觀公所著年譜當可得其大凡年譜云世宗末年上疾大漸一日與莊王果王鄂爾泰納新洵望同被宣召至御榻前請安畢出候於階下未幾上夢公與鄂公告王大臣曰大行皇章因傳位大事親舊密旨示我二人外此無有知者此旨收藏宫中應急請出以正大統王大臣曰然乃告總管太監總管曰大行皇帝未曾諭及我輩不知密旨之所在廷玉曰大行皇帝當日密封之件諒亦無多外用黃紙固封背後寫一封字者即是此旨少頃總管捧出黃封一函啓視之則硃筆親書傳位高宗之密皆也乃同捧至高宗前卽於燈下宣讀高宗始載拜受命云云夫世宗素以察察爲明者豈不知靑宫不正則必有爭立之禍乃革此密旨僅示公與鄂公何爲哉且二公託知世宗意有所屬亦當敷陳利害以立儲請胡竟畢不聞有一言　至世宗臨終之際尙無後命可見當日宫庭之内蓋必有非常變故不能形諸　 
 
 

Page 11

 
 
墨者故公特隱約其辭俾後人之知所參攷也 
心直口快 
　　在滿淸手裏光復這上海城容易的在民國時代光復自已這壞名譽狠難的是曰人心 
人恒有言曰放下屠刀立地成佛吾願某君速交卸兵權 
　　與君子交者是君子與小人交者是小人敢問出入某府者是那一種 
　　吳霞舟有言有伊尹之志則可仕不則貪位慕祿之鄙夫而已寄語一班走狗當省察此語 
　　呂叔簡有言涵養不定自初生至蓋棺時凡幾變余曰變至做囗囗[  劍僕]  
戲評[  健兒]  
（十七夜之新新舞臺） 
　　小福安之獅子樓刀法架子深得薪傳惟去西門慶者係馬長德身段牘而長　矮小者相撲未免有格格不相入之處故奪刀一場不能十分　凑以滿人意趙月來趙君玉之雙惡虎村初出　月來去天覇工架　愜意行頭極漂亮共易袍七帽三非　鮮艷惟白口不甚着勁與二王濮武相問答時精神懶散不得神理此劃前半叚武生原以白口見長須從此點法意探莊時君玉去之靈活中欠簡潔入門後怒斥濮武神氣做工不如蓋呌天之雄壯激烈（俺就是忘恩負義的黃天覇）覇字亦不響綻前見李　來演覇字用足十二分力氣說出精神飽滿聲震四座矯矯不羣洵推獨步四盞燈之烈女傳認衣一段唱工白口悲壯蒼凉聲淚俱下寃　塡胸怨恨切齒體貼入微情景逼眞孟鴻羣去承審官唱秦腔太嫌平疲怕急情狀亦不能盡情摹出用違其長也賠子時二童衣太樸素不類官家子弟稍宜華麗爲是麒麟童之御碑亭精采在謁師迎妻兩段寫休書時信旣封久又寫封面及月日尤見細心周到（此爲各伶最易忽略處）江夢花去王妻生成一副苦相神氣甚稱亭中一叚唱工聲調淸澈頓挫有致蓋俊卿去劉生丰采甚好不露佻㒓尤爲難得惟劉生係寒士不應穿戴錦繡衣冠以　示行頭劇中佈兩景雷電雲雨長虹彩霞色色俱備儼若眞景座客掌聲雷動極表歡迎一盞燈高福安之雙伐子都奪印交戰一盞燈去子都風流英爽身分甚合惟救劍時屢爲中衣阻攔不能直捷超脫以花旦而演武生難免有生澀之處（此劇似宜以雉尾生演之而滬上多用武生不解其故（高福安演金殿一叚勇猛絶　跌撓奇特摹繪　　狀亦恰到好處仰後翻二觔斗後卽倒翻而得一足直立而行敏捷之至頗非易易該台武行花旦嫌太多尙缺一唱工鬚生是晚武戲竟有四齣之多然兵貴精而不貴多何不裁汰冗員而添聘一唱工鬚生乎 
[小說家庭小說多疑郎（三）（續）] [  頌斌譯]  
　　勤納聞言厲聲曰夫子豈欲使妾别尋新世界耶不然何以使妾離君獨立耶君盛怒之下言語不無過甚妾亦極願忍受　無故而受君之責妾亦俗語画出風頭 
　　惟以淚洗面而已然今日究聽何人之讕言而使濃厚之愛情爲彼所中傷哉 
　　當時勤納雖柔腸欲斷而對於亨利之面猶强作和顏悅色如無事者亨利不察其苦衷反異而責之曰吾方憂惑不解爾乃嬉　自若且滅私函之跡以增吾之疑竇即此一端已見爾之全無心肝矣尙何言哉 
勤納力辯曰否否桑中之恥李下之嫌妾雖至愚安忍蹈此下賤之爲以貽夫子羞然今日萬般煩惱悉由誤會而生當夫子回家時妾確與音樂師聚談而所燬之函確係無甚關係者此妾由衷之言可質天地而見信與否則聽諸夫子而已妾言盡於此矣言次哽咽已不可仰 
　　當時勤納忿　交并幾欲自裁轉念輕輕一死反爲奸人所藉口不白之寃永無昭雪之日不如留以有待蓋他事可以隱忍獨此事不能不剖白乃在亨利前復竭力剖辯 
勤納忿激之餘漸變常度當辯誣時且言且跳不意無謂之紛爭竟於此一跳中解决焉蓋當擾亂之際忽見一紙翩然出自衣袋中落於地下此紙何來即頃所燒信件之函封耳（未完） 
[短篇小說妓女心理] [  鐵血]  
　　有張某者吾邑之富賈也恒經商於燕冀間燕有名妓某荳蔻年華芙蓉面貌玉質冰肌天成秀韻故枇杷巷裏車馬如雲 
　　某聞其名而艷之亦往訪焉見妓果明眸皓齒光艷動人遂嚙背爲盟自此時常過從不惜千金之一擲 
　　一夕某醉宿妓家夜半酒醒索茗而房中寂無一人少時始見妓匆匆自外入面色愴惶神思恍惚某大詫疑其已渝前盟而别有所歡也 
　　一日某乃飾爲乞丐往敝衣跣足傲然上坐婢媪呵叱之妓亦怒以目某乃大笑曰令日堂上丐前日坐上客往夕之盟卿豈忘之乎妓見其頓窮遂生惡心乃佯爲不之識向諸奴婢曰此何來濫丐踞人堂上汝等尙不速斥之使去耶 
某復大笑探袖出金數百擲於桌上曰前之作爲乃試汝耳今果不出我所料矣言已袖金去妓乃大慚悔恨不已 
 
 

Page 12

 
 
   
 
