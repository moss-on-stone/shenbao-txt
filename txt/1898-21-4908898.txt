# 1898 - 21 - 4908898

 

Page 1

 
 
   
 
 

Page 2

 
 
日奉上諭張汝梅奏山東河工緊要請調員差委等語開缺河陽鎭總兵崔廷桂著劉坤一迅飭該總兵前往山東交張汝梅差遣委用欽此 
[租地確情]  
　　自去冬德人佔據膠州灣後侈口索償六欵皇上顧全睦誼不欲以干戈從事而德人志大言大分外多所要求一切情形歴登報牘兹經天津采訪友人飛函相告大略謂客臘某日總署王大臣與德國公使海靖君議定此案海靖君起而致詞曰敝國與貫國素敦和好斷無已甚之事或有謂敝國有心蠶食　非也惟是敝國僻在歐西近五十餘年來始得通道貴國教務商務均需求貴國政府　　　　王爺轉奏朝廷賞租膠澳五十年爲屯船之所想大皇帝或可俯准也王大臣揆時度勢難與爭衡只得就借字轉圜允爲具奏　　　　　償大欲諒不致枝節叢生矣 
[和議已成]  
　　昨日得湖北采訪友人去臘二十七日所寄手書云湖廣總督張制軍自聞膠州被據卽日以整軍經武爲心劉軍門維楨更以籌餉自任忠義之氣上薄雲霄迨二十六日忽接京師總理各國事務衙門電信内開膠事業已議成以膠州周圍百里借與德人爲屯煤之所另償兵費及撫䘏被戕教士共銀二十四萬兩濟南等處准設立教堂由地方官認眞保護是以德國某親土擬不日來滬已電飭江蘇藩司聶方伯恭迎以昭睦誼從此干戈旣息玉帛重修袞袞羣公又可瀾色鴻業矣 
[任大責重]  
　　金陵采訪友人云正任山西大同鎭總兵劉華軒總戎光才素爲兩江總督劉峴帥器重昔年曾委署中衡叅將迨中日　釁峴帥奉命東征卽以總戎爲先行洎乎和議告成隨憲節遄返恭奉恩諭著補授大同鎭總兵未及履新復經峴帥專摺奏留兩江以資臂助近日德人佔據膠州　峴帥以長江爲南洋一帶咽喉在在須預爲之備遂委令總戎會同皖南鎭李壽亭鎭軍將沿江沿海各砲臺悉心察勘旣而電調回省將委以各兵輪船總統之任俄又攺委他員而飭總戎就省垣下關招募勇丁合現統之親軍十旗爲十旗抬足後著卽開赴吳淞口防堵比聞長江水師提督黃芍巖宮保抵金陵時將長江防務引爲已任峴帥遂飭總戎統率所部遊弋長江一帶以爲策應之師又以總戎所統者係陸軍不足爲江防之用爰飭令節制衡字水師等旗俾水陸兩途可以兼顧並聞蘇松鎭總兵麾下之南洋各兵輪船將來亦須歸總戎節制云 
[大將行旌]  
　　前南澳鎭總兵劉淵亭鎭軍奉檄出山已詳紀去冬報牘茲得廣州采訪友人書云鎭軍抵粤後在八旗會館小駐襜帷今已鶯遷至粤秀山三君祠矣 
[舉辦團練]  
　　蘇州訪事人云近聞官場傳述撫藩臬三大憲以邇來海疆不靖内地恐有匪徒竊發爰密飭各屬舉辦團練想郡縣賢長官又有一番佈置之勞矣 
[保甲認眞]  
　　武昌訪事人於去臘寄書本館云桃符煥采歲鑰將更江城之金印銅符齊被黃綾裹住於是保甲各委員亦有借此偷安不復認眞巡察者湖北按察使馬植軒廉訪聞之特於封篆後面諭保甲各員令仍照常巡察不准藉口偷安從此庬吠無驚鼠偷絶迹是亦保衛閭閻之善政也 
[方伯過潯]  
　　九江訪事人函云去臘某日升授陜西藩司李亦靑方伯希蓮陛辭南下道出潯陽潯城各官俱赴江滸迎接方伯登岸拜客在道署與誠果泉觀察叙談片刻歴覽一周緣方伯昔年曾任潯道也 
[監司回鎭]  
　　常鎭通海道長久山觀察去臘赴金陵恭祝南洋大臣劉峴帥壽辰兼禀要公已紀前報嗣悉觀察於二十五日乘招商局江裕輪船順流而下是晚鐘鳴七下駛抵京口新兵前營健兒在江干排列隊伍鳴槍志敬彥太守鄭叅戎周都戎王大令亦均詣招商局碼頭恭迎憲節 
[船局被控]  
　　去冬臘月某日新昌小火輪船滿載客商由蘇開赴杭州駛至寳帶橋相近因火力過猛汽鍋炸裂坐客九人俱遭非命此已紀諸本報者也兹悉内有孝亷一人朱其姓紹中其名屍身刻已撈起惟西百花巷潘公子屍首則不知去向當經家人控諸長洲縣汪大令准詞卽於臘月二十五日傍晚　差提船主王某及馬鶴生等一千人到案訊究又聞此事現經臬憲吳廉訪訪悉以日新昌不應將損壞輪船行駛致頃刻間立斃多人惟利是圖實堪痛恨爰飭長元吳三縣主將日新昌輪局房屋發封聽候嚴究 
[祥霙疉沛]  
　　鎭江訪事人云去冬自交九後得雪兩次老農欣慰以爲明歲豐登迨祀灶日上午又陰雲似幕細雨如絲至晚二鼓時北風怒吼　而雪花飄墮岑嘉州所謂忽如一夜春風來千樹萬樹梨花開拾合此時風景至二十六日午刻滕六君始返駕高原下隰一白無垠約積有三寸許傍晚寒威栗烈刺骨砭肌居人擁紅鑪煨榾柮猶覺項縮於鯿詩肩高聳也 
[榮光高燭]  
　　天津采訪友人云去歲　平月十二日午刻杏花村開平礦務分局不戒於火警鑼鳴處中外各水龍畢集幸其地距河不遠且風和日暖河氷盡開取水非艱得以將祝融戰退僅燬起火之房屋一椽然　險矣 
[元旦朝儀]  
　　元旦黎明文本邑蘇松太兵備道兼江南海關監督蔡和甫觀察松海防同知劉邑笙司馬上海縣知縣黃愛棠大令教諭宣琴山廣文縣丞劉耀亭二尹主簿孫立山少尹典史蔡少尉廷河英界公廨讞員張賡三直刺法界公廨讞員鄭景溪大令提標右管叅將廖楚材叅戎守備程少山守戎城守營千總張千戎齊詣西門内半叚涇萬壽宮行朝賀之禮禮畢紅日東升各員卽命駕回署未幾排齊全副儀　往來賀禧駐紥南市之督標奇兵營管帶鄒理堂軍門撫標滬軍營管帶龍軍門南市馬路善後局總辦陳敬如副戎淸查上寳灘地升科局總辦許朗軒太守則於午後命駕入城往各署拜賀禮也 
[示期府試]  
　　去冬上海縣主黃愛棠大令考試文童竣事後將名册申送松江府署除夕頒發紅諭略謂近奉府憲來文定於明年正月二十六日取齊　奉婁　上南靑各　文童二十八日開考爲此示仰各文童知悉屆期齊集郡城聽候府憲考試毋違特示 
[救護日食]  
　　今歲元旦適逢日食之期去臘上海縣黃愛棠大令出示曉諭軍民諸色人等一體救護迨除日飭傳僧會司道會司著於翌日午後到署伺候屆期辦差丁役就縣署大堂下西首高搭層臺供設香案僧道排列兩旁喃喃誦經咒臺下差役鳴鑼擊鼓厥聲淵淵迨初虧申初三刻六分食其申正三刻四分六　偕教諭宣琴山廣文率同縣丞劉耀亭二尹主簿孫立山少尹典史蔡少尉延河各穿元色袍以次向西三跪九叩首治酉初二刻十三分復圓則更換天靑褂行禮至道轅叅署海防廳救護從同例不贅述 
[蘇藩將蒞]  
　　本埠官塲接到蘇省來電悉江蘇藩憲聶仲芳方伯於初五日抵滬縣主黃愛棠大令飭差預備　接並令打掃天后宮以駐憲節 
[舉辦民團]  
　　　人佔據膠州後各處訪營戒嚴兩江總督劉峴帥江蘇撫憲奎中丞札飭所樹起辦民團本縣黃大令奉札之下與各董會議卽日開辦已見去年本報兹　此次民　悉照舊章　以堂董曹寄耘及王介眉姚子讓諸君爲　董黃大令爲總統籌處民團各於晚間出巡時一擊鼓一掌號餘穿號衣手持軍械晉君等奉諭招募業已一律成軍卽於今正初二晚先行試辦往來梭巡並至縣署大堂曾哨各董典大會議卽日開辦已見去年本報兹　此次民　悉照舊章　以堂董曹寄耘及王介眉姚子讓諸君爲　董黃大令爲總統籌處民團各於晚間出巡時一擊鼓一掌號餘穿號衣手持軍械晉君等奉諭招募業已一律成軍卽於今正初二晚先行試辦往來梭巡並至縣署大堂曾哨各董典大 
 
 

Page 3

 
 
令會　之後卽由大令率領赴道轅然後四散 
[示諭沙船]  
　　欽命二品頂戴監督江南海關分巡蘇松太兵備道兼管銅務加十級紀錄十次蔡爲曉諭事照得江浙兩省新漕海運需用沙船業經照章示諭封港排泊候兌不堪承運小船准其騐明先行開放在案兹據海運滬局申稱查騐莊鴻順等六十四船俱係不堪承運開摺呈請放行等情前來除照案分行知照外合行出示曉諭爲此示仰商船耆舵及經報稅行人等知悉所有莊鴻順等六十四船應准先行報騐出口貿易以示體恤倘胥役人等藉端需索定于嚴究者宜凛遵毋違特示計開莊鴻順蔡復興金源盛張永泰金順興耿福泰吳萬利徐得利於長發金得利江合順萬興順金聚泰新祥和曹福順葉源盛沈長茂金永順田廣盛新鴻順金同發妙元發徐永興蔣永泰周永泰周同盛余長利金福興陳稍利吉萬順沈合茂金復泰公大茂王鈺興萬長福王源發金福利金同順傅利茂張復泰葉福盛鄭福興張來興金志順金永吉丁永茂丁永發吉興順丁增源王源利傅永發吳福祥丁盛源吳長利丁重發劉恒源蔡長利金同春以上六十四船均准放行 
[明府兼差]  
　　帮辦本邑城廂内外保甲總巡向由水利局總辦周秋江司馬兼攝去冬司馬因夫人在汴梁仙逝請假回里遲之又久延不到差江海關道蔡和甫觀察遂將水利局差撤去另委司徒明府接辦及至歲杪司馬尙未來申是以帮辦總巡一差亦經觀察另委馬路工程委員朱森庭明府兼辦明府奉札之下卽於元旦到差視事 
[讞員賀歲]  
　　英界讞員張賡三直刺以時值獻歲特於去臘二十八日照會英德美三國領事及英美兩租界各捕房於是日起至新正初七日止停訊案牘九天所有各案須積至初八日方能解訊並飭書差人等於除夕入廨辭歲元旦入廨賀年畢卽發出上席一桌中席六桌分給各吏以爲節賞又於初二日起排齊全副儀仗至各國領事署賀歲循向例也 
[能否釋然]  
　　去臘二十七日美總領事古納君因有交涉事特　執事人王君至英界公廨拜會張賡三直刺面商一切時直刺　在訊問案牘不及接談而古君疑爲有意拒而不納特備照會至廨詢問不見緣由直刺接閱之下深抱不安立卽序明情節修函答之想古君當可釋然於心知直刺之並無他意矣 
[限期禁賭]  
　　每逢新歲各賭徒咸大張旗鼓以角輸贏呼么喝六之聲昕宵不絶昨日本邑保甲總巡鍾明府帮辦總巡朱明府傳諭局差地甲分投知照各賭檯限初三晚收歇如違立拿究辦 
[光明世界]  
　　本邑南市沿浦灘新築馬路刻已告厥成功曾由江海關道憲蔡觀察與黃愛棠大令一再商議在路旁安設電燈各情已紀去歲本報兹經馬路工程咸委員朱森庭明府催令工匠將南北一帶電桿竪立信照租界之式懸以琉璃大燈於歲除日竣事明府卽請黃大令於是日午後命駕出城偕善後局會辦孫星垣直刺松海防同知劉乙笙司馬保甲總巡鍾受百明府及各委員齊至浦灘預由各工匠將各種汔爐機器舁至太平馬頭新造房屋中比至各官察看時已日墮崦嵫電光大放九衢四達幾疑朗月高懸閱畢各官咸至工程局小坐旋卽分道回署 
[查閱巡防]  
　　江海關道蔡和甫觀察蒞任以來稽查屬員勤惰頗爲認眞巡防南局員藍二尹冬防南局員陸二尹因不到差各記大過一次去臘二十八晚觀察又由西門進城先查巡防西局局員陸二尹預在門外恭迓繼查北局東局李陳兩二尹亦均在局伺候茗談片刻觀察卽乘轎回轅時已更魚四躍矣 
[大令騐屍]  
　　去臘二十八日新閘附近十二圖池浜橋地方某姓田内有一年約二十許之某甲躺臥在地徧體鱗傷幾無完膚行人見之駭而詢問甲已不能言語延至元旦因傷斃命遠近哄傳咸謂此係竊賊地保張順堂得悉之下訪無屍屬報知同仁輔元堂騐得屍有傷痕未便給棺收殮當卽函知上海縣署黃愛棠大令卽於午後四點鐘帶同仵作書差前往檢騐據仵作唱報此人形似竊賊頸受滾水燙傷脚筋已斷確係因傷而死大令親視無悞飭吏塡明屍格諭令善堂收殮發封寄壇遂謂地甲曰此人經本縣驗明確係竊犯死不足惜現在命爾訪明事主爲誰不妨到案禀訴决不拖累地甲唯唯遵諭大令遂排導回衙 
[巡邏周至]  
　　除夕上海縣黃大令奉江海關道蔡和甫觀察面諭遂發出大籖六枝飭快役薛貴督同通班夥役往各處熱閙之區分投彈壓遇有流氓匪類强賒硬買沿途攫物者立卽拘拿解辦至元旦邑廟中遊人如織保甲總巡鍾受百明府派出局差四圍巡緝保甲東局委員陳二尹亦飭勇甲往來照料 
[元日嬉春]  
　　元旦上午天氣稍陰午後晴暉朗照輕暖宜人一時靑樓妙妓黃閣才人莫不駕言出遊乘七寳香車至靜安寺一帶張愚兩園瀹茗游覽雖去年臘底市面異常拮据而居人豪侈之習依然如故亦足見風俗之浮靡不易攺絃更張矣 
[賭徒傷捕]  
　　有自稱石橋帮五虎將之張伯勞魚肉懦良惡蹟昭著前經上海縣黃大令飭差拘辦收入攺過所中未幾卽踰墻而遁　跡裏虹口胡家橋日與各賭徒糾賭騙錢去歲除夕開場聚賭徹夜聲喧事爲監副捕頭所聞立遣四百十九號華捕前往拘拿張率同甲乙二流氓將　拖翻出利刃連刺數下傷勢沈重一息奄奄捕頭聞而忿甚將捕舁送同仁醫院敷冶一面派出通班包探將張及其同黨趙阿鳳拘押候解送央界公堂禀請讞員張賡三直刺訊辦 
[自萌短見]  
　　法界大馬路錦章洋廣貨店與四馬路四海昇平樓對門之同業某店主張某買賣火油張虧折甚鉅積欠錦章銀若干屢向索取無以應付延至去年臘底錦章店主繕詞呈控法界公廨鄭大令准詞出票往提避不到案惟張素來喜裝場面遭此挫析自覺無顔密購阿芙蓉膏背人吞服迨毒發呻吟延醫施救則已歴時過久中毒甚深不能救治而斃家屬以威逼致死人命攸關率領多人向錦章店主饒舌時值歲暮不知如何了結空盤買賣爲害亦烈矣哉 
[彚志空票案]  
　　法租界錦源小錢莊主楊春甫以出立空票虧欠至二萬餘金挈眷潜逃株連擔保之大興茶食店馬姓當時有徐張氏卓張氏姊妹二孀婦以洋銀一百七十元存莊生息藉資度日自楊逃逸後日夜悲啼有人爲之呈控公廨鄭大令惻然憐之卽飭　　將莊封閉生財盡數拍賣以抵存欵當堂給領二孀婦叩謝而退○德大小錢莊主馬德芳去年因出空票虧欠各欵四萬餘金旋卽倒閉　　無　　十二月初十後馬忽自行投案經讞員鄭大令訊供押候嚴比捕頭恐各債　畏縮不前特出招告七天登諸日報呈控者遂多至二十餘戶嗣因牽涉某號西捕爲法總領事所聞特於除夕前一日將馬帶至公館密訊仍命還押一俟堂期再行解訊 
 
 
 

Page 4

 
 
   
 
 

Page 5

 
 
   
 
 

Page 6

 
 
[此信生縫衣機器　乃爲市之上最好]  
如貴商光顧代客　賣者其價格外從亷本行現有許多各色機器出售特此佈聞上海彚司洋行告白 
[戒烟呬噶草　濟記]  
　　戒烟呬噶草靈騐異常服此戒脫皆稱仙草藥服錢廿一文近來假冐甚多認明包內有　　士小像爲記上洋棋盤街北四馬路口只此一家並無分出 
[英十二月對號單已到　快發財]  
本行大彩常臨遠近咸知今售英二月分大票雙張十二元單張四開照算分條六角五分批發公道紅票代勞信購原班卽奉上海四馬路 
[失摺聲明]  
　　啓者本莊由傅亷卿存來傅春記傅昭德久茂三戶立去經摺三個此三摺現均遺失嗣後檢出作古摺無用此欵必須憑傅亷卿親到可付特此聲明　　甬江東聚豐莊特白 
[聲明遺失]  
　　光緒三年吳仲祥所立興隆單一紙日久遺失今巳還銀淸楚日後拾出作爲廢紙此告　　韋玉溪啓 
[大彩常臨　必發]  
英二月票　張十二元單張開　寡算分條六角紅票批發公　棋盤街四馬路口 
[中西學塾]  
　　本塾設在大東門內彩衣街定於本月廿二停課　春正月拾八開課專敎英文華文願來肄業者先期至西門外斜橋本宅報名取閱章程以便截數　　美國敎習臺物史啓 
[第一千二百三十九號]  
　　工部屆諭　頭等知悉本局現欲招人承造裝石子駁船如欲包造者赴本局看明圖樣可至江西路第廿三號門牌工部局管理工務寫字房內管理西人梅恩先生處面詢除禮拜日每日早十點鐘至四點鐘止如欲包造者開明價目信封左角上寫明承造駁船送至本局總辦處收受至英正月卅一號爲止所有收受之信本局不以價低者得本局自有權衡須覓的實保人保得完工方可所有用去使費本局不涉必須一并開入帳內此佈　西歷一千八百九十八年正月廿號　　工部局總辦僕蘭德 
[賠欵迅速]  
廿五日早爲鄰近失愼延及小號付之一炬幸向老公茂康記公司保有火險該賠欵巳於昨日收到矣足見該公司誠信可靠經理人辦事妥速殊屬感佩特此登報　　日升恆啓 
[新到　雲南火腿]  
　　本號今有正雲南宣威火腿寄售上海四馬路接元堂啓 
[永祥豐壽板]  
　　本號專辦香楠陰沉　枋婺源獨幅上品壽器如蒙賜顧仍在三馬路石路西曲江里便是 
[梁溪李澹平遷移]  
　　本寓由西門外文元坊遷至法租界帶鈎橋南堍壽康里第一庫門內每日午後一點鐘起四點鐘止在寓門診五點鐘出診特此布聞 
[燕製除痰聖藥]  
燕醫生除痰藥 
專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海英大馬路第三十二號燕大關父子藥棧經理人求啓 
[頂上美國麵粉]  
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字房處面議也　　二馬路瑤記洋行具 
[古書寄售]  
殿板初印本三通續三通星朝三通名曰九通如有賞鑒　請移玉上海南市泉漳會館南首晉德棧內面議可也 
[廣東普仁堂蠟丸膏丹略列]  
參茸衛生丸治男婦諸般虧損提神養血每丸洋二角五龍涎戒烟丸此丸服後不思吸烟癮漸輕每瓶洋五角扶陽乾健丸治男子腎元虧損陽事不舉每兩洋二角五調經坤順丸治婦人月信不調培補眞陰每兩洋二角五參茸白鳳丸治婦人百般虧損調經種子每丸洋一角婦科白帶丸治赤白帶下及月經不調等每丸洋一角經期腹痛丸治經前經後腹痛服後卽愈每丸洋一角赤脚大仙丸治色慾過度又能煖腎壯陽每兩洋一角金鎖固精丸治腎元虧損夜夢遺精立效每兩洋一角三鞭壯陽丸能培補氣血兩虧皷舞眞陽每兩洋二角龍涎哮喘丸治哮喘氣發服後立卽止喘每瓶洋二角九製蒼术丸治痰喘水飲哮喘咳嗽立效每兩洋一角舒筋活絡丸此丸能宣暢氣血舒筋活絡每丸洋一角參貝製陳皮能順氣化痰生津止咳俱效每兩洋一角立止牙痛散治風火牙痛牙肉浮腫立效每瓶洋一角茄楠氣痛丸此丸治肝胃氣痛服之立效每丸洋二角五腸風下血丸治大便下血糞前糞後立效每瓶洋二角立止白濁丸治花柳酒濕熱毒水管刺痛每瓶洋三角花柳搜毒丸能搜花柳傳染諸般惡毒等每瓶洋五角紅毛墜金膏治陰陽毒瘡貼後拔毒生肌每兩洋一元萬應如意油治四時感冐傷風頭痛等症每瓶洋一角小兒回春丹專治小兒萬病藥到定回春每丸洋一角 
一寄鎭江洋街大福來號發售○一寄揚州敎塲順記號發售○一寄寗國府城內福興大街德大昌參號代售　　上洋棋盤街普仁堂啓 
[丕朕靈效清補丸告白]  
ＢＥＥＣＨＡＭ，Ｓ　ＰＩＬＬＳ． 
啓者本藥房現有新到丕朕靈效淸補丸發售此丸能治百病神效奇捷歐洲人向舉爲至寳金丹但該處行世有年而中國則莫知其妙茲由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内議列所治各症以備觀覽 
如胃不消化口淡無味作嘔作酸胃痛胃脹口氣蒸穢唉氣打噎心痛肚痛心跳心翳驚悸怔忡肝經不和肝火頭痛頭暈目眩虚弱發暈四肢軟弱睡不成寐睡夢不安精神惝恍頭腦昏昧心熱皮熱兩脇疼痛大腸燥結小便刺痛膀胱受濕皮色黄暗脊痛耳鳴胆汁太多瘡疥痔瘡手足凍决黄疸濕漬用力過度血分不足月經不調傷風傷食時作瞌睡頭剌腦痛懊惱肝怒各等症諸尊賜顧請移玉到香港中環大馬路或到粤省雙門底上街上海棋盤街漢口流通正街威建大藥房内方不致悞卽各埠西國藥房皆有寄賣此佈聞香港威建大藥房謹識 
[茂生公司香烟]  
此烟封口不用膠糊係以機器自然軋成食之永保無患　賜顧者認明洋文圖印庶不致悮 
　　本公司自向公美國選購頂上烟葉並不惜重資製備新巧機器在上海浦東地方起建廠屋自運美味香烟數月以來蒙　諸君品評吸食均稱香味俱佳實較各老牌爲勝今在四馬路中一品香對面設立分行經理零躉批發各寳號欲躉批者請至本分行面議兼售各色洋貨新出象皮綢及長毛絨遮雨禦寒一扣綜等一應俱全 
[博習書院啓]  
本院在蘇城葑門天賜莊久以中西諸學課授生徒並備臥房飲食凡年未過十六歲者槪可來學每半年脩金六元兼習英文者加倍如年歲巳長欲兼英文者另有新塾每半年脩膳金共廿五元茲於正月十二日開館務速報名取閱細章如在遠處函致可也 
[連獲大彩]  
啓者小行疊連大彩業經早登報牘聲名仰荷洞鑒茲接宋電知英十二月份票其四彩第二萬七千七百五十號亦由小行拆出可語大彩連捷興旺莫甚於小行也現批售英正月份票欲獲大彩請早　賜顧爲盼謹此佈誌　　上海廣揚興誌喜 
 
 

Page 7

 
 
   
 
