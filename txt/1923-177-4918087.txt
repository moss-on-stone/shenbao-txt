# 1923 - 177 - 4918087

 

Page 1

 
 
第一萬八千零八十七號;中華民國十二年 西曆一千九百二十三年七月五號
星期四 * *   
 
 

Page 2

 
 
第一萬八千零八十七號;中華民國十二年 西曆一千九百二十三年七月五號
星期四 * *   
 
 

Page 3

 
 
第一萬八千零八十七號;中華民國十二年 西曆一千九百二十三年七月五號
星期四 * *   
 
 

Page 4

 
 
第一萬八千零八十七號;中華民國十二年 西曆一千九百二十三年七月五號
星期四 * *時論（本館特約） 
[評瑞士行政委員制] [  陳霆鋭]  
　　瑞士以制表業聞名於世界者也某英人評瑞士政制謂其制度之整齊運行之和諧與其所製出之表相爲媲美其形容瑞士政制可謂維妙畢肖矣今先請評其行政委員制瑞士行政委員制之優點有五試述之行政委員會之性質爲超然的與他國之政黨内閣逈異故對議會發言不受黨綱束縛較可自由且遇議會中有黨派衝突之時反可以利用超然的地位居間調停其利一瑞制能選擇國中最有政治道德及經驗之人居政局中樞以其混合而超然也故凡才德俱全之士皆可兼收並蓄不至以黨見歧異之故排出在野人才經濟非他制所能及其利二以政潮安穩之故委員皆可安於其位歷十載二十載勿他去在位旣久政情自熟故辦事効率亦高出他國閣員者什倍其利三行政立法處於不平等之地位二者如有衝突時行政必須受立法之支配政潮儘有起伏不久終歸平息若採内閣制之國家則國會内閣互爲消長全國政局常搖搖如懸旌而不能自持即以總統制言議會總統亦常相傾軋致政務因而停頓美國萬歲里和約之批准問題其例之最著者也以彼例此判若霄壤其利四大凡行政爲迅速便利起見宜取獨裁制爲愼重考慮起見宜取合議制今瑞士之委員制一模範式的合議制也且各委員在法律上之地位皆爲敵體獨夫專制之弊可以倖免其利五至以弱點言之則有如下述議會之權太覺超越極其流弊將爲議會專制其弊一行政立法旣不能互相生殺倘兩部意見橫生雖行政必受立法之支配然而南轅北轍政局必因而停滯其弊二合議之制雖曰愼重然二三其德反多掣肘其弊三委員會旣爲混合性質一切大政方針在在有調和之意味反不貫澈其弊四委員任期三年且多連任者易生暮氣其弊五然而細考瑞士政情則兼有以上之利而無其弊故人民從未思有更張之者其大原因有二瑞士選民有第三院之稱以其廣用創議權複議權故一切重要議案皆直接歸選民表决議會如有議案不得於委員會者可直接交選民表决委員會如有議案不得於議會者亦如之故凡有議案選民皆有最後之决定此與内閣解散國會及國會彈劾内閣以覘民意之趨嚮者有何異哉且收効雖同而手續較省民間亦無時有大選舉之騷擾其爲益多矣以此之故立法行政無大衝突而内閣國會相生相殺之原則亦可棄之如遺此行政委員制之在瑞士有利無弊之第一大原因也瑞士國雖小弱然而家給人足有世外桃源之稱人民顧公德尙廉恥政治之淸明者以此政黨之勢力又較薄弱以委員之任期有限初不假政黨以植其勢力而議會又非如英國巴力門之萬能凡所舉動咸不能不受選民之限制雖欲發展勢力亦無餘地又行政委員人物以政治道德之高雖意見稍有差池然而從未有以一己一黨之利益激成政潮者彼此諒解和衷共濟而議員選舉委員之時又都能尊重政治道德及習慣以爲選舉之標準朋比賄賂從未聞之此行政委員制之在瑞士所以有利無弊之第二大原因也由此觀之行政委員制之採取須有必要條件二其一爲民權之極端發逹其二即爲政治道德之絕對高尙 
國内專電 
　　北京電高選問題因非常與法產兩派競爭致兩不能行津曹園會議因後半幕之故各政團返京稍冷淡卽猛捧者亦退有後言支㈣（日）晨余訪某某政團咸謂法選則票費不知在何處擁戴又無人肯領銜保定會議雖已電邀然保定會議後能否有人挺身出來排除困難實行擁戴尙是問題昨余晤三五省駐京代表旨趣至不一有咎捧塲者太急反誤前程者有謂當初應斷然擁戴者有謂此時不能罷手例如洪憲取消而各督反對電始來卽此刻中止反招輕視者有謂應當速扶入法律軌道尙可補救者（四日下午一鐘） 
　　北京電各政團代表因津議後半幕未能參加之故一部赴保定曹在光園備榻欵留代表等表示擁戴曹使希望勿取政治手段仍由議員票决今日三部分回京另有三部分赴洛（四日下午八鐘） 
　　北京電津電話去京議員報名二百四十人領欵者百四十三名奉方預備每名三百元以三個月爲限僅須三百人目的不在開成常會而在拆臺（四日下午一鐘） 
　　北京電小孫派某主張將民八議員延致北京給以票費以塡安福等空額謂可凑五百八十人數目前日已派員起程勸駕（四日下午一鐘） 
　　北京電昨今兩日政局形勢某派希望於國會甚淡决另取途徑 
　　（四日下午八鐘） 
　　北京電今日神州社號外稱各政團赴保協議結果係冠冕話 
　　（四日下午八鐘） 
　　北京電赴保政團代表温世霖昨晚　 
返京述曹意北京現處無政府狀態頗難維持現狀希望議會於閣員中擇一兼代總理之人或於他方面求之亦可又對粤孫希望互相提携共議國是並當電令在粤沈軍停戰曹確有聯孫意但孫意難料（四日下午一鐘） 
　　北京電某派監視張紹曾凡致張紹曾電不令閲又代張擬聲明離職電要張拍發張不允王承斌禁張出聿宅（四日下午一鐘） 
　　北京電某派議員到洛遊說請吳佩孚領頭擁戴謂君夙不贊成驅黎但黎事實上已驅應速與曹一致若曹仆君將失勢吳答予沐曹使恩二十五年他人離間勢所不能且亦不須他人撮合今回驅黎事予事前毫無所聞電信亦沒有來嗣後得王承斌電始知予無論如何决不負曹使又有某派慫恿洛吳左右勸吳速辦擁戴並謂現在各省觀望皆因吳態度不明所致吳苟助曹應速領銜擁戴有人於東㈠（日）夜白吳吳曰黎左右一年以來離間曹使與我其計未售黎縱長電駡我我只好領受因恢復法統之議出自我口他人可驅黎直軍不可驅黎我聞黎出京甚心碎云云據熟悉保洛形勢者所談將來吳終必牽入漩渦（四日下午一鐘） 
　　北京電津交涉員祝惺元電部英領抗議禁遞京津太晤士報請示辦法（四日下午一鐘） 
　　北京電昨電日外相派出淵局長交吾節略微有出入確聞第一條懲辦割索學生嚴究主使二解散湖南外交後援會及各地排日團體三賠償日商損失如不容納日政府將取適當之處置外部覆電致張元節飭卽向日政府抗議否認鍾生所列供單有效（四日下午一鐘） 
　　北京電外部覆勞農代表云取締東三省白黨已照辦中國並無取締不力之處（四日下午一鐘） 
　　北京電支（四日）日閣議外陸農敎法缺席外次亦未到㈠金永炎離職免職王坦繼㈡鹽署參事張茂炯免吳晋夔繼仍代財次及鹽署長㈢宋光勳爲四川財政廳長㈣任鳳賓爲塞北關督吳肅爲豫實業廳長㈤邊防督辦署組織暫行條例先以敎令公布（四日下午八鐘） 
　　北京電京中各部院决議聯合作索薪大運動（四日下午八鐘） 
　　北京電農部索薪人員可够編一旅因李根源委的太多財部預算增加至二十萬比董康時增兩倍半敎部無總次參秘恐負責均託病陸部僅金紹曾每星期到部二次陸部員司聲明今天如不發薪明天閉門封印財部借欵四千元今日過十五分鐘日子 
　　（四日下午一鐘） 
　　北京電津息某謂如能組委員會甚好不能則孫正段副收拾時局黄陂亦言如欲吾作招牌亦好否則吾並無他求你們如何辦如何好（四日下午一鐘） 
　　北京電叚以長江事委吳光新接洽甚減色與閩事委梁鴻志同故他方面對叚稍冷（四日下午一鐘） 
　　北京電小徐以某某兩首領謂彼出頭恐遭反響不如請其緩露故未赴津近來天津謠言太多如小徐汪精衛到津吳佩孚沁㈡㈩㈦到保皆烏有事（四日下午一鐘） 
北京電孫傳芳與南北兩方均接洽許崇智之龔旅由泉州移到莆田孫不久由鄂回贛轉閩（四日下午一鐘） 
　　北京電支（四日）午熊炳琦由津到豐台轉保定（四日下午八鐘） 
　　北京電津浦宿州寳鞍山匪首蕭春予擁匪千餘全武裝欲刦宿州中學校政府令皖省嚴防（四日下午八鐘） 
　　北京江（三日）憲議又流會 
（四日下午八鐘） 
　　北京電昨晚興隆大院會議以在京議員已不满四百人决用手段趕選總統先由京津籌欵一百萬一面力催十六省區速交欵 
　　（四日下午三鐘） 
　　北京電小孫派議員牟琳等赴保接洽大選交换條件（四日下午三鐘） 
　　北京電高凌霨擬修改文官保障法將提閣議昨農敎法各機關集議决定維持文官保障法（四日下午三鐘） 
　　天津電議員麕集天津京津幾成山陰道上但政學派府派奉派帶有報復的性質安福以恢復昔日政權爲目的大孫派以拆台爲主義小孫派專與孫曹撮合中立派坐觀動静收漁翁之利全民社及大頭之蝦兵蟹將負有請各派議員回京制憲辦選之任務同床異夢心事各殊各首領乃僱傭末等政客爲掮客到處拉縴議員儼成天驕酒飯館劇塲南北班夜花園及各雜耍塲生意興隆巿面忽呈生氣（四日上午十一鐘） 
　　天津電鮑貴卿絕意政治爲免各方面糾纒起見昨晋京料理細瓦廠新建屋舍（四日上午十一鐘） 
　　漢口電隨縣東函應匪焚掠唐王店百餘家他竄周范兩團長商請保衛團王某向匪接洽釋梅條件匪堅持索欵百萬改編一師艷日竄往天河口被駐軍擊敗孔王兩營　夾擊現竄往鄂豫交界之　望山（四日下午七鐘） 
　　漢口電駐省第一旅砲營奉令援川支㈣（日）午九時由楚勝輪上駛隨帶大砲及彈甚夥（四日下午七鐘） 
　　漢口電江午外交委員會調查袁鑲被日人所雇流氓誘至新街查貨遭其朋毆後送押警署午後二日人到署勒令押送警廳委員會開緊急會議當分函交涉署警察廳及各團體嚴重交涉（四日下午七鐘）　　漢口電川江匪熾吳令江犀艦入川保護往來外人（四日下午七鐘） 
　　漢口電湘訊吳劍學謝國光被誘到長受趙監視蔡鉅猷免職雖經軍官會議通過但因爲趙派所挾持宋魯對趙頗不滿聞已派人來漢電請孫譚主持（四日下午七鐘） 
　　漢口電租界人力車夫因反對利通車行加租支日三分一罷工 
　　漢口電蕭派副官長勞炯光列席保定會議勞定日内赴保 
（四日下午七鐘） 
　　長沙電撤艦事日政府藉口地方秩序未復迄置未允北外部冬（二日） 
電湘請注意維持其實秩序久回復日人行動均自由未復之說全係日方揑報（四日上午十二鐘） 
 
 

Page 5

 
 
第一萬八千零八十七號;中華民國十二年 西曆一千九百二十三年七月五號
星期四 * *   
 
 

Page 6

 
 
第一萬八千零八十七號;中華民國十二年 西曆一千九百二十三年七月五號
星期四 * *國内專電二 
　　長沙電我方抗議日領請停交涉事日領置不答加以交楊病辭故交涉久已無形停頓（四日上午十二鐘） 
　　長沙電交楊以議會堅請撤辦鄧病叉劇故仍决辭當局擬以陳國钧代（四日上午十二鐘） 
　　長沙電交司以滬漢各日報於六一案故造謠言混亂是非支（四日）日函日領請取締（四日上午十二鐘） 
　　長沙電裁沅陵鎭缺係由湘西財權政權因蔡而不能統一故十旅劉旅長已電省表示服從 
　　長沙電宋魯冬（二日）日發出通電主張聯省自治（四日上午十二鐘） 
　　香港電東江戰事漸急洪兆麟林虎陳炯光等部五千人由汕尾援惠陷㈢㈩由三多祝平由進逼馬鞍與劉震寰部劇戰竟日劉部不支潰退東㈠（日）該軍逼近飛鵝嶺惠城粤軍同時衝出正劇戰中胡漢民赴東江係代表孫督戰（四日下午七鐘） 
　　香港電北江聯軍右翼粤軍第一師李濟深及卓旅江㈢（日）返省將赴東江助戰（四日下午七鐘） 
　　香港電兵站支部長冬㈡（日）午電稱楊希閔現駐英德我軍前缐民已到大坑口約明日可到韶聞沈已由翁源退又楊希閔冬午電稱接蔣師長由烏右電話報吿我軍先頭部隊已至烏右前方敵已由馬壩向韶潰退除令四一兩師追擊外并派右翼軍經河頭由翁源向沈軍追擊派左翼軍沿河右方向韶關乳源方面追擊又楊冬亥電稱據烏右電話我軍敢死隊已到馬壩敵確已退出韶州我中央各師旅準明日到韶（四日下午七鐘） 
　　香港電陳炯明已於儉日㈡㈩㈧離潮州赴上游（四日下午七鐘） 
　　香港電林虎令禁汕報轉載省報戰事新聞（四日下午七鐘） 
　　香港電潮汕鐵路罷工潮經海員工會等勸告及林虎調停已解决艶㈡㈩㈨照常通車（四日下午七鐘） 
　　香港電梁士詒儉日抵省説不確梁仍庽港（四日下午七鐘） 
　　香港電廣九路仍無快車粤路軍車江㈢（日）開至沙口（四日下午七鐘） 
　　香港電大本營江㈢（日）開重要會議鄒魯有辭財廳說（四日下午七鐘） 
　　香港電大本營昨槍决在肇拿獲之沈軍旅長沈寳華（四日下午七鐘） 
　　香港電孫擬卽日下令撤銷所有民軍司令（四日下午七鐘） 
　　香港電聞國會議員焦易堂等五十餘人電告首程來粤孫俟議員到齊卽恢復政府行總統職權 
（四日下午七鐘） 
　　香港電省報載桂軍四千餘陷㈢㈩ 
由小路抄擊聯軍後方被悅城魏軍及德慶軍隊夾擊至東㈠（日）敗退 
（四日下午七鐘） 
特約路透電 
[北京政局一斑]  
　　四日北京電憲法會議昨復流會研究會議員離會顯不欲與目下之北京國會合作 
　　四日北京電政府請國會舉代表參與八月間丹京舉行之萬國　會大會 
　　四日北京電前秘魯因與中國發生衝突議驅遂華僑與中國斷絕商業關係今據半官消息稱駐秘魯中國代使電致中政府謂近今談判後雙方業已釋然秘魯政府决議不施議定之行動 
　　四日北京電本日爲美國獨立紀念日美使署及北京俱樂部俱照例開招待會晨間水兵舉行運動午後水兵及商民舉行棒球角赛 
[南方近事]  
　　四日香港電七月二日澳門遭颶風陸軍俱樂部前之海堤坍塌里柯氏之飛機亦稍受損此外尙吹倒華人住屋多所死華人三名 
　　四日香港電香港黃埔船塢公司爲港粤澳公司所造之三百呎江船龍山號已於今日下水 
[美報論對華懲戒]  
　　四日倫敦電每日電聞昨載其外交記者所宣布英國對華辦法後著一社說論中國於秩序恢復後可發展英人商業新市塲之重要謂中國雖在今日猶具商務勃興之基礎以香港言現尙不失爲帝國殖民地中最繁盛之區想華人亦定歡迎可打銷現有騷亂之計畫云 
　　四日倫敦電朱邇典爵士投函泰晤士報批評其關於中國時局之社說謂中國漸不尊重外人其故半由於歐戰發生後列强團結力之薄弱改編路警而不增厚駐華兵力不將路綫兩端歸外人管轄則督軍將否重視路警尙屬疑問云 
[續議華府海約之觀望]  
　　四日東京電據確實消息海軍省已命其駐外委員非正式探詢英美關於召集三國會議告成華府海軍條約之意見按約須拆毁之諸艦今仍加以維持實使一九二四年之豫算案不能確定故海軍人員之意今當有實施該約之行動 
　　三日華盛頓電日本議速告成華府海軍條約之消息此問政界未加響應據謂當該約談判進行之際美日兩國偉大之造艦計畫正在進行今諸艦仍在造艦所工雖中止但合同仍未取銷又謂法國之延緩批准該約實使美日兩國政府荷重大之擔負惟今尙無三國單獨訂約切實趨嚮之證象云云 
[英法對於賠欵之譚話]  
　　三日倫敦電關於賠償問題之外交談話今日復作歴時頗久晚間比使與外相克松晤談一小時解釋比國對於魯爾時局之意見聞比使所言並未有何新發展克松于答話中一再說明英國見解未幾法使來見克松　　四日倫敦電昨日法比大使前後與外相克松之談話内容若何官埸無所表示據大衆推測法國對於英國問案之答覆並無許多進步可言不過兩國間之緊張空氣稍見鬆動耳每日電聞外交記者稱法使與英外相談話將畢時克松以法使口頭說明多無準確性質大爲失望故請法使再詳確答覆想此請求不致獲罪於法人也比政府所持之方針顯與法國方針多少同一機杼預料談話將繼續數日今日英内閣集議 
　　三日巴黎電法報表示英法談話可恊定賠償辦法之希望巴黎時報稱恢復德國金融即恢復英國富盛此乃應實踐之第一者英法聯合而以整頓德國幣政及其金融爲目的則始有可收全功之機會蓋施於德國之補救法必有結果及於英國經濟生活也 
　　三日巴黎電巴黎大主敎函致天主敎衆議員某謂敎皇極望和平甚願有公道與宗敎慈善間之調劑但承認佔領魯爾原則之合法 
[魯爾問題益紛]  
　　三日巴黎電德人所傳法憲兵以非刑施於二德人之說絕對不確 
　　三日柏林電伏錫斯報稱星期六日法兵占據維斯巴登銀行沒收其大批現金 
　　四日比京電比當道判罰杜斯堡二百萬萬馬克 
　　三日巴黎電比國參衆兩院今日集議之初議員多發悼惜杜斯堡遇害比兵之詞比相塞尼氏斯氏在衆院亦致悼詞繼續其宣言第一爲政府對内政如干德大學改組及軍役期限等問題之意見第二爲政府對外政策如實施索取賠欸各種方法等事比相稱使比兵遇害之罪惡當以嚴厲方法遏止之比國當維持索欠之必要計晝至得滿意時而後止比國亦當盡力與協約國覓取了解以促賠償問題之解决云 
[聯盟會中之薩爾問題]  
　　四日日内瓦電薩爾問題由國際聯盟會英代表薛西爾與法代表韓諾陶互相討論後韓雖主張秘密考慮國際聯盟行政會則以薩爾問題公開爲然薛西爾稱薩爾行政委員會非對法政府負責但對聯盟會負責故聯盟行政會有權考核該委員會之行爲而該委員會新頒布較爲温和之條例以代前之臨時辦法者應予以審愼之研究宜將薩爾行政委員召至日内瓦庶行政會可確知巳否實施和約之規定韓諾陶稱該委員會有權於某種情勢中自行立法薛西爾之提議渠當盡力以應之行政會一致通過一議案請薩爾行政委員携帶種種必要案卷赴會俾在此届行政會議時消除各種誤會 
[洛桑會議將近結束]  
　　四日巴黎電洛桑消息今晨和會舉行全體會議財政及經濟委員會提出最後之報告大會紀錄所商定之詳則三委員會之事務今已告竣今尙有息劵·讓與權·撤兵三事未决此三事議妥後和會即可告結束 
[英國無線電與馬可尼公司]  
　　三日倫敦電郵務大臣今日在下院答覆質問謂政府未議許馬可尼公司享帝國内無線電報交通之專利權政府不欲拒絕私人在帝國内經營無線電報事業政府與馬可尼公司所訂之合同俟告成後即將提交議院討論云 
[英國船港工人罷工]  
　　三日倫敦電赫爾船港工人昨日未奉總會命令遽自罷工反對按照全國合同减輕工資每日一先令繼即 
延至格里姆斯貝·加犾夫·白里斯士爾三處今延及倫敦與蒂爾白里因以賦閒者數千人由歐陸等處開來載果品及其　易爛之物及由紐絲綸開來載凍肉諸船今均不能卸貨 
[英船赴美之酒數]  
　　四日倫敦電聞英國航務公司决議此後赴美諸船僅載敷用之酒各公司謂搭客儘可在美購得大批飮料於紐約携登船上供赴英途中之用 
[各國近事記]  
　　三日倫敦電駐美英國大使吉特士爵士告假三月今日抵英爵士因患目疾由看護婦照料 
　　三日倫敦英國陸軍軍官海塞爾胡氏之夫人前因鼓吹香港廢奴致今其夫褫職茲每日新聞載有社論謂香港闢兹女士因提倡廢奴得邀榮遇而海塞爾胡氏夫婦獨因以獲譴不平孰甚云云 
公電 
　　汀州王獻臣江電各報館均鑒獻臣素愛和平向不與人爭競比因閩局蜩搪敝師蟄居汀屬但知保境安民從未黨同伐異乃李協和夙負重望不顧大局無端搆釁攻我上杭一再示讓始終不理前月漾日由龍巖率賴蘇兩師及土匪共約萬餘以機槍大砲向我猛攻我軍因取正當防衛不得不迎頭痛撃血戰旬餘敵始稍却現據報告仍圖擾我汀連預料戰端一開禍將靡已誠恐道路傳聞是非失實敢藉報端披露眞相海内明達幸鑒此心福建陸軍第三師師長王獻臣江午印 
　　重慶來電全國各報館均鑒敝社出版已逾兩年持諭一秉大公紀述務求翔實計爲國人所共鑒邇者楊森勾結北虜糜爛邦宗深嫉敝社揭其黑幕入渝之始首即嚴爲監視多方恫嚇及此次自治聯軍追過永合楊森殘部潰走江津渝埠大震二三宵小遂乘機揑陷指敝社爲造謠之地人寗造謠之人利用目不識丁之趙榮華嗾令軍警封社捕人辛人寗事前外出未及於難所有全社公私重要文件薄據銀錢什物悉遭損失并拘去社友來賓雜役十餘人責令交出人寗聲言如不交出盡予槍斃迄今消息隔絕存亡均未可卜慨自大法凌夷北人悖理作惡之事早已擢髪難敷吾人生活於此鷹犬爪牙之下横被摧殘本無足怪第恐遠道傳聞失實特此通電聲明諸希鑒察重慶新四川通信社社長董人寗叩 
國外要聞 
[德國特約通信（王光祈自柏林發）]  
　　德意志之青年運動（十）自由青年之青年運動（下）記者前函曾謂自由德意志青年係一種運動之總稱而非一個團體之私名故凡與此宗旨相同思想接近之青年運動吾人皆可納之於自由德意志青年旗幟之下初不必問其是否曾經正式加盟於自由德意志青年之運動也自由德意志青年運動之中心人物以遊鳥運動青年爲最多已如前函所述此外如尋路運動及節慾運動或其宗旨素與自由德意志青年運動相近或其分子業已直接參加自由德意志青年運動要皆在德國青年運動中占有極大勢力茲請補述如下 
　　尋路運動ｐｆａｄｆｌｎｄｅｒｂｅｗｅｇｕｎｇ原爲一種世界的青年運動（英文名爲ＴｈｅＢｏｇＳｃｏｕｔｓａｓｓｏｃｉａｔｉｏｎ譯義與德文微有不同吾國方面亦有此種組織惟係由基督敎青年會倡辦）本非德國之特産惟德國同時尙有其他各種青年運動參雜其間彼此互相影響因而此項運動之内容亦遂與他國間有出入此則不可不知者也德國尋路運動團體共有兩種（一）德國尋路團ＤｅｕｔｓｃｈｅｒＰｆａｄｆｌｎｄｅｒｂｕｎｄ（二）德國新尋路團ＢｕｎｄｄｅｕｔｓｃｈｅｒＮｅｕｐｆａｄｆｌｎｄｅｒ若就德國尋路運動之内容而論則可謂與時俱進代有不同在一九零九年之時德國尋路團之信條尙有忠於皇帝之語至一九一八年之時則改爲立於共和旗幟之下即此一例已可概見惟其根本主張則尙未完全動搖據該團一九一八年宣言云吾人所希望者何事第一補助青年敎育於學校家庭以外第二使青年之力於休暇時候亦不至於無用或浪費第三使青青年返乎自然並於不知不覺間以指道一切事物之變遷進化云云至於該團所用之方法其一則爲聚集一般青年使之自爲訓育ｓｅｌｂｓｔｅｒｚｉｅｈｕｎｇ以增長其智識其二則爲引導青年旅行遊戲於深林大野之中以訓練其身體其三則爲禁戒一切烟酒以培養其德行其四則爲敎以各種社會服務之方法以救助其同胞（據該團中人云該團另團員則租地一方其所耕穫悉以濟貧女團員則職司縫絍所得之資亦盡以助人）此外更有信條十種㈠名譽爲其最高價値㈡忠爱祖國㈢救助人類（每日至少必爲人類做一善事）㈣友爱忠實㈤禮讓知感㈥愛護動物㈦服從遵守㈧愉悅知足㈨勤工儉用㈩言行純潔觀此則知該團所謂遊於自然青年自育等等實與遊鳥運動之宗旨相近其不同者不過遊鳥運動之舉止較爲奇特激烈而已至一九一九年八月更有一部分尋路團員另組德國新尋路團其所以號召於衆者一則曰吾人欲用純潔淸白及内部眞實以構造吾人生活再則曰吾人志欲改造吾人之内外生活並相信未來之德國文化可以組織新人新國云云則更與少年德意志青年之思想若合符節矣因此之故遊鳥運動及尋路運動在德國青年運動中皆占重要位置而且德國一部分家庭有時頗嫌遊鳥運動舉止過激更往往將其子女送入尋路運動故尋路運動之在德國遂有與日俱進之勢也 
[巴黎通信] [  昭實]  
　　繁華風轉記 
　　世界各名都各具一種特殊景象常在旅行家意念之中如彼當世諸名人各具特别面相雖滑稽畫家多方變易世人偶一見之即恍然如舊相識惟歐洲之巴黎與亞洲之上海祇須一年不見四周景象便已煥然一新如彼美飾艶裝之女子外表形態朝暮不同積以歲時更令人無從辨識故巴黎爲女性之都府而巴黎式時裝尤足引起世界各名都之注目也 
　　從來歐洲風尙西部英法諸邦多好淡雅東部斯烈夫民族乃主穠艶近日東風西漸巴黎服裝色彩競趨燦爛鮮明近東巴爾幹半島女衫胸襟腕袖花針彩繡巧樣精心之作巴黎人羣起仿效之並有多種『印花薄綢Ｓｏｉｅｉｍｐｒｅｓｓｉｏｎｓ』製爲手包等物以與胸襟腕袖之花彩相配合自遠望之極似中國從前内地習見之五彩印花洋布包袱 
　　歐洲亂後人心漸習北美合衆國之拜金主義巴黎時裝除燦爛鮮明而外復益之以寳氣珠光是誠投合人民心理之一良法一入巴黎交際塲與時裝婦人相接近每覺其星芒四射赫耀動人婦人晚禮服鬭異炫奇日增月盛有以金綫與絲縷錯綜參合而成者法文音爲蠟梅Ｌａｍｅ譯以華文合『金』與『帛』語當作『錦』織金種類繁多又可稱之爲『金絲錦』或『銀絲錦』錦繡文章天衣無縫光彩色彩相映之美自不待言有以純金綫或純銀綫細織爲箔片者法文名『箔羅袷Ｂｒｏｃａｒｔ』質光滑而微現織紋玉潤晶塋堂皇富麗有以鋼珠ｐｅｒｌｅｓｄＡｃｉｅｒ密綴巧逾集腋成裘有以玻璃扁粒ｇａｌｏｎ　ｐｅｒｌｅ蟬聯意若簾旌風動最奇特者結晶式之玻璃珠遍體琳琅大足以代結晶體金鋼鑽酒後燈前亂人心目若以彩色綢面加披鏤空挑花之『花邊Ｄｅｎｔｅｌｌｅ』視我國鐡綫紗更加稀薄用之般舞盛會又不禁有霓裳仙子之感西人意想層出不窮有時誇耀東方古式之奇利用我國舊物别成歐美應時珍品我國四季花糖茶盌法京萬同坊ｐｌａｃｅ　Ｖｅｎｄｏｍｅ某文具店加配銅座爲墨水缾令居上等人家書室中文房四寶之列若循此例以推廣之則如我國前代官吏輕紗花衣亦甚稀薄而透明者何不加以研究設法剪製廣廢物利用之途使推行於歐美各國之交際塲乎歐洲人士羣以好著漂亮絲襪一語喻婦人之善於弄姿乃不意法京和唄蔭道ＡｖｅｎｕｅｄｅＩＯｐｅｒａ之海南Ｈａｎａｎ鞋莊尙思變本加厲迎合婦人心理創製革帶細織之高底『凉鞋』著此鞋時除足底一部外漂亮絲襪隨處透露一九二三年夏間逭署之婦人從此又多一新流行品骤視之若甚奇特實則隱效我國舊時草屨之製故即名之爲東方屨ＯｒｉｅｎｔａｌＳｈｏｅｓ歐美人崇拜東方式之心理如此深切我東方人盍不亟起研究投其人之所好進與歐美諸大城之人士相携手乎本年三月埃及三千年前古代皇陵寶藏珍品忽經發掘英法各報誌方以其事爭相傳載吾恐事機遷變西方人之崇拜東方式者或將移其視線於埃及也 
 
 

Page 7

 
 
第一萬八千零八十七號;中華民國十二年 西曆一千九百二十三年七月五號
星期四 * *國内要聞 
[大選形勢日僵之面面觀]  
　　非直派議員紛紛出京 
　　大選派拼命掙紥 
　　最近一星期内津門空氣非常活潑二十九日奉豫藉議員到津者四十餘人此輩向不隷屬何黨其來津也當係自動的感覺而黎黄陂於二十九日下午三時請焦易堂褚輔成鄭萬瞻劉恩格到宅共話（時在褚劉赴滬之先）旋决定當晚召開大會因此是晚十時車水馬龍集趨英界一百八十二號黎宅者竟逹一百八十餘尊羅漢之多由褚輔成主席討論大旨仍爲南下集會問題所謂支給公費及補給旅費歲費辦法即係取决於此時議員等除宣言通電外最近文字表現者則有國會議員通訊之印刷品主其事者爲參議員湯漪返觀北京方面空氣亦趨惡化出京者旣絡繹不絕即在京者均大唱高調於是和平統一先憲後選等等聲浪乃復甚囂塵上究其原因㈠由於籌辦大選者恃有非常手爲最後之補救對於議員之接洽並非出於十分之摰誠且財政亦極困難各方之認欵者都未滙到對於各政團之酬應每多口惠而實不至㈡津保方面對於出京議員異常重視不惜高價優禮招致其來較之對付留京議員不免畸輕重在京議員遂不免惹醋拈酸急起而學步邯鄲故以最近空氣言實大變而特變也 
以上所述關於京津方面之形勢更得下列報告資爲參證益可瞭然據云大選聲浪日來震盪耳鼓在樂觀派視之幾若一蹴可及推選大典主任及釐訂大典處辦事細則頗極𤍠鬧其辦事細則係各照第一任總統大典籌備處規章核定不適宜處完全删改另增新儀式數項一般攀附之士莫不載欣載奔從事趨蹌然非直派之行動亦甚急進不肯絲毫放鬆上海方面恐北方不合作議員不能得心應手故又大派批民黨星期内由滬北上以加入作戰聞其預定計畫至津並不來京專與黄陂接洽制止大選及遷移國會諸事即首附大選之全民社近忽一變態度與赴津某政團結合對大選忽表冷靜態度大選派聞訊如觸焦電除着手調查疏通外並定以下之手續進行㈠由吳景濓王家襄再商勸慰赴津議員方法或以制憲名義勸回京出席議憲或以團體名義勸回京共籌大選㈡實力派各疆吏對於時局將發通電電中並不言明促曹即日正位該電領銜係齋夑元㈢由大選派促吳景濓速組選舉會預備提案㈣由會合會表决大選日期並聯合各中立政團議員 
進行大選者目覩形勢之僵本月一日特由王毓芝吳毓麟兩人親自出馬並牽帶屈映光以次之三四等脚色一大隊趕赴天津據其表面任務關係保定會議問題與津派面商辦法實際則對於留津議員擬趁其未即南行之前誘以甘言重幣冀其萬一就範至因要求重價並付欵保障之一般議員其去也旣以錢字關係更非王吳親與接洽不能取信此外由吳大頭加派饒孟任附驥前往負有疏通安褔分子之任務故此行效果如何殊有堪以注目之價値也 
尤可注意者則湘籍議員之計劃出京最近形勢巳趨於團體行動本來該省議員之出京者前此巳有兩批成行日前譚延闓又來函勸勉傅良佐則在京招待於盛宴之除每人且酬以三百元之贐敬湘公團更刦以危詞故其去也益衆矣他若小孫派與大孫派本來異趣王乃昌爲小孫派之中堅分子於大選亦出力較多王於一日本温某王某命到津住息游别墅到處與人談話大碰釘子焦易堂群君請其到滬轉告伯蘭十數年淸名愼勿隕於一旦並擔任解釋同黨種種對伯蘭誤會王於今日快車赴滬行裝極形極形闊綽某派謂其到滬負有請伯蘭設法和缓上海反對空氣任務如有眉目即電匯二十萬前往現其腰纒中有五萬匯票一萬鈔票得此良足自豪故得鬧闊於天津道上日挾三妓乘八百三十二號綠色汽車到處大兜大撞此則政潮澎湃中之獨得其所者也 
[褚輔成等電揭大選内幕]  
　　非直派議員褚輔成等離京赴津後會連發通電揭穿保派對於大選問題種種黑幕雖其詞意未必盡符眞相然保派采用非常手段之聲旣甚囂塵上而利用留京議員非法選舉亦非事勢所必無錄此以覘今後政局之變化 
　　到兩院電頃聞高凌霨王毓芝等包辦大選除强廹手段而外並用利誘方法現擬備空期銀號存摺多分一面交付在京各議員一面令各議員納質圖章一顆俟總統選出取還圖章再行發給現欵云云公然交易巳駭聽聞詐虞存心尤爲可哂似此以猪仔自待稍有羞惡踵肯俯從固屬心勞日拙不値一談而議會前途何堪設想民國十二年來政象雖常變動而敗政骩法從無如此之甚者旣暴廹元首出京又欲穢亂選舉在彼等虚懸芳餌得魚仍可忘筌即使弄假成眞補　何恤割肉由前之說譬如登徒排姦蕩女方其未從何妨餌以釵釧由後之說譬如劇盗賄買貪夫但求倖脫不惜資以重金同人等奔走十年全名不易於此鬻身從僞晚節不終淸夜捫心何以自况何去何從諒必熟審矣或曰世運文明百物翔貴矧於人類實長萬靈比年舞妓歌伶動價千鎰民選議員例數百萬億民代表詎估千金必曰鬻身未免厚誣賢者流連京國殆存故焉然謂委曲以冀憲法之成歟則與虎謀皮早知不可圖窮七見今更何詞謂諸公别有用心則吾豈敢謂諸公見不及此未免相輕欲觀大憲之成須擇自由之地否則適楚北轅必得其反謂愛惜現在機關不忍遽去歟大盗竊國並竊聖智職權不能行使機關徒被利用急應改圖又何戀焉甘爲臺與則又何說欲信國會之嚴必爭議員之自由羣謀遷地集會正爲保存機關聯袂離京句日集事當機立斷何嫌何疑或故投身虎穴不畏强梁歟則千金之子坐不垂堂殺身爲輕國事爲重見機而作不俟終朝諸公明達豈容多贅而諸公徘徊歧路果何故哉方今國家財政羅掘俱盡學校停課官署罷工皇皇首都成何景象而軍警欠餉動逾數月飢寒交廹隱患方長即以議員論積欠歲費又及半年當局之人果有財力何不解燃眉之急燄支正當之歲俸果無財力則陰逞籠絡之術徒敗議員之名而已在彼因翊戴之功不惜倒行逆施而爲議員計意外之財未可必得得之未必久享何者比年以來上下交困農愁於野商嘆於巿即以京畿一隅而論欲求半月之俸以贍事蓄數元之餉以救飢寒而不可得者比比皆是議員號稱人民代表不能爲民請命反思利用人民所授之投票權假手軍閥以侵剝人民之骨血鼎蟷有耳民具爾瞻語云多藏厚去衆怒難犯不爲國事計寗不爲身家計乎易日見金夫不有彩諸公豈其然哉所望惠然肯來共策善計國家幸甚臨風翹首不盡欲言褚輔成劉恩格湯漪烏澤聲劉振生邴克莊鄭萬瞻王用賓焦易堂白逾桓彭養光沙彦楷等一百九十五人 
　　致各省電奸徒竊位力肆陰謀利誘威迫無惡不作證據確鑿前已迭電聲討諒邀察及茲接京函報告前夕王承斌派員來京向國會當局協商此時合法選舉已絕望擬以非法手段選出總統其方法如下（一）揑報出席人數（二）以非議員冒名頂替（三）强廹簽到之議員入場或以綁票方法强制議員出席聞巳决定即當實行等語查離京議員已逹二百九十餘人之多在津報名尙未離京者兩下合計巳逾半數因之以五分三開議之憲法會議已流會六次可以證明而選舉總統之開會人數較憲法會議加多除非乘機舞弊萬無可以開會選舉之事假使奸人悍然不顧變生不測魑魅現形尙希共伸大義一致聲討特此奉聞離京議員褚輔成·湯漪·王用賓·焦易堂·章士釗·楊永泰·鄭萬瞻·韓玉辰·丁惟汾·劉振生·黄雲鵬·烏澤聲·王紹鑿·白逾桓·劉恩格·邴克莊·徐蘭墅·沙彦楷·彭養光·蔣曾燠·余名銓·等一百九十五人叩 
　　致各界電連日報載北京所謂大典籌備處密定種種進行辦法愈出愈奇同人等業於三十日通電揭其奸謀諒邀鑒察查兩院議員總額爲八百七十人大總統選舉法所定選舉會人數爲總額三分二之到會又國會組織法所定憲法會議人數爲總額五分三之出席以總額三分二計算爲五百八十人以總額五分三計算爲五百二十二人除總額中中央學會八人尙未選出及各省區出席未經補選者共爲三十五名外去歲開會在京報到者實爲八百三十五人政變未發之前其因親喪疾病長期請假早已出京者二十餘人此次事變同人已經離京者截至六月二十八日爲二百九十五人其尙未離京者僅餘五百十餘人况近日出京者絡繹不絕每日均在三四十人以上通盤計算不但總統選舉絕對不能成會即憲法會議之人數亦早巳不足故自政變以後兩院會合會以不足五分三之人數改開談話會憲法會議亦六次流會即此已足資爲鐡證茲合詳細聲明倘北京以後再開憲法會議或組織總統選舉會其爲假冒揑造毫無疑義同人絕不承認特再電佈逹離京國會議員褚輔成·湯漪·王用賓·焦易堂·章士釗·楊永泰·鄭萬瞻·韓玉辰·丁惟汾·劉振生·黄雲鵬·烏澤聲·王紹鑿·白逾桓·劉恩格·邴克莊·徐蘭墅·沙彦楷·彭養光·蔣曾燠·余名銓·等一百九十五人同叩 
[保方利誘民黨議員之進行]  
　　孫曹聯合說之由來王吳等赴津運動 
　　此次出京議員其旗幟鮮明爲保方所注意者只一大孫派而已其餘若福政學及聯省派之褚寓等在南方旣無實力主張未必堅定直派尙不甚重視惟大孫派之反對態度尙有以政策與主義爲依據者但聞北方實力派能對時局創出一種辦法且容納中山之建國方策則曹孫兩方非無調和之可能因此赴津議員若大孫派態度轉變其他零星小黨派當然相率回京即不回京亦無多大左右時局之能力津保要人窺破此點最近數日中已著全力於聯合大孫派辦法之協商加以温世霖（全民社領袖）及小孫派王湘牟琳等之極力邀說益足以堅保曹聯孫之心因此保方在京要人如王蘭亭吳秋舫等已接得曹錕密電對於大選問題力主愼重以維持北京政治局面不使稍有破裂爲第一步如在津議員能以條件表示回京保方無不充分容納其意見最後囑令王吳赴津速與中山派議員切實協商必使國會不致拆散憲法能早日告成一切問題紿可從容進行以上爲曹錕最近態度之新表示王吳遂於前晚快車赴津預料到津以後有曹建亭王孝伯等及小孫派全民社兩方議員之斡旋曹孫聯合之計晝或竟實現則可謂大選及憲法問題自可由此而得一解决也然而難矣 
另據某外通信社四日北京電稱曹錕容納直系八政團代表之建議爲解决時局起見决定與大孫派謀聯絡已於二三日前向孫文發關於此事之第一電矣 
[奉張態度仍在若明若昧中]  
　　只以財力接濟各方實力援助不輕發難 
　　在此政潮激盪中奉張態度大爲世人注目前此謠傳奉張致電東三省議員以將刨祖墳嚇其出走迨後東省議員果聯翩出京是否因奉張威嚇所致無從證實惟自此種謠言過去以後有離京議員邴克莊者（東三省籍）於數日前曾來一函敦勸其同籍議員出京内有張帥態度已極明顯不可不加以顧慮祖宗墳墓皆在於斯以情勢論亦宜從速出京萬勿爲人利用等語此函到京受函者雖未必即信邴之意志爲足以代表奉張之意志而一般局外人則又未免聯想及於奉張亦一趣聞也 
邴函如此但究竟奉張之眞實態度如何亦不能輕輕看過昨據某奉籍議員云「張氏對於時局頗持冷靜態度此或其所居之地位使然此次一部分議員赴津謂張氏絲毫無經費之接濟則未敢下此斷語但因此接濟遂謂張已明示與直方爲難之態度則亦未爲深知張氏者總之張氏此時對時局决不爲露骨之表示此外某通信社昨有關於奉天會議之一叚記事頗可取與上述消息相參證原稿略云各方代表連翩蒞奉者計分四派㈠保定派請尊重榆關會議精神實行雙方撤兵並贊同保方大選問題㈡黎派請就討逆司令之職實行派兵入關㈢安福派與大孫派謂對於時局各派應有一種協商俾共同一致進行㈣態但兩軍請接證餉械俾竟驅楊全功四派代表終日蹀　於奉省軍政當道之門各各進行惟奉張對各方代表一槪延納而其態度殊爲冷靜勘日（二十八）保安總司令署會開秘密會議討論東三省應付時局之方針奉方主要人物如王永江·于冲漢·王金鎧·張學良·楊宇霆·李景林·張作相·以及吉黑兩省代表均行列席會議時辯論頗爲劇烈計其中亦分兩派㈠激烈派張學良等主張乘此時機大舉與西南呼應可冀有成以湔前恥㈡穩健派爲王永江等則主張尙須審愼時機當俟東西南發動後奉天應之事半功倍不然奉方首先發動若各方不應將蹈去年失敗會議三小時之久卒由張作霖作折衷辦法决定三項㈠奉方只以財力接濟各方㈡實力上之援助非待東南各省有所舉動後决不輕易發難㈢對於某方仍虚與委蛇不取决絕態度至於榆關仍行固守原防暫不撤兵現奉方當道已將此意與黎叚慮孫之代表曾雲沛盧小嘉等切實接洽矣 
外人組織之某通信社接奉天電稱張作霖之地位現隨北京之變局而漸有利直派與非直派有爭相羅致之槪曹錕正派副官長周夢賢百方勸說要求援助或云曹銳近將來奉一面叚祺瑞孫文黎元洪等代表亦頻頻來往懇請補助運動費現黎元洪之特使韓玉辰正在奉天兩派俱以全力游說張氏然張氏依然以東三省之保境安民爲藉口持冷淡之態度絕不應允其請惟觀望形勢而已 
[參戰借欵無案可查說]  
　　最近曹陸呈國務文再三聲辯參戰借欵係陸軍部經手頗引起一般人之注意以富于掀動政潮之可能性之參戰借欵案據明悉政情者云不但往昔即此次政潮之素因無形中亦未必無此案問題夾雜其中换言之即欲明瞭迭次政潮之内幕不得不先追溯參戰借欵案之來歷此案關係旣極重要故自國會議員提案淸查以後原經手人等便大肆活動藉圖彌補同時關於參戰借欵案卷之傳述旣有正副之說又有存放某處之說而陸部失火人且以之欵參戰借欵案卷全部的或局部的被焚惟據向陸部詳細調查之結果乃知參戰借欵原無案卷之可言外傳參戰借欵案卷如何如何均是望風捕影之談而反爲原經手人等製造利用之機會蓋參戰借欵案與參戰案截然兩事此爲最宜注意者參戰案係段祺瑞經手而由參戰處辦理者參戰處辦理參戰一切出入報銷之人即爲陸部軍需司人員對於辦理公事本有訓綀即使有弊亦不能令人輕易指出至參戰借欵係陸軍部某前總長（即某前總理）經手而由訓綀處獨立辦理者當時一切出入報銷本無簿據淸册及至某　總長去任之頃知不辦妥必爲祸根乃　陸海軍軍需審查處某前處長代擬報銷册據惟某前處長以毫無根據憑空創造實大難事辭謝不敏並謂如必欲爲此則請擬一草稿來共同斟酌某經手當局以爲某前軍需審查院長故意刁難不肯辦理乃毅然獨自繕一報銷手摺（聞此物現已由國務院移交國會）一面執此摺請徐東海批准核銷徐乃當面在摺上批『核銷』二字遂以此交海陸軍軍需審處存案該處亦以『奉總統批核銷』之理由胡亂爲之存案故所謂參戰　欵案者根本上即無案僅僅如此旣無來往契證·又無出入公文·可作根據之手摺内列某項支欵若千萬某項支欵若千萬而巳而兩千萬元鉅欵輕輕消納於此寥寥數行之數目字中至七八年之久不但無人知其究竟用在何處且無人知其所辦公事之形式何如主權在民之國民亦大可憐矣 
[日商要求改訂購械合同]  
　　南京政府購械庫劵改作借欵 
　　自擬合同催速簽字 
　　政府所欠外債近來追索最急者三井洋行之購械庫券亦其一端該行欲我國政府改訂合同以烟酒稅爲抵押並要求將來如以關餘鹽餘發行公債時三井洋行應享利益均霑之權利此項要求至爲酷刻前經財部駁覆該行乃略改條件自擬合同兩份於上有三十日送部請從速簽字大有非此不可之勢不知財部何以應付也茲覓得該行原函及合同如左 
　　三井洋行致財部函財政總次長鈞鑒逕啓者南京政府陸軍部購械價欵國庫證劵經過償還期限業已五年其間敝行盡情盡理之請求不蒙顧及由是敝行於五月八日秉承敝總行之命令將國庫劵從新改訂爲借欵奉商之下准貴部六月二十六日公函内開敝行提出之條件内容異常束縳殊難辦理務希本公允之宗旨另擬辦法送部復核等因竊思敝行即並理應要求之當然權利亦行廻避自民國十二年一月一日起本金則展期爲三年利息則展期爲二年已屬大爲退讓而貴部猶以爲苛酷究由何處立論殊難索解但敝行對於貴部有承諾左列改訂之意極希能以急速進行至簽字地步特將五月八日函懇七條之内大加减削㈠烟酒牌照稅收入每月以公函報告一節撤銷㈡本借欵簽字之時財政部以二十萬元即時付淸三井洋行一節改爲由七·八·九·三個月鹽餘欵中每月各提銀八萬元合計二十四萬元順其次序付給三井洋行㈢本金並利息兩項改訂借欵期限一律以二年爲限又對於遲延利息借欵財政自部民國十二年七月起每月由鹽餘欵中提出銀七萬元確實付給三井洋行以充償還本項借欵財政部保證書内容亦大加减削改爲由民國十三年一月起每月由鹽餘欵中提五萬元付給三井洋行茲特根據以上改正條件製就合同草稿及財政部保證書草稿送呈查檢務祈賜以同情原諒敝行之苦衷急速允許本借欵簽字不勝感禱之至專此奉懇敬請鈞安伏維垂鑒並希回示三井洋行代表岩井光次郎謹啓十二年六月三十日 
　　日商所擬合同原文㈠『日金合同』中華民國財政部（以下稱甲）對於日商三井洋行（以下稱乙）所發給之南京陸軍部結欠購貨價欵國券業經過期已久茲雙方協議贖回前項國庫證券未償還券自第二二九號至二三二號四張（自第二一九號至二二三號五張）合計本金日金一百五十萬五千二百五十元六十一錢正（合計本金大洋一百十八萬八千四百十六元七角五分正）甲與乙訂立新借欵合同規定其條件如左『條件』一金額日金一百五十萬五千二百五十元六十一錢（實足無扣）（大洋銀一百十八萬八千四百十六元七角五分正）（實足無扣）一利自週年一分每年分爲六月末日及十二月末日兩回計算利息支付之一期限自民國十二年一月一日起至民國十三年十二月三十一日止满二年爲限一抵押品甲允以中央直接收入烟酒牌照稅進欵爲頭次抵押該進欵不敷付還本項借欵本息甲即由别項中央收入支付一本項借欵雖在期限之内倘中國政府關稅餘欵或以關稅附加稅或以鹽稅餘欵爲擔保發行整理内外債項公債及由外國銀行借欵實行整理内外債項之際本項借欵有得以優先均霑之權利一本合同作成二份一份交財政部一份由三井洋行保管執以爲證㈡「華幣合同」中華民國財政部（以下稱甲）對於日商三井洋行（以下稱乙）所發給之南京政府與陸軍部結欠購貨價欵國庫證劵業經過斯已久所有本息均未經償還延遲至今茲特雙方商議將前項國庫證劵之利息與本金分開爲實行迅速償還利息起見甲與乙另訂借欵合同規定其條件如左「條件」一金額日金五十九萬八千八百元三十五錢正（實足無扣）（大洋銀七十萬七千五百二十九元七角九分正）（實足無扣）（以下與上項合同文均同從略） 
[淸宮大火餘音]  
　　此次淸廢帝建福宮失愼其種種情形巳迭誌本報惟起火原因至今未明頃據内廷人云此次建和宮失火顯係有監守自盗者懼事跡敗露故緃火减跡緣該宮爲平日入跡罕到之處何來火物且發火之日正溥儀澈查該宮寶物之第二日故淸宮疑此火爲人緃放紹英等因奉密諭澈查昨已將總管太監紹某敬宜軒首領太監黄進福等七人拿交司法處訊辦並將皇室電燈處總辦寗洪恩看押聞此次火災雖未訊明起火原因而管理電燈處者亦有若干嫌疑也司法處科長高實卿現正審訊此案又一消息淸廷除酬勞救火之軍警長官外因是意國消防隊奮勇撲救功難泯滅於昨日特備乾隆官窰製各種磁器等並玉器玩物衣料等分裝兩抬筺派人送往意使館消防隊以表謝忱又聞把激筒嘴者係一美國女士又據淸宮中人云廢帝對於此次失愼極爲注意前日特諭令内務府大臣紹英耆齡寳煕每日輪流在宮値宿並交諭轉知護軍管理處對於涉有嫌疑首領太監等嚴行根究起火原由又奘賞進宮救火之軍警每名當日已各領得奘洋十五元上此次被焚各宮殿中之陳設珠寶共有六千八百餘件只檢出五百餘件其餘已被焚失又有詢諸老宮監者據云焚燒情形與各報所載無甚出入惟損失價額或云千餘萬或云二千餘萬似於事實稍有不符被燒最寳貴之物一曰分水珠大如鷄卵一曰玉西瓜徑圓在一尺五寸内外一曰渡江席不知何材料所織在水面載重不沈一曰淸太祖努兒哈赤大履係歷史上英雄遺物其餘珍玩字畫不可數計金佛像燒去數百尊自一日起已飭太監夫役向灰燼中扒出篩好收藏該太監夫役中有私將扒出之金夾在衣上者經内務府大臣紹英當塲搜出已請漙儀諭旨定於二日下午斬决 
[停擱中之湘交涉] [  幹]  
　　詰問拒絕晤會之駁覆楊交司長二度之辭呈 
　　六一交涉案近已愈趨沉寂日領雖日有致省長函件無非節外生枝故意挑撥據某方報告日政府以鑒於我國各省之排日運動日演日烈决議以全力對付湘人必令屈服於暴力之下使各省聞風生畏退而軟化故特加派驅逐艦來湘迭向我方威脅一經激起民衆暴動彼即以武力對付最近更有人向某局熟習日語之某生接洽購買省城詳圖謂以便調查西人住址防於起釁時危及西人生命財產致牽動歐美交涉云云此説雖屬得之傳聞未可盡信然證以近來日人對我交涉之毫無誠意及種種得寸進尺之要求則上項報告實不能令人無疑也 
日領提出之種種交涉已詳昨報近又以本月十六日趙省長曾拒絕日領電約會晤之請復提出抗議云關於本月十六日敝領事與梅田首席指揮官面商一事我方已於是日第九號函逹在案旋准本月二十二日台函答覆過署查當時貴省交涉司之回答如帝國軍艦不出港無會見之必要等語率直拒絕此或爲電話中有不便詳細說明之情事不得以此爲基因然察台函之說明伏見艦出港一事自爲重要雖於重要會議之際亦不能辭如係别事改日再請惠駕等語可知當時閣下於敝領事等並非絕對無接見之暇至我方之事與伏見出港一事比較輕重之程度若何非會見以後不能判明何可單指因伏見出港一事並以外之事而亦予拒見察來函趣旨與交涉司回答之内容雖可認爲殆似一致然一國之地方官平時對於外國代表預約會面少見有拒絕之實例此爲重大事體究係如何情事仍希諒察見覆爲荷趙氏即於日昨駁復云逕復者准第一五號台函具悉一是本月十六日貴領事先以電話商請會晤其時本省長適已出席重要政務會議故有改日惠駕之約此事原屬貴方電話先商晤會時間並非預約有期臨時拒不接見來函舉彼例此未便承認相應函覆即希查照爲荷 
交涉司長楊宣誠自請罷斥已經省長指令慰留已誌前報楊氏去志仍甚堅决故雖奉令留任昨仍具呈再辭惟趙氏對楊辭職始以其受病甚深鄧科長又堅欲辭去陳科長一人責任過重擬任某院長暫行代理以資折衝嗣因楊病漸痊惟精神尙須休養加之某院長表示不願故趙又决計留楊現楊雖再上辭呈仍不免再度挽留即欲卸責亦必俟此案解决以後蓋此案交涉之無進步絕非外交官人的問題現交涉旣呈如此現象若准楊辭省議會一時難辦選舉而短期代理亦非人所願幹因此不得不留楊以竟其事茲將交涉司長二次辭呈探錄如下伏思宣誠質本庸愚任專交涉汲深綆短已形竭蹶於平時造大投艱更誤機宜於臨事前此舊病復作早擬辭職養疴因當六一巨案發生未敢遽圖卸責後仍力疾將事無間晨昏何期外侮頻遭事機多變雖糜頂踵無補時艱辭職决心實萌於此迨至學生被捕辱國貽譏與論大譁私衷尤歉前呈請與科長鄧承暐同時罷斥實係良心驅迫大畏民喦乃承温諭褒嘉巽詞慰勉自慚負咎曷克當茲宣誠前已將當夜索回學生及迫不得已電令鄧科長於學生供據上略批數語之一切實情函陳議會始終認過自請嚴懇若因鈞令慰留再辱高位在宣誠戀茲騖棧或疑爲臧氏之要君在鈞座强拂民情將益令樂平之蒙勝且宣誠當夜𤍠權利害詳察情形早期以個人供幟性不敢以全湘作孤泩明知受脅勿克堅持愧對邦人祗深　痛吾湘民氣正賴扶持衆怒所歸豈宜曲恕况值外交緊急一髮千鈞倘蒙俯察愚忱立准罷斥吾湘旣有聲有色宜誠亦求仁得仁外侮之來或當稱敢湘民之憤亦得徽伸若鈞座厚愛宜誠勉策後效自願行年强仕儘多報答之時蒙難艱貞不乏馳驅之地顧期吳日敢望當前披瀝陳詞伏祈鑒纳 
[魯議會議制省憲之舌戰]  
　　捧熊派以審查預算爲抵制 
　　七月二日爲魯議會開會之期延至四點五十分始足法數議長宋傳典主席振鈴開會後濟社議員杜錫恩臨時動議謂前次開會時董議員（毓璋濟社）所提議之趕制省憲案已經大會通過但近兩日來又復匿迹消聲無人道及本席以爲此等重大事體應亟亟籌備以期早日成立不應虎頭蛇尾貽五分𤍠度之誚當時附議者五人以上陳壬之（濟社）亦贊成杜說謂應先推舉籌備員若干人著手籌備并謂推舉籌備員時應由全省各區平均分配主席遂以變更議事日程付表决多數通過而民治社議員聶湘溪忽起謂表决變更議程時并未查點起立人數究有多少即含胡報告多數殊屬違法其他民治社議員亦起而隨聲附和大呼違法而濟社議員則謂明明已多數表决硬謂人數不足是爲故意搗亂聶湘溪復起謂制省憲固然重要但非三兩日所能了事十二年度預算本月一日即爲實施之期而本會至今尙未審查完了本席是主張先審查預算後再議其他案件并非反對制省憲而董毓璋則拍案大呼請議長反證表决議長剛欲付表决時李長德又頓足呐喊謂議事日表之第一條爲報告事件今日秘書尙未報告杜議員即臨時動議是爲違法斯時議塲之内人聲嘈雜桌凳齊響議長見風頭不好急忙搖鈴散會散會後詢諸某議員始悉今日未開會時濟社民治社即已預備動武蓋民治社爲捧態派而籌備省憲則素爲態所不喜濟社欲趁態氏不在垣（一日晚十點北上）亟亟籌備憲民治社又不好明目張膽表示反對遂不得不以審查預算相抵制 
[陜議會對時局之表示（西安通信）]  
　　陜議會議員對於北京政變曾一度開會討論因在閉會期内决定由到會議員簽名蓋章擬電照發計發兩電一侯副議長署名一多數議員署名一面交局拍發一面刋入本省報紙詎電爲檢電員扣發而報亦爲警廳長郭綏相所阻均未得向外表示爰將原電介紹俾外省人藉知陜省民意之一斑也原電如下參衆兩院鑒天禍中國於今而極軍閥專橫竟驅總統等法律如并髦視元首如傀儡國無政府險象環生擅開惡例貽羞中外南北統一更屬無望國家大亂正未有艾國會復活已逾一載公等重受全國之委託日媚軍閥以求榮盲從瞎吠惟利是趨憲法迄今未成糾紛因此而起推原禍始誰尸其咎此次政變蕭牆公等近在咫尺旣不能消患於未萌即當努力於善後依據法律解此糾纷本良心上之主張挽國運於未死若再放棄職權一籌莫展或者承歡軍閥委曲求全糾紛終難解决共管立刻而至危亡之咎公等莫辭特電聞陜西省議會副議長侯國藩又多數議員致兩院電云北京參衆兩院議員均鑒黎總統任期自有法律解釋其去就亦應以法律爲依據各實力派陰謀派乃竟迫不及待煽動府院風潮嗾使軍警索餉包圍公府擾及私宅甚至僱用一元一掛式之公民沿街狂號廹黎出京當此外交急緊寰宇紛崩之時彼等竟出此卑劣手段冀竊大位國家體面置之不顧惡例創聞全球騰笑國内不乏健者如果相率效尤後患何堪設想張紹曾身爲總揆棄職遠避不菅自認退職各機關亦多有逼黎嫌疑萬難再主國政應請鈞院從速促黎回京靜待法律解决如萬一不獲所請即由鈞院組織行政委員會暫行大總統曁國務院職務以符民國主權在民之定義并請專意制憲尅日宣布再行總統選舉惟此次有逼黎嫌疑之閣員疆吏政客軍人均應一律擯斥不得當選以杜惡風而奠國基臨電不勝激切之至陜西省議會議員叩 
 
 

Page 8

 
 
第一萬八千零八十七號;中華民國十二年 西曆一千九百二十三年七月五號
星期四 * *   
 
 

Page 9

 
 
第一萬八千零八十七號;中華民國十二年 西曆一千九百二十三年七月五號
星期四 * *   
 
 

Page 10

 
 
第一萬八千零八十七號;中華民國十二年 西曆一千九百二十三年七月五號
星期四 * *國内要聞 
[臨案結束問題]  
　　贖票專欵又傳未到新軍點名手續未談 
　　二日棗莊通信云臨案將告結束惟尙有兩問題㈠山東政府此次能否不至再變撫爲剿㈡新編軍隊能否保護地方不再騒擾頃擾新由京到之嶧縣巨紳陸軍中將李德厚所談謂彼與鄭士琦同車而來確知鄭對新編旅决無變剿態度惟點名時盛陳兵衛而已蓋鄭所處地位係山東軍界一次高長官與他人不同㈠威嚴不可不保持以便將來行使節制權㈡新軍對於軍隊規矩尙未孄　故須盛陳軍容使新軍觀之資爲模範至於變撫爲剿不但鄭决不爲之即鄭有此意地方人爲治安關係亦應出而調解此層似可不必慮也至新編軍隊孫美瑤郭祺才等旣有官迷當不復公然刦掠但其所部兵士外間對之或不免尙有懷疑官紳方面正謀力助孫郭整頓軍紀風紀一兩月後軍心穩固地方安謐即便無事聞李德厚統兵二十餘年會任山東第四旅旅長臨案發後孫美瑤即望李來調停李因事未果善後各事今旣有李來參加則解决當更易易矣舊票僅剩二十餘名前已報告惟態炳琦籌欵五萬已交鄭士琦一說據聞鄭尙未收到總之舊票至此鄭當完全負責令其釋出已成必然之形勢新軍點名原定本日舉行今聞尙有手續未竣又改定爲後日矣 
[將瀕破產之閩財政（福州通信）]  
　　林廳長辭職與憲費官運局 
　　福建財政廳長林炳章視事以來左支右絀勉籌二十萬元之鉅欵節難雖已度過而預算將來收入愈形减少無法支撑六月二十六日又呈請辭職簡員接代該辭職書云呈爲瀝陳本省財政收支不敷無法維持情形懇准咨行財政部轉呈辭職遴員接任以免曠誤事竊廳長前奉鈞委再任福建財政廳長經即再四懇辭未蒙允准就職而後復奉大總統明令調署自應繼續任職惟是任職以來至今已逾兩月艱辛備歷委曲求全是爲分内應盡職務且屬已往事實尙復何事瀆陳特恐來日大難再四籌思與其坐誤事機不若退避賢路謹將從前經歷狀况及往後困難情形爲我鈞長縷晣陳之謹查廳長受任之初首奉鈞令暫以本年茶稅押欵先爲維持押欵旣定之後核其收數内除收回陸海各軍防地稅局應認抵補餉項及新軍到閩撥招待經費並商會允許押欵要求略還舊欠各項除外實歸職廳配撥使用者四五兩個月祇有四萬五千元此外茶稅收入以之抵還本届押欵利息及坐支本年茶稅經費預算實已無餘是所恃於茶稅維持者已成罄盡次則仰承藎畫先求統一財政冀可着手整理稍裕税收以資彌補維時海軍部分首先贊成已將經收稅欵移交接管表面上似於財政稍有轉機然交還之後按有應解該軍餉項六萬一千五百元核計以收抵支所餘本已無幾况又約明用人不能更動則整頓難撥餉必派監收則節省難繳欵按期提前則周轉難束縳馳驟絕無發展餘地是所望於統一稅收者亦罕裨補三則遵奉鈞令遴派幹員馳赴各屬會同縣局整理惟是縣局困竭情狀本與省庫相同以言整理尙需時日其救急之法惟有提征十三年糧欵以補各軍預征之額專設契稅局委員以淸積年匿稅之弊而省議會尙持異議幸承鈞長主持聲明理由咨交覆議究能通過與否尙在飄搖未定之中是所望於加派委員者亦多阻碍以上各節悉關收入情形不能如所預期者已若此至其支出以財政廳長之職務讑本應綜合全省收支通盤籌畫軍興而後兵費增加餉源竭蹶各軍駐防外屬不得不出於截留餉項之一途而究所截留之數藉備開支無一部一營不言差短職廳無法救濟祇得暫從原指餉額照舊配撥於各縣原收入之眞相幾至不能過問至根本解决自應遵照鈞長令飭以省議會議决整理政案内所言應由軍民長官召集會議支配使用之旨行之其未經會議之前廳長祇暫就省城之軍政行政各機關先爲維持現狀然第此維持現狀已有不可終日之勢伏查新軍到閩五六七等三個月給養之費業已籌辦商捐藉資應付八月以後雖須另籌尙非刻速不了之事其眼前應發政軍各費雖經鈞署核定暫支之數並蒙各長官俯鑒下情准視現在收入狀况量爲撥配各同人亦知本省財政幾瀕破產地位均各互相解諒責備稍寛惟是近月以來只就核定减成支給之數尙可勉强支撑今則屈指七月而後收入愈少指欵待撥日多而自現勢觀察並此折成之數亦苦無以維持蓋全省未經統一地叚暫不待言其號稱統一地叚縣局收入除配撥陸海軍餉並坐支及例撥各項行政經費外其搜索餘涬强令解廳之欵勉强羅掘月計至多祇有五萬餘元而省會之軍民兩政並奉令必須籌還之外國債欵非十二三萬元不能度日暫就目前計畫差短之數月巳六七萬元在往年移挪撥補尙可暫濟一時今則前政府流交債欵積至八九百萬元官廳信用全失即直轄各税釐其所收入均爲各軍指定配撥計閩海建安兩道屬二十餘釐局按月收入約有十萬元而歸職廳者不及四五十元現狀如斯於本廳即亦再無活動餘地廳長仰叨恩遇受任危難之際自愧德薄能鮮不能上紓鈞座愛動實深疚歉而自信服官桑梓權利不計勞怨不辭苟對國家地方尙有一分可以宣力之處則亦不敢輕言引退獨善其身惟是仰屋徒嗟點金乏術徬徨累日亦旣勉强度過端節難關此後實不敢再爲戀棧全省大局安危所係仰懇鈞長俯察愚誠准予咨部轉呈辭職另簡賢能俾免誤公而便藏拙除分呈督理帮辦外理合造具本廳四五兩月曁六月二十日以内收支淸册並七月出欵預算册收欵指撥對照表共八件備文呈請鈞長鑒核並懇將前項淸册俯賜登報公布以符公開之旨一面令准施行其所以有此洋洋灑灑之大文章者除收入不敷支出外尙有二大原因㈠制憲費㈡官運局制憲費十二萬有奇林對於議員不過爲口頭之允籌實究頗難辦到省議會現在提出禁借丁糧一案林即以此爲交換條件謂丁糧可借則憲費能籌此案本列於二十九日議程有表示助林者將於此條件外更附以其他之私物條件故林先辭以示不幹之意官運局本前淸時於鹽法官外另設者廢撤已久此次閩省軍餉日增來源將絕孫傳芳近咨薩省長云本督理隨帶三個月餉項將次發盡應籌設以濟餉需且各縣收條多係就地撥付各營隊省欵收入無多若不另行設籌何以維持擬照前淸成例鹽法道外加設官運局以籌餉需是否可行咨請查核見覆云云薩已訓令財廳並函鹽運使會同妥議大綱呈候施行夫官鹽局之設軍餉有源而鹽價勢必增漲林恐爲與論所攻撃故先行辭職以示無心戀棧免爲怨府也 
[廣西省城之惡現象]  
　　財窘與烟盛 
　　字林西報南寗三月十一日通信云陸榮廷於五月底來至南寗當陸初至之時金融巿面稍見振作但不久即復原將南寗巿上貨幣計有陸榮廷所發鈔票林俊廷所發鈔票及有限之廣東現洋多數之銅元紙貨現貨之兌换現象惡劣方陸初到紙幣漸有起色迨陸赴馬門掃墓而回其價格又跌至今日紙幣十八元始値現洋一元陸於林未離去現職之前將不即復原職林之軍隊忠於林氏林如未得相當欵項决不能即率軍隊而行然欵項又無處可籌故陸不肯自陷於困難至林本人雖發行四百萬之紙幣然此紙幣在南寗數里之外即不復能使用也在時局平定之時因出賣鴉片之故常有大宗現銀由廣州輸至南寗但刻因兩省發生戰事此項財源久已斷絕此外雖有零星欵項運送第較之往日多少縣殊究亦無濟於事烟之銷路旣减而本地吸食者轉盛記者頃晤一久居南寗者詢以南寗人民中吸食鴉片是否占十分之一乃據答稱尙不止此數百人中約有八十之多至於梧州軍事消息常互相衝突以致眞相難知云云 
[豫南匪禍記]  
　　魯山自白狼亂後淸鄕不力魯匪孕育漸復原狀趙倜失敗潰兵加入愈演愈烈以至破魯山靈寳　縣盧氏轉而東南破項城鹿邑西平上蔡遂平息縣阜陽巡使督理充耳不聞迨擄掠外票釀成交涉始派司令架飛機輜糗芻糧沿途供應公私耗費不下數百萬結果不過造成老洋人等數支隊長數營連長而已究之擄票仍須銀贖婦女仍留壓寨而各長買田建屋居然以長官而兼富翁魯人得此一番獎勵於是均具爲匪思想而支隊中未得各長及腰囊未飽者復歸理舊業一呼數千即駐魯某軍隊亦艷美而皈入黨夥者多人所以兵匪一家槍彈充足雖駐魯魏營長天福力加制止剿辦仍復如故而馬統統志敏月前已報告肅淸張福來已調魏營他去矣現在大杆如連四麻子·姚老五·趙振岡劉時一等皆數百人小杆如蔣百泉·印老四·張老末·老母雞·孫兆林·楊名鑑·等或數十人統計亦有數千此則皆數軍長獎勵而成者也最近數日魏康兩營均去該匪肆無忌憚道路截斷每日燒殺姦擄必有數十處農不敢耘田商不敢運貨姑舉尤甚者一二言之樓張一村垣牆攻破擄去人畜二百餘頭斃二名老將莊斃二人擄去人畜五十餘頭玉皇廟店左近燒毀二十餘村斃十餘名擄百餘人七里頭閘路擄掠負販小商百餘人宋口·丁樓·馬樓·周莊·宋莊·均擄去數十 
人牲口數十頭蜂李砦賺開斃十一人掳去人畜一百餘頭其尤惨者每至一村遇人即打得票用牛筋或麻繩縳大指懸之梁間鞭之至死而復甦然後藏之地窖三二日只與飲食一次其尤惨者奸淫無忌山柴溝一孕婦輪污立死老長莊一幼女年十二亦被輪汚越日亦死雖闖獻復生不過如此而紳民函電交馳張吳置之不問惟聞范老二餘孽又說收撫而豫民苦矣南陽南陽縣境内被匪攻破鎭砦死傷被拉房屋尤不勝紀載茲調查列表如後 
砦名死傷人數被拉人數焚燒房屋間數　考 
余池砦死三十餘傷十餘四十餘五十餘間白秋砦死十餘十餘 
趙阿砦死十餘傷三十餘男女百餘百三十餘間阡陌營砦死十七傷十餘男女八十餘全砦被焚殆盡新店砦死百二十傷三十餘男女二百餘五百餘間丁莊砦男女十餘 
大莊砦死十五傷十一男女百餘百餘間金華　死五十傷六十餘男女三十餘二百餘間安　砦死五十餘傷二十餘男女百餘八十餘間　後被破六次内中有五日運破三次明皇砦死七十餘傷四十餘男女百餘全家被焚殆盡全家遇害者四家撟頭砦死五傷二三十五間土匪　砦内又被居民撃退是以被拉人數尙少桐河砦死三十餘傷五十餘男女百餘百餘間南陽商家由漢運回京貨車二十餘車宿此被刦價値二萬元高劆砦死傷未詳男女三十餘四十餘間塚頭砦男女百餘八十餘間 
栗河店傷十五男女十餘 
槐樹灣砦二十餘間前後被搶三次皇路店砦死十餘傷二十餘男女十餘三十餘間曹店砦死六十餘傷百餘男女百餘五百餘間 
李淸店死百餘傷二百餘男女二百餘全鎭被焚三分之二袁店砦傷五十餘二十餘 
掘地坪死三傷十五男女四十餘二十餘間姚營砦死十餘傷十餘男女三十餘四十餘間三十里屯砦男二十餘間 
界塚十三二十五間 
苶菴砦死五傷十男女二十五三十餘間 * 
蒲山店五 
態營砦男七 
陸官營傷五十一男女四十三二十五間 * 
下樊營傷三十五十餘間 
竹園寺砦傷五三十三 
博望街學生四十餘 
柳河街被搶四家 
白菜團被搶三家 
毛圪壋死一被搶三家 
小莊一 
紫竹林被搶二家 
以上所列均係破鎭砦其内居民多者約有五千餘戸少者亦有千餘戸損失財物爲數甚巨無從查悉至於鄕村南陽全縣計二千有奋被匪焚燒搶拉呌塲者約有一千八百餘村呌其死傷被拉人數及焚燒房屋尙未查明又南陽縣境内桿匪數目調查列表如後 
桿首姓名每桿人數盤踞地方桿首姓名每桿人數盤踞地方賈文生五百餘人四科樹地方耿十八二百餘人老河地方宗萬林千餘人塚頭一帶馬振圖三百餘人掘地坪地方張老六千餘人賒旗鎭附近花二娃百餘人皇路店地方王和尙五百餘人柏樹墳一帶斐十閆王二百餘人石門地方張四魁七百餘人石橋鎭東西郭祥臣百餘人沙渠鎭左右老　王六百餘人桐河地方老班長百餘人王莊附近周銀匠七百餘人瓦店界塚楊石漠二百餘人青台地方陳馬武百餘人金華鎭地方謝二少百餘人賀廟附近　九百餘人博望一帶王學顯二百餘人下河地方王得榮王得功二百餘人百餘人撟頭地方左右齊希林胡國楨齊莊附近李橋一帶張九五百餘人袁店地方顧保八十餘人王營左右陳四麥八百餘人　東一帶劉老三百餘人尤橋一帶憑黑臉百餘人憑冲地方李占標三百餘人劉官營一帶劉保賓五百餘人淸華鎭附近　成榮百餘人柳河一帶李五子二百餘人　營一帶 
似上均係着名大桿·其餘零星小桿·遍地皆是 
[皖聞紀要]  
　　改選問題與時局問題 
　　皖省三届議會經省令改選已久然迄今未能積極進行前此當選人方面且盛傳平政院已電致省政府請停止改選然詢之選舉事務所中人則謂未有其事省選仍舊進行不過阻礙甚多期成不易云云詎意昨日（一日）忽聞省政府果接京中正式咨文令停改選其咨文非出於平政院而出於内務部一般澄淸選舉分子聞此消息乃大爲憤激昨日下午省選監視會特召集會員開緊急會議僉以三届失效人乘此政府無主紀綱紊亂之際乃運動内部出此亂命皖人誓不承認决定急行通電全國請主持正義并請京津滬及其他各地之皖庽公曁六十縣父老兄弟一致力爭决不承認内部此種非法命令一面或函或電或具呈文進逹省署一致力請仍照案進行改選事務萬勿承受内部之命而中止一面仍將從事蒐集失效人運動之内幕及其陰謀盡情披露焉今日（二日）又聞該會更擬推舉代表謁見省長呂調元詢問確實情形并面陳一切聞呂氏業承認確已收到此項咨文矣 
昨日（一日）由省長召集各廳道會議關於時局之緊要辦法當經計論仍如去年奉直戰役時惟以保境安民爲主旨維持省垣治安爲第一要務去年尙有第五旅駐防現在則五旅已經開拔第三旅塡防軍隊尙未開到當時新舊交替之時保守省垣治安惟有責令警備隊此外則更以各路商團輔之當時計論此種重要問題之後乃又牽及於金庫證劵及流通劵問題略謂時局 
 
 

Page 11

 
 
第一萬八千零八十七號;中華民國十二年 西曆一千九百二十三年七月五號
星期四 * *　　　　財政尤爲切要此　庫劵定　　　各　　主　務須體念公艱勸遵屬員勿生異議而商家方面尤爲金融流轉之途亦須從事疏通對於此種庫劵務須維持公家之信用云云 
[皖人力拒勒收鴉片捐之呼籲]  
　　皖省合肥旅省同鄕力拒勒收鴉片烟捐辦事處代電云各省同鄕先生均鑒鴉片爲害久干厲禁種植吸運律有常刑年來吾皖官廳放任毒卉漸滋不禁不剷視爲奇貨事實昭彰無可諱飾吾肥人民守法向不種烟近因袁斗樞勾結武人包種庇販而武人復利用斗樞勒捐烟稅斗樞傷天害理忍心爲虎作倀以害桑梓迎合軍閥意旨承包至二十萬元之多回肥會同武人官僚召集二十區團長勒令出具切結照數均攤稍一拂意拘禁不貸西鄕團長劉子揚自任剷除不願勒捐竟被派兵一連逮捕到縣遍具切結認捐釋放直接取之於團長問接敲詐於人民地肥烟盛之區收數勉敷此較地瘠烟稀之區虧累層層賠墊限期掃數缴報違則派兵逮捕團長因此受累者固不乏人藉此敲詐漁利者亦復不少人民忍氣呑聲無門呼籲捐生逼命時有所聞證人證物事實俱在明目張膽强迫不諱擾害閭閻草菅人命合邑震驚鷄犬不寗聞者痛心見者慘目推原禍始皆袁斗樞獻媚軍閥作之俑也同人等近在里居難安緘默迭經調查捐欵數逹二十萬餘元現正陸續缴縣存儲中行預備彙齊輦致蚌埠竊吾肥年年荒旱百業凋殘學校懸釜斷炊實業不能興辦此項勒捐之欵盡屬吾民之膏髓豈能供他人求榮之具本應悉數截留以備地方公益之用遂於六月二十六日開合肥旅省同鄕緊急大會一致可决羣情憤激誓死力爭除分電吾肥知事及二十區團長就近截留並各集鎭人民士紳被敲詐勒逼受生命財産捐失者指明向法庭起訴將實在情形檢同證據來省報告同人等於法律範圍内予以正當援助外特電奉聞伏希公鑒並乞主張義一致聲援同人幸甚合肥幸甚董伯榮等三十二人泣叩寢 
[浙議會開會無結果]  
　　制憲事又付泡影 
　　浙議會臨時會向例每年一次本年因議案較多且抵補金附稅爭執多時故接連開會三月現第三次臨時會四日爲最後開會下午一時五十分議員簽到出席者爲祝紹箕陳其禾顧紹鈞梁成謝金柱鄭獻詩等十餘人議事日程除前列七案外又加列（八）十二年度預算歲入經常門第三欵第一項第一目中國銀行存欵生息復務案（九）十二年度預算歲出内務費經常門第十三欵第二項杭縣公益費復議案（十）十二年度預算歲出費臨時門第三欵警察經費復議案（十一）十二年度内預算歲出實業費經常門第八欵機織傳習所經費復議案因人數不足法定未能開議各廳處政預委員亦均不出席俟下次開會時再行解决所有預算其他部分先由省署依法公布又三色憲法草案因實行尙非時機故總投票經費迄無人負責籌畫八月一日總决九月十日開票種種規定程序完全付諸泡影人皆謂二次制憲係抵制九九省憲本屬滑稽性質至斯益信然矣 
[杭州快信]  
　　城區紳耆因國會南遷問題推代謁見當軸後現又定八日下午在同善堂續開會議 
　　此次各法團聯合會議推定起草員擬訂自治大綱公民大會願意參加被拒該會大不爲然認爲包辦通電反對 
　　省垣中等以上本月分校長會議定七日上午在筧橋農業學校舉行 
　　諸嵊新匪氛仍熾紹屬官紳會議後呈省請將紹興警　所改爲警察局添募保安隊百名備隨時剿匪之用已奉照准 
　　湖墅三區三分署警佐端木祥濫用職權捕責杭報訪員吳某飭查得實已下令撤差另委徐鴻祥接充 
　　臨海中渡蕭山長河頭由各縣呈請添設警佐已奉照准海寗長興兩縣亦有呈請添設者旦晚即分别下委　　籌備重修錢王祠事務所幹事長范毓靈（督署參謀長）以職務繁重未遑兼顧致函請辭昨由各發起人懇切挽留 
　　硤石振新針織廠現援仿制洋貨免捐成案略陳杭總商會請求轉函財廳核准通令各局遇該廠無敵商標各出品一律騐放 
[南京快信]  
　　要津消息津保因議員無法聯絡各省區會銜擁曹電將實現聞某要人因宣言保境安民不預政爭而保方一再來電催促領銜拍發頗費躊躇 
　　省議會閉會後各屬議員因本省制憲聲浪甚高尙多留寗者以便觀望形勢 
　　運河上游隄工事務所坐辦萬立鈺昨電省稱運河暴漲鉗口壩勢將危險江北水利局長王寳槐在省聞電已星馳回局設法搶護 
　　各縣戸籍主任省長仍擬用抽籖法以免爭執 
　　武進灌雲東海等縣電請緩辦戸藉韓省長以次籌辦戸籍係全省各縣一律舉行現據呈報遵令籌辦並籌定的欵者已有四十餘縣該縣等何能獨異率請緩辦昨特令行該三縣知事遵照迭次通令切實勸導趕速籌備 
　　烟酒公賣局照現時市價改定稅率此間已自七月一日起照新章抽收 
　　今（四日）日爲美國共和紀念日齊韓兩長曁各機關長官均於上午十一時半赴美領事署道賀以敦睦誼 
　　交通部昨電兩長特派挪威曼德中將於十日携同技士胡士熙赴津浦沿線考察警務請分電沿途軍警妥爲招待保護 
　　青年會開全城術生運動大會昨爲第六天仍請美國醫生馬林演講題爲『衛生要義』晚間復映放衛生電影 
　　莫榮新昨日來寗晋謁齋督接洽粤桂問題 
　　皖省第五旅各團營運輸業已完竣旅部各官佐亦均於昨（三日）日由寗轉車赴蚌 
　　陳調元電告齊督即偕孫美瑤來寗晋謁 
　　蘇皖剿匪正副司令陳調元史俊玉電告已於七月一日就職總司令署設徐州副司令署南宿州刻正籌備佈防淸鄕事宜 
地方通信 
[青浦]  
　　勸學所通告會議結果此間勸學所於二日分函各校通告會議結果情形函云敬啓者十二年度上學期爲學制變更之始凡關於小學改組及校舍合併問題非從長計議不足以資改進本所於一日因邀集各小學校校長曁師範講習所所長並各區學委等十六人到所共同討論茲將討論結果情形開列於後務祈貴校查照辦理爲荷議决案列下㈠議各市鄕原有國民學校學生在一百二十人以上得改爲小學校㈡議原有國民學校一律改稱爲初級小學校原有縣立國民高等小學校改稱爲縣立第一小學校㈢議原有城廂巿立具體與第二國民學校併爲巿立第一小學校及巿立第一初級小學校㈠議十二年度試辦縣立初級中學地點暫設乙商學校㈠議學生繳納費前期小學部每年徵收銀四元後期小學部每年徵收銀六元初級中學部每年徵收銀八元其有實係貧寒者得减半徵收或全免之㈠議師範生膳費十二度始一槪免收招生時應收保證金十元修業年限應改爲三年㈠議甲師校舍因另有用度原有甲師應騰出暫借縣立校舍辦理㈠議原有縣立女子高等小學校與巿立女子國民學校改稱爲縣立第二小學校㈠議原有鄕立鶴溪國民高等小學校改稱爲縣立第三小學校㈠議原有縣立乙商學校自十二年度始不招新生舊有學生以辦至畢業爲度 
[松江]  
　　再造共和紀念日之狀况七月三日爲叚祺瑞馬廠起義再造共和之紀念日松地各小學校都放假一日或半日軍警各機關則升旗誌慶縣公署布告停辦公事一日以誌慶祝是日下午並有城區救火會各洋龍舁出操演頗爲𤍠鬧云 
　　令知恢復縣巿鄕議會地方自治自被袁氏摧殘迄令十載幾經人民呼籲始得省議會議决咨由韓省長公布恢復松江縣公署奉到此項省令後業已令知二十四巿鄕一體遵照惟縣參議會及各巿鄕議會因時隔十年缺額頗多大約尙須補選現縣會方面已定八號開會莘莊之鄕議會亦已定期召集預備會討論一切進行方法五庫鄕則已呈請縣署發還鈐記以使進行最困難者莫如松江巿因經費毫無着落也 
　　益德會租地建築公厠松江樂恩益德會進行公共衛生頗力除聯合紳商學界組織松巿公共衛生會並發行特刋及分組演講外又擬建築水門汀公厠一所已向某蒲包行租得塔橋西外館驛石牌樓旁基地一方長十英尺半闊七英尺出價三十元使用十年業經雙方妥洽定於即日動工建築聞此項建築費又需洋一百六十元均由該會獨力擔任云 
　　呈請續修海塘之省批縣地方欵産經理處總董耿葆煃副董朱世瑾前因金山嘴塘工險要呈請省署撥欵繼續興修已誌上月本報茲奉韓省長批覆云呈悉已令行江南水利局查核具復矣此批 
[蘇州]  
　　紀念日宣告臨時戒嚴蘇常朱鎭守使以三日爲段督辦馬廠起義驅除帝制再造共和之紀念日前日蘇地忽生謠諑云紀念日某派在蘇將有舉動故朱使特令蘇警廳長通令各區署隊長届日宣布臨時戒嚴是日上午九起交通頻繁之觀前街中巿街道前街養育巷護龍街臨頓路及閶胥門馬路等處之崗位均各加派雙崗各區署所署長巡官不分晝夜上緊巡邏騎巡保安各隊隊長亦均親率隊員荷槍實彈巡行城内外至車站輪埠航埠各該警所均各會同偵探隊長蜜派便衣探警秘密訪查有無肇事等情遇有形跡可疑者隨時盤詰帶區旅館茶室浴堂等處亦均分派便衣探警隨時查察以維治安惟三日蘇地自晨至夜並無事故發生想昨日（四日）當可宣告解嚴矣 
　　籌設航政分局近訊省議員于植爲整頓航政徵收稅欵起見發起在寗設立蘇省航政總局另在吳縣常熟淸江丹徒無錫上海等處分設航政分局十四所呈准江蘇省署委派于植爲局長正在籌備間事爲吳縣常熟兩縣巿鄕董事所聞當以該局如果成立足以妨礙航業因此兩縣巿鄕董事日前均已電省反對在蘇常等處設立航政分局云云該局長得悉此情遂向各方分頭疏通茲悉前日已經省署交付省議會議决可行因此該局長現又分别進行後鑒於接近太湖各縣航路之繁盛莫如蘇常道屬之吳縣常熟無錫等縣故于氏近已决定先在吳常錫三縣設立航政分局且傳昨已派員來蘇租賃房屋籌設局所有儘月内成立之說蘇分局長一職省訊日内即須發表且聞謀充斯職者頗不乏人中以蔣某張某呼聲較高姑誌之以覘其後 
　　勸募衛生工程費金閭巿民公社副社長錢逍村偕同幹事韓運生胡老二及巿民吳　石等以此次接駕橋一段開通溝渠及湧金泉飲料各費除由巿公社擔任工程費三百元又零星勸募洋二百元外不敷尙巨特商允古巿巷吳萬春擔任尾數 
　　發現類似濕温之時症近日天氣寒燠不時　患病甚多其病狀率皆昏悶不省人事寒署爭持越日身故　　江浙夏令大會開幕誌回憶去年江浙基督敎夏令大會集於蘇州謝衙前晏成中學校今年仍集此校於三日開會約到男女會員五百餘人當晚七時開歡迎大會茲將開會秩序錄下㈠全體唱詩㈡祈禱㈢報告開會宗旨㈣鋼琴獨奏㈤致歡迎詞㈥各部長介紹敎員㈦黑人唱歌㈧各部長報告各該部近况㈨全體唱頌讚歌㈩祝福㈩㈠散會 
[無錫]  
　　夏蠶今日上簇無錫四鄕夏蠶大帮大眠開葉一二日調查全邑收成統扯祇有四分現低鄕桑樹均淹在水中不能採葉故葉價甚平每擔一元左右全邑蠶戶今（五日）日又一律上簇矣 
　　小輪已有開行昨夜河水又退三寸左右江陰輪船昨日起已暫開行半途有妨碍圩岸之處再用民船駁運至開往周莊·周鐡橋等處輪船現仍未開云 
[常州]  
　　縣議會之會期與人數縣巿鄕各級議會業經韓省長明令恢復武邑縣議會籌備處正在索還會塲籌措經費調查人數會塲已由勸學所讓出經費尙未確定人數調查原有議員四十四名參事員九名其中死亡者四名就鄕董佐及省議員者四名參事員中死亡者二名照縣議會規程凡議員滿三分之二以上即足法定人數可以開會武邑縣議員名額除死亡者不計外確超過法定人數故無須補選議員即可舉行開會該會自民國元年八月成立於民國三年三月解散共經一年七個朋故至限滿尙有一年五個月云 
　　敎育局組織董事會武進敎育局局長何其焯於七月一日就職昨以敎育局規程應組織董事會董事會由縣敎育會代表縣視學及地方士紳辦學有成續或辦理公益有聲譽者爲董事定額至多九人武邑敎育費在十萬元以上得設董事九人除敎育會未成立不得推代表一人爲董事縣視學例可列席外應聘請士紳八人爲董事何局長已遴選莊百俞·陳研因·莊淦生·趙頌平·許劍虹·惲漢輔君等開具名單呈請縣署選聘矣 
[鎭江]  
　　美僑慶賀獨立紀念七月四日爲美國獨立紀念日本埠美國官商是日在美孚洋和行慶祝並備茶點以欵來賓停泊江中之美軍艦一艘亦於是日升砲懸旗紀念盛典云 
　　證明錢業改公會鎭埠錢業公所同人仿上海改組公會實業廳令商會云改組公會事屬可行惟須商會出具正式證明方爲合法日昨商會特具正式證明書共繕四份並將正副會長名稱改爲總副董函請縣署分别轉呈立案 
　　再誌焦山遊客案鎭江焦山碧山庵居隹滬客歇夏蔡某及上海續來五人因事爭執送廳訊究一案已誌昨報茲聞該案發生在滬因某銀行經理韋某與蔡北坡（此蔡在山所說之名）在滬賭錢有四萬元糾葛曾經在滬理結滬來五人係朱少亭等意在沾潤又聞韋某派人來囑蔡與韋直接現朱等五人已在地檢廳取保出外而蔡北坡尙押在廳聞亦設法取保出外候訊能否邀准尙須候批云 
　　各銀行半年盈餘鎭埠各銀行日前停巿三日結束上半年營業刻已結竣照常開巿聞中國盈餘一萬六千元交通盈餘八千餘元至江蘇淮海兩銀行則均不足千元云 
[揚州]  
　　運河局實行改組江蘇運河工程局因督辦張季直辭職於七月一日改組内部設施除原有總務會計兩科照舊不動外裁去工程等兩科揚州添技術委員會淸江浦設工程處即以江北水利局長王叔相兼充處長由揚遙制至督辦一職以會辦韓省長兼任會辦遺缺以參贊徐鼎康充任云 
　　相騐下喬鄕命案邵伯下喬鄕文昌宮道人胡德生於七月一日夜間被人謀斃鳞傷遍體肚腹戳破大腸突出慘不忍睹經屍女徐胡氏來縣報案請求伸雪曹知事據報已於三日帶同檢騐吏親往相騐矣 
[南京]  
　　機工失業之可慮寗垣國貨絲織品向以素緞爲大宗特産輸出額原來甚鉅全城業機織者不下三四千戸直接以機工爲生活之男女約逹數萬人自洋貨毛絨絲棉各織品輪入後社會間男女服飾多數以此爲原料素緞銷場乃一落千丈近年以來因營業失敗多已相率停歇雖經總商會建議請政府重申明令男女禮服槪用國貨絲織品並勸告各界注重國貨何奈一時難生效力本年新絲上巿後價格步漲銷場微而成本重更屬不易維持繼續停業者比比皆是多數之失業機工無法度日懦者别尋生活（近日黄包車夫多本地口音即係此輩）黠者或作不法行動（近來城内盜竊拐騙案發見日多）雖有新舊設立之工埸然對此無業之衆究難充分容納若别無救濟方法地方隱愛正未有艾也 
　　平民敎育公佈委員會紀昨日下午二時南京平民敎育促進曾假省敎育會分事務所開公佈委員會到會者態夫人王伯秋謝守垣李三无張玉麟溤順伯張辰伯黄尙志吳福康等九人由王君主席報告平民敎育促進會之組織及公佈委員會之必要此由態夫人叙述平民敎育之進行方法甚詳旋即推舉職員結果公舉李三无謝公展正副主在夏承楓爲書記主席遂以進行方法付討論議决下列各項㈠分投新聞於本省重要新聞紙發行關於平民敎育出版物與警廳接洽在交通孔道牆壁上特繪廣告發刋平民畫報或委託說書與唱道情者代爲宣傳識字之利益及平民敎育之重要散會時已五鐘矣 
[嘉興]  
　　縣會召集臨時會嘉興縣議會因各種要案待議故經三分之二以上議員决定咨請縣署定期召集十二年第一次臨時會以便議决各種案件現縣署准咨後巳定於七月七日召集臨時會業已通函各議員咨照矣　　電請褚輔成南下此間各團體昨電天津國會議員褚輔成君促其南下文云北京政變暴力包圍行將迫脅國會强制選舉我公洞燭先幾毅然去京良深佩慰第恐若輩雄心未死日復四出運動冀遂初願京津密邇亦非停驂之所爲此電請迅即南下不勝翹企之至 
　　紛電各法團促成省憲此間各法團因謀實行省憲日昨紛電浙省各機關各法團云民國肇造十有二稔禍亂相尋迄無寗歲今者暴力囂張中樞無主國將不國矣而我浙雖未入旋渦若不亟謀自衛將必有牽累掣肘而不能自主之一是者亟籌各衛之策其惟實行省憲乎幸我浙省憲法前年業經依法公布應請省憲執行委員循序實行時機迫切急不可待尙祈我浙人羣起而督促之 
[天津]  
　　京津隊球比賽結果上月三十日下午六時北京聯合隊球隊與天津新學同門會比賽隊球結果第一局及第二局皆爲二十一與十六分之比新學同門會勝此次京隊來津怱怱未得休息因之失敗故今又定於本月三日下午六時於法租界西開天主敎堂後新學書院球塲作第二次之比賽想屆時定有一番盛况也並聞京隊與同門會比賽後即行南下以與華南諸球隊比賽云 
 
 

Page 12

 
 
第一萬八千零八十七號;中華民國十二年 西曆一千九百二十三年七月五號
星期四 * *   
 
 

Page 13

 
 
第一萬八千零八十七號;中華民國十二年 西曆一千九百二十三年七月五號
星期四 * *本埠新聞 
[總商會民治委員會行開會式]  
　　本星期六開第一次會 
　　本埠總商會民治委員會於昨日下午行開會式會塲在三層樓常會室議席佈置成圓形壁懸國旗頗爲莊嚴開會秩序爲一·搖鈴開會二·推舉主席三·主席報告四·委員演說五·攝影六·茶點散會到會委員計有謝仲笙·丁汝霖·趙南公·邱渭鄕·周佩箴·譚海秋·陸費伯鴻·董杏生·項如松·陳良玉·霍守華·顧子槃··王一亭·徐乾麟·葉惠鈞·勞敬修·袁履登·石運乾·虞洽鄕·趙晋卿·櫢恂如·謝　牕·徐冠南·朱呤江·顧謦一·沈潤挹·馮少山·馬玉山·方椒伯等二十九人至五時二十分先在外攝影曅即振鈴開會當經衆公推方椒伯爲臨時主席周佩箴訽問到會人數若干書記報告共二十九人主席謂到會人數不多不及半數是否可以開會討論極久霍守華·陳良玉·袁履登·董杏生等均謂今日開會式可不必拘法定人數主席以開會付表决多數通過主席乃致開會辭辭如下 
約法有言主權在民一般國民亦靡不視之爲金科玉律以爲此係十年來辛苦經營所得之代價然一考實際上之宰割國脤操縱政局者非官僚即武人質言之直所謂官治而已兵治而已更就今日混亂之狀態下一嚴正之評判豈但不足以語於民治之眞諦亦并不足語於官治之局面社鼠城狐遭時竊位勾結爲奸互相利用十年政治史此數語盡之矣但吾人試人一問孰任其勾結孰任其利用者執爰書以定罪狀又不得不在於國民之自身民國十二年來國民捫心自問所曾盡力者何事大難當前非袖手旁觀以任聽形勢之自爲轉移即乞靈文電作無益之呼籲夫國民这知以文電向政府責難自辛丑年拒俄約始不謂世界滄桑逾二十年政體遞嬗形勢日棘而國民之積習依然未改故雖懸一民治之標幟而實際則較之官治時代且每況愈下本會之以民治爲指歸而必先以運動爲任務蓋以世間旣無不勞而獲之事則民治眞價値决非可以株守而待其自致此本會鑒於已往十年問之歷史不得不與國人下最後之决心作共同之奮鬭者也十年以來前車之覆非止一端然其犖犖大者則彼軍閥與官僚各有一共同之目的共同之結合而國民對於政治雖偶有片叚之主張並無共同結合之團體所以勢孤力渙不能爲澈底之解决本會之以上海商界開其先而希望各省區各界人士之繼其後蓋亦以旣懸民治爲標幟則政權自不容壟斷於少數人之手勢非結合全國人民爲一大團體斷不足以挽已倒之狂瀾此本會敢以質直垣白之精神向中外表示並冀全國各界之聲應氣求者也此後進行千端萬緒固非一言能盡然又以爲本會預定之目標而亦敢自信爲全國人共同之心理者則彼互相勾結互相利用以謀攘竊政權或助成其攘竊政權者全國人士自當視爲民治之障碍而共棄之其餘建設問題謹當與全國人士交換意見以次發表凡表同情於本會或有所責望於本會者幸共鑒之 
主席致辭畢爲委員演說首爲霍守華起立發言謂今日開會到者不多惟救國初不以人數多寡爲標準到此者俱係中國人更無復爾我之見余意本會尙須提出一種意見因外間對於本會頗多誤會甚有謂爲組織商人政府者其實人民以主人地位出來講話而即以爲欲組織政府實係大誤又有人謂此事僅一部分人所爲不足代表全國實則救國之事匹夫有責况商會爲獨立機關乎其次本會將來之作爲亦須明白表示官僚武人爭權攘利欲以商人这力完全推翻之固不可能惟人民必當起而與之奮鬥將來凡助民治者友之反民治者敵之吾等旣無實力以建設政府亦當盡力以保謢國家亦責任所在也至將來如何與各團體聯絡俟委員會决定之次陳良玉謂商會在社會上有信用行動須愼重此後更希各方諒解商會得國内外人信用故將來歸根結底希望監督財政袁履登謂現在外間難有不明本會處此後能有作爲與論亦可轉移現在委員中辭職者除聶雲台君已由私人敦勸打銷辭意外尙有九人來函辭職希望諸君以友誼敦勸次討論辭職問題霍守華謂除請會中通告外并派人前往敦促次朱吟江謂本會發言宜愼重不爲黨派利用惟憑良心并以監督財政爲要着馮少山云救國須下决心余自經漢口萬國公民大會及臨城變後覺國事非少數人所可解决故提議開大會近外　有疑鄙人與黨派有關者余敢宣言本會中苟有人有黨派作用者當其棄之次主席報告辭職者再去函挽留章程已由會董會委其起草虞洽卿謂外間誤會實由本會命名爲民治委員會之故故不如將會名上加上海總商會數字以明此會範圍限於商人一部也衆意頗爲贊成趙晉卿謂將來訂章程時可加入馮少山主張星期五開第一次會袁履登請定在星期六多數贊同後略有討論即散會茲將具函辭職之委員九人名錄下祝蘭芳·葉丹庭·孫景西·吳麟書·徐靜仁·潘澄波·錢貴三·孫梅堂·穆抒齋 
 
[總商會民治委員會一部分委員攝影] （抛球揚心心照相館攝） 
[商聯會對於民治運動之希望]  
　　各馬路商界聯合會對於民治委員會之態度曾會紀昨報昨日爲民治委員會成立之日各馬路商店除南京路外懸旗慶祝者殊不多見美倫里各路商界總聯合會入會者本有二十二路且多組織完善者平時總會與分會遇有表示如懸旗示威及國恥休業等頗能一致惟此次慶祝民治委員會成立一因發起時間短促且由兩總會職員私人臨時提議未及開大會通過二因民治委員會之組織係屬創舉商界多數不能明瞭眞相故雖由各分會印發通告請其自由懸旗而贊成者仍居少數惟多數意見仍極贊同民治運動之主張現時且極希望完善能一致合作共救國難現已有各路聯合會擬請總會召集臨時會議討論調解之辦法云 
愛多亞路商界聯合會昨致美倫里各路商界總聯合會函云敬啓者昨讀來函云本月四日爲民治委員會成立之日凡我商界應懸旗慶祝等語敝會接奉通告殊多懹疑該總商會組織民治委員會是否與貴總聯合會有關何以此次選舉由該會單獨進行該會旣已單獨進行實與我各馬路商界風馬無關是以敝會不敢奉命夫國家大事關係全國民命豈能一區區總商會即可包辦民治其他農工學報等是否不應參與政治歟專希貴總聯合會賜復以釋羣疑爲幸 
[近日上海各方政見之觀察]  
　　已有人出任調解 
　　國聞通信社云上海爲商業繁盛之區政治關係較淺故各團體對於政治主張向無劇烈爭執此次北京政潮發生後上海各團體表面一致反對曹錕營謀總統并從事於民治運動之進行而實際則因國會問題爭執頗烈初時僅發生暗潮近已爆發於外其中風潮最烈者爲各省區同鄕會之聯席會議該會因近有人主張反對國會議員南下制憲遂致引起别方之懹疑而發生决裂其次爲總商會之民治委員會該會成立之初頗爲各方所屬望其後各方因其不允外界加入且其被選之委員中有一二人兼任官吏故又發生意見現時意見紛紜於同力合作殊多障碍是以昨有數種有力團體擬出而調解以免上海亦入政治漩渦之中現聞已派有代表在暗中會商調解之法其大體主張聞爲對於國會議員資格問題暫不置可否惟歡迎其離京南下以免受迫投票對於民治委員會主張公開正當團體一律可以加入惟被選委員中現在官吏或兼任官吏與有政黨關係者請其自行辭職云云如此項調解有効則種種糾紛自能消減無形云云 
[國會南遷之籌備]  
　　津議員續派代表來滬留津國會議員續派代表杭辛齋徐蘭墅二君南下杭徐二君巳於前日下午八時由海道抵滬並携有致本埠各團體公函文云『各法團執事先生鑒此次北京政變國會同人因不能自由行使職權已决定遷地制憲先集上海所有一切籌備事宜當經公推田議員桐·呂議員志伊·章議員士釗·爲接洽代表外茲以事體重大再增推杭議員辛齋·徐議員蘭墅前來希即一併賜與接洽無任盼禱專肅敬頌台綏褚輔成王用賓鄭萬瞻覃振白逾垣焦易堂楊振春楊永泰丁惟汾陳光譜王紹鑿黃雲鵬等同啓』云又聞前晚到滬之議員杭辛齋君云褚輔成君在津候乘招商局新銘輪南下同行者有二百餘人日内即可到埠云云 
　　續到議員七人昨日到滬之議員計有覃振彭施滌·孫光庭·張傅保·李執中·等五人均搭火車來者至杭辛齋凌毅二人則由海道乘輪於前晚到滬據覃君謂車中狀况尙稱安全在津同人均已準備南下惟尙有多人勾留北京係專爲勸導議員同人不出席憲法會議以免受欺云云李君執中係湘籍年已六十餘鬚已白談及北京境狀甚爲憤激 
　　浙籍議員來滬者浙籍議員來滬者計昨日有周繼濚·丁㑺宣二君已經抵滬 
　　通信處明日開會國會議員通信處昨發通告云『逕啓者同人定於七月六日下午二時在通信處開談話會事關重要務請準時惠臨爲盼』云云 
　　議員招待所訊連日議員抵滬者已不少即日將有多數議員接踵而至故日前議員代表田桐等已在民國路賃定房屋設立招待所俾來滬同人相聚一所便利進行本擬今明日登報通知即行遷往聞因房屋尙未完全妥協故須再緩一二日云 
　　盧何之保護與招待來滬國會議員近因人數日增進行不遺餘力前日護軍使招宴田呂二代表時會云彼以浙盧之主張爲主張至國會問題非但個人願加贊助即照約法地方長官亦應保護云云當即有告淞滬警察廳長徐國樑囑對在滬議員眞保護又浙盧前派代表鄧漢祥往津招待議員昨鄧君又奉命來滬招待滬國會議員通信處議員與新到者初不甚連絡前晚田桐呂志伊二代表前往接洽作非正式之談話已有一致進行之勢 
　　工界救亡大會電催國會南遷全國工界救亡大會日前在全皖會館開會議决電催國會南遷昨經委員會修正電文拍發文云『北京參衆兩院議員鑒國民公意請即南遷曹黨浮言萬勿輕信免爲利用以保人格全國工界救亡大會支』 
　　黔學生電促黔議員南下貴州留滬學生曾於日昨致北京黔籍議員電曰北京參衆兩院周銘久牟贯三兩先生轉全體貴州國會議員諸公均鑒京中演逼宮怪劇醜聲已播於鄰邦何物曹錕率軍入川爲袁爭帝稱兵造反解散國會種種背叛民國之惡續早應處以極刑今反利用金錢誘脅議員圖刦大位是而逭孰不可逭夫依法産生之正式政府早在廣州成立國會肆言法統仰息軍閥置廣州政府於不顧已屬可恥若再舉此全國共棄之曹錕爲總統是將舉國家體面·國民人格·爲議員一手喪盡也諸公身列議席奈何逗留京中徘徊觀望欲完成憲法耶在武力壓迫下所制之憲法國民豈能遵守欲舉曹錕爲總統耶黔民誓不承認諸公有代表貴州人民之資格異日還鄕何顔見桑梓父老同人等重視諸公重視法律尤重視國家用特電逹望諸公毅然南下保全令名臨電神馳唯諸公實利圖之貴州留滬學生會冬叩 
　　南京兩團體請南下議員制憲南京各界聯合會昨日寄來代電云移滬集會國會議員公鑒諸公以政變主南遷集會乞先完成國憲以順與情江蘇國是促進會南京各界聯合會徐灜等叩江 
　　國會後援會之發起近有本埠蘇皖韥浙閩兩粤各省重要人士發起中華民國參衆兩院國民後援會准本星期内開成立大會業由某君擬就宣言書大意分兩種甲擁護南來議員開會監督其他不法行動乙敦勸留京議員尅日南下以免自棄於國民現由發起某君向尙未加入之各省區旅滬人士接洽以期一致加入結成强有力之團體監督南來及留京議員之動作云 
[李少穆致王正廷書]  
　　昨安徽旅滬公民李少穆因王正廷抵滬特致書請其宣示懷抱以釋羣疑原書云『儒堂硯兄大鑒敬啓者此次北方非常政變國民對於直系莫不疾首痛心執事現爲參議院議員仗義討賊實爲分内責任現台駕旣已南下奈何寂然無所表示本月二日某報載馮玉祥暗囑兄南下疏通上海各團體從側面贊助直系並云兄在寗與齋撫萬接洽最高問題一時輿論爲之譁然上海總商會近日行爲社會頗疑其受逆黨運動而兄又被選爲民治委員使人更不能無疑馮玉祥假面具已破國人正同聲致討明逹如兄决不至步其後塵政治生涯自有正軌可循安容歧路徘徊幸早日宣示懷抱以解國人之疑恃昔日同窗之誼貢知無不告之言即希亮察并盼示復云云七月四日 
[沈桐叔之國民制憲意見]  
　　上海縣商會會員沈桐叔縣商會函云逕啓者前日本會會員穆抒齊君所提出之國民制憲一節卓識宏論欽佩奚似閱報載有本會徵集全國各團體意見之通電諒我人際此水深火𤍠無有不贊同此旨者轉瞬復電雲集藎猷碩畫詎在少數茲就管見所及縷晣陳之希賜採擇（甲）制憲之人數理論上制憲問題何等重要參預之人自以多多益善然究之事實羣言龐雜是丹非素者有之黨同伐異者有之甚而意圖破壞專事摀亂以致屢議不成八百議員之往事可鑑也故國民制憲之人數至多不得過五十人宜由本會通電全國各團體各自推選至所選之人須備具後之資格㈠年在三十以上者㈡有法律政治學識著有聲望者但㈠在民國有犯罪之實據者㈡現役軍人曁曾在或現在軍事機關任有職務者㈢曾任或現任特任官吏者曁現充或曾充特任官吏機關重要職務者㈣現在之國會議員不得與於被選之列依上列推選方法及資格倘所選出之總數逾定額時得以推選之團體多數者爲當選如選不足額而推選之機關按之行政區域已逾三份之二以上時制憲會即成立（乙）制憲之地點以上海爲適宜（丙）制憲之期限自開會之日起不得逾三個月（丁）制憲之經費旅費由各團體自行籌給公費每人統支五百元合之他項費用槪由商會籌墊（戊）制憲之顧問酌聘英美法政治法律專家以備顧問並於每章議决後編電駐外公使轉報駐在國政府存照會員沈錫圭謹啓 
 
 

Page 14

 
 
第一萬八千零八十七號;中華民國十二年 西曆一千九百二十三年七月五號
星期四 * *[廣東自治會致廣肇公所函]  
　　廣東旅滬自治會昨致廣肇公所函云（上略）去年曾有粤僑公民自决會之發起至今應表示公民主張自决一切其議程當如江浙公民之主張爲解决時局唯一辦法㈠國會遷滬㈡限二月憲法告成㈢後一月爲大選期間㈣在此三個月内請孫中山唐少川二公就滬浙爲臨時總統總理㈤反對行賄選舉㈥不承認北方軍閥及現攝職之僞政府以上主張尙希努方進行幸毋匿居蟄處致爲同鄕所笑也幸速圖之旅滬廣東自治會 
[同鄕會聯席會今日開會]  
　　旅滬各省同鄕會聯席會昨日發出通告云敬啓者本會因有重要議案定於本月五日（即星期四）午後五時假廣肇公所開緊急會議屆時務希出席討論勿延爲荷 
[西報所紀齊燮元之談片]  
　　字林報昨載蘇督齊燮元與西人蘇考士凱氏之談片略謂蘇氏以上海治安有關全國大局至爲重大故晋見後寒暄旣畢逕提此題蘇氏首詢倘北方發生戰事上海一隅以鄰省大吏政見之不同勢將波及否齊答余在江蘇一日必能與各省敦睦友誼使其外無鄰省攻撃之虞内絕擾亂秩序之舉此爲余之專職余於國事容或不能大有所補益但於負責之本省必盡力維持治安君儘能向關心蘇事者保證苟非蘇省受人攻撃長江下游必無戰事發生而余實不信蘇省將受人攻撃也蘇續詢若北方各敵派一旦决裂戰事延及全國君將何如齊答君此問未免過於質直余之全部計劃固不便宣布但亦有可言者則中國嘗有通國戰爭矣北京及國内各部多經戰禍矣而余則恒使蘇省超出於漩渦之外但必不受他省攻撃始可耳余甚願與爱國志士協力保此一方和平外間有稱余與隣省大吏不洽者此乃無意識之謠言余輩於救國方法雖未必能　同而私交固甚篤也云云 
[謝良牧來滬訊]  
　　奉中山命赴津 
　　政變以來津滬成政治活動之中心重要人物往來日有所聞中山派謝良牧赴津有所接洽已於本月二日由粤首途日内即可抵滬聞在滬小作勾留即行北上 
[曹吳派員南下]  
　　赴杭疏通浙盧 
　　國聞通信社云據政界消息保曹洛吳近派舊部某團長南下巳過滬赴杭謁見浙江盧督辦疏通時局意見聞携有曹吳及王承斌等人重要函件多通云 
[李倬章來滬]  
　　吳佩孚參謀長李倬章現已到滬寓西藏路一品香一百零八號李氏到滬之日期一說謂昨晨快車方到一說則謂到已四日不知孰是云 
[美國共和紀念之慶祝]  
　　昨日爲美國共和紀念日黃浦灘十九號駐滬美總領事署先事預備慶祝典禮江蘇特派交涉員許秋颿於昨上午十一時許率同陳世光楊小堂乘汽車詣美總領事道賀美領頗優禮相加松滬護軍使代表汪參謀長·徐警廳長·海軍司令代表·沈知事·英法兩公廨正副廨員均先後詣美領署慶賀西人方面亦均前往慶祝美領事等殷勤招待各欵洋酒·西點而散僑滬美國銀行洋行曁電車公司等均懸旗慶賀云 
　　大晚報云本日爲美國國慶令節晨間八時許雨猶未止而滬上美僑已紛紛羣集美總領事署參預升旗典禮未幾雨止美商團舉行升旗禮美總領事克銀漢氏·美海軍少佐季芬氏·於美衆歡呼聲中相繼演說禮畢至十一點三十分美領事署正式受賀中外來賓絡繹賁臨美總領事招待如儀十二點三十分美國俱樂部歡宴會員及其親友下午三點美國棒球隊與湖龍艦水兵比賽棒球美總領事克銀漢氏發第一球四時至六時湖龍號歡宴弁兵以誌慶祝五點美僑在跑馬塲舉行草地會燃放烟火設諸游戲與衆同樂晚間則卡爾登·巴利·聖喬治諸飯店及各戲院均有特别點綴而哥侖比亞鄕下總會自昨夜即開跳舞會本日午後亦歡宴會員及其親友 
[慶祝法國民主紀念之籌備]  
　　本有十四號（星期六）爲法國民主紀念日駐滬法總領事署預令各捕房佈置舉行紀念典禮預備於十三晚舉行提燈大會等情已誌本報茲悉法捕房特别機關督察處曁各華探各捕越捕等現已分頭定紮五彩紙絹燈彩有樓台殿閣虎豹獅象各種奇異物像等類預備加入提燈大會又聞法商電車公司擬届時預備電車一輛四圍裝置五色電燈加入游行云 
[愛文義路慘殺童子案之詳情]  
　　被害者爲陸榮廷之孫 
　　更名伍郡基在麥倫書院肄業 
　　公共租界愛文義路十七號洋房後面於上月二十六號夜發生之謀殺童子案當時因無尸屬故被殺者究係誰家之子眞相莫明迨至前日此案始露端倪蓋死者實係前兩廣巡閱使陸榮廷之孫陸裕光之子年僅十三齡原在虹口兆豐路麥倫書院肄業寄宿該校陸氏將其孫送入該校時恐反對黨注意故命其孫將眞名暫隱更名伍郡基並向校内報告父爲伍伯幹故該校始終不知其係貴家公子也但陸氏之敵黨處心積慮已非一日卒訪出其更名易姓之事乃假作旅客至湖北路福州路口南洋旅社開某號房間密謀致死之法初由一黨徝徒往麥惀書院自稱奉伍生家長之命接渠歸家該院長西人密司忒鵬以學校對於寄宿生負有保護責任無事不准外出即欲歸家亦須有其家長字據方允出校該黨徒回寓僞造伍伯幹具名之信一封並着南洋旅社茶房就近向億太汽車公司雇得四千零五十五號汽車由車夫張金貴等兩人司機該黨徒身穿白色長衫頭戴草帽持函登車駛抵麥倫書院門首下車入内將函交由院長閱看該院長見有伍生之父具信遂信以爲眞准伍生出校該黨徒見所謀已就當將陸氏之孫携登汽車囑車夫迅速開駛及至愛文義路十七號洋房門首停車時正二十六號夜八句餘鐘大雨滂沱之際該黨徒即算淸車資向生詭稱爾父現在此屋内遂携之下車從正門直入穿後門而出於僻弄之中乃下毒手出槍剌刀向生亂砍遍體刀傷十六處之多該生年旣糼稚無力抵抗雖已呼救祇因大雨路鮮行人以致慘遭殺害兇手棄刀而遁陸氏有戚呂靜芝住於大沽路八百六十七號門牌前日見捕房門首懸有被殺小孩之照片始知係陸榮廷之孫並復與陸氏舊僕名火令實者往認確實無疑不覺大駭亟投新鬧捕房報告捕頭派華探何正喜沈夀章張桂生等四出偵查始明内容歸禀捕頭現正嚴緝兇手呂等即爲購就上好棺木一具將尸體重行入殮並於昨日致電廣西陸榮廷父子報告其孫遇害情形矣 
[萬生橋西之命案]  
　　賣豆漿之王寳林受刀傷身死案中有婦人關係　　西門外萬生橋西首小弄内八十一號門牌有丹陽人李阿金居往去年八月中李因事往漢口不料一去杳無音信李母李李氏與媳李凌氏（即阿金之妻）每日同赴小菜塲出賣茶蔬餬口李凌氏年二十一歲暗與同鄕人賣豆漿之王寳林私識不久即相偕逃逸李李氏各處追尋嗣在蘇州將凌氏尋回不准再與王寳林來往無如王戀姦情𤍠暗中仍施其勾引手叚前日下午五時許王探悉李李氏他出突入八十一號李凌氏家内時凌氏正在冼衣不知如何王寳林忽被刀傷咽喉氣絕而死一時流血滿地旋報告崗警趕來察看將王屍看守並一時拘送二區警署杜署長立飭二十五保九圖地保劉玉廷於昨晨投報上海地方撿察廳請騐車檢察長正在委員往騐間又據死者之父王忠發投廳禀稱丹陽人年五十九歲住在唐家灣附近以賣豆腐漿爲生死者王寳林是民之子年二十六歲平日隨同民人設攤營生昨日下午兒子出外不回嗣得悉在李凌氏家樓上遭人殺死要求伸雪午刻由許步雲檢察官並沈檢騐員等蒞塲相騐警署將李凌氏押解到塲候示問官升坐公案該地保劉玉廷投案禀陳一切王忠發偕妻（即屍母）王劉氏投案伸訴前情請求究辦質之李凌氏供稱丈夫赴漢口後婦人受王寳林之愚被誘到蘇州賃屋居住後經我姑李李氏前來將我領回不料昨日下午婦人正在家中洗衣詎王寳林手持菜刀一把進來逼令婦人再行偕逃氏堅執不允彼欲逞兇氏知事不妙極聲喊救旁有同居之通州人推小車名二新者適目覩其事寳林遂用刀向喉間自刎是實問官一再駁詰供執如前問官即命小工將屍從樓上舁至下而隙地先用淸水將血污洗凈然後由沈檢騐員如法檢騐當騐明王寳林氣管與食管俱斷咽喉傷口計長二寸許深有一寸許闊有三四分委係因傷致斃塡明屍格判令屍父自行棺殮免封兇刀一把帶回檢廳存案李凌氏交警帶回警署後即轉送到廳許檢察官返應後又將李凌氏提案研訊所供略同問官判令收押候傳李李氏並證人小車夫二新等來案再訊 
[甘卓儒游泳失足致命]  
　　甘卓儒君太倉縣茜涇人年十八在本埠大和洋行服務甘君雖非四川路青年會會員但常與友往該會昨晚八時十分甘君又偕友往在該會游泳池畔思欲學習游泳乃即猛向該池躍入適所躍處爲池之最深處甘君猛受水之刺激且水深不能自行施救向上一冒之時亦未及兩手狂動或開口呼救竟悶斃沈於池中時池中友人及其他該會幹事與會員之游泳者見甘君一冒即沈大驚往救將甘君由沈處拖起見其並未吃水但已悶絕乃一方面急用人工呼吸法及拍救法等一方面用電話飛請中外名醫一方面往喚其家屬詎知各項急救法俱不能救活中外醫生立即到會者凡五人亦俱不及療救甘君之父仲良君在南京路同春祥號任職聞訊慟哭到會已成永訣痛不欲生只得先將甘君屍體運送婓倫路騐屍所騐察凖備入殮該會設立游泳部已八年於茲每年夏際游泳者逹數萬人然未嘗有游泳而死者雖亦間有學習游泳之人不自愼重失足而危但均隨時有人救起蓋當未躍入游泳時應先凖備有人防護即游泳程度已高者在未入水前亦應先行用水潤濕身體使温度調和不覺剌激然後方能完全入水且仍須先入淺處再入深處此實不可不愼該會設備及管理種種此後亮更可兢兢辦理保持安全並求前進甘君之死雖足爲游泳不愼者戒但社會仍期望體育界之源源進步云 
[縣公署公布恢復自治]  
　　上海縣公署接到省公署恢復縣巿鄕自治訓令之後已於昨日訓令欵産經理處查照並照會縣議會正副議長莫錫綸李味青迅速籌備開會云 
[何鋒鈺到滬後拍發之兩電]  
　　致魯省督長 
　　山東兗州鎭守何鋒鈺卸職後日前到滬就醫昨（三日）曾拍發兩致魯督長電文如下㈠致田中玉電云濟南田督軍鈞鑒任職無狀奉令免職當將經手事件委馬參謀長代行職務備辦移京以便就醫前經電禀在案現在醫院養疴惟年來督隊剿匪日窮山谷飽經風露百病叢生此次解職仔肩乍卸如釋重負意茂甚怡然介但内疚良深未免有辜培植念前途正遠來日方長有生之年皆報德之日稷門在望不禁依依何鋒鈺叩江印㈡致態秉琦電云濟南態省長惠鑒自奉令免職當結束經手事件在張鎭未蒞任以前即委馬參謀長代行職務張鎭蒞任後即代爲移交以便就醫前已電禀督座惟年來剿匪寒暑無間霜露飽嘗疾病叢生頽唐日甚刻下在院就醫食眠尙佳勿勞遠念惟魯省乃父母之邦故土關懷何能恝置冬日已電飭吳·賀兩團長嚴飭所部痛剿山匪早日廓淸耿耿寸衷時以桑梓爲念耳稷門在望無任翹馳謹布區區佇候明敎何鋒鈺冬印 
[再誌美商會之新職員]  
　　大陸報云美商會本年新職員　除會長等業見昨報外其餘各股亦已發表其仲裁股股長爲沈格爾氏查賬部部長爲藍痕氏銀行金融股股長爲布郎氏機器建築股股長爲衛琛氏交際股股長爲亞克烏氏出口股股長爲亞克烏氏治外法權股股長爲雷門氏進口股股長爲藍恩氏法律股股長爲費信悙氏會員股股長爲韋萊氏公佈股股長爲鮑威爾氏航務股股長爲伊佛里氏 
[調查製糖公司賬略之函復]  
　　中華國民製糖公司會計師童亢聆與該公司總理馬玉山等因檢查賬略曾起爭執經實業廳函請上海總商會查復該會奉函後即請調查會董朱吟江·樓恂如二君詳爲調查朱樓二君會親赴該公司逐一查詢詳細具復茲悉宋方二會長已據朱·樓二會董之調查報告函復江蘇實業廳矣 
[捐贈書籍之函謝]  
　　總商會致公民書局函 
　　公民書局前接上海總商會來函徴求圖書館籍會照數送往昨接總商會復函道謝原文如下 
逕啓者敝會前爲充實圖書館内容起見曾擬有徴求書籍辦法并開列現時所帶書目於六月二十八日分具蕪函奉瀆左右當時敝會私心竊計深以此舉雖事屬因公惟是宏篇鉅箸類皆價重兼金無壓之求慮遭訶譴不謂瑤章下逮什襲相貽在諸公旣出自菁莪樂育之盛心使敝會得成其沾漑後進之任務隆施厚誼楮墨難宜謹具專函藉伸謝忱云云 
[工部局幼工委員會成立紀]  
　　據工部局報載稱糼工委員會於六月二十二日在工部局開成立會除委員古柏氏等外與會者有工部局總董西姆士氏·及工部局代理總辦羅氏當由西姆士演說歡迎諸委員略謂中政府近欲改善其治區内工廠狀况·此爲工部局與中政府合作適當之機會今宜以中政府近今宣布之法律爲進行基礎藉諸君之經騐學識加以研究俾請中政府修改此律而適合此間狀况則租界内外可有畫一之法制將來且當仰頼法公董局與吾人合作茲聞安德生夫人有來滬之說夫人於糼工問題夙有經騐當可輔助諸君工部局擬請夫人以顧問資格參與諸君之會議委員會中諸女會員於糼工問題研究有素中國女士之意見尤有裨益蓋彼等能以兒童父母對此改革之態度報告於委員會也改革一舉之利於兒童無待贅述惟爲父母者當然將注意目前所受之經濟影響此則須頼諸君竟一妥善解决方法而敎育問題亦爲諸君所當討論但此種糼工多有寓於租界外者此則不得不頼華當道之合作矣云云旋於午後五時十五分散會 
[各工團爲絲廠女工呼籲]  
　　呈請省長維持 
　　全國工團工人自救會等九工團昨爲絲廠女工工作時間事呈請省長維持其文如下 
南京韓省長鈞鑒報載絲廠女工呈請貴省長要求限制工作時間荷蒙會同實業廳酌定每日工作九小時每月休息兩日與部定工廠通則尙稱相符各在案並蒙疊令上寳兩縣及淞滬警廳出示通諭詎事經期月未見縣廳通諭忽報載又有每日十小時工作之省批着令絲繭公所會商工廠通則前後矛盾查歐西各國工廠每日工作八小時尙且禁用糼工（未滿十二周歲者）其重視工人提倡人道爲何如也上海爲工業中心自童工法規頒布以來各紗廠提倡禁用幼工多經設立義務學校培養知識足見紗廠東主之開通較絲廠東主这冥頑者實有天淵之别今鈞署頓忘實業廳與省議會會同辦理之原案徇絲繭公所之慫恿竟置女工同胞於黑暗豈人情之常乎壓迫工人即係蹂躪實業廻護廠主不啻絕滅人道大凡工廠發逹不在工人工作時間之多寡而在乎工人之勤從工作與否爲轉移爲鈞座令名計爲工人生産計爲世界人道計宜迅將實行九小時工作之成命回復實爲德便再規定童工工作時間及童工星期休假俾資待遇平等實業於以倡盛敝會忝居工界視若同仁敬貢芻蕘尙冀採納全國工團工人自救會·安徽駐滬勞工會·上海紡織工會·上海印刷工 
會·全浙駐滬勞働會·中華印刷工界聯合會·中華勞働聯合會·安徽旅滬工界協進會·四川駐滬勞工會叩支 
[醫藥界質問毒藥管理局]  
　　違禁藥品之種類管理之範圍 
神州醫藥總會以毒藥管理局要求各藥店領取營業執照認爲并非該局職權内所應管轄事項特致公函於該局質詢違禁物品之種類及該局管理之範圍原函如下逕啓者竊查貴局係根據民國八年總務司曁伍連德先後條陳請設毒藥管理局而設立毒藥係專指嗎啡高根等品有背於烟禁前途者而言理由甚明是貴局管理之範圍亦必以違禁者爲限更無疑義乃昨據本埠各藥店來敝會陳述貴局近忽會同滬地官廳出示布告將紊不售買違禁藥品之各中藥店亦令向貴局領取執照方准營業以致羣情駭異敝會爲全國醫藥之總樞負有維護之責相應函詢請貴局示以違禁藥品之種類及管理之範圍務祈於三日内答復是所至盼云云 
[勸鄕民勿行鐡路軌道之省令]  
　　江蘇省長公署訓令沿滬寗鐡路縣知事云據滬寗鐡路管理局任局長呈稱案查勸告鄕民勿行軌道致遭慘斃一事歷經職局會同各縣出示布告並撰繪淺明圖說廣爲分貼各在案乃鄕愚無知日久相忘轢死撞傷之事仍復時有所聞局長每見報告輒不忍於心况時當夏令每有鄕民深夜趲路走入軌道或因貪凉𤍠睡軌道之上殊不知夜間列車雖少而夜車及貨車仍不時往來一經撞轢性命難保局長有鑒於斯特將前次布告從事修正並重印圖說再爲勸告冀圖補救除後布告圖說函請沿路線各縣知事聯銜加蓋印信照案發飭鐡路附近各鄕往來要道分别實貼並責成圖董地保鄕耆人等隨時將火車經過種種危險情形痛切講解以期男婦老糼咸知畏避外理合檢同布告一張圖說一張具文呈送仰祈省長察核備案通令沿路線各縣知事遵照分發實貼以重民命實爲德便等情據此除函復應將印就布告圖說逕行分送各該知事查收張貼分行外合行令仰該縣知事遵照辦理此令 
[電車内嚴禁吸烟之函請]  
　　中國基督敎勉勵合鄭應奎君致英美電車公司函云上海英美電車公司總經理先生台鑒謹啓者近來電車乘客無論睛雨均極擁擠於公衆衛方生面當加注意應奎屢見搭客在車中吸烟非燙痛他人即燒破衣服夏季更甚有時烟氣飛騰使婦孺及不慣烟味者腦漲咳嗆於公衆衛生於電車公司章程大有關碍非嚴重禁止不可照鄙見所及除揭示或報警告外如有犯者照赤膊例處辦不准乘車毋少寛容或有成效倘蒙實行則社會幸甚應奎幸甚是否有當還祈賜敎不勝待命之至 
[恊進會拒毒委員會成立紀聞]  
　　全國督敎協進會發起拒毒運動於前月派樂靈生博士北上與萬國拒土總會接洽實施辦法茲已就緒應組之拒毒運動特委員亦已成立其會長爲逹卓志敎士書記誠冠怡女士委員有寳廣林牧師·宋發祥夫人·劉廷芳博士·全紹淸醫士等共十人並經拒土總會假借房屋爲該委員會事務所正在物色幹事擇尤聘任即便着手辦事積極進行云 
[定期集議組設縣道局]  
　　上海縣知事昨致各巿鄕經董·及地方欵産經理處函云敬啓者接上海縣縣道籌備處函稱組設縣道局酌議籌欵辦法請召集縣行政會議詳加考核等語茲訂於七月九日（即陰歷五月二十六日星期一）午後二時開會籌議一切除函復外相應函逹届時務希駕臨與議幸勿他却爲盼 
　　尙有本埠新聞等轉入後頁 
 
 

Page 15

 
 
第一萬八千零八十七號;中華民國十二年 西曆一千九百二十三年七月五號
星期四 * *本埠新聞二 
[交部令電料局追還擅支獎金]  
　　交通部近以駐滬電料管理局陸前處長在差未及三月支領獎金有違定章特指令該局追還原文如下呈悉查服務電政員司向例在差滿三月以上方能核給獎金歷經本部按屆核發在案陸前處長在差不及三月例不給獎且未經本部核發乃沈前任竟不呈候本部批示即以繳回溢支之欵交由陸前處長扣作獎金手續旣欠完備於例尤屬不合應由該局速向沈前任將前項應繳之三百元如數追回收册以重公欵仰即遵照辦理并復此令云云 
[留學界消息]  
　　孫季華蘇夏軒二君赴比 
　　法國郵船公司郵船包島斯號定於二十一日啓椗駛往法國馬賽等埠搭客中將有學生多人赴歐留學聞其中有孫季華蘇夏軒二人到法後再乘火車往比利時分别入魯佛及崗省大學研習機械及土木工程科刻正請領護照以便准期放洋云 
[北大代表南下挽蔡]  
　　北京大學學生會以北京此次政變關係敎育前途甚大該校目下險象環生校長蔡子民氏離京日久校務無人主持故特派代表四人先後南下挽蔡茲聞代表施宗昱業於昨晚抵滬定今日前往謁蔡面陳一切云 
[日新聞界亦將爲抵制潮開會]  
　　旅滬日僑商會業已定期召集全國商會聯合會討論抵制風潮之對付方法現旅滬日僑新聞界亦爲此事發起一時局講演會此會由日本經濟日報日日新聞上海日報三家具名發起現定本月七日晚間七時在日人俱樂部開會屆時除由各報館主兒玉池田等蒞會演講外并邀請同文書院敎授演講又長沙漢口回國請願代表小川愛次西山义成兩氏亦將於是日抵滬加入講演其講題爲抵制風潮之經過及對付與中國最近之時局等云 
[對調之日艦來滬]  
　　日紧驅逐艦檜號前由滬開赴蕪湖與該地日艦柳號對調昨柳號已開來滬上停泊現在日本第一道外艦隊在長江沿岸之配置狀况如下鳥羽（重慶）隅田（宜昌）伏見安宅驅逐艦隊旗艦樫（長沙）旗艦對馬（漢口）桃（九江）檜（蕪湖）柳（上海） 
[請依法懲辦湯節之函]  
　　女子席上珍自縊案内被告湯節之因有過激嫌疑提解護軍使署訊押在案茲悉洞庭東山旅滬同鄕會會長金錫之昨（四日）上何護軍使函云謹肅者鎭貔貅於松滬方略遐昭定柱石於東南德威素著莊嚴細柳久欽戎府之尊蔽芾甘棠深沐仁恩之化竊爲宵人湯節之素行奸慝有耳共聞去年以詐欺取財致死女子席上珍案大動公憤其不法行爲早經喧騰於報紙亦旣服判於審廳末减寛刑只處三年拘禁犯科作惡又生旁案株連茲蒙鈞台提鞫伏維明公執法如山持衡似水定得明正其罪以戢刁風則豈特身受害者得伸寃抑良善平民亦賴安謐矣戴德上言無任惶悚謹呈云云 
[南京路商聯會致工部局公函]  
　　爲流氓騷擾事 
　　南京路商界聯合會昨爲沿途流氓掗賣香烟欺詐騷擾等事特致函工部局警務處請其轉知該管捕房多湁暗探嚴密查辦以安行人函云謹啓者本路巿街夙稱繁盛來往行人亦極衆多惟近來時有無業游民背負僞牌惡劣紙烟等逢人攔路掗　如遇鄕人可欺則索詐欺騙無所不至若輩黨羽衆多公佈附近陽爲游散陰實防護路人如有見而不平代爲理論者輒爲同黨仇視暗施報復隱受痛苦是故多敢怒不敢言敝會茲據會員商店迭次來函密告實情用特專函奉陳敬乞轉知本路捕房多派暗探嚴密巡查如能將此等妨碍安寗之游民按律治以應得之罪使路人不再有騷擾之虞則为獨行人受惠不淺即敝會各商店會員亦得安然營業矣云云 
[工商友誼會致公廨函]  
　　爲勛記夥友被誣事 
　　工商友誼會因石路勛記布匨夥友楊培仁無故被誣昨特函公共會審公廨請爲秉公審理原函云『敬陳者六月三十日據本會會員楊培仁等報稱前有住居山海關路之方椒輝向本店勛記夏布莊購買大宗夏布奉派前往收買貨欵詎方所付支票本店因其諸多可疑令往掉换而方已托詞外出即由傭人將票退還接囑次日往取現欵旋本店探聞方已將所購夏布在典當實欵由是立即派夥往查屬實詎方仍未回寓該宅之傭人則令坐待云主人稍緩即歸如是一再誘約時已夜深突見捕房探捕前來干涉云是方姓報昔有人眇關公館各夥自受愚只行隨往捕房雖准保釋而夥友等派收取貨欵并無不合方椒輝竟蓄心圖賴不付支票之欵反揑報捕房使受奇辱除由本店起訴外尙祈貴會開會討論爲我店夥友力謀安全保障以敝刁風等情敝會即於當日集會討論僉謂此刁風斷不可長否則凡欲圖賴店賬皆可誙爲吵閙店夥只知安分營業焉知此等狡謀况此案發生後據聞尙有其他圖騙綢緞未成之案可見方椒犯非一次棕其行爲俱發罪當然成立無疑應將該店夥身體名譽安全所受妨害陳請公堂從嚴罰辦以儆將來等情理合據情直陳伏祈貴公堂俯念商人知識薄弱忠慮或不及奸人周到當在洞鑒之中應如何懲辦已往保護將來出自鴻施實爲德此便上上海公共公廨鈞鑒七月二日 
[錦昌廠建築案之工部局復函]  
　　虹中錦昌鐡廠建築糾葛案曾由美倫里商界總聯合會等分向交涉公署·納稅華人會等函請催詢氏解决辦法昨日工部局書記長已將此案解决辦法函復納稅會華顧問當由顧問部轉函總聯合會及虹中商聯會等查照一切其原函云逕復者昨日接到敝會華顧問部許建屏君函開逕復者月肖接准大函以錦昌鐡廠營造執照被工部局吊銷一案屢經據情交涉迄未解决囑向工部局嚴重催詢免延時日而多損失等因常向工部局嚴重催詢速予解决茲接工部局書記長駱君函稱六月十五日接誦尊函催詢錦昌鐡廠造屋一案敬悉查該屋建築人於請求時其様子雖說明將新屋讓進在路基之内而建造時并不遵行以致侵入路線殊屬遠背章程應將該屋移出路線之外以符定章等語合將原函抄送希煩轉知錦廠查照爲荷計抄當時原函一件等因梠應抄錄許君建屏原函曁工部局駱書記長原函一件希煩貴會轉知虹口六路商界聯合會轉知錦昌鐡廠查照爲荷此致上海各路商界聯合會台鑒公共租界納稅華人會啓 
[友華銀行滙巿報告]  
　　昨日友華銀行匯巿報告云三日倫敦大條銀價近遠期均較三十日縮一八七紐約銀價跌至六角二分八七五倫敦紐約間匯價爲四元五角六分今日此間匯價掛牌開盤時悉照三十日未動嗣以巿况見軟英鎊縮至三先令零七五美金縮至六十九元日金漲至七十一兩二錢五分餘亦隨以俱動開盤時巿况頗有穩定之象旣乃大平至收盤時已見軟英鎊最長成交價七月份三先令零六二五八月份三先令零半便士九月份三先令零四三七五美金最長成交價七月份六十九元七角五分八月份六十九元六角二分半九月份六十九元五角但至收盤時英鎊售價已不能過七月份三先令零三七五八月份三先令零二五九月份三先令零一八七五美金最長售價七月份六十九元二角五分八月份六十九元一角二分半九月份六十九元日金售價七月份七十兩五錢遠期七十兩六錢二分半銀行滙票定價英鎊近期三先令一便士二五遠期三先令一便士一二五美金近期七十一元五角遠期七十一元二角五分收盤時佛郎匯票購價一二一五枚昨日倫敦銀巿中國購進其巿况與紐約俱稱穩定 
[上海商業巿况彙錄]  
　　金融 
　　銀幣昨日早巿之價爲七錢一分九釐五午巿收盤爲七錢一分九釐三七五比較上月小去六毫二忽半中國銀行杭州裝來洋十萬元 
銀拆早巿息價爲二錢一分午巿收盤爲二錢二分較前日大三分 
昨晚止各銀行查倉連同各錢莊共存現銀二千三百萬兩現洋三千五百八十一萬元 
　　公債票 
　　昨日各種公債巿况稍形淸靜價格跌多漲少金融公債現貨千元票前巿由七十元零一角高至七十元零四角後巿雖回跌至六十九元九角五分較前日只退去五分七月期前巿成交價常在七十元零四角五分至七十元零八角之間後巿開盤六十九元九角較前日收盤價跌去三角嗣後雖稍有上落而結價毫無變動八月期結果比前日小三角收盤價爲七十元零一角五分整六現貨最高價到過五十一元四角五分收盤雖縮去四角比前日尙奸起二角七月期結果比前日小二角收盤價爲五十一元一角八月期收盤五十一元三角計小二角五分償還八釐收盤二十六元一角半與前日收盤巿價相同七年長期萬元票價計四十五元五年大票收盤爲五十四元八角五年小票計五十二元八角整理七釐訐五十二元八角價格均與上週末相仿但受主甚爲呆滯故價無改動云 
　　金巿與匯價 
　　昨係星期三爲國外各銀行半年結賬後開巿之第一天故金業等均照常賣買大條之價近遠期復長二五八月份標金毛盤時人心頗疲故開盤爲三百四十兩零六錢最小到三百四十兩零三錢後稍見漲先令揭曉弗動除有法滙漲二十五法郎荷滙縮七五東滙漲二五外各價均未更動其時金價略漲數錢惟先令等巿而逐見轉軟八月銀行賣出三先令零半辦士至三先令零四三七五買價三先令零五六二五至三先令零四三七五又九月份先令賣出三先令零四三七五至三先令零三七五買價三先令零半辦士至三先令零四三七五美滙八月份賣出六十九元七角半至六十九元六二半買者七十元至六十九元八角七分半九月份賣出六十九元六二五買價六十九元八七五東滙八月份賣價七錢至七錢零二五買者六錢九分七五至七錢又九月份賣價七錢零半買價七錢零二五致八月份標金逐漲至三百四十二兩二三錢後因八月份先令祇三先令零三七五可結買者三先令零四三七五又九月份期賣價爲三先令零三一二五買則三先令零三七五美滙八月份賣出六十九元半至六十九元三七五買價六九元六八七五至六十九元半東滙八月份賣出七零五買價七零三七五又九月份賣出七零六二五買價七零半所以金價又漲到三百四十三兩八九錢移時（十二點左右）先令忽改縮二五法滙小十法郎美滙小半元印滙縮一羅比半東滙漲七五荷縮一盾二五新滙漲半分惟香港仍無更動其時標金與先令等價尙爲平穩俄因八月份先令祇三先令零三一二五可結買價三先令零四三七五又九月份賣價三先令零二五買價三先令零四三七五美滙八月份賣出六十九元三七五買價六十九元六二五又九月份賣出六十九元二五買者六十九元五角東滙賣出八月份七錢零六二五買價七零三七五又九月份賣出七零七五買價七零半於是八月份標金價最高漲到三百四十四兩九錢收盤三百四十四兩七錢現金烚赤等仍無巿面午後標開盤三百四十四兩八錢爲後巿之最高價先令例無巿面初時賣者頗甚故又跌至三百四十三兩九先令等暗盤巿况尤較前巿爲軟交易亦會做過其九月份先令銀行賣價三先令零一八七五至三先令零二五買進三先令零三一二五又賣出十月份先令價三先令零一二五買進三先令零二五又賣出九月份美滙價六十九元二五買進六十九元半惟東匯則並無巿面所以標金又漲至三百四十四兩五錢嗣因一般小多頭者相繼賣出故其餘各號亦均陸續賣出致標金最小步跌至三百四十二兩九錢以後標金因人心頗堅而買者轉甚故仍高至三百四十四兩五錢收盤據業中人云大條先令均各看縮標金亦望有盤漲之勢云 
　　國内滙兌 
　　昨（四日）内滙巿價互有上落京津銀滙如前洋滙則回高一元北京公法價計一千零四十六兩半銀元爲一千零二元天津行化計一千零五十四兩半銀元計一千零一元濟南濟平仍一千零三十五兩半銀元爲一千零八元比前日好起一元青岛膠足勿動價計一千零六十九兩銀元回高一元計價一千零十一元烟台烟估價計一千零四十兩零五錢比前日小一兩銀元仍爲一千元漢口洋例爲一千零三十三兩七錢二分半計高六錢銀元同增半元計一千零七元宜昌宜平價格仍爲一千零三十五兩銀元退去五元爲一千零二十元成都九七平銀續跌五兩價計一千零七十兩銀元縮五元爲一千零七元萬縣九七平銀縮去五兩爲一千零四十兩銀元爲一千零四十元計跌五元此外各滙各無改動云 
　　外幣 
　　昨（四日）各種外幣現貨交易均屬淸靜惟英美日三票受主較多故價略趨高英票買價爲九元一角五分美票計一元九角七分半較前日各漲一分日票好起六釐爲九角七分三幣荷票買七角四分港票爲一元零一分八釐坡票爲一元零四分德票買一元二角半法票買一角二分三釐羅卜大票計二兩二百五十元票爲一兩二錢五百元老票買三兩五元至二十五元票計四兩五錢綜觀昨日巿况雖標金堅硬人心穩固無如買戸家落故價格大致站信住不動云 
　　紗花 
　　昨日星期三棉紗交易仍平常四川帮買進二十支五福價一百五十六兩二錢五又十支金鷄價一百三十七兩五錢又十支飛艇價一百三十四兩七錢五以上三牌計購一百五十包其餘各客帮共買本紗一二百包日紗二三百包公會上小包祇有日紗一二十包本紗無售開大包本紗價小二錢五日紗小二錢五至五錢交易所標準紗價小一兩之譜三品紗來電近期小一元遠期小二三角美棉現期跌六十個磅音十月份跌四十九個磅音五月份跌四十八個磅音印度花電朋搿而跌五羅比奥浮辣漲三羅比白洛處漲五羅比豐田紗廠開出十六支豐年一百餘包價一百五十兩五錢無錫振新廠駐滬批發所開出十支球鶴一百五十包價一百五十二兩二錢五又開十四支團鶴一百包價一百四十八兩皆本月份出淸紗巿面外間又有江浙交界處有駐兵調防之風說故客帮皆無敢十分多買且紗價底脚亦高是以皆存消極覩念故後形有看疲之勢 
　　昨日棉業交易所通州棉花標凖後巿八月份四十一兩六錢九月份三十七兩錢五十月份三十四兩九錢十一份三十四兩三錢五比較前巿咯高一二錢和大號買進現貨棧交家鄕花七十二包價三十七兩二錢五老公茂買進現貨送廠漢口花一千包價三十七兩二錢五 
　　呌莊 
　　昨日星期三輪值英商怡和洋行限價拍賣之期排列羽毛羽綾嗶嘰彩呢泰西緞羽綢綢寗元絨毛布原布巿布漂布等疋頭共九十七件計四千四百八十疋拍妥者計七十八件爲三千七百九十八疋較上届共少折三件疋數則多一百二十六疋其中尙有羽毛嗶嘰呢西緞漂布等十九件計六百八十二疋因貨價不合未成交本街及客帮買進殊少大致因時局吃緊人心不定之故所拍之價平常而巳 
[滬杭路換用小工]  
　　滬杭甬鐡路養路工程司麥克（譯音）現因組織護路辦法並令沿路小工分班日夜巡查昨由工程同考察全路道工並撇换年老工人另行招充年輕力壯小工三十名昨日（四日）上午十時許工程司麥克并令此項新小工合攝一影以資稽考云 
[華商電氣公司推廣營業]  
　　華商電氣公司因電燈·電車兩部營業日益發展會經董事會議决推廣範圍巳向德國西門子洋行訂購大號推平機兩座每座有電力七八千基羅邁脫現接該行由外洋來電以此項推平機業已造配完竣電車十數輛亦巳造就不日即可裝輪運華等情該公司得悉後巳預備一切矣並聞電燈事業現巳推放至　　徐家匯等處其沿途新西區一帶之電杆均用水門汀質製成俟新機運滬後即可實行推放云 
 
 

Page 16

 
 
第一萬八千零八十七號;中華民國十二年 西曆一千九百二十三年七月五號
星期四 * *[閘北商聯會致游民工廠函]  
　　請多收乞丐留養工作 
　　閘北五路商界聯合會因鑒於閘北游民乞丐日見衆多無法取締乃於前當會時提出議决函請游民工廠留養工作其函云敬啓者國事日非民生日蹙兼之兵連禍結水旱災荒人民之疾苦巳感萬分而力食首更何堪設想近年游民乞丐之增良有以也查滬地爲通商巨埠華注雜處觀噡所繫豈容若輩徘徊　側竊貴廠爲滬上維一之慈善機關且年有基金債券之收入諒可寛額收容俾流離失所之乞丐得以飽食暖衣專力工作對於貴廠可增多出品在於乞丐則無凍餒之患誠兩利也用特凟聞伏希轉遠警署嗣後所有途間游民乞丐着即遣送貴廠留養工作以蘇游民而振工業一舉兩得誠無上之功德也云云 
[劇盜解往軍署]  
　　依懲治盜匪法辦理 
　　公共租界慶雲銀樓等被盜搶刦案内之盜匪李嘉桂·王玉生·高裕坤等三盜前由淞滬警廳緝獲訊據供認迭犯搶刦不諱惟慶雲銀樓在租界内是以將該三盜解經公共公廨研訊又因是案係高麗人起意唆令該盜等往刦故由送請日本總領事署訊鞠並與高麗人質訊確實除山日本領事按照日律將韓人自行懲辦外所有李嘉桂·王玉生·高裕坤三盜仍歸警廳解辦當即提解回廳前日徐廳長該三盜旣經訊明聽從韓人結夥持槍侵入商店刦掠財物巳屬搆成刑律應依懲治盜匪法規定條例辦理爰飭司法科備文派警將該三盜抻乘汽車解送龍華松滬護軍使署飭發軍法科訊辦矣 
[科學名詞審查會今日開會]  
　　昨開預備會 
　　科學名詞審查會將於今日起在江蘇省敎育會三樓開會各團體出席代表報到者巳有三十餘人宿舍在寗波同鄕會午餐則在美術專門學校本屆會期原定一星期如不及者可展期一星期每日自上午八時起至十二時止昨日上午九時至十一時舉行務備會到者有吳和士·沈信卿·蘇良叔·王完白·余雲岫·胡剛復·潘贊他·宋國賓等二十餘人常塲議决一切審查辦法及函請曹梁厦·（醫學組）胡剛復·吳在淵（數學組）三人出席云云 
[省敎育會體育研究會通告開會]  
　　江蘇省敎育會附設體育研究會致體育學校函云逕啓者本省私立男女體育學校有十餘校之多年限雖一致規定二年力矯從前淺嘗速成之弊不可謂非敎育上進步惟入校資格及招生辦法等時有參差不齊之處本會第三次幹事會議决案由本會函請全省私立男女體育學校組織私立體育學校聯合會討論統一辦法亟宜切實施行茲定於本月八號上午九時假上海公共體育塲樓上會議室開會届時務請蒞臨爲荷 
[施醫消息併紀]  
　　南巿大東門外紫霞路顔料雜貨公所因時届夏令疾病漸多貧民　病無力延醫者尤爲可憫爰由該業代表循照舊章敦請醫生凌純飲在所開辦施醫業於前日開診貧病者照章給藥每日自上午九時開始至午刻十一時半止云 
上海學商公會施醫给藥巳開辦多日分送診券數逾萬紙貧病者可持券赴診不取分文前晚七時在水神閣該事務所讌請中西莪務醫士到者三十餘人又會議進行事宜良久始散 
[時疫醫院之新消息]  
　　西藏路上海時疫醫院今年由牛惠霖博士主任并增聘俞鳳賓·張道中·焦錫生·王遐章·陸錦文·牛惠生·林憲珍爲醫員器械手術純用新式開幕以來巳有十餘人患疫往診據醫生云今年尙無眞霍亂病菌發現云 
[汽車撞傷行人]  
　　昨日下午四時許某號汽車駛經新閙路撞倒行人陳木森頭部等處受傷經新閘捕房三百十九號華捕到來將汽車號碼抄錄另雇車送受傷人往仁濟醫院醫治一面歸報捕頭候示 
[橫浜橋丁興里之火警]  
　　北四川路橫浜橋丁興里黃慶記洗衣作於昨晨十時許不戒於火頓時冐穿星頂閘北一·二·三·段救火會開警立驅皮帶車到塲灌救始行撲減計焚去十三·十四·十五·十六·四間此四問俱爲黃慶記洗衣作所租房屋爲麥丁産業其起火原因因近日梅雨連綿所收洗各主客之衣服不易乾燥因此用火盆逼乾偶一不愼炭火延燒衣服遂致肇禍幸在日間覺察尙早未成巨災當火勢盛時五區總署巡官申錫候帶同巡警多名親自到塲驒壓 
[法租界商聯會致電燈公司函]  
　　法租界商業聯合會致法商電燈公司函云再啓者爲巿上發生冐收電費事敝會重以會員要求曾函致貴公司轉咨捕房查緝冐收從嚴追繳用戸不甘任其虧損等情敝會靜候有日迄未得覆殊爲失望頃見報載貴公司聲明賬單有要點五端據謂其第一第二兩條係號數與路名牌號等商人每不識洋文難於辨認第三條係燃點度數商人終朝栗六每不記憶第四第五兩條以賬單紙色及收賬員肖影標識因貴公司向無此項規定商人焉能預防及此總之此等要點應於事前通告俾用戸可以留意今事後始佈欲用戸受虧均不甘環請敝會再致貴公司務乞容納衆意准將被收各用戸電費原情劃抵如有未及數額者應令照補付過燃數者亦應交還并乞貴公司優定賞格嚴緝冐收匪徒云云 
[被拐男女兩孩之查獲]  
　　新閘路四十六七號門牌居人史順寳·馮阿大兩家之八歲男孩史阿毛·六歲女孩馮阿毛於前日相繼被拐失踪經家屬報捕後旋由滙司捕房包探陸連奎查係陸成寳·梅廷茂所拐串同在逃之長脚根林賣於王家宅某姓得洋三十五元當將陸梅兩拐匪及兩孩查獲昨解公共公廨請究經陸襄讞會同英威副領事質訊之下判兩被告人收抻候查明有無别案展期一禮拜再訊 
[救濟婦孺會留養女子結婚]  
　　救濟婦孺會留養女子沈月香由王曉竊君與男子悵炳生於本月四日在江灣留養院行結婚禮會董項如松主婚董體芳證婚禮畢而散 
[輕年啞女發所留養]  
　　滬北米業聯合會前有錫帮米客來會報告云有二十餘歲之啞女係天然足黃色扁面塌鼻額前留有劉海髮梳圓式　據米客等云此女在陸家浜四港口米廠附近俳徊多日現在新閘橋北塊河畔迷路因係啞吧無從探詢詳細當經該會坐辦范和笙轉逹錢正會長函送閘北慈善團留養如有家屬可逕往該團認領 
[旅客失竊之糾葛]  
　　山東人譚岳峯前日由河南開封伴送伊女出洋留學搭滬寗火車來滬車抵北站有本埠孟淵旅館之接客人榮子祥上車招待譚帶行李四件託榮持票往提譚偕女先行嗣榮雇朱銀福之小車裝運行李到館譚見有一皮箱上之皮帶巳斷另用草繩綑縛檢視箱内失去藤提包一只内有金釧一副現洋五十元留學證書一紙護照一張介紹信一件趕回車站將榮·朱二人扭控鐡路警務處移送五區轉解司法科昨奉趙科員質訊之下因譚失物在鐡路界線之内判二被告暫交妥保着原告自赴鐡路警務處聲請查緝矣 
[西人失竊手槍案]  
　　北蘇州路三十九號洋房内某西人於五月間失竊手槍一支前日經靜安寺捕房包探孔慶平查出此項手槍在王振鶴處詢據王稱係中國公立醫院醫生山東人張勝波交彼因將張王一併拘抻昨晨解送公共公廨控張行竊手槍控王私藏手槍並由孔探上堂請求改期而第一被告則延律師要求交保經李襄讞商之日副領事淸水君判被告各交二百元舖保候禮拜六再訊 
[公共公廨昨巳開訊]  
　　公共公廨連日因節期休假昨已開始辦公各捕房所解之案較平時略多故除第一二兩庭應輪英領陪審外第四庭亦審刑事案件則由日領淸水氏陪審惟無甚重大之案故退庭尙早而民事訟案改開第三庭訊理云 
[中華傘廠案改期再訊]  
　　汪　仲等前延逖百克律師代表投法公堂控中華傘廠總經理嚴子良協理汪農林等不理股欵等情嗣由公堂祇將嚴傳案昨日傳訊先由被告嚴子良所延之博勒律師稱中華傘廠定額資本並未繳齊開董事會議時公舉嚴子良爲名譽總理當時嚴子良會經聲明須招齊五萬元資本方肯擔任總理之職嗣因未曾招齊故此辭退今嚴子良亦係中華傘廠之債權人等語原告由逖百克律師稱中華傘廠總理嚴子良協理汪農林前曾同至雷聲布律師寫字間内訂立合同串騙原告等之股本即此一點就可成立刑事汪農林雖係逃逸照事實上推想被告嚴子良確有串通行爲請求訊究繼由理賬員白來士報告一切陳讞員商之法副領事葛君判改期七天再訊 
[禁止塌車經過鹹瓜街之佈告]  
　　滬南工巡捐局昨發布告云爲布告事案據商民戴衡等函稱大東門外裡鹹瓜街南叚地方商號林立巿而繁盛惟街道犾狹處不過六七尺日常塌車經過交通時爲阻塞里人深感不便况該處街道係用石條橫鋪重載經過最易斷損尤屬妨害路政函請出示禁止塌車通行並轉警署飭警一體禁阻等情據此除函致一區警署查照辦理外合行布告週知所有經過裡鹹瓜街之塌車嗣後須改道由中華路通行如遠干究切切此布 
[梳頭傭婦竊飾案]  
　　阿拉白司脫路四十六號門牌蘇州人沈惺叔家梳頭傭婦鄭阿大 
行竊其主價值鉅萬之珠鑽首飾衣服案發被捕解由公共公廨抻候查究在案茲由滙司捕房包探陸連奎劉永茂在海寗路萬昌抻當·浙江路范荐頭店兩處吊出原贓珍珠皮衣並在北海路朝陽樓茶館内將氏之姘夫金耀明拘獲昨解公共公廨據陸探禀稱金雖與該氏姘識但調查其對於此案似無關係云云中西官得供判金交一百元舗保鄭阿大還抻候查明再訊 
[科罰愛而近路燕子窠主客]  
　　宋廷根在愛爾近路六十三號屋内私售燈吃洋烟爲包探劉永茂訪悉協同西探往將宋與烟民王金周東明徐春松朱鴻飛等拘獲連同烟具昨解公共公廨中西官訊實判宋罰洋二十元王等各罰三元一併充公烟具銷燬 
[控擔保借欵不理之傳訊]  
　　黃殿英前投法公堂控王濱夫不理擔保借欵五百元求追等情奉諭再核在案昨又傳訊原告延郭繭克律師代辯稱被告前代其友吳德賡托原告向華月林借洋五百元由被告出立親筆借欵擔保簽字爲憑原告係中人地位嗣因一再延不交還故由原告如數賠出向王追討置之不理故投案控訴前堂巳蒙公堂核對筆跡相符今又檢得被告親筆字據呈案請核被告由博勒律師代辯稱被告王濱夫在英界開設德華華絲葛廠有稽查柴姓與原告相識是以被告與原告略爲相識不甚莫逆並無代借欵項之事實係原告揑造借據况被告廠内亦無書束圖章請求訊斷陳讞員商之法訊領事葛君判各退去聽候宣布堂諭飭遵 
[山鴻飛交五千元人銀並保]  
　　黃盛與顧虞琴萬須與等前延辣福郎穆安素郭繭克三律師代表投法公堂控恒生源米店主山鴻飛不理貨欵及存貨等項共計一萬三千數百元求追等情判將山管抻聽候理賬員查明賬目再行核奪在案昨又提訊原告由辣福郎律師聲稱今據本案理賬員報告各節毫不明晰請求堂上着理賬員詳細查明賬目以便結束至於被告請求交保一節敝律師極端反對等語被告由博勒律師代辯稱請求堂上准予被告交保出外以便帮同淸理賬目亦原告等之利益等詞陳讞員商之法副領事葛君判被告由鴻飛交五千元人銀並保出外一而着理賬員詳細查明賬目禀復再核 
[租屋限十四天遷讓]  
　　陳錦堂昨投法公堂控稱公民前向邵坤記租得房屋三間設立義務學校巳有數年今房東邵坤記托詞修理勒令遷移實屬有遠法領事頒章請求訊斷邵坤記稱此屋商人前租與張姓開設成衣舖由張姓轉租與原告設立學校並無訂立租契合同現因商人欲收回自己住居禀准工部局築笆修理曾於上年間及本年四月間通知原告限遷將來如果轉租他人願甘重罰原告共欠商人房租三個月凊求訊追陳讞員商之法副領事葛君判以租屋旣無合同被告收回自住並無不合着原告陳錦堂於十四天内遷讓租金付二個月尙有一月租金作爲遷費被告邵坤記不應以刑事控告原告着罰洋五百元充公以儆 
[浦東警署瑣案併誌]  
　　㈠浦東爛泥渡振華染坊前因乾德豐烟紙店失愼時曾被搶去老布數十疋報告三區警署飭緝在案昨經該署長警帶同眼線陳連生緝獲王道生·徐龍生二名經曾署長訊得王徐供詞狡展判解警廳訊辦㈡陸家宅楊金山所開之老虎灶昨雇人往小浜内挑取穢水經三區崗警撞見上前禁止不服將楊拘解至署曾署長以此項穢水飲之有碍衛生判楊罰洋二元以儆㈢常熟人言禮荃因於本月夏暦初七日由漢口附搭安慶輪船來滬在浦東太古碼頭划船中被匪徒持刀恐嚇搶去大洋一百六十元銅元三百枚曾報告水陸各警署飭緝在案昨經三區警署長警緝獲此案嫌疑犯湖北人蕭長雲·劉大成二名研訊供出在逃逸匪王玉峯·彭老么等數人奉諭候捕拿王彭到案再行訊核㈣凭賃居浦東楊家宅崇明人王子鈞因前晚至該處陳和尙家敲門信適陳酒醉大怒將王扭住毆打鄰人康秋泉上前解勸不下狂吹警笛駐紮該處遊巡第三隊王隊長疑有盜警立即督同全體長警到塲查詢始悉前情即將王·陳·康三人函解三區警署發落㈤常州人女子陳鳳英家住浦東爛泥渡鎭後面業烟廠女工因前晚放工歸家被無賴張三拘尾隨入室任意調笑該女子情急大呼捉賊四鄰聞聲畢集内有好事之徒猛吹警笛三區警署李巡官疑有盜警立即督率長警到塲查察援將張連同該女子併解至署昨經會署長訊明情節以張無故闖入人室顯有不端情事判飭罰洋十五元以儆 
[恊拘常州逃犯]  
　　江北人李二和尙前在常州地方糾黨搶刦被武進縣知事拘獲訊實判監禁八年詎李於去年八月十七號越獄脫逃匿居滬北公共租界小沙渡路茲經該縣知事偵悉於前日派警備文請公共捕房派特别機關包探白忠麒隨同西探長売羅香協往將李緝獲拘抻昨晨解送公共公廨即據中西包探偕來警上堂禀明前情訊这李二和尙供認前情不諱經俞襄讞核供商之英密副領事判李抻候武進縣備具正式公文來廨再核 
[販賣煙土案交保候訊]  
　　公共捕房車務正巡司賓林斐爾偵悉雲南路六百二十六號　内有人私設販賣烟土機關於前日偕西捕鄧特别巡捕黃長生協往搜獲烟土當將烟土與該屋内之王守章·王慶華·胡詳吉·陸伯順·王金波·施和生·朱鳳廷王阿三等一併帶入捕房昨晨併　 
解公共公廨並禀訴前情將抄獲之烟土呈案請察訊之王等同延律師到堂辯護聲請准被告等交保候訊中西官得供判被告八人各交三百元舗保候展期再訊 
[公共公廨訊案彙錄]  
　　昨晨公共公廨民三庭由關讞員會同美阿副領事訊理㈠王庭顯訴朱榮昌·機器店主朱信德擅將房屋拆毁請着賠償損失並令遷移案結果註銷㈡蔚豐銀行破産案雷聲布律師代表義昌行請求對於蔚豐之賬目准予劃抵結果義昌行請求劃抵存欵一節訊無充分理由未便照准㈢婦人陳張氏延高露玲律師訴與其夫陳子芝離婚案結果改期七天訊理 
又午後民四庭由李襄讞會同英密副領事訊理㈠張子雲訴陸秋濤等造屋延悞工程案結果原告代表律師聲請改期訊理照准該屋工竣由原告報告公堂再行排訊㈠袁舞初訴成餘金號股東張汝記等不理金洋損失案雷聲布律師代表石人逹聲　謂石非該號股東結果案經原告證明應令成飶餘金號照攤還並負擔堂費 
[誌謝]  
　　昨承周瘦鵑君惠贈第十二集「紫蘭花片」册又銀行週報社惠贈第三○五號「
銀行週報」一册誌此鳴謝又抛球塲西京都逹仁堂上海分舗送來藿香正氣丸·金衣去署丸·萬應錠·妙藥各一匣當代施送併此代謝 
來函[張秉中來函]  
　　爲斫除古樹事告閘北自治會及警局　　昨見報載有閘北自治會因禁止花會破除迷信請警局斫除古樹一節查此樹在淞滬路旁蒼古可愛爲閘北特有之風景余方幸路局洋員之知保存古蹟而不加害也設閘北當局竟因一仁厚長者爲羣小利用加之大辟誠爲可惜歐美各國凡有古樹皆極力保存常笑中國之斫伐古樹爲Ｖａｎｄａｌｉｓｍ盜跖行爲且白果樹一名銀杏樹一名公孫樹Ｇｉｎｋｇｏｂｉｌｏｂａ爲中國特有之樹太古以前成煤時代樹種至今日僅存此一旣非針葉又非闊葉獨立　類形狀古怪植物家極重視之故中國保存古樹當以白果樹始較美國之保存ＳｅｑｕｏｉａＧｉｇｗｔｅａ大樹尤爲緊要望閘北當局保存之 
 
 

Page 17

 
 
第一萬八千零八十七號;中華民國十二年 西曆一千九百二十三年七月五號
星期四 * *本埠新聞三 
[楊慶和廣製銀器]  
　　棋盤街泗涇路口·楊慶和發記銀樓創設多年營業甚發逹所製飾物亦精美如壽星·八仙·花瓶·花揰·及各種杯·盤等品式樣合時故多在往購作陳列品及禮品者云 
[亞細亞照相館之擴充]  
　　南京路泥城橋亞細亞照相館開設有年向在靜安寺路五十號營業自遷至現在營業所後亦已有二年對於各項工作素爲中西人士所歡迎如化身·着色·則尤甚近新添聘有名技師數人及添購放大及攝影等新機故日來營業益見擁擠云 
[中美鐘表公司興遷開幕]  
　　中美鐘表公司由南京路望平街西首遷移至虹廟對門今日爲該新店開幕之期内部布置甚美觀各式鐘表俱已按序陳列云 
[華盛頓新到鐘表眼鏡]  
　　南京路虹廟北首華盛頓鐘表公司陳列諸鐘表式美機堅經理周塵祥君選擇鐘表甚精細開幕以來早經不售日貨新近又運到鐘表眼鏡多種如左 
五號之長方形玻璃金馬手表每只售洋二十八元六號十八開眞金長方圓形金馬手表每只六十五元六號長方銀手表每只二十四元六號十年十五占各式眞夾金手表每只十五元半六號十五占各式眞金馬手表每只十八元六號十五占銀馬手表每只十五元六號十五占十年眞夾金馬手表每只十五元六號金銀面　壳手表每只四元其餘各類玳琄金邊眼鏡式樣均爲最新式連日銷路甚旺特别廉價云 
[國貨雨衣之製售]  
　　近日天氣炎𤍠驟雨之來頗難預知故出外者往往携有雨衣以防天雨但雨衣一物大半皆來由外洋每年漏巵爲數甚巨近有香港德輔道勝洋雨衣公司自製各色雨衣原料純屬國産係採用盛紡綢及盛澤紡質甚細潔衣面旋以亮油色頗鮮妍如逢大雨亦不致有透濕之虞每件售價分十七元·十八元·十九元三種現由九江路河南路西首永發祥疋頭號經理餘如南京路之永升昌·和豐·及各大商店均有代售批發則更廉云 
[裕昌祥運到西裝料]  
　　南京路Ｐ三七五號之裕昌祥洋服號近由英國運到應時西裝衣料如純毛白嗶嘰·毛直貢·及全麻告布·新式羽紗·各色未也勒等種類繁多尤以麻告布製衣能使身體凉快可託該號量製並聞該號到有英商公義洋行硬草帽及各種皮褲帶·白硬領·各式汗衫并有寗波定製之新式軟綢光美式新云 
[廉價夏布之發行]  
　　吾國夏布爲世界特産中外咸樂購用銷額大者首推高麗每次輪船出口必有大批裝去并且粗細兼有北石路同昌布號開設已七十年最近各種夏布廉價以來銷數甚夥尤以漂白及機白者爲最云 
[純絲雲紗繼續運到]  
　　虹口天潼路·恒興號今又新到老牌鐡機純絲雲紗五百餘疋俱係新様時花無脫拷之弊售價甚廉云 
[紗布羅紡之新貨]  
　　三馬路石路東首·恒泰綢緞局現運到各色時新衣料如次物華加闊生紗每尺九角二分廣拷莨綢每尺四角二分雪白瀏陽夏布每尺二角三分每疋四元四角新明羅每尺三角二分麻紗紡每尺二角八分芝地紗每尺八角五分云 
[應時廉售之衣料]  
　　福州路植權女子物産公司廉價期中昨又陳列大宗夏令衣料如次 
各色條格花藤紗每尺一角二分淨白條藤紗每尺一角八分彩花薄藤紗每尺二角輕爽闊條薄藤紗每尺二角一分縐地蔴紗每尺一角八分絲條薄蔴紗每尺二角五分緞條點花藤紗每尺三角嵌條薄藤紗每尺二角八分空花條輕羅每尺三角四分各色頭號羽紗每尺四角二分柳條細羽紗每尺四角四分時花橫羅每尺二角八分各色洋熟羅每尺四角斜花條式丁每尺二角二分頭號派勒麥草帽每只四元硬邊平頂細草帽每只二元四角美式軟邊草帽每只六角海軍式童帽每只五角飾花女童帽每只四角至六角寗波織花牀蓆每條七角枕蓆每條一角五分蒲草鷄心扇每把一角二分至三角草織皮底輕便女凉鞋每對一元四角又男式每對一元八角大灣柄冲紡傘每把一元五角牛角柄洋紡傘每把二元二角牛角柄洋女傘每把一元六角女式時行直柄傘每把一元八角尙有合宜於工商発學界之日常用品頗多云 
[夏令藥品之廉售]  
　　河南路轉角中英藥房每逢夏令營業更形起色本年改建新式門面各種衛生藥品特别廉價如下 
上等避疫水十磅售洋一元二角五分五磅六角五分十滴　藥水每盒四十瓶洋一元其他香水片每小洋一角可購三片花露香水每洋三瓶倘有大宗交易以上兩項可作贈品云 
[和平公司出售六滴藥水]  
　　福州路福華里和平製藥公司每當夏令製六滴藥水出售前往批發或零購者甚衆云 
[禮查飯店添購新地基]  
　　禮查飯店爲英人克臘氏所經理開辦以來營業日旺現又將喀利新康及麥邊花園原址等購進作爲擴充營業之用定於本年陽曆十月份交割麥邊花園現正大加修葺約在九日中即可工竣開幕云 
[出版界消息彙誌]  
　　昨得出版界各項消息列誌如後 
　　貿逹公司之遠東優待所本埠貿逹公司近新出版一書名爲遠東優待所洋裝一厚册印刷精良共分六章第一章有上海梗槪等之五段第二章有上海地圖民國十二年及十三年之日曆中外度量表等六段第三章有中外各機關團體學校之地址等五段第四章有郵電舟車等表計十段第五章有中外銀行滙兌報館旅館游戲場名勝購物須知等十四段第六章有日記電話號碼人名表發信及銀錢表全年統計表等六段調查頗爲淸楚尙有附人之通商廉價券持券可往商務印書館等處得廉價之優待云 
　　植權公司經售易藏叢書海寗杭辛齊君平生好易學多心得近著易記叢書一部内分學易筆談初二集八卷·易禊六卷·讀易雜識一卷·易數偶得二卷·愚一錄易說訂二卷·沈氏改正揲著法一卷·共二十卷定價每部大洋六元福州路植權女子物産公司特商杭君訂購百部每部照原價七折出售云 
　　著易堂將刋行各種詩集陳小蝶君近輯醉靈軒詩話爰商　著易堂主人徐君莜巢·擔任另刋單本其已在印刷中者有　三硯齊詩鈔·十友詞鈔·紅茶山館遣詩濳金吉羽彌珍貴陳君之父栩園君自從事實業以來文字極不多見然暇日仍不廢吟咏近由周拜花君搜集其十年近稿列爲一卷名曰栩圍芟賸草將與紅茶山館等集同時刋印槪由棋盤街著易堂書局發行云 
 
 

Page 18

 
 
第一萬八千零八十七號;中華民國十二年 西曆一千九百二十三年七月五號
星期四 * * 
[「薄情郎」影片中之要角女伶密爾哈麗斯小影]  
[大戲院今晚放映「薄情郎」]  
　　卓别麟前妻所演 
　　滑稽派名伶卓别麟之前妻密爾哈麗斯（Ｍｉｌｄｒｅｄ　Ｈａｒｒｉｓ）所演之Ｗｏｍａｎｉｎ　ｈｉｓ　Ｈｏｕｓｅ　一劇將在上海大戲院開映巳誌本報聞今晚起該院即將此片開映内中演員除密爾哈麗斯女伶外尙有童伶李却海（即係「富人之妻」影中之幼童Ｒｉｃｈａｒｄ　Ｈｅｄ　 
ｒｉｃｋ）情節以描寫骨肉親愛爲主旨說者謂此片在密爾哈麗斯與卓别麟離婚後所演故深有雋意聞該院譯名「薄情郎」云 
[省敎育會審閱明星片之評語]  
　　省敎育會電影審查會之審查影片委員前在中華職業學校内職工敎育館之職工同樂會中審閱明星影片公司所製之影片情形已誌昨報該會委員會前日（三日）下午三時又在省敎育會開會討論審閱之影片茲將評語錄後 
㈠「頑童片」偷果一節使兒童受不良之影象應勸告酌改㈠「滑稽大王片」合於本會所定標準第二條不加可否㈠「勞工之愛情片」僅見一幕其兒童搶果一節其流弊與頑童片同餘俟各幕演畢再定勸告辦法㈠「張欣生片」全片十二幕均係演明事實且屬果報之意尙無不合惟以烟賭造成罪惡之原因尙少說明應於三犯執行死刑時補入懺悔語以表明之如照改後亦適合本會所定標準第二條 
並聞該會所定審閱標凖共定三條㈠確合敎育原理·能於社會發生良好之影響者該影片得加入「曾經江蘇省敎育會電影審閱委員會認可」字様以寓表揚之意㈡通常影片但爲營業關係可無流弊者本會不加可否㈢如確係有害風化·曾經本會勸告·未經改良者本會常請官廳干涉 
[觀『重見光明』感言]  
　　卡爾登徴求「重見光明」評論之第一名 
　　吾曾見「兒女英雄」矣赤燄滔天烟霧迷濛但見高樓巨廈頃刻成燼黑鐵赤血熔化成片天倫骨肉徒作槍砲之試騐有情眷屬每遭永訣之慘果鳴呼兵之爲禍固不待言喻觀北劇者痛兵苦戰之情已流露於不自覺間矣 
吾會觀「賴婚」矣山特生奸凶鬼伎宵小醜態觀者切齒少女慘堕匪手終其身而不可拔轉輾藴鬱愁腸百結觀者對此未有不繋節而慨惜於無窮矣 
惟其寓意之深有追憶之可能故此二劇之影象於吾腦中至今不忘迄今日觀「重見光明」於卡爾登則不禁雀躍而喜竟不料兒女英雄及賴婚之妙處乃得併垷於一劇中也 
劇中南北戰爭一節初則對壘遠撃再則短兵相觸最後則屍相枕藉血流遍野人非草木誰無父母妻子僅以黨政紛歧遂致從戎疆塲裏屍馬革死耗傳來蒼蒼者天曷其有極白髪紅顏將何以堪觀者觸目驚心未有不喟然而欷歔者矣但於史東門幼子道德凱茂隆之二子戰死時最好隱約參加家中父母弟妹正在祈禱之數片如是則兩兩相映愈覺造物弄人可悲可慘當尤能感人也飾凱茂隆長女茂蘭於表情未見深造得兄死耗時亦若漠然無戚不若飾幼女福祿之天眞爛縵當聞兄死訊不禁悲憤塡胸粉拳緊握大有誓殺此獠之槪當迎長兄特赦歸來時又不禁手之舞而足之蹈種種神情演來毫無呆滯氣無怪飾福祿之ＭａｅＭａｒｓｈ至今已獨樹一幟聲名洋溢於電影界中也飾賴屈之鮮門見其貌而已知其爲奸徒與「賴婚」中之山德生約略相似此種面貌自能引人憎惡之觀念故劇中配角之重要取貌一層不可稍忽不然馴善書生濫充凶犯雖窮極作惡觀者無甚動於中也 
最後結局朋恩與愛理斯菲力與茂蘭皆成着眷屬作者頌之曰Ｐｅａｃｅ　ａｎｄ　ｕｎｉｏｎ　ｏｎｅ　ｉｎｓｅｐａｒｂｌｅｎｏｗａｎｐ　ｆｏｒｅｖｅｒ意曰「南北本一家合衆共和壽綿綿」觀之吾國南北二局騒擾終年和議無成不知何年何日有「重見光明」之一日耳（楊次咸） 
[「張欣生」片又映於中國大戲院]  
　　夜戲加映「復國記」 
　　「張欣生」影片前曾開映於虹口梧州路中國大戲院日夜滿座後至者均不得一睹眞相後因該片運漢未能徇各界之請繼續開映刻已回滬該院主鑒於各界之𤍠忱歡迎已定今日起再開映四日夜價目二角一角� 
夜劇加映「復國記」十一集十二集四大本並不加價交換劵則暫停云 
[法國影戲院開映「臨城刦案」]  
　　今晚起···連映四日四夜 
　　「臨城大刦案」影片今日起在法租界法國影戲院連映四日四夜長片笑片日夜照常加映夜戲計映十二大本日戲計映八大本臨城刦車案一片前他院雖曾演過祇有二本今該院所映者有四本之多且前二本因尙未招撫對於匪境内不能攝影後二本在已結束之後故可詳細攝出云 
[童伶賈哥根之新片將開映]  
　　今晚在卡爾登影戲院 
　　美國電影界年入百萬金元之著名童伶賈哥根ＪａｃｋｉｅＣｏｏｇｎａ所演之影片在滬映過者如　「難中遇祖母」ＭｙＢｏｙ「頑童惡作劇」ＰｅｃｋＢａｄＢｏｙ先後皆在卡爾登影戲院映演今晚該院又將開映賈哥根之Ｔｒｏｕｎｂｌｅ一片表演情節皆較前二片爲佳計長六本該院譯爲「孤兒幸遇記」賈哥根在此片中飾一孤兒衣衫襤褸寒氣畢顯開幕時睡在水泥桶底一幕頗能耐人尋味迨被警士抱至孤兒院後監察員强其盥洗暗藏黑犬一段眞欲使人笑倒後在飯堂揤搜取隣座肥童之食物以餉黑犬演來非常有趣且手腕靈敏絕無勉强不得不使人笑爲神童矣及後爲一修理水管匠領去後在牆脚以白粉繪鬼臉語其黑犬曰此吾父也水管匠李言逹適在傍初見其繪畫頗示喜色後聞鬼臉即屬其小影乃怒欲責之此種表情在觀衆見之必欲嗼賈哥根之善　矣後演至李言逹返家與其妻齟齬有人請其修理破水管亦不應往且惰睡榻上不許擾之但男設即設法以刀斧之屬設法移至破水管家誤將水管撃碎水即衝出但男竟以衣服塗塞意欲掩住此數幕賈哥根演來亦甚盡致最後在法廳上代母辯論一種落拓强項之神氣即中年之名伶恐亦不過爾爾吾不知賈哥根如此之表情抑澊演者之功抑賈哥根之天資聰慧所致耶聞賈哥根之影片皆由乃父澊演是亦不爲不確但賈哥根之天才實爲最有力也聞此片僅映四晚二日至八號晚爲止云 
[記各校之畢業禮]  
　　昨得左列諸校畢業禮消息併誌如次 
　　滬江女體育校唐家灣滬江女子體育專門學校昨日舉行畢業禮午後三時開會名譽校長馬子貞君主席主事孫和賓君報告一學期經過情形次敎員蔣梅笙·朱了洲·君等演說次肄業生賀詞畢業生答詞主席給憑此次畢業生有劉展·顧萃賢·趙雅山·蔣樂英·張菊英·朱馨士等六人學術均甚優美上星期六會假四川路青年會大會堂開學藝會各種表演純熟優秀頗受歡迎云 
　　復日義務學校復日義務學校於前日上午十時假復旦中學禮堂内舉行第一次高小畢業禮到會者除復旦同學及義校董事外學生約八十餘人首由主席樓兆繩君報告歷年經過略謂本校成立巳逾五載中間賴同學慘淡經營幸得稍收成效按本校成立之初學生僅十餘人當時複級敎授並無初等高等之分及後來學者日衆乃有高小初小之分去年依新學制改爲三三制後因所用科本合於四二制故本學期又改爲四二制現學生已增至九十餘人敎員除聘請盛陳王三位分任各項主要科目及　工外復請復旦中學部同學二十餘人襄助敎務報告畢由董事許紹棣等及敎員致訓詞次給獎計初級得奘者共十二人高級得獎者三人次給憑計初級畢業者四人尙有二名須補考及格後方可畢業高級中畢業僅一名給憑後由義校主任蕭賢範君給發各發成績報告由畢業生陳式琦致答詞後由向敎員行禮畢業生向同學行禮散會巳届十二時云 
[濮郎克演講冷氣學理紀]  
　　寗波旅滬同鄕會昨晚敦請振新冰鮮公司顧問濮郎克博士演講冷氣學理兼用影片指明入塲聽講者甚衆其所講冷氣學理及亞的生發明冷氣冰鮮之優點如下凡物之分子與空氣中起化學作用時其性質隨即變易吾人謂之腐爛 
此種作用之速率恒視空氣中𤍠度之高下在𤍠度十分低落之下� 
此種作用即不復起或爲吾人所不克覺察此沐凍法所以能保藏食品 
普通冰凍法乃使冷氣流通食品之際（冰室之中）藉止上述化學作用之發生然病在冷氣耗費太大成本因以較商且食品經冷氣作用往往乾燥細胞破裂變味易色實爲美中不足第二項缺點於海産尤甚也 
亞的生之新法旣藉泠氣可以竟保藏之功而後以其法之完備使被冰凍之食品無細胞破裂之虞使冰凍前後食品之色味無絲毫之變易蓋常一再證騐用此法冰凍先後稱其輕重曾不改易爲普通冰法所不能有这效果 
投物入冰水而冰物則人人所知投物入鹽水而不　則人人所不信今亞的生法依物理之妙用可以投冰水中頓時造成一層冰衣使物品不能吸納異味同時阻止物品之腐爛此泰西稱冷氣業者所以重視今次之發明 
化學以德國爲最優亦重視之其專利權彼國商人巳購去矣而英美等國亦爭購此項專利權早買去矣 
簡言之此法之特點有三㈠泠氣節省成本低廉㈡冰凍時間較短恒較他法迅速十倍㈢冰凍之物一如新鮮無絲毫色味重輕之變易爲他法所必不能有之效果 
由上述種種理由觀之則振新公司之冰鮮營業頗有價值上海工部局衛生處　稽查甘利南君亦至該公司試騐處研究并特將月前所冰之魚試嘗加以贊許今振新冰鮮公司已購得中國全境冰鮮專利權並已立案云 
[郵信截止時間表]  
　　寄往地點船名平信掛號信 
青島大連曲希丸今日（五日）晨七時半七時香港廣州林肯總統下午五時四時半馬尼刺澳洲紐絲綸（取道香港）林肯總統下午五時四時半日本（取道長畸）長畸丸晚七時六時半長江各埠火車與輪船晚九時九時天津廣平晚九時九時汕頭泰山晚九時九時香港　州（包裏）泰山晚九時九時南部各埠澳洲紐絲綸印度歐洲（）智利明日（六日）下午一時午十二時日本（取道門司）態野丸下午五時四時半長江各埠火車與輪船晚九時九時美洲日本及歐洲威爾遜總統晚九時九時青島灜洲晚九時九時汕頭新疆晚九時九時香港廣州（包裏）新疆晚九時九時天冿天津晚九時九時　　（）包裏將於今日（五日）下午二時截止 
[劇場應須改良之要點（六）]  
　　第三···「劇情」 
　　劇情之改良本爲絕難之問題歐美劇塲之徵集脚本甚至費萬金懸赏賞者亦因其難也故我人今日之談改良劇情似覺過高然依目下之情形而論（指京劇）實爲不可不再改良三年來劇塲中所演之戲旣不足以言有益敎育更不足談表演歷史上之優點我國戲劇並非三年前較現時爲佳實則近時較三年前益爲不堪連三年前之佳處亦爲之掃盡每排一劇除加入事實上斷無之神鬼仙妖外復增添狀似幻術而不成幻之所謂機關身服西裝口歌英文而出演於古代劇中實以看客爲嬰孩而不如至爲可笑離題之遠不可以道里計矣 
我國舊戲之可保持演唱者尙屬不少至多在歷史上考據薄弱文字欠通尙不致如今日盛行戲劇之令人减少看戲聽戲之眞樂趣即以普通之舊劇而論如羣英會打龍袍·消遙津·徐策跑城·空城計·打鼓駡曹·捉放曹·黄鶴樓·柴桑口·取城都·黄金台·天水關·祭長江·白門樓·上天臺此種戲劇照現下之劇情與歷史之事實互相考證當然頗爲薄弱字句亦極有欠佳處然劇之本身尙能保持也（待續） 
[集會表]  
　　陽歷本月時期地點召集者事由　　五日正午聯華總會扶輪社當會五日阿拉白斯脫路立羣女學休業禮五日至八日四川路青年會中國工程學會第一次年會五日下午四天后宮總商會慰勞鮑成爾君之茶時半話會五日晚八時粤僑商業聯合會粤商醫院急要會議六日愛多亞路大世界對温泉浴室開幕　六日至八日新重慶路慶餘里文綉專修女校展覽會 
[今日多雲而𤍠]  
　　徐家滙天文台昨日下午四時三十分氣象預報云天色多雲氣候漸𤍠有局部之雷電中國沿海風勢殊不穩� 
定本埠温度在下午三時前之二十四小時内最高八九·六最低七四·八去年同日最高八七·八最低七○·○ 
 
 

Page 19

 
 
第一萬八千零八十七號;中華民國十二年 西曆一千九百二十三年七月五號
星期四 * *常識 
常談 
[時世] [  覺]  
　　人有恒言英雄造時世時世造英雄而自革命以來十二年之中則但覺時世毁英雄英雄毁時世 
　　曷言乎時世毁英雄也自袁氏作帝夢意欲舉並世之傑足爲帝制之梗者一一毁之而左右之效忠於帝制者亦卒以帝制毁袁氏嗣是以後野心家旋起旋仆固無足當英雄之稱者而攷其失敗之原因則無一不爲左右小人之所誤惟其易毁是以無英雄也故曰時世毁英雄曷言乎英雄毁時世也向旣謂旋起旋仆之野心家無足當英雄之稱者安所謂英雄然而野心家固未嘗不自以爲英雄也於是革命後予我以自强这機會以項城之叛國失之歐戰時予我以收回國權之機會以合肥武力統一之謬想失之華府會議後予我以增進國際地位之機會以津保之覬覦總統失之十二年中有可乘之機會三而皆毁於抱野心而自以爲英雄者之手故曰英雄毁時世 
衛生 
[减少與增加] [  鮑天乙]  
　　衛生是預防疾病的有個人衛生公衆衛生和其他種種的分别方法也很多一時說不盡且將最重要的兩端寫在下面 
　　㈠减少疾病的發生力疾病的發生多由於不淸潔所以講求衛生的人於前服飲食住所各項都非常的考究衣服要常洗顔色和質地也要合時宜飲食要有定時要營養料豐富要新鮮淸潔要烹調得合宜住所的地址要高燥空氣要流通日光要充足能照這様子做去疾病的發生自然减少了 
㈡增加身體的抵搞抗力注意淸潔固可以减少疾病發生但有許多人爲經濟所困不能做到而且照這様的做去身體每致衰弱偶一不愼反易生病豈不是好處沒有看得見壤處倒先顯露出來嗎所以欲求衛生除掉注意淸潔外還須鍜鍊身體（鍜錬的法子和效果㈠靜坐可以鞏固内臟㈡深呼吸可以擴張肺力㈢散步可以活動血脈兼助消化㈣體操練拳撃劍可以增體力强筋骨㈤冷水浴可使皮膚堅强）身體强健了就是偶有感冒疾病也不會發生的諸君欲常常安樂不受疾病纒繞的苦痛嗎請照上面兩個法子做去就可以逹到目的了（乙種酬） 
經濟 
[産業借欵之處置] [  吳東初]  
　　商家有因購辦店廠需欵浩大向人借貸以補不足者謂之産業借欵此項借欵或以未購店廠充作擔保品如某處店房或某處廠基在借約上特别載明購得用作抵抻亦有以現有産業抵借大宗欵項而置備新産業者 
放欵人對於此種借欵所當注意者擔保品之地點用途與變賣力也如地點適中用途普遍變賣容易則其擔保品之價値可知初固不妨允許借者这請求終可無收討不着之困難亦以其縱然不還猶可於短時期内淸理其産業而卒獲得其所欠數目也 
假使借者方面之情形不知其抵抻品究竟可靠與否亦不詳悉是則欵項借出收計恐不易蓋不動産之淸理手續極繁法律上之爭點不易解决故往往大公司破産淸理數年者有之如淸理急迫其産業價値之縮减有至百分之一二者所謂倒店貨不値錢也 
總之每一借欵之經過當先明其用途而定其可否借給及　 
收討之方針所謂用途無非以所借这欵作何使用如爲買貨或爲店中之設備生財開消或爲個人用度或爲置備産業用途雖各有不同放欵者須明白其不同这點而决定其可借與否並借數之大小與夫借後收討之方法也 
法制 
[呈訴離婚之限制] [  薛遺生]  
　　查民律上所認定之離婚有二一曰兩願離婚一曰呈訴離婚前者乃出於夫婦兩造这兩相情願後者則僅夫婦之一造有離婚之表示呈訴官廳以待宣告者也夫兩願離婚旣出於兩造之情願法律本尊重當事人意思之旨趣自無從旁置喙之餘地至於呈訴離婚則僅有一造之贊成似不免有他種隱情存於其間若法律不與以制限憑一造之呈訴即爲離婚这宣告未免有失公平故呈訴離婚必有一定之條件須合於其條件始得提起離婚之訴條件維何依民律草案所規定者共有九項即㈠重婚者㈡妻與人通姦者㈢夫因姦非罪被處刑者㈣彼造故謀殺害自己者㈤夫婦之一造受彼造不堪同居之虐待或重大侮辱者㈥妻虐待夫之直系尊屬或重大侮辱者㈦受夫直系尊屬之虐待或重大侮辱者㈧夫婦之一造以惡意遺棄彼造者㈨夫婦之一造逾三年以上生死不明者是也凡不具有以上條件之一者不能爲離婚之呈訴推其用意不外欲直接限制一造之健訟以保護他造之利益而間接警告誤解自由戀愛者俾知呈譤離婚之非易而即愼於其始不致一意胡爲以公園爲擇配之地以茶樓爲訂婚之所轉瞬間即由不相識轉而爲夫婦而亦不致因一語之不洽即反目仳離以一事之不融即脫離關係而一轉瞬間由夫婦復轉而爲不相識也其用意可謂美矣備矣吾願世之妄談自由者三致意焉（乙 
種酬） 
道德 
[一個開導鄕人的小學生] [  周世動]  
　　日昨偕友人赴南翔當上車時乘客擁擠異當幸距開車時尙早徧覓久之始得入座與余等相對坐者有四五鄕人均以一人而占二位或倚或臥態頗不雅同坐者均厭之然皆以其爲鄕人不與之爭執不一刻有一老婦年可六十餘髪白如銀絲汗流如雨覓座不得乃行至鄕人旁懇其讓一容身地鄕人非特不讓反高聲責老婦曰「大家出錢坐車子誰叫你遲來呢」余見此等情形心有不忍乃招手命老婦來余座忽有一小學生起立謂余曰先生勿讓我往開導若輩鄕人可也言已乃走向鄕人之前曰「汝等出錢乘車須知公德今汝等以一人而占兩三人之地位則他人無座可坐矣况彼老者年長體弱何能久立即無餘地亦當起立讓之况汝等占他人之座位乎」鄕人聞語面紅耳赤而讓老婦坐焉 
噫如是小學生者誠可謂善於開導者矣特記之以彰人善（乙種酬） 
敎育 
[我於暑期中施行社會敎育的預計] [  嘯也]  
　　昨天我發表了「學生應利用署假時期施行社會敎育的我見」一篇說也好笑我也是旅外學生之一即日要回本鄕去了我想我國糟到這般地步雖有原因種種但是一言蔽之可以說「國民太無世界觀念立身常識社會敎育太糼稚的綠故」罷了所以在這夏日狠長的署期中很願聯絡些同志們抒我懹抱盡我能力做些利人利國的社會事業出來有效與否豈敢逆料但願逹我目的盡我責任已無愧了現在把我的預計寫在下面或可供同志們一個參考㈠組織義務學校聯絡敎育界同人借原有校舍開設署期學校（尤歡迎失學子女）上午授課下午休息男女同學不取分文學科暫分常識國文英語算術常識尤重 
㈠勸殺蚊蠅聯絡慈善機關購辦殺菌藥水捕蟲器具多種折價出售促進人家注意並印發揰畫擇地演講蚊蠅的危險和防止法俾知捕殺 
㈠通俗演講擇定行人往來交通便利地方演講時事和常識兩種間日一行風雨無阻時在上午十時至十一時巿人麕集聽者必多 
㈠乘凉演講利用乘凉時間把愛國小說故事等等和一般農工商人講個津津有味引人不倦（鄙意本條很占重要因他們一天工作精神已疲乏不堪假使弗給他一種相當的消遣勢必到傷知墮志的路上去 
市制 
[美國市制之研究㈡] [  董修甲]  
　　一美國集權之巿長巿議會制 
（甲）制度之說明是制亦可分數方面說明之如左 
（一）巿長及其他各官是制集權於巿長巿長由全巿人民公舉代表全巿有時巿長選舉票上標明黨别大槪皆無黨别之標明巿政府其他各官由巿民選舉者甚少有時巿審計長或巿會計長由人民公舉之巿分五部或六部各部設部長一人由巿長指派對巿長負完全責任不須求巿議會通過也巿長對於各行政官員可以隨意撤換并不受巿議會束縛也巿長對於巿議會所决定之法律亦得拒絕之㈡巿議會巿議會人數甚少有時將全巿分爲數區每區選舉一人大槪由人民公同選舉數人組織之巿議會權力極小對於巿長所指派各官不能加以可否并所立之法巿長可以拒絕 
㈢巿政府普通各官之任用巿政府普通各官之任用大槪用文官考試法取之 
（乙）制度之大槪說明如上請述贊成與反對各理由（一）贊成之理由有二如左 
㈠巿長由人民直接選出付之以行政大權不受巿議會束縛如巿行政稍有缺點人民有歸咎之人 
㈡巿議會人數甚少選舉時人民對於候選人資格可以詳細審查是所選出之議員不致不能代表人民 
（二）反對之理由有五如左 
㈠集權於巿長則巿長權過大如巿長祇知見好於人民對於政治事業特别注意對於人民之應興應革事宜置之不問則人民受害無窮 
㈡公選之巿長大槪皆一巿之政客對於行政事宜素不諳悉以巿長爲行政官之長極不合宜 
㈢公選之巿長往往於選舉時有所允許選舉後因須履行所允許之條件往往有傷公共之權利 
㈣各部部長由巿長自由選派毫無束縛巿長可以隨意任用私人 
㈤巿議會甚小選舉時易於審查候選人資格固可選得優良之巿議員惟集權於巿長巿長權柄過大優良之巿議會不能與巿長敵（不受酬） 
禮俗 
[鬧房竟成鬧亡] [  朱思忠]  
　　我國婚禮向有鬧房之舉究其初旨無非欲圖𤍠鬧藉以娛� 
樂親朋固未可厚非者詎相沿旣久人心日非致使正當之娛樂施以種種之惡劇而往往釀成慘事殊堪浩歎茲將吾友曹君所述實事表而出之藉資借鑒焉 
吾鄕（即曹君所居之鄕下仿此）有陳姓者月前爲子完姻鼓吹喧　親朋畢集晚間循例鬧房𤍠鬧異常顧吾鄕惡習� 
必强新郎與新娘並坐而復加以嘲謔使被羞澀難堪則鼓掌爲笑陳子恐爲所嬲乃濳伏於樓窗之簷詎偶一不愼失足而墮下適臨池遽遭沒頂衆客遍索不得意其遠匿亦無如何未幾客散家人久侯不歸亦頗疑慮遂各四出尋訪卒無踪跡意必遠避戚家明日當自返姑置之翌晨其僕早起忽見池浮一尸趨視之則陳子也駭奔告主家人咸起相視大愕其母抱尸痛哭悲不欲生新娘聞耗面灰心裂哭訴不得哀悼欲絕自思所天旣失生亦無趣不如早撇紅塵度蜜月於黃泉計亦良得遂即解帶自縊（蓋斯時衆聞噩耗皆紛紛下樓往觀樓上只剩新娘一人故有此變）迨家人覺察則香消已久一時舉家號哭聲震屋瓦歡欣鼓舞之喜宅一變而爲悽戚慘淡之喪家矣家人擬控諸官卒以咎由自取不敢寃誣他人祇得飲恨呑聲而已嗟乎鬧房耶鬧亡矣吾爲新娘痛亦爲陳子哀而歎惡習之害人實深也吾願世有改造社會之職者亟起而革除之（乙種酬） 
 
 

Page 20

 
 
第一萬八千零八十七號;中華民國十二年 西曆一千九百二十三年七月五號
星期四 * *   
 
 

Page 21

 
 
第一萬八千零八十七號;中華民國十二年 西曆一千九百二十三年七月五號
星期四 * *自由談 
[一知半解] [  葛小亭]  
　　羅馬刑法·醫之誤人者有刑· 
[果話] [  瞿道援]  
　　植物不能動作其欲傅播種子以繁其殖於是乎大難種子自母枝落下後苟數百數千悉集於一地則發榮滋長後陽光肥料必供不應求枝葉幹本必有礙發育其不憔悴而死也幾希矣故必生美麗之果皮甘芳之果肉以引誘動物而藏種子於其中人及禽獸旣愛悅其皮復喜食其肉於是果核遂隨動物之足跡而散布不至麕集於一處種子乃得繁殖而礙矣噫造物之巧妙乃如是哉 
　　果實於餐後食之能助消化當此炎炎長夏尤爲却署止渴之妙品果之去皮而食者大槪無礙不去皮而食者則多致疾此無他不知消毒耳夫果實生長樹上時經蟲鳥之啄蝕採下後運售於通商大埠蓋不知經過幾何人之手復經蠅蚊之飛集微生物蓋不知凡幾食之而不致疾焉可得乎故必須消毒消毒之法先以果置淸水中洗潔之然後再用沸水澆其上約經一二分鐘後取去拭乾食之則微生物即不洗去亦被燙死食之可無妨矣 
　　家有園林者最好多植果樹果熟之後即猱升而坐於樹上摘果大啖亦快事也余嘗語友人上海馬路傍所種之樹何不植能結果者若枇杷荔枝之屬旣可蔭翳行人又可飽我饞吻寗非一舉而兩得乎友聞而大笑 
[我思古人] [  烟橋]  
　　逼了宮奪了印惹起許多笑駡再也沒有人拍幾通善爲說辭的電報我不禁想起箸論美新的揚雄 
　　法律上許多阻礙行政上伸伸縮縮再也沒有人敢爲戎首做勸進的先鋒我不禁想起心直中快的李逵 
外債借不到說債都用蓋再也沒有人解開慳囊給籌備大典的儘量用去我不禁想起點石成金的呂純陽 
迢迢京華雖算不得遠却也說不得近再也不能三脚兩步踏進三海我不禁想起縮地的費長房土遁的申公豹 
議員散夥擋不住駕再也沒有人把他們個個圈住動彈不得我不禁想起念緊篐咒的唐玄奘 
　　法定數又是通融不得究竟不便一人兼寫幾票再也沒有 
人想出補救的方法來我不禁想起能化身術的孫悟空只會破壤不會建設大勢已殖再也沒有人戰轉四方打起江山來我不禁想起能征慣戰的司馬懿 
[幾種符號之相似] [  菊高]  
　　㈠？（問號）像女子的耳朶 
　　㈡！（感歎號）像倒置的棍棒 
　　㈢·（全段點）像一粒黑芝蔴 
　　㈣＋（加號）像十字架 
　　㈤－（减號）像門閂 
　　㈥×（乘號）像封條 
　　㈦÷（除號）像陀羅 
　　㈧（套方括弧）像木匠用的曲尺 
　　㈨＝（等號）像一雙筷 
　　㈩（空白號）像小風車 
[我所謂最高] [  彭旭虎]  
　　中堂（證明）易才子戲呈某師詩三十六重天上天玉皇須戴平天冠平天冠上堅旗杆中堂還在旗杆巔 
撈毛的（證明）曾見伶人說白天子重元寳金銀蓋汝曹萬般皆下品惟有我撈毛的高 
　　坐轎嫁娘（證明）俗談有丈夫問妻嫁時坐轎情狀妻答好像在半天雲上一様 
　　鄙夫得志聲音笑貌（證明）甚麽英雄聖賢他都以爲卑卑 
錢眼（證明）容納世界許多人去爬竟爬不到 
[兩隻嘴巴] [  德]  
　　前日報上有何無言君之（兩隻面孔）頗合現社會之人情然現社會中有兩隻嘴巴者亦復不少述之以博一笑乞丐向行人討錢是一隻嘴巴不給他錢又是一隻嘴巴彩票店裹夥友對顧客是一隻嘴巴對來對號單的又是一隻嘴巴 
 
[原來如此]  
　　商店中夥友對漂亮女主顧是一隻嘴巴對鄕下老兒他又是一隻嘴巴 
　　做媒人的到乾宅是一隻嘴巴到坤宅又是一隻嘴巴婦人對自已的女兒是一隻嘴巴對媳婦又是一隻嘴巴女子對情人是一隻嘴巴對父母又是一隻嘴巴 
　　男子對意中人是一隻嘴巴對自已怕妻子又是一隻嘴巴女子對丈夫是一隻嘴巴對翁姑又是一隻嘴巴 
社會小說 
[人間地獄（一○九）] [  娑婆生]  
　　第五十一回千里犇車寢臺偷綺夢層樓孤館角枕揾啼痕江浩源說完這兩句話便也走了出來替翠雲將房門關好自已回到隔壁七號裏去安息一看舗位俱已攤好中間一道門扭了一扭也開通了江浩源坐在床上默默出了一回神一看已是十一點鐘各房旅客俱已聲息毫無沒奈何只得解衣睡了江浩源向來乘津浦車南下總是疲倦不堪頭一合枕鼾眠直過蚌埠方纔能醒這一次不知怎様雖是躺在床上翻來覆去總不能入夢而且頭靠枕邊只覺得火車輪盤震動之聲刺耳愈不能寐再說那六號房間戈微塵的相知翠雲因爲吃了一小杯白蘭地　覺醺然一陣頭眩不覺沈睡夢中只覺得和戈微塵在一車南下一會兒似乎到了上海戈微塵又特地替他安排了一所金屋爲穩貯阿嬌之用金屋裏的舗陣華麗器皿精良翠雲瞧了十分心滿意足正在高興的當兒忽然外邊走進一個梢長大漢兩撇胡鬚甚是怕人那人走了進來不由分說將翠雲一把拖住往外就走翠雲一驚却撲通跌倒塵埃那大漢却趁勢死命捉住了翠雲的一隻腿翠雲掙不扎脫大漢趁勢又全身壓在翠雲身上翠雲急得香汗淫淫嬌呼欲絕睜眼一看原來是南柯一夢自己仍舊躺在臥車床上不過自己身邊却有一個人伏在香肩上輕輕的推著他翠雲驚魂甫定糢糊恍惚之中一瞧並非是夢中凶惡獰猙的梢長大漢乃是一路上殷勤照應間煖嘘寒的江浩源江老爺笑暿暿的對著自己翠雲還當是夢不敢相信一瞧通隔壁七號的那房門開了一半電燈黯澹當中却還淸楚照得江老老鬚眉畢現一些不假江浩源拍著翠雲又低低的道弗要嚇翠雲聽了這一句話定了一定神方纔明白並非夢境一宵易過到了次日車過了蚌埠那六號七號兩房間客人還未起身火車上茶房在江浩源的七號房間門外敲了幾敲浩源方纔醒轉來不覺吃了一驚忙問什麽事茶房道先生已過蚌埠了江浩源道曉得了曉得了停了一會江浩源方始開門出來盥漱喚茶房進來冲茶捲舗六號房間的翠雲這時候也起來了雲　蓬鬆嬌慵可掬江浩源當然過去問誥一回又胡亂呌了幾客大菜充飢不知不覺已到浦口江浩源急忙收拾好了行李又替翠雲將皮包齊好幸喜兩人物件皆不甚多呌了一個脚夫挑著上了輪渡挨上滬寗火車滬寗車上沿途陸續上來的客人不少其中狠有幾個是江浩源的熟人江浩源不得不去敷衍一番翠雲一人雖不免寂寞究竟江南景物到處青綠可愛不比北方枯燥翠雲伏在車窗賞鑒野景煞是有趣江浩源直等車過蘇州方過來和翠雲談了幾句話呌他收拾行李等到到了上海翠雲道到了上海你要替我開好棧房將我安頓好了你再去江浩源點頭下得車來江浩源一想東亞大東太𤍠閙了走出走進不便當一想略爲淸靜一點距離自己牛司洋行又不遠只有新開的大行台主意打定呌了一輛車站馬車連人連物一齊送到大行台安頓 
三言兩語[  鵑]  
　　中華民國沒有實際上的總統足有二十天了這二十天中我們做國民的一様的喫飯一様的做人似乎沒有甚麽大不了事只覺得北京的政治舞台上少了一個牽缐的木人頭罷了唉總統呀總統你旣是一件可有可無之物人家爲甚麽偏要用了九牛二虎之力來做這牽線木人頭啊 
 
 
 

Page 22

 
 
第一萬八千零八十七號;中華民國十二年 西曆一千九百二十三年七月五號
星期四 * *   
 
