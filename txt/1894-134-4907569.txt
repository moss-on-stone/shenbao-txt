# 1894 - 134 - 4907569

 

Page 1

 
 
[開印癸已恩科直省墨告成] [  圖書集成局啓]  
　　闈中文藝隨風氣爲轉移苟非花樣翻新則土飯塵　未易進主司之　節去歳皇恩特沛　撈宏開　　　傳類皆炳炳琅琅驚才絶艶兹經　東汪蓉洲先生悉心評選諦當精詳本局亟取稿本付諸手民以供諸君子簡　揣摩之助刻已出書蘆定每部碼洋一角八分在三馬路申昌書　及各書坊出售如欲躉購若干請臨申報館帳房面議 
[新印仁在堂全集告成] [  圖書集成局代啓]  
　　盩厔路閏生先生文壇老宿海内皆奉爲經師坐擁臯比門盈桃李一時承學之士及門箸錄者多至數千人所居講舍曰仁在堂其集因以堂名名之初時刻于關中後經各省翻刻魯魚亥豕辨認良難初學蒙童貽悮非淺兹覔得關中初印本月大號鉛字從新排印以廣流傳圈點雇批一仍其舊紙墨裝訂務極其佳刻已告成卽日出售集分十四種曰時藝引曰時藝辨曰時藝核曰時藝課曰時藝綜曰時藝階曰時藝話曰課士詩曰課士賦曰文藝金鍼曰訓蒙艸曰時藝核續編曰訓蒙艸注釋曰賦大抵窮源竟委由淺入深理法詞華兼擅其勝而又悉心評　細意推求　出鴛鴦金針暗度學者苟揣摩簡練昕夕咀含則破璧而飛正不難于此操左分焉計全集分裝十六本碼洋三元賜購者請臨本埠三馬路申昌書室江左書林及蘇申兩處掃葉山房爲盼 
[論京師軋斃幼孩案]  
　　昨有京都友人郵簡謂京都城西單牌樓大街飛車軋斃幼孩孩父止此一子當孩被軋而死車夫願以自已所生之子爲之承祧孩父以爲螟蛉有子果贏負之大于旗籍例禁自願作爲罷論而廳官以案關人命無論願訟與否必須到案自陳遂將孩父及該車夫解送提署究辦旣而坊官騐屍塡格送案移解刑部案旣未結孩之屍棺仍厝街心孩父痛子情切又受訟累與牀頭人悲懷莫釋乘間投繯自縊孩母亦購阿芙蓉膏吞服厥後孩父經人救治得生孩母則已返魂無術矣旣而又得續信謂此案業已由人棺殮屍父遂具結銷案余聞之不禁憮然爲閒曰甚矣官司之不可輕吃也天有人命之安原不可以私和然亦視其案爲何如耳如有案關姦情以及逆倫謀故出入重大官或以其不免於處分遂私自作弊令人調和其間私下和好不復到案卽可以不煩申詳甚至有以賄和爲規免處分者此則官之過私和人命律有明條不可以輕試者也若此案該孩之死由於軋斃此則所謂過失殺人且與吴殺者有間况該車夫早已服罪願以已子抵償而孩父雖痛子情急亦不願與該車夫爲難祗以螟蛉爲子有干禁例乃不敢收車夫之子以爲子而自願作爲罷論如此則彼爲地面官者亦不妨量予通融聽其息訟而乃執一不化謂案關人命必須到案自陳於是輾轉拖延以至孩之屍棺不得掩埋而孩父亦大受訟累幸而自縊遇救而孩母則已以一盞紫霞從其子於地下此其造孽爲何如哉論者謂坊官而竟聽人私和人命似乎無此體統今以執法不撓之故致孩母於死地所謂我雖不殺伯仁伯仁由我而死清夜問心終覺有所不安然則爲地面官者不亦進退維谷左右兩難乎吾則以爲私和人命固不可致人於死亦不可而其所以致此者則以遷延日時稽遲太久之故正不解衙門中於此等案胡爲乎而必至紆緩若此也嘗調民間詞訟呈控於官原欲官之速爲判結如久稽時日則兩造之脂膏悉供衙門中狼差蠧書之朘削其罪應列之於私不得列入於公善爲上者於詞訟之來先則解散之勸導之解之不得勸之不行則立卽據情酌理爲之判斷隨到隨斷則胸無成見中無私意卽或有斷之而未盡善者民間或尚有以原之也若一呈之進十日半月不批一犯之押半年三月不放待質者常滿而訊質者寥寥一質而釋出者又寥寥則民有不堪其苦者矣俗諺云氣殺不可告狀非怕告狀也怕一告狀而氣將更甚也諺又云衙門八字開有理無錢莫進來此言也原非指官而言之乃指書差之類言之官卽清廉自矢而安能保衙門中上下諸人皆各矢狷介彼吃衙門飯者且以此爲生業但於例取之外不再苛求則已難能而可貴矣倘遇命案尤視爲奇貨之可居卽此而造孽卽已不少也夫騐屍塡格送案移解到案自陳此等事固不半日可畢者也與部署相去又不遠孩父旣願了事則一言以决令其具結卽可了事孩屍卽可以掩埋而不至暴露孩母卽可以安心而不至尋死孩父卽可以免累而不至於輕生車夫固情願以子抵償則令其出錢殮埋彼亦甚願亦卽可以完案脫身屈指計之不過一啓口一舉手之間而已何以輾轉需時至於壓擱多日孩之父母自念子旣死於非命悲慘痛悼夫何待言而又反受訟累欲罷不能則有氣鬱而不伸心忿而莫釋愚人無高見遠識一時情迫惟有投身於枉死城中而已故孩母之死於阿芙蓉膏而實死於坊官也死於坊官而實死於時日之稽延也其時日之所以稽延者則以箇中書差須勒索錢文也以一孩之死而害及其母且幾幾乎并害及其父此等事豈獨京都一處爲然哉竊恐凡各省州縣地方衙門無不有此等意外之作孽而官則反無從而知也雖然官豈貴不知也耶訟事無論大小早結一日則民間早得一日之安多延一日則民間多受一日之累此片言折獄所以見重於聖人而由之果斯不愧爲從政村也敬告普天下地方官幸勿因稽緩而造孽也可 
[本館接奉電音]  
　　昨由京友電傳上諭四道敬謹譯登○四月十三日奉硃筆富亮補授刑科掌印給事中欽此同日奉硃筆丁立瀛補授禮科掌印給事中欽此同日奉硃筆遣松溎爲滿洲繙譯正考官長麟爲副考官欽此同日奉上諭劉秉璋奏秀山酉陽教匪同時起事經地方文武會營勦捕擒斬首要各匪地方一律安靜一摺據稱本年二月間秀山縣屬宋農地方有匪徒姚復乾　子傳習邪教謀爲不軌經該縣知縣王壽松會同綏寧協副將李宗楷督帶兵團馳往捕拿該匪贍敢率衆抗拒兵勇槍砲齊施擊斃匪黨十餘名擒獲二十餘名匪勢不支紛紛逃竄立將姚復乾等生擒同時復有酉陽州屬草壩塲地方匪徒劉廷玉傳教惑民糾匪多人約期起事經署知州宋學曾會同酉陽游擊杜發祥等分派兵團往捕直抵匪巢該匪衝圍抵拒官軍奮勇向前格斃匪首劉廷玉及匪黨二十餘名生擒十餘名餘匪逃散地方均各安靜等語辦理尚爲妥速在事出力文武員弁著准其酌保數員毋許冐濫該部知道摺内屢見王令字樣不合奏疏體裁著飭知欽此 
[時疫漸少]  
　　香港時疫盛行前已屢登報牘昨接來信云日來大雨時行四野霑足疫氣因之漸退云 
[監司禀謝]  
　　正任江海關道魯公甫觀察調署常鎭通海道前昨已兩紀報章兹接金陵訪事人手書悉觀察已於本月十一日趨詣督轅禀謝大約日内卽可履新矣 
 
 

Page 2

 
 
[宗師過蘇]  
　　前任浙江學憲陳六舟宗師由浙啓行於十一日傍晚道經蘇垣文武各官咸詣舟次　見宗師並不勾留卽行北上 
[學憲進署]  
　　新任浙江學政徐季和宗師接印後因衙署尚需修理是以暫駐行臺迄今各項工程均已告竣宗師遂擇於初九日午刻移進衙署 
[大令接印]  
　　正任錢塘縣束季符大令前奉藩司飭令回任現已交卸鎭海署任來省禀到旋於初九日卯刻接篆本月東城講舍應輪錢塘縣考試朱小笏大令以交卸在卽知照監院俟束大令接篆後再行補考 
[盜刼尼菴]  
　　鎭江南門内有吉祥菴焉菴有優婆夷二三輩朝夕焚修香火之貲所入不菲住持尼又募諸近鄰各機户遂於去秋大興土木修葺一新向之敗瓦頽垣一變而爲精藍巨刹緑林豪客涎其富有久已生心本月初六夜更魚三躍時突結黨十餘人以元青布裹其首明火執仗直入雲房諸尼正在黑甜鄕聞聲驚醒見來勢兇猛莫敢如何盜黨將諸尼捆以巨絙禁不許呼喊喝問銀錢何在一尼惡語詈之被盜砍傷兩處隨翻箱倒篋四處搜尋不料銀錢皆歸烏有之鄕卽青銅亦不滿一貫惟餘香積廚中青精飯數升而已不覺大失所望廢然而返臨去遺溺天井中羣相譁曰今日做了一塲折本生涯晦氣晦氣 
[烏龜命案]  
　　天津人大陳者在侯家後開張男女下處所謂男女下處者蓋雛伶與妓女兼收並蓄以雛伶爲帘而以妓女當壚賣酒無妓院之名有妓院之實而又省妓院之花銷者也大陳之靠家曰七姑娘係有夫之婦七姑娘在院中料理一切如肅肅之鴇其夫某甲在外爲茶呼茶呼者卽滬上之燒湯也大陳係混混與北根鍋夥素稱交好旣開下處所得纒頭不少此輩羡之者半妬之亦半而大陳亦饋遺不吝以得其歡心上月二十七夜有鍋夥某乙向大陳下處索錢若于有挾而求津人謂之跑報大陳之與否尚無定見而甲謂何許子之不憚煩跑報多於恒河沙數如果一一應酬竊恐無點金之術請以兵戎相見俾伊肉糜骨折我當代打官司後來了局亦不過稍費錢財豈不足戒來者如此則一勞而永逸矣大陳首肯甲遂率領茶呼一隊與乙爭鋒乙謂豈演水淹金山寺一齣亦用耍鎚者出陣耶不速去當碎汝骨爲甲魚膏耍鎚者俗所謂曳尾於泥塗者也甲不慚形穢猶自伸長脖睜細眼蹣跚而前乙袖出短刀奔之遽中要害元緒公登時倒地血如泉湧蓋不待燃桑以煮而已一命嗚呼矣地方以釀成人命報請騐屍經天津縣緝拿兇手並將下處發封楚國忘猿殃及林木各妓院之以閉門羹待客者累日至月之初間鶯鶯燕燕始敢重張旗鼓云 
[久旱傷麥]  
　　北方人喜以麫食爲饔飱而來源則以豫河爲大宗若直順之來牟卽使有秋斷不足供民食聞今歲河南不雨田疇坼裂麥苗枯槁欲死倘再不雨將有無麥之嗟現在津城大小二麥業已高擡聲價安得碧翁翁大施甘澍以慰三農之望耶 
[東報彚譯]  
　　朝鮮外務督辦趙秉稷因衰老不耐劇職上表辭官奉命允准接任者爲金鶴鎭○日歴四月廿八號三島丸在鹿兒島縣屬種子島西表洋面見一英帆船遇難在種子島竹崎白砂上三島丸卽轉舵駛至竹崎帆船中二十九人幾於九死一生經三島丸救出載至鹿兒島禀官爲之保護查此船名受魯輕四枝桅據云在北亞米加洋面行駛遇難漂流至此○日本議院去冬奉命停止令歲另選議員政府傳旨擇於本月十二號集議○今屆第六議會琉球中頭國頭地方派出委員各一名赴京請設電線於琉球島尻地主現在委員已到京待開院後進書以請○琉球近海之處日政府於去年曾遣軍艦前往測量尚未竣事今海軍大尉三浦重卿同官小掠原吉大技手植賀寛等復往琉球近海測量自散波岬至冲繩北角沿岸海面又慶良間糸滿間另用錘測約九月間告竣○日皇結婚至今二十五年恭行銀婚禮本國官民旣已備物奉獻各國亦發電祝賀中國大皇帝眷念同洲特備玉如意玉碗等玉器四色裝置玻璃錦匣由總理衙門發交駐紥日本之汪芝房星使於本月齎呈 
[茅山蛟發]  
　　句容縣大茅山江寧府屬名勝也山水直灌秦淮每逢水漲之期由西至東較江潮大數倍卽金陵諺所謂西流水也本月初八夜二鼓時大雨傾盆至天明始歇陂塘皆溢溝澮横流緑漲鴨頭絶似黃梅時節次日青溪一帶波浪漫漫畫舫如雲中流容與聞之鄕人言茅山左近是夜孽蛟驟出田廬墳墓受損良多云 
[皖撫大閱]  
　　安徽巡撫沈仲復中丞示期四月初九日校閱安慶諸軍屆期隂雨連綿遂改期初十日是日清晨八點鐘時中丞呼殿出轅由中軍府前三牌樓錢牌樓天后宫小拐角頭火神廟出東門繞道朱家坡迎江寺八蜡廟迤邐至五里廟大校塲輿前有二十八宿旗以二十八人負之乘馬而行次則銅鉦四面次則銜牌曰肅靜廻避欽差閱兵大臣頭品頂戴安徽巡撫部院統屬文武提督軍門次則大纛四竿次則齎令箭者二人次則齎關防上諭者二人由是而撫轅小隊親兵數十名弋什哈十四名輿後又有巡捕弋什哈家丁十數名水師杉板船豫期停泊八蜡廟沿江計共百餘號前驅旣到卽有哨弁率營勇在礮營下分列兩旁直逹校塲約三里之遥旌旗蔽野戈戟如林皆跪迎接江滸杉板船上砲若連珠武員自劉煥章協戎米海秋叅戎齊遊戎金鰲朱守戎天慶及鄒都戎以次千把外委額外皆頂盔摜甲鵠列恭迎中丞蒞校塲首先行祭旗禮隨入官廳小憇閱片刻步出演武廳升座司道各官向上叅謁中丞拱手答之武員自協戎以次皆一跪一叩首禮畢分文東武西兩旁站立中丞命鄒都戎發令開操首閱安慶城守防江濳山遊標合操次閱撫禁練軍前後左右馬營砲營合操閱畢進午膳旋復閱山字左右營親兵營合操長江水師安慶澄清華陽等營旱操至鐘鳴五下命駕回轅當山軍營操演時恰逢大雨傾盆各勇皆冐雨從事不敢告勞中丞憫之令免各營主馬步箭各賞袍褂料一襲十一日委司道校閱實缺人員候補各員馬步箭及兵丁步箭洋槍打靶凡馬步箭全紅者記功賞以寗綢袍褂料兵丁步箭中五枝者賞銀牌一面中一二三四枝者無賞打靶中三槍者賞五錢重銀牌一面中兩槍者賞二錢五分重銀牌一面中一槍者無賞不中者革退十一日閱安慶澄清華陽等營水操先排一字長蛇陣後變爲裏方城外方城金水橋二龍搶珠八卦荷包等陣城守防江濳山遊標每營賞給青蚨一百千練軍山軍砲營馬營親兵營及水師澄清華陽等營每營賞給青蚨八十千中丞又牌示本月十九日起節校閱皖南諸軍 
[皖省官塲紀事]  
　　署理皖北壽春中營遊擊唐遊戎炳升於上月二十九日行抵省城謁見沈中丞禀商防務○新授鳳潁六泗道王鼎臣觀察定安由白下乘招商局江永輪船於初一日抵皖謁見沈中丞呈繳文憑○候補直隸州知州熊直剌祖詒奉署理鳳潁六泗道許小崖觀察調辦皖北稅務不日携帶家丁束裝就道 
[日礦火災]  
　　日本某煤礦出煤日見暢旺得利頗多不料上月某日遽遭回祿之災礦中各工目見火發互相奔逃及至出外火亦隨之而出蓬蓬勃勃幾等火山燄發工人恐蔓延滿地將礦口塡塞但聞礦中玉石碎裂之聲砰砰震耳越數日夜聲息稍微抉開堵口窺之熊熊之光依然直冐工人不敢造次仍行堵築刻尚未知究竟云 
[失孩彚紀]  
　　揚城永勝街某姓家有七歲兒小名八子與羣兒在門前戲嬉一轉瞬忽失所在羣兒謂其回家也不爲意迨其家人來覓屢呼不應始知有異赶卽鳴鉦遍覓尚無下落此上月杪事也又本月初二日皮巿街一十四歲女婢居停令其送物與人一去不返各處尋訪亦無蹤跡想已入歹人之手矣 
 
 

Page 3

 
 
[九江瑣話]  
　　本月初三日長江水師提督黃爵帥按閱湖口水師三營弁勇次日復登岸閱陸操槍砲刀矛咸井井有法爵帥循例分别賞賚三軍之士歡聲若雷○德曉峯中丞巡閱九江事畢於本月初六日天將破曙啓節遄征洎各官趨送江于則飛輪已遠去矣 
[滬上官塲紀事]  
　　新簡浙江巡撫廖榖似中丞日前由京來滬旋返嘉定珂里現聞中丞將次到滬赴浙履新上海縣黃大令昨日飭差在觀音閣碼頭伺候預備供張以便迎迓行轅尚未擇定何處○保甲總巡葉臨恭司馬因有要公昨日午後乘坐官舫開赴蘇垣晉謁各大憲面禀事宜○上海縣黃愛棠大令不日晉省已登前報兹悉大令已備官舫在觀音閣碼頭停泊一俟將緊要公務理清卽行就道 
[神誕進香]  
　　昨爲純陽祖師誕期道前水仙宫設清音一部笙簫迭奏聲韻悠揚進香男女絡繹偕來頗有塞巷塡衢之盛 
[添差逐客]  
　　南碼頭失愼後經上海縣黃大令飭差驅逐沿浦江北客民屢記前報嗣以客民不卽遷移大令復於前日加差恭貴協同辦理以冀迅速昨日薛貴與原辦差役隨同堂董汪靜巖曹寄耘朱吟香諸君至該處力行驅逐客民始陸續遷去 
[懸賞緝盜]  
　　青浦縣四十六保四區二圖白鶴江鎭監生張桂開設源記米行前月初七夜三更時被盜用石撞開排門約有二十餘人持械擁入帳房打開錢櫃旋卽上樓進房刦去洋銀首飾計數甚鉅鄰店聞警鳴鑼助捕盜匪携贓往西逃逸當卽禀報青浦縣錢大令會營勘訊飭捕赶緊嚴緝迄今贓匪無獲因移文到申請上海縣黃大令代爲協緝並出當格略謂仰諸色人等知悉爾等如能拿獲此案眞贓正盜並獲首犯者賞洋三百元拿獲夥犯並有原贓者賞洋一百元知風報信因而拿獲正盜者賞洋一百元此係本縣捐廉給賞儲庫以待决不食言 
[擬保押犯]  
　　前報瓜洲鎭高有才總戎道賢至上海縣署有事商辦欲晤黃大令云云兹悉因押所中有一高姓者與總戎有世誼且無不端事總戎擬爲具保黃大令尚須覆訊定奪 
[詳紀新聞報館訪事人藉端串詐僧人以致被控事]  
　　新聞報館訪事人陳子琴吳再香串同紥花作邱阿四持所書聞一則向本城西門内萬壽宫住持僧明性索詐洋銀一百元明性佯應之許以番佛五十尊爲之解厄旋設計將所書新聞誘去繕禀黏呈控諸上海縣署黃大令准詞批示日内將簽差提究矣禀詞大略謂僧向在萬壽宫住持多年素守清規不于非分不料於本月二十三日忽有邱阿四來廟手持字稿一紙交僧閱看據稱係新聞報館城内訪事人吳再香交伊轉付並稱本月十六日及二十三日新聞報館新聞紙上所登之佛地花天曁極樂世界二則俱係僧事此次若不酬洋百元伊等卽將該稿所書之事指名登報今吳約於明日五點鐘在協成祥烟館會面等語僧閱聞之下不勝駭異當將來稿留住遂於二十四日下午同邱前往恊成祥與吳再香及該報館法界訪事人陳子琴會面僧試探情形吳陳等危詞恫嚇而邱居間聳恿並稱爾若鄙吝明日卽登報彰聞事後莫悔勿謂言之不預也僧見吳等串詐情眞如不佯許舆必僨事故只得再三倦懇减讓乃據陳云至少要洋五十元倘此刻無現洋祗須邱阿四擔保約遲三天付楚否則罷論僧僞諾而散伏查本月十六日及二十三日僧雖閱過新聞報乃因事不干已毫不介意豈料卽爲吳陳等隱射串許平空揑情污陷竟敢令邱阿四送稿來廟明目張膽訂約會面圖遂慾壑幸早敗露否則名節攸關貽害無窮微命難存若不求恩提案澈究法紀何存爲此黏呈來稿迫叩俯鑒下情恩准迅賜飭提吳再香陳子琴邱阿四等到案澈底根究以儆串詐而安蟻命此禀於三月二十五日投遞旋經大令批曰該僧平日果係恪守清規何必畏人指摘惟報館訪事人邱阿四等藉端索詐如果屬實殊屬玩法候卽飭提訊明嚴究抄黏附違式特斥至所黏新聞報飽訪事人挾以索詐之原稿今亦照錄左方其詞曰報載物地花天一則兹悉該菴在西門内右營衙門西首萬壽皇宫之後其菴係於前年由前邑尊裴大中明府禀請興造將公欵銀數萬金創造完好以致殿宇寛宏題其額曰不二法門住持僧明性係前升道龔欽使之隨從明性之母向在龔欽使公館爲女傭以致百般懇求得蒙恩施在萬壽宫司香火役無如明性未念提拔之情遂致肆行無忌與滬北修來菴佛店僧讓先者交好該僧與明性均屬色中之餓鬼際此滬北野鷄甚行兼之囊中頗裕隨將香金錢文周濟小和尚飢渴又姘識烟妓混名金字招牌住居胡家宅梅春里又有大保烟妓可與明性相識住於典質木器店對門弄内并將所收學徒過寄於野妓俾得遮人耳目今春賤購破表私刻播威牌號帶至四川獲利甚夥旋在四川購買皮統子及骰子紋絲棉被面携至上海送與妓女日在共登青雲樓與店主成光并婦等聽唱攤簧淫書向江海關及道署等每月津貼香金數十元以致明性坐擁厚資妄行無忌惟施主佈散香金係將民間有用之銀均被奸僧塡此無底之洞安得地方官立將奸僧拘案嚴訊遞解回籍房屋本係官産由官經理不致奸僧淫婦在清凈之地易爲雲雨之塲實則居民之幸無不頌地方官德政乎本館按滬上串詐之事時有所聞今新聞報館訪事人邱阿四陳子琴吳再香等人竟敢以登報爲名肆行婪索幸此僧控諸琴堂得以破其奸計耳否則遂其所欲不將令香積廚搜括一空耶素稔黃大令秦鏡高懸自必秉公訊辦使僧人得以安分焚修所有懲辦情形當俟訊斷後再詳登於報 
[帶候順供]  
　　陸阿大糾同陳金元等因姦將本夫吳錫華謀斃一案將次招解黃大令於昨日飭差帶集人証覆訊順供俾解至上憲衙門供詞不致歧異其順供情形容俟續錄 
[發堂醫治]  
　　山東人蘇金海販馬廿九匹自帶五匹先行來滬再有廿四匹囑夥某甲在後帶到鎭江甘露寺地方被惡棍長興奪去甲急至申江訴知蘇金海未幾長興亦到被蘇扭至英公堂移送上海縣一併收所候訊兹因蘇在所患病由看役禀明黃大令飭送普育堂醫治俟病痊帶回質訊 
[股東提案]  
　　滬城大東門外大生恒油紙店去臘倒閉結欠各莊往來欵項三千餘兩經宏元寶裕恒元各莊在英租界將股東莊敬甫司帳夏蓉舫扭送英公堂移送上海縣因股東朱勤生未到難以訊斷後據原告各莊控稱朱勤生身家殷實有意詐倒求恩提案方可訊追黃大令准如所請查朱住在英租界飭卽備文移知英公堂提解宋通剌飭差將朱提案日前移送上海縣歸案訊追黃大令著原差帶候堂訊追繳 
[送回敗子]  
　　紹興人沈逸亭向以捕魚爲生去歲携子來滬僦居蔡陽弄其子名阿寶年十餘齡每喜與無賴爲伍嚴加訓責總不肯悛沈遂度外置之今歲正月盜其母飾物質錢使用沈屢出找尋殊無蹤跡至前晚十下鐘時貿貿然回乘沈不在家又將羊皮褂及零星諸物約共值錢下餘千文竊之而去行經小橋頭適與沈遇不覺怒從心發扭赴家中捆以麻繩痛毆一頓並聲言定欲置之死地後經其母再三排解勸令送回紹興耕田爲活不許再來沈允之旋於昨日捆送登舟託友人送回故里 
[會審虧空案]  
　　日本商人矢野福太郎爲本國煤礦銷煤來滬開行曾憑華商方逸侣保薦邵桂成爲買辦自上年華歴正月間接手未及半年不依原議合同辦事已被虧空銀三百九十兩有零控經該管領事商請會審公堂追究當經宋通剌查傳方逸侣現往天津旋據邵桂成投案訂於禮拜四下午由宋通剌會同總領事大越君查訊先據矢野福太郎聲訴前情被告邵桂成延律師愽易到案剖辯博律師聲稱此案原控虧欠雖爲數無多其中應以原議月俸不符之數爲斷必須先行部明蓋邵桂成承接該行買辦原議每月連帳房用人共支銀六十兩今原告開單請追虧欠每月祇支洋二十五元雖彼此原執合同議據均曾將此月俸改註二十五元字樣然查閱添註處所蓋圖章均襯紅印文在字底則似乎先用圖章而後寫字旣非正辦卽未免有可疑之處訊至此兩造已將合同呈案宋通剌查訊原告則稱添註二十五元一節係因進出均歸買辦經手議定允洽方得註明其字跡實係書寫後再蓋圖章然合同字樣與圖章篆文筆畫較細宋通剌詳加閱視究竟底面難分因令取到 
 
 

Page 4

 
 
顯微鏡照看始顯出字面之紅文惟此鏡尚不能細辨再取到罩看之小鏡乃得紅黑字顯然呈露宋通剌諭以現已閱明此二十五元字樣確係書寫後始蓋圖章可知當日自必兩相允洽然後有此添註博律師以爲此中旣有出入當不厭詳求究竟是否先寫後印抑先印後寫依西法有藥水玻璃鏡可期毫髮畢現此項機鏡科發藥房能依法辨明可令彼此同往騐看總領事曰形跡旣蒙騐明似可不必再多周折宋通剌謂此亦爲愼重起見今兩造均情願往騐不妨依法從事俾各有以折服其時被告邵桂成聲明此外帳目尚未核對照我結算不但並未虧欠且尚有墊欵二百四十餘兩未還彼此互相辯論月俸添註一層時已傍晚不及質訊宋通剌商之總領事諭令兩造先將前項添註字樣同往照騐明白並准如博律師所請再令兩造先自將帳目核對明白除彼此相符外其中或有意見不符者另行摘出以憑訂期覆訊 
[限期料理]  
　　去臘有同源順珠寶鋪經事葉雪帆等十一户控同業義和昌股東魏幼耕葉勉齋等拖欠貨洋一萬四千元零疉經宋通剌訊問著兩造將義和昌放出貨洋七百餘元派差同至各户查收並將現存貨物作價先行攤派各欠户一面仍飭魏等赶緊尋緝在逃之股東陸槐卿秦鶴汀到案再行核斷曾鍊前報兹據葉雪帆等以魏等玩延不理呈請嚴追宋通剌准詞飭原差將魏等著保交案通剌於前晚升堂覆訊葉供職員前奉堂諭偕差等前往各欠户照帳醒收或稱已付與陵秦或稱並無此項欠欵惟有一户認欠洋二十餘元餘均推諉難以收取職員先曾查得陸秦二股東將客貨質典報明捕房派某包探前往各當鋪查見貨物約值洋六千餘元除去本利尚有盈餘又義和昌現存貨物照帳亦有二千三百餘元乞諭飭魏等設法作價先行灘派餘欠仍求大老爺嚴飭在滬各股東赶緊料理端節伊邇職等被累不堪爲此環求嚴追魏供職員奉諭保出後與各股東商議先以二成歸還曾經挽友向各户商懇未允並非有意拖延至在逃之陸秦二股東屢經尋緝迄今蹤跡杳然惟陸秦家屬均住蘇州可否恩准關提來案以便根究職等被累難甘惟求恩鑒通剌命提葉勉齋至案旋據原差禀稱葉因病未能投案現提葉友吳佳甫代質通剌命吳至案吳供與葉同業囑爲投案代質葉情原料理此案許永順供松江人現住老北門内小的由陸秦說合股開義和昌得一股計資本洋五百元通剌謂因何抗不到案供實因有事回籍昨日來滬小的亦願帮同料理通剌以案懸半載魏等並不清理實屬玩延著當堂具限半月内向各欠户赶緊料理並飭找尋在逃之陸秦二人到案再行核斷遲則送縣辦理葉雪帆等遵諭而退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[猴有烟癊]  
　　某甲粤之香山人向有烟　蓄一猴初常　　　　中吞　之餘雲迷霧繞久之猴　染烟味甲偶外出則疲倦欲眼甲　吸食阿芙蓉猴遂一噴一陽甲自是解其　使之繞屋游行每日亭午時猴見甲然榻上燈卽躍眠腋下甲俯吐則猴仰吸習以爲常甲以長竹一竿上穿方木高丈餘緊於階下猴雲烟供養逸趣横生酣餉之時甲輙教以升木　　竿而上爬坐方木以爲戲樂時或撼　使動猴端坐四顧絶無懼容竹高出簷外猴每登戲路人當聚觀之一日甲因事往戚串家午後歸稍遲猴繞榻徘徊或上或下旣復升坐木上俯視路人似待甲歸目不少瞬未幾甲果返猴遠見卽狂喜喔然似笑甲入門猴急欲下忽失兄墜隨卽昏然甲亟設法施救以棉衣密蓋之猴竟不復甦甲爲之惋惜不置夫猴性躁動本極難馴甲誘使餐雲便無復山林之志可見烟霞痼疾雖好動之物亦爲之濳移也 
[老饕宜愼]  
　　粤人每以烏豆煮鼠食之謂其可以滋隂旺髮本年疫癘流行碩鼠先受其厄食之者被毒傳染每有因而斃命者好善之士特出資購買死鼠且黏佈字啓勸人莫食然老饕之流仍未深信大新街横巷陳氏婦素有是癖家中豢一狸奴一日捕得一鼠婦烹而食之詎料朶頤纔快卽腹痛難熬醫者咸謂伏熱極深不可救藥至夜深而殁蓋此次粤垣疫症之行大都因去冬亢旱地氣鬱而成毒乘春洩發鼠穴地中先受其殃邇來鼠之被瘟未始不由於此故人之食之者亦足致命是則貪口腹之欲者固不可不愼也 
[美界瑣聞]  
　　昨晨有江北偷兒馮阿甫者貿貿然至武昌路胡明正家竊取衣物而出胡尾隨其後馮飛步奔逃行近蘇州河邊急思脫身躍入水次隨波逐浪戴沈載浮適一百三十號印度捕巡至河滣見之急令杉板船户持稿援起解送捕房○密波人某甲年約三十餘向以成衣爲業素喜杯中物酒債尋常行處有杜陸佳句正堪移贈此君前日下午邀友赴某酒肆開懷暢飲說地談天直至月上柳梢始扶醉而返行經新虹橋畔一失足仆於波心幸橋上人見之亟令駁船户救起詢其居處知在西華德路源芳里乃爲之雇東洋車載回 
[英界公堂瑣案]  
　　前晚章金土行經二馬路烟娼丁李氏等向之招致章身無半文正在進退維谷突有龜黨張興德見其可欺與之爭執致被毆打巡街捕見之獲解捕房捕頭問明起釁情形於昨晨一併送案章歴訴前情張供稱小的不敢毆人丁娼亦不兠攬狎客宋通剌判令將張枷號三日發頭門示衆丁娼及劉陳氏押送輪船勒令回揚州等處原籍○包探黃回福禀稱小的查獲蘇州人顧阿五據云伊母與俞香廷同居以致竊去衣服俞投案認領顧供稱小的大業患瘡是以行竊宋通剌不復細詰飭送醫院醫治俟平復後令俞設法資遣回籍○無錫人張耀文竊取其弟張阿二家皮馬褂縐紗夾衫各一件經巡捕獲解公堂宋通剌嚴加申飭交人保釋○前者同信昌烟館失愼失去銀櫃大土四枚係曾經保險有人意圖吞没查獲訊供已列前報昨日自行理處明白所失烟土亦已照賠由司帳人投案求銷宋通剌判令在押之潘阿亭王瑞生自到案日起押滿兩禮拜始釋○寧波人陳奎謂在路憇息遇見未識一面之王成寶彼此閒談許以引薦生意致被騙去布棉襖旋由包探緝獲詰知贓已典押昨日解案王供稱小的係浦東人餘語含糊宋通剌判令管押五日陳飭捕房資遣回籍○寧波人吳小妹管駕煤車不愼撞捐某洋商墻角約須修費洋銀十元由巡捕解送公堂吳願認賠宋通剌令如數賠洋銀十元並著具以後小心切結○前夜小工頭　茂沿途呼喚小工自東而西驚醒已睡之某西人喝阻不依指交巡捕昨日送案宋通剌令具以徐不敢故違切結○招商局豐順輪船失竊金磅由捕頭飭捕在寧波緝獲葛象緯移解來滬宋通剌令水手頭指認各節已列報章昨晨捕頭帶到當日在船充水手之史春江宋通剌訊供之下供稱係寧波人曾在豐順當水手兩年令指出葛姓則稱在船同事只半月不知名姓葛則稱向不相識通剌諭令聽候冉行集訊○二百七十號巡捕以樂阿測在路毆人致傷送請訊究樂供稱小的係寧波人並不行兇巡捕禀稱受傷人尚留醫飽不能行動宋通剌令管押一禮拜再訊○包探唐慶三緝獲行竊錫燭臺茶壺之沈長生失主張王氏投案訴稱此賊挨門入竊所有原贓已賣與王阿生錫器店鎔成廢錫矣沈供稱小的係寧波人宋通剌斷令管押兩月罰令收贓人償還洋銀兩元再罰五元如數充某醫院經費○范阿四客寓中被借宿之陸榮堂竊去布被單布衫三件經巡捕緝獲解訊宋通剌斷令管押十五日示儆贓還失主 
[法捕房瑣案]  
　　地亞士洋行經租帳房遣收租人詹雲堂投案訴稱一百零三號房屋王陸氏欠租逃遁將物件私自運出所剩者惟破棉絮舊板等物求飭包探眼同檢點開單拍賣以抵欠租同轉問房客係何等人供開呌化客寓同轉謂租界中不准開設呌化客寓已出示曉諭在先爾等何得顯違禁令今姑從寛免究飭探檢點什物拍賣作抵以後不准再租詹雲堂唯唯而退○朱錦榮控周阿紀編去膏子三百五十兩正月二十九日趁江裕輪船往江北一帶銷售悉數吞没經葛同轉提案訊供周阿紀供稱付過洋十七元祗收膏子一百兩尚有義興烟館主鄭登青目見昨日原告邀同鄭登青投案禀稱未見付洋朱又供其兄亦曾見過現在上海同轉命提在押之周阿紀到案謂爾所供不實何以膏子一百兩付過十七元旣據朱錦榮供有其兄目見著邀同其兄來案質證鄭登青無干斥釋周阿紀還押下期覆訊○程昌成報關行主王益甫　夥潘松卿投案請追王殿卿欠款同轉提王到案問限期已逾爾意如何王供現有西公順萬春成兩家向原告商懇昨雙成泰號夥楚雨村來向監生說過同轉謂王曰爾不能遷延時日欠人之欵必須歸還况爾東家現請提追保人著冉限五日赶緊清理延于追比○信裕紙店主張志利控南誠信烟館已歇堂倌劉二寶竊洋六十八元一案經葛同轉訊供押候限期交洋兹已逾限命提劉二寶到案供稱小的尚有七旬以外老父行將待斃求請恩施同轉謂欠債還錢乃是正理况竊人之洋何得率請恩施著還押追比○吳桂芳控沈阿根欠洋四十九元一角七分葛同轉准詞提沈到案押候傳到其父沈寶林兹已限滿著帶案訊供沈阿根供父年老有病不能投案求請寛限同轉著再限三日延于追比○王增　控顧小山掯女不歸唆使右烟回詐等情經葛同轉迭次訊供諭令各具切結王不准凌虐其媳顧半年之内不准來往昨日原媒王海榮呈遞保狀王顧二人各具遵斷切結到案同轉命提在押之顧賀氏到案謂親戚以和好爲是著各遵前諭不再齟齬各人遵諭而退○順利保險行執車控王阿多陳小寶雇看榮興質鋪燼餘監守自盜葛同轉訊供屬實著照原斷王掌八十下陳掌六十下卽行釋出○章陳氏控逆子章子卿不務正業專喜結交無賴在西新橋三星齋茶館聚賭不遵訓戒經葛同轉提案訊供押候笞責一百板昨命提案章叩首求恩同轉著改爲掌頰一百下罰跪一旁提徐陳氏控逆子徐元亨到案聞可曾醒悟否徐供蒙賜處晴丸服後見效再求賜服以後當改過自新謹遵母訓同轉著跪一旁另訊别案命傳其母到案再賜虎睛丸二服交其母領回母子叩謝而退○曹正富等控翁同二車夫計大竊去東洋車經葛同轉提案着翁賠償昨曹又遞禀聲稱所償之車不堪運動求請追給原贓包探禀稱所償之車並非破舊同轉著遵前諭原禀擲還○又提瑞太烟間主王阿福控竊烟鎗之陳瑞甫以不交押本著遵原斷掌頰八士上釋曓又提包探拿獲積竊董玉堂照原斷笞責八十板釋出又提在蘇州航船竊取同伴衣服之徐靜照原山斷掌頰四十下釋出又車夫湯坤和用茶壺擲碎印金才頭顱昨亦提案照原斷笞責八十板釋出○枷犯沈三十子卽小江北與王阿五同竊水手西人洋夾分贓使用現已滿期著帶案開枷掌頰八十下又竊取得善里徐姓衣服之張阿五著開枷照原斷笞責八十板卽子釋出不准逗留 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
