# 1893 - 57 - 4907133

 

Page 1

 
 
[附送捐册]  
　　本埠元濟善堂歴辦各種善舉人所共知惟堂中苦無恆産所需經費全賴遠近諸大善士源源接濟是以每歲春正刊印一文願捐冊託本舘頤報分送以冀閱者得以隨時佽助今日又爲代送捐冊之期務望各發婆心隨緣樂助俾堂中不致竭蹶是眞大功德也 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[和衆豐財說]  
　　和衆豐財一語楚子論之左氏記之伊古以來治天下者莫不由之漢至文景之世休養生息海丙幾至太平刑措不用雖唐虞之盛何以加兹唐太宗逆取順守有房杜以恢相業有魏徵以拾遺補過知無不言言無不盡故其時海宇乂安民生得所史臣播爲美談後世仰其盛軌降至有宋太祖太宗念肇基之不易兢兢焉以救民水火爲事深仁厚澤普被寰區固非一二端所能盡然綜其大要豈有外於和衆豐財一語乎夫所謂衆者其類至不一矣其承流宣化者自公卿大夫以至府史胥徒之屬其飲和食德者自牽車服賈以至犂雲鋤雨之流無一非戴高履厚之人卽無一非食毛踐士之人苟有一夫之失所不可謂之和所謂財者其端亦甚繁矣上焉者天庾之正供匪頒之祿糈下焉者操奇計贏闤闠有兼人之産倉箱櫛比鄉閭有卒歲之需生物之數原於大造致富之計端賴人謀苟有一家之未贍不可謂之豐然欲豐財不能不和衆和氣足以致祥必使自上下下其道大光合薄海内外咸有含和吐氣之樂而後能謹身節用爲造物留無盡之藏去故生新爲山川開不宣之秘未有和氣不凝而能致豐亨之慶者也必豐財而後能和衆魚之沬也非水不活鳥之翔也非空不暢人之生也非財不裕故必三時不害萬寳告成仰足以事父母俯足以畜妻子出不聞催逋之語入不聞交謫之聲未然後歲時伏臘烹羊炰羔擊缶歌呼相與爲樂未有貲財不裕而能臻和悅之象者也顧就緩急而論則尤以豐財爲要我朝列祖列宗撫有區宇子惠黎元皆於和衆豐財三致意焉今上御極之初加恩中外自時厥後凡遇各省水旱偏災議蠲議賑不遺餘力務欲登斯民於袵席而後已曩年江浙閩粤等省疉次告災皆蒙頒發帑銀交各省督撫核實散放諄諄然論以毋任吏胥舞弊務使實惠均霑湛恩汪濊如天之無不覆地之無不幬美矣備矣蔑以加矣皇太后自歸政以來雖頤養深宫時以黎庶爲念因甲午年恭遇六旬萬壽特命於節省内帑項下頒發每省銀二萬兩又以順天爲輦轂重地施恩宜重每歲給銀二萬兩以惠貧民深仁厚澤浹髓淪肌唐虞三代以來所未有也惟是天下大矣民生衆矣若必損上之財以益下終慮可暫而不可以久孰若使下之人各盡其力以儲財庶幾取之無禁用之不竭比户有蓋藏之裕萬年蒙樂利之庥夫重農爲本富古今不易之理也今内地農民種植五榖率多因陋就簡不講培壅之法旱乾則聽之於天水潦則諉之於地非所以裕民食而重國本也栽種蔬果亦足以佐食用史記汶山之下有蹲鴟可以不飢誠能多種薯芉之屬未始不可爲荒年之備木棉種類不一美國南方所種之棉有高六七尺者童童如小樹其色純白其紋細密可紡細紗勝華棉遠甚若能試種美棉講求培壅以補土性之缺陷出産旣多自可大興機器紡織之利蠶桑之利本爲中國所獨擅自意大利法國日本等處飼蠶種桑而蠶桑之利遂漸爲他人所奪去年絲市雖漸有轉機然由於意大利絲市歉收所致非華絲之果有生色也業此者豈可偷安目前而不思整頓之計哉茶市疲敝已極前經赫總稅務司咨請大憲通飭各處力求整頓無如言者諄諄聽者藐藐致有江河日下之勢若不掃除積習講求新法何以使利源日闢哉五金煤礦爲天地自然之美利中國礦産之多甲於天下誠得明幹有爲之人畀以事權寛以年限合羣策羣力以從事終有豁然貫通之一候富國裕民之計無過於此工藝亦裕財之一端西國工藝之所以獨盛者以專用機器不藉人力故其爲製也巧出貨也速又皆自出新意不蹈故常故能投時所好不落他人窠臼中國若欲講求工藝富自精研格致始夫大學一書聖功王道一以貫之而其卒章乃曰生財有大道可見財之爲用大矣哉財豐而衆自和矣故作此說爲當軸者告焉 
[鳳城紀勝]  
　　緑營漢兵應領光緒十九年正月餉銀向例并入二月放餉時一同支給惟技勇護軍前鋒親軍内火器外火器善撲健銳各營兵甲及在八旗衙門當差者均於上年臘月二十一二等日開放各旗兵支領後俱得製備度歲之需相與頌聖德汪洋不置○五城衙署書吏皂役青衣人等年節恩賞銀向由滿漢察院稽查素日當差之勤惰入署之年月淺深或批賞十餘兩或批賞七八兩或批賞五六兩三四兩不等統由公欵内提出作正開銷去歲北城滿漢察院批准此項年節賞銀共八十餘兩劄諭署理北正事務邵君赶由公欵内如數提足於臘月二十五日携赴城署當堂散放○胡四等人前在高爵街糾衆鬥毆悮認西珠市汛弁兵爲仇人以致毆傷徧體嗣經汛兵拿獲解赴步軍統領衙門訊辦兹福中堂查騐汛兵受傷者計共六人除馬兵湯姓受傷深重外如汛兵裕某顔某趙某王某及湯子五人傷尚輕淺著賞給銀六十兩均匀分派以示體恤業於去年臘月二十一日分給由步軍統領衙門作正開銷○去臘二十一日午後有壯漢數十人成羣結隊如狼似虎各持凶器口出大言聲稱任爾庫兵插翅以飛亦難逃脫看爾等保護者有何本領敢與喒老子决雌雄乎詢之知其事者云若輩與庫兵德隆因事結怨故於是日糾衆前往伺德隆差竣出署毆而搶之以爲生財之道也嗣聞德隆央人說合許以緩日從長商議壯漢爲之首肯隨卽散歸○去冬封印以來乞兒卽三五成羣游行街巷見有負販之輩任意索取錢文甚至扭住衣襟肆行無禮總甲及看街兵等一若熟視無睹略不譴呵小本經營者稍獲蠅頭卽被若輩耗散未有不呌苦連天者○正陽門大街東西街巷本爲前綹者叢集之區臘尾春頭益覺肆無忌憚中城察院爲興利除弊起見劄諭司坊官派出練勇目勇分赴通衢大巷逐日巡邏如遇前項事情立卽扭赴司坊申詳重辦○臘月二十三日禮部舉行跳竃典禮有隨衆往觀者見大堂前月臺上有扮作獮猢馬猢人熊者更以八人戎服腰弓騎竹馬追射旁則數人持簸籮簸箕以短木柄擦劃作響蓋國初盛典也至三 
 
 

Page 2

 
 
十日復傳赴内廷跳竃以備皇上躬親閱看○竊賊王三卽王如藻前經承善水局目勇獲諸後河解局訊究供稱行竊各京官宅中鐘表衣物已有多次有售賣者有典質者遂派勇押赴各典起獲原贓由城交局傳諭各宅遣僕承領上次城期將王帶城備文移解刑部收入獄中聽候刑部掣司訊辦○臺諫欽規一書缺乏已久現經掌京畿道御史徐侍御等糾工刻印分呈都察院各堂憲及各科給事中各道御史去臘二十三日復移知各城赶卽備文於二十五日遣吏人赴京畿道當堂承領 
[殘年風雪]  
　　江西省垣訪事友人云臘月二十六日之晚雪花飛舞幾若撒鹽翌晨起視庭除厚積寸許至午刻陽光微露漸次消融屋角簷牙淋漓不已街中泥淖滑澾行人苦於足繭難前二十八日復整整斜斜疎疎密密敲櫺撼瓦徹夜不停使摩詰居士作輞川圖當點綴芭蕉與美人靜參禪味矣嗣是卽寒威料峭狐貉無温吹簫乞食之流高聳鳶肩僵凍欲斃遠近河内俱結堅氷篙檝難施船户俱望洋而歎貧民之赴粥廠領粥者無不呌苦連天市中各貨居奇不特薪桂米珠異常昂貴卽韭芥芋薯亦皆價值飛騰時偪年關小民竟無生計嗚呼苦已 
[百花潭冶春記]  
　　江西訪事人云學憲按臨考試生童聚至數千人赶考市者設肆如林咸望利市三倍然士子大半出自寒畯未能揮霍自如是以各貨未見暢銷恐不免多所折閱也○府學前天后宫一帶多有棍徒擺設字寳攤謬託斯文藉以漁獵誠可惡也邇者若輩多移至府學頭門外及火神廟前劉盤龍一流人圍繞其間爭思一擲一日有親兵營查街弁兵行經其處將攤摔毁并碎其字條想若輩當懾於刑章不敢再接再厲矣○大憲面諭保甲局員及巡叚查街各武弁嚴禁惡丐强討棍徒借端生事扒手伺隙翦綹掉包栅夫更鑼不鳴栅門不閉烟館通 
宵達旦容留奸宄有一於此務必嚴懲使果能奉法守公破除情面則城廂内外庬吠無驚有不頌各大憲之恩德無旣哉 
[官塲話柄]  
　　客臘浙江某太守蒞任時小民攔輿呈遞禀詞稱前任判斷某案私受洋銀六百圓幕友亦得四百圓門丁則得三百圓差役則得一百圓太守覽畢將詞籠諸袖中次日呼殿至署端坐大堂飭差傳所控幕友門丁差役研究惟差役公然到案餘皆避匿無蹤太守大發雷霆鞭撲之聲達於内室其時前任太守尚留署内一聞此事蹌踉至大堂聲稱我已來此備質任汝惟所欲爲汝如何竟聽小民揑誣不分皂白乎於是兩太守各拂衣而起唇槍舌劍互决雌雄爭辯之餘幾至用武後經首縣某太令聞而馳至再三排解然猶餘怒未平乃勸令前任所有幕友門丁連夜雇船他往嘻異哉宦海中竟有如此話柄乎錄而存之亦曰我聞如是而已 
[粤垣耳食]  
　　盜匪圖刼渡船必先以盜夥數人僞爲搭客先附該船預約渡至某處卽起爲内應挾制舵師奪其舵而駕駛之於是内外夾攻如取如携刼無不得矣客歲三水屬恪平三江白石各渡船被刦皆以此失之鄭軍門爲除盜安良以衞行旅之計重賞購線復每日密派安勇五名不穿號衣扮作搭客雜於衆中暗爲護送倘遇被刦突起擒焉臘月二十八日恪平三江白石三渡船聨同由省會鄉旋是日搭客較常爲倍蓋歲除在邇鄉旋度歲者衆也盜遂分其夥黨每渡以六七人僞爲附渡分先後下船佯爲不相識者方欲圖刦起而内應船主察其狀貌生疎形迹可疑早已識破密報泮塘安勇廠添派勇丁十數名赶赴澳口一俟船到卽爲助捕而盜猶未之覺也及渡船行抵澳口船中數勇猝起捕盜澳口十數勇下船協同助捕六盜全獲無一漏網者復往三江渡船搜捕四盜知機鳬水逃去僅獲其二由安勇解回營主送縣究辦迨後三江渡船行至半途船主復物色各搭客中有兩人面目生疎確非鄰鄉之人欲事搜檢彼二人者竟出惡言云欲搜檢須以火槍相較勝負乃許搜焉船户聞言知爲盜之漏網者乃招合三船工伴將匪擒獲搜之各懐火槍比及抵埠並交安勇轉解○肇城西某鄉何某之婦城東梁某之女也年三十許其父本拳勇之師婦雖未習其藝而少時耳濡目染技擊之術固已熟見熟聞略知其概矣去臘某日歸寧而返釵鈿耀目手携襆被中裹衣物匪見而涎之以爲婦女軟弱可欺尾之而行至圍隄之僻處時當日暮人迹頗稀婦固機警見後有隨行而來者知非好意牢挾衣包而備之匪果徑前攫奪婦一轉身攘其皓腕略一推擠匪已仆地幾墮隄下猶復起而相奪婦再格拒奉以尊拳中其鼻端而血污被面矣匪鼠竄郤走婦冷笑曰死偷兒有何技倆敢犯老娘耶方知鷄鳴狗盜未易稱雄燕閣鶯閨非無好武如此婦者可謂娘子軍中之雄者乎 
[育嬰加費]  
　　育嬰堂之設原所以保全嬰孩安慶本有育嬰堂所收嬰孩交貧家婦女抱養不下數百人每月給錢六百文以爲養育之資初二十六兩期令諸婦女抱孩赴堂具領此項錢文近來教堂中廣收嬰孩令婦女養育給貲甚厚諸婦女但知圖利遂舍此而適彼堂中幾致無人養育經管堂司事瀝情禀縣已蒙批准變通辦理嗣後婦女抱養嬰孩每名加錢二百文以示體恤 
[紅橋畫意]  
　　兩淮運憲江都轉諏吉本月初八日辰時乘舟赴白下向各大憲賀年大約試燈風裏卽可回轅○客臘本報錄揚州訪事人來書謂寳應馬棚灣曁下河時堰諸處河冰凝結舟楫難通兹有從袁浦來者述及馬棚灣之冰於新正月初二日漸泮商䑸賈舶照舊通行泰州已有出塲鹽船抵壩矣○揚州各店向以十一十二兩月爲緊要關鍵蓋生涯之贏絀胥於此數旬内卜之也往歲新榖登塲市面卽有起色去秋四境荒歉生涯已覺清寥迨十一月下旬又雨雪載塗河道悉爲凍阻鄉民入城購物者往往裹足不前直至臘鼓聲中依舊市門冷落各店帳目收回者祗五六成惟廣貨雜貨布店及柴米食物諸鋪尚有微利可沾餘則莫不虧折故今正財神誕日開市者不及往歲之多然聞之闤闠中人則咸謂客臘三四九時祥霙疉沛塍間蝻子當可殲滅無遺麥苗亦生意葱蘢頗饒秀色轉瞬黄雲覆隴定慶有秋想今歲市間可作桑榆之補也○去臘除夕滕六君復興高采烈飛絮滿天初翦水以作花旋碾瓊而爲屑或如柳絮之飛飛或灑梅窻而淅淅六街三市間厚積尺餘幾不知道途之凹凸以致有一老嫗滑而跌仆頃刻云殂其餘跌損頭顱跌傷肢體者更不知其凡幾棲流所司董憫若輩之艱於行步飭夫分投鏟掃俾得一律坦平日來天晴日麗和風淑景蔚爲好春凡騷人韵士之拾翠花間觀燈月下者咸喜履道坦坦略無傾跌之虞卽北地佳人南都媚子鳳頭鞵窄扶婢出游亦不致露滑蒼苔柳腰微折善堂之德惠眞無涯哉 
[蜀江錦浪]  
　　貴州青谿縣開辦鐵礦巳歴多年當時曾撥公欵銀三十萬兩又招集商股十萬兩然自開礦鍊鐵至售銀回黔非歴半年不能周轉近以需欵甚鉅亟宜設法添籌因委某員在四川渝城續招商股十萬兩俾規模日漸擴充特不知長袖善舞之流果肯傾囊以助否○前任川東道張觀察蒞任後歴裁各項糜費惟粥廠依舊舉行去年擇於十一月二十五日開杓至今年正月二十五日止分廠三處每日領粥者多至三四千人約需米六七百石之譜○川東道黎蒓齋觀察曾歴泰西諸國後又奉使東瀛稔知辦理交涉事宜當以培植人才爲先務乃就重慶府屬開設洋務啓蒙學堂特延洋關委員張君應六爲算學教習電報局生楊君秩如爲西文教習春風桃李植遍門牆兹又禀請南北洋大臣曁軍督憲咨請總署立案每月就監督經費及洋關解費内各撥銀六十兩作爲堂中一切開銷旣閱三年卽擇學生中之尤者咨送同文館廣方言館水師學堂諸處肄業誠造就人材之一途也特不知總署能允准否○歲暮時各行棧大半停止貿易清理帳目故雖多進口之挂旗船而出口者寥寥無幾聞之長于榷算者謂去年海關征收出口稅銀有二十萬兩之譜亦以見利源之日漸擴充也 
[蘇省官報]  
　　十二月廿四日通判文綸謝奉委解金磚差正任江都縣林之蘅南京來委調邳州知州廿五日侯補道羅嘉杰由南京回正任華亭縣吳成周專丁來省禀知華亭縣任内交代算清南渡厘捐委員試用府經歴王石麟專丁來省禀知奉委勸辦順直賑捐廿六日知縣陳俊康委赴金匱公幹辭指分江蘇試用縣丞陳光烈四川人禀到廿七日蔣一桂禀知震澤任内交代算給清楚縣丞張沐慶謝飭留辦婁齊封 
 
 

Page 3

 
 
厘卡差並疉奉飭記功七次廿八日同知葉大莊禀知金匱來奉委會同錫金二縣勸募順直賑捐陸冠瀛謝飭知十六年河運案内保奬封典籖掣分發江蘇大挑試用知縣凌邦璽雲南人禀到縣丞沈善發禀知由直隷賑案給奬五品花翎委署靖江縣新港司巡檢魏本立辭赴任指分江蘇試用吏目吳星耀浙江人禀到新正初一二三日候補道丁兆基辭行赴金陵初四日委署宜興縣縣丞戴修章辭赴任初五日知府林文炳銷同知孫詒紳到二位均禀知初二日交接六門厘局差無錫縣陳到並謝請補川沙同知缺靖江縣典史陳其恕辭赴任道庫龍韜禀知聞訃丁外艱初六日知府林文炳辭赴海運津局總辦分發江蘇試用州判倪善慶雲南人由京騐看禀到初七日同知朱文熙宜荆厘局來謝調辦鎭江下游厘局知縣王培鈞禀知奉飭派蘇差委初八日知縣王肇嵩昭文塘工來並謝十六年分順直賑案内核奬花翎初九日同知蔡國熊瀏河厘局來謝奉飭留辦一年並拔署事一次崑山縣葛謝十五年蘇皖賑務案内蒙憲奏請改奬俟補缺後以知府用知縣周玉鴻丹陽會審盜案回銷帮辦荆溪縣保甲差並禀知前署丹陽任内交代會算解清正任江寧府北捕通判劉文激禀知調署海門同知知縣李前泮謝委署安東縣事二位均由寧來初十日知府朱宜振上海貨捐局來 
[蘇隄春曉]  
　　杭州仁和錢塘及商籍於正月二十八日舉行縣試○聞之庠序中人謂大憲定於正月二十日甄别敷文崇實紫陽三書院肄業生但未見明文也○魚橋怡生顔料店開設有年生涯頗旺正月初五鼍更三下有賊穴墻而進意圖發一新年利市適店夥從夢中驚覺披衣而起大聲疾呼賊知無可躱藏欲從牆頭躍出不料檐牙積雪尚未消融立脚不牢滑仆於地夥卽奮力禽住繫諸室中四處找尋未失一物乃於次晨釋之使去告以勿得再蹈前愆 
[乘風破浪]  
　　日前本報曾記招商局及怡和太古各輪船定期本月十三日黎明時展輪往北旋得天津電信謂春冰未泮尚不利於遄行故十二日雖已結關依舊停輪未發至昨日晨起復接北洋來電悉大沽口内冰祗厚五寸許日來當可漸融遂訂定十五日晚間招商局之豐順普濟永清怡和之北直利怡生太古之桂陽温州各輪船聨翩出口駛赴津沽特不知乘風破浪之餘誰是錦標首奪也 
[蜺旌將返]  
　　蘇松太道聶觀察前赴江寗恭賀兩江督憲劉峴帥新禧已列前報昨日道轅探悉觀察將次回滬卽飭僕役赴碼頭伺候 
[五馬將來]  
　　上海縣黄愛棠大令探悉松江府恩詩農太守將次赴蘇經過滬上卽於前日飭辦差家丁在大碼頭及滬北觀音閣碼頭伺候憲旌 
[機器屠牛]  
　　本邑屠牛作向來散佈於八仙橋迤西污穢不堪人難駐足去年工部局董度地虹口裏虹橋畔大建作塲其中布置精良并遍設自來火燈照耀幾如白晝其屠也以機器代刀鑕旣靈捷而又潔凈試屠數日人皆便之惟牛須經人騐明必無病者方可屠宰臘月二十九日邀集西國官商士庶行開作禮儀復屠一牛一羊當塲呈騐在西人之意以爲其法大勝從前矣前日不知如何牛肉莊十餘家分派傳單相約停宰單雖繕以泰西文字然詞意不甚明通大略似乎不願往屠須環求將此作撤去云云本館壹不知其意何居惟聞之西人則謂往時租界中時時私宰病牛今須騐過始屠則病牛無從出售故有心阻遏俾得便其私圖也然歟否歟 
[木船裝米]  
　　滬上米價騰貴上海縣黄愛棠大令查有米商販運出口飭差往查嗣由該差查得滬南裕昌裕泰兩米行曾載米出口卽向大令禀明前日該差又查得浦中停泊之永順恒利福建木船兩艘載有白米二千數百包正欲開行該差上前攔阻詢問此米係何人所裝船中人答以係元吉泰裕祥裕泰等號所裝將運往福建銷售該差將該船扣住暫交顧誠信章悅來二稅行看管一面回縣禀覆未知如何辦理 
[獵鳥斃犬]  
　　日本人某向在英租界某洋行營生以近日風物晴明游興怦怦然動昨晨携火槍渡浦而東獵取禽鳥行至廿四保十六圖定家宅地方適有鄉人某某所畜二犬見客狂吠聲振林木日人麾之不去擊之不走遂舉槍連放兩響犬應聲而倒鄉人聞聲奔出以日人不應將犬擊斃喚集多人重重圍住日人知犯衆怒急欲突圍而出然衆寡懸殊勇力亦無所施遂被鄉人扭至爛泥渡保甲局高二尹飭勇將日人先行看管一面向鄉人再三開導鄉人始漸漸散去二尹卽於亭午時撥派局勇將日人送回滬上乘興而往者不免敗興而返矣 
[狂郎情急]  
　　浦東二十四保沈家橋地方有沈某者向以力田爲生計幼時憑冰人撮合鄰村某甲之女爲室邇來沈年已及冠求凰念切屢遣媒妁示意欲占嫁杏之期免動摽梅之慨甲曰紅絲一繫如意珠已屬君家但此嚶嚶者髮尚覆額未能任井臼勞寄語郎君請緩數年然後從命沈聞之疑甲有意悔婚設詞推絶遂於前日約同親串某乙密往偵察及抵其處適中有事出外以爲天假之緣時不可矢遽設一計將女誘出領至家中雙雙交拜方謂姻緣美滿願慰三生細視新娘身材矮小舉止羞澀荳蔲梢頭春光未逗又不覺轉喜爲悔甲以沈作此不端之舉亦率多人登門問罪諺云瓜果之生摘者不適於口沈某抑何情急乃爾 
[准免遷移]  
　　新正初五日薄暮滬城邑廟東首高玉豐花爆店遺火經四鋪董事及左右鄰令其遷移他處高央人一再商懇已紀前報兹悉此事經董事等熟商免其遷移惟令出資建醮一壇以寢其事 
[詳述會審英商控案]  
　　去年英商謙和洋行起造房屋由榮泰記卽勇泰木作頭凌少毛承攬工程計銀九千二百餘兩原議憑監造之打樣西人金世美按期支付旣而凌向之商借願償息銀一分二厘至竣工劃付尚欠息銀二百三十餘兩欲從工價中扣除凌堅執不允此外另造小屋有舊存之大小門窗共七十八扇悉被取去本值銀六百餘兩疉次折减作爲三百八十餘兩連前欠核計應償六百餘兩遂具禀領事衙門照會英公堂訊理蔡太守正傳訊問凌卽投案訴稱前項工價完工後尚欠一千餘兩因屢索不付控經英刑司斷償五百七十餘兩並無取過門窗之事太守據情照覆領事并飭抄呈應償息銀之帳以事與英刑司原斷無涉仍須公堂核斷因訂於昨日下午兩點鐘時會訊被告延英律師威金生分辯威律師因事不能親到倩派律師帶同繙譯代庖謙和行主愛門司聲訴原控情由并將逐次支借及還銀日期與應償息銀若干開單呈案派律師令被告查對所携帳簿見其中所借之二千五百兩及七百五十兩二欵先後不符愛門司則稱所借皆有銀行支單爲憑不致不符太守問支單存根簿何在則稱未及帶來遂商定俟下禮拜一卽十八日下午兩點鐘時令愛門司檢呈根據再行訊斷至所控門窗價值旣經英刑司斷結不准再控 
[重懲烟鴇]  
　　租界中之花烟館密若魚鱗傳當金烏西墜玉兎東昇徙倚門前悉是藥义惡相遇有鄉民經過任意拖拉入内所求不遂便誣以竊物扭送捕房如囊底有阿堵物必搜索一空而後已種種妄爲久令聞者髮指日前有鍾渭興投法公廨遞禀聲稱去臘十二晚行過小東門外李金寳卽李陳氏所開花烟館被伊家烟妓攔阻去路令登樓呼吸花烟小的初尚不肯致被攫去小帽一頂繼念頭上光光躑躅中途殊不雅觀祗得隨伊上樓吸烟兩盒給以小洋兩角卽欲下樓烟妓堅持不釋欲在迷香洞裏一度春風小的雖非魯男子然亦非登徒一流人因此爲鴇婦所恨被其痛毆一頓又欲扭送捕房小的不諳租界規矩不敢同去又遭無賴等毆辱在身畔摸去洋銀二枚同轉准詞立出傳單拘人昨經包探孫錦榮將李陳氏傳案同轉命鍾渭興將所控情形當堂覆述一徧問李陳氏曰爾已聽明白否答稱小婦人在治下開設花烟館多年素來守法不敢多事接待游客皆由烟妓主持另有傭婦爲之照料小婦人不常上樓是晚適因摇會出外至晚間十二點鐘時始回知伊等有此轇 
 
 

Page 4

 
 
轕鍾渭興素不至我家吸花烟此次實被誣控同轉謂爾等花烟館素有此種惡習殊堪痛恨判將李陳氏押候掌責二百下遞回鎭江原籍聞　陳氏卽魏氏前曾犯案在法公堂具結斷令自行回籍者也 
[英界公堂瑣案]  
　　虹口某繅絲廠西人來訴稱女工葉任氏乘間竊絲十五磅兹由包探查獲解送案下務請將氏枷號以儆其餘包探江阿三禀稱西人旣報捕房小的卽至葉任氏家查問據言將飭兒子持絲送還隨卽起出原贓解送案下葉任氏供稱小婦人原籍寧波因窮迫無聊入廠工作貪小行竊厥咎難辭得贓後卽有悔於心急喚兒子德和歸令其送還廠内不料已被包探搜去尚乞從寛德和供稱小的年十五歲現在南市習藝是日由母親喚回並不知竊絲之事蔡太守判令將葉任氏發官媒管押一月並飭差役帶至廠中游行示衆贓給西人領去德和無干省釋○包探秦少卿禀稱西人密納報稱細崽錢阿富潛取車夫所用號衣質錢二百文經小的查吊原贓拘錢送案密納甲訴前情錢供稱小的曾薦王阿大至密納處當車夫王潛質號衣將質劵交與密納有心誣害小的求大老爺格外原情王供稱錢藉口於曾薦小的當車夫向索洋銀二元小的祗付一元至密納所備號衣原有三套適密納向小的查問遂告以被錢將一套質錢蔡太守判令將錢管押一月贓給密納領去○包探孔阿才禀稱小的查得積竊胡富春近日竊取陳信順家絲帶十八條兹已起出七條拘胡送案陳投案領贓胡供稱小的係湖北武昌府人倘得免於究懲則大老爺恩重如山永銘心版矣蔡太守判令笞責一百板押候備文遞解回籍贓給陳領去○包探顧承六禀稱小的查得積竊朱連生近又竊取曹月高家水烟袋今將人贓送案曹投案領贓朱供認行竊叩首若崩角蔡太守判令笞責一百板管押一月贓給曹領去 
[法界公堂瑣案]  
　　洞庭春茶博士劉安泉訴稱店中洋油燈屢次失竊查無蹤跡現悉竊犯李春田已爲捕房包探查獲吊到原贓是以來案具領包探王榮培禀查得李春田共竊洞庭春同樂樓兩茶館洋油燈各五盞早經售去今在十六鋪内舊貨攤及新街地方吊到原贓一併送案同轉問李曰茶館中之燈爾如何竊得供稱實因飢寒交迫所致每於夜間混入乘人不備卽行下手竊得後將燈吹熄藏在衣襟内同轉判押候掌責一百下吊到之燈准交兩茶館認領○包探王榮培禀胡和尚行竊伊主王姓皮袍一件皮套褲一雙烟灰兩包計重五十六兩現經王姓通報捕房當卽查問胡和尚據供衣服業已典押所有押劵交與英租界陳裕泰號茶房處烟灰售與鄭鴻鳳所開烟膏鋪内計二元六角已吊到灰一包並將鄭鴻鳳及其夥鄭世莫等傳案請究鄭稱小的等開設店鋪招徠買賣不知烟灰來歴不明同轉謂收買來歴不明之物本應科罰著將鄭世莫胡和尚一併管押令鄭鴻鳳繳齊烟灰再核少頃原告王少溪投案聲稱職員借居菜市街親串家庖人胡和尚日前將衣服竊去胡實受阿和連生兩人之愚同轉查得鄭鴻鳳所交烟灰尚不足數令繳滿五十六兩方可了事查到押票著俟吊贓後冉核○老虎灶主婦陳羅氏具禀控稱小婦人家居治下某處媳婦某氏於新歲歸寧親手將房門扃鐍初四晚忽見鎖已被人扭壞房内皮箱兩口其中衣服竊取一空當時卽疑車夫郭長發所爲嗣經包探稽查的確將贓吊到計分十九次付質共得錢二十七千餘文是以送案請辦郭供稱小的行竊得贓所質之錢已賭輪淨盡矣葛同轉問爾與失主可相識是日糾黨若干人往竊供稱羅陳氏之子於去年六月病斃由小的襄理喪事得知樓上情形是日獨自一人將衣服由窗口抛下並無同黨求免株連同轉著候吊齊贓物再行核辦○包探郁庭湘禀稱王阿榮不知從何處竊得花鼓式木桶一具送案請懲王供稱小的行至護城河畔見有木桶在地是以順手携回葛同轉判令押候笞責四十板○包探孫錦榮禀稱積竊孫桂生曾送請大老爺懲辦開釋甫兩月又在新街圖竊是以送請嚴懲葛同轉謂孫曰本委曾論令爾不准逗留此地爾非但不遵所諭且敢再蹈前愆乎孫供稱叔父在崑山開張三星樓茶肆小的欲向友朋借貸川資往依叔父非敢圖竊尚乞施恩同轉判令押候笞責一百板遞回慈谿縣原籍○朱華氏徐兆寰因承包清潔局事轇轕不清前後讞詞俱登報紙昨日未華氏偕與股之吳桂芳司帳之吳竹軒投案訴稱去年奉諭下鄉收帳祗收得洋銀三十三元業已繳呈案下矣當下鄉時共有五人所有青浦朱家角等處帳銀不知吳等因何均不願去索葛同轉向吳詰問吳供稱其時雨雪交加鄉間路滑難行故不願去同轉著押候傳徐訊核 
[施醫開局]  
　　謹啓者敝堂自開辦常年施醫給藥以來每年治愈甚多今歲仍照舊章定於新正月二十一日爲始敦請内外各專科每逢單日到堂施診謹將台銜開列於左内科巢崇山夫子丁甘仁夫子王履康夫子唐子耘夫子李紫璇夫子傷科徐宗揚夫子外科陸雲書夫子朱莘巖夫子所用飲片及一切丸散膠丹皆由敝堂另延精於炮製之人如法配合照方給送凡貧病之家無力延醫者屆期來堂就診可也或恐遠處未知乞附登報尾奉聞[  滬北鐵馬路廣益善堂謹啓]  
[勸助施醫贈藥一文愿]  
　　竊謂神惟德輔福自天申洒一滴之楊枝萬民被澤助幾文之善愿自病回春所費無多厥功最廣况值祥開首祚何妨福種心田試看今古積善之家無不簪纓奕世者也敝堂歴年辦理施醫贈藥以療貧病實因全無資産故勸募一文錢願藉以維持似此之籌深慙瑣屑幸蒙八方君子四海仁人惻隱存心痌癏是念源源賜惠月月捐貲辦理以來全活頗衆寅丹感篆子墨難名兹仍循照舊章刊印捐册荷蒙申報館代爲分送叩求各埠善信賢豪普發婆心共援佛手隨緣資助量力捐簽縱與一願之微亦是一功已立救活萬人之病定膺萬福駢臻夫作善旣獲降祥但扶危豈無迪吉心存利濟天必祐之乞附報章伏惟慈鑒[  上海虹口元濟堂同人等叩募]  
[堪慰飢黎]  
　　寒辭冬雪暖帶春風節屆元宵時當新歲萬户迓陽和之化善願宏施羣黎沾義粟之仁歡聲載道華堂彩宇咸識喜氣洋洋蔀屋茅擔誰憐飢腸轆轆敝堂謬司善務深慚蚊負而目擊時艱勢難漠然置之是以粥廠巳於初十日起循舊開放俾得貧民絡繹而來鼓腹而去不致有啼飢之暵惟粥廠毗連閘北一帶此處貧户實繁有徒更兼外來災民寄跡於斯大都皆鳩形鵠面以致來廠就食者竟如山陰道上應給不暇較諸去冬益形擁擠惟恐人多滋事深以爲慮乃蒙巡防局憲陸明府派勇來廠彈壓實深咸佩惟是向無恆産經費支絀旣乏點金之術難爲巧婦之炊思維輾轉五内徬徨用是不憚煩瀆屢請發棠敢求遠近各大善士拯飢拯溺畛域無分慨解善囊成此善舉則敝堂粥廠庶可不致中止而窮民感戴仁慈實無旣極矣作善降祥可操左劵其造福豈淺鮮哉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　候補府檀球歐陽鴻濟俱禀知移洋火藥往永平庫李維翰往建昌縣八幹候選道漆桐由新昌籍來省知縣黄大琨加級紀錄楊國璋解十一批漕折進京州判程俊魁解邊防地丁銀進京 
[上海北市絲業會館籌賑公所施少欽經收順直山東河南山西賑捐十二月初一至初六日第三千四百廿八至三十三次清單]  
　　初一日無名氏求精神飲食漸充並求合宅平安洋廿元安平安氏六元○初二日湖北吳孝膺翁募浙杭耘谷主人病愈完願宜都縣平庫錠銀一百兩批見規元一百兩零零六錢五分三厘周姓交來求太平規銀廿二兩江右兵部馮盂餘九月獲麟承署中諸友賜移助由蔚長厚來洋三十元鎭洋縣學署任斵殊廣文募任錦公冥慶懺資移助以資冥福廿元又宜邑徐張氏遺欵代修冥福十元白下隴西氏爲次女廿旬誕長求平安延壽廿元太倉伊千主人爲媳生産平安十元浙慈徐瑞均初得曾孫求驚風速愈五元南京陳寳臣四元無名氏一角○初三日江右豐城楊頤績由公大棧來洋廿元又楊祖蔭求母病全愈常平銀十兩合洋十四元五角姚家燮求父病卽愈十元蘇州孫如號孫門沈氏求病速愈由益記號來十元陳大炘求病速愈十元益泰土棧求生意興隆十元新安羅福田求母病速愈由漢口寄來五元子威氏四元余友長棉力人宋柏𣛑張和利陳源昌裕興太隆配張錦記林光祿四維記錢心子陳桂有陳昌善陳鴻盛陳和盛陳天臣李鏡清敏記十七户各一元陽湖縣信女董繆氏求兒女安好由如臯寄來二元福安求身體平安二元求合家平安一元周錫錢求室人劉氏肝厥齒痛速愈一元小洋四十角隱名氏服符病愈還願五角金汪氏同子金銓壽求身體康健合家平安五角汪雲卿求平安三角○初四日百梅山人由泉州森福興轉厦門寄來洋七元爛板三元求安氏洋四元姚益記任心記戴瑾記程階記榮文記范餘元公捐洋三元爛板洋七元隱名子由蘇州九裕號寄來洋二元四角許培生二元揚州裘之嬰服符病愈完願二元無名氏一元○高郵武廟賑所丁玉軒募韓藎叔物件變价爲亡妹冥資福洋廿元敦雅堂李不留名李完願敦雅堂求平安四户各錢五百文共五户合洋廿二元○湖北蘄州署何保和姜燮鈞募保釐堂畢九八五平它紋四兩陳九雯二兩厚昌號三錢二分何益記孫宏記祝壽萱方鴻翥四户各錢一千文公記六百文漁瞧子五百文咸寗堂四百文古瞧子和記柏記務本堂退思軒五户各三百文保記惠記德記文記無名氏不書名六户各二百文培德氏隱姓子無名氏三户各一百文共廿四户合九八五平它紋十二兩○初五日張詞甫仲冬五十初度將壽儀筵資移助由江裕船來湖北省平銀一百兩合規元一百零四兩六錢二分二厘京口許聨璧求女財珠患恙速愈由如臯石捷三寄來洋廿元無名氏十元鄭廉平由江裕船來十元隱名氏二元無名氏銅洋一元○初六日沈文煐求父沈懋生早日復元並妻吳氏病體速愈合宅平安洋一百元膠州立生潤記爲保城海各棧永遠平安膠平銀十兩慈邑王守定爲三子久病速求全愈十兩無名氏洋二元三角無名氏二元海寗慕善居士求病速愈二元 
[上海北市絲業會舘籌賑公所施少欽經收順直山東河南山西賑捐十二月初七至十四日第三千四百三十四至四十一次清單]  
　　初七日孔太太求咳嗽速愈洋二元○初八日嚴蘧盦洋廿元嚴頌萱求平安如意二元五齡女史求病卽痊還願二元吳淞救生局雲間隱名氏五元樂寅全三元一角曹曰義爲男振聲痧疹求速愈三元李壽根小姐一元如臯馨幼氏銅洋二元○蔚長厚來江西謬公舘叔麟善士募史門繆氏求病愈九三八平銀三十兩隱濟道人求病愈十兩敦睦堂求病愈洋四元儀氏求病愈二元又函託樂平卡湯善士墓樂平縣吳洋廿元樂平卡湯洋廿元陳德大生經余堂湯各五元何子澄四元張致和三元張元和同昇發朱元和葉德生汪仁和汪竹卿劉富林七户各二元程德和黄隆泰同昇發記元盛陳德生義昌德大孫仁豐和昌順竟成王秋蘭程全泰周次元劉炳吉劉炳許程玉鎭程占林程道南程庸才汪貴生程錫泰程長雲王元寛有心人程烈程桂馥程匯川氏程永興周明度鄒崑山王愼餘堂胡竹泉雷理記一圑和氣墨耨散人三十五户各洋一元程雍華何茂官義茂生程洪茂程暢煌湧記雷彩記七户各錢一千文程順祥無名氏各錢七百文楊濟生程煌甫陳信茂袁太記四户各五百文程錫令程歸垣王道行程芳魁程泰炳程和生謝保生蔡鳳珠陳金泉九户各四百文共七十四户合規元四十二兩七錢二分洋一百廿六元○初九日浙江提督學院陳助揚州鎭江洋二百元羅店張星湖爲兒期歲酒麫資移助三元蘇城金鼎一元貝瑋二角○湖北武昌府署李同聲募怡山居士錢八百文王秋辛李贊禹各一百文共三户合洋一元○初十日金陵女子求痰泡全愈洋廿元南翔陸容如募練西味退居洋十元彭城氏求安健洋十元蕪湖無名氏四元沈連魁妻張氏求病速愈洋三元浙紹虞西崧鎭無名洋一元裕康廠銅洋一元○十一日吳縣顧惟煃爲妻周氏求病速愈由惠泰莊來洋一百元一經書屋還心願由森元絲棧來洋廿元求生平安子洋五元○十二日戴安雅堂由江西景德鎭寄來四元依鶴悟愧軒洋二元李太太洋一元陳桂英洋二元杭州吳趙氏求病速愈洋二元江右豐城楊宗鈺代岳母余氏助洋二元好山堂于洋二元錫山含記洋二元○源豐潤來香港匯豐銀行帳房洋十元餘慶堂洋十一元瑞昌榮敦厚堂各洋五元盧厚德堂立盛號太成榮王開貞同裕和無名氏六户各洋二元乾太棧同豐榮瑞號合福慶廣和成瑞利號愼成升七户各洋一元共十七户合洋五十元○十三日揚州無名氏由彙康莊來洋十元西昌求病愈氏由西合泰來九三八平銀六兩不留名夏由松江朱日章布號寄來洋五元又有心無力人洋三元又朱潭影張慕羅各洋一元金和隆洋四元○十四日李開榜求父冥福洋二百元黔宦黟龐子厚氏爲内人汪氏病愈完願由漢鎭匯康寄來湘平銀廿兩蘇州鄧吳氏病愈續助洋十元松江寢苫枕堍麻衣苴杖人七終僧道資移助洋三元銅洋一元 
 
 
 

Page 10

 
 
   
 
