# 1896 - 71 - 4908226

 

Page 1

 
 
[珍的待購] [  申報館協振所拜啓]  
　　本舘恊振所自經解賑欵以來屡承諸大善士源源接濟且有以珍物助振者惟連城之寶旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積隂功且可增輝藝圃誠一舉而兩得也計開朱漁珊帖一部高澹游山水一幅天青縀馬褂料一件 
[中日戰輯出售] [  三馬路申昌書室啓]  
　　是書爲東莞王煜初先生所輯縷紀中日戰事自同治癸酉韓日齟齬以迄去歲李傅相在馬關定約原原一本洽見殫聞而唐薇卿民主扼守臺灣改稱伯理璽天德諸事亦附見焉外有水陸戰圖春秋地圖十八省圖地毬圖臺灣圖六幅界畫明細五色相宣刻已印釘告成毎部實價洋銀一元二角諸君子有留心時事者請惠臨選購可也 
[書英美工部局清册後]  
　　工部局者工務局也西人旣闢上海租界卽設局辦理界中工務譯者不明意義悞以工務爲工部故迄今人以工部局呼之云工務者何曰修街道橋梁以便行人也設巡捕包探以緝匪類也點路燈以照黑暗也雇垃圾夫以糞除穢物也凡此有益於居民者莫不次第振興有舉莫廢而又以餘欵捐入救火會書院學堂醫館及墳塋花園練兵自來水之類毎年需用數十萬金其工程可謂多矣其費用可謂巨矣然則將何所取資乎曰是仍捐之界内居民而已凡民之居於界内者估計房值按季收捐此外則車輛有捐也船隻有捐也烟燈有捐也酒肆有捐也卽以界内之捐欵還而辦界内之公事不足則又稱貸以益之務必出入之數相等而後可以永久支持然則取之於民民將怨咨交作乎曰何怨之有董其事者苟有私心斯民間不免多謗讟耳若工部局諸董則旣不開支夫薪水又不糜費夫銀錢大公無私實事求是民方感激之不暇而尙何有怨咨乎且租界中亦豈可無工部局哉租界爲流氓薈萃之處小則狗偷鼠竊大則械鬥傷人以至賭窟深藏拐匪遍布使無探捕以悉心偵緝勢必荆天棘地行人皆裹足不前安堵無驚實於捕房乎是賴是捐之樂輸者一也租界中向爲叢葬之區衰草白楊一望無際自西人闢爲馬路建造橋梁而野塚荒阡悉變而爲康莊大道合南北二十一行省無此平坦之途然則修整地方厥功甚偉是捐之樂輸者二也熱鬥之區行人叢集車馳馬驟礄撞堪虞當夫月黑更深對面不能相見若無路燈之設則伶仃婦孺安能安步徐行今則遍地光明無殊白晝電燈地火嘉惠良多是捐之樂輸者三也自來熱閙塲中易滋火患雖有救火諸器猶苦運掉不靈一自西人創造洋龍救火最爲靈捷而又糾成救火會一聞警報不分遠近飛駛而來汲水狂噴酃泉飛灑及自來水遍裝水琯而取之無盡用之不　十餘年來巨災罕見良工心苦人所共知是捐之樂輸者四也凡此四者居民受賜良多具有天良者有不爭願解囊　無吝色者乎然則花園書院學堂屠牛作諸費似皆於西人有益而未必稱便於華人奈何亦從捐欵中提出開銷豈非有菀枯之判歟曰是則不然租界中雖多華人聚族而居而西人之航海遥來者亦無不托身界内無論且賃之屋及自置之産咸各照例輸捐華人旣蒙庇護之庥西人豈可獨抱向隅之憾况雇探捕修橋路置路燈設救火會西人與華人利益同沾卽書院等處之便於西人者亦不禁華人前往惟公家花園禁華人入内而工部局已另建一園於白大橋畔使華人得以游目騁懷然則局董固畛域不分大公無我也誰得而議其後哉今者諸局董已將去歲收支清帳印釘成編前日報章曾譯登節略而約計今年費用多至六十五萬餘金羅羅清疏一無遺漏所望租界中商務日盛一日四方買客源源而來庶幾捐欵增多不致從公竭蹶而僕所尤爲注意者則租界之外華官亦當仿其法而行之將巡防清道諸事宜逐一整頓俾民間皆隠受其福莫使西人專美於一時豈非小民之深幸也夫 
[上諭恭錄]  
　　正月廿四日奉上諭年史熙麟奏廕生曁及歲人員曾捐道府引見後歸入特旨銓選日久弊生請飭定章程等語著吏部議奏欽此同日奉上諭倉塲衙門順天府奏請續撥王恕園等處粥廠米石一摺本年通州王恕園等處粥廠貧民就食較多所有前次賞給賑米一千五百石不敷散放著再加恩賞給秈米五百石以資接濟餘著照所議辦理該衙門知道欽此 
[本館接奉電音]  
　　昨十點鐘京師飛電傳來硃筆一道上諭三道敬謹譯登○正月三十日奉硃筆良培補授都察院左副都御史欽此同日奉上諭陜西硤安道員缺著景星補授欽此同日奉上諭譚鍾麟奏甄别武職劣弁請分别休致降革一摺廣西鬱林營叅將侯勉忠年力就衰已成殘廢廣東龍門右營都司王龍章年力就衰不堪任事饒平營守備曰玉精力衰邁營務不整潮州右營守備談廣澤年老多病辦事竭蹶均著勒令休致署廣西鬱林營叅將林有成取巧鑽營擅離職守潯州恊右營千總駱玉得營務廢弛難期振作署督標水師營守備黄保縱兵滋事釀成重案署廣東高州鎭左營守備毛煥彩性情粗率操守不謹吳川營守備柯炳超精力衰頽諸事廢弛署高州鎭右營千總張甲第心地糊塗操守難信均著卽行革職廣東肇慶恊副將忠正於所轄營兵滋事爲匪毫無覺察著降爲遊擊仍留廣東補用以整戎行餘著照所議辦理該部知道欽此同日奉上諭譚鍾麟奏特叅庸劣不職各員一習廣東嘉應州知州沈鸞書遇事取巧工於彌縫著以州判降補署長樂縣知縣陳鹿鳴才具平常難膺民社河源縣知縣沈士菁遇事顢預貽誤事機該委員文理尙優均著以教職歸部選用候補知縣黄恩堯王慶勳詭充胥吏罔知廉耻候補鹽太使賈潤沛玩法營私恃符狡辯海康縣教諭雲茂翥惟利是圖形同市儈署萬州龍滾司巡檢龍澤霖擅離職守揑詞反噬均著卽行革職以事官方該部知道欽此 
[首善春聲]  
　　京師訪事友人來函云西河沿後鐵廠正蒙義塾年例捐集衆善資則於臘底散給窮黎今正於正陽門甕洞張帖明心單一紙詳註客臘散放共計京錢四千三百餘千毎貧民一名給錢五百文綜計人數則不下九千之多京師窮人之衆於此可見一斑○北城城憲林侍御燦垣因抱採薪客臘廿五日恩城應結案卷大半未能發落今正定於十四日在梁家園壽佛寺循例坐燈城一次至期風猛天寒又改於次日上元節坐城始將年前應結之案一齊發放○吏兵二部曁欽天監鴻臚寺上元節循例懸挂燈彩自十三日至十七日遊人甚夥工部之燈較他署尤佳畫屏額對而外更有巧製自行人物自鳴鐘表各燈頗眩人目吏部本係穿堂門向許車輛往來今年因遊人擁擠前後門俱飭差役看守只放人入不准車輛穿行○上元爲金吾不禁之夜京師步軍統領例有調將之舉今年正月十三五六日左右副堂親履正陽門城樓將臺以長繩繫紅燈垂下隨員差弁傳呼南營將備參遊都守在臺下一一答應并呈遞 
 
 

Page 2

 
 
官銜手本隨紅燈提上嗣臺上復大聲傳諭將備等知悉謂節届上元加意巡查小心火燭禁止花爆等語城下一一答應移時退去諸將備始分道回衙鑼聲一片號燈四散時已柝鼓二敲矣○新正十四日早九點鐘時前門外果子市天成果行因祀神燃放雙響爆竹墜於落花生堆上值北風方急爆竹燼餘復然引著花生果祝融氏遂得逞威霎時烈火冲空濃烟直上比鄰皆是果行堆積乾果如山封家姨又復助虐頃刻間延燒果行十家迤東卽爲布巷風助火烈轉向東南延及布店等鋪四家綜計屋宇被燬者不下百間警鑼四出水會陸續集至午後風勢少歇加以各會激桶周匝護救如百道飛泉凌空洒下火燄方息午未之交諸水會始緩緩鳴鑼散去司坊營汛以及勇局文武員弁彈壓者亦斬次退回中東坊署將火頭鋪家帶去尙須懲責云○崇文門内正藍滿頭甲喇地面恊尉官廳之側一窮漢倒斃值班兵丁未經報官埋於東便門雷震口叢葬之處詎死者之兄聞信尋至訪悉葬者果爲其弟徑赴東城司署喊報正月初六日五城司官齊集會騐身無傷痕委係病死但地面未報殊屬不合幸恊尉挽人說情其兄始請於有司僅認領屍身餘不究詰云○新正初旬夜間左翼巡夜兵丁在前門内東交民巷溝章胡同遇一梁上客翼兵二十餘人已將追及賊慮不免出懷中洋槍施放擊中一兵腿上兵立倒地衆略止步賊卽乘勢越屋脊而去次日擡受傷者至西醫德公處調治詎鉛沙入骨已深不可挖出而罷○前報紀萬永糧店門首自縊一案兹復聞其詳悉死者于姓素業擡槓夫家有母妻賴以度活家距糧店數武除夕窘迫因乞暫賒粟米麫三斤糧店不允旋持沙錢幾枚復來購餅餌以遺家人該鋪又因錢壞不使口角而散次夕手卽自縊於糧店之門刻已相騐屍身掩埋而訟猶未了該鋪央人向屍親說合聞局親索三百金方肯息事將來雖未必如數而花費已不貲矣 
[蓬壺日紀]  
　　相傳起元旦至燈節天氣清明必主人壽年豐物類蕃衍今歲果符所祝屈計半月來無日不曈曈日麗無論鋪戸居民靡不欣欣焉有喜色至十八日夜始天隂如墨微雪飄零滕六君誠做美哉○正月初八日嵩武軍開操祭纛合營戈矛旗幟齊赴西教塲排列操演如火如茶來往街衢角聲嗚嗚然洵壯觀也○正月初九日俗爲玉皇上帝誕辰烟街迤西南四里之玉皇頂地方舊有玉皇廟近五六年間香火忽然日盛一日前年重新修建廟貎常新焚香頂禮之人倍於往昔兹當誕期人山人海山寰數畝幾無容足之地○各行生意上年雖有可觀而閒雜人等及食力者流反覺異常窘迫總以糧食價昻諸物騰貴所致新年挨戸乞錢送財神之儔不知凡幾甚至有江湖中效劉山人遊市賣藥者亦復不於市上懸壺爭來門前托鉢亦可見天下無如吃飯難矣○上元佳節通街張燈結彩熱閙異常家家戸戸均以糯米粉糰作元宵相率餽遺精潔芬芬令人可愛相沿已久共視爲必不可少之物亦點綴令節之雅事也○烟街雖爲通商口岸究屬海畔一隅毎届新正别無悅目騁懷勝景近年海防營内頗頑龍燈游行街市藉以點綴昇平詎該營於客冬奉文裁撤此舉寂然日來燈光月影之下鼓樂無聞遊人反覺岑寂無聊耳○正月十八日有鎭海輪船開赴旅順口搭客至七百餘人之多大約因該處有興復船塢製局之事故爭趨若鶩非相率作汗漫遊也○正月十九日大小衙署循例開印嗣後文移來往於印花之傍不作加空曰預印數字亦故事也 
[西報譯登]  
　　譯西報正月二十九日偷敦來電云俄國在琿春黑龍江地方屯兵已有九萬餘名現在尙在添兵所添之兵係從亞塔散地方調來并聞有輪船五艘分往中國日本高麗各口岸通商將來如遇兵事此項船隻卽可改作兵輪應用俄國如此舉動將來局面必有變動也 
[日吏赴俄]  
　　俄皇行加冕禮日庭簡伏見親王往賀已紀前報兹悉伏見親王附法公司輪船於正月三十日到滬停泊吳淞口並不登岸於本月初一卽乘法公司美而朋輪船與駐日俄欽使同行前往 
[憲節過蕪]  
　　據訪事友函稱張香濤制軍由金陵交卸督篆溯江上駛於上月十八日行抵采石磯太平府當塗縣各官俱在彼鵠候遥見下游濃烟萬縷排雲而至知是憲節已臨卽出江恭迓勸駕遊山香帥感其殷勤欣然命輿由牛渚磯拾級而登升采石磯巓徘徊四顧高接天風俯瞰長江微如束線回顧山麓太白樓及彭楊諸公專祠粉堞千章猶如披米家大幅山水由是至謪仙樓觀五色石香爐非玉非石斑騣離奇謂係謪仙當日酒器不知確否香帥卽席成古風數十韻付山僧嵌壁他日定當籠以碧紗亦佳話也旋卽回舟上駛比至東西梁山已夕陽將下古渡烟横兩岸砲臺弁兵非隊跪　唐陸爾營官齊詣船頭恭請登臺校閱香帥以爲時將晚卽就輪船舵樓用千里鏡廻環審顧且行且望迨抵蕪湖已是魚更三躍萬籟沉寂蕪地印委各官及水陸防營翹盼節鉞業已永朝永夕至是咸鼓棹出江爭迎鷁症沿提所排軍隊悉綴紅燈遥望燈光旗影不啻霞起赤城當蒙接見有差小泊至天明力擬遊覽滴翠軒蟂磯廟諸勝蹟不烊雨師灑道鎭日淋漓敗人清興香帥遂命駕至道署銜杯說劍竟日清談直至夜半返駕展輪而上憲舟爲鄂省楚材兵輪尙有官輪五艘分坐瀛眷及幕府材官或先或後銜尾衝波輪影燈光馳騁於夜色蒼茫中尤爲江上罕有之奇觀也所惜雨師作惡致將滴翠軒閱稼樓等處悏旬經營鋪陳綺麗均如海上三神山可望而不可卽未免怨天公之不做美矣 
[彝陵春棹]  
　　宜昌訪事人函云某甲本是好人家子弟元宵節忽向某棧竊取家禽二隻正欲逃走忽該棧管門人自外而入甲卽以賣雞爲問管門人眼快顧見甲持之雞與家中所蓄相似急向籠内看視一周數之已失其二知甲固孟嘗君門下客也立將其扭住送交捕班臨行時管門人愛小倉卒中將甲所穿洋皮領褂剥下以爲大巫見小巫當如是耳詎甲不欲丢此一握米仍向管門人索回同捕班入城而去不知捕班得之作何了結然甲非因貧困斷不至此○宜地新年以來米價陡長地方官正擬出示禁止適因東湖縣下省議遂未决大約回署時當卽出示曉諭也然近日米價已長至七吊數百文一石此係銀洋市價若小民偶用紅錢則非八九十文不能買一升日粲米珠之喻今始信之現在官紳意欲將積榖移出平糶定價毎升售錢四十二文先在某處領票後在某處發米不知章程果否如是尙未明白出示也○昨沙市昌和快利三輪船皆先後抵宜沙市先到云此次署荆州道曹觀察南英係坐該輪於十七日午後到荆濺吵知其接印之期至昌和快利到埠時各裝有千餘墩客貨云○總辦宜昌土藥厘局葉觀察四川人也在宜辦理局務輿論翕然忽於月半間突然仙逝現已由該局將關防封固一面申報省憲速委接辦之員現在局内一切停辦以待來者 
[山長待聘]  
　　漢友函云當兩湖書院之未創也湖北書院之著名者羣指經心爲冠是院肆業生由學憲挑選而入專考詩古文辭尊崇實學屏絶墨腔墨調然高居講席者設非一時名下士莫克文衡是寄去歲山長譚仲修先生文章道德冠絶一時闔院高生靡弗欣頌現在忽欲高蹈片席難留决有歸志鄂撫譚大中丞正加物色名流或謂係吳莘堦侍御或謂係黄雲鵠太史侒竟不知此席果誰屬也想當香帥回任後必有品評云 
[豸節雙臨]  
　　揚州訪事友人來函云徐州道沈觀察守謙因公赴省刻已事畢由寍遄返於上月二十五日鼓棹抵揚小泊河干地方官員均各出城迎迓觀察當卽命輿登岸答拜旋於傍晚回舟聞擬繫纜一宵黎明時揚帆北上又前直隷按察司周玉山廉訪馥於上月廿二日由淮城寄寓買棹來揚傳聞小作勾留尙欲剪江南渡云 
[督兵開操]  
　　廣東訪事人云督彯營兵筮期正月十八日開操是日辰刻各營官統率健兒齊集大校塲行祭旗禮禮畢卽傳令開操一時槍聲砲聲絡繹不絶國家安不忘危有備無患觀此可見一斑矣 
 
 

Page 3

 
 
[火警彚誌]  
　　蕪湖訪事友云上月廿六一日江上疉起颶風銀濤雪浪幻成海市蜃樓入夜吹角鳴條直同虎嘯猿啼不意火鴉軍於此兩夕均乘間作禍一爲二街烟景坊口轎行對面一爲東門城口均如燒尾火牛亂竄狂奔幸爲時尙早人皆危坐不待火勢蔓延卽硬將旣毁之茅屋數間用力拉倒回祿君遂敗北而逃至廿八日清晨復又稅駕河南岸楊泗廟旁燬去茅屋數椽而退是豈餘怒未平必須逞其威武而後已耶抑人事之適逢其會耶 
[學憲牌示]  
　　浙江督學部院示甯波府各縣教官曁廪保等知悉查科塲槍替頂冒最干例禁而其責成專在廪保所謂認保者必素稔該童生之身家清白行正謹飭而後保之至其面貎之認識更不待言矣乃往往有禀報徇私得賄通同舞弊迨一經敗露身罹斥革何苦爲人受累本部院按臨該郡爾廪保所保童生務順於點名時仔細識認短視者准帶眼鏡如所保有頂冒進塲者當堂立卽指出本部院必予以安勵倘知而不舉或經本部院自行查出或被别人供出定將認派分别革除永不開復而教官職司稽察亦不得辭咎也切切又示查補考塲日有鄞縣生員張其璋不守塲規舉動任性著將正塲卷扣除以示薄懲仰該學傅知遵照特示 
[寗郡又火]  
　　寗波訪事人云正月三十日早八點鐘時寗城釘打橋混堂弄口某店因早炊失愼烟霧塞空警鑼亂鳴各處水會聞聲立舁水龍飛馳至塲吸水狂噴祝融氏始歛威而退計杰去房屋二三椽然四鄰已受驚不淺矣 
[甄别示期]  
　　羊城書院係廣府闔屬育才之地兹聞府憲周太守已定期正月廿八日親往貢院考試甄别彼有志觀摩者又當磨厲　須各逞奪標手叚也 
[兇犯解府]  
　　松江訪事人云奉賢縣南橋鎭人唐阿森性情暴戾舉止乖張去歲因被犯竊破案之顧阿妹誣指阿森有夥竊情事唐聞而大怒不問情由竟潛赴顧處陡將其雙目挖却一空事爲縣主楊大令訪悉拘拿逮案研得確情科以軍罪現於本月下旬飭令原差押解到松寄禁婁縣監所俟太尊牌示帶堂詳鞫有見者謂該犯年僅二十餘歲形貎猙獰顯非善類云 
[買氷肇釁]  
　　安慶訪事人云城北某甲某署書吏也其妻日日提壺向某乙所開水爐買水一日與乙妻爭多論寡遂至用武兩雌相角扭作一圑甲聞信赶至帮毆破其水甕毁其爐灶適局挑水歸來觀者途塞乙見此情形亦卽與甲相鬥郷人再四排解而散豈知乙妻身懷六甲胎爲打動一息奄奄乙卽訴明鄰保緊閉店門將妻舁至甲家未知如何了結也 
[教猱升屋]  
　　金陵訪事友云城北徐姓者金陵巨商也以糧米爲業赴蕪販賣積資鉅萬家道饒裕本月初旬某夜三更時突有匪徒由外戸逕入門皆洞開直達寢室傾囊倒篋搜檢一空家人驚覺大聲喊起賊始抛下零星衣物而去查點被竊服飾計值三百餘金翌晨開具失單鳴知地保呈縣請追邑尊卽飭捕役嚴緝務獲近聞旱西門外離城五里許王家莊同日失物其被竊情形大略彷彿當賊行竊時恰遇更夫窺見惟見其夥黨甚衆不敢捉拿當卽報知武卡偕卡勇十餘人各執器械從黑暗中向前擒獲竊賊四名餘黨逸去帶歸訊問移縣懲辦據賊犯供稱均係山東人携有馬猴一個毎至失主門首隠身牆外以馬猴放入牆垣之内將各進房屋門扇盡開賊衆始入偷竊毫無阻碍今觀城内之案綱審賊蹤亦係此類聞該賊現在管押候究須逼令一併交贓也 
[蕪米剩語]  
　　據訪事友云蕪米因客臘消市太旺幾致無以爲繼價遂爲之飛騰上熟毎石漲至二兩六七錢次亦二兩四五致本埠小民咸有米珠薪桂之憂開歲以來湘鄂廣潮等帮俱因臘底生貨尙足不須如前此之再接再厲無地消市遂爲之疲滯現計上熟已跌至二兩四五中熟二兩三四較之元宵節前毎石已砭銀二三錢茅檐蔀屋中人頓覺喘息少舒 
[給票誤傳]  
　　江西訪事友人云江省兩粥廠於去冬提前半月開杓惠濟貧民仍照章於今年元宵日停杓貧民受賜良多惟是新正以來謡傳廠中給發米票毎人一斗二升於是初十以後來者漸多至十四五日毎廠不下三四萬人男女老幼如蟻聚如蜂屯擁擠異常所幸彈壓得法尙無滋閙情事廠中自聞外間有發米票之謡當卽示明並無其事以免人數過多煮粥不及無如貧民無識來者愈衆甚至素稱小康者亦貪領米票逐隊偕來以致廠中粥完而人尙存其半祗得每人給米半升紛擾數日始克竣事 
[牛莊春樹]  
　　據訪事人云統領奉天練軍耿岐山軍門前於倭人内犯時駐紥大高嶺帮同守禦甚爲得力近因月餉以四十日爲一關被依帥撤差查辦所部各營亦卽遣散骊○營口新年各店自初一至初五日閉門不開初六日後方開半扇故賀歲者皆俟春開扇時方纔上街如來人係一車一僕則主家必給錢四吊核計值大錢三百廿文亦有藉此圖利者故街上雖車馬紛馳而能令束然起敬者絶少若體面人僅飭僕分送名片以應客套而已欲望其光臨不得也上年倭信緊急官商概不拜年今年普慶昇平各店興高彩烈元宵燈火較勝昔時惟高跳等會僅遠來洋行新扮一隊餘皆如廣陵散不復留此調於人間矣○正任鳳凰直隷廳同知署遼陽州事徐璵齋太守前放甘肅慶陽府知府所遺之缺以新民屯同知馬渭濵可馬調補候補道余洵卿觀察候補府陳仲彦太守被依帥以貪暴害民等情奏叅有旨交學臺查辦兹經查明實有其事已奉旨革職永不叙用矣 
[相節蒞滬]  
　　李傅相奉旨前往俄羅斯慶賀新皇加冕之禮由津坐海宴輪船將次蒞滬等情迭登本報江海關道黄幼農觀察知憲舟業已啓輪遂於前晚偕同津海關道盛杏蓀觀察上海縣黄愛棠大令乘坐鈞和兵輪至吳淞口迎接是晚九點餘鐘憲舟卽抵吳淞黄盛兩觀察等均各呈遞手版該處各營兵亦皆放砲鳴槍長跪恭迎以伸敬意是時適因潮落不能進口在口停泊昨日天將黎明時黄觀察等先行返滬準備一切而提右營廖楚材叅戎亦督率本標勇丁整隊至小東門外金利源馬頭鵠立江干恭迎憲節未幾撫標滬軍營督標忠信營以及砲隊營等均到馬頭站浦灘排立水歸砲艇均停泊對江旗旛耀日劍戟凝霜而英讞員屠興之别駕法讞員鄭景溪大令保甲總巡曹詮生明府洋務提調鄭瀚生大令以及大小印委各員亦先後至馬頭迎接法捕頭克總巡預派中西探捕於所過之處及馬頭妥爲照料已則戎服掛刀帶同法捕八名至馬頭站迎而英公廨則派差六名英捕房亦派出探捕多名逐叚照料并有印捕多名在鐵大橋彈壓閒人而天后宫行轅早已陳設輝煌懸燈結彩並由美捕房黎副捕頭派預爲守門至七點鐘時黄觀察接到吳淞來滬之德律風云憲舟業已起椗遂命站隊之勇丁鳴槍一排有頃忽見濃烟一縷由遠漸近蓋憲舟已遥蒞矣滿江兵船都鳴砲致敬各勇丁均長跪恭迎須臾憲舟傍泊馬頭本城文武以及狼山福山兩總鎭等均呈遞手版禀謁後各官一概免見八黥三刻時傅相命駕登岸乘坐緑呢大轎迤邐向北過三洋涇橋至抛球塲向北過鐵大橋入城后宫側行轅前導除旗鑼傘扇外銜牌則有欽差頭等出使大臣欽賜三眼花翎紫禁城騎馬賞用紫韁太子太傅文華殿大學士一等肅毅伯一等驕都尉等二十餘對提標督標撫標及道轅親兵均各荷戈執戟列隊隨行法捕房又派捕二十餘名手持洋鎗護送至三洋涇橋入英租界而退傅相身穿黄馬褂精神矍鑠不减潞國當年一時中西人士仰瞻丰采者人山人海幾無容足之地雖擁擠異常而莫不肅然起敬無敢喧譁及至行轅美捕房黎副捕頭亦來照料而行轅之外紥有防兵數棚閒人毋許入内卽欲至天后宫進香亦須由傍門而入捕房派印捕六名華捕六名伺候巡察黄觀察預派文武巡捕在轅伺候至午後三點鐘時法總領事吕班君前往拜謁略叙談卽行辭出聞傅相尙須半月勾留定於十五日乘法公司愛納可脫西蒙輪前往轅内另設會客之所均仿照西式以備西官晉謁也 
 
 

Page 4

 
 
[上海官塲紀事]  
　　日前委辦蘇州租界工程局委員陸司馬嘉榖因公來滬赴各衙門拜會至縣署時黄人令飭家丁擋駕○前日候補道志仲魯觀察鈞因事來申在泰安棧小住旋命駕入城赴各衙門投刺至縣署時黄大令飭家丁擋駕○江蘇候補巡檢吳少尹晉經上盡委查嘉定青浦各縣保甲事日前道出滬江赴各當道處拜謁至縣署時黄大令飭家丁擋駕○日前黄大令札委吳淞司巡檢麥熾齋少尹於本月初三日往周太僕廟致祭 
[駿奔執豆]  
　　昨日黄愛棠大令飭辦差下役置備牛羊豕各一頭以供今晨致祭文廟之用○昨日爲致祭吳應二公祠之期江海關道黄觀察委松海防同知劉乙笙司馬往西門内祠中拈香行禮 
[火匪熬刑]  
　　去臘二十六日本邑南市董家渡萬泰槽坊失火延及沈蘭亭家失去衣箱一口後查係彭大康所攫追問不承扭控保甲總巡曹明府提訊之下寄押縣署自新所限繳一面諭令沈恊差細訪前晚升坐上海縣署花廳飭提覆訊沈投案訴稱前蒙大老爺訊彭之後小　逐細訪查後箱確係彭攫去由伊母藏匿囑伊切勿承認求飭差提彭母嚴追彭供稱小的向以喚賣湯圓爲業沈之衣箱囑小的代携小的卽携至臬號釘鐵油麻店門首交與伊兄其人在伊船上執業並不知名明府喝令鞭責藤條七百下仍不供認明府飭收入所中飭差提其母來案再訊 
[暫停會訊]  
　　英讞員屠興之别駕昨晨前往法界金利源馬頭恭迎出使俄國大臣李傅相憲節所有公堂會判各案已知縣暫停一日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[搶親惡俗]  
　　嘉興訪事友人云廿六日旁晚時忽聞北門内下塘有搶親之事卽往觀看已無蹤跡聞已登舟而去後有知者云男宅業當鋪家住南堰憑媒聘定楊柳巷弄内陸姓之女已定吉期迎娶而女宅尙欲延辭故不得意備船刼搶已結絲羅而出此下策恐彼此均有不是也 
[移花接木]  
　　某甲者金陵窶人子也家有孀母并弟妹各一年已而立未有室家終日央媒物色某日訪得某氏女芳齡二九姿容婉　甲聞知狂喜傅某乙丙爲撮合山乙内蹀躞兩家漸有成說涓吉行聘時聘禮俱已完備因坤宅向居城外距乾宅十餘里往返不便是以甲將花茶衣飾等件預送媒氏家囑届日逕先押赴坤宅換將庚帖帶回備筵相待是日甲延頸在家恭候詎自晨至暮喜信金無直至蓮漏三滴乙内始貿貿然來甲詢因何遲暮乃爾均支牾以對曁展閱庚帖甲卽目瞪口呆蓋甲所聘定者本二九佳人帖所載者乃十二齡之幼女也當卽根究其故乙兩不得已始爲細述顚末得悉其聘定之女早已漏洩春光與中表親某私訂三生誓海盟山不再婚嫁無人知覺今其中表得悉此事始聲明私訂并勒令罷婚退還聘禮女父無奈姑以其幼女爲李代桃僵之計甲至是怒不可遏必欲興訟後經和事老出爲排解慰勸再三謂不如自認晦氣再聘良家子之爲愈也其事遂寢 
[斷賠物價]  
　　沈陸氏投上海縣署控陸福生等賒欠飯資擊毁物件黄大令飭差提齊人証前晚倩曹明符升堂提訊沈陸氏訴稱小婦人年四十有一贅沈雲山爲婿未經生育現在婿已辭世十餘年父親在日開設陸義興飯館後歸小婦人接開去年閏五月二十七日陸及趙金泉黑阿妹來館果脧計需飯菜錢五百五十餘文强令記帳小婦仍以趙上年辦積欠千餘文是以不允伊等卽糾領七八人將盆碗擊毁甚多小婦人與之理論又被攢毆致失去銀簪等物王阿松訴稱小的係本邑人年四十有一在沈陸氏飯館爲夥趙供稱小的亦本邑人陸是小的之甥是日由鄉間來此賣棉花連日不回小的尋訪之餘知在沈陸氏烟館中賭博前往責問知賣花所得洋銀八圓業已輸去囑令回家王扭住不放言伊尙欠烟錢五百餘文小的告以刻已無錢明日奉還可也王不允致相口角陸所共相同黑阿妹貎頗白晳人亦弁而非釵大踏步上前供稱是日小的賣布回行經其地見伊等滋閙上前解勸並未果腹亦不揮拳明府判令趙等償沈陸氏銀洋二圓具結存案 
[英界瑣事]  
　　流氓蔣桂寶向爲烟間值堂前因唆令某錢莊學徒高姓竊洋等情曾經公堂懲辦乃蔣不知悛改又於日前串令住居老閘唐家弄之王姓幼孩私取家中珠飾數件質洋二十餘元一同花用嗣因錢將用罄遂令該孩回家王姓見子卽向根問細情投報捕房由包探黄四福將蔣桂寶緝獲起出當票數紙因物質在城内故由王姓備本取贖想須解送公堂訊辦也○昨晨四馬路火燒塲前有一人在彼扒取什物由包探孔阿才查見當卽拘入捕房押候解送公案懲辦○昨有踏布公所司事朱春芳扭已歇之夥伴王錦春並凌炯到英公廨控稱王等二人來所藉端吵閙故扭案請究值日差詢明之下入禀屠别駕著今原告明白補詞○史小發沈財發二人因索錢起見在途口角爭毆由四百號華捕拘入捕房轉送英公廨别駕著拘史沈二人押候訊核 
[美界捕房瑣事]  
　　虞子和某日潛入公和祥碼頭所泊之和生輪船上竊取某搭客之衣服等物前晚經包探范進士將虞查　押候吊贓送廨訊究○粤人陳啓順被阿福竊取楊樹浦某姓家衣服諸物經包探獲解英廨奉判遞解昨晨八點鐘捕頭派包探石金榮帶至法界金利源碼頭附飛鯨輪船解往廣東原籍○西華德路三百十一號洋房某西人昨晨投捕房控失大衣一襲指爲細者所竊捕頭派包探倪順泉恊同二十三號西探前往稽查該細者已奔避無蹤矣 
[申報館恊賑所經收順直山東河南湖南賑捐正月十六日至正月三十日止第二次清單]  
　　正月十六日無名氏銅洋六元銓昌祥來袁江了順人洋一元高郵武廟賑捐届經募錢塘孫子勉洋四元○十七日京都同德堂藥局銅洋八元○十八日元茂莊交來蘭風蔭氏洋五十元眷仙樓主求兒輩勉災洋四元○二十日曹　全洋五角○廿一日寅氏洋二元○廿三日常州鴻源局來王毓珊爲小兒盤生求病速愈洋三十元○廿五日湖州安豫莊銅洋一百零五元唐寅章銅洋九元○廿八日陸實甫助湖南賑　元二百九十七兩○廿九日沈樹庭洋一元俞侍廷洋十元以上總共收洋一百零二元五角票元二百九十七兩銅洋一百二十八元 
 
 
 

Page 10

 
 
   
 
 

Page 11

 
 
[光緒二十二年正月十四十五日京報全錄]  
　　宫門抄○諭旨二道錄前○東撫李奏堵築漫口完竣摺○杭織造書奏保留筆帖式片○又奏報解甲午大運起程日期摺○直督王奏湘軍車駝銀兩請歸案給發片○又奏請准建坊片○陜督楊奏委署總兵片○將軍恩等奏請飭部鑄造副管圖記片○豫撫劉奏援案請緩買倉榖摺○正月十四日恭王謝賞如意等物恩○崇勳服滿請安○果勒敏鈕楞額各假滿請安○英信續假五日○椿壽文熙各續假十日○曾伯巴克坦布各請假十日○召見軍機皇上明日卯初至大高殿壽皇殿行禮卯正升保和殿筵宴蒙古土公畢還宫少座後至頤和園皇太后前請安十七日還宫○正月十五日遷公假滿請安○邵積誠謝授貴州布政使恩○召見軍機邵積誠○明日午正在仁壽殿入廷臣宴○○降二級留任又降二級留任山東巡撫臣李秉衡跪奏爲壽張縣高家大廟漫口堵築完竣恭摺具陳仰祈聖鑒事竊查上游高家大廟大堤前因伏秋盛漲漫溢成口經臣於七月初五日恭摺馳奏在案該處大堤距河身本屬甚遠因劉新石莊以下民埝冲塌水逼堤根堤外又附近沮河兩面浸透以致塌陷成口維時水勢汛濫一片汪洋經臣批飭盤築裹頭俟水勢稍落再行動工以免虚糜帑項上游總辦道員李清和旋卽病故臣檄委統領開字全軍候選道馬開玉暫行總辦督同提調分省補用知府李祐妥籌辦理十月初一日臣查閱河工至該處察看口門已漸挂淤飭馬開玉調所部開字後營會同河防營赶緊興辦惟沿河民埝尙未堵合積潦縱横頗難施力經李祐督率營委土料兼施至十月間劉新石莊民埝堵合臨黄串溝一律閉塞水已漸次斷流而黄水甫消淤泥深至數尺人夫不能立足幸天氣晴暖營委晝夜催趲勇夫踴躍用命並收買民人牌土併力經營於十一月二十五日堵築完竣計築成圈堤牽合二百二十七丈五尺夯砥俱極堅實堤外之地早經涸出不致有悞春耕所用欵項不及五千六百據馬開玉廪請具奏前來臣查該處漫口當失事之始深慮竄運南趨爲患滋大幸仰叨聖主洪福黄水爲汶水所敵由沮河循安山一帶仍歸正河迨臣履勘時口門雖漸掛淤水勢仍滔滔不絶賴馬開玉等佈置得法先飭將民埝堵築完固俾口門涸出不致糜費料物遂得一律成功堪以仰慰宸厪此次工程雖與進占合龍有閒而在事文武員弁奔走河干歴時數月手胼足胝昕夕不遑復能力戒虚糜用欵省之又省不無微勞足錄可否仰懇天恩准由臣擇其尤爲出力者文武各數員歸入北趙家合龍大案彚請奬叙之處出自鴻慈逾格除飭將出力員弁開送補行咨部外所有上游高家大廟漫口堵築完竣緣由謹繕摺具奏伏乞皇上聖鑒訓示謹奏奉硃批另有旨欽此○○書正牌再查奴才衙門司庫筆帖式庫使等員向例五年任滿併請更換兹查筆帖式錫惠筆帖式延蘭於光緒十八九年十月閒經前織造英瑞先後各保留二年後扣至二十一年均届期滿例應呈請内務府揀員接替惟查該二員立事勤能織務熟悉現值織辦各項活計緊要之時督僱工匠方資熟手合無援案仰懇天恩俯准將該筆帖式錫惠筆帖式延蘭各留任二年之處出自逾格鴻慈謹附片具奏伏乞聖鑒訓示謹奏奉硃批著照所請該衙門知道欽此○○杭州織造奴才書正跪奏爲報解甲午大運委員起程日期恭摺奏聞仰祈聖鑒事竊奴才衙門奉内務府戸部傳派連務業經前織造英瑞辦解至癸已大運止在案所有應解甲午大運飭經奴才查照奏准由牙厘局毎月發解到大錢一萬串按照市價儘數易銀發購料物督飭工匠敬謹織辦業於光緒二十一年五月内先行起運計上用縀綢紗三百匹官用縀綢紗一百匹内用綢縐紡絲八百一十匹衣線二百斤細布一千匹部用緑綾紡絲八百五十匹如數交納在案兹復督飭工匠謹將辦得上用縀綢紗二百七十匹官用縀綢紗一百匹内用綢縐紡絲六百二十匹衣線三百斤細布一千匹部用緑綾紡絲八百七十匹分别裝箱封固遴委妥員督同舍人於十月十六日由杭起程解京赴内務府戸部分投呈交統計甲午赶運大運兩次共辦解過海防紡縐絲三千九百二十匹衣線四百斤細布二千匹除將用過料工銀兩細數遵照奏准减成新章另行造報循例具題並呈明内務府戸部查照外所有報解甲午大運委員起程日期緣由理合恭摺具奏伏乞皇上聖鑒謹奏奉硃批該衙門知道欽此○○王文韶片再臣前准兩江督臣劉坤一咨統領湘軍江西藩司陳湜所部各營應支車駄餧養由湘軍糧台詳請截至八月底一律停支業經奏明在案嗣據該司禀稱九月初在津候旨其時西行未罷尙待長片車駄必不可少九月初十日奉旨留駐榆關始議裁撤將車駄設法變價應找給九月分餧養但湘台已經截數該軍月餉歸北洋海防支應局給發應如何找撥咨請酌覆辦理等因經臣飭據支應局詳覆該軍車駄於九月二十日前後陸續裁撤餧養應以二十日爲截止日期惟八月以前餧養及應繳變價三成銀兩均歸江南支應局收發造報獨九月分找發之項由北洋給領一案兩銷亦有未便所有該軍自九月初一日起截至九月二十日止應找領餧養銀兩擬請仍由江南支應局核發以清欵目等情詳請具奏前來臣覆核無異除批准照辦並分咨外謹附片陳明伏乞聖鑒飭部查照謹奏奉硃批該部知道欽此○○王文韶片再光緒十八九年順直水災工賑捐輸需欵浩繁經前督臣李鴻章奏准勸捐接濟據山東臨朐縣人花翎同知銜直隸州用直隷候補知縣苗玉珂在署獻縣任内遵其故父五品封職監生苗汝松故母五品命婦苗孫氏苗張氏遺命捐助直隷賑銀一千兩解局分撥散放洵屬克已濟人善承先志所捐銀數核與建坊定例相符據籌賑局司道具詳前來合無仰懇天恩俯准苗玉珂爲其故父母在於原籍地方自口建坊給子樂善好施定樣以示旌奬理合附片具陳伏乞聖鑒訓示謹奏奉硃批著照所請禮部知道欽此○○楊昌濬片再據署陜西漢中鎭總兵趙福元禀稱近因傷病舉發難期速痊懇請交卸回籍以資調理等情臣查該署總兵蒞任六載辦理營務一切悉臻妥善地方尙稱靜謐兹因傷病舉發懇請交卸自應照准另行委員接署臣查有留陜撫標補用記名提督龍得勝辦事認眞不染習氣該員現帶撫標永勝左右兩旗駐防漢沔一帶於該處地方營伍情形最爲熟悉堪以委令就近接署除分飭遵照外理合附片陳明伏乞聖鑒訓示謹奏奉硃批兵部知道欽此○○恩澤等片再查前因布特哈地方疆域遼闊非品級較崇大員居中坐鎭不足以資防維是以經前將軍依克唐阿奏請將該處副都統銜總管一缺改爲實任副都統索倫逹呼爾總管二缺改爲協領滿洲副悉八缺内二缺改爲恊領續因副管六員難於分管八旗曾經奴才增祺奏請裁撤二員共留四員各管二旗帮同恊理旗務各等因均經奏准在案兹將布特哈滿洲副管現剩六員内擬請裁撤正黄旗副管雙喜正藍旗副管恩俊二缺查該二員仍係世管佐領飭令撤歸原處充當世管佐領原缺其留副管恩特和莫桂德西林巴圖德凝阿四員擬將恩特和莫改爲鑲黄正白二旗副管桂德改爲正黄紅二旗副管西林巴圖改爲廂紅藍二旗副管德凝阿改爲廂白正藍二旗副管帮同各該恊領辦理旗務嗣後遇副管缺出仍由滿洲佐領内照章揀用其應行頒發圖記四顆相應請旨飭禮部鑄造頒發以昭信守其未頒之先暫用原有圖記以資辦公至未裁副管圖記四顆篆文旣已不合新改之式並已裁副管圖記四顆一並送部查銷統俟新刊圖記頒到再將飭有圖記隨時送部繳銷除將應鑄圖記印文式樣咨送禮部以便照式鑄造外理合附片具陳伏乞聖鑒謹奏奉硃批該部知道欽此○○頭品頂戴河南巡撫臣劉樹堂跪奏爲豫省應買倉榖援案請緩恭摺仰祈聖鑒事竊查豫省各屬歴年動缺常漕倉榖均因歲收歉薄糧缺價昻未能及時買補歴經奏請展緩在案兹值秋成以後應各就地方情形酌量買榖還倉惟本年河内等縣沁河漫決波及下游各縣被淹成災其餘各屬亦因夏雨過多積淹告歉糧價未能平减若再採買倉榖益恐有妨民食至榖價早因軍需動用本未一律歸補現在無可籌撥據布政使額勒精額會同糧儲道王維翰援案議請緩至來年秋後察看情表再行酌核禀辦會詳請奏前來臣覆查無異相應恭摺具陳伏乞皇上聖鑒謹奏奉硃批戸部知道欽此 
 
 

Page 12

 
 
[光緒二十二年正月十六十七日京報全錄]  
　　宫門抄○諭旨三道錄前○漕督松等奏江安江蘇新漕河運照案撥欵籌備江北運道擇要修濬摺○又奏請將奏銷展限辦理片○粤督譚奏揀員請補知縣摺○浙撫廖奏呈進天生野术摺○總兵章奏報回任接篆日期摺○浙撫廖奏查明十月分海塘沙水情形摺○粤督譚奏委署知縣片○正月十六日恩輝等東黄寺聽經覆命○召見軍機○十七日澍　　由西陵回京請安○睿王續假五日○召見軍機○○頭品頂載漕運總督臣松椿頭品頂戴署理兩江總督湖廣總督臣張之洞江蘇巡撫臣趙舒翹跪奏爲江安江蘇新漕河運照案撥欵籌備江北運道擇要修濬以利漕行歴經循辦在案兹查江安江蘇光緒二十一年新漕仍舊分撥米石明春辦理洒運已由臣之洞臣舒翹督飭該糧道等遵照分投赶辦由臣松椿飭廳詳勘運道及料理應行籌備各事宜查徐屬邳運宿三汛長河二百數十里旣寛且淺毎届重漕經臨僅恃微山湖鋪水接濟但以重寛之運河受有限之湖水任其散漫實濟毫無是以歴届籌辦河運必先將各閘越河酌量堵閉閘下淤墊一律挑撈使長河無淺滯之虞　船得以暢行無阻本年伏秋汛内河水異常漲大上游沂泗山泉挾沙而來立水過河倍增長河灣曲五處積淤因之加厚現在東省間未築壩而測量淤淺叚落甚於往年如何成匯澤濚流三閘河中浤湮没河清河定兩閘河道土埂畢露利運亨濟二閘河多有淤成平陸之處當此經費奇絀勢難普律興挑惟有查照歴届辦法將各閘河分别疏浚並將河清等閘越壩或辦收束或卽堵閉毎壩均做　頭臨時酌量堵拆俾水歸一河不使洩耗其餘各工次第擇要挑濬則重艘過境自足以資浮送惟南河工需短缺平日已屬竭蹶今辦濟漕要工事繁時迫實　無鹣可籌臣等擬照歴届成案在江安糧道庫撥銀二萬兩於江興口糧項下動支江蘇糧道庫撥銀八千兩於河輪修艌項下動支此外倘有不敷當由臣松椿隨時酌量辦理除嚴飭承辦之員核寶動用赶緊興工不准稍涉浮糜外所有江安江蘇光緒二十一年新漕仍辦河運照案撥欵籌辦運道緣由謹合詞恭摺具陳伏乞皇上聖鑒謹奏奉硃批該部知道欽此○○松椿片再據浙江糧道鄭嵩齡詳稱該省光緒二十一年起運二十年　漕　名欵銀米奏銷册籍及光緒二十年分津租　　册籍因浙省本年自夏徂秋雨澤愆期被旱被風收成歉薄甫經勘辦秋成分數於剔荒徵熟之中扣計蠲緩頭緒紛繁兼之科則高下不等銀米編徵多寡不同欵目瑣碎句稽不易事繁時促萬難依限造送詳請奏懇展限三個月又據河南糧道王維翰詳稱該省光緒二十年分　糧漕項奏銷因於上年漳衛兩河漫淹由黄等縣被淹成災其餘省州縣亦因先旱後潦收成歉薄將應徵新舊錢漕分别展緩應造緩徵册籍屢經催提未據造齊勢難依限詳送詳請奏懇展限三個月各等情前來奴才查漕項漕糧例限隔年三月奏銷經前戸部申明定章卽請展限亦不得逾三個月等因今據浙江糧道詳請將該省光緒二十一年起運光緒二十年分漕曰各欵銀米及光緒二十年分津租奏銷河南糧道詳請將該省漕糧漕項奏銷均展限三個月計期均應自光緒二十一年十二月該道等出齹之日起展限至二十二年三月詳到於六月内具題覈與部議展限不能逾三個月之案係屬相符理合仰懇天恩俯准照章展限俾得逐項句稽以昭愼重謹附片具陳伏乞聖鑒訓示謹奏奉硃批著照所請戸部知道欽此○○太子少保兩廣總督兼署廣東巡撫臣譚鍾麟跪奏爲遵照部咨另行揀員請補知縣恭摺仰祈聖鑒事竊照海康縣知縣王星齋病故遺缺請以分缺先用知縣劉永椿補授翁源縣知縣劉秉奎调任遺缺請以分缺先用知縣黄思堯補授開建縣知縣方功　　故遺缺應行扣留外補均經先後具題各在案嗣准部咨海康縣知縣一缺業已銓選吳朝昌則劉永椿一員應仍歸原班序補而翁源縣知縣缺黄思堯亦礙難越次補授自應查明班次分則先行更正請補以免稽延查粤省升調知縣遺缺上次係用至截取舉人正班後分缺先用知縣朱懷新止病故休知縣遺缺係用至大挑儘先知縣黄恩止今翁源縣知縣缺輪用同文館繙譯儘先無人應以分缺先用人員請補開建縣知縣缺應以分缺称用人員補用查新海防分缺先用知縣劉永椿年四十一歲甘肅西寍縣舉人竊鄭工新例報捐知縣不論雙單月分省試用簽掣廣東光緒十五年七月十三日由吏部帶領引見奉旨著照例發往欽此十六年六月初四日領照到省十七年甄别留省補用遵海防例加捐分缺先補用免試用奉准吏部過班知照應以十八年六月初四日接到部文之日爲到省日期簽掣第三名該員劉永椿年力富强才具明晣以之補授翁源縣知縣洵堪勝任與例亦屬相符又查新海防分缺先用知縣黄思堯年三十三歲浙江會稽縣監行由廣東試用鹽知事遵新海防例捐升知縣指分廣東試用十七年八月請咨赴部十月十六日由吏部帶領引見奉旨著照例發往欽此十二月初八日領照到省嗣遵前例加捐分缺先補用免試用奉准吏部過班知照應以十八年六月初四日接到部文之日爲到省日期簽掣第四名業經繳結詳咨在案該員黄思堯人尙明白以之補授開建縣知縣洵堪勝任與例亦屬相符據藩臬兩司會詳前來相應請旨准以分缺先用知縣劉永椿補授翁源縣知縣缺黄思堯補授開建縣知縣缺如蒙俞允該員等係分缺先用知縣請補知縣銜缺相當毋庸送部引見臣謹具摺具奏伏乞皇上聖鑒訓示再粤東省補缺例限九十日海康縣知縣一缺歸部銓選係於光緒二十一年七月二十七日接准部咨應以是日起限辦理今在限内選員請補並無遲逾合併陳明謹奏奉硃批吏部議奏欽此○○頭品頂載浙江巡撫臣廖壽豐跪奏爲遵旨採辦天生野术專弁齎交内務府查收呈進恭摺仰祈聖鑒事竊於光緒十年五月十三日欽奉上諭前經諭令劉秉璋裕祿於浙江之於潛安徽之黄山採辦天生野术業經該撫等先後呈進現在將次用竣著於各該處採辦不拘多少卽行解交内務府應用嗣後仍著隨時採辦陸續呈進將此各諭令知之欽此欽遵在案兹據藩司呈報飭委試用典史蔣啓彝前赴於濳及時採辦據該委員禀稱近來於潛　术甚少野术尤爲難得仍仿照上届辦法逐細揀選購買眞正野术四斤分裝四厘共爲一箱由司呈送前來謹專弁齎交内務府查收呈一進　合恭摺具陳伏乞皇上聖鑒謹奏奉硃批該衙門知道欽此○○革職留任記名提督署理山東登州鎭總兵奴才章高元跪奏爲恭報回任接篆日期叩謝天恩仰祈聖鑒事竊奴才在天津新城防營准山東撫臣李秉衡咨會本年九月二十二日欽奉電旨李秉衡電奏已悉章高元所部嵩武四營廣武二營著卽帶回山東新募之二營一哨卽行裁撤欽此欽遵咨會前來奴才隨將新募福字二營一哨弁勇均於十月初七初八等日一律遣散回籍其嵩武廣武等六營卽於十月十三日由新城拔隊回東奴才繞道至濟南面晤撫臣會商地方營務事宜旋准撫臣咨會應卽赴任供職仍遵欽奉諭旨駐紥膠州青島以資鎭　奴才隨卽赶回侠州接篆後再赴膠州青島駐紥兹於光緒二十一年十一月十二日准鎭署中軍遊擊劉魁將登州鎭總兵關防顆並文卷等項委員屬迹前來奴才當卽恭設香案望闕叩頭謝恩祗領任事伏查登州爲又東濵海之區總兵有專閫統馭之　值此訓練巡防在在均關緊要撫躬循省兢惕彌深惟有勉竭愚誠倍矢勤愼督率在防官弁勇丁認眞操練實力講求務使成成勁旅以期仰答高厚鴻慈於萬一除恭疏題報外所有奴才回任接篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○頭品頂戴浙江巡撫臣廖壽豐跪奏爲查明本年十月分海塘沙水情形恭摺具奏仰祈聖鑒事竊查浙江省仁和海寗二州縣海塘沙水情菜向係按月繪圖具奏兹據署布政使聶緝槼署杭嘉湖道陳乃瀚會禀稱十月朔望兩汛時届孟冬潮勢漸和查勘得東塘尖山護壩並西塘范公塘兩處沙塗及南岸各山之外新舊漲沙誌椿丈尺曁東塘念尖二汛海中新漲隂沙逐細查量均無廾刷與上月相同等情禀報前來臣覆查無異謹繕單繪圖恭摺具奏伏乞皇上聖鹽謹奏奉硃批工部知道單圖併發欽此○○譚鎭麟片再龍門縣知縣沈鳳詔在任病故所遺龍門縣知縣篆務應行委員接署查有卸四會縣知縣劉德　堪以署理該員　會縣任内並無盜刦已起四叅之案據藩臬兩司會詳前來除檄飭遵照外臣謹附片具奏伏乞聖鑒謹奏奉硃批吏部知道欽此 
 
 

Page 13

 
 
[光緒二十二年正月十八十九日京報全錄]  
　　宫門抄○諭旨一道錄前○署江督張奏叩閽未成案内署　議處人　　照部駁奏明請旨摺○皖學政李奏恭報歲試一律完竣摺○正月十八日出使大臣李中堂請訓○曹鴻勛謝授雲南遺缺知府恩○又熙假滿請安○八額駙續假十日○成公請假十五日○定公續假十五日○召見軍機李中堂曹鴻勛○皇上明日未初至紫光閣看烟火畢還宫○正月十九日恭王等謝賞扶掖恩○意公由東陵回京請安○佳公請假十日○海公續假十五日○奎公續假十日○召見軍機薄良○皇上明日午刻升文華殿恩○署理兩江總督湖廣總督　張之洞跪奏爲叩閽未成案内咨請議處人員遵照部騤奏明請旨恭摺仰祈聖鑒事竊查據管卷内江蘇江寗縣客民陶紹明以江蘇候補同知桂林串娶伊姑母孀婦桂陶氏爲妻强姦桂陶氏之女王玉貞並將其給陳天和爲妾經伊控告陳天和等商通將王玉貞賣倡不從威逼斃命等情赴京欲行叩閽一案經叔軍統領衙門拿送刑部咨遞回寗交本任督臣劉坤一查辦劉坤一當以查核原案前經江寍府知府李廷簫訊結旣據京控咨回未便再交原審衙門審訊劄委江蘇按禀使陳提　提人卷　公澈訊議擬詳辦去後嗣據該司提集人證審明議擬詳請咨部議復劉坤一詳加察核緣桂陶氏原籍浙江義烏　幼遭　逆之亂　　清别被人賣到江寍省　爲倡陶紹明係桂陶氏内姪流寓湖南湘隂縣桂林係吉林拉林正紅旗滿洲富恒佐領下人報捐試用　知陳廷傑卽陳香山又名陳三號舜卿陳詠沂卽陳廷玉俱係安徽石埭縣人陳廷傑報捐按司獄與桂林均分發江蘇候補　相認贓陳天和　號係陳廷傑陳廷玉祺遺公　桂陶氏後嫁王石夫爲妻祇生王玉貞一女王石夫病故性陶氏仍出爲倡旋帶同王玉貞改嫁王道生爲妾陶紹明尋見桂陶氏詢悉清由王玉貞時年尙幼亦曾見面迨後陶紹明回歸湖南彼此阻隔桂陶氏因與王道生正妻不睦王道生給桂陶氏　贍洋八百元令其自行過度桂陶氏遂將洋銀召放泰隆當生息又復在省爲倡王玉貞時漸長大桂陶氏亦令當倡光緒十二年間桂林與陳廷傑時至桂陶氏處遊選桂林因正妻患病家中乏人料理經陳廷傑爲媒向桂陶氏說合並令倩黄自卿及桂林之家人朱要爲媒嫁與桂林爲接並無身價桂陶氏有無積存洋錢曾否隨帶箱匲過回交桂林收存陳廷傑並未預聞嗣桂林傑邵伯司廛相差　將桂陶氏妾去陳廷傑同至捐局充當司事王玉貞亦從倡家出來另居不復爲倡曾至邵伯司探望一次並未隨桂林陶氏過門是年六月桂陶氏因桂林正妻不能相容回省居住常至鄰婦馮謝氏家閒談告知前情後因染患痰疾並用度不敷情願仍歸桂林爲妾囑託馮謝氏與春姑母陳陶氏向桂林勸允收留陳陶氏當與馮謝氏寫立筆據交桂林收執桂林遂派家丁將桂陶氏接至邵伯司附近居住馮謝氏隨同伴送旋卽回歸詎桂林扣住桂陶氏箱匲欲將其賞給親兵馮智爲妻桂陶氏不從逃回省城桂林卽以桂陶氏席捲濳逃等詞　報禀江寗縣訊明桂陶氏係自願離異所帶衣服係桂陶氏已物並無捲逃銀錢取結省經桂陶氏亦以桂林將其女王玉貞　污送給陳天和爲妾等詞控經江寍藩可將桂林撤差批飭江寗府提訊陳廷玉因陳廷傑外出陳天和又係公共叅號卽頂陳廷傑之名違抱投案經江寗府知府李廷簫提同桂林抱告朱要及原告桂陶氏等訊明桂林並無　姦玉貞陳香山卽陳廷傑亦未收玉貞爲妾桂陶氏係因　庶不睦自有心離異斷令桂林出洋四百元給桂陶氏領回自度不准再向桂林滋擾取結錄供詳銷桂陶氏心仍不甘告後赴督撫臣衙門　輿喊控未蒙准理又以吞財棄婦勒女姦汙等情桂陶氏因未批提起意　控　揑造桂林陳香山等將王玉貞　斃等情添砌人詞意　允准並令王玉貞至鄉避厪託人寫就呈詞函邀陶紹明來寗告知前情令其進京控告陶紹明因不見王玉貞當　查問桂陶氏亦以係陳香山等逼斃之言向告陶紹明信眞竊帶呈詞赴京欲行叩閽經步軍統領衙門拿送刑部訊供咨遞回寗查辦本任督臣劉坤一飭發蘇臬司陳提行提人卷赴蘇　辦桂林先已聞訃丁憂回旗守　經劉坤一咨准吉林將軍　都統飭據桂林以患病未能赴缸出具親供送寗發司核辦桂陶氏亦卽赴司投審因人證未據解到委員守提桂陶氏旋卽在保病故經陶紹明禀准免騐嗣據上元江寗等縣會委將人卷申解到司提訊供詞各執而王玉貞因聞桂陶氏病故卽欲來蘇領棺陳廷傑亦欲前來探聽訟事卽邀上元縣書吏曹梓生與王玉貞搭船至蘇同住客棧僅王玉貞一人赴司投審提同陶紹明質訊供有曹梓生唆訟請事飭差查拿曹梓生因被陳廷傑連累口出怨言陳廷傑遂於　　隨同赴司具保經陳　允明陳廷傑卽係被控之陳杳山前到之陳杳山乃係詠沂卽陳　　之頂替將陳廷傑所捐按司獄詳咨斥革一司提　人證訊據各供不詳當以被告桂林在　　患病到案　　　　　　此案桂陶氏遺抱陶紹明京控桂林等將王玉貞姦逼斃命之處訊　子　体應按律反　業已在　　故　　　　陳紹明僅止代爲作抱其呈内所列各節訊係桂陶氏託人所寫伊不知情似不得以誣告爲從　　惟其聽從叩閽難　　　究有不合應　　　　制　杖一百陳廷玉因陳廷傑係候補人員不便到案聽囑頂名投質亦　不合　　　　不應重律杖八十與陶紹明分别析　發落桂林雖無姦逼王玉貞情事惟身居職官輙娶倡婦陶氏爲妾已據衆供　　　屬行止有虧試用同知桂林應請交部照例　處已革候補按可　陳廷傑爲倡巡陶氏媒說與桂林爲妾嗣因陶氏涉訟被控囑令陳廷傑頂名投案後又與王玉貞等至　同船回　　將曹梓生　　輒赴臬司衙門具保雖未供認王玉貞作妾並訊無勒倡逼斃情事究屬行止　污詭請荒　　經　　　革應　永不　用以　　邪曹梓生卽曹蔚艮雖無唆訟實據惟身充書吏只應在署寗公乃輒與王玉貞陳廷傑至蘇同　不知　　　亦難　應請酌照不應輕律擬笞四十折責革役王玉貞聽從陶氏藏匿不出本有不合姑念　從母命且一　桂陶氏　故卽行　　供明情同自首卽其當倡　姦亦在光緒十六年恩詔以前應請免其　議馮謝氏拘桂林說　　桂陶氏接回並　　謀亦請　　桂陶氏所仔　　　　洋銀除陸續取用外餘存洋銀應飭陶紹明具領以資營葬至桂陶氏所控有洋四千五百元並　　　物　　桂林勒　是否　實　俟桂林來蘇另行傳同質訊究追核辦其餘所控各節因原告已故無從　　概毋庸議等　詳經劉坤一分咨吏刑二部該履嗣　吏部咨駁查州縣以上各官交部議處曁已革人員續請永不　　應仍由該督撫題　請督未使據咨核　等因咨　到臣　核無　相應請旨將江蘇試用同知桂林交部照例議處已革江蘇　補按司　陳廷傑永不叙　以示懲儆而　官常　供招　　咨部外所有叩閽案内咨請議處人員遵照部駁奏　皇上聖鑒吏部　覆　行謹奏奉硃批　　議裘欽此○○安徽　政臣李端　跪奏爲恭報皖省歲試一律完竣仰祈聖鑒事竊臣於本年　五月初十日　將皖南大屬歲考日期恭摺奏報在案復於七月初六日出棚先試廬州府次覆之安　隷州府並鳳　府屬分棚　　之壽州其鳳　府　州滁州和州　　亦均以次事行十一月二十三日試畢收棚回太平府駐署　此次按試各棚一切關防仍復加意嚴密未敢稍涉疏　自徽州安豐　　　　照例應辦並將　派　保分别革降以後各屬廪保均知儆惕不復仍前玩泄是以考試廬州府屬文童正楊據縢保梁學熙指出　　劉聘之一名　州　屬各文童正場據廪保馬佩玉指出槍冒王允輝廪保寗大　指出槍冒高少賜周　恩廪保丁　營指出槍冒王國　廪保　　　指出槍冒李炳離廪保王統成指出槍冒張受書廪保趙　　指出槍冒左賜福等共七名鳳陽府屬文童正場據廪保　敦　指出槍冒陳有德一名均經發交提調官被塲外盤獲照例嚴懲該廪保　　　等實心辦事經　酌予奬　生童各塲俱　安　皖北文風以廬州府屬之合肥鳳陽府屬之懷　壽州滁州屬之全椒六安州屬之　山爲　其餘亦　可遺之材武童材力則以頴州府各屬　　廬州等府州次之臣仍於發落時諄諄告誡俾其各知奮　以策經　而備干城方不負聖主作育人才之　意所有　臣巡　　北八棚通計一省歲試全竣情形理合繕摺　陳伏乞皇上聖鑒　　竊過地方秋間稍形　象　卽得　二　均已及時　　　得夫壽來年可必有秋民情亦極安謐　以仰慰宸厪合併附陳謹奏奉硃批知道了欽此 
 
 

Page 14

 
 
[光緒二十二年正月二十日京報全錄]  
　　宫門抄○諭旨四道錄前○給諫謝奏叅司道大員請飭查辦摺○開缺陜督楊奏揀員調補知縣摺○又奏請　　道具　緩陛見片○晉學政錢奏報歲試省南東路五府州屬情形摺○直督王奏設局整理水利片○將軍長奏都統起建赴任日期片○正月二十日吏部翰林院侍衛處值日無引見○者河東河道總督江道鎔請訓○廣東巡撫許振褘請訓並請假二十日○英信假滿請安○德壽請假十日○榖虎口鹽督安存到京請安○召見軍機任道鎔許振褘安存○本日皇上片文華殿美國使臣田貝伯國使臣喀希尼德國使臣紳珂法國使臣施阿簡義國使臣巴爾迪日本國使臣林董日斯巴尼亞國使臣葛贑幹比國使臣陸彌業和國使臣克羅伯英國署使臣寶克樂覲見○○刑科給事中臣謝雋杭跪奏爲司道大員骫法　　請飭察辦以儆官邪而除民蠹恭摺仰祈聖鑒事竊安民以察吏爲先而監司尤州縣表率蠹吏互相　比民生所以無聊臣運聞湖南署宗最澧道錢康榮貪續虐民又深結鹽法道李郷羲與候補知府裕麗候補知縣吕汝鈞劣幕任驎等狼狽爲奸舞文枉法敢爲我后上聖之查錢康榮係侍郎錢應漙之姪前在江寍府藉辦理刑省　　積資報捐道員夤緣前署兩江督臣沈委成以人才保　　分發湖南經前撫臣吳大澂委署岳常澧道值南洲設　伊　探悉厯年洲地叢爭希回罔利遣差四　搆啓訟端遂有土棍沅江　　生　陽曾輔臣龍陽蔡炳南高維嶽等串通該道門丁高竊請該道親臨托界該道遂以查勘水利沙洲爲名於本年二月由澧　常　其同鄉在湘開品祿齋之屠蘭如家旋與屠蘭如偕游桃　收受該縣知縣余良棅銀五百兩名曰過山禮抵南洲卽查事　伷業　　　　　　照楬示通衢凡未　　壽道印藩照概爲廢紙稍可自給之家無不株連受害又藉口各戸私案　提有礙水道率同土　　　等　　沙港三溪湖等處堤塍飭沅江縣拘押以故隄首　紀无之幼子勒索保費數百串由杉板哨弁袁長慶過付開釋傑知已出局之隄　譚筱釐殷寶圍宅捕拿致其婦投水幾斃旋焚燬三溪湖佃民陳國道等五戸房屋示威洲民郭姓與楊姓控爭　　　洲　　　　　一千串由屠蘭如及道差舒元覬過付嗣因楊姓　　　鉅乃爲郭斷追二年租榖而地仍歸楊又洲民沈姓與鄭姓控爭安仁　外洲士賄勘費錢四百串由李振炳舒元覬過付該道至胭脂浹爲沈丈地過鄭門　適犬咬弓手該道遂怨責鄭想數十差役　縱火　　鄭之孫生甫四月竟被燒斃觀者譁陳鄭父子哀呼泣訴均　酷刑責押勒　並無燒斃幼孩切結長沙富室楊　慶强佔寫荒經龍　縣通禀嚴緝該道派營密拿有如敢拒捕格殺勿　嚴札及楊到案由高福李振炳手納賄八百八十串遂以客禮接見又受楊千金虞爲楊勘佔中和障外留存官荒將原佃易炳鈞拘案刑責勒索保費數百兩由李振炳高福過付該地士民含寃奠仰　經會壽坤鄭　林鄭萬鎰陳益正等先後赴督撫各衙門呈控存案前護撫臣王廉委候補知府裕慶赴洲勘騐所空各案查皆屬實具呈　禀　不下數十起似此理當澈究而盤踞臬幕之職員任　與前署臬司鹽道李經羲授意發審局委員裕慶吕汝鈞刑逼勒供敷　完　裕慶　南洲所收呈詞均未呈繳任驎以一刑幕盤踞臬司長沙府兩席二十餘年足迹未出湘省保案到處列名其三品銜道　係臺　　　案内所得冒濫名器莫此爲甚錢康榮一案李經羲初尙遲疑任驎大言斥之云平日烟酒至交何無血　此其遇事　持　可　　　經羲係大學士李鴻章之姪嗜好甚深戸居餘氣　臬句時一聽任驎播武提審匪徒張作賓劈毁寗　善化縣城惶諸神像一案得　夥匪曾同仁等重賄坐罪張作賓一人裕慶吕汝鈞承審此案專意迎合改供滅迹僅將張作賓一人擬軍餘皆放釋湘人無不嫉　以臣所聞近來湖南吏治敗壞已極錢康榮李經羲身爲監司貪續殃民交相爲虐任驎兼充要幕盤踞把得裕慶吕汝鈞　　　　　倒民事如此相應請旨飭下湖南撫臣確查究辦俾直省官吏知所儆惕庶漸收大法小廉之效是否　　伏乞皇上聖鑒謹奏奉旨已錄○○太子太保頭品頂戴開缺陜廿總督臣楊昌濬跪奏爲揀員調補知縣振政以裨　　恭摺仰祈聖鑒事竊據甘肅布政使曾鉌按察使裕祥會詳稱永昌縣知縣劉亨柱病故業已截缺報部查定例州縣應調缺出俱令於現任人員内揀選訴　　調補州縣以上官員必歴俸三年方准揀調各等請今永昌縣知縣係衝繁疲三項調缺地處要道政務殷繁非精明練逹之員實不足以資治理該司等在於通省現任人員内逐加遴選惟查有清水縣知縣高蔚霞年六十二歲湖南湘　縣人由文董投　軍營歴保以同知留甘補用同治十二年請補清水縣知縣光緒二年因病請開缺回籍調理嗣因起病經前督臣左宗棠奏請留甘　補廪缺赴部投供報捐分發原省坐補原缺八年和月二十八日到省坐補清水縣知縣十三年十月初一日到任歴署靈臺通渭等縣辦理一切諸臻妥善查該員才長年健吏治明通在甘有年熟管地方情形難現任偏僻而才堪治繁以之調補永昌縣知縣實堪勝任人地亦極相宜會詳請奏前來臣查高蔚霞老成端謹吏事精明仰懇天恩俯念要缺需員准以清水縣知縣高蔚霞調補永昌縣知縣實於地方有裨如蒙俞允銜缺相當毋庸送部引見該員並無叅罰案件謹恭摺具陳伏乞皇上聖鑒訓示至所遺清水縣知縣係中簡缺甘省現有應補人員應請扣留外補合併聲明謹奏奉硃批吏部議奏欽此○○楊昌濬片再准吏部咨光緒二十一年二月初十日内閣奉上諭雲南布政使著裕祥補授丁體常著補授甘肅按察使欽此當經轉行遵照去後臣查該道所轄之清水縣屬張家川一帶安挿回民最多現在河湟雖經解圍而餘匪尙多難保不此拿彼竄該處漢回各民仍駕疑莫定丁體常在任多年紳民　戴合無仰懇天恩俯准該升任甘肅按察使丁體常暫留鞏秦階道任所俾資鎭攝仍俟軍務告竣冉行赴都陛見出自逾　　慈謹附片具陳伏乞聖鑒訓示謹奏奉硃批著照所請欽此○○山西學政臣錢駿祥跪奏爲恭報歲試省南東路　潞　撥平五府州屬情形仰祈聖鑒事竊臣於閏五月間將歲試省南西路七府州屬及回省接試太原府屬情形恭摺陳明在案嗣於九月初六日出省按試東路澤州府次潞安府次沁州次遼州次平安州試竣於十二月初九日旋省三晋士習素稱循謹臣於考試正塲日督率監　教官嚴密稽查各棚士子均能恪守規矩尙無槍冒等弊文風以平定州爲優澤州之陽城潞安之黎城次之武風則沁州之武鄉較各屬爲勝其餘文武各童亦均能進取如額毎至一棚於發落之日剴切告誠大端以立身行已爲先勿徒沾沾於文藝　勇之末使之互相砥礪勉爲有用之材冀副聖主作人之至意臣經過地方雨雪應時民情安謐堪以仰慰宸厪所有歲試省南東路五府州屬情形理合恭摺具陳伏乞皇上聖鑒謹奏奉硃批知道了欽此○○王文韶片再直隷河工以五大河著稱其實　細支河以數十百計定例河務分隷各道而總督實總其成臣移道未久閱歴甚淺於河道源流及隄工緩急尙未能融會貫通而各道散處各屬遠近不等往返籌商難免延誤獨行獨斷恐失機宜因在天津設立水利總局以長盧運司李希運津海道盛宣懷天津道李岷琛總司局務藩司雖遠駐省城而職在綜理遇有重要事件亦應會同商辦日行公事以責成天津道主稿並加委候補道王仁寶坐辦局務候補道晏振恪爲會辦又延訂在籍翰林院編修劉學謙隨時到局互相考核使官民不致閡隔地方情形得以上　並派正佐各四員分司文案工程勘估測量等事庶幾事有網領不致散漫無稽凡公私著述水利之書及臣衙門歴辦人工成案廣爲搜輯存儲局中俾在事各員平時亦得加意講求在官多一熟悉河工之員遇事卽不致茫無措手甚或糜費工需無益　反有損仍由臣刊刻直隷水利總局關防發給鈐用以昭信手臣爲整理河務起見是否有當謹附片具陳伏乞聖鑒訓示謹奏奉硃批知道了欽此○○長順等片再光緒二十一年十一月二十五日准兵部咨開本月初六日内閣抄出初五日奉上諭吉林副都統著富爾丹調轉寍古塔副都統著沙克都林札布調轉欽此欽遵行知前來當時分咨在案兹新調寍古塔副都統沙克都林札布擬於十二月初九日由吉林起程赴寍古塔新任合將起程日期附片具陳伏乞聖鑒謹奏奉硃批知道了欽此 
 
