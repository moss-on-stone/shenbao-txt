# 1924 - 290 - 4918556

 

Page 1

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *   
 
 

Page 2

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *   
 
 

Page 3

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *時評 
[變化（冷）]  
　　中國之戰事無一由力戰之勝敗而解决者其解决每由戰塲以外之變化此其歷史自民國以來歷歷可數而今尚未能脫此窠臼也　　蓋用兵之道正面攻擊者往往不易成功故多用包抄之法戰事以外之變化亦即軍事以外之包抄法也故成功者多特以無論何方内部均有弱點互相包抄而結果遂互有勝利而政局之不定遂永無盡期焉國内專電 
天津電報載直軍艦禡（二十三）日開始攻葫蘆島奉軍亦發砲還擊勝負未詳奉機禡辰由海灘飛來擲彈二枚未傷害　　天津電禡午石門寨之戰俘獲奉軍砲手三人經嚴訊不發一言解其裝　　天津電典商今辰開業市面較安　　天津電軍事處電吳嗣後傷兵勿運至天津免外人藉口（以上二十三日下午五鐘） 
　　天津電秦皇島山海關各地異常寒冷水已結冰（二十二日下午九鐘） 
　　濟南電鄭令兗州鎮使張培榮協同五旅長李森迅將岱南會匪從事肅清並令於沂防空虚地點約同各縣警隊剿除逸匪　　濟南電濟寗捲烟商以新稅繁苛禡罷市　　濟南電中央派銷烟酒公債八十萬元熊擬令於各大埠分攤不及内地各縣　　　（以上二十二日下午八鐘） 
　　漢口電漢商會請准現洋出口蕭批准運百萬現由德豐等二十家領照報關准敬（二十四）運滬（二十二日下午七鐘） 
　　漢口電蕭馬（二十一）歡宴陸榮廷譚浩明陪席張聨陞宋大霈等十餘人陸表示不願再問政治日内赴滬休養　　漢口電袁祖銘電調宜都黔軍王慶芳旅赴施南防熊但窺鄂張膺方旅回渝改编　　漢口電蕭於巡署憲兵營内附設豫鄂湘防務交際處委巡署各處長爲交際員　　漢口電吳聘德人德爾林多及留德工科畢業邱文俊來漢指導漢廠製造德式八孔高射炮　　漢口電郭幹卿條陳預征十四五兩年地丁充軍費軍署决令各縣征解　　漢口電于學忠旅長電吳請纓討奉吳已允聞趙榮華擬同北上（以上二十二日下午七鐘） 
　　重慶電川陜邊防督辦署已在綏定組織完善由參謀長謝剛德代行拆　　重慶電劉存厚仍駐渝擬組織檢察使署　　重慶電悍匪羅蹋鼻子在綦江擁千六七百人駐綦黔軍往剿羅匪潰竄黔邊　　　（以上二十二日下午九鐘） 
　　香港電西關各店仍多貼被刦一空暫停交易紙招復業者僅開門一線容一人出入各大公司亦然銀業行米行遊樂塲當押行等全未開市　　香港電李濟琛鄭潤琦兩部棄梧州羅定集中肇慶準備來省將助許軍逐滇軍　　香港電傳政府三日内收回海關聞擬以陳友仁宋子文爲稅務司　　香港電留日粤學生電粤各圑歷述粤人年來所受慘痛民不聊生請孫陳舉兵向外發展稍留粤元氣　　香港電滇軍覬觎河南福軍加緊戒嚴遷居河南之人紛遷回河北或港澳　　香港電許崇智馬（二十一）宴各粤籍軍官商一致驅滇軍　　香港電孫令任宋鶴庚爲建國軍北伐中央總指揮朱培德右翼盧師諦左翼總指揮樊鍾秀先遣隊總指揮　　香港電滇軍胡思舜部圑長羅廷標限佛山商人三日内繳五十萬謂所繳商圑槍未足數商人拒之羅部現在佛山極騷擾有數店已被搶人民紛遷避 
 
 

Page 4

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *　　香港電伍朝樞奉孫命電京使圑抗議滬租界監視小徐及解其出境　　香港電箇（二十一）電商店被焚搶錦經綸一家亦損失五十萬難復業等語兹查該行未損失前電係誤傳（以上二十三日下午七鐘） 
　　福州電財政廳長已發表陳鶚陳係前中央任命之印花處長（二十三日下午七鐘） 
　　南京電江蘇兵災善後處養（二十二）開會到數十人韓派政務廳長代表出席公决先派員分赴災區調查情形再議辦法　　南京電江蘇賑務處特設總務調查收支三科又坐辦王典章辭職不就改委高翔充任（以上二十二日下午九鐘） 
　　南京電杜錫珪赴翔晤齊　　南京電豫軍馬旅養（二十二）過寗北上　　南京電齊派憲兵隊長陸玄奎押盧軍二千赴魯遣散　　南京電解除武裝之盧軍被監視於黃渡安亭間尚有五千待車北運遣散　　南京電馬玉仁黃振魁各調所部兩營回江北勦匪（以上二十二日下午十二鐘） 
　　今日北京專電未到據本埠外人方面　　無線電消息北京電報鐵路皆不通　　原因不詳馮玉祥之軍已有一部回　　京京中目下平安特約路透電 
[俆樹錚抵日說]  
　　二十三日上海消息路透電社昨接長崎來電内稱徐樹錚已乘上海九到長崎現赴别府云路透社接此電後即電致長崎告以據甚可恃消息小徐已起程乘逹丹納斯號赴香港而往英國兹又接長崎來電據稱路透社雖有小徐已赴香港之報告然日本各晨報皆謂昨日小徐化名抵長崎旋赴别府人有以其照片示之者渠自認爲小徐云日本來電所云如是惟路透社從無可疑問之方面探悉小徐確被送登逹丹納斯號且戒備嚴密不致有在開赴香港以前離船他適之可能 
[　　二十三日東京電日本紅十字會與外交省臨時商妥自備經費派會員赴天津及奉天蓋以戰争中死傷甚衆爲人道起見不得不加救助也外交省已命駐京日使芳澤請中政府容納 [P俄人之東方宣傳說>]  
　　二十二日倫敦電據晚報所接里加消息俄報最近言及中國事件多謂努力五年之後共産主義現漸告捷於遠東不久中國四萬萬人民將因國際共産黨而與蘇維埃政府聨合共立於紅旗之下步中國之後者將爲印度繼印度而起者將爲世界革命又謂刻在中國宣傳共産主義者有華人數百曾受敎育於逹施干之共産黨大學該大學内又有數百印人亦受訓練以期推翻英人在印度之治權在此歐洲政局不寗之際乃中國革命成熟之時期云 
[英政黨運動之激烈]  
　　二十二日倫敦電倫敦格拉斯戈等處之選舉演說會場漸發生搗亂情事自由黨之北巴特細候選人霍平氏面部爲人投石擊中又有一婦唾其面保守黨賀恩氏亦因氣象不佳取銷其在格拉斯戈演說之約自由黨愛士葵在巴斯萊演說時會塲中有人唱紅旗歌以阻撓之保守黨之里定候選人韋廉氏被人杖擊韋廉卒下台避之 
[德政黨之前途]  
　　二十二日柏林電德國會旣解散議員所享之特免權遂銷滅共産黨議員六十二人乃大都倉促出離柏林彼等被控叛逆等罪名已有逮捕狀發出其中且有被控私造護照等公文者現已被拘者爲賀勒因氏國會解散後民情爲之寛慰蓋以政府仰一個政黨投票之鼻息國事决不能措置適當也據留心政治者之預測國民黨與民黨雖或聨絡以拒社會黨但左翼諸黨必可奪取右翼黨之席此次選舉所争者爲馬克斯政府政策之繼續抑復古政府之成立國民黨發表宣言書　國民黨始終抱帝制與國家主義黨旗爲黑白紅三色抱定决心使德國脫離猶太人與法人之支配云國民黨報紙稱主要争點乃帝制或共和之問題 
[意義勇隊領袖之辭職]  
　　二十二日羅馬電意國參議員波諾氏乃國家義勇軍之領袖現已辭職謂渠所擔任者爲將服從軍紀及忠君愛國之精神灌入泛繫黨今此役務已告完畢故請辭職意相墨索里尼慰勞之謂將向内閣保舉其爲意屬蘇瑪里蘭之總督云按波諾氏在麥台第遇害後甚爲輿論所痛斥 
[各國近事記]  
　　二十二日梅恩斯電法兵巴退出道特芒等區域及林優鎮　　二十二日倫敦電漢洲海軍艦長海德氏今日接英巡艦芬狄克提夫號艦長之戰此艦刻在查桑凖備前往瓜代駐中國海之狄阿米德號以殖民地海軍人員統帶英國軍艦此爲創舉　　二十二日蘇里克電聞瑞士所擔任之德債業已認購逾額公電 
杭州來電一各報館均鑒傳芳奉命在滬辦理善後已會同齊使代表劉參謀長玉珂將收撫及遣散等事辦理結束滬上秩序恢復商民各安其業傳芳即率所部於馬日由滬起程回省養日安抵杭垣特電奉聞孫傳芳叩養印　　杭州來電二總商會並轉紳商各界商業學校趙校長曁各職員各報館均鑒傳芳在滬辦理善後各事旣荷臂助復承欵待公誼私交無任紉感起行後托庇平安於養日已時回抵杭垣堪釋厪念軍事初定百端待理尚望時賜南　以匡不浸是所盼　孫傳芳梗印國外要聞 
[東京通信（與九）]  
　　日本將普及軍事敎育敎育界極力反對 
　　日本此次整理財政舉行政結果裁減陸軍四師及軍事敎育機關二處共淘汰陸軍將校千七百餘名際此産業凋敝多數國民失職之時更添如許素不生産之失業軍人以國民經濟言實一重大社會問題况兎死孤悲物傷其類軍務當局對此已策慮久矣適此次整理行政結果决定缩短國民步兵服役期間二年爲一年半恰足爲軍務當局安置失職將校之好機會爰與敎育行政機關協商决定自明年起分配現役失職將校千二百餘名於全國中等程度以上諸學校及地方各青年圑體使之實地訓練軍事敎育下自中等敎育機關起上自高等學府之大學止凡關軍事訓練與軍事敎育方面之設施布置胥移於陸軍省管轄且每年由陸軍省檢閱訓練成績優良者甫能免除步兵役半年特典其規定異常周密據軍事當局與敎育行政當局之意見略謂（一）大戰後各國表南上極粉飾其和平論競弄弭戰及互助等堂煌言辭其實盛倡國家主義力圖國防充實鼓吹軍事敎育且有移軍營訓練於學校訓練之傾向日本亦宜務實黜華行徹底的軍事敎育充實國家之無形防衛切不可惑於整理財政縮小軍備之美名弛其防範（二）徵諸大戰實例優良將校决非短時間可以養成必久經訓練方濟實用若使此次剩餘將校悉行退伍實係戕賊軍備元氣以之任學校軍事訓練職務旣可涵蓄精銳又可完成移軍事敎育於學校敎育之美國且學校方面亦可得多數精通軍事知識之良材爲國家計善莫大於此者矣　　敎育界之反對意見略謂（一）課軍事敎育於中等以上之學校而縮短受練者日後之兵役期實不啻使有産階級之子弟享二重特典據現行徵兵制彼等能以一年志願兵役免全校與無産階級子弟比即一種特權矣若新制施行彼等能於受學校敎育期間盡其義務之一部一方多數無産階级之子弟孜孜於營謀生計不能受中學以上之敎育則不得不割去專爲營謀生計而勞動之最可貴期間二年以完納血稅社會不平等如此尚何正義之可言也（二）此次之動機美其名曰軍事敎育其實專爲救濟淘汰將校之失職現下日本綜合精神勞動筋力勞動兩而失職者逹數十萬人之多早惹經世者之注意而並未聞當局有何等積極籌畫乃競競於苦心失職將校之拯救是誠何心此國民頗難於了解者也况局限於課練陸軍敎育而疎於海事思想國防之眞精神豈在兹乎（三）學校敎育之完成端在敎職員之協力同心學校尚自由軍隊重壓制以受陸軍管輔之將校充學校敎員妨礙學校之統一破壞學校之和平害莫大焉且學校學科以課軍事敎育之故勢必有所縮減軍務當局檢閱訓練成績尤加重學生負擔就心身兩面而言有百害而無一利（四）當局之意見以爲充實國防即所以均衡勢力而保持世界和平此誠錯中之錯世界大戰豈非勢力均衡之美名有以挑動之耶充實國所均衡勢力云者即齎人類社會於慘痛之禍根也（五）察當局之心意或有鑑於美國頃來鼓吹軍事思想軍事訓練故特擬應付方法不知美國之盛倡軍事敎育者緣於本行强制徵兵之特殊事故日本已厲行國民皆兵制度多年學校敎育方面高等專門學校勿論矣中等學校每週亦强課正科兵式體操數小時至於軍事敎育尤爲世界上最熱心鍜鍊之國中小學校歷史修身等敎本之篇幅幾爲軍談佔其大半吾人已飽嘗軍國民敎育之苦痛矣軍械兵器軍服軍帽等儗形玩具充满都市鄙野之商慶軍功戰話争關殺伐等繪畫叢談满載幼年玩好之圖書日本國民之心身血肉早满注尚武精神今更從而擴充之無分乎上下大小施及全國敎育機關日本國民豈專爲戰争殺伐而生乎云云觀於此軍事敎育案之醖釀尚須時日也（十月十九日） 
國内要聞 
[北京通信（勗公）]  
　　京畿警備之嚴重總部新頒禁令十六條　　北京自發表警備命令後總司令趙梓聲曁副司令孫聶車劉等即在化石橋憲政黨内組織總司令部於本月一日開始辦公所屬軍警一律臂纒粉紅色布上書警備二字以爲標識委派各處處長均已相繼就職陸防處處長聞炳岳近以京畿地方遼闊所部各軍警又統系不一一有事變恐呼應不靈就職後除與各方積極聨絡外復在西城北溝沿順成王府（張作霖宅）設立陸防總指揮部撥十五混成旅一部駐其中藉收指臂之助空防處處長秦國鏞在航空界任職多年此次因北京人民惑於奉機來襲之言頗有戒心對於防務特積極布置力求完密（各城樓設有望遠鏡及高射砲等）近更擬具一種說明書詳述奉天飛機不能來京之理由俾人民不至作無謂驚擾此項說明書正將屬稿不日即將印發軍法處處長沈照熙係江蘇寶應縣人隨曹有年在保時曾充軍署軍法科長來京後升任軍事審判處長此時又兼是職及執法總部執法官終日極爲忙碌聞沈係京師法律學校畢業此外事務較繁者則爲負有偵查緝捕責任之偵緝處該處處長楊紹寅奉委後爲職務便利起見特在南城香廠地方成立辦公處廣設偵探四出訪查對於公共塲所及學校會館尤爲注意日前有二人在某茶社閑談軍情爲便衣偵探所聞即被捕去因之北京人民邇來皆缄口結舌對於時局不敢多言昨總部又發表禁令不准開會結社不准妄談軍情不准舉衆游行不准出版及售賣不確之新聞不准同盟要挾等全文共十六條取締非常嚴厲名爲警備實無異於戒嚴也　　衛戌司令部前咨敎育部要求以軍權直接干涉學校敎部爲尊重敎育計未有若何表示現以警備司令部新發禁令十六條内有不准集會結社及恃衆游行兩則係對學校而發深恐少數學生偶有不愼致干禁令昨特訓令各學校校長及學務局長特别注意原文略云學生當求學時代應以學業爲重豈可役於外務　紛心志乃近來各校學生時有干政與舉動集會演說率衆游行等事已數見不鮮本部爲整頓學風起見前曾通令禁止在案現值警備時期京畿一帶暫以軍權維持治安警備司令部新頒布禁令對於上述兩項取締甚嚴誠恐學生無知誤犯致罹法網爲此令仰該校長平日務須詳爲誥誡臨時尤應嚴爲約束倘再有此項事實發生學生等固難辭重咎該校長職務所在亦應負全責云云觀此則北京戒備之嚴重從可知矣 
[日人所傳馮軍入京說]  
　　東方社二十三日天津電云在古北口觀望形勢之馮玉祥軍於二十三日晨六時入北京以第八混成旅爲先導同時北京市内電話全部不通京津間各國軍用電報電話亦全被割斷觀夫北京市内電話之被割斷足徵孫岳軍亦將蹶起也 
[東北兩軍戰訊]  
　　榆關方面近日兩軍之戰不但非常劇烈且戰線延長角山寺之二郎廟等地方自十八日晚間接觸各不相下至十九日下午一時因死傷過多兵士勞疲稍爲休息奉軍騎兵隊又乘隙衝錄被十四師擊退誠爲未有之惡戰又聞十八日夜間山海關方面仍繼續戰　因在深夜詳細狀况未能明瞭直軍大部增援陸　開至角山寺二郎廟以南各村落及五泉寺山各方面加入前方戰線十九日拂曉戰事至爲激烈兩軍衝鋒血戰者數次抗拒不下石門寨方面槍砲隆隆亦徹夜未斷奉軍大部騎兵向湯河上流平山營附近襲擊查該地距秦皇島西北四里位於石門寨之西南直軍靳雲鶚所部第十四師開向此方猛力抵禦至奉軍在山海關之右翼四個聨隊統由韓麟春一人指揮奉張恐韓兵力薄弱欲以一混成旅增援韓氏意氣高慠竟行拒絶連日猛戰死傷甚衆據由濼州回京某外人云奉軍由某國浪人擔任前綫砲隊指揮連日以砲火轟擊直軍確受極大影響故由正面側面分路進攻冀守榆關一帶各要隘最近雙方作戰情形據某外人所述者（一）直軍方面前線以彭壽莘第十五師張治公陜軍第二師曹鎮第二十六師任爲第一第二兩道火線上之攻擊以上各軍皆有抽編之手槍隊機關槍隊任爲前線衝錄隊並有田维勤之第二十六混成旅任爲奇兵隊由左右兩翼分路襲擊擔任衝破敵方各處防禦他如吳偑孚之第三師已加入前線作爲生力軍以包圍式積極前進是以奉方視此情形實有不敢輕敵之勢（二）奉軍方面所恃者綏中後方皆有極鞏固之防禦線但使直軍不能前進已逹其戰術上之目的惟姜登選第一軍擬謀發展起見確已改變作戰計畫即將第一軍編爲四大支隊一摕防守海面攻擊一面凖備由側衝鋒前進張學良第三軍近在前線抵禦直軍傷亡祗剩三分之一仍在綏中擔任第一火線之防禦勤務日來戰事最稱激烈之處則爲九門口石門寨角山三處雙方以九門天險東三省之咽喉勢在必争之地日前奉方以三混成旅兩混成圑扼守該處嗣被直軍克復繼續進攻綏中是以奉軍以爲九門不能到手戰事已居五成失敗不惜以大部兵力與直軍在該處鏖戰也又據前方來京某軍官云第一次奪取九門時雙方傷亡逹二三千人之多均將側面攻擊完全放棄以全力進攻該處就此可知九門口之險要爲兩軍作戰之目的地矣　　熱河方面使圑消息連日二郎廟角山一帶激戰奉天援軍已盡力向前線增援其留作最後之預備隊兩旅因九門口吃緊亦已加入戰線現若再向後方徵調軍隊則將無人維持治安因現擬將朝陽放棄以防守朝陽之奉軍萬餘人撤回錦州暫救榆關前線之危急又據醒民社云據喜峯口隨營記者十八日來電稱日前奉軍忽然撤退六十里係暗布地雷引誘直軍之計乃胡景翼先已警覺奉軍因乘陜軍尚在布防之際突由東北之石灰窰抄襲前來毅軍米振標早已聞報親率所部鄧（寶珊）圑及在楊樹梁嚴陣應之並電請岳維峻出兵助戰岳當派所部鄧圑及弓鄭兩騎兵圑前往應援同時第二軍總司令亦由寛城之下板橋出兵三圑進攻敵兵左側一面復電請承德方面之第三軍馮總司令趕派勁旅攻敵右翼以收四面夾攻之效又據熱河電訊各軍戰區劃定陜軍岳李兩旅任中路毅軍任右翼第十三師一部任左翼馮軍將出奇兵直攻錦州王馮兩司令將以陜軍勁旅擔任正前方以本部之一部及毅軍擔任右前方以十三師一旅及其他軍隊擔任左前方以本部之精銳爲後援及别動隊頃聞毅軍進至距開魯五十里馬圈子遇奉軍吳俊陞部發生激戰　　海軍方面連日吳總司令在榆關督率各軍進攻對於杜温之海艦亦歸吳氏之調遣以爲海陸併進之計畫此次併進之步驟聞係仿照日俄之役除由陸路一二三各軍分途進攻會同直搗瀋陽外即以海艦封鎖渤海於營口葫蘆島各沿海要塞均派艦前往各海艦轟擊由榆關至奉之沿途敵軍則用新式之射岸砲因海艦之槍砲其射擊極遠可中敵軍之陣地爲陸軍前進之掩護關於海艦已由温部海圻肇和楚豫永翔等艦實行進攻長江之杜錫珪所部因東南戰事已告段落業由杜氏電飭調海容應瑞永健楚泰楚觀通濟等艦北上與温部會合作戰杜氏已與公府及李海長鼎新商議完妥於昨日前往秦皇島向吳總司令報告一切又據渤海艦隊司令部某要人云頃奉温司令由秦皇島拍來急電述昨日海戰之狀况如下吳總司令到山海關親赴戰線視察後即轉赴秦皇島查看海軍情形刻已將海軍作戰計書佈置妥協决以海軍攻堅先仿掃海辦法實行掃野之策再用輪船載兵士由海軍掩護登岸襲擊奉方之後路使其首尾不能相顧前曾令海圻駛向葫蘆島發砲攻擊因奉方佈置嚴密未能得手刻吳總司令親自督戰以勵士擈於昨（十六日）與本司令同乘海圻艦向葫蘆島進攻奉軍方面亦發砲還擊相持數小時未有勝負旋發見敵艦一艘係商輪改造者相隔數里擬開砲還擊直艦不料砲火甫燃即將本艦機器震壞不能開駛旋將該艦捕獲嗣後猛力進攻無如敵方亦竭力抵禦無懈可乘遂將俘艦拖回秦皇島云云查此等戰報係由該部自言虚實未定姑誌之以待證實 
[山海關劇戰之日訊]  
　　東方社二十二日天津電云二十一日午前十時吳偑孚在山海關向附近山地方面督戰畢乘火車將返秦皇島奉軍砲彈中吳所乘後面之列車二郎廟之争奪戰一勝一敗循環於兩軍之間二十日吳賞第二十六混成旅銀二千元以勵士卒然同地今尚在奉軍手中直軍以第十四師攻擊秦皇島北方高地之奉軍經過一番惡戰之後始占領該處之高地七然死傷甚多戰　力殆失現已與集合於附近之第二十四師交换平山營附近之奉軍有退向下面而平山營爲直軍奪回之說二十一晚出秦皇島之直軍艦在葫蘆島方面用砲轟擊若干時而返然奉軍由陸上應戰砲彈悉未到逹吳現以約二師圑之兵力在石門寨方面將加本攻擊（即用主力攻擊之）而努力於苦戰　　二十一日山海關方面由角山寺二郎廟海岸三方面受激烈之砲擊僅落於火車站一處之砲彈計八十八個市内有數處起火因之市内大混亂二十二日午前八時奉軍飛機投炸彈二個於日本兵營傷中國人一名破壞窗玻璃二百枚　　二十二日北京電云直軍於昨晚復將山海關北方要地二郎廟奪回奉軍現正謀復得而猛襲不已 
[奉直戰况之外訊]  
　　字林報二十二日山海關電云張福來已擔任克復九門奉命從最近本軍陣地處進攻此次直方變更戰略係星期一軍事會議中决定蓋從前作戰計劃係將奉軍陣線砂端逐出輕便鐵路該鐵路長十五哩自秦皇島至距石門寨二哩之柳江鎮張福來率本部第二十四師及第十四第三兩師大舉進攻九門西南之吉山（譯音）激戰甚猛此舉倘能成功可以隔斷石門寨之奉軍昨日田維勤部第二十六混成旅已將吉山佔領此爲克復九門之第一步云　　大陸報十七日秦皇島通信云山海關前線戰事頗不易得眞確之消息吾人未得直軍允許又不得自由行動故對於前敵形勢乃不能不出以推想例如三四日前吾人知奉軍已衝過九門口似將繼續進逼直軍迫其退出山海關及秦皇島直軍反攻數次均未得手及吳偑孚到山海關復增兵反攻據官報稱激戰至第三日已將奉軍擊退二十華里其實則及然未有效果九門口仍由奉軍佔守觀於官報之未常提及與吳之懸重賞攻克九門口可以知之而該方傷兵仍繼續運回援軍亦由秦皇島陸續開拔前往吳偑孚於十二日晚回大本營翌早又復往前方是否赴山海關抑往九門口不得而知吳甫行後即有飛機抛下炸彈一彈片穿過火車機頭三汽鍋又有一彈離此約數碼其時車站月台上適立有外人通信員一二人乃急奔入屋中躱避前夜秦皇島附近忽發現奉軍三十名軍官二人似混入直軍窺探近地形勢昨有日本軍官至戒嚴區域内該處哨兵疑爲偵探加以逮捕今早兵車上置辦無線電機一座自奉飛機來抛炸彈後亦置有高射砲兩架今日午間有車自山海關至秦皇島載傷兵而外更有日本僑民及軍士似係因該處戰事而避離者及至下午尚未得有前敵消息記者乃至海岸觀察泊在該處之中國戰艦及日前英國開來之潛水艇該艇係屬新式預備保護英國僑民之生命財産在海岸可以遠矚火線惟不甚清晰而山下步兵抛擲榴霰彈之烟霧及九門口之砲聲猶隠約可辨似奉軍陣線又略移南矣　　大晚報特約員金氏二十一日下午五時三刻奉天電云領事圑所派觀戰武員得往前線頃間回奉據述臨榆城及車站仍爲直軍所有角山寺山巔大砲時向奉軍猛擊砲火極烈今日官報仍稱奉軍前進蓋十日來幾乎無日不言勝利似奉天司令部之政策在實際做到前先行宣傳勝利者然據最近官報奉軍第十師奮勇進攻希圖佔領安銘寨（譯音）寨距鐵路五千米突在三海關西北三哩許　戰至星期二晨七時直軍不支潰退損失甚鉅　　英文導報载稱據山海關確訊十九日拂曉全線發生激戰直軍分三路前進第十二師及陜軍一部任中路第二十三師及豫軍一部任右翼第二十四師及鄂軍一部任左翼同時取包圍陣勢向敵猛攻楊清臣另率一部協助第三師爲援軍總計前後方部隊有五師八旅之衆亦可謂爲僅有之戰事矣目下西北兩方戰事最烈者據傷兵云九門口方面雙方俱用白刃相向死傷極衆又據觀戰之某外人云直奉開戰當時一般推測决想不到如此激烈咸以爲中國歷來内亂不過互相宣傳運動敵方將士之投降而已勝負之數决於用計巧拙不料此次直奉兩軍在山海關方面戰　就過去數日之激戰論雙方已有極大之犧牲不但外人聞之警心即身當其衝者亦恐目不忍覩誠爲民國有史以來未曾有之慘劇無論何人亦不能以往年戰事律此次而目之爲極簡單者奉軍精銳之二六兩旅三度猛攻九門口總指揮郭松齡腿部受傷四處兵士一萬四千名中死傷七千一百餘人直軍第十二十三兩旅亦受創奇重幾至不復能成軍最近石門寨之争戰仍在相持中聞張作霖鑒於此路死傷過衆急調張作相之第四軍全部及第二軍張宗昌部之第三旅爲山海關方面之後備隊將於必要時應援一三兩軍直軍方面自上海之盧何逃走後軍勢漸優連日均有山南運來之械彈多箱一星期内雙方均無進步時恐將變爲持久戰不幸而成爲事實則人民所受之痛苦更有甚於今日者矣又據日本某要人云中國年來忙於武力争　智識階級及一部人民反覺鎮静今外長顧維鈞氏運其巧妙手腕在遠東委員會席上力争山東問題及二十一條聨美抗日擬縱横之能事一方中國國内亦起熱烈之運動各國鑒於情勢日非不得已而相對的容納華人意見與以自興之機會經時未久而中國之内亂益烈危及外人生命財産之事實不勝枚舉是其自暴自棄之露骨的表示而智識階級及一部人民不求勵精圖治先治其國反盛倡排外思想殊不知外力之來决非無因華人如克自理其政不至如今日之混亂狀熊則所失權利當可逐漸收回日本今宜注意者即爲未來之被排運動將以何法而使其不再排斥則視日本之外交手段及全體日人之努力而定之云云觀日人之論調如是爲軍閱者應知所以自警矣 
 
 

Page 5

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *國内要聞二 
[吳偑孚戰奉計劃談（勗公）]  
　　記者昨晤新由前敵回京勾當公司之某軍官據其談話云方吳使初到京時即有一二三四等軍之組織原計各路并進使敵方應付不及及身臨前線見敵軍頗能頑强抵抗且天氣又日以加寒士卒非裘不暧所有皮軍衣不敷各軍之用若全部深入殊非所宜加以敵方現行策略榆關方面利於保守而擬乘寒冬時機占領熱河以圖活動吳對之因亦變更作戰計劃將所部精銳集合於第一軍現在此前線者除第三師外爲彭壽莘之第十五師王維城之二十三師楊清臣之二十四師及陜軍第二師等近更電訓駐鄂邊之二十五師皆吳之心腹軍隊正以全力進攻此一路蓋此路有海軍輔助易佔優勢且爲入關之要道倘一戰勝奉可長驅直入至二三兩軍一時如不能得手（頃聞二三兩軍有已恢復亦峯之訊）不妨暫取守勢俟第一軍獲勝然後連合大舉爲直擣黃龍之計因戰略上關係故目下第一軍一路已成爲全軍之重心吳使之目光粗神全注於此將來戰事之若何結果亦惟此路卜之依吳使對衆所言此次戰奉可操必勝之權以兩方形勢論前途可抱樂觀惟軍事瞬息當變究不敢十分拿稳也云云 
[天津商議維持商業辦法]  
　　天津消息日前各當舖因被軍人强當衣物逼索銀錢會提早閉門停典十九早間仍時有軍人向各當舖强當情事各舖爲避免騷擾保全血本計均紛紛閉門停業至下午皆行上門因之一般典當度活之貧民受兹影響大起恐慌本埠典業聨合會已請求總商會轉請各軍民長官設法維持警廳方面因此事關係社會生計至爲重要聞已呈請當途設法救濟據典業消息此種損失頗爲鉅大商人實難忍受在官府無正當保護方法以前該業寗可犧牲營業利益斷不敢率然開門日昨天津總商會與各紳商以當舖均停止營業居民必無法通融况傷兵來津日多亦應設法維持特公舉孫俊卿張問泉王小舟李少舫劉在桐李頌臣等於前日下午四鐘往謁戒嚴總司令李榮殿請求設法維持李司令對於各代表陳述地方困難情形頗爲注意議定由商會通知各典商照舊營業司令部派請幹議兵分往各當舖保護勸諭各傷兵不准再向各舖滋擾並云籌集欵項將輕傷兵士送往保定所有地方治安願負完全責任如地方有何事項請用電話通知商量或時常接洽以資磋商各代表乃回商會通知各典商照舊營業 
[駐奉日領否認日奉訂約]  
　　大晚報二十一日奉天電云奉天日總領事今日正式否認日奉訂約之說按外間謡傳雙方締結密約日本保證阻止直軍在牛莊上岸而奉天則允不於該港安置水雷日總領事並表示京夺沿線照辛丑條約應作爲中立區域而日本則被派維持山海關一段路線之中立但日本此次將不爲免除該區戰事之行動蓋因此舉非藉武力不能辦到故也 
[日俄交涉停頓中所聞]  
　　日使芳澤俄使加拉罕曾於本月十三十四兩日以私人資格接洽日俄交涉當時外人方面消息有日俄問秘密接洽中東鐵路問題之說日本方面已即予以否認但其後續據各關係方面傳出消息所謂中東路問題者似確有其事蓋十四日芳澤公使回謁加拉罕大使時關於日本前此提出對中東路之日本利害關係問題之通牒似確曾略有討議惟其内容不得而知有謂蘇聨對於日本在中東路之利權如投資等項有與促進日俄交涉爲條件而予以相當諒解之說但此事非蘇聨一方面所能辦了尚有中國在内其如何諒解頗甚玩味耳又聞是日芳加兩代表之會議扣拉罕氏對於薩哈連利權問題中之地域問題曾將莫斯科政府訓令之一部以示芳澤公使並力言蘇聨方面對於日俄協定亟望於本年内成立倘不能成立則蘇聨對之當暫時不再過問似於結氷期之將至頗爲焦慮但結果因雙方意見未能接近故復停頓至今　　東方通信社二十二日北京電云加拉罕氏於昨晚託往訪之島田領事致一書翰於芳澤公使如下十月六日余本於勞農政府之訓令希望日俄國交之恢復會議有满足之歸結關於我政府之利權問題得致通告之光榮經討議久之乃認有參照勞農政府之新提案而候東京政府回訓之必要閣下亦相約以務將請訓然於最終會議後經二星期之久東京尚無明訓到來因此令吾人於會議不能進行余固祈兩國之重要會議成功者也兹故求閣下告吾以東京之回訓果於何時始得接受蓋回訓旣至則會議雖困難然尚可繼續至關於其他各種問題則吾人之見解已非常接近惟關於薩哈連方面日本所欲得利權之分量問題或尚全失妥協之望亦殊難言惟如今日僅以些微之專門技術的回訓之遲延而致令大局錯雜實可謂遺憾之至夫吾人之所謂錯雜者即基於日本方面之宣言所謂北薩哈連撤兵之可能性以冬季之近於氣候之關係上陷於困難云云而同時余頗欲日本政府對於本月三日之質問予我以回答者也即勞農政府所欲問者日本政府於氣候之關係上果能深信於何日方可由北薩哈連撤兵乎如余於本月三日向閣下所述者爲日俄會議上有最重要意義之問題也 
[青島軍事近訊（青島通信）]  
　　戒嚴司令王翰章奉命率隊來青駐防業於前日（十八）乘專車抵青到站歡迎者除本埠各機關要人外各界人士均派有代表往迎王氏下車後與各要人握手道謝旋即乘汽車赴行轅休息聞王氏已發出通告擇定今日（二十日）十句鐘宣告就職并頒佈戒嚴條例七項（戒嚴條例聳略）又王氏所率之隊伍至今尚未到齊前昨兩天計到步兵一營砲兵一連携帶陸路砲六尊子彈二百發並携有馬匹馬草等其餘隊伍隨楊長義圑長今明即可抵青　　同安牒經港政局修理完竣業於十八日下場原擬早日開往秦皇勗助戰然迄今晚尚無開發消息兹經確實調係因該艦内部各零件多年未换恐不適用現正趕緊修理改换三五日内尚不能出發　　據海軍方面傳出消息謂有湖南人黃錫典者奉張宗昌令來肝設立機關希圖起事惟事機不密已被本埠海軍探悉正擬法查拿詎料黃某耳目靈通竟連夜逃往大連而去未幾又乘十六號共同九潛赴烟臺希圖繼續施行其擾魯計畫不料青島當局已將其來歷及逃逸事電知烟埠故黃某甫行上岸即被捕獲供稱曾到青島三次今番來烟仍欲施行春在青未遂之目的云云刻青埠當局已接到烟臺張鎮守使通知並囑令各艦營對於由奉來青之人士務必嚴密檢查云　　警廳因東北戰事吃緊奉方屢有派探來青之說近又接到　探黃錫典在烟被捕之官電對於奉方有關係之人物更特别注意警廳於日前訓令各署隊嚴查俄人日來更爲急進昨又訓令五署各派撥探警一名巡長一名便衣往各客棧偵查俄人行動以防不虞　　管理膠澳船舶運輸司令部經吳命改爲海軍總司令部範圍較前擴大兹聞該司令關步霄氏因鑒北方近來甚寒所帶軍警均未着棉衣日前特派該司令部副官姬某來青預備大批棉衣以備運赴前綫軍士備用并辦理後方輸送一切事宜刻聞姬某已將軍士所用棉衣備齊並籌備運輸業已就緒除先令船舶押運棉衣北上外姬某略事勾當亦即仍赴前綫該司令部云　　據路警傳息云交部近以路防吃緊誠恐戒備稍疏致生意外日昨特令飭路局略謂值此時局不靖路防極關重要除咨請山東督理轉飭陸軍保護外合亟令仰該路分飭一體嚴密警備母稍疏虞云云邵局長奉令後除通飭所屬遵照外並擬日内委派景處長前往沿綫調查防務云（十月二十日） 
[魯省嚴防潰兵]  
　　江浙戰事結束後兵士之來東遣散者先後已不下五千餘人而携槍逃回者亦所在多有鄭熊爲防患起見特頒佈嚴防潰兵辦法十條通令全省各縣及各地駐防軍隊遵辦兹錄之如下（一）大股潰兵入境即由軍警勒令繳械由縣知事籌欵遣散（二）單獨潰后入境即行扣留解交潰兵收容所依法遣送（三）在江浙戰事未完全結束以前實行調查户口一次以防潰兵藏匿（四）回籍潰兵如有五人以上之擔保准其在籍安分營業（五）各縣要隘一律設崗把守以防潰兵混入擾亂（六）毘連縣分如有潰兵擾亂時應即協剿以免蔓延（七）入境潰兵以抗不繳械即照潰匪剿辦（八）准許商民告發潰兵駐所以憑查拿（九）商民私購潰兵機械者以私販軍火論（十）藏匿潰兵者照竊藏匪類治罪此外張宗昌所派褚玉甫畢某等勾結俄白黨秘密乘船圖侵魯蘇沿海各地鄭已調五師十八圑第一營往魯蘇交界處防堵近聞褚某等以未得上岸又在東有沿海之諸城日照各縣散佈謡言希圖擾亂軍心鄭特又通電全省各軍政機關一體通緝并令兗州鎮守使張培榮駐沂州第五旅長李森聨絡青沂二府沿海各縣警隊嚴防海口免有疏處（二十一日） 
[寗波善後之種種]  
　　寗波通信此間自王醉卿潰退自治軍撤消秩序已漸恢復各商店除某銀行尚未開市餘均照常營業護送周鳳岐來甬之一師四圑三營兵士已於今（二十二）日下午四時專車開回五夫原防軍署以甬事平靖特派校官斯資深隨帶賞欵來甬斯已於昨日抵甬當將該欵交由周師長轉給官佐士兵分别犒賞藉表慰勞而敗竄奉化之王醉卿潰兵一師司令部昨已派兵三百餘名前往分别相機剿撫美兵艦脫利瑞號鑒於甬事已定業於二十一晨開回上海其餘外艦不日亦當相繼離甬矣寗波旅滬同鄕會所派代表李徵五陳季衡趙芝室屠康侯魏伯楨費善本烏冶臣等於二十一日抵埠後當赴商會即由商會召集縣議會議長趙　尼及地方士紳李霞城張申之黎鏞笙袁書霖翁仰青等共同討論甬　善後辦法經商會孔會長詳細報告此次變化之經過並遣散游擊隊及已招未編之兵士情形討論良久僉以地方善後應分二步辦理（一）已招未編之兵雖已遣散恐尚有逗留在城者　查騐驅逐出境（二）各鄕治安問題僉以冬令已届難保無匪徒蠢動應將出入要道派兵駐防各緊要處并請警廳派保安隊駐紮以資保護次又討論寗台鎮守使移駐問題僉謂寗台鎮守使前本駐節於台州海門鎮後乃移甬惟甬爲通商口岸非軍事重地似無坐鎮之必要討論結果均主張將寗台鎮守使署移駐台州爲適當議决後即將各問題次第實施並將鎮署事電省請願矣寗波代理警廳長劉炳樞昨發出布告云本月二十日奉陸軍第二師師長兼剿撫司令官函開頃准省長夏電開寗波警察廳長職務劉廳長未回甬以前派劉統帶炳樞暫行代理相應函逹等因奉此本廳長遵於即日到廳視事現在寗波大局業已平定凡爾商民務各安居樂業母得自相驚擾所有地方治安本廳長自應負責倘有不逞之徒滋生事端即予從嚴拘辦不貸云云總觀上述情形甬地治安旣經軍警界及各圑體竭力維持故人心業已大定矣　　甬總商會昨爲柴橋防盜事特電杭州夏省長云據鎮海柴橋商會電稱本鎮濱海匪氛不靖原防警備隊調赴定法防務空虚羣情惶恐乞電懇令飭回防以安人心等情用亟電叩鈞座核辦示復云云未知夏　長如何答復也（二十二日） 
[杭州快信]  
　　孫傳芳自將松滬善後事宜交由蘇齊接辦後定於二十一日回浙先派工兵一營於二十一日下午乘舟抵楓涇即行乘車至嘉興由嘉興换機車開至杭州駐防并聞嘉鎮守使原任王賓遁滬將以第三旅長盧香亭接充寗台鎮守使王桂林此次因甬事去職以第四旅長謝鴻勲最有希望至第一師長一職仍未發表昨督署僅委第二師長周鳳岐兼管第一師職　留甬辦理善後事宜　　杭總商會昨（二十一）電皖部政府公報登載財政部通告印花稅票治本辦法擬另印新票定期實行將舊票停止行使各商僉以前項稅票其由商民積存者不可勝計而在銀行抵押者爲數尤多一旦改用新票是否將舊票一律收回抑或概歸作廢未奉明白宣示且此舉旣因債權人將押品抑價作售維持稅法起見將來新票能否不再抵押如果仍循前轍則與現在情形有何區異凡此種種均爲應行先决問題倘無具體辦法遽爾實行各商利害所關勢實難以承認迫切陳詞伏祈鑒納云云　　本月份各項經費動放在即省庫收入寥寥蕭廳長已飛派幹員六七人分途出發守催　　籌劃財政之俞煒月初赴滬至今尚無把握故第二次金庫兌换劵遲遲未發　　財政困難逹於極點商界借欵無可再借現有人擬議酌收紳富捐待滬上諸庽公遄回後從事籌募　　省派赴滬專邀財廳張壽鏞回任之吳憲奎來函報告已有允意　　周鳳岐携欵兩萬赴甬遣散兵士一面先遣趙鼎華回省報告　　十八日由省開拔紹興之保安隊第一隊今（二十一）日午開回省垣　　省署昨通令各道尹各警備隊本年各屬盜案迭出兼且海氛不靖現雖軍事粗平百端待理各屬土匪游勇乘間思逞在在堪虞應即轉飭所屬提前趕辦冬防會商士紳妥切籌辦不得玩忽並將開辦日期彚報備查温洋海盜猖獗人船先後被擄逹九艘之多温州船業公會昨電省救援已飛飭來廳長趕派得力艦隊嚴行剿捕救護出險（二十一日） 
[外報紀湖州近况]  
　　上海泰晤士報湖州十八日通信云據頃間所得消息泗安各鄕人民被來往軍士擊死者已逹十餘人之多同時地方且發現多數土匪滋擾兵士見精壯人民即迫其爲運送行李至泗安其所有之行李有鋪蓋家具及其他物件之得諸浙人者於運送之夫旣不給資亦不給食若向之索食則彼聲言彼等嘗枵腹三日作戰然則區區五十里路之行程　可不必飲食云云迨旣爲運去行李由皖回浙途遇其他兵士復加以同樣待遇鄕民自益不堪因此有若干小車夫均棄置其車逃命或則因驚慛疾病而致命泗安前線戰死兵士之掩埋現歸各鄕人擔任當局旣乏欵以補助之鄕民自僅潦草將事故被埋屍身或僅有浮土掩蓋而四股仍暴露者在長興以北之戰塲掩埋事務由長興宜興兩紅會以及軍士鄕民分别辦理以紅會能力及人手缺乏之情形觀之所辦各事成績不爲不佳惟猶有多數屍身未能全部埋人土中也湖州頃將搶犯兩名正法一爲偕兵士於前月搶刦當舖者一爲偕兵士於前月刦交通銀行者尚有一人亦因刦絲店將正法惟該店請勿以其字號記入案内緣入該店刦掠者係兵士而非平民湖州敎會學校已經開學惟官立學校以缺欵故本學期恐不能開學 
[南京快信]  
　　淮南緝私統領兼揚州守備司令齊實善二十一日上午九時由崑山乘專車來寗奉齊督命飭寗站備空車二十輛赴南翔裝運回防軍隊當由下關運輸司令知照站長立刻調齊於十一時餘即行開往　　海軍杜總司令接上海縣議會等圑體電請派艦維持滬埠治安頃後一電略云地方維持辦法已電李司令率艦至高昌廟祈就近接洽　　海軍司令部電上海老匯路同新和莊定購羊毛駝毛毡六百貝及其他軍被服以備戰時需要　　浦口兵站電徐州守備司令省警備隊第二圑遣散軍隊陸續過境希隨時派隊妥爲照料　　南京造幣廠二十一日下午三時運銀元二十箱計十萬元交由下關總兵站運往崑山以備軍用　　新任淮南緝私統領趙金城由蘇州到寗警務處長王桂林昨（二十一）晚在下關大新旅社設宴歡叙聞趙不日赴揚履新　　敎育廳通令各縣轉行敎育局初小課程須列有自然一科每週時間不得過少以養成淺近理科常識 
[川黔軍無假道湘西說春]  
　　近來川黔軍假道湘西攻鄂之說甚囂塵上昨由湘西傳來消息則此說殊爲不確且洪江一帶防務布置甚爲嚴密尤可無虞先是湘西善後督辦第三師師長葉開鑫在洪江時對於川黔軍各要人如湯子模等曾特派楊銳鋒局長爲代表前往銅仁與之聨絡湯何（雲卿）諸人極表歡迎之意並派葉耀南楊霽明兩代表偕楊局長來洪江報聘葉督辦亦優加待遇極意交懽葉楊回至銅仁備述葉督辦誠意於是熊克武湯子模賀龍等又派何仲候代表到洪（何爲川軍師長何海清之弟現充川軍總司令部參軍）適葉督辦已來省遂由代理督辦鄒旅長振鵬及該署主任參謀侯英接洽並就督辦署設宴洗塵席問暢談毫無隔閡又楊局長同時接湯子模手函極言川湘交誼出於至誠詞意甚爲懇摯是則川黔軍假道湘西攻鄂之說實爲無因至於洪江一帶防務葉於首塗晋省之際即委鄒旅長振鵬代理督辦職務此時芷晃鎮守使劉叙彛及駐靖縣之省路會辦楊源濬均在洪江與鄒共同擔負湘西防務責任協力合作此方可保無虞又葉氏以洪江爲湘西重鎮非有重兵駐紮不足以策萬全除由鄒旅長將所部之第二十圑及二十一圑分駐黔陽一帶並將第四圑調駐洪江外又山武岡將第十四旅之第三十七圑亦調至洪江駐紮並委該圑長劉克家兼任洪江警備司令是則湘西布防之嚴密可見一斑矣 
[廣州戰役之善後辦法毅廬]  
　　軍隊離市商圑繳械 
　　　組織廣州市善後委員會散賑難民　　廣州自十五日西關戰役後連日各處軍事已解嚴惟戰後各種善後事宜諸待舉辦日前善圑總所在廣濟醫院召集各社圑會議討論市面治安各界列席者甚衆由善界李芝陸主席宣佈開會理由畢謝英伯提議以現在市内秩序亟當維持各未復業之店亟須關市擬請軍政長官出示勸諭俾市内早日恢復舊觀衆一致 
 
 

Page 6

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *贊成隨即席由各圑體舉出代表十四人計善圑總所舉出李芝畦黃寶怡梁朗秋文瀾書院自治研究社舉出易子莊施偑珩地方善後委員會舉出謝英伯伍平一九善堂院舉出徐樹榮田志堂廣東實業聨合會舉出盧熾南廣州市商會舉出林立廣東總工會舉出陳展雲各代表隨即日親到衛戌總司令部請願維持秩序并早日解嚴俾商店恢復開市并要求由各紳耆會同社圑代表勸令商圑舖户按册繳槍衛戌總司令部當即議决善後辦法如下（一）廣州市即日解嚴恢復秩序各郓接到此通報後由各軍長傳令各警戒部隊即時撤回各街口步哨收集小部隊各就現駐區域内適中地點爲各軍之集圑檢閱整頓嚴密約束静待後命統限十七日午前確實奉行同時先行恢復交通（二）收繳商圑槍械公開以請願之社圑代表爲執行者以各街紳商爲補助員以各警察分區爲收槍地同時由各軍共派出代表十二員會同代表紳商警察按照圑户名册辦理收槍事宜　畢由各總司令官會同處理之（收槍细則另文定之）（三）佛山商圑槍械亦同時收繳但辦法另文定之惟屬於民圑者則須保護不許收没（四）無論廣州市與佛山商圑按照警察登記有槍户册指名繳出同時給與一收槍證據廣州市嚴限一日内繳完佛山改日施行倘　有飾詞不繳出者律以私藏軍火内亂罪懲處之（五）廣州市解嚴令由衛戌總司令行之安民告示由省長行之（六）廣州市開市復業原議責成請願圑代表及善圑紳耆分發佈告分途勸諭并由警察補助警告行之（七）所有請願代表圑各善圑绅商及各軍派出之代表约定於十七日午前九時同到衛戌總司令部集合會議以便商定收槍手續分組分區分段同時進行前往各區收繳（八）十六日各軍就駐在警戒區域内自行向圑户收槍或出具收條種種行爲自接奉经通報後立即自行停止不得再　收繳以上八條廣州治安所關刻已實行出此通報署名者爲楊希閔許崇智劉震寰此項通報已於十七日午前四時分送各軍遵照辦理故十七午後廣州全市已無作戰之軍隊駐紮而商圑槍械亦於是日繳清此後全市秩序仍舊由警察維持外所有派遂巡街事宜統由衛戌總司令部執行并分廣州爲四大區（一）老城新城防務由滇軍第二軍長范石生保護（二）西關防務由滇軍第二師長鏖行超保護（三）河南防務由福軍李福林保護（四）石圍塘花埭防務由滇軍第三軍長胡思舜保護此外關於難民之安插災區之整理各種事宜已由省署下令組織廣州市善後委員會負責辦理此善後會已於日昨成立該會委員除廣州市市長六局局長及由省署聘任六人此六人聞已聘定江精衛羅羣許崇清趙士覲鄒魯伍朝樞其餘委員則由各公圑選出函報省署加委至拯撫災區難民日前已有人民救濟會出而招集流離失所無家可歸者約二三十人而省署亦於日昨訓令市廳尅日會同善堂籌欵救濟公安局長奉令後已函致各慈善圑體設法收容難民香港各圑體聞訊十七日在港召集八十餘圑體捐欵備辦賑品來省散賑該賑災圑已於十八晚五時携帶賑品抵省暫寓廣濟醫院逐日派員到災場賑撫至於被火之舖户概數有謂八九百家者有云千餘家者現在尚未有確切調查然至少總在八百家以上省署昨又下令市公安局迅即查明戰事區域居民之死傷及舖屋被燬若干連同姓名門牌號數列册呈報以憑核辦政府又飭公安局按照商圑名册責令每名罰繳毫銀一百元彚解大本營以濟軍用至外縣商圑深恐連帶繳械旅港各邑商會聨合會代表圑特於十七日上午九時赴軍政各機關面請政府勿將外縣商圑槍械收繳當局業已答允矣（十月十九日） 
[蕪湖近信]  
　　馬聨甲以北此次結束軍事善後需欵頗鉅當此庫空如洗實在無處張羅决定在蕪湖輪運出口米捐項下附加一錢專作皖省結束軍事善後之用由米捐局彚收期以一年爲限廣潮烟寗各帮米號以值此米市蕭條之際每石附加一錢未免過多業經開會議决呈請馬督理要求减爲七分以輕擔負但不知可能核准否　　安徽財政廳長胡思義日前奉馬聨甲電召來蕪籌商軍餉問題兹已畢事業於二十日晚乘太古聨益輪返省皖軍前由泗安進攻湖州時馬聨甲曾調駐蚌砲兵營撥大砲四尊砲彈五十箱砲兵五十名來蕪候命出發馬氏現以皖南戰事早已告一段落特令該砲兵將砲彈等件於二十日由安豐兵輪運至浦口轉乘浦車運回蚌埠　　蕪湖第三區烟酒公賣分械自實行裁撤後即由烟酒兩業商人組織支棧公舉查大賓等三人爲經理一面函請總商會轉呈馬兼長准予令省局加委刻聞馬氏已批示照准故該棧經理人已在接官廳長源泰棧内設立籌備處想不日即可開徵至前分棧經理翟昌侯因虧空公欵甚鉅現已拘押警廳以便勒追　　蕪湖警察廳長陳祖蔭視事以來將届半載警政廢弛警餉僅發過一關乃陳氏爲位置私人計後將二四　署署長一律撤差　改委倪行之繼任二署署長韓繼琦繼任四署署長業經先後接事又藉口經費支絀先後裁汰職員七八人並登報通告將所有諮議又牘辦事員調查員助敎等自本月份起一律停止支薪　　缷任安徽實業廳長鄭斅慈二十日由省乘輪來蕪下榻馬路大旅社旋即至督理行署謁見馬聨甲面禀交缷經過情形聞鄭氏有接任某處鑛務監督之說　　二十一日下午南京班小輪抵蕪到有潰兵二十餘名其中以合肥人居多業由警察三署派警押送回藉以免逗遛滋事　　蕪埠自入秋以來亢旱異常以致各種病症相繼發生近日東鄕一帶時症流行兩日間已死十餘人初起時頭痛心悶全身發麻面現赤色二三小時即行殞命聞該處居民現已設法預防以免傳染 
[浙議會談話會紀]  
　　浙議會十三年常會二十一日上午十時開第一次談話會議員簽到簿上已有六十餘人而是日出席者爲王敖仁等四十餘人由沈議長主席副議長祝紹箕雖任菸酒事務局長因係代理性質故仍出席與議秘書長鄭永禧亦由衢州來杭乃弟鄭永祚亦是議員）未到毛翬任江山縣缺亦未來杭先將未到省議員由會分别電催務於即日來省以免不足人數沈議長謂日前松滬戰事及寗波變故同人因道路修阻未能即時來杭現在軍事結束水陸交通遂漸恢復自可相繼到省蔣玉麟主張先開議事會俟人數過三分二時再行開選會丁仁云此事俟二次談話會二更行决會衆無異議林茂修云浙江人民因戰事所受損失應援蘇議會先例電請政府賠償李青盧旌賢主張懲辦主戰諸人以謝國民王侃云戰事善後諸問題應俟議事會解决衆然其說蔣玉麟云全省學校均因受軍事影響停頓日久亟應催官廳發費以維學業葉崇慶云敎育關係重要現值軍事敉平亟應督促官廳力圖恢復盧旌賢云敎育廳長張宗祥對於停學之命令不聞抗議未免有虧職守公决咨請省長速行開辦學校談話畢遂散會 
[南京赴日考察圑近訊]  
　　南京專門以上四校學生二十人應日本之請組織赴日考察圑前往考察該圑原定九月中組織完竣本月中旬出發嗣以交通阻礙未能如期報到間亦有以身體不合格重行更换者故至本月十八日始克到齊兹悉該圑共分幹事文牘交際編輯會計五部每人至少任一職現正積極籌備行裝一俟日本覆函寄到即可出發聞路程由上海至日本由日本至朝鮮更由朝鮮至天津北京等處然後由津浦路返寗須計日程約兩日兹將各人姓名籍貫校别科别一一列後顧德隆（浙江嘉興）周懿（江蘇海門）吳銳（安徽桐城）柳大綱江蘇儀徵以上東大文理科曹俊陞（江蘇南通）韓關夷（女生）（湖南長沙）黃修仁（江蘇丹徒）以上東大敎育科尤其偉（江蘇南通）趙烈（浙江温州）吳德銘（江蘇吳縣）以上東大農科陳維（女生）（江蘇武進）唐瑛（江蘇江陰）以上法大法科梁鴻愷（江蘇贛榆）姚肇均（江蘇上海）以上法大政治經濟科崔華梁（江蘇江都）工專機械工程科郁鼎勲（江蘇海門）沈乃庚（江蘇鹽城）以上工專電氣工程科牟同波（浙江黃巖）竺士楷（浙江紹興）楊保璞（江蘇權雲）以上河海工大水利科 
[全國敎聨會消息（十）（召）]  
　　甲乙兩組開第六次審查會 
　　第十届全國敎育會聨合會於今日（二十一）上午九時至十二時甲乙兩組各開第六次審查會各省區代表全體出席江蘇代表朱經農加入甲組甲組審查主任陶懷琳首以直隷提出（中小學校宜特别注重訓育案）付審查結果由原提案省之代表採納衆意加以修正再行討論次以直隷（呈請敎育部從速頒布關於初等敎育及中等敎育各學校法令案）付審查結果衆無異議通過次以直隷（各省區宜增加敎育經費添增敎職員薪金以维敎育而利進行案）付審食結果此案仍由該省代表稍加删正連同上届議决第七案之（優待學校敎員辦法案）催促實行次以直隷（實行學科制後關於留級辦法仍當以學科爲限案）付審查結果標題改爲（中等以上學校升級留學應以學科爲單位案）理由仍照原文辦法删去通過次以直隷（中等敎育宜并行升級考試方法以宏造就而勵自動敎育案）付審查結果須加修正再議次以甘肅（師範學校各科敎員宜注意本科敎學法以期增進畢業生之敎學效能案）付審查標題改爲（師範學校各科敎學法宜由敎授各該科敎員擔任案通過此甲組之情形也乙組審查主任文緝熙首次山西北京所提關於實業敎育四案付審查結果併爲一案標題改爲（職業學校改進法大綱案）内容分二項指定山西代表起草後再議次以陜西（各省區宜速設立職黹敎員養成所案）付審查結果標題改爲（各省區宜斟酌地方需要設職業敎員養成所案）内容亦分六項由該省代表修正此乙組之情形也　　中州大學昨日下午五時在該校特備盛筵東請各代表及敎部特派員又該校大學及中學學生演新劇五幕神情具妙又敎聨會事務所以各代表免票到本月二十五日满期轉瞬期届特請交部展限電云北京交通部鈞鑒敎聨會免票期有日满現會務延長請鈞部令鄭徐兩站展限半月敎聨會皓又該會以庚子賠欵問題重大關於此題議案近二十件而江蘇袁黃兩代表皆爲該會上届所組設庚欵委員會之幹事均因東南戰事路阻未能到會特電催速急臨汴俾便開議（十月二十一日）　　續錄已議决各案第十届全國敎育聨合會已開兩次大會其議决案已有兩案錄昨報兹續紀各案如下（三）催促各省區按照上届議决成案組織全省區職業敎育總管機關案查上届聨合會曾議决有請各省區敎育實業官廳積極提倡職業敎育並確定計畫指撥專欵組設全省區總機關專案所列辦法亦極完備但各省區多未實行值此民窮財困之際生活問題急待解决非使一般人民咸具有相當之技能實不足以謀社會之安寗而增進人民之幸福應催促各省區按照上年議决成案速組織全省區職業敎育總管機關專司職業敎育之籌畫調查指導監督使各省區職業敎育均得逹有統系之設施而克盡量發展庶地無棄貨國鮮游民奸盜之風自可漸息矣是否有當仍候公决（辦法）呈請敎育部通令並函催各省區（四）催促敎部將（扶助無力就學之優良學生使得受均等敎育案）通令遵行案第九届全國敎育會聨合會議决扶助無力就學之優良學生使得受均等敎育案規定（免費）（貸費）辦法切實可行满望敎部擇納公布乃時逾一載未見明文殊爲憾事擬請大會决議再行呈催敎育部通令各省敎育廳轉飭各校切實奉行（五）催促各省區實行學校造林以謀殖學校基金案吾國各省學校每因經費不能獨立一遇政治變遷即受停頓或倒閉之影響殊與敎育進行妨碍甚大是以年來各省敎育人士莫不奔走呼號力謀敎育經費之獨立卒因種種關係尚未做到值此風雲擾攘軍事倥偬之際欲求此事之實現斷非短少嵗月所能成功似宜另開途徑從學校自身方面謀殖永久財産以爲根本之解决就方法論其道不一要以實行學校造林較爲簡易切實且支出無多得利甚厚而此項財産收入確實穏固勿論何人經管均無法移挪侵蝕以之作學校基金最爲適宜矧各校學生年年躬自操作於不知不覺之間旣可養成勤勞習慣復引起地方人民營林之觀感庶於樹人樹木兩有裨益亟應由各省學校勿論都市鄕村以及大學專門曁中小學校均各就該校所在地方報領荒山荒地分别氣候土宜購買適當樹種於每年雨水期間由職敎員率領學生按法種植繼續進行則不數年間樹木成林即以其輪伐收入作學校永久財産如能逐漸擴充推廣則數十年後學校經費亦可不必仰賴政府實於敎育前途裨益良非淺鮮此種計畫以目前觀之似善迂緩能持之以堅心毅力成效亦自易期查此項學校造林曾於民國四五年問由敎育部通咨各省認眞舉辦業經江蘇福建雲南等省先後實行辦理雖未見大著成效然已略有基礎深望各省敎育人士大力提倡同時並進期收實效以利敎育進行也（六）國立專門以上學校招生宜酌定各省區名額建議案（理由）國立專門以上學校近年錄取新生有數省額數極少或竟無人者在學校亦以有此覺悟復假交通便利之區招考新生而所錄新生幾全爲交通便利地方之學生查國立學校原爲造就全國人才而設俾學成後各國本地興發一切事業今所取學生多偏一隅已非國家設立學校之本旨然此項畢業學生果肯効力於各地亦未始非救濟之一道乃考之現在情形實又不然交通便利文化發逹之區人才如鯽而偏遠省分百方羅致亦不可得就中尤以女子人才爲甚在主持國立敎育者純以考試時程度爲標凖藉以提高敎育程度殊不知偏僻省分學生程度本非資質不良只以敎育頽敗程度遂覺稍差而其所以頽敗者即因缺乏人才苟不以此時開其方便之門則楄僻地方之敎育將永無進展之望而學生程度永無提高之望亦即永無升入國立學校之機會互爲因果所謂提高敎育程度者亦只提高一地方之敎育不能普遍於全國也本會考慮再三認爲似應仍照從前北京高等師範招生辦法在省酌定名額由敎育廳出示招考所取學生額數加倍再由學校按照額定人數錄取庶幾各省一切事業不患缺乏人才而學子亦得焦其所學兹擬辦法如左（辦法）（一）请敎育部行知各國立專門以上學校酌將學額之一部分定爲各省區名額（二）各省區所送學生經校錄取者應由本省區酌給津貼（三）學校所設之學系或分科應由各該省區初試時佈告分别錄取各省區得就目前所急需某系或某科人才選送（七）取締外人在國内辦理敎育事業案（理由）外人有我國辦理敎育事業流弊甚多隠患甚大綜其著者約有四端敎育爲一國最要之内政外人自由設學旣不陳報我國政府註册復不受我國政府之考核此侵犯我國敎育主權者其一各國敎育各有其應具之本義外人之民族性質及國家情勢與我國不同辦理我國敎育自必忓格難合此違反我國敎育本義者其二况外人之在我國辦理敎育事業情同市惠跡近殖民潛移默化將至受甲國之敎育者愛甲受乙國之敎育愛乙於丙於丁於戊等亦然獨立精神全被澌滅此危害我國學生之國家思想者其三試更就外人在國内所設敎育事業之内容考究之主辦人員非多爲宗敎之宜傳即係有意於政治上之侵略敎育事業其附屬品耳即如學校編制大抵任意配置學科課程未能切符我國應具之標凖此忽視我國學生應有之學科者其四本此各端實應亟行取締謹將取締辦法條列如左一外人所設學校及他項敎育事業應一律陳報政府註册二外人所設學校之設立事項須合於我國頒行各項學校規程及各省現行敎育法令之規定者始准註册三外人所設學校及他項敎育事業須一律受地方敎育官廳之監督與指揮四外人所設學校之敎員必須具有我國敎育法令所規定之資格五外人所設學校徵收學費須遵照我國部頒學費條例之規定不得超過所在省區私立學校所收之數額六未經註册各校之學生不得享受我國學校學生同等之待遇七未准註册各校應由政府限令定期停辦八外人所設學校舉行任何典禮備式須遵照我國頒行學校備式規程辦理九外人不得利用學校及其他敎育事業傳布宗敎十外人所設學校及其他敎育事業得由我國於相當時期内收回自辦十一自本案實行之日起外人不得在國内再行加辦敎育事業　　補紀各省區提案要目雲南山東熱河京兆江西湖北北京河南陜西緩遠十省區所提出議案目錄（因案甚多不勝抄錄故僅詳其目錄一俟議决隨時批露）曾誌本報兹再將其他省區所提出之案目列下（甲）湖南（一）各國退還之庚子賠欵應以大部分撥充各省區義務敎育基金案（二）取締外人設立敎育機關案（三）女子敎育應斟酌地方情形分别促進案（四）初級中學應列外國語爲迸修案（五）敎育宗旨應加培養民族獨立思想案（乙）直隷（一）高級小學宜廢除英文中學應設英文一科或他外國語科其他科學概用漢文敎授案（二）實行學科制後關於留級辦法仍當以學科爲限案（三）中等學校敎育宜並行升級考試方法以宏造就而勵自動敎育案（四）呈請敎育修正縣敎育局規程案（五）中小學校宜特别注重訓育案（六）呈請敎育部從速頒布關於初等敎育及中等敎育各學校法令案（七）各省區宜增加敎育經費添增敎職員薪金以维敎育而利進行案（八）各國退還庚子賠欵應儘先盡量用於義務敎育案（丙）察哈爾（一）擬請將各國退還庚子賠欵酌撥幾層專辦蒙古敎育案（丁）甘肅（一）職集學校學生畢業成績宜以作幾成品及按術爲主要標凖案（二）師範學校各科敎員宜注重本科敎學法以期增進畢業生之敎學效能案（戌）福建（一）請另組常設機關由各省區敎育會各推舉代表一人組織退還庚子賠欵事宜委員會案（已）浙江（一）修改省敎育會會員資格案（二）各省區宜組織敎育委員會案（庚）廣西（一）請各省當局籌畫留學生經費案（二）各省男女中等學校應一律招收女生以擴充女子敎育案（三）請求美國優待我國留學生案（四）男女合敎之中小學應注意男女之性别而施敎案（五）各省高級中學應按地方情形施行特殊之職業敎育案（六）各省縣治所在地設初級中學舊府治所在地設高級中學案（辛）貴州（一）請重組科學名詞審查會案（二）請以美俄退還庚子賠欵補助各省區中小學校自然科學敎科案（三）請各省區各舉一代表重組庚子賠欵常務委員會案（壬）四川（一）請聨絡國中各敎育學術圑體組織關於庚子賠欵聨合會案（二）請定庚欵分配之標凖地方應與國家並重案（三）請向敎育部建議定四川爲大學區案又江西續提出一案曰創辦鄕村巡廻敎員講習所案連前共八十餘案其中關於庚欵者將二十案故本届最重要而最難解决者即此案也但看前日初次審查此案之情形亦可見一班矣　　尚有要聞及地方通信轉入後頁 
 
 

Page 7

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *國内要聞三 
[徐州擒斬白旗會匪]  
　　首犯顔月樓在逃地方安静 
　　徐州快信徐州警察廳昨（二十）日拂曉在東車站破獲圖謀攻城之白旗會匪李學義張繼勝等男女九人現警廳已特别戒嚴地方安静兹將詳情錄下　　本月十九日夜十時許警廳得報東車站新莊地方第八十一號門牌程高氏家有匪徒多人密謀不軌等情當即飛飭第四區署長趙仲三率領署員長警於二十日晨前往拿捕當塲拿獲李學義張繼勝（即張繼有）劉宗元李維堂劉宗法孫先海程高氏又在南關上街南首捕獲主犯顔日樓之妻顔尹氏並高得勝共九名口李學義張繼勝身畔均有白旗會符籙李維堂身畔有手槍子彈十一粒顔尹氏家中搜出白旗會符籙及投師門帖並往來書信多件當將一干人犯解日警廳訊據李學義張繼勝（即張繼有）供稱學習白纓槍會昨日有顔鬍子即南關鹽局緝私營帮帶顔月樓及史忠培張鴻科等約我们在鹽廠會議說上海方面有人來徐要我们在徐州方面破壞已經約集東西各鄕會匪二千餘人凖於今夜（二十日）十一點鐘來攻徐州並以外攻内得四字爲口號臂上各纒紅黑布爲標記預定届時鳴槍舉火爲令先奪護路隊機關槍及槍支子彈然後扒梯入城顔鬍子率其所部緝私營兵士爲預備隊得城之後推舉毅鬍子爲總司令我等均充官長又張繼勝在山東嶧縣招來會匪二百餘人已在茅村集合凖於今夜來城程高氏供稱李學義是氏夫所用差人留家使用他與友人張繼勝所謀何事氏概不知各等語其餘各犯均無確供警廳於破案後一面邀集崔知事及鎮異參謀長副官長來廳會審一面會　縣署警備營往捕顔鬍子渠已聞風逃去遂將鹽營槍支繳存鎮署其鹽營士兵交由該局負責看管並將案犯證物解縣復訊張李二犯供仍如前當於昨（二十日）晚七時許斬首示衆餘犯押候發落　　此案破後警廳當召集内外部職員開緊急會議决定防備辦法（一）自午後六時起抽派長警數十名荷槍實彈分站城牆之上瞭望（二）各區均自六時起增加雙崗（三）七時閉城非有確實出入證不准隨時啓閉（四）午八時静街（五）警廳各科長督察長及各科員一律武裝加入勤務率警分段巡邏徹夜不止（六）鎮署電調駐紮碭山縣之魯軍一連加徐駐紮東車站（七）道署派其衛隊四十名駐北關外壩子街（八）西關南關另由縣警隊及駐徐魯軍加意防守（二十一日） 
[赴豫浙代表過寗被留旋釋]  
　　　軍警誤會之故　　浙江省敎育會代表許倬雲因赴豫出席十届敎聨會道經南京下關被該處警察盤查以爲形跡可疑將許　覊留警署經東南大學敎授鄭曉滄等急電浙江省敎育會設法營救當由該會李會長並夏省長電寗當局以許君確係浙江省敎育會代表請予釋放嗣該會於本月十三日得許君覆電云於本日離寗北上矣兹將許君在寗波折情形詳誌如下許君係本月六日晨由杭動身於十一日晨從下關渡江甫出碼頭即經盤查所檢查　衣服公文議案等件外並無他物旋有一軍官手執一信露詫異狀又有一便服者指一籐囊檢出之號外（此號外已登載各報係許君在上海購閱）云係爾非好人許君答以係赴河南開會者出示名片省敎育會公文議案及交通部發給津浦路二等減價乘車證益以第七届第八届敎聨會報告書上姓名照相相佐證均置不理即將許君帶至警察二署旋有穿制服之署員董某詢問姓名年齡籍貫畢即云你是上奉天去許云到河南董署員即出一信指其中（還奉二字）云你上奉天還說到河南嗎（此信係許君同鄕方漢雲曾借去洋數十元來信展期歸還誤書奉還爲還奉當由許君說明該信上下文義董署員始無言嗣董署員又執一字條間你何時爲盧永祥書記官（蓋此條係許君簡明履歷條上載有民國二年任廣東潮梅綏靖處督辦公署書記官字樣董署員殆僅見其下段也）即由許君說明似已無事後又見許君之舊日記册第二頁有長興宜興間戰事一語指爲有違戒嚴令須送廳偵查旋備好一公文内叙在杭及此行任代表赴河南開會結尾有日記册第二頁有長興宜興間關於戰事紀載形跡可疑等語下午六時田馬車送許君在城内警廳當繞道東南大學進謁丁康舟鄭曉滄陳鶴琴三君不遇即抵廳頗爲優待九時　有　曉滄李仲霞赴廳會談一切同時司法科員主希濓詳詢許君姓名年齡籍貫次日下午三時鄭曉滄孫枋東大敎授同至警廳客堂郝科長王科員亦在彼此暢談極爲快慰旋照普通手續由郝科長擬定結案稿云許某係浙江省敎育會派赴河南出席全國敎育會聨合會代表過下關時被查現經證明確係浙江省敎育會代表並無别情具結保出等語當由書記冩就由鄭曉滄孫枋蓋章畢由警察將許君行李送出並由郝王兩人親送大門外了事地方通信 
[嘉定]  
　　侯兆圭致韓省長函嘉定縣紳侯兆圭昨以蘇省長有辭職消息及該縣兵災善事宜致韓省長函云紫公省長台鑒頃閱縣載吾公以蘇浙戰事漸次结束維待地方責任已終聞有辭職消息云云究竟此說是否確實抑訪員傳聞之誤不無疑義事關省政請即賜復俾明眞相再嘉定兵災善後會正在磋商發起一俟歸途通行當集會成立承騐受災特重捐欵救濟當代災黎九頓首以謝也順頌公綏侯兆圭拜啓 
[松江]  
　　軍隊回防後之社會情况二十下午四時陸軍第四師七旅軍隊及工輜等營均經孫巡帥編制令回松江楓涇嘉善等處照舊駐防聞此項軍隊係由龍華步行來松故形狀頗覺勞頓該師夏師長七旅方旅長等所部長官亦已一同前來聞八旅王旅長所部亦將於今明開回原防地駐紥此間於二十晚至二十一晨東門以至平橋及府面荷池弄等處又被匪徒挨户搜刦有已被掠至三四次者明星橋車站傍楊桂泉家於被刦時因與匪抵抗被匪刀劈頭部以致血流不止經楊抵死扭住將該匪載有姓氏之記號及尖刀一柄一併奪獲刻已畀赴警所呈明追緝又南門内沈姓樓房於二十一黎明時報告起火計燬門面一間救火會無人扛龍無法施救至是否匪徒縱放現正在勘查中本邑知事吳振　在龍華公幹未回頃得電報准二十三回署各公兩領袖因匪肆擾旋赴旅長行轅晋謁方旅長請予剿辦業經方君允予派隊檢查俾資鎮懾不識能藉以平息否惟松邑市面已逐漸恢復恐此次被刦之後旅外松人又將裏足不回對於辦理善後問題勢必重生阻礙其前日被刦之秀野橋德昌典刻已報縣共損失二萬餘金誠此次受損中之最鉅者也　　另一消息陸軍第四師軍隊已奉令駐松業已完全開到二十二下午由師部副官處通知縣署轉函金青兩縣封雇民船以便將指定分駐楓涇嘉善之該師軍隊陸續開往市公所商會又備猪酒分送該師各圑爲之犒勞聞閩浙孫巡閱使於班師回杭時將來松躭擱故商會等各公圑已在廣育院預備行轅惟浙孫已乘内河兵艦返杭各公圑之預備行轅又屬徒勞至此間客車已於二十二通行但祇開松滬一段仍於上下午往返兩次所有駐松之四師夏師長曁七旅旅部對於松地治安亦已頒發布告大旨以本師向駐松楓嘉善等處於松邑不啻爲第二故鄕向來紀律嚴明秋毫無犯此次奉令回防一以訓練兵十保衛地方爲職責仰商民人等勿相驚擾安心交易如有造謡生事或假名損害商人者定按軍法從事云云故今日（二十三）起匪徒刦掠之事已無所聞即軍警派　檢查亦甚勤奮地方人民因此稍減驚惶惟已經復業商號又因刦匪之打擊間有重行閉門者此則最爲一般人所扼腕本邑知事吳頌韜君因恐潰兵遺落槍械爲匪徒所得遺害閭閻兹又遵齊巡帥電令重申布告備欵收械矣　　葉榭戰事之回顧浦南葉榭鎮居松江得勝港浦口之對岸約三里許爲此次閩蘇軍從浦南渡浦攻城之根據地五日下午該鎮即有閩軍便衣步哨到鎮偵察經巡官羅正林出爲招待於地方毫無驚擾翌日上午又續到閩軍四十餘人即至勝港對岸與聨軍水警何東仁部開火攻擊同時張澤米市渡間亦由閩蘇軍與聨軍隔浦開火至七日上午閩蘇軍遂别遣一隊乘得勝港米市渡兩面攻擊之際即於得勝港米市渡間之漯水渡以木筏過浦向松江南門衝鋒而得勝港聨軍亦於是時被葉榭閩軍擊退遂雇鹽船過浦攻松江明星橋即閩蘇軍之續由浦南開來者亦老後過渡統計約二萬餘人葉榭鎮人民雖經一日夜之恐慌然無一流彈飛來可謂　全無恙當晚即由閩蘇軍以稻草洋油由兵士奮勇輸送於南門城下舉火焚燒城上聨軍砲隊因疑地雷爆發即行奔逃城中司令王賓已先沈逸松城遂爲閩蘇軍佔領石湖蕩與青浦聨軍因後路已斷完全潰退八日下午聊軍又圖反攻除於新橋增兵外復開靖安兵艦至得勝港口向浦閩蘇軍開砲攻擊結果仍爲閩蘇軍圍攻退却然支持至三日夜之久葉榭鎮人民之受驚較閩軍過浦時尤甚云　　新橋鎮洗刦一空新橋鎮係居明是橋之東爲滬杭路經過之所此次閩蘇軍攻至莘莊後因地方空虚土匪即乘之而起將該鎮居户店舖洗刦一空現田王晋生巡官拘獲土着多人俟知事回松即行解究　　廣育院開課有期松江育嬰堂附設之廣育院日前受時事影響將一部分學生通知家屬暫時領回現在時局業　平靖該院即定本月二十七日上課日　正在通知各該家屬送生到院云　　縣市敎育會開聨席會議十月二十二日下午二時松江縣市敎育會開聨席會議到會者二十餘人主席楊繩武議决事項（一）定於十月二十七日一律開課（一）補救學生缺課方法議决本學期内與明年上半年星期日停課半天并停止節假縮短寒暑假期以資補救（一）請迅發本學期第二三兩學期學欵案决議由縣市敎育會會銜函請敎育當局照數發給（一）敎育局長聞已辭職領袖乏人决議由縣市敎育會呈請縣署迅選繼任人員到局任事　　紅會縣賞報告荒野遺骸此次松江戰事前後半月死於砲火下者甚多已經中國紅十字會第五療養所駐松分所組織之救護隊　埋屍骸兹錄該分所十七日第五號佈告原文如下爲佈告事照得本邑戰區遼闊槍林彈雨之下死者必多本所組隊　埋　經旬日之久仍恐竹林荒草間或有遺骸爲本所　埋隊員所不及見者爲此佈告鄕居人等一體知悉如有發見暴露屍骸到西門外馬路橋本所報告經本所派員前往查實　埋者當即賞錢一千以爲酬報决不食言此佈 
[蘇州]  
　　蘇軍工程營返蘇蘇常鎮守使朱熙之衛隊計共兩連係二師工程營之兵士此次外熙奉令率部出戰至今戰事已告結束其部下尚駐嘉定朱現因迭接蘇紳函　（請　鎮　故朱已將所部第六　中抽　兩連編爲衛隊原有衛隊兩連於二十二日先行調回蘇州駐防并悉朱熙在此兩星期内必須回蘇　　嚇詐之匪徒被獲蘇州各鄕富户近日均接到一種署名鐵血圑之郵函内均恐嚇勒索欵項之言警廳偵探隊現正着手查緝此類匪徒昨日忽有無錫緝捕隊員二人來蘇在盤門馬路拿獲匪徒鎮小滑頭一名嗣悉鍾匪偕其同黨朱小毛子等數十人遍佈於蘇錫常一帶在常州因冐揑周少逸之名向人恐嚇索詐經周呈請官廳轉呈督軍兩長飭屬嚴緝該匪等在案前日朱匪在常州南宅被獲供出鍾匪在蘇故由無錫防守司令程星三派員巫蘇將該匪拿獲解案 
[常熟]  
　　海虞市議董事兩會會議海虞市董事會於十九日下午開職員會議到會者總董屈嗣奎董事浦蓉名譽董金平等五人由屈總董主席議决各案如左（一）重行交議帶征案公决總核海虞市虧欵之數須每石漕米帶征五角方可一年歸墊因時局關係墊欵不能延至兩年公决重行提案交議（一）調查路燈實數及地點案公决照案實行（一）擬訂本會規約案公决重行修正開會通過交議（一）義務經費屠附稅劃歸敎育局案公决義務學校旣由敎育局辦理此項義敎費屠附稅當然劃歸敎育局征收次日海虞市議會於下午一時續開秋季常會到者正副議長嚴景範袁壽康及議員周傑等十七人由嚴主席先議董會交議敎育自治欵項不能分年償還請將本届忙漕再行加征三角案次　屈議員賡年提議乞丐收容所應常年舉辦案結果均付審查遂散會　　駐滸兵士奉令開去馬玉仁師長已　　獅子嶺其駐本邑滸浦兵士已奉令開去現駐滸浦者僅留六人聞將來全師開回時不再經過本邑内河云 
[常州]  
　　勸迎傳圑長回防駐常警備隊第一圑圑長傳象泰於今（二十二）日上午一時三十分親率第一第二兩營由崑山開回姚知事盧李兩警佐率同分所長警察巡邏隊長陳順之統率全體隊員本部及西部商圑並各機關代表等數百人均先時前往車站守候迎迓商圑並携帶鞭爆二萬餘響於火車抵站時燃放傳圑下車後均互致敬禮而散　　鹽捕營回防過常淮揚鹽捕營前次奉令開赴崑山前線填防現在軍事結束昨（二十一）日全營由崑乘車回揚州原防晚間九時過常在武邑駐防之兵士亦隨車開往崑山　　參事員挽留敎育局長武邑敎育局長何其焯辭職業經敎育廳核准昨二十一日縣參事員致電蔣廳長云本邑敎育局長何其焯因敎育經費竭蹶辦事棘手呈請辭職竊維何君道德學問素孚衆望克勤厥職勞怨勿辭定謨等以爲敎育局長一職關係綦重旣已得人未便遽易生手用懇鈞座仍令何局長照常任事母萌退志以維敎育而利進行實爲公便武進縣參事員張定謨等同叩箇 
[無錫]  
　　二十一日槍斃盜匪三名陰曆七月十四日夜半夥刦富安鄕二十都四圖棗樹下吳順喜家盜匪丁瑞榮王阿坤（即大阿坤）張炳榮等三名縣署奉督省兩長哿電於次日（二十一日）午後一時押赴火車站下空地執行槍斃以昭炯戒並飭警跴緝逸盜王阿富到案再行核辦　　軍民政聞彚誌無錫縣公署前奉令組織護路隊五百名日夜保護鐵路現戰事已告結束馮祖培知事現爲節省餉糈起見特訓令該隊總隊長鄭豫（梅軒）裁减二百五十名每名發給恩餉一天並將所有槍枝全數收回仍一律改執木棍昨日晚間有山東第一混成旅旅長潘鴻鈞率所部士兵過錫回魯計有戰馬九十餘匹大砲五尊及損壞之槍械等物昨二十日齊督派第六師軍需官劉同春來錫赴縣署催欵爲遣俄降兵之用縣署預備提前開徵本年忙漕以便早日彚解認定之欵項不日即須召集鄕董會議 
[鎮江]  
　　令各鄕董勸銷兌换劵丹徒翁知事前奉兩長頒發定期兌换劵四萬元業由財廳委員責劵到縣令即會同地方紳董分别認銷限五日内解欵不得諉延等因惟鎮地自軍興以來凡屬城廂紳富商民迭經籌借協濟爲數已鉅而各市鄕不乏急公好義之殷貫紳商翁知事特於日昨（二十一）通令十八市鄕董市各認若干趕緊分投勸銷刻日如數具繳事關善後要需自宜共同擔負云　　會議提前開征下忙丹徒本年秋成情形前經勘明電請省廳派委復勘刻因軍需緊急奉令提前開徵籌欵接濟翁知事遂定於本月二十七日下午一時在縣公署會同集議業於日昨（二十一）發出致十八市鄕議長董事曁縣議參兩會敎育局商農會通函届期議决辦法云 
[江都]  
　　江都縣視學被控江都縣視學張稚煌任期届上與年終了爲止月前由縣知事呈保聨任准在案兹有小學校長盛元章陳耀卿袁桐等三十四人具呈敎　　該視學任職無狀請求另委當由蔣廳長訓令該管知事按照所控各節查明具復曹知事奉令後轉行敎育局秉公查復以憑轉呈核奪惟究不知該局長如何復命也　　江都敎育經費之近况江都地方小學自戰事發生以來經一般敎職極力維持未嘗輟敎一日惟經費　蹶已非自今日始不過因此愈欠愈多清償更屬不易邇來雖經省長迭令曹知事對於小學經費不得藉故　頓無如點金乏術呼籲之聲雖不絶於耳而終不能凑足個月之數刻下敎職員以戰事已經結束要求當道　陽曆六月份之四分之三及七月份上半月之欵先行籌發以濟大衆在陳之厄究不知曹知事將何以設法應付也 
[揚州]  
　　籌借軍餉實數蘇齊於戰事結束後迭電揚州守備司令籌解現欵備充軍餉由該司令迭開會議羅掘俱窮已得八萬七千之數聞上峯猶未認爲满意云　　函知停辦粥廠每届隆冬此間有開辦粥廠之舉其經費都出自鹽商歸慈善總董魏仲蕃經辦兹魏准塲運食三商全體　稱粥廠經費結虧三萬餘金尚未還清刻因軍政需欵又搜羅殆盡本年無欵自應停止等情當以粥廠開辦以外縣來揚就食貧民爲多昨（二十一）已函請縣署分咨各縣出示布告以免貧民跋涉　　兩緝私統領之行踪新任淮北緝私統領趙連璧業將蘇州水警廳長曁守備司令職務交缷清楚前往淮北履新於二十一日道出揚州旋即進城假庽中西旅館與此間鹽政當軸接洽一切訂二十三日前赴板浦任事又淮南緝私統領齊惠庵兼任揚州守備司令職務於前日赴崑謁見齊督禀陳地方防務已於二十二日由崑過鎮至寗公幹約數日勾留始可旋揚云 
[清江]  
　　淮屬道路繼續興修淮　道路工程處兼淮揚鎮守使馬總辦兼淮揚道尹胡會辦於今年夏初接奉省令修治淮屬道路各綫將次竣工忽蘇浙發生戰事遂爾中輟以故對於各綫各段路工並未騐收加以秋後大雨時行工新土鬆到處倒塌尤非加以修補不可兹　事不久終了淮揚劉代使會辦胡道尹特飭各縣分局主任轉諭各段圑總鳴鑼曉諭從今日（十八日）起重行起夫修補以重路政　　官産處丈量灘田淮陰官産處自設立以來已近兩載所有黃運鹽各河沿岸屯田柳田兩種頃已被人承領將盡而灘田溢田兩種自去年下忙停徵之後亦正招人承領未了兹該局特派職員張伯英君帶領差役官弓多人十七日前往四市楊莊等處先儘屯柳丈量　察各業户究竟有無漏填情事　　淮揚游擊隊消息淮揚臨時警備游擊隊第一營第二隊於本月中旬隊長劉振彪派大隊第一排韓排長帶隊往泗陽游擊十六日返浦經劉隊長報告謂排長在泗約束士兵不嚴常有拉差情事鄭營長志超聞之大怒當於昨今（十九日）兩日開除該排兵士二十八名釘鐐者數人排長重懲全營官兵爲之畏服 
[六合]  
　　督催糧賦現欵委員到六江蘇任用知事陳大斌奉財廳委派駐六督催糧賦曁契稅牙行登錄兼任委解認銷兌换券守催現欵事宜陳委已於日昨（十七）　六兹悉六合兌换券一節原有總商會攤派六合商會認銷七千元現督省兩署又加派兌换券五千元守催甚急聞楊知事已將此項兌换劵分派四鄕飭令各堡圑董堡董擔任攤銷 
[南京]  
　　江蘇災區農事救濟調查江浙兵事已告結束被災各鄕元氣旣凋流亡未　農産損失不可勝計而農民之顛連痛苦尤爲可憫東大農科主人鄒秉文君爲調查災區農民受害狀况及建議省政府規畫善後起見特於本月十八日下午邀集農科各系主任曁敎授開臨時會議討論一切并商請敎育蔣廳長實業張廳長同意由江蘇敎育實業聨合會發起組織災區農事救濟調查圑分請該科敎授過探先唐啓宇助理鄒鍾琳張而耕實業廳技術員李永振曁省立棉作試騐塲場長李奎璧諸君前往上海松江青浦金山各縣詳細調查又請敎授葉元鼎傳焕光助理孫繩武吳國棟諸君前往太倉寶山兩縣分段查勘而崑山嘉定等縣則由農塲士任原頌周助理楊焕光稻作試騐塲塲長管義逹曁東大事務主任李仲霞先生擔任調查並聞此舉極荷韓紫石省長贊助主持第恐沿途間有未靖易滋誤會已飭令經行各縣於調查諸君抵境之時務須妥爲協助並派警切實保護以利進行矣 
[徐州]  
　　津浦路上之所聞昨（二十日）早五時許津浦南來第三十六次加車載有天津總兵站委員周永昶由浦連來軍米七千五百包由浦過徐赴津又下午八時許北來尋常快車有徐海鎮守使兼守備司令部副官石振清田清運來現洋二萬元原車送往南京 
[湖州]  
　　縣參事已易人縣參事任期例隨知事任期爲標凖今因前知事旣去各參事自應易人現經新知事盛楚溪更委王士源嚴鐸郎延齡三人承乏其職以符定例知事兼任執法官湖地現狀漸復舊觀旅外難民亦都遄返官廳方面刻正籌辦善後對於剿匪問題尤爲注重經孫督委任盛知事加署督理公署執法官銜庶有弭匪主　肅清匪患盛氏刻已積極辦理矣　　委任戒嚴司令戰事甫告結束防範尤宜謹嚴現由孫督特委第一軍第四縱隊司令韓光裕任嘉湖戒嚴正司令官一區警備隊統帶陳寶貞爲副官今由縣署通函各法圑知照 
[紹興]  
　　九巖難民搶刦騷擾紹興錢清附近九巖地方突來大批難民（計有三百餘人）成羣結隊挨户求食滋擾不堪且肆搶刦經村人追捕有一難民落水身死因之愈爲紛擾居民惶恐異常電告清鄕處請求派隊到村彈壓驅逐出境即於本月二十一日午後由徐會辦　同分隊長率帶隊兵多人專輪前往鎮攝 
[台州]  
　　白巖發生刦案臨邑各鄕邇　匪徒蜂起一般富户紛紛招人自衛或遷避入城兹悉該邑白巖王保常家突來匪徒數十搗門而入刦去財物約逹千餘元聞該事主業已呈　官廳追究矣　　槍决秘密招兵臨海西鄕黃沙張文昌自稱連長在該鄕秘密招兵中爲駐台警備隊二營營帶陳文猷知悉　率同哨兵在該邑黃壇清水坑拿獲當即解送台屬戒嚴副司令部經軍法官訊明屬實於昨（二十日）綁赴海門東門外執行槍决矣 
[衢州]  
　　紅會資助閩贛挑夫路費前閩軍東下有閩赣等處之挑夫連日過衢返家者甚夥問所自來答由嘉興各人衣襟上咸偑有蘭谿紅十字會之護照上書（今有某某某原籍某處（江西廣豐人佔多數）路過貴境請酌給路費沿途軍警請加保護一並蓋石蘭谿紅十會字之圖草此間紅十字會遇有此等人均可至該會領路費小洋六角並换給文明版印刷之護照措詞相彷如有抱病者則爲之醫治待其愈後仍給以路費遣其返家 
[濟南]  
　　破獲大土窟孫昶自長警廳後對於一班土販搜查綦嚴然對於商埠某旅館仍未嚴查刻由二區署長穆雨宸調查確實知其所住土販有十餘人之多烟土約千餘斤統由皮箱裝載雜以衣物遂報告孫廳長當由　派竇稽查與穆同往搜查即於今早（二十一日）三點鐘帶警十餘人到該館於諸寶林等大小皮箱中啓有烟土八十九件據云將及千餘斤詢之販土諸人大半籍隸軍界并携有烟具多種遂將其人犯烟土等一律帶區送廳來函 
[臨海俞詠裳來函]  
　　敬啓者閱貴報十月十五日杭州快信欄内載臨海禁米局長　放米石漏海等語查臨海米禁近年均由海葭警察分所兼辦去年冬季縣署爲愼重米禁起見加派米禁督查員在椒督查軍興以來有軍米多起均由督辦署給照採辦惟此項護照截至九月十八日止盧督離浙即已認爲無效續後甬商運米則携會稽道署護照而來日戰事旣作因米石關係軍隊給養斟酌取捨應俟軍事長官之命故前項米石運出均秉承台屬戒嚴副司令部辦理除此以外敝所範園以内並無米石出口事關個人名譽用敢略　事實送請察核臨海縣葭警察分所長俞詠裳謹啓 
[上海廣東聨合會來函]  
　　申報館鑒十月二十二日貴報所載毅　記者粤官商决裂後激戰詐情一則情節殊多不合據稱廣東商圑僅二千之衆十之六七未入商圑云云殊不知廣東商圑有槍械者已逹六千餘人俱是般實正當營業全市商店實在入圑已十之八九此不合者一又商商圑爲總副長及秘書等數人把持之累更非眞相粤省全市商民今次罷山完全爲争回自衛之槍械纯出人民良心上主張無所謂受人貽累此不合者二又謂問圑無作戰計劃與出師無名云云尤不可解蓋商圑只知自衛商場名所用作戰計劃孫軍素視商圑爲共産政策之障碍物早晚必有剷除之一日今次戒備亦以孫軍實行勒繳圑槍解散圑部不得已極力自衛今雖被縱火焚掠殘殺了無後悔旣争自衛之械而行自殺之罷市計劃復因武力解散不得已而自保商場安得謂之無作戰計劃出師無名此不合者三至謂總商會已發傳單勸告開山俱是匪人離間之詞證諸該商會在蒞文告可見一班毅廬記者所言均屬黨人言論本無置辨之價值惟貴報乃吾國唯一之大言論機關用特掬誠忠告此函至祈登載來函欄中尤爲切盼上海廣東聨合會陳秉清黃開　等全體同叩 
 
 

Page 8

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *   
 
 

Page 9

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *本埠新聞 
[辦理軍事善後之昨聞]  
　　（一）收束軍隊與恢復交通 
　　改編軍隊之昨訊改編軍隊事宜連日進行頗速即日可以　事前在嘉定瀏河陣綫作戰之第二十四旅楊化昭部三圑及臧致平部之補充旅一圑自盧何失敗後均退駐羅店候命蘇方改編其駐居北站車中之後備隊除陸續潰散外尚有百餘人自蘇軍抵滬後即分居北浙江路口寗安廣安等各旅館内均於昨晨雇乘汽車十六輛至羅店集合聽候點卯改編昨（二十三）晨齊督特委專員（或謂王永泉）前赴羅店詣楊軍司令部會晤某代表磋商改編手續而該殘部要求先給恩餉方肯受撫該委允爲禀承齊督核辦現尚在磋商中今日當可解决並聞齊督擬將臧楊兩殘部合編成一混成旅定名江蘇第一混成旅曾將前由莘莊黃渡等處運赴龍華之一部分編就一營計裝車十輛已於昨晨十時許運至北站候命出發云　　豫軍魯軍昨已北上援蘇豫軍共分載六列車於昨日（二十三日）上午八時起由南翔至寗又第一混成旅魯軍共分載四列車下午四時開拔由眞茹至寗均轉津浦車往天津　　鄂軍定今日開拔北上鄂軍第五混成旅援蘇總指揮張克齋所部全旅軍隊及第四混成旅所部軍隊一圑曁新編鄂軍第一第二兩旅（即臧楊殘部）等定於二十四號（即今日）開拔北上昨由張總指揮飭知滬寗路局新任局長吳夢蘭調車一百八十輛集中龍華車站預定分作六次開行故龍華道上昨日自晨至暮張部軍隊紛紛預備行裝及購置一切物件頗形忙碌云　　援蘇客軍陸續開拔滬寗路運輸援蘇客軍回防事宜已紀昨報兹悉二十二日首批出發之豫軍六列車由於南翔站出發昨日由眞茹出發之四列車計八十輛係魯軍馮旅今日（二十四）運送駐高昌廟之鄂軍（張允明部）及皖軍吏俊玉旅一部分北站預備貨車八十輛南翔亦備四十輛定二十四日午前分四批出發滬寗路寗滬間客車昨日仍無正式宣布開行日期如鄂軍今日能可如期運清則明日（二十五）定可通車淞滬客車已於昨日（二十三）恢復原狀完全開行矣　　路局調車預備鄂軍出發滬寗滬杭鐵路管理局吳局長昨奉代理松滬護軍使白寶山函云援蘇鄂軍第五混成旅軍隊現奉吳使命令即日由滬開寗轉北援直攻奉應請分飭南北兩站預備兵士軍輛約數百輛等因吳局長奉令後即飭車務處轉飭車輛科備車裝載就候出發現聞車輛科已調集空車一百二十餘輛並附頭等客車一輛三等客車一輛其餘箱車鐵蓬車擬於今日（二十四）上午八時起由龍華南站分批出發　　龍華方面之消息本埠各項援蘇軍隊業已排定日期按日北開昨龍華軍署方面駐紮之鄂軍援蘇第五混成旅史副官長稱彼旅自進駐龍華後業已將地方秩序次第恢復所謂軍紀此無待述祇須人民安居樂業雞犬不驚設有人疑慮不信可問龍華一帶鄕民及婦孺便知外曉且云龍華子彈廠業已完全開工高昌廟之兵工廠祗一部分開工云又聞公共租界總巡捕房刑事科長壳羅香昨偕華探目鍾星南曁談繙譯等乘汽車詣龍華軍署謁張旅長適張旅長曁參謀長副官長等往他處會議均未晤見後壳科長即至軍法課晤見王法官詢同監犯之近狀及究竟有無脫逃情事王法官答以現正清理案卷尚未知究缺幾何一俟清理就緒當可明瞭云又聞鄂軍第五混成旅某軍官云彼旅現正在龍華布置並無奉到開拔北上助戰之事全係外間誤會惟將來附屬之第四旅確有開拔回鄂之計畫並且現擬將聨軍中擇尤改編兩旅奈祇收編一旅之譜云　　第十師改編完竣代理第十師師長朱聲廣現在江灣游民工廠設收編軍隊辦事處刻正集合兵士列名造册以便编就呈報故除一部份兵士尚在多數鐵篷車内住宿外該站兩旁鐵道兩條尚被佔住其餘東市三官堂東嶽廟模範工廠等處仍有武裝兵士（手臂纒有藍布太極圖者）二三名在月臺及駐軍所守衛惟並不嚴緊亦不檢查旅客江灣鎮上往來者均係兵士然並無越軌舉動云　　國聞通信社云第十師軍隊經蘇軍收編後連日編隊造册頗爲忙碌昨日（二十二）下午白寶山司令偕同朱聲廣師長李彦青參謀等在江灣司令部檢閱隊伍并召集上下級軍官百餘人演說數十分鐘即行歸隊所有改編手續完全告竣每日軍糧目前暫由上海總商會供給托由中國濟生會閘北慈善圑及上寶保衛圑等代爲輸送供應江灣人心已見安定云　　馬玉仁部在淞封船吳淞自馬玉仁師長率隊開抵後鎮上尚無騷擾情事市面漸次恢復火車亦於昨日起照常通行郵局同日開班提送一般避難在申之商民人等昨已紛紛回淞致由滬開淞火車頗形擁擠惟馬部軍隊因開調長江一切軍用物品及食糧等急需船隻裝運故前夜（二十一日）起有武裝兵士數十名在鎮拉夫封船致岸上行人紛紛逃避江因所停之船登時他駛該兵等見大小各船逃避則均開槍制止故無論空船重儎均被封去其中有數貨船已經報開停泊港口待騐者亦被逼令駛近淞鎮岸灘强將所裝之貨盡行缷去隨往營部裝運軍用物品其最遭困苦者有一紹興囟簟船運載菜牛六十餘頭赴申求售經過淞口正在報關扦騐時亦被扣住逼令將所裝之牛盡數起岸船主不允嗣被開槍恐嚇并加以鞭撻該船主無法可想祇得將牛推入浦江任其泅水至岸船則被封而去嗣經船主另雂數人每人給洋二元將牛收集一處待設法運滬又有江北酒船鮮猪船等亦被將船扣住勒令缷貨嗣有貨客二人隨同兵士往營内一再懇商始允限二小時内交洋三百五十元以便另僱船隻後該二客措籌如數洋元交往營中始將該二客與猪船等放釋開駛赴滬昨日吳淞浦江與藴草浜内除緝私營巡船數艘江海常關小輪一艘及浚浦局小輪一艘外並無大小船隻停泊　　提取江灣保衛圑槍械案續誌新編江蘇陸軍第二師師長馬玉仁日前派副官徐連級持函赴江灣鄕公所提取該公所價收給發保衛圑用之槍械一節曾誌昨報兹悉本案原因爲江灣鄕公所因該地設有保衛圑槍支不足給價收得散兵槍械數十支發給各圑丁以資防衛詎有素與該鄕公所有隙之某遂假冐該鄕董事張某名報告馬師長謂鄕公所有私收槍械情事馬師長因注意地方治安起見誠恐誤落匪人之手貽害閭閻當派副官徐連級前往提取並謂如係鄕公所給價購得則由師部備價收回軍用當徐副官赴該鄕公所提取時各經董因怯於答復致雙方初衷隔膜而外間遂有收鄕公所保衛圑槍械之誤會閘北保衛圑准江灣鄕公所請求之後即函請馬師長收回成命復懇白總司令轉函相通以重地方防務已奉允准昨閘北保衛圑圑長王彬彦偕同職員陸端甫鄭緘三復因本案至大東旅社謁馬適馬因公外出由原提槍械之徐連級君代見王君等陳述來意畢徐謂本案實由該鄕民假名報告師長因注意地方治安故命鄙人前往調查提取倘果爲保衛圑缺乏槍械無論價購敝師長且必予以充分補充所惜鄙人至該公所時無人一言底蘊致多誤會刻敝師長已悉内情此項槍械當然給領至該假名報告之人自非密拿嚴辦不足以儆刁頑云云王君等認爲满意稱謝而去　　白寶山派員提回槍械日前别動隊兵士二十人携帶盒子砲十五支赴閘北慈善圑自願繳械保衛地方要求資助川費並與王省初營副發生衝突幾釀巨禍一節曾誌昨報兹悉慈善圑給價收下此項槍械後因不適保衛圑圑員之用圑總王彬彦一面先飭由職員姜懷素將情形報告蔣參謀一面備文陳明白總司令請予提回以備軍用昨日午後五時白總司令已據蔣參謀報告派副官史敬臣携現欵願照原價七十五元收回該圑因此種槍械在當時因恐發生危害故以高價購下今旣白總司令提回軍用願照官價每支四十元呈繳當由史副官點交鈔洋六百元由隨來衛隊携槍而去　　江灣駐軍之調查昨據調查現駐江灣各部軍隊總數計有一萬二千餘人近日軍官約束尚嚴幸無意外發生駐在地點錄下（游民工廠）二千人（中國救濟婦孺會）三千人（萬國體育會跑馬場）三千人（農塲）二千人其餘則分駐於虬江學校東嶽廟大市塲等處云　　江灣軍隊入球總會大晚報云江灣浙軍數百人今晨入據考而夫球總會驅出總會中西崽惟西崽尚能從容走出盡取各會員球棒會内設備及廚房用具而行據稱到有兵士甚衆確數未詳按昨日原有江灣浙軍在跑馬場内自由出入消息然猶未干涉室内居人至其入室之舉則自今日始云　　海軍陸　戰隊分别布防前日由瀏河步行經過劉家行楊行鎮至吳淞砲臺灣暫駐海道測量局水産學校内之海軍陸戰隊兵士五百名現奉杜海軍總司令派駐吳淞南北兩石塘獅子林砲臺守備者三百名其二百名於昨日在砲臺灣鐵路碼頭登渡搭乘江貞砲艦赴滬駐紮龔造局防守　　安亭機頭已納入軌道前日滬寗路安亭車站之機頭出軌已誌昨報昨日（二十三）已由路局工程司派工匠數十人於上午七時半將車納在軌道故至上午八時起往來各車照常通行　　滬寗客車今日可通滬寗鐵路昨日（二十三）原定開行客車嗣因眞茹車站所停之蘇軍開拔江蘇南京等處回防以致郔　聞眞茹站昨日共聞兵士專車十六次至下午已悉數開盡　准今日（二十四）各客車及貨車一律照常開行並聞新龍華及梅家弄尚有駐站之蘇軍第一師第一圑兵士一三兩營日内亦須開往龍華俟龍華之鄂軍第五旅開北即行出發並聞白師長之司令部亦將遷移龍華護軍使署云　　松滬通車後之松江近况滬杭甬鐵路昨日（二十三）上午八時三十五分由滬開松之第一次客車南北兩站乘客約一百餘人由松開滬之第一次客車上午十一時四十五分開出至下午一時抵滬約來滬乘客共二百餘人並有英法兩捕房包探潘連璧毛金生前往松江明星橋新橋一帶調查戰後狀况以便報告該探等自江浙開戰以來逐日在南站高昌廟龍華及莘莊梅家弄等處調查軍事行動及戰事情形往來頗見忙碌又聞松江城内各商店昨已開市交易者十分之六城内駐紮軍隊均係第四師之十三十四十五三圑其餘閩蘇各軍均已開拔分往浙滬兩處城外並無軍隊駐紮又聞昨日（二十三）上午八時三十五分第七旅旅長代理第四師師長夏兆麟已赴松江云　　滬杭路籌備通車消息滬杭交通迄未恢復昨據路局方面傳出消息三十四及三十一號兩渡鐵橋因工程浩大决非最短時間可能修復本擬在該兩橋旁暫築木橋分兩段通車嗣因木橋亦未能即時實現乃在該兩河設置渡船數隻較爲易舉刻已着手進行惟南段車頭僅有四個不敷應用須俟上海方面酌分數個移往方能通車大約下月即可實行云　　機務總管觀察鐵路昨日（二十三）北站機務洋總管率同修路工人數十人乘坐救險車赴眞茹南翔黃渡一帶觀察鐵路有無損壞於下午三時許返滬　　拘究搬取軍糧首犯儲存砲臺灣二十旅及砲圑營之軍糧爲數尚多前日忽被臨去之兵士串同附近游民將米賤售後又被一班游民搬取一空事爲旅圑官兵查知除當塲拘獲搬取米糧之男女數名外現正派兵會同巡警向附近各民居家中逐一搜查並究追搬取米糧爲首之人以憑懲辦　　（二）關於官員交代之消息 
　　瞿鴻賓昨未接任新任上海縣知事瞿鴻賓昨日上午偕六七人乘二汽車至上海縣署接任詎代理知事李壽慈以未奉張總指揮訓令交代拒不見面致瞿氏昨日並未接任接任之期尚未確定云　　楊恩培接北工巡捐局長後之佈告新任滬北工巡捐局長楊恩培於昨日上午接任視事即發第一號布告云爲布告事案奉齊巡使韓省長令委楊恩培爲滬北工巡捐局局長等因奉此本局長遵於本月二十三日蒞局任事並接收關防除呈報外爲此布告仰滬北境内諸色人等一體知悉本局長蒞任以後所有滬北市政應即按照局章賡續辦理特此布告　　稅務所長由趙芹波暫代上海稅務總公所所長張子京因盧何在滬時迫令繳出稅欵共計有十一萬金之鉅現在盧何出走一切善後事宜均待整理所有稅欵一項亦實行結束繼續征稅江蘇嚴財廳長日前蒞滬張所長晋見後面述一切奉令照舊供職乃張回寓後忽然抱恙面囑總務科長王選青代行職務王力行辭却故已倩南卡主任趙芹波暫行庖代　　（三）有關時局人物之往來 
　　李厚基王瑚將抵滬據政界消息北京特派宣慰東南大員李厚基王瑚二氏已於二十二日由津浦車抵寗昨日專車赴眞茹行營與齊督會商善後事宜聞定昨晚或今日來滬　　顧忠琛偕楊化昭赴粤國聞通信社云廣東北伐第四軍軍長顧忠琛於江浙軍事初起時來滬兹因滬上軍事業經結束於今晨偕其參謀主任任援道乘四川輪赴港同船者有楊化昭等一行三人亦將由港赴粤旅滬民黨要人皆在輪埠相送云　　王永泉來滬王永泉（百川）於昨晨（二十三）七時到滬抵埠後聞即須赴羅店借該鎮楊宅爲行轅聞王此次到羅係奉齊巡閱使之命編制楊化昭舊部殘軍因聨軍已大致改編惟楊化昭部尚有千餘人留駐羅店楊家橋一帶楊係王之舊部故較易爲力云　　屈映光赴天津前山東省長屈映光係浙人中主張自治之有力者因此次在甬宣佈自治已遭失敗仍回上海於二十二日乘船赴天津矣　　莊辛墅離甬到滬寗波宣告獨立後警察廳長一職曾由甬人莊辛墅繼任現因時局中變自治軍要人紛紛　甬莊氏亦即離職來滬業於昨晨抵埠云　　（四）兩要人對與廢使遷廠之主張　　齊燮元贊成廢使遷廠之復電上海總商會聨合銀錢各圑體電請當局將松滬護軍使改爲鎮守使移駐松江并將製造局遷徙他處以弭戰禍原文早誌十五日本報昨日該會接齊督復電贊同原文如下上海總商會縣商會省敎育會銀行公會錢業公會閘北商會籌備處均鑒鹽電誦悉承告改官移廠爲善後主要問題至爲贊偑鄙意向重興論苟利地方何恤不爲現正籌議辦法俾臻妥善特復希察齊燮元禡　　洛吳對遷廠廢使之表示國聞通信社云松滬戰事告終後蘇紳鞯某二君曾被推北上與洛吳有所接洽昨聞二君業已抵秦皇島晤吳據聞已有私電到滬吳對滬製造局問題决與漢陽兵工廠合併加以擴充對護軍使問題主張暫維現狀至全部戰局結束後再解决云云　　（五）各地被兵近狀與呼籲聲 
　　嘉定一帶之近狀昨日有自嘉定來滬之某君因火車不通由羅店乘車抵申述及該處近狀據云余（某君自稱）家居嘉定東門外第十五鄕（即范家橋）自陰曆九月十七日有自嘉定到來兵士約五百人駐小廟内並無司令管束故該兵士自十七日起至今每日天將黎明即三五成羣負槍實彈至各農家翻箱倒篋逞所欲爲雞羊牛豬亦爲刦去以故余處（某君自稱）農民天未明時即煑飯充飢飯後逃往田間暫避直至下午八時餘始敢回家惟幸無焚燒房屋事現由本鄕范吉朱拜宸二君偕同縣警察所派出巡警二名維持治安東爲羅店鎮鎮上居民俱逃出亭前街至虹口一帶满駐第二十四混成旅兵士軍紀嚴肅計共約二千約人再南往劉家行鎮亦有軍士千餘人下午輒在滬太汽車路上練習步伐大塲駐兵較多民人安居沿途除有一二兵士在路搜查外餘均通行無阻云　　嘉定兵隊撤盡二十三日據嘉定到滬者稱該地兵隊近日陸續撤退所存朱部數營昨（二十二日）晚亦開赴南翔轉車西往城中秩序尚安難民逐漸遷回　　嘉定兵災善後會成立昨晚七時嘉定各公圑及旅滬人士在旅滬臨時維持會開兵災善後成立會到者五十七人推毛西璧主席議定大綱數則當推舉顧景初（即顧少川之兄）爲正會長黃允之戴伯行爲副會長戴伯行兼總務主任徐新甫爲經濟主任黃允之兼調查主任顧秋濤爲賑務主任顧吉生項如松朱吟江爲名譽會長並於通都大邑及各鄕區設立分會此次兵災幾及全縣而邑中領袖頗能消除黨見協力共作此會成立後地方人士仍望其和衷共濟也　　嘉定同鄕會消息嘉定旅滬維持會昨日發運棺木一百六十具分送黃渡嘉定南翔各五十具方泰十具以便各地掩埋暴露之屍並發給棉衣二百套運送方泰以濟災後子遣　　嘉定東鄕人士之呼籲嘉定東鄕旅滬避難人范祥善張文祿季志中君等十餘人家鄕突遭兵燹特聨名致函於嘉定蘇軍第二師朱總指揮琛甫及兵災善後會函云琛甫先生大鑒此次嘉定兵燹西南北三鄕均甚重大我東鄕人方慶倖免不料本月十五日起貴部兵士散處東鄕并開槍示威居民紛紛逃避所有牲畜衣物疊遭蹂躪竊念軍事倥偬之際人民財産因此犧牲固所難免但近來江浙軍事已經結束我柬鄕人何辜慘遭浩刦言之殊堪痛心應請將貴部軍士嚴加約束一面即日調防是所盼禱專肅祇頌台安嘉定東鄕旅滬避難人范祥善張文祿季志中楊文苑錢日選邵印章徐朗齋劉永昌潘熙復何方良金廷顯盛鏡江等同啓又致嘉定兵災善後會函云敬啓者本邑此次兵燹西南北三鄕最爲重大我東鄕人方慶倖免不料本月十五號起蘇軍第二師忽開駐東鄕軍士到處騷擾所有居民財物均遭搶刦甚至十室九空殊堪浩嘆貴會關心桑梓籌劃清鄕務祈一視同仁不勝銘感之至專此祇頌籌安（具名同上） 
　　南翔刦後觀察紀遠東通訊社云二十二日本社記者至南翔一帶觀察現狀兹書所見如下是日上午十時至太陽廟遇大塲至滬之難民六七十人中有一人手執紅十字會旗幟詢以大塲近狀彼云該地有大隊兵士駐紮交通不便記者遂折沿鐵路西行經潭子灣見多人從前路折回詢以何故云眞茹車站駐兵甚衆攔阻行人刦掠衣物均謂不必前行而余仍决計再進十一時至眞茹站見運兵車停滯五六十輛中雜津浦及京綏車數輛車中載米及麵粉行李等甚多楊家橋河中有小船數十隻兵士居其上有談笑者有賭博者甚自得也過站兵士幸不搜索村中冷静異常人烟稀少十二時許至南翔過大寺前街昔之熱閙市塲今成灰燼凄凉景况慘不忍睹正感嘆間聞北市胡某家失愼幸得救火會灌滅僅燬柴房一間市上貼有豫軍第一軍總指揮之告示云凡兵十有騷擾等情即以軍法治罪又貼有收械章程數則云凡人民拾得槍彈送至南翔車站收械處者給以銀洋鄕人前在　磋山一帶拾得彈子甚多向之求售每斤得數十文之代價有房屋未焚者室中敗絮被布堆满於地箱籠衣櫉都已傾欹門窗打破無一倖免門上貼有（紅十字會員住宅）字樣者約四五十家亦被刦空各收容所難民甚衆所内秩序甚佳駐翔兵隊陸續開赴他處惟西街南街一帶仍紮兵甚多翌日擬由大場返滬行經鄕間見少數婦孺捉花刈稻至鬱公廟遇兵士數千人由廣福而來有挽車者有扛物者後繞道至眞茹鎮見店家門上貼有行營執法處封條行人絶少間有在火燒塲翻尋者俯首大哭民間豢養猪羊盡被兵士牽去眞茹而東鄕嫗沿途求乞狀甚可憐十二時返社遂濡筆記之　　南翔昨日消息昨日所得南翔消息如下（一）由滬運往白米百石因河道擁擠尚未到翔（二）齊督軍由眞茹派員分撥赈米三十石救濟難民（三）南翔善後籌備會業已成立該會辦事職員已領到野戰軍總司令部通行證多紙以便辦事（四）南翔士紳公推陳巽倩赴寗接洽善後定期起程　　大塲鎮對於軍隊之送迎魯軍第一混成旅潘鴻鈞部約四千餘人於十五號由方泰抵大塲駐紮該鎮廟宇内已近八日鎮上商民營業如常昨日上午潘司令因奉命他調於九時離鎮該鎮紳商各界購紙砲百響燃放歡送同時皖軍王普部軍隊七八千人來鎮各界亦俱燃砲歡迎云　　西鄕各鎮商店陸續開市本埠西鄕七寶北新涇各鎮商號自松江開戰時均先後閉門至租界暫避刻因戰事告終地方安謐經各該市鄕公所招集回里重行整理昨晨起已一律開門交易市面照常惟遭火各商號一時尚難恢復云 
 
 

Page 10

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *南翔同鄕會昨訊商翔旅滬同鄕會昨有同鄕金德堯李鏡人兩君山翔來滬云巴潤之君擬在翔舉辦平糶襄請予諒力補助當由該會立撥五百元並允助一切應辦事宜云　　松江又遭大刦松江自戰事發生後居民之被刦者爲數已屬不資近以戰事告終居民乃紛紛回籍料理一切不料前晚第四師之一圑由滬開松忽萌惡念在松東門南門兩處大肆搶刦大小住户無一倖免焚燬房屋爲數甚鉅而西門之各小街亦被波及間有地痞　機騷擾松地收容所昨電旅滬松人囑爲暫緩回里恐遭意外一面由各圑體電請蘇浙當道派兵彈壓迄今仍未答復故市面因之又受打擊路上行人殊少往來惟鄕人之回里者已居十之八九粗米收入或不致發生絶大損失云　　旅滬松人致齊燮元電松江旅滬協會昨日致電蘇督齊燮元云眞茹齊巡帥鈞鑒自盧何亡命和平復現吾民雖慘遭浩刦轉輾溝壑然一聞國軍進駐莫不稱慶蓋以爲民蘇有望痛苦稍除詎據邑人來滬所述則焚掠姦淫不減戰事居民驚擾無異往昔鈞使駐節眞茹距松滬密邇目擊慘狀當爲動心務懇電飭駐松軍隊速退原防以嘉松人而蘇民困不勝待命松江旅滬協會叩漾　　漕河涇鎮消息（一）（典獄長赴衛　道謝）漕河涇鎮江蘇第二監獄自戰事發生以來嚴加防範力持鎮静正值潰兵過境地方紛擾之時有漕河涇鎮保衛圑盡夜出防不特地方秩序得以維持即監獄亦賴以安全典獄長吳棠感該圑熱心服務保障有方昨午特謁圑長楊福元慰勞道謝（二）（督察長犒勞圑員）法捕房督察長黃金榮以漕河涇鎮保衛圑圑長楊福元振刷精神力任防務旬日以來目不交睫秩序得以維持地方免遭損失昨日特備犒銀一百元面給圑長分别犒勞以誌景仰（三）（紳耆犒賞長警）漕河涇紳耆唐錫瑞以四區警察所長程麟親率長警日夜出防一月以來未安寢食故西南鄕之梅家弄長橋朱家行各鎮以及四週鄕村均遭潰兵搶刦無一倖免者惟漕河涇鎮安然無恙秩序如常洵屬該所長熱心保護各長警奮勇可嘉昨特宰備猪肉親自送往該所犒勞表示感忱云莘莊商民回鄕被刦莘莊商民徐紹棠此次因戰事發生大軍雲集該鎮乃於數日前携眷遷避來滬借住滬城老北門附近親戚家日來大局已定徐思鄕情切於舊曆本月二十三日雇小車回鄕親友力勸暫緩不從不料車過梅家弄鎮迤西花田中突出匪徒五人將徐夫婦捆住一切衣箱包裏等悉遭攫去該匪臨行時又將徐之九嵗女孩擄去當經徐夫婦迫上跪地哀求該匪等始將女釋放　　寶山顧家宅之兵士搶刦國開通信社云昨聞寶山縣顧家宅民生實業公司電池廠於本月十六日起連日被臂纏红布兵士搶去電動車兩部及乾濕蓄電池一切材料並四十餘工人衣被臬籠等件約計損失四千元云難民自滬歸家後所見之慘劇江浙軍事業已結束各屬避滬難民均作歸計但戰區附近村屋爲墟無　可歸者不知凡幾兹有寄居安亭西北計家宅左近之江北人蔣小四子在該處土地堂側空地上塔蓋草屋居住已届十餘載家有老母寡嫂及妻子等五六人平日蔣與妻及寡嫂等在鄕人家傭工度日並墾種一二畝荒田此次江浙戰事發生後蔣因無資逃避合家匿居草屋中嗣因戰事劇烈砲彈横飛蔣知不可居留意欲奉母挈妻逃避他鄕但俟母年已六十餘嵗因所種荒田内棉花茂盛不忍捨棄情願死守在家當時蔣無法可施遂留寡嫂奉母同居蔣即偕同妻子逃出戰線經由紅十字會救護來滬居留收容所前日挈妻回家詎草扉洞開老母不知去向寡嫂已被散兵姦斃在草榻中屍體腐爛不堪上身尚着布衫下身布褲　不知去向遍尋屋中空無所有即舊棉衣褲及舊棉花胎等亦被刦無遺屋中留有黃色破軍帽三頂灰色破軍褲一條現蔣已將寡嫂屍體草草掩埋於昨重行來滬向各收容所訪尋伊母遇人道及慘禍聞者咸爲之酸鼻　　鄕民被兵擊斃前日下午有江灣眞茹附近各村莊男女鄕民扶老携幼逃來上海據述日來有土匪與氏士（不知何種軍隊）串通往各村落挨户刦搶所過之處搜刮一空放火焚燬房屋之殘狠情形不堪縷述有眞茹人王錫錫者務農爲業夫婦二人因不忍捨棄田中已熟之木棉花故未逃避前日正在田中摘花忽來一荷槍之兵逼迫錫錫引領往富户家行刦王不敢抗拒領該兵行至有河浜之處聳身跳入河中希圖泅水脫逃該兵大怒連開兩槍將錫錫擊斃後經其妻（妻唐氏前年由閘北慈善圑寄養所娶出者）得信到來將屍體撈起備棺收殮矣　　扭控兵士希國訛詐醫生余成芝楊州人住姚家宅橋前日扭聨軍游擊隊兵士安徽人王臣鈞至四區控稱因王帶來銅器等物强民收買當因此種來歷不明之物堅拒不購詎王揑情誣陷希圖訛詐等情經劉署長質訊王供余家中私賣鴉片自稱某局長係其親感肆無忌惲云云奉判押查　　（六）關於外人防護之消息 
各國美男圑之近狀上海義勇圑之警備區域因處埋殘兵益見就緒自二十一日起租界警備亦趨和緩以巡捕替代之但各國義勇圑對於非常召集仍照常凖備每日尚有二個中隊輪流值日武裝服務云日本陸戰隊大部撤退配置内外棉工塲中華皮革廠等處之日本陸戰隊因二十二日各國司令官會議之結果遂於是日午後奉令撤回駐屯日本小學校之第二大隊本部及河西大隊長以下之全部合計一百五十餘名昨聚集於楊樹浦海軍下士集會所歸回軍艦矣如再無警備之必要二三日内當乘（利根）軍艦歸國至駐同文書院之派遣隊亦定昨日撤退惟中華電汽製作所方面警備仍嚴司令部照常設置二十三日以後警備之責由第一大隊專任以高等女學校爲本部現日本人墓地寶山玻璃廠工部局水泳場鐵路内外線等處尚認爲警備區域北四川路附近仍放步哨繼續巡視　　陸文中請慰勞萬國商圑聨益善會陸文中君昨致函上海公共租界納稅華人會云敬啓者此次蘇浙戰争接近滬地租界人民惶然不寗幸得各國陸戰隊萬國商圑及工部局警務處人員全體出防界内治安藉以維持吾人受惠之下合應慰勞以酬其功尚祈於下届開會時提出討論辦法愚見是否有當統　尊裁云云　　蘇杭上領來滬報告善後情形江浙戰事結束後日總領事矢田召駐蘇杭各地日領事來滬報告善後情形昨日到滬者有駐杭清野領事蘇州清水副領事報　頗詳據云兩處業已安静如常云　　（七）華界昨日之防務　　警廳長保護商民之通令新任淞滬警察廳長王静菴昨日通令所屬各區署警所及游巡第二隊三隊四隊等各隊長大致謂現在滬上軍事已經結束善後各事亦着手進行凡所屬地方保護治安尤宜注重仰該警員及隊長等轉飭外勤各長警不分晝夜妥爲巡防務以保護商民爲最要目的凡流氓匪徒滋生事端亟應獲廳重辦自本日始凡遇軍隊在市購物發生冲突者該長警等應當上前善言開導妥爲解散勿使别生衅端是爲至要云　　警廳通令警士一律荷槍淞滬警察廳王廳長昨用電話通傳所屬各區署所隊長員略謂各長警值差時間向係背槍現值高級長官蒞任之際自即日起改爲荷槍並將製服整理清潔以壯觀瞻云云　　南市仍在戒嚴狀態中江浙戰事停止以來前綫退回之各路軍隊已實行收束整理就緒開拔出防之兵士亦已分投拔隊起程軍隊之數目日見減少南市各處居户之遷避租界者亦已陸續遷回地方安静惟晚上交通尚未恢復法當道見華界地方業已安謐所佈各要道交通處之鐵絲網木樁及瓦筒沙袋等障碍物件昨日起已漸行撤除而新開河一帶爲民國路接壤之要道車輛往來甚爲擁擠昨日交通便利後無不欣感惟華界方面每晚仍由各管警區警察及保安游巡等隊與防守司令部所派之憲兵等在各要口站崗進邏仍於八時後斷絶交通華商電車亦於八時以前一律進廠日間行車僅逹南車站爲止高昌廟一站仍暂行停止故往高昌廟之居民尚感不便云　　商界請改遲戒嚴時間戰事告終軍隊已次第改編收撫但滬上華界晚間出入仍限於八時斷絶交通商界中頗爲不便昨經商家領袖致函警察廳王廳長請將戒嚴令改遲二小時以十時後斷絶交通俾商民人等稍能出入辦事云　　（八）救濟難民傷兵之昨訊 
　　紅十字會昨訊中國紅十字會天津路第一醫院及西藏路第三臨時醫院之傷兵昨已痊愈者計有十人當由總辦事處詢明該兵士等之原籍每人給與川資另倩職員鮑康寗君購票送之登輪回籍共搭内河輪赴杭州者五平湖二人搭長江輪赴南京者二人漢口一人又該會職員乘河安小輪昨日由汆來廟救來五十餘人到滬即各自分投戚屬云　　紅會遣送醫愈傷兵回籍本埠中國紅十字會因江浙發生戰事特設臨時傷兵醫院計十餘所之多昨日醫愈出院者七名内有五名係杭州人兩名係平湖人均由该會給資遣送回籍除付载生昌小火輪票價外并另每人給洋四元云　　美紅會賑濟瀏河難民　此次東南戰事瀏河損害最重今戰事雖已終了一班無衣無食之難民猶比比皆是兹由瀏河基督敎傳導員張士匪介紹美國紅十字會畢範宇偕同夏悅三胡鍾奇夏光新諸君抵瀏察勘被災情形並由畢君擔任設法糧食棉被等運瀏賑濟云　　藍十字會難民回里閘北慈善圑藍十字會於此次戰事中所收避難婦孺約近一千餘名現因戰事已告結束故各難民均作歸計前昨三日中回里者有七百餘人由該會各贈以棉衣一襲川資洋成人一元孩童半元多數由該會用汽車送至附近各地一部分則自行設法回去云　　水木業所組艱民暫留所消息本埠静安寺路難民暫留所係爲滬寗紹水木公所同人發起組織收容老弱婦孺約共四千餘口辦法頗稱完善其間辦事人員均極熱心義務且釐訂章程分部任事各界善士聞風興起衣被食物踴躍輸將兹因軍事業在結束災區已可通行該所故於二三日内借用小輪拖帶民船護送各地災民分批回里并聞每人給予新棉衣被一套及錢米若干以資度日各災民以該所待遇甚優無不頌聲載道云惟康難民收容所消息民國路永安街對衖惟康顔料號設立惟康難民收容所於虹口韜朋路平凉路由朱世恩君出資獨辦收容黃渡方泰嘉定等處救來男女難民四百餘人所中設有貧民學校並請敎母敎習各難民工藝平日醫藥及衣食等事無不週到兹戰事結束現正籌備各難民回籍諸事云　　聨益善會赴莘莊掩埋聨益善會以莘莊一帶尚有未曾掩埋屍首恐日久腐爛易生瘟疫特於昨日派隊員四人前往調查明後日尚擬携帶棺木本百具前往從事埋葬　　（九）工廠學校之復業 
　　兵工廠昨日開工高昌廟陸軍部上海兵工廠廠長楊邦藩君自日前接任後昨日召集全廠職員曁工頭等諭令即日開工并聞龍華分廠亦已於昨日同時開工云水産學校定期開學吳淞水産學校前於九月中旬被吳淞陸軍醫院佔用後經多方交涉業於本月中旬撤退詎此時適值盧何出走前線聨軍紛紛退至吳淞故該校迭爲第十師第三十九圑及第四十圑佔駐二三日尚幸該校馮校長率同駐校敎職員竭力維護故校舍及一切校具之毁傷損害尚不甚大兹該校已定十一月一日開學日來正在整理及凖備一切又聞該校上届九月一日招考以受時局影響尚未足額故已定自二十七日起在本校繼續招考該校本學期起另添辦航海專修科以養成漁船上之航海人才現亦已開始招生資格中等水産學畢業畢業期限一年云 
[京津電斷車停之滬訊]  
　　中國新聞社云本埠西南要人昨日（二十三日）午後五時十分接津電云馮玉祥梗（二十三日）晨（八時半）抵京津京電線斷火車停梗（即昨日二十三）午後四時十分本埠銀行界紛傳京中發生變化馮玉祥率所部回京津京電線被方某面割斷京津火車停開津浦車亦有亭開說公債市價驟跌交易所方面亦有斯項傳說惟官廳機關則多方否認云 
[市重事會今日接收南工巡捐局]  
　　公推代表請願之經過上海南市工巡捐局盧何在任時經地方各公圑一再要求歸還地方自辦未邀允准自盧何出走戰事告終上海地方各公圑公議趁此時機要求蘇省當道准允實行自治並由市議會市董事會議决推派代表姚子讓穆抒齋黃炎培等三人分謁齊韓兩長面陳上海自治之經過及工巡捐局之歷史遞呈節略述明滬地人民之公意請俯順民意即將工巡捐局歸還市董事會接辦以慰民望當經齊使面允即在節略上手批將滬南工巡捐局歸還市董事會接辦電逹韓省長請收回成命各代表甚爲满意即行辭出於昨日回滬電逹韓省長一面將請願經過情形報告市議會查照辦理　　市董事會昨日開會紀上海市董事會爲接收滬南工巡捐局事特組織委員會於昨日下午二時開臨時會討論辦法到會者爲總董李平書副董楊東山顧韾一董事沈潤挹委員穆抒齋毛子堅沈信卿賈季英黃任之陸錦麟姚子讓凌伯華高研耘吳叔田等山李總董主席宣布自治實權已蒙省當道批准歸還故本會即須定期將滬南工巡捐局收回自辦姚局長即欲交缷鄙意擬於明日（即今日）上午十時即在接辦諸君以爲然否全體一致贊成當塲擬定函稿即行繕送姚局長查照辦理議畢散會已四時有半矣兹將此事經過之各項文稿披露如左　　（一）上海市議會致齊韓兩長電（一）齊巡閱使行營齊兼使鑒昨日本會開臨時會宣示巧電已公推姚文枬穆湘瑶黃炎培面陳公意除電韓省長外謹先電聞幸賜鑒納上海市議會養（二）南京韓省長鑒昨日本會開臨時會宣示巧電時公推姚文枬穆湘瑶黃炎培先詣齊兼使行營面陳公意謹先電聞上海市議會養　　（二）上海市議會呈齊韓兩長節略敬呈者滬南工巡捐局依法應歸上海市董事會前經沈議長恩孚賈副議長豐臻電陳鑒核十月二十一日本會開臨時會當經沈議長宣示巧電極偑鄭重地方機關之意查該局本爲市董事會辦事機關自前清光緒三十一年開辦即由現任市總董李鍾珏苦心規劃十年之内成績斐然地方久有分論至民國三年通令取銷自治改爲滬南工巡捐局後鄭鎮守使深察上海地方士紳之辦理市行政事宜從未逾越範圍久有將該局交還地方士紳接辦之宣言不幸鄭使被害事遂中閱盧何先後任護軍使喜攬民政之權當時派委局長亦尚徵求地方之公意自治恢復後莫姚二局長先後任事皆由地方推舉而本市公民均以議董兩會未能實行職權收回該局爲大缺望故市面雖日益推廣而市稅竟無法整理局用未免支絀以致與租界比較事事相形見絀鈞使對於民政從未侵及權限值兹淞滬收復均以爲秘能還我市政實權大慰市民渴望庶幾萬國觀瞻之地不至僅維現狀貽笑外人用特一致推舉姚文相穆湘瑶黃炎培同謁鈞座謹陳公意懇賜採納電令上海市董事會接收該局地方幸甚謹呈　　（三）齊巡閱使批滬南工巡捐局關係自治應即父還市董事會即函復並電省長　　（四）穆黃二代表致省長電南京韓省長崇鑒滬南工巡捐局事瑶等受公圑推舉面謁撫帥摺陳公意請即交還市董事會蒙允照辦批明即電省長接洽等語務懇收回成命迅電市董會接收全市感盼湘瑶炎培馬（五）穆姚黃三代表致市議事會等公函上海市議事會縣敎育會縣商會救火聨合會慈善圑均鑒逕啓者文枬等接奉公函並節略一扣推往謁見巡使省長請求交還滬南工巡捐局事本日前往眞茹晋謁齊巡使陳述公意並面遞節略齊安使詳詢原委即於節略後手批滬南工巡捐局關係自治應即交還市董事會即函復並電省長等語文枬等回滬後當以客車未通乘輪赴寗轉稽時日即將面見巡使已蒙允可情形電逹韓省長合行報告云云　　（六）上海市議事會致南董事會公函逕啓者頃奉本會公推赴眞茹巡使行營陳述意見之代表姚穆黃三先生報告内開（見上）等語應請貴董事會尅日前往接收即祈察照云云又市董事會致工巡捐局函（函文與上相同從略） 
　　又一訪函云上海縣市議事會市董事會議决收回滬南工巡捐局致函現經電省辭職之局長姚慕蓮請將該機關原址移兩會接收已紀昨報兹聞該會所推代表姚子讓黃任之穆抒齋同謁眞茹齊巡閱使行轅謁見齊氏面請收回滬南工巡捐局自治機關旋蒙允准並即電請韓省長令新委局長朱中道無庸接差昨日午後又在同仁輔元堂慈善圑續開會議當即公函該局正副局長查照訂定今日午前十時由董事會公推李平書顧韾一楊東山沈潤挹同至該局實行接收昨日姚局長已飭各科主任預備移交手續云 
[甬同鄕會辦理甬事善後]  
　　請四明銀行復業派甬代表第二次報告 
　　寗波旅滬同鄕會因寗波地方秩序業已恢復各商店照常營業惟四明銀行仍未開市昨特派員至本埠四明銀行總行與該行總理孫衡甫君接洽請其速電甬行照常營業以安人心聞已得孫君允諾云又該會公推赴甬辦理善後代表李徵五等六人昨有一函報告辦理善後詳情云馬電諒逹徵五等於今晨抵此先至寗紹公司少憇繼至商會與該會長及縣議會會長等籌商善後辦法現悉王氏昆季王文慶王醉春）均於前日走避地方秩序由周師長協同軍警紳商維持商市照常營業人心稍安惟聞兩王客軍約有一千六百餘人紛竄奉嵊方面而去或逗留慈鎮各地所過地方咸受驚擾間有被搶刦者留甬客軍有一部分七十餘人當於今晨由徵五等給資四百元押解台輪即令回籍鎮海方面擬即商請張司令伯歧設法遣散惟留在慈地客軍馬領尚未查明現正派人探詢奉化亦擬遣人辦理遣散大約稍緩時日不難肅清所費或不至過多（劉劼夫）已復警廳長任並聞（下略） 
[航業雜訊]  
　　北洋航業不振江浙戰事雖結而北洋航業依舊不振此間招商局雖曾派愛仁號輪試航天津班但此船開出後滬上未曾繼續派輪開行故仍祇英日兩國有船行駛日來上海運赴北洋之貨僅麵粉一項爲多其餘雜貨甚少向年此際爲北洋班輪最發逹之時今嵗情形逈異蓋辦貨者咸皆觀望不前也惟聞在下月一日起滬津間之運費水脚决計議加十分之一又營口一路内日來形勢更非上海華商輪早已無船開往英商雖間有一二船行駛而貨已阻滯故營口油來滬大減而市價乃大漲如東北戰事不結則北洋航路將更形銳退也名人來滬消息昨日太古公司之通州輪來滬船中來滬旅客中有英國陸軍少將及駐防司令官恩白里克氏並海軍軍官賽烈爾氏同來上海又有吾國派駐釜山之領事徐鶴齡亦乘日輪來滬　　内河小火輪昨訊滬杭滬湖等處之内河小火輪已先後復班而老公茂之上海至嘉興硤石班輪本日亦决定復開矣滬上之嘉興同鄕會因鄕人留滬難民過多火車不能通行故特雇一輪每日開滬嘉專班送難民返鄕惟嘉定之避難人民則以其城中駐軍未撤致連日還去者又祇得紛紛退還上海也　　尚有本埠新聞轉入後頁 
 
 

Page 11

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *本埠新聞二 
[日議員圑昨日到滬今晨返圖]  
　　日本議員神田正雄等組織之參觀圑於昨晨乘諏訪九由港到滬該圑係在南洋各處參觀轉游香港到埠後居留上海僑民特於昨晚在大和俱樂部開歡迎會該圑今晨即離滬返國云 
[各路商界防盜委員會之進門]  
　　上海各路商界聨合會所組織之防盜委員會以近來盜匪搶刦之事與前無異現經五馬路愛多亞路山東路浙江路湖北路等路商界聨合會提議繼續組織防盜會事宜該會遂於昨日召集各路委員開委員會議到者二十餘人由主任袁履登主席報告防盜事宜停頓之原因并請到者討論繼續進行辦法當由王漢良謝惠庭童理璋　發言略謂日來盜匪復熾搶刦之事日必數起本委員會調查處前經議長葉惠鈞君與工部局總巡强生面議組織調查處爲首先着手進行之計劃已得總巡允許然因江浙戰事發生當局取締流氓後搶刦之事遂亦少見詎近來戰事告終敗兵流氓麕葉租界本會應先進行調查云云徐允根謂徵求調查員殊形困難蔣夢芸主張仍要求工部局組織特别巡捕張賢芳主張從速裝置電鈴潘冬林鄔志豪等主張請袁葉二代表再赴工部局與總巡商議究竟何項須先著手進行再定辦法全體贊成并議防盜委員會仍照前辦理每晚八時開委員會議云 
[菲人並無在滬被害之電復]  
　　總商會昨接菲列濱中華總商會來電謂本埠有一斐列濱報紙刋登新聞載有斐列濱八十人在上海被華人所殺請調查電復云云兹悉該會業已電復如下來電敬悉僑滬斐人並無被華人殺害情事特復 
[庫倫路謀斃親夫案之昨訊]  
　　庫倫路二十八號粥店主蔡恒發遭店夥馬松林商通蔡妻蔡秦氏用刀將蔡謀殺身死報請法庭派員騐訊將馬及該氏分别押候訊辦在案昨日午後經地方廳郭檢察官開庭審理此案據屍女林蔡氏同夫林祖慶帶同九嵗胞弟蔡榮生六嵗胞弟蔡洪根等到案訴稱年十九嵗嫁與林祖慶只有年餘現住打鐵浜丈夫爲小本經紀母親蔡秦氏年三十九嵗胞弟蔡榮生等皆母親生查馬松林　店爲夥我父並不薄待不料其心存叵測商通我母用刀將父連砍十餘刀甚至身首將次分離實屬狠心殘忍要求重辦林祖慶所供與伊妻相同問官命提馬松林蔡秦氏到案研訊供詞互相推諉問官判將榮生洪根交林蔡氏夫婦領回撫養蔡秦氏馬松林仍命還押候示 
[新記浜路烟紙店被刦]  
　　前晚七時有盜匪四名侵人新記浜路一千二百八十五號門牌大同烟紙店内搶刦賬枲抽履中之現洋鈔票二百三十五元而逃該店夥友人等因盜執有手槍故不敢聲張嗣由一百三十號西捕與探目阿泉包探徐德森等聞警追拿盜連開兩槍拒捕幸未傷人旋被拘獲寗波人沈榮財一名沿途拾得手槍一支昨晨傳同該店經理范鶴生將沈解送公共公廨經李　　會同美貝副領事略一質訊判沈押候查明特别訂訊 
[大批盜匪分别定罪]  
　　浙江嵊縣土匪沈桂芳潘苗四張小毛頭俞稼軒趙阿三黃德興等迭次持械搶刦孟納拉路一千一百十七號大通路一千三百號熱河路三百五十號塘山路一千八百五十四號門牌居户財物並開槍華斃女子黃阿妓而俞稼軒一盜對於其同鄕袁化南在雲南路五百四十三號屋内被人謀斃亦有關係經新老閘兩捕房探目蔣阿林黃潤甫包探沈壽章邵景範獲解公共公廨押候訊案在案昨由陸襄讞會同美領雅君提　即由工部局刑事科代表律師上堂聲稱被告等在租界内迭犯命盜重案經捕房詰問口供錄有供軍應請訊懲云云質之沈桂芳供認與俞稼軒等糾黨夥刦各户財物分肥不諱潘供稱搶時手槍係沈發給張所供與潘同並稱趙黃兩名均同往搶俞供袁化南係被在逃之王亮運麻子暗希等語並延律師代表而趙黃兩人則互相推諉中西官核供磋商之下判沈潘張三名均錄供詳解松滬護軍使署按律嚴辦俞稼軒訊與袁化南遭入暗殺案證據不足應即註銷對於持械結搶刦案證供確鑿華官判押西牢五年期满再核而美領則判俞押十年趙黃兩名中西官會判各押五年期满遷出租界 
[慕爾鳴路前晚之刦案]  
　　前晚八時許有盜匪八名闖至滬西慕爾鳴路楊姓家内其中數盜各執手槍嚇禁男婦老幼聲張餘盜則直入臥室翻箱倒篋將細軟衣服飾特現欵搜刦携贜奪門而遁嗣由事主檢點約計損失一千餘元當即開具清單投該管捕房報請查緝 
[狗獲浦東刦案盜匪併誌]  
　　浦東吳家廳船户　雅林等四家於陰曆本月十五夜被盜刦一案曾經三區警署曾署長傳諭警探飭緝在案前晚經淞警廳派駐浦東探員楊保廷帶同　探朱寶森襲瑞詳陸維章等在吳家慶附近草房内拘獲是案盜匪山東人牟永新畢洪兆崇明人姜寶金三名抄出贜物單夾衣服數十件　小刀鐵棍等併解三區警署昨曾經署長傳到各事主認明該盜等面貌贜物無誤於午後押解警廳訊究數探員等昨双往楊家宅地方拘獲　盜山東人王吉春等五名抄獲電　　　小刀名一件當即押解　廳訊究　東子十八屬覺盛　（昨課　鴻　　）　晚被盜刦去經洋衣節用館主王春林開單馳報警署飭　等情曾誌昨報兹悉三區二分所趙署員據報後於昨率同長警前往勘騐盜刦情形旋見該處草房内有揚州人任宇藝形跡可疑飭警拘帶至署當在其呢帽内搜出當票一張派警往楊樹汕某押當内贖出男女香雲紗衫　三件傳到事主謬明確係原贜無　任盜始供認糾黨行刦不諱旋又率警往十八間續獲疑盜朱貴羊一名並在任盜家内　出鐵棍等件即將人證併解警廳發落 
[鄭金生被人謀斃案之檢騐]  
　　皖人鄭金生被人謀斃抛屍於蘇州海浜經捕房撈起送往斐倫路騐屍所候報官檢騐已誌本報昨午公共公廨李襄讞會同美惠副領事蒞所騐明係刀傷身死飭承填就屍格升座公位訊據戈登路捕房捕頭禀稱昨晨六時經過西蘇州路見有多人站於河干觀看因亦往觀見有屍體浮起該屍遍體刀傷云云又據婦人鄭楊氏供稱死者係我姘夫不知被何人謀害生前在宣昌路十七號爲司關我在日本人家爲阿媽等語中西官訊畢判騐得已死鄭金生係被亂刀砍傷死查無屍屬由尸友吳萬章具結棺殮待認外候緝兇解究鄭楊氏着留捕房一禮拜候查明核奪 
[查烟破獲軍械]  
　　老閘捕房華副捕　張闊洲前日率同中西包探李天才柏浦等往福建路五十八號門牌查拿私售燈吃洋烟當獲售烟人陳阿菊金陳氏及吃户陳慶成王榮生徐小妹等十三名嗣在該屋灶披間内發現牛皮箱一隻初以爲内藏烟土故連同烟具一併帶回補房將箱開啓則其中所藏者盡係軍械計手槍六支子彈一百五十一粒鐵尺一根昨晨解送公共公廨請究各被告分别承認售烟吃烟不諱而對於軍火則均稱不知旋由陸襄讞與美領雅君磋商後以陳阿菊金陳氏破壞烟禁判分别各押一目其餘吃户各罰洋三元充公烟具銷燬槍彈存候核奪 
[同德醫校訟案審訊紀改期續訊]  
　　同德醫學專門學校前因更换校長發生風潮經該校董事會董事袁希濤等禀請公共公廨先行給諭禁止暴動已誌本報嗣該董事等即正式具狀起訴昨日下午由孫襄讞會同美領雅君傳訊原告爲袁希濤陳光甫嚴光藻沈恩孚陳陶遺許沅明德阮尚介黃勝白周宗良十人被告十四名分爲三類甲類兩名係江逢治趙啓華江即該校校長趙屬醫生乙類蔣保康吳其鐸史國藩李文瑞蔣有孚許鳳華六名皆係該校户畢業之學生兩類朱裕璧蕭淑宇盧義鑑梁俊青盧克希王子緯六名則皆未曾畢業者首山趙啓華代表朱樹楨律師聲明趙對於此次風潮現已置身事外不欲轉入漩渦請將被控撤銷繼由原告之律師稱第六原告許沅不願以名義列入原告地位請將其名撤銷並述明種種理由嗣向原告周宗良詰據供稱在謙信洋行爲買辦同德成立即爲董事本年暑假後董事部改組額定董事十五人内推三人爲掌務董事學校事務由委員會處理董事會監督江逢治任校長已六年暑假之前委員會查悉江校長冒用校名向外間借洋五百元私用並取去許多捐簿掯不交回以致捐欵數目無由知悉委員會乃報告董事會將其職務停止同德校舍房屋係向愛爾德洋行租賃租金由校繳付該洋行初以校名空洞故房票上係冩江逢治之名自九月十五日請得禁諭後江遂將房租親送與該洋行是以未派人到校收取同德雖係中華德醫學會組織但嗣因經濟竭蹶無力維持乃脫離關係由董事會出而負經濟及監察之責此事經過情形可向委員會詢問當能詳述云云江之律師復向周詳盤問同德歷史良久時已五句餘鐘官判改期續訊 
[六釐公債第三次還本定期抽籤]  
　　内國公債局電請總商會派員參觀 
　　總商會昨接財政部内國債局來電請派員參觀抽籤還本文口整理公債六釐債票第三次還本兹定於十一月十日在北京中央公園執行抽籤希就近派定代表届時蒞塲參觀藉昭大信 
[拒毒會消息併誌]  
　　中華國民拒毒會昨日消息如下（一）復日内瓦國際聨盟大會本國國民代表顧子仁君之英文電報譯文云國内發生戰事而國民拒毒之心未嘗稍懈計二十二行省中已舉行拒毒運動者二九四處成立分會者一九七處現正以宣傳爲入手調查爲任務而實力對付亦正在積極討論中先生之所提議此間完全贊成乞即與蔡元培君相機應付務將國民拒毒决心表示盡致中華民國拒毒會漾（二）該會昨發通告云逕啓者第八次董幹事會定於本月二十四號（即禮拜五）下午四時在總商會二樓會客廳開會討論進行一切届時務望駕臨是幸（三）日來甘肅固源湖北漢口等處紛紛來電報告分會成立及舉行拒毒運會 
[牛奶迭次刮油攙水之重罰三百元]  
　　塘山路一千六百號門牌福興牛奶栅之潘世仁將牛奶刮去奶油攙水出售被衛坐處西員騐明潘即向該員行賄四十金求免追究該員拒却仍報告捕房禀請公共公廨出單於昨將潘傳案經中西官質訊之下以潘世仁因作僞案發已經懲辦十餘次之多尚不　　改判令罰洋三百元充公示儆 
[電車司機人手敏心靈女孩得免於死]  
　　昨日午後四時許　商電車公司之第三十四喊入輔大車由小東門馳往西門行經小南門站附近救火曁合會面前時有竹　店内之八嵗女孩急迫從車　前奔過已經過近　前　幸該車七十二號司機手敏心盤立即截住車機並將救命板放下女孩雖已滾入車底得由救命板操住免於　斃當即設法拖救出外察看僅手臂等處略受皮傷然亦險矣 
[東新橋火警案訊結]  
　　法租界東新橋街盧桂相斯路鉛字店於前日午時失火各情已誌前報昨日傳至法公堂詰訊先由捕頭稱被告保有火險請核詰之盧桂和供是日實係學徒等在三層樓上工作偶將香烟火遺於紙堆中以致起火雖保火險惟因焚毁生財無多保險公司祇允賠償數百元之數中　官判照賠欵罰一成 
[雇模特兒售资供人觀覽之禁止]  
　　美術家對於人體冩生因欲求其形似故雇模特兒表現各種姿勢以資模仿此奉東西各國行之有年近始行於我國乃有盛徵紉者異想天開雇一模特兒旣供寫生又兼售資該模特兒名馬老四年二十二嵗月給工資三十金使其往於新閘白克路三百八十八號門牌一精雅之密室日間有女生執鋼筆　坐指揮模特兄作姿以便繪圖並任人入内觀覽每一觀者納　二元該管新閘捕房探目蔣阿林風聞其事因欲明眞相乃亦前往納資人室瀏覽一過時主其事者不知蔣爲偵探也蔣歸後訴諸捕頭以此事有碍風化昨特禀請公共公廨給諭禁止經陸襄讞與美領雅君磋商後判曰查被告盛徵型行爲有碍良善夙俗廳出諭禁止 
[混用鉛貨小洋之控究]  
　　無錫人王福寶昨在西華德路厚福里一號門牌俄人所設之食物店内混用鉛質小洋當被店夥察出將王連同鉛　六枚扭交包探周福寶拘入捕房押候解送公堂請辦 
[販賣女子爲娼押一月]  
　　杭州女子朱桂齊前被同族之人帶來上海　與杭州阿　　院内爲娼旋嫌桂寶醜陋轉賣與某甲爲娼後桂實不願迎客私自逃出途遇山東人劉文春由劉將桂寶領至胡連標家希圖販賣事爲包探高金林查知前往將劉文春朱桂寶胡連標及嫌欵人沈周氏陳徐氏等一併帶入捕房昨解法公堂請究先由朱桂寶聲訴同情質之劉文奉供民人向做小工度日是日回家途遇朱桂寶據稱無家可歸願隨民人至家故由民人領至胡連標家寄養後由素識之南京老嫗起意欲將桂寶販賣爲娼是實胡連標供桂寶由劉文春領來寄養不知販賞沈周氏陳徐氏同供婦人等與胡連標同居拐質女子之事不得而知中西官判　文春押西牢一月以儆朱桂實送堂擇配餘均一併開釋 
[扭控誘拐妻子]  
　　住在局門橋仁昌里之木工張岱生昨扭張六寶至二區警署　控誘拐伊妻無踪請究等情警署以雙方供詞各執午後派警將兩造押送庭訊辦 
[老婦投浦自盡]  
　　四川路清雲里粤人陳某之母陳彭氏現年七十一嵗於　日（二十日）上午十時婆媳口角憤無可洩突然外出赴黃浦江邊投入浦江頓時斃命其媳梁氏聲訊現已逃避無踪彭氏之女昨投崇明路清雲里商界聨合會泣訴前情請爲援助當由該會於昨日下午二時召集緊急會議判二十餘人由梁文基主席討論之下議决一面由其自行向公堂提出正式訴訟一面　由該會　一公函涇述案情請爲緝凶歸案訊辦云 
[公共公廨訊案彚錄]  
　　昨日公共公廨訊理之民事訟案併　於下（一）美商高露玲訴談有　謗名譽請追損失案談之住所已由公堂發封兹其房東殷福昌延露雲臣律師請求將屋啓封堂諭准予啓封派捕將被告談有住屋所有之器具等件點明開單封存本廨俟本案判决後再行核奪（一）英商謙義洋行訴馮文俊不付票銀案堂諭准予改期惟限被告於七日内覔具三百兩保候訊（一）英商羅來訴永利洋行主人楊姓違背租約請追損失案堂諭本案旣據雙方在外和解所欠原告房租等項洋二百二十三元二角三分並允於下月一號出屋應即照准銷案（一）日商芝長五郎訴福　公花行主李劍雄定買棉花延不交貨請追損失案堂諭改期續訊（一）陳顯紀延露雪臣律師訴詹氏地皮押欵案堂諭改期十四天由原告律師將被告抵押之地查明具報（一）　華儲蓄銀行訴黃頌孚欠銀案被告由代表克威律師上堂承認欠欵堂諭着被告等償還原告欠銀五百八十七兩八錢五分並自起訴日起至清償日止按年八釐利息及堂費限被告七日内交新保（一）胡姚氏訴胡錫山不還田單案堂諭候會商堂諭宣布存德莊等訴仁義公號　　之欠　　堂諭陳綏之之請求駁回 
[善書流通處開業紀念]  
　　上海善書流通處慈因開業紀念加贈禮券一月凡向該處購各種善書满洋十元贈送禮券一元　百元者贈禮券十元多則類推 
[誌謝]  
　　昨承商務印書館惠贈第三十四第三十五號（兒童書報）及第十六卷第九號（敎育雜誌）各一册謝謝 
來函 
[第二師範學生丁宣孝來函]  
　　申報轉嘉定旅滬同鄕臨時維持會諸公鑒貴縣此次　遭兵災愴懷之至諸公發施宏願拯此子遺尤所欽仰僕以方在求學時代解衣推食每苦力不從心抱根奚似兹僕有舊夾袍夾馬褂棉袍皮袍各一件願贈貴會散發災黎敬希派人携帶公函或微章前來領取在未領取以前僕當另向同學及敎職員處代爲募集則届貴使來時奉贈之衣物當不止以上四件可斷言也再僕以學校甫經開學本人到滬未久課務事務均甚繁冗未暇走送　祈諒之第二師範專科丁實孝啓校址本埠小西門尚文路 
 
 

Page 12

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *商業市况 
[厘拆兩疲]  
　　昨日洋　早午市均爲七錢二分六釐比前日又小二釐半因漢口裝到所幣四五十萬必須按市出售歸還月底票頭花紗跌價去路轉懈以致市况　然壓低銀行界各候頭襯進出不一釐價昨日過於壓小今日或恐反動亦未可知銀拆早午市均開二分　頭銀家家豐餘市况依然無可紀錄 
[上海銀行國内滙兌行市報告]  
　　昨日津漢等處來電津跌漢漲掛牌則同趨跌落烟台漲浙屬各處跌其餘大致無甚出入天津來電銀元六八二七五規元一千○五十六兩銀元合市七二○九行化掛牌一千○五十八兩漢口來電銀元六九九規元九百八十五兩七錢五銀元合申七○九洋例掛牌一千○十六兩五錢應出銀元可以免收滙水各埠如濟南杭州奉天哈爾濱厦門滙出銀元小數免費大數可以貼出各埠如天津漢口長沙滙價變動各埠如烟台三元餘姚六元紹興六元蘭谿八元 
[神户英美滙訊]  
　　昨日神户滙兌市午前電日美滙兌高一二五計三十八元七五買價不開日英賣價不變計一先令八辦士六二五買價計一先令八辦士六八七五正午來電日美賣價又高一二五計三十八元八七五買價爲三十九元日英賣價不變買價高○六二五計一先令八辦士七五午後電日美買賣兩價各跌一二五計賣價爲三十八元七五買價爲三十八元八七五日英賣價不變買價跌○六二五爲一先令八辦士六八七五 
[外滙平疲]  
　　昨日星期四先令開出弗動惟印滙大七五掛二百二十六羅比二五美滙大二五掛七十七元東滙小二五掛五錢零七五嗬滙小七五掛二百盾零零七五餘滙均無更動各准内盤市况初時尚見好勢其後仍復回平計銀行賣出一月份先令價三先令五辦十二五買進三先令五辦士三七五又賣出美滙價七十七元一二五買進七十七三七五又賣出東滙價五錢零半分買進五錢零三七五嗣後銀行賣出一月份先令價二先令五辦士一八七五買進三行令五辦士三一二五又賣出美滙價七十七元一二五買進七十七元三七五又賣出東滙價五錢零三七五買進五錢零一二五銀行收盤賣出一月份先令價三先令五辦士二五買進三先令五辦士三七五又賣出美滙價七十七元一二五買進七十七元三七五又賣出東匯價五錢零三七五買進五錢零一二五午後市况初振後疲計銀行開出一月份先令賣價三先令五辦士一二五買進三先令五辦士二五又賣出美滙價七十七元一二五買進七十七元二五又賣出東滙價五錢零半分買進五錢零三七五嗣後銀行賣出一月份先令價三先令五辦士一八七五買進三先令五辦士二五又賣出美滙價七十七元一二五買進七十七元三七五又賣出東滙價五錢零六二五至五錢零半分買進五錢零三七五至五錢零二五銀行收盤先令賣價三先令五辦士一二五買進三先令五辦士二五又賣出美滙價七十七元一二五買進七十七元三七五又賣出東滙價五錢零二五買進五錢零一二五 
[標金先平後疲]  
　　昨日星期四大條銀來電近遠期各　一八七五計近期掛三十五辦士三一二五遠期掛三十五辦士一八七五日美滙大一二五日英弗動十二月份標金毛盤大八錢價爲二百四十六兩六錢市况尚稱平定先令揭曉時價爲二百四十六兩一錢緣東匯小二五故即小至二百四十四兩七錢後仍高至六兩五錢其後市面平平　一時許銀行東滙略疲故金價亦回小至四兩九錢又亮至六兩小至五兩七錢高至六兩三錢收盤價爲五兩八錢　赤現貨仍無　開登賬價格十月份二百四十九兩十一月份二百四十八兩十二月份二百四十六補水二百五十二兩午後市况初時見定後在五時左右忽又見小計開盤價二百四十六兩二錢日英美滙兌均未更動先令揭曉時金價在七兩一錢銀行東滙價較上午見緊日英美滙兌各大一二五致金價即高至八兩三錢（全市最高價）又小至七兩六錢高至七兩九錢小至六兩九錢高至七兩三錢復小至六兩八錢高至七兩又小至六兩二錢回高至六兩八錢又小至六兩一錢高至六兩三錢在五時許市場紛紛傳說京津車已斷電話電報亦不通故各户漸起恐慌之象賣户紛紛致金價小至三兩八錢（全市最低價）後爲某金號收吸市面尚能站住金價乃回高至五兩二錢小至四兩九錢高至五兩收盤價爲四兩六錢較上日收盤小去一兩二錢全市最高低相差爲四兩四錢補水二百五十一兩 
[紗花晨漲午平]  
　　現纱昨日星期四現貨棉紗各客帮交易尚稱熱閙市價平穏本紗仍如前盤日紗則各牌均軟二錢五分用帮購進十支四季二百三十包十六支新鴻禧日紗一百八十包汕頭牛莊天津漢口江西蕪湖福建甬江等帮共買本紗二百數十包日紗五百餘包中外各廠皆無開出市况仍屬平穏午後東北戰事風聲又緊北帮各客聞信又懷疑慮故北帮生意一時難見發展也　　期纱各交易所標準紗價本月期漲起六錢遠期漲銀一兩三品紗大阪來電本月份跌一元遠期跌二元四角美棉電報現期漲二十個磅音遠期漲十個磅音印棉白洛處期　而各漲九個羅比奥浮辣漲十個羅比　　現棉現貨通州棉花南市大逹等各輪船碼頭計裝到一千五百包又餘姚花一千五百包各廠均未做開市而平平　　又據紗廠聨合會報告云昨日星期四美國棉花利物浦電告看好及估計利於多頭商價漲後因賣出者多稍跌結果現货漲二十個磅音近期漲十六個磅音遠期漲十個磅音印度弗洛夫漲九羅比三品紗近遠期均漲一元六角四元四角現貨二十支紅財神不動標準紗見外棉緊隠及空頭丁結近期漲五錢遠期漲八九錢午後人心平平近期　漲一錢遠期小一二錢市面現紗交易頗旺計川帮進十支大發十六支鴻禧四百包汕頭帮進三百包其餘漢口江西寗波蕪湖牛莊野　等帮共進九百餘包價漲五錢左右 
[三品買氣漸疲（二十三日大阪電）]  
　　三品昨日來步調本極穏健值美印棉電趨漲本月期貨竟漲至五十元惟邇來商人購進勇氣頗不如前近見行情已漲至相當地步即相戒停辦即本月期銷胃亦頓形減退此因行市陡漲關係亦因人心漸疲也 
[大阪紗市閑散（二十三日大阪電）]  
　　棉紗現貨因對外匯市漸趨穏定輸出交易又告斷絶内地需要更形停頓期市呌買無人過問行情跌去一元中等二十支本月期叫價爲三百五十元次月期爲三百四十成交無聞 
[大阪布市呆滯（二十三日大阪電）]  
　　棉布市况亦隨紗市更趨軟弱市面毫無交易各貨行情亦無大變化 
[粉市驟形暢逹]  
　　東三省禁止糧食輸出日商改在滬埠採辦 
　　昨日粉市驟形暢逹緣東三省以奉直戰事關係禁止糧食輸出該省日商所需之麵粉均改在滬埠採辦加之内地交通恢復各帮紛紛動辦南洋各埠華僑又因洋粉價昻紛託閩帮在滬抛購期粉以致市塲人氣遽形激昻昨日上午交易所開盤市氣奮發本月份市價即漲起一分十月份及十一月份均各漲起分半十二月份亦有一分之漲度午後開盤後因日商三井等紛紛抛購期粉安東大連天津等帮對於三號粉已於前數日辦進四萬餘包而需要仍殷奈三號粉棧戰將次收盡幾有供不敷求之慨故午後市氣仍不稍衰各月市盤仍具盤旋之勢收盤結果本月份價爲一兩九錢零二五較前日收盤漲分半十月份爲一兩九錢四七五十一月份爲一兩九錢八分計各漲一分七五十二月份爲一兩九錢九分七五較漲二分標準粉成兌額上午二十五萬七千包下午二十一萬二千包收市十二萬九千包共計五十九萬八千包較前日增三十四萬六千包股票無市 
[絲市趨勢仍疲]  
　　昨日洋莊絲市仍趨疲勢查歐莊方面於前日所接廠絲電報祗以華商要求加價未能成交然延至昨晨卒以行市疲滯談成四十包絲價如舊而山東黃廠經亦由法莊訂購十包價亦不振白經灰絲寂無市面 
[茶市略形清淡]  
　　昨日星期四本埠洋莊茶市略形清淡全市除珍眉一項交易略爲見旺外餘均寥寥珍眉成交五百四十一箱來路莊貨售盤自九十二兩至六十五兩土莊貨售盤自三十八兩五錢至四十七兩市價均頗爲堅硬大帮成交一百三十八箱價三十六兩市盤亦頗不惡貢熙市面已趨清淡白頭莊對於前上兩星期成交之貨均已積極籌倫裝運出口蝦目珠茶同孚洋行略有進胃成交一百三十八箱售盤自三十七兩至六十二兩市價較前亦無漲跌 
[五金呆滯]  
　　昨日五金市塲依然紊亂北路天津烟台及青島等口岸交易雖有仍係零多躉少故市上情形伏而不起售價前途亦呆四十呎及三十六呎竹節鋼骨每噸又放鬆五錢之譜 
[煤價激漲]  
　　昨日星期四各煤店家自前日議定劃一售價後門市車出各種　塊煤盤俱各提高一二元或六七角二三角不等一般用户恐入冬後北方來源斷絶價必續漲故預定者頗不乏人查昨一日中各方合計成交賣出之貨有四千餘噸較之往日增加三倍左右云 
 
 

Page 13

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *自由談 
[餐櫻廡漫筆] [  蕙風]  
　　張文囊黑頭開府或以興居無節號令不時語言無味面目可憎譏之文囊聞之曰興居無節習慣如是無如何也號令不時容或有之面目可憎確當極矣唯語言無味余不任受余固絶無無味之語言也胡文忠少時或以品節詳明德性堅定事理通逹心氣和平四語相推許文忠曰余之爲人甚不和平有自知之明末語非定評也先是文襄之尊人春潭先生（鍈）知貴州興義府胡文忠知黎平府以寅僚相友善因而文襄及文忠之門以其十三齡稿（已刻古體駢體文詩詞卷數未詳）呈就鑒敎文忠頗裁抑之勗以經世有用之學謂夫文藝末之末也文襄謹受敎其十三齡稿自是不復以示人其師弟子淵源如此宜其言論風采有如驂之靳不期而然者凌仲瓛者文襄獎進之士也嘗爲文襄譔五十壽序有云喜怒必形於色文襄尤契賞之其生平天懷坦夷絶無城府祇句中一必字能昭然若揭云　　牙牌神數一書其先流傳未廣咸豐四五年間髮逆猖獗湖湘雲擾攻陷城邑如摧枯拉朽羽檄星馳綦厪宵旰一夕以牙牌數占之其繇辭曰七十二戰戰無不利忽聞楚歌一敗塗地爲之咈然不怡推牌墮地殷憂溢於容表時郭筠仙侍郎（嵩壽）直南書房前席陳奏謂此非咎徵也逆賊自數月以還與官軍交綏倖勝者屢戰無不利殆指前者賊軍而言今兹犯楚必一蹶不復振下二句亦謂賊軍翌日塔齊布克復湘潭之捷音至嵩壽所奏若有先見之明焉慈事盛傳都下相驚以爲神奇由是牙牌神數幾於家置一編風行字内不脛面走坊肆因緣射利銀行之本多於書蒙讀云 
[情書珍聞] [  菊高]  
　　還有一件更是有趣了培荷拍萊在聖布魯克的懼内名氣確是很響我也屢次聽得我每逢有信件是關於他的我終要看一看發件人的名字但也不曾發覺什麽走到了他的住宅照例把信件放在門上的信筒裡便見有一個少婦奔過來閱這信筒攫取信件一一的拆看瞧這少婦的神氣便知是大名鼎鼎的雌老虎了一天我照例把一束信件送到他家的信筒裡那少婦就奔過來開了一一的拆看我因爲應送的信件已送掉了六分之五便立在他旁閑看見他拆到了一本雜志封面是（攝影叢刋）裏面都是各種照片貼在新聞紙上的有的是幽雅或華麗的風景有的是美貌女子的玉照我倒看得心愛很想賣一本看看但猜想起來這挺厚的巨册一定價值很貴我賣不起來也　不想賣了隔了三月又是一册收信人也是培荷拍萊我就把包紙上的繩解了開來一頁頁的披閱不料第七十四頁上的一張照片不知怎樣膠水融解了落了下來我拿了一看在這照片的反面却發見了情書我禁不住笑了特地拿了膠水在照片反面的四周塗了一些替他貼好包後送過去培荷拍萊有知一定要感謝我因爲倘我不替他私拆那末給雌老虎發覺了不要又把痛苦給他受嗎 
[李義山詩新箋] [  沈雌鶴]  
　　溝水分流西復東九秋霜月五更風雌鶯别鳳今何在十二玉樓空又空　箋曰九秋霜月指江浙戰事結束之期溝水分流乃形容　盧何臧王（王賓）之逃亡避禍諺云大難臨頭各東西而　又擬之以離鶯别鳳何　凄　也然此後痛定思痛回首　昔日之威武豈非有十二玉樓空之又空之歎遠書歸夢兩悠悠只有空床敵素秋陪下青落仁紅葉雨中寥落月中愁　箋曰此楊化昭在醫院中獨自歎息之聲也盧何倉皇東　渡徐陳收入壼中際此秋風秋雨景物蕭條而書夢悠悠　欲歸不得祇剩空床一具爲戰終之結束品一種寥落凄　凉與月裡姮娥同一况味於是惺惺相惜同病相憐然愈　增其愁矣　　户外重陰黯不開含羞迎夜復臨臺瀟湘浪上有烟景安得好風吹汝來　箋曰此係指迎孫齊之來滬也户外重陰蓋蘇皖閩贛大　軍逼近滬江之喻含羞二字描冩一班迎孫迎齊之形態　人民期望善後之切故有安得好風吹汝來之語 
[談影] [  霜瑪瑙]  
　　電影界之滑稽明星已不易得就最著名者言之莫如羅克卓别靈而欲求滑稽女明星尤難之又難予個人眼光所及只（梅白兒惱門）一人而已梅白兒綺年玉貌斌媚多姿有演一劇機警出衆前觀眞假兒女（ＳＵＺＡＮＡ）於上海大戲院梅白兒飾該片主角蘇姗娜短髮蓬鬆活潑潑地描摹一小家碧玉致證明爲富翁之親女頓换裝束雍容華貴宛若大家閨秀與前判若兩人其表演之神已可想見且（跳舞）（骑馬）諸幕處處闹出笑柄不禁捧腹凡演滑稽片全屬一派胡閙不近情理居多梅白兒獨能循規矩使觀客於不知不覺中啞然失笑誠屬難能可貴　　不侫雖粤人但生長海上不覺已十有八載矣今夏赴香港避暑便道還鄕夜間得暇仍寄跡電影塲中以爲消遣不料偌大繁華之廣州市電影事業極爲幼稚影戲院只有三家（明珠）在長堤（一新）在十八甫尚有一在河南（院名已忘）售價奇昻較海上加倍三家當以（明珠）爲最交通便利座位舒暢但開映大都偵探長片我國自製之影片只運到商務書館之（蓮花落）劵資加倍然每次均售满座觀客大爲嘉許可見該地人士歡迎吾國所出之片其熱度實高於歡迎歐美各片也 
[海上蜃樓（一一二）] [  釧影]  
　　第十二回翻印禁書一編傳快覩狂談文學四座聳清聽祖書城當天便冩了一封回信謝了他表叔何研因又說待胡叔琴先生到上海准去看他倘然老表叔有面諭的話也可以回蘇州來否則便託胡叔翁面逹原來這位胡叔琴是何研因家一位東席近來何家在上海置了不少産業有好幾條里總共有百餘幢房屋都出租於人家這經租賬房等事也大半由胡叔琴主持他们家又和王鹿峯家合盤了一家最大的當舖唤做萬盛開設在英界的南京路這兩京路又稱之爲大馬路是上海公共租界最繁盛之區那胡叔琴來便常常住在這萬盛典富裏那是祖書城知道的所以何研因的信來不必交代胡叔琴住在什麽地方祖書城自然知道這一番胡叔琴往來蘇滬據何研因信上說爲的是造那衆義公所事要知道這衆義公所是做什麽的却是一個寄厝棺柩的所在因爲上海這幾年來市面一天天的繁盛人口一天天的衆多人口旣多死亡率也就隨之增多本來新閘那邊有一個平江公所凡是蘇州僑居上　的人死了都把棺柩寄厝在那裏無奈那棺柩一年年的多起來喪主竟忘其所以不思扶柩回去安葬平江公所裏竟有華屋山邱之感并且平江公所寄柩　所在却是個高等的地方幾十　錢一年平等人家也就出不起這死人的房租而租界裏的章程人家死了人不許把棺柩停放在家裏三四天内一定要出殯常常弄得狼狽不堪這時何研因在西門外却有一塊地皮倘然要造住房却太荒僻胡叔琴便上了一個條陳說是寄棺枢的公所到處都满旅滬的蘇州同鄕很感不便我们不如在西門外搭蓋些平房做個殯房横豎是停柩的所在工程也不必十分堅固只要能蔽風雨空氣流通就行了一來方便同鄕不至於棺柩没有寄頓之處二則　们也可以收回一些奇柩的租息等到那邊開了馬路地價旣漲我们把鬼屋搬了再改造人屋何研因聽了也以爲然但是他提出兩個條件一條是他說趕緊另覔一塊義塜地凡是無力營葬的等他三年不來付租或向家屬催領置之不理的我们趕緊給他代葬了讓他们後日來領一條是我们不要似平江公所這樣高等地方預備中下人家寄柩之所取費也甚廉一切總求於便利喪家計議已定便造起這個衆義公所來 
破涕爲笑[  掬萍]  
　　著名懼内的某甲忽然争辯起來說朋友们冤誣他衆人道不用争辯你倘能使尊嫂討饒三　我们願備酒饌公賀你若是做不到就該罰你請我们喝酒某甲一口贊成馬上領衆人到家坐定自己直入房内揭起馬桶蓋望地上一丢高聲問他妻道你蓋嗎妻道不蓋連問三次都答不蓋甲便奔出對衆人道如何衆人在外只聽得砰的一聲大響甲妻連稱不敢只得如約備酒公請他咧 
出版界消息 
[將出世之幻報] [  來]  
　　今有空閒大俠剏辦一種幻報三日刋第一期定於陽曆十一月三日出版撰述者俱一時名家内容豐富排法新頴文字之外且有名妓名伶照片當於小報中放一異彩預约定報半年一元一角贈薄情人的情史一册全年二元贈光怪陸離一部此項預约至出版日爲止過期無贈社址爲上海愛多亞路一八七號云 
 
 

Page 14

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *   
 
 

Page 15

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *[新到飛馬牌脚踏車]  
　　南京路同昌車行年來營業頗發逹近更採辦各國名廠脚踏車之機件由英國伯明漢廠擔任配裝而成一種耐用美觀之脚踏車名曰同昌飛馬牌一切裝置齊備實價六十九元云 
[試騐牛奶表發言]  
　　四馬路河南路轉角中英大藥房現自德國運到試牛奶眞僞表大批牛奶之攙水與否經此表試騐即可知之每只售洋一元近日天氣漸冷食牛奶者購之頗多云 
[綢裏鐵機緞帽之暢銷]  
　　望平街元元帽莊今年創製閃色塔府綢裏之素緯成緞及提花鐵機緞瓜帽折帽兩種頗合喜慶家應用連日滬上舉行婚嫁者日必數起故該莊此項綢裏鐵機緞帽繳出甚多其牌號商標用金燙於綢裏之上云 
[鐘錶機件已到]  
　　南京路盆湯弄東首愼昌手表公司近新聘慘理鐘表技師數人專事修理鐘表所用零星機件悉由外埠直接購運故頗爲凖確即夾金退色之表修理後亦能焕然一新且取價甚廉故前往修理者較前更盛聞外埠由郵局寄來之藝表欲修理者寄回時之郵費由該公司擔任云 
[呢絨新到廉價]  
　　虹口天潼路恒興呢絨號昨到大批呢絨有超等時式秋呢分格子斜花兩種每尺減沽四角四分德國格子呢頗能耐用每尺減沽三角四分全毛大衣厚呢每尺減沽四角四分永不變色頭號元青絲光直貢呢每尺减沽二角一分尚有各色　嘰新花駱駝絨等亦一例减價云 
[橡皮熱水袋之運銷]  
　　河南路福州路口中英藥房新運到橡皮熱水袋數十種門市售出甚多每隻自一元一角半至三元不等自製之海草精每瓶定價一元六角治皮膚病云 
[盛利公司贈送寒暖表]  
　　乍浦路頣和里一零四號盛利公司近由德國運到大批留聲機其形式與六寸半照相器相似抵申後購者絡繹現該公司經理爲推廣營業計凡在本月中至總公司購六寸半手提留聲機者另贈送水銀Ｆ華氏老牌連套寒暖表一枚留聲機則仍售二十八元云 
[評（人心）影片]  
　　曩觀但二春之（弟弟）片國産片中竊嘆觀止其佳點即在劇情之高潔演員之優良與夫光線之清晰而已（崖　爲文以評之）大中華（人心）片前開映於卡爾登戲院崖抽暇往觀覺斯片之價值堪與（弟弟）比美初不料該公司第一次出品即在若是成績誠足爲影界前途賀也斯片劇情結搆甚佳描寫新舊思想之間不相容如吾國婚姻制度之頑固與勞働階級待遇不平等諸情形叙來却到好處　　觀舶來片之佳者其演員表演精神之細膩合度每能發揮無餘激動觀衆情感至深且切是其價值即由是表顯回顧國産影片劇情編制非不完美所憾者演員表演程度不能合度觀之味　嚼蠟何言動感（人心）片諸演員表情均佳自始至終無懈可擊雖有小疵不足責也要宜於其大節處觀察而評其優劣也可如飾張麗英之張織雲表情之細膩而不呆板又能各方顧到頗屬不易惟泣時涙珠顯係假作此其疵點餘如别兒追夫諸幕演來甚佳飾余自新之梅墅余守禮之陸若巖黃丙禹之王元龍表演程度均頗不惡總之演員表情之佳良固由逐次經騐閱歷得來而自身天才之表顯亦有以助之也　　該片佈景内外景參半佈置頗合劇情或有責以偏重歐化者吾謂其能迎合現代潮流而不流於完全之歐化中西折中頗具匠心　　此片由卜萬蒼君攝影光線之明晰縱觀國産諸片無一足以與之比美近攝諸幕之光線能不使混白頗不易易夜景諸幕所用綠色太深致演員由部浮腫觀衆視覺上深感不舒　　字幕中中英文書法之整齊美觀確具美術上能事惜其後數幕字跡忽然變换前後顯係二人所書此則美中不足至說明之句語頗簡潔高尚詼諧處能引起觀衆興趣不少（曹西崖） 
[新片（酒醉芙蓉）小評]  
　　（酒醉芙蓉）一片原名（ＷＩＮＥ）爲寰球影片公司新出之哀艶影片昨日出映於爱普廬余應友人周君招同往觀之是片劇情演一女子因飲酒過量而演成種種佳話描寫婦女飲酒之害淋漓盡致誠一益世佳片也劇中主要人物爲女子安琪蘭飾者能體會劇情表現細膩初則演斌媚悅人之弱女子繼則形放浪形骸之蕩婦前後表演廻異不同飾者之於設身處地均能切合其人就中尤以酒醉一幕爲最佳一種玉山頽倒醉意薰薰之態令人心醉魂消表情之佳余不禁爲之欣偑嘆賞者再此外演員亦均稱職佈景亦多華麗雖略有一二不合劇情處然尚屬小疵不足爲病也（洪洪水） 
[明星新片（誘婚）開映有期]  
　　明星公司自（苦兒弱女）一片出演後即續攝一愛情劇劇名初擬曰（愛情與虚榮）現經最後議决定名曰（誘婚）歷數月之久昨始攝竣全劇計長一萬餘尺分爲十二大本劇情大意述一自治會會長之女歷受虚榮之引誘致棄其由美回國之表兄而嫁與一年事已長之貴人結婚後復因貴人之迫誘致累女父入獄最後女獲貴人密據復得其表兄之協助越樓泅水盡發貴人之秘密卒救其父出獄貴人知中敗乃自殺以終情節之曲折表演之細膩佈景之華麗俱在前出各片之上兹聞該公司現正日夜修製說明書不日即可開映云 
[聨合影片公司行將攝片]  
　　克明路聨合影片公司自考取演員後因趕辦攝片事宜故連日各職員異常忙碌前日在江灣路攝影塲試鏡刻定二十六日往普陀攝片由導演張慧冲率領該劇（水落石出）爲梁若呆所編云 
 
 

Page 16

 
 
1;第一萬八千五百五十六號;中華民國十三年 西曆一千九百二十四年十月二十四號
星期五 * *[學校消息]  
　　神州女校現照常上課北四川路神州女學前因戰車影響校内學生頗感不便特停課一禮拜現時局解决社會秩序恢復該校自二十七日趨照常上課所有寄宿生均已紛紛遷入宿舍矣　　南洋義務學校將開學南洋大學學生會附設南洋義務學校前因時局關係未克籌備開學兹悉該校校長段盈科敎務長費振東事務長楊文炳鑒於時局已平定學生功課不應久曠故决定本月二十四二十五兩日招收新生二十七日開學云　　安徽商校已着手進行安徽商業公學在申籌設校舍租定皖江專科師範故址首創人章仲雲定下月回皖進行一切至其編制係用三三新制分高初兩級兹鑒於安慶學校停辦多所一般學生不免失學故從速於寒假中招收一二三四各學年學生明春始業以利各地失學之青年又因專科師範亦已停辦故於高級商業正科外特設高級師範科又添設高級數理科以利有志升學之青年云　　同善校友籌賑游藝會虹口同善學校校友會定本月二十五日（星期六）晚六時半開籌賑游藝會所得券資悉數移助慈善機關入座券價分一元四角二種除各會員派銷外尚有餘券以供熱心慈善事業者購買云 
[中西足球隊之錦標比賽]  
　　上海足球聨合會鑑於年來華人體育發逹足球一藝已能與外人並駕故於今年特約我國滬上各大學校及各著名華人足球隊比賽各種銀杯銀盾錦標聞首次錦標比賽將在法租界貝勒路轉角棒球塲定十月二十六號（即星期日）下午三時舉行甚望我國各學校及各著名中球隊皆能加入普通入塲劵每張售二角云 
[昨日之菜市]  
　　冬笋每兩七十文大黃魚每兩三十文小黃魚每兩三十文搶蟹每兩四十五文薺菜每斤一百二十文草頭每斤一百文銅盆魚每兩三十文鯽魚每兩四十文河蝦每兩八十文大白菜每斤七十文沙魚每兩三十文海　每兩三十文蒿菜每斤六十文白魚每兩二十文鮮帶魚每兩三十文菠菜每斤八十文白米蝦每兩三十文　魚每兩四十文大石蟹每兩四十文鹹蟹每兩三十五文鴨每只七角鮮龍頭魚每兩三十文天津菜每斤一百六十文茭白每兩八文 
[菓品市消息]  
　　邇來文旦到貨日盛售市與前彷彿惟現有大佳貨上市每百只市價須十四五元零售每只一角七八分起至二角不等其味較美云 
[樂園菊花上市]  
　　先施公司園藝部精於栽花之術秋來栽有菊花數百種陳列樂園以娱游客五光十色備極可觀爱菊者但須購門票一角即可入園賞覽云 
[游藝彚誌]  
　　鼓女小黑姑娘色藝俱佳隸身於新世界已三載有餘深受一般顧曲家歡迎所操如（古城會）（華容道）（馬鞍山）（戰長沙）等曲歌來盡善盡美詢女伶之不可多得者聞自朝雲淥漁等爲彼於端午日發行特刋以來世之談京音大鼓者女伶中首推黑姑娘與小黑姑娘母女爲上乘云　　談天紅談天綠之乾坤雙簧叫座能力雖佳考其藝術殊不敢恭維然其天性靈敏喜編勸世爱國等滑稽新曲辭固太俗亦頗動人可謂於雙簧界别開生面也（夢先） 
　　女幻術家施湘雲碧　年華面目秀麗知書識字今年膺大世界聘偕其幼妹飛霞女雲中鳳等連翩獻技號施家班前日余偕友往觀繡幕遥啓則見湘雲等嬌花一隊聨臂登台矣始作諧言繼獻絶技見其手法巧妙精熟無比而其空壼獻酒一塲最爲衆所傾賞有咋舌者有高呼贊美者而時間一届遂於一片狂笑歡呼聲中閉幕矣　　蘇灘王美玉及其妹愛玉寶玉獻技於大世界久矣美玉貌如出水芙葉清秀無匹曲時則嗓音清亮宛如出谷之新鶯也愛玉寶玉貌亦嬌好天真爛縵燕燕鶯鶯聞之如入百烏之城總之皆可謂蘇灘界中之俊才矣（施仲和） 
[歌場叢述]  
　　張紅艶擅花衫能戲甚多有時紅艶喜演青衣以余之眼光所及红艶之青衣似無化衫神也但二難并一語古即云然非自红娘始也若以紅艶之色藝論在近今之坤角中堪稱難得惟紅艶於演時微嫌太活設能改去誠佳事也　　麒麟童文武鬚生也劈三關駡　羅休妻武家坡諸齣最爲拿手其唱珠喉天賦宏喨異常運腔轉調均有獨到之妙做作尤能脫盡火氣臻爐火純青之境近日該班排演三本狸貓换太子劇中之主要人物包公即爲麒伶所飾其唱做之妙觀者莫不嘆爲絶唱如該伶者於坤角中亦可算數一數二之人物矣　　花義俠一嬌小之武生也武工好而架子無嗓子難佳惜不善運用致有美中不足之慨况花伶於演戲時頭喜顫動亦花伶之短但知過能改未始無出頭之日倘長此下去恐難臻優美境也　　佛拈花賽靈妃昨於新世界合演汾河灣雛年得此尚屬非易惟二伶均犯念白不清之病且咬字亦不凖未免美中不足賽伶之迎春扮相還可臺步平平上塲念兩句引子音則清越惜無韻味四句定塲詩賽伶亦以草率了之一段說白尚不乏可聽處（柳迎春未開言球涙淋淋）之西皮正板唱得不甚上穏氣亦不彀用特要花腔爲賽伶唯一之本能若以鄙見所及該伶宜從正軌凡事均須墨守繩規萬不宜貪一時之彩聲貽將來之禍根緣諺有（少年不努力老大徒傷悲）語設賽伶能默誦斯語日後當不難無出頭之日倘一味似此從事退步尚不免又遑論進步哉佛伶之仁貴扮相好而臺步佳（不分晝夜回家轉）之倒板蒼勁有力（一馬來到汾河灣）之數板頓宕不合度佛伶於此節還宜静心習學前途仍未可抱樂觀也暗偑丁山之箭無虚發鏢不空投形容甚好射死丁山後唱（頑童性命我不管急忙打馬轉家園）之摇板此句唱時似嫌過火賽伶在内唱（清晨起在寒窰將兒敎訓）之倒板不過如此無長可述上唱正板（丁山兒雖年幼聰明伶俐）一段尚可問姓時之對白二伶俱佳（聽一言來吃一驚凉水澆頭懷抱冰）之二六出音疙　字眼不甚清晰此亦賽伶之短佛伶唱（家住綘州龍門縣）倒板後轉原板原松唱後轉數板應付裕如惟數板有些侷促圑圓一塲白做咸重二伶演來敷衍可謂工則未必綜觀全折佳處雖有弱點終多倘二伶再能於藝上下工夫殆亦一可造材也（澄北狂人） 
[廣東新劇談]  
　　上海之廣東新劇在五年前尚頗興盛如一喈挽爛時間守約會等均先後提倡無如因經費不足或因意見問題亦旋相繼解散至客嵗冬西河主人梁若呆吳慈悲羅四維羅逸民等又發起廣東新劇大會串開演於廣舞台十日以來成績頗佳至今新劇圑先後成立者則有中華音樂會新劇圑及粤僑工界新劇圑粤校中則有嶺南中校新劇部及廣肇公學學生新劇部崇德女學新劇部等演員中先進者固多可取然後起之秀亦頗不乏人兹就將所見略述如后願與諸君子共相討論焉　　吳慈悲生旦俱佳悲艶咸宜所飾（家庭恩怨記）之小香水尤其善長園中被殺一幕嬌聲細語狀極纏綿所說（老爺你眞忍心殺我嗎）一句尤令人動憐一段悔過悲情能活現於舞台上所謂繪形繪聲吳君有焉惟吳君演劇時無論至何地位其首必下垂顧地一若新嫁娘之畏羞者以此未免有美中不足嗣後苟能注意及此則無憾矣　　李石言石言數年演劇均飾小生其扮相清秀舉止軒昻（河邉骨）（家庭恩怨記）均其能劇家庭恩怨記所飾之王孝先表情極佳尤以自殺一幕最有精彩所說（君令臣死臣不死是爲不忠父令子死子不死是不孝）二語傾吐自然殊令人肅起敬至殺時（唉妹妹你入去的時候猶可見阿兄一面可是出來時阿兄已與妹妹長辭了）一段演來十分哀惋觀客亦有同情焉　　梁若呆秉性詼諧一時有東卓别　之譽故其演劇時態度自然絶無强裝强做之氣所飾（蓄僕害）之呆僕令人捧腹不置（俠妻）中之胡圖仁亦頗炙人口（芙蓉涙）之何鄒氏表演尤爲迫切化裝言語均酷肖一再蕪而很毒之婦人丑角中可謂無出其右　　西河主人主人工悲旦善言論身材短小化裝神似所演（趙五娘）劇久已著名一時其餘（蔡松波起義）之蔡夫人及（蓄僕害）之少女均能體貼劇絲毫不苟亦佳角也（古哲夫） 
[紀兩本（鳳换龍）]  
　　丹桂第一台有一高幼齋而海剛峯取桂陽等一類新戲層出不窮近又排出頭本二本鳳换龍以情節機關連彈等相號召至友固請情不忍却念一覻新奇計亦無傷此劇全由狸貓换太子奴女换太子日月雌雄杯微欽二帝諸半新半舊劇中脫胎而出綜觀兩本無能逾越以上各劇之窠臼機關則陸后被刑之刀門杜宫人换太子之花籃慈雲童子投生太子之紗幕陸氏托夢之電光及畫屏隠藏太子之木檀等人物則有劉奎官先飾高勇後飾鄭彪高百嵗之當紹廷梁益鳴之神宗　郭春華之陸鳳陽趙韻聲之　化王張質彬之阿骨打及狄虎碧琴芳之杜鴻雲王培秋之陸后筱九霄之番將王蘭芳之陸夫周　卿之應妃等劉高則均提神博好頗能無疵梁則隨上落盡景而鳴郭則去宦室公子而肖草寨英雄趙是丹桂之新角嗓音近暗無一雅骨尚能倣常春恒之陳琳韻近街聲張之短打尚去得惟欠戲容碧王周均無大疵不可苛刻筱之扮相武藝均足一觀目下滬上武旦尚推此君王蘭芳則各色雜拌能趨時尚雖無　腰素口玉顔膩骨而明眸皓齒似粗頸亂服别具丰韻綜此劇空塲多穿插疎重疊劇影太落舊套此乃層層原因所致以史筆褒贬刻鵠苛繩本不可能也（氷） 
[吕美玉之（打漁殺家）]  
　　昨觀吕美玉演打漁殺家美玉飾桂英　娜可愛　舟一塲身段極靈活揚網時勸父（爹爹年邁這河下生理不作也罷）數語清脆委婉煞是動聽下塲之（家寒　怕人笑咱一輪明月照蘆花）念來更覺嘹亮是劇精采處全在别家一塲美玉演來十分賣力博得全堂彩聲不少殺家一塲雖無别家之重要然亦不可忽視美玉演來尚堪稱職雖對打時稍覺鬆懈然已不易臻此大純小疵實不足病也（洪洪水） 
[集會表]  
　　陽曆本月時間地點召集會事由 
廿五日下午四川路青年會耶敎學校國民委會　 
二時半　會 
廿六日午　　益處蘇醫專旅滬同學叙　會 
[天氣報告]  
　　徐家匯天文台昨日下午四時三十分氣象預報云天晴而冷沿海自山東以南微風來自北方至東北方不等北方微有南風琉球東南氣壓低降安南沿海天氣惡劣又昨日下午三時前二十四小時内本埠氣温最高七二一最低五二五去年同日最高七六五最低五八八 
 
