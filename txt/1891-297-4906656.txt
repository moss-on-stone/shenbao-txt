# 1891 - 297 - 4906656

 

Page 1

 
 
[新科順天闈墨告成] [  申報館啓]  
京師爲首善之區十丈軟紅人　薈萃覘風氣者所以必首重京華焉本科榜發知名之士無不鴈塔高題本舘取其文而讀之或才華彪炳或理味淵深要皆根抵六經專務有本之學故能言之有物不苟爲炳炳琅琅因亟付之手民以公同好卷首仍冠以主司同考官姓名爵里次爲新貴題名全錄後則附以試帖詩若干刻已告成卽日出售核定碼洋七分諸君子有欲觀上國之光者請移玉本埠申昌書室及掃葉山房購取各外埠則寄在申昌及售報人處循曩例也 
[新科江南闈墨告成] [  申報舘啓]  
大江南北名士多若鯽魚當其鎖院程才棘闈角藝或擲地而聲鏘金石或掞天而彩絢雲霞吳下多才固宜獨步矣本舘於揭曉後亟購取衡鑒堂原刋闈墨付諸手民排印告成卽日出售首冠題名全錄及闈中諸鉅公擬程後則附刋經藝及詩校讎既極精工裝釘更爲古雅旦又從亷取值每本僅碼洋七分世有欲窺元魁秘鑰者請臨三馬路申昌書室及掃葉山房購取各外埠則歸申昌及售報人經理 
[秋霖解]  
　　雨三日以上謂之霖今年秋間之雨豈止三日以上之謂哉自七月二十以後風潮大作積雨兼旬幾於日在雨中屈指計之竟無一連晴霽三日者此專　上海而言然此處民人受害已不淺矣霖有所謂甘霖者有所謂淫霖者皆以時言之正在需雨之際雖三日以上不以駕多故謂之甘霖設在無需雨水或雖需雨而不須乎多則一二日已不免怨咨况連綿以至三日以上下民有不仰屋而嗟者乎謂之淫霖誰曰不宜間遇上海及南滙等處鄉民之入市者聽其述棉稻事云上海南匯兩境之　種木棉者十之七種禾稻者十之三木棉之中又有早晚之分與稻之有早晚也無以異種棉之家種早棉者居十之二三種晚棉者居十之七八早棉發花在七月中旬晚棉則結鈴在八月中旬相去不過一月故或有早棉不收而晚棉豐收猶可補於桑榆也今年則當七月中旬早棉正在開花之際天氣陡冷卽此兩三日申　木棉之華　頓落至二十以後大雨傾注月杪颶風狂暴一連二三日而廿九一日爲尤甚早棉於此撫復生機矣迨中秋以後晚棉正在結鈴而復遭廿三日之狂風驟雨而棉鈴初結其質嬌嫩一經摧折紛紛落地故今年早棉收成每畝截長補短所穫不過三四十斤晚棉每畝且不盈十斤目前陰雨連綿天氣蒸闷大有暮春首夏梅雨景象倘再不放晴則禾稻亦將歉收矣今年米價已在三四千之間若再一歉收則必漲至四千以外食力小民不將無以爲生乎屈計光緒紀元以迄於今無歳不歉而今年特甚民間何以堪此以上皆上南兩邑鄉農所述之語也又得越中鯉信謂七八月間連日淫雨江塘有坍塌之處内水既盛外水又乘勢灌入以致汪洋一片早稻幸已收割而晚稻則全被漂没所盼者水勢速退尚可補種無如水勢之退也綦緩約計幾及一月而後退盡而九月間又滿城　雨醖釀重陽迨揷遍茱萸而又有展重陽閏重陽風伯雨師興高采烈一日半日輒命駕而來以至補筕者仍　所穫故今年已蒙之苦有更甚於往年者近聞地方官下鄉勘騐四處稽查而回省禀覆往往不以爲歉夫以豐爲歉固農民之常情然其情形必有可見者上年或以爲暗荒或以爲爛稻固有疑其虚詞揑飾者蓋所謂暗荒者乃禾稻豐茂暘雨攸宜而農人以爲所收之稻半多空殻其有言之過甚者竟謂空者多而實者少還租之時與田主計銖較兩齗齗以爭此則常有之事聞者咸不之　其實　禾稻結實之時設天氣太冷則　漿不實致成空殻詢諸老農亦云再之但不至於各處皆然至於爛　之說則以正當收穫之際而連日風雨其田中已割而未收者一着潮卽抽芽霉變此雖由谥天時之不測實亦半由人力之不勤鄉間收稻先將田中之禾悉數割翻而後札之縳之或船或車載之以歸日以暄之風以扇之然後積而成囤此其順也若值天雨則攤諸田中不但　人之偷竊而且易於蒸變吾嘗聞之老農云苟農家子婦能勤於其業則割詡之稻亦可裝載以歸無日光可晒則亦不妨用火焙之焙之之法不過少需火耗然較之棄諸田間任其蒸變則得失之數究不同也以故此等暗荒以及爛稻等語皆不得以報官卽報官亦不得邀准若今年明明風雨不絕陰　不開爲宫民所共見而鄉間則尚未聞有報荒報歉之舉江蘇間已有之浙江則未有所聞然而有心世道者已不禁惄焉憂之昨日天氣稍冷稍稍有西北風可以御薄棉善天文者俱言可以望晴霽然晨起仰天而望則濕雲猶覺　垂陰霧尚未凈掃正不知碧翁翁葫盧中賣甚藥而起視四野則稀疎零落者棉也穗垂莖折者稻也殷殷然盼睛曦皇皇然憂陰雨者三農子婦之心思也爲告蒼蒼者尚其早爲悔禍哉論甫脫稿午刻陡放晴光銅鉦高掛大有秋高氣爽之象然則卽以余此論爲祈晴之詞也可乎 
[本館接奉電音]  
　　昨由京友電傳上諭二道敬謹譯登○九月二十七日奉上諭裕寛奏已故大員功績卓著請建祠立傳一摺已故甘肅凉州鎭總兵記名提督蔣東才起蒙行伍轉戰安徽河南等省迭著戰功咸豐同治年間剿辦捻匪擒斬首要各逆　功甚多在豫統帶防營約束兵丁恩威並用熒勩最著蔣東才着准其在河南省城及安徽毫州地方捐建專祠並將生平戰蹟　付國史館立傳以彰忠藎該衙門知道欽此同日奉上諭福潤奏黄河上下游防守平穩霜降安瀾一摺本年山東黄河兩岸迭　險工經該撫等督飭在工員弁竭力搶護垷在節逾霜降各處要工一律穩固仰賴神靈默護普慶安瀾實深寅　着發去大藏香十枝御書遍額一方交福潤祗領虔詣大王廟敬謹懸掛祀謝以答神庥另片奏請將總辦河防局司道各員奬勵等語者布政使鹽運使王作孚署按　使候補道趙國華　鹽運使候補道梅啓熙濟東泰武臨道張上達兗沂曹濟道丁衡候補道吉燦黄全得馮義德均著交部從優議叙候補導積慶着賞給二品封典試用道陳重慶湖北試用道凌卿雲均着歸候補班儘先選用並賞加二品頂戴候補道沈廷杞李正榮江西候補道馮芳植候選道曾邦柱均着賞加二品頂戴候補知府多培着俟補缺後以道員在任候補並賞加三晶銜候補同知姚釗着免補本班以知府用該部知道欽此 
[夢繞觚棱]  
　　户部爲咨行事豁免處案呈本部具題已故順天永清縣知縣彭樹惇應繳任内欠解雜項各欵銀兩據該故員家屬呈報委係家道赤貧如洗無力完繳取結請援案豁免等情當卽咨查該故員原籍　覆屬實應照光緒十年本部奏准豁免新章相符請旨准豁一本於九月初六日奉　旨依議欽此欽遵到部合將原題黏抄咨行 
 
 

Page 2

 
 
直總督順天府府尹查照○管理太常寺事務禮部尚書臣宗室崑岡等謹奏爲奏聞事恭查本年十月初一日孟冬應行致祭端慧皇太子援照臣寺祀典例案應由端慧皇太子園寢上官讀文致祭應由臣寺預繕題本進呈俟命下之日卽由臣寺知照端慧皇太子園寢官員遵照屆期將事謹題請旨於九月十六日奉旨依議欽此○新任湖南學政孔少霑宗師祥霖業經請訓陛辭諏吉於九月十八日首途出都遵陸而南馳抵三湘觀風云又新任江蘇學政溥玉岑宗師良垷已治裝詹吉於九月二十日首途赴蘇矣　交部爲咨行事騐封司案呈據正白旗滿洲都統咨開廣州將軍繼格恭逢恩詔所得正一品廕生請以伊子錫璋承廕等因到部核與例案相符應准其承廕繕本於光緒十七年九月初三日具題奉旨依議欽此欽遵到部合行　抄原題咨行正白旗滿洲都統查照辦理○方略館三次示傳吏部送到漢謄錄春龢朱莘生等知悉務於九月二十六日親身赴館騐到倘再是日不到定行咨回勿悮特傳○新街口南百花深處地方松樹院有明某在彼開設賭局已非一日近有右翼技勇兵長某在彼賭博因局夥誤將長注淆錯致相爭閙看案徐三以長擅閙賭局立令羽黨將長綑在徐以水沾籐條揪打幸有好事者出　排解再四關說始將長　開釋此月初事也長被綑毆忿不能平歸家愈想愈怒思欲鳴官伸訴深知於右翼不行乃於東安門攔左堂呈訴前寃敬少冡宰立交左翼烏翼尉什哈杳明詳辦長某堅指明四開設賭局並如何被綑被打逐一伸訴烏翼尉移會右翼查覆該處有無寳局以憑核辦旋卽　覆據該管步軍校　無其局結報備存而烏翼尉詰質於長長復切指實賭並願同官兵往爲指拿如虚甘認誣罪烏翼尉禀明左堂特派海　步軍校德福率健兵二十餘人潜往松樹院賭局果見多人猜寳賭錢左翼官兵立卽抄拿局夥賭友紛紛捨命逃竄當塲捉獲二十九人並賭具帳案錢注一併鎖解至左翼翼尉公所錄供上詳而右翼得知赶往左翼關說作爲　同拿獲云○通政使司漢經歷現在出缺業經咨部扣缺請補近經岳壽兩銀台揀得本司奏留候補經歷和文祿擬補是缺已咨吏部查核俟准覆後卽可帶領引見矣○吏部爲咨行事騐封司案呈本部議覆湖南巡撫　題以湖南長沙府管糧通判舒麟呈以先塋被水冲刷請開缺回旗修墓等因核與例案相符應准開缺回旗修墓一本於光緒十七年九月初六日具題奉旨依議欽此欽遵到部合將原題黏抄咨行湖南巡撫查照辦理○鴻臚寺爲啓疏事啓疏廳案呈本寺現在辦理啓疏奏請皇上陞殿所有升遷調補加級紀錄曁革職留任開復官銜寛免欠項罰俸以及抵銷處分各員應一體謝恩相應行知各衙門卽將前項應行謝恩人員造具銜名印册務於文到五日内咨覆本寺以憑繕入啓疏事關大典勿遲勿漏 
[析津紀事]  
　　天津兌換銀錢鋪之外又有換錢局錢鋪雖不盡多財善賈然資本較豐苟可支持决不肯無端倒閉至於換錢局則資本無幾相得房屋一椽居然懸掛錢幌專以行使帖片短缺串底攙和小錢爲事若難敷衍卽便脫逃或竟閉門聽打官司此誠惡習也然帖欠若十尚在開張以後從未有鋪尚未開幌尚未懸而已賺人圖利有之則自鄭三始鄭在侯家後開　換錢局倒閉後官司未結復於紫竹林北貫屋一間重張旗鼓尚未懸牌掛幌居人莫測其行徑嗣見有紫竹林北義聚成錢票用于城廂持票取錢者羣至該處沿門問訊街隣皆以烏有先生對嗣經查　爲未開之鋪於是取帖看雲集霧霈府署差役兼理清泉公所聞信前來而房東係洋員庖丁恐被發封赶卽下令逐客鄭猶盤踞不去當於十八日由工程分局胡弁永安押遷鄭等遂連其家具以去正不知以後取帖者天空地闊又向何處追尋耳又侯家後義興成換錢局於十六日倒閉河北北極寺天興關下裕順和兩換錢局亦於初一二日後先倒閉奸儈漁利不知害人幾許圜法之壞抑亦風俗之憂也○楊柳青爲城西一大村落烟火　餘家每逢一六集期糶糴者雲集其行使錢文每吊攙雜小錢多至百餘文錢鋪卽因以爲利每議禁止輒以盾格而不行而圜法之壞愈無底止本月間紳耆禀請示禁一律概用制錢而村中義成厚錢鋪難以支持遂於中旬倒閉鋪東乘機遠逸司事人李某已捉將官裏去矣此以見錢鋪可恃而不可恃也○招商局工頭孫洛添向住法租界紅樓之後居然一妻一妾其妾另住杏花村現擬合二女以同居於十七日遷喬均住杏花村附近髮发有女年符花信尚未詩賡迨吉緣有家具尚在紅悽舊屋於十九日駕東洋車往取詎料一顆掌中珠早已潛服洋烟不逾時而花枝遽折到其因　覓死言人人殊不敢妄述孫旋向地保　旋並未相騐卽行棺殮 
[烟臺瑣錄]  
　　銀價久低兹忽昻貴從前每兩換錢一千四百有奇今則漲至一千五百内外曰水眞人一朝發跡家藏不動尊者可得善價而沽矣○盛觀察之公子秋闈高捷月之十二日由　署接得吉電文武官弁及紳商人等咸於翌日赴憲轅拜賀○寗海城西鄉乃烟臺東道往來之大路也有某姓翁在街頭散步見人携二幼孩形跡疑可疑細加盤詰若人見事機敗露急遁無蹤某將孩暫爲留養具帖招人認領翁誠有心人哉○烟街妓館林立實爲拐販銷售之區向有知其隱者亦只以事不干已置之自創建廣仁堂以來遇有盤獲截留者由堂中將孩收養外仍將各人酌量加賞故人皆勇於發拐匪不復如前之猖獗矣○三秋天氣温煖異常麥劉得資長養高原下隰間嫩緑參差萌芽昌茂來年定卜有秋也○月之十九日雷電父作雨師亦相繼稅駕說者謂時屆深秋而隆隆之聲猶徹夜不絕殆亦天時之不正歟 
[誤傷四命]  
　　風聞諸曁縣王家涇地方有甲乙丙三人并帶十二三歳幼孩同至餘姚縣稅屋開張猪肉鋪離市鎭里許喚船户某丁停泊登岸丁謂此地非停船之所甲乙丙不允互相爭鬧遂敬以老拳初此地有盜墳賊往往新喪人家被賊將棺木挖開屍身抛棄路側殮衣被褥席捲而去屢犯而未有破案者丁卽疑此三人通風市鎭鳩集多人將甲乙丙獲住痛打甲曰今日打得好明日恐有禍事來了衆人益疑三人非賊卽盜恐其復仇竟將三人要害處亂拳直下霎時間名登鬼籙其幼孩亦受傷甚　延至夜半而死近聞中之妹壻係習申韓術者行將呈控縣署云 
[虎林零拾]  
　　正副兩典試於十七日出闈仍在察院行臺暫駐文旌撫憲崧振帥於二十日申刻在撫院設席請讌邀同學憲潘宗帥曁藩臬各憲作陪當日盃浮鴨緑樽泛鵝黄餚饌雜陳聲歌雅奏洵極一時之盛○文闈報罷武試將來通省武生舟車而至者絡繹於途皆在撫院前或箭道巷白馬廟巷等處稅屋而居每當天氣晴朗呼朋約友至大校塲操演各技弓開月滿箭激星流掄元手叚不知誰著先鞭也○前紀禁止吕宋小票兹越兩月各店仍舊開張並無告示黏貼通衢正未知是何故也 
[廣東官報]  
　　督憲牌示三江左營左哨千總缺以承襲雲騎尉降補千總廖廷輝補增城右營右哨外委缺以記名外委戴振威補增城營右哨金牛汛外委缺以記委馬戰兵宏裕禧補廣協左營右哨頭司把總缺委儘先千總畢鴻光署廣協左營右哨外委千總缺委該哨頭司把總　譽署大鵬協左營守備缺委儘先都司成傑　𥑪洲營都司缺委　署督標後營守備卸事高州鎭左營守備蔡榮光署督標後營守備缺委准補那扶營守備陳增福署督標後營額外外委缺以中營馬兵六品頂戴戈什哈史策輝補白龍營都司缺委督標中營儘先守備黄文輔署陽春營二司把總缺以撫標左營額外五品頂戴儘先把總梁國興拔補 
[浙省官報]  
　　九月初九日通判裘贊堯禀見銷富陽諸曁勘荒禀知藩司委武闈總廠放馬差初十日杭通判陸開文禀知藩司飭知赴任禀見叩謝運副貝澂禀知連司委廣信鹽局會辦差吳繼彪由京騐看來省禀到叩見十一日署處州同知鄧淵修禀見禀辭赴任遲判胡汝翼禀知解京餉差十二日通判梅振宗禀見叩辭解餉赴都署孝豐縣郭專丁來省禀謝順直賑捐案内准奬花翎正任衢州府經歷徐寳棻由京引見回省禀到餘姚典史藍馨禀安飭知准補叩謝十三日候補府鄧嘉純蘭谿釐局專丁來省禀謝札飭留辦十四日運副廖宇泰禀知聞訃丁 
 
 

Page 3

 
 
母憂咨補安縣丞謝毓琇禀辭赴安徽查硝磺價值差十五日同知余乾耀禀知藩司飭解京餉差禀見叩謝汪桐由京引見回省禀到吳忠炳禀知釐捐局委義橋厘局差叩見禀謝翁長林由京分發來省禀到十六日余顯周禀銷文闈掌卷差並禀知本日回局接辦收發文移差鍾上珍禀奉臬司委武林外保甲總巡差平陽典史俞嘉善禀知藩司飭知赴任叩謝調署天目巡檢吳文榮禀辭赴任十七日過仕昇禀奉臬司委兼江千保甲總巡差何恩烰孝豐南塘通判劉舜年甯郡均由公幹回省禀到銷差通判李傳組禀知臬可委中城保甲總巡差禀見叩謝十八日卽用縣李蟠根陳作儀大挑縣柳商賢樂桂榮施榮鼎候補縣褟鑑　譚汝玉並禀知址七日在寓丁父憂均禀銷内簾差分發教諭徐秉詩禀到候考騐諸曁典史熊家楫禀謝飭知赴任正任衢州府經歷徐寳棻由京引見回省禀到前署嚴州府經歷唐際清交卸回省禀到 
[開河中止]  
　　蘇城開濬河道已紀前報嗣於本月初十日開工旬日間各處樁壩皆已打齊行將戽水出城便可挑挖惟秋雨連綿各鄉農　投縣署報荒三首縣會禀撫憲經剛大中丞悉心酌核以城内河水車至城外田間之水必更繼長增高鄉人更可藉口是以面諭各委員將椿壩盡行拆去俟明年再行疏濬然所費聞已有三千金云 
[閱視水操]  
　　蘇撫剛大中丞本擬於十五日閱看水操嗣以别有要公改遲至二十五日是日清晨中丞排導至葑門外水營各官恭迎如禮中丞既升座卽令操演水師各營皆奮勇當先爭献技藝於驚濤駭浪中往來衝突極盡所長既而開放水雷魚雷並皆　如中丞喜形於色犒賞有差迨回轅已鐘鳴四下矣 
[案待關提]  
　　日人尾本福原等在滬殺死沈關福一案現經駐崎理事官與重罪裁判官訂期將次會訊所有前在上海會審之供詞由使署譯官劉子貞明府赴裁判所比對一過聞其中尚有大同小異處惟裁判官深明律例於此案尤能顧兩國交情見案中尚有帮兇之奈良一名以爲斯犯既於他人行兇時放槍相助且其身上所穿衣服亦有血衂則爲帮兇之註據確鑿豈容輕放必須關提到案以便澈底根究云云故計自月初會訊改期以來已二禮拜有餘奈良一犯由上海領事釋放後今在仁川日内諒可提到候審後如何擬罪再行照登 
[戎旌過滬]  
　　文闈已過武試將臨江南提督譚青崖軍門有監臨武闈之責遂於昨日　坐官　自松來申泊舟小東門外江天碼頭自提右營以下各員均往迎接　軍門少作勾留卽須換坐祥雲兵輪駛赴金陵云 
[道示照錄]  
　　欽命二品頂戴江南蘇松太道兼辦海防營務處聶爲出示曉諭事據稽查蘇州河委員王巡檢煜曾禀稱吳淞港河道爲江浙水利門户必須使河流深通暢行無碍兹　該港兩岸木竹石行等每每將料堆置河中阻塞河道以圖淤積侵佔雖令其隨到隨起終屬陽奉陰違且此港爲入海要道往來船隻停泊甚多潮來固虞擁擠失事潮退則　置灘上亦易積沙　　誥誡奈該船等相習日久非口舌所能化更有江北小船俗名艒艒船新閘以東垃圾橋以西停有百餘時將新修之岸掘漳久居人類不齊易藏奸宄最是有碍河灘者莫如掘挖船塢屢禁不遵以上數端若聽其自然將使數萬金之要公盡歸無用禀請出示　禁等情到道查吳淞港甫經開浚自應嚴行整頓豈容若輩任意作踐侵佔官灘除批示並札縣委一體嚴禁外合行出示曉諭爲此示仰該處地保及沿河居民船户人等一體知悉自示之後如再有前項情事定由稽查委員查拿送縣嚴辦不貸其各凛遵毋違切切特示 
[怪産]  
　　寗波人某甲向在大東門外某銀樓爲夥而棲梅鶴於滬城四牌樓地方其妻某氏於前晚墮下一物啼聲甚壯家人舉燭視之見産下者身如鱉頭如卵手足俱無家人以爲不祥棄之河濱鄰里聞之無　嘖嘖稱奇 
[雌雉鎩羽]  
　　蘇州人徐吳氏被華少卿誘逃來滬作打野鷄生涯經其夫徐明照尋見扭送法公廨訊抑情形已列昨日報章徐吳氏體　薄弱且有痰疾管押八仙橋捕房後無翼奮飛不禁觸動舊疾頃刻痰涎上湧不省人事經法病房西醫挨利如法救治始免供刀七而登鼎俎　　代　讞員朱森庭明府莅捕房發落各犯竹肉聲喧該氏聞之又動兎死狐悲之感解下鞋帶欲圖自縊富經管牢洋人及巡捕等所見立入監内將帶解下不料痰又湧起命在垂危副捕頭謝爾諾打德律風至大自鳴鐘捕房立請西醫至用藥水抺其鼻中始漸蘇醒其夫徐明照又投案下聲稱昨日在途中遇見華少卿業已扭押捕房務請治其誘拐之罪明府謂爾有衷曲不妨直說本委可以代爾伸雪徐稱小的在鄉間爲雜貨店夥每月僅有薪工錢二千四百文店内事忙不能時時回家六月間回家查點物件失去大半向妻詢問當有二房東華少卿將小的硬拉出外同往閶門當時尚以華少卿爲好意相勸不知伊心懷叵測暗中哄妻逃逸小的固未目覩不敢控伊誘拐嗣有友人沈國春同小的回華追問華已遁而之他小的欲顧店中生意無暇理論近日查知家中所有眠床一隻已被華變賣明府謂華既已扭獲不難質訊明白爾現住何處答稱來申後人地生疎現由友人照料借住法界後新街五號弄内王小四家明府着將王小四傳案諭令帶徐回去明日到公堂候核 
[判償短價]  
　　印商廣昌洋行西人投英領事署控恒椿號夥李安芝定買洋棉紗線延不付銀出貨恒椿現已閉歇請爲傳　等因由前任滿副領事照會代理讞員宋二尹飭差傳李訊據供稱號主劉溪成現往别處求限日期找尋料理二尹着李具限十四天找尋號主料理否則惟李是問此已列諸前報嗣據劉溪成投案遞禀訴稱曾開恒椿號經友人說合李安芝到我號中合做生理不知李曾向廣昌洋行定貨現既跌價應由李自行料理與我無涉二尹訂於昨午會訊屆時廣昌洋行之印度人同買辦投案申訴前情並稱我只知李安芝是恒椿之夥李來定貨冩恒椿招牌此事惟向李及恒椿號主是問恒椿號既已閉歇不做生理所定之洋棉紗只得另行出售虧耗價銀應請照追李安芝亦遞禀聲稱在恒椿號爲夥定買之貨小東人知之定貨後往來字條皆有恒椿圖章號主何得諉爲不知劉溪成堅執前詞二尹謂定貨不出現應由廣昌行另行出售其中虧短價銀應着李劉二人認償李劉各執一詞應邀同原薦人秉公理說佩副領事謂向廣昌定貨者李安芝也惟李既冩恒椿牌號廣昌行理合向李及恒椿號主追償李劉二人均不能推諉劉又稱據聞虧價約百兩是否廣昌行印度人稱照市面出售現不能言定若干二尹着將李劉交保俟廣昌行將貨另售核見短價若干向李劉追償違于押追 
[上海縣署瑣案]  
　　吳阿金投上海縣訴稱有嚴阿小者聽信林金祥唆使向小的借錢不遂持刀行兇竟將小的背項等處刃傷并將雙目塗瞎請爲究治旋經袁海觀大令騐明受傷屬實立出堂單着原差提嚴究辦已列前報昨經原差張俊將嚴呵小林金祥陸　囝侯聚山等拿獲押解到縣大令諭飭看管候訊○曹錫榮投縣訴稱髮妻逝世續娶某姓女爲室經吳海朝爲媒日前吳忽藉端拆梢不遂所欲將妻毆傷求恩提究袁大令提訊之下著候提吳到案再訊此已詳列前報前日原差將吳解案晚堂大令研訊曹錫榮同母李氏投案伸訴前情該圖地保黄錫華投　候示吳海朝供稱本邑人向爲小本生意向索媒金是實並未行凶大令得供判令吳出洋二元給曹妻爲養傷費再備香燭向曹服禮兩造遵斷具結而退 
[英界公堂瑣案]  
　　　署駐滬英副領事佩君現又回任昨至英公廨與代理讞員宋二尹會訊各案○周惠和稱籍寗波有同鄉人蔣子喬詭言其父蔣芳喬需錢十一千文及向蔣芳喬查問並無其事始知蔣子喬冐名誑錢追索不償報捕拘案蔣芳喬稱兒子子喬作事不端請照忤逆究辦蔣子喬供所借周惠和錢十一千文約於月底清還小的前曾入贅黄家以婿兼子所遺黄在和户名下田單房契等件均被父親蔣 
 
 

Page 4

 
 
芳喬收執不肯交出在前任上海縣莫大令案前具呈控告奉批各歸各姓執業延宕迄今仍未將單契交下宋二尹着蔣子喬繳錢給還周惠和至另訴黄姓田單房契一節既稱縣署有案與本公廨不涉斥退○李阿光稱寍波人向爲漆匠昨因掮扶梯做工誤碰鄭阿全被用鐵尺打傷奮力將鐵尺奪下報捕拘案求請騐傷究辦鄭阿全供廣束人被伊碰撞痛極向論反被辱駡遂致起釁如今只求施恩華捕將鐵尺呈堂宋二尹騐明李阿光受傷屬實　阿全身帶鐵尺因細故而逞兇其非善類可知判押一月以儆鐵尺存堂○包探徐雲湘稱王阿大失竊牙箸五雙查被李子和行竊今已拘獲人贓送案請究王阿大求請領贓李子和供貪小起見初犯行竊尚求恩恕宋二尹判李子和管押三天以示薄懲贓交王阿大領去 
[法捕房瑣事]  
　　陳文星虧欠鄭溶楊萱樂等銀四千餘兩一案屢列前報昨晨據鄭溶遣抱呈翁熊投案禀稱陳文星現已央人在外說妥我處欠欵二千九百兩已立期票分三年歸付爲此來案禀明求請銷案明府將陳文星帶案問尚有楊姓欠項如何料理陳稱有人在外理處不日亦可定妥明府着押候楊姓事了卽行釋放○收租人孫厚卿投案禀稱林小林欠租洋廿八元已上到六元尚次廿二元務請追究明府卽將林小林着保交案林一再叩求務請寛限明府謂延約已久不能再宕着卽管押比交○蘇春江投案聲稱爲會中司正會總吳侯生欠洋五十七元屆期不付會友周萬祥常向小的吵閙前日竟將小的拉入捕房不得已投案求請追究吳禀稱摇會者共有三十七人尚有十八人未曾得會須請司正人蘇春江將會中人一律邀齊方可料理明府着一併退出限三天料理禀覆○剪綹賊王有富日前在法界護城河畔行竊經包探拿獲朱明府判以笞責二百板從寛釋放詎王釋出後以有衣服並洋二元餘均在捕房未曾給還王連日至捕房吵閙昨晨又投案下請領物件明府謂爾在長江一帶犯竊本應從嚴究辦此次卽行釋放已屬從寛辦理爾不知改過一味倔强衣服洋元既係竊來未便給邻喝令再責一百叱退 
[髫年種德]  
　　災區需賑以來在好善者靡不踊躍維持卽至孩提之童一聞長者惕以時艱不禁怦怦心動救世遂出於毅然焉今有十齡童念及山東困苦頻仍助英洋三百元囑解接濟總角戯嬉亦具匡時之略充腸鼓舞爰伸感德之忱不署姓名陰行其善超羣軼類非特爲童子軍中進一籌焉而庭闈之訓廸多方固不言而喻已[  上海北市絲業會館籌賑公所施善昌謹誌]  
[善果春回]  
　　謹啓者今有張隱名大善士年逾花甲孳孳爲善近患喘瀉之症特助敝堂施粥洋二百元　善氣以格天心却病魔而登壽域報施不爽功德彌眞俾羣黎食德飲和勿樂定占有喜二豎潛蹤匿跡着手自可成春謹誌善緣以告來者上海六馬路仁濟善堂董事等施善昌謹誌 
[原來十八批接收第二批賑欵]  
　　謹啓者今奉到蘇省藩署鄧從善堂交來鄂省漢陽鎭高軍門經募漢陽田鎭簰洲等四營順直賑捐湘平銀一百十七兩九錢二分申九八規銀一百廿四兩五錢三厘因順直捐款現已停辦撥入敝堂經收山東賑項又祈速玉洋二十元顯昌書　洋二十元一併照收仰見胞與爲懷彼此無分畛域痌瘝在抱慈祥冀迓天和倘能聞風而來源源接助庶幾同聲相應善善交孚謹代災民同深忻幸除備函　照敬復外特將助捐各户刊登報章以誌善緣[  上海六馬路仁濟善堂籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
徵　　詩文啓 
　　　　　　　　　樊　才夢齡之室屯性　重不苟言　自二十六歳嬪於　雖禾　　舅姑　倡隨間極相得人　　賢内　稱　各夏　齡　　苕卿直剩之聘司幕中書記遂携眷偕至青村賃賓館於廨側今年八月生一女而夢齡於九月初遘病數日遂卒烈婦呼天搶地痛不欲生經親友力爲勸阻始得成服視殮匍匐如禮然其殉夫之志卒不可移夫卒後卽絕粒不食支離牀蓐氣弱聲嘶逾七日而身亡矣嗚呼烈哉嗟乎鴻案眉齊伉儷相莊於五載鵑花腸斷精靈遽返於九泉碧血可埋丹忱不泯伏願詞壇大雅　閣名姝紀之詩歌　以銘誄則揚闡德徽未始非振興世敎之一助云爾是爲啓[  蓉江章鍾祐拜稿]  
 
 
