# 1886 - 122 - 4904692

 

Page 1

 
 
[恭排光緒十一年諭旨告成] [  申報舘主人謹啓]  
　　本舘自光緒八年起將每年諭旨敬謹排印成書以供衆覽早已風行海内兹又將十一年分諭旨排印竣工准於本月初七日出售每本收回工本洋一角五分售書仍照曩例此佈 
[招請文人抄書啓] [  點石齋主人啓]  
　　啓者本齋現有大部書籍須人抄寫如有精於晉唐楷法者祈卽缮寫字様送至老閘點石齋帳房選擇取用其取用之後如抄來之字與原様筆跡不符大相出入者仍要退還不送潤筆再字樣望勿送交申報館以免輾轉周折專此佈啓 
[七十五號畫報出售] [  申報舘主人啓]  
　　　喇嘛僧由藏八都取道春申江見者謂其所穿袍褂顔色均尚黄帽則有頂而無緯足穿緞靴靴尖嵌緑皮如意頭頭不蓄髮而問有一二留鬚者東土不常見特圖之以供觀覧淞隱漫錄圖説一則仍附畫報之末准於初六日出售此佈 
[論中西賽會名同而實異]  
　　吾聞中國之賽會者矣清明中元十月朔名曰三節會地方官出城祀孤於厲擅城隍土地等神凡列於祀典者亦迎之以至壇所居盖以神道設教之意而後人踵事增華往往於旂鑼傘扇銜牌諸物而外加之以香亭擡閣及扮演故事隨轎罪犯等類所謂知死而致生之不仁而不可爲也此外又有各處神會如都天元帥之類其名目不可以更僕數大都或以春祈秋報之時而益加點染或因旱潦灾祲之變而請禱於神其事則無益其人則無知但聽鄉民中之黠者簸弄於其間藉此改歛資財肥腰槖者有之藉此以聚賭徒決勝負局弄愚人者有之夷考其實則不但無益於民而且有損於民不但損其財而且傷其身家性命蓋聚衆賽會匪類卽由是潜蹤其攫遺簪拾墜珥者猶其小焉者也如是以言賽會則不如弗賽之爲愈矣若西人之賽會則不然彼俗之會無處不有如天津漢口香港福建以及本埠之賽馬亦一會也而藉此以習鞍馬熟馳驅則非盡無益也又有賽船志在舟楫可以爲水師之基又有賽力則志在角觝均非無所爲而然惟賽花一會似乎無所用意但賽花之會不過西國婦女當此春光明媚百卉爭榮借此以集奇葩萃衆卉相與遊觀爲樂而其章程井井絶無有男女混雜滋生事端之弊此以見西人之賽會與中國之所謂賽會者不同矣然四人之會不但無損己也實且有大獲其益者卽如昨報所登英國皇太子主政開設一博物會於英京凡英國各處　地之貨産咸羅列於其中至期英皇亦親臨閲視此其鄭重爲何如觀於英太子之言謂有此一會可以使英國土人咸知各圖地所産之貨物優劣若何多寡若何何處之地宜於何物何處之人便於何殖歴歴於目者自無不了了於心從　英國商務必有愈見蒸蒸日上者且不特此也有此一念而可以使英國土人與各屬地之人共相聯絡通爲一氣以共助又國家此其用心之深遠更有不可思議者然則此會之設其有裨於國家者爲何如宜乎英皇聞言亦深以爲然面大加褒美也夫英國屬地不一而足而印度爲最大其出産亦爲最多故於印度所産獨置一處而以各處屬地所産共　一處彼本國之士人於國家所屬各地若者何産若者何宜豈有泯然不知之理然雖知之或得諸耳食則疑信猶覺參半不若使之目見則觀玩之餘將益加考證而前之未甚信者今則深信不疑前之略而不詳者至是而無微不識且於考證之餘益深窮究何處則何物最多何物則何處最爲合用又皆逐物而辨之若此而於商務有不日見有功者哉夫英國之博物會特其一端耳泰西各國常聞有賽會之舉先期知照各國凡有奇珍異寳以及不甚經見之物不憚遠遒　而致之彼豈專爲誇多鬥靡計哉盖欲致天下難致之物於此國中俾國人增長其識見開拓其心胸故於所賽之物不拘爲正用爲旁用爲遊戲之用莫不一一咸備其正用者則可以留爲已用其旁用者亦可以知他人之所以用其遊戲之用者亦足以借之爲鑑使人知所警戒不作無益害有益由是言之中西之會其同乎其不同乎近日吳淞寳山江　等處均有賽會之事甯波地方亦有迎神之舉天津又舉行天后會四方響應言之者眉飛色舞以爲極天下之大觀　不知此等事不過鼓惑愚夫愚婦所謂擲黄金於虚牝轉不若節省此費移助賑濟之爲愈刻下城内有蕙蘭會舉國著狂此亦年常舊例然其意則亦與西婦之花會相彷彿但以供婦女之遊賞而已其益果安在哉且聞之西人泰西各國　有茶會之設或有醫院善堂等處經費不敷因而舉行茶會以糾貲相助者然則推此意也中國之會大半皆可以移欵助充善舉不若西國之博物賽珍等會或以利國家或以廣商務可以長識見可以增裨益其事爲有益無損必不可省者也夫中國旣不能爲西人之會以恢擴人民之耳目則不如禁絶各處無益之會尚足以節民用之流未識採風者以此言爲然耶否耶 
[本舘接奉電音]  
　　昨晨九下鐘後三十五分時本館駐京訪事人由電飛傳本月初四日上諭一道敬謹詳登○四月初四日奉上諭直隸宣化府知府員缺着章洪鈞補授欽此 
[法事譯登]  
　　西貢法字報謂西貢新任總督名非獵遵尼定於四月初六日附搭郵船前來赴任又三月二十日法都來電云法國欲於一千八百八十九年在巴黎斯都城開賽大會今議院經已允准云又法國前議揭人一千四百六十四兆佛郎以爲支消未清各數目一事皆經上下議院准行云 
[軍憲行期]  
　　京友來函云穆春巖軍憲原訂三月二十六日出都兹因醇邸邀同前往南苑閲看神機營馬步各隊大操遂改於四月初四日起節前往東三省云 
[九江茶市]  
　　九江來信云四月初一夜甯州茶運到樣箱五字初二早到樣箱五字午刻又到樣箱十字至晚又來各處樣箱多件查今年甯州茶庄共一百六十五家武甯茶庄十八家又武寗所轄之澧溪茶庄十四家河口茶庄二十四家祁門茶庄共一百零二家九江吉安庄十八家又土庄共十九家云 
[躉船被火續述]  
　　怡和洋行泊在九江之躉船被火大略已見昨報兹聞此船前在上海船廠造成於上月二十六日由輪船拖至九江泊於怡和碼頭正擬蓋造天篷三十夜一點鐘時不戒於火一時火光燭天各工匠均於夢中驚起逃命有謂燈花落入洋油箱起火有謂某工匠煮牛肉遺火所致衆論紛紛莫衷一是 
 
 

Page 2

 
 
[漕運紀聞]  
　　漕曰正供向責成於四十八衞每歲由各衞官率領旗丁受兑水次亂後漕船無一存者不得已改雇民舶試辦而令有漕之州縣改徵析色再由糧儲道委員就裏下河采買設局汜水相沿已久本屇不知何故忽有改碼頭於寳應之議衆行户安土重遷僉稱不便後竟寢其事○雇船亦小調劑也向例以三百石爲限船受半載准其携帶土儀船户以其有利可圖爭趨之其法先由粮道委員選定排列水次再請襄辦者一一騐訖始給水脚聞每届用船不過五百號本届竟用至七百號之多加以蘇粮道新撥之五萬石共十五幫舳艣銜接一片春帆掩映於湖光山色間亦壯觀也○兑米向有攬頭爲上交下接之關紐其人有正有副每日各給工食錢三百文正攬頭於升斗間猶可向船户作蹣上不瞞下之人情副則唯唯聽命而已本届有某弁費鷹蚨一百八十翼謀得止缺詎榜示則已名反附於副之末自計入不敷出乃握刃與經手其某拚命正不知如何了結○蘇州試辦之五帮襄辨者爲燔芸孫太守以初試無定章一切皆照江安規模比海運珠多樽節因是未能悉如人意行至浦上同僚中竟有以豫支薪水效殷深源之咄咄書空者可見浪費則負上司之委命省費則非僚屬之本心是誠所謂左右做人難矣○運例除帮官催儧隨漕外另有監兑一項無可稽之額數有一定之薪水聞從前率以四個月爲限每月大班領薪水銀三十五兩小班二十八兩人數多至六七十員而止自某觀察樂於瞻徇下札至一百轍十封於是將監兑通减爲兩個月本届新儲憲以襄辦爲熟手令其酌定襄辦爰檢舊案中之最少者以請又從而損抑之此監兑之所以止五十餘人也不知人家費九牛二虎之力纔得此區區仰不足以事父母俯不足以畜妻子故嘗此一臠者咸謂食之無味棄之可惜至比之爲難肋云○埰辦米石可以稍沾餘粒去歲年不順成産米之區同告匱乏米價遂較往歲多漲三四錢一時承辦之户頗多觀望謂來年價可或减襄辦聞其語而韙之因此十萬石僅備其八此去冬事也詎今春價益高米益少補購二萬石視舊值又多費千金焉 
[秦淮桃浪]  
　　十里花紅三篙水緑迄今過桃葉渡者猶想見當年打槳人焉聞上年有某君以千金放王子敬之所爲夫亦謂借禁寒惜煖之人伴明月清風之我人生行樂遑顧其他不意此君近在江北某處竟以三字獄撤差盖以談者誚其爲一窩龜也噫薏苡明珠千古同恨於金屋乎何尤○某碩腹向在衆香國裏專喜拔趙幟易漢幟以故水閣石姝多有願效糽拂妓之事李衞公者然而枇杷巷冷荳蒄梢粗加以獅子河東並無我見猶憐之意個中人不得已長齋繡佛遁跡比邱尼見之者猶知其於醋海中早登覺岸者也紅顔薄命我願向軟紅塵裏作雄雞一聲○金陵牛痘局係曾文正公設以保嬰孩之命者也先以查吉人大令司佈種之事大令殁後其弟蔭堂少尉繼之頃少尉又握瓜州巡司之篆爰舉喆嗣以自代漿苗刀扶精之又精誠非率爾操觚者所及禮曰醫不三世不服其藥今查氏之牛痘已三世矣愛惜甯馨者愼勿爲他醫所誤也可○金陵善堂林立善士亦指不勝屈亂後有數人具大願力延十二醫士創設醫局民捐民辦不費絲毫公帑其法以二人駐城中以十人分布四鄉專治貧苦之無告者施以藥餌實惠均沾每年約費錢八百千文二十年來何止宼菜公在青州所活人數刻下曾九帥又允醫士之請在江甯縣復創設官醫局施醫施藥每月給銀二百兩延兩醫日至局一次病者先挂號後臨証遠者多不及卽近者亦徘徊恐後説者謂多此一局公道婆心足見並行不悖 
[甯郡辨志文會四月分課題]  
　　　漢學紀載魚法記授几法以其圍之防捎其藪解○宋學親民解博文約禮説體用一源説○史學漢以經義斷事攷姜平襄甯波府志源流○天文兼算學問春秋襄二十一年十月庚辰日食説者謂係二十六年十一月日食之錯簡二十四年八月癸已日食謂係文十一年八月日食之錯簡試以秝術推其交限干支果密合否今夏木火二星行太微垣於恒星有無凌犯試以秝法推之矩度變影怯通於八線正餘切乘除之理試詳言之○輿地碣石攷排淮泗而注之江解問楚地不及海濵而屈完稱處南海何歟○詞章文星典吏賦以聲振扶桑享天福爲韵書文中子中説月氐王頭飲器歌 
[宜昌雜錄]  
　　粥廠於二月初一日停止所餘經費尚多又經各董事陸續勸捐在培元堂内設一義債局凡小本貿易者倩保甲作保皆准借錢以二吊爲度惟烟館剃頭匠修脚匠等不在此例張觀察已出示曉諭特此與因利局名異而實同也○電線局委員已抵宜郡以大關廟作公舘指日可以開工○天晴八九日江水又退九尺餘○中軍守戎史君佐清已於上月十八日接操防營副管帶關防擇於二十一日到防○近來小竊甚多文武各官每夜出外梭巡時而放槍爲號閭閻賴以安枕 
[杭郡火災]  
　　杭城鼓樓灣内望仙橋閙市之衝也橋堍下有紙紥店冥洋冥鏹紙屋紙船堆積如山待人問價日前偶落火星頓成燎原之勢幸值上午人手齊全鑼警傳來急爲搶救有升屋者有毁垣者有潑水者當炎炎直上之時立將前面店房及間壁粗點心店折缷祝融氏始霽炎威對面爲人參店幸有圍墻未經延及計焚去店屋一間拆去三間河下某剃頭店夥因升屋觀火失足墮下當卽斃命 
[定期秋錄]  
　　秋審日期例由臬司詳請兩院批准札行各郡知悉以便先期將人犯解省本届浙省定於四月初二日舉行所有杭嘉湖甯紹台金衢嚴九府人犯先期到齊除温處兩府由道署過堂外九府之犯共一十人起蓋在恩赦以前者可無事朝審故人數若斯寥寥也 
[英界火災]  
　　前夜一點鐘後四馬路西泥城相近失愼警鐘報處英法美各租界水龍皆奔馳而至就自來水管取水灌澆諸捕頭更督同中西探捕分投彈壓閲二刻許卽火滅烟消查得火起於南梅春里靠西第三弄中屋皆空閉房主正雇水木匠裝修忽來字第三百零三號屋内無端火起延燒三百零四五六號三幢其三百零一二號兩幢則祗燒樓面底下尚未被灾是處近鄰均有人家租住雖不同歸于盡然搬物者挈孩者呼救者號泣者熱閙喧譁嚷成一片其有兩目灼灼如鼠在火場中亂竄者則匪人之希圖搶物者也至附近妓女之爲野雞者被底留歡早酣香夢至此咸蓬頭跣足奔避不遍幾有化作火鴉飛舞滿天之勢聞是屋六幢統計兩石庫門日前已有人承租以未經搬進幸免於厄云 
[獲私嚴訊]  
　　昨日有江北小車裝載白皮箱兩口木箱一口行至十六鋪南鐵錨弄左近爲洋藥局巡丁沈春所見阻住開查皮箱内有漏捐私士九十四包木箱内有洋銀三百元箱外俱黏某府正堂封條車後隨有兩人一卽乘間脱逃一被巡丁扭住連贓送至十六鋪巡防局局員轉送松滬捐厘總局下午經專管洋藥捐之委員汪君升座研訊該巡丁禀訴情由被獲者爲王春山供稱小的係滬北去椿記棧出店人土由某客囑送江裕輪船漏私與否實出不知局馬問該棧係何人所開客人是何名姓王稱棧主劉瀛舟客則不知名姓司馬怒謂爾之所供顯見不實是土旣由棧中送赴江裕輪船何以載至南市爾旣爲該客代送客之名姓豈尙不知王稱欲知該客姓名請訊棧中司帳劉濟川便悉汪君遂飭將王移請上海縣管押候傳該棧司帳人到案覆訊核奪 
[縣批照錄]  
　　曹錫榮毆斃王阿安一案其父呈請留養等情已登前報邇日屍妻王金氏赴縣叩請遵照讞詞辦理以雪夫冤昨據莫邑尊批示云定例軍流留養之案本犯所後之家無可另繼者仍准聲請留養等語該犯曹錫榮之父曹泳淋染患痼疾家無次丁業經訊取親隣各結並飭繳理塟銀兩在案惟曹泳淋係曹錫榮之親父固當留養卽爲曹錫榮之繼父亦當查辦並未與例有違現據曹錫榮已將埋葬銀兩繳案着卽赶緊赴縣具領不得恃婦率瀆 
[武弁被盜]  
　　前晚三鼓時本邑龍華鎭附近某武弁家突來盜匪十餘人破扉直入劫去皮箱八隻邇日該弁適赴薛澱河會操家中惟剩女流故得任情搜括無人攔阻也據稱所失甚多因未報官不知其數云 
 
 

Page 3

 
 
[賽馬誌餘]  
　　○昨爲禮拜六輕寒藏暖天朗氣清諸西商及馬夫水手皆鼓其餘勇在賽馬塲互角輸贏觀者雖稍遜於前而曳雪名姝團雲小隊招搖過市依然如水如雲是日共賽七次跳浜二次第一次六馬第三次七馬均海琛勝第二次五馬躍花萁架匯豐勝播喴洋東顚墮浜邊後仍躍過第四次二馬南而代老船塢勝第五次十四馬馬夫皆穿洋東號衣初時怡和馬夫在前及將至分界處則沙遜馬夫名萬爾者輕身一縱突然在前第六次五馬順全隆勝第七次馬夫跳浜有二人至浜沿而墮後歸老船塢馬夫二寳勝鋪八次十二馬大馬房馬夫小和尚縣第九次水手二十四人大半不善磬控未及半圈紛紛如雨點墜觀者皆拍手笑之後有某水手乘怡和之馬出人頭地時己薄暮各自散歸而春賽之事遂畢 
[會勘賭攤]  
　　○昨晨英界讞員羅少耕太守會同美繙譯易孟士君帶領捕役往虹口會勘賭攤因飭差知照捕房暫停公事及至虹口查得雖無聚賭之人然有幾處草棚平日顯有人在彼聚賭遂飭地保立卽拆毁并諭知地主不得再任設棚違干咎戾 
[英界公堂瑣案]  
　　○羅少耕太守飭提將地租設賭攤之范錦堂瞿梅生二人笞臀管押俟補提嚴桂卿再行訊供核辦等因已列前報前日嚴桂卿自知罪無可　投到公堂太守卽於晚間訊究嚴供小的開設小雜貨店並未聚賭實因瞿同業挾嫌被誣受累太守問地保曰嚴是否賭徒卽據地保錢師竹禀稱去年確有人在彼聚賭後奉諭傳是處各地主具結不得再將地基租與人搭棚聚賭爾時嚴卽遵諭不違太守隨飭將瞿嚴一併押候查明發落○沈成德扭徐貴亭至公廨具禀訴稱小的向在虹口頭壩地方租天祥洋行房屋開第一樓茶寮歴有年所去年九月間該洋行經租人田愼之薦徐貴亭爲司帳月前小的有事赴杭勾留半月及返徐卽串中妄言欠彼租洋三百八十餘元竟將店内生財勒住窺其意因見小的生涯不惡故欲謀開耳然小的租用是房每月輸洋二十四元月月繳清無甚短欠向徐算帳一味支吾且倚仗西人虎威狐假爲特扭投案下務乞伸寃羅太守鑒閲呈詞飭將徐押候批示核奪 
[法界公堂瑣案]  
　　○昨報列小東門内巡街捕獲到游勇携有衣包一事昨日解送公党包探先將包袱打開見内有皮袍棉被女襖孩衣短衫褲等十二件錢一千文另有手巾包中放銀釧銀牙籖各一事銀耳墜一對鷹餅兩枚質劵數紙翁太守研詰之下該勇供稱姓陶名金桂湖南人年三十六歲前在吳淞營前哨五篷當勇營官陳毓麟哨官陳大生曾與小的訂異姓手足今小的欲回原籍向大生措資不遂因於初三之晚乘伊熟睡竊取衣包太守謂然則銀釧爲何祇此一枚答稱尚有一枚被火去取去質劵亦係大生之物現大生已返家鄉太守顧謂書役曰事涉兵營未可草率定讞其將陶押俟核辦可也○江北人趙嘉喜訴稱本年二月二十日妻室孟氏託稱歸甯挈同九歲兒子小弟惘惘出門不料先與隣人趙阿四串通卽乘舟來滬後將舟人詰問始得實情隨附伊舟到申囑伊引至醬園弄指示趙及孟氏匿處叩門欲入卽有一婦人驀掌小的　頰聲稱倘爾入内不見爾妻定將爾驢頭砍下説罷復扭住毒毆正在爲難間巡街捕至小的隨向訴緣由復入内尋獲孟氏趙及兒子被婦人放去當將孟氏并一男子解案叩求將兒子追回拘趙重辦男子卽趙根寳供稱小的租住金寳樓面半間尙有半間租與阿四于三月十三日搬來計男婦兩人及一老嫗一小孩孟氏供稱小婦人出自小家粗知大義旣經嫁趙安敢私奔實緣在江北七濠口時丈夫將小婦人售與阿四得洋五十元太守問中人是何名字答稱不知太守謂爾旣被賣豈有中人名字尙未聞知之理且趙卽賣妻何至連兒賣去如此逞刁妄供定當重辦暫押待懲隨着包探帶同趙根寳將趙阿四并九歲兒及金寳等尋到交案俄頃尋到金寳卽張王氏太守詰問之下供稱丈夫在烟舘曉烟度日房屋由小婦人租下轉租與人伊等所爲槪未深悉太守謂爾旣未知伊等所爲何以遽將江北人掌頰豈欲逞雌虎之威懾服一切耶倘能交出阿四及小兒尚可綱開三面否則三尺具在決不能爲爾寛也遂着包探將該氏及根寳帶出俟尋到人後交保○法捕房逸去押犯後陶金標王阿福陳阿喜三人皆已獲到日前包探又在製造局附近獲到起意之張阿大十六鋪南獲到爲從之金阿金昨日經人通信又在董家渡獲到行竊小東門外永順押店之張小園解至公堂請訊據供是日有公堂解回之本地人及阿大言欲脱逃初尚不以爲意後小的倦而睡熟忽聞耳邊有呼我名者開眸視之則馬文卿也問有何事馬云此時有恰好機會盍卽跳出樊籠乎小的一時糊塗隨卽跟同逃走馬則未及出門太守問鐵栅門上之鎖僉云由爾取去現放何處答稱小的並不取鎖惟記跑至玉露春茶肆門前見有衣服一件洒滿藥水太守謂黑暗之中安能瞧見衣服遂着將張押候逸犯獲齊再行核辦○湯阿東竊洋一案所有讞詞前已疉登報紙昨日包探傳到魏阿慶倪谷才亦由保交案翁太守飭捕房解到湯林兩人間可曾將洋措齊湯稱實情無可設法太守轉詰倪倪曰小的並不同賭何能平白地交洋魏稱阿東並非由小的所薦惟倪不解法語故託小的傳語耳且小的並不賭錢租房等事亦不相干林稱此人未曾來過太守謂湯倪無錢祗得押比遂着連林一併交捕帶回管押魏仍交保 
[募賑誌喜]  
　　○初二日公和祥馮旭初善士交來賑洋六元五角并募册一本閲之已經破碎據言此册不知何人與小兒玩弄抛地作踐因悉事關賑欵急需遂拾此册代募得集斯數此能將分送他人抛棄之册募成可救五六人之命眞屬見義勇爲欽佩奚似初三日晋生莊交來蘇州鼎和莊經募規銀一百兩英洋六元并所刊願捐名片一紙據莊友相傳係有一善士將塔册募啓鈔錄寄去承餘慶氏老人慨發慈悲捐此百金之欵在施者固胞與爲懷慷慨拯濟而鈔寄募啓之善士賑務中更不可多得謹類誌之以伸響慕之忱云三馬路陳煦元謹啓 
[上海文報局籌賑叢譚七十九]  
　　毘陵盛旭人觀察之幼女于歸前蘇州府李薇生觀察之公子不及百日病故所遺母家首飾衣服除變價誦經外餘洋七百元及新衣六十八件交來助賑樂善好施當請坊以旌表種花得果必轉世爲男人○敝所共借杭州大善士洋一千元浙江厘局盛觀察林太守洋二千元蘇州潘仲翁手耕心居一千兩招商局手直記三千兩亥木氏二千兩蘇州松記一千兩顧三手一千三百兩應還吳清帥上年捐欵劃歸李海翁一千兩均立借票限期歸欵若有借而無還日後何以應急若扣還而弗解災民何以圖存伏求各位借主均分六期歸欵伏求各處善士廣爲設法籌捐否則不但災民餓死我輩亦將急死矣切禱切禱○葛蕃甫太守令堂老太太素性好善臨終遺命將所存衣飾變價充賑太守仰承德意先已捐賑曾蒙上憲奏請建坊兹太守又將變價餘欵三百兩交至敝所助賑賢母作則太守承先均足爲斯世風也 
[救吞洋烟神方]  
　　　凡救吞烟者切勿亂進桐油皂角紅魚等方須知鴉片原不殺人乃熱極燒乾五臟急速移病人臥於濕地以雙青糖和冷水用湯匙頻頻灌之烟毒立吐候人活方不灌水倘牙關咬緊以竹筷擢開將筷放於口中以便灌水切不可用銅鐵器反不能開又以面盆盛冷水將頭睡在盆内頭髮盡行解散浸之再解開胸前之衣以手巾兩條濕水放於胸前輪流更換約一二時卽愈活後宜以温熟木和雙青糖沖生箓豆粉服之毒盡自愈此方傳播已久去冬桐川何君每見吞烟者用此方治之屢獲回生之力曾救多人但病人不可令日光照之反不能活兹特照寔刊錄以廣傳聞愼勿等間視之丙戌三月王吉士敬錄報中所刊各方祈閲報諸君另紙抄錄切勿隨手棄置爲禱 
[畫潤助賑]  
　　婁東蔭石山人素工蘭石今見山東需賑孔函愿寫紈摺扇五百件每件五十文卽日爲始所收潤資托絲業會舘代解南市可交花衣街瑞文齋箋扇店北市交三茅閣橋北堍源茂槽坊代收筆資先惠五日取件[  六泉悟靜子代啓]  
 
 

Page 4

 
 
   
 
 

Page 5

 
 
　　英六月大票 
　　雙張單張分條價　巿紳富信購原班回件指明四馬路中和里西首 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年三月二十七日京報全錄]  
　　宫門抄○楚督裕等奏爲據實檢舉摺○浙撫劉奏籌解京餉片○將軍希奏審明定擬摺○晉撫剛奏道員飭赴新任夾片○三月二十七日内務府國子監八旗兩翼值日無引見惪銘稽查中左門覆命○邵曰濂假滿請安○案哈爾都統托倫布請訓○鳳山前往口外賜奠請訓順天府府尹薛福辰到京請安○廣東副考官周鑾詒到京請安○掌儀司奏初一日祭奉先殿瀅貝勒行禮○召見軍機○○頭品頂戴署湖廣總督兼署湖北巡撫臣裕祿湖北學政臣張仁黼跪奏爲前請增施南府屬學額摺内繕寫錯誤查明據實檢舉請旨飭部更正並將前任學臣高釗中及臣裕祿交部議處恭摺仰祈聖鑒事竊照湖北施南府屬宣恩來鳳咸豐利川四縣自乾隆元年間改土歸流後於三十六年議准分設學額相川縣文額四名武額二名宣恩來鳳咸豐三縣每縣文額三名武額二名嘉慶十一年又議准將施南府學文額八名令宣恩來鳳咸豐利川四縣各坐撥一名其餘四名作爲六縣公撥前任學臣高釗中會商臣裕祿原任撫臣彭祖賢因近來該郡文風日盛宣來咸利四縣應試文童均在二三百名上下武童亦近百名較乾隆年間人數增多數倍其間文理消通者每以限口額數不獲入選議請量增學額以培文教當查利　縣於咸豐同治年間因捐助餉需增加文武學額各二名擬請再加文額二名武額一名與小學相將宣恩來鳳咸豐三縣擬請各加文額三名武額一名府學原設文額八名武額四名擬請加文額四名武額二名其宣來咸利四縣坐撥之府學各一名應仍歸入六縣公撥以昭畫一等因恭摺會銜具奏奉旨禮部議奏欽此前學臣高釗中任滿缷事因病在鄂就醫尚未啓程臣仁黼接准禮部咨會同兵部議以施南府宣恩來鳳咸豐利川四縣學旣據該督等聲稱應試文童增多數倍是較嘉慶十一年奏請加額時人數又屬加增自應如九請准加利川縣文學額二名連原設四名定爲額進六名其宣恩來鳳咸豐三縣定額各止三名若驟加三名將取進倍於原額未免過竟恐滋冒濫九應加利川縣一律酌加二名連原設三名定爲各額進五名由該學政認眞錄取如届期佳卷無多仍照例任缺母濫該四縣旣經各加學額二名其府學坐發一名之例應行停止仍歸六縣公撥至施南府學額進八名今宣恩來鳳咸豐利川四縣小撥名之例業已議停六縣公撥之額已有加增自不必再行添額所請加府學額四名之處應毋庸議至請加武學額兵部查湖北施南府屬宣恩來鳳咸豐利川四縣一府武學原額各止二名旣據該督等奏稱該府應試武童較前增多數倍擬請曾加宣恩來鳳成豐　用四縣武學額各一名每縣定爲額進三名施南府武學原額二名擬請增加二名定爲額進四名均應如所請准其增　歸入下届歲試取進若不得人任缺毋濫等因于光緒十一年十一月十三日具奏奉旨依議欽此欽遵咨行前來臣等伏查利川縣學原定文額四名武額二名咸豐同治年間因紳民捐助餉需曾加文武學額各二名前請加學額摺内業經明晰聲叙令部臣議覆准加文額二名連原額四名定爲額進六名准加武額一名定爲額進三名似未將一輸加廣之文武各二名併計在内所有利川縣文武學額核計原定及捐輸並此次准加之數文生共應定爲額進八名武生共應定爲額進五名以昭核實至施南府學武生原定額數本有四名前次請加學額之摺係由前學臣高釗中主稿查據高釗中覆稱前因繕稍時悮將四名寫作二名以致部臣議准所加二名連原額僅止四名實屬疏忽呈請檢舉更正自應照原額四名之數加增二名共定爲進額六名臣裕祿會銜具奏當時未經看中亦屬疏忽相應據實檢舉請旨飭部分别更正並將前學臣高釗中及臣裕祿一併交部議處除咨部查照外所有繕摺錯悮查明檢舉並自請議處緣由謹合詞恭摺具奏伏乞皇太后皇上聖鑒訓示再此摺係臣仁黼主稿又湖北巡撫係臣裕祿兼署毋庸曾銜合併陳明謹奏軍機大臣奉旨着照所請更正裕祿高釗中均着交部議處欽此○○劉秉璋片再户部奏光緒十二年京餉案内指撥兩浙鹽課鹽釐銀二十二萬兩又内務府經費撥兩浙鹽課銀王萬兩行令於開印後分批起解限五六月前解到一半十二月初間全數解清等因恭錄諭旨行文到浙卽經轉飭欽遵籌解去後兹據浙江鹽運使覺羅成允詳稱在於縣　灶課曁綱票課釐項下籌解户部京餉銀六萬兩内務府經費銀一萬五千兩委候補鹽經歴汪家鼎管解仍照成案飭令該委員由浙至　搭坐輪船運至天津由陸赴都妥速攅解等情詳請奏咨前來除分咨查照並咨行沿途文武各衙門一體撥護前進以昭愼重仍飭將起程日期速行詳咨外理合附片陳明伏乞聖鑒謹奏軍機大臣奉旨户部知道欽此○奴才希元跪奏爲審明挾忿起意糾八謀殺期親尊長棄屍不失按律定擬恭摺具奏仰祈聖鑒事竊據署長春廳撫民通判李金詳報廳民翟萬一挾嫌起意糾邀李逢起用木棍謀殺胞兄翟萬秀身死棄屍不失等情一案當經批飭吉林道轉飭再行研審確情塡格錄供解省審解嗣據該廳訊出于犯　供詞並將該犯翟萬一等詳解到道當經前署道孫堪詳發署吉林府知府同勲覆審因犯供翻異又因全案人證均在長春廳未便紛紛提省仍發回該廰就近傳証研審去後兹據該廳審明擬議詳經吉林分巡道豐紳泰勘轉前來奴才親提覆審緣翟萬李逢起均　隸長春廳已死翟萬秀係翟萬一胞兄同居過度李逢起係翟萬一妻堂表兄翟萬秀素待翟萬一刻薄時常駡毆並未許出首管事亦不許用錢翟萬一因此常懷怨恨以分居卑幼不敢爭較光緒十年十月間李　起借用翟萬秀黑豆三升秫稭三百捆現錢八千嗣經翟萬秀索過數次李逢起未曾歸償至十一月十幾不記日期翟萬秀復向李建起提討前欠李逢起此錢央緩翟萬秀不允互相口不翟萬秀用拳將李逢起毆打一頓經勸各散翟萬一思及翟萬秀相持刻薄所有錢財不准經手又思及李逢起係伊戚誼索錢過急總是伊無顔愈加忿恨起意將翟萬秀致死卽向李逢起告知並邀帮助李逢起因欠項被翟萬秀毆打正在忿恨當卽應允因無地總動手十一年正月十三日早翟萬一又有急用向翟萬秀支錢翟萬秀不給反翟萬一斥詈並稱再不用錢定將翟萬一逐出翟萬一觸起前情適值其弟翟萬海已赴江北種地家内並無多人遂將其胞姪等遣往已故胞嬸母家拜年一面往向李　起約定夜間動手日天晚李逢起先翟萬一家内西碾房屋内藏匿一更餘時分翟萬一之母妻均在東屋睡歇翟萬秀獨自在西炕上睡覺並未關門惟時月光照窗翟萬一見翟萬秀在炕側身睡熟卽將李逢起喚出翟萬一執持小尖刀李逢起携木棍一同進屋李逢起卽用木棍照翟萬秀頭上恨毆一下致將其太陽近上毆傷骨至捐碎翟萬秀喊呌一　卽不動彈移時氣維身死翟萬一恐其還氣又用小尖刀剌割頭顱因刀小不能割下僅將食氣嗓割斷亦卽歇手一時心中畏懼起意棄屍滅迹令李逢起帮同將屍身穿好衣服鞋襪擡放爬犂出門往西拉送行至吳果清家門首聽得有人行走聲音恐被撞見抛棄屍身仍一同將爬犁拉跑回家翟萬汸查看炕氈被褥均沾血汸卽用鐵剪將被褥血迹剪下燒燬至十四日清晨李逢起正要走回維時已經吳果清見屍報知鄉約鄭泮學查　凶手蹤迹嗣至翟萬秀家查見氈褥餘剩血迹卽向翟萬一盤出前情遂將該犯與李逢起拿獲報經長春廳驗訊禀經批飭研訊解省審辦復經該廳錄供解省發交吉林府審訊以翟萬一等供詞翻異詳經駁回傳証覆審擬解詳由吉林道勘轉前來隨卽親提覆鞫據各供晰前情　諱再三究詰矢口不移案無遁飾查律載謀死期親尊長已殺者凌遲處死又例載謀殺期親尊長正犯罪應凌遲處死者爲從加功之犯擬以絞候請旨卽行正法各等語此次該犯翟萬一因挾胞兄翟萬秀相待刻薄時景詈毆又因不給錢文供用之嫌輙敢忿恨起意紏邀李逢起用木棍將翟萬秀謀殺身死後復用小尖刀殘毁棄屍不失寔屬倫常之變罪大惡極自應按律問擬翟萬除殘棄期　尊長死屍輕罪不議外應如該廳道所擬合依謀殺期親尊長已殺者凌遲處死律擬凌遲處死李逢起挾索欠被打之嫌輙聽從翟萬一下手加功自非尋常謀殺案内從犯可比李逢起應請合依謀殺期親尊長案内爲從加功之犯擬以絞候例擬絞監候請旨卽行正法均照例先行剌字所欠翟萬秀錢物照數追還無干省釋屍棺飭屬領理兇器木棍小尖刀解騐發回仔庫備查除將全案供招咨送刑部查核外所有審明挾忿糾人謀殺胞兄棄屍未失按律定擬緣由是否有當理合恭摺具奏伏乞皇太后皇上聖鑒勅部核　施行謹奏軍機大臣奉旨刑部速議具奏欽此○○　毅片再新授歸綏道安祥現已到省應卽飭赴新任以重職守又調署陽曲縣知縣成熙飭叵山隂縣本任所遺陽曲縣係省會要缺查有現署河津縣事稷山縣知縣馬家鼎堪以調署據潘泉兩司會詳前來除檄飭遵照外理合附片具陳伏乞聖鑒謹奏軍機大臣奉旨吏部知道欽此 
 
 

Page 10

 
 
   
 
 

Page 11

 
 
[袁江官報]  
　　指發南河試用閘官江如驥於本月初五日赴漕轅禀見到二○宿遷山長候選知縣王養源於十三日過浦赴宿○前任福建道監察御史黄子眉侍御於上月十九日自蘇來浦赴都○委署澗橋司巡檢余則李亦於是日接鈐○調辦清江電報局候補按察使經歴朱杲於上月二十日自上海抵浦到差○上月二十二日漕轅牌示長淮衞委正途奬勵衞守備張硯田署理大河衞委勞績奬勵衞守備尹正懋署理 
[上海三馬路陳與昌收解賑欵總數第十一次清單]  
　　二月底止第十次清單上結存規銀九百廿一兩七錢七分四厘又銅洋一千三百廿六元八角銅銀十八兩四錢六分今自三日初一日起至三月底止共收規銀一百四十二兩三錢七分六厘洋三千七百四十三元年對洋廿二個折實洋十元另一角小洋五十五元八角共合規銀二千七百八十八兩四錢八分一厘錢一百六十一千五百廿二文合規銀一百另七兩六錢八分一厘赤金師重七兩一錢三分售見規銀一百五十一兩四錢二分一厘銀手鐲一雙重一兩六錢三分售見規銀一兩三錢三分花洋一百五十元烊見規銀一百另五兩另八分五厘又售去鳥食缸一隻計元七錢三分二厘又爐底并鉛售去除付淨找進規銀十九兩八錢三分七厘以上本月共收進規銀三千三百十六兩九錢四分三厘又收銅洋六百另二元一角銅銀三兩八錢連前自上年六月初三日至三月底止統共收合見規銀四萬九十四百十七兩三錢八分七厘○本月初五日解山東第十批規銀一千另九十六兩十九日解江寗規銀二百五十兩三十日解山東第十一批規銀三千二百七十九兩共解出規銀四千六百廿五兩連前自上年六月初三至三月底止統共付出規銀四萬九千八百另三兩六錢七分共存銅洋一千九百廿八元九角銅飾廿二兩二錢六分外實借塾規銀三百八十六兩二錢八分三厘其餘物件按日登報兹不贅 
[上海三馬路與昌絲棧陳竹坪經募山東賑捐四月初二日第二百六十四次清單]  
　　豫泰碗店經募六户共洋五元錢一百文○勝玉碗號各友洋一元錢六百文○有心無力人無名氏廿七户共洋二元錢八百文○新載生洋行經募十六户共洋十元○八千三百廿八號册無名氏洋一元○有記經募三户共洋四元銅洋三元○益記各友節省立夏酒筵移助洋三元○蔣鶴記經募八户共洋三元五角○彭敏逹經募三十户共二千五百七十文○唐仁山洋五元○得泰經募十一户共洋三元德茂齋粥店經募六户共洋一元○九千九百三十五號册錢裕茂高湖山人金克明高二小姐四户共洋一元錢四百文○一萬二千六百七十號黄王張蔣沈氏同源和五户共來銅洋四元錢四百文○恆春元各友錢一千四百文○鄭恊大南布號鄭棣卿經募各友三十三户共洋三十九元銅洋九元錢五十文○怡和福棧洋十元○恆源泰經募廿四户共洋四元錢四百文○海利號經募十三户共洋五元一角○虹口可熾鐵號經募四十九户共洋十四元○大和豆行各友洋三元○公和祥馮旭初經募九户共洋六元五角○益記紙號經募八户共洋一元錢一百文○以上均係塔册○漢口盧恆茂昌寄來申字單謝勝蘭求生意順遂命店平安洋十元又銅洋一元盧柏巖求母延壽合家清泰洋十元盧雨村求母延年洋一元以上三户共來洋廿一元銅洋一元内估看出銅洋一元由森昌信局來○義號莊經募無名氏洋四元天成號銅洋十元成美洋四元善慶典經募無名氏洋三元徽杭隱名氏諸洋三元樂安孫氏求身體安康洋十元春恆祥綢莊洋二元創頭店劉甡大陸景璋顧門黄氏四户各洋一元成喜山足對洋一個施炳松虚對一個○本日共收英洋一百七十四元半銅洋廿八元虚對二個小洋六角錢六千八百廿文合併聲明 
[上海文報局内賑所三月分清單]  
　　一上旬共收規元三千一百六十兩另一錢九分○一中旬共收規元一千五百五十一兩九錢四分六厘○一下旬共收規銀七千九百四十七兩七錢一分○一三旬共收江寗捐規銀一千一百九十兩另五錢九分三厘○本月共收規元一萬三千八百五十兩另四錢三分九厘連前共收規元廿二萬三千七百另九兩六錢五分七厘○一解山東十四批庫平合規元四千三百八十四兩陳與昌一千兩在外○一解山東十五批庫平合規元一萬另九百六十兩○一解山東十六批庫平合規元六千五百五十八兩絲業會舘三千兩陳與昌三千兩高易行一千兩均在外○一解揚鎭寗沙洲公所規元五百兩絲業會舘二百五十兩陳與昌二百五十兩在外○一解江靖　州洋合規元三百六十六兩絲業會舘一千元在外○一解江寗七邑公所規元一千另廿一兩三錢四分三厘○一解江寗諶善翁手掩埋規元一百四十六兩三錢○本月共解規元二萬三千九百三十五兩六錢四分三厘○連前共解規元廿三萬三千六百五十五兩二錢九分五厘○實墊規元九千九百四十五兩六錢三分八厘係借直記三千兩木亥氏二千兩顧王手一千三百兩耕心居一千兩松記一千兩浙江厘捐局二千元杭州大善士一千元 
[上海北市絲業會舘核奬籌賑公所施少欽經收山東賑捐四月初一二三日第九百七十九八十八十一次清單]  
　　松提署魏槃阿先生來楚南不留名善士規銀五百兩增泰源號移居停惠答壽筵資由姚庭華先生來規銀五十兩霞蔚堂洋一百廿元庭音老人由蕭山正大局來一百元沈奏記代無名氏廿元廣東陳求母月月平安十四元皖北有心無力人願戒洋烟省兩月資十元耕心居士十元周秋泉海泉求母病痊九元又銅洋一元鄭澰德堂保平安六元寳善堂春筵移資六元勉力子五元鄭氏求病痊五元邵啓泰保痘安痊建印五元洪張氏求病痊二元慈谿王西園求外孫血症卽愈二元賣票再捐人二元雲間無名吳氏一元無名氏二角沈子文周秉臣兩君書畵潤移第三次錢二千八百文以上初一日○江海大關節移○天后聖誕分送昨肉資錢一百千合來洋九十二元陸頣百求病愈由巨豐莊來一百元無名氏廿元徐蒙泉求兄病愈十二元福德堂五元無名氏求血症愈四元賣票再捐各盡心人二元四百文以上初二日○國子餘先生經匯京都同人集募由源豐潤號來規銀四百零八兩林篤甫求病速痊一百元無名氏恊源莊來一百元彭印祖潤移贈文孫鈐印資第三此由延康莊來七十元惲小宜求目疾速愈廿元義橋碧山人十元浙紹德記十元四明林盛氏由蘇春成號來十元松江杜炳鍔十元又虚對一元許壽臣由紹城豐大號來五元海昌靳琴川四元宏陽氏吕宋票小彩移二元詹舜卿二元詹煥記一元詹關保一元周李氏一元金景記一元松梅主人求合家平安一元曹珊安一元虚對一元八開五元無名氏江裕船飾銀三錢○漢口永吉莊代募稽山鶴樵代友完病愈愿省平銀十兩以上初三日 
 
 

Page 12

 
 
[光緒十二年三月廿八日京報全錄]  
　　宫門抄○上諭兩道錄前○浙撫劉奏虧商公欵清繳請免置議摺○又奏叅各員懲處摺○大學士閻奏爲請大旨僧○東撫陳奏審明按律擬辦摺○將軍慶等奏委署撫民同知片○大臣林奏爲陳明夾片○三月二十八日理藩院鑾儀衞光祿寺侍衞處值日無引見○伯王假滿請安○卓公請假十日○耀年續假十日○岳林續假五日○召見軍機○○頭品頂戴浙江廵撫臣劉秉璋跪奏爲號商領存公欵業已全數繳清私欵並無控追可否免其置議恭摺仰祈聖鑒事竊查光緒九年冬間江西候補道胡光墉所開杭城阜康及各省銀號同時閉歇稔知虧欠公私各項爲數甚鉅當時律以官法立將該員叅革究追原屬正辦惟聞其開設典鋪不下數十處資本不少誠恐事急生變寄頓隱匿均在意中因密商升任藩司德馨親至其家婉詞開導令其將所領公欵數目及各典資本全行開送經臣約略核計尚足相抵立卽指定數目各舊欠欵派員前往監收以免店東夥計隱匿挪動遂將民間逐日贖取之資積有成數解存省城厘捐總局分别後急隨時批解事經兩年始得一律清完毫無蒂欠正在核辦間於光緒十一年十一月二十五日接准户部咨開奏請將胡光墉拿交刑部治罪並將原籍財産查封報部變價備抵一摺光緒十一年十一月十二日奉大旨依議欽此行文前來卽經密札杭州府知府吳世榮督同仁和錢塘兩縣嚴密查封一面札飭釐捐總局將胡光墉應缴公歀完欠數目開單詳報去後卽據該局開呈清單除甘隸息借洋欵扣留行用案内實銀七萬餘兩未經追齊外所有京外公欵及本省公項由浙着追者均已一律埽數全清卽經咨明户刑二部查照在案旋據杭州府詳稱先據胡光墉家屬呈報該革員於光緒十一年十一月初一日在籍病故奉札後督同仁錢二縣親詣查封見其停柩在堂所住之屋租自朱姓逐細查點僅有桌椅箱廚各項木噐並無銀錢細軟貴重之物訊據該家屬胡乃鈞等供稱所有家産前已變抵公私各欵現今人亡財盡無産可封羣追尾欠具限認繳並據聲明胡光墉在日統計欠繳京外各欵共銀一百五十九萬二千餘兩以二十六典貨本器具屋基抵償收繳清楚其扣存外用銀十萬六千餘兩已解三萬五千兩現繳銀二萬兩餘欠五萬兩認限本年三月底一律繳清至虧欠紳民私項除文宅充公銀十萬兩業已繳解清楚其餘私欵已據折扣變抵歸還並無控追之案請免置議等情據此臣查已故革員胡光墉開設銀號領存公欵數逾百數十萬迨各舖倒閉尚不迅速完繳律以監守自盜罪有應得惟念該革員係以典資作抵其不能立時完繳由於陸續贖取與有心違折者有間業已繳解清楚情尚可原私欵並無控追其事已了溯其承辦西征轉運亦尙著有微勞今旣身故可否免其置議伏候聖裁除飭將認繳尾欵依限清完後再將封存家具發還外所有虧商領存公欵全行清繳應清免議緣由理合恭摺具奏伏乞皇太后皇上聖鑒訓示謹奏軍機大臣奉旨户部知道欽此○○頭品頂戴浙江巡撫臣劉秉璋跪奏爲查明才具庸劣難期振作各員請旨分别懲處以勵官常恭摺仰祈聖鑒事竊維知縣一官有牧民之責必其人才守兼優持躬謹飭始克勝任候補試用各員委以差事卽以覘其志趣察其才能於此而不自檢束奮發有爲卽屬難膺民社至於佐雜人員亦須稍知自愛若卑污太甚不免有玷官常兹查有拔貢試用知縣錢福年輕浮躁安候補同知龎慶麟聲名平常卽用知縣成沭蔭才具輭弱另補知縣林乃檉性情　項候補知縣吳保燮辦事草率西安縣知縣郭泰昇才欠開展試用末入流鄧承爵毫無廉恥以上七員均難姑容應請旨將試用知縣錢福年卽行革職候補同知龎慶麟卽用知縣成沭蔭另補知縣林乃檉等三員均以教職歸部銓選候補知縣吳保燮以縣丞降補西安縣知縣郭泰昇開缺留省以無字簡缺酌量補用試用未入流鄧承爵革職永不叙用以勵官方而資整飭所有查叅庸劣各員理合會同閩浙總督臣楊昌濬恭摺陳請伏乞皇太后皇上聖鑒訓示再所遺西安縣一缺浙省現有應補人員請扣留外補合併陳明謹奏奉旨已錄○○大學士管理户部事務臣閻敬銘等謹奏爲請旨事光緒十二年二月十四等日准左翼監督耀年右翼監督謙光各將差滿口期照例預報等因前來臣等查得左右兩翼税差期滿例由臣部將各衙門保送人員並八旗内務府俸深人員職名開列具題恭候欽簡更替近年俱係專摺奏明請旨均蒙特簡大員管理在案今查在翼監督耀年右翼監督謙光於光緒十一年三月十三日接任起扣至十二年三月十二日止均届一年任滿例應更替理合專摺具奏請旨簡放並將上三届左右兩翼監督各員繕寫名單恭呈御覽伏候命下臣部行文左右兩翼遵照仍俟一年差滿預期報部奏請更換爲此謹奏請旨奏旨已錄○○山東巡撫臣陳士杰跪奏爲審明逆倫重犯按例擬辦恭摺仰祈聖鑒事竊前據臨朐縣知縣姚延福詳報民人殷汰禾因瘋毆傷親父殷來有母殷朱氏先後身死並毆傷鄰人陳清和等平復一案臣因案情重大批司轉飭該縣親身押解犯卷至省發委濟南府審辦兹據該府梅啓熙會同候補知府楊學沂等審明擬議由司解勘前來臣親提研鞫殷汰禾籍隸臨朐縣平日侍父殷來有母殷朱氏孝順並無觸忤違犯光緒十一年春間殷太禾徙患瘋病時發時愈殷來有因其並不滋事央允地保王復順鄰佑馮芝蘭陳青和未經報官鎖錮七月初三日殷汰禾瘋發益甚王復順等恐其滋事商同殷來有將殷汰禾兩手綁縳關禁閑屋初四日早殷汰禾之妻殷唐氏推碾外出殷朱氏愛子情切私自開啓屋門將殷汰禾縳繩解放殷汰禾闖出大門拾石姚舞殷來有聞知與殷朱氏赶出喝阻殷汰禾用石毆傷殷來有偏左倒地磕傷右額魚殷朱氏上前救護殷汰禾復用石毆傷其偏右左腮脥跌地磕傷額顱馮芝蘭陳青和聞閙趨至上前捕拿殷汰禾復用石毆傷陳青和右額角左膝盖適王復順與莊民王好端劉小二先後走至帮拿殷汰禾復用石連毆傷王好端腮脥並毆傷鼻梁上唇吻曁劉小二右額角右腮脥經王復順奪落石塊將殷汰禾獲住捆縳通知殷唐氏赶回查看同向殷朱氏等問明情由抬回醫治詎殷來有移時因傷殞命王復順等將犯送縣因值該縣姚延福赴府面禀地方事宜公出經代行典史尙昌鈺申經姚延福馳回詣騐提訊殷汰禾目瞪口呆語無倫次不能取供飭醫診視六脈洪浮患瘋屬寔收禁飭醫殷朱氏延至初八日亦因傷身死復報經姚延福詣騐將犯醫痊訊供通詳提省委審招解審供前情不諱詰非裝瘋揑飾亦無起釁别故案無遁飾查律載子毁殺父母者凌遲處死又例載兩犯凌遲重罪者於處決時加割刀數又毆殺父母之案無論是否因瘋悉照本律問擬若距省在三百里以外恭請王命卽在省　正法仍將首级解回犯事地方梟示又瘋病之人親屬隣佑人等容隱不報致殺他人者照知人謀害他人不卽阴當首報律杖一百各等語此案殷汰禾因瘋用石毆傷親父殷來有親母殷朱氏先後身死並毆傷陳青和等平復實屬罪大惡極雖中瘋發無知仍應按律問擬殷汰禾除毆傷陳青和等平復輕罪不議外合依子毆殺父母者凌遲處死律擬凌遲處死查臨朐縣距省在三百里以外臣故審明後當經飭委泉可林述訓臣標中軍叅將玉秀恭請王命將該犯殷汰禾卽在省垣綁赴市曹正法係毆殺父母兩犯凌遲仍照例加割刀數並將首級解赴犯事地方泉示以昭烱戒地保王復順隣佑馮芝蘭陳青和明知殷汰禾染患瘋病輙聽從殷來有容隱不報致釀逆倫重案亦應按律問擬王復順馮芝蘭陳青和均依瘋病之人親屬隣佑人等容隱不報致殺他人者照知人謀害他人不卽阻當首報律杖百例各擬杖一百折責發落王復順仍革役陳青和王好端劉小二傷俱平復均毋庸議除將供招咨部外理合恭摺具奏伏乞皇太后皇上聖鑒謹奏軍機大臣奉旨刑部知道欽此○○慶裕等片再營口海防撫民同知寳岱因病出缺查有試用同知馬宗武精明幹練堪以署理調署岫岩州知州海城縣知縣張瑞三現經調辦要案其岫岩州一缺地方緊要查有委用知縣朱錦標年壯才裕堪以接署除分檄飭遵外理合附片具奏伏乞聖鑒謹奏軍機大臣奉旨吏部知道欽此○○林壽圖片再派辦福州海口團練紳士分發省分補用道干葆辰前經兵部尚書臣彭王麟及廣東督撫臣片奏調赴廣東差委奉上諭着飭赴廣東差遣委用欽此維時閩防吃緊復經臣于十一年二月間奏將該紳留籍辦團俟防務稍鬆冉飭赴粤奉旨着照所請欽此欽遵查于葆辰穩練精明琅嶠役曾與臣共事福州防務此次海口勸團深資得力現在閩團旣撤該紳並無經手未完事件廣東辦理善後尚在需員自應由臣分别咨會仍飭其赴粤差遣委用臣前年又因團董需人查有福建船政委紳六品銜補田知縣分省試甲縣丞林豐鑫熟悉沿海情形當經咨調在團襄辦撤團後並應咨會船政衙門仍舊差遣理合附片陳明伏乞聖鑒謹奏軍機大臣奉旨吏部知道欽此 
 
