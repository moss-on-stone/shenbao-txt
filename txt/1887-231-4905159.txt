# 1887 - 231 - 4905159

 

Page 1

 
 
[五車樓五訂書告成出售] [  點石齋代啓]  
　　高顧講章貽官學　不一而足惟平江蔡九霞先生著有四書纂序説約一書雖用講章之式衛所採錄者皆先镭心得之有所闡發者皆聖賢欲　之蘊斬釘截鐵下語如鑄毫無　鄉之説圈點精當尤易醒目書成於康熙庚戌歲凡經五訂校核最精後值三藩之變屢遭兵火流傳遂少今時　齋主人藏有五車樓真本不敢自秘繕寫宋字託本齋石印因思時下文風返眞歸樸看題若漫無分寸斷雞見賞於有司此書出知有不脛而走者盖先生宏通博達非小儒詹詹　也價洋一元八角向南北申昌買可也 
[石印殿本直康熙字典出售] [  點石齋主人代啓]  
　　康熙字典一書縮印創自本齋比年踵起者甚衆早已四海風行現本齋復得殿板初印一部精美齋整洵爲罕世奇珍因仍縮印中號直行每部分裝六本碼洋二元五角悉數售與愼記已於本月卽日出書零躉購者請至逢源里愼記面議可也 
[新山石印時官出售] [  點石齋代啓]  
　　是書廣搜近時舘間試帖自作各省試牘曁新出稿本積數十種之多精選四千首分春夏秋冬四集附以四時揔第其題　關時令西兼天地人物之廣飛濳動植之繁亡而朝政下而民俗以至名勝古跡無所不有詩取新警工雅凡庸舊者不錄編法以題未一字分韻爲次最便檢閲其精選工鈔詳校尤爲有目共賞現在點石齋石印訂五本裝綾套定於本月望日出書每部價洋一元躉售從亷賜顧者至三馬路申昌書實室面議 
[論西國今勝於昔]  
　　地球五大洲以歡羅巴洲爲最狹物産生聚皆不足當一中國然而人材薈萃學藝精深大小諸國雄視乎宇内果操何術以致之哉豈自昔而已然　原其由來非一朝一夕之故矣諸國邊境多近海隅素習航海之術製造船舶駕駛獨精衝涉波濤而不畏以是能通商涉遠通有無徵貴賤財力之雄駸駸口盛然其尋覓新地開闢亞美利加南北亦不過三百餘年耳自此東南洋諸島國盡爲其所兼併置爲屬藩視同外府凡歐洲之人足跡所至莫不畏而敬之毋敢肆其狎侮焉由是他洲之民無不聞風嚮慕曰禍哉西國之人歟何其聲威之遠播有如是哉顧余嘗考其昔時草昧未開有夏之際尙以游獵爲生居無定所全地蒼莽荒蕪不治漢時羅馬一統聲教漸闢然則歐洲聲明文物之盛已後於中國二千餘年矣降至唐宋羅馬旣衰又爲西域北狄所侵擾逮乎有明中葉列國始得自强其興也殆不逾四百年英至今日仗義執言主牛耳之盟彬彬然信義禮教自邇而達遐焉原其昔拜祀蛇蟒木石奉以爲神至殺人以　剖腹視臟腑以覘神之喜怒或有時攫人盛巨筐投於烈燄其殘酷慘忍也蓋如此今日一變至道义何其速也故以近今五十年較之二百年以前則不啻昏明晝夜之别矣又以今日之西國較之五十年以前則又有高下霄壞之分矣是何其變而益上哉溯古徵今誠不禁睪然以思憬然以警而曠然以高望也何我中國五千年來恪守成法而不一變哉嗚呼果能守而不變猶可言也抑何其愈趨而愈下也試觀西國昔者方隅自封閉關自大不與諸國交通今則縱横四海無遠弗届不獨長駕遠馭馳壞外之觀卽地球無人跡之所亦無不至焉昔者才識舂愚智慮狹隘昧於遠大不知變通今則學問淵博器量廣遠精愈加精備益求備必至登峯造極而後已昔者教理未明樸野未化風俗鬥殺相尙慘刻是聞今則以神道設教崇敬歸一志行虔誠不趨新異昔者君上專權是恣視民若奴隷今則各處皆立議院庶人得參清議民能自主政歸乎公共謀公益以利國而裨民　者政教不分兩教角立各有門户幾若水火入主出奴設有厲禁强迫人心今則任民自擇無彼此畛域之見輕重高下之殊而玉者不過而問焉昔者俗尙凶頑動生仇隆睚眦之怨必至報復今則人嗜道藝互篤友愛旣畏法而懷刑復尊親而敬長昔者商賈貿易官府爲之限制利權未暢今則一切信其自然百物亨通無有阻滯公私之利漙焉昔者工事不盛製造未廣因此貨財不生其源難濬今則物料輸入製造輸出轉輸不窮財以裕焉者毋屋庳小規制不備園林池囿咸所未有今則大家巨室窮極工巧華堂煥日傑閣入雲名園廣墅數里相連昔者器皿粗窳不見精良一切資生並皆有缺今則供具精美物維其備適觀娱意快適身心昔者盤饌烹調惟供土物山海珍錯不知外求今則唐茶竺糖遠方異品無所不備朝涵夕儒藉以養生昔者山海遼闊跋涉艱難旣窘　險徑復阻以洪波今則鑿山通道行海駛輪火車汽船安坐致遠　利便爲何如哉昔者地角天涯信阻而難通音遥而莫達今則電報紛馳頃刻可至遠地如面談雖萬里而若同堂焉昔者街衢夜黑霄小横行盜賊竊發悉不免焉今則電𦦨煤燈光明若晝轂摩肩擊夜市之盛無異日間昔者寄書不達幾至鴈杳魚沈城野相隔多所未便今則專設書郵一緘之寄僅取微貲達乎　境不患不速昔者貧氓傭販得金無所存貯多致浪費今則銀鋪代爲收存歲權子母用則往領如取如携莫便於此昔者簡册奇珍富人難聚今則書籍充溢寒士易致昔者朝多秘景野有鬱衷今則朝論巷議日印萬紙貧至賤隷遠至遐陬無不預聞焉今日者西國政治休美如此果何由而致哉得毋教化日明而人心嚮善之效乎雖然此亦其一端也使非窮水火二氣之理用以創造機器制作百事則君德雖正於上民心雖順乎下而國用不利民生不厚猶未能臻此盛也然則創造機器者其功德豈淺鮮哉我中國而誠欲自强何不一心以講求機器藉以致乎上理也哉 
[上諭恭錄]  
　　七月初一日奉上諭本日在午門外叩閽之護軍常陞着交刑部嚴行審訊欽此○初三日奉上諭巡視北城御史恩燾等奏司官縱容差役玩泄公事據實紏叅一摺據稱宗室婦恒佳氏訛詐太元當鋪一案有皂役常福勾通情弊當交正指揮何振綵將常福送部辦理乃該指揮失於覺察致令常福潛逃自盡顯係縱容玩泄請將該指揮交部議處等語北城兵馬司正指揮何振綵着交部議處餘依議該部知道欽此 
[本館接奉電音]  
　　昨日本館駐京訪事人由電飛傳本月初七日諭旨二道敬謹譯登○七月初七日奉旨寍古塔副都統着富爾丹補授欽此同日奉硃筆胡隆洵補授通政使叅議欽此 
[輪船失事]  
　　太古公司之輪船名天津由汕頭開赴上海行至將近厦門海面失事船主及水手人等均逃至厦門現在該公司已派海口輪船前往援救不知能否施救也 
[法使啓行]  
　　法國駐京欽差恭斯當由京抵滬已列前報兹悉法欽差已於前日乘坐三菱公司輪船開往東 
 
 

Page 2

 
 
洋取道回國云 
[爛其盈門]  
　　七月初三日爲浙江提督歐陽軍門之第四公子合卺吉期署内外皆張燈結綵演劇欵賓道府及六營六廳印委各員無不衣冠往賀車馬喧闐甚熱閙也 
[議修浮橋]  
　　寍波東津浮橋榕呼爲老江橋者也浮橋船隻自唐至明迭有增減嗣復定爲十六舟至國朝嘉慶年間减爲十四舟每因風潮損壞道光初年仍復十六舟之舊制迄今六十餘年相安無事可知此橋船隻宜增不宜减昔人已屢費經營兹聞監工紳董忽欲更攺舊章以舟多洞小行船不便减去四舟不知東橋堍舊有闊洞橋上書對我來三字夜間懸燈以示準的何妨仍照舊章可令舟子照依行駛豈可專顧橋下行船不顧橋上億萬人之履危涉險設有意外之虞創此議者豈能任此重咎耶現經紳士董沛等以其所議甚不穏安禀請府憲發落胡練溪太守除札辦理浮橋董事公同妥議外仰鄞縣迅卽傳諭該橋董事會同就地紳士另行公議仍候道憲札示飭遵竊謂與其改作而物議沸騰不如仍舊而衆情允洽衆紳等愼勿各存偏見而獨斷獨行也 
[皇華佐使]  
　　崔惠人宫允國因安徽太平縣人同治辛未科進士歴官翰林院編修詹事府左中允記名以海關道簡放宮允文章經濟彪炳一時而志趣澹然不慕榮利遂於甲申秋請假回籍林下優游當在都時曾疏請開辦鐵路一事羣感服其議論閎深歲乙酉李傅相特派宮允會辦招商總局事宜宫允辭不就旋經皖撫聘請主講安慶敬敷書院門下士咸望之若泰山尊之如北斗現洪文卿閣學銜命出使傅相特奏請以宮允副之日前電音傅至皖垣戚族咸相稱賀想使星耀采文旆增光必能樽俎聯歡宣揚德意也 
[勸諭土客示]  
　　欽命二品頂戴浙江等處提刑按察使　按察使蕭爲出示曉諭十客人等各安生業毋相侵奪以于重咎事照得浙省自兵燹以來各處招募客户墾荒而杭嘉湖衢嚴一帶爲尤衆有　自温台等處　亦有至自隣近外省者日積月久近悦遠來休養生息之機圖已人人受惠矣乃近聞土客積不相容地方轉益多事其土民多而客民少者客民所墾之荒地禾熟時或爲土人割去則土强客弱而客民不能安其客民多而土民少者土民有主之業産客民或以爲閒田佔據耕種甚至明搶暗奪勒索訛詐則客强土弱而土民不能安又或口角微嫌兩不相下因爭起釁釀成鬥毆巨案似此互相猜忌視若敵仇不特爾等各有損傷卽國典亦難爲左袒夫以客民抛棄鄉井襁負而至原所無所依歸與野澤嗷嗷者無異土民固當從而憐之諸事格外體恤不應欺其孤身肥已瘠人而客民旣隷此間生子生孫自後卽爲土著尤宣各循本分親近土民年長者尊若父兄年幼者視同子姪何得喧賓奪主持衆逞强更何得以開墾爲名盤踞鄉村爲非作歹或搶奪土民財物或擄捉土民人口竟至自外生成是其名爲客民實則匪類現在整頓保甲去莠安良豈容此種刁悍之徒混迹難處除札飭各府廳州縣隨時查拿懲辦外爲此特諭土民客民等一體知悉爾等同游化宇咸具天良旣共里居宜敦輯睦從此各安生業毋得仍蹈前非卽使彼此問有欺凌本司一秉大公論曲直不論土客爾等均宜禀官究治萬不可自行尋釁激放事端致無辜轉罹法網爾土民服教日久固應通曉大義捐除畛域之心爾客民籍貫雖殊亦不乏正直明理之人堪承培植此次保甲章程内旣於土民中遴派公正董事等實力稽查復於客民中選擇公正董事等自爲管束其所以爲爾等計者至矣爾等踐土食毛同是朝廷赤子所望此後互相親愛無詐無虞以仰副本司拳拳教誨成全之至意倘再肆行無忌一經查出實在劣迹卽當從嚴治罪以儆兇頑本司執法如山除惡務盡甚勿視爲具文也其各懔遵毋違特示 
[香市閒評]  
　　俗傳六月二十四日爲雷祖誕辰杭省吳山之雷祖殿兵燹以前極形熱閙進香者不卜畫而卜夜當夫驕陽乍歛新凉襲衣燈影萬家車聲一路舉凡簪纓華胄詩禮名門所謂老太太太太奶奶小姐者珠圍翠繞髩白顔紅龍媼鴉鬟前後擁護入廟禮佛隨喜雲房道士卽盛備珍果清茶殷勤欵待臨行以酬金帛甚有費中人一家之産而絶無靳惜心者迨至譙樓三鼓夜漏　深則貿易中人衙署中人工藝中人或輿或步分花拂柳而來道士欵待漸不如前然亦准貧富以分厚薄及夫鼉更五轉鷄唱一聲則鬢影衣香紅矜翠譃娉婷嬝娜扶出蓮輿　無非曲巷名姬平康里之妙妓也亂後滄桑變易迥不如前今則重覩承平復襄盛事香車絡繹漸復舊觀惟一過四更卽已風流雲散矣盛衰之感能無喟然 
[古潞紀聞]  
　　江蘇河運頭起漕粮行抵通州碼頭忽報平家疃河堤決口水由上游宣洩運河水倐落數尺倉憲聞信立飭通上汛杜弁率同河兵携帶挖河器具相機疏濬催提河運早日北上　如船身吃水三尺水深不過二尺四五寸雖多加縴夫竭力挽運仍未免節卽攫淺現招民雇載貨船裝米官剥起剥分運指日當可抵壩也在壩人員咸翹首以待南漕之至○平家疃河堤漫溢决口陸續衝開七十餘丈附近七村莊淹没殆盡獨有一家水由屋頂經過鷄犬不驚人口無恙咸異之東南一帶盡成澤國被災情形無異上届蒼蒼者天何獨不眷顧此小民耶○猪客某甲携銀數百兩騎騾一頭出京都過盧溝橋有匪徒三人偵跡尾追意圖搶刼不料馬行甚速轉瞬間已不見矣適遇旅人某乙肩負行李行經此地該匪等七前搜刼紋銀二兩京錢八百文揚長而去乙自思無計循路回京恰遇京汛下道馬兵數人騎馬而來備述一切伊等令乙騎馬跟同追捕　路旁烟館拿獲一人其餘二人已入高梁地跡蹤杳然當卽解交順天府審訊供認搶刼不諱並認舊案數起同夥幾人住址河處高大京兆問單密札通州張大令會營按名拘捕大令接札後是夜二更時分會同左營俞都戎右營曹守戎親率兵役二百餘名冒雨前往城西長營地方傳令地保指名拘拿共獲十一人次日又獲四人除姓名不符及案情不實者分别管押釋放外只將案証確實者四人解交順天府訊辦四人均有綽號一係前刼餉銀張桂春之弟張印春其餘三人不記姓名○灤州搶刦騾馬一案由張邑尊訊明錄取實供派役押解灤州内有尹發一名情罪重大技藝亦逈異尋常起解時將伊脚後大筋割斷以免中途逃脱○東鄉數十村距河相近連年被水困苦異　若不脩築堤防其患不堪設想各村紳董禀請張邑尊轉求道憲設法保衛當蒙道憲批示姑准由道庫津貼項下撥給銀二百兩交張邑尊發給該紳董承領興修務期堅固以衛民生嗣後不得援以爲例○王國瑞因韓成本私販硝磺向其查問被韓糾衆毆打當卽控告前任王司馬未蒙究辦昨赴道署瀾輿喊控批交張邑尊認真訊辦○前石壩州判凌秋生别駕去歲聞訃丁憂今已服闋歸知縣班留直候補刻寓通州公館於六月二十一日爲子完姻賀客盈門輿馬亦往來不絶○寳抵縣地甚窪下爲衆水所匯去歲城東靑龍灣長堤决口城鄉受害殊甚該縣文生名張傅嚴者聲名惡劣遇事挾制官長前後百餘莊人民任其驅使呼之立應今夏因靑龍灣堤工竟敢恃强捆縳差役數名不放回署袁明府飛禀通永道轉詳李傅相派兵拿獲旋派徐弁帶營勇百名星夜拿到李傅相審訊之下知非善類札縣將該生被控底案查明禀覆從重懲辦○江北粮道馬植軒觀察於六月二十九日抵通謁見倉憲 
[火災疉見]  
　　漢口名蔡家巷者有大小兩條相距止百十步前與招商局共碼頭後面枕湖昔時皆豪商鉅宦居焉迄今幾閲滄桑蔡姓已漸形零落而高堂大厦依然櫛比如鱗本月初一日九點鐘時大蔡家巷靠河街面南坐北之粤帮某雜貨棧房陡然火發登時烟燄　衝直徧霄漢火鴉成陣四處亂飛本鎭文武各官先後臨場彈壓龍局亦赶急趨援無奈路途湫隘高垣又屼若崇墉水龍無可安排致祝融氏益形猖獗除肇　之家盡付一炬外其餘蔓延者非厨屋卽披房東倒西歪無異摧枯拉朽計東至五豐登貨棧北至周姓家西至街面市房後節廚房春茂 
 
 

Page 3

 
 
和山貨棧房左右鐘表紙店南至巷路約焚一點鐘時直至危墻坍下始得將火壓熄共計延及六家燬去數千金周姓更失去皮箱兩口查致釁之由均言因粤棧炒瓜子而起屋主遂擬向粤棧索賠想須費一番唇舌也至初五晚三點鐘前又閬人聲鼎沸警鑼亂鳴詢知四官殿碼頭左右雨邊皆有火患是處汲水甚便而路被火斷馳救者皆須繞道以行周折良多未免躭延時刻以致土店酒坊飯鋪茶肆木器店及各宅　共焚燬七八十家待燄消火熄諸龍散去天已黎明矣是處上首爲籃子街口下首爲蘆蓆街口因下首小飯鋪蒸飯遺火積薪中以致燎原勢盛云 
[效騐如神]  
　　日來疫癘盛行往往不及醫治惟聞火秧𥤀最有效騐凡霍亂等症初起時輕則二片重則四片帶生咀嚼咽下卽可起死回生查此藥本草所不載係梁金池觀察從廣東得來施送如有患病家可向六馬路仁濟善堂及浦灘禪臣洋行乞取是眞救急靈丹也 
[催粮縣示]  
　　上　縣自本年四月開徵上忙鑲粮迄今各花户猶未掃數清完蒯大令以差保催徵不力歴經嚴比荷枷日前經江蘇藩憲易笏山方伯委員到滬催提大令遂中示云向來開徵上忙六月完足十分今年春收豐熟完數不到三成皆因花户疲玩差催又不認眞現奉藩憲委員來縣守提現銀本應按户提比姑寛可示催徵勒限七月十五務各一律完清如再逾限不完定發大籖提人爾等求免比追其各一律凛遵 
[學徒猝斃]  
　　包探戴金寳至英公堂稱裘阿小投捕　訴被朱福紀打傷因送裘至仁濟醫院一面拘朱福紀解案朱福紀供並未打裘更無受傷情事蔡太守命將朱福紀暫押俟函問醫院裘阿小　　受傷再行核辦旋因裘阿小卽裘小寳在醫院身死復將朱福紀解案供稱寗波人在香粉弄中開裁縫店曾收同鄉孩子裘小寳爲徒年十四歲因常竊取零物變錢買雜食因打伊手二下後患急痧現在醫院無可醫治而死徒之原籍尙有父母　須發函知照太守飭差查問醫生言裘到醫院的係患痧不過舊有微傷太守俻函請上海縣蒯大令於午後三點鐘時帶同仵作書役人等到院旋據仵作騐得左手下體有傷數處然非致命確因患痧身死大令親騐無錯隨訊朱福紀仍執前詞并請備棺成殮大令允之并將朱福紀帶　候訊 
[札委騐屍]  
　　昨報列徐君瑞猝斃寓中一事上海縣蒯大令據情禀請道憲核示旋經龔仰蘧觀察札委靑浦縣來申相騐屈計程途當於今日可到矣 
[公堂提妓]  
　　前有鴇婦胡陳氏具詞投英公廨控朱寳山誘拐妓女張仙先叩求提追究等情蔡太守准詞提朱訊究朱供該妓實被陸金生領去太守飭押候提陸質訊嗣經差役訪悉該妓由陸寄與捕夥劉小弟家遂將情告知縣署捕頭柴樛前日柴禀明蒯大令至浦耹爛泥渡劉家將劉并張妓拘拿解縣昨日公廨差役金鑫持太守名片提劉張歸案訊辦大令遂飭柴捕將人交該差帶回 
[限日交銀]  
　　前法界紫來街利和昌靛行虧欠靛商邱吉昌等銀千餘兩由邱等供該行經手王少齋於上海縣訊鞫之期發交東廳看管詎王在押迄不繳銀日前邱等投案禀催帮審委員吳端甫司馬庭訊之下限一月内着王掃數繳清違十嚴比人則仍發東廳看管云 
[英界公堂瑣案]  
　　胡錦富稱是江北人推車餬口突遇同鄉人黄阿虎冒充包探夥指我前曾犯竊勒索規費我對以從不犯竊詎伊稱須洋四元方能了事我以無洋對伊又言我有小孩可賣無奈報捕拘案黄阿虎供江北人開設車寓前因廣仁昌失竊洋烟筒查知胡竊着令交出今又失竊向伊查問並無冒充探夥勒索銀洋之事鉛捕頭禀黄阿虎前曾犯事送辦蔡太守以黄阿虎訛诈良民情殊可恶判責二百極再發捕房管押一月以儆○彭阿其稱　汕頭輪船管貨昨因見祥生行派下之木工挖竊糖斤爲此扭交巡捕送案楊春茂供是祥生行雇我到船修理因將糖移開　被指爲行竊鉛捕頭禀該船主曾有信至捕房言毋庸究辦蔡太守謂旣據船主函致捕房可免深究飭楊邀工頭保去○沈桂春錢嚴氏同至公堂各報失竊衣物由捕房破獲人贓送案請領金阿福認竊求恩蔡太守隨判金阿福管押二月贓交各失主分别認領○昨報列蔡太守飭差趙金及包探王阿二拘獲之張富金供其弟成金在公義局爲夥云云聞其弟實爲箍桶生意補正於此○盛世昌稱蘇州元和縣人販藕來滬共裝二船原要到老閘地方宋選卿所開之長順水果行中銷售及船抵碼頭我卽登岸至長順行知照起貨豈知開永順行之馬福寳竟令出店人將一船之藕起到伊行不與算帳馬福寳又向宋饒舌爲此報捕拘案宋選卿申訴前因并稱永順係老行我係新開明被欺負客人盛世昌不往算帳又指我唆使向我尋釁不得已而報捕馬福寳供向來客貨到如有兩船則各上一船並非爭奪今盛不來算　實由宋唆使欲壞我行聲名故與理論蔡太守問爾等均是官牙否均答稱領牙帖開行太守領客貨投行銷售行中取用而已惟憑客自投銷豈容爭攬今姑判罰永順行馬福寳洋四元充公并着宋向馬歸收貨洋○秦阿德稱無錫人開剃頭店曾用徐松山爲夥今已辭歇詎徐兠攬我之主顧與論反被行兇報捕拘案劉玉本毛永清同供是店夥昨秦遭徐毆我等解勸不依徐松山供前在秦處爲夥今旣停歇自應到刖處營生被阻口角原是不合尙乞施恩蔡太守騐得秦阿德僅受微傷判徐松山管押十四天 
[法界公堂瑣案]  
　　捕房解婦人李愛寳請訊王司馬喝問何事卽　趙仁福者呈遞禀詞司馬閲竟謂爾前曾來過如何今又投案趙稱小妹之母在縣控告致妻子管押縣中着交小妹已經訊過司馬詰李曰此事究竟因何起釁李稱小婦人原籍揚州琨住在彩視街開設烟館因有病不　照顧故用趙妻爲鬰後趙妻現亦染病因囑小妹替工不料小妹竟伺隙私逃伊母言被趙藏匿爲此赴縣控告司馬謂縣署旣已有案可將趙李一併送縣辦理○沈通事稱前夜十二點鐘後二十三號華捕巡至新開河橋相近見一人自稱被人打傷因之前往拘人及至係花烟館鴇婦龜奴早經逃散惟見一女姓朱名銀珠拘以送案受傷者送入仁濟醫院養傷察得實係傾跌所致早已出外銀珠稱蕩口人今年十八歲父名逸三母親方氏現在原籍小婦人隨母到滬已四年于兹矣前在玉露春後吳宅爲傭現欲隨父回家故暫在烟館棲身館主名阿珠王司馬謂年輕婦女不宜住宿烟館主可赶緊收拾回家○昨報列包探獲到積竊及夏衫褲等物一事昨日捕房將該竊王阿六卽姚阿六解案王司馬向之推鞫王供衣服從東棋盤街妓院竊來問從何處來滬答稱由松江甫到問住在何處答稱在新街過夜烟間問何謂過夜烟間答稱夜間開至天明從不閉户司馬謂客寓竟是客寓烟間乃是烟間此等地方實是窩賊藏奸之所急宜查禁遂着包探帶往指傳該烟館主到案再核○和泰土行主鄭洪洲訴稱光緒十一年六月陳阿三與蕭進生等剪去土件欠洋十一元遊約至今索之無着彼店開在吉祥街前日去索蕭偕伊弟風祥誘至鄭家木橋附近無巡捕之處將小的兇毆致臉上身上腕上均被毆傷爲此報諸捕房將蕭送案蕭稱開設小烟館並不欠洋更不毆打鄭洋實被陳阿三所欠蕭稱小的傭于火輪船上偶至弟處見鄭兇毆因之相勸司馬謂鄭曰旣是陳欠爾洋尋陳向索可也送併揮使出○鄭才寳訴稱五目某日來滬在廣泰豐糖行爲下灶現已停歇前日有素不相識之人約同用膳其人自稱爲陳阿虎允爲代荐生意將鋪盖衣服騙寄飯店中轉瞬間卽獨自携去質錢旋經尋到送案張紹渭稱伊等同來飯吃由陳將鋪蓋寄下後仍由陳取去陳供小的前與鄭寳才同事是以相識現以賭輸不得已將鋪蓋押去伊竟將小的送入捕房王司馬着將陳責二百板限三日内將錢交到否則嚴比○前報列牝賊一節昨日朱阿寳投案訴稱小的在晉安車爲成衣匠本禮拜二六點鐘時有三婦人來購物不隄防被竊零剪店託製肚兠三個爲此將二人送案李蔣氏應陳氏均不認竊包探嚴頌眉禀稱此等婦女前經翁大老爺嚴辦聞皆住新閘醫園對門弄内慣騙洋貨店絲綫店零物司馬着帶回再訊 
 
 

Page 4

 
 
[更正]  
　　二十八日清單内有新陽捕廳胡寄來英洋兩元誤刊銅洋合亟更正[  與昌協賑公所啓]  
[輓花湘雲詞史用倉山舊主韻]  
　　梅雨春江悵落花爲誰樵悴殞芳華一抔黄土埋香淺數點靑燐伴月斜且喜佳城留勝迹同人將爲營葬於靜安寺道左何　旅櫬不還家行人若問眞娘墓認取西園路弗差誰繫金鈴詡護花空餘翰墨記風華紅樓夢裏香名合黄浦江頭大道斜從古美人原不壽由來神女慣無家生前薄命爭憐惜畢竟傳命未差[  紅藕花菴主鏡汀氏未是稿]  
[蘇灣釣翁戯詠七夕俚句似諸大吟壇一笑]  
　　銀河今夕鵲橋塡會合雙星又一年寄語女郎休乞巧巧妻盡伴拙夫眠世人盡道天 
孫巧不信天孫巧與人弄巧人多反成拙何須乞巧度芳辰 
[飯顆樵游幕金沙春間返棹龍邱出詩牋紈扇見贈每過訪輙飫郇珍賦此鳴謝卽希郢正]  
　　相逢已是隔年懽待到春歸春又闌欵客茶經披雀舌登堂口福累猪肝箋承擘錦詩添健扇握輕羅夏亦寒飯顆山前深仰止此心常作瓣香看丁亥仲夏蔚初弟炳稿時同客盈川 
[秋樹齋感事用蔚翁見贈原韻遥塵解佩生粲政]  
　　懶向花叢拾墜懽夢回酒醒獨憑闌狂吟未減風雲氣失意誰憐錦繡肝一徑緑陰消酷暑四山微雨送輕寒草堂寥寂客初去笑把新詩仔細看[  飯顆樵初稿]  
[檀香校書來自雙溪嬌牛百媚喜雲萍之邂逅桂楫爲家感風絮之飄零瓜年待字冶遊作綺語遂多拉雜成詩知不免法秀所呵也質 
[諸桃潭主人以爲何如]  
　　相逢一笑眼波流消盡胸中萬斛愁殘月曉風楊柳岸金樽檀板木蘭舟紅腔低度遮歌扇翠袖高揎奪酒籌難得良宵成雅集何如司馬在江州[  丁亥長夏詠花生初脱稿]  
[陳寳渠太守抱孫有慶謹擬一律以伸賀悃並希靜生世兄雅鑒錄呈霧裏看花客大吟壇削政]  
　　崢嶸頭角超儕輩又褓增輝木立秋靜生世兄先立秋三日喜得哲嗣太守願遂弄孫樂何如也豐下定歌繩祖武光前劇慶衍孫謀仁慈啓宇流離拯太守理會審公廨事時從各業籌　建立棲流公所隷帡幪者感德良深迄今猶稱道弗置忠厚傳家德澤留瑞集門楣佳話播高年杖履頌優游苕溪花縣後人小洲藩松拜稿 
[和白花祠香尉兼謝飲錄請諸大吟壇同政]  
　　將叔耽吟寄此身知君香火有前因百花祠畔饒眞趣獨步　詩慣脱巾爲謝瓊筵强賦詩深慙俚句不成詞當門弄鼓殊知妄願乞删裁筆一枝[  龍山擅夢生草於春申江上]  
[俚言代柬奉呈高昌寒食生大吟壇政和]  
　　騷壇盟主大名垂風雅淪胥隻手持繼起搜神于寳志　除瘧鬼杜陵詩買絲繡閨中奉團扇圖形海外馳寄語山陰何水部陽春可否和巴詞[  嘉定桐生曹孔昭呈稿]  
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光十三年七月初一日京報全錄]  
　　宫門抄○諭旨一道錄前○發抄旨十一道○粤督張奏鹽大使徐多鈞等期滿甄别摺○又奏方鰲補欽州營叅將摺○又奏知縣文博等摘頂勒追摺○又奏徵信册與奏銷册並造片○又奏爲調署知府片○將軍祥等奏爲蒙員患病给假調理摺○七月初一日工部鴻臚寺廂藍旗值日無引見○吏部呈進月官卷○召見軍機○皇上明日用膳辦事召見後至北海看侍衛箭抄發奎斌奏上年徵收錢糧比較數目奉硃批户部知道單併發欽此○又上年耗羡銀欵入不敷支數目奉硃批户部知道欽此○又上年錢糧奏銷案内未完各員職名奉硃批户部議奏單併發欽此○李嘉樂奏上年兵米奏銷案内未完各員職名奉硃批户部議奏單併發欽此○又上年蘆課奏銷未完各員職名奉硃批户部議奏單併發欽此○又上年地丁等銀未完各員職名奉硃批户部議奏單二件併發欽此○又解熱河工需銀兩奉硃批户部知道欽此○又解西征餉奉硃批户部知道欽此○又解甘餉奉硃批户部知道欽此○又解銅本銀兩奉硃批户部知道欽此○又廣昌令程鳳墀署永康令奉硃批吏部知道欽此○○兩廣總督臣張之洞廣東巡撫臣吳大澂跪奏爲鹽務試用各員一年期滿詳加甄别出具考語恭摺具奏仰祈聖鑒事竊查前准部咨嗣後佐貳雜職等官除欽奉特旨發往並曾任實缺人員外其餘無論何項出身凡係補缺應行具題者試用期滿由該督撫甄别具奏等因歴經遵照辦理在案兹據兩廣鹽運使英啓會同廣東布政使高崇基將捐納鹽大使試用一年期滿之徐多鈞等各員逐一詳加考察具詳請奏前來臣等覆加察核開列清單出具考語理合繕摺具奏伏乞皇太后皇上聖鑒訓示謹奏奉硃批吏部知道單併發欽此○○兩廣總督臣張之洞跪奏爲廣東陸路叅將員缺緊要懇恩　准揀員請補以重邊防恭摺具奏仰祈聖鑒事竊准兵部咨廣東欽州營叅將熙昌病故遺缺我陸路題補第二輪第一缺應用儘先人員旣據扣留應令迅揀合例人員請補等因查定例各省題補武職各缺如因員缺緊要人地相需將不合例人員保奏應於摺内聲明請旨交部核覆恭候欽定又儘先人員均按奉旨先後挨次補用如名次在前之員實在揀選不得其人必須按名指實於此缺何項人地不宜方准將名次在後之員請補又陸路叅將如請補之員籍隷本省例應迴避於摺内聲明揀選隔省對調等語欽州營叅將駐紥欽州城係烟瘴要缺與越南毗連現當勘界甫定籌辦邊防之際非精明幹練之員弗克勝任兹會同署廣東陸路提督臣鄭紹忠在於經部覆准註册序補之陸路儘先叅將内詳加遴選其名次在前之曾遠輝周本權或告假回籍措貲或赴湖南修墓均未報回營賴國恩盧泰楊朝漢劉大榮張正履顔金均於此缺不甚相宜不合請補惟查有准補撫標右營游擊儘先叅將方鰲年五十九歲廣東潮州府普甯縣人由勇目歴在閩粤等省剿匪遞保花翎儘先游擊並給尙勇巴圖魯名號嗣因查辦潮州積案出力奏請加副將銜同治十二年八月十二日奉硃批着照所請奬勵等因欽此又因勸辦晉捐出力奏請攺爲俟補缺後以叅將歸廣東陸路儘先祖用光緒六年正月三十日奉旨該部知道欽此七年五月奏請補授廣東撫標右營遊擊淮兵部咨議覆准其補授行令給咨赴部引見後再行給與札付令其赴任光緒七年九月初一日覆奏奉旨依議欽此該員前保俟補缺後以叅將仍歸廣東陸路儘先補用業經核准應以此次補授遊擊覆奏奉旨之日起歸入叅將班内註册遇有該省題推陸路叅將員缺按照新章挨次序補又因粤防出力案内保奏俟補叅將後以副將儘先補用奉旨該部議奏欽此尙未准部議覆該員老成幹練强毅有爲能耐烟瘴現署潮州鎭中軍游擊於營務捕務均能實力整頓以之補授欽州營叅將實堪勝任雖儘先名次略後及籍隷本省與例梢有未符惟在前各員均不合請補未便遷就謹隨摺聲明合無仰懇天恩俯准以方鰲補授欽州營叅將以重邊防而資整頓如蒙俞允該員于准補遊擊案内應行送部現請補叅將係籍隷本省候部覆到日容臣在於西省叅將内查缺對調再行併案給咨送部引見以符定制謹會同署廣東陸路提督臣鄭紹忠合詞恭摺具奏伏乞皇太后皇上聖鑒勅部核覆施行謹奏奉硃批兵部議奏欽此○○兩廣總督臣張之洞廣東巡撫臣吳大澂跪奏爲前署知縣欠解交代銀米延不完解請旨摘頂勒限嚴追以重庫欵仰祈聖鑒事竊據廣東布政使高崇基署督粮道益齡會同交代總局司道詳稱查有前署東安縣知縣文博前任西寍縣知縣田郅軒前署始興縣知縣尹兆烜等各任内交代初叅限滿均未據造册移交後任結報先經咨部查叅在案現據該員等於二叅限内造册結報到司因欵目不符飭發改造並查得該員文博有徵存正雜欵銀五千六百餘兩米一千四百餘石田郅軒有徵存正雜欵榖價銀五千四百餘兩米二十餘石尹兆烜有徵存正雜欵銀五千七百餘兩疉經勒限嚴催均未據完解詳請叅追前來相應請旨將前署東安縣補用知縣文博前任西寍縣知縣田郅軒前署始興縣候補知縣尹兆烜等三員暫行摘頂勒限四个月各將欠解交代銀米掃數完解倘逾限不完或解不足數卽行查明是侵是挪分别嚴叅所有叅追前署知縣欠解交代銀兩緣由謹合詞恭摺具奏伏乞皇太后皇上聖鑒訓示謹奏奉硃批文博田郅軒尹兆烜均着暫行摘去頂戴勒限完解餘依議該部知道欽此○○張之洞片再臣等案准户部咨開具奏議覆御史劉恩溥奏清厘民欠一摺片一件並議章程十條各樣銀錢糧草完欠徵信册式五本現在章程册式均已刷印完竣應卽頒發各省通飭各屬於光緒十二年下忙截止之日一律舉辦所有册式未能詳細明白之處亦由各該省各就地方徵收情形將册式酌量更攺咨部議覆等因經臣之洞札行司道照依部咨事理通將册式頒發各屬遵照辦理臣大澂到任後亦經專札司道嚴催各州縣依限造册勿許稽延各在案兹據廣東布政使高崇基署理廣東督粮道益齡詳稱各屬花户完納錢糧向多疲玩每至下忙逾限欠數尙多必待奏銷届期設法催徵始能踴躍其中户名欠數亦極繁碎業户置買田産又復推割無常必須殫心查造專力鈎稽恐難依限辦竣現仍通飭各屬先將民欠未完數目詳細確查徵存實數如查有揑完作欠挪移虧空情事立卽禀請揭叅决不稍事姑容等因詳請核辦前來臣等查錢糧爲國家維正之供必當嚴杜虧挪隠匿等弊澈底清查實爲理財本源之務部頒徵信册式事在必行自應責令各屬州上縣尅期造報不容推諉延宕惟廣東歴届錢粮奏銷必待十一月始能赶齊十二月具題連年拖延庫欵隠受其累然績習相沿疲玩已久竭力整頓非旦夕所能速效查廣東省河鹽課奏銷自咸豐五年後積壓累年經前督撫臣奏准每年赶早一個月至光緒八年已復例限潮橋鹽課亦係奏准每年赶早一个月以漸規復原限上年經臣之洞於兼署撫篆時卽仿照本省鹽課成案辦法督同藩司通飭各屬勒限徵解嚴定功過自光緒十二年分爲始每届奏銷赶早一個月所有十二年應辦銷册赶緊催造定於本年十一月具題以後逐年赶早一个月五年之後卽可復歸舊制遵照例限造報臣大澂現經飭派委員分投確切查催躬自設法鈎稽從此逐漸厘正當有實效可期此項應造徵信册當與錢糧奏銷册同時並造一併咨部查核庶已完銀米與未完銀米兩册互校可無叅差不齊之數除飭藩司督粮道發飭各屬州縣遵照赶辦並隨時調核紅簿實力稽查外臣等謹附片陳明伏乞聖鑒訓示謹奏奉硃批户部知道欽此○○張之洞片再選授廉州府知府吳錫璋前經委令署理肇慶府知府篆務經臣之洞附片奏報在案兹飭署理廉州府事准調惠州府知府李璲前赴惠州府調任所遺廉州府知府缺應飭吳錫璋交卸肇慶署篆卽赴廉州守本任以專責成所遺肇慶府篆務應行委員接署查有試用知府黄杰老成持重爲守兼優堪以署理據藩臬兩司會詳前來除檄飭遵照外謹合詞附片陳明伏乞聖鑒謹奏奉硃批吏部知道欽此○○奴才祥麟車林多爾濟跪奏爲蒙員患病照章派員查騐屬實給假調理恭摺仰祈聖鑒事竊據札薩克圖漢部落盟長公阿育爾色德丹占札木楚呈據本盟何貝札蕯克圖漢多爾濟帕拉瑪呈稱素患腰痛復因染受潮濕引發舊疾加以嘔吐心跳頭暈等症雖經醫治難期速痊誠恐有誤要差懇祈轉呈照章查騐給假調理其札蕯克印務派委本旗協理台吉達克巴章産署理呈請查辦等情當卽照章派委筆帖式蕯什納前往查騐屬實取結禀覆前來奴才等覆查該何貝札蕯克圖漢患病旣經派員查騐屬實自應照章給假兩個月令其調理其札蕯克印務卽照所請派委恊理台吉達克巴章産署理除將取到印務存案備查並檄覆遵照外理合恭摺具陳伏乞皇太后皇上聖鑒再奴才杜嘎爾現在因病請假未經列銜合併陳明謹奏奉硃批該衙門知道欽此 
 
 

Page 11

 
 
[光緒十三年七月初二日京報全錄]  
　　宫門抄○粤督張奏移設裁攺邊要各缺摺○又奏旗民案件責成保甲局片○又奏遊擊陳榮輝開復處分片○廣東撫吳奏呈慶全等履歴清單片○七月初二日内務府國子監八旗兩翼值日無引見○關防衙門奏初七日大高殿拜表慶王行禮○召見軍機六額駙崇文潘祖蔭○呈上明日用膳辦事召見後至北海看侍衛箭○○兩廣總督臣張之洞暫護廣西巡撫布政使臣李秉衡跪奏爲移設裁攺廣西邊要文武各缺遵將詳晣事宜具陳曁續撥營伍添設學額並懇簡放調補鎭道以專責成仰祈聖鑒事竊臣等上年具奏籌議廣西邊隘分營扼札請撥的餉酌核督駐所添鎭道以資分任各節奉旨該衙門議奏等因欽此旋經兵部會同吏部户部議奏欽奉諭旨刷印原奏咨行到粤當經轉飭議覆去後兹據署廣西布政使凌彞銘署按察使周鶴會同善後局司道籌議詳覆並准廣西提督臣蘇元春咨轉據該營將守備等節次禀覆該提督逐加考核先後造具清册呈送前來由臣秉衡與臣元春商定具稿咨送臣之洞核辦查原咨詳内稱柳州府提標額設制兵六營一千二百六十名除分防外存城八百餘名現在中營移駐龍州擬裁去前後兩營所留左右城守三營僅留五百十六名若照原撥汛防之永福雒容象州柳城馬平等州縣屬境二十一處則存城兵額較少不敷操防擬將中爐所管之永福縣城守深定黄冕寨沙鹿寨五汛攺歸桂林營就分防前後兩營所管之雒容縣城守中渡洛垢高嶺象州城中大東馬平縣穿山等七汛左右兩營所管之馬平縣振柳白沙三都鷄公五都流山柳城縣城守太平等八汎攺歸柳慶鎭左右兩營及柳州城守營分别派防其各汛在郡城之左者撥歸左營在郡城之右者撥歸右營其土博魚窩下吉三汛前因匪徒滋事於光緒三年添設現在地方安靜應卽裁汰歸入五都汛以省繁冗又中路之振柳白沙山三汎附近城南應歸城守營就近管理計各汛派出兵一百七十五名存城尙有四百一十一名擬於裁汰前後兩營内挑留十四名合成六百名仍分六戰四守每百名内設馬兵六名以符舊制其鎭標左營兼管中軍差務較繁擬撥二百五十名右營擬撥二百名其餘一百五十名歸入城守營所有存留各兵應在五營内一併挑選務期精壯足額毋任疲冗充數餘者卽作爲前後兩營悉子栽汰惟左營游擊所轄原有守備千把各員今旣兼管中軍較之左營尙少千總一員自應一併添設又柳州城守營都司所轄原有千把外額六員向無防汛今旣派有分防不敷差委應添設外委一員額外二員卽在前後兩營員弁内酌撥其永寗州守備一營原歸提標中營應攺隷鎭標左營管轄至龍州城守營遊擊所有原防苛村汛水口關兩處悉仍其舊應設守備一員千總一員把總二員外委二員額外二員卽在原營員弁内挑補並添設下凍土州防汛以臻周密又新太協右營應行裁撤所有該營守備原駐之明江廳及各弁分防之寗明海淵思陵等汛應由馗纛營弁兵接替撥提標中營弁兵塡防平而關鎭南關由隘三處以補龍憑馗纛兩營所遺之額其餘該兩營及左營原防各汛悉仍其舊又上思營都司向隷左江鎭管轄亦係責任邊防原奏未經議及兹應將該營都司攺爲專屬提標以歸畫一此外尙有平樂協副將全州營叅將實州營叅將桂林營遊擊四協營向歸提標舊轄應照原制無庸更攺除新設龍州城守營中軍守備原係内地部選之缺今移駐龍州烟瘴地方亦應攺爲烟瘴題調缺其餘攺撥各缺均應仍照舊制辦理其建造移設提督道員以下文武各衙署應由西省籌撥經費另行奏咨辦理此遵照部議查明移攺營制並續擬分撥之詳晰情形也至所擬新設太平歸順兵備道一員控制邊關經理中外交涉諸務責重事繁非精明幹練熟習兵事邊情之員弗克勝任擬請作爲衝繁難邊要兼烟瘴題調缺酌照廣東雷瓊道直隷津海關道湖北漢黄德道之例由外酌量奏請升調揀補歸順州知州缺原繁難兼烟瘴題調要缺今升爲直隷州管轄鎭邊一縣擬請仍作繁難烟瘴要缺由外揀員調補五年俸滿在任候升小鎭安通判一缺原係烟瘴要缺今攺爲鎭邊縣屬於歸順直隷州擬請作爲繁難烟瘴要缺由外揀員調補三年俸滿在任候升並添設道庫大使一員鎭邊縣典史一員擬均作爲烟瘴調缺三年俸滿在任候升其餘上思鬱林等州僅係撥隶别無更張其缺分自應照舊並援案擬給該道員及道庫大使鎭邊縣知縣典史各員廉俸役食銀兩曁添移裁攺各營之俸餉等項銀兩分别核明造册備查其餘未經添攺各營毋庸備造以省繁牘此遵照部議體察地方情形酌定逐項缺分之詳晰情形也至小鎭安逋判攺爲鎭邊縣該處應試童生向入鎭安府學者今爲歸順直隷縣屬縣自應另設學額擬請歲科每試取進四名廪生二名增生二名四年一貢武童歲試取進四名該州縣均係科歲併行卽令就近附在鎭安府城考棚校閲並擬援照崇善凌雲天保等縣併歸太平泗城鎭安等府學兼管成例將鎭邊縣生童由歸順直隷州學正管毋庸另設該縣訓導以節糜費又上思州攺歸太平府轄向之赴試南寗者自當攺赴太平惟太平考棚狹窄未能容納多人應令上忠生童仍赴南寍考試俟該處籌款另建寛展考棚後再行飭赴太平考試此又攺設縣治另定學額就近赴考兼管之詳晰情情形所有新設之柳慶鎭總　一缺應請旨迅賜簡放其新設之太平歸順道一缺俟部議核定缺項後卽當由廣西撫臣會同督臣酌量揀員分别升調請補以便舉辦一切事宜所有鎭道曁此外添設各缺均請勅部頒發關防印記以資信守其餘未盡事宜應俟該鎭遭等到任察看情形陵續詳請奏辦至廣西協餉解未足額臣之洞已飭廣東藩司陸續竭力籌解其各省欠解數目業於上年十一月會同奏明應請勅部查照前奏指撥的餉以濟要需所有籌　移設邊要文武各缺一切詳晰事宜曁續撥營伍添設學額請旨簡放總兵議擬提調道員各緣由除將圖册分别咨部外理合會同督辦邊防廣西提督臣蘇元春廣西學政臣李殿林合詞恭摺具奏伏乞皇太后皇上聖鑒勅部速議核覆施行謹奏奉硃批該部速議具奏欽此○○張之洞片再本年閏四月二十三日夜間據署南海縣知縣張琮禀稱省城内該縣所屬四牌樓地方有堆撥值班旗兵鑲紅旗馬甲榮祥積雅琿因買水横枝花草將民人劉華宣毆傷經該管禀知將軍臣繼格將榮祥積雅琿責枷示懲是晚駐防男婦老幼多人擁至協領衙門繼至將軍衙門求免枷示頗涉喧嚷正飭署督標中軍副將王世清撫標中軍叅將屬鳴理事同知貴璋曁該縣張琮馳往察看情形人衆業已解散旋准將軍臣繼格副都統臣鍾泰咨同前情除不善開導之該管佐領防校等官應由將軍副都統臣自行核辦外當經臣等飭令藩臬兩司督同廣州府理事同知南海番禺兩縣妥議章程出示曉諭查廣東省城保甲局本街民紳外向設有旗紳四員以後責成該叚保甲局委員督飭旂民各紳認眞到局時加勸導互相輯睦遇有口角細故隨時排解勿令生事並咨會將軍副都統臣嚴飭各該旂堆撥官兵妥爲彈壓如有旂民交涉案件照例由該兩縣會同理事同知秉公持平訊辦以免滋生事端理合附片陳明伏乞聖鑒謹奏奉硃批知道了欽此○○張之洞片再廣東南澳鎭右營游擊陳榮輝前因在瓊州海口營叅將署任内輕於撫匪禀報不實經臣奏叅請將該游擊革職留任奉旨允准在案查陳榮輝自被叅後經提督馮子材調赴前敵帶勇剿匪隨同萃軍進攻萬州陵水一帶黎巢平毁案馬嶺廖二弓十八村等處逆寨撫定各峒良黎遇事奮發不避艱險本年三月進兵剿辦崖州黎匪道路愈遠瘴毒愈甚該員均身在行間歴久不懈絶無畏避尙屬深知奮勉合無仰懇天恩准將南澳鎭右營游擊陳榮輝開復革職留任處分以昭激勸出自逾格鴻慈謹附片具陳伏乞聖鑒謹奏奉硃批陳榮輝著准其開復革職留任處分兵部知道欽此○○吳大澂片再臣於本年三月二十四日接准部咨以琿春勘界保案未開履歴清單將臣議處所請奬叙俟補具清單到部再行辦理等因查上年琿春勘界事畢擬請奬叙各員卽經臣遵照部定新章分飭該員等將履歴呈送以憑造册咨部旋因臣蒙恩簡授廣東巡撫請假省親自本年二月到任與吉林琿春等處相隔逾遠文報需時勢難尅期彚齊當將遵繳履歴之同知楊紀尙鹽大使沈庚堯府經歴王大慶縣丞吳國章從九廖嘉綬鹽大使銜陶惟坦文童尹元鼐等七員於本年三月二十日先行開單送部核奬並聲明其餘各員俟履歴到日再行補送在案旋准部咨前因復經轉行嚴催去後兹據内閣中書慶全同知馬旭筆帖式阿泰本等三員開送履歴前來除再列單咨部外理合附片陳明　乞聖鑒再原保單内筆帖式麟祥一員履歴久未送到未便懸案以待應請飭部註銷奬叙合併聲明謹奏奉硃批吏部知道欽此 
 
 

Page 12

 
 
[光緒十三年七月初三日京報全錄]  
　　宫門抄○諭旨二道錄前○副都統崇奏牧長恩奎等革職片○又奏翼領廣榮等休致摘頂片○將軍祥奏司　年滿更換摺○將軍恭奏管英福等遵查核奬摺○將軍杜奏銷假任事摺○直督李奏知縣迴避揀員對調摺○七月初三日理藩院鑾儀衛光祿寺侍衛處值日無引見○出使大臣洪鈞請訓○慶福假滿請安○恩全吉恒各請假十日○惪銘請假五日○召見軍機洪鈞綿宜興廉賡音布○皇上明日辦事用膳召見後至北海○○崇善片再奴才據牧羣衙門翼領廣榮禀稱查得所屬副牧長雙興馬羣應入莊頭侯鐸圈内餧養騍馬二百匹僅入圈馬一百八十匹少餧馬二十匹又折减早料情弊等因當經奴才將該羣副牧長雙興傳案勘問並派牧長恩奎前往莊頭侯鐸圈所壓餧副牧長雙興羣官馬期滿赶入應進莊頭杜長全圈接餧後又據本羣副牧長雙興禀控壓餧牧長恩奎委物副恩海該羣牧副劉玉林委牧副慶林等在莊頭杜長全圈内每日尅减馬口分不待餧滿日期盡數包折赶馬出圈野放等情奴才復派牧長錫蒙額管莊拜唐阿英善往查據報莊頭杜長全圈餧官馬經壓餧牧長恩奎等已於四月初二日赶馬出圈入廠去訖各等情互控查報前來奴才將减餧官滿包折草料案内應訊之牧長恩奎副牧長雙興牧副劉玉林委牧副慶林恩海牧丁德凌阿莊頭侯鐸杜長全等傳齊奴才督飭司員等詳加根究而牧長恩奎副牧長雙興恃符狡展供不吐實奴才檢查同治三年九月初五日前任盛京將軍都興阿錦州副都統吉尼音布會奏官馬在圈如有减料折價少餧日期定將牧長嚴叅莊頭斥革送交刑部治罪等語部議奏准嗣後牧長及莊頭等如有將餧養馬草料尅减侵蝕者卽照監守盜倉庫錢糧律計贓科罪等因奴才遵議定章援案請旨將牧長恩奎副牧長雙興先行革職歸案訊辦其案内應行嚴究之牧副委牧副牧丁莊頭等俟奴才督同委員訊明分别斥革再行送交盛京刑部照例治罪以肅馬政而重牧務所有奴才派員查出牧長副牧長折减官馬口分擬請革職訊辦緣由是否有當理合附片陳明伏乞聖鑒訓示謹奏請旨奉硃批恩奎雙興著先行革職歸案訊辦餘依議該部知道欽此○○崇善片再奴才於光緒十一年四月初九日到錦州副都統任兼管牧郡官馬不時詳察嚴飭牧羣翼領牧長等官夏秋在廠小心牧放春冬入圈加意喂養現在實有大小騸馬一萬一千七百五十七匹較前倒斃者少而孶生者多馬數漸有起色竟有牧長恩奎副牧長雙興在於莊頭圈内减喂包折等事奴才伏思牧羣翼領廣榮英翰係專司三十四羣馬匹之員於各羣官馬入圈喂養之際未能週密嚴查遂致領羣牧長與莊頭等有折减草料少喂日期情弊預先毫無覺察事後禀究情多含混實屬咎有應得奴才查翼領廣榮年老力衰不能振作無足以資整頓請旨將翼領廣榮勒令休致擬將翼領英翰摘去頂戴以觀後效倘稍知愧奮勉力謹愼當差奴才再行奏請恩施開復如有疏懈立卽從嚴叅辦俾奴才得以整飭官方期求治理而免牧務廢弛是否有當謹附片具奏請旨奉硃批廣榮着勒令休致英翰着摘去頂戴該部知道欽此○○奴才祥麟車林多爾濟跪奏爲司員年滿循例更換恭摺具奏仰祈聖鑒事竊據烏里雅蘇台理藩院承辦章京員外郎兆麟呈稱竊章京前於光緒九年冬間奉旨派往烏里雅蘇台承辦軍營理藩院事務嗣十年六月初三日抵烏初初七日任事起連閏扣至十三年五月初七日止三年期滿例應呈請更換等情前來奴才等覆查無異今該員旣經年滿自應照例奏請更換其所遺烏里雅蘇台理藩院承辦章京一缺相應請旨飭下該衙門照例揀員接替以重職守除分行外理合恭摺具奏伏乞皇太后皇上聖鑒再奴才杜嘎爾現在因病請假未經列銜合併陳明謹奏奉硃批該衙門知道欽此○○奴才鏜祿彭跪奏爲遵查前保剿賊出力與部章不符各員另核請奬恭摺仰祈聖鑒事竊照光緒十二年十二月十四日准吏部咨開前任黑龍江將軍文緒等奏保頻年剿捕馬賊元爲出力各員並未聲叙何員拿獲何犯幾名應飭查明聲覆再行核辦至候補筆帖式管英福請補缺後以知縣分省補用係保分發省分補用候補巡檢德請補缺後以府經歴卽補查府經歴非巡檢應升之階係屬越級保升八品監生吉興額請戴藍翎查拿獲馬賊不准請奬翎枝署呼蘭理事同知奉天候補同知德鋆請補缺後以知府歸部候選先換頂戴儘先卽補主事站官英壽儘先卽補主事屯官托精阿均請補缺後以員外郎儘先前選補先換頂戴候補京缺年滿屯官松祿請以本處主事歸選班儘先前選補先換頂戴八品筆帖式文耀請以委署主事缺出儘先卽補先換頂戴保係請奬兩層附生祁文海請以縣丞無論雙單月遇缺儘先前選用儘先卽補主事年滿倉官常喜請仍以主事本班遇缺儘先前卽補倉宫巴彦布請以本處主事歸選班請先前選補均核與章程不符應令該將軍另核奏請奬叙其管英福萬興達蕯布承祜舒凌阿色克圖春倭凌阿壽長文耀等九員臣部均無册檔應令將各員出身履歴送部核辦再德箎係何項候補巡檢是否捐納抑係勞績保舉於何年月日奉旨筆帖式烏爾恭阿是否係黑龍江齊齊哈爾城銀庫筆帖式應一併查明覆奏到日再行辦理等因光緒十二年六月十二日具奏奉旨依議欽此欽遵咨照前來奴才等遵卽行令各該營將何員拿獲何也幾名詳細聲覆以憑核辦兹據呼蘭副都統等處查明造報前來奴才等督飭司員詳加酌核該員等拏獲馬賊均在五名以上皆係攻寨擾村抗拒官兵殺傷民人剽掠財物首要各犯罪皆斬梟奏報有案該員等駐紥數年之久剿匪不止數股不無微勞足錄除將各員履歴獲盜名數按名分晰造册送部查核外擬請將候補筆帖式管英福攺爲補缺後以知縣卽補候補主事英壽已補管檔主事擬請遇有員外郎缺出無論何項班次儘先前選補候補主事托精阿擬請補缺後以員外郎儘先前選補候補京缺年滿屯官松祿擬請以本處主事歸選班儘先前選補八品筆帖式文耀擬請以委署主事遇缺儘先前坐補儘先卽補主事年滿倉官常喜擬請主事歸應升班遇缺儘先卽補倉官巴彦布擬請年滿後以本處主事歸選　儘先前選補以示鼓勵之處出自逾格鴻慈再烏爾恭阿係齊齊哈爾城銀庫九品筆帖式候補巡檢德是否捐納抑係勞績保舉於何年月日奉旨俟查覆到日另行咨部辦理其前保以知府歸部侯選之署呼蘭同知德現已因案撤任八品監生吉興額已於呼蘭剿捕馬賊案内經兵部來咨議覆准戴藍翎合併陳明所有遵查前保剿賊出力與部章不符各員另核請奬緣由理合恭摺具陳伏乞皇太后皇上聖鑒謹奏奉硃批該部議奏片併發欽此○○奴才杜嘎爾跪奏爲恭報奴才力疾銷假接印任事日期謹繕摺具陳仰祈聖鑒事竊奴才前于本年春間因疾陡發抽痛增劇而精神又覺委頓弗克支持雖於三月十四日恭疏奏蒙聖恩俯准賞假一月俾奴才得湯泉安心浸浴等因在案嗣因假期已滿疾仍未大痊實難力疾辦公復於閏四月奏懇天恩續假一月荷蒙恩准亦在案兩次陳請以來時赴湯泉靜心調攝雖荷蒙慈庇疾得覺減輕惟此次觸犯糾纏日久氣血甚衰每閲公牘卽覺頭眩精神總未復元竊查鳥城爲邊北重鎭現在病勢旣已稍愈假限又届期滿而精力但能略可支持曷敢少耽安逸久曠職守奴才謹擇於三月十五日力疾銷假接印任事謹繕摺具陳伏乞皇太后皇上聖鑒謹奏奉硃批知道了欽此○○大學士直隷總督一等伯臣李鴻章跪奏爲知縣迴避京旗五百里以内揀員對調仍祈聖鑒事竊據藩司松椿臬司陶模詳稱新城縣知縣兆琮年四十七歲京城正紅旗滿洲拔貢生由直隷候補知縣題補新城縣知縣光緒十二年十一月奉准部覆尙未到任據該員以自京至任所計程在五百里以内禀請迴避於十三年二月初三日禀司飭查屬實應卽照例揀員對調查有平鄉縣知縣吳沂年五十八歲江蘇儀徵縣監生由直隷候補知縣題補平鄉縣知縣於光緒六年四月到任試署期滿業經實授堪以調補具詳前來臣查該員吳沂辦事勤奮留心治理應請調補新城縣選缺知縣所遺平鄉縣選缺知縣卽以兆琮調補均與例章相符銜缺相當毋庸送部引見該員吳沂任内並無承審積案經徵錢糧已起降革展叅處　雖有承緝無名男子被勒身死又民人馬永和被勒身死又客民田如華錢鋪被刦又民人甄相成在途被搶共四案犯逃無獲但均係因公處分且事在光緒十年十月十一日欽奉恩旨寛免以前無庸計算　外並無叅罰案件除將程途里數清册送部外理合恭摺具奏伏乞皇太后皇上聖鑒勅部核覆謹奏奉硃批吏部議奏欽此 
 
 

Page 13

 
 
[事類然萁]  
　　九江來信云德大福羔餅店主江起家徵産也前因避赭宼之亂隻　　潯小本經營銖積寸累近日稍有積蓄遂合夥開設羔餅有堂弟長家者素有烟霞錮疾廢時失業流落無歸起家念手足之清屢貸貲本勸合作小貿易長家性成懒惰屢向起家尋釁詐訛起家不能遂其無厭之求婉詞以却長家遂砌詞赴德化縣控詐不休鍾明府明鏡高懸屢經批斥略云長家因貧索詐同室操戈殊屬不與大義俟差傳集訊云云噫孔懷兄弟匍匐公庭誦陳思王煮豆之詩能不廢書三歎歟 
[揚州官塲雜紀]  
　　前布政使孫方伯觀察之夫人於孟夏時駕返瑶池本月初三日恭請程尙齋都轉點主是日輿馬冠裳頗形熱閙○初四日運轅牌示白塔河巡檢缺以巡檢馬炳彞補授○初五日運轅傳丁鹺尹森榕考試 
[俯恤時艱同心打善]  
　　直東水災未已所賴仁人竭力維持沾恩靡旣感戴同聲今奉到福建省興化府正堂施敏先觀察印啓宗來函悉奉藩臺張方伯興泉永道臺奎觀察兩大憲俯諭勸募順直賑捐今來勸募官商各善士清單三紙許開興化府正堂施敏先觀察經募并自助共四十三户捐番銀一百三十七兩七錢六分興糧分府張步瀛司馬經募十八户并自助捐募銀二十八兩莆田縣徐心燕明府經募五十六户并自助捐募銀七十九兩零八分計共福建毛洋銀重二百四十四兩八錢四分由本埠南市鹹瓜街同升泰寳號匯到規銀二百三十五兩九錢三分七釐各善户捐數清單容照錄另登報章除備函奉覆外先行登報藉達謝阮隷仁宇之帡幪多方剴勸酌廉泉而拯濟銘感殷拳謹抒蕪詞祗布德鑒[  上海北市絲業會館籌賑公所愚弟少欽施善昌謹誌七月初五日]  
[拙句奉贈倉山舊主大吟壇斧政]  
　　幟樹騷壇海宇聞我來申浦挹清芬琴書四壁堪爲友花柳三春總屬君異地朋儕聯舊雨隔隣簫管遏行雲風流又見倉山盛久已心　一瓣焚[  草草寄廬主人楚南謝楨榖甫稿]  
[花湘雲詞史撓詩錄乞諸大吟唱政和]  
　　遺憾生前一瓣香未隨桃李列門墻徵歌曾入騷人席謂倉山舊主問字何須弟子行苦緒　情縈夢寐花光雲影黯瀟湘樓空剩有康成婢雨細燈昏欲斷腸[  海上忘機客待定艸]  
　　東土散人淡泊自甘以靑菜畫四幅索題勉成四絶錄呈霧裏看花客海上忘機客北濠居士花縣後人惜花仙史可石主人吟壇郢政領略園中味甘挹淡泊宜齩根願自適百事不難爲老圃負鋤忙常霑雨露澤家慶具團變怡然無此色不羡珍錯列惟有碧澗羹浮華且陶汰歡樂若平生一畦守祖業生意洵盎然物力艱艱悟補詠豳風篇[  雲溪靑藜閣主人待定草]  
[太愍生題大集久未報命行有日矣率成二詩聊以塞責錄寄吟壇散乞哂正]  
　　萬里心長往思君一放歌中聲在天地高咏滿關河書劍飄零慣風塵感慨多幾時萍水合詩卷證維摩紀游 
　　夢裏繁華境花間翰墨緣詩成香國史人是玉堂仙灑落題襟集迢遥畫壁年風流隹話在書記想翩翩紀豔[  意琴室主呈稿]  
[西卽景和太憨生韻錄呈削政]  
　　繡餘雅愛入林朱　女如雲薄暮天葵扇輕颺香葛細茶樽清泛乳花圓鴛鴦有夢棲池畔蝴蝶多情舞檻邊最是　園風景好竹籠新月柳含烟[  愛花舊侣皖江女史李顰玉黛雲草]  
[奉答綺禪菴主陳瀛伯詞兄敬元韻乞題記豔記遊兩拙稿卽賜佳章以便付梓郵塵高昌寒食生夢畹生政之]  
　　八年重到廣陵遊依舊長江日夜流明月二分橋　四思量往事涙難收一聲喚起只催歸偏向江湖逐鴈飛爪印未從沙羡過年年夢繞綺禪扉新詞聽唱望江南李賀三等唾地三脱稿遠將螢苑寄開封如對故人談襟懷跌宕斗跨天彩筆淋漓蜀錦牋羡煞陳平好風格騷壇健將玉堂仙海昌太憨生拜玉氏走筆 
[廣陵懷古錄就桂笙夢畹兩吟壇政之]  
　　蕪城東望大江流雄踞長淮第一州漁火遥連京口渡樵歌近傍賈家樓二分明月仍紅板九曲遺音吊玉鈎最是竹西亭畔路殘烟衰柳不勝愁賦詩臺已更荒邱鼎足三分事業休草色萋萋連蒜嶺江聲滚滚接瓜洲迷樓巢雉烟花歇隋苑飛螢荆棘秋惆悵雷塘三尺墓曰雲明月兩悠悠[  海昌太憨生徐慶齡稿]  
[雙運節前四日過訪涵碧樓林湘君詞史不值歸而賦此]  
　　咫尺仙源路阻瀛藍橋何未遇雲英愁多似草删難盡影瘦於花繪不成浪跡半生偏類我風情兩字孰如卿瀟湘無限含秋意疑是珊珊環珮聲[  惜紅生防稿]  
[奉和惜餘春館金翠梧詞史荷花生日徐園水亭卽景元均錄請諸大吟壇郢政]  
　　藕花香裏碧天寥倩影亭亭出水嬌欲爲凌波仙子祝曲闌倚月譜瓊簫[  涵碧樓女子湘君林筠學吟]  
[上海四馬路文報局内協賑公所經收賑捐七月上旬清單]  
　　初五日受福册公字十二號阮藕汀善土交來豐順輪船蘇實生先生募記十元初次過海風平浪靜又逢船快主雅四元船至大沽口候潮豐順别船先進口且速而穏二元祈途次平安二元求病速愈二元敬記守記樂善主人孫素德成記道畫記廿記四十主人九户各二元益記恆記二户各一元實收洋四十元内日本洋一元○使君受福册本埠萬利義糖行交廣曾湖州府揭陽縣仁里居許募林旭東江號東山子眞珠謝正學永德堂增吉堂希士氏和記號王子元重先堂郭藍聲别野林毓蘭軒謝留耕書屋勤耕書屋勤思書屋敬善堂許外翰第許道源堂敦照臣氏林百花庄許揭邑庫房嘉應楊芷庭許作舟廿四户各七兑番洋一元楊心然蘭桂軒楊愼德堂楊毓芬氏楊合助一元不具姓氏禮耕堂揭邑倉房學略氏竹甫氏榕舟氏澹齋許無名氏八户各五角實收洋念八元○又册本埠南市趙恊成烟號募趙懷甫一員姚榮昌五角無名氏二角○又册羅店鎭潘誠記潘守記二户各十員○又册金　姬古愚先生募陶彦卿顧金麟凌志雲　岳年四廫各四百文孫彭年三百五十文于鏵亭三百文黄春輝姜臚卿張慰農三户各二百文黄錦福一百五十文丁子山一百文實收洋三元實收洋三元○康字册本埠延和莊交來漢鎭源康庄募德恆免過氏二户各五元無名氏五角無名氏武鎔齋孔受之尹懋猷無名氏符衡齋無名氏七户各一元松菊主人三元高耀廷嚴署廷趙壽夫許元之袁煥章五益齋朱子鴻陶季成陶輪卿無名氏十户各五角四箴子五千文實收洋三十四元○又册本埠恊成興號一元○作善降祥册寗波招商局交來洪啓本堂四元○又册湖廣節署内交來吳延生善士等二十户二元又隠名善士募聽嘯軒一千文勞戚汪五百文恩補齋看申報人桂窟書屋三户各四百文毓麟軒福實補山居士三户各二百錢實收洋三元○又册湖州春豫庄募苕南四業生膏火移助苕東織亷内史苕溪增榮氏苕東傅靑　屋四户各一元苕西弱農氏吳無名氏二户各五角○又册蘇城徐震隆米行交來無名氏十元○蘇城周急局交來彭最樂善士十五元○埠南市趙協成成烟號交來周浦鎭德星社書畫潤資十元○劉湘傑善士爲母親頭痛求速愈二元曾澤雲求合家平安二元○本日　收英洋一百七十九元日奉洋一元小洋七角 
[上海四馬路文報局内恊賑公所經收賑捐七月上旬清單]  
　　初六日滬報舘主筆處交來孫培記善士還前願五十元○本埠惠泰莊交來蘇垣醫業公所潘仲先生續　第六十八次賑欵先妣管太宜人廿十冥誕蒙諸友親族賜　變價充賑藉資冥福以謝隆情二十元○任逢翁交來春及小主人病愈完願二十元○林濃生善士一元○受福册公字四百十九號寗海縣署帳房募宜宜軒任禮記震記義記四户各二元揀記桂記二户各七角德潤一元泰豐五角森茂三角康人貴龔隆興謙益同益和四户各二角○有感斯通册功字甬江方怡和號十二元○作善降祥册嘉定申昌室號交來洪家灘善士募硯震軒願節賞荷花席費二元潤堂節省藥資移賑二元博善居士墨痴節用費二户各一元灌花史者五百三十文○又册硤石德懋號募振雅堂徐愛學堂惜陰草堂三户各二百文黄月庭關和林徐緼甫湯鋭英湯銘新五户各一百文無無名氏四户各五十文實收英洋一元對開洋一元○救災單蘇城山塘源大碗店内徐善士募桂香室徐不留名隠名氏三户各一元不留名姓銅洋一元○康字册衆安堂一元不可用銅洋一元○本日共收英洋一百廿六元銅洋二元對開洋一個錢五百三十文 
[上海三馬路與昌協賑公所陳竹坪經收山東直隷賑捐七月初二三日第七百三十四五次清單]  
　　靈册德字三百六十九號六安王鍵如經募德來和清和堂求病速愈知味齋三户各洋五角五豐和誠應堂求得子心力齋從心齋益和祥求合店吉五户各三角人和祥方　孚求諸事吉李鳳鳴求得子德豐店竹醮氏追恩堂求得子六户各二角至益堂張同豐勉力齋求慈健三户各一角五分再思堂求子疾愈一角三分三思堂一角二分忍耐堂求子病愈一角以上廿户共來英洋一元本洋四元其英洋估看是銅已寄回○靈册德字四百三十七號庽潯閲報人募德英錢五千平陵居士馬奉浦德蔭堂三户各三千誠春號二千文六也書屋一千文以上共錢十七千文又萬家生佛册九江關蔡獻璋錢四千文以上兩山共來洋十九元錢四百八十文○靈册功字七百六十五號鎭江丹徒縣署程善士交來仁壽堂袁輔德堂馬世義堂李恆德堂程四户各五百無力人人一百以上合洋二元由乾昌局來○又册過字六百七十八號温州裕大糖行募鶆熾昌李老四吕永和三户各二百鄭滇珠一百三十張承允柳元順童學堂濤陸玉麒章洪元張銘章萬豐張光雷孫少甫吳起黄顯魁　世發陳阿卽蔡亦正阮永彬十五户各一百趙實珍七十文以上合來洋兩元二角○靈册錯字六百六十四號平湖南水門内張厚薌募張鴻遵一元由全盛局來○作善降祥册蕪湖同春和一元二角○新册五萬九千九百八十二號平湖新倉募柳楊氏銅洋二元○浙寗求解堂續來洋十元曲江張隠名爲父病痊完愿一元○緣堅德薄人將室人　資移賑以保冥福洋念　無名氏五元不登名五元五仲馨求妻産後平安十文勉力子另公積銅洋一角錢五百文無名氏不取票銅洋一元○孫嶼芝先生交來王毅記虚對　一個○吳淞慶字後營寄全盛局來葉昌壽慈命助賑求母病速愈洋三元○又初三日春生鑑寶號周先生交來重慶蔡壽山善士經手四川華陽縣張少齊明府之龔氏太太洋一百元豫豐錢莊程爾詔先生交來周小招娜求身體强壯疾病速愈洋四元又萬家生佛册梁敦仁因病求安六元容膝軒問心君士各一元順來義俞手二元晋甡莊交來靈册成字九十二號有心無力子四元蔣嘉祥璝材合一元奇孟子錢五百以上洋五元錢五百○揚州李爲繼妻華氏生産大小安順十元五海平五角李逸仙令郎由蘇寄來一元盧姓求保平安一元朱五薪官祈頸骨左間外症速愈一元無名氏祈保平安二元○靈册德字六百三十四號浙江烏程信善士沈乃顯祈父病速愈卽日就道赴直一路身體平安十元由羅松軒先生交來蘇州同三和合號寄來秦致和翁王氏一元無錫和泰米行寄來梁溪不書名病痊完愿四元○靈册莫字七十四號南匯王義隆衣莊寄日生局來浦東三墩鎭王貫芬爲先室陳張氏忌日省經資移賑四元靑溪沈祖深爲小女驚風許愿求一元○兩日共收英洋二百三十七元内本洋四元外銅洋三元一角虚對洋一個小洋九角錢一千四百八十文合併聲明 
 
 

Page 14

 
 
   
 
