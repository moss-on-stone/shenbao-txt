# 1904 - 359 - 4911388

 

Page 1

 
 
[禮延天津采訪友人] [  申報館主人啓]  
　　天津爲神京門户咽喉鎖鑰守衛森嚴自拳匪作亂以來雖撤臺毁城時局大變而官紳商賈行李往來轂擊肩摩較疇昔尤爲繁盛如有通才碩彦熟悉一切新政新法與夫官塲事故商旅情形不吝珠璣願任本館采訪之職者請書緊要新聞數則并開列姓名住址付郵寄示俾卽以禮相延專此布陳惟冀雅鑒 
[續錄湖南鄧沅專造國家紙幣以擴充銀行之事宜條陳]  
　　夫世界愈近交涉愈繁人之用物愈廣必欲以物易物則轉移窒礙大拂民情以錢易之與以紙幣易之其質雖殊其性一也古者以皮爲幣以貝爲貨後或用金或用銀或用銅或用鐵並無一定不易之制但使成爲慣習卽足取便一時無庸拘也今廣行紙幣借貸民閒天下之人皆有所資以爲業此輿情之大順而救貧之捷法所诅便之至而人情無繁難之苦者此也然天下何以信紙幣之足恃而用之也法行自上上行則下效凡上之徵取於下者皆收紙幣則下之仰給於上者自不以紙幣爲疑朝廷旣擬變通幣制以銀圓爲正幣銅圓輔輔　按日本通國僅使用銀圓五十錢二十錢十錢卽中幣五角二角一角是也銅圓二錢一錢五分卽中幣當二十當十當五錢是也銀圓則平色齊同銅圓則數色畫一　按日本銀幣一圓卽作銅錢一千有若干之紙幣卽實有若干之銀圓銅圓加扣高低之弊不禁而自免攷泰西銀行其實幣每僅抵紙幣三分之一甚者或百分之十百分之三百分之一日本則專用紙幣行使中國之日本大銀圓更不一覯而皆於紙幣之價值並無所損蓋用之旣熟即不復執紙幣以責實錢信之益固如是其大乎或曰昭信股票本泰西國債之法也乃未聞裕國而徒以病民不知昭信股票者借民之錢其勢逆而不順國家紙幣者貸錢與民其勢順而不逆逆者難信順者易行自然之理也國家苟以大信示人出入皆能一體則紙幣之發勢如流水之源行之一二年且如菽粟之不可缺朝廷但收薄息天下不得議其非利徧於民息集於上不糜國帑而財力自雄或曰青苗之法亦貸錢於民矣而卒以禍宋不知青苗錢者專行於民而强貸以取多息國家紙幣者出入一體並不强人以所難聚利於上與通利於民其用意不同其得失有辨所謂信之至而萬事無疑畏之患者此也本此以行而復得人而理則事無不濟矣謹將國家紙幣之宗旨名義性質法律力量利益條陳於在鞯一紙幣之用期於推行盡利官藉此以辦事民藉此以治生上下共利非爲聚斂也内而軍機處外務部財政處户部外而將軍督撫司道府廳州縣稅關皆有保護銀行錢號之責卽有推廣國家紙幣之職必使内外相銜上下一氣以爲國家興利二紙幣之行在於因勢利導有銀行以發行紙幣而紙幣有先聲有錢糧漕折關稅郵局電報火車以收紙幣而紙幣有信實由是借貸於民民爭取之自無勉强勒派之弊三國家主義本合君民上下而成今銀行旣屬官商合辦自可認爲國家有限之銀行與商家銀行有公私之别國家紙幣有國家無限之特權與銀行紙幣又有廣狹之别故宜專造國家紙幣以擴充銀行錢號之資本銀行錢號皆不得另造紙幣以歸畫一而昭廣遠四國家紙幣無論屬金幣屬銀幣屬銅幣均印中國國家鈔幣六字以大範圍而示公漙五國家紙幣卽倣泰西政府紙幣之意而兼有銀行紙幣之力故具有國家無限之特權無論行至何處卽歸何處銀行官錢號兌換與泰西一種不兌換之紙幣不同六國家紙幣直以當錢非徒以取錢也英法諸國嘗使用不兌換之紙幣况國家紙幣有銀行爲根據耶貨幣史有言曰紙幣者以春爲幣而認其價值也彼金銀亦由於人民之慣習信用喜好便利而用以爲貨幣耳一旦世風轉移移其向之信用喜好於金銀者而屬於他物則金銀亦消滅其價值財政史亦謂以紙幣爲價值之表章其利便轉在黄金之上是皆極通之論可見紙幣與實幣並無貴賤之差不得援宋明書生迂拘之見以强抑紙幣之原理[  今日仍未登畢容俟續登]  
[本館接奉電音]  
　　昨晚十點二刻鐘時京師飛電傳來上諭二道旨二道敬謹譯登○十一月二十一日内閣抄奉上諭吏部左侍郎著特圖慎調補薩廉著調補禮部左侍郎欽此同日奉上諭盛京兵部侍郎著鍾靈兼署欽此同日奉旨左翼監著納欽泰去欽此同日奉旨壽耆著調補廂藍旗滿洲副都統所遺正白旗蒙古副都統著溥倬補授欽此 
[電傳宫門抄]  
　　昨晚十點二刻鐘時京師友人專電告知本館云十一月二十一日皇上召見軍機大臣及景澧 
[海戰結局]  
　　華歴十一月十九日日本東京來電云此間各報帋俱謂刻下俄日海戰第一期巳經結局日政府極願面謝海軍大將東鄉氏之奇功并證其凱旋時必能萬民歡悅也 
[日帥宣言]  
　　華歴十一月十八日日本軍京來電云近聞海軍大將東郡氏宣言自日軍佔奪二百零三諾脫高山後敵人戰艦幾巳覆没無遺目今所存者不過哇脫謂尼及巡洋艦兩三艘而巳然亦頗難保守惟此後封口之事可以略寛因之致意各營敬謝將士之互相援助及防守隊之耐苦耐勞云 
[遣艦責問]  
　　華歴十一月十九日日本東京來電云某領袖報章稱日本此次所以遣戰艦往西貢者蓋欲以中立條規責問列邦方俄波羅的海艦隊在途中時因何違犯局外之例也 
[戰稅未定]  
　　華歴十一月二十日日本東京來電云日政府擬徵戰時稅刻下上議院諸議員　有阻格蓋因織貨一項如何征收彼此意見微有不合也 
[波蘭民亂]  
　　華歴十一月二十日英京倫敦路透電局來電云本月十九日波蘭拉唐鎮復有亂民起事蓋緣俄人適在彼處募兵亂民遂開槍轟擊致斃隊長一員旣而兵士亦將亂民擊斃一人 
[譯西報論鎮江地陷事]  
　　上愷拜五下午鎮江江岸忽然坍陷昨報巳縷紀情形兹閱本邑某西報所言有爲 
 
 

Page 2

 
 
本館訪事人所未及者爰再譯而登之其言曰是日所陷沿江之地建有貨棧甚多棧中所堆俱新順記之貨一經坍陷悉數没入江中并有華人若干或居室中或在船内胥遭及溺之悲檢閱海關新造之十年報册附有地圖一幅註明此項貨棧西至運河口極東有一小河名河匯蕩東爲太古洋行産業因預築堤防至今尚無他患然情形岌岌亦頗可虞推原此次之所以遭災者蓋因遥對黄金島蒜山之怡和洋行地産及英界前面各處邇來逐漸泥沙淤積致潮來汐往衝擊沿江上下堤防漸漸鬆動所致使附近各處堤岸足以抵禦江潮當不至有此意外之禍耳 
[九續練兵處奏定陸軍營制餉章]  
　　選馬制略軍馬選補最爲陸軍要務古者别羣以色濟力以足罔不訂爲成規頒行馬政我朝考牧綦重自天閑内廐以逮口外牧塲下及八省旗營馬各營馬皆因時立制明定科條方策昭垂班班可考近東西各國其陸軍部率隷有軍馬補充部選擇之法約分骨相軀幹四肢口齒性質肥瘠諸項以爲區别現在馬兵功用尤以偵探接應包抄衝鋒爲專長次則砲車之拖駕輜重之載運亦莫不爲軍事最要之關鍵兹訂選馬之式首以性質馴良無踶齧驚逸之病體力强健有負重致遠之能方爲上選其他則額欲其廣而聳背欲其闊而平眼欲其明而不躁腰欲其柔而不靡蹄欲其堅而不脆筋肉欲其舒長而豐實脛節欲其壯大而有力四肢欲其正立而不倚行步欲其輕迅而中節口齒則取其方盛壯而能久用者太穉則患弱近老則易衰以五六歲爲適宜毛色則取其易蔽藏而難瞭見者黑與紫爲善紅與黄次之以青白灰爲最忌身幹則取其修偉雄岸而合程度者北口之馬高自四尺五寸以下至三尺九寸以上西口之馬約比北口高三寸餘以官裁尺較之及此格者均堪備戰乘之選至於砲車用馬不妨梢高輜重用馬不妨略低騎乘之馬宜於身長而體均馱負之馬宜於腹寛而背短分别配置功效斯彰惟是産地各殊種類亦異按圖索驥未免拘墟然誠能如其格式精於審擇其於汰駑留良之道亦可以思過半矣變通制略新定章制原宜各省一體通行然各省情勢不無異同有必須量爲變通者卽如該省地多平陸宜多練陸路砲隊轉運利用大車馬隊之數亦應酌增或每鎮設置二標編爲馬隊一恊該省地多山麓宜多練過山砲隊轉運利用馱馬曁人力小車水澤之區則利用船隻曁招夫負荷又如過山砲配定馱馬或有時不便馬行者亦可以人力分扛至兵丁口糧馬匹養乾衣履軍需各價值亦按地方物價低昻酌定要以敷用覈實爲度如該省餉項支絀不能一時照章編立成軍成鎮其開辦第一年一鎮中先設步隊甲恊兩標爲砲隊各一甲營工程輜重各一隊第二年續成步隊乙協之丙標馬砲隊各一乙營工程輜重各兩隊每三年續成步隊乙恊之丁標馬砲隊各丙營工程一營輜重一營遞年陸　加增自可逐漸成鎮如三年後餉仍不敷不能照定額編足祗可將平時營數隊數酌减三分之一或四分之一以此爲限不得再减統由各省將軍督撫查看情形隨時咨商練兵處兵部覈定請 
[湘撫陸春帥咨行各省查拿同仇會匪黨文]  
　　署理湖南撫部院陸爲咨行事案據醴陸縣會營拿獲匪蕭桂生晏榮詢陳亭三名連同起獲僞令僞印票布票板等件押解來省當經批司飭發長沙府審辦又據營勇盤獲會匪游得勝一名亦經由司飭發併辦去後兹據長沙府知府顔守鍾驥禀稱遵經督同局員提犯研訊據蕭桂生供認先聽從未獲之王甫臣領票爲匪後經其父查出繳票首悔復聽從未獲之蕭龍等倡立岳麓山票會更名蕭漢派充正龍頭又聽從未獲之馬福益派充華興票會中路副辦放票邀人據游得勝供認係屬散勇先聽從未獲之傅友蛟入鳳皇山公義堂票會派充江口又聽從馬福益入迥輪山佛祖堂票會又聽從馬福益帮同未獲之楚庶其前往常德散放同仇華興會票各不諱並據蕭桂生供曾聽馬福益並與未獲之劉軍黄老師等說放華興票呌同仇會各省都有七月方到湖南在外國買有洋槍三百多枝九月初間到漢口月内卽可運到湖南東洋學生巳回來多人约期起事等情開具供摺禀請懲辦前來據此本署部院查該匪等隱惡巳久居心叵測罪不容誅卽經札飭將該匪游得勝蕭桂生二名照章正法以昭炯戒其所供私運軍火濳謀起事雖係風影之語原難盡信且逮案之犯伏法受誅逆謀敗露匪膽巳寒當不敢以身嘗試惟匪首馬福益等漏網未獲黨羽旣衆隱患方長際此鄰氛不靖伏莽滋多查拿防範均不可不嚴除分飭各屬認真防範一體嚴密查拿外合行開單咨明查照希卽通飭各屬一體查拿各逸匪犯務獲究辦並飭各洋關遇有輪船抵口務須認真稽查以免匪徒私運軍火混跡滋事合卽咨行須至咨者計黏抄各匪名單一紙計開在逃各匪馬福益卽馬乾迥輪山佛祖堂山長蕭龍岳麓山正龍頭尹坤副龍頭王甫臣傅友蛟湘鄉人鳳皇山僧楚庶其又名楚樹琪湘潭人係同仇會西路總辦蕭海四黄老師劉軍郭芬謝樹其湘潭人蕭克昌甯鄉人南路總辦徐老師卽徐策球李慶文湘潭人本名晏能前犯富有票攺姓李到常德賣藥草劉老師黄近年劉林生又名勤宜柳老師郎梨巿人彭老師陳天華徐庶棠衡山人南路總辦謝合興瀏陽人晏永臣醴陵人東路總辦尹漢廷湘潭人劉正敖善化人北路總辦 
[粤省造船]  
　　廣州訪事人云粤督岑雲階制軍近倩日本神户川崎造船廠定造砲艦六艘共日銀四十五萬五千元魚雷艇四艘生艘三十萬元整軍經武船械固所必需然如此巨欵不知將從何籌措也 
[催結教案　]  
　　寗波訪事人云浙江台州府原屬寗海縣匪人任錫彤紏衆閙教一案雖巳議結然尚有數欵未盡妥洽西人尚在齗齗與爭寗紹台兵備道高嶼卿觀察因念此案前由署理鄞縣知縣周少軒大令延祚恊同辦理特電召來甬以資臂助近日大令由省抵甬小駐江北岸招商局中不日當赴寗海開議一切矣 
[勿勞供張]  
　　武昌訪事人云欽此大臣鐵寳臣侍郎將次赴鄂垣鄂中預備行轅異常華美經營匝月近始成功乃某日忽接侍郎來電飭勿過於豐厚致傷民力等因爰復酌量减除蓋諸事巳稍從簡略矣 
[提轅鞫盜]  
　　寗波訪事人云鄞邑横溪汛朱郭二外委拿獲盜匪陳福音羅阿生沈揚名沈仙谷等十三人解入縣署縣主高子勛大令逐加推鞫直承不諱惟沈揚名沈仙谷二犯狡展不招遂一併收禁縣獄本月初九日浙江提督吕道生軍門飭提至轅會同寗波府知府喻庶三太守城守營守備項守我及大令升堂勘訊陳羅等犯所供如前二沈依然抵賴太守飭上天平架良久仍不吐實軍門大怒立飭衛勇將二沈綑绑恭請王命處决二沈始懼而直認乃令在供單上畫押還禁獄中一面電達撫憲聶仲芳中丞請爲核辦 
[虐婢釀命]  
　　江西訪事人云南昌城内上諭亭街有縫工邱姓者於本年七月買一婢女年甫十五邱妻某氏屢加凌虐徧身鱗傷月之初八日復用刀刺入眼眶中以致目睛突出登時斃命旋以錢九百文雇鄰人張姓乘夜色蒼渡之際背負屍身棄諸順化門内城下次日地保查知據情投報南昌縣署縣主澕雲卿大令蒞騐後飭差將邱姓夫婦及張拘案訊明判責邱五百板其妻鞭以荆條五百張笞臀二百板分别管押聽候盡法嚴懲 
 
 

Page 3

 
 
[鄂省官塲紀事]  
　　武昌訪事人云湖北候補知府汪太守洪霆經大吏奏補施南府爲期巳久尚未履新日前始由藩司牌示飭卽赴任供職刻巳束裝就道矣○湖北候補通判江通守鳳藻前奉上憲委赴襄陽府屬宜城縣查辦膏捐兹巳事竣回省赴院銷差矣○日前湖北試用縣丞廷二尹治巡檢李少尹積芳具禀督轅請自備資斧前往日本游學想定蒙批准也 
[贑省官場紀事]  
　　江西訪事人云撫憲夏菽軒中丞欽奉電傳諭旨補授陜西巡撫並有速赴新任毋庸來京之諭日來急欲交卸因奏請派委藩司周瀚如方伯護理撫篆臬司陳鶴雲謙訪署理藩篆糧道錫展臣觀察署理臬篆南昌府沈子培太守署理道篆候補府陸孟孚太守署理府篆均擇吉本月十六日履新視事菽帥則定於二十左右啓行○江西新建縣黄杏泉大令經上憲調署臨川縣事所遺新建篆務酌委馬驢如大令署理馬大令現辦南安府統稅事務到任尚需時日大憲因委南昌縣江雲卿大令兼理新建縣事己定本月十六日吉時受篆矣○臬憲陳鶴雲廉訪前委王紫閣大令赴永豐縣清理積案迨事竣回省卽委辦警察總局發審事宜日前廉訪復以永豐尚有某案未結仍委大令前往清釐所遺警察發審一差未使曠悮遴委南昌縣江雲卿大令兼辦○日前藩憲牌示署金谿縣郭立朝戎滿調省所遺印務以現署瑞昌縣事王濟中調署又署至山縣曾森溎飭回吳城同知本任所遺印務以補用縣楊承曾酌委署理又署南豐縣佘寅中期滿調省所遺印務以試用縣吳鳴麒酌委署理又署瑞昌縣王濟中調署金谿縣事所遺瑞昌篆務以大挑知縣沙上鑄酌委署理 
[一珠海揚舲]  
　　廣州訪事人云粤東錢價日昂錢局所鑄銅圓不敷周轉去年王雪澄觀察所議整頓廣東財政條陳内以添購鑄錢機器爲第一要著月前巳陸續購定運回趕緊添鑄一俟鑄就錢價或可望其漸低也○粤東土茶行昭遠堂等商人赴釐務局具禀求減經費局員批示曰查中國茶業向以洋莊爲大宗近年茶務日疲固由外洋自知種植亦因茶商貪利攙雜粗貨遂至銷塲漸窒本届華商赴美賽會中國茶仍得頭標可見振興商務全在講求製造之法該茶行不能與同業公議整頓行規挽回巿面惟一再求减經費未免見小忘大自塞利源且該行於光緒二十八年二月禀准酌减經費六千元每年認繳一萬二千元給諭在案現僅隔兩年又率請减半際此餉源奇絀實難照准該商并應勸導各茶商廣栽茶樹揀選焙製庶中國茶業不致爲外人所奪本局有厚望云云說者謂各茶商工於作僞見小忘大自塞利源局中所批誠爲允當然輕减出口稅亦爲振興商務之本有整理財政之責者不可不知此意也○香山縣境瀕海地方素多海盜潭洲新沙墟等處尤若輩出入所必經本年七月曾白晝行劫數十家八月以來又劫數十家以致全墟店鋪六百餘家次第歇業邇來小户貧民亦漸不得免居民無奈相率逃避致潭洲一堡十室九空紳富更畏賊如虎莫敢一攖其鋒噫盜賊横行至此有地方之責者奈何竟充耳不聞耶 
[南臺望月]  
　　福州訪事人云前者長樂縣周麗生大令以連柄港淤塞不通禀請設法疏濬藩司周子迪方伯特於日前親臨察看然後籌欵興工○東關外湯池左近有一小池畜魚無數日前池主某甲雇工將水戽盡以爲一網打盡之計不意其中忽露出屍首一具手足縶縳身繫臣石顯係被人謀害因卽報官請騐特未知爲民父母者能雪此沈寃否 
[茸城瑣錄]  
　　松江訪事人云著名梟魁孔老窩子之婦沈氏前因販賣私鹽被飛划營哨弁林秉忠卽降梟凌得勝偕緝私委員王玉田追獲解由華亭縣孫花樓大令研訊沈氏供稱小婦人誤聽慫惥以致犯法尚祈格外矜全大令飭交官媒管押旋卽上禀府轅府尊田紹白太守親提沈氏研訊諭令從速回安徽巢縣原籍如敢逗留或潛來此地定予嚴懲○某日西門外某蒙學堂學生某甲偶取化學器具俯而窺測忽有瓶中藥水𥒐然炸裂濺入眼中登時痛極倒地經人扶起目珠巳傷乃卽舁送回家由家屬雇舟至上海求西醫救治○江南提標副營管帶王瀚如遊戎現經提憲楊鏡巖軍門撤回金陵候補所遺營務委前營余遊戎志賓接帶本月十二日遊戎巳入營視事矣○郡人士具禀府較請將副齋書院改爲師範學堂府尊田紹白太守批飭照辦至求忠書院初議歲提洋銀一千五百元撥歸中學堂學費現有郡中老師宿儒推某茂才爲首聯名禀　府尊免提以惠寒畯太守遂於本月十七日邀集各學堂曁書院董事會商一切○中學堂現巳落成定於明春開學府尊田太守擬將各處學堂所送學生命題考試以定去取華婁小學堂亦擬將各蒙學所送學生考選現均由太守定期十二月初十日取齊十二日就堂中扃試 
[上海官場紀事]  
　　江蘇臬司朱竹石廉訪特委候補縣丞歐陽二尹榮宗來滬稽查保甲事宜歐陽二尹奉委後巳於昨日乘輿詣縣署謁見縣宰汪瑶庭大令○前清道局委員陳邵亭明府昨詣縣署拜會縣宰汪大令面述要公○昨日新科進士分發湖北卽用知縣曹彝仲明府命駕詣道轅謁見蘇松太兵備道袁海觀觀察繼至縣署投刺縣宰汪大令延入花廳茗談片刻而别○江蘇候補主簿文少尹慶嵩昨詣縣署謁見大令晤譚良久而退 
[添募警兵]  
　　本城警察事宜前奉蘇松太兵備道袁海觀觀察札委保甲總巡朱森庭明府在上海縣署常平倉設局開辦九月初十日招集警察兵一百名以期習練定於十二月二十日分派各叚巡查日昨觀察又飭明府添募一百名於明春三月分派東南西北中各局當差 
[除惡務盡]  
　　惡棍范高頭懼罪脫逃後業經英界包探李星福在范所置船上搜出簿籍開列羽黨姓名因得按圖以索將各人次第就侖昨日捕頭查知有陳先生及綢莊毛毛王毛毛等人仍在南巿横行不法復命李探竭力拘拿務獲究辦是亦除惡務盡之道也 
[南巿火警]  
　　前晚十點鐘後南巿王家馬頭同發老棧不知因何遺火霎時烟露迷漫歲兆燎原之禍幸經衆鄰呼救附近龍飛馳水至吸取道旁自來水噴救得卽火滅烟消 
[詳述英界火警]  
　　前晚八點鐘時湖北路失火情形略登昨報兹悉火起於彼處二十五號門牌瑞興烟紙店樓上某姓家未幾延及比鄰某鐵器店某壽器店曁弄内某姓家某佛店旋復竄至對面潮陽樓茶館焚去屋檐一角並恒仁里門樓某小烟館某木作某彈花店至順昌烟館止共燬房屋十七八幢直至十一下鐘始得烟消火滅 
[公界火警]  
　　前晚十二點鐘越一刻時本邑公共租界平橋路大平坊内第一百十號門牌張芝林家忽兆火災警鐘旣鳴救火會中人急驅水龍馳至吸水救熄僅焚去披屋二間 
[招領屍棺]  
　　月之二十一日有一不知姓名之男子年約二十餘歲由蘇州附戴生昌局内某小輪船來申到埠後猝然倒斃木堂念其暴露堪憐爲之棺殮厝諸義阡並照有小影一張以便家屬認領其人身穿元色布棉襖褲元色布坎肩脚穿蘆花蒲鞋缺嘴倘有親友報知家屬卽速來堂領棺歸葬可也[  滬北天后宫前廣益善堂啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　二十五保十一圖民人瞿阿土兄弟有地三畝餘因無方單被升科局充公正擬繳價升科忽被白岐珍雷汲安私售與某洋商因與其兄投縣呈控前晚縣主汪瑶庭大令升堂研訊白及地保沈春山瞿阿榮先後供稱雷汲安尤子鈞前開興業公司刻巳閉歇洋商租地會丈局委員蔣桐侯之親戚沈子才將阿土家充公之地三畝數分繳價升科旋將升科單售與勝業公司金仁山旣而阿土又將此地售與席姓小的等知有紏葛咸未到塲實無蓋戳等事阿土供小的有祖遺地四畝數分内祇六分餘有單其餘三畝數分因無方單致被充公正欲繳價升科巳被白雷賣與某洋商是以情急控告大令飭暫交人保釋候再傳集訊供○前虹口自來水夫葉清觀被人毆斃地保報請大令蒞騐後查有楊天才曾與揪扭因之獲案訊押前晚大令飭提與葉楊同在一處擔水之丁永明葉毛囝及寓主鄭丑旺覆訊僉供葉倒斃之後雖有旁人言及與楊口角互扭但小的等究未目覩兼之兩人素無嫌隙惟葉向有疾病或係病發倒地氣閉頗難逆料楊供小的與葉並無口角互扭情事大令飭押候奪餘人省釋○薛阿五前因犯事被控收押改過局刻巳期滿由局員某君解請發落大令訊究之下供稱小的以後願痛改前非求恩寛宥大令飭卽開釋諭以如再犯事到案定予嚴懲 
[浦東保甲總巡局瑣案]  
　　前日有李氏者被張延林無端兇毆因互扭至浦東保甲總巡局控訴總巡謝岳松明府研訊之下氏聲稱面上受傷求恩察驗明府判令將張責二百板勒令出資爲氏醫傷○楊杏生扭控戴阿狗無理取閙等情總巡謝岳松明府訊得釁起細微命將戴交人保出妥爲理處○捕役陳金查獲收贜之錢阿三解入保甲總巡局總巡謝岳松明府研訊之下判責五百板枷號示衆 
[馬路工程局瑣案]  
　　前日烏山船户夏金孝陳金桂被同帮羅阿如夏高堯爭奪生涯紏人尋釁控經馬路工程局總辦翁子文太守倩襄讞委員黄衡堂二尹研訊判將羅夏各責一百板枷號五日○姚掌生被計毛毛毆傷頭角控經太守諭令管候在案嗣以計巳調處妥洽准卽交人保釋 
[英美等國租界公堂會訊案]  
　　前者奥商林含蓮所延經理西人西里華投西洋總領事署控華人德泰安靛青行執事人麥少農侵吞所收各户帳銀等情經繙譯官畢禮納君函致英美租界公廨昨日讞員黄耀宿司馬將麥提案隨於午前倩襄讞委員孫耳三明府會同西洋繙譯官沙嘉士君升堂研訊西里華偕買辦何某投稱林含蓮曾募集股銀二萬三千兩令麥在香港上海間貿易麥卽股設德泰安靛行至今本利無著並被收去生順號貨價銀三百六十四兩邱吉昌一千四百兩同大源三百兩萬成二百三十兩共計二千數百兩有各户所開帳單爲憑求卽追給麥供所收並無如此之多大約不過一千數百兩而巳明府卽將各帳給麥閱看供稱照帳無悮明府謂照帳有二千五百兩何得祇認一千餘兩現在如何料理麥供德泰安有股本銀一千二百兩請交保出外料理明府商之沙君著將麥還押如有妥實人保銀三千兩方准出外 
[英美等國租界公堂瑣案]  
　　包探錢榮堂禀稱杭州麥商劉采寛附德興輪船泝江上駛身畔帶有洋銀二百元未及開行卽倦而假寐不虞被賊犯楊桂馨以小刀割開肚兠竊去一百四十元醒後查知驚惶失措竟欲縱身投入浦中後報經小的在船查緝見楊形跡可疑向之盤詰飛步奔逃因卽追獲搜其身畔原贓尚在因傳劉投案請卽訊供讞員黄耀宿司馬商之美總領事署代理繙譯官安立德君將原贓給劉具家楊責二百板管押捕房一月○王陳氏訴稱丈夫王鳳雲於上月二十日因事到案奉大老爺判責二百板管押三個月本月初二日蔡榮初來領言及新署捕房均有熟人祇須出洋銀二十五元卽可設法將爾夫釋出小婦人因典質釵裙得洋銀十一元一角以五元交同居之錢陸氏六元一角交蔡約初八日卽可開釋詎料遲至初十杳無信息問蔡則云華官巳允洋人不從小婦人知巳受愚向之索回十一元一角適被包探徐榮珊所見因卽拘案請追司馬商之安君飭錢陸氏賠償洋銀五元蔡先責一百板管押六個月期滿之後再責一百板○姚文藻被巳歇庖人徐寳生　端索詐洋銀二十元報由包探錢少蘭將徐送案司馬訊究之下姚聲稱徐由招商局馬夫某甲薦至職員處治庖所購各物職員均付現錢不料伊竟向各處賖取迨閱二月半給以三月工資斥之使去徐逞强盤踞擊毁器物因此訴知捕房解請訊究徐供小的專恃度歲時主人賞給錢文今中途被辭無處謀就尚乞施恩司馬著交人保出嗣後不准再至姚處滋擾○周友生被應培耀玉培利借錢不遂毆傷足踝報由包探顧阿六解案請究周偕其婦趙氏投案訴稱小的之傷一時未能痊愈叩求究辦應王同供小的等不敢行兇司馬判罰應洋銀五元給周養傷王責二百板取具改過切結交人保釋○商梅生被毛雲初吞没衣物報經包探陳金標解案請究司馬著押候過堂訊斷○八十九號乘馬印捕投案禀稱李阿金高駕馬車在公共租界中加鞭飛駛爲此拘案請究旋有某甲者持楊兆鋆名片投案請保司馬判罰李洋銀十元 
[法租界捕房紀事]  
　　甲乙丙三流氓在護城河畔攫人所携之物經包探拘獲在身畔搜出利刃因卽帶入捕頭捕頭令押候解送公堂禀請讞員陳楚生大令訊辦○昨日包探查獲男婦二拐匪送入捕房捕頭命押候解送公堂禀請訊究○某西人失去大衣一件報經包探查獲竊犯某甲連贓送入捕房捕頭令押候解送公堂禀請究辦○扒手某甲在途竊取某乙身上所佩之物報經包探緝獲送入捕房捕頭令押候解送公堂禀請懲辦 
[美租界捕房紀事]  
　　昨日江北人左金開仿鑄工部局查騐東洋車所用之鐵戳携至吳淞路適爲包探劉阿炳所見拘入捕房捕頭令押候解送公堂禀請讞員黄耀宿司馬懲辦○前晚東洋車夫李阿三掩入寄居篷路之日本人某甲家行竊衣服一件被甲拘獲送入捕房捕頭擬押候解送公堂禀請訊辦甲稱不願涉訟公庭乃卽將李開釋 
 
 
 

Page 10

 
 
   
 
 

Page 11

 
 
[署理兩廣總督岑等奏爲選員請補知縣摺初五日]  
　　革職留任署理兩廣總督臣岑春煊廣東巡撫臣張人駿跪奏爲選員請補知縣恭摺仰祈聖鑒事竊照豐順縣知縣朱益湛開缺察看遺缺先經臣等奏請以服滿分發候補知縣查榮耀補授在案兹准吏部咨覆查改教撤回廻避降補等四項所遺選缺係卽用先卽用候補截取進士分班酌補之缺該省上次候補止見缺應用卽用先卽用人員酌補其服滿分發候補人員應不准其先儘補用所有該督等請以服滿分發候補知縣查榮耀補授豐順縣知縣之處應毋庸議其豐順縣知縣缺應令該督等按限迅卽按班酌補查廣東係屬遠省照限减半四十五日補缺定限九十日應以此次行文之日起按該省照限减半計算如各限均滿尚未更補到部即將員缺歸部銓選令該省虚積過班等因奏奉諭旨咨行到粤自應遵照更補查定例知縣改教撤回降補廻避所遺選缺係進士卽用與候補班酌補輪用進士卽用卽將進士卽用班前與進士卽用本班合爲一班由該督撫酌量請補卽積進士卽用正班之缺輪用候補卽將候補班前與候補本班合爲一班由該督撫酌量請補卽積補正班之缺又光緒二十五年十二月二十八日准吏部通行如遇改教撤回降補廻避等項扣留選缺俟卽用候補分班酌補兩輪後揷用京員攺歸知縣一人仍與儘先人員合爲一班一體酌署一人又光緒二十八年九月十三日准吏部通行如遇改教撤回降補廻避之缺俟進士改歸知縣用過一人之後接用拔貢主事改就知縣一人不積進士呈改知縣之缺各等因查前出曲江縣知縣降補遺缺巳用候補班前補用知縣何斌補博羅縣知縣開缺另補遺缺巳插用截取進士卽用知縣郭傅留補今豐順縣知縣朱益湛開缺察看遺缺按班應接用拔貢主事改就知縣班人員無人應過班以進士卽用班前進士卽用正班人員酌補兹會選有進士卽用知縣單夢祥現年四十五歲山東黄縣舉人中式甲午科進士引見奉旨以知縣卽用籖掣廣東因親老赴部呈請回籍終養於光緒二十一年在籍丁父憂接丁母憂均經服滿呈請咨准起復旋卽赴部領照仍歸原掣廣東補用光緒二十四年十月二十五日到省該員才具穩練年力富强以之補授豐順縣知縣洵堪勝任與例亦屬相符拋藩臬兩司會詳前來相應請旨准以進士卽用知縣單夢祥補授豐順縣知縣缺如蒙俞允該員係進士卽用知縣請補知縣銜缺相當毋庸送部引見除咨部外臣等謹會同合詞恭摺具陳伏乞皇太后皇上聖鑒訓示再廣東省補缺例限九十日此缺駁回更補部文係坐光緒三十年六月二十九日行文按照限减半計算應以八月十三日接到部文之日起限辦理今在限内選員請補並無遲逾合併陳明謹奏奉硃批吏部議奏欽此 
[河南巡撫陳奏請調豫差委二品銜指分江數試用道袁照藜應如何錄用之處出自聖裁片初五日]  
　　陳夔龍片再調豫差委二品銜指分江蘇試用道袁照藜前經調任撫臣張人駿奏派總辦豫河河工事宜上年臣到任正值防汛吃緊仍委該員接辦以資熟手兩年以來矢慎矢勤不辭勞瘁遇有險工會同南北兩道隨時策應動合機宜本年伏秋汛内河水無常盛漲該員周歴河干率廳營相機防護得以化險爲夷現届霜清安瀾河務較簡該道係指分江蘇人員應循例赴部引見兹據禀請給咨前來臣查該道袁照藜心思縝密才具優長於吏治時務均能留心講求爲監司中實心任事之員臣稔知其才具可用未便壅於上聞應如何錄用之處出自聖裁現在該員並無經手未完事件除給咨赴部曁分咨查照外理合附片陳明伏乞聖鑒謹奏奉硃批吏部知道欽此 
[雲南巡撫林奏爲懇恩俯准將開缺雲龍州知州程福海察看字樣註銷留省另補片初五日]  
　　林紹年片再開缺雲龍州知州程福海經前督臣魏光燾撫臣李興銳於年終甄别各員案内以該員形神卑濁心性浮滑奏請開缺察看光緒二十八年正月十九日奉上諭雲龍州知州程福海著開缺察看等因欽此旋准部覆應俟察看後再行辦理等因咨滇轉行遵照在案嗣該員交卸回省經臣等隨時接見諮詢並委赴雲南縣提審案件繼考取前列派入課吏館肄業復委往彈壓個舊廠及赴迤東等處稽查釐金先後所當各差均尚勤慎無誤臣等留心察看得該員程福海有志自新頗知媿勵尚堪造就合無仰懇天恩俯准將開缺雲龍州知州程福海察看字樣註銷照章歸入開缺撤回留省另補班内照常補署以觀後效之處出自逾格鴻施除咨吏部查照外謹會同署雲貴總督臣丁振鐸附片具陳伏乞聖鑒訓示謹奏奉硃批著照所請吏部知道欽此 
[江蘇巡撫端奏爲准湖南巡撫臣來咨上游之防不若下游之重擬請上巡展緩以便專顧下游片初五日]  
　　端方片再查接管卷内准長江水師提督程文炳咨稱長江下游營伍業經閱畢自應循例上巡江隂鎮江時有梟匪會匪出没萬一乘機煽惑滋事貽誤匪輕先經本任督臣魏光燾咨商該提督暫緩上巡以重防務旋准湖南撫臣來咨粤匪近趨西路南路如衡永一帶可以解嚴是上游之防不若下游之重擬請將上巡展緩以便專顧下游俟來春再行前往咨請酌奪具奏等因經前署督臣以南五方雜處南北衝途人心本多浮動又時有梟匪會匪出没亟應認真防範庶免匪徒乘機煽惑滋事所請先顧下游暫緩上巡一節係爲慎重防務起見咨復該提督咨行岳漢湖三鎮於上游江面加意巡緝並先後分撥師船六十餘艘隨時防備上游匪警如湘情形稍急該提督仍可相機辦理通籌兼顧不得稍有疏懈在案未及具奏留交前來理合附片陳明伏乞聖鑒謹奏奉硃批知道了欽此 
[署四川總錫奏爲前准部咨北洋征調餉需先以息借銀十萬兩匯至户部交納以應急需片初五日]  
　　錫良片再前准部咨北洋籌備征調需餉孔殷四川提銀三十萬兩迅速解清等語當經奴才檄飭司道設法挪欵墊解以顧餉需曾經奏明在案兹據布政使許涵度詳稱此項餉銀關係練兵要需值此時局艱難不敢不先其所急無如司道各庫搜括巳空屢經通力合籌卒難墊此巨欵酒稅雖經開辦因被旱各屬停燒報解甚屬寥寥輾轉籌維無從設法不得己向各商號先以息借銀一十萬兩限令於光緒三十年十一月底匯至户部交納以應急需仍俟酒稅收有成數歸還墊欵等情詳請具奏前來除分咨查照外理合附片具陳伏乞聖鑒謹奏奉硃批户部知道欽此 
 
 

Page 12

 
 
[廣西巡撫李奏爲請補知縣摺初六日]  
　　頭品頂戴廣西巡撫臣李經羲跪奏爲請補知縣恭摺仰祈聖鑒事竊照博白縣未任知縣金鴻回籍修墓所遺博白縣知縣員缺部中坐於光緒三十年五月初五日行文應扣至六月二十四日爲開缺日期係内地腹俸選缺奉文應歸外補是月並無缺項相同毋庸掣簽應即查照奏案遴員請補暫勿拘以文法查有揀發委用知縣譚業畢現年三十七歲湖南益陽縣人由附生應光緒甲午科本省鄉試中式舉人乙未科會試後就職揀選知縣二十九年七月十六日蒙欽派大臣　選二十日經吏部帶領引見奉旨著以知縣發往廣西差遣委用欽此十一月初六日到省委署思恩縣知縣三十年二月初五日在廣西餉振　局報捐同知升銜三月初六日到思恩縣任以之請補博白縣知縣實屬人地相宜據藩臬兩司以該員力任艱鉅不辭勞瘁會詳請補前來臣到任未及三月例不加考相應仰懇天恩俯念員缺緊要人地實在相需准以揀發委用知縣譚業畢補授博白縣知縣可收得人之效該員係揀發委用知縣銜缺相當毋庸送部引見亦毋庸核計叅罰照例試署一年期滿如果稱職另請實授除咨吏部外謹便同署兩廣總督臣岑春煊恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[廣西巡撫李奏爲請補同知摺初六日]  
　　頭品頂戴廣西巡撫臣李經羲跪奏爲請補同知恭摺仰祈聖鑒事竊照簽升桂林府同知蒲讓卿於光緒二十八年九月十八日在籍病故例應以三十年八月十六日准湖南省咨報之日作爲開缺日期應歸八月三十日截缺所遺係内地腹俸選缺前經聲請扣留外補是月並無缺項相同毋庸掣簽應卽遴員請補查廣西省現在辦理軍務凡補署員缺暫勿拘以文法經前任撫臣奏蒙恩准在案兹查有候補同知陸川縣知縣倪光熊現年四十五歲係浙江蕭山縣人由監生於光緒五年在直隷晉振捐局報捐鹽經歴選用復在江蘇滇捐局加捐分發指省兩淮分缺間補用免試用九年三月二十八日赴部驗看領照到淮嗣奉調赴台灣軍營歴年勦撫生番異常出力奏保免補本班以知縣仍留原省補用十六年四月請咨赴部引見奉旨著照例用欽此領照到省先於勸辦蘇皖振捐案内保加同知銜又于浙省籌振案内奏保俟得缺後以同知用奉旨依議欽此十八年委署東台縣事十九年二月到任十月二十四丁憂交卸回籍守制服闋回省旋遵新海防例在江寗籌餉局攺捐遇缺先候選赴部投供簽掣廣西陸川縣知縣吏部帶領引見奉旨廣西陸川縣知縣員缺著倪光熊補授欽此二十九年閏五月二十五日到任應以到任之日作爲同知到省日期以之請補桂林府同知員缺實屬人地相宜據藩臬兩司以該員能知政體慎重不苟會詳前來臣到任未及三月例不出考相應仰懇天恩俯念員缺緊要人地實在相需准以候補同知陸川縣知縣倪光熊補授桂林府同知可收得人之效如蒙俞允俟經手事竣照例給咨送部引見恭候欽定至該員係因浙省籌振出力保俟得缺後以同知補用之員今請補缺毋庸查叙叅罰所遺陸川縣知縣員缺係内地腹俸選缺粤西現有應補人員應請扣留外補合併陳明謹會同署兩廣總督臣岑春煊恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此 
[河南巡撫陳奏爲原保各員懇恩俯准照擬給獎片初六日]  
　　陳夔龍片再豫省沁河兩届安瀾前經臣援案奏保出力官紳懇恩獎叙一摺奉硃批該部議奏單併發欽此旋經吏部議核覆奏奉旨依議欽此欽遵咨行到臣查單開原保各員多巳照准内有分省補用知縣周龢鼐請俟補缺後以同知直隷州知州補用部議以該員捐納之案並未聲叙係在順直善後振捐何次案内報捐户部無從檢查應將原捐執照送部再行核辦等因當經轉飭遵照去後兹據周龢鼐稱該員係由舉人在清淮獲匪案内經前漕督臣松椿奏保以知縣不論雙單月選用嗣於光緒二十七年在順直振捐局報捐分省補用因無力補繳三班銀兩未經核准仍就候選原班擬請更正另行奏獎等情前來臣查該員周龢鼐前此報捐分省旣據聲明並未核准自應量予攺獎以免向隅該員係不論雙單月選用知縣擬請俟選缺後以同知直隷州知州補用核與例案相符合無仰懇天恩俯准照擬給獎出自逾格鴻慈除將該員履歴咨部外謹附片具陳伏乞聖鑒訓示謹奏奉硃批該部議奏欽此 
[四川總督錫奏爲開辦官報以端風氣而息謡惑摺初六日]  
　　頭品頂戴調署四川總督閩浙總督奴才錫良跪奏爲開辦官報以端風氣而息謡惑恭摺仰祈聖鑒事竊前准外務部議覆商約大臣工部尚書吕海寰等條奏酌擬近今要務摺内推廣官報一條議令各省照辦業經直隷兩江督臣先後設局開辦奏報在案伏查南北洋爲濱海通衢民間見聞尚廣四川則地鄰蠻徼僻處西陲水陸道途無不艱阻各省報章書籍購寄爲難民情尤爲錮蔽因之臚言風聽更易傳訛地方不逞之徒甚或揑造謡言編纂邪說於人心風俗内政外交均有關礙尤非亟辦官報不足以正觀聽而息浮言上年奴才抵任之始卽就四川原有之官書局改名官報書局派調川差遣河南候補道陸鍾岱創辦官報首列諭旨次採奏章並擇登本省外省緊要公牘各報所載純正論說及有關學術商務工藝農業新聞按旬出報每月三本分發各州縣散給四鄉紳民購閱使民間於朝廷政治中外情形瞭然心目庶不爲道聽塗說所惑一面採購各省書局所刊及新譯東西各國書籍圖幅取其有益教育而宗旨正大者發局排印以備各學堂教科之用各屬士林購取亦較購諸外省路近價廉行之半年有餘紳民皆以爲便近雖邊遠州縣亦多踴躍爭購每月銷報一萬餘本風氣漸覺開通其民間私刻著述有語涉邪詖者一律飭屬嚴禁四川原設書局規模狹隘鉛印石印機器不甚精良皆假人力運動每日印出書報有限又經騰挪欵項派員前赴上海及日本購置鍋鑪機器雇募東洋工匠教習來川選取民間青年子弟學習刷印卽可事半工速又可教成一項工藝將來漸推漸廣小民亦可多一謀生之業現在頭批機器巳到二批機器亦將次抵川尚擬兼印日報以便商民其官報體例前巳咨送學務大臣旣外務部立 
 
