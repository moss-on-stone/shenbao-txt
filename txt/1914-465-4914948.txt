# 1914 - 465 - 4914948

 

Page 1

 
 
遊記 
[羗海雜誌（二）（十）（六）（生入）]  
青海古曰西海闞　曰西海東去西平郡二百五十里是也曰卑禾羗海　闞曰金城臨羗縣西有卑禾羗海亦是也曰零海酈道元曰古西零之地也曰鮮水曰羗谷鹽池漢神爵初西羗叛酒泉太守辛武賢請擊　开在鮮水上者又趙充國請治隍陿以西道橋令可至鮮水左右漢元始四年王莽誘塞外羗獻鮮水海允谷鹽池置西海郡是也青海之名則見於西魏時涼州剌史史寗與突厥分道襲吐谷渾還會於青海是也蒙古語稱庫可諾爾又曰庫克淖爾諾爾淖爾狀间字之異總之言海也其水高出海面九千八百五十尺上古時海水極廣蓋北接蒙古瀚海合渤澥南溟成中國四海之名者也北魏時周千餘里唐時尙八百餘里至今東西徑二百里南北一百三十里周圍尙六百六十里面積二萬七千二百方里一說周五百八十里面積約一萬九千三百方里一說周五百五十里面積一萬八千五百方里余測其東岸其勢逼仄不及百三十里也全海之形如鯿魚口向西北四岸羣峯環繞海中二島自海面準望則偏於西岸東一峯名奎遜托洛亥峯巒純白上有石洞稍西一峯名察漢哈逹蒙古猶言白峯也二島周九十里高二百七十仞隋代吐谷渾得其地以俗傳置牝馬於島中至來春收之馬有孕所生得駒號日龍種吐谷渾當得波斯草馬放入海因生　駒能行千里當時盛稱青海　因在西海置馬牧縱牝馬二千匹於川谷以求龍種無效而止唐時更因俗傳號爲龍駒島天寳七年哥舒翰破吐蕃築城於龍駒島時有白龍見因號應龍城明年翰遺謫卒二千戍龍駒島冬冰合吐蕃大集戌者盡没遂罷廢無舟楫可通惟嚴沍結冰堅厚而後人畜得渡相傳永力弱不勝芥葉其實不然土人稱有時起大風樹木飄流無數歷來好事者曾試以木筏亦不沈也島中約有僧寺十餘處番名剌蕯札爾梵語剌薩猶華言佛地也札爾應作招爾梵語廟爲招札爾其轉音也番僧習襌定者於氷合時裏糧而入或返或不返俗傳往往出異僧故青海佛法與西藏相亞若漢人及蒙番則罕有履其境者島番或挿帳或巖居約二萬人或云五萬人亦於冬令渡氷入口購辦糧茶足一歲之食島陸往來一日不得逹岸必在氷上經一宿也沿岸沙石草湖約寛十餘里有水漲痕畜牧不至其地土人云平時人跡稀絕惟見野獸奔突而已 
譯稿 
[德意志與山東（八）] 廣豐俞潤普譯述有望之　鐵業山東之可屬望者在於包藏許多豐富之煤田是也不特此也佳良之鐵山常現於煤田中將來製鐵事業之發逹當更大有可望焉此等鐵山中最著者位於金嶺鎭東北八哩之鐵山是也山東鑛山會社嘗試鑿三處確定其爲磁鐵鑛及赤鐵鑛計礦脈之長逹二千五百米突厚十米突乃至十五米突依分析結果知有鐵分百分之六十五且未含何等有害物體據專門家之說（該鐵山爲鑛山會社之最大財源該會社縱曾抛棄已得許多之採掘權使保有該鐵山當亦不覺有何等痛癢） 
云鑛山會社夙有設大規模鐵工廠於金嶺鎭之計若至實行之期金嶺鎭距鐵山與　山僅目睫間耳即至青島亦不過二百九十基羅米突故因製鐵事之非常發逹採炭業之日趨隆盛將浴多大利益之德國若令再加發展則當更享無量之利益矣乃因此次變亂全然成爲畫餅不亦可憫也耶 
（五）德華銀行之活動 
德華銀行之使命一八九七年德國依中德協約於山東得優越權時命德華銀行置支店於青島（一八九七年）濟南府（一九○四年）令帮助德國之於山東諸般經營德華銀行者　有各種特權以伸張德國之於中國經濟政治之勢力由德國之六大銀行團及七大銀行商店（即在其本國所有各大銀行）之合同出資一八八九年所設立者也當初資本僅五日萬上海兩一九○四年增資至於七百五十萬兩以上海爲本據置支店於漢口北京天津廣東等處行一般之銀行業德國不僅促進東洋贸易之發展已也或且擔任在中國各種之猎　或參與德國官民之企業盡力於扶植德國勢力於中國者也故德政府　及締結中德條約時曾令該銀行翼贊在山東諸般之事業者可謂當然矣（未完） 
 
 
 

Page 2

 
 
時評 
[歐事冷觀（冷）]  
戰則爭其先和則取其後蓋戰則出人之不備而和乃俟人之間隙試觀美總統之探問議和條件而聯軍讓德德復讓聨軍也 
前數日戰信之相反者乃在南方茲數日戰信之相反者乃在北方德電謂俄之勝奥爲無憑而俄電謂德之敗俄七軍團爲俄將以奇計擊退 
方戰之初德請休戰以收拾戰地死傷而比不許其後德又請休戰以收拾戰地死傷而法復不許當時相待何等憤激而今乃一則交換俘虜再則互送小包似已互可商量憤激之氣已稍稍靜矣 
兵力勝敗之外又復互爭金力之勝敗試觀英法常詆德之財力而德復力詆英法之財政兩方又急表明之以自明金力之可恃 
命令 
九月十七日大總統策令劉次源陳培钃均給予三等文虎章此令 
又令福建巡按使許世英呈請任命陳嘉言爲仙遊縣知事應照准此令 
又令據鎭安上將軍兼奉天巡按使張錫鑾電稱此次本溪亂事知事李仙根於事前旣無覺察臨時又多失措以致刼獄佔署幾陳巨變實屬有忝職守應請嚴予懲處等語李仙根著即行褫職以示懲儆此令 
又令農商部呈稱擬將僉事屠振鵬黄藝錫韓安關文彬俞鑅廖世倫王治昌陳承修李激夏循塏郝樹基林大閭均進叙四等等語應照准此令 
九月十七日大總統申令方今國基初建時事多艱扶危定傾端資羣策本大總統就任以來本求賢若渴之素懷延攬英才惟恐不及特是登進者固多佳士沈淪者豈乏眞才况近年風氣漸開游學日盛大抵皆重瀛負笈學擅專長倘棄而不用或用違其才致使抱璞懷奇無由表見將何以扶持士氣激勵人心嗣後凡留學外洋曾在大學或專門學校畢業領有博士學士文憑者均應於歸國後逕赴政事堂公所報名詳加攷驗以覘學識而備任使加之歷練蔚爲通才庶幾髦俊咸登共匡大局用副本大總統儲育人才之意此令 
又令古者任土作貢乃國家租稅之一端後此主德不修乃於正供之外别標貢品名爲進奉實同苞苴　賄滋章官邪斯作夤緣奔競職爲厲階本大總統　在前清對於僚屬饋遺概拒弗受茲復身　國民重寄撫瘡痍之未復方惕息以難安凡百有司宜如何屏絕浮文勤恤民隱此次本大總統生日俯仰身世百感環生祗以國家體製與外賓交際所關循例而行何敢稱慶乃甘肅巡按使張廣建等竟於祝壽呈文附有方物本大總統生平操行張廣建等豈無所　封　大員爲全省表率試問此種方物何所取給上行下效捷於影　如不防微杜漸則官方何由整飭秕政何日掃除張廣建着傳諭嚴加申斥所呈方物一律發還嗣後文武百僚如有借節壽爲名意存嘗試者以違令論其各懷遵此令 
又令據司法部呈大理院審理已撤霸縣知事劉鼎錫骩法婪贓一案業經宣告判决等情該犯官劉鼎錫前在代理霸縣知事任内骩法婪贓　平政院審訊確鑿當交該部轉飭依法辦理茲據呈報判决情形該犯官於傳訊啓鴻恩邱溱劉玉德梁辅廷王玉珍等五案枉法得贓均在五百元以上實屬法無可逭應即按照官吏犯贓治罪法第二條處以死刑依法立予槍斃以昭　戒餘如所擬辦理此令 
又令茲制定監獄官制公布之此令 
補錄十五日大總統策令參政院參政吕海寰因病呈請辭職吕海寰應准辭職此令 
又令任命郭曾炘爲參政院參政此令 
又令冀南鎭守使李長泰着調京另候任用此令 
又令多防鎭守使王懷慶着調任冀南鎭守使未到任以前着何炳庠暫行兼署此令 
又令任命黄懋澄爲多防鎭守使此令 
又令蔡成勳授爲陸軍中將李煥章加陸軍少將銜此令 
又令河南巡按使田文烈呈請將審查曁試騐及格分發河南之知事陸爾爽試署新鄭縣知事黄步　試署陳留縣知事楊樹藩試署杞縣知事鄭陳琦試署尉氏縣知事孫甲銘試署柘城縣知事蘇企由試署榮陽縣知事陶敦臨試署涉縣知事陸　試署新鄕縣知事靳樹棠試署修武縣知事候必昌試署沈邱縣知事白　試署陽武縣知事岳福試署睢縣知事齊崑試署新蔡縣知事賈毓鶚試署永寗縣知事李　試署澠池縣知事應照准此令又令陸軍部呈核准鑲黄旗滿洲都統那彦圖咨擬以常和承襲勳舊佐領請予接襲等語應照准此令 
十五日大總統申令連日山東　内霪雨經句濰縣膠縣高密卽墨等四縣屬境河流漫溢冲塌民房淹斃人口甚多生命財產損失頗鉅嗟我黎庶其何以堪着財政部籌撥銀三萬元並由本大總統捐銀五千元尅日匯交該省巡按使蔡儒楷遴派專員分往四縣會同各該縣知事親赴災區分别重輕趕放急賑一面仰該巡按使速籌善後之法以資接濟而免流亡是爲至要此令 
戰事要電 
其一（本館特電） 
北京電朱家寳報告津有英兵一隊擬赴威海衛卽與交涉德領亦來詰問英領答稱此係由威赴印並非戰地不背中立即轉告德領已無事 
北京電烟台消息某處有日兵殺死居民王姓並將水上警察長捆去濟南電日兵向龍口之甲格莊郝姓索馬未遂即將槍剌扎死 
北京電順天時報論近傳和議消息未免太早無望 
其二（德人德文報專電） 
青島電青島業已開戰兩軍哨兵昨在白沙河濱之流亭及租借地邊際距鐵路東三基洛密逹通即墨之大道小戰預備隊陸軍中尉里特塞爾男爵（北京德使署二等書記官）陣亡青島德人陣亡者此爲第一（十九日） 
北京電北京日報載稱昨夜復有日兵二百名抵京聞將加入日使署衛隊（十八日） 
北京電數日前有日船數艘自大連駛抵烟台載客數百人幾爲全操日語者華員欲調查其抵埠原因爲日兵所阻（十八日） 
北京電德國飛機一架曾抵平度北高望山鎭以炸彈數枚擲擊日兵小分隊數約百人死五十人傷三十人（十九日） 
北京電大連派出之日工數百人已在龍口登岸卽各領得手鎗（十九日） 
天津電駐津英國格洛塞斯特希爾聯隊中之步兵一大隊今日令赴山東與戰（十六日） 
紐約電據柏林政界消息法國愛森河與末斯河間之戰事未分勝負惟敵軍之抵禦力現有漸弱之象法軍圖破德軍左翼之計業已失敗德國中軍漸得進步（十八日） 
紐約電法軍攻擊力顯已漸弱德軍地位絕爲鞏固德軍正在步步進逼（十八日） 
紐約電東普魯斯省俄兵八軍團之敗北共失十萬人德境之内現無一俄兵德軍獲戰利品無算惟據俄京宣稱俄將任能堪報告俄皇謂德軍曾圖包圍之計已爲彼所敗（十八日） 
紐約電德軍攻入俄國波蘭者現復得進步（十八日） 
紐約電奥匈之兵已在加里西亞獲勝此可證俄軍大勝攻破泊里齊姆塞爾外砲台奥軍聚集克拉柯諸說皆無根據（十八日） 
北京電　此間各華字報深怨日兵在魯虐待華人九月十五日龍口附近賈可莊（譯音）有一華人因不允日兵不付價而取用其牲口爲日兵所殺龍口附近各村落受虐頗苦華官無權力過問中政府如向日本正式抗議則日本將辯詞百出龍口附近現有日本男婦百餘人開設商肆日兵以武力佔據平度縣知事公署縣知事已出走（十八日） 
紐約電據德國陸軍參謀部宣稱齊泊林飛船之成績果如衆望彼等曾飛行危險之長程均頗得利受傷之數艘均已修竣無一失去者（十八日） 
紐約電據柏林政界消息倫敦所傳德國已將官銀行停止以現欵解付匯票律實行期展長至九月底之說實爲無恥之謊言德國旣未宣布此律且亦無庸出此德國各銀行今仍照營業（十八日） 
紐約電德國現與意大利會商時局問題（十八日） 
其三（英人字林報專電） 
倫敦電（由東京轉）法國戰線現由洛瓦容起至伐蘭恩沿邊界而過勞蘭德皇已由東面戰地撤囘大軍且空比國之兵以增其右翼兵力該軍現仍奮力圖破聯軍左翼重攻巴黎聯軍已得援助現未讓步此次大戰損失之重爲開戰以來所未有德中軍及凡爾丹附近之軍退走自八英里至二十五英里不等德軍左翼之陣線現已展入法國聞俄軍已佔據泊里齊米塞爾聞意大利已下動員令九月二十八日可以告竣外間推測此舉乃豫備攻奥德國已答覆美國關於媾和之提議（十八日） 
倫敦電（由東京轉）聯軍與德軍已復開戰尙未聞有重要之結果自洛瓦容至美的陣線之德軍現正退走據羅馬電稱奥軍在加里西亞省被殺及失蹤者共二十五萬人被俘者下萬人土耳其現於布國邊界召集陸軍德皇將赴東境督戰（十八日） 
倫敦電聯軍現遂漸包圍愛森河兩岸德軍右翼該地現狀聯軍頗佔優勢各報皆謂據政府白皮書所載駐奥英國大使之公文足見德國發最後通牒與俄法之時俄奥和局不啻已定各報又謂普魯斯小觸其怒即揮鐵拳已成難治之習慣早遲必將僨事云柏林太格白拉特報有言曰吾人不得如戰爭開始時自覺可恃而安寗云（十七日） 
倫敦電據巴黎電稱兩軍均得新軍之援助德軍現正在洛瓦容至末斯河陣線開掘戰壕（十九日） 
倫敦電據俄京電稱俄軍包圍之舉已令奥軍棄泊里齊姆塞爾退走聞任能堪將軍曾出奇畧擊敗德軍俄軍現正追之 
（十九日） 
倫敦電聞德皇現請美政府商諸聯軍協定媾和條件（十九日） 
其四（英人特約路透電） 
東京電據官中宣稱日軍已於昨日由海軍助之在勞山港登岸九月十七日日本騎兵估領膠州火車站且攔奪火車一輛搭客中有山東鐵路總理已爲俘囚（十九日） 
倫敦電公報局宣布英軍司令部來又紀九月十日至十三日之戰情如下自九月十日起聯軍於坡陀起伏林箐深密之地力逐敵軍退走其戰術主要之特點則爲吾軍進行一方面有六支流貫通其間十一日英軍稍遇抗拒乃微偏東北而進與在全線已獲勝利之法軍互相策應十二日敵軍在吾軍對面愛森河北據險抵禦且堅守蘇瓦松兩軍炮隊戰至深夜始止敵軍以開花炮多尊置於隱處夜間聯軍佔據蘇瓦松之南半愛河之大戰乃由此發始是時大雨如注十三日英軍前敵陣線十五英里抵禦極力而炮隊交綏最久德軍以開花砲擊射且以快砲衛守愛森河渡口英兵三軍團之一部分於薄暮後渡過該河工兵即築成三浮橋吾軍左面之法軍亦緊逼而上且有多人由一鐵路橋上過河此三日内俘獲與大軍失散之 
 
 
 

Page 3

 
 
德兵多隊（十七日） 
巴黎電據公報宣稱前敵自哇瓦斯起至華愛佛止仍在大戰惟各地點均無重要之變動吾軍在愛森河以北高地各處稍得進步德軍曾迎擊英軍三次均未得利敵軍復於哇拉盎至萊姆一帶抵死迎擊三夜均爲吾軍擊退敵軍圖取攻勢以陷萊姆未能得手敵軍在中部佔守險要純主守策亞貢山以東及華愛佛之大局均無變動敵軍在勞蘭及邊界附近伏斯巨山佔據保守之地位（十八日） 
北京電英外交部十八日來電如下據今日下午所接之消息戰局現無特别之變動聯軍馬隊雖甚活動惟尙未得明確之結果（十九日） 
巴黎電據今日下午官中宣稱前敵全線仍在大戰惟無顯著之變局（十八日） 
倫敦電德軍現在亞丹忽遽開掘戰壕（十八日） 
倫敦電不魯塞爾之德軍復於星期三晚入台爾芒特星期四日與駐紮城北之比軍大戰 
（十八日） 
倫敦電泰晤士報載俄京電音謂外間所傳俄德艦隊戰於波羅的海之說實屬不確蓋有德國魚雷艇及滅魚雷艇一大隊隨以巡洋艦搜捕商船誤以本國之艦爲敵艦互戰多時損傷之船數未悉惟有數巡洋艦及滅魚雷艇數艘各負重傷駛入卡愛爾且以傷兵多人送登岸上（十七日） 
倫敦電海軍部宣稱練習艦菲斯茄特號拖入英倫海峽時遇風觸礁溺斃二十一人菲斯茄特號乃六千零十噸之舊戰艦艦中共有六十四人餘生者已在濮特倫登岸（十八日） 
開浦唐電南斐洲騎兵巡哨隊在德屬西南斐洲哇蘭巨河北追擊德國巡哨隊已遇德國大隊（十八日） 
倫敦電公報局宣稱交戰國業已交換俘囚名册目下且在商訂傳遞函件包裹等物之辦法（十八日） 
倫敦電公報局宣稱英國皇太子商諸吉青納貴爵渴願親赴前敵惟皇太子軍事學尙未畢業故吉青納貴爵奏報英皇謂皇太子目下未便入軍從戰云 
（十八日） 
倫敦電比皇致電英皇賀英軍在瑪恩河獲勝英皇答稱深信聨軍會同勇武之比軍必能肅清比國之敵兵云（十七日） 
華盛頓電德國首相郝爾韋格博士已與駐德美國大使討論威爾遜總統詢問媾和條件一事德相謂彼意聯軍旣締結關於媾和問題之條件則美國應向聯軍各國詢問媾和條件云（十八日） 
倫敦電今日吉青納貴爵在貴族議院略述戰情謂費蘭巨元帥精深之戰術沉靜之勇敢能於大隊敵軍之前收戰略上撤兵之功費蘭巨爲國家爲聨軍盡職之價值政府實深嘉繼乃稱讚其他將帥　著之能力及兵弁之堅忍惟吉青納謂戰事之潮流已轉軍士皆歡忭待時進取英軍與其事之勇敢法軍定得英人種種之贊助以遂其驅盡法境敵軍之願吉青納繼又稱贊比俄軍隊並謂今日確有鎭靜信任之理由但吾人猶必奮力發展陸軍之力以收此番大戰之好結果英軍刻在戰地者其數在六師團騎兵兩師團之上又有新兵往援故此數師有充足之兵力海外註兵刻復組織常備　及馬隊印度訓練純熟之兵隊在歷史上著名者亦在其内南斐戰時及澳大利亞紐絲綸有事時可就地以新法練成精兵數師吉青納盛稱募兵時英國少年表示勇武愛國特異之性謂將以此種偉壯之人物編爲四軍彼等有此熱誠有此豪氣訓練更易爲力領土軍不須數月之久即可參與戰事已派一師至埃及一旅至瑪爾台吉青納聲稱軍士赡養妻孥之津貼即將加增又謂海軍大臣邱吉爾君刻組織水軍一師不久戰地可得其力末謂在自負精於戶外運動之國中當不難得充量之少年軍士吉青納深信至來年春季時英人定成可畏之敵手（十七日） 
特約路透電 
北京電中政府由海關稅項内提銀三十萬兩鹽稅内提銀二百九十萬兩於星期四日付至八月底之庚子賠欵尚餘海關稅銀三百萬兩以清他項債務鹽政處除將應付各債務之欵扣下後尙餘銀一百二十五萬兩已交與政府（十八日） 
譯電 
北京電八月份庚子賠欵因受歐戰影響暫緩解付今已將抵解之欵存入各國銀行且已商定辦法償清到期之外國債務稅關入稅至九月一日止所減不若豫料之巨惟戰事實在影響非至下月不能覺之目下尙有足欵可償隨時到期之外國債務（十八日） 
專電 
北京電據莫理遜語人藏約中國雖未同意英藏已於七月三日簽字 
北京電張廣建賀壽係用金箋手摺之駢體附呈禮物皆甘肅上產壽佛十尊如意十枚肅拓石經及淳化閣帖各二十副駿馬二匹石硯十方鹿茸十架麝香十合熊掌十對玉碗十副玉箋十副玉盤十副金絲猴氅毛皮桶一對海東猞猁各色皮物三十餘藏香若干黄枸杞二大箱 
要聞一L ] 
[青島戰事談（十八） <]  
大陸報十三日青島訪函云日本愛的美敦書原定九月十五日爲最後之期限去今僅兩日耳吾人應即束裝就道棄青島而去惟就現時之景旬而觀吾人尙可安居一時勿庸驚動也吾人對於魯省各處消息極爲留意現在電線鐵道旣巳損壞吾人　可竭力設法阻撓日軍之進行本日晨間德國飛艇高翔空際約在青島北方一帶俯瞰附近卽墨之村落（在租界外距離青島約三十英里之内）傳聞日軍馬兵一小隊步兵千人已抵該地而日前華人傳言日軍已到蘭蹄及蘭春（譯音）均爲青島膠州鐵道線所經之地果爾則日軍即日可到即墨而吾人不久當與外界之人不相問訊矣青島内外人民現時腦筋中所輪旋不息者莫非計算日軍須幾何時佔定地位開始攻擊此須問題大約須視日軍攻擊之方法爲標準如用直衝奪取之法則犧性生命當然難免意者日人或不出此其第二法不外堅陣重圍從容環守此外可令野砲盡力効勞如用此法則去實際上之戰爭尚遠也計自愛的美敦書首次滿限之日日軍數千人及先鋒小衞隊費三星期工夫始逹到距離青島三十英里之地且其先鋒經過黄川關（譯音）及萊州府之時受盡水患之苦恐自萊州以至膠州尙有種種爲難情形也攻擊青島之野砲　尙未由龍口登岸之後勢必先須修橋鋪路然後方能運至鐵道線所在日軍或將在萊州附近之地建築軌道直逹濰縣要必以北岸距離鐵道最近之地爲起點似無疑義吾人所想像者如是而已然日軍此時建設愈多他日戰事結局其地位當然愈固而日前傳聞租界北岸有運船載兵而來旋探悉乃係屬於日本艦隊之煤船可見日人並無思用膠州外灣運兵登陸之意其實該地崎嶇難行登陸之後攀援巖石方逹卽墨亦殊不便無論由何地點進發日軍大隊必取道於平原附近鐵道而行似可預卜就現時進行之速率而計日砲轟擊青島砲台之日極速當在三星期之後惟在德人第一層守禦線之地兩軍相見或旦夕間事耳日軍如不注全力於此衝破第一重關限似無重要戰事可言以日軍之野炮必過此界線其致遠之力始能及青島砲台也余（訪員自稱）作此函後復閒德國飛艇下來傳說日軍確在卽墨及西南方一帶且言德國馬隊巡軍已與日軍小戰一場今日人已逼近膠州後此訪函恐難出關矣 
大陸報云本埠近日傳聞日本軍艦兩艘誤觸青島水雷而沉惟本報駐　訪獄來函並未提及此節再查駐滬日本領事署有無其事據副領事西田聲稱該使署並未接到日本軍艦損壞之報告云可見該兩軍艦沉没之消息尙無確實證據也 
[德人戰事雜談（譯華德日報）]  
　　法境之戰况現在法國戰事方殷戰線之上無一地無戰爭而近來英法官私處所爭先恐後發表捷電報告德軍大敗而退之勢則已頓然消滅即如今日路透社所傳巴黎官電謂現正在戰爭吾法至十六日晚六時無一處撤退等語較之二十四小時前巴黎官電所謂據霞飛將軍報告法人大勝法政府可以自豪等語已柔順多多是也其實勝敗乃兵家之常事苟有良謀堅持到底雖小有挫失亦無大害否則諱敗爲勝或有勝利即張大其詞縱能欺人於一時亦終無用况霞飛氏前次之捷報旣無地名復無實數儼然一憑空構造之消息乎然無德文新報之電報從旁證其虚實亦大可任意顚倒黑白也他且不論今姑將德文新報十七日紐約電錄下以供衆鑒據柏林宣稱英法聯軍屢次進攻均未得利德軍已在數處得有優勢須俟敵軍力盡再取攻勢據巴黎消息蘇瓦松一帶目下正在大戰現在之戰線自洛瓦容起幾逹美的 
俄人之無理取鬧黑龍江名呼蘭地方有造糖廠一所廠内有德國工師九人該工師等以呼蘭爲中國地絕非哈爾濱奉天等處有日俄租界者可比故開戰後照舊供職未嘗遠避不意俄人自以爲北滿之主人翁效法奉天日人驅逐德領之所爲不准該工師等居留其地奉天德領爲德之官吏猶有嫌疑之可說今該工師等乃平民也旣與政治戰事一概無干縱令其在俄國亦不能無故而驅逐也矧其現在中立國乎而齊齊哈爾俄領蠻不講理勒令該工師等迅速離境否則即行逮捕於是該工師等知與俄領空言無補遂轉托友人詢問華軍國令官彼等當否離境蓋除此之外再無他路也茲聞此事已經禀報北京政府後即奉到通令所有中國官吏應於中國保守中立之期内竭力保護德人以免受外人之害蓋今滿洲爲中國之土地尙未屬日俄然吾誠不知日俄勢力之巨何以已至放如是其甚也 
法比所捐之戰費比京不吕塞爾乃于特里愛巨等城市捐助德軍戰費一萬四千萬馬克一事日前已有電來而德軍所佔法國各城市助有戰費幾何則未之前聞茲讀東西各報方悉法國里勒亞門提爾亞米恩等三市共捐有七百萬馬克之巨欵惟其餘各城市當捐有七百萬馬克之捐助可斷言也此一萬四千七百萬馬克雖言德國參謀部以蓋　良謀與德軍超羣絕類之忠勇所獲者亦誠大有裨益於德之軍事財政若再加以其餘德軍所佔法比各城市之捐欵統而計之則至少亦有德軍兵費之半也而英法之報紙不知自省　造作謡言謂德國兵費艱難試問自謂常勝之英法聨軍亦得有此利益乎而法比之捐款則不能止此而已蓋戰事未停德人旣有權力向法比各城市徽收捐欵也 
德人從軍之踴躍英國陸軍總長吉青納氏自開戰以來旣不惜以重金募兵五十萬而迄今募有幾何已派赴戰地者幾何想英人必能自悉不待記者深言然記者敢謂其决未如願以償也而回觀吾德自備資斧之志願兵至八月九日則已有一百三十萬人報名入伍此外如如紅十字剣會之捐欵三千萬及擔任看護之男女三萬五千名亦皆九日以前之事也 
南京快信 
財政部以各省認解中央協款共四百餘萬上月份僅收到百四十萬昨已咨催巡按使將本省應解項下數目迅速籌解以應要需 
馮將軍擬添聘洋員二人充中立顧問以備諮詢 
齊巡按擬派員分赴各縣調查政治據實詳報以憑升黜 
財政部已飭各省將官有財產詳細調查估價列表呈報現聞蘇省查訖總計全省官產值洋一千七百數十萬元以寗蘇滬三處爲最多寗產約值四百萬元 
巡按署中立事務高繼宗昨經齊使改委實業科長雜評一 
[戰事盲談（十四）（無名）]  
我以爲德兵未入巴黎不得謂之大勝聨軍未逐德軍入德境亦不得謂之大勝此爲歐西之戰事言也若在歐東俄軍未入匈奥首都德軍未能使俄軍退出奥境亦均不得謂之大勝未有大勝則議和之機終尙未至也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[德日兩方備戰譚] 秋水通信 
　　日兵前哨駐紥地點日本陸軍對於青島原分三路進攻（一）李村藍村（一）高密（一）濰縣之坊子是也茲聞最近消息日兵第一路以掖縣城爲根據地前哨已至夏家舖古城之間距藍村尙有八十餘華里第二路以掖縣之沙河鎭爲根據地前哨已至平度城南距高密尙有六十餘華里第三路以昌邑城爲根據地前哨已至濰縣之寒亭鎭距坊子尙有五十餘華里按濰縣高密之間並無德軍防守日兵到時自可唾手而得膠濟路之中段其李村一帶約於十日左右即恐有激烈之戰爭矣 
日軍隊登陸後布告昨日芝罘報載日軍登岸後沿街張貼之布告文謂日本總統征討青島軍神尾出示照得德國所設青島防備及在極東洋该國海軍之一切行動均係擾亂亞東和平有碍大局實非淺鮮我日本萬難坐視决意出師係爲正義公道大加懲創以期迅速挽回亞東和平帮助中華民國保全領土起見對於中華民國之政府以及所有民衆非有敵意矣况且我軍軍紀最嚴秋毫無犯爾等各邑人等無庸疑惑各宜安業云云然毆打人民强抑物價之事外間頗有所聞云 
登萊交通斷絕消息日兵在龍口佔據電局情形已誌各報茲據政界確息五六日來如掖縣之朱橋鎭沙河鎭昌邑縣城之各電局公私電報皆不能逹郵便等物因洪水汪洋道路隔絕又須經日人檢查故消息極形遲滯該處旅濟人士情形極爲恐慌云 
德人聯合會現狀紀备國人士居留濟南者新組織一聨合會以德華銀行爲會場每日自午後一點至三點爲會議之時間專研究關於青島之防守情形及偵察他國人之一切舉動並於各該商店門首張貼華文報紙以誇示該國戰勝之種情形昨有晤該會員者據言青島之糧可支二年有奇子彈亦稱是云云 
日本商探被拘述聞濟南省城日華公司有執事人二名前日作華人服式搭膠濟路車到高密被德稽查看破情形即將二人拘獲帶回青島又有湯淺洋行日人某亦於日前在膠縣被拘 
關於青島方面之北京消息 
　　德英報紙之傳述十五日北洋德華日報載稱山東消息自龍口登岸之日兵雖以運輸一切種種費力而攻青島之目的已覺漸趨漸近目下日軍似已逹平度萊陽等地據各方面傳說咸謂日軍未携攻城大砲惟軍隊所過一帶田禾非被割取卽遭踐踏要之步騎輕捷或可早抵青島惟攻城大砲異常笨重大水不退道路泥濘决難轉運以意度之在開戰前至少尙有兩星期或一月之躭延觀夫龍口日軍軍實糧餉之屯積可見日兵作戰之期甚長日軍現迫沿途鄕民供給手車及苦力作戰地域約從黄山關（譯音）起經萊州府之西迄於青島之南也日本軍界消息德國飛行器兩架飛往龍口萊州等處偵察日軍行動日本時亦派出飛行器兩架然與德國飛行機未曾相遇 
十五日英文京報載有即墨通信内云每日淫霖不息此亦爲現在該地方等唯一之事但此非常之霖雨與攻擊青島大有關係以道路如斯之泥濘難行本地人民謂卽使現在轉晴恐至少亦非一來復不能在該處開戰也昨日路透電通信員伊文思君由鎭陽乘車戾此沿路見泥濘深齊車軸者多處雨勢更大以後伊君御者已不允御回昨夜與今日雨師更傾灑不休其勢蓋過於上星期矣其最重大之事爲近日發見者即日本之喪失魚雷艇是也該艇在青島左近擱淺據華人云所有艇上人役與船俱沈伹據德人報告謂艇卒爲日本他艦所救惟船則後爲德艦所擊沉 
進步黨討論之結果進步黨近來對於歐洲戰事及青島問題頗多研究且其重要之黨員中亦頗有種種意見聞該黨數日以來每日自下午一時至四時間其重要人員之憂心時局者數約四五十人均相聚於會議室中開會討論研究已漸有頭緒並聞該黨俟各種會議問題一旦終局之後即著作一篇意見書一面獻議於政府以供施政之參考一面宣布天下以表示該黨之態度又聞進步黨政務部以戰禍延及東亞故政務部外交研究會迭次開會討論其結果如下（一）對於各交戰國嚴守公平態度（二）爲逹前項之目的凡有侵犯我國中立者極端反對之（三）應萬衆一心防止内亂之猝發（四）以種種方法促進自衛能力以保東亞永遠之和平 
蔡氏更調之消息由東巡按使蔡檽楷無事不電中央請示一節已誌昨報茲聞政府以蔡氏電京請示之件多有不成問題者未免不勝長官之任擬即更換而財政總長已保侯某一俟得其同意當即發表 
唐范回京之報告今日（十五）有新自山東回京之唐在章范宗之兩委員進公府謁見總統報告青島戰局近况及中立地帶措置情形甚爲詳盡 
[東亞戰聲中之魯省消息]  
解釋津浦停車之謡言巡按使公署昨日飭警廳文略謂省城地方近頗安謐邇日風聞有一種謡言謂青島如有戰爭不但膠濟路線斷絕並津浦路亦停止開車此說風傳聞者不免惶惑查津浦路權係屬國有豈能因東方戰事之影響遽予停車此等無意識之謡言亟應禁絕以保治安爲此飭仰該廳迅即出示曉諭嚴禁並密拿造謡之人懲辦以弭事端云云　 
福山亦遭大小之報告福山自舊曆六月十五日以後霪雨連綿迄未　晴於七月十九日丑刻大雨滂沱如倒江瀉海加以暴風大作清洋大姑兩河之水同時决岸汜濫城廂　城澤國深處約有丈餘當時夜色昏暗居人無處奔逃呼救號泣之聲慘不忍閒且房屋大半倒塌摧崩傾圯之聲震動天地幸翌晨風停雨止水勢漸平居民始慶再生按清洋河發源於棲　之翠屏山流至高　即入福山縣境經湘河宋州滸口台上沙塓子蟹子崖鹿家文家權家朱　宅原塔寺莊西埠莊大屋仇村吕格莊東留公曾等十九村莊繞城東而北流至永福園與大姑合流大姑河發源於萊邑三螺山流至善　即入福山境經張格莊埠西東黄山東陌堂朱巖桃口大玉樹莊西牟大小沙埠梁家莊至永福園與清洋合流而入於海兩河蜿蜓百餘里經二十餘村莊今乃汜濫至此爲害實非淺鮮當兩方潰流之際登城遠眺見有房架箱櫃樹木牲畜瓜蔬禾稼男女尸骸以及零星物件逐浪而下不計其數至於被灾之額數此時尙未調查明確云 
紅十字會員之踴躍省城紅十字會早已組織成立入會者極形踊躍以膠東人爲多所需經費政府已允撥欵四萬元以爲醫藥之資該會於咸日已派員赴都承領其第一二隊聞於五六日内即出發膠卽等縣矣 
濟濰路開駛之近狀自濟南至濰縣間之鐵路被水冲毁者現已修補完竣照常行駛由潍縣而東於數日前已停止賣票其政界有要公前往者皆坐摇車云 
[晉騎兵查抄谷鍾秀家]  
前衆議員谷鍾秀者故國會中民憲黨之一分子也其先隷於國民黨願其性質則亦有間南方亂事定後其自身專辦正誼雜誌而眷屬則仍居於原籍之直隷定州地方尙有一弟亦居鄕間上月山西閻錫山將軍破獲黨人黄鉞訊　之下其供詞中謂有黨人某現匿居谷家中並株運及於谷之介弟於是閻將軍遂遺輕騎由晉入直圍定州谷氏之家執其弟大行驗索其結果乃未得有確切之證據可以證明谷之通匪者於是縛谷之弟某而還山西定州知事孫發緒亦政黨中人物其决意做縣知事時頗欲盡力做一與衆不同之縣官今遇此案即細心研察知晉兵搜捕谷氏之時並未得私通匪亂之確證未便任其捉拿而去乃具呈朱巡按使將一切情由詳報並謂谷某無切實證據且係定州人此案須將山西所獲匪徒提歸直隷訊辦朱逕按使據呈後以其言頗是當即移文山西請移案訊辦矣 
[鄂省之黨匪近訊]  
黄秉生發狂鄂省警察近在賓陽門外紫金山吳家園地方盤獲手持黨人微軍之黄秉生一名解交軍法處審訊據供係在途中拾得且語言　狂若有神經病者嗣經該設法誘供其詞牽連甚多業經按名查究昨有張立堂者謂黄秉生實有神經病所供不足憑信請求保釋已經軍法處嚴行駁斥不准 
　　　　　武漢總稽查處長劉友才前日派偵探方文　　漢口　　巷某旅館内拿獲黨人謝希一名係四川省人並起出三次革命大漢四川軍政府軍用鈔票三千張訊係洪益巷某石印花票店代造當將該店東夥彭小山彭恒山陳才茂等一併拘處研訊供認前會代印三萬張此次又印六萬張每萬工價二百元等語劉處長刻已解送軍法處訊辦 
方區長被害湖北天門縣東一區清鄕區長方先厪帶同軍隊下鄕清查匪人適軍隊去後匪首方朝江等聚衆前往復仇將該區長及兩子捉去殺害并污其幼女焚其居屋掠其財物而去茲由天潛京清鄕周委員會縣詳報清鄕公所當以匪徒如此猖獗飭令該區協助軍警嚴緝獲究至該區長被匪殺斃應照因公殞命例給予撫恤 
[蘇垣又破獲黨人]  
長江巡閱使所部稽查員米占元派探祁陰之於九月十七號在鎭江拿獲黨人邵明得一名訊悉卲明秀現匿蘇州東善長巷地方衖内現充警察廳騎巡隊巡長龔姓家中祁探員立刻乘火車到蘇投報警廳當經孫稚鴻廳長飭派偵探隊潘秀卿隊長曾同祁探員按址緝拿旋在地方衖龔巡長家將邵明秀拿獲當時搜查其家並無違禁物件立即解廳收押候訊并聞邵明秀爲梁山僞總司令係謀亂安徽及江北等處要犯業奉安徽倪將軍懸賞五百元飭緝之犯現經由廳分電寗皖各將軍及巡按使請示辦理 
九月十八號孫廳長訊悉與邵往來之高亦青現匿城内草橋地方當即派探前往將高拘獲搜出僞仁丹僞清快丸等藥並零星物件解廳候訊 
[贛法廳審判報館案續誌]  
南昌地方審判廳附設簡易庭於十四號開庭宣告判决天傭報違犯報紙條例一案婁審判官王檢察官會坐法庭傳唤該報編輯人李玉文到庭即由婁審判官坐而宣告判詞云天傭報登載警察廳有縊死鬼一則有犯報律第十條第七欵又查報律第二十三條犯報律第十條第一欵至第七欵者處該編緝人五等以下有期徒刑並停止該報發行一月以下十日以上之處分天傭報編輯人李玉文應處五等有期徒刑兩個月停止天傭報發行十天又查新刑律緩刑條件此次處罰應在緩刑之列姑予緩刑三年如此三年内無再犯情事即從寛免予執行宣告畢李君謂此次登載處犯刑事心實不甘報館可以不開罪名决不能受審判官曰本廳依據法律辦理汝如不服俟明日送逹判嗣提起上訴可也始閉庭 
贛垣警察廳閻恩榮昨論查僞造紙幣之趙凱在所自縊身死雖無凌虐究屬疎忽該長警看役人等各有專責咎無可辭一等巡長易良升二等巡長魏子雲胡詩愷一等巡警蔡瑞徽二等巡警　瑞斌各降一等看役四名各記大過一次均留所當差嗣後人犯室内值班長警看役務須隨時查察以昭愼重仰司法科轉飭知照 
贛省徵收官之功過 
江西成巡按使現接財政廳詳稱省城前以現洋缺乏官票　跌市面恐慌當經電飭各屬將征收　稅一律解現藉資救濟在案茲據上饒縣知事趙峻報解騐契費及地丁二萬四千元全數以現洋上兌浮梁茶稅局局長鍾奎錫報解茶稅銀一千五百五十餘兩洋二千八百餘元以釐封及官票折合上兌並無現洋該知事該局長於征解正欵一則恪遵功令力願公家一則自便私圖藉詞取巧值此金融窘迫行市詭變之時若不分定功過何足以資勸懲上饒縣知事趙峻應請先記大功一次浮梁茶稅局局長鍾奎錫應責令改解現欵並請先記大過二次仍通行各知事局卡一體知照俾知奮勉云云 
北京政譚之鱗爪 
政事堂通電十六省政事堂昨（十五）電直魯晋湘鄂蜀閩蘇粤桂陜豫黔新甘贛等十六省巡按使其内容係謂上年贛事肇亂人犯除奉令赦免及取消通緝之人員外其餘人犯姓名事實詳細列表報部迄今已逾兩月除奉天吉林黑龍江雲南安徽等六省業已咨到外其餘各省迄未據復相應電咨該巡按使查照希於電到二十日内迅將前項人犯詳細列表咨送中央云云 
清史館會議第一次清史館旣經開館所有總協修各人物業由該館總裁專函聘訂茲悉該館定於九月二十日在館中開第一次會議並會議修史商例等規則特將該館通啓錄後敬啓者本館原定於陽曆九月二十即陰曆八月初一日在郎家胡同公寓開修史第一次會議現因該公寓布置未周已改用本館作爲會場以便接待是下午二句鐘敬請諸公到東華門内本館討論進行至前經本館延聘修史譜公此次雖經普行知會誠恐住址有誤如諸公知交中如應蒞會者並希代爲轉逹尤所切禱清史館啓 
劉鼎錫贓案處死刑霸縣知事劉鼎錫貪贓枉法一案日前大理院審訊情形曾誌本報茲聞該院昨日（十五）上午開庭業已宣告判决其判决之主旨係照官吏犯贓治罪條例枉法贓在五百元以上處以死刑 
另函云霸縣知事劉鼎錫一案經總檢察廳提起公訴後大理院於本月八日開庭審理十一日續行開訊劉所延律師亦一劉姓旣開庭檢察官聲明正犯劉鼎錫從犯楊少華（即劉之妻舅）均各納賄有據積贓至數千元應按法處罪律師起爲辯護檢察官駁之謂贓欵支票均由霸縣官錢局開出雖過付人在逃而有過付機關爲證至謂此欵非由劉鼎錫親收何以一經交欵人隨釋放（劉之索贓係因案押人得賄乃釋）律師又辯稱此亦證人妄供不足爲信檢察官又駁之謂在押人釋放月日有案可查核與交欵日期均相符合豈得云妄於是律師乃無詞周官又傳劉鼎錫楊少華兩人令其申述意見畢當宣告辯論終結靜候判决至十五日續又開庭判决劉鼎錫依官吏犯贓治罪條例應處死刑楊少華失同作奸受賄有據以無期徒刑是日律師雖出庭竟不發一言聞劉鼎錫曾出律師公費一千五百元並先　欵後出庭云甚矣律師事業之可爲也然而經此判决墨吏或知所懲戒哉 
高等文官考試分三等聞政界要人言政府以各省需用知事經此三次考試足敷任用而有餘擬將第四次知事試騐停止即於來年三月舉行高等文官考試仍分甲乙丙三等取錄惟大有區别（一）列甲等者以道尹用伹須學習十五年（二）列乙等者以京署參僉事用（三）列丙等者以知事分發各省又以前頒之考試條例不限資格勢將應試者不計其數刻擬改訂應考之資格稱加限制 
立法院議員選舉法案付審查 
　　昨日下午兩點二十五分鐘鈴開會出席議員四十四人副議長施愚君主席主席謂今日孫議長仍繼續假依規則本席代行其職權今日本會議開二十三次會議出席議員已足法定人數現秘書報告文件俟其報告畢再行開議秘書登台報告文件畢主席謂現在開議今日議事日程爲立法院議員選舉法案（本會議提出）請起草委員將起草之主旨說明起草委員遂登台賂謂從前之國會不良實由議員之不良議員之不良實選舉方法不良故選出之議員皆非其人故改良國會必先改良議員選舉法本草案之規定皆係根據前者大會決定之大綱當說明之處甚多俟諸君質問再一一詳細說明云云主席謂現在起草委員已將起草之主旨略加說明諸君如有疑義即行質問討論可也某某數議員皆略有質問起草委員按次皆行聲明質問之點時某議員起立謂如此討論恐終日亦無結果請議長宣告討論終止交付審查衆呼贊成主席遂表决此選舉草案是否成立謂諸君贊成此草案交付審查者請起立（全體贊成）主席謂此案之審查委員是另行指定抑交付審查立法院組織法之審查委員審查多數贊成交付審查組織法之審查會審查主席遂交付梁士詒等五人審查選舉法草案時三點四十五分鐘主席宣告議事已畢散會 
敎育與宗敎之範圍 
　　敎育部呈稱准政事堂交下崇文門外禮拜寺佈敎師張德純禀一件請於敎科書採用孔經而外再搜集回敎經典中有關於道德宗旨之言擇要譯加於敎科書内並云回敎在環球爲最古之宗敎其輸入中國亦最早且對於人民土地風俗習慣尤多相合誠擇其關乎道德之經典編入敎科書内將漢可讀回書回愈可以讀漢書同文同倫遵循莫外等因到部查宗敎之設所以勸人爲善於社會人心良有裨益伹應聽其自爲提倡不宜　入敎育範圍泰西各國敎育未昌之時恒併宗敎爲一談及後敎育家輩出敎育原理迭經發明於是敎育與宗敎遂分爲二事如法國爲宗敎最盛之國而自西曆一千八百八十二年後學校内特設修身科不復　入宗敎足微宗敎與敎育不可合而爲一也我國數千年來尊重孔子乃重孔子之學術殊與宗敎家之見解不同普通所謂孔敎者屬敎育之敎而非宗敎之 
 
 
 

Page 7

 
 
敎所以歷代祭孔典禮毫未　入宗敎儀式即本部所定各學校修身及國文敎科書採取經訓以孔子之言爲旨歸係取孔子爲模範人物並其學說切於倫常日用亦與宗敎之信仰有異化龍本年五月呈大總統說帖曾經辨明並奉批准在案該佈敎師所請敎科書兼採回敎經典之說未免合宗敎育而雜揉之按之敎育原理實屬不合礙難照准所有議覆張德純禀請採用回敎經典情形理合具文呈覆謹乞大總統鈞鑒云云已於九月十二日奉批令據呈已悉此批 
[總統壽辰之北京觀]  
總統之閱兵今日（十六）爲總統壽辰所有京外各官署應行慶祝典禮曾經通知遵照嗣因歐洲戰端未息總統特諭令停止覲賀筵宴然閱兵典禮仍照各國通例躬親舉行　總統已定於今日在天安門閱操昨已傳諭京師駐紥各軍隊預備一切矣 
府中之點綴此次總統壽辰因時局之故一切禮儀均從簡約然總統府中於表面上仍略事點綴因之昨日新華門已懸燈結彩兩旁門及正門均布置一新 
長官之祝嘏總統壽辰之前各省文武長官多有來電詢問政事堂應用如何祝賀公文程式者政事堂已答復祝呈未奉明文規定届期即用電賀爲宜云云聞日來外省長官接到復電後昨日已有備具電文到京祝嘏以展賀忱者 
清室之致賀此次祝壽典禮因歐洲戰局之故外交團方面已由外交部致意駐京各公使免行覲賀惟清皇室與各國情形不同聞今日仍派員至總統府致賀其致賀祝詞已經製備妥協聞係由南書房行走翰林袁勵凖等撰擬其文體均用駢四儷六云 
各校之休假今日總統壽辰京外各學校均放假一日以誌慶祝日前敎育部除電致各省外並通諭京師各學校略云本月十六日爲大總統壽辰各學校均應放假一日仰即知照 
經費之支出總統壽辰與國慶典禮不同各省舉行祝壽勿庸宴享外賓業飭各巡按使查照遵辦以示區别惟外賓酬酢時或不免各財政廳長多電請核定經費用途聞主計局以此種欵項爲數無多飭即在節省經費項下開銷 
黎園之歡頌第一舞臺公啓略云啓者近接各界來函内云爲陽曆九月十六號係我中華共和民國大總統壽辰相率囑令預祝昌辰兩日煩演天河配獻魚籃兩齣新劇藉表各界歡頌之意細味各函詞意均同援例慶祝乃軍民同樂之期商等執業劇界亦國民份子獻曝之忱自與人同謹於陽曆九月十五號（陰曆七月二十六日）晚演天河配十六號（二十七日）晚演獻魚籃所有戲價照常概不加資特此奉告 
[知事試驗第一二試已揭曉（續昨）]  
江西葛韶芬羅贊鋒黄書升譚秉乾彭學峻楊士　黄體震陸樹勳彭承苞彭頣劉範范景希歐陽健賀鳴　李師泌王廷　賴芳裘　　李　　廖　　黄維謙吳定章徐振清裘文珏　霖李胡　熊吉暉歐陽昇陶楮興陳光業湯之光蘇　趙士薫曹植范暉桂涂樹藩黄德光劉應元賀陽武易振芬王鼎劉堃劉天民謝族章徐土彬劉律彭鄢啓詢夏候楷聶烈光共四十九名 
浙江徐煒周積墉張標林慕翰王茗淵王成一陳斌鄭鵬繆綸藻何恂林　丁華駱路唐居義史濟周畢錫元張承樞周恩緒黄秉　傳汝楫王登傳觀華沈國楨何鳳升温譔孫黄穉賢葉景輝王舉何贊襄徐文新張冠儒唐演　余時登陳恩漢李景熙方本仁張宗華劉燕嘉范洽民柳慶春鄭祖賡金賢賚共四十二名 
福建鄭慶名郭懋祺吳孝忱應汝翼楊汝濂吳懿温炳毛齊煥張道南鄭玉輝高信峯劉子　吳石吳廣齡邱嘉謨邱翊華李仰高郭　易元璘李雲峰林祖彝邱應雲趙瑛林汝楫董仁昌林奚劉鐘年楊葆球郭曾煜李雲霄林佩　林振鑾張道瀛蘇亮寅李合芳余鳴謙蕯起渭共三十七名 
湖北高建瓴陳子元歐陽忠浩黄樹愷喻際雲嚴心敏鄒夢麟王緒藻李中桂廖　羽劉錫垚唐翼猷朱建時陳大鈞李哲暹秦震章舍美 
周自謙黄德馨彭葆仁楊步雲田慶芬劉本楨唐子春陳瀚初楊前昌劉兆魁蕭毓模盧啓賢王聲韓宏楨高弼諧陳濱璠程玉麟徐正鏞李義傑楊昌祥明映奎周應龍胡世德姚昌藻黄翰藻李庚甲陳法祖左質鼎張世永趙國芳地方通信 
[南京]  
　　都是哀鴻乞賑聲巡按使道尹縣知事三公署綜計近日禀呈最多者莫如報災乞賑一事批詞亦若出一轍道尹署悉以殊堪惻憫候詳請巡按使核辦盧慰之巡按使署則以飭辦平　搪塞之所最爲難者惟縣公署上忙徵收無幾財政廳催欵甚急方冀俟下忙關徵借資補救而各鄕市報災之禀紛至杳來批不勝批却無可却亦惟有以俟彙齊詳報一語延宕之耳 
册報應照規定新案財政廳通飭云查三年會計年度已於七月初一爲開始之期凡收支各欵自應遵照新案不得仍沿舊章至迭送月報辦法前據松江縣請示當經明晰批示一面通飭各縣一律遵照在案茲據贛榆嘉定高　漣水鹽城等縣詳送七月分册報均屬舛錯如新收項下忙漕契牙等稅應不分正附者仍將附稅核除開除項下司法費　歸司法收入抵支者仍於正稅内撥給監獄費應按六七折支給者仍照原數列册業經本廳分别駁斥發回換造誠恐各縣亦有誤會爲此通飭仰各該知事一體知照嗣後凡造送三年度册報應遵規定新案毌得仍循舊章致干駁換 
[杭州]  
禀詞中何來鈔票日前巡按使署有温州烟商大興莊等禀控統捐局長私設分局擅製小票白禀一件經使署中人拆閱内附有浙江銀行鈔票一元與禀詞毫無關係當經屈使批以據稱永嘉局長宋景祁私設分局擅製小票等情遍查檔案並未據該商等電禀有案至稱已沐諭廳飭員查復等語更爲詫異似此任意揑造實屬詐僞已極且禀内夾有浙江銀行鈔票一元是何用意尤爲荒謬絕倫旣據禀縣有案候飭財政廳轉飭永嘉縣知事查傳該商等訊　　復核辦等語掛發外一而已飭財政廳轉飭查究矣 
[武昌]  
　　總統壽辰之鄂州　鄂省在前清時代逢有國家慶典均在萬壽宫行禮民國成立萬壽宫改爲烈士祠每逢起義紀念南北統一紀念係假該祠慶賀此次總統生辰慶典則不宜在祠字行禮前經吕巡按段將軍互相商榷以將軍行署結搆華美鋪陳完備即就軍署舖設禮堂故日前段夫人之喪并不在署停柩也并聞段吕二公先兩日即通傳軍政學紳商各界均於十六號辰八時赴軍署行遥祝禮是晨各官及紳商領袖均依時齊着禮服至署由段吕二公排定班次序立堂下軍樂三奏各官依序向北行三鞠躬禮朗誦祝辭軍警列隊於堂下及頭門以外者咸舉鎗奏樂禮成乃退由各界招待員導引至東西廳讌會室飲讌而散茲將招待員銜名紀下交涉員丁士源洋務公所委員候祖畬爲外賓招待軍署副官長汪復生爲陸軍人員招待楚材兵艦長趙銳霆爲海軍人員招待政務廳長陳希賢武昌縣知事吳寳棣爲政界招待第一師範學校校長劉鳳璋爲學界招待武昌商會總理殷友于爲紳商界招待 
將軍署因禮堂所在鋪陳華麗電燈煇煌光彩奪目其餘各署槿止結綵懸旗張燈並無特别點綴除軍署備有公讌外各署概未讌會至各局廠惟紡織二局及勸業場模範大工廠綵綴精工且以五色電燈紮成普天同慶萬壽無疆字樣 
段將軍夫人仙逝後行署當差人員及衞兵雜役均繞青紗子臂以誌哀悼十五號段將軍由皖會館治喪回署即傳諭十六日慶祝大總統壽辰各員所繞青紗應即解除以重慶典 
[南昌]  
　　益羣典被搶辦法江西江縣屬樟樹鎭觀上墟地方益　典前月被匪糾衆搶刧衣物首飾爲數甚多嗣經省城警察廳長警在章外輸船碼頭緝獲搶犯李鄭兩名並原贓等件一併解交該縣歸案懲辦現該典援照省城去年贛亂之後建德觀地方志和典成案列榜免賠現聞戚巡按使據財政廳核　將被搶當物字號查明列榜門首除去利息酌償十分之三 
[安徽]  
　　皖属又報水災今歲皖北各屬始因乾旱蝗蝻遍起以致秋收失望米麥價昻人民已不堪其苦詎蝗蝻滅後六安泗縣等處忽又霪雨數天平地水深四五尺淹斃人畜無數田廬屋舍亦多被淹没昨聞赴六查勘秋成委員方兆　及泗縣知事李銘均有電禀報告災情刻倪巡按已電飭各該縣知事迅速查勘妥爲振撫並聞壽縣舒城亦有水患云 
雜評二 
[晉騎兵（默）]  
今之違法逮捕黨人者多矣然或則毫無證據而侵人自由或則不依法律而搜查家宅世人所訾議者大都爲此未有如晋騎兵之於谷鍾秀家之甚者也谷居直隷之定州即其家有藏匿黨人之嫌疑亦應請由直官廳捕拿不應晉騎兵隔省馳圍也　捕而後理應先交直官廳審問不應晋騎兵拘之以去也今之晉騎兵贸然持鎗而來又倐然拘人而去置直隷之官廳與一切法律於不問此成何體統耶 
嗚呼晉騎兵嗚呼查抄谷鍾秀家之晉騎兵 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[施公使行將抵滬]  
　　新任駐英公使施肇基君初擬由西比利亞鐵道赴任適以歐洲開戰鐵道斷絕交通一時未能成行茲聞將於二十七日抵申已擇於十月二日乘日本公司郵船取道蘇彝士運河赴歐云 
[考察員赴美有期]  
　　京張鐵路會辦蔡序東君由交通部派赴美國考察鐵路包工辦法財政都王環芳君在廣東收回紙幣事畢由部派往美國考察財政已略誌前報茲悉二君將乘花旗輪船公司輪舶蒙古號出發其行期大約在二十一二云 
[劉總長起程回京]  
海軍部劉總長此次奉命查察揚子江防務順道蒞滬茲已事竣於昨晨由海軍司令部乘坐馬車起程當由李總司令派隊護送海陸軍警察隊亦派警兵在途排隊站班旋至滬寧車站乘坐火車至寗渡江換乘津浦車返京 
[星期六會之巴拿馬運河談]  
星期六會昨假匯中旅館午宴旅滬西人蒞會者有美國總副領事及威士康辛大學主講米特博士等百餘人華人赴宴者有伍秩庸唐少川范靜生鍾紫垣唐露園聶雲台蔡序東羅泮輝朱成章余日章楊心一張士一等三十餘人先由主席上海濬浦工程局總工程師哈敦史丁演說略謂興築運河推中國爲最早近則有美之巴拿馬運河其工程之艱巨關係之重大爲空前惟一之舉中國之運河應築應濬者尙多宜急起直追圖與美國爭此修築運河之榮譽云云美國駐滬總領事薩孟斯繼起紹介導淮總工程師前巴拿馬運河格頓閘總工程師薛勃德陸軍大佐并略述其一生事業始由薛勃德大佐演說巴拿馬運河之歷史及其工程二時始散 
[推放租界後之取締]  
西門外肇周路至斜橋一帶業已劃歸法公董局寳行推放租界當經該局查　羊尾橋浜内泊有江北艒艒船多至百餘艘非特作踐道路且恐盜賊盤踞易生後患業已予限一星期遷至斜橋迤南現在限期將滿各客民仍多觀望故昨特函請淞滬警察廳飭知該處二區警署俟法包探到時務即派警協助赶逐尙有殺牛作多家因其穢氣四佈妨碍衛生亦限遷甚急聞該處警署恐其遷入華界亦已嚴行取締不准設在鬧市須擇僻靜之處禀請核定云 
[省敎育會提倡各項研究會]  
西門外且蘇省敎育會本年自黄炎培君當選爲副會長後因會章第十七條有提倡設立講求各項學術之研究講習等會一則日前特通告各會員組織各項學術研究會會員對此均甚熱心各項學術研究會現在組織中者聞已有　豐臻君　保　君等發起之師範敎育研究會楊　森君等發起之英文敎授研究會李廷翰君等發起之小學敎育研究會吳家煦君等發起之理科敎授研究會云 
　　 
[劉義安虚擲炸彈續誌]  
　　劉義安携帶炸彈赴皖圖探訪局長未成逃逸由皖省安武將軍通電查緝已略誌昨報茲將安武將軍致江寧馮上將軍原電錄下頃據探訪局長王塌綢報稱稱九月口（電碼不明）號突來湖南人劉義安到綢宅内當與接見適護兵外出　遂自入内携取　草甫經轉身詎劉於身畔取出炸彈一枚擲綱身旁幸未炸發當疾聲呼拿刺客劉即逃　出户當時護兵歸來随令馳赴探訪局派衛隊一排赴沿洒城一帶内外街巷查　未敢擅令閉城　至人民驚惶詎料劉已竄匿無蹝查該劉義安前在本局長充當江蘇陸軍第三師第十四　長任内當過連長　　科間會來皖謀面一次綱以湘人心思太渙各處多不敢用嚴詞拒絶此次又復突來以爲渠又來欲謀事也詎渠來謀行暗殺似此兇頑惡暴竟敢混入小城演此毒劇诚　赡大包天若不通電緝獲懲辦將何以儆兇毒而申國法等情據此查亂黨劉義安係湖南人有時亦操湖北口音年约廿七八歲身中面白蓄有短鬚此次竟敢潛入皖省謀行暗殺實屬膽大惡極何能聽其漏網滬上爲辭黨逋逃　　除由皖省巳派探赴滬查緝外應請貴將軍轉飭上海鎭守使派員協助務期獲解懲辦無任　　之至 
　　 
[撤銷通緝王藎誠原案]  
　　上海縣知事奉齋　按使通飭云查接管卷内准司法部咨開八月二十一日准政事堂單交安徽倪將軍呈王藎誠前因黨籍嫌疑奉令通緝茲據　陽縣知事轉據該縣紳學商界禀稱該犯深知悔悟並出具　結公懇援案撤銷通緝前案等因據情轉呈請核示由奉批令准將通緝原杂撤銷交司法部通行知照此批等因除通飭外相應咨請貴巡按使轉飭所屬各該衙門一體遵照等因准此查該犯王藎　係前承准前國務院電開經韓前巡按使令行通緝在案茲准前因　即飭知該知事暨水陸警察廳長一體遵照　　 
[破獲淸江浦黨人機關三誌]  
　　淞滬警察廳偵緝隊士郝樹林李鴻强劉錦山宋　嗚等曾於本月一號奉命跟追黨人王波等至淸江浦旋在西壩地方破獲該黨機關巳兩誌前報茲悉此次西壩機關破獲者有黨人四名一爲討袁軍總司令王波一爲炸彈隊大隊長孫　一爲副隊長王錦榮一爲參謀長路占嶺並搜出僞印一顆委任文告名册暗號徽章等項證據四十五件現暫押該處軍營候　上將軍回電即當解寗訊辦云　　 
[黨魁改名易姓]  
上海軍政各界轉奉中央電開探報現在多數重要黨人因緝拿嚴緊均巳改裝更名其有欲入某某國籍者因該　不納即先易中國姓字再圖混入茲探得已經改易中外姓字者另單開呈應請通飭留心偵緝以弭　患等情據此仰即嚴緝務獲計開孫文改名劉漢　文田壯志黃興改名李世民又雄川武治陳其美改名張金川又尙口井次郎岑春萱改名中村上一郎柏文蔚改名神田井次李迾烈鈞改名蘇民志又横田季治 
[通緝殺人放火之逸匪]  
　　滬海道尹奉齊巡按使通飭云據南通縣知事儲南强詳稱本年八月二十四日案據警務長楊懋榮詳稱據餘東市區員季　傑詳稱本月二十三日上午時據大有晉工程所曹子平口頭報稱敝工程所於昨夜一時許突不識姓名之匪徒百餘人將司事王貢三李安甫二人用刀砍斃陳　青受傷甚重恐有性命之虞而該匪徒等又敢將房屋什物銀洋焚刧一空等情到區據此除會南餘中場長飭探役將王李死尸看守一面飭警查訪爲首匪徒姓名以便拘解懲辦外理合詳請轉詳勘騐以重人命而安地方實爲公便等情到所據此理合具文詳報仰祈鑒准勘騐等情嗣據大有晉公司禀同前情前來據此查該離城一百二十里隨即出示懸賞　撥兵隊選派幹警前往兜拿一面馳詣失事處所勘得該公司在餘東鎭西北三十餘里東北濱海周圍最近之處約計五里有餘素無人家居住均係沿海蕩地公司朝南草屋六問朝西草屋五問朝東瓦屋五間均被盜匪焚毁勘畢督飭檢驗吏康銓騐得已死王貢三頭上刀傷三處均損骨右手腕右臂膊及左騰上亦有刀傷三處左乳及胸膛上右後肋左膝蓋下均有鐵尖戳傷一處左臂膊及左肩甲均有鐵器傷一處委係生前受傷身死又騐得已死李安甫左太陽穴及額頦均有刀傷一處骨損鼻口均有烟灰週身有火燒痕跡皮肉　黄色委係生前受傷被火燒身死騐畢填格分交該親屬領回棺殮復驗得陳選青頭上有刀傷三處均皮破左膝下有鐵尖戳傷一處飭醫敷治該公司廚丁朱柏壽據供當日半夜突來盜匪百餘人口操餘東當地口音手執刀义劈門而入王貢三李安甫陳選青俱由大門逃避致被盜匪砍傷餘人均往後而躲避未曾致傷等語細察該盜匪來往路線均在東北一帶疑係附近棍徒勾結外來匪徒所爲從前公司左近本駐有駐有警備隊一排近因亂黨入擾全境謡言紛内兵力單薄由王營長敢將該排兵士調回助防而該盜匪遂乘城内戒嚴時期糾黨百餘人之多執持刃械焚屋傷人　屬不法已極非趕速拿獲首要各犯嚴訊懲辦不足以昭炯戒而戢匪風除再懸賞購線催警嚴拿並咨水陸營隊一體協緝此案盜匪務獲究辦外所有勘騐大有晉公司被盜匪焚屋傷人各情形理合具文詳報仰祈鑒核俯賜通飭緝拿實爲公便再正在詳報間據報該處兵警獲有案犯多名現已飭員帶警迎提應俟審明另行詳懲合併聲明除詳上將軍外等情據此該土匪乘亂黨在南通城滋事之際竟敢嘯聚百餘人將大有晉公司墾植工程所焚刧一空傷斃司事二命實屬目無法紀南通爲實業公司薈萃之區豈容匪類恣意騷擾有妨治安除批飭南通縣知事會同營隊勒限偵緝首要各逸匪務獲究辦外誠恐各匪犯遠颺他處弋獲無期合行通飭俾該道尹水陸各警廳　緝水師統領即便遵照轉飭所屬一體協緝務獲解辦此飭 
[省釋謀害德婦之嫌疑人]  
　　虹口禮查路德商南門牛肉莊主婦密雪司南門被人謀斃並被盜去值洋三萬五千元之金珠飾物現洋一案業經捕房查獲兇犯朱小八仔黄子祥朱大喜子要證婦人李陳氏及牽涉之符三（即傳三）唐阿五朱定珍朱才榮樂阿蔡等一併解送公共公廨訊解鎭守使署訊究在案茲悉此案已由鄭鎭守使發交軍法司一再研訊以唐阿五朱定珍朱榮才樂　蔡符三（即傳三均無關係即將唐等五人送回捕房昨晨解廨請示五襄讞商之德領師君以旣經訊明並無關係判均交保開釋 
[拘獲大帮拐匪]  
近有一般年輕拐匪專事引誘及笄之女先興姦宿後稱家中如何豐富領回原籍成爲夫婦該女郎等墮其術中即被帶往營口等處售賣起行時碼頭上另有流氓代爲照料名曰保船險故此罕有破獲茲爲法捕頭所知飭令探捕暗中查察昨日果見有大帮拐匪十餘人帶同年輕女子十餘口乘圖南輪船起行當即一併拘獲解入捕房捕頭諭令分别警押候將各拐匪詳細盤問再行解送法公堂訊辦 
[預防大潮之報告]  
寰球中國學生會史君東曙於昨日接到中央觀象臺葉君友琴報告謂節近秋分日月攝力加諸赤道而北半球受力尤大故每逢秋季沿海一帶必有巨潮本年陰曆八月初二日未正適爲太陰過卑點之期斯時月距地較平時更近地面受攝力更大若遇海面有風暴時上海必有極大之潮汛此即昔年八月初三夜大潮之短周期再歷八年秋季亦有巨潮行船者宜預防之爲要云 
[紅十字會之魯省救濟]  
　　紅十字會萊州分會傳醫長十七日致本埠總會電略云萊州西北兩境被水極酷竹筏冲散村莊水淹者百餘處死亡何止數千人水勢浩漲較之三年前淮災尤高數尺京近境而言被水之區廣五十里袤二百里秋收全毁由此至平度非舟不行食物已盡需振極鉅且急即請速籌欵項以惠災黎 
又電云平度分會業已組織成立當地紳商籌助經費一千元現在添延醫員敎練救護人材特聞 
北京内務部致該會云紅十字會沈仲禮先生鑒迭准函稱醫院成立及醫隊出發並膠高即一帶慘遭水災急須振救各情形當即先後電逹山東巡按使轉行保護在案茲復據蔡巡按使函稱近日福山卽墨膠縣高密濰縣昌邑華縣暴雨河溢損失人民生命財產甚鉅籌欵辦振極爲困難已電請貴會量力協助等語查福山等縣暴雨驟成鉅灾爲近數年來所未有貴會仁心毅力慈善爲懷度必能一視同仁救斯民於陷溺擬請酌集賑款轉飭醫隊衡量情形就近協同振濟庶難民不致流離失所造福實爲無量特電違内務部印 
該會沈會長以魯省水災極鉅日來疊接該省將軍巡按使曁内務部各分曾等函電乞振除已就近電致烟台救護隊派員調查受災情形外振不日特開常議會籌議賑務手續云 
[殖邊銀行預備開幕]  
　　殖邊銀行開幕在即日來籌備整理正在積極進行北京總行理事項微塵　特行蒞滬前夕偕籌辦員王小宋君滬行長徐幾亭君課長王文典君鍾玉田君宴南北商會及各銀行主任各帮商領袖於大觀樓酒半酣項君起言殖邊銀行兼營勘業商業儲蓄業務志存殖產興業以靈敏金融爲己任云云次王小宋君起述銀行爲事業之母關於國民生計至切現在中國銀行交通銀行爲國家銀行性質直接及於社會之影響者殊尠殖邊銀行注重商業適切社會之需要次沈仲禮君當滬上金融大都操縱於外人長此不競殊足以扼吾吭而拊吾背茲殖邊銀行應時而生堪以助長發育　己令融之機關次鄒靜齋君言殖邊銀行爲我國人自辦之銀行不贊我客帮商業之銀行即云我全國國民自己之銀行亦可則社會對於殖邊銀行之觀念豈能漠視言畢各呼爵引酧盡興而散 
[廣東水災謝賑會紀事]  
昨日爲廣東水災謝賑會在　園開會之期午後兩點鐘開會先由上海道尹楊小川君登壇演說報告開會大旨次由職員朗誦酬謝辭嗣復經黄少岩君講演時適　秩庸君到場即登台演說此次廣東水災蒙各善士力助已屬感激萬分惟賑災在於一時而築堤禦水以弭水患開通河道以利農田尤爲根本問題以後尤望諸大善士大加洋意聽者大爲感動繼又有新從歐美日本返國之鮑賜君登台演說暢快淋漓聽者激動是日適由廣東寄到最近灾區　一幅立即懸掛會場以供衆覽計會場中外男女來賓共有萬餘人秩序整齊洵屬時之盛茲將楊道尹演辭及該　酬謝辭錄下 
楊小川道尹演說詞粤東水災之重就鄙人所目擊者此爲第二次其第一次則鄙人適居里門得隨父老之後籌辦振務自始迄終身親其事今年之刦視第一次爲過之而滬江一地咄嗟間捐欵至十餘萬苟非行善諸君子熱心實力提倡鼓吹曷克至此特鄙人以職務所拘不獲追隨諸君子稍盡微力偏勞之歉撫衷殊覺耿耿今日之會所以誌謝捐募諸君子之情意會中供億另由各善董完全捐助不動振欵分毫鄙人尤爲敬佩語有之作善降祥又曰行道有福謹以此爲諸位善士祝也 
粤省水災謝賑會酬謝辭自古大惠不言謝而樂施者無責報心此固恒理也常情也然非所論於此次粤省水灾謝賑會贓以吾粤今歲巨浸爲災百萬窮黎顛連蕩析其困苦之狀不特目擊者恫心即耳聞者亦　然憂傷而不能自已幸蒙各界善士體好生之德切飢溺之懷廣大同之義則畛域不分抱如傷之誠則　　至切故咸概捐鉅欵惠拯災民援空前未有之殊祲濟多數無辜之羣赤在諸君子恩膏滂沛因見義而勇爲而我粤人惠澤沾濡敢受施而忘報此所以薄具茗荈用逹微誠爰代粤民虔申謝悃是則斯會固未可以尋常酬酢例之也唯我蒞會諸君一鑒納焉甚幸 
[魚雷艇撞斷猪船]  
　　本月十七號有中國海軍新魚雷艦一艘進口駛至浦江陸家嘴浦面因潮流湧急轉舵之際將某猪行之猪船撞爲兩斷以致所裝猪隻八十頭盡行沉入浦中溺斃舟子一人昨聞該猪行已具禀上海地方檢察廳請求追賠矣 
[匪徒騷擾商輪] 　　 
　　前日爲某輪船開往營口牛莊班期午後六時半在浦東華通碼頭停泊詎有匪徒偵知該輪附有拐匪往索規費不遂即糾同五六十人各帶單刀等械突上該輪至各房艙　搜索經碼頭包探顧三福查見立鳴警笛召集水陸警察前往拘拿當場由水巡隊士捕獲揚州口音者三人餘均逸去遂送由水巡隊略詢一過飭解淞滬警察廳司法科訊辦 
[追繳游歷戰地之護照]  
　　駐滬外交部特派交涉員楊小川君昨奉外交部電開山東境内即墨膠州現在德日戰端已開所有塡發該處游歷護照應暫停止其有以前填出者並即追繳聲明不得前往以免危險云云刻楊君已照會領袖領事知照矣 
[離人骨肉之罪魁禍首]  
　　山東人阮玉梅串同揚州婦人王戴氏以伴送清江婦人劉宗氏母子回籍爲名由阮一人將劉宗氏母子誘至營口價賣與人彼則得洋回申與王戴氏瓜分嗣劉宗氏母子又被該處轉輾出賣以致母子離散受苦不堪此次乘隙逃回遂投上海地方審檢廳具控奉諭先將該氏責遣回里俟追到伊子再行傳案給領一面飭提阮及王戴氏到案昨日午後由端木棻推事官會同賀檢察官開庭辯論阮與戴王氏均俯首求恩並稱出賣劉宗氏母子實係陳姓發起小民祗分得洋十元派給王戴氏洋一元數角問官以阮玉梅王戴氏略誘罪已經成立遂當庭宣判各科二等有期徒刑監禁八年另六個月仍嚴追劉宗氏之子到案再核 
男女均處徒刑 
　　高咸和之妻朱氏被陳長生勾引成姦商通捲逃避匿西門外日暉橋地方被高查明投報警局飭警將男婦拘獲連同原告函送地方審檢廳訊辦昨經端木棻推事官與張寳康檢察官開庭辯論之下以陳長生高朱氏和誘罪已經成立各科五等有期徒刑監禁三個月 
本人戳傷姦夫 
　　新北門内盧家弄住戶陸金標（即龍金標）向在船局賣票其妻范氏暗與其夫同業王殿卿私議識明來暗去已非一朝一夕惟龍金標未知之也前晚十時許龍自外歸家突入臥房忽見王與妻在房絮語不覺忿火中燒順手取小刀一把入内行兇當將王之肚腹等處戳傷鄰人等聞知其事立喚守　巡警將一千人並兇刀解送一區二分署訊辦署員見王傷勢非輕着送上海醫院醫治龍金標夫婦並兇刀於昨日轉送地方檢察廳經檢察官預審之下判龍收押范氏保釋候王殿卿傷愈再訊 
[冒認夫妻之破綻]  
花烟間鴇婦王徐氏投法公堂禀稱狎客徐潤生至妓女胡氏處住宿二十四夜虧欠夜度資洋十餘元徐因向伊索取反投捕房冒稱胡氏係伊妻子被拐爲娼惟胡氏於上年由伊夫陶姓領來抵押有伊夫親立身契爲憑呈鑒胡氏供徐潤生實係丈夫前被陶姓拐押於該鴇處爲娼聶讞員飭將徐帶出諭胡氏曰汝若不願爲娼須將徐冒認情形據實供明即行將汝超拔胡氏堅稱實係丈夫問其成婚幾年媒證何人氏供成親八載係某甲爲媒又提徐潤生詰問供由某乙爲媒娶胡氏爲妻祗有三載於上年被人拐逃至今始見又問汝妻何縣人妻父何名均供不知聶君以男女均欺騙公堂判徐押三月胡氏押一月期滿再行核辦 
[發見腐爛屍身]  
　　新閘捕房所轄之長洪路荒地上青草叢生前晨有捕巡經該處發見煤蘿只内藏年約十四五歲之男尸一具業已腐爛當報捕頭派探連蘿舁送驗尸所昨請中西廨員蒞騐據華醫士陳君驗得死者腦後枕骨已斷且有一孔血跡模糊察其傷勢似被重壓所致因查無尸屬着該圖地保胡子南報堂收殮發壇浮曆聽候派探偵查再行核辦 
[進退兩難之憤懑]  
江西人程蘭亭向在原籍訓蒙度日近由友人潘某函招來滬距未會面而所帶川資已經用罄爰向南市江西會館求助盤費以便向里亦未能如願程憤懑殊甚竟於前晚十一時在該會館後面自縊圖盡幸有第一分署巡長張鴻恩領班替差經過查見解救得甦問明來歷送至該分署飭送江西會館請即給資回籍 
[押店戀一當字]  
　　本埠仁康等各典當前投上海縣公署禀控各小押店在招牌上加一當字與各典營業有碍呈請查辦等情洪知事曾派催徵吏隨同工巡捐局委員前往查明詳報在案茲據該吏等回署報告謂查明二十七保十圖並十一圖閘北一帶共有翁修德等所開之慶豐等小押店十一家均在招牌上加添當字雖經工巡捐局諭令該押店等將當字除去迄已多日並不遵辦爲此據情禀陳云云 
[自用馬車改收季捐]  
　　工巡捐總局稅務科長許劍青君查得車捐一項向分馬車東洋車東洋車又分自用與尋常以定捐率而馬車則向收月捐自用尋常並無分别未免參差不齊故擬十月份起將自用馬車改爲按季收征每輛每季捐洋三元六角業已呈明朱局長核准届時實行 
[僞造蜀省軍用鈔票案續紀]  
四川人蕭仁山因與在逃之李某等私造蜀省一元軍用鈔票持向山東路一百十五號門牌裕記字號棧内兜售被庽居該棧内之該省財政局代表劉範青廬漢清察悉報捕將蕭拘獲並搜出僞票一千四百張解送公共公廨訊供押候補提人證再訊在案昨由捕房　獲蕭之同黨一輝武一名押解公堂請究先由中西包探禀稱查廖與此案頗有關係現人證未齊應請暫緩開審俞代襄讞商之德領裴君判廖還押候訂期研訊 
[女孩觸怒西官]  
　　前日下午四時駐滬法副領事德君乘坐汽車往南市公畢回至萬裕碼頭時　有江北頑　郁小虎子挈其五六齡之妹大寳在 
 
 
 

Page 11

 
 
路旁拾柴遽將石片向車中擲去幸未擊中德君立鳴第十　警察查明抛石者係是大寳即行拘住　　郁小虎子解入第一分署解署員傳其母王氏到來申斥着即覓保領回嚴加管東 
[西人推跌小工]  
　　楊樹浦瑞和紗廠小工某甲昨日下午由廠歸家行經百老滙路老船廠地方與西人某乙互相碰撞該西人大怒將甲猛推倒地適該處正在修理陰溝道旁置有鐵管甲倒身鐵管上致傷右肋由捕車入捕房轉送同仁醫院醫治再行查究 
[法警緝獲盜匪]  
　　本邑西鄕三十保五圖諸翟鎭鄕民朱魯芹前携花米等物來滬售去購辦貨物餘洋連貨共值三四百元旋即乘舟回鄕不料舟抵柴塘地方忽有匪徒登舟將朱之貨物連洋悉數攫去次日朱即投上海地方檢察廳具報請求嚴緝汪廳長准之飭派法警熊成熙前往緝拿前日熊警在該鎭左近拿獲爲首行刧之楊阿木一名當晚因路遠不及入城遂就近寄押於北新涇警局昨晨始行押解到廳收押候究 
[江北人與巡捕之嫌疑]  
　　江北人劉小五子（即王正祥）前因與匪爲伍由捕拘解公堂訊判逐出租界在案茲劉又潛來前日在北四川路遇見美捕房八百五十五號華捕孫開山以前被捕房指爲匪類係孫播弄即與孫爲難希圖挖取孫捕雙目幸經六百五十七號華捕等到場帮同將劉拘獲昨解公共公堂請究先由孫捕偕證六百五十五號八百零四號兩華捕上堂證明前情訊之劉供自逐出後向在華界爲小本生意不敢潛來此次孫開山因賭博挾嫌糾黨行兇後復硬拔至租界反誣行兇即前次亦因賭博挾嫌被孫捕在哈爾濱捕房謊報被我搶失時表銀洋以致受罪請爲查察王襄讞商之德領師君判劉押候查明所供是否屬實於下禮拜六再行訊核 
[失竊衣服之疑惑]  
　　李嘉燾疑李桂生陳阿林行竊衣服控經警廳閘北司法科移送檢察分庭預訊之下判被告交保聽候偵查核辦 
[吞没鑽戒案證據不足]  
　　匯亨珠寳號以販珠寳婦人王大寳曾與已故妓女梁溪李寓向汕頭路三小姐處䮠得由匯亨號託售值洋二千四百元之鑽戒一只抵於新閘路蘇州人張月階之妾迨李妓故後王即私向張處贖回將戒吞没特延博易律師爲代表控經公共公廨提案判交人銀並保候訊在案前日午後由廨復訊原告代表博易律師上堂譯訴前情請爲補傳張月階之妾到堂質證訊之王大寳供不承認並由被告見證談吉生上堂證明被告並無其事繼由永仁珠寳號主楊子祥上堂證明被告爲人可靠旋由被告代表安德臣律師偕繙繹范泳春上堂辯護聶襄讞商之美領畢君以原告所呈證據尙欠充足判令將案註銷被告開釋 
[騙子加押九月]  
　　江陰人范楚書前因冒用永新慶昶盛等各號名義先後向英法租界萃泰昌協和祥等洋貨號騙取貨物由捕查獲解送公共公堂訊實判范押一月在案茲經捕房查得范尙有騙取山東路二百四十七號某洋貨店内值洋二百元之布疋等件故昨日傳同該號經理人周仲清將范解案　經中西官研訊屬實判范期滿後再押西牢九月以儆 
[星期六各銀行查倉單]  
　　中國銀九十五萬洋二百四十八萬折交通銀五十五萬洋九十七萬折麥加利銀二百七十七萬洋一百六十五萬折 
匯豐銀二千一百二十四萬洋三百三十四萬折德華銀十七萬洋十七萬折正金銀五百五十三萬洋一百八十三萬折 
道勝銀一百七十四萬洋八十一萬折通商銀三十萬洋六十萬折東方銀二百二十三萬洋二十一萬折花旗銀六百三十三萬洋二百十八萬折華比銀一百十四萬洋八十三萬折和　銀七十一萬洋一百二十八萬折臺灣銀六十五萬洋三十七萬折本街銀五十三萬洋一百三十六萬共銀四千四百七十八萬洋一千八百零八萬折 
[介紹醫書]  
　　自新醫院院長汪自新君曾於辛亥光復時組織赤十字社聯合同志分投救護　戰事告終統計遇救獲生者不下五千餘人茲汪君因懼當時之成效日久湮没特輯銷傷治騐紀略一書以供醫界之考鏡昨承惠贈一册書此介紹并誌謝忱 
雜評三 
[重要之三命令（訥）]  
　　十七日之三命令稍有生氣焉其一於留學生懷疑恐懼之時而忽通飭報名録用不可謂非激勵留學之一舉也其二申斥張廣建　獻壽禮以絕夤缘奔競之風其三宣布霸縣劉鼎錫死刑以警骩法婪贓之知事此皆於官方不無小補者也然政府雖通飭錄用而各省官吏對於留學生或停止其官費或有歸國者則搜查防範無異盜賊若一爲留學生即與黨人有關係者以此心理對學生尙望其能信任之耶嚴絕苞苴而其他所以鼓勵屬官者皆搜括民財之具懲戒劣吏而所恢復一切舊法皆足開殃民滋弊之端是則於正本清源之道毌乃猶未盡耶 
來件 
[柏林出險記] （留學愛丁堡大學孫貴定家書） 
　　七月廿六日自倫敦至柏林原擬於此半學半遊作兩月之勾留不意席未暇暖喧傳奥塞已開戰矣柏林震動會不數日喧傳俄德又開戰矣析林又震動然我於萬人如海之中一身穩藏自覺甚安蓋德之東境縱極擾攘而西境則固無事柏林居德北部之中心金城湯池敵人豈能飛渡即有戰禍亦可假道比法之郊歸於英蘭樂得在此觀戰且以逹其半遊半學之心願也乃八月二日午後街中傳單紛如雪片急取讀之則法國亦與德宣戰德將由荷蘭或比利時入入法境矣夫苟法比荷三國皆作戰場北海及英蘭海峽亦必不寗欲歸無路至是而我乃不得不驚惶矣戰端一開雖智者不能測其了期困守圍城之中（德國四面受敵與圍城無異）待至十月中旬愛堡大學開課猶不得行則被累豈不甚大戰事一起析林食品已覺昻貴所携遊資甚少旬月之後勢必流爲俄殍於是决思遠英繼念甫到柏林遊學兩項之目的皆未逹其萬一也則猶有徘徊不忍遽去者此念一起又將初二一日過去初三日九時早餐畢更出門探聽以决行止坐電車至林頓街入通濟隆公司而訪之（即上海之通濟隆專爲遊歷人經理舟車及兌換等事）一入其門見購票之人紛紛擾擾其狀不可思議在旁靜俟得間問其店夥可購得由此至漢堡復由漢堡渡北海至愛丁堡之票乎夥言此路已不通若欲至愛堡非經荷蘭至倫敦改坐汽車北上不可今日午後一點三十分富有車開向荷蘭此或爲最後之一次過此以後如何可以至英則非我輩所知矣我觀其狀而聽其言是固不可以不行遂購票猶思往訪英國駐德公使却爾登詢以大局冀可稍留（所購之票半月内適用）而徑路不熟迄未能往取表視之已十一點矣急赶回寓所拾取行李行李本只二件今匆匆逃難愈少愈佳僅取一小箱餘物存問庽壽君處壽君方在廠辦車不能面别留簡謝之而已時已十二點館人尙不以飯至亦不暇待出至銜心候赴車站之電車至一點鐘之久始有一車疾馳而來問買票人知此車非經車站者正　答問彼突指一摩托公車曰此車可往也子即奔之而車行絕速呼之亦不應（柏林規則極嚴非指定處不得停車）乃奮力狂追久之竟一　而上車中人見之以爲狂漢也及見予之形狀又錯認爲日本人即有起而問訊者或曰日本亦將開戰乎或曰君今欲回國當兵乎衆口紛紛予殊默然一點十二分車至弗萊得街離車站尙數百碼車將轉而之他予即下奮力奔上汽車蓋以搭客過多行李山積故其時刻亦已延緩而予猶得及之也車中之擁擠殊爲可驚不但手携之小箱無地可容即一身亦幾無可立之地見兩車接笱處之狹弄中尙有空　　往佔之甫立定而車行矣自朝至此飢疲已極而患難之中亦多相助之人與予並肩而立者爲一美國婦人詢予已得午餐未答曰倉猝中尙未暇及此也此婦即出香蕉麵包食之予食其小半蓋不敢盡也雖未果腹而心已德之矣車行轉側予亦摇摇時防　越軍士荷鎗往來車中愈覺紛擾强立至五小時之久始抵漢諾城倦猶可耐飢最難堪車中行李如此欲至飯車須手提小箱越遇行李數十重而後可至脫行李一散則有如泰山崩於前而予亦爲粉　矣跋涉久之幸得安然逹於　車但食客如　未易得問而入也直至七點後得牛肉一味更欲請益則廚中亦告匱矣僅得半飽而退車之行程愈速而客亦愈多十點後暮色蒼茫客之擁擠直如束薪挨至黄昏飢火又中燒矣車中早已絕糧惟望遇站時或可設法行抵一小站（不記其名）冒險下車尋覔食舖乃不數十步即得一小攤以半馬克（合中國六角）易麵包六小方及犇回車已徐徐行動一躍而上出麵包與美婦分食之報其見餉之惠也而乾麵包外絕無飲料亦無處可買於是我國所謂急極智生之一語至是而得實騐矣其智維何則就自來水之龍頭而飲之其狂態誠可笑而予稍得飲食精神殊覺一振已若在平時此車於明晨一點四十分可抵荷蘭之海口弗勒興上船渡海安抵英國今以荷蘭嚴守中立之故不容德國之車入境至荷德分界處站長命搭客換車時道路昏黑天又微雨客皆在暗中摸索東奔西竄眞如一羣螞蟻　卯自穴中逃出也方換車時予昏然欲入睡鄕聞命斗然驚醒穿上雨衣自提己之小箱外又代美婦提一篋下車向北行五分鐘即得所換之車此車不知從何處開來客亦極多今復益以大車之客與其行李其擠可知回思日間又較勝矣予思事既至此只得夷然處之惟婦女有嘆息怨恨者車小人多空氣阻塞呼吸幾乎不通而德人恐遊客窺見其軍事上之行動更令　皆嚴閉全車之人不悶死者幾希歐客於此生死絕續之際大吸其雪茄烟紙烟斗烟一若藉此以自娱者亦可異矣婦女有悶極而飲泣者予又俄甚車行二十分鐘至一小站名谷霍者即有德兵五名上車搜檢見印度人三名突然捕去吾輩見之皆肅然震恐（未完） 
來函 
[陳缅生來函]  
　　敬啓者閱本月十八日貴報本埠新聞登載吃喜酒難爲叔丈母一則尙非眞相茲將當時事實敬謹陳之祈即登入來函門以明是非鄙人向在浦東英美捲烟廠内執業家住滬城西門内登雲橋浜五十一號門牌每日清晨七時到廠下午六時回家風雨不更時刻今於十六日居鄰陸姓家喜事於晚上設筵至十時鄙人之妻叔趙秋心適　陸家同席始則無端辱駡鄙人起與阻止詎竟身懷兇刀拔出猛戳鄙人適手捧飯碗起立防衛碗隨勢出適磁於其妻之額上其刀正剌下幸同席宴飲衆人極力勸散鄙人未受其傷此刀經由同席正和肉莊之友趙坤榮君奪下至今尙存趙處鄙人以彼誼屬親長忍耐和平若如貴報所載巡邏巡警間悉往拘已無蹤跡此乃趙秋心持刀加害鄙人智急防衛之實在事實也陳麵生謹 
 
 
 

Page 12

 
 
   
 
 

Page 13

 
 
　自由談 
游戲文章 
[滑稽警電] [  一介]  
　　昨夜得露天無線電拆白黨已下動員令四該黨致各公館主人翁哀的美敦書要求利益均沾並限三禮拜六點鐘正式答復今日已過期 
又電拆白黨聚集黨員數百人編爲該死隊以小白　爲隊長各帶無烟生殖手鎗一枝約期於禮拜九在膀子場起事 
又電拆白黨總機關部設於未造里凡白克路靜安寺路一帶天公館内之姨太太少奶奶及出風頭小姐均派幹員運動聞已多數得手 
同時福州路來電拆白黨令先鋒隊五十人將攻入小花園以作戰時根據地 
又電第一師駐紥大舞臺第二師駐紥樓外樓第三師駐紥新劇場均係操演純熟久煉之師作預備軍候令出發南京路來電拆白黨租得汽車十部專門運送黨員爲出風頭叮梢吊膀之用 
海上飭事來電拆白黨軍衣均五光十色炫異爭奇惟長短一概三尺八寸以便黨員逐日　換令外人莫測内容 
又電拆白黨軍中口號每句末一字均用哩字以防同黨誤認自起衝起突 
[規復肉鼓吹俱樂部之要聞] [  梅郎]  
　　中國舊有肉鼓吹俱樂部建設年月尙在數千年以前支部遍全國部中人數有數千萬人之多惟其時政尙專制一般官吏紳衿文人學士鮮有得加入者共和告成大總統特令解散肉鼓吹俱樂部後雖各支部彈竹鼓肉飛索揚鞭猪鳴牛呌之聲依然不減且復加劇而向隅者亦自不少近中央政府提即規復肉鼓吹俱樂部舊制以疏通監獄（見十七日本報）惟一般有官公吏及有其他相當身分者仍嚴予限制不准加入肉鼓吹俱樂部與貧民享同等之優待不免有失共和眞旨論者謂相當二字甚活相當與否全在法官口中臨時取决苟能輦金運動即相當者亦可指爲不相當云云則此後肉鼓吹俱樂部加入人數必當　增數培而國中凡有骨癢之癖撫脾之歎者以及寗可食無肉不可居無竹之文人雅士均得加入此怪有興趣之俱樂部矣寗非國民之幸福 
海外奇談 
 [P西班牙皇帝與巨漢[  蛩廬]  
　　巴黎之某馬戲班日前來西班牙馬多里府　戲西班牙皇帝阿　華十三世陛下一日行　至戲　觀戲登場演　人中有阿爾孫者年祇十九身長八尺餘體量重三百斤以上　　　巨漢也帝見之甚喜召此人來前稱識其體格之　美惜其不爲西函之臣民甚爲憾事此世界唯一之巨漢其五體之　育不圖乃於睡眠中長成之其睡眠時甚久律往經三十六小時據醫師之診察將來身體尙能　　可逹至九尺云 
[英帝誕日受小學生之祝詞]  
　　英帝　治陛下六月三日誕辰當日英國國内之小學生徒直接致皇帝之祝賀郵書不下數千通爲從來所然此等僅見而小學生徒祝辭俱尙自然無須敎師之勸導且不加之以檢閱其中平仄不合之詩歌文句等甚有趣味中有一信云我若有金錢一磅則以十先令瞒衣一襲其餘十先令購　一枚謹以之　呈陛下文其他諸信中勸購帽子衣服等之信不可勝計皇帝覩此眞情洋溢小國民之祝辭甚爲滿足一一致以覆信其餘則由帝親自起稿一信送登各新聞以爲答覆君臣問情誼相　如此　爲優　而難得矣 
談話會 
　　講道論德聞善規過者道義之交也肝膽相傾患難與共者血性之交也社會過從詩詞贈答者文字之交也下此則爲結納爲標徬爲微逐皆不足以論交 
反乎害之爲利反乎利之爲義处所在人趨之趨所不當趨君子曰不義害所在人避之避所不當避君子曰不義故見利思義義也見危授命亦義也唯君子能之 
以　之　信誠實之人必先審事之能誠與否以决言之能踐與否然後可以昭吾信否則矜意氣輕然　能言之而不能實之人將笑其言不由衷故有子曰信近於義言可復也 
量入爲出之法貧者行之善矣而富者亦不可忽無事行之善矣而有事更不可忽近世婚男嫁女踵事增華貧者顯受其窘富者隱被其累　歸各於俗例之難除嗚呼俗例是徇又鳥用量矣 
勤以起家儉以保家二者不可偏廢勤而不儉如漏巵酌酒隨注隨洩儉而不勤則坐食山空生機日促故量入爲出之法不獨爲儉者言之也 
富貴利　之徒昏夜乞　驕人白日彼固以恥爲榮也人亦不屑恥之乃有託跡儒門口讀聖賢之書心　利禄之藪彼固恥富貴之不若人也亦有其恥也抑此無恥之甚而至於不恥不若人則終身無用恥之日矣噫 
甘爲人下而不辭者儒夫也懦夫而有立志則可進於勇舜何人也予何人也有爲者亦若是不若古人引爲己恥而况不若今人乎其進取之志有不能自己者甚矣恥之大有用也[  海寗應滄海]  
劇談 
[論男女合演] [  鈍根]  
　　歐美踷國均有男女合演之俗其間女伶且多出類拔萃之才爲世界所稱道者良以女子天賦之特性有非男子所能揣　而得者是猶女子不能奪男子之恃長也 
中國女伶向不重視舊有所謂　兒戲者人皆以另眼相看見所演有不盡善處必爲之寛解曰是女子也彼女子亦自甘居男子之後唱工武藝不敢望男子及乎近十年而女伶始露頭角漸與男子合演天津開其先上海繼其後有心世道者戚然憂之羣起反對若不可一日容者夫使男女合演而　在乎戲是亦未可厚非或有不肖之徒籍男女合演四字以歆動一般浮蕩少年痴男怨女而自利其營業使男女俗日爲卑污狎褻之劇盡棄其名譽而不惜是則劇界之罪人也 
以上之說余猶言舊劇也因日之晚且有男女合演之新劇出現於民與社行見鶯嗔蕪叱别擅勝長巾帼之氣必有愈於頭巾男子之　揉造作者吾　觀客得此新眼福寗非幸事然而吾願民興社主人常以實事求是爲念勿視女伶爲賣坐之鈎餌勿爲反對者之危言所中則新劇界他日之紀功碑將爲君而設非然者名譽墮落衆駡隨之勝敗之數在此一時吾將往覘以决也 
小說 
[花木蘭傳奇] [  天虚我生]  
第八齣哭餉 
（丑里正負　上） 
（雙調）（新水令）連日地馳書遞檄走匆匆忙忙壤俺年高老漢人誰知黑白我只愛青黄鬼卦藏仗着個包身膽 
小老商邱地方的里正使是方纔　花總管前去領餉却好上頭的信得過俺　數兒便敎給與我攔在我小老肩上倒很吃點分兩呢我待抺煞他些兒誰知却是週週正正二十個老實咬也咬他不碎（内問介）道是你老兒太老實了你何不先拿幾偶到你家去戴過了把餘多的放在這裏我替你守着再來取了送去可不是好（丑笑介）哈嘻嘻俺可不是聰明一世慒懂一時了好好便照依你老哥這麽一個法則（當場解囊介（二青衣喝道引付上）（付立埸角摇手介） 
（駐馬聽）莫要聲張莫要聲張你這喝道聲音休怎響俺是出來閒逛待去平康街上找婆娘倘敎碰到老官場還須引避街沿上休裝樣好端端後面跟誰俺 
（青衣）那麽我等落後爺請先行（付）可不是這樣講呢（作勢蹈場介）（澳陽丑）（丑跌介）阿　噌敢不是財神爺來打你老的　踝兒嗎（起視付笑介）哈我道是誰个王巴操的）付亦笑介）我當是　個狗呢（二青衣）啓　他便是　長（　　　介）哦里長便道　（丑）　的　　小的方　替花總管　了　軍餉銀怕　短了數不過在道裏點一下子呢 
（未完） 
[家庭小說嫣紅刧] [  常覺小蝶合譯天虚我生潤文]  
是篇爲英　著名小說家MRS　HFXRY　WOOD　　荷德夫人所著原名MRS　H　LLIRURTON 'S　TROUR　FS全書都八十　　二十萬言以上可謂英文小說中篇　最長之作鈍根當覺二君久欲譯爲單本行　　　得此長暇就商於予而予亦以筆墨倥　竊無此耐久之能力　命吾子小蝶日就當覺譯録二三千言期其毌懈乃復排日爲之潤飾近已積疊盈寸遂徇鈍根之請先爲披露惟書中叙事之處原文有失之過冗者或且過樸無　爲助讀者之與趣計不得不以己意增損　　因與直譯者有所不同惟讀者鑒而諒之天虚我生識 
第一章 
黄昏冷月爲煙霧所蒙似有無限　　之氣　結於太浦而白禮拜堂之問堂之上層作塔形燈痕一點與倫敦市上之燈遥相映射而繁華凄寂之景則竟判若　壤　時雖不過下午四時天已垂暮禮拜堂之門微啓其隙透露燭光一線射於太浦而白街心作方圭形中有人影幢幢狀若活動寫眞行人經遇其前者皆曰今日爲禮拜四彼牧師又在給發星期麵包矣星期麫包者慈善家爲恤嫠而設捐繁盛之地面赤貧之戶亦不勝僂指數也家　　包一倫敦雖爲繁盛之地面赤贫之户亦不勝　指數也家　問不幸而有嫠婦十室之間有嫠婦者固亦儻然以太浦而白之全區統計則嫠婦亦千百也僅僅二十麵包孰爲應得　鴻遍野而以一　投之未有不自相殘　者是慈善之舉　爲啓置之謀矣故凡受施之人須由牧師選定如　不與　者弗得爭且更定有特奇之規則 
（一）麵包須有二日之陳每於佈施期前存禮拜堂中國二十四小時（按此則殊不解其用意殆恐届期過近人有狙优於門起而攫奪之　 
（二）受施者必親臨不得委托代理如因必不得已不獲親臨者則即失其享受麵包之權利旣不許倩人代領亦不許專人　付遇此之際牧師得便宜行事於原定二十名以外臨時擇一嫠婦與之伹由其人自行請求爲無效 
一年之中給　麵包凡五十四次成五十三次内有四次則於麵包之外加給一先令 
夫以一先令一麵包之微在吾人視之殊無足爲輕重然在赤　之戶實有得之則生不得則死之觀念社會上之有窶人不自今始往昔之有窶人正與現世相等以今例昔概可知矣而未來之世天不兩金地不產寳生計日蹙世道愈衰窶人之多正恐有加而無已也故吾有言欲使世界上無窮人必使世界上無生活而後可否則　以通國之財均而分之於通國之人一時之間貧富固已均矣然以天時人事之不齊不轉瞬間則貧富又將不均其有何術能均之乎姑無論乎世界之大即此禮拜堂之中肩摩踵接者人且盈百而得受領麫包之權利者僅二十人其權利固　不均二十人以外之餘人則皆存一希望之心惟望二十人中　有一人勿親臨者則吾八十人中必有一人能補其缺然而補缺者僅八十人中之一人而已以其餘之七十九人視此一人其　樂之不均又何如哉嗚呼區區一麫包而魔力之大足以召彚千百之人張口以待嗟乎嗟乎吾一念及吾心爲之　哽而吾　且爲之　（未完） 
 
 
 

Page 14

 
 
   
 
