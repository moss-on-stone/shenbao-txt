# 1905 - 7 - 4911398

 

Page 1

 
 
[禮延天津采訪友人] [  申報館主人啓] 　 
　　天津爲神京門户咽喉鎖鑰守衞森嚴自拳匪作亂以來雖撤臺毁城時局大變而官紳商賈行李往來轂擊肩摩較疇昔尤爲繁盛如有通才碩彦熟悉一切新政新法與夫官塲事故商旅情形不吝珠璣願任本館采訪之職者請書緊要新聞數則并開列姓名住址付郵寄示俾卽以禮相延專此布陳推冀雅鑒 
[論公堂懲辦發售警世鐘事]  
　　書之當禁者有二一爲誨盜誨淫之小說一爲訕謗朝廷之謬書誨盜之小說如水滸傳等獎盜賊爲忠義起愚民刼殺之風誨淫之小說如金瓶梅肉蒲圑等描摹雨意雲情淋漓盡致無識者閱之心神每爲摇蕩而風俗遂淫靡不堪從前丁中丞日昌撫吳時曾開列名單禁止售賣苟有違犯罰必從嚴書業中之自好者固無不深知之矣至訕謗朝廷之書售之者厥罪尤重國初因私史一案牽累多人代售之書賈竟有駢首巿曹者此外如吕留良戴名世等所著書籍亦因中多悖逆語禁坊肆爲之印售誠以此種書籍一經流行不逞之徒勢必至煽惑民心釀成非當之禍故當事者不得不嚴行申禁藉以範圍世道人心也邇年以來於此二者外又有箸書謗及西人之事前者安徽俗話報因侮及外人奉蘇松太兵備道憲袁觀察出示禁止而此次警世鐘一書爲英租界捕頭查知有訕謗洋人之語因遣包探將時中啓文鏡今三書肆執事人傳送公廨研訊啓文執事人王振楷供稱此書係時中書局執事人潘錫全所寄潘則諉諸鏡今書局主茅伯樹向茅詰訊則稱東大陸書局程吉孚所托及提程研訊又稱此書由日本寄來寄書之人不能交出司馬因商之德領事將程吉孚發押西獄二年茅潘各押八月王則押三月竊謂今日海外各國均係中國友邦以中國人而發售謗及外人之書雖與謗毁朝廷者不同然因此而或釀禍端亦殊有傷睦誼執法懲儆誰曰不宜惟此事在前旣無禁止明文彼書賈但知販售爲利安能盡知書中之議論若何且時中啓文鏡今三書局皆能指出寄售之人其情亦似可諒乃茅潘各人遽受判押西牢之罪平心論之未免過當若程吉孚於迭次訊供均稱不能交出寄書之人則此書安知非卽東大陸所印揆其情形刁狡判以收押二年西獄何得爲寃今者爰書則旣定矣茅潘諸人亦己覊身犴狴矣事經中西官同斷雖大有力者亦豈能將舊案重翻惟往事固無可再言而將來欲水免此種危機亦實少萬全之策蓋目今新書旣日出不窮其中或駁或純書賈固難盡行知悉倘一槪不售未免與贸易有虧倘稍事通融則意外禍端庸詎能免或謂宜請官爲之鑒核則中國旣無如日本文部省之專司其事地方官政務纷雜豈能再有餘暇而爲之糾察新書事之窒礙難行固可預决如謂各書肆公舉一人主持其事所有責任由此人擔承前目鄙人曾論及之其法未嘗不善旣而思之聚如許汗牛馬充棟宇之書一人之精神未必果能遍及苟欲辦理此事勢必多籌經費廣諸通人以爲臂助然滬上各書肆大抵但知暫顧目前安有遠謀能爲此非常之舉故此法雖善亦祇可託諸空言然則爲之奈何曰惟有售書者時時留心處處謹愼而己蓋凡書中之議論悖謬者其名目亦必怪誕不經書賈縱不能深知書中文義而一覩其名卽可知决非純正無疵之箸作且此種書多不過一二册售之者所沾餘潤亦屬甚微卽槪予剔除於書業亦似無甚損益防患之道此爲最宜若以此次之案爲辦理過當思起而爭之築室道謀必無成議亦何必多此紛擾爲哉 
[本館接奉電音]  
　　昨日午後四點鐘時京師友人飛電傳來旨三道敬謹譯登○十二月初一日内閣抄奉旨英慈著調補靑州副都統所遺廂藍旗漢軍副都統著連魁補授欽此同日奉旨奎芳著調補京口副都統所遺江甯副都統著振格調補遞遺廂白旗漢軍副都統著劉永慶補授欽此同日奉旨理　院代奏章嘉呼因先圖請調授印册一摺著加恩准其補授印册欽此至晚十二點鐘又奉上諭朕欽奉慈禧端佑康頣昭豫莊誠壽恭欽獻崇熙皇太后懿旨禮部奏元旦禮儀一摺元旦令節皇帝率王公百官著在皇極殿行禮停止筵晏其在外公主福晉命婦均著進内行禮欽此 
[電傳宫門抄]  
　　昨日午後四點鐘時京師友人專電告知本館云十二月初一日皇上召見車機大臣及景方昶 
[召回艦隊]  
　　華歴十二月初一日日本東京來電云在法京巴黎發行之紐約新報及他報數種均登載由俄京聖彼得堡所發之電信一通略渭俄國波羅的海艦隊行將召回卽俄京聖彼得堡之居民亦彼此允洽謂若仍駛行來東恐亦無補於事也 
[艦隊待命]  
　　華歴十一月三十日德京柏林來電云俄國波羅的海艦隊現己奉俄廷訓令飭暫停輪待有後命再定行止　　 
[名將譚心]  
　　昨日中午本館得日本東京友人專電云華歴十一月三十日清晨鐘鳴九下我日旅順陸軍總統乃木希典與俄之降將司堵瑟爾會於水師營註地名非水師屯泊處也司堵瑟爾以日軍精悍勇敢深爲贊賞且稱乃木將軍運籌帷幄智勇絶倫不勝欽佩言次復致謝代發電音入奏俄皇之雅意曁日本天皇之厚待降人乃木希典歴述其子一仕爲中尉一仕爲陸軍少尉皆己爲國捐　司堵瑟爾揮涙不止曰此亦爲父母者之光也將軍眞盛名蓋世哉譚畢乃木希典留司堵瑟爾及日俄爾參贊同桌午餐饌旣撤司堵瑟爾將所乘之阿臘比亞名馬奉贈乃木希典一笑却之曰此亦軍實之一也義不敢受司堵瑟爾固請乃用軍隊之名受之約以此後當用心愛護見馬如見故人也迨午後鐘鳴一下一刻司堵瑟爾乃握别而歸 
 
 

Page 2

 
 
[禮重開城]  
　　昨日午刻本館得日本東京友人所發專電云東歴正月五日清晨七下鐘越五分時此間大本營接准攻圍旅順之營次官電内開我軍自得旅順卽於正月四日舉行開城典禮旋按照降約第二則將俄人所建砲壘砲臺及一切器物次第點收隨於五日傳令一應俄俘移至豫先指定之地事繁責重栗六非常刻始查明俄俘人數一爲將士計大將之隸陸軍者八員隸海軍者四員其下職與日本大中少佐相等者陸軍五十七員海軍約一百員與日本大中少尉相等者陸軍五百三十一員海軍約二百員註此中亦有文官不詳其數隸陸軍之文官九十九員軍醫一百零九名隨營教士隸陸軍者十三名隸海軍者七名士卒之隸陸軍者二萬二千四百三十四名隸海軍者約四千五百名陸軍中之並非臨陣交戰者三千六百四十五人海軍中之並非臨陣交戰者約五百人都三萬二千二百零七員名註隸名義勇者歸入並非臨陣交戰人數中官弁兵士之負傷染病而入醫院者約一萬五千員名一爲馬匹用以曳物者計二千八百七十匹用以騎坐者約一百匹 
[議降細目]  
　　華歴十一月三十日日本東京來電云俄人議降條約共十有二欵兩軍所遣議降委員於十一月二十八日中午時會於背椅山首先查點各俄官作爲虜俘兵士則定於今日清晨九點鐘時聚集野鶴水各文官則擬於翌日會集其曾與於戰事之人准設　後卽行釋去罪犯等則按軍例處治不關戰之官吏工商人等以及官弁軍士之家屬准其隨意遷移一切關於民政財政之文牘簿籍均須交付日軍至日軍之被俄軍所俘者定於十一月二十八日午後三點鐘時盡悉歸還日本各處砲臺之先交日軍作爲憑證者亦於禮拜四日午後一點半鐘時交付 
[俄俘約計]  
　　華歴十一月三十日日本東京來電云交割旅順事宜頃己告畢所俘俄國官弁軍士計約陸軍提督八員海軍提督四員副參各五十七員統領管帶一百員海軍武弁七百二十一員陸軍武弁九十九員軍醫二百零九名隨營牧師二十名兵士二萬二千四百三十四名水手四千五百名與戰事無涉之人四千一百五十五名口軍馬一千九百七十匹此外義勇隊大都歸入水手之中合而言之共俘三萬二千二百零七人中有一萬五六千人爲臥病及受傷者 
[日艦往還]  
　　十一月二十九日烟臺來電云日本滅魚雷船七艘復於禮拜三日午後駛入港中另一巡洋艦下椗口外及翌日黎明時中有五艘先後駛去惟留兩艘泊於俄國滅魚雷船之側其意何居居民方在互相猜度也 
[俄艦末路]  
　　華歴十一月三十日日本東京來電云屯泊旅順口内之俄艦西謂司托波耳己由俄將下令曳之出口用炸藥轟沈刻下艦身己全無形蹟矣 
[俄入吉林]  
　　日本大阪某日報登營口來電云數日前約有俄兵三萬名由鐵嶺望吉林之三城子朝陽鎭一帶進發大約逆料日軍將由鴨綠江迂迥而赴東北故擬邀截於中途也 
[日千韓政]  
　　華歴十一月三十日日本東京來電云我日統領高麗防兵之橋川氏曾當衆宣言曰漢城及其附近各地警察一役必用日本憲兵充當庶可望民人鎭靜也 
[議減船鈔]  
　　華歴十一月三十日英京倫敦路透電局來電云頃由日日電報局派赴埃京該羅之訪事人傳電相告謂前有某英人創　開鑿新運河埃及蘇彝士運河公司中人聞之擬卽減收船鈔每貨一墩祇徵法銀半佛郎克 
[星軺蒞漢]  
　　漢口訪事人云前直隸津海關道唐少川京卿紹儀奉命赴藏中查辦事件由京南下秉節長征日前道出漢皋假河街熙泰昌茶棧小駐大約不日卽須癸登程也一 
[星使行蹤]  
　　漢口訪事人云欽差查辦事件大臣鐵寳臣星使在鄂小作勾留卽赴湖南長沙府查閱營伍及開礦事宜旅復折而至贑之萍鄉勘丈遷移製造局地基旋復返鄂再閱各營各堂各局所與夫鐵路事宜 
[百老圖形]  
　　姑蘇采訪友人云本年　逢　　　皇太后七旬萬臺皇帝詔令各省督撫轉地方官訪求民間百虎老人圖形附摺奏呈慈覽蘇州府屬長元吳崑新江震常昭九縣凡自七十歳至百歳者百人十一月二十九日午後由長元吳三縣主蘇郭李三大令引至元妙觀中壽星殿用西法攝成一照標其目曰百歲圖首座三人一爲歴任吳靑浦等縣沈渭田明府年九十有七身披袈袈右握牟尼珠左執拂作比邱裝一爲常熟龐紳一爲汪太史之外舅某君蓋年均望九矣圖旣成三大令欵以盛筵始扶鳩而去一時見者咸歡喜讚歎謂誠熙朝人瑞云 
[皖撫蒐軍]  
　　安徽巡撫誠果泉中丞乘節赴蕪湖察閱營伍情形本館己由訪事人飛電告知錄登於報兹又得來函知十一月二十五日徽蜜池太廣兵備道童瑶圃觀察接奉中丞來電知憲節將次戾止爰率同蕪湖縣蕭策吾大令前往三山鎭迎迓中丞接見之下卽命駕至東西梁山查勘砲臺次晨返蕪泊舟官馬頭時己鐘鳴十下童觀察曁巡警局志文圃觀察商務局童次三觀察米釐局卞柳門張芝蓀二觀察皖南營務處喬小鶴觀察登舟禀謁旣而中丞乘輿登岸拜會英領事柯韙良君蕪湖稅務司墨賢理君然後詣道署及各局所以禮報謁二十七日辰刻親至江口考校場精健中左右三營操演先放槍次列陣次體操次打靶直至四下鐘時尚未蕆事乃命童喬兩觀察代閱二十八日清晨辭别各官溯江而返皖垣瀕行各官咸集江干恭送 
[松學遴才]  
　　松江訪事人云府尊田紹白太守以郡城中學堂業己落成議定華婁兩縣各收代生十二名川沙廳六名此外奉上南金靑五縣各十名另設附額二十名以便寄籍子弟入此肄業定期十二月初十日取齊十二日就堂中扃試日前華婁兩縣主孫花樓黎子新兩大令己奉札出示並將學堂章程及保證書式頒示矣 
[撥雲見日]  
　　姑蘇采訪友人云江蘇南通州屬如皋縣人李某述者佚其名向操航海生涯其妻某氏稍有姿首專喜惹草粘花自嗟悞嫁弄潮兒未免香衾孤負因與同里狂且某甲私識明來夜去己非一朝今春李賦閑在家氏與所驩遂如天上黄姑無梁可渡一日李出外不返越日哄傳被人刃斃屍浮河中族中人聞之急偕地甲投報如皋縣署縣主陳大令臨塲相騐目見河干赫然一屍身上刃痕歴歴不暇傳報者認明面目贸然照仵役唱報就屍格上塡寫身受致命傷若干處委係刃斃後抛棄河中將氏及甲帶回升堂研訉氏供稱小婦人與甲私識事誠有之然實未嘗謀斃本失尚期秦鏡高懸毋任覆盆冤戴甲惟狂呼寃枉無可取供加以嚴弄始與氏含糊承認大令隨解赴通州請勘州尊某直剌　鞫之下依然極口呼寃因卽照例發回大令拷問再三仍照原詳申解十一月下旬某日直剌正在推鞫情由突一人大踏步上堂戟指狂呼語 
 
 

Page 3

 
 
模糊幾不可辨直剌異而詰之氏忽抱持痛哭曰我夫也今而後我之沈寃可望昭雪矣甲亦駭然曰君尚在世間耶奈何平白地加我以殺人之罪也直剌固詰之始知其人卽李并稱當日小的途遇舊友薦至某輪船當水手言須星夜赴上海以致不及辭别我妻今船己回抵滬江深恐牀頭人望眼將穿是以急急來家慰問初不虞悞遭雀　幾於家破人望亡幸大老爺筆下超生母令釵裙布中人終罹支解分屍之慘也於是直剌飭暫覊諸龍房據實申詳臬署臬憲朱竹石廉訪飭將全案人證解省訊供說者謂甲與氏之寃誠昭然矣然河中之屍胡爲乎來固明明身受刃傷恐不得不求主名之所在也令君眞憒憒哉 
[吳中火警]  
　　姑蘇采訪友人云十一月三十日之夜三下鐘時省垣衛前街某木作中驀然失火熊熊烈燄幾如萬道金蛇地甲見之急鳴鉦告警居人咸從睡夢中驚醒　集救援各叚水龍亦星馳電掣而來吸水噴激迨火熄後查得僅燬房屋三四間延及右鄰王姓所開花草鋪房屋兩楹 
[政重催科]  
　　昨日上海縣主汪瑶庭大令以冬漕將次開徵擬定每石作制錢三千六百文外加公費脚費一千零五十二文出示曉諭俾衆周知旋傳闔邑各圖地保到案諭令按户催收依限徵納不得稍有蒂欠亦催科之政宜然也 
[總辦到差]  
　　本邑南巿籌餉貨捐局總辦揭述淵太守一年期滿奉上憲札飭另候差委所遺局務委撫標滬軍親兵營統帶鐵松巖太守兼辦鐵太守擇吉昨日到差揭太守交卸後卽日雇船赴省 
[漕局述聞]  
　　本邑南巿浙江海運滬局總辦葉太守前己由杭來滬迨昨日委員司事一律到齊遂嚴飭辦差人從速整備開局事宜以便擇吉兌漕至江蘇海運滬局則由大憲札委吳太守觀樂爲總辦前日局中人己接得電音佈置一切矣 
[籌欵備災]  
　　上海縣署西首大街近因裝設自來水管致將隂溝閉塞街上積水成渠行人苦之縣差薛貴目擊情形以後面卽係監獄必須裝設自來水龍頭以防火患乘此開掘隂溝之際工費較省然亦需洋銀六百元多方勸募祗集得百餘元因據情禀知縣主汪瑶庭大令請諭令各房經承檢查有無罰欵酌量提撥並函致自來水公司及同仁輔元堂籌辦等情大令隨批示云據禀縣西大街自設立自來水管以來旣未安置龍頭亦無積水處所設遇火患無從施救現擬乘此修挖街溝之際添設龍頭並購置各項救火器具以備不虞自應赶速興辦所需經費除各户先爲籌助外兹由本縣捐洋銀五十元另飭各房經承查明如有繳存罰欵再行酌量提撥並候函致自來水公司及同仁輔元堂分别查照辦理可也 
[大令騐屍]  
　　前日本邑南巿高昌廟鎭上哄傳廣東街倒斃一人年約四十左右地保張謂忠聞之四出偵知其人姓劉名炳東湖南某邑人向在某營當勇刻己斥革流落無依遂禀具報上海縣署昨日縣主汪瑶庭大令臨塲相驗仵役報騐得死者並無傷痕委係患病身死太令離座親視一周飭吏塡明屍格命張保赴錢善堂領棺收殮厝諸義阡 
[匪人斷路]  
　　前晚船户陳夢生行經浦東二十三圖沈家弄突被匪徒五六人按倒於地褫取衣服并將身畔所携洋銀金約指銀對時表等物悉數攫去四散無蹤亦可謂目無法紀矣 
[記嚴究棍黨讞詞]  
　　月前本邑英租界捕房五十四號西探帶同華探李星福至巿拘獲兇惡土棍范高頭之羽黨沈根福林慶全二人解經英美等國租界公廨讞員黄耀宿司馬升堂訊鞫供詞牽涉英總領事署所雇華人王佑庭即王幼亭爲范棍暗中行賄等情昨日午後一下二刻鐘時英副領事德爲門君命駕詣公廨會同句馬覆訊五十四號西探禀稱沈係范之羽黨前將陳阿妙騙出戕害情罪重大請卽究懲沈林延律師穆安素至案聲稱頃間西探所禀與昨晚本律師至捕房查詰之語不同第一捕頭所探沈林二人係范之羽黨第二二人同至陳阿妙家將陳騙出殺害應請公堂辨别當此案未訊之先敝律師曾有言今再申明所控沈林爲范之羽黨一節甚屬虚誣今者范尚未獲李探卽指　等二人爲羽黨如遽行懲辦日後獲范訊知實非羽黨得毋寃及無辜乎是以請將范黨一節應先註銷司馬商之德君准將羽黨二字註銷穆律師稱堂上旣將范黨二字註銷是此二人己無罪可懲矣應請立時開釋西探禀稱范事甚多卽如謀死陳阿妙一事儘可按律以懲况證據鑿鑿可憑安所得而逃罪司馬著將林帶下傳訊陳阿妙之妻倪氏氏延律師侯魯公投案訴稱氏家住浦束十六圖丈夫陳阿妙駕船爲業前在范高頭所開德昌報關行爲夥後因人言藉藉指爲范黨丈夫因之辭退在家至八月十八日午前九點鐘時程保興偕沈根福來家將陳唤出手持范信切囑同往德君問唤往何處答稱伊等稱至沙上范高頭處約三十日卽可回來迨至期不歸四出訪尋途遇楊大言及陳己被范高頭剖腹摘心而死後又遇臘下華詢之始不肯言懇求再三始言陳己由范高頭著楊大剖開其腹將腸抛入海中挖出心肝與衆人煮熟共啖言之心痛伏乞伸寃德君問氏曰爾知楊大何在答稱仍在范處問臘丁華何在答稱被范藏匿侯律師問倪氏曰此案爾於何日訴知捕頭答稱九月三十三日繼卽奔投上海縣署控告二十五日蒙汪太老爺提訊諭令回去聴候飭差拿辦因卽借住祥陞公客棧隨有范高頭之女與范妻等五人至棧許給洋銀二千元林慶全之妻則許給三百元又賄令小婦人不必興訟祗以夫死甚慘拆不甘休伊等遂將我頭上所裹白布除去另易一帽取以皮衣我不願從只求伸雪并聞現在林慶全之子某某又欲害我丈夫之叔矣穆律師問倪氏曰爾投遞而房之禀詞何人所繕答稱托先生所冩再三詰問氏堅不指明穆律師請將此禀存堂旋又向氏反覆辨駁司馬商之德君暫始退堂訂期覆　 
[舟行遇險]  
　　昨晨有一駁船滿載碎石行經蘇州河中北四川路太橋左近舟子漫不經心誤撞橋柱以致覆入波心立時沈没幸經鄰船將人救起然貨物己盡付東流矣迨午後一點鐘時老公茂洋行往來蘇滬之連陞小輪船行經蘇州河中乍浦路大橋之下突與橋柱相撞水手王根梅適植立船曾顚入水中雖經人設法救援然己面目模糊奄奄一息因即送至同仁醫院求治不知能免性命之憂否 
[公界火警續志]  
　　前晚十點一刻鐘時本邑公共租界中新閘路第二百三十號門牌大豐祥京廣洋貨店樓上忽然起火延及左鄰第二百二十九號門牌榮盛玻璃店共燬樓房爾幢至右鄰之裕昌公烟店不過梢受損壤而己 
[天順祥陳潤夫封翁勸募棉衣函]  
　　啓者兹有隠名氏善士憫念戰地苦寒無貧富老幼皆遭凍餒生死莫卜深以勸募棉衣爲當今急務特助棉衣六百套又有惜隂堂善土以東省灾黎苦况全家節省用項合助棉衣二十套以冀集腋成裘乞卽登報奉揚如有仁人君子聞風樂助得一套卽免一人之寒十套卽免十人之寒由開平礦局輪船轉運前往不數日卽可救命無數造福無量曷勝感荷　跂之至上海萬國紅十字會同人謹錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[三續江南商務局禀復籌議設立商品陳列館及商業學堂經費辦法房屋建置情形禀]  
　　一日　法伏查近來東西各國業因　倡以日興商民知識亦因閱歴而愈進故其所謂勸工塲陳列所等規制務極崇閎分科亦極完備研究尤極精密蓋非此不足以資益商民之知識見聞也而凡商民子弟之入商業學堂者又無不由高等小學或中學堂畢業而來於算術物理　晝等科己自得商學普通之學識故其商業學堂教授課程莫不據高等之一席今以中國商民知識之淺隘見聞之卑陋其程度去各國不知凡幾使開辦之時卽欲踵各國之臨軌姑無論躐等難幾卽使勉事鋪張而於知識見聞之程度未能幾及直接卽於利導教誨之兩事反致無功其經費之虚糜更無論己今司道等集議本局設立商品陳列館略倣北洋考工廠章程而參酌於本地商民之所宜先從内地物産發端而逐漸由近及遠由粗逮精由中至外由天生而製造由人工而機器由改良而創新以期與商民之知識見聞同趨於進境本局設立商學堂謹遵奏定中等商業學堂章程先從普通豫備入中先習豫備科二年以補其高等小學示備之知識而兼以立普通商學之初基然後益以本科三年以完其中等商學之教育而兼以爲入高等商學之階梯循序漸臻以期吾商民之知識見聞日躋於精境此商品商學始立基址之辦法也至於商品之調集則以本局建在江寗先從江寗本地　首然後由本府而外府由本省而外省由中國而外國凡在本省者由本局詳請憲臺通飭各該府廳州縣按照各該治境内所有著名土産製遺之物墊價收集另將地名物名産額製造價值成色利病一一塡註表册申送本局由本局發欵歸墊凡在外省者由本局詳請咨移各省督撫轉飭各府廳州縣　辦如或偶有遺漏則派專員赴各地按名收採以期完備其在外國者則由本局詳請移會駐各國公使轉飭駐各埠領事曁各埠華商等擇要運寄而凡本省外省内地外國所有寄贈寄售之件又另立專章收庋以廣採集之路至商品庋列之法則以中國地力之膏　與人力之制作相衡自以天生物爲最其次乃製造品其次乃改良品又其次乃發明新製品而隸以内省外省内地外國以第其後先附以寄贈寄售以别其眉目凡各物之價值名目産地産額以曁制作之姓氏良楛之判别　歉之情形咸標簽註說於物品之側以便稽核凡各物之形式位置成色等級以及原質之合分工藝之進退利病之趨避改良之法則又各繪圖列表於陳列之次以便研究至商學教授之課程其豫備科則擬以修身國文歴史算術物理外國語圖畫體操九科而分第一第二學年兩級二年卒業始升入本科本科課程照豫備科科目而所教授者較深又益以商業商品簿記諸學分第一第二第三學年三級三年乃畢業至商學生徒之資格則以年在十五以外二十以内身體健全資質聰敏小學己畢業者爲合格而以三十名爲正課三十名爲附課全班共六十名皆於商會會員曁各省商董所有子弟中甄别錄入蓋其家庭教育所　染者己略具根抵當較之尋常士民之子弟爲易於造就者也此商品商學分科設級之辦法也[  此禀甚長容俟排日續錄]  
[彝陵瑣志]  
　　宜昌訪事人云英國派駐重慶領事謝立山君現己任滿交卸新領事甘君出滬來宜請宜昌鎭總兵傅鎭軍派一紅船護送入蜀同行二西人一爲教士二爲遊歴人員於十一月十五日就道矣○四川所需振米由湖廣總督張香濤制軍派宫輪船二艘帶赴宜昌卽封雇民船裝運入蜀湖南省亦有振米二百石日内卽可抵宜矣○東湖小學堂創造年餘刻甫竣事縣主熊大令出示招考擬定學額六十省約計明年正月中旬卽可開學矣 
[邗上瑣譚]  
　　揚州訪事人云邇來邗上時有匪徒句誘良家女子帶往各處　入娼家有掌珠者幾爲之寤寐不能安枕事爲甘泉縣白朶卿大令訪悉頒出簡明告示遍貼通衢大旨謂查拿拐匪按律治罪指名實控决不拖累未知若輩見之能稍稍歛跡否也○現值人家　菜之時各岸鹽斤銷數均有起色爾淮運司恩新甫都轉接准皖岸督銷總局來文請開新綱以資接　因卽詳准督鹽憲批令　開皖岸壬辰秋綱刻己轉飭淮南局傳諭皖岸各商一體遵照矣○江甘兩縣宰於十一月初六日接奉上憲轉行刑部　封交飭將江都甘泉二縣某某兩案要犯各二名一律正法梟示朱白兩太令於翌日清晨升坐大堂提犯如法捆綁會同城守營某守戎押赴牛大汪邊按名處决梟取首級派差解赴犯事地方懸竿示衆○甘泉縣境陳家集大鎭巿也上月某日忽有綠林豪客蜂擁至某質鋪刧去洋銀衣飾約的數千金經質鋪主開單報縣縣主白大令親臨履勘派捕購線緝拿旋在江口緝獲案中正犯若干名於上月初八日押解來城收禁囹圄聞有某營勇丁亦在其内大約一緁研訉不得免於殊刑矣 
[上海縣署瑣案]  
　　永興橋警察學堂茶房謝永元行竊小銀錢四百餘枚及衣服對時表等物遣人由堂中司事解送縣署前晚縣主汪瑶庭大令升堂詰訊謝認竊不諱大令判貴三百板押候十日内將竊繳案違干血比○蘇州天來菴住持僧霖峯扭控錢鰲圖賴所借洋銀一百　前繼大令訊明著押繳一半前晚飭提復訊錢代小的祗有鈔票洋銀二十元可繳餘求交保出外措齊大令諭俟繳齊五十元始准交保錢袖屋鈔票洋銀十十元呈案大令惡其刁狡判責三百板還押所中限十日内再繳五十元○本城太平街某浴堂主戴禮和控　主鮑稼嚴借去造銀兩工竣後另租與他人等情　經太令限繳洋銀一千七百五十元前晚覆訊鮑呈票洋銀一千三百元現洋銀七十元大令斥其繳不是　且逾出半月限期限令翌日再繳四百五十元並半月利息七元 
[上海保甲巡防局紀事]  
　　前日南巿　花公所司事陸杏苑至倉橋街張家弄口信人和烟店購物不知因何互相離　店主某甲將陸曳至街頭肆行毆辱陸心不能甘奔赴二十三七鋪保甲巡防局控訴局員姚谷蓀二尹飭傳甲到局研訊情由旋有姚榆仲　　局保出調處二尹准之○二十三七鋪保甲巡防局　姚谷蓀二尹訪悉南倉街水神閣前恊興昌烟館日夜有人聚賭因於前晚率勇前往拘拿至則若軰己先期避去未獲一人遂於昨日諭令地甲知照烟館主不准再事賭博如違查出重懲 
[英美等國租界公堂會訉案]  
　　英商道逹洋行主控華人彭叙五侵吞　基等情前日午後二點二十分鐘時讞員黄耀宿司馬會同英副領事德爲門君升堂研訊道逹行主延律師瓊司聲訴彭延律師穆安素聲辯先由瓊律師聲稱此案前經洋商租地會丈局委員親臨　　　圖丈量因西北隅所圍竹籬勢甚曲折經人私移界石致與原告請　道契時所繪之圖不符隨將道契及圖是請察核司馬與德君閱　　與穆律師閱之穆律師起而言曰原告所呈之圖未能指實侵佔何地然後依圖所佔在西北隅然被告所建之屋在東北隅圖中四址界限且未助　則私移界石之說安足爲憑如果被告確有侵佔事情儘可勘文德君與前次會丈之某君提西語問答瓊律師又稱所足之圖其中尺寸界限織悉無遺　彭姓建屋在後原告繪圖在先前次會丈時兩造皆親自到場逐經指點今旣有圖可騐何必另行勘丈致多費周折爲司馬問之德君謂此事必須移請洋商租地會丈局員於下禮拜三至七浦路將地覆丈明晰然後移奪兩律師均唯唯而退 
[英美等國租界公廨晚堂瑣案]  
　　前者同吉昌號主余德　卽余愼齋控大有成洋貨號主王興隆串同謝世昌吞没朝鮮同吉昌分號 
 
 

Page 10

 
 
殷本及貨銀五千餘兩又房屋一所值銀一千四百五十兩等情疉經讞員黄耀宿司馬傳訊王謝抗不到案以致案懸莫結前晚升堂覆　余供前者王謝串吞貨屋兩欵計銀六千八百餘兩今春又串令朝鮮人金亨玉來申誣控欠伊參價蒙斷償銀兩并出訟費六百金其時謝避匿高麗今日獲案尚乞訊追所有申號簿據呈請察閱王供朝鮮帳銀均謝經理謝供在朝鮮所收貨銀屋價本應交還無奈己虧蝕殆盡司馬謂旣經　本應有簿據可憑謝稱簿據不難交案司馬著將王謝一并押候交到帳簿覆訊核斷○前者志大錢莊經理人穆子鋆控穆奎元倒欠往來銀一千四百兩情形經司馬訊明著將奎元押繳在案前晚升堂覆訊子鋆聲稱奎元曾央人理勸願還洋銀一千元今祇收到二百五十元仍請追比奎元供小的願於明日再繳二百五十元其餘尚求展限料理司馬遥著還押俟繳銀後再核○楊慶和銀樓夥徐和生控朱茂林姦拐伊妻　物同逃等情業經司馬提朱訊押前晚升堂覆訊徐因事未到朱供徐妻任氏逃匿何處小的實不知情尚求交保出外訪查交案司馬准交妥人　出限一月内尋交徐任氏如延提比不貸 
[英美等國租界公堂瑣案]  
　　流氓曹金榮陳阿永在裏虹口向王裕龍訛詐洋銀三十元報由包探沈阿岳獲案　究讞員黄耀宿司馬會同英副領事德爲門君訊供後以曹陳犯事之處係寳山縣所轄備文移送寳山請縣主某太令懲辦○前日楊樹浦怡和紡紗廠女工朱　氏莫雲南工畢出門被流氓陳福生攔路調戯攫去金垦耳環各一雙報出包探劉森堂獲案司馬研訊之下陳供小的並未攫物伊等所失之耳　實被張升沈泉兩人攫去司馬判責三百板荷校一月○前日積竊王三行竊復泰紡紗廠内棉紗一捆被二百十九號印捕獲案司馬判　號三日發廠前示衆贜給廠中人具領○張阿生所駕馬車載客過多被二百四十四號印捕拘解至案司馬判罰洋銀十元○粤人朱阿明行竊陳雲昌家皮鞋一雙被包探陳珊林拘解至案司馬判責一百板送廣肇公所案　○某店主吳仲記延律師賀立克投案控店夥金幹臣竊取鈞康錢莊票銀四千餘兩等情司馬著將金押候訊追○洋人陪耶被華人宋仁裕竊取器物報由包探陳洪德獲解至案宋供小的向與陪耶所雇某細崽相識故往其家探視並非行竊某細崽供小的前雖與宋相識後因伊不務正業遂己斷交此次前來明係圖竊司馬判責宋二百板○前日馬夫顧鶴生駕車至洋涇浜與小車夫潘和生口角舉鞭將潘左眼擊傷經某某二華捕拘獲送請訊懲司馬判罰洋銀五元給潘作養傷費○前　上海縣汪瑶庭大令移文公廨請提妓女林洪卿之父李春亭歸案訊辦昨日司馬飭包探金立生將李拘獲送縣核辦○野雞妓楊銀鳳及妓　王周氏在路曳客由二十四號巡捕解案司馬判罰洋銀十元 
[法租界公堂瑣案]  
　　八仙橋西首菜巿左近義順采店於上月二十六夜不戒於火延燒左右鄰房屋十餘幢事後捕頭查悉義順保　險銀一千兩因將店主姚翰伯學徒江成章庖人陸榮全拘入捕房旣而被災之泰康京貨店等同投公堂請究起火緣由昨日捕頭將一千人解案請訊姚供當日小的並不在店不知因何失火江陸同供小的等人從睡夢中驚醒火己不可收拾大令判罰洋銀一百元姚管押江陸斥退○吳則英陳鳳祥同訴稱閔仁寳允薦小的等七人至捕房充當巡捕每人給照會一紙取去洋銀八元二角迨後因無號衣領出始知受騙扭案　追閔供此照由張姓給下據稱在小東門外捕房爲頭目小的年幼無知被其所給尚求原諒大令判押捕房一月責手心二百下交還所騙洋銀○公館馬路興昌里口潮州人蕭阿炳所開某小烟館曾保火險銀五百兩前晚以帋浸透火油　於竹竿上抛入比鄰曹順生所開粥店及陳正發所開剃髮店被曹陳知悉投報捕房捕頭令包探將蕭拘獲昨日解案請訊收租人丁柏堂請追所欠租金三月計洋銀三十四元蕭一味支吾大令著押候嚴辦○大羅洋行西人控二十七保七圖地保吳雲祥徐子香盜　出路等情昨日大令命提到案暫准交人保出候卜期傳訊○沈樹卿訴稱本年三月二十信日由王安卿　陳氏介紹以洋銀七十六元買得女孩一口立有筆據並日出外購物仍被王等誘去意圖另售求卽究追王供此女由　陳氏所私時金榮領來現在仍被時領去聞己帶赴揚州大令著押候復核○劉金才訴稱上月初一日失去東洋車一　　捕偵緝前日在途遇扭案請究趙阿二供此車由劉費與吳金南小的以洋銀七元向吳賈來中人　郭氏代筆陳長林投案質證大令飭將趙交人保去著劉邀吳來案復核○馬天本訴稱小的在某押店爲夥前日有甲乙二人來店購取對時表乘問攫去二枚逃至蘭芳里龜奴張掌元所開花烟館小的入内拘拿張龜不允致甲乙從後窓羅出兹將張龜扭案請究大令著交人保出　候查明核辦○彭王氏訴稱丈夫在滬開設　店與張萬法沈金南往來被欠洋銀一百五十餘元今夫己故叩求追給大令著將張沈交人保出　十日内理楚○王桂生訴稱小的在某米店傭八前日至禇家橋收回廨袋被流　朱阿四攫去車照勒令出洋蚨五元　囘當卽報知捕房扭案請辦大令判將朱枷半個月期滿之後笞　二百板 
[美租界捕房紀事]  
　　日前流氓曹金榮陳阿榮向王餘陸索詐不遂曳至荒僻處所處以私刑事後王投訴捕房捕頭卽派包探沈阿岳將曹陳拘獲押候解送公堂禀請讞員黄耀宿司馬訊辦○昨日午後東洋車夫某甲拉車至　路適一馬車迎面而來不及避讓致擊毁車上　璃馬夫某乙泰償不獲唤令五十號西捕將甲拘入捕房捕頭令押償洋銀四元從寛斥釋 
[山東兗沂曹濟道臺張觀察自助並代募紅十便經費紳銜名妓清單]  
　　　沂曹濟道張蓮芬捐銀二百兩　縣華　中興　　公司捐銀二百兩縣中　　興　　公司捐銀二百兩縣中興　　員司公捐　二百二十兩壽州戴韶亭捐　十兩指分河南候補知縣吳家珍捐　四爾候　知縣李錫福捐銀八兩桐城吳伯超捐銀十兩同銜東河分補用知縣楊　源捐銀十兩捐職從九楊　　捐銀二兩兗州府中學堂學生楊後祐後英捐錢四兩候補府經歴林　懸捐　二兩順天李友梅捐銀二兩分省補用同知張學賢捐銀二十兩分省　用知州張學良捐銀十兩者州戴光戴光遠捐十兩濟寗土藥局委員候補知縣畢時　　銀十兩候補典史　敬圖捐銀二兩署濟寗直隸州知州聨　　銀二百兩桐城陳紹珊捐銀五兩桐城姚旭束　愼備各捐銀二兩浙紹朱水卿捐銀四兩　署兗州府同知運　同知姚　　　捐　五十兩　河通判高凌雲捐銀十兩同知銜南補用知縣汪壽蔭捐銀十兩前廣東新寗縣　横　捐銀二十兩同知銜候選州同陳守和捐銀十兩候補知縣桂芬捐　八兩候補巡檢陸振粥捐銀三兩候補典史　長　捐銀二兩署魚台縣管河主　吳邦賢捐銀十兩江南豐縣　古隆鑒店公捐銀二十兩山東魚台縣福泰恆鹽店公捐銀二十兩候補道何國禔捐銀二十兩候補典史朱　情捐　三兩試用從九楊後起捐銀二兩山東省　高　學　學生楊後山捐銀二兩知縣用山東試用縣丞李恩祐捐　四兩濟甯孫松　捐銀四兩查　階捐銀八兩山東濟甯州福恆慶鹽店公捐銀二十兩濟甯州當商三興公捐銀二十兩　清衞泉桼典捐銀三兩濟甯估衣棧公捐銀四兩濟甯錢　公捐　伍兩　甯　材行鋪公捐銀三兩孫竹溪　怡　　德寧堂李王長　惠迪堂劉孫偉如各捐銀四兩電報局王錫祉捐銀二十兩電報局洋　　宕捐銀十伍兩白廷　捐　二兩程樹榕金釗金海公捐銀十兩田象乾捐　十兩　翼堂泰順店人和店德和店各捐銀二兩濟　　　公司捐　一百兩上游河防局委局公捐銀一百兩直　候補知有　　賢捐銀二十兩候補　　州張則程捐象四兩山京　甯洋梭布行鋪公捐銀四兩○以上在濟甯募捐銀一千伍百二十伍兩○魚台縣知縣客捐銀陸十兩魚　　　　　去　捐銀三兩　　金光炆城　千總金茂　典史程　　各捐銀三兩魚台縣鹽店公捐銀十兩魚台縣悅　社捐錢十二兩魚台縣鄧西　王開境宋梅嶺各捐銀一兩魚台縣　　　　　一兩魚台縣篤信堂捐銀二兩○以上魚台縣募捐銀一百兩　　共銀一千　百二十　　○均己解赴山京　庫堂　轉解合併聲明[  上海萬紅十字會同人啓]  
 
 

Page 11

 
 
   
 
 

Page 12

 
 
   
 
