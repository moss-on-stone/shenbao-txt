# 1900 - 10 - 4909607

 

Page 1

 
 
[新印大字本讀史方輿紀要天下郡國利病書兩書告成] [  圖書集成局代啓]  
　　顧祖禹讀史方輿紀要後附輿地總圖顧炎武天下郡國利病書二林齋主人藏有精抄稿本一部友人勸付石印以公同好首自預定三百部原期工省成速嗣見印出樣本字跡太小瀏覽刺目難以翻閱復商放大字體改托本局用大號新字排印廣延名宿悉心校對方輿紀要三月間早已成書郡國利病上月工竣用上等連泗紙印訂精緻准於八月初七日出售共釘六十本外加椐木箱每部售洋十二元賞鑒家詔明封而後有二林齋校本庶不誤購仍存上海文瑞樓蘇州綠蔭堂蕪湖河南文苑山房均可購取二林齋售出股票請諸君憑票找洋向經售處取書 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印傅青主醫書出售] [  圖書集成局代啓]  
　　是書共分男女二科男科後附以兒科女科並附胎前產後各症按病列方用藥和平辨症明晣詳載各種治法凡病家按圖而索便可一目了然誠渡津之寳筏濟世之慈航也今由煥文書局主人以家藏善本托本局用大號新鑄鉛字印成校對精詳紙墨明朗每部價洋三角在本埠三洋涇橋煥文書局外埠漢口鴻文順記書局湖北省城煥文書局發兌 
[記日本創設善鄰譯書館事系之以論]  
　　向嘗謂日本人士惟溺於考据詞章之學否則花晨月夕詩酒風流理亂不知黜陟不聞蓋亦幾幾乎如中國鄉曲書生終身以八股五言爲事業焉今而知其不然於何徵之徵之於所設善鄰譯書館日本自戰勝中國之後目擊俄羅斯夜郎自大漸肆其鯨吞蠶食之心不特高麗爲所挾持卽中國之旅順大連灣亦且被其割據近更欲展築鐵路迤邐而逹京師亞西亞一洲中久必由俄人執牛耳以爲盟主俄之利卽日之不利欲使日本躋於强盛非聯合中國不爲功於是一變其遠交近攻之謀日思親暱夫中國聘問之使不絶於途出洋學生導以新法同文之會極意振興朝野上下間蓋無日不以匡襄中國振興爲當務之急矣獨至文人學士旣無尺寸之柄立朝而抒宏謨又不能仕中國爲客卿以程楚材晉用之效躊躇再四計惟是廣譯書籍俾東西各國之良法美意漸漸爲華人所深悉亦足以使之日起有功於是重野三島岸田龜谷蒲生吾妻松本諸君相與醵貲繙譯郵致中國以廣流傳近所刊成者計兵法學國家學日本警察新法日本維新史四種要皆名言雋論足爲中國借鑑之資猶憶鄙人游歴江户時之數君者皆與之縞帶聯歡所夕絃詩讀畫初亦祗目之爲文人學士而已庸詎知其誼重交鄰竟能體朝廷敦睦之心立說箸書以新法惠我中國似此心雄志銳萬衆一心興也勃焉不亦可操左劵乎我乃歎中國之民心不一以致國是紛更也中國自東敗於日悉索敝賦幾不能支近數年來財政可謂窮矣兵力可謂弱矣究之地則依然廣袤二萬餘里民則近且多至四萬餘萬人物產之饒冠於地毬萬國但使君民合志竭力維持轉貧弱爲富强夫亦非甚棘手無奈人心棼亂各樹黨援拘泥者旣以舊法爲不可改移輕躁之徒更趾高氣揚幾欲悉變祖宗之成憲互矜一得如冰炭之不相容至去年皇上銳意維新事事改絃易轍而康梁諸逆黨卽乘機謀叛陰圖顚覆國家甚至矯旨稱兵威偪太后黨中獃孺竟奉以伯理璽天德之名侈口妄談輒謂朝廷爲不足輔自經上諭宣布凡有血氣者類皆不共戴天今者康梁已事敗而逃而不知順逆之僉人猶甘以叛黨自污昌言無忌閒有正人君子口誅筆伐思輯逆燄而阻奸謀則彼且狂吠狺狺多方抵制公然黨逆不復顧及天理王章嗟乎嗟乎同是文士也在日人祗有君國不知其他見其君方欲聯絡中朝則卽譯述諸書以啓中朝之耳目輔車唇齒相倚相依若中國又人心乎君國者固多然如以上所云合二十一行省中亦復不少以彼例此其亦不如日本多多矣天下事尙可爲乎蒿目傷懷不禁如賈生之痛哭流涕長大息已至於館中一切譯書規例及設館緣始館友銜名印有成書兹不贅述 
[本館接奉電音]  
　　昨日午前京師飛電傳來上諭二道敬謹譯登○十二月初八日奉上諭巡視北城御史雙壽等遵保拿獲結夥行刼盜犯請將出力之司員紳董并坊勇奬勵並更正保案各摺片著該部議奏單二件片一件并發欽此同日奉上諭巡視北城御史雙壽等奏請續撥煖廠米石一摺京城梁家園百善堂煖廠收養婦孺前經發給粟米三百石本年來京就食者尤多加恩再賞給粟米二百石著交該御史等督同紳士妥爲散放餘依議該部知道欽此 
[日報論俄]  
　　日本臺澎日報云日本某武員嘗游覽西伯利亞一帶察看俄人鐵路情形謂此路雖成殊無補於軍務蓋造路之始所定行車速率以及天時地利皆未通盤籌畫致冬令所成之路不宜於夏夏令所成之路不宜於冬如欲於兵商二者皆合宜必費鉅萬帑金方能集事竊恐俄人之難爲力也 
[俄報論英]  
　　日本臺澎日報云俄國各報論及英搭戰事均主持助搭而責英之不合於理且謂歐洲各强國宜同心協力以懲其暴戾恣睢至德國政府雖嚴守局外之例然諸報則極言英人於阿非利加洲所爲無道說者謂報章雖皆虚語在各國未必實力施行然英人聞之亦必有所顧忌也 
[德皇尙武]  
　　日本臺澎日報云德國新造一極大兵艦於西歴十月十八日行落成禮德皇警蹕親臨宣言曰我德國必令水師强盛方足保海外利權使八年前凛遵前旨及時整頓則目今水師已煥然可觀矣况近年商務進境頗緩必多增兵艦庶足佐商力之不足使之日起有功云 
[雪阻蜺旌]  
　　杭州采訪友人云福州將軍善留守陛辭出都由陸南下行抵浙省假八旗會館爲行轅原擬本月初二日登舟望閩中進發不意連朝寒沍風雪交加爰改於初四日十一點鐘時就道 
[贑學行程]  
　　南昌訪事友人云江西提督學政李伯虞大宗師於十一月初九日馳抵吉安舉行科試事畢順流而下接試臨江大約臘梅初放時卽可回省度歲所有九南袁瑞各府屬須俟明春次第程才矣 
[爲民除害]  
　　寗波訪事人云鄞縣舉人金孝廉寳南目擊花會蔓延貽害不小因繕詞赴寗波府具控府尊莊堅白太守批示曰前據鋪户季飛雲等及周光和等各具禀詞來府求保業經嚴批申斥現禀將　鋪并提訊究並稱該鋪等係由顧金之子愚弄指使該舉人卽欲跟究訟棍仍應先提顧金切究明確擇尤提究則涇渭分明不致株連波 
 
 

Page 2

 
 
累矣仰新任鄞縣查照先令批繳立提革役顧金研訊確供并究明訟棍提案懲辦一面會營勒比兵役嚴拿花會名犯務獲究報毋任蔓延切切 
[撙節卹銀]  
　　廣州博聞報云粤省釐務總局撫卹故員向有定章不得冐濫現在局憲因庫儲支絀不得不逐加撙節以免缾罄之虞爰再牌示章程俾各故員家屬知有限制不致紛紛請領以免瑣屑之煩其牌示曰案照釐務局各廠辦事人員在差因公病故給發卹賞銀兩原所以勵勤事而示賙卹惟間有離差後病故仍酌予卹賞者或係身後蕭條或以曾著勞勩本屬逾格之恩不得視爲常例前因各故員家屬每有病故多年及離差已久者亦復紛紛請領當經申明定章酌定期限凡當差在五年以前病故在一年以外與離差後曾得優缺及家道並不貧寒者槪不准領牌示遵照在案現今本局外銷各欵業經裁節提解以致庫欵奇絀無可騰挪此項卹欵實虞不給茬逕行停止其有辦事亷能身後無藉者未免觖望現經本局酌定章程凡離差在一年以内病故後卽時赴局具禀請領卹欵查明該員在差日期徵收釐金有長家道確係貧苦者准予給卹其餘離差已逾一年以及差内徵收短絀家道尙非貧苦並離差後曾經委以别項差缺者槪不准領以示限制合行牌示遵照嗣後故員家屬請領卹賞銀兩一律遵照此次定章辦理將該故員在差及病故各日期曁銷差後有無委以别項差缺分晰聲明取具同通州縣同鄉官切實印結繳局嚴辦倘有逾限及與現定章程不符者毋得嘗試請領致于駁斥其出結之員務宜確切查明毋得扶同揑飾並干申飭各宜凛遵毋違特示 
[仕宦須知]  
　　姑蘇訪事友人云國家定制每届臘底春初官塲中例有封印開印之舉本年十二月二十日午時封印明年正月十九日已時開印凡在宦途中人自當一體遵守也 
[湖廣總督張香帥年終大課兩湖書院正學堂題]  
　　論語學問古之學者以彝倫爲主以威儀爲輔學而篇首三章叙次卽此意也盍各析其條目究其工夫與其先後輕重以著於篇周禮學問太宰九職一曰三農二曰園圃論語有學稼學圃之文漢書藝文志有農家之書然則農固有學也管仲治齊成民之事農居一焉其有教可知其法可施之於今與左傳學問國朝補正杜注有顧氏炎武惠氏棟馬氏宗槤焦氏循梁氏履繩沈氏欽韓六家何家爲優何家爲雜史學問諸葛武侯舍荆襄而就梁益論者或謂其失地勢試申論武侯用意諸葛氏集今不完然其目錄具在大都言軍事如計算訓厲貴和兵要傳運諸篇叙次先後意可略論也天文學測太陽視徑或用儀器或不用儀器略有幾法何法最善舊班兩題全作金水兩行星視徑或變大或變小試言其故圓内容有法六等邊卽等於其外切圓之半徑試證其理新班兩題全作於地毬面作兩切線相交成角若平分其切線角更作一垂線必過地心何也輿地學問湖北江隄綿延七百里自道光間南隄屢决於松滋不復能塞江水盛時愈趨而南而洞庭迤北乃生一洲年年增長近日國家爲之設南洲一廳顧自城陵磯以下之江水較道咸時則愈大此其故何與中俄界圖學呼倫貝爾防邊說頭班兩題全作俄人有寗棄本國京城不棄那吉窪斯托克卽海參崴之語試詳其用意所在混同江綏芬河圖們江三氷入海之口均爲俄人所踞試詳其害二班兩題全作松花江記自發源處至入黑龍江處仿水經體叙水流方向及所受各水黑河口爲三姓城必守之地說三班兩題全作釋咸豐十年條約順琿春河及海中間之嶺一語兵法史略學問光武用兵於諸將皆有節度此法爲得爲失兵法測繪學畫山路圖以何法變爲平形顯其斜度閱山路圖又以何法攷其斜度量其實長此行軍建造之要事也試爲圖說以明之頭二班兩題全作測平之器何者至精密何者至簡易試各舉其用法有直綫求作正交綫共有若干法三班兩題全作用指南鍼尺測繪說兵法製造學新式連珠快槍每放一出其藥彈自能升上一顆納入槍筒此中得力機括究在何處礮擊游動之物須將視線彈綫分爲兩歧試繪圖以證之算學論平三角以量代算之理邊角相求欲知大略可用器繪成準圖量取其數其理法若何試詳論之頭二班兩題全作八線互求說八線爲用甚廣知一線卽可求各線有本弧各線卽可求倍弧及分弧各線有兩弧各線卽可求和弧較弧各線試綜其理法論之開平立方廉隅說平方有兩廉一隅立方有三平廉三長廉一隅其形若何試作圖解之三班兩題全作諸乘方求積有代乘法求根有代開法其理若何試設數證之 
[彝陵寒雁]  
　　宜昌訪事人云上月某日某號掛旗船由重慶裝貨至宜昌行經巴東縣境與一上水旗船互相磕撞以致船身欹側勢將覆入江心幸有小划船救援得以無恙然貨物則大半漂流矣○東湖縣主某大令奉府尊轉奉道憲札飭示諭烟酒糖三項加抽釐金並委某員在城内南正街設局定於十一月初一日起抽業已出示曉諭矣○宜地有一種小流氓遇事生風動向人輒訛詐上月某日有年將成丁之四五人至某優伶家閒坐適優外出祇留婦女在家因卽向之調笑婦雖小家碧玉頗知申禮自持見其跡類狂且正言呵斥若輩老羞變怒將器物搗毁一空復扭婦抶之乘聞攫取簪環哄然而散迨優回家婦哭訴其情優怒赴縣禀控縣主某大令准詞飭差拿獲三人餘皆逸去詰訊之下喝令各責荆條數百下收押東卡飭差嚴拿逸犯到案以便重懲○宜昌洋碼頭建在南門外江滸附近民屋皆被洋商購去改建層樓傑閣務期鳥革翬飛現已接至從前租界以下荒僻之處至此皆富麗繁華稠密眞滄桑之變也 
[洪崖訪道]  
　　南昌訪事友人云有客自萍鄉縣至江西省垣言及縣主顧輔卿明府以湖南衡山縣與轄境相距祗二百餘里邇者衡邑土匪作亂深恐乘機竄擾貽害地方因飛禀上游請兵防堵刻聞土匪頭目業經擒獲就地正法餘匪紛紛解散衡山境内已安謐如常彼處居人亦可高枕而臥矣○江西臬憲陳雨人廉訪訪悉省垣賭風甚熾因札飭南昌縣孟子卿新建縣江雲卿兩明府不動聲色嚴密查拿旋卽捕獲賭徒多名訊明懲辦於是屬下各官仰承憲意實力稽查近日城外保甲總巡姜肅波太守復與兩縣主會銜示禁以免賭害而清盜源城内保甲總巡安子馨太守亦督勇掩捕有犯必懲是以牧猪奴輩不復敢如前之明目張瞻忌憚毫無矣 
[蕪城紅葉]  
　　揚州訪事友人云兩淮運商前領昭信股票均已將銀按限呈繳兹者各商以連年辦運淮鹽獲沾餘利情願將此項票銀如數報効具禀淮南總局請照海防成案給奬局員據情轉詳運憲江蓉舫都轉及奉到回批卽懸示局門略謂奉運憲　批本局詳據運商等禀請將報効股票銀兩按照海防成案給奬一案緣由奉批此案前據運商具禀業已詳請督鹽憲奏咨一俟奉到回批再行飭遵等因下局合亟抄錄牌示爲此示仰四岸運商知照○兩淮運商購運塲鹽應繳稅課鹽價均須繳納制錢又恐現錢不及轉輸准用大莊錢票由來已久刻下錢價日高市儈持票赴莊追取者實繁有徒錢商以虧耗過鉅且此項鹽票每届新綱開辦鹽商訂運欵項日以數十萬計若皆如此爭先索取深恐一旦周轉不靈受累何堪設想因特聯名具禀淮南總局請重申禁令其稟詞略云具禀運商恒吉等禀竊商等承運淮票訂購塲鹽均以制錢交易惟商等買鹽以錢賣鹽以銀近年來錢價日漲已屬虧耗猶幸准以大莊錢票呈繳課價惟須殷實錢莊並有大商具結保稟憲局存案方准出票通行奈揚城大小錢店良莠不齊間有年利之徒專收鹽票俟錢價飛漲時卽持向官莊立兌現錢稍緩須臾卽惡聲毁辱伏思此項鹽票每届訂運日以數十萬計當此制錢缺少自必轉輸不及該官莊無奈只得任聽以錢兌銀然官莊虧耗依然取償於商商等連年捐輸又加以此項虧折實完賠累不起並聞更有一種不肖之徒收兌鹽票專向官莊取現剔重私售於銅作爐坊當此百物昻貴錢價日漲之時小民已不堪困苦若再制錢日少錢價遞加必致各項生意蕭條尙復成何市面溯查殊價鹽票向有不准通用止許塲商持票領取各項店鋪不得收用成案商等今擬禀懇憲臺俯准移請府縣各憲照准出示重申禁令不准市面通用止許塲商持付並諭飭官莊將票面加鹽價字樣以示區川俾牟利之徒無所 
 
 

Page 3

 
 
施其挾制伎倆等情局員准之業已移請揚州府沈碧香太守出示曉諭並分飭江都甘泉兩縣一體申禁矣○新選兩淮鹽經歴龍介臣鹺尹訥言領憑到淮後由運憲江蓉舫都轉詳奉督鹽憲劉峴帥批准飭知赴任 
[催科憲示]  
　　昨日代理上海縣戴子邁明府接奉藩司陸春江方伯頒發示諭當卽發貼署前其文曰爲剴切示諭事照得各屬應徵冬漕糧米例應歲内全完不容觀望蒂欠兹届徵收光緒二十五年冬漕各屬被燬倉厫未盡建復自應照案分别有倉無倉本折兼收或全收折色各就地方情形妥爲辦理所有本年折收價值業經由司察酌情形秉公核定完本色者除交米一石外另交公費錢一千文完折色者每石收制錢三千二百文亦收公費錢一千文遲至年外無分本折每石一律加收錢五百文其定例隨漕費脚每石錢五十二文仍應照章無分年内外一併隨正交納除會同詳請各院憲具奏並聲明如有糧户抗欠以及僅完米折不交公費任意取巧勢必有悮漕運仍應比照抗糧例從嚴懲辦外查蘇省漕糧自蒙恩旨永减賦額復又議裁津貼革除浮收體恤民艱已屬優渥各業户素明大義當此京倉需米孔殷之際自必踴躍輸將及早清完斷不致稍有抗欠致悮兌運本年奉旨清理田賦增徵米石指撥蘇軍餉需亦關緊要特恐疲玩之户或因禁止包漕名目無所取盈或因裁革陋規無從需索因之慫恿把持相率錮抗甚至擁擠倉塲掗交醜米或短交公費脚錢倚衆滋事並有刁生劣監恃符阻撓藉端揑控種種惡習均難保其必無除委員密查暗訪一經得實卽行嚴拿懲辦外合亟剴切曉諭爲此示仰各屬紳民糧户人等一體知悉爾等務將本名下應完光緒二十五年分漕米遵照定價數目無分大小户一律赶緊輸將依限清完不准包攬把持任意抗欠其經徵地方官尤須嚴禁冐差痛除浮收積弊倘有不肖生監需索規費掗交醜米短欠公費費脚錢文一經訪聞或被告發定卽指名提省從嚴懲治本司言出必行斷不姑寛各宜凛遵切切特示 
[召充代書]  
　　昨日代理上海縣戴子邁明府牌示云爲召募代書事諭闔邑文人如有稍知律例文理清順願充代書者先赴承發房報名伺候本縣定於初十日午刻考充給戳毋得觀望特示 
[點查監犯]  
　　昨日午前代理上海縣戴子邁明府赴内外監查點獄囚典史周少尉衣冠迎入明府先在獄神堂拈香行禮然後升座傳齊各犯逐一點名計内監四十名外監二十五名旋又赴待質自新兩所提犯點騐計待質所四十一名自新所五十二名點畢諭令禁卒看役人等謹愼看守毋稍疏虞然後乘輿回敬業書院公館 
[兇犯將解]  
　　去年本邑英租界香粉弄李有金之妻李許氏被劉大及妻高氏圖財謀斃經前署上海縣事王欣甫大令獲犯訊明日前縣主藍雲峯大令奉到憲札卽飭典史周少尉騐明面貎箕斗聽候解赴蘇垣未及簽派差役卽行丁艱去官所遺篆務由保甲總巡戴子邁明府暫攝日昨明府已飭刑房書吏繕就公文大約稍遲卽須起解矣 
[局員接鈐]  
　　昨日爲滬南馬路工程局總辦程大令濟時任事之期清晨由辦差丁役在局中陳設一新鐘鳴十二下大令命駕而至升坐花廳前委員司徒司貽芬司馬飭家丁將鈐記送呈大令敬謹接受旋飭丁持名片請司馬至局茗談旣而書役曲甲呈手版叩賀大令諭以在局當差自宜格外謹愼不得貽悮要公迨叩謝而退捕頭王經年復率領印捕三名華捕五十名分班謁見大令隨乘輿赴捕房查閱一周令將印捕臥房遷至外間寫字房之畔 
[添設捕房]  
　　本邑泥城橋迤西一帶自劃入租界後捕頭卽添撥巡捕包探四出梭巡務使奸宄濳蹤閭閻定堵祗以地方遼闊雖有王家庫捕房一所尙慮不能兼顧因就派克路卽醬園弄租賃民房派出第一號西捕權充捕頭統率西包探一名華包探三名印捕十名華捕三十名輪班巡緝并聞俟籌有的欵尙須購地建捕房也 
[法租界公堂瑣案]  
　　前者烏利文洋行主某法商控華商錢子山結欠代銷鐘表各貨洋銀一百七十元讞員朱森庭明府飭提未獲旣而利喴洋行亦控錢欠貨欵洋銀六百餘元明府提錢訊供押候追繳昨日烏利文主投案申訴前情錢供此貨售於蘇常等處價銀尙未收到須與西人同往催收以便將此欵料理明府謂西人烏能與爾同行遂商之何繙譯著押候人銀並保限十日理楚○同信昌陸稿荐楊阿新陳阿美蔡桂喜太和萬順楊阿九陳阿芳等扭劉少卿至案控稱此人盤頂小東門外高金寳所開飯店結欠各户洋銀數百元存心吞没叩乞訊追劉供小的由值堂人蔣啓元介紹以洋銀一百十五元盤頂此店早已登報聲明所有以前欠欵請向前主理明何得糾葛横生叩求明察明府謂前店帳欵未清爾何得貿然盤頂著押候交保出外限五日理清一面將蔣押候限交前店主高金寳以便究追○湯瑞祥控南市十六鋪人夏德明糾股開設北貨店吞没資本銀三百兩明府將夏提到略詰數語著交妥人保出限五日理明禀覆○甘吉昌控木作頭饒協泰欠銀四千二百餘兩經明府訊取供詞諭令交保出外理處昨日原告投案求追明府著保人將饒交案研訊饒供去年小的代西人愛汶司建造房屋與甘往來各欵早經律師威金生算清照帳甘處尙存銀八十餘兩何得反來誣控明府謂年關在卽未便遷延著交原保人保去限五日内理明禀覆○蔡文泰魚行夥唐貞元與魚販朱阿土等口角爭毆以致受傷仁濟醫館醫生騐得傷不甚重不日卽可告痊昨日乃兄唐秋生投案請將朱嚴辦以儆兇頑明府查得案已移縣著自行投縣控訴○王子田控陳旭生擔保洋銀一百六十元延不清理昨日明府提訊情由飭將陳交保出外限五日理處○沈再衡前因混用銅質僞洋銀由包探緝獲解案明府訊得此項僞洋銀實由陳恊豐水菓行中人令沈持往錢　估看因諭候查明再核昨日傳到陳協豐行夥朱友章訊明屬實著將沈帶去○包探禀稱前日雨雪時金陵人祝心臣躑躅浦灘投水自盡經巡街捕援起帶回捕房捕頭令小的解案請訊祝供小的係江寍縣人年三十二歲向業機坊連年賦閑無事來此尋親不遇窮途落魄飢寒交迫不得已自尋短見叩乞救援明府惻然憫之著賞給川資洋銀八元俾得附船回原籍○王關生禀稱小的泊舟金利源碼頭登岸晚膳突被張阿和等各賊犯竊去布帆衣服追至英界僅獲張阿和一名餘被脫逃今由巡捕解案請辦明府判責四百板○義豐土棧夥張心卿禀稱陳德生楊阿四等屢次持銅質僞洋銀入市混用受其累者指不勝屈昨晚來棧施其故技經小的覷破是以送案請辦明府判各責二百板銅洋銀銷燬充公傅阿德禀稱小的家住泥城外前日出外營生賊犯金小生乘間掩入竊去釘靴二雙今已查獲一雙送案請辦明府判責一百板○包探稟稱小偷王阿金竊取東洋車上布篷拘案請辦明府判責一百板 
[美租界捕房紀事]  
　　前晚江北小竊周阿二混入美界蜜勒路第一百三十四號門牌某燭店内竊取燭數十斤携之而出適爲六百二十九號華捕所見拘送捕房捕頭令押候轉解公堂禀請讞員翁笠漁直刺訊辦○日昨通州人江連卿竊得虹口某姓家東洋車一輛旋爲包探沈阿鶴所獲拘送捕房捕頭令押候解送公堂禀請研究○昨日積竊吳某不知在何處竊得衣服意欲附某輪他往適爲包探洪阿寳所見拘送捕房捕頭令查明失主姓名然後解送公堂禀請訊辦○昨晨偷兒胡阿六潛入裏虹口某姓家竊取布衣携之而出不虞爲包探所見拘入捕房捕頭令押候解送公堂禀請懲辦 
[贈書鳴謝]  
　　四雲亭唱本爲彭寄雲女史所撰昨承貺我一帙雖鄙人勞勞筆墨無暇以傳奇小說消遣光陰然快覩新書亦係文人結習爰書數語以報瓊瑤 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[快雪時晴]  
　　寗波訪事人云此間自本月初一日得雪之後碧翁翁連降祥霙七八次六街三市泥可没踝所售食用各物無一不昻貴異常連日北風怒號河中冰阻寒暑表降至二十度左右似如此嚴寒爲數年來所未有至初八日始大放晴光凡曝背茅檐者無不欣欣然有喜色矣 
[西山雪景]  
　　南昌訪事友人云十一月二十八夜忽大雨如注寒風颯然次晨翠瓦琤琮雪珠亂濺旋卽花飛六出疎疎密密恍由天女散自空中瓊蕊瑤英一白無際人皆曰是豐年之兆也亟誌之以騐其後 
[劣胥舞弊]  
　　蘇州訪事友來函云去年崇明縣境甲乙二姓因爭沙田釀成命案甲輾轉上控近更赴京叩閽奉旨交刑部研訊批飭江蘇臬司朱竹石廉訪訊究甲遂自行到省以洋銀五十元賄囑臬署書吏孫某繕遞投到公文孫得賄後竟將此事置之不理近日廉訪奉到刑部批詞卽委某員至崇明提甲而甲自以爲業已投到日在省中候示迨委員回省銷差無意中在某處瞥見飭差拘至臬署廉訪提訊之下甲供訴前情併究出京控之舉亦係孫所唆使更在身畔搜出全案卷宗不禁勃然大怒飭差拘孫孫早已聞風遠颺廉訪飭將孫妻某氏拘押著卽交孫始准釋去翌日復委員將孫房屋發封 
[逃妓被拘]  
　　烟妓孫菊仙向在英租界盆湯弄惡鴇陳明卿花烟館内作賣笑生涯陳鴇以其不善逢迎時加凌虐孫妓不堪其苦遂於昨晨私將衣包携之而出偕老巡捕房五百十一號落差華捕沈西良及向在某姓家當車夫之沈西庚至南市新馬路十六鋪橋左近雇坐小車往某處二十九號巡街捕見之上前盤詰二沈旣驚惶無措孫妓更面色若紙灰因卽一併拘解捕房捕頭詢知原委令分别管押候解送馬路工程局禀請局員程大令訊究 
[上海巡局紀事]  
　　前日南市十二圖民人談友之扭陳陶氏至二十三七鋪巡防局控稱氏糾集女棍阿四阿七等人來家滋擾請卽訊懲局員邱二尹提案研訊判令將陳陶氏掌頰五十下押候補拘阿四阿七二婦到案嚴究○前晚爲南市各巡局會哨之期各局員齊集十六鋪巡防北局局員楊聘侯二尹殷勤延入煮茗清談旋分往各叚巡緝 
[英美租界公堂瑣案]  
　　洋人麥答兒租有鋼輪脚踏車一輛忽於六月某日失去投報捕房稽查未獲因償車主洋銀八十元邇由包探費阿銀查得車由張洪生竊取售與王桂福得洋銀二十元遂起出原贓昨晨解案請訊洋人麥爾答投案訴稱車價洋銀八十元早已賠訖請卽追還王桂福供稱小的購取舊脚踏車並不知是竊來之物此車祗值洋銀二十餘元求鑒張洪生供稱小的行竊此車售得洋銀二十元讞員翁笠漁直刺商之白繙譯令將張笞責二百板王償麥答兒洋銀六十元脚踏車給王領去○包探倪順泉解送李伯英王阿茂朱丙榮到案禀稱伊等三人由寗波携小孩周齊計來申暫寓朱丙榮所開小客棧串騙洋銀十四元報捕後經小的一併拘獲送案請究周齊計投案供稱小的來滬訪尋叔父不料被伊等騙入客棧取去洋銀十四元棧主圖欠房飯資欲將行李扣留故報捕送究朱丙榮供稱小的開設客棧被伊積欠房飯洋銀故將行李作抵李王同供小的等並未騙取洋銀求鑒直刺命各責二百板周斥釋○包探石金榮解送過犯姚根生王阿才到案禀稱伊等二人前均犯案遞解回籍今復來此經小的拘獲請卽訊懲姚根生供稱小的係無錫人王阿才供稱小的係蘇州人旋又同供小的等不敢犯案尙乞施恩直刺著將姚管押二月王管押半月期滿仍遞回原籍○包探趙銀河押解李瑞林到案禀稱此人在某戲園内竊取葉蘭亭脫下之寍綢皮馬褂一件經小的拘獲送案請究葉蘭亭投案請領失贓李瑞林供認行竊崩角求恩直刺命笞責一百板以儆○五百八十八號華捕解送乘醉滋閙之陳阿三周小寳請訊陳周同供小的等均在某洋行執業實因酒醉以致胡閙自知不合叩求恩宥直刺判各罰洋銀五角○包探金阿三解送竊賊戴桂生周阿才到案禀稱戴曾犯事此次串同黨羽周阿才竊取湯金氏家綢布衣服五件經小的緝獲人贓送請訊究湯金氏投案請領失贓戴桂生供認行竊惟求恩典周阿才供小的受戴之愚求恩寛宥直刺判責戴三百板周二百板○包探沈阿岳解送丁春生到案禀稱此人托名尋友掩入朱阿富家竊取布衣水烟袋等件經小的緝獲人贓送案請究朱阿富投案領贓丁春生認竊求恩直刺判責二百板贓給還失主○包探費阿銀解送竊賊顧阿根到案禀稱此人在吉和輪船行竊某搭客所携綢衣風帽等件經小的拘獲送究顧阿根供小的係揚州人失主不能指出求恩赦免直刺判責一百板遞解回籍 
[積善回天]  
　　男子而心存利濟其識見固高人百倍婦女而心存利濟其識見尤高人百倍蓋深閨寂處而能深明大義者宇宙内曾有幾人天水平原氏女史憫窮黎之無告恒縮瑟而難堪慨助棉衣資規元一百五十兩求痢疾速愈具見好施樂善上迓祥和下消沴戾病魔立退自不待言將來福壽康强重重喜氣萃於德門未始非女史一念之慈仁以感召之也欽佩之餘謹綴數言以伸謝悃滬北天后宫前廣益善堂司董嚴信厚施則敬朱佩珍唐榮俊等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年十一月二十日京報全錄]  
　　宫門抄○諭旨二道錄前○燕督裕奏爲順直各屬夏秋亢旱災象已見仍請展辦推廣振捐摺○温處道陳奏爲接署臬篆日期摺○越撫劉奏爲出省巡閱海防日期片○燕督裕奏爲留員防剿馬賊片○又奏爲武員仍冋長江水師供職片○越撫劉奏爲已革知縣虧短地丁欵項濳行回籍請旨查提監追摺○十一月二十日禮部宗人府欽天監侍衛處值日無引見○德公請假十五日○富隆額預備召見○召見軍機富隆額○○頭品頂戴直隷總督奴才裕祿跪奏爲順直各屬本年夏秋亢旱災象已見仍請展辦推廣賑捐以資接濟恭摺仰祈聖鑒事竊查上年順直各屬被水工賑需欵經奴才奏准將原辦光緒二十一二年推廣賑捐展限勸辦以資接濟在案計自光緒二十四年十月初七日接辦起除去封印日期扣至二十五年十一月初七日限滿本應停止惟本年五六月間天津獻縣等處仍間有被水災區入秋以後雨澤稀少晚禾收成歉薄二麥播種失時正在設法籌辦間欽奉上諭本年夏秋以來雨澤稀少直隷山東山西河南等省被旱之區甚廣明歲青黃不接之時必需早爲籌備著各該督撫嚴飭地方官及時確查災區輕重情形來春如何接濟之處分别妥籌以期有備無患用副朝廷軫念民艱至意等因欽此遵查順直各屬地近海濵素稱瘠苦又當連年大祲糧價奇昻本年夏令雖經得雨數次均未徧透入秋以來天時亢旱災象已見窮黎困苦户鮮蓋藏此後自冬徂春青黃不接爲日甚長儻雪澤仍復稀少來歲麥收無望不得不未雨綢繆瞬届嚴冬小民餬口維艱殊堪憫惻已飭司局確查災區應撫户口籌撥欵項查放冬撫開設粥廠留養貧民以及招商採買雜糧運津平糶籌辦一切需欵繁多上年展辦賑捐收數本不暢旺賴有前存賑餘備荒成本稍資挹注乃一年工賑支用殆盡藩庫支絀異常無可指撥惟有將推廣賑捐再展一年藉資補苴據籌賑局司道詳請核奏前來奴才查直隸爲畿輔重地各屬災歉頻仍元氣未復本年復遭亢旱民生重困用欵浩繁不得不力籌補救合無仰懇聖恩俯准將現辦推廣賑捐自本年十一月初七日限滿後再行接展一年所有收捐章程條欵及翎枝收數悉照舊章辦理所收捐欵隨時會商順天府尹分别災區輕重酌量匀撥以濟急需所有順直各屬被災仍請接辦推廣賑捐緣由理合恭摺具奏伏乞皇太后皇上聖鑒訓示謹奏奉硃批著照所請該部知道欽此○○署浙江按察使温處道臣陳允頤跪奏爲恭報微臣接署臬篆日期叩謝天恩仰祈聖鑒事竊臣於光緒二十五年十月初二日在署杭嘉湖道任内接奉撫臣劉樹堂行知以按察使李光久奉旨專辦海防所有臬司印務委臣署理十月二十日准按察使臣李光久派員將臬司印信文卷由寗波防次齎送前來當卽恭設香案望闕叩頭祇領任事伏念臣江南下士知識庸愚忝列賢書備員内閣薦保知府旋以道員分發湖南湘水從公愧官才之未習潞河轉漕荷薦牘之濫叨再覲天顏渥蒙聖訓旋由督辦軍務處奏留差遣委充章京光緒二十三年六月蒙恩補授浙江温處道分符甌海未及之官監稅武林適因承乏兩載久膺夫關篆七旬曾攝夫鹺綱自顧輇材未效涓埃之報兹權臬事益深臨履之思查浙省爲海疆要區臬司爲刑名總匯况當戎事戒嚴之際又值冬防吃緊之時民教多虞安内乃能攘外猛寛交濟除暴始克扶良舉凡勸圑練查保甲清獄訟嚴緝捕諸大政在在胥關緊要如臣檮昧懼弗克勝惟有殫竭愚忱隨事隨時禀承督撫臣實心經理不敢以暫時攝篆稍涉因循以冀仰答高厚鴻慈於萬一所有微臣接署臬篆日期並感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此○○劉樹堂片再浙省自本年春間籌辦海防以來陸續添募營勇擇要分紥大致粗已完固惟所有布置固屬據險扼要第所據以布置者不過營委之稟報地圖之形勢究未身親其境寸衷每慮疏虞且駐防之勇已閱半年士氣保無稍懈新添之營是否精壯足用均須親臨考騐方有把握臣擬輕舟减從親行出省取道紹興先赴寍波鎭海會同臬司李光久察閱砲臺營伍將防務事宜逐細籌商以期愼益加愼卽由寍波乘輪赴台州三門灣一帶察看形勢並石浦海門各防營將校能否得力布置如何情形折由乍浦回省將沿海緊要各口岸閱歴一周定於十一月初三日帶印起程所有臣衙門例行公事札委藩司代行代印其有緊事件包封送臣行次核辦除俟　閱事竣再將詳細情形恭報外所有微臣帶印出省巡閱海岸日期理合附片陳明伏乞聖鑒謹奏奉硃批知道了卽著會同李光久將沿海防務事宜切實勘辦毋稍疏虞欽此○○裕祿片再總兵楊玉書奉旨調補貴州鎭遠鎭總兵例應卽赴新任惟該總兵係因熱河都統色楞額以熱河地方遼闊奏請酌添練軍遴選統將以固邊圉大學士榮祿與奴才欽奉諭旨轉飭直隷提督聶士成悉心選擇據該提督呈覆該總兵久歴戎行材識諳練前曾護理直隸提督於口内外地方營伍情形均能熟悉堪勝統領之任當經大學士榮祿會同奴才奏蒙恩准在案該總兵到熱河以來方及數月整理隊伍甫有頭緒而現在熱河及關外一帶馬賊滋擾剿辦尙未竣事正在邊防吃緊之際似難遽易生手合無仰懇天恩俯念邊防緊要准將該總兵楊玉書暫緩赴貴州鎭遠鎭總兵新任仍令統領熱河防軍駐紥朝陽一帶辦理邊防剿捕馬賊餘黨以靖地方而資得力出自鴻慈謹會同熱洶都統色楞額附片具陳伏乞聖鑒訓示謹奏奉硃批著照所請欽此○○裕祿片再長江水師安慶營副將王鴻年於本年三月間奉旨往北洋差委該員到津後卽經奴才派委隨辦營務頗資得力現接長江水師提督黃少春來咨該員王鴻年辦事樸誠資勞甚著前因安慶營副將員缺緊要奏請將該員敘補現在整頓江防亦正需才該員在北洋如無要差可否奏明仍令該員王鴻年飭回長江水師以資臂助等因前來奴才伏查該副將王鴻年係長江水師出身人員於江防事宜極爲諳練而於海軍操防非所素習係海軍與長江船砲情形均屬不同現長江水師提督黃少春咨商酌調查該員現在北洋並無經手未完事件可否仰懇天恩飭令該副將王鴻年仍回長江水師供職以資熟手之處出自鴻慈謹附片具陳伏乞聖鑒訓示謹奏奉硃批著照所請欽此○○頭品頂戴浙江巡撫臣劉樹堂跪奏爲已革勒休知縣虧欵無完潛行離浙請旨查抄備抵提浙審辦恭摺仰祈聖鑒事竊查勒休浦江縣知縣饒雲鵬前因虧短浦江縣任内歴年地丁等欵共銀一萬五千八百四十兩三錢九分八厘屢催未解經臣奏叅革職勒追欽奉硃批著照所請該部知道欽此當經轉行欽遵委員催提該革員卽避匿無蹤聞已潛回湖北廣濟縣原籍復經臣咨會湖北撫臣委提解浙勒追迄今尙未解到亦未據該員來浙完繳殊爲膽玩應再從嚴叅辦據布政使惲祖翼詳請具奏前來相應請旨將已革勒休知縣饒雲鵬庽所資財先行嚴密查抄並請敕下湖北撫臣將該革員原籍家產一併查封備抵一面查提該革員押解來浙一便提同經手丁書訊明是侵是挪照例監追審辦除分咨查照外謹會同閩浙總督臣許應騤合詞恭摺具奏伏乞皇太后皇上聖鑒訓示謹奏奉硃批另有旨欽此 
 
