# 1910 - 122 - 4913381

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章四月初二日奉 
　　旨增崇現在穿孝所管鑲黄旗蒙古都統著色楞額兼署欽此 
　　上諭浙江定海鎭總兵邱開浩著開缺另候簡用欽此 
　　上諭福建興化府知府陳景墀貴州鎭遠府知府雙壽均着開缺送部引見欽此軍機大臣署名奕劻世續鹿傳霖假那桐吳郁生 
　　宫門抄四月初二日召見軍機澤公劉式訓 
交旨 
　　三月二十五日軍機大臣欽奉 
　　諭旨學部奏第一次教育統計圖表辦理完竣繕册呈覽一摺着憲政編查館知道圖表倂發欽此 
論說 
[論設定地方稅之根本解决（塞續）]  
　　有謂利益原則。不可施諸國稅。而施之於地方稅之分配。未爲不可。是何也。因地方團體支出之一種。其所施設對於一部人民。比之他部人民。而所享利益獨多。自應從利益原則。而課稅較巨。例如都會之間。警察費曁救火會費等。較之窮鄉僻。壤其擔負獨重此利益原則之說之所由盛也。地方團體之中。於一部人民因。其行政而受絶大之利益。比之他部人民而。利益較多。於是自一切公費及特别徵課而外對於地方稅一項。而加重其擔負焉。然立於同一稅則國度之下而就地租一項。不宜於甲乙兩地之間。因所受利益之程度。而異其擔負。蓋卽以地租論。自宜隨其租稅所由出之土地價格而異其擔負。此卽能力原則之說也。如美國今歲國會之所提議。亦頗注意於土地增價稅。蓋亦以給付能力之厚薄。而擔負爲之增損。可知地方稅之設定。當以能力原則爲主惟。於地方稅中。如所得稅資本利子稅勤勞收益稅以外。其餘土地家産稅營業稅財産交通稅等類。應酌用利益原則而稍重其比例而已矣。 
　　學者乂有謂稅率之制定雖宜酌取利益原則而於地方團體應徵之公費。則不可不因其給付能力。特減輕之或竟免除之且依其給付能力之程度。而以累進率行之。說非不善然租稅有不能盡用累進之。法者如土地家屋等稅是至如給付能力之薄弱者。其一切公費。悉置不問。恐團體之財力。亦有所不支。要之稅租除若干種類外。其餘一律適用給付能力之原則。不可誣也。 
　　地方稅中。以何者宜酌用利益原則。學者之爭議已久。蓋酌用利益原則之租稅與純依能力原則之租稅。其性質各異。而應用自不可不愼也。一 
 
 
 

Page 4

 
 
說謂地方團體宜使各人無例外。悉依其給付能力而爲擔負。此外有受特别之利益者。得對之應其所享之利益而爲擔負。又有一說。謂利益原則。義與特定之公費相近。能力原則。義與普通之課稅相近。租稅爲保障吾人之酬報。是酌用利益原則之租稅。應先於純用能力原則也。然比而論之。第一說於地方稅。注重於給付能力。固屬公允。但於選擇稅目之得當。第二說。亦未可厚非也。兩者之間。在吾人愼取之而已。 
　　因經費之所由支出。而别其採用之法者亦有之。如分地方經費。爲一般經費與特别經費。一般經費。以因給付能力之租稅充之。特别經費。以手數料特别徵課及一切因利益原則之租稅充之。此說固足以自樹一幟。然竟以經費之區别。而負擔遂致各殊。其勢亦有所不可。况特别經費。非無由地方全體之利益而支出之者安見特别經費。必爲適用利益原則之準也。 
　　利益原則之分配法。地方稅比之國稅。而應見適用。然諸級地方團體之中。必有尤見適用者。於是學者有謂利益原則。在地方團體之小者。比之大者。相需尤亟。而城鎭鄉爲最著。反對之者。則以爲城鎭鄉之適用者少。而府縣省會以上之地方團體。則適用者多。何也。城鎭之擔負。其大部分皆有公共性質者也。城鎭鄉本以其中各住民聯相互親切之關係爲主。因事業施設之區别而一部少數人民。特受其利益者甚少。至府縣省會之地方團體。其區域較廣。因特設之道路及其餘一切之物。而所受利益之界域。則固顯然也。 
　　比二說。自以前一說爲當。何則在上級地方團體。如府縣如省會。就其區域之施設少數人有特别利益之關係者。其例甚稀。蓋不如城鎭鄉之人民。足使同區域者。增親切之關係。其地域之所處然。也若至城鎭鄉以上之地方團體其一區域之内儘有民智富力截然不同而對於其地之施設。亦不能盡同者。其不能以利益之原則。錙衡而銖較之也必矣。故無論爲國稅。爲廳州縣以上地方稅。爲城鎭鄉稅皆應依給付能力而課之。於理較。通不然以結合之必要。乃以責報之說終之。甚非釐訂稅則之良策也。記者於此。敢贅一言曰。稅則宜依能力。原則而定。利益原則之分配。當於稅則中地方稅之。一部酌行之。地方稅亦非純用。利益原則也。當於地方稅中如土地家屋。財産等稅酌行之。吾國財政當局諸公。其亦以爲然否。 
譯稿 
[英國新皇喬治第五事略]  
　　新皇喬治第五。前皇愛德華之次子也以一八六五年六月三號。生於瑪爾巴洛宫。年十二。從其故兄克蘭倫斯公爵入海軍。充見習生。居練習艦伯列顚里亞號。實地練習者埀兩年。旣而復與兄乘培却脫號軍艦。周游世界。歷三年之久。上海亦爲其游地之一焉。一八八三年。充坎拿大海軍士官候補生。未幾調赴北美。一八八五年。授職海軍少佐。一八九十年。任砲艇塞納虛號管帶。一八九一年。擢陞司令官。一八九二年。兄克蘭倫斯公爵卒。以長應繼爲太子。嗣於上議院。居約克公爵位。是年海軍大操。爲米蘭泊斯號戰艦之司令官。一八九三年。與維多里亞曼麗郡主結婚於聖乾母斯皇家教堂。一九零一年。擢陞海軍少將帮帶皇家水師。女皇維多里亞薨。襲父康華爾公爵號。是年三月十六號。率妃乘哇斐亞戰艦赴澳。舉行國會開幕禮。繼乃遍游各殖民地。十一月九號。慶祝萬壽之日。晋封爲韋爾斯親王。兼得哲斯脫伯爵號。倫敦會社。因太子游歷屬地。安泰回國。特於基爾特會堂置酒爲賀。太子卽席發論。名言卓絶聞者稱善。一九零二年六月。授大將職。一九零五年八月。偕后游印。所遇多得意之舉旋於十二月七號。接見西藏班禪喇嘛。乃以一九零六年五月八號歸抵英倫。倫敦會社。復欵宴於基爾特會堂。太子嘗論及政府治印政策。曰吾人對於印度。設加以寛大之惠。則可更易收效。是年十一月杪。赴利物浦行棉花會社開幕禮。一九零七年四月二十三號。率妃曼麗赴格拉斯戈行大學新校舍竣功禮。越二日太子妃之克萊特班克行洛斯珊新船塢落成禮。是年太子及妃恒以公事出臨而所爲多社會粉飾之務。一九零八年六月。偕妃游於康萊爾。本年夏南斐聯邦國會成立。原擬往行開幕禮。今恐不能成行矣。太子以五月九號登祚稱皇。有子女六人。 
專電 
[電一（北京）]  
　　出使某國大臣警告政府各國又提議干預我國財政速謀對付 
[電二（北京）]  
　　攝政王面諭程德全蘇省開通最早惟近辦各項新政反頗遲緩應速趕辦沿江梟匪素多防軍尤應整頓 
[電三（北京）]  
　　各部院衙門議員攝政王欲儘票多列前者慶邸謂不擇不成欽選遂擇圈 
[電四（北京）]  
　　某甲軍事秘密偵探趙郁卿粤人現充公言報主筆幼時卽留學俄國熟習該國語言後爲黑龍江滿洲站交涉局總理曾游歷德意法土瑞腦等國今圖得重 
 
 

Page 5

 
 
　　價偷購軍事秘密文件爲軍諮處朗貝勒查知二十 
九日咨行民部提署飭警拿獲現歸民部嚴密審訊 
[電五（北京）]  
　　倫總裁議令欽選各議員先預備議案 
[電六（東京）]  
　　華盛頓來電云美國國務卿特請日本貴族院議長公爵德川家達君饗晚餐西五月五日美國上議院特允德川公座大統領之座席有聽討議之權又五月六日在英國下議院蒙大統領特諭停止其全院委員等之討議演說歡迎德川公議員等皆贊同之熱誠歡呼受如此待遇者二十年來未曾有也 
緊要新聞一 
[英新皇登極大事記]  
　　初一日倫敦電云彫刻飾白羅司覺君已爲前皇彫刻遺像前皇金棺現暫行奉安於白京漢宫便皇族貴友吊祭隨後將移往韋斯脫明司脫廳以示大衆故相格斯頓之喪亦照此式據柏靈電稱德國内廷擬爲英國前皇持喪一月輁馬敦皇寗宇司第十亦發電向英政府吊喪新皇喬治之妃曼麗已稱皇后新皇喬治於星期六日在樞密院宣言曰朕惟願繼述皇考之志且扶植國家之憲政朕以責任綦重深自悚惕端賴諸島及海外各領士國會與民衆之恊助之盡朕艱苦之責任且乞上旁有以副朕之願云同日北京電云英國使署已於今日正午布告新皇喬治第五御極中政府及各使署均有代表前往道賀同日天津電云此間宣布英皇御極禮節頗盛北洋駐軍均於日中舉行閱兵式並升砲揚旗致敬同日柏靈電云德皇曾訪英國駐德大使相談一小時之久皇電告英皇喬治第五及英后　麗謂擬赴英會葬英皇英后覆電頗謙德皇抵英將庽白京漢宫云初二日倫敦電去瓣皇喬治已於昨晨遵古禮御極觀禮者頗衆據官塲宣告前皇金棺定期西五月十七號移安於韋斯脫明司脫堂公示三日於西五月二十五號（華歷四月十七日）歸葬於温特特陵寢 
[中俄交涉六大條件北京]  
　　外部電咨駐俄蔭使開議中俄兩國交涉一節已載前報兹聞此次交涉有六大問題一黑龍江行輪劃淸界限問題二分劃俄國與中國新疆伊犁之邊界並中國人在俄國入藉問題三俄人侵佔洮南府屬地並擅設領事使館問題 
四俄人在伊而庫司克設立稅關擅收中國絲茶等稅問題五限制俄國移民庫倫問題六蒙古各地開採金礦向俄人借欵問題 
[政府不許界碑生足北京]  
　　聞政府日前通電各處邊防大臣略云現查各處邊疆界碑時有損失遷移之事致有界碑生足之誚而疆土亦因之日見損失後患不堪設想嗣後應於每年分四期按三個月週巡一次如有損失遷移之事立卽修補遷還以重土地所有權 
[度支部派定調查禁烟人員北京]  
　　度支部奉廷寄派員調查各省禁種鴉片曁每員月薪三百兩各情均載前報專電茲聞該部已派定李維熙陳蔚文范紹森顧爕光張銘銓秀王應堂薛倓善袁緒欽劉煦照安海瀾米美瑛等十二員分往各省詳查惟陜西甘肅雲南四川四省則由財監理官兼查不别派員前往 
[各部諮議官可望保奬北京]  
　　政務處王大臣日前會議現在各部之諮議官皆係名譽職任然如修訂大淸通禮及法律諮議官等俟修訂告竣時卽可奏請奬勵惟農工商部郵傳部學部憲政編查館等處之諮議官幷無職任年期似應酌定年分别請奬以示鼓勵等語聞經某尚書議擬凡各部久任之諮議官確能輔助出力者均定五年由各該部具摺保奬 
[海軍處籌設海底電線北京]  
　　海軍處洵薩兩大臣以海底電綫爲籌設海軍上之必要機關卽須預爲計畫以備將來敷設惟事關軍事秘密萬不可假手外人特咨請郵傳部物色精於電政人員其有曾經研習此項專門學術者無論官階大小皆可破格錄用如一時難得此項人才卽請於貴部遴選專員速赴各國考查俟回國後卽行派差任事 
[日俄經營南北滿之猛進奉天]  
　　日本關東都督大島義昌對付東省吾國官吏向持强硬主義前曾禀請日政府凡有東省外交事宜并駐東各日領事應悉歸管轄不受外務省之牽制日政府以其專制太甚未允所請大島遂力請開缺近該政府重復會議因日皇倚任該督極專而擴張南滿權利又屬重要問題爰可其奏擬嗣後東省交涉案件各日領概向該督請示機宜一面奏請日皇勅旨令仍回本任 
　　俄政府此次創辦極東殖民會意在充實邊地務使俄人於東海岸之交通日益接近蓋因歐俄地處列强之中勢均力敵已無從展拓故朝野悉注意於東士藉以發揮其國力現據海參崴俄文報云該會提議各條係首相斯杜爾平君爲總裁其研究之事凡七（一）籌備極東殖民應謀推 
 
 

Page 6

 
 
廣前頒與各路哥薩克之地區幷後貝加爾哥薩克所管之地區其中密接中國境界應弛其制限卽爲此次殖民之用（二）在黑龍江岸官辦之建築工程所需勞工均用俄工决不雇用黄人種（三）沿海洲複軌鐵路須急速赶辦（四）殖民用之各地區開鑿道路（五）殖民事業所需費欵須開發其財源（六）移民須如何籌設保護之法（七）沿線之探查隊如何組織配置 
[東省日警之自由行動吉林]  
　　關内永平府屬樂亭灤州一帶票匪首領楊三虎翔鵬霈擔刧拒捕之案積不勝數近又在兩屬交界處與官兵開仗經通永鎭雷統制率兵擊退該匪始逃竄出關旋又督兵追勦始得在長春會同日警兵將翔鵬霈一匪拿獲乃日本警察出張所竟將該匪扣留不交雷統制不得已移知道憲顔觀察於二十六日備文向駐長日領交涉詳叙該匪　捕犯案原因請卽交回歸案訊辦不知日領能應允交出否 
　　二十三日上午十一點鐘時本溪湖地方火車到站安奉鐵路巡警六人欲進車臺之栅欄内循例查察被日本警弁上前阻止警兵不理互相衝突當爭持時近旁日本之居民飛往日警署報告卽來日警弁二人相助抵抗警兵乃忍氣而返是日午後二時又有裝貨之火車過站警兵等以職任所在不得不再往查察不虞日警不問情由卽拔刀亂砍警兵與之相鬥未勝其一負有重傷 
[江甯調查局大受憲政館駁斥南京]  
　　憲政編查館咨江督文云准貴督咨據江寗調查局編訂光緒三十三年財政各表一百四十九紙訂爲八册作爲第一次咨送到館本館詳細復核各表並未遵照館頒定式次序旣不分明體例尤多糅雜藩庫爲財政總滙其中尚無一表尤爲缺漏至鹽務各表自應先將所有鹽課鹽釐折價加價等項一切入欵列一總表以各署所爲綱以各欵項爲緯然後再行按岸按課分局分項附列分表方能次第釐然眉目淸朗茲查各表錯雜混淆鄂湘西皖各局式旣不同卽湘岸一局總分表式較爲明晰而支欵分表又與總表支解之數不符究竟江南鹽務一項每年收數幾何支數幾何經常幾何臨時幾何實屬茫無頭緒其餘漕糧軍政等項或有分表無總表而軍政費旣有專册民政教育等費又混合於鹽務漕糧各表之中不易求索第五册題係民政財政統計而表内並無民政尤爲乖誤要之調查局之設原爲各署局所不明統計之法特設機關派員專辦該局責任應將各處送到各表察其事類詳其性質或分者合之或混者晰之提挈綱領厘正舛誤方能秩然不紊一覽分明似此滿地散錢何能貫串稽核以爲統計年鑑之用應卽迅飭該局趕緊查照館頒表式遵依次第逐一訂正另塡咨送 
[京師近事]  
　　農工商部楊士琦侍郎奉派赴南洋勸業會後該部現將各項物品先在勸工塲陳列任人展覽其陳列品以商部女工塲總教習余夫人繡製之義國皇太后容像居第一位（詳見昨報）其次則係工藝局製造之琺瑯武裝像一對再次爲廣東所製琺瑯蓮花一對皆甚可觀其新疆甘肅織造之錦蘭亦爲妙品聞楊侍郎已定初五日將各品携赴會塲 
　　樞府王大臣會議三月二十八日爲午門前騐看月官之期惟各項分發人員流品複雜恐有黨匪混入禁門理宜嚴防以昭愼重現經軍機處知照吏部是日進内驗看人員須傳知出結官當面識認後赴東長安門外投遞職名再爲放入倘各員無出結官識認著卽扣除其接收職名應由吏部揀派司員二人在東長安門外細心經理 
　　駐京英使朱爾典前因回國養病由參賛官甘伯樂署理使事昨聞外務部人云英政府因朱爾典病難速愈擬簡派下議院議員高等評議員律貝繼朱君爲駐京公使蓋因律貝前充香港匯豐銀行總辦在東有年最熟悉中國事宜故有此命 
　　法部廷尚書以各省司法統計報告未能一律達部已奏准飭下各督撫督率所屬府廳州縣迅將宣統元年辦理之刑事民事監獄及司法經費等項凡應入統計者詳列報告限於文到三個月内一律送部如再逾限不報應遵憲政編查館奏定貽誤憲政辦法據實紏參 
時評 
[其一]  
　　今日便利交通挽回利權之弟一要務。鐵路是也。然而中國之鐵路。官辦者官辦矣。撤銷者撤銷矣。不撤銷而由官補助者補助矣。不撤銷而全歸官辦者借債矣。不撤銷而全歸紳辦者亦借債矣。津浦續借外債之議甫定。而膠兗向德華銀行借欵之風說起海開借欵一千一百萬之風說又起。嗚呼吾烏知鐵路之將來若何結果也。 
[其二]  
　　東三省之鬍匪。年年大剿而年年猖獗。年年大剿獲勝。而年年猖獗益甚。今年聯合三省之兵。入山搜剿不可謂非大舉。告捷之電疊至。不可謂非獲勝。然而鬍匪之蹤跡遍三省矣。然而俄人且請派兵代平矣。嗚呼果大舉獲勝耶。何爲乎至是。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂督嚴辦五天王之不法武昌]  
　　漢口巡緝隊管帶徐陛徐盛兩兄弟及營務處委派駐漢巡緝哨弁寗寳珍又長江巡緝營管帶劉友才光才兩兄弟均係著名痞匪誣良保盜庇賭挾娼無惡不作商民受其陷害傾家傷命者不知凡幾並敢自號天王結爲死黨現經瑞制軍訪聞特密派本轅武巡捕及戈什哈等人帶同督署教練隊衞兵數十名於二十五日濳至漢口不動聲色將該弁等如數拘獲解轅由制軍親自審訊因無確實証據故判暫押模範監獄候調取各署被控案件再行嚴辦聞該弁均富有家産十餘萬或數萬事後已派夏口廳馮丞篔會同警局分途查抄寗寳珍並有妻姜六人及婢女二名現均逮案由夏口廳交官媒看管茲將鄂督招告告示錄左 
[招告寗寳珍]  
　　照得本部堂訪聞捐升游擊寗寳聲名惡劣素非善類平時廣通聲氣最工奔走鑽營歷年以來頗有人爲之延譽該員迭充漢口堤工巡緝各差上年復充湖北營務處管理探兵委員在外招搖欺詐幾於盡人能言其平時被害之家當必不少現經本部堂撤差看管澈底根究應卽出示招告以憑嚴懲 
[招告徐氏兄弟]  
　　照得本部堂訪聞沿江水陸巡緝隊中哨哨官千總徐陛無惡不作形同匪類漢陽恊把總徐元發（卽徐盛）冐充督轅探弁在外妄爲該弁等劣跡昭著斷難姑容尤以徐陛爲最劣該二弁業經本部堂發交江夏縣管押聽候查辦因慮該弁等多年稔惡其平日受害之家當必不少應卽出示招告以憑証明劣跡盡法懲辦爾等可明白禀揭毋庸畏懼 
[贛省諮議局遷地之建議南昌]  
　　江西諮議局議事廳地址前經議長謝敬虛侍御會同常駐議員决議以永和門口模範學堂舊址估工改造以節經費惟該處偏僻交通不便現有議員鄒安孟陳永懋羅志淸袁宗濂等建議改移洗馬池中叚總鎭衙署重行改造所需工程約計一萬餘兩之譜聞同人頗以爲然不日卽可提議决行 
[委員查辦撫州搶米案南昌]  
　　江西撫州府地方人民因米觳運出過多官府未能實行禁止乃聚集萬人搶掠米店雖經派兵彈壓而人心尚未大定業由地方紳商公電大吏謂因官府辦理不善所致馮中丞遂諭飭劉藩司札委巡警東正區委員毛令宗澄前往查辦 
[日商店停市後之觀望杭州]  
　　杭垣日商釀成暴動一案經紳商學界全力爭持始於前月初八日一律停市並將影戤日商恃符誘約之丸三仁信堂等租戸送押錢塘縣署限期交産迄今已届匝月僅信濃號將存貨由該處商店估值收買如期出屋其仁信堂藥房袁栖瑶及原中蘇沈二人送究時當堂承認月底交産並由舒紳具禀撫憲請飭巡警會縣如期押遷詎撫轅擱禀未批錢塘縣亦届期不訊至今案懸莫結而袁等在押竟得出入自由聞紳商學各團體以該縣盛令有意玩忽擬卽聯合代表公呈中座請飭從嚴催辦 
[浙局質問蘇令請委淸查紳董杭州]  
　　浙江諮議局呈撫部院質問書云據諮議局章程第二十六條及第二十八條謹具質問書呈請批答諮議局議决淸查地方公欵公産規則案第一條載各廳州縣均於衙署内設立淸查事務所由地方官召集城鎭鄉十民公舉公正紳董五人以上九人以下詳請本府核發照會會同辦理其事務所辦事細則由該所定之其必定爲召集公舉及五人以上九人以下者所以防少數人之專制易於串弊故也茲閱三月十三日全浙公報載及仁和縣蘇大令詳請照會同善堂孫紳樹禮楊紳復爲淸查事務所紳董若果屬實紳董卽非公舉以省會首邑公欵繁多之地僅派二人其辦法核與議案不合况楊孫二紳現皆管理同善堂亦在被查之列應否廻避乞撫部院明白批答 
[電告西軍擊敗永淳匪黨廣西]  
　　西省永淳匪首黄某攬捐倡亂已由龍提督濟光率隊進勦獲勝迭紀前報現聞西軍已有捷報致粤略謂寒日在木塘匪村開仗匪衆關棚登碉開砲拒敵相持至暮匪不能立突圍衝出我軍四面圍拿短兵相接被傷哨弁一員什勇八名計陣斃匪黨十六名生擒三十七名砲斃十七名查獲大鐵砲一尊快槍二十三响槍一勾槍一毛毖鎗一大𠲵鎗十八九响連砲二十鎗十七手鎗三大馬刀四把單刀四把雙刀一對匪旗二面上書面姓降害四字號衣三件餘匪四散逃逸至删日午後始陸續收隊回城所獲各匪并據綫工指認内有頭等匪首陳恒一名三等匪首江國藩一名四等匪首黄廷尚一名又有靈山匪邱二李四兩名幷驗明首級有四等匪首嚴有餘一名當衆照給當銀以資鼓勵餘匪解縣訊辦茲將前次所獲之匪首黄紹奎供詞錄下前因抽道照各捐籌辦新政凡屬道士皆欲違抗伊藉此商同黄成玉陸光明蔣登金等見人心搖動當卽歛錢拜台大會來者約三千餘人旋聞縣官親至杳拿卽擁衆上前圍截欲奪槍枝乘機入城殺盡學堂巡警辦事官紳不料兩次圍官均不得手大兵復臨伊仍濳往北路登星村與黄玉成商議拒敵聚衆拜旗自稱大王黄成玉副之並言副參千把總等僞職分派僞先鋒黄玉章率衆一枝攻那甲縣官楊啓翠一枝山舨嶺牽制府官使不得敗那甲詎被官兵一仗擊敗被拿聞該文武現已電請將該匪就地正法矣 
分類新聞 
 
 

Page 11

 
 
政界 
[皖北荒政之一斑安徽]  
　　桐城縣上年被災甚重茲值靑黄不接之際米穀缺乏日食維艱哀哀小民饑餓欲死業經該縣周令聲洋禀請省憲頒發庫帑二千兩賑濟灾黎無如杯水車薪寡不濟衆該邑令目覩慘劇疾首痛心遂捐廉補助本洋二百元雖資力無多其仁心概見幷勸諭各紳董踴躍輸捐俾資集腋成裘採購米石以濟貧民現聞四鄉已設局開辦平糶矣潁上縣以上年猝遭水患收成歉薄今歲米粮缺乏小民不堪其苦加以春雨連綿淮水暴發二麥被淹者十居八九人心頗爲惶恐現經該縣令會紳籌議擬將食存積穀散借如堡貧戸秋收後令其繳還藉以推陳易新並裕民食茲已上禀當道核示祇遵矣又當塗縣境亦因上年水患今歲米糧飛漲民食堪虞該邑舉人歐陽斌上請議書請由諮議局轉請上台迅速撥欵賑撫俾救災黎 
[邵伯鄉民禀請嚴禁囤積揚州]  
　　揚州邵伯鎭爲下河米穀聚處附近各鄉素稱産米之區近日因米價奇貴由官紳創設扶元局抑價出糶以惠窮黎惟開局尚無多日而局中所購之米悉皆售去派人往鄉購買又大率以自保日需爲辭一時局中竟至無米可買以故經理各紳士近來頗覺恐慌擬請地方官出示嚴禁囤積以濟民食 
[鄂藩改設度支公所之措置武置]  
　　湖北度支公所各科委員均已派定其藩署舊有書吏之能辦事者則派作書記及繕寫生如字跡不甚淸楚者則派爲四等繕寫生各節已詳昨報茲有一種有卯名而倩人代辦者以其卯名曾用重金購米一旦被裁無以爲生特於日昨聚集老幼男婦七八十人俟高方伯出署圍求設法安置方伯見若輩因衣食攸關咸欲以死抵抗其勢洶汹故避不出署當命藩經歷等出爲調處尚不知設何策以安置之又藩粮兩庫亦有裁撤之議該兩庫裁撤後卽請度支部在武昌設立大淸分銀行所有庫存銀兩及一切解欵均由該銀行存儲其平日收發各欵不論三八堂期隨到隨收隨頒隨發並聞銀行地址已經勘定卽就藩署前中路學堂房屋改辦 
[警道准辦婦女保良所漢口]  
　　漢陽職紳朱竹瞻君以現在災民四散難免無婦女悞陷烟花情事特具禀巡警道擬在郡城修德潜修濳龍三善堂内附設保良所准被迫爲娼之婦女前往呼寃由紳董問明來歷情節移送警局設法安署其所中經費由紳等籌措無須官欵當奉巡警道馮觀察批准試辦 
軍界 
[蘇垣新軍大閙屍塲之眞相蘇州]  
　　蘇垣四十六標徵兵滋閙屍塲各情已紀昨報茲悉此事確實情形緣楓橋相近十方庄地方於上月二十六夜忽來十餘人竊取樹植爲鄉民驚覺鳴衆追赶卽行散去至念七早該處河内浮起男屍一具忽來徵兵數名認屍嚇詐當由傍人調停令該鄉民等湊洋一百五十元作爲了案詎該徵兵等不滿所慾報經元和縣吳令前往相騐委係落河身死餘無别故徵兵堅執有傷大令以洗寃錄爲証各徵兵不服竟將十餘家强搶一空大令大怒喝令差役將爲首徵兵三名扭住隨在身上搜出所搶衣物正欲帶回請示辦理詎該標某隊官率同徵兵二三十名將三人刦回並將差役攢毆叢傷大令見勢兇横旋卽登舟避亂乃該隊官喝衆以亂石抛擊幸未受傷回省面禀府藩臬撫各憲寳中丞以徵兵如此不法實屬形同化外當派仉中四守軍備並督練處又另委長元吳三縣督帶勇隊刑仵前往復騐並各邨戸被搶等情一面勒令該管上官將起事各徵兵及該隊官等交出以憑訊明懲辦 
[巨梟就擒之詳情蘇州]  
　　蘇撫寳中丞前月接督院密電以江北各處飢民衆多恐有梟會各匪暗中煽誘滋事請卽飭水陸軍隊嚴密防範等因中丞當卽密行各軍遵照一面密委前統太湖水師已革副將歐陽成祥分赴各處嚴密偵緝茲副戎偵悉巨梟魏加園（系迭犯巨案奉旨飭拿漏網之梟犯）近由皖省濳出率黨在長江一帶販私横行副戎廣購眼線四出偵探乃該梟竟濳至蘇垣率帶徒黨多人租賃盤門外蘇經絲廠斜對面保安里某姓房屋於三月二十七日進屋居住副戎得信卽約同江浙巡艦統帶馬遊戎增福帶領部勇及眼線人等於初一日下午前往保安里將該巨梟魏加園拿獲加上洋銬鎖旋由歐陽副戎會同馬遊戎督同弁勇護送進城逕投撫轅經寶中丞飭發巡防營務處徐觀察親提審辦當時觀察適未在處卽由處中委員略詰數語（該梟合肥縣人現年三十八歲）卽轉發吳縣加上鐐銬裝入木籠收禁内監聽候擇期提審 
[委查漢陽鎭控案之用意湖北]  
　　漢陽鎭張總戎鶴齡現被前任周鎭軍芳明之公子鳳廷列欵在鄂督署禀揭鄂督以雖涉前後任交代私事然頗關於水師之積弊札委署鹽法道金鼎查復核辦聞金已經委某知縣某遊擊按照所控各節逐一密查並親渡漢陽至水師軍械局考查一切又至鎭署調查有關係案卷若何禀復外間尚無從探悉惟聞起釁原因係由强迫騰讓衙署及硬吞周故鎭任内應得俸餉陋規所致案中並牽涉中營游擊玉詩舫現張被禀揭後惶恐異常已俯首向周求和但瑞制軍重在剔除水師積弊且案經委查恐不准聽其自行和息也 
學務 
[存占學堂歸倂曲阜大學之决定山東]  
　　東省優級師範選科學堂於本年六月一律畢業照章卽行停止而所遺校舍有主張辦實業學校者有主張辦存古學堂者曾經提學司詳院咨部請示現接部覆謂查本部奏准酌擬曲阜學堂辦法摺内開以通今合古爲該學堂一定宗旨其辦法應仿照湖北存古學堂分爲正科預科兩級正科爲專門學分習經學史學文學各門選錄學生以舊章中學堂曁新章中學堂文科與初級師範畢業生爲合格預科課程卽照奏定中學堂文科章程辦理選錄學生以高等小學堂畢業生爲合格至於中學之外凡泰西文字亦當肄習以資博通而廣見聞古人學治八方理亦猶此而文學之外仍以注意行誼爲專歸又度支部議覆曲阜學堂應需經費摺内開具常年經費按年由山東藩運兩庫項下如數分撥作正開銷各等語是曲阜學堂之學科程度均與存古學堂相符而其經費均爲東省所籌則該省之存古學堂自以歸倂曲阜學堂辦理爲宜不必另行設立以節糜費至實業學堂分農工商三種而工業分科尤多該省農業學堂雖經設立而工業一項尚未據報設立學堂光緒三十四年本部議覆閩浙總督請飭籌欵興辦實業學堂一摺内經聲明兩年之内每府應設中等實業學堂一所宣統元年奏定籌備事宜淸單内開宣統元年各省中等實業學堂未設立者限本年一律設齊均經通行在案該省現在尚無中等以上之工業學堂何由振興藝事以赴籌備之事機省城爲各屬觀聽所繫尤應及時辦理 
 
 

Page 12

 
 
以樹風聲所有師範選科校舍應卽改爲中等工業學堂就定章中等工業各科中酌設教科認眞辦理較爲切實相應咨覆查照辦理可也聞撫院已據咨札飭勸業道查照辦理矣 
實業 
[運商禀求補運之誠懇揚州]  
　　四岸商淸吉昌等禀增都轉云奉督鹽憲札轉諭商以各岸引鹽淹消層見迭出每日竟有四五起之多其中湘岸尤甚此風不戢虧短課厘實非淺鮮此後照左文襄公成案通飭一概禁止補運不准免完厘課以示限制商等聞之惶悚莫名在大憲愼重釐課杜絶揑報惟商人辦運苦累莫如淹消鹽船行駛遠則三四千里近亦千餘里風濤叵測之間難免船沉命斃之虞雖當時卽經報明吏胥等無不惟利是趨卽無虛揑尚且索費留難倘通同舞弊其訛索尚可問耶商等以謂如有借淹消爲名奸商揑報船戸盜賣嚴定從重科罰罪有難辭若以淹消之故一律不准補運仍賠繳半釐徒恐釐金延誤無裨商艱惟有揑報另定罰辦章程以杜弊混而恤商艱 
[出品恊會籌定運輸起程辦法杭州]  
　　浙江出品恊會以南洋勸業會開幕期迫日來已將各項用品及製造物産天産水産各品裝置完備編訂目錄書以備尅日起解日昨該會又公共籌議擬將貴重各件悉由陸運自杭至寗附搭汽車罐頭及玻璃一切仍由水運自杭至寗均經招商局輪船裝運所有櫉窓箱櫃及目錄書於二十五日由蔣志培君附帶起程其餘珍貴各品擬由續往職員督送决定初七日以前一律到寗雜記 
[鐵路大櫃爭奪地界山東]  
　　泰安洪溝店朱家埠均有鐵路大櫃因日前地界爭闘北大櫃將南大櫃工人打傷數人南櫃怒甚率衆列隊持械前往大有盡殺北櫃人之勢幸鄭大令聞風彈壓尚未釀出巨案 
[鐵路巡警大閙戲園鎭江]  
　　鎭江寳安新街春華茶園於三月二十八晚正在演唱時忽來鐵路巡目張炳王鳳山並多數工人硬行尋閙始而口角繼則冲打聲勢洶洶並將警察總局某巡長頭部毆傷該園主見勢不佳令諸優伶暫停演唱直至三更時若輩始一閧而散有知其事者謂巡緝局某弁不知因何事故欲與戲園爲仇邀約多人是晚先在小街金桂戲園意圖閙事爲水陸總巡吳小事都戎得知消息馳往解散初不意復至春華園竟演出此劇去 
[竟有掌責自稱生母之邑令廣東]  
　　容縣來一老婦年可五六十口操外江口音聲稱鄧令是其第四子適鄧令已往自良騐屍婦俟鄧令歸面述鄧生辰年月甚悉據云時家貧多子恐難撫養汝養父求撫爲已子只得許之時汝生已十四月矣今知汝貴顯特來相尋鄧叱以當問老大爺我何知婦云汝養父蹤跡無常難於尋覔卽使相遇彼亦不肯認鄧不聽將婦掌嘴枷號且擬解回原籍婦罵曰我家有三子産已數千金非有求於汝也所以不惜數百金間關千餘里而來相尋者以親生骨血欲一認識耳今若此普勸世間人有子不能養須委溝壑勿令惡梟反啄云 
[私斃獄犯奇聞奉天]  
　　奉省洮南府屬之安廣縣犯婦劉于氏係去年與族人劉某私通謀殺本夫之案犯婦劉于氏係令以情罪重大責令看守兵嚴加管束乃該犯婦收禁後日夜求懇看役謂現犯應死之罪决不得有生還之望但求速死等語該看役未知如何原理竟乘無人之時將犯婦用刀戳死茲該縣令據情具禀法憲奉批謂該犯婦斬决罪名已奏咨在案今將其戳死實非尋常疏忽可比着先記大過一次一面禀請督撫照例詳參 
[塞外大風紀異黑龍江]  
　　有人由西布特哈（擬設布西直隷廳境）來省者述及該處今春多風上月初旬風力尤異常狂猛街市房屋倒毁極多山中古木拔起不少蒙漢居民大受損害聞有入山砍柴者三人是日被風吹向天空刹那間已遠及八十里外墜落巖谷中幸遇索倫遊獵者得以救起一人餘二人尚不知所之 
淸談 
[記楊文鼎家丁（松江憤俗來稿）]  
　　噫嘻。楊文鼎升官矣。而其家丁之氣燄愈張。楊文鼎自去年被議。心終惴惴不自安。乃移居偏僻之松江城。 
　　有鹽捕營沈葆義者。本以無賴擢今職。知揚文鼎爲大員也。乃派船一隻。勇數名。移泊楊文鼎家前河。以申下官保護之忱。該船勇與該家丁。日相親密。飽食終日。相率而導爲挾邪游。 
　　松江風俗故純樸。婦女罕有倚門賣笑者。該家丁三五成羣。沿途采訪。終不得其門而人。近日迭出奇計。希圖引誘。或沿途燃放邊砲。或彈唱胡琴。靑天白日。閨門少婦。無端聞砲聲。及彈唱聲。則相率而啓戸視。該家丁等詡詡然引以爲樂。附近數十隣家。莫不髮指。竊竊然私議。謂皇皇大員之家丁。其行爲不規則如此。非有司之所能懲儆。則奈何。 
　　憤俗子曰。我將以是質諸社會。 
　　記者曰。無爾。松人盍祝楊文鼎之聖眷益隆。政府益倚任。實授湘撫缺。楊必遷其眷屬於湘。則松人之禍串免矣。 
涵芬樓古今文鈔自序（吳曾祺） 
　　余年未弱冠。卽好爲古文辭。愚不自揆。思欲悉取古人之作而縱讀之。每遇意之所喜。卽錄而置之篋衍中。歲月旣久。裒然巨帙矣。暇日無事。則出而觀之。儼若數千年間。通人碩士。聚之一室。相與上下其議論。以謂生人之極懽。無以易此。或尤之曰子之爲此。豈眞爲學文之道宜爾。押等諸耳目玩好之娛而已。余之應曰。固也。抑又有說焉。今夫孔孟之教人。其法可謂至矣盡矣。而其要必自博始。夫豈不知廣收而無功。不如嗇取而自得。繁徵而寡當。不如耑守而易工。然卒不以是教人者。勢不可也。夫人必身歷乎五嶽之　。四瀆之。廣與夫宫闕之壯麗。都邑之繁盛。然後退處乎一邱一壑之間。偶然談笑之頃。出其所見其言論風概。固自不同至於田夫野老。目不越畦畛之間。足不離戸牖之内。其喬野鄙　之。氣殆不可一日而立乎士夫之側。固其中之無有故也。惟夫治古文亦然。上下數千年。其派别之流衍。風氣之變易。靡不瞭然於心。然後深思而得之以。求乎吾性之所近而從事焉。法其通而去其蔽。存其是而戒。其違。其責效也易矣。若夫挾數卷之書。守盈尺之紙。因陋就簡。寳護甚至。雖欲旁通曲證。其道無由。而　號於人曰。吾精也。吾約也。此爲迂謬之尤者耳。又烏覩所　精且約矣乎。余旣。本此意而爲是書。又慮其所收旣廣。其勢且漫而無紀也。乃仿桐城姚氏之法。分爲十三類。使各以類相從。又以姚氏之書。綱則具矣。而目未備。乃於一類之中。分爲十餘類。至數十類。熟乎此者。則所見易明。所爲易成。此可决之理也。始乎從事於此。苦於家貧無所得書。日久遷延。旋作旋已。數年以來。寓居滬上懌園。園之左有涵芬樓。爲庋藏古今圖籍之所。舊笈秘文。儲留尚富。余旣駑蹇無用於世。日以文史自娛。興之所至。恣噫漁獵。而是書因得以次第告成。因命之曰涵芬樓古今文鈔。從其實也。然余之意固以是爲未足。方求多而未已。而以卜之後來者。抑將有俟焉。乃若泛濫不專之咎。以蹈於明哲所譏。固余之所不避也。書旣成。因推明所以爲書之旨。以弁於簡端。時宣統二年正月候官吳曾祺翼亭敍於海上懌園 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[憲政編查館草定行政綱目]  
　　總論謹按憲法大綱君主立憲政體君上有統治國家之大權凡立法行政司法皆歸總攬而以議院恊贊立法以政府輔弼行政以法院遵律司法等語是所謂政府者乃君主行使大權所設機關之一决非以君主爲政府之長所謂君主無責任也惟君主無責任斯必有負責任之政府又必先將政府事務分配明確始知責任之何所屬也凡一國之事務大别有二一曰國家事務一曰皇室事務立憲政體必先於此二者分别規定是爲第一要義中國政治自昔宫府不分國朝雖設内務府以領御左右諸司而所司職掌僅當今世各國宫内省之一部分此外特設衙門處所及事之散隸於各部院者尚多將來因應與皇室大典别爲規定茲謹先就國家行政事務分别部居條分而縷析之計表十有二各附以說全國行政綱目略具於是由是釐定官制淸理財政編制法令悉將此例爲準而諮議局資政院議事之權限亦有一定範圍矣 
　　國家行政事務類别表第一 
　　國家行政内務外務軍政財政司法 
　　謹按内務外務軍政財政司法五者缺一不可以立國而國家行政事務此五者足以盡之是爲行政分類之通義揆諸學理事實均極精確莫可增减者也 
　　國家行政事務分部表第二 
　　内務民政部學部農工商部郵傳部理藩部 
　　外務外務部 
　　軍政陸軍部海軍部 
　　財政度支部 
　　司法法部 
　　謹按各國建置部省之數多寡不同而悉准此五類以爲分合五類之中有必不可析爲二部者如外務如財政如司法者皆惟一而不可分各國亦無分設者軍政有海陸軍之殊各國或只設一部或並設二部則祝乎其國軍事之繁簡若何至於内務行政範圍最廣事務較繁各國大率分設多部以司之我國現設民政部學部農工商部郵傳部理藩部五者皆屬内務行政適合現在情形固可母庸增减其吏禮兩部旣不擔負憲法之責任卽不屬國務之統系故未列表其外籌備事宜淸單及官制草案如弼德院軍諮府行政審判院審計院之屬皆各特設機關而不在責任官制之列惟其事旣屬國家行政此項經費仍列入豫算案内（未完） 
各省籌辦地方自治 
[江蘇（鎭江）]  
　　丹徒縣自治公所董事會於上月二十八日行開幕式是日官紳商學各界蒞會者實繁有徒首由總董吳君兆恩報告開幕情形次由鎭道劉襄孫觀察演說團體之利益及地方一切公益事件宜求經遠之策幷謂粥廠經濟改辦貧民工藝廠其利較溥云云當交由該會提議至議事會除議長楊邦彦君演說外議員中並無演說者惟書記員宣讀祝辭數章答辭一章讀畢卽摇鈴散會時己鐘鳴五十矣 
本埠新聞 
[屠戸反對宰牲公司]  
　　職商章廷錫蔡錦章等在寳山路建造宰牲公司禀請閘北巡警總局認繳捐項（每猪一頭捐洋二角合上海南北市統計每日宰猪約八百頭）業經總辦汪觀察批准開辦給示曉諭詎該商等初未與肉店猪作會商妥貼前日由黄正巡官飭令地保傳諭各猪作停止屠宰後該業卽邀集百餘人先至四路一區求弛禁令黄巡官諭令解散靜候憲示繼復擁至總局喊求弛禁由警務科長姚司馬傳諭云爾等如能按日認缴捐洋一百元仍可照常屠宰惟須遷往鐵路北首以免妨碍公衆衞生衆屠戸聞之祇得散歸再議辦法以故自昨日起已一律停宰矣 
[華洋交界處又起衝突]  
　　閘北巡警局巡弁張公亭於上禮拜六制服佩刀至蘇州河附近調查事件滙四捕房五百零三號華捕以該處係在租界當將張弁拘入捕房存刀作保昨經公共公廨傳訊先據該華捕及捕房代表侃克律師伸訴張弁越界違章各節訊之張供是日因有江北船戸撞壞某學堂運米船隻特往調查實則站立華界仁記煤炭店門前並非租界請察德襄讞商之美副領事仇君判張交保候查明該處界線再行訊核 
[英商冒騙保險費三誌]  
　　英商馬立遜糾合華人賀茂生（卽楊印堂）在南京路十七號門牌及杭州扇子巷等處開設火險公司冒戤英京倫敦皇后屯田火險公司牌號兜攬保險已兩誌前報茲該洋人與楊已由捕房先後拘獲昨晨由探李星福將楊解送公堂請究孫襄讞商之美海副領事判押候今日英領堂期解訊 
[盜匪姘婦之供詞]  
　　盜匪徐林福李得勝就獲解縣已兩紀前報茲復提到徐之姘婦解奉田大令訊究該婦余氏供夫故無依于去年五月與謝林三卽徐林福私識初居馬立師路八月間遷住城内獅子弄據稱伊業玉器生意每日到玉器公所雖有鈔票銀洋表戒等物携回家内祗知出錢購買且伊自放箱内不容婦入觀看伊有友人來家亦俱呼爲謝先生上月初旬謝曾出外三天至十五日復出二十一日始歸不知究爲何事大令飭帶兩犯至案命氏指認無訛徐供仍屬狡賴大令察閱搜出信函確係謝林三之名顯係台州老謝無疑大令詰其因何身佩兩表供一係已物一係友人託修訊之李供由杭州帶洋五十元乘火車來滬找尋姊夫當日兌得金戒一只與徐林福並不認識大令曰公堂已獲男 
 
 

Page 19

 
 
婦十七人供係爾等爲首紏搶多案徐供去歲在法界因賭與人爭鬥或卽此輩被獲妄供判兩犯還押余氏收押女所候再訊究又聞此案昨經捕役查明謝租之房係郭高氏介紹爲中且有余氏寄匿綢皮棉夾等衣一包因將高氏一倂提案看管候訊 
[移請帶收繭業會館經費]  
　　商務總會移浙江藩台曁牙厘總局文云據上海浙屬繭商楊兆鏊顧壽嶽黄晋紳金昌運沈鏞樓景暉等聯名呈稱滬上繭商久擬建立繭業會館嗣因經費不敷議在乾繭内每百斤抽洋三角以充經費又因各商散處各屬無從稽考議隨正捐帶收爰於上年春間呈乞貴會移請浙江藩憲浙江牙厘總局通飭各路繭捐委員一律帶收旋奉貴會傳知准浙江牙厘總局復稱各商是否允洽無從懸揣自應先飭各繭捐委員體察情形妥議具復再行核辦等因轉飭遵照商等查此項經費早經繭業公所同人函商浙屬各商均皆允洽祇以上年奉復之時春繭業已上市而各商散處杭嘉湖紹不及彚同禀復事遂中止現又會同商酌以事關公益基礎已定勢難再緩仍擬查照前議每乾繭百斤抽洋三角以充經費因須隨正捐帶收並擬於經費内每百斤提委員公費洋五厘以資津貼春繭刻將上市亟須舉辦衆議僉同伏乞俯賜移請浙江藩憲浙江牙釐總局通飭各路繭捐委員於本届起春夏兩市每乾繭百斤一律隨同正捐抽收會館經費洋三角彚總儲存由上海繭業公所出具領紙向隨地各委員具領以昭信實而維公益等情據此查此案敝會於上年春間據該商楊兆鏊等呈請分移貴司局請爲核辦並准貴局復稱飭議具復再行核辦等因當卽轉飭該商等遵照有案今據呈稱各路繭商均皆允洽並津貼辦公經費等情事已周密諒無不妥惟上年禀稱請將所收之欵儲存司庫待領此次改稱逕向就地各委員具領想係求省周折之意此項經費本係商捐商用卽向帶收各員逕行具領似亦無慮流弊據呈前情合特備文移請爲此合移貴司局請煩查照先今兩移事由通飭各路繭捐委員查照一律帶收俾充經費 
[松屬裝運出品之預備]  
　　松郡物産會昨致本邑出品所函云敝會裝運品物船隻業已雇定准於初七日自松開行初八日至滬裝駁貴所物品務希早爲預備再各物品號數及各箱内裝置各物細帳統希於初五日前抄錄寄下以便陳請監督戚太守塡給運單是爲切盻 
[縣令保存古墓]  
　　本縣田大令前日至北門沿城脚察勘暴露棺木至新北門上查得周秋榮等地上棺木均已一律遷搬惟曹阿大等埋葬之棺尚未遷去大令遂限三天一律遷凈如違由輔元堂代遷埋葬旋有劉氏裔孫投案禀稱大境之下古墓係劉氏始祖載明縣志求免搬遷大令准之 
[救火聯合會開會紀事]  
　　救火聯合會前日假南市信成銀行樓上開職員會集議鐘樓成立後一切善後辦法是日到會者四十餘人議定瞭望夫役四時一班分班輪值有警先鳴亂鐘後分數目城内肇嘉浜北鳴鐘一下浜之南面鳴鐘兩下城外十六鋪至董家渡大街之面南者三下面北大街至蘇路火車界線四下西門城外西區界五下按叚報警以通聲息在火初起時責成近叚崗巡借用就近電話達至電話總局遍達救火各社地叚上之在電話者卽鐘樓電話亦煩總局傳信瞭望人薪水歸自治公所認貼管理一切仍歸救火會議决散會時已薄暮矣 
[改建小南門弔橋]  
　　總工程局路政處查得小南門外弔橋年久失修議將石級改平旁設鐵欄橋身放寛三分之一旋以橋之東堍某姓老虎灶房屋阻礙迭經知照業主領價拆讓抗不遵照昨又諭飭念三舖地甲趕緊傳諭該業主務於十天内拆讓以便興工 
[中國體操學校運動會預誌]  
　　中國體操學校辦三載成績卓著今春因校舍不敷遷移西門外王家闕路現定於初七日開第五次運動大會聞此次材料較前尤爲豐富新奇惟該校操塲不甚寛暢且在修葺兵式操之中隊教練及行軍等法不能演習故借大東門内南城根羣學會操塲想届時必有可觀也 
[靑年會開會演說]  
　　中國青年會定于初三晚八時開第三次半月演說會請字林西報主筆貝爾君演說報紙與國家之關係由該報譯員張君傳譯另佐以活動電戲以助聽講者之興趣 
[學商公餘社附設宣講所]  
　　南市大東門外學商公餘社創辦已來刻届四載自去冬袁頌豐鄧源和二君竭力推廣社務益臻發達前日春季大會時曾議組織宣講一部以興社中之趣味俾助社中之進行聞者莫不贊成前日星期晚七時爲第一次宣講期請顧霖周君演講地方自治並分送講義聽講者絡繹不絶刻定四月初七日卽星期日晚七時爲第二次宣講期 
城内 
[封閉烟間]  
　　二十五保十三圖卿民湯金泉私售燈吃昨由本縣田大令派差下鄉將湯之房屋封閉店内特件交該圖地保沈裕春收管候示 
[查獲蟻棍]  
　　東區巡士訪悉住居花草浜之淸江人李麻子及妻李王氏同居胡汪氏均係著名蟻棍一倂拘解到區訊供不認復至家中箱内抄出買契七紙解送一路巡局訊究胡汪氏供徽州人丈夫有事回家將氏寄居李處餘事不知訊之李麻子夫婦堅不承認所有買契係姨母所寄判將李麻子責三百板李王氏掌頰一百五十下與胡汪氏一倂移送縣署訊究 
[無賴淫惡]  
　　無賴張子同等在陸家嘴嚴姓經租帳房門首調戲婦女該帳房所雇巡士陸如森喝阻不服反被撕破號衣張亦自已磕傷由浦東總巡一倂解縣看管候訊 
[實係被誣]  
　　前報紀局差詐擾等情曾經縣令判候函詢鐵行董事禀復核辦在案昨日該行董禀復到縣略謂吳巧福之鐵行已開古有餘年與朱長生並不認識從未收買賊贓此次實　金生等誣指吳聞信之下因胸懷垣白卽自行投案直陳已荷冰鑒今奉諭飭查爲敢據實查明禀請核奪 
[道批三則]  
　　應文生禀批審案要件全以兩造及証人口供証據爲憑倘有洋商干涉尤應按照約章辦理美商羅區究於此案能否干預該廨旣未訊明且羅區又臨訊稱病不到何能預判將應文生産業歸原告收租實非正當辦法惟魏清壽實與羅區合資營業如果欠羅區　項亦祇能責令魏淸濤設法償還無許拖欠以昭平允仰會審官寳令遵照妥辦勿違黏抄並發丁耿廷禀批准自西五月起每月加給薪水十元以資津貼此批莊大綱禀批案經控縣飭提仰靑浦　勒限着交陶阿安並轉移崑山縣催提顧文溪到案嚴詢究辦具報勿任吏胥庇縱是曝 
爲至要原禀抄黏一倂抄發 
[官事]  
　　江西候補道楊會康試用巡檢陳德修昨日到道拜會禀見上海巡警學堂監督候補知府夏翊宸提調候補主事張 
 
 

Page 20

 
 
玉輝到道禀知現届第七班學生畢業自本日起分期試驗高陸行工巡局嚴善增由蘇回滬禀請銷假滬道昨傳上海縣田寳榮到署問話 
[南市]  
[不能辭咎]  
　　南德潤蔴油店主王炳焜前在工程局控告西門外斜橋鄉民蔡裕卿私將租地暫厝之棺柩遷移埋葬將地另售經裁判員諭飭十三圖地保帶同原被指父遷柩所在昨日復訊陳裁判以蔡咎實難辭判戒責二百下押六月 
[限期措還]  
　　孀婦黄鄭氏在工程局控告小東門内成記絲線店主李瑞生於光緒三十二年央中宋子仁華文卿傳振成將浦東爛泥渡松盛醬園基地方單抵去洋三千元言明以租作息不料近被換立道契將地盜賣結欠息洋三百餘元請將本利一倂追還昨經陳裁判集訊判李交保限兩個月一倂措還 
[母女不睦]  
　　機器匠徐和尚今正憑媒朱恆心梅坤山說合贅於倪徐氏家爲壻詎成婚未及兩月卽被徐之姊夫唐子淸唆使希圖領妻私回黄渡家内徐氏阻止不聽控由南區移至工程局訊明母女各有意見開導不從判各戒責五十下倪徐氏交保不准滋閙徐倪氏留候伊夫領回家内完聚餘人一倂斥退 
[閘北]  
[流氓兇横]  
　　郭朝文向趙鶴章租賃東洋車一輛昨因失去車照被趙扭控四路一區經黄巡官訊得趙失於檢點斥退不理詎後有流氓馬立成將郭軋入茶館拆梢不遂以茶碗擲破郭之頭額由郭扭局控告巡官令郭自行醫治馬押候核辦 
[疑竊無憑]  
　　倪李氏疑同居沈阿增行竊大洋一元小洋十三角扭控四路一區經黄巡官訊無實據一倂斥釋 
[賠償了事]  
　　朱秀夫昨與隣婦李張氏口伍互扭致氏失去洋二元五角控奉四路一區黄巡官判朱賠洋二元了案 
[英租界]  
[抑何疏忽]  
　　王曹氏控孫李氏拐匿伊　陳氏一案曾由公堂判將李氏交原告帶赴寗波已將陳氏尋獲詎中途又被拐失前日回滬禀報捕房昨解公廨請究中西官以陳氏並非被孫李氏誘匿判卽將案註銷 
[幸未殞命]  
　　虞阿和誣指陳金生竊物致陳吞烟圖盡由捕查悉將陳車送醫院醫愈昨解公堂訊究判虞押兩天以儆 
[被告到案]  
　　日商松村洋行控沈吉生定貨不出又西洋商人价泥羅卽華利控梁文基借洋不還等案昨由包探將沈梁二人先後傳至公廨分别押候照會日本西洋兩領事會訊又義商利物洋行用人吕壽山控任依德以支票騙貨等情昨由包探將任傳至公廨判令交保候訂期會訊又吳裕生控韓掌生抵欵不理昨亦由探將韓傳案過堂候訊 
[毆斃小孩]  
　　卞怡和控戚陸氏毆斃伊孩富實昨由戈登路捕房解廨訊究判氏押候上海縣驗明再核 
[學徒私逃]  
　　蘇州閶門外馬路上全瑞興酒店學徒潘寳琪趙興寳前日偕逃來滬被捕查獲昨解公堂請訊判倂留棲流所候查明查核 
[失孩又見]  
　　昨日派克路有一年約五十餘之老者手擊銅鉦隨哭隨喊並於各弄口黏貼廣告而卽面對廣告大喊我子金福不已涕泗淋　狀類瘋顚見者莫不憐之按上海拐案幾於書不勝書而破獲者什不得一非賢有司上緊緝拿嚴懲一二此風恐未有艾也 
[小孩迷路]  
　　寗波小孩金克明迷路啼哭由捕帶入捕房昨送公廨請訊據供尚有兄嫂住居吳淞判送棲流所留候認領浦東小孩張招弟前日在北京路採路由捕帶入捕房昨送公廨請訊據供年八歲家有父母餘語不淸判留候懸牌召領 
[情虛畏避]  
　　美捕房四百三十號華捕控陳瑞興王阿奚行兇撕毁號衣昨經公堂傳訊陳王均不到案判將存在捕房之保洋一倂充公 
[違犯烟禁]  
　　劉炳華在虹口鴨綠路私售燈吃由捕查獲昨請公廨博訊劉由其妻張氏到案代質判氏罰洋五元充公烟具銷燬如不繳洋改押棲流所五天 
[此推彼諉]  
　　宋仲山居志英因私刋南市天香村茶食店圖章向南京路同安茶居冐取茶食由探一倂查獲昨解公堂請究宋俱係由居給票囑往取物求鑒訊之居供不知情判宋枷七天再押三月居押候查明再訊 
[盜賣駁船]  
　　船夥張和尚竊取船主汪芝卿之駁船賣於常熟南門外吳姓控由捕房將張查獲昨解公堂請究判押候移吊船隻來滬再核 
[不稍通融]  
　　陳裕坤控王慶生虧空帳洋一千餘元一案昨日由廨復訊原告投稱王已還洋三百元現在伊母病重代求開釋判王仍還押候禮拜四訊核 
[妓女收押]  
　　粤妓王阿好因違章拉客昨由包探傳至公廨判發押棲流所一禮拜 
[夜行被拘]  
　　周極三江阿三深夜在途行走由捕查見拘入捕房昨解公堂請訊判仍一倂還押候查明再核 
[印人被毆]  
　　印度人某甲控被陳士賢行兇毆打昨由捕房解廨訊明中西官以事在法界判送法公堂訊辦 
[曾否調戲]  
　　包車夫蘇阿二因調戲珊家園人和里張秋田之胞妹被控昨由捕房解廨請究蘇不承認判押候查明再訊 
[私取緞帽]  
　　大吉櫻帽舖控夥巢松林私取值洋四百餘元之緞帽一案昨經公堂復訊屬實判巢押西牢一年关如能還洋准予减罪 
[美租界]  
[縣令相屍]  
　楊樹浦怡和紗廠小工某甲被石壓斃已紀前報茲悉甲係泥水匠姓楊名金林被石壓破腦門斃命前日由作頭通知屍親到場候驗傍晚時上海縣田大令蒞所驗明由屍父楊妙榮求免發封自行棺殮 
[索帳口角]  
　　陳寳興昨向乍浦路一百零六號某西人家索討煤洋忽與侍者某甲口角扭控捕房經捕頭詢明一倂斥釋 
[流氓詐]  
　　密勒路三百四十五號門牌粤妓郭阿鳳昨至捕房控被同鄉流氓甲乙二人訛詐逞兇捕頭准飭中西探查明再核 
[婦女貪小]  
　　海寗路五百五十五號門牌江北人陸順扣之妻昨喚販賣京貨之林玉鼎向買網套選擇艮久林檢點之下　去網套二十餘個當卽扭控捕房捕頭令陸賠洋一元斥釋免究 
法租界 
[伶人負債]  
　　王良佐投廨控稱伶人三麻子卽王洪壽前開戲園時曾欠小的押櫃洋七百三十八元閉歇後遠過二百餘元尚欠五百元向索不還求請追缴聶司馬　傳該伶人質訊供稱此欵會經立摺每月拔洋十五元業已拔過不少後又情願以四折歸現照折核算應找洋一百六十元約定二十日付淸現未到期卽來收取摺子又示帶來是以不付求察判交保令原告將摺呈案核斷 
[拔還房租]  
　　紀尤氏虧欠壽康公司房租洋十六元經公堂判令保出料理在案嗣因氏貧無聊賴無人擔保昨又解案審訊判卽開釋諭令每月拔還洋一元 
[積欠租金]  
　　收租人徐若式控仇華廷積欠房金半年計洋七十二元昨日由廨傳訊仇供因市面淸淡致難歸償判仇交保限兩禮拜先還洋五十七元二角其餘准欠一月 
[無人婚配]  
　　韓楊氏前因犯案由公堂判令發堂擇配在案茲已日久無人婚配前日由堂董將工送廨讞員命傳氏母來案具領 
[拿獲竊賊]  
　　過犯王阿成偷竊彭鶴生家棉被等物王三仔至某姓家圖竊未成俱　拿獲送廨請辦判各枷一月期滿逐出租界 
 
 

Page 21

 
 
   
 
 

Page 22

 
 
[上海中西大藥房分設宜昌鼓樓街廣告]  
本藥房盡號開設上海四馬路中市巳歷數十年專運泰西各國藥材監製中外靈藥選用王道良品故能取效如神風行海内到處歡迎兹特於宜昌鼓樓增設分鋪一　丸散膏丹藥水藥酒無不俱備價碼劃一誠信無欺爰請政商學工界諸君就近期顧是爲至幸惟希盛公 
 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[議决案]  
[呈報覆議設立公司開墾准海葦蕩營荒地案]  
　　爲呈報覆議事件事上届議會議决設立公司開墾淮海葦蕩營荒地一案於本年二月二十四日奉督部堂撫部院劄轉江北提部堂來咨並抄錄所擬辦法交令覆議兹於本月十四日議會覆議查提部堂咨開各節並不以開墾爲不然惟言其中有種種糾葛困難而已本局竊謂開墾之事莫要於因地制宜中國荒地各省皆有其中有眞荒者有因荒以爲利而非眞荒者非爲之準情酌理一一清釐俾各泯其失所之怨卽不免有阻力之生故凡開墾之區無不有紏葛之事然卽紏葛理淸仍須考騐士宜審度民習乃乃有漸次進行之序整齊劃一之方查近十年來江蘇省濱海開墾施工最難成效最著者惟有通海墾牧公司其地亦兼有兵地鹽地民地三種紏葛聞其當日淸理此三項歷時數載事皆就範且該公司之地距海近而土質鹹禦潮瀉滷較淮海荒地情形尤爲艱苦該公司所有測繪建築開墾管理之人皆自訓練實習而成其於墾荒之事經驗尤富現在淮海墾荒情勢相等造端宏大不可不愼查光緒三十三年十月間提部堂初蒞江北任時卽經繪圖陳奏葦蕩兵佃皆匪情形具仰提部堂垂意地方志在興革公决呈請督部堂撫部院仍予咨行提部堂懇卽日照會通海墾牧公司遴派熟悉墾務之員前赴海州阜寗葦蕩左右營一帶地界之内先行履勘測量大致以定開墾方法此爲經營開墾之第一步並求提部堂飭示營地員弁遇該公司履勘員所到彼此開誠浹洽切實指導以免别生誤會所有公同議决各緣由理合備文呈報爲此呈請督部堂撫部院照轉提部堂迅予施行 
[呈報覆議上届撫交聯合農會組織農林公司案]  
　　爲呈報　議事件事上届議會議决瑞升部院交議聯合農會組織農林公司一案去年十一月初四日接奉瑞升部院劄覆除照准各節已蒙允准施行外所有聯合農會一條擬就本局議决原案再加推廣每府州添設一農務總會並說明事由交令覆議茲於三月十四日開會覆議再三審察似有可不必多設此一等級者其理由蓋有六端一查農工商部奏定農會簡明章程第二條但云各省應於省城地方設立農務總會府廳州縣酌設分會並無每府州更應添設總會之明文二瑞升部院提出原案本有宜就每府農會設一聯合會之語苟能照原案實行每府州有一聯合會自更不必别有總會三省垣總會而外使必更有每府州之總會無論人才與經費均虞缺乏且恐層級進而承轉煩反致名目多而實際少四以商會教育會爲比例亦但有總會與分會之兩等農會理宜從簡旣照部章於省垣設有總會此外自更不必多添階級五農商事務本與政治關係不同立會之宗旨在圖彼此聯絡雖有總分之名並無隷屬之實似不必依行政官之體制逐層遍設六近年諮議局選舉及城鎭鄉地方自治等事之籌辦皆祇就省垣及各廳州縣設立機關並不及於各府直隷廳州層折少而督促進行較便農會情事大略相同可資參考以上六端爲聲明無庸設立府廳州總會之故再本局前因瑞升部院欲設農會聯合會自必以照章趕設農務總分會爲首務故經議决省垣總會限去年冬底成立各廳州縣公會限本年三月以前一律成立業奉瑞升部院劄復稱爲扼要自必飭屬照辦刻於原定期限論總會則屈指已逾論分會亦轉瞬立届果否照議一律成立實於瑞升部院儗設農會聯合會之宗旨關係較切　請督部堂撫部院迅飭分别查催如有尚未奉行之處應飭卽實行成立理合備文呈請督部堂撫部院仍查照原案札登官報公布並照案查催開報總公各農會成立日期以促進行爲此呈請督部堂撫部院分别施行 
記事 
[二十六日議塲速記錄（續）]  
　　五十二號暫行者必有止禁之時多數人云當以秋收爲止 
　　七十號當以麥收爲度日期不妨稍短 
　　三十二號可援照三十三年成例不必說定日期 
　　一百二十四號當以麥收爲度因燒酒半用麥質麥收有成卽可弛禁 
　　五十七號現旣因米價昂貴而禁燒鍋則當以米價稍平爲止 
　　一百二號請先决暫禁與减成然後再决期限 
　　十九號現試視此案之目的實非爲挽回中國酒害而爲目前救急之計爲目前　米貴之急故請平糶又請禁出洋又請禁燒鍋故不必推廣製酒之用米用麥也 
　　議長請主張兼　米麥者請起立起立者四十六人多數 
　　議長又問米麥兼禁是否爲之定期 
　　一百二號以米釀酒本係永禁今乃限期至時弛禁反若不安 
　　十九號此於措辭中略一斟酌將米麥分别言之便與舊例無礙至期限則不必先定米價稍平自當弛禁 
　　議長問不立期限賛　者起立全體起立 
　　議長又問頃第十案已决定倂案呈報卽由辦事處備稿如無異議請起立表决全體起立　　十九號現旣兩案倂議無非爲寛籌民食起見則方法愈多效力愈大不妨多出其途頃提出之免厘問題可否援三十三年例免落地捐又免釐捐亦平價之一法也 
五十四號米貴亦由厘金太重所致現尚未能减免當以加入爲是 
　　議長宣布贊成加入者請起立表决全體起立 
　　十九號此層必定一期限三十三年成案以三月爲限後又展限三月卽可援案辦理 
　　議長此層不必表决援例加入 
　　四十八號酒捐照减亦當聲明 
[宣布審查洋商私設行棧案報告討論公佈]  
　　四十八號報告此案去年大會曾經提出交法律審查會臨時會復行提出與去年情形實未有變故仍依據去年報告 
　　五十七號洋商設行棧之外設店營業亦當指出實例如省城大行宫一帶應否指証又如杭州滋事亦可補引議長答杭事尚未確定解决 
　　七十號文内通飭地方官下可加一巡警局 
　　五十七號此案以私設行棧爲主以設店營業爲附但兩害實相等似可兼指實証且可引杭州滋事業 
小說 
[社會小說淸夜鐘（三十五）]  
　　第九回說妙義敷陳物理溯源流勸化痴聾 
 
 

Page 27

 
 
姜曉岑趁勢把那迷信的惡習。都一一的說出來給他們聽。說到高興處。索性把佛教道教的荒唐之處。細細的講說出來道。佛教的釋迦牟尼。和道教的太上老君。都是周朝時候的人。書上明明的載著。生於某年月日。死於某年月日。若說他是尸解羽化。成佛飛昇。有那一個人看見的。有什麽一定的證據。况且佛經上的西方。就是如今的印度。道書上的蓬萊方。丈瀛洲三神山。就是如今的日本三島。一般的都是世界上的地方難道飛昇羽化。是昇到印宽日本去的麽。若是這兩個人。果然是萬刧不壞的金身。該應直到如今。還在地球之上。爲什麽到印度和日本去的人千千萬萬。從没有一個人。看見什麽仙人。什麽佛祖。這是個什麽道理呢。衆人聽了。雖然個個點頭。却還有些不敢聽信的意思。姜曉岑明知道他們的意思。便又說道。你們不信。還有實在的憑證在這裡。你們可知道佛祖身上的。衣服。爲什麽都是偏袒右肩。又爲什麽都是赤著雙脚。衆人都回答不上來。姜曉岑又道。這個打扮就是印度人的古時裝束就是如今的時候。那班印度土人。還有這般打扮的。你們仔细想一想。這個仙人佛祖。究竟是有没有的。况且古來造字的人。都是因義造字。因字造音。你們只看這個佛字。從人從弗。是弗人的兩個字兒。明明說他不是個人。這個仙字從人從山。是山人的兩個字兒。明明是說一個人只要隱居山林。淸閑自在。就是個現在的仙人。你們大家想想我的話。究竟可是不是。衆人聽了姜曉岑說得這般透澈。不但姜寡婦母子兩個人聽了。十分信服。就是那班丫鬟僕婦。也都說姜曉岑的話不錯。只有幾個至愚極蠢的人。聽著姜孝岑說了半天。十句裡頭。倒有九句不懂的。那迷信的思想。深深的盤結在腦筋裡頭。再也拔他不出。姜孝岑苦口熱心的演說了一番。他一句也没有入耳。還在那裡合掌當胸。喃喃呐呐的口中念著什麽阿彌陀佛。觀世音菩薩。像這樣的人。不要說是一個姜孝岑。勸化不來。就是請了孔聖人孟夫子出來也是不中用的。 
國外新聞 
[英政府派員調查中國禁烟情形]  
　　聞英國外務部已特派亞力山大何西君（前充上海萬國禁煙會英國專員）赴華游歷調查鶯粟出産實况此行需時一年有餘將盡力查明中國禁烟之成績及栽種鶯粟之地畝 
[西四月份英國商業報告]  
　　初一日倫敦電云西四月份英國商業已據商部報告入口貨共增英金一千萬磅出口貨共增英金六百萬磅 
[巴黎發行日本新債]  
　　初一日倫敦電云日本新債未在倫敦發行巴黎發行之價每百實收九六零五 
[俄外務部大臣外國]  
　　二十九日柏靈電云俄國外務部大臣已回抵聖彼德堡 
[橡皮跌價]  
　　二十五日倫敦敦電云現因橡皮之價大落故已暫停出售（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
