# 1921 - 137 - 4917332

 

Page 1

 
 
   
 
 

Page 2

 
 
   
 
 

Page 3

 
 
[相依爲命（冷）]  
　　令之政府與强藩論其實際乃相依爲命者也而其態度反時現不相且就之狀此誠可異之一事矣雖然有何足異 
一不滿意必曰不幹一不滿意必曰出京其不且就之意誠露於言外不知彼曰不幹誰必强之幹者彼曰出京誰必迫之留者然而勸之幹勸之留者又即係此不幹不留之人此曰不幹矣而彼乃勸之幹彼曰出京矣而此乃勸之留二者之間雖有不相且就之表示而實則依然一相依爲命之情形也 
總之今日北京中之所謂會議所謂問題所謂爭執而决裂又所謂平靜而解决有時所謂鞏固有時所謂動摇者無論若何千變萬化其範圍决不能越此然則今日所傳之各種消息又何足措意哉 
專電 
　　北京電　府議仍無結果靳閣又動摇（二十四日下午九鐘） 
　　北京電　今午徐邀三使閣員及參謀總次長府院秘長在春藕齋西餐三點開聨席大會議聞提出之議題（一）推定征蒙總司令（二）指定征蒙經費（三）安插張勲姜桂題位置（四）撤换陜督（五）更補甘督（六）統一西南（二十四日下午五鐘） 
　　北京電　午後三點靳偕閣員三使偕馬福祥張景惠出席府議首由徐演說親民愛國要旨並謂依約法國務應總理負責此後内閣議决事件必當予以贊同所望靳總理毅力進行三使與各省一致協助俾南北統一早觀厥成靳乃報告津議經過及新閣施政方針注重統一理財兩點所有征蒙及對南辦法卽爲統一而設惟願各省諒解俾意其功（二十四日下午九鐘） 
　　北京電　籌欵用人兩項昨因疏通未緒僅開預備會今日居仁堂始正式會議（二十四日下午二鐘） 
　　北京電　昨下午六點靳宅會議張王先到曹後到未發言謂予意早己在總統前表示靳言若不將各問題解决予將不幹曹言不幹非辦法結果無决定（二十四日上午十二鐘） 
　　北京電　徐召見參次囑詢三使征蒙事有無解决（二十四日下午五鐘） 
　　北京電　李士偉籌欵未齊認爲未到接任時機蔡成勲今晨就職 
　　北京電　吉會鐵路借欵聞己議妥李士偉可就職（二十四日下午五鐘） 
　　北京電　財李因風色不順昨晚出京（二十四日下午二鐘） 
　　北京電　交張對特别會計亦不主廢（二十四日下午二鐘） 
　　北京電　昨今兩日政府向小銀行借欵三筆均在一分八釐息九四交以上且先扣年利擔保品中行官股借額二十三十萬不等 
（二十四日上午十二鐘） 
　　北京電　顧使不能應召返國委託施使並派羅昌接洽（二十四日下午二鐘） 
　　北京電　東京急電對華會議决定在延琿設中日會審公堂及領事館得使用警察權於商埠以外侵我主權太甚（二十四日上午十二鐘） 
　　北京電　第二届國際聨合會提前於七月十三日開幕顧使己有電告（二十四日上午十二鐘） 
　　北京電　外部與農部以洋商在各埠經營公司製造廠有用中華中國家樣者訂一限制辦法 
（二十四日上午十二鐘） 
　　北京電　王正廷爲國際法庭常川裁判員（二十四日上午十二鐘） 
　　北京電　院函交部查四政中可爲借欵擔保者開單呈送 
　　北京電　楊增新聞有人運動其調甘來電聲明不就政府以科事待平非楊不勝决定不動 
　　北京電　新疆回王買買明敏等請查究在京冒充回部總代表之李謙（二十四日上午十二鐘） 
　　北京電　財部通電各省區催辦財産稅管理徴收章程己脫稿 
　　北京電　政府將准津總商會請豐台捐局重征京綏貨捐打銷 
（二十四日上午十二鐘） 
　　北京電　京綏全路告成禮定七月一日舉行（二十四日上午十二鐘） 
　　北京電　西班牙公使通知本年在三壇德開萬國漁業會議貴國如有議案提出請逕電駐西公使 
（二十四日上午十二鐘） 
　　北京電　將任命王樹常爲黑參謀長（二十四日上午十二鐘） 
　　北京電　陳遐齡灰電馬劉各營在提茹安良壩與甘匪激戰己五日夜馬營長陣亡兵死二百餘又巧電康雅人民被害甚慘齡銑（十六）抵鑪卽日親督從大路進勦請迅撥馬步槍一千五百枝彈百萬欵六十萬又據滇顧總司令電劉贊廷己在滇邊拿獲請轉電顧將劉安法嚴辦（二十四日下午三鐘） 
　　北京電　閣議（一）馬福祥未到任前以周登皥護理綏統（二）振糧免稅振電免費依限結束（三）川邊鹽井地震成災撥帑一萬振濟均通過（二十四日下午六鐘） 
　　北京電　内部向行政會議提出省參事會條例要點（一）贊襄省長（二）省長推出六人省議會互選六人省長爲會長（三）職權爲議决公共建築物營造物及省産上事之執行（四）無常會期遇必要時由會長召集聞省會代表對此案大不滿 
二十四日下午五鐘） 
　　北京電地方行政會議劃分兩稅案因財部代表反對竟对否决 
（二十四日下午二鐘） 
　　天津電　靜海又發現鼠疫 
　　天津電　災民移殖經費政府决由附加賑捐撥充聞留津災民六千餘日内將起運（以上二十四日下午十鐘） 
　　香港電　漾（二十三）日國務會議伍朝樞報告交涉情形據稱得某領復函稱己得某督轉來公文謂某司前示禁慶祝及募欵均爲本督不在時發出今本督查文中詞實不合爲歉尤望貴政府勿信謡言如所傳某艦載械赴梧及要督入京與粤有關等說均非事實本督除正式承認貴政府問題尚非時機外其餘各事均願與貴政府提携陳因軍事不暇常到内陸兩部請由孫卽委内次吕志伊陸次程潛均暫代理部務旋討論組法制委員會 
　　香港電　中行長貝祖詒禡（二十二）由港返省與馬育航議該行復業辦法（以上二十四日下午八鐘） 
　　南京電　王省長赴鎭係有人約往觀都天會並遊金焦今尚未回（二十四日下午七鐘） 
　　漢口電　十八師七十團全部遣散　　漢口電　省署漾（二十三）開維持高師會議結果（一）省署咨部請指定該校的欵（二）教廳勸導照常上課（三）財廳籌欵接濟（以上二十四日下午六鐘） 
太平洋路透電 
[南方近事記]  
　　二十三日廣州電　傳說捂州己宣布戒嚴令　　二十三日廣州電　廣州報界公會决計呈請陳省長取銷報紙檢查 
[北方近事記]  
　　二十四日北京電　李士偉迄未就財政總長職似又不願上臺 
[東俄近事記]  
　　二十四日海參崴電　尼古爾斯克與烏蘇里斯克鐵路車站己爲加浦爾軍隊所據電局亦被佔當地義勇隊己被解除武裝 
　　二十三日海參崴電　至昨日止此間疫症共有二百九十八起 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[上西萊西亞亂事近聞]  
　　二十三日倫敦電　據路透訪員由索斯洛維克來電謂德人與波蘭叛黨之戰事規畫顯頗周備訪員引法人方面消息謂德人之攻勢現分三面發展德人在哇特附近進攻者其目的乃在格羅斯斯丹激戰後己佔有該地第二路計兵二萬乘武裝火車戰於克魯士堡至羅森堡鐵路一帶志在奪取波蘭邊界實業區域第三路由拉蒂波爾進攻志在攻陷格萊維資各處叛黨抵禦甚爲奮勇法國外交界聞此警耗殊爲震動路透社巴黎訪員電稱現己請駐法英兩國德大使警告其政府如不願協約國施報復舉動宜即停止攻勢 
　　二十三日倫敦電　法國各報謂德國新總理韋士博士雖心地誠實但無力禁止軍警與聞上西萊西亞問題各報並訾議英相喬治氏不贊助法國致德致府之抗議星期六日法總理致英政府之牒文亦有此種言論倫敦有責任各界深爲詫異蓋義勇隊擅入公民在會區域固應禁阻而駐德英大使己數次照會德政府獲有美滿之結果矣 
　　二十三日倫敦電路透社得悉法政府之允召集高等會議並未附有條件英政府曾通告法政府謂今覺宜派英兵赴上西萊西亞法政府己歡迎此議大約前駐上西萊西亞之英兵四大隊今復將由占領軍中抽調開往該處 
[埃及大騷亂再記]  
　　二十三日亞力山大里亞電據公報稱暴動己平共死二十三人傷一百三十人英人無一死傷尚有暴動者若干名自廊内開槍當道擬以機關槍制服之 
　　二十三日亞力山大里亞電外間謡傳有某希臘人殺死埃及人一名埃及人不察虚實頓起攻擊希人及其他歐人聞被殺死多名暴民且搗碎商店玻璃窗各處商店均己停市歐人現集於督署要求保護或許彼等設法自衞目下槍火四面皆是學生亦助同攻擊歐人里班境内己有多處被焚聞葬身火窟者實繁有徒 
　　二十三日亞力山大里亞電　英軍己馳抵此間管理全鎭歐人歡迎極形熱切 
　　二十四日亞力山大里亞電　昨夜尚稱安靜夜間禁止出門之令民衆咸遵守之據官塲宣稱此次事變共死土人三十六名歐人十二名内有意國女童一名雙方傷者共一百九十一名交易所與商店均復開市惟電車尚未開駛昨有莠民結隊滋擾並刦奪外人之物但土人之運動志在仇視希臘人他國之人猶其次也　　二十四日大吉嶺電志在攀登愛維萊斯特山之旅行團業己出發 
[英屬首相對於英日續盟之議論]  
　　二十三日倫敦電澳相休士氏與斐相斯末資氏之演詞己引起大注意休士現將其瀕行時在澳衆院所發之演詞全文傳至英國泰晤士報稱斯末資將軍所持英帝國對歐關係之主張與歷史相剌謬亦與英帝國利益相背馳蓋英國從來未有避免歐陸糾葛之習慣英國自圖勝時代以還即不得己占參與歐洲政政治之首要地位爲自衞計固無此不可也帝國一大部分連南斐聨邦發祥之地在内皆英國以歐陸强國資格參與戰事而得者離羣孤立不與外事在昔時己屬不可解在今日則尤甚以國際交際日繁故也每日紀聞報稱斯末資將軍論英日盟約謂當從英美合作點着眼觀察此說誠然但斯末資論及歐洲和平問題則未免旨趣衝突蓋英國一面旣須爲法人與德人間之和事老一面又須避免歐陸糾葛此乃必不可能事也每日新聞報稱英日聨盟事引起與殖民地皆有密切關係之海防與外交問題故專指英日盟約而加以特别考慮非無理由也如何可使英美日交誼處於永遠和平基礎之上此乃更大之問題若英日盟約僅爲此問題之枝葉將來帝國大會實有解决此問題之機會孟郤斯德指導報稱斯末資將軍所論者爲帝國大會所將辦理非常複雜而關係遠大之問題六月間大會所議之主要事有三（一）英帝國對外政策（二）英日續盟（三）英帝國防務分言之固爲三項合觀之則爲一事此事誠宜明白認眞思索也斯末資論英日問題在注重對外觀察以期達到英美合作共防戰事之希望苟英日聨盟與此無礙則可賡續之此斯氏之主旨也 
[各國近事記]  
　　二十三日萊浦齊電　德國戰事罪犯己於今日（二十三）在此開審 
　　二十三日倫敦電　葡京消息軍界協同要求内閣辭職其所持之理由爲防杜急進黨舉總理爲民國總統内閣不得己乃全體辭職此次和平革與保王黨無關葡京安靜如常 
　　二十四日馬尼剌電伍德將軍星期六日由吕宋極北口岸阿巴里啓程視察巴台納斯島情形今日可抵拉窩格而與視察山省之福白斯氏相晤 
　　二十三日華盛頓電　據有責任方面消息雅泊鳧島爭端現漸有解决希望 
　　二十三日柏電　駐海牙德使羅森博士　前曾充駐日本領事署職員己被任爲外交總長 
　　二十三日哇太樺電　政府己以更周密之取締華人入境議案提交下院凡華商欲入加拿大者須受加拿大管理移民委員之考試 
　　二十三日海牙電　日太子游法比兩國後將至荷蘭一游其時期約在六月中旬 
公電 
　　廣州來電　安慶省議會議員公鑒八分米釐一案貴會業經否决遠道聞之快慰無似惟恐再行交議務祈堅持到底勿作增加入民負擔之俑全皖同胞實利賴之國會議員丁象廉譚惟洋張秋白常恒芳岑述彭黄堉元吕蔭南等叩篠 
國内要聞 
[北京通信（吹萬）]  
　　地方行政會議之送别會 
　　自昨日（二十一）各省區自治聨合會反對地方行政會議電各省主張撤回議會代表之訊傳出後地方行政會議方面頗受剌激於是齊耀珊不肯提出之省參事會法案亦以該部代表力爭之結果决於明日提出但其内容固非吾儕所敢贊同也該案定參事爲十二人合參事長共十三省會舉者半省長任命者半省長自兼會長省長派得七而人民派居六適成多少數與行政會議之組織如出一轍若此案果成立參事會實等於無矣地方國家兩稅劃分問題明日亦可繼續提出該案之反對最力者爲財政部代表劉果在此案初提之日劉在西車站食堂宴省長代表即專爲反對此案者席中向各代表云諸君若讓此案通過歸後何以對長官諸君不力爭位置必難保故省長代表皆以死力爭而財部代表凌文淵則力主劃分謂吾人今雖爲官终有爲民之一日爲民之日必多於爲官之日當共出良心以助民勿徒求取悅上官致受全國人民之痛責云云今日十二時行政會議全體公讌張志潭張於十二時半方至張未至前各代有聚談對於報載各省區自治聨合會事異常憤激議會派力主於明日提劃稅參事兩案以間執人口竟得會長同意共主張使劃稅案成立爲建議案其結果雖尚難必顧亦可聊勝於無惟省長代表尚未表示滿足耳至十二點半張至三刻入座除邊周兩會員外餘全出席席終章宗元起立致辭云行政會議本爲張總長政策今總長遷長交通俾同人不能時受教益會未終而分離實爲美中不足但張總長對於内務行政有經騐有主張雖離内務部仍希以閣員資格爲本會助張起立道謝言曰今日得與諸君子會於一堂令人發生一種大感想政治不能爲事實所拘東有高尚之理想爲標準而後政治可有進步吾人今日在傳心殿共議自治是否十年前所能想到但十年前未想到者十年後竟成爲事實顧亦先有與前事異之理想而後有今日之事實者故此次會議所討論欲求各方皆表同情實不可能過新則思想舊者不贊同過舊則新思想者又反對雖有此困難不妨根據學理不違事實定一適當辦法雖一時行不動有此理想在後必能成爲事實此次會集至少之影響爲歷年中央與地方之隔閡可以化除因此隔閡以成不統一之現象故此次會議在中央知無地方不能自立在地方亦可知中央無輕視地方之心（或恐適得其反）此次有一會議可使地方上欲辦而無辦法之事有一辦法如國家財政己陷於絶境握財政之樞紐者在中央視之在地方而地方視之廼在中央其實皆非欲袪此病非確實劃清國家稅與地方稅不可立憲國是否當辦自治中國是否爲一立憲國中國當辦自治固不成問題辦自治之方法當從何下手用何組織是在諸君子本學理經驗之主張而定志潭雖離内務部而仍爲現内閣閣員之一平素主張决不因地位而變更章會長望志潭以閣員資格襄助行政會議志渣認爲分所當然以助貴會即行己之主張也今日得會不勝榮幸敬謝諸君子盛意云云至下午三時始散晚間議會派代表宴各代表席間復談及外間反對該會議事以力顧大局互相勸勉席散議會代表復相約於明日會議中堅持地方劃及國家稅劃分案並主改省參事會案决不令該多少數天成之參事會案得隨意付審查並與部派代表中一部分聨絡主提出省制案該會受外面打擊其結果或得較善也 
[靳雲鵬之談話]  
　　北京某報記者昨日（二十二）下午二時訪靳雲鵬於其私宅叩以内閣等各問題雙方問答要點如次「某問」財政總長等己確定就職否乎「靳答」閣員就職皆可無問題今後政府對於財政當有確定之計劃余之辭去陸軍兼長即欲以己身與財長一致而當整理財政之衝政府目下所賴以維持現狀者爲鹽關烟酒印花等稅一方撙節費用正擬組織財政委員會研究消極積極之各項政策所以謀將來之發展者在先振興國有之鐵路礦山由國家經營以增加國家之收入而裁釐加稅乃政府所認必須實行之事此不獨在財政上之見地有實行之必要即以中央與地方之關係言之裁釐加稅庶財政有統一之望實與政治大有關係「某問」三巡閱使聞今明皆將出京此次在京會議有具體之結果否乎「靳答」三使與中央精神之結合吾人於前次談話時己略言之日内正在討論蒙古問題大體業己就緒準本星期三日在公府開一聨席會議如各部總長參謀總長三巡閱使等皆在與會之列此會之如何决定頗有重要關係也一某問」近來外傳某某督長將有更换消息其事確否「靳答」政府現在並無調動疆吏之意如陳樹藩者因其無統治一省之能力故問昰醖釀己久亦尚未完全决定其餘均不欲有所更調余確信今日之事僅更换一二督長乃屬無益之舉必須從根本上加以整頓「某問」政府對於目下北京之教育風潮持如何態度「靳答」國家財政之困竭如此而政府對於教育經費發新還舊仍積極加以維持比諸軍餉欠一年有餘警餉積欠達五月其相去豈可以道里計政府與教育界初因隔閡之故無從疏解其意志政府内部亦有主張即准教職員之辭職以求改組者然余終不忍採此極端之手叚只須教育界勿走極端事即易了余極願與教職員學生等有聚談之機會披瀝胸襟一述余對於教育之苦心也「某問」教育總長問題如何「靳答」范靜生之才具德望使長教育可稱適當但目下風潮未了范君不願再出余意擬先覓代理部務之次長圖教育風潮之速平頃正徴及直隸教育廳長馬鄰翼君惟不知其肯就否耳 
[京校教職員再辭職]  
京師教育風潮自國務院十九日致教育部九六一號公函發表後政府方面表面上雖祗謂教員不上課必不發薪費然暗中則確有挑撥教員與職員及八校教職員與中小學校教職員感情之手段並有乘勢解散學校之傳說八校教職員聞訊亦下最後决心業於前日（二十一日）下午一時在美術學校開臨時秘密會議詳細討論其結果認政府己甘居破壞教育之名教職員當然不能再與之敷衍惟有出於履行十八日宣言全體辭職之一途而己惟政府旣己與教職員明白挑戰則同人不可不有完密之預備一不至臨事周張二亦可使八校同人有所趨向於是一致决定五條如下（一）履行十八日最後宣言全體辭職（二）職員限三日内離校並要求校長於三日内將欠薪全數交下（三）自籌經費由同人將八校繼續辦理絶不受政府支配如校舍可以通融則尅日上課（四）第三項不能實行又受政府逼迫或有必要則全體出京南下擇相當地點要求國民自動的創辦八校（五）發布宣言敬告全國父老宣布政府摧殘教育罪狀此五項通過後即由文書組幹事起草宣言及敬告國人書於昨日（二十二日）上午九時仍在美術學校開臨時會議馬叙倫主席照昨日議决將宣言書及總辭職書敬告國人書修正字句後全體通過並約定八校校長於今日（廿三日）上午九時由該會派代表八人（每校一人）至法專會商辭職後種種要務十二時散會兹將其全體辭職書第二次全體辭職宣言及辭職後敬告國人書照錄於下「（一）致校長團辭職書」前承五月一日大函並荷親過本會議見留同人彼時以貴校長之敦慰及諸生之殷望暫諾留職以待保障方法尅期成立俾得即行回復職務乃閱本月十九日國務院致教育部九百六十一號公函是政府己有意取消四月三十日國務會議議决京師教育經費三條辦法保障方法之如何更何待言同人維持教育之意至此己盡惟有仍向貴校長敬辭教職員職務其職員事務請三日内派員接替逾期即不負責先此聲明至本日以前同人等應支薪修亦請於三日内掃數交下「（二辭職宣言書」吾輩自三月十四日宣告停止職務與政府嚴重交涉以謀八校經費之穏固直至四月八日政府仍未有維持教育之確實辦法答覆吾輩萬不得己乃宣告辭職又經二十餘日尟府始行宣布京師各校經費辦法三條教育部持此以挽留校長校長持此以挽留吾輩吾輩對此本非十分滿意惟念八校諸生期待之殷校長挽留之篤復爲催促八校經費問題速於解决起見爰於五月三日暫允留職即日向校長提出政府履行此三條保障之方法並聲明保障方法辦妥後即行回復職務乃時經二旬而所謂三條辦法者政府訖未實行復以先付距離甚遠之限期支票等詞搪塞延宕以掩蓋其積欠不還經費不發之失信旣而並此支票亦歸無着致校長等以見欺於政府而亦失信於吾輩遂又於五月十六日聨袂辭職矣吾輩猶以爲致此遲延者或因内閣改組之故刻下内閣己定政府苟有絲毫維持教育之誠意不難立飭主管各部即日奉行四月三十日國務會議通過之三條辦法則八校弦誦之聲可以絶而復作乃於五月十七日致書國務總理表明此意並請其於三日内飭部奉行今限期己滿訖未見覆迨閱報章傳布之十九日國務院致教育部第九百六十一號公函始知政府更以其不誠實之慣性施其遮掩拖延挑撥之手段自蓋其對於國人之失信復厚辱吾輩之人格語云士可殺不可辱吾輩至此苟不與之决絶士氣何存今特於五月二十二日復提出全體辭職書於八校校長知我罪我惟國人君子鑒之「（三）敬告國人書」十載以來禍亂迭起政象日就泯棼强藩爭爲攘據中國統一之局久己蕩然無存矣當是時獨能萃全國之精英於一堂卓然以維繫民族統一之精神於分崩離析之中不致隨致象而顚沛者惟有教育事業耳政府尚有維持民族統一之誠對此民族精神所托之教育事業宜如何尊重而保全之使不致以政治上一時之乖離禍及民族精神上永久之團結則將來民族統一之惟一希望亦正惟此維繫民族統一精神之教育事業是賴今也政府不惟不惟不思設法以維持之而反摧殘之破壞之惟恐其不速此殆民族精神滅亡之徴而尸其罪者實惟今日之政府也雖然政府縱欲破壞教育而負保衞教育之責者尚有吾全國國民在而吾輩從事教育職業者尤萬不容默爾而息坐觀政府之滅亡教育而不救吾人以爲雖在被治於此摧殘教育之政府之地己無國家教育托足之所然中國之在終有爲表現民族精神維繫統一文化之教育事業之所托足即終有吾輩獻身於教育之事業之機會况吾輩亦國民也吾輩視教育爲吾全民族之命吾輩爲捍衞保全吾民族之生命雖爲此摧殘教育之政府所不見容亦可以國民之資格自起而爲謀以慰此多數學子喁喁之望即不然天空海闊亦總有吾人闡揚文化之所也吾輩此後所以盡力於教育事業及其所以告慰國人君子者惟此而己五月二十二日 
[大連金建問題有轉圜說]  
北京某通訊社消息云大連金建問題自關東廳下令放逐大連公議會副會長李子明消息傳至東京後赴東運動之大連中日委員異常憤激運動愈加猛烈有不達取消目的不止之勢日本外務省聞訊雖於殖民會議開會百忙中亦認此事爲不可輕視之問題十六夜内田外務大臣特召集各關係長官及小幡公使赤塜總領事等開緊急會議討論良久會議之後赤塜氏以關東廳外務部長資格十七日特往訪山縣關東長官密議二時餘始散十八日赤塜氏復往訪古賀拓殖局長官商議此事據聞外務省方面認關東廳放逐李子明之舉爲不妥當有要求取消或設法轉圜之意赤塜氏與山縣密議時山縣頗堅持不能取消之意古賀氏對此亦持堅决之意見但聞其結果或可從外務省之議設法轉圜亦未可定蓋外務省以此舉不特欠穏當而且大連商業全恃中國人維持若一旦傷害中國商人感情將來影響於日本貿易者必非淺尠更有一層誠恐慝起中日間國際交涉外務省方面甚少願於正在商議變更對華方針之際而有此交涉發生云 
[京聞拾零]  
　　李士偉來京多日迄未就任聞李氏本定今日（二十三）到部嗣因軍餉問題李主張不理欠餉比以此意向曹錕發表曹謂財政部不負欠餉之責以後又課何人之責任因此李非得現欵不能到部當於前日遣其弟某赴津約某洋行磋商五百萬元之借欵又李出任財長擬以楊壽枬爲次長楊係周學熙所薦在當局方面亦己通過而外省以楊曾爲復辟侍郎紛紛來電質詢且無賀電致李於是李不得不暫觀風色再定進退在約非俟借欵有成决不敢輕易上台也 
　　海軍部自李鼎新到任後江防司令王崇文海軍司令藍建權艦隊司令桂錫珪吳敬修均先後到部拜賀并磋商海軍軍餉問題當由李氏商向鹽署撥欵五十萬元餘四司令各付十萬元以充軍餉外尚餘十萬元作爲海部本月政費又該部員司日來亦大有更動如總務科科長派秘書高稔庶務科科長改派高穰遞遺一等科員改派黄天鈞至海軍陸戰隊隊長造船所所長均有更换消息現正在選擇中不日當可發表又該啊次長徐某己决意不幹所遺之缺以林葆倫與陳恩壽兩人大有希望林爲林葆懌之弟與某當局有師生關係陳歷資較深前與劉冠雄同在倫敦海西大學畢業並充海琛管帶閩口要塞司令官二者比較仿以陳氏呼聲爲最高云 
　　昨日江蘇會館開會由省自治聨合會陳匪石報告經過情形對於蘇皖贛巡閱使問題一致反對仍請政府速將該缺裁去後由顧名報告應行討論兩問題（一）鎭江第九歸範校長率領武裝警察解散學生事件討論結果由同鄉會致函江蘇省長秉公辦理（二）省自治法大綱請速製定事件討論結果俟下次幹事常會提出再决定應否製定大綱抑或並製具體條文五時散會　　斐島頒布簿記條例一事迭經該島華僑推舉代表來京請求並經外交部電令駐美施肇基公使向美政府提出交涉兹據外部消息日昨施使己有復電抵京謂此事現與美政府再四交涉己允予磋商之地步即希轉知華僑代表靜候解决餘俟續報 
[鄂省近訊]  
　　省會開會不成高師實行罷教 
鄂議會中崇正平社兩派門户見深互相齣齕此次六期常會内又因討論自治業演成激烈爭執緣鄂省自夏壽康去職後自治籌備處早己名存而實亡第當道不願居摧殘自治之名故此一招牌尚未除下崇正派廉知其隠且有將籌備大權攫歸己派之意故由陳紹龍楊伯燾翁舉安等提出請咨省署速將組織全省自治機關法規草案提交本會議决施行案其理由大概（一）省議會有議决單行條例職權籌備自治應將法規草案交會議决（二）以前籌備自治機關無法律根據應認爲無效在平社本與崇正居於對抗地位今見此案顯有作用故十一日第九次常會崇正主張省略初二讀即日咨出平社則主張交股審查以昭愼重彼此爭論卒無結果十三日第十次常會崇正出席議員佔半數仍本原定主張强欲主席付表决而平社方面如劉楫杜瑞壽雷寳杏郭璜等亦以全力相持主張先付審查再行提出大會修正文字崇正派則急欲通過僅承認修正文字而反對查審並强令主席付表决欲以多數壓迫少數致當塲郭璜與陳紹龍拍桌怒詈幾欲用武厥後雙方皆避不出度缺會三次前日星期五開會未成時有提議星期六日開一茶話會疏通彼此意見以免其他要案均懸而不决然昨星期六日來赴茶話者亦寥寥無幾明日十四次常會恐依然不足法數也 
國立武昌高等師範上年因校費問題該校校長譚錫恩與學生代表在京請願且得鄂籍同鄉贊且始由閣議通過該校經費仍照民三原案在鄂省國稅項下劃撥並得交部允許每月由京漢路局與漢口電局就近合撥一萬五千元以資接濟詎交部事後食言京漢協濟之欵路局以未奉部令爲辭拒不撥付最近財部雖匯來現欵一萬五千元然杯水車薪何能有濟該校校務討論會迭次會議多數主張仿照京中八校辦法停課以待只因路教廳長苦口勸慰卒未實現二十日校務討論會復因此事集議僉以政府並無誠意維持若再枵腹授課愈無解决之日决定二十一日起實行罷課宣言書亦己印就待發並推定教職員二人學生四人赴京請願（五月二十二日） 
[湘省饑荒之日亟]  
　　湘省饑荒現己日甚一日醴陵安化等區秩序己亂其先尚不過四鄉饑民有聚衆索食之舉近日以來則城市亦恒聚衆數千坐食排飯匿名揭帖布滿街衢聲言某日當至某家某日當往某處地方痞匪復溷跡其中乘機煽動各地官紳無法制止雖有武力亦無所用之各地紳商夜不安枕省城方面則以穀米來源業己斷絶因之價值飛漲竟至每石八元有奇貧苦小民無以爲活故聚衆圍閙碓户之事日有所聞雖經警察隨時制止未至發生事端然亂象己萌終恐不免於爆裂官廳對此屢郷召集士紳會商辦法然而所得結果如禁米出口及禁止囤集居奇之類均不過官樣文章徒託空言義賑會前經電請旅漢湘紳劉靄堂請購運蕪湖米數萬石來湘以資救濟祇以此項米欵須由熊秉三籌撥無現可兌故迄今尚無消息頃該會以情勢日亟特於日昨電催熊劉請速購運第聞熊工近因制憲問題曾致省憲籌備處一電謂湘省賑欵現僅得十餘萬元云云以荒區如是之　僅此十餘萬元安能普濟因之省城紳商又於日昨集會以情勢如此危勢不能不急籌救濟因即决定除請官紳合辦之急賑會速 
 
 
 

Page 7

 
 
籌的欵開辦平糶外並由總商會定日内開聨席會議邀集省城各慈善團體曁大賈巨紳迅速籌措本金往外省購運米糧來湘分辦平糶减糶以維秩序 
[福州雜訊]  
　　閩商反對所得稅頗爲激烈昨福州商界四十五公幫公舉代表二百餘人公呈省長公署財政廳省議會福州總商會並函全國商會聨合會各團體末叚云查所得稅在外國固爲良法惟吾國效顰行之必滋騷擾現在登記法尚未實行而所得稅反提前辦理將來若貿然檢查必無詳確公允之結果若不行檢查則世界無此辦法縱使暫不認眞豈能始終瞎稅而檢查結果非使營業之眞相財産之内容絲毫畢露不可夫舉勢必擾民之稅法付與忍於擾民之官吏而行於不至不擾民之中國謂能相安無事其誰信之比年以來四方多難民力凋蔽瘡痍未復諸色賦稅同時並舉即鉅富豪商亦難堪此負担又况閩疆貧瘠爲各省最貰貨經商全無成本納稅完釐之外如坐賈如印花如警捐如雜捐如公債如軍需如金庫如槍砲等捐以及新復閩南未撤之粤稅粤釐有名無名何止十色朘肌剥膚力己綿惙今更徴以所得稅不至於無貧富而同歸於盡不止此格於時勢期期不敢奉令者也 
　　厦門大學校長鄧萃英辭職經過情形業詳前報兹聞此次鄧氏辭職陳嘉庚校董不能挽回之故因鄧氏提出一種條件謂須另提十二萬元由校長自由支配校董不得過問陳不之允鄧乃辭職現悉鄧氏去後即由總務課長何公敢代理目下該校己聘定醫學博士林文慶接充林素爲新嘉坡南洋英屬殖民地華僑代議士承聘己允即日回國至校接事矣兹覓得該校董陳嘉庚君致籌備員書如下「啟者昨閱報悉鄧君函致諸籌備員爲與弟意見不合辭職北上即將其薪俸二千五五元捐辦厦大鬭書云云竊鄧君爲諸公所推舉到校未滿一月爲與弟意見不合辭職而去弟深抱歉對諸公甚不住至不合原因弟亦不自知或者他事大都類下者乎當諸公推舉之際訂薪俸月五百元由其完全脫離參與北高職務之日核計查鄧君到校爲四月五日未到之前未陈脫離兩職到校未及一月即辭退北歸曾支去四五兩月月薪大銀一千元川資六百餘元又交友人三千餘元兹云要將該項辦書籍捐助弟深感盛意但厦大甫由弟創辦規模未具萬不敢仰人贊助鄧君薪俸如應得許多數乞一切收納否則務希追還以符訂議而保令名此請大安弟陳嘉庚手上十年五月二十日　　駐閩日本總領事林久治郎於前數日忽乘基隆丸前往台灣查係因台灣總督府近議召開聨合會議討論關於領事裁判權事項凡我國南部及香港以北之日本領事均須列席該領事此行與我國領事裁判權問題關係至鉅自五月十二日起即行開議 
　　旅居台灣工作之閩僑被日人火焚一節閩中傳播業逾旬日所言原因亦不一致然人皆視爲一種風說初不之信嗣由籍民團傳出消息謂最近該處發生一種黑死病傳染極速被焚者係因染此病死亡之屍體日本當道恐其蔓延故令凡染疫身死之家屬或看護人或其鄰居均須報明於當地衞生分機關然後抬尸焚諸山塲被焚者不止閩人之屍體焚斃地點在台中後尾巷云云 
[粤桂軍事行動之形勢（平）]  
　　粤桂交鬨喧傳己久顧近來消息轉形沈寂蓋因當局對於省城方面軍事行動極守秘密主義廣州報界公會前時己有檢查委員駐會檢查稿件須經閱過然後發刋近更嚴令不許登載軍事消息故各報皆屏不敢錄然軍事上於此數日問實非常緊急運兵輸械絡繹不絶民間商輪多爲政府扣留給回租值以便輸運而所注意地點則惟西江與欽廉西江密邇省垣關係尤切港中圖粤機關林立彼等製造謡言忽傳封川失守忽言廣寗陷落其實兩方尚在互相防備之時未曾開火更無失地之事也但兩省果使戰事發生廣寗地點較之封川尤爲重要由水路而言封川德慶二縣最爲要衝桂系早於界首遍築砲臺故粤省軍事設備亦以封川爲第一防線日前委邦平曾親往相度以便指揮蓋慮桂系必由此地也惟近據探報則桂系重兵全駐懷集又似欲窺伺廣寗蓋廣寗得手則横斷西江之腰肇慶雖有重兵亦截爲兩橛而由廣寗入三水並可以旁擊北江其形勢非常重要故魏邦平特在三水設總兵站日前由西江回省復與許崇智協商請許派所部軍隊在三水互相聨絡以爲犄角總之此次粤桂兩省情勢西江在所必爭然由水道行必從封川德慶惟桂無得力之艦隊未必能行舍水就陸則必從鬱南與廣寗二路由鬱南則可以旁擊高雷由廣寗則可以旁及三小粤當局亦計慮及此故近日派兵至鬱南廣寗者尤多即所以防之也而桂人反間之術尤多彼等現極注意西江西江前爲肇軍地盤肇軍以李耀漢爲領袖當粤軍返斾時李耀漢出而贊助召集民軍實非常得力惟事定而後肇軍盡己次第解散李耀漢亦無兵權然其舊部失望者極多此次陳炳混派人在港宣言謂如能奪取廣東必交還廣東人自治省長一職當屬諸李耀漢此種宣傳政策無非欲蠱惑肇軍舊部收爲己用李耀漢恐招粤當局之猜疑乃以東渡爲名急遽去粤而李之叔李華秋爲肇軍健者近忽在家被人暗殺此事頗堪研究且肇軍舊部私行招兵之說亦時有所聞可知爲桂系所利用者亦大有人在耳 
[滇省匪首楊天福之結果]  
　　巨匪楊天福吳學顯爲患滇中己久楊於去歳刦質美人時幾釀重案唐蓂賡以覊糜之法招撫之楊吳始率黨到省編成挺進軍兩支隊以楊吳爲隊長擬開赴鄰省迨顧氏入主滇政慮楊吳梟獍難制乃暫改爲游擊隊楊吳遂生疑懼兼其部下時出騷擾率衆逃逸於是楊吳通唐内舉之謡言大起顧爲先發制人計即督同楊司令蓁率兵千餘并槍砲等將楊庽住之馬宅包圍楊以事起倉卒抵抗力全失遂從容就擒解往總司令部開軍法會審决定處以死刑楊司令極力保全其生命軍法處以法抗爭楊遂死於法臨刑之日先由楊司令設七十元之大餐席相宴席間楊司令師揮滬斬馬謖故智痛哭流涕並召楊匪妻子撮影諸事畢後以大轎舁楊匪直抵刑塲執行槍斃吳學顯則巳先幾遠颺現正分派省軍追緝聞連日尚在激戰中 
[浙江一師校長問題（天樞）]  
　　浙潮第二聲之見端 
　　浙江第一師範前曾起一度激烈之風潮今者又有醖釀之勢使身負其責者能審愼處置熟察内外情勢開誠布公得一妥善辦法未始不可消弭於無形也記者亦浙江教育界一分子不忍隔岸旁觀用敢略述一二如下（一）姜伯韓游美與校長問題姜氏本爲南京曁南學校教務長其所以願任一師校長者因當時教育廳長夏敬觀曾承認其擔任校務一年半後以官費派遣留學之條件至今年暑假業己期滿官費之志雖不可逹但姜氏以辦理該校種種困難己有朝暮之問棄若敝屣之概所以屢向教廳辭職情願以自費游學决不再幹校長於是校長問題乃日急一日矣（二）姜氏辭職與學生挽留姜氏在校與學生感情雖未及如經氏之親原但亦尚好與學生無甚惡感且辦事一方面亦頗願與學生共同進行所以學校行政上窒碍情形亦屬少見此次决然捨去未免有依依不忍别離之意曾於前月開一大會作一度之挽留以表示誠意（三）姜氏保薦人物與官廳姜氏保薦人物均在校内教職員中選定計共四人即陳純人袁新産朱自清鄭萼春是也陳純人與袁新産二人因往年風潮的歷史關係爲官廳所否認己不成問題朱自清君年少好學不願管校長閒事敦勸再四只是不肯擔任於是商之鄭萼春且由姜氏介紹到教育廳與夏敬觀談話相見之下聲氣相投大得夏敬觀之讚賞惟姜氏關於此事並未對學生公布用意固不可知但其爲防學生之反抗運動固無疑也（四）鄭萼春與學生態度鄭長一師校長目下雖在醖釀中姜氏亦未正式公布教廳亦未正式委任究竟將來是否成爲事實學生方面是否毫無聲響固在不可知之數但鄭固碌碌無表見學生對之亦無特别信仰心則可以知之彼等數年來抱文化運動改革精神之鮮明旗幟有精密組織之學生當必有明確之目標也前星期六上午開一次大會討論校長問題己有人提議請校長到校外去物色相當人才後以時間過長宣告延會至本星期二再開會討論但於此己可知該校學生對於鄭某態度之一斑矣 
[皖省近事]  
　　張督日前向省議會商借皖北工振鹽餘三十三萬爲新安武軍餉並由省署簽立合同擔負短期償還責任以烟酒印花兩稅作抵每月息金七厘昨己經省議會議决通過 
　　張督返蚌尚無准期聞某君云本月底台可回蚌　　省議會提議撤消皖北各縣警備隊案昨大會通過　　郎溪倪知事違法勒捐己由該縣商會長在議會請願懇求咨請省長撤查以蘇民困 
　　昨日（二十一日）省城救火聨合會以及各慈善團假大觀亭公讌張督並攝影以留紀念 
[蘇省銅元問題]  
齊督王省長前以報載滬上輕質銅元充斥江孚私運銅元一百二十箱當令飭江海關監督查明有無其事旋據呈復此次銅元係領有宜昌關監督護照並具保結戴明交由中國銀行收以之件自與私運不同惟究與省章未符刻下滬上銅元充斥險象環生擬請鈞署分咨部處轉飭各關以後母得再將銅元裝輪運至上海以維巿面昨兩長批云查上海爲限制銅元入境之區前頒禁止章程第五條亦載明如有本公署護照准運者一律驗放其他官署護照概不適用等語現值銅元充斤之際亟應重申禁令嚴行取締本公署旣不給照凡持有他處護照進口者均不得驗放以維市面除分電部處查照外仰即遵照辦理 
齊王兩長頃又致北京幣制局總裁安徽省長電云查蘇省銅元兌價日增一日人心恐慌上海拒用銅元風潮經滬上道縣及各商會議定辦法略見平息省議會及蘇州江寗各總商會亦均以停鑄禁運爲救急之法嗣准貴幣制局蒸電飭廠先行停鑄當經通令查照值此銅元充斤之際自非嚴行取締不足以維金融前准安徽貴省長電請每月酌運銅元一千箱計十萬串行銷南京鎭江一帶等因業將爲難情形電復在案兹據江海關監督呈稱奉稅務處令准安慶造幣分廠每月運銅元二十萬串趙滬寗備抵銅料云云查南京上海爲限制銅元入境之區均不得驗放以維市面除分電並令遵照辦理外希即轉飭安慶造幣分廠遵照辦理實纫公誼 
[南京快信]  
　　陳光遠又派營長郭文森赴直招兵昨乘江孚輪抵寗即轉車北上現聞旅寗贛同鄉會以各省刻正計畫裁兵而陳光遠近竟派員在奉直鄂各省招兵昨特開會公决電陳阻止以留贛人一線生機省道籌備處附設於省署内六月一日成立 
浙江第一二兩師範學生六十二人昨由職教員率同來寗參觀各校 
齊督昨日下午四時至科巷水利協會答謁黄以霖復至中正街交通旅館答謁段書雲晚七時在署公宴嚴張朱各廳長及蔡道尹等陪席、 
　　曹　派邊守靖來寗謁齊有所接洽今午可抵寗 
下關寳塔橋居民袁繼清家失愼延燒草屋一百九十五問被災居民一百三十户並燒死男孩二人 
[杭州快信]  
省憲期成會今午（二十四）開第一次職員會到褚輔成阮性存許漢章等七十餘人提議事件（一）評議會議事細則公推張翅胡炳旒何紹韓等九人起草幹事員辦事細則公推林文琴胡逸等九人起草均限二十五日交會二十六日上午開評議會討論（二）本會與省議會協商事件公推褚輔成王犖等二十人代表赴會陳述意見協商浙江省憲法會議組織方法 
省立第三師校校長王念劬被人攻訐昨發出辨正書不下萬言惟對樗蒱之事直認應酬時節亦不肯諱爲絶無以自欺欺人海門鎭商會及振市公司請願省議會謂該公司收回教産恢復海權宗旨正大上午被水功隳垂成要求轉咨軍民兩長給欵補助息借維持 
省議員陳若瑟提出整頓吏治議案知事警佐有違法者准人民自由告發無庸另覓省城舖保俾杜隔閡 
私立行素女校以新設四年級教室添購校具圖書標本儀器請求一次津貼臨時經費昨向省議會請願 
杭縣各鄉鎭日來桑葉價漲每擔售至八元有奇 
地方通信 
[松江]  
　　水警破獲盜案亭林七圖何迪膛五圖楊姚氏泗涇十六圖沈耕雲俞關林俞友泉及塘橋十四圖倪友堂等家先後於二月二號二月十六號三月二十九號四月九號等日被刦各案經水警區長沈葆義嚴令偵緝旋於金阿六家抄獲贜衣兇器二十四件由事主何迪舟認明解縣駐松水警分隊長徐貴臣因即率同探弁顧春根巡官費得標吳柏華夏書堂等四出獲緝當於舊曆四月十五日在黄渡鎭茶園内拿獲金阿六訊明爲首行刦不諱爰於二十三號晚間解縣訊究矣 
　　六高開運動會莘莊縣立第六高小學生自治會於二十一日午後開運動會午後一時迄五時共演三十節並由第一國民加入來賓運動演啞鈴對拳兩節個人競技得分最多者爲吳甡李建廷徐仲銘三人各得銀牌一座優勝旗一方團體比騫狀銀度 
盾一座爲三級生所得是日男女來賓不下千餘人頗極一時之盛 
[崇明]  
縣署講習白話王省長前曾通令各縣知事舉辦吏員國語講習所預備以後文告批令改用白話兹悉崇明縣知事林紹榮業己遵令舉辦於本月（五月）二十二日在縣署東花廳舉行始業式凡行政司法警所及勸學所各書記一律到所聽講定期二個月每日下午三時半至五時半講習二小時講員徐引恬蘇維章陸斌三人科目注音字母讀法拼法國語會白話文法 
[蘇州]  
　　江浙水利會將開會江浙水利聨合會昨日發出通告畧謂本會定於六月一日開第二届臨時會會摥假蘇州　門外留園報到處在城内鎭撫司前本會事務所届時務希早臨爲盼 
　　道尹赴虞查案己竣蘇常道尹王可耕日前會同省委前淮揚道尹王曜沙田局總辦屠文溥前往常熟段山夾查勘廣業公司與沙民爭執沙灘一案現己會勘竣事於昨日乘輪返蘇王屠兩委員聞即日亦須赴寗復是命 
[無錫]  
　　繭業公所開會紀吾錫繭業公所因新繭瞬將上市所有開秤日期及價目等情例須召集各繭端各行主開會討論以歸一致爰於十七日下午三時在該公所開例會由孫鶴卿主席報告帶征繭行牙稅及房捐問題議决仍照歷届辦理次由議董華藝珊代表主席報告加認印花稅問題宣讀縣署公函大致謂案准印花稅劉聲九華保儒等呈稱歷年各繭行認銷印花不分繭行大小每行認購印花二元兹擬按照各行繭灶計算如在八副以上者作爲甲等派認印花六元八副以下者作爲乙等派認四元請予核復云云全塲一致反對紛紛起立發當秩序幾亂嗣主席以照前認購付表决通過主席又謂限制增開繭行期限己五年届滿靑城玉祁鎭新創李芳繭行係舊照新灶應否禁止議决電財政廳請示主席又謂上年有數處繭行發生假聨票情事因官廳未會切實辦理故此事應由各行自行注意繼議開秤日期西北路與束路主張懸殊主席取折中辦法以二十三日付表决起立多數最後提議價目問題有謂現離開秤之期尚有六日似不宜早定應緩日再議者有謂若至二十一二日各行均亟於佈置開秤事宜决無餘暇赴會者討論多時由主席以上年定價春繭每擔四十五元夏繭三十五元作爲假定價目届期如無變動即以此價爲標準付表决通過五時散會 
　　北大街之火警北門外北大街爲錫地商市最熱鬧之區前日（二十三日）夜間十二時左右大橋下同益泰荣蔴店不知如何失火經該段救火會等馳往救息計焚去一間三造損失約四五千金（聞該店保有火險四千元）至翌晨餘燼復燃故該處附近各救火會又到塲灌救 
[鎭江]  
　　都天會之狂熱鎭埠都天會每年於隂曆四月間舉行一次本年擇於十六日迎賽清晨萬福金爐角端增福景福龍亭蔣公凈街多福降福十家大會均在南門外都天廟排齋進東門過五條街出西門至大街走小碼頭到南馬路打落晚間各會一律上燈照耀如同白盡經過之處觀者如堵擁擠異常此次會期城内外　添數萬人各種生意無不利市三倍駐鎭陸軍十九師楊師長丹徒縣張知事恐有匪徒乘間滋事各派兵警隨會彈壓以保治安 
　　絲行定期開秤本年鎭屬各縣新絲收成因被霪雨所誤大爲减色鎭郡各絲行公議定於二十四日開秤聞上白新絲每百兩定價五十二元 
　　棉紗最近市况此兩星期本紗市面較爲寂靜客帮如山東江北淮徐皖北等帮雖仍有購去然交易殊少價格畧疲最近本紗現貨價計二十支一百六十九兩十六支一百四十四兩 
[揚州]  
　　知事因公晉省江都王知事因奉省電於二十二日晚赴寗旋於次日返揚外傳王有另調消息 
　　電令領取選票省會第三届初選舉依照法定日期應於七月一日舉行投票總監督署以期限己近特於二十二日快電各縣初選監督迅即派員領取初選投票紙以備應用 
[杭州]  
　　杭縣長途汽車之測量餘杭西通臨安於潛昌化等縣爲入皖孔道北有獨松幽嶺馬頭三關係達江寗捷徑旣爲軍事上要隘更屬商業的樞紐百貨輻集商賈雲屯第以交通不便未能發展今春餘杭王鼎三張然犀發起杭餘長途汽車聨合顧子才張新吾沈昌來葉芷香袁金賫蔡杏齋等兩邑紳商開會集議共表同情惟查公布長途汽車條例須先實地測量方可依據呈請特聘胡君志剛實測路線估計工程一面呈請省會警察廳餘杭警察所飭屬保護己於昨日開始測量自餘杭太平橋起經過閑林留下松木楊至杭縣寳石山下止計程五十有四里云 
[九江]  
　　南潯鐵路之近訊南潯鐵路公司自發現車票贜案以後其在逃之計核課主任胡伯誠忽由廣西函致工程師黄復憲謂若不將此案設法打消定將坐辦張毅車務處長傳子餘及閣下平日種種黑幕盡行揭破云云聞黄接函後己寗籌對付方法現在路事乏人主持省垣股東方面鬧至不可收拾贛省軍民兩長己電李總理回尋親自解决至該路每届節關向以借債度日現在端節在邇積欠各員司薪資至四月之多聞李向某處偕欵若干特電會計科長李少海携帶關防赴京接洽聞李己於昨日首途矣 
雜評一 
[京學潮（默）]  
吾謂政府今日能稍稍變易其手段以應付各方當不至若是之爲難也對武人之要求欲面面敷衍然今日則因愈敷衍而愈生枝節結果有無法周旋之苦對教育界之要求又不肯稍爲敷衍而一以硬强出之然今日則因愈强硬而愈難轉圜結果有無術維地之苦使當局稍分其對付武人敷衍之手段以對付教育則學潮不至决裂如是又使當局稍分其對付教育强硬之手段以對付武人則政局亦不至一無解决如是 
某索欠餉三百萬某索開拔費二百萬三數武人合計己不下千萬使稍减其數以分潤教育何至演成如是之景象哉某使謂領到援蒙費而不出兵太對不住其他疆吏嗚呼豈但對不住疆吏更將何以對聲嘶力竭之教育界哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會消息]  
　　日本與菲列濱二方面運動員等抵滬　　中日兩國運動員之調查 
　　昨晨八時日本方面參與遠不運動會之委員二十三人運動員九十人乘八幡丸抵滬匯山碼頭日僑等羣往接候爆竹與歡呼談笑聲並作嗣由日本郵船會社用拖船金陵丸接往該社當登岸時並有許多日僑揚旗歡迎日本同文書院學生亦均到埠歡迎入該社後登三層樓開會首由上海日僑體育會會長田邊君致詞表示歡迎希望之意次由日本赴遠東運動會委員長岸清一君致答詞謂承殷殷歡迎益當請選手諸君努力進行云云次全日本體育會技術委員鐮田芳雄君野口君演說皆致欣勉之意遂進茶點散會聞各委員運動員等散居於萬歳館豐陽館江星館東和洋行常盤館朝日館東洋館云 
　　香港足球隊 
　　立者自右向左爲葉九臯君許誠耀君陳蘇君劉慶祥君黄柏松君彭錦榮君梁玉棠君（隊長）蔡光漢君坐者自右向左爲馮帶君霍炳賢君區傑生君陳光耀君張榮盛君甘福君黎郁達君盤喥 
膝坐地者爲劉福繼君（總領袖） 
昨日午後二時日本運動員等齊赴虹口花園（即遠東運動會塲）參觀並練習各種運動日本赴遠東運動會委員兼日本派充萬國運動會代表加納治五郎日本赴遠東運動會委員大下東作諸君亦均往該處至暮始散昨晨菲列濱運動員輪抵吳淞泊於第九號抛錨處菲政府正式代表兼菲列濱運動會書記會計阿希亞斯君（Ｍr.ＣamilloＯsias）於昨日午後五時半偕體育教練長耗爾君（ＭlrＨall）往晤葛萊博士阿希亞斯君致上海遠東運動會委員會一書略謂在此次競賽中何者爲吾人所可爲何者爲吾人所可制勝今預言之未免太早吾人信預言不若最後結果之使人信服吾人皆知此種比賽非可以口制勝但須以腦力與筋力制勝顧吾人所可語人者吾人擬竭其力超過吾菲島運動家前所有之成績此次與會之菲島運動家較從前出外與賽之選手爲佳菲政府優等經費訓騐此次選手菲島執政家今漸知運動價值視爲國民合法之事業且爲發展良好國民並藉遠東運動大會增進國際好意與了解之物矣吾人希望此會成續優好吾人在馬尼剌己聞運動會籌備委員會葛萊博士等佈置之妥善吾人願盡力與籌備諸員合作使此次一星期之競賽不負各方面之勢力吾人願聲明吾人完全之合作其守良好清白運動家之規模云 
聞遠東運動會之給獎在六月四日禮拜六晚八時假座禮查飯店可容五六百人之跳舞間並舉行勝利提燈會路由匯中旅館起禮查旅館止有軍樂隊相導發獎後舉行跳舞會 
所有獎品己略紀前報兹聞（一）外交總長顔惠慶君贈大銀杯一隻由會内定意贈與遠東之動會之逾格優勝者（二）蘇督軍省長處聞己有函去現尚未有何表示（三）南洋兄弟烟草公司贈大銀杯一隻約二尺高（四）商務印書館所贈一千元係贈現金七百元三百元作購書費（五）朱煜生贈小銀盾一個並聞廣東方面官長有大宗獎金約九千元委員會事務所尚未接到 
香港足球隊連勝三次該項勝杯尚未接受惟該隊以爲努力向前則此項勝杯不難守取云 
童子軍駐所本擬假懷恩堂因其未允現擬假西童學校云 
在虹口之花園晨十時至十二時由中國選手練習午後二時至四時由日本還手練習菲尚未定 
香港隊球及田徑賽隊員每日下午在復旦練習 
今日午四時半南洋約翰兩足球隊合組在聖約翰習比南洋約翰隊員爲刁慶歡徐勝輝申國權梁建業張玉麟馬德泰丁人夔嚴壽康寗樹蕃孟慶徴關文俊張福星楊錦銓錢崇蒞張錫榮云云 
上海全城各中學校學生十一團體共數三千人訂於五月三十日各由本校出發齊集北市公園會場表演各種游戲並開歡迎大曾學校名稱誌后上海公學第一商業第二師範中華職業東亞體操中國體操民立中學體育師範澄衷中學縣立二高尚公高小等十一校定三十日赴會六月二日各高小赴會表演爲二師附屬縣立第一市立養正和安私立潮惠育材等六校團轉體合三百人本埠南北市各童子軍團前往歡迎者約數一千餘人外埠如常州無錫等處來滬各童子軍團加入歡迎合三百人 
南市中華武術會昨發出會員通告云（一）本會吳志靑教務主任編撰中國新體操加入遠東運動會現己籌備妥貼先於星期六即二十七號午後三時在公共體育場會操（二）童子軍聨合會俱樂部函邀本會選手於星期四即六月二號晚八時前赴靶子場萬國花園遠東運動會操場表演武術（三）六月三號星期五午後二時爲本會加入遠運動會正式操演之期個人入場劵每紙大洋五角本會可以代辦云 
昨午五時華東華南二籃球隊於四川路底西童學校比賽籃球由西人海司克君及郝伯陽君爲公證人第一次華東十六分華南八分第二次華東八分華南七分結果爲二十四對十五遂爲華東勝利華東隊員刁慶歡梁建業馬德泰李大星鳥承謨（後换馮家生）華南隊員韋澤生黄仁讓余東源曾恩㣟江譽褆（後换黎天裕並悉今午華南與華北比賽地點仍舊云江蘇省前留學日本高等師範及弘文學院二校舊同學現聞校長嘉納治五郎於昨由日來滬參加遠東運動會各該同學發起約集舊同學於五月二十九日在滬提議開歡迎會業己遍發東帖矣 
復旦大學公共體育場足球隊合組一隊定於本星期五下午在復旦運動場與香港足球隊比賽云 
兹將中日選手名單錄後中國選手號數自三百號起分華東（東方八大學）華南（福建廣東等處）華北（東三省直隸等處）華中（湖北等處）四部分日本選手尚未列號數云 
人名號數來處運動種類 
朱恩德三○○華西十種運動五種運動 
杜榮棠三○一華中鐵餅五種運動 
ＴsangＴsang三○二又一百十碼賽跑 
welllnugtonwang三○三又二百二十碼賽跑 
gahrdag三○四又二百二十碼四百四十碼 
八百八十碼賽跑 
Ｂ.Ａ.Ｈyong三○五又四百四十碼八百八十碼 
一英里五英里二十五英 
里賽跑 
Ｃhanpuih三○六華南一百十碼二百二十碼賽 
跑 
tsangantow三○七又跳高 
leungchungkan三○八又跳高 
huugkamsang三一二又鐵球跳高 
林仰秀三一三又跳遠十項運動五項運動 
高誠學三一四又五英里賽跑 
吳德　三一五又十種運動 
宅俊祥三一六華北二百二十碼四百四十碼賽跑 
李克家三一七又二百二十碼低攔 
黄博文三一八又一百十碼二百二十碼賽跑 
劉行驥三一九又一百十碼二百二十碼賽跑跳遠 
　　日本嘉納治五郎與岸清一兩君肖影 
汪準三二○又四百四十碼賽跑 
朴觀海三二一又八百八十碼一英里賽跑 
高龍誠三二二又一英里五英里賽跑 
邱壯觀三二三又一英里五英里賽跑 
鄒錫三二四又八百八十碼一英里賽跑 
冶永清三二五又四百四十碼八百八十碼 
賽跑 
王守敬三二六又高欄 
時昭涵三二七又高欄鐵餅鐵球跳高跳 
遠十種運動五種運動 
潘作新三二八又低欄鐵球五種運動 
袁慶祥三二九跳高 
周憲三三○又跳高 
馬祥波三三一又跳高撑高跳 
宏瑞智三三二又跳遠高欄十種運動 
陳崇武三三三又撑高跳鐵餅鐵槍 
王化邦三三四又鐵餅鐵槍 
王國祥三三五又鐵餅 
時昭澤三三六又鐵球 
李家和三三七華南五英里賽跑 
吳詩燈三三八又五英里賽跑 
陳家希三三九又五英里賽跑　高跳十種 
運動 
徐繕武三四○華東一百十碼賽跑 
徐廳輝三四一又二百二十太低攔 
一百碼賽跑 
唐恩霖三四二又二百二十碼賽跑 
wongjamog三四三又二百二十碼四百四十碼 
八百八十碼賽跑 
張德平三四四又四百四十碼八百八十碼 
一英里賽跑 
張彦甫三四五又又 
林世光三四六又四百四十碼賽跑 
梁官松三四七又八百八十碼賽跑 
kuoyingling三四八又又 
段鴻蔭三四九又一英里賽跑 
曾學魯三五○又又 
胡維岳三五一又一百二十碼高欄 
二百二十碼低欄 
李駿耀三五二又一百二十碼高欄撑高跳 
ccching三五三又一百二十碼高欄跳高 
王振升三五四又鐵球鐵槍 
林全祥三五五又鐵球 
周家驥三五六又鐵餅 
吳炎章三五七又跳高 
劉崇恩三五八又跳高五種運動 
wongyihwu三五九又低欄跳運 
楊錦魁三六○又撑高跳 
sctsian三六一又又 
chuchenkeng三六二又五英里賽跑 
djangmaolin三六三又五種運動鐵餅鐵球 
陳啓東三六四又二百二十碼低欄 
陳曉眉三七五華南一百碼仰面游泳一百碼游泳 
梁兆文三七六又四百四十碼一英里游泳石永坤三七七又一百碼仰面游泳二百二十碼俯游 
梁鐵生三七八又五十碼一百碼四百四十碼游泳二百二十碼俯游 
楊炳貴三七九又五十及一百碼游泳一百碼仰面游泳 
邱思志三八○又一百碼仰面游泳俯游四百四十碼及一英里游泳 
woovhung三八一又五十碼一英里游泳替换游泳 
hwongsumka三八二又五十碼及二百二十碼游泳替换游泳 
莫滕根三八三又團體替换游泳 
何伯駢三八四又二百二十碼俯游 
吳仕志三八五又網球 
羅文惠三八六又又 
韋榮絡三八七又又 
蔡文炳三八八又又 
余文進三八九又又 
shighangli三九○又又 
yuanchinughsijag三九一又又 
刁作謙三九二又又 
潘文焕三九三又又 
廣東足球隊 
許成耀陳蘇張榮盛梁棣芳梁玉堂區傑生黄松柏葉九皐劉慶祥彭錦榮甘福　郁逹瞿炳賢陳光耀tongfukcheung 
　　廣東隊球員 
黄仁讓譚道景何禮光吳求哲曾思濤謝應麟霍伯垣李沃培任仕翰洪錦生任榮大錢廣仁何家流譚護 
黄惠康譚德鐸招待員招俊釗 
日本選手 
（一）「百碼賽跑」加賀一郎（明大）平岡國雄（神高商）吉田重三（早大）奥山一三（神高商）氷田重隆（高師）本田種彦（上海）（二 
）「二百二十碼賽跑」加賀一郎（明大）平岡國雄（神高商）氷田重隆（高師）澄川正一（大阪）網地宗一（京城）下田員清（早大）（三）「四百四十碼賽跑」島村鐵也（帝大）阪吾（法大）加口英夫（帝大）（四）「八百八十碼賽跑」岡崎勝男（帝大）蓮見三郎（日齒）户田菊夫（日齒）納户德重（大阪）（五）「一英里賽跑」蓮見三郎（日齒）岡崎勝田（帝大）山市太平（東京）納户德重（大阪）户田菊夫（日齒）（六）「五英里賽跑」今川武夫（大阪）龜山勇三（大分）生田喜代治（早大）吉岡信之（上海）佐野幸之助（松江）茂木善作（高師）（七）「二十五英里賽跑」吉岡信之（上海）長谷川照治（岡山）八島健三（北海道）茂木善作（高師）今川武夫（大阪）（八）「二百二十碼低欄」渡邊文杏（關西高）别府賢次郎（慶大）森田俊彦（農大）大久保謙治（早大）加口英夫（帝大）（九）「百二十碼高欄」奥山一三（神高商）渡邊文杏（關高商）森田俊彦（農大）大久保謙抬（早大）賽非孫一郎（慶大）（十）「跳遠」阪東誠吾（法大）鴻澤吾老（高師）長澤位之助（帝大）佐口位一（新瀉）（十一）「跳高」澤田武治（帝大）黑田龍馬（大倉商）平并武（早大）山添善治（帝大）（十二）（「撑高跳」山添善治）帝大）三橋義雄（高師）（十三）「擲鐵槍」益田弘（慶大）淺岡位夫（早大）二村忠臣（高師）（十四）「擲鐵餅」三橋義雄（高師）鴻澤吾老（高師）二村忠臣（高師）淺岡位夫（早大）（十五）「擲鐵球」益田弘（慶大）中村正祐（神高商）二村忠臣（高師）淺岡位夫（早大）十枝勝（上海）（十六）「五種運動」鴻澤吾老（高師）佐口位一（新瀉）三橋義雄（高師）益田弘（慶大）（十七）「十種運動」佐口位一（新瀉）三橋義雄（高師）靑木金治（農大）（十八）「五十碼游泳」小野田幸一（拓大）小高賀茂（東京）和田次衞（横商）佐野勝太郎（慶大）和文山修二（東京）今村榮三（慶大）（十九）百碼 
[萬國賽槍大會之中國員攝影]  
　　立者陳如松君王衍慶君陳景塘君楊仲綽君陳文龍君 
　　坐者李玉書君曹心安君胡會林君郝伯陽君方液仙君劉景和君 
游泳」小高賀茂（東京）和田次衛（横商）小野田幸一（拓大）佐野勝太郎（慶大）松澤一鶴（一商）（二十）「百碼仰泳」持永義宗（長高商）入谷唯一郎（茨中）岡本幸吉（和中）齋口鐵次（愛口游泳）石田恒位（茨中）中川新口門（東京）（二十一）「二百二十碼俯泳」石田恒位岡本幸吉持永義宗小野田幸一（二十二）「四百四十碼游泳」小野田幸一（拓大）羽根田梅太郎（東京）入谷唯一郎（茨中）松澤一鶴（一商）池田研二（和中）今村榮三（慶大）（二十三）「一英里游泳」今村榮三（慶大）和田次衞羽根田梅太郎（東京）池田研三（和中）松澤一鶴（一商）小田野幸一（拓大）日本棒球隊（寳石俱樂部）小野内海三宅井川鈴木懸山辰馬和出治田吉田小山森足球（關東隊）安藤清水野津守屋露木星野井染大橋高橋森後藤（素）後藤（基）大新田籃球（東京靑年會）加藤神田野村阪本石橋横山齋藤隊球（東京靑年會）齊藤生田神田加藤阪本野村石橋横山齋藤（靖）高見澤小林中川 
[萬國賽槍大會消息]  
公共租界萬國賽槍會第二十週年大會己於本月十四十五二十一二十二日連賽四天所有賽射章程及各種獎品略誌前報兹悉此次報名與賽者計愛混班二十五人愛字班二十七人皮字班二十七人西字班十三人地字班十四人共計一百零六人比賽期間由該會董事藍遜君陳景塘君愛而别脫君伊籐一郎君林姆白脫君羅司君高拉沙君等在靶子塲輪流督察及槍械過磅分配班次外並由該董事會先期函邀英國海軍艦Ｈ.Ｍ.Ｓ.Ｓ.Ｋinsha派水兵二十四名登岸管理靶子及擔任記數看守電話等要職四日内天色均隹各賽員咸興高采烈二十二日下午由美新照相館主西人携帶攝影器具邀各國賽員合攝一幅以備寄往歐美各大埠懸掛藉留紀念兹將大會内第一種婦女彩第十二次中華盃第十次英瑞盃等所射分數業己揭出分别照錄如下第一種婦女彩共二百六十三人得獎者二十七人（一）窩而生夫人（二）不雷司脫來夫人（三（中澤女士係杜柯達代射（四）史羅夫人（五）闞特女士係尼而代射（六）李扶司夫人（七）白雷拉夫人係大島德次代射（八）萬羅士夫人（九）彭夫人（十）掘義女士係楊仲綽代射（十一）史蜜司女士（十二）方液仙夫人（十三）菊田女士係漢格司代射（十四）韋白夫人（十五）桑原夫人（十六）葛林夫人係藍遜代射（十七）哈味夫人（十八）馬道夫人係湯姆生代射（十九）華克門夫人（二十）好治司夫人（二十一）愛克司佛夫人係桑埃代射（二十二）韋而特夫人（二十三）戤脫雷士女士（二十四）愛姆白羅司夫人係史蜜司代射（二十五）寳榮女士（二十六）柯而女士（二十七）大島女士係掘義之助代射第十二次中華盃最優者五名如下（一）楊仲綽九十分加六分共九十六分（得盃）（二）王衍慶九十七分讓二分凈九十五分（三）陳景塘九十四分讓二分凈九十二分（四）郝伯陽九十三分讓二分半凈九十分○半（五）李玉書七十七分加十二分共八十九分第十次英瑞盃係日人塜崎正敏九十七分加六分共一百○三分勝大會總分數第一聞係美人漢格司得勝又第二至第七種比賽及分班香賓總分數等尚未揭蹺俟再續登 
[航業消息零拾]  
　　今日招商局之新豐輪船開往港厦裝去錦經綸銀號之小洋八箱每箱合大洋四千元另有金條一箱裝至厦門而飛鯨號輪船昨自福州運來金條一箱計十條共計三千三百四十兩 
　　中國政府向英國定購之大批貨車及鐵道鋼軌本年由英商怡泰洋行各商輪運輸來滬者前後己有三批第一次爲八百噸第二次爲一千噸均以路軌爲多第三次七百噸則全爲貨車今第四次係由該行之格林亞哥爾號承運來滬定二十八日至吳淞其中以貨車爲多共有六百五十四件聞係備滬杭路駛用者 
　　昌興輪船公司今因日本營業清淡現己將該行神户分公司撤消並將該處之營業讓歸本埠怡和洋行接辦聞昌興之神户分行自設立至今己届二十年云 
　　東洋汽船會社之西比利亞丸今日由美抵申當日逕赴香港此次由滬乘赴香港之旅客都爲商界中重要份子共有四十餘名該社前在香港失火燒損之高麗丸自駛還日本修理後五十日中可以竣工現己定七月五日開鳳赴美其新船大洋丸即正式加入此路刻該社己規定每十五日中派駛一輪云 
　　太平洋郵船公司因行駛揚子江班輪美順號失事後己無援救出險之希望故己催促在瑞鎔船廠定造之新輪加工趕造期於本年落成年内落耒開班至於前定推廣烟津航路一事現因揚子江一路尚未辦妥故暫行擱置 
[昨日車運出口之現洋]  
　　昨日（二十四日）滬寗路大通運銀公司承運中國銀行現洋二十五萬元交通銀行十萬元鼎康莊五萬元仁亨莊一萬元順康福康福源慶成等莊十萬元均裝至無錫又中國銀行現洋十五萬元大成福源莊三萬元順 
 
 
 

Page 11

 
 
康元順二萬元裝至蘇州又慶祥莊五萬元福源福康二莊五萬元信孚洋行二萬元又金城銀行三萬元裝至常州又信裕莊現洋五萬元致祥莊三千元萃康莊一萬元信孚洋行二萬元裝至丹陽渭源莊現洋三萬元寳昶莊一萬元裝至鎭江又致祥莊現洋二萬四千元裝至崑山 
昨日滬杭路同和運銀公司承運兆豐元順大成福源等莊現洋十七萬五千元裝至楓涇渭源一萬元至臨平福源鴻勝等莊現洋三萬三千元至嘉興永餘信成大成元順等莊現洋六萬元至嘉善 
[請禁小麥加入交易所之提議]  
省議員朱祥紱等提議取締上海雜糧交易所以麥加入拍賣販運外洋民食恐慌緊急動議案云上海各業交易所把持壟斷無一不病商病民上年十一月經本會議决咨請省長通令取締商民設立交易所十一月十三日奉省長公署咨復取締商民設立交易所案己轉咨農商部核辦相應咨復查照本年二月六日又奉到省公署咨復准農商部復開查證券交易所之設爲流通證券平准市價之一種交易市場各國商務繁盛之區亦多設此種機關藉謀經濟之發展我國立法本旨初不外此惟旣稱上海交易所有買空賣空情事法律原定有監督法不難隨時取締以防流弊是農商商部亦明知交易所之弊竇孔多不能不隨時取締今我蘇省人民所鰓鰓過慮者糧價騰貴民食恐慌日商販運小麥出洋雜糧交易所又貪圖厚利競相拍賣弊害何堪設想亟應議决咨請省長遵照部令嚴加取締小麥關係民食與米糧同永不准加入交易所以防流弊是否有當請公决 
[曹星伯控麵粉交易所之呈批]  
　　滬商曹星伯等聨名赴省署控上海麵粉交易所壟斷把持業奉省長批令實業廳及滬海道查覆兹將呈文及批詞錄下 
　　呈文竊商市允許開設交易所原爲公平買賣照市定價擴張商業意良法美無如上海一隅各業奸商藉開圖利之門預定空盤從中舞弊受害者不一而足查麵粉交易所章程第十三章第六十六條第一項市價漲落不穏妥時或有不穏妥趨勢時停止集會或限制入塲等語如市價公平漲落儘可公議訂此限制乃壟斷之明證去歳九月麩皮加入該所交易更生流弊旋有經紀人源隆昌經手低無錫客賣出麩皮數千包該客探聞市價每包一兩又七錢之譜交易所中定價二兩四錢無錫客人計算虧折甚鉅無力支持一投黄捕江淹死一吞藥水而亡近如今年該所二號經紀人陳清濂承租合豐牌子在市塲上經手買進麵粉數萬包輸盤虧折三四千金一時受其欺詐氣忿交加即在天后宫橋寓所吞金自盡此外蕩産者指不勝屈推原其故皆由於若輩買賣空頭不見實貨祇憑虚價並無買賣客對面成盤交易價之漲落視買賣多寡如賣出多買進少則漲買進少賣出多則落况以本所股票蠱惑一日之間開盤漲落每股相差三四十兩欺詐愚人盤剥商本贏餘在所職員全體分潤置商人之生命財産而不顧較之賭博尤甚商等忝屬商界份子目不忍覩耳不忍聞用將黑幕交易情形及害人之事實呈訴鈞前乞飭嗣後麵粉麩皮隨市漲落由各麵廠劃本議價不能任該所虚名交易壟斷把持一面嚴禁賣空買空遇有交易須以現貨現洋爲主若輩無從施其鬼拔則商業受惠深矣 
　　批示　候令行實業廳會同滬海道尹查明情形核議覆奪 
[昨日米價稍鬆]  
　　本埠米價自經米業董事及南北兩米行公會等發起限止十一元之後常錫帮高貨機白米各米客皆以成本過鉅未允出賣南市高貨銷路本較閘北爲少閳北各行亦未破壞限價情願購買南帮中關貨米店亦然故中關貨己升至十一元昨日南帮米船到者頗湧故市面得回小二角 
[昨日由杭運來之鮮繭]  
滬杭甬鐵路上海南車站昨日（二十四）由匯通轉運公司由杭拱宸橋車站運來鮮繭（即本年春繭）二百四十包係大綸廠之貨本年浙繭仍由匯通公司包運 
[錢業請禁輸入銅圓之往來電]  
　　上海錢業公會前電財政部幣制局云輕質銅元充斥滬市實係官運並非私鑄病商害民禍端己肇爲急則治標計懇迅電海關路局不論何項運照一律禁止輸入以弭禍害迫切禱切上海錢業公會蒸昨得幣制局復電云蒸電悉查近因長江流域銅元充斥己由局電飭湘鄂皖寗各廠一律停鑄銅元並己咨行稅務處轉飭滬海各關禁止銅元進出口各在案特復 
[菸酒聨合會請免重徴菸捐電]  
中國菸酒聨合會昨致北京電云北京財政部鈞鑒頃本埠西菸同業代表到會聲稱接豐鎭同業來電京綏火車新設百貨統捐局抽水菸每擔一元一角二分菸商因沿途捐稅己重不能再增新捐以致停運市面大受恐慌請電求免徴等情到會查西菸自蘭州出發經包頭鎭歸化城至天津上海沿途公賣稅等負擔己重無力再納新捐申地待貨孔亟懇乞鈞部電飭豐鎭統捐局免再重徴以維商業并乞電示中國菸酒聨合會叩敬 
[滬杭路轉運業罷運七誌]  
滬杭甬路各車站自經浙財廳長派員查貨騐單後各行商一致反對現己决計將應運各貨改爲船運該路轉運同業又於昨午開會邀集各客商共同磋商慰勸照舊車運無效不得己以另雇貨船代裝客貨爲商榷遂公同决議另雇貨船爲客裝運日内將一切手續完備後即可實行云自滬杭甬鐵路不裝客貨以來不惟轉運同業受其影響即車站上一般苦力如塌車夫小工等亦頓失生計大起恐慌昨日相約同赴轉運公會聲稱現值米珠薪桂又適罷運貨物若不早設法維持則生計垂絶惟有坐以待斃云云該公會以不非本會所能維持婉辭勸導之旋即赴車站上之稽徴所陳述苦况要求維持生活等情該所稽徴員見男女老幼人數頗多誠恐滋生事端遂請該管警署之派出所巡官撥派長警到塲彈壓並向衆開導勸令散歸靜候解决云云衆始退回 
[美銀團代表由京來滬]  
美國銀行團代表斯梯芬等三人前日由京南下昨日下午四時抵寗轉乘滬寗路特别快車於昨日（二十四日）下午十時抵滬 
[美艦隊司令北上]  
美國遠東艦隊總司令史特拉斯等十四人於昨日（二十四日）晨乘滬寗路花車掛在由滬九點三十分鐘開行之特别快車赴寗轉車北上 
[省教育會函請整顿第九師校]  
江蘇省教育會致教育廳函云敬啓者敝會接據省立第九師範學校教職員宗之鴻等十九人寄到第一第二次通告各一分述此次因旅行問題演成罷課風潮之實情請主持等情查該校學生因旅行細故而演成絶大風潮甚至藉口自治提出種種無理條件且有毆打教師同學舉動實屬蠻横己極此等師範生雖倖獲畢業難任師資合亟檢奉通告各一分函達貴廳應請從嚴整頓勿事姑容俾靑年知所覺悟無任企盼專此敬頌公安 
[十五團體力爭學校註册條列]  
寰球中國學生會等十五團體昨日爲南洋英屬華僑學校註册條例事聨電北京外交部文云北京外交部顔總長鈞鑒英屬學校註册條例正在考慮中開彼方有六月一日實行之命羣情憤詫請速嚴電駐英顧使交涉並覆寰球中國學生會華僑聨合會華僑學生會福建同鄉會廣肇公所曁南學校校友會嘉應五屬學生會粤僑商業聨合會中華國貨維持會中華工商研究會全國工商協會中南協會汀州皮絲公會時間守約會中華武術會叩敬 
[華僑聨合會致北京電]  
（一）北京外交部顔總長鈞鑒南洋來電英屬學校條例六月一日實行請速設法交涉廖余兩代表己赴京請接洽（二）北京大總統國務院鈞鑒報載廣東石龍許外人推廣租界不勝駭異是否確實盼覆 
[續紀日兵民與美兵鬥毆案]  
字林報昨紀星期夜虹口美水兵與日本水兵平民互相衝突事謂美旗艦休倫號水兵六人皆受刀傷頗重有一人名克拉克者刻在公濟醫院療治傷勢尤爲危險美艦長己發告通諭禁止休倫號水兵行於蘇州河以北之境内惟偶往北四川路三處影戲園者不在禁列 
[拒捕盜匪之續訊]  
　　陸襄讞對於捕房所接匿名信之宣言 
拒捕開槍擊斃奚楊二包探之盜匪楊五寳張根校及牽涉之浦金榮等一案係由公共公廨陳仲良襄讞與英副領事赫金生君承審詎浦案並未開審即發現有人向承審官行賄曾經關正會審官與英包副領事訊理並經兩君宣諭俟捕房查有證據起訴各情經紀昨報昨日午後二時半陸襄讞與英赫副領事升座第二刑庭研訊各盜未開訊前陸君對於捕房所接匿名信内所云運動一節發表宣言大旨謂「昨日捕房代表律師呈出匿名信一封内云浦金榮一案陳金寳託隋潤田運動英領事運動費四千元先付二千元英領事允許將浦金榮交保出外了事又云華官由陳金寳託朱斯蒂律師運動運動費亦係四千元先付二千元朱律師業己說妥華官允不辦他等語此等匿名信件本無價值原可置之不理且朱律師深明法律想亦無何等違法舉動至陳金寳有無其人及陳金寳是否假借朱律師名義在外招摇詐欺取財本副會審官與赫副領事深望朱律師帮同捕房切實查究獲有證據起訴公堂再浦金榮果有犯罪證據本公堂自應依律懲辦决不受人請託枉法不究倘無證據亦不能受投匿名信人之操縱故入人罪總之法必持平不能偏頗辯論終結後自有公正之判决本副會審官與赫副領事極願捕房代表律師及被告律師等瞭解本公堂審理此案所持之意旨」云云旋由捕房將盜匪楊五寳周企南張根校陸阿廷桂阿寳宓詠琴王根來陳永康並婦人岳袁氏陳何氏等解案即據捕房代表費斯福氏上堂陳述案情並向事主張連生張毛毛高子清陳俊成朱寳生鄔阿生王郁氏徐家生等逐一問明當時被搶狀况據鄔阿生供稱伊家被刦之日岳袁氏似係到過我家探望各盜面貌實難辨認等語是時堂上令譯員與包探陸連奎將盜黨桂阿寳陳永康王根來等在捕房所供承認搶刦之供詞分别宣讀一過堂上詰問該被告等是否確實該盜等均直認不諱而陳永康（即陳阿東）延律師到堂辯護復據費斯福氏聲稱查得被告宓詠琴與盜黨爲伍要求逐出租界楊五寳等各盜應請按例嚴懲經中西官核供判被告男女十人仍分别押候展期再訊 
[景昌公司絲市報告]  
中美新聞社譯景昌公司報告云横濱絲市因美商及日商買大批出口極爲活動新繭頗有進步上海中國廠絲仍沈寂商家均待無錫新繭之收成紹興收成不佳惟無錫收成如天氣佳可望豐收七里絲不活動灰經美國方面小有交易北方日商亦有詢問者市價如下中國廠絲特别大號一二○○兩特别號一一○○兩市號一○五○兩七里改良絲上號八五○兩市號八○○兩灰經上號五○五兩市號四八五兩 
[友華銀行銀市報告]  
　　中美新聞社譯友華銀行二十十四日報告云昨日倫敦銀價近期漲八分之五便士遠期漲八分之三便士紐約銀價漲至五九又八分之一倫敦紐約匯價跌至三九五又四分之三此間今日定價與昨同備金圓跌至六三市况終日堅定開市時金鎊交易價賣出三先令三便士午前又漲半便士午後市况略跌買進金磅三先令三便士半金圓六五半昨日倫敦銀價之漲由於印度買進少許之故但不致繼續增長關於倫敦紐約匯價之大跌尚未得有報告但必因斷洲大局不靖之故無疑也 
[繭市之昨訊]  
浙江紹興春蠶業己開秤昨日絲繭公所接蕭山電謂該處於二十四號停秤各行買貨因繭身不佳極爲謹愼故總其扯計鮮繭每百斤四十四元之譜浙屬嘉興來電春繭昨日開秤鮮繭每百斤四十九元至五十元繭身尚好 
滬上各絲廠本届抛買乾繭尚少聞見昨日久成絲廠抛進南通新繭約一千擔合計繅絲成本八百五十兩 
[莘莊商會關心民食]  
莘莊商會致省長電云省長鈞鑒現在米價飛漲每石己漲至十一元當此靑黄不接來日方長如此昻貴隠患堪虞伏乞鈞座嚴禁出口並令各囤户平價出售以維民食而免隠患莘莊鎭商會會長金悅箎等叩敬 
[商界聨合會消息]  
　　嘉興梧州路嘉興梧州兩路商界聨合會昨致函商界總聨合會對於李士偉長財極端反對原函畧謂近閱報紙北京當局引親日派掌握財政似促日人侵畧經濟政策之成功吾國前途至爲危險若李士偉一經登臺不異安福派復出日債勢必增高此郎亡我中國之先聲也凡吾國民對於李士偉决不能聽其長財爲今之計宜速邀各公共團體開一公民大會共圖對付方針速請貴總會召集董事會會議辦法是爲至要 
　　法租界二十二號法租界商業聨合會於下午八時開星期常會議案如下（一）提議米糧日事增價將至十一元開外貧苦食力小民非常惶恐由官廳嚴禁囤積私運仍無絲毫裨益推其故皆由查獲出口米石處置不嚴愈加胆玩由衆討論良久亟應函請當道對於囤運二端從嚴取締不得稍事放縱以濟民食衆皆贊成（一）提議日來各團體反對李士偉任財政總長本會亦應表示態度劉屏仙江錦春等主張先用快郵代電作誠懇忠告請其萬勿登臺而攖衆怒王馥棠潘則言等附議推劉屏仙主稿俟繕就封發通過（一）提議本會一切進行事宜緣事涉繁瑣不及細錄議至十時始散會 
[顧維鈞之辨正電]  
　　江蘇交涉公署近接駐英顧公使電云上海交涉署七年新十碼轉各報館公鑒頃覞上海某報載魯案终必衰敗鈞在倫敦與德日大使直接交涉之警耗一段杯蛇虎駭人聽聞查魯案侵及我國主關係綦重自應審察民意熟權利害努力以爭豈應私相接治政府原無密令此間亦無與日使交涉之事實報上讕言烏有妄載豈值一哂至謂去年聨合會開會鈞被日人挾持不敢提出魯案一節更屬無稽當時所以决定先行聲明保留從緩提出者徒以該會首届開曾專事内部組織不得不靜待時機日使本無挾持鈞亦非易受挾持者國家大事語不及私自顧疏庸猥膺重寄夙夜兢兢凡可以壯國體保主權者未嘗不黽勉以圖謡諑之來本可不校第念爲國効力驟蒙不白之冤恐蜚語中人易淆觀聽其陷鈞箇人者害猶小因陷鈞而貽誤國家大事者害更大臨電太息幸垂察焉顧維鈞二十一日 
[何豐林電辭勲位]  
　　松滬護軍使何豐林昨電北京云大總統國務院鈞鑒本月篠日恭奉明令特授豐林以勲三位聞命之下曷勝惶悚伏念豐林以樗庸之材起身戎伍韜鈐未諳大義粗明自荷中央特達之知謬膺生寄平日惟以服從命令保衞地方爲天職年來時局紛紜四方多故松滬地當衝要事變迭乘支柱防維寺稱安謐是皆仰託中央威福下賴羣策羣力豐林職責所在無功可言何敢仰邀勲獎伏乞傭飩念愚忱收回成命以重動興而免罪戾臨電無任屏營待命之至何豐林巧印 
[英女皇誕辰之祝賀]  
　昨爲英國前女皇維多利亞氏誕辰駐滬英領事署曁停泊浦江之英國軍艦及英人商號團體均照例懸掛國旗舉行祝興英美電車公司行駛各路之電車上亦各交义英旗兩面藉以點綴帝國節之紀念云 
香港英國著名游藝專家二十餘人昨乘輪抵滬參加本埠圓明圓路英戲園内之慶祝大會於昨夜舉行凡上海各商行之英人悉皆參預是會 
[寗波旅滬同學會緩期開成立會]  
　　寗波旅滬同學會籌備會通告云啓者寗波旅滬同學會前定本星期六（二十八號）下午開成立會兹因該日總會會塲因慶祝朱葆三先生旅滬六十年紀念不能借用上星期六（六月四日）又爲遠東運動會期故本會祗得延期至六月十一日星期六下午二時在上海同鄉會新會所開會諒届時各校尚未至大考期爲時有二星期餘請多預備遊藝等加入以助餘興至盼 
[辛酉社成立會預誌]  
東西華德路永貴里辛酉社以研究學術娱樂身心爲宗旨組織至今祗一月有餘社員己逹一百二十餘人近又得盧煒昌鄭灼辰王漢禮李蕙庵加入爲贊助社員故内部組織逐漸完善兹定於陽曆五月二十九日（星期日）下午二時假北四川路横浜橋社德里精武第一分會開成立大會其秩序爲（一）報告（二）給徽求隊優勝獎（三）演說（四）國樂（五）雙簧（六）技擊（七）新劇（八）選舉職員現該社社員己積極籌備聞印有入塲劵分送各界云 
[閘北地方自治籌備會函請整頓路政]  
閘北地方自治籌備會因鑒於横浜路接通之　安路開闢將近一年路未修築且又跨越淞滬鐵路軌道時有輾撞行人貨物之事是以函請滬北工巡捐局建栅築路其函云敬啓者昨接本會評議員陳松齡陳懹安等函開横浜路通竇樂安一段馬路上年開闢後將近一年兩旁新建房屋鱗次櫛比車馬馳驅往來不絶而滬北工巡捐局迄未將該路面砌築完好其最危險者爲跨越淞滬鐵路軌道之處時有撞輾行人之虞亟應會同路屇建造栅門以保公安爲此函請會長准於函致滬北工巡捐局迅即恊同路滬分别建栅築路以維交通而保生命是爲至要等因准此查路工之良否關係市政之興衰試觀閘北路工年來腐敗人所共見無可掩飾地方市民年納數十萬之捐項與貴局而貴局長負有專責豈可任使路政日廢無怪責言羣起素仰貴局長熱心而政爲此函請鑒核並希先將横浜路一段與路局協同先行從事興工至其他幹枝各路亦應根本規劃次第修築以重市政專此布達并候見復云 
[電話局答覆憲兵連長函]  
上海電話局覆憲兵第三營第九連函云逕復者昨接台函詢及二十二日夜間十一時司機因何不接海軍總司令部電話祗悉一切查海軍總司令部並未裝設中國電話當時敝局司機生照章答以無從代接語氣甚爲和平此係實情又夜間十一時後各職員己停止辦公相應函復即希查照 
[鍾醫來滬應診]  
海昌鍾符卿君研究醫術己數十年近年於吳門尤著聲譽惟性甘澹泊因親友相勸允暫來滬聞診所在白克路敦誼里間璧云 
[玉工騐明自縊身死]  
姚醫馬弄玉器作主時文祥協同九舖地甲陸海林投地檢廳具報伊夥姚長榮在作自縊身死請爲檢騐等情昨奉孫檢察官毛檢騐員等蒞該處一百二十七號時文祥作内相騐當據時投稱姚長榮在我處爲夥爲時己久本月二十二號晚不知如何在外歸來即背人在樓梯下解帶縊死查姚原籍紹興尚有家屬而滬上則無屬人當時經民人覺察解救己經不及故屍己放下而縊帶尚在云云孫君即騐明屍係自縊身死判令時文祥代爲備棺成殮 
[尚有本埠新聞轉入後頁]  
雜評二 
[運動之價值（訥）]  
　　運動固以平日訓練之腦力與筋力爭最後勝負爲目的者也然吾謂僅爭此腦力與筋力一日之短長猶不得謂爲運動之眞價值運動家而能確守運動之法律運動之道德一出以純潔高尚之志趣於競爭中處處表現其大國民之態度絶無自私自利不名譽之爭執斯乃運動之眞價值得之則爲國家之至榮 
運動固以比較各國體育成績之優劣爲目的者也然吾謂僅比較各國體育之成績猶不得謂爲運動之眞價值運動家而能發揮其愛國之精神求學之素志以各盡國民天職爲歸宿於比賽中獲增進國際地位之效果并使此運動會年盛一年斯乃運動之眞價值得之則爲世界之至榮 
吾望遠東運動得此兩種眞價值之結果 
 
 
 

Page 12

 
 
本埠新聞二 
[輪船碰翻駁船淹斃一男孩]  
　　昨日午刻太古洋行之通州輪船由天津返滬在十一時半該輪傍碼頭調頭時有停泊浦灘之駁船一艘被該輪舵後葉子所碰駁船立時傾覆駁船共有船户夫婦及九歳二歳幼子各一船夥一人盡皆落水旋經該輪大副等用起重機將船掀團救起大小四人惟九齡之子己經淹斃矣 
[男屍騐係病斃]  
　　地方檢察廳據二十三保十四圖地保傳作岩報稱華棧後面空地上倒斃無名男屍一具查無家屬稟請相騐等語當由譚廳長委派孫檢察官毛檢騐員等於昨午前往相騐當據任振山投案稟稱保定人死者名魏梁海山東人今年三十五歳與民人爲友彼素有病此次實係病死民人情願爲之棺殮孫君即騐明該屍並無别故委係因病身死判令任振山備棺威殮免封棺交任具結領去 
[老人路斃之相驗]  
　　昨晨六句半鐘有一年近花甲鬚髮花白之老者倒斃於滬西檳榔路由捕查見回訴捕房飭探將屍舁入斐倫路騐屍所報請公共公廨張襄讞會同美奥副領事於午刻蒞所騐明因病身死查無屍屬着保報堂給棺收殮標封厝壇候屍屬認領 
[昨日公共公廨訊案紀]  
　　昨晨公共公廨民四庭由俞襄讞會同英包副領事訊理凌祥鳳訴凌人傑等私賣地皮得價朋分案「結果」改期續訊民三庭由陸襄讞會同領袖領事特派俄員麥拉夫氏訊理（一）華商泰豐號訴俄人古而特門不理貨欵案「結果」准兩造試行和解倘和解不成立候訂期傳訊（二）俄人立在伊夫聲請執行判决俄人兩利帛立南壳夫償還銀三千兩案因該被告祗還過五百兩餘均未還故原告請求押追「結果」被告應於三日内給付原告銀五百兩再被告與意商拍拉尼訴寰球公司案被告應得之欵准原告代表律師請求扣存公堂 
　　又午後民四庭由俞襄讞會同日林副領事訊理（一）周錫泉訴周老伯周三兄周佛生不肯放贖基地案「結果」改期十四天着兩造出外和解否則續訊核判（二）王郎山訴周志寛不還欠佯一百八十元案「結果」着被告交一百八十元舖保限一個月償清（三）城内審判廳移文請　恊傳夏蘭生案夏被王汪氏在杭州官廳控告不理押欵判决後夏避居租界故杭州官廳咨由城内審判廳移文公廨請爲恊傳「結果」以被告抗傳不到應飭令到案候訊 
[法公堂訊理錢債案兩則]  
　　（一）同仁昌魚行前控葉子發欠貨欵五百元葉竹香欠三百五十元案葉等供認欠欵判各交保限理無保管押在案昨又提訊葉竹香供民人欠欵現己措齊繳案葉子發供民人一時無力措置仍求寛限中西官判繳案之欵先交原告領去葉竹香開釋葉子發仍交五百元人銀並保限理（二）伯興洋行前由律師代表控俞子明取去值洋六千餘元之鑽戒一只求追案傳到俞父玉璋着交的實舖保限理無保管押迄未料理昨又提訊先由原告律師聲稱今被告托人向原告懇商設法料理被告俞玉璋供商人現向朋友處拼凑得洋一千元餘欠請求交保出外限每月拔還洋一百元業向原告商妥求請察核中西官判准着被告將一千元先行繳存檢察處餘欠交保限每月拔還洋一百元 
[指控局賭騙欵之提審]  
　　米店主成卿（原名吳成卿）被王振祥延許理律師在公共公廨刑事科狀訴糾黨將伊誘至精勤坊妓院之妓女樊梨花房内局賭　去巨欵一案業由捕房將被告拘解公廨諭令存洋五百元保出候訊等情己誌前報昨由張襄讞會同美副領事奥君升座提審首由原告投訴二月初六夜由一有面子之商界中人邀我至妓院酒叙後主人約我及其他客人同至後房賭博牌九歷四小時終局我輸現洋一千二百八十元次日又往仍賭我現欵輸完擬即回去當據一葛姓者云莊票亦可我乃將身畔鼎豐莊票銀八百兩及三百元四百元一百元之莊票掏出旋即輸罄初我以請客之葛姓係有體面之人故不疑心有其他情事嗣見站於葛傍之吳成卿兩足移動不息乃始大疑事後知係彼以吸鐵石僞賭並悉吳係著名翻戲黨前清時曾經犯案我之不控葛而控吳者以吳係賭棍葛乃體面商人故也後曾詢問葛之家屬知其亦非誠實之輩但局賭之事彼是否同謀我尚不知故未將其名列入被告及吳到案述供方知同謀者尚有三人惟未將其名字書入解案單内蓋恐其聞風逃避云云旋由被告律師向王駁詰良久中西官諭被告仍存洋作保候補傳人證展期再訴 
[誣控伶人姦佔妻子之不准]  
華阿小在地方檢察廳狀訴伶人許鑫培姦佔伊妻王氏請求提究等情奉諭派警於前日將許傳案據許訴稱與華向來相識前清宣統三年華失業時確由民人爲之周濟並無姦佔伊妻情事王氏現在華處可訪可查當經張檢察官提案研訊之下因原告所控證據不足當塲將案却下 
[破獲秘密烟窟]  
　　陸國治在鄧脫路四百六十四號屋内秘密出售鴉片烟膏烟泡並私設烟具容人燈吃被匯山捕房華探目金福壽包探陸桂山偵知稟明捕頭協同西探亨格林往將陸國治拘獲抄出烟膏烟泡器具帶回捕房押侯解究 
[科罰燕子窠主客]  
　　寗波人沈永泉在楊樹浦路鼎和里一千零四十三號屋内私售燈吃洋烟被該管捕房中西包探查悉往將沈與烟客王餘生蘇阿才楊萬和楊明泉拘獲抄出烟具帶回押至昨晨解由公共公廨中西官訊實判押西牢一月或罰洋五十元餘各罰洋三元充公烟具銷燬 
[鴇婦縱妓拉客之押儆]  
　　浙江路龍泉園弄二十一號門牌雉妓院鴇婦張二姐因縱令妓女在途拉客違章被三十五號西捕八百二十五號華捕查悉稟廨出單於昨將該鴇婦傳至公共公廨經中西官訊實判押西牢兩禮拜示儆 
[攫取金飾之追獲]  
　　住在九畝地平安里三十一號婦人紀顔氏昨午在外回家行至離家不遠忽被匪徒李振才趕上攫取金挖耳一枝奔逃該氏在後喊救由崗警將李攔獲抄出原贜押送二區一分所轉解地檢廳訊究 
[誌謝]  
　　昨承銀行週報社惠贈第一百九十九號「銀行週報」册又江蘇省立第二農業學校贈該校第一卷第一號「月刊」一册誌此併謝　　更正十五日報載華羅公司聘華總理一節兹悉並無其事該行事務仍由美人董琳氏主持一切合爲更正 
 
 
 

Page 13

 
 
   
 
 

Page 14

 
 
自由談 
游記 
[絲業團旅行日記（十四）] [  李登魁]  
　　正月二十九日下午偕徐吳二君往游紐約美術館館内陳列琳琅滿目應接不暇中有埃及四千年以上之古屍十餘具内有數具皮乾色黄形容宛在洵難能焉至油畫院中陳名畫師之油畫無數均係一時絶作吾輩不解畫趣徒眩其眞肖而己 
　　正月三十一日同人等應南滿確司脫欽納兄弟公司cheneybrossillgco之招下午四時偕檢查所長道迪君由紐約中央車站啓行六點三十分抵哈脫福特欽納君兄弟五人迎於站下車後赴旁特旅館休息十分鐘欽納君邀赴晚膳席間欽納君兄弟俱有演說道迪君演說關於上海設立生絲檢查所事至十一時盡歡而散 
二月一日上午九時偕欽納君乘汽車至南滿確司脫欽納公司總辦事室欽納公司爲美國最大絲織廠有廠六種爲𦅶線廠織綢廠緝絲廠織帶廠染色廠織絨廠各廠均受總辦事處節制規目井然有條不紊尤可佩者欽納一族弟兄子姪一百餘人全在各廠辦事量才任用絲毫不苟且均受高等教育故無不協力同心和衷共濟祇知對外之競爭不生内部之意見洵難得也欽納却而司charlesecheney爲全廠總理現任全美絲業公會會長者即此人也該廠所用華絲祇灰經一種故吾輩之至尤極表歡迎之忱且殷殷以改良工作爲勸並云如灰經而能將摇力條線研精渠廠用途可立加一倍屬時與通信互相研究盛情高誼至足感焉吾人遍觀各廠午膳時在渠家舊宅屋經四代己百餘年刻祇欽納幼弟妹各一居於此屋内裝飾樸茂廣場一片光線明暢余輩來時正逢雪後玻窗外望一白無際處此古屋中對彼大族雖在嚴冬頗有向榮之角膳時坐兄弟姊妹姑嫂子姪於一堂談笑言歉至足樂也鐘鳴五下乃興辭歸紐約 
二月二日午刻同人等赴絲織商倍而定君之宴到者有銀行家五六人絲商十餘人道迪君演說上海設立檢查所之必要聽者均甚動容絲商斯戴里君ＳＥＳＴＥＩＬＬＩ君及欽納君首認資本各美金五千元至堪佩也 
筆記 
[棄夫記（三）] [  簡齋]  
　　女旋追至謂甘兒方以釘貫木板爲戲我虞其傷手也奪之彼力握不釋突一失手木板乃反躍中腦又戟指指少年曰爾在此乃不率而子歸家我防護爾子反有罪耶顧父子相聚而謀我乎少年不獲己仍必令此可憐血流被面之甘兒長跪謝過此特記其慈恩中之一節耳其等於此類之慈恩固猶不能僂數甘兒及長始獲援少年與父異居之例離此慈母而去而少年亦己久别遷一室不復與諸兄弟共處矣女無所洩怒則轉其威以餉夫蓋女之好怒猶獵狗之行獵一日勿至林薄者則狺狺然吠矣且長日呶呶較前爲甚大類劍刃之鋒仍淬而仍銳夫或怒極亦報以惡聲則必披髮覓死號　不止少年且趨跽牀前以爲止哭交换之條件有時夫亦力扇其勇氣思痛抶之乃甫伸拳凌空則氣己餒而掌弛矣然此少年當其前妻在時亦嘗爲威武卓越之男子少不遂意則暴跳如瘋人拳足交施不審此時胡乃瑟縮若此殆天道循環爲酷待前妻之報應耶馴至所生之兒女少年亦被剥奪教誨之權苟加瞧讓女則嗔目叱曰嘻我知之矣今日杏桃死矣苦我母子乃來受人凌轢也蓋女父性慳而少年嘗慫恿其婦向索資父始不予且攢眉爲喻曰吾囊耗矣如乾榨也任力撞之寗有油耶女勃谿不止方少授之女嘗月有所求凡求之時又常常如是也少年因戲字其父曰杏桃謂非重壓油不可得故女以是塞其口 
[詩錄]  
[哀亡兒士敦] [  雪村章錫琛草]  
　　小兒士敦今年十歳爲尚公小學國民科四年級生本月十二日遽以猩紅熱天殤哀慟之餘草成韵語數首聊冩傷感倘蒙海内詩人賜和則感荷無旣矣 
　　昔年讀檀弓喪明疑卜商安知及今日此味乃親嘗吾生非太上情愛苦難忘捉筆不成章熱淚下淋浪 
　　修理功竣重行開張三星閣徒事裝潢之老店圖 
汝體素健强自小少疢疾偶然患瘾疹曾不置胸臆病重猶未知臨危始惶急吾痛何能己活汝非無術 
至誠可前知汝幼豈其類一語竟成讖此理無乃異（兒在校所作文課最後一藝題爲近日的天氣其結語有所以生病的人很是危險之句時在病前一星期不意遂成讖語）奈何臥牀中不語轉若秘吾思一至此吾痛徹肝肺 
病足垂一年汝願以身代當時謂戲語汝意無人會自汝游重泉吾病猶未再汝願豈竟償吾心抑己碎 
汝年甫及齠視汝若成人讀書非不奮督責猶過勤食餌先諸弟呵叱加汝身遇汝實不慈吾恨永難泯 
迢迢千餘里隨余來他鄉歳時返故里臨行涙沾裳凄凄一短櫬寂寂寓異方魂魄倘有知悲側何可當 
新聞拾遺 
　　好漢子試技山東鏢師王漢成精技擊且擅飛　走壁之能壯年在北地頗負盛名日前來寗寓某旅社昨偕三四友人游夫子廟雖年逾花甲精神猶　鑠嗣在龍門街一帶之拳藝塲觀看當經其友各拳師吳某介紹吳陈係者前輩以師禮叩見力請王一試其技王遂卸衣打北拳羣爲歎服後舞單刀祗見白光不見人影當時團觀者甚衆莫不喝采王舞畢而去一般賣拳者聞其名紛往拜會户限爲穿現千斤大力塲擬挽留王演一星期願送百元作路費未知能得王之同意否[  隠厂]  
　　輕薄兒受辱昨晚南京路某游戲塲影戲塲中有一少婦其後坐一西裝少年時方演影戲突來一華服某甲見婦艶裝獨坐甲即力加挑逗婦不顧及散塲出園步行西往婦前行少年隨後甲竟亦尾之至牯嶺路某號屋婦即進屋登樓甲欲隨入西裝少年即將甲抓住飽以老拳欲送捕房懲辦甲下跪哀求少年詢其何業甲答爲烟紙業後婦下樓訓誡甲數言令少年縱之去[  立德]  
小說 
[社會小說衆醉獨醒（三三五）] [  瞻廬]  
　　第五十二回柴米生涯虚抛歳月羹飯主義貽誤兒孫華校長又道創辦的當兒鄙人曾有宣言新村落和舊習慣勢不兩立拘守舊習慣的休來居住新村落居住新村落的須得破除舊習慣起初這裏的村民也不過十家五家算不得甚麽村落後來漸漸發達直到現在居然聚到三百多家大小學校有三處除却鄙人擔任一校以外這位李先生和李師母便是其他兩校的主任還有醫院一處這位葛醫生和葛師母都是醫院裡的主任鄙人才力薄弱好在這幾位帮手辦事熱心不避勞苦才奠定了新村的基礎又指着華師母道這是我家的嫂嫂村裏一切的公共事業全伏我嫂嫂主政嫂嫂才大心細辦理得井井有條三百餘家的村民心悅誠服全體一致公舉我嫂嫂做村長（四呼嫂嫂想見姑嫂感情之厚）白女士聽說便向華師母瞧了一眼道華師母你的本領好我很歡喜你你們三百餘家的新村怎麽辦得這般好華師母多謝你嘴蹺嘴蹺華師母謙遜了一番便把新村裏舉辦的公園工場公墓宣教堂俱樂部公共廚房一件件一椿椿向着女士報告女士道請問華師母這公共廚房共有幾處裏面的辦法怎麽樣多謝你細細嘴蹺華師母道這公共廚房共分四處大約七十五家裏面便有一所公共廚房我們要辦這公共廚房郤有兩層原因只爲舊家庭裏的習慣專把柴米油鹽醬酣茶當做開門七件事尋常人家的婦女爲了這七件事成日家鬧得手忙脚亂丢下這樣便是那樣再没有空閒工夫研究自己應有的常識知那兒童應受的教育現在我們要把紛亂的家庭一一都遵着秩序不得不把柴米瑣碎的時間節省出來使婦女們都有餘暇工夫幹那别項重要事業這是第一層原因還有景况從容的人家開門七件事一齊委託傭婦廚役們去料理只懂得飯來開口筷來伸手然而這輩傭婦廚役大都没有衞生上的知識烹調的東西偶失檢點往往容易致病自古道病從口入這是顚撲不破的格言 
餘瀋[  霞飛]  
　　九十韶華荏苒以逝東風無語杜鵑空啼問無量數灼灼春葩同歸何許吾欲營方萬里芳塜拾遍世界落紅重重葬起 
　　安得使余有造化手腕將大千世界重加爐錘無冬無夏不寒不煖花草常好人壽八千熙熙然同登春臺寗非一大快事（却酬） 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[好惡與民相反之政府] [  箴]  
　　借債國民之所惡也而政府酷好之單獨借債秘密借債國民之所惡也而政府酷好之 
　　借債以養兵國民之所惡也而政府雖惡之而無如何借債以養無用之兵尤國民之所惡也而政府雖惡之而無如何軍人干政國民之所惡也而政府有時且借助於軍人之干政且因借助軍人之故致爲軍人所挾持而不得不借喪失國權之債尤國民之所深惡也而政府至是乃自處於進退維谷之境雖亦欲惡軍人之干政而不能 
財政公開國民之所好也而政府深惡之外交公開國民之所好也而政府深惡之 
　　財政不公開而日陷於窮境外交不公開而日陷於危境又國民之所惡也而政府亦明知其爲國民之所惡以爲此國民所無如何 
　　國民惡政府而政府以爲無如何而財政之日陷於窮境外交之日陷於危境政府又自以爲無如何此無如何無如何之地位仍在進退維谷之境而國民但覺政府之好惡與我相反而政府究不敢昌言好惡之舉國民相反 
然而政府雖不敢昌言國民則何能一日忘之 
婦女常識 
[中國婦女程度相差之鉅] [  季夫人]  
　　廣州女子要求參政致搗毀省議院雖歐美女子程度未至如是此則中國女子也而内地世家舊族女子其足跡不敢出庭户者尚什而八九其敢出門求學者尤屬鳳毛麟角矣此亦中國女子也津滬各埠女子剪髮者紛紛各省報紙視爲重要問題日有討論離歐美婦女程度未至如是此亦中國女子也而内地世家舊族婦女依然纒足者仍居半數是亦中國女子也兩者相較何其程度相差如此其遠 
鄙人以爲參政剪胡尚非今日中國婦女之必要而女子放足與求學二事則誠不可稍緩者假使此類先進之婦女姑不必提倡剪髮要求參政但分各内地各處對於半開化甚頑固之家庭力勸其放足與入學并請彼爲父母者稍假婚姻自主之權免其斷送終身莫可追挽如是則所造於中國婦女者不較倡剪髮爭政權之類尤足多乎是否有當敢質諸先進女子（乙種酬） 
商業常識 
[交易所之性質] [  廼頌]  
　　古者抱布貿絲交易之手續異常簡單無所謂介紹亦無所謂居間也故在物物交换之時代固無商業之可言後世社會之需要日繁貨幣交换制度日益發達乃由市塲個人直接買賣進而爲交易機關介紹買賣此乃自然之趨勢東西各國業煤鐵者則有煤鐵交易所業米穀者則有米穀交易所經營股票倆券者則有證券交易所此外如棉花絲茶棉布雜糧等業均有交易所以爲買賣之權紐蓋交易所者乃爲流通貨物平準市價增進同業利益而設之大宗物品賣買市塲多設立於通都大邑商業繁盛之區我國從前無交易所之制其類似交易所之性質者有公所有牙行然公所之組織純爲私人集合而非經濟團體牙行之組織乃爲介紹機關而無市塲性質均與交易所似是而非者也民國三年農商部公布證劵交易所條例京滬始有證劵交易所之設立今年三月五日又公布物品交易所條例於是上海漢口天津北京各處棉紗雜糧五金絲茶各交易所相繼成立營業皆極昌盛將來逐漸發達國家之商業社會之經濟均有莫大之裨益而於政府財政之收入尤有莫大之補助也惟交易所爲多數商人互相集合行巨額之貿易故貿易之形式與經紀人之資格均有一定之標準東西各國有採干涉主義者有採自由主義者法日等國均由國家直接監督荷比等國均委地方官廳監督是皆取干涉主義者也英美等國則一任交易所之自治國家絶不干涉是取自由主義者也惟在放任之國雖不設法律干涉而交易所自身則設有嚴重周密之契約我國係採干涉主義蓋亦所以保商業防流弊也（乙種酬） 
道德叢話 
[西方格言（一三九）] [  謝介子選譯]  
　　萬流皆歸於海（英吉利諺） 
巨躍生猛動（西班牙諺） 
貧窮易使人卑鄙（英吉利諺） 
處鄰皆宜和（德意志諺） 
迂緩爲惡德之乳媪及行爲之銹（莫醒鳩）（mssainger）屢經患難而後能靜默（散訥卡）（senaca） 
能富始知儉（德意志諺） 
樹之良否視其果（英吉利諺） 
日其無污點乎（法蘭西諺） 
希望爲憂者之音樂（英吉利諺） 
科學常識 
[銧] [  鄭維均譯]  
 
 
 

Page 18

 
 
（一）銧之發明 
一八九八年法國科學家培各雷氏henribecquerol偶得礦石一塊携至家而置諸案蓋欲作爲標本而並無他種用意存於其間案旁有各種礦物標本及照相片等綜錯雜陳某日倍氏偶然置比礦石於未顯影之照片玻璃上而一光怪陸離向所未見之現象驟現於此己染銀水之影片蓋即銧之放光也然培低一時不明其所以然以爲偶然之奇遇固無足怪亦無可研究之價值也 
　自培氏發見此現象奇異之消息一時傳佈四方一般科學家咸悉心研究冀得美滿之結果越二年法人苟里mmecurie夫妻二人尤竭力考驗孜孜不倦於是有銧radium之發明焉 
（二）銧之産地及其價值 
銧多産於北美哥羅拉佗colorado一部分之地其地爲人所難近且乏水料礦工飲水必由遠道以驢車轉運不便孰甚而礦工所用之機械以及一切器具等輸運尤難因此費用浩繁資本甚巨爲採銧者所不樂次於哥羅拉佗者爲畢 
[依樣画葫蘆]  
　　那能使他進步發達工界 
老失出教　不錯的有什能改良呢？師傳的舊式的没有羙　的 
德斯褒pittsburgh疴蘭日○range及新裘賽newjersey三處其産額雖不及哥羅拉佗而便利則過之 
銧爲近世最珍貴之物以其出産少而採取難也當銧未發見以前吾人眼光中之最寳貴者莫如鉑platinum（即白金）但迄今此觀念己完全打消蓋白金每温司ounce只值美金一五○元而銧則每温司值三三六○○○○元今全世界所有者亦不過三温司（即八十四元gram）其珍貴可知矣 
（三）銧之性質 
　　銧略似鹽爲發光體黑暗之處即能見其燦爛之明光在目間若吸顯微鏡之助力亦能窺見其閃光熒熒如天空之明星然此無何蓋銧常分離其原質而使之發光也此種原質放光之能力能延長至二○○○○年之久且其光之速度每秒能行二○○○○○哩不特此也銧之爲物又能感應他種物質亦使之發光一如其本體而自己仍毫無損失此銧之産額雖少而其用途能廣大如是也否則以八十四克之銧質（每温司爲二十八克）安能供全球之需用耶 
（四）銧之效用 
　　自銧發見後迄今二十餘年雖産額不多然其效用己指不勝屈而工藝醫學兩界尤受其莫大利益焉 
近年來銧之效用更日益推廣而夜光銀爲其尤著者據美國之調查於一九一三年産夜光錶二千餘只歐戰時更形發達美國軍人平均每六人中己有此錶一只及至一九二○年産額驟增至四百萬只其中一百萬只爲輸出品云 
戰爭時飛機中常以銧代燈或以之製指南針日規等蓋燈火易使敵人注意而恐受擊也航海之舟楫苦不能得電光者亦多以銧代之此皆爲較大之功用他若則汽機水平器空氣壓力測量器等之用銧代火者猶其小焉者也 
吾人家庭中現多利用電燈日來科學進步銧之産額日多其價值必稍低謙家庭中以銧代燈之說不久即可實現即以今日論大抵九十方呎之室中只須四百元之銧己能供十年之需用其光之强度雖不及電燈然平常作工或閱書等事己無甚困難矣 
　　余（著者自稱）好美術於圖畫一道頗有研究自銧發明後余會試製一種銧漆以代繪畫之用屢次實騐頗有滿意之效果榼以此漆繪圖日間觀之無甚差異一至夜間即光彩燦爛美麗悅目然此猶未盡善若以此漆繪雪景或月光等則宛然如眞更足令人驚異此法若一旦能普行則不啻爲美術界之新發明矣 
（五）銧之採法 
採銧之手續甚繁非一時所能盡述兹姑舉其要法每鑛物質（指銧礦）一噸ton須和清水六○　其他化學品如鹻類酸類等六噸當諸物未和以前先將礦物質研成細粉旣和之後更又汽鍋煑沸之然後置諸大槽中越月即有淡黄綠色之沉澱物聚於槽底此沉澱物之中即含有銧之原質每一噸礦物質所得之沈澱物重約一○磅pound但其中所含銧質不過千分之五克或千分之七克大如針尖之細粒而己故自此沈澱物中取銧時須經過九百餘次極精密極細巧之手續逐次去其無用之渣滓以得純粹之銧質當提煉時須十分謹愼提煉者亦須有高等之智識豐富之經驗與精巧之技藝使微細之珍物不致遺失若稍一疏忽即不啻傾蕩數千數萬之家産於無形之中可不愼哉 
美國於一九二○年産銧十四克嗣後擬積極開採預計二十年後至少亦即有二八○克之出産較之今日全世界所有者己增多至三倍餘云 
（六）銧之危險及其防止法 
　　銧之危險頗足令人驚駭蓋以一温司之銧　於玻璃管而藏諸衣袋中經十小時即能毀壞人體之骨骼及其他内部之組織而至死亡若以二克之銧藏於袋中則二日後亦能致人死命當銧最初發明時某科學家以少許銧質自巴黎携至倫敦當時不知其若大之危害稍不留意某即焚燬而死其危險可想見矣 
　　防止之法總不外設備之周到動作之謹愼而用具尤當完備凡銧千分之廿五克或千分之五十克須以長１---２时厚１－１６时之玻璃管盛之此管勿觸以手否則即蹈危險即欲移動時亦須以鉗夾等物爲搬運之具若玻璃管較多一時搬運頗煩故又須有一特别之器具此器形圓通常以鉛爲之其口之直徑約須六时餘器重約四十八磅器上連以皮帶以便提携其蓋之中央環鑿多數之圓孔儲銧之玻璃管可一一挿入孔内於是即可任意轉移而毫無危險但玻璃管與鉛器之邊緣至少須有三时之距離如是足使銧所發射之力減少其３０或４０而不復害及人體矣（全篇譯自美國wmerican雜誌）（乙種酬） 
　　更正昨日常評第十五行應與第十四行接連誤排另行又該行元朝滿野句「元」應作「充」 
 
 
