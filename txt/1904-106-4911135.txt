# 1904 - 106 - 4911135

 

Page 1

 
 
[勸捐萬國紅十字會經費] [  申報館協振所謹啓]  
　　俄日興兵生靈塗炭曠日持久尚無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聨爲萬國紅十字會派人前往戰地救援被難之人寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德更無可限量矣如荷樂施請交申報館協振所帳房自當掣奉收條以昭憑信率布寸臆伫盻慈雲敬叩善安伏維垂鑒 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉兹要局特將前已鑄就之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[美儒李佳白先生講義]  
　　書記中原四裔切瞻雲之念詩歌樂士羣黎懷就日之心是蓋先聖先王之威德有以致之也乃海禁旣弛以還與中國立約通商者十有八國先後再約者數十次通商口岸不下六十餘處彼英美德法俄日奥義葡班荷比哪咈等國莫不有産業公署以爲興商攘利之基追昔撫今能無感喟此雖出於中朝之深仁厚澤而亦條約所當然者夫條約旣爲兩國國主所定則兩國人民卽當遵守是不啻兩國之律法也顧不重哉且中國天時之宜物産之豐學問之純實爲海外人士所景仰是故外人之來中國也或挾貲而牟利或攜眷以卜居大有賓至如歸樂不思蜀之概雖中國無治外法權律法不足以治之官長不足以轄之而亦未嘗無規例以範圍無利益以勸勉吾請以外人旅居中國通商口岸之規例與夫利益敬爲諸君一陳他日臨機措事不無小補焉一日可居住貿易也外人來華不外商教兩途彼遊歴閒居雖時或有之然亦事屬偶然不能多覩傳教者固不必拘拘於通商口岸卽内地亦可任意往來而經商閒居者勢必在商埠之中租界之内否則恐干未便是故道光二十四年之約不過五口通商外人之經商閒居者不得越雷池一步豈有如今日之措置自如往來自便哉二曰可購地建造也英美法等約僅准租地建屋而光緖十三年葡萄牙約及光緖二十三年日本約皆准買地建屋夫買地與租地不同租者終屬他人買者可爲已有是故德得靑島英得威海俄得旅大皆曰租而不曰買言定若干年後仍歸中國噫合浦還珠恐非易易矣三曰平價相售也歐美各國百物騰貴數十倍於中華華人間有知之者故遇外人購地必多方掯勒格外居奇中政府有鑒於斯特順外人之請約文中有平價相售不得掯勒字樣此亦柔遠人之一道也四曰劃定租界也沿江沿海之通商口岸如上海如福州如金陵如漢口均有列國租界由地方官恊同各國領事官劃定界限以爲建造行棧碼頭及停泊船隻等用五曰應順輿情也美約云如有建造修蓋等情不得阻碍民居損壞風水夫華人惑於風水牢不可破以故開礦築路種種有利之舉廢於風水二字者何可勝數中政府言及於斯殆亦順民情乎六曰勿强租硬佔也美約云凡有租地等事必須兩情相洽毋得强租硬佔是華人不得勒價居奇而外人亦不得無禮壓迫吾不禁佩中政府之用心適當也其餘如葡約有云地主須報明地方官無碍民居不關方向方可成契又俄約有云准俄人在伊犂塔爾巴喀臺貿易建房惟必恊商地方官與民居有無不便等語然則歴觀各約皆有兩面兼顧之詞一則曰應順輿情再則曰不得强租硬佔而何以内地商埠時有强佔之事魚肉鄉民藐視約法將應順輿情字樣棄置九霄殊堪痛也然而此不過一二不肖外人藉公肥私凡百外人豈盡如此哉抑吾有進言者當外人索取租界之初大都出之勉强以故租界皆在城垣之外商埠原爲荒廢之區夫不觀五十年前之上海乎一蕪郊也四十年前之天津乎一廢地也註指紫竹林而言三十年前之烟臺乎一漁村也而今則商賈輻湊爲中國商埠之冠嗚呼人世滄桑可勝言哉可勝慨哉 
[譯日總領事所得旅順戰事電音]  
　　上海某西宇報云駐滬日本總領事得有東京來電内開頃由統領東鄉氏電報悉華歴二月二十六日夜半令逐水雷艦若干艘冐險駛近旅順口將水雷沈入海中俄人急放電光照之日軍全不畏怯至二十八日遥見俄兵駕一滅水雷船駛進旅順口乃發砲以擊爭持至十分鐘許俄船中彈而沈旣而又有一船來自老鐵山外擊之不中逃入旅順口門是役也日軍祗傷二人餘皆無恙翌晨俄兵船復列隊而出計共六艘日人乃漸漸退後誘令俄船至口外東南方四十五里之遠傳遞暗號促令各船合圍俄船懼仍回口内中有巴得羅華司基者慌急之際誤觸碰雷砉然一聲立時沈没另有一俄船亦中彈受傷惜烟迷霧鎖之中未知其爲何船惟見餘船皆爭先入口而已事後查得日船無一傷者隨卽豫備進攻及再鼓浪而前則俄船已蹤影杳然乃將俄人所沈水雷一一撤去至購自捱眞丁國之春日日進二新船則進攻老鐵山俄人所建砲臺戰至兩下鐘時臺上亂聲漸希二船遂亦轉舵而返 
[譯日本官電述旅順戰事]  
　　華歴三月初一日日本東京發來官電云華歴二月二十六日日人第八次進攻旅順至二十七日之夜有一俄國滅水雷船被日人擊毁另一滅水雷船飛駛而逃未中日彈俄鐵甲船巴得羅華司基實毁於日人所沈水雷二十九及三十兩日仍復互相鏖戰購自捱眞丁國之春日日進二新艦初次出陣雖極捨命攻擊日兵祗傷兩名 
[大興土木]  
　　華歴三月初一日日本東京來電云前晚高麗宮中之火竟夜焚燒直至法國兵船上人來援始漸熄滅所燬一切約值日銀四百萬圓事後高王擬卽鳩工庀材重行建造刻已派定監工各員矣 
 
 

Page 2

 
 
[記鴨緑江口戰事]  
　　日本東京某日報云頃日本大本營得陸軍統領細谷氏報稱東歴四月十日午後二下鐘時有俄兵七名乘中國漁舟在鴨綠江右岸偵探情形漸漸折入斗流浦我日馬上偵察隊見之水陸交攻槍砲齊發未發復有俄兵十數名乘大漁船駛至以爲後援旣而仍退回右岸我日海軍中尉山田毅揮令兵士奮力狂追俄兵遂登岸逸去是役也相持至一下鐘越二十分時俄兵死一名傷二名日兵無死傷者事後尋獲俄兵所棄漁舟内有實彈十顆銅帽四百餘枚 
[築路運兵]  
　　山海關來信云曩者俄人由遼陽建築鐵路通至鴨緑江邊專供轉運軍士之用命軍中鐵路工程隊併力工作昕夕不得稍休今已全路告成將次火車往返以後運兵轉饟自當便易多多矣 
[訪事遇險]  
　　烟臺來信云西歴四月六號英國太唔士報館訪事人附海門輪船赴戰地午前十下鐘時駛抵旅順口東南十西里海洋遥見俄水師提督馬卡洛夫之巡洋艦名拔揚者追蹤而至急轉舵以逃不隄防拔揚突發一砲中有彈丸掠海門而過海門不得已傳令停輪隨有拔揚武弁入艙稽查訪事人告以緣由武弁喝問有日本人在内否對以祗一日人供譯述語言之役武弁四處搜索幸未遇見日人乃於十下鐘越四十五分時允許鼓輪前進旣抵靑泥窪口船主以船中載有三日人恐遭意外之事爰令其二回至威海衛當搜查時船中人目見拔揚烟通及船腰等處砲穴無數纍纍然不異蓮房云 
[遼陽記事]  
　　日本大阪某日報登中國烟臺來電云遼陽東門外刻有俄軍第三隊步兵二千五百名駐守另以第二隊步兵二千五百名駐守城中其游擊步隊二三千名則分屯城内及火車站旁某日沙河左近有一日人年約二十左右俄人疑是諜者派令兵士四名用馬車載至遼陽轉送哈爾濱覊禁由遼陽城北以迄高力店貲購高粱稭積若崇墉又製黑色麫包之麥粉盛以布袋每四五百袋爲一列多至五六十列上用玉米稈覆之木植公司總理俄人馬他利誇啞夫招撫馬賊渠魁田義本李光臣二人令雇募華工少或二百名多至五百名分執各項工役除馬匹衣服食物外月給工值人各盧比八枚遼陽鳳皇城中間浪子山甜水站連山關通遠堡雪裏店諸村各置兵站派駐兵士二三十名備有大銅鍋製造麫包以供兵食并豫備房屋大約能容二三百人由遼陽以逹高麗邊陲春煖冰消道路甚爲險惡連山關到有騎兵三百名之譜用小馬車七八輛載用糧食麫包鍋灶及罐中食物之類積貯其間 
[譯日報論中國禁豆餅出口事]  
　　日本大阪某日報云中國政府指豆餅爲戰時應禁之貨此實古今所罕聞意者其悞聽俄人之嗾使乎攷豆餅一物由中國運赴日本各埠者歲值日銀八百萬圓日人購之大都用以充壅田之料俄人知日本係務農之國苟無壅料農務必致疲弊不堪故除今中國下此禁令以困之其亦知我日之用以壅田者豈止豆餅一物日後改用他物以代當亦無難獨是中國失此每歲八百萬利源詎非大可惜之事哉 
[俄皇誓師]  
　　俄國某日報云日前俄皇尼誇拉士第二在避寒宮廣庭之内簡閱西伯利亞東部第三隊陸軍公爵烏臘其米路及某某諸將侍立各兵戎裝列隊繞行一周俄持親降綸音曰兄弟乎汝等爲朕出征使朕得親見軍容之盛朕心喜甚蓋喜汝等之能無隳朕令名也今當遠别之時深望汝等心中常思保存勇敢善戰之榮譽時以防衛本國爲念汝等知之乎今與朕之敵國勇猛果斷狡猾三者俱全朕今誠心祝汝等一路安全望汝等戰無不勝兄弟乎朕特爲汝等向殺洛夫之古聖息臘夫伊磨像前虔求福蔭并爲西伯利亞東部第一隊增光寵俾古聖之像深感汝等祈禱之誠意常與汝等相偕至於在事武員應召齊集朕心寅感視若同胞深望上帝鑒臨賜汝等以無疆之福也言畢兵王齊高呼萬歲幾如巨霆起自天空俄皇隨以息臘夫伊磨聖像賜第一大隊統領捕他岳烏司幾俄后更以護身小聖像分賜在事員弁各兵乃復在俄皇御前繞行一周隨排列兵舍之前請俄太后曁俄后御覽 
[薩哈嗹島述略]  
　　日本大阪某日報云客有俶裝北游者行抵宗谷岬頭駐足北望雲山晻靄呼之若應者則薩哈嗹島也回溯二十年前我國漁人得在樺太島邊任意臨流張網一旦改隸俄羅斯版籍河山風景舉目全非此邦之人能無感喟攷薩哈嗹島與我國北海道實有輔車相依之形勢風土氣候無甚差池全島南北長六百七十西里東西闊處二百一十西里狹處一百四十西里面積二萬四千五百六十平方西里東西由一百四十一度至一百四十五度南北由四十六度至五十五度俄人得此劃分三州山脊之上樹林蔭翳黛色參天雖天氣沍寒而所産針葉樹頗多所惜長成過遲偶被摧殘卽成濯濯牛山未易舊觀漸復以故良材雖富木商甚屬寥寥惟用以製船或刈薪以製鰊糟則不免取材於此耳海中素産嘉魚漁者頗獲厚利地多煤礦祇以無人試采良楛未得而知然其物産豐饒取之無盡則固確有可信將來日漸推廣其以漁業爲先聲乎抑其島雖居寒帶而水族之盛上世幾莫與比倫如鰊如鮭如鱒如鱈如鰈如鯨海中所在多有海帶亦無盡藏之觀現所取以易錢者只鰊鮭鱒三者俗謂之紅魚他尚未暇顧及島氏所用漁具及捕魚之法皆甚合宜然其利多歸之日人未必盡爲俄有捕魚之處分爲四區曰東曰西曰南曰北東日俄兩國漁人不相淆雜其由俄借與日人捕魚之區域名以一年爲期實可蟬聨而下大約由六年至十一年其結搆漁舍也俄政廳明定條規要皆俄人得有利益亦有將捕魚之利讓與日人而坐收賃值者但邇歲日人於捕魚一事益復采烈興高日後遇有機緣使漁利悉入日人之手夫亦何難之有哉 
[日礦談資]  
　　日本大阪某日報云日俄交戰以來礦務異常寥落平時凡勘礦開礦以及改正規則轉售礦地等情禀請大阪礦山監督署核准給憑匀計日有一件兹署長大平氏擬乘此礦業不振公事淸閒時研求整頓之法定於東歴四月十八日親詣愛媛縣境諸礦勘察一周攷大阪礦業監督署所轄諸礦每年約得日銀五百八十一萬餘圓共礦一千二百三十一處佔地一億一千九百三十二萬餘坪分而計之每礦占地十坪明治三十五年得金八十九貫銀三千四百三十二貫銅一千六百一十六萬八千一百六十斤鉛三十八萬九千一百二十九斤銨一十四萬六千一百一十七斤煤四萬六千九百二十九墩其中住友銅山得銅八百九十萬餘斤匀計值日銀三百萬圓生野銀山得金五十七貫銀一千三百七十六貫銅一百零八萬斤面谷銀銅山得含銀之銅三萬七千一百五十五斤銅四十七萬約值日銀一十六萬圓註日地每一坪約中國六方尺每一貫合中國一百兩銨西語謂之安的莫尼雅卽華人所謂靑鉛也 
[班國大喪]  
　　日本東京某日報登有法京巴黎斯來電云西班牙國皇太后伊殺培拉氏偶有不豫御醫調治無功延至西歴四月十一號薨逝 
[神山興學]  
　　有客自日本横濱寓書本館云邇者大阪華商領袖袁子壯約集神户大坂衆商人創設學堂名之曰善鄰學院正在籌募 
 
 

Page 3

 
 
經費適倫貝子持節過此聞有是舉首捐日銀一百圓其他各埠華商亦不少聞風興起者 
[逆案解省]  
　　蘇州訪事人云日前南通州如皋縣解到逆倫重案一起經蘇州府許子原太守提勘後發長洲縣收禁聽候禀請撫憲恩藝棠中丞示期處决有知是案底藴者謂某甲家於如皋縣治某鄉以種瓜爲業夫婦二人生有子女各一其婦某氏年逾不惑淫蕩性成與同鄉乙丙二人有染乙黠而丙蠢去秋某日乙起意將甲謀斃氏從之乘甲臥瓜棚中約乙丙同往先由氏跨住其身手搤咽喉乙丙各撳住一手詎料甲力大無比兩足亂踢不止時子女均臥家中微聞有嗚嗚聲子卽起而出視氏見之呼令將甲足撳住然後併力致死越日案發到官乙知不免竟稱願作証人目覩丙與氏謀斃迨縣主某大令解省始經府署發審局究出實情蓋乙亦不能免於一死矣 
[鄂城拾翠]  
　　武昌訪事人云湖北方言學堂定額一百二十名今春招考時有志嚮學者多抱遺珠之憾因變通辦理添收外課學生不定額數惟每月須繳脩金一千文○去臘大憲選派文高等學生十數人前往日本遊學適逢年假暫緩起程今春又有自費學生及遊歴官員共四十餘人均於二月朔日附某輪船往上海然後乘日本郵船東行 
[虎阜踏靑]  
　　蘇州訪事人云太倉州屬嘉定縣治某當鋪於二月中旬某夜被盜刼去各物約值數千金報經縣主某大令履勘屬實飭捕嚴緝一面行文來蘇咨照各營縣一體恊拿務獲人贓照例懲辦○省垣六門釐捐總辦田紹白太守現奉上憲委署松江府篆因於二月二十二日交缷局務所遺差使由候補知府那太守昌接辦已於二十三日到差矣○二月二十一日緝捕營某號師船小泊盤門外護城河中忽被宵小所竊失去帳箱一具及零星物件若干聞箱中貯有功牌奬札及一切緊要公文因特報請地方官飭捕嚴緝 
[上海官塲紀事]  
　　前日本邑南市馬路工程局總辦翁子文太守偶沾清恙特遣家丁赴蘇松太兵備道轅禀請給假一日昨已喜占弗藥因卽親詣轅謁見袁海觀觀察禀請銷假○大南門外施粥廠照章於二月杪停辦隨由在廠委員姚殿卿二尹造册赴道轅禀報道憲袁觀察諭令仍辦改過局差○蘇松太兵備道轅法文繙譯萬翰香别駕及改過局委員王坤源二尹均於昨日詣上海縣拜會縣主汪瑶庭大令○昨日改過局員姚殿卿二尹特詣縣署禀知到差日期 
[令嚴巡綽]  
　　本邑城廂内外各叚所設冬防局已於去歲之杪撤銷兹者蘇松太兵備道袁海觀觀察深恐地方無賴滋生事端飭傳保甲總巡朱森庭明府到轅諭令轉飭所轄各局保甲巡防委員隨時派勇巡街毋稍疏懈昨日明府已分别飭知矣 
[書生却聘]  
　　上海縣學生員徐茂才顯增前以廣西剿匪事宜陳之兩廣總督岑雲帥雲帥深爲許可派員來滬聘赴粤東茂才謙遜再三力却其幣謂書生之見祗能紙上談兵帷幄運籌實非所習委員乃回粤銷差 
[少尹騐屍]  
　　前日二十四保二十四圖地保葛月樓見浦東陸家嘴浮起無名男屍一具因卽據情投報縣署縣主汪瑶庭大令委主簿孫立幹少尹渡浦往騐仵作報稱死者兩耳於生前被人割去必係謀斃無疑少尹親視無訛遂命駕回城禀知大令 
[訊懲賭盜]  
　　昨日午前包探倪順泉朱桂生將粤東賭棍龎阿吉張阿火郭阿人金阿富聶應通何阿生盧金州曾阿炳王阿根李阿桑何阿林梁阿狗吳三九金阿忠等十四名解送英美等國公共租界公堂讞員黄耀宿司馬研訊之下捕頭禀稱龎等每日聚賭上月三十日之夜派令中西各包探前往拘獲並在賭館中起出兇刀四柄及鐵尺繩索火撚等各種賊具因念虹口居民任小富女尼苗意長泰烟紙店主霍馮氏等家先後被賊行竊洋銀衣飾皆係口操粤音携有兇刀傷及事主今所獲之刀式樣相同恐卽若輩所爲用特傳同來案辨認四百二十八號華捕禀稱本年正月二十八日之夜小的巡至某處小弄内見有二粤人形跡可疑向之船詰若輩袖出利刃砍傷小的右手飛步奔逃今見所獲之刀與前相似叩求究辦女尼苗意訴稱本年二月初八日之夜三點鐘後被賊撬開後門手執火撚昂然直入口操粤音禁勿聲張旋攫去布疋銅衣鈎等物此賊之刀與今起案者無異惟面目不能認明尚求訊察任供小的家住美界天潼路二月某日之夜被盜入室搶去衣飾洋銀刃傷手腕手掌等處妻子受傷更重難保無性命之虞當時羣盜皆口操粤音面貌雖不能指實然兇刀火撚確是行刼時所用之物霍阿其挈婦霍馮氏投案訴稱小的夫婦賃居虹口小木橋左近二月二十九日之夜三點鐘時被賊撬門入内口操粤音禁勿聲張攫去各物當初入門卽以刀加小的之頸今見所獲之刀與前一式求卽究懲吳福泉訴稱小的在漢碧禮路長泰烟紙店執業上月二十九日之夜三點鐘時有賊撬門入内時店主已歸家店中祗小的與學徒張雨全二人各賊均操粤音手執火撚利刃向小的索取洋銀小的答以不知賊卽大加搜索隨被搶去洋銀三百八十四元小銀錢七百六十七枚當十銅元五千七百餘枚已投報捕房曁上海縣署蒙縣主汪大老爺親臨踏勘詰以盜賊是何面貌吳指龎曰此人似係前來劫取衣物者所執兇刀火燃鐵尺與起案者實無二致龎不認行刼司馬詰其兇器何人之物答稱不知又問此屋何人租下答稱並無房主惟由張收取租值每樓面一間月須洋銀五元五十四號西包探禀稱若輩中惟聶有行業餘均無業流氓藉賭度日司馬商之英總領事署繙譯官寳述德君判責龎五百板收禁西獄十年張責三百板發押捕房九月郭金聶何盧曾王李梁吳等十二人各責二百板發押捕房六月 
[西戲重來]  
　　哥奴拉西戯當數年前曾來滬開演離奇變幻目眩神摇見者無不擊節稱賞後游泰西各國所到之處王公貴人爭相延譽各國日報中皆謂游目娛情無過於此今由東瀛重來滬上擇於本月初四初六初八三日之晚開演於圓明園路博物院附近西戲園并在本報後幅登有告白惟聞三日後卽須他往寄語滬江人士不可交臂失之也 
[上海縣署瑣案]  
　　前日浦東龔家路口某菴住持尼投縣署控賣菜傭金阿生誘拐伊徒姦佔爲妻一案縣主汪瑶庭大令准扈飭差將金及幼尼金張氏提到前晚升堂研訊金張氏供稱小婦人於三歲時父母貧不能度日鬵入此庵得身價洋銀六元現年二十有三尚未披薙向有周姓者庵中咸以周先生呼之後師父將小婦人許字與周未幾周卽誘令同宿旣忽退婚故於去年十一月初逃出暫住同鄉陳某家經陳說合嫁金爲妻金供稱去年十一月小的由陳爲媒迎娶張氏並非誘拐求恩鑒原大令准金領回完聚取具遵結存查○扛夫湯鶴壽因張五仔方順仔黄金福蔡才寳等爭奪主顧致被攢毆控經大令訊押在案前晚飭提復訊判令張責二百板方責二百板蔡責一百板分别交人保出 
[萬國紅十字會電文]  
　　啓者昨奉浙江藩臺翁筱山方伯來電謹鈔乞登報伏希公鑒三月初二日翁方伯來電呂尚書盛宮保吳侍郎曁諸大善長鑒鈞函及捐册奉到蒙提倡紅十字會保全極廣欽佩莫名奉仲帥諭先由藩運各庫籌解萬金卽日交號匯呈以濟急需捐册不敷分發請再賜寄八十本爲叩桂冬印[  上海萬國紅十字會同人謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[警誡蠧差]  
　　江西訪事人云南昌縣江雲卿明府查知差役積弊甚多安半書　　逐事指明嚴申告誡曰爲嚴誡差役痛除積弊事照得南昌差役額數頗多而白役尤多其中循分趨公者回不乏人而挾詐欺民者亦復不少本縣訪問已久故前次下車伊始卽黜革數十名明百曉諭以示警誡所以翦其爪牙而稍殺其勢燄也近聞差役仍復疲玩私自下鄉任意勾拘百端嚇詐或擅坐擡轎濫帶多人似眈　　不法實爲害民之蠧歴經本縣分别懲辦在案今與差役人等約爾等卯名原有定數祗因承帶百役太多以致紛　滋擾自示之後凡出票時櫃由本縣察案之輕重親筆標明二人至重案仵則標五六名不准私帶徒弟百役下鄉不准私坐擡轎勒索百姓亦不准擅用鐵練拘人如有　　應用鐵練者本縣必先在票上註明拘鎖兩字否則不得私用倘敢故違一經百姓指禀或經本縣訪聞定卽　號懲辦以除巨猾至若出監傳　亦不可任意疲玩如初傳不到則出催票催之不到卽行血比再催不到定行責革改差本縣爲懲惡恤民起見言出法隨不稍寛貸内號分立北　簿每晚呈核切切特諭 
[懸賞緝盜]  
　　揚州訪事人云二月初四日之夜北鄉陳姓家被盜行劫報經縣主沈大令飭捕拘獲曹學德等三犯研訊之下供出同黨七人姓名大令恐日久遠颺懸賞購緝略謂案據杭家集地保田淦禀坊民陳兆寛家於二月初四夜被匪入内行刼兆寛起捕被匪拒傷身死兆發亦被拒傷迨鄰人齊集匪已携贓逸去往勘屬實合亟報請勘緝並據陳兆慶開單同報到縣據經會勘當卽緝獲案犯曹學德等三名提訊俄認不諱並供出夥黨劉加福王有才等七人誠恐遠颺合懸賞格購緝爲此格仰諸色人等知悉有能拿獲此案拒捕重犯者每名賞洋銀六十元從犯每名四十元聞風報信因而拿獲者每名二十元本縣捐廉以待執不食言 
[鄮山春黛]  
　　寗波訪事人云甬江自去臘迄今米價並無高下日來每石忽增小洋一二角市中人紛紛謡傳謂米業中人有將存貨居奇不售之意若是恐將來勢將逐漸加增矣○日前鎭海縣韓大令飭差押解盜犯王榮林一名至府轅請勘旋由尊尊喻庶王太守神示三月二十四日錄取口供以便申請上游定罪○鄞邑鄮山書院肄業生童例於每歲春初由縣甄别一次本届縣主周少軒大令定期三月二十四日舉行○前者鎮海穿長司巡檢某少尹所用門丁朱福因案經鎭邑宰訊懲遞解回籍現朱又潛至鎖邑恣意横行衆紳士具禀府轅請卽嚴行驅邃府尊喻庶三太守准之已札飭地方官照辦矣○日前有美國兵艦一艘由温州駛抵甬江暫泊白沙海面閱一二日卽展輪他往 
[上海巡局紀事]  
　　前日叚增福在南門外大馬頭泰昌小烟館開燈過癮不知因何與王文蘭口角爭　館主陳阿三上前解勸反被撕破衣服因扭至二十三七鋪巡防局控訴局員李伯屏二尹硑訊之下陳供扭毆時失去烟槍三棧求恩追給二尹斷令王　合賠洋銀三元取員改過切結然後交人保去○上月某日南市萬裕　園執事人吳某家被賊竊去皮袍皮馬褂各一件報請二十三七鋪巡防局查緝迄衆破獲昨日吳又赴局催查局員李二尹允傳汛捕比究 
[英美等國租界公堂會訊案]  
　　前者英商摩素洋行主投本管總領事砦控華商譚廣利錯廣義興以惡劣猪油騙去價銀等情　經前任讞員鄧鳴謙司骊會同英總領事署繙譯官翟比南君研訊除將因案舉涉之譚同興號主譚菊生開釋外其行中買辦何養源及保何出外之魏芝顯還押候訊昨晨司馬會同翟君升堂請究兩造律師各投案聲請公斷司馬與翟君一再會商以何養源在摩素洋行爲買辦承買猪油訂立合同載明倘有霉壞應卽照賠今按照摩素所控各節應由何賠銀一萬兩如果無力措繳卽將爲何作保之王順泰所繳銀一萬兩移作何之賠費兩造皆遵斷而退 
[英美等國租界公堂瑣案]  
　　粤人霍阿其貨居天潼路某號門牌屋内被賊竊去衣飾洋銀憶及前數日同鄉人張阿根每於傍晚時前來觀望形跡可疑因訴知包探倪順泉將張拘入捕房昨日解案請究霍投案申訴前情張供　前居武昌路小的曾與爲鄞前日偶經其門並無他意讞員黄耀宿司馬商之英總領事署繙譯官寶述德君著將張交人保釋○包探倪順泉解霍阿洪到案禀稱上年六月此人將　和與　　開設賭場事發脫逃未及懲辦今始經小的拘獲請卽訊懲司馬諭令帶回捕房管押二月期滿之後交人保釋○包探趙銀河李星福解積賊李恒山吳老九到案禀稱此二人串竊楊慶和裕昌恒豐等五家物件經小的等拿獲吊到原贜請爲訊辦楊慶和銀樓夥某甲投案聲稱被竊銀盒裕昌洋貨店夥某乙投案聲稱被竊銀質對時表恒豐夥馮馬二姓投案曁稱被竊洋貨布疋李吳認竊不諱司馬判各責三百板枷號一月期滿之後管押半年○俞金金探龔薛氏背夫捲逃等情牽涉薛順卿經司馬籖差恊探移提至案略詰數語著押候另行訊奪○監生俞祥　控其妾陳氏卽雲生捲物潛逃等情司馬籖差恊同包探金立生將陳氏及顧愛寳乳傭朱邵氏陳氏之父大金移提到案略訊數語著押候過堂核斷○惡僧龍渭將木工竇茂生擊傷頭顱捕頭派人送竇至仁濟醫館調治醫生言須閱三禮拜方可告痊昨日一併解案竇訴稱小的留醫二十一日應付飯資洋銀二元一角無力措覆奈何司馬判令向龍渭追償然後交人保釋○洋人某甲控細崽王松林任意停工等情王供小的回家　　曾向主人說明倩陸龍生前往庖代並商借洋銀五元陸供小的代王服役因女主時肆兇毆不敢前去洋人又稱陸不應不别而行請卽究　司馬判令王將借欵如數歸還再罰十六元以爲服侍西人不謹者戒 
[法租界公堂瑣案]  
　　甬人賀茂生曾因誑取貨物被人控諸英美等國租界公廨前任讞員某君判令收禁西獄二年至去歲四月釋出本年正月某日忽僞稱新茂洋行買辦向沙遜洋行經理屋租之王晉卿互談言可薦至行中經收淸和坊一帶房屋一百三十餘憶之租金每月計銀一千二百餘兩惟須墊付一月及各項費用共銀一千四百五十兩另索酬洋銀一百元王如數付之由賀出立收條訂期入内執役至期並無房屋點交始知被騙據情具控法界公廨讞員陳楚生大令准之昨日飭提訊究王呈閱收條賀供此項洋銀由王交與洋人與小的無涉大令謂爾有收條爲憑惡容狡賴著押候覓到妥人人銀並保出外限一禮拜内理楚○王關寳前因迭次犯案經捕頭照一小影留存然後驅使出境邇忽在小東門外城下開設老虎灶茶肆前日收買賊犯李蘭生所竊桌子一張被包探緝獲連李及王夥阿美解案請辦王供稱小的　子不知竊贓是以收買現在妻子已赴杭州求恩寛限交出大令判押捕房十日期滿之後笞責五百板阿美押候王交出原贓另行核辦○去贓之杪流氓小蟹等在新開河畔行劫南市某號傭人所携洋銀二百元經包探拘獲解奉前任讞員魏蒓塢大令訊供苔責前日拘獲同黨許春臬周名喜李阿生陳實寳四名昨日解案請訊許等供　分用洋銀若干大令判各枷二月責五百板○王子漁王明春同訴稱前日渡浦來滬途遞流氓余三元李阿六曹柏良蘇阿三陳阿四槍去衣服并被毆傷大令判令將余枷二月責五百板李枷一月責五百板曹蘇陳各責二百板○胡阿林訴稱前日被賊人洪阿三竊去絨線袋當場追獲送案請辦大令判責一百板贜給胡具領○偷兒王阿林潛入太古棧行竊棉花被巡丁拘獲送案 
 
 

Page 10

 
 
請辦大令判責一百板○歹人朱其發前因犯案禁押捕房兹者大令查悉伊叔在梅　書院爲教習因飭包探送交收管○張吉祥潛入浦灘某駁船行竊各物當塲拿獲送案請辦大令著押候傳原告訊再核○某鐘表店主陸世康前控其夥周子堂將某客囑修之對時表私自典押等情奉大令訊供押追在案兹已理明昨日陸投案求釋大令准之 
[美租界捕房紀事]  
　　前晚歹人主錦春狙伏裏虹口見有桑星初者貿貿然來遂一　上前攫去銀質對時表及銀練等物築忿甚投報捕房捕頭令包探陳洪海將王拘獲押候解送公堂禀請讞員黄耀宿司馬懲辦○前晚無賴瞿友生在漢碧禮路某茶肆向甬人陳佳英借端索詐不遂所欲扭住兇毆適爲四百四十七號巡捕所見一并拘入捕房捕頭詢得情由令將蜚押送公堂禀請訊辦○前晚甲乙二西人在百老匯路恃醉滋擾適爲八十七號西捕所見拘入捕房捕頭令押至酒醒時釋出○昨晨西人康姆花投捕房報稱僑居靶子路第三十三號洋房内昨晚被賊掩入竊去鐵絲地毯請爲查緝捕頭允之 
 
 
 

Page 11

 
 
   
 
 

Page 12

 
 
　　貪廉之實蹟以明勸懲之微權期使官途之趨向日端庶漸次破除積習力挽頽風其政績卓著堪膺上考者如鹽法道鹿學良心細才長通逹治體署興泉永道補用道黎國廉治事精勤熟習交涉福州府知府玉貴才議堅卓政平訟理候補知府程祖福明决廉勤不辭勞懇前委署福州府事治理裕如以上四員平日政趣均有可觀合無仰懇天恩傳旨嘉奬以示鼓勵至貪庸不職如試用同知李　鯉辦事乖方習氣太重前署平和縣知縣試用同知李韶級不治輿情操守難信署閩清縣事候補知縣倪源壽縱容丁役被控有案署永平縣事試用知縣徐元治性好嬉遊頗招物議署長泰縣事候補知縣羅德聰才識庸懦聲名平常前辦光澤稅釐分局候補知縣余玉君辦事乖謬不洽商情捐升知縣田保禾術營鑽營行止卑鄙寗德縣周墩縣丞竇世忠貧婪無恥代理連城縣北團巡檢試用縣丞張深源素行不端候補巡檢毛殿湘聲名卑鄙署督標中營副將本任順昌協副將謝國恩辦事　頇營務廢弛署督標水師叅將准補烽火門營叅將賴望雲品陋才庸難資得力閩安恊右營都司潘玉泰庸懦無能不諳軍紀降補守備賴文華鑽營貪鄙小人之尤浙江湖州協右營守備裘國祥遇事任性不堪造就期滿騎都尉浙江湖州協左營候補都司王國雩年力就　難期振作以上各員均難稍事姑容相應請旨均子卽行革職又邵武縣知縣翁立德淸流縣知縣李夢斗吏治稍懈才欠開展均雜膺民社惟文理尚優應請以教職歸部銓選此外如有應行舉劾各員仍當隨時考核以資整頓此次參劾所遺各缺閩省均有應補人員應請扣留外補所有舉劾文武屬吏各緣由是否有當理合恭摺具陳伏乞皇太后皇上聖鑒訓示謹奏奉硃批另有旨欽此 
[署江西巡撫夏奏爲整頓釐稅考查局員擇尤分别舉劾摺十六日]  
　　頭品頂戴署理江西巡撫陝西布政使臣夏峕跪奏爲輅頓釐稅考查局員擇尤分别舉劾恭摺具陳仰祈聖鑒事竊維時局艱難庫帑寄絀釐稅爲江西入欵大宗尤宜認眞整頓查前准部咨各省釐金收數加增准將廉幹之員從優奬勵如收數虧短將尤爲貪污者檄委嚴叅等因歴經遵照辦理兹查有湖口卡委員留省補用道候補知府吳毓庭自光緖二十九年四月初四日到卡之日起連閏至九月底止辦理六個月徵收百貨米榖釐金比較應比之年多收銀二萬二千六百餘兩吳城卡委員補用知府胡乃鈞自光緖二十八年十一月十八日到卡之日起連閏至二十九年十月底止辦理一年徵收百貨米榖釐金比較應比之年多收銀一萬一千六百餘兩均屬潔已奉公有裨釐務自應照章從優保奬合無仰懇天恩俯准將江西補用知府吳毓庭俟歸道班後加二品頂戴補用知府胡乃鈞俟補缺後以道員用以示　異其貪劣不職者查有大庾卡委員候補通判王壬林勒索苛扑怨聲載道玉山統稅委員候補知縣沈霖巖苛虐病商兼受紅錢前辦九江土藥統捐委員候補知縣吏悠頤票貨不符顯有弊混塘江卡委員候補直隸州州判趙賜業德化卡委員候補府經歴許植該二員收管紅錢最多劣跡尤著以上五員擬請旨卽行革職以儆效尤是否有當理合會同兩江總督臣魏光燾恭摺具奏伏乞皇太后皇上聖鑒訓示謹奏奉硃批者照所請該部知道欽此 
[署江西巡撫夏奏爲捐納勞績人員期滿時出具切寶考語奏明補用片十六日]  
　　夏峕片再捐納勞績各行人員應於到省後認眞察看期滿時出具切實考語奏明補用兹查有捐納試用道吳清高周光棨捐納試用知縣張福厚陳運鵾余長春榮啓涂懋仟李士臨捐納試用同知黄立權丁鴻賓捐納試用通判汪慶楨史鼎惲福成議叙試用通判張寳鑑捐納試用知縣王忠敬高肇康黄朝乾陳　章可貞劉毅余承濬周家衡楊承曾李家楨吳允升劉采年吳涵唐思永議叙試用知縣石耀春均試看一年期滿臣詳加察看試用道吳清高才具優長周光棨明白穩愼試用知府張福厚年壯才明陳運　明愼穩成余長春精細穩練榮啓練習公事涂懋仟留心吏治李士携才具明晰試用同知黄立權才明識裕丁鴻賓留心吏治試用通判汪慶楨明敢有爲史鼎年富才明惲福成有志上進試用通判張寳鑑頗知歴練試用知縣王忠敬志趣向上高肇康有志進取黄朝乾明幹有爲陳夔才堪造就章可貞穩愼小心劉毅留心吏治余永濬志趣不苟周家衡才具明敏楊承曾精幹有爲李家楨年力富强吳允升才明志潔劉采年明白穩愼吳涵老成穩重唐思承安詳妥愼試用知縣石耀春明白老成均堪留於江西照例叙補理合會同兩江督臣魏光燾附片具陳伏乞聖鑒謹奏奉硃批吏部知道欽此 
[署江西巡撫夏奏爲羅塘市縣丞擬請葛聘廷補授武甯縣丞葉汝銀補授片十六日]  
　　夏峕作再江西贑縣縣丞本係簡缺移設安遠縣分防羅塘市地方改爲調缺請以南昌府屬之武甯縣分防木高縣丞改爲簡缺各得其　經臣附片會奏奉諭旨飭部議准並以現任人員能否勝任人地是否相宜今卽奏明辦理伏查各該缺旣已繁簡互易非幹練之才不足以勝其任查現任贑縣縣丞葛聘廷穩練有爲武密縣縣丞葉汝錕才具明幹所有安遠縣分防羅塘市縣丞卽以現任贑縣縣丞葛聘廷補授武密縣縣丞一缺請仍以現任斯缺之葉汝錕補授均堪勝任人地亦屬相宜自可毋庸更調據藩臬兩司具詳請奏前來臣謹會同兩江總督臣魏光燾附片具陳伏乞聖鑒飭部覈議施行謹奏奉硃批吏部知道欽此 
[署江西巡撫夏奏爲另案參革知州虧短交代銀兩延不完解請旨勒繳摺十六日]  
　　頭品頂戴署理江西巡撫陝西布政使臣夏峕跪奏爲另案叅革知州虧短交代銀兩延不完解請旨勒限追繳恭摺仰祈聖鑒事竊查缷任甯都州知州緖成前在甯都州任内交代虧短各年正雜各欵銀六千九百三十五兩五錢八分二釐内係徵存光緖二十二年地丁銀一百五十八兩三錢五分二釐耗銀一十五兩八錢三分五釐二十三年地丁銀三百九兩四錢三分七釐耗銀三十兩九錢四分四釐二十四年地丁正銀六百八十兩四錢九分九釐耗銀六十八兩五分二十五年地丁銀五百八十九兩五錢七釐耗銀五十八兩九錢五分一釐二十六年地丁銀一千一百九十七兩二錢七分四釐耗銀一百一十九兩七錢二分七釐三十八年地丁銀四百兩耗銀四十兩二十八年籍裁節省改折米價銀二千一百九兩六錢續裁節省米價銀五百三十八兩九錢 
 
