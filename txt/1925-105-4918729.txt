# 1925 - 105 - 4918729

 

Page 1

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *   
 
 

Page 2

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *   
 
 

Page 3

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *   
 
 

Page 4

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *時評 
[地盤問題（冷）]  
　　地盤最難解决之一問題也民國十四年間之擾攘雖亦有其他問題參入其間然其最有力者地盤問題也地盤祗有此數而應得地盤之人無窮有若干人以不得地盤之故而皇皇無措極盡能力以事設法迨設法之後繼而起者又已有人故皇皇無措之狀永無盡期不得而至擾攘之局亦終無已日也　　凡一政府之初立第一即謀安置反對反對之人少然後乃得餘暇以圖國事其意未嘗不是也安置反對之人别無他法祗有與以地盤又未嘗不然也獨惜中國雖大地盤究亦有限故始終不能如願耳甚焉地盤題之中國梗也 
[國内專電]  
　　北京電　禡（二十二）府議决定王揖唐專任皖長鄭督皖張宗昌督魯姜登選三省剿匪司令又决孫岳督豫岳維峻長豫頒令　　北京電　馬（二十一）使團談話會（一）因翟氏新任領袖招待各館員會晤（二）前議關稅附賑一成有數國已單獨向中國贊同使團商取共同意向（三）關稅會議之談話某使謂法郎案中國雖公表但昨日法館未同時公表因該案法政府尙未批准不能作爲完成故關議應俟換文批准後商量美比等國對關稅會議代表早經確定英亦經派定只要各國一致便可於短時開會不必限於華會協定完全批准後之三個月後結果關稅會議俟法批准華會協定後接洽附加賑捐應再接洽某使謂中國一方内戰一方要賑不打仗比多賑爲高若地方不留防災欵項不爲防災設備徒供兵費則賑不勝賑使團可否一方允附賑同時要求將欵項作防災設備僉謂前案附加賑欵國際委員監放等規則調出再議　　北京電　王正廷由張口回京馮玉祥對中俄會議尊重部及王主張馮以察綏匪股甚多此剿彼竄現注全力於剿匪對外交取不干涉態度（二十二日下午一鐘）　　北京電　李景林函部省議會時得霖等函稱風傳吳中英借滄石路局長名義與某國人私訂修路築港合同欵逹五千萬元之巨如屬實應嚴懲取消合同該路劃歸省有部覆未聞有此議（二十二日下午一鐘）　　北京電　段箇通電解釋辦理法郎案並非出爾反爾謂關稅會議由七五增十二五賴此轉機法獨未批准華會協定每年吾損二千四百萬元以上曩反對曹辦恐流用兵費且不用電滙我執政後首在保全華會精神與法使商不能將此案牽到華會條約復由外財部研討法部審查妥愼無疵法退賠欵承認電滙債務變爲債權政府欠債代還比前議好得多始議定法京回電認可延案至此結束財政有標本兼治在協定關稅得宜馬凱條約所定加稅免釐可得關議討論我所以負責以結本案知我罪我維察又發兩指令分交財外兩部查照辦理聞該欵滙豐分三期交五月十日交四百萬二十日交三百萬三十日交餘數（二十二日下午十鐘）　　北京電　法郎案欵因法政府尙未批准換文稅司暫不交付（二十二日下午十鐘）　　北京電　晨報對法郎案質疑五某外人云年來中政府解决懸案多是菱殼生活奥債德債法郎多有收入即是滿足將來關於任何外債整理一下并可抵付現金若改訂新约可信中政府今後之日子仍將在懸案上過之參戰林鑛中美兩烟酒約英之維馬兩約仍將繼續整理指定擔保必找出現金成一整數政費即於此中求之爲中國今後之財源（二十二日下午一鐘）　　北京電　張口萬全縣屬绥屬直問題已調解知事仍由直省長派衙門改歸張口南五十里之萬全舊治賃房居住張口商埠區外錢糧由該縣徵收張口行政由察都統支配近日察區商都一帶匪勢甚熾官兵不甚得手（二十二日下午一鐘）　　北京電　郵政總局函各報交部以郵餘發公債與鐵士蘭接洽并無其事　　北京電　王揖唐辭電到京請開去本兼各職今日府議如順利豫孫督辦岳省長·魯張督辦·皖鄭督辦·令同下（二十二日下午一鐘）　　北京電　京漢南段因扣車不能運煤故已停貨車現由部電孫岳等并軍事照料員郭裔光切實交涉放還兩機車送石莊一機車送南段先濟煤運（二十二日下年十鐘）　　北京電　禡（二十二）商聯會議决感（二十七）舉會長因爭烈先推審查員虞和德王文典高金釗等九人審查會長資格並各提案　　北京電　西班牙公使照外部請覲執政政府對禮節甚躊躇（二十二日下午十鐘）　　北京電　日使照會陸軍第六大隊將士乘飛機三預備機一於五月十日至十五由平壞至長春請准在我國領域飛演外部咨航空署核辦（二十三日下午十鐘）　　北京電　鄧本殷請改高雷羅陽四屬三十餘縣爲廣南特别區依國民會議條例與各省區同等選派代表府交内部法制院簽註　　北京電　陳炳焜運動回桂甚力央何海鳴向北京政府請求（二十二日下午一鐘）　　天津電　實廳令各縣造報林業成績財廳擬設直隸官産處已奉部核准　　天津電　日領函實廳徵賽會出品　　天津電　箇（二十一）夜地緯路大火延燒恒記德軍衣莊房屋七十餘間　　天津電　陸宗輿曾毓雋（二十一）晉京唐啟垚箇由蚌特别通車來津轉京　　天津電　效（十九）夜至號（二十）雨甚足農産大得益糧價有跌减勢（以上二十二日下午五鐘）　　奉天電　張反對岳維峻督豫力保孫岳張派陳輔陞赴張垣謁馮有重要接洽　　奉天電　盧小嘉不日來奉張將有所倚畀　　奉天電　張密電叚王揖唐請内用皖督另畀人藉以調爭　　奉天電　俄會議全權代表葛馬兒尼克及顧别尼克二氏號（二十）抵奉寓孫家花園張派交涉署科員張裕恒招待　　奉天電　張作相吳俊陞王樹翰號晚抵奉　　奉天電　俄駐日大使哥布氏今晨過奉東渡　　奉天電　直魯第一批移民六百效過奉赴黑　　奉天電　府秘廳電善後會提議各省軍政官限期報告財政軍政情形請飭屬遵照　　奉天電　段派府諮祁大鵬來奉與張接洽　　奉天電　安東艚船公會報告石城島裝貨駁船四隻因劇風失踪（以上二十一日下午九鐘） 
 
 

Page 5

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *[國内專電二]  
　　哈爾濱電　乜河放地畝佃户毆斃官員張局長派員往查辦　　哈爾濱電　昨探訪局又破獲韓人僞造日本紙幣案並搜得銅版等此爲哈日領下嚴懲日韓僞幣犯之结果　　哈爾濱電　哈印花處近查覺僞戳印票查此票係薛大可長財部印刷局時代之産物如必搜索連帶甚多（以上二十二日上午九鐘）　　青島電　美國艦隊定五月三日來青美領毆敦司有（廿五）乘神丸去滬赴重慶領事任　　青島電　吳光新今早離青回京　　青島電　大康工人約五千昨午後大游行廠主態度仍强硬官府解决棘手四方總工會通告全路工友捐欵接濟並印發援助大康工人宣言（以上二十二日下午三鐘）　　濟南電　哿（二十）得雨二寸糧價稍平　　濟南電　烟台訊張仁濤未能接任已返京　　濟南電　張宗昌部畢旅將開駐德州　　濟南電　各軍官又公推陳胡兩旅長入京謁段請勿調鄭免滋糾紛（以上二十一日下午四鐘）　　漢口電　湘趙代表江雋黄袁代表路承忠馬（二十一）均過漢赴贛祝方母壽　　漢口電　鄭萬瞻已與揚子漢冶萍訂賣象鼻礦砂三十萬噸每千噸三千元可得九十萬元除礦署本年開支外可餘六七十萬　　漢口電　三十一師旅長馬毓智過漢赴京面陳川省要事（以上二十二日下午十鐘）　　重慶電　南充團練法團宣言武力拒絕募兵　　重慶電　川全省旱荒民饑餓莩載道劉湘籌欵派輪赴湘鄂運米接濟　　重慶電　自流井貢井兩廠現已完全停止推煎勞動失業者數十萬人（二十一日下午十一鐘）　　長沙電　各慈善堂以南門外社壇街此次火災極慘計被燒者確有兩千數百家其損失動産與不動産約在千餘萬以上救火隊兵死者備棺裝殮傷者送醫院診治並設處籌振火災各紳商紛紛捐米數十石及百石不等湘人云近數十年來未有之奇災　　長沙電　貴州特派代表夏某到常謁賀耀祖商洽合力勦除林葉以除湘黔之害　　長沙電　賀耀祖皓（十九）電告觀音寺之東已無敵踨並擬將師部即日移常　　長沙電　政府頃接有某方電轉林桂清即赴洪江促唐繼虞張伯羣各部移師入桂勿延等語聞唐已在準備中决不久留湘境　　長沙電　政府以軍需萬急向商會籌欵四十萬元以未來鹽二百票新加五角口捐作抵該會箇（二十一）開開衆主張養（二十二）召集各殷實商户來會磋商俟有辦法再呈復　　長沙電　段代表韓建鐸馬（二十一）入京覆命　　長沙電　賀龍删就澧州鎭守使職　　長沙電　議會又眼造幣廠於三日内停鑄　　長沙電　陳渠珍派兵堵截蔡鉅猷　　長沙電　三十二團長龔仁杰篠（十七）已由陬市進駐河湖益陽電告銑拂曉箴言學校突來土匪五六十人將該校敎員學生四十餘人捉入雪峯山勒贖（以上二十二日下午一鐘）　　長沙電　賀龍通電擁趙内有勿論何人勾結本軍抗命者即爲湘公敵願率所部相周旋以符湘軍還湘初志語查賀係湘人　　長沙電　蔡鉅猷部梯團長李季玉先鋒司令王在元被省軍鄭鴻海旅所部追獲斬決又獲蔡部營長譚文楚暫以俘虜收押　　長沙電　趙派黄議員鉞與滇代表李雲樓箇（二十一）偕赴洪江交涉滇軍出境　　長沙電　賀劉葉唐四師長電唐繼虞曉以大義即顧全西南大局請率部離洪聞唐覆電已有允意（以上二十一日上午十二鐘）　　長沙電　龔團長仁杰電趙銑由常進駐桃源　　長沙電　寗鄉知事捕獲陳嘉祐舊部梯團長陳家棟潛入縣境假名收槍謀亂請示　　長沙電　賴心輝電趙贊同全國裁兵　　長沙電　議員宋承璟哿（二十）在大會動議以黔軍上月在麻陽與川軍發生衝突麻民被其慘刦數十户損扶十餘萬請轉咨趙與黔政府交涉（以上二十日下午一鐘）　　香港電　許崇智决陞莫雄繼張民逹師長任陞温彦斌爲旅長擬免汕市廳長饒鳳翔以龍思鶴繼　　香港電　蔣介石决移黄埔軍官學校於汕頭廖仲愷有將辦潮梅民財政說　　香港電　惠城楊坤如鍾子廷兩部皓（十九）在城上樹降旗大開城門撤除障碍物滇桂軍即日入城商民持旗歡迎當時有小衝突旋息聞楊尙在城内天主敎堂　　香港電　連日天晴各江潦水已退　　香港電　李烈鈞派楊賡笙來粤向各方接洽　　香港電　省當局擬規復水警廳　　香港電　廣州政權爲極端派把持惟楊希閔反對故廖仲愷昨赴汕請許帮忙　　香港電　珠寳玉石各行工人今日赴大本營請願取消奢侈品捐如不獲誓不回店　　香港電　汕頭饒平電報昨不通疑饒平已開戰事（以上二十二日下午八鐘）　　福州電　學生案當局又恐因調人告退破裂允日内保釋（二十二日下午四鐘）　　厦門電　泉州戰事馬（二十一）日已停止但安海仍戒嚴養（二十二）赴安輪入港復折回　　厦門電　周蔭人復許崇智電不能爲公仇陳果以兵臨之閩南必先肇戰禍許再電周果必容陳是不顧鄰誼本軍爲除患計難恤及他又周電飭漳州軍需局籌撥武平林虎部餉四萬　　厦門電　宋淵源勸高義加入建國軍有允意　　厦門電　厦門道尹吳山馬（二十一）在厦就職　　厦門電　漳訊陳炯明欲入漳張毅拒之陳擬間道入永定但某方息陳已赴滬轉九江入贛南謀合林賴反攻（以上二十二日下午九鐘）　　鄭州電　孫岳取消國民三軍名義民黨均極反對三軍内部攻撃十五混成旅王允恭甚烈孫岳業將王撤換旅長遺缺聞以某團長接充（二十二日下午九鐘）　　安慶電　王揖唐此次回皖沿途有駐軍處均登岸檢閱並犒賞今晨出東門檢閱駐省三旅一團一營（二十二日下午七鐘）　　南京電　蘇議會禡（二十二）開大會通過江蘇省制憲規程案議决縣議會加入表决權推審查員十一人季通爲審查長（二十二日下午九鐘）特約路透電 
[法郎案之解釋]  
　　二十二日北京電段執政昨通電各省解釋金佛郎案恊定文初述法國因金佛郎案拒絕批准華府公約致中國不能獲華會充分之利益歲失金錢二千四百萬元次述曹錕當政時所議之恊定段因曹擬用所獲之欵延長戰爭故加反對若在當時解决中國將先照電匯率付欵之利益且將引起國際爭端次述與法使磋商儘速批准華府公約俾開特别稅則會議一面另行考慮金佛郎問題法使允電本國政府請批准華府公約旋外交部與法使談判金佛郎問題商妥新恊定交財政司法兩部所派專家委員會審查皆表示同意次述新恊定在外交上財政上之利益末謂異日稅則會議或將討論馬凱條約所規定之裁厘加稅事深望中國財政政策籍於穏固之基礎云云 
[加拉罕之地位]  
　　二十二日北京電外交團昨日决議請加拉罕依照多數國通行之例任外交團領袖是即遇公式會議之際由加主席至於尋常事務會議加氏應否出席處何地位今尙未解决現信外交團將分數組辦理各事 
[易督問題]  
　　二十二日北京電孫岳電政府辭豫省長職政府覆電准其病假王揖唐電告政府已抵安慶 
[柏林搜查與華人]  
　　二十二日柏林電四月十八夜警察搜查某咖啡館拘獲布學生三十二名若輩組織一俱樂部聞拒共産革命目的華人三名被邀參與集會亦被拘捕後經華使申請乃即開釋 
[日本飛機運送艦下水]  
　　二十日吳軍港電日本飛機運送艦青木號今日在此間海軍造船廠下水該艦有排水量二十六萬九千噸每小時行二十八海哩半裝二十生的密逹砲十尊十二生的密逹砲四尊十二生的密逹控制飛機砲十二尊及載各式飛機多架 
[法内閣之信任案通過]  
　　二十一日巴黎電國會今日集議反對黨以財政部長凱勞爲其攻撃之點計有彈劾案兩起恐須遲至次晨辯論始可完畢凱勞入衆院時歡迎聲與叱斥聲相和雜新政府行政方針衆院由總理班樂衛親自宣讀參院則由司法部長史梯格宣佈宣言書略謂政府决計保持法國之安全保障法國財政之平衡政府於將來國際談判中將謀道威斯計畫之完全發展以求恊約國債務之解决此事在法國政策上與信用上甚有關係一九二六年預算案之核减支出可以捐稅所入完全應付之預算案旣可出入相抵政府當以全力使國家脫離其行使已久之銀行家業務政府於此將请國民公忠愛國稍有犧牲政府將繼續忠於日内瓦公約以此爲根據安全公精與裁軍謀取國際全部和約之第一步法國將批准華盛頓與日内瓦所議定之國際勞工條約宣言書又謂政府覺羅馬敎廷駐使一事尙宜維持請國會對此事件勿再爭論云宣佈時右翼黨屢挿言痛詆凱勞衆院共産黨開慶氏動議彈劾政府政策白特氏代表退伍軍人亦提出彈劾案責問新内閣何以加入凱勞衆院於激昻空氣中先討論白特蘭氏之提案凱勞就坐於閣員席歡呼與抗議雜然並起但凱勞從容鎭靜白特蘭宣讀高等法庭審理凱勞與敵私通之判决文並稱法國今尚未至不用凱勞則必破産之絕徑班樂衛答稱渠擇最適當之人而用之今渠任凱勞長財政亦猶戰時渠任福煦與貝丹爲總司令也凱勞起而致詞不言人的問題但言國家紊亂之情形謂此種情形稱爲嚴重洵非失實渠當於新預算案中有完全之改革可使支出與收入相等云衆院卒以三一四對二五○票通過新政府信任案參院休會明日再辯論政府宣言　　二十二日巴黎電今日各政黨曾開會議聞政府宣言書未能使左翼各黨完全滿意急進派不贊成維持敎廷駐使之政策而社會黨之態度亦復可疑新政府之鞏固繋於左翼全體之擁護故班樂衛亟欲左翼諸領袖商榷一切然後始入國會宣佈行政方針　　二十二日巴黎電衆院政府信任票重付檢算檢得贊同票三○四反對票二一八 
[美債之注意]  
　　二十一日華盛頓電美政府現開始與某小國談判償還欠美債欵事宜此事又引起國人對於各外國欠美債務問題之注意聞財政部現正密切注視英法間債務談判之進行財政部態度以爲法政府對於欠英債欵與欠美債欵應予以同様考慮但當法國目前政局不定英法間之談判暫時未必即有切實之結果 
[英代表之美棉談]  
　　二十一日倫敦電孟却斯德棉業聯合會會長楊林森游美兩月現返倫敦渠在美國以英國棉業總代表之資格參加華盛頓棉業大會渠表示意見以爲今年美國棉産未必視去年爲多密西西譬河以東棉收可較豐但河西苟目前不即有雨則收成必歉故得失相抵云 
[德國收稅額]  
　　二十一日柏林電德國至三月底止之一年稅收共七·○○○·○○○·○○○馬克比預算多二·○○○·○○○·○○○馬克所得稅多收九○○·○○○·○○馬克關稅多收四五○·○○○·○○○馬克 
[日貨船之沉没]  
　　二十一日紐約電白星輪船公司賀麥里克號無線電稱正向紐約開行時忽接日本貨船Raikuku丸發來報警乞援之無線電謂在諾伐斯柯夏海岸外遭大風浪所有救生艇皆被打毁云賀麥里克號當即改其方向開足速率行七十八哩但已不及日船員四十八人無一遇救　　二十二日倫敦電日本貨船Raikuku遇大風浪全船沉没時雖有實斯加尼亞號與賀麥里克號兩商船聞警來援但因波濤險惡無法施救 
[國際商業與金本位]  
　　二十一日羅馬電國際國會商業會議開最後集會通過幣制應用金本位之議案今日閉會計參加此會議者共三十七國 
[公電]  
　　北京通電各省衙門均鑒臨時執政令兼署敎育總長章士釗呈請將署司長戴夏免去本職戴夏准免本職此令任命劉百昭爲敎育部司長此令司法總長章士釗呈署湖北高等審判廳廳長經家齡留部另有任用請免本職經家齡准免本職此令任命林棨署湖北高等審判廳廳長此令任命胡敦復爲國立東南大學校長此令簡任職存記張賡麟着分發河南祝鼎彝着分發湖北沈鋆孫多懿均着分發江蘇向元均着分發浙江交各該省長酌量任用此令蘇廷有鄧承蓀陳鳳起均授爲陸軍少將此令京馬（二十一）印　　北京許世英電各法團各報館均鑒前者善後會議開會曾經電逹諒早鑒及查善後會議條例第十條内開本會議以一個月爲期於必要時得延長二十日等語自二月十三日開大會日起除休息兩星期開談話會外經大會决議延長二十日計至四月十九日適爲一個月又二十日會期告滿之日茲於本月二十一日上午十時舉行閉會式謹電奉逹敬希鑒照許世英叩馬　　蘇州來電申報館轉全國父老昆季均鑒頃致雲南唐省長繼堯一電文曰環誦支電拜嘉仁言大理地震酷兮天災滇民無辜罹此浩刦何幸鈞座悲天憫人宏願賑卹通電海内呼籲將伯藹然仁者之言具徵好生之德下風逖聽莫名欽戴雖然竊以爲兵禍之酷逾於天災一砲飛騰則繁盛巨鎭立變焦土大軍横掃則被禍災民豈但飢凍嗚呼兵燹無處不瓦礫戰區徧地積屍骨凡此慘象言之腸斷欲哭豈僅心膽摧裂已哉伏祈明公靖境撫民偃武歛兵撤湘之師返攻桂之斾則非徒大理等屬受其惠即全滇亦蒙其福非徒全滇蒙其福且湘桂胥拜其賜又非徒湘桂胥拜其賜直舉國咸被破其澤是明公一念慈悲遠勝仁漿義粟全國黎民皆當結草啣環矣耿直之言幸垂察焉尤孝逹李瑞趙維德周紹基等一百十七人同叩禡等語特電奉聞尤孝逹李瑞趙維德周紹基等叩禡國外要聞 
[巴黎通信（仰山）]  
　　旅法華人悼念中山先生之哀音　　中山先生薨逝消息數月以來屢經歐洲各報之傳載直逮本年三月中旬駐外使領各館宣布中央政府之電令後海外華人之仰慕先生者遂興泰山其頺之嗟巴黎爲歐洲第一都府居大陸之中心中國文武官吏政學工商各界四方雲集不謀而同大事之來衆擎易舉計自三月十八至四月五日之間爲追悼中山事除遍發通啓外業已組織委員會踴躍籌備其以法人資格列名通啓者已有二十二種團體（一）中國工人救國團（二）僑工互助社（三）華工總會（四）華法敎育會（五）先聲報社（六）救國雜誌社（七）三民報社（八）中國法文報社（九）工人報社（十）貴州學生會（十一）廣東半官費學生會（十二）湖南勤工儉學學生會（十三）四川同學會（十四）廣西學生會（十五）華工第十三分會（十六）華工第十六分會（十七）華工養成學校（十八）華工培養學校（十九）政治經濟研究社（二十）萬花樓酒菜公司（二十一）華人協進會（二十二）國民黨駐比央古支部通啓中歷叙中山先生偉績有「奔走革命十餘年興革命軍十一次終於辛亥十月告厥成功」等語追悼大會假座巴黎聖傑克路RueSaintJacgues一百九十五號海洋學院之大講堂AmphitheatredeI,InstitntOceanographique預定四月五日齊集舉行輓聯祭文及花圈一時蔚然成巨觀駐法陳公使籙即以五言干字奉輓中山上聯曰「三民弘治化」下聯曰「一手創共和」中山爲手創民治之人舊邦新命洵歷史上千古不磨之紀念也國内要聞 
[北京通信（樸）]  
　　中俄督會辦就職已及十日中俄公署之組織業已次第發表外間所已知者總務處長呂成會務處裘汾齡帮辦孔祥熙秘書八人參議若干人而秘書之中則有夏仁虎濮一乘二人原在奉天參議之中則有高鳳梧沈某諸人原在奉天而張學良亦在參議之列據聞王正廷赴奉之結果决定在奉設分事務處隠隠然督辦在京會辦在奉而一部分之委員會則將於東三省就近行之然王正廷方面則不承認京奉之分而爲二以爲會務因地制宜各委員會原不必拘定一處但统系爲不可分者即奉天爲便利進行起見設一分事務處而必仍歸京公署管轄故奉天之處長不爲鄭謙而爲高鳳梧而督會辦之就職則王鄭前後來京同日行之就職以後一切與加拉罕酬酢皆王鄭同行一切對内對外公文亦王鄭二人共同署名但鄭赴蘇以後則一切仍由王主持據王正廷方面所言則事事只尊重奉方主張大權仍不旁落也至孔祥熙之帮辦名義則原定爲事務長而欲改稱署長後以署長之名職權不易規定乃改爲帮辦實則管轄範圍不過僅爲署内之事務而與中俄交涉渺不相關且高而無名也　　此次會議爲細則之會議即中俄各項條約之會議係根據去年恊定第一條而進行者聞所定進行之程序係先行一開會式其後即分别各項問題由王正廷與加拉罕開正式會議一一議定大綱交付分委員會審查討論以定細則細則定後再報告大會由王加會議决定而王加二人之正式會則對於分委員會所報告有修改權有否决權大約與前次之魯案相似至將來委員會之組織則大别爲六（一）商約·即一切通商事務（一）路政·即中東路權移轉問題（一）航政·即松花江航權問題（一）界務·即中俄沿邊劃界問題（一）邊務·即接收外蒙問題（一）賠償·即我國之俄亂損失也　　一年以前談中俄案其關係者爲張作霖吳佩孚而兩方爲敵性故每有互相反對之主張且致有奉俄恊定發見俄人固認東三省爲一有權者故雖奉俄恊定與顧維鈞手簽之中俄恊定大致相差不遠而仍截然兩途加拉罕於顧維鈞抗議時且曰如貴政府能統一東三省則奉俄恊定當然失效其調侃之語令人失笑今則關係者之一已變爲馮玉祥而接收外蒙一層自去年馮即擔任今又專任西北邊防督辦則西北一帶（新疆尙不在内）之邊務界務及察綏兩區接近外蒙之關係當然亦甚重要其意見亦當尊重王正廷上月赴奉一次與張作霖所談全爲關係東三省之路航商約賠償界務各問題經迭次商榷聞已有頭緒（因關外交秘密尚難探知）故於昨日又特赴張家口晤馮玉祥面談一切約計二三日内可以回京王與馮曾有班師攝政之一度患難交情其就緒當較奉張爲易然開議以前及各項問題决定之際均非得此兩方同意不可則又權之不能全者也加拉罕從前催促開議不止一次而中國以政局變化未遑及此故此次開始會晤加氏對我國進行之迂緩頗有煩言加以奉方收容白黨當兵加拉罕提出抗議亦不止一次今仍執此說謂我國對於協定未能履行故在數日以前會議頗有未能尅期之慮然近據接近王氏者所言則加拉罕之態度最近已覺和緩開會之期可在十日以後日昨報載五月一日可行開會式大約不甚相遠矣至於各分委員會則路政航政現已擬在奉天行之張作霖且推荐分委員十一人大約此兩事將全由奉主持即主管之交通部亦將惟命是聽賠償一層外傳俄不承認盧布損失然無正式表示現財農兩部正彙集各省之盧布損失清單準備提出商約一項外財農所準備之材料亦極多邊務辦法則須聽馮之意見惟界務一事關係最大辦理極難姑無論康熙二十八年界咸豐三年界光緒七八年界異說紛紜而勘測手續需欵浩繁今所確定者每月三萬五千由海關鹽餘兩項分撥以六個月爲限則未包劃界在内詢諸王氏方面亦謂茫無津涯竊恐中俄會議終了而界務仍爲懸案也（四月十九日） 
 
 

Page 6

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *[李景林赴奉之任務（一微）]  
　　以豫陜問題爲最要　　奉天通信當豫局變化陜晋互爭未已之時直隷軍務督辦李景林氏驀然來奉當然有注目之價値而與李偕來者尚有奉天駐京辦公處處長楊毓玽氏楊爲人幹練戰直以前曾爲張代表赴長江各省聯絡胡景翼病故消息到京時知陜豫將發生變化楊乃赴津與李討論應付計劃後即聯袂出關李楊下車後逕往謁張密談二小時方各辭回私邸十三十四兩日張府中均有會議十五日上午十時會議經過時間更久茲就日來所聞約略述之如下（一）豫陜問題馮玉祥對豫事近頗活動馮前曾保薦孫岳督陜被段執政拒絕近因胡氏病故忽又重申此請倘成事實則馮派又將多一地盤奉方前本擬扶助劉鎭華吳新田在陜勢力但劉吳又皆不洽輿情則陜省軍務督辦自應另簡人員奉天諸將有功者多陜省督辦應由奉方保薦磋商結果以許蘭洲爲適當人物因段前爲國務總理時曾命許蘭洲領兵入陜任命陜西剿匪總司令駐節一年有奇胡匪肅清商民安業故擬乘此機會薦爲該省軍務督辦旣洽輿情亦可消滅陜省内部之爭不日將有保電發表至保孫岳督豫並非主要目的蓋明知豫省已在馮派勢力下無可爭奪保孫略使其爲難而已（二）奉軍在直防務問題孫岳軍開出直境全由奉軍接防此項問題前雖未盡解决目下則已有實現之可能届時直境各地防務尙須有一番調動李以所部軍隊不敷分布擬將劉旅（劉偉屬前二十七師現改第四師仍歸張學良統率）開入直境駐防惟因直省連遭水災又罹兵禍生計困難不欲增重擔負所有該旅餉項商請仍由奉天撥發不由直供給得張允許至關於張宗昌所部軍之駐防亦有討論仍擬將駐蘇軍隊次第撤退分駐於魯皖兩省當亦可成爲事實也（三）直隷省長問題因希望此席者多中央與奉天所擬定之人物又難互表同意故遷延日久不能解决前直隷三十六縣公民代表來奉請振務督辦閻廷瑞爲直省長張轉電中央復電擬由李督辦暫兼蓋亦消極反對之意也此次會議决定直長職權即歸李兼任此後奉方不再向中央薦人將來政府另欲簡員時亦須得奉方同意（四）扣留軍械問題馮玉祥與某國訂購大批軍械運經直境被奉軍查悉全數扣留馮方雖派專員與李交涉而關於各種手續上均未按照定例辦理李殊未敢放行後張曾直接電馮質詢一切馮陳說手續不完之原因請予歸還張遂不欲多事决定發還不從將領没收之請此問題前已解决今李特述明原委而已（四月十七日） 
[善後會議第二十一次會議]  
　　國民代表會議條例全案可决　　善後會議第二十一次大會昨日（十八）下午二時開會湯漪主席秘書長許世英議事科長李鵷秘書李滋澍徐堅白楊乃康廖熙元等均列席政府委員姚震專門審查委員萬兆芝梁敬錞出席延長時間至四時十分主席報告出席會員一百二十一人足法定人數開會主席宣告討論國民代表會議條例草案延前會保留第十四條第二項被選舉人不以選舉人爲限付表决多數可决主席又以邵章修正第二十七條下加一條「選舉監督設置如左初選以縣知事爲選舉監督覆選以所屬各該省區最高行政長官爲選舉監督」李桓修正「第二項單選以所屬各該地方最高之行政長官爲選舉監督華僑以特派大員爲選舉監督」付表决舉手者大多數可决審查報告二十八·二十九·三十·三十一·三十二·三十三各條删除邵章撤消三十四條修正案林長民提出三十四條修正安「初選以縣爲選舉區每縣選出初選當選人一人但依内務部改正行政區域其當選人民額依其舊有之縣」何葆華贊成審查報告主席以林修正案付表决多數可决三十五條删又以邵章修正第三十六條「初選覆選單選得由該管選舉監督酌量地方情形於該選舉區域内分爲若干投票區」付表决舉手大多數可决王運孚修正三十六條下加一條「各省區因故不能舉行全部選舉時得按照該省區初選當選人總數與應出議員名額之比例儘先選議員若干人前項選舉其選舉監督得臨時特派該區域内行政長官充之」付表决大多數可决主席以邵章修正第三十七條「開票應於選舉監督所在地由選舉監督監視行之」付表决大多數舉手可决又以李桓修正第三十七條下加一條付表决大多數舉手可决又以審查報告第三十八條至五十條全决付表决起立者大多數可决李桓質問第三十八條蒙古名額如何分配主席謂蒙古議員名額之分配由政府制定蒙古議員分配表時已五時十分全文在二讀會通過主席宣告休息二十分鐘至五時半繼續開會趙爾巽主席在場一百二十二人烏澤聲請繼開三讀會附議在三人以上宣告開三讀會湯漪修正各條文間之重要文字由秘書長許世英朗讀全文主席以全案成立付表决全場起立主席宣告全案成立時已六時四十分即晚咨逹政府茲將明日開會之議事日程披露如左善後會議議事日程第二十二號中華民國十四年四月二十日（星期一）下午二時開議至七時一整理財政大綱案（臨時執政提出）財政專門委員會審查報告二財政整理委員會條例草案（臨時執政提出）财政專門委員會審查報告　　善後會議將於明日（二十一）行閉幕式該會自二月十三日開第一次大會選舉正副議長後其間休會兩星期開會日期共爲五十日會期總計二十二次其議决之案如财政善後委員會條例案國民代表會議條例案俱已咨逹政府今日開會討論（一）整理財政大綱案（二）財政整理委員會條例草案兩案據聞連日在會外協商之結果已由會員邵章梁士詒各提出修正案將整理財政大綱案之内容略事變更併入於財政善後委員會條例職權之内今日開會仿照前此討論軍事案時之情形由會員動議將二案合併討論以邵案作標準大致可望通過今日爲最末一次之會期此案通過後軍事財政國民會議條例三案總算告一結束明日（二十一）上午十時舉行開會式届時段當親臨並訂於日内假外交大樓宴请全體會員及職員 
[國民代表會議條例]  
　　善後會議議决通過　　第一章總綱（第一條）中華民國臨時政府爲制定憲法及其施行附則召集國民代表會議（第二條）中華民國憲法案及其施行附則之起草由國憲起草委員會行之憲法案起草期間不得逾三個月草案完成後咨由臨時執政提出於國民代表會議國憲起草委員會委員由每省軍民長官各推舉一人每區長官各推舉一人臨時執政選聘二十人内外蒙古西藏各二人青海一人仍由臨時執政分别選聘並定期召集之國憲起草委員會委員爲說明草案旨趣得隨時出席於國民代表會議各地方之法團得提出關於憲法之意見書於國憲起草委員會國憲起草委員會規則另定之（第三條）國民代表會議應依召集日期於臨時執政府所在地開會（第四條）國民代表會議自開會之日起以三個月爲期但得延長一個月（第五條）國民代表會議非有議員總額五分三以上之報到不得開會（第六條）國民代表會議之議事以議員總額過半數之出席開議出席議員三分二以上之同意議决（第七條）國民代表會議議决之憲法案及其施行附則由國民代表會議宣布　　第二章組織（第八條）國民代表會議以左列各欵選出之議員組織之（一）由吉林黑龍江福建陜西甘肅新疆廣西雲南貴州各省選出者每省十六人奉天安徽湖北湖南各十八人山西十九人廣東二十人山東河南各二十二人四川江西各二十四人浙江二十六人直隷江蘇各二十七人（二）由京兆熱河察哈爾綏遠西康各區選出者每區八人（三）由内外蒙古選出者三十人其名額分配另定之（四）由西藏選出者前後藏各八人（五）由青海選出者五人（六）由華僑選出者十六人（第九條）國民代表會議議員於開會後滿一個月尙未到會者應解其職　　第三章議長副議長及審查會（第十條）國民代表會議設議長一人副議長一人由議員分次互選前項互選用有記名單記投票法以得票過投票總數之半者爲當選投票至二次無人當選時以得票最多者二人决選以得票數較多者爲當選（第十一條）議長維持議場秩序整理議事指揮監督秘書廳職員對外爲本會議之代表議長有事故時副議長代行其職權（第十二條）國民代表會議設審查會由議員互選審查員六十人組織之審查長由審查員互選前項互選審查員用有記名連記投票法審查長用有記名單記投票法各以得票較多者爲當選　　第四章選與（第十三條）凡中華民國國民年滿二十五歲以上之男子無第十四條至第十七條情事者均有選舉及被選舉爲國民代表會議議員之權被選舉人不以選舉人爲限（第十四條）有左列情事之一者不得有選與權及被選與權（一）褫奪公權尙未復權者（二）經證明爲顚痴者（三）不能解說並書寫本國日用通行之文字者但蒙藏青海之選舉人以各該地方通行文字爲準（第十五條）現任陸海軍巡防隊警備隊警察署職官及現役兵警者停止其選舉權及被選舉權（第十六條）現任行政官吏及司法官吏於其管轄或駐在地方停止其被選舉權（第十七條）辦理選舉人員於其選舉區内停止其被選舉權（第十八條）各省區議員之選舉以單選制行之蒙古·西藏·青海·華僑之選舉以單選制行之（第十九條）選舉人以列名於選舉人名册者爲限不論何人不得同時列名於二選舉區之選舉人名册選舉人名册由該管選舉監督調查編製於選舉期前宣示之（第二十條）初選用無記名單記投票法覆選用無記名連記投票法均以得票較多者爲當選單選準用初選之規定（第二十一條）覆選單選當選人爲國民代表會議議員當選人名次以得票之多寡爲序票用抽籖定之（第二十二條）初選覆選或單選得票次於當選人者爲候補當選人其名額與當選人同（第三十三條）選舉日期由臨時執政以命令定之（第二十四條）選舉監督設置如左（一）初選以縣知事爲選舉監督我選以所屬各該省區最高行政長官爲選舉監督（二）單選以所屬各該地方最高行政長官爲選舉監督但華僑以特派大員爲選舉監督（第二十五條）初選以縣爲選舉區每縣選出初選當選人一人但依内務部改正行政區域合併之縣其當選人名額依其舊有之縣數（第二十六條）初選覆選或單選得由該管選舉監督酌量地方情形於該選舉區域内分爲若干投票區（第二十七條）各省區因故不能舉行全部選舉時得按照該省區初選當選人總數與應出各議員名額之比例儘先選出議員若干人前項選舉其選舉監督得臨時特派該區域内行政長官充之（第二十八條）開票應於選舉監督所在地由選舉監督視行之（第二十九條）蒙藏青海之選舉於各該盟部行之被選舉人以各本盟部人爲限華僑之選舉於命令指定之地方行之被選舉人以華僑爲限　　第五章秘書廳（第三十條）國民代表會議設秘書廳掌文書·議事·速記·會計·編輯·庶務等事項（第三十一條）秘書廳秘書長一人由臨時執政任命承議長之指揮管理本廳事務監督本廳職員（第三十二條）秘書廳設秘書十二人由秘書長呈請臨時執政任命承秘書長之命分掌本廳事務（第三十三條）秘書廳設事務員六十人由秘書長委任承長官之命分掌各科事務（第三十四條）秘書廳視事務之繁簡得酌設速記及雇員　　第六章附則（第三十五條）國民代表會議之議事細則由會議自定秘書廳辦事規則由秘書長商承議長定之（第三十六條）本條例發生疑義時由臨時法制院解釋（第三十七條）爲籌備國民代表會議各事宜得設國民代表會議籌備處其組織另定之（第三十八條）選舉程序令另定之（第三十九條）本條例自公布日施行 
[十八日之執政會議]  
　　議决慰留呂復處分滬廠售價辦法　　昨日（十八）星期六國務會議外沈·内龔·財李·海林·法章·陸賈·農劉交鄭均列席十時三刻開議代理秘書長張伯英報告各重要文電畢（一）當由章士釗報告本人兼長法敎兩部力難兼顧須有熟悉情形精明幹練之次長相助爲理敎育次長呂復昨雖具呈辭職仍當借重請暫勿批准云云議决由章前往敦勸（二）次財李報告三月份政費籌措情形（三）財政陸軍兩部提出上海各法團要求派員參加處分兵工廠案結果議决關於兵工廠之丈量及估價等事仍由財陸兩部全權主持審愼辦理至所得價欵着以七成歸中央其餘三成歸地方以昭公允（四）陸軍部提出請任李鳳樓爲冀北鎭守使張樹聲爲察西鎭守使案結果均照准即日明令發表時届下午一時宣告散會公布例案如下一財政部提議擬訂制限西北銀行發行紙幣辦法六條議决照辦一議定署湖北高等審判廳廳長經家齡免職遺缺以林棨簡署一議定署敎育部司長戴夏免職遺缺以劉百昭簡任一議定簡任胡敦復爲國立東南大學校長一外交内務農商交通四部提議擬採用國際保工第五次大會監察工作條陳議决照辦一農商部提議擬於本部酌設工廠監察官六員與技正同爲薦任議决照辦 
[金法郎案發表之外訊]  
　　字林報二十一日北京電云中法金佛郎案協定已於今日發表論其内容苟將假面具揭去要與允許用金無甚大異恊定中主要關鍵在「連日後匯兌盈餘」一語此句僅有一種意義即金幣兌價與電匯價格之差數此項主要關鍵有如此善於運用之性質當然能令彼引起慾望者滿意該恊定之實行亦可望不再發生困難因條欵即有不贊成處反對者之羽翼已爲宣傳所鎩而官僚中又無意圖藉故生事者在又該案之發表適在段執政致善後會議開會辭二三小時後此亦不無可以注意之價値蓋各方所注目者在放還關欵之分配據稱此欵實際被各軍閥分派盡凈即作其同意之代價又關於償還中國借欵之規定意義亦極空洞似將使中政府牽入中法銀行業務中惟協定措詞極巧非俟其所引起之問題發展至更明白易曉時閱者仍不能明其内容京中外人意見對此交涉已久之懸案一旦解决咸覺喜悅以爲此舉在中外邦交上過一極重要之關鍵實啓召集關稅會議之途徑且或能修改銀團之全部原則也 
[金佛郎餘欵日内撥付]  
　　約計一千一百餘萬由滬津粤三關撥付　　金佛郎案餘欵一千一百餘萬兩在本月二十五日以前可以由我國提用此項餘欵由上海天津廣州三處海關撥付匯豐銀行由匯豐銀行承匯到京海關支付通知稅務司業已備好日内即可發出又據某社消息金佛郎案餘欵聞於本月二十五日可由海關實行撥付除利息外總額爲一千零五十餘萬元大致由滬關撥付者爲十分之五津關撥付者爲十分之三粤關撥付者爲十分之二 
[商聯會開預備會到四十餘人]  
　　全國商會聯合會第五届大會在京舉行昨日（十九）上午十時在前京畿道會所開預備會到會王蔚三楊以儉等四十餘人推孫學仕主席報告開會宗旨後議决（一）用抽籖法决定席次以省爲單位（二）定於今日（二十）下午一時正式舉行開會式（三）選舉會長次討論今日開會時之一切進行各事宜茲將各省區商會會長出席商聯會之姓名誌之如下直隷天津卞蔭昌山海關張清潤寗河邵作忠遷安凌雲高陽張興漢威縣張吟清奉天奉天張作霖營口張惠霖安東韓立如吉林吉林張松齡哈爾濱郝升堂黑龍江黑龍江傳崙山東濟南張肇煜青島黄祖誥河南開封馬元杰山西太原閻毓芹江蘇上海虞和德南京甘鋐蘇州王兆昌通崇海泰馬炎文安徽安慶程慶福江西南昌盧芳福建福州盧勉侯浙江杭州王竹齋湖北漢口周星棠武昌左仁親沙市汪文燦黄石港郭漢英湖南長沙黄藻奇陜西王執　甘肅雲維儒新疆袁進業四川重慶江經沅廣東汕頭陳堅夫廣西桂林魏康侯雲南蔡榮九貴州石毓崑熱河何宗翰綏遠綏遠王大勛庫倫鄭潤嵐京兆京兆事務所王恩澍西藏楚稱丹增京師孫學仕西康姜郁文華僑徐程九等 
[景定成冒稱軍長在汴覊押]  
　　部下檢械祗有八枝　　景定成因通電自稱軍長在洛被捕曾誌前報茲據開封函云景原隸國民黨近來往來汴洛各方略予敷衍劉憨敗後景赴洛以調查戰狀爲名頗受岳維峻·樊鍾秀優待不料岳奉命到汴樊入山剿匪景忽然自稱國民軍第六軍長自刻關防宣布就職並到處招收劉憨潰兵適葉荃由汴返洛大爲詫異認爲妨害治安有作亂行爲當將該部遣散報孫岳請示孫派兵將景解送開封適胡景翼逝世岳維峻對此甚爲震怒而柏文蔚劉允臣劉羣世諸人念景文弱書生無作亂能力或中神經錯亂代爲轉圜岳因接事伊始當暫從寬拘押每日待遇尙優聞景就捕後查悉僅有槍八枝幕僚十餘人洛陽僅設有一籌備處 
[黎元洪大饗賓客]  
　　中外人士到者三百餘人　　黎元洪於上星期六晚（十八）在天津英租界本宅開茶點跳無俱樂會招待中外要人會場設備極佳懸掛各國旗幟併有美國第十五步隊音樂隊奏樂助興黎夫人與其公子等均從事招待中國方面有李景林·楊以德·顧維鈞夫婦梁如浩·張伯苓等外賓方面有天津美國總領事高思夫婦副領事武大德英國總領事克爾夫婦副領事哈支孫夫婦法國代理領事米逹得副領事加甫力德國總領事貝慈夫婦副領事老頓史格爾夫婦義大利領事司格爾夫婦俄國領事逹義尼夫婦副領事普杜斯凱夫婦比利時總領事加提縣夫婦副領事拉法丁夫婦日本總領事吉田夫婦奥大利領事卜爾丹麥副領事郎支瑞士副領事利昻等中外來賓共三百餘人 
[天津市民悼孫大會（堯日）]  
　　天津通信孫中山先生之追悼會籌備已歷二旬原定十六日假河北安徽會館開會嗣因是日有某姓借該處辦事故改期今日舉行會場門首搭有彩綢牌樓門内東廊設有國民黨員臨時辦公處及中山主義宣傳隊辦公處場内遍懸輓聯祭幛四壁琳瑯不下萬餘件靈堂中供設孫中山遺像繞以鮮花靈堂對面有警廳之軍樂隊自上午九時起先由籌備員孫洪伊率全體三十餘人公祭然後爲來賓致祭截至晚七時共到二百餘團體約二萬數千人又當國民黨員（四十餘人）公祭時安幸生讀祭文聲淚俱下黨員均痛哭不已全場爲之潛然繼復由安君宣讀誓辭云中國國民黨黨員謹在總理靈前誓遵守總理遺囑繼續奮鬥以實現三民主義建國大綱建國方略第一次代表大會宣言並願本紀律精神使本黨在統一组織之下益得强固擴展謹誓李公祠前廣場有宣傳隊之講台中置中山先生留聲機片之演說共計六征一·二·三·片係勉勵國民愛國四·五·六·片係誥誡同志聽者甚衆下午三時駐津俄國領事勃爾托斯克氏偕副領事秘書及其夫人等躬臨 
來赴斯會謹代表俄國人民致敬意於孫中山先生之靈前先生功在國家事業不朽俄人同深欽仰今後甚願中俄兩國人民互策進行以盡先生未竟之功使蒸民同享福利云云（四月十八日） 
[魯政局將發生變化]  
　　各軍官堅决擁鄭呂秀文將有表示　　濟南通信陸軍總長吳光新抵濟情形已詳昨報茲悉吳氏業於昨夜（十九）十二時乘膠濟車赴青島與温樹德接洽膠澳督辦問題此間各軍官以吳氏到魯後曾向鄭督辦代逹中央意見擬令鄭督辦帶第五師全部赴皖整飭軍事其他軍隊一律開出境外聽候中央改編此項辦法如果實現則山東地盤將完全入奉軍範圍故决定始終擁護鄭督辦以纔魯省現狀聞昨又拍致段執政一電請速將張宗昌督魯問題撤消以免惹起地方糾紛就其形勢推測如中央處理不善恐山東軍隊將與奉方發生衝突戰禍將因之而起並聞呂秀文方面以山東易督問題果然實現個人地盤亦將不保不免有兎死狐悲之感故對中央亦有不滿表示倘山東不幸發生戰禍則勢將與魯軍軍官取一致行動惟鄭督辦方面對此尙極緩和聞昨曾電中央請辭魯督並謝絕調皖聲明個人交卸後即實行下野據北京歸客談述中央對魯計劃現分三步進行第一步先疏通各方面俾張宗昌督魯實現第二步再解决膠澳督辦問題第三步則爲結束曹州問題預定如呂秀文不服從中央時即令奉軍圍攻該軍以武力解决按曹州軍隊係國民軍性質如奉軍施以武力則馮玉祥孫岳岳維峻等或將爲呂帮忙且國民軍方面對山東地盤垂涎已久故山東如有衝突·將進而演成奉軍與國民軍之戰亦未可知也（四月二十日） 
[魯鄭調皖聲中之長江局勢]  
　　奉張不贊成王揖唐内調說　　安慶通信魯鄭調皖張宗昌督魯轟傳月餘近日各報所載已見閣議行將發表吾皖政局轉瞬即將變更未來之糾紛固未敢臆斷然據目前局勢觀之不外下列兩說（一）樂觀說鄭來皖將以實力整頓皖軍貫澈王揖唐裁兵主張仍維持長江局勢以應時局變化皖局可從此奠定（二）悲觀說鄭來則施從濱等部亦必帶來果帶一師兩旅來皖則皖省軍費必更加重社會上對鄭必有責難鄭祗有將皖軍裁去若干旅以免增加軍費倪系如能相容皖局尙可維持否則衝突之起勢所難免第三者或將出而收漁翁之利長江聯絡從此打破皖省或復爲他省附屬品亦說不定果如後說則今日之倪系亦難以王去鄭來而即可揚眉吐氣也聞蚌埠方面自聞魯鄭督皖訊即曾集議一次亦抱悲觀然欲反對魯鄭實力亦有所不逮且境内客林立（指津浦線）朝動夕變結果將較目前尤爲困難更據京友來信鄭調皖督·張督魯·王内調·非奉張本意聞奉張主張仍維持王之地位張督魯鄭則調京蓋以鄭若督皖加入長江局勢則更難打破不如王（指王揖唐）不動一朝有事皖省五旅毫無遠志極易利用鄭調皖後勢必裁汰倪系軍隊補以心腹如是則奉方勢力欲向長江伸張談何容易故奉張有不贊成王内調之說也 
[湘西石慈方面之激戰（萍）]  
　　賀龍正式助趙驅熊　　長沙通信熊克武率川軍入湘其重要軍隊爲賀龍與湯子模兩師餘則收集湘西綠林及蔡鉅猷林支宇各部以爲已用賀湯皆湘西大庸桑植人而熊之實力又全在賀部自上年進駐常德以來賀湯二人不和幾成水火之勢賀龍爲人頗有桑梓觀念以川軍招集土匪貽害地方深不謂然久欲脫離川熊覊絆歸湘趙編制徒以扼於情勢未能實現川熊亦知賀如脫離則自身實力去其大半前曾親往灃州召集軍事會議意欲拉攏賀龍仍與合作賀佯許之熊遂率同湯子模林支宇回常將軍隊集中盤龍橋一帶向省軍開釁自以爲後顧無憂不意省軍三面迎撃桃源首先爲省軍收回辰常聯絡斷絕常德因以不守林部向石慈方面退却同時賀龍亦自澧州倒戈加入戰線於十五日攻克石門進攻慈利林部無處逃竄不久自歸消滅矣熊克武退往辰州如滇軍不予援助亦自無久留之望惟賀龍進攻石慈曾有劇烈之戰事當有三電來省報告戰情茲錄於下第一電云「長沙省長趙鑒龍於今日親率石部第一二兩旅進攻石慈以備包抄常桃後路會合我軍前方各部夾撃敵人並派蕭團向盤龍橋方面進攻常桃知關廑注用以奉聞餘情續報職賀龍叩寒印」第二電云」長沙省長趙鈞鑒職於本日午前一時率一二兩旅曁砲兵警衛團警備司令由灃城出發於拂曉時在新安東與唐振鐸所部朱鳥胡等支隊激戰三小時敵勢不支紛向石門方面潰退奪獲機關砲等輜重甚夥斃敵百餘人刻正在尾撃詳情續呈職賀龍叩删（十五）印」第三電云「軍特急長沙省長趙鈞鑒職部昨删午前八時占領新安後即以一部繞瓜子㘭新關挾石門之側背以主力自新安向石門之大道猛力追撃前進敵傾石門之兵力計步部約四千餘人山砲四門機關槍六架據距石門城三里許之楚于坡高地搆築極堅固之工事憑險死抗激戰四小時雙方傷已衆多攻撃尙未臻效職以總預備之易王兩團向敵右翼包圍敵勢不支一部渡大河向慈利一部渡山河向泥沙紛潰計斃敵百餘人傷者甚衆奪獲步槍數十桿其他戰利品無算俟查明再報此役敵受挫最大已不復成軍刻仍令賀旅跟踪尾追必使敵無喘息之餘暇職擬今晚宿營石城明晨即以一部向泥沙暫行警戒職親率主力向慈利猛進仰藉鴻福或不難迎刃而解也餘情續報職賀龍叩删印」（四月十七日） 
 
 

Page 7

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *㳺藝叢刊 
[「情天終補」之我見] [  大嗤]  
　　現在上海大戲院開映之「情天終補」一片凡十二本劇中大意述少年馬克與妻梅白兒結婚多年性情難洽馬克有情人諾娜嫁貴族泰鮑亦新得家庭之樂泰鮑儇薄時挾諾娜女友同游且有時吻女友於諾娜之前諾娜憤極寓書馬克囑携之去馬克以各有家室未可貿然行事却之嗣梅白兒以馬克拯一弱女子而與之離婚泰鮑因歐戰面殞命馬克始得與諾娜重續舊歡云　　是劇宗旨在闡發兩性結合之眞諦示人以正當之途徑如馬克與梅白兒雖屬夫婦而情感絕無故家庭之間生趣索然且梅白兒性又奇妬即見馬克與傭婦談話亦加禁阻但同時自身又不能以熱烈的愛施於其夫即如馬克從軍歸來在他人一見之下必愈形其親暱而梅白兒儼然無動於中試思馬克此時其感想爲何如　　一方諾娜家庭情形又極相反諾娜因愛其夫泰鮑但泰鮑則似不了解且在諾娜面前與女友備極親暱蓋其心目中未嘗有妻而諾娜亦不露絲毫妬意時以淺笑報之故愚以爲此劇之貢獻於吾人者實爲「家庭組織當以兩性之諒解與戀愛爲要素」之理解而不在奇離曲折之劇情也苟有夫婦間發生隔閔者試一觀此片當可互相愛好造成家庭間圓滿之幸福也　　至片中穿挿如歐戰時之彈火連天演來逼眞令人觀之悚然又如潘史夫人之死恍惚見其子之靈魂舉手相招繼則靈魂脫離軀殼飄然竟去又不禁令人爲之涕泗滂沱也 
[游藝電影併載]  
　　中央戲院開幕預誌六馬路雲南路口中央大戲院定於夏曆四月初二日開幕聞是日准下午三時行開幕禮其秩序爲（一）音樂（本院音樂班）（二）開幕詞（主席）（三）演說（來賓）（四）跳舞（蕭養素女士）（五）京戲（王吉亭君嚴蘇眞女士）（六）唱歌（黎明輝女士）（七）雙寳（鄭小秋君張敏吾）（八）粤劇（耐梅女士）（九）滑稽短劇另加滑稽影片先期發出觀禮券千餘份特邀各界前往參觀又聞該院第一次開映影片除羅克之「怕難爲情」外又加演新片兩種（一）孫中山先生殯儀（二）武俠長片「紅人盜盒記」頭二本此兩片上海均未映過開幕之日僅開下午九時十五分一次以後按日開映三次云　　瘭劇「因果」之幕表少年宣講團將於本星期六日兩晚（即二十五六號）表演警世名劇「因果」係該團團員王鵬麟新編懚節甚佳全劇共分十五幕（一）棄兒（二）索孫（三）兵刧（四）慘死（五）受賄（六）招傭（七）拘禁（八）說眞（九）議計（十）認父（十一）任職（十二）毁約（十三）覺悟（十四）行剌（十五）因果届時並擬參加幻術機關以娱來賓云　　孫中山影片之開映虹口梧州路中國大戲院自今日起開映孫中山影片内有十三年來滬之盛况及臨終時情形與北京出殯時之哀悼爲新聞片中最有價値者聞須連映四日價目照舊云 
[電影明星之重量] [  舒廷浩]  
　　海利絲MildredHarris身長五尺二寸體重一百○八磅　　威廉斯哈脫WiliamsHart身長六尺一寸體重一百九十磅　　李却迭克司RichardDix身長六尺體重一百七十磅　　愛迭生RobertEdison身長五尺十寸體重一百七十五磅　　路易司東LewisStones身長五尺十一寸弱體重一百七十四磅　　約翰族比脫JohnGibert身長五尺十一寸體重一百四十五磅　　凱登BusterKeaton身長五尺六寸體重一百四十磅　　愛麗絲左斯AliceJoyce身長五尺七寸體重一百二十磅　　泰萊AliceTerry身長五尺三寸體重一百十二磅　　威爾遜LoisWills身長五尺五寸半體重一百二十磅　　梅爾登MilntanSills身長六尺體重一百八十磅　　史維脫BlancheSweet身長五尺四寸體重一百二十五磅　　泰勞EsteileTaylor身長五尺四寸半體重一百二十九磅　　麗利李LilaLee身長五尺三寸體重一百十磅　　琵喜羅BessieLove身長五尺體重百磅　　里鐵BertLytell身長五尺十寸半體重一百五十五磅　　麥猛許MaeMarsh身長五尺三寸體重一百十二磅　　珂麗姆爾ColletnMoore身長五尺三寸體重一百十磅　　南齊麻淮AllaNazimava身長五尺四寸體重一百二十五磅　　姆琵南麥MabelNormand身長五尺半體重一百十磅　　妃爾賓MaryPhilben身長五尺二寸體重九十六磅　　妃利浦斯DorothyPhillipg身長五尺三寸半體重一百二十三磅　　傑克畢克福Jackpickford身長五尺寸體重一百三十磅　　茜茜ZazaPitts身長五尺六寸體重一百十五磅　　羅堡脫TheodoreRoberts身長六尺體重一百九十五磅　　羅金WillRogers身長五尺十一寸體重一百七十磅　　左嘉福JosephSchildkravi身長五尺十一寸體重一百五十九磅　　史蒂華AnitaStewart身長五尺五寸體重一百二十五磅 
[棋理要旨] [  王湘岑]  
　　余長於棋理而短於棋法法可於譜中求之或由明師指點而理則各得於揣摩茲就智力所及特述棋理要旨於左　　（一）起首橡邊角（二）入腹爭正面（三）折太寬常須注意關補（四）攻虚宜緊攻緊宜寬（五）敵方兩地未凈方斷（六）孤子當預謀活否則弁而借用（七）虚以實攻剛以柔制（八）當爭一着凈（九）彼此均先必爭（十）勢以正合所以應遠制孤左右凈空勢反成單字（十一）敲東意在撃西强外應先攻内（十二）局勝不可過貪（十三）一子兩用攻彼意在補我（十四）實强示弱實勇示怯（十五）以利誘乘亂而取（十六）敵實須備以逸待勞（十七）攻其無備出其不意（十八）以計勝敵不戰屈人（十九）不可勝在已總要修補得宜所勝在敵須得乘機進攻（二十）力不足則守力有餘則攻（二十一）避敵的長知已所短（二十二）借攻敵方易成大空自補則難（二十三）敵勢大須想法先手破空後手活數子於收官子時則可局中要害問題甚多僅能後手活數子殊爲失策　　以上諸端有從施定菴所著奕理指歸中選出者有自孫子兵法中脫化者有爲余數年來手談經騐所得者惟其中多圍棋專門名詞有非局外人所能了解者望閱者諒之 
[談大鼓] [  王渭漁]  
　　大鼓居今日其盛况幾欲頡頏京劇好尋聲恊律者與其聽不愜意之腔觀不合規之劇轉不若聆大鼓之爲有味大鼓有字眼有板槽有小腔有疊調固富具戲味者也而其鼓詞亦多佳句較之皮黄過無不及好皮黄者因什九樂聽之京津大鼓之盛已非一日至於滬凟則始自近年南人解之者頗鮮端賴寓滬北人之捧場初曾有糾班開唱於三馬路者問津者殊寥寥未久即停自新世界開幕主事者召此輩來游者旣衆大鼓遂漸爲人所注意座上客多伶界中人及白雲鵬來隸大世界北來士夫紛爲提携於是大鼓亦得入高等游藝之列厭觀狸貓諸劇者於是相率趨于是其後劉寳全南下擁之者益盛大鼓在申遂爲不敗之藝品矣大鼓女子劉翠仙黑姑娘南下捧之者亦衆其魔力實大於平常之京伶此數人者果大鼓中之翹楚也蜚聲燕市已久游戲場之主者乃重金羅致之或謂「物離鄉則貴」其實亦不盡然酷嗜大鼓者究以北人爲多南人非研究於茲積有年數者不能道隻字也况伶人有自滬走紅者大鼓家因無一非在北先享盛名始克來申稱雄未有北人唾棄之角色而來申　見賞於識者若三弦拉戲彈戲口技等等則固京津之下等頑意特初未能與大鼓敵然嗜此等頑藝者亦非好聽大鼓者或謂大鼓與此等玩意並置一囊物以類齊可斷大鼓爲不高尙是又大謬夫秦腔知其俗惡矣而與皮黄則分庭抗禮焉識者不以是輕皮黄也我於大鼓亦如是云　　大鼓一項門派紛紜最正派宗自是京音劉寳全白雲鵬京音大鼓中之魁傑也白雲鵬略識之無表白較作臺相较雅以論眞藝究不若寳全寳全號大鼓王以其於大鼓藝術上無絲毫缺憾嗓子瀏亮五音俱全忽抑忽揚或平或激不論詞句之短長總能應節合拍得心應手點鼓拍板均有考究字音完全京音不雜切口有比之爲京伶界譚呌灭者推其藝術確具研究誠非凡子可及况大鼓之見重於人寳全實居其功是又似皮黄中之大老板特其臺相表式不若白雲鵬之逸雅架式雖無漏懈亦稍有過火之處余最喜其「長板坡」「奪斗」「鬧江州」三折精神充足唱表周到三折胥有名之長詞人多不能應付完美始終如一寳全則痛快淋漓入後愈勝「長板坡」「奪斗」狀趙子龍糜夫人孫夫人三人亦勇亦細頗能週到「鬧江州」重在李逵與張順衝突一段寳全狀之悉能活畫口邊一絲不鬆實極唱藝之能事白雲鵬遜於武曲「長板坡」尙能將糜夫人之悱惻及趙子龍之毅勇曲曲傳出「鬧江州」則無寳全之魄力矣摹學寳全者於此三曲都難完美僅劉翠仙能於「鬧江州」似其神黑姑娘能於「奪斗」摹其音餘子碌碌不足道矣 
[梅蘭芳演劇盛况（北京通信）] [  聊止]  
　　銀行公會招待外賓　　上次搭法國皇后號船EmpresofFrance來京之環游世界團三百二十餘人由交通部假開明院約梅蘭芳演劇招待詳情已見前報此次又有搭佛朗哥尼號船Franconia之環游世界團三百六十餘人由銀行家在銀行公會招待於四月十三日約梅蘭芳演「覇王别姬」一劇其辦法比上次更周到而成績亦更圓滿余是夕九鐘半到銀行公會外賓已陸續到齊余留心觀察男女外賓之裝束除男子多着禮服外女子之裝束極爲光怪陸離其最使余感興味者則爲着紅色或紫色之龍袍或蟒袍者此輩皆爲大資本家而其衣飾如此可知對於東方美術之傾向以此心理來觀「覇王别姬」吾知其必能加以充分之注意而梅蘭芳扮虞姬之裝飾恐亦將使此輩豪富婦女之裝束受多少之影響也十點鐘别姬開幕是夕只此一劇惟於開幕前由王少卿徐蘭元奏演各種曲牌亦頗受歡迎又有賓主兩方代表登台演說畢始開演别姬樓上下充滿西洋人比上次開明院允衆彼等於每一場下去循例鼓掌而獨於梅蘭芳上場時亦大鼓掌舞劍一場亦不待舞畢即大鼓掌其歡迎之熱烈可知梅蘭芳之戲演於全座外賓之前此爲此二次而兩次之結果均使外賓歡喜讚歎而去則到歡美後之形勢亦可知矣　　梅演畢有某西人登台代表該團贈梅大銀鼎一具梅未及卸裝即在台上表示感謝台下掌聲又如雷動及卸裝後許多女賓紛紛請見梅出與一一握手大有應接不暇之勢上次在開明院演後有康女土JoanConquest作一文登於束方時報大稱梅蘭芳之藝術並謂梅之手如蓮花之瓣此次在銀行公會許多妙齡女子爭與握手而更有一婦人堅執其手摩挲移時始釋出語人曰美哉此手此亦勝會中之趣事也 
 
 

Page 8

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *   
 
 

Page 9

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *   
 
 

Page 10

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *國内要聞二 
[浙省自治法會議紀]  
　　浙江省自治法會議二十一日上午九時開第五十次大會由莫永貞主席討論省務院修正案葉亘東說明旨趣姜恂如云省長民選有可怕之兩點（一）發生賄選（二）軍閥操縱故不如内閣制之爲愈毛蒙正云獨裁制失之太舊委員制失之太新本席贊成内閣制蔡信芳云希望省政府組織採用内閣制之精神庶使地方分權普及各縣漸臻於全民政治尹志仁云全省官吏由其任免並有種種特權省長不啻爲皇帝故本席極端反對李次九云本席對於提案人發生疑問本案旣採總統制係對人民負責任何以有解散議會權葉亘東云本席提出修正案不問何國制度但就其認爲可行者量予列入韓寳華陳德新反對總統制阮性存云廣東之委員制試驗不好故委員制三字聞之害怕其實七總裁未到係派代表出席目下爲過渡計祗好先行委員制陳德新韓寳華亦均反對總統制當由主席付表决俞之謙聲明放棄在席八十四人贊成獨裁制者五人贊成内閣制者四十九人遂以内閣制通過就審查報告討論第七章行政公决將標題保留條文亦俟議决後再行整理第七十八條葉亘東主張照原文省長上加「省行政設」四字邵夢同主張改爲一省行政權由省長以省務員之贊襄行之」姜恂如主張仍原文潘忠甲主張改爲「省長爲全省之最高行政長官以省務院之贊襄執行一切省政務」公决删去一切二字遂照潘君修正案通過第七十九條至八十條仍原文第八十一條至八十二條删去第八十四條至八十六條亦仍原文第八十七條莫永貞退席發言公推童杭時主席莫君之意以爲省長有解散權議會彈劾權即不能行使故不主張規定阮性存主張加但書「但省議會如已提出不信任省務員案或彈劾案時不在此限」以示救濟時因逾法定時間遂宣告延會 
[杭州快信]  
　　夏省長通令七十五縣知事嚴禁額外添設吏警　　孫夏在京代表高爾登邵章昨電浙各法團班禪因病展緩南游刻病已漸痊愈俟有起程確期即電告再隨從約四五十人能同寓爲宜　　浙西各縣水利經費迄未報解財廳已分電嚴催　　昨晨斬决綁票匪黄周兩名原定將首級示衆三天因午後已形腐化有碍公衆衛生即行掩埋　　大英廣濟醫院昨舉行第九次護士生畢業孫督辦派本署軍醫科科長蔣可宗代表到院致訓詞陸軍病院院長厲綏之等亦相繼演說中西來賓到者甚夥　　浙省廣告捐實行後定章窒碍殊多激起商民反抗昨已由警務處呈請省署變通辦理　　省垣米價迭漲今日起（二十二）又加兩角計頂米每石十元四角起米八元六角一月之中已漲八角 
[蘇省善後委員會之要點（欹平）]  
　　一主張先行歲減軍政費　　一主張先行清理積欠發行公債　　江蘇善後委員會唯一要義在整理财政整理方法對於過去之財政爲清理債務確定基金或發公債對於將來之財政爲歲减軍政費委員沈維賢等主張以歲減軍費政費爲先决問題沈已首先提出减費案在第一次大會通過軍政費業經議决以一千二百萬爲限度蘇省歲入在十三年度雖列爲二千零八十萬確切實收不過一千八九百萬歲出軍政費若減至一千二百萬則每年可餘數百萬旣有所餘則積虧債務不難清償發公債固可不發公債亦無不可如發公債則歲入有餘即以餘欵爲基金列入歲出預算分年抽籖以還公債本息如不發公債則以歲入所餘與債權人分緩急先後期限訂立憑證或指定某項歲入如丁漕或貨物稅由債權人公同保管或指定某銀行經收稽核此沈維賢等在北京接盧宣撫使電召來寗征裝甫卸與記者談話宣布之宗旨也委員王汝圻等主張清理積欠保全信用在本年二月善後委員會未發現之前曾赴北京聯合旅京江蘇同鄉請求執政救濟江蘇破産發行江蘇公債王汝圻自北京回寗之次日記者晤王詢以公債情形王謂基金不能確定未成事實此次善後委員會開會王在會議席上提議截留兩淮鹽餘爲公債基金以償積欠言之懇切審查會成立王被舉爲理事欲貫澈清理積欠主張故第一次審查開會考查國庫虧欠數目决定先從調查入手爲結束舊債之方針聞審查會將來對於减軍費之報告擬作一籠統數目至於某項减若干某欵裁若干概不負責究厥原因以江蘇軍隊現時積重於徐淮海在徐海之蘇軍各有一師而在淮揚護軍使範圍以内者一師之外有新招補充旅又有第一第二兩暫編旅以言裁兵淮屬偏重王汝圻籍隸淮屬對於桑梓頗有爲難此所以主張先行清理舊欠發行公債抄襲民國十一年財政會議先發行公債七百萬之老題目以爲一度救濟後將漸蘇其實軍費未減且歲有增加政費未裁而日謀發展舊虧方補新債驟增殷鑒不遠覆轍堪虞沈維賢亦係推舉擔任審查員因事回籍已一星期現已有人促沈速來襄助審查聞沈有本星期内來寗之消息此次整理江蘇財政非由委員會先將軍政費逐欵逐項切實裁减編造十四年度預算案不足爲根本之救濟則盧宣撫使發起委員會之美意婆心恐成泡影矣 
[南京之悼孫大會]  
　　南京追悼中山大會昨（二十一）爲開會之第一日上午七時起軍警政學各界及中外男女來賓即陸續到會簽名處非常擁擠大中橋復成橋一帶車馬喧闐軍警臨時密布崗位八時半孫夫人孫哲生廖仲愷夫人楊杏佛邵元冲等十餘人同至顔色慘沮由招待員導入祭壇側休息室内憩息九時盧宣撫使韓省長聯袂而至振鈴開會總幹事薛鈺杰委託省議員劉文輅致開會詞大意謂中山爲手創民國偉人不幸殂謝吾人念其勲績有追悼之必要次廖仲愷夫人報告中山三十年來創造革命之歷史及扶植共和这勲績旋宣讀遺囑行追祭禮主祭盧永祥陪祭韓國鈞各界與祭代表行禮如儀讀祭文後一女師學生唱哀悼歌禮成散會十時半至十二時邵元冲登壇演講中山所倡之三民主義五權憲法之眞諦及其最近維持國權之主張大要謂中山順應世界潮流抱具卓越思想爲社會羣衆而奮鬭以謀民族幸福人難長逝主義猶存後死者之責任甚爲偉大要當一致努力循茲途徑勇往直前俾早日解除國家之危險人民之苦痛苟得主義實現則先生雖死亦樂是在人民對於根本上精神上能有充分的建設及表現以繼續其事業不僅在一度形式上之追悼即了其職責也云云午後三時楊杏佛演講題爲「孫先生與國民革命」七時後演放電影及留聲機片計自晨至夕團體及私人到會致祭者有五萬餘人之多會場内外滿貼中山平生所抱主義閱者多泫然心感李純銅你像下石座石柱間大書廢止出版法人民有絕對的出版自由廢止治安警察法打倒帝國主義等字様會内印就追悼特刋五千分當日已經發完各書局臨時所設中山遺著販賣部照相館印售中山遺像營業均甚發逹有施憲民顧實二君散送發起南京中山公學傳單竟日日場秩序尚稱安靜上午因商界未下半旗該會幹事章杰當衆對警務處長王桂林責問隨由該處長傳知各警區通告商界一律下半旗誌哀並停止一切娱樂矣地方通信 
[松江]  
　　莘莊鄉議會定期開春季會莘莊鄉議事會自前年恢復後曾於秋間會議一次後因時局關係冬季會不克舉行議長金石聲君鑒於應興應革事宜殊屬不少爰定於四月二十七日（夏曆四月初五日）起舉行春季會業已分别召集　　帶徵三年開浚春申塘之提議春申塘係浦北一大幹河自前清光緒元年間開浚後迄今五十餘年殊形淤塞船隻往來農田灌漑均感不便曾由前自治委員顧吟香召集地方士紳議有開浚辦法呈報縣署在案後因時局關係事遂中止現在莘莊鄉鄉董陳花孫鑒於斯河關係農商非常重大理應賡續進行爰於是月二十二日召集士紳籌議辦法是日出席者有周鐵生錢亦莊金石聲顧吟香談曾蒓楊頌時沈式寰程月卿李夢花金子汀及陳家行鄉倪冰若等二十餘人一致贊成從速開浚以利農商並議决於忙银上每畝帶徵大洋一角以爲築壩戽水之用以三年爲限一俟鄊議會通過後即行呈縣實行起徵大約明年冬可望開始動工　　協進會維持民生之兩電（一）南京韓省長崇鑒松江典當因兵禍停業旋各業先後復業而典當開市最晚中間關閉歷六個月現各典對於質户收取利息並未扣除查松民受災奇重鄉民特爲尤甚質户類多鄉民收利跡近剝削爲敢電請鈞長迅令松江縣知事轉令各典免除戰時停頓期間六個月利息以紓民困無任禱切松江縣地方自治協進會養（二）松江米價受特捐影響忽又増高吾松民兩遭兵燹民生凋敝生計困難生無任感德 
[蘇州]  
　　三十一旅開拔續訊駐蘇奉軍三十一旅七十一團一二三三營開拔情形已誌前報七十一團團長朱玉賢亦於二十二日上午一時乘車赴鎭江設立團部尙有該團之機關槍連迫撃砲連獨立連已於昨日（二十二）上午十時開鎭江三十一旅旅長王子樑亦定昨日赴鎭江爲駐蘇奉軍開拔事宜來蘇之第一軍鐵道科長楊樹蕃亦於二十一日赴鎭江尙有三十一旅之補充團現已奉令改爲七十三團定今日（二十三）以兩營開鎭江一營開江陰一俟七十三團開拔竣事留駐蘇州之六十九團即行調派軍隊開赴崑山等處此後之駐軍開拔事宜即可完全結束又駐蘇经一軍前敵執法處長董濟川於二十一日晚因公赴滬　　槍彈爆發傷斃人命閶門内專諸巷四十一號門牌向業銅匠之彭杏生其八歲子雲千近與鄰兒在城垣上拾得槍彈一排共計五顆昨日彭雲千忽在家中用銼刀欲銼去槍彈上之銅管槍彈突然爆發彭雲千當即飲彈貫喉殞命其旁尙有一鄰兒錢興官亦被轟傷大腿而轟出之子彈當時穿屋而出致屋頂亦撃成一洞其旁有竹箱一只亦被轟出之火藥焚去事後由崗警到來調查後即命地保呈報法廳請即蒞驗　　蘇二農校駐軍開拔蘇州下津橋省立第二農校奉軍三十一旅七十一團到蘇後即借駐其内計先後駐有七十一團一二三營·機關槍連·砲隊·馬隊·迫撃砲連·獨立連·以及補充團新兵不下三千餘人所有敎室·宿舍·農塲·蠶房·製造室·一切辦事地方均爲之占據人數旣多秩序至難保守刻自前日（十九日）至昨日（二十二日）止所有軍隊完全開出惟開拔之際頗形紛亂除經該軍官封鎖之儀器標本圖書庶務等數室均得保存外其餘損失之約在萬金以上現該校王企華校長特電請省長敎育廳派員履勘一面將損失情形分别攝影以留紀念惟據該校重要職員某君言此次修葺添置即因陋就簡非六七千金不辦使省欵立可取到刻期開工或可勉强開學若再有耽閣則併開學而不能矣 
[常熟]  
　　清鄉中盜案迭出近日本邑迭出盜案雖經清鄉委員嚴師愈勉力清查然卒無效力茲將最近被盜各案略誌如下（一）滸浦江海分關會計員高厚於日前因公赴寗日間預雇船隻俟待潮啓行高於是晚夜半下船行經該鄉吳家橋地方突有海州口音多人鳴槍將高之乘船扣留即紛紛躍入艙内刦去銀洋十元又衣服等項携贓遠逸高於次日分報分關主任曁縣署查緝（二）吳周涇鄉小市附近吳涇塘王某家於三月二十五夜半被盜匪等數十人毁門入内先將王某之子綑縳旋搶刦現洋雜物約値數百元有餘事後由事主報由警分所請求飭緝嚴辦（三）太湖鄉黄泥橋左近菴堂内於舊曆三月二十二夜突有盜匪兩人塗面持刀逾垣進内將該菴之佛嫗積蓄搜括殆盡約有百餘元之數搶畢始呼嘯而去聞事主已呈報縣署請予查緝矣 
[無錫]  
　　張宗昌過錫記張宗昌於下午三點十七分由蘇車抵錫站商團及水陸警均舉行雙手舉槍禮救火會會員則脫帽致敬軍樂悠揚國旗飛舞林知事·王區長·商團公會長楊壽楣·商會會長王勤·兵災善後局總辦蔣哲卿·咸上車晋謁經張軍長一一延見詳詢錫地之商市狀况及蠶事情形歷半小時許以急須赴寗不能久留即行開車林知事等亦即下車所有第一軍八大處各職員及其瀛眷亦均隨車北上　　富安鄉又報盜警錫屬富安鄉離城較地尤荒僻久爲巢湖帮匪類嘯聚之所以是盜案特多在最近一月間已有兩起前日二十一四圖張舍裡左近之王家旦鄉民王順元家於夜半十二時後突來盜匪二十餘人爲首之四五人各持快槍用石撞破大門進内搜刦歷一小時始去有長工一人被盜打傷頗重事後檢點損扶約五六百元已由事主具狀報縣請緝聞盜等均係巢湖口音且有本地人附和在内縣署據報已派縣水警隊湯飛偕同檢驗吏到鄉履勘矣 
[常州]  
　　張軍長過常紀張宗昌軍長由滬出發后抵蘇下車寓宿二十一日晨由蘇開車因錫人開會歡迎在錫停留至三時許得無錫電話專車由錫開行士紳惲禹九商團全體姚知事·李警佐等均馳赴車站迎迓四時專車抵常姚知事及惲禹九均上車晋謁面陳要公車停約三十分鐘即開駛赴寗商團巡警均奏樂歡送　　船舶運輸股撤銷第一軍兵站司令部爲便利常宜間運輸給養事宜特在西門外市河方源興油號内設有常宜船舶運輸股該部因駐宜軍隊均已開去二十一日令該股即日撤銷該股職員及衛隊百餘人於今（二十二）日上午十二時乘車開往南京　　省立第九工塲停辦武邑所設省立第九工塲原分針·織兩科場長陳協慕已奉實業廳令暫行停辦二十一日並派委單鵠成到常與商會接洽派員會估工塲存貨商會遂函邀洋貨業林錦泰·費定翰·朱光培·吳邦藩四君於二十二日上午同赴第九工場會同估計 
[鎭江]  
　　張軍長過鎭紀第一軍張軍長由滬赴徐鎭地各公團久已籌備歡迎連日並多在車站恭候至二十一日下午六時半張軍長專車始行蒞鎭由傳知事率領地方各一紳董登車謁見後傳知事即將商會所製之萬民傘一柄德政旗四面銀盾一座緞匾一塊開禮單呈上並將銀盾各物送置車上張軍長除起立致謝外並賞給送禮人大洋一百元嗣與各绅董略談軍隊餉項及籌欵艱難情形後問婁司令餉已領到核發否又問龔司令所部縮小否旋復由傳知事報告給養維艱將來祗能供應少數柴米或請撥欵若干以助餘則地方無力擔負軍長云少數軍隊地方量爲籌維可以作正開支到寗後總定有辦法對於地方欵項絕不願動以恤人民將來國欵應當截留各人遂一齊興辭軍長下車送至路邊登車後汽笛一鳴即行開往南京共停留有四十餘分鐘 
[揚州]  
　　共進鄉之盜案共進鄉沈家榨鉅盛油坊係王寳禮所開資財雄厚詎於十八日遭盜匪二十餘人前來打刦並被砍傷店夥多人現失主已據情於二十一日赴縣報案矣 
[徐州]  
　　騎兵營歸併畢旅上月陳鑑堂（徐州人）在徐東招得騎兵一營（自備槍馬）原係受江北省警備張梓卿統帶所管轄成立之後即赴運河（徐東百六十里）一帶駐防惟因無餉難以持久陳營長（即鑑堂）雖自設法墊辦究非長策以故逃亡者日有所卷陳嗣商承張統帶認可將所餘百數人馬約兩連歸入第一軍第三十二旅旋經畢恕澄旅長核准前晚已由運河一帶開赴臨城矣　　校閱監不蒞徐奉天張雨亭上將近派姜登選校閱駐紥津浦路綫東省陸軍此間已接正式電令並傳今（二十日）日姜可到徐司令部特借銅山縣議事會爲姜副監辦公處所一面預備迎接但迄今尙無到徐確信耳 
[寗波]  
　　總商會定期互選會長甬總商會以第五届會董業已産出理宜依法互選會長茲悉该會特定陽曆四月二十四日下午二時爲互選正副會長之期除函知會董外一面已函請會稽道尹公署届時派員蒞會監視以昭愼重　　開展大道頭街路之動議寗波市政籌備處昨致警察廳函云逕啓者案敝處籌備員陳孟璇君提議略謂本城東門外大道頭前次被燬房屋業照警章讓足惟靠南首未遭回祿之店舖依舊凸出非特有礙觀瞻且於交通亦多不便應由處函請警廳督促拆讓等由到處即經敝處派員前往查勘去後旋據報稱該處房屋確有豐和鹹貨店生昌水菓店等十一家房屋凸出未曾讓進殊於交通觀瞻兩有妨碍等情前來相應抄同店號備函請煩貴廳查照轉令該管警署督促豐和等店舖自行拆讓以展街道而便交通 
[汕頭]  
　　潮汕大水紀潮梅航運自軍興以後即行斷絕越月餘陳軍肅清交通本可恢復乃大雨連綿洪水繼起水勢高漲與辛亥年最大之一次相若韓江梅河汪洋一片船隻仍無往來貨物阻滯人民已陷絕地不寗唯是潮汕車路亦爲水冲斷十餘丈車不能行潮汕交通遂又斷絕影響尤巨至今猶未完全修復商民已不堪其苦矣各縣街市鄉村多成澤國貨物被浸者不可勝數生畜飄流衣具蕩盡尤比比皆是而松口·潮城等數處且崩去商店民房數百間損失人命亦不少計此次大水八日起漲十四始退前後歷六七日更爲往昔所未有友人某君乘船下潮見兩岸山腰都有鄉民搭篷暫避寢食於風雨之中厥狀至慘又潮梅各處因挿蒔期近適大雨連月秧苗多被浸死上季耕種行將無望此與人民生計關係至鉅兵燹之後繼以水災眞可謂禍不單行矣 
 
 

Page 11

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *敎育消息 
[專電]  
　　北京電　熊希齡班禪籌辦高級蒙藏學校釐定章程請撥新華門前憲兵營作校址經費班禪擔任（二十二日下午一鐘）　　香港電　遠東運動粤籌備處請郭泰祺領隊赴菲聞伍朝樞亦擬同往（二十二日下午八鐘）　　南京電　東大拒胡派敎職員學生馬（二十一）日起罷課抵制禡（二十二）學生三百餘人赴宣省兩署表示拒胡並至悼孫會場游行示威風潮擴大（二十二日下午三鐘）要聞 
[日本退還庚欵用途之交涉]  
　　我國派汪榮寳參加　　關於日本退還庚子賠欵之用途問題自日本派朝岡事務官來京後我政府曾提出國務會議議决由外交敎育兩部派員與朝岡接洽後再提出國務會議討論乃朝岡連日單獨赴執政府請謁執政以外交上之慣例朝岡爲一事務官殊不能與我國行政最高當局直接交涉故段執政迄未接見朝岡此種行動近於取閙刻下除外敎兩部已遵照國務會議議决者各已派定專員二人外執政府又派定留京之汪榮寳公使參加此事先與敎育界接洽妥協後再向日本方面接洽我國之希望如美俄各國之退欵完全用於敎育事業云 
[京師大代表爲預算問題謁李財長]  
　　京師大學生挽留范校長委員會以預算案問題關係該校前途甚鉅特於昨日（十八日）下午五時派伊道耕葉桐吳鑑孔憲武四代表赴財部再謁李思浩催促該校預算案問题由李氏親自接見伊代表等即問我校預算案何時可以提出閣議能否順利通過李氏答師大關係全國敎育甚鉅經費尤極困難前次與代表等談話均已明瞭貴校預算案定下週提出閣議通過一層亦當由予疏通務祈逹到目的伊等又謂總長盛意至可感激敝校預算案如能早日提出務請從速進行蒙允下週重提務望見之事實李氏一一允許並謂本人願於日内了結此事云云伊等以李氏口頭答覆尙稱滿意即辭出云 
[廣東全省體育協進會之進行（星星）]  
　　廣州特約通信第九次全省運動大會開會時曾由到會各國體會議籌設廣東全省體育恊進會以爲永久存在促進體育之機關已略誌三月二十六日本報後推出許民輝·龍榮軒·鄺秉綱· 
丘紀祥·李朴生·温仲良·蔡畹香等七人爲起草委員三月二十九日將章程付一讀會昨日（十六日）付二讀會俟經過三讀會後即行根據會章選出正式職員主持會務廣東體育當可因是而益進也（四月十七日） 
[華北運動會明日開幕]  
　　濟南通信華北運動會籌備處於二十日下午三點召集股職員開會到會者二十餘人敎育廳長于恩波主席議决事項如下（一）范靜生·陳筱田·張伯苓·將於華北運動會開會時來濟由敎育廳及各校聯合會公同設宴歡迎（二）開會時各校學生非運動員及表演員非購票不得入場運動會場外職員亦不得入場（三）潞河中學及本省第三中學第七中學運動員在第一師範住宿茲將明日（二十四日）開會時之秩序錄下（一）二十四日「上午」（一）開行會式（二）普通組百米初次預賽（十項之一）（三）中學組鐵球預賽（四）普通組跳遠預賽（十項之二五項之一）（五）中學組百米初次預賽（六）普通組鐵球預賽（十項之三五項之二）（七）中學組跳遠預賽（八）普通一百一十米高籃初次預賽（九）中學組一百一十米高籃初次預賽（十）普通組撑竿跳高預賽（十一）中學組撑竿跳高預賽（十二）普通組一千五百米决賽（十三）中學組一千五百米决賽（十四）普通組二百米熑次預賽（五項之三）（十五）中學組二百米初次預賽「下午」（一）本省各校學生團體操（二）普通組二百米低籃初次預賽賽（三）中學組鐵餅預賽（四）普通组跳高决賽（十項之四）（五）中學組二百米低籃初次預賽（六）普通組四百米預賽（十項之五）（七）中學組跳高預賽（八）普通組鐵餅預賽（五項之四）（九）中學組四百米預賽（十）普通一百一十米高籃二次預賽（十一）女子籃球决賽（十二）中學組一百一十米高籃二次預賽（十三）普通組標槍决賽（十四）中學組標槍預賽（十五）五項一千五百米（五項之五）（十六）普通组八百米接力（十七）中學組八百米接力（二）二十五日「上午」（一）普通組百米二次預賽（二）中學組撑竿跳高决賽（三）十項鐵餅决賽（十項之六）（四）中學組百米二次預賽（五）中學組鐵餅决賽（六）普通組二百米二次預賽（七）十項撑竿跳高（十項之七）（八）中學組二百米預賽（九）普通組八百米决賽（十）普通組二百米低籃二次預賽（十項之八）（十一）中學组鐵球决賽（十二）中學紀二百米低籃二次預賽（十三）中學組三級跳遠决賽（十四）普通組四百米决賽（十五）中學組四百米决賽「一下」（一）童子軍會操（二）普通組百米决賽（三）中學組標槍决賽（四）中學組百米决賽（五）十項標槍（十項之九）（六）中學组一百十米高籃决賽（七）中學組跳高决賽（八）普通組二百米决賽（九）中學組二百米决賽（十）普通組五千米决賽（十一）中學組跳遠决賽（十二）普通组二百米低籃决賽（十三）中學組二百米低籃决賽（十四）十項一千五百米（十項之十）（十五）普通組一千六百米接力（十六）中學組一千六百米接力 
[浙敎育會請廢止證書條例]  
　　浙江省敎育會作致段執政電云查敎部第七二號訓令各省敎育廳關於修正學校發給證書之條例聲叙理由兩點一因近年來京外各學校於學生升學呈騐原校證書時每發見僞造證書情事流弊滋多不得不嚴爲防範是以於條例第四條規定中等以上各學校發給證書應用敎育部所頒之證書用紙此事在前清學部早有先例實爲防微杜漸之成規二因本部定製此項證書用紙爲防止僞造起見紙質務求精美自應酌收費用且徵諸歐美各國學生畢業時請領證書亦有納費之慣例是以於條例第六條規定學校請領證書用紙時應繳費二元至五元此項费用係分取諸畢業各生於學校經費並不增加若何負擔云云竊維僞造文書印章律有專條敎部旣有發現何不繩之以法以爲僞造者戒旣發見而不查究則敎部爲枉法未發見而虚搆其詞則敎部爲舞文且近年學校發給畢業證書均經主管官廳蓋印並粘印花防微杜漸已屬周密若慮官廳蓋印之證書難免有僞造之弊則部頒用紙何獨不可僞造至援前清成例爾時學部頒發文憑亦未嘗向畢業生徵收費用現今社會生活程度日高學用諸費在在增加中産之家尙不勝子弟敎育費之負擔寒苦者更可知茲復重以證書費用益足阻塞寒士求學之途况以我國學校敎育之糼稚與夫國民經濟之枯澀何能效尤歐美諸國本會認爲是項修正條例殊乏理由敎部貿然從事跡近歛財應請立予廢止以免沾汙敎育不勝迫切待命之至 
[蘇學校軍事敎育研究會開會紀（依）]  
　　江蘇省敎育會評議員會自經議决組織學校軍事敎育研究委員會即函知各委員定期在寗開會昨日（二十一日）各委員齊集寗垣上午九時在省敎育分會開會到會者張君勱·袁觀瀾·黄任之·章君疇·冷禦秋·薛嚧雲·魏旭東·陸步青·陸規亮·趙厚生等十人公推袁觀瀾主席陸步青書記黄任之君報告本會组織經過之大概情形畢遂議决各事（一）議决推趙厚生起草善後會議請願書请行政方面加以贊助（一）議加推楊犖哉·張君勱·任孟閑·陸茂如君爲委員（一）議明日（二十二）上午繼續會議是日各委員對於軍事敎育之目的·制度·敎程·敎練·時間·敎練員之選擇·及養成敎練員會·製服·禮節等均有所主張云 
[蘇小學敎育月刋社徵求材料]  
　　江蘇小學敎育月刋社爲徵集各縣小學敎育上研究之計畫及著作並請訂閱月刋致六十縣敎育局函云逕啟者本社組織旨趣具載宣言業由江蘇敎育廳分發各處諒已察入茲特寄奉定單四紙務請調查貴縣各市鄉小學校需要之數塡注預定單中於月内逕寄本社至遲以五月五日爲度俾得彙齊付印月刋成本重而定價廉未便多印如逾期寄到第一册恕不照寄又徵文特約四紙務請翻印發送各校倘有成績優良而富研究之小學敎員發表心得本社願負宣傳之責一經選登并酬現金至貴局一切設施亦望以翔實之報告見寄極所歡迎再貴局或貴縣敎育會小學敎育研究會等所有印刷品凡定期出版而有統系者并望按期見寄本社亦當按期寄奉月刋以爲交換統盼亮察此請公安江蘇小學敎育月刋社啟四月二十日又致省立師範本分各校及縣立師範各校函文略同不再贅 
[南京私立學校籌組聯合會]  
　　南京私立美術專門正誼中學等校發起組織私立中等以上學校聯合會已開過籌備會一次昨（二十一日）在美專開第二次籌備會到會代表爲徐誠（志成）·邵汝幹（體師）兼代表女體師梅逸才（新智）索樹白·（女美專）王秋如·（正誼）錢籋雲·（皖寗中）張植卿·（蠶專）汪同塵·（民立中）沈溪橋·（美專）當通過會章十二條並議定本星期六開第三次籌備會以便從事組織云 
[蘇附小聯合會開辦暑期講習會]  
　　江蘇附小聯合會定於今夏在南通舉辦暑期講習會已由通邑兩師範附小校及敎育局·敎育會·一代師·女師設立籌備委員會積極籌備於昨日（二十一日）開委員會協商聘請講師等事講習會簡章草案及各股辦事細則均已擬訂竣事云雜訊 
[崇明]  
　　敎育委員交換視察　　崇明各區敎育委員自本年三月起實行交換視察其視察區域與時間由敎育局長隨時指定茲悉第一二三區各敎委龔綏若龔蔚雲施香成等業已調赴外沙各鄉視察四五兩區敎委季宗寳范晋庚等調赴下沙第二區視察 
[泰州]  
　　省視學章伯英來泰視察　　江蘇省視學章伯英特於前（十六日）晚由揚來泰下榻於北門外大方旅社次早即往淮東中學及縣立第一第二兩小學視察一周旋即退出今早復視察地方小學及各私立學校並參觀明德敎會中學聞章此次視察重要之點（一）社社敎育（二）職業敎育（三）戰後補習敎育本埠 
[遠東會日選手定期起程來滬]  
　　本届遠東運動大會在菲律賓馬尼剌舉行爲期已近中國將於五月一二兩日在滬舉行全國預選日本方面業已推定各項選手共百四十一名定於五月六日由横濱乘格繭德總统號出發約於八日抵滬本埠日僑體育恊會决於是日在新公園開歡迎運動大會并擬除在滬日選手外兼邀滬上中西選手與賽俾成全上海選手之比賽運動云 
[遠東運動全國預選會之積極籌備]  
　　會場已定樊王渡約翰大學第七届遠東運動會全國預選大會於五月一二兩日在上海舉行會場已有借樊王渡約翰大學之說但又有人提議在法租界第一棒球場開會迨至昨晚始由委員决定在約翰大學舉行　　華北華東足球隊比賽未定華北足球隊已於前日由京啟程來滬昨接來函云約於本星期六可抵埠故與華東比賽日期暫不能定奪　　華東籃球隊之組織華東籃球隊代表已預定十三人將來再由此十三人中複選八人與華南華北二隊比賽以定何隊代表中國出席遠東大運動會隊員姓名如下「塵約翰大學四人」歐炳光·陳啟東·黎寳駿·余志忠「持志大學三人」談逹　·李祖祺·倪光祖「復且大學二人」王秉鈞·李大宸「全白」王文華「東吳」馮家聲「青年會日校」張則倣「東吳一中」歐陽旭輝以上持志·復旦·青年會日校諸選手皆全白隊隊員約翰歐君以父喪回藉　　請本省女校參加練習隊球遠東運動會蘇籌備委員會昨日通告本省女校如有隊球隊願參加練習者請速來滬茲錄其致各校函於下敬啟者第七届遠東運動會准菲律國電開邀請我國女子隊球隊赴會參與比賽本省爲適應需要起見在上海公共體育場組織女子隊球練習隊除由上海各女校選出隊員三十一名外貴校如有隊球隊願意參加練習者務請迅即蒞滬共同練習以期與浙江隊球隊决賽後出席全國比賽至來滬一切費用敬希自行籌備專此奉詢藉頌公綏　　邀請參觀女子隊球練習第七届遠東運動會江蘇籌備委員會昨來函云敬啟者茲定於本月二十九日（星期三）下午三時邀集上海女子隊在上海公共體場正式練習届時敬請蒞臨指敎並招待各界參觀備有茶點及攝影以留紀念敬希於貴報新聞欄内代爲露佈爲懇藉頌公祺 
[華東運動會明日在寗舉行]  
　　同時開東方各大學運動會上海運動員今日啟程　　華束運動會自明日（二十四日）起在寗東大比賽二日凡江浙之學校均可參與係公開性質東方各大學聯合運動會同時在東大舉行上海各學校運動員均於今日赴寗又體育恊進會主任幹事沈嗣良定今晨啟程　　參與華東運動會之運動員參與華東運動會之運動員至昨晚止已得以下之數目（一）浙江代表王驥壽錫璋俞成效袁鳳祥毛子恩（二）江蘇代用商業學校范壽伯劉兆　馬恩溥管繼宏（三）東大附屬中學王克明王虞文張璞翺管傳圻（四）中華體育專門學校馬聘三魯玉麟陳志文蔣蔭鳳徐天章（五）南通第一代用師範邱鼎山黄裳（六）南洋大學黄文建（七）南京鍾英中學周廣恩章文聰（八）上海東亞體育專門學校程鵬翼劉信道王正存王藎臣杜振邦李承斌王建德張世賢李保華王貫聖（九）第三師範學校郭錦章（十）蘇州中國體育學校李懷瑜張敦厚嚴鍾　（十一）江蘇公立商業專門學佼虞家駿阮志遠朱勝（十二）上海公共體育場邵樂平（十三）華東體育專門學校徐維賢曾福盛徐彦儒黄把梅王優然蔣宜之關永新（十四）南京體育師範學校董承康（十五）亞東醫科大學陳金榜周宗良張恩明（十六）江縣省立公共體育場附設體育學校賀俊周維漢（十七）復旦大學黄炳坤H·L·Bien李威廉S·C·Loo（十八）南京金陵中學李通（十九）個人參與者胡維嶽徐敬直吳履遜陳國彬張平恩李新獻龔家龍朱瑞鴻梁騰芳（二十）南京一中（二十一）大同大學 
運動會經費訓令上海縣知事文云案奉省長訓令飭加撥籌備華東運動全國運動等費補助費二千元俾利進行等因遵已照塡通知書二紙每紙銀一千元解請轉發在案惟因會期逼所此項經費立待應用應由該縣刻速認籌銀一千元即日撥給以資濟急除呈報外合行令仰該縣知事遵照速撥勿延此令　　張元柍向敎育會借欵江蘇體育指導員張元柍昨爲運動會經費事由江陰來滬赴省敎育會唔沈信卿君商借二百元爲籌備費俟省欵撥出即行歸還並詣體育場與王壯飛接洽一切張君已於昨夜快車赴寗參與運動會云　　沈嗣良電浙敎育會速派運動員華東運動會籌備主任沈嗣良昨日電浙敎育會請速派運動員參與華東運動會再行加入全國運動會决賽並希派員蒞寗接洽一切云　　揚州選手起程赴寗華東運動會揚州選手爲省代用商業學校馬恩漙·范壽柏·管繼宏·劉北槐等四名由體育主任杜召棠率領於昨日（二十二日）由揚赴寗 
[全國圖書館協會昨開籌備會]  
　　組織全國圖書館恊恊到滬各代表昨日下午二時在徐家匯南洋大學圖書館開談話會到會者各處有開封何日章·李燕亭·張糼山江西陳宗鎣青島陳立廷南通陳保之浙江徐蒙簡山東尹世鐸山西侯子文·韓宗道安徽胡連三·王傑陜西郁敬齋·高樓基無錫秦壽鯤汕頭李春濤四川黄元吉蘇州彭清鵬上海有黄維廉·陳友松·程葆成·陳伯逵·蘇建文·王永禮·沈仲俊·佘仲謀·周秉衡·孫心磐·王恂如·杜定友·黄警頑·顧炳麟·潘聖一等由杜定友主席開會情形如下首由主席報告開會略謂各處代表先後來滬因職務與時間上關係以致未能一一唔面歉甚今日聚集各代表開一談話會係欲藉以討論組織全國協會一切之辦法希望諸君隨意發表意見并報告大會期中之程序曁歡迎鮑士偉博士參觀本埠各圖書館游覽各名勝等等報告畢即由各代表相繼發表意見共同討論但係談話會不能議决事項故討論甚久均無結果嗣由程莟葆成提議改談話會爲籌備會經衆一致贊成通過談話會主席杜定友請衆另舉籌備會主席結果仍公推杜定友爲籌備會主席議决三項如下（一）二十三日（即今日）討論全國協會之組織法由到會各代表以書面提出討論并對於北京及武昌正在籌備之中華圖書館恊會應抱何種態度（二）仍以上海圖書館協會原有之辦事員爲全國恊會之辦事職員并添舉陳宗鎣佘仲謀爲文書張糼山·陳保之·韓宗道·彭雲伯爲編輯委員何日章·李燕亭·王傑·侯子女·彭清鵬·陳宗鎣·郁敬齋·爲議案審查委員（三）遲到代表每省可舉一人爲議案審查委員五時半始散會茲附連日大會之程序於後二十三日上午九時至十一時開討論會十一時至十二時攝影下午一時開演講會二時至五時參觀徐家匯各處七時至九時南洋大學開歡迎會二十四日上午九時至十二時開討論會下午二時齊集梵王渡聖約翰大學開演講會參觀中西女塾及中華學校二十五日上午九時至十二時開討論會下午二時起參觀總商會诬肇公學商務會館（東方）等回書館及河講會二十六日歡迎鮑士偉博士時間地 
點臨時在總商會接洽并游覽龍華二十七日上午九時在總商會與鮑士偉博士會議下午二時在青年會開大會七時在大東旅社聚餐 
[敎長王九齡將返滇]  
　　敎育總長王九齡於前日（二十一日）由寗來滬寓滄州飯店四三七號王氏此行請假一月定日内候輪返滇持有執政親筆函件與滇唐接洽某項要公云 
[省敎育會明日開幹事會]  
　　江蘇省敎育會於明日星期五（二十四日）下午五時開幹事員常會「待議」（一件）伍義伯呂鳳子徐師竹三君復函擬借鎭江舊萬壽宫爲本届演說競進會會場（一件）河海工科大學函詢本會對於部頒修正學校發給證書條例之主張又直隸省敎育會函在反對此項條例請一致進行（一件）山東全省捲菸特稅承辦總處來函請陳本省軍民長官一致反對烟酒署與英美烟公司續訂聲明書取消捲菸特稅（一件）中華敎育改進社函請推行該社第三届年會議决須由各省敎育會贊助各案「報告」（一件）報告江蘇省長公署函送整理江蘇財政案十册（一件）報告全國敎育會聯合會庚欵事宜委員會寄到第十二十三兩次會議紀錄 
[舉行萬國繪畫展覽會之預聞]  
　　萬國科學藝術社發起之萬國繪畫展覽會去年在上海舉行一次本届春季繪畫展覽會定本月二十六日起下午開幕會期二十六日會址本埠黄浦灘六號洋房十餘間光綫充足佈置精雅其中會員俱屬一時之名家如比國之蓋大士俄國之普特爾司基等中國之劉海粟李毅士汪亞塵王濟遠李超士等此次出品較之去年更爲增多連日籌備頗形忙碌云 
[江西旅滬學生會開會紀]  
　　江西旅滬學生會於日前假同德醫專開全體大會到會者約百餘人首由主席張有楨報告開會宗旨及會務經過情形次蹟楊杏佛先生演說略謂江西自民二以來無日不困於軍閥之威人民暮氣甚深與他省較日見退步實業旣無發展之可言敎育亦竊敗不堪現在惟一之生機即希望在座諸君努力改造江西云云末由會員演說又有人提議修改會章遂邓推舉委員五人從事修改後再定期召集全體大會改選新職員又該會擬於本年暑假往南昌组織暑期學校以爲中等畢業學生投考之預備現已組織暑期學校委員會着手訂章程編課程云 
[平民學校消息彙誌]  
　　南市平校追悼孫中山前晚二十一日七時南市第一平民學校聯合西城小學普益社亞東醫科大學三校所附設之平民學校假陸家浜中華職業學校職工敎育館舉行追悼孫中山先生大會禮堂之正中懸孫公遺像像前案上及講壇前陳設名貴之鮮花數十盆四壁滿懸區額輓聯是晚男子學生及校外平民到有六百餘人來賓到者有中華職業學校校長潘仰堯·董亦湘·毛一飛諸君及向警予女士等十餘人司儀爲第一平民學校幹事楊崇臯首由西城女學校長凌女士主席致開會詞次全體起立脫帽向孫公遺像行三鞠躬禮次唱追悼歌嗣由向女士董亦湘潘仰堯等相繼演說演說畢由學生胡松濤宣讀祭文最後奏樂畢即由司儀宣告散會　　南市第一平校行給奬式南市陸家浜中華職業學校附設之第一平民學校近根據該校評議部之議决對於學生之勤學及成績優良者經各級級任敎師考核後於每月終舉行給奬式發給奬品一次以示鼓勵前晚上七時該校假職工敎育館舉行第一次給獎式是晚男女學生到二百餘名來賓到有李邦梀葛相澤毛一飛等十餘人首由主席楊崇臯君主開會詞次由來賞李葛毛三君相繼演講次由主席令學生登臺演說男生陸榮寳·女生胡梅貞演說時態度聲調均佳最後由校長王楊二君給奬餘　至九時半始散會　　南大附中開辦平校南方大學附中主任張四维對於平民義務敎育素具熱心昨特召集同學會服務勵學二部學生開會籌辦平民義務夜校當場推定男女敎職員十人學生專收不識字者男女分班敎授現正積極進行招生并由演講部擔任至鄰近各處講演宣傳云 
[清心兩級中學之運動會]  
　　清心中學開運動會於前日（十八日）下午假西門公共體育場舉行運動會是日成績如下百米賽跑第一陶延慶（時間爲十二秒又五分之一）第二胡錦榮二百米賽跑第一陶延慶（時間爲二十六秒又五分之一第二胡錦榮四百米賽跑第一陶延慶（時間爲五十八秒又五分之二）第二樓福卿八百米賽跑第一趙慶祥（時間爲二分又三十秒）第二俞善烜一英里第一樓福卿（時間爲五分十九秒又五分之二）第二俞善烜一百二十碼高欄第一劉錫賡（時間爲十八秒又五分之二）第二趙慶祥二百米低欄第一趙慶祥（時間爲二十九秒又五分之二）第二張旭春擲鐵球（十二鎊）第一王守謙（遠度三十四呎）第二萬兆熊擲鐵餅第一丁伯泉一百零三呎第二萬兆熊跳遠第一胡錦榮遠度爲十九呎又五吋第二陶延慶跳高第一李洪逈高爲五呎二吋第二伯實富撑高第一王翼助（高爲八呎十一吋）第二李根興替換賽跑（八百米逹）第一爲高中二級（時間一分五十三秒又五分之一）賽員爲陶延慶·平寳善·趙慶祥·胡錦榮第二高中一級現該校田經賽錦標又爲高中二所得該級共得三十六分云 
 
 

Page 12

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *常識 
衛生 
[小兒肺臟宜加意將護] [  念蘭室主]  
肺爲嬌臟而小兒之肺尤嬌偶受寒邪每易起肺風喉痧等重症治之甚屬棘手今歲天時不正三月猶雪致小兒之患肺風喉痧者甚多不治者亦時有所聞父母愛子女之心綦切正不知幾何人抱喪明痛也敢告育兒者平時對於小兒肺臟宜加密切之注意勿使吹寒風食冷物則肺風喉痧等症自不易發生而於此春寒料峭肺風喉痧盛行之時家有小兒者更當加意將護要知治之於已病不如防之於未病之爲得也（不受酬） 
經濟 
[移宴會費設貧民工廠] [  意]  
　　紳商各界時有宴會之舉聯絡交誼固未可厚非但際此國家多事之秋百業凋敝百物昻貴金融枯涸生活艱難在富者數席筵資以爲耗费有限貧者得之足供數口之家終年之温飽而有餘且人情是恩是怨必不爲口腹而轉移宴會之舉之無謂也可以知之矣　　去秋齊盧戰爭江浙人民備受痛苦兵燹之後田園荒蕪棲身無所謀生乏術雖經各慈善團體代爲設法暫維生活然以災區浩大待賑者多治標之慈善事業僅能免彼輩暫時之飢寒而已欲圖根本之救濟莫如設立貧民工廠招收貧寒之人入廠習藝使之獨立謀生兼可増進社會之生産率工作餘暇授以國民應具之常識實施通俗敎育此皆我人應盡之責任也倘以宴會之費挹彼注茲移糜費欵項作有益用途豈不善哉願熱心慈善之紳商各界亟起圖之（乙種酬） 
道德 
[青年急應注意之二要點] [  程鵬]  
　　青年爲社會現時之新分子國家異日之主人翁其責任至重其希望甚奢舉凡社會國家之事皆屬其分内事固無一而不應加之意也雖然物有本末事有緩急就其根本上之急務言之則今日急應注意者厥惟二要點焉　　一曰學識之急應提高也愛國二字非青年惟一之口頭禪乎然世變愈急國勢愈危政治之紛亂也經濟之恐慌也敎育實業之糼稚而蕭條也種種問題急待整理非具有純正高深之學識安能肆應裕如乎濟濟青年置身學校敎室以外無研究課本以外無見聞以此言學識即末學常識且不可得烏覩其能純正高深也夫純正之學問根於辨别力且有待於修養高深之智識基於科學而成於專心致志不力自振拔更上一層烏乎可哉　　一曰生活之急應降低也單純潔白之青年在在爲衆人之表率五濁世界萬惡社會奢華侈靡相習成風舉敝風而改革之惟吾青年肩其任青年而競尚繁華則是推波助瀾也將國奢示儉之謂何且儉以養廉高尙之人格無不由儉而養成之不儉則貪求縱慾人格未有不墮落者必也思特力之維艱懍生計之不易將營一室則必念及窮民之露宿者焉進一食制一衣則必念及窮民之啼飢號寒者焉毅然崇儉舉一切不正之嗜慾竭力而掃除之有餘蓄則以之施賑焉如是則旣能轉移敝俗又可救濟困窮而一已之人格亦由是日臻高尙矣一舉三善何樂而不爲（乙種酬） 
法制 
[妨害秩序之違警罰] [  景]  
　　我在上海多年恒見上海居民對於妨害秩序之違警罪往往犯而不覺爰特條列於後以告閱者　　查妨害秩序違警罰第三十五條有左列各欵行爲之一者處五日以下之拘留或五元以下之罰金　　一於私有地界外建設房屋牆壁軒楹等類者　　二房屋及一切建築物勢將傾圯由官署督促修理或拆毁而延宕不遵行者　　三毁損路旁之植木路燈或公置物品者　　四於學校博物館圖書館及一切展覽會場或其他供人居住之處所聚衆喧譁不聽禁止者　　五於道路或公共處所擅吹警笛者　　六於道路或公共處所高聲放歌不聽禁止者　　七於道路或公共處所酗洒喧噪或醉臥者　　八於道路或公共處所口角紛爭不聽禁止者　　九於禁止出入處所擅行出入者　　址潛伏於無人居住之屋内者　　十一深夜無故喧嚷者　　十二藉端滋擾舖户及其他營業處所者　　十三經官署定價之物加價販賣者　　十四凡夫役傭工車馬等預定傭値賃價事後强索加給或雖未預定事後訛索或中道刁難者（乙種酬） 
敎育 
[實施感化敎育之成效] [  良]  
　　友人陳君甘棠素執敎鞭於某小學校爲人誠樸謙和嗜好弗犯而敎育學生孜孜不倦縱有頑劣愚蠢人人吐棄爲不堪造就是兒童一經其訓誨莫不改過自新立變良善是豈操有催眠法術殆亦感化敎育之成效也茲將其敎育錢生之事實筆記如次俾諸小學敎員取作模範焉　　錢生年十四歲一頑劣鄙賤不堪造就之小學生也爲人凶暴而不喜讀書好與頑童游氓爲伴侶每日上學必須父兄捉送校中否則不特自由嚝課且在外無所不爲敎員累戒不聽祇得開除父兄期望子弟成人當然轉送他校錢生以校中皆有開除之規例於是變本加厲無惡不作故每至一校不須二月即被開除去年父兄爲遷四校結果均被四校開除焉今春其父送錢生入陳君校中肄業校長以其頑劣拒不收納陳君慨然曰世無不可敎之兒童國家設立學校用以造就良好之國民我等爲敎員者有爲父兄管理子女之責任錢生縱頑劣顧亦中國之人民吾人安忍棄之而不敎貽誤青年也校長深韙其言始允收納未幾屢犯校規數戒不改一日校長又將開除陳君乃招錢生至私室和顔笑詢曰汝不樂讀書果將何願乎錢生曰願先生將我開除我將遍入各校至各校不敢納我則我可優游終生永無上學讀書之苦矣陳君曰汝能作此言詞尙非全無思想者孺子仍爲可敎汝此後不必上課讀書願從我游乎錢生曰固甚願也自此陳君於課餘假日必偕錢生游戲或步行郊野游山玩水以娱情或召集學生演劇唱歌以悅性投其所好循循善誘其下流之惡習則詳喻利害而矯正之不良之行爲則隨時隨地勸導之久而漸爲陳君所感化昔之好與游氓頑童爲伍者今亦知其有損無益矣昔之不喜上學讀書者今且見同學而生羨慕之心矣一日囁嚅語陳君曰先生我仍願進校讀書昔日之過我知改矣陳君大喜亟轉請校長校長許之自此勤奮讀卆努力求學其凶暴之品性亦一變而爲和靄可親今已爲該校之高材生矣　　陳君嘗語予曰吾人旣服務敎育界當以爲國家造人才爲社會求良士爲職志小學敎育乃國家之基礎敎育也吾人宜研究如何提倡之培植之以求普及而收良好之效果奈何今之學校對於頑劣學生不自責敎法之不良不能感化學生反謂學生不堪造就妄事開除在當時情形以爲害羣之馬貽害同學開除之後可以保持全校之名譽計固得矣然爲國家計則學校多棄一學生即國家少得一人才不惟此也頑劣之兒童不受敎育成人之後則必作好犯科貽害社社禍匪淺鮮是故小學生遇開除不足爲羞舉校而開除學生實是大恥蓋敎員無才無德以感化學生詎非有負國家家庭附託之重任乎予深感其言紀此以告爲小學敎員者（乙種酬） 
問答 
[鳳馨問] [  ]  
　　甲乙丙丁兄弟四人甲先生一子丙後生一子乙丁無後丙子已兼祧乙房丁無嗣應由何人承嗣祈示爲感　　答丁無子或由甲子兼祧或由丙子兼祧（承祧三房法所不禁）均無不可應由被承繼人自擇之沈錡 
[楊邦祚間] [  沈錡]  
　　某甲有基地若干畝與某乙之基地互相交換當時經甲簽押立有契據詎事後甲之母及弟忽生反悔其所執之理由謂家産未經分析應歸公有換地之事未得母弟同意僅甲單獨簽押不生效力然乙方則堅稱甲係長子循例父故可代行職權其母及弟初無預聞之必要雙方各執一辭勢將涉訟其所據理由孰是孰非敬乞海内法律家有以敎我　　答如兄弟間於遺産尙未公析兄非得母及弟之允許不得擅自處分倘已與第三者訂立契約此契約非經母及弟追認亦不能發生效力 
 
 

Page 13

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *本埠新聞 
[合組江浙和平永久大會之動機]  
　　上海總商會會董祝大椿鑒於江浙戰禍民不聊生提議聯合江浙兩省各法團合組江浙和平永久大會以維治安茲悉該會業將提案意旨與南京總商會接洽一俟就緒再向杭州總商會徵求意見然後進行 
[特别市公約審查完竣]  
　　明日開二讀會　　淞滬特别市臨時市議會曾經開會舉定審查員七人對審查市公約草案連日已開審查會數次茲已審查竣事訂明日（二十四日）午後二時開二讀會昨分函四十市鄉各代表云逕啓者淞滬特别市公約草案經臨時議事會開會推員審查即日完竣茲定本月二十四日（陰曆四月初二日）星期五下午二時開二讀會請台駕准時蒞會爲荷 
[反對米石特捐之昨訊]  
　　昨日縣署開會後米業定今日討論淞滬米石特捐由米業仁穀公所等各團體反對堅决否認根據舊曆三月二十二日議案一致拒却等情迭紀前報昨日午後淞滬常警廳長·上海縣李知事·又邀上海市公所總董李平書·董事顧馨一·南北商會會長姚紫若·方椒伯·米業仁穀公所嘉穀堂代表張樂君·葉惠鈞·奚元良·等至縣署會議仍由李知事商請各董各代表等查照前次議案擔任轉勸現該業代表訂今日午後邀集同業司年司月到所公同商榷應付方針云　　參事員所接南京覆電上海縣參事員姚文榾·周文熾·趙履信·吳履平·潘良士·等日前電請省長·宣撫使·等取銷米石特捐茲已接到復電數則照錄於下（一）「韓省長覆電」上海縣參事會覽銑代電悉此案據上海各公團先後電陳到署已分别轉令財政廳查核辦理矣仰即知照省長韓哿印（二）「盧宣撫使覆電」上海縣參事姚參事員並轉周·趙·葉·潘·吳·諸君均鑒铣代電悉淞滬米石特捐一案本署並未預聞其事特復宣撫使盧篠印（三）「省議會覆電」上海縣參事會姚子讓先生並轉周·趙·葉·瀋·吳·諸君鑒銑電悉徵收米石特捐係增加人民負擔依法應經議會議决現當災後民力何堪財廳呈准之案事屬違法病民人民當然無遵行義務本會議員先據報載業經嚴重質問尙未准復據電前情除電省署請立予撤銷外相應佈復希查照爲荷江蘇省議會篠　　兩商聯會籲請撤銷電（一）長浜路商界聯合會昨致北京内務部南京韓省長電云淞滬幾經戰事瘡痍滿地元氣未復有待生息乃蘇財廳長呈准開辦淞滬米石特捐每石抽捐一元撥充警市政費迭經滬埠米業公團籲懇收回成命未聞撤銷夫民食爲全市安危所繋滬埠非産米之區米價飛增已逾十元倘徵捐實現米客因苛擾而裏足則淞米源斷絕恃何接濟地方治安岌岌可慮將以徵收米捐以爲護衛地方者轉以貽禍地方矣心所謂危不敢不陳尙希鈞部（座）飭令蘇財廳停止開徵以惠災黎上海長浜路商界聯合會叩養（二）漢口路商界聯合會昨電韓省長云淞滬米石特捐自經鈞署批准試辦後此間米價日見高昻客秈埠秈雖不在徵抽之列價格亦隨同步漲良以鋒鏑餘生有若驚弓之鳥駭聆捐耗食户難免囤積米商遂爾居奇致使斑白負載之所入難供一飽貧窶貸質之所來度不崇朝若不迅予收回成命藉定人心則危機隠伏險象環生豈爲過慮謹訴民艱伏維俯納臨電不勝迫切待命之至上海漢口路商界聯合會叩養　　金國寳之意見復旦大學兼中國公學敎授金國寳致南京快郵代電云韓省長崇鑒近閱報章知公有淞滬米石特捐之命今日報上復有官廳方面讓步之辦法然此種惡稅萬無可以成立之理無論若何讓步斷不可行茲請爲公陳之按稅制原理人民負擔貴得其平富者納如其分而貧者变愉快勝任故直接稅有稅率累進之制而間接稅則以不稅生活品爲準米石特捐乃稅及生活品中最重要之一項其影響及於人民大有苦樂懸殊之勢在富家固如九牛一毛而在貧民已有不勝負擔之感矣欲不謂之苛稅惡稅其可得乎此就學理言也再就事實而論淞滬自去年戰爭以還瘡痍遍地元氣未復綁票搶刦之事日有所聞小民生計之艱難可以想見米石特捐如果實行則米價益貴生活益難非至良懦之民盡驅於鋌而走險之一途不止總之衡以學理揆之事實特捐之徵無一可通務祈俯採蒭言立予收回成命爲幸吳江金國寳 
[商民請查究運米出口]  
　　虹口商民潘以三·何德淮·先後投函六路商聯會請查究好人託名採辦軍食私運包米出口當由該會分函各公團周知以促社會注意共起設法制止又該會昨集議米石特捐全體表示反對云 
[江灣路氷棧被焚]  
　　閘北江灣路狄家浜狄福田之氷棧佔地十餘畝看守氷棧之江北人沈連卿一家五口住於氷棧旁之茅屋内昨午十二時許沈夫婦二人出外有二小孩在屋内玩弄火柴燃及草壁　冒穿屋頂其時風勢甚大致延燒氷棧火光冲天勢甚猛烈閘北各段救火會得訊驅車往救因該處無自來水且浜水甚淺雖竭力灌救毫無效力當火起時二孩先逃出沈連卿聞警奔回冒火將七十五歲之老母沈錢氏救出該氏已焦頭額奄奄一息茅屋及衣箱並空棺一具盡成灰燼至四時許氷棧之火猶未熄滅下層儲氷甚多盡化爲水云 
[吳淞前晚之火警]  
　　吳淞鎭西大街倪森泰銅錫器店於前晚（二十一日）七時餘樓上突然火起時店夥等均在樓下備晚餐樓上無人迨火勢將冒穿屋頂始行得悉該店夥等趕進灶間提水欲上樓將火撲滅詎樓梯已着火不及灌救時適有二區崗警瞥見狂吹警笛鄰佑人等聞警各自搬物圖逃幸吳淞救火會距離甚近急驅機車趕至救護寗商與東區等各救火會員亦驅車而至適値潮小水落難以起水經西區救火會設法將機車移至碼頭脚下始得吸水施救熄滅尙未延燒對面祇燬起火之倪姓樓房一幢西隔壁順興館牛肉麵店稍有損壞當火熾時爲砲台灣營部得悉派令兵士數十名趕至火場彈壓東西兩警區亦各派長警到場照料張華浜指泊所洋龍旋亦趕至見火勢已熄即去聞該錫器店曾保火險有保險單未及取出被焚在内之說至火從何起尙未得悉 
[閳北大火三誌]  
　　紅會施發錢票慈善團擬辦急振　　閘北太陽廟西孔家木橋草棚於前晨（二十一日）大火兩誌本報所有五百二十三户之災民一千五百餘口旣無棲身之所又乏裏腹之糧婦哭孩啼慘不忍睹本埠中國紅十字總會莊理事長於昨日下午飭派職員沈樹浤·鮑忠琅·夏世綱三君前往災地施發錢票計領票者大口四百餘名小口三百餘名當通知災民今日可在災地持票換錢昨晚天陰下雨災民席地呼號狀猶悽慘　　閘北慈善團主任王彬彦昨飭羅興友前往調查實况擬辦急振并接到第一軍憲兵第一營書記余吟笙首捐大洋五元致函提倡函云逕啓者昨夜太陽廟路火災延燒數百家千百災民一旦失業老糼轉於溝壑强者流爲盜賊於閘北治安關係綦重未可視爲泛常素仰貴會以博施濟衆爲宗旨請迅速設法救濟於衣食住三端特别注意俾免流離失所功德無量謹代多數貧苦無告之父老昆季諸姑姊妹向貴會呼籲務求即刻施行千叩萬禱附上大洋五元作盃水之助即求察入云云 
[浚浦局掘泥之成績]  
　　浚浦局梯式鐵桶挖泥機船海虎號於本月二十二日起已在浦江陳家嘴上流動工從去年十二月至本年四月此機船在陳家嘴下流掘泥至三月底止計出泥十萬方又該局梯式鐵斗挖泥機船海龍號現仍在北江嘴凸處工作從去年四月至今年三月已出泥土二十五萬方矣 
[上海市鄉行政聯合會臨時會紀]  
　　議决請縣撥欵開辦縣道局　　上海市鄉行政聯合會於昨日下午二時開臨時會各市鄉董佐之到會者爲劉志濤·李平書·凌伯華·楊東山·姚其光·秦槐新·顧文郁·等十餘人由會長李平書主席報告外人越界築路攸關主權雖經地方各公團羣起力爭竭力阻止毫無效果現在外人尙銳意進行亟須籌設縣道局以圖抵制云云報告畢經衆討論之下公决由會呈請縣公署撥欵開辦縣道局從速成立並函請縣議事會議准立案以謀補救至四時散會 
[請制止滬西築路之省批]  
　　滬西築路一案前經蒲淞市議會潘祖勛等呈請省署縣署嚴行制止昨奉省署七七一號批示云呈悉此案疊據該市議員曁淞滬市政協會等呈業經令飭特派交涉員照約力爭並令上海縣知事嚴切制止在案仰即知照此批又縣署六五號批云呈悉該員等顧全國土殊堪嘉尙仍仰堅持到底以保主權並候派員查明具復核辦此批 
[淞滬電話通線之籌商]  
　　吳淞電話局與上海電話局通話一事前因戰事停頓迄未實行日前交通部令行上海電話局飭與吳淞局從速籌議通話辦法呈部核奪施行茲上海電話局業已公函吳淞局請訂日期開始會議辦法其函云逕啓者案奉交通部令開查淞滬通話一案前經令飭該局長與淞陽電話局商擬辦法嗣因軍事發生未據商妥呈核茲准吳淞商埠局將接線通話合同抄咨到部查淞滬通話爲便利商民交通計亟應速籌辦法除咨復吳淞商埠局外即仰該局長從速與淞滬電話局商擬辦法呈候核奪等因奉此相應函逹即希查照並盼示復訂期商擬通話辦法以便呈部核奪云云 
[浙四師在滬招募新兵]  
　　浙孫所部新編第四師因缺乏兵額曾經派員在滬陸續招募編練補充來在滬南一帶或南車站前後小茶館有人接洽招募新兵故連日滬杭路慢車及夜快車均有少數新兵或十餘人七八人往杭聞係補充第四師部下云 
[浙孫電索龍華廠之進行]  
　　中國新聞社云浙督孫傳芳以滬廠龍華分廠向由浙軍保護應交浙省辦理除逕電政府及陸軍部外并電令駐京代表高爾登在京斡旋務期達到目的云 
[孫傳芳不允撥還二小輪]  
　　陸軍部委員宋玉珍司長前曾致電孫傳芳索還上海兵工廠所有之大中·雲淞·兩小輪以便應用茲悉孫氏昨有復電至滬謂該輪已歸浙有不能再行撥還宋氏接電後昨已據情報告陸部請示辦法云 
[姜登選將任要職之消息]  
　　非三省剿匪司令即蘇省軍務會辦　　國聞通信社云東北陸軍訓練總監姜登選氏奉派南下檢閱軍隊迭見報端茲據本埠政界消息奉張對姜向極器重因張宗昌督魯之事漸將成熟一俟張得地盤則所遺三省剿匪總司令將保姜氏繼任或竟保充蘇省軍務會辦亦未可知因蘇省長鄭謙日内南來就職姜鄭感情極好奉張持令姜到蘇扶助鄭氏改革蘇政以定東南大局云 
[總商會兩代表明日北上]  
　　出席全國商會聯合會　　上海總商會因傳謝二會董即欲南旋改推聞蘭亭·王曉籟·二會董爲全國商聯會出席代表等情業誌十八日本報茲悉聞王二君已將滬上經營之商業託人照料定於明日乘車赴寗當日即改乘津浦車北上 
[善後會議西南代表今日抵滬]  
　　北京善後會議之西南各省代表業已出京抵寗定今日乘車來滬昨晚路局已派持車輛赴寗迎迓來滬 
[海軍催請發餉楊樹莊已電京請撥]  
　　本埠海軍各艦隊及機關歷來餉項均未發清積欠已達五六個月不等海軍軍餉向由鹽餘項下月撥五十萬亦久已未能照數撥給上月份曾領到二十五萬當即分發各艦爲數亦屬無幾茲陽曆月底又將到來各艦士兵又向海軍司令催發聞楊樹莊已電京請撥矣 
[洪兆麟來滬]  
　　東南通信社云陳炯明部將洪兆麟自潮山地盤被許軍佔據後其所部實力損失甚鉅一時無反攻能力故洪氏日前由粤搭輪來滬現寓三馬路惠中旅館云 
[王芝祥過滬赴杭]  
　　北洋軍界要人王芝祥於前日（二十一日）來滬於昨日上午八時乘車赴杭 
[沈銘昌等將返滬]  
　　沈銘昌·任傳榜·許人俊·沈爾昌·沈寳昌·等月前赴日遊歷茲據神户通訊沈等連日遍遊長崎·門司·神户·别府·大阪·東京·等處名勝旋赴西京名古屋各處賞玩櫻花近托神户某飯店預定艙位（長崎丸）預備即日回滬 
[陸夢熊昨晚回京]  
　　交通部參事陸夢熊日前因事由京來滬茲因事畢於昨晚夜車北上 
[陸伯鴻行將赴美才察電氣事業]  
　　閘北水電公司總理兼華商電氣公司總理陸伯鴻君定於五月二十一日放洋往美國考察電氣事業預期三月歸國 
[奉賑務督辦來滬]  
　　奉張以蘇省連遭兵燹特籌欵三百萬元派王家楨南下王氏業於二十日抵津日内即行來滬實地考勘災情分别輕重散放振務云 
[譚浩明被剌案近訊]  
　　前廣西督軍譚浩明被剌後兇手黄永福傷勢已痊愈精神亦未異常捕房已數度鞫訊於被刺原因仍無確供譚之夫人在桂得訊後已啓程來滬據云於二三日内即可到滬又譚尙有一弟目下在桂握有軍權充當旅長以事覊身不能來滬故俟譚之夫人到滬全眷須遷回原籍云 
[陳交涉員電請給假養病]  
　　江蘇特派交涉員陳世光因積勞疾發特電请北京外交部南京宜撫使省長給假十天調治其原電云竊世光猥以疏庸謬膺繁劇受命於危難之際疲神於因應之難加以變亂迭乘忍辱負重時發舊恙未敢告勞入春以來心臟日弱迭延中西醫士診察非節勞調養恐病勢日增現幸接收移交業已就緒擬請俯念積勞給假十日俾資靜攝庶幾有瘳所有物派員職務暫委主任秘書黄壽慈科長楊念祖代握代行倘荷矜全不勝感激云 
[清鄉總局稽查執照一律吊銷]  
　　宣撫第一軍清鄉總局於本月十六日將内部改組歸併滬海道尹公署兼辦所派稽查一律吊銷執照即行裁撤云 
[爭買美航務局輪船訟案已判决]  
　　花旗代表尙須上訴　　大陸報云據華盛頓消息哥侖比亞區高等法庭已判决維持航務局將花旗經理五輪售與大來原議花旗代表律師聲稱將提出上訴法庭因命在星期三以前暫禁交割云 
[總商會轉知日本修改奢侈品稅函]  
　　上海總商商昨函山東會館·雲錦公所云逕啓者本月二十二日接准吾國駐日公使館函稱關於商請日本減免奢侈品關稅事經東京外交團之盡力交涉外國商人之紛紛請願即日本商人因於彼商業上有所不利者亦多反對日本外務省力言増加奢侈品關稅並非爲增加關稅收入起見實爲震災之後與民休息爲激勸本國人民趨於節儉之敎訓似亦具有理由然一般之議論或視爲日本一種關稅保護政策現世界工業發達之國家往往竭力保護其國内製造品以抵制外國之製造品所以增加輸入稅免除輸出稅此商戰必要之行爲亦母庸諱言者此次日本政府對於奢侈品關稅經討論數月之久不欲重傷各國之感情於接壞之中國亦欲表示好意但於本國之經濟狀况仍欲盡力保護其用心亦至周密本年三月十一日日本閣議决定奢侈品關稅修改案其所持方針可即行改正者（一）爲日用製造品之原料如芳香性·揮發油·肥皂原料等是（二）爲製藥原料如麝香·甘油·丁香等是（三）爲再輸出原料至於寳石雖爲奢侈品其中如係工業上必須用者亦一律改正就以上改正之結果中國出産品輸入日本得免除奢侈品稅者有紅茶末·白檀油·麝香·甘松·丁香·中國靴等數種中國夏布一種·最細者原列入奢侈品茲寬其範圍凡麻製品一百平方密達尺四十啓羅克蘭姆改十七啓羅克蘭姆線麵三十改線麵四十茲將日本改正關稅法案譯送台閱右法案業經通過國會自本年四月一日起實行矣至中國輸入朝鮮之絲織品大藏省開委員會時曾議及通融辦法日本尚欲調查朝鮮人民社會狀况俟改正一般關稅時再詳細討論現日本改正關稅委員會困農商務省改爲商工農林兩省暫時停頓俟商工省派定委員後即繼續進行討論本使館對於奢侈品關稅事盡力進行得寸則寸得尺則尺所謂一息尙存此志不容少懈現已函商駐朝鮮總領事館將輸入絲織品五年來統計表及様本彙齊送東京設法解釋提議如有卓見千祈詳示本使館受舊條約上種種之束縳又限於經費之拮据致萬事不能放手實行僅就心力之所能至者徐圖挽救誠抱憾無窮幸國内父老共諒此苦衷統祈貴總商會轉達江蘇·浙江·山東各商業團體到會用特據情備函奉達即請查照是荷如尊處另有意見陳述或逕函使館或由敝會轉達均無不可此致山東會館雲錦公所 
[捲烟業爭執補助費之昨訊]  
　　南市分徵處派員調查漏稅上寳捲烟同業公會各會員因小同行反對特稅補助費相持多日尚未解决各大同行表示讓步辦法准予取消補助費惟承定稅率之不足數目照上月份執照票面酌量增加以資補救如各小同行再不滿意可由小同行領取印證粘貼而小同行方面仍不滿意均觀望不往領照南市分徵處乃於昨晨派出調查員多名分往勸告迅速往領免致違章漏稅有三牌樓萬沅昌·虹橋義大和·尙文門口寳泰·等不願往領執照亦不願購取印證粘貼當由各調查員將以上各烟紙店漏稅捲烟一併帶回分徵處函送上寳區捲烟營業稅徵收局請吳局長核示辦理　　小行公會通告照章納稅昨日小行會員縣橋頭王長豐·三牌樓萬元昌·等均已照舊領取印花稅小行公會並通告請一律照舊章納稅其通告云各同業公鑒本會爲此次捲烟特稅分徵處無故徵收補助費前經大會議决一致反對現據南北兩公會出任與本會公平之商榷結果補助費准予免收本月份仍照舊章領稅惟各同業的認稅額有大小不匀者應另由三公會公共推舉負責代表公平估計以資劃一此種主張雖私人之談但亦頗有見地除定期開大會外爲此先行通告自即日起凡我本會同業會員請速向南北兩公會照舊取 
 
 

Page 14

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *印花切勿觀望態度致碍稅欵特此通告諸希鑒照上海烟紙雜貨同業公會啓　　捲烟業聯合會之開會上海南北捲烟業聯合會前日下午三時開評幹聯席會議到者南北分徵處各同業共二十餘人由評議長彭壽昌主席報告略謂此次南北同業公共認稅無非爲便利營業免被操縱迭經會議按照原認稅額不敷甚鉅計短少稅洋一千餘元旣係公開主義當然平均增加然烟紙店力量薄弱無庸諱言惟有平匀支配不失爲救濟方法想各同業無不諒解詎近來南市少數同業或有種種誤會之處表示反對殊出意料之外現本會抱定和平宗旨均以同業公認與個人包捐性質逈然不同自可靜候解决無如繳欵期近稅收萬不容緩應請詳細討論陳恩祺錢文達發言此事磋商已久未便再延准自今日始將未缴稅欵者一律催徵况本會前次議决各店如有不願出補助費者即照票面酌量增加以足稅額而免誤會衆皆贊成全體通過議至六時散會 
[和興鋼鐵准免厘稅]  
　　本埠和興公司請將該公司鋼鐵出品准免厘稅昨日上海總商會接農商部訓令略謂和興鋼鐵製品應暫准免徵海常關稅及内地厘捐至民國十五年底爲止仰即轉知遵照 
[華南農場之近聞]  
　　滬杭鐵路莘莊車站東首華南農場自去年成立以來日漸發展近又購到各國大宗花木及蜜蜂多種並聘請美國農學博士某君爲該場主任從事佈置對於種植頗加研究故將來發達可操左券聞今歲冬間已有一部分樹苗花種可以出售云 
[閘北水電公司覆各公團函]  
　　允購租界自來水電費未允减價　　商辦閘北水電公司所出飲料污濁不堪所售電費異常昻貴經閘北各公團一再致函該公司要求改良减價昨日該公司覆各公團函内對於飲料允暫購租界自來水以供人民急需電費尙未承認減價原函云逕復者接奉台函敬誦一一承囑多購充公租界自來水以供用户之需在敝公司新水廠未經成立以前自應照辦以副雅命至電價一節查此次英工部局電氣處所减者僅屬租界内電燈一項其與敝公司續訂之饋電合同係爲電力基本電價較諸往日有增無减是敝公司已不免受虧似難以彼例此至祈明察萬勿誤會爲幸此致閘北各公團督促改良水電委員會 
[閘北市選知會當選人]  
　　應選須於五日内答復閘北市議員選舉業經揭曉昨分函各當選人云爲知會事閘北市議會議員曾經呈奉上寳兩縣核定以六十名爲定額在案是項選舉業於本月十八日投票十九日開票檢查先生名下得若干票當選爲市議員爲特知會并請按照選舉章程第四十五條當選人接到知會後應自知會之日起五日以内答復應選其逾期不復者以謝絕論之規定辦理相應函請查照即日答復是爲至盼 
[閘北十一路商聯會消息]  
　　今日開會討論三要案閘北十一路商界聯合會昨發通告云逕啓者茲定於明日（星期四）下午八時開評幹兩部特别緊急會議詂論閘北自來水實行改良案及反對閘北市議會賄選案反對發行輔幣劵案届時務乞台端蒞會發抒高見共策進行爲荷　　請求東西海昌等路添燈修路該會昨爲東西海昌路華康路請求添置路燈修治道路事致滬北工巡捐局函云敬啓者茲據敝會會員東西海昌路華康路洽源號同昌盛官醬號等函稱查東西海昌路華康路住户蝟集商業發達已成繁盛市場惟路燈尙未設置每至傍晚即已黑暗居户於夜間進出頗覺不便實爲發展夜市之阻礙且易潛藏匪類况太平自來水亦未裝置馬路年久失修崎嶇不平行旅未便均爲市場缺點特請貴會公函滬北工巡捐局按地添置路燈及太平自來水並飭工迅修馬路等情到會相應函呈貴局敬乞查照迅予裝設路燈及太平自來水並施工修築馬路以重市政而興商業實爲公便 
[南站往來車均掛有頭二等客車]  
　　自昨日起　　滬杭鐵路上海南站每日開杭之各班客車向不掛頭二等客車各乘客在南站購有頭二等客票者祗坐三等客車俟該車駛至新龍華站待由北站開來之客車銜接再行換乘北站之頭二等客車故由南站上車之頭二等旅客咸稱不便現悉該路車務總管爲便利南站乘客起見特於昨日（二十二）起除由南站所開之慢車區間車夜快車不掛頭二等客車外其上午七時五十分由南站開杭之特别快車及下午一時零五分之中快車均掛有頭二等客車各一輛致免新龍華換車可直達杭州其由杭開往南站者亦掛有頭二等客車俾便杭來乘客云 
[滬西警署昨日發餉]  
滬西第六區警察署成立月餘警餉尙未發出昨該署長顧繼雲奉廳令具條領餉午後一時站隊按名點發聞全署餉項計二千二百餘元官長薪餉另爲籌給云 
[紫霞路刦案受傷包車夫已瀕危殆]  
上月紫霞路田永祥家被盜匪刦孩并槍傷事主案内受傷之包車夫曹阿夫經送入仁濟醫院後聞其脊腦已壤兩腿癱瘓生命已無望其少主頗以爲憂云 
[警廳長加賞偵緝獅子弄刧案贓盜]  
　　連事主共懸賞三千元　　滬城獅子弄二十九號門牌爲珠寳生理之王蓉初家被盜搶刦失贓鉅萬由警飭緝贓盜候究各情已紀前報警廳常廳長以本案發生以來已有多日誠恐日久贓匪遠颺目下雖經失主懸賞二千元尙屬太少因又加賞一千元若贓犯併獲立時給賞祇獲一名訊實者每名賞洋一百元並諭謂此係本廳長捐廉以待决不食言云 
[警察兩分署之防範盜匪]  
　　一區二分署及二區一分署境内連日發生盜刦案件是以該兩署楊龔兩署員對於地方治安嚴加注意每日下午五時一差始凡遇緊要之處及僻靜地點加派雙崗至次日天明爲止楊龔兩署員又不時親蒞查閱云 
[長江日艦隊新司令更迭]  
　　長江日艦隊司令官現已由日政府改任第三戰隊司令官海軍少將永野修身氏接充不日來華履新永野氏爲日本高知縣人本年四十六歲於民國前十二年畢業兵學校後二年任爲少尉民國七年底陞爲大佐十一年底晉授少將歷任駐京使館武官駐美大使館武官海軍軍司令部第三班長等職其現任司令官野村少將現赴長江上游待新司令官來華後將於漢口辦理移交手續云 
[意飛行家已在羅馬啟程訊]  
　　大陸報云據合衆通訊社電訊意國皇家飛行隊畢尼多中佐乘坐薩伏雅號雙葉飛機已於二十日在羅馬起程循去年法飛行家杜愛西上尉之路徑飛行來東經由近東各邦·印度·缅甸·安南然後由河内而過香港·厦門以至上海再自上海北行取道青島·濟物浦·至日本更折而南經澳洲之墨爾邦返意同行者有機師康般賚里氏機上裝四百五十匹馬力之發動機 
[工部局新議董開會紀]  
　　工部局本年新議董於四月十二日正午開會由巴克氏提議仍公舉費信惇氏爲總董並由萊門氏提議公舉麥賽氏爲副總董 
[華人赴日欠付船價之繳納]  
　　日領署函送收據　　駐滬日本總領事復江蘇特派交涉公署函云逕啟者華人朱永興搭輪至門司復帶回滬欠付船價一事准來函將朱永興送交淞滬警察廳訉係類似神經病者無從追繳船價由其同鄉合凑洋二十元送請查收轉給完案并希見復等因并附鈔洋二十元到署當經轉給日本郵船公司具領去後茲據塡具收據一紙前來相應檢同原據備函送奉即希查收云 
[甘維露被控案定期開審]  
　　大昨報云甘維露律師被控私藏及行使假鈔票案即定於二十三日在英按察使署開審將由英按察使湯納爵士及陪審員五人親自鞫問開庭期定在上午十時 
[老公茂紗廠股東討論結束]  
　　文匯報云老公茂紗廠今晨在廣東路一號老公茂洋行開股東特别會討論結束問題庇亞斯爵士主席到七三三一零權主席宣稱今日之會除將六日提出之議案請求會衆表决外無他報告遂提出兩案（一）本公司自行收歇（二）請皮泰夫氏及鄧納氏擔任清理員總報酬二萬七千兩兩人對於廠事享有清理員應享之全權會衆無異言遂一致通過而散 
[五金進口公會之成立會]  
文匯報云本埠五金進口商在和明商會開上海五金進口公會成立會費立浦氏主席中華鋼品有限公司王君起述公會之宗旨後主席提議公會組織根據前次籌備會推舉之審查委員會報告辦理一致通過遂舉定本年會董九人而散 
[富積輪保護漁汎]  
　　呈請淞滬水警廳立案　　旅滬姜山帮目魚船漁民代表張志芳等昨呈淞滬水上警察廳公文云竊漁民等籍隸浙江在江蘇境内花烏壁下等洋面網捕墨魚爲業前曾於三年前由漁户代表呈請一體保護迭蒙鈞區核准在案現因漁汛將届近感去前兩年保護不力各漁户在姜王次飛廟開會議定自雇富積輪船公舉公民黄林發爲漁董張志芳仍爲漁柱並延请黄叔與曁浙江水警廳第四區外海護洋巡船管駕盧招源爲管帶設法整頓藉資保護惟船内隨帶防盜槍子十支如無護照一經進出口岸應受檢查爲此請求鈞區迅准查案備文移清浙江水上警廳立案給發護照實爲德便云云 
[福海輪出發護洋]  
　　江蘇漁會現因黄花漁汎已届各帮漁船相繼出發同時均來會要求保護昨經該會董事部議决特派福海漁輪出洋保護當由永安公所總董蔡芳卿·坐辦鄭懶僧·人和公所董事朱雲水·魚販公所代表劉雲茂·等來滬接洽後即乘該漁輪赴佘山洋面巡弋以靖海氛而維漁業云 
[七寳鎭開浚横瀝之近訊]  
　　滬西七寳鎭南北横瀝淤塞已久日前該鎭紳商李啓賢·楊雪樵·李友賢·等特發起籌浚開工以來已歷一月今南横瀝業已竣工北横瀝亦已繼續動工此河南達滬杭路線莘莊車站北達虹橋路航空站故此次開浚後不僅該處之飲料因此清潔田畝得以灌漑商旅往來亦多便利惟南横瀝開挖太深兩岸房屋均受影響牆垣分裂勢將傾覆橋梁亦損傷多處有一石橋已不能行人聞須重建又聞此河浚工後該鎭鄉公所擬飭地保勸告鄉民勿以垃圾傾入河内以保水利兼重衛生云 
[天主堂保衛團購備鐵甲車]  
　　南市董家渡天主堂保衛團總司令部近在法國定購最新式之鐵甲車一輛上面裝置保險鋼蓬甲車上能置配機關槍一架並容團員十餘人該車底機件業已運滬其上面一切支配物係由南市求新機廠擔任裝配前日始行竣事經該團部將該車實行試驗速率在外灘沿浦濱等處迤邐往北逕達法租界霞飛路然後折回觀者甚衆聞擬再續購一二輛以期防務普及云 
[川省戰事之红會來電]  
　　中國紅十字會總辦事處昨接四川威遠分會來電云敝地榮威資富内戰事發生本會組隊救護乞我總會電達敝省楊森督理·劉湘督辦·賴心輝省長·轉知前線官兵并駐敝白駒師長·自井郭師長·嘉定陳師長·叙府劉帮辦·威榮兩縣知事加意維持保護不勝切盼之至威遠分會 
[郵務總辦參觀總局新屋]  
　　郵政總辦鐵士蘭於本星期一（二十）由京乘車到滬二十一日上午十時參觀本埠郵政總局新屋由郵政司殷勤招待鐵氏即將各部均攝一影以便帶往北京聞鐵氏勾留數日即行返京云 
[再請制止工巡捐局越界測路]  
　　引翔鄉鄉董周文勲前因滬北工巡捐局越界測路呈禀縣署力爭近該局以奉張軍長訓令仍擬尅日興工故該鄉鄉董再呈縣署請爲制止原文云呈爲滬北工巡捐局越界辦理路政懇請轉呈張軍長明令停止以清界限而順輿情事竊滬北工巡捐局在本鄉二十二保十一圖·八圖·六圖·九圖寗國路·蕭王廟·韓家宅·等處越界辦理路政迭經鄉董及里道協議會先後呈請鈞輹據理力爭在案鄉董茲見該局覆本鄉里道恊議會函内有現奉張軍長訓令以該路於振興市面大有裨益迅即尅日興工等語伏思張軍旌麾所至首在俯順與情此次取消淞滬善後公債更爲闔埠中外人民所共見若知地方區域關係斷無任令該局越俎代謀之理爲亟呈請鈞座迅將本鄉路政一切自民國二年以來奉經省令劃歸本鄊自辦由鈞署爲之監督此次該局藉口於十餘人之請求越俎代謀大遭與情反對之情形面呈軍長懇請收回是項命令俾本鄉路政仍歸本鄉自辦遵鈞署之監督採地方之公意以杜越俎而順與情實爲公便 
[無缐電播送站音樂會預誌禮拜六晚]  
　　本星期六日（二十五）晚八時半開洛公司無線電話播送站特請正誼票房徐蔭甫君及磊落館主演唱京曲已定妥者有游龍戲鳳·蘇三起解兩齣云 
[違禁藥品管理局之兩佈告]  
　　取銷前任稽查證裁撤閘北浦西辦事處　　内務部上海違禁藥品管理局局長施鳳翔·副局長樊達瑗·會辦朱禮琦昨發兩佈告文云本局前任顧局長所發各局處稽查證現已一律取銷倘有仍持以上各舊證在外招搖及敲詐者無論何人立即扭交本局懲辦恐未週知特此佈告又發佈告文云照得浦西閘北兩辦事處業經明令裁撤除將該處鈐記及稽查證呈報繳銷外嗣後如有藉名該處稽查在外敲詐等情定即扭局從嚴懲辦决不寬貸云云 
[拒毒會明日開會]  
　　中華國民拒毒會昨發通函云敬啟者茲訂本月二十四日（禮拜五）午後四時在本會事務所開第二十五次董幹聯席會議查本届會議重要議程爲（一）鍾可託·誠敬一·兩代表報告在四川·雲南·長江一帶及南海沿岸各要埠宣傳拒毒經過（二）審查提出聯太平洋國民會議說帖草案（三）討論暑期拒毒運動計劃（四）調理樂清分會與縣知事互控案届時務祈大駕惠臨共商大計是所盼禱 
[藥業信義堂函詢代表有無更易]  
　　致各藥號函　　上海藥業信義堂飲片公所昨致各藥號通告文云逕啟者本公所大會照章爲總董協董議董改選之期凡我同業代表或仍舊貫或有變更須於舊歷四月初五日以前函復到所以便刊佈名單若無函答復即作默認以上届代表列名爲特通知希勿延誤附告者違禁藥品管理局雖於民國癸亥冬蒙軍使省長批准停辦現見報戴將有問題發生望我同業祈各注意爲要特此通知云云 
[木行發起同業公會]  
　　東南通信社云現有白爾路成大·九畝地榮昌·敏體呢蔭路周興·愛多亞路立大·鄭家木橋興泰·菜市路復泰·西藏路振淼·七浦路醒華·愛多亞路興昌祥·協昌·萬興·等木行數十家共同發起組織上海木行同業公會推定俞鳴和王昌祥林錦堂十餘人爲籌備員徵求各木行同業加入並設通訉處於南陽橋成大木行内現正起草同業規章俟籌備完竣即開正式成立大會云 
[道屬自治恊進會函請各縣組分會]  
滬海道區地方自治恊進會昨分函道屬上寳等十二縣知事函云逕敬者案奉江蘇滬海道尹公署公函内開案奉江蘇省長公署訓令開案准内務部通咨通令全省各道縣地方自治協進會分支各會應遵部定地方自治協進會規程限六個月内照章改組另刋鈐記以昭統一而資主守並具報各地方行政官廳轉報内務部備案各等因到會奉此當經本年四月十三日召集開會選舉職員修改章程即日啟用鈐記業已分别呈報因查前項部定辦法貴縣舊地方自治恊進會支會如現已改组者即希貴署令知該會迅將改組情形會務狀况職員名單并函見復如未改組或並未組織成立者亦請查案邀集具有入會資格人員即日照章改組或組織成立一併函會以便彙案轉報刋發鈐記實紉公誼 
[道屬户籍研究會定期開會]  
　　滬海道屬十二縣中之已辦户籍者謹上寳兩縣組織成立呈報開辦有案其他各縣有正在籌備尙未開辦者有尙未籌備者程序不一故由上寳兩縣户籍主任姚福生·金伯涵·于去年發起滬海道屬十二縣户籍研究會集各縣户籍主任於一堂從事研討互換意見俾督促户籍之進行嗣因受秋間戰事影響未能進行該會原定每二月開會一次現届開會之期該會已定於五月二日在上海縣公署户籍總事務所内開會恐各縣户籍主任因路遠不及到會故已提早分發通告請各縣户籍主任届時蒞會預議討論一切會章呈請省公署備案云 
[閘北保衛團定期檢閱團丁]  
閘北保衛團敎練處昨通函各支團云奉團總命定於四月二十四日下午一時在守公園檢閱團丁隊伍除分行外相應函請執事届時蒞場參閱指示一切曷勝企盼「附錄檢閱團丁式程序」（一）檢點由指揮官檢點服裝武器（二）分列由指揮官就衛隊及各支團一·二·三·次序分列後由團總及各支團長檢閱（三）演習由衛隊及各支團排長指揮本排次第演習各種動作及陣式（四）走排編成一大隊（即四分隊）由大隊長王則民指揮（五）訓話由指揮官命令成一方陣由團總及支團長訓話（六）巡行由副團總或指揮官命令出發 
[朱家行鎭保衛團成立]  
　　西南鄉朱家行鎭紳商以盜案迭出前經開會集議組織保衛團以資防護除備具章程函請漕河涇保衛團撥團丁一排快槍十枝派員敎練並招集義務團員四十名公推徐金和爲團長賃定該鎭中市民房一所爲團部辦公處昨日爲該團成立之期全鎭各界均參預會議討論就地籌費手續及出防區域等問題現正釐訂服務規程定於陰曆四月一日起開始出防云 
[莘莊吳家蕩前夜盜刦未成案]  
　　莘莊鎭北鄉三里許吳姓家於前夜突來盜匪二十餘名破扉而入正在搶掠之際鄰居聞聲起視知係盜刦當即鳴鑼喊捕盜匪等恐被截獲越河逃遁故吳姓雖已破門尙未被刦聞一般盜匪多係本地口音云 
[民國路烟紙店被搶]  
　　法租界民國路三百五十六號門牌銀泰泳烟紙店於昨日上午九點餘時突來身穿短衣·頭戴鴨舌頭帽子之盜匪兩人跳入店堂袖出手槍嚇禁聲張當在帳檯上搶去大小银洋共計九十三元而逸迨至探目任水揚·吳藝芳等聞悉趕來兜拿匪已遠颺當向事主詢明面貎服色回禀捕頭諭令務獲該匪等到案究辦 
[法西探長薛代納自日返滬]  
　　法西探長薛代納請假兩星期赴日瀏覽已誌前報茲悉薛西探長由日乘法國郵船於昨日上午十二時許抵黄浦灘法公司碼頭登岸法捕房人員至碼頭迎候者頗不乏人云 
[大批探目包探之擢升]  
　　工部局警務處麥總巡司昨日發表總巡捕房特别機關華探目張芝卿·姚阿生·靜安寺捕房華探目陳雲忠·匯司捕房華探目陸連奎·等四名均着擢升華探長又特别機關一等包探王長根·魏金福·蘇長生·梁寳生·總巡捕房包探謝水泉·尤阿根·喑探潘連璧·曹興祿·虹口捕房包探范德孚·匯山捕房包探王桂生·等十名均着拔升探目以資鼓勵又諭調楊樹浦捕房包探何慶恩往特别機關當差云 
[函請協催鎭江瑞泰昌欠欵]  
　　上海總商會因鎭江瑞泰昌倒欠本埠生記泰貨欵迄未清償有關商業信用故特致函鎭江商會請俯念商艱就近恊助追理以維血本而全信用因該號派董玉書君前往催索故此函交黄君帶往以便面洽一切 
[愛國玩具廠函請總商會登錄]  
　　上海總商會接浙江路愛國玩具廠來函請求登錄茲悉該會以該廠所製玩具確合兒童心理足以挽回利權擬請商號登錄委員會項松茂等委員審查後即行發給證書以資提倡而利推銷 
[中國駕駛員聯合會改選職員]  
　　中國駕駛員聯合會係由本埠達興輪船公司總理徐忠信發起糾聚中外輪船公司之華籍船主大二副組織創辦業已多年昨日該會全體會員在十六舖大達里總事務所開選舉大會當經投票選舉結果本埠肇興輪船公司總船主陳幹肖當選正會長張樹聲當選副會長徐忠信當選評議長云 
[四川路商聯會開會紀議决遷移會所]  
　　四川路商界聯合會前晚八時開臨時會議到者俞銘巽·周幹臣·林雲渠·柳春華·楊抱芬·蔣賢和·等十餘人議决各案列下（一）會所問題茲因新會所出入不便房金尤貴仍擬遷入原處議决房金連電費共計洋十四元定月初遷至清雲里一千九百五十號全體通過（二）定期開第八届選舉大會公决夏曆四月二十四日當推俞銘巽周幹臣蔣賢和柳春華爲籌備員（三）華人納稅會來函請本會代爲調查本路合格納稅人案議决照歷年成案辦理（四）報告各處來函畢遂散會 
[嘉定季善餘定期開弔]  
　　嘉定范橋鄉鄉董季善餘君於上月去世茲悉季宅定於陰曆四月初九日開弔　　尙有本埠新聞轉入後頁 
 
 

Page 15

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *本埠新聞二 
[龍華寺香會展期]  
　　龍華寺香會原定昨日結束刻因桃花怒放春景絕佳進香該寺者大都以看桃花爲主體故日來游人較前爲多寺僧元熙特將香會展期八天至陰曆四月初八日爲止業已具禀上海縣警察臨時稽查處經熊所長允將警探暫緩撤回藉以維護所有滬閔長途汽車隨同香汎時間照常開駛 
[金銀互助會歡送赴粤代表]  
　　金銀互助會應廣東全國總工會電邀參與五一勞働大會前曾開會選定代表金以鳴前往出席茲因就道在即該會執行委員會再召集各銀樓代表於昨日即（二十二）下午在小北門會所開歡送會計到委員裕發等大同行代表方椒成·鄭昌榮等新同行代表彭國勛·韓國震等作場代表楊寅壽·沈璋福等共六十八人公推梁成庸主席首由主席致歡送詞次金以鳴答詞各代表均有意見發表後攝影散會時已五句半矣 
[李在事慰留陸圖董]  
　　引翔鄉二十三保二圖圖董陸文中前曾具呈上海縣知事請求辭退茲悉上海縣公署指令第一六九號云來牘閱悉該圖董鄉望素孚尙希勉爲其難母萌退志是所厚望所請應無庸議云 
[羅店户籍員辭職未准]  
　　寳山羅店市户籍員朱佑之以辦理户籍手續繁多近以身體患病兼之兩經兵災保存單册在在需欵月支雜費開銷不支日前具呈縣署懇請辭職昨奉縣署指今云呈番經費困難不敷開支尙屬實在惟該區編查户口雖告結束身分登記即須繼續施行未便遽易生手尙希勉盡義務勿萌退志所請辭職一紙未便照准此今 
[警廳禁捕田雞]  
　　淞滬警察廳常廳長查得田雞一物有益農田人民捕捉素干例禁乃近來菜市上出售此項田雞者觸目皆是實屬藐視禁令故於昨日通令各區轉諭外勤長警一體從嚴查禁云 
[招領迷路男孩]  
　　淞滬警察廳咋收一迷路男孩年六歲不知其姓名和尙頭穿黑洋緞綿袍黑布罩衫花條布綿褲尖口條布鞋黑襪現留置新普育堂候家屬認領 
[工人觸電墮地]  
　　工部局電汽公司工入葉阿洪咋日在戈登路電汽處失足自高跌下半空中拉住電線致觸六千磅電流墮落於地知覺全失當由捕車送仁濟醫院聞生命頗危云 
[小桃園附近男屍騐係病死]  
　　滬城西門内小桃園附近昨晨倒斃無名男尸一名年約三十餘歲衣衫襤褸形似乞丐經崗警查悉報告二區二分署令飭十二鋪地甲金啟仁查無家屬投報地檢廳請爲相驗該廳即委王檢察官等於午後前往騐明該尸委係病死塡格拍照判由堂棺殮 
[四區署長驅逐魚肉浮攤之呈報]  
　　四區署長寗凱臣昨日呈覆常廳長文略云四月十九奉鈞廳訓令内開近查各馬路衝要地點每日清晨魚肉浮攤羅列道旁有碍交通妨害衛生亟應注意規劃以籌遷移而便交易令覓相當地點改爲臨時菜場等因奉此查本署轄境人烟較爲稠密者不過東南一隅有馬路十餘條共有菜塲兩處一在共和路一在烏鎭路皆屬適中地點似無另設之必要所有路旁浮攤已隨時傳知巡邏崗警查禁騙逐矣云云 
[汽車撞傷人力車夫]  
　　人力車夫劉初生昨日下午二時在浦灘經過被汽車撞倒腿足受傷由老巡捕房五百零二號華捕抄錄汽車號碼另雇車送受傷人往仁濟醫院醫治一面歸報捕頭候示 
[申昌煤棧之債案]  
　　北山西路七浦路轉角申昌煤棧主寗波人丁鎭伯近因將無存欵之銀行支單付給同業鴻昌·源生·泉泰·元泰·晉昌·豐泰·恊成興·義泰興·義成新·新和泰等十餘家取去値銀四千五百餘兩之白煤變寳棄店逃逸嗣各户向銀行領欵無着始知受騙報告捕房請爲查緝前日經包採王桂亭偵悉丁匿跡於北京路二號門牌當與西探目康仇密往將丁拘獲昨解公共公廨請究原告代表楊國樞律師請將被告號内之賬簿吊存公堂並給諭將公記棧一千零八十四號棧單暫行止付而被告亦延江一平律師辯護謂申昌號業經登報清理被告並不逃避請求准予交保云云陸襄艱與英領惠君磋商後判被告交三千兩舖保候特别訂訉所有被告店内　　一律吊存公堂並諭公記棧第一千零八十四號棧罩所存之保證暫行止付 
[瘋女控母拐賣之訊明]  
　　女子張仲芳指控常熟婦人朱浦氏在蘇州善長苍將伊誘拐來滬圖賣一案經公共公廨提審據氏供原告係其親生女等語諭令押候查明再訊在案昨里續審得張仲芳患有神經病確係朱浦氏之親生女遂由中西官判交其父母領回完案 
[拐案解法庭訊辦]  
　　閘北華興坊一百三十八號沈益清家使女陸阿寳於舊曆本月二十日忽然失蹤當經沈知照阿寳之父陸子清妹偕鄒陸氏各處找尋茲偵悉阿寳實遭徐王氏誘拐藏匿即報告警署派警將徐王氏拘署該氏旋將阿寳交出經署員於昨傳同陸子清·鄒陸氏·及證人張阿秀一併移解法庭訊辦 
[輪船茶房誘拐人妻之控究]  
　　侯友發向在漢口經商伊妻巧林前於去年十二月初一日被人拐沈無蹤嗣由侯將田三白三扭控漢口法庭研訉據供巧林係被在江安輪船上爲茶房之陳老五誘拐等語侯遂來滬找尋前日江安抵滬侯上輪將陳扭控警署當以案關誘拐命將兩造解送法庭訉核 
[尋獲被拐妻子]  
　　湖北人任漢青妻劉氏日前被同鄉李桂林拐匿閘北恒豐路蘭亭里昨經任尋獲扭控四區二分所轉解司法科押候查明核辦 
[女子余彩章留養待領]  
　　六區一分所崗警前日在周家橋查見一迷路女子經李署員訉判解科昨奉竇科員提訉女供姓余名彩章年十六歲常熟黄森蕩人家有父母被同村人誘騙來滬謂做絲廠女工最易賺錢不料每日晨出晚歸勞苦異常刻欲回鄉不識途徑云云判該女送慈善團留養候領 
[吉利洋行控趙志游案之傳訊]  
　　吉利洋行前延巴和律師代表投法公堂控稱前由趙志遊與原告訂立合同承銷三元牌等白蘭地洋酒當由虞洽卿等担保豈知被告不能照據履行故投案請求追償損失等情昨又傳訉被告由逖百克律師辯稱兩造訂立合同後不料原告所交之貨與原様不符曾經被告致函原告責問以致被告不能銷售實係原告自已破壞合同條件等詞繼由兩造律師互辯良久中西官判聽候再核 
[三路刦匪徒各押六月]  
　　吳一純日前手携衣服一包行經法租界紫來街地方被無賴吳永安·曹阿台·王永清瞥見誤爲烟土當即上前擱住並將吳之咽喉又住將衣服及身畔所藏鈔票等如數搶取而逸後由吳報告捕房飭探將吳等三人一併拘獲帶入捕房昨解法公堂訉實判吳等三人各押西牢六個月期滿永遠逐出租界 
[持械行兇分别押儆]  
　　小工王結周於上月二十九號糾同偉嘉德·關家具·沈子賢·關德于·關英田·齊小山·周韋金·吳常湖·等突入滬西東京路十六號門牌屋内執鐵棍將王克英·吳興發·王陶氏·毆打成傷被探崔順扣獲解公共公廨押候訊究在案昨經中西官飭將王等提案逐一研訊之下判王具結周押滿西牢六月餘人各押滿一月示儆兇器没收 
[强指竊衣行兇之押儆]  
　　周慶良前日午後在寳山路隨帶衣包雇乘黄包車至勞合路將衣包質於該處之同元押店得洋三十元甫經出外爲江北流氓張桂芝所見指周所質之衣係屬竊來即糾集同類將周攔住希圖拆梢不遂將周毆打途人陳瑞餘上前解勸亦遭兇毆被包探朱漢波查見將張桂芝拘入捕房昨解公共公廨經中西官訉實判押西牢三月示儆 
[俄人酒醉毆人之罰鍰]  
俄人煞辣麥尼夫（譯音）於日前飲酒大醉偕同同類等數人乘黄包車至法新租界華龍路地方不問情由將行人毛元興·王仁章·兩人兇毆並將衣服撕破事爲巡捕查見將該俄人拘入捕房餘均逃逸昨解法公堂請究先由原告等投訴被毆情形詰之被告供認一時酒醉所致求宥中西官判煞罰洋三元再賠原告損失洋五元以儆 
[俄人行兇之科罰]  
　　俄人地克倫來夫前晚突入密勒路廣東婦人高阿鳳家向該婦强行非禮不遂將婦毆打經人報告捕房派探將該俄人拘入捕房咋解公共公廨中西官質訊之下判被告押西牢十天或罰洋十元以儆 
[王玉山呑烟獲救]  
　　山東人王玉山在公共租界充當一千三百四十二號華捕昨日上午與家人口角遽萌短見呑服生烟自盡由捕頭車送仁濟醫院救治得獲無恙 
[兆豐路破獲燕子窠]  
　　匯山捕房華副捕頭鮑永順咋在兆豐路五百二十九號門長屋内破獲燕子窠當場抄獲烟具及製造鴉片烟膏器具一併帶入捕房候禀請公堂核辦 
[私藏烟土之罰援]  
　　前日總巡捕房車務處史巡官率同西捕頭考克倫·三道頭華捕王長生·等在西藏路德順里十八號門牌屋内搜獲鴉片烟土甚多當場拿獲邵七金·毛漢須·周學和·及婦人楊楊氏·等帶加捕房分别收押昨解公共公廨請究邵·毛·兩人對於私販烟土互相推諉周供向爲裁縫昨被楊姓喚去製衣而楊氏亦供不知販土之事經關讞員核供商之英領馬君判邵·毛·兩被告各罰洋二百元或各押西牢二月周押候禮拜五查明再訊楊氏開釋烟土送海關焚燬 
[懲罰吳淞路燕子窠主客]  
　　廣東人胡三大虹口吳淞路九百九十四號屋内私售燈吃洋烟被該管捕房華副捕頭邢紫衡訪悉前往將胡及烟客劉安·尤標·陳昌·陳老·李忠·王君等拖獲連同烟具昨解公共公廨中西官質訉之下判胡押西牢一月餘人各罰洋三元充公烟具銷燬 
[公共公廨訊案彙錄]  
　　昨日公共公廨訊理民事訟案併誌於下（一）美商溢中銀公司延台維斯律師訴大德晋油廠及保人陸培之不理押欵案堂諭察核原告所呈受抵押據應得優先權利應即判令被告如數償還本息及保險等費共銀一萬六千七百四十九兩零四分自判决日起至還清日止仍按週年八釐計息（一）美商友華銀行延樊克令律師訴泰和洋貨號主丁子登欠貨銀二萬五千餘兩案堂諭被告認欠屬實飭令按照控數償還原告（一）日商大光照相館延樊克令律師訴大中國保險公司不賠保險費銀案堂諭候會商堂諭宣布（一）張清泉延克威律師訴張旭昌欠房飯金案被告延台維斯律師辯護堂諭仰候補傳趙氏到案證明再行核奪（一）邱淦卿訴張炳欠房租洋案堂諭被告臨訊不到飭令償還原告房租洋四十五元五角並負堂費如違即予提繳（一）瑞新順訴鴻大廠股東徐賓南欠貨銀案堂諭本案旣據在外有和解希望准予改期訉（一）泰豐當訴朱春山等不理貨物抵借銀案堂諭察核原告所呈借據曁給函抄賬等件尙屬可證斷令被告償銀七百八十五兩二錢六分四釐並負堂費（一）鄭月英延台維斯律師訴鄭慕廉離婚案堂諭本案自今日起一個月之内排審（一）吳李氏訴吳采臣離婚案堂諭不及審理改期（一）楊時化訴陳芝蘭欠借洋案堂諭飭被告到案執行堂諭（一）李併燕訴劉晋欠借洋案堂諭再函請無錫縣知事恊助將泰伯市后宅鎭劉德鈞户四十餘畝田地估價依法拍賣本案應給原告之欵利息併堂費計洋一千六百元請將此欵送廨辦理（一）洪滄亭訴翁連生欠烟葉價洋案堂諭本案訴訟主體錯誤應予註销（一）胡瑞龍訴汪景臣欠借洋案堂諭被告不遵堂諭腹行着飭令到案執行 
[誌謝]  
　　昨承商務印書館惠贈第十三卷第十三號「兒童世界」及第九卷第十一號第十二號「小說世界」各一册謝謝來函 
[滬南野味蛋鴿業來函]  
　　敬啟者今閱貴報來函門内有上海邵青記鴿子鴿蛋野味認稅事務所函一件對於取費發給銅牌以及請水巡隊拘辦之事實已完全否認不勝託異但夥友王保福富官兒被水巡隊拘留並扣貨事皆由該認商所預爲佈置後得央人保釋水巡隊有案可稽　况铜牌取費各業認商所無而該認商獨出心裁藉勢苛派欺壓商民病商漁利早爲我同業所反對而鴿子鴿蛋野味原與雞鴨業性質不同今該認商似此行爲羣情憤激除已向稅務所呈請撤銷以維生計外想是非曲直必有公論用敢拜懇貴報賜登來函欄内以明事實而釋羣疑不勝感荷滬南野味蛋鴿業金恒泰劉洪泰德豐錢德意李福泰公啟 
 
 

Page 16

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *商業市况 
[北就專電]  
　　前塲玖陸開盤三三三五低至三三一二五收盤三三一五成交六十餘萬鹽餘劵開一盤一六二五後塲玖陸開盤三三一二五低至三二九五收盤三二九七五成交四十三萬整陸現貨開一盤七七八柒長大票開一盤七零三五（二十二日下午六鐘） 
[厘拆平疲]  
　　昨日洋厘早市價開七錢二分五厘一毫二怱五午市價七錢二分五厘五與上日收盤比較未有上落三月底期洋已届滿四月半期洋早市七錢二分四釐三毫七忽五午市仍同比前日小去二毫半銀拆早午兩市均爲白借與前日收盤比較回小二分 
[國内滙兌市况]  
　　上海銀行四月二十二日國内滙兌行市報告云今日京津掛牌較昨日漲起甚巨銀匯京公砝爲一千○五十四兩五錢津行化爲一千○六十二兩五錢計各漲起一兩洋滙京爲一千○○五元津爲一千○○四元各漲高三元漢電申滙爲九百七十三兩二錢五分洋價爲七錢○五釐無甚更動此間漢滙洋例爲一千○二十九兩五錢跌去二錢五分洋爲一千○○四元漲高一元濟匯濟平爲一千○三十七兩洋爲一千○○一元五角與昨日相同青島膠足合申元一千○七十三兩洋爲一千○○二元五角略見漲起烟匯未動烟估仍爲一千○○三十七兩洋仍爲一千○十二元 
[神户英美滙市電訊]  
　　昨日神户匯兌市午前電日美滙兌賣價四十二元○六二五較前日高一二五買價四十二元一二五較前亦高一二五日英賣價一先令九辦士○六二五不變買價亦不變爲一先令九辦士一二五正午來電日美匯兌賣價四十二元買價四十二元○六二五較上午均回跌○六二五日英賣買兩價亦較午前各跌○六二五計賣價爲一先令丸辦士買價一先令九辦士○六二五午後來電均未有變動 
[美滙掛牌價改賤日滙改貴]  
　　昨日星期三各外匯持牌除美匯大二五改掛七十三元日匯大二五改掛五錢八分二五外先令未動計仍掛三先令零半辦士印滙仍掛二百零三羅比二五法匯仍掛一千三百九十五法郎香匯仍掛七十四兩二錢五分荷匯仍掛一百八十二盾新匯仍爲七十七兩二錢五分 
[先令市况堅穏]  
　　昨日星期三先令掛牌價仍爲三先令零半辦士交易稀少價趨穏定銀行午前賣價爲三先令零六二五至三先令零七五買價爲三先令零七五至三先令零六八七五午後休業故無市價云 
[美滙掛大開盤平定]  
　　昨日星期三美匯掛牌改賤計掛七十三元内盤尙能平定上午銀行賣出價爲七十三元二角半至七十三元一八七五買進價爲七十三元四三七五至七十三元三角七分半下午照例無市 
[東匯交暢價堅]  
　　昨日星期三東滙掛牌改大二五計掛五錢八分二五交易暢旺内盤初緊後鬆銀行午前賣出價爲五錢七分八一二五至五錢七分七五後爲五錢七分六二五買進價爲五錢七分七五至五錢七分六二五後有正金銀行買進三十萬價五錢七分五六二五下午無市 
[標金初漲後跌]  
　　昨日星期三大條銀近其長二五遠期長零六二五美滙兌開盤大三七五收盤大八七五銀價大一二五日美大二五日英弗動六月份標金開盤較上日漲起三錢爲二百八十四兩七錢初時人心頗好至九時十餘分已升至二百八十五兩四錢爲全市最高之價先令揭曉時東匯大二五美匯大二五餘均未動其時金價東滙雖大因美匯改賤故略有升降後東滙漸見轉鬆以是金價漸跌至二百八十三兩二錢收盤又回漲一錢爲二百八十三兩三錢午後開盤爲二百八十三兩四錢先令無市人心難好故仍跌至二百八十三兩一錢爲全市最低之價人心後復略見轉好以是回升至二百八十三兩六錢收盤交易尚佳市勢或不致過小因人心咸趨高勢也统計全日最高低相差爲二兩三錢較之上日小去一兩三錢上午烚赤做開價三百二十九兩登賬價格四月份二百八二三兩五月份二百八十四兩六月份二百八十五兩補水二百八十三兩午後補水二百八十二兩 
[公債續清市價微跌]  
　　昨（四月二十二日）各債現貨交易益見寥落前後市祇成交六萬元九六公債爲五萬元整六祗六千元七長二千元金融五大各僅一千元期貨交易共一百十萬元整六市况頗佳計九十五萬五千元金融七長續甚清淡金融十二萬元七長二萬五千元各債市價全後市變動甚少祇一二種上落在半角許結果其現貨各債較前日續稍下跌如金融現貨及四月份期貨各續跌一角半其遠期貨亦跌下一角七長近期貨與整六遠期貨均略縮五分獨整六及五大現貨各回漲一角而九立亦略好半角華商交易所昨日發出佈告云自四月三十日起開做第三個月期貨交易並自同日起定每萬元之本證據金及别證據金各三百元追證仍以漲跌二元追繳一次至九六開做期貨問題一時尙難見諸實行云茲分述昨市各債市况如左　　金融公債金融千元票現貨於後市做出一盤價八十八元三角半較前日續跌一角半期貨四月期前市無市後市八十八元五角比前日亦續跌一角半五月期八十九元一角半較前市好起五分比前日跌下一角　　整理六整整六現貨亦僅於後市開出價七十七元八角比前日回漲一角期貨四月期七十七元八　半較前市好起半角與前日價同五月期七十八元二角比前市跌下半角較前日續縮五分　　七年長期七長祇做開期貨四月期一種價七十元零三角半與前市同較前日續跌半角　　九六及其他九六現貨三十三元一角半價與前市開盤同比前日回漲半角又五大亦成交一盤價八十八元八角比週一續好一角 
[外股市况清寂]  
　　海利洋行報告云昨日外股市面清靜交易稀少成交價格如下公共汽車十四兩半耶松一百二十七兩公和祥二百零四兩英工部局一九二零年六釐金鎊債一百零四兩半又一九二二年七厘公債價同阿爾麥八兩英爪華十兩零一錢 
[纱花平平]  
　　現紗成交一千包···賣價平平　　昨日星期三美棉初因利物浦電訊良好而漲旋因旱區得雨及多頭了結市勢步跌計期貨跌十八至二十八磅音現貨跌二十磅音英棉期貨跌十三至十七點現貨漲九點印棉因買氣銷沉市况平疲計孟加拉漲一羅比七八月期及四五月期白羅溪各跌一羅比大阪現紗二十支藍魚及紅財神十六支福島均跌二元十六支三馬跌三元本埠紗花因買方就原棉成本計算紗市無十分跌小之理由且外棉堅稳通標不弱前途頗可樂觀賣方則以客銷漸淡抱價高即抛態度故市價漲跌無定茲將期現紗花市况分列於後　　期紗纱布人鐘標準前市因現需仍暢及青島紗廠罷工關係人心略堅近遠期各月均漲二錢至四錢後市因買方轉售回跌一錢至五錢全日共成交一萬七千二百包收盤價列後　　四月期一七三·九○漲·二○七月期一六七·九○漲·一○　　五月期一七一·六○漲·一○八月期一六七·二○·一○　　六月期一六八·八○未動九月期一六六·一○未動　　現紗客帮方面川帮進十六支藍金魚三十包牛莊帮進三百包廣帮進二百包天津帮進一百七十包江西帮進一百餘包其餘汕頭福建厦門蕪湖密波内地野鷄等帮共進二百餘包賣價漲跌二錢五分廠家未聞開出各牌市價列後　　十六支大發一七四·○○二十支仙桃一八一·七五十支麒麟一五○·五○十六支仙桃一七七·○○二十支水月一八○·五○十支豐年一五八·三五十六支日光一七五·○○二十支立馬一八一·七五十支大發一五六·五○十六支寳光一七六·五○二十支雲鵬一七九·五○十支鴻福一六○·七五十六支水月一七六·○○二十支豐年一八二·五○十二支金鷄一六五·七五十六支藍鳳一七四·五○二十支砲台一八一·二五十二支孔雀一六五·七○十六支豐年一七四·七五二十支五福一七五·○○四十二支水月二五一·○○十六支藍金魚一七四·○○十四支人鐘一七二·○○　　期棉通州標準前市因美棉回軟英印棉平平市氣疲弱除本月期未動外餘月跌五分至一錢五分後市因紗市無力續跌五分全日共成交一萬零九百擔收盤價列後　　四月期四二·四五未動七月期四二·七五跌·一○　　五月期四二·六五跌·○五九月期四○·八五·一○　　六月期四二·七五·○五　　現棉公會消息碼頭到通州花一二百包姚花四百擔號家洋行略有成交市價如左　　陜西花四二·二五陳公茂進二○○件現貨棧交　　陜西花四二·二五日信進一○○件現貨棧交　　三品仍無起色（二十二日大阪電）　　三品前日以來即無起色兼以股市依然軟弱今晨美棉又跌更爲賣方張目各月期均猛跌四·五元旋因賣方獲利買回故至二盤跌風稍行停頓然前途仍夫許绵觀也惟當此現貨不振之際本月期貨停止拍板又迫在眉睫買方旣無活動餘地賣方亦無積極進行之意本月期或不至發生波瀾矣 
[大阪紗市跌風不厲（二十二日大阪電）]  
　　棉紗現貨因期市近迭趨跌風買氣忽爾沮喪幸賣方尙無急於求售之意故跌風不厲僅小去二元中等二十支四·五月期呌價爲三百十元成交零星　　白鐘三十支現貨三八六·○○　　鯱十四支現貨二八○·○○　　攝津八支現貨二七三·○○　　明治四十二支現貨四四五·○○　　丸三二十支現貨三○三·○○　　寳來二十支現貨三○五·○○　　雉子四十二支現貨四二九·○○ 
[大阪布市不動（二十二日大阪電）]  
　　棉布市况因輸出帮續有進意故未大跌惟二幅布動搖頗大尙有一二種隨紗市跌去二角五分其餘不動 
[洋莊絲交忽清]  
　　昨日洋莊絲市銷路頓稀歐美市塲行市忽乂轉滯日絲市面依然低落滬埠各洋莊咸持觀望滬廠經交易昨惟連納洋行進中身絲三十包絲價尙堅中下等輯里白經續由中和達昌諸行進乾大經四十五包行情仍疲川黄粗絲印莊昨進棉州十包價仍堅穏灰經寂無交易云 
[横濱絲市良好（二十二日横濱電）]  
　　生絲現網因八王寺牌呌價爲一千八百十元小去三十元三井物産搜買甚力其他江商日棉日本生絲公司等皆急欲購進賣方雖以行市跌去三十元不願出售然人氣良好必有相當數目可望成交　　絲屑市况歐洲帮已開始買進以賣方態度强硬未能談成 
[怡和呌莊]  
　　客胃清淡···拍價不跌　　昨日星期三輪値英商怡和洋行第一千二百八十四次拍賣之期該行所拍仍爲有限價與有不限價兩種排列貨品如羽毛羽綾嗶嘰彩呢泰西緞羽綢寗綢元絨毛布原布市布漂布等八十五件計三千八百零四疋拍妥四十三件計一千七百五十二疋比較前次多四件計一百九十六疋未拍者四十二件計二千零五十二疋市况亦趨萎弱各客帮購胃清淡本街等號人心因亦虚弱各貨均趨跌小惟寗綢仍挺拍出（羽毛）二件計二十疋大紅人馬跌三錢淡黄亦減一兩（羽綾）一件計二十疋虎瀑跌一錢（嗶嘰）一件計三十疋馬頭跌一錢（彩呢）二件計十二疋大紅單鳳跌二分半新綠平平（泰西緞）五件計一百五十疋跌二厘五至一分不一（羽綢）十二件計四百八十疋跌二分半至四錢二分五惟彩福壽漲二錢五（寗綢）一件計三十疋價漲二錢七分半（元絨）二件計四十疋二龍山跌半分桂子加二釐五（毛布）三件計二百十疋六七磅藍蚧各跌五分人鑼加六分（原布）六件計三百六十疋跌四分至一錢一分（市布）二件計一百疋藍鐘跌五分藍七子未有上落（漂布）六件計三百疋小去五分至一錢二分 
[期粉棧單交割較减]  
　　昨祇二十萬包左右兩日共計交割七十六萬八千包　　昨爲麵粉交易所本月份舉行交割之第二日各廠棧單類均於前日即（第一日）交割妥恊昨祗交割二十萬包左右兩日交易所共計收下各廠棧單七十六萬八千包本月份約共做開各月期粉二千萬包左右大半屬於投機交易實銷有限兵船棧單早由各客帮等搜羅殆盡故此次交割兵船棧單爲數不多其中以各廠雜牌棧單交割较旺華豐等廠各有五六萬包實銷方面前因直省苦旱需要現粉甚殷嗣後已得甘霖今歲小麥收成可謂不致大歉故對於遠期粉購胃轉衰惟現粉進意仍濃前昨兩日烟津帮在交易所以現銀搜購各廠現粉棧單爲數不弱幾有供不應求之慨云 
[江西加征茶稅之交涉]  
　　本埠茶業會館昨爲江西加征茶稅一事代電南昌當局交涉茲錄原文於下南昌督辦省長鈞鑒據九江茶業公所函稱據駐姑辦事人報告姑塘統稅局員藉口蔡前督加抽百貨捐一成軍費二成前例欲將奉准減免釐稅之出洋華茶與百貨一律征收等語商等聆悉之下不勝惶切伏思出洋華茶一項内因産地農工生活程度日高山價陡漲外受印錫爪哇等茶競爭賣價逐低商等不惜喪資而竭蹶營業不敢遽輟者良以仰蒙政府迭年減免釐稅以輕擔負俾與外商相兢况以我國用餘之地産歲博外商鉅額之金錢故雖屢受折閱而進取如前正惟楚弓楚得利歸産地未始非計之得也我督辦省長謀國心殷恤商德厚伏祈鑒念出洋華茶有對外貿易利害關係在此減免釐稅期内所有一切雜派捐項槪予免除以符政府優惠出洋茶商之至意謹以快郵代電呈懇令飭財政廳迅轉令知所屬各稅局一體遵照并乞專飭姑局局員准將出洋華茶一起摘出免征無任禱切待命之至上海茶業會館茶商陳兆燾等叩皓 
[煤市暢滯不一]  
　　昨日星期三絲廠銷路頗旺閘北一帶各廠裝進更旺原因近日直魯兩處國産煤到頭稀少洋棧中之東貨各煤裝出甚暢價格因好四五錢惟飯灶煤去胃無幾市况不佳售價稍見低落云 
[中國實業銀行將重發新鈔]  
　　本埠天津路中國實業銀行前奉部准發行鈔票以來信用頗著茲該行爲鄭重起見是項鈔票紙張尙欠優美特由美國鈔票公司印就紙張印刷均極堅好之十元五元一元等鈔票數種已定於五月間發行並準備現欵儲庫以備收兌云 
[台灣銀行亦低减利率]  
　　自日銀低减利率之後台灣銀行亦决定從二十二日起將放欵利率標準低減二毫乃至三毫島内各行亦均有仿效之勢惟僉議乘此機會將存欵利息略爲提高 
 
 

Page 17

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *本埠增刋 
[合衆洗帽公司營業發達]  
　　北四川路六十二號合衆洗帽公司原開設於海寗路已歷多年該公司洗灈各種舊帽工作頗加研究並代客更換帽帶故一經洗過頓覺煥然如新三日内即可取貨洗價堪稱公道聞遷移以來營業極爲發達云 
[香亞公司舉行減價]  
　　本埠南京路香亞公司係美洲華僑所倡辦該公司所製 
之各種化妝品藥品久爲社會所樂購其中如意膏一項能醫百病如頭剌痛腹痛傷風咳嗽湯火跌打等傷均神效莫測且每瓶僅售價一角尤得社會之歡迎現聞該公司從三月三十日起減價二十一天云 
[恒興今日起始減價]  
　　虹口天潼路恒興號連日由外洋運入各色嗶嘰布疋爲數甚夥花様完備其所到之貨亦一例減價如電光華絲紗最合女子衣裙所用每尺减沽四角四分時花絲光直貢呢每尺减沽二角四分絲光嗶嘰每尺减沽一角八分各色條子竹紗每尺减沽一角三分另有不退色新花布原價一角四分每尺减沽一角云 
[四恒表局贈品期將滿]  
三馬路畫錦里四恒表局自實行大贈品以來購者頗爲擁擠大有招待不暇之勢聞其贈品期至今日截止云 
[亞商公司金斧牌絲襪消息]  
　　四川路一一九A號即北京路北首亞商公司經理華純寳塔牌絲襪久已馳名中外前月又新出金斧牌中國女式半統純絲襪自出品後往購者絡繹不絕云 
[四行儲蓄會分設虹口分會]  
　　四行儲蓄會爲便利虹口及閘北一帶儲户起見現在北四川路四十號（海寗路口）設立虹口分會約在五月十號左右開幕辦理長期定期分期活期儲金一切事務云 
[大豐鐵工廠之組織]  
　　歐嘉路底新組之大豐鐵工廠於機器部力求擴充特聘工專畢業之陳子笛張叔良二君爲主任專造各種引擎機器日前各鄉間所最實用之抽水機已定去多架聞該廠總理係李糼民及胡映雪二君工業前途殊堪樂觀云 
 
 

Page 18

 
 
1;第一萬八千七百二十九號;中華民國十四年 西曆一千九百二十五年四月二十三號
星期四 * *[音樂歌舞會預告]  
　　國樂研究社於夏曆四月初四日在四川路横浜橋中央大會堂開音樂大會該社國樂已屢在社會表演極得聽衆歡迎故聲譽甚盛此次除該社所有表演外尙有滬上著名各種音樂舞蹈十數節届時定有一番盛况也 
[天氣報告]  
　　徐家匯天文台昨日下午四時三十分氣象預報云天陰有雨象因中國中部氣壓低降將構成新低壓之故全國沿海風勢悉不穏定且有迷霧及局部無風區域小笠原羣島四周天氣惡劣又昨日下午三時前二十四小時内本埠氣温最高七一·一最低四六·零去年同日最高七六·四最低五零·六 
 
