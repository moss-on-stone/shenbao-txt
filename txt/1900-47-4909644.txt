# 1900 - 47 - 4909644

 

Page 1

 
 
[皇朝經世文正續選增時事洋務三編] [  圖書集成局代啓]  
自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而海防礦務　學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續編連三編卅本洋三元單買三續六本洋一元在上海三馬路申報館申昌蘇申南北掃葉山房發兌 
[恭讀正月二十一日上諭謹注]  
正月初六日恭奉諭旨嗣後歲科考前列試卷到部如經磨勘有文體不正之處卽將該學政及匿不查參之督撫從嚴議處如不認眞磨勘一經發覺定將磨勘各員照徇庇例議處至現值連年舉行鄕會試正羣才登進之期禮部除將前次奏准各摺片知照正副考官外並將此次諭旨一體行令恪遵等因草莽下士讀而疑之以爲方今時局艱危外患内憂環生迭起考試爲掄才大典惟當敦崇實學俾豪傑有志之士得以乘時而起抒其所藴以濟時艱庶幾士氣勃興而國勢亦因以日振若瑣瑣焉專以帖括爲務恐賢俊無以見長而迂腐庸陋之子轉得以揣摩風氣置身青雲是皇上雖求賢若渴而典學諸臣苟未能善體聖心竊恐賢豪生退沮之心而庸俗起徼倖之仿也及讀二十一日上諭内閣侍讀學士陳夔龍奏士風日漓請飭整頓學校提倡正學以袪積惑而儲眞才一摺從來保邦制治首重求才而人才之興端由學校不儲正士試塲安得眞才現在鄕會試已復舊制衡文校士之法昨已剴切宣示文體旣正不致有奇衺之作出於其間第恐士習安於固陋又蹈從前積習揣摩勦襲不求實學是因噎而廢食矣朝廷所望於多士者果安在乎該學士奏稱校士興教其道相爲表裏校之於一旦要在教之於平時自是探本之論京師管學大臣各省督撫學政凡有教士之責者務令宣明聖學加意提倡嚴定課程寛籌經費多備正經正史一切經廢性理有用之書愼選生徒專門肄業俾成有用之才不得但工帖括弋取科名貽人口實書院山長務擇經明行修品望　著之儒盡心訓迪官師考藝之時專以敦尚品行爲重諸生中果有品端學粹志在匡時者自應從優奬勵務底於成其或内行不修鄕評不洽放言高論氣質囂張沾染康梁惡習者嚴斥而痛懲之不稍假借至於朔望釋菜宣講聖諭廣訓諸儀節尤當敬謹將事不得視爲具文學術旣正士習自端人心風俗亦必因之轉移强國之道端基於此譽髦斯士宏濟時艱朝廷有厚望焉欽此草莽下士又深喜盈廷匡正未嘗無人而皇上從諫如流於整齊規矩之中仍寓激勵人才之意始悔向之懷疑未釋者實一時庸愚之見而未足仰窺聖天子求賢若渴之意也夫鄕舉里選之法渺矣士生斯世雖務闇修敦實行而朝廷旣以科目取士則士之抱殊才而有志用世者未必肯阿諛取容以求衡文者之一顧惟培其才於書院旣以經史根柢之學朂之於平日而若者志趣遠大若者品詣純粹若者才具發皇不難歷試之以得其眞然後上之有司加之明試若是則雖猶科目取士而謂古時鄕舉里選之意仍留於今日焉可也雖然猶有慮者書院之盛衰無不視山長之品學以爲斷從前鵝湖嶽麓實因有宋諸大儒主持講席研求有體有用之學故能風聲遠樹正道大明乃今之爲山長者大都逹官貴人退休無事輾轉夤緣得以皋比坐擁飽取修羊甚或相隔數百里遥領而兼攝之其於生徒之姓名籍貫猶未能了了更何能審其孰賢孰否而有以激勵裁成之哉所望各省大吏深體 
聖天子求賢若湯之意實力提倡勿以瞻徇情面爲事則人才不致盡行汩沒而時局藉可挽回乎涉筆及此不禁拭目俟之 
[英搭戰電]  
日本報云刻接倫敦來電知西歷二月二日卽華歷新正初三日正午英兵與搭浪司華列人戰於撲之托其他司地方氣油呆鐵河之畔英兵敗績將弁之死於是役者二員傷者十五員兵士之死傷者共二百十六名翌日英國陸軍少將麥苦獨那路獨氏又揮兵戰於苦獨司培路餓地方竟日而罷傷亡約五十人刻下英廷復飭陸軍副將烏以痕逹磨氏統領羽林軍十七大隊及鄕兵三百名前往非洲助戰由是而英兵之陸續調赴非洲者已多至十九萬四千名矣 
[俄艦集韓]  
東歷二月十一日卽華歷新正十二日日本東京日日新聞云昨日得韓京電信譯悉俄國派出軍艦甚多邇日齊集高麗巨濟島卽俗所謂赤巖者本日相偕駛入馬山浦究竟有何事故外人紛紛猜惻刻尚未得其詳也 
[俄窺韓地]  
日本東京某日報云俄人經營琿春及旅順邊陲以爲水師駐足之地日人心焉疑之然觀其與日本外交官往來頗爲恭順或謂窺俄人之意似欲於高麗南部馬山浦左近得地一區若是則俄日開戰之端將於此兆矣 
[丹儲到閩]  
福州訪事人云丹國儲君伐爾提抺爲英皇太子妃之弟正月初五日行抵南臺義和洋行碼頭地方官預期結綵懸燈陸離光怪府廳縣及洋務局員均往迎迓福强軍弁勇百數十人鵠立岸旁鳴砲致敬丹儲挈隨員十六人登陸暫駐俄領事署未幾督憲訐筠帥親臨拜謁丹儲旋偕洋員及俄領事入城答拜筠帥設席相欵觥籌交錯美盡東南至傍晚始出城統領福强全軍孫靜珊觀察派弁勇百數十人在輿前防護初七日往鼓山一游初八日二點時卽展輪出口先是閩縣劉汶樵大令大張示諭略云此次丹國太子到現爲游歷起見並無他意爾等人民不必生疑所到之處多派差役彈壓閒人亦柔懷遠人之雅意也 
[遄征有日]  
江西臬司陳雨人廉訪欽奉諭旨飭募勇　營作爲武衛先鋒右營駐紥江北訓練洋操此已紀諸前日報端而標其目曰栢臺耀武兹得南昌采訪友人手函云廉訪所遺臬篆經江西巡撫松鶴齡中丞札委鹽法道春會東觀察署理遞遺鹽法道篆務札委候補道王逸軒觀察署理試燈風裏廉訪當可命駕遄征矣 
[虚文弗尚]  
武昌采訪友人云湖北巡撫于次棠中丞講求吏治力戒浮文時值新正各州縣例有赴省賀年之舉因札飭署藩司瞿賡甫方伯轉飭各屬如無緊要公務一概毋庸至省垣是亦崇實黜華之意也 
[學堂加額]  
漢口訪事人云盛杏蓀京卿奏請在漢口添設鐵路法文學堂初派嚴少和觀察開第爲總辦繼 
 
 

Page 2

 
 
又改派鄭景溪大令清濓額設學生二十名一切費用每月約需六七百金旣而又令鄭蘇龕觀察整頓一切現經比人沙多另建洋房請鄂垣法爲教士三人教習加額二十名想所費當更不貲矣 
[懲治妖民]  
福州訪事人云省垣文儒坊閩山土神祠爲里人祈報之所邇者閽人某甲之妻某氏忽自言有神鬼附其體喃喃囈語如醉如狂愚夫婦信之問病求方踵趾相接氏則據神案享神饌言人禍福信口開河久之竟舉國若狂不遠數十里而來焚香膜拜里中紳士以似此妖言惑衆恐是唐賽兒齊二寡婦一流人因禀請侯官縣巖懲以杜後患縣主劉特舟大令准之立卽簽差拘獲甲及某氏到案逐加詰訊謂假神惑世罪不容寛著分别笞臂掌頰甲夫婦籲求再四崩角階前大令乃釋之使去說者謂閩中降僮之習相沿已久大半藉神鬼以愚人取利兹得賢大令擇尤懲辦此風庶可稍衰歟 
[漢皋火警]  
漢口訪事人云本月十二夜漢鎭蔡家巷正街宏愼油坊失火左近甲乙丙三錢莊均遭是刦越兩日某姓牆垣忽然坍倒壓斃二人十三日寳慶馬頭失火時有一嫗葬身火窟亦云慘矣 
[毆龜釀命]  
蘇州訪事人云各邑催辦清賦各處均極認眞震澤縣所輜震澤鎭一帶鄕民情性刁頑每不肯掃數完納縣主劉大令爰另設一局名曰催糧局派糧書葉某專司其事併撥寉楊二護勇及糧差數名分投催索是鎭爲江震第一名區臘尾年頭游船絡繹每有蘇州湖州嘉興等處龜鴇駕扁舟一葉載二三錢樹駛往求利巿者卽諺所謂跳板船也本屆新正天氣晴朗此種船鱗次櫛比不下三四十艘局中人以鄕人納賦之資半喪於纒頭之費因於初八日令崔楊二護勇前往驅逐不意龜奴倔强竟敢恃衆行兇護勇突被毆傷狼狽回局局中人令長隨王某帶差往拘詎料龜子龜孫愈聚愈衆將各差肆意亂毆鄕民見之鳴鑼聚集多人助差拒敵一時人衆手雜毆斃二龜縣主劉大令聞報詣騐將長隨護勇一併收押迨詳禀上憲批飭蘇州府彦詠之太守親提研鞫大令隨於十八日飭差將一干人解至省垣翌日太守會同發審委員親自升堂研訊供詞若何容俟訪明續錄 
[鄂省官塲紀事]  
漢口訪事人云湖北補用道洪觀察超奉督憲張香帥札委馳赴廣東香港等處辦理緊要公事日前巳整束行裝星言稅駕矣○漢口糧捕同知一缺早經上憲委童别駕絢勲補授别駕適辦理柏墩釐局故未履新兹屆瓜期禀請缷差赴任○日前蔡甸有械鬥之案勢甚洶洶刻尚未靖漢陽縣何蔚生大令因卽督率捕役前往彈壓已於某日命駕首途矣○漢鎭釐金上局經上憲委松大令桂接辦日前巳繕禀謝委筮期任事矣○署理德安府施鶴笙太守紀素頗爲上游所器重因特會銜奏補俾不以五日京兆自居適太守赴省賀各大憲年禧當卽叩謝飭知 
[津沽梅汛]  
天津訪事友人云去歲臘杪營門外有陳某者盜賣無主之地被西樹村人所知向之分潤陳不允致起爭端左手竟被斫斷右手則削去四指北方之强洵可畏哉○海大道英國新拓租界自前歲起造樓房後各項生業頗有雲蒸霞蔚之觀迨去歲各戲園偃旗息鼓書寓亦都被官塲封禁世界爲之一清本年正月初復有龜奴邀聚雛妓五六人開設評香書館演唱各種盲詞初十日午後英工局董聞之遣人拘獲妓女四口龜奴三名解送津海關道署道憲發縣分别訊責將龜奴枷號發往英租界遊行示衆○每歲孟春各省武營便有迎喜神之舉津上則于喜神外增一貴神相沿弗替本年定於正月初九日恭迎是日卯刻天津鎭標中營遊擊韓錫三遊戎率同左右營官督帶兵丁至南門外西南方設立香案供奉喜貴二字行禮畢用彩亭舁至督轅向督憲裕壽帥叩賀○津上淮徐振捐總局近以捐數寥寥特擬新章詳請戸部准令報捐謄錄生亦推廣之一法也○前者西沽北倉開設兩粥廠收養四鄕貧婦近日管廠委員按口給予川貲俾各回桑梓已定於上元日將局撤收矣 
[八閩叢話]  
福州訪事人云省垣某商擬仿製江南義振票所得餘利用以買米振飢某日具禀憲轅大批飭憲不准○厦門某煤礦前經周子迪臬司委石潯司巡檢劉少尹前往鳩工開采嗣因經費不敷而止後又商之范佳士洋行遵照路礦公司章程合股辦理刻爲某當道所阻大約作爲罷論矣○近日匪徒往往三五成羣在三义路口攫取行人財帛去年臘杪竟糾衆持刀預伏道旁俟有行人有物則攫無物則褫其衣服是以行人咸有戒心某日有海客袖番佛數十尊至某錢鋪兌換錢票匪徒見之尾隨至后州巷内逞强奪取客厲聲呼救無有應者乃任其奪去此種棍徒亦可謂無法無天矣○吳托天卽吳文進其父賈於檳榔嶼娶英婦生吳吳遂自居爲英籍到處招摇肆行無忌近爲英領事所聞照會華員云此人並非英籍此後如再犯事請照中國刑章辦理我國不爲保獲也未幾督憲許筠帥卽諭令臬事飭縣拿獲收押捕署以待訊懲○福州巿上向用票條自創鑄小銀錢民咸稱便日前官銀圓局孫幼谷太守訪悉永美錢鋪膽敢私出小銀圓票散布巿中因卽照會地方官嚴拿訊辦○省垣仙塔街有某甲者細柳營中人也其弟某乙癖嗜嫖賭不事生業以致家産蕩然不得已於去臘某日將妻某氏再醮與某丙爲室得受身價洋銀數十元丙擇日迎娶過門事爲甲所知以不甘玷辱門庭立卽率同多人闖至其家將氏刼回以致彼此互相滋閙保甲局某委員聞之以经風斷不可長遂將氏及乙丙拘送到縣縣主劉復樵大令訊悉情形飭各笞責若干板荷以連枷游行示衆以昭炯戒如乙内　非所謂咎由自取哉 
[十洲春語]  
寗波采訪友人云鄞縣徐蓉齋大令以民間點放揚燈隨風飄蕩偶墮茅茨之上最易釀成火災因於新正出示嚴禁略謂嗣後如再有點放揚燈情事務提點放之人及縱容點放之家長父兄一併懲儆亦防患未然之道也○去歲之冬每有匪徒在鄞縣境内劉隘地方私開花會誘人猜射藉飽私囊縣主徐大令知之飭役密拘會首陳杏生管押候究迨新正初十日大令升堂提訊陳供稱小的所開花會確係小巴卽有輸贏亦不過數千文而止每日用田莊小船載至大墳攤掛巴不敢公然開設叩乞開恩釋出此後自當痛改前非大令惡其藐玩禁令喝令笞責一千板交差管押以待嚴懲 
[金焦春黛]  
鎭江訪事友人云本月十四日之夜小街大昌雜貨店開塲聚賭正在呼么喝六時適保甲局員楊明府督勇出巡聞聲而入各賭徒驚惶失措紛紛由後門逃逸祗獲東夥數人帶回局中次日禀知常鎭通海道長久山觀察發交丹徒縣訊究縣主王大令研訊之下以其顯違禁令飭各重笞六百板荷以巨枷遊行示衆於是聞者咸有戒心○前者統領新湘全軍陳宇山軍門赴金陵賀各大憲年禧事畢卽於十四日乘官舫導以小輪船遄返防次麾下各營弁勇咸赴官碼頭迎迓○邇來江中所泊米船鱗次櫛比約計載米四五萬石皆自臘杪䟎程而至以博新年利巿不料來源旣旺銷路驟稀價值因之日貶此次七豪糧食行所開紅盤較去歲每石減銀二錢仙女鎭上白米上年需銀二兩九錢者現值二兩七錢下者二兩五錢廬州上白米需銀三兩一錢者現值二兩九錢下者二兩七錢五六分合肥上白米需銀二兩八錢下者二兩五錢有奇蓋非如前者之奇貨可居矣○本月十五日爲統領新湘全軍陳宇山軍門嶽降之辰營中懸燈結彩陳設輝煌常鎭通海道長久山觀察以下各官均恭製壽言登堂祝嘏軍門設筵欵之盡驩而散○鎭江府向子振太守命駕赴金閶叩賀各大憲年禧兹已事畢於本月十五日遄返京江屬下各官咸往碼頭迎迓 
[定期赴省]  
蘇松太兵備道兼江海關監督余晉珊觀察命家丁雇就宫舫定於本月二十三日之晚赴蘇州省會晉謁各大憲面禀要 
 
 

Page 3

 
 
公想須小作勾留然後遄回中蒲也 
[發封堆棧]  
本邑浦東老渡張家浜由商人裘逹甫設立鴻生棧房招堆客貨凡南巿各米行豆麥油米均寄存於内迄今已歷多年前日不知因何忽爾倒閉虧欠各錢莊銀約三萬餘兩而棧中所存客貨尚值銀三百餘萬兩内有棧單抵與南巿源元順元等錢莊各莊執事人聞知消息深恐被人爭先取去因卽禀知代理上海縣篆務之戴子邁明府明府立卽帶同公　薛貴命駕至浦東查勘旋將棧屋標封派差看守聽候核奪 
[限期贖物]  
欽加同知銜江蘇候補知縣代理上海縣正堂戴爲出示曉諭事照得廣大典虧欠積榖公欵業經廪奉藩憲批飭將該典曁代步一律發封備抵在案兹查取贖者甚屬寥寥公欵亟待提還未便久延合行立限示諭爲此示仰諸色人等知悉自示之後如當在廣大典及代步之衣服首飾等項赶緊備齊本利取贖准限至二月底一律贖清如違限不贖卽行估價變歸公欵毋得自悮切切特示光緒二十六年正月　　　日 
[竊照受懲]  
前日本邑南巿東洋車夫彭同群失去第一百六十七號東洋車捐照一紙旋在中途見陶巨壽所拉之車號數相符向之查問語言支吾遂互扭至捕房聲訴經捕頭移解馬路工程局總辦程雨村大令升堂研訊陶供此紙捐照係小的出小洋銀四角向蔡常松購得蔡供小的購自乞丐轉售與陶大令判罰洋銀一元 
[美界火警續述]  
前晚九點二刻時虹口穿虹浜左近同棧猪油作失火情形已誌昨報兹悉其時作中人潑翻火油燈倉猝不及撲滅遂致轟轟烈烈肇此飛災迨經捕房中人鳴鐘告警美界皮帶車近在咫尺首先馳至旣而英界救火會各西人亦星馳電掣而來汲水噴射約歷半點鐘許火始熄滅是役也共焚去左右房屋十餘間廣利昌猪油作亦遭殃及聞被災之戸類皆未保火險不免垂頭喪氣致慨於祝融回祿之無情也 
[上海縣署瑣案]  
顧順卿投英美租界會審公廨控李顧氏黄許氏徐阿狗等誘匿伊妻徐氏經讞員翁笠漁直剌移送至縣前晚代理縣篆之戴子邁明府提案訊鞫徐阿狗供小的在滬北某妓院執役與黄許氏同居顧徐氏欲傭工餬口央李顧氏推薦李顧氏轉托黄許氏薦至蘇州某姓家當乳媪去年六月二十六日由許氏送去旋忽患瘡遂於七月初一日隨許氏回滬囑小的送交李顧氏以後之事均不知情李顧氏供顧徐氏係小婦人之叔母上年六月二十四日曾在徐阿狗處相晤勸其回去氏不允小婦人並無央李顧氏薦爲乳媪之事徐亦並未交與小婦人叩求明察黄許氏供小婦人與顧徐氏李顧氏俱不相識實由同居之徐阿狗央小婦人代送至蘇因徐之胞姊在蘇開設妓院故也祗四日徐姊卽察知顧徐氏身患毒瘡命小婦人帶回交與徐阿狗轉交李顧氏明府謂爾等供詞不符顯有不實不盡飭將徐還押李顧氏黄許氏交官媒收管俟再訊核○去年十月某日滬北天后宫賭攤出有命案報經前縣主藍雲峯大令騐明拘獲兇手李阿瑞及帮兇之張華郎前晚代理縣篆之戴子邁明府提訊李供小的係寧波府屬慈谿縣人在天后宫前賣糖豆並設骰攤死者不知名姓前來擲骰輸去洋銀六角無以應付反被擊碎骰盆抛棄糖豆小的不服與之扭毆旣而奔投捕房不知如何倒斃求恩鑒察張供小的係崇明縣人在天后宫對面八仙園茶館油炸檜攤爲夥此事實不知情且並不帮毆實因探夥雙喜曾欠小的錢若干向之索取故被挾恨妄拘求鑒明府查核原卷見仵作相騐時報稱無傷至張是否師詞諉缷尚未可知遂飭一併還押候究○去冬郵政司送信人李長生私揭信票被海關稅務司查悉解送道轅道憲余晉珊觀察發押上海縣署前晚代理縣篆之戴明府提案研訊李供小的係蘇州人此事由同事沈阿仁所爲計浮收信票洋銀三角六分適被小的所見　給小洋銀一角六分通事秦姓與小的有嫌以致誣及小的求恩明察明府大加申斥著還押候核 
[英美租界公堂瑣案]  
有名得祿者馬扁一流人也日前騙取寳泰綢莊寗綢若干疋每疋剪去數尺事發經包探竇如海獲諸後馬路乾記客棧解請讞員翁笠漁直剌訊供諭令押候覆訊旣而九章大章嘉綸錦成信等綢莊執事人皆以前曾被騙紛紛投控竇探旋在得祿身畔搜出當敷甚多所質皆係零星綢縀自三四尺至丈餘不等共計富本洋銀二百餘元昨晨傳同各原告解案寳泰夥金順生等同訴前情求恩嚴辦得祿供小的僑居乾記客棧此等騙局係友人吉升郭五張二所爲伊等質得洋銀瓜分使用惟將質劵寄存小的處小的不敢同謀亦未分潤今吉等不知逃避何方叩求鑒核直剌謂得祿誑騙情眞毋庸狡賴商之曰繙譯官然後發回捕房管押一年一面飭差補拿吉等到案再行核辦○包探金立生拘解竊賊桑連初到案禀稱此人竊取潘阿金家皮衣一襲經小的緝獲人贓送請訊究潘投案領贓桑認竊不諱直剌判押一月○包探張阿五禀稱前日徐文炳家失去布被一條疑同居之高桂榮所竊報捕後小的前往查察高堅不承認今特解案請訊徐投案訴稱小的之被實係被高竊去有人目擊情形故敢控請究辦高供稱小的從未爲非作歹何得貿然誣指叩求明察直剌著押候查明再核○包探秦少卿拘解陸毛英到案禀稱此人與玉金如賭博致相齟齬突出利刃多方恐嚇適爲小的所見恐釀禍端是以拘請究辦王投案申訴前情陸供小的不敢行兇尚求恩宥直剌判責一百板○包探費阿銀偕西包探狀生拘送劉祥記到案禀稱此人沿路兠售江南義振彩票有違租界章程爲特拘案請究劉供小的在南巿開設彩票店因北巿同業定購此項彩票故特送往並無沿路兠銷之事直剌著候查明覆訊○包探胡瑞龍拘解無賴蔣小海章崇沅張蕙孫高貴心吳國香陳麗生顧鳳英等到案禀稱彼等在天寳戲園門外越墻探視小的恐起釁端是以拘獲送究直剌判令各枷三廿發犯事處示衆 
[法租界公堂瑣案]  
讞員朱森庭明府於本月十九日赴蘇省叩賀各大憲年禧迨昨日回滬適值禮拜四訊案之期爰會同何繙譯廾座判斷各案○廖姓僕人楊如訢稱前日小的有事附某輪船回揚州原籍尚未展輪卽失去衣包一個内有皮棉衣服十件旣而賊黨陳春山冐充茶房讦爲查緝勒索洋銀二元一角小的允之併祗交出皮坎肩一件其餘仍匿不交出爲此指交巡捕拘送至案繕呈失單叩求追給陳春山供小的係湖北某邑人爲楊查獲皮坎肩一件得受洋銀二元一角明府著押候笞責二百板追繳餘贓皮坎肩先給失主具領○胡增榮　稱小的在南誠信烟館供值堂之役前日施惠卿偕友人前來吸烟其友乘間竊去烟槍一枝值洋銀八元故將施扭案請追施供小的係崇明縣人在南巿永盛碼頭某茶肆傭工前日偶偕同鄕人至南誠信吸烟至烟槍究係何人所竊小的實未知悉叩乞施恩明府著押候嚴比○顧紹芳禀稱小的在南巿集水街開設小肆茶前晚被偷兒王漢卿竊去排門一扇携至租界求售追獲人贓送入捕房今由捕頭令包探解案請辦王漢卿認竊不諱明府著押候笞責五十板勒令回湖南原籍不准逗留○李占元稟稱偶在城河浜購物被扒手周阿寳竊去皮夾一枚内儲洋銀三元八角及工部局捐票一紙交與同黨王阿四兹特一併尋獲送案請辦明府判令將王押候枷號一禮拜重責三百板周阿寳重責三百板○丁順生禀稱日前行經小東門外吊橋畔被陳阿大搶去搭連袋内有錢六百文後至某烟館尋獲扭入捕房送案請辦陳阿大不認攫物明府判責三百板○包探禀稱徐阿根朱長生在洋涇浜擺設賭攤誘人入局是以拘案請辦明府判各枷號半月期滿各責二百板○包探禀稱偷兒張榮泉在小東瘦内某姓家竊得衣包一個内儲衣服五件持至租界質錢小的緝獲人贓解案請辦明府判責二百板贓存捕房待失主認領○抱探稟稱馬阿新張阿發竊取招商局金利源棧房所儲檀香胡椒各數斤送案請辦明府判各責一百板 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
