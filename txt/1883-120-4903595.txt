# 1883 - 120 - 4903595

 

Page 1

 
 
[本館告白]  
　　本館現擬將光緒八年正月朔起至年底止所有京報上　諭旨安日彚錄成編以便衆官紳恭誠惟此書携印無多　購者祈速來本舘帳房預定爲盼 
　　申報館主人啓 
[論意連兵約]  
　　茫茫大地瓜分四洲其間開闢最先衣冠禮樂聲名文物之盛厥惟赤縣神州以西瀛載籍考之我中國之地實擅亞細亞之膏腴沃野萬里利盡南海北連俄羅斯中阻沙漢濵海以東接壤朝鮮是爲國東門戶其南服則有越南　甸暹羅諸藩封犬牙交錯地隣滇粵世修職貢表獻以時尊其朝曰天朝敬其國曰上國皇皇乎大一統之規也然揆厥由來其局則由推擇揖讓易而爲征誅兼并是爲立君變制之漸其勢則由昏墊巢窟易而爲封建郡縣是爲立國變制之漸周之　也諸侯　悉弱肉强食自春秋之世浸淫而入於戰國强大者七泗上諸君長服役於齊宋衛中山依違於三晋間晉旣分而爲三矣齋又自爲東帝秦於是得肆　蠶食攻城掠地師無休息鄰境之民皆荷戈而立膏血飽刀斧肝腦塗原野寡人之妻狐人之子世目爲虎狼之國而游說之士得以伏軾樽銜馮其威力以虛聲相恫喝今日割五城明日割十城秦欲無厭而諸侯王之地有限相繼折而西入於秦厎於滅亡可哀也已然諸侯王合五國之力未始不足以制秦蘇季子一書中耳佩六國相印合從以拒秦秦不敢東向信陵君以救趙錄威將五國兵追襲秦師秦人不敢出函谷關者十五年當世談兵者競讀信陵兵法使五國永共相保却强秦全國土雖至今存可也奈何味存亡之六計貪尺寸之小利互相侵奪以償秦失是與以物奉盜不能責償斯已矣而竊取鄰家物以補之者何異六王畢而四海一秦實爲漢之嚆矢陳涉項羽之徒又起而爲之驅除以火德王天下者四百年厥後雖間有割據專國傳世者殆寥寥焉相率納土岡不臣服而歸於一統之朝華夏久爲獨尊之國去戰國之世遠矣天又將合海內外而成一大戰國姑就歐羅巴而論戰國有六曰俄曰英曰法曰德曰奧曰意而土耳其西班牙不與焉他如葡蔔牙比利時荷蘭瑞士希臘舟馬暨歐東之羅馬尼亞塞爾非亞槪從自鄶不足言矣其六大國以方隅言之俄處歐東英法處歐西德奧處歐之中原意則地連奧法如巨靈探臂於海其都曰羅馬古大秦國之所都人民美秀而文不媿西瀛名國昔曾爲奧所攻坐失威內斯諸部當西歷一千八百五十二年與布國連兵伐奧布攻其北意攻其南布軍乘勝轉戰而前直逼奧都維也說城奧人懼而行成遂舉威內斯故地歸諸意近復棄怨修好聘問之使錯踵於兩國之廷昨譯西報奧意立連兵之約軍旅之事必以師從明湖子有感於此不禁唱然歎曰孰謂今人之智不逮古人耶所見甚人所慮甚遠其器識高出於燕趙韓魏諸君臣何啻四累之上也按二國之勢逼於俄法俄如攻奧意爲之救法如攻意奧爲之援相爲犄角同伸敵愾又不備奧意爲然也布自戡法之後合并列國晉德意志該撒爾尊號譯言共主也威各日盛法人深忌之且以來因河上之地　法已歷百年復爲德有志存恢復隱結俄人欲乘機東西并舉以收夾擊之功一雪前恥也德之君相預料及之先事綢繆有備無患遂與奧會盟境上相助約俄人知其陰爲之備也曰德國有人未可與爭乃更爲好會結德君權法人知俄不爲我用也亦懼莫敢發國賴以安德相畢士麻克嘗與僚佐論立國之本曰鐵曰血聞者多未喻請伸其說畢相曰國家鑄成一方鐵兵器不專侍刀鎗英雄拚酒一腔血黎元得保全性命二者混而爲一天下斯能大定其言雖不雅馴殆有激而言歟經國者有文事必有武備此說亦未容偏廢也 
[本館自己接到電音]  
　　○本館於昨日接到在津友人專發電音到本館內有三月初八日　旨一道敬謹譯登○三月初八甘奉　旨杭州織造着連明去蘇州織造着廣麟去欽此 
[北地郵音]  
　　○北邊西人來信登諸字林西字報云今年北地春花殊形暢茂麥秋大有豐稔之望盖因去冬雪澤優渥土膏融潤故農人皆欣欣然有喜色現已盡力耕犁以待種植小米高梁等物也又云安南使臣尚在津沽法國公使寶君將次啓行回國矣 
[輪舟擱淺]  
　　○字林西字報言聞得招商局之海晏輪船由津回滬途中忽然擱淺緣舵索有不妥處致有此失然未知其詳也 
[雨打彩輿]  
　　○吳門於初七日天氣暴熱寒暑針升至七十五分處靜室中多有脫帽露頂者比晚雷聲殷然雨師請道少頃卽件夜半東北風怒吼初八晚起陰寒逼人可御羊裘將午急雨如瀑空中時有雷鳴雨旋止是日通城嫁娶之家不下三百家輿轎叱吃中途　嫗往來望氣迨午後街衢已無須携屐而寒風刮面似入冬令至三點鐘時復雷雨交飛到晚未歇各姓彩輿冒雨而行不成隊列而輿紿夫役之淋漓滿身無論矣故奔逐道路者無不怨咨交作初九日雖陽光熹微而寒威仍未退去 
[梨園增設]  
　　○本埠之榮貴茶國刻已全班遷至蘇閶普安橋東前開同樂園底子于月之初八日開演計通班脚色甚多大都童穉而聲調技藝亦頗有可觀該班皆係晉產規模極嚴諸伶盡唱梆子吳人最喜新聲故連日座客極爲熱鬧云 
[爲富不仁]  
　　○糊北黃梅縣之黃花鎭有陳姓者積榖數百担近村之無糧者持錢往糶議價每担一千八百文而陳姓意在居奇仍不肯開倉由是糶榖者與之齟齬愈集愈衆一時將倉打開各挑一担而走數百担榖頃刻化爲烏有陳以搶案報縣幸邑尊仁明不肯追究並斥陳之爲富不仁禍由自起也陳某乃鬱鬱而歸又黃梅縣相近之古角鎭有黃姓者家素殷實而不肯稍破慳囊目下本境飢荒無米無錢者十有八九而黃則積穀數千担以待善價凡隣里之持錢在糶者一槪拒之於是道路以目上月上旬忽見倉厫洞開數千担榖不翼而飛如蠅蚋之蔽天黃姓急甚用寶錠數隻鎭壓之而榖飛如故近處有程某用箒向空一揮則空中之穀紛紛而落計有頁餘担此係九江友人所述其言頗近荒誕然而理之所必無容爲事之所或有姑錄之爲守財奴戒 
 
 

Page 2

 
 
[賭負輕生]  
　　○賭之爲害足以廢時失事破產傾家此固盡人而知之不知更有甚焉者津有王黑者河駁船戶也居於楊柳靑之河南家祇一妻平日嗜賭每每不能温飽去歲杪輸錢數十千乞貸於友移東補西尚無就緒今正又見獵心喜又輸十餘千其數益鉅更難籌措入則室人交謫出則賭友追呼生趣毫無遂投凌　眼以死凌　眼者津河冰凍時就凌上開眼以施網　者也連日不歸其妻猶未悉其存亡一日王附於人備述死狀其妻乃雇船打撈至二月念一日於三又河口撈起浮屍其妻往認果係王黑也遂昇屍棺殮之蓋入水不知若干日已　流數十里矣 
[哨弁恣橫]  
　　○平湖東門外向設抽釐卡局兼有砲船護卡其哨弁善化某君甫於上月廿八日接辦舊例每月炮船勇丁須登岸操演一次本月初三日該弁初次閱操下午率同在船勇丁十餘名卽於呂公橋北首隙地從事是處曠地甚寬向有染坊晾布其間適值操演染司某甲恐槍子火藥爆落布疋婉墾右否稍遠數武詎操勇大張威武不待詞畢遽批其頰該弁亦愀其髮辮拖翻肆毆甲以傷重血溢于口登時暈絕逾頃而甦染坊中聞信各司飛馳前來見甲臥血泊中僅奄奄一息卽將甲枕入該弁公寓內弁見事己如此只得赴縣首報以甲阻撓操練被勇悞傷爲詞平湖彭邑尊帶同刑仵騐得受傷不止一處其時該坊東夥無一至者邑尊飭傳亦不肯到遂賞大錢五千文令速延傷科醫治一面飭令抬赴該坊醫養詎該坊不肯收留并全坊人衆躱避鎖住店門謂甲親屬遠在紹興未能尅期至平現在傷者生死未卜設有不測咎將誰屬邑尊不得已飭該圖地保將甲抬回下處小心知治俟傷平再作區處傳聞甲年未三十去歲完姻人甚長厚云 
[間省近聞]  
　　○閩省秋審人犯定例於三月初旬由各縣解到但路程有遠近之分故起解亦育遲速不等至押解之員向歸各縣派現任佐雜人員從事或現任不暇則禀請府委侯補人員解遞俟審錄後仍發回各縣監禁故二月初旬各府皆有札飭也並聞張幼山中丞辦過秋審後將循例渡臺云 
[閩省官報]  
　　○閩浙總督何制軍鎭閩將軍穆軍帥均屇三年俸滿去臘奏請　陛見聞日前有電報到閩奉　上諭均准留任欽此　聖眷優隆宦途中皆艷稱之 
[南市火警]  
　　○昨晚七點鐘時南市施相公弄口大干廟南首不戒於火其時東南風甚緊火勢益熾向北燒至太平弄口南首奏和樓茶肆火勢復轉至八點半鐘稍殺嗣經城內外各龍齊集灌救其火始滅然巳燒去房屋十餘幢矣詢其起火之由咸謂是大王廟南面之草貨店晚炊所致容俟訪明續述并聞該處巡防局員帶勇彈壓兼防搶火十分嚴密而局勇手執籐條逢人便打　於良莠不分云 
[西人賽力]  
　　○每年春季寓滬西人有賽力之舉昨日午後諸西人集於跑馬場中之拋球處河濵繚以木栅另開二門並搭木橋於此捕房派西捕管門不准華人擅入傍有布幄樂工坐焉其始八人共跑另有一西人放槍爲號捷足者勝俄而拋擲鉛彈遠一丈餘過石灰印者爲勝又有跳浜之舉以連跳五浜而先回原處者爲勝又有二人並立一將左足一將右足用蔴繩緊縛如是者十人排作五對賽跑里許以先到者爲勝祇有一對先到餘皆傾跌於地無能爲矣又有二丈餘長之粗蔴繩繩之兩端六人曳之兩邊各有界限以力大過界者爲勝又有藍笆約高四尺每笆相間丈餘共計七笆九人比賽以連躍七笆者爲勝但見二人一前一後超躍而過餘則或顚或蹶膛乎後矣最後一次五人躍過五浜周而復始再躍五浜以木圈爲界能從園中趲過者爲勝五人中祗一人奪彩而己諸西人於得彩者則拍手歡呼免冠以迎於傾跌者則縱聲大笑至五點半鐘始各散歸是日天氣晴和中西士女絡繹往觀頗極一時之盛云 
[圑操誌餘]  
　　○上禮拜六本埠團兵大操一切情形均經列報兹悉是晚操畢之後咸往總會大餐何君理代爲主工部局董及香港將軍所委兵官並各兵頭兵丁等皆以次列坐約計有七十人頗極一時之盛坐間香港兵官言及前上海有信致將軍將軍深喜上海有此團練勁旅故委僕來閱看奉委之下不勝欣喜惜今日大雨所操陣伍不能暢觀將來回港將軍必將問其詳細僕則無辭以對鄙意欲於僕啓行以前倘遇晴霽再操一次僕觀其情形可以回禀將軍不必如此次大操但如常操之時略見一斑亦足以爲籍口也何君答以現花某忝爲兵頭已定常操之期恐另外召集操演各兵將謂某之號令不當此則似有未便各兵之在坐者聞言皆踴躍而起日吾等並無此意皆願復操於是何君謂容俟與港委兵官商酌定期相告以待復操大餐時西樂亦在彼奏技宴畢之後諸人皆欣喜鼓舞直至十一點半鐘始各散歸刻聞復操之期已定於禮拜五卽十四日惟願屇期天朗氣淸則旌旆飛揚戒容暨暨憑軾而觀者庶幾深爲愜望也 
[械鬥又見]  
　　○浦中駕舢板船者閩人爲多而閩人之中又以林姓爲最多前因彼此爭泊碼頭致有打架之事本舘曾列於報矣不意前日復動于戈大張撻伐或待手鎗或執短刀或拋石塊問其姓則無非林也然在水中鏖戰巡捕無分水之術祗得作壁上觀而已逾時罷兵兩下受傷者八人有經彈打入大腿者有面受刀傷者均送至仁濟醫舘療治按此等械鬥之案有地方之責者正宜從嚴查辦以儆效尤不然蠻觸相爭安保不釀成命案耶 
[二女同拘]  
　　○前晚六點餘鐘時法租界同仁輔元堂堦石上坐二少女口操本地音手携包袱無賴輩見二女之並坐也紛紛集視行路者亦駐足觀之如蟻附羶如蠅逐臭曾不逾時而巳圍女數匝有兩人逼女同行二女不背嬌啼喊救一人將包袱打開則惟碎布而已問其何來女言昨日出外夕陽西墜宿於某處碎布係在法華鎭收來者該堂司事恐人多肇事急遺人通報捕房捕頭派捕拘無賴者兩人餘則各烏獸散兩女亦一併拘押諒今晨卽當解訊也至男女妙名且俟公庭對簿後再爲訪錄 
[刀鋒可畏]  
　　○慨自桑濮之風熾而夫婦之道乖夫婦之道乖而男不能剛婦不能柔人必之變亦世道之憂也聞法租界新街某薙髪匠曾出洋二十元娶得一婦不解唱隨之樂時聞詬誶之聲某無可如何吞聲忍氣女元龍氣槪遂駕夫婿而上之前日不知因何起衅婦將尖刀直刺某胸某急閃避而刀鋒已透馬甲矣某遂投訴捕房婦則悍矣使非某之眼明手快幾何不以猩猩之血污皎皎之刃哉 
[割去贅疣]  
　　○無錫人陸鳳鳴年四十矣臂上生大瘤艱於動作遍求諸醫迄不見效前日往同仁醫舘西醫施以麻藥用刀割瘤敷以生肌藥而愈西醫之奏手亦快矣哉 
[酗酒被押]  
　　○初六日報載無故逞兇一則兹悉該西人業經捕頭於初八日解赴德國領事公廨領事訊得該西人實因酒醉所致判發捕房禁押七天以爲沈　者戒寄語高陽舊侶愼毋與麵生暱也 
[津人滋事]  
　　○張傳氏至英公堂稱居穿虹浜地方丈夫張瑞堂前日午後因長女歸甯適在門口突有天津人五六成羣竟與我女調笑我與理論彼竟逞兇毆傷我左肩友右腰且被乘間攫去金押髮及珠環彼等勢甚兇橫不能與敵只得聽其自去然彼等面目早已認明旋卽告知丈夫報捕追尋祗獲謝阿五一名今蒙送案叩請騐傷追贓張瑞堂供與妻同謝阿五供天津人在滬唱戲前日偶至該處不知如何張忽毆妻 
 
 

Page 3

 
 
我則在傍見之喝令勿打詎張與波爭毆並未攫伊女之金飾張又稱並床毆妻實被伊等毆傷我妻陳太守訊供之下騐得張傳氏受傷屬實判將謝阿五送縣着張夫婦自行投縣候質 
[英界公堂瑣案]  
　　○日本婦稱昨晚有人入我家出言無狀訴捕請辦李阿三供在日本婦處帮工昨晚有人突如其來言欲與日本婦人井宿出錢百文與之爭論則一味胡言林阿榮供並未到伊家不過在門閒看伊卽喝我走開以致爭執陳大守判押林阿榮七天○王永高稱昨日我外甥到雜貨店買火油與該店學徒爭毆回家告我我卽到該店向店主理論該店主不問情形竟毆傷我頭顱是以訴捕拘該店主送案鮑吉春供伊外甥來買火油與我徒爭執後伊復來辱罵我與爭論伊自碰傷頭顱陳太守騐得王永高固受微傷判罰鮑吉春洋一元作爲養傷費○張玉書稱在裕昌行爲司帳前日因有紫銅草帽邊裝載輪船運往牛庄不料在船被竊查問水手頭目李正昌據李云聞得羅阿希江阿裕因分拆錢文爭論或者卽是此二人所竊當在牛阿五床下搜出紫銅二塊又在伊箱裹搜出草帽邊牛阿五己聞風逃遁今惟將羅江及贓送案請究李供與同羅江二人同供並末分錢爭論又未行竊至起案之贓諒係牛阿五所竊與我等無干太守飭羅江二人仍囘船贓交張領俟獲到牛阿五再行究辦○李福紀稱擺設荳腐花攤被擺牛肉攤之張氏爭佔攤基卽有吳桂春帮同張氏將我毆打適有巡捕來將該氏與吳一併拘案張氏供李不容我擺設牛肉攤與我相爭吳桂春係在旁解勸者吳供伊二人爭毆我不過解勸並未帮該氏毆李陳太守騐得李福紀略受微傷然與該氏總因謀食起見吳桂春不應多事着罰洋一元給李養傷○吳正生稱在炒麵店爲夥昨有人來吃麵强要賒帳與我爭毆被扯破長衫適有巡捕來指交送案破衣呈閱徐玉生供與麵舖係老主顧前同友人去吃麵欠伊麵錢七十文早已還淸昨日又向我索錢爲此與論並未扯伊長衫惠捕頭禀徐玉生素不安分請爲懲辦陳太守判徐玉生枷號一月發頭門示衆 
[分發人員騐看名單]  
　　○籌餉事例擊籖分發郎中　冀惟熙山西　員外郎　善佺鑲白　主事　黃春榮浙江劉敦謹浙江　中書科中書　沈福廕順天　內閣中書　張廣捕湖南石長祐安徽　京府經歷　五品頂戴邢兆英浙江　道　花翎三品銜許星翼湖南　知府　黃仁黼湖南　府經歷　蕭慶祥河南　縣丞　林桐順天　州吏目　魏應長陝西○籌餉事例指省分發　知府花翎周蓮貴州江蘇鹽運使運同　花翎任之驊江蘇長蘆　同知　知府頂戴陳琦湖北江蘇鄒元贊江蘇廣東王忠廕江蘇直　王壽恩山東北河　通判　同知升銜李馨德湖南廣西提舉升銜陳鐵珊廣東廣西鹽提舉升銜李釴雲南廣西姚虞卿安徽直　鹽提舉升銜孫鍾祥江蘇北河惲秀孫紅蘇北河鹽提舉升銜趙廷　浙江江蘇錢善錫浙江北河　知縣　同知升銜王紹堂山西河南同知升銜楊宗彝湖南江蘇花翎五品銜沈麟書浙江廣東施溥江蘇廣東　布政司庫大使　吳善廣浙江江蘇布政司理問　鹽提舉升銜張振榮浙江江蘇　直　州州判　祝煥勛江西江蘇　鹽連司經歷　李嘉琪湖北兩淮　州判　鄭其琛山西北河鍾樹森安徽北河楊正華貴州雲南袁珦江蘇湖北　府經歷　李堅山西湖北賈毓瑚山西直隸張光泰山西直　夏承宗湖北廣西陳榦浙江直隸　縣丞　祝錫彭直隸河南向式恭湖南廣東温鳳翥山東河南潘誦捷江蘇湖北何雲章安徽北河胡宗寅安徽江蘇丁炳廷安徽湖北程福淸江蘇湖北許仁安徽江蘇朱繼宗江蘇湖北錢以莊江蘇直　梁毅仁河南江蘇馬堃連陝西甘肅李樹森四川陝西朱佑保浙江北河沈守經浙江江蘇章啓殷浙江北河謝愷河南直　章文溥浙江直隸易健四川湖北　鹽知事　羅崇德安徽兩淮　縣主簿　戴應泰江蘇直隸　鹽巡檢　袁運恒湖南兩淮毛用　浙江兩惟　巡檢　楊世昌奉天直隸楊裕仁廂黃河南陳書林廣西雲南龍驥湖南甘肅汪延庚山東北河李光遠貴州雲南張葆綸安徽直隸孫煦安徽江蘇鍾承誥安徽直　陳克愼江蘇廣西張士信安徽湖北周國鈉江蘇湖北廖德明四川雲南余福鈺浙江廣西高應辛河南湖北張繼勳浙江江蘇何錫章浙江廣西李循楷正藍河南王致祥順天河南陳紹賢廣西雲南　從九品　梁澍霖順天東河董書薌浙江直隸余正潮浙江貴州張麟湖南廣東徐耀宗江蘇湖北　典史林宗岱山東直　郭天錫湖北直　郭文奎山西直　孫德明山西直　涂保珉江西湖北楊秉堃江蘇湖北錢楨江蘇廣四錢壽鴻江蘇河南王勤宸江蘇直　葉承恩安徽湖北戴淦江蘇湖北陳洤浙江直隸錢治浙江直　羅鋆浙江湖北　閘官　張雲軒河南東河　未入流　潘志遠江蘇直隸梁宗錫浙江湖北陳桂馨浙江北河○勞續掣籖分發　同知直　州知州花翎胡開岱四川　知縣　周應方貴州　典史　王翰湖南○勞績指省分發　知府　花翎鹽運使銜章棣浙江江蘇　知州同銜王經陜西四川四品銜李宗誥湖南貴州　知縣　張棠蔭雲南廣西孫淸華江蘇直　花翎五品銜楊廷槐湖南甘肅花翎同知銜張時熙湖北甘肅運同銜危炳光湖南陝西　鹽大使　任敬敷江蘇長蘆府經歷縣丞　呂書雲順天貴州　縣丞　湯恂達江蘇奉天繆繼彤江蘇貴州藍翎程德春江蘇直　　縣主簿　袁運鈞湖南甘肅　巡檢　藍翎李汝墉直　江蘇○進士掣籖分發　知縣　陳世求江西○優貢掣籤分發　知縣余安子江西○孝廉方正掣籖分發　知縣李文治直隸　布政司都事　劉淑身山東○議叙掣籖分發　知縣　孫家聲安徽　布政司經歷　查美朗浙江○議叙指省分發　府經歷方汝謹安徽直　縣丞　曾廣治湖南廣東 
[題滄浪亭圖]  
　　○我不能親領貔貅十萬策馬橫刀直出玉門關埽淸沙漠鎭夷蠻又不能逆挽黃河東歸海烽煙永靖海不揚波九州中外一一慶安瀾周召夔皋今宰相陰陽爕理天何言小儒讀書愧迂腐　聖人在上羣賢輔林泉正可樂太平半肩行李訪隱淪泰岱衡湘已登覽岳陽黃鶴眞過眼領畧揚州月二分吳江小住滄浪亭濟航僧淸淨禪摩詰畵賈島萹佛前潑墨滿紙生雲烟柳千株梅萬樹穠桃豔李紛無數修竹參差雲鎖戶怪石龍虎獅象緑苔護荷花十萬洽溪繞樓閣玲瓏隨處好披圖神往樂方濃夕陽開滅一聲鐘禪心入空空復空魚躍鳶飛盪我胸請君再把生花筆圖中添我與君布其中 
　　春漁席時熙未定艸 
[贈席春漁太守]  
　　○丈夫不尋黃金穴丈夫不羡玉堂仙前有千秋後萬古此身直與相周旋得時須慰蒼生望正誼明道陳王前乾坤樞紐藐躬繫功名何止到凌烟時不可兮歸邱壑北窓遐伴羲皇眠浩氣彌漫天地外那知滄海並桑田抱此區區抑已久不遇高人不低首黔中太守來吳中海畔雲山淸入手携琴載鶴住滄浪梅花爲鄰僧爲友我今小住滄浪邊遇公梅花開放候相逢意氣于層霄月上靑天雲下走筵前珠玉落三千胸中雲夢吞八九倒提寶塔當毛錐　此句乃公集中句　落紙雲烟生肘後池上龍蛇曉欲飛光芒四射驚牛斗禺鼎湯盤世所珍金石流傳永不朽花前示我雲霞章東風搖蕩百靈翔鐵板銅琶歌一曲大江東去水茫茫有時嬉笑並怒罵仙人笑倒鬼驚霜有時花落風雨夜靑衫紅袖色凄凉興來盃酒亦千古詩成嘯傲凌滄江太守本是神仙侶才名昔日驚天女讀書萬卷期報恩馳驅戒馬捍邊圉曾種河陽萬樹花村無　吠靜桑麻躋彼公堂稱壽酒慈雲一去訴啼鴉屢膺鶚薦動　天闕二千石選揚芳烈可奈末流勢滔滔俗吏誰知事折腰公心如冰復如鐵東漢文章根氣節但願從赤松子遊不顧跨鶴到神州天風海月助談笑一醉直上靑雲頭公家本在錦江曲百花水遶詩人屋峨眉山色卷中看　峽泉流紙上寒我今見公猶未晚一篇詩借江山瞻 
　　皖江養泉丁泮林未定草 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
