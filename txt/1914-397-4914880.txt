# 1914 - 397 - 4914880

 

Page 1

 
 
   
 
 

Page 2

 
 
時評 
[各部新官制（默）]  
　　中央改革官制之計畫至今日而完全告成每發表一官制必起一時恐慌前此省官制發表謂各省巡按將大更動於是外官起恐慌而萃未大更動也將軍制發表謂各省將軍將大更動於是軍界起恐慌而卒未大更動也今各部官制新發表謂各部人員將大更動於是部中之恐慌又起矣然其結果如何尙未可測說者謂改内官制與改外省軍民兩制不同改革軍民兩制意在對内取統一封外取分治爲法之意多而各部之改制則兼有兩義一在對總統收直轄之效對外省减向日之權此就立法方面言也一則近來都中所傳改制與某派有關係與某系有不利前日路透電所載交通消息隱然有事實可徵此就爲人的方面言也爲法的改制與人無關或不致挑起暗潮爲人的改制則具有操縱作用勢必掀動政界之波瀾矣 
然以記者言之内閣改組總統制爲改制之發　故政界之恐慌自此始各部官制發表爲中央改制之結局政潮之鼓盪亦宜由此而定今日所謂某部某局之恐慌者殆别有黨派關係而適藉此官制發表以激動其餘波耳然歟否歟 
[命令]  
　　七月十一日大總統策令大理院院長董康呈懇開去文官高等懲戒委員會長兼職應照准此令 
又令任命周樹模兼任文官高等懲戒委員會委員長此令 
又令王炳炎授爲陸軍少將此令 
又令徐樂堯加陸軍少將銜此令 
又令外交總長孫寳琦呈請任命常永慶兼辦喀舉噶爾交涉事宜許國楨兼辦伊犁交涉事宜應照准此令 
又令廣東巡按使李國筠保荐政務廳署人員呈請任命等語應准以鄭謙爲廣東巡按使政務廳廳長此令 
又令司法總長章宗祥呈據署直隷保定地方審判廳長唐肯詳請辭職唐肯准免本官此令 
又令司法總長章宗祥呈請任命趙秉琛署直隷保定地方審判廳長應照准此令 
又令司法總長章宗祥呈請任命梁桐愷史棠署江西高等審判廳推事林大文署江西南昌地方審判廳長曹俊唐揆樓際霖署江西南昌地方審判廳推事高孝綱署江西九江地方審判廳推事應照准此令 
大總統申令現在各部官制業經修正公布所有各部官制通則應於各部官詞施行之日廢止此令 
又令甯夏將軍事務着卽改歸甯夏護軍使管理所有各該將軍原管旗營各項事務並由甯夏護軍使馬福祥依照將軍舊制分别執行至阿拉善蒙旗仍由該護軍使節制嗣後即無庸再用將軍名義以昭畫一而專責成此令 
又令綏遠都統所轄伊克昭盟所屬之烏審鄂托克二旗仍暫歸寗夏護軍使節制此令 
又令據文官高等懲戒委員會委員長董康呈議决財政部送交沙巿運銷局長舒志觀等獘端甚多請付懲戒一案由會傳到該局長面加詢問覆核案據憑條確無實在獘竇可指鄂岸稽核員高繼宗查復各節多因誤會不應受懲戒處分擬請將原付懲戒准予撤銷等語舒志觀原付懲戒准如所議卽予撤銷其胡耀祖徐林碩二員交財政部轉行湖北巡按使查照所擬辦理此令 
又令茲制定陸軍法官服制公布之此令 
十二日大總統策令　趙戴文加陸軍中將銜並給予二等文虎章此令 
又令康永厚傳民傑給予三等嘉禾章此令　 
又令尹鳳山給予三等文虎章張孝儒李林德給予四等文虎章此令 
又令任命彭光烈爲四川昭廣鎭守使此令 
又令任命四川檢察廳胡忠同兼任四川陸軍第三師師長此令 
又令廣西巡按使張鳴岐保薦政務廳廳長人員呈請任命等語應准以紀堪謹爲廣西巡按使政務廳廳長此令又令財政總長周自齊呈請任命劉矩漢爲歸綏財政分廳廳長應照准此令 
又令署察哈爾都統可宗蓬電請任命蕭良臣爲都統府參謀長兼軍務處處長李權爲都統府書記官兼總務處處長應照准此令 
又令司法總長章宗祥呈稱江蘇上海地方審判廳推事董永昌心地糊塗辦案錯誤請免去本官等語董永昌應卽免去本官此令 
又令司法總長章宗祥呈請任命韓燾署江蘇江甯地方審判廳推事沈敏樹署江蘇上海地方審判廳推事應照准此令 
又令司法總長章宗祥呈請任命郭秀如署湖南高等審判廳推事章朝瑞署湖南長沙地方審判廳長黄道林爲湖南高等審判廳書記官長應照准此令 
又令司法總長章宗祥呈請將此次裁缺之署江蘇第一高等檢察廳檢察官倪炳署江蘇第二高等檢察分廳檢察官劉鴻樞劉景熙王景堯署江蘇吳縣地方檢察廳檢察長劉祖口署江蘇武進地方檢察廳檢察長李琦一律開去署缺另候調用等語應照准此令 
又令司法總長章宗祥呈稱湖南高等審判廳書記官長傅渡航辦理行政事務確非所長請免去本官等語傅渡航應即免去年官此令 
又令陸軍總長段祺瑞呈請授林慶元爲陸軍步兵少校應照准此令 
又令陸軍總長段祺瑞呈准鎭安上將軍督理奉大軍務張錫鑾咨擬以保瑞接襲正黄旗世管佐領請予准襲等語應照准此令 
又令陸軍總長段祺瑞呈准東陵承辦事務衙門咨擬以隆俊承襲孝陵正白旗世襲防禦請予准襲等語應照准此令 
[專電]  
　　北京電交通部昨特停公一日從新組織計有新司長之望者爲袁長坤吳應科周萬鵬黄耀昌蔡國藻各部新官制發表後凡由部發生之礦政路政電政各局均裁惟幣制局本對部獨立則不裁 
北京電各部官制發表後交通部中最恐慌聞有將繼龍而出者局員更動當不少 
北京電外交司法兩部近辦接收會審公堂事甚力其接收範圍要使派遣華讞員之權完全屬我又華人案件全由華官審判此間外交界大抵以各該領事團之意見爲標準滬領團則要求推廣租界爲報酬某外報所稱要求三項即死刑亦由公廨辦理之說尙無所聞惟新廨員確有有派林行規或丁榕之說恐終屬林厦門鼓浪嶼則以此項交涉未完所派華讞員某領團以不通西語無法律智識不認且英使署謂西官陪審爲該地五十年來習慣誠恐華官袒縱有害租界範圍以内之治安以此案犯閣積巡按使一日數電近特派朱先莘前往交涉 
北京電官等官俸規則將次發表 
北京電清史館副總裁將定徐坊 
北京電此次駐外將軍紛紛進京如姜桂題馮國璋閻錫山陸軍參謀兩部軍界人員擬在將校俱樂部開軍界歡迎大會 
開封電田將軍接中央電此次白狼回竄南陽鎭守使吳慶桐不得辭咎交部議處 
洛陽電白狼餘黨現多在南召係其老巢軍隊搜索頗不容易南昌電進步黨控贛南鎭守使李廷玉案中央已電飭李將軍純查辦廣東電龍將軍前接中央命令以軍隊鎭厚壓亂黨非常出力不能不優給賞洋以資鼓勵大總統特飭由交通銀行滙到現洋六萬元 
南京電馮將軍前發起之長江坐探問題擬聯絡湘鄂皖贛浙閩等省設總機關於滬漢設支隊於各商埠要口一事聞刻己將合組草案及籌欵情形咨請各省查核南京電聞長江張巡閱使電京即日北上覲見 
南京電金陵道尹王舍棠十二日到甯住馬士杰庽 
[特約路透電]  
　　北京電參政院議員十五人提出所入稅議案不日將開會討論諸員之意官俸自七月一日起已付足數今當於民國四年一月一日起先向最高級之官員徵取所入稅陸續推及其餘各級官員 
北京電烟台築造防海堤計畫現暫起頓挫先是曾組織籌辦會以道尹爲主席餘員爲領事團中西商會及稅務司之代表中外商民商妥凡入烟臺之貨願付附稅以充經費且經駐京各公使允可籌辦會估計工程須需銀一百五十萬兩故商請外國銀行先付墊欵各銀行允以附稅爲抵押品繳付此欵旣而外國工程專門家告知籌辦會謂須需銀三百萬兩故各銀行乃請政府擔保償還墊欵由外交部轉告財政部財政部於六星期後覆稱如由政府擔保償還則應予道尹籌欵之權外交團駁稱如籌辦會籌募是欵則更須妥加擔保其度支且謂烟臺洋商今踴躍助欵頗鉅猶以防海隄贈送中政故此舉必由籌辦會協商辦理財政部迄今尙未讓步致起延擱 
北京電遼河開濬計畫現起波折濬河會經費支絀無力供給工程司之俸金中政府巳調葫蘆島工程司許和斯君前往他處先是日政府要求凡日政府之物皆須放地不得查驗中政府初頗反對卒乃允可旣而開工進行頗有條理而張作霖自開辦之時卽竭力反對至是忽辭許和斯君謂内地經費不足故其俸金無從出支今正於封河之前加速工作經此波折又須稽延一年開濬遼河與牛莊口岸大有裨益蓋該口岸游泥漸深兩年之内必致有礙輪船出入且旣築造堤壩規定水深之度則可免水患 
北京電袁總統從商部之請准設中國地理會於北京設公會於南京 
[譯電]  
　　倫敦電卡生君在萊恩校閱義勇隊時向衆演說　和平今已無望如光榮之和平不能得之則必求光榮之戰爭華爾特郎君校閱巴爾摩亞之義勇隊時諄勸贊助大領袖卡生君抗拒政府政府今巳不復爲政府云 
倫敦電英皇英后在愛汀堡乘車赴大敎堂時有要求參政權之女子一人擲一橡皮球反對强食在獄之女子該球適落后之裾間后乃笑而棄之 
倫敦電倫敦飛至巴黎巴黎回至倫敦之飛船賽駛會由義國白洛克君獲勝歷時七點三分六秒鐘第小時飛行七十一里 
基夫電此間接有消息前旅順口俄國守將司徒塞爾將軍患麻痺症身不能動口不能語 
華盛頓電菲列濱羣島自治議案巳呈入衆議院案中議裁非列濱之委員會代以議院信奉基督敎各島之代表准由民選非基督敎之處則由總督委派該案於本　屆國會會議期内不致制爲法律 
華盛頓電墨西哥烏爾太總統現將辭職贊成以新簡之外交總長卡巴茄爾爲總統 
維拉克羅慈電現信叛軍領袖卡蘭柴將軍及美政府巳贊成以卡巴茄爾爲總統海軍大將克拉杜克將送烏爾太總統及其眷屬至海濱登英國兵艦烏爾太總統最親近之顧問均巳啓程 
維拉克羅慈電墨西哥前任外交總長羅士將軍啓程赴歐巳抵此間據稱調和委員議以卡巴茄爾爲臨時總統巳經烏爾太總統贊成烏爾太已知續行抵禦無益於國徒足荼毒生靈且恐京城被掠 
要聞一 
[新修正各部官制之概要]  
　　修正各部官制於昨（十日）晚公布此次修正要點一在改各部直隷内閣總理爲直隷大總統二則改各部對於各省間之可以訓令及得中止或消其處分者今則祇可有監察指示之責及得呈請大總統核奪三則舊日各部之局概改爲司而交通部之司局尤大爲更動農商部之礦政局則不僅降而爲司且各省已設之礦山監督署新官制並無此項名目則當然在消滅之列此其修正之大略也茲節　官制大要於左至於至文則另錄專件欄内 
外交部（一）外交部置總務廳及政務通商交際三司（二）外交部置總次長各一人參事四人司長三人秘書四人僉事三十六人主事六十人 
内務部（一）内務部總務民治警政職主典禮考績五司（二）内務部置總長一人次長二人參事四人司長五人秘書四人僉事四十四人主事九十人技正四人技 
 
 
 

Page 3

 
 
士十人 
財政部（一）財政部置總務廳及賦稅會計泉幣公債庫藏五司（二）財政部置總長一人次長二人參事四人司長五人秘書四人僉事四十人主事七十人技正一人技士二人 
陸軍部（一）陸軍部置總務廳及軍衡軍務軍械軍學軍需軍醫軍法軍牧八司（二）陸軍部置總長一人次長二人參事四人秘書四人副官六人纂譯官四人司長八人科長及一等軍法官五十人以内科員及二三等軍法官二百人以内技正四人技士八人 
海軍部（一）海軍部置總務廳及軍衡軍務軍械軍學軍需軍法六司（二）海軍部置總長次長各一人參事四人秘書四人副官十人視察八人司長六人科長五十人以内科員一百人以内技正四人技士八人 
司法部（一）司法部置總務廳及民事刑事監獄三司（二）司法部置總次長各一人參事四人司長三人秘書四人僉事九十人主事六十人技正一人技士六人 
教育部（一）敎育部置總務廳及普通敎育專門敎育社會敎育三司（二）敎育部置總次長各一人參事三人司長三秘書四人視學十六人僉事二十四人主事四十二人技正一人技士二人 
農商部（一）農商部置總務廳及礦政農林工商漁牧四司（二）農商部置總次長各一人參事四人司長四人秘書四人僉事三十二人主事五十人技監二人技正十六人技士三十二人 
交通部（一）交通部置總務廳及路政路工郵傳綜核鐵路會計郵傳會計六司（二）交通部置總長一人次長二人參事四人秘書四人司長六人僉事三十二人主事七十人技監二人技正十二人技士二十二人 
[財政部擬定特種營業稅之内容]  
　　我國若行營業稅究應採取何種制度此爲最費研究之問題財政部說法委員員及財政討論會均曾將此案提出研究綜其議論約分兩派一主張採行一般營業稅謂我國舊有之雜稅雜捐均含有營業稅性質然凌亂無系亟待改良不若施行一般營業稅藉资整頓廢惡稅行良稅一舉兩得一主張採用特别營業稅謂一般營業稅之課稅方法極其繁難我國商民向無此習慣勉强仿行未易收效不若採行特别營業稅爲善蓋我國現時情形施行一般營業稅時機尙早不如先辦一種特别營業稅俟遲數年民力稍紓其中一部分已養成納稅習慣再推行一般營業稅較有把握爲善也以上兩說各有優劣未易斷定特是近日該部重要人員均主後說聞是項條例業巳擬定送請政事堂核議茲將條　内容分欵述之如左 
特種營業稅之課稅物件考美國課特種營業稅僅限於銀行保險及其他各大公司數種近財政部以我國此項營業正在萌芽時代國家方應提倡保護豈宣驟加稅課不得巳於各項營業中求其納稅力較優而課稅之結果於産業之發展小民之生計無妨碍者惟有販賣奢侈品之各項營業聞條例所列應納執照稅之營業（一）綢緞洋布業（二）洋雜貨業（三）中外藥品業（四）金店首飾業（五）古玩珠寳業（六）旅館業（七）海菜業（八）洋服業（九）皮鞋業（十）洋式傢具業以上十種營業均於課稅相宜蓋營業之人極思將所加之稅轉嫁於買客而前項買客均係富庶之家物價略高亦所不惜我國能加重奢侈稅則一方可謀國庫收入之增鉅一方能制遏社會奢侈之風而使販賈侈奢物商逐漸減少尤於風俗生計相關至鉅也 
特種營業稅之課稅稅率考各國營業稅課稅方法制度不一有採純益課稅主義者如德國之現行制度差近有採外標課稅主義者如法國如日本皆是財政部以其手續繁難驟難仿照求其簡而易行者莫若美國之特許稅制此制就學理言雖頗多缺點然就事實言在國家可少調查之煩在人民得免苛征之擾求之我國舊稅中如牙稅當稅均與此相似旣有先例更易推行聞條例内所列之稅率分爲三等九級純以營業總收入額之大小定課執照稅額之多寡三等營業第三級營業總額三百元以上課稅二元第二級營業總額五百元以上課稅五元第一級營業總額一千元以上課稅十元二等營業第三級營業總額二千元以上課稅二十元第二級　業總額五千元以上課稅五十元第一級營業總額一萬元以上課稅一百元一等營業第三級營業總額二萬元以上課稅二百元第二級營業總額五萬元以上課稅五百元第一級營業十萬元以上課稅一千元以上規定課稅稅率方法極爲簡單易於遵守惟稅率純照營業總收入額千分之十課稅似便於大商而妨害小商業過甚未審當局者將若何補救之也 
特種營業稅之征收方法聞條例内所規定之徵收方法（一）營業人呈報之規定如營業人姓名籍貫住址曁店舖所在地營業種類並全年營業總收入估計數等是（二）收稅時期之規定如執照稅每年分兩期繳納第一期正月一日至末日繳納半數第二項七月一日至末日繳納半數等是（三）免稅之規定如七月一日以後開業者應於受執照時納後半年稅金免納前半年稅金其六月末日以前廢業者應准免納後半年稅金等是（四）換照之規定如特種營業承繼賣讓店舖之遷移及變更營業之種類或執照遺失汚損時均得向徵稅官署換照但須繳納照費洋五角等是（五）罰則之規定如未經領有執照而爲前項營業或爲虚僞之禀報或爲執照稅之隱漏者處以應納稅額三倍之罰金曁徵收官吏對於滯納稅金人得停止其營業或封閉其店舖等是以上五者係征收方法之大概情形近聞此項條例巳由政事堂呈請總統閱定不久當須公布 
[馮上將戾京紀]  
　　到京後之所事宣武上將軍馮國璋氏現尙在京聞其來京之原因與劃分軍區問題大有關係據聞馮君會同王士珍即係籌謀此事並聞又謁見總統面陳地方詳情且長江一帶近因有種種謠言甚惑人心故馮君關於防備事宜悉心參畫期無遺漏云並據一說云其内幕原因實爲拱衞軍缺額甚多擬請在京招募足額并因五六七三月短發兵餉甚鉅請財政部設法照撥總統均巳允許至末後密呈與某上將在長江一帶各軍隊權限不甚清晰時虞衝突亟應分清等情内容頗秘 
孔道會之演說昨日（十日）下午二時西河沿孔道會事務所開會歡迎上將軍馮國璋來賓會員約共百餘人惲毓鼎爲臨時主席邀馮將軍入席後惲君致歡迎詞畢將軍答謝詞大意　荷蒙諸君開會歡迎愧不敢當惟本會之設所以昌明聖道而聖道中所重者爲忠孝節義四字此四字又可謂爲聖道之大綱凡我國人但能守此大綱國家何患不强聖道何患不昌即就聖人所云君子無所爭之句係聖人戒後人之妄爭至於現今之勢存亡攸關設使聖人生於斯世當於學業爭之益勇故望諸君子闡明聖道使國人於種種學問實力競進具有獨立之能力然後即能自治自治而後可以强國矣 
[梁星海之絶交書]  
　　樊雲門周少樸諸人業巳先後出山爲國宣力當去年時國民黨氣燄盛時此一般遺老達官多避居海濱以爲樂土其時上海一隅有超社者諸名公文酒優游之會社也社中有名者爲陳伯嚴樊樊山沈子培梁節庵沈愛蒼瞿子玖周少樸林貽書陳仁先諸人皆海内文宗名宿近日參政發表内有多人入選亦有堅臥不出者或出或處原屬各行其是而梁節庵氏自去年哭陵後清室即命其爲守陵大臣近日聞周樊二公出山大爲憤懣特自梁格莊馳書超社自言與二公絶交云 
[雜評一（默）]  
　　曲國卡生君謂平和已無望如光榮之平和不可得則必求得光榮之戰爭善哉斯言記者敢爲進一解焉夫所謂光榮之戰爭者非戰勝而即爲光榮也藉欺詐以邀幸一時者雖勝非光榮也恃强權以欺壓弱小者雖戰勝亦不得謂之光榮也以理勝不以力勝以得民心勝不以得土地勝斯之謂戰勝之光榮世之以戰勝自誇者盍體味斯言 
英政府懲治要求參政權之女子可謂嚴矣然一橡皮球誤擊皇后裙裾間后笑而棄之其態度温和爲何如耶若其后而善怒者必以一球爲擾亂之證據矣或拘禁或鎗斃未可知也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[内務部核議祭冠祭服之呈准]  
　　日前内務總長朱啓鈐呈遵議擬訂祭冠祭服請核定頒行等情原呈云爲遵議擬訂祭冠祭服呈請核定頒行事前奉大總統令據政治會議議覆祀天冠服應飭下所司特别規定著内務部廣集見聞詳晰議擬等因本部自設立編訂禮制會後遵即首先提議祭冠祭服一案查政治會議祭天諮詢議决案内謂祭服用冕一節雖周官所載漢唐守輿服志所傳自天子卿大夫各有等差品秩昭然原非帝王特制但去古旣　惟通人學士能博稽而詳說之而難免於多數之懷疑與其驚世駭俗從周徒博虚名何如創制顯庸開國特隆鉅制自應酌古斟今另行規定特别冠服較爲適宜仍以合乎古而不戾於今爲當冠即名之曰祭冠服即名之曰祭服均爲臨祭而設惟求適宜相稱文采章施釐然有序用昭敬恪上自元首下逮國民於祀天曁其他祭禮各得用之即以符通祭之義等語本部此次集議自應以該議案爲根據謹案禮記王制言有虞氏皇而祭夏后氏收而祭殷人　而祭周人冕而祭明有史以來祭服之規定代各不同而用冕則自周始後世泥於周制一若非冕服不足以昭崇敬者不知漢初去周爲近而西京二百年郊祀之服皆以袀玄初不聞其被袞誠以一代之開國本可不相沿襲特朝祭異服則古今同之今議於大禮服外規定特别冠服以供祀天曁其他祭禮所用蓋猶朝祭異服之意也竊謂祭服與禮服不同禮服以接人大勢所趨自貴從同祭服以接神鬼則其制不妨略古用昭我四千餘年文化由來之遠周室裸將而助祭乃有殷冔日本神官神職之服多採唐制皆其先例也考史記五帝本紀稱堯黄收純衣而劉昭後漢志以收與冔皆謂爵弁尤古於冕若民國採之以爲通祭之服則遠法放勲彌足以昭共和之盛軌迭經在會各員一再討論僉謂祭冠倣古之爵弁祭服卽倣爵弁服之玄衣纁最於民國國體爲宜惟是致美黻冕文質貴得其中觀象古人彰施不可無别服以順禮非有上下之辨曷以定民志而示有尊法國由帝制而成共和之先進國其職官禮服亦皆分别等級我國政體變遷相同擬自大總統以下祭冠祭服分爲特任官簡任官薦任官委任官及士庶五等各綴冠章於冠團章於服以爲之别此外如冠服之緣大帶之飾中衣之制以及紘之易而爲組舄之改而爲鞾類皆悉心釐訂參酌古今凡此損益之因時無取拘牽於往制要期變通之盡善俾成巍煥之新儀以仰副我大總統齊明盛服恪承祭祀之至意謹繕具祭祀冠服制說明書并附圖式呈請核定頒行以資遵守所有遵議擬訂祭冠祭服緣由是否有當理合具文呈請大總統鈞鑒訓示施行謹呈旋於七月六日奉批令所訂祭祀冠服圖式折衷往制具臻周妥應與祀天通禮一併頒行交政事堂禮制館通行遵照圖曁說明書並發此批 
[高等廳二次公開陳繩案]  
　　高等審判廳於昨日（十日）上午九點四十分鐘二次公開審問陳繩被害案内諸犯是日旁聽者甚衆嗣以旁聽劵爲廳内人員前期索去者不少故當放劵時所賸無幾然傍聽座内巳形溢滿開庭後審判長爲潘恩培檢察官馬德潤董升董珍之律師鄧爾班審判長遂提董升董珍黄貴周文潞等上堂謂於七號由檢察官至陳璧住宅檢驗情形完畢遂請書記官將檢騐諸事宣告畢乃問董升對於檢驗諸事有何話說董升乃聲叙上訴實因地方審判廳張庭長使了陳璧的錢不容我說話硬判我爲殺人兇犯我實在寃枉請青天大人確查審判長又向董升曰我所問的是你對於檢驗陳璧住宅的事體是否相符而董升乃答云所調查皆實在情形固無可言惟地方審判廳之判决我寃實無處可訴地方廳判結我之罪名毫無理由遽行定案若地方廳能尋出我殺六爺的確證據我雖死亦復何辭一再訊問皆如是答庭長告以今日所問者在對於調查之結果你有何意見别的　事情不在此範圍以内即不容你置喙董云在地方廳我欲有所辯白審判官亦多方阻撓致我有寃莫伸今我欲有言又不見許是我此寃不知何時始得伸庭長復告以你辯白之時正多惟今日非　時也律師鄧爾班乃謂調查情形與董升無須甄問請就他犯問之審判長乃問周文潞黄貴董珍三人對於調查情形有無話說三人均無異詞遂令退下僅問董升到陳璧宅内共有幾年及其歷住之房皆在何處同居隣舍姓氏問畢又喚董珍問其來京年月及住處與問董升略同問畢又喚黄貴問常至廚房者有誰答有李媽又問該廚房僅伺候陳璧一人者曰然又問黄貴住房與被害者住房相隔遠近答曰甚遠問畢又訊問陳繹陳伯台生前所來往之人以及門房馬號之鎖鑰素歸何人所管經陳繹逐一答出董升所請之律師鄧爾班亦有所辯駁時巳届十二鐘遂宣告閉庭 
[奉省胡匪猖獗]  
　　奉省開原西豐兩縣近日以來胡匪四起幾於徧地匪蹤開原東鎭八顆樹有匪百餘名搶刦合興燒鍋邑西慶雲堡遼河一帶有匪八十餘名肆行搶掠古城子雙樓台等處亦有大股胡匪西鎭四家子則有黨人數十名鎗会堅利清河溝柴河溝山深林密更爲盜匪淵藪警長陶菊畦與陸軍第百五團第一營宋營長業巳帶隊往剿電報到省言縣境胡匪到處皆是又兼有黨人參與其間四家子之匪均袖綴白布上書討袁軍先鋒隊字樣匪等又謠言縣城内已設機關行將攻城以致商民驚駭幾有草木皆兵之概所有軍警多在四外剿匪難以兼顧兩地請速派兵駐紥縣城以資鎭懾云云 
西豐縣自游擊隊營長趙喜孟所部之一營叛變後劉帮統當飭令該營長往撫歸隊僅百餘人其餘三百餘名與胡匪相合竄入縣屬朝陽鎭大肆燒搶一晝夜損失之財物不下四五十萬又兼西豐各圍均受水災以致地方匪徒亦起而相應勢成燎原茲由西豐縣知事與劉冠卿帮統電呈巡按使謂縣境叛兵匪患勢頗猖獗請速派兵馳往助剿以期早日肅清現巡按使巳由省派去五十三旅馬隊一營二營三營馳赴關原西　一帶認眞剿辦 
七月三日將軍府接得開　西豐剿匪軍之報告總計兩縣之匪約有千人之多所持鎗械甚屬堅利子彈亦甚充足抵防後連日在西豐之西南與開原交界之地方與匪接仗激戰數次惟山深樹密該匪此出彼没行動飄忽雖斃匪徒甚衆並擒獲多名惟我軍之連長二員執事官一員被傷陣亡其餘兵隊傷者十餘名死者三名詳加偵探確有前正法之金萬福長子金鼎臣由某處勾來之黨人與匪相合擾亂西豐開原之治安該匪首金鼎臣匿迹租界接濟匪黨主持一切而匪徒被擊敗者亦皆逃入租界以爲護符云云 
將軍府又接秘探報告言有黨人由大連安東乘南滿路線北上潛入各縣希冀起事應請通飭嚴加防範故張上將軍兼巡按使與張師長張參謀長任廳長會議以省城近日以來連出炸彈之事各外縣更難免有黨人潛匿除議定派遺一百第五團張團長由鐵巓就近派兵前往剿辦外又由省派遣步隊一營於初四日拔隊起行並通飭所有各縣駐紥之陸防軍隊及巡警一體嚴加搜查以免黨人潛蹤其與開原西豐臨近之鐵嶺法庫東平西安各縣之兵警亦着速往助剿務將該兩縣之胡匪黨人尅日撲滅以免釀成燎原云 
伊通縣知事劉潤之詳報巡按使公署内稱該縣與奉天西豐縣聯界地方現在竄來悍匪一百餘名巳入伊通管界内中並雜有馬匪三十餘名均携八米里快槍勢力浩大附近巡警莫敢仰視此股胡匪祗到處綁票零星財物並不搶刧日内巳將大户趙姓等家小兒綁去數名警察長徐常珍已會同陸軍星夜飛往截堵一面調齊全境預警預備迎擊惟我兵一旦厚集匪又勢必奔往奉界以避鋒銳慣技如是何可如何除督飭認眞追逐外合先報告云云 
[吕巡按使近政彚紀]  
　　振卹鄰災湖南此次水災爲近數十年所未有人民流離死亡不可勝數屍身順水飄流至鄂者甚多前叚香岩將軍已捐振款三千元匯往該省茲又由吕巡按使勸諭湖北官場捐廉助振并先墊款二千元交由漢口湖南官錢分局滙湘以拯災黎 
保薦人才吕巡按使日前密呈總統保薦前清狀元劉春霖及御史趙國琛直隸候補知储石之璞三員均文才優義長於吏治已奉總統批令先行送覲再予任用嗣又保薦財政人才鄭倬一現充漢口稅捐征收局長）孫蔭兩員均奉總統令交政事堂存記又卸任湖北特派交涉員胡朝宗現巳將任内經手各事移交江漢關監督丁士源接收吕巡按使以該員熟悉約章洞澈外情亦以駐外公使或總領事保薦請予存記錄用昨接政事堂來電催胡北上覲見以便予以相當位置聞巳於十號禀辭起程 
籌濟民食湘贛近遭水患榖米均禁外運湖北各屬水旱偏災亦層見迭出致武漢米糧缺乏價値飛漲十餘日前每石售錢六千餘者今巳漲至八千餘聞吕巡按以目下青黄不接糧價飛漲固爲常事惟武漢人民大都受辛亥革命損失元氣未復若再受米貴之累足以召亂昨特與財政廳長會商籌欵六萬元以便派員赴川購辦米糧以濟民食而平巿價聞財政廳長謂須電部核准方能籌撥伹此欵僅敷購米萬石何能有濟大約即以津貼米商俾達平價發售之目的云 
議減警餉鄂垣警察薪餉向係每名月給六元去臘吕巡按　警十職務甚重薪餉　微不能養廉特加增爲八元如升一等則月一元茲又以現在財政困難各行政官廳及各稅局卡所均巳一再裁員減薪惟警察一項萬難裁减籌思至再只有將薪誰减成一法或仍照從前六元之數或量爲核减昨已飭省垣警廳長從長議復 
[鄂省又斃三黨人]  
　　黨人邵成龍張漢國王佐才等近至湖北潛江縣設立機關勾結土匪被駐潛軍隊拿獲解送鄂省由軍法處迭次提訊邵供前月在荆門馬良地方攔擊黎鎭守使并燒毁水警炮船戕害段長又於潛邑之張集港組織機關賡續進行黨中職務并擔任鄂西戰事總指揮不諱張漢國供爲黨中參謀之職乃季雨霖之舊部王佐才供爲秘書繕寫布告徽章數千件并以其住宅爲總機關所有證據皆在其家搜出昨該處巳錄供呈報段上將軍奉飭一律槍斃巳於八號午刻在該處前行刑 
[四誌粤省開收紙幣情形]  
　　停收小宗舊幣會辦廣東財政事務處發出通告云爲傳知事叫換紙幣前定十元以上至千元止作爲小宗舊幣准商民人等按日來所兌換本爲利便起見乃商民務圖捷獲多僱粗莽之夫有意化整爲零藉端擁擠至辦事人員應接不暇不得已改爲前一日發籌次日憑籌對換日間雖略見疎通一届發籌之時人數愈多大抵皆裸身赤手不名一文詎有千元存欵顯係受人傭僱越牆破壁無所不爲有意破壞秩序致令員司束手現爲整　秩序起見自七月初八日起所有小宗舊幣一概停收但准自向銀行商號零星兌換一面推廣大宗範圍如有一萬元以上方准認爲大宗紙幣准其於兩星期内先行掛號訂明兌換惟兌換之時務須本人自持舊幣來處以便當面點兌如本人適因他故委託代理亦必選擇體面商人本處自優予接待其小宗紙幣在十一元以上萬元以下者如係必難歸併成整亦准取具商號妥保函告本所發條訂期兌換凡此辦法皆爲利便人民保持秩序起見幸各遵守特此通大宗票須如期掛號事務處又於七月六日致廣東日報公會函云本處收換大宗紙幣凡三萬元以上者自開收日起兩星期内塡寫姓名住址紙幣種種數目函知本處掛號候指定日期來所支換業經會同都督巡按使出示曉諭並登報佈告在案現查本處開收巳逾數日掛號人數尙屬寥寥應再重申佈告凡有大宗紙幣者當如期速來掛號如逾期限卽行截止倘有遲延係爲自誤相應函請貴公會轉知各報即日登載新聞欄内以便周知 
開收三萬元以上紙幣粤省收換舊幣前經規定辦法凡數在三萬元以上者須先函告會辦廣東財政事務處聽候復函指定日期挨次交頃悉王會辦昨巳决定自七日起開收三萬元以上大宗舊幣是日從第一號起當經該處分别函知各人挨次按期交換并將截至五日止所有函請掛號姓名次序列單備查 
濫發紙幣揤不收換連日收換紙幣發見僞幣甚多現聞主持其事者擬定限制辦法所有一元幣自菜字以下二元幣自盈字以下五元半元幣自秋字以下均屬當時濫發應作無效概不收換故連日各錢銀店收買紙幣多方疑慮必審察再四方肯交易而收換司事又必須將字軌號數逐勘明始能塡註實數現干會辦以此項手續查對費時因將反正後前後發出各種紙幣號數悉數列出以期一目了然計五元紙幣由天字發至往字止一元紙幣由天字發至奈字止二元紙幣由天字發至月字止五元紙幣由天字發至往字止 
[浙將軍府之新組織]  
　　名稱之飭改昨日（十二）各軍事機關以及師旅團營均奉到朱將軍通飭略謂浙江都督府改爲興武將軍督理浙江軍務定於本月十五日取消都督名稱改用興武將軍仰各屬一體遵照 
軍署之興修都督改爲將軍將次實行惟府中各課職員均須改組故日來各課人員大爲恐慌聞改定後即須遷往舊將軍署現巳派本府張副官前往履勘擇定後立即興修所遺之督府擬駐第六師司令部免租民屋云 
[江蘇公債票案（七）]  
　　蔣懋熙密呈財政部文第二附件（附案語）次長鈞鑒敬肅者案查上年六月十六日熱河都統熊希齡致張謇電五國銀行團集合中國財政益難發展埃及覆轍可爲深懼目今惟有從實業一方面着手前議設立中□銀行我公曾有計畫現聞南京尙存公債票三百萬元可將此欵售募以爲中□銀行資本表面上作爲國民集合不涉國際問題望公速起圖之張謇復電銑電悉此議久未提起遠水近火恐無捷效除分詢外望公速入都籌策應德閎於九月復函云云綜觀以上電函熊希齡張謇等此事純爲財政上之計畫目不待言惟電内所云表面作爲國民集合不涉國際問題是以公欵變爲私欵將來如何將公欵報銷及揑作私人股東名義收取利益自必另有一番措置雖其辦法固不可知而其心跡要難共白及觀應德閎所爲益見此事有出人意外者方韓國鈞之治蘇也應德閎即致私函附開公債票報告摺一扣且抄熊張兩電並提起中□銀行一節其意蓋恃熊張爲護符無慮韓國鈞之發難若韓國鈞允與合謀則此事益可穩固其時懋熙適在秘書以爲此中必有詭謀故亦未便函復其後奉鈞部命令飭查懋熙方以爲熊希齡總筦財政於此案嚴密飭查庶可自白其心迹不意　文來寗之濮孝渠竟帶有私函三封一張謇函内有云程應以五百萬債票横被口語致受小人短長殊令人代爲不平此事其他用途謇所不悉如中□銀行一節則謇所預聞電文具在電局亦可復按現在惟藉公事一方面爲之湔雪茲乘濮君赴寗之便特書數行以達左右其餘統由濮君面達等語一楊廷棟函内有云見嗇公指張謇函均係至誠之言此事切勿爲外人道亦惟棟可以向公言也閱後卽須付丙三號（一月二號）北上恕不躬詣等語一秘書廳函内有云悠悠之口豈易間執揆台指熊希齡現在此案急待結束專俟蘇省查覆定奪其餘不盡之言統由濮君面達等語懋熙以爲公事公辦現有部令何用私函又何必以不盡之言屬諸濮君其欲以一查以了此案情節顯然熊希齡張謇身居高位楊廷棟案卷無名何以不避嫌疑一至於此其爲同預密謀百喙莫辭嗣韓國鈞將應函並摺封送大部而二百萬元債票先吞後吐卽已披露茲懋熙復奉密查之命除將詳細情形前巳密行呈覆外用再將此事始末肅陳祗敂台安 
按此件專論二百萬中□銀行之事意在排斥張謇而并及熊希齡張謇蘇人尙有地方黨　之關繫排斥之來必非蔣懋熙之本心熊希齡與蔣無直接關繫是否因牽連而及抑或受人指使姑不深論總之一網打情四字可以概括矣 
中□銀行之說今不能不先表明其原委前清宣統二年南京開勸業會□國商團來觀與華商約合辦中□銀行資本千萬元中□各半上海廣東等商會擔任爲發起人嗣以集股不易公推張謇入京要求清政府墊三百萬元仍用商人名義俟集得商股陸續抽還清政府允照辦未幾革命事起事遂中輟此事多知之者二年六月熊希齡奉國務總理之任命即致電張謇言銀團掣肘思别立一幟屬詢五百萬元債票能否移爲此用是事之發生在二年六月國務總理當然有措置財政之權蔣懋熙不知此事發生在先又不知此事早經於國務院省公署兩處存案於是一則曰私函再則曰私函蔣懋熙所謂私函即德閎奉總理命存案之公函因 ] 
國際信用關繫故雖存案而仍秘密蔣懋熙又視爲奇貨一揭再揭之不巳以爲此問題内有張謇有熊希齡固報復誣陷之第一利器也 
蔣懋熙又言原函中有表面作爲國民集合不涉國際）一語疑將來此等股欵可以私有此正蔣懋熙一孔之見實可嗤鄙中曰之議非發之於今日政府墊欵之議亦非發之於近年蔣固闇於時局寗不可就敎於略通時事之人乃爲是孟浪之臆測抑中□事距今較遠蔣或不及知最近成立之中日實業公司其股本若干商人之占有者若干餘若干出於何處表面用何名義其股分是否能爲名義人之私有嗚呼蔣懋熙何人今乃與言國際談時局眞失言矣 
雖然德閎之爲浊駁議非爲蔣懋熙言之爲我國多數明白事理之人言之也明乎中□銀行之原因如彼則知蔣懋熙之誣陷彰明校著矣張謇楊廷棟之致函韓國鈞不過以蔣懋熙從中吹求爲之剖白張謇函中所云爲小人挾持所謂小人殆卽指蔣懋熙輩德閎昔日以爲其言過當由今思之豈不然哉然蔣懋熙怨毒自此日深楊廷棟函告韓國鈞母以張函示人函中語有何不可告人實恐觸怒小人其禍厲也今竟何如 
地方通信 
[松江]  
　　水警紀聞安靖小輪前帶葆安小師第五營鎗划赴省經紀前報茲悉該營已奉飭回閔蓋以三湘人士多掛名軍籍所有太湖裏河兩水軍自官長以迄兵士以湘産爲多此次奉文退伍當事者多所顧慮因調他軍前往彈壓昨日事畢遂安然駛歸蘇　水警各專署現均除去專字向章所部五營稱爲五分署者現改四分署太湖裏河裁賸之砲船撥入各營定爲每營砲船六只鎗船二十四只汎境以内以砲船駐防若崗位然以鎗划游巡彼此策應此次四專署部下共汰老弱一千二百餘名均塡給証書恩餉作爲退伍第一專署卽葆安營部下僅汰去三十六名惟聞將調往他處與别軍交互邏巡第一專署全部五營現將裁去其一當局頗覺爲難嗣擬將安靖小輪管帶彭澤撤退即以 
 
 
 

Page 7

 
 
被裁之管帶承乏云 
開會盛况縣立第一高等小學於七月十一日在校開懇親及游藝會並舉行第八次畢業給憑式來賓到者　三千人之譜游藝會節目分二十四種興味雋氷局中人與避外人均極滿意 
[鎭江]  
　　嚴禁輪船水手私運烟土鎭關監督公署昨奉財政部稅務處通飭略謂查近來各處輪船水手時有勾通内地奸商私運零星烟土秘密販賣情事當此烟禁吃緊之際自應嚴厲進行以期凈絶嗣後該關如遇有前項私運案件果係輪船水手或他項船上人等卽由稅務司將烟犯証據逕送地方官從嚴懲辦等語現袁思永監督巳函致本關稅務司查照辦理矣 
絲價漸漲之原因今歲二蠶歉收絲行缺貨蘇滬絲商紛紛向徒陽一帶坐賈買絲致鎭城各絲行不見鄉絲上巿業巳備携現欵下鄉收買計上等細絲價四十七元五角肥絲價四十二元據該業中人云日内尙須漲價云 
結算丹徒縣歷任交代丹徒縣歷任知事交代尚未結算清楚刻經財政廳長令電邀楊書振聲張君翼雲于君定一到省三面結算聞歷任皆有虧欠並有溢出預算之欵均須責令設法彌補云 
[安徽]  
　　請將管鵬移皖審理上年皖省創辦安正鐵路公司蓀由管　經理嗣因他往致該公司各帳項無從查追茲經上海鎭守使將管鵬偵獲拘押公堂日前有該公司股東陳瀚泉等逕赴皖巡按使公署禀稱公舉代表陳澍芬赴滬要求公堂將管鵬移皖審埋當奉倪巡按使批示略謂禀悉該股東陳瀚泉等公舉代表赴滬要求公堂將管鵬移皖審理自是正辦仰即迅速前往可也 
陸警不應用水巡名稱長江水上警察廳日前奉巡按使批示略云省城警察廳係屬陸警其分駐所乃用水巡名稱與水巡不無牽混應將水巡二字取消仰該廳錄批移知省城警察廳遵照辦理 
[廣東]  
　　新巡按使蒞任詳誌新任粤巡按使李國筠蒞任情形巳略紀昨報茲悉新巡按係乘廣海兵艦由港來省六號下午二時到黄埔本擬即行來省因往查閱海陸軍學校及黄埔船廠魚雷局等定以五時晋省先由江漢艦以無線電通知當道詎三點鐘時忽接將軍來電謂新巡按必須俟鄧廳長來接方可啓程未　鄧至向新巡按喁喁耳語旋即展輪五時省中各當道均在水上警察廳拱候至昏夜各兵艦先後同抵省河而新巡按不知何往迨派員查探始知因鄧瑤光密告有黨人圖謀不軌故將軍電信有俟鄧廳長來接方可啓程之語斯時新巡按與龍將軍及鄧瑤光已潛住荔枝灣紫洞艇宴飲并令江漢艦拖往車歪砲台是晚十時江漢兵輪先回靖海門馬頭本欲登岸鄧以爲不可遂往東堤十一點鐘登岸乘藤兜入小東門繞道往小北至行政公署時已十二點鐘矣八號午刻接印往賀者百餘人各官候至十一時新巡按盛服而出至大堂行三鞠躬拜印禮畢各官均入賀向新巡按行三鞠躬禮而散 
西省山水又發香港瑞昌西藥行近接南寗張巡按使署傳來消息謂廣西屬恭城縣全城出蛟僅剩　屋三間餘外房屋全行倒塌傷斃人命不少財産更不堪問又有人接得西省消息謂南寗以下近日西水暴漲至十丈以上云 
邪敎機關竟設在香港耶巡按使准四川行政公署函開據城口縣知事羅本持呈稱五月二十八號接得香港油蔴地尖沙嘴五十四號鍾輪來函内寄傳道簡章一則機關條件有醫道還元運氣行功六丁六甲飛刀桃劍先天大道等語確係提倡少林邪敎圖謀内亂查前清時代傳習少林邪敎省分實行叛逆人民塗炭受禍最烈此項邪敎機關發源香港　謀叛逆必至禍延全國可否會同將軍電呈大總統預爲查辦以杜亂機而安國祚等情據此查此函旣註明發自香港其函面又有香港鄞票且油蔴地亦確係香港地名則該處必有邪敎機關誡恐傳播愈廣矣衆愈多隱患　非淺鮮除川省巳飭屬一體查禁拿辦外相應函請查明此項邪敎機關設法解散并通飭各屬一體查禁俾除禍本而正人心云云當經巡按使鈔刷原函分飭各縣知事一體查禁兄殺妹姦之激烈本月七日晚老城大北直街添豪街一横巷發現殺姦致斃二命案先是有雲南人趙某之女名趙犬年二十歲在籍時曾許字某甲爲妻詎趙犬戀一姦夫名王蔭南時常苟合近趙來粤在某府充當差官其子趙理臣亦充某軍營長而王蔭南來粤亦謀得軍界職守王遂密招趙犬來粤租居該處昨爲趙理臣偵悉潛到王蔭南住處在門縫竊觀見其妹與姦夫在牀前摟抱狀甚狎　趙覩此情景不禁憤火中燒遂破門而入見一對可憐蟲在大牀上不穿下衣當即拔出曲尺鎗將王轟擊王與之抗拒俄而連中數鎗趙大欲向其兄求情趙并將其妹心窩處轟一鎗再向其私處轟一鎗又向其兩脾每轟一鎗姦夫姦婦立即斃命趙仍恐王不死抽出短刀將其小腹連剌兩刀該處站岡兵因聞鎗聲推門而入趙謂我們所幹之事業巳禀明大吏母容干涉警兵乃即返區禀報欲派大隊警兵前往查拿無何趙巳投區自首云巳呈明都督及審判廳故將兩人鎗斃區官以事關人命將趙看管八日午刻檢察廳派檢察吏詣騐騐得王身中三鎗被剌二刀趙氏共中四鎗逐一塡明屍格呈報午後附近往觀者絡繹於途見趙氏蘇胸露出兩屍下體皆一絲不掛云 
[天津]  
　　驗契乃用此輩耶天津縣驗契所收契人高某本異鄉籍素好游蕩前有同鄉吳某持契紙四十二張並大洋国十五元交高呈騐至今多日尙未驗出嗣經吳某查悉該洋巳被高某浪擲遂於昨日找至縣署大閙不休未悉結局如何 
專件 
[修正各部官制之公布]  
　　外交部第一條外交部直隷於大種管理國際交涉及關於居留外人並在外僑民事務保護在外商業第二條外交部置總務廳及左列各司（一）政務司（二）通商司（三）交際司 
第三條總務廳掌事務如左（一）收藏條約及國際互換文件（二）調查編纂交涉案件（三）撰輯保存收發或公布文件（四）管理本部所管之官産官物（五）管理本部經費並各項收入之預算決算及會計（六）稽核直轄各官署之會計（七）編制統計及報告（八）記錄職員之進退（九）典守印信（十）管理本部庶務及其他不屬於各司之事項第四條政務司掌事務如左（一）關於政治交涉事項（二）關於地土國界交涉事項（三）關於公約及保和會紅十字會事項（四）關於禁令裁判訴訟交犯事項（五）關於在外本國人關係民刑法律事項（六）關於外人傳敎游歷及保護賞卹事項（七）關於調查出籍入籍事項第五條通商司掌事務如左（一）關於開埠設領事通商行船事項（三）關於保護在外僑民工商事項（三）關於路礦郵電交涉事項（四）關於關稅外債交涉事項（五）關於延聘外人及游學遊歷事項（六）關於各國公會赛會事項（七）其他關於商務交涉事項第六條交際司掌事務如左（一）關於國書赴任文憑及國際禮儀事項（二）關於外國官員覲見及接待外賓事項（三）關於核准本國官民收受外國勲章及駐在本國之各國外交官領事官僑民等叙勲事項第七條外交部置總長一人承大總統之命管理本部事務監督所屬職員及外交官領事官第八條外交總長對於各省巡按使及各地方最高級行政長官之執行本部主管事務有監察指示之責第九條外交總長於主管事務對於巡按使及各地方最高級行政長官之命令或處分認爲違背法令或踰越權限者得呈請大總統核奪第十條外交部置次長一人輔助總長整部理務第十一條外交部置參事四人承長官之命掌擬訂關於本部主管之法律命令案事務第十二條外交部置司長三人承長官之命分掌各司事務第十三條外交部置秘書四人承長官之命掌管機要事務第十国條外交部置僉事三十六人承長官之命分掌總務廳及各司事務第十五條外交部置主事六十人承長官之命助理總務廳及各司事務第十六條外交部因繕寫文件及其他特别事務得酌用雇員第十七條本官制自公布日施行 
内務部第一條内務部直隸於大總統管理地方行政及選舉賑卹救濟慈善感化人户土地警察著作出版土木工程禮俗宗敎衞生等行政事務第二條内務部置總務廳及左列各司民治司警政司職方司典禮司考績司第三條總務廳掌事務如左（一）管理本部所管之官産官物二管理本部經費並各項收入之預算决算及會計（三）稽核直轄各官署之會計（四）撰輯保存收發文件（五）編製統計及報告（六）記錄職員之進退（七）典守印信（八）管理本部庶務及其他不屬於各司之事項第四條民治司掌事務如左（一）關於地方行政及經費事項（二）關於地方自治團體及其他公共轉體行政及經費事項（三）關於選舉事項（四）關於救濟及慈善事項（五）關於國籍及人口户籍事項（六）關於徵兵及徵發事項（七）關於褒揚節義及其他整飭風化事項（八）關於保存古物事項第五條警政司掌事務如左（一）關於警察事項（二）關於著作權事項（三）關於衞生事項第六條職方司掌事務如左（一）關於行政劃事項（二）關於土地調查測繪事項（三）關於土地收用及官地收放事項（四）關於河防水利事項（五）關於道路橋梁事項第七條典禮司掌事務如左（一）關於禮制樂制事項（二）關於祀典行政事項（三）關於祠　事項（四）關於宗敎事項第八條考績司掌事務如左（一）關於巡按使及各地方最高級行政長官所轄地方官吏之提付懲戒事項（二）關於巡按使及各地方最高級行政長官所轄地方官吏之請給奬恤事項（三）關於各縣知事之叙等進級事項（四）關於各地方行政公署之掾屬叙等註册事項（五）關於土司承襲事項第九條内務部置總長一人承大總統之命管理本部事務監督所屬職員並所轄各官署第十條内務總長對於各省巡按使及各地方最高級行政長官之執行本部主管事務有監察指示之責第十一條内務總長於主管事務對於巡按使及各地方最高級行政長官之命令或處分認爲違背法令或踰越權限者得呈請大總統核奪第十二條内務部置次長二人輔助總長整理部務第十三條内務部置參事四人承長官之命章擬訂關於本部主管之法律命令案事務第十四條内務部置司長五人承長官之命分掌各司事務第十五條内務部置秘書四人承長官之命掌管機要事務第十六條内務部置僉事四十四人承長官之命分掌總務廳及各司事務第十七條内務部置主事九十人承長官之命助理總務廳及各司事務第十八條内務部置技正四人技士十人承長官之命掌技術事務第十九條内務部因繕寫文件及其他特别事務得酌用雇員第二十條本官制自公布日施行（未完） 
[雜評二（默）]  
　　粤自開收紙幣而後報戴發現僞幣甚多當道現擬限制所有一元二元五元自某字以下之紙幣均係當時濫發概不收換云云夫現在所收換之紙幣孰非當時濫發者而茲之所謂濫幣係何種之濫幣耶此種濫幣曾否同爲粤政府所擔任耶僞幣之不收固也而濫幣乃亦有收不收之别報紙紀載不詳殊令人懷疑莫釋也 
東三省鬍匪爲我國最著名之匪至今年而其名始爲白匪所掩然白匪巳勢衰而竄歸老巢鬍匪則仍盤踞老巢中而縱横如故今者中蒙停戰期滿在在可啓釁端而蒙人雄心未巳又日思利用鬍匪以内擾胡鬍匪在今日勢又至活動時期矣可患豈僅在勾結黨人哉政府其勿重視白匪而置鬍匪於不顧也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[通濟艦砲藥爆發續誌]  
　　本月十一號晚十一時滬南製造局西馬頭附近浦江中所泊之通濟練習艦因所存之砲藥突然爆發致船上所居之學生及執事人員被炸受傷先後斃命者二十餘人尙有學生等數人不知下落詳情巳紀昨報茲將昨日所得消息分别錄後 
死傷之慘狀當時舁送上海醫院求救者共有二十五人除當場不及醫治在醫院斃命者有白端鎏等十人外前晚又有受傷之該艦司事葉又新學生嚴文俊朱彦豪張建勛梁遽等五人亦因頭面手足等處受傷甚重遍體焦黑無可救治於十二號夜半及十三號黎明先後身死昨日午前由該院張監院報告該艦長陳訓泳君派員到院查看查明籍貫均福州及廣東人旋即購備棺木十五具以便連同白端鎏等各屍身一併收殮然後將棺柩寄存西門外潮州會館尙有當時舁送滬北廣肇山莊内暫寓調養之學生亦巳有十四人先後斃命其在上海醫院醫治之該艦大副蔡傳泰及火夫庖丁學生等九人昨據該院張監院調查内有數人傷勢頗重恐亦有性命之虞元 
砲藥之性質通濟艦有庫艙二所存儲各項軍火此次爆發之故據云因儲有無烟炮藥若干此藥本有自燃之虞故平日保管尤爲注意鉅因天氣炎熱突由一號庫艙爆發故决爲無烟砲藥緣别項彈藥性雖猛烈較無烟藥尙耐熱度云 
居民之受驚是夜駐泊浦江各兵艦曁駐製造局軍警突聞該艦忽發巨烈聲響疑有變故均發緊急命令鳴鎗出發幸該艦急懸號燈求救免致悮會然居民先聞砲聲繼聞鎗聲已受驚不淺矣司令之澈查海軍李總司令以此事關係頗爲重要究竟因何肇此巨禍亟應詳細澈查故令該艦官弁士兵水手夫役人等一概不許登岸俟委員查明之後再行放排（放排者係任令上岸之謂） 
死者之留影已死學生士兵二十一名於十二號午後棺殮之後因恐家屬無從認領故於十三號清晨復行開棺逐一攝影每人各印二張一貼棺柩一存總司令部以便各該家屬認領 
浦東之驚疑浦東白蓮涇三林塘等處各鄉民是夜聞有隆隆之聲驚疑殊甚而一般好事者遂揑造謠言駭人聞聽事爲上海縣洪知事查悉昨晨特囑地方警務長景毓華華君立飭偵探前往三林塘協同第六區巡警及各該圖地保分詣各鄉村按户曉諭謂練船上所儲砲藥因天氣炎熱自行炸裂並無他故爾等切勿誤會亦不得輕信謠言云云現景君並巳出示布告矣 
報告之電稿鄭鎭守使李總司令昨日拍發一電照錄於下大總統府統率辦事處各部總長各省將軍巡按使均鑒眞夜十一時有駐泊製造局前浦江中之通濟練習艦因有多年少數砲藥以天氣炎熱怱而自燃爆發别無他故深恐遠道訛傳失實謹先電聞李鼎新鄭汝成叩文 
警廳之通飭淞滬警廳長徐國樑君通飭各區署隊云照得前夜停泊新碼頭浦江通濟楝習艦因天氣炎勢砲藥自行爆發並無他慮除出示曉諭外爲此飭仰各該署長仰即知照如有造謠生事之徒卽行拿解來廳究辦切切此飭 
知事之公函上海縣洪知事昨致南商會公函云逕啓者本月十三日准上海鎭守使署參謀處十二日函開昨夜十一時停泊製造局江心之通濟練習艦内儲有多年少數砲藥因天氣炎熱自行爆發致傷二十餘人恐傳聞失實特請轉知各處以免驚惶等語爲特專函布達即希查照 
[押解黨人之愼重]  
　　浙省興武將軍朱介人君派守衞隊長謝祖康押解劉鐵同黨李傑等五名赴京訊辦道出滬江暫寓南康旅館候搭新豐商輪北上等情已誌前報茲悉謝隊長自假定旅館後因此事關係重大即赴淞滬警察第一區署報明請派警土四名至該旅館與帶來守衞隊士十名　同保護昨因新豐商輪將次開行特備文至法巡捕房報由藍總巡派探護送上輪於昨晚啓行赴津 
[槍斃戴天雄]  
　　上海鄭鎭守使前日接統率辦事處電飭謂所獲之戴天雄旣經訊據供認係俠義鐵血團團長自應按照軍律處以死刑電文到日立即執行等因故由鄭鎭守使於昨日（卽十三號）午後三點時飭將戴天雄綁赴西砲臺槍斃茲將宣布之罪狀錄下鄭鎭守使爲示諭事案據警探拿獲通電緝拿之俠義鐵血團要犯戴天雄一名來署飭發軍法處訊據供認去秋在大連組織東北討袁軍總司令受委决死團團長回滬籌欵復與王伯嶠等發起組織俠義鐵血團刋印章程招人入黨預備實行暗殺等情不諱查該犯戴天雄前在大連謀亂身受僞職已屬甘心從逆回滬後復敢發起俠義鐵血團實行暗殺似此積極肆亂怙惡不悛實屬罪無可逭應按軍律立予鎗斃以昭炯戒業已電奉統率辦事處復電飭令照辦除執行外合行示仰軍民入等一體知悉此示 
[租界土店之銷路]  
　　江蘇韓巡按使近據萬國禁烟會報告租界土店日益增多調查各店賣出烟土以運銷蘇省内地者爲多請飭嚴行查禁等語韓巡按使以此項偷運烟土難保不由行駛内地各商輪所夾帶昨特飭令淞滬警察廳多派警探在滬南各碼頭嚴密搜查如起獲烟土准照巿價二成頒賞以示奬勵而絶根株刻徐廳長已飭偵緝隊長程錦驥遵照辦理矣 
[詳解浦東盜案之兇犯]  
　　浦東淘溝橋張瑞英家於七月一號夜被盜搶刧並刃斃事主男女三命一案詳情疊誌前報茲悉上海鄭鎭守使於十三號接到駐浦陸軍第三營營長廖守忠詳文並解此案正犯陳莊生張長貴沈長生三名到署當即發交軍法科訊究其詳文錄下此案發現後當飭所部各連連長勒限購線嚴緝眞贓實盜務獲解辦茲據本營第九連連長揚保如　十連連長汪占林呈稱連長等遵飭督率士兵購同眼線陳土金前赴吳淞閔行等處偵緝並與公共租界各捕房偵探會同協查於九號午後在英租界瞥見此案正盜張長貴即張阿四綽號三麻子一犯當卽跟蹤追至五馬路外灘該犯即上隆茂牛皮公司小輪至浦東陸家嘴經連長楊保如率領士兵曁眼線等尾隨登輪甫抵浦東該小輪正在攏岸之時即飭士兵動手擒拿詎該犯情急躍上舢板鳬水圖逃該士兵等奮不顧身亦隨同撲水卒於水中得將該盜張長貴擒獲並在身畔搜出利刃一把電光燈一個登岸後經爛泥渡巡警區員派警沿途護送至高昌廟防次正在鞫訊間又由連長楊保如訪悉此案兇盜沈長生亦在浦東匿跡爰即督兵往拿遂將該盜沈長生緝獲立將張長貴沈長生二盜一併解送到營當由營長提該二盜研訊供認行刧淘溝橋張姓不諱並供出此案係本地人殷金祥爲首糾黨二十人客帮人有本地人陳莊生錢佳林錢思狗錢毛狗沈阿弟沈野六陸松林小麻子等多人往刧惟事主張瑞英係陳莊生所殺另有崇明口音二人係錢毛狗所殺均係熟識同伴尙能記憶姓名且與事主亦是認識事主之媳婦乃被殷金祥所殺因該婦口喊金祥二字若不殺死深恐事後被伊報明名姓故此下手戳斃等語正在備文起解間又於十一號夜據本營稽查員李禄勛報稱又在西溝地方緝獲殺死事主張瑞英之兇盜陳莊生一名解營訊據供認行刧分贓並戳死張瑞英不諱又供出浦東近年大小盜竊各案無不在場等語合已睵 
獲盜訊供承認行刦戳斃事主情形照錄供摺連同所獲張長貴沈長生陳莊生等三犯一併詳解仰祈鑒核訊辦以寒匪膽而戢盜風 
[緩訊德婦被害案]  
　　虹口禮查路德商南門牛肉莊主婦密雪司南門被人謀斃並被盜去巨金一案業經捕房在揚州緝獲兇犯朱小八仔要證朱陳氏並在滬續獲之黄子祥王六等帶同劇盜關三龍解請公共公廨詳細研訊在案昨晨復由捕房將一干人證解廨請訊嗣因關讞員政體不舒傳諭捕房着仍分别帶回候再訂期復審 
[押送退伍水警囘籍]  
　　江蘇水上警察第二廳現因餉項支絀裁汰老弱警士五百八十名發給恩餉兩個月遣送回籍其第一批一百八十名已於前日下午六時半由水師營長王保成押送到滬共裝南灣子船四只並有鎗船一只靖湖洪平江安砲艦三艘護送地方警察事務所轉派姚稽查及偵探王桂生前往南巿大達碼頭照料此項被裁警士大都籍隷湖南安徽兩省不日即由長江商輪送回原籍聞尙有四百名今日亦可由蘇來滬云 
[警廳長勸誠剪辫之告示]  
　　江蘇淞滬警察廳昨日發貼示告云奉江蘇滬海道尹楊飭開（文見十二日本報茲從略）等因奉此除通飭各警署切實遵辦外合亟示仰地方各色人等一體遵照自經此次示告之後凡車馬夫役之未剪髮者限定本月之内一律剪除髮辫　限不剪者禁止營業其他商民人等須知中國髮辫久貽世界之譏現在國進文明百度維新何必留此特别形裝以爲社會汚點所望父誡其子兄勉其弟務使尅期一律剪除俾得風俗整齊本廳在廳有厚望也 
[寗紹商輪公司第五屇年會紀事]  
　　十一日寗紹商輪公司在四明公所開第五屆股東年會首由總理虞洽卿君報告開會宗旨公推余民進君爲臨時主席並由經理石運乾君報告去年營業情形略謂寗紹甬興兩輪去年客貨水脚收入較前年爲多出入相抵計盈餘元一萬二千餘兩鄙人辦事兩載材識淺短愧勿勝任然我寗紹人始終固結團體公司營業目能蒸蒸日上次由查帳員謝蓮卿君報告去年帳略次由議長通告修改章程草案各股東因此項草案仍有未盡合宜之處公决再行修改當推王清夫屠康侯余民進三君爲修改員次提議甯紹輪附駛長江由總理報告公司營業困難謂新甯紹開車後若甯紹仍走滬甬一線爲股本計萬不能再走恐公司尤爲受虧故擬改駛長江庶可以盈補絀日後逐漸推廣各路航業而於創立公司初意亦屬相符並聲明碼頭棧房躉船三項擬再集股本五十萬元合爲一百五十萬元衆贊成次由總理聲明本公司户名祗有八千然我寗紹兩府之人何啻百萬而乃盡義務者祗此八千餘人此則八千餘之股東血本鄙人自應兼顧除統艙五角遵守外其餘用人行輪一切規劃和德等旣爲總協理董事自應勉爲其難竭力設法總以公司營業發達爲宗旨藉以保全股東血本云云衆贊成次由議長提議長提議公司條例凡公司股分至少以二十五元爲一股此次修改章程必須更正後呈部免遭批駁衆贊成次復由議長聲明每屆年會分送各股東函件因住址屢有遷移以致無從分送此後擬照浙路公司辦法凡屬股東由公司送予證劵作爲永遠入場劵衆贊成次抽簽留舊董事四人即抽定陳文鑑方耕硯謝蘅牕王蔭亭四君次開選舉票匭（姓名權數列後末復由俞宗周王清夫嚴忱熱三君相繼演說衆均鼓掌時至鐘鳴六下遂散會 
投票總協理投票董事投票查帳員 
姓名權數姓名權數姓名權數 
虞卿洽五二七一徐棣蓀一六五三謝蓮卿二八六八袁恒之一五九四袁恒之一五七九趙伯漁二三四二方樵苓一三七二高子白一四四○徐棣蓀一九六一李志芳六四二張延鍾一三六二項如松一七五四傅筱庵五六○鄭良裕一○四六蔡烈昌一二九三鄭良裕四八九蔡芹生一○一九屠康侯七三五趙伯漁四七九胡子青九九七孫梅堂七一○王蔭亭四三四謝　卿九七七鄔挺生七○七吳錦堂四二四方樵苓九七四陳鎭甫六七二蔡芹生四一二沈洪賚九二一胡子青六四二謝蘅牕四一○鄔挺生九一一洪復齋六二八胡芝青三五二李志芳八四九蔡琴生五三二屠康侯三一八嚴子均七九一鄭良裕三九○高子白二九一洪復齋七八八陳錫峰三六四嚴子均二二二趙伯漁七三四董杏生三六二沈鴻來二一四蔡烈昌五四四高子白三一二鄔挺生一六○沈聯芳五○四薛文泰三○六徐棣蓀九五屠康侯四五三 
陳文鑑五九虞洽卿四四二 
孫　臣三八六 
何積璠二七五 
孫梅堂二六五 
羅念慈二四七 
吳錦堂二一○ 
項如松一八九 
龐萊臣一六七 
林琴香一六六 
傅筱庵一五一 
史攸鳳一四九 
何邀月一三八 
葉乂新一一一 
陳汝祥一一一 
董杏生一○五 
徐忠信一七七 
[鎭守使略述治盜條例]  
　　本月十號曾有租界警界中西人某君住晤鄭鎭守使鄭君告以中國政府現特定懲治盜匪條例巳以敎令公布嗣後凡有强盜糾衆至三人以上人室搶刧但有一人執持鎗械不論其曾否傷人須處死刑至結夥三人以上在途行刧及携帶爆烈物者亦須鎗斃此種辦法以五年爲期云云旋復與某君談論警政良久始握手而别 
[徐廳長赴寗即回]  
　　淞滬警察廳長徐國樑君因有要公於十一日搭坐滬寗夜車前往南京謁見韓巡按使禀承一切現已公畢於昨日上午返滬 
[値堂偵探之旋裁旋用]  
　　淞滬警察廳司法科値堂偵探前經徐廳長裁撤改派保安隊士承値在案茲因該科案件甚多提犯照保事繁責重所派値堂保安隊士六名人地生疎殊多不便現仍責成偵緝隊各隊士逐日抽調四名以二名値堂二名承辦傳提等事按日輪流週而復始惟傳提人犯仍須與保安隊協同辦理云 
[彼裁隊士之處置]  
　　淞滬警應徐廳長爲减政起見將警備隊裁撤曾紀前報茲悉徐廳長因該隊警士於去年亂後力保治安多有勞績此次奉省飭取消若竟置之閒散未免向隅故特禀請韓巡按使鄭鎭守使除按名發給恩餉一月外一律派往各區署分署充當預備巡警每月擬津貼餉銀洋六元遇有巡警缺額即以該隊警士補充 
[審判廳召買房屋]  
　　上海地方審判廳昨日發出示諭云爲召買事案查劉陳氏訴周開雨抵産不贖一案業經前第一初級審判廳依判執行兩次出示將債務人房産召買在案均以無人投標此項房産尙未售去茲又據聲請人聲請繼續執行前來合再將債務人坐落西門外斜橋南首南陽里房産照前定價額再减去十分之一逐項詳細開列公告召買如欲買此不動産者按照後開日期來廳投標並須於標内註明年齡籍貫住址至開標之日以價額最高者爲及格及格者須當日繳納價額十分之一之定銀其十分之九於交産日如數繳足如不遵照辦理作爲無效即以價額次高者遞補此示計開（一）不動産畝分間數正屋一座最低價額銀二千八百三十一兩正樓房十三幢最低價額銀一千五百七十九兩五錢正平房十二間最低價額銀九百七十二兩正 
屋基地約五畝四分最低價額銀四千三百七十四兩正廟宇一座連圍牆最低價額銀一千六百二十兩正廟基地約二畝六分最低價額銀二千一百零六兩正共最低價額銀一萬三千四百八十六兩五錢正（二）投標場所本廳大堂（三）開標場所本廳大堂（四）投標日項八月十五日（五）開標日期八月二十日 
[扭控三年前舊案]  
　　前年陳觀瀾在地方審判廳控顧翔甫不付往來珠寳銀三千數百兩經前廳長黄涵之准詞飭傳顧避不到案以致案懸三年有餘未結前日陳因事行經閘北地方與顧偶然相遇當即扭入地方審檢分庭請究沈庭長以地方廳旣已有案即於昨日午後備函將原被併送地方審判廳請訊當經袁廳長諭飭留押候究 
[茶樓主與茶鋪主互控]  
　　滬南董家渡一枝春茶樓主喬禮敬月前與胡茂生茶舖主胡錦堂因貨欵糾葛喬赴地方審判廳控胡欠麫粉洋七元八角胡亦控喬禮敬不還伊故父拖欠茶葉洋五十二元二角當由該廳定期九號開庭審理喬不到案由其母王氏到庭代辯廳長斥之改於昨日由民庭推事審理之下查閱胡所呈各帳喬父拖欠屬實而胡欠麵粉洋亦應劃算喬不肯承認推事諭限三日繳呈摺據察明核辦 
[調查顧羅才溺斃原因]  
　　江北人顧羅才於本月七號清晨溺斃在楊樹浦怡和紗廠後面浦内由該廠印度更夫式爾生報請捕房將尸舁入斐倫路驗尸所報請中西廨員蒞驗當時據顧之親友楊永海施二金子陳爾子等供被人威逼落水當經驗明溺斃無悮諭飭目行棺殮候核在案昨由捕房傳集一干人証並死者之姑丈李元發到廨請究先由印度更夫式爾生投訴是日六時許將落班時見死者在浦江内捕魚與我所立之地約離十五尺旋見其沉没浦内即下水撈救不獲遂投捕房報告繼由怡和司閽華人徐阿龍張占郎同供是晨六時起來接班見印度更夫在浦江撈摸據云有一人落水嗣因打撈未獲卽至更舍内穿衣而去王襄讞核供商之英領康君向屍親李元發諭曰死者是否被威逼落水尙須調查究竟須靜候示遵遂會同簽判云顧羅才是否被人威逼落水身死候捕房查明再行核辦 
[養媳投河遇救]  
　　女子陸杏春前日至蘇州河畔希圖投河自盡由捕查見救送捕房轉送公共公廨昨日解堂請示據供年十四歲在甬婦陸周氏家爲養媳被姑訓責等語中西官判交其姑領回以後不准待虐 
[黄星泉破鏡重圓]  
　　浦東爛泥渡鄉人黄得泉之妻俞氏於本年四月間被匪拐賣與寳山鄉人薛阿毛爲妻後黄疑被妻母誘匿具控地方檢察廳訊供未結在案茲因俞氏在薛處其若故於前日逃至新閘路親戚家内通知與黄報捕將氏拘押昨解公共公堂經中西官訊悉前情判俞氏交黄領回管束 
[家庭間之做人難]  
　　江北人王小山因伊妻與伊姊口角勸阻不聽反遭責備王以左右爲難即萌短見旋購洋烟吞服圖盡幸即察覺報捕車送醫院醫愈昨解公共公堂請示經中西官訊明判開釋諭後勿再輕生 
[盜匪定讞]  
　　羅俞氏控流氓王阿三（即兩面白阿三）於本年陰曆正月十四日午後糾黨在雲南路會樂里口攫取値洋八百餘元之金鐲珠花等情業經捕房派探至浦東將王移提到廨訊供押查在案茲經捕房查得王曾於去年九月間糾黨在蕪湖路用刀戳傷董阿林故於昨日傳董送公共公堂質訊先由中西包探禀明前情繼由羅俞氏上堂証明當時王阿三糾黨搶刧並開放手鎗恐嚇情形旋據董阿林投訴去年九月初十夜在滿庭坊遇見王阿三等勒借洋四元不遂遽被用刀戳傷八處自雇東洋車至醫院醫治當日曾報捕房請緝等語訊之王阿三據供董阿林亦係流氓去年因董先將同伴文華戳傷故被文華等還戳當時小民雖亦在場並不帮兇至羅俞氏之飾物係相識之不知名等四人所搶當時尾隨至虹口某小茶館内分得洋數元是實孫襄讞得供商之英領卓君卓君以王在租界内糾黨持械截刦行人財物不法巳極着押西牢七年孫襄讞以公堂不判五年以上罪犯堅不承允卽於華文解單直判王押西牢五年期滿逐出租界 
[監犯因病身死]  
　　陸阿二前因犯案由地方審判廳訊明判决發地方分監收禁八個月在案嗣因在監患病由該分監發送新普育堂醫治無效於昨晨斃命堂中以電話報告到地方檢察廳汪廳長即委賀檢察官沈檢驗員等蒞堂騐明陸阿二果係因病身死塡明屍格因無家屬由堂棺殮發封 
[流氓尋仇報復之宜究]  
　　流氓閔全林挨進毛毛福福小龍李阿六等多人專在浦東陸家嘴一帶遇事生風近與其同類小荳腐積不相能曾糾黨將小荳腐毆傷前日小荳腐在爛泥渡地方與李阿六相遇即圖報復亦將李毆傷李遂投該處第三區警察署控請提究並稱係鄉民唐松林唆使行凶云云經該署長察得李稍有微傷飭送南巿紅十字會醫院醫治一面諭飭查明訊究日昨唐即具禀到署聲明被誣求請提齊該流氓等質訊署長以事關糾衆鬭毆自應澈究除飭探嚴提外并呈報淞滬警察廳長分飭各區警署一體協拿 
[拆梢黨中流硬借]  
　　紹興人金吉棠投法公堂控稱前日雇趙金元駁船載行李衣箱等物上漳州輪船行至浦江中被同船之劉大富張德全沈金標等出示手鎗白刃向商人硬借洋元先付兩元與沈而劉張扭住用刀欲戳無奈將身畔之鈔票三張計洋十五元交給以全性命該匪等得洋復喝令趙將舟搖回至太古碼頭上岸逃遁商人卽投捕房報請查緝由包探拘獲劉大富等解案請究質之趙金元供搖駁船爲業前日金來雇船將行李衣箱上船後劉等亦到船上小民認爲附船往浦東者故不阻止詎船至中流劉等不准再搖實無通一拆梢情事求察訊之劉供與舟子向不認識向金索取鈔票有之嗣爲張德全拿去訊之張沈同供向借有之不敢帶刀恐嚇求恩原宥讞員聶君商之西官花君以該匪劉大富等胆敢於白畫在浦江中出刃硬借法難寛恕判各押西牢兩年趙訊無串通情事從寛開釋 
[平湖旅滬同鄉會更選職員]  
 
 
 

Page 11

 
 
平湖旅滬同鄉會自去夏組織成立於今一載照章重行選舉業於七月十二號開第二屆選舉會茲將當選職員十一人姓名列後張石君葛詞蔚林依中張達卿胡戊鵠徐鶴笙王遠堂陳菊山金　蓀陳晉軒王叔明次多數莫訪梅何書農馬驥良並定二星期後開職員會互推正副會長曁評議員 
[盛杏蓀之不平語]  
　　管理西牢之史正巡官控塌車夫吳家大在靜安寺路撞壞汽車請追損失銀十兩等情由廨訊判被告押查在案茲悉吳本在盛杏蓀家帮工當肇事後盛卽派人至捕房取保不允盛大不爲然於前日函致公廨略云查碰撞時塌車在前汽車在後寳係汽車碰撞塌車故塌車柄已被撞斷人亦受傷今不將受傷人車送醫院醫治反使拘押現聞受傷甚重如此辦法似欠公道旣奉斷令賠償修費銀六兩二錢區區之數自應照繳請將吳家大開釋云云昨日捕房將吳解堂請示奉中西官判令釋放 
[塌車夫違章]  
　　塌車夫曹小臘梁榮金因拖車違章在閘北五區境内經崗巡張金生查見曹梁二人即竄入租界即經警區備文報請捕房將二人拘獲昨解公共公堂請究由閘北警區派偵探投案聲請移提中西官會商之下判被告各存洋五元交保着原告偕見證到堂質明再行移解 
[拘送形跡可疑之男婦]  
　　前日下午有高和尙章王氏二人帶領小孩根弟新寳兩口行經寳山路怡品里地方該處崗巡見其形跡可疑一併拘入五區二分署移送檢察廳分庭押候訊辦 
[和誘罪業已成立]  
　　前報紀李毛富控高子華誘拐李潘氏一案當由李檢察官訊押候辦在案昨日起訴審判分庭經沈庭長訊得高和誘罪業已成立判拘役三十天李潘氏亦拘役六十天併解地方檢察廳執行 
[查獲烟犯]  
　住居四區境内之王小亭張少蘭二人因私吸洋烟被崗巡查獲解送檢察廳分庭收押候辦 
[客棧賣烟受罰]  
　　法界小東門外甯紹旅館私設密室安置烟榻每於深夜時私售燈吸近爲捕頭訪悉派探前往抄出烟鎗二十餘支並烟燈烟膏等物昨飭包探將該旅館主古松茂傳案請究古供實係客人自帶來棧吸煙並非棧内之物求恩原宥中西官以該旅館曾經犯過兩次判罰洋二百元充公倘再違犯發封不貸 
[註銷抵單不理案]  
　　法商台棲前投法公堂控華人趙顯忠抵單不理請追等情經中西官核准飭探查傳去後昨日有趙生桂遞禀聲稱向來務農爲業所有方單均儲家内從未抵出今原告稱係趙顯忠抵押查顯忠係農民之曾祖去世巳五十餘年安有將單向其抵押之事求恩公斷中西官以原告所控不實判將案註銷 
[小販未捐執照]  
　　小販陳阿三肩挑香瓜在途售賣被衞生局西人查見以其未向工部局捐領照會違章又李阿三在吳淞路弄内設攤售賣食物亦因未捐執照被捕查見先後拘解捕房押候核辦 
[欠車租各押半年]  
　　林君湘前投法公堂控王思忠郭明海不還代墊所欠租車洋五百念一元請追等情判每月拔還洋五十元王郭不遵一併押追在案茲在押巳久王等不繳分文昨由捕房將王郭等解案請究林到堂供稱前所蓋圖章乃王之弟王榮昌在商人店同爲夥是以加蓋今交捕解究訊之王榮昌供此事並不與聞實被誣告訊之王郭仍一味支吾中西官判王郭各押西牢半年罰作苦工滿期再追林欵王榮昌因無實據當堂開釋 
[公共公堂瑣案]  
　　過犯陳阿全與同黨趙秀泉串竊韜朋路二百六十一號王巧成等六户衣物匿居華記路一百六十四號張榮康家托陳阿才消贓被美捕房包探查獲昨將各人一併拘解公堂訊明判陳阿全趙秀泉各押西牢半年期滿帶堂再核陳阿才張榮康各押一月贓交各原告認領抄獲之烟具銷燬 
寓居麥根路之粤人梁鼎芬控包車夫吳阿四於三月十二號至河南路鴻泰錢莊冒取現洋八十元逃匿前晚又掩入内室圖竊等情昨由捕房將吳拘解公堂請究原告遣用人陳某到堂代禀前情中西官以原告体人未到判吳押候原告本人到案於禮拜三再訊 
英商好時洋行控更夫于盛林串竊洋紗六箱等情昨由捕房將于拘解公堂訊供據稱是晚因天雨躱在弄内不知被竊並不串通乞鑒奉判押候查明再訊 
王書琴控陸仁林前日在六馬路攫取銀表布衣等物昨由捕房將陸獲解公當訊實判押西牢十五個月以儆 
徐松盛控金鳳祥又陳文伯控張筱堂不理欠欵等案昨由捕房將被告各人傳案請示奉判分别交保候過堂訊理 
雜評三（訥） 
[勸誡剪辫]  
　　剪辫創行於南光復後南人巳濯濯者而北人猶垂垂焉不謂今日勸誡之條告竟由北而南吾不知此後南北辫子之程度高下將何如耶記者敢告當道滬上之車馬夫役較他處爲多强迫干涉而不得法易釀聚衆滋閙之禍其速告誡各警士愼重出之 
嗚呼以一辫乘世界潮流者所乘亦微矣哉勿因此而閙出小潮流也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[滑稽小說續水滸] [  鈍根]  
　　一日宋江觀看天書巳畢便和學究先生商議咱們山泊裏頭弟兄雖然興旺只是糧草不濟庫裏金銀綢緞看看待盡如何是好咱想惟有替大行道敎弟兄們下山去做買賣但要定一個章程誰做買賣得利就賞他一塊金牌這麽看弟兄們便高興了吳用連連點首道兄長的主意果然不差咱們就照辦罷二人同行出去直到忠義堂上齊集一百單六位頭領傳出命令衆人齊聲道嗻就中李大哥最爲開心暗暗說聲慚愧老爺這兩把板斧好多没得喫人血了如今下山去殺他娘幾百个鳥頭玩玩好不爽快心中正在得意忽聽得坐上宋大哥又說道諸位兄弟此回下山去只准取財物不准殺人衆人還未答話李逵早大叫了起來道大哥只是貪財鐵牛却不希罕這些做了强盜不殺人假仁假義兀的不把鐵牛悶死宋江忙喝道胡說咱們是替天行道一心忠　如何好比强盜如今只爲短少糧草不得已和那過往商人收　買路錢又不全要他們的譬如山下有一隊客商行過他們有一百兩銀子的貨物咱們只取他十兩不可多取一文壞了我們的義氣再如咱們梁山泊周圍五百里内的居民咱們可以向他們要田　捐田一畝捐銀子一兩地一畝捐銀子五錢伹只收取時不可難爲他們李逵　道罷了罷了大哥說的話都是騙人要人家的錢不殺頭行的麽不殺人便得不着鳥牌殺了人大哥又說難爲了百姓這種事鳥耐煩鐵牛便做不來宋江見李逵越說越不像了回頭只看了戴宗一眼戴宗忙立起身來拖着李逵的袖子走出堂去李逵着急道我的爺饒了我罷我可不敢跟你去我只依着大哥的話只管去弄錢好麽戴宗笑道好兄弟不要慌我不替你貼甲馬却要關照你一句話大哥的命令原是當着衆人說的體面話你去弄錢時就殺了幾個人也不打緊誰還管得到你仗着你的本領出去做買賣拍弄不到十萬八萬兩銀子你便把五萬繳了大哥餘的自己袋了隨便打幾斤酒切幾盤牛肉喫喫胸前挂着金牌黄燦燦的敎人家眼熱那時你纔快活哩 
[俠女花彈詞（二十七）] [  東堃]  
　　第十回洞房 
　　素珠心痛欲裂顧不得羞恥竟然當着他母親横舒玉臂把他丈夫抱了一個滿懷伏在他身上號啕大哭眼涙鼻涕滴在他丈夫面上攪得一塌糊塗秦老夫人急得要死竭　喊道素兒你一味的號哭那是没有用的他或者是氣厥你且解開他的衣襟替他按摩一會或者有救素珠聽得連忙從懷璧身底下抽出自己的一隻臂賻來鈎着五個指頭把懷璧的衣襟猛力一拽只聽得一聲裂帛把那件簇新的西式襯衫撕破了一長條便從這被洞中伸進手去正待按摩　有一　觸手覺得冷森森的抽出來一年却是五寸長的一把晶　耀眼的匕首映着那雪白的汽油燈光分外精彩他不看見這匕首猶可一見之後忽然層頭一皺想出一條極計來他想懷璧這人現在無論救得醒救不醒我將來如何對付他我對得住懷璧便對不住振亞對得住振亞却又對不住懷璧無論如何將來究竟要做一個負心人况且兩賢相厄或者再提起訴訟來那時對簿公堂名節揥地還有何面目見人罷罷眼睛一閉萬事都休倒不如死的乾凈他此時把心一横眼中涙如泉湧呌一聲母親你好苦也便執着那匕首向喉間猛戳進去秦老夫人瞥見大驚忙去搶時巳經來不及了只聽得嗤的一聲鮮血直冒兩個粉頰上面滿濺着朶朶桃花鮮艶紅潤同李香君的那把扇子可以先後輝映秦老夫人嚇得面如土色雙脚亂蹬放聲大哭道阿呀兒吓我害了你了你死得好苦敎我如何對得住你阿呀兒吓你等各自去了剩我一個人還要這條老不死的老命做什麽他放聲哭了一場便低下了霜雪滿頭的那顆腦袋拽開脚步向着那隻粧檯角上直撞上去說時遲那時快那額角和樹角同磁石引針琥珀拾芥一般愈接愈近堪堪待着忽被一個人從背後攔腰抱住口中高呌你老人家不要尋短見吾等還自好好活着並不曾死呀秦老夫人回頭一瞧見是懷璧他此時已經急得昏了連咳帶喘的說道阿呀懷璧你是人是鬼懷璧笑道老夫人你且定一定神不要這般着慌我還在人世所以救得你性命秦老夫人依然喘着氣說道你是人也好只你救得我一次性命救不得我二次性命你不要纒我讓我跟着女兒同走懷璧笑道那邊臥在地板上的不是你的女兒麽你跟他到那裏去秦老夫人睜眼一瞧只見他女兒　趴在地滿面浴血口中嬌喘微微却還不曾斷氣 
譯叢 
[遠東最大之船塢] [  滬生]  
　　星加坡之船塢可謂遠東船塢中之最大者自外圈至塢頭長八百九十二英尺内圈至塢頭長八百七十六英尺進口之闊一百英尺塢中兩牆間一百二十八英尺塢深三十四英尺距至低之水面二十四英尺中心隔以閘門即能劃分成兩船塢一長五百零二英尺一長三百四十六英尺 
除塢之進口砌以花崗石外其餘全用水門汀砌成塢底舖厚重之木板三層木板　更托以三層花崗石其餘面積全舖水門汀船塢進水溝有二各高七英尺寛四英尺半出水溝亦有二各高十英尺寛六英尺抽水機器房設有坤尼司六十英寸之離心力抽水機器兩部各部有吸水管二管徑三十六英寸塢之容水量爲二千二百萬加倫兩小時内可以抽盡全塢之水每一抽水機用一千一百馬力之合抵力凝水汽機一部汽筩之長爲二十四英寸徑四十六英寸推路爲二十四英寸所有應用之汽有拔不苛克與威爾考克司式汽爐共用汽爐三座汽壓力爲一百六十磅每一汽爐每小時可蒸出水汽一萬二千三百磅 
塢口備閘船二艘承造此船之廠家爲柴米斯公司閘船並其壓儎之重量各八百二十六噸因其尺寸一律故可輪流調用所有附屬品如五噸絞車八座十噸絞車四座五噸起重機一架十五噸起重機兩架以及水槽水管等莫不完備運動此類機件者皆用電力 
聘用之工程師計有六人之多而以密司透孚德爲工程師中之長川駐塢者造塢之費在四十萬金磅以上 
[治蝗新法（來稿）]  
　　日本東京日日新聞紙載捕蝗之法甚奇先捕一蝗用種牛豆法以針蒸豆漿少許剌入蝗背縱之飛去此蝗受剌負痛飛入蝗羣狂飛猛噬羣蝗咸受此蝗之毒紛紛墮地俄頃之間可無噍類云詩選 
[春燕] [  李幼雲]  
　　呢喃伶燕繞朱梁度柳穿花入畫棠且向春風笑相問似曾相識玉眞娘 
[狼氛]  
　　壯士悲秦刦書生重杞憂戰雲邊塞黑征鼓朔方愁匝地皆温蠖論功半沐猴誰能冼兵馬重整舊神州 
[頣和園鬻游劵歌] [  江州闇園主人]  
　　園居避暑離黄屋葉葉相承清帝六一自圓明付刦灰專從海淀培喬木銀河宛轉通台榭金魚藻碧天無夏長廊二百八十楹夜珠燦列眞無價殿開仁壽銅鳳騫西后垂簾正盛年髣髴御爐香篆裏龍鱗日繞氣如仙當年咳唾生雷電五雲攢簇排宫扇白羽雕弓禁衞多尋常只許紅牆見王氣消沈九鼎移一嘲開放　如期靈台靈沼民偕樂只費戔戔買劵貲燕京五月榴如火昆明湖裏波光沱懋見游人鼓棹來新蒲細柳都舒飄風光　恙玉欄堂（德宗所居）紫燕　鸝相對翔可有鵑聲嗁帝子夢魂飛向白雲鄉十大亭（住妃嬪處前香徑改泥塗恐落珠鈿在新來施女淺紅衫鬢雲拂處花如海别啓小園寓心賞西后親書諧趣榜爾日嬪嬙未易窺祗今游俠爭瞻仰佛香閣在玉山頭佛燈祗照一人游而今萬衆大歡喜不獨天子能無愁石坊上有仁宗題十全五福誰能齊已見斕斑上苔色摩　着手風淒淒聞道園中足導師白頭舊監襤褸衣隨人指點微太息更數從前全盛時寄語游人莫嘆嗟天下錦繡誰能家阿房一炬變焦土銅雀台傾飛暮鴉煌煌民國多新令保全名勝行西政故宫不任禾黍生免使詩人坐愁詠笑予四度客春明未得蟠雲階下行何日手持二銀餅芒鞋一日遍縱横 
詞選 
[蝶戀花懷人] [  夕陽]  
　　簾　沉沉天欲暮一陣東風一陣催花雨枝上鷓鴣啼不住滿腔心事憑誰訴屈指歸程勞細數猛地思量又恐佳期悮遠隔蓬山深幾許青鸞信杳無尋處 
[臺城路] [  松生]  
　　重九東園招飮醉後登高感賦此解 
　　鴈聲低喚流光去匆匆又逢重九倚檻吟秋横箏理恨記取故人尊酒沈腰似舊指三徑黄花比儂更瘦相約登高臨風幾度黯回首懷人涙痕盈袖正茱萸插遍離緒拖逗弔古心情題糕韵事說與斜陽知否高歌醉後恁眼底游蹤莫聲孤負向晚歸來暮烟搖細柳 
[如夢令]  
　　恐外花枝搖動多謝月明相送孤館正三更對着鐙思夢誰共誰共閑煞枕鴛衾鳳 
[明月引] [  東園]  
　　趙白雲初賦此詞以爲自度腔實即梅花引也歲庚寅有躡絃之感因倚之寫愁於今二十年矣從破笥中檢出重就蝶仙拍正 
玉琴新斷合歡絃恨綿綿思綿綿池館蕭條風雪晚來天活火滿爐春酒熟消不得一時愁一夜寒啼痕陲痕抛雁邊碧山雲黄浦烟十年眷屬羅敷夢說甚神仙幾點梅花遮莫笑孤眠閒把階前蓂莢數知道是在明朝江月圓（按紅友詞律收陳允平一首後半閒把句作鏡裏心心裏月僅六字戈氏校勘記謂考日湖漁唱此句本作鏡裏心心心裏月與上半相合甚是東園此作亦足以糾詞律之誤栩注） 
自由談話會 
[熱得歌] [  杜悲吾]  
　　熱得俚個來熱得大小學堂一體才歇夏 
熱得俚個來熱得巡捕先生晒得眞苦腦熱得俚個來熱得淌牌嘸人撈 
熱得俚個來熱得花烟間裏老蟲嘸人跳 
熱得俚個來熱得膀子嘸人吊 
熱得俚個來熱得堂子裏向嘸人落相好 
熱得俚個來熱得酒館裏向嘸人擺酒肴 
熱得俚個來熱得街浪嘸人跑 
熱得俚個來熱得東洋車子嘸人呌 
熱得俚個來熱得茶館裏向茶野嘸人泡 
熱得俚個來熱得歸星出局嘸人呌 
熱得俚個來熱得投稿朋友怕投稿 
[輓徐了青老犮詩] [  餘姚謝若虚]  
　　聊將交誼憶從頭曾伴天涯數載遊同德同心非格格相規相勸自悠悠于今记訣埋荒土終古長憐落葉秋幸有佳兒能濟世還祈泉下且消愁 
最悲祿命一時終回首平生若夢中握手曾經訴往事談心幾度暢深衷數年苦志憑誰曉半世交情竟屬空今日思量可得再徒將血涙付秋風 
平生志氣欲凌雲潇洒風流半屬君豈料玉樓竟見召可憐夜月照孤墳 
生死分途各一天爲君終日涙澘然殷勤旣屬東園柳枉訴衷腸了宿緣 
輓了青君詩文聯語不及備載祇將作者名氐彚錄于左以誌感謝 
邱振標武穴瑞瓊蘇醒吾何其青 
 
 
 

Page 15

 
 
   
 
 

Page 16

 
 
   
 
