# 1920 - 302 - 4917138

 

Page 1

 
 
   
 
 

Page 2

 
 
   
 
 

Page 3

 
 
時評 
[半面之主張（冷）]  
　　最近之所謂大問題者無論官吏人民雖轟烈於一時而考其實際祗有半面之主張而巳其餘半面則淡然若無所感或且日事其反對也 
　　各省之主張自治或廢督政府及各督對之豈非若是情狀乎然而政府之進行統一西南之反對者對之亦猶是情狀耳此其故無他根本上實未能一貫雖多方以相就而落落之情形終難强合也 
　　雖然主張苟以誠意出之盡心力行之而勿輟則今日之所謂半面者他日或有全體之望也惟萬勿自欺欺人耳 
命令 
　　十一月二日大總統令任命賈振國爲暫編陸軍第一師步兵第一旅旅長王萬金鴛步兵第一團團長此令 
　　又令任命蔣啓鳳署贛東鎭守使署參謀長此令 
　　又令兼署陸軍總長靳雲鵬呈請任命吳郁文爲京師憲兵第五營營長應照准此令 
　　又令兼署陸軍總長靳雲鵬呈請任命宋秀璧爲暫編陸軍第一師步兵第三團第一營營長張聯輝爲第二營營長均照准此令 
　　十月三十日大總統令任命倪朝榮爲安徽陸軍第一混成旅步兵第一團團長馬泗桂爲步兵第二團團長凌金鏞爲第二混成旅步兵第一團團長王尙林爲步兵第二團團長涂孝烈爲第三混成旅步兵第一團團長張洪德爲步兵第二團團長高世讀爲第四混成旅步兵第一團團長李錫麟爲步兵第二團團長曹玉貴爲第五混成旅步兵第一團團長華睿章爲步兵第二團團長此令 
　　又令署農商　長王迺斌呈秘書張翼廷另有任用請免本職應照准此令 
　　又令署農商總長王廼斌呈請任命吳恩培爲秘書應照准此令 
　　又令署農商總長王廼斌呈僉事唐宗郭技正謝恩隆另有任用請免本職均照准此令 
專電一 
　　北京電閣議討論任命西南官吏决先將陸之巡閱發表至廣東督長廣西省長俟陸保到再定 
（二日下午五鐘） 
　　北京電温宗堯電請入覲面陳軍府辦理外交經過並移交文件復電照准政府派强運開偕文羣赴滬迎岑（二日下午五鐘） 
　　北京電蘇齊電接王士珍復電巡使一節萬不敢承値此國家多故何必添置冗員徒資糜費等語查王上將冲淡爲懷仍懇敦促出山共維大局（二日下午五鐘） 
　　北京電庫電仍未通褚其祥專差至叨林所發報告謂俄軍三千餘連日在東北南三路激戰甚烈後方尙有俄兵四千餘將續到各路援兵均被遮斷危急萬分 
（二日下午四鐘） 
　　北京電庫倫行營來電庫倫被圍數日連日血戰未解現派某軍官突圍出庫赴各處乞援於東（一）（日）到叨林（二日下午五鐘） 
　　北京電陳毅於一日由口北上 
（二日下午四鐘） 
　　北京電陳毅已抵滂江知庫急不前進電請派援（三日下午二鐘） 
　　北京電庫訊活佛派田令王赴大烏里向謝米諾夫再請撥兵 
（三日下午二鐘） 
　　北京電黑報俄激黨追擊謝部已抵滿站附近謝氏宣言决與激黨開戰滿站防務吃緊已宣布戒嚴並由省抽隊前往協防庫倫危急實無餘隊撥援（二日下午四鐘） 
　　北京電日使催開琿春談判語多無理要求（二日下午五鐘） 
　　北京電王鴻年電告閩案日政府已有讓步意據松岡面稱會查後眞相已明因恤欵相差數百元未能結束至懲兇事小幡雖駁拒尙有轉圜地（二日下午五鐘） 
　　北京電羅馬電此次密勒會議吾國會員曾將山東問題提出預爲研究除英外餘均中立報載義法協助日本反對提出係屬謡傳（二日下午五鐘） 
　　北京電鄂王電李烈鈞部已抵永川請速設法防阻（二日下午五鐘） 
　　北京電參陸電派陸錦赴鹽山收束龍軍（三日下午二鐘） 
　　北京電鹽輸出案官先試辦一千萬擔由蘆淮魯配運每擔增附稅一角名爲振用實充下屆選舉費（二日下午五鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電靳定魚日（六）（日）接見本屆及格文官（二日下午七鐘） 
　　北京電閣議（一）任張謇爲吳淞商埠督辦（二）振災公債决發行四百萬（三）任傅疆爲哈爾濱警察廳長（四）外法兩部會設收回法權討論會 
（二日下午七鐘） 
　　北京電今日午後四鐘王正廷約各報記者茶話首述個人决從實業地方活動故和約研究會不能就實業注重交通應着手道路法之敗德雖由軍略亦得力於路功地方宜先定制度不必限於本省人治本省至外交山東問題能否提出聯盟會尙須從長計議如廢止二十一條收回法權關稅自由撤銷軍警郵政皆當分别辦理關稅不自由實業卽無從發達吾國民所當力爭者尤在二十一條無時不在危險中甚願喚起全國覺悟博士支（四）（日）出京（二日下午八鐘） 
　　天津電李純靈柩冬（二日）晨五點抵津車站内外高搭祭棚正午各界抵站致祭迎迓各學校職敎員學生排隊前行長逾數里次爲督署軍樂隊衛隊警廳樂隊保安隊及龍亭内置總統親筆匾額上書國之柱石次滬公送匾額及各團體秀山學校全體松柏紥成鶴鹿轎内懸李之遺像柩停河北本宅總統代表徐世綱省長曹銳及闔城官吏省會曁各團體均致祭 
（三日上午一鐘） 
　　漢口電王督冬日通電推曹錕領銜電勸川粤停戰取消自主又電政府請召各省代表開善後大會議（三日下午四鐘） 
　　香港電陳烱明昨午由石龍乘車到省各界歡迎駐節八旗會館湯昨函請陳接任督軍省長職並通電各界請一致公推（三日下午六鐘） 
　　香港電肇訊陸陷電韋榮昌全軍留肇拒粤又飭譚浩明出駐梧籌戰聞馬沈西歸軍亦奉命集中肇粤軍已電陸譚限三天令桂軍離肇福魏軍昨出發西江攻肇 
（三日下午六鐘） 
　　香港電參院昨會議一懲岑一請孫伍唐返粤改組軍府一催議員返省（三日下午六鐘） 
公電 
　　四川留學北京學會通電申報館主筆先生鑒地方自治爲共和之基礎比年禍亂頻仍人民顛沛皆由此制未行遂啓奸人染指之念肆毒之深吾川尤劇大盜入室笥篋一空豺狼羣來白骨遍野財物旣遭勒索搶掠而無餘閭舍復遭破毁焚燒而皆盡賸此區區一息之命猶不免於捶楚囚俘姦暴屠戮之苦嗚呼痛矣人民何罪使地方自治而稍鞏固者當不至授人太阿刀俎魚肉若斯之甚也夫地方政務當然由地方人民自行處理主人胥在何待旁求固有權衡豈容假借此五洲萬國之所同近世文明之公例矧乎生死相關肌膚痛切與其被治而危何如自治而安茲者敵人敗退唐氏膽寒大好之河山將復歷年之巨寇已懲凡我川人急宜趁此時機力圖自治以爲根本治安之計本會同人念鄕邦之塗炭爲良心之主張凡茲促進自治之事願盡吾人之本能我同胞生死榮枯關鍵之所在務望投袂而起共策進行勿以我七千萬敲骨吸髓之餘生再任彼虎猛狼貪之魚肉謹此宣言佇候明敎四川留學北京學會叩删 
　　江寧旅蕪同鄕會電上海申報館轉江寗旅滬同鄕會諸公均鑒敝會東日上北京大總統國務院一電文曰「現在全國人心均主張廢督蘇督出缺尤爲廢督絶好時機仰懇大總統俯順民意明令廢督即以蘇始蘇省幸甚全國幸甚云云」務請諸公合力進行冀逹目的不勝企盻之至江寧旅蕪同鄕會叩冬 
世界路透電 
[希王之承繼問題]  
　　一日巴黎電希臘國會選舉原定本月七日舉行今已展期至本月十四日 
　　二日巴黎電衆信贊助希臘前王康斯丹丁者擬利用選舉之機會施一打擊以圖恢復前王之位 
　　三十一日魯塞恩電據擁護前希王之斯特萊特博士聲稱保魯親王答覆希政府請其人繼王位之書謂王位屬於康斯丹丁其承繼者爲喬治太子今二人旣未放棄其權利故保魯親王須俟希臘人民决議拒絶前王或喬治太子回國時始允御極 
[俄國之内戰及内狀]  
　　三十日塞巴斯土波爾電聞過激黨刻在伏爾加河境組織十萬人之大軍内有華人瑪格耶人日耳曼人韃靼人及其他非俄籍之人該軍將於三個月内編成據現象觀之過激軍將大舉進攻藍格爾將軍藍將軍刻正準備應付之一說布第安尼將軍之騎兵一萬二千人現正進攻藍格爾將軍 
　　一日紐約電共同通訊社塞巴斯土波爾電稱過激軍已擊破藍格爾將軍之中部藍之兩翼顯已被敗紅軍現近彼里柯浦藍軍已委棄米里土波爾等鎭 
　　一日君士坦丁電過激黨現圖於冬季之前在南部全陣線取攻勢藍格爾將軍之軍刻向後退已委棄亞歷山特羅夫克與白第安斯克二鎭 
　　一日倫敦電克拉新氏今日以莫斯科政府牒文一份送交英外交部請取銷英軍艦攻擊黑海與波羅的海俄潛艇之命令文内謂莫斯科政府以爲並未與英國開戰俄潛艇僅以攻擊藍格爾將軍並其同黨之船隻爲務 
　　三十日倫敦電俄國傳來之消息雖未可遽信但據連日消息觀之莫斯科宣布戒嚴令後時局吃緊或將臻於極點共産黨全數被徴其目的尙未知之莫斯科糧食管理員宣稱十一州之農民因當道占取穀食先後叛變又聞白魯細洛夫將軍近亦被逮 
[美國總統選舉記]  
　　二日紐約電紐約時報今晚九時承認共和黨哈定氏可以獲選哈定氏已在紐約美薩邱賽慈康萊克蒂克特諸州獲大多數 
　　二日紐約電民主黨全國總部承認本黨柯克思氏之失敗倭海窪州台登地方柯克思氏之機關報承認哈定氏必可獲選中西諸州之報告陸續傳到哈定氏之勝利更爲顯明 
　　二日舊金山電加里福尼亞州票數甚夥迄今尙未知其結果反對日僑置地律必已經大多數通過費蘭氏顯因全州贊助哈定氏之故已爲旭特里治氏打敗 
　　二日舊金山電據最初之報告觀之哈定氏必在加里福尼亞州獲大多數 
[各國近事記]  
　　二日紐约電華盛頓消息稱商部現正籌議與俄國通商計畫擬在丹京設一國際交換所商部所提出關於付欵與美國出口家之辦法尙未完備 
　　一日紐約電自由國協會宣布民主黨候選總統柯克思氏一書謂應容俄國加入國際聯盟聽其自籌救危方法 
　　一日華盛頓電國務部通告日本大使署謂加州排日法制如不與現行及能施之律及與國民天性相適合决不致受全國之贊成此爲國務次官達維氏所擬答覆詢問之正式文告中之言文内續謂加州一案牽涉關於外僑之法律國務部絶注意之加州現正審愼考慮某約條欵與所議計劃之關係此項關係將爲該州通過或否决所議計劃之要素云云此爲國務部第一次發表關於加州土地問題之文告按國務部與日本大使署談論該問題爲時已久今適在選舉之前發表此項文告據謂並無政治意味且得日政府之同意而後公布其主要目的乃在使日本人民知美政府願擔保日僑之生命與安寧且仍將予日僑以所應得之待遇云 
　　一日倫敦電阿米尼亞方面消息土耳其國民軍自本年三月圍攻安拉土里亞之哈特琴鎭今巳下之屠殺阿米尼亞人近萬名 
太平洋路透電 
[北方之政見]  
　　三日北京電今日發表半官文告如下政府現接各省來電不贊成新成之銀行團中國各銀行代表昨日謁見當局要求實行裁兵減政並草擬改革財政計劃如需欵項各銀行可設法籌算必要之數湯廷光已握廣州行政權據其報告中央政府謂擬取友好之態度故政府委派南方官員當不致有何困難目下最大之障碍乃在新舊國會議員反對在京另行選舉國會諸議員現由安褔部秘密煽惑唆使反對統一計劃此事不足介意孫伍唐三人旣非國會議員且不代表南方國會彼等早已辭去官職其所發表之文告政府以爲當置之不顧惟彼等如提出有價値之意見政府殊願聞之關於統一事政府已擬定計劃（一）宣布外交政策實行取消中日軍事協定（二）徇從民意恢復地方自治（三）實行遣散軍隊（四）與西南各省商决全國改革計畫廣州政府之權將屬何人今尙未定但任督軍者無論爲陳炯明爲湯廷光或爲他人必望北京正式任命惟政府今非俟粤人允可不欲于涉粤務四川已宣布脫離雲南軍政府由熊克武劉存厚管理之且巳宣布忠於政府貴州已聲明俟湘事滿意解决後即擬與中央政府協商譚延　現正抗拒桂兵政府勸其歸附中央此事成敗與否無大關係因湘省軍權乃在趙恒惕之手趙今已與中央聯絡也故湘事必可解决政府今不信南　軍政府再有存在之理由南方固已失其交戰團之地位矣 
[南方之意見]  
　　一日廣州電粤軍領袖决議不承認徐世昌南北統一命令 
[庫倫之秩序恢復]  
　　三日北京電庫倫電稱援兵已抵庫倫且曾助戰已恢復庫倫秩序陳毅於星期一由張家口出發明日可抵庫倫 
　　三日北京電滿洲里電稱謝米諾夫之兵七千名退入滿洲境經華兵解除武裝 
[東俄近事記]  
　　二日海參嵗電據赤塔消息克拉斯諾施奇柯夫氏現圖迫合赤塔許尼布楚及其他小地方政府之代表參與遠東大會有平等之投票權俾使過激黨得占大多數又傳赤塔大會不待海參崴代表之至選舉遠東政府所舉閣員全爲過激黨 
國内要聞 
[北京通信（真言）]  
　　新疆之俄黨庫倫之戰訊 
　　俄兵侵蒙之訊傳來新督楊增新即有電來京報告在新俄敗兵有蠢動勢因增兵防範不意所慮者在内而俄患之來迺反在外俄舊黨敗兵復有由俄境携帶武裝至我境内情事形勢頗爲重大十月二十七日塔城道尹張鍵電告新督楊增新略謂二十五日有俄舊黨敗兵一千餘人携帶槍械由烏里雅蘇臺卡入境當　派兵前往攔阻該俄敗兵有頭目三人一名且略木里克二衛戍長耶果洛夫三少校已萬諾夫據稱由西比利亞戰敗逃來並稱不諳公法不背解卸武裝等因請楊督指示方略楊得電後即覆電令張道尹阻止該項　兵人境略謂查該俄黨逃來敗兵一千數百人萬不可令其入境一則恐與從前在塔之俄敗兵互相勾結破壞邊局二則自俄使俄領停止待遇後該俄舊黨有仇視中國之心卽有破壞中國之心開門揖盜不可不慮解卸武裝殊不容緩自以勒令出境爲是云云楊氏並　張道尹報告與己所指示辦法於二十九日電告中央迺一波未平一波又起十月二十八日塔城道尹張鍵又有電告楊　謂俄舊黨敗兵首領勝系克乘夜帶兵數十名來塔潛入貿易圈希圖勾煽當將勝系克拿獲并在俄商貿易圈内搜獲勝系克帶來俄敗兵六十三名據該俄官俄兵一再聲稱不諳公法殊爲叵測當經多方亞導勸令出境并派馬隊官兵連夜將勝系克等解交駐防邊卡官長魏鎭國勸令該俄官勝系克帶領俄敗兵從速退回俄境能否辦到尙難逆料云云楊氏卽電飭塔城文武官吏勒令該俄舊黨出境一面並抄錄張道尹原電及己所指示辦法於二十九日分電府院參陸外交部略謂增新查俄舊黨軍官勝系克乘夜帶兵入境居心叵測難保無勾結破壞情事况該俄軍官俄兵聲稱不諳公法即含有不安公法意味形同流寇與正式軍隊敗兵之逃入中立國第求逃去者不同更不能不嚴爲防範云云查新省所收容之俄舊黨敗兵爲數頗衆平日卽常發見有私藏槍械希圖變亂情事惟雖經發覺迄未成亂復經新督設法勸令隻身冋俄而多數俄軍官兵士以與新黨結怨過深迄不肯行留者仍多今外患來逼或不免因此而起其内動之心新省兵力單薄地方遼闊欲爲守備信非易事加以該省存械無多與中央交通不便甚於庫倫者數倍借令亂事猝發恐將不易收拾此我國人所當引爲深慮者也我國現有常備軍總數約在二百萬以上養兵本以禦外今庫新藏等邊地駐兵寥寥可數一旦外患至如此次庫倫變故者竟至手足無措救應乏術而内地反駐兵省數十萬使統兵之官無所施其長不得已以互相攻伐顯其能此則制度不良之果也今幸南北在名議上旣已統一内爭可以告終而各省復覺悟督軍制之病國共謀去之誠宜請政府將腹地軍隊移以實邊以免我人民四顧之憂此實我國民所當注意以促政府實行者也四郊多壘卿大夫之恥我政府中人其亦念之否耶蒙古戰况言人人殊褚高戰勝之訊雖時有所聞而庫倫則仍在戰事中我固增援俄亦添兵據烏得各團體及庫商龐某來電云庫倫危急四面受敵龐某乘汽車破圍而出請火速派兵救援近日地方幸賴褚旅高團及諸將士出力始得勝利然兵力單薄餉彈缺乏懇速接濟以安軍心而維商民云云是龐某離庫之時庫倫尙在包圍中也縱屢獲小勝而寇勢尙盛似仍未可樂觀也（三十一日） 
[琿春事件之近訊]  
　　東省學生開會之結果吉林學生因日人進兵琿春日形緊急上星期曾在吉林會館開會討論辦法已誌前報茲聞日前吉林學生假法政學校又開緊急會議到者有十一校之多首由某君報告日人佔據琿春情形到會者無不忿懣其所議辦法除通電張使鮑督懇其速籌準備發佈宣言通告全國已經舉辦外並議决（一）通電東三省各團體請一致力爭　（二）協同奉黑兩省共派代表分謁府院及外交部請當局與日人嚴重交涉（三）致函本省各學校請厲行抵制日貨組織講演團（四）通電留日吉林同鄕請其鼓吹中國留日學生速爭外交並聞吉林學生經此次之會議已有一種正式組織又一函云旅京中等以上各校東省男女學生爲琿春事件昨假北大第二院開代表會議計到會者共十七校四十六人公推某君爲臨時主席討論歷三時之久議决辦法多種其重要者爲（一）發表宣言（二）派代表分謁府　外交部請其向日本嚴重交涉令日兵速退並取消軍事協定（三）發散印刷品喚起國人一致力爭（四）致函外交團請其主張公道以維東亞和平（五）通電東省軍民長官請其據理力爭速籌相　準備（六）組織東省旅京學生團體並聯絡各界旅京同鄕以厚實力刻已積極進行並聞不久且將有極大之結合云 
　　日本提出善後之辦法琿春日兵依然自由行動鮑貴卿交涉無效阻止不聽政府雖訓令竭力維持主權然事實上實無主權可維持聞日本已提出間島善後辦法若干條要求中國會同辦理其中十分之九均爲取締朝鮮人方法并將宣統年間所訂之華韓雜居區域條約改訂此事關係太大政府决定拒絶惟是韓人方面對於排日舉動仍不少懈一旦或生變故又是中國負責故延琿問題恐將亘數世紀而不能解决也 
[中國之附稅與借債]  
　　大陸報二日北京電云日使小幡昨告外部謂日本已承認關稅附加一成之議但規定以一年爲限而附稅用途專爲賑災至是中國附稅之問題各國已皆同意首允中國之請求者實爲美國直隸省議會擬向美國借債一千二百九十萬元用以拯救災民用途由官塲監督今日已通過此議案以直隸地稅爲抵中央政府今日决議籌借四百萬元爲賑災經費據日人銀行家所接之電新銀行團會商良久議决賑災借欵不宜爲其第一次事業北京外人銀行亦不允借欵賑災同時餓死者將有數百萬人矣 
[關於自治運動之三大會議]  
　　上月三十一日上午九時自治運動同志會開談話會於西城報子街新民輔成會到會者蘇皖鄂閩川魯浙直豫粤桂共十一省計三十餘人首由陳定遠報告開會討論孫幾伊提議先訂會章並謂以後集會應提出一種關於自治之問題共同研究以期適合國情爲自治發展先路高一涵主張先推舉起草員擬定簡章交付討論並謂各省至今對於自治尙未有具體計畫我等先宜草定自治制度大綱一面以平民資格監督促進自治各團一面以個人實行向本地方鼓吹自治主義陳定遠發言本會主旨是運動自治第一步應將自治主義印成小册宣傳四處使一般人民了解自治之義並謂我們同志對於各省聯合會不宜放任宜使我們爲聯合會的中堅徐瀛從主張在未出印刷品之前先在各報紙盡力鼓吹羅琢章主張自治運動是對於武人階級的打破但一般官僚頗有利用自治團發展其私意者誠恐推翻武人階級而官僚階級又將産生故今日之自治運動宜以靑年爲中心林迴羣主張自治運動宜結合平民及勞動者爲階级的打破侯晉祥謂要實力須要先有聯合要不爲人利用先要自己不利用人劉偉謂運動自治應有一種覺悟一種奮鬭宋采亮發言從事自治運動切不可抱悲觀須抱樂觀凡作一事其中難免障礙如督與兵即今日自治之障礙苟同志諸人立志堅决能結合一種强大勢力一步一步奮鬭必能將目前及未來之障礙掃除童一心主張打破官僚階級全體聯爲自治運動林迴羣謂我們要以自治運動爲前提以國民大會爲後盾堅持到底解决一切問題並提出防制同志會分子複雜方法陳定遠主張有介紹的限制張福蔭發言同志會須簡章草定後纔有討論問題盧復主張須先研究各國自治制度一方面作學理之討論一方面作自治之參考李元煕主張我們是國民運動不是政治運動須要多籌欵多刋白話講演册子輸與一般社會彭國偉謂草簡章須先討論本會宗旨孫幾伊謂同志的决心便是宗旨全體贊成遂推定高一涵孫幾伊林迴羣羅琢章四君爲起草委員由陳定遠報告下次開會地點時間至十二點十五分散會 
又是日旅京皖人在安徽會館開自治制度討論會到會者約八百餘人先由江朝宗等演說秩序尙好後因在會人擬推舉代表十人於是一班希圖藉此以出風頭之流爭思謀一代表頃刻間二三百人蜂擁一處向發票員奪票被搶此奪有二人爭搶一票者有三四人扭結一團者有一人投三四票者就中合肥人桐城人之聲音尤屬紛呶雜沓醜態百出此事無論何人不能維持秩序一班烏合之衆遂作鳥獸散另有某通信社消息則云是日下午二時安徽自治制度討論會在安徽省館開成立大會到會者一千餘人公推安徽同鄕會長江宇澄爲主席報告開會宗旨請大家勿鬧意見平心靜氣討論一切嗣由會長提出本會草章付衆討論劉君克先主張除去名稱中之制度二字高一涵君主張不改會長付衆表决多數主張名稱中安徽二字下應添旅京二字遂通過隨將會章逐條討論均贊成原章惟第四條不設會長副會長等名目下添開會時公推臨時主任一人數字第五條完全删去時已五鐘遂宣佈於本星期三下午二時再開大會 
　　又旅京閩人爲討論自治問題亦於是日午後二時在車子營福建會館開正式代表會到者有二十九縣代表首由黄思祥報告參加各省聯合會情形次由程徽報告存案經過王若璧報告交涉會館經費情形畢遂將簡章逐條討論結果略有修正當即通過並依簡章之規定當場推舉各股正副主任實行辦事當舉定陳蓉光程徽爲總務股正副主任王若璧楊學亮爲文書股正副主任林迴羣楊慶霖爲交際股正副主任林瑞鼎張國輝爲編輯股正副主任黄連樞蔡振東爲調查股正副主任黄思祥張其崇爲會計股正副主任次卽討論進行程序（一）開大會問題决於下星期下午二時開會（二）追認赴各省聯合會代表由主席說明前此十代表由上次代表曾公推此次加入之縣分較多故當提出追認迺將代表人名宣讀一過全體贊成追認代表丘咸因在學生會甚忙請辭迺公推張國輝補充由文書主任負責 
 
 

Page 7

 
 
備函通知各省聯合會對於請願問題除廢督裁兵外陳榮光主向政府聲明不能以地丁爲借欵抵押以保地方稅大衆主提出大會討論迺分配各股幹事復公决會計每股至少一人餘任意自認次决定每星期二五晚七時開各股聯合會而下星期二之各股主任聯合會則開於後孫公園陳榮光家時已六時二十五分遂宣告散會 
[京師破獲黨人機關]  
　　北京晨報載前日外間所傳東方飯店破獲要案一事頗爲一般人所注意本社頃得詳細之報告特錄如下（甲）事前之報告奉軍司令部衛戍司令部步軍統領衙門京師警察廳前數日均得有奉天所來之秘密報告謂有大批黨人由奉入京將在京設立機關圖謀不軌（乙）偵探之密布軍警各機關得此密報後即派出偵緝隊及得力之密探在各車站爲嚴秘之偵察（丙）旅館之搜索嗣經探明此項黨人已由奉天潛入京師係寓於旅館各密探遂往西河沿打磨廠各旅館搜索毫無影響（丁）行踪之詭密各黨人入京後即聞有軍警緝捕之消息不敢再居旅館揚言宿於旅館實則居於正陽門外草廠七條之會州會館然早出夜歸行踪異常詭密（戊）冒險之交接有奉軍司令部之高等密探員張書紳者以同鄕資格赴會州會館訪晤各黨人竟得從此入步各黨人亦不之疑且與張交爲至友並有種種密托事件（己）黨人之姓氏張密探員旣與各黨人交接後乃得其名册此次來京雖有六人然爲首者祇有三人一名陳長庚一名白啓山一名廖述以上三人均能雙手放槍具有全身本領（庚）軍裝之購買各黨人携來現欵甚多擬以其中之九萬元購辦軍裝希圖召集游民散兵在京起事因事機不密以致洩露（辛）黨人之目的安福派野心不死乃召集各亡命來京組織亂黨機關擾亂京師地面以消素日之氣憤卒由密探得其底藴乃在東方飯店捕獲兩名會州會館捕獲四名共計六名遂裝入汽車直奔西城根奉軍總司令部而來（壬）司令之審訊各黨人被獲司令部後即由司令略加審訊巳得有簡單之口供先用電報拍逹於張巡閱使（癸）黨人之送奉奉軍司令部緝獲之黨人内有主犯三名嫌疑犯三名各上刑具於三十日下午八點半車開往奉天時特掛頭等車一輛另由武裝兵士四十名環伺車内遂開行赴奉並聞張巡閱使以此案情節重大擬俟移奉後親加研訊 
[關於魯財廳之兩電]  
　　張壽鏞辭職電府院財政部總次長鑒竊壽鏞荷知遇之深奉命司魯財政先於事前調查作種種籌備方思勉竭駑駘以圖報稱不意受事以來事與願違邦人君子不諒苦衷以魯人治魯之主義作地方中央之爭競口稱非關個人逼迫日甚一日忍辱負重至斯實無可爲默測潮流所趨禍至無日卽犧牲壽鏞個人仍與大局無裨除呈請兼省長派員暫代外迫切陳詞伏乞俯准辭職以解紛紜發電後即回京詳情面陳 
　　省議會請易財廳長電府院鑒東省財政廳長各界旣請用地方人於先復拒絶張壽鏞於後相激相持巳成騎虎財政現狀紊亂至極苟地方商民不與贊助張氏縱有幹略亦必無術支持政府何必因張氏一人置東省破産不願萬懇另簡地方賢員以順輿情而維財政臨電無任迫切待命之至 
[贛人爭廢巡閱使]  
　　江西省議會昨（三十）接蘇議會來電請聯合皖議會電京恊爭撤廢蘇皖贛巡閱使當即集會討論議决電覆蘇議會廢置蘇皖贛巡閱極表贊同請由蘇會主稿附名發電又另電皖議會請一致主張江西紳商界陳永懋龔士材等亦彼此商决電請中央明令撤消原文如下北京大總統國務總理鈞鑒竊中央新設蘇皖贛巡閱使一缺贛省士民街談巷議僉謂此項官制於政治軍事上窒礙甚多正擬電懇收回成命細思中央因人設官原有必不得巳之苦衷要非經久不移之定制適會李督出缺今若不立卽廢除後此終將爲梗查中央屢次宣言尊崇法律注重民治此等兼轄名稱對於中央旣嫌其駢支對於地方徒增一障礙况蘇皖贛並不接壤軍事上旣難資聯絡而轉啓紛爭使署經費浩繁若取諸人民勢必增加擔負凡此種種實則百害而無一利大總統總理盱衡世勢自必因時制宜利民福國務乞將蘇皖贛巡閱使缺立頒明令撤消以杜後患而順輿情不勝迫切待命之至江西全省紳商各界陳永懋等叩 
[莫去陳來時之廣州]  
　　粤軍將次到省二十八午粤軍前部已到華山地方計與省城大沙頭祗隔四站路程迄二十九早已有一部分到車陂站大約今日當有大部份到省陳總司令昨已率軍隊進至吉山離石龍不遠而鄧鏗洪兆麟所部軍隊巳進駐石龍頃接陳總司令來電大約今日（三十）可抵省城又接前方探報二十七日粤軍大隊二千餘人已進至石牌二十八日粤軍前鋒數百人已進至東圃逆料長驅直進早晚間卽可飲馬珠江凱歌羊石矣 
　　桂軍離省情形林虎馬濟沈鴻英等三人自受莫榮新委托收束軍隊後即時開軍事會議對於收束軍隊辦法僉以非錢不行現在軍中乏食須先籌備伙食然後逐漸收束方有辦法遂推馬濟出與聯軍磋商辦法故昨二十八早馬即至車尾砲台與魏李兩司令磋商願將軍隊完全退出廣州巿惟須先給伙食兩司令與商辦法後卽令和平維持會先籌現欵四萬元以給桂軍伙食莫榮新巳於二十八號下午三時離署外傳莫氏已附蘇州丸於二十八午動輪開往安南海防取道龍州回桂此說殊爲不確查蘇州丸係開赴台北者二十七早已由省開往香港矣 
　　莫榮新自遣派代表與聯軍方面磋商收束桂軍手續卽經指定石井一帶爲該軍臨時集合地點自二十七日起所有東路撤回之兵即繞北郊徑行開往石井二十八日黎明馬濟陳坤培鄧文輝沈鴻英莫正聰各部已完全開拔下午二時以後林虎各部亦漸次退出其因收束不及不能同時拔隊者皆一律改竪白旗徐徐引退以免誤會衝突至二十八日仍未離城者祗有陸日新謝卓英及林申兩部陳坤培亦已離省盧炎山所轄之桂軍及師部各員役是日亦紛紛將師署傢私公物與軍需房所存之舊軍服各項概行在署前召人投變一般雜架舖爭相購買極形擠擁 
　　省長印信問題二十八日和平维持會聞楊永泰巳於二十七日交省長印與魏司令李芝畦羅朝榮等即往車尾砲台面謁魏司令勸其權篆省印魏决力辭謂我與李司令此次兵諫誓不爲督軍省長有言在前無論如何萬難接篆李等以其意决欲轉推之李司令詎見李司令時李卽着該會籌欵四萬元以爲桂軍火食急如星火不容說及省長印事李等遂即返會商籌四萬元方法卽向富榮銀號救災會存取一萬四千元先行交付並着衛華川黄顯之蔡卓琴胡頌棠梁佩棠宋俊堂等六人往商陳廉伯籌墊二百萬之鉅欵陳提出條件四項尙須討論旋以省長同題刻不容緩而李魏司令旣經有約不幹故堅請湯督暫行兼理惟湯尙力辭不就另一消息楊永泰以莫榮新去粤軍府拆台省長地盤不能戀棧故决意辭職二十六晚卽請省議會之某系議員林正煊何禮文譚民三三人會議當卽擬就沁日辭職通電惟省長印信未决定交與何人林意交與湯督何主交維持會譚主交與某氏議至天明仍然未决彼三人卽往和平維持會會商初意交與維持會該會不敢受譚謂魏氏决不爲省長該印究交何人李芝畦謂何不交與湯督兼收何卽怱忙返省署未幾即將印信着譚禮庭送交魏司令魏决力辭祗任保管印信之責至昨二十八日維持會李芝畦等面謁魏司令後即推湯督兼權省印湯巳允許矣 
[岑春煊過港時之談話]  
　　岑春煊搭新疆船過港巳迭紀報聞是日有某君下船探訪岑氏詢以粤事岑言下嘆息不止自怨彼無兵力無實權致遭此敗茲補記其言如下岑之言曰予回憶前淸時總督兩廣所辦各事無不措置裕如今爲軍府主任總裁反一事莫舉良由我手下無兵權無實力故耳若莫榮新等各事聽我調度彼此辦事有所磋商必不至弄到如此結局而最不可靠者爲林葆懌朝三暮四畏首畏尾凡人辦事最要有主腦有實力反是必不能成功若林葆懌肯與我同心協力莫榮新肯與我商量聯結一心斷無有今日之失敗也而今已矣吾來港多次未有如此次之折墮者但東粤西粤本爲一家今結下惡感如此其深將來滋擾日益紛亂我實不欲觀之故早離粤局某君問曰然則莫榮新已離粤否答曰彼尙在省城（此係指二十八號以前而言）但離粤之期亦不遠因軍事要有收束彼與我不同不能掉頭不顧而去也後又云我自問本心無一事對粤人不過粤人黨派太多疑惑太大確係十分難治耳言下頻摇其首而色愁慘萬分且終日屈伏一房中不出船艙一步云艙門口並有包探持槍保護 
[杭州快信]  
　　省議會昨仍因人數不足延會杭嘉湖等屬議員異常憤憊周議長甚爲不安聞其原因温台議員多在滬籌募水災振欵大半托人代爲簽到以致延會五日 
　　杭州學生聯合會對於浙代表在全國敎育會聯合會提出讀經讀子案極端反對昨函省敎育會詰責指爲安福之遺　 
　　杭縣公民楊傚曾呈請督軍省長擬收養北五省災孩二百名請電部轉飭運送保護昨已會銜電部核辦并飭妥議敎養章程呈核一俟該孩運到切　具報 
　　交通部電派員波爾登韓安二人（英人）沿中國鐡路路綫所經勘視地址培植森林該二員到時應由路局長特備花車迎送聞十日左右可抵杭 
　　三門灣華僑會議今日開第五次大會定明日上午　代表參觀杭州靑年會 
[南京快信]  
　　連日謡言更盛軍署昨開軍事會議宫鎭守使王警廳長王憲兵司令吳李王三旅長均列席關防極爲　　省警廳昨在南門沙灣平安旅館拿獲造謡生辜之程泰　滕心福葛鳳源三名已解軍法處嚴訊 
　　齊代督以近日偵探報告不　無事自擾殊堪痛恨昨面諭宫鎭守使王警　長王憲兵司令以後對於探報須切實考核如查係揑報卽子反坐 
　　南京報界聯合會續電府院請以齊燮元眞除 
　　軍署之諮議廳昨奉令撤銷齊代督　移西花　辦公見客眷屬仍住三元巷尙未遷入署内 
　　省議員某君昨（二日）　無錫乘特别快車來寗於厠所遺失値價二千元之鑽戒一只被查票員周某拾得當將原物歸還失主某君已函車務管理處道謝 
　　晉閻錫山派礦　工程師　莊來蘇考察礦務王士珍行電齊代督表示决不就蘇皖贛巡閱使 
　　齊省長委李　露充本署諮議劉世長充司法佐理齊代督仍派白堅武駐滬與各方　　洽 
　　下關商會改選發現會長舞弊商民憤激風潮甚烈 
　　省署昨奉内務部電催籌辦地方自治 
　　李故督遺囑撥給安武軍餉二十萬院復電在蘇財廳撥借准存國稅項下劃還 
　　贛省議會昨電蘇議會贊成廢蘇皖贛巡閱使 
　　周嵩堯辭浦口商埠帮辦齊代督電京保以李廷玉　任聞院復緩議 
地方通信 
[松江]  
　　敎育會呈請保持學産自舊府治七縣敎育慈善聯合會在滬議决舊松屬公欵公産暫行辦法六條呈准各該縣署備案後原管此項欵産之育嬰全節普濟等各善堂及松江縣勸學所等先後此呈省道謂予援案維持現復由松江縣敎育會續呈道廳省三者請求解散該會以期保持　産其辭云呈爲集會攘産蹂躪敎育請求援法解散事竊維地方事務莫重於敎育敎育命脈莫重於基本欵産松江基本欵産自迭經鈞令飭　勸學所整理以來事閱兩年至今歲五月始行告竣編成淸册呈報立案全縣學産至此方得鞏固之基礎詎近日報紙忽載有七縣敎育慈善聯合會所議辦法六條呈上海縣署由該署第五九四號之指令准予備案其辦法六條大致有舊松屬公欵公産（凡屬於育嬰全節普濟等堂融齋書院及松江府學學租之欵産）坐落松江縣外之其他各縣者應由各本縣欵産處或勸學所通知與業董事及地保查報存欵數目及佃戶租額由該縣欵産處或勸學所另立存摺或發縣徴租所有由單印串暫行截留由本縣經收機關自行投匱元納各項辦法由六縣代表呈請各縣公署備案松江欵産管理人如向各該縣署呈請追租開欠應概置不理等語其所稱融齋書院及府學學租者即係指松江縣敎育之基本欵産但查融齋書院舊産在淸宣統年間辦理農業學校即已指定爲農校基産民國八年由勸學所呈准籌辦農業學先設試騐　業經成立學校建築亦巳規畫進行是此項欵産用途旣有專案豈容任意動摇至府學學田徴之邑乘係山前明刑部侍郎徐陟　相國徐階之弟）及其子楚雄府知府徐琳相國之孫承蔭司丞徐肇惠等先後捐入至今由本縣教育産項下　年撥徐氏裔米數十石爲崇德報功之意徐陟之孫徐爾鉉并另捐田百畝於靑浦縣學其中並無奉賢金山南滙靑浦川沙人所捐之田在内府志具在可以立解此項爭　推　　合會之用意不過謂七縣人所助之財産當由七縣人共　管理不知自來寄附財産並未限以區域有甲縣人而捐欵乙縣者（例如松绅徐爾鉉）捐田吉畝於靑浦縣學）有甲省人而捐欵乙省者（例如融齋欵産有浙江桐廬袁昶）捐資在内）有　國人而捐欵中國者（上海慈善事業外人捐資不少）若必如聯合會之所爲必有一縣中甲乙丙省人共同管理之欵産且有外國人與中國人共同管理之欵産分析愈甚爭執愈多窮其弊可使各　公産無一不受其紛擾此豈政治前途之福乎大凡敎育上之集會不過以研　敎育爲其目的今彼獨以　産爲目的不解此種　會根據何種法律而成立寄附行爲發點於千百年以前管理條件附會於千百年以後於法律旣己難容於事　尤　不便惟是融齋府學兩種學産確係松邑敎育經　　代表等六條辦法倘使各縣皆如上海縣署准予備案任其　奪松邑學産基　已從根底上受其蹂躪查現行治安警察法第九條之規定行政公署對於結赴之目的認爲有擾亂公共秩序妨害善良風俗者命其解散今七縣敎育慈善聯合會之目的　足以　亂敎育界之秩序敝會爲　持松縣敎育欵産起見不能安　　默坐視本縣學産任不法機　之　奪爲特備文呈請鑒　援照治安警察法第九條之規定將七縣敎育慈善聯合會立予解散並　飭令奉賢金山南滙靑浦川沙上海等縣將該代表等所備六條辦法之案一律撤銷俾待維持學界安寗而保秩序云云 
[蘇州]  
　　承租官産之决議蘇州齊門外美孚火油棧前以覓地另遷將房屋退租由吳縣公署收回保管嗣　美醫惠更生呈請繼續承租開設隔離醫院　經轉奉省令准予續租在案茲悉惠醫生以訂租十年或二十年房屋不免修改將來交還時恐有許多糾葛援擬具辦法三項一擬將該項屋地作爲永并一擬作爲撥借一擬作　官産承領特函請縣署定奪并致函紳董宋銘勳等請予公同核議刻聞宋紳等已議定除第一第三兩項母庸置議外應以第二項酌量辦理將來變更或廢止時即由官廳收回惟事　變更成案應候上峯核示當即函達到縣聞温知事已轉呈交涉道尹兩署謂示遵行矣 
　　巿民納捐之鄭重蘇州　胥巿民反對工巡捐局組織不合法各節迭誌前報茲悉自奉蘇常道尹公署指令三公社社長等竭力向各巿民勸導各巿民仍堅持不允於前日起紛紛將十月份應繳之門而等捐持至公社請其代收解往銀行俟省令解决後再定辨法以示絲毫無抗捐之意各公社初不肯收嗣以衆情難却遂置立賬簿數本並　印於其上以爲憑證聞各公社擬將此欵解往蘇州總商會請示辦理矣 
[鎭江]  
　　學校籌振紀聞　自北方發現災狀各處籌賑異常熱心鎭郡各界人士業巳籌集巨欵滙往災區刻聞鎭城各校學生亦於日昨開會　　勸捐手續以期得收實效云 
　　油號虧倒鉅欵鎭郡洋浮橋束首祥盛源油號邇因銀根奇緊周轉不靈竟於日昨倒閉聞虧欠各莊欵計有一萬八千兩之多未識若何子結云 
　　資遣難民回藉本月一日到有江北徐海　民船數隻約載男女老幼二百餘人停泊江口紛紛上岸乞食事爲丹徒縣張知事所聞立即派警按名給錢遣送同里以免逗遛滋事 
[揚州]  
　　徴求振捐方法淮南駐滬四岸運商事務處同人對於北方振捐之舉擬定以鄂湘西皖全體名義單獨捐助六萬元分次措繳第一次向揚州各銀行借撥三萬元第二次作爲來正春振特函揚州四岸事務所徴求同意如以爲然則由揚州電達財部周及梁徐兩督辦查照并須聲明此欵係由揚州總機關認定在岸各商不另捐助以免重複現該所已集合同人會議矣 
　　監督履新消息新任揚由關監督陶希泉係前財政長李思浩呈請委任者嗣因李督反對未能到任現聞已疏通當道訂八日由滬來蘇履新云 
[杭州]  
　　杭學生爭琿春電北京日本公使鑒當今二十世紀正義人道昌明之時代貴國仍抱侵略陰謀山東問題未平茲又無故藉端進兵我土地經我當局一再交涉置若罔聞如此舉動蔑視公理破壞和平不特中日不能親善且惡感日深而貴國在人道公理上亦自宣告破産此敝國國民深爲貴國痛惜者也如貴公使而能保障正義人道者願貴公使深長思之故特提出警告請迅速撤兵以維中日邦交不然羣情奮激民氣沸騰莫謂中華無人也杭州學生聯合會叩 
[天津]  
　　善堂恤嫠訂期調查南善堂舉辦救急恤嫠會原　恤寡矜孤每月施米三次每戶一斗或斗五二斗等斯舉不過杯水車薪以補各嫠婦之不足查該定章每年分爲兩期施米六個月爲一期期滿扣票另行復查茲　至本年九月底一期告終照章扣票續查計施出　米三百九十石　婦五百餘戶昨經董事會議定於夏曆十月開查各嫠婦務於初一日來堂具條報告分别註册以待按戶分投調查 
[廣東]  
　　焚燬滄江壚之慘狀有自四會來省者言曰日前周之貞攻該縣滄江墟（該墟爲四爲最繁盛之巿塲）時適古日光由三水退紮該處古軍放火焚燬將半損失甚大旋有桂軍來援又復縱火搶刦遂將全墟舖戶焚燬一空無一存者嗣後爲周部所得亦祇係一片白地其慘况實比惠州各地爲尤酷 
　　搶决許崇灏之情形海疆軍參謀長許崇灝於十四日被莫榮新押留連夜審訊聞即於十五日槍决據傳李根源自東敗後即行返省帶同許氏入署謁莫李見莫面即放聲大哭謂對老帥不住言時以手指許謂此次失敗伊不能不任咎伊擔任後方軍糧而累次被刦致軍隊餓了三日安能打仗請老帥向伊詢問若能貸伊一死根源亦同感德等語談晤後李即辭出許被扣留是夜訊後越日即交營長黄某押去槍决查莫氏數年來槍决人犯俱交營長黄某執行黄平時對人言伊代人保存遺囑轉付死者親屬數年來所經手不下二三千之多黄某之辦公室内有一椅桌黄嘗指此椅桌語人謂在此危坐涕涙縱横握管作遺囑者其人亦不可以數計自已亦覺非常悲慘但有心無力職責所在亦無可如何云云嗚呼慘矣 
雜評一 
[今日之新勢力（默）]  
　　北方之舊勢力曰皖曰直南方之舊勢力曰滇曰桂極縱横捭闔於一時者也 
　　今北方之皖倒矣而直亦衰南方之桂倒矣而滇亦衰所謂舊勢力者又極凋殘零落之概也 
　　北方之舊勢力盡起而代之者曰奉曰魯南方之舊勢力盡起而代之者曰粤今後奉魯與粤之新勢力又必將極縱横捭闔於一時矣 
　　夫使所謂新勢力果以舊勢力爲法以武力之縱横捭闔爲能也則凋殘零落之期亦可立而待使所謂新勢力而能一變舊勢力所由之道舍武力不用而一依民治之新趨勢以進則新勢力可長保而彼此勝負之數亦於是焉决是蓋一定不易之理然而我觀今日之所謂新勢力尙未有此覺悟也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英商會聯合會開會紀]  
　　在華英人商會聯合會昨晨十時在上海英按察使署舉行第二届年會先行開會禮歷一時半之久乃開股員會議計有代表與會者天津漢口北京廣州汕頭烟臺福州鎭江濟南大連上海十一口岸而香港商會亦有代表加入焉重要來賓之蒞會參觀者爲北京英代理公使克萊武英艦隊司令杜夫東京英使署商務參贊克羅北京英使署商務參贊羅斯濟南與上海英總領事上海英按察使與皇家律師等人會衆舉上海祥茂洋行主人裴幾爾爲大會主席先由香港代表賀約克致歡迎詞略謂去年第一次開會承朱爾典爵士蒞會朱爵士在華經騐學識一時無匹今雖告休吾人甚望其能以顧問資格爲英外交部効力今日英代使克萊武君惠然與會愈足增北京英使署與商會聯合會間連鎖之堅固且可見英使署之始終注意於英人商業利益焉使署與商會間已有之接洽與其相互間日增之智識其價値實難盡言而因商務新制度所得之良果亦極可稱讚余今代表香港於歡迎艦隊司令之際竊有一事關係不獨及於香港且及於中國全部英人利益者謹爲司令言之余意香港應設極有力之無線電臺可通印度可通火魯奴平時供諸商用余知特别委員會主張在新加坡設立無線電臺但在此各國競爭之時香港從速設立極大電臺實與大英帝國與中國及其商業利益至有關係若僅設立力少之電臺則徒費公欵並與帝國利益相牴觸耳司令若於此事贊助吾人則必得各商會之一致後援目前海電常有延擱商務感受困難故目前石匠島之電臺應即開放以供商用云云英代使克萊武起而致詞答謝歡迎並述其蒞會欣幸之意略謂去年余在倫敦外部供職時得讀上　會議議案當時絶不料及余竟能有蒞臨今日第二屆會議之榮幸上届議案所紀錄者皆爲思慮周密建設性質之事業今日會議之議案日程余現已見之内有數事乃去年所曾提議者余恐無甚進步可言如改革幣制與廢除釐金兩事乃與中國全部中外商業極有影響之問題余意裁廢釐金一層當謀實際之方法以示華人廢除釐金之不難而有利改良幣制亦然去年幣制略有起色但因夏間變亂復有退步但輿輿論力量因此愈强想來年上海造幣總局之開辦當可有切實眉目近聞財政部言廠址業已購定將來全國有統一之通幣人人可獲其惠至於議事日程所列津漢俄德租界之問題此爲政治問題依英外部定章外交官不得對衆表示意見故余不能置詞但余由京啓程之前一日與外交總長會晤時渠請余轉告大會中政府依照總統命令行事取銷俄租界俄人治權而代以中國治權並無稍欲傷害英人利益之意苟有責言謂英人利益因此感受不良影響則外交部願以同情態度聽受之而圖補救外交總長之言如是想諸君當亦樂聞以言鴉片問題英政府業已犧牲大宗入欵對於中國對於世界皆足表明其信義及其廢除鴉片營業之誠意中國焚燬存土亦曾有重大之犧牲不幸政局不靖烟毒復熾但中英輿論皆主張肅淸烟害故余甚樂見諸君能建議切實辦法以應付此困難也新銀行團今已成立志在造成中國之實力助成國内和平之恢復並發展其出産以爲華人造福甚望華人之熟諳此事而有思慮者漸能知其宗旨承認其價值而予以助力鴉片與新銀行團兩事乃議事日程所列入者余故約略言之此會之議决各案定可得英使署與英政府極慎重之考慮凡諸君所提出之建設議案定可得助力以期實施也今晨余接朱爾典爵士來電囑余轉達大會以致其賀悅據其來電此會之價値已爲英國所公認諸君之討論甚爲英人所注意以余所知諸君所討論者不獨英人注意之卽華人亦甚注意之云云艦隊司令杜夫亦起致謝詞後主席裴幾爾致開會詞布告去年開會以後英商會成立者有二一在大連一在靑島並宣讀英代使致此間英人之通告後乃報告去年會議後之結果略謂幣制一層中政府已有動機地巳購定且願以好意考慮外員監察之問題釐金一事已稍有舉動此事複雜與財政有關故不能望其進步迅速商標一層英政府已擬就辦法則將送交吾人以供討論至於鴉片等毒品自今年九月一日起除有執照者外概不准由英國運入中國又駐華領署人員之薪俸亦因聯合會議案而得加增是皆聯合會上届集議之功效也今朱爾典爵士在遠不遺遥頒賀電本會宜覆電謝之現擬開股員會並請股員會議長英商務參贊羅斯氏發表意見羅斯乃起而發言略謂中國人民之生活與事業以及商務雖各省地方不靖北京財政紊亂國庫空虚然仍進行不息今年海關收入已較去年增多銀二百萬兩似將有破紀錄之成績中國貿易之行動極爲堅靭雖如夏季所經過之不利事態亦不能毁之也近兩月余游歷各省遇見政界實業財政界主要華人甚多余覺中國現將有大改革在晉省余見兵士築路四通八達沿鐡路行余見實業工廠逐漸成立皆由華人自經營之余在内地常見道路修治巿政發逹資本之流通人民之營業全以新法爲之余敢信眞正發展巳發見於中國且發見於華人間矣反對外人優勢之精神今已奮起此不獨在政治與外交爲然卽在工商業亦如是此乃遠東人民接觸泰西文化所成者也華人有腦力有行事能力且有高度之適合性並能留意泰西方法今其事業當然多在試騐時代且缺少專門知識然經若干年後吾人將見華人大商行與大工廠皆遍設於全國而在世界貿易場中占一重要位置余不信此種發展引起仇外感情不獨不仇外且將與外人親睦華人旣深知外人之貿易且知外人貿易中寓有中外相互之利益必更願與外人共事取外人所須指示之事件而學習之並舉其所有之知識以告外人也今日之精神實爲相互聯合之精神華人現願與吾人共事而非爲吾人辦事余意吾人應起而迎之也近年華人與非英人合辦之事業如洋行實業礦業商行等事已爲不少英人在表面似於合辦一道停頓不前但實際上並不如是吾人舉動視他國人較爲守舊寗願動作稍緩然按步就班依據現有之基礎而建造之以方法持愼之故結果乃不甚速但許多結實合辦事業今徇天然發達之方法而漸興起其已有切實成效者已不鮮見余望諸君準備以信任之精神迎合華人以吾人從前經騐言之苟用此方法而愼重行之則在中國必可達成功之境尤有一言關於航空業與無線電台兩事願爲諸君告者此兩種事業近在中國漸露萌芽頗爲人誤會指摘以爲在此財政支絀之中國此種奢侈品之輸入未免過早要知華人終必需用此項奢侈品且必從池處求之並須知輸入此兩物於中國而施諸實用實有眞正可能性也英國廠家與商家已以無線電器與飛行器售與華人吾人當耐心視之務使在英國所購之物得生利而有實效且造福於中國之利用庫倫現已建一大無線電臺據監工之技師言中國工匠造成此臺以時期論成功之速爲世界所罕覩該技師現往他處另造一台與此相接如此種電台果用之適當則在政治上經濟上可大有利於中國蓋偏僻邊界得因此而聯合也至於飛機英政府已以極著聞之飛行家供中國政府遣用中國已擔任所購之飛機專供商業之用余聞京滬間之天空郵政交通今已在籌議中明春或可告成如試驗有效則川漢等處亦將踵行云云言畢主席宣布休會午後二時半續開會議通過議案如下（一）本會主張在華與在香港之英商會聯合會與英國商會聯合會聯合（二）本會决定以對於直隸河工委員會所成就事業之滿意通告駐京英使聲明此委員會繼續之重要並請英使設法使其獲有必要財政之供給或撥定關稅或鹽稅之一部分或用認爲便利之方法以供給其經費（三）去年本會通過議案主張開浚長江以利航行本會今竭力主張在中政府派員組織浚江局以前宜先指派專家委員會先行研究全部問題俾規定開浚工程應如何進行之辦法（四）本會全以商人組織内爲英國極大製造廠之唯一代表者正復不少甚　以極完全而可實行之方法與製造家提携以增進英帝國之工商業利益（五）本會對於中政府欲在上海訉立鑄幣局之表示予以歡迎但願聲明僱用外國專家庶標準銀幣可代替紋銀者得以鑄出而克始終如一之絶對必要 
[敎育會聯合會歡迎陳嘉庚記]  
　　全國敎育會聯合會昨日下午開會歡迎創辦厦門大學之陳嘉庚君除各代表均出席外敎育界報界人士到者甚衆先共攝一影並以聯合會徽章兩枚贈之陳君四時半開會由黄任之君主席報告開會宗旨次廣東代表李伯賢君致歡迎詞福建代表黄孟圭君述陳君略史乃請陳君演說即由黄孟圭君由閩語譯成普通話陳君先致感謝意繼述其興學主見謂有二點（一）鑒於歐美各國敎育之發逹文化之昌明大都非專恃政府而出於國人之自謀（二）鑒於南洋華僑受歐戰影響人人有求學立志之　又謂南洋僑胞財力甚厚惜多不善利用是以願盡一己能力之所及以示提倡而資觀感其結果之如何爲功爲罪不能預定故不敢不勉力從事深願諸君賜助一切也次述其辦學之意見在注重養成高等專門人才及師資以樹敎育基礎並謂嘗聞歐美大學校中學生數有多至萬人以上者即如新嘉坡美人所辦中學亦有五千人而回視我國一校至多不過千數百人耳此種原因尙祈諸敎育家見敎繼謂我國以十月十日爲國慶日試將『十月十日』四字合爲一字則成『朝』字是以深願我國人士皆有『朝氣』積極進行庶幾國運有否極泰來之一日也末稱中日韓（在座有韓人金文淑女士及吕運弘君）爲兄弟之邦當互相提携不應自啓分歧使東亞大局稍受震撼云云遂由主席起立致詞就陳君近三日中演說之精義加以　發極致欽仰之意於是介紹新自南洋歸　之陳壽民君演說略述新加坡政府頒行敎育條例之情形並述反對之狀况謂該條例共二十餘欵中有爲敎員學生均須註册所用敎科書均須受嚴格之審查違者科以五百元之罰金籌項故僑民極　反　然亦有一部分人贊成者可見人民程度之不齊甚希望諸敎育界設法補救次金文淑女士演說略述日併高麗後對於敎育上之設施並要救吾　　高等中等學校容納其靑年使受高等敎育即由黄任之君提議三種辦法請各省區代表贊助（一）介紹高麗人民至各地演講日人對於高麗之情形（二）介紹高麗書籍報紙使國人亦可洞悉其苦衷（三）各地學校收受高麗靑年使　相當之敎育並謂此種辦法不但爲提携同種之高麗並可以驚醒國人云云全體代表均鼓掌贊成陳嘉庚君亦願盡力贊助允於厦門大學高等師範中收納高麗學生末由賈季英君略述陳嘉庚君辦學之毅力至七時半乃散會 
[靑年會歡迎各敎育會代表紀]  
　　四川路靑年會於昨晚八時在殉道堂開會歡迎全　致育會聯合會各省區代表並請畢德輝博士電影演講各代表到會者二十餘人該會會員亦有百餘入列席由該會幹事鈕立卿徐可陞駱維廉君等殷殷招待畢德輝君演講時由郭秉文君傳譯畢君將傳染病之成因及預防法等一一用圖表說明甚爲淸爽未復電映影片二種其一形容人與衛生之關係其一表明紐約淸道一事之設備及手續均饒意趣由畢德輝君逐片詳釋之旣畢乃邀各代表往會客室茗談一切十時始盡歡而散 
[全國敎育會聯合會審查會紀]  
　　第六次全國敎育會聯合會前昨兩日迭開甲乙組審查會茲將審查情形分錄如後 
二日甲組推鄧芝園君主任審查案共八件除各學校利用星期講授經子案公决取消及改革小學制度延長義務期限案中等學校宜采行集合制議案移歸合組審查外其餘各案均推鄧君修改預備報告大會計五案（一）學生自治綱要案（二）公民敎材要目革案（三）推廣蒙養園案（四）省區敎育會應提倡設立兒童研究會案（五）促進男女同學以推廣女子敎育案乙組推沈信卿君主任審查案共二十一件審查完畢者十件歸併爲兩案（一）敎育經費獨立案本案係將北京安徽綏遠甘肅陜西廣東京兆七省區提出關於敎育經費之七條逐條審查分别存廢併爲一案推鄭心南君修正後報告大會惟京兆一案係　兆特别情形公决應由京兆敎育會向敎育部京兆尹建議不由本會提出（二）促行本會議决案件以重會務案係將湖南山西廣東三省提出關於促行本會議决案件之三案合併審查改爲一案推梁載之龍荃孫二君修正報告大會其餘各案除提出五件移歸甲組審查外餘均於三日繼續審查三日甲組審查會由乙組審查會提出五案移歸審查除一案於本日繼續審查外審查完畢者計四案（一）提倡小圖書館案（二）擬請敎育部通令各省區任用校長宜注意相當資格案（三）請速恢復地方自治以固敎育根本案以上三案均當塲修正（四）請敎育部從連劃定大學區增設國立大學案　李　賢吳秋之季省吾三君會同修正乙組審查案共六件除開　時　已滿不及審查者二　於本　繼續審查外計緩議者一件即請敎育部增訂知　辦學考　條例并請敎育部通咨各省區實行此考成條例案因原案於　行考成之前於知事辦學並無詳細計畫且　本會第三届聯合冒巳議决請敎育部通咨各省區實地知　辦學考　條例案故本案增訂辦法暫從緩議决其餘二案（一）各省區敎育行政機關宜聯合本省區敎育會組織評議會以謀敎育進行案（二）請設國立體育學校案（三）修改學校及敎育　體公文書式案均　　修正　備報告大會 
[孫中山等與舊議員最近行動]  
　　　　　信社云孫唐伍唐四總裁於上月三十一日會議對於北京政府所發之統一令表示否認已誌前報茲悉是日會議尙有刷新粤局之政令數道（一）任命陳炯明爲廣　省長兼粤軍總司令統率廣東水陸各軍（二）　軍總長兼海軍總司令福建督軍林葆懌免去本兼各職（三）任命湯廷光爲海軍總長（四）任命林永謨爲海軍總司令命令四道各以四總裁署名電逹粤省照行云又上月杪在滬舊國會議員曾在愷　爾路通訊處開會集議推舉代表丁象謙張知競等三人分訪孫伍唐各總裁詢問今後進行辦法各總裁表示意旨大同小異無非『護法到底對於北京發布之統一令已有正式宣言）各等語昨日下午各議員又在通訊處集談將總裁答覆之詞報告大衆並聞總裁方面已知會粤省當道將軍府國會原有地址愼爲保留備用云 
[院令隄防和平之梗]  
　　松滬何代使昨接蘇代督齊燮元冬電云准國務院引電開西林漾敬二電廢止軍府取消自主將統治全權歸諸中央南北統一已頒明令惟滬上爲言論龐雜之地誠恐有人煽惑爲和平之梗希會同何鎭守使協商領事團嚴如隄防而免淆亂等因即希遵照辦理爲要齊燮元冬 
[岑春煊訪尋失姪]  
　　前日岑春煊附搭新疆輪抵滬其姪伴行隨同上岸時施卽失踪迄今猶未見歸新閘路一百五十號寓所其身次尙帶有紙幣六百元現岑宅正在派人四出尋訪云 
[浙督電請派艦運兵之照准]  
　　本埠海軍總司令公署昨接浙江督軍盧永祥來電内開本師所轄派駐閩省協防之浙軍現有數團亟須開拔來滬回浙調防希請撥派軍艦一艘往閩運輸以免周折等情代理總司令何品璋接電後即行轉電薩總司令核示當奉電飭准派第一艦隊所轄之靖安軍艦就近由厦門開駛到閩運送可也等因何代總司令即轉電靖安艦長劉永誥遵照辦法一面電覆浙江盧督軍知照矣 
[紀怡泰新輪華倫號]  
沒收之德商船 
怡泰洋行新由英國開來上海之華倫號Ｖogtland輪船載重五千餘噸巳於今日開赴東洋該輪係怡泰新近增加新輪之一原爲德國商船戰事終結之後該輪爲英國政府沒收現爲怡泰經理之英國格林輪船公司ＧlenLines所賃用派定行駛歐亞航線專走倫敦及熱乃亞中國與日本云 
[滬寗快車昨又遲到]  
　　昨日（三日）滬寗路特别快車到滬時又逾規定時刻一點二十五分鐘蓋因津浦路特别快車上有世界主日學校會員六十餘人加掛頭等車四輛又在津開車時被狂風略阻故到浦口車站已慢三點二十五分鐘而滬寗車須接津浦來滬之乘客在寗逾定時開駛以故到滬亦因而失時也 
[張壽齡抵滬]  
　　全國烟酒督辦張壽齡氏於昨日（三日）由蘇乘滬寗路花車掛在六號快車上於下午二點二十分鐘抵滬 
[駐日公使赴日履新]  
　　新任駐日公使胡維德昨日午前乘汽車至南滿洲郵船碼頭乘加茂號郵船赴日江蘇特派交涉員許秋颿帶同第二科陳世光楊小堂曁上海縣知事沈寳昌及其他政界人員均至埠歡送 
[比公使訂期會晤交涉員]  
　　駐京比國公使費甘已於日前來滬此來係迎眷至京業已定期五號乘滬甯車轉津浦車北上江蘇特派交涉員許秋颿於昨接比總領事來函謂費公使定於本月四號上午十時詣貴公署拜會希查照云云 
[各國官員哀悼李故督之呈報]  
　　江蘇特派交涉公署昨日呈報南京軍民兩長略謂前據美總領事聲稱美國海軍亞細亞艦總司令格上將前因赴蘇杭游覽乘坐旗艦離滬當派駐長江巡弋艦克司令官帶同施副官赴寗祭奠李故督回滬後又派乘坐兵艦愛爾克諾號特開南京預備於出殯日率領海軍陸戰隊一排排長一人旗兵四名登岸隨同恭送並於是日下半旗誌哀均經交署派陳科長世光陪同往返沿途照料至兩租界各領事署是日下午亦下半旗旣承各國友誼應否專函致謝理合具文呈報仰祈鑒核示遵云 
[工部局關於緝捕王揖唐文牘]  
工部局每週公報發表工部局致領袖領事及交涉員覆領袖領事關於蘇督出示飭捕王揖唐一事之往來文牘八月四日工部局總董因字林報載有督李純捕王揖唐之示文特函致領袖領事提出抗議因王揖唐庽於租界蘇督果欲捕之應向租界當道宣佈其罪狀請捕房拘留引渡故請領袖領事設法阻止以後此種示文之公佈以免礙及公安領袖領事據文照會交涉員辦理八月二十五日交涉員函覆略謂蘇督曾否發表上述示文交涉署未接明文不知字林報何所據而云然果使有之則必王揖唐確有犯罪實證且據所指示文内有擾亂江浙字樣並未言及租界工部局權限僅及於租界不能干涉界外行政所謂設法阻止同類示文之公佈等語未免漫無界限未便視爲正當云云工部局後又覆稱工部局並不欲干涉界外行政但王揖唐擾亂江浙之謀果有確據則華官所應行之適當手續在正式向租界當道說明其犯罪情形工部局即可交出其人不欲以租界爲逋逃藪但若出示捕人則難免不發生騙誘出界或在界内暗殺之結果云云 
[七縣慈善敎育聯合會近訊]  
　　上海南滙川沙金山靑浦奉賢等縣士紳組織七縣敎育慈善聯合會擬公同查察舊松屬育嬰全節等善堂及敎育欵産因該堂經董拒絶所請迄未解决近經七邑代表上海秦研畦黄譜蘅南滙朱子灝傳佐衡川沙張伯初莊允升奉賢阮子衡陸仲仁金山黄芳墅靑浦蔡吉人等在滬集議暫行辦法呈請各縣公署備案業經各縣知事陸續批示准予備案故各代表日昨又在滬會議大致以此事關係至鉅未便久懸倘該堂經董再無明晰之表示惟有將前次所議暫行辦法依次實行云 
[滬南工巡捐局會議水管事]  
　　滬南工巡捐局爲法商自來水公司擬在華界借設水管事訂期本月三日即星期三在局會議昨已届期午後二時開會到有該局名譽董事姚文枬陸文麓穆湘瑶朱開甲姚曾綬顧履桂等首由局長姚志祖宣告開會宗旨畢卽將許交涉員來函並抄送原合同稿件因該稿已經該法公司照原稿略有修改能否承認請即公决當經各董互相討論以此案條件旣有更變字句必須詳加研究未便率爾决定云云次將關於路政進行辦法等案當衆磋議良久始行散會 
[閩厦暫禁小銀元進口]  
　　海關姚監督昨奉稅務處電准財政部咨福建李兼省長電稱近來閩厦等處小洋充斥實屬有礙巿面查此項小洋均由江浙等省運輸進口目前救濟似宜暫止輸入以資維持等因因咨商來處除咨復并行總稅務司知照外合電遵照所有閩厦兩口暫行禁止小洋（即小銀元）入口云 
[敖振翔案已宣判監禁三年]  
　　前漕河涇第二監獄典獄長敖振翔前日下午又奉地方廳沈刑庭長會同陳郭推檢各官開庭提案略詰一過當庭宣判以敖侵吞公欵等罪已成立判令監禁三年詎敖奉判不服聲請上訴問官准之判還押候示 
[拒斃水警案盜畏罪自盡]  
　　江蘇水警在東溝浦面被盜砍斃警士並刦去軍械一案業已拘獲孫金曉馬老九馬老三等（山東人）又江北人劉小三子共四名一併解至高昌廟廣東街北首同德里第一專署第三隊長辦公處審問口供詳情已紀前報茲聞内有馬老九一名暫留隊中突於前晚（十月三十一日）夜深時乘看守人不備用舊絮塞住口鼻復用褲帶自行圍繞頸項勒斃迨至次晨由隊士查看始行覺察巳解救不及該隊長急報該署署長外復函請地檢廳核示經譚廳長立飭該圖地保查明並無屍屬即委魏檢察官偕毛檢騐員蒞場相騐騐得該屍口鼻均有舊棉絮塞住委係自行勒斃當場塡明屍格飭地保報請善堂給棺收殮厝壇召認騐畢即行回所呈復褲帶儲庫並派法警秘密調查眞相以憑核辦聞王隊長已將孫劉馬三盜犯押解吳淞歸案訊究矣 
[漕河涇逸犯又因另案被獲]  
　　盜匪劉三又名劉金山前因犯案經地方審檢廳訊判監禁五年今年舊曆二月初二日漕河涇第二監反獄該犯隨衆逃出迄已多日邇來該犯改名王少淸糾合同黨某甲於今年舊曆本月初十日午後同至閘北杉板廠新橋智和里二弄三十六號門牌醫生孫鑑菴家以請醫爲由入内當經孫妻薛氏告以醫生出外詎該犯等即將該氏雙手扎縛又以棉絮塞口使其不得聲張然後刦去手上所戴二兩數錢之金鐲一雙而逸迨家人聞警趕至匪已遠颺遂釋縛報告孫鑑菴立禀警所飭派探警四出查拿前日將劉犯拘獲惟羽黨某甲巳無影響詰其原贜言押在廣東路惟身畔抄出鈔票洋三十元現洋二元金戒二隻遂知照失主備本將贜贖出解送警所申送警廳發交司法科訊供一過昨午傳到孫薛氏　文飭警將劉連贜移送地方檢廳下午奉訊之下判將該犯等加釘雙鐐先行收押起案各物存案聽候起訴究辦 
[各輪船進出口貨物紀]  
國内輪船 
 
 

Page 11

 
 
　　烟津昨日怡和洋行之官升號開赴烟台天津牛莊各埠裝去之貨有麫粉一萬一千七百袋白米二千八百六十二包鋼鐡及白鐡一千六百四十件洋布疋頭二百七十九件紙頭二百十件洋紙五十七件蔴袋一千一百二十五件苞米一千四百七十一包香烟四百六十九箱神紙八百七十二件爆竹一百二十六件土布六十件糖四十七包雜貨一千二百零八件又大阪公司之基隆丸KeelunsMaru定今日開往天津昨在楊樹浦碼頭裝貨所載出口貨中有白米苞米七千包洋靛靑二百九十七桶其餘尙有黄白糖麫粉等於本日續裝云 
　　大連南滿洲鐡路會社之神戶丸ＫobeMaru昨由大連來滬停泊楊樹浦黄浦碼頭裝來之貨有小野田廠水泥一千桶鹹魚一百件火柴桿五十包又有原桶烟葉等項至昨日先裝之出口貨計白鉛皮二十五箱鋼皮六百餘紥鋼鐡管五十件電機十二件洋紙十件棉花五十包餘爲肥皂洋貨等項 
　　長江太古洋行之武昌輪船昨自長江至滬裝來各貨中計白米一萬零四百二十八包芝蔴七千六百零二包小麥六百八十四包黄豆三百零八包菜子二百七十三包麫粉二百包珍珠米一百七十一包紅瓦三千三百二十件紙頭一千二百九十九件香烟一百八十五箱桶油簍油二百件烟葉一千零四百八十件茶梗一百五十七件羔皮六十一件蛋桶九十件猪鬃五十件生仁七十二件瓜子三十三件毛茶八十二件茯苓三十二件皮油五十桶五連及二連紙五百二十二件生漆三十件磁器四百三十件白果花果三十八件魚膠四件石頭三十二塊生粉三件蓮子十六件黄絲黄臘五件該輪當日裝出之貨有洋紗四百件紙頭一百件機器一部洋釘五十桶蔴袋三十件罐頭食物三十箱玻璃二十件鉛皮十件牙粉十箱紅皮三件鉛絲四十件又招商局之華大輪船昨日裝出各貨有白紅糖四百九十二包檀香一百九十三件笋乾四百六十件荔枝五十箱洋燭四百箱鐡絲鐡板一百件香烟四十箱錫箔十箱罐頭食物二十一箱紙頭十件玻璃三十箱又日淸公司之大福丸本日開往長江昨日先裝出口貨有洋布一百件洋紗二百件顔料三十桶白糖一百五十包火磗三千塊時計四十箱硫化顔料九十件云 
　　寗波太古洋行之新北京輪船昨從寗波來申裝來之貨計花餅一千包棉花五百件珠茶七百四十四件下紙二百件竹根一百六十件蝦米一百零六件小竹及竹筒七十件杉木二十根錫箔四十九件乳腐七十件草蓆七十六件草帽四十八件藥材九十九件螟蜅十七件蔴袋十件海蟄皮四件雜貨三件至當日裝出之貨有紅白糖二千餘包麫粉一千五百包紅木六百餘件餘均雜貨又寗紹公司之新寗紹輪船裝來之貨有大豆三百七十一包鐡桶三百二十二件螟蜅一百十七件竹木三百十件漿粉五十四包棉紗二十五件鵝毛三十件烟葉二十六件草繩二十件草蓆二十六件錫箔十七件蔴袋八件雜貨六十六件當日裝出之貨計河蟹五十件麫粉八百包白米三百八十包花子三百餘包瓜子一百五十包花生一百餘包紅白糖一百五十包金紙一百包洋貨一百五十箱花衣洋布一百件洋釘六十桶鵝鴨三十餘擔餘爲雜貨云 
　　福州招商局開赴福州之飛鯨輪船昨日　裝之貨有麫粉一萬一千包蠶豆四百包花衣一百件洋燭五十箱竹梢一百件洋酒二十箱生梨水菓二百件黄豆二百包苧蔴五十件玻璃二十件拷皮五十件 
　　香港太古洋行之新疆輪船昨日先裝出口貨有麫粉三千五百包黄豆三千餘包白米二千餘包花衣四百包洋紗二百餘件香烟二百箱玻璃一百餘箱土灰布二十件餘爲雜貨 
[國外輪船]  
　　中美福來輪船公司之西愛生號Ｗoslison昨由美國之西雅圖來申於上午進口停泊於虹口公和祥碼頭該輪裝來之貨計有鋼板鋼條鋼塊等項一千七百噸在上海卸淸各貨即往小吕宋香港定本禮拜六離開上海二十四號還滬至二十六日開還美國云又有東方商人號係從新金山來華茲接來電報告謂本月十四號可抵上海十六號卸淸進口貨即開還紐約云 
　　歐亞法國郵船公司之鶴蘆號Ｙolou自八月十五日從盎凡爾斯取道倫敦來華現接來電報告業於本日（三號）天明抵香港六號上午四時可抵吳淞停泊於南美洲楊樹浦碼頭卸貨物云又有包島斯號Porlhos已於二號七時離開日本神戶還申大約明日（五號）八點鐘可以到申亦停南滿洲碼頭即於七號開還馬賽先赴香港海防然後往西貢星加坡而至北山云又意大利輪船公司之攝本號Ｎippor自奥國之德利雅思得開出已於上月十五號出發現接來電謂至遲在十二月中旬可抵上　云 
[友華銀行銀巿報告]  
　　中美新聞社譯友華銀行三日報告云昨日倫敦銀價當地跌四分之一便士遠期跌八分之一便士紐約爲休假日紐約倫敦滙價爲三四五此間定價與昨同惟巿况稍養交易價金　五先令二便士又四分之三金圓九二投機家買進頗多收巿時巿况較穩固金鎊賣出價陰曆年前交貨者五先令四便土金　陽曆十一月份價九十半倫敦印度銀價均穩恐須再漲云 
[最近運滬之浙茶數]  
　　浙江箱茶由滬杭甬鐡路之茂順泰轉運公司陸續向閘口車站報運來滬之數已達七萬餘箱均誌本報茲將十月十五（以五以前來數己誌前報）起逐日運抵上海車站之數分列如下十月十六日由閘口車站運到一百十九箱十八日三百七十箱十九日一百十八箱二十三日一百七十箱二十六日一百八十一箱三十日四百零九箱以上來數均卸南車站貨棧仍請江海關洋員騐收由路局交由運送處撥裝榻車送往滬北信記洋棧然後報關放洋云 
[八省急賑游藝會第三日記]  
　　昨日爲新世界八省急賑游藝會之第三日游客極衆各團體加入之種種游藝與前二日特異之點略述於後武術會八十老翁何玉山四路查拳頗有老當益壯之概和平社鄭正秋等全體社員演『愛國商人婦』薪劇無一幕不佳其王海倫女士之銅琴鈞天集之崑曲尤爲不易得聞者坤範女子中學學生印送乞振歌知學會沈　霖印送『助人即是助已』傳單各數千張昨晚臨時加入者尙有均益决志會之鮮花云 
[商界聯合會開會併紀]  
　　四川路四川路商界聯合會於昨晚八時在該會開　幹聯席會議到者十六人推評議長林炎夫主席何耐安紀錄首由主席報告開會理由及各職員告假各函畢即將幹事長梁君澤等提案宣讀（一）爲總會作事種種不滿人意應撤回出席代表理由四項查本會於九月二十號議决改組總會案提交總會以來未見實行實違背本會公意並違反總會章程因總會章程董事一年一任今已期過不肯改組任意宕延是何居心令人不解此事關係全埠商界本會不忍坐視是否撤回請衆公决張　堂起說總會因法定人數不足不能議决所以本會提案暫擱周幹臣君提議本會撤回出席代表應分兩步辦法第一步先由本會致函總會限二星期内須有改章改组約的表示第二步如果總會無表示本會再用最後辦法對付多數通過（二）主席又云會長張饘堂預付總會五個月經費未經評議會通過實屬違法衆决如果將來總會不認應歸會長擔負（三）評議員林蓀辭職衆議挽留（四）主席提議商界籌賑會山總會發起各路分爲支隊本會爲四川隊亦舉出籌賑委員七人應要求總會開一全體委員大會議訂幾條章程以絶弊端通過主席又云請公推起草三人擔負以上各函起草公推張鱣堂林炎夫梁君澤三君爲起草員通過議畢散會 
　　唐家弄昨日二時唐家弄聯合會假紹興旅滬公學開選舉大會到者達百人公推孫友善主席張振遠紀錄首由主席將一年來經過情形詳細報告畢繼以總聯合會種種不合議决撤回本會出席代表繼請來　孫道勝演說題爲『　民自自决』謂民國九年武人弄權政客搗亂南北紛爭天災人禍重苦我民推原其故咎在我民民爲國主當思自决自决之法非組織國民大會不可欲組織國民大會非共圖策進不可措辭慷慨聞者動容又有張振遠　堯臣等演說畢乃開票以汪禮齋得票最多當選爲正會長周蓮翹杜鴻福爲副會長瞿瑞書爲評議長朱福昌爲幹事長吕介勤爲交際長檢票畢略用茶點而點 
[國民大會策進會評議會紀]  
　　國民大會策進會昨日午後五時開第十九次評議常會公推盧煒昌主席陶樂勤紀錄首由主席報告出發代表曹慕管朱定一自南京來第七次報告書叙述連日在甯與各界接洽情形均認國民大會爲目前救濟良策莫不表示决心現定四號赴下關往浦口講演預擬星期四即搭輪赴漢前日南京新聞誤紀代表回申一則已致函更正云云趙南公起言二君勞苦奔走無非出於愛國熱心抱百折不回之志爲本會同人所崇拜凡我在申同人亦應各本良心上努力進行以期貫澈始終旋經公决進行上必要事件並擬募集特捐爲種種之準備次報告接甘肅省總商會來函表示贊成次報告八九十月三個月收支賑略至鐘鳴七下乃摇鈴散會 
[楊日華案上控後之移傳人證]  
　　粤人楊日華前被庽居公共租界虹口有恒路二十九號門牌之同鄕人陳秉祥在公共公廨指控索詐巨欵不遂將伊子陳錫霖誘匿等情迭經中西廨員訊無實據判令註銷後陳即投上海地方檢　　控究常經傳　　　訊供判决被告處以死刑被告不服投高等廳上訴駁回發交原廳復審改判被告無期徒刑而該被告仍不甘服復投高等廳上控奉經高等廳核准訂定開審日期因原告與要證鄧阿狗均居租界移知上海地方檢察廳於昨派警備文聲請哈爾濱捕房派令中西包探協往將原告陳秉祥要證鄧阿狗傳至公共公堂據來警韓瑞生投案訴明前情要求將人證帶回質訊據陳鄧兩人供稱均願赴廳備質經俞襄讞核供商之英包副領事判陳鄧兩人准交來警帶往蘇州高等廳候質 
[汽車撞斃男孩續誌]  
　　某洋行大班西人汽車前日午後經過虹口百老洪路撞倒廣東人十六歲男孩蔡林福旋即因傷斃命由捕房派探將屍舁入斐倫路騐屍所已誌昨報昨晨傳同屍屬人證禀請公廨俞襄讞於午刻會同英領包君蒞所飭吏騐得委係撞倒碾傷身死遂塡明屍格升座公位命將一千證及汽車夫俞鴻志帶案先由屍父蔡阿多投求伸雪繼據見證文金和及一千三百九十九號華捕證明當時目覩情形又據某洋行大班西人投案證明當時所開之車祗有十四買且鳴放汽筒實因死者飛奔而來以致汽車不及避讓將彼撞倒等語質之汽車夫俞鴻志所供略同中西官得供會商之下諭着屍父具結領屍棺殮候車主從優撫恤 
[復旦大學比賽足球紀]  
　　徐家滙復旦大學足球隊昨日下午二旬半鐘在該校操塲與英國海軍足球隊比賽上半時兩無勝負下半時復旦勝一球後又連勝二球結果復旦共勝三球 
[四大舞臺合演助賑]  
　　中國紅十字會明晚延請大舞臺亦舞臺第一臺及新舞臺藝員在九畝地新舞臺聯合演串好戲所得劵資盡充災賑其票價分二元一元兩等四大舞臺合演爲近今海上所尠見届時旣飽眼福且助善擊顧曲家當勿失之交臂也 
[中國電話局帶收賬捐之爲難]  
　　南巿各商家要求中國電話局接通北巿租界電話線一事曾經縣商會電呈北京交通部電政司請求撥派技師來滬趕速商榷當經部派專員華惠中來申與租界德律風公司内洋工程師並會同電話局葉局長接洽後商訂條件在案茲各該商家近悉此項通線問題迄未就緒并聞部又訓令該局長飭在各用戶月費項下按機帶收北省賑捐洋五角以一年爲限事將實行各商家頗不爲然現已一致否認矣 
[資遣難民回籍]  
　　邇來滬上到有各省難民爲數極衆會經上海縣沈知事分飭在　帝廟及施粥廠舊址暫行安插一面向慈善團各紳董磋商善後辦法茲經議决將該難民等分批資遣　籍前日午刻慈善團各紳董並王一亭陸伯鴻等諸君在梅家弄慈善團即同仁輔元堂大門前召集廣西難民共計一百十餘名每名發給洋三元小孩減半並代購船票預由沈知事照會英法捕房臨時加派探警將該難民押至虹口登日本郵船送回故里又山東難民約共六七十名每名　給洋三元亦於昨日遣回原籍 
[閔行區教育會選定職員]  
　　上海縣閔行區敎育會本屆選定職員呈報沈知事轉致育廳備案計會長顧文郁副會長張滌生評議員梅羹儒書記范介平吳靜有宣講高景周金作賓采苞庶務夏建匡會計員吳志本吳厚欣李衡齋楊本綦喬增祥 
[籌設國語統一分會之廳令]  
　　上海縣公署昨接江蘇敎育廳第二一一四號訓令云案據本省籌備國語統一會函稱本届開會由各會員提議關於國語推行方法當經議决即請敎育廳酌量緩急通令各縣切實進行等語理合檢同議决案及原議案請求采擇施行等情前來查籌備國語統一會及國語講習所前奉敎育部令籌設　案准函前因除分行外合將原議案摘要抄發令仰該知事從速組織籌備國語統一分會並由該會舉辦國語講　所以促國語敎育之進行此項籌備國語統一分會一切組織方法應比照部定國語統一籌備會規程辦理其機關即附設於各該縣勸學所以專責成而節經費並將辦理情形隨時具報備核此令 
[嘉穀堂會議斛司加力事續紀]  
　　南北巿各發米行斛司要求增加斛資一事前日米　嘉穀堂公所常會時議决否認略誌昨　茲悉當時該同業會議以此項斛力前於丙辰年加行　一分取消斛力佣金又於本年增加二分故此項斛司加資一事全體皆不能贊同故决定於二十七日將理由陳明總商會請公斷處秉公酌奪並定二十八日常會時再行提議决定云 
[保護義振奬劵之通令]  
　　滬海道尹潛　　察廳上海縣知事均接省長公署訓令云准内務部咨開案查前經國務會議議决由部會同財政部發行義賑奬劵一案業由本部分行知照在案現在此項辦理義賑奬劵處已派員組織成立所有關於義賑奬劵各項章程規則均經分别核准施行相應附同章程規則一百册咨請查照通令所屬一體保護行銷可也等因附章程規則到署准此合亟檢同章程規則通令一體遵照辦理此令摘錄章程如下第一條政储爲籌集各災區賑欵經國務會議議决由内務部會同財政部發行奬劵定名曰義賑奬劵第二條此項奬劵分正副兩種按期發行第三條義賑正劵每期發行四十萬元分爲八萬號每號一整張售銀五元每張分十條每條售銀五角第四條義賑副劵每期發行十萬元爲五萬號每號一整張售銀二元每張分十條每條售銀二角第五條正副奬劵均以每期發行總額金百分之四十爲其給奬總額其奬金　左表之規定正劵第一奬一張六萬元第二奬一張二萬元第三奬一張一萬元第四奬二張每張五千元第五奬二張每張二千元第六奬十張每張五百元第七奬三十張每張二百元第八奬五十張每張一百元第九奬一百張每張五十元第十奬二百張每張二十元第十一奬四百張每張十元第十二奬一千張每張六元第一奬上下附奬二張每張五百元第二奬上下附奬二張每張二百元第三奬上下附奬二張每張一百元第一奬末尾二字相同七百九十九張每張十元第二奬末尾二字相同七百九十九張每張八元第三奬末尾二字相同七百九十九張每張六元副劵第一奬一張萬元第二奬一張五千元第三奬一張二千元第四奬二張每張五百元第五奬二張每張二百元第六奬十張每張五十元第七奬三十張每張二十元第八奬一百張每張十五元第九奬三百張每張十元第十奬五百張每張八元第十一奬七百張每張六元第十二奬一千張每張三元第一奬上下附奬二張每張一百元第二奬上下附奬二張每張五十元第三奬上下附奬二張每張二十元第一奬末尾二字相同四百九十九張每張八元第二奬末尾二字相同四百九十九張每張六元第三奬末尾二字相同四百九十九張每張三元 
[綏遠正劵開奬紀]  
　　昨爲第八次綏遠工賑善後有奬正劵開奬之期在南巿久大碼頭該公司内舉行自午前九時至政进一時至茲將各大奬號碼及經銷各票號錄下頭奬第二萬三千九百十五號（本埠善利全）二奬第四千零十一號（本埠大利元）三奬第一萬七千二百八十號（杭州協記公司）四奬第九千五百零一號（本埠大利源）又四奬第二萬三千八百九十七號（寗波甬利公司）五奬第八千五百七十六號（本埠廣萬源）又五奬第一萬九千三百十三號（本埠萬利公司） 
[姚孟靈柩將回滬]  
　　姚子讓君之子孟竾君於去春在外蒙阿爾泰任財政局局長時被害情狀頗慘其靈櫬將由海道運田姚君前在本埠任學校敎職員多年對於敎育頗爲熱心現經蓬萊路巿立西成學校校長葛嘉甫發起分發通告邀集教育界於昨日午後四時在校内開談話會以便至時同赴碼頭迎櫬並定期開會追悼云 
[華新呢絨公司之十週紀念]  
　　大新街華新昵絨公司近因十週紀念大放盤二十天各貨均照原本折二成出售當此天氣漸寒正當需用昵絨衣服之時一般主顧不可失此機會也 
[代運烟土之科罰]  
　　安徽人吕八金前晚至楊樹浦大阪輪船碼頭代土販運送鴉片煙土兩大包經過虹口西華德路被華印兩捕查　拘入捕房押至昨晨解由公共公廨中西官質訊之下以吕不　夾帶違禁物品科罰洋十元充公烟土送關焚燬 
[私賣燈吃之科罰]  
　　婦人沈李氏邇在法租界小東門外閔行街私設烟榻容人在内過癮爲該管捕房捕頭偵悉於前晚帶同包探落差捕等前往抄出烟槍三支烟燈烟具等物甚夥帶入捕房諭令交保候究昨日傳至法公廨請究先由捕頭上堂禀明前情並將烟具呈鑒詰之李氏供認私賣燈吃不諱中西官判着罰洋三十元充公烟具銷燬 
[失妻人偵獲拐匪續誌]  
　　北新涇王伯遵之妻鳳仙於上月間被鄰婦　姜氏誘拐來申藏寄在伊女趙桂氏家串通蟻棍卞山販　出口現爲原告得悉來申報告捕房飭探陸海林前往將兩氏及通同之蔡金榮三人一併帶入捕房候究等情已誌前報昨解法公堂請究先由原告投訴被拐情形詰之桂姜氏供於八月二十六日鳳仙至婦人處聲稱伊夫時常凌虐故不願偕老懇求婦人代伊另覓所好故由婦人領伊來申轉托卞山帶同鳳仙乘輪至天津賣娼究售於何姓家婦人　出不知事後由卞山托蔡金榮送給婦人洋二十六元現今卞山匿居何處不得而知是實質之蔡金榮供日前卞山前來民人家中令民人送洋二十六元與桂姜氏餘事不知中西讞員令判一併還押限一個月内將原告之妻交案如違重究不貸 
[指控違背購靴合同案又訊一次]  
　　俄國人首拉納壳夫義國人卜樂尼同在公共公廨呈訴寰球製革廠股東兼經理馮乃千違背訂購皮靴合同將劣貨混售請追價洋及損失十萬零三千六百元一案原告人證供詞已紀昨報昨日午後一時半由原審張襄讞會同俄麥義羅兩副領事升座第二民庭繼續審訊先由被告證人方馮氏上堂證明該廠實係伊先夫所開在葡萄牙領事署註册馮係伊弟在廠經理云云决由馮之律師向馮詰據供稱爲該廠經理月薪五十元有西洋領事館發給之經理委任狀我與原告所訂之合同我係代表該廠簽字該貨未運往哈爾濱之前原告曾邀中西人四名同騐雖檢出線已脫落者有四千四百七十雙但均即爲修好由原告自行裝箱起運修費却係原告方面之汪耀山墊付乃至運去許久方由汪持一電來與我閱看始悉貨到哈埠又騐出有壞者等語旋由原告之律師向馮及該氏盤駁一過並向堂上聲稱查馮所供之委任狀係被原告起訴後由西洋領事館發給該項證物對於本案當然不生效力云云時被告代表律師以伊尙有要事請求改期再訊問宫得禀判准改期續訊 
[南昌當舖倒欠案之訊判]  
　　南昌當舖之廣東人陳梓南倒欠各欵一案昨晨由關讞員會同美丁副領事升座第四民庭集訊先由本案理賬員代表許理律師起稱據理賬員報告各債權人中有數戶不能享受債權之利益應請堂上訊核於是遂由不能享受債權利益之原告婦人陳卓氏上堂供稱嫁與陳梓南爲第一妾因我育有子女三人故被告自經其他原告控告後始出一給我洋五萬元之字據以便起訴等語又由卓氏之母鄧子林上堂供稱我控陳梓南有欠之欵計共七千元内有四千元係代女兒起訴其餘三千元係屬存欵然我祗有一千元餘外二千元係我之兩女友託我轉存本人今皆未到有存摺三扣爲證又由被告第二妾張寳記上堂供稱我訴追之銀二千兩係四年之前丈夫將收現欵携往當舖存儲外加利息等語質之被告供稱以上三原告所呈之字據均係迫我出立等語該三原告並各延律師辯護旋由查賬員上堂證明該三原告之字據均不合法不能付還云云復由其他債權入陳藴山等之律師陳述之下中西宫乃宣佈判詞曰陳卓氏訴存欵五萬元訊無理由應予駁回所有鄧子林訴七千元内鄧子林本人名下一千元應判被告繳還其合記趙和記兩戶准由鄧子林代表律師另行提出證據復核卓意成名下四千元未便准理張　記訴二千六百五十兩註銷餘均照理賬員報告辦理被告所有産業以最高價格變賣報告公堂核奪被告開釋 
[指控誘拐賣娼案展期再訊]  
　　杭州婦人俞趙氏在公共公廨刑事科狀訴婦人張王氏（即老三）及鎭江人謝東生串同應振才將伊並伊妹阿毛誘拐賣娼一案業由捕房將該氏與謝拘解到案訊扣等情迭誌本報昨屆本案續訊之期因被告代表許理律師另有他案不及出庭故原告代表朱斯芾即到堂聲明被告請求改期未便反對當由張襄讞商之英赫副領事判男婦兩被告分别還押展期七天解訊 
[汽車撞傷行人]  
　　汽車夫姚阿有昨日午刻駕駛一百二十四號汽車行經漢口路河南路口適有海門人陳阿二在路行走一時不及避　遭撞倒地身受重傷當由老閘捕房一百零六巡捕到來喝令汽車停止帮同扶受傷人人汽車押令載送仁濟醫院醫治一面持西醫所簽傷單帶該汽車夫投捕房禀報捕頭請究 
[公共公廨懲儆搶匪三則]  
　　搶帽子紹興人金阿韋前在虹口天潼路攫取行人白灰色西式呢帽携至押店求質被探查見拘解公共公廨命押候查傳失主到案再訊茲因失主訪問無着故於昨晨將金解請中西官質訊之下判押西牢半年期滿逐出租界贜存捕房 
　　搶皮夾通州人朱德明前在北蘇州路輪船碼頭攫取顧祖恩儲有綢布衣服之大皮夾一隻被捕查見拘解公共公廨訊押查究在案昨晨中西官飭將朱提訊之下判押西牢二年期滿逐出租界 
　　搶絲巾南京過犯王金生復回租界前日在北四川路攫取潘阿二之絲巾被探薛正昌查見將王拘押昨解公共公廨請究經中西官訊悉前情判押西牢十八個月期滿仍驅逐出境 
[西捕擊斃瘋犬]  
　　新署前保安堂義塚内昨日午後四時有一黄色瘋犬經該處衛生局瞥見知照該管捕房二十七號三道頭西捕携帶快槍率同捉狗夫及巡捕等入内搜捕許久未得正在找尋間詎該犬從叢草中飛奔至義塚前門由人叢中奪圍而出竄入對過弄内逸去未幾該犬復又　人該塚致該西捕等復行人内連開數槍始將該犬擊斃云 
[介紹新刋]  
　　密勒氏評論報所發行之英文中國名人錄現已再版出書共計三百四十頁載有名人傳略及照片一百五十三人均爲中國各界著名人物於旣往歷史及現在事業均言之綦詳該書編輯者爲密勒氏評論報編輯鮑惠爾及董顯光兩君價目紙皮者二元布皮者二元五角發行處上海愛多亞路一百十三號密勒氏評論報 
[誌謝]  
　　普益習藝所定於夏曆本月二十六日起至十月十二日止開菊花會會塲點綴有新劇影戲灘簧燄火詞曲幻術等昨承惠贈優待劵六張又銀行週報社贈一百七十二期銀行週報一册書此併謝 
來函 
[胡敦復來函]  
　　敬啓者前日報載厦門大學籌備會有鄙人代表汪精衛先生一語按精衛先生雖曾來電涉及鄙人鄙人並未允爲代表所載代表一節殊與事實不符請即更正爲荷胡敦復謹啓十一日三日 
[八省急賑游藝大働是來函]  
　　茲閱本埠新聞　内所載各種助賑品物内有縫衣機器一部係聯益貿易公司所助並非勝家公司祈更正爲盼 
雜評二 
[和平之梗（訥）]  
　　今日所謂統一以情勢言中央明令甫頒而孫唐伍唐之反對卽起各派間之競爭依然如故猶之海軍宣佈統一而内部不統一如故此即所謂和平之梗也以實際言督軍巡閱不廢而中央仍欲以是爲覊縻西南人物之具留武力相爭之根目前縱暫統一而久後總不能統一此又和平根本上之梗也若滬上之言論雖極龐雜然將煽動何人又何人能受煽動而爲和平之梗乃政府於和平之梗之本原置之不顧而徒以言論龐雜爲慮是亦可謂無聊之至矣 
且希望和平人情所同滬人豈獨異而必以破壞和平爲快耶政府慮滬人有破壞和平之力也是重視滬人之力政府慮滬人有破壞和平之心也是鄙視滬人之心其實滬人亦與人等耳又何必煩政府如是之用心哉 
公布欄 
[上海地方審判廳]  
　　判决主文（民一庭）一件判决張　伯與周若瑶等因欠欵涉訟一案主文周若瑶應償還張瑾伯本利銀九百二十四兩二錢二分四釐張　伯對於周佩璋之請求駁回本審訟費歸周若瑶負擔一件决定高桂香與姚　岐抵欵聲請再　一案主文本件聲請照准 
　學　學批示一件張松泉狀交保證金洋等由准交此批一件張松泉狀領　學 
契由准領此批一件傳錦芳狀領欵洋由准領此批一件康阿庭狀請拆工由狀悉已於該民本年六月九日狀内明白批示并屢次當庭諭知在案仰即知照此批一件王生和狀請銷案由狀悉准予銷案此批一件俞　狀請執行由狀悉候派吏執行此批 
[上海地方檢察廳]  
批示俞丫頭狀悉仰即取具妥保來廳候核此批周唐氏狀悉爾旣不願告訴准予撤銷此批薛子侯狀悉查爾東原縣告訴事實爲發　　墓遺　屍骨係犯刑律二百六十二條第二項之　第二審管轄應歸高等廳仰逕向高等檢察廳上訴可也此批于其福狀悉准予上訴俟檢卷送請控訴衙門核辦可也此批陳恩芝狀悉案巳判决母庸多凟此批孫錦鍔狀悉附件候送同級應核辦此批江又星狀悉查葉胡民係被誘孀婦仰即　其直系親　來廳具領爾係表親所請應母庸議此批　祥　據訴是否屬　仰即來廳訊明核辦此批時文祥已訊諭矣此批張阿友狀悉仰即來廳訊明再子核辯此批以上十一月三日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[中國婚禮奇談（四）] [  鴛雛]  
　　因有上述自私自利男女並輕之行爲爲父母者遂急急於子女之婚嫁所謂「向平願了」者僅在兒孫滿目供自已享福耳卽或設心未必如是亦以不能免俗勉力而爲之於其子女職業學識能力及其他應注意之事不問也一若父母除爲子女料理婚嫁外更無責任子女爲父母承歡傳宗外更無孝道甚以子女年齡已届而尙未得婦嫁夫引爲父母之辱百計圖之者子女因擔負無力或不遂心而發生危險 
亦漸開展惟何勿從根本上補救而使結婚之事讓本人自已負責父母但盡敎育擇業之義務足矣破除腹婚及幼聘世有知其利者奈何不思根本之利 
　　吾謂爲專制性質之婚禮者亦先提明如下 
（一）父母爲子女支配感情專制也 
（二）婚禮中處處守「天地君親師」敎訓儀供父母承歡娱樂專制也 
　　腹婚旣已破除幼聘仍行於鄕僻較前則少矣然俟年長而聘除一二開通者使子女自擇外其與幼聘又何别哉亦有貌似開通但炫子女以某女奩金富某郎家産豐規畫已定僅使子女　首者仍不脫此種厲階而仍爲專制之行爲也 
筆剳 
[恒情（下）] [  枕綠]  
　　夫人語未已衆爭應曰情喜端俟聲寂獨揚聲應曰恒耳夫人大樂持壺狂吸以及醉彼姝者子何舉動之深符名士本色也奇哉自是坐上客一躍而爲入幕賓靜安寺路跑馬廳一帶每見逐風之車載夫人與喜端作驚鴻之一瞥焉喜端之兄與衆客念絶望望然去方期一對玉人從斯偕老矣然而婦性無恒不能終一其情於某劇院中識一江陰少年咄彼惡傖乃與喜端平分秋色在夫人以爲左挹浮邱袖右拍紅厓肩亦自事理之常而極人生之樂矣而喜端念抽盡萬縷情絲徒剩前塵一夢則毅然作書絶之夫人大泣具函悔過願重修舊好歷久不獲覆知事已决裂憤絶江陰少年怏怏歸南潯喜端曾經情刧甘苦深知從此抱獨身主義充某公學敎員暇則從悟道子（羽士名）游謂將以此終其身云兩函俱用英文極悱惻纏綿之致惜談者不能述不然又將爲瘦鵑採去作情書話中資料矣（終） 
劇談 
[羣芳艷影（九）] [  夢華]  
　　二十八晚廣舞台應紳商之請重演曹大家續完漢帙是劇爲漢代實事情節雖甚複雜經黎鳳緣編排爲八節第一節班固被嫌擊囹圄第二節旌忠義賜祭茂林第三節遵遺囑續修餘帙第四節奉聖詔呈進漢書第五節遊御園才人端重第六節恩榮宴天子風流第七節入讒言宫庭剌帝第八節受慈訓城下擒王 
　　曹大家爲班固之妹其子爲曹成　和帝因班固之功而封曹大家後受内奸之讒致有曹成剌帝之舉然曹成尙屬孺子恃血氣之勇不加細察幾成大　幸經乃母詳解底藴曹成始悟被内奸所弄於是奉命滅奸以淸君側 
　　夫戲劇事雖細微其感人甚深如王豹謳歌遂變河西之俗陳平傀儡能解白登之圍其效用爲何如耶文明之國其歌也和其舞也壯野蠻之國其歌也淫其舞也蕩但觀戲劇之優劣亦可判國人程度之高下是以歐美各國亦有將劇本列入通俗教育者蓋可借重梨園表寫世情令人一見有無限感悟故今之曹大家一劇表演漢和帝時之情景而針砭現世社會不可謂無裨益焉 
　　二十九晚鳳霞妃一劇即爲京劇梅龍鎭之後本由李龍進妹入宫經正德皇封李鳳爲鳳霞妃演起廖無可之梁柱三奏何后神色嚴正李妃被何后幽禁一場雪芳之鳳霞妃唱反線西皮腔淸聲亮誠能繞梁三日不散正德皇因鳳霞妃而成痴疾笑儂高唱戀檀妙曲亦極其妙 
　　三十晚演夕陽紅涙下本是劇雪芳每演必座滿蓋末幕之巧演魔術一塲雪芳西服華履誠同西方美女操英語吐辭音正聲淸在座西人均鼓掌稱善南洋烟草公司簡氏贈雪芳花籃四某紳贈笑儂二康南海眷屬亦來 
　　三十一晚演白蛇傳是劇雪芳所飾之白娘娘最受在滬粤人之歡迎而又以女界爲最但粤劇因語言關係本帮人之前往顧曲者素來甚少惟自雪芳來滬演　後本帮人之前往顧曲者已十居其四政商學界每日有名人在座伶界趙君玉麒麟童等亦時往評觀可見粤劇已受人歡迎猶今之崑曲矣 
新聞拾遺 
[鰥夫逃俗] [  光]  
　　蘇垣穿珠巷趙某向爲絲業上月與某女士結　伉儷綦篤日前女士忽被病魔襲身亟招某歸詎抵家女士已於數小時前物故矣某悲痛之餘翌日忽棄喪失踪家人遍覓不得　家譁然旋獲某遺書一紙略謂吾愛旣殁吾亦無意存世云云會有故友潘某昨往某寺進香見一僧貌酷似某因質該寺主僧悉係新來者乃勸之返家人咸拜謝潘某不已云 
[畫眉賀喜] [  眉月]  
　　楊家渡許某家昨爲次子完婚新娘係某紳女素蓄畫眉一對朝夕自娱近際出閣頗難捨棄特禀准父母携置彩輿之内待抵男宅時鼓樂聲畢賓朋等遽聞鳥語嚶鳴旋啓轎門見新娘笑容可掬細詢之知隨嫁之雙畫眉也行禮時懸諸堂上鳴聲小雅如賀新婚之樂賓客皆爲喝采云 
[螃蟹斃命] [  諤]  
　　城内淘沙場某甲素嗜蟹茲值上巿之際甲日日携無腸公子回家飲酒狂啖　一日間　豈知口前忽呼腹痛飲食難進略食卽吐涓滴不食者已數日醫生或云腸癰或云腸疽醫治均無效　延至昨日竟爾斃命說者謂某甲必係受蟹毒所致云 
[小說]  
[社會小說衆醉獨（一八三）] [  瞻廬]  
　　第三十一回千百個蜂蠅作怪響五十年　鰈證前盟單說方先　看到吕郭玉儂一卷中有二句呌做「星玉似儂儂似玉儂須憐玉玉憐儂一方先生吟了又哦哦了又吟把這頭　足足打了十幾個圈兒捋着蝦鬢連連稱讚道香絶艷絶有此香艷名字才有此香艷筆墨玉似儂儂似玉問得妙緒環生儂憐玉玉憐儂答得耐人尋味卽此一十四字已可壓卷眞是少許勝人多許吕郭夫人聽着樂得扯開了嘴半晌合不攏來宋吟香生怕沾受他齒頰除芬早已遠遠的走開旁人聽了這兩句詩覺得十二分肉麻十二分惡劣其問有一個少年詩人悄向吟香道這兩句詩只須改幾個音同義異的字讀了一發可笑吟香忙問怎樣改法那人道玉字改做　字（蘇州土白玉囱同音）儂字改做膿字似字改做是字憐字改做連字你照此讀一徧便覺可笑吟香眞個曼聲吟道是肉是膿膿是肉膿須連肉肉連膿吟了一徧　嚨　覺得膩膩的連打了幾個噁心吕郭夫人聽得吟香朗吟他的詩句喜得甚麽似的擺動金蓮一扭一扭的前來敷衍吟香眼快早向人叢裏溜去吕郭夫人又撲了個空肚裏打量他若無情於我因甚吟我詩句他若有情於我因甚見我遠避莫非是表面上裝做無情肚皮裏藏着眞情越是無情越見得眞情越是眞情越裝做無情想到這裏便不知不覺的念着幾句西廂記上的小贊道是多情是無情無情之情乃是眞情此之謂痴情（吟香不痴你却痴也）這壁廂吕郭夫人情意纏綿情文周摯正自揣摩情的趣味吟哦情的文章那壁廂宋吟香和柳翠娥立在一起兒吟香堆着滿面春風翠娥凝着雙瞳秋水都在那裏索閱詩稿研究詩理 
[自由談之自由談] [  鵑]  
　　昨申及時行樂之說然行樂亦有限制一宜出於正當一宜無誤正事也若徒知行樂而廢棄百務心放力懈欲自歛而不可得凡此等人則斷不能許其行樂西方諺云工作時工作行樂時行樂此不可不知也 
大昌煙公司徴文揭曉（丙等） 
[大小嬰孩香烟禮單] [  天醒] 　 
　　大小囝出世轟轟烈烈極一時之盛各界人士不能不賀弄璋之喜以爲紀念禮物開列如左 
　　一等大綬嘉禾章 
　　吳子玉將軍倡議國民大會迄未成立羣嬰會突然舉行所以表示開會之决心然此會一開各省國民大會因之紛紛籌備足見大嬰孩提倡之功宜贈此章 
　　飛行機 
　　自意國飛機到滬後呱呱之聲大嬰孩産出不數日異香四溢紅蛋萬千識者謂天上安琪將來飛行絶跡可預卜也宜贈此機 
　　金筆 
　　歐戰和會美總統執牛耳以金筆簽條約大嬰孩爲羣嬰代表召集四五千嬰兒以金練金鎖片分與功同威爾遜宜贈此筆 
　　石麒麟　　 
　　徐陵幼時釋寳誌摩其頂曰此天上石麒麟也今大嬰孩身肥　白一與接吻不覺口齒留芬耐人尋味中外人士無不目爲徐陵第二宜贈此麒麟 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[悖入與悖出] [  漸]  
　　違背良心者謂之悖違背公理者亦謂之悖 
　　貨悖而人者亦悖而出此曾子之言也凡違背良心違背公理而取得之金錢皆可謂之悖入 
所　　謂悖入之金錢者如文官之貪贜也武官之扣餉也辦賑人之　賑也選舉人之賣票也巿鄕經董之侵吞公欵也勢惡土豪之敲詐鄕民也經理夥友之隱匿店東貲財也蓋不勝枚舉其結果要未有不悖出者或子孩嫖賭或妻妾捲逃或縱慾以亡其身或遭禍而破其家雖遲速有不同受報之輕重亦不一致徴諸已往之事固歷歷不爽矣 
　　故曰積善之家必有餘慶積不善之家必有餘殃此非迷信之談也苟造其因必結其果事理之不可逃者也 
　　然則世有違背良心違背公理而取得金錢者可以悟矣與其他日悖出母寗從速捐棄用之於利國福民之事及今懺悔或可免於戾乎 
公民常識 
[闢救月之荒謬] [  徐家驥]  
　　物理學上的解釋 
　　吾國人素多迷信至今日尙不能革除良可浩歎夫月蝕者地球行於日月之間而使月不能受日光也月蝕而稱之曰天狗吃月亮曰野月亮吃家月亮可笑也放爆竹以驅所謂野月亮更可笑也鄕愚無知見地球之影射於月上稱之曰野月亮不足爲怪惟其放鞭砲以救月亮則誠荒謬絶倫矣今請以物理學上之解釋反證之即自明矣 
　　自地心至日之距離爲二四○○○○英里地球之半徑爲四千英里二四○○○○英里減去四千英里爲二三六○○○英里即自地面至月之距離若依音之傳達每杪一千零九十尺計則地面爆竹之聲欲以驅天狗者約須十三日始逹月球試問月蝕之時間僅二小時豈天狗因聞爆竹之聲而遁耶况音學原理凡音之傳達必有以太爲之居間地面數萬里以上無空氣試問此聲何由得以太爲之傳逹耶是故爆竹之聲無論如何喧圖亦决不能逹之月球之上也此可知救月之荒謬矣 
　　夫生而爲二十世紀之人須具有科學的人生觀一切迷信皆應破除願學者速以科學常識勸導鄕愚母再迷信致貽笑中外也（乙種酬）移賑 
經濟 
[奬勵海外貿易是收經濟戰爭勝利的急務] [  曹儀孔]  
　　處二十世紀經濟戰爭的時代要想發展國民的生活能力在世界上操個勝利非推廣海外貿易不可因爲國民的生活全靠着經濟的補助經濟的範圍全靠着殖民的擴張所以歐美各國自從受了馬爾塞氏人口論的影響政府便苦心奬勵名家又極力鼓吹於是各國的人就絡繹的趕向海外貿易去了 
　　到了現在英國已經有了五子國其餘如美法俄日荷葡等國殖民地也很也呢回頭看看我們家裏不僅殖民地一點也沒有反被人家佔去做殖民地的倒不少呢就是内地裏的通商巨埠外國人的足跡也一天多似一天那金融正現恐慌的國度怎能夠吃得住這樣的鯨吞蠶食呢 
　　哼我中國人並不是不懂海外貿易的啊那南洋羣烏澳大利亞阿美利加阿非利加檀香山等等地方華僑在那邊立業成家的也不知多少呢不過受了外人壓制的手段政府裏不派人去保護他們運了整千萬的銀子回來又沒有個奬勵的章程去鼓動他們的興會他們怎情願帮國家効勞呢旣然沒有好處還要受了種種的苦楚那個肯隻身萬里餐風飲露去呢就是有了絶大的本領也祗好在中國小小範圍裏邊做個糊糊塗塗的生意罷了弄得不好還是替外國人帮忙 
　　照這樣過下去恐怕經濟的戰爭非特永久沒有發達的能力就是這般江河日下的現象到了日後還要利害呢我希望一般有經濟眼光的人快快的從這個『奬勵海外貿易』的問題上做去免得那時金融機關全操於外人的手裏呢（乙種酬） 
衛生 
[疥瘡之治療法] [  拯民]  
　　疥瘡係一種皮膚病有奇癢令人不能忍者余於十三歲時曾患之初僅數粒如米簇生於手指阿中余不知爲瘡以爲不久即能退去惟覺甚癢屢以手指甲搔之乃一二日後愈發愈多且有黄色濃液發現余心頗懼是時正在鄰村一高等小學校肄業乃告假歸家具以告母母曰此係疥瘡有傳染性可買一掃光（藥名）幾許和鷄蛋煑熟而食之余遂照言行之但終無甚效不過不再多發而已且余又以味有苦性厭之心頗焦急一日舅父至吾家見余歸問有何事余一一以告舅父曰一掃光雖亦治療疥瘡之藥然以其有使人不樂之氣味故患者多不願食之我前在南田縣時聞鄕人言患此瘡者可用海泥敷之如海泥不便則用海水洗患處數次之後即能退去余以我家近海濱遂取海水洗之每日三次二日之後果見漸退不及一星期而瘡已全愈矣余喜 
 
 

Page 18

 
 
常識 
甚遂回校中但不知海水何能見效因問之師師曰疥瘡之内有蟲蟲生則瘡發蟲死則瘡愈海水有鹹性能殺死瘡蟲故也去歲余就學寗波又患此瘡因照前法洗之果愈余因是知海水實治療疥瘡最靈最便之藥願患者注意之（乙種酬） 
家庭常識 
[婦女無職業之弊] [  楊柑]  
　　我國舊習對於婦人不預外事之言奉行惟謹故爲婦女者除赤貧之家薄事職業外餘惟稍操女紅或靜坐閒談而已夫男子與婦女結合而成家庭男子以勞身焦心之所得供坐食之婦女在情理上本極不平而男子轉以此爲當盡之義務對於婦女不特無怨反阻止其謀職業之熱心而貧家之男子亦引婦女之就職業爲已歉日以婦女免此爲希望風氣所趨家庭遂以婦女不就職業爲榮而婦女當盡之天職完全遭其破壞矣夫一家之中婦女而外厥惟男子男子中老者幼者就職業之時期或已過或不及勢不能不坐而待食就職業之男子以少數人之所入旣供自已及老幼之所需又供强壯婦女之所費即入出相抵已屬大難更安望其盈餘富民之所以日少貧民之所以日多其以此哉近年以來主張婦女就職業者頗衆然各家庭狃於慣習不知變通迂腐之流更膠執古人一二不適用之格言實行反抗復援引就職業之輕佻婦女以作恐嚇家庭之具不知奉行古人格言當以裨益身家爲標準若行之而損害身家即宜改弦易轍以期有濟當此消費浩大時代共同生産猶虞不足豈宜食古不化自陷困窮且婦女就職業者之輕佻乃輕佻者就職業非就職業者之輕佻也通常輕佻婦女多由於暇逸蓋無所事事則情慾易生若覊以職業則心身交勞情慾必因而殺减是就職業正可以杜輕佻之漸也總而言之制止婦女就職業一喪婦女天職一害家庭經濟事理上均當從速改良欲振興家庭者請注意焉（乙種酬） 
法律 
[婚姻之要件] [  少先]  
　　婚姻之要件有二種 
　　（一）實體上之要件（甲）當事人間須有結婚之同意凡欲爲婚姻之男女間苦無結婚之意思或其意思不能一致則婚姻當然無效（乙）男女須達於及婚年齡成婚年齡男須滿十八歲女須滿十六歲否則可撤銷之（民律草案一千三百三十二條）（丙）相對人須非同宗不論支派之遠近籍貫之異同凡同宗共姓皆屬之即雖異姓而系出同源者亦所不許（民草一千三百三十三條）（丁）相對人須非近親凡在民律所定親屬範圍者概不許結婚惟外親中姑之子女母舅之子女及兩姨之子女與妻親中妻之姊妹因習慣上結婚者甚多民法從習慣而亦許之又雖非親屬而有切近之尊卑可分如女壻之姊妹及子孫婦之姊妹及妻前夫之女以及同母異父者均不許結婚（民草一千三百三十四條）（戊）須非重婚旣有夫不得重有夫旣有妻不得重有妻惟前婚無效撤銷離婚及一造死亡而再婚嫁者不在重婚之列（民草一千三百三十五條）（己）須不在禁止再婚期間以内以前婚解銷或撤銷之日起非逾十個月不得再婚爲原則若十月内前婚所受之孕已分娩者許其再婚爲例外（民草一千三百三十六條）（庚）相對人須非相姦者即因姦而離婚者不得與相姦者結婚是也（民草一千三百三十七條）（辛）須由父允許即得父母雙方之承諾是也（民草一千三百三十八條） 
　　（二）形式上之要件卽由當事人或證人陳報於戶藉吏是也（民草一千三百三十九條） 
道德叢話 
[批評與譏誚] [  叔度]  
　　批評是人家指點我行爲的好壞是補我智力的不足我實受益若是不受人家的批評以爲批評是譏誚非但失却了好的忠言那還會有人同我交際嗎 
　　譏誚是我幸樂人家的災禍是增我狎侮不敬的惡習我實受損若是譏誚人還要自飾其詞說我是批評非但失却了自己的人格那還能在社會上生活嗎 
　　但是被批評的人不受人的批評也許是爲批評的人不是批評譏誚人的人還要强說是批評也許是爲被譏誚的人不受批評所以必定兩方面有不好的地方才發生這批評譏誚不分的問題我盼望批許人的人須要憑良心上主張做正確的批評就是人家不受想必是我態度和言語有失恭敬的地方不妨委婉其詞的再說一遍被批評的人也要虔心一點不必計較他是批評是譏誚就要問他說的對不對卽是譏誚想必我平時對他有不好的地方他才來報復不妨向他道一個歉如此做來還會發生這批評譏誚不分的問題嗎（乙種酬） 
小工藝 
[滅火藥水製法] [  文華]  
　　滬上人烟稠密偶一不愼易生火患每致燎原至可慮也平時家庭可備一種藥水此藥水如能家藏若干瓶必可預防初生之火患祈注意焉 
　　（一）用食鹽二百兩鹽化安母尼亞十兩二者共溶解於五十兩之水中置小玻瓶内失愼時投入火中而破碎之或先破瓶而投液火中火卽消滅此法頗簡因其所生氣體能放散火熱而消滅之也 
　　（二）用硼砂四十至六十分無水炭酸鈉八十至一百二十分苛性鈉百九十分至二百分炭酸安母尼亞二百至二百八十分和以百分之水化合後藏於瓶中遇火照上法施用火卽滅蓋此水乘熱化氣發出不含酸素之氣體於其四週則可藉以杜絶其助燃體也 
　　（三）以精良石灰七升放大桶内加淸水七升至一斗日口攪拌一時七日後其水卽呈褐色再用棉纱瀘過更加鹽水七升充分攪拌旣成消火水矣注於消火器或玻瓶中遇火用此法更便利 
　　近來火患往往因火油倒翻若立以地毯撲蓋之或用棉被等用水浸濕壓撲亦可消滅火患但撲勢宜重庶不致被火燃燒 
 
 
