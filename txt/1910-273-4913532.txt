# 1910 - 273 - 4913532

 

Page 1

 
 
   
 
 

Page 2

 
 
上諭 
[監國攝政王鈐章九月初六日内閣奉]  
　　上諭資政院奏廣西禁烟展限諮議局全體辭職照章覈辦一摺　　著該撫仍照上年公布辦法妥速辦理並飭令　　諮議局迅赴召集照章議事欽此旨綏遠城將軍著堃岫調補並著督辦墾務事宜欽此旨烏里雅蘇台將軍著奎芳補授欽此上諭河南提法使着和爾賡額補授欽此上諭此次此見游學畢業考列優等之庶吉士錢威著授職編修並加　　侍講銜出洋供差期满之庶吉士章祖申着授職編修進士館游學畢　　業考列優等之度支部主事章圭瑑著仍以主事留度支部儘先補用　　欽此軍機大臣署名奕劻毓朗那桐徐世昌宫門鈔九月初六日召見軍機倫貝子肅王論說 
[論紳士之資格（樊）]  
　　專制之國。其官民隔閡太甚。故溝通於官民之間以期政治上之圓滑者。恒賴有紳士。則是紳士者立於官與民之中間。而爲地方行政之一種補助機關也。紳士在專制國之地位其重要如此。是故聖如周公。賢如孟子。猶不能不承認之此就政治上以爲言也。　　若更就社會上以爲言。則紳士者一地方之望也。在彼讀書之人不効法古之聖賢而惟効法今之紳士在彼不讀書之人。不崇拜異地之英傑而惟崇拜當地之紳士。於是紳士之一舉一動一言一笑。地方之耆老子弟皆將奉爲模範。故紳士者又立於社會之最上層而爲社買敎育上之特 
 
 
 

Page 3

 
 
種模範人物也。余輩旣說明紳士之地位及責任而綜觀今日各省所號稱紳士者其種類乃至不一請列舉之。　　甲世家世代爲官或世代有科名者　　乙世爵有勲勞於國家而世襲五等之爵者　　丙不仕有科名而未出爲官者　　丁致仕已爲顯官年老致仕者　　戊丁憂已爲顯官丁憂回籍者　　已參革已爲顯官被參革回籍者以上約分六類。尚有遠僻州縣以監生秀才舉人認爲有紳士之資格者不在此例　　紳士最閑之人也。而有時爲最。忙之人紳士最無責任者也。而有時亦有。責任。今再舉紳士所辦之事如左表。　　甲敎育各省高等學堂師範學堂中學堂實業學堂法政學堂小　　學堂之監督總理堂長。及敎育總會會長。殆非有紳士資格者不能辦　　乙實業各省商辦之鐡路礦山銀行。及他項公司之總恊理。殆非有紳士資格者不能辦。　　丙諮議局各省諮議局之議長。及現在籌辦處之重要人員。大抵不以深通法理諳熟憲政者。爲必要資格而以前表所舉六類中之紳士爲必要資格　　以上約分三類而地方董事公所所長議紳顧問官諮議官等。尚不在内若夫干涉詞訟魚肉鄕里攘奪鹽帮典鋪等事。亦號稱紳士者爲之然。此等不肖紳士他日終歸淘汰。非本論範圍所及。故從略焉。　　以世爵世家不仕致仕丁憂五種之紳士而辦敎育實業諮議局余輩在今日。决不能反對。之蓋以。今日全國之慣習。旣認定必有紳士之資格者。而後方能辦敎育實業諮議局。則前列五。種之人。皆確有紳士之資格者。余故敢决其可以辦理其事也。若夫參革人員。欲决其可辦地方之事與。否。必先以有紳士資格與否爲前提之問題。請俟下節言之。　　立憲國之所謂大臣責任者大率有二一曰法律上責任一曰政治上責任。法律上之責任云者。有法律上之强制力制裁之也。而法律上之責任。更區爲四種曰刑法上之責任民法上之責任官吏法上之責任及憲法上之責任。官吏與一般人民相同。故苟。有犯刑民法者。必服從刑民事裁。判所之判决。犯官吏法者。必服從懲戒處分。而憲法上之責任。爲特别法。律上之責任。凡大臣有特種不法行爲議院有彈劾之權。而大臣當受特。别之政治裁判所審查。或單依議院决議其不。信任。奏請罷免之。若夫政。治上之責任。云者。對於其職務上之。過失如輔弼之過失。及自己職權行。爲之過失是也大臣負此責任時在議院政治之國。議會對於大臣得爲。不信任之决議。大臣必須辭職。或由君主罷免之。此立憲政體之國。區析。最爲詳明也。　　吾國從前之制雖未有如是。而官吏之懲戒處分。固嘗有公罪私罪之分。律文所載。未遑條舉。而約其大要。則關於政治上之失職者屬公罪。而關於個人行爲之不法者屬私罪。若以近事爲證則如趙啓霖之以言事獲。譴。此屬於公罪者也。如陳璧之以貪贜被革。此屬於私罪者也。（未完）專電 
[電一（北京）]  
　　代表圑昨日（初五）謁監國府第上書因監國在三所未見各代表佇立鵠候至晚間十點鐘由肅邸親往勸回力任代遞 
[電二（北京）]  
　　政府會議設立責任内閣聞賛成者多并推慶邸充總理大臣慶讓朗貝勒衆意亦贊成 
[電三（北京）]  
　　度支部以預算不敷過鉅無法彌補擬增酒稅營業稅並舉辦所得稅 
[電四（北京）]  
　　樞府接浙撫增韞電告浙諮議局因要求代奏路事業已停議請示辦法 
[電五（北京）]  
　　资政院休會四日 
[電六（北京）]  
　　資政院議員今日（初六）在六國飯店歡迎美國實業圑 
[電七（鎮江）]  
　　新滬道劉燕翼定初十日交缷常鎮道事十八日接印 
[電八（東京）]  
　　日本新造最大魚雷驅逐艇海風號（一千零五十噸）將於西十月十號在舞鶴軍港進水皇太子親臨進水式 
 
 

Page 4

 
 
[公電（廣東）]  
　　報界公會送各報鑒粤警道劉永滇定南越報失檢罪恐嚇留人竟由科長起稿勒結罰銀百圓粤報會魚緊要新聞一 
[國會縮短年限之動機北京]  
　　第三次國會請願書已由國會代表圑决定九月初五日呈遞聞監國攝政王近亦頗以俯順民情早開議院爲然有俟資政院開設三年後即行開辦國會之說　　聞各省督撫近日亦紛紛電京商請速開國會以順民情而救危局并聞此事係　仲帥發起邀約各督撫合詞申請大約各督撫意見相同不久或能入奏也 
[民部又擬縮短禁烟期限北京]  
　　民政部尚書肅邸　　以禁烟一事與外人訂有約章届期不能依限遵行後患不堪設想擬改爲明年十二月將京城之吸烟執照及土膏各店一律肅清浄絶外省則體察情形以宣統四年年底爲限如此辦法照政務處奏定章程尚有二年期限不難設法嚴禁私吸浄絶根株聞已飭衛生司繕具摺稿不日出奏 
[各國攬造船械之競争北京]  
　　各國製造船械各廠家近以中國重興海軍紛紛派人來京招攬生意大有争先恐後之勢聞現有法國著名砲廠船廠公舉代表到京組織法華公司特約道勝銀行喬藎臣君兼辦公司之事並聞該公司方針只求逹承攬之目的如果銀欵不敷可以分期償還云 
[陸軍部改革新疆軍政北京]  
　　新疆地偏西北土瘠民貧軍政向極腐敗且該處各營土客混雜新舊水火往往釀起事變此次兵變陸軍部接到電告當經派員前往調查聞當時肇事情形實由新舊各軍衝突而起蔭尚書到任後以該處毗連俄疆非腹地各省可比亟須設法整頓以備不虞當會同軍諮處濤朗兩貝勒商擬入手辦法濤貝勒以該省將才缺乏粮餉不敷實爲兩大缺點擬於近畿督練處裁撤各員中擇其尤者派往該處一面飭各省將所有欠解該省之欵從速撥解一面電飭新撫何秋輦中丞就地籌備并令將應行整頓之處會商部派各員切實籌復業於日前分電各該省遵照矣 
[浙諮議局停議後之狀態杭州]  
　　浙省諮議局初三日正式開會因浙路危迫提起緊急動議當塲要求增撫據情代奏收回黜湯成命一面即宣告停議静候朝命各情已載前報兹悉該局刻已分電各省諮議局曁資政院同鄕京官恊力維持各電錄下　　致各省諮議局電各省諮議局鑒郵部片奏鐡路公司與普通公司情形不同違法欺君剥奪民權不獨浙路首受侵害全國同被影響本局停議力争請爲大局協助浙諮議局微印　　又致資政院電北京資政院轉浙籍議員陶余鄭邵王均鑒郵部片奏鐡路公司與普通公司情形不同違法欺君剥奪民權不獨浙路首受侵害全國同被影響本局已停議力争請提議浙諮議局微印　　又致同鄕京官電北京　斜街浙學堂轉同鄕沈陳俞胡勞朱錢吳章陸孫王諸公曁各位京官鑒郵部片奏鐡路公司與普通公司情形不同剥奪人民權利人心益憤勢不終日本局已停議他案力争乞援浙諮議局微叩　　復福建諮議局電兩電悉預算重要準協持敝局因郵部剥奪商辦鐡路公司利權浙首受害影響全國已停議亦乞協争浙諮議局支印浙撫增中丞是日接閱該局要求代奏呈文以事多窒碍未遽允許回院後卽叙明不能代奏之　由於初四日交令覆議文云查諮議局章程無規定諮議局呈請代奏事件督撫應行代奏之明文惟查諮議局章程第二十二條諮議局議定可行事件呈候督撫公布施行又前項呈候施行事件若督撫不以爲然應說明原委事由令諮議局覆議等語今呈文旣用諮議局名義又聲稱事關本省權利存廢事件應在諮議局權限之内本撫院卽認爲諮議局議定可行事件應由本撫院裁奪兹察核呈請各節有碍難代奏之理由不能不爲諮議局剴切說明查前次浙路公司及浙路股東會呈請代奏引據公司律與此次呈請之詞意相同前次旣奉嚴旨自不能再三凟請一也郵傳部近於本年八月二十一日奏明鐡路公司與普通公司情形不同摺内并聲稱路政關係國權何得妄爲比附奉旨依議自不能再加指駁二也公司律關係全國法律非本省權利存廢事件意義岐異不能代奏三也以上三項理由應遵章說明原委交令復議此答　　又增中丞以各議員遽行停議頗不謂然初四日劄行該局似有强令開議之意兹戕原劄錄下查諮議局議事細則第七十六條内開於報告後之次日應將議事日程印刷配付各議員並呈送巡撫等語現當開會期内自應照章辦理乃諮議局於初四日之議事日程尚未送到本部院深恐有所遺漏仍飭代理委員照常蒞會頃據該委員等報告諮議局今日並未開會是否停議殊難懸揣查諮議局章程第四十七條諮議局有左例情事督撫得令其停會云云本部院對於諮議局有監督之責現旣並無停會命令諮議局似不致遽行停議究竟議事日程因何未送初四日何以並未開會希將詳細情形先行具報一面應即照常開會以免事務廢弛 
 
 

Page 5

 
 
[江蘇諮議局之質問案南京]  
　　江蘇諮議局以上届公布議决各案至今未見實行特向江督蘇撫具呈質間略云查局章第二十二二十三條諮議局議定可行或不可行事件得呈請督撫公布或更正施行第二十四條後附之按語謂所以重行政長官之責任據此則本局所議决之案或公布施行或更正施行其責任全在行政長官乃自上年開局以來凡本局議决事件即經督部堂撫部院所批准公布者如下開可行不可行各案以各屬議員之聞見至今均未實行如此漠視定章旣乖朝廷採取輿論之盛心亦非督部堂撫部院批准公布之初意究竟具何理由不能不生疑問爰據局章第二十六條呈請逐案批答計開　　關於可行事件一實行禁烟案一整顿征收丁漕積弊案一整顿契稅方法案（此條關於撤除舊例及革除浮費兩條寗屬未實行）一整頓商會案一整頓淮安關卡以蘇商困案一本省單行章程規則截清已行未行界限分别交存交議案關於不可行事件一永遠停止彩票案一積穀錢欵嚴禁州縣存庫案 
[湘省審判廳暫緩開庭湖南]  
　　湘撫楊文鼎片奏前准法部電囑將各級審判檢察並監獄事宜現定及預籌各費分造詳表等因當飭臬司督率審判廳籌辦處人員按照部電所指造具預算表計設省城高等審判一廳長沙府地方審判一廳長沙善化兩縣初級審判兩廳並附設檢察各廳共需建築費八萬兩開辦費五千五百兩經常費六萬二千一二百兩臨時費二千二百餘兩綜計十五萬兩有零又模範監獄購地建築費已撥定六萬兩外所短尚有二十三四萬之多均無的欵可指業將詳情電咨法部查照竊維萬事以財爲母必須取用有資方能刻期集事湘省審判上年即經設處籌辦詎意本年三月亂民滋事防賑兼籌預備各政均難依限舉辦益以土本兩匠附和滋事尤未便遽議興工當經電奏請將該廳建築展緩三個月奉旨允准而原擇學務公所古稻田屋基須備撥地價添購民房合之工料共估銀十四萬餘兩電經度支部飭令切實核滅萬不獲已以長沙協署並毗連箭道折建廳署現正分飭承辦廳工人員加緊趲辦勒限來年三四月間一律告成此時若另行擇地開庭規模難期全備經費亦無從指撥蓋湘省本年災亂洊至與他省情形不同而籌辦要政鉅欵迭增更苦無從應付即如各廳建築所短之數方慮無可籌撥若拘定年内開庭則月支經費又須源源浪用設或法庭旣開常欵無著雖云不誤事期實於審判前途大有障碍所有湘省各級審判檢察擬請俟各廳署工程完竣規制完備再行開庭至模範監獄一項計畫雖定欵項尤難祇诃俟各廳儘力辦成後賡續籌辦次第觀成事關籌備要政責作綦重不得不將爲難情形據實臚陳八月二十六日奉硃批該部知道 
[川省增設昭覺縣治四川]  
　　川督趙爾巽前奏交脚處涼山之中心當建雷之孔道西越大母雞山梁由溜姑南趨耳塢足以扼吉狄之吭東踰豹口山梁由竹核北據布約足以拊阿候蘇噶之背形勢開拓土地沃衍稻麥之産銅煤之礦足以資人民之生聚從前漢民村落甚繁只以久陷夷方遂淪異域現畫其地東界雷馬西接西昌南毗普格北盡阿候蘇噶夷地與峨馬越雋三廳接壤縱横約均四百里以爲縣界遴委前署冕山縣丞捐升知州徐懷璋爲交脚設治委員照沿邊設治委員之例每月給予公費銀三百兩擬定名爲昭覺縣設知縣典史各一員武官舊有汎弁擬再移建昌中營守備駐之等語兹經民政部主稿覆奏照准畧云四川地居上游境接夷疆從前分設土官任令自治本屬因時制宜之策而地勢險阻夷情叵測時有蠢動近如寗遠涼山猓夷之案邊民受其蹂躙疊經設法敉平自應及時設官鎮撫以鞏疆圉涼山爲寗遠孔道交脚又爲涼山中心就地設治事屬可行其劃公境界與峨邊馬邊越雋三廳接境縱横均四百里地方寛廣足敷治理擬卽設縣治於交脚汛地方以操形勝而資控制所有建築城署廟宇客棧曁招民開墾皆爲籌邊拓土設治要政均擬准如所請辦理八月十六日奉旨依議聞該部已抄錄原摺咨行到川矣 
[革黨謀剌洵貝勒駭聞]  
　　文滙報載初五日倫敦電云據舊金山電稱洵貝勒近偕隨員乘地洋丸郵船回國時有偵探多人在該船捕獲華人一名身懐兇器外間皆信此人必係蓄志謀剌洵貝勒者初六日倫敦電云舊金山路透訪事電稱中國革命黨方氏混入地洋凡郵船正在探索懷中手鎗之際爲人拘獲方氏自認欲行剌洵貝勒云 
[葡萄牙革命風潮四誌]  
　　字林報載初五日倫敦電云臨時政府總統白萊格君謁見里斯本英國公使維里尼斯君互談甚久該總統向維君力保以絶尊之禮待遇英國並謂共和政府無論對於何國仍當續行親睦之政策云里斯本人民之舉動勇武絶倫晨間有第三砲軍聨隊由外省抵京人民不避砲火集衆二千餘人羣迎砲口而進阿浮里逹特里白逹特（街名）爲之塞满砲軍見人數過衆殊爲驚駭遂停止砲火其白萊脫路透訪事　稱葡國游艇亞米里駛抵該處王太后亞米麗亞及王叔亞方沙均在艇内聞葡王曼洛爾亦同在艇中里斯本傳來之消息甚少大同似頗不妥有陸軍數隊並未附和共和黨據午間最近消息聲稱共和黨業已戰勝通國里斯本壕營之統將亦已 
 
 

Page 6

 
 
申明歸附共和黨文滙報載初五日柏靈電云里斯本已全入共各黨之掌握自與官軍血戰之後戰死者數逾千人目下地面已回復安静共和黨之號令已可通行各省然亦非絶無反對者哇帕托省仍守保王主義各國現在對於新共和邦已咸有期望成立之態度初六日倫敦電云其白萊脫路透訪事電稱葡王曼洛爾已乘王室游艇行抵其白萊脫該口砲臺及各軍艦均鳴砲致敬其白萊脫總督辦登該艇歡迎王駕里斯本地面均已安静新大臣現已掌理國務各銀行均復開門辦事據柏靈電云獨逸太格齊登報載稱英國現已讚成革命事業柏靈帕斯脫報倡議將葡萄牙殖民地由英德兩國分占伏西斯區報深信英國行將輸債葡萄牙以圖易於占領葡國殖民地云 
[東三省通信]  
　　奉省近日紙幣流行人人信用惟多係日俄銀行所出者至我國各銀行所發行之紙幣信用轉滅雖上年屢易銀行銀號總理力求整頓而亦無濟於事現在外商已將各官立銀行銀號所發紙幣盡行收買聞已收至五百餷萬俟收齊後當持票向各該行兌銀以試騐其有無信用不知各行號將來以何法對待外人所望當道極力設法免蹈上海金融界之覆轍也　　奉天老車站至小西邊門外南至渾河北岸由某國在該處修築兵房八萬餘間已分包工程於中國工頭承修刻正運進材料其圖式均已畫好准於明春開凍卽行勤工此事未知曾與我政府商議否我政府亦曾默許某國否　　海參威濱海一帶商業日見暢旺聞俄政府因便利商民起見特由遠東行政部頒發官欵備官用輪船十艘凡俄國人往來該處如查得確係謀該國工業之進步者概收半價以資提獎是亦可見俄人經營遠東之一斑矣 
[京師近事]  
　　上月二十八日資政院議員研究會仍在全蜀會館開會由幹事長李君文熙濱說謂今日開會應有三項之研究第一項院中議事萬不可持調和主義中國大局糜爛至此皆自士大夫力持調和主義誤之蓋一持調和主義勢必多所遷就釀成一依賴政府性質議員之地位旣爲立法最高之機關萬一仍蹈前轍中國將復何望第二項聞度支部今年豫算案本欲提出而憲政館力主勿提人民之權利本以監督國家財政議决豫算案爲第一要件如不提出議員應當力争不可將就放過第三項各省議員應各開單簽注長於何項以備選舉股員時之資料於是衆遂商議開單之法及討論各國豫備選舉法卽散會　　聞上月念七日考試法官塲内應考人之舉動較科舉考試尤多怪象題目甫下夾帶紛出有手抄者有刋刻者初意必被嚴譴詎監塲員視若無覩似此取材將來終必蹂躙人民生命考試如此任用可知京師如此各省可知嗚呼司法　　軍諮處以各省兵備道統轄兵權間有兼理糧餉者責任異常重大惟各道向無軍務智識且於軍事上毫不研究必致貽悮擬將舊有兵備道一律改爲軍諮使由該處請旨簡放或爲各鎮參謀本處科員之升階　　陸軍部前曾行文各省留學士官學校畢業生非經部中考試不得差委故一時畢業歸國各生紛紛來部投文聽候考試原定上月二十間開考適值蔭尚書返國於考試章程尚有改變并因九月初爲資政院開幕之始各堂官須前往叅聽現已改定九月半間在貴胄學堂考試　　奏辦清秘堂王筱東太史會釐感國勢之不振屢欲建言未得其當日昨忽發破天荒之奇想草成一稿遍示同人係請擴充海陸軍並製造空中飛行艇并摭拾其他種種老生常談以爲迎合當道之計擬請由翰林院掌院代遞　　度支部右侍郎陳邦瑞現因他事有更動消息聞郵部侍郎盛官懷可望調補斯缺　　法國衛隊定於西歷十月初五至十一等日在京西長辛店舉行野操由外務部知照提署諭飭該管營汛自中歷九月初三日起派撥兵弁前往彈壓照料並將操塲地勢繪圖呈閱時評 
[其一]  
　　諮議局上届開會。官紳衝突之事。各省鮮有所聞。今則有以停　　議要求代奏路事者矣。如浙省是。有以解散要求縮限禁烟者　　矣。如桂省是有以停議要求提交預算者矣。如閩浙兩省是此　　不可謂非各省議員之進步也。　　記者曰。一方固由議員之進步。一方亦由各督撫視官權太重　　視議員之權太輕。故演出此種種惡果也。 
[其二]  
　　全國預算案樞臣不肯交。各省預算案督撫不肯交。經民選議。　　員各省諮議局。以不應召集一律停議相要求。而僅乃解决。　　夫諮議局資政院。皆爲人民參預政權之地。而財政又爲凡百。　　政權之樞。紐革改之入手處也試問各督撫各樞臣。所以斷。斷　　争持者。其意云何。 
 
 

Page 7

 
 
 [G < 
[法商鳳舞臺日戲減價正廳一角]  
初七日戲頭等正廳一角特煩全班文武名角准演拿手好戲 
洪秀奎　伍申相會　金桂喜金翠芬　特煩演　翠花亭韓孝峰賽小馥小云峯　梅香節　五月仙謝小蘭小雲仙　打麵缸賽同來金翠英賽瑞云賽燕云飛來鳳小寳成金翠芬　八戒盜魂鈴小奎官小雲仙　暗探陰山　沈翠芬　小寳香王福　云裏飛　三世修桂香得道初七夜頭等正廳六角本舞臺日戲逢禮拜三禮拜六禮拜日准演 
寳燕雲　宿新安驛　韓孝峯　專諸刺僚　沈翠芬　帥府招親筱寳珊飛來鳳小寳成　獅子樓　五月仙王克琴小奎官　美女奪夫恩曉峰　紳商特煩狀元譜打侄上坟伶伶生恩曉峰金翠英五月仙小寳成小奎官沈翠芬小寳成王克琴賽燕雲賽瑞云王福貴新排全本改良凈瓶結婚文武拿手好戲 
[新開迎貴茶園]  
初七日戲正廳洋一角特請京都超等文武名角逢禮拜四三六日戲 
英春奎　雁門關　丁俊卿苑書祥小月芬　金殿裝瘋張德祿王振奎章楓振　兵呑六國彩上飄陳嘉祥李春棠　落新安驛譚月明張永祥張春慶高慶珍李少棠叚三慶王瑞雲郝欄姚福寳郭明有　賊咬一口葛玉廷孫寳奎英春奎　四郎探母張德俊四盞燈劉永奎張和孫譚月明李德山劉全瑞　戢城盜割髮代首瑞嬸娘初七夜正廳洋三角特請京都超等全班文武名角雙齣拿手好戲 
畢富成　平分江上　彩上飄　雙掛帥印葛玉廷應春奎廷孫寳奎　打鼓駡曹李少棠四盞燈上飄陳嘉祥三盞燈永奎德全　三描金本鳳張德俊張永祥高慶珍菀書祥李德山張長順陳福元王瑞云錢錦雲五月仙李少棠丁俊卿畢富成四盞燈孫寳奎張和福陳嘉祥彩上飄葛玉庭劉永奎陳燕奎李春棠三盞燈劉蕙蘭王翠芬代子都接演四本尼庵玉蜻蜓追薦玄天大會 
[商辦新舞臺]  
九月初七禮拜日戲價目官廳包廂三角正廳三層樓二角二等一角 
李祥麟　女奪秋魁　劉培山張順來許奎官　訪白袍將小保成邱蕊卿夏月珊林步靑夜來香趙文連小雙鳳小連生新排前本新戲接演雙蝴蝶梁山伯祝英台馬飛珠小黎靑索連仙劉培山後本新劇雙蝴蝶梁山伯祝英台七盞燈　縫膊贈銀　許奎官小保成林步靑夜來香小連生趙文連馬飛珠邱蕊卿小雙鳳薛瑤卿　全本任順福　此劇上海實情寄案害主攘產殺人放火果有報應 
九月初七夜准演 
劉培山　計上加計　小雙鳳小保成小德喜　閙小磨房索連仙　紅西湖代　趙文連　梅○　陰馬飛珠　閣觀會記　夜來香林步靑　邱蕊卿　探親相駡七盞燈小連生小雙鳳　汴殺宮　張順來夏月潤賽魁冠許奎官小雙鳳毛仲琪林步靑夜來香小連生七盞燈夏月珊夏月潤趙文連劉培山邱蕊卿林運昌新添畫片山景奇彩特别著名藝員新編姑蘇故事情節新戲隨添異様新式佈景罰子都宮金殿顯靈全本刑律改良 
[商辦新舞臺]  
全部著名藝員編英國文明奇案新劇 
英國偵探血手印 
本舞臺前所排演新茶花等劇頗蒙各界諸君歡迎併承謬贊不勝愧感之至同人等惟恐不　　　　諸君之雅望故今特排改良新戲英國偵探奇案血手印一劇情節異奇幻妙百出並添泰西油畫惟妙惟肖現排演純熟擇日登檯届期尚請紳商學界淑閨名媛連袂偕來則本舞台幸甚新舞台主人白 
[開設虹口思拷子橋下]  
寗紹文舞臺聘請四明文劇塲全班 
初七日戲正廳一角包廂二角 
戴天福張蓮寳潘珊泉　召榮登歸 
吳云棠徐黑虎陳月峰顧雲豹李如意周云岫陳慶財仇雲奎　紳商煩演拿手好戲割髮代首代刺嬸娘王月仙戴禮文顧文蘭王詩鈴應桂芳戴天喜顧九蘭　全部蝴蝶夢下凡歡苦現身扇坟歸家收扇爭閙脫壳跳蝶吊孝說親回話洞房劈棺 
初七夜戲正廳一角頭等二角包廂三角 
全班合演大賜福 
戴禮文王詩鈴徐武奎　張三借靴 
徐黑虎林如鈴　探監拔眉 
陳月峯周云岫陳慶財　小哥老弟 
顧九蘭陳慶財　紅娘寄柬 
恭請譜紅集　爺台客串北餞 
仇云奎吳云棠戴天喜張蓮寳王月仙徐煜軒　全部鐵冠圖　探營七盤　擒闖對刃　步戰拜懇　别母亂箭　撞鐘分宮　守門殺監　煤山歸位　梳粧刺虎　軍師夜樂 
大減價手巾小帳分文不取 
[大舞臺禮拜日戲頭正廳三角]  
初七日頭等正廳三角二等正廳二角三層包廂二角特别包廂四角 
小秀山諸蓮生　名角演嘆皇靈 
姜善珍諸壽卿金慶奎　魚藏卿 
揚壽長王彩芝納紹先袁福順吳鳳鳴謝沁泉　打龍袍何金壽小桂枝萬盞燈趙如泉沈韻秋殷春虎楊壽長何家聲王永利小金紅劉燕權水仙花金阿慶　刑律改良王永利龔云仙沈月來云中鳳應寳蓮劉坤華殷春虎草上飛　四杰村何家聲沈韻秋呂月樵路三寳白文奎何金壽徐春發楊壽長小金紅　鉄弓緣 
初七夜二等正廳三角三層包　四角頭等正廳六角特别包廂八角 
劉洪福　破采石　　姜善珍　阿慶献　　小魁仙　演雙投唐納紹先殷春虎龔云仙　穆柯寨　沈韻秋沈月來應寳蓮何金壽小桂枝萬盞燈呂月樵趙如泉白文奎水仙花何家聲王永利楊壽長少山徐春發吳鳳鳴金雁橋鵲橋相會新式活動雙轉舞臺周蕙芳　小金紅水仙花　遺翠花路三寳　演烈火旗　沈韻秋沈月來呂月樵趙如泉白文奎萬盞燈　重排頭本新戲張汶祥刺馬 
[新開文明新劇社]  
本社爲開通民智感化人心起見特往赿城聘選文武兩班著名藝員兼備廣繡全新行頭演唱文武程世新奇之劇有文有武有色有聲所排各劇始終情節無不驚人奪目俾觀者有目共賞現已全班到申靜養數天擇吉開演届時尚祈紳商學界諸君早臨賞鑒一曠眼界爲幸 
[文明大舞臺告白]  
新聘著名花旦周蕙芳 
初七夜　准演遣翠花　初八夜　全本烏龍院　初九夜　新　驛代演洞房 
[張園今特改良聘請名院優女選演新戲]  
准於九月初九日下午一點鐘起演七點止 
全班合演大回朝 
林小月　戰蒲關　洪倩倩　烏盆計　鮑飛云　黑風帕客串龍　三堂會審　花再芳　紡棉花　萬桂芬　空城計失街亭務請各界早臨以廣眼界爲幸　又請外國初到洋人特别異様戲法比衆巧妙不同　本主人白 
[新開文明新劇社]  
本社爲振興社會感化民心起見現在三馬路春貴原基不惜巨資特往紹城聘請文武兩班採選著名藝員兼備廣繡全新行頭所排新戲務改梨園積習無不有始有終精采奪目俟全班到申即行擇吉開演届時祈　各界諸君子不吝　玉趾爲幸 
[羣仙茶園]  
初七日戲正廳價目每位洋二角 
小馥仙　戰樊城　白文奎　春秋配　賽春恆　天堂州尹桂鳳尹桂亭　准演　明月珠馮子梅王鴻仙　煩演桑園寄子賽月樵一陣風賽勝奎　小活猴合演四杰村小蓉仙林黛玉尹鴻蘭　全本改良新戲　貞女血 
初七夜戲價目正廳每位四角 
小瑞仙　五雷陣　小詠仙　董家山白文奎王鴻仙　准演探母囘令一陣風　潮金頂　尹桂鳳　遺翠花　小蓉仙尹鴻蘭張汶祥　刺馬尹桂亭　小磨房　吳新寳馮子梅金處小蓮英　聖僧靈蹟　唐皇遊十殿 
[鳴盛公記梨園]  
九月初七日禮拜日戲 
正本續演　八美圖全傳 
女英考狀元　柳樹春掛帥　八美嫁一夫　武松昭　札脚昭　新松喜　全班文武拍演　 
夜演出頭　白蓮產子　新松喜　札脚昭　新蛇王蘇　 
首本　 
禮拜日價　特等大洋四角　頭等大洋三角　二等大洋二角　三等小洋角半 
夜價　特等大洋五角　頭等大洋三角　二等大洋二角　三等小洋角半 
[鳳舞臺]  
准初九夜特煩拿手好戲恩曉峰　陳橋繼位 
此劇宋太祖酒醉誤斬鄭恩故事新腔時調動人清　曩惟劉鴻昇能之今煩恩藝員排演乞諸君早臨共賞爲幸 
[新開雲記丹桂茶園]  
本園開設上洋寳善街中市館内延請中西工匠改良修葺自辦廣東顧綉眞金新行頭挽友特往京津山陜蘇杭各埠聘請優等文武坤角一俟諸務齊備擇吉開演先此廣告 
[寗紹文舞臺]  
恭請譜紅集爺台客串謹擇初七夜 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[朱念祖又斷指矣南昌]  
　　江西留東代表朱念祖以回國謀救路事迄無成效不日即將東航特廣發傳單於八月二十九日在百花洲沈文肅公祠内開辭别會是日到者約八九十人首由朱君宣布謂路事無可挽回有愧代表之任當衆斷去食指血書妥議辦法以保路權八大字並演說路事危亡利害涙隨聲下合座爲之飲泣繼由公舉總幹事劉君寶書提議以後進行一切辦法公擬九月初七日齊集江南會館開特别大會商議向諮議局要求將路事提前决議由本日到會諸君簽名並認捐各項經費公推鄧元君暫行經理收支等項當時解囊納資者頗形踴躍云 
[陶薰臣又斷指矣漢口]  
　　美國實業圑蒞鄂考查及歡迎情形已詳前報兹美圑於初二日北上農工商部派知縣朱禮琦民政部派郎中張仁前來迎接漢商會亦派顧仲三君伴送是日駐漢美領事各美商漢關勸業二道各文武及商會協理議董等均至站恭送開車時中國官商排立車站之前拱手爲禮美商脫帽摇巾如蛺蝶之飛舞汽笛旣鳴羣呼中美兩國萬嵗并將行車拍照以誌去思聞初一日午後三句鐘衆商在跑馬廳開歡迎會時有一武夫遍身血跡昻然而入衆人愕問其故則去年斷指争路誓拒借欵之陸軍四十一標目兵陶薰臣也兹又自斷一指欲於席間激動中外官商以謀中美聨盟之速成當經衆人阻之曰今日之歡迎會乃聨感情非去嵗鐡路協會可比若以此慘劇呈於美圑之目必致不歡而散且邦交之事斷不能出以激烈手叚不獨無益必徒爲人笑當命人扶之出送往醫院調養 
[湘撫籌辦西路清鄕情形長沙]  
　　湘省匪勢蔓延前經卾督瑞制軍湘撫楊中丞會同奏請大辦清鄕消弭隐患欽奉硃批照准在案兹楊中丞以清鄕辦法原擬分爲東西兩路各派道員一人爲總辦並派公正紳士會同辦理兹經悉心籌畫權衡緩急擬先從西路長沙善化湘潭寗鄕益陽安化沅江龍陽等縣辦起並於候補道員曁紳士中逐加遴選查有現充湖南中路巡防隊統領候補道吳曜金堪以派充清鄕總辦奏調差委在藉候選道前四川龍安府知府蔣德鈞堪以派充會辦一面刋發關防設立清鄕總局尅期開辦所有需用清鄕委員曁總局應派員司差弁書記即由該道等詳愼遴選禀請委派各該州縣及駐紥各路水陸防軍均歸該道等節制調遣業於上月專摺奏報矣 
[萬頃湖風潮近狀蕪湖]  
　　蕪湖萬頃湖屯墾風潮已詳　　紀前報兹聞上月二十六日寶善愼德餋雲恒豐服疇兆豐等各公司假屢豐公司會議佃户抗租搶刧各事議定於次日電禀督撫軍三憲當即擬定電文略云萬頃湖寶善佃户王開甲王慶雲等聚衆抗租捆毆經理局勇久緝未獲致屢豐租船復被該黨白畫搶刧恒豐經理被潘月盛等捆去道憲派兵彈壓該黨鳴鑼聚抗全湖牽動租不能收現在情形日棘勾結日多不特官賦無着勢將釀成巨患懇迅飭道憲會營嚴拿首要并將不法之人分别驅逐以遏亂萌而重賦課　　屢豐公司主人現陜藩俞壽平方伯昨由西安來電云長術寶善長送葛覺生鑒租船在何處被刧傷人否劫去稻物若干祈詳細信覆佃匪已電撫嚴究誠格宥　　恒豐公司經理朱文炳前被潘月盛用布袋套去不知下落前日何大令特照會該湖總董潘幹臣君前往開導脅從先將朱文炳查明下落並派差陳升隨同前往潘董到湖極力演說利害再三開導始探悉朱被幽囚南幸圩周姓家當往尋着用轎送回公司萬頃湖和合等公司以本年湖内更章業將保甲裁撤乃入夏以來屢起風潮查有外來匪徒乘間煽惑聚賭抗租等事擬在湖之中心祠山廟地方設立巡警募勇十名所有經費均由各公司擔認已禀由廠員詳請道憲札委州吏目吳幼卿前往卽日開辦 
[西報譯要]  
　　德太子游歷遠東之預備文滙報載初五日栢靈電云德國皇太子現正部署游歷遠東諸事栢靈高等學堂敎員維其納博士自西七月以來在巴脫斯坦之瑪洛宫當皇太子及皇太子妃之前宣讀擬游各國之歴史旁及地理風土草木動物户口各事並歐人殖民之方法行政之情形與夫遠東之財政社會政治諸問題及如何解决之方法其餘凡有關係之事靡不包羅錫蘭印度之史業已讀畢刻又接講遠東諸篇　　美領事更正謡言前日某西報載華盛頓電音謂接遠東美員來電聲稱中國大局危急類於義和圑之亂事恐將復見云云兹由本埠美國總領事來函更正其說不確函云北京美國公使館接國務部電音謂近來外間所傳中國不靖消息不知此說從何而來且本部從未接有此等消息云分類新聞 
政界 
[諮議局質問行政宫廳之效果杭州]  
　　寗波議員王序賓等聨名具呈撫院質問浙省緣營奉裁鄕鎮巡警尚未普及各處匪盜蠭起乘虚劫奪此項救急及善後辦法若何又上届議案批准公布者十七件而州縣官能照議遵行者不過十之一二如通用龍元禁革差徭訟費規則等 
 
 

Page 11

 
 
與地方官有直接關係者益多異議有公布之名無施行之實紙上空談無補時艱等語昨日奉中座批答云查諮議局章程第二十六條所規定者係指會議廳議决事件如有疑問得呈請督撫批答今質問書兩件所指事項皆以會議廳曾否議及爲言證之局章規定不在應行質問範圍之内惟各處盜匪時有劫奪其原因當非由裁撤綠營之故方議裁之時即經添編巡防遂八營分處駐紥外海水師亦復添編三營均經飭令加意巡緝並飭由巡警道規畫推辦州縣巡警方法通飭各該州縣認眞緝捕以資防範至上届議案批准公布施行者十有七件諮議局甫經閉會即由本部院分飭主管衙門局所訂定施行方法一律施行無所遺漏又經迭次調查督催其有奉行不力者無不立予懲辦凡此進行成蹟前後刋載浙江官報以廣周知今質問書謂各州縣能照議遵行者不過十之一二語意稍嫌含混是否確有所知抑係出於懸揣大抵議案批准之後必有公布其公布以後種種預備及其設施即爲施行使義意稍未辯明卽議論動涉歧誤至施行以後能發生效果與否又爲事實上之關係不得因有未收完全效果遂謂有公布之名無施行之實也總之時局艱危務當互相維繫欲求有補於時必有確鑿之見地切實之意力事事務求實際力袪紙上空談方克有濟此諮議局開辦以來本部院時時抱此宗旨期與議員共勉者也惟官廳機關單獨耳目原屬難周其議案施行以後間有陽奉陰違者仍希議員隨時調查切實指明呈請救正本部院尤有厚望焉 
[洋務局實行歸併辦法江西]  
　　贛省洋務總局　照部咨裁撤業經撫院馮中丞飭卽歸併撫署交涉科及巡警道辦理以節經費並酌定辦法人條於九月初一日實行歸併辦法如左（一）洋務局案卷卽飭清理裝訂標明事由　送院署歸檔（二）游歷保護文件自九月初一日起應由院批飭巡警　飭屬辦理並由九江道照會各國領事知照（三）各屬遇有重要交涉事件除通禀外應並禀江寗交涉使（四）自九月起各屬遇有民敎詞訟案件仍照章按月禀報院署如無此項案件不必禀報以省冗牘（五）各屬敎堂季屬報表册自秋季起照章造報院署以備考核（六）官報局向歸洋務局兼轄嗣後應改隷巡警道照舊辦理（七）省城外按日稽查輪船民船洋人來往等事應歸城外警區逐日繕且報單送巡警道並另繕一分呈院以備填列統計表格（八）洋務局書籍　具物件均飭檢齊造册呈院聽候分撥公用 
[巡道注意警政之手續長沙]  
　　湘省巡道桂夢九觀察以長沙府屬各州縣已先後舉辦警務惟是否遵照部章能否悉皆完美亟應調查明確以覘優劣而資激勵爰于日昨札委卜令宗翰前往各屬詳查一切現先在警務公所設一茶會每日按時召集公所辦事各員紳會議改良警務辦法令各抒所見切實陳明以資採擇至對于敎練所各科講義亦極注意以所延各敎員雖皆係近日名譽較優者其所編講義本甚妥善惟恐文義太深學者難於領會致與警務前途有礙特於日昨傳知各敎員飭將各科講義一律改成士話先期呈送公所核定後再行發佈講習俾文理較淺之學生易於通曉俟此次所招新班入所後即用此項士語講義以宏造就交涉 
[傳道到潯會辦馬路交涉江西]  
　　九江地方紳商反對廬山玉成馬車公司一案氣燄激烈又未便改訂章程現因勸業道傳春官於八月念七日起行赴寗參觀會塲贛撫面諭傳道到潯會同九江商務總會總恊理商明英領事妥爲和平辦結以保土地主權而利交通云 
[飭屬保護洋人遊歷寗波]  
　　甬道昨准外務部咨開法國雷使函稱本國人哈克满携眷由長江到上海再往閩浙等省遊歷請即繕就護照蓋印給執等情桑觀察即行知各府轉飭所屬一體照約保護矣軍界 
[張大戰功之統將公然獲獎杭州]  
　　温處兩府土匪猖獗官軍屢勦失利又因兩統帥互争防地各懐私衷以致瑞安等縣匪勢熾張各處士紳嘖有煩言後路帮統梅占魁統率全軍奔馳匝月僅僅拿獲匪目一名日前遂張大其詞紅旗報捷本日奉中丞批札兵備處優予嘉獎謂據禀樂清在逃匪首王月石卽玉石經該帮統督率藍管帶派隊守駐要隘以防竄逸一面另派吕余兩哨弁帶隊迅赴台州會哨在大溪地方將該匪首偵獲解縣歸案訊辦等情閱畢甚爲嘉慰足見該帮統平日辦事勤舊遇有匪警往往短衣草履身先士卒爲衆所欽當此時事多艱匪徒紛擾之際各屬統將苟能人人舊發有爲地方蒙福實非淺鮮仰兵備處迅卽查明此次出力管帶哨弁各先記功數次以示鼓勵並移提法司知照 
[壽州鎮報告皖北軍情安徽]  
　　壽州鎮近禀皖撫文稱日前蒙城鳳台等處帮匪蠢動本鎮當即飭派營哨各官督率兵弁前往會同防勦並發佈軍令沿途一帶不准絲毫驚擾倘有不守軍律者即予軍法從事現在皖北地方業已平静匪夥解散惟該處連年水旱飢民遍野匪徒猶匿跡其間恐不免故態復萌故人心仍屬惶惶頗有寢饋不安之狀仍須嚴爲防範云 
[海軍大臣咨請調查沿江形勢安慶]  
　　海軍大臣奏准奉旨設立統計局調查各省沿江沿海山川形勢俾資參攷等因刻已抄錄原奏並擬訂统計表式咨行皖撫轉飭迅速調查填造限文到三個月彚齊送部以憑考核 
[陸軍財政局設科分職安徽]  
　　皖省遵奉部章設立陸軍財政局附於督練公所以内專爲調查軍用財政編查預算决算而設所有該局應設科員以及編制辦事章程並需用薪工等項經費前經申請大部立案兹聞陸軍部業已核淮並咨行皖撫飭令該局妥爲遵辦矣學務 
[學堂要求攤派經費之無效江西]  
　　江西高等農工學堂所招學生專事講求實業惟經費困難計無所出昨已禀懇學轅請通飭歸各屬攤派王提學當以各屬派送留日公費層積萬元之多迭經札催尚未清解是已派之費如此延宕豈特派之費獨能承認值此庫欵奇絀之時萬難攤派遂批飭該生等自籌的欵以資興辦 
[商業學堂缓期續招新生湖北]  
　　商業中學堂招考新生取徐肇恢等六十名兹以填冩願書入堂肄業者尚未足額監督嚴君禀請學務公所擬再續招二班學憲以該員熱心敎育振興實業續招新生自無不合惟必俟開學一月後派員調查情形再行核奪刻已傳知該堂遵照 
[方言學堂禀請考試畢業湖北]  
　　方言學堂原定八年畢業五年 
專科三年普通因部駁不給大學獎勵遂改五年畢業現二班扣至本年 
 
 

Page 12

 
 
十月已届畢業之期其三班扣至本年九月亦满三年擬作預備班一體考試畢業禀請學憲派員分門考試查方言學堂係張文襄督鄂時所組織其始名譽甚優近則已成暮氣去冬各學生屢起風潮兹聞學界人云該堂因經費不敷擬將各班學生一體考試畢業以後不續招新生矣實業 
[洙昭鐡路試演新車之衝突湖南]  
　　湘路洙昭一叚自去年七月十一日開工現在安枕舗軌架橋設站通電各丁程次第布置所購外洋火車均已先後到齊已於上月二十四日試演新車由洙洲逹白石港行駛極其穏速惟聞是日駐紥該處保護鐡路之常備軍有毆打工程師情事現在工程師已經來省商請湖南粤漢鐡路總公司具禀撫轅請將爲首滋事之常備軍從嚴究辦兹探悉其原因該叚工程師三人平素各備手摇車爲馳赴各處勘履工程之用前有軍士某某戲爲乘坐爲工程師所知告知該管帶請予懲辦該管帶以乘車軍人之姓名當時旣未問明現亦無從查悉未便責究該工程師以未能照辦心中頗滋不懌乃該處之常備軍亦以工程師平時高自位置輕視已等不免有不满之意至試車之日復有某軍人戲弄其車爲某工程師瞥見遂將該軍士拘獲一面知照該管帶擬會同送官嚴治無何有人持該管帶名帖請工程師至該營商酌此事辦法甫至半途突有多人擁出將工程師三人圍住飽以老拳始知其爲誑已也該工程師十分忿怒竟有欲將滋事之常備軍斬决一二始能甘心云 
[蒙城商會總理受賄被控安慶]  
　　蒙城縣商務分會總理張廷楨自奉委任事以來經理一切商務不獨不按定章辦理且種種受賄舞弊實於商務前途大有窒碍業經該邑職員馬玉宣據情前赴農工商部控訴現大部已據情咨行皖撫轉飭勸業道查明張廷楨被控各節覆部核辦一面傳知該分會另舉總理報部加札任事以重商務雜記 
[黃警道窮治探警武昌]  
　　署警道黃小農觀察近查武漢三鎮各區地方分設巡警不下千數百名之多並設偵探多名以爲輔助此項探警皆由招募調騐而來優给薪餉足資餋瞻然其中良莠不齊或假人民違警訛詐錢文或假年節名目需索規費甚至有地方痞徒冒充探警招摇訛詐種種弊端實堪痛恨此輩民蠧不去無以保衛民生如近日漢口包探劉元因查娼滋閙需索攤商省城中區包探張太因傳案而索謝痞徒周長清冒充　區包探而得錢均經訪聞痛懲斥革在案除飭武漢各局區督同各區官隨時查覺有犯必懲外特曉示武漢四民人等知悉如有偵探巡警藉端需索敲詐以及不法痞徒假充探警招摇撞騙者准即扭送來署禀候按律從嚴懲辦以保治安 
[鄭少尉借題生財松江]  
　　松郡因日内有督撫派員調查禁烟成績之語華捕廳鄭少尉遂先派差保至各鄕鎮密查私行挑膏之户昨在新橋鎮查得各户聲欲送縣究辦後由陳莊董事關說莊秋江婦出洋四十元徐慶和十六元張書慶十二元八角淺蒲涇胡長元二十四元均得無事另有包姓者願出洋二十元少尉不允定欲將天秤等解縣嚴究嗣爲自治區紳董所知謁見少尉面商　罰包洋二十元惟需化私爲公撥充自治經費少尉碍於公衆俯允了事 
[戚太守處决鹽勇松江]  
　　鹽捕左營艙長張青和正勇陳金標在上邑張江栅浦濱夤夜捕鹽誤斃販菜船上兩命拿案解府經戚太守訊明陳金標燃鎗擊人張青和阻止不從以陳金標罪有應得判定論抵詳請省憲初五日奉到批回即由獄提陳至府如法綑綁押赴北内左營校塲斬决 
[講習所停發文憑江西]  
　　江西司法講習所學員一百餘名業經當道照章舉行考試畢業惟聞大吏以該所開辦以來不到之員甚多管敎各員從不過問辦理實屬不合雖經考試畢業至發文憑之事現有停止之說 
[諮議局慶祝立憲長沙]  
　　湘省諮議局按照定期九月初一日開會昨由商務總會以滬漢各埠上年届期均各懸掛燈彩張我國旗用昭盛典本年開幕在即亟應聨合商界從九月初一日起次第倣照舉行以爲立憲之大紀念現已發佈通啓俾衆知照矣 
[籌賑局採辦米穀長沙]  
　　湘省籌賑總局以省倉穀石因辦各屬平糶撥發罄盡現在新穀登塲亟應購穀填满以期有備無患前曾札飭沅江縣　上年借給業户堤費所追還錢文與上年曁本年辦理平糶所存錢文儘數採買穀米運解省倉至所需水脚等費應另行赴局領取現聞沅江縣已遵照辦理採買沅斛穀八千石具禀批解來省矣清談 
[敬告振興女學者]  
　　中國女學。甫在萌芽。故女界乏才而女學之致習不得不延聘男子。此固目前之暫行法。迫於勢之不得不。然也。　　雖然。必敎習之道德學問。兼優並富而後女。學生之程度。可以日新而月異此後之女敎。習。亦可以日出而不窮。如其未必優美則今。日女學界中。未必無一可勝敎習之任者。亦何必舍彼而就此也。 
[敬告歡迎美圑者]  
　　一圑體之來也。必有其來之目的焉來之效。果焉苟不究其因。不察其果。而鋪張揚厲以。歡迎之其於式燕嘉賓之道則得矣。雖然抑。猶未也。　　今者美圑來矣。而吾滬杭鎮寗蕪漢諸大埠主賓酬酢。竭誠盡歡。所以欵待來賓者。無微不至。雖美圑亦一謝再謝。若不惜其筆墨以致詞者。然使不察人。來意。不考吾國情。於聨。歡之中究　商之術。恐非特無以自立於二。十世紀商戰之世界。抑亦爲外人所竊笑矣。雜著 
[優語錄（十）]  
　　秦檜以紹興十五年四月丙子朔賜第望僊橋丁丑賜銀絹萬四兩錢千萬綵千縑有詔就第賜燕假以敎坊優伶。宰執咸與中席。優長誦致語退。有參軍者。前褒檜功德。一伶以荷葉交倚從之。詼語雜至賓歡旣洽參軍方　揖謝將就倚忽墜其幞頭乃總髮爲髻。如行伍之巾後有大巾鐶爲　疊勝伶指而問曰。此何鐶曰二聖鐶遽以朴擊其首曰爾但。坐太師交倚。請取銀絹例物此鐶掉。　後何。也一坐失色檜怒有死者於是語禁始益繁（岳珂程史） 
　　紹興中李椿年行經界量由法。方事之初。郡邑奉命嚴急民當其職者頗困苦之優者爲先聖先師。鼎足而坐有弟子從末席起咨叩所疑。孟子奮曰。夫　政必自經界始。吾下世千五百年其言乃爲聖　所施用。三千之徒皆不如。顔子默默無語或於旁笑白使汝不。是短　而死也須　出一場害人事。時秦檜主　李議聞者畏　罪不待此段之畢即以謗　聖　叱執送獄明日杖而逐出境（夷堅志丁集） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[最靈捷]  
織襪汗衫機器 
啟者本行所售之織襪機器乃英國名廠製造物料堅固精良靈捷異與尋常出貨精緻快速並能翻新花様與他家發售之　有天壤之别倘蒙　紳商賜顧價目格外減讓若閨閣名秀欲購機學習者本行有女敎師指授登門來行皆可從命敬請　商學界諸君駕臨一觀始信物美價廉也 
上海福州路念號英商茂成洋行謹啓 
[京都天寳齋]  
嫩面玉容散 
此散治男女面上油膩黑氣烟色酒刺雀斑暗晦等患每晨搽擦自然嫩嬌滋潤清秀眞整　妙品也每瓶大洋二角每料照拆六瓶雙料每瓶四角每洋三瓶舖分上海二馬路中市西鼎新里口 
[肺部大將]  
助肺呼吸香膠 
這是西來助肺大將材和匀呼吸的要品凡肺痿咳嗽的病不論新舊生一經入口立能痰化咳止當覺喉嚨滋潤口角生香如能常備非但可保一家的無咳嗽肺病的患處且可保一家人的面色紅潤身體强健這就是吃了助肺呼吸香膠的功效因吃膠人的肺健了呼吸匀了那胃口也好起來了心經旣然得了經許多滋養料心臟的血液自然也多起來了若是五臟皆好這個體軀那有不肥壯的道理特勸我同胞諸君若已患肺病的這個助肺呼吸的香膠是萬萬不可不吃的　 
此膠味美而甜氣香而清入口即化功能滋生精液以潤喉性能化痰止咳以清肺力助肺壯而匀呼吸如老年氣喘痰塞而咳嗽者隨時食化三四塊立能痰順氣平咳止中年傷風乾咳或濃痰厚結或咳少痰多或喉管發　頻咳不止或操勞過度以致肺痿咳嗽日吐稀痰精神自必衰耗内臟養生之精液皆變爲痰若不治愈則身體决無健壯之期每次可服二三片每日可服三四次如幼年偶感外寒而致傷風若不即愈便成鷺鶿咳嗽頻咳不止大爲可憂或痰内結致患急慢驚風此膠隨時服之一二塊能使内結之痰立化爲水往下則由大便利出往上則由喉管吐出痰去則咳自止且　肺自壯而呼吸自匀若能常時備用肺病可免一家赤子可保决無痰驚之患肺體旣壯則長大自速小箱二元每打廿元 
大箱四元每打四十元託局函購　原班回件諸公光顧請認明全球老牌商標每瓶附有認眞勝一張値洋一角方不致悮　各埠大藥房均有經售總發行所上海国馬路老捕房對門五洲大藥房 
[新到軋利火油輪船引擎]  
啓者本行近來新由外洋運到新式輪船引擎專用火油運動不須電力機器堅固玲巧價亷而費省近來大清及俄國政府均訂有合同承辦如蒙紳商　惠顧祈請　駕臨面議此佈　五馬路十五號得律風一六六一　信亨機器公司告白 
[聲明]  
公益祥餅店已倒閉茲由衆債户盤與李信德堂請貨欵往來各債户於本月初七晚六點鐘携單到公益祥收所攤分之數務祈依時惠臨過時不候私債不在内預此佈債户公啓 
[盤店聲明]  
大東門内大街大順義記生財裝修憑中盤與大順永記開張前首銀鐵貨物往來尋情均歸前東理直與大順永記無涉恐未週知特此登報佈告　大順永記漆號白 
[（老旗昌）]  
錦隆　遷移　新房　火险公司 
謹啓者本行寫字房現因人多不敷所用故移對門五層樓紅洋房在仁記路第一號門牌進出訂於本月念八日遷往所有紳商各號各友惠臨本行時上下均可坐電氣機梯無湏步行之勞另後門在四川路惠羅公司後門口上樓亦有電氣機梯上下方便之極其棧房仍在五昌里原處堆放洋貨絲茶照常派友招呼住宿吃飯亦在原處無改恐未週知特此奉告錦隆洋行告白 
[日本郵船開往大連灣]  
本公司經理南滿洲鐵道會社之西京丸每逢禮拜四神户丸禮拜日一准開往大連灣並由火車接連滿洲内地各處船身修固水脚公道客位潔凈應酬周到　各寳號欲裝貨搭客務祈　光臨爲幸　日本郵船會社廣告 
[推盤聲明]  
英大馬路大潤祥洋貨號所有生財貨底自願憑中盤與天潤祥管業以前一切往來帳欵均問原主理直與天潤祥不涉大潤祥啓 
[盤店聲明]  
英大馬路大潤祥洋貨號將生財貨底一切盤與天潤祥爲業所有以前往來賬欵以及定貨等情均歸原主理直與天潤祥不涉天潤祥啓 
[美國頂上等磅秤]  
本行常備各種大小磅秤且較市上所買之磅秤更好又便宜專經理上海江西路十八號怡昌洋行啓 
[尋人]  
湖州府歸安縣菱湖人年廿九歲名　珍身長脚小左眼略吊身穿元色線緞夾衫元色線緞褲花高布鞋子八月十九來申帮人家不料廿八夜九點鐘走脫九月初一日報工程局佳平橋路太平坊弄内二千一百四十三號門牌倘有人知其下落通信者謝洋十元將人送到者謝洋廿元决不食言王姓告白 
[大英輪船公司]  
　　今有堅固捷快輪船名柯厘烟杜准八月念五日禮拜三上午開行往門司神户橫濱等埠貴客如欲裝貨搭客請至黃浦灘廿四號本公司帳房面議船泊招商局中棧碼頭上落利便自後每隔兩禮拜開往一次並搭客往橫濱者有特别利益可在神户轉搭火車直到橫濱不再加收火車費特此奉佈 
[九月初六日進口輪船禮拜六]  
江天　輪船　由寗波　招商總局 
立大　又　由寗波　立興公司 
靑島　又　由寗波　寗紹公司 
美富　又　由香港　招商總局 
瑞和　又　由長江　怡和洋行 
江裕　又　由長江　招商總局 
九江　又　由牛莊　太古公司 
筑后丸　又　由長崎　郵船會社 
[九月初七日出口輪船禮拜日]  
美利　又　開往長江　美最時行 
[九月初八日出口輪船禮拜一]  
孟買丸　又　開往神户等埠　郵船會社 
景星　又　由烟台天津　　怡和洋行 
吉生又開往新嘉坡神户吉利吉打打怡和洋司 
新康　又晚往牛莊　招商總局 
新裕　又　開往福州　招商總局 
江裕　又開往長江　招商總局 
飛鯨　又　開往牛莊　招商總局 
襄陽丸　又　開往長江　日清公司 
奉天　又晚往威海烟台天津　太古公司 
蘆州　又　開往寗波　太古公司 
瑞和　又　開往長江　怡和洋行 
寗紹　又　開往寗紹　寗紹公司 
[九月初九日出口輪船禮拜二]  
筑后丸　　又　下午三點鐘開往長崎門司神户横濱等埠　郵船會社 
 
 

Page 17

 
 
   
 
 

Page 18

 
 
要摺 
[民政部奏擬定各省巡警衣裝造册報銷辦法摺]  
　　奏爲擬定各省巡警衣裝造册報銷辦法恭摺仰祈聖鑒事竊臣部前准陸軍部奏准將巡警衣裝等項劃分民政部核辦臣部業於上年三月十四日奏請援照度支部奏定截清舊案章程辦法所有光緒三十三年以前巡警衣裝舊案限於宣統元年六月以前併案開單送部核銷其三十四年以後衣裝用欵業經奏明立案者即行咨部備案未經立案者應即補行具奏倘再遲延不報或不預行奏明臣部定行指名嚴參以肅警政等因一摺奉旨依議欽此欽遵到部當經刷印原奏通行各省遵照辦理在案今各省陸續遵照開單與補行具奏分咨本部核辦者多有參差不　或報至三十三四等年而宣統元年以後尚未預算者或有預算而未奏明者或籠統煣雜截斷首尾駁查不覆碍難核辦者甚至有無衣裝用欵並未見覆者殊非整齊核實之道擬請嗣後各省報銷分警裝軍械爲一册修理房屋爲一册由臣部分别飭司核辦其所用傢什器具及活支用欵官警薪餉凡經臣部核准有案者由各該省造册送度支部核銷以昭簡易並另造一册咨臣部備案除各省業經咨銷衣裝等項用欵舊案由臣部隨時彚案奏明外其餘有無預算未經補行具奏立案與一再咨催未經見覆以及駁查未覆各省分廳請自此次奏准後一律限文到三個月遵照前奏迅速奏明專册報部勿再視同具文以期整齊而免岐誤所有擬定各省巡警衣裝造册報銷辦法各緣由謹恭摺具陳是否有當伏乞皇上聖鑒訓示謹奏本埠新聞 
[商會集議維持市面]  
　　日來本埠銀根較上月愈形緊急傳聞某銀行已將北市二十餘家莊票停止不收因之訛言愈多市面異常恐慌本埠商務總會定今日下午四時徧邀紳商兩界集議維持之法 
[續誌公廨遞解淫伶之波折]  
　　公共公廨寶讞員以淫伶李春來捕房西探竟不允廨役押解違章背約深堪駭異特致函英美總巡卜羅斯君嚴重詰問曾紀昨報兹探錄原函云案查淫伶李春來禁押期满於本日早堂過堂由本廨照章備文簽差遞解不料頃據原役張福禀稱奉文前赴捕房詢明何船赴津準備動身詎一百五十一號西探聲稱須由捕房押送無庸廨役過問如若多言將役收押等語禀請示遵前來不勝詫異之至查該犯係本公堂斷定遞解之案自應按照向章由廨備文簽差押解該西探擅謂無庸廨役過問並大言恐嚇欲將廨役收押違章背約實屬荒謬已極豈不思遞解係向内地一經登舟便非租界西探並無向内地解人之權何得插身千預且試問旣無廨差押解又不憑本分府公文到津之後交付何人該西探如此野蠻無禮未識受何人之命令李春來素號多金善於運動該西探如此舉動實屬令人可疑恐外間物議紛傳必謂捕房亦受其運動殊於貴捕房名譽攸關貴總巡辦事公明本分府素所欽佩决不出此此事諒係該西探等所爲尚未經總巡查悉用特專函奉致即希轉飭捕房無庸干預照章將李春來交廨役賫文起解並一面將該西探擅專違章之處嚴查究辦仍希見復爲荷聞此函去後尚未據卜總巡函覆而昨日有人至捕房探望李伶竟不見其人外間傳言謂李伶已由捕房押送至順天輪船上逕回天津確否俟探明續錄 
[志留守道出滬江]  
　　新簡杭州將軍志留守伯愚近由京南下逕赴新任定於今日抵滬暫借泰安棧爲行轅杭州已派候補知縣鳳令來滬迎迓昨日鳳令特至縣署拜會商借號房一名至留守行轅供差 
[蘇藩來申公幹]  
　　蘇藩陸申甫方伯昨日電致縣署略謂本司因有要公定於初七日乘坐滬寗鐡路火車來滬暫駐錢江會館云云田大令接電後立飭辦左家丁預備一切以便迎迓 
[城區限制墓地之道示]  
　　道署昨日發出告示一道畧謂據總工程局總董李鍾珏禀稱准城議事會移交秋季議决案一件墓地應定限制案内開查本公所區域内西南一帶道路漸闢交通日繁而墓地有加無已若不預籌限制將來市面日興必多窒碍應由董事會呈請道縣出示曉諭凡本公所區域内不論公私土客自本年九月起不得再行添置墓地以示限制等因上邑西南門外墳塚纍纍觸目皆是以致埠地不能開拓市廛不能興起實屬阻塞固有之利源體察地勢實不相宜惟有懇請剴切示諭俾衆周知等情到道據此查閘北江境廟各區均在城廂自治區域之中上年四月據總工程局劃定禀報由道示諭在案兹據具禀前情合行出示曉諭 
[青年會舉行運動會]  
　　昨日青年會邀集本埠各學堂在該會新操塲開大運動會并舉行新操塲開幕禮午後一時半開曾往觀者約三千餘人本埠工部局亦派西董蒞塲觀賽先由該會華總理曹君雪賡宣布開會宗旨繼由南北市商圑代表袁恒之君葉惠鈞君演說畢即開運動會至散會時已鐘鳴六下矣 
[内]  
　　訊追莊欵○南市已閉元興錢莊執事胡仲彰在縣控告振元等十一户拖欠往來銀十七萬餘兩一案屢次比差延不禀解昨由原差金福先將豐源糖行經手楊定江謝立隆旱烟店夥謝梓卿解案請訊當奉田大令升訊楊供所欠該莊銀一千五百餘兩應歸店主婦顧徐氏繳還大令得供判楊謝收押候補　人証到案再訊　　流氓多事○董阿根扭控陸虎全丁世榮到縣奉田大令訊究董供爲坭水匠領有學徒張阿郎現被同業陸虎全藏匿故約陸同至太平街一誠茶樓查問詎有素不相識之丁世榮從中霸阻因此互相争論渠膽敢行兇打毁物件求鑒陸虎全供該學徒先在小的處學業後至董處現小的仍欲領回曾允償還董飯食洋三元已　同業勸了不料流氓丁世　憑空插入定欲硬霸求察質之丁世榮俯首無詞祇求恩宥大令以丁不應插身多事希圖訛詐實屬可惡喝責五百板判各具安分結備查一併斥釋　　縣批三則○謝心根等禀批顧鳴鶴如不願將榮生繼入此房而另立昭穆相當之人爲嗣並不以異姓亂宗不特族中不能干預卽地方官亦何能相强前據顧鳴鶴具禀已明白批示現在旣難理處候傳案訊　陸慶咸禀批察核呈詞爾旣姦所撞獲並不深較且六月中旬潛逃現始具控從容不迫恐爾妻平日當係秘密賣姦一流現在究匿何處候飭查提　究潘相章禀批該商租房 
 
 

Page 19

 
 
開店如果租錢按月無欠現議加租及頂首均已應允該房主似不得别立小費名目以爲得步進步之計着邀原中自向理說母庸尚案 
[南市]  
　　傳罰失火○新碼頭小橋迤東一百零四號門牌陸姓家前晚九時因炊失火幸由附近洋龍救息僅毁披屋一間事後由崗巡報由總工程局飭探查傳起火人到局究罰　　整頓路燈○本城内所有路燈已由巡警局移歸自治公所辦理昨該公所特派司事數名將各段燈數查明報告　將貪懶夫役分别撤换以重路政　　查成茶房○太平碼頭同和公客棧前日有通州廣大號客虞承儒借住該棧八號房内晚間由外歸來檢點行李忽失去虎氈及　綢馬褂等衣服四件值洋二十餘元報由工程局派探將茶房主阿寶拘局訊究王供棧主他出未返該房鎖閉不知因何失竊官判交棧主保出限三天照數賠償如違嚴辦限理欠帳○德源米行執事張子卿昨在南區控包飯作主唐南洲欠去米洋四十三元五角匿避不理請爲追給由區理至工程局後又　王潤源米店及柴販葉福海投案附追被欠洋十四元有奇經陳裁判訊明屬實判交保予限初十日先理張之米欵餘限月底分别清理　　拐賣孀婦○江北人周紀生劉嘉祥前日契寡婦郭張氏圖賣在途争價被巡士獲送西區旋有車夫孫壽奚投稱該氏係表姪女去年被人押入某花烟館小的備價贖出交伊女領回原籍不料又被周等誘來圖賣求請嚴究當由區將一千人証移解工程局審訊據郭張氏供年念四嵗夫故無依由母作主託周挈領來滬往絲廠做工暫住西門外羊尾橋陳裁判以孫前經犯事被逮顯係不安本分姑寛斥釋周戒責一百下與劉一併交保氏責五十下押　堂三月期满擇記 
[閘北]  
　　怨婦短見○住居鴻吉里之吳仲義前日不知因何與其妻某氏反目該氏竟購吞生烟迨吳覺察赶送仁濟醫院不及救治而死昨由吳自行備棺前往收殮　　痴男可憐○沈懷明之女七多前被鄧阿二拐匿由沈扭控收押該女卽自行投案黃正巡官判交沈具領管束曾記前報日前鄧央人至沈處求親張以女已許他姓拒斥不允故鄧復將該女拐匿昨沈又扭鄧到案經巡官　訊一過判令押限七天交出七多再行核辦　　强搶銀鐲○前日有婦人周王氏扭流氓張阿生到局控被搶取小　手上銀鐲昨經黃正巡官訊實判張重責五百板枷號半月發犯事處示衆　　圖竊皮鞋○積竊李阿根前晚至沈榮興皮鞋　圖竊　沈拘送到　黃巡官判李責三百板　逐出境 
[英租界]  
　　合股紏葛○已閉鴻順和米店股東蔣榮甫控　永嘉宋榮卿薛友坤等不理合股虧損洋二千九百餘　一案前日晚堂由廨提訊蔣投訴鴻順股東瞿甘兩人已早拆出所有虧損銀兩應向該被尊攤認請爲飭追據薛等供稱前蔣所開清帳計虧銀九百餘元商等早經　股所有資本議作存項店内盈虧均不相干德襄　以供詞各執且楊永嘉未到判薛等均交保候傳楊到案再行訊核抵單不贖○趙雲記沈松林控姚德康抵單不贖前日晚堂由廨提訊原告投求究追本利銀六百四十二兩訊據姚供曾還趙姓洋六百元所欠無多可以設法清理據趙安周氏投稱所收之洋係歸米欵並非料理押欵求鑒官以姚無收據還過與否無從証明判交妥保限半月清理如逾限不理將地拍賣抵償　　速檢房票○錢和記控陳卓臣仁裕和興等欠結房租一案前晚由廨復訊據陳供房租早已付清惟房票一時無從檢出並據仁裕和興供稱此項房租應歸前房客担承問官核供以事與仁裕和興無干判均開釋陳交原保着檢房票呈候再核　　拍賣清理○周麟祥控朱秋江抵單不贖請追本利洋一百五十元一　前晚由廨提訊原告投案求追訊據朱供本應賣地抵價因單存　署請爲函縣發還以便價賣抵償如賣數不足情愿措繳奉判朱交保　函致上海縣將單送廨以憑給諭拍賣　　不理貨欵○胡淦清控慶生鞋店經理楊春泉不理貨洋三百六十元一案前晚由廨提訊據楊供係店主所欠奉判交保限半月清理　　過犯行竊○過犯趙慶發王聚堂陳阿福因串竊王緒祥之東洋車並車載戴蘇氏等衣物由探將三人查獲昨解公堂訊明判趙押西牢一年半王陳各押一年期满一併再逐出境　　匪徒術騙○匪徒李阿三以擲包術騙取秋飛卿莫振國現洋七元並金　髮二隻昨經包探朱順將李獲解公堂訊實判押三月期满逐出租界　　莫知子惡○江北人王德寶之子王德仁陳蘇氏之子陳厚金均在派克路五百七十四號書坊内爲學徒近均私述逃回家詎王與氏反向坊主索人吵閙被控捕房昨解公堂訊明判王與氏分别各押三天兩孩暫留棲流所候核　　控究冒牌○德商瑞嘉洋行控沈鴻茂華金伯朱　生出售冒牌固本熾源兩箠肥皂昨奉公堂傳訊原告延律師満斐特到堂聲明該被等冒　各節請爲澈究未延德雷司律師上堂聲辯謂朱所售係熾昌牌號與原告牌號不同請察華供製售圃本肥皂已有十餘年並不冒牌沈由其移曹裕成到堂代質寶讞員核供會商德師副領事諭曹　去令沈自行投質判朱且　華交保候下禮拜一再行會訊核奪　　押店收贜○浙江路瑞源押店因收押竊贜金表匿不報捕違章昨日由探將該店主陳財甫傳案訊實判罰洋三十元充公以儆覆訊竊馬○顧桂生等控吳明春沈廷棟曹杏生朱妙珍張寶生等串竊馬匹吳沈兩人已經由廨訊辦曹等押查在案昨由公堂將沈提案與曹等質訊判曹押兩月朱開釋張交保候補提人証到案再訊沈仍照原　還押　　瘋人胡閙○嘉定人陳才正素有痰迷之症前日忽又大發奔至老閘捕房内草地上任意胡閙當被拘留昨解送公堂訊供語無倫次奉判送　流所留養醫治　　病馬駕車○馬夫李阿福因將病馬駕車違章昨由探將李傳案訊明判罰洋十五元充公無洋改押一禮拜以儆　　牛奶攙水○陳小實因出售攙水牛奶被工部局西人查獲以其有碍衛生於昨將陳傳案請究德　讞會商德裴繙譯官判陳罰洋三十元充公繳釋　　劣孩　物○劣孩張阿七因在斐倫路攫取粤女李霞昌金耳環由探查獲昨　公堂訊明判押改良所七天　　妓女告狀○妓女王阿仔控董炳祥王漢碧禮路搶取金環由探將董查獲昨解公堂請究王妓偕見証陳三姑王阿四上堂証明被搶情形訊之董供因向王妓索　過急致被誣控奉判押候查明下禮拜六再訊　　串竊天平○日人森澤控閔明生張天寶串竊磅物天平由探將二人查獲昨晨解廨訊明以張無干開釋閔押一月以儆　　竊鞋訊實○朱阿四因竊日本人之皮鞋昨經包探將朱獲解公堂訊供屬實判米押七天以儆　　調戲婦女○無賴候寶生因在重慶路　路調戲婦人王吳氏被捕拘入捕房昨解公堂訊明判候押一月以 
[美租界]  
　　勘查失火○前晚十時華記路二百十四號沈陳氏家因潑　火油燈幾　回祿由　衆帮同救息焚　床　衣被等物昨經捕房特派中西探查明復奪　　車夫疏忽○張春林之塌車昨經西華得路碾傷行人苗阿四之足背並擦損四十六號電車之油漆由印捕將張拘入捕房　候核辦　　汽車傷人○昨有二十九號汽車駛經武昌路撞跌小　陳良坤磕破頭額由捕車入 
 
 

Page 20

 
 
捕房轉送同仁醫院醫治再核　　惡犬狂噬○趙阿土過南尋路一百三十號某西人家門前忽有一犬自内　出咬傷趙之腰際當報捕房捕頭即飭包探往查再核　　控緝行兇○施阿福報稱在元芳路被某粤人毆傷面目請究捕頭立飭包探往拿某已遠颺矣 
[法租界]  
　　棧房掯貨○王鉅　前有摹本緞一百疋綑計六包寄在福清公棧前日向取祇給還四包餘兩包掯住不付並謂王等在棧附設之仲記辦貨莊曾欠裕記錢莊往來銀二百八十兩係該櫌主林聖卿所擔保現因拆股此欵推諉不理故將該貨推抵與裕記王以此欵拆股時已言明歸李　泉料理不應張冠李戴將人貨作抵因此齟齬　經公堂提集人証研訊得買判李交保限一月將裕記欠銀料清以便將緞取回給王具領　　房主追租○新瑞和收租人前投公堂　追福安棧及吳少和張天寶等所欠房租經公堂飭傳到案訊追詎原告不到　各交保候原告到案再訊　　賭徒罰鍰○流氓王和尚租　馬包氏房屋大開賭塲輸　甚鉅近爲捕房人偵知密飭中西探前往捕拿當將與賭之王泰來趙順山吳阿華毛阿桂徐王氏等十餘人連賭具銀洋一併　獲解入捕房捕頭命將各賭徒送廨請究司馬判爲首之王泰來罰洋二十五元餘九人各罰洋五元　　拐匪監禁○薛福海住在丁金華所開之小客棧内日前有該棧房客王馬氏之女見　津學習髦兒戲托流氓張才生送去詎張心生歹念即將薛所生之男孩亦一併拐往天津價賣薛偵　後赶往天津而核已被人扣留須要洋二十五元方可取回因此控由公堂將棧主及氏等一併提究官判張押西牢五年氏著罰洋二十五元往津領孩　　索債不認○揚州人金增貴開設招商　房時曾向高玉亭處借洋一百五十元立有字據詎現向索不認控經公堂提訊金同夥友　志德供此欵係是合夥資本已經虧耗並非借項司馬以兩造各執判金湯收押候訊字據留存 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[度支部奏查明各省禁種土藥情形清單（續）]  
　　河南據調查員會同監理官報告豫省産煙之區多未禁絶查河南歸德懷慶衛輝南陽汝寗六府陜汝兩州各屬内均有烟地數十畝或百餘畝不等　　浙江據調查員會同監理官報告浙江温州台州寗波紹興等府均有種烟而温台爲甚兹查温州府屬之平陽玉環樂清泰順等廳縣漸臻净盡其餘各府州縣拔去烟苗者亦多寡不一而惟台州之仙居一縣則較往年種植加多　　江西據調查員會同監理官報告贛省各屬除向不栽種各地方外有仍照原有畝數偷種者有偷種幾成者種烟區域至二十餘縣之多蔓延至全省三分之一查拔未盡　　湖南據調查員會同監理官報告湖南禁種非不認眞而禁浄尚未收效其未能禁盡者以桃源桑植乾州漵浦爲最多石門麻陽次之慈利永定灃州安福芷江黔陽沅陵辰谿通道又次之餘如邵陽等各州縣間有偷種均已拔毁（以上四省種烟較多雖經查拔尚未浄盡）吉林據調查員會同監理宫報告吉林禁種似未認眞查有吉林府屬徐姓種烟約五畝餘舒蘭縣屬徐姓五畝餘宋姓七畝餘五常府三道河烟苗散漫不計畝數綏芬府東北毗連俄境種烟約數十畝並聞吉林府樺皮廠等處及延吉府屬均多有私種　　新疆據監理官報告新省禁種各屬奉行不力如奇臺綏來等縣山僻地方偷種尚多現經新撫派員查辦　　雲南據監理官報告滇省羅平州知州萬榮齡以合境烟苗長發始行禀報派員鏟除並聞永北廳及東川府屬亦有將烟苗剷除之事羅平州地當往來衝衢尚復如是其偏僻地方偷種均所難免至距省較遠兼多土司之地當更益甚（以上三省均報禁絶而私種仍多）　　陜西據調查員曾同監理官報告陜西禁烟難信而鳳乾漢等屬禁種徒事虚文第多少不一有減一半者有减十之一二者甚有較上年反多者即山北各處訪查亦未减少並聞該省禁烟祗責成紳約具結了事　　甘肅據監理官報告甘省禁種如蘭州附郭之鄕由首府縣親督犁翻百姓尚屬安謐僻遠州縣亦派員分道踏勘然小民貪利紛起抗拒甚至毆斃兵差現在諮議局禀請展限六月底自行拔盡並聲明下年一律禁絶本年犂翻者計四五成　　四川據監理官報告川省於光緒三十四年即已减種去秋復經川督勒限年内全禁並派員查勘間有私種隨查隨剗但恐荒僻之處仍有遺漏　　貴州據監理官報告黔省禁烟派員查勘勸諭自元年春至二年春共三十次以地多險峻人民時有抗抿官員無法可施觀此情形禁種尚難收效（以上四省均係縮期禁種内惟四川减種较早陜西甘肅貴州三省均難驟行禁絶）小說 
[小說奇情鸚鵡禪（四十四）]  
　　琴宜曰此却無。慮妾雖不才。然勉竭微長。月可得三四金磅粗衣薄飯。尚堪自給。當不至煩君焦憂也。且人苦無志耳。人苟有志。則　霍。之味猶甘。於八珍之美即貧也。亦奚妨者。生王之頭。且不如死士。之壟不義富。貴於我浮雲吾今者但願終嵗食貧。不羡夫壻封侯。至蠅營狗句。爲利益而誤。名節因軀壳而苦靈魂。則禽獸之不如。妾深惡之妾。深惡之。度君亦必不。。爾也嗟嗟斐君乎。　人世之笑詈其在我爲最無傷者是貧也蛟龍終非。池中物。燕雀安知鴻鵠之志彼評短較長亦多見其不知量耳然人生晚。近。習俗移人。智者不免。此惟大勇者。乃克毅然斬除耳。願君。勿河漢吾言。琴宜此論眼界之高决非泛泛者所能道。而斐德。蘭則。胸懷鬼胎意其語。語誚已争論久之。兩人意見互異。一則惟知有金錢。更無道德。一則愛情。已熾。甘爲清貧漸如冰炭之不能相容終乃斐德蘭覥然言曰吾計已决。不爲此交易。心不甘休也。是時斐德蘭陰謀詭計。於開礦及欺來珠兒售佛蘭登事。已幾費商量。满布陷阱。惟日望人之墮其術中。以彼琴宜之夢。夢。猶持此不入耳之談。欲挽迥萬一。是固必不可者。而琴宜則焉能知之。於是琴宜怒極欲暈。朱顔着雪。碧眼生花。舉當前之鳥。語花香各種外景。均不知覺。如名花帶雨。慘淡可憐。久之。乃氣攝神静復詳。問斐德蘭欺來。珠兒之計。及誰爲主謀。地價若干。斐德蘭告其爲柯。利機曰柯利機之意何居。今在此。耶曰已行矣。渠意亦欲藉此致富。且願助我。曰勢利之交。利盡交疏。天下安有是好友者。且彼已行。來珠兒之覆信。將從何處。寄耶曰。配克可登林奇洋行中耳。　　初哈羅自學堂畢業。即依配克斯登經營商業。其赴西班牙及西非洲也。亦奉配克司登命。琴宜聞斐德蘭言。乃喜曰。奇哉。此哈羅之居停也然則。吾將以柯利機之爲人。及礦事詢哈羅矣斐德蘭驚駭不可名狀老羞漸。怒。眥裂面赤急止之曰。是何干卿事。琴宜益惡其專。制亦曰。書信自由。是與君何干者。兩人復相口角。 
 
 

Page 27

 
 
於是琴宜不禁大痛。雙涙迸流。失聲一哭。斐德蘭乃力慰之。且曰。得子爲妻。雖粉齎吾身。亦所甘心。是庸有他耶。再三琴宜始收涙咽恨。回嗔作喜。斐德蘭復極意温存。百般献媚。琴宜幾忘前時之怒。互相親吻備極眷戀。久之。始返客座。時竹影弄風。茶烟襄日。諸賓皆醉顔飛霞。次第辭主人出。斐德蘭助其姨送客琴宜則乘間復獨至櫻桃樹下。回想前情茫然出神。恨不能身生雙翼。早飛至情海愛河之側。與斐德蘭作交頸之鴛鴦。倚樹。凝思。忘其所以。忽辣特而偕一客至。呼曰。琴小姐。胡所思。不懼乏力耶。我偕赫登來視園中噴水池矣。琴宜初不之。省若未聞也。者及辣特而近其。身至不盈數尺之地乃始驚醒。面頳而行。國外新聞 
　　德國船廠罷工風潮將平○初五日倫敦電云據亨工人已承認廠主調停之意見按船廠工人罷工已逾兩月大約現可　　 
藉此完結　　英國棉廠定期開工○初五日倫敦電云棉廠停工之舉業已取消各廠定於星期一日一律開工　　德國第三次殖民會開會○初四日栢靈電云德國第三次殖民大會已在柏靈開會 
　　俄國外交官之更調○初四日柏靈電云俄國駐比公使其爾君已簡爲駐奥大使　　日本賞錫亡韓遺臣○初五日東京電云今日有候爵六人伯爵三人子爵二十一人男爵四十五人在漢城舉行就任禮式列入華族之韓人賞賜較日本華族尤寛（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
[毓麟贊育紅丸]  
監製此丸非療治病人亦非因症而需用者乃於平時無病預先服食俾人生享受福樂之妙品此丸確能固本堅元弱可轉强强可益壯老大而返童顏多福多壽多男子當經應驗諸人矣向有乏兒女之人絶少生人樂　服丸未久即能壯健元陽而轉憂爲喜者已不乏人又當貴之家艱於子嗣每以不能承祀宗祧爲憂服丸後必喜瓜　緜延連枝競秀長埀久遠且孕育多爲英物長大必添豐美　祖武振家聲豈特夫婦先獲天倫至樂已哉至若嗜好好洋烟凡癮深重者更須加倍服食　獨可免烟毒傷元兼能見效如神 
[調元補氣血丸]  
創製各藥俱選上品材料異常應驗久已馳名中外不惜工本講求異方製煉以供世用 
求將方改良以期功效倍加此紅丸即照改良新出之異方泡製也無論男婦老少均皆 
各病潛消專治男婦氣虚血弱面色黄瘦不思飮食精神恍惚心虚驚悸精力頽唐行動 
腎虧耳鳴事易忘却先後天不足又婦女白帶白淫半身不遂閉經不調腦筋不安風濕骨痛陰虚潮熱瘰𤻤結核手足拘攣遠年　疽内傷脾胃虚弱及一切酒色不節勞傷過度各症無病服食可以延年廣嗣功效非常承蒙光顧請至 
大馬路十六號屈臣氏大藥房 
 
 

Page 31

 
 
   
 
 

Page 32

 
 
   
 
