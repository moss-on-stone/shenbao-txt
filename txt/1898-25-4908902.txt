# 1898 - 25 - 4908902

 

Page 1

 
 
[長江各埠赶早發報告白] [  申報館主人啓]  
長江數千里埠頭林列本館所銷申報向來依期寄送惟歴來有人在滬收取閱過之舊報寄至各埠求　往往紙幅破壞附章不全購者憾之　致信本館饒舌是以本館今特赶緊印寄較前早到一日以副賭君子先覩爲快之意如有遲到者卽係閱過之舊報可向經售報紙人詰問　　拜日無輪船開發須於下一日并寄閱者鑒之 
[防内患說]  
　　今天下士相聚而談曰我中國之孱弱也蓋已久矣自道光之季以迄於今通道五十餘年泰西諸大邦浙分沿海沿江之利風輪火琯馳驟縱橫巵漏難防隱憂日切而又變端近起時逞其砲火鐵艦之利凌轢我封疆戰則辱國喪師和則償銀割地法越之事固已創巨痛深矣而甲午之歲釁起高麗日人又突然而興奮當車之螳臂師船盡燬上將云亡賠銀至二萬三千萬兩之多始得府首帖耳今者當軸方醫瘡刓肉百計張羅而德人忽復因教士被戕猝以兵艦三五艘據我膠州口岸近雖有議和之信而英俄法諸國依然虎視眈眈舟山旅順大連灣終慮難於保守甚且外洋各日報不顧禮義創爲瓜分中土之說侈口而陳嘻吁嘻危乎殆哉中國外侮之來將何時而可弭哉執筆人曰是不足慮所慮者其爲内患之潛滋耳夫泰西諸國之來通商也非利我之土地實欲涸我之利源也卽德人之於膠州灣俄人之於旅順口亦非據而有之惟是或租或借也我中國苟兵强國富奮發有爲張我三軍國威漸振則彼所謂或租或借者誠不難使之完璧而歸卽使終於委靡苟安而租與借之成約具存亦不致於棄如糞土且商務果日有起色則向之患其巵漏者亦何難漸漸收回已失之利權特會匪難平黨禍潛熾則蕭牆之變誠不可不豫爲防維耳會匪者何當粤匪平定時各處散勇游兵私結哥老會長江數千里内四出散布陰蓄異謀立堂名散票布狂悖之語幾令人耳不忍聞昔年各屬焚燬教堂類皆彼中人煽誘而成以冀乘機舉事幸封疆大吏綢繆未雨得以反側漸安今雖不致如死灰復燃而其黨愈聚愈多誅之旣不勝誅撫之更無可撫一旦揭竿而起不致如洪逆金田之變者幾希謂非中國腹心之疾乎雖然此尙不足憂也哥老會中人大半皆無業游民蠢如鹿豕雖有黠者亦惟是多方勾結藉惑愚氓但使臨以兵威若輩卽如鳥獸之散其與販私梟匪蹤跡相同散處江湖猶非大患僕以爲最足爲害而又最未易除者其惟革命之黨乎聞革命黨以粤東逆犯孫文爲首孫逆字逸仙年少通洋文素習醫於美利堅業成而回懸壺香港澳門諸處每喜著書立說大言欺人昔年忽發奇思欲就南海種值鶯粟花製鍊鴉片經地方官批斥不准旋又上書北洋時方日本興戎李傅相日昃不遑未及批答孫逆乃糾成黨羽謀叛聖淸私購軍火至十餘萬金約期起事事機不密先期經官吏搜查孫逆跳而至外洋轉徙飄流行蹤靡定去歲　經英國已由龔仰蘧星使設法禽獲矣隨又漏網脫逃然其謀叛之心終於不攺每在海外創爲革命之說刊布妖書藉口於新法之宜師大言炎炎任情狂吠一時信從者衆竟有摺紳十類附會其言累牘連篇著爲論說閱之幾令人髮指眦裂拔劍激昻猶憶去冬本報所錄香港報中歴載英員審訊妖匪案牘狂妄悖逆罪不容辭我不敢謂若輩定與孫逆通同然亦安知其非孫逆餘黨我中國而能自振作則已我中國而再不振作也竊恐其黨濳滋暗長一發難　不特兇燄較盛於哥老會中人卽視三十餘年前洪楊韋　諸逆酋尤覺難於剿洗奈何堂堂諸大吏徒是痛心疾首於外人之凌侮而舉肘腋閒之巨患反付之不見不聞耶蟣蝨微臣情殷憂國聊貢一得或亦有詢及芻蕘者乎 
[賜祭盛儀]  
　　太子少保誥授振威將軍世襲一等輕車都尉粤東鄧壯節公世昌當中日大連灣之戰公以海艦突圍死事甚烈聖主憫悼特沛殊恩子諡贈官建祠龔爵所有褒嘉之典前已紀諸報章去冬其太夫人郭氏仙逝亦蒙賜匾額旌揚洎乎專祠　成又降旨賜祭臘月二十一日廣州府周太守排列儀仗恭齎敕書乘德泰輪船渡河往龍珠里祭奠其公子印浩洪者在門外跪迎迨　成太守駕返公子又叩送如儀有往觀者見祠中高懸御賜郭氏教忠盗訓匾額一方兩旁聨曰頒彝典而薦馨諡以壯節嘉名萬代不忘沾帝澤拜國恩於誥命鍚以教忠資訓九泉深感頌皇恩門聨云聖澤播於南陽拜手庭階穆穆皇皇儼若天顔咫尺君恩承於北闕對揚休命雝雝肅肅居然廊廟規模一時盡節千古流芳主聖臣忠詢屬恩隆誼美也 
[行旌暫緩]  
　　湖北采訪友人云湖北藩司王芍棠方伯奉旨調補蜀藩湖廣總督張香濤制軍以方伯熟諳洋務意欲奏留旋以藩司官秩較崇恐奏留於例不合遂未敢冐昧瀆陳惟新任員方伯於直隸任所尙有經手事件未及淸釐由王夔帥籲請展期數月冉行交卸履新想王方伯亦可行旌暫緩矣 
[籌欵設堂]  
　　江西采訪友人云去冬翁筱山方伯會同張筱船廉訪詳請德靜山中丞通飭各屬攤派銀若干并勸令各典鋪分别輸捐合成三萬五千餘兩歲取其利創設中西學堂湘撫陳右銘中丞更眷念梓桑檄委朱純卿太守會同喻庶三太史親赴金陵稟請兩江總督劉峴莊制軍籌加西岸鹽捐復糾約揚州蕭雲浦部郎相助爲理每歲集貲數千金至臘月初旬更派乃郎伯嚴主政邀同前蘇松太兵備道黃幼農觀察至省垣謁見各當道籌措一切德中丞卽慨允撥銀數千兩雖其中不敷尙巨而主政已返湘江乃由觀察偕各紳士稟請中丞核示不知中丞將若何處置也又聞制軍札飭江西督銷局傳知西岸鹽商每票歲捐銀五十兩爲學堂經費主辦淸節堂事務南昌府江訒吾太守聞之亦請飭每票另捐五十兩供堂中用度各鹽商以雙管齊下頗覺爲難 
[盜犯認供]  
　　蘇州訪事人來箋云前報屢紀蘇州府發審局提訊夥刦吳江縣居民陶雲經家之盜犯甜口阿三卽田阿三及姚小毛二犯雖迭次分别研鞫二犯供詞狡猾不肯供認至去臘下旬某日復經董明府提田犯訊鞫初仍一味游移明府喝上天平架繼以挺棍良久始供認隨同登岸搶刦陶姓家洋銀衣飾等件事後分得贓洋及衣服若干明府飭仍還禁候提姚犯質訊畫供 
[救護日蝕]  
　　松江訪事人云本年元旦申正日蝕松江府恩詩農太守先期懸示署前飭屬一體救護屆時合屬各官咸朝服乘輿而往隨同恩太守行禮先於大堂月臺上西南巽位東北向設綵亭一座中書擘窠巨字曰初虧曰食甚曰復圓亭前隙地用蘆席圈作月形由禮生導各官行禮畢繞行其上高唱起鼓兩廡鐘皷齊鳴雜以黃冠羽士各持法器響聲齊發震耳欲聾至酉刻始止提轅入堂亦由譚宮保率領麾下各武員行禮救護正副兩營健兒更燃放槍 
 
 

Page 2

 
 
砲以示威武迨至事竣已六街三市燈火齊張矣 
[飢民未去]  
　　松江訪事人云難民逃荒外出恃衆肇事所在皆有去臘松屬各縣所轄境内亦時見若輩行蹤金山南鄉一帶更釀主客互鬥之案致斃多命本館亦一再紀之未幾江督劉制憲頒發示諭略謂本年徐淮海各屬地方低區被淹年歲荒歉民情困苦已經各該州縣各就本地情形禀請提撥積存榖欵分别購米散放撫䘏以資接濟或疎濬境内水利俾各窮民就地工作以資餬口並經本部堂分飭於淮徐淸江等處多設粥廠就地留養一面由本部堂將水災情形會同撫部院奏請動款賑撫並擬截漕接濟興辦河堤各工藉以代賑似此多方設法籌措凡老弱飢民本鄉本土儘足敷衍何須紛紛逃荒外出轉致失所合亟出示曉諭仰飢民人等一體知悉務卽赶緊折回本籍就地謀食聽候接續賑濟以免流離困苦愼勿輕棄家鄉遲留自誤因等苦口菩心躊躇滿志各飢民似宜激發天良遄回本土靜候大憲裁處詎料臘杪數日偵知四鄉各鎭仍有飢民結隊成羣到處逗留硬索錢米二十七日午後逗留東門外錢明宮一帶由領袖數人至華亭縣署聲請賑撫趙大令立派幹差酌量給資驅逐出境飢民又至西門外超果寺屯紥聞人數至四五百之多長壽橋某湯團店罄諸所有不足以供一飽餐畢竟不名一文而去秀野橋堍有某姓女僕被飢民團裹肆擾遽將所携土布兩端及其錢物一并掠去時在傍晚無從呼救只得任其囊括而去 
[捉拿花會]  
　　温州訪事人云賭博之害惟花會爲最烈不法之徒膽敢在城内開設歴四月而鄰佑地甲尙無知之者幸葉永年大令訪悉黃府巷周家開設花會賭棍麕集男女混雜每日自辰至午收包點單至更魚兩躍閉門開彩扃鑰維嚴外人均不得入去冬十二月十七日不動聲色先命幹役混入故爲猜壓以作内應并恐本署夫役爲多魚之漏至初更乘一小轎出衙言往某二尹公館及到倉橋則順道至黃府巷停輿步行闖入周姓初不知爲何許人大令見籖筒簿據具在喝令從人擁進掩捕將房主周赤城之予張三混號白眠生員及船勇某甲等四人帶案押辦惟花會師某乙已跳窓而逃翌日大令升堂研訊喝令分别笞責枷號示衆 
[竊賊縱火]  
　　松江訪事人云支臘二十六夜貢院對河顧姓醫生家有樑上君子穴壁入室搜括一空後又潛至柴房燃火積薪中以致烈焰上騰濃烟四塞顧從黑甜中驚醒躍起立率紀綱斟水灌息不致燎原然所失已不少矣 
[松江火警]  
　　松江訪事友人來函云新正初四之晨城南花樓下某鹽員公館因燃放爆竹火星迸入隣近猪圈草屋之上一時烈燄橫飛不可嚮邇附近居民異常驚駭赶卽鳴鑼報警直至西城門口始止猶幸時在白晝易於施救火勢略殺卽經人將警鑼追回僅毁草屋三椽剛鬣數口而已 
[温州火警]  
　　温州訪事人云去冬臘月十七日未刻南門外茶院寺前某甲家不戒於火立時冐穿屋頂幸此處汲水甚便隨時撲滅僅燬小屋一椽 
[籌開紗廠]  
　　沙市生意以花布爲大宗邇來附近鄉民欲織布者幾無棉綫可買而洋棉紗銷行頗旺若於此間設一紡紗廠可以織布并可濟川省之用其利源當不薄也惜無有籌及此者 
[逆媳狡展]  
　　京師訪事人云旗人某甲之妻某氏逼死其姑案發經刑部浙江司承審甲年三十許素以錢糧爲生計家有老母及妻女數口年前以餬口維艱跟官外出妻遂有外遇且陰有他適之心姑勸之輙遭毆詈年邁之人苦無可訴遂竊服洋藥而斃以上皆傳者之詞也去臘輕官騐訊并將甲由外傳集送部籖掣訊辦甲自知咎不能辭延頸待罪而其妻狡展非常堅不承認某日印稿升堂覆訊氏仍無實供飭隸掌頰尙未動手而氏且哭且詈咆哮不休承審官怒不可遏卽赴大堂禀請大刑嚴行拷問剛趙二堂憲面諭凡審人犯要在理質大刑未可輕用且旗人例應鞭責何况此係女犯更須愼重問官不得已乃令收監再行設法訊辦 
[搶親候訊]  
　　嘉興訪事人云北門外北麗橋面魚行主熊老五所生子女三人皆已長大子已受室分居熊居北門内大街竹籬巷弄南首下岸其女年二十六歲忽於去歲臘月某日傍晚被十餘人刼至板橋弄口登舟而去女母喊追不及鄰人以爲搶親無有出而攔阻者熊五入城投嘉興縣喊控云搶女者係南堰鎭開魚行之沈某前曾憑媒受聘後悉沈某已聘定王姓之女曾涉訟公庭經前縣憲判斷了事此次又約集無賴十餘人備船來城强搶以去楊邑尊立飭幹差前往拘拿乃差至南堰鎭沈姓家絶無動靜旋訪明在寺賢埭鄉母舅家强行交拜遂飛棹而往至則詢知交拜後又他往爰將伊母舅拘拿回城禀明邑尊升堂提訊據供不知何往邑尊大怒謂旣在爾家行事安得推諉不知遂喝重責數百板諭差同往拘拿現已將男女一倂拘獲來城押候研訊矣 
[逃債釀禍]  
　　松江西門内冥鏹店主吳甲姘識某土妓以野鶩作家鷄雙宿雙飛儼然伉儷客臘年關逼𨑨逋戶蝟集罄諸所有不足淸償遂蓄奸計先期將室中所有潜運一空隨身携帶細軟物件挈婦登舟向小崑山暂避道經離山九里之遙舟身欹側艙板落水舟子俯而拾之遽被屈靈均招去進退兩難當卽停舟呼救漁舟聞聲齊至競相撈取無如風高月黑烟水茫茫遍尋不獲越一日屍身又不浮起只得繫纜河干以待然此信傳出舟子眷屬已聞信奔往各债主亦以吳設謀狡惡買舟前去避債無臺而又肇此禍是亦苦矣 
[浙省官塲紀事]  
　　前辦徽州屯溪鹽厘局務薛太守邦和奉藩憲札調蘭谿厘金總辦交卸後於去臘十二日禀到卽於十五日辭赴蘭谿○松厦濠河關嶺三處厘卡委員均值瓜代之時由總局憲下札委府經歴徐叅軍鍾慶接辦松厦府照磨張叅軍茂熙接辦關嶺至濠河則委府經歴吳叅軍世寳接辦○正任紹興府同知薛司馬贊勷奉藩憲委赴湖南查探硝磺價值採購應用所遺員缺委候補同知高司馬治源接署薛司馬交卸來省卽日稟辭赴湘○杭州新關稽征貨稅委員朱司馬錫傳現當交替之期由道憲陳養源觀察委候補縣陳大令廷勛接辦○慶春門外離城十餘里之遙地名彭家埠爲東鄉往來必由之路去臘撫憲以隆冬時節深恐宵小混迹其間特委候補守備陳守戎學信帶領營兵一棚在彼駐紥以資巡察 
[甌郡官塲紀事]  
　　温州訪事人云道轅發審委員候補同知郭外峯司馬鍾岳奉王心齋觀察委查玉環教民周天成案件去臘初六日乘永靖小火輪船詣坎門妥爲查辦旋於十二日回郡銷差○補用府照磨狄德菴少尹受祉經王觀察札委督辦玉環州坎門魚稅去臘稟知魚稅减色以致稅項短絀○温州鎭劉吉泉鎭軍前歲濬河之後凡糞土瓦礫之堆積隙地者俱陸續派勇挑運抛棄去冬復就署前西轅門邊開掘大井一口以便居民 
[蘇省官塲紀事]  
　　無錫縣縣丞員缺前經上憲以蘇州府照磨湯叅軍毓懋廾補而以新海防試用府照磨姚叅軍定信請補蘇州府照磨缺現均奉吏部覆准藩憲聶方伯於去臘廿六日縣牌飭令二叅軍前赴新任○震澤司巡檢林少尹韶貽寳山縣主簿吳少尹庭瑞聶方伯亦於是日牌示飭令二員互相調署○太湖廳東山司巡檢瞿傳增因病請假方伯於去臘二十七日牌示以分缺先巡檢胡榮棠委署○昭文縣白茅司巡檢錢少尹昌訓署事年滿現經上憲撤回遺缺委試用從九品陳其瑞署理光福司巡檢王少尹鎔亦已期滿撤回遺缺以長洲縣典史陸桐華調署去臘二十七日已懸牌矣 
[五羊仙蹟]  
　　粤東訪事人云黃沙生生社與新建述善堂爭築碼頭相持不下述善堂紳董必欲生生社將所建之碼頭并樁界等悉行 
 
 

Page 3

 
 
拔去生生社司理人梁某置之不理於是述善堂紳董邀集闔沙四約紳耆集議卽出長紅條紙云本境内海陂一帶河面每年均有漁稅悉係本約廟内支出今生生社止有鋪地一間乃竟佔河面數十丈之多實屬强橫無理若不拔去後必紛紛效尤何以示警衆謀僉同應將所築之碼頭井樁界一倂拔去○泮塘三約地方設有白鴿票館并地攤數座有地痞爲之護符凡欲索規費者止可善求斷難强奪去臘有勇丁多人向各攤行强搶奪賭徒不肯示弱出而相柜槍彈橫飛如臨大敵勇丁寡不敵衆被將號衣褫去狼狽奔逃 
[沙渚晴波]  
　　沙市訪事人云有張大者本良家女去歲在沙市里仁巷口租一小樓與已革差役楊升福有染張固羅敷自有夫者然闒茸不敢顧問而其母與兄則甚恥之屢勸不聽大有此間樂不思蜀之意臘月初六夜左右鄰人忽聞張呼救聲急往視之渾身而汚手腕洞穿蓋乃兄恨之刺骨故欲置之死地也旋復用大門一扇舁諸荒野欲活埋之甫過忠臣街遇保甲局馮大令於路張呼寃大令命提前訊問將其兄交保而飭人舁張返室賞錢千文以爲醫費其母聆信挺身至官歴訴其女之不端是以囑令處死大令喚其夫至不發一言乃叱之去噫張大固淫蕩可惡然其母兄之所爲亦殊殘忍矣○沙市帝主宮巷内有聶氏婦早寡子福兒撫之育之至於成立婦向在大街設一水果攤銖積寸累得有微資前年爲福娶婦耗去其半無何氏死卽以餘資作喪葬費福自母故後無人管束酒食徵逐兼染烟癮以致虧折歇業幸婦精女紅仰十指以度日朝饔夕飱尙虞不給而福猶時時强索之以供浪用去春遠適他鄉數月無音耗生死傳言迄無確信婦日事針黹蓄得票錢廿餘串藏之小篋中臘月十一晚福忽如丁令威之化鶴歸來婦見之悲喜交集不暇細問卽親往沽酒爲之洗塵而小篋未鍵福竊發之得票錢遂懷之而逸比婦歸則藁砧已不知何往檢點巾箱所儲竟作靑蚨之飛去飲泣不止潛吞阿芙蓉膏幸同室人知之多方灌救得免 
[薇旌蒞滬]  
　　江蘇藩司聶仲芳方伯奉派來滬接待德國親王上海縣主黃愛棠大令先期出境至黃渡遠迎迨昨日淸晨各員皆伺於新閘大王廟江畔傍晚五點鐘後方伯始高駕官舫帶以小火輪船鼓浪衝風而至旣下碇松海防同知劉乙笙司馬提右營參將周叅戎會同文武各員以次遞呈手版方伯辭未接見卽乘馬車至斜橋外北洋務局小駐襜帷 
[局員捉賭]  
　　本邑南市一帶自新年以來無業流民或在沿街聚賭或賃幽房曲室設局引誘凡有劉盤龍之癖者無不如蟻附羶如蠅逐臭前經辦理保甲總巡鍾受百明府訪知已出示通衢並飭差保從嚴查緝各巡防局委員亦不時梭巡奈若輩陽奉陰違愍不畏法二十三七鋪巡防局委員姚殿卿二尹特於前晚三鼓後親率勇丁地甲往各處巡查道經南馬頭十二圖所轄草鞋灣聞王氏家中人聲喧雜爰飭十二圖地保顧桂榮恊勇在門外細聽聞得呼么喝六之聲頗衆因卽僞稱賭客在外剝啄迨雙扉甫闢勇等一擁而入各賭徒猝不及防此逃彼竄祗將在賭之七人一鼓成禽押解到局二尹立卽升堂研訊據許壽松供稱小的素在南馬頭拉東洋車爲業因晚間無事初次悞犯惟乞老爺格外從寬嗣後自當不再犯賭二尹先命拖下掌頰一百下復詰究竟犯過幾次從實供來尙可豁免許供不過此新年中初犯二尹復飭責一百下又提陳小寳金小陸陳小弟李長發王增壽等研詰均供小的等或拉東洋車或作小負販在南京街居住實皆初次犯賭二尹怒謂爾等旣有生業可圖所得蠅頭何不思爲仰事俯畜之計而竟供孤注之一擲實屬不安本分判令各掌頰一百下本當送請總巡局枷示姑念一再苦求不子深究飭各具攺過切結存案備查另覓妥實人來案具保復提程小郎研鞫據供小的係太倉州屬崇明縣人向在治下撑船爲業年已六旬是日在内觀看並未入局叩求超豁二尹姑念年老免究亦命具結交保開釋○前晚十六鋪巡防中局委員潘仲泉二尹率勇目地甲往各處查賭道經潮惠會館左近見有周金大在彼擺攤誘人賭博當卽拘解到局升堂提訊周供小的係本邑浦東人向在南市浦江一帶駕舟現因失業無以爲生偶然犯賭惟求開恩二尹飭責一百板交管帮沈阿華保去○本城竹素堂相近陸家花園内有浙人某甲所開染坊中糾合劉盤龍一流人開塲聚賭事爲城廂内外保甲總巡鍾明府訪聞飭差往拘當塲拿獲賭徒六人及賭具等一倂解回局中明府令看管候訊○前晚十六鋪巡防中局委員潘仲泉二尹飭局中通班巡勇往各處街巷明查暗訪有無聚賭等事各勇遵諭往查道經荳市街聞郭源茂土行内有脾骰聲先由團勇金松執燈闖入各勇絡繹而進行中人竟敢與勇爲難將金松等三勇軋住約歴半時始行釋放各勇馳至局中禀報二尹比及派勇丁地甲前往查拿則已聲息俱無無從查獲遂卽回局禀覆○新正元旦之後五天向有弛禁聚賭之例今正早經保甲總巡鍾受百明府出示曉諭祗准三天如初四之後冉敢犯賭立拿究辦前日鍾明府乘輿巡查至邑廟仍見賭檯擺設因令局差分投拘拿各賭徒各棄賭具先後逃逸該差祗獲賭犯宋正喜一名及賭具等物帶回本局升堂訊供之下宋俯首求恩明府判令枷號七天發犯事處示衆一俟期滿再行責釋 
[傳究栅夫]  
　　前日之晚南市二十三七鋪巡防局委員姚殿卿二尹督勇往各處查夜道經小南門外鹽公堂左近以及董家渡鹽馬頭薛家浜南馬頭南會館等處栅攔洞開詰問栅夫均不典守因卽傳所轄地甲諭令翌日務將各栅夫帶局候究如延未便 
[整頓風俗]  
　　滬城邑廟春風得意樓茶館目新正元旦以來容留婦女品茶兼有彈唱淫詞小曲者事爲保甲總巡鍾受百明府訪悉傳諭停唱勿賣女茶如違究辦執事人姚某等視禁令若弁髦明府因於昨日飭差前往拘拿時適座客皆滿婦女見而驚逃墜珥遺簪紛紛不一局差等當將堂倌甲乙丙三名一并拘獲解回局明府諭飭看管候訊又以姚旣爲經手豈可趙遙事外爰飭局差復往提案管押四鋪地甲陸桂卽長春膽敢得規包比卽飭傳案枷號二十天發邑廟示衆一面飭差捕提茶樓主王蘭亭到局候訊 
[英界火警]  
　　英租界三馬路芸華書局前晚十二點鐘後各學徒以新歲無事在樓上團坐擲骰悞將洋油燈潑翻遂致失愼樓上所儲書籍最易引火霎時間卽冐穿屋頂紅光燭天延及東首五鳳樓裱畫店西首某刻磁攤鴻寳齋刻字鋪某坐墊店向南至眞賞齋裱畫店而止計共焚去樓面六間樓下雖未燬壞而貨物均已一掃而空幸捕房近在咫尺鳴鐘告警救火會各西人爭先馳至竭力灌澆得卽熄滅因此後面朝宗坊各家均未殃及 
[積薪兆火]  
　　裏虹口老街小石橋左近有傅姓者開設柴行門首有稻草一堆約三百餘擔前日午後三下鐘時柴堆上不知因何忽然火起濃烟直上烈燄飛騰某號華捕見之立卽喚集近隣竭力灌救及至撲滅稻草一堆已盡爲祝融氏攫去矣 
[遞解回籍]  
　　私販小錢之張少亭及虧欠銀洋之葛家驤兩犯由縣訊供收押候備文將張遞解湖北黃陂葛遞解山東登州各原籍在案昨日黃大令備齊文牘飭差由押所將張葛提出押解就道矣 
[巡查菜市]  
　　本邑法界捕頭令界中菜蔬食物各攤自本年正月爲始一律移至菜市街一時牟利之徒爭先恐後各占基址擠擁喧譁有後至者商請遷移必以番佛數尊爲壽甚至逞兇打架靡所不爲謝副捕頭深恐若輩藉端生事遂於昨晨督飭三道頭華捕張湘寳帶領中西各捕役逐叚巡查負販爲生者賴以安靜 
[發落龜奴]  
　　妓女林黛玉因龜奴爭毆有意抗傳後由惠副捕頭提解英界公廨讞員張賡三直刺判罰洋銀五百元林妓已將罰欵呈繳捕房昨日由惠副捕頭送案請將在押之龜奴陳阿土沈阿川發落直刺與薩副領事會商之下著於罰欵内提洋十元給沈爲養傷費陳不應行兇責二百板餘洋四百九十元照例與捕房分半存留 
[英界公堂瑣案]  
　　昨爲今歲第一日訊案之期午後兩點鐘時英副領事薩允格君蒞廨與讞員張賡三直刺茗話片時相率开座包探 
 
 

Page 4

 
 
張阿五禀稱竊賊王長生掩入王秋榮家竊取綢布衣服縀鞋等經小的緝獲送案請究王秋榮投案請領失贓王長生供蘇州人落魄無聊以致犯竊倘蒙恩宥以後定當改過自新如其妄言自甘重辦直刺商之薩君判令笞責二百板遞解回籍○王桐生開設烟館有烟槍一枝爲金大全竊去經包探竇如海緝獲人贓送案請究王投案領贓金供認行竊惟求恩典直刺判押三天○竇包探解沈阿二至案禀稱此人行竊徐嘉榮家白銅盤一只報捕後經小的緝獲送案請究徐投案領贓沈供本地人無貲餬口飢餓不堪不得已作胠篋生涯叩求恩宥直刺判押三天○包探顧阿六禀稱吳榮生在大馬路韓宏茂襪店爲夥去臘竊取洋銀四百五十元店主報知捕房捕頭令小的查緝兹已起到原贓送案請究韓宏茂襪店主投案訴請究追吳供江灣人歲底適有急需無可借貸乃取店中洋銀暫用求恩免辦以全體面直刺得供判令罰鍰吳稱無力乃判責一百板以儆○包探顧阿六解吳淞自强軍勇丁廖友方袁有才劉文生至案禀稱三人在路與李談氏口角氏稱失去金約指一枚然查無實據特將三人送案請究李談氏投案申訴前情廖等同供在路口角自知不合惟金戒實不知情直刺判將廖等函送營官自行辦理○包探趙銀河禀稱過犯張阿全前因向人拆梢經前任大老爺判令遞籍今又濳來爲小的查見是以送案請究張供寗波人因事來滬不敢逗留求恩寛宥直刺判責一百板再行遞解回籍○包探黃四福拘解鄔阿興至案禀稱此人行竊張有生家布衣雜物經小的緝獲人贓送請究辦張投案領贓鄔供一時貪小自知該死可否求恩恕此一次直刺判責二百板遞籍○包探秦少卿禀稱陳榮春項富春陳林玉趙榮生四人在張如堂所開茶館内打架被毁物件因特拘案請究陳等蒲伏階下一味求恩直刺以其不安本分判令各責二百板管押兩個月 
[法界瑣聞]  
　　獻歲以來宵小每乘機竊發捕房中報失之案幾於層疉如山捕頭患之令各包探帶領夥役多人分投跴緝通宵達旦不敢告勞○前日午後三點鐘時有某甲者自新北門外雇坐東洋車駛至新開河南畔地形凹凸輪軸傾欹致車中人跌仆於途移時始起事爲三劃西捕所見惡車夫之漫不經心不許收受車資揮之使去 
[鳴謝嘉貺]  
　　樂善堂樂房爲日本老名士岸田吟香所設其報事人實相寺氏更研求攷核精益求精用能使玉札丹砂名傳寰海時逢歲首復製就中東西合歴卽俗所謂月分牌者分贈同人以供淸玩繪聲繪色濃艷鮮妍亦藝林中别開生面者也一昨以數幅見貽聊綴蕪詞藉答嘉貺 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[飲和食德]  
　　本邑南市　擬創辦自來水並將水管接入城内以便居民汲飲去年曾經道憲興上海縣一再出示擬定章程　　各情已紀本報兹者公司中釐定開辦章程照錄於左一城内外街道俠隘　同租界寛廣安設水管工難費鉅如各戶欲接安水管於自已家内者可先行掛號以便順道安設應添置該戶内龍　水管及安設工費均由本公司奉送不收價值如俟本公司街道水管安設工　無論何戶欲接安水管於自已家内　本公司照英界自來水章程每龍頭一個收價　五兩其用水管若干及安設工費若干由洋匠開單送交該戶照付不　短少一照英界自來水章程　五加倫爲一桶兩桶爲一擔凡自已家内安設水管各戶冬夏牽計如每日需水十五擔以上者爲上戶每月收水價洋三元每日需水十擔左右　爲中戶每月收水價洋二元每日需水五擔以下者爲次戶每月收水價洋一元於掛號單内註明一茶館酒館老虎灶客棧醬園槽坊需水較多每日應用水若干擔自行據實開明數目送交本公司另議價值本公司總格外公道候用水一月後查看水表如用水不祗　數應照加若干屆時再議惟自來水之設專爲保衛民生免食城河壞水致生疾病以上各鋪戶均係專賣飲食於人非别項鋪戶可比必須安用自來水前已請由上海縣出示曉諭如有不遵縣示安設仍私自汲取河水者查出報縣究罰一各街道均安設大龍　　水凡小戶人家無力安設水管及自行挑取者可赴本公司賣水處買籌每籌一枝賣水一擔收價錢六文惟桶之大小須照本公司一律如桶有大小悉照本公司樣桶量放不得爭論一各街水夫准其赴本公司報名聽候選用責成每街龍頭夫經管凡送水一擔離龍頭在十間門面以内者收價錢八文二十間門面以内者收價錢十文三十間門面以内者收價錢十二文四十間門面以内者收價錢十四文五十間門面内外者均收價錢十六文不得多收如有私加水價及水夫懶惰延不挑送者卽赴本公司知會以便查究 
[美界捕房紀事]  
　　浦東人張阿根前日在鄉間竊得布衣數件携至美租界吳淞路某押鋪求質適爲傳包探所見以其形跡可疑向之盤詰張言語支吾因卽拘入捕房押解英界公堂究辦○昨日下午有寗波婦人趙莊氏在伯老匯路踽踽獨行流氓金阿大何得山二人見之以其荏弱可欺與之調笑適被氏夫莊加隆所見向之理論口角忿爭莊知寡不敵衆喚一百四十號印捕將金何一倂拘入捕房究辦○小竊王　眞前夜至元昌路第一百二十七號門牌李鴻奎家竊得水烟袋等件被韋包探查獲拘入捕房押候解送英界公堂訊辦○著名積竊施根海周銀度二人前日在新　　　家　　　技竊得首飾多件携至虹口某押店質錢適被某包探所見爰將人贓一倂帶入捕房俟查明失主再行究辦 
　　恭賀新禧 
　　申興洋行經理各貨 
　　公平洋行保險 
 
 
 

Page 11

 
 
[]  
　　　　　　　　　　　　　　　　　　　　　　　　　　　　　　　要獲訊辦情形摺○湘撫陳奏爲道員試用期滿　省補用　　　　　　甄别知縣　　　　　　　　　　　　　　　　　將錢糧公欵算明交淸自行避匿　　旨革職審辦摺○湘撫陳奏爲調署知縣　○又奏爲承襲世職年已及歲懇恩照章給俸片○又奏礦局委員不職請旨懲儆片○十二月十九日吏部翰林院值日○鄭王因伊弟授侍衛謝恩○莊王因伊子授侍衛謝恩○濂貝勒假滿清安○克王請假十日○明安請假五日○掌儀司奏二十五二十八日祭奉先殿瀅貝勒瀾公行禮○召見軍機○皇上明日辦事後至南海皇太后前請安畢還宮○○頭品頂戴河南巡撫臣劉樹堂跪奏爲知縣印信被刼依限起獲並獲案内同夥要犯訊辦籲懇天恩開復原叅處分恭摺仰祈聖鑒事竊查内黃縣於光緒二十三年六月二十六日夜被盜挾讐刼去印信一案經臣奏請將内黃縣知縣蒯籛革職留任内黃縣汛把　張平安摘去頂戴勒限一月嚴緝於八月初二日奉硃批著照所請該部知道欽此欽遵轉行勒限嚴拿去後迭據内黃縣知縣蒯籛禀稱本年七月二十日據山東濮州民人王雲路掘得賊埋印信一顆呈送到案騐明確係被刦内黃縣印信並無殘缺行用情形並據派出兵役協同直隸淸豐縣開州差役山東濮州觀城縣差役曁駐防濮州練軍守備李榮枝把總國萬淸於七月初二八月二十等日先後緝獲匪犯李存德卽李石拴周萌章宋和張搭拉卽張三崔六卽崔永良王得功等六名並起獲原贓洋表水烟袋賊械洋槍等物解交該縣訊係正賊等情當經臣批飭彰德府會同委員提犯訊據周萌章王得功宋和崔六供認聽從在逃之曹三卽曹三結巴因挾嚴辦同黨之仇結夥十七人行刼該縣署内印信銀物拒傷丁役不諱李存德張搭拉二犯均在外看守衣服未經上盜等情禀經臣行司核明批飭將周萌章王得功宋和崔六等四犯照章就地正法傳首犯事地方懸杆示衆以昭炯戒李存德張搭拉二犯發回該縣照例詳辦兹據藩臬兩司具詳請奏前來印信亦呈繳查騐無異臣查此案被刼印信該縣並汛弁旣於一月限内查獲並緝獲案内盜犯六名尙知愧奮合無仰懇天恩俯准將内黃縣知縣蒯籛原叅革職留任内黃汛把總張平安原叅摘去頂戴處分均予開復敕部照例分别議處以示薄懲除仍飭勒緝逸賊曹三等務獲究報並將起獲印信咨部查銷外理合恭摺具陳伏乞皇上聖鑒訓示謹奏奉硃批著照所請該部知道欽此○○頭品頂戴湖南巡撫臣陳寳箴跪奏爲道員試用期滿恭摺仰祈聖鑒事竊照定例捐納道員如循例簽掣分發者試用一年期滿督撫察看甄别專摺奉聞照例題補等因歴經遵辦在案今查湖南試用道蔡乃煌現年三十八歲廣東廣州府番禺縣人由監生中式光緒十七年辛卯科順天鄉試第一百四十名舉人會試後選知縣註册旋在京遵新海防例報捐道員指省分發湖南試用於光緒二十二年九月十三日引見奉旨著照例發往欽此九月二十日領照起程十月二十八日到省今自到省之日起扣至光緒二十三年十月二十八日試用一年期滿例應甄别據布政使何樞署按察使黃遵憲會詳前來臣詳加察看該員志識超卓爲守兼優堪以繁缺道員補用相應專摺奏聞請將試用道蔡乃煌留省照例補用理合會同湖廣總督臣張之洞恭摺具奏伏乞皇上聖鑒謹奏奉硃批吏部知道欽此○○陳寳箴片再查定例道府以至州縣保歸候補班人員予限一年察看甄别等因歴經遵辦在案兹查有同知銜候補班前先補用知縣陳承祖年五十一歲江西新城縣人於光緒二十二年六月十九日過班到省扣至光緒二十三年六月十九日一年期滿例應甄别據湖南布政使何樞署按察使黃遵憲會詳前來臣詳加察看該員陳承祖才具開敏辦事精詳堪以留省照例補用除咨吏部查照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○頭品頂戴湖廣總督臣張之洞跪奏爲都司交卸不將錢糧公欵算明交淸輒自潛行避匿請革職查獲追繳審辦恭摺仰祈聖鑒事竊據湖南鎭筸鎭總兵周瑞龍呈稱准補靖州恊中軍都司李友勝係應行請咨北上之員前經委員接代飭令造册請咨詎該都司不遵功令赶緊請咨交卸復又不將經手錢糧交代淸楚輒自携帶公欵潛行避匿呈請核叅追繳並據該協署副將徐先發禀揭前來查該都司李友勝曾於光緒二十一年十月因經前兼護督臣譚繼洵飭令造具履歴册請咨來鄂聽候考騐給咨赴部在案迄今年餘該都司並未請咨考騐竟敢携帶公欵輒自潛行於本年十月内來鄂禀到未　傳見旋卽不知去向實堪詫異自應先行奏叅革審相應請旨將湖南靖州恊中軍都司李友勝先行革職一面通飭湖南湖北兩省查明該員蹤跡勒傳歸案飭辰永沅靖道訊究追繳以重餉項而儆官邪謹會同湖南巡撫臣陳寳箴湖南提督臣婁雲慶恭摺具奏伏乞皇上聖鑒冉所遺靖州中軍都　員缺係陸路題補之缺湖南省現有應補人員容臣另行揀員請補合倂陳明謹奏奉硃批另有旨欽此○○陳寳箴片再湖南東安縣知縣吳鼎榮因病請假回省就醫遺缺查有桑植縣知縣王餘慶才具穩練辦事安詳堪以調署又慈利縣知縣缺查有藍山縣知縣劉爔才識明通講求吏治堪以調署據藩司何樞署臬司黃遵憲會詳前來除批飭遵照外謹會同湖廣督臣張之洞附片具陳伏乞聖鑒謹奏奏硃批吏部知道欽此○○陳寳箴片再查歴次奏准承襲世職年未及歲之善化縣陣亡副將吳正熙嫡孫吳筱林現年二十二歲陣亡之都司黎得勝繼子黎祖耀現年三十四歲陣亡外委黎開勝繼子黎祖繕現年三十一歲陣亡記保把總李子貴繼子李憲藩現年十七歲陣亡千總汪得魁繼子汪國彥現年十七歲又長沙縣陣亡把總周得貴嫡長孫周又生現年十九歲陣亡千總彭英臣繼子彭潤海現年十九歲陣亡軍功曹金玉長孫曹竺麟現年二十歲湘鄉縣陣亡叅將張福星嫡長子張聲桂現年二十九歲淸泉縣陣亡外委史順禮繼子史朱訓現年二十一歲邵陽縣陣亡副將周雲耀嫡長孫周維善現年二十一歲新田縣陣亡守備劉士炳嫡長孫劉安邦現年二十一歲鳳凰廳陣亡千總胡天興繼子胡貴陞現年十六歲黔陽縣陣亡擬保外委謝建才繼子謝安華現年十九歲平江縣陣亡把總向仁和繼子向興富現年十九歲均因年已及歲據該廳縣等先後具文詳送騐看前來經前護撫臣王廉撫臣吳大澂及臣隨時騐看得各該故員子嗣吳筱林等十四名均係年强力壯堪以發標學習期滿照例辦理仍俟接准部覆照章起支减成全俸除將各宗圖册結分咨吏戶兵各部查照外理合會同湖廣總督臣張之洞湖南提督臣婁雲慶附片陳明伏乞聖鑒敕部核覆施行謹奏奉硃批覽欽此○○陳寳箴片再湘省設局開辦礦務前經奏明在案上年由礦務總局札委光祿寺署正職銜歐陽棟湘鄉縣舉人朱道濓解運曰鉛礦務砂前往漢口試售歐陽楝並不遵札辦理亦不先行禀明輙赴上海將常寗水口山已出未出鉛礦與洋商戴瑪德議定價值書立合同經臣於該委員等嚴飭在滬與該洋商追廢前約始將合同退銷完結查歐陽楝奉委解運鉛砂輒與洋商私訂合同殊屬尃擅荒謬朱道濓隨同前往並未阻止亦屬不合現在雖已了結仍應量予懲儆以杜效尤　應請旨將歐陽棟光祿寺署正職銜卽行斥革解回原籍交地方官嚴加管束並將舉人朱道濓罰停會試一科以示薄懲是否有當除咨部外理合附片具陳伏乞聖鑒訓示謹奏奉硃批著照所請該部知道欽此 
 
 

Page 12

 
 
[]  
　　　　　　　　　　　　　　　　　　　　　　　　　恭奏爲匯解餉銀片○晉撫胡奏爲委員署理道篆片○湘撫陳　爲遵旨　　　　　　　　　　　　　　　　　　　　　　　　　　　　　片○十二月二十日戶部通政司詹事府值日○恭王　　賞綢縀　　　　　　　　　　　　　　　　　　　　　　　　　　　　　　　　　免欠項　　○雲南副考官余堃到京請安○成都副都　　　　　　　　　　　　　　　　　　　　　　　　　　　　　　　　　　　　　　　　齡　　各續假十日　關防衙門奏初一　　　　　　　　　　　　　　　　　　　　　　　　　　　　　　　　　　　　　　　撫臣　　　　　　　　　　　　　　　　　　　　　　　　　　　　　　　　　　　　　　　　　　　　　候補知州彭名保請補旋准部咨以該員甄别奉　　　期　　　　　　　　　　　　　　　　　　　　　　　　　　知州要缺應令另行照例揀選等因准卽轉行遵辦去後伏查無爲州知州章　藩修　　准部咨於光緒二十三年八月二十七日奉旨坐後五日行文按省照限减半計算扣至九月二十九日作爲開缺期係兼　題要缺應卽揀員更補兹據署布政使于蔭霖按察使趙爾巽請以四品銜在任候補直隸州懷寗縣知縣吳雲濤升補會詳請奏前來臣查例州縣應題缺出先儘候補正途人員題補如候補正途無人方准以應升人員題升又州縣應升缺出應令該督撫先將卓異引見回任候升之員先儘升用如該省無卓異合例人員始准以各項勞績應升之員及循例應升人員升補又升補州縣必於本任内歴俸三年以上方准揀選題廾各等因今無爲州知州一缺安省現無合例候補人員至卓異各員又因請咨引見在出缺之後例不准升此外亦無勞績應升人員自應在於循例應升各員内揀選請升查有四品銜在任候補直隸州知州懷寍縣知縣吳雲濤現年五十四歲福建閩縣人由附生中式同治六年丁卯科舉人七年戊辰科會試中式貢士十年辛未科補行殿試三甲第七十一名進士引見奉旨以知縣卽用欽此簽掣安徽　老告近　掣江西十一年五月到省光緒三年請補崇仁縣知縣報捐同知升銜並隨帶加一級四年到任五年聞訃丁憂開缺回籍守制七年服滿起復　歸原掣安徽省候補八年二月初四日領咨到省歴署舒城合肥等縣十年於皖賑請獎案内給予加一級十二年准補桐城縣知縣十三年十月二　五日到任十六年調署懷寍縣七月十二日交卸八月初八日到懷寗縣任旋於蘇浙賑捐案内請獎藍翎順直賑捐案内請獎花翎十三年十五年十六年四次恭遇覃恩加四級十七年經前護撫臣阿克達春以才堪治劇整頓有方民情悉洽大堪造就保奏二月二十七日内閣奉上諭卽著傳旨嘉獎等因欽此欽遵旋於拿辦會匪首要王靄亭案内經前撫臣沈秉成奏保請以直隸州知州在任候補並加四品銜是年十月初一日奉硃批著照所請獎勵餘依議該部知道欽此十八年調署廣德州直隸州三月初七日交卸懷寗縣事四月二十七日到廣德州任旋又調補懷寗縣知縣咨部覆准十九年於續獲要匪龍松年等案内經前撫臣沈秉成奏保請俟補直隸州後以知府在任補用　年八月二十日奉硃批照著所請該部知道欽此欽遵二十年恭遇覃恩加一級七月初一日卸廣德州任事於二十一年五月二十日到懷寗縣任是年大計經前撫臣福潤保薦卓異二十二年調署廣德直隸州八月二十五日交卸懷寗縣事九月十六日到廣德州任於二十三年六月十一日卸廣德州事交代淸楚因卓異俸滿倂案請咨引見在案該員歴練老成盡心民事以之升補無爲州知州實與要缺有裨核與升補之例亦屬相符合無仰懇天恩俯念員缺緊要准以該員吳雲濤升補無爲州知州如蒙兪允該員甫經俸滿卓異並案請咨引見人員今循例　補要缺知州毋庸再行送部引見除履歴咨部外謹會同兩江總督臣劉坤一恭摺具陳伏乞皇上聖鑒敕部議覆施行再該員本任内並無承緝盜刼已起四叅及展叅案件惟係初升人員毋庸列叙叅罰至所遺懷寗縣知縣係屬省會首邑兼三題調要缺亦請俟准部覆後再行遴員請補合倂陳明謹奏奉硃批吏部議奏欽此○○恭壽片再案准部咨川省每年應解鐵路經費銀五萬兩攺解部庫等因所有光緒二十年以前應解銀兩均經按年解淸奏咨在案兹據布政使裕長鹽茶道張元普辦理滇黔鹽務官運局特用道夏峕會詳司道各庫頻年以來因奉撥甘餉及京防等餉爲數甚鉅庫藏入不敷出實屬無欵可籌第念鐵路經費攺充軍餉待用甚急不得不設法騰挪所有本年應解銀兩前經竭力籌撥解過銀三萬兩兹復湊得捐輸銀一萬兩津貼銀一萬兩連前共銀五萬兩以淸欵項由司體鑄庫法逐平兌收定期於光緒二十三年十月二十八日發交西商蔚泰厚承領限於十二月十八日匯解戶部交收所需匯費仍請在於貨釐項下動支給領等情詳請具奏前來臣覆核無異除分咨查照外謹附片具陳伏乞聖鑒謹奏奉硃批戶部知道欽此○○胡聘之片再冀寗道陳占鰲現據報丁母憂所遺之缺近居首要兼管通省教堂事件亟應委員接署以專責成查有試用班甄别繁缺補用道丁士彬精明諳練辦事實心前曾三署斯篆情形熟悉且曾充總理衙門總辦章京於民教交涉事件頗有閱歴堪以委令署理除檄飭遵照外理合附片具陳伏乞聖鑒謹奏奉硃批吏部知道欽此○○陳寳箴片再准戶部咨議覆順天府兼尹等奏請撥江浙河運漕米爲順天備荒之用擬令將湖南採買米價運費予限委解部庫以爲備荒經費一摺光緒二十年六月二十日具奏内閣奉上諭所有湖南每年應解京漕三萬石嗣後毋庸辦運卽將米價水脚等項共合銀七萬二千三百餘兩按年解交部庫以備緩急著自本年起如數報解另欵存儲專備順天賑撫提用餘依議欽此欽遵咨行到湘當經扎行司道欽遵查照遵解去後兹據湖南糧儲道但湘良布政使何樞會詳湖南省光緒二十三年新漕仍辦折徵其應解採買京米三萬石折價水脚等項銀兩前已照案於庫存節年南秋銀内借支二萬兩爲本年籌解頭批備荒經費交商號蔚泰厚承領匯解業經臣奏報在案兹據於庫存節年漕項各銀兩内借支銀三萬兩咨由本年籌解二批備荒經費一俟催收各屬二十三年漕折有銀卽行撥還原欵除將銀二萬兩發交商號蔚泰厚承領又銀一萬兩發交百川通承領匯兌由京城銀號以足色庫平解赴戶部交納撥充順天備荒經費之用等情詳請奏咨前來臣覆查無異除繕咨發交該商蔚泰厚百川通各承領匯解並咨部外理合會同湖廣總督臣張之洞附片具奏伏乞聖鑒謹奏奉硃批戶部知道欽此○○恭壽片再川省前因川東一帶災賑需欵當經前督臣鹿傳霖奏准開辦賑捐刊刷實收分咨各省一體勸辦惟川省僻在西陲水陸程途均稱險遠若各省勸賑捐生必須由川彚獎則文牘往來稽延時日誠恐捐生心存觀望不足以廣招徠查江蘇藩司聶緝　　以勸收川捐擬由江蘇撫臣咨部核獎業經前督臣奏奉諭旨允准在案近准直隸督臣王文韶來咨亦擬由直就近請獎換照咨請奏　　　　思各省勸收川捐事同一律今江蘇直隸兩省旣請自行請獎他省自可概行仿照辦理以歸劃一應請咨明勸辦各省如收有　欵均　　　　咨請給獎准將捐欵隨時匯寄川省以備撥用庶辦理較爲直捷而集捐可期踴躍等情由藩司裕長詳請奏咨前來除分咨查照外合　　陳明伏乞聖鑒謹奏奉硃批戶部知道欽此 
 
