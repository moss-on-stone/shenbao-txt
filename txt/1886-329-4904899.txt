# 1886 - 329 - 4904899

 

Page 1

 
 
[招股石印阮刻十三經注疏并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有修補有　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數業數行數字數記載詳明俾後人爰知所自惟億阮扄鉅今已越七十年羅保無潦草翻刻者轉有魚目混珠之憾春及軒主人藏有初印善本不自私秘特倩點石齋以石印法縮爲巾箱直行本紙取潔白宇益類明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印便於取携之縮本似於葛志芸窗者竇有俾益但工本較鉅書成須每部洋廿元可售現擬招股開印酌定每部洋銀十二元願附股者先繳四元給與收條爲憑凖於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥　常石門城寶成常海甯城謙吉當蘇城宏像錢庄揚州申昌號杭州申昌號 
[開印資冶通鑑告白] [  點石齋主人啓]  
　　天台胡注資治通鑑二百九十四卷附釋文辨悮十二卷本齊四處搜求覔得元刋本不自私秘願公同好業已開印並不招股期明年四月出書分釘二十本外加錦函定價每部十二元如有惠顧者請至本帳房取閱樣張可也此佈 
[新出石印藝林拱璧出售] [  點石齋主人啓]  
　　　林拱璧一書吐業一切生面别開係武林吳君少琴所集選集中窻作　多爾家藏名稿亦採取二三理法一准乎清風風氣必宗諸時尚　　　　餘首葛之尾備列評語俾文之妙處易於　釋後附分韵試帖詩四千餘首亦首眉　八時省校對不廠精詳字跡亦極匀　至於開印之時　　　　大力故墨色黑而匀更無燕瘦　肥之誚現已竣工每部分訂十二本九月初十出書價洋五元五角法馬路南申昌書坊　外埠申昌發售　　　　加躉買新至新北門外天主堂街大順行及還讀樓面議可也 
[新印石印雲程必備] [  點石齋主人代啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名叢窗稿及近時試藝千篇同人慕而讀之果皆詞意輕靈理法縝密而題之纎巧偏全截搭凡足以窮手法者則又無不備誠小試穿楊絶披豈可聽其湮没視同覆瓿乎爰商付石印以供同好然文藝而外古學爲尚故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之精　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹准于十月終出書倘蒙惠順祈向地　各書坊曁南北申昌如躉售希至申報舘帳房及鎭江申昌書畫室面議價更從亷此佈 
[捉賭捕盜均宜變通說]  
　　近來盜風各處皆熾幾與上海租界之賭風無異香港廣東揚州營口南京杭州等處凡有郵筒往來之地往往皆稱多盜亦幾書不勝書矣青浦鹽梟卽浦東所稱爲光蛋者亦復披猖特甚見諸報者不止三五次然皆一縣所轄非地　兩界此拿彼竄者可比也昨有友人來館述及十月初四盜刼秀水縣之蝦墓　朝姓計贓多至一萬三千元初六日又刼吳江縣之莘塔鎭凌姓京貨店初八日又刼秀水縣之油車港倪姓家至於行舟之被劫者無日無之該處幾　行不女步睡不安枕余聞之不禁駭然詳詰其故則以此處地屬兩省秀水隸嘉興府屬浙江省吳江隸蘇州　　江蘇省地旣界乎兩省之間則雖兩省各有汛地各派捕役時出稽查而終不免有彼此推諉之處盜知其然則專在此等交界之所爲藏身之窟浙捕往拿則竄至蘇境蘇捕嚴緝則又竄之浙疆彼捕之者則又以盜在隣省無從拘拿爲藉口之辭吳江有盜則諉之蘇省浙省不與聞也秀水有案則委之浙省蘇省不與知也而且吳江飭役捕盜則禀覆曰盜已逃之浙　不可捕也秀水飭兵拿盜又禀覆曰盜已遁入蘇境不可拿也彼此推諉捕務益弛而盜乃施施然得以往來其間擇肥而噬試思六日之間秀水兩次吳江一次而行旅之遭刼者且不可以更僕數而至今未聞有一盜之拿獲一贓之起案况秀水一案計賊至萬金以外而至今音信芒然盜則去如黃鶴捕則痴若木雞盜風之熾至於如此猶得謂非地方官長之責乎余曰子豈親見之乎友曰雖非親見然耳已熟開之又有一友進曰誠如是則其事正與上海之賭徒相埓蓋上海賭徒其大者另有窩頓不待言矣而租界之露天牌九以及翻攤押寶諸小賭大率多在陳家木橋八仙僑等處之橋堍左右此處地接兩界橋南爲法界橋北爲英界若輩適處兩界之中英捕來拘則逸而過橋南法捕往拿則又竄而之橋北苟非兩界約會則必不能獲而彼賭徒中之强而狡者一經逃出界外反立定申申以詈捕隔橋瞠目而已以故賭徒愈多雖獲卽懲辦而終不足以儆此與江浙兩省交界處之盜案何以異乎夫以賭徒手無寸鐵不敢拒捕尚以地分兩界之故捉之如此其難而况盜之手携刀械腰有手鎗者耶盜風賭風皆足爲害於人而盜風尤甚是安得籌良法以處之余乃撫掌大笑曰吾今日且將爲盜匪賭徒之合傳矣諺有之賭近盜此則但言賭之後患勢必至於窮而爲盜而止非眞謂賭與盜有同情也以二君所言則是賭徒之智實足開盜之先路盜匪之黠適以步賭之後　　兎三窟盜與賭皆如是矣顧吾以爲華人之捕盜與西人之捕盜也異西人之捕賭與華人之捕賭又異何則中國劃界而治　城過分雖以國家明定章程凡地方官弁越境拿獲盜賊者上則有奬下則有賞爲鄰境拿獲盜匪者亦然然仍不足爲　也鄰境之盗竄入本境不能拿獲他日在别處獲案供出者則該地方官有應得之咎然仍不足以警也蓋地方官以無事爲安卽本境之盜尚且有欺事主巽懦而避重就輕改盜爲竊模糊了事者若夫鄰境之盜又誰肯爲之出力區區之賞固不屑貪而好官我自爲之不以此措意也西人捕盜則不分畛域務獲而已此其所以異於中國者也而中國之捉賭則又較西人爲認眞雖賭在鄰境聞其風聲亦將勾串其本境蠧差以捕之蓋爲此虚張聲勢俾賭徒暗邊以陋規也凡在連界之處賭徒往往出兩分規費規費旣收則不但隔境者不相過問卽在本境者亦熟視若無睹焉隔規不到雖隔縣亦可捉賭初不以畛域限矣西人則嚴定界限此疆彼界堆然不同不得越雷池一步地此其所以異於中國也然而中國捕盜界畫如此分明是縱盜也西人捕賭界畫亦如此謹嚴是縱賭也二者均失則何如變通　理中國之捕盜西人之捉賭皆不拘定界限兩縣之交出一盜案則兩縣協捕無論何縣獲案則獲盜者固有奬卽未獲盜之一縣亦可免其處分如有推諉則兩縣均從重議處初不問其爲各省也西人捉賭則明定條規獨於捉賭一事准令巡捕過橋跟追設遇彼界捕役亦須協力捕捉定以黨　示以信實若此則賭徒雖狡亦不敢再逞其会倆盜匪雖悍亦不敢屢　其凶鋒嗚呼畛域之見其誤人也如此夫捕盜捉賭猶其小焉者也 
 
 

Page 2

 
 
[本館接奉電音]  
　　昨得在京訪事人來電有本月初五初六日諭旨三道敬謹譯登○十一月初五日奉上諭安徽壽春鎭總兵員缺着韓晉昌補授欽此同日奉上諭希元等奏遵旨查明已故大員子嗣一摺已故伊犁將軍金順之子文祿着俟及歲時由該旗帶領引見欽此○初六日奉旨兵科禮科給事中員缺着吳壽齡馮應壽補授欽此 
[崎陽述事]  
　　中國理事官蔡伯昻明府辦理七月間打架一案頗形勞頓所有商民案牘未免堆積如山兹因訊事暫停始得開堂判斷○日本報載陸軍省東京灣所築砲臺計費洋銀二十四萬元此外各地所築砲臺及修繕費共二十六萬元自明治十八年至二十二年始得全數付清又預籌二十年至二十二上半年支出銀數九十五萬元庶全國砲臺悉能竣事云○又載東京信云陸軍步兵大尉福島安正君工兵中尉田内三吉君由印度游歴而回日皇宣召入宫垂詢經歴情形兩君將所見者一一陳奏奏畢而退賜以酒肴○又載十月十八日倫敦發來電報云英國社會黨於上月二十一日集議政府驚懼異常立調砲步兵以爲之備又十九日來電云該黨欲面謁首相首相峻詞拒之○崎港泊有德國兵艦有水兵二十八名因患腹疾送入稻荷嶽傳染病室醫治嗣因病勢稍减將數名轉送至長崎病院不料艦内餘毒未除又有兩名傳染是疾船主命送醫院船則駛往横濵○日官凡遇疫症無論貧富皆强入病院醫治事後須輸錢院内其有貧而無錢者則席捲其家之所有人家小兒讀書皆迫令入宫學如不願入亦欲派錢無錢則取物以抵肩挑貿易亦諭令按時輸捐民之受虐不可枚舉最難堪者莫如娼家及彈詞家每人按月派洋三元無錢則取其物革其名不准作此生涯違則收禁統計長崎丸山大浦兩處娼妓有三十四家彈詞有四五百人一年所入誠能充足宦轟不知亦念及其飲恨吞聲呼天莫訴否耶更有私窠一經巡捕察出卽被拿去有錢取贖無錢則收禁或一年或二三年其禁令之苛如是日廷殆未之知歟 
[集資撫卹]  
　　日本報云前有輪船一艘名腦爾門登在東洋失事船内搭客計數十人失事之後船勢將沉其船上執事諸人皆乘小船逃逸而搭客則均無人援救以致與船俱沉現已定於本月十一日提船主人等訊鞫聞該船主經人以洋二千元具保出外俟屇期送案聽質因此一事日人皆踴躍集捐以卹死者家屬適車利尼馬戲在彼開演聞知此事惻然憫之願定期某日晚間所得戲資分半以充撫恤日皇喜車君之好行其德乃復擬招入宫内花園演劇殆將有以酬之也 
[祠堂失火]  
　　初四日午後嘉興北門内下塘街樊公轎堍譚宅祠堂失火遠近水龍立時馳到得卽救熄祇焚去右首三開間堂樓其起火之由聞係管祠堂之曹姓父子素有烟霞癖是日急欲至後街天后宫看戲致烟燈大延燒敢帳遂兆焚如已將曹姓父子扭解縣署管押究辦 
[刃傷老婦]  
　　秀水縣雙橋地方某姓客民家於前晚被盜並刃傷老婦報案後朱邑尊卽乘舟往驗據稱所失約值百數十元所傷之婦尚可醫治云 
[鎭江述事]  
　　太古輪船公司向賃順昌洋行餘屋爲帳房今夏行主欲增租值公司執事人不允遂於毬塲東隙地自建洋房以前進爲諸同人辦公之所後則堆積貨物其西爲有源洋行之産距怡和碼頭不遠近見木古旣建帳房棧屋亦從而鳩工庀材月前有工匠二名自上墮下俱受重傷其一舁歸未多日卽傷發而斃云○近有一小竊乘間入太古躉船水手臥房中見僅一人倚枕而睡鼾聲如雷卽胠其篋而擭其衣欲效狡兎之脫罦不意獵人適至徧身搜括查獲原贓遂羣起攻之盡情痛抶有好善者代爲緩頰諸水手因以栢油塗其身首兩目灼灼然無異摸壁之鬼旋卽縱之使去該竊巿香汕數十文再三洗滌仍復嚼然不污林未知能革其面而洗其心否也 
[皖上寒波]  
　　鄕人某甲向在某大令公館中服役一日持一金表託人售賣適某公館于前數夜被絨踰墻而入竊去大小金表雙隻洋蚨數十翼水烟袋一支當卽開具失單赴保甲局及縣署呈報至今查緝無蹤是日甲所持表經某鐘表店主騐視確係某公館失贓立時函報其公館請保甲局憲飭勇往某大令公舘將甲帶案訊供中供語支吾稱中途拾得質劵備價贖出並非竊來局員飭賣發縣管押限交餘　○春間西門外機器局工人將徐二尹辱毆身故比將該局工匠數名帶案訊究無供前署府聯仙蘅太守將該工匠釘鐃收禁云云皆已詳登於　近護撫阿嘯岩中丞素知鳳陽府趙太守久在刑部辦案遂檄令晉省承訊太守旋於十月二十七日赴局研訊想不難水落石出也 
[軍門回署]  
　　浙江提督歐陽軍門于上月出轅巡洋兹悉于月之初二日回署屬僚皆至眞武宫前迎接 
[營口日記]  
　　聞邊外豆價略漲不知何故○旗昌洋行紅皮火輪本定　月七七早出口嗣忽于廿六日午刻開行出口擱于淺處　日尚未出險旗昌行主撥派駁船十餘艘將貨物駁卸不知以後如何聞　南船亦擱淺兩三天矣○十月廿七日輪船搭客票只十二吊廿八日漲至十五吊及午後潮州輪船出口後馬林船驟漲二兩五錢而搭客仍自二三百之多此項銀兩已足抵水脚矣○營巿妓女中以王素仙爲最著所積　頭資亦不少上月杪忽隨寧波客逃遁迷香洞中履綦跡杳一時哄傳以爲怪事越數日忽又濳歸某姓家被父母察知拘之以去箠鳳　鸞曾不稍留餘地彼愛花成癖者能不聞而心痛耶○海防廳馬司馬之夫人患病數月瀕於危者屢矣日來漸就痊可可見吉人自有天相也○人和山貨棧寄存客貨極多近忽倒閉不知何故○十月三十日大雨繼之以雪片片梨花因風飛舞驢背上頓添幾許詩思惟天氣則仍和煖 
[粤災彚紀]  
　　十月二十三日晚鼉更三下粤省新城大新街全珍酒館不戒於火立兆焚如被燬二十餘間祝融氏始歛威而退○是日午刻應元宫東邊更廠因煮茶失愼亦付一炬幸當白畫撲救易于爲力故鄰居皆得無恙云○翌晚有匪徒以火藥一包擲入西關逢源西街洋記工廠時已三鼓萬　無聲火勢燎原不堪嚮邇水龍聞警赴救文武印委各官亦出城分投彈壓匪徒乘機搶奪肆無忌憚經營勇捉獲二人約歴三點鐘始行撲滅共焚去房屋十間是處住房皆經新建有某姓家入宅甫二日卽罹是禍慘哉 
[鑪鄕寒浪]  
　　江南提督滕茂亭軍門遭封翁之喪聞訃後卽將關防齎送中營王叅戎有圭暫行儲庫擬於十一月十五日在署開弔一俟制憲委員瓜代卽須回籍治喪云○今歲郡西抑濵禾稻可稱中稔刻下鄕民已紛紛礱米赶緊輪租一日有甲乙二人運米至秀水塘夕陽猶在鴉背突來暴客假稱局勇巡鹽驅操舟者上岸將米十餘石連船刼去二人啼哭入城不知曾呈控否也○松江府恩詩農太守每夜必微服游行以防局巡懈怠一日率帶丁役數人　至西關外黑魚弄時鼉更已四下見一人衣短後衣怱怱閃避太守飭役呵止訊其自來其人答以家去太守使役尾其後則其人固無家可投因卽送婁縣笞責之後荷以巨枷○某婦工剌繡年年壓線頗足供薪水資鄰近小女兒咸從之學習有一女齒最長而性又頑久之藝不成婦遂以不敏謝女曰師旣不屑以金針度我則脯脩之贄幸見還焉婦不允女卽出言侵之婦怒舉手又其頸用力太猛致嬌脆鶯喉被麻姑爪搯破四面浮腫噤不能言女父母痛女之受創也立時控官請騐婁縣張小芸邑尊騐得傷痕屬實令婦出資延醫爲之癈治 
[蕪湖雜識]  
　　前兩淮鹽運使洪琴西都轉經粤督張香帥奏請調赴海防差遣前已見諸邸抄嗣香師屢仲啓行都轉因於本月初二日由蕪乘太古公司北京輪船取道上海然後航海至嶺表云○皖南總鎭遴派標下馬步練軍一哨防守蕪湖其管帶官楊千戎因押犯雉經　案 
 
 

Page 3

 
 
撤去差使聽候奏叅旋奉崔鎭軍札委前仟蕪湖城守營莫慶堂守戎接管已於初二日蒞差視事矣○本月初二日爲李與吾軍門之姪少君完姻吉日新人茅氏原籍湘中當迎娶時儀仗如雲鼓吹夾道帳下健兒策馬盛服而送者以數十計道旁觀者無不嘆大將威儀非尋常百姓家所能企及也○歙縣典史蔡少尉豈祿刻屆俸滿由徽州府春太守申請徽寗道憲騐看雙錫五觀察飭於初一日赴轅以便詳加考語咨請藩司辦理○錢孟超明府下車後訪聞有等不法之徒以刀筆爲生涯顚倒是非搭臺訛許小民受憲控案如山特出示嚴行申禁並飭差查拿懲辦以清訟源○並有某北客販運花菓百餘千文抵埠運至某行早經售罄照巿價實有贏餘該行七劃八扣所存無幾且又延不付清致客不能遄返日前婉向該行結帳行夥竟大肆咆哮扭客而痛擊之客孤掌難鳴泣訴道左旁觀者素稔該行会倆咸抱不平擬環訴賢長官請其懲一儆百云○錢孟超明府於本月初三日循例巡城并傳集本城十三鋪及各鄕圩地保循循教導諭以每逢三日查比地丁錢漕各糧至民人所遞白禀概不收閱攔輿者重責以儆蓋所以杜健訟之風也 
[九江小誌]  
　　九江府王信甫太守初一日進重院初二日開考瑞昌德安彭澤三縣文童共一千一百餘人初五日接考德化湖口兩縣○九江北岸小池口地方今年收成豐稔鄕民情殷報賽遂有演劇酬神之舉丁字壩前日搭臺演戲觀者如堵時有某旦花枝招展步上氍毺　娜娉婷直不啻月殿嫦娥御風而下塵世一時人聲鼎沸擁擠已極若然一聲竟將西邊看臺擠倒幸未傷人然各婦女鬢亂釵横已面無人色矣 
[江西述聞]  
　　江藩李顯之方伯接篆以來勤求治理僅用家丁十一名嚴飭稿案跟隨等役不許收受絲臺陋規每名由帳房逐月給發薪水數千文以資辦公并不許出宅門一步以杜招摇每夜親自查點有一名不到者黜革不貸宅門之外書科人等一律照例嚴飭下至守庫兵丁亦日夜查點一周縣中以緑呢大轎進則嚴拒之而用自帶之稍舊者出轅僕從減之又减眞所謂無一冗人無一冗費者也○南昌城守都司一缺爲武缺中之最優者葛都戎步青久任斯缺頗爲上游器重日前報丁母憂撫憲商諸專轄之協叅應否離任據禀都司官職較小應在任丁憂例不開缺撫憲頷之旋查擋籍葛都戎借補今職原係記名總兵官職較大仍應離任當卽牌示丁憂另委接署人皆服撫憲之大公無私○　曉峯中丞出巡管伍事竣照例舉刻超升者固有而降革者亦不乏人惟某千戎日吸紫霞膏多至七人錢嗜好太重難期振作議以革職千戎　札後舉家大哭有人聞而憐之請以千戎爲哨官以活其家曉帥不允可謂持正不阿矣 
[侯憲行轅事宜]  
　　昨日午前曾襲侯排道出轅赴英刑司及駐滬各領事署辭行午刻返轅午後復至道管廳縣衙門及英法會審公廨辭行三點半鐘時回轅聞襲侯定於今晨乘坐招商局海晏輪船北上其官眷亦於今日遷住新屋云 
[盜犯熬刑]  
　　龍華周哨官家被劫一案獲犯陶金桂訊實後解府翻供發回覆訊等情均已詳登前報前日縣署帮審委員宋莘樂二尹提犯研鞫該犯仍前狡展二尹喝令跪練並上天平架旋訊别案迨各案訊畢覆加研訊該犯在架已越三下鐘之久仍無確實口供二尹遂飭壯該犯帶回收禁 
[限期調處]  
　　前紀某甲控某乙欠銀一案懸擱多時仍未料理甲遂赴縣呈催前日縣署帮審委員宋二尹飭提兩造覆訊甲稱前奉提訊着乙央人妥爲清理豈知乙仍事外逍遥乙供前次訊供出外業邀原勸之沙船董事某丙再三商懇許以折償銀五千兩未經應允此銀係股開某錢莊時所欠當錢庄閉歇後各欵均照六折歸還所許還銀五千兩照六折已所差不遠矣二尹謂旣是錢莊欠欵倒閉後亦應秉公料理何得懸宕至今現當如何清理乙稱請寛限日期自向理處二尹着將乙交原保戳限五日内調停妥洽禀候覆核乙尊諭而退 
[英界公堂瑣案]  
　　包探陸阿長禀稱積竊胡和尚今又竊得水烟袋寄在某烟舘主李朝松處旋售與舊貨店主陳阿仁事爲前充探夥之瞿阿三所知向之訛詐吳榮春更助之爲虐由胡給以洋銀三元四角小的查明情節分别吊贓拘犯送案請懲胡供認不諱李供胡向在小的處吸烟曾將水烟袋暫寄旋卽取去實不知是竊贓陳供認誤買贓物瞿俯首求恩吳供瞿案胡洋小的雖曾知道然並未分用蔡太守謂胡疉次犯竊瞿藉端訛許均屬可惡判各笞百板管押一月瞿得之洋着即繳出充公悮陳各押十四日○巡捕頭稱茶館主朱阿海陳阿金前因聚賭獲案判罰今仍設檯鬥牌因又拘獲并獲初犯之張阿仁送案請判朱陳張同供茶客偶作葉子戲叩乞施恩蔡太守判朱陳各罰洋十元張罰洋五元○西人惠鐵訴稱小工黃小春行竊棧中舊鐵經更夫看見獲住人贓交捕送案黃供拾取舊鐵已被更夫扭毆受傷蔡太守騐得黃受傷　　商之佩副領事謂黃旣犯竊理合送懲更夫不應擅自行兇飭捕將黃帶回俟傳到更夫核辦○西包探　稱查得永增祥洋廣貨　存積火油十四箱照章已逾四箱因傳鋪夥請罰該夥供有客買定未出是以暫存蔡太守商之佩副領事照章判罰洋四元○巡捕解送在路爭毆之一起人請訊陳阿狗供小的　包車夫張阿福强取東墊與論逞兇由捕拘案　二郎陸小郎供小的等亦係車夫陳與張爭執小的等爲之解勸張供醉後悮坐陳車隨被伊等三人毆擊蔡太守謂似此細故何致肇衅判各罰洋五角充公○華捕禀稱泰來鋪雇陳金桂紀阿東等船裝運火油八百零七箱無端少去七箱當在船上查出兩箱祗少五箱遂報捕拘陳紀二人二人言寔祗八百箱因向索船錢七千零祗給五千有奇爭執之下　被寃誣今特送案泰來夥申訴前因陳紀亦供訴前情并稱泰來之貨無人肯裝今央人和永號張姓代雇小的等四船不料其又生枝節蔡太守謂旣由仁和永號張姓經手可邀張自行理說 
[法界捕房瑣事]  
　　前晚有三人在新街某姓花烟館因事紛爭繼以打架致龜子縮頭不敢出鴇亦鎩羽而逃幸爲捕房所知將三人拘拿管押○甲乙兩人在某飯店午餐怒堂倌不善趨承咆哮不已堂倌亦出言不遜以致打架由店中人鳴捕將兩人拘入捕房押候解送公堂訊斷○某甲不知何許人前日被一婦扭送捕房捕頭着卽管押 
[鉅欵助賑]  
　　啓者前蒙紹興府憲霍太守子方募到賑捐洋一千二百零四元當卽代解災區今又承發下賑洋一千二百六十七元零四分二厘對開三元銅洋十五元當此直隸山東待賑萬分急迫頻頒駿惠拯水劫之餘生漙濟鴻嗷挽瀾狂於旣倒除按户繕奉收條外先登報牘藉誌謝忱[  上海陳與昌協賑公所煦元敬識]  
[上海絲業會館籌賑處施少欽來啓照登]  
　　江右隱名氏因第宅起居久欠順遂因思作善卽可降祥特於灶神前許願助賑以冀後　卽由東昇福號饒蓮溪先生代交來規銀二百兩囑爲專解山東以救災黎敝處收到之下深羡江右氏善於消災更善於造福正不徒災民之幸已也特爲登報以冀勸型 
[和惜花外史秋夜感懷元韻錄乞高昌寒食生斧正]  
　　落拓青衫三十秋胸中愧乏子房籌西風落葉離人恨夜雨銀釭韻士愁萬里鄕心隨塞鴈半生托跡等沙鷗彼蒼待我胡相厄竟把書生誤白頭[  怡紅園惜花侍者錢葆青顯甫初草]  
[王潤卿姻丈函詢近况賦此荅之]  
　　側身天地不逢時太息書生際遇遲縱有芸窗安我素却無薦境逹君知清風兩袖詩千卷明月三更酒一巵多謝先生頻問訊且憑鴻鴈寄蕪詞○贈鏡湖釣徒還乞吟壇削正家學淵源孰與京胸懷磊落冠羣英揮毫珠玉驚風雨寄跡烟波見性情酒興卻憑明月助君築有醉月草堂詩才合比鏡湖清越中畢竟多名士山水鍾靈今古傾白門惜花外史李錫恩煜廷氏未是革 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
味蒓仁兄先生三絶皆臻一塵不染而廼愛才若命舍已從人凡有價重雞林才高鳳闕則必多方搆獲竭力徵求今以諸名公所題滄江 
[虹月書畫册子見示索詩於予予何人斯敢頡頏乎勉成七絶四首卽請郢政]  
　　莫是風塵賞識差區區螳臂敢堂車幾多收拾皆珠玉何事劉郎轉嗜痂一紙相投有愧生蹉跎衰老迄無成此中三昧談何易空有將軍負腹名圖書坐擁自年年誰比張顚興更顚從此名山欣有託不衫不履亦神仙君才豈止鼎能扛快若并刀善自藏可否替儂還走筆新詩借重十三行世愚弟丁振聲山尊甫拜稿 
[贈美國易孟士先生]  
　　繙譯當年滬上來無雙國士喜交推胸懷沈靜聯同契時務深諳屬妙才境隔華洋名徧著學通中外理能該况兼聽斷昭明允咸仰虚堂一鏡開[  小樓主人初稿]  
[奉增章定安剌史寄呈哂正]  
　　修到多材定幾生早处藝苑快剕聲天開蕊榜驚無敵風阻杏林别有情好藉將心探異徑欲爭捿足赴前程會看鵬舉扶摇上薄海流傳顯逹名[  小樓主人拜高]  
賀新凉王翼亭茂才者蔚亭部郎之季弟也王氏本一門孝友而君尤敦篤絶倫今秋其太夫人病革之時君有割股一事未嘗爲外人道也其子姪輩間有言及者君以爲不可雖然太夫人之病未常因君而愈君之孝行非必止此一端然其一種愛敬惻怛之情實有不可得而掩者爰作此解此備采風者之取擇焉并乞海上諸詞人同作○論孝稽今古算尋常遺羹懷橘也傳文府何况忘身思救母至性更超寰宇此友孝我因先舉倉卒成仁其志耳羡王君好入明倫户愁母病痛刲股負創惟冀邀天祜奈人間膏肓難起竟沉星婺搶地呼天情未免哀戚逾於失怙歎擗踊一堂堪覩至行儻教埋没盡問天涯勸孝將何取傳軼事媿　補　丙戌孟冬觀樂詞人仲山氏作於海上 
少欽先生籌辦賑務不辭勞瘁甫交冬令疉接仁人助欵並不詳其姓字惟有益壽永康求安避凶字樣殷殷勸賑煞費苦心直東災户感恩匪淺調寄浪淘沙呈霧裏看花客海上忘機客大詞壇拍正○水患愴奔騰告急頻仍善人惻隱勃然興鵠面流離何太苦况近堅冰益壽永康稱福澤堪徽求安猶是避凶懲煞費深心殷濟世比户超昇[  霅溪青藜閣主人倚聲]  
[冬夜感懷錄請夢畹生醉黑生浮查客懴情侍者政和]  
　　風塵自古誤多才無計消愁酒一杯棋到殘時爭甚刼桐因焦後顯其材交情淡似霜前菊詩思清於雪裏梅擊缺唾壺成底事滿腔熱血肯血肯心灰[  東武惜紅生初稿]  
[讀孤忠錄有感卽次吳侍御元均弔之請夢畹浮查懴情同政]  
　　肝膽傾披遺疏中獨將尸諫表孤忠丹心一片籌宗系碧血千秋傍帝宫好共金縢垂不朽漫云鐵劵請還同光緒二年廣尚書有鐵劵之請精魂此去恩猶戀風雨難忘易水東東武惜紅生待定草丙戌立冬後四日偕天南逐叟胥山野史廬山舊隱過玉梅花館訪朱筱卿詞史語次出梅竹畫幀索題率成二絶以博一粲錄請夢畹生 
[惜紅生懴情侍者同政]  
　　暗香疎影澹含烟夢到羅浮恍若仙閬苑幾時身化鶴曉寒長立瑣窗前衣沾竹粉裛微霜簾幕徐搴院宇凉料得天寒垂翠袖有人擁髻憶瀟湘南蘭陵惆悵生草題朱筱卿詞史玉梅花館梅竹畫幛早起行吟過板橋素心人遠咽鸞筆捥將一幅鵝溪絹翠竹寒　未寂寥蕭踈秀影隔窗紗香氣微通想是花竹外一枝方吐蕊幾生修得到儂家天南遯叟未定草○朱筱卿詞史索題梅竹畫幛卽次天南遯叟韻以應雪後看花記野橋天寒翠袖試瓊筆畫來洗却繁華境倚石高吟向碧寥瑣窗沓縷曳輕紗新竹斜欹玉樹花一種風流懷水石吳儂也慣客爲家胥山野史初稿 
[贈張桂琴女弟卽乞高昌寒食生粲政]  
　　東公和裏侣琴樓日日尋芳汗漫遊豈爲情魔難解脫最撩人意是温柔桂花香裏認芳姿燕姹鶯嬌總不知一瓣心香爲汝爇紅樓夢醒是何時花滿闌干酒滿筵大家歡喜話良緣知儂别有心頭事獨對檀郎暗自憐情到深時荅轉難憐卿憐找兩無端惹余一斗秋風涙抛藩粧臺抺不乾[  蓬萊小謫人錄稿]  
[和潄石生香奩八幻仍倚十六字令卽請政刊]  
　　嬌輕搦腰支步步摇凝雙翦故意向人撩顰日蹙雙眉怨暮春憐同病休怪效尤人啼惜别依依涙溼袿爲郎語同去可相携羞欲見還遮眼暗偷背人立無語視雙鈎憨頰泛桃花酒正酣泥郎飲檀口爲親含慷倦倚香衾綺夢濃嬌　力半晌又惺忪愁柳色青青滿　頭音書絶盼斷望去樓痴爲有相思力不支偷垂涙生怕阿娘知夢蜞生次笙氏未是草 
[憎鼠爲蘭陵外史馮筱圃作]  
　　君不見謫居黃州蘇學士憔悴江湖集百慮那堪鼷鼯攪離衷援筆乃作黠鼠賦又不見蘭陵外史馮敬通詩名藉藉早昭著邀游海上已廿年晷運驚看歲將暮烟霞窟裏度吟身熒熒一鐙逼霜露何物驚　遽集此擾不遑寐嬰渠怒揮之使去倐而來啾啾唧唧如私語竊食跳梁狡且黠翻書倒是所務自恨不能一殲除遂使宵小得安處竊弄名器是誰過良由智者失其馭隂謀鬼蜮計百出無異豺狼當要路雖有吳王劍莫邪淬鋒銛利不能捕今君憎之意何深聊以斯題作借箸是時夜蘭鼠亦靜萬籟無聲天欲曙胡悅彭稿于法馬路恒生義號之南牕下 
[題東瀛女子小花小象册]  
　　海上仙人擁妙鬟也隨驚浪到人間好留文字因　在得遇蕭郎不算慳蜃氣樓臺起暮霞綺羅無數鬥風車誰能爲出珍珠字此是東瀛第一花碧海中人漫草○倚雯樓主索題小花小影調寄好女兒碧海鏡青天風月愛年年夢去家山何處眉翠寫神田塵蹟奈嬋娟恁東風儘意纒綿無多豪素亭亭倩影越樣生憐再戌六月八日甓禪○倚雯樓主人寫東瀛女郎小華小象屬題爲賦虞美人影二調丙戌小暑第七日也畫中難畫愁無那但識傳神差可二九綺年才過底事眉雙鎖飄零海國幽懷左弱絮風前飛墮煞　小詩吟妥涙已彈珠顆○聽風聽水天涯我也惹閒愁功課便算銷魂眞箇平視雲鬟軃　琴心海上誰能和夢怕東歸驚破耐盡夜長潮大山翠神田裹香禪居士客平陽壼園作○　倚雯樓主所寫小花小影高屣豐鬟異樣鮮風流不減漢唐年生花妙遇江郎筆能併三神山色傳昔年曾訪吾妻鏡彈指而今意未磨何以斯圖頻展玩源花韻事續新羅丙戌大暑後三日柤亭漫稿 
[上海三馬路與昌恊賑公所陳竹坪經募山東直隸賑捐兼勸棉衣十一月初一二三日第四百六十七八九次清單]  
　　硤石吳講泉善士交來延安氏求保病痊洋十五元由永和局來松江陸庭鈺善士助棉衣洋廿元由本埠同春帽鋪交來常州斷湖縣署交來陳端書善士洋廿元由全盛局來松江平安是福之室洋一元又因病危險第三次續助洋十元太倉濟泰典助原舊棉衣褲一百件由永義昶局來蘇州人和祥經募塔册沈山甫同振泰震泰震豐頤隆恆茂公泰源昌尤仁泉各錢五百其昌三百源興二百無名氏一百四四以上十户共合洋四元○談任之先生續募塔册王朝慶姚瑞記童桂生張三義華春朝傳子祥各洋一元羅桂泉洋一元五角王茂坤張火金吳阿堂周鳳記姚王氏創姑娘各洋五角馮金保雲法各洋三角李東記李榮記各洋二角半金也朱錦榮各二角以上十九户共來洋九元小洋十九角錢一百另五文○心願子求妻病速愈洋十元三省堂洋八元宜石主人祈保合家平安康寧洋四元　大隆洋三元經訓堂洋二元陳錫封無名氏勤思堂丁聽濤四户各洋一元童春銅洋二元公信慶善堂居小香各銅洋一元徐姓爲得吕宋票彩移賑洋一元六角前京都夕照寺助來墨寶今售見洋一元○本宅桶捐紅紙包洋一元散洋一元散銅洋二元散小洋三角白紙包小洋一角白紙包銅洋一元散錢三百文○三天共收英洋一百十四元内棉衣洋廿元銅洋十一元小洋廿角錢四百另五文原舊衣褲一百件合併申明 
[上海三馬路與昌恊賑公所陳竹經募山東東隸賑捐兼勸棉衣十一月初四五日第四百七十一次清單]  
　　本埠延康莊交來廣東愈少珊善士續募塔册杜王氏錢十五千葆眞忠順堂寶綸堂孫各錢十千朱宜祿堂譚經堂羊世德堂味雪仲瓛備閑各錢五千立誠堂李抽琴耐菴海濱散吏各錢二千五百文學緘齋汪慶裕堂吟到梅花舘友竹堂各錢一千五百無名氏銀九錢八分以上十九户合來規銀六十一兩七錢四分○甬江新安棧募不留名洋十四元蘇州嘉福號募蔣還讀洋十元青浦病岵少子助棉衣捐十元鄞縣張守林求丁氏胸痛肝胄不知速愈洋二元○紹興府正堂霍交來諸曁何小山善士經募塔册何公燦長林各錢一千一百文何貴長炳亷十九公端二百八十四公小山俞其倫再貴各錢一千樓宗高七百何端百十八公錢六百文何仁標政楚佳士吉士高士中堂炳逹瑞根開豐良全各五百何西康四百何公信祈耀邦慶春之功球宣氏福生宣殿林各錢三百何夢生嘉高各二百何桂鍾氏啓明品清公殿高夢釗夢蛟聖裕東維各二百何鳳儀鳳泮功凝公長茂長法長美夢根作霖逢泰邦興乃亦名錢一伯何其標田洪功炳連玉良聖浙川福寶兆祥各錢五十以上六十户共洋廿元又册諸曁縣左洋廿元敦素崇德各洋十元無名氏洋五元王少蘭洋三元柳漁洋二元富貴巧生奎杖信筠生寶之子蔭杭香各洋一元以上十五户共六十元此稿未完○金姓洋十元無名氏祈胎前産後平安洋四元隱名氏彭若蘭能天齋求病愈三户各洋一元敦善慶祈兒病速愈將藥資移張洋五角○二天共收英洋一百三十三元内棉衣洋十元規銀六十一兩七錢四分小洋五角合併聲明 
[上海四馬路文報局内恊賑公所經收賑捐十月下旬清單]  
　　廿九日隱名大善士捐棉衣欵漢平銀一百五十六兩金陵軍械所收發處交來震君子青及室人震易氏以夫婦多病許愿求速愈二十元恊同慶票號交來四川重慶府來同知銜補用縣渠縣分縣鐘雲衢大善士助錢十四千文命節孝鄒恭人銀二兩利川乾鹽棧錢四千文三户共合寶收規元十二雨六錢二分六厘本埠南巿洪昇碼頭楊三大船户裝米罰欵二元金蔭村翁祝無名大善士壽儀移賑四元○金閏福幼册巨豐庄交來蘇城太湖救生局經解金匱縣梅里鄕唐陸氏五百又經募鄒沈氏一元又壽生蘭英一千六百又鄒李氏一元又秦大秦二二元又正芳三元唐范氏五百唐費氏五百周鄒氏一元又壽祺三元又素芳二元陳胡氏五百又元良五百唐王氏三百又長生二百唐錢氏三百又榮福和生二百唐鄒氏二百又保全秀芳二百逹源庄三元費唐氏一元又錦琛遲英二户各五角費唐氏費夏氏二户各五角夏沈氏一元實收洋二十五元○本埠益記茶棧交來漢口益記茶棧番禺莊子善士助全新棉衣褲五十套○本日共收英洋五十一元規元十二兩六錢二分六厘○附收棉衣捐漢平銀一百五十六兩全新棉衣褲五十套 
 
 

Page 12

 
 
[上海四馬路文報局内恊賑公所經收賑捐十月下旬清單]  
　　三十日急單漢口華記洋行吳朗珊翁募樂琴書室忍耐堂二户各五元○江册吳淞天泰昌號二元准安天順信局交來敦善堂普除疫趨吉讓災四户各五角○蘇城泰豐號憩鶴軒主募無名氏一元金太太五百五十文吳頌翁無力子二户各二百文吳鄭氏一百文實收洋二元高郵了鏡齋翁募來錫手酬謝菱防野叟折席移賑四元○本日共收英洋二十元○本旬共收規元三百三十二兩一錢九分六厘原平銀五百三十二兩八錢二分三厘批申規元五百五十三兩二錢四厘英洋八百三十三元計規元六百另八兩零九分銅洋十元另二角烊見規元一兩四錢八分九厘小洋十九角五分計規元一兩四錢二分三厘錢一千七百文計規元一兩一錢七分二厘○六項共合規元一千四百九十七兩五錢七分四厘○附收棉衣欵英洋二千二百五十六元計規元一千六百四十六兩八錢八分原平銀一百九十二兩一錢九分批申規元一百九十九兩五錢六分二厘銅洋一元烊見現元一錢四分六厘○三共合規元一千八百四十六兩五錢八分八厘○連前共收規元三十三萬四千七百二十二兩六錢四分八厘○解電報總局收支所匯交東海關盛道台棉衣欵規元五千兩○又解代掣棉衣褲找欵規元三十三兩四錢三分五厘○連前共解規元三十三萬七千七百十八兩九錢六分七厘○實墊解規元二千九百九十六兩三錢一分九厘合併聲明 
[上海四馬路高易公舘籌賑公所經收十月二十至三十等日賑欵清單]  
　　廿日隱名氏洋十元○廿七日雲南礦務局交來雲貴總督岑捐册募太平會五十兩全楙績西嶽廟二户各二十兩魯繩祖四兩七錢八分順成號復春號恆益謙榮順號程美齋裕興祥寶和號方泰昌八户各一兩致和祥永泰號談萬三户各五錢萬順號七錢二分以上十六户共助滇平銀一百零五兩伸九八元一百零九兩一錢四分七厘○目慚力薄人爲友陳氣裕種福移賑洋一元○浙紹夢醒散人洋一元三角○廿九日浙江藩　許方伯寄來台州府正堂募福字二千三百六十四號册燕貽堂時洋四十五元同昌泰記鹽行二十元寗天鼎新鹽行十六元毓秀山房十元耕園久壽樟室主青萍池畔閒人師升軒主四户各四元含古香室主拙漢守拙齋主人消閒舘主人四户各二元袖海室主人德風樓主入二户各一元以上十四户洋一百十七元○仙居縣正堂募福字二千三百七十號册蔭餘堂伍三十元親兵副營劉十元仙居縣親兵八棚八元仙居縣親兵哨長陳潘洋四元育和堂原三元仙居城守汛汪二元以上六户洋五十七元○甯海縣正堂募二千三百六十七號册寧海縣正堂捐廉洋五十元○天台縣正堂募二千三百六十五號册天台縣劉五十元劉穉鶴五十元劉桂亭三十元劉台寶廿元三合記四元以上五户共洋一百五十四元○臨海縣正堂募二千三百六十八號册臨海縣趙洋三十元土藥釐捐公所董仲惟黃蒸雲黃載清張銘紳裕濟典允誠典蔣寶琦百忍堂三遷堂儉養堂十一户各四元鼎豐典李經奪堂二户各三元孫鋆黃壽徵方鎔陳樹桐陶承大陶裕大馬俊良楊玉麟張欽余翰璋盧壽發金會慶盧炯含古香室岑十三户各二元黃見清王榮貴王淮王福暉李賡年李賡詩李應時李肇芳李堯勛李鳴謙李殿樂李國楨李作梅李象雲　茂豐鄭原每盧應胃金鼎芬金恆德褚省吾陸裕康金杏春黃鎭熙楊永元吉順泰尹治平方秉衡賀春華蔣映台王永春秦鑑明三十二　各一元李象楨李象賢二户合助一元以上六十户共助洋一百四十元○太平縣正堂孫募二千三百六十六號册太平縣正堂孫壽彭洋五十九適孫室桑氏十元太平縣孫侍妾王氏孫小姐端兒二户各五元金禮安堂十二元隴西玉樹堂十元阮二宜堂阮四端堂二户各四元潁川蓮茹黃愼餘堂二户各三元若耶馬武林汪陽羡涂鐵觀齋桑怡永堂沈章安敦彝堂任横湖陳萬亨林裕益金泰隆金泰晉葉青吾堂十一户各二元吟稱居孫遥香舘馮瀋陽蔣蕭山陸定陽高横湖少白張蘇貞甫毛喴生蔣古銘王松成陳廷三葉旭東邱南卿林素士養素居林陳福蒼全城章蜀西楊忠州張雙溪樓木頌賢蘇杭魯經川章方同仁岑慶和吳東升柯瑞華陳鼎興鄭乾懋蔣偶山陳蘇舫林月槎陳藴山崇慶堂劉葉永眞堂趙克勛三十六户各一元馮耀甫陳笙甫合助一元太平縣孫女使三名小使一名助洋一元陳春鶴八角李愷貴何祥麟二户各六角汪小筠三桃王張楚白徐吉甫壽萱室滕金夢生修竹居錢包春林戴厚巷葉景周沈枸卿陳庫房王炳康鄭亦李陳品三王成烈邵乃森陳紹良頴川氏陳種善堂二十户各中元方允珊錢八百文無名氏錢五百文糧房林禧善　日初邵梓華陳際泰陳興祥六户各錢四百文邗江安藥堂康記錢六百文以上九十一户共洋一百七十八元錢四千三百文伸洋四元○○以上統共收洋七百一十二元三角規元一百零九兩一錢四分七厘 
 
 
 

Page 13

 
 
　　貴重首飾摇會每份該銀五兩正兹將所得彩物列下 
　彩以點數最多者得彩物金鐲一只鑲大鑽石一料碧玉六粒值銀三百五十兩正 
二彩以點數最少者得彩物十八換自來匙金表一只值銀二百五十兩正 
三彩以第二等多點數者得彩物八音洋琴一只值銀二百兩正 
四彩以第二等少點數者得彩物頸帶圈一個鑲鑽石八粒值銀一百八十兩正 
五彩以第三等多點數者得彩物金戒指一只鑲大鑽石一料值銀一百八十兩正 
六彩以第三等少點數者得彩物金戒指一只鑲鑽石三粒值銀一百七十兩正 
七彩以第四等多點數者得彩物金鐲一只鑲紅寶石六料大碧玉一粒值銀一百三十五兩 
八彩以第四等少點數者得彩物與第七彩同物同價 
九彩以第五等多點數者得彩物十四換金表一只值銀一百兩正 
十彩以第五等少點數者得彩物十八換開面金表一只值銀一百兩正 
十一彩以第六等多點數者得彩物自來匙金表一只金練一條值銀一百兩正 
十二彩以第六等少點數者得彩物自來匙英國銀表一只值銀四十兩正 
十三彩以第七等多點數者得彩物頸帶金圈一只鑲鑽石珍珠值銀四十兩正 
十四彩以第七等少點數者得彩物心口針一枝鑲大碧玉一粒值銀三十五兩正 
十五彩以第八等多點數者得彩物與十四彩物同價 
十六彩以第八等少點數者得彩物頸帶圈一個鑲珍珠一粒值銀十兩正 
十七彩以第九等多點數者得彩物金戒指一只鑲藍寶石一粒值銀十兩正 
十八彩以第九等少點數者得彩物與十七彩同物同價 
十九彩以第十等多點數者得彩物小金匣一只值銀十兩正 
二十彩以第十等少點數者得彩物金鈕三料值銀十兩正 
　　如欲得彩入份者請至大馬路老旗昌波利洋行可也 
 
