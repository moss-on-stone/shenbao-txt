# 1900 - 23 - 4909620

 

Page 1

 
 
[灶神模出售] [  申報館協振所啓]  
　　臘鼓聲中歳聿云暮黄羊祀灶禮所宜然本館恊振所承某善士以舒君萍橋所繪全紅泥金灶神模售貲助振每張洋銀二分諸君子旣可敬神又得藉以行善一舉兩得當亦不吝解囊也 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚 
編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[論本報紀銀樓被騙事]  
　　明火執仗脅人以勢而取人財物者盜也踰牆穴壁乘人不備而取人財物者賊也盜賊者人人所共知而共惡者也人既惡之無有不防之故爲盜者雖人衆力强而遇夫閈閎高大牆垣結實之家一時亦無從下手賊即穿窬習慣而遇夫防守嚴密亦不免空入寳山徒手而返是則盜賊雖居心險惡而猶易防維乃有不必明火執仗穴壁踰牆而人之財物可以子取予求其技較盜賊爲愈神其心較盜賊爲愈險者則莫如騙拐騙拐之事不一端騙拐之人不一類大抵塲面愈大其技愈神害人愈甚昨報紀銀樓被騙一事雖屬誑人之常技然而被騙亦殊不貲受其累者不知如何得了也報之言曰前日有自稱何姓者衣服華麗貿然至英界大馬路方九霞銀樓購取金飾約值千餘金銀樓中人以爲極大主顧欵待甚殷既而何命將貨送至高陞客棧既至一一點交何略一檢查即置之竹籃之内旋開箱取出洋銀八封云每封一百二十五元共成一千元尚有五十餘元付以期票一百元令夥以洋银找之夥以未携對何令夥暫坐以便出外兌付現洋銀夥唯唯允從久之不見何歸疑而詢諸棧中人并啓封視之則均係鉛餅不禁失色然猶以爲金飾尚在籃中也及開籃檢視則纍纍者皆磚塊不覺目定口呆始知受騙急回告執事人協同棧夥開明失單分赴各捕房報失說者謂騙子固屬狡獪然送貨之人亦未免過於忠厚冋例洋銀每百元一封送貨者既久在貿易塲中想亦司空見慣從未有一百二十五元一封者如僅一封或者將零數併入包中致逾五十之額今既盈千何不分作十封而定分八封送貨人若即啓封檢之則其計立敗此疎漏者一也除一千之久尚須找五十餘元乃出百元之期票一紙反令送貨者找還送貨者若有應變之才則桌上現有洋銀八封若開封算找其計必立敗乃以無洋銀可找致令騙子出門自兌無異縱之使逸此疎漏者二也騙子顯留此二者之間幸遇此送貨者過於忠厚遂驚其技之甚神不知既爲騙子變詐百出况騙此貴重之物斷非無能之人然送貨者既在滬上貿易豈不習聞滬上拐騙之事九霞亦開設有年如欲送貨亦决不使呆笨人前往騙子必因人而施見機而作明知送貨者非可欺之輩其必欲以一百二十五元爲一封者一若零星積蓄而成非取之市上者及出期票令找明知送貨者必慮票之或僞往對又多周折必今自爲兌付此皆在騙子算中看似疎漏不知騙子即以疎漏之處愚人似不能爲送貨者咎也聞之貿易中人云滬上五方雜處尋常騙拐之流固無日不有如此種騙人之法則年不過一二次一受其騙則所喪必多可知此種騙子不肯輕於下手其覬觎籌畫必非一朝且黨羽巷多此計不成又生他計務令人不可測度若非事事留心步步周到無不入其殼中人萬勿自恃其智笑爲受騙者之愚惟自知其愚而處處留神則騙術庶不得售乎 
[諭旨恭錄]  
　　十二月初六日奉旨工部營繕司主事著鮑祖恩補授太常寺博士著萬鍾彦補授湖南寳慶府通判著劉蔭棠補授直隸赤城縣知縣著陳鈺補授山西定襄縣知縣著馬杏林補授江西建昌縣知縣著周祖庚補授湖南龍陽縣知縣著廉德溶補授山東金鄉縣知縣著劉錄德補授四州内江縣知縣著彭泰士補授山東平原縣知縣著姚詩志補授直隸廣昌縣知縣著劉朝陽補授山東濟陽縣知縣著沈逢龍補授翰林院筆帖式著印來補授户部筆帖式著麟啓補授截取刑部郎中何汝翰著照例用擬補内閣中書龍建章著准其補授保舉廣東候補知府李受彤湖南候補知縣胡元佐俱照例用卓異俸滿河南南汝光道朱壽鏞安徽徽州府知府春岫河南睢州知州蒯辰蓀俱回任准其卓異加一級仍註册候升卓異安徽鳳陽府知府馮煦直隸唐縣知縣劉傳祁俱准其卓異加一級仍註册回任候升開復前山西平陽府通判張心泰著准其開復原官照例用盛京刑部本處員外郎著廉卿補授擬補盛京刑部筆帖式清泰著准其補授年滿陜本總督衙門筆帖式瑚圖禮著發往原省照例用欽此 
[法兵添調]  
　　廣州博聞報云近日法人不動聲色由越南西貢埠運兵至海防計先後共運六隊　有一隊係他國之兵并聞欲添派兵捕艦若千艘駐泊彼處海面論者謂法人此舉必與俄國同謀蓋俄將有事於高麗故法亦增兵以爲奥援也 
[英報論法]  
　　廣州博聞報譯英報云廣州灣士民啓釁殺斃甲乙二法入法使遂藉端向中國政府要索海南夫法人之垂涎海南已非伊朝夕矣今者會逢其適得遂其無厭之求但法人終不能惟所欲爲須視各人國如何待議果能援照德之於膠州灣俄之於旅順大連灣開作無稅碼頭准各大國通商貿易則法人或當願望可酬蓋中朝已無意與法抗衡惟視各大國之意向耳倘法人果允各大國羣沾利益則各大國必不干預其事而中國政府亦無不唯唯依從也 
[直督視師]  
　　天津訪事人云今歲輪應直隸省大閱之期奉旨派直隸總督恭代日前督憲裕壽帥秉節赴保陽調集各營次第簡閱事畢於本月初八日回津旋定期十二日赴山海關一帶蒐軍節麾所過先巡視大沽砲臺校閱大沽恊以及直字等營操演十三日至北塘調閱通水鎭所部各營十四日至蘆臺閱直隸提督所部武毅軍十五日閱防堵山海關各軍十六日回轅沿途皆乘津榆鐵　火車故往返甚爲迅速 
 
 

Page 2

 
 
[觀察新政]  
　廣東高廉欽道葉爲剴切宣示諭高廉欽各府州縣紳士耆老鄉正鄉副團練長保甲長暨一切軍民人等知悉事照　本道下車伊始惟是正躬以率屬潔已以愛民兹先將本地方緊要事宜督飭府州縣速行整頓要在實事求是勿得以空言塞責視爲具文總　有益於吾民者其利必興有害於吾民者其弊必去凡我閭閻赤子各安本分自保身家能無負於本道一片苦衷是所厚望如有不遵號令者則是甘暴棄而自外生成本道言出法隨勿謂誥誡之不早也至各屬官紳之有辦理不善者輕則記過重則詳叅本道自有權衡慨難徇隠所有章程開列於左此外或有未盡事務當再陸續籌之一保甲必先清鄉謂清一鄉之人勿使縱容拜會行刧之匪也現門牌既已編號户口既已列名豈有子弟爲匪而父兄不知者豈有一家爲匪而左右鄰不知者豈有某家藏匪某人從匪而鄉正副團練長保甲長一概不知者此而不責其交匪又將誰責耶如果不交而匪伏其内則是容匪縱匪無疑今自示之後行保甲者非但編門牌列户口而已也要責成其鄉查明有匪無匪有匪則　交無匪則具結以後若再有匪惟父老左右鄰鄉正副團練長保甲長是問科以縱匪窩匪之罪夫復何言爾等獨不思鄉間有一匪不害已亦害人何以保一鄉安靜况乎被匪施累者貽禍無窮可不愼哉一團練必須聨鄉謂一鄉聨左右兩鄉之人合爲三鄉使之守望相助也近日雖見各州縣禀報團練情形章程略備究聞團丁練丁分别明白左鄉右鄉聨絡親密獨不思爾爲爾我爲我各自爲謀安望互相救援耶今自示之後毋諭鄉之大小其鄉間必有大王社與大姓祠堂酌設一處定爲公所以便團練丁約期會　每旬二期左右鄉約期會哨每月二期齊集其中每户至少必抽一丁爲團每大户五六丁必抽二丁爲團每團丁十人必抽一二丁爲練團十人舉一人爲團長練十人舉一人爲練長本户門首各掛燈籠一盞前面寫團練字樣後面寫某姓或是團長練長分别寫明團丁必自置一槍械一聞有警團丁則執燈鳴鑼恃衆以壯聲威練丁則手持槍械出而禦敵並令團丁於鄉之首尾處傳鑼通知左右鄰兩鄉左鄉聞鑼聲亦傳鑼於左之左右鄉聞鑼　亦傳鑼於右之右果皆出來救援亦何患盜匪之有所逃哉本道即日要出巡高廉欽三屬地方每至一鄉必飭州縣督令團丁鳴鑼練丁持槍出鄉迎接人鄉之後即在公所按名册點騐並約團練丁會操練丁操練打靶放槍亦復團丁鳴鑼以作其氣左右鄉會哨藉以考校技藝優劣亦互相觀摩之意必須整齊振作勿得參差如果該鄉能實力奉行本道必親書匾額以旌表之其有技精熟而氣勇奮者本道必請給功牌以褒榮之倘仍退縮不前即項分别　辦以明賞罰[  此示未畢翌日續登]  
[團匪未靖]  
　　天津訪事人云義合團匪起自山東蔓延直隸藉口於與教會爲難恣行刧掠其始土棍朱紅燈等以拳棒教愚民曰義合拳及　黨既衆改曰義合團自今秋迄冬焚燬教堂七八處殺斃教民十數人劫奪教户數十家迨朱紅燈等伏誅東撫毓大中丞去任上命袁慰庭侍　代之奏帶部下各營前往剿捕顧若輩聚則爲亂衆散則爲良民殊有剿不能剿防不勝防之勢現在又有殺斃西教士之事袁中丞聞　大怒立將地方官叅劾勒拿兇犯務獲嚴懲然此係官樣文章其如匪徒之不靖教案之不了何又聞直隸河間府屬除獻縣大教堂外其餘被毁甚多刻下匪徒已竄至天津府之滄州靜海矣噫國步艱難强鄰日逼而教案之多又較歴年爲甚予外人以口實貽君父之隠憂彼亂匪之肉其足食耶 
[匪燄猖狂]  
　　廣州訪事友人云省中來往各船每日帆懎如織邇者盜風大熾刧奪頻仍即輪船置有軍裝亦懼不敢抗惟向匪首傅贊開繳納行水銀兩領取鰲魚旗即可安然無恙並給以保單中途如或矢事即照數償銀近更廣通聲氣與小英清一帶土匪聨絡聲威遠播故各船雖所費不貲亦皆樂於從聞杉行每年所納行水以鉅萬計議定售去杉木每銀百兩另加小費五兩以供此項盜需語曰涓涓不塞將成江河彼有地方之責者其可置若罔聞耶 
[甬江盜案]  
　　寗波采訪友人云慈谿縣境某姓家於本月十二夜被盜行刼翌日開單投縣署禀報並因失去郡城寳成銀樓匯票急知照前途其付至十六日忽有王阿三王五條二人侍票往寳成兌取洋銀由寳成執事人扭送鄞縣署縣主徐大令提案研訊詭稱此票係友人於路上拾得團囑小的等代支大令心知若輩必非善頌飭差嚴加看管一面備文至慈谿請左大令來郡提二王刑訊一已供認不諱遂飭钉鐐收禁一猶信口狡辯大約須帶慈推鞫也 
[蘇坦盜案]  
　　蘇州采訪友人云閶門外半塘橋東畔裕號米行白粲黄梁如墉如櫛生涯之盛莫與比倫本月十二夜更魚三躍突來盜匪多人桀石毁大門一擁而入明火執仗肆意搜羅　中人蝟縮不敢聲張任若輩如取如携直至慾壑既盈始呼嘯而去行主查檢所失約值五六百金遂於翌日開單投吳縣及總捕署禀報田大令會同王司馬臨塲踏勘飭捕緝拿傅聞十九日已由司馬獲犯吊贓惟口供尚未訊實云 
[騙案讞成]  
　　蘇州郭煜興士棧主郭某之子行七者因事向昭文縣人黄陳氏指官撞騙及敗露後經蘇州府彦詠之太守提案訊供釘鐐枷號種種情節前已歴志報端兹得本館采訪友人續函悉七名進德第一日經公役旨今游下閶門外下塘及城中元妙觀一帶第二日游示盤門外青陽地至第三日太守復提案訊鞫諭免游行發交元和縣獄中收禁現聞是案已由太守申詳上臺科以三千里軍罪明正即須批解登程矣 
[武林火警]  
　　杭州采訪友人云本月二十日卯初一刻斜月已墮繁星麗大蝶夢初回布衾如鐵忽聞警鉦四起各水龍紛紛馳赴火塲直至天明始掌號而返執而詢之知火起於下城孩兒巷口某豆腐店其時店主方夜起作工命學徒爇火於灶徒熟睡初醒誤將火油燈潑翻火及茅蓬烈燄頓發及店主奔往灌救則已上穿屋頂勢若燎原主婦好夢驚殘樓梯已斷倉卒中手携一女懷抱一孩破壁入比鄰羊肉店中倉皇避禮既而祝融氏大張旗鼓四處蔓延雖經官署洋龍暨各水會義龍圍環噴激而火星倐飛至對面趙同昌南貨棧及某醃肉鋪登時一發難收事後檢之計焚去巿屋九十餘幢連巷中小屋共一百三十餘間北至義濟米店圍墻東至北橋之畔南至大升紙店界墻西至孩兒巷口木棚誠巨災也 
[古潤官塲紀事]  
　　鎭江采訪友人云江蘇巡撫鹿芝帥奉命署理兩江總督既卸撫篆即於本月十九日之晚八下鐘許乘登瀛洲兵艦駛過京江新湘江勝各營勇丁均在江干列隊俄而闔城文武各員弁咸登舟晉谒芝帥接見有差旋即展輪望江寗進發○本月二十日爲封印吉期道鎭府廳營縣各官於禮成後往來賀喜衣冠車馬交錯於途○本月十八日正午蘇松鎭總兵總統南尖兵艦陳印波鎭軍由防次乘南瑞兵艦抵京江既下　即鳴騶登岸拜會長江水師提督黄芍巖宫保籌商布置江防翌晨展輪赴江寍恭祝南洋大臣劉峴　壽誕○江南提督兼自强軍及太湖裏河水師統領李壽亭軍門秉節蒞鎭江小作勾留旋於本月十九日乘虎威兵艦詣江寗蓋爲劉峴帥稱觴祝嘏也瀕行水陸各營官弁勇丁咸赴江千恭送 
[刋上官塲紀事]  
　　揚州氓事人云兩淮運司江蓉舫都轉聞升署兩江總督庇芝帥擇吉本月二十四日接受關防二十二日又爲劉　帥嶽降良辰因於十七日晌午排導至新河灣登舟赴省垣祝賀揚州府沈碧香太守海分司徐星槎分轉揚州營叅將袁叅戎等文武各員亦於是日乘舟前往大約返棹時當在黄羊祀竈後矣○委署揚州糧捕河務同知徐司馬承誥由袁江南下行有日矣忽爲冰凌所阻近日天氣晴和隨於既望抵楊涓吉十七日接篆○十二圩東新城向有掣騐士專掣通泰兩屬運圩塲鹽及海屬北鹽以防重斤等弊近因十房年久失　勢將 
 
 

Page 3

 
 
傾圮委員禀請運憲江都轉委淮南局員戴分轉佔價興脩現已工竣都轉委永豐壩毛分轉前往騐收 
[松郡官塲紀事]  
　　松江訪事友來函云日前府尊濮紫泉太守赴滬公幹旋於本月十五日之晚三鼓時乘舟而返○某日金山縣武大令因公至郡假寓荷池弄文昌閣先詣府署謁見府尊濮紫泉太守然後赴文武各寅僚處投剌 
[漢皋解佩]  
　　漢口訪事友來函云今歲汴中旱魃爲虐禾苗犬半焦枯貧民無以爲生轉徙流離深堪憫惻日前有難民數百人結伴來漢鳩形鵠面憔翠不堪日則沿門托鉢夜則露宿風棲未知遍野哀鴻能有白傅大裘爲之覆翼否也○鄂省邇因籌餉維艱當事者倡議重抽烟酒糖三項釐金而各商人以虧耗太多未能遵諭某日邑尊何明府邀集各業首董諭令善爲開導不識能否恪遵憲章也○蜀商之寓居漢口者迭接蜀中要電悉川楚之交近有匪徒滋擾商旅鮮通所有貨物暫行停購免致中途有失噫外侮頻仍内訌迭起憂世君子能勿太息咨嗟哉○今歲襄陽遭旱居民無以爲生桀黠之徒與土匪聨絡一氣動輙千百成羣旁出刧掠富有貲財者均思遷地爲良未識地方有司有保衞之衛否○鄂省大吏舉辦籌餉事宜已於省城設立總局各府州縣亦設有分局以資輔佐兹者漢陽城隍廟内又分設一處似此旗布星羅當難不集成巨欵也 
[鳩江談薈]  
　　蕪湖訪事友人來函云年關伊邇鄉人咸入巿購置年貨五逹之巿幾欲轂撃肩摩而匪徒亦遂混迹其間肆其胠篋探嚢手叚本月十二日下午口昌祥米行有米客某姓調換洋銀四十元偶不隄防遽被匪人乘間攫取某姓飛步狂追直至鹽局巷口始經保衞勇並緝捕局勇合力兠獲搜其贓銀則已轉付同黨及解交保甲總局研訊供認同夥共五人俱住新横街洪姓飯店迨派勇往摛已被逸去一名僅將三人帶局訊出確供一併移縣懲辦並將洪姓飯店發封以示懲儆○二街土業水龍公所前因改建高大樓房重題門額未將水龍二字照舊題上致廣帮各士商糾約同鄉互相訐訟已數月於兹當經亦邑尊批飭仍照舊日士業水龍公所六字原式横題門首以示不忘粤商當日創始之良規而本帮土商似又不能心服爰上赴道轅翻控幸道憲吳觀察持平批示兩造始各無言遵諭息訟兹將道批照錄於下廣商莊成林批此案前據黄泰和等兩次來轅具呈均經明晣批示在案何以日久尚未訊結本道總核兩造呈詞士業水龍公所係由粤商郭先甲充董時集資創建現在粤商土業生意較减本帮土業生意較繁黄泰和等集資就舊基改造郭先甲退董有年又未經衆商公舉爭董生事涉訟固屬非是查核抄黏縣批該縣　合仍將士業水龍公所六字照舊横題門首俾復舊觀毋忘粤商始建之意最爲公允現據該商等聨名公呈非與爭公所非與爭充董二語情詞亦甚明白黄泰和等抗批不遵是徒爭無謂意氣亦屬非是候抄禀錄批行縣諭飭兩造恪遵該縣前批毋墜士業水龍公所六字舊觀完案息事寗人和衆可也餘批黄泰和詞内抄粘附黄泰和等禀批已於粤商莊成林等互呈禀内明晣批示水龍係備火患便商起見自宜愼儲公所應用公所係爲聨絡同行公共之地於門額多列水龍二字亦於公所毫無所損凡事貴母忘本人情大抵皆然經商尤貴協和勿過分帮啓釁著即遵批辦理完案毋踏訟則終兇之式是本道所厚望也 
[敬惜字紙]  
　　前者江蘇海運局接准署上將縣正堂藍照會内開案奉前道憲蔡札開照得近有不肖之徒專以搜羅字紙運售各埠鞋鋪配作鞋底褻瀆聖賢莫此爲甚除出示諭禁外合抄示稿札飭一體示禁等因下縣奉經各前縣示禁在案兹敝縣莅任聞仍有此種情弊而尤以運糧赴津之沙船爲最希即傅知各號商並飭船户耆舵細心查察倘水手人等仍敢偷運一經發覺提案重辦不貸等因照會到局查私運字紙帳簿赴津銷售已迭次　囑耆舵嚴爲防察本月十七日經二十七鋪巡防局起獲成捆之字紙一起可見此風仍不能絶除由惜字局及本局嚴密訪查外合再傅諭各沙船耆舵如該船水手仍有私裝字紙帳簿情事立即來局報明送請善堂收化給還重價决無拖累如容隠不報查出之後定將該水手送縣嚴辦該耆舵亦難免咎也特此傅諭各宜知悉 
[保衞閭閻]  
　　臘鼓鼕鼕歲聿云暮鄉民之入巿購年貨者肩相摩轂相撃而匪徒即混雜其内肆其攘竊之謀地方官深悉此種情形爰派虎而冠者數人沿途彈壓既而各巡局員亦撥勇在街照料是誠保衞閭閻之要政也 
[勒拿賭棍]  
　　前報紀著名賭棍某某等在高巷頭某茶肆聚衆賭博十六鋪巡防南局勇丁率同地甲往捕突被賭徒開槍轟撃大受傷夷及回禀局員曾二尹二尹以各賭徒混迹已久地甲不先禀報以致若輩膽現不法實屬咎無可辭因勒令於年内務將各凶徒悉數拿案以便訊明嚴辦 
[火厄未成]  
　　前晚南巿蔡陽弄某姓家因煮晚餐偶遺星火未經知覺移時烟燄横飛勢將上熾家人見之奮力擈救始得火滅烟消僅焚去牀帳被褥等物 
[上海縣署瑣案]  
　　前者木匠徐福泉在英租界望平街被人戳斃前署上海縣王欣甫大令相騐後正在查訪兇手旋有傅羊羊者投案訴稱死者係小的之學徒實被邱少卿等戳斃叩乞伸冤大令即飭差役拘邱到案迭次刑訊狡不承認因之收押所申前晚代理縣篆之戴子邁明府升堂覆訊邱供小的係南通州人自幼隨父來申在虹口開設老虎灶傅羊羊時來啜茗是以與之相識前因訛詐事發管押捕房疑小的指使懷恨於心今突以命案見誣求恩明鑒明府飭仍還押候傅傅羊羊到案質訊○前者爛泥渡巡防局員某君函開烟館主趙吕氏控張福林調戲伊女向之喝阻被張剌傷等情今特拘獲黨羽陳阿掌即小篷頭送請訊斷王大令訊供收押在案前日地保復將張之羽黨陸揚寳鮑富生解縣戴明府飭帶陳阿掌到案訊供陳供小的與張素不相識實被誤拘陸鮑兩人供小的等無辜悞被株連求恩省釋明府飭陳鮑兩人各浼的實人保出須將張福壽尋獲交案方可脫身無事否則仍須著保人交出訊懲○前者西門　防局員某君函送賴婚之嚴吳氏氏女嚴大郎及搶親之尤二郎到縣戴明府升堂研訊將尤二郎笞貴枷號嚴大郎暫發普育堂留養候傅尤之父母來案再訊今尤枷期已滿其父母尚未到案前晚地甲帶案禀明請示戴明府問爾父爲何不來尤供現由兄長回崇明原籍陪父母到來叩求交保候示明府曰本欲將爾收押姑念年輕初犯准爾取保出外候爾父母到來復訊 
[上海巡局紀事]  
　　日前沈紹林駕舟載運稻柴灰至陸家浜私自在駁岸旁釘樁繋纜事爲二十三七鋪叚董盛悅卿所見函送二十三七鋪巡防局局員邱友林二尹提訊之下沈稱小的自知過悮願罰洋銀兩元二尹遂令埠頭保去昨日盛董致書二尹内開沈紹林罰修駁岸洋銀兩元業已儲存惜字社内二尹頷之○前日午後英美租界公堂讞員翁笠漁直剌派差役持名片至二十三七鋪巡防局禀稱某姓控竊案牽涉老爺所轄鋪中合興洋鐵店主顧某收買所竊鉛皮請准移提歸案辦理局員盛雨村二尹允之立即派地甲協同來差往萬裕街提顧至局交差帶回 
[美租界捕房紀事]  
　　昨晨小竊周阿二闖入靶子路某鄉民家竊取布衣等件適爲事主拘獲扭入捕房捕頭令押候解送公堂禀請讞員翁笠漁直剌訊辦○有跑灘賊混名小麻皮者不知其姓昨午混入外虹口某碼頭上貨棧中乘間竊取舊鐵若干磅適被管門之印度人某甲所見拘入捕房捕頭令押候解送公堂禀請訊辦○昨午外虹口西華德路菜巿左近有小人若干人因結算工貲起釁互相兇毆繼復扭至捕房嘵嘵伸訴捕頭謂事涉錢債非捕房所應理著自投英美租界公廨控請翁大老爺訊斷可也若輩乃唯唯而退 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[劫妓駭聞]  
　　廣州訪事友人云月前城西迪隆里大巷口娼寮被匪徒數十人刦去妓女十二口至拌塘五約左近登舟而逸旋訪知若輩嘯聚離城十餘里之瓦窰鄉聲勢甚大名之曰鐵羅漢駐防營勇皆付之無可如何後經鴇兒傭人往說每口給予洋銀一百元共給一千二百元始得一一贖歸似此劫人勒贖目無王章不知地方官亦有所聞否 
[茸城臘鼓]  
　　松江訪事友來函云西門外一帶人烟輻湊爲合郡菁華所萃日前某醫生入巿購物道經仁和水菓店門外見地下遺有字紙拾而視之則莊票也計洋銀二百元乃袖之回家繼恐此票爲年輕學徒或各店傭工所失無力賠補必生意外之災乃懸帖通衢標明居址令失主自行來領越日果有某絲缐店主踵門請謁歴述失期及數目一一吻合醫生乃徐謂曰僕之爲此恐無力者驟失鉅資或戕性命若君輩嚢資充裕偶失一二亦太倉之一粟耳雖惠而過我恐蘭相如不易歸璧秦廷也店主語塞乃忸怩而退○客有自洙涇來者述及目下盜匪充斥行路爲難月初某鄉民嚢洋銀六十元附航至某鎭同舟有口操皖音之某甲見其懦弱可欺思乘間攫取鄉民微覺之道出錢家圩遽爾登岸呼捕鄉民聞聲麕集乃縷述原委謂去年甲曾在某砲船上借查艙爲名掠去洋銀數元其頦下槍珠痕顯然狹路相逢乞爲援手鄉民乃曳甲登陸搜其身畔獲紅縀一方大書禍福與共等語遂訴知圖董地保翌日解往洙涇請金山縣主某大令訊辦○歳序將闌巿廛中人例須下鄉收帳惟日來祥羹疉降積素未融以致道途滑澾難行無不愁眉雙鎖深望天公做美高掛銅鉦俾趙璧易歸藉作桑榆之補不意某日正午又黑雲低壓細雨廉繊恐巿景不免减色矣○東門外張姓素著富名本月初十日晚忽爲梁上君子所算竊去珠飾約值洋銀二百餘元事後告知捕保並繕禀呈縣請緝不知能否弋獲也 
[上海縣署紀事]  
　　前者兇犯陸海珍因防賊竊魚昏黑中誤將行人吳成林戳斃代理縣篆之戴子邁明府訊實口供行將解省爰於昨日飭典史周穎伯少尉騐明面貌箕斗還禁獄中○邇來四鄉花户投櫃納米折銀者紛至沓來縣署大堂頗爲擁擠扒竊之流竟敢混雜其中試茯剪綹手叚鄉民往往被共所算代理縣主戴明府特派差役數名爲之照料○前者提右營叅將署中被賊竊物旋拘獲賊婦金李氏解經縣主藍雲峯大令訊取口供發官媒管押前日官媒邱氏禀稱該犯婦忽發重病代理縣篆之戴明府立傳醫學前往診治○北簳山汛弁施某移文上海縣署内開民人何金忠在湯家木橋開設米鋪本月初六日被賊竊去洋銀衣物至今未破相應移請飭捕協緝等由戴明府准之即飭捕役遵照失單赶緊嚴緝 
[英美租界公堂瑣案]  
　　江海新關舍書周鴇鈞即席良生在關舞弊逃逸無蹤後由稅務司告知前道憲札行上海縣嚴緝未獲詎料席改姓笔名志雲避匿新閘醬園弄日前因虐斃婢女被包探劉升堂拘解公堂旋爲原差趙祥屠林識破禀知讞員翁笠漁直剌直剌倩襄理讞政之張柄樞司馬研訊屬實釘鐐收押昨日升堂覆訊周鴻鈞即席良生又即徐志雲供婢係燙傷潰爛並無凌虐事情求恩明察席王氏即徐王氏與傭婦吳高氏所供略同傳訊仁濟醫館潘醫生稱十八日徐姓倩醫生往治婢女傷痕見婢骨瘦如柴臂上潰爛惟不知是否撃傷抑係燙傷直剌商之梅繙譯以徐實係舞弊關書席良生著管押半年俟期滿之後送縣歸案訊辦前懸賞洋銀二百五十元如數給二差及劉探均分○日前大北電報局所設水缐被船户高光才張阿松竊去售與朱鳳山及陳芝雲經包探將一干人拘獲昨日解訊大北電報局經理西人投案請辦高光才供小的操舟爲業貪小竊取水中電缐以後不敢再犯求恩寛宥張阿松供小的在高光才船上爲篙工當日帮同撈取得價後略有分肥並非爲首朱陳同供小的等開設舊貨店不識電缐疑爲鉛絲故敢收買無知誤犯尚乞恩寛直剌判將高光才笞責五百板管押一年張阿松笞責二百板管押半年朱陳各押半年○女　邱阿秀傭於黄芝榮家日前乘間竊取金鑲玳瑁臂釧及金戒指等物被黄查見連贓送捕房昨日由包探張天林解請訊究黄投案申訴前情邱供偶然玩弄不敢行竊叩求鑒核直剌判責手心五十下○積竊計毛毛屢次犯案懲辦非止一遭今又行竊浦長慶家綢布衣服二十七件被包探陸阿九拘獲解案請究失主投案領贓計供小的係無錫人行竊該死叩求恩宥直剌判押半年期滿遞籍○二百十六號華捕解送投河自盡之吳瑞生請　吳供本地人向爲洋行生理尚未娶親聞有妓女王菊花發堂擇配意欲娶以主中饋事不能成故思自盡直剌憫之著留候過堂核奪○昨晨信昌繅絲廠洋人稟稱廠在曹家渡地近荒僻每日放工必派出店沈阿新周阿紀二人獲送以防流氓滋擾前日放工時二人照常護送各女工出外突有流氓多人向女工調戯并將沈周兇毆務請查提究辦直剌謂事在租界之外應候照會上海縣查核 
[法租界捕房瑣案]  
　　粤東某邑人林守章不務正業專事遊蕩被其母送入捕房解請公廨讞員朱森庭明府訊取口供判掌頰二百下交其母領回昨日林莊氏偕弟莊某投案稟稱前因守章違忤送案請懲現擬帶回廣東原籍嚴加管束求恩免辦明府准之著交其母與母舅帶回嚴加管束以期改過自新○紫來街復盛米店執事人李渭康盜用銀錢經股東楊浩泉等查悉送入捕房解經明府訊取口供押候嚴辦昨日楊偕各股東投案求追明府飭提李到案復訊李供尚有放出各帳未收明府諭令各股東協同包探將李帶出查對帳目並生財底貨約值幾何禀候核奪○某西捕失去大衣一件疑細崽黄和生所竊送案請究明府訊取口供諭令押候查明核辦昨日包探禀稱西捕所禀查無實據明府著押候過堂復核○海門廳人徐陳氏謀斃鄰嫗曹氏逃逸無蹤廳尊王雁臣剌史查得伊子徐阿二徐阿三在滬上法租界當車夫恐匿迹彼處因移文公廨請朱明府提案訊供移歸廳署研訊各情已紀前報昨日明府命提二徐到案再三研詰謂汝母所犯之罪尚不致死何弗從實供明免貽後累二徐堅稱小的等實不知情明府仍著還押候過堂送縣解回海門歸案辦理○利喴烏利文兩洋行主控華人錢子山積欠鐘表各貨計洋銀八百餘元明府訊供之下錢請將伊兄聚卿代押捕房俾自已得以出外收帳料理昨日兩洋行西人函致捕房轉告明府稱所欠貨欵業已料理清楚請將錢聚卿釋出明府准之○行竊大通輪船物件之王阿土行竊途人沈載庭水烟袋之陳連生行竊太古棧房拷皮之陳子松前經明府訊明昨日著照原斷責王二百板二陳各一百板一并開釋 
[救急功崇]  
　　昨承鳴鶴塲無名氏代寄來補過子善士求母病全愈助粥廠洋五十元無名氏續助白米十八石五斗川幫友人來華儀堂助振元八十四兩蔚長厚來史少泉求慈親增福壽并令郎壽名延長母子平安洋三十元慈北周啓東在世許助洋一百元蘇城恒孚銀樓來元和學聽松子贄敬撥振洋三十元又各户洋廿元小洋廿四角吳曾濤因病危篤蒙馬良伯醫治贈區不受移振龍洋十元功深補救拜賜殊多當此殘年風雪飢民蜷伏於頽垣廢井間肌生銀粟餐乏黄梁其奄奄待斃情形即以鐵石心腸當之當覺酸鼻起溝壑而登衽席不得不再求於慈祥在抱之大君子矣臨穎無任延企之至上海六馬路仁濟善堂籌振公所施則敬等謹誌 
 
 

Page 10

 
 
   
 
 

Page 11

 
 
[光緒二十五年十二月初五日京報全錄]  
　　宫門抄○皖撫鄧奏甄别知州片○齊撫毓奏叅劾屬員片○督辦礦務唐奏爲申明廠銅不旺緣由摺○蘇織造景奏爲接收前任移交庫欵摺○燕督裕奏爲長蘆鹽運傷耗過多懇恩酌加滷耗摺○十二月初五日吏部翰林院正紅旗值日吏部引見二十八名工部一名提督衙門四名侍衞處四名廂黄滿九名正黄蒙四名正白蒙二名兩翼二十一名○堃岫吉恒各假滿請安○逹賚百日孝滿請安○慶王請假五日○恩公請假十五日○琦侯續假五日○恩佑續假十日○德公續假二十日○掌儀司奏十一十二日祭奉先殿載振溥僎行禮○召見軍機長萃○○鄧華熙片再勞績保歸候補直隸知州應於到省一年後察看考核奏明分别繁簡補用歴經循辦在案今查有花翎三品銜補用直隸州知州英華應以光緒二十四年八月初八日到省之日起扣至二十五年八月初八日止試看一年期滿例應甄别據藩臬兩司會詳請奏前來臣覆查得該員英華年壯才明辦事勤愼堪以繁缺留省補用除咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○毓賢片再奴才到任以來詳察屬吏其中治行卓著者固不乏人而庸劣不職者亦濫厠於其間均經奴才隨時舉劾用昭勸懲各在案兹查有山東候補鹽大使聨輝操守謹嚴辦事穏練實事求是饒有吏才更合仰懇天恩量予擢用又查有代理山東郯城縣知縣余則逹鑽營取巧有玷官箴任意妄爲怨聲盈路奉旨飭辦團練四鄉有團總團董名目該縣竟敢出示禁止拿辦首事莊長殊不可解且被人控告有案署莒州事正任平原縣知縣錢心潤其在平原任内不洽輿情道路以目其在莒州任内匿災不報罔恤民艱催比錢糧民受追呼之苦遂致州人不服有罷考情事以上二員庸劣不職未便稍事姑容相應請旨即行革職以肅官方是否有當附片具陳伏乞聖鑒訓示謹奏奉硃批另有旨欽此○○三品頂戴督辦雲南礦務臣唐炯跪奏爲本年雨水過多𥕢硐被淹柴炭缺乏以致廠銅不旺據實恭摺仰祈聖鑒事竊雲南辦廠全恃春秋冬三季每月可得銅十一二萬春秋兩季每月可得銅七八萬不等夏季地氣上升　硐悶亮積水難於攻採民間至時停歇公司則不惜工本另開通風洩水以便攻採每月尚可得銅四萬常年廠情大率如此本年自四月至五月杪連月大雨中間晴霽不過數日公司所辦巧家永北宣威威寍各廠　硐悉被水淹甚或坍塌不能採礦辦廠以柴炭爲第一要需各廠在萬山中柴炭皆購之三四百里外雨多路險默運甚難遂爾缺乏不能煎鍊又爐産爲濕氣浸漬火力不順礦砂往往團結不前煎鍊十爐只成四五總計夏秋兩季每月得銅二萬餘斤多止三萬較之往年短缺過甚而公司賠累因之亦鉅臣每接公司禀報午夜焦灼現在天氣晴霽已飭公司設法赶辦惟修理　硐爐座開通水洩轉運柴炭展轉耽延煎鍊尚需時日本年銅斤實不能辦足二批此則天時所致非公司人力有未盡亦臣意料所不及理合據實縷陳仰求聖慈垂鑒所有本年雨水過多　硐被洩柴炭缺乏以致廠銅不旺緣由謹會同雲貴總督臣崧蕃雲南巡撫臣丁振鐸恭摺具陳伏乞皇太后皇上聖鑒謹奏奉硃批知道了即著督飭公司設法赶辦儘數起運欽此○○二品頂戴蘇州織造奴才景恩跪奏爲接收前任交代庫欵稽核相符恭摺奏聞仰祈聖鑒事竊奴才蒙恩簡放蘇州織造業將接印任事日期恭摺奏報在案所有前任織造海豐移交各項錢糧現已按照清册逐欵盤查計正欵項下存銀七百十八兩四錢二分八釐指欵項下存银三百三十三兩七錢三分七釐辦差項下存銀二百五十六兩六錢七分四釐匠糧項下存銀三百十七兩一錢一分二釐申餘項下存銀二萬八百二十五兩七錢六分四釐核與册列各數均屬相符並無短絀惟查申餘欵内有前織造辦解敬事房所傳要件挪用銀三萬九百八十四兩九錢六分九釐當經前織造於上年十月附片奏明在案現在此項銀兩尚未歸還容由奴才咨催藩司迅速籌撥以清欵項至各前織造歴年辦解運務動用銀兩業已題銷至光緒十七年止此外二十年起至二十三年止各前織造先後奉内務府工部傳辦各項活計動用銀兩均由前織造代爲造册奏銷所有本年赶運亦經前織造辦解呈交其本年大運暨奉傳未辦各欵亟應接續開辦現因工需銀兩各處欠解甚鉅不敷辦理應由奴才赶緊咨催籌撥一俟解到即行開工趲織辦齊解交不敢遲誤謹將接收前任移交閳欵稽查相符恭摺具奏伏乞皇太后皇上聖鑒謹奏奉硃批該衙門知道欽此○○頭品頂戴直隸總督兼管長蘆鹽政奴才裕祿跪奏爲長蘆直岸引鹽運道艱滯傷耗過多商累實甚仍懇援案酌加滷耗以資調劑恭摺仰祈聖鑒事竊查前據直岸各商以運道艱滯商力難紓禀請設法拯救等情經升任運司萬培因援案詳經奴才奏請每包加滷耗鹽二十斤以五年爲限旋經户部議覆每引若加耗鹽二十斤以直岸應銷四十三萬一千三百九十饖道計之約共加鹽八百六十二萬七千八百餘斤共合引一萬五千六百八十二道近年銷路如故忽以無課之鹽八百六十餘萬斤行乎其間鹽愈多則銷愈滯銷愈滯則課愈絀即謂課額由商包納無論銷引多寡均可勒令商人包完而加課一項設有短少又將誰認毋庸議等因咨行飭遵去後兹據署理長蘆運司方恭釗詳稱據直岸商人晉有孚等禀稱遵查此次求加滷耗者但求補鹽包内之傷耗非敢於鹽包外溢额求增也查國課商引根本皆在灘鹽昔年灘存老鹽囤積既久滷氣全沙運到引地傷耗無多自光緒二十一年海嘯大災以後老鹽盡行冲没灘灶多半失修新哂之鹽隨出隨運鹽質太嫩中含滷水築運過關時按照部砝斤兩悉符迨途中起剥數次抵廠後裝車陸運席皮損壞抛潑已多船車偷盜查禁尤難計自津垞築運以至抵岸出售閱時半年之久風吹日炙出滷尤多每包有虧鹽四五十斤者月虧鹽六七十斤者所存不過九成之鹽每年仍納十成之課往年尚可支持者賴有津貼商累之帳墊加價稍資挹注今則加價已提七成歸公虧折無從彌補又值各河淤塞澕阻鹽船大半不能抵廠本年鹽斤傷耗更甚於前商等原請加鹽四十斤藉抵沿途虧耗今奉户部駁飭以爲所加者係屬無課之鹽而不知商等求加者冀免無鹽之課至於銷引之暢滯惟在歲時之豐歉實不關區區之耗鹽查直岸一百三十餘處每岸額引一二千者居多尚有不及千引者加耗之鹽數在一百三十引岸爲數無幾原定之引自必仍舊告築斷不肯棄尾零之引包納全引之課前次預引加耗足可取証實與銷路無妨引目既不少領加價自不短交此又勢之相因無待煩言者也商累爲虧課之漸恤商實保課之源若不力加挽救竊恐直岸之殷商盡累累商盡叅縱有加價之名無商輸納不待數年引積岸　課虧餉絀實與蘆綱大局關繋甚重仍請每包加耗四十斤子限五年以補商虧而保課本等情禀經該署司方恭釗查核該商等所禀均屬實情若不量予調劑商力難支勢必叅懸相繼於課帑加價均有關礙惟每包請加耗四十斤爲數太多仍請每包暫加二十斤以五年爲限詳請具奏前來奴才復加查核委係實在情形合無仰懇天恩俯准仍照前請除向不加價之永平七屬及天津一縣毋庸加耗外其餘直岸引鹽每包暫加滷耗鹽二十斤子限以五年以紓商困而保課本理合恭摺附片具陳伏乞皇太后皇上聖鑒訓示謹奏奉硃批著照所請户部知道欽此 
 
 

Page 12

 
 
[光緒二十五年十二月初六日京報全錄]  
　　宫門抄○諭旨四道錄前○瀋督增奏爲查明札薩克圖郡王被控各節據實覆陳摺○閩督許奏遴員署理同知片○十二月初六日户部通政司詹事府鑲白旗值日無引見○榮中堂前任東陵請訓○克王續假二十日○步軍統領衙門奏拿獲游勇結夥持械搶刦盜犯景洛九即景雙印王洛五即王占元馬金標即馬洪幅態受山即李汶華高士辰等五名請交刑部○召見軍機○○奴才增祺跪奏爲遵旨查明札薩克圖郡王被控各節分别擬辦情形據實覆陳恭摺仰祈聖鑒事竊查接管卷内札薩克圖王旗已革協理綳束克巴勒珠爾等呈控札薩克圖郡王烏太之生父布彦圖私賣王荒歛錢暨王姊格根珠拉逼斃多命一案經前將軍依克唐阿委員前往查辦該郡王任用孥小袒護親屬從中阻撓致使案懸難結於光緒二十五年正月初七日奉諭旨即著遴派妥員提集人證秉公訊辦恊理台吉色楞汪保管旗章京逹瓦桑保梅倫催木否勒即宣布勒丹森呢嗎布彦托克塔虎均著即行斥革會辦委員協理台吉梅拉布梅倫多隆武均著暫行革職郡王烏太暫行撤去札薩克印務一併聽候辦理各該郡王等再行袒護阻撓等情即著從嚴叅處至所開新荒多處應否封禁外户能否驅遺著該將軍咨行該盟長酌量情形妥爲辦理等因欽此旋依克唐阿出缺經護理將軍文興等遣委候補恊領寳奎佐領榮綸前往秉公訊辦去後兹據逐欵查明訊取印供各結並繪圖貼說禀覆前來奴才詳加查核緣札薩克圖王旗初因欠債甚鉅無欵籌還放荒招墾經衆台吉壯丁攤銀三萬二千餘兩抵還該郡王欠債許爲驅逐荒户不但事後食言反爲多招數千户致爲已革協理台吉綳束克勒珠等省控京控上年六月又開逹賚窩棚地方新荒今年二月又開哈奇于吐地方新荒致爲阿育勒烏貴及衆台吉等呈控所有前放之荒先係該郡王生父已故恊理布彦圖經手迨光緒二十年以後均係已革協理台吉色楞汪保已革管旂章京逹瓦桑保已革梅倫崔木否勒那宣布勒布彦托克塔虎已革札蘭丹森呢瑪梅倫溜都力虎等經手且有隠匿私租五十一户情弊從前已放荒界南北長三百餘里東西寛一百餘里查騘明丹地照共墾户一千二百六十餘名其實近已數千餘家間有逃難者惟鎊青之户不按領地每户長一里寛四里章程任便刨佔且無論種地多寡按年僅納租糧十石由足青户愈多至新荒地叚長亦三百餘里寛六百餘里本年二月該革員色楞汪保復聽札蘭門德擅允攬頭陳有等蓋房開地許招墾五十户札蘭門德現已畏罪潛逃此查明該郡王蒙員被控先後放荒歛錢之實在情形也王姊格根珠拉偪斃多命一案據該格根珠拉遣抱呈遞親供内稱僕爲阿心台伯金花先後因遺失烟袋偷竊縀條均用柳條責打後因病回家各身死又奴才那孫吉嘠勒亦因竊取眼镜盒子交給伊母嚢吉特當經責訊不認將伊母子交令伊夫領回不知伊等回家後因何身死又卜虎必力克土因偷缸壺皮搭交給伊叔逹喇嘛却尼嗎傳訊該喇嘛未承派差送回廟後自縊身死隨將卜虎必力克土用柳條責打逐出府外聞其回家過河淹斃又二十一年六月章京接嗎扣即拉嗎虎因據多羅幾屯報知妻子被殺愁忿自縊身死經飭提該屯逹掩埋又是年五月有哈番鞥克市彦即恩合伯音提及卜虎必力克土行竊缸壺之事言語頂撞維時稱欲告知王爺責辦伊即懼走以後未知因何身死二十二年五月奴才托克托克桑在府患病合伊父賽充阿帶家醫冶去後不知若何身死再各奴才等雖有因偷被打並無登時殞命又據續遞親供内稱倭特罕一案聞係偷買賣家布疋被控恐懼自縊身死嘠勒桑濟特馬二命聞係因病在家身死實無逼斃請事求訊明各等情質之已死阿心台之父土吉斯加力嘠明已死那孫吉力嘠勒之父嚢吉特之夫伯力及嘠已死托克托克桑之堂祖額力狠𦬑伊祖母沙木嘠己死拉嗎虎之妻兄土莫力查干已死倭時之堂兄羅勒敦已死嚘勒桑之胞弟巴圖烏勒吉已死桑濟特馬之婆母沙木嘠等所供均與該王姊格根珠拉所遞親供相符各願具結完案惟已死伯金花之之胞兄科什克托克塔虎已死卜虎必力克土之胞兄色拉幾嘠已死逹喇嘛却呢嗎之徒羅博生桑保已死因合伯音之子畢力滾桑伊堂姪烏爾棍等或供死係因傷或供死係被逼均與格根珠拉所供各執經民人劉洛疙疸四命一案搶犯奪差一案飭據該王旗結報或經敖罕王查明報經理藩院奏結或由敖罕王自行奏報均已有案又所控八音都冷被盜致斃二命與石美石金財被害二命此二案業經該旗報由盛京將軍衙門訊辦又都冷被害二命一案據該王旂稱並無此案亦無屍親質之原告亦稱得自傳聞難指確據此查明王姊格根珠拉被控逼斃多命之實在情形也正在核辦間又據該台吉壯丁數十員名以任奸爲虐招佃開荒致蒙衆流離失所又據該屍親等以控理冤抑恐挾嫌被害各等情揑詞呈訴核與該委員查覆情形均屬相同奴才覆查三盟地方專恃游牧爲業荒地皆水草豐旺之區自光緒初年迄今招集佃户開墾已多驅之則窮黎失所不驅則蒙衆無以爲生事屬兩難已費躇躊乃本年該革員色楞汪保等竟敢於控案未了輙復招户開墾新荒無怪該台吉壯丁等纷纷投訴兹查訊明確亟宜持平辦理若如該委員所報已開之地查照理藩院暫留成案各墾户青户分别造册暫爲安插穵立封堆納糧每晌均以一斗五升以一半歸王旗辦公以一半分給衆台吉及倉廟養赡並酌减各壯丁差徭是亦持平辦法相應請旨飭下理藩院暫行該盟長切實酌量情形速爲辦理毋任偏袒俾息爭端其未開荒地一律永遠封禁倘再查有私放私墾即行從嚴叅辦以重游牧至王姊格根珠拉每以小過任情責打奴婢多人雖非登時殞命究難保其死非因傷現已死之伯金花卜虎必力克土逹喇嘛郤尼瑪恩合伯音等四案各屍親既不輸服其案情似不無冤抑並請飭下理藩院照例飭察秉公澈究以重人命原告已革協理綳束克巴勒珠爾等或因墾荒有礙游牧或因王姊兇暴逼斃多命所控均屬因公應與屍親人等一體省釋免累該郡王烏太放荒歛財任用羣小且於該王姊格根珠拉非理虐僕毫無禁阻實屬不合該郡王前經奉旨撤去札薩克印務應如何從重置議恭候聖裁革員色楞汪保逹瓦桑保崔木否勒即宣布勒丹森呢瑪布彦托克塔虎等擅權營私革職後仍在王府盤踞辦事尤屬目無法紀應與朋謀舞弊之梅倫漫都力虎並擅招墾户在逃之札蘭門德均請旨飭下理藩院分别擬議從重懲辦其恊理台吉布彦圖私賣王荒本宜一併議處業經身故應毋庸置議再郡王烏太於所部蒙衆不知撫綏既以斂銀墾荒失衆心又以王姊暴虐激衆怨兹該屍親等投詞控訴復以本士挾嫌殺害爲懼則該郡王平日虐待部下可知矣設或不知悔過誠恐别滋事端應懇天恩嚴飭該盟長隨時訓誡務使痛改前非毋得挾嫌報復以銷隠患而固藩封除將供圖咨送理藩院查照外所有委員查明札薩克圖郡王被控擬辦各緣由是否有當理合恭摺覆陳伏乞皇太后皇上聖鑒訓示謹奏奉硃批著理藩院核議具奏欽此○○許應騤片再福建福州府福防同知員缺地處衝要事務殷繁查有興化府興糧通判楊萬清辦事穏練堪以調署所遺興糧通判員缺查有福防同知温冠春明白安祥以之調署亦堪勝任楊萬清未到任以前查有閩縣知縣陳受頤堪以代理據藩臬兩司會詳前來除咨部查照外理合附片具陳伏乞聖鑒謹奏奉硃批吏部知道欽此 
 
