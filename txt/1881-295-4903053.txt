# 1881 - 295 - 4903053

 

Page 1

 
 
[募築沿海救命墩以工代賑啓] [  丹徒嚴作霖謹啓]  
　　今歲六月廿一日江北伍新草廟四場風潮肆虐漂沒人民盧舍不計其數實爲從來未有之奇災蒙大憲籌撥鉅欵諸善士　躣翰將源源接濟飢者餔之寒者衣之露處者藥室以居之流離者設法以招徠之凡在災黎莫不異口同聲感淪肌髓但生者雖可以不死而死者已不可復生與其補救於已然曷若綢繆於未雨此曲奕徙薪之計古人所以痛念之也查塲下有長隄一道綿亘數百里乃宋時范文正公所築以捍禦海潮之患卽所謂范公隄是也從前灶戶煎鹽之地均在隄內自海勢東遷日趨日遠滷氣不能上達無監可煎灶戶乃移灶就海於是昔日之下灶卽今日之上灶昔日之在隄內者今日則在隄外而范公隄幾成虔設矣然猶幸海邊向有沙岸一道名曰攔門沙藉資抵禦乃今年深月久沙亦洗刷殆盡一旦風潮猝至直如萬馬奔騰毫無隔閡而小民遂葬於魚腹此雖出於意外實亦在於意中者也今歲風潮之大固以六月廿一日爲最而閏七月初三十八兩日潮復疊至勢亦不亞於前據老灶戶云風潮來去無常恐爲患者不止一年並不止伍新草廟四處沿海三十六場在在可慮若欲爲一勞永逸之計須仿照范公隄法另築一隄於外庶可恃以無恐但工費艱鉅願大難償非一時所能集事查各塲地或一里或二里卽有－墩乃從前所築以避潮者名曰避潮墩又日救命墩年久失修大半坍場爲今之計擬一變通之法相度可以築隄之處就其地勢先爲築墩得寸則寸掃尺則尺若經費充牣卽逐渐加多踈者密之　者連之以築墩爲築隄之根本不求速效而圖遠功庶不致勞民傷財卽不致畏難而退而工費遂以代賬誠爲兩便將來如能成隄固可爲永遠之利卽隄不成而墩成亦不失先事之防計每墩需費洋四十八元爲一大願墩成立石於上刊列善士姓名仕履卽仿范公隄意名曰某公墩俟大功告成總建一祠供奉長生祿位春秋報賽尸祝不志務求諸善長慷慨解囊廣爲勸募能築一墩卽可救數十家之命能築十墩卽可救數百家之命倘能由墩而成隄卽用救恒河沙數之命矣功德之大無過於此有達識者當不以予言爲河漢也 
　　捧讀人啓平直敘事不爲一切勸誘之語具見立心平恕與人爲善之誠至矣蓋自丙子至今各省勸賑功在一時諸善士猶踴躍爭先鉅貲𪊽集今此舉功　百世匹夫創義直與范公令名同垂不朽有不聞風典起者乎是不待勸范公身都將相威德所被隄工易成　無范公之權位而欲繼范公之志業自非識量福命加人數十百倍不足與語此是又不能勸不但此也人生功名富貴子孫壽考之遭雖曰天命要在人爲然惟樂善不倦者方能眞知此理深信而不疑今更謂生後姓名長留天地則幾於沒而爲神廟食百世以此爲勸誰能信之且歷年捐賑諸善土類多不求人知並有力辭保獎者今此舉功成之後諸善士或身至其地親見夫老幼婦孺歲時瓣香之祝曰是某公之活我也或賢子若孫傳聞於其父老曰自某年某公活我以至於今數十百年來不復知有風濤之患也其爲愉快滿志復何物足以擬之是實至者名自歸在諸善士固自樂其性分之樂初無容心而又何可預設空言以相市乎是更不敢勸也大啓用心至此同人咸五體投地謹細繹大意於萬一並付報館以誌佩仰　桐鄉沈善登啓右嚴佑　明經募啓與沈榖成太史答啓皆一片樸誠和盤托出讀之令人怦怦欲動歷年來各省大祲東南好養之士解囊賑䘏集貲逾百數十萬且多不勸而化不邀獎敘爲從來史册所罕有今蒼蒼者特設此與文正齊名之功業以待高賢並垂不朽想諸君子同具此先憂後樂之襟懷必不肯當仁而讓如欲索觀此册仍可向上海蘇州鎭江電報局及從前各路經募賬捐諸善士各善堂領取子與氏之言曰至誠而不動者未之有也本館樂觀厥成因儒筆而記之 
　　本館附識 
[恭錄　上諭]  
　　○八月二十九日奉　上諭銘安等奏部駁奏補通判與例不符擬照章由奉天調補並請旨查辦一摺前據銘安等奏請以鍾彥補授吉林長春廳理事通判與例不符輕吏部奏明更正並請將該將軍等議處係屬照例辦理惟措詞未免過當銘安等於部駁之案輒復嘵嘵留辨語多負氣亦失大臣之體所請查辦之處着毋庸護至所奏長春廳理事通判一缺吉林現無合例人員擬照奏定章程由奉天曾任實缺州縣內咨調請補等語着吏部議奏欽此 
[風災續聞]  
　　○昨日報載海防風災一節玆閱西字報知被災情形更有甚於昨報所述者該處地方官刻已出有告示不准米糧出口緣此次米船遭風所喪實多忠不免米價騰湧故也 
[羊城風潮]  
　　○香港西字報载有粵垣來信言羊城近日風潮爲患傷人甚多水陸均有傷斃尚未能查核實數省城內街上約有水三尺餘其民房樓下無異澤國岸邊被潮衝壞湧入內地成此奇災亦云慘矣刻下東華醫院逐日用一小火輪拖帶華船兩嫂在水中打撈屍首爲之殮理亦善舉之大者也 
[船廠遭焚]  
　　○日本報言前月二十三日晚間長崎地方之船廠失火時英國水師提督之兵船在該廠修理是晚忽見該廠火起兵船上諸人趕卽喝力撲救無奈廠中無水無從施力適有俄國水師提督兵船泊近該處亦相與奮力救援該廠中人設法將水灌入兵船水龍可以運動始得乘勢救出而該廠房屋多以木板爲之故不能灌熄卒至盡成焦土廠中所貯用物及油漆等件悉付一炬約計被焚諸物及屋宇等估價計值一萬二千元光景云 
[西員升任]  
　　○初三日怡和洋行之順和輪船由津回滬有西洋領事官賓看附輪而來聞賓君巳奉到西廷諭旨升任爲駐紮倫敦總領事故存滬將公事料理淸楚不日卽將赴任矣 
[樗蒱流毒]  
　　○印度報載印度毛里西鬱司地方有寓居之華人聚賭情事爲印官所訪聞飭捕住捉巡捕探得賭徒在一廟中隨跟蹤而往賭徒卽將廟門閉上捕用力推門而進賭徒大有抗拒之勢巡捕中一人出手鎗　發擊中賭匪三人其一當卽斃命二人則受傷未死一日捕又探得一處有人聚睹復往捉獲二十六人解送官署判罰 
 
 

Page 2

 
 
每人三十羅比以示儆賭之流毒可云甚矣 
[船戶呈控]  
　　○天津稍直口水陸兩卡於七月十三日經海關道裁撤已列前報其陸路來城各貨歸某局查核放行水路各船歸陽柳靑稅局辦理大張曉諭槪不重徵辦不准書差需案惟官塲文告　係徒訐空言當𨶭僕肄尊古人已感慨言之矣一日有鹽船裝鹽九十三包從下流來向局繳票呈騐請行騐標屬之吏胥而查貨又需差役向來辦此俱有苞苴無直捷痛快不名一錢而能了事看船家不明此義胥役故意留難稱枵腹不能辦公何物村夫不諒人只至於如是手隨口起有批船家兩頰者船家固非怕事者流遂與關差扭結相打無好手彼此均有微傷船案憤火中燒　受若人荼毒思一發洩於是將船　破向關喊冤並奔訴捆運商人作主事尚未結而該處河面一江北糧艘同日又出一命案矣聞此糧艘逆流而上有一河駁船適迎面而來是船蓋卽向津通運米者一往一來糧艘之帆腳轉移帶一阿駁船人落水身死若輩橫行河面向來遇事生風得此題目稱人命關天卽將該糧船扣住運鐘官弁無從爲力又不敢私和人命只得打撈尸首禀请騐尸而駁船意在賄和及聞请騐黔驢無技只好阻攔緩求帮助殮費經人調處着出錢一百二十千爲不小心者戒是人固傭於河駁船者無親無故故易了結至鹽船之案聞巳控告將由委員履勘也 
[示禁述略]  
　　○漢皋官街由關憲　資修葺曾經列報現聞漢鎭張司馬恐新砌街道爲往來車輛碾壞故於工程未竟之先預爲示禁令各車行所有大小車輛槪走前面河街或後面堤街不得經正夾等街致易損壞倘遇舖戶遷移槪照舊例改用挑夫運物違于拏究云云夫方便之舉而加以防護之道則周行之貽惠長矣 
[糧道過滬]  
　　○新簡江安督糧道憲德觀祭壽　陛辭出都前赴新任道出申江於前日附輪抵埠在二徉涇橋北堍長發客棧暫作行轅據聞明日卽欲起節云 
[捕房演戲]  
　　○本埠大自鳴鐘法捕房於今晚演外國戲已先搭盖布篷又於門首裝配各式自來火西字燈屆時燃點據聞扔循舊例讌客并請該國駐華使臣及其兵船水師提督云諒今夕往觀者必盛月色燈光助人游典不淺也 
[逃婦掌頰]  
　　○閏七月初旬有蘇人譚雲龍投法公堂控其妻室譚梁氏隨母在新街花烟館內請爲斷領翁太守准詞傳訊卽將梁氏斷交譚雲龍領去詎出外後下船之際梁氏倐忽不見譚雲龍復投案請追太守冉傳保人究追各情均登前報事懸兩月人未交案昨譚雲龍忽偕妻投到稱在英界西洋樓茶肆中有名金珠者特來知照謂梁氏業已到申領往見面則亦在茶肆中帶有行李謂自蘇地來此故扭伊一同投案云翁太守詁梁氏久避何所答稱前蒙斷令隨夫回去卽仝至閘下船譚雲龍一時烟癮發作隨往烟館吃烟去後適值潮漲船家急於開放不肯等待於初九日抵蘇住善安僑親串家嗣於十三日我母由申來蘇忽然墊病因須腵待故雖聞涉訟一時不能相離今略痊愈卽趁白馬橋航船來申云太守間現在司肯隨夫回去答稱情願太守以其前次逃逸飭掌頰一百下乃交其夫領回管束云 
[諭令理處]  
　　○前報列控告訛詐一案茲悉舒某已同王丁氏王桂香投英公堂昨陳太守于晚堂庭訊王丁氏供我女桂香巳嫁舒姓前女爲妓時雖與謝學成相議並無許嫁情事王桂香供與母同並稱尚被謝欠洋二十五元今旣嫁舒亦不向索詎反前來圖詐云謝供與桂香相識實經許嫁今旣背約我亦不問惟我尚有洋二百元存桂香處伊立有存據呈閱至欠伊二十五元是實除去此項尚應找我洋一百七十五元桂香稱並無存洋二百元更無票據交彼太守閱票謂桂香係妓女豈有存洋出據之理殊難憑信舒又稱王丁氏將女實與我爲妾我出價洋三百元王丁氏立有筆據載明嗣後設有枝節惟伊是問據亦呈閱陳太守飭王桂香交保限王丁氏於三日內自行向謝淸理設或調處不下再行禀候核辦各呈之據存堂 
[追妓拘辦]  
　　○惠捕頭解送爭毆一起人至英公堂請訊劉錦堂供安徽人曾爲花烟館妓王金珠贖身伊願嫁我爲妻却被其翁姑紏人前來攔阻尋釁適逢巡捕到來均被案王金珠供姑朱陳氏丈夫朱錦榮將我押於花烟館爲妓後又疊來取洋初取一百八十元繼則二十元十元均有筆據呈閱今劉錦堂爲我贖身故願嫁伊讵姑及丈夫又来攔阻請爲恩断朱陳氏與子木錦榮同供江北人金珠自行來滬入花烟館爲妓我等招尋見面曾二次取過洋三十元今伊竟同劉錦堂遁逃已上輪船故邀鄭阿四等追趕至劉姓我知其曾經犯事羈押縣署確非安分之人陳太守訊供閱據謂朱錦榮縱妻爲娼立有押據本屬不合然劉錦堂旣稱娶妓而該妓尚有丈夫翁姑豈容該妓擅自專主姑着妓女王金珠交保令兩造自行理說如理說不明再行禀候核辦該妓所呈各據存堂捕頭又稱木錦榮欲迫該妓亦應訴捕拘拿豈容紏人往奪情殊不合所紏係鄭阿四蔣示桂鄭和生李子才金吉春周才雲江福壽胡金發等八人請分別究辦以儆太守隨判鄭阿四等各押七天以示薄懲 
[接錄岱參將陳臺灣事宣]  
　　○生番之兵械約皆與我同勿論此外更有竹箭鏢刀爲最工善其技者傷人於百步之外兵勇無甲不能禦閩廣之士且多裸體爲戰取身便捷則莫如用籐牌禦鎗砲雖不足禦鏢箭則有餘但欲制鏢箭爲物甚多而獨舉滕牌者以其勢低氣固刀盾相兼輕巧而堅易進易退且管伍中所常有教習亦多見之者不爲異學之者不爲難鉤鐮鎗亦係深森茂草間要械憂之內山尤所必需二械爲價亦甚廉爲用則甚鉅惜諸軍皆忽而棄之凡如此類所缺尚多不能一一議及要在將兵者隨時隨地留意留心酌量增添以期濟用也可一禁絕監鐵以困生番人軍進剿則生番無暇耕種不便市易趁此絕其器用資糧甚易蓋深山出產甚少縱有蓄積亦不多無事時全仗通事與熟番卽屯番不時貸售圖其重利以濟其緩急有無玆欲禁絕最宜嚴防則奠過於監與鐵矣監不過令其不耐淡食小病而巳尚無大損鐵之一物爲用甚多育如刀銃鏢箭種種兵器曁鋤犁鍋釜日用所需以及零星器件無不賴乎鐵此二物爲內山之所無而必用者其除雖不能一一杜絕果能於監鐵嚴禁緊防立條重懲勿使奸人少有接濟數月之間或能盡絕則必不能持么亦困生番之一切要務也此計爲生番所不料幸勿以畧而忽之一明賞罰以勵功罪賞有功罰有罪國之要典軍之常輕也賞以勵其志懲以警其心不司不明且信矣今也不然罪因親而免功爲仇而除罰或有時信賞則多未明是以賞罰爲報怨酬恩之具欲其令無不行禁無不止鳥乎可當賞而賞不失爲賞不罰而罰不失爲罰謂之明謂之信當賞而不賞當罰而不罰不當賞而賞不當罰而罰則謂之不明不信至於賞其所當罰罰其所當賞賞之不知恩罰之不知畏不惟難乎其爲上亦難乎其爲下矣微勞亦酬之有大功施不大之賞而賞者愈思賞以立功小過則宥之有大罪行不測之誅未罰者亦畏罰而遠罪爲將帥者果能不以恩怨爲功罪賞明罰信於其下爲之士卒者而不畏威懷德以報効於其上未之有也況夫兵凶戰危仔亡呼吸要非高爵厚祿勉閃前嚴刑峻法繩於後其孰樂與盡心竭力置死生於不顧乎由是觀之則賞罰爲有志於報國安民將兵殄寇者尤 
 
 

Page 3

 
 
當究心者焉以上八條計畫目前一二而已蓋由卑職武人不學無術短於文辭縱心有所能明而言之維難尤難筆之於書故不能周詳至盡耳議者多有屯田一說夫屯田固古今來有敵國外患之相持必因糧於人而欲久於用兵之極要首務今生番在封域之中服化仍吾赤子梗化則滅此朝食屯田何爲故兵聞拙速未親巧久也時勢有不同人地有相異安可一槪而論此不過泥讀成書岡知變法見其利不見其害能爲言而不能行剽竊前人之唾餘自以爲武苴頗牧之良策故卑職不敢贅及者也除列條恭陳外伏祈鑒察須至條陳者 
[游靜安寺口占敬求大吟壇郢正]  
　　○車馬如環路轉紆樓臺金碧影模糊斷霞一抹鴉千點絕勝雲林好畫圖　大好園林斷復連秋花幽艷勝春妍玲瓏十里鮫人窟如到中華以外天　芳郊並轡踏晴沙　影鞭絲夕照斜怪底香風吹不斷隔車人戴木犀花　楊柳平隄十丈橫往來風送馬蹄輕車中人面如相識一笑回眸似有情 
　　味馨室主人初稿 
[免痴道人以詠想九霄集句見永奉和匄政]  
　　○姚郎老大秦郎死　見鴻雪軒紀點中　底事江南有燕兒自歎年來僚倒甚又從朋輩紀相思○全桂靑衫水上飄丰姿雅靜最妖嬌知君賞識殊人處傾倒離伶想九霄○中秋吟賞月團圓一曲霓裳喜欲顚料得驀然懷舊事江村寂寞憶蟬娟○纕蕙紉蘭自有人登場色相豈全眞一從夢醒灑湘後不管人間九十春 
　　金竺山人草 
[想九霄又名燕兒雨窗無事再作燕兒詩以贈之錄乞夢鹿益三金竺山人諸吟壇玉和]  
　　端詳穩稱綺羅身愛惜衣裳愛惜春昵爾畫堂傾軟語腰支雖小恰停勻○湘瑟秦簫自有情一年今日最分明　中秋日曾往觀劇　分明側髻低鬟見百囀剛隨恰恰鶯○愛風情態自翩翩鈴索聲中一串圓我有新時頻寄與都憑翰墨話因緣 
　　八月念四日免痴道人集稿 
[光緒七年八月二十五日京報全錄]  
　　宮門抄○選單○上諭一道錄前○學政潘　奏科試並隨棚錄科完竣摺子○江督劉　奏請改獎夾片○晉撫衛　奏查明請改獎夾片○又　奏查明請仍原保獎叙夾片○東撫周　奏請開復知縣處分夾片○險撫馮　奏請補同知摺子○直督李　奏甄別各員夾片○八月二十五日工部鴻臚寺廂白旗值日無引　見○恩承由　東陵回京請　安○徐郙前往　東陵請　訓○內閣奏派騐放之大臣　派出瑞聯萬靑藜許應　銓林○禮部奏派　神牌升祔行禮　派出禮王睿王○兵部奏派演放水師砲位　派出明安索布多爾札布○吏部奏派騐看月官　泒出文煜董恂童華邵亨豫恩麟恩　徐用儀桂全○景運門奏派護送　神牌　派出八額駙佩公○全中堂奏請開缺○召見軍機○皇上明日夗正三刻至　觀德寂行禮○○光緒七年八月分選單　道湖北鹽法武昌武震山東甲　直牧福建龍巖善昌廂紅甲　同知福建漳州颶德嬴新江貢　知縣陝西路陽孔昭珍湖南副甘肅合水朱材濟順天舉湖北武昌嚴福保江蘇舉湖南慈利劉錫章順天貢河南確山劉棫湖南舉虞城李映東甘肅附安徽靑陽司徒琳廣東拔　吏目甘肅狄道孫立三陝西監　巡檢浙江慈谿陶淑久順天供湖南長沙武殿臣甘肅供　典史河南新鄉郭慶雲山西監山西左雲董肇宜四川監河南武安馬維良順天吏雲南彌勒章椿浙江職　○○奉天府府丞兼學政臣潘斯濓跪　奏爲科試吉林省旗民生童附考黑龍江旗民生童並隨棚錄科完竣恭摺仰祈　聖鑒事竊臣於光緒七年七月十五日遵　旨覆騐兇犯李泳智屍身會同盛京戶部侍郎恩福等具摺奏　聞在案臣拜摺後卽于七月十六日起程前往吉林七月二十六日行抵吉林省城二十七甘局門連日分場考試文生分別等第文童取進如額優生考到並隨棚錄科均於閏七月十一日發落完竣畢子俱極安靜惟考試吉林應有冒名進場二人經𢊬保指出卽交提調官照例懲辦查文童進額滿合號係照五六人取進一名計吉林滿號取進十一名加額三名共十四名吉林合號取進二十二名加額二名共二十四名黑龍江滿號取進一名無加額其吉林伯都訥長春呼蘭四應均照學額取進所有微臣考過吉林黑龍江旗民生童科試及隨棚錄科完竣情形謹　摺具奏再本年吉林雨澤稍多臣經過地方見低窪處所禾稼被淹頗形减色惟平阜高原秋苗尚属蕃茂可期中稔民情安謐足以仰慰　慈懐閏七月十三日臣卽由吉林起程回瀋淸厘册卷卽行接考錦州府合併陳明伏乞　皇太后　皇上聖鑒謹　奏軍機大臣奉　旨知道了欽此　○○劉坤一片　再現任江寍府知府趙佑宸前于鎭江府知府任內捐助徐州留養豫省飢民經費豆規銀五百兩折合庫平銀四百五十五兩經徐州道查取履歷移獎該府親子候選太常寺博士趙同祥請加尋常三級隨帶加一級並給予正五品　封典　開淸單詳由前督臣沈葆楨分別奏咨在案詞准戶部核議准加隨帶　一級尋常三級給予祖父母父母正五品　封典知照吏部註册並咨覆前來卽札行遵照去後玆據該府禀稱查會典內載凡階小者不得加于大註云祖父官高于其子孫者不受其子孫　封贈封母者如父官高於子生母則從其子官　封贈又載若官方仕者不授子若孫之階專註云無論文武大小官員現任者皆不給以子孫之封等語是趙同祥所給　封典核之趙佑宸旣屬官高於子且係現任而趙同祥之父母亦巳請有三品　封典擬請查照會典將給予趙同祥父母正五品　封典改爲專給生母其給予祖父母正五品　封典改爲本身妻室應得　封典　貤封胞叔父母陳請具奏前來除飭趙同祥履歷咨部外理合附片具陳伏乞　聖鑒勅部核覆頒發執照施行謹　奏軍機大臣奉　旨该部知道欽此　○○備榮光片　再晉省連年辦理賑務經前撫臣曾國荃續經查出本省官紳在事出力人員繕具淸單懇　恩給予獎敘奉　旨允准在案嗣准部咨以原保分發兩淮試用監運判陸積康請歸本班儘先補用查光緒四年七月二十五日奏定章程地方無論何項差委不得泒委鹽務人員其勞績如在此次奉　旨之日以前仍照舊章辦理令卽查明該員於何年月日派辦賑務於何時請獎聲叔覆奏核辦又原保雙月訓導張星襄請以訓導不論雙單月選用並未聲叙何項出身令聲覆核辦又原保附生劉湘潮曹樹柏請以訓導不論雙單月選用核與定章不符令卽另核請獎等因當經分別飭查去後玆據絳州直𨽻州李煥掦詳稱該員陸積康於光緒三年七月初四日奏委辦理賑務至四年七月十五日事竣其得有地方差委勞績係在未定新章以前又據霍州直隸州知州楊立旭詳稱張星襄係霍州趙城縣人現年五十五歲咸豐三年入學十一年補　同治八年經前撫臣鄭敦謹以六年在本縣守城出力保給六品軍功十一年六月在山西甘捐分局報捐貢生光緒三年在本縣捐賑案內報捐雙月訓導又據署汾陽縣知縣方家駒詳稱該附貢生劉湘潮曹樹柏原保以訓導選用旣與章程不符均請改獎以從九品不論雙單月選用各等情詳由善後局司道核明轉詳請奏前來臣覆核無異相應請　旨飭部核給獎敘以示鼓勵除咨部查照外理合附片陳明伏乞　聖鑒謹　奏軍機大臣奉　旨該部議奏欽此　○○衛榮光片　再山西本省官紳歷年辦理賑務經前撫臣曾國荃將在事出力各員繕具淸單懇　恩給于獎叙奉　旨允准在案嗣准部咨以原保請以訓導儘先選用之侯選訓導孫毓琛請以教諭遇缺卽選之候選教諭開承先請以本班儘先前異用之儘先前選用教諭買統三員均未聲敘何項出身所請獎叙得難核議令卽查明覆奏核辦等因當經分別飭查去後玆據襄陵縣知縣錢鏞群稱該員孫毓琛由廩生於咸豐辛酉年拔貢該員關承先由廩生中式丁卯科 
 
 

Page 4

 
 
山西本省鄉試舉人又據署解州直𨽻州知州馬丕瑤轉據夏縣詳稱該員賈統係辛酉科拔貢中式丙子科山西本省鄉試舉人均非增附生出身等情由善後局核明轉詳請奏前來臣覆核無異相應請　旨勅部核給該員等原保獎叙以示鼓勵除咨部查照外理合附片陳明伏乞　聖鑒謹　奏軍機大臣奉　旨該部議奏欽此　○○周恆棋片　再臣前據署濟陽縣知縣郭春煦禀報光緒五年三月二十八日夜該縣城外南關事主王延鳳福生號錢鋪被劫銀物王延鳳並被拒傷一案獲犯王張仔劉伸仔二名訊無確切供詞是否正盜殊不可靠捕務實屬廢弛經臣附片奏恭請將郭春煦摘去頂戴並先行交部議處勒限一月嚴緝　盜務獲究報於光緒五年六月十九日奉　旨着照所請該部知道欽此旋准部覆先將該縣議以降一級留任分別欽遵轉行勒緝去後卽據該縣先於五年閏三月十二二十八日曁六月十九等日選撥兵役協同鄲城歷城范縣等縣緝役拿獲正盜趙長幅刁二卽刁二鴛鴦張三三名訉明趙長幅起意糾允刁二張三並在逃之張得騰劉心傳集徐洛四同夥六人行劫事主王延鳳福生號錢鋪銀物趙長幅用木棍拒傷王延鳳屬實前擭之王張仔等委非此案正盜當飭濟南府提訉無異照章解司覆審詳經臣批飭將趙長福等三犯就地正法歸人六年夏季分𣉰案奏報錄叙供招咨部在案查此案同夥六人該絲已於勒緝限內獲氾及半兼獲盜首雖已疎防於前尚知愧奮於後茲據臬司潘駿文會同藩司崇保具詳前來合無仰懇　天恩俯准賞還前署濟陽縣知縣郭春煦頂戴並開復降級留任處分以昭激勸除仍飭嚴緝　盜張得勝等務獲究報外理合附片陳請伏乞　聖鑒訓示謹　奏軍機大臣奉　旨着照所請該部知道欽此　○○陝西巡撫臣馬譽驥跪　奏爲請補南山要缺同知以資治理而重地方恭摺仰祈　聖鑒事竊照留壩廳同知宋兟革職遺缺於光緒七年五月初九日奉　旨應以奉　旨後五日行文按照限减半扣至六月初九日爲開缺日期係邊要缺例得由外捒選調補查該廳地處銜要差務殷煩其值大祲之餘一切招　拊循胥關緊要非精明幹綀之員不足以資治理臣與藩臬兩司在於通省現任節缺同知應調及府屬知州知縣卓異勞績應升人員內逐加遴選非現　要缺卽人地未宜一時　乏堪　　升之員復查定例道府直隸州知州同知通判遇有題調要缺酌量以候補人員請補應先儘記名分發人員酌量請補如人地不宜始准以各項候補人員請補各等語當查候補班內現無記名分發及科甲出身入員惟查有候補同知陳文皺湖南長沙縣附監生同治十年在本省黔捐局報捐通判雙月選用投効陜甘軍營克復西甯府城出力保奏十三年七月二十八日奉　上諭着以向知分發省分補用欽此光緒元年請咨赴部遵例捐指分發陜西十月十五日驗放十六日覆奏奉　旨着照例發往欽此二年五月初九日𩝗照到陝試看問滿甄別堪以煩缺　用在案查該員年壯才明辦事勤懇歷奉差委俱　妥協以之請補留　廳要陜同知實　勝任惟　員係保舉初任人員且　缺請補均與例稍有未符但缺居銜要入地實在相需例得據實陳明聲請據藩臬兩司　群前來合無仰懇　天恩俯念南山員缺　要　勅部核覆准以候補同知陳文　補授留　廳同知洵於要殃有裨如蒙　兪允該員係候補同知請補問知銜缺相當毋庸送部引　風所有請補南山要缺同知緣由謹會同護理陜甘總督臣楊昌濬恭摺具　奏伏乞　皇太后　皇上聖鑒謹　奏軍機大臣奉　旨吏部議奏欽此　○○李鴻章片　再道府丞倅州孫候補試用人員自到省之日起予限一年詳加察看出具切實考語奏明分別煩簡補用玆查有試用同知黃福珍眞崇偉候補知縣介純均到省一年期滿例應甄別據藩臬兩司詳奏前來臣查該員黃福珍精明强幹堪勝煩缺吳崇偉樣實耐勞介　年力正壯堪騰簡　俟有應補缺出照例序補除屬歷咨部外理合附片具陳伏乞　聖監謹　奏軍機大臣奉　旨吏知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
