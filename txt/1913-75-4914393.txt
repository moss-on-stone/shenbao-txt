# 1913 - 75 - 4914393

 

Page 1

 
 
社說 
[清史義例商兌（續）（亮）]  
　　其義例之尤未安者則南明後金之後即繼之以民史而於有清一代二百六十八年之事蹟竟置諸不論不議之列也史者記實之書非榮寵之物故雖外族入主中原如魏遼金元政治汗惡如高齊傳世短促如五代而皆不能無史且不能不列於正史吾不知著者意中其視前清果儕之前代何朝之列以其爲外族则擯之歟姑無論拓跋耶律完顔却特之屬其書亦巳列於正史前清傳代之久旣遠過於諸國即其盛時亦非諸國所能及以史法論不應恕於彼而嚴於此且五族共和之局早巳爲國民所公紉吾人對於滿族止有親疎而無中外舊時排滿攘夷之論此後當絶跡於國民之筆舌夫政權關係未來禍福猶且願與滿族共之史書僅追紀巳往事實其重要寧得與政權比顧乃擯斥之使不得列於正史之林其無乃啓國民歧視之端召此後無窮之釁乎此其未安者一以其政治之汙惡而擯之歟則清室政治之濁亂惟此十年内爲最甚自兹巳前其歷朝君主雖不能無猜忌漢族之意而其對於國民則猶能稍盡司牧之責任且有清之政治在二千年中固占有最重要之位置不能與歷代並論者則以此二百六十年者儼然爲一承上起下之局咸豐巳前所以結舊制之終同治巳來又以開新法之始此中轉換蛻變之蹟史家斷不可不詳紀其本末即今日民國現行法制什九蓋無不沿襲清室之舊不考當時因革之原何以爲後此率由之準倘其挾鄙夷不屑之觀念擯諸正史以外是使譚清室法制者將發杞宋無徵之慨雖欲考其積弊之由以議改良之計而無由也此其未安者二著者殆以爲鄭氏亡國巳來吾國民雪恥獨立之决心並未嘗一日稍渝初志二百餘年薪盡火傳綿綿不絶以至今日而吾輩始獲食其果追紀先民之烈自可以成一代之書不必更崇奉清室爲正統耶不知此說也以助談資則可信爲實事則不可自鄭氏旣亡吾民之起而謀革命者蓋不下十數起雖未始無民族觀念爲之主動究其實仍不外草竊羣寇之所爲而不得遂以革命許之試問康熙時代之三藩之朱一貴乾隆時代之王倫林爽文嘉慶時代之王三槐徐人傑林清李文成道咸同三朝之髮捻以彼所爲果可比肩於世界革命家之林而遂無媿色乎當光復未成功時固無妨寛假此輩以厲國民敵愾之氣今民國亦巳大定則追論往事者固當主持公論黜僞存真豈可獎盜賊於忠義之林詒唐堯蘇峻並座之誚也耶如其所言將使外人及後世論今日光復諸傑者乃儕之於吳三桂洪秀全之列其自待無乃太菲矣乎此其未安者三要之清史自清史民史自民史一爲舊朝述事所以結今古帝政之終一爲新國紀功所以開萬世民政之局其趣各有所歸斯立言自各有當陸士衡所謂離之雙美合之兩傷者殆吾國今日脩史之謂矣且豈惟不能合爲一編而巳脩舊史當用紀傳志表舊法庶一朝之文獻詳密足徵脩新史當用紀事本末新法庶歷試之艱難曲折如繪史體且不可互相假借况於以彼易此也乎記者持平之論非有所軒輊於其間當世之通史法而能文章者其或等諸芻蕘之不棄也（巳完） 
來稿 
[江南北之相形談（公意）]  
　　不佞江蘇一分子也慨本省立法界現象之阢隉與夫江南北權利義務之偏頗蟄居無俚沈沈寡懽爰就所研究表而出之用備省議會議員諸君及留心省政者之省覽 
　　江蘇府直隷州之界今巳解除矣然習慣所在猶隱然分府屬分州屬而蘇寗兩屬尤令人極不能忘者也此其故何在則以權利義務之不平均故全省各項稅額驟難調查試以六十縣之忙漕額言計凡爲銀一千二百二十二萬三千三百元今試以穌甯分屬而比較　負擔之重輕乃如下圖 
　　蘇甯忙漕額之比較 
　　如圖蘇屬負擔之忙漕額倍於寧屬負擔之額盖三倍之而有餘也細密計之其額如左 
　　蘇屬一千一百六十萬二千一百八十五元 
　　寧屬三百六十二萬一千零十五元 
　　共計一千五百二十二萬三千二百元 
　　乃復就兩屬之歲出而計之臨時省議會議决元年度之預算在軍興之後性質複雜分晣綦難試以前清諮議局議决宣統二年度之預算爲標準亦可知其大概而其比較則如下圖 
　　蘇甯歲出額之比較 
　　宣統二年之預算額計 
　　蘇屬一百二十一萬三千六百零六兩六錢二分六釐 
　　寗屬二百三十二萬三千六百廿六兩零零二釐 
　　共計三百五十三萬七千二百三十二兩六錢二分八釐 
　　蘇寧相較寧額幾二倍於蘇額焉 
　　綜上二圖觀之則蘇寗兩屬人民其負担之義務爲三與一之比例而享受之權利則爲一與二之比例其偏頗不平均也有若是有不令人瞿然以 
 
 
 

Page 2

 
 
驚者乎 
　　不寧維是今届省議員之選出都百六十名而　所得者僅七十名寧所得者乃九十名以名額較之以百分計巳爲四四與五六之比若以稅額分配之則 
　　蘇屬每十六萬五千七百四十六元有奇得一議員 
　　寧屬每四萬零二百三十三元有奇得一議員 
　　直蘇一而寧四有過之無不及矣此其義務權利之至不相當又何如乎 
　　或曰今寧蘇之界泯矣就天然區域則當劃江以分計之其相形復何若應之曰不佞則亦一研究之矣且精密研究之矣江寧句容溧水高淳爲寧縣之屬於江南者靖江爲蘇縣之屬於江北者崇明太平爲孤懸江中者於是折併計之江南得二十六縣江北得三十二縣江中者二縣顧江南之相形見絀乃又有甚焉者矣略列如左以供參考一忙漕額 
　　江南一千二百二十四萬三千九百四十五元 
　　江北二百九十萬八千零四十元 
　　江中七萬一千三百十五元 
　　二議員選得數 
　　江南七十一人每稅額十七萬二千四百四十九元有奇得一議員 
　　江北八十七人每稅額三萬三千四百二十五元有奇得一議員 
　　江中二人每稅額三萬五千六百五十七元有奇得一議員 
　　不佞之作此非欲挑南北人士之惡感也相形之下有不得不爲不平之鳴者且鑒於立法界諸君之辛苦經營以來今兹尚未暇一計及本省義務權利之關係臨渴掘井將勞清神故預記之以供研究之資料云爾 
命令 
　　三月三日臨時大總統命令任命章梓爲江蘇陸軍第一　師長　駕時爲江蘇陸軍第二師師長冷直　江　陸軍第三師師長此令 
　　任命胡　　爲梧　關監督　錦恩爲南寗關監督嚴家　爲粤　關監督此令 
　　任命廖仲愷爲廣東國稅廳籌備處處長此令 
　　財政總長周學熙呈請任命張厚璟爲宜昌榷運局局長應照准此令 
　　外交總長陸徵祥呈請任命許同莘爲僉事應照准此令陸軍總長叚祺瑞呈核覆正黄旗漢軍都統擬以廣善補印務章京桂明補公中佐領恩　恩霽補驍騎校請予准補等語應照准此令 
　　陸軍總長叚祺瑞呈核覆正黄旗漢軍都統擬以松溎補驍騎校請予准補等語應照准此令 
專電 
[北京電]  
　　公使團昨日議决英人任鹽政稽核俄法人任審計德人任國債整理局全係財政監督之分配 
　　德先爭鹽務以與英管海關法管郵政對待今以本國訓令囑從調和辦法故决定如此 
　　即日將此議决通告外部若我能允辦則合同中自由任命之權被奪借欵似可成立 
　　惟予（訪員自稱）意現日本以不在分配之列其在京輿論巳有不平且謂日雖絀於資而强於兵力債權賴以擁護當得一席之地恐此議不無牽動 
　　現小田切確希望成立予屢詢其消息皆云借欵必成若彼不爭分配則以袁總統與伊集院所定中日實業聯合爲根據必另要求經濟利益且於各地方之鹽政稽核員必求添用日人 
　　若借欵竟此不成則昨日决議亦必爲將來債務抵押財政監督之預定辦法 
[北京電]  
　　華僑代表國民黨沈智夫報告代表及選舉參議員情形書如下雪蘭莪彭亨兩屬會館書報社諸公鑒弟於十二月負二十五埠代表名義抵申查别埠均係以一人代表一團又按選舉法應如此故屢電請再派　正月初始得各埠來覆囑託人代理遂由華僑聯合會幹事李竹舫蕭天任介紹其同鄉在京者十餘人弟腦筋簡單推誠相與故分推代理得君等認可不料所派代表除李任王維崧等七人不惑於利外餘皆以爲奇貨可居計此次代表百六十餘人查確真正代表不滿五十人蕭所介紹各人竟聯合在京僞代表聯合舞弊怪象百出選舉場變作買賣其有一票賣至十餘次者徑以金錢多寡爲先後被選次第最末候補議員每票亦值三十餘元選舉之日當場演出掠票督迫填名諸怪劇第一次選舉後弟與徐公輔黎海如潔身自退馮自由易次乾乃邀弟等磋商謂宜由國民黨一手經理弟等以旣係黨意絶對贊同馮等並排弟爲第六當選人不料臨時提出盧信徐黎以馮易變議且以盧旣係參議員因運動選舉置議案不顧失敗後又電京代謀故又堅執不復投票弟意此等無價值之議員榮辱無關詳容續行報告民國二年二月二十日沈智夫謹啟 
　　觀此則此次華僑選舉真相盡露 
[北京電]  
　　司法總長許世英呈請總統府准其開缺 
[北京電]  
　　駐京葡國公使巴德雷君不日到京接任 
[東京電]  
　　胡瑛有委任駐日本公使消息按胡君刻在日本東京 
[哈爾濱電]  
　　庫逆活佛近又遣專員赴俄京謁見俄皇呈送貢品 
[奉天電]  
　　哈南一帶馬賊横行自上月秒經官軍痛勦殺斃鬍匪一百餘人後地方略安 
[南京電]  
　　國務院現電請程都督應省長飭蘇省各海關稅欵嗣後撥存江蘇銀行 
[南京電]  
　　上年高錦江私自槍斃鄉民一案江甯縣昨將該犯拿獲送交軍法處訊辦 
[南京電]  
　　江甯縣農會現遵照部訂新章改組昨特開會選舉孫啟椿爲正會長章廣祺爲副會長 
[南京電]  
　　警察廳現開辦罪犯習藝所刻日開工 
[南京電]  
　　應省長現改委楊棟署理武進縣知事 
特約路透電 
[北京電]  
　　六國公使於昨晚會議後卽通告中政府謂彼等巳將顧問員問題商妥且謂該借欵爲數甚巨故望中政府照下表舉任顧問員鹽稅稽核所舉英員一人爲顧問副以德員一人國債局舉德員一人爲顧問審計處舉俄員法員各一人爲顧問中政府巳於今晨否認以上辦法惟謂願照原訂合同告成斯舉卽以歐利森君任鹽稅所顧問倫勃君爲審計處顧問羅西君爲國債局顧問是也說者謂中政府拒絶各國提出之辦法必因有他團願輸借欵之故 
[北京電]  
　　今日參議院討論憲法起草會章程議案劉崇佑言該議案應付股員審查單振言政府無提出該議案之權張耀曾言臨時約法旣明白規定惟民國總統可以草擬官制而據參議院組織法則參議院應草擬憲法故今宜先將修改參議院組織法第二十條之議案通過後始能討論憲法起草會章程議案李國珍言鄙意議案一讀會非討論之時李肇甫卽起質問曰如總統提出改民國爲帝制議案是否應付股員審查乎於是乃投票表决贊成與反對者各二十九票後由議長加入反對一票此案遂致無效贊成該議案者乃反對所主之手續羣爭應將該案二讀旋乃互相激辯並無解决而散 
[北京電]  
　　全國禁煙會於今日（四日下午開會外交部顧君代表袁總統宣讀開會詞大旨謂總統對於全國禁煙之舉深爲注重今聞斯會之召集爲欲統籌全局將現在禁烟情形調查之後造一詳確之報告大總統深爲忻慰此會將來之結果當能使禁煙辦法迅速實行爲中國造莫大之幸福此大總統所殷殷屬望者云云旋由萬國改良會書記向各代表宣讀歡迎詞繼乃宣言該會召集之宗旨實欲徵集實情以資討論俾將來禁煙有所遵循且將以所得實情布告大衆並謂今急宜合全國之力一致進行深望各代表將來回里時當於此目的加以特别注重也伍廷芳君之子朝樞君以外交部代表之資格蒞會據謂中英鴉片條約訂明洋藥入口以十年爲限惟中國現巳從事禁絶栽種鴉片及零售吸食厥功甚大若能收效則洋藥自將依照約中條欵停止入口蓋中國雖不能禁止大批洋藥貿易而能杜絶零售吸食栽種三項則各省卽得禁止洋藥入口總之禁烟一事全在中國國民自行奮發則該間題卽可解决末謂到會各代表對於禁烟之舉當一致進行庶不負各省委託之重云云 
[北京電]  
　　據半官電普阿法拉塞夫隊長在齊齊哈爾附近爲鬍匪鎗斃惟電文殊爲不明 
[北京電]  
　　據華人消息内蒙古廓爾興（譯音）親王於上月十九日偕衛隊三十人行獵某處爲外蒙之人一隊要擊於途互戰數小時該親王與衛隊等悉遭殺死華人疑係陶什陶派人所爲蓋因該親王贊助民國之故 
[北京電]  
　　中政府所聘法律顧問有賀長雄巳於今日行抵塘沽明日可抵北京參議院議員多主請其卽行就任以便草擬憲法時有所諮詢 
[東京電]  
　　孫中山君今日私宴外交大臣牧野男爵内閣各員亦均在座旣而往訪松方侯爵請其協助訂成兩國商業條約 
[東京電]  
　　日本皇室及貴族冬季游賞之所沼津地方昨晚爲火所燬僅餘鐵路車站及兩街之一部分火起於吉川町之浴室會有西南風故乃蔓延全境皇太后及皇太子度冬之别墅曾經保全 
[廣州電]  
　　都督通告省議會不能以預算案呈會核議因議會僅有監督支用地方稅之權無監督支用國家稅之權俟地方稅與國家稅與國家稅劃定之時再以預算案呈會云 
[廣州電]  
　　省議會巳通過停以鎗斃之刑加於非軍界罪犯議案該議會並議决裁去縣學校監督之任 
[廣州電]  
　　唐紹儀君復辭參議院議員之任 
[福州電]  
　　國民黨昨得選國會代表七人民主黨卽出議會使不滿法定人數故尚有代表三員不能選定 
[福州電]  
　　軍隊在興化剷除煙苗業巳得手 
譯電 
[北京電]  
　　六國公使今日下午（三日）集議後己將條件商妥定於明日呈交外交總長陸徵祥聞此項條件即前英法俄日美五國政府所巳議妥者今惟於國債局德國顧問之權限稍加更改以饜德政府之願中政府願否承認各國更改之點殊難豫决六國政府今忽然同意恐難持久中政府如願承認則當乘此機會告成此舉如此則借款合同可於本星期内簽押但恐未必有此順手耳 
[北京電]  
　　明日（四日）將有多數國會議員抵京此間巳大備供張擬加歡迎禁城各門均將大開各處阻礙車馬之墻壁拆去甚多各街道亦經修築並指定旅館二十家以爲各員寓所綜計諸項費用約洋一百萬元 
[北京電]  
　　有賀長雄巳允任中政府法律顧問預料七月一日可以到任 
[北京電]  
　　内蒙賓圖（譯音）親王偕從者四人近在距寓所四十里之處游歷均遭戕害據傳係哲布尊丹巴僞陸軍大臣派人所爲因嫉恨該親王竭忠民國之故 
[柏林電]  
　　德國巳承認北京外國公使所定之支配顧問員條件藉勿引起他人悮信德國欲阻中國借欵之告成且使華人知德國並不覬觎特别利益惟求得其分内之利益 
[柏林電]  
　　柏林某報接俄京消息謂俄國擬在東西比利亞設立總督駐紥俄京畀以直接奏報俄皇之特權 
[柏林電]  
　　聖彼德堡電社得庫倫消息謂蒙古政府得悉華軍現向科布多及烏里雅蘇台兩處進發 
[東京電]  
　　星期一日沼津大火全境化爲焦土計燬屋二千所死人七名 
[柏林電]  
　　德國海軍白皮書紀膠州情形謂該殖民地嘗以奇異之擘畫經過經濟政治極困難之時代並表示該殖民地制度之合宜該地於中國革命之際極能維持安寧而是時入稅且增百分之六七云　 
[倫敦電]  
　　法德兩國輿論均爲擴張軍備問題所傾動法國各報謂重行三年兵役之制實爲抵制德 
 
 
 

Page 3

 
 
國膨脹唯一之妥法法國滿役之兵現復集合願再盡兵役一期可徵法國民氣之盛德國各報皆謂擴張陸軍議案所增之費用共需英金五千萬磅内一千一百萬磅係每年所用四千萬磅則無定時大半皆用以修築東部邊界之砲臺據德國某官報宣稱陸軍議案所增巨額之用費將徵特别産業稅以爲彌補之計昨巳召集聯邦議會討論各問題該報力言該議案須於聖靈降臨節日通過俾陸軍部可於秋間實行必要之改革據各報載稱凡所有産值英金一千五百磅及在此數之下者免繳特别稅惟擬請各聯邦親王放棄向來享有之免稅權補濟國用本年夏季國會大約將開特别會議政府之條件恐將大遭反對德國國會昨日討論海軍豫算案時中央黨及國民自由黨領袖均發偉論極言德國海軍之進步而以魚雷艇海底潛行艇及飛行機爲尤甚並言急當設法維持此精强勇武之海軍云 
[柏林電]  
　　陸軍議案中修築砲台建造房屋應用無定時之經費將徵特别稅一次藉以彌補其常用項則擬以常稅爲抵德國將於十月一日起實行擴張陸軍德國各親王巳允於本年放棄免稅權補助此項經費 
[柏林電]  
　　俄在德國定造之飛船一艘昨日昇空飛行一百四十英里之遥 
要聞一 
[奄奄一息之大借欵（北京特約訪員一葉子）]  
　　借欵問題之成立不成立局外者旣大有所疑而自目前之趨勢觀之卽當局者亦未免大有所疑也 
　　許德國以羅普鹽務稽核造報處會辦之計畫爲英國公使提案所破壞德國公使對於英使提案則聲稱未接本國政府之訓令而不明言贊否以是六國公使爲之開會會議之結果以其問題之性質宜置於駐京關係公使團會議範圍以外而移於本國間之外交協商因今六國各本國問之交涉尚未協定駐京公使團及資本團閑散無事以至借欵問題殆有中絶之觀惟德國公使爲運如何之策畫世不之知聞該使曾於二十三日赴外交部與陸總長協議許德國對於此次借欵以羅普爲鹽務稽核造報處會辦與中國外交部及財政部之間有秘密之約定互有交換條件此不待言今忽爲英國公使一言破壞殊覺痛苦然俄法兩國對於英國公使之提議旣明言無異議反對者祇有德國而巳名爲德國對英之爭執實則成爲德國對列國之爭執德國至此乃全然陷於孤立之地位我國政府之與德國至以如何之問題約定雖不可得聞然由前後之事情推測之則政府不欲以鹽務稽核造報處會辦從六國中推選顧問乃任用丹麥人奥伊聖忽引起糾擾之問題致借欵問題全不成立德國公使乘之欲獲得鹽務之權利勸告我當局者若以德人羅普入鹽務稽核處縱使列國反對借欵交涉破裂仍可由德英兩國獨任借欵我當局者因其言甘應可成爲事實不意英國提議欲以英國占有鹽務處會辦不但奪德國旣獲得之鹽務監督權卽對於民國先約定以柏林與倫敦引受公債售出之問題亦僅成一空言殊覺其苦也 
　　以是德國之地位欲顧歐洲之外交贊同英國之提議旣須放棄旣得之鹽務監督權且失信於民國若戀戀於鹽務監督權反對英國之提議則僅僅因民國之借欵而致傷列國之感情殆陷於進退維谷之地位欲如何而不失旣得之利益且可創一無害於列國感情之方法籌思而不得遂以未接本國之訓令暫圖擱置特於其間以與民國當局往來運動焉借欵所經歷之塗徑情態如此我國政府以大借欵終不能應急需與大借欵以外之資本家開始交涉此不待言蓋民國當局之意見以爲借欵固不可不爲而額數可不須多現今民國自革命以後所發行之不換紙幣約有八千萬乃至一億圓一時價格大落因借欵交涉之决裂遂覺不可不謀紙幣之流通與因借欵反對論者有警戒的非借欵論其自籌自營之念益增至此遂欲藉不換紙幣之發行以救燃眉之急惟因每年應償還之賠欵外債等總額甚巨以所謂當得償還該欵之資金爲主旨定其方針一時决定以彌縫敷衍之策矣 
　　更就資本團一面觀之則資本團代表者皆確信大借欵能成立若不能成立則該代表者無須滯留於北京應速歸國意以爲萬般之交涉悉見了結惟因一德國之諾否如何而决不可破壞放棄之况各國本年應自我國償還之欵不但賠欵與公債而巳也卽自革命以後之損失及軍艦費之餘額亦須自借欵中扣除之若借欵不成立則是等之債權至何時始得收受未可知也且此次借欵之成立以須自二千五百萬磅借欵中扣除一千三百萬磅（本年應收受之總額）實際交付現欵殊少在從前之短債尚有確實擔保至有監督權之債權以更須嚴重就顧問問題稍稍有所曲折自不能免然成立則斷無可疑云云六國團自信大借欵必成之理由如此然竊窺其裏面則各地之小借欵盛行而政府旣執不須多額借欵之財政方針與小借欵政策亦漸見其端自是而後或竟全然放棄大借欵亦未可料也 
歐美報紙之中國論 
[歐洲通信]  
　　美報略曰美大資本家馬克松宣言美政府犧牲其商務上絶大之利益以助六國資本團至今毫無結果此爲美大失計且此犧牲於美有損於六國資本團無益因其借欵决不能成中國萬難聽其要求彼有自由借入小欵之權資本團固無如何也倫敦電報新聞亦稱克里斯卜不能與資本團同意大借欵暫不能成北京中央政府威權不能及於各省其解欵協濟中央者極爲寥寥情形甚爲可危共和成立與否當以財政整理與否爲斷也英報略曰日本政爭歐人大爲注意謂彼方以議院政治起代武人專治中日親好之機全在於是日本政黨多欲保全中國大與藩閥意見不同最近中日接近方以必有進步不料西園寺内閣動摇日本又成武人專治其侵略派必與中國爲難加以中俄爲蒙古問題談判毫無頭緒此實不啻剚刃於中國之心腹爲傷至重各省不知國際情勢尚繼續與北京反對函電紛紜請與俄戰而其内力如何戰敗後之結局如何全不量度其欲不蹈土耳其覆轍不可得矣至於財政問題全仗外債此團與彼團相競爲從來所未有六國資本團日有會議日有新計畫專爲對付克里斯卜借約中之第十四條現時未知孰勝孰負倘克里斯卜得手中國或可再得十兆磅之新借欵惟此必不爲六國政府所悅中國態度如是將令列强漸仇視其共和矣法報略曰自俄蒙條約籤定之後中國風潮怱而大起有派兵外蒙主戰之說然此皆不過虚張聲勢絶無事實可現中國情勢萬不能進兵外蒙卽使真有舉動最多至内蒙止矣聞袁總統有派兵防守内蒙各要隘之說袁頗知兵富於經騐决無當此嚴寒北穿沙漠與俄尋釁之理彼殆借此以安輿情一面速與俄使談判將來終係平和了結耳俄報略曰奉天排斥俄貨風潮最盛現漸徧於各地並有國民捐及征蒙隊等事開春必有戰爭俄宜速爲之備俄兵在外蒙及中國土耳其斯坦者約二千八百人在科布多者約一千五百八十人在烏里鴉蘇台者約一千四百十八人在恰克圖者約四千人在塔爾巴加台者約二千五百人在伊犂者約七百人共計在前敵者約一萬三千人左右現擬增加七千人往伊犁則俄兵之在第一戰線者約二萬人矣此外若海參威若東海濱者若西伯利亞若俄屬土耳其斯坦隨時皆可調集卽使歐陸有事當亦不至過於牽制也云云 
[宗社黨之密探談]  
　　奉天都督府頃接偵探員報告陽曆年前十二月九號奉天宗社黨有河崎松本等因事回國所餘黨人僅有劉海山史煥亭等住西站同益公司内之機關部恩興住天泰棧徐漢武馬海山投赴二十七師五十三旅長湯國臣部下餘各星散有赴大連以待機緣者所有需費仍由守田松本等資助某清王住旅順明治町一番地政署官舍内並携有家眷行蹤或青島或旅順極爲秘密某王等亦如之陽曆一月二十八號烟台兵變一時投入大連一標三營標統閻國君部下者計千餘人營長係邵子峰連長係金海量長富孫世寛郝長林等經中和棧主顔興旺介紹同入大連宗社機關部（卽在中和棧）其辦事人有世榮亭吳藴卿郝仲三榮喜庭張夢九五人均住吉野町于家大院所有事件均候松本河崎等到連始有定奪傳言河崎得助欵五十萬元俄國槍幾萬桿機關鎗若干枝恐係謡傳近偵有山東人遲姓未詳其名係由青島總機關部至大連後又北行未詳下落各等情密報前來巳由都督轉飭駐紥軍隊加意偵探云 
俄庫最近之舉動 
[達喇嘛煽惑蒙民]  
　　海拉爾特訪員函云外蒙土謝圖汗杭達親王頗受達賴喇嘛之信用近運動得無數喇嘛赴各地游說各部藩王以謀蒙古統一二十三號由該親王牽喇嘛多人來海拉爾着手呼倫貝爾統一之運動巳得該地蒙人贊同二十七號又由海拉爾至恰克圖開大會數次計得贊成蒙古統一者凡五千餘人不數日尚由恰克圖至哈爾濱大施其煽惑手段云按此係杭達未赴俄前事 
[俄總督條陳路政]  
　　哈爾濱特訪員函云自俄庫訂約以來俄國經營庫倫不遺餘力伊魯庫兹克總督音雅吉耶夫於本月廿號以外蒙古及中部亞細亞之交通派員調查修築道路鐵路驛站各地方現巳就緒電請俄政府照辦兹將該總督所調查之大略如下 
[㈠道路]  
　　略謂蒙古内地無可行馬車之道路欲圖俄庫貿易之發達必先修築完全道路並設驛站其所測第一捷便之道路宜修理者爲下列之四所 
　　（甲）由恰克圖至庫倫之道路 
　　（乙）由伊魯庫斯克至烏梁海之巿場克蘇古爾之道路 
　　（丙）由伊魯庫斯克至烏里雅蘇台之道路 
　　（丁）由耶塞河至科布多之道路 
[㈠鐵路]  
　　擬定路線由西伯里亞之一站經俄庫國境恰克圖而達庫倫其起點處擬在姆伊梭瓦雅地方其終點則達内蒙古 
　　以上兩端聞巳由俄皇交交通部議妥今年四月間始修築云 
雜評一（無名） 
[大借欵之外交]  
　　大借欵經濟關係也自成爲六國團而兼有政治關係矣自移至六國公使會議而成爲北京之外交關係矣自各使均俟本國之訓令而成爲歡洲外交之關係矣今德使屈於本國政府之訓令而洽議是歐洲外交之結果也 
[大借欵之金錢]  
　　五千萬萬之大借欵一變而爲二千五百萬鎊至去年底而七除八扣僅存一千五百萬鎊至今日而除扣以外只能得一千二百餘鎊若再遲延數月除扣之外將無一錢之入手矣而又將借欵是中國日在借欵中而日無一錢到手也世界理財手叚之劣無有如中國者 
[大借欵之枝節]  
　　大借欵單純之借欵也然而其中牽人俄蒙事件牽入英藏事件牽入賠欵事件牽入革命賠償事件牽入造艦事件又牽入比國借欵事件牽入克利斯浦借欵事件而條件中之利息折扣監督顧問鹽稅等等更無論焉可謂枝節横生矣世界交涉手叚之劣亦無有如中國者 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中美國民同盟會湘分會成立大會記]  
　　中美國民同盟會以兩國睦誼素敦今更政體一貫亟宜聯兩國國民之感情爲互相切磋之實益前北京中美兩國國民發起同盟會公舉羅斯福孫文爲會長宗旨正大裨益良多惟總會旣經成立分會急待擴張爰徵彚兩國同志組織湘分會以謀一致之進行旋於廿二午後在敎育會開成立大會中外男女倒會者二千餘人場中無插足餘地開會時奏美國軍樂人皆脫帽起立致敬中外人莫不歡忻鼓舞中國人有黄瑞祥劉人熙劉震坤周震麟石潤金陳家鼐及都督代表黄翼球相繼演說大致皆謂中美國體相同感情素善中國國基初定急當取法美人奉爲師保以期亞美兩洲東西輝映美國人有蓋葆耐施美德向維廉及陳女士演說中國人民程度之高國家進步之速及該國人士盻望中國富强之切蓋葆耐謂中美可以同盟之處約有數端㈠亡清時欲與同盟未得許可今中國國體巳經改變㈡中美政治相同同盟之事兩國國民莫不贊成㈢中美兩國甚願和平有事不用海陸軍注重外交㈣中美兩國皆以農商立國㈤中美皆注重敎育恃人民以管轄國家施美德謂今日乃二月廿二號卽美總統華盛頓誕日亦卽本會成立日異常欣幸從此以後甚願幫助中國除去一切滯礙之事向維廉謂美乃中之朋友中欲效美美可助其力求進步甚望中國爲世界一强國以後彼此互相帮助陳女士所說尤足令人傾愛渠謂美國從前亦極貧弱因我國民人人有愛國之心致有今日之結果是皆天誘其衷貴國人民旣有此心上帝亦當佑汝民有盻望天必成之惟天不能成就無所希望之國家至於貴國女士我甚望其各盡職務將家中小兒造成頭等國民今日之所望者則望上帝佑爾中國如我美國一般陳女士演說之先有那威人蒙革新亦曾出席演說略謂中美感情最善爲各國人所共知今日兩國國民提倡同盟鄙人亦甚所禱祝願兩大國彼此發達會員及來賓演說後卽發表所舉之會長美人蓋葆耐當選爲支部長中人陳憲亦當選爲支部長蓋其章程支部長源定中美各一人也開票畢卽撮影奏樂閉會 
[締省議會討論國家稅項之取縍]  
　　程都督應省長日昨准國務院電開財政部函稱上年本部曾通電各省在國稅地方稅劃分以前凡地賦漕糧鹽課關稅釐捐契稅牙稅路稅向爲國家收入者其如何改革應由中央提交院議公决施行在案嗣經本部派遣視察員分赴各省協商釐訂國稅地方稅草案現巳提交院議尚未通過而蘇省省議會提漕糧爲省有閩省亦有劃一糧價變更田賦率之說無論其主張如何以省會而議國家稅項旣嫌侵越權限且淆亂人民觀聽於統一前途不無窒礙雖經本部迭次電駁應請由院再行通電各省凡征收各項稅課在前項稅法未議决以前仍照向章辦理不得率議變更其國家稅項應如何改良之處亦須由本部通知籌畫全國一致進行以清權限而重稅法等因聞巳轉行省議會查照矣 
[贛省會連日選舉參議員紀事]  
　　贛省議會於二月廿六號舉參議員上午十時半摇鈴開會李督登台演說謂議會諸君最宜注意者有三㈠慎重將事㈡確定宗旨㈢勿生意見蓋參議院爲立法最高機關省議會爲一省人民代表諸君皆政黨健全份子萬不可因平日之感情而是丹非素稍一偏宕則議論又將影響感情吾望諸君造成一最優美之江西議會以爲全國模範總而言之議員一舉一動關係個人事小關係社會事大關係眼前事小關係將來事大云云語畢查點人數共到一百二人於是挨次出場投票每八人一列魚貫而入由西邊入口處騐證領票投畢循東邊出門當投票時復點人數共到一百三十六名（李文濤鄭曾彠黄人庸陳紹箕四人未到）以四十六票爲當選正午開票永新蕭輝錦以四十六票當選其餘危之韶四十三票劉　四十一票均無效惟有某某一票上書每票價洋二百元當經作廢並由監督在票上加批待究二字續投第二次到者一百三十八人一句三刻開票萍鄉周澤南以五十二票當選其餘苻鼎升四十二票曹和濟四十二票均無效次投第三次到者一百三十七人三句鐘開票泰和湯漪以五十三票當選其餘謝遠涵盧式楷各四十一票均無效次投第四次到者仍一百三十七人四句鐘開票南昌燕善達以七十票新昌蔡突靈以五十九票均當選次投第五次到者一百三十五人五句鐘開票安福鄒樹聲以五十票當選其餘邱珍四十一票徐大純三十六票胡謙二票賀國昌二票李安陸一票均無效開票畢時巳六鐘卽宣布散會廿七號續行開會選舉十二時摇鈴開會李督登台演說謂參議員選舉昨日巳得五分之三所差不過四名今鄙人稍有意見請以私人名義爲諸君告㈠人才主義㈡地方主義㈢政黨關係人才所在有不必限於一隅譬如南昌有人才難道新建獨無人才政黨之關係亦近乎此云云演畢如法行第六次投票到者一百三十五人宜黄苻鼎升得五十八票當選又行第七次投票到者一百三十三人蓮花朱念祖得五十三票當選又行第八次投票到者一百三十一人清江盧式楷得八十票當選又行第九次投票到者一百廿六人雩都劉濓得六十七票當選計兩日内投票九次選出十名全爲國民黨亦廿五日約不到會展期投票挾金出外運動之故所苦者南城危之韶運動參議員費去二萬餘元買票投舉卒以未滿法定人數致于失敗尤奇者當未開會以前朱監督在開票處與議長談話時忽有一口操九江語音之議員自外而入告監督曰湯漪本係江西人選舉爲參議員亦極合格殊料彼不知自愛竟以金錢運動言時即探懷出紙包一件外附魏調元三字小名片呈之監督謂此件暫存都督處並以手指名片曰魏調元卽是我也言訖逕去監督啓包視之乃十元鈔票一朿約厚半寸此外並無片紙隻字未知其中是否别有原因也 
[魯省會一閙而散之真相]  
　　山東省議員選舉告竣後上月廿七號開會選舉正副議長十時許議員陸續到齊振鈴開會首由都督宣言請前議長王君爲臨時主席宣佈選舉細則王手一紙細則宣告第一項由議員公推監察員監察投票但監察員額數及公推之手續如何請公决是時在場議員共分二派乙派議員發言應舉十六人甲派主張八人兩派相持主席宣言表决主張八人者起立得過半數遂定八人又議公推手續主席指定蔣衍升張介禮二人更由蔣張二君指定李汝枚朱承恩黄子河隋葆琪楊賡良李紹膺等六人衆認可第二項投票以有記名無記名二法何者爲適甲派主張無記名其理由㈠便於避絶親朋情面之牽掣發表自由意志㈡民國選舉歷來俱用無記名法各處通例可以比附乙派主張有記名法其理由謂防選舉人自書巳名甲派謂自書巳名屬個人道德關係故選舉議長法律並無禁絶自書巳名之規定爭論多時卒付表决主張無記名者多數第三項宣告選舉正議長一人副議長二一人用單記名投票法分次互選係前清諮議局章程所規定現奉大總統命令適用故此條無須討論衆俱認可第四條書票字迹甲派主張用楷書但略帶行體及通用俗寫凡未至糢糊不可辨認者概爲有效乙派主張純用真楷兩相辨論漸形激烈亦有謂題目甚小不必過事吹求者有謂主席可速付表决者衆口噪雜紛紛不巳方持論間忽王議員炳燇起言第三項選舉議長三人用單記逐次投票法本員不能承認須更議僉謂貴議員旣不承認此項法令會前何不發表何必臨投票時始出反對王見衆論侃侃巳說萬難求勝遂頓足倡言曰退席目視手揮相從出場者乃數十人然甲派議員全體未動卽乙派未動者亦有半數突來賓席中復有一人麻面豭喙抗聲呌曰還不退席等待何時於是乙派議員之老成者始全體退出當騷動時有穩健派議員請總監督與臨時主席維持秩序王主席乃連呼不要走然卒無效果王主席請在場行政官出爲調停俱摇手無敢承者乃羣至都督席切切計議亦無善法遂請未退諸議員暫就休息室少待孔議員祥柯詰問主席謂議員等爲開會而來旣曰會議各有主持一語不合便倡言退去一部人退去便牽動全體隨之罷會是卽待至明日後日待至一年議會亦不能成立主席意見究竟欲議員等待至何時有何法可以挽回請先宣示主席答謂午後再說時都督及各行政官俱紛紛退席遂相率退去是時來賓席中除少數有特别關係者外無不痛憤倡言退席者之無狀責言之下繼以憤詈就中連索女士所言尤爲沉痛聞老成派議員自散會後連函質問都督現都督巳致電中央請示辦法矣 
[東沙島之無線電]  
　　香港英文日報云前星期曾述及沿海一帶常有天氣驟變惹起意外風災宜設報風台以佈告警信兹復推廣其意續論之竊以爲報風台傳報颶風期在迅速莫妙於利用無線電報俾航海船隻得免傾覆之險若是則英國當在屬地急速建設能達三百英里之無線電局今宜力請有責任之官員在東沙島設立無線電局報風台以與香港曁中國沿海口岸互通消息近有一著名船主來往中國口岸多年於星期六曾出一報告謂若於泊臘色而斯地方立一同樣之無線電台亦有同等之價值云云按伊所述自必合理蓋多設一無線電台於航海人等多一保護惟東沙島雖早巳允設無線電局迄今未立設一旦颶風猝起來勢迅速如一千九百零九年九月之大風暴本處測候台不及預爲警告且颶風過中國沿海時東沙島爲必經之道若當時九月十八號清晨該島早有無線電以通消息則彼時千餘人性命百餘萬貨物均不致猝遇損失矣更有進者當日本港測候台若巳接到警信又可轉電他處則大小船隻蒙其保全者更不可勝數也去年聞北京商部將於東沙島建設無線電局其電力足與廣東省公家設在澳門左近之無線電台互通消息中國政府雖有此種籌畫至今未見佈置顯然巳成畫餅矣其原因或關於經濟之缺乏與否尚未深悉惟欲求香港安穩不再受風災全賴建無線電台於東沙島英國政府爲何不在該島與香港地方同時發起設立無線電台此種理由實所不解况目下船隻備有無線電者頗多設一旦猝有風警均可由該島電台轉遞信息又有一事更須注意中國如無欵項辦理此事則惟英國政府爲之建設耳現仍遲遲不發是否於國家主權問題之外别有爲難情形那 
鄂省近事紀要 
[武昌設鎮守使之中止]  
　　鄂省都督府現擬照中央定制改編軍務司應在取消之列黎都督以該司人員俱係起義有功之士不忍令其投閑决定改設武昌鎮守使署以資安置業將改編辦法飭軍務司長吳醒漢知照並電請中央任命矣詎各法團大爲反對武昌議事會反對尤力羣以鄂垣兵力有完全二師之衆各師師長駐在是地足資鎮攝實無設立鎮守機關之必要况都督爲一省領袖掌握全省軍權駐節武昌威鎮江漢何須重台疊閣更設鎮守至軍備司之解散原爲撙節經費遵守官制今只改其名稱所謂撙節者何在且劃一官制亦無鎮守使名目漢口特設鎮守使固爲因地制宜武昌萬無可設之理聞黎公接各團反對禀呈巳允收回成命另籌安置裁中員善策 
[本年軍民政費之概算]  
　　鄂省現裁併軍隊爲三師二旅並取消各軍事機關大裁冗員預算本年軍政費之概算需一千六百萬元巳經都督府造交省議會及辦理豫算决算處查照兹民政經費亦經夏民政長造交議會計概算所列内務行政費二百六十五萬元敎育行政費一百二十八萬元實業行政費七十萬元財政行政費八十五萬元四項行政預備費一百二十萬元共計本年應需行政費六百六十八萬元 
[季雨霖不受編制之調停]  
　　鄂軍現併編爲三師二旅須淘汰官兵甚夥所有各師俱巳遵令將隊伍編併並不反抗惟第八師官長等倚前光復安襄鄖荆有功連合全師官兵反抗編併情甚激烈昨由仙桃鎮司令部致都督府一電署名者有全師官佐三百餘人措詞極爲不遜内有正式國會一日不成立社會秩序一日不安寧該師卽不受編制等語黎公以該師長季雨霖熱心國是原無反抗命令之志此皆部下奸人挾持所爲一經開導必能就範爰派前軍務司長蔡濟民都督府顧問劉丹書前往開導蓋蔡季均國民黨人情誼甚孚劉則於前季雨霖充荆襄招討使時在彼充軍務處長與各將校素有感情兹藉二君三寸舌諒可說合八師之萬衆也 
[開闢巴興鹽利之規劃]  
　鄂省食鹽向由川淮劃界分銷近因淮綱缺乏屢借蘆魯各鹽接濟川商遂乘機極力運動思銷川鹽浙鹽商人亦陳請價廉運速互相競爭刻鄂省實業司長屈德澤以鄂省應城巴東興山三縣地皆産鹽足敷鄂民之食祇以滿清之世官吏爲保全川淮稅課起見應鹽則限以灶井巴興則禁不准採民國改良鹽法引岸將廢鄂省鹽利亟應恢復查應城白鹽巳經議會議决准其銷售准岸引地惟因出産有限成本高昻一時難收擴充之效至巴東興山（巴東舊屬四川清初改隷湖北遂禁煑鹽）所産鹽質味美與川鹽無異前清嚴禁私熬兹當淮鹽缺乏川蘆爭銷之際亟應趕籌開鑿以闢利源業飭委沈明道君往巴調查取水煑鹽質味俱佳計算設廠開辦需基本金十萬元刻下財政奇絀財政司不認籌此巨欵實業司爰擬就地招集殷商合股開辦俟有成效再派員前往監督酌量收稅並豫算每年可出鹽數十萬此後公家不獨可增稅課而鄂人每年少輸出金錢誠爲公私兩便也 
地方通信 
蘇州 
[九龍山匪黨成擒]  
　　閶門外馬路富春坊新民公司戒煙局内有一小孩獨趁火車往來巳非一次憲兵隊以其形跡可疑逐細訪查果卽探悉該公司中有何姓等與九龍山匪頗有關係遂禀明軍政司前往該公司内將何道藩等五人傳至軍政司拘留並知會警察廳派警前往該公司搜查聞巳查獲開山立堂証據信函各件現經軍政司飭派司法科員切實研審俟有確供再行核辦 
[破獲大刦案]  
　　太倉縣陸波橋全順源花行等十二家被匪連刦失贜甚鉅經飛划五營管帶孫松泉飭派偵探王春榮同中領哨葛秀蜂等四處探緝日昨在上海老垃圾橋地方拿獲匪犯王阿三王小園張龍侯王健郎四名並起獲原贜各件業經禀明鍾統領將犯贜移解太倉縣地方檢察廳歸案訊辦矣 
[巡長揑告隊官]  
　　蘇省警察廳騎巡隊一排巡長王全勝專事嫖賭虧空甚鉅日前又將馬毯當錢使用二排巡長魏福成常至盤門絲廠調誘女工並又私出賭博四排巡長王錦臣尅扣夫料均被該隊官張清澄查悉薄予訓斥留觀後效詎該巡長等匪特不知悛改更起反噬之心由王全勝邀約魏福成王錦臣並逼令三排巡長陳忠勝等共四人同至其家焚香結團誓必推翻張隊官公保王全勝充當應得薪洋四人均分如有一人退縮卽以槍炮對待議定後卽揑砌隊官劣跡多欵揑列全體長警名義赴警廳具禀控告張隊官聞信亦據實呈請廳長澈底根究照例坐誣以儆效尤不識石廳長如何辦理也 
[客民歟匪盜歟]  
　　盤門外五龍橋一帶地頗荒僻行人稀少昨日忽到有江北船二艘内有男女二十餘人將鄰近墓木砍伐迨盡並有棺木一具停厝未久棺蓋忽被揭開以致屍體暴露經該處鄉人見而查悉係江北船上人所爲飛報駐紥盤門外之飛划營一同合力圍捕拿獲男女十四名婦女二名小孩一名并在船中搜獲斧頭鐵棍鐵刀無數當由飛划營一併解至吳縣知事署訊辦矣 
鎮江 
[常關員司之更動]  
　　新任鎮江關監督袁君思永奉令兼管揚由關事務業巳定期任事兹聞袁君於日昨傳出訓令諭飭揚由關各口委員司事一律撤差祇留張周二人緣帶來之隨從家丁甚多皆將予以位置也 
[調查管理區域]  
　　丹徒縣知事于定一君昨奉應民政長訓令准國務院來電謂自光復以來各屬縣知事更調頻仍所有管理佐治地點區域誠恐未能明晰而本部亦無從稽考煩貴民政長通飭各屬將所管之鎮鄉名稱田畝實數以及與鄰封昆連之四址一一詳細繪圖繕具表册彚齊咨報備核等因現于君巳遵照辦理矣 
杭州 
[省議會不日開議]  
　　省議會休會之期七日巳滿參議院終無一字電復議事機關致爲停止殊負人民期望昨日因 
員開談話會多數議决以自行起草羗無依據惟有仍暫用本省臨時之省議會法略加修改想不日卽可開會矣 
[委任游擊隊統領]  
　　省防游擊隊統領金富有現巳調充第四區水上警察隊統領兼帶該處第一營所有游擊隊統領一缺業由朱都督調委前路左翼統領董道勝充任云 
安徽 
[運動參議員失敗者]  
　　皖省選舉參議員第一次開匭當選五人巳見前報第二次獲選參議員五人爲馬坤胡璧城石德純汪律本吳文瀚等人皆謂其由金錢運動而來然亦有運動失敗者合肥吳某此次選舉亦携巨資來省運動不惜重價托人購票然極力營夤僅祇購得二十六票仍未足額以致落選而所費巳去數千金乘興而來敗興而返天下事固有幸有不幸也 
[會議淘汰軍隊]  
　　皖省柏都督近因財政困難達於極點前次所定兩師一旅實難開支昨特電令各師旅團營長定於三月一號來省會議從新改編營制酌量淘汰以節軍餉聞此次會議擬將全省軍隊併爲一師一旅云 
[禁煙局長被毆]  
　　皖省第二區禁煙分局局長劉健日前在五河縣城内張姓家查獲煙土煙具等件詎張某竟招集鄰近數十人將劉局長軍服手槍搶去兵士大半受傷劉局長左膀亦被折斷頃由該局長呈請都督查辦當經柏都督令飭五河縣知事查明詳情具實禀報以憑核辦 
雜評二 
[議會一]  
　　以莊重尊嚴之參議員忽焉而視爲省議會貿利之階運動者競出金錢以博一紙之無記名投票一省如是他省亦如是甚且有費去二萬元而依然落選者 
　　有是哉贛省参議員之價值 
[議會二]  
　　他省議會之風潮類皆競爭議長競爭選舉參議員非持地方主義卽本黨籍觀念獨魯省不然齗齗于選舉章程之辯論甲派乙派議論蠭起一言不合如鳥獸散至進而叩其爭持之理由則曰吾爭選舉票紙之字跡耳 
　　嗚呼此亦可謂餖飣之眼光矣 
[議會三]  
　　浙議會正式開幕選舉參議員後通電紛馳反抗中央以省議會不適用巳清諮議局條例爲前提脅迫參議院從速發表敦促各省會協力合爭七日不得命自行提議以資適從意氣飛揚不可一世乃遲之又久而七日光隂倐焉巳過各省會淡然叅議院默然卽其所謂國務院者亦處之漠然于是不得巳而羣聚談話草草定議仍據前清之舊諮議院條例酌量增删擇日以開會矣 
　　記者曰吾今而知省議會之能力如是如是 
 
 
 

Page 7

 
 
本埠新聞 
[鄉民大閙分水廟四誌]  
[董事兩犯刑律]  
　　閘北商團董事董鯉庭擬在分水廟内設立學堂被該處附近十三村莊鄉民羣起反對詳情巳三誌本報兹悉被害鄉民陸桂春之母陸徐氏昨巳延請莊澤定律師訴呈地方檢察廳請按刑律立時拿辦呈文照錄如下竊被害人母老妻故子女均幼以農爲活昨三月一號下午三時赴巿購物道經裏虹口胡家木橋之分水廟側適值董鯉庭楊尉如等糾率閘北六區商團焚毁廟像經衆理喻觸其兇燄董楊等喝衆開鎗遽將被害人左手背擊穿至左頭額及左頰均被彈破當將被害人舁送同仁醫院經西醫診得傷勢過重恐毒攻心欲將手指掌鋸截以保殘軀家屬求免乃略爲敷扎不允留院迫不得己於二號舁送貴廳轉入上海醫院此事實之大略也查董鯉庭楊尉如等聚衆拆毁廟像巳犯刑律第二百五十七條之規定尤復鎗擊無辜致殘被害人之左手一肢成爲篤疾參之刑律第八十八條是該被告等尤犯刑律第三百十三條之規定爰得依律起訴請求將現行犯立時拘拿母使漏網 
[婦女無須脫帽]  
　　公共公堂向章凡訴訟人無論原被及見証等於上堂訊供之時必令將帽除去此專制時代之淫威也今則共和告成中西讞員因鑒於泰東西各國男女雖亦免冠而婦女則均可戴帽上堂故特商定於卽日起凡有上堂伸訴之婦女均毋須脫帽至男子則卽不强迫亦應脫帽致敬故仍照舊例云 
[破壞善舉之結果]  
　　廣益善堂控巳歇司事陳金寳私造米票串同吳阿大王朱氏蘇葛氏等騙取白米一百十擔消贓於王吉如等一案昨由捕房將一干人証解至公廨經孫襄讞會同美領蓋君復訊明晣以陳破壞善舉實屬不法判押西牢二年吳與朱氏各押一且葛氏押兩禮拜王吉如米價不追從寛斥釋起案白米兩擔給原告具領僞米票銷燬 
[無頭命案之口供]  
　　巨籟達路嵩山路兩處上年曾出無頭命案兩起當由英探目緝獲案犯趙阿二解廨訊究押候補拿同黨在案兹又獲到杜培山一名帶入捕房盤詰供出因犯竊案管押之潘巧法張小連朱阿寳及英界拘獲之馬金甫王老林周昌法並在途指拿之楊永軒均係此案要犯當由聶讞員會同李副領事於昨日升座特别公堂研訊趙阿二供我與死者洪阿桃及老陳金老大沈阿五馬金甫王老林杜培山均是同黨在途搶物因洪阿桃屢向公役通風致黨中人時被拘辦莫不懷恨遂由金老大起意騙至巨籟達路小烟間吃煙吃畢出外卽在弄口由老陳杜培山等將洪戳死我見巡捕到來開放空鎗兩響逃去又稱嵩山路之命案死者小麻皮亦是同黨因與九娘有仇邀我與小辫子小弟等在華法交界處將麻皮拖往嵩山路由九娘動手撳倒置死我恐其復生用刀戳破肚腹見氣巳絶遂各逃逸次日官吏相騐我曾往看杜培山供與死者同黨因向黨中借錢不遂時被通風爲衆謀斃是實惟嵩山路案並不預聞馬金甫供與黨人吃茶閒談有之此事雖亦在場並未動手趙阿二之手鎗實在我處取去王老林供行兇時我在外面望風並未帮兇周昌法供雖與該黨相識與此兩案均無關涉潘巧法供兩次血案發生時我均不在上海張小連供趙阿二借小麻皮洋廿元是我爲中後向索討遂有嫌隙我見阿二頭戴之帽是麻皮之物卽生疑惑向問麻皮何在阿二答巳殺死我始知悉朱阿寳供雖與同黨惟此案實由我向包探通風楊永軒供與杜培山素有仇怨故被誣攀求察中西官判趙阿二情罪重大移送檢察廳訊辦杜培山押十五年朱阿寳潘巧法張小連仍照竊案原斷還押期滿逐出租界馬金甫王老林照英廨原斷 
外各再加押五年周昌法無干免究判畢即將馬金周三犯送回英界禁押楊永軒還押候查明再核 
[謀殺親夫案近聞]  
　　浦東廿四保九圖劉家宅鄉民吳金發被人謀斃後曾由吳父至地方檢察廳控告媳婦許氏與劉毛囝通姦將子謀害當由該廳將許氏及劉並牽涉之婦人劉李氏一併拘案屢訊不認判令收押候查在案昨日忽據劉毛囝之父劉富松至地方檢察廳禀稱謀死吳金發之兇手業巳由我探悉實係張阿五現在匿跡浦東請卽移知第三初級廳就近拘捕俾兒子沉寃得雪等語陳廳長諭候核辦 
[復訊持械夥刧案]  
　　盜匪施國賢陳阿興曾於去秋糾黨持械夥刧虹口華特路陳梅廷家巨贓匿居北四川路粤妓王阿三處由探將二人查獲解送公共公堂訊供收押在案昨晨復訊先由原告用人曹阿連投稱是日上午十時在外購物回來見門首有身穿拷綢衫褲者多人迨我走進客堂伊等卽一擁而入將我推至小房間内用繩綑住然後將主母等十餘人一一綁縛遂將金珠飾物搜刮一空而逸惟當時因受驚巳甚各人面貌不能記憶並由堃利同順兩押店主上堂証明金練金戒金表縐紗等物共質洋九十一元係施一人來質請追當本又據見証王阿洪等先後上堂証明前情訊之施供此案係董姓等二十六人往刦當時並未同去事後由董分給贓物數件今巳起案現董巳回廣東原籍餘人均不相識至陳阿興並不在内王妓亦未得贓求察孫襄讞商之美領强君以施供認分贜屬實着押西牢五年期滿再核陳阿興交保候示王妓開釋起案贓物交原告具領堃利同順兩押店不應收贓姑寛斥退當本不追 
[清查沿濠地産]  
　　上海縣知事吳君昨日布告云案據南半城填濠築路工程處函稱自西門起迤南至小東門一帶地皮形勢雖經繪有路圖而城内西南角向有護城河其流通處公私界限尚易分明淤塞處圩號畝分易滋混淆應請飭派專員帶同亭耆圖甲册書逐户查丈騐明單據三面相符庶於築路施工繪圖貼說均有正確之依據等情到縣查本縣清丈換單本需開辦現在西南角護城河一帶公地私地旣有毘連之處應即提前查丈逐户調驗單串核對版册計明界址公地固不容侵佔民地亦分别保全自是正當辦法目前爲路圖之底本將來爲清丈之依據除令飭廿五保七八九十十一十六等圖地保舖甲並該管册書遵辦廳候傳同查丈並派員督率外爲此布告仰城内沿濠一帶居民業户知悉如遇查丈之處由縣定期先行傳知務將單串契據檢齊届時呈驗以憑核對立卽發還執業並無絲毫浮費周折毋得抗延疑慮致滋自誤特此布告 
[王管帶獲匪得獎]  
　　江蘇都督訓令混成第三旅司令部略云該旅水師第三營管帶王楚雄能不動聲色將九龍山首要各匪設法拿獲足見勇敢有爲深堪嘉尚爰特頒給褒賞狀以昭激勸惟刻下餘孽未盡仍應由該旅官兵認真查緝以防死灰復燃毋稍鬆懈云 
[馬橋鎮茶館罷巿]  
　　西南鄉馬橋鎮第十八區巡警关日以捉賭爲由至某茶舘内拘住數十人解回該區由某巡長着各存洋五元釋出嗣由王某等在鎮分發傳單謂巡長不應擅罰並在該鎮商務分會開會集議對付方法迨經董區員將所存之洋一併發還各茶舘巳相率罷巿聲言非將該巡長斥革不足以平衆憤云云現董區員巳呈請穆警務長核辦矣 
[議員破壞煙禁]  
蒲淞巿議員殷兆熊張　張祿及副議長諸崇瀾等前被該巿議員王豐鍾訐發均有嗜好迄未戒除經禁煙局請縣調騐並請撤除議員名義在案兹因該四議員畏避查騐抗不到局後由上海國民黨分部向禁煙局長提出詰問略謂該四議員旣巳犯有煙癖又不遵期投騐足見情虚今局長並不嚴厲對付任令抗違逍遥事外實與煙禁前途大有關礙殊非正當辦法云云聞嚴局長昨巳將國民黨分部原函錄呈吳知事請爲查核矣 
[何必畏首畏尾]  
　　禁煙局長嚴君近接郵遞信函甚多惟報告人多不叙姓名亦不將發信地點註明恐有挾嫌誣指情弊難以憑信故特出一通告略謂查郵遞揑名信件照章不理日來所接各函應作無效惟該報告人旣經深悉私吸煙犯之姓名住址如果確實不妨將自巳姓名詳叙函内以便本局先行詢問然後拿究斷不拖累報告之人請勿過慮云 
[調查員授人口實]  
　　禁烟局長嚴君近派調查員八名協同水巡區偵探及巿舶科人兩境禁煙事宜並飭在閘北設立禁煙調查處業經出示通告在案兹經嚴局長查得閘北巿政廳車捐處隔壁尚有餘屋二間堪以設立上海寳山閘北禁煙調查處並定於三月九號即星期日開辦聞届時須柬請上寳兩縣各官前往參觀云 
[戒煙醫院之精神]  
　　禁煙局長嚴君呈准上海縣知事創設上海縣立戒煙醫院内分甲乙丙三等臥室均甚清潔計自開辦以來甫經旬日而煙民之投院請戒者巳頗不乏人現聞乙等臥室業巳滿足女戒煙室亦漸擁擠蓋以該院所製戒烟藥甚爲和平故能取信而局長嚴君猶以西法戒煙藥品雖有效騐惟我華人之體質各有不同恐難盡善故又聘請中醫監製中華戒烟藥分爲四種視戒者之體質酌令服藥俾收奇效兹巳將所製虚弱寒熱四種戒煙丸藥及藥方呈送上海寳山兩縣知事查核矣 
[徵收小船公費之通告]  
　　上海巿政廳通告云照得商船出口前清舊例向營縣衙門掛號納費自前年光復後奉前民政長李訓令凡沙東閩浙各商船在南巿浦江貿易出口者逕赴巿政廳掛號以資利便並分等酌收公費以充本地方公用等因當於本廳設立商船掛號辦事處遵諭開辦並經呈縣備案此項商船掛號開辦以來巳有年餘各船商均以爲便惟查浦江各小艙船亦係由上海裝貨出口從前大小不一散漫紛紜自應併向本巿政廳掛號統一辦理以便有所稽攷並核計該船大小略收公費大號納銀圓二元小號納銀圓一元定於三月八號開辦除呈請縣知事備案並照會江海關監督查照計單給關外合行通告各小艙船商民於本月八號起出口者由該船户逕赴本廳商船掛號辦事處報明掛號納費領照弗得延漏此佈 
[稅單折抵認稅之難行]  
　　上海稅務公所所長孫君批米業代表張嘉年等呈云米榖雜糧全稅單折抵認稅一節迭經明白批示未能照准並呈奉省長指令不得抵扣業經通知在案兹據呈繳二月份稅欵仍以稅單折半請抵碍難准行除將現欵如數騐收外所有本月份及上年十二月本年一月分歷次欠繳應卽掃數刻日一併補繳以憑彚解此批 
[禮敎社毅力扶風]  
　　上海昌明禮敎社總部自徐固卿先生發起呈請政府嘉許立案以來四方響應風起雲從支社巳達八十餘處吾道不孤人心未死現以扶風月報爲禮敎最要機關深賴彭菽原相衡甫李曉噋毛蔚雲吳簡綸諸君分任編輯不遺餘力博採旁搜聞巳將次告竣不日刋行樹海内之型模鞏中流之砥柱有心世道人心者能毋距踴三百爲民國共和前途賀乎 
[震旦學堂演說預誌]  
　　羅家灣震旦學院於陽曆三月六號星期四下午三點鐘請英國大演說家吳倫先生演說先生曾在日本東京大學演說極爲該國人士所歡迎此次過滬應該學院之請前往演說想必有一番偉論也並聞凡中外學商各界届時皆可往聽無須入場券亦不納資惟女賓則概不招待云 
[尚賢堂定期開會]  
　　法租界寳昌路石牌樓尚賢堂定於三月六號下午五時開中外聯合會請美國財政學家白士美君演說中華民國劃分國稅地方稅之必要并請伍秩庸徐固卿諸君研究政治上施行之方針想届時往聽者必實繁有徒也 
城内 
[地方檢察廳批]  
　　（蔣少卿訴馬子卿等借公串騙批）狀悉據稱爾與顧景星互結契約先付定洋三十元嗣顧景星不肯照約履行僅允退還定洋不允賠償損失核其情節係屬民事關係着赴該管初級審判廳呈訴本廳未便受理（王阿虎請求免傳撤銷批）狀悉前據陳竹生具訴謂爾及爾姪並不依照迎娶禮儀輙敢率衆搶奪殊屬有干法紀來狀指陳竹生爲妄訴并稱爾姪夫婦甚屬和睦究竟是否屬實自非質訊不明着爾姪迅速帶同陳氏投案候質不許抗延（張嘉賓訴俞鑑泉等挺不交出伊媳再請嚴追批）案經移送南巿第一初級檢察廳辦理着卽自投該廳靜候處分可也 
[煙犯定罪]  
　　住居南門外裘家弄之王雨興開設小京貨店素有煙癮近被巡警查知連同煙鍋煙具拘解二區警局由該區轉解第一初級檢察廳豫審屬實起訴同級審判廳於昨日提案審訊王雨興供認不諱判煑造鴉片烟罪及吸食洋烟罪俱巳成立應照刑律第二百六十六條二百七十一條及廿三條第六欵判决處煑造鴉片罪五等有期徒刑拘留三月并科罰金洋廿元其吸食洋烟俱發罪罰金洋三十元合併核定拘留三個月罰金洋四十五元烟具等物一併銷燬 
[賊黨甚多]  
　　竊賊晏阿二王耕生前與同黨數人在本城九畝地附近夏金發所開之仁記水木作内偷竊草紙廿九捆木頭二根松板二塊事後夏金發卽往該處五區警局及陸軍第三旅偵探隊報告請緝詎晏阿二忽然挺身而出自向失主曰爾所失各物可以送還惟須酧謝當時卽將草紙廿九捆送還索洋九元而去板木則仍無着前日第三旅偵探陳錦章將晏王二人拘獲帶回盤詰稱有同黨野周倉周瑜小猪羅等共有數十人該探當卽報告旅長諭送地方檢察廳訊辦 
[一面之詞]  
　　婦人錢彭氏昨至地方檢察廳訴稱家住西門内西倉橋地方生有一女尚未許字不料昨有住在高家弄之周介福周石氏設計將女騙去任意姦汚似此强姦處女定爲法律所不容爲此呈請飭提周介福等到案訊究陳廳長以一面之詞難以取信判候查明實情再行提案訊究 
[不近情理]  
　　周錫德昨至地方檢察廳控稱住居小南門外七十六號門牌之彭阿六等於前晚糾衆來家攫取各物刻尚藏在伊家尚未銷贓請卽派警拘拿人贜到案澈究等語陳廳長諭候查明核辦 
[喜娘解廳]  
　　新北門内安仁里閔修甫家前因喜事被喜娘姚顧氏等串竊新娘首飾匣内之金釵珍珠各物值價洋二三千元由吳永康爲証控經商埠巡警廳訊不供認昨日移送地方檢察廳收押候究 
南巿 
[乘間竊洋]  
　　前日午前有福州口音之匪徒三人先後至十六舖橋南堍中華樓花肆下面之通泰烟紙店内以購物爲由乘人不備潜至帳桌畔竊取洋銀二百十元而逸比及覺察巳不及追趕旋由該店執事楊良啓報告第一區請爲查緝 
[私賣彩票]  
　　地方廳法警昨日查獲販賣澳門彩票之錢寳康搜出彩票三十四條當卽移送第一初級檢察廳看守候審 
閘北 
[拐子情虚]  
　　二區崗巡前日查見某甲帶領女孩一口在交界處經過形狀可疑上前盤詰甲情虚逃入租界當將女孩送區據供姓朱名桂奇清和人父名鳳林解經司法科判送惠兒院留養候領 
[女孩候認]  
　　女孩劉小懷子年八歲前日在四區迷路由崗巡引至該區鄧區長命送司法科由凌科長訊明判送惠兒院留養候其家屬認領 
[凌虐婢女]  
　　逃婢梅香年十三歲四川人前日由六區倪區長解送司法科訊問據供主人吳姓住靶子路厚德里因遭凌虐私逃出外判送惠兒院候查明核辦 
[私帶煙土]  
　　前日有姚伯云私帶煙土廿三包欲搭火車他往被四區崗巡查獲解送司法科經凌科長訊明屬實判移檢察廳究辦 
[各執一詞]  
　　王金保控王錦春押去脚踏車一輛由八區解至司法科訊問王錦春供因金保借洋不還以車作抵凌科長以供詞各執判送審判廳訊辦 
公共租界 
[驟難註銷]  
　　沈士成（卽沈仲皋）自稱在某學堂爲敎習前因謊騙鄉人張文成（即張火咸）所領之撫卹洋三百十一元被控經公廨迭次提訊判候核辦在案嗣因原告在申候訊無期旅費無着業巳回鄉故前晚由廨復訊時原告不及投案而被告代表律師則以原告臨訊不到聲請將案註銷王襄讞判沈交原保展期七天諭飭原告到案再訊如展期再不到案准即將案註銷 
[不容牽混]  
　　方佐達（即方梅卿）控張漁笙及保人何承福沈雲樵合做買辦虧欠銀四千餘兩一案前晚由廨將何承福傳案復訊先由原告代表律師上堂請追質之何亦延律師到堂代辯並稱與原告另有欵項糾葛判何交四千四百兩人銀並保候飭提張沈二人到案一併訊追至稱與原告另有糾葛應再正式起訴不得牽混 
[展限收帳]  
　　巳閉四馬路大興隆紹酒店主丁蘭蓀與經理馬銀泉因不理結欠金鳳祥等十餘户貨欵被控業經公廨判將放出各帳收回繳呈公堂候核在案前晚將馬傳案復訊因丁未到判馬交原保展期四禮拜催收各帳料理欠欵如違押追 
[牽涉妓女]  
　　流氓長脚阿林等前因糾黨持刀在廣西路戳傷羅許昌由探將阿林等拘解公堂訊實收押在案昨由捕房續獲同黨潘阿根一名卽解公堂請究潘供原告混名生鐵蛋係著名流氓因與爭狎福臨里烟妓桂寳遂被挾嫌揑誣乞鑒判潘押候查明再訊 
[姦拐婦人]  
　　閔行鎮人李雲曾控吳錫卿姦拐伊妻金氏來滬藏匿昨由捕房將吳與金氏一併拘解公堂請究原告投訴前情訊據金氏供稱實被吳誘姦圖賣訊之吳供詞推諉中西官以氏不應背夫潛逃着押女所一月期滿交本夫領回管束吳押三月以儆 
[竊案待究]  
　　熊詩庭控妾父袁梅松竊取值洋七千餘元之金珠飾物一案昨由捕房將袁子長生拘解公堂請究關讞員商之美領以此案曾由英領陪審判長生押候英領堂期解訊 
[塌車傷人]  
　　塌車夫王阿五前日在新閘路拖車不慎撞傷行人馮根榮由捕拘獲昨解公堂請究判王存洋五十元候原告醫愈再訊 
[揑詞誣控]  
　　高光林控被妻母石愛氏用刀戳傷肚腹等情由探將石愛氏與女高石氏一併拘解公堂訊供管押在案昨經中西官訊明以高向愛氏索取會欵無着用刀自戳不應誣控着高押捕房兩禮拜愛氏圖賴會欵亦有不合著押女所一月石氏無干省釋 
[妄作妄爲]  
　　新閘捕房八百九十號華捕王金山因領姘婦到家姦宿其妻陳氏阻止不服反被該華捕毆打當經印捕查見一併帶入捕房昨解公堂經中西官訊悉前情以該華捕不應引誘婦人到家姦宿並兇毆髮妻實屬不法着押捕房三月示儆 
[婢女可憐]  
　　女孩董才福前日在馬霍路徘徊瞻顧由捕查見轉送公廨昨由官媒解案請示據供年九歲在靜安寺附近某姓家爲婢因遭虐待走出判送幼女所留養 
[累及家屬]  
　　英商世和洋行控被巳故管棧人翁寳榮虧空貨銀六千二百餘兩昨由捕房將翁之家屬翁張氏傳至公堂請示判交保候訂期會訊 
[無憑無據]  
　　宋文才控西崽潘泰生以兜售貨物爲由騙至重慶路四百四十二號披屋内用刀恐嚇詐去洋五十元昨由捕房將潘拘解公堂訊供無憑判令將案註銷 
[强搶皮夾]  
　　住居南林里之截髮女子徐則明前日在新署附近被匪張瑞甫攫去皮夾一只内儲現洋十餘元當經落差華捕帮同追獲昨解公堂請究據供係王阿三所爲判押候補提人証再訊 
[又獲一人]  
　　施德羅曾與沈阿福等在華洋交界處持刀截刧顧進才等財物沈等巳由包探緝獲解廨訊實管押在案前日復由捕房將施拿獲昨晨解訊判押三月期滿逐出租界 
[是否侵吞]  
　　裕通當舖主陸衡甫控司賬許麗川私用賬洋四千六百元昨由捕房將許提解公堂請究據原告投稱此事現由許兄央人調停除將長豐押店值洋一千元之股單作抵外尚有餘欵請追中西官察核原告所呈賬據係屬民事性質判許交保歸晚堂訊理如訊有侵吞情事仍歸早堂訊究 
[女孩暫留]  
　　女孩趙貴年王小三兒前日同在滬寗火車站徘徊四顧由捕查見知係迷路一併送留濟良所昨晨由所解訊據趙女供年十三歲王女供年十一歲均係徐州人被匪拐帶來滬賣於某粤人家爲婢因遭凌虐逃出判暫留濟良所如有人認領着卽帶堂訊核 
[賊贜待認]  
　　積竊李阿六在滬寗火車上竊得乘客皮夾一只内有金戒八只大小珠花兩朶金鐲一只及香珠現洋等件携贜至開封路圖消由探查獲解送公堂押候傳到失主再核在案昨日復由捕房解究據李供稱此贜物實係由崑山上車口操無錫音之男女二人至真茹下車所遺惟不知姓字堂上以失贜價值頗巨判李押西牢一年贓存捕房如三個月無人認領卽行充公 
[死於醉鄉]  
　　前日下午有車夫名小桃者臥於西華得路弄内頭有傷痕經印捕車送同仁醫院昨晨身死據醫生云係酒醉跌傷報請中西廨員騐明屬實因查無家屬卽請善堂收殮 
[乘車跌傷]  
　　周阿三昨搭四十號電車至鄧脫路跳下跌傷由捕送往同仁醫院療治再行查核 
[馬車肇禍]  
　　馮裕海昨肩飯担過百老滙路被某西人馬車撞倒碾斷腿骨由捕送往同仁醫院醫治候查 
[走失女孩]  
　　武昌路九百三十一號吳夏氏家走失十四歲婢女名鳳英又元芳路一百六十四號錢李氏亦失女孩一口名金華年五歲先後報告捕房請爲查緝捕頭准之 
雜評三佛 
[美人消受閉門羹]  
　　陸文琴女士發大慈悲願以色身佈施售美人券得資助賑佛曰善哉善哉惟報界中人太不解事肆譏騰誚遂致美人券銷場大跌不得巳定於本月二號在城内也是園開會招攬主顧豈知園主亦薄情人至日竟以閉門羹相待嗟乎美人何堪消受 
　　或謂經理美人券者巳騙得銀五千元將藉此會爲吞没地步故見拒也此說恐未必確果爾則美人之名譽掃地而經理者辜負美人多矣 
　　也是園也是園汝何苦殺風景如是耶汝何其不諒人之苦衷耶汝亦知江皖災民將餓死耶汝亦知購券諸公將渴死耶汝亦知美人之心將熱死耶 
專件 
[南京捕獲九龍山票匪始末記（續昨）]  
　　八師之開六合者現巳投降矣吃畢又令光怡同出荳腐巷口仍令外號伊仍入剪髮店將白布送交令裁成符號以便書成蓋印遂乘人力車入城到鷄鵝巷胡劉沈庽内會沈蓮之父請其父同至沈蓮機關部（聞係沈蓮岳家門首貼有都督府屬官沈庽距其父庽約十數家門面）令光怡禮面沈蓮頗贊成光怡之精神與熱心當交委札兩紙與張一係委張爲後路先鋒三營統領（札内有奉南洋開國大臣劉案開云云）一係張委管帶朱盛歧（朱住南門大街取消司務長）時沈家有九團兵士數十人密議一切沈對張云第九團内有十萬子彈可以就用言畢又與光怡同往南門大街篐桶店後朱盛歧家朱並買酒招待張將委伊之札交與命取紙筆交光怡代辦三營統領衙門編制表光怡仿前清標本部編成張甚贊美又交光怡西字符號四張令交成排長大材等四人又約次日午後四時至張庽允以力保光怡充該標 
 
 

Page 8

 
 
前敵總指揮官兼參謀官請沈札委云詢其開國大臣何在云住下關中西旅館現赴鎮與西字開國大臣接洽明後日必回回卽可往見也伊因與朱尚有商量令光怡先出等因附西字符號五張沈蓮銜片一紙志願書底稿（立志願書某某現年歲若干何處人前充某軍職因南北共和後暫行取消今因再造乾坤自願投効倘有在外散布等情天地誅滅立此爲証某押）同日連長吳增璜復派憲兵李鳳山至沈蓮家與之接洽入黨事宜沈以李係同鄉逐深信不疑並允委管帶云云廿三該正長等奉令會派各憲兵探士分南北兩部持逮捕狀三紙將僞南洋水陸軍全軍總統沈蓮僞南洋先鋒正字軍統領張榮陞僞造印信卽行拿獲解交軍法處懲辦當又親自帶同第二營第一連探綫李鳳山繞候及排長陶占標與二連官兵吳瑞麟王吉元等計廿五名並探士孫浩然等五名於下午五時前赴鷄鵝巷因先日排長沈光怡帶同探士孫浩然沈自餘假作貿易人以指認沈蓮之機關部及其庽所故即時當場拿獲沈蓮一名隨司務長孫甘泉解送都督府軍法處取有收條一紙回連長隨傳到巡士一名當場搜檢沈蓮家内並其父家中一切物件聞伊之印信自知風聲不好巳另收藏别處矣當搜來信件一包手簿一個呢軍衣一套軍刀一把惟查與其父同居者胡炳南一名係湖北人前充五團一營二連司書生沈卽爲該連排長解散後又與沈同居且甚密似與沈案極有關係之人當即帶同本隊暫行拘押以便考訊七時半復帶同沈排長光怡會同第四連殷連長隨帶士兵十餘人赴南門大街捕拿朱盛歧時朱適在家該正長等持狀入拿獲並搜出僞管帶委札一封交由殷連長一同解交軍法處連長增璜於本日午後率領本連全連官兵並會同第二營副官夏紹武獸醫華聖文及偵探副長蔣汝霖第一營第一連官兵等至下關緝拿僞先鋒後路正字軍統領張榮陞（卽張拐子等）當知該犯爲第一營第二連排長沈光怡及本連排長成大材憲兵濮凱探士江九侯陳鑑庭等誘至荳腐巷鼎新棧十七號房間談叙連長與沈成兩排長照面復即分派本連全體士兵第一營第一連連長潘楚雄與該連兵士十餘人堵塞鼎新棧門及荳腐巷街道一面親率本連司務長王炳烜差遣高介臣並同營部副官夏紹武獸醫華聖文入該棧内拘捕當場拿獲要犯張榮陞一名並委札十三件卽交潘連長帶回暫行覊押吳連長復率探士江九侯陳鑒庭及本連官兵並帶荳腐巷崗警馳往老江口炮台營左首該犯家内於床後拿獲凌福祥一名聞係周品三之假名並搜得木質關防兩顆小戳記六個暗號簿一本人名册二本暗號字紙一張當將人犯證據逕解軍法處收管是役共鳴鎗九響此捕獲九龍山票匪之實在情形也（完） 
[國民俱樂部暫定章程]  
　　聞之風雲變態抒大塊之文章草木精神表羣芳之暢遂凡具形形色色皆能皥皥熙熙使羣倫莫暢其機將幸福何由而致佛家參歡喜禪耶氏守休息戒誠以期逢來復固宜予以優游而况喜怒哀樂人有同情離合悲歡事無常趣故對酒當歌宜及時而行樂吟風嘯月亦隨地而成歡然獨樂不如羣樂書稱推善之賢人心洽於我心卦筮同人之吉此國民俱樂部之所由發起也夫精舍拓以三椽羣賢聚於一室琴棋書畫盡可遣愁絲竹管絃都能涉趣蒐羅日報雙眸極萬國之觀博探羣編寸管重千秋之業或精攝影縮逕寸之河山或騁辯才喻湯盤於天日或恣飲啖携朋而適館授餐或嗜游觀旅行則命儔嘯侣或具賁育身手運動時磨勵精神或托優孟衣冠演劇者犧牲色相歌聲嘹亮每情移於白雪陽春舞袖蹁躚嘆觀止於驚鴻集羽凡兹勝會咸合時宜别有會心斯真快意蓋樂而不涉于淫豪而無傷於雅略收經費聊補開支摭陳鄙見敢告同　謹訂草章伏祈明敎 
[第一條總綱]  
　　一宗旨本與人同樂之意集合同志研究人生應有之樂趣凡足以怡情適意交換智識而無背道德之種種行樂得由多數社員表决而施行之 
　　二命名凡營業正當巳成年者皆得入社故曰國民俱樂部 
　　三資格具普通智識品行端正未犯刑事能遵守本社約章不背本社宗旨得由社員介紹者卽爲合格 
　　四地點本社成立伊始暫設城内太平街西首登雲橋西姚家弄五十號一俟社務發達再圖擴充 
[第二條組織及内容]  
　　五職員本社暫設職員二十五人各盡義務以勗助本社進行其應負之責任如左 
　　甲正副名譽社長各一人敦請名高望重爲人民所推戴者任之藉以鞏固本社基礎 
　　乙正副幹事長各一人由社員中推選品學兼優富於閱歷者任之總理社中一切事務 
　　丙正副文牘各一人由社員中推選文理通順書寫擅長者任之司社中收發及各項文件事務 
　　丁正副會計各一人由社員中推選精細慎重熟悉理財者任之司社中收支事務 
　　戊庶務四人由社員中推選精明練達辦事能幹者任之司社中雜務 
　　巳招待八人由社員中推選交游廣闊談吐風雅者任之輪流駐社招待外賓 
　　庚評議部議長一人議員八人悉由社員中推選學識宏博議論有當者任之每星期集會一次提議社中興革事務 
六内容本社内容約分四項 
　　第一項固有之行樂 
　　甲閱報購集本埠各種華字大小報紙陳列一室以供社員之參閱 
　　乙小說及雜誌暫由社員担承諸家藏書彚列一處必能豐富異常聊供酒後茶餘之助一俟經費充足自行購置 
　　丙古詩文集詩文爲我國國光之一近代日就淪替文人學子興言及此每爲之增無限感慨本社徵集各藏書家名人詩文等集備供社員研究亦發揚國光之一助也 
　　丁奕棋奕棋爲橘中之樂精於是者謂有無量趣味本社置辦圍棋象棋各數具併搜集種種棋譜聊供社員消遣 
　　戊檯球譯音推孛而攤奈司又名乒乓西國游戲品之一也可於桌上擊之本社仿製數副以供社員取樂 
　　第二項社員結合之行樂甲演劇團乙運動會丙攝影社丁國樂戊聚餐巳遠足 
　　第三項發達後增設之行樂甲彈子房乙健身處丙活動寫真機丁風琴及西樂戊浴室巳編譯及發行新聞雜誌 
　　第四項附設之種種學術研究甲辯論會乙京語講授科丙世界語及東西文夜課丁打字班戊書畫研究會巳法律研究會 
[第三條權利及義務]  
　　七納費本社社員分三等納費由社員自行指定甲普通會費每月三角乙特别會費每月六角丙贊助會費每月一元按社員常費概須於每月十五號前繳納由會計部掣取收證諭期則由會計部遣人收取 
　　八捐助凡有捐助本社常年經費二十元以上者本社當推爲名譽會員 
　　九利益本社社員納費不同故應享之利益亦微有參差以示區别甲普通會員得享第六則第一項完全及第二項戊巳二條之行樂乙特别會員得享第六則第一二兩項完全之行樂丙贊助及名譽會員得享本社種種行樂 
　　十選舉凡本社社員皆得有與選舉及被選舉爲本社職員之權 
　　十一約章本社社員應守左列約章如有違背當由評議部議决除名甲社員不得以私人妄用本社名義乙社員不得互存意見致起爭端丙社員當注重公德切勿將社中公共物品携帶出外丁社員有毁壞公共器具者應照價賠償 
[第四條集會及附則]  
　　十二時間每日午前十時起至晚十時止 
　　十三會期每星期日開評議會一次每月常會一次討論進行方法每年大會一次報告會務及更選職員 
　　十四附則本章程如有未善得隨時改削 
　　發起人汪浦聲陳潤身張企堯盧緯卿倪潤生丁觀瀾趙時英趙山泉吳壽康施祥生童叔平錢鑄禹錢麟初唐思郇周元鼎樊梅憾陳文彬鳳玉純錢樵孫張錫鈞陳榮伯李慎之鄭克文俞蘭亭唐守梅鍾星昌鄭俊如葉藎臣楊秉堅王九如趙蓮蓀朱俊伯 
來函 
[普育堂董陸伯鴻來函]  
　　日前貴報載有普育堂内逃妓鄭鳳珠被顔陳等朦領出堂押入妓院賣娼並有賄送堂中司事夫役等語當查鄭鳳珠案卷由警務長穆訊明准交伊母領回嗣於去年隂曆十二月間鄭鳳珠之母鄭徐氏偕同保人陳英來堂具結領去本堂責任巳盡至堂中司事得賄一層再三查問毫無其事兹抄得英公堂鄭鳳珠等所供亦無司事得賄之說貴報云云想係訪事傳聞之誤恐與敝堂名譽攸關不得不亟請更正再發堂留養之女子林弟牽及李司事一案亦屬不確應將細情奉告查巡警局發堂擇配無人承領之女子王素貞周阿三楊張氏許翠林在所同不安分借端與新來之林弟尋釁打架李司事等向前勸阻非但不服反誣林弟在李司事臥室多時之事出言汚衊當夜恐釀成命案由李沈劉三司事將林弟另室安置派老民看守實無在李司事臥室亦請更正鄙人經理堂事巳届兩月自問清查積弊不遺餘力業將舞弊司事王某堂丁陳某等送廳究辦區區苦衷貴報當有以諒我也 
[養身魚肝油]  
此項藥油大補血氣久服更為有益因其能清理王臓之病飲之源使血統氣足筋骨強壯之效力也 
五淋白濁藥　此藥專治花柳濕毒等癥服之三天毒化立能全愈永無再發可保安寗 
去風逐邪藥　專治中風水瀉紅白痢疾腹痛吊腳嘔吐痧癥等服此藥百法百中 
[止咳化痰藥]  
是藥能治咳症痰疾無論遠近之病飲之有益立見靈效實世界無雙品之妙也　分售處各大藥房均有出售 
[百補延慶丸 
專治虛損精竭血枯氣虧四肢酸軟筋骨酸痛寒熱往來大便不通一切衰極之癥服此丸立奏奇效 
清血解毒藥　若遇瘰癧瘡並由肝脾腎經內所發之鳳濕小瘡無論已爛或腫脹及婦女經水不調白帶等癥服是藥靈效無蹤處上海仁記路二號文達羅洋行 
[江灣女科蔡小香門人王問樵啟事]  
鄙人行道己久知者固多惟除本庽應診外每逢三五八十等下日午向在老閘蔡小香夫子期待診垂二十年矣詎料夫子月初病故其期幸有弟師香孫君接替鄙人襄診一席自應卽日告退茲改訂診規如下　門診五角出診二元　時刻十點起四點止現寓三馬路跑馬廳口瑯嬛里 
 
[上海新開普球義記大菜館]  
開設英大馬路西首呢絨爲免裝修華　陳設精致一切皆照西式內有房間統用西式被褥比衆不同聘請頭等名廚精製時鮮中西大榮並製異樣西點兼備各種洋酒食物選用西崽顧酬格外週到精益求精無不悉心研究　內有大小子彈房貴客惠臨無不竭誠歡迎　電話三千二百八十七號　 
[津浦鐵路開車時刻表]  
由天津開至浦口 
津總站　上午七點四十五分　十點十五分　下午一點廿分（星期三六） 
津西站　上午八點五分　十點三十五分　下午一點卅三（星期三六） 
滄州　下午十二點二十七分　一點二十六分　四點七分（星期三六） 
德州　下午四點十三分　五點五分　六點卅八分（星期三六） 
濟南　上午六點十分　八點十分　夜九點五十四（星期三六） 
泰安　上午九點二十五分　十點二十一分　夜十二點八分（星期三六） 
兗州　下午十二點二十五分　二點一分　上午二點十六（星期日四） 
臨城　下午二點四十七分　五點三十六分　上午四點卅八（星期日四） 
徐州　上午七點五分　下午一點四十五分　上午六點四一（星期日四） 
福履集　上午八點三十四分　下午四點十分　上午八點七分（星期日四） 
固鎭　上午十點二十分　下午六點三十八分　上午九點卅九（星期日四） 
蚌埠　上午五點十五分　十一點二十六分　十點四十三（星期日四） 
明光　上午七占四十一分　下午一點八分　十二點十分（星期日四） 
滁州　上午十點二十四分　下午二點五十九分　一點五十二（星期日四） 
浦鎭　下午十二點二十五分　四點二十一分（特別車不停） 
浦口　下午十二點三十五分（到）　四點三十一分（到）　三點十五分（特別車到） 
由浦口開至天津 
浦口　上午七點四十分　下午二點五分　上午九點（星期一五） 
浦鎭　上午七點五十五分　下午二點二十五分（特別車不停） 
滁州　上午九點二十二分　下午四點三十六分　上午十點卅三（星期一五） 
明光　上午十一點十三分　下午七點六分　十二點十五（星期一五） 
蚌埠　上午五點五分　下午十二點五十四分　一點四十二（星期一五） 
固鎭　上午六點四十七分　下午二點五分　二點五十一（星期一五） 
福履集　上午九點三十八分　下午三點四十六分　四點十八分（星期一五） 
徐州　上午五點五十分　八點十五分　下午五點四四（星期一五） 
臨城　上午八點五十八分　九點五十六分　下午七點四七（星期一五） 
兗州　下午十二點十八分　一點五十二分　夜十點九分（星期一五） 
泰安　下午二瞇二十二分　五點十二分　夜十二點十七（星期一五） 
濟南　上午七點　九點五分　二點三十分（星期二六） 
德州　上午九點四十七分　下午一點二十六分　上午五點卅一（星期二六） 
滄州　下午十二點二十九分　六點十七分　上午八點十分（星期二六） 
津西站　下午三點二十五分　十點三十八分　上午十點卅九（星期二六） 
津總站　下午三點三十三分（到）　十點四十八分（到）　上午十點四七（特別車到）　 
（下關浦口　渡船　　往來　十二次） 
[大英輪船公司]  
今有堅固捷快輪船名柯厘煙杜準於陽歷三月十二日禮拜三上午開行往門司神戶橫濱等埠　貴客如欲裝貨搭客請至黃浦灘念四號本公司帳戶面議舶泊浦東怡和旗昌棧碼頭搭客上落專備小火輪在新關碼頭伺候上落利便自後每隔兩禮拜開往一次並搭客往橫濱者有特別利益可在神戶轉搭火車直到橫濱不再加收火車費特此奉佈 
[（廣告）]  
謹啓者本行每逢春季按期拍賣著名老牌甘露九德九財童白洋紗准於于月初四日起卽禮拜二上午拍賣恐未週知特此預告 
公平洋行謹啓 
[（遺失道契）]  
今遺失英註名司考脫與卡德號道契一紙第四千四百八十六號現己稟請英署存案另給新契爲憑特此登報聲明　瑪禮孫洋行經理告白 
[彚司公司　新年新貨到申]  
雨衣　尺寸合式　中國紳商 
皮靴　Ｋ　皮鞋　雨天所用 
上等洋傘 
呢帽　新式墨綠　黃黑各色 
小帽　上等英國製造　現交一槪九五扣 
彙司公司告白上海江西路南京路 
[（星學博士）陳鏡如]  
五星命理大六壬課合婚選吉寓四馬路昇平樓對過尚仁里內 
 
[商務　匯票　三月四日]  
上海匯至倫敦 
銀行電匯　二先令八辦士二五 
銀行卽期　二先令八辦士三一二五 
銀行四月期　二先令八辦士五 
銀行四個月期匯票買進　二先令九辦士 
帶銀電匯四月定貨　二先令九辦士一二五 
又　六個月期匯票　二先令九辦士二五 
又六　個月期定貨　二先令九辦士三七五 
大條銀　二先令八辦士四三七五 
上海匯至法國 
銀行電匯　三佛郎三十九分五 
銀行買進四月匯票　三佛郎四十六分五 
上海匯至德國 
銀行電匯　二馬克七十五分 
銀行買進四個月期匯票　二馬克八十二分五 
上海匯至紐約 
銀行電匯　六十五個三七五 
銀行買進四個月期匯票　六十七個二五 
上海匯至印度 
銀行電匯　二百個七五 
上海匯至香港 
銀行電匯　七錢四分 
上海匯至日本 
銀行電匯　七錢五分七五 
股票三月四日上海股票收盤市價如左 
藍格志　買　七十三兩五錢 
得力風　買　七十八兩 
司買得　賣　一百八十兩 
公和祥　賣　一百十兩 
老公茂　賣　一百零八兩五錢 
東京總行來電三月四日公定日本各式股票行市 
日本郵船股票上午三月期一百十四元　上午日金四月期一百十五元　上午日金五月期一百十三元 
大阪商船股票上午日金三月期四月期五月期各無市 
正金銀行股票上午日金三月期四月期五月期各無市 
正金同上新股票上午日金三月期四月期五月期各無市 
藍魚紗廠股票上午日金三月期一百十二元六角 
上午日金四月期一百十二元七角 
上午日金五月期一百十三元五角 
藍魚紗廠新股票上午日金三月期七十九元 
上午日金四月期七十九元八角 
上午日金五月期八十元零二角 
東京取引所股票上午日金三月期一百四十元零五角 
上午日金四月期一百四十一元六角半 
上午日金五月期一百四十二元三角 
東京取引所新股票上午日金三月期一百零六元六角五分 
上午日金四月期一百零七元四角半 
上午日金五月期一百零七元九角 
日本郵般股票下午日金三月期一百十四元 
下午日金四月期無市 
下午日金五月期一百十三元一角 
大阪商船股票三月期四月期五月期各無市 
正金銀行股票三月期四月期五月期各無市 
正金同上新股票下午日金三月期四月期五月期各無市 
藍魚紗廠股票下午日金三月期無市 
下午日金四月期無市 
下午日金五月期一百十三元二角半 
藍魚紗廠新股票下午日金三月期無市 
下午日金四月期無市 
下午日金五月期八十元零二角 
東京取引所股票下午日金三月期一百四十元零一角 
下午日金四月期一百四十一元二角 
下午日金五月期一百四十一元九角 
東京取引所新股票下午三月期一百零六元八角 
下午日金四月期一百零七元二角 
下午金日五月期一百零七元九角半 
錢市三月四日北市銀拆及銀銅元錢價 
龍洋　七錢二分八二五 
英洋　七錢三分零一二五 
本洋　七錢一分 
小洋　六錢四分零二五 
洋找　七錢二分八 
錢找　一千二百文 
衣牌　一千三百文 
銅元　一百七十八千七百文 
市錢　一百五十千文 
金市三月四日收盤金價 
現貨驃金　三百五十六兩 
足赤條金　三百六十二兩 
金沙合赤　三百六十三兩 
油荳餅三月四日市 
棧牛荳油　八兩六錢五分 
船交荳油　七兩七錢 
船萊荳油　七兩九錢 
船萊生油　十一兩 
船青中餅　一兩九錢三分六厘 
棧牛元　三兩八錢二分 
糧食三月四日米市各價開列於左 
北幫機白米　八元　次七元三角 
南幫機白米　七元八角次七元三角 
常幫白米　七元七角次七元二元 
蘇同白米　七元五角次七元 
珠角雙專白米　七元五角次七元一角 
機新洋秈　七元八角次七元二角 
機新蘆秈　七元六角次七元一角 
蘇同新蘆秈　七元四角次七元 
機白元　八元四角次八元四角 
常白元　八元四角次八元 
機南幫白陰元　八元四角次八元 
蘇同白陰元　八元二角次七元八角 
珠角白陰元　八元三角次八元 
常小麥　五元五角次四元七角 
輪船進出口期 
三月四日輪船進口禮拜二 
甬興　輪船　由寗波　寗紹公司 
江天　又　由寗波　招商總局 
雲南　又　由煙台　太古公司 
景星　又　由天津　怡和洋行 
大臣　又　由膠州　亨寶公司 
甘州　又　由廈門　太古公司 
大貞丸又　由長江　日清公司 
鎭江　又　由煙台　太古公司 
三月五日輪船出口禮拜三 
安慶　輪船　開往長江　太古公司 
臨安　又　開往香港廣東太古公司 
新瀉丸又　開往神戶　郵船會社 
景星　又　開往天津　怡和洋行 
奉天　又開往威海煙台天津太古公司 
新北京又　開往寗波　太古公司 
神戶丸又　開往大連灣　郵船會社 
開平　又　開往秦皇島　開濼公司 
新裕　又　開往福州　招商總局 
大臣　又開往青島煙台天津亨寶公司 
三月六日輪船出口禮拜四 
大貞丸輪船　開往長江　日清公司 
江永　又　開往長江　招商總局 
新濟　又　開往煙台天津招商總局 
吉和　又　開往長江　怡和洋行 
三月七日輪船出口禮拜五 
長春丸輪船　開往福州台灣大阪公司 
臺東丸又　開往天津大連灣大阪公司 
亞利而又開往長崎海參威義甬隊公司 
瑞和　又　開往長江　怡和洋行 
怡生　又　開往膠州　怡和洋行 
常陸丸又　開往倫敦　郵船會社 
龍門　又　開往青島大連亨寶公司 
長安　又　開往長江　鴻安公司 
三月八日輪船出口禮拜六 
岳陽丸輪船　開往長江　日清公司 
錫蘭丸又　開往神戶橫濱郵船會社 
近江丸又　開往長崎神戶馬崎橫濱郵船會社 
三月九日輪船出口禮拜日 
西京丸輪船　開往大連灣　郵船會社 
三月十一日輪船出口禮拜二 
山口丸　輪船開往長崎神戶馬崎橫濱郵船會社 
三月十二日輪船出口禮拜三 
神戶丸又　開往大連灣　郵船會社 
三月十三日輪船出口禮拜四 
阿波丸輪船　開往香港　郵船會社 
 
[明治貿易公司廣告]  
本行經售美孚洋行各種白臘并各樣機器油各號燭蕊紙料等零躉均可其價尤較他行克己如蒙　賜顧請至漢口路九號Ａ字三層樓上本行不勝歡迎之至　電話第二八七二號 
[治肺聖藥]  
彭壽堂主人台鑒人之體質毗陰毗陽鮮有不偏而肺部尤筦一身之取發　吸時氣則寒　各隨時而留滯或作熱痰或作冷咳肺則獨　其　鄙人素患肺炎喉　咽寒痰結堅塊服藥無數遇感即發去秋金旺尅肺陡然大劇　津作梗痰點若膠加以咳嗡喉痛牽引耳根有時略見平伏然　間頑痰常塞苦楚特甚訪路醫家云係肺炎當服清肺之藥母使肺火　蒸則痰咳自然不生矣　聞實堂半夏露為化痰奇藥有口皆碑乃郵購一大瓶展視仿單知能統治一切肺病雖宿茛不雖　除便照單沖服頓覺呼吸便利氣息平順然恐其祇救塹時雖持久遠遲疑不能　冬而往友人處搖會時會友十餘人正在討訛治肺方法內有一人力當上海彭壽堂半夏露能治各種肺病無不立效眞可為治肺爽藥予詢之曰肺炙病能否有效彼則曰吾卽服該堂半夏露而向時之口臭涎　喉燥舌強唇焦齒　終歲循環不絕者今皆無患惟現下諸病葉除而每日早服夜眠仍各沖一服凡以防肺炎之或　欲　漸以化之耳　　喜無意之中得一確證逐應洋向貴堂購半夏露大瓶一打照服不問今春夏來　病從不一發是則經騐之談歷歷不　僕既得寶堂仙露而椱得該會友　言以實之所獲功效者合符節此缐　不淺已傘夏　大瓶二元小一元　杭垣湧金門內陳玉書頓首　上海河南路七號彭壽堂照錄]  
 
 

Page 9

 
 
   
 
 

Page 10

 
 
自由談 
游戲文章 
[新好了歌] [  瘦俠]  
　　世人都道革命好惟有商家倒運了可憐一炬歸烏有再整舊業錢没了 
　　世人都道革命好惟有百姓倒運了一朝兵變遭搶刧妻子財産散失了 
　　世人都道革命好惟有冬烘惱死了之乎者也没用場愛皮西地記不了 
　　世人都道革命好惟有烟鬼苦死了東躱西藏無處逃一經查出命没了㈡ 
[邀女伴南陌踏青小啟] [  綠窗女史]  
　　一天日麗之春十里杏紅之地遥看草色疑有無初試春袍乍寒乍暖南村北村之爛漫千樹萬樹之葳蕤南陌踏青實稱雅會每當梅花落盡柳葉初舒枝枝生青株株綴艶牧童吹笛盼酒客以偕來游女乘車隨粉郎以俱至處處山樓水閣儘許勾留年年柳綠桃紅莫敎辜負此其時矣曷往觀乎夫狀元歸去馬快如飛醉客問迷花都欲笑誦紅杏出牆之賦好句欲仙觀綠楊藏屋之家春不入畫紅塵不到又何羡乎神仙好句留題願各呈其才調由來女伴多作春游謂其明媚之風光足破寂寥之閨况我輩生成弱質寂處深閨車水馬龍幾生修到錦天繡地一日優游爰擬罷繡之餘閒共訂踏青之雅約鳳鞋繡就鴉婢扶來乘油壁而不鞭過香街以縱目不因鬥草約去隣家定有踐盟别來夫婿虎邱訪真娘之墓山意含顰錢塘弔蘇小之墳夕陽如醉銖衣绰約迎將月窟仙姬翠羽綿蠻啼醒玉閨春夢愁春欲去顧影自憐且將針抛莫被花笑屈指東皇駕駐不過九十日之韶華翹盼南陌場開例有三千人之粉黛用書小啓普告香閨 
　　（此作詞意稍涉陳舊惟以女史錦心繡口不忍恝置且文題極合時令故錄之） 
尊聞閣詞選 
[去矣乎] [  了青]  
　　余素不諳音律巳酉春戲作去矣乎曲令從子多文按調譜之今復賦此人事各異故音調亦微不同也 
　　去矣乎前日之日誰爾呼去矣乎今日之日誰爾辜漢家多難遭强胡激昻壯士拚頭顱養　之客乃首途吁狼居胥醫巫閭問君之去將何如 
[附錄舊作]  
　　去矣乎昔何其榮今何枯去矣乎昔何其衆今何孤門生故吏皆吾徒危而不持顛不扶微服潛行歸故廬（叶盧）西出都門送者無令人至今懷二疏 
[築路行]  
　　古築城白骨嶙嶙與城平今築路荒塜纍纍半暴露築城爲國路爲民路通豈不便行人吁嗟何人非子孫 
自由談話會 
　　清隆裕后死民國政府賻喪二百萬元某報謂袁總統爲報答清帝起見理合自變家産以賻之不應取民間分毫血汗之資誠哉是言民國偉人能人人持此心理以對同胞民國前途幸福當無止境然而大多數之富有者充耳無聞也等而下之吾不得不爲大多數之力能濟人者告 
　　民國成立後所最可喜者報界發達至速惜乎近日報中發現走狗二字觸目皆是我且爲之解曰走狗者大總統對於國民可稱之行政官對於地方可稱之凡人對於妻妾子女皆可稱之推而至於爲人作嫁終亦不離乎走狗二字之名義有一事焉能盡走狗之義務足爲民國增光榮者走狗之價值亦云重矣嗚呼走狗嗚呼噬人之走狗[  熱廬]  
　　近時各等人物之夢想入政黨者想同黨人爲正式大總統 
　　入法律學校者想掛律師招牌購美人券者想與陸女士結婚吸鴉片者想大總統收回禁煙條例之命令爲商人及平民者想時世承平足衣足食[  覺迷]  
[有感偶成]  
　　學無進境事無成四十四年負此生投筆空懷班定遠檢囊愧煞阮步兵胸間傀儡消殘酒客裏情思寄短檠幸有自由談話在時時藉作不平鳴[  氷]  
劇談 
[劇本考實]  
[蝴蝶夢] [  便便]  
　　蝴蝶夢一劇崑曲秦腔均演之惟京調則未之見聞事出今古奇觀實非杜撰攷戰國時莊子名周楚國蒙縣人嘗爲漆園吏棄之而隱楚王使二大夫徵之不出嘗自言夢中化爲蝴蝶栩栩然蝶也俄而覺則籧籧然周也不知周化爲蝶歟抑蝶化爲周歟又其妻死惠子往弔之莊子方箕踞鼓盆而歌惠子曰不哭亦足矣歌不亦甚乎莊子曰人且偃然寢乎室而我噭噭然隨而哭之自以爲不能乎命故止也此皆莊子所載蓋莊子素存曠達之見視死如生非其妻有中　之醜故不哭也莊子著南華秋水兩篇文字淡遠有出塵遺世之想後人因以莊子爲仙又附會以化蝶誘妻之事亦好事者爲之耳莊子又著髑髏一篇略謂莊子至楚見空髑髏擊以馬筆而問曰夫子貧生失理而爲此乎將有凍餒之患而爲此乎語畢枕髑髏而臥髑髏見夢曰夫死無君於上無臣於下亦無四時之事與天地爲春秋雖南面帝王樂不能過也劇本因之遂又有歎骷一齣惟扇坆事則畫蛇添足事出無稽劇中以莊子妻田氏爲最要脚色近之善演此者莫如三靈芝次則天娥旦歎骷一齣伶界視爲無足重輕久不配演近日丹桂第一臺聘劉鴻聲嘗演此齣一唱三歎頗動聽聞亦保存舊劇之意也㈡ 
小說 
[政治小說鐵血男兒（六十七）] [  常覺獨鶴]  
　　槐隂庭院楊柳樓台園中景色殊佳絶荷池畔有亭翼然衆雜坐其中清風徐來幽香襲人胸襟頓爽烏謂范老曰流光如駛一别又爾許時矣今者長途無恙獲迓行旌曷勝欣慰范老曰自英倫别後寸心千里無日不佇望好音嗣讀倫敦日日新聞觀白君報告始知王巳如願相償身登大寳不禁雀躍黛兒遂急　趨前奉買藉訴離懷又蒙屢次電召因一肩行李兼程來此方擬修書通問約時進見乃竟不期而遇亦一大快事也烏曰渥蒙注念銘感不忘白君智深勇沈此次賴其相助始克集事渠尚未歸使知先生蒞止當亦歡然言次手指少年軍官謂范氏父女曰此爲敝國砲隊長郝震君至萊司公爵巳成舊雨固無待僕之介紹矣尼與郝遂向范氏父女略致寒暄 
　　黛詢烏曰王頃間統率兵隊從何處來烏曰僕每日必馳往砲壘中督兵土演習炮術前承賜贈利砲一隊亡以姑娘芳名名之呼爲范黛砲隊以誌感謝今日適試演此項炮隊自朝至午甫經畢事乃自城外歸也范老曰王登極伊始不遑他顧惟日討軍實豈以立國之道專重尚武精神乎抑恐强敵生心特爲是思患預防之計乎烏曰西奥司以蕞爾小國逼處强隣在平日巳岌岌可危况目前經墨賊擾亂之後國事未定土旣世爲仇讎俄又野心日肆孰不思乘間伺隙以圖一逞勢危事迫來日大難設非未雨綢繆勤修武備恐戰雲一起束手無策豆剖瓜分之祻將不旋踵而至矣僕故於凡百庶政俱暫從緩議惟皇皇然以軍事爲前提即位兩月日處軍中一若祇知此身爲將帥不知此身爲國王也語至此黛銳聲呼曰勇矣哉西奥司無患矣尼與郝亦肅然起警獨范老默然似於烏言不甚置意㈡ 
[哀情短篇鳳珠小傳（續）] [  幻那]  
　　此後每值花晨月夕或把酒聯吟或評詞題畫或燈前擫笛或牕下敲棋日愈久而情愈深兩兩心同不啻鶼鶼比翼生偶挑以遊語女輙怒目峻拒云訂婚娶則雖妾媵亦可如欲作苟且之行則誓死不敢從命數月以來閨房之藥誠有過於畫眉者惟不及於亂耳古語曰薄命憐卿甘作妾傷心恨我未成名蓋非過來人不能道也明年四月某日生飲於戚串家過女門大醉而顛幾占折股女聞聲舁入爲之按摩生痛稍止口渴甚索飲急女出大理雪梨膏汲井水調而飲之酒頓醒歸而病瘧呻吟床褥者兩月餘寒熱一作昏不知人病骨支離形神銷碎識者皆以爲不久卽爲餓鬼道中人矣六月抄病愈甚昏迷中輙呼女名不置勢巳不起女知而悔甚蓋彼時人皆以爲生之病由飲新汲井水調梨膏而起也乃遣嫗詣生家言欲侍生疾苟能稍慰病者雖毁身而弗惜生之母以生之病由女而起也嚴詞拒之女愧甚日飲泣期生死後卽以身殉嫗勸不聽乃謂有奇計可使會晤重賂巫者言能以符籙驅瘧鬼惟須於瘧未作時遠出避之其所避處不得使家人知生母信不疑令生先一日往避生大喜扶杖入女家時方盛暑而生畏寒甚女擁重衾以偎抱之一汗而瘧不復來乃相與申白頭之約生母憾女之病生也籲請再三終弗許明年夏生叔父權白崖州牧趨生去爲記室固辭不獲端午後一日行而女病矣數月弗瘳一如去年生病時之形狀里有白額者虎而冠者也時方爲保局紳艶女色欲納爲小星遣媒遊說女峻拒之白怒甚知女之愛生甚也衛生次骨而生又遠行不得隙遂訴於官誣女爲流娼公庭對簿月缺花殘嗚呼慘矣女向高坐堂皇者申申言不巳且遍及官署中人吏胥輩以女之零丁孤苦爲可欺也群慫恿以官價發賣白厚賂吏胥重價贖之歸别築金屋作藏嬌所女抵死不從屢圖自盡白思有以苦之次日携悍僕持鞭往女遽起觸柱頭破而躓白以爲女死矣白之妻某氏悍甚聞白納妾大恚率娘子軍數十往拖白髮而捶諸悍僕羣投鞭遁女稍甦求超拔白妻逐女　蹌歸觀者嘖嘖謂蓬門之女何幸而得嫁此金龜咸以被逐爲女之不幸實則女心方以此不幸而爲至幸也女歸而病愈甚專函招生兼程返中秋日午後二句鐘抵女家而女巳於前一句鐘作長眠人矣雛鬟出一紙書授生涙痕墨迹欹斜不可辨識反覆檢視似待金郎歸殮我乞郎書墓碑亡妾周某之墓十七字吁　痛矣雛鬟云女病時於睡夢中呼生名日常數十次疾革時伏枕作字畢告婢曰郎歸矣擲筆而逝嗚呼天耶人耶時耶命耶此情此景其何能堪越三載壬寅中秋日營奠營齋爲女作三週紀念夜夢女來訣别曰妾與君緣尚未盡十六年後當再爲君妾君自愛妾行矣問何往曰江南生蘧然覺遥視碧紗廚外彷彿猶見女之亭亭玉立也吁女之孕也以中秋女之死也以中秋女與生之相見也以中秋及女之來入夢也復以中秋是殆月姊故作此狡獪以挫折人耶抑二人之命宫魔蠍適不利於此中秋耶是亦奇矣嗚呼一千日之離合悲歡巳成往事十六年之來蹤去迹又注心頭生之與女謂爲有緣耶何始合而終離也謂爲無緣耶何一見而卽深情固結也謂爲始有緣而終無緣耶何妖夢歷歷之在目也謂爲始無緣而終有緣耶何不稍假天年了之於今生而必欲待之於來世也㈡ 
[舊社會之新年小說游戲炸彈] [  嘉定二我]  
　　仁哉炸彈仁哉炸彈不情哉炸彈不情哉炸彈炸彈之力横衝直撞炸彈之勢轟天烈地炸彈之毒血薄肉飛炸彈之勇舍身敢死 
　　炸彈之功用若斯炸彈之危險若斯不情如炸彈何可游戲 
　　其稱游戲者是新年小兒手中之甩砲也（其形圓如錢紙爲表實藥其中） 
　　福州路中一少年獐頭鼠目披狐裘俗氣逼人駕亭斯美而來風馳電掣 
　　少年旁一美姝並其坐塗脂抺粉騷形媚態知爲風塵中人 
　　兩人眼線時時交戰相視微笑自以爲能以傲睨世間一切情種刹那間一七八齡之小兒自路旁茶樓上擲一炸彈下適中少年之面少年面有堅皮炸彈觸之登時爆裂作怪響馬驚而逸車大顛頓少年炯炯怒視美姝掉首蹙額 
　　路人見之咸拍手大笑 
　　此時樓上賣報！賣報！之聲沸起 
　　自由談話會會員某君在座廼買申報讀之先閱自由談 
　　拍案呼曰炸彈！炸彈！自由談 
　　茗客驚問以故 
　　答曰報紙如炸彈故文字亦炸彈也炸彈可游戲文字何獨不可游戲申報是正當文字也自由談是游戲文字也游戲文字亦能警巨蠧懲蟊賊使之天良發現清晨對之大可畏大可畏茗客然其言於是各購申報一紙歸〕㈡ 
　　自去年十月起至今年一月底止諸文家潤資多有存積無從寄達者希卽見示通信處或託人來取爲盼 
　　自由談話會同人擬彚集投稿諸文家照像雕刻銅版逐日登載以慰神談話會同人擬彚集投稿諸文家照像雕刻銅版逐日登載（并請附注姓名手歲籍貫住址） 
　　如以息影廬主照片惠寄尤感 
　　有以諧文惠寄得潤資願移助銅版費者請於文後注明本舘登出時於其署名下置○爲識 
　　諸文家惠寄稿件請於封面標明自由談編輯部收勿書鈍根如與鈍根私函乃可書鈍根或王耕培收私函與稿件宜另封勿相并（因投稿之函例須由司賬人拆閱登記也） 
 
 
 

Page 11

 
 
   
 
 

Page 12

 
 
   
 
