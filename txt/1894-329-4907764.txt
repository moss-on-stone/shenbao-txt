# 1894 - 329 - 4907764

 

Page 1

 
 
[新印二十四史價目] [  圖書集成局啓]  
本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不　而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者諭　　報館帳房購取可也 
[新印徐氏十三種告成] [  圖書集成局啓]  
吳江徐靈胎先生精於醫與葉天士齊名著有醫書八種曰難經經釋曰醫學源流論曰神農百草經百種錄曰醫貫砭曰傷寒論類方曰　　軌範曰洄溪醫案曰愼疾獨言此外又有外科正宗專闡瘍醫粤妙雜箸四種一爲道德經註一爲陰符經註一爲　府傳聲一爲洄溪道情　十三　本局用新鉛字印成紙墨釘工較尋常格外精美另加錦套碼洋一元六角售處在上海申報館帳房三馬路申昌書室及各埠申昌或經售申報處 
[新印古詩源出售] [  圖書集成局代啓]  
古詩源一書爲長洲沈歸愚尙書所轉盖爲學詩者導以先路也本局爲人代印今已竣工紙色潔白字跡淸疏每部碼洋四角賜　　請向掃　山房申昌書室五經樓飛鴻閣購取此佈 
[論旅順失守事]  
　　人情莫不喜榮而惡辱喜伸而惡屈喜直而惡曲試以常人論如父兄與人有仇隙爲子弟者當詬詈時必代爲申　當攘臂時必代爲助力此豈好爲干預哉蓋休戚相關安樂與共斷不容安於漠視也推而言之國家大矣人民衆矣堂廉高遠草野愚蒙勢位旣已懸殊情性豈能浹洽然而上之撫此民也苟能厚澤深仁淪肌浹髓則民之依戀其　　　啻幼子之依慈父母如是而民心有不固結國勢有不振興也哉自倭人犯順以來縱談時事者無不以戰事　心每當親故周旋朋儕酬酢茶餘酒罷輒以戰事相問訊一聞某處得一勝仗則爲之距躍　百曲踊三百拍掌高呼興　淋高不可遏抑及聞某處打一敗仗則無不髮指眥裂神駭色怒誓欲食其肉而寢其皮天國之所與立者惟民以中國民心之固自卜國勢之日益强盛然自與倭奴開戰以來牙山旣失於前平壤復失於後甚至九連鳳凰相繼失守致　　人得以犯我北鄙一路由陸道畏驅而進一路則在貔子窩登岸節節内犯其意蓋久欲攻取旅順非特奪我險要且覬觎旅順係船塢製造局所在故不覺涎垂吻外必欲嘗試之而後快也旅順爲天然險要苟得數千人守之以逸待勞　高臨下倭奴雖由陸路攻我然我守臺及防戍之兵不下二萬果使奮力扼守倭奴雖悍豈能易於得志乃自十月廿四早倭兵進攻至廿五早旅順各砲臺已盡爲倭兵所得噫地勢非不扼險也砲臺非不合式也所置砲位非　鈍不可　也而何以鏖戰一日夜意將砲臺船塢製造廠悉舉手而讓諸他人豈兵多而不適於用歟抑身列行間者皆有保軀　戀室家之心而不復捨身効死歟夫世之保軀命戀室家者多多矣當宼烽未舉之時膺顯秩秉大權者尚不免僕僕　來則其他之怕死偷生取巧免禍者亦誰不作逃避之想坐使雄關絶獻乘之如遺如察人視越人之肥瘠漠焉不加喜戚於其心此誠盱衡時事者所萬萬料不到此者也本館以此事關繫甚重初譯各西報有失守之說當時尙不敢信　接天津訪事人所發　信謂旅順失守始知西報所載並非訛言以我中國德澤緜長人心愛戴固深望戰事之日　起色然旅順旣已失守則萬萬不能曲　之諱致等於掩耳盜鈴者之所爲是以本館於此事再三詳審不敢以輕心掉之旣　訪事人所發回電又叅以各西報之所紀分條縷載使閱者得以互證旁稽此固載筆者之體製宜爾也而閱報諸君合前後以叅觀亦可恍然於所紀之無非實錄矣惟是以可守之險有兵有械而竟却立拱手讓與倭奴此其故誠有索解人而不得者觀其旣得旅順復分兵欲往山海關肆擾則其志不在株守可知此次彼由陸路來攻其兵度不過一二萬事後分兵他往則其屯駐旅順者數必不多且當失守時宋祝帥回援之兵尙未馳　未能前後夾擊彼得以一時倖勝我若大軍旣集運籌决策用間出奇區區倭兵不難斬除盡凈船塢製造廠仍可復爲我有失之東隅者不難收之桑榆此固意計中事惟在乎統兵者之督率有方相機制勝耳大抵賞罰之權帝王所以駕馭羣雄果使賞一人而使人人皆踴躍鼓舞自奮於功名戮一人而使人人知法令之可畏甘冒鋒鏑奮勇殺賊而必不敢臨陣退縮以蹈王章則戰事必較有把握倭國調出兵數不過十二三萬其在高麗開仗及赴東邊並窺我北洋海口者或患疾疫而死或中槍砲而亡或爲高麗義兵所戕斃約計不下三四萬其尙存者約計以二萬分守高麗各處以二萬屯鳳凰城等處然則其擾我各口之兵僅三四萬而已中國誠得勁兵十餘萬統以知兵大將區區癬疥之疾何足爲患然則旅順一口安知不　失於前而終復於後也則又何必聞失事之耗而爲之咨嗟太息作無謂之呻吟哉 
[雄師抵鄂]  
　　湖北訪事人云管帶湖南撫標新中營副前營副後營前任永州鎭劉樹堂鎭軍近奉吳淸卿中丞札調帶領撫標各營赴北方防剿由湘中乘舟到卾小泊皇華館江邊静候南洋兵輪船到來載赴鎭江由淮淸馳赴山海關一帶○聞貴州某軍門情殷報國志切從戎業於原籍統帶苗兵數營前赴疆塲誓滅醜虜日内將次抵漢口地方官深恐苗兵生成野性滋擾街坊遂先期四出鳴鑼諭令店鋪中贸易公平俾兩不干犯亦未雨綢繆之意也 
[虎榜題名]  
　　湖北本科武鄕試業已事竣大憲擇於十月二十五日揭曉黎明時卽將虎榜送至藩轅前張掛照壁於是紏紏桓桓之輩僉至榜前翹首而觀計恩廣四十一名捷報傳來英雄增色薦揚宴啓定當采烈興高已 
[創辦房捐]  
　　漢口訪事人云漢口房捐經大憲遴選某員挨戶淸查業已告竣上月二十四五日懸榜示諭令房主照房租數目納捐按漢口殷富甚多大抵急公好義昔年修理江岸城堡一開捐局頃刻集至百萬金况此次軍務蒼黄用以禦侮有不輸將恐後藉以報効國家者哉 
[京江叢話]  
　　鎭江訪事人云丹徒縣山鄕高阜因夏秋無雨禾稻受傷竟有顆粒無收田皆成石者惟沿江低産處尙稱中稔不致待哺嗷嗷邇日各鄕村紛紛投丹徒縣呈報情形王伯芳大令履勘詳明卽據實通詳上憲兹奉　憲排　批開本年自交七月以來雖晴霽日久雨澤稀少然該該各鄕何致亢旱如是所禀情形恐未盡實　此海氛不靖需餉浩繁之際該令自當共體時艱下恤民生尤須關心國計據請將該縣應徴本年錢糧全屬停徴又加撥欵振撫現當庫藏萬分支絀斷難照辦仰鎭江府刻日督同該縣週歴各鄕逐一覆勘將實在無收田畝核實釐剔凡梢有薄收之田均須歸入成熟啓徴以昭核實而裕課賦○鎭江洋務彈壓委員張明府義素隨劉峴帥旌節北上所遺　務一 
 
 

Page 2

 
 
差經吕鏡宇觀察遴委候補縣李大令錫慶接辦大令奉委後捐吉十月二十七日入局視事明府則於二十八日詣各署辭行二十九日午刻由怡和碼頭登舟就道○海防緊急徴調頻仍日來各軍均已登程船隻自應暫停封雇丹徒縣王大令因出示曉諭船戶人等自十月二十五日以後無論何項船隻均准照常攬載倘有船差江快埠甲人等私行封備以及藉端需索情事許卽指名禀縣以憑提案懲辦决不姑寛 
[鹽棧節流]  
　　儀徴淮鹽棧創設以來垂數十載專司通泰塲鹽出塲儲售各岸運商訂單購買按輪領運掣騐出江以及騐收北鹽較騐斤色改掣運皖諸事向出督鹽憲遴委監司大員駐棧專司其事總辦以下聽差委員司事書吏丁役不知凡幾棧本設瓜州口東六濠口嗣因瀕臨大江江岸士質沙鬆時有坍陷之患遂移駐十二圩其地居民本屬無多近年日漸繁盛無論爲土著爲流寓以在鹽務中餬口者林林總總厥數難稽又設分　於揚州城由棧憲委員駐棧辦事俾塲運各商遇有公事可以就近諮商兹新署兩江總督張香帥首以裁减糜費撙節度支爲務以儀棧事務雖繁似可卽以運司兼辦不必另支薪水以致遠近虚糜近已附片奏聞一面檄飭運司遵照至棧中各事何者當裁何者可减興利革弊均飭運司隨時相機辦理 
[北通餘話]  
　　通州訪事人云今歲田稻歉收米糧缺少以致糧價日增月盛目下曰麥每石售通制錢九千五百文紅麥九千文高白米十五千文燒老米十六千文曰老米十一千五百文河小米九千文本地小米十二千八百文玉米八千二百文靑豆九千文黄豆缸豆小豆黑豆皆七千五六百文高粱七千三四百文貧民當此不免果腹維艱矣○東關慈雲寺後向有空地荒烟蔓草古塚纍纍附近貧人有以掘　土坯爲業者掘　深處屍棺暴露並不掩埋近有屍薦由故鄕來見此情形赴州署禀請示禁吳直刺飭差將掘土者拘案各予重責枷號通衢○北關吕祖祠東關積善齋　廠均於十月二十日開杓散放是日陳司馬吳直刺均親往拈香 
[江州近事]  
　　重慶訪事人云十月初十日恭逢皇太后六旬萬壽踐土食毛之輩各抒尊君親上之忱結綵張燈輝煌逹旦游觀士女爛其如去地方官恐釀事端飭差逐叚巡行彈壓○四川總督劉制軍解組後遣其公子携眷回籍於九月下浣行過重慶府城○前次　内火災殃　　　　　事後　主將被燬各物賠還其半以恤貧民 
[吳巿]  
　　　蘇訪事人云陳舫仙廉訪帶兵北上後瀛眷仍住臬轅是以署臬司韓古農廉訪在滄浪亭行轅視事嗣以路途窵遠往返良難特遷入通河　湖南會館邇者陳廉訪之瀛眷遷赴金陵辦差吏役遂雇用工匠多名大加髹飾一俟工畢韓廉訪卽須詩詠鶯遷矣○著臬司韓廉訪訪得蘇州有著名剪綹賊十二名爲害地方實非淺鮮遂密飭差役四出掩捕旋經獲住甲乙丙丁四賊解赴行轅廉訪飭發交吳縣凌敬之大令訊供核辦大令連訊數次知四賊犯案纍纍隨卽據情禀覆廉訪飭裝入木籠站斃大令爲之惻然代爲乞免廉訪不允大令回署升堂重訊四賊崩角哀求大令謂汝等罪惡　天臬憲大人執法如山料難寛宥今姑示衆數日再行籲請開恩可也諭畢退堂旋於上月杪將四賊置諸站籠飭差役舁甲乙至閶門外朱家莊示衆丙丁則舁往楓橋聞皆須限日站斃云○三月十四夜常熟徐巿鎭徐莊錢潤甫家被盜行刦刃斃主婦錢丁氏及已嫁之女并傷及傭婦某氏報經常熟縣朱大令秉成勘騐緝兇旋於墻外拾得鐵鑿一柄訪知素識之箍桶匠某甲所常用者遂將甲獲案訊究初時供認不諱并攀出潤甫之堂姪福森通謀起意當將福森拘案研訊數次堅不承招及令與甲對質而甲頓翻前供游移莫定加以五木一味熬刑不得已姑飭釘鐐收禁兹悉福森捐有監生然並非讀書種子在獄數月肥胖異常前報謂已經鄕董具保釋回則係傳　之悮也 
[浙水官塲紀事]  
　　杭州訪事人云十月二十五日廖中丞牌示照得藩司交代例應盤庫本部院於二十七日親臨藩庫察盤爲此仰管庫員役一體遵照毋違特示○駐防營旂民每以所餘房屋出賃與人其價甚廉故小本營生者往往樂居於此署鎭浙將軍常軍帥深恐五方雜處宵小潛蹤特飭左右兩協領帶同委員逐一查察舉辦保甲頒給門牌如有來歴不明及無的實保人者一例嚴行驅逐又派兵日夜巡緝夜間未及二砲卽鎖閉營門 
[粥廠已開]  
　　寍波訪事人云官粥廠循照向章仍設天寍寺内擇吉本月初一日广杓小籌半之又在寺牆外支搭篷廠俾外來飢民入此居處事雖常例然亦足矜窮黎矣 
[甬鄕火警]  
　　寍波訪事人云上月二十九之夜二鼓時遥見東南方紅光高燭幾於霞起赤城城廂内外各水龍皆因路遠未赴約歴一點鐘許火始漸衰但不知何處火災亦未悉燬房屋若干所也 
[築瀦水]  
　　揚州訪事人云入冬以後河水日消上游來源亦不似從前之暢旺間有數處重船非起駁不行南北各鹽之裝運出塲者大有膠舟之慮亟須蓄水以利遄行兩淮鹽運司江都轉因於上月某日檄委巡廳馬鹺尹督帶熟諳河道之兵役前往六閘附近將金灣河壩撙節勘估速籌堵築之方鹺尹抵壩後卽核實佔計禀報興工日來畚挶齊施想指顧間卽可蕆事也 
[匪警聞]  
　　客有來自廣東者言及粤省土匪在某州起事勢頗洶湧當道遂電調淮軍一千名由江西踰嶺赴防事爲江西訪事人所函陳本館尙疑其道聽塗說也 
[花漂寒影]  
　　江西訪事人云十月二十一日省中接奉京電悉摩天嶺華軍大勝殺斃倭宼七千餘名官紳士庶舞忭歡欣其時德曉帥方在貢院中考試武生步箭閱電之下頗覺喜逐顔開○江西訪事人云德勝門外例設粥廠向歸新建縣辦理額定熟米一千三四百石現已購定每石價銀一兩四錢○德曉峯中丞以湖口爲省垣門戶砲臺形勢險要原有砲隊爲數不多因於上月飛飭湖口鎭柳鎭戎添招勇丁在臺防護鎭戎於招募成軍後禀請給發鎗砲以爲禦敵中丞卽飭局中照　并委員前往點騐某日已回省銷差矣○武試步箭原擬於上月二十三日竣　乃各武生多有僅試馬射不再試步射　故試至二十二日已次第報竣矣 
[杭州小志]  
　　杭州訪事人云倭奴犯順以來謡諑紛紛幾類巿中有虎廖穀帥憂之面諭仁和錢塘兩邑主令出示曉諭以靖人心而茶坊潛肆之中仍是訛以傳訛支離怪誕穀帥乃刊刷告示黏貼通　略謂倭奴不道浙省温台鎭定乍澉等沿海各口岸皆派兵橾防省垣保甲亦嚴加查察更添設巡防局藉兹緝奸宄以靖閶閻爾等各理生業毋以訛言爲據自示之後倘敢仍以訛言摇惑人心立卽嚴拿究辦决不寛貸○海氛甚惡省垣昕夕戒嚴倭奸漢奸遍布内地大憲因飭除保甲以外復叅設巡防局編查戶口不准以多報少以少報多大小客寓不准容留生人須立循　　册僧寺道觀不准掛單夜則各路添派更夫隨時巡警街巷栅闌二鼓上鎖使非延醫接穩則旣鎖之後不得放行刻已由保甲局巡防局曁杭州府陳太守仁和縣伍大令錢塘縣束大令會銜出示曉諭居民矣○温州鎭劉鎭軍因有要公於上月二十四日赴省謁見廖穀帥茗談至一點鐘許始興辭而出大約會商海防事宜也 
[文星抵漢]  
漢口訪事人云新簡湖北學政龐大宗師由京馳驛到任於十月二十一日抵漢口漢陽縣李廣侯大令列隊至後湖迎迓宗師在行臺小住三日至二十四日乘官舫渡江地方文武官員齊至江干謁見脚靴手版竟日紛紛至前任孔大宗師須俟武闈各孝廉親供塡　方能　　八部云 
 
 

Page 3

 
 
[楚北談新]  
　　湖北省垣訪事人云武庫中所貯軍裝爲數不少祗緣募添新勇分給難敷遂由廣東購到各種新式槍砲若干取道三湘解至鄂省計劈山大砲若干具士打力手槍若干枝以及營中應用各器分飭各營具領用以殺敵立功○委辦鄂岸督銷淮鹽局志觀　鈞　奉上憲　委辦理武勝新營及威武營營務處于上月十一日赴金陵二十三日復乘某輪船返鄂赴兩院禀到接辦督銷○鄂省武勝門外洲　外江内湖水　甚便灌園老圃多於此雞棲焉昔年曾築土堤攔截江　之水然每値春水盛漲江風播浪堤岸時或崩坍是地偪近塘角老砲臺爲鴻字營駐紥之處常軍門遠藻接統鴻字營後卽丈量地叚上自大堤口　坊墻下迄新河口共長百有餘丈每日輪流派兵士挑土興築　日告成以期　營鞏問 
[薇旌就道]  
　　署理江蘇布政使正任蘇松太道黄幼農方伯　日前來滬昨晚已附江俗輪船赴江寍矣 
[縣試先聲]  
　　本月初五日爲上海縣試之期向章頭二塲人數較多假敬業書院扃試黄大令因於日前飭役將書院　　以備童子軍於此酣戰旋以書院傾頽實甚一時不克興修故飭在本署試士現已將大堂二堂花廳一律部署又以大堂上恐晚間風吹　滅是以飭匠就　前搭蓋席棚 
[告示例登]  
　　蘇松太道劉康侯觀察出示約束營勇大旨謂水陸各營勇丁駐滬防堵無非保護商民起見可兾閭閻又安乃近來訪聞有等陸營勇丁常在十六鋪一帶麕聚其間酗酒滋事强賒硬買稍不遂意毁物毆人商民受累不淺殊堪痛恨除札知各營統帶哨宫　　查禁紀律嚴明各營勇非正事不能出外閒遊卽使因公外出亦宜報明營官給發腰牌掛註號簿以資稽考限　回銷不准稍有滋事外爲此示　商民人等如遇前項勇于酗酒滋事許爾送縣禀控立予約究禀明本道移送本營官從嚴革究照例懲辦决不寛貨 
[火未成災]  
　　周順興紫銅作開設本邑南巿王家碼頭前晚作後披屋中烟霧迷漫火忽上熾作中人心慌殊甚急汲水灌救得保無虞當施救時作夥某甲扒上柴堆一傾欹竟跌傷足踩經人扶出延醫用藥敷之不知能免如卻子之　否 
[幸遇救星]  
　　柴船舵工某甲販柴來滬泊舟南巿薛家浜登岸購取零星至晚始返行經葛家荒塲畔水次失足墮河行人聞水際有聲大聲呼救旋經糞船上人用竹篙撈起甲已奄一息呆若木雞雖無性命之虞然已飽受風寒之苦矣 
[誤墮邪緣]  
　　有名秋秋者不知其姓本邑人也與混名剃面媽媽者姘識野鶩雙棲儼同伉儷僦居美租界靶子路婦素性不端每喜黏花惹草前日因事至江灣鎭將邑人名和尙者之妻誘至租界以撮合山自任令與某甲結露水因緣和尙知之遂於前日喚同地甲約集三十餘人將秋秋刦得往北如飛而去行至天通庵相近適有住居沈家灣之武生某追至是處竭力擔保限期將和尙之妻送交衆始首肯紛然各散租界中搭姘之事皆由此種惡婦爲之牽引也論其罪狀與開設臺基之老嫗正復不相上下 
[詳查起火]  
　　美租界閔行路義和泰京貨店失愼未成一節涉訟英廨已登前報雖經英廨讞　宋通剿屢次審訊仍無實供因該店樓面轉租與粤人劉阿文居住劉阿文屢投英廨控告義和泰縱火宋通剌遂於前日下午三下半鐘時排導而出至義和泰履勘情形美捕房黎捕頭亦會同勘視一周通剌與捕頭商議以店堂如許寛闊諒此區區廢紙斷不能縱火惟該店保有火險銀一千五百兩須查貨物有無虧耗方能定奪旋有小店主某甲稟稱店務並無耗折所保銀兩現存貨物尙可相抵有帳目呈電至此案之所以有此轇轕者緣樓面房客劉阿文所居甚形污穢經管收租之人某催令遷徙因此懷恨遷怒於小的求請登樓察閱通剌與黎捕頭相將登樓察閱之下謂催劉遷徙須由房東作主該房東可曾到案旋有收房租之殷某聲稱催劉遷徙確有此說初次由行中某西人往催繼則小的又連催數次通剌謂尙須將店中往來帳簿帶回英廨以便查核候堂期再行復訊諭畢鳴騶回署報時鐘己四下五十分矣 
[竊物候究]  
　　美租界北四川路北首老協記冰廠係本邑人陳佩齋所開刻因冰已銷罄情鄕人桂松包工挑　塡平桂松乃雇俞　華金華海華昆季三人工作冰潭内有石條石板等被此輩竊去售洋廿餘元陳知之屢向索取一毛不拔托桂松轉語　置不理陳遂投捕房申訴捕頭飭包探張阿五於昨午將海華拿獲解人捕房捕頭著押候續拿三人一併解送英公廨究辦 
[暫准交保]  
　　昨報匯德豐洋人有絲頭一百餘包由珊記碼頭鴻發絲行賈裕生轉央施豐泰出面拍定許酬銀二百兩賈先將價昂之一半出去另交銀九百六十兩爲後半出貨之銀屆期無銀給付被匯德豐控訴捕房飭探查問並將賈施二人傳到一併押候解訊兹悉此事以洋人與賈並不認識由賈央嚴益堂轉懇施豐泰出面昨日兩造央人保出准限一禮拜内交銀出貨所許酬銀二百兩俟出貨後另行照給法捕頭准之卽予交保出外照前議施行 
[姦僧罪]  
　　禪林穢跡巳紀報章昨日英包探孔阿才將龍井寺佛店姦僧壽庵淫婦陳張氏解請宋讞員訊辦陳張氏供稱小婦人家在紹興丈夫陳某現當某輪船買辦之職日前適逢天雨小婦人以無人買菜故託龍井寺佛店香工代買忽然頭痛故至僧房略睡片時並無姦　叩求明鑒通剌謂爾係女流何故與寺僧來往供稱龍井寺中佛像俱係小婦人出資裝塑香工亦係小婦人家舊僕故託伊買菜壽庵供稱僧人俗家在雲南寺中家火現已搬往鄕間自知不合容留婦人現已知過求老爺不着僧面看佛面暫恕僧人一遭旋有新巡捕房門差巡捕趙銀河投案爲見証通剌謂陳張氏雖人僧房然衣服尙覺整齊情尙可恕隨援筆判令將壽菴交人連環保出限日回去不准逗留陳　氏申斥一番交人保釋 
[法界公堂瑣案]  
　　昨禮拜四係法廨訊期葛同轉會同　繙譯升座會判各案臚列於下郁包探禀稱拿獲竊賊倪桂生供出借住林發棧向某處竊得絨衫廿一件售與棧主邱增林得洋兩元一角九月十三日到棧查檢帳簿無訛旋據沈阿五投案禀稱被竊賊在小孩臂上搶去手釧一副現已吊到求請給領倪桂生供絨衫廿一件售於棧主現在押店中吊到一件餘俱售於棧主同轉問有人見否供無人看見問藏票有人見否供無人見同轉謂先在捕房何以不供顯見誣扳郁探又禀先至該棧搜尋當票後又詢出絨衫卽帶往質証邱已避匿不見所有吊到名贜呈請鑿核問在何處竊來倪供銅銚脚爐物件等物另在别處竊來衣服在八仙　竊取所有城内各贜未經吊到郁探又呈西門巡防局員名片請道贜邱增林呈遞禀詞稱十月十三日先來借宿　伊向操何業伊云小本營生因當去棉被所以借宿客棧迨後不付寓錢爲小的逐出因此挾恨誣攀同轉問此言有否倪供言則有之同轉謂旣有此言顯見誣累飭將倪桂生押候嚴此邱交保手釧交沈阿五領去○餘慶里殷姓小孩爲扒竊張學臣捋去金鎖片一枚當時追獲贜巳抛棄解經葛同轉訊供以張抵賴不承飭傳見証人到案質對昨日堂期殷姓遣傭婦唐許氏偕賣糖之陳兆余投案唐許氏伸訴前情據陳兆余供日在里口挑擔喚賣吹糖小孩出外被扒手捋去金鎖片其人身穿馬褂面目尙堪辨認同轉命提張到案問是否此人供稱衣服己換面目依然張仍抵賴同轉著枷示遊行倘能遇見接贜之人卽行指交到案懲辦如不能交出惟有將爾從重懲究陳兆余省釋唐許氏斥退○郁包探禀稱竊賊夏金林寓居小東門德豐客棧棧主陳阿炳等有五人此人前竊公館西人衣物屢次犯案夏供向在英公堂禁押釋出後復至棲流所於九月間送回崇明上月廿七日又來滬上先在英界竊過棉綢縐紗女襖各一件當在長順押店又在八仙橋宰猪作内竊得棉被一條當於城内得洋一元四角被英深夥癩痢阿狗取去當票均已抛棄又問廿八夜首善里竊案如何供實 
 
 

Page 4

 
 
不知惟在柴船上竊得棉被一條當洋八角同轉著將夏金林押候笞責二百板俟提到德豐棧主陳阿炳再核○包探又禀小孩沈阿生在粥店食粥不給錢文爲巡街捕拘入捕房解請發落沈阿生供年十歲姓沈父名阿三兄名福生專與鼠竊狗偷之輩爲伍小的身患小腸氣病爲乞丐誘至滬上將烟油塗抺胸前百計恐嚇父在奉賢南高橋鎭開設飯店同轉得供飭送上海縣移解奉賢原籍交其父收領○王時中投案禀稱在治下新街開舊貨鋪同鄕人胡漢卿因犯賭案枷號期滿特來具保同轉謂此人屢經犯案著於保單上寫明准限十日内禀明捕房押送回籍並著結上寫明倘有再犯惟保人是問方准具保王唯唯而退○江北桃源縣人夏玉被徐東升用刀戳傷舁送仁濟醫院療治案内牽涉陳茂才先在法公堂犯案由王錦文轉央嚴德具保同轉著保交案王嚴二人尋至黎里鎭將陳拘獲昨日包探將一千人解案請訊據嚴德供稱小的同王錦文尋至黎里鎭遇見陳茂才問來此何幹伊稱找尋徐東升陳茂才供愛傷之夏玉乃念書人必不誣害請向詰問小的蒙恩保出萬不敢再蹈前愆不圖徐又肇禍以致連累同轉謂保爾之人已受累不淺矣旋據受傷之夏玉供稱當時由徐誘出及見小蘇子小的卽欲回去已被拉住髮辫徐東升連戳數刀卽被逃逸後在許玉樓家尋到小蘇子送至英捕房因法公堂有案是以投案請究同轉命提小蘇子到案謂現在受傷人在此供爾拉住髮辫尙有何說小蘇子供實被誣指同轉謂徐係同黨著爾交案懲辦陳茂才供求恩交保出外限日交到同轉不准命提陳妻周氏略訊卽予釋放周氏供夫伯陳茂觀同押捕房亦求保出同轉飭將小蘇子陳茂才先行押候責比卽飭王嚴二人限三日内將徐尋獲交案陳茂觀交保著帮同尋緝夏玉又禀先在偷鷄橋路遇陳茂才徐友芝爲小蘇子拉住髮辫徐東升在胸前先剌一刀繼在足腿連剌二刀現在傷已痊　求將行兇人盡法懲辦同轉命夏不論何地遇徐卽可鳴捕拘解到案從嚴懲辦夏玉叩謝而退○陳松鶴禀稱周永春表弟范招福願交現洋三百元其人開源裕生紙鋪又願出二百五十元本票按期拔還但照監生帳上共銀九百餘兩除到各戶現洋外尙少銀一百十餘兩可否求恩飭探將周永春押至各家對明帳項同轉命提周永春請問供由沈南亭同内弟范招福向陳商懇先付現洋三百元其餘出興隆期票洋二百五十元今年底歸五十元其餘按節拔還五十元内有五十元之票係表弟李金恭代出范出一百五十元沈出五十元分作三年拔還同轉謂照原告所禀不合旣用爲夥又出辛工何得任意遷延著仍遵前議今年先歸一百元明年底歸淸一百五十元其餘再出興隆票著將呈案之現洋三百元先行給領周永春押候飭探對帳 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英晚案]  
　　前者曹潤控陸周氏等串拐女傭宋迪剌提訉之下判令陸周氏交官媒押交拐匪杜菊生羅富友訊辦前日周氏之女婿鄧湘舟將杜扭案通剌升堂覆訊陸周氏供小婦人家在本城守備署前自餘屋一間賃與湖南人羅富友日前羅挈毛氏來家小婦人見其來歴不明告知地保送至曹處曹反疑小婦人串拐致被送案前奉訊押著交杜等今由女婿將杜扭交羅則早已逃遁矣毛氏所供與前堂脗合杜供稱小的　本邑人一時糊塗不合誘拐毛氏尙乞開恩季傳氏訴稱小婦人係蘇州人養媳毛氏向在曹宅傭工不知如何被杜等拐至崑山等處今蒙　訊求老爺將毛氏給領回家管束通剌判令將杜笞責二百板具結交保陸周氏掌頰五十下交人保釋毛氏交伊姑領回管束○四百五十三號巡捕解送張錫周吳桂生吳黄氏一千人至廨宋通剌升堂研訊吳黄氏供稱小婦人年廿九歲籍隷山東曾嫁與全泰盛信　主　子和爲繼室生有子女各一均已夭亡旣而丈夫秦世前妻所生之子將烟台上海等局收管令小婦人另行賃屋而居數載以來並不膳養屢　理索反敢出言挺撞今小婦人度日難艱不得已著姪子桂生伴送來滬擬邀集各股　商　旋由全泰盛局酌貼膳資若干適各股東不在　與司帳人顧永　晤　顧囑小婦人守候各股東回來商議小婦人遂費住某客棧中不料局夥張錫周與子狼狽爲奸日前由烟臺來滬强令小婦人回烟臺不許在　向各股　商議貼膳之事勢甚兇猛明係欺侮孤孀向之理論經巡捕拘送憲案叩乞施恩吳桂生供稱小的係寗波人年三十五歲自幼由叔父子和挈至烟臺在叔父所開全泰盛信局習業已二十餘年邇者叔父逝世堂弟年幼無知不管局務日與無賴爲伍將叔母抛棄於外不顧膳資小的屢次　堂弟貼補錢文堂弟反良言逆耳始終不見此次小的奉叔母之命伴送前來張供稱小的係蕪湖人向在烟臺全泰盛信局爲夥已十餘年吳逝世後局主婦與小主人時時爭吵此次小的來滬勸主婦回籍並不敢欺侮孤孀通剌判令將張等交人保出赶烟臺自行理處 
[英界公堂瑣案]  
　　昨日爲美國節期易孟士君照會公堂請宋通剌獨判各案○包探沈金隆禀稱小的查得黄瑞堂曹淸榮戴鳴喜等　設京貨店以瑞記洋行之散艙煤油冒充德士富煤油公司牌號從中射利是以拘案請究黄曹戴同供稱並非有意冒牌實因散艙火油並無木箱　客帮來買故將德士富公司之箱仔　　頭謂德士富公司係美國人所開可否俟美領事到堂會判通刺曰諾遂令將黄等交保出外於禮拜二覆訊○包探竇如海禀稱陳成奎前者犯竊經老爺遞解回籍今又竊取布單被布棉襖等物失主尙未查明請爲訊辦陳供稱小的係揚州人棉襖實自已之物布單被二條在丹陽竊得通剌判令押候備文遞解○四百號華捕解卓侯金至案稟稱此人與張小彩口角將張毆傷小的見之拘案請究張供稱小的係寍波人曾爲卓作伐日前卓欲搶親小的不依致與爭執不料被伊毆傷通剌問曾否至醫院求醫答稱某醫院醫生言傷勢頗重卓供稱小的惟與爭執並未兇毆通刺令張投縣請騐○江蘇藥水廠某西人控工人張昌友董全福王丫頭竊取廠中曰鉛八白斤包探顧阿六禀稱小的查得原贜已賣與盆湯弄張源興銅錫店今一併拘送案下西人訴稱此項白鉛共値洋銀一百六十圓張認竊求恩董供稱小的在張處習業分得些微王供稱小的在廠中當磚瓦匠雖曾竊取實係初犯惟乞施恩源興夥某甲投案供稱小的實不知是竊贜是以收賈通刺判令連賠鉛價共罰洋銀一百六十圓張交顧探帶回捕房管押半年董管押六禮拜王管　一禮拜○三百八十二號華捕解焉夫沈阿根至案禀稱此人素喜鞭馬疾馳前曾屢次送請老爺判罰昨又如飛馳驟故解請罰鍰通刺著罰洋銀十圓○六十四號印度捕解馬夫信韓三至案禀稱昨日此人駕車至四馬路將倪趙氏碾傷現在倪趙氏留某醫院醫治據言傷勢非輕韓供稱馬性不馴小的亦被踢傷求恩鑒宥通刺判令押候倪趙氏傷痊再核 
 
 
 

Page 10

 
 
   
 
