# 1934 - 226 - 4908743

 

Page 1

 
 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　議縷晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋經橋緯文閣發售 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行于世者以杭州局刻本爲最善惜卷帙繁重定價甚昻寒士力有未逮徒興望洋之感近勝坊間所行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房售 
[談醫]  
　　昔者神農氏憫民生之有疾病也而未知所藥石之乃嘗百草察其寒温平熱之性辨其君臣佐使之義作爲方書以療民疾傳至黄帝與其臣歧伯互相問答成素問一書又命俞跗雷公究脈息彭咸桐君處方餌醫道日精後世切脈處方蓋權輿於此也然歴觀古來醫學家言皆究病之源論治之法所謂醫者理也理者意也藥者瀹也瀹者養也故古之良醫但察之於四然二反醫之藥之並無所謂成法而亦無所謂專科自明王肯堂著六科準繩而科之名以始原其初意不過略分門類初未嘗以何科分授何人後世醫學日衰不能融會貫通一若擇一而從欲以專門名家自許於是有大方有外科有女科有幼科有眼科有喉科有瘋科有針科名目繁多互相炫耀實則非古法也名醫如張巢朱喻輩立説著書繁稱博引或得或失三折肱者自能洞知顧立方用藥亦已非古法所有如仲景之傷寒一百一十三方金匱一百四十三方後世醫家察病所在遵而用之雖亦時有所效然如唐代之許　宗醫術甚神或問其何不著書則曰醫者意也在人思慮脈候幽微苦其難别意之所解口莫能宣虚設經方豈加於舊故不能著述又呂氏春秋之言曰病萬變藥亦萬變病變而藥不變向之壽民今爲殤子矣由此觀之知治病者不在但師成法所當自出心裁昔者吳門葉天士以一桐葉療産婦之厄沈魯珍以辱駡激一女子怒使患悶痘得卽發出而病遂霍然神妙之思令人莫測其事載於諸家醫案及小説等書固實有可稽並非以子虚烏有之談動人聞聽彼僅膠泥古方而參酌於青龍白虎二神降氣諸湯者未免執一不通莫由運其神而明之之術也雖然此猶醫中之上品若近世之業醫者則更僅僅以此爲餬口計所觀者不過湯頭歌訣所讀者不過本草從新但能略解皮毛卽思懸長房之壼以售其技問以王安道趙嗣眞趙養葵諸名流皆張目直視不知爲何等樣人宜乎如靈樞湯液諸經從未一日流覽不識其中所紀者係何語所載者係何事也偶有病者延之治疾温凉雜進攻補兼投胡亂開方不管死活幸而命不該絶則詡詡然自鳴得意曰某某之病則固服余某藥而愈者也其或誤於庸醫因此弊命則亦惟有此推彼諉究不能實指其被斃之由誰肯能如泰西之法刳腸而騐者嗟乎醫道若此無怪人以不服藥爲中醫不肯以己身輕爲嘗試也夫自周禮醫師之職廢而醫學於是乎不專而爲醫者乃至於比比皆是何也國無專職則優劣無從而稽人人得自託於醫以謀其衣食於是人之視醫也甚輕列諸方技自好之士竟至心與同儔而醫道遂日益不振泰西之爲醫者必先入醫學院肄業學之有成試之於國果其優也由國家給予文憑然後得行其道於世否則卽嘗學習夫醫而不得文憑如中國瘍醫之類爲衆醫所不齒而亦爲衆人所不信今我國家無考察醫學之官而周官之遺意乃得之於泰西前者和國國家創設醫會專講解疫之法設立體察瘟疫流行新報局由和國駐華公使照會總署傳諭中國醫士及在華西醫考察瘟疫原委以及預防之法隨時函寄局中卽可薈萃成編以共醫士採輯之用而各國生民亦得藉此以免浩刼是誠意美法良之舉也我中國醫士大都人自爲學無有人起而考核之者得此以相與研摩未始非相長之道何必因中西醫藥不同而謂不能一貫未可强同也抑余更有説者醫疫旣可設會凡無論何項病症均可令會中人考究其病之源流與夫醫治之應用何法用中國雖無掌醫之官而各出其言以相印證是亦醫學中之一助彼一知半解僅習湯頭歌訣本草從新者皆無從置喙而不敢以性命爲兒戲豈不可謂之仁術乎哉當世君子其亦以斯言爲有當否 
[會訊巨竊補述]  
　　蘇詶總捕同知劉少峯司馬破獲巨竊姚金亮卽姚錦樑移送長洲縣署會同王大令升堂提訊已紀昨報兹接採訪友人來函知供詞尚有未盡者爰再錄之當審訊時王芸莊大令詰以馬濟良巷吳姓一案是否汝犯答稱是案小的並不與聞實係江北甲乙丙三人所犯大令謂汝何由得知答稱彼三人於數日前到蘇先來小的處　會犯案之後不來辭行大令謂誠如所供若能將三人獲案汝可不涉否則不能將此案置身事外又昨報紀供出養育巷開設小烟館之安徽人某甲曾經窩藏兹悉名楊老九已經拘獲解案司馬略詰數語知的係窩竊遂飭釘鐐與姚一併收監候再會訊至所有與姚同時獲案之男女傭六人及姚妻某氏妻母某嫗曁大號南灣子大號無錫快各一艘均蒙上憲格外施恩槪予不究已諭令司馬及大令將一干人悉數釋放現聞陽湖縣主某大令已備文來省請移提該竊歸案訊究想不日卽當起解矣 
[命案類誌]  
　　蘇鄉　澤鎭爲元和縣所轄本月十五日鎭上出一命案報經元和縣李大令下鄉相騐翌日將兇手丙丁二人帶回縣署訊辦旋有知其事者云該鎭某醬園夥某甲曾欠同業某乙洋蚨兩翼是日乙向甲索取甲無以應因之兩相口角旣復以老拳從事詎乙非甲敵又經丙丁二友上前帮毆以致將甲毆斃乙見釀成巨禍立卽遠颺是以僅獲帮凶之丙丁二人云○蘇州某姓婦江北人也年約三十餘住胥門内百花洲地方本夫某甲在時作小本生涯頗堪温飽夫故後婦藉十指以餬口甲子年已十有二齡亦作小負販以承父業母子二人怡如也其地逼近胥門門卒某乙見婦稍有姿色白計圖維竟成好事稔知婦頗有積蓄屢向借貸未遂所欲本月十八夜半時又向婦啓齒婦堅却不允言語之間略涉譏刺乙變羞成怒遽以老拳從事婦謂老娘非懦弱之輩豈懼汝莽夫者耶遂飛起裙下金蓮將乙踢倒乙愈怒突出利刃向婦腦後猛砍婦應刃而倒立時斃命已旣釀巨禍因亦持刀自刎詎忍痛之下頓覺手力不濟祗皮破血流而己翌日地甲知之以人命重大立投吳縣署報請相騐以後情形再當訪明續錄 
[盜案已破]  
　　蘇垣胥門外西華鎭傅姓富户於六月廿二日被盜刼去三四千金當卽報由吳縣賴大令下鄉 
 
 

Page 2

 
 
騐勘許爲查緝一節早詳本報大令浼飛划營管帶胡豐齋都戎帮同跴緝都戎卽飭標下弁勇隨時細察月杪都戎所購眼綫於洞庭東山見形跡可疑之人數名在某當鋪典物卽詣失主處帶同查騐果係原贓隨卽跟蹤至相近宜興之和橋鎭有盜黨多人在彼賭博弁勇一踴而上盜黨見事不佳紛紛兎脱僅獲住四名解至吳縣賴大令卽命釘鐐收禁想一經審實必當按律懲辦也 
[吞賑上控]  
　　湖北訪事人函云今去兩年漢川水旱受災載道飢黎情殊可憫幸各處仁粟義漿雲集雨至地方官以政務殷繁所有賑米均責成紳士辦理詎料人心不古有劣紳某某等從中舞弊竟將官米鯨吞經武童某甲所知控諸省中各大憲想南面諸公必當有以懲儆也 
[鮮臣免職]  
　　東京日日新聞報云李完用任學部大臣閔種默任外部大臣閔泳渙以有不待命處國王震怒免其官 
[赤痢流行]  
　　東京日日新聞報云同縣屬猿島郡北相馬郡兩處本年初夏居民多患赤痢流行頗廣上月二十三日檢疫避派員查察患赤痢者計猿島郡有七十九名北相馬郡有四十餘名就中極慘者以猿島郡之永須村爲最村不滿四千人而患此症者有八十餘人雖集資設立避病院俾相離隔以免傳染然蔓延之患仍不能絶也 
[悍妻嘗糞]  
　　鎭江小街某鐵店主某甲業雖細微而家中食指浩繁以致日形拮据其婦固河東獅子也據地一吼頗能氣懾懦夫一日因兒女細故頓占脱輻之爻婦鬱結五中竟欲自尋短見乘間携青蚨三百翼往烟室購買阿芙蓉膏烟室主察其詞色有異恐釀禍端遂取芝麻膏與之婦購歸食旣益肆咆哮且隠約爲訣别語甲虞有意外之變急以糞汁强灌之良久吐出視之非鴉片也而已飽嘗木樨滋味矣 
[偷香出醜]  
　　鎭江南門外某姓有螟蛉女被某甲竊負而逃旋經尋獲送請丹徒縣懲辦前日有人偶過南門見一美少年衣服整齊而方盤托出大西瓜祗多種種之髮未免稍不類耳細視之則卽前日偷香竊玉之妙手五花妙判難證三生蓋以迹涉拐逃未便恩施法外限以半月後開釋遞解回籍小妮子則仍覊官媒處待價而沽蕉葉有心楊枝無力使隨園叟見之其將何以爲情哉 
[聘禮全翻]  
　　鎭江采訪使者削竹云七月初四日午後有一營弁晶頂花翎乘棗騮馬自北而南行至中途馬忽不受覊勒絶塵而馳弁控御不住聽其狂奔迨抵范公橋口正在轉灣之際適有里人行聘夫役扛抬聘禮緩緩而來猝不及防扛夫驀被衝倒果盒碎爲數塊榛栗之屬散鋪滿地兒童爭拾以爲笑樂幸人未踏傷冰人乘輿而至見此情形甚爲惱怒欲尋肇事之人則已不知去向遂停輿道旁令僕人赴近處另借盤盒整頓齊備然後送往是處爲往來要道行人絡繹本非馳驟之塲兹忽釀成事端不識有牧民之責者果何以高懸厲禁挽此頽風也 
[庸醫可惡]  
　　鎭江訪事友人來函云南門有某甲者向開小雜貨鋪某日清晨其婦陡患急痧立延附近醫生某乙診治乙高擡身價邀請數四直至下午四點鐘後方乘肩輿而來時婦早已體如氷冷魂赴泉臺矣甲痛恨之餘不禁忿火中燒飛步而出醫生見甲來勢勇猛知非口舌所能爭急竄入某藥鋪中始得免於凌辱然外衣已撕得一條條似橋畔柳絲受創亦不淺矣 
[誓不獨生]  
　　揚州訪事人函云舊城某甲因往城外觀看火塲不知如何遇崇忽患癡癲咄咄書空勢已垂斃兹聞甲妻某氏伉儷素篤因覩良人遽爾遘此奇疾惶急非常求神問卜靈效毫無日昨憂鬱之餘忽萌短見潛行吞服烟膏靚妝偃臥適氏母來探壻疾見氏舉動大疑絀加盤詰始知業已吞烟赶急覔方灌救居然嘔出毒水若干始獲更生氏曰汝等雖將吾救活然良人設有不測吾仍誓不獨生云云一時聞者咸謂氏雖出自小家而節烈如斯實足令聞者生敬也 
[野獸傷人]  
　　　　集賢關外離城二三十里之總埠及冷水鋪白嶺等處有猛獸出没戕害鄉民某姓家夫婦二人均被吞噬附近小孩共傷十餘人該處鄉民非持械集衆不敢出行有見此獸者云係尖嘴驢形非狼非虎識者名爲驢狼事聞於縣主經懷寍縣陳大令兆慶派差詢察屬實卽招募獵户捕捉以安閭閻云 
[賭負輕生]  
　　寗波人某甲在杭州湖墅開設元大洋藥鋪資本旣屬不豐而又好與劉盤龍爲伍呼盧喝雉意興頗豪惟命運不齊頻呼負負致店中不能支持遂於五月間停歇虧累一千餘金初訂期於六月杪歸趙屆時避債無臺點金乏術一時情急濳服阿芙蓉膏冀圖畢命幸爲債主所知赶卽延請西人救治得慶更生現聞有人出爲調處將店中生財一切照數攤還大約不過二折左右諸債主各有意見或則恐　事端或以此風難長究不知將來若何了結也 
[鄂省出蛟]  
　　宜昌上古老背卽劉先主戰猇亭處六月甘八日發蛟江水奔注致公安枝江下流均受其害廿九日沙巿一帶江水漲至三尺幾與隄平舒太尊督同隄工委員日夜梭巡查勘 
[鷲嶺迎秋]  
　　浙江訪事人函云浙省主司徐吳二星使約在月半前後可抵清江向例派員至鎭江迎迓現由藩憲札委縣丞金二尹秉輝主簿譚少尹銘瑞充當是差金譚二君奉扎後卽日禀辭起程○仁和縣屬王家莊地方設立絲捐厘卡委縣丞唐二尹際清辦理○候補同知楊司馬士鈞向委辦理寍波北門厘局現奉牙厘局憲委調新巿厘捐總辦所遺之差委候補通判梅别駕振宗接辦○本科文闈内監試差委候補府劉太守宗標辦理○拱宸橋新築日本通商馬路由防軍統領調勇興築現因石料尚需採辦故於初七日暫　停工 
[湓浦秋聲]  
　　九江府聨敷青太守札委蔡次眉二尹濟良管解潯郡五屬謄錄九十九名坐民船六艘准日内晉省赴貢院辦公○兩江總督部堂劉峴莊制軍札委候補縣冾鵬圖明府至彭澤縣公幹小作勾留卽回寗銷差○糧駁船連日過境二套口厘卡委員張正甫明府親率司巡下河查騐以期安靜○宋佩箴鎭軍誠果泉觀察恐糧駁船人衆滋事委熊偉廷守戎吳儀生明府沿途查察彈壓○關道誠觀察捐廉新置太平水桶三百餘隻分置城廂内外滿盛清水以防水災此亦防患未然之意也 
[邑令晉省]  
　　本縣黄大令接奉省憲電飭卽速來省晤商要公大令接電後立卽命駕至滬北乘坐小火輪船向吳門進發一切化牘照例札委典史蔡少尉代拆代行 
[行轅喪禮]  
　　前出使英法義比四國大臣龔仰蘧星使在天后宮俱出使行轅仙逝後所有喪事典禮俱已探明登報本埠各官商前往祭奠者絡繹如梭前日嚴小舫施子英楊子萱何瑞堂席正甫朱硯濤各觀察以及施吳王諸室亦往弔唁公子輩恭請李木齋太史於二十四日點主李新吾秦介侯兩太史爲陪主官至開弔之日則擇於廿三廿四兩日廿五日係仁廟忌辰故於廿六日已時發引出殯暫厝西門外徽寗會館中公子輩俟百日後先回珂里一俟卜得窀穸卽於明春扶柩回籍擇日安葬聞廿六日出殯時各國領事官以及西商之向與星使有舊者恭送花圈親往執紼至中國官商或有寅僚之誼或受覆庇之恩白馬素車想屆時必更薤露同歌寄聲哀慟也 
[第三十一次會訊租船案]  
　　昨爲三十一次會訊租船案之期午前九點半鐘察和甫觀察偕英總領事韓能君副領事蕯允格君邀同江海關雷税務司升坐先由担律師申請雷君曰前堂原告曰納所供之詞今摘誦數言謂曰納當時屢次言及信中之語中國肯還索欵銀十二萬兩究竟此事是眞是假其實信中並無此言堂上能有判斷之權否雷君謂一切之言均屬無憑我來堂祗可做公正人耳去年十一月間江寗船主美司在關上見過伊薪資無著中國官塲如付給與我愿將船交還我回伊爾如將船交還中國定肯照給薪資因此權不在我處在担律師處向彼商酌可也言畢起身告辭而去担律師又申請蔡觀察曰昨供之機器匠士德勝已函知電報局回信云　要此人來堂電知囑伊回申 
 
 

Page 3

 
 
明日卽可動身回申之後可以到堂又云武寍船之正管輪今日不來做公正人明日加再不到堂請諭飭以後不准伊來做公正人此係原告所邀我未便往邀並聽説黑云白與原告意見不合故不到堂蔡觀察云此案已拖延三十餘堂在堂諸人辛苦異常倘黑去白不到豈能不結乎担律師問江寍船主爾何名答惟提美司問何時到船答六月五號問是否十一月十一號離船答是問第一次開船之日到過白納寫字房内否答到過問當在寫字房内之事説明答日子記不清楚請將日記簿查問是日在白納寫字房内白云爾外間聽見新聞否怡和欲駛這船我回伊不知白云現在中國支應局在我大指之下我等來此原想賺錢而來我聽聞甚爲奇異問七月底爾有送船上各人薪工單否答有問可領到薪資否答祗收到支票洋七十五元白云且俟月内賺錢再付問以後領至若干銀答水手們支到零星銀兩問爾船上各人多有不願是否答是問一千八百九十六年十一月間爾到過税務司處否答到過問爾將經手各事聲説明白答其時船上因扯中國旗幟共有四十二人因無薪工給發以致逐日跟隨我索錢在法界跟至英署前一路囉喞不堪所以想見税務司先見副税務司後引見正税務司問爾見税務司後曾將爲難事告訴否答告知問見雷税務司可請伊介紹答因雷税務司代中國官塲辦事所以請他問雷税務司與爾何説答伊云雖然我無此權可與爾代爲設法我云我自己並不要緊水手各人要緊索討薪工雷税務司云將船交下可將薪資給付問爾肯將船交還否答其時肯還問爾曾與郭委員商酌否答商酌問見郭委員時可在見税務司之前答在前其時郭委員至船上卽現在船主必得司與我一同交還船面各物船艙内各物由正管輪交與郭委員及二管輪葵司丁　見交清郭委員卽上岸我想税務司收去不論何處均可付銀但各水手都係窮人在此事以前白納囑我將伊自己添買船上各物押銀一百兩暫爲食用後郭委員囑將船移開保納卽來船各洋人見保納到來齊向保納説話不准移船在船同事各洋人與保納説别國言語我不諳後郭委員上岸少頃我亦上岸問爾可接到信否答十一號下午接到信並不囑我點交向章逐物應須交點後我寫信信隆照付薪工並請給還以前各收條至今未覆後又接信並不提及工帳之事問爾記得江寗船被關上扣留不准出口事答記得問爾收到何據在船如何辦法答有一日我與正管輪至威律師寫字房内威律師付我匯豐支票洋一百元伊云爾等在船實爲耐勞囑我回至船中儘可向中國官家吵擾我受威律師指教後盡力前往滋擾問爾如何滋擾答時在船之廚房上燒柏油裝假起錨水巡捕卽來船旁問此事常做否答常做問爾未擾以前中國兵輪來查問否答卽來我亦不准問擾時有人來否答祇有海關巡捕來問有兵勇來船否答無問江寗來去機器壞否答收船時正管輪云機器極好問爾可將機器責成之事説明答正管輪持二管輪執照尚可勝任二管輪則不能勝任屢次弄壞機器有一次我侍者來報機器驚動各搭客受驚不安我囑爲停輪下艙去看視每逢開船在途停輪三四次實二管輪不堪勝任之故問開力師何日可來答現在麥邊當二管輪明日可來問爾當江寗船主時將煤炭情形説出答每次大約八十墩問船上所用之煤好否答頭次有瓦片等物後停在安慶買煤十墩開往九江買辦不肯付給煤價伊云已墊銀二千兩行内故不肯再付後在漢口回滬時更屬爲難煤錢無著我卽簽一保單計銀七十兩問在各馬碼如何答並無馬頭亦無躉船問有何爲難事答各客皆不願出杉板船費别行之船均有馬頭不必渡駁是以極勞問各處有經理入否答小馬頭有經理人問爾船有滿載客否答每次水脚銀可收七百餘兩被經手人扣去一次與信隆劃帳問經理人何名答雪克丁問爾當江寗船主可以敷衍否答相去不遠問四船中何船頂好答我駕之江寗頂好如有馬頭定可賺錢威律師問美司爾熟識機器否答不熟不過幼時在學堂中讀過此書問爾向信隆支洋無著爾欠各人之洋信隆有担保否答有問船照何日接到答開船日接到訊至此時交十一點鐘担律師云我專欲問黑去白之供請退堂明晨俟黑來堂再訊 
[西兵操演]  
　　前晚十點鐘時駐滬英兵艦上之勇丁三百餘名由弁帶領至泥城橋外跑馬塲操演觀者如堵演至十二點鐘始整隊回船 
[錢肆糾葛]  
　　法大馬路履大錢莊於本月初二日由同業徴康錢莊付來杭州信康莊支上海餘大錢莊本月十七日期票銀二百兩又常熟恒吉支上海元大亨錢蔣票洋一百元調換現銀至十一日徴康倒閉忽見申新二報榮大銅錫四達土行均登有告白謂比票遺失已向前途説明作廢卽往徴康查問始悉此票卽係榮大四達付與該莊登報揑稱遺失履大立卽函致杭州信康常熟恒吉一面具詞投公堂控訴請鄭大令提訊究追想一經庭訊不難水落石出也 
[南巿零墨]  
　　昨日午後有一西人東衝西撞醉容可掬在大南門外南碼頭向萬楨醬園中滋擾旋又至各店鋪携取食物持棒毆人當由十二圖地保顧桂榮之夥張鶴山投二十三七鋪巡防局禀陳局員姚殿卿二尹立派勇丁前往並將西人送局轉著地保片送至英領事公館領事得悉之下派人持照會協同英法二界巡捕頭由地保領至南碼頭一帶巡察如有前項西人滋擾之事卽行帶回懲究○南巿創設自來水由總辦楊唐二觀察擇基於蕭家廠之東南隅起建水廠一所並在沿浦灘安設自來水管接至城内俾居民得汲飲之便聞日内將次破土鳩工興築矣○浦東人毛阿毛向在小東門外張萬泰麻袋店爲夥所得工資家中賴以度日詎阿毛不顧妻兒隨手揮霍以致虧空甚巨兹因無計彌縫於前晚潛購紫霞膏一盞背人吞服毒發斃命當由店主訃知屍屬并挽友人從中排解從豐棺殮始得息事○南巿蕭家廠地方現由法界工部局在彼購地擬設自來水公司召募工人在彼興造房屋所有漲灘餘地昨經上海縣黄愛棠大令飭令亭耆與法國駐滬副領事曁打樣經理諸西人在沿灘丈量約共基地三十餘畝繪圖呈請黄大令擬轉道契照例納税云 
[英界公堂瑣案]  
　　包探沈金隆禀稱廣申隆廣福和友蘭軒南昇泰協昌大興隆順陳張記廣昌瑞園隆信閣等烟深夜開燈違章請究明府以廣申隆南昇泰屢次違犯判各罰洋四元餘各罰洋二元悉充醫費○三百三十號巡街捕禀稱郭阿增黄留坤徐寳生謝桂壽在途互毆送案請辦明府判各責廿板○五十四號華捕禀稱許金林調戲陳顧氏請爲嚴究明府判責八百板○李阿開至英公司輪船喊賣食物不知因何被某洋人推跌艙中頓時昏暈旋由伊兄李阿記及見證陳謂雲黄舜廷梅阿全赴英公館指控當經英領事飭將洋人提訊詎李卽蘇醒騐得並無傷痕亦無推跌情事將一干人證交捕轉解英廨明府訊得實係誣指判陳梅等各押捕房六個月黄李各枷一月押六月以儆○陳包探禀稱别發洋行侍者吳同順行竊銅筆等物售與李德一併拘案請爲究辦翁明府判吳枷示三大李罰洋十元充醫院經費○二百八十六號華捕禀稱毛昌生隨路小便喝阻不依反被毆打拘案請究明府判罰洋五元充公○包探施奎江禀陳阿泉潛伏在鮑桂卿家牀下圖竊當塲拘獲請究明府判責一百板○顧包探禀王阿六前因犯竊逐出租界今又復來請究明府判責三十板○捕禀賈洪才孫天生與莊象龍口角毆傷脚骨請辦明府判賈孫各押一天 
[法界捕房發落]  
　　昨禮拜三鄭大令蒞捕房會同鈕副捕頭發落各案劉周氏扭控王子林誘領寡媳劉王氏藏匿英界鳳鳴里經鄭大令訊供飭探至英廨移提劉王氏兹已提到解案請訊據劉王氏供丈夫因患瘋病於去年八月間身故姑已年萬難以存活令小婦人再醮不敢違命王子林係夫之妹婿娶小婦人爲室立有婚據呈電大令閲視謂據上並無爾姑名字供稱姑命小婦人自行出面任憑再醮又問據上蘇施二姓係何人供稱蘇卽堂表兄施係夫族親戚此在茶坊内繕立又問爾與王子林是否先奸後娶供稱丈夫在日早已通奸大令著押候再核○蜜波人顧松壽手持靑鉛七塊在城河浜求售爲包探拘獲解案鄭大令著押候其弟到案質訊准子覓保兹已禁押多時無人具保昨日命提復 
 
 

Page 4

 
 
訊顧供向爲煤炭生意因連年失業隨弟至印度輪船販運外國菜蔬此鉛由洋人處換來擬至城内銅錫店求售行經護城河畔卽爲包探所拘大令得供仍著還押覓保○扒竊楊寳堂同賊徒李三元在輪船行竊爲包探拘獲解經大令訊供押候交保兹在押日久無人具保昨日命帶案開釋勒令回籍不准逗留○枷犯張榮堂誘領劉浦氏至浦東爛泥渡爲巡防局移解到廨經鄭大令訊供枷示責懲兹在押患病由管獄西人禀請騐病大令命帶案開枷張連連叩首求恩寛宥大令姑念有病申斥再三從寛開釋○錢長發竊取水烟袋一校經大令判押捕房三日昨已期滿命帶案開釋○鋸木匠馬阿美掩入小東門外某酒肆圖竊當場拘獲解經大令訊供判押五日昨已期滿命帶案開釋○王茂生在輪船竊取考籃一隻爲包探拘獲解經大令訊供昨日命提復訊王供鎭江人向賣年肉不敢犯竊現有同鄉人在滬可保大令命還押覓保○積竊李子卿屢次犯案經公堂懲辦遞籍前日又來滬上圖竊爲包探拘獲解經大令訊供押候送縣遞籍昨日命提到案著從重笞責三百板勒令自行回籍不准逗留○寍波人李阿水前控周炳茂誘領伊妹傅李氏來滬匿於法界某里迨訊案時原告不到大令命押候覔保周炳茂先經同鄉人張順生保出昨日李賀氏由寗波來滬持聚興館保單求將孫女傅李氏保出大令准之飭具領狀備查 
[循章肅謝]  
　　啓者火織撑空秋陽更烈敝所留養貧民舉凡衣食醫藥等欵悉承諸善士樂助兹值盛暑除循章製備各種痧氣藥丸外復蒙無名氏助洋二十元四本堂助蒲扇一百柄葉德生助洋五元鄭馥蘭堂各友助痧氣丸四百瓶同德堂助天中茶二百服松滬捐厘總局助如意丹一百服太乙丹四十服止血丹一筒純陽丸廿服時症藥四十服珔氣丸廿服臥龍丹一百服紅靈丹八十服通痢散一筒飛龍丹十五服白痧藥十瓶除已分别掣奉收據外相應彚請登報以揚盛德[  滬北棲流公所司董謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　袁瑣林控朱阿四誘領伊妻一案前日蔣剌史升座提訊袁供四十歲溧陽人于十九歲時娶楊氏爲妻生有二子後遷居上海朱阿四時來小的家將妻百般引誘又被賣于花烟間爲娼小的前已在英公堂控告蒙斷給領後又被朱糾人槍去故來案控告求究朱阿四供在新閘胡公館當庖丁前在洋涇浜花烟間遊玩楊氏説起從良小的出洋三十元代伊贖身忽被袁及開花烟間之陳妙妙等將小的及楊氏扭入捕房奉諭飭袁領回原籍不准逗遛在滬豈料袁仍將楊氏送入烟鴇處楊氏不愿爲娼剪去頭髮小的情愿前出之身價亦未追回楊氏供年廿八歲溧陽人向開小烟館袁在店帮傭自母故後被伊姦宿帶領來滬押入花烟館爲妓得洋廿元與袁並未生過兒女去年狹客朱阿四出洋贖出時往朱處借洋又來要婦人至陳妙妙處爲烟妓小婦人不愿將八千根煩惱絲剪去以示不再爲娼刺史卽飭官媒騐究旋據　稱騐得該氏並無生育刺史恐袁瑣林領去仍有賣娼情事著將楊氏還押候備文遞解原籍溧陽縣請就近交該家屬領回以免逗遛餘斥釋○前據地保楊周徐報稱程三喜被曹梅林嚇詐吞烟身死等情一案當經黄大令詣騐訊供將曹收押復訊在案前晚黄大令提案研訊曹供在大純紗廠爲巡丁因程竊取小劉四衣服王正寳囑同小的恐嚇以致程情急服毒身死求請提王質對大令以該犯狡不承認著還押候再復訊○前報載曹禮堂被馬文宜控告欠交棉花價洋一案當奉飭差看管在客棧吞烟自盡前經黄大令詣騐限令股東王振三繳花一百四十包在案至今尚未繳到前晚大令又提案訊追王供已托人在通購辦一時不能運來叩求寛限大令准如所請再限七天如再延玩定行帶比飭令還押○劉樹德偕夥唐錦仁投縣呈控陳松柏朱世藩等欠洋反遭毆辱等情當經蔣刺史訊供在案前日又經蔣刺史集訊先據劉供開設萬豐柴行被陳松柏等無端兇毆心有不甘來案呈控求騐唐供在劉萬豐柴行爲夥去年因有急需央中向朱世藩借洋七十四元已還過三十四元尚欠四十元言明來年歸楚某日小的往新閘收帳回來被朱糾同素不相識之沈三等攔路攫去洋銀並被毆傷現已平復求究陳松柏供本地人年三十歲捐職千總新在英公廨東首創設洪昇柴行照章領帖劉因向職員索規費數十元職不允以致來案朦控質之朱世藩供唐前借小的洋七十四元收過三十四元尚少四十元向渠索還並無糾人毆傷攫洋等事小車夫沈三供唐前向小的借洋不遂挾恨誣攀刺史得供以唐錦仁所控不實著重責一百板從寛一併具結完案○陸王氏背夫潛逃來滬繅絲寄居於寄母阿七家中遂由阿七爲主轉嫁與鐵匠潘四福爲妻其夫陸川觀自失妻後四出尋訪毫無蹤跡遂託親戚丁叚氏留心偵察日前由叚氏訪悉至該處察看屬實當卽函追陸川觀來滬向潘追詢詎潘尚以爲妄以拆梢等詞控諸西門外巡防局中經局員移送總局鍾受百明府於前晚升座提訊陸供無錫人髮妻王氏成婚多年已有身孕於去年逃逸尋訪無著遂託親戚丁叚氏代訪詎已轉嫁與人求恩給領丁叚氏供亦無錫人向居上海陸川觀因妻走失囑爲察訪知悉後向潘查詢豈知反被送局轉送案下求恩明察質之潘四福供在西門外開設鐵店當有婦人阿七來言其寄女尚未字人且無須重聘卽由周仁福李阿川王阿狗等作伐當出茶禮洋廿八元阿七得洋十五元周得五元李王各得四元小的實受其愚阿七現已將洋歸還人卽逃逸旣有本夫情願退還叩求恩宥陸王氏供年廿三歲背夫來滬　至絲廠繅絲後由寄母作主將胎打落轉嫁與潘現願隨夫回去乞施恩典明府得供以王氏潛逃轉嫁實屬無恥喝令掌頰二百下給陸具領潘四福不應娶有夫之婦著交到阿七及各媒人再核 
[美界捕房紀事]  
　　偷兒胡長生前晚掩入北河南路某姓家竊取布衣若干件持至中途經包探洪阿寳獲拘入捕房捕頭令押候解送英公堂訊究○流氓施阿發前日在北四川路向陳李氏抆梢洋銀三元氏於事後據情訴諸捕房求請提究捕頭飭包探洪阿寳拘獲解入捕房押候送廨訊辦○寗波人竊犯王茂生前曾破案遞解回籍兹又潛來昨晨在華順碼頭冐充野鷄小工意圖施其故伎爲管碼頭西人看出破綻當卽扭交三白四十五號華捕拿送捕房押候解送英公廨究辦○乍浦路第一百號洋房庖丁寗波人陳金全性情梗頑不服差遣洋東怒其無禮屢經呵斥昨日上午偶拂洋東之意因喚交五百二十三號華捕拿送捕房禀明捕頭飭押候解送英公堂訊核○昨日上午有某馬車行逃出馬一匹疾奔至寗勒路爲行人唐和尚扣住牽送捕房捕頭令暫爲留養飭查馬主到案核辦 
[皖省官報]  
　　七月初十日牌示候補典史張　　　　太湖白沙司指分安徽新海防遇缺先補用巡檢曾汝舟到江西人桐城練潭司蔡嵩祿辭○十一日委辭　　　卡知府王詠霓辭指分安徽試用巡檢鄒增　劉江蘇人本任渦陽縣歐陽靄試用知縣萬琅均辭赴金陵簾差並奉臬委赴和州會訊案件○十二日脾示候補巡檢郭長横委署建平縣典史缷署廣德州本任懷寗縣吳　潛濤　辦　　厘卡知縣張奎光辭並銷發審差准補早陽典史萬賢達到由廣德州差遣回石埭縣典史邵鼒　安慶府方連　辭赴太湖候補知縣劉彦何恩煌均辭奉府委赴太湖　幹巡檢高　　委署太和縣王樹中均銷監修書院工竣差○十三日署桐城縣梁濤觀辭候縣通判許　均辭赴金陸文闈差知縣袁學昌到起服來省府經侯淵瀚知丁母觀○十四日缷任　山縣程仲照到交代清楚回並謝祥請開復委署太和縣王樹中辭並銷發審局差候補　縣畢登知奉營務處委赴湖南探硝磺價○十五日牌示調署宿松縣訓導本任膏　縣訓導周寳飭回本任試用訓導陳春融委署宿松縣訓導崇安樊炳濂通判陳宏蓮均辭　金陵文闈差縣丞　格面試州吏目郭之英典史吳淇沅均辭回鳳陽關○十六日　山縣程仲照辭請假赴皖北典史華炳榮辭赴金陵文闈差卽用縣李邦慶辭赴金陵簾差缷任廬江縣張琴到牌示候補巡檢姚源黄日昌典史馮金綬均子本月十七日面試 
[申報館恊振所經收順直山東川東鄂省七月十一日至六月二十日止第二十次清單]  
　　七月十一日金無記洋十元隴西氏求室人病速愈平安洋二十元無名 
氏銅洋一元源昌典兆記洋八元二角藥水洋二角○十四日王陽齋求朱氏與子平安康健洋二元金壽慈前因母病痊愈完愿洋五元李晉江銅洋八元無名氏銅洋一元○十五日知足居洋二元工部局銅洋十七元○十六日永盛典洋十元無名氏洋一元勤愼堂銅洋五元無名氏銅洋十元生記裕銅洋十元○十八日隴西氏求家宅平安洋十元○十九日無名人洋五元蘇州鴻源局來徐篆卿洋五元○廿日隨安主人爲次媳劉氏求産後病愈洋五百元丁達夫洋三元二角寄鷗室主求小兒寒熱卽痊洋十元以上總共收洋五百九十一元六角銅洋五十二元 
 
 
 

Page 10

 
 
 [G 
[ >善士遺書]  
鏡湖司馬大人鑑　 
[千金肘後]  
古越高昌寒食生何鏞題贈 
鏡湖仁兄司馬雅鑑 
[爲善最樂]  
錢塘施善昌少欽氏拜題 
[塞門德坭出售]  
塞門德坭爲要工所必需者其性入水易堅者敗亦易遲久而堅者歴久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行專運舉凡五金顏料一切雜貨以及玻璃火石煤紙等貨皆可代爲經辦物料必求其佳價値務取其亷倘蒙　賜顧請移玉英四馬路義記洋行面商可也 
[城濟堂恒記]  
戒烟呬噶草 
戒烟呬噶草靈騐異常服此戒脫皆稱仙草每服錢廿一文近來假冐甚多認明包內有達醫士小像爲記　上洋棋盤街北四馬路口只此一家並無分出 
 [P 
善能利大便背四肢等痛 
此丸專治肝病膽汁不和冐不消化大便閉結身熱腦筋不安痔瘡膀胱與內腎等症無不统治凡各症宜用輕瀉者此丸洵推第一小盒洋一角大盒二角五分此藥各大藥房發售 
[新開同安茶居]  
本號開設英大馬路五福衖口自製中西時式餅食各欵茶點鮮明蜜餞糖果承辦官禮口物一應俱全門售批發格外克已擇於本月十六日開市　官商賜顧伏祈光降恐未週知先此奉佈 
[愼安堂吕宋票]  
今批發英九月份票并收兌紅票格外公道遠方購票原班回件此佈 
廣惠和恊安號廣揚興廣泰祥啓普仁堂仝啓 
[頂上天官洋粉]  
PIONEER　MILLS派柯㖃啞頂上麵粉ＰＡＴＥＮＴ　ＲＯＬＬＥＲ 
Ｘ　　　Ｘ　　　Ｘ 
Ｅ　Ｌ　Ｏ　Ｕ　Ｒ 
ＭＡＮＵＦＡＣＴＵＲＥＤ　ＢＹ　ＰＩＯＮＥＥＲ　ＭＩＬＬ　ＣＯ　ＳＡＣＲＡＭＥＮＴＯ、ＣＡＬ 
本號自運上白美國天官牌粉食物品海久已馳名惟現今陸續到申其價極可公道承貴客光顧無不格外克已兼貨眞價實近有市上雜牌次粉混消請賜顧者須認本號圖章庶不致悞特此聲明　申外虹橋昌昇泰寗江北岸葆山泰記仝啓 
[上海華英大藥房]  
照相噐具材料 
茲由英國名廠每日運到新奇各樣照相鏡頭鏡箱等件鏡明如水攝影最速無論人物山水惟妙惟肖乾快磁牙各片及放大鏡紙軋光機器巴筩蛋紙藥水等一應齊備錔箱之精巧玲瓏莫能言宣且牌號洋字譯明華文詳載用法瞭如指掌今貶價格外招廣生意特此佈啓　 
[庚興水險公司]  
專保各口洋面平安水漬章程均照大槪辦理設有不測立卽賠償如蒙紳商賜顧請至法大馬路密采里對門本帳房面議可也庚興洋行經理人啓 
[遺失派司]  
英六月二號太古代報第六千四百八十六號海寗帆船由漢進口木頭卅一支此派司因報司高祿船去津退關當卽騐明請退在關遺失刻已向關說明另補派司前單作廢特此聲明　新昌泰啓 
[廣東種德園]  
用足眞料上等痧藥紫微癖瘟丹 
本園䖍製各項膏丹丸散存心濟世夏令痧藥麝香一味乃先鋒能挽起死回生之功用足眞料立刻應騐有麝自聞香不能徒托空言矣諸　尊光顧尙期氣味詳叅茲將專治絞腸發痧肚痛霍亂吐瀉感暑疫癘穢氣一切痧症要藥略列○麝香痧氣丸○八寳紅靈丹○靈寳如意丹○時症白痧丹○麝香臥龍丹○諸葛行軍散○人馬平安散○梅花點舌丹○神效保安丹○珍珠百勝散○萬應時症丸○六合定中丸○霍香正氣丸○純陽下氣丸○萬應保和丸○追風蘇合丸○太乙菩提丸○神效痢症丸○止痛救苦丹○菩提甘露丹○太乙紫金錠○太乙辟瘟丹○萬應午時茶○萬應甘露茶○福建神曲茶○自甑如意油○自甑薄荷油○另有紫微辟瘟香牌雙料每塊洋一角單料洋五分茄楠辟瘟香珠每串洋五角　　　　上海鋪在老巡捕房對門廣東種德園謹啓 
[老德記藥房遷移]  
本藥房向在英大馬路黄浦灘口開張五十餘年所售各種藥水藥丸藥片藥粉以及香水香皂香油香粉等物久已馳名海外今因房屋期滿遷至江西路四十號卽英後馬路廣肇公所對門照舊開張倘蒙○仕商賜顧祈○移玉爲盼還祈認明照牌庶不致悞　上海老德記藥房謹啓 
[輪船往神户横濵]  
香港外國等埠 
啓者本行美都沙輪船准於本月二十二晚開往神户橫濱香港外國等埠各寳號如欲搭客裝貨者請至小行面議可也此佈　老沙遜洋行啓 
[美孚洋行]  
美孚行DEVOESBRLLIANTOILIMPOVEDPATENTCAN 
美孚老牌煤油質浄色淸貨均上品久已馳名海內近有無恥華商私將老牌原罐在瑞記碼頭翻裝俄國下等煤油充作老牌字號發售希圖漁利本行東洞悉此弊禀求會審公堂立案經屠别駕出示嚴禁以杜效尤謹錄原示於左欽加四品銜調辦英美租界會審事務正任江寗府南捕分府加一級記功二次屠爲 
出示諭禁事照得外洋貨物來華均各取有牌號外人不得假冐前因華商以低貨冐牌朦混歴經本公廨分别罰辦有案茲又有華商恆隆盛號假冐德富士牌子出售火油據美商美孚洋行控經傳訊具結并據美孚行東以尙有同安昌等亦售賣假牌火油聲請示禁前來合行出示諭禁仰商民人等一體知悉自示之後不准冐牌出售火油及各項洋貨如敢故違一經查出或被告發定提究罰不貸各宜凛遵毋違特示　光緒二十二年　正月　二十三日示 
[五馬路公信洋行]  
經理火險公司 
大英士干的士祐能拿臣而火險公司 
SCOTTISHUNION　NANONAL 
此公司創自倫敦始於一千八百廿四年資本四千二百萬兩今在申江招徠倘荷　貴紳商賈保險房屋棧房住宅保費從亷倘遇不測賠償迅速用特佈知 
[種德園馳名]  
奇騐立止白濁丸 
夫白濁一患皆由濕熱或因花柳傳染叅于治法别有奇功倘若服君臣之劑不如獨步單方之妙本園得異人傳授應騐奇方輕者一服重者兩服卽愈無論初起遠年赤白濁五淋滴瀝水管刺痛立能止濁效騐用藥並非覇道凡服此丸解熱毒去濕利小水痊愈後節酒色忌食濕熱之物四十天永無復發每瓶價洋二角　上海老巡捕房對面廣東種德園各項膏丹丸散藥酒藥同發售 
 
 

Page 11

 
 
   
 
 

Page 12

 
 
[光緒二十三年京報全錄]  
　　宮門抄○諭旨四道錄前○將　　　　爲府尹開缺病劇先行移交綠由摺○大臣　奏爲請補副内管領片○將軍依奏爲請補遺缺　領摺○將軍祥奏遵旨裁兵　餉　實覆陳摺○東撫李奏爲甄别各員留省補用○七月初九日兵部太常寺太僕寺正白旗值日無引見○鄭王等謝賞方略恩○慶福　滿請安○陸寳忠謝放山東正考官恩○端王福森布各請假十日○普齡請假十五日○召見軍機榮惠○○奴才依克唐阿跪奏爲府尹開缺病劇京醫不及候代將印務先行移交緣由恭摺仰祈聖鑒事竊奴才恭閲電鈔光緒二十三年六月十五日奉上諭松林奏病勢增　懇請開缺一摺奉天府府尹松林著准其開缺回旗等因欽此旋准松林將奉天府府尹印信及王命令箭文卷等件於六月二十一日委員齎交前來奴才伏查盛京將軍本兼府尹事務無所用其推諉且見松林病勢增劇關外殊鮮良醫水便强留當卽循例接收惟是府尹一缺行巡撫事政務殷繁奴才以衰朽孱軀忝膺疆寄不免竭蹶時形今再兼管府尹篆務責任愈重貽誤堪虞幸近日電傳諭旨府尹已蒙簡放有人不久當可到任奴才惟有勉力支持益矢勤愼以期仰答高厚鴻慈於萬一所有府尹開缺將日務先行　委緣由理合恭摺陳伏乞皇上聖鑒謹奏奉硃批批知道了欽此○○載信等片再恭查陵寢出有内管領副内管領等缺如有引見記名人員應行照例奏補歴經辦理在案今昌陵内務府副内管領嵩岫原品休致所遺員缺查有筆帖式錫光於光緒二十二年六月二十二日擬陪引見副内管領嵪岫　缺應請以記名副内管領之筆帖式錫光坐補理合循例奏聞俟命下之日奴才等欽遵咨行　　内務府查照辦理爲此附片謹奏奉硃批著照所請該衙門知道欽此○○奴才依克唐阿溥蔚跪奏爲協　　缺循例請補恭摺仰祈聖鑒事案據副都統銜廂黄旗滿洲恊領色普鏗額呈報錦州滿洲協領文楷前因軍政來省旋患時疫醫治罔　　　病出缺等情據此查錦州爲關外重鎭附海臨邊恊領駐防兼管徴收事繁責重自應遴選幹練之員方克勝任查有盛京正藍旗滿洲花翎仕領文科前以協領擬陪咨送部旗帶領引見於光緒二十三年二月初十日奉旨擬陪之文科著記名欽此欽遵在案該記名恊領年富才明辦事勤愼以之請補文楷遺缺洵屬人地相宜與例亦符合無仰懇天恩俯准將記名協領盛京正藍旗滿洲花翎佐領文科擬請照例升補錦州滿洲協領實於旗務有裨該員係業經引見記名人員毋庸再行送部所有協領出缺循例請補緣由理合恭摺具奏伏乞皇上聖鑒訓示謹　奏奉硃批著照所請兵部知道欽此○○奴才宗室祥亨謹跪奏爲遵旨覆奏荆州駐防向無標兵勇營謹將旗營操練情形恭　奏聞仰祈聖鑒事竊奴才祥亨於光緒二十三年三月十六日准兵部火票遞到軍機大臣字寄三月初四日恭奉上諭户部奏冗兵耗財　鉅亟宜大加裁汰一摺近因庫欵支絀各省亦籌解維艱經户部先後奏請裁汰緑營七成勇營三成疉經降旨諭令遵行上年十一月初二日復通諭各直省將軍督撫不謂緑營勇營均應大加裁汰是裁减兵勇一事事機所迫勢在必行兹據户部奏稱自行知各省以來惟山東一省　　撫李秉衡奏明將制兵分限五年裁减五成並將防營練勇分别裁减此外各省或請將兵額酌裁尚無成數或僅裁緑營二三成所裁營勇　　寥寥無幾似此敷衍塞責有名無實何湊于事現在綜計各省兵勇尚有八十萬餘人歲需餉銀約共三千餘萬兩緑營積惰久成虚設當兹　　期揎中外諸臣自應合力通籌先其所急若猶復飾詞搪塞坐擁多營值此需欵緊急之時棄有用之餉養無用之兵以致借無可借抵無可抵民生日蹙國計亦因之愈窮在公忠體國之大臣當不出此各直省將軍督撫奉到此旨統限一個月内將裁减兵勇若干節省餉銀若干條分縷析切實覆奏所留兵勇務當精選訓練　撫地方至所裁兵勇應酌給遣餉銀米之處並著該將軍督撫等體察情形奏明辦理原摺著抄給閲看除直南洋河南浙江現在各軍另行諭令切實裁汰外將此由四百里通諭各直省將軍督撫知之欽此遵旨寄信前來奴才跪讀之下莫名惶悚仰見聖謨周詳洞明時弊凡在臣工自當仰體宸厪合力通籌先其所急以維大局奴才職膺專閫受恩深重練兵衛民責無旁貸值此時事多艱宵旰焦勞現飭各直省汰　留强力求整頓旗營分防扼要更宜認眞精練自强自立以固疆圉而資鎭攝光緒八年奴才蒙恩補授荆州將軍蒞任後檢查户口數近三萬原定餉額領催前鋒馬甲四千名委甲步甲砲手匠役以及養育兵餘兵三千二百餘名無餉閒散壯丁千百餘名生齒日繁額有定數九年湖北省城會匪蠶勤防範加嚴當由例操制兵内挑選精壯兵一千名並挑馬隊兵二百五十名小甲曁閑散内挑選刀矛兵二百四十名合爲一隊常川操練以備征調之用其例操不足之數由閑散挑補操練因馬步隊所用軍械槪係　式每遇風雨諸形笨滯十一年捐購來福步槍一千桿來福馬槍二百五十桿刀矛二百四十件舊有抬槍一百六十八桿復又捐造一百六十八桿共三百三十六桿督率昕夕操練光緒十三年操練成軍恭摺奏請飭部立案嗣常川操練軍火經費捐辦難以接濟兵丁歴年賠累於十九年奏清就欵籌撥復將營制隊伍切實釐定爲振威來福槍步軍一隊兵一千名執事兵二百三十四名管帶官二十七員來福槍馬車一隊兵二百五十名執事兵三十六名管帶官十九員刀矛兵一隊兵三百四十名執事兵三十六名管帶官二十一員拾槍兵一隊兵六百七十二名執事兵七十六名管帶官十七員綜計振威隊馬步官兵二千六百二十八員名選派熟悉管務之恊領統帶常川操練其舊設之鳥槍隊官兵共二千八百七十員名例操砲營官兵二百十二員名仍照舊　按期輪操曾經奏明此項兵丁仍食本餉常川操練經部議覆奉旨允准在案查荆州地居三楚上游爲南北樞紐綜論湖勢水陸阨要皆以荆南爲重沙巿現爲通商埠岸各國勢將紛至杳水商賈雲集華洋錯處交涉日繁倍關緊要雖駐重兵非有利器不足以資鎭撫上年咨商南洋大臣兩江總督臣劉坤一飭由江南軍械局籌撥後膛槍砲以備應用咨覆稱恊撥一出後膛槍五百桿每桿配搭藥彈五百顆一出後膛砲四尊每尊配搭藥彈三百顆本年三月十八日業經委員領解回荆另行恭摺奏明立案此項槍砲雖皆一出較之前膛槍砲已屬便捷適用奴才現由　威馬步隊中挑選年力强壯者槍兵五百人練習手治步法由砲營中挑選手脚輕便之兵四十名練習駕駛裝　事宜督飭練習精熟用時自有得心應手之效當兹時局艱危重煩聖慮奴才具有天良敢不竭盡愚忱實事求是惟有與荆州兩翼副都統奴才瑞興德祿督飭各隊帶操協領等官一體認眞按期分操合演隨時親加校閲賞勤罰惰力求精强不敢　懈務期兵皆有用餉不虚糜無事足資鎭撫有事堪備調遣以仰報高厚於萬一所有荆州駐防額兵人旗滿蒙官兵向無標兵勇營理合遵旨覆奏並謹將荆州營操練情形恭摺奏聞伏乞皇上聖鑒謹奏奉硃批該部知道欽此○○李秉衛片再定章道府州縣無論何項勞績保舉人員應於到省後予陽一　察看甄别其同通等官試用期滿亦應甄别歴經應辦在案　宜有候補知府倉爾熲候補同知查蔭榖候補知縣季桂芬呂昱遵謙孫熲乙沛恩曾碩儒温志渭王駿文到省均滿一年例應騐看甄别分别繁簡補用據簡臬兩　　　會詳前來臣逐加騐看倉爾熲心地和平從公穏練堪以繁缺知府補用季桂芬人茂穏當辦事詳愼堪以本班留省　用又因督辦河工公出期内飭委藩司代騐看　　　　老成練逊呂昱才具幹練遵謙　事細心孫熲年强才裕乙沛恩才湛肆應曾碩儒年壯才明温志潛動愼　勞王駿　辦事詳明　覆核無異均堪以各本班留省　用　　　清册盗部查照外謹附片具陳伏乞聖鑒謹奏奉硃批吏部知道欽此 
 
