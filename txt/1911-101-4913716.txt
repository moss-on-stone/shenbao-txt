# 1911 - 101 - 4913716

 

Page 1

 
 
   
 
 

Page 2

 
 
今日本報目錄 
　　第一張論說專電緊要新聞一時評 
　　後幅緊要新聞二分類新聞時乘雜錄 
　　第二張國外新聞本埠新聞海上閒談 
　　後幅要摺要件小說 
論說 
[論今日吾國宜亟籌救亡圖存之大計]  
　　（三續）（嘉言） 
　　吾聞今之策救亡圖存者。莫不扼腕太息。而欲崛起以作前途之準備。而逹爭存於萬一之目的地。然觀其所揭櫫之主旨。則率皆趨於對外。而僅爲將來之希望而已。如各省之組織民團。議員之請開臨時會。吾固絶對的主張。以冀最後或有武力之可恃。得以搘住此危局。而保一線之生機。而其次自顧生不能爲良將。亦當憑三寸舌。縱横　闔以折衝於樽俎之間。吾亦不敢謂非籌救時者之一至計也。而不知在今日。殆者岌岌瀕危垂絶之際。而不先對於内。爲國家根本上之解决。則旣被壓制於前。復不受請願於後。則雖不忍宗周之　。而徒抱此一片愛國之熱忱。婉轉哀鳴冀倖須臾。而終無救於斯時之危亡此。則吾所敢斷言者也。何以言之。以今日施政之大柄握於不能立此大業而肩巨任之手則靡論不能一一與吾民以相見。而共濟夫時艱。卽能如吾民之所表示。而但改換一二節目。以期粉飾天下之觀聽。一歩一顚一進一退。而挽懸崖墜石之國勢。其不能待也必矣。故今日救亡圖存之心理。若猶是倚仰於在上者之所爲。而岡或有起。而自謀挽救者。是直坐聽其亡。其擔誤國之罪。亦正與惛憤糊塗。行屍走肉之庸臣同。而不可以稍從末减也。今政府之不能使國家。逹於統治完美之域。固已章章若是矣。當此救亡圖存之關頭。而不知方針之所嚮。縱欲　其有爲於一旦。而玩愒因循之下。列强之一日千里。又豈能容我荏苒蹉跎。環伺而不動乎。是以今日欲着手救國事業。此對外對内之兩方面。孰爲先孰爲後。又孰爲緩孰爲急。此不可不深察明辨者也。吾非抱極端之狂熱。而欲以破壞從事也。不願以此不敢言之一策。存諸胸贜。而致將來不可救藥焉耳。蓋旣處於四面楚歌之中。放眼攬世界大勢之所趨。滔滔相逼吾者。夫亦寗有所届吾恐再失此時間。則未來之與我經過者。皆亡國之日月。乃無復有自謀之餘地矣。雖然此其方法。當如何乎。曰不可反動。不可擾亂。當以國民秩序之行動。而爲竭諴之舉發。凡吾民對於政治上不能信任者。全國一致請願當國者。大權舉錯之。以 
 
 
 

Page 3

 
 
爲旋乾轉坤之大改革保民生而鞏國祚此則關於國家之存亡必不能拒絶而違反天下忠君愛國之民心也若是乎今日救亡圖存至重要至急務而不容一日或緩者孰有逾此不然終日曉曉刺刺紛紛擾擾此省打一電曰速救亡彼省開一會曰速圖存夫亦何濟也哉夫亦何濟也哉且省界之區劃甚嚴而置國家之根本於腦後其紛糅錯雜不可名狀衝突反對靡有已時然則今日諸君之舉動適以爲亡國之媒介而已而庸有稍裨於前途也乎此則吾欲爲四萬萬人民大聲疾呼而冀其及時覺悟者也嗚呼吾國其亡耶其存耶吾上下於斯時苟能怵然猛亟起則直追或猶可以救亡而圖存也書曰兼弱攻昧取亂侮亡若吾欲不亡則必不昧不昧則必不弱不亂又安得而兼之攻之取之唯昧昧焉斯乃至自弱自亂自亡耳噫吾願吾上下速有以策之而非然者風雨飄搖則覆巢之下安有完卵之可冀倖哉 
專電 
[電一（北京）]  
　　今日（十九）外部與英使開議滇邊交涉聞英使仍執先行勘界之議外部則力請退兵英使有轉圜意惟當時未决定須續議 
[電二　北京]  
　　京師謠傳瓜分之說甚盛樞府擬飭民部嚴禁 
[電三　北京]  
　　原任廣州將軍增祺聞孚琦警耗决計不再返粤運動川直督缺愈急如無機會則謀内用 
[電四（北京）]  
　　某外交家以報紙痛詆曹汝霖有礙邦交面請某邸諭飭民政部從嚴禁阻 
緊要新聞一 
[資政議員果肯就範圍耶]  
　　且看樞部與議員之勢力 
　　資政院議長全行更動其遠因爲去年彈劾軍機案之反動力其近因則爲此次某國贿阻臨時會運動力之成効而樞部王大臣仍恐其不能就我範圍故决意將先朝核定之該院章程大事修改日來已提議數次并在監國前奏准從速辦理以杜今年開院時再演激烈之風潮惟各王大臣均不欲尸其惡名刻正愼選主筆人云 
　　本埠文匯報載十七日北京電云資政院議員之請願書其内容係要求卽行開會討論上年豫算案及借用外債並中俄爭端問題將由李家駒進呈攝政王請示辦理該員等深望於五星期内必可開會如請願不准則决意上書再請必逹目的而後已 
[海軍大臣之閱歷談　言之匪艱]  
　　聞海軍部人云洵大臣日前接見某國公使曁武員數人談論甚久頗於我國海軍事宜有所陳說去後洵大臣卽向譚副大臣曁各司長等言曰現在列强對於我國興復海軍一事半皆於見面時力表愛助而背後言論非獎譽過分卽嘲笑不置曾記去年某强鄰諄以聘用客卿藉謀進歩爲言余婉謝之今當抱定宗旨俟後海軍事宜不受人援助亦毋受人愚弄諸君勉展其長力襄盛舉則國家之福也 
[四國借欵簽押矣　我民又增一重大負擔]  
　　文匯報載十七日北京電云四國借欵合同已由度支部尙書澤公美國代表史屈萊脫君德華銀行代表商特斯君匯豐銀行代表希里厄君東方匯理銀行代表卡塞拉扶君於今午會同簽押計借金洋五十兆圓以五釐起息於四十五年内償清該欵確爲改革幣制振興實業之用但其地以滿洲爲主以各省之入稅爲抵押物字林報云聞四國借欵金洋五十兆圆已於星期六日由上諭批准同日卽將合同簽定該欵擬用以改革内政者 
[官銀行之近况如是　鳴呼如是如是]  
[交通]  
　交通銀行自義善源倒閉後影響甚鉅活動力愈形減少而李經楚亦大有不了之勢盛尙書恐該行一有搖動不惟信用掃地且于全路金融樞鈕關係至鉅故力籌預防之策聞此次借欵卽以維持該行爲一大原因云　　 
　　又聞盛之意見决俟該行稳固後卽將其用人行政種種事宜大篇整頓并有據實揭叅李經楚等數人消息故該行中人刻皆恐慌異常 
[大清]  
　　大清銀行叅案交府後經丁乃揚曁承審官駱陳二員 
 
 

Page 4

 
 
提訊數次羅顧兩人供詞均十分圓活不認賠繳而核其家產亦實不敷十之二三丁甚覺不易辦理故有奏交大理院之議乃此案中極人關係之某君聞之大形恐慌當卽多方運動并求某鉅公當面阻止此議遂暫作罷論而論者咸指爲承審官之手叚然歟否歟 
　　又陳瀚波舞弊侵欵各節兹聞已爲度支部堂官所查覺此次委派程利川章宗元劉次源等查帳意在專查陳瀚波經手各事并聞此事與中裕厚頗有關係擬卽一併查帳云 
輦轂下之人物表　形形色色好好醜醜 
[蕯蔭圖]  
　　駐俄蔭欽使當此次中俄商約提議修改之前數月卽屢電樞部密報俄人陰謀曁國内眞像并條陳關係主權必須力爭各件及保衛蒙哈商民以杜其外向言之頗爲詳切奈當路諸公别有計畵現俄約已成該使日前特電告退聞措詞極其憤激政府已懚允准消息 
[曹汝霖]  
　　外部侍郎曹汝霖因被全國輿論所攻擊憂懼異常近日屢至某邸某樞相府内行密秘之運動聞其宗旨已决意營謀國外差缺蓋該氏中心惴惴恐旦暮不戒致生意外之虞故不惜降格相求也刻下已有頭緒非東去卽北行云 
[趙爾巽]  
　　川督趙爾巽前次奏對時監國面諭云東省重任願以累卿趙再三遜謝旣而對曰周樹模陳昭常兩撫臣皆非外交之才如必命巽去則吉江兩撫非立時更換不足以資臂助監國已允其請故周陳兩撫恐不能安於其位 
[楊士琦]  
　　農部右侍郎楊士琦與新尙書倫貝子互爭意見决計辭職現因魯撫孫寳琦有内用消息趁機運動外任是缺日昨私謁某邸告以來意某邸謂四爺脾氣向來如此勿怪也慕韓來京位置尙在未定但不久總要動爾可稍待當爲設法楊喜而退 
[廣州將軍被刺續紀　增祺可以放心矣]  
　　署廣州將軍孚琦於初十日在途被刺詳情已紀前報兹又續有所聞分别錄左 
[十一日復訊情形]  
　　擊斃將軍兇手溫生財初十日供詞業登前報十一日經巡警道會同廣州恊理事廳及督審委員袁寳鷺等在緝捕局復行提訊温供稱去年由星架坡回國寓居香港二次來省謀刺前將軍增祺因無炸藥籎擲土藥包又恐不能成功反爲所獲故未動手此次由港來省帶有五響手槍一枝碼子十粒立意謀刺孚將軍乃初八九兩日均到會塲未遇初十日上午十二點鐘又往會塲見孚將軍已到在塲内觀看飛船守候至二點鐘時分孚將軍呌伺候到新軍恊司令部拜會我又跟到恊司令部後聞得恊司令部留孚將軍食晚飯我已不想行刺卽回到廣九鐵路機器廠尋訪友人後來想想孚將軍早晚總要進城若不趁時行刺下次難得機會大約四點時候卽到諮議局門口大路等候許久始見孚將軍轎來人卽擁進人叢中見將軍到閘門口我已性急卽上前向左邊轟擊一槍大約未中當時將軍前後謢衛兵勇均已飛跑散去我看見無人再向轎左邊轟擊一槍正中孚將軍左耳際轎班卽放落大轎而逃斯時將軍尙伸首轎門我再放一鎗正中額部再放一鎗中腦後事後我卽由東校塲棄槍而走問官詰以孚將軍與爾何仇何以向他轟斃答云方今政治腐敗民不聊生皆係滿人爲之此次係爲四萬萬同胞雪憤問官又詰以同黨答云此一人所造之事并無同黨詰以何以不多約帮手答云此事非比鄉中械門人多可壯聲威若所約者偶一不愼洩漏出來豈不誤事况人多亦屬無用卽如日昨將軍前呼後擁百數十人之多何以聞我一聲鎗卽盡行跑去問官恐其廻護同黨嚇以此處刑法利害答云何不將來試試問官遂無以難之是日訊問時又傳伊同居之阿福等三人到堂質訊阿福係在廣九鐵路磨機器者一見該兇手卽哭曰聞得爾打死將軍我已嚇得魂不附體今又奉官傳案將如之何該兇答云此係我一人所造之事與别人無涉爾不用慌又供稱已故知縣沈某卽沈學司之伯父及現在候補知縣榮勳（粤省駐防）均係舊東問官恐其說謊卽請榮令到塲確曾認識該兇身上穿舊藍布衣頭髮頗長氣體甚粗滿口北音兼能操上海旗下各處語言訊畢當堂取具掌模卽據此定讞番禺楊令並着人取水來俾其洗手洗面泡茶與飲兼給飯食復賞銀四元然後押回番禺監禁 
[李水提親提訊供]  
　　李水提往營務處親提該兇審訊據供實係嘉應州人訊至行刺情形該犯竟眉飛色舞揚揚得意雙手拍腿而言曰放第一槍時見各衛隊走散已甚快暢　見連放四鎗 
 
 

Page 5

 
 
均中要害更　欣慰並對李提云吾二十餘年前經已識爾爾此　方　大少爺現已爲大人並謂爲將之道凡爲統領者應恩威並濟軍士方能用命紀律嚴明方爲良將自言自語絮絮不絶再訊同黨主謀姓名不允吐實喝用四人跴扛亦無一言訊畢交回番禺監候再訊 
[張督親訊確情]  
　　十四日已刻張督提訊温生財先由兵勇用無頂轎將該兇押赴督署轎簾密蓋外埀鐵練一條警差執之前後各擁鎗械頗衆在二堂開審中設長公案張督坐左春右都統坐右兩旁列公案二左藩司陳夔麟巡道兼營務處差王秉恩右提法司俞宗頴廣恊兼營務處差黃培松兩邊另設兩案一史廳丞一文檢察長張督親自訊問先問該兇姓名温操粤語答言姓温名生財問何處人答嘉應州人錄事隨言汝能操官音可用官話直說温遂改操官音張督旋問汝年若干答四十二歲有父母兄弟否曰無問向操何業答言前在寗波張提督其光部下當兵銷差後回粤自賣往南洋當苦工得友人介紹與革命黨孫汶結識立意排滿上年返港屢欲乘間謀刺將軍日久不遇嗣在港購得五響鎗來省初十日探知將軍往燕塘觀飛機卽在東門等候初發一鎗各旗兵已紛然避去再連發四鎗此時將軍死否我尙未知問有主謀及同黨否答言無供時侃侃而談詞氣鎭定訊畢各官卽退入花廳仍將温發回番署收禁聽核辦該犯身材不甚雄偉貌類中人面色黃黑似曾飽歷風霜者然眉目間時露一種剽悍之氣云 
[尙夫人電京訴寃]  
　　孚將軍被刺後尙夫人痛夫慘死皆由巡捕衛隊聞槍先逃所致卽晚發電致京北某王府及閩藩尙其亭請伸寃并請恤典聞尙夫人係前左都尙昌𢡟之姪女稱尙其亨爲十兄又與攝政王福晋有誼翌日又請張督嚴究聞該隨從官兵已審過一堂各人均難免獲咎獨轎班執式可以從輕因其旣非兵籍工食極廉轎班一名被經手人尅扣外每月實得銀四元半執式每日則傭得錢數十文云 
[隨從之畏葸]  
　　將軍入殮時張督親到靈前行禮將軍夫人請制軍爲之伸寃嚴究巡捕衛隊遇事先逃之罪已將是日隨從官兵姓名開列以憑嚴究又聞是日扶轎兩人及一跟隨某恊領之滿人均因受警過甚回家後昏迷不醒經家人多方灌救始得復甦惟仍語無倫次是日乘馬跟隨轎後之巡捕前鋒甲兵七八人一聞槍聲鞕馬頭或由校塲側出角市或由永勝寺出東山廟繞路數里始由小東門入均面無人色 
[孚將軍之家世]  
　　孚將軍係前大學士文忠公榮祿之堂姪當今攝政王之國戚由陵差洊升歩軍差使外放都統人甚和平日前曾接某旗官函勸其不宜往觀飛艇其夫人亦在旁力勸不知何故竟然往觀以致慘罹此難或云係公子促之孚处約六十歲長子隨任次子在京當差 
[獎勵獲兇巡士]  
　　巡警道申報督院云宣統三年三月十一日奉憲合批職道摺禀孚將軍被匪行刺拿獲兇犯情形一案奉批摺禀閱悉孚將軍在東郊之外忽被匪徒放鎗行刺固屬事出意外　該管巡警未能先事防範致出此重案究屬疏忽業經守衞諮議局巡警將兇匪温生財連械跟蹝追獲該巡士鄭家森機警可嘉應以三等巡官儘先拔補並由本督院獎給把總以示鼓勵仍由該道在警務公司罰欵内分别提欵酌賞該巡士及其餘出力巡士以資將勵一面通飭各區官務須加意梭巡鎭攝地方毋任匪徒造謠生事勿稍疏懈爲要此繳等因奉此查此次兇匪行刺變生意外未能先事預防固難辭咎惟該巡警鄭家森於兇徒放槍衞隊紛逃之際不動聲色追蹝拿獲實屬機警可嘉自應遵照憲台批行卽以三等巡官升用現查西四區分駐所三等巡官田宗周辦事不甚得力應令銷差遺差以該巡警升充並賞銀二百兩至偵緝巡警黃煕材始則恊同尾追繼則奮力拿獲亦屬勇往應賞銀一百兩巡警周定邦陳金預備巡警曹德帮同出力各賞五十兩均候分别記名升用檢獲兇鎗之巡警明鉅併賞銀一十兩以示鼓勵所有賞給銀兩應在村公所罰欵項下支給現在罪人斯得人心尙鎭靜如常而猝遭事變之餘究不能不懲前而毖後遵經通飭各區嚴密梭巡毋任匪人造謠惑衆致滋事端 
[鄭家森之得意]  
　　聞巡士鄭家森前日已傳到警署飭知督院獎勵官階賞給花紅各情鄭答謂讀書無多不敢膺此巡官差使大人恩典便了警官謂此是制憲主意爾不必力辭又聞鄭係三水人前鄭軍門之族姪當時鄭之跟蹝該兇犯尙有一同事同行同見已經同跟了一二街之遠該同事中途折回今見鄭升官發財羡慕不置云 
[大史之詼諧]  
　　聞某大吏向番禹楊令笑謂現在罪人已獲惟 
 
 

Page 6

 
 
此案係發生於番禹地段譬如當日不能緝獲兇手在明府處應該出多少花紅楊答謂仰仗大人洪福某大吏又笑謂姑無論誰人洪福究竟應出若干楊勉答之曰出一百元各官微笑而散現在文武各官擬加賞花紅以資激勸云 
[楊令之晦氣]  
　氣此次變故地方官俱有應得處分尤以番禹楊令最爲湊巧因新任番禹顏令到省已久本定初十辰刻接印後因事改爲十五故楊令終難免處分 
[港督之戒備]  
　　港督接到警電後恐總垣有不測之變卽派滅雷船三艘整備一切聽候令下卽馳赴珠江以保旅人後接續電知地方如當安謐方取回前諭 
京師近事 
　　傳聞郵傳部參議梁士詒自出鐵路局以來卽知其事不能了結遂多方運動希冀盛尙敷衍了事頃聞其運動業已成熟以三十萬金進於某權要某權要曾往拜盛尙囑其保全士詒官職聞當時盛尙答以鐵路局罅隙太多萬難敷衍某遂謂你不允許此事我今日不出門盛尙無如何始允保全其官職某權要乃歸 
　　憲政館年前奏定修正籌備清單本年應辦事件如閣制弼德審判審計等院頒布内外官制官規釐定國家地方經費及頒布民商律等均關重要惟現以閣制未定總核王大臣等不免彼此推此諉故館員一切無所秉承凡屬應辦之事皆未著手卽偶經提議之事亦不免意見紛歧是以今年應辦各事較之往年更爲延緩云 
　　吏部爲銓選總樞紐前有湖北某君籤分禮部誤赴吏部報到該部可務廳因近得吏部裁撤消息喪心失魄不暇查察竟分司在科行走某君尙能勤愼供職已届一月矣忽於發給津貼之日查無其人將册籍細核始知爲禮部人員於是婉詞令去兩方面均相視而笑聞者無不捧腹 
時評 
[其一]  
　　近日政府之所旦夕傍徨者。革命黨暗殺耳。中英片馬交涉耳。中俄改訂商約耳。中法滇南七府礦約耳。而不知流弊且有隠伏於數年之後爲禍之烈。更較以上數端而尤甚者。政府諸公今日尙甘之如飴而不以爲酖也 
溯自錫瑞二督首倡借債救亡之說。其意蓋有見於外勢之内侵。鐵路礦山。着着優勝。思欲以借欵自辦之說。爲抽薪釜底之謀。借企業之雄圖。振將亡之厄運。政府諸公納其言。於是遂成今日借欵四起之現狀。 
不知革黨暗殺。其意見猶或可以消弭。各國交涉其損失猶或祇在一隅。獨此數千百萬之國債。我藉之爲背城。彼則出以均勢。一或失敗。大命將傾。觀於借欵時之競爭。可以知其結果之危險矣。 
何則國力與債權。互相因應者也。國力强者債權亦强。國力弱者。債權亦弱。當其借欵之初。取如錙銖。用如泥沙。一旦而合同期滿。企業無成。以積弱之國威當列强之均勢。羣牛僨豚庸有倖乎。 
諺曰盲人騎瞎馬。夜半臨深池。吾誦斯言。吾不禁爲今之汲汲於借債者。一念及之 
[其二]  
　　前一月來。社會所談。皆片馬蒙古之聲。報紙所載。盡片馬蒙古之事。聞者幾聒耳而生厭。記者亦弭筆而欲秃矣。 
外部諸公。眞善體貼人民意思者。以其厭於耳而倦於手也。其於緊急之時。則關防嚴守秘密。不使之稍有聞知。其於議欵之時。則宗旨力守和平。以冀其早日了結。以極靈敏之手叚。掩全世界之目光。而於是談者無可談。記者無可記矣。 
兩班文武趨蹌日。一片承平雅頌聲。外部諸公。眞造福中國哉 
[其三]  
　　誠篤與迂執。急進與輕躁斯二者之界限。最難分劃清晰。此新舊兩界之所以終不能融洽也。 
以記者之意論之。誠篤在根性上。迂執在行事上。本此根性以行事。則事事皆蹈實地。而不至有躁進之慮。急進在精神上。輕躁在形式上。抱此精神以赴事。則事事力爭上游。而不至貽迂滯之譏。同具此懷抱。同赴此目的。兩者正可同治一罏以相濟。何至各出偏見以相阨也。 
大抵今之所以不能融洽者。患在互爭個人之權利。不顧國家之大局。故各挾其宗旨以相抵。各發其弊病以相詬耳。洵若是則不但新舊意見。無融洽之望。而國家大局。且有瓦解之憂矣。遠鑑歷代。實用寒心 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[德俄恊約之内容]  
　　嗚呼此一恊約彼一恊約其影響尙忍言乎德俄恊約至今尙未公布日前倫敦晚報駐聖彼得堡訪事探得恊約内容曾發表於其新聞欄内據云約中重要之點凡四第一俄政府聲明不再反對德國在波斯境内建築巴逹鐵路（按此路爲德國之德意志銀行承辦特爲德國擴張印度商務而發此路僅成一半始入波斯境内遂爲俄所反對擱置八年迄未就緒英於此事助俄極力並不反對德之借用外債以修此路總之俄不過問此事亦不能以財力助德）第二俄爲便利德之商務起見當俟德修巴格逹鐵路完工之後俄國擔任建築自沙底啠至哈力金之枝線惟此枝線經過之地俄自有權勘定德國不得干涉第三德政府承認於巴格逹鐵路以東（卽波斯與俄界接之一方面）德不再修他路以避與俄之利益衝突第四德政府承認德於波斯爲單純之經濟問題决不干涉政治並承認俄在波斯北方於政治戰畧經濟上之各種特别權利德於波斯之衣斯邦以北（卽波斯之中央亦與俄界相近之處）不再要求鐵路航業電線土地等權利卽使萬一有所要求亦必先與俄國商妥於俄一面亦承認德之商務在波斯與俄平等不爲妨害云云以上皆倫敦晚報訪事所探得舉以見告者也惟此條皆俄所提出而德能全允與否尙未敢定俄之政界均謂此約之稿皆答復千九百七年德所提議之文德當無可反對而柏林外交界亦謂倫敦晚報訪事所得約文極爲眞確當俄德談判完竣之後此約必定公布惟將來僅公布俄德兩面談判之通告或竟宣布恊約全文則不可知耳德政治家有熟於英德交涉情形者謂德實有意將英德間懸擱未了之各問題設法清結如巴格逹至波斯海岸鐵路問題尤爲主要（按巴格逹鐵路最末一段須經過英保護地叚英人反對甚力此事適如錦愛俄之情形如日本之對俄英之情形如俄日之對我也）德俄恊約卽德欲了此懸案之第一歩著手之處此約旣定德不久將與英國及土耳其開議或英土亦將加入恊約成一大連合之局未可知也惟土耳其之少年當不願英人監理此段路權德人現已設法調處擬將此段路權（）卽自巴格逹至海岸之最末一段）作爲萬國共有德僅占三分之一英可占三分之一其餘一分則以法俄分占之或許土耳其亦入股於三分以内是亦一法也大致後此結果當不出此謂停法以外法報者言德俄恊約俄英法之同盟毫無改變然俄之親法誠無異於往時但俄從此决不助法以敵德是暗中已有所更易矣至英德相猜則不能因此稍有所减殺而世界同盟之大勢仍暫無所搖動則又確然之情態也 
[越苗已如檻獸幕燕矣　亡國民萬刦不復之前車]  
　　苗匪肇亂後地接桂邊大吏深虞被法軍剿急竄入内地迭飭桂邊鎭道嚴密設防一切軍情迭詳前報兹將該鎭道連日禀報軍情彙錄如下 
　　龍州道第一電 
　　據譚帮統報稱法官帶兵數千頭目花廣才帶越兵數百由暮嶺屯開隊進兵苗匪巢穴匪不敢敵退入堂上老山深處峒中並陸續散去猛羅猛狰卜地牡丹等處每隊數十該苗匪家屬被法兵擒獲二十餘口樹泓六五畵督隊並飭保樂土司派花廣才留士兵駐紥苗王衙分紥龍門谷嶺等處 
　　龍州道第二電 
　　准高平四畫復稱苗族騒動一節起於四二月秒該苗等居東光地方毗連雲南屬第三道管轄敝四畫對於此事祇知大槪情形然非緊要事故此次起釁之由係苗族與土族反對并非抵抗法官蓋苗族愚頑與土族不洽每因田土事故互相爭持現在苗民經已馴服尙有少數癹匪逃遁山谷想不久亦必陸續回籍總之此事無關敝第二道屬地亦無關貴廣西省汛地敝四畵已飭保樂朔江汛員凡有關於貴汛之事必須照會貴汛委員卽敝四畵凡遇有關於貴汛之事亦必遀時通報也 
　　龍提督電 
　　前因邊氛深虞内擾陸鎭抵邕籌商邕龍軍械無多電請將六粤里八快槍暫准留邕兹准李道台譚帮統電稱越苗被法兵擊散軍師雷天崇態大朱二各率黨匪數百匿聚隴懷詎龍邊二百餘里并據法員照會此次苗人與其頭目自相抵抗請法人保護并非意圖内擾現經法五畫至同交安撫云 
　　四會又有閙捐風潮　也算一場春夢 
　　廣東四會縣知縣周維屏電禀粤督文云奉憲行開辦酒捐自應遵照舉辦承商李振升等向總商承批代辦縣屬酒捐業經出示曉諭復經派差傳諭各酒甑店等遵照詎初十日早各鄕販牧户男婦人等向城外新路萬豐等酒店甑户購買猪糠價値陡昂大爲鼓噪聲稱抽捐受累並稱該萬豐等九店卽係辦酒捐藉端漁利一倡百和倉卒間愈聚愈衆立將代辦酒捐公司及新路一帶之萬豐等酒店九家擲石拆毁知縣訪聞立卽督率巡勇會營紳及縣屬巡警馳往彈壓詎爛崽恃衆鼓噪紛紛擲石巡勇巡警各有受 
 
 

Page 11

 
 
傷各爛崽復分黨移向巡警局擲石拆毁又向承辦酒捐之吳寳榮家毁閙情勢洶洶嗣經再三設法多方曉諭現經解散除查拿爲首滋事之人究辦曁另詳墨禀外合先電逹張督准電後當卽電飭該縣從嚴懲辦周令奉電後卽行傳齊附城甑户酒店到商會開導已經一律具結知悔遵章領牌抽繳現時會城商務安堵如常聞將爲首滋閙之人票差會營拿獲從嚴懲辦云 
　　新伊商民之苦况　嗚呼官之剝削 
　　伊犁函云該處商民之苦况令人不忍卒聽自長馬兩將軍以官銀號罔利害民百姓受虧在千萬兩以上禍延新伊兩處生計遂日形窘困而繼其任者剝削有加窮餓遍野去冬凍死者竟有七八千人之多就中蒙哈居其半數兼之俄人横暴强佔之事日有所聞年來各商居者倒閉販者裹足利權之失日甚一日此次中俄改約商民殷屬望如飢思食檙宣布實行時不知若何傷心也 
分類新聞　政界 
 [P籌辦四鄉巡警之咨報　杭州> 
　　浙省籌辦巡警第五届之成績及户口總數業於本年二月間由楊警道具詳撫院咨報民部在案所有鎭埠及四鄉巡警組織進行情形續奉部咨嚴限造報如再違延必須據實糾參各情由院札催去後現經該道詳報鎭埠巡警逐漸推廣計設區官五十員一等巡官五員巡長百零六名巡警八百七十五名惟四鄉巡警按照擣辦進行表應於上年十二月一律成立當經職道先期札催並飭視察員會同籌辦現查已據報到者共逹四十餘處計設有巡長四十四名巡警二百八十九名卽經札委警務畢業生充任一等巡官前往辦理並飭隨時推廣以期完備其未據報到各廳州縣業已分别電催一俟續報再行分别彙詳至調查户數已於上年十月間一律報齊並據報到調查口數者已有五十三處現仍分飭各屬遵照定章切實辦理以符部限各等因到院業經增中丞據情咨報民政部及憲政編查館查核備案矣 
[通飭各卡裁去練兵經費名目　杭州]  
　　浙省釐卡解欵向有練兵經費名目現在是項欵目歸入正釐列比各卡額定之練兵經費每年洋一千二百元自當一律裁去業聞清理財政局查此項練兵費向按十二個月匀數繳解現旣歸入正釐所定練兵經費名目自當由宣統三年爲始全行裁去以昭劃一而杜流弊日來已由該局具詳撫院察核備案一面復通飭各釐卡遵照辦理矣 
[自治紳董禀請興利除害之結果　安徽]  
　　鳳陽縣北二區自治紳士徐金生等禀請撥欵興利除害一案當奉皖撫批云查前五條所陳或開通河道或修築隄壩以弭水災自係地方要政惟各工同時並舉當此財政支絀之際已屬爲難需欵若干該紳等亦未預算更屬無從察核究應如何擇要興工俾易集事及用民力挑修官爲輔助之處仰皖北道卽飭鳳陽府督同該縣確切勘明妥議復奪後二條所陳官馬南下蹂躏麥苗及沫河口十里程分卡私　食米二害如果屬實應卽從嚴飭禁一面將舞弊之司扦查明詳辦并仰遵照毋違 
[鄂省庫儲支絀之一斑　武昌]  
　　鄂省司道各署局所原有之官營產業向歸各該管官自行取其租稅收支抵撥本年爲統一財政起見無論何處欵項悉歸藩司收入分撥數月以來各項收入之欵大半均逾期不繳而各署局公費經費等項仍須按期支領籌墊此項支欵已屬不資若再遷延將來更難周轉聞余壽平方伯昨將艱窘情形禀陳督院擬先行另籌的欵五十萬存儲作爲各署局公費經費之預備金以資應付一面再將收入各欵明定妥善章程不得遷延聞已奉督批核准矣但鄂省庫儲如此支絀此五十萬現金恐非借貸無從籌辦也 
外交 
[洋商置買屋產之交涉　廣東]  
　　粤省巡警道據西五區區官馮令汝梅禀稱沙基東中約八號門牌梁福蔭堂將屋賣與英人加譁喇嗱經飭凌巡官往詢該屋婦人陳氏據稱該英人係伊丈夫現在謙信洋行生理與業主商訂價銀七百元今已交足等情警道據禀除移交涉司外立札南海縣查洋人在内地置買私產與條約不合向應禁止至各國商民欲在口岸永租屋地由賣業之人先報一方官查明酌定方准照辦並應干付價先期一个月標貼登報一月期滿别無轇轕乃可交易該處係屬内地卽由縣札典史確查禀復一面照請英領事轉飭該英人遵照切勿輕信梁福蔭堂一面之詞遽將屋價照交以免事後爭執不能稅契管業並請傳諭該國商人毋在内地置買私產致啓違約之漸 
軍界 
[鄂豫交界王八老虎復活之氣燄　湖北]  
　　河南著保巨匪王八老虎結黨干餘人向在鄂豫交界之隨州棗陽唐縣各處搶掠燒殺爲民之患去臘復在湖北厲山鎭連刧數家傷斃十餘人並擊敗巡防馬隊嗣經兩省合兵恊擊匪黨大敗由河南南陽鎭將王八老虎拿獲就地正法該處房民無不相慶從此可安枕席孰知所獲正法者實非該匪正身乃係該黨蔡三喜假冒替代以脫該匪於圍現王八老虎仍收回餘燼竄入湖北棗陽屢次行刧吳家橋親觀壩等處商店農商均受其蹂躏現襄陽道錢觀察已調防營會同豫軍恊緝而無知愚民則謠該匪有死而復生之術和者頗多如不從速捕戮誠地方大害也 
[電約桂撫會剿三省邊匪　廣州]  
　　張督日前以會辦三省盜匪事致電桂林沈撫謂昨接湘撫函商江華界連粤桂盜匪横行擬三省派員會勦湘已派定張郎中其鐄粤省擬派連陽游擊兼署三江恊雷鎭穀除函復湘撫外請將桂省派定何員示復爲要 
[電請速籌皖北軍餉　安微徽]  
　　皖北支發局收放防軍月餉專恃五河正陽四成鹽釐爲挹注近因皖北災歉頻仍釐收短絀以致該局發放軍餉異常竭蹶兹聞該局提調曹守鼎電禀皖撫謂二月分發放軍餉實虧空銀一萬一千兩各防營現在局守催具領情形甚爲危迫懇請卽速設籌接濟以免滋生别故云 
學務 
 
 

Page 12

 
 
[中等工業學堂風潮詳誌　武昌]  
　　武昌中等工業學堂文學敎員陳半仙素以星命營生因與該堂監督沈明道有姻婭誼遂得位置斯席十四日一句鐘該敎員上第三講堂授課甫點名時有某生因告假未到當由値日生代答未到之由乃該敎員誤會語氣謂其侮慢師長該生質間侮慢二字何講該敎員不由分說突至監督室要求立將該生開除該監督以該生品學兼擾不忍遽行開除卽申斥一番詎陳心猶不甘復返家函致監督定要將該生開除方肯罷休監督顧徇情面竟牌示開除諸生大爲不平公舉陳銳江家瑞湯毓龍至監督室代爲辯訴不料監督驟施以壓制手段大言恐嚇致觸衆怒亦以惡言相向監督復將該三生牌示開除該生等當將牌示打毁擁至監督室大駡汝乃害民之賊豈能勝監督之任汝在東京習學師範年半卽畢業不知工業爲何物實屬尸位素餐况又位置私人一味瞻徇情面今日我等不懲治汝暫不甘心該監督駭極將房門用力抵住屏氣不出陰喚僕人電知學務公所保護學生等又將電话機具打毁後經趙監學出爲阻止學生等又將其領頭扯住推倒於地并有某生力批其頰大聲辱駡後經姚監學遣价赴學務公所禀報當經學使派普通科長劉君雲龍帶同護勇前往彈壓善爲開導至午後五點鐘復經學使親往履勘尙不知如何發落云 
實業 
[錢市風聲鶴唳之可慮　鎭江]  
　　鎭郡東塢街宏仁錢莊倒閉後政界商界大受影響核計虧欠公私各欵有三十餘萬之鉅而各署公欵最占多數雖放出之欵尙可相抵惟目前虧欠之公欵催索甚急且放出各欵萬難立時收還頗費周折現在市面震動銀根愈覺奇緊商情惶急萬分昨晚忽謠傳某莊有不支之勢故提存欵者紛至沓來幸該莊尙能應付不致被擠十六日又有某巨莊亦幾被搖動旋經商會竭力維持得以無事云 
[湘潭錢業之發逹　湖南]  
　　湘潭錢業向只有慶萬和裕合滋源等數家庚子以來漸次興旺多至二三十家至丁未大水之後又漸次凋落旋復興旺如初惟僅止開設總市城内則寥寥無幾近數年間則城内亦開設多家如方福昌源遠長立茂中成隆等家接踵而起且規模均極闊綽其較次者亦多至十數家昨聞復有程商就城内西正街開設春茂錢號塲面與方福昌家相伯仲合計全縣大小錢號已不下百數十家矣 
[積聚興業公司禀准立案　廣州]  
　　粤東西關一隅爲垣精華所萃外濱大海内通運河爲粤漢廣九粤桂鐵路車站總匯之區中外大小輪舶帆檣下椗於此處實繁有徒富家巨室衡宇相望闢作商塲定獲巨利番禺徐經明觀察組合積聚興業公司以提倡實業爲宗旨現購定西關大地六千方并値價八十四萬兩爲開闢商塲之用經禀請江督張安師轉咨粤督張堅師札飭勸業道立案安師轉咨後當以該總理集股在粤垣西關購地建築商塲係爲桑梓提倡實業起見深堪嘉慰仰候據情咨請兩廣督院轉飭勸業道妥爲保護矣 
雜記 
[飢民又擾禍　鎭江]  
　　鎭郡東鄉丹徒九里山等處近於十三四日起到有淮徐難民數百人連日在該處各鄉苛索横取勢同搶刦各農民稻草蔬菜悉被掠取各鄉柴米擄掠一空而黃山鄉民日前竟與該難民互相爭鬥各難民手執竹刀木棒如臨大敵致鄉民身受重傷者數人十六日各鄉民不服鳴鑼集衆彼此大戰勢甚洶洶幸經丹徒汛弁等聞信馳往彈壓當塲拿獲强悍難民九人送縣訊辦矣 
[女巫又出現　松江]  
　　松屬本多女巫均托名陳三姑寄女能禍福人愚民受害不少自戚太守焚像封禁後若輩稍知歛迹近來禁令稍寛致錢河區五圖著名地棍金鶴興之嫂又敢施其故技有錢某者偶患疾病請該女巫禱祀祈福遂假托神仙售其詭秘大索金帛而去現聞踵門禱祀者繹絡不絶各女巫亦繼起效尤大有死灰復燃之勢 
[凶僧科定斬罪　松江]  
　　松郡殺人放火之兇僧開時獲案訊供直認不諱現聞婁邑劉大令申詳省憲擬照挾嫌鬥殺例科以斬監候罪名 
[名卿墓碣出土　湖北]  
　　襄陽西北鄉牛首山濱臨漢水自漢晋以來爲南北交爭之區坐鎭其間者莫非著名偉人以故手澤甚多日前襄陽縣學董張君輔翼偕某學堂敎員任仲武君赴鄉查勘小學見山麓有奇零古磗當命人將磗鋤開發現石碑一方文字古雅完好無缺細覘之係南朝梁太守程虔墓碣張君等以梁係當時名卿史乘曾經紀載故異常珍愛當雇夫舁至縣高等小學堂内貯視若拱壁云 
時乘 
[諸國閣制考（續）]  
　　日本（一）法律案及預算决算案。（二）外國條約及重要之國際條件（三）關於官制規則及施行法律之勅令。（四）各省間主管權限之爭議（五）自天皇下付或經議會送致之人民請願（六）預算外之支出（七）勅任官及地方長官之任命進退。（八）各省主管之高等行政關係。甚重大者。 
德意志諸國。大致與日本同然間有異者（普國及巴丁）。内閣兼行行政官懲戒。裁判所之事。普魯士制並兼議解散市町村郡州。議會事項。巴丁制兼裁决對於憲法上之權利侵害秩祿處分。及土地收用水利組合之諸訴願焉。（海善國）兼議監督官私。鐵道及出版結社事項並高等警察之事。（巴威略國）全與諸國殊異。無特定之閣議事項。隨時得君主許可相爲會合而已。 
三内閣之特别任務｛日本｝一凡收用土地。是否公益事業所應用由内閣决定。（二）任命各種委員。（若文官高等懲戒委員試驗委員改正條約委員之列）議會（若鐵道會議議員之列）及顧間（他國）於君位無繼承者時。内閣得暫攝大權。或當新君主及攝政宣誓之前暫攝之。 
雜錄 
[吳江吳兆賜環始末紀（續）]  
　　　書旣發。置草於儿。納蘭成德見之嘆曰。此河梁。生别詩也。弟當成先生之志。言於其父。力求爲吳道地。明珠曰。汝明日邀顧先生至内齋。吾親與。言之越日顧入見。明珠。笑語　口。吳某素負才名。又與先生莫逆。老夫願一效綿薄。但先生素不飲酒。今日能爲君友飲乎。且笑且舉杯以進。願立盡其器。明珠　笑曰。先生南人。不肯效吾旗俗請安。今日更能爲君友請安者。老夫必有以報命。顧徑前請安。不稍逡巡。明珠改容謝曰。老夫聊相戲耳。不圖先生血性熱腸一至於此。請放懷以待未幾吳果以明珠力得賜環歸。歸固不知其情顧亦不言也。 
二人後以小隙失睦。絶往來。而吳詆顧尤甚。明珠知之。亟具酒召吳。吳至廊前日見顧之内齋也。榜其左楹曰顧某爲吳某飲酒處。榜其右楹曰顧某爲吳某屈膝處。吳見之大愕。及詢得寳情。顧相見長跽言曰。生死肉骨之恩。而以口舌之爭幸之。兆騫非人類矣。乃大哭。明珠命進酒以飲二人。一笑面散（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[俄國又獲中國間諜]  
　　十八日東京電云西比利亞赤塔城拘獲中國間諜兩名 
[法國釀酒人暴動續誌]  
　　十六日倫敦電云法國香餅酒出產區城全已施行軍律十八日倫敦電云據愛配爾萊電稱凡爾齊某公司之葡萄田五十畝悉爲亂民拔毁 
[英美干涉墨國亂事]  
　　十七日倫敦電云美國國務部接某處領事報告謂英國兵艦希爾華脫號派兵三十人携帶曼克齊姆大砲一尊在墨西哥桑干汀登岸擬保護某邑以免爲亂黨襲攻後見亂黨並無動静該兵遂卽回船惟該報告並未開明該兵登岸日期同日倫敦電云據華盛頓電稱塔孚脫總統由國務部照會墨西哥政府聲明此後不得在美國邊界附近阿茄泊利塔開戰並由陸軍部照會墨西哥革命黨領袖 
[日本與俄德之商標約]  
　　十八日東京電云日本現與俄德兩國商訂保護在華及他處之商標條約不日卽可議結 
[日本與德法之商約]  
　　十八日東京電云德日商約將於西五月間簽約法日商約將於西六月間簽押 
[駐日英使宴别僑民]  
　　十八日東京電云駐日英國大使寳樂爾君定於西五月六號回國今定期西四月十九號設宴與英國僑民作别（以上譯字林報） 
[美准紅綠茶進口]  
　　十七日東京電云據某領事報告美政府已發布紅綠茶入口章程自西六月起實行 
[德國運送瓜代兵赴東]  
　　十六日柏林電云德國運送艦里卡號已載遠東德國巡洋艦隊瓜代之士卒由白里曼爾海文啟椗開往遠東 
[謀刺德皇之謠傳]  
　　十七日栢林電云外間傳說有人在考夫地方謀刺德皇實屬不確 
[法總統出游斐洲屬國]  
　　十七日栢林電云法總統及海軍部大臣台爾卡斯君巡游北斐脫里斯（法之附庸國）時外務部大臣克吕璧君並不同行蓋該大臣於法官調查外務部濫用國帑之際 
[不願獨離該部也]  
　　十八日柏林電云法國總統與海軍部大臣已起程前往脫里斯 
[阿拉伯戰耗近聞]  
　　十九日倫敦電云擴西四月七號薩拉所發路透電音聲稱土將里柴培戰敗曼脫里之亂民後卽於西四月四號入薩拉城土軍死者甚少惟中有士官兩名亂民則大受損失伊柴巴沙率領大軍於翌日入城乃於西四月六號舉行大閱兵式（以上譯文匯報） 
本埠新間 
[滬道鎭定市面之文告]  
　　滬道劉觀察出示曉諭云照得上海裕甯裕蘇兩官銀錢局係由督撫憲奏明設立所用鈔票均係儲備實銀且可抵兌關稅釐金最昭信用乃昨日無端謠傳執有該兩局鈔票者相率往換現洋異常紛擾要知該兩局鈔票之發行旣有本省公家担任本道更禀承督撫憲隨時接濟斷不至或有他虞誠恐商民未盡周知互相誤會合亟示諭諸色人等一體知悉毋再誤聽謠言擾亂市面是爲至要切切特示 
[信義存户與馬湘伯衝突續誌]  
　　哈哈馬先生資格尊貴 
　　前日午後二時南市毛家弄商學會開會討論補救米貴問題馬湘伯君演說皆已有信義銀行存户數人在塲旁聽及馬君出門登轎突被存户一人扭住言請馬先生到自治公所談一要事馬君欲扭住該人而旁邊更有三四存户格住說吾們大家到自治所聽講勿傷雅道遂偕行至自治公所存户請併送縣署所員再三勸散存户說事在貴所界内所以請貴所送原係尊重貴所權限若貴所不送是放棄權限所員不得已派警察數名解送縣署馬君坐轎存户等繞轎而行至縣署存户訴稱馬先生係信義銀行發起人兼總董該行鈔票及存蓄簿據皆馬先生署名盖印督撫憲奏案明言馬先生不得置身事外公祖前奉道憲札飭轉委水利廳孫公祖兩次親傳馬先生久未到案今日幸得遇見請其偕來求公祖訊斷田大令言吾不能訊斷須請道憲示當傳電話到道署往返五六次田大令欲將馬君交保存户言馬先生資格尊貴不易交保請公祖將存户等陪馬先生同押相持良久堅不肯散田大令乃諭令馬君暫留署中另一友人報告云信義銀行各存户公舉何星齋黃硯庭朱雪琴朱銀香高素恆等爲代表於昨日到縣 
 
 

Page 19

 
 
要求田大令立予升訊午後二時大令升座研訊他案時卽據代表何星齋投稱信義儲蓄銀行係由馬湘伯發起以故發行之鈔票亦由馬湘伯簽字該行之宗旨係爲貧户易於積蓄生息免致浪用故雖爲商業實含慈善性質貧困小民咸以血汗之資湊存彼處以爲稳固可靠詎馬與尹克昌不恤貧民將存欵移作别用以致倒閉現下尹克昌雖已在押而馬仍逍遙事外爲此心不甘服扭案求追黃硯庭等供詞略同要求大令提同馬湘伯對質大令谓此欵奉蔡前道憲示期發給四成之譜餘欵應俟此案訊結後酌定辦法以期了楚遂令各代表暫行退去俟將情禀明道憲再行宣布辦法馬湘伯暫留署中候示 
[官眷進香之掃興]  
　　滬道劉觀察之如夫人於前日午後赴龍華進香是日適値星期有南洋中學校某學生亦在該處游玩衞隊某甲喝令廻避致起衝突該學生立時回校訴知各學生約有二百餘人在校前守候該衞隊歸途經過立卽扭住後由校長王君備函將該衞隊送至道轅奉劉觀察諭令管帶師都司收管聽候查明核辦 
[拿獲勢燄囂張之巨匪]  
　　蘇撫程中丞訪聞有匪徒郭松林廖玉湧談新岩等三人横行不法勢燄囂張曾經密飭拿辦詎該匪等聞風逃逸爰又密札滬道轉飭縣局一體嚴密查拿兹已將該三匪緝獲於昨日押解到縣田大令諭飭收押候訊 
[嫌疑犯幸得脫累]  
　　　暗殺金琴孫案内之嫌疑犯馬阿毛馬瞿氏馬小林前經本縣田大令訊無實據押候覆訊在案旋由馬趙氏投控臬署謂此案實係寃累當奉批縣察核辦理昨經田大令提案略訊一過以馬瞿氏瞿小林貧苦可憐各賞洋二元開釋馬阿毛交保 
[熊金標亦因傷身死矣]  
　　虹鎭附近鄉民誤斃小工張宏明並打傷熊金標等七人曾由上海縣提到許大大訊係小毛毛爲首飭提未獲兹悉熊金標亦於昨日因傷身死由二圖地保孟如楨投報到縣大令復提許大大訊問許供小毛毛已由小的託兄與妻父四處找尋俟有信息卽當禀請提究大令隨諭二圖地保孟如楨預備屍場聽候蒞騐 
[盜賣公地之餘波]  
　　桂圓業興化公所司月蘇芳聚長裕福興泰餘泰和泰義泰等執事黃鏡如陳雲卿譚子良黃裕國等同扭洞庭山人葉子青至南市裁判所控稱葉於光緒二十八年承買閘北公所内公地十七畝呈分係由同業王伯仁盜賣事後葉卽轉販於洋人愛爾德得有鉅價而葉反欠找地價銀二百八十二兩久不料理希圖呑賴求請究追經陳裁判訊據葉供此項基地每畝連中費計銀四百兩公所内欲加至四百四十兩故未過割其實並未欠價求請明鑒裁判官以王伯仁與原中俱未投質姑着葉交保限三天理明 
[註銷公所田地之契據]  
　　本縣田大令昨出示諭云案照印花業行頭勞文榮等呈控謝有福等私取公欵擅造房屋另立新公所向各同行勒索等情一案業經提訊當將謝有福等分别笞責遞籍一面墏新分所房屋發對充公嗣准城自治公所總董李紳呈請將此項房屋撥作貧民半日學堂之用當以事關敎育准予啓封撥充在案兹准李紳以印花永義堂所立第一千五百三十一號字契及二十五保十二圖短字圩第一百八十一號業户李金元則田原額一畝三分劃賣八分六釐六毫田單半紙尙未繳案難保無抵押情事並請立案註銷前來除飭查吊契單註銷並諭册書過户承糧外合行出示曉諭爲此示仰諸色人等一體知悉須知前項房屋業已充公從前單契槪不作憑其各知照 
[西人串騙鉅欵案近間]  
　　西人摩薩等在江西路七號門牌處設來興洋行倩華人董某爲買辦串騙永盛鼎和唐蘭記等十一家土棧鉅欵挾資偕逃業經被騙各户公延担文律師投英臬司署控請飭緝尙未查獲兹又由担文律師函請英公廨轉飭各莊將未付票銀四萬另六百九十一兩一律止付並由洋藥公所董事鄭勛郭鴻儀陳良佑等開明各莊票號銀數禀請寳讞員存案止付矣 
[和尙强姦幼女]  
　　佳居滬南昌廟附近之鎭江女子張桂珍年十四歲前日被淫僧金華誘至英租界雲南路第六百三十四號門牌王蔡氏所設之花烟間内强行奸汚因女年未及笄痛極聲喊一時鄰右聞聲舉集見此情形莫不髮指立卽報知老閘捕房派探顧阿根將該淫僧與女一併帶入捕房經捕頭詢明張女受傷屬實飭送濟良所暫留一面着將該淫僧押候解廨訊究 
[西婦控告應文生]  
　　英商麥邊洋行西女生在公共公廨控告佳居法租界之過犯甬人應文生不付押欵利息等情業已由廨函請法公堂移傳去後兹據應之代表佑尼干律師函致公廨稱應現在漢口經商未回請爲暫緩傳訊昨寳讞員已據情照會英副領事康君查照矣 
城内 
[定期開會]  
　　地方公益研究會定於二十一日下午七時開常會請謝鏡涵君演講昨已繕發通告遍邀各會友届時蒞會 
[縣批三則]  
　　城自治公所禀批來贖閱悉僧正生擅管江境廟單契旣未交出所派之僧佔據如故則伊前次具禀謂已交出顯係飾詞且飭傳已久迄未到案實屬刁玩希候比差勒提一而將現住該廟之僧嚴飭驅逐不准逗遛此復永　祥等禀批前呈葉已明晣批駁現呈旣不遵批逐層聲叙且王志生旣非該商同業何能與開議衆之事情詞支　斷非實情仍不　黃傳氏禀批此事曾於本年二月十八日據該氏呈經明晣批斥在案乃抺煞前批又來混試殊屬可惡特斥代書陸鼎銘朦蓋新呈小戳尤爲胆玩應記大過一次揭示大堂 
[道轅紀事]  
　　龍華保甲局委員吳耀宗典史朱小芸浙江候補鹽大使黃墨壯昨 
 
 

Page 20

 
 
日先後到道禀見 
南市 
[此批彼諉]  
　　三泰馬頭福興米店主婦沈蔣氏前因收買運糧船户孟記昌所竊漕米十五石被米捐公所巡丁徐宗傑查出漏捐向論逞兇扭控南區多經裁判所訊明判氏罰洋五元充公並着交保出外補捐昨又提同孟記昌復訊孟供此米實由劉長生所賣並非小的私賣判交保限尋劉長生來案以憑訊斷該氏斥退 
[曾否舞弊]  
　　滬南振新米棧執事瞿慶善同夥顧鶴生扭裝運漕米之駁船户楊阿龍至南區控被將驗退之篩頭米攙和　糠使水舞弊以致虧折洋四十餘元求恩斷追當即解經裁判所訊供推賴判留候查明再核 
[各執一詞]  
　　浙省盛澤鎭泰號綢莊夥友紹興人沈祥慶在裁判所控告西門外順記漿軸坊股東陳阿意於光緒三十三年偕同王順慶等五人股開順記漿軸坊商人附兩股計洋一百元去年起掯給字利圖呑資本求追經陳裁判傳同陳訊供當時將已之股單抵洋五十元並無附股一百元之事裁判官以兩造各執一詞判交保出外限三天理處 
[勾引捲逃]  
　　振市公司經理人徐芝庭遣丁孫阿大扭木工陳福堂同子長春至裁判所控稱去年憑陳介紹出洋一百元娶常州女子孫氏爲妾不料過門後該氏不守婦道屢圖私逃今被陳暗中勾引捲物私藏求請究追訊之陳供詞抵賴判暫留候該丁出外邀同孫氏母女來案筫明後斷陳長春斥退 
[跡近串騙]  
　　成衣匠劉永源同子建匯扭周望雄嚴茂生等至裁判所控稱前次出洋五十元合販小土至甬江販霣嗣被海關查獲充公事後查知實係僞土向之理論追還股本除將銀表鑫戒抵過外尙少洋三十元請追訊之周供尙有陳姓蔣姓合做求斷判交保折還洋四十元命劉交還抵物 
閘北 
[暗探獲盜]  
　　巡警總局暗探隊前日在三路境内王家宅緝獲江北人高彭城及姘婦張劉氏解局禀稱高係搶刦下海廟鄉民陸毛毛家贜物之盜犯當奉裁判官孫大令提案研訊高供向以拉車度日並不爲盜據聞陸姓家之刦案係前充探捕之孟某所爲判分别還押候傳事主到案質訊核辦 
[私伐墳樹]  
　　昨有職商姚增甫投禀四路分局云前年冬間在十併十一圖一方營造祖墳被土棍薛少亭張阿林王毛囝等訛詐不遂糾衆阻撓毁壤工程控奉黃前憲拘辦有案詎該棍等近又將坟旁栽種之松樹四株伐去以息私忿求請提究當奉諭令退去聽候查究 
[大婦不容]  
　　孟阿根昨日將妾董氏扭至四路三區控告私逃移至分局經蕭正巡官提訊詎原告忽又不到據董氏供因大婦不容故將婦人逐出判氏交保開釋 
英租界 
[圖詐酬勞]  
　　費榮生佳居北京路一百四十二號屋内前日費將同居婦人奚張氏之女孩金蘭誘至閘北昨忽領回托稱倩人代爲尋獲向氏圖詐酬勞洋十二元經氏詢悉其情即投老閘捕房報告捕頭准即飭探錢壽生恊同二十一號西探前往將費拘入捕房押候解廨訊究 
[欠租封屋]  
　　英商祥茂洋行控楊樹浦茂興街一千二百二十五號租户又業廣公司控坟山路一千二百十七號租户均積欠租金昨奉公廨寳讞員准飭差探前往將兩處房屋發封備抵 
[毆打巡捕]  
　　陸洪氏昨與龔老四張阿三在松江路毆打一千另四十八號華捕當被一百二十一號印捕查見一併拘入捕房各存洋行十元保出聽候公堂傳訊 
[夫婦口角]  
　　王玉連昨與其妻王趙氏在南京路互扭被捕查見將兩人拘入捕房捕頭以細故口角一併麾之使去 
[小孩迷路]  
　　小孩張三子在虹口嘉興路徘徊啼哭由捕查見帶入捕房轉送公廨留候訊核 
[一羣竊贼]  
　　陳洪根竊取小孩衣物陳阿根竊取海寗路自來火管陳阿四竊取宋侯生等衣物王阿大竊取陸阿炳等物件汪洪生竊取劉王氏衣物過犯劉青山竊取行人物件陳阿桂竊取嚴　園包車昨日均被包探查獲一併拘押捕房候解公堂請究 
美租界 
[添開電車]  
　　英美電車公司定章美租界西華德路一帶電車祇有東行而無西行之車乘客終嫌未便兹悉該公司以外洋涇橋至鄧鐵路一帶行人如　定於禮拜三即本月廿一日起特派電車五輛專行以上兩處往來均經西華德路以便行人云 
[搶帽流氓]  
　　流氓陳阿甫徐林林專於晚間在途搶取坐車西人之帽子昨被包探一併緝獲押候吊贜解廨請辦 
[拆梢逞兇]  
　　丁招才昨在西華得路向陳友林拆梢洋三元不遂相毆由捕併送捕房押候究辦 
[擲傷車夫]  
　　成衣匠陸貴生昨雇候阿六之東洋車因論價口角以石擲傷侯之頭額由捕拘入捕房存洋十元暫釋侯送同仁醫院療治 
[女工兇暴]  
　　女孩李林弟昨報捕房云在某香烟廠做工被同廠女工洪阿多毆失金圈一只請爲查究 
[窮兇極惡]  
　　王有富馬阿三昨在西華得路因借貸起　互相肆毆被捕併送捕房押候查辦 
[尙未大醉]  
　　車夫王阿福昨在北四川路竊取酒醉西人衣袋内時表銀洋被該西人扭交巡捕送入捕房押候究辦 
法租界 
[捕頭回差]  
　　小東門捕房捕頭謝爾諾君於上年請假回國兹已届滿於前日携同妻子來滬抵埠後即詣領事署銷假仍回捕房當差 
[是否放火]  
　　新北門外興聖街大成祥東洋莊失火延燒隣店多家曾由捕房將該莊主董英元拘提候訊在案兹經捕頭詰訊據董答稱此火實是貼隣鴻盛冾毛巾店所起致被殃及旋提鴻盛洽主楊伯頤推鞫楊稱本店資本共有三千金所保火險祇有一千兩且非本店起火查董店保險有一萬五千兩之詎此次實係放火請應嚴查諭楊交保候再查核 
[流氓攫物]  
　　流氓謝德虎胡小連在途串搶某氏婦所抱小孩頭上之玉器飾物氏即狂喊由巡捕追獲解送捕房押候解廟訊辦 
[包探獲賊]  
　　過犯周福生釋出未欠今又行竊輪船搭客衣物又李金才亦偷招商局碼頭棉花俱爲包探緝獲送至捕房一併押候解辦 
[快馬違章]  
　　某號馬車由龍華回至法界加鞭飛奔某西　上前拘拿仍被逃去該捕遂即禀明捕頭飭探訪查務獲嚴辦 
海上閒談 
　　我國金融界前途之岌岌可危。已非一朝一夕矣。而猶彼此猜疑。致起恐慌。何不思後患之甚耶。 
　　滬上一隅。自去年陳逸卿嚴彭齡諸人釀成風潮後。義善源已受其影響矣。爲今之計。吾商界熱心諸君。如欲中國之存而不亡也。則亟宜互相維持。勿顧目前而忘後患。否則擱淺倒閉。時有所間。將何以自保信用耶。財政顧問。議猶未寢。竊願我商界一猛省之。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　山東巡撫孫寳琦奏第三年第二届籌備 
[憲政情形摺（續）]  
　　爲覆查歲出入總數查宣統元年東三省歲出入總數前已飭由清理財政局彙造全年報告總册各項六柱報告册並附收支總分各表均經照章編定依限詳咨至二年分秋季全省出入細數報告册及總分表亦經咨部其冬季册表應俟編齊續咨以備查核此籌備覆查歲出入總數者四也一爲釐訂地方稅章程查前准度支部咨行國家稅地方稅同時釐訂奉旨允准以上年爲調查年限本年爲釐定年限業已遵照飭局彙造全省歲出入財政說明書並飭逐叙性質準學理而叅以現情劃分國家地方兩稅詳列說明表於上年九月專案咨部復遵部電按照兩稅區分正稅附加稅特别稅種頽以本年預算之數逐案分註造成簡表吏以地方稅總數與本年地方行政經費附列比較表均先後依限咨部查核在案應候館部會商奏定章程再行遵辦此籌備釐訂地方稅者五也一爲試辦預算查宣統二年預算册國家行政費業由度支部核定頒發地方行政費由本省諮議局議决各在案並以東省財政機關錯出殊非劃一之義因飭清理財政局按照部核及諮議局議决預算數目統歸藩運兩庫分配收支以適合爲期以後統收統支此外代收欵項之所均須解交兩庫不得逕發至四年預算轉瞬届期上年初次試辦欵目糾紛造報每多舛錯編訂因而遲延本年業飭局妥定表式提前發交各署局所照塡一俟彙齊詳加審訂卽當咨部以期無誤限期此籌備試辦預算者六也一爲省城商埠各級審判廳限年内成立查東省審判事宜早經按照法院編制法及部章籌備先設六廳計在省城設高等地方初級各一廳在濟南商埠設初級一廳在烟臺設地方初級各一廳推事檢察官典簿主簿以及錄事各項人員均照章考錄分别遴委到廳業於上年十二月二十六日一律成立曾經專搢奏明在案至與審判廳相輔而行者如省城模範監獄前已竣工卽飭於今正開辦接收人犯實行改良獄制檢騐關係民命遵章設檢騐學習所原定年底畢業深慮定限較促成績難優延長學期至本年七月考試畢業復先經法政巡警兩學堂增課司法警察爲辦理防衞緝捕所需均先後於上年十月及十二月畢業此籌備各級審判廳者七也一爲推廣簡易識字學塾查此項學塾實爲敎育普及之初基當諮議局開會時提交分區均設簡字學塾議案經該局議决卽以自治區爲學區飭據提學司詳報辦法先從城區入手遞及鄉鎭計自七月起截至十二月底止各屬實在成立者九百零一處學生九千四百七十六名較之上届增添一百九十九處比較全省户口尙待極力推行現據司派員切實調查敎授管理尙屬認眞學生名額亦均確鑿仍當隨時督飭設法擴充嚴定功過以示懲勸使各屬地方官咸曉然於勸學之責不容稍弛庶人民知識日進政令利於進行此籌備簡易識字學塾者八也一爲廳州縣巡警限年内一律完備查東省各屬于廂巡警本届均已遍設統計官警六千一百六十八員名開辦敎練所者九十九州縣其已設鄉鎭巡警者三十四州縣現據巡警道詳擬辦法全省州縣仍照上届釐爲三等推廣警額上等州縣至少須滿百名中等州縣至少須滿七十名下等州縣至少須滿四十名似此逐漸擴充警政庶有進歩惟常年經費需欵較繁前交諮議局提議酌收巡警捐案未經决議祇有隨時督飭量力進行務戒因循冀收實效此籌辦廳州縣巡警者九也綜計以十九項或體察現情提前設立或衡量物力依限經營成績當求實際不徒以兼營並鶩爲名致力尤在審端庶克收急起直追之效現奉諭旨議院縮期開設並准憲政編查館諮行修正籌備清單遵查單開各項皆須於開設議院以前舉辦期限愈迫責任難寛臣惟有督率僚屬認眞經理以期仰副聖主重視憲政勵精圖治之至意所有臚陳山東第三年第二届籌備憲政成績各緣出除分咨外理合恭摺具陳伏乞皇上聖鹽訓示謹奏宣統三年三月初七日奉硃批該衙門知道欽此 
要件 
[兩次批准保和會條約（二）（十）（二）]  
　　外務部奏紅十字會新約擬請畫押摺 
　　奏爲遵旨覆陳恭摺仰祈聖鹽事光緒三十二年九月初七日准軍機處鈔交出使和國大臣陸徴祥奏遵赴瑞士會議修改紅十字會公約議畢畫押情形一摺本月奉硃批外務部議奏欽此查原奏内稱瑞士日來弗會各國議員於五月十四日議竣該會於同治三年議訂約欵十條爲第一次保和會第三股水戰條約所自本此次瑞政府志在改良商邀各國會議修約共推瑞員爲總議員分四股開議復公舉主稿十五員將原約十條改爲八章釐訂三十三欵各國又以日後講解該約未合准歸海牙公斷衙門判斷旋從多數定議允將此條另立一願列入蕆事文據不隨正約批准約稿旣定先由各國全權畫押仍候政府批准中國入會簽約在先自應從衆辦理惟西國視約文爲定本設或全欵據允遇有戰事必須照約施行該約第六章公認紅十字標記中國未經沿用於前卽須酌議第八章懲辦違約一層應參攷中西通行例章從詳編輯設於該約所定五　限内尙未頒訂就緒亦不足昭示外人是以對衆官言以上二端暫緩允從應俟詳陳政府再定均經會衆承認於五月十五日分别畫押現各國公同訂定不立批准限期惟批准後於六個月内外應皀照約舉辦應否全行照允及賜予批准之處乞敕下外務部核議等因並由該大臣將約稿譯文三十三欵併蕆事文據另立一願咨到臣部臣等以紅十字標記及懲辦違約辦法兩節關涉軍事當經鈔錄約欵等件咨行陸軍部查核辦理嗣准該部復稱三十年間出使英國大臣張德彜前赴瑞士補行入會畫押後陸軍所設各醫院及衞生等隊人員物件均已照用紅十字徽章且前年日俄戰時上海奏設之萬國紅十字會亦經照行該約第六章所載紅十字標記似可照准該約第八章二十七欵所載應定律不准以紅十字名稱爲商號牌記一節亦可照准請咨行農工商部及修訂法律大臣會訂專律辦理其第二十八欵嚴禁戰時搶掠虐待一節似 
 
 

Page 27

 
 
指與戰事無涉之財產及虐待病傷兵士而言現正擬訂各項軍律俾與該約融洽届時另案春咨該欵有强奪軍營徽章一語是否指軍鎭恊標營戰鬥人員所用之旗章而言再不得擅用紅十字旗幟及紅十字袖章兩語是否指預防戰員擅用紅十字標記而言請知照該大臣將當時各國在會議員所發各種議論詳爲報告併洋文原稿寄到再行核議等情臣等伏查該大臣陸徴祥前經臣部奏派赴瑞會議改修紅十字會約欵並奉有全權文憑此次會同各國議員在日來弗會所分四股開議將原約十條改爲八條釐訂三十三欵除第六章公認紅十字標記及第八章懲辦違約辦法兩端聲明暫緩允從外餘俱從衆畫押並將海牙公斷一節另立一願列入蕆事文據不隨正約批准臣等詳如查核該大臣已經畫押各欵如救護病傷兵士旣行軍醫所建定醫院之執事人員及藥材並運送病傷兵士之車輛船隻等件俱係原本舊約力求美備洵爲寰球善舉其允將海牙公斷一願列入蕆事文據亦係從衆定議兹據該大臣聲明此項文據不隨止約批准所議均尙妥恊應准如所請辦理至紅十字標記未經畫押原爲愼重徽章起見現准陸軍部咨覆可以照准已由臣部咨行農工商部及修訂法律大臣將商號牌記禁用紅十字名稱一節會訂專條辦理所有懲辦違約辦法關係綦重一經簽約卽應按照五年期限先期頒布現在中西通例一時尙未能編輯就緒自未便預行畫押致與約定年限有所妨礙此項約本並無批准限期亦經臣部咨明駐和國大臣將各國在會議員各種議論詳行報告一後該大臣覆到及軍律奏　之後應卽行知該大臣將未允兩欵補行畫押届時再由臣部請旨遵行所有臣等核議緣由謹恭摺貝陳伏乞皇太后皇上聖鹽謹奏光緒三十二年十二月初二日奉硃批依議欽此 
　　紅十字會救護戰時受傷患病兵士條約 
大清國德意志國阿根丁共和國奥匈國比利時國布爾加利亞國智利共和國剛果獨立國高麗國丹麥國西班牙國北美合衆國巴西合衆國墨西哥合衆國法國英國希臘國瓜地馬拉共和國翁多拉司共和國義大利國日本國盧克森堡大公國孟的内葛羅國那威國和蘭國秘魯國波斯國葡萄牙國羅馬尼亞國俄羅斯國賽爾維亞國暹邏國瑞典國瑞士聯邦國烏拉乖共和國大皇帝大君主大總統今因咸願竭力减輕兵戎之慘禍並欲將一千八百六十四年八月二十二號日來弗原訂設法救護爭戰時病傷各兵士條約重行修改更訂新約以期美備是以各國特派全權議員兹將各國議員銜名開列於下 
　　德意志帝國宫内大臣國務大臣駐瑞士公使波洛陸軍恊都統男爵孟德德裴爾稽察軍醫事務長軍醫恊都統費拉雷勃恩大學法學敎授樞密院法律諮議官朱恩 
　　阿根丁共和國駐瑞士全權公使莫利諾駐瑞士總領事莫利那薩拉斯 
　　奥匈國樞密院諮議官駐瑞士全權公使男爵海德勒 
　　比利時國等四管區參謀長參謀正參領伯爵才克拉斯 
　　布爾加利亞國軍醫長官羅塞夫參謀正軍校西爾麥諾夫　 
　　智利共和國全權公使愛特華 
　　大清國駐和全權公使陸徴祥 
　　比利時國王陛下剛果獨立國比利時第四軍管區參謀長陸軍正參領伯爵才克拉斯 
小說 
[言情小說　投海孤兒（四十九）]  
　　水手又曰。吾乃冒昧。敢問貴客何故如是。弗倫富士曰。此事滋與君等無屬。吾乃不能奉答。水手輩聞之。頗以爲怪。立而無語。有頃。乃彼此聚議。往告船主。於是水手輩立奔至船主許。顧船主已預出。不在室中。水手輩知船主必在迭克司許。則自左而右。至迭克司居室之門外。立時已見愛力森及沙遜截然對立。又有舟人數輩。遙立注視。悄然無語。蓋此舟人者。忽見愛力森及沙遜持槍佩刃。左右對峙。則大異不知其故。以爲是必迭克司命之如是。迭克司暴厲善怒。人人缘斂避其鋒。無敢卽而詢問。水手輩見此二人之結束狀態。亦大詫以爲奇事。不期脫口問。曰愛力森與沙遜。今日何爲忽。作如是之裝束。 
　　愛力森目光四射。狀至凛厲。徐徐謂水手曰。吾輩今日欲與密司脫迭克司及船主克特爾。開正式之談判。惟事與君輩無涉。君輩可以毋庸過問。吾亦决不妨礙君輩分内之權利。愛力森之語甫出。水手輩已囂然大擾。其中多有迭克司及船主之黨人。聞言乃出具意料之外。則咆勃而怒。呼曰。汝輩乃敢背判。吾安能聽汝恣肆於此。此人語時。衆皆喧雜和之。囂喊無次。爭欲攘臂而前。力擒愛力森及沙遜。愛力森見之。亦少變其色。知衆雖無械。然以三人之力。欲與全舟之人搏。險乃萬狀。幸前已夙備堅立不動如石人。立舉其鎗。擬衆人曰。衆勿前進。苟進一歩者。吾鎗卽發。汝輩手無寸械。安足當我。我固不願與衆違忤。特汝輩力欲干涉我之行事。且欲進而擒我。迫我以不得不然。則亦無能咎我水手輩聞言立退如浪花之飛觸船唇。直通至尋丈以外。此時三副聞門外衆人囂亂之聲浪。乃堅握其槍。以伺迭克司及船主之舉動。意彼二人。苟發語呼援。則槍彈立出。先斃其人。再圖他計。迭克司亦聞水手之言。心中甚欲發聲取救。而顧視三副。爲備甚嚴。則又噤而不發。相向無語。三副曰。今七分鐘矣。僅有三分鐘之延。汝二人當審愼答我。船主旣視三副。又視迭克司。目光流轉。似有僉猾之念。且視且問迭克司曰。吾今亦僅能允之矣。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
