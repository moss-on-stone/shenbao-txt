# 1909 - 8 - 4912910

 

Page 1

 
 
   
 
 

Page 2

 
 
上諭 
[監國攝政王鈐章十二月十六日内閣奉]  
　　上諭恭修崇陵工程著派慶親王奕劻總司稽察毋庸會同估修欽此 
上諭外務部右侍郎著鄒嘉來署理欽此 
上諭袁樹勛奏參劾戒烟不力各員一摺鴉片久懸厲禁凡屬臣庶皆應磨濯自新兹據奏稱同知蔡思榮等自甘沈痼實難稍事姑容山東武定府同知蔡思榮署蒲合縣知縣候補知縣龔敦仁金鄉縣知縣署陽信縣知縣陳冠霑化縣知縣鍾樹森館陶縣典史韓琫森烟癮均未斷淨聲名亦復平常候補知府穆文開候補同知李友鑫候補通判楊俊基候補知縣徐受謙兆蘭張祖謙郭鴻賓王乃楨黄乃漢劉邦彥候補司獄錢煜齡候補鹽大使朱翼試用從九楊愼修候補典史史書雲試用典史楊維翰候補守備高岱齡張殿英均屬嗜好甚深或巧爲掩飾或情形顯著均蓍一併革職黄乃漢劉邦彥曾充禁烟檢查委員有意欺朦大負職守並著永不叙用候補知府唐式郇荇震生候補知州謝端候補通判孫震候補知縣范文華姜近曦候補布經歴陶元錦試用縣丞王毓苹試用典史郭慶溥等烟癮未除精神短少著以原品休致候補知府謝錦甲候補直隸州知州陳爾延等沾染嗜好不知振作著勒令回籍餘著照所議辦理該部知道欽此軍機大署名奕劻世續張之洞鹿傳霖那桐 
[宮門抄]  
　　十二月十六日召見軍機孫寳琦 
交旨 
[初九日軍機大臣欽奉]  
　　諭旨鳳山奏報銷上年分近畿陸軍各鎭收支餉雜各欵一摺又奏運往軍米請免完稅釐片又奏王英楷幫辦各鎭應需薪餉奏明辦理片均著該部知道欽此又奉 
諭旨御史俾壽奏各省佐貳微員品類不齊宜嚴加甄别等語吏部知道欽此 
 
 
 

Page 3

 
 
論說 
[駁江衡所說之諮議局（續）蘇民來稿]  
　　江衡曰蘇紳之堪應諮議局選者必已擔任本地職務在本地兼任數事已不克顧此失彼寗蘇火車雖通常常赴寗無論夫馬支應歲耗不資其於本地職務必更曠廢此不便於紳者一也 
駁之曰。遇事多多益善。此眞。狡兎三窟之謀。顧在蘇則江衡可以多一。窟矣。松常鎭太之議員。其又如曠廢何。開會不過四十日。其蒞會之火。車票。自應開支公項。必欲早出暮歸。則聽各人自便。何所謂不資之耗。至常駐員則分宜專任其事謝絶一切以爲之恐雖有兎窟。亦未便終。踞矣。 
江衡曰諮議局之職任亦甚煩矣章程第六章載明應辦事件凡十二條實心實力爲之卽就蘇藩屬五府州論恐已汲汲不遑語曰行百里者半九十又曰非知之艱行之惟艱 
駁之曰。職任之煩。不因府州之多也。有全省之合局。乃可行其職任。若政出兩途。而我自據其一偏以謀之。實心實力何用。江衡惟不知諮議。局職任。以爲範圍可大可小。故妄爲此。言請更讀章程。更讀十二條。固皆以本省爲量者也。 
江衡曰但言諮議局權力又有說焉設有人於此能聯合二十二省之人材齊壹二十二行省之意見此方是大圑體大結搆大義務大權利一寗局不猶小歟 
駁之曰。此九年以後。所以詔開國會。誠如江衡言也。今旣爲省諮議。局。則至小固當以省爲限矣。 
江衡曰寗蘇兩省會各設一局辦事果各得人則寗蘇均蒙其利倘合設一局而不得其人則寗蘇仍受其害利害之係不在局之分合而在當局之人 
駁之曰。得人與否。是否與分合有關。八股廢後。何庸掉此虚機。以存國。粹。若一省而設兩局雖得人何以措手。蘇人士皆能言之。特非江衡所。知耳。 
江衡曰今日之事議旣出於蘇屬有此密切關係必應各抒意見無待寗屬之囑爲徵集至所稱彚覆張仇諸公此與寗紳無關全在蘇紳愼其所所發耳 
駁之曰。寗紳囑徵意見。正恐有窟穴城社。如江衡者流。以此示其愼耳。江衡乃反以此不滿於寗紳耶。有密切之關係而抒意見。今日之抒意。見。者自不少。矣愼其所。發謹承明。敎則吾敢昌言曰宜合而已。 
江衡曰古今人惟狂者可以進取然或夷考其行而不掩則不如姑從實處做去緩從寛處著想鄙人非好爲反對誠不敢附嘐嘐之見知無解於硜硜之譏願居少數特不知所謂多數者果足恃焉否耶 
駁之曰。主合者非狂。欽定章程。自以一省設諮議局。然則寛處著想。者在朝廷。實處做去者。在遵章設局而主合之紳士。江衡旣自知少。數。則輿論已定矣。乃問多數者果足恃否。夫議會之原理。多數自應足。恃。至挑官與紳之釁。因有所挾以破壞之。則士紳誠有不足恃者在。然主張合局之人。所恃者明其公理耳。非爭意氣而以必成爲期。則可恃。者在我。非江衡所能操縱也。 
以上爲駁江衡而云然。至諮議局一省止有一局之正當解釋。通省人備言之無庸贅述矣 
專電 
[電一（北京）]  
　　憲政編查館資政院奏定於憲政編查館内附設考覈專科章程六條大略如下設總辦一員帮辦二員正副科員卜員編輯綂計兩科長兼會辦本年十二月分止爲一届嗣後每届六月及十二月爲一届每年二月八月由各省奏報一次四月十月由館分别殿最奏報一次二月八月由館將應備未辦事件咨催各省速辦倘逾限不辦或陽奉陰違或辦事不實由館指叅如各省辦理未恊由館奏咨酌改 
[電二（北京）]  
　　慶邸足疾已愈准明日銷假 
[電三（北京）]  
　　某御史奏參江蘇道員蘇品仁知縣孫友萼廷諭江督蘇撫查辦 
[電四（北京）]  
　　東督徐奏蒙旗實困於債欲其誠心歸嚮必須代籌現札賚特旗虧累不支向大清銀行息借銀十萬兩專備接濟蒙旗之用由奉吉黑三省籌還奉批度支部知道 
緊要新聞 
 
 

Page 4

 
 
[軍機署名之艱窘北京]  
　　自趙炳麟奏准規復署名舊制之後近來所頒諭旨電諭均由樞垣擬就呈送攝政王閱定攝政王即於年月日之前加盖金章約七八分見方各樞臣即於王前就矮坐各在欽此字樣之下一行親自書名係用端整小楷無如各樞臣均已年高眼花楷法生疎旣無適用之筆墨亦無相宜之桌椅因此署名一節極形窘迫鹿中堂曾在樞垣倡議仍照簽名欵式改爲加盖小名戮以省筆墨然慶邸以非恭謹之道未曾准行 
[御史紏參安徽州縣北京]  
　　前日某御史奏參皖省州縣略云親民之官莫如州縣如臣所聞吏治之壞未有甚於安徽者兹將貪劣最著各員（内中實缺州縣六七人）另開清單恭呈御覽應請飭下該撫秉公查辦毋得以查無實據事出有因等詞含糊了事云云已由樞垣寄諭皖撫朱家寳查辦 
[江督蘇撫電奏緩運舊漕北京]  
　　江督端蘇撫陳致軍機處請代奏電文略謂竊查蘇省光緒三十二年分應運冬漕因其時江南北大災需米賑糶先後奏准緩運三十五萬石上年復因米價未平奏准暫緩補運各在案方等伏念漕糧爲天庾正供一再展緩係出特恩本年各屬秋收尚不甚歉果使民食無虞匱乏豈敢再事稽延無如方等接見紳耆細心訪察並派員赴無錫米市聚會之區詳細調查米市之衰爲從來所未有實緣前歲大災之後民間儲峙早空湘皖等省又頻年告歉來源絶少致新米甫經上市每石已需錢五千六七百文其爲米少確有明徵年内情形如此來歲青黄不濟米價必更加昻本年新漕業經奏明認運六十萬石爲數較鉅採買已覺不易若再於新漕之外補運舊漕三十五萬石則出産有限購數倍增市價勢且飛漲窮民艱於得食當此人心浮動難保無匪徒煽誘致生意外之虞我朝愷澤覃敷積欠錢漕尚蒙豁免矧關民食尤厪宸衷方等督同蘇藩司粮道一再籌商惟有仰懇天恩俯念蘇省米缺民窮准將前項緩運舊漕免其補運即將提存脚價等項共銀七十餘萬兩銀圓七十餘萬元兩共銀一百二十餘萬兩掃解部庫在部中得此一欵旣可稍濟要需亦於蘇省民生大有裨益謹請代奏（十二月十一日） 
[變通旂制處近事]  
　　變通旗制處大臣常在公所（在政務處之北）會議一籌莫展萬分爲難僉謂不停旗餉則與不辦等若停餉則恐旗兵譁潰生事自以先謀生計入手爲切要之圖寳熙倡議諭旨雖云暫不停餉仍宜辦至停餉爲目的惟應先妥籌生計再行逐漸减餉云云各大臣均然其議但會議數次尚毫無眉目耳 
初八日攝政王召見那相垂詢旗制處事宜那相對以現在變通應先將旗檔查齊現正派員調查且各旗人自奉不裁錢糧之諭已漸安謐 
軍機處片交民政部步軍綂領衙門順天府遍行出示曉諭將明降諭旨所以變通旗制之宗旨詳爲剖晰遍黏於京師各門街市及畿輔村鎭使旗籍人丁一體知悉 
又聞旗制處大臣籌議旗丁生計決定設立八旗實業學堂添設工廠安置閒散旗丁並准旗丁任便出省謀生又某大臣擬通飭各省督撫將軍都綂查明駐防旗丁數目原有牧廠莊田及附近州縣有地可購者仍遵上年八月間諭旨切實辦理如或本省無地可授宜分别調查另編表册詳細咨覆以憑核辦 
[請派川漢鐵路督辦北京]  
　　鄂督陳虁龍具奏云鐵路爲交通要政自京漢開通後風氣所趨咸能知其利益惟羣情易渙鉅欵難籌以致鄂境粵漢川漢兩路經營數載迄未興工前奉諭旨派軍機大臣大學士張之洞爲督辦粵漢鐵路大臣　見朝廷注重路政之至意莫名欽及伏思粵漢鐵路由張之洞收回自辦老成謀國中外咸推所有一切籌欵用人該大臣主持裁定必能尅日程功但粵漢川漢本屬相輔而行川漢不通則粵漢亦無大利前據鄂省紳商請收川漢鐵路改歸商辦業經臣咨明郵傳部有案兹據鄂紳法部主事姚晋圻奉天提學使盧靖等呈稱鄂境川漢一路工大費鉅商力實難勝任懇請仍照張之洞原奏由鄂官督商辦且以張之洞督鄂年久威望素孚此項路綫迭經派員測勘已將漢沙一段實測竣事若由張之洞一手經理更可綂籌兼顧兩路均有裨益等情呈請奏咨前來臣覆核無異合無仰懇天恩俯准敕派大學士張之洞兼充督辦鄂境川漢鐵路大臣俾與粵漢鐵路聯絡一氣庶可早觀厥成全鄂幸甚大局幸甚 
[皖路工程之調查蕪湖]  
　　皖路新總理任事後皖人士羣起籌畫整頓意欲先查舊帳再謀善後因由北京上海安慶蕪湖南京等處皖人各舉查帳員一二人清理帳目稽核工程不料前會辦孫季筠延宕月餘始勉强來蕪勾留數日即行赴滬各處查帳員非與之有關係者概不承認即可承認者亦不與以細帳查閱其中弊竇甚多恐人指責皖路自開辦後已築成者土方九里橋墩五座共費銀八十四萬現存之材料以日本栗製枕木爲大宗約計有二萬支但多係無用因購料時合 
 
 

Page 5

 
 
同訂定厚六寸收下後僅厚五寸且裂縫不平此項枕木價值每支合銀九錢價頗不賤至于所包之工多不以工程師之預算表爲標準包工之價有過工程師所估三分之二者若某處石磅一股工程司估價一萬四千五孫季筠乃包與姚興記二萬二有人願以一萬七承包而孫不允橋工爲姚興記所包訂定砂石在内而公司有購砂石帳一萬五千又洋松木亦浮開一萬七千之多橋内鐵條有支錢帳而無收貨帳究竟實用鐵條若干亦無從稽核聞其餘弊端尚多皖人對於此事頗動公憤現正詳細調查擬俟澈底查清即當聯名禀請郵部澈究 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[江西鐵路勸股第一次大會紀事南昌]  
　　江西學界龍鍾洢蔡公時巫願憲戴秉清鄒凌沅諸君邀集官紳學商軍幕各界發起江西鐵路勸股會擬定公啓及辦法書於初五日在江南會館開第一次發起大會官界自馮中丞陳方伯林提學慶廉訪曁各局所總辦委員均到會紳商軍學各界及本會發起會員到者不下數千人來賓及會員入場由招待員發給點心並塡股單以次延入來賓座兩旁會員居中各大憲列座於上二句鐘搖鈴開會首由龍君及來賓賀爾翊主政演說繼請馮中丞訓示末由蔡公時胡明久兩君相繼演說四句鐘搖鈴散會是日官界馮撫首先認股各司道及各局所總辦共認千餘股紳商學界來賓及發起會員共認三千餘股是日會場極其整肅聞各發起會員均擬於年底分赴本籍發起分會實行勸股云 
另一訪函云江西發起鐵路勸股大會已於初五日舉行是日贛撫馮中丞督同藩學臬糧鹽及首府縣親臨會場由招待庶務等員曁警兵數十名分起迎入來賓會員均行立正禮中丞就座衆皆座先由農業學堂監督兼發起人龍芝溪君演說略謂南潯鐵路未易竣工收效不得不另設勸股會以冀從速竣事但南潯辦法注重殷實今勸股會注重普通查江西人民原有三千餘萬舉辦江西全省鐵路需欵約六千萬元以人數計之每人僅出二元已足敷用而此二元之數猶分五期繳納每期僅收洋四角定六個月爲一期則每月僅出錢七十餘文每日僅出錢二文有奇集兒童果餌之資作鐵路購股之費日積月累儲欵自多非惟個人生産可永享股東之宏利即他日全省鐵路告成所以保全贛人之身家性命財産者尤爲莫大幸福使人人能明此理則區區之數在人民出之甚便而促全省鐵路之成功則甚捷云云衆拍掌賛成旋即分給辦法書簽名簿及塡股單畢復由賀爾翊主政演說大致謂今日所開之會皆熱血所積而成當組織之初鄙人親見諸君日夜忙碌甚且通宵不寐其始事勤奮如是若從此實力做去必當有成然亦有說及此事之難辦者鄙人則謂此難辦二字在辦事人而不在出股人人出二元又分數期何難之有倘能守定宗旨而加以熱誠則由數人而推之千萬人集欵自易衆復拍掌賛成是日計認千餘股合洋六七千元 
西報譯要 
[外人評論袁氏開缺]  
　　文匯報載十五日柏靈電云歐洲各報對於中國朝局之更動仍多異議歐洲經濟家因袁世凱之開缺皆爲震恐十六日北京電云梁敦彥雖簡署外務部尚書僅爲傀儡耳其權力斷不能如袁世凱之伸張故此間皆謂大局可危 
[日人議論北京政局]  
　　字林報載十五日東京電云此間當道咸信北京擾亂已止各王大臣仍將協力佐理國政以期安定時局各國邦交似不致有礙云 
[滬津關稅减色]  
　　又載十五日北京電云據海關報告入稅重慶漢口及長江各口岸均有增加惟上海及天津兩口所減最鉅上海計少收銀一百四十萬兩天津則少入銀入萬五千兩 
[禁烟會各國專員銜名]  
　　又載十五日北京電云駐京美使柔克義君近電請政府另派他員以代丁家立博士充當萬國禁烟會美國專員因丁博士爲使署應用人員目下未便離職也駐滬法總領事賴泰爾君越南農商部恊辦白納里愛爾君越南稅關及專利局頭等稽查員考里倫君均經法政府簡爲禁烟會法國代表聞丹白君將代丁家立爲美國代表至德國代表則爲廣東總領事羅斯納博士及駐滬總領事裴博士日本代表則爲使館參事官宮岡氏衛生試騐所長田原君台灣總督府技師高木君又横山君爲日本代表之書記員均定本月三十日由日起程約正月初五六日抵滬葡萄牙代表已簡定駐滬總領事博帝業君及澳門繙譯官宋次生君 
分類新聞政界 
[浙藩詳請整頓釐捐浙江]  
　　浙藩顏小夏方伯詳撫憲文云竊照浙省經濟困難日甚一日現值新政繁興需欵孔急釐金爲歲入之大宗近年以來收支綂計虧短甚鉅不但舉行新政之資無可籌備而舊有之防餉洋欵應時維艱似此竭蹶情形若不及早設法經費幾不可支欲籌補救之策不外乎加徵賦課釐稅然當此時事多艱官民交困多籌一分公欵即多耗一分元氣自不能不並顧兼籌以仰副我憲台恤商愛民之至意伏查釐金一項歴年收數漸短雖由於商務窳敗而偷漏走私亦復不少其尤甚者各局卡員司勾通行户相率舞弊如行用小票塡寫大頭小尾私給空白票照减價招徠得規賣放以及次卡不蓋騐戮一票數用種種流弊悉數難終一經覺察非藉口塡補比較即以津貼局用盈餘及練兵經費爲詞此中侵耗公欵實屬不支自應嚴加整頓一洗從前積弊嗣後貨物過卡纖悉塡票則公帑所增何待數計於商民絲毫無損公家乃增一大宗入欵所取者皆司員平日之中飽行户之侵蝕裕課恤商莫善於此從此實行整頓務使弊絶風清所有派提各卡盈餘練兵經費應 
 
 

Page 11

 
 
飭一律歸併正釐毋庸再行此項名目至各卡員司旣已責令認眞辦事涓滴歸公勢不能不加增薪工以養其廉信賞重罰以示勸懲提給盈餘花紅藉資鼓勵似此因時制宜寛嚴相濟於釐務當有裨益本司道傳訪周諮參以管窺之見共得整頓辦法二十二條是否可行理合開具清摺備文詳請仰祈憲臺察核如蒙俯允并懇迅賜批示曉諭通飭各屬一體遵照 
[禀陳鄉民聚衆抵抗減種鶯粟情形浙江]  
　　黄巖縣王令志鶴爲查禁鶯粟鄉民聚衆要求事通禀各大憲略云竊維田種鶯粟利息較厚習慣自然忽嚴禁種之令輿情不無觖望知縣蒞任之初即有謂産漿足供輸賦烟旣不種糧亦抗完串通書役百般恐嚇知縣堅守不搖惟日商勸紳董趁此機會合力實禁所幸各紳均尚熱心不避勞怨方冀一氣聯絡弊絶風清偏羅委之告示不先不後突如其來致令鄉愚聞風思逞藉詞挾制設竟因此暴動虎頭蛇尾任其開種固無以對已經改種之良民更無以對力贊改種之正紳且適以長煽誘嘯聚之刁風而莫知所終極况今年與明年轉瞬即是今年合力實禁輙敢藐法相抗豈待明年遂能俯首貼耳就我範圍效尤成風故態仍萌微特禁種一事功敗垂成自後凡行政令遇事阻撓太阿倒持尚復成何事體知縣在官一日盡職一日必不以些許風潮遽灰初志當經禀商本府遵飭一面密拿首先鳴鑼之潘灃泉到案從嚴懲辦所有潘灃泉倡種烟田悉數充公並查明帮同滋事痞徒擇尤一併提究一面重申示禁務逹拔除根株之目的藉副憲台爲民除害之至意惟是鄉民經此番糾衆心存抗違勢必更盛疇昔影響所及關係甚鉅非悚之以兵威不足以寒亂胆非處之以重典不足以回衆心區區私衷不無躊躇顧慮者此耳理合據實馳禀仰祈憲台察核究應如何辦理之處仍候訓示祗遵 
[督辦詳請奬勵提調蘇州]  
　　督辦蘇省牙釐總局朱竹石觀察以善後局提調孫守毓驥前辦錫金釐捐歴年辦公比較均係盈收著有微勞例應錄功鼓勵爰詳請撫憲記大功一次並酌委署事一次以昭激勸 
[密查運司參案鎭江]  
　　兩淮運司趙渭卿都轉現又被某御史參劾廷寄江督查覆故端午帥特派江寗提學使陳子礪文宗會同常鎭道劉襄孫觀察到提密查覆奏刻聞一一密爲查明當於初十日由鎭同乘火車回寗禀覆矣 
軍界 
[劃清陸軍與警察之權限鎭江]  
　　陸軍部咨行各省督撫略謂近日屢有陸軍與警察衝突之案皆因界限不甚分明之故其實陸軍以戎政爲主警察以民政爲主各有專司不相干犯希卽通諭各屬將此種權限切實申明庶幾悉泯爭端免生他變云云日昨江督已轉飭鎭郡當道遵照矣 
[飭議添設巡防隊嚴防匪黨浙江]  
　　浙撫增中丞日昨札飭參謀兵備營務三處略云據衢州鎭道府會禀衢郡地險兵單標兵裁减雖有巡防二隊分駐三府二十餘縣駐郡僅二十八名一旦有事緩急難恃兹奉密電嚴防革黨王金發竺紹康約在衢州起事等因是非駐紥一軍在郡不足以資保衛會懇添設巡防二隊專駐衢城萬一經費難籌惟請將衢標裁存制兵挑選二百五十名編列巡警加給經費暫於裁兵騰餉項下提撥等情札飭查照通盤籌畫會商集議遵照部章分編各路巡防隊酌量抽調辦法妥速議詳 
[嘉奬條陳海防之撫批安慶]  
　　青陽縣候補通判林之楠擬就海防新論條陳各事宜懇請皖撫鑒核旋奉朱中丞批示云海防爲今日要務昔年舊籍祗有江南製造局迻譯數種惜無人賡續研求遂致廣陵絶響該員熱心憂國溝求戰備頗能於舊術外别樹一幟防海新論備陳堵塞海口之法此則改爲活砲台堵禦之外兼施攻擊輪船布陣備言戰艦各面進攻之說此則以礮台爲之均能推陳出新不爲舊說所囿至禦彈之術曾文正用牛皮水絮等物多方研究迄無良策此則變爲洞礮台使敵彈驟遇易於滑落所擬介船取象于龜殻是即魚雷取法魚形之嚆矢而製法特簡具見煞費苦心惟其中亦不無些微窒碍外國軍艦可以成列封堵海口可以攻擊可以行駛此則輪船專主拖帶而不能攻擊砲台專主攻擊而不能行駛設輪船一被催毁則四砲台恐不能操縱自如又洞砲台其項爲穹形可禦直來之彈而不能禦横來之彈似不如仿轉塔之法可禦四面之彈所陳扛雷一節不伏雷待敵而以雷就敵比之電放碰發者均屬便利惟四兵水底共扛一雷恐順逆游行難以自如且自來水底作工之人必岸上運入空氣供其呼吸即兵之潜伏雷艇者亦必留空氣孔出於水面今欲水雷軍泅行水底練習換氣使呼吸之氣與水相吞吐似亦非盡人能聽再查焦竑之火攻擊要與李丹岩之營壘圖說等書凡挖築營壘四隅多作　角伸出以便台内火器可彼此援應而敵彈易於滑過今之營圖改四隅　角爲長濠固有掩護本營之益而其内面析角隈曲亦不無受彈之弊此均待斟酌者也惟往昔兵書多論陸地攻守而未有及水雷軍者往昔火器諸書有毒藥噴筒毒藥彈之製而未有言解毒法者兵事因無萬全之策該員之苦心孤詣終未可以淹淪矧現方籌設海軍自當博採兼收以爲參究之基礎所呈原書應再呈數本候即咨送陸軍部用俻採擇 
學務 
[請設三省客民學堂浙江]  
　　孝豐縣陳令壽彤通禀省台略謂孝邑僻處山鄉人材消芝亟應廣設學堂以宏造就惟土著稀少客籍居多知縣邀集河南湖南湖北三省客董悉心籌議一再規畫借定楚北公所爲校舍講堂課堂操塲一律修改合格並購置書籍器具延聘國文敎習兩員公舉品學兼優之附生歐陽昭爲校長額定生徒四十名擇其年七歲以上十七歲以下身家清白姿質聰明者由父兄師長保送考騐入堂肄業仍土客兼收即擬先行開學其名曰楚豫明逹初等小學堂一切規制悉照奏定章程參以地方情形斟酌妥擬總以明體逹用端正趨嚮爲宗旨堂内課程以四書五經爲體歴史爲用輔以算術格致地理體操諸科務求實際力戒虚浮目前開辦之欵均由該三省殷實客民量力捐助暫足敷用惟常年經費爲數甚鉅必須籌定的欵庶不致中道而廢 
[提學司批駁免裁書局浙江]  
　　嚴曾鑑等以裁併官書局關係重 
 
 

Page 12

 
 
大窒礙難行禀經支提學批云裁併官書局一事係奉撫憲轉諭因諮議局籌辦處開辦需費飭將書局歸併藏書樓當經本局照會楊紳籌畫接辦據覆稱如果歸併毫無窒礙今據該舉人禀稱實難當此重咎不知案中撫憲飭裁於該舉人何咎至謂書局關係全省國粹則在局在樓國粹永存有何區别且將來銷售書籍購置圖書舘沿丐學子與書局之僅足赡養少數人者相較孰優若慮因裁併而招物議則外間輿論均謂化無用爲有用之賑裁併居其多數該舉人毋庸鰓鰓過慮也 
[府中學堂會考畢業寗波]  
　　南郡府中學堂今年係第五學年生畢業之期爰經監督呈准各憲照辦在案兹悉會考人員業已議派勵建侯爲理化博物等科員馮孟顓爲英文歴史地理等科員孫表卿爲圖畫體操等科員張申之爲國文經學修身等科員張嶧桐爲法制經濟算學等科員逐日蒞堂會同佐治員魏肖梅命題試騐已於十二日考完准期十四日行畢業禮 
[禁止舛謬之書籍安慶]  
　　鳳陽高士鼐以南京兩江師範學堂速成科卒業生前年編纂智輿一書中有廢三綱罪孔等篇語近荒誕爲巡警道所偵覺業已詳請撫憲轉飭該府調查原箸之書如實有舛謬之處即行查拿究辦 
實業 
[議興愛琿之木植吉林]  
　　愛琿物産以木植爲大宗庚子後沿江森林彼俄人越砍者不可勝數至魚網羊草等利亦多被其侵占雖經鄂都護與俄員訂定稅則未收大效現姚都護接任後派員於上下游分設六卡藉徵木稅一面於庫瑪爾河創設木植公司集官商股本銀六千兩先行試辦聞今冬又廣招巨商投輸資本官督商辦或籌撥借欵官商合辦使全境山林無復外人占據其羊草魚網等即由各卡自行採辦所得利益酌量津貼各卡有餘提作愛城新政之用近年俄阿穆爾省土木大興若公司早成則森林利益可操左劵聞已將此意咨請黑龍江巡撫核辦 
[函勸紳商各界認集路股湖北]  
　　鄂省姚紳晋圻致紳商學軍各界函云鄂境川漢鐵路前因郵部力持部辦得張太史湯主政黄王周羅戚彭諸孝廉開會維持主張鄂有又蒙督憲據情籲奏極力爲鄂爭回利權十二月初六日乃奉上諭命張中堂督辦此路并令會督飭在事官紳認眞籌欵舉辦鄂有之目的幸而得逹恭繹諭旨於籌欵之方法并未略示限制且中堂原奏謂事權之輕重利息之厚薄但視其股分多少之數不問其人職業尊卑之等至公至平等因其爲鄂人計者固已優渥及此時機我鄂人鼓力取前認之欵傾囊而出繼此益自振奮踴躍招集近遵諭旨遠據中堂原奏使全數股本盡歸鄂人所獨占則商會前此議决之辦法不難立見施行望我鄂人始終如一力集巨欵迅速開工衆擎共舉勢順而易若遲回觀望勇先縮後將來貲本不濟舍借洋債别無他法惟諸君留意幸勿負開會維持諸君子之初心辜督憲中堂福鄂之盛意也雜記 
[借重大名揚州]  
　　揚郡府縣衙門及巡警局昨接前江督周玉帥夾片信函囑將某娼户從嚴究辦嵩太守竟被朦蔽立飭提究而江都袁大令以其情節可疑先將送信人拘留會同甘泉萬大令再四盤詰知係冒名遂飭釘鐐收押一面禀知玉帥候示核辦 
[飯圩蕩白晝搶刧松江]  
　　松郡萬成德　號帳船於十三日午十二點鐘由章練塘鎭開至青浦縣境飯圩蕩三叉口突遭强盜口操皖音内有七八盜手持後膛鎗身穿號衣並掛腰刀闖至帳船恐嚇幸船中司事見幾先脫皮馬褂指示物件各洋卽將零洋雜物悉數搶掠約值洋數百元始各呼嘯而散事主以白晝遇盜行旅可危即日擬禀報青浦縣赶緊緝捕 
[蘇藩詳請參革州判蘇州]  
　　蘇藩詳督撫文云據蘇州仁和等莊職商龐延詐等禀江陰濟善典股東沈世恩即青甫先後向借滙欵銀三萬八千餘兩以合同股單抵押由濟善典出名立劵典夥洪麟閣即江蘇試用直隸州州判洪韶當時劵亦署名事後竟諉爲不知希圖串通圖賴等情到司據此查試用直隸州州判洪韶係浙江新城縣人身入仕途溷跡市井以職官而充典夥已屬罔知自愛大干功令况江陰濟善公典係屬汪姓合股並非沈姓獨産現據汪股東來司控告謂邀同江陰城鄉九公典查對帳據蘇莊滙欵銀三萬餘兩實非典用係由沈世恩私刻典戮自向挪借不應貽累股東是洪韶爲該典掌櫃滙劵又皆列名此中是何情弊總不能置身事外尤難保非串通沈世恩揑名誑騙此等衣冠不肖斷難稍事姑容除飭府傳集人證歸案提省審辦外合先專案詳參伏候察核 
紀事 
[某女士（續）]  
　　女士入校三月其平權自由諸說即深印諸。腦筋中。而以父母之行。爲頑固老朽大悖諸。文明法律行爲。自是遂以敝屣視之。嘗書空。咄嗟曰。老拙負我。老頑固負我安能以我輩。文。明女子。長伴此蠢物耶。余决不認此野蠻。專制之舉動。 
女校鄰近。有某生者。年弱冠矣。而未受室。家小康。貌端秀。游蕩無度。日以賭博縱酒爲事。不好讀書。惟曾入高等小學數月。故其服御。似學堂中之新人物然。一日見女士悅之。女士亦以其多文明氣象也。眉梢眼角不免留。情焉。雖未有芍藥之贈。而靈犀一點。已暗暗。相通矣。 
某生家距女士寄宿舍不數武。女士入校必經其盧。故女士往還舍校間。某生必在門外。佇立。女士亦以臨去秋波時時回送。自念曰。此俊俏子。勝於此蠢物多矣。父母旣不謀於。我而即許此蠢物。我亦安用謀諸父母而許。此俊俏子。且學堂中之自由結婚者。不知几。幾。我安用其恥。亦安所用其父母之命。故始而心招目挑。繼而言語相謔矣。始而擲。果贈藥。繼而柳梢有約矣。由是偶居無猜。多言不畏。桑間濮上。不知幾度春　。浸假而其事聞於家。父母命其輟學。夫家亦卜吉成婚之日使媒氏以告。女士曰。生我者父母。嫁我。者非父母也。允許之權。操諸父母。而歸往之。權非操諸父母也。輟學之命。女不敢聞。 
其親聞之大憤曰。何物賤女兒。足　入學堂。即欲違背父母之命。捐棄婚約效。自由結婚。之賤行。入學堂。習科學。將爲求學地乃自由。結婚地乎。痴女兒若固執不從。余必撲殺之。母爲此親戚笑。急遣人至　促之歸。女語之。曰。今日欲我死則可。欲我歸則不可。汝歸爲。我語父母。往歸之事。死不遵從顧　之恩報。俟後日。汝其速歸。多言無　也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
　　近日各報遍登曹頌清向亞之奶席姓索賄之函函中語卑鄙惡劣有識者一望而知為偽造無識者或疑余眞有此事實於聲名有礙　　　不得不辨索賄曖昧事也竟敢昌言無忌自招日供授人把柄其偽一　味之事當與曖昧之人商之竟請有名譽之平書李君萬分冒昧其偽二索賄係窮極無聊之所為乃先費九百餘元之血本索人不可必得之賄下愚亦計不出此其偽三索賄必有所因或係同夥分利不勻或係親友借錢不遂余與席姓素無瓜葛索之不與下愚皆知其偽四索賄必乘機會不索於去歲同室操戈之日而索於生意衰敗之時（資令賠償損失反肆敲詐伎俩蓑敗可知）其僞五有此五僞餘可不辦惟此信來歷全在江運新一人運新既將辨誣函登報矣既稱觀筆證書倘在席處不妨　向李君平書一閲眞僞立辨蓋余之文理自信不至如此函之惡劣余之惡劣書法凡係老友無不識認李君如果决爲余之親筆罵余劣董尙是恕詞苟非親筆似此肆口狂吠壤余四十年名譽余必有以報命毋以一介塞儒而遽以每月百洋聘請之日商恐嚇也　曹颂清白 
　　廣東彭壽堂眞正第一家始創六十四製順氣化痰止咳半夏露功效神速當面可試如不信將市上各藥分日比試立見眞僞優劣 
　　順氣化痰止咳天下第一奇方 
　　自來世　奇藥有數而效者有週時而效者夫數日週時之效近今已不多見况本堂十六製順氣化痰四止咳半夏露其秦效之速不待數日週時之久只須少許服下立能扶垂危於頃刻之間雖諸醫束手百藥罔效險症一經試服無不其咳立定其喘立平其痰立消其血立止神速至此尤　近日治痰止咳各　所能及其萬一哉五十年來治愈咳嗽哮喘吐血痰飲寒熱瀉痢喉痛各症不下數十萬人昔彭剛直公督師嶺表曾蒙試驗稱奇得愈咳血之症實給功勝玉液四字墨實因之名動公卿遠近爭購而海外華僑得此全活尤衆信用日廣故美洲各雑碎館樂爲販運倍價出售每年銷數逾萬一經運到爭買一空後至者雖出數倍之價而不得亦見其求用之　迫而流澤之廣遠矣圔方法既特别靈妙而製鍊又比衆精良故功效之神绝世無雙如不見信當面可試逾刻無效原洋奉趙　之無論中外古今不乏靈丹妙藥而欲如此露之立服立效百試百驗者不獨絶未之見且絶未之聞自有此露便將天下消痰止咳各藥一齊推倒誠不世出之救命奇藥也唯銷塲既廣假冒紛起凡蒙賜顧務請認明地址牌號與本監督小影爲記茲舉半夏露試騐治症列後此露補　不膩隆火不寒滋陰生金開胃健脾補虚癈損固本培元眞正藥到病除有起死回生之效專治男女老少○傷風咳嗽○吐血咳嗽○受寒咳嗽○氣逆咳嗽○　痿咳嗽○痰火咳嗽○久年哮喘○痰迷氮急○痰中帶血○痰飲氣喘○久咳失音○産後虚咳○色傷癆咳○肚痛喉痛○瀉痢不止○猪羊癲瘋等 
症戅數十年痼疾百藥罔效險症服之包能限日痊癒妙在立刻痰化咳止喘平哮定吐血斷根飲食倍進胸　寬暢喉嚨爽潤加之藥味甘香非常適口藥性和平不攻不伐眞奇方也每瓶一元每打十二瓶十元中瓶二元每打廿元大瓶四元每打四 
十元吐血斷根膏每料四元小瓶二元順氣化痰丸大瓶一元小二角半哮喘氣急丹每瓶一元小六角立止吐血丸每瓶一元　上海棋盤街廣東彭壽堂啟 
　　中國總經理批發所英商祥泰洋行上海北京路六號上海副經理發行所南洋大藥房英大馬路中市 
　　詳細仿單向南洋藥房取閱可也 
　　杭州總發行所三元坊大街紅磚洋房　紹興總發行所城中 
　　羅威醫生獨一發明改良造血天然補品 
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立廣西]  
　　桂撫致憲政編查館電云諮議局議員是否只可在初選當選人名册之外抑並可在初選時所造選舉人名册之外乞詳示岐叩冬 
憲政編查館覆電云冬電悉諮議局議員但合局章第五條所載資格者均可被選其在選舉人名册及初選當選人名册之内與否均可不拘此覆憲政編查館歌 
[湖南]  
　　湘撫岑堯帥昨日出示云查憲政館原頒章程湖南額定議員八十二名以廳州縣爲初選區以該管府州爲複選區先由初選監督按照選舉資格詳細調查將合格之人造册申報分配當選人額數由各初選複選區層遞投票選舉尅期辦齊限明年九月初一日開辦諮議局事體重大期限緊迫自應遵選官紳設處籌辦以期届時成立當經札委藩學臬三司爲總辦鹽法勸業巡警三道爲會辦候補道張道爲駐處會辦另照請内閣學生銜前國子監祭酒王紳前工科給事中馮紳前掌江南道監察御史趙紳翰林院編修譚紳陸軍部主事曾紳前廣西右江鎭總兵黄紳廣西候補道湯紳湖北候補道陳紳爲會辦紳士並遴委提調科長各員飭卽揀設處所將一應開辦事宜次第酌議妥速興辦通飭各屬一體遵照各在案查諮議局爲議院基礎籌辦處乃諮議局權輿現在雖已開辦但事屬創舉圖始爲難選舉調查條緒尤爲繁蹟誠恐各屬紳民於章程未盡通曉不免誤解名義甚至傳聞荒謬觀望不前致要政不克按期舉行關係良非淺鮮除飭該處將原頒章程詳細解釋通飭各屬明白宣示外合行曉諭爲此示仰闔省紳民人等一體知悉須知本部院遵旨設立處所籌辦諮議局事宜係爲裒集全省輿論起見將來成立凡地方利弊民生疾苦皆可由議員代爲敷陳其裨益難以殫述湘省文明早著不乏通逹士民務各將現在辦法剴切開導輾轉告語俾鄉曲小民皆曉然於籌辦宗旨之所在庶幾上下一心官民一體同攄忠愛共濟時艱以上副朝廷通逹民隱之至意是所深望其各懔遵毋違 
湘省諮議局籌辦處於十月二十三日開辦時以新遭國恤未及舉行開辦式並未由官紳等會議辦法迨十一月二十七日岑撫帥曁司道等親臨到處王閣學湯觀察兩紳亦皆與會將一切應行籌辦之處反覆磋商約歴三小時始各先後散去 
[湖北]  
　　湖北六十九廳州縣初選事宜已由諮議局籌辦處遴委選舉研究所畢業員六十九名分往各處會同地方官辦理所有各司選員均月支薪水銀四十兩由各該廳州縣按月墊支議定歸諮議局撥還凡初選監督權限以内之事該員與地方官同負責任應即按照籌辦處辦事順序期限清單依限辦理並由諮議局司道諭以此次初選限期異常迫促計日程功僅能集事倘稍有延誤一處全局必爲牽動上負德音下違輿論該員不能當此重咎等語 
本埠新聞 
[大逹碼頭出租之風說]  
　　滬道蔡觀察以十六舖橋南大逹輪步公司碼頭係由華商繳價承租兹聞該碼頭有租與洋商之說究竟有無其事亟應澈究爰特札委景明府崧前往密查禀候核辦 
[嚴追元源莊虧欠公欵]  
　　紳士秦錫田等聯名具保元源莊主沈尚志等出外理處未蒙批准昨滬道蔡觀察又札行上海縣飭即限令莊主沈尚志經理趙松坪赶將虧欠各處公欵於年内首先清還如違嚴辦 
[再請啓封房屋]  
　　元源莊主沈尚志前將太卿坊篾竹街兩處房屋抵於順元錢莊元源倒閉後由官發封經順元禀知商會移請啟封迄未邀准現又具禀商會謂現届年節需欵甚急請再移文道憲飭縣揭封且沈尚志抵於李作霖之房屋亦曾封閉現已啓封應請援案辦理等情現商會已移請滬道核辦矣 
[捕頭詢問懲辦盜犯之辦法]  
　　靜安寺捕房包探陳雲忠昨至公共公廨禀稱所有正月十二日拿獲搶刦朱濤濤家之盜犯周昌富葉三張慶沈根堂並八月間緝獲夥刦潘利堂家之盜犯葉裕德蔡裕壽鄧玉林姚春桂等八盜均奉解送上海縣訊究在案兹捕頭因縣主如何辦法未據知照飭令投案請示襄讞王大令諭候函致縣署詢明再核 
[胞兄控告胞弟之荒謬]  
　　海鹽人崔仲甫控伊弟崔叔儀出售冒牌半夏昨經公共公堂會訊原告延博文律師到堂聲稱崔叔儀向開丸藥店今忽私賣冒牌半夏與其兄奪利應請查禁崔叔儀供此業乃係祖傳不應視爲冒牌况我店係於光緒二十九年開設兄店於三十一年份開張仲甫不念同胞之誼反戤洋商控告冒牌求恩訊斷訊之崔仲甫供於西歴十二月一號倩洋商經理是實中西官以崔仲甫將祖傳事業倩令洋商經理與弟涉訟實屬非是判被告交保候查明再訊 
[續誌設計騙珠案]  
　　婦人張阿巧與夫張四福串同徐劉氏徐娥娥趙徐氏騙吞顧任氏值洋五千餘元之珠飾又寳源祥春源祥周昇昌鮑周氏陳云卿沈公館永昌成顧甫榮葉錫帆錢阿二等珍珠並江公館銀洋六千九百元一案昨經公共公廨提案復訊各原告投案求追訊之徐娥娥趙徐氏供受張阿巧之愚現已將洋繳案求宥質之張阿巧錢劉氏一味狡賴判徐娥娥趙徐氏各押女所九月張阿巧錢劉氏仍照原斷還押張四福押候提到伊子併究 
[車站執事懸掛銅牌]  
　　滬寗鐵路總辦以各車站時有閒人混雜諸多不便兹向鄧順錩銅舖定製銅牌繫以黄色絲帶以便分頒各站執事分别懸掛以免混雜 
[尚公小學遷移]  
　　尚公小學創辦三年校址舊在北浙江路和康里今因彼處操塲難得校舍不甚合用定於明年正月遷至寳山路商務印書館印刷所隔壁新造洋房内並擴充學額初等級兼收十二歲以内之女生聞舊生雖嫌路遠仍願前往肄業者約有三十人若非辦理得宜曷克臻此 
 
 

Page 19

 
 
[上海公立幼稚舍畢業]  
　　昨日西門外慶安里公立幼稚舍行第二次畢業式今將順序錄下經理朱少屏報告來賓顧祥麟演說幼稚生游戲授証書給奬賞幼稚生答辭畢業生共六人姓名如下王仙露吳淑新趙煥章王元齡黄克任龔元駒 
城内 
[開會紀略]  
　　十五日下午七時城内地方公益研究會開第三年第三期常會先由潘友梅君演說旋提議漕河涇董事唐子衡君條陳開浚蒲肇河事宜九時散會 
[弔查帳簿]  
　　本縣李大令移文巡警總局略云案據盛涇公所衆綢商並德泰坊沈藴良等禀控沈兆相恃衆壟斷脅制停工求提訊究等情並據沈兆相呈控虞明標反對加價開導恃蠻曁王大有等喊控各到縣當經飭提並奉巡警總局將沈兆相札發到縣提訊供詞各執沈兆相稱結帳各簿均已呈局除補傳集訊外相應移取爲此合移貴裁判希煩查照迅將在案之結帳各簿一併固封備文檢交敝役帶回以憑集訊幸勿有稽 
[糧櫃洋價]  
　　漕糧洋價自開征之日起至十六日止每洋加放錢五千文昨已滿期本縣李大令發出硃諭自十七日起每洋作錢一千一百四十文 
[巡長捉賭]  
　　一路巡長陳光明前晚巡至晝錦牌樓見延齡堂茶舘樓上有人賭博當即入内將賭徒顧阿卿及店主虞家福拘局訊究判虞罰洋三元顧罰一元具結斥釋 
[禁放鞭爆]  
　　北五區昨出牌示云照得違警定章前經頒發通行凡有施放鞭爆禁止早已申明附近火藥局處居民尤宜小心偶爾一有疎忽頃刻肇禍非輕爲此出示嚴禁爾民一體凛遵如敢再放鞭爆拘局罰辦重懲 
[不可道也]  
　　王豐輪扭伊婿蔣永敷到縣喊控經李襄讞審訊王供今春三月女兒蔣王氏被婿毆虐回家哭訴職員將女送至婿之姑丈楊廣齋處轉送婿家後仍被虐票准庶姑張氏暫歸職家上月念八日職員命子臨照送妹回去昨遣傭婦往視據云女兒衣飾均被婿覇匿不與飲食職員忍氣往勸反被辱駡求究王氏供嫌蔣四載未同衾枕每爲庶姑凌虐今正公公去世凌虐尤甚餘關家醜不敢直陳蔣供岳父縱女違忤庶母求鑒李襄讞斥其荒謬判具結領妻回家如再虐待定當嚴辦 
[不堪其擾]  
　　柴船户朱關壽等多人到縣喊控稱有前充船埠頭之李東升帶領惡棍多人到船勒索所裝稻草概須歸伊稱賣求爲提究判候查明提訊 
[勿再負氣]  
　　一路巡局游巡官批戴潤生禀云查糊裱一業上海本幫曾經禀縣立案不准客帮搶奪生意該幫應與妥訂章程不得紊亂行規方得各安生業詎該帮不以縣定之案遵照辦理仍欲在彼搶賣以致時起衝突殊非經商之道仰即邀同該幫會商妥自爲計勿得負氣逞强反受虧累所請備案之處着不准行 
[道批兩則]  
　　商民陳泮禀批著將回頭執照曁照相片呈候驗明再行核奪商人陳恭祥禀批赴美經商須有實在資本呈驗証明確係自營生業並非受雇爲傭方准給照前往該商旣非資本家何能准行保結擲還 
[縣批三則]  
　　楊云孫禀批爾嗣母楊張氏托周楊氏作中將田單先後抵借洋四十元如果並非絶賣自可隨時回贖何以周楊氏及伊子周錦濤立有賣契不得放贖究竟此田抵與何人除周楊之外有無餘人作中經手地保楊聘儒旣曾理贖應知底藴著速邀同檢看契據妥爲理贖毋以空言妄興訟端沈榮桂禀批汪寳大將長春花園盤與九宜園旣將所得價洋料理如倩該職借本洋二百元同係債主何獨抵賴不償候即飭差查明追給該職仍將原據檢呈黏帳付丁菊初禀批世情詐僞固有變端莫測之事而人之生死斷雖揑造張少山果未病故高倬舟爲之欺飾日後何能出面見人耶惟　關核實是經批飭原差勒令高倬舟出結在案據呈前情著候照催可也 
[官事]  
　　海運滬局委員直州同屠善生滬錫海運局委員縣丞張雨田　上海房捐局委員知縣陳廷楨候補知縣富光祖昨均到縣拜會候補道虞和德昨到道拜會南市 
[保衛行旅]  
　　總工程局董事以現届年底鄉民入市購物者必多恐有匪徒乘隙肆擾爰特知照警務處諭飭探長督率各偵探按叚分查以保治安 
[攫取錢洋]  
　　王阿記等二人在董市街陸阿木羊肉攤上攫取銅元一千二百七十枚小洋四角由巡士追獲解至工程局請究判飭探帶出查明照賠 
[借洋不還]  
　　船户謝掌發去年央陳桂發爲中向和記雜貨店主胡妙福抵借洋二百元延不理楚兹由胡控奉工程局傳陳到案據供今正已還過洋一百四十元判陳押候傳到過付之李桂泉再訊 
[巡士不端]  
　　巡士錢嘉福向和泰衣莊租賃皮衣再件抛差逃逸兹由該莊夥張子榆報知工程局將錢查獲提訊據供已將一件交還尚有一件質洋七元判押限繳還當本一面由警務處將該巡士卯名革去 
[巡士行竊]  
　　南區巡士陳榆竊取同伴金子坤之獐絨背心一件昨由工程局查悉立予斥革並提案戒責一百下押七天 
閘北 
[欺騙寡婦]  
　　崔華樓控荀逹山騙伊寡妹吳崔氏銀洋昨經四路一區分局提訊判限五天繳還 
[僧人行竊]  
　　僧人戊寅前晚至觀音菴挖洞圖竊由巡士查獲解局收押 
[混用銅洋]  
　　劉阿四混用銅洋由巡士拘局請究判將銅洋充公另罰洋一元 
新租界 
[因何起火]  
　　前晚成都路一百九十二號門牌空屋内起火幸即救息嗣由捕房查悉該處房屋共有六十間約有一半尚未借出業主胡昌記保有火險不無賠累恐有縱火情事立飭包探查辦 
英租界 
[賠償損失]  
　　德商地亞士洋行控萬源號主陳菊生不出定貨昨由公堂會訊原告洋人供稱被告所定貨物值銀一萬餘兩屢催不出業已由本行賣出專請飭令陳菊生賠償虧損銀九百餘兩訊之陳供求交保出外自行料理判交五百兩人銀並保限一禮拜繳還原告現銀五百兩如違押追 
[控告無憑]  
　　陸秉衍控美商用人榮宗錦不交定購小麥七千餘担昨經公堂集訊中西官以陸所控無憑判將案註銷 
[仍被查獲]  
　　吳春九虧空華洋各商銀兩逃匿昨晨由探將吳查獲解廨請究判押候晚堂訊追 
[欠銀不理]  
　　蔡舜臣控龎金生欠銀不理昨由差探將龎解廨請訊判交差候訊陳惠卿欠唐啓初銀兩不還昨亦傳案判押候過堂訊理王文堯控李慶發欠銀不還亦由包探將李提案判押候晚堂訊追 
[改押半年]  
　　朱乾忠欠寳泰洋行洋一千餘元由廨判押西牢三年在案兹朱將欠欵理清廷請聖文律師禀求開釋判朱改押半年期滿釋放 
[拐匪收禁]  
　　陳阿榮拐計萬榮之小孩由探一併查獲昨解公堂請究判陳押西牢二年孩交計萬榮領回 
[不認拐匿]  
　　曹石氏控龔少華拐匿伊女昨由包探將龔查獲解廨請究中西官因訊不承認判押候查明再訊 
[咎由自取]  
　　張桂弟控江福正因賭輸負吞烟圖害昨由公廨提訊中西官以江咎由自取申斥釋放 
[酒醉行兇]  
　　曹金生因醉持刀將潘金寳戮傷由探將曹及伊友張德成一併拘入捕房昨解公堂請究判張開釋曹押十天 
[擾累行旅]  
　　鴇婦陳張氏與雉妓陳阿香王阿金花寳香花小寳在途拉客由探一併傳至公廨判陳鴇罰洋十元陳妓等各罰洋五元充公 
[抵單不贖]  
　　英商新瑞和洋行控趙發茂抵單不贖昨晨由探將趙傳至公廨判交保 
 
 

Page 20

 
 
候訂期會訊 
美租界 
[日人行兇]  
　　某日人昨在海寗路將車夫兇毆由捕拘入捕房押候解請日署訊辦 
[西人大醉]  
　　某西人醉臥於百老匯路由印捕扶至捕房押候酒醒釋出 
[走失養媳]  
　　薙髮匠唐紅寳昨至捕房報稱走失十四歲之養媳請飭訪查捕頭准之 
[隣居公憤]  
　　哈而賓路某車行主毛二姘婦甚多時將髮妻毒毆兹由隣人至捕房告密飭探將毛拘入押候究辦 
法租界 
[悔之晚矣]  
　　雉妓老三即邱王氏前控流氓李咸林强搶金戒經公堂判候查明訊辦在案前日又有　國香投控陳阿根林小狗李桂榮在李咸林家局賭騙去洋廿九元昨日提訊陳等供與董時常賭博彼此均有輸赢並不局騙李供從未與賭惟不應令彼等在家聚賭今已改悔求宥判陳等交保李押候究懲 
[情節可疑]  
　　巨誠昶洋貨棧失愼一案昨又由廨傳該棧執事汪吉甫汪瑞卿到案請訊供仍含糊中西官以該棧保有火險銀一萬四千兩上年曾經失火今又肇禍顯有情獘判罰銀一千兩充公 
[集訊拐案]  
　　包裴氏控蔣榮昌施云舒拐騙女孩包小龍一案兹又由廨將客棧主潘徐友來杜永榮提訊據供蔣未帶領女孩來棧質之蔣供不承認判徐施杜三人開釋蔣還押候辦 
小說 
[衣冠影（三）第一回單强人砲台失守奉朝命大將出師]  
　　赫游戎對着他們。搥胸頓足的道。如今怎麽樣。如今怎麽樣。砲台是失了。軍械是丢了。我們這班看守砲台的人。怎樣的去見軍門和大帥又。怎樣。的一個說法。要是軍門和大帥按起失守砲台的軍法來。我們的腦袋。就保不住了。這便怎麽樣呢。那班老將聽了。一個個你看着我。我看着你。目瞪口呆。開口不得。呆了一回。便有幾个奸滑的兵士。和赫游戎出主意道。我們只說他們來的人多。我們人少。抵擋不住。實在衆寡不敵。方才逃回來報信的。大帥和軍門。又没有看見我們打仗不打仗。那裏對証得出來。赫游戎聽了。想了一回道。也没有别的法兒。只得如此的了。說着。便帶着這班老將。趕到龍州去。見了太平思順道蘇觀察。把砲台失守的事情裝。頭裝尾的說了一遍。說得那。革命黨的兵馬。怎樣的利害。自已又帶着手。下的兵士。怎樣的抵敵。裝點得十分相像。蘇觀察得了這個消息。也着實吃了一驚。鎭南關砲台。是他管下的地方。他自已也有處分的。便立刻打了一個電報。給廣西巡撫白實甫白中丞。又打個電報。給廣西提督田見山田軍門。也把匪勢說得十分猖獗。白中丞得了這個消息。大吃一驚道。鎭南關砲台。是廣西最緊要的地方。怎麽會給革黨佔據了去。這還了得。連忙請了田軍門來。和他商議。懊悔從前没有好好的派兵駐守。商議了一回便一面電調龍州就近的防軍。協力進勦。又出了四萬銀子的賞格。不論那一營的兵士或者那一處的鄉兵。收復了鎭南關砲台。就給賞四萬銀子一面電奏皇太后皇上。請示辦法。並自請交部議處。軍機處得了這個電報。立時回電出來。免了白中丞的議處。只呌他嚴飭將士。尅期敢復。白中丞得了電旨。便請田軍門帶兵馳往龍州。相機進勦。那曉得田軍門還没有動身出省。鎭南關砲台已經有人收復。領了這筆賞欵。建了這。個大功。看官。你道這個收復砲台的究竟又是那一個。原來蘇觀察接到了白中丞的電報。便調集了左近的防軍。督率進兵。那班防軍聽了有四。萬銀子的賞格。雖然心上十分希冀。想要得這一筆賞銀。却又怕著。革命。。 
黨人利害。銀子雖然緊要。性命也是要緊的。大家蠍蠍螫螫的作不定主。意。不敢出頭。正在你推我。我推你的時候。那曉得龍州市上的。一班爛罳。聽得四萬銀子的賞格。大家閧然一聲。登時就聚了四五百人。大家都擁。到蘇觀察衙門裏頭。見了蘇觀察。便自告奮勇。情願去收復鎭南關砲台。蘇觀察聽了。心上倒有些躊躇不决起來。未知蘇觀察答應不答應請看下文交代 
國外新聞 
[意大利大地震九誌]  
　　十五日倫敦電云倫敦日報載有海軍部告示警戒各船道經美西拉灣務須加意謹愼以防地震後航路深淺及海岸綫或有變動雪西拉及茄萊勃利亞兩島自經地塌道路盡毁無從來往目下辦理賑務頗形艱難而災黎則均嗷嗷待食同日東京電云日本紅十字會已開國民捐賑濟意國災黎商界中人亦頗出力襄助同日紐約電云美國戰艦康萊的克凡芒脫明萊索塔三號現均由賽特口鼓輪赴萊泊爾斯島助救災黎其餘各戰艦及各巡洋艦均分泊地中海各口岸譯字林報 
[近東大變局七十三誌]  
　　十五日倫敦電云塞爾維亞内閣大臣業已辭職塞王彼得因已定期本月二十五日重集國會故不允收納辭職書塞爾維亞外務部大臣答覆奧政府詰責公文内謂彼於國會所發之演說係經人訛傳不日即將宣布正文目下無庸辯論云云奧國接此公文輿情稍平同日柏靈電云塞政府現對奧已漸有退縮之狀英政府警戒塞國不得再行激怒奧國之舉十六日倫敦電云土爾京君士坦丁近大開會議反對克雷脫島與希臘歸合之舉倡議抵制希臘以爲報復斯密拉地方亦爲此事集會與會者約二萬餘人 
[巴拉瑪已獲獨立]  
　　十五日柏靈電云哥倫皮亞現已承認巴拉瑪爲獨立之邦 
[俄外務大臣辭職風說]  
　　十五日栢靈電云俄國外務部大臣伊斯華克外間傳說行將辭職一節現益確實 
[駐俄奧使回任]  
　　十五日柏靈電云奧國駐俄大使前自任所回歸奧京維也納現復赴俄以上譯文匯報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
