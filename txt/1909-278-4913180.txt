# 1909 - 278 - 4913180

 

Page 1

 
 
   
 
 

Page 2

 
 
宫門抄 
　　八月二十九日召見軍機沈家本兪亷三 
論說 
[論近日敎育上急宜改良之要點（續十八日）]  
　　乙敎式新敎育家之詬詈舊敎育家則曰死讀死誦無一定之式法以爲學生之課程徒孜孜焉由四子而五經斷其句讀熟其文詞是直一盲目的而己吾國一般之靑年被害于此等冬烘者諒非淺鮮然亦思彼之所謂敎式何如乎口誦敎本耳身立講壇耳手録黑板耳吾用何式以促進生徒之知識不聞也吾持何式以發逹生徒之技能不知也臨講時旣未使用講解之敎式旣講後更未措意問答之敎式逐隊而入魚貫而出盡此一句鐘以爲畢乃新敎授上之敎式嗟嗟新敎授之眞相果如是乎試即敎授上注意問題述之如左 
　　一對于臨講時之注意敎授之形式分注入的開發的二種注入的主用講解以敎師爲主動力生徒即其受動之形而學習之開發的主用問答以生徒爲主動力敎師即指導其活動之方二者不可偏廢宜互用之以爲適當之敎式偏用注入式則妨于生徒之活動力而易招其倦怠且無問答以開發之亦不知生徒之學力性質偏用開發式則强求生徒之答解徒費時間且無講演以注入之則易迷于所適而妨害其發逹之程途至執二者而權衡之則自以開發的爲主 
 
 

Page 3

 
 
注入的敎式約有三種一曰示範二曰觀察三曰講義示範者敎師先示實例模範令生徒模仿而學習之之謂就各敎科而配合之宜于唱歌圖畫手工體操等科之技能敎授觀察者敎師示實物模型標品寫眞圖畫等令生徒觀察之使敎授時容易理會以確實其知識此實物敎授上最要者宜於理科敎授及地理歷史等諸直觀的敎材講義者敎師用直觀的言語連環講演令生徒聞之易于領悟用語宜平易不可佶倔宜次第引進不可驟涉高深如講車聲即形容其轔轔講雷聲即形容其轟轟宜于修身歷史地理國語各科使用之 
　　開發的敎式亦有三種一曰課題二曰對話三曰發問課題者敎師提出問題使生徒解之或以文字或以言語如國語算術上各問題是也對話者敎師與生徒就講解時任意爲相當之對話以開發生徒之思想者此法宜於高等小學以上各校使用之發問者使生徒對敎師之問而指導之各敎科各學校皆可通用三者惟課題的敎式近時學堂中尚使用之至發問對話的式則各學堂鮮有行之者矣 
　　要而言之開發優于注入的敎式僅僅宜於提示而己開發則不論何學校于各項敎科上皆可使用然尤以發問對話二敎式爲最要之二敎式泰西各敎育家統而合之名曰問答法略分二方面一曰消極的二曰積極的其意義實發明于古昔希臘大哲學家曰蘇格拉底氏蘇氏常以天才之辯舌好發問導人疑路雖易知之端亦必故設疑問令人會猝不解如講正義即故設一疑問其父無端殺人其子于正義上宜守法乎抑枉法乎使生徒往往力白其無所措置如桃應所謂瞽瞍殺人則舜如何者然此之謂消極的方面氏因告以無法措置之故由于識不廣而見不確更進一步以告之曰其父殺人犯法其子枉法釋父此孝道也非正理也務精確之以逹于至法要道之歸如孟子所謂舜竊負而逃遵海濱而處者然此之謂積極的方面氏故嘗曰余非能授知識于人不過爲人生知識之産母耳噫嘻斯言也其眞得敎授之眞髓歟試問今日之一般新敎育家囂囂然以改良敎育自命者果孰不曰吾輩乃人生之産母然孰是當産母之名而無媿者 
專電 
[電一（北京）]  
　　修訂法律大臣沈家本俞廉三編訂現行律告成於前日出奏昨日蒙攝政王召見諭將新刑律速行接續編訂 
[電二（北京）]  
軍諮處奏陸軍人員佩用參謀帶章又奏留學測繪生免考先補官奉旨依議 
[電三（北京）]  
　　軍諮處咨鄂督荆州速練駐防一協 
[電四（北京）]  
　　鄂督陳奏善後局虧五百萬請飭部維持俾有轉機 
[電五（南京）]  
　　江督交諮議局議案四條（一）補救銅圓辦法（二）調查戶口（三）修淮揚東隄（四）築寗蕪鐵路 
[電六（蕪湖）]  
　　江督電致蕪關道拿辦抵制日貨傳單上列名之醉痴子及印刷人 
[電七（東京）]  
　　伊藤公爵於桂首相宴請萬國新聞記者協會會員席上宣言此次旅行滿州并無政治上之目的 
[電八（東京）]  
　　日本派駐間島總領事永　久吉與領事館員西十月十二日由東京起程前往間島 
[電九（東京）]  
　　日本外務省宣言解决東沙島問題之協約以西十一日調印 
[公電（南昌）]  
　　申報館鑒二十五日鐵路公司連日開股東會有議决權者一百九名郵部主事買贊元等臨時串借熊元鍠股票冒充股東帶同沈肇祚以少數把持連日滋閙攔阻股東决事二十七日蹂躙會塲股東憤極立時解散現己電禀郵部乞宣布公鑒贛路股東萬維坤等八十名 
緊要新聞一 
[張相易簀前之狀况北京]  
　　張相薨逝之日午前攝政王往視張相預易朝服洎王駕至張相命公子輩强爲扶起王命止之乃倚枕面王屢欲進言卒以氣喘不成一語王乃灑涙出 
　　張相於臨終時索所擬遺摺稿力疾細看尚欲改削數字惟語音不淸公子輩未知所指聞摺稿落落二三千言後幅稱臣經手未完事件祇有粤漢鐵路一事請仍由官督理俾早觀成而免紛擾等語 
　　攝政王己於日昨將張相國呈遞之遺摺進呈皇太后御覽皇太后頗爲嗟嘆 
 
 

Page 4

 
 
張相國薨逝後二十三日上午八時入殮是日京中大學堂譯學館等停學一天以誌哀悼蓋仿前張文逹公卒時之例 
[張相薨逝之影響於湘路北京]  
　　湘路集股自去冬總分會即己林立現由該省紳民湯魯璠譚延闓等公推捧呈員賚呈來京呈請都察院代奏其捧呈員己於前日到京適值張相薨逝呈内遣詞語氣尚須稍爲更改另繕故稍稽遲數日聞定二十八日呈遞又該省同鄕京官亦擬有封奏將次入遞亦以南皮薨逝未發現將再集大會另定辦法 
[奏派資政院議員辦法北京]  
　　資政院前奏院章摺内曾請政府在各直省諮議局成立以先將欽簡議員派定以與諮議局上下承接等語當奉諭著於親貴王公部院大臣之中選擇通逹時務者開單請簡以便派人資政院充任議員故昨日軍機處憲政編查館資政院三署王大臣等會　辦法當按照京師各部院署於侍郎丞參及與丞參對品人員擇派每署一名刻己選定决於二十六日開單入奏其親貴王公不在此例應由攝政王遴擇賢能派充亦可於月杪簡派 
　　資政院前因開辦伊始事務殷繁特設協理多人於總裁之下襄理各事聞李家駒意見擬請裁數協理諸名目以一事權俟與倫貝子商定後再行入告 
[海軍處咨調京外人員名單北京]  
　　籌辦海軍處曾准陸事部咨送前海軍處人員業己逐加考察分别去留惟以海軍旣設專處事務較繁所留各員尚屬不敷分派爰復就京外各項人員審愼選擇陸續調用以資任使茲將各員銜名録左 
　　奏調京外人員裁缺國子監學正舉人蔣志逹法部候補郎中拔貢孔繁裕分省試用縣丞海軍畢業生吕富水花翎員外郎銜陸軍部主事馮汝玠花翎四品銜内城地方審判廳民科推事趙福濤花翎員外郎銜農工商部補用七品小京官商科舉人李搌鐸花翎五品銜禮部遇缺即補主事文炳廂黄旗滿洲驍騎校會典館賸録官延續内務府候補筆帖式長桂民政部内城巡警總廳八品警官增續員外郎升銜禮部筆帖式貢生聞韶縣丞職銜孫慶遠州同職銜實業畢業生史應棣縣丞職銜附生張春澤四品銜直隸候補直隸州知州監生繆欽臣州同職銜李寶符州同職銜英嵩福 
　　奏留前海軍處人員花翎儘先補用叅將留美海軍畢業生鄭汝成陸軍部主事留英海軍畢業生林葆綸前北洋海軍中軍右營千總留英海軍畢業生徐興倉補用守備海軍畢業生施作霖候選州同海軍畢業生招瑞聲補用千總留習英艦海軍畢業生沈梁補用千總留習英艦海軍畢業生王光熊候選縣丞海軍畢業生何嘉蘭儘先把總海軍畢業生吳毓麟補用千總留習英艦海軍畢業生方佑生海軍畢業生羅則均候選知縣畢業生來珦分省補用通判舉人楊鳳藻海軍畢業生李光候選布經歷優附監生王翰　軍部主事何蕃蔭陸軍部主事舉人林鰵陸軍部協軍校陸軍畢業生仇寶璿陸軍部副軍校陸軍畢業生孫同鎬不論雙單月儘先選用知縣舉人唐運漢布理問銜貢生沈和敬州同職銜李榮熙附生王國觀附生崔炳翰廪生吳守誠附生車以庸領催瑞捷貢生開霽 
[軍諮處奏派軍諮使廳長北京]  
　　軍諮處奏現值軍諮處開辦伊始事務殷繁應遴選相當人員請旨派充查有裁缺軍諮處副使陸軍正參領哈漢章堪以派充軍諮使前軍諮處第一司司長陸軍正叅領盧靜遠堪以派充軍諮處第一廳廳長前軍諮處第二司司長記名陸軍正叅領副參領馮耿光堪以派充軍諮處第二廳廳長陸軍正參領陳其采堪以派充第三廳廳長前軍諮處測地司司長章遹駿堪以派充軍諮處第四廳廳長前軍諮處第四科科長候選州同姚寶來堪以派充軍諮處第五廳廳長以上各員均係奴才等前次奏留極稱得力相應請旨派充以專職守又奏裁缺軍諮處正使鑲白旗漢軍副都統馮國璋前經奴才等奏准留用在案擬派該員兼充軍諮處軍諮使之差查該員係屬二品大員奴才等未敢擅便理合附片陳明 
[軍諮處奏訂暫行章程北京]  
　　軍諮處奏奴才等接收前軍諮處文卷事宜日期業於宣統元年六月二十九日具奏奉硃批知道在案伏維開辦之始事務紛紜百端待理經奴才等督飭前次奏留各員將一切應辦事宜悉心核議查原設之軍諮處奏定章程其時因創辦之初暫從簡略數年以來經該處逐漸推廣事務日增今昔情形繁簡迴異奴才等詳加體察有宜酌量變通者有宜稍加推廣者有宜賡續辦理者原奏章程暫於擬設五司内先設三司兼攝其餘兩司事宜今職務倍增原設司缺己難包舉况陸海各軍均宜通籌此職守之宜酌量變通者也又原訂各司科等項額缺先　六成設置今擬切實整理一切事宜有爲目前所應次第辦理者事務較繁即額缺不能不量爲增置此員缺之宜稍加推廣者也至於軍官測繪等學堂及其餘事項經陸軍部奏定擬定有案尚未實行者應即體察情形隨時舉辦此應賡續辦理者也茲經奴才等再四籌商廉先分設各廳以重職守擬首設總務廳一置軍諮使二員凡不隷各廳事務歸其辦理此外分設第一第二第三第四第五及海軍等六廳各設廳長一員統理全廳事務又於各廳分設各科每科設科長一員管理全科事務再分設一二三等科員以資助理並分設録事以供繕寫總計全處共設七廳於現時應辦事宜似己足資分理其總務廳軍諮使及各廳長員缺擬奏明請旨派充科長以下各員缺擬就前軍諮處任職得力人員及　悉　事者由奴才等酌量咨調分别派充至於各廳分任職掌及應設之軍官軍佐　軍用文官等項額缺亦經詳細 
 
 

Page 5

 
 
擬訂另案奏明辦理除各項軍用文官一應補缺升轉事宜應如何比照各部則例辦理之處再行詳擬具奏外茲謹將擬訂暫行章程繕其淸單恭請聖鑒如蒙兪允即由奴才等欽遵辦理再查本處有通籌陸海軍事宜之責奴才等當不時親往調查或派員稽核於籌畫一切庶有把握而免舛誤 
[軍諮暫行章程淸單]  
　　第一條軍諮處爲賛助皇上通　全國陸海各軍事宜之所凡關涉國防用兵一切命令計畫胥由本處擬案奏請親裁之後飭下陸海軍部海軍部未設以前海軍處欽遵辦理　　第二條軍諮處統轄陸軍大學堂（大學堂未設以前軍官學堂）陸地測繪學堂駐剳各國使館武官陸軍文庫並海陸軍叅謀等官及考駁該參謀等成績事宜 
　　第三條軍諮處所有一切籌　事宜謹遵硃諭由管理事務大臣隨時妥酌其奏恭請皇上宸斷頒發遵行其有應商之軍機處及行政各衙門者可隨時會同籌議奏請欽定施行 
　　第四條軍諮處此次擬訂之暫行章程係遵硃　爲先行籌辦軍諮處之暫行章程俟隨時修改逐漸　充再行請旨設立軍諮府以垂久遠之制 
　　第五條軍諮處分設總務第一第二第三第四第五及海軍等廳 
　　第六條總務廳以次所管　掌另案奏明辦理 
　　第七條總務廳設軍諮使二員禀承管理軍諮處事務大臣統轄各科辦理所管事務几不隷各廳之事皆匯焉 
　　第八條其餘各廳均各設廳長一員禀承管理軍諮處事務大臣統轄各科辦理所管事務並酌設副官運理各廳庶務 
　　第九條各廳應設科數及軍官軍職額缺另案奏明辦理 
　　第十條各科設科長一員辦理該科事宜並配設一二三等科員經理科務一二三等録事以供繕寫 
　　第十一條軍諮使及各廳廳長均由管理軍諮處事務大臣擬定人員請旨派充科長以下各員由管理大臣遴員委派按期彚奏 
　　第十二條軍諮處應補軍官軍佐人員均由管理大臣分别照章　奏請旨補授 
　　第十三條軍諮處人員應全用陸海軍軍官承充惟通務廳第四廳第五廳科長科員及各廳之録事間可叅用文官其軍用文官設缺補充章程另案奏明辦理 
　　第十四條各廳額設人員加現在人才實在不敷未能全數設置則亦任缺母濫 
　　第十五條此　所擬各廳員缺均屬從簡編制推行以後如有應行增設之處管理大臣體察情形隨時奏明辦理 
　　第十六條軍諮處經費勿論額支活支均由軍諮處按年分别預算請旨飭部照撥 
　　第十七條軍諮處附設顧問官員額無定由管理大　遴選品端學粹者請旨派充以備葉思廣　之效 
[中葡勘界事宜彚誌廣東]  
　　近日中葡兩使會議澳界事宜葡便以過路環乃海口要衝謂屬應有界址又以旺夏角一帶舊跡均己毁滅擬將接連之處作爲舊界當經高使力與磋磨并電外部察照現聞外部覆電以過路環一帶極爲寬敞遼闊居澳境出海要道右邊卽大小横琴占名九澳從前中國拱北關巡查緝私均派輪在該處駐泊尤足爲我國界址之證至旺夏地接澳境之後舊跡雖毁亦有輿誌及舊日痕跡可以覆按云云故高使現己查照磋議矣又探悉葡使之議謂澳門葡人以兵力取於賊人之手並不得自中國其所言盡出於十三年條約之外高使則祇持十三年之約而爭諸島不載約内者概不提議惟以蓄圍墻爲界龍田望厦等村爲附屬地擬以之對換氹仔西沙過路各島日昨廣西南寗商民爲澳界事致電北京外部云北京外部憲鈞鑒葡佔澳界主權喪失衆　死殉乞力爭並電高大臣將議定　宜揭示以慰民心南寗闔埠商民禀致高使電文略同 
　　旅港華商楊瑞階等以現在澳門勘界設有不虞則水陸宜防爰聯禀制府乞派兵輪駐保隨奉批示云澳門界務關繫領土國權本部堂有守土之賫斷無棄地棄民之理現在勘界大臣正在據約磋商候即咨明高大臣查酌辦理仰即遵照 
　　候補知府周守璽曾奉札隨同高大臣襄辦界務惟周守現值丁憂守制袁督以界務叅贊甚爲緊要非同别差可比即己改派知府陳柏侯接辦 
[京師近事]  
　　洵薩理大臣此次回京覆命聞擬定决行四事（一）外洋内河軍艦當分爲兩艦隊同時籌辦（二）整設山東南京福州廣東四海軍學校（三）將江南製造局酌加修整直隸海軍處管轄（四）改築象山港爲全國海軍根據地其餘改革軍制等事俟洵貝勒續行攷察歸國後再行酌定 
　　閩省礦産富饒久爲某國所垂涎日前又向外部要求合資開採外部以該省紳民現正組織自行辦理昨己婉詞拒絕 
　　烏里雅蘇台金礦政府久議開辦惟以籌欵不易延未實行近聞有俄國資本家格落氏派員往彼處調查知該處礦苗甚旺故近日己挾資到京極力運動並有串托某蒙人出名呈請商部發照開辦之說 
　　聞某台諫以魯省交涉懸案遷延未結特將關於魯省路礦大吏辦理失敗情形繕成一摺約在三五日内即行封遞内容探明續佈 
　　肅邸近在樞府提議現值舉辦憲政國籍戶口兩項關係至爲重要各省戶口確數業飭限期賫報而南洋及歐美各國旅居之華民爲數甚衆亦應電飭各欽使及領事官等迅速詳查造具表册報部以備彚核聞此事現己議决當由民政部分寄表式章程俾與内地一律辦理 
　　政府諸公日前在政務處提議各省籌辦憲政首在開通紳商各界智識俾知因革損益命意之所在及國民應享應盡之權利義務爲最要關鍵議卽通飭各省督撫叅仿官報體例一律籌設憲政報將關於籌備舉辦之一切憲政事宜登載宣布俾民間便於研究 
　　本届考試留學畢業生有留日法科學生某所呈文憑有塗改描寫痕迹學部以塗改公文顯干厲禁批飭該生不准與考 
　　四川總督趙制軍近日迭有電至郵部催詹天祐觀察迅速赴蜀以重路工惟徐尚書意則擬留詹天祐督辦張綏一路現與軍機王大臣商定擬保詹天祐爲蒙邊川漢兩路總辦兼該兩路總工程師使其彼此兼顧往來監工以期川蒙路工均得早日築成日内即當奏保 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[魯紳爭改津浦路線近狀山東]  
　　山東紳民因津浦路線取道曲兗向當道力爭請改道濟寗各節迭誌本報茲悉上月濟紳夏太守聯鈺劉太守嗣瑞田宫保在田等聯銜公推本省諮議局議員楊太守毓泗法部審録司郎中李正郎繼沆爲代表公呈徐沈兩大臣乃事延多日尚未批准故日前復大開議會咸以日久遷延倘典兗一帶路工旣開則虚擲巨欵轉恐當道有所藉口况楊太守現己舉定全省議長不克分身赴京而李正郎究係實缺郎中或有關碍之處不便力爭因即公舉　别駕景熙潘太守復爲全濟總代表（潘君己有電禀徐沈兩大臣見前報）另於紳學界中公舉諳習路政商務者二人爲輔且前由濟寗諮議分會派出之書記員曹君繩武赴曲兗一帶調查路工現查得該處購地尚未實行土路亦尚未修築似改道濟寗目下實毫無窒碍又濟寗商務分會總理吕大令慶圻將濟寗出進貨品數目價值己詳細查明計每年不下六七百萬兩之譜均經開具淸摺交各代表赴京面呈督會辦鑒核俾知濟寗爲數省水陸通衢確屬商務薈萃之區想徐沈兩大臣顧全商務俯順輿情必能改良該路幹線也 
[豫省停鑄銅元後籌抵餘利辦法河南]  
　　河南巡撫吳重憙奏竊豫省向藉銅元餘利湊撥各欵如學務公所巡警陸軍第二師範各學堂經費及陸軍不敷餉項巡警探防隊步軍統領衙門經費綜計約十五萬八千餘兩自銅元停鑄復待撥之欵虚懸無著加之本年新設諮議局籌辦處禁烟公所淸理財政局調查局統計處五處就目前開支年約需銀五萬八千餘兩而建築諮議局工程及開局後一切擴充費用猶不在其列合計銅元餘利指抵各欵並新添各局所經費共需銀二十一萬六千餘兩各處紛紛待撥倘不亟籌彌補實於憲政前途大有窒碍臣再四思維飭由司道局合力通籌以顧大局茲據布政使朱壽鏞詳稱由司庫認籌四分之二由兼管之釐稅項下認籌四分之一其餘四分之一應由道庫認籌旋據鹽糧道王維翰詳稱擬自宣統元年五月起至二年四月底止在積存漕正耗羡瞻運三欵項下動撥銀三萬九千五百五十兩按月移解藩庫作爲暫認補撥銅元餘利協欵並擬自宣統元年正月起至年底止在積存鹽規歸公項下勳撥銀一萬四千五百兩按月移解藩庫作爲新添各項新政協欵臣覆核無異理合繕具淸單伏乞聖鑒敕部立案核覆施行 
[奏辦縱釀寛城鄕民毁卡之官吏熱河]  
　　前熱河都統廷杰奏稱本年八月初九日奴才風聞平泉州寬城地方有聚衆閙稅情事當即遴委財政局稅務科科員佐領麟章馳往確查旋於是日據喜峯口司員保齡轉據寬城把總翁國有禀八月初六日午刻鄕民聚衆被巡防兵鎗斃多命等情飛禀到熱並據平泉州知州涂德基電禀本月初六日聞信馳赴寬城詎於是日午前己被匪徒數千焚毁稅局經護局巡兵鎗傷匪徒多人今己騐明死者十八人各等情奴才卷查前據八溝稅員候補知縣祝萬年請在寬城設立分卡禀經奴才批令會同平泉州知州妥籌辦理嗣據凃德基以會同祝萬年前往寬城佈置己妥卽於初一日回州電覆前來乃不數日竟釀鎗斃聚衆匪徒多命之案無論如何起釁究屬辦理不善咎有應得應請旨將候補知縣祝萬年先行革職歸案審辦統帶熱河東路巡防營副將衛儘先游擊李保荃當兵丁鎗斃多命之時雖不在塲究屬浸無約束平泉州知州涂德基於地方刁民聚衆焚局未能先事防範均請旨先行摘頂示懲仍令李保荃將護局兵十名一併交案己派承德府知府管廷獻會同佐領麟章前往查明聚衆釀命確情曁鎗斃各命有無良民以憑訊明照例嚴辦 
分類新聞 
政界 
[籌辦地方自治之綱要蘇州]  
　　蘇屬自治籌辦處以各屬籌辦城鎭鄕地方自治各事宜業經本處遵奉前撫憲陳札發會議案内開期限表通飭迅速照辦在案惟查期限表内備舉大綱未列細目則條理不盡周密斯舉措或致紛歧現經公同詳細議定各屬城廂自治籌辦日期表一紙雖就所限日期略有變通而城議事會董事會仍於宣統二年五月三十日以前開辦於議案旣相符合於各屬較便進行除呈報撫憲通飭照辦外昨特將表册（日期表己見二十二日本報）發縣札飭遵照辦理長元吳城廂自治籌備公所日昨爲常會議事之期是日新舉江霄緯爲副所長到所任事潘正所長與各職員及長元兩縣均經到所（吳縣下鄕勘荒未到）當經議定審查選民册由編輯員費君玉如陳君公孟陳君公亮等坦任於九月初一日起公同審查十一日起由縣派書到所謄寫至該所經費前經縣紳共同担任各一千元現因預算一切不敷開支當由縣紳再行担任各五百元嗣後宣佈巿民公社蔣沈二調查員及北路三區湯宋二調查員婁門外王顧二調查員願盡義務薪水退還移作公所經費另行具函致謝 
 
 

Page 11

 
 
[釐金改歸洋碼之先聲蘇州]  
　　蘇垣牙釐總局以各局卡抽收釐金銀洋銅元對搭五成比年來銅元充斥以錢易銀亦受暗虧且聞議紳有改辦統捐重定規則之議爰特擬定釐金錢數可否改作洋碼及統捐不如改辦認捐將各卡一律裁撤等情呈請撫憲察核 
[制定巡警畢業生見習規則蘇州]  
　　蘇省巡警學堂畢業生尤志弼等具禀求請録用當奉蘇撫瑞中丞批云該生等學堂卒業後己逾三年究竟程度才具如何仰警務公所傳騐考核分虽派往各區先令見習一月再行量材酌用免致濫竽充數嗣後蘇省學堂畢業者一律照此辦理其有他省投効者風俗人情未能熟悉仍應加展見習期限并仰定爲章程原禀發閱仍繳蘇省警務公所總辦馮觀察奉文後即會商兩司議定仿照北洋上海等處辦法先將各該本省學堂畢業生分派各路見習八路每路派見習一人由各路區長派定崗位飭令隨同巡警站崗不支薪餉每人給火食洋四元以一月爲期責成區長悉心考察如才識優長辦事確有經騐者期滿後遇有巡記巡官缺出儘先遴擇派委惟不得刻期躁進倘程度不及或沾染嗜好身弱不能勝任者隨時斥退該區長母稍瞻徇俟一月期滿另再續派八人前往見習外省投効各學生一律照此辦理仍遵批加展見習期限但須挨次派差輪到本省學生之後並飭傳各該生到所書明願充字樣不願充者聽之現據具禀之尤志弼金樹芬梅恩光殷占元及來所効用之王玉亭夏榮荃陸培成徐祖邁八人赴所聲明願充己分派各路見習並呈報撫憲移行知照 
[派員截留江北難民南京]  
　　江督張制軍以本年海贛沭三處被水成災而淮屬之阜寗安東揚屬之高郵寶應亦間有被淹之處收成不免歉薄己飭司分别撥欵派員勘振並籌借欵項遴員前赴奉天蕪湖等處購運糧米平糶以資接濟惟恐各屬民人狃於積習藉口逃荒仍復相率南來討索滋擾亟應嚴飭各該地方官剴切示禁並責成董保戶長明白開導凡被災者務宜安集鄕里切勿流肈未被災者尤不應輕去里閭遊行出外一面查照上年辦法委員分投堵截以免若輩聯帮南下滋生事端查有候補知府劉澤靑放煥堪以派委每員每月由財政局支給薪水一百兩俾資辦公應飭該員等刻日前往淸江一帶扼要設卡如遇江北流民聚衆南來立即會商地方文武多派兵役押解回籍勿任逗遛生事所有需用兵勇即由該員等禀請提部堂就近酌撥其各該州縣亦當一體截留遺送勿稍泄玩 
交涉 
[東沙島賠償之確數廣東]  
　　東沙島一案日人原索日銀六十萬元取贖今减至港銀十六萬元於此數内扣三萬元爲賠償拆廟及財産之用實取十三萬元約於此一禮拜内將畫押云 
[奸民勾串洋商購買石山開採述聞浙江]  
　　武康縣東鄕楊墳地方有石山一座名鷄龍山一面臨溪中有陸道以通行人近有奸商郭永生代申江瑞新公司之法國人購買石山二十餘畝欲將炸藥轟石居民聞之不勝驚駭此山如果開採不但行旅者大受妨害且鄰近地方亦多有損失刻己由耆民王福珍等聯名禀控矣 
[英國陸軍大將赴京漢口]  
　　文匯報載二十九日漢口電云吉靑納將軍於今晨六點鐘抵此即改乘火車晋京 
軍界 
[咨覆黄埔船塢現行章程廣東]  
　　海軍王大臣以軍港船塢之設爲海軍上基本計畫查粤省黄埔前經設立船塢究竟該塢辦法情形如何特行咨粤詳本現經大吏查明咨復略謂該塢自三十三年改照商家辦法定章凡大小官輪均由該塢修理應用工料由船委員會同騐船委員及本船管帶核實估計并准投票承攬包工應修處所均須公同騐明如何損壞及尺寸若干應換某項物料需工若干均須一一載入估單訂明期限通報除天災與人事不及料者萬一悮期照章罰扣凡包工者不包料如包料并須投票其管帶水手人等由塢預備房屋居住并定章程十條以資遵守等情刻己由王大臣察核矣 
[粤軍參考江南辦法之計畫廣東]  
　　粤督以各省開編新軍江南爲最早久己成立一鎭而各營隊一切編配辦法以及各學校局所與調查測繪等項章程均極完備粤省新軍成鎭在即目下籌布一切頭緒繁多亟應查明叅仿藉資把握昨特咨請陸軍部將該省各項章程表册調取一分以資叅考 
學務 
[考取經科大學學生長沙]  
　　湘省吳學使前奉部電飭即考送經 
科大學生即於本月十四日傳集各舉人優拔貢等按照平日所習專經及四書大義分别考試在案現就各卷親加遴選照湘省定額正取四名額外備取二名除備文並連同試卷詳請撫部院覆加核定應否正備一併咨送届時再行牌示外昨己將選取各舉貢次第姓名牌示知悉茲特照録如下正取四名舉人余嘉錫（武陵）優貢曹佐熙（益陽）拔貢廖昺文（衡山）舉人宋雲濤（灃州）備取二名優貢陳長　（瀏陽）優貢王猷美（瀏陽） 
[催還購造校基借欵寗波]  
　　前鄞縣黄大令任内購買學堂基地乏資禀借存府漁圑公欵洋五千八百元擬定就地籌捐歸還曾經各前府憲迭次嚴催籌還在案茲甬府鄧太守禀銷光緒三十四年漁圑收支各欵復奉藩憲批飭勒限催令歸遺倘敢再延定著現任賠繳等因爰再嚴札鄞縣立即遵照速將前項借用公欵刻日會商紳董就地籌捐足數批解來府以便轉報併將該地現在己否出租抑尚閒曠並卽查明詳晰通禀以便核奪 
[投考存古學堂未准蘇州]  
　　蘇垣日前有昭文縣附生姜鍾俊禀請撫憲投考存古學校當經瑞中丞批示查前據該司詳報投考存古學堂業己牌示於七月二十九日赴司報告逾期不准再行投考等情在案該生投考逾期係由自悮且似此零星報考實屬碍難准行仰蘇提學司轉飭遵照 
 
 

Page 12

 
 
實業 
[經綸二廠新老股東之意見蘇州]  
　　蘇垣蘇經蘇綸兩廠老股東致蘇州商會函云滬上各報豋有貴會於九月初二日邀集蘇經綸兩廠老新股東開會選舉總理之廣告想係奉到官署公文所以有此然僕等老股東將此事反覆思維有不得不先行奉告者謹陳其事如左一老股新股利害不同不能合開股東會二新股股分只十四萬餘不及原議三分之一與原案議招新股五十萬之數不符况聞現己虧折過半則老股不能認新股爲己成立之有限公司三現在旣有新股名目則須請官騐明新肥究竟己招若干虧折若干除解費租商機器欵項外現在净存若干如其不能應令於兩個月内招足五十萬方可承認接辦四如新股不能招足五十萬兩則老股五釐息及官欵均極危險應勒令停辦另行招租如必欲接租應令新股改爲合資無限公司呈部立案無限公司之總理對於債主及老股應擔無限責任必須身家殷實衆所素知則官署及老股東方可承認准其另訂合同接辦如所舉總理不能滿官署及老股東之意官及老股東均可不認仍令退辦五該新股改爲合資無限公司之後倘或五釐股息短少官欵不能攤還及私將機噐房屋作押或不保險致有意外惟該新股各股東是問倘新股東中不能照數賠償應惟無限公司之總理一人是問六老股東應另行開會公舉數人與新股東辦理以上交涉七老股新股合開之股東會所議决各事老股東不能承認 
[安奉路工之近狀奉天]  
　　安奉鐵路業己動工月餘共分二叚一由安東起一由奉天起刻下每叚工人一萬二千餘名晝夜無停每段己改修將近百里（華里計算）大約年終兩叚即能接合惟路橋等事未能堅固尚須改築 
[潯屬舉定桂全鐵路招股人員廣西]  
　　桂撫張中丞札鐵路局文云本部院以桂全鐵路應分招商股三百萬兩經電飭各府廳州於初選當選人齊集投票之日令公舉商股發起人等因譯發去後茲據潯州陳守電稱前複選舉時各紳到郡當勸擔任提倡招集桂郃各股查該紳等思想仍執迷於貴廉一線署府當以廣西鐵路在在皆關緊要桂全一路現己成議自當先其所急經各縣己面認遵辦均以城廂自治籌辦所所長兼辦桂全鐵路招股事宜等情前來合就札飭札到該局即便查照 
雜記 
[順德七屍八命案之近狀廣東]  
　　順德命婦陳龍氏日昨以營勇妄調八命寃沈等情具呈督院奉批此次焚刦慘酷自應嚴辦前准水師提督來咨己將守備羅壽崇汛弁吳浩撤任留緝續准電稱經淸鄕營拿獲陳阿生等三名皆本案正犯己録供懲辦此外有無獲犯尚未據營縣禀報此等重大案情時逾兩月破獲寥寥捕務實屬廢弛至該縣文武以及淸鄕營汛員弁當時有無救護應再查明分别懲處仰廣東按察司會同營務處遴委幹員前往會同新任順德縣查明此案盜犯己獲若干名並查明營汛距該鄕道里遠近當時有無救護務將實情詳細禀覆倘破獲無多盜首尚未就獲即由司處照案將該文武詳請懲處以示警戒 
[淸澗自治會之風潮陜西]  
　　陜西淸澗縣因辦地方自治某令某紳董與百姓大起種突闔縣百姓聚集萬餘人一閧入城將自治會紳董某雙睛挖出尋覔縣令不得將其公子殺斃幸縣令藏入衙署井中得免于難事後飛禀上台恐釀大亂不敢派兵彈壓祇委候補道某觀察前往解散將縣令撤任了結此案 
[蘇撫定期赴寗蘇州]  
　　蘇省諮議局定於九月初一日在金陵開局蘇撫瑞中丞定於八月二十九日乘早車赴寗以便届時會同江督蒞局行開會式其撫署一應公牘循例委蘇藩司代拆代行如有緊要公事仍包封送江寗行轅核辦 
[咨調北洋警員到蘇蘇州]  
　　蘇撫因整頓警務咨請北洋大臣端午帥指調北洋警務畢業學員若干名來蘇差遣茲奉調者計十五名己於八月二十八日到蘇名姓列下陸榮籛余鎭鎔張世永元裕煒謝春齡衞振標吳同勛王紹綱駱善寶張運昌孔憲韶程昌金趙福山湯樹榮張殿元 
淸談 
[二百八十名留學生]  
　　留學生二百八十名定於二十九日考試榜發則最優等幾人優等幾人中等幾人此攷試之能例也質言之即翰林若而人主事若而人舉人若而人知縣若而人歳歳有考試科科有人才孰謂今日新政人才之缺乏耶寃矣 
盲話（東吳） 
[章程一]  
　　定章程者非實行者也憑理想而爲之解釋章程者亦非實行者也隨條文而衍之及至實行則左牴右牾前矛後盾幾有不能相容之勢於是執行者或委曲以遷就答難者援舊例以自解而章程之效用幾失 
　　各國頒行之章程經法學博士之推敲大衆共同之研究猶必數數易稿而始定今我國之章程僅憑三數人之意見而爲之一二明逵之士隨條文而衍釋之其不能臻於完善焉明也然不完備則必漸求其完備若因其不完備而先委曲以遷就援舊例以自解則安用此章程爲 
　　民政部頒行之自治章程其中謬誤之處不少而民政部自知其不善也曾通電各督撫令轉飭各屬如有推行阻碍之處准於九月初一以前詳細開報以便修改此不可謂非民政部虚衷延訪之盛意也然今九月初一之期將屆而各省各屬曾未聞有一字之開報豈固行之一無阻碍耶抑明知其阻碍而先委曲以遷就援舊例以自解耶（未完） 
[雜著（泖東草堂筆記）（續）]  
　　野蠻之審美心與文明之審美心不同者非盡性情之不同亦由其生理之不同也故病人聞變音而厭聽此其明証矣小兒喜觀五采之粗畫而不喜觀白描之精畫亦其神經運用繁簡不同之故也 
　　人之習慣能變化其生理故習練能增長其力然亦有偏於一端之獘如久凝視近接物體必成近視眼久凝視遠隔物體必成遠視眼小兒讀書偏重記誦者記性增而悟性减偏重悟性者悟性增而記性减是也習慣之不能驟變即以其生理之不能驟變故 
　　德國學齡兒童之貧乏者多於就學之暇兼操職業藉謀生計日本亦然然則以吾國之民貧而不能行强迫敎育者可無慮矣 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[浙撫審定各官廳提出之議案]  
　　浙江 
　　昨日上午九時各官廳委員仍集官報局由撫院審查委員將各種議案修正傳觀各官廳委員以昭愼重下午兩時由撫憲傳集藩司以下各官長及各審查委員開大會於撫署花廳各官長向南坐各委員向北坐計各司道各局會辦及府縣共十五人委員到者三十二人先由撫憲宣言謂此次議案業己告竣當宣讀一回俾可接洽即命撫署委員逐件報告當由沈委員報告淸理田地議案林委員報告農田水利會法律案梁委員報告簡易識字學塾議案邱委員報告訟費規則法律案鄭委員報告全省巡警經費議案邱委員報告禁止住室停柩法律案鄭委員報告醫生營業法律案梁委員報告礦務警察法律案谷委員報告森林規則法律議案又報告完漕規則法律案林委員報告疏濬杭嘉河道議案 
　　又由梁委員起言本年議案範圍極爲狹小諮議局章程第二十一條一項至七項祗限定本省所辦事宜而各省之豫算决算於宣統二年始定實行行政事宜在在均與經濟相關此項問題不能提議又有憲政編查館駁于大臣之摺逐層解釋範圍尤爲確定應行提議者更少若稍不加愼必致踰越界限非但諮議局不能議决亦爲中央政府所駁詰故所提議者僅此十一件且提出之議案必能即時實行設官廳提出經諮議局議决而行政官仍不能行將何以對諸議員此亟宜愼選者也 
　　撫憲又言全省巡警經費共需一百七十餘萬不知各議員有何籌欵的方法又言各國之所得稅若能行之於我國則國家稅入不知增加若何也貴委員起言我國人民於國家觀念淺薄究其原因實由於知識程度太低今此次之籌劃簡易識字學堂如能按次推廣使人人明白國家與身家之關係則不第所得稅可行即各國通行之各種稅則俱可推行籌措經費必較易於今日撫憲言人民之程度不能增進由於行政官之敎導無方我儕在官言官處斯之世不能不引躬自責也 
　　錢塘縣盛令言此次議案中尚有一項必須提議者各地方擅請增加各項捐稅以充學堂經費若一批准地方人民必起爲難而增種種訟事若爲駁斥必藉口於縣令之奉行新政不力即如知縣前在永嘉任内有某鄕董以禀請開學爲名加捐竹木然其本意在藉學歛錢現在紳士公正者甚少困難之事莫有過於此者撫憲答以此種議案應辨别其性質方可交議梁委員起方上午至諮議局事務所詢問開會秩序據云初一日上行請撫台蒞會宣讀祝辭三呼萬歳并將開辦諮議局之上諭高懸中央下午選舉議長撫台坐位設於議長後面左首爲第一席各官長均爲撫憲委員按次坐於兩旁如將軍蒞會設特别旁聽席於樓上至是否用禮服尚未决定緣各議員預備禮服均爲困難也時己五句餘鐘遂散會 
[議員開預備會]  
　　江西 
　　贛省議員一百零六名己於中秋前後陸續到省二十一日在諮議局開會歡迎先集各府州之接待室旋摇鈴開會先由賀君贊元演說一宣布開會宗旨二報告籌備事宜三定於九月初二日選舉議長初三日選舉副議長初四日選舉常駐議員四籌備會議事件繼由賀君自抒意見謂議員代表輿論必須注重全省輿論惟現在民智未開尚望諸議員研究法政製造輿論次段君主祁演說謂宜以改良各界爲宗旨後有以舉議長太遲宜早舉定爲言者而閔君荷生仍執初二日選舉之議衆乃贊成乂有孫君振渭請速舉代表草定規則以免秩序紊亂衆亦贊成後由葉君先圻演說舉會長事并徵引日本辦法賀君因復說明初一後選舉之理由末由黄君大壎請定臨時主席衆遂推定汪君龍光并由黄君代表分散章程報告及議員分配表乃摇鈴散會 
[官塲預備議案]  
　　奉天 
　　奉天諮議局組織一切業經就緒九月初一日爲開會之期按照局章督撫帥實有提議之權錫程兩帥前己將應行提議各條分飭各司道起草以便臨時交議聞各司道均於本月二十二日以前一律呈覆云 
　　專件續江蘇諮議局辦事細則録第四張 
[浙江諮議局互選細則]  
　　第一條議員集會時應將議員執照交與查騐處由書記長騐明後付 
還議員 
　　第二條書記長查集會議員己滿三分之二以上時前届議長卽行宣告議員之前舉行選舉 
　　第三條選舉之順序如左（一）選舉議長（二）選舉副議長（三）選舉副議長（四）選舉常駐議員（五）選舉審議長（六）選舉各股審查員於諮議局會期開始行之（七）選舉各部長（八）選舉各股審查會之主查員及理事由各部各股内部另時行之 
　　第四條凡選舉皆以無名投票法行之 
　　第五條每次投票應將選舉票投入會塲所設之投票匭並將名刺投入會塲所設之投刺匭 
　　第六條投票終書記長宣告閉鎖投票匭後不許投票 
　　第七條投票匭閉鎖後書記長當議員之前宣告開票計算票數如票數與名刺數不符時當重行投票 
　　第八條凡選舉票無效者如左（一）寫不依式者（二）字跡模糊不可辨認者（三）不用本局所發投票紙者（四）誤寫議員姓名及寫字號者 
　　第九條每次檢票畢書記長將各當選者之得數當衆報告 
　　第十條投票時如發生選舉疑義由在席議員决之 
　　第十一條選舉議長副議長無得票過半數者時就投票之最多數者加倍開列再行投票仍以得過半數者爲當選 
　　第十二條議長副議長舉定由前届議長紹介後並行議長臨議長席前項手續畢前届議長退 
　　第十三條選舉常駐議員二十四人適用第十一條之規定 
　　己滿定額之後其得票過半數者作爲候補常駐議員 
 
 

Page 19

 
 
候補常駐議員額以十二人爲率如不足數時將次多數者加倍開列再行投票選舉以足數爲止 
　　第十四條前條選舉畢由書記長抽籤定議員席次及部屬 
　　第十五條議員席次每會期定之編列號數 
　　第十六條議員分部每會期定之俱編列號數 
　　總議員分爲九部如不能平均自第一部以下每部可加一員 
　　議長副議長不入部員之中 
　　第十七條臨時會可繼續前會之議席及部屬 
　　第十八條各部以年長部員爲管理者再行投票自部員中互選部長一人以得最多數者爲當選 
　　得票同數在二人以上以年長者當選年同以抽籤定之 
　　第十九條選舉審議長適用第十一條之規定 
　　第二十條選舉各股審查員按股由議員中分次互選每票依其員數連記之以得多數者爲當選 
　　特種事件審查員於其事件發生時經諮議局决議員數依前項所定方法同時選舉之但經諮議局議决亦得不用互選而任議長指定之各股於本股内分次互選主查員及理事各一人以得多數者爲當選 
　　第二十一條審查員得同時被選爲兩股審查員其爲兩股審查員時不得同時被選爲主查員及理事 
　　第二十二條部長及主查員理事選舉畢報告於諮議局 
　　第二十三條議長副議長於選舉審議長審查員時不在被選之列審議長於選舉審查員時亦不得被選 
　　第二十四條選舉各項事畢議長將諮議局成立事由呈報巡撫 
本埠新聞 
[願充英船水手者母忽]  
　　滬道蔡觀察出示云本年八月初十二十等日疊奉南洋大臣兩江督憲張曁蘇撫憲瑞札開准外務部咨光緒三十四年七月間准駐英李大臣來咨以中國水手赴英者須責成該船船行或該船之在中國經理人與水手妥訂合同等因當經本部咨行查照在案本年七月二十二日復准李大臣咨稱據倫敦名譽總行事福士逹禀稱己與商部議妥准令中國水手不必按照原訂各節交付雇用費其費統由船行或船主給付至考試之事亦與議定三欵一中國國手如己在倫敦攷試英語合格其後在他埠受僱應免再考二英國僱用中國水手其遣散時船主應簽名證書之上以後受僱他船祗須呈騐證書即可不再考試三凡中國水手係産於香港者如持有香港官府證書概免考試各等語自較原例稍爲簡易咨行轉飭各海關一體知照飭即遵照辦理等因到道奉此查光緒三十四年間英國頒行商船新例無論何國人民充當英船水手均須能諳英語因是華人之不能操英語者未得受雇曾由出合英國李大臣酌擬辦法凡遇外洋船隻雇用中國水手駛往英國各口岸務須與該船船行或該船在滬之經理人妥訂合同言明自何處口岸雇用仍須由原船帶回原口岸萬一該船不回中國應在外洋何處口岸資遣發給回華川咨該船外洋船行係在何處經理人係何姓名均須一一載入合同並將合同先呈海關查騐然後施行以免中途虐待流落異邦等因咨行本道出示曉諭在案茲奉前因除函致新關稅務司查照外合亟出示曉諭爲此示仰本國水手人等一體知悉凡願充當英船水手者務須遵照先後奉行章程辦理母稍違誤 
[華商圑練賽奪銀杯三誌]  
　　萬國圑練會英國愛字隊司令官辟爾取君函致滬北華商圑練會會長虞洽卿觀察略云此次萬國圑練賽奪銀杯貴隊獨能出類拔萃奪獲銀杯榮何如之足下發起是會煞費苦心今己勝過他或曷勝欣羡惟望貴隊尚武精神漸底完美則他日成效大著可操左劵也虞會長覆函云拜讀瑶章靡深感謝鄙人創辦是舉至今日方稱滿意蓋以敝會各隊友與萬國圑練比較而能得勝鄙人亦與有榮施焉此後自當與各隊友警戒修勵期得美滿之效果或亦足以慰貴司令官之厚望也 
 [P城内行車之限制> 
　　總工程局昨日出示略云照得新闢呇文門將次工竣車馬即可通行惟塌車及小車載運物件祗准經行新砌寬闊之石子路不得於石條虹爿磚砌各街經過以免損壞道路 
[勸學所售地之糾葛]  
　　本邑勸學所曾將小沙渡田數畝售於某甲計價銀六千兩先收定銀一千五百兩禀知道縣轉飭會丈局查丈明確發給印諭並繳升科錢六十千文在案茲甲以所領印諭印文模糊難分眞僞遂將找價銀四千五百兩送至道署蔡觀察察閱該地旣得售價六千兩之巨該董等何以祇繳升科錢六十千文殊爲不合昨己飭縣查明禀復矣 
[推廣巡警之預備]  
　　巡警總局參事官夏輔宜太守張俠琴主政浦東總巡二路分局正巡官汪漢溪明府於前日淸晨會同巡警議員朱福田蔡山泉兩紳至浦東六里橋察看該處推廣二路第五區巡警事宜旣至爛泥渡二路分局點騐一區巡警 
[不知伊誰主動]  
　　昨日有人分發傳單聞其大旨謂上海信義銀行倒閉之後所發鈔票己蒙道憲借銀兌付其餘儲蓄各欵均未有著茲定於九月初一初二初三日在寶善街春園茶樓樓上開會集議各存戶均請惠臨萬勿遲延免受拖累云 
[公役不顧公益續誌]  
　　法工董局垃圾夫陸阿虎屢將垃圾傾棄浦中阻碍水道由工程局查獲管押在案昨經孫裁判提訊陸供認不諱並稱在顧阿榮名下爲夥判陸移縣訊辦旣又將顧獲案暫令交保候示船隻扣留 
[吳星使來滬]  
　　新簡出使意國大臣吳挹淸星使昨由嘉定琦里乘坐火車來滬假寓珊家園南陽里暫駐 
[救火聯合會選舉開票]  
　　救火聯合會於二十七日午後一時在公益會開第二週年大會並選舉職員及調查員今將得票較多者列下（職員）李平書毛子堅王引才王一亭蔡山泉范麟書姚子讓郁屏翰莫子經穆杼齋郭聘之沈縵雲張樂君朱葆三蘇筠尚（調查員）沈韻笙楊棟生潘雲章韓光榮陸錦麟姜咸五葛伯畦冷子薌葉延康周伯華沈少雲戎士春周聯卿包榮堂沈吉甫張任甫張祝眉張小園王曉六劉愼康朱瑞光許紹奎　 
 
 

Page 20

 
 
城内 
[拐匪解府]  
　　誘拐小孩之匪犯張才生張連生倪陳氏前經法廨解縣訊供收押在案昨田大令己諭飭解赴松江府署過勘矣 
[搶奪金飾]  
　　東二區巡警鄧文源前日在聚奎街崗位查見匪徒陳雙喜搶奪汪姓婦人之金壓髮鄧即攔住拘至東區經錢副巡官訊明屬實即將原贓給予該婦之弟汪伯寅領去陳解送一路分局笞責四百板發改過局改押三月 
[女犯病斃]  
　　棲流所收押之婦人羅壽星前晚病斃昨由二十七保十圖地保投縣禀稱查得該氏並無親屬縣令諭候往驗再　南巿 
[限期遷居]  
　　印花坊主沈富金控被張阿和結欠房租洋十一元昨圸南區移送工程局訊理判限七天遷讓 
[捕房弔贓]  
　　公共捕房昨派中西探帶同小竊錢阿六至總工程局禀稱錢將縐紗三疋質在鼎和典内請爲協吊原贓當值處即飭赴南區訴明然後派探至該典備本取贖給予來探帶回 
[探夥獲賊]  
　　積竊張廣福由探夥查獲解至工程局訊實判戒責一百下押改過局一年另再補提窩留之楊永興棧主訊究 
[有無保人]  
　　湖北人楊春生前晚至洽興里口天水齋襪店購物乘間竊取小洋二十角由店主王文卿當場察破搜出一十角扭交巡士解至工程局訊究判戒責一百下交保如無保人改押一月 
[棧夥行竊]  
　　乾和棧寓客台州人吳榮林失去鈔票洋四十元後在棧夥葛阿玉之枕畔搜出包帋報由工程局飭傳葛及他夥與同室之陳順生庖丁王小林到案略詰數語判葛押候交保杳明復訊俄在押所内被管所巡士搜出原贓解案復訊判戒賢一百下交保開釋鈔票四十元給吳具領 
閘北 
[樂不思蜀]  
　　某妓院　傭無錫女子毛根寶與姜某姘識近被夫家偵知將女兄毛全觀　控金匱縣前日由該女之嫂毛朱氏來滬領女回去根寶不願在火車站互相揪扭旋由三路分局巡士轉解總局昨日提訊判一併押候備文遞回金匱縣歸案訊辦 
[無力償還]  
　　西洋婦人介勒控顧阿金欠洋一百五十元一案茲因顧挺押日久昨經德裁判覆訊判顧責四百板發改過局禁錮一年免予追繳該婦具遵斷結了案 
[追租拆屋]  
　　姚順德私將虞紳基地租於江北客民搭蓋草屋昨由四路一區黄正巡官提案訊究判姚繳洋三十元給地主具領並限二十天將草屋一律拆除違干提究 
[累及姘婦]  
　　巨竊王廷芳等竊取松成里成燮春家衣服等贓由四路二區巡士拘獲其母王李氏解送一區因病保釋等情巳紀前報昨二區巡士續獲該氏次子王茂芳之餅婦郭趙氏移解一區押候訊究 
英租界 
[幸未燎原]  
　　前晚八句餘鐘蕪湖路四十六號門牌仁康煤炭店起火幸即救熄未致燎原事爲老閘捕房偵悉恐有别情即飭華探錢壽生與一百六十三號西探往查核辦 
[欠欵不理]  
　　胡仲彭控吳敬仲欠銀不理昨由公廨派探傳案判吳過堂候訊 
[無非圖賴]  
　　曹阿小將地賣於莫仁生延不交足昨晨由探傳至公堂請訊判曹交差候晚堂訊理 
[尚須根查]  
　　董蘭生因持銅洋向泰潤生烟紙店混用由廨判押在案昨日復訊董供此項銅洋係由天津友人王阿王帶來實不知僞求鑒判仍還押候查明再訊 
[因賭釀禍]  
　　王阿三控陸阿龍與江家文之子江長春因賭爭毆將江長春毆斃等情昨由匯册捕房解廨經中西官略訊情由判陸押候函請上海縣將相驗情形復廨再核 
[頗有可觀]  
　　婦人譚巧雲與姘夫周瑞源賃居老閘唐家弄歸仁里八弄第二家因販賣人口私設台基被匯四捕房查悉一併拘解公堂分别收押並由寶讞員與德師副翎事前往會勘己誌昨報茲悉前日履勘時在譚之房内搜出淫畫十餘張又私信一封一併帶回捕房著於禮拜六將譚等解案訊辦 
[賣良爲娼]  
　　甬人王拱泰控沈阿善串拐伊妻李氏來滬押入王二寶所開之雉妓院爲娼一案昨日由廨復訊詰知李氏係由趙吳氏誘拐出外判沈與王鴇交保李氏押候移提人証到案再核 
[各有不實]  
　　鴇婦吳阿全控王松林誘逃妓女洪月仙一案昨經公廨中西官復訊以原被均有不實判各交保候傳要証金某到堂再行訊核 
[流氓攫物]  
　　流氓王才金前晚在福州路搶取劉王氏之金挖耳由探張全林追獲昨解公堂訊供不諱判王先枷一禮拜再押四月期滿逐出租界 
[馬夫罰洋]  
　　馬夫王阿四駕車違章昨日由探傳至公堂請究判罰洋五元充公 
[騙子到案]  
　　葉吉生騙維納洋行貨物昨由法公堂派探將葉送至公共公廨押候今日英領堂期解訊 
[壓傷小孩]  
　　陸阿寶陸王氏因與鄰人打架以致門上石條坍下將朱善奎之小孩壓傷昨由捕房解至公廨請爲訊究判均交保候原告到堂於禮拜四再訊 
[誤買書信]  
　　大淸郵政局控王德甫陸坤林收買失贓快信書籍等物昨由包探一併解廨經寶讞員與美赫繙譯官訊明係在舊貨担上買來判王陸交保候下禮拜三訊核 
[竊案彚誌]  
　　嚴香記控王桐奎竊取花緞三碼由探查獲昨解公堂訊明王係過犯判先枷示七天再押七月期滿逐出租界趙阿發竊毛星記衣物昨日復訊趙直認不諱判押一月陳萬山竊郁少甫衣服判押兩禮拜 
美租界 
[監犯瘐斃]  
　　龔春江因案禁錮西牢三年昨日因病瘦斃報由捕房飭保查明收殮 
[患疫身死]  
　　崇明人陸金坤住沈家灣地方前日忽患疫症送往工部局醫院請治至晚身死捕房昨傳屍妻楊氏到院收殮 
[乘間攫物]  
　　陳阿二昨向天潼路某衣店購買衣服乘間攫取元布夾　一件而逸由探追獲解入捕房押候究辦 
[旋失旋得]  
　　某西人昨雇林小和之人力車遺失皮篋一個内有衣服等物旋由該車夫將原物送交捕房給予該西人領去 
[因何失和]  
　　塌車夫陳阿坤昨與妻母高陳氏在百老匯路口角相毆由捕拘入捕房捕頭詢得各有不合一併斥退 
[子媳荒謬]  
　　老婦陳嚴氏住楊樹浦地方昨至捕房控稱其子留留因失竊衣服同妻某氏將伊毆打請爲究辦辯頭飭氏暫退候派包探查明核奪 
法租界 
[地保聲價]  
　　法副領事前與會丈局員會傳九圖地保莫世明往丈地畝莫抗傳不到旋請公廨聶讞員飭傳莫仍囑令伊夥某甲於前日投案朦混經讞員大加申斥令莫自行到案核辦 
[一味推諉]  
　　圖南商輪管廚人徐松林欠順記等外國蔬菜店貨洋一千餘元前經公堂提訊供由從前管廚之毛仲大所欠判徐與毛將帳算明趕緊料理在案前日各原告又復禀稱徐保出後仍置不理求請嚴追徐供算賑後毛須找給小的洋一百元迄未交來以致無洋料理到徐押候傳毛到案訊核 
[限期料理]  
　　陸敬　冒萬隆米店之名謊取洪大米行米三十石沈避不面後在萬隆尋見送廨訊判押候查明售出之米各飯店巳否將洋付淸再行訊核在案茲由包探查得各店米洋俱己付訖由陸一人收去禀明公堂提案復訊陸供付過定洋一元後又交過洋四十元原告施瑞卿稱收過定洋是實餘欵分文未收判陸交保限兩禮拜交洋如違押追 
[不認違章]  
　　陳小弟沈根山二人前日扛牛一隻行經租界被宰牲所西人查見以其未蓋印花有違章程送捕解廨訊究陳等同供在徐家匯復興牛肉莊爲夥此牛在寶昌路某姓家購來由作主囑令扛回並非在界内混售判各交保著交作主到案再訊 
[分别懲儆]  
　　過犯胡金標行竊衣飾各物消贓於吳楊氏由探一併解廨請究判胡　號一月再押兩月氏罰洋二元充公 
[來函更正]  
　　上海縣田大令來函云昨奉禁烟局憲函諭本月二十一日報載通飭勒閉膏店一條禁烟總局並無此項公牘　即查復等因遵查敝處並未奉有此項公文亦無吊照押閉之事想係訪事人傳聞之誤即祈更正 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局議事細則草案（續）]  
　　第五十八條討論時不得對於同一議題發言至二次以上但左開各項不在此限 
　　一辯明自己所提議之案之趣旨者 
　　二審資會之報告人辯明報告之趣旨者 
　　三督撫或督撫所派之員辯明交議事件或批答事件之趣旨者 
　　四諮議局章程第十一章之當事者或本細則第二十六條之被告議員辯明事實及其緣由者 
　　第五十九條議長對於各議題欲自與討論之列應預先通告至該議題討論開始之時即退居議員席而由副議長入議長席 
　　議長旣與於討論非至該問題表决以後不得復入議長席 
　　第六十條議長確認發言之人己盡即宣告討論終局 
　　第六十一條凡發言之人未盡而有議員五人以上要求議長宣告討論終局者得田議長詢諸全會議員公决之 
　　第三表决 
　　第六十二條凡表决之際應由議長先將應行取决可否之問題布告議員 
　　己經議長布告以後無論何人不得再就議題發言 
　　第六十三條凡表决之際議長應令贊成者起立計算其多少之數宣告可否之結果如多少數不能明確或三人以上之議員對於議長之宣告提出異議者應由議長命書記按照議員席順次唱號再令贊成者起立以决可否 
　　第六十四條凡表决之際經議長認爲必要或有議員五人以上之要求得不用起立表决法而用投票表决法 
　　第六十五條凡投票表决分記名投票無名投票二種贊成者用白色票反對者用靑色票 
　　第六十六條投票時由議長命書記按照議員席順次唱號各由本人投入投票匭 
　　第六十七投票表决之結果若議長認爲並無錯誤議員不得提出異議 
　　第六十八條表决之際應將議塲出入之處暫行關閉凡不在議塲之議員不得加入 
　　第四讀會 
　　第六十九條凡本省預算案及關於法律之議案必經三讀會以議决之 
　　第七十條第一讀會於議長將議案通告各議員後隔二日後行之 
　　第七十一條第一讀會由書記將議案朗讀之凡提出該議案之議員及督撫或督撫所派之員得於書記朗讀以後辯明其趣旨 
　　讀員對於議案如有疑義得要求提出該議案之議員及督撫或督撫所派之員說明之 
　　議長得以便宜省略議案之朗讀 
　　第七十二條凡督撫提出之議案經諮議局案照前條辦理後應交審查會審查之待其報告就該議案之大體由議員討議决應否開第二讀會 
　　凡議員提出之議案案照前條辦理後卽就該議案討論議决應否開第二讀會如有議員二人以上提議經到會議員公决應交審查會者照前項辦理 
　　凡經諮議局議决不開第二讀會之議案以廢棄論 
　　第七十三條第二讀會於第一讀會後隔二日行之但議長得令議員公决縮短時日或與第一讀會同日行之 
　　第七十四條第二讀會由書記將議案逐條朗讀公决可否議長得以便宜省略議案之朗讀或變更逐條决議之順序 
　　第七十五條第二讀會之終諮議局得以便宜將議案交由審查會使整理關於修正之條項及字句 
　　第七十六條第三讀會於第二讀會後隔二日行之但議長得令議員公决縮短時日或與第二讀會同日行之 
　　第七十七條第三讀會議决議案全體之可否 
　　第三讀會除更正文字或發見議案中前後牴觸之處及與現行法律牴觸事項以外不得提議修正 
　　第四節議事録及速記録 
　　第一議事録 
　　第七十八條議事録應載事項如下一關於諮議局成立及開會閉會之事項並其年月日時二開議散會及中止休息之日時三每會議議員到會人數四議長或審議長及審查會報告之事件五應行會議之議題六臨時提議之議題並提議及贊成者之姓名七决議之事件八表决可否之數九諮議局認爲必要之事項 
　　第七十九條議事録應由議長或玳理之副議長並書記長或代理之書記署名蓋章 
　　第二速記録 
　　第八十條速記録用速記法記載議事時一切言論 
　　第八十一條凡依本細則第條經議長取消之言論不入速記録 
　　第八十二條議員得於速記録通告之當日午後八時以前要求訂正演說稿之字句惟訂正之處以議長所許可者爲限並不得變更演說之趣旨（未完） 
小說 
[奇情小說美人虹英敦勞斯著瘦狷譯意（九十一）]  
　　佛憨言未己葛蘭崖急儳曰君悮矣始厚終薄君固不然愛人棄君亦非吾之所敢出佛憨曰然則君仍愛我矣葛蘭崖無言佛憨又曰旣承垂注 
 
 

Page 27

 
 
兩心同之幸勿使人難堪萬蘭崖仍無言佛　乃大聲言曰葛蘭崖葛蘭崖君羞怯耶須知女子之愛情猶花之有蓓蕾春光一至兢秀爭妍咸思於千紅萬紫中占一濃芬馥郁之位置此中奥趣雖鑄精鐵爲闌亦不能禁其越範君何　然羞言爲葛蘭崖仍俯首無言佛憨忿曰然則君不愛我矣葛蘭崖曰君言雖未必確合吾意然吾實欲力斬此愛情君當知愛情二字大足增人之愁苦此間享大年邀厚福之人半皆纖男駿女餘則愁長竟簟命短連絲凡愛情極濃摯之情士處境極難堪之人耳佛憨曰君因是故遂思與吾斷絕愛情耶葛蘭崖曰數日來意汝蓮儂端爲君起謂爲無情殊不自許特君又何必專專於妾爲彼美人兮貎勝於妾者千倍勇亦如之又思藉君之力以行事君苟與訂婚者吹簫雙去眷屬疑僊妾陋質殘姿幸承縞紵之歡異日蹇裳走訪時能勿忘友誼稍加垂靑者爲幸多矣他非所敢奢望君亦勿再曉瀆 
　　佛憨噤不能答一語思以手挽葛蘭崖葛蘭崖己疾趨而出佛憨目送其後亦不追躡旋默坐椅中自思葛蘭崖所稱之彼美何人歟吾更有何人可與結愛情耶凝想問驀覺有人以手輕撫其項言曰愚哉愚哉回視則辣司登夫人盈盈至矣且曰恕吾吾在書室中君等所談之語備聆之矣以君將爲葛蘭崖所屈故來相助佛憨曰君苟悉聞葛蘭崖所談之語當嘆愛莫能助辣司登夫人笑曰君眞愚甚聆渠語氣似因君另有所愛乃　猜忌之思實則一片深情仍悉注於君身君苟能將所愛之人告吾者吾當爲子代謀 
　　佛憨曰彼得母言渠一至親密之友乎辣司登夫人曰是女若何佛憨曰是女誠美然吾敬之重之業與彼聯兄妹之交伉儷之懽實無此心辣司登曰此女誠實乎佛憨頷之辣司豋曰然則事易爲五矣君今立趨告葛蘭崖誓言汝與是女僅作兄妹行别無他意葛蘭崖感君語意當不子拒而是女性旣誠實亦必樂成人事萬不致變生意外佛憨聽之囅然色喜謂將遵辣司豋夫人之諭而行辣司豋夫人即作别去 
　　數分鐘後佛憨尚癡立室中幻想一切旋雅麗芙入室呼曰佛憨君乃獨在此耶吾意葛蘭崖必侍君同坐佛憨於艶夢迷離之際驟聞此語頓覺對應失措矍然答曰吾正欲趨語汝吾今復延一偵探至倍梨矣沃味司仍爲吾儕偵探埒根及伴雪之秘事喬粧爲律師往紐約克者屢矣往時埒根延彼偵探之事渠故作一不完全之報告謂婚約非伴雪所竊餘事不著一語埒根怒其輕忽屏絕之矣雅麗芙曰屋克來之事非悉倚於梅黛嶺一人耶曰然雅麗芙嘆曰苦哉寒蕾使知其蓮命懸於一女郎之手者不且將忿作不平之語歟 
國外新聞 
[法國飛船大會之盛舉]  
　　二十八倫敦電云昨日巴黎附近巨 
維西地方舉行飛船大會四處往觀者約二十萬人鐵　之上均爲火車阻塞緩駛前進蟬聯約數英里之遥觀者數千人直至晚間始抵該處當時曾有多人因阻留不能歸家羣起鼓噪巨維西及薩維尼之火車站均遭拆毁並壤火車數輛 
[紀俄土大臣互會事]  
　　二十八日倫敦電云土爾其赴俄專使里番脫巴沙在里凡提亞會晤俄國外務部大臣伊斯華克後即由該處啓程返國據聖彼德堡半官文牘宣稱里君此次奉使保爲睦敦俄土交誼共圖兩國之利益及發逹彼此政治上與經濟上之信任同日柏靈電云土爾其外務部大臣里番脫巴沙與俄國外務部大臣伊斯華克在里凡提亞互會時聲稱彼等對於近東問題之意見均各出於維持和平之志願 
[俄國對於遠東之觀念]  
　　二十二日倫敦電云俄國内閣對於國内國外之情勢均頗滿意外務部大臣伊斯華克近雖大遭國人指摘卒能堅持其固有之政策對於日本以坦然直率爲務對於中國則竭力增進邦交在俄人之意日本對於中國似有野心惟俄政府視日本在遠東經營武事商業無所恐懼二十一日倫敦電云俄國洛伏浮萊姆雅報論日本經營軍事之活潑並不信日本抱有侵略政策聖彼德堡各報咸視俄國遠東經濟上之醒悟　最可恃之和平保障 
[美國駐華新使召回原因]  
　　二十九日倫敦電云據華盛頓電稱美國新任駐華公使克蘭君之召回實由國務部以克蘭君在芝卡戈宣布美國對於中日條約之　度殊失謹愼蓋美國之態度現仍在秘密斟酌據國務部宣稱設克蘭君不能體會此旨則擬卽撤其外交之任以免悮職克蘭君曾與國務部大臣考克司深夜密談云又電云聞美國國務部視克蘭君宣布之件實爲不幸之舉而於目前尤甚國務部之本意擬使克蘭君于抵任後向駐京各國公使窺探口風以翼于詰責日本之前得承認開放開戶政策各國多數贊助芝卡戈之宣言恐彼反對之國欲敗全謀者因此得力 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
