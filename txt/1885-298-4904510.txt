# 1885 - 298 - 4904510

 

Page 1

 
 
[順天江南浙江闈墨出售] [  申報館謹啓]  
本科順天江南闈墨業遣手民照排並用上等潔白連史紙刷印其圈點悉照原本校對無訛於月之二十二十三等日先後出售江南每本價洋八分順天每本價洋七分現在又將浙江全墨排出較前一律精工定於二十七日出售每本價洋七分正至江西省闈墨卽行續出售處照舊 
[招請文人抄書啓] [  點石齋啓]  
本齋現須抄寫詩文集數種其精於晉唐楷法者速乞先書字樣送齋核視以便照付如抄來之件與原樣字跡不符者仍要退還書數無多幸勿觀望潤筆當從豐厚此啓 
[五十五號畫報出售] [  申報舘主人啓]  
京師前門甕洞内來一遠方孩子頭足俱備而無臂印度之勒鐃地方有一孩子一頭兩身四手四足兩孩之年俱在十齡以外造物生人無獨有偶大是奇絶用兩圖之以供衆覧報首畵譜一驢一麒麟均係君子長所繪後附淞隱漫錄圖說一則准於十六日出售此佈 
[醒鄉游記]  
有一境焉在睡鄉之對面卽醉鄉之後路其地方風氣别有一天以夜爲畫以冬爲夏以靜爲動人多惡之不願涉足焉余素喜遊睡鄉一憶及盧生之枕輙欣然命駕而往嘗與莊生撲漆園之蝶與鄭人　　下之　遊必　　無歸志自去年秋爲造化小兒所弄乃屢迷其途然雖不能與睡鄉諸故友作竟夜畱連尚或蹈隙一往聽子夜歌聲則欲思臥或寅夘之交猶貪與南柯太守戯不知東方之旣白至今秋復遇二竪子餉以河魚心君又告余以力竭乃數日竟絶跡不往或時一窺其徑遽遭鄉中人揮之而出因倀倀然背之而趨眼前流螢萬點紛飛不絶心甚訝細審其處若即若離開眸四顧則忽如鴻門帳下項莊項伯舞劍而前光耀霍霍懼不敢出少進見秋水兩泓湛然以清然時已肅霜而煩熱殊甚自念得母誤入炎方然意之所至輒隨境而變亦不自知其所以然時引光奴已遣之去而眸子殊未眊焉所見皆驗　狀忽如火焰忽如繁星幾於陸離光怪余不耐觀因閉厥目思爲暗中摸索計亦良得無何而漏聲已三下萬籟齊動不與目謀者適又與耳謀忽聞賣餳者初不吹簫手雲鑼而擊之其音噌吰鞺鞳有倚聲而高唱者語鄙俚而不文韻錯落而無序斯已厭人聽聞矣又有教歌者彈琶琶琤肂瑽瑽然教者其聲嗚嗚學者其聲格格一時畢作正思掩耳而逃忽柝聲大作由遠而近初尚似閣閣之蛙鳴旣而愈響愈厲如鳴榔然有知之者向余耳語曰此賣䬪飥者所擊以爲招者也自是而漏益深聲益繁大都賣食物者居多雖非秀州城外而鴨餛飩約計不下四五挑又或燒銀杏而熟之喚賣之聲如謠如諺亦復高唱入雲入鄉彌深其聲彌大遙聞若木魚聲清越而激烈尚足娛耳俄而聲近益急直人腦門頭忽痛欲裂幸而不久卽去其部漸殺然已不啻漁陽鼙鼓動地而來驚破者不僅霓裳一曲也私詢土人則曰是盖售湯團者余曰有是哉其音之足以感人也一語未已突聞大聲發於前如萬馬奔騰霜蹄獵獵一似追奔逐北捷足先登者然則衆小兒戲於里門槖槖者其履聲也少頃聞隔院呶呶詬詈聲老婦喃喃然少婦嗃嗃然旁人紛紛解勸漸而勸之不得解之不開一轉盼而易口以手詈焉者乃變而爲哭毆焉者更變而爲搥牀拍桌解勸者聲亦益高人亦益衆久之久之而後各釋然一鬨而散而哭聲猶嗚咽不已余計行已不知若干程側耳自鳴鐘已自一下至於四下其時衆響漸寂耳根爲之一清余欲覓途以出念是鄉所見所聞豈竟若此思一窮其境澄心寂慮或可於此中得少佳趣乃敲火燃燈效古人秉燭遊而胸中塵俗氣一時撲除卒不得凈便旋道左引苦　一滌煩懣復尋徑而入則傾間所聞者仍　歴焉不在耳而在心炯炯雙眸雖强合而曾不得一靜趣迨漏聲五下見邯鄲客舍主人招余以手喜極從之甫行三五步聞賣菜傭高以又聽蕭蕭馬鳴於風前轉眼仍無所見乃如夢初覺索然循舊徑以出見秋水兩泓澄波如故而杲杲者已日上三竿不能復爲唾鄉之遊矣他日以告友人友人曰此地本仙人所故子凡人安知其中之妙余曰何以言之友人曰意之所至境卽隨時而楊此卽仙家如意珠苟得此又何求乎子雖凡骨猶得窺斯仙境殆亦有緣者耶余曰然則子能從我遊乎友人曰僕之塵濁尤甚於君君且不能耐而謂僕能之乎余曰子旣不能從我遊又安知其中之深旣知之則亦知此何地乎友人曰此地名醒鄉雖在睡鄉之對面醉鄉之後路而無津可渡弱水中阻相去不啻疑萬蓬山昔時如渴睡之狀元盜酒之東部皆不得一至其地吾子此遊誠可謂獨清獨醒者矣尚何憾焉余聞友言如從烟霞中破空而出爰拈臺濡墨作醒鄉遊記 
[本舘接奉電音]  
　　昨日上午十點鐘時本舘駐京訪事人由電飛傳本月二十三二十四日上諭二道敬謹譯登九月二十三日奉上諭穆圖善奏遵保人材一摺除四川補用道劉麒祥業經左宗棠保奏諭令送部引見外福建遇缺題奉道楊正儀着該督撫給咨送部引見欽此○二十四日奉上諭此次覆試順天鄉試舉人列入一等之余誠格等三十名列入二等之楊銳等三十六名列入三等之那桐等五十名俱着准其一體會試欽此 
[騐收鐵艦]  
　　本月十八日津海關道周玉山觀察偕李丹崖星使丁禹廷軍門赴大沾騐收由德購來之鎭遠定遠二鐵艦駐津德領事貝君勒璫亦往交收簽字大約交代明白後卽須換懸中國龍旗并定員弁各有專司然後駛往旅順口外兩船自船主管輪大二副及火夫水手等約共三百六十名其由駐德星使聘定訂立三年合同者僅有數人現又訂留二十餘人合同上以半年爲率其餘一槪資遣遄歸又聞駛赴旅順後李傅相尚須親往騐查云 
[德員更調]  
　　駐津德領事貝君勒璫刻奉明文調駐粤東大約俟新任到時交代清楚須前赴五羊履任矣惟貝君微嫌粤東天氣過炎明年夏令卽須請假回國云 
[電工迅速]  
　　昨接韓城來信云八月十四日祭澂甫觀察督率電工渡漢江設水線十五日抵漢城卽朝鮮土京安設漢城電報總局布置數日雇工前進一面催木運料車輛不通全雇牛馬小路非石卽砂工作不易廿四渡臨津 
 
 

Page 2

 
 
江設水線廿六日抵開城卽松部郡每日約做廿餘里不等但能天晴趕工九月望時可到平壤府擬儘十月底北洋未凍太工告成然後回津朝鮮官苦民貧沿途飲食棲止在在爲難坐臥辦公均係席地眞所謂勞苦功高矣 
[理事調任]  
　　昨夜日本來信云九月十八日正理事蔡明府因公前赴東京理事一缺係梁幼嵐明府代理查崎埠華商向分閩廣三江三幫錢倩案件以三江幫爲最至鬥毆案件皆出自閩幫之肩負小販蓋此輩本係鄉愚一言不合動輙聚衆兇毆往往釀成命案梁明府籍隸閩省在滬供差十有餘年熟悉三江情形此次代理斯篆定能措置裕如也 
[清波小誌]  
　　前報登杭垣枷號旗兵一事當時城廂内外傳述殆徧咸以爲事因王部郎之公子幾於衆口一詞前日恭問松署軍憲出有告示發貼兩局門前其略云國家於各省城設立駐防所以衛民也杭城白肅清後駐防兵士皆由各省調撥是以口音互異風習各殊動輒肇釁滋事疉經歴任將軍等嚴行管束軍令嚴明設局巡防分旗管領遇事無袒有犯必懲數年以來軍民安輯乃近因日久玩牛因循成習不肖兵丁遂敢故態復萌逞强恃勇肆意横行如九月初五日城外道古橋地方有生員陸家驤乘轎歸來途與操炮馬甲增林永康二名相遇偶因轎去碰撞細故該兵等以離城窵遠胆敢胡行致該生員亦遭毆辱殊屬目無法紀兹當整頓營規之時若不嚴加重辦何以警凶頑而肅王章爲仰該旗佐領立提操炮馬甲增林永康二名到案嚴訊先行責革除將該兵從重懲曾枷號示衆外合亟出示曉諭仰八旗佐協各領及一切軍民人等知悉嗣後倘有前項棍徒酗酒生事穜種不法許卽禀明保甲總局會營緝獲送局嚴辦倘該局有意庇護狥情容隱許爾百姓至本轅喊控倘經本將軍查明確實卽將棍徒盡情懲治卽該局員亦當一體治罪本將軍令出惟行法無稍貸愼勿以身嘗試也各宜懍遵無違特示云云觀示中所云是坐轎者爲生員陸家驤實與王公子無相干涉按陸君號麟叔商藉廪生爲巨紳陸典青封翁之長君封翁與朱茗笙侍郎爲兒女親是口朱侍郎爲首邀請各巨公面謁都護詞爲查辦適值都護整頓營規之始故一時雷厪風行十分迅速云○小春伊邇嫁娶初忙一遇黄道良辰迎親者指不勝屈此歌穠李彼賦夭桃年歳豐亨嫁娶多誠哉昇平景象也某日茅家埠某姓家入城通娶綵旗前導花轎緩隨行至錢塘門外守門兵弁需索門包禁勿得入方在爭論之時官廳中當差人等亟將城門虚掩半扇俟得費方肯放行時適有樵夫某甲負薪出城見而驚亳越日入城到處傳說以爲異事事爲營中某恊領所聞大爲驚駭立飭差至城上查問事果的確當將值班兵丁函送縣署審明重辦縣中訊實後卽將索費及關門之兩兵枷號錢塘門示衆限期滿月責放 
[火後餘災]  
　　鎭江廣聚源洋貨棧被泰和號延燒一事已列報端聞火發時尚搬出火油千餘箱暫存德星宫兩廡下越數日怱怱移去所有墊箱草薦滿沾油跡未及掃除至二十一日柴業中人雇老春班在該宫演戯梨園扮演龍虎鬥一齮魚龍曼衍觀者密若堵墻適有吸旱烟者遺燼落草荐上登時烘灼火勢上炎其地適係看蠹婦女多鱗次而坐一聲呼喊莫不鬢亂横且有推跌受窘者幸衆人相率抽卸看臺板層疉厭撲始得火滅烟消否則恐存油者不能置身事外也 
[火焚尼菴]  
　　京口得勝門外回龍庵於本月二十一日下午三點二刻鐘時忽然火起焚去正殿一座披屋一椽幸得水龍馳救始免一炬無遺據云比邱尼方以阿芙蓉作十方供養烟燈燃着蚊帳上燎天平以致不可嚮邇云 
[招考學生]  
　　總署之設同文舘也本欲培植人才以資大用其時徐松庵制軍特應内召充當管理同文舘事務大臣規模粗備休休有容迨徐制軍告病乞休總署大臣故丞相文祥有吐握風無驕矜氣其待肄業諸生直如父兄之於子弟痛癢相關纎微不忽諸生感發興起蔚成大器者盖卓卓在人耳目間無何而文相國薨繼之者立新章數條有才之人稍稍裹足近以該衙門籌辦海防善後事宜需人甚殷故復出示徧貼於正陽崇文宣武等門廣招滿漢生徒想以中國天下之大人文之盛當不患無起而應者告示照錄左方欽命總理各國事務衙門爲同文舘推廣招考學生先期傳知事查本衙門奏定章程同文舘學生向八旗咨取年在十三四歳以下之幼丁面試記名挨次傳補歴經辦理在案現因洋務需人所有繙譯洋文曁天文算學等項待用孔亟前次所取之八旗學生均係年幼學淺於漢文義理本未貫串若令其繙譯洋文難期速效若再令其學習天文算學更恐博而不專迄無成就現擬招取滿漢年在十五歳以上二十五歳以下文理業已通順者至滿漢之舉貢生監如有講求天文算學西國語言文字者不拘年歳亦准其遞呈報考經本衙門奏明奉旨依議欽此相應傳知滿漢人等及舉貢生監等各知悉如有願充同文舘學生年在十五歳以上二十五歳以下文理業已通順者取具本旗圖片及同鄉京官印結赴本衙門遞呈報考至滿漢之舉貢生監如有講求于文算學西國語言文字者不拘年歳亦准其取具圖片印結遞呈報考俟報考具有成數再行定期扃試將此通諭知之特諭 
光緒十一年九月初八日 
[營市小言]  
　　道署文案委員王福階二尹昔年俊方伯達任監司時卽禮延入幕保舉今職青油譽噪歳星已近二周本月初十早晨因事遞呈手版禀見廣觀察正在大門外吸烟手中紙煤忽墮地俯而拾之遽爾中風倒地痰聲咯咯口不能言跟役見事不諧急回明道憲倩門兵抬回公舘隨卽痰厥而亡身後四壁蕭條幾不能如禮含殮幸長公子在水雷營司筆札諸同袍憫其貧苦禀乞觀察贈以棺槨費并擬醵資以助其回籍云○郭是者關東巨商也見奉天土稅已改新章且新土收成大减因紏集三四友人由中州山左等處購取西土數千包居爲奇貨不料東土刈割後將氣較勝往年居民又大半改吸洋藥以致數萬資本折閱甚多然則貿易之盈虧豈果能預操左劵哉○又有范姓客往山東購土八百餘包到營上稅需銀三千金范無以應遂棄土局中而遁數月蹤跡杳然○叅茸爲奉天土産購者只於秋季下手參不可决其獲利茸則苟得多錢善賈無不囊滿青蚨今秋被蘇幫敦記號客周某悉數羅致他人祗袖手旁觀致邊外之販鹿茸進口者大獲倍蓰之利聞周則運至上海不惟無利抑且耗折良多居奇龍斷誠何益哉 
[湓浦秋聲]  
　　九江文武各員接楊厚菴宫保排單知憲節業已起程將由潯遄歸原籍十四日鎭道以下各員及選鋒新勁等管官弁先後馳赴江干鵠死以俟至一點鐘時厚帥乘坐兵輪泝流而上各員紛紛投遞手版憲舟駛至官簰夾始停輪小泊由旗牌官將各手版擘回隨卽展輪上駛○小池口渡船户袁某於十三日午後四點鐘時載客六人開往九江時適東北風大作江中雪浪如山行至江心舟子因收取渡錢與搭客齟齬忽狂颷一陣頓時吹覆江心有二客善泅爬上船背得慶再生其餘兩男兩女均從伍大夫遊矣亦云慘矣哉○城外街道劃分四叚挖泥俾隂溝得以通利事由工程局董監修頗稱妥善溝上以板搭起危橋高約數丈行者彳亍其上如臨深淵連朝細雨尤苦滑滑難行跌者已屬不少不知該局更能設法以便行人乎 
[措捐受責]  
　　本邑城廂内外所設路燈其費向由道憲委員協同各舗地甲按户收捐前日二舖地甲收取廣茂豐烟館燈捐百數十文烟館主覇不付給地甲以奉公差遣不肯受欺口角之餘訴諸巡防總局馮刺史飭勇前往拘拿扭至中途經開烟館之兩潮人出爲覇阻勇丁遂將兩人一併扭局剌史升堂提訊謂爾等吞勒捐需理應懲辦反敢糾人肇事實屬可惡遂飭各笞臀二百下以示薄懲 
 
 

Page 3

 
 
[不准减罰]  
　　是前南翔鎭趙大成靛行夥金彩石串同鮑吉候等將僞土黏貼假印花賣與該行靛客廖永昌及拘獲人　送局研訊情形均已列諸前報兹悉此案業已訊明因行主趙松溪虧欠廖貨欵銀兩廖索之急趙無以措因卽串同金等將僞土黏貼僞印花歸廖抵欠問官以此事本應照章科罰十倍今姑從寛將貨變價充公趙旣爲買賣理應銀貨兩交此次旣將客貨售脫非但不思料理反將僞實哄人着罰洋百元以儆此日前之事也至前日趙母王氏投局禀請减罰局中批示據禀已悉現着趙松溪罰令繳洋百元已經格外體恤奚容多瀆所禀不准著限于三日内赶緊將洋措齊繳局如違嚴比 
[勤限繳洋]  
　　徐子衡等控木工蔡雲祥包造房屋延不竣工一案疉訊情形節經列報前日下午帮審委員王司馬復提原被及中証人沈翌庭李春芳李子雲金雲樵集訊司馬先問沈等謂徐向葉昌期加借錢六百五十千劃交蔡收爾等曾否過付蔡之延不竣工究竟何意同稱徐因造價不數央我等向葉加借錢文議將未竣之屋歸葉收受其錢亦如數由葉划交蔡收詎立契後葉竟無從措辦經蔡一再催索葉祗湊付洋一百四十七元錢二百文嗣徐繳案之洋一百元亦係由葉交出兩共計付洋二百四十七元均由我等過付至蔡之不肯完工實由葉欠洋三百六十餘元之故徐則並未短欠工資司馬傳葉至案謂借錢之事係出兩願旣經立契理應照數付清何又遷延無付致蔡延不工竣反敢來案朦控葉稱已將加借之錢六百五十千照數付清不敢誣訴司馬謂各中証均稱並未過付爾旣如數付訖其洋交與何人之手葉含糊不答司馬問蔡曰現在爾將房屋完工究竟尚虧工料洋若干答稱得洋六十元卽可竣工司馬限葉於三日内先繳洋六十元交蔡具領應找若干候蔡將房造竣再行如數交清否則着該中証等改換契據前契作爲廢紙並着原被分别交保中証人斥退候示 
[押犯脫逃]  
　　捕房管押人犯逐日經中西捕督同出外做工昨下午竟被脫逃八名當卽追尋及至新閘地方已獲五名帶回管押 
[違章示罰]  
　　昨報列西捕滋事一節兹聞麥總巡邀請巡防局委員查君會晤寒暄旣畢言及西捕酒後滋事情形查君帶有被西捕拉碎之號衣兩件交與總巡騐看隨卽興辭總巡又函請查君命是夜放槍之勇至捕房爲証以定西捕違章滋事之罪查君隨備函覆稱捕役違章貴總巡自有權衡敝處知西捕酒後所致故特好爲看待知照帶回至交騐之號褂不過請爲察看並不索賠請卽發還至敝局勇丁現適因事回營未便投候質訊麥總巡深知查君之意并服其辦事和衷卽將號褂交還向來人言旣蒙貴上雅意不使勇丁前來作証本總巡亦當將西捕溥罰以儆將來云 
[帳項轇轕]  
　　去年粤人陳德薰控紹興人田若林朦帳吞銀前任讞員黄芝生太守屢次訊供田不承認并言帳目係陳之同族吾生浦生等經寫至冬間復加覆訊仍執如前太守命吾生與田交保清理浦生押俟呈帳再訊嗣田投案聲稱吾生由德薰保去後延不恊同理帳請爲着保交案吾生仍不投到德薰大爲不服逕投道轅上控邵觀察飭現任羅太守訊明群報太守飭差傳訊德薰若林仍執前詞浦生供稱細帳均由吾生經管我不過帮寫草帳而已德薰又稱銀錢帳目皆由若林經管致被吞没如許之多後均檢查明白各帳早已呈案若林又稱小的經收房租逐月付清細帳實由吾生執管須傳吾生質對太守檢閱全卷着若林自至德薰處核對帳目如有不合再行禀候察奪浦生仍管押德薰堅稱帳已清查實被朦開可毋再核吾生旣不投質可請追究若林盖吾生祗謄寫而已舞弊實係若林一人太守謂本府已令清查帳目旣然不服聽憑上控可也 
[緝獲盜犯]  
　　昨日上海縣捕役在西門外緝獲行劫日輝港之盜犯一名立卽押解縣中莫邑尊飭押候訊究 
[不認盜黨]  
　　李鳳祥知照包探王阿二拿住津人趙四解送公堂羅太守命押候訊究等因已詳前報昨李投案聲稱小的與趙素來相識本月初二日趙言現有許多山東人在滬甚爲苦楚爾可帮伊做事小的並未允從旋知法界潤康莊被盜顯係若輩所爲趙必與分後有劉楊二人以小的不肯入夥恐將洩漏風聲意欲置之死地是以情急出首不料劉楊已經逃避故祗指拘趙四一人且趙前曾紏衆在日輝港行刼趙供在滬爲馬販已有三十餘年從未犯事且雙目不明已有年餘現因益泰洋行吞没馬價延請西狀師樂皮生在英刑司署呈控尚未結案冉須覆訊請卽查考可也此次實因李借錢不遂挾嫌誣指太守命送縣辦理着李投質 
[日訓積釋]  
　　前報列看出破綻一案昨日捕房將在押之邱林氏解訊邱元生張章氏卽莊周氏均由保交到林趙氏亦投案遞禀翁太守問王小妹可曾提到忽有林長興到案遞禀太守見林係眠雲閣烟舘夥前曾代孫蔡氏到過公堂因詰與王有何瓜葛代作抱呈現可仍在眠雲閣答稱王嚴氏是表姊有病不能前來倩我到案我仍在眠雲閣太守見邱元牛禀上稱莊周氏旣不肯還物件可作罷論等語卽問爾意指以前折抵現在者今將妻領回還作何處置邱答稱欲送回甯波太守謂可靠得住答稱靠得住太守謂邱林氏在甯犯事因到上海又至莊周氏處實屬不守婦道姑將此案帶在外面林長興亦扣住派人着保將王小妹交出騐病法包探卽將邱等帶出少頃保人協泰將王嚴氏卽王小妹交案翁太守問可呌王小妹否答稱並無小妹之名太守謂爾在租界中很有聲名邱林氏等如何住在爾處答稱伊等從甯波來滬初住三馬路親戚家中本不與我相干十二日老嫗走到我家呌我小妹姐說被親戚赶出現無住處商懇收留翁太守謂爾旣不呌王小妹何以又呌爾小妹姐王嚴氏改稱是胡亂呌我聞壁有空房邱元生因訏我照顧且謂挂星輪船十三日開往别處待回來再定太守卽詰王嚴氏邱林氏等帶來多少物件王稱並無物件祗有鋪盖邱元生曾云有傢伙在飛姐處待回時往　邱去後十四日下午老嫗與邱之妻忽不見我急出外至飛姐處尋到太守問如何與飛姐初識林趙氏母女兩人旣住爾處如何又到法租界莊周氏家或其中有不便之處否王嚴氏堅稱實無其事據老嫗稱與莊是舊隣在途相遇故到伊家邱林氏在甯波曾經犯姦被姑捉破不能容身因之來滬太守謂邱林氏聽見否邱林氏答不知翁太守又詰王嚴氏與邱元生相識在莊周氏之先抑在後王答稱我生三子因子在輪船上故與邱林相識别無瓜葛莊與邱認識與否實在不知太守謂邱元生與王嚴氏最親密旣稱無物件想是不錯王嚴氏若將邱林氏等好爲看待亦無許多怪事着邱嗣後不得至王處并將妻領回嚴加管東林趙氏本應懲辦姑念年老開釋林長興與王嚴氏與邱元生莊周氏仿彿本應懲辦今亦從寛開釋邱元生犯姦情眞且又誣告着笞責一百板并將不守婦道之邱林氏罪魁禍首之王嚴氏各掌頰一百下莊周氏亦責釋完案 
[移提拐犯]  
　　有金澤人倪夀林投上海縣署控趙金標及趙妻糾棍章圖將妻王氏拐賣等語當經莫邑尊惟出堂單信票簽至至法公廨請簽字協捕將范元祥卽范三李金榮倪王氏男婦三人先解法公堂據來差禀明情由并稱原告及趙金標之妻均在縣署看管翁太守詰范永祥作何事業據供前在福建長門炮臺現在告假回來路過上海趙金標家住南門外陸家浜李金榮乃開烟舘者前日趙金標之妻遣人喚我稱有多人到伊家中欲搶倪王氏及我去見是某署勇丁皆認識者况倪王氏是人家花燭夫妻豈可胡爲當卽勸散翁太守問倪土氏如何到趙姓家答稱據稱是伊丈夫領去故趙妻後來不敢容留將人交我我亦不敢收領因屬伊夫兄　李金榮將王氏帶至北市暫借客棧伊夫現回來取錢來料理詎伊夫兄投縣呌喊翁太守詰倪王氏據供倪夀林是夫兄騙我到母家不料到上海後卽住趙家將我輾轉圖賣因價不合故未成交太守詰其何日來滬答稱八月二十二日現從趙家出來已七八天太守着原差將范李兩人并倪王氏帶歸縣署訊理 
 
 

Page 4

 
 
[英界公堂瑣案]  
　　馬葉大訴稱持絲五札在路突遇孫瑞生冒稱絲捐巡丁拉住圖詐初則索洋一元繼欲將絲盡情取去適　巡捕拘案孫俯首求恩羅太守判笞二百板夏正領事謂假冒巡丁訛詐情殊可惡請卽重懲太守改判枷號一月期滿責釋絲交馬領去○李錦雲訴稱醫生葛若泉與妻陳氏犯姦曾於上月二十五日雙雙捉獲經陳錦榮劉小四等勸命葛立寫服辨以後不再前來詎本月初二日葛反遣人向我圖訛求請提究服辨呈閱又有隣右四人公禀葛之惡跡羅太守准卽提葛前晚庭訊李申訴前因葛供李曾請我診治伊妻之疾時已六點鐘正在房中按脈李竟誣指犯姦向之爭論卽被毆傷陳稱葛與李妻犯姦是實服辨上我亦列名劉供在吉陽山人處爲輿夫是夜聞李姓喧嘩聲因往觀看李指葛與其妻犯姦旋卽調停了事以後實不知情太守喝笞葛二百板具改過切結○六號巡丁蔡順元十三號巡丁高順得禀稱昨見吳阿金持漏捐大土兩半只當卽拘拿詎行至五馬路祥昌私土行門首突有出店二人出爲攘奪急與爭論已被奪去半只因將一半及吳交捕送案吳供友人欠我銀洋將土推抵被拘之後並無人奪羅太守飭將大土交洋藥局充公吳從寛免處○包探康阿順稱陳王氏買女王桂卿開設住家娼寮楊安芝曾往住宿携有錫釧暗將該妓銀釧調去昨被尋見爭扭因卽拘押送案該氏與妓申訴前因并將錫釧呈閱又稱銀釧值價洋七八元楊供是夜在伊家住宿次晨出外甚早實不知被何人調換羅太守判楊賠洋四元錫釧銷毁○包探王阿二禀稱某西人用梁阿二爲侍者陸阿順爲車夫西人旋往他處臨行有馬車一輛囑梁售與龍飛馬房以償二人工資售後陸卽向梁索取工資分文無着昨日在路爭毆因之拘案梁供因車無人欲購是以無錢給梁陸供在西人處爲車夫係梁介紹言明每月工洋六元祗做二十一天西人卽往他處說明向梁索取洋四元詎梁延不交付以致爭毆羅太守命梁照給陸工資洋四元完結 
[法界公堂瑣案]  
　　前報列法包探巡捕等在太古棧拘到聚賭之江西客四人茶房一人并賭具銀洋等物五人保出後上期往傅未到昨日祗有茶房唐福到案遞禀太守謂伊等四人是四个字號之坐中客不是一家豈非聚賭况爾棧中聚賭已非一次着將唐福管押傳到四人再辦○前報中冓之言一則昨日捕房將原被傅到法包探將議單呈案太守見少一紙詢以何在李順發初稱在店中後又云新北門外汪雲從水烟袋店汪友心有股在内股單在伊處忽有陳祥標到案稱在協源祥廣洋貨店爲夥汪是表弟現回杭州故舅母着我到堂隨呈議單并呈摺予借據稱有存項在店太守閱畢謂徐子雲是瑞昇祥東現在議單下做股東又做見議又做中人殊堪詫異萬茂資本究是何人吳順亭稱是我翁太守詰李正發和泰議單上並無萬茂字樣前說是和泰分店並無憑據萬茂與此案無干現在汝先將徐氏三股計洋三百元先爲交出徐氏是吳順亭之妻應歸吳姓徐子雲業已去世無從追問見中李正發執定今年八月節後已將店事分開故萬茂歸吳姓太守詰萬茂於何時開設吳稱在去年十月間太守謂豈有早行分出之理况和泰議單並未掣銷則和泰並不拆股旣稱内有葉寳夀下期着葉到案以便詰詢李正發請公斷太守謂汝是經手人且將徐氏名下之洋繳到諸事當可從寛着將李正發仍交捕徐孫氏吳徐氏仍交原保議單存案并着陳祥標將和泰帳目貨物檢查下期禀覆○法巡捕在乾生泰烟舘前聞樓上有彈唱聲并用女堂因將該烟館主李大元拘案李不認用女堂樓上住賣牛肉人店中是家眷太守再三研詰始稱烟館是盤來前人曾用女堂後有名阿昭者是友人家所寄現已去世太守以其狡猾著將李大元管押候究 
　　鳴呼災區之廣災象之慘孰有甚於今日者哉其最著者粤東西之數十州縣籌賑猶難肆應而直隷山東以及江南沙洲等處又復紛紛告灾詳見邸抄或係淫雨經旬江水横溢爲患或屬黄河决口爲患或因狂風暴雨蛟波陡漲爲患數百萬生靈猝遭斯劫房屋　具牲畜蕩焉無存村壚盡成澤國浮屍隨流而下幸免者或奔避山巓或攀棲樹杪初持猶賴各大　諸善士籌欵賑卹以拯餘生及今金風告至勢必號寒之聲與啼飢之聲相繼而起草木爲之棲悲而况於人乎古人賙卹之誼推食必繼以解衣設遇風饕雪虐之辰出門待振其不　轉乎溝堅者幾希敌省分雖有遠近之殊而自朝廷視之猶是赤子自吾曹視之均屬同儕幸生繁盛之區藉得温飽非造物之獨厚於我正造物之屬望於我也用特大聲呼　　叩於寰宇仁人君子之前仰求及早設法捐助棉衣或慨惠銀洋代爲赶緊製備或親自辦就卽行寄交代解悉從其便衣無論新舊總期可以禦寒其破碎單薄之衣水遠山遥運往亦無濟於事濡筆至此客有笑予曰頻年募賑届今而猶爲再三之瀆得無厭人聽聞耶鄙意獨不謂然試思富厚殷實之家無不從積善中得來其好善之誠根乎性始平日猶欲濟親友之急矧一日遇此奇災此正栽培子孫之大好機會施常其厄勝造浮屠多矣抑更有説焉無論城鎭鄕村不乏蒿目時艱勇於爲善者請各互相勸募或捐一二件或捐數十百件裝　成包由便寄擲當按户掣來收票彚解散賑諸君庶啼飢與號寒之聲可以盡息從此人壽年豐共享撃壤歌衢之樂自堪拱以竢之爾上海三馬路與昌絲棧竹坪陳煦元　啓 
　　上海文報總局内陳與昌棧内高易公舘内三處協賑公所收解兩廣山東沙洲等處賑捐章程 
　　一捐欵交四馬路浦灘文報局内者王心如經收交三馬路陳與昌棧内者陳竹坪經收交四馬路高易公舘内者李秋坪經收均掣取兩聯收票爲據并逐户詳登新報每日結數每的結總以　徵信○一捐欵不論多寡一體代爲收解但此係民捐民辦並不核獎○一凡公所筆墨紙張一切費用均另自　備决不在捐欵内開支分文○一捐欵隨到隨解如有以　件助賑者務請變易銀洋交至公所照交來原數掣票○一凡向辦協賑之善堂局所均已函托代收如有捐欵俱可交托彚解各以收票爲憑各處代敢賑捐之處列後○鎭江蘇州杭州及各處電報局各處招商局○揚州因利局元亨利莊復恒茂庄○上海果育堂保嬰保安局○蘇州醫園公所太湖救生局安節局○常州保嬰局○無賜知仁莊○南潯育嬰堂○杭州同善堂○湖州仁濟堂○福州莫裕昌行福州將軍幕府范君季韓普安堂登俊里王宅安民里曾宅○臺灣鳳山書院○震澤保赤局○高郵丁君鎭齋○盛澤邵合記○崀山正心崇善局○靑浦積義倉○雲南府鄧小赤太守○松江輔德堂○宜興寳泰庄○江寗善隆莊○河南江蘇會舘○横濱永昌和號○長崎廣裕隆○神户怡和號○仰岡恊振號○新加坡陳君金鍾○湖北省城淮軍轉運局江君筱棠○紹興水澄巷徐○江西撫院文巡廳何○寗波新關李君小池利生帳房卓君學川○漢口益記茶棧莊君如琴○同里金君小蘇現議八月朔起所捐欵以七成解兩廣二成歸山東一成歸沙洲如灾區情形大有　更一月後再議粤閩江浙同人啓經理人李秋坪陳竹坪王心如同啓 
　　上海招商總局收解直賑棉衣啓 
　　啓者頃接直隷籌賑總局函開各屬水災已據二十餘州縣禀報到局業奉恩旨截留蘇漕十萬石惟禦寒無具擬乞就近籌募棉衣數萬件等因如蒙好善君子慨助直省棉衣卽請於十月内交至四馬路恊賑公所由敝局輪船起解天津水脚一概捐免如須請坊等事仍照舊章每新衣一套作銀一兩謹此佈聞卽乞公鑒 
　　參茸衛生丸○人參鹿茸三貴丸○寗心補腎丸○麋茸女金丹○參茸白鳳丸○金鎖固精丸○兒科萬病回春丹　　參茸衛生丸○統治男婦血氣虚弱精神困乏常吸洋烟精力耗損病後失調産後欠補目暗耳聾血枯液揭肢體怠倦脾胃虚寒婦女月事不時男子夢遺滑洩一切虚損等症百發皆宜誠衛生善後之聖藥也每丸洋二角半雙料者一元加料五角小丸每兩洋一元○人參鹿茸三貴丸○重用人參鹿茸爲君佐以補益之品磊補血氣培養精神倘有血氣虧損陰陽失陷精不化氣血不歸經酒色過傷憂思成疾精神短少忡怔善忘或病後失調或夢中遺洩陽痿不振陰竭成癆血液乾枯便溺頻數等症俱能治之每兩洋一元四角○寗心補腎丸○人之一身運用者心滋生者腎雖相須爲用而交通實難或先天不足後天失養則精神疲敝作事健忘腰腿軟　頭目昏暗百病叢生矣此丸善能調和血脉補腎寗习健脾開胃益氣强神凡雕龍文土握算經商皆可常服以其培養　神增益智慧功力最速也每丸洋二角○麋茸女金丹○麋茸性屬陽中之陰最能滋陰補血本舘選極壯嫩者蒸燉卽成配入女金丹之内名曰麋茸女金丹婦女服之最爲有益功能温　血海壯煖子宮不寒不燥能補能療服之可無赤白帶下之虞並右免紫黑崩中之累其月事不調或　或行久不受孕　被小産等症皆能治之功效異常不愧金丹之稱也每兩洋二角○參茸白鳳丸○此丸爲婦科上品如資質薄弱不受誕育月事不調經閉腹痛赤白帶下一切胎前産後各症皆能奏效每丸洋一角雙料二角小丸每兩二角半○金鎖固精丸○耑治心腎不交夢遺滑洩精關不不固洩後餘滴等症此丸有如金鎖固守玉門功效奇捷每兩洋一角○兒科萬病回春丹○統治小兒驚風氣喘咳嗽吐乳多啼發寒發熱赤白痢下水瀉不止一切諸病立可回春每丸洋一角廣東鹿芝館分設上洋英老巡捕房斜對門 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海文報局内賑捐公所補登白門胡蓉卿翁募錢六十四千洋六元虚對開一個細户清單]  
　　陶忠誥陶有銘宋光鎔鄒福偉朱鼎元楊光烈楊光昌趙宗麟陳清標沈受吉吳憲曾陸增甲　希淵顧繩高徐灃顧朝珍程鶴書盛肇保袁寳璐張是孚李仁榮陳福森孔昭惠王廷璋王煒何玉麟宋　馨程銘恭顧廷賢徐璜曹寳亢乃淦盛大琨曹寳英汪鵬石應培袁開驊江國棟崿邦模無名氏書債無名氏費質樹殷盤張涵中吳鍾秀陶惟增金文樑邵星森吳鄂生程元祺沈鳳儀齊元庚單紹昌衛恩祥孫宗華曾祖錫程義議李彦彬盛保泰吳敏生王仁堉談煥王頌清孔昭鋐徐金緒吳大沛葉朝縉朱世樾王韞玉朱廷烺章文麟郭鍾麟潘誦威潘誦炳馮希賢孫錫華閔彤章胡藴珍孫傳鳳陳宗鋆宋寳書徐庚唐譏馨沈恩筌程康祺程　褀程維祺程榮祺王志熙曹蓉鏡陳宗燨大施主程毓祺李宗煌陳恩梓　毓俊王之駿鄒祖蔭何振第吳寳樹錢學棨陶治元周應岐吳培之陸景煊吕志澄高德馨宋康祿戴任陸夀祖嚴良玉談慶祥蔣福保愼緒堂單衣言單伯生洪介祉自在人消閑室忘憂客同欣居汪風瀛李夢九陶子黻汪鶴舲汪桂叔蔣毓棨周宗海貝受炘貝傳書貝朝炳江國墀鄉思齊貝敏之唐李合六鑑合溝三合王冼衣周記求無病求平安求安眠求健飯洗心子滌慮子知非子改過子勸善子悔過子誠求子補過軒盡我心藏修室息游軒井底蛙傳經堂種竹軒怡情室嘯傲軒同善力不足者紅杏書屋讀我書居共欣賞齋白門小隱求免服藥求免勞傷求免傷風求免咳嗽求免發疾樂善不倦太倉一粟杯水車薪蟻馱一粒退省居士自適居士但求無過自省主人天香居士知不足人力戒因循力求振作自悔蹉跎少不經事壯不如人聽濤書屋讀書明理文章憎命生不逢辰樂覩中興靜觀自得一生傲骨方便爲主問津主人居必仁厚留些後步廉儉爲本鋤經書屋耕讀主人守道主人存養書屋一片婆心救人救自已共二百零三户各三百文蔣燮鈞張堅上下江人三户各二百文洪禧無名氏鄒二户各六百文單聞五百文李經瑩李經邦合五百文王思仁虚對開一個三百文程爾昌陳桐爵范迪鈞三户各一元釣活不如濟涸人三元共合收錢六十四千洋六元虎對開一元 
[上海三馬路與昌絲棧陳竹坪經募兩廣山東江寗沙州賑捐棉衣九月廿一日第一百七次清單]  
　　昌字六百三十四册紹郡宋恆德典洋十元又經募謝起宗求合家平安謝子和求宿恙痊愈兩户各洋五元保安人洋三元　筠甫洋兩元俞又新魏蓮甫周恬波黄襄臣周春波徐瀾川沈李氏七户各洋一元以上十二户共來洋三十二元○昌字三百八十二册溧陽彭厚甫善士續募溧陽鍳棧建平浙鹽總棧二户各洋四元宋積善堂史緝熙堂范沂伯似僧四户各洋二元潘毓華德源庄謝潤生洪喜氏不書名黄葉村彭啓新戴綬許載福堂穌翰青無名氏武林朱補過氏孫義昌馬存興元豐坊錢子麟梁達夫汪和卿洪泰西社東社念一户各洋一元唐信氏錢六百四十文海陽汪宜之沈煥生二户各洋五角汪文齊吕正清二户各錢五百六十文彭靜記錢四百文以上三十三户共來洋四十元○與字一百十八册寗國童子卿善士經募牛韻齋洋二元吳執甫趙子容隱名氏求父母冥　王梅卿五户各洋一元湯允孫銅本洋一元本申英洋五角張翰飛趙允之王荆山三户各錢五百文本申英洋一角又洋一角以上十三户共來洋九元銅洋一元○昌字七百七十四册馬源隆經募侯生記洋四元恆大洋二元福昌鮑順記義記年豐　興不留名六户各洋一元源盛萬茂萬安觧馬水村張友香徐樹飾侯備森七户各洋五角葛春源裘振卿二户各洋三角洪天喜朱炳榮馮守先孔震榮史久成鄭楚良朱寳李徐長順謝志貴楊雨良十户各洋二角五分不留名正昌不留名三户各洋二角龔祿生胡雪堯二户各洋一角順靜元錢三日三十六文不留名錢二百廿四文無名異錢一百四十元徐寅介陳秋香一户各錢一百十文以上三十七户均助江甯共來洋十六元足對二个虚對洋一個小洋十九角錢九百廿文○裕松氏助江寧洋十元又助兩廣洋十元以上二户共來洋廿元○李姓洋五元寓滬寧國人遺飾助賑祈歸涂平安洋四元楊敬之洋兩元余見百余生原二户合助山東洋二元○顧雲錦綢莊交來海鹽盛王氏求福籌綿長洋兩元○有求氏潘姓二户各洋一元○四馬路怡和棧交來何氏吳氏二户各洋一元○周裕大交來無名名銅洋三十二元南通州吳兩知銅洋九元無名氏銅洋一元○本日共收洋一百三十七元銅洋四十三元虚　一個小洋十九角錢九百廿文合併聲明 
[鎭江電局代收揚鎭沙洲賑捐八月十六至八月二十九日清單]  
　　上海協賑公所交到財源茂記規元二千兩○靳春陽募張愼德堂五百千文漢口袁煥章手它敕五十兩　叟氏二百七十六兩龍城客四兩武穴胡鑑庭手一千四百十二號册同人同恤氏六元范楠山無名氏黎鶴萬隆泰昌周茂泰游玉記謝祥記容藹堂閔棣臣九户各二元劉潤堂同德庄兩户各一元黎雲德十千文無名氏萬興棧無名氏三户各一千文又王克宜手一千四百十三號册徐長盛五元劉添源田廣昌兩户各四元無名氏管道隆裕生陳子良金純齋宓黼庭王樹仁徐聚泰八户各二元管馥順劉懋德兩户各一元○鎭源庄中秋席費四元又來謙益恆募二百一號册謙益恆明記芳記裕興恆德康恆復茂恆義七户各一千文正祥二千文信和七百文公記六百文鑑記雪記建記無名氏四户各五百文無名氏四百文福蔭堂三百文此册共收十二元厚生募一百二號册貽德堂二元傳桂堂金筠生葉餘生孔敦本堂洪震南靜餘書屋公茂棧不書名張少泉公泰　長春永味蘭齋黄繼昆協泰　十四户各一元許晴江和義隆親仁堂三户各二千文王朗齋順昌局億源號永昇四户各一千文豐隆號募二百三號册梅花閣何三十千文朱愼餘堂永厚昌蔡二户各十千文九思堂朱八千文承澤堂種德堂李師洛堂許三户各五千文種德堂李十千文孫棣　堂吳愼行堂養德堂三户各四千文實遂堂葉三千文致遠堂二千文江義和募二百五號册恊隆公典張鴻記胡浩記鼎茂號江義和五户各一元夀記典記二户各半元裕記一千文陳鴻記程漢記杳松記許甫記震昌號黄永清龔小海汪政齋八户各五百文顧野棠三百文沈夀記朱韻琴王耀廷二户各二百文績北無名氏一百文達沅募一百十號册蔣公記愼餘堂蔣保餘氏三户各二元永興仁發記顧藴輝顧鏡秋應接不暇處四户各一元德生募二百十一號册沈葆慶二元信裕泰厚生順輝堂邢雲彦沈兆慶五户各一元德源募二百十二號册同裕棧義隆潤豫成源豐協和甡久和同盛和德茂昶衣業全裕十户各一元聚源昌順昌祥正裕大有不登名德盛和同益昌徐太和巨芬泰祥泰相億隆裕和裕昌吳義成程萬隆廣成無名氏同福昌隆茂昶恆和泰二十户各半元麗生募二百十三號册達安記四元董萬茂大昌坊兩户各三元華承裕隆德成二户各二元仁裕堂一元任義募二百十六號册春記不書名二户各三元清遠堂四千文治心堂五千文德厚祥萬順意益大庄乾記公泰行恊成銀號無名氏無名氏八户各二千文楊玉泰史樂房坤成莊恆興天吉庄天元庄德昌厚怡豐祥裕通祥義源祥無名氏信義行十二户各一千文裕泰募二百十八號册運漕長裕莊蕪湖裕泰兩户各三元蕪湖福昇泰利康兩户各一元乾泰亨募二百十九號册春源五元瑞和二元元甡庄恆豐仁費育聲三户各一元知仁募二百九號册無名氏一百元不留名五十元明德堂吳知仁庄兩户各五元隱名氏三元程紫章復豐泰清倫堂夏肯堂吳誠德堂不留名六户各一元隱名氏無名氏兩户各二元○厦門電報局葉亮卿自捐五十元又募周正卿四元葉上達姚雨時兩户各三元○李紹堂募恭善堂銀六十兩聽梧主人爲女病求愈一百元實事求是子二十八元李陳氏二十元○于百川來廣泰募九百二十七號册久和衆友中秋節席六元三元堂存心堂思敬堂興記廣和行吾省氏無名氏七户各二元廣泰募九百二十八號册居易堂六元廣永誠四元恆順昌司徒源記同泰號廣和興同仁和懷愼堂六户各二元愼思堂補過軒兩户各一元德順募九百廿九號册新沙遜洋行樂善氏兩户各十元無名氏陳穉坪隱名氏同孚號五户各二元保安氏戚春記蘭谷氏紀旭初氏光記號安和森號長豐號廣成號無名氏九户各一元又募九百三十號册德順三十九元恩德堂子鴻書屋樹德堂三户各十元惠泰募九百二十五號册殷綬嵩廣和行無名氏興記聚安號三恆堂存心堂殷綬嵩八户各二元恆康庄許光記復元祥德興盛大興同昌泰源鼎裕恆豐臨復源鏞同源順十一户各一元又募九百二十六號册惠泰庄五元萃昌順弈德堂履泰帳房聚豐瑞吉記號五户各二元萬裕祥星聚奎全聚慶乾德奎福昌厚元昌合東昇福盛康庄大亨源生源號十户各一元○晋　募二百九十七號册趙太太五元基記兩元趙仁惠堂一元京江退思齋陳善士尤善士復荄四户各半元根記八百文職思堂二百文無名氏一百文此册共來十一元○吳徵亭募吳輔庭二四寳七兩四錢○同生厚庄銅洋三十元求病速愈銅洋四元廣順和四元王沛霖乙元霈手乙元魯無名氏一元張廉泉潤筆半元○以上共收規元二千兩折二七寳一千八百六十一兩揚紋六十兩折二七寳五十九兩四分它紋五十兩折二七寳四十八兩一錢六分五厘二四寳七兩四錢折一七寳七兩三錢五分五厘另二七寳十兩洋八百五元五角錢六百六十七千文○實收二七寳一千九百八十五兩五錢六分英洋七百五十九元五角銅洋四十六元錢六百六十五千九百三十六文○除將銅洋寄請陳竹坪先生鎔化助振外連前實存二七寳二萬四千四百八十九兩九錢二分五厘本洋五元英洋五千六百十一元七角一分五厘錢一千六百七十二千八百二十六文○再銅洋助振以害人之物救灾民之命功德更爲無量如蒙善士慨助敬乞書明爲感[  揚鎭同人拜懇]  
 
 
 

Page 10

 
 
[光緒十一年九月十七日京報全錄]  
宫門抄○大臣祥奏爲遵旨保荐人才摺○閩撫劉奏爲據實陳明片○直督李奏請飭部分别改正往册片○又奏特 
叅前辦招商局員虧欠緣由片○將軍慶等奏請援案保護要工摺○將軍古奏援案擬補筆帖式摺○浙撫劉奏請酌擬奬叙摺○皖撫盧奏調委署知縣片○疆撫劉奏委署同通夾片○九月十七日工部鴻臚寺八旗兩翼值日無引見○謨貝子等彈壓覆命○豐陞阿假滿請安○山西歸綏道阿克春謝恩○記名總兵李全彪謝恩○怡王請假十日○大額駙續假十日○ 
禮部奏請繙譯覆試日期旨着於二十四日○又奏派稽查中左門之護軍統領派出惪銘○召見軍機興廉阿克達春○○奴才祥麟跪奏爲遵旨保荐人才仰祈聖鑒事竊奴才伏讀上年五月間欽奉諭旨迭令中外臣工保荐人才仰見皇太后皇上求賢佐治之至意欽服莫名奴才知識庸暗愧無知人之明謹就見聞所及以應明詔奴才在於甘肅新疆文武官員内留心體訪巡撫臣劉錦棠營中各員謀猷素著勇敢過人者甚不乏人因奴才到任未久底藴難窺不敢率行保荐惟上年來哈時路經甘肅于沿途及抵哈密後聞有甘肅蘭州府知府恩霖才識明達政聲卓着盡心民事閭閻頌感洵屬知府中之循良也再前軍機章京刑部郎中升任浙江湖州府知府調署杭州府知府桂斌内行純篤不慕榮利奴才上年行抵甘肅省城接晤總督臣譚鍾麟言其前撫浙時深知該守才幹政馨桂娬今以親老呈請終養改官禮部員外郎就近養親其甘淡泊孝雙親實跡于呈請終養一事可見且其繙譯優長學有本原尤宜陳之以備願聞我皇上以孝治天下凡有微長莫不取錄至該二員履歴事實奴才因交卸在卽未便行取相應請旨飭下陜甘總督禮部堂官察明據實奏報若該二員初終異轍奴才甘承濫保之咎其應如何擢用之處出自皇太后皇上逾格恩施量材授任以資觀感奴才謹將遵旨保荐人才緣由不揣冒昧恭摺具陳伏乞皇太后皇上聖鑒謹奏奉旨已錄○○劉銘傳片再臣上年渡臺因軍務緊急差違需員查有浙江秀水縣縣丞徐國柱勇敢耐勞辦事勤敏咨調渡臺於十年八月二十八日到營咨部查照立案現接吏部咨開奏定章程軍務省分請調候補候選人員必須於奏調摺内切實載明該員曾在何處辦理軍務實有成效奏保有案方准調往軍營差遣不准委署地方各缺等因今徐國柱調營差遣核與章程不符應毋庸議應令遵照定章奏明辦理等因由已革前撫臣張兆棟轉咨前來臣查縣丞徐國柱曾於同治九年隨臣在陜西軍營十三年隨福建陸路提督唐定奎渡台攻剿獅頭草山等社出力經直隸督臣李鴻章前兩江督臣沈葆楨會奏保歸軍功班前先補用並賞戴藍翎有案核與部章軍營請調之例相符理合附片據實陳明伏乞聖鑒謹奏軍機大臣奉旨吏部知道欽此○○李鴻章片再前保出洋肄業員生内有候選知縣李竟成請以本班留於直隸歸候補班前先補用惟部定新章不准保分發留省自應另核請奬應請將該員改以直隸州知州不論雙單月遇缺卽選又分發補用同知龔照璵知府用候選同知顧元爵二員同案内保奬知府經部覆准在案惟顧元爵銜上知府用三字開保時悞列入龔照璵銜上以致底銜互有不符應請更正據津海關道周馥禀詳前來伏乞聖鑒勅部分别核准更正註册謹附片具奏軍機大臣奉旨吏部議奏欽此○○李鴻章片再前輪船招商局道員徐潤等經臣查有虧欠局欵情事已飭勒限　追並派江海關道邵友濂曁接辦招商局道員盛宣懷等確查帳目督同清理嗣奉諭旨從前經手虧空之員着確查叅奏等因欽此臣查該員董等經辦之始設法招徠股本開拓生意不無微勞足錄乃日久獘生假公營私馴至虧欠局款實屬胆玩除唐廷樞一員已將該員前入局本股票銀及其弟存銀撥抵各數姑免叅處外惟徐潤原欠銀十六萬二千餘兩前交銀七千餘兩又以房地産契抵銀十四萬數千兩核計尚未足數且房地實值若干必須確估張鴻祿原欠分局大興公記餘利銀三萬餘兩以局本股票銀二萬三千五百兩作抵仍短銀六千餘兩狡延不交應請旨將二品銜浙江候補道徐潤鹽運使銜廣東補用道張鴻祿一併革職由臣扎飭邵友濂督同上海縣卽將該革員等提案認眞押追不得任其短欠並飭將徐潤房地會同盛宣懷等確估實值若干作抵歸局其抵剩不敷銀兩仍勒令照數補繳以重局欵所有前辦招商局員虧欠據實叅辦緣由理合附片具陳伏乞聖鑒訓示謹奏軍機大臣奉旨徐潤張鴻祿均着革職嚴追欠欵並將徐潤所交房地確切估計不得稍涉含糊該局甫經收回正可澈底清查該督務當破除情面督飭現辦各員認眞經理俾局務日有起色欽此○○奴才慶裕啓秀跪奏爲盛京大内太廟等處要情形較重擬請援案保護以昭愼重恭摺仰祈聖鑒事竊據内務府掌圖記佐領聯善等禀稱盛京大内各處工程年久失修間有損壞本年自交暑伏雨水較多敬謹查勘太廟正殿三間瓦片走錯脫落四圍飛簷　朽康山大穩下微有裂縫黄琉璃方磚墜落勾滴不齊堦座酥鹻條石走錯没飾彩畫爆裂紫禁内西墻傾倒長二十六丈與隨墻宫門一座全行傾倒以上工程均係情形較重等情禀報前來奴才等會同恭詣太廟等處詳細敬謹查勘均與該員等所禀相符伏查太廟係供奉玉册玉寳之所最關緊要紫禁内西墻與隨墻宫門内連殿閣外係官兵巡更往來防守緊要之區現在情形旣重碍難延緩自應隨時修理整齊方昭愼重惟現值庫欵支絀芳拆卸重爲修理不特鉅欵難籌且恐秋雨或多一時赶辦不及奴才等擬請援照光光七年保護飛龍閣九年保護清寗宫等處工程案飭該佐領等撙節核察估計約需實銀三千一百九十八兩先由盛京户部撥給内務府趕緊動工除俟工竣咨報京内務府核銷外所有援案保護要工緣由理合恭摺具奏伏乞皇太后皇上聖鑒謹奏軍機大臣奉旨該衙門知道欽此○○奴才古尼音布恭夀跪奏爲援案擬補乍浦副都統衙門筆帖式以資辦公恭摺具陳仰祈聖鑒事竊於本年七月十六日准仁浦副都統奴才和琨咨稱副都統衙門九品筆帖式榕梁現已升補正黄旗驍騎校遞出筆帖式一缺查有前經奏准撥補仁浦候筆帖式有裕文全二名擬將列名在前之候補筆帖式甲兵有裕應行升補現當營制未復駐省辦事公務較煩咨請援案奏補一俟營制建復移防回乍再　給咨送部補行帶領引見等情咨請奏補前來奴才等查候補筆帖式有裕才具明練應請援案升補合無仰懇天恩俯准將候補筆帖式有裕先行升補乍浦副都統衙門筆帖式以資辦公一俟營制建復再行送部補行引見以符舊制是否有當謹恭摺具陳伏乞皇太后皇上聖鑒訓示遵行謹奏請旨軍機大臣奉旨着照所請吏部知道欽此○○頭品頂戴浙江巡撫臣劉秉璋跪奏爲查明鎭海接仗獲勝在事出力文武員紳酌擬奬叙籲懇恩施恭摺仰祈聖鑒事竊臣等前將鎭海對仗護勝尤爲出力各員分别酌擬奬勵一摺承准軍機大臣知會奉旨留中欽此嗣恭閱邸抄光緒十一年六月初九日欽奉上諭劉秉璋奏遵保鎭海接仗尤爲出力人員懇恩奬勵一摺着該撫詳細查核不准稍涉冒濫等因欽此伏查浙省辦理海防將及年餘自開仗之後各營戒備更嚴與陸路之哨探整備者　不相同各將士晝夜操防無異日與對壘不能片刻暇閑則其勞苦情形逈　尋常前已陳明早邀洞鑒迨至鎭　開仗雖無肉薄鏖戰之事而人人有必死之心仰蒙天恩准子保奬無不權忻鼓舞兹據各營開送前來核其人數旣多所請亦優臣秉璋凛遵諭旨大加删减所剩不過二分之一謹　清單恭呈御覧合無仰懇天恩俯准給奬以昭激勸所有擬保千把總以卜武弁照章開摺咨部核辦合併陳明謹會同閩浙總督臣楊昌濬浙江提督臣歐陽利見恭摺具奏伏乞皇太后皇上聖鑒訓示謹奏軍機大臣奉旨該部核議具奏單併發欽此○○ 
盧士杰片再懷寗縣知縣尹起鸞現因卓異俸滿請咨引見所遺員缺應卽遴員接署查有廬江縣知縣錢鑅精明幹練堪以調署所遺廬江縣知縣一缺查有候補知縣劉承祖安詳勤愼堪以署理該縣錢鑅本任内並無承緝已起四叅案件據藩臬兩司會詳前來除分檄飭遵外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此○○劉錦棠片再署喀喇沙爾撫民同知龍魁署哈密通判婁紹豫鈞調省差遣所遺各缺亟應遴委妥員前往接署以重職守查有候補通判周錫文辦事穩練堪以委署喀喇沙爾撫民直隸同知篆務候補知縣馮森楷練達老成堪以委署哈密通判篆務據藩司魏光燾具詳前來除由臣批飭給委外謹會同陜甘總督臣譚銅麟附片具陳伏乞聖鑒謹奏軍機大臣奉旨吏部知道欽此 
　本月京報已到至十七日惟十五十六兩本另寄他船未經趕到因先將十七一本印出以供衆覧[  本舘附誌]  
 
