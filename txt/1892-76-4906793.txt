# 1892 - 76 - 4906793

 

Page 1

 
 
[解霖說]  
　　雨三日以上謂之霖而時雨曰甘霖至於三日以上則當謂之霪霖矣甘霖宜迓之霪霖宜解之今年入春以來雨水極多無三日晴霽之時陰雨連綿令人苦悶已極且不僅人之苦悶已也春花所布農人一家衣食所倚賴所謂春花者麥也豆也菜也辛勤播種以期有收春花所入不須還租故佃人所望專在乎此而春雨過多則春花必至霉爛而不能暢發農家子婦咸抱杞憂寍波已告春花無望矣若及此時而晴霽和煖尚可以保其後倘再陰寒積雨則民間受害將有愈甚者此又烏可以不一解之解之之道奈何將請地方官出示禁屠設壇求晴乎恐精誠所感雖亦有時而騐然未必果有把握也其將延羽士緇流誦經持咒以祈晴乎異端之教本吾儒所不言又何足挂齒哉然則解之之道將奈何或曰吾知之矣先生觀書而知暘雨之徵嘗聞其說曰竈突發烟平遠望之亭亭直上晴之飈也蜿蜓而起如欲上而不得著雨徵也雲將成雨空中氣行皆成濕性烟爲溼礙不得上升故至宛曲將雨礎潤將雨燈爆其理相同朝日出而黯淡蒼白雨徵也日出時雲多破漏日光散射雨徵也密雲四布牛羊齕草如常者不雨若啖食忽遽似求速飽雨徵也朔日至上弦視月兩角近日一角稍稍豐滿者雨徵也視日之暈曰主晴赤主風黑如鉛者主雨京房易飛候曰晦朔弦望雲漢四塞當雨雲如水牛黑羣羊飛烏五日雨北斗獨雲必雨如兩人提鼓持桴則爲暴雨諺云月暈風日暈雨東　晴西　雨下垂地曰白日幢烏洞返塢主晴光日生兩耳斷風截雨日落胭脂紅無雨亦有風日落雲襲走雨在半夜後月弓多風偃瓦自下河作𣈿女作橋合羅陣風雨飄魚鱗不雨亦風顚冬斑郤是護霜天凡若此者皆是實徵非數占之例可以知雨卽可以知晴先生所謂解霖之說者殆有以先知其理而故爲此疑陣乎先生整襟危坐而對曰非也子知雨何自而來乎天氣下降地氣上騰天地交泰陰陽和通譬之釜中蒸水其氣上騰阻於盖而氣珠下垂卽雨之象也在地以春而交故春間雨水向來必多非特今年爲然也特今年晴之日太少則不免有礙於春花夫古昔盛時十日一雨五日一風風不鳴條雨不破塊甘霖時降苦雨無聞今則不然近年以來大有蒙徵大風時作去冬晴燥無雪今春則自元旦以後絶少晴時此豈天之故爲民禍哉亦民間之自取禍而已及時而風謂之和風及時而雨謂之甘雨過不及皆不可也蓋所需乎雨澤者足斯已耳今人心獨不知足仕途中則無差者忌人之差無缺者妬人之缺猶之可也乃以有差有缺之人見人之得关得缺猶不免生忌嫉心經營中亦然無業者忌人之業斯亦已耳乃有業者亦往往欲奪人之業同是一業本可以各安其業而以不平之心視之則一似人之業遠勝於已之業已之業不逮夫人之業必使人人咸失其業而彼獨享其業然後以爲快此其心之不足爲何如又有人創一業已則步其後塵不問其事業之利害何如專以剿襲爲事卒至兩敗俱傷致他人之業亦不能守而後已凡若此者皆所謂損人不利已不足之心害之也人心如此天亦從之欲雨則儘雨欲晴則儘晴欲熱則儘熱欲寒則儘寒此今春之霪霖皆不啻此輩中人朝夕心香瓣祝以求而得之者也爲問古昔盛時何以無此則以古昔盛時亦無此人心故今欲解此霪霖但須各人自平其心自和其氣人心有知足之日晴雨亦有各足之時夫獨非妙解也乎哉 
[諭旨恭錄]  
　　二月十五日太常寺題三月初五日致祭先農壇奉旨朕親詣行禮欽此○又題三月初七日致祭歴代帝王廟奉旨遣凱泰行禮兩廡遣景善愛廉志顔弈年各分獻欽此 
[金鰲玉蝀橋翫月記]  
　　京中來信云繙譯會試例應由禮部滿司員中奏請簡充提調一員俾經理一切事宜所有本年壬辰科會試後自應接辦繙譯闈事刻經禮部各堂憲遴得禮部主客司掌印員外郎延照擬正儀制司員外郎裕光擬陪諒須帶領引見矣○吏部爲知照事所有詹事府滿右中允榮慶升授洗馬所遺之缺業經揀得翰林院檢討宗室景厚擬正翰林院檢討格哷鏗額擬陪今本部於二月十二日帶領引見相應知照貴院傳知該二員於是日丑刻穿天青褂備帶補褂並佩帶對子荷包手巾赴西苑門外六項公所吏部公所書　聽候排班帶領引見萬勿遲延因用印不及徑行白片○會典館示傳吏部咨送本館考取界畫測繪謄錄官繆志銘榮蔭葆濟李宗灦舒桂汪炯錫綸章正甲多齡朱鴻基務於二月二十日親身赴館騐到勿得自悞○刑部尚書貴隖樵大司空恒係郡王銜多羅貝载奕絪門上包衣廂白旂佐領下人奉旨擡入廂白滿已見邸抄廂白滿都統符驸馬都尉接奉諭旨諭令印務叅領於本固山各佐領簽掣當堂掣定遵旨將大司空本身支派人口擡入廂白旂滿洲榮光佐領下除奏聞外已分行刑部等衙門查照矣○稽察本裕倉事務俊給諫又因病出缺應由都察院揀員奏請欽派接充以重倉務都察院開列清單請簡二月十一日奉硃筆圈出這接蔡本裕倉刑科給事中本貴去欽此○吏部爲咨行事文選司案呈查定例内開各部員司庫缺出應由各衙門京察一等筆帖式揀選三人帶領引見候旨圈放等語今盛京戶部司庫逹桑阿所出之缺應咨各衙門於一等筆帖式中保送一員出具考語三日内咨覆過部如無一等人員准以二等人員保送入揀○山西巡撫奎樂峯中丞俊遵旨入都陛見旣將撫篆交卸卽携眷起程於二月初十日抵京回南鑼鼓巷沙井胡同本宅恭備安摺膳牌差弁於十二日子刻齎至南海將安摺二分交奏事官分行呈遞膳牌一枝呈由樞垣遞入隨於丑正趨抵西苑門候旨旋傳令奎俊第二起入見上御勤政殿垂詢三晉吏治民情中丞逐一面奏畢退出南海午後赴各當道處禀安○東省教匪竊發敖罕等翼旂八處被擾最甚蒙人蕩析離居情殊可憫直隸熱河諸大憲會請飭部撥銀五萬兩分抽散賑蒙恩允准隨於二月十三日正午照數由庫提出京兆尹派員雇覓車輛裝箱封固解送熱河交納○二月十二日爲親王銜多羅克勤郡王晉祺壽辰在宣武門内石駙馬大街本府肆筵設席傳玉成部並外串名優演劇一晝夜以欵佳賓在廷王大臣躬往祝賀千秋者絡繹不絶刑部爲知照事漢檔房案呈所有題升本部直隸司郎中等缺本部於光緒十八年二月十一日帶領引見本日奉旨刑部直隸司郎中員缺著李擢英升補遞遺雲南司員外郎員缺著黄均隆升補山東司郎中員缺著張聞錦升補遞遺安徽司員外郎員缺著張祖謨補授河南司郎中員缺著楊宜治升補江西司員外郎員缺著劉成誦升補奉天司主事員缺著劉一桂 
 
 

Page 2

 
 
　投陜西司主事員缺著王炳奎補授學習期滿鉄珍著准其留部欽此於十二日述旨奉旨是欽此欽遵到部相應知照吏部查照○福箴亭敬子齋崇受之三大金吾定於二月十六日已刻在步軍統領公署内揀選委翼尉協尉副尉各一缺委協尉二缺步軍校五缺委步軍校二缺並拔補六品七品領催等缺先期傳令應入揀選之官弁等務於是晨進署伺候○吏部爲咨行事考功司案呈本部具題請將管解江西潛折等銀五萬兩以上依限解交戶部之承解官江西候補同知胡繩祖准照例獎叙一本二月初九日奉旨依議欽此欽遵到部合將原秦抄黏咨行江西巡撫查照辦理 
[遼東夢影]  
　　營口自入新正生涯鼎盛上等字號新開數家慛永成利股東改換章程另易牌號履泰係著名巨鋪不料於去臘荒閉現在房屋尚無受主依然雙鎖重門云○邇來巿上雜糧昻貴自去冬以迄目下終未從廉聞山東直隸等省秫米小米價反較賤於營口不知長袖善舞者说思轉運而來否○近日逃荒難民結隊成羣而至老者少者病者臝者沿街行乞昕夕呼號詢之云皆京西保定等府人亦有云自旅順口來投奔吉林諸處者意者天災流行尚未有艾歟○新署海城縣藩大令振鐸原籍廣東現已莅任兒童竹馬又將歌花縣經綸矣○正任營口廳章幼樵司馬調署昌圖府一年期滿刻閱省抄悉已調署省會軍糧府矣○二月初三日六點半鐘時西水門内喬公館失愼焚去蘆柴一垜房屋十餘椽○巿上花布價皆平穩棉花海纸兩宗頗爲缺少沙布亦只存六七百件○邇年火患極少水會中惟照例操練水龍或於火神廟演戲酬神而已不料喬公館失愼後至初七日寅刻東街元茂號南棧房又報火災據云起自比隣成衣鋪幸元茂與永昌和皆兼設油坊各有水機夥伴多至二三百人一呼羣集立刻撲滅得免延燒云 
[津沽火患]  
　　天津今春火患較往年爲多火會中人雖以救災爲事然人多滋事不一而足天津縣李摶霄大令於十二日飭傳六十三家會首諭曰汝等禦患捍災不遺餘力洵堪嘉尚惟其中有少年喜事之流每遇細故微嫌輒向火塲毆鬥殊屬不知法紀此後務須從嚴約束各改前非如或冥頑不靈故違禁令可先至公所議處議如不協然後送案究懲幸勿視爲具文致干罪戾各董遵諭而退說者謂大令之爲保衛地方計可謂無微不至矣而火災固未已也是日午後東門外閘口邵宅不戒於火燬去房屋三間始行救滅晚間縣署頭門以内儀門以外東偏馬號又忽回祿神稅駕此處支木爲椽誅茅作蓋一經焚燒有拉朽槯枯之勢其下風毗連廟字一所爲供應差使之鋪墊房門前亦蓋羣篷易於引火有頃延及勢益猖狂紅光上燭霄漢李大令聞報趧卽督率八班差役何護科房文卷捕廉保護監獄一面激勵火會中人恊力救護毋任蔓延由是火勢漸衰然馬號及鋪墊房棚屋五椽悉成灰燼鋪墊各物亦大半焦灼矣頭壯班及兩皂班屋椽被灼草把亦有焦枯者頭壯班房近在咫尺當火盛時已見烟炤迷漫岌岌堪虞急將人犯移押鹽丁班班房幸未逃逸此房亦得保全至科房監獄相距尚遠並未波及云 
[析津氣候]  
　　天津地方自献歲以來春寒特甚兼以朔風料峭雨雪載途居者非御重裘猶覺吟肩寒聳十二日晚間又見六出花飛隨風飄拂至十三日早起推窓四望但見銀裝玉琢世界光明入夜寒衾如水好夢雞成而玉女投壺依舊再接再屬說者謂去冬官憲求至再三始得雪一次尚以膏澤無多土脈未能深透爲憾迄今百五韶光已過大半而偏屢次得雪竊恐麥苗菜莢旣被寒威又遭雪壓生機不能蓬勃矣倒行逆施不得不爲滕六君咎也 
[畢命站籠]  
　　津郡有王七者素以打刧爲生涯恃其飛行絶跡之技往往夤夜登屋嚇借錢文犯案不知凡幾此次被獲擬以站籠處死舁赴法塲示衆前報已紀之矣聞王七放入站籠係在十一日至十二日由縣署擡出天津北門經針巿街太平街等處迤　至西郊是日該犯脚脛已腫兩手皮膚已脫骨肉皆焦惟目光灼灼然回環顧視一若燥渴欲死欲得勺水以潤枯昒者見者有給有不給一經給與則津津下嚥若甚有味雖山珍海錯無以過也宛轉籠中計經兩日至十二夜雨雪交加凍餓難忍遂於十三日斃命瀕死時猶咬木籠牙痕入木三分觀其受死之苦較之身首異處殆有甚焉治亂人用重典該犯犯案疉疉死有餘辜自不容以煦煦爲仁也看役稟報後由天津縣飭屬領屍該犯向日曾爲混混遂由其同類殮以　柩作奸犯結法果如斯聞者亦可知所儆懼矣 
[龜兹客述]  
　　二月初九日皖南某厘總局吳敬思觀察由皖垣乘某輪船抵蕪湖拜會各當道小駐廣肇公所與鄕人士藉話故山風月旋復附輪船至滬然後折至浙江回屯溪本局○安徽學政吳肅堂宗師由姑孰按臨寗國府舉行歲試至百花生日一律告竣遂諏吉十七日按臨徽州府黄山曰嶽間懷才欲試者早已霧霈雲蒸我知玉尺衡來斷不致珠遺滄海也○本月初八日爲上丁釋菜之期黎明關道楊觀察率同百官朝服朝冠恭詣大成殿行禮穆穆皇皇洵盛典也○向倒上司到任凡轅下之俸檄必須加給委札一通苟斜角之不飛卽爲憲所不到此次楊觀察履任後各員皆先後加札惟裕溪關傅和亭少尹及道署管庫委員某君尚未奉到云○鈔關查船委員差滿前經成端甫觀察查有巡檢戴東樵少尹堪以接辦詳奉沈大中丞批准在案及楊觀察抵任少尹隨班禀見觀察諭令留關學習所遺差務另委何人接辦尚未見有明文又查船房新委巡檢徐少樵少尹前適往滬公幹暫委典史陰少尉聿脩庖代旣而少尹遄回遂於月初任事○縣城西北隅保甲委員錢晉江少尹接奉藩憲檄飭委署徽州績溪縣濠寨司巡檢少尹聞是缺爲通省巡檢中第一瘠苦之區山齋供養不啻退院之僧因具禀憲轅籲求另委何員承乏云○王宇春大令因去秋飛蝗遍地遺孽未除當兹春日載陽難免不孶生爲患因懸重賞飭民人隨時挖掘付諸火中猶恐挖掘或有未周復委員赴各鄕察看日夾春寒料峭蠕蠕而動者不轉瞬已殭斃田間今歲可慰篝車之望矣○鴉片之毒人甚矣良有司於無可設法之中勉爲設法下令烟館只准閉歇不准添開乃蕪湖則不然初惟無賴之徒偶開一二小烟館縱横草鋪呼吸烟霞入其中者惟是鳩形鵠面之人從無富家郎偶焉厠足近則衣冠之輩亦且平分一席以博蠅頭以爲此身旣列膠庠胥吏公差見之烏敢不致敬以致明目張瞻視禁令如弁髦且又刻意求工畫桷連雲文窓射月炕鋪紅墊櫺設青紗每當一榻横陳芙蓉杳煖繡幕錦屏之畔淫草妖草羅列滿前以致　履寛　之惡少年終日醉生夢死於其中不復知天地爲何物邇者增華踵逐漸又添開此家旣磁斗銀盤彼處更牙牀錦帳鉤心鬥角務極　　日内又添開一家裝有曲房廊以便吞雲吐霧这餘更可偎香倚玉不知有地方之責者尚能力挽頽波否也 
[京江春眺]  
　　柳暝花嬌春光已半而雨絲風片釀就春寒小閣孤眠猶覺重衾似水至十四日陰雨終朝東北風怒吼加以雪珠錯落鴛鴦瓦上滴瀝有聲至黄昏時始止未知碧翁翁何日掃盡愁雲吹回暖氣開徧千紅萬紫也○近日田家耕牛瘟斃不少華家莊一牛死後腹蠕蠕然動知胎孕尚有生機剖而取之頃刻亦斃又南鄕李姓之牛染瘟而斃瘞諸荒郊蓋係去秋有狼爲患出没於村落間李之子僅八齡一日跨牛背上閒游突一狼至目耽耽注視一躍而前牛急奮兩角左右迎拒縱躍間李子駭極墜地牛急展四足護諸腹下在與狼抵觸閱一時許狼不得逞威適有人至狼乃遁李子得保無恙牛之力也家人念其功故於其斃而瘞之○王可莊太守嚴禁小錢逐日派員抽查暗中訪察一日在小街某貨店查出私鑄若干串該店主情願認罰求免刑辱不知能俯允否○王二尹增楣向在道署監掣關票近蒙觀察委立洋關事務其公館在西門橋下迤北河邊十四日三更時有俞兒用長竹一竿紥成軟梯攀躋而上潛入臥室竊取衣箱窸窣有聲眷屬在夢中驚醒疑爲僕婢起浚徧呼莫應又疑狸奴捕鼠穴聲呵逐俄而王及僕婦皆醒探首外望見窓已洞開月光漏入知有異燃火起視衣箱已少其一急視墻隅長竿在焉賊已 
 
 

Page 3

 
 
携箱去矣黎明傳集捕保飭令赶緊追緝未知卽能破案否○王大令舉行縣考正塲揭曉後於初四日考經古樓閣高低樹淺深賦以題爲韵酒軍詩敵七律擬白樂天蘇東坡種花詩二首叔孫通論王明並收齊服解是日補考童生一名文題　其一人次詩題未詳初七日招覆通塲首題子曰父母經題去其螟五句賦得安危須仗出羣材得材字前十五名其志將以求食也至遺之牛羊作一渡下後廿五名莫知其苗之碩至其葉蓁作一釣下十一日二覆通塲首題興於詩二章賦得月明多上小橋頭得橋字前四十名執射乎二句作渡下匹夫不可奪志也至衣敝緼袍作釣下十四日三覆通塲題則豈徒齊民前五十名作前半篇不准二比予欲無言一章作全篇趙孟能賤之至旣醉以酒作釣下又牌示十七日前七名進署面試十九日終覆計考八塲可謂悉心校閱不憚煩勞矣特設之培風文課於初五日輪課文題聽期言也詩題未詳○鎭屬四縣每屆府考徒陽則在郡城試院壇溧則在金沙考棚相沿已久兹聞王太守擇於三月初一日考試徒陽二縣京口駐防旂童正塲預於本月廿七日取齊 
[穗城新柳]  
　　羊城書院係廣州府憲作育人材之地李宮山太守示期初五日甄别是日黎明太守親至貢院點名給卷不許傳題出外計應考者共二千餘人莫不整肅衣冠魚貫而入題紙旣不各自靜坐搆思至申刻紛紛交卷而出太守於收卷時每人賞餅一包盖取唐時賜紅綾餅故事爲諸生佳兆也愛士之心可謂切矣○督撫兩院憲摺差回省帶有御賜福字各一道兩院憲恭設香案望　闕行禮謝　恩敬謹懸挂一時屬下官員爭先叩賀冠裳蹌濟車馬喧闐頗極一時之盛○學憲徐花農文宗原擬二月初旬出棚往肇羅巡試嗣因肇屬　宮闈姓開收以來極形冷淡闈姓商人禀請大憲略將試期展緩俾得易於招徠大憲見該商承餉甚重不能不格外體卹遂俯如所請商知學憲暫緩行旌約遲至下旬始行起馬云○補用府吳太守景萱現奉督憲札委辦理北海洋務差說者謂太守才幹優長情形熟悉榮膺斯委或能措置裕如也○去年大憲見拐風日熾札委鹽知事蔡鹺尹繼昌設局招勇專司查緝拐匪辦理一年未見起色現大憲查知該局幾同虚設於地方毫無裨益批飭裁撤以免虚縻欵項○荳欄新街德澤堂藥材店於初七晚四更時失愼火光燭天有似赤城霞起水龍聞報踴躍而來竭力撲救一轉瞬間祝融氏已歛威而退計共焚去鋪戶三間當火作時匪　乘機搶掠異常猖獗後由某汛官拘獲一人解交南海縣審辦 
[蛉洲問俗]  
　　陽歴上月三十一號日本郵船會社東海丸行至伊豆大島海口悞碰撞英國鐵製三枝桅船西亞明魯船首遂壞并旁穿尺餘幸設法救援於本月二號駛至横濵修理先是此船裝滿硫磺開赴箱館出口後一路遇風波進退幾不能自主至此忽又被撞誠所謂禍不單行矣○本月四號夜間雨雪交作東海道鐵道自長岡以迄深谷毁壞八尺許火車至此不能遄往是以目下由大坂赴東海道者祗能至長岡而止須俟修繕工竣始能絶迹飛行云○靜岡縣自去年大遭回祿災幾於赤地千里本月上浣又報失愼延燒七百餘椽何人民之不邀天佑若此耶○美國閣龍世界捕覽會中婦人館員皮魯夫人受館長敗麥夫人之命赴外國舉辦一切於上月十七號由桑港乘支那輪船望日本進發聞須前往東京云○日本通國存銀之數曾於舊歲十二月中查核計商民贮存各國官立銀行一百四十一萬五千五百圓贮存私立銀行三百零八萬九千八百九十圓存各郵便局一千九百七十八萬八千二百圓合共二千四百廿九萬三千五百九十圓較往昔高出數倍云○海軍省曾派葛城艦游歴中國南海及琉球沿岸已於十二號回至日本下提長崎船主海軍大佐佐滕鎭雄暫寓萬歲町上野屋○西京三條能烏丸邊布商某姓之女天生麗質妖冶動人年已及笄求聘者衆近始許字近處鐘表商某姓旋於本月某日成婚是日滿座賓朋傳杯弄盞忽店夥杉大郎手舞短刀奔入衆人亟起按住盤問情由據云我預與新娘有夫婦之約今忽改盟爲他人婦恨兴切齒願殺却此不情婦然後與之同死耳衆聞之皆果若木雞勸將新娘暫行送回然後赴官控訴嗣經審查會員訊得杉太郎曾於上年十月繕遞情書於此女以若被人見必遭詘笑故卽舉火燒之杉太郎因是遺恨此次實欲使其不能成婚事旣由委員將杉太郎逐去一面命鐘表商再行婚禮 
[潯江春浪]  
　　九江城外沿江一帶古塚纍纍多係先年陣亡及異鄕之流寓無歸者叢葬於此九江府崇濟川太守德化縣羅少垣大令見而憫惻難免沈淪諭令體仁堂紳董鄭癯仙李暢元鄭憇菴趙晴川諸君令將有主之坆自行遷葬無力者酌量資助此外如查無子孫卽槪行備材檢骨遷往東門外義山安葬計共遷三百餘塚之多○德化縣示期二月十六日寅刻開徵錢糧○縣試終塲計取一百名羅明府設筵欵之并出一字題令前列諸君作起講一首其題爲恭則不侮上喜怒哀樂上同如會下進吾往上一則以喜上齊楚雖大上上如揖上逹則兼善上又補考首題有求全之毁至無責耳矣次題非敢後也詩題賦得二月城未見花官韵未詳 
[蘇試續紀]  
　　江蘇學憲漙大宗師於十九日提覆吳縣崑山新陽三縣文童題目照錄於左文題顧鴻鴈麋鹿曰賢者作起講入手詩題賦得試院煎茶得風字作起四句二十日招覆一二三塲童生文題放於利而行多怨子曰能以禮讓爲國乎何有補考文題和也者天下之逹道也致中和補考文題民可使由之不可使知之子曰好勇疾貧補覆一等文題爲臣不易如知爲君之難也通塲經　神也者妙萬物而爲言者也通塲詩題賦得桃始華得華字○漙大宗師考試蘇屬文生日有某縣生某甲至下午詩文一律脫稿正欲交卷隔座某生遥謂曰君之詩稿可借取一觀否甲卽以原稿擲去適宗師高坐堂上瞥見之餘卽著巡捕官喝阻旁有數生慫惥曰爾敢向上屬一聲乎我等當設席以欵君甲本是書獃便高聲詈駡宗師大怒謂何物狂生竟敢藐視功令耶喝聲拿下當將甲拘至案前宗師亦不予訊究飭發提調着管聞尚須於考竣後何以蘆蓆枷遊行貢院前示衆以爲狂悖者儆○院試招覆各童以卷面字號爲憑昭文有某乙二童卷面同是某號正塲日將就了事迨出案提覆某號却高列在前二童遂相爭執旋經提調官禀知宗師卽著傳該二童進院命題面試宗師閱文二童皆得提覆迨出案則皆名落深山以外一領青衿又須遲至來年矣 
[上海道聶觀察甄别敬業書院題]  
　　舉貢生監題孟子曰尊賢使能俊傑在位則天下之士皆悅而願立於其朝矣○童生題百姓足君孰與不足○通塲詩賦得膏澤多豐年得豐字五言八六韵 
[客官來滬]  
　　前日常鎭道黄觀察由姑蘇乘舟帶以小火輪船來滬就法大馬路廣安棧暫駐行旌本邑各官均往迎迓 
[局員庖代]  
　　前日爛泥渡保甲局員劉玉衡二尹帶同上海縣書差人等往南匯縣催比漕糧所有局務仍由聶觀察札委前代理之魯二尹庖代 
[滬濵閒話]  
　　昨日沙船水手某甲至大東門外引鳳樓茶肆啜茗茶博士向換小錢以致互相口角竟將店中諸物紛紛擊毁店主某乙欲扭至局中請辦旋由地甲調處令甲自備香燭服禮其事始寢○前晚九點鐘時本邑人某内行至南巿倉橋附近背後突來一匪搶取頭上風帽飛奔甲大聲呼救竭力狂追而匪已蹤影全無遂狼狽而返 
[暫停讞務]  
　　昨日禮拜二法公堂讞員葛蕃輔同轉另有他事無暇到堂飭家丁持名片知照捕房所有應訊各人著至本月二十六日禮拜四解案訊問 
 
 

Page 4

 
 
[上海縣署瑣案]  
　　糧米經子吳長榮控船戶張德才盜賣米一百八十石袁大令飭提到縣倩帮審委員宋莘樂二尹研訊吳投案請追張供稱小的向惟駕船爲業此次裝武進縣糧米一百八十石來此行至中途忽遇風浪以致飄失無存尙求老爺原諒二尹曰糧米乃天庚正　豈能任爾疎忽本應懲責姑念初次著收押所甲著繳吳叩謝而退○王漢星控吳秋由欠租一案已列報章前晚帮審委員宋二尹覆訊王訴稱小的係本地人耕田爲業昔年有田二畝租與吳種每年租金二千文迄今歴二十三年除收過外尚欠十九千有奇向索不還求恩追究吳供稱小的虧欠租錢是實惟現在無力歸還叩求老爺恩斷二尹斷令吳繳錢十千給王具領兩造均遵斷具結○顧阿兄控湯陳氏强搬物件前晚宋二尹飭提研訊顧訴稱小的係本邑人傭於湯家每月工資數百文日前有事携妻出外湯陳氏乘間來家將諸物搬運一空無奈來案控告地保徐克俊禀稱此事小的不知細底湯陳氏供稱小婦人原籍上海顧係寄子日前携妻不别而回向之理斥反被誣控顧又稱小的並未寄名與氏二尹以原被供　各執判令地保查明實在情由禀覆訊辦○陳采山控王樹林虧欠往來銀兩袁大令訊供之下諭令清理迄今尚未理妥前日宋二尹升堂提訊陳並未到案王供求寛限二尹不准著收所押追 
[英界公堂瑣案]  
　　某西包探查得徐良才等藉端向吳童氏勒索洋銀二十元令華包探秦少卿拘徐等送案蔡太守庭　之下飭押候查明石工胡夏狗曾否報明捕房尋訪妻子以便覆訊核辦此皆已詳前報者也昨日西包控禀稱胡曾稱去年十一月不記日期夜間十點鐘時到過新巡捕房今查明並無其事捕房日夜有華捕輪班傳事夜間十點鐘時係德明値班現已來案備質德明禀稱小的値班時並無胡報尋妻子之事太守命胡認德明是否曾爲爾傳事胡睨視良久答稱並不由此人傳事太守謂捕房中輪班傳事祇有一人究竟此事是否在夜間十點鐘答稱約在十二點鐘時太守謂爾前供初到捕房報明失妻已有下落繼將妻尋見同入捕房現已查明並未報捕不必含混胡俯首不語太守問吳童氏曰胡妻旣在爾家尋見指爾開設臺基勒索洋銀二十元爾如無虚心之事不應允給洋銀答稱小婦人原無虚心之事此項洋銀實被强行勒索太守問如被强勒何以並不告發答稱徐不許小婦人報捕太守謂徐不許爾報捕爾卽隱忍不言如何今又控告答稱捕房傳小婦人究問前事小婦人祗得直告情由太守謂本分府揆度情形爾亦難　隨問徐曰爾供爲胡在吳童氏家尋見胡妻旣知吳童氏是臺基不應容留有夫之婦理合由胡控告何以爾竟勒索洋銀二十元卽可了事答稱小的本欲控告因胡畏事而止亦無勒索洋銀之事太守問胡挈妻去後改行價賣所得身價爾等瓜分若干答稱胡賣妻之事小的等均不相干惟曾出酬勞洋銀九元每人分得一二元不等太守問胡賣妻所　　何答稱六十元問分給徐等幾何答稱共九元太守謂爾妻旣不守婦道亦不容擅自價賣徐阿五供稱女兒嫁胡現被價賣以致下落全無請爲追究太守謂今者捕房查究徐索取吳童氏洋銀已訊明胡將妻賣去至爾女下落爾應另行呈控候本分府提訊核辦又諭徐曰爾藉端索賄罪不容寛本應懲辦今姑不予深究著繳出所索之洋銀以充公欵如再犯事定予重懲復諭陳及杜松林蔡阿金張紀生韓阿如曰爾等均應及時改過安分營生如再有不法事情定當處治○四海論交樓夥葉壽福訴稱小的在天樂窩書塲被廣東阿惟誘同擲骰賭錢致輸去洋銀復遭毆擊蔡太守飭差提天樂窩主馬子帆判罰洋銀四十元并以葉不應賭錢嚴加申斥阿惟避匿不到飭探拘拿此亦前報所已錄者也昨由包探何瑞福查獲阿惟卽韋阿卓起到對時表一枚詰知是葉今特解案請訊葉馬投案候示阿惟供稱小的年二十歲曾與葉擲骰贏得洋銀五元將表作抵葉訴稱表於打架時失去太守問葉曰爾初投捕房控告繼又至本公廨叩求免究本分府因罰馬洋銀四十元今旣提阿惟到案可將表領去并諭令阿惟安分營生勿再犯事○公平洋行馬夫某甲訴稱小的駕車過河南路突被蔡桂林東洋車撞破玻璃窗是以將蔡交捕送案暗捕劉玉堂禀稱昨日小的見甲駕馬車前行蔡拉東洋車在後適有馬車及貨車迎面而來甲及蔡遂將軍暫停旣而又有江北小車奔馳而至甲將馬車退後幾步悞撞東洋車擋上致碎玻璃其時東洋車不能再退蓋有小車阻隔故也蔡供稱小的之東洋車與馬車已停忽甲又欲將馬車退下以致碰撞蔡太守謂本分府已訊明馬車自撞東洋車致碎玻璃與蔡無涉卽將蔡開釋○陳南田訴稱小的在某烟店爲夥某日被陳阿濤李阿福串竊櫃上所置雪茄烟一匣由某包探查獲人贓送案請訊陳李俯首求恩某西包探禀相陳李均曾竊取零物蔡太守判令　李各枷號一禮拜期滿各管押一禮拜贓給失主領去○某號華捕禀稱兪德全駕空馬車遄返偶不留意致馬奔逃幸由小的阻獲否則將肇禍端矣今特拘案請罰兪供稱小的係寍波人現在新沙遜洋行買辦沈吉仁處當馬夫是日馬忽飛逃實出意料之外蔡太守謂爾當馬夫所管何事似此疎忽咎實難辭遂判令罰銀二元充某醫院經費○包探顧福亭禀稱陳仁紀報失五加皮酒四瓶疑王阿三所竊經小的拘拿解案陳訴稱皮酒是王行竊王供稱小的在治下開客寓他人竊酒實與小的無干蔡太守以陳指竊無憑飭將王交保釋俟查明贓據再行究辦○某號華捕禀稱小的於巡路時見張蘭田王小狗互相打架是以拘拿請訊張供稱小的以售賣麻毬油炸檜爲業有人欲以骨骰　輸贏輸去錢十餘文土突奪去麻毬五十枚故向理論漸致爭毆王供稱小的係江北人在治下當車夫是日見張與人爭鬧向問情由張忽與之爭執小的並不奪取麻毬蔡太守謂張與他人爭閙與爾無十其爲多事不問可知遂判令繳錢一百五十文給張麻毬價又諭張曰爾小本營和安可用骨骰賭輸贏致肇此釁嗣没不准再帶骨骰如違定子重懲兩造均唯唯遵諭而退 
[法界捕房紀事]  
　　剪綹賊某甲慣竊各輪船客人之物曾經拿辦終不痛改前非前晚混入太古洋行北京輪船意圖行竊適某包探在船查獲送解捕房○前晚偷兒某乙不知從何處竊得金魚缸一口負至租界中某號巡街捕見之查問支吾拘送捕房管押○比前小竊某内由英租界某客寓中竊取衣銀數襲携過洋涇浜涇某包探查獲送押捕房昨晨英捕房包探顧阿六向備袖頭述明情節將内及贓帶回以待核辦 
 [G　　　　蕪湖米業仝人公啓 
　　竊思輕徭薄賦○朝廷重恤夫商民懷遠招徠大府留心於貿易緣市面之盛衰關繫民生國計也溯自軍興以來正賦不充餉需匱乏○國家萬不得己始有抽厘之舉承平後疊蒙○特降諭旨裁卡减厘與民休息凡屬食毛踐十者無不歡欣皷舞感頌○皇仁矣商等籍隸羊城貿遷鳩水販運食米固粤銷售安居樂業久已有年近閲二月初六及十一兩日　報所登蕪湖保甲派辦米捐各事紀載失眞諸多未恊所有辦理保甲各事姑不必論謹將蕪湖米市始末情形縷細陳之幸普天下閲報大人先生垂覽焉查商等來蕪貿易始於光緒三年其時設立新關　作通商口岸商等所買之米均係自雇輪船載運當初買米之時與賣客行户三面訂明米石過斜打　雇駁由行户包送上輪船點數收清方交價銀作爲定章彼此遵守惟裝米輪船到埠遲速不定是以轉托　户代租棧房先將米石存儲岸上俟輪船到埠再雇駁船轉運所需棧租駁船斛工以及上下力等項歸米行代爲開銷行之數年號家買客向不過問迨後因各行户品類不一有等貪小之輩將經手開銷各費短數攙毛任意侵蝕以致駁船斛手小工人等嘖有煩言往往口舌爭閙甚至米船缷載無人肯往做工時有延擱甚爲不便　是各工人敦請各號家代爲經手開銷各費名曰回號並將各費明定章程或於二分四厘有增或於二分四厘不及視在何處打包爲所扣之權衝非一定二分四厘之數也所有育嬰救生各費一槪在内號家照章儘數開銷並無盈餘而此等費用雖出於行户開銷實則仍加於粤商申報所云非牙非賈無端坐受其利又云無中生有實未知其中底細耳至云此捐每石不過抽銀一二厘不啻九牛一毛又云仍爲地方捍衞之用商等以血本貿易遠涉重洋所運之米逢關納税遇卡完厘姑以去年新關米數約略計之共計口米三百餘萬石卽照該報所云每石抽銀二厘每年約銀六七千兩刻下蕪湖米號共有十一家此核之每家每年約銀五六百兩豈祇九牛一毛太倉一粟乎商等雖屬庸愚頗明大義歴年來創辦各善舉無不踴躍捐輸近閲申報知江蘇所屬各府均派委大員辦理保甲不聞有派捐經費之事豈蕪湖一處與衆獨異耶是不得而知已今將蕪湖米市回號各費項緣由詳細聲明伏惟垂鑒 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陸官報]  
　　十六日請補鹽城縣方道濟到蘇州來叩謝奉飭知請補鹽城縣員缺十七日新授浙江温處道趙舒翹見辭淮南總周運判李以牧到見 
[粥廠停施]  
　　金陵粥廠去歲冬月朔開廠向例至二月停止是以瑞方伯及城外保甲總局羅觀察善後總局穆觀察會同上院禀知本月十五日撤廠惟今歲春冷異常頗似嚴冬天氣恐鶉衣百結之徒號寒者仍不免啼飢也 
 
 
 

Page 10

 
 
   
 
 

Page 11

 
 
[光緒十八年二月十五日京報全錄]  
　　宮門抄○諭旨三道錄前○發抄硃批五道○雲督王等奏保獎剿匪出力各員摺○湘撫張奏學政閱文幕友姓名籍貫片○河督許奏請改獎片○御史訥等奏拿獲宗室擾事各犯請交刑部嚴懲摺○浙撫崧奏學政閱文幕友姓名籍貫片○又言奏查報滋生民數片○二月十五日吏部翰林院正紅旗値日無引見○桂公假滿請安○倫貝子續假十日○値年旗奏派查城之大臣派出貴恒文秀德隆○召見軍機汪　鑾皇上明日寅正二刻出德昌門西苑門走北長街出地安門至　文昌廟拈香畢仍由舊路還海○發抄譚繼洵奏蒲圻令文逹補咸寗令奏硃批吏部知道欽此○又武昌令兪成愛補沔陽令奉　硃批吏部知道欽此○又衛守龔恩培　　司庫各欵叅追奉　硃批著照所請該部知道欽此○張之洞奏補用同知康國華補襄陽府同知奉硃批吏部議奏欽此○又補用令包鵬飛補黄陂令奉硃批吏部議奏欽此○○雲貴總督臣王文韶雲南巡撫臣譚鈞培跪　奏爲剿辦披河蠻匪案内在事出力文武員紳遵旨擇尤酌保恭摺仰祈聖鑒事竊臣等於上年十二月間具　奏剿辦披河蠻匪竣事一摺光緒十七年正月初二日欽奉硃批知道了仍着嚴拿祿文仁等務獲懲辦出力人員准其擇尤酌保毋許冒濫等因欽此遵卽嚴飭在防各營認眞捕拿旋經管帶綏靖左營叅將王夭長等於四月初二日在中梁子地方　　尊祿文仁拿獲解省訊明正法業於本年五月十七日附片奏報在案兹據該管地方文武及帶兵各員將在事出力人員閧列職名禀請獎叙當經批飭善後局司道悉心察核從嚴删汰擇其尤爲出力之員開單詳請奏獎前來臣等查披河地方孤懸金沙江外界屬川滇蠻夷雜處撫馭綦難上年蠻酋祿文仁等率其醜類出巢滋擾勢甚披猖邊民深受其害該處深林密箐峭壁懸崖官兵進剿則閉關踞險無徑可尋迨我軍收隊則設伏遮要輒乘不備賊情地勢均異尋常此次派出各軍一鼓作氣奮不顧身陷一陣始能進一步奪一隘艱於克一城節節前進步步爲營未及兩月卽將波河屬境一律蕩平兇悍蠻匪斬馘殆盡餘衆受撫積年被擄良民悉數資遣回籍蠻酋祿文仁被剿窮蹙辭竄狂奔幾幾倖逃法網防營將士多方偵探竭力搜捕卒將肇辭逆酋擒獲解省懲治當剿辦吃緊之時四川督臣劉秉璋來函謂川西沿邊數千里盡屬土司内地則峨馬雷屏越嶲環列大小凉山夷支百餘族壤連腹地若滇蠻日久稽誅勾結爲亂則川患不可勝言蓋披河揷入川疆於滇省一江之隔於川則頭頭是道防不勝防也臣等忝膺邊寄深懼貽禍隣疆督飭各軍及地方文武相機决策勒限程功幸而將卒用命奮勇馳驅不辭艱險衝鋒陷陣摀穴擒渠實屬異常出力所有單開在事文武員紳臣等詳加查核並無冒濫謹繕具清單恭呈御覽合無仰懇天恩俯念蠻疆緊要竣事迅速所全實多准照所請獎叙以昭激勸出自逾格鴻慈除將擬保之千把以下弁兵照章送部核辦曁文職各員履歴咨送吏部查照外謹將遵旨查明剿辦披河蠻匪案内出力人員擇尤保獎緣由合詞恭摺奏請伏乞皇上聖鑒訓示謹奏奉硃批該部議奏單併發欽此○○張煦片再各省學政所延閱文幕友例應將姓名籍貫咨明督撫查核具奏兹准新任湖南學政張預咨稱現延閱文幕友八人内茅謙江蘇優附生張辰翼江蘇附貢生夏鴻書江蘇增生朱廷琛江蘇附貢生喩鯨華浙江舉人林内修浙江恩貢生羅榘浙江優廪生沈贊元浙江廪貢生等因咨會前來臣覆查無異謹循例附片具陳再各省仐政聲名應由督撫於年終查明據實具奏兹該學政甫經到任例不註考合併聲明伏乞聖鑒謹奏奉硃批知道了欽此○○許振褘片再臣前准吏部咨覆内開鄭工合龍案内候選同知袁世選保俟選缺後以知府用應令補交免保舉並附監生五成實銀再行另核奏獎等因行知在案兹據該員禀稱已在部庫如數補交各項銀兩懇請奏獎仍以候選同知俟選缺後以知府用又准直隸總督咨開候選知縣周瑞鑾前於鄭工合龍案内奏保以知縣仍留原省補用經吏部議駁核與定章不符應行另核請獎今該員已於新海防捐輸案内報捐知縣註册候選應請改獎俟得知縣後以直隸州用又鄭工解餉委員兩淮提舉銜候補運判周鴻釗崔槐嶺郭福沅葉叔亮候補鹽大使袁世敦均因原請官階與例不合經部議駁兹據各該員禀稱提舉銜兩淮運判周鴻釗崔槐嶺郭福沅葉叔亮四員均請加四品銜兩淮候補鹽大使袁世敦請加五品銜臣覆查無異除各員履歴前經咨部此次無庸重造外理合附片具陳伏乞皇上聖鑒勅部議覆施行謹奏奉硃批吏部議奏欽此○○巡視北城江西道監察御史臣訥清阿等跪奏爲宗室攪閙官署不候審結復敢糾夥持械白晝行强搶奪婦女並訛索勒贖等情現經訪獲首夥各犯請旨交刑部嚴行懲治以戢兇暴而靖地方恭摺仰祈聖鑒事竊臣等於上年十二月初一日據本城吏目王應泰報稱三十日午間突有宗室漙鎔赴坊喊報被不知姓名人在百順胡同詐去時表逼令坊官派役隨同指傳諭以具呈候批該宗室不服理論揪扭坊官百般辱駡並將坊署公案印架踢翻嚷鬧不休未及具報傍晚又有宗室銘舉搶擄幼女高黑了兒並持刀追砍不服差役攔阻輙將坊署栅欄砍折砸毁窻櫺等物臣等聞報赴坊親騐屬實提訊溥鎔所控毫無証據胆敢當堂大肆咆哮當將宗室溥鎔送交宗人府訊辦是日又有高何氏控告銘舉因强搶伊女高黑了兒並砍傷伊夫高大騐明實有傷痕卽將銘舉帶城質訊該宗室逞刁狡辨於下堂時肆口護駡臣等碍雖審理備文送交刑部方冀小懲大戒乃該宗室等不知儆懼乃在菜巿口一帶有結夥持刀白畫行强又訛索鋪戶搶奪婦女情事臣等聞知當飭内坊吏目王應泰練勇局委員邵虎文便同密查補據禀稱訪明十四日午間宗室銘榘卽銘舉爲首率領棍匪李生柳三等三十餘人各持刀槍器械突至菜巿口西三合店李三泉李六青煤鋪内口稱索欠搜搶銀錢未得卽將李三泉李六青用刀棍毆打各受重傷復將李三泉捆至粉房琉璃街破館内痛打逼立退寫年月欠銀五十五兩字據當被勒索錢五十吊始各放回並有十日不交銀錢定要性命等語取具李三泉等確供並訪得在後河地方搶擄婦女一口此外風聞尚有夥同宗室溥鎔小載等訛借鋪戶勒扣牲口納贖各案均畏其兇燄不敢呈控現據練勇局委員邵虎文禀稱於正月二十二日遵派哨官張明玉等會同吏目王應泰帶領勇丁並會同營汛前往菜巿口西茶館拿獲宗室銘榘卽銘舉一名夥犯武二王桂祥盛三傅元有張秀珠文山等六名並由該下處起獲兇刀器械及所搶婦女趙王氏一口因傷小産仍交該處存養各等因復據西城練勇局續獲案内夥犯李生一名移送前來除宗室銘榘未便取具供詞外餘犯隔别研訊供各供認不諱查宗室覺羅在外城滋事有干例禁今銘榘等瞻敢毁擾衙署勾結匪徒多人各持刀械白畫行强砍傷事主並有搶奪婦女及逼寫借字訛索勒贖情事兇横藐法形同光棍若不從嚴究治誠恐肆行無忌釀成巨案除將兇器案卷移送刑部外相應請旨將該宗室銘榘卽銘舉及棍匪武二等共八名飭交刑部會同宗人府嚴行審辦以儆將來而安良善其未獲之夥匪柳三麻王彭七郝二黄二並宗室溥鎔小載等仍飭該局緝拿並請飭下步軍統領衙門順天府五城一體嚴拿務獲究辦再此案事主未及呈報該員弁立時訪拿多名捕務尚屬勤奮不無微勞俟刑部定案時應否分别請獎合併聲明謹將拿獲行强匪犯請交刑部會審缘由理合恭摺具奏伏乞皇上聖鑒訓示遵行謹奏奉硃批另有旨欽此○○崧駿片再准新任浙江學政臣陳彝咨稱勷理衡文所延幕友金鴻翎安徽在籍中書呂楙采江蘇舉人畢光祖江蘇舉人丁其忱河南舉人劉富曾江蘇舉人張雲鵬江蘇教習候選訓導趙貞江蘇附生開具姓名籍貫照例移咨轉奏前來奴才查該中書金鴻翎等均籍隸他省相應附片陳明伏乞聖鑒謹奏奉硃批知道了欽此○○松駿片再查直省州縣編查戶口例應年終具奏所有光緒十七年浙江省滋生民數據各廳州縣於秋後編查保甲時挨戶册報由府親往抽查核對統計男女大小丁口一千一百七十九萬二千八十九丁口造具清册由藩臬兩司會詳請奏前來奴才覆核無異除清册咨部外理合附片陳明伏乞聖鑒謹奏奉硃批戶部知道欽此　 
 
 

Page 12

 
 
[光緒十八年二月十六日京報全錄]  
　　宮門抄○諭旨二道錄前○發抄硃批五道○浙撫崧奏保獎獲匪出力各員摺○粤督李　奏請獎叙片○豫撫裕奏查明鄕試未中年老諸生摺○杭織造英奏查明現存庫欵並接收交代摺○又　奏借支各款銀兩數目片○二月十六日戶部通政司詹事府廂白旗値日無引見○奕杕假滿請安○睿王等搜檢覆命○貴恒等謝查城大臣　恩○榮銓謝授山東兗州府知府恩○召見軍機榮銓皇上明日卯初二刻進内升中和殿看版畢還海○發抄李鴻章奏估修通州温榆河埽壩各工奉硃批該衙門知道戰併發欽此○又已革侍衛才力堪用奉硃批佟在田着交兵部帶領引見欽此○又勸辦賑捐之江蘇補由守王澧等改獎奉硃批着照所請吏部知道欽此○又捐建廬州巢湖淮軍昭忠祠奉硃批着照所請禮部知道欽此○又請將陣亡之守備李增壽議卹奉硃批着照所請該部知道欽此○○頭口頂戴浙江巡撫奴才崧駿跪奏爲拿獲著名巨匪訊明懲辦並查明積年拿獲台匪籲懇天恩俯准將出力員弁擇尤保獎以示鼓勵恭摺具陳仰祈聖鑒事竊照浙江省温台兩屬素多盜匪誅不勝誅久在聖明洞鑒之中本年三月間著匪毛炳一糾集黨與創立尖槍會名目在温台連界地方行刦樂清縣事主倪卓氏等家得贓放槍拒傷倪洪林身死擄去倪供岳等勒贖又行刦永嘉縣事主胡鳳翔家燒燬房屋放槍拒斃胡理全等五命擄去林振芳等勒贖據署樂清縣知縣惲遐齡署永嘉縣知縣邵秉經先後禀報奴才以土匪猖獗若此非痛加懲創不足以懾匪胆而安民生當經飛飭統領温台防營海門鎭總兵楊岐珍抽調防軍親督會勦猶虞不敷分布復飭調駐紥鎭海之記名總兵黄錦文帶領弁勇前往温州會商剿捕並飭地方文武懸賞購綫合力兠拿去後旋據該營縣先將被擄之倪江岳林振芳等押釋並陸續報獲匪犯李均考戴阿蒙王以銓龔嶺樹李可邊李泳昆黄老五周瑞興曁小奶葉錫隴十名飭由該管道府訊明各犯與毛炳一等刦掠放火拒捕擄人屬實先後照章批飭正法梟示臨拿格斃之張小柳朱綁棍葉式良王法薪李可多曁征端及不識姓名匪黨三名亦飭戮屍示衆特以巨魁稽誅復嚴飭會拿毛炳一務獲究懲各員弁並知殲斃巨匪麻面度人已蒙聖恩准予擇尤保獎無不感激思奮力圖報稱楊岐珍深以該匪毛炳一此拿彼竄爲慮督率截拿嚴杜竄逸該匪計無可施率黨遁匿永嘉縣樟溪地方黄錦文部將叚生福偵知卽會同邵秉經督帶弁勇及綫民周朝七等密往掩捕該匪等負嵎抵拒槍砲互施弁勇向前直撲登時格斃毛丙四及匪黨四名梟取首級該匪毛炳一猶敢抵死抗拒經弁勇合力圍捕毛炳一勢窮力竭始克就擒並搜獲洋槍九龍袋子藥等件我軍營勇亦被拒傷五人據黄錦文楊岐珍等報經飭道訊據毛炳一供認糾同張小柳等數十人先後行刦事主倪卓氏等家放火殺人擄人勒贖不諱禀經照章批飭正法梟示以昭炯戒伏查温台地方夙爲盜匪淵藪全在勇營剿捕認眞方足以資綏靖年來台屬如方小紅九潘連樹亭頭六等皆係著名巨匪滋擾爲害各員弁等在洋在陸終歲馳驅無間寒暑次第擒斬計已不下二三百名此次該匪毛炳一集黨創立洋槍會名目放火劫殺無惡不作尤爲兇狠剿辦稍遲必致滋蔓難圖多煩兵力今幸該員弁等戮力同心或懸賞購線密爲偵探或勇往撲捕奮不顧身始克殲厥大股消除隱患洵屬異常出力著有微勞若欲策其將來似非擇尤保獎不足以鼓舞士氣可否仰懇天恩逾格俯准將出力員弁彚案擇尤保獎以示鼓勵之處伏候聖裁除飭將受傷勇丁給賞醫調並仍飭拿餘匪務獲奏報外所有拿獲著名巨匪訊明懲辦並查明積年拿獲台匪籲懇擇尤保獎緣由謹會同閩浙總督臣卞寶第合詞恭摺具奏伏乞皇上聖鑒訓示謹奏奉硃批准其酌保數員毋許冒濫該部知道欽此○○李瀚章片再廣州旗營洋槍隊及步軍營官兵自光緒元年起陸續添練經前督臣於查閱營伍案内將出力各員附奏保獎奉旨允准在案光緒十五年輪應校閱廣東營伍經臣會同將軍臣繼格等逐一校閱原練之洋槍隊固已益臻嫻熟卽改練之步軍營亦皆整銳可觀良由將軍臣盡心講求指授管帶教習各員勤加訓練俾得成斯勁旅各該員歴久彌葍成効已著不無微勞足錄經臣將尤爲出力各員列單保請給獎旋准兵部覆稱查各省操防向無例保專章嗣經海軍衙門於光緒十二年七月十四日奏定酌議何獎章程内開凡沿海省分應保營局各員尋常保獎以五年爲限所保不得優於常格其非沿海省分操防機器並照海軍保獎年限章程擇優酌保以免向隅如所保稍涉浮濫卽由部核實斥駁等語是各省操防旣定准保年限自應遵照定限請獎檢查廣東操練洋槍歴保各案俱在海軍衙門光緒十二年七月定章以前現經定有專章不得更援陳案辦理俾昭核實此案單開請獎之協領訥勒和春等十三員應請飭直該督暫行存記仍照海軍衙門奏准之日扣至五年再行奏保以符定章等因光緒十六年五月初四日奏本日奉旨依議欽此咨行到臣當卽備移遵照兹查自光緒十二年七月海軍衙門奏定酌議保獎章程起迄今已足五年之限准將軍副都統臣將原保出力各員開單咨送核辦前來相應分别等差繕具清單恭呈御覽合無仰懇　聖恩俯准將單開各員分别給予獎叙俾各奮勉求精洵於海防有裨除將各該員履歴咨送部科查核外謹附片具陳伏乞聖鑒謹奏奉硃批兵部議奏單併發欽此○○河南巡撫奴才裕寛跪奏爲查明鄕試未經中式年老諸生循例恭摺具陳仰祈聖鑒事竊照文闈鄕試年老諸生三塲完竣未經中式者例准查明年歲及入學年分奏請恩施歴經遵辦在案今光緒十七年河南省舉行辛卯珔科鄕試揭曉後查有年屆九十以上之恩賜副榜楊允耕一名附貢生杜融附生趙瑞永二名年屆八十以上之增生陳炳一名附生再鉢劉玉崑蔡維藩崔士衡呂新田劉正已六名調閱試卷三場眞草俱全文理明順行查入學年分相符由布政使廖壽豐造具册結拜請奏咨前來奴才查該老生楊允耕等年登耄耋業勵縹緗或恩賜曾叨望鵬程而奮志或科名未列扶鳩杖以觀光洵松柏之後彫功深雪案際粲榆之暮景技奏風檐凡兹老宿賓興悉屬煕朝人瑞尋行數墨三場之眞草皆全援例引年九陛之　絲綸宜錫除册結送部外理合敬繕清單會同河南學政臣邵松年合詞恭摺具陳伏乞皇上聖鑒訓示謹奏奉硃批禮部議奏單併發欽此○○二品頂戴杭州織造奴才英瑞跪奏爲查明現存庫欵並接收交代緣由恭摺仰祈聖鑒事竊奴才蒙恩簡放杭州織造業將接印任事日期恭摺具奏在案兹准前任織造明勳將庫儲錢糧收支册檔移交前來奴才按册盤查内除辦銷粤海關匀派縀綢存銀九兩三錢三分八厘三毫係另欵存儲不計外查得現存辦運正項銀八千九百四兩二錢三分三毫三絲五忽藩庫另撥項下存銀一千一百六十四兩六錢五分三厘八毫三絲六忽均與册存數目相符奴才業已接收所有前織造任内辦解過活計用過銀兩查經造報至光绪十七年十月分止在案本年運務有正項存庫銀兩卽可開辦惟尚有内務府添派縀綢戶部傳辦甘肅俸縀工部傳辦制帛駕衣綵綢曁綺華館造辦處傳辦各等件均應亟需赶辦查經前織造約估銀兩先行咨請籌撥迄今未准解到除由奴才咨商撫臣曁藩司籌欵赶辦外所有查明現存庫欵並接收交代緣由理合恭摺具　奏伏乞皇上聖鑒謹奏奉硃批該衙門知道欽此○○英瑞片再查奴才衙門辦公申餘項下經前任織造德生文治動辦誥勅制帛綵綢等項及墊辦長蘆分派紗疋先後借支料工銀兩除解還外核計浙江藩庫欠解銀一萬六百五十餘兩長蘆鹽政欠解銀三千七百五兩二錢五厘舒麟辦解内務府縀綾紡絲等項及工部羅縀等件料工銀一萬四千五百七十一兩四錢七分八厘三毫廣英辦解内務府閃縀字縀西番縀陀羅經被等件料工銀二千四百七十兩六錢五分七厘八毫均因藩庫解欵未到暫由申餘項下借墊給發查經歴前織造於移交時奏咨有案仍俟各款解到卽行歸還再前任織造明勳任内辦解内務府派辦蟒縀五十件小卷江綢五十件先在申餘項下墊用銀三千兩又辦解綺華館購買機張器具並招募匠役蚤婦等項需銀二千八十八兩二錢上分八厘亦由甲餘项下墊發以上兩案料工銀兩應由奴才咨商撫臣轉飭藩司籌解歸墊以清欵項除分别咨呈外謹附片具陳伏乞聖鑒謹奏奉硃批戶部知道欽此 
 
