# 1892 - 92 - 4906809

 

Page 1

 
 
[新增正續刑案覽] [  圖書集成局啓]  
　　刑案匯覽一書爲申韓家金科玉　學者苟揣摩有　别片言　獄卽無　譽起青油近又　輯續編三編於是搜采愈多卷帙益富鏡古書屋主謂亟宜出而問世因倩本局排以　式鉛字用雪白連史紙印成准在三月杪卽可告蕆如欲預定者計每部價洋六元可至申報舘帳房先付三元製取書票書成之日再付三元卽可取書一部若欲觀樣張則請移玉　中報舘至出書後購取則當另定價值不能若是從亷矣此啓 
[論邗上某醫生拐逃事]  
　　前報紀邗上某醫生素行不端爲同道所不齒嗣因某少　患病邀往診視目挑眉語暗逗靈犀竟串通傭婦以母家接女歸寍爲名將少婦誘去藏諸密室暗締邪緣本擬暫留信宿卽送之回適婦之藁砧歸自遠道入宫不見遣騎偵尋某知事機敗露萬難掩飾遂作黄鵠之高飛秉筆者旣詮次其事登諸報牘復系之以論曰嗟乎醫道之敗壞人品之卑汚竟若是其甚哉夫醫雖小道然疾病之安危性命之存亡悉寄於醫生之掌握則關繫不可謂不重南人有言曰人而無恒不可以作巫醫記曰醫不三世不服其藥傳曰三折肱知爲良醫范文正公曰不爲良相則爲良醫古人之視醫也如此其重故凡習醫者必有絶頂聰明過人學力泛覽乎古今之載籍研究乎證治之源流洞悉乎陰陽之秘奥而又加以數十年之虚心體騐然後可以出而問世操此術也以往雖未能見垣一方然草菅人命之譏庶乎可以免矣今之業醫者則不然讀書不成學賈不就務農則憚腁胝之勞工作則乏堅强之力自顧生平一無所長始遁而習歧黄業其存心已不可間况更出以鹵莽滅裂不求甚解略記湯頭歌訣藥物備要便詡詡然自以爲可以挾術而游懸牌門首帖紙街頭其施治也不辨寒凉不分虚實胡亂用藥但爲自已賺錢計視他人性命爲兒戲甚且虚擺架子自高聲價遇病家延請者非日旰不出門非重聘不就道而不知其未出門時未必生涯熱閙其門如市或如邊孝先之祗愛酣眠或如嵇叔夜之夙具懶癖或且與妻孥作無謂之周旋故意遲遲其行以爲不如此不足以示尊貴也及其旣出門後或邀診者不過一二家本可速去速來不必廻翔中道而高坐輿中者又恐以生涯落寞爲僕圉所誹議朋儕所竊笑不得不命彼輿人繞道他處或至親串家叙别來之契闊或赴朋舊處作無益之笑談直待夕照催人然後從容遄返嗚呼其用心亦良苦矣然其術雖疏其情雖鄙其語言雖無味其面目雖可憎在有識者亦惟以庸醫目之尙不致肆意妄爲背禮蔑義令聞者髮指眥裂如揚州某醫之尤甚者也夫醫家旣以療治疾病爲事則穿房入闥亦屬恒情不足爲怪惟貴家命婦繡閣嬌娃閨範素嚴不輕以顔色示人診脈時或由勇子陪侍或伸臂帳外以示尊重至若中等人家或不暇講此等禮法且望聞問切爲醫家之所不可少則婦女之延診者何可不令其察顔觀色乎今某醫乃於診脈之時暗作偷香之計術慚扁鵲著手未必成春身是相如鼓琴偏賡同調以重金賄傭媪詭云衛女歸寍藏春色於曲房竟與楚襄同夢自有此事而聞者心傷談者色變不意醫業中竟有如是敗類也夫使操術之未精立方之未善療病之不瘳猶得曰天資有限學力未裕在彼亦出於無可如何非有意害人性命其情猶可原也若竟公然爲拐騙奸淫之事則其居心之毒直較蛇蝎爲尤甚尙安望其以活人濟世爲心乎存心旣不可問而徒借活人　世之名以遂其圖利騙財之計且曲逞其奸淫拐騙之謀其與江湖奔走之鈴醫里巷往來之凶嫗巧語花言引人入彀者何以異乎昔人嘗謂中國醫業中品類不齊由於無考試之法宜仿西例由國家設立醫塾招聰頴子弟肄業其中延醫理高明者主持講席待子弟學業有成由國家考試列優等者給以執照始准懸壺市上似此從嚴考覈則南郭先生一流人自不得濫竽充數又同醫學報章傳示遠近互相考証庶有合於卜氏日知其所無月無忘其所能之訓醫學有不蒸蒸日上哉斯言也誠爲切中時弊惜尙未見諸施行耳余謂考試之法更不妨通變行之不獨考其醫術之優劣尤必考其人品之賢奸凡舉止輕浮聲名惡劣者槪不得濫厠其間庶可杜賢否之混淆挽狂瀾於旣倒有心世道者當不河漢斯言 
[諭旨恭錄]  
　　三月初二日奉上諭巡視北城御史訥清阿等奏遵保拿獲出力可坊紳董並請更正保案各摺片著吏部議奏單倂發欽此初三日奉旨戶部江南司主事著藥寀補授兵部司務著周雲補授太常寺博士著史從鑑補授浙江金衢嚴道著鮑祖齡補授四川天全州知州著王晉燾補授浙江金華府水利通判著徐思安補授安徽泗州直隸州州同著盧潤之補授陜西保安縣知縣著徐傑補授山東平陰縣知縣著李敬修補授山西夏縣知縣著盛阮補授山西沁源縣知縣著徐嘉言補授福建順昌縣知縣著秦德埏補授江西安福縣知縣著陸善格補授四川南部縣知縣著袁用賓補授山東定陶縣知縣著陳爾延補授戶部筆帖式著崇本補授大理寺筆帖式著海宴補授工部筆帖式著景熙補授起居注筆帖式著雙茀補授刑部筆帖式著德源補授工科給事中著丁立瀛補授擬補内閣中書王桂琛著准其補授擬補山東石河塲鹽大使湯馥荃著照例用補授廣西梧州府知府保舉候補道向萬鑅著准其補授照例用保舉山東候補道康奉藹山東候補知縣黄亮臣李嘉第湖北候補知縣林長慶俱照例用獲盜官知州升用候選通判借揀西城正指揮黄壽徵著以知州儘先卽選直隸州用候選通判借揀西城正指揮余鍾麟吳雲溥俱著以直隸州知州卽選前西城副指揮直隸候補知縣孫德成著以知縣卽補欽此 
[粤撫出缺電音]  
　　昨接粤東發來電信云粤撫劉芝田中丞於初十日酉刻出缺按中丞前曾備兵海上政績昭然在人耳目其後隆隆日上開藩陳臬所至有聲又拜出使外洋之命玉敦珠槃雍容酬酢用使鯨波永息鳬羽增光使旋拜恩綸於闕北開幕府於天南人興來暮之歌士沐薰陶之澤孰意微疴偶抱上藥難求遺愛徒留騎箕竟去嗚呼痛哉 
[儀徵大火]  
　　昨據友人來述初八日儀徵之十二圩棧後街大火延燒二千餘家傷亡人口不少是亦大災也餘俟續錄 
[鸞坡載筆]  
　　二月十二日部庫散放某項釻兩與砝碼高低不相勻稱庫官等查閱所放銀數多於原領銀數料係庫兵等串連舞弊當卽大發雷霆本欲將庫兵德源等三人立予懲貢因再三叩求罰停一個月後上庫當差○二 
 
 

Page 2

 
 
月十八日刑部秋審處山東司兩處承審官員督率吏役携帶刑具押解解涼會館内看館長班某甲赴宗人府會同府内派審官員提訊宗室銘舉一切供詞尙未詳悉惟聞是日供稱砍毁衙署一舉不出於宗室之意因主謀之李鈞曁在逃之彭七諄諄教囑不能不然也詢之人云李鈞者係北吏衙署甲捕平素尙無劣跡現已看收聽候刑部票傳○戶部爲批駁事現審處案呈前准步軍統領衙門咨送驍騎校恒泰之妻恒曹氏呈告高富林等拖欠租項一案經本部抄錄原呈咨移通永道將全案人証卷宗提案訊斷在案今據該氏遣抱呈稱佃戶馬富林王文名託出京内親友向氏說明情願認地三十八畝租項交清令伊依舊耕種理宜和息懇將馬富林摘檡免解並請將前提未到抗不認佃之朱煥章等催提等語查此案業經咨移通永道訊斷自應遣抱告赴通永道投案所請免解催提各情亦應呈明通永道聽候訊辦何得屢行赴部凟請致滋延宕除批駁外相應存案可也○清明節前三日　　上親往先農壇循三推五推故事誠盛典也步軍統領衙門敬謹遵照預期票諭南營叅遊戎傳示六汛實缺職官効力世職官員六汛弁兵曁左右營汛協濟弁兵等知悉聞於三月初四日早晨備帶補褂朝珠腰刀號衣在正陽門大街左右官廳聽候叅遊戎點名分派按叚站道稽查各項差事卽於是日夜間敬謹伺候皇上出正陽門順由蹕路入壇事畢出　壇順由舊路入城還宫事關壇差毋得違悞○廊房頭巷烟館主人李某前因招集賭友連日喝雉呼盧經西河河汛巡緝弁兵等訪悉拿獲多人解交步軍統領衙門訊辦在案兹聞承審官員除將賭客曁吸烟客人等加恩釋放外惟李某夤夜聚賭實屬不安本分飭令荷枷一月限滿責釋○欽命會試提調李趙爲曉諭事本年會試舉子進塲服飾合行凱切曉諭各士子一體凛遵毋違計開服飾帽用單層毡大小衫袍褂均用單層褌褲綢布皮毡聽用止許單層毡鞋用薄底坐具用毡片其有裏面馬褥槪不准帶入○欽命會試提調李趙爲曉諭事本年會試所有舉子携帶進塲考具等項合行開列曉諭各士子一體凛遵毋違計開士子考具卷袋不許裝裏硯臺不得過厚筆管鏤空水注用磁木炭止長二寸燭臺火爐茶壺等物俱准帶入考籃或竹或柳俱編玲瓏格眼底面如一凡硯臺筆墨等物有字跡者不准帶入違者扶出○欽命會試提調李趙爲曉諭事照得每科會試舉子投納試卷後卽發給卷票點名時憑票給卷乃士子有遺失卷票以致扣除不准入塲實屬疏忽巳極爲此出示曉諭各省應試舉子知悉納卷後領到卷票務各謹愼收存屆期聽候點名給卷萬勿遺失卷票自悞功名○來京陛見之山東巡撫福中丞潤係由兵部職方司正郎出身現兵部四司滿漢司員等不忘同寅舊好擇於上月二十八日在安徽會館内盛設戲筵籍團拜而聨舊侣是日福中丞惠臨甚早至日之旣夕先行告辭入城其衆司員寓居城外者因玉成班演唱斗牛宫一齣遲至夜半始各散歸○欽命會試提調李趙爲曉諭事塲中分號挨坐原爲關防弊竇乃竟有不法之徒在外招搖撞騙稱言代印連號士子甘受其愚希圖徼倖遂致互相作奸情殊可惡今科本提調於入塲後偕同滿漢監試御史親自監印卷面查點坐號並不假手吏役卽欲舞弊無從著手爲此凱切曉諭各士子知悉務宜恪遵功令切勿輕信奸胥滑吏招搖撞騙倘有前項情弊一經發覺定行按律究治不貸 
[京師走水]  
　　三月初一夜四鼓時京師南小市金臺書院東北某木廠誤遺星火以致燎原頃刻間上下通明紅光一片延及木料火勢益張鄰人急出鳴鑼各水局爭舁水龍噴救飛泉百道倒瀉空中無发柁　柱椽急切難於移動當此風高物燥遇火卽燃是以水愈激而火燄愈高頗有玉石俱焚之勢幸勇役拆毁附近房屋斷絶火道祝融氏始命駕而歸時東方巳漸曰矣事後查得共燬四木廠存貨盡付一炬良可慘已 
[揚州火警]  
　　揚州小東門内卸甲橋房屋櫛比南首略有隙地貧民咸於此誅茅結屋聚族而居本月初八日晌午有某姓家偶爾疎虞遽遭回祿時適清明令節檐皆揷柳灶爲禁烟孩童方蹴踘階前分白打錢以相娛樂忽見濃烟四塞火毬滾滾飛舞半空急告隣右取水到來得以撲滅計燬芽屋兩家未致蔓延無際亦云幸矣○是日寅牌初報碧紗窓外微逗晨光忽保甲總局廚下柴堆中火星亂迸一霎紅光冐起高燭半空局中人濃睡初醒驚而狂喊　各巡員查夜而返聞有火警急率勇汲水潑之隣近水倉亦各舁水龍如飛而至借陽侯之勢戰敗祝融僅燬江柴一堆得免延及房屋觀察因公他出尙未遄回灜眷飽受虚驚心中忐忑恐庖丁有典守廚房之責不能免於戒懲矣 
[金陵火警]  
　　本月初八日清明佳節人家皆具冥錢牲醴展拜祖塋紙灰與蝴蝶爭飛淚點灑杜鵑成血桃柳靑妍松楸望遠人生到此倍覺悽心不第清明無客不思家謂足令魂消腸斷也金陵觀音街某烟館因化冥鏹遽肇飛災時正午初風力甚勁轟轟烈烈勢若燎原及各水龍奮力噴澆回祿君始興盡而返是役也焚去住戶三十餘家草屋十居七八類皆肩挑背負者蜷宿於斯一旦頓失雞棲露宿風餐情殊可憫有某甲茅屋數椽獨巋然於頽垣敗瓦中尺壁寸椽俱不灼損嘻亦奇巳 
[憲批照錄]  
　　客有以兩江總督劉峴帥批詞錄示者讀之洋洋數百言頗覺詞嚴而義正其略曰本閨閣善堂前經沈署部堂奏請於江寗城内建造總坊善堂係據紳士施善昌所禀並未以此項工程委之該貞女摺尾聲叙該貞女捐米往河南賑濟並廣勸親戚婦女銀米並輸亦未有該貞女辦理各省閨閣賑捐字樣乃公然以辦理各省閨閣賑捐自居並以善堂經費爲請不思各省賑捐與該貞女何涉以一巾幗安得有辦理之權又安得有辦理之力至於總坊善堂工程自是委員責成何煩該貞女庖代該貞女生自中華出於世族宜遵聖人之教以禮自持内則云女不言外又云女子出門必掩蔽其面該貞女亦知之否古來奇女子間有慨慷從戎懋著勛績者係一時權宜之計况事體正有不同未得援以爲訓閱該貞女禀中忽稱方外信女旣云方外當以清凈爲主何得干預時務凡出言行事務宜恪守常經謂之捐賑可也謂之辦理各省賑捐則不可該貞女利濟爲懐洵堪嘉尙然有救災恤患之苦心必仍有蹈矩循規之至行則本部堂於該貞女有厚望焉本部堂太夫人當日未到江南亦未助賑禀請開列姓氏供奉栗主此舉甚屬無謂可作罷論至善堂建造能否竣事所撥之欵有無侵挪候飭司局查明辦理現在庫欵支絀只能遵照已領五千之數核實籌修毋得率請撥欵現存捐賑婦女並應撤銷長生祿位牌刊列姓名銀數以符奏案特此知照按貞女氏孫小字明義爲已故瀋司孫公光之猶女孝廉仲愚之堂姊云 
[曲江春袚]  
　　江西巡撫德曉峯中丞示期二月二十一日甄别豫章　院生監題周監於二代郁郁乎文哉童題察隣國之政詩題賦得楊柳樓臺得樓字是日投卷者約二千餘人三月初二日藩司方佑民方伯甄别友教書院題未詳至經訓例不甄别由學政按臨各屬挑取送入其開課須俟山長由京回江○進賢門外烏紗巷民人意圖械鬥地保及衆隣星夜入城稟報地方官卽會營飛往彈壓其地距城三十餘里往返需時及至兩造已各傷數人并有一斃命者南昌縣汪芍卿明府請帮審委員雷綬雲明府拘拿人犯押繳兇械所有附近各村有私取兵刃者亦皆勒令繳出○江右土産以夏布爲最著名至棉布則略供土著人之用並不銷至外方其中最佳者出自吉安勻細堅密與蘇松所産梭布不相上下而名之曰斗布又曰鞋面布其粗劣者僅資貧苦小民裁衣蔽體近年時有洋棉紗販至價廉物美織婦皆用以爲緯織成益覺精緻美觀以是洋紗日漸盛行以吉安南昌二屬計之歲銷各數十萬金廣饒各屬稱是可爲巨矣然亦知本地女工頓失紡紗之利乎官斯土者曷不有以熟籌之○各城門外及高橋等處素多乞丐棲止每逢苦雨凄風嚴雪冷霜類皆一絲不掛瑟縮可憐舊冬某善士製就草衣按名散給丐者披諸身上宛然上古卉服之風建造木棚上用篾簞下則鋪以木板四面亦用板障蔽中堆稻草以便雞棲凡吹簫乞食之流莫不頂禮焚香祝大富貴亦壽考云○上年辦理順直山東賑捐約有三起一附於淮鹽局一附於電報局一設局司道前關帝廟共捐數十萬金可謂巨矣本年馮培之觀察 
 
 

Page 3

 
 
芳植辦理山東賑捐會同方佑民方伯委員在射步亭設局開辦以廣招徠○廣西右江兵備道崔第春觀察國榜上年交卸江西南昌府事起節履新本年正月行抵桂林二月至柳州旋筮期三月初十日接印視事豫章人士聞之雀躍有加羣以一瓣心香遙祝使君壽考云○孩童種痘舊法以痘痂吹入鼻中其有因傳染而成者謂之流痘一或不愼卽至夭亡自牛痘盛行簡捷妥當保全孩命多若恒河之沙江西百花洲昭忠祠於同治初元經沈文肅倡設牛痘局復由劉峴帥大竟其緒醫生薪永由育嬰局附支迄今三十載永久遵行惟各屬尙未聞風其半限於見聞其半爲土著痘醫所惑　牛痘必不可靠仍有用舊法種之者去冬天花流行沿村傳染喪命者爲數不少益感創行牛痘者功德無量復深恨誣謗牛痘者罪惡難逭也 
[花下開筵]  
　　新授四川藩憲龔仰蘧方伯由津　申在滬北天后宫側星使行轅暫駐襜帷巳列前報前日本埠印委各員在泥城外張氏味　園内設宴公請方伯赴飲開瓊筵以坐花飛羽觴而醉月簪裾滿座車馬盈門洵宦海之勝游亦陽春之韵事也 
[方伯啓行]  
　　新任四川藩憲龔仰蘧方伯於昨日乘招商局之江孚輪船啓行滬上會捕局預飭通班探勇在江干彈壓閒人道轅及上海縣亦派勇丁在金利源碼頭列隊恭送至傍晚六點半鐘方伯由行轅乘坐緑呢大轎行抵舟次本埠道營廳縣以及松滬釐捐局督辦英法兩公廨讞員及其餘文武各員均至碼頭恭送投遞手版方伯逐一接見略叙寒暄斯時車馬闐咽僕從如雲極祖道之盛儀爲尋常所罕覯方伯登舟後復於九點餘鐘登岸至英租界赴宴再回舟次約兩點鐘時起椗聞先至金陵挈同瀛眷換坐江通輪船直抵宜昌當卽取道入川鶯花三月甫離滬上繁華峯嶺千重又賞蜀中山水此行誠不異登仙矣 
[淚灑西河]  
　　蘇松太道聶仲芳觀察之長公子年已十七隨侍署中自正月起爲二豎所侵觀察屢邀滬上名醫爲之診治無如藥餌無靈病勢日劇卽移至地藏菴内至昨日午後二點鐘時遽悲玉殞觀察定於晚間成殮以公子生長名門正當向學之年忽赴修文之召觀察天倫誼重當有黯然神傷者矣 
[會審棉紗案]  
　　英商惇信洋行以義泰和洋貨號先後定買孟賀棉紗共有四五千包之多延未出清禀由英領事衙門照會公堂訂於昨日三點鐘集訊屆時原告惇信行洋東與原經手之栅拉夫陳意生投質聲明義泰和係魏仁甫金亦林袁承齋胡熙垣四人合開原定之貨共有五千餘包均由魏仁甫簽字成定今將成定帳簿呈騐先後除貼銀退銷外共祗出過一千六百餘包餘已言明歸惇信行另銷共計應償虧耗等項銀一萬四千四百餘兩尙存未銷者四百包其時僅有魏金兩股東來案尙有袁胡兩股東以患病爲詞另遣夥友孫王兩人代質先訊魏仁甫初尙不認所簽義泰和定貨之簿而諉諸金亦林繼奉蔡太守堂諭以義泰和旣係合股開設無論何人經手生意虧折總應按股派認不能推諉抵賴魏始不復多辯祗稱義泰和業已倒閉貨不能再出且定貨止惇信一家與股之人自應分認料理訊之金亦林則稱義泰和買賣向由魏仁甫作主上年伊欲銷貨他人不能置喙且當時帳簿亦被魏仁甫覇匿目下豈容諉卸蔡太守商之梁副領事以合股之袁胡西人尙未到案此案總須質問店事由何人作主非他人所能代質旋令原差傳諭袁胡西人如能商同魏金兩人自行料理最妙否則限下禮拜四三點鐘集候復訊違干出票差提魏等均交保候訊 
[傳集差捕]  
　　昨日上海縣袁海觀大令飭傳皂快兩班及捕班人等齊集縣署聽候晚間當堂諭話 
[竊案已破]  
　　十六鋪中局所延幕友孫某家住施家弄内日前被梁上君子混入家中竊去錫事件一副查無蹤跡報明局中立飭汛捕查緝前日該捕查得係蔣　八所竊旋將蔣拿獲搜出押票解至局中奉飭吊贓訊辦 
[縣案彚錄]  
　　金光發將粤東人家婢女售與吳錦文言明作爲姪女計身價洋銀五十三元收過四十元嗣由金向吳索取找洋兩相口角經人勸散吳遂投英廨控告蔡太守訊供之下將金管押候示金妻李氏在家病故金藉端圖詐謂爲被吳踢傷斃命由三圖地保投縣具報袁大令騐得實係因病身死飭將吳金兩人及女孩鳳海一倂帶回候訊前報已記之矣前晚大令升堂提訊吳錦文供稱係鎭江人向在滬上爲京貨業正月間由金光發周朱氏等介紹令小的出洋銀五十三元收買十餘齡之婢女名鳳海撫爲姪女當付洋銀四十元迨鳳海旣來見其呆若木鷄不辨菽麥并自家年歲亦不能了了小的卽欲退還金不允索取找洋互相爭執由捕拘送公堂經蔡大老爺訊供之下將金押候周朱氏到案再訊不料金妻李氏患病身死金誣指小的踢斃經大老爺臨塲相騐委係病故此是實情大令命提鳳海至案問爾係何處人答稱不知又問爾今年幾歲答稱生肖屬猪太令著跪在一旁提金研詰金供稱係鎭江人現爲薙髮匠與吳同鄉吳欲領女撫養由周朱氏兪志春爲中收領一女言明給洋五十三元吳只付四十元尙少十三元由小的墊付立有筆據旋向收取吳非但不付反扭小的至公堂至小的之妻李氏實係病斃與人無尤大令得供判將鳳海發堂留養吳錦文金光發分别交保聽候補提周朱氏到案再訊○江北人兪蔡氏家住滬南陸家浜地方其夫向以推車度日正月中旬因病棄世蔡氏茹蘖飲冰甘心守志至本月初忽有蟻媒金姑娘藍姑娘二人向其姑吳氏巧語花言多方煽惑欲將蔡氏再嫁與陸姓爲室吳氏首肯言明身價洋六十元當由陸先付十四元其餘約期再付前日陸突至金姑娘處攫取婚據紏領多人蜂擁而去作搶醮之舉適蔡氏將夫柩盤至舟中戰回故里被陸中途攔截將蔡氏搶去是日午後上海縣袁海觀大令訪悉情形以此風斷不可長立飭捕頭將一干人提到於晚間請帮審委員宋二尹升堂提訊金姑娘藍姑娘同供兪蔡氏自喪所天自願再醮初時確由小婦人等爲媒嗣因意見參商事遂中止另由彭姓爲媒不知爲何肇此釁端求請鑒察蔡氏供稱丈夫在日推小車餬口今年正月間病故旋由金姑娘等爲媒勸小婦人冉嫁小婦人尙未首肯忽被陸糾人前來將小婦人搶去叩求明察吳氏供與略同兪富生供稱吳氏係小的之母蔡氏係小的之嫂蔡氏再醮一事先有金姑娘等爲媒事忽中變又由彭某爲媒叩求明鑒二尹以搶孀逼醮有干禁令此案未便從寛辦理飭將金姑娘藍姑娘分别交保兪蔡氏等交差候補提陸彭等人到案再行訊究 
[英界公堂瑣案]  
　　陳陸氏訴稱王六清來向小婦人借錢小婦人設詞却之卽被毆傷頭面是以報捕拘案請懲王供稱氏曾　小的借去洋銀半元小的向之索取致釀禍端氏又稱小婦人並無借伊洋銀蔡太守騐得該氏略有傷痕判令將王管　三日○六十九號印度巡捕禀稱曹嘉全不遵規例拉車喝阻不依反被拉脫纏頭之布拘解案下奉飭邀同見証洋人質訊現在洋人有信呈電曹低頭不語惟叩施恩蔡太守判令管押一禮拜○包探孔阿才稟稱小的查得積竊孫桂生曾犯竊案奉大老爺遞回寍波原籍隨在江北岸犯竊挈妻逃至上海又連次竊取謝月亭等兩家衣服計二十餘襲因連其妻拘解案下謝及張阿發同訴稱被竊衣物旣由包探查獲人贓請卽給領孫供稱小的係寍波人連次行竊身冐不韙之名原非得巳叩求恩宥俾得湔除其妻陳氏供稱小婦人原籍紹興丈夫旣被訊懲乞將小婦人寛恕蔡太守判令將孫笞　三百板押候連其妻遞回原籍請地方官嚴加管束各贓給兩失主分别認領○二百九十六號巡捕禀稱林小齡醉後糊塗沿街滋事適小的巡查至此拘案請懲林供稱小的係寍波人以後自當謝絶麴生不再倚醉胡閙矣蔡太守判罰洋銀半元撥充某處西醫院經費○二百八十六號華捕禀稱前日小的巡至某處見王天祿東洋車内置有洋毯解奉大老爺訊究飭查現有洋人言及當日雇坐王車偶不經心遺忘洋毯今旣交出 
 
 

Page 4

 
 
願給伊洋銀半元然小的查得伊車夜不點燈且將捐照藏在車箱内均係違章土仍執定前詞蔡太守將洋人所給洋銀半元給王具領准其開釋○包探顧福亭禀稱吳阿茂家失去幼孩旋有顧德順等向吳報信索酬洋銀十元吳無力照酬誘顧至捕房據顧言孩之下落須問車寓主陳佩榮　傳陳究問稱不得知小的擬因分贓不匀起見今特解案請訊吳供稱小的係蘇州人家中失去幼孩顧等卽來報信小的以其索酬太多無奈交與捕房送案顧及陳朝東同供稱小的等寓居陳車寓中拉車度日陳阿榮托查吳姓失孩其實並不知孩之下落佩榮供稱小的係崇明人現在治下開車　某日陳培坤携孩來住一天情節頗覺可疑然不知是否吳家所失蔡太守飭將顧等交顧探帶回查明實在情由禀候覆訊核辦○二百十三號華捕禀稱小的查得陳桂山東洋車並無捐照有公道洋行庖丁每月出洋銀三元包定遂卽冒作包車陳供稱小的係江北人每月由庖丁給洋銀三元作爲包車不准他人雇坐故不向工部局納捐蔡太守判罰洋銀一元充某處醫院經費○五十六號西捕禀稱陸阿三將東洋車停歇中衢有碍行人是以拘送案下陸供稱小的係江北人求大老爺施恩一次以後如敢再犯受責無辭蔡太守判罰洋銀半元充某處西醫院經費○二百五十八號華捕禀稱小的于巡街時查得趙阿狗東洋車並無捐照沿途兠攬坐客是以拘請罰鍰趙供稱小的係蘇州人現願補捐車照蔡太守著捕房將車扣住罰出洋銀一元繳後方准補捐車照 
[法界公堂瑣案]  
　　張錦山張莫卿孔廣祥三人江上著名竊賊也日前乘　和輪船來滬串竊天主教堂馮秋舫教士之皮馬褂縀靴等物經某包探查獲解案訊供一切細情巳登前報後又在江孚輪船及裕興客寓拿獲錦山之羽黨孫相公卽孫福喜曁張有仙朱永光崔華卿陳云卿連衣包水烟袋三枝解送至案葛蕃甫同轉立刻提訊包探禀稱小的查得孫相公乃長江賊首王聾子之弟子此次邀同羽黨不少未及全數拘拿有仙供稱小的與孫等素不相識惟在船上有一面之緣並非同黨且小的在鎭江開設三星公客棧上海亦有同業友人請大老爺查察可也同轉問爾與誰家相識供稱老義和及大方棧中徐阿福均係至交華卿供稱小的向業鴨毛治下十六鋪内有往來之家請往查問同轉問孫曰衣服一包由何處竊得供稱衣包實係與聾子平輩之劉升託帶謂爾與劉同爲竊賊是否同黨供稱小的與劉本不相識此次同船因之識面問劉現在何處衣包從何處竊來供稱劉不知何往衣包船上竊得轉詰雲卿供稱小的於二月初八日乘長江輪船來滬十八日至江天輪船竊得某客皮袍一襲質得洋銀十七元陸續花用復詰永光供稱武生於上科入泮家住通州泰興縣開設朱義興猪行與孫等在輪船中相識問爾係武生於何年入學此次來申何事朱供稱武生之妻隨友來申同住吳淞口小的來此尋訪悞被拘拿謂爾妻旣在吳淞口爾如何與孫等同船來此供稱輪船抵口時武生本欲登岸奈船主不肯停輪問孫曰劉究在何處供稱小的實不知情小的實係好人叩求恩　同轉謂爾名稱相公定係會中有名人氏供稱小的此次實隨劉來此聞游不敢同黨同轉察得孫行竊實屬判令押候重責三百板枷號三月則滿遞解回籍又問雲卿供稱小的向在定海營當差諸物均友人黄姓所託黄現在南市大通客棧同轉著還押所候吊到諸物再行核奪朱押候函致吳淞倩人來保華卿果係鷄毛客交李燮亭沈其章具保出外我聞昔者生員則稱相公今以竊賊而冐相公之稱幾乎不令斯文掃地耶噫○張桂明訴稱游方僧長林手持緣簿沿街募化前日見家中無人照料乘機竊取無盖脚爐經小的追獲人贓送案請究葛同轉訊問之餘長林供稱僧人飢寒交迫不得巳而犯戒律同轉曰爾削髮時爾師曾教爾竊物乎長林低眉合十不發一言同轉判合押候掌頰四十下嗚呼以齋魚粥鼓之儔而行鼠竊狗偷之事佛法至此亦成江河日下之形矣普天下善男子善女人誠何苦廣結佛緣致被其暗中胠篋哉○小工李文高訴稱前日小的在途工作適素不相識之張瑞華與人打架悞將小的左眼擊傷是以扭張送案張供稱友人打架與小的無干同轉以李受傷後不能工作著送某醫院療治并判罰張洋銀兩元給李爲醫藥之費○包探王榮培禀稱陳阿海於某日黎明時掩入金利源碼頭之下意圖行竊送案請懲葛同轉向之訊鞫陳供稱小的醉後悞入是處同轉謂爾旣酒醉何以不行入坑厠中著押候笞責四十板○包探孫錦榮禀稱王毛男竊取某鄉人菠菜經小的拿獲送案請懲王供稱菠菜係兄長之物葛同轉曰爾兄旣有菠菜售錢爾何以無物可售王供稱父母去世太早小的是以一事無成同轉謂此乃貪喫懶做之故判押候笞責八十板○縀客馬實生訴稱有縀九匹前巳納捐道經太古碼頭葉祠蓀指爲漏捐突然携去葛同轉詰問之下葉供稱小的向在洋關上當查私之役因事被斥已數載矣前日鍾阿福願充眼線言馬有漏捐之縀九匹由江孚輪船夾帶來滬小的隨向洋關上某洋人通報將縀拿獲送至洋關由關中管緝私洋人出立收條爲據今特呈案請閱馬訴稱縀已納捐捐票呈覽同轉謂爾今不在洋關當差卽有私貨與爾何干著連鍾押候查明再行核奪○前者王慶裕控曹炳生將妻子阿彩卽王潘氏誘至臺基奸宿捲物而逃詳細情形屢詳前報昨日包探王榮培在老閘拿獲阿彩起到鋪盖竹箱等物送案請究葛同轉詰問之下阿彩供認不諱並稱上月十五日曹買定房屋二十日挈小婦人至彼同宿棉被等均係曹物問爾是否在寍波時與曹巳有姦情供稱曹係小婦人之寄名哥子一時誤聽其言以致如此同轉著押候與曹對質再行核奪○去歲金錫甫請追馬雲山將屋契抵押之洋銀七十元嗣馬繳呈洋銀二十五元給金領去日前馬又繳十元並稱尙欠三十五元約本月二十四日繳案昨日金投案具領葛同轉著補具領狀○仁和祥桕油行主葉薇生訴稱日前所失桕油今由收買贓物之比隣洪茂糖食店主吳阿生央人來說願償洋銀九元五角葛同轉傳吳訊問吳所供與葉相同同轉著當堂將洋銀九元五角繳呈諭以爾雖願賠然收買賊贓亦有應得之咎判令照貨價罰洋九元五角充公吳一再求恩願罰五元同轉允之吳卽遵斷將洋繳足同轉謂葉曰爾與朱子良控案尙未了結恐洋人再來請究須出外預先料理葉稱是○義合公司收租人陳瑞臣訴稱公泰小烟館主張小靑虧欠租屋洋銀三十三元閉戶脫逃今將生財抄單存案葛同轉限三日内定奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　三月初三日丁鹺尹兌孚委解甘肅餉起程吳鹺尉乃靖委赴孔家涵查差初四日湖北候補都司張都戎春華解餉來陽初五日軍廳蕭子祜司馬辭赴秦郵工次初六日范分轉德培起復回淮初七日許太守寳書禀知卸事龔鹺尹照琨委赴總局聽差祁鹺尹喧委解金陵餉銀起程 
 
 
 

Page 10

 
 
   
 
 

Page 11

 
 
[光緒十八年三月初二日京報全錄]  
　　宫門抄○諭旨五道　前○發抄硃批六道○直督李奏皖省廬州巢湖捐建淮軍昭忠祠請列祀典摺○浙臬黃奏恭報到任日期摺○浙撫　奏飭臬司赴任片○江督劉奏留道員補用片○又奏知縣應行廻避緣由片○皖撫沈奏在籍提督請銷病假暫留差遣片○總兵劉奏恭報出洋督巡日期摺○三月初二日吏部翰林院侍衛處值日吏部引見四十七名鑾儀衛十四名鑲黄蒙一名正黄漢三名正白滿六名○奎俊謝一品封典恩並請假一月○趙亮熙謝授浙江杭州府遺缺知府恩○孫毓汶續假五日○明安請假五日○吏部奏派揀選官缺派出祥麟清安○召見軍機福中堂敬信趙亮熙○發抄張煦奏遊擊張遠聨留湖補用奉硃批着照所請兵部知道欽此○又叅將秦三元等請免騎射奉硃批著照所請兵部知道欽此○又請撥善後局經費奉硃批戶部知道欽此○又查湖南歴年支撥瀋庫銀兩奉硃批戶部知道欽此○又零陵令姜鍾琇　善化令各缺奉硃批吏部知道欽此○譚鈞培奏同知兪炳奎署廣西直牧奉硃批吏部知道欽此○○欽差大臣大學士直隸總督一等伯臣李鴻章跪奏爲皖省廬州巢湖捐建准軍昭忠祠請列入祀典恭摺仰祈聖鑒事據統領武毅等軍直隸提督葉志超等聨名呈稱淮軍剿辦粤捻以來大小數百戰立功死綏該將士疉　恩褒迨巨宼削平各軍調辦海防修築臺壘勤苦工操遇有積勞亡故人員咸蒙奏卹凡在戎行同樂感奮伏查江蘇之蘇州無錫湖北之武昌直隸之保定皆係淮勇立功地方迭經奏奉勅建淮軍　心祠專祀剿平粤捻陣亡傷故文武員弁勇丁及海防積勞病故人員各在案廬州爲淮軍創始之地祠祀至今缺然署寍夏鎭總　衛　貴去歲治喪回里興在籍江蘇候補道李天錫及各紳士詳議擬援湖南湘鄉縣及洞庭君山湘軍昭忠祠故事在廬州府城東　之巢湖中廟空隙處所創建淮軍昭忠祠所需工欵各均自行捐助詳請奏明在案列入祀典由地方官春秋致祭等情臣維咸豐初年粤逆竄優皖北捻匪復芽蘖其間蘆州爲爭戰要衝群宼　伺其時臣父刑部郎中記名御史李文安曁臣先後奉旨回籍辦理團防因督同在籍紳團故兩廣總督張樹聲前福建台灣巡撫劉銘傳故湖南提督周盛波故廣西巡撫潘鼎新等部分子弟招致豪傑各練鄉勇屢殲巨宼保衛里閭以忠義相提衡爲粤賊所畏憚同治元年臣奉命督師東下忝任蘇撫創立淮軍諸人並率所部以從今四川總督劉秉璋故廣東水師提督吳長慶等亦以旁縣之士各成一軍隨同進剿其後戡定全吳肅清二捻戰伐之迹徧於浙閩江皖鄂豫直東各省將士盡瘁效忠後先相望疉蒙恩旨卹贈有加廕賞逮於子孫崇祠徧於南北褒忠之典曠代罕儔昔大學士曾國藩於咸豐八年奏建湘鄉縣昭忠祠謂上以體聖世褒忠之意下以勵鄉人觀感之誠逮粤逆旣平曾國藩復爲祠　歴序軍事本末而推原於人心忠誠之激發蹈死亡而不悔臨艱險而不避故能芟夷大難歴久而不變也准軍之起逾三十年同時共事之人存者十不一二而部典將校遞統其重皆昔時百戰相隨之士並能修明紀律不墜軍聲迄今拱衛畿疆東至登靑南迄閩廣屹爲海防得力之師其留防江鄂各軍雖經汰裁猶稱勁旅歴時雖久士氣不衰廬州爲各將士故鄉親見從前治軍締造之勤捍衛之績共後父兄子弟從征四方長往不返歲時霜露良足感傷各省皆有祠祀而本郡獨無似無以稱朝廷褒恤忠勤之至意該提督等擬　　鄉縣及洞庭湘軍昭忠祠成案於廬州巢湖之中廟隙地捐建淮軍昭忠祠用申報饗庶以妥侑毅魄昭示來兹合無籲懇恩施俯　一體列入祀典由地方官春秋致祭以昭激勸如蒙兪允再由臣咨會安徽撫臣知照理合繕摺具奏伏乞皇上聖鑒訓示謹奏奉硃批著照所請禮部知道欽此○○頭品頂戴浙江按察使臣黄毓恩跪奏爲恭報微臣到任日期叩謝天恩仰祈聖鑒事竊臣去冬入邯荷蒙召見跪聆訓誨感激莫名陛辭出都水陸並進本年正月十八日馳抵浙江省城奉浙江巡撫臣崧駿札飭赴任遵卽於二十二日恭設香案望闕叩頭接印任事伏念臣一介庸愚渥叨恩眷始官京秩繼宦蜀中簡命重申俾司浙臬撫躬循省兢惕時深查浙江爲東南大邦臬司綰刑名重寄如臣檮昧懼弗克勝惟有殫竭血誠隨時隨事禀商撫臣認眞經理用冀稍答高厚生成於萬一所有微臣到任日期並感激下沈理合恭摺具陳伏乞皇上聖鑒再臣經過地方二麥發生民情安帖山東境内得有雪澤合倂聲明謹奏奉硃批知道子欽此○○崧駿片再新授浙江按察使黄毓恩現巳到省應卽飭赴新任署臬司唐樹森仍咽金衢嚴道本任以軍職守除分檄飭遵外理合會同閩浙總督臣卞寳第附片陳明伏乞聖鑒謹奏奉硃批知道了欽此○○劉坤一片再分發試用道曾内熙前於光緒十七年四月經臣奏調南洋差遣委用奉諭旨允准臣查該員係湖南舉人由戶部七品小京官題升主事考充總理各國事務衙門章京保陞員外郎於中外交涉事宜講求有素十七年二月報捐知府加捐道員雙月選用是年十二月在江寗藩庫遵新海防例報捐道員不論雙單月分發　用該　年壯才明通達治體自奏調到省以　經臣派委辦理洋務實心任事不激不隨於泰西各國情形甚爲諳悉若留於江蘇補　似於地方洋務均　裨益合無仲懇天恩俯准將分發試用道曾内熙以道員留於江蘇補用俾南洋得收指臂之助除飭取該員履歴咨部查照外謹　片陳請伏乞聖鑒訓示謹奏奉硃批着照所請吏部知道欽此○○劉坤一片再查定例各省現任候補各官候補道府以至佐雜無論官階大小如係祖孫父子胞伯叔胞兄弟不准同官一省如有同官一省者令官小者廻避又督撫兩司及統轄省分均應一律令官小者廻劈中原係報捐指省之員准其另指一省各等詰兹查有江西補用知縣劉能繼係臣胞姪前於光緒十五年十月二十四日在江西省城聞　丁父　回籍不計閏扣至光緒十八年正月二十四日服滿應行起復回省江西係臣兼轄省分例應廻避該員原係報　指省分發之其自　仍令另指一省前往候補除咨會江西巡撫臣查照外理合附片陳明伏乞聖鑒謹奏奉硃批吏部知道欽此○○沈秉以片咨　記名提督前任山西太原鎭總兵黄秉鈞呈稱秉鈞前在太原鎭總兵任内於光緒四年三月任滿三年奏請陸見奉　着來見欽此遵卽交卸北上行抵洪洞縣屬感受暑熱觸發怔忡舊病折　平陽府城醫治未愈咨請前山西撫臣曾　荃代爲奏准給　兩　　赶緊調治旋准咨行部咨光緒四年五月初八　奉　上諭山西太原鎭總兵黄　鈞着　缺送部引見欽此　因　忡日　診治難痊又經咨請曾國荃代奏懇恩　准回籍就醫　　旨知道了欽此遵於是年九月自山西平陽府起程回抵安徽東流縣本籍多方調理十有餘年舊恙　　就痊應銷病假呈請代奏前來臣查該提督黄秉鈞樸誠勇敢將略素嫻曩在安徽帶兵轉　各　　辦粤捻逆　無役不從厥功甚偉現甫年逾五十材力　優據報病痊正堪起用例應給咨送部引見惟值沿江一帶比來會　　　圖生　端該提督籍隸東流縣濱近長江熟悉情形誼關　梓時助文武官吏就近巡查綏靖地方深資得力並不領薪資擬請　留皖省差遣藉收臂助一俟事竣卽行給咨送部以符定例謹附片其陳伏乞聖鑒訓示謹奏奉硃批兵部知道欽此○○閩粤南　鎭　兵奴才劉永福跪奏爲恭報出洋督巡日期仰祈　鑒事案奉上諭嗣後沿海水師提鎭着於每歲出洋時具奏一次俟出洋　返事畢卽將洋面如何情形據實具奏等因欽此欽遵在案伏查南澳鎭總兵每年出洋督巡分爲上下兩班上班自正月初一日起至六月底止統巡粤屬本標右營澄海海門達濠各營洋面班滿札交澄海營叅將接巡下　自七月初一日起至九月底止總巡閩屬本標左營銅山營各洋面班滿札交銅山營叅將接巡兹光緒十八年正月初一日期屆統巡粤洋奴才遵例卽日帶領舟師並督率值巡員弁實力赴洋巡緝務使洋面地方悉皆安謐以期仰副聖主綏靖海疆至意除將出洋日期呈報閩粤督臣查核仍俟洋巡班滿再將歴過洋面情形據實奏報外所有奴才出洋督巡日期理合恭摺具奏伏乞皇上聖鑒謹奏奉硃批知道了欽此 
 
 

Page 12

 
 
[光緒十八年三月初三日京報全錄]  
　　宫門抄○諭旨一道錄前○陜督楊奏奉到欽頒世祖章皇帝御製勸善要言一書遵旨刊發宣講摺○皖撫沈奏知縣循例廻避揀員更調摺○又奏飭道員赴任片○江撫德奏遊擊請暫緩引見片○楚督張等奏繁缺知州揀員請補摺○直督李奏請攺奬片○三月初三日戶部通政司詹事府鑲黄旗值日無引見○松安秀吉各假滿請安○裕德續假五日○召見軍機廖壽桓崇禮芬車皇上明日卯初二刻進内升中和殿看版畢還海○○太子少保頭品頂戴陜甘總督臣楊昌濬跪奏爲奉到欽頒世祖章皇帝御製勸善要言一書遵旨刊發宣講以揚德化而正人心恭摺覆陳仰祈聖鑒事竊臣前准軍機大臣字寄光緒十七年八月初七日内閣奉上諭世祖章皇帝御製勸善要言一書仰體天心特垂明訓精詳切　俾斯世遷善攺過一道同風實足變澆俗而臻盛化原編祗有清文特令繙書房加譯漢文發交武英殿刊刻成書着每省頒發一部交各　將軍督撫照式刊發各屬學官每月朔望日同聖諭廣訓一體敬謹宣講用示朕欽承祖訓輔教牖民之至　等因欽此並奉寄到世祖章皇帝御製勸善要言一部臣恪恭跪誦欽佩莫名竊念智愚同此秉彝虚靈不昧性習雖分近遠舊染能新但革薄而教忠轉移有道自風行而草偃率履無愆我世祖章皇帝會萃群言宏宣大訓義精理卓詞簡意賅璧登高必自　譬行遠必自邇化育贊天地之大知能及夫婦之愚迄今誦天語煌煌實足挽世俗之靡靡皇上敬天法祖輔世長民命譯國書闡鴻文之秘義匾頒學校俾薄海以周知執兩用中草野咸遵皇極化行俗美臣民共懍王章臣風紀忝司涓埃未答整躬率屬竊存兼善之心學道愛人願溥祥和之化遵卽飭司敬繕刊刻恭校無訛頒發各屬學官於每月朔望日同聖諭廣訓一體敬謹宣講並飭令實力奉行詳細講解俾邊土愚氓一律知喩以副我聖主訓俗型方之至意理合恭摺覆奏伏乞皇上聖鑒謹奏奉硃批知道了欽此○○頭品頂戴安徽巡撫臣沈秉成跪奏爲知縣循例廻避接壤揀員東調恭摺仰祈聖鑒事竊照准補天長縣知縣尹允照　避接壤前請以績溪縣知縣歡陽靄對缺調補經部咨覆該員歐陽靄任内有經徵錢糧未完二案展叅例關降調與例不符應毋　議等因卽經行司揀員更調去後兹據布政使阿克達春按察使嵩崑會詳稱遵卽在於通省實任中簡各缺知縣逐加遴選查有英山縣知縣黄兆岷堪以更調會詳請奏前來臣查例載題補得缺之員查明原籍與任所在五百里以内者卽詳明該督撫酌量攺調廻避等語今准補天長縣知縣尹允照尙未到任旣據呈明與原藉江蘇儀徵縣在五里以内應卽照例廻避經臣請與績溪縣知縣歐陽靄　調部覆以歐陽靄有經徵錢糧未完叅案不准調補今據兩司揀員更調等情到臣查英山縣知縣黄兆岷現年四十歲係江興國縣人由優附生應光緒元年乙亥恩科本省鄉試中式第一百十四民舉人丙戍科會試中式第二百七十名貢士殿試三甲第一百十九名進士五月初八日引見奉旨以知縣卽用欽此簽掣江蘇親老告近攺掣安徽十四年正月十九日領照到省十六年題補英　縣知縣奉部覆准旋在順直賑捐局捐加同知銜十六年十二月初二日到任該員心地樸誠辦事穏練堪以調補天長縣知縣所遺英山縣知縣員缺應卽以准補天長縣知縣尹允照對缺調補均堪勝任與例相符合無仰懇天恩俯准將英山縣知縣黄兆岷與天長縣知縣尹允照對缺調補如蒙兪允該員等均係中缺知縣今互相對調銜缺相當毋庸送部臣見該員黄兆岷本任並無經徵錢糧未完展叅處分亦無承緝盜刦已起四叅案件該員尹允照尙未飭赴天長縣本任前請與續溪縣知縣歐陽靄對調案内業已聲叙履歴會同加考此次請免重叙惟係捐納之員應令試俸三年合倂陳明所有知縣循例廻避接壤揀員更調緣由謹會同兩江總督臣劉坤一恭摺具陳伏乞皇上聖鑒訓示謹奏奉硃批吏部議奏欽此○○沈秉成片再徽寗池太廣道一缺前准吏部咨光緒十七年十二月十二日奉上諭着楊儒調補等因欽此欽遵分飭遵照在案兹查該道楊儒業經到皖應卽飭赴新任以重職守除檄飭遵照外謹會同兩江督臣劉坤一附片具陳伏乞聖鑒謹奏奉硃批知道了欽此○○德馨片　再臣於光緒十七年七月間接准兵部咨奏明議覆江西撫標右營遊擊員缺准以江西儘先副將王國權借補應令給咨赴部引見再行給予劄付令　赴　等因當經轉行遵照本應卽行給咨赴部惟查該員王國權管帶親兵副營駐防湖口地方該處爲長江入江門戶近時江面不靖會匪出没靡常彈壓巡防在在均關緊要該員治軍嚴肅韜略熟諳自調防以來遇事均能悉心籌辦地方　以綏安一時實未便遽易生　致滋貽悞合無仰懇天恩俯准該遊擊暫緩引　見一俟防務稍鬆卽行給咨赴部以符定制臣爲愼重防務造見是否有當謹會同兩江總督臣劉坤一附片陳明伏乞聖鑒訓示謹奏奉硃批着照所請兵部知道欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲繁缺知州揀員請補恭摺仰祈聖鑒事竊照蘄州知州封蔚礽病故當經題報開缺聲明所遺要缺容另揀員請補在案查截缺章程内載病故之缺有本日可計者卽以本日作爲開缺日期又例載州縣應調缺出令於現任人員内揀選調補如無合例堪調之員始准以候補人員請補又各省知州如係奉旨命往或督撫題明留於該省候補並試用人員因軍營出力保奏歸候補班補用無論應題應調應選之缺令該督撫酌量才具擇其人地相宜者悉准補用又知州遇應用候補時先儘科甲出身人員又吏部奏定章程嗣後道府以至未入流業經甄别人員僅祗保加候補班次並未攺官均毋庸甄别各等語今蘄州知州封蔚祀係光緒十七年十月十六日病故歸十月分截缺係衝繁難兼三要缺例應由外揀補該州地廣賦繁素稱難治且界連江西安徽等省爲入楚門戶撫綏巡緝在在均關緊要非精明幹練才能出衆之員難期勝任臣等在於現任知州並應升人員内逐加遴選非現居要地卽人地不宜實無堪以調升之員惟查有候補班儘先補用知州凌兆　年四十三歲安徽定遠縣人由監生中式同治三年寄籍四川省鄉試舉人呈明攺歸原籍光緒二年丙子恩科中式進士以主事簽分戶部雲南司行走五年在江蘇滇捐局遵籌餉例攺捐知州指分廣西試用六年二月初八日到省一年期滿照例甄别留省補用八年委署懐遠縣事九年經前廣東撫臣倪文蔚奏調赴廣東差委十二年以兩廣創設電綫案内出力保留原省歸候補班儘先補用十五年以剿平關外陸之平逆匪案内出力保俟補缺後以直隸州前先補用均經吏部核准覆奏奉旨依議欽此是年二月在廣東鄭工捐局捐離原省攺指廣東歸原班補用十月經臣之洞奏調赴湖北差委十一月二十六日到湖北省十六年二月在湖北新海防捐局捐離廣東攺指湖北歸原班補用接准部文坐光緒十六年六月二十日行文按照限减半計算應扣至是年七月十五日爲到省日期該員前在廣西試用期滿業經甄别留省補用嗣保加候補班次並未改官照例毋庸冉行甄别查該員凌兆熊才學兼裕辦事精明且係知州候補班内科甲出身人員例得先儘補用以之請補蘄州知州實堪勝任惟調缺請補與例稍有未符但人地實在相需合無仰懇天恩俯念蘄州員缺緊要准以候補班儘先補用知州凌兆熊補授實於地方吏治均有裨益該員係候補知州請補知州銜缺相當毋庸送部引見據布政使王之春按察使陳寳箴會詳前來謹合詞恭摺具陳伏乞皇上聖鑒勅部核覆施行謹奏奉硃批吏部議奏欽此○○李鴻章片再查直隸宣化練軍歴年　辦口外士　馬賊出力各員弁上年十一月間經臣奏請奬叙内有二號汛千總李堃請保以守備補用兹查該員於光緒三年派赴庫倫防勦案内已保有補缺後以守備儘先補用現保拔補實缺千總卽係在任候補守備原保係屬重複應請將該員攺加都司銜又五品銜升用知縣石儒珍原保俟補知縣後以應升之缺升用兹查該員係由附貢生分省補用州判遞保以知縣　用並五品銜是現官並非知縣所請奬叙係屬虚擬核興例章不符應請攺給五品封典仰懇天恩俯惟勅部照擬核奬以示鼓勵理合附片具陳伏乞聖鑒訓示謹奏奉硃批該部議奏欽此 
 
