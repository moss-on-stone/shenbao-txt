# 1901 - 261 - 4910283

 

Page 1

 
 
[新印湯蟄仙太史重校熙朝政紀] [  圖書集成局啓]  
是書爲閩縣王文勤公所箸又名石渠餘記文勤公爲道咸間名臣所見官書旣夥因將開國以來藎猷茂績旁稽博考勒成一編誠掌故之淵海而政事之綱領也從前甯鄉黄氏攸縣龍氏皆有刻本惜流傳甚少學者購覓爲難今本局覓得山陰湯蟄仙太史精校本亟用新鑄大號鉛字潔白連史排印成書裝訂四本碼洋六角世有留心掌故政治之學者請速臨上海三馬路申報館申昌書室購取可也此佈 
[開售九通股票] [  上海圖書集成局啓]  
自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政冶藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[觀大阿哥奉旨撤去事特抒鄙見論之]  
大阿哥溥㑺之入繼也立嗣也非建儲也端郡王載漪之推崇拳匪也謀大位也非悮信亂民也使溥㑺不爲 
穆宗毅皇帝之後則載漪祗一親藩耳烏敢萌異志迨其子旣膺繼體之重又以國朝例不准預立太子探恐日後皇上前星耀彩其子或仍退處於藩封輾轉籌思頗無良策適亂民以義和拳起事托名扶清滅洋於是乘機煽惑聖慈謀傾我至聖至神之皇上我皇上夙以英明著皇太后更朝綱久攝明並重離何至信怪誕之讕言遽與外人開巨釁祇以中東戰敗之後外人見中國日就疲弱思羣起而豆部瓜分割廣州灣占威海衞賃旅順口奪膠州灣實偪處兹國日以蹙一聞義和拳能與外人拒遂謬加信奉猝召禍端中外震驚乘輿播越然則去歲之變附之者雖千百輩而肇之者實載漪一人祇以其子已入繼先皇帮不忍遽加顯戮然其罪實萬不能逭載漪旣不能逭厥罪則溥㑺係罪人之子日後烏能使之正位青宫皇太后之降旨撤去大阿哥立飭出宫賞給入八分公銜俸謂非恩威並濟斟酌得宜者哉或曰自去冬以迄目今外間布散流言謂載漪糾合董福祥秣馬厲兵揭竿謀叛甚至謠傳關外之馬被董福祥悉行購去竟無一匹留存或謂溥㑺曾私自離西安省其父於關外或謂載漪獨自煽亂與董福祥並不相干意者諸說果信而有徵皇太后故大奮雷霆之威先將溥㑺黜去乎曰是不然載漪已奉旨圈禁窮邊雖有作亂之心安所得而作亂董福祥早經斥革特一庶民耳舊部曷從招軍械曷從置卽有敵國之富惟是悠游林下以樂餘生號召黨徒殊非易易或又曰自遭拳亂外人每不滿於我聖母皇太后而其嫉載漪溥㑺父子尤腐心切齒幾於欲得而甘心邇者慈輿將次回京疑外人欲與之爲難故先將其甚惡者去之以冀彌縫其口則應之曰惡是何言歟無論國家承繼大事外人不得而使之更張且載漪卽甚開罪於外人而旣經屏之遐方嚴加禁錮外人早已不復置喙以太后之明聖豈有嫉其父而連及其子遽行黜退以媚外人者然則溥㑺自承繼以來或稱其痛哭求歸或稱其廢書逃學迨至隨駕西幸更指爲開設戯館狎暱流娼入巿井以行兇嗾内侍以作惡聽戲則喜觀盜賊之事讀書則不知句讀之分種種行爲幾同無賴子以爲實有其事乎抑故加以汚衊之詞乎曰此特齊東野人之語夫固誰見之而誰傳之曰若是則拳匪亂後欲黜則竟黜之矣胡爲而獨黜於鑾輿回至汴梁之後曰是亦有故皇上之所以爲穆宗立嗣者以聖躬弗豫恐不能誕生子嗣以承歴聖之宗祧耳自經遭亂蒙塵與夫亂定返蹕聖躬已日就康健他日者螽斯衍慶繼繼繩繩當不難誕育儲君纘承穆宗大統適値載漪獲罪列聖其子雖自知惕息惴恐終不得使之安處宫中以故斥而廢之以免日後多所周折旨中承嗣穆宗毅皇帝一節關繫甚重應候選擇元良再降懿旨者特以目前尙未篤生聖子故爲此以慰薄海臣民豈皇上當春秋鼎盛之時而逆知日後必不能生育至謂載漪實爲首禍其子豈宜膺儲位之重等因所謂儲位者實指儲以爲穆宗嗣子並非違列祖列宗成法而建立儲君莊誦綸音愼毋悮會焉 
[本館接奉電音] 昨日河南開封府行在飛電傳來上諭二道旨二道敬謹譯登○十月二十日行在内閣抄奉上諭朕欽奉慈禧端佑康頤昭豫莊誠壽恭欽獻崇熙皇太后懿旨已革端郡王載漪之子溥儁前結降旨立爲大阿哥承繼穆宗毅皇帝爲嗣宣諭中外慨自上年拳匪之變肇釁列邦以致 
廟社震驚乘輿播越推究變端載漪實爲禍首得罪列祖列宗旣經嚴譴其子豈宜膺儲位之重溥儁亦自知惕息惴恐籲懇廢黜自應更正前命溥儶著撤去大阿哥名號立卽出宫加恩賞給入八分公銜俸毋庸當差至承嗣穆宗毅皇帝一節關繫甚重應候選擇元良再降懿旨以延統緒用照愼重將此通諭知之欽此○二十一日内閣抄奉上諭吉林都統卽補道謝汝欽著交軍機處存記江西南昌府知府江毓昌湖南長沙府知府顔鍾驥均著交軍機處存記仍註册回任候升欽此同日奉旨兵丁等借支庫銀應扣本年十二月次年正月兩月著加恩展限兩個月欽此同日奉旨著派奕劻裕德載卓世續會同前軍統領護軍統領看視紫禁城値班兵丁奬賞欽此 
[召見大臣] 昨日友人自河南開封府行在專電告知本館云本月二十日皇太后皇上召見世綱及方友升由禮兵一部分别帶領引見○二十一日召見奉天道雙綸佐領全忠 
[内廷工竣] 聞之京師友人云内廷各要公已將中叚報竣工程處原設午門前工部朝房之内兹因 
 
 

Page 2

 
 
回鑾在邇擬卽移出禁門已於上月杪拜摺陳奏並聲明蹕路陸續告成 
[酌减軍營] 聞之汴梁友人云皇太后皇上由西安啓行時飭張總戎行志統率軍士八營隨扈及上月初十日行抵張茅鎭奉旨簡總戎爲西寗鎭總兵總戎遂帶隊赴秦中新任而將軍士撤去五營僅留三營隨蹕此外甘軍十四營亦已奉旨撤去九營矣 
[派兵保護] 天津直報云張家口警察華兵自經沈仲禮觀察訓以洋操卽步伐止齊技藝嫺熟上月某日持槍護送某洋員入京各國弁兵皆以禮相待現方假寓德軍營内觀察恐外人不無疑慮或致齟齬猝生因備文照會曰爲照會事去冬張家口聯軍退後朝命敝道總辦張家口察哈爾等處洋務局事凡各國教堂教民洋行洋商均歸敝道一力保護惟張家口外民情愚蠢現雖中外和好究未明若何和好之道必須制以兵力庶能帖伏從前敝道在上海吳淞等處統領自强軍仿照德國操法兵勇皆係中國人而營哨官皆係德國將弁故雖具勇亦知敬禮洋人地方盜賊皆所畏憚自去年拳匪亂後民心究有未靖所有各國教堂洋商歸敝道一人保護責任甚重深恐不能周到故現已訓練警察營步隊二百五十人爲一康班尼警察營馬隊四十五騎爲一司瓜德隆四分之一曾經拿獲盜賊口内外匪徒無不畏憚業已著有成效所有步隊專事保護敎堂及本地洋行之用口内口外均設卡駐紥所有馬隊專事保護往來洋人及洋商貨物在察哈爾一百五十里一路地方分叚布置護送俄内貨物保護往來遞信之人凡有洋人及洋商貨物自張家口至北京天津保定府及山西一帶亦派此馬隊護送隨帶洋槍以備不虞此係敝道竭力保護洋人起見如經過地方爲聯軍遇見務祈照外國兵勇一律看待此等兵勇所練者洋操所保者洋人上衣則用紅領下衣則用紅條衣上左臂有英國字號一方現在英國水師游擊周恩思自歸化城至京卽派警營馬隊四騎一路護送可傳該四人進見以後遇有此等兵勇卽係敝道所練專爲保護洋人之用者務祈傳知軍隊一體知照准張家口警察營勇帶槍乘馬至京津保定來往爲此照會貴提督查照希卽允准並請見覆施行須至照會者 
[約束書吏] 聞之京師友人云崇文門稅課司吏人舞竇良多向未敗露本月某日稅課司懸牌曉諭曰爲牌示事查東壩積弊已久整頓之法必須嚴汰書差方能力節糜費其諭帖等旣無裨於公事併應分别裁汰况該局向以茶葉爲宗今内移走豐臺稅務較前大形减色更無須多人經理諭到之日著卽遴選書差中之勤愼者酌留十二名餘均裁去裨其别謀生機諭帖等應由本爵部堂分别調回别予安置用示大公局費亦卽從優發給藉資鼓勵自經此次示諭以後該書差等再不激發天良認眞當差一經委員查出准卽逕行斥革重則送務懲辦本爵部堂言出法隨勿謂言之不預也 
[觀察過津] 天津直報云欽命津海關監督黄花農觀察奉委帮辦商約事宜本月望日十二點鐘時由京乘火車抵津就北洋醫學堂小駐俟招商局輪船出口馳往上海襄理一切事宜 
[兵船寥落] 天津直報云邇者各國駐泊大沽口内外之兵艦運船已寥寥無幾本月十有五日僅留八艘其中英國一艘美國一艘德國一艘法國二艘俄國二艘義國一艘 
[閩督閱兵] 福州訪事人云閩浙總督許筠帥定期本月十一日由省起程按臨長福興化厦門漳州泉州等處校閱營兵先期牌示所有各屬公文無論尋常緊要俱投交中軍衙門彚送省署其廷寄及各部排單則飛遞行轅蓋恐要件或致延擱也 
[試行彩票] 武昌訪事友人云鄂省庫儲支絀應攤賠欵挹注維艱大府體察情形擬試行富簽彩票司道一再籌議僉謂創辦之始能否廣銷獲利實屬把握毫無惟署黄岡縣寳子年大令力贊其成願按月認銷若干張督憲張香濤制軍深爲嘉許檄飭速回本任試行如果暢銷再於各州縣設法推廣大令奉檄後卽趨詣督轅禀謝刻已馳返黄岡矣 
[土稅難加] 武昌訪事友人云鄂省土藥釐稅屢經大府設法整頓收數日多近因國家待用孔殷經户部議准將各省土藥釐稅一律加抽三成土商聞之深恐成本太昻有碍銷路因聯名具禀大府瀝陳下情并謂鄂省土藥稅則屢經改定較前已增數倍商力實屬不支如再議加則土藥價値益昻勢難與洋藥相敵恐無補財政徒增漏巵未知大储將若何批示也 
[土藥加捐] 杭州訪事友人云和議已成賠欵浩大部臣竭力籌畫擬在土藥稅項下照向章加徵三成業經奏准咨行到浙撫憲任筱沅中丞隨札蕃司誠果泉方伯飭局妥議本月十五日局總某觀察出示曉諭曰案奉藩憲札轉奉撫憲行准行在户部咨開各省土藥捐項現經奏准按照原定稅則加增三成徵收浙省自應遵照辦理等因到局奉引查土藥稅則前奉大部定章每百觔捐銀六十兩浙省詳請照第四條内開如係稀漿以六折九扣征收捐項無論出省本省均歸一律不能再减若是乾漿每百兩須加二十五兩以二百二十五兩申算仍照六折九扣收稅歴經遵辦在案兹奉前因合卽將舊收數目不論稀漿乾漿概行加增三成以歸劃而免歧異爲此仰各商販人等一體知悉遵照毋得隱匿偷漏致干科罰并奉藩憲札行定於十月二十一日起一律增刷三成各宜謹遵毋違特示 
[關吏籲恩] 武昌訪事友人云和議已定賠欵浩繁經議和全權大臣與各使公同籌議擬將各省常關在租界五十里以内者概歸稅務司經理武昌關亦在其例湖廣總督張香濤制軍接准來文卽行知武昌府遵照帷關上司巡吏役不下數百人世業相承歴年久遠全家八口恃此爲生一旦改歸西人不免無從染指因相約赴督轅籲懇制軍以全權大臣原議有户部關歸稅務司代收工部關仍照舊章之說查武昌關專榷船鈔不收貨稅事隸工部本與户部稅課無干似可仍照舊章毋庸改併聞擬咨商全權大臣外務部請轉飭總稅務司赫鷺賓榷使知照未知榷使能否允從也 
[撤勇過潤] 鎭江訪事人云月之十四日日本大坂商船會社利丸行抵潤州載有浙江新軍右營裁勇數百名常鎭通海道長久山觀察深恐若輩登岸滋事特飭水陸總巡周錦堂遊戎在江干彈壓旋查得中有七八十名籍隸揚州等處因卽雇船載送渡江回里其餘仍由大利丸載往漢口遣散 
[捧檄履新] 金陵訪事人云署上元縣劉松亭大令瓜期已屆兩江督憲劉峴帥飭江寗藩司恩藝棠方伯檄令補授是缺之戴子和大令卽赴新任已於月之十二日牌示轅門矣 
[粤東火警] 廣州訪事人云自八月初旬至今兩月有餘亢旱無雨以致風高物燥火警頻聞本月初七晚初更時廣州城中十一鋪如意巷劉宅後樓忽兆焚如之禍幸鄰近某木作工人羣集施救始得熄滅初八日之夜一下鐘時横河某莊又遭回祿神蹂躪初九晚時方初鼓新城高第街許宅亦以被火告各水龍急分投赴救僅燒去平屋數間 
[浙省官塲紀事] 杭州訪事友人云本月十六日爲敷文崇文紫陽三書院師課之期敷文由汪柳門山長主政生題齊威王烹阿封卽墨論問國所恃者富强而何以致富何以能强其本安在羣經中言富言强皆三代聖君賢相所經畫盍一一徵引而申論之童題韓昭侯藏敝榜待有功論問農工商皆富國之本三者以何爲先紫陽由王同伯山長主政生題魏營洛都論齊人伐燕勝之一章齊人伐燕取之一章沈同以其私問曰一章燕人畔一章通義童題魏禁胡服胡語論管氏有三歸義崇文題未詳○兩浙杭紹運副高分轉之太夫人某氏年逾八旬迎養在署 
 
 

Page 3

 
 
本月十一日因病仙逝分轉定於十三日大殮一面呈報丁憂備具清供將印信封固遣丁齎送運署不知遺缺委何人接署也 
[厦島官塲紀事] 厦門訪事友人云本月初六日調署福建水師提標後營遊擊李遊戎維實由省垣乘莾輪船抵厦趨詣提轅禀見楊西園軍門小駐數日然後前往履新○本月初十日厦地諸紳董假座興泉永道署公讌水師提督楊西園軍門並請道憲延少山觀察簉座略分言情異常歡洽　 
[潤郡官塲紀事] 鎮江訪事人云署鎮江城守營參將吳養吾參戎現奉兩江督憲兼南洋通商大臣劉峴帥檄飭將所部兵丁裁去二成以節餉項當卽通飭所屬各營嚴加挑選分别去留○日前江蘇藩司陸春江方伯札行丹徒縣張允臣大令曉諭民間行用當十銅圓大旨謂此項銅圓仿閩廣兩省鼓鑄質用紅銅錢色極佳凡完納錢糧釐稅及一那往來交易均著照用不得抑勒云云此亦補救圜法之要端也○邇日地方官辦理冬防極形嚴密本月某日之夜三更時署鎭江府許東畬太守微服出署督率差勇巡歴城外行至姚一灣左近見某烟館尙未閉門遂命提烟館主某甲至輿前笞責數百板將門封釘以爲違禁者戒 
[道示照登] 本邑城廂南巿倣傚泰西良法開辦自來水已有年餘前日蘇松太兵備道袁海觀觀察出示曉諭云爲曉諭事照得上海城廂内外河道前因屢浚屢淤每遇潮落水涸偶有失愼取水爲難且水源渾濁居民汲飲易生疾病經前道舉董集議在十六鋪南巿外灘設立自來水廠接通城内以防火患而便民飮業將禀定章程出示曉諭在案兹查該廠各項工程已將告竣出水卽在目前誠恐居民未盡周知合再出示曉諭爲此示仰諸色人等一體知悉爾等須知自來水廠之設原係便民食用藉免火患實爲保衞地方切要之舉如有自願安設水管或就各街道水管購用者定章各聽其便爾等毋庸疑慮倘有不肖之徒從中阻擾或造謠惑衆情事一經訪獲定行重究不稍寛貸其各凛遵毋違切切特示 
[帶犯歸案] 日前法界工部局園丁顧阿木深夜行至南馬頭罐弄畔突被匪徒扭住毒毆并攫去洋銀二十元事後浼西人函告捕房捕頭禀諸讞員杜枝園大令令包探沈阿五會同十二圖地保拘獲張成生李阿生二名解至二十三七鋪巡防局研訊交人保出昨日大令飭探持函至局禀請帶至公堂歸案復訊局員允之 
[火不爲災] 前晚七點鐘時本邑美界西華德路第二千二百六十六號門牌徽州人某甲所開茶葉店樓上誤將火油燈潑翻以致火勢上炎幾致不可收拾幸卽設法灌救始得火滅烟消僅焚去衣被等物 
[出殯路由] 日前浙紳邵襭蓀觀察文瑛在滬仙逝兹擇於明日舉襄午前九點鐘時靈柩由寓所啓行經四川路朝北至擺渡橋沿蘇州河朝西至鐵路大橋朝南至後馬路朝西至北石路朝南穿大馬路至四馬路朝東至棋盤街朝南至寳善街朝西至丹桂茶園朝北一直至大馬路朝西至何瑞豐洋貨號朝北直至壽聖菴朝西過北泥城橋進平江公所暫厝擇日回里並聞嗣君季剛部郎延某太史題主并於次日設奠受弔 
[上海縣署瑣案] 奚土土控從兄鶴鳴吞没田單前經縣主汪瑤庭大令研訊判將鶴鳴笞責收押限繳田單玩延迄今抗不遵繳前晚大令提案比追鶴鳴供稱此項田單抵押廣東會館計洋銀六百元求准交保出外措資贖回大令著仍還押限半月内繳到如違嚴比○本月初八夜本城南張家弄柏義泰紙作失火焚斃鄰人浦永祥之母王氏及姪阿錢報經大令蒞騐提到義泰執事人汪錦章削晚升堂研譸汪供是夜被火時小的不在作中後查得寄居樓上之林姓家小孩潑翻　内洋油致肇斯禍小的驀遭累及求恩明鑒大令謂如果樓上失火不至燒斷樓梯致王氏等人不能逃出顯係爾之狡賴遂飭掌頰十下諭令償給浦姓棺殮費洋銀三十元浦供母親姪子焚斃甚慘務求嚴究大令開導再三兩造始各遵諭當火熾時鄰人沈姓倩王汝福搬運零物被王藏匿衣箱一口事後投縣控追迨大令飭差往拘王已逃避遂將伊兄孝山解案訊究供稱王至今未歸無從查悉大令飭交人保出候提王嚴訊○租界紅帮裁縫設有公所曰前張韻州等二十餘人投縣保舉董事請給諭單旣而同業朱榮堂具禀爭充大令研訊之下張等同稱公所董事向由帮首葛木林吳榮堂龔正良沈桂炳姚立忠輪充去年葛吞欵逃避由吳接任今議定舉陳桂山爲董事朱出而阻撓叩求訊奪吳所供相同朱供光緒十七年起造公所後由各帮首輪充董事嗣曷侵吞公欵逃往東洋迨吳接充勒令同業加捐以致輿情不洽大令察閱公禀以加捐一事出於公議朱不應阻撓喝責二百板吳等申斥一番著每年秉公選充董事毋得滋生事端 
[馬路工程局紀事] 日前整容匠王樹生在南巿毛家弄德昌小烟館吸烟遺下皮夾一枚内有金銀戒指各一疑夥友蘇祥雲所竊扭控馬路工程局總辦翁子文太守倩襄讞委員余叅軍訊究以証人杜文保萬難憑信諭令地甲偵查前日飭提復訊地甲禀稱小的查得王所有皮夾遺失烟榻上由同夥拾去並非蘇竊叅軍諭令王出外訪查○前日英商老公茂紡紗廠查驗棉花洋人查獲攙水棉花中意圖矇混之各鄉販扭送工程局經余叅軍研訊判罰王茂生洋銀三元魏阿桃洋銀二元沈木林洋銀九元錢寳元洋銀十四元周長勝洋銀三元席關勝洋銀四元翁裕香洋四元 
[英美租界公堂會訊案] 德商波彌文洋行主前控趙佩玉定貨不出等情讞員張柄樞司馬訊明判將各貨歸洋商出售如有虧耗令趙照賠迄今日久洋商恐虧折過多趙或翻悔因復禀求德總領事函請司馬覆訊前日司馬會同佛繙譯官提趙研詰原告投案聲訴前情請飭趙覔人具保趙供此貨洋商不早售去拖延日久商人賠累不堪尙求恩察司馬商之佛君限一禮拜内覓妥人具保至洋商處理明違干未便○德商順發洋行主控吳子良定貨不出等情司馬訊知兩造供詞各執諭令邀公正人妥爲理處吳浼天祥洋行某洋人查核函致司馬稱吳應將各貨照數出清前日司馬升堂復訊原告投案訴稱此貨已由公正人查明帳目應令吳照數提出業經簽字吳不得再有異言吳堅稱天祥洋人並未簽字且所定各貨已被原告售去司馬令吳交妥人保去候函詢天祥洋人再行核奪 
[英租界捕房紀事] 前日蕪湖路左近有一無名男屍僵臥途間六百零九號巡街捕見之回報捕房捕頭令地保往查旋報稱並無親屬在滬捕頭令報諸某善堂領棺收殮○偷兒王阿榮行竊閘北何桂生家衣物經包探劉杏卿拘入捕房捕頭著押候解送公堂禀請讞員張柄樞司馬訊明懲治 
[跋時務通考續編] 昨承點石齋主人王菊人鹺尹以時務通考續編見貺披而讀之中分子目三十有九舉凡列國之天算地輿公法約章鑄幣開磺以及新政新學新理新藝門分類别詳載無遺而又生面别開與正編無一緟複宜乎吳清卿中丞書其卷首謂談經濟者亟宜家置一編也近出諸書此爲巨擘爰樂得而跋之 
[壽考維祺] 敝處製辦棉衣係託何直園善士督理事必躬親務求美善前日爲何君六旬雙慶齊眉康健允於代辦之外自助一百套情尤可感頃又接丹桂書屋孫善七來函云僕年屆耳順蒙親友厚貺極擬設筵奉答爲念時交冬令北地災民禦寒無具赶製棉衣一百套爲親友造福云云而君之意不謀而合自當聯綴登報以頌無疆之福並勸海内仁人及時行善不勝盼禱也[  嚴信厚啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[劉幼吾司馬署湖南桂陽州臨武縣時勸民種植告示] 爲出示曉諭勸民種植以開利源而廣國課事本年八月奉各大憲札開欽奉上諭飭部議覆唐沽鎮一摺内稱照得富國之本首在足民生物之功資首因利今世變益急財用内匱各省官員未聞以何地可興可利何處可植何種以致我中國膏腴至廣生産繁多曠廢棄置不知因地興利殊堪浩歎誠量各省土性所宜廣植物産其已備者擴而充之未備者購種植之使無曠土無游民則不但地方富庶且鮮賊盜劫搶之事所有應植各種條列開後請飭責成地方官詳查土宜速爲勸導購種俾物産加多稅課自旺足民足國之道無善於此飭卽查照辦理等因奉此查樹藝一事前於上年三月間奉撫憲刊刷簡明告示及本縣出示迭次徧貼勸諭在案兹奉前因須知中華得天地正氣土膏本厚物産最多雖一切食用各物不及外洋精巧而味正質堅實爲外洋所不逮無如中華人民多安遊隋在有業之户山地多廢置而不種無業之民又苦力不能施無怪生齒日繁財用日匱能安貧者則窮愁坐嘆至若無賴之輩則不免鼠竊狗偷甚至結黨成羣夥爲匪盜害難盡言若臨邑地方山多田少曠廢之地尤多問其不種之由皆以偷竊爲慮不知無業之民旣無田地耕種且不學習工藝焉能禁其不盜不偷及至犯案官爲收管懲辦而前者旣除後者繼起况漏網者不知凡幾曷勝誅求欲求救時良策惟有亟講樹藝之一法今本縣與闔邑紳民富户約凡有山土之家速購各種産物以植之或已之荒土太多不能遍種卽租給他人而薄取其値或公立一會招股集貲開土試辦不數年物産繁盛大利卽興無業游民且因此而得食盜賊將不期而自無尤爲利中之利矣惟小民祇可與之樂成難與謀始尙賴地方有識紳耆先爲倡率勿苟安積習勿吝惜貲財勿輕聽浮言勿見小欲速則事無不成利無不開矣如恐種植被竊則嚴立團規呈縣核定有犯送懲或請差拘欲興利必先除害本縣自當竭力維持爲爾等贊成也尙其勉之實有厚望所有應種各項條列如左以俾周知毋違特示一曰蠶桑中國産絲之區以浙江爲最浙江以太湖爲最蓋湖水澄清性肥而煖故以水灌桑則葉茂以桑飼蠶則絲韌以一太湖例之鄱陽巢湖洞庭大明洪澤昆明各省之湖誠能推廣此意徧植蠶桑則所出絲繭皆能光白柔韌遠勝日本意大利諸國而收大昨此言近湖之地宜蠶如此又曰高原宜山蠶下濕宜澤蠶北方養蠶晚南方養蠶早宜蠶之處不獨近湖地方明矣現聞各府州縣徧興蠶利又購廣種浙種各蠶之生發取絲獲利不可勝計臨邑亟宜仿辦趁此冬季多栽桑袂來春可望長發除蠶子已經本縣於今春購種分給外候再加購分給可也[  此示未畢明日續登]  
[英美租界晚堂瑣案] 致寳長廣貨號主洗　熙及霍楫三邛桂堂林鳳藻聯名控茂亨洋貨店執事人藩菊生積欠貨欵延不清還等情讞員張柄樞司馬准之前晚提潘研訊各原告投案訴稱潘前在六馬路茂亨洋貨店經理一切迭次購取各貨共欠銀四百餘兩今店已閉歇不來料理叩乞究追潘供小的在茂亨執業主人張桂蟾張柄華現已逃往蘇州司馬諭令押候備文移提二張到案訊追○唐阿大扭控顧張氏誘匿伊妹等情司馬研訊之下唐供小的之妹阿二年一十有六向在某繅絲廠工作本月某日被顧張氏藏匿無蹤叩求究辦顧張氏供唐妹阿二實收小婦人之姪兒阿生領往浦東不于小婦人之事司馬令押候提阿生到案訊追 
[法租界捕房紀事] 太古碼頭甲乙二小工怠於工作嬉戲途間適爲工頭某丙所見向之呵斥甲乙非惟不服反肆兇敺丙怒喚令巡街捕拘入捕房捕頭令押候解送公堂禀請讞員杜枝園大令訊究○途人某丁被剪綹賊王阿榮竊去銀質對時表一枚報捕查獲詰知贓已付質因押候解送公堂禀請核辦○有某戊者行經護城河畔突被流氓阿五攫去頭上所載之帽飛步追獲扭送捕房捕頭命押候解送公堂禀請訊辦 
[美租界捕房紀事] 昨晨小竊吳金生混入百老匯路某姓木作塲内竊取木板數方肩荷而出適爲包探石榮所見拘入捕房捕頭令押候轉解公堂禀請讞員張柄樞司馬訊辦○昨午甬人姜阿法手持銀質對時表一枚至西華德路第二千六百十號門牌粤人翁阿明所開押店質錢旋因論價不諧口角毆鬥不虞爲二百十三號印捕所見喝阻不理一併拘入捕房捕頭詢得情由以兩造均有不合一并逐出不子准理 
[金陵官報] 十月十一日英國欽差蕯道義管駕官司徒福繙譯官許立德叅將畢格威米司駐甯領事孫德雅均會洋務局候補道汪見知縣白承頤禀知奉委清節堂卽到差總巡内河釐卡知府桂禀辭出巡十二日藩轅牌示准補上元縣知縣戴光堪以飭赴新任又江都縣知縣湯　調省差委遺缺查有署上元縣知縣劉燡堪以署理十三日候補道劉秉楨謝委聚寳門外粥廠彈壓差署丄元縣劉叩謝調署江都縣牌示准補上元縣戴叩謝牌示赴任試用知縣何崧齡直隸州判於錫瑜捐免騐看府經萬恩鴻縣丞鄭洪年甘聯桐典史謝嗣曾巡檢章炤吳祖熊韓　壽主　馬秉寅從九陸長良龍光湛均奉示灌憲代見騐看十四日前四品銜記名御史總理衙門章京户部貴州司員外郎中劉奉璋到通判　懋均赴引知縣陳壽康解甘肅恊餉辭咨派駐滬考察商務委員知縣洪翼昌到奉蘇臬司委抽查高溧句保甲卽辭十五日奏留江西差遣統領内河水師候補道錢德培到由東洋閱操回太湖水師左營陳正珀到蘇州善後局提調知府陳遹聲到叩謝派辦處隨辦差鹽經歴戴武義劉榮蓀均奉示藩憲代見騐看縣丞吳瑞昌禀知奉委赴徐州屬採辦軍硝卽辭總統護軍等營楊幫帶護軍右營周汝和先鋒官龍復森守備洪占奎朱聲剛到見由日本看操回 
[江蘇官報] 十月初七日知縣許涵怡禀謝奉委赴溧陽查勘荒田差卽辭府經歴吳瓛由上海貨捐局查騐差次專丁來省禀謝奉飭留辦推石補浦謝德鳳禀知到留防太湖水師中營管帶差初八日藩轅　示照得婁縣小徵司選檢吳葑階叅革遺缺查有輪補到班之候補班巡檢王壽峰又崑山遊擊補司巡檢岳廷幹勒休遺缺查有輪補到班之遇缺先巡檢榻哲謀又震澤縣平望司巡檢王政叅革遺缺查有輪補到班之遇缺先巡檢鄭金鏞均堪以請江　縣派辦處記名道潘學祖通知在院上禀到謝奉委江甯派辦處差卽辭回甯花翎指分江蘇試用道鄧炬湖南人由金陵來知府陳遹聲禀謝奉委派辦處隨辦差改指江蘇截取同知張文灝浙江人禀知先行到省指分江蘇試用知縣阮崇德貴州人由京騐看來省禀到指分江蘇試用理問沈明爔縣丞翁偉業巡檢朱應垣均浙江人榻昌球遇缺先蒲用巡檢蔣鳳標安徽人均禀知繳咨到省指分江蘇試用縣丞丁浚昌湖南人吳榮實安徽人郭元楨朱景清巡檢張　鼎均浙江人李雲章直隸人從九品陳兆鵬順天人邵良騤府照磨葛敬年本班儘先巡檢吳鼎勲均浙江人遇缺先補用巡檢曾紀璿湖南人均禀知奉撫憲騐看到省儘先參將陳連陞安徽人由松江來初九日欽賜翰林院檢討劉明源辭行委署青浦縣錢國選禀辭赴任從九邵良騤禀辭赴滬勸辦順直賑捐差指分江蘇試用州吏目於錦鏞浙江人由津領咨來省禀到初十日同知李福冕禀謝委署蘇州府管糧通判事知縣趙樹楷禀謝委署金山絲事震澤司巡檢林韶貽專十來省禀知在順直賑捐案内加捐知縣在任候選藍翎五品銜指分江蘇試用巡檢程翊清浙江人由浙撫憲騐看給咨來者禀到　分江蘇試用從九品司　芑浙江人由直隸督憲騐看給咨來省禀到十一日花翎試用道鄧炬辭行回甯請補淮安府知府張慶勛由滬來禀謝蒙江藩憲牌示飭令先行署事知縣富光祖禀銷抽查銅蕭宿睢等縣保甲團練差並謝奉委北路總巡差花翎同知銜直隸州用江蘇候補知縣閔廣綸浙江人由滬專丁來省禀知蒙批准先行到省州稅課大使李寳賢禀知奉保甲總局委代辦盤門水關盤查卽日到差指分江蘇試用縣丞楊繼新湖南人巡檢馬鑑順天人查耀蕭樹霖均浙江人均禀知繳咨到省十二日同知銜江蘇分缺先補用知縣程忠諫江西人禀知呈騐部照先行到省指分江蘇試用直隸州州判胡殿聲浙江人禀知奉　憲　看到省府經歴丁方瑴由靖江保甲差次來禀知順直賑捐案内捐過通判班從九羊汝達禀知順直賑捐案内捐過主簿班仍留原省歸候補班補用五品銜指分江蘇試用按經歴金述彤試用府經歴陳述曾五品藍翎試用府照磨胡家驥又縣丞陳悅褚廷枚又巡檢丁晉錫均浙江人又從九品吳豫長河南人理問銜試用從九品金秉戊五品頂戴遇缺先補用巡檢連振標均浙江人又試用從九品蔣奎元四川人試用巡檢周篤生徐元祝王慶　周丞聚均浙江人吳藩王襄方廷　均安徽人從九品張廷黻浙江人均禀知奉撫憲騐看到省指分江蘇試用縣丞朱景清張汝霂均浙江人王孝司福建人均禀知繳咨到省 
 
 

Page 10

 
 
[官報] 十月十二日曾大令紀　由蘇省公幹到揚鮑鹺尹毓東由淮北來　十三日丁分轉士年辭赴卾岸差蘇鹺尉履升銷通屬鹽色差十四日暑中正塲江鹺尹錫麟當事回龔鹺尹齊巘辭赴皖岸聽差劉鹺尹繩祖自淮北來分發巡檢蔣鹺尉拱北湖南人禀到陸鹺尹恆謙王鹺尹紹求均甄别 
[上海陳家木橋電報總局籌賑公所經收江皖水災急賑第八次清單] 吳中知非子求合家平安洋十四元無名工洋八元榮陽勉力子敬助棉衣褲洋一百元古董補缺氏助棉衣褲洋三元陳蓮舫翁經募陳濟差洋二十元蘇徐乾齋翁經募安徽候補直隷州丁求延年益壽洋一百元潘濟三翁經募合大洋四元又陶德潤十四元又保康病洋四元又震記洋四元又信昌成洋二元又碧　梧院洋二十四元又和羹堂洋十六元又泰順鑣局朱洋二十元又周永茂木作洋十元又仁和坊洋二元又裕記坊洋二元又泰和坊洋一元又茂源昌坊洋一元裕隆盛坊洋一元又同仁興坊洋二元又正源坊洋一元又恊源昌靛行洋二元又謝五拾洋一元又王樂記洋一元又桐記洋一元又石泰來洋一元又潘子美洋十元又邢成德堂洋五十元又無名氏洋十元謝筠亭翁書潤移助洋一元四角陳永記棉衣洋二元以上共收洋四百十八元小洋四角病洋四元正 
[上海虹口元濟善堂經收七八月分月捐清單] 唐傑臣月捐洋十元陳可良翁醉樓二户各四元黄薰南陳雁初義成號錦章號四户各二元永增祥萬順豐鉅昌隆二户各一元李珊記興昌祥燧泰號長和號元昌號五户各六角聚昌號寳昌號寳興號源泰號生昌號順興源恆昌號利亨號同春祥成昶利恆裕昌十一户各四角杏花樓五月至八月份一元二角梁日三惜字捐四元共收月捐洋四拾一元三角 
 
 
 

Page 11

 
 
   
 
 

Page 12

 
 
   
 
