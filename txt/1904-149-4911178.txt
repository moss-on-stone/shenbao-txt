# 1904 - 149 - 4911178

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時朝廷上下多以不逹時務相詬病迨是書出至戍戌年果有　　之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閲者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書　集每部實價洋銀六元四角續集四元八角合購兩集共計十元此發克已此佈 
[續錄出使俄國大臣胡星使奏陳俄人建造東三省鐵路工竣情形摺片]  
　　查其經費自光緒二十二年立約之後至二十七年止於五年中在東省用去鐵路工築費二萬八百六十五萬二千六百盧布造車費三千四百三十五萬盧布勘查費四百萬盧布購地費四千六百萬盧布旅順口修築費一千三百萬盧布計共三萬萬盧布有奇而昨今兩年所用尙不在此數據其户部大臣所報卽青泥窪賣地一項可收回地價一千五百萬盧布准此以推極東生財之道正自無窮等語然目下尙未臻此境當光緒二十六年借國債九千五百萬盧布次年又借七千六百萬盧布聞多供鐵路之用此誠非絶大魄力絶大貲本未易蔵此鉅工興兹遠利我國家根本重地有此數千里長之鐵路綿延連屬善爲策應亦未始不可默籌利用以惠此三百萬方里之居民惟成事貴審先機方今路成伊始或亦尙堪措注竊查兩國交界鐵路相通必有合乎公例之條約互相維繫如西一千八百六十四年巴晏法國路約一千八百六十七年法普路約一千八百七十五年俄奥路約一千八百七十八年瑞士都城會議萬國　約之類大抵首以貨物信件彼此責成爲重界線上稽查貨税各有專章價値時刻等事互相商定俾萬國有所遵循而兩國得均利益此爲各國法律家所公許應由督辦東省鐵路之中國大員與彼之政府公司銀行隨時晤商奏聞先事籌措自庚子亂後督辦無人接洽探討未有專員此或非彼所急而爲我所不宜過緩者也又兩國道路大通交涉情形迥非昔比現今沿途工作贸易觸處皆是俄人况彼方議移民奪主喧賓防閑尤爲棘手又一年以來華民負販至俄不絶於道富商巨賈亦頗有挾資遠來考察商情物價謀興生業者凡此工商要政無一不與外交相關將來或添設官員維持權利保衛商旅尤宜因勢利導未雨綢繆但非親歴其途將悉畢利沿路情形與東省沿路情形詳考熟思事事比較誠未易輕議此臣所當殫心竭慮審察諮以仰答　旰憂勤之至意者也臣駐節是邦見聞較確不敢不詳細瀝陳應如何豫爲籌書俾於愼重邦交之中仍不失鞏固邊防惠恤商民之策伏候聖裁訓示不勝　　　　之至再東省鐵路向由俄户部管理刊有細圖分色套印頗稱精確事關　畢非圖不明臣議就該部原圖擇　譯　鐵路所經曁車驛名目均識以紅線紅字仍飭工精印並開列車驛里數清單敬呈御覽副以俄文原圖以資印證統由外務部隨摺代呈所有東三省鐵路現在情形並繪圖列單恭摺上陳伏乞皇太后皇上聖鑒謹奏再俄造東省鐵路據條約所載原爲接續其悉畢利鐵路起見自旅順北行哈爾濱折而向西凡三千五百十四里而至满洲里驛出驛過額爾古納河卽俄界凡二千二百四十里逹拜喀爾湖邊是爲悉畢利之東境此湖卽中國漢代所稱北海四周高山現俄人築路南岸瀕湖倚山工程過艱約明年夏秋方克告成今尙以舟載輪車而渡舟能碎冰雖隆冬堅凍無阻行程渡湖二百六十二里逹伊爾庫次克爲東方極大都會商務轉輪頗盛又六千九百四十里逹車里　　斯克統稱爲悉畢利鐵路經過大城如鄂穆司克等四五處皆耕牧之地每歲自歐西移民絡繹不絶自此赴歐亞分界之烏拉嶺嶺西地方繁盛四千一百十里而逹俄舊都莫斯科爲鐵路四逹之區又一千二百零八里而逹聖彼得堡統計自旅順至聖彼得堡爲程一萬八千餘里查歐美極速火車每一小時行一百八十里每晝夜二十四小時如無停頓可行四千餘里則一萬八千里之路原不過五日而至但平時客貨來往勢不能不節節停留又俄國火車本不如　國之速其在悉畢利以東尤不如遠甚加以鑿山繞湖工多未竟故現在須行十三四日他日車行加疾其迅速更可想而知矣自莫斯科分路往德奥國界皆不出一二日程德奥皆用窄軌故换車界上便可通行各國此悉畢利鐵路大槪情形亦中外陸路車通大槪情形謹繪簡圖進呈御覽又自哈爾濱折而向東凡一千六十四里出中國東界又一百八十二里而接其烏蘇里鐵路南至海參崴二百二里北至伯力卽哈巴羅甫一千二百三十二里皆一車可通此又東境鐵路大槪情形合併陳明伏乞聖鑒謹奏 
[本館接奉電音]  
　　昨日午後三點鐘越十七分時京師友人飛電傳來上諭三道旨一道敬謹譯登○四月十六日内閣抄奉上諭貴州巡撫著柯逢時調補俟李經義到任後始行交卸欽此同日奉上　廣西巡撫者李經義補授迅卽赴任貴州巡撫著曹鴻勛暂行署理欽此同日奉上諭山東督糧道員　著周　銘調補　燾著補授廣東督糧道欽此同日奉旨　爾喀公銜頭等台吉祺成武著　　　　花翎並桃在乾清門行走欽此 
[電傳宮門抄]  
　　昨日午後三點鐘越十七分時京師友人專電告知本館云四月十六日皇上召見軍機大臣及張宗本 
[日將告捷電音]  
　　昨日承駐滬日本總領事小田切君惠　華歴四月十六日下午五點一刻鐘東京來電内據奥古將軍報稱我軍攻金州一帶遇俄國第三第四第五第十二第十三第十四第十六等隊步兵俄之砲兵則係在廣東註譯音满洲地名砲臺調來者此外尙有防守鐵路之兵及水師等其實數無從查悉俄兵敗後逃至旅順　近 
 
 

Page 2

 
 
見格真堡註譯音之西十三日　軍　攻　　　　人所　大　四　　四十六輔至　　本將軍奏報　　　　　　　　　弁一員兵七名十四日我軍在　陽邊門遇俄兵二千互戰之下我軍得占據其地俄兵旋向　開道註譯音及賽馬集一路而退俄兵死傷若干未經查悉我軍中之死傷者計三畫兵官及兵士共三十二人我先鋒軍分隊至遼陽海城遇俄兵小隊有被我擊死者亦有被我俘據者 
[日軍偵探旅順電音]  
　　昨日午後四點鐘時日本東京來電云華歴四月十六日之晚八點十分鐘時得海軍司令長官東鄉氏電文内開昨夜一下鐘時帶領砲艦四艘及滅魚雷艦水雷艇各二隊駛至旅順口外冐敵人臺上之砲偵察港口情形我第三砲艦　被敵人砲擊致陣亡下士一人傷下士以下三人毁去砲一尊餘無所損旋在老鐵山麓查見敵人探海燈樓一座在山腰查見敵人新造砲臺一二座 
[日擬急攻旅順]  
　　華歴四月十六日英京倫敦來電云日兵於金州戰勝後冀於二禮拜内進攻旅順惟此大戰度必死傷軍士甚多然苟非急行攻擊則遲至三月大軍尙無所事事故不如急戰之爲愈也 
[日報占據陽城軍情]  
　　華歴四月十六日日本東京來電云日將黑木氏奏報日廷稱日兵在　陽城與俄國可薩克騎兵二千名交戰俄兵敗退後日人遂添調兵士佔據　陽城 
[俄報敗情]  
　　昨日俄國駐滬辦理軍務大臣德希諾君惠書本館云頃接華歴四月十五日下午六下　盛京來電内開日兵來攻金州因金州之南無俄兵艦相助以致不能堅守且俄於此地所築砲臺亦不過虚張聲勢所用大砲大半於一千九百九十年得之中國者開花砲數亦不多是地遂爲日人所行刻下戰爭各地無甚變異惟數日前在高麗東北邊海面見有日本輪船數艘 
[日精軍火]  
　　華歴四月十六日英京倫敦來電云美京華盛頓接到日本戰勝信息官場議論謂日軍用希磨西火藥炸力甚大曾以美權試之故知其極爲猛烈惟製法甚秘他人均不能知 
[俄兵禦日計數]  
　　華歴四月十六日日本東京來電云日兵攻擊金州南山等處時兵之禦敵者計有七隊叧有旅順各兵艦中水軍約共二萬人之譜 
[譯法報紀日兵死傷之數]  
　　華歴四月十五日法京巴黎斯來電云頃接日本東京電信知日本國攻占金州之役兵士之或死或傷者計有一萬名左右 
[譯英電紀日兵死傷之數]  
　　華歴四月十六日英京倫敦來電云日兵攻占金州之役查知死傷之數共三千五百名奪得俄營大小各砲共七十餘尊 
[述大孤山戰事]  
　　日本東京某日報云東歴五月二十二日午後大本營得駐守大孤山之陸軍電報内開某隊步兵統領遣派武弁馳至土城子沙里寨中間大石橋子偵探敵情二十一日午後五下鐘時在大石橋子迤南高家屯突遇敗殘敵軍十餘騎正在互相鏖戰忽有步兵來自土城子東南五道溝我軍奮力抵禦隨於五道溝之南張家屯地方擒獲敵兵二騎及馬七匹 
[述寛甸戰事]  
　　日本東京某日報云東歴五月二十四日陸軍大將黑木氏電逹大本營内開二十一日距寛甸東北約三日里之頭道溝地方有步兵一小隊緩緩而行突遇敵騎二百人奮勇互鬥敵畏我軍砲彈退至靉陽邊門是役也敵軍中陣亡兵士二十名倒斃馬四匹我軍無一傷亡 
[述山城子戰事]  
　　日本東京某日報云東歴五月二十三日午前陸軍大將黑木氏電逹大本營内開二十一日我補助兵某哨哨官五員與敵人戰於湯山城東南方山城子附近陣禽敵之氣輕司幾兵第一營第四隊管帶是烏耶托花路苦怡路司幾及哨長一名蓋以彼方徒步而行深入山中偵察我從其後濳師而進故得一鼓成禽也 
 [P述海參威戰事> 
　　日本東京某日報登中國山海關來電云刻有華人來自海參威述及中歴三月二十七二十八兩日有日本軍艦五六號駛抵海參威砲臺及口内諸俄艦發砲轟擊數十出之後日艦忽蹤影全無 
[述俄兵入韓事]  
　　日本東京某日報登韓京來電云東歴五月二十日有俄國馬隊六百八十名由咸鏡道屬富寗前進直抵隠楊洞旋卽分爲二隊以一隊向城津吉州南下一隊馳往甲山又元山來電云東歴五月二十二日有人電逹端川略謂城津鏡城中間沿路皆有俄兵傳諭民間豫儲糧食蓋其地爲敵人南下之衝衢也 
[述旅順口近狀]  
　　日本大阪某日報云東歴五月十五日有華人自青泥窪乘船出口二十三日之夜行抵烟臺述及旅順口内有俄軍艦五號刻已修繕竣事得以鼓浪出洋西港泊有二烟囱之軍艦兩號三烟囱之軍艦一號五烟囱之軍艦一號五烟囱之軍艦一號水雷艇兩號逐水雷艦一十二三號東港泊有二烟囱之軍艦兩號三烟囱之軍艦一號方在鳩工修繕俄人刻擬撈取日本所沈堵塞口門之各輪船自言三日之後各船撈盡水路仍可通行軍艦仍往略無阻滯十一二日陸軍之駐守砲臺者携砲五尊相率向北方進發刻下砲臺各要害處叧調水師守之 
[述青泥窪近狀]  
　　日本大阪某日報登中國烟臺來電云刻有韓人來自青泥窪談及東歴五月二十一日自清晨八下鐘時至午前十下鐘時午後自四下鐘時至傍晚六下鐘時時聞金州一帶砲聲隆隆是夜有商輪船名黑龍者由此駛往旅順目下口内泊有商輪船三艘濬河機船一艘起重機船一艘某日東西二馬頭中間沈下商輪船三艘濬河機船二艘三山島外海中所沈水雷時或漂浮水面 
[述遼陽近狀]  
　　日本大阪某日報登中國京師來電云某日之夕有偵察軍途逢危難間道馳歸報稱遼陽附近目下駐有俄兵二萬六千名城内並無一兵城外迤東築有砲臺三座迤西築有砲臺六座迤南築有砲臺五座其中西南二臺尙未工畢他處已皆安置砲位惟其數未得知知耳城垣則東方毁去一處南方毁去三處以便内外交通西歴五月十四號有俄兵八名行至遼陽迤西四十五華里雙臺子地方陡被馬賊所殺俄官向奉天將軍嚴詞詰責務獲重懲將軍遂派令兵士六百名四出搜捕 
[述海城近狀]  
　　日本大阪某日報登中國京師來電云目下海城附近駐有俄兵一萬五千名迤南卡伊希由鳥河上建設鐵橋南北兩端皆高築砲臺安置砲二尊以防强敵西歴五月十五號俄人以縣署藏有日本諜人因將知縣某君縶之以去刻已解送遼陽矣 
[槍砲分廠]  
　　漢口訪事人云鄂中大憲議將漢陽槍砲廠大爲推廣特派某員往蔡甸地方度地起造分廠刻已擇定地叚繪圖貼説呈 
 
 

Page 3

 
 
諸戟轅矣 
[棨戟遙臨]  
　　金陵訪事人云邇來湖廣總督張香濤宮保秉節前來查辦事件並與南洋大臣魏午帥商酌緊要事宜督辦鐵路商約大　　　　　 
臣盛杏蓀宮保亦節臨白下頻與江楚兩督往來非聚議於南洋節署卽共集鄂督行轅或謂宮保此來緣寗滬鐵路指日興工或云前議商約有應當參酌者數條與兩制軍妥議攺革現値張宮保在省小駐與午帥時相過從故乘此前來會議約章庶幾易臻妥協或謂兩制軍現擬將上海機器製造局移往江西萍鄉縣境不復用蕪湖灣沚地基請宮保互相商酌三説未知孰是 
[銀圓易委]  
　　金陵訪事人云江南銀圓局積弊甚深由來已久兹經言官奏參辦前總辦志仲魯沈幼彥兩觀察曁今總辦潘觀察汝杰均有營私舞弊情事奉旨飭兩江總督魏午帥查明覆奏午帥查悉潘觀察雖不似志沈兩觀察之吞公肥已惟才識短絀未能措置裕如爰卽添派會辦一員以資臂助嗣經湖廣總督張香濤宮保遵旨來省查辦事件潘觀察卽將局中諸弊和盤托出絲毫無所隠瞒宮保喜其不貪不復多加責備罰志沈兩觀察各繳巨欵以贖前愆不意月之初十日督轅忽牌示飭將潘觀察撤差另委張觀察廷杰接辦一時官塲傳述謂某日盛杏蓀宮保節臨銀圓局傳唤觀察不得僅會辦鄧觀察炬陪侍巡視一周宮保以觀察怠玩要公不免事多貽悞遂曰諸制府立撤其差 
[銅圓獲利]  
　　廣州訪事人云粤東錢局所鑄銅圓運滬銷售于三月底截算統計一千八百萬枚説者謂粤省銅圓每百枚换銀七錢二分滬上則换銀九錢二分兩相比較每百枚獲利二錢計現時運去銅圓一千八百萬枚應得三萬六千兩將來添足機器日夜赶鑄出錢愈多獲利當更不貲也 
[上海官場紀事]  
　　本邑南巿馬路工程局總辦翁子文太守以嗣君印兆麟者中式本科會試第三十九名貢士在滬各寅僚先後往賀因于昨日次第踵門謝步○昨日滬城保甲巡防北局委員彭伯良二尹因被二　所侵遺丁投縣署禀請給假三日以資調養 
[縣訊假冒親王案]  
　　巨騙張茂生曹萬忠陶品賢趙光德四人經上海縣主汪瑤庭大令派差拘獲前日午後升堂研訊曹供小的係淮安府屬鹽城縣人向操南貨業去年十月因事至常熟途遇魏孔兩人言及伊等在某親王幕中隨結爲好友向小的借貸洋銀九角而散今年三月十二日小的來滬偶至四馬路四海昇平茶樓復與魏孔相遇談次願爲小的冋親王處保舉二品銜賞戴花翎並賜上方寶劍授爲七省巡查御史並請三代誥封惟欲先借洋銀二百元小的勉力措付一百十一元卽將御史木戳及頂帽部札等件交與小的伊等先住長發棧後移到西門小的衣冠往謝卽被臺差所拘其親王年僅三十左右亦在四海昇平樓見過一次小的愚昧受騙叩求鑒原張供小的與曹同鄉在籍訓蒙餬口曹向小的言及已蒙親王保舉得入仕途倩小的辦理筆墨之事被借去洋銀八十元陶供小的由曹雇爲家丁餘事槪不知情趙供小的在曹處當車夫不知他事大令察閲木戳有七省巡查御史字樣旁鐫龍紋並紅頂花翎有誥命補褂等物復加推鞫矢口不移遂著將四人分别收押一面派差拘拿魏孔等人到案訊辦 
[秋審發回]  
　　上海縣主汪瑤庭大令前將應入秋審人犯吳阿榮王阿大等四名解赴蘇垣由撫憲恩藝棠中丞過堂勘訊旋經臬憲朱竹石廉訪札委候補巡檢孫雨生徐退廬二少尉從九陳笙臺徐栗園二少尹押解來滬投縣禀知大令騐明刑具飭分别收禁獄中 
[求貸一死]  
　　本邑塘灣鎭人錢關寳前曾通同梟魁董兆榮擄劫從兄錢廷貞勒出洋銀七百元取贖事發被拘經縣主汪瑤庭大令傳到伊母錢彭氏訊明種種兇暴情形詳請督撫憲核辦旋奉批飭蘇松太兵備道袁海觀觀察勘訊後就地正法本月十四日觀察親提推鞫錢彭氏得此消息痛子情深奔投道轅禀請貸其一死觀察以案已定擬勢難挽回諭令靜候批示 
[嚴究擄勒]  
　　本邑南巿新街某木作夥方耕生被流氓擄至王家馬頭某烟館勒令以洋銀取贖方無以應流氓乃圖將作主周洪生劫往浦東周聞信避去若輩遂擁方至法租界小東門外某小客棧周情急投控二十三七鋪巡防局局員李伯屏二尹飭地甲拘獲流氓虞阿囝一名解局研詰方供小的係浦東南匯縣境新場鎮人在周處執業歴有年所近有同業名木泉者糾會未允遂被挾嫌擄匿勒令餽以洋銀六十元方肯釋歸虞佯爲解勸謂至小須給洋銀二十元爲各人烟酒之費小的無力籌措木泉等人乃欲將周刦往浦東聲言須出洋銀三百元贖回令小的在烟館守候嗣以尋周未遇回至烟館擁小的往小客棧百般誘騙謂但須略給洋銀卽能了結否則定必擁至浦東置之死地小的聞而大欋不敢復言次晨伊等又擁小的往新馬頭某烟館各出利刃多方恐嚇且又與周爲難幸有局勇到來得以拘案周供小的與木泉素不相識前日伊與方口角後竟聚衆擄藏勒贖求恩重辦以儆兇頑虞供小的向開肉鋪現已賦閒木泉央小的與方理論小的初不知係訛詐以故悞與爲伍今木泉已不知所之尙求恩典二尹判責二百板交的實人保出子限三日交到木泉等一干人 
[滬西火警]  
　　前晚一下鐘時本邑西門外吊橋堍陳日新糧食店不戒於火致兆焚如霎時延及比鄰滬西第一茶樓旋經城内外各洋　馳往救熄然已僅焚去樓房四幢矣當火熾時上海縣汪瑤庭大令保甲總巡朱森庭明府均到塲彈壓 
[美界火警]  
　　昨晚八點三刻鐘虹口天潼路某姓家不戒於火霎時間烈燄飛騰不可　邇旋由救火會西人急驅皮帶車往取水灌澆得卽熄滅詳細情形容俟探明續錄 
[奉飭禽梟]  
　　著名梟匪高阿虎匿跡租界中經蘇松太兵備道袁海觀觀察訪聞密飭英美等國租界公廨讞員黃耀宿司馬查拿司馬奉文立卽簽差恊同包探竇如海設法拘獲昨日午前解送公堂襄讞委員王松丞刺史略詰情由著交差看管聽候過堂核辦 
[災生无妄]  
　　本月初十日之晚美界北浙江路會審公廨之後福安里被火第五百號屋外危牆巍然獨存迨前日傍晚陡被狂風吹倒壓及比鄰元恒隆茶葉棧茶箱頭目王雲仙工人王兆金及某甲不及奔逃同罹於厄迨經人檢出已受重傷延至昨晨二王先後斃命甲則由包探邊槐舟舁送同仁醫院求治未知能免性命之虞否 
[傾穢須知]  
　　自交夏令天氣漸漸炎蒸租界清潔局攺訂章程每日清曉六點鐘至夜間一點鐘不准在街頭傾倒垃圾違者罰鍰昨日英租界巡街捕拘送王寶成趙松泉等十人至公堂禀稱伊等皆於六點鐘後傾倒垃圾請卽訊懲襄讞委員王松丞刺史判各罰洋銀一元寄語滬江寓客尙其留意及此愼毋信手傾棄以致金作贖刑哉　 
[偉論同聆]  
　　外人經商傳教於中國載明條約理宜保護周詳乃地方官往往不愼於前貽誤於後而交涉之案起挾制之端開矣美國進士李佳白先生心竊憫焉爰定於四月十九晚八點鐘時在六馬路格致書院宣講中國地方官應如何按照公法約章保全外人身家性命以弭後患而敦邦交内分數大端頗能深中肯綮有志之士尙其略分寸　入座同聆乎 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗郡行鈔]  
　　揚州訪事人云郡城左衛街裕寗官錢分局行使鈔票銅　由上憲札委黃韓兩大令來揚涓吉　月十三日開巿一面由金陵總局移咨兩淮運司恩都轉略謂近年江南全省制錢短絀巿面周團不靈當經詳請督撫憲奏准在江寗設立裕寗官錢局並　　自印鈔票與銅圓相輔而行已於光緒二十九年五月二十日開辦並將鈔票行使章程抄移在案此項鈔票上蓋寗藩印信並本總局　防准其完　本省釐課錢糧等項俾銅圓藉鈔票以流通鈔票以銅圓爲應兑開辦以來已將一載商民稱便旣有成效自應逐漸推廣各　通行兹先於揚城設立分局並遴員駐辦惟查揚屬向以鹽米爲大宗誠恐商民未及周知應請出示曉諭以廣招徠除移知淮揚海道曁揚州府飭屬一體示諭外合移貴司查照云云刻下都轉已札行淮南局員轉諭各鹺商一體遵照矣 
[揚河水漲]  
　　揚州訪事人云邇日揚河水勢陡漲東關之外拍岸平堤舟楫往來皆須緯挽蓋因三河大壩已於月之某日開通故來源如是暢旺也 
[上海縣署瑣案]  
　　三林塘流氓周子雲薛月卿紏黨拜盟經巡防局員蕭二尹訪知函致縣署縣主汪瑤庭大令派差拘案訊供將周交人保出薛尙覊諸所中前晚提案復訊薛供稱小的向在鎭上販售稻柴並不與流氓爲伍因巡防局差與小的有隙是以被誣叩求明察大令飭交妥人保釋○計有亨控李和太積欠田租並押田不贖等情大令提訊之下計供稱小的係治下西南鄉人有田七畝半租與李耕種自光緒二十一年後每年欠租米一石五斗叧有田單一紙抵押洋銀八元年久並不贖去求卽訊追李供稱小的所欠租米已由伊兄老茂處劃算清訖抵押之欵今願措繳洋銀八元贖回大令飭計向老茂索取劃欵田單呈案候領洋銀○柴紹先投閘北巡防局控張展如欠銀等情局員章次荍二尹函送到縣請爲　追大令飭値日差看管候訊 
[上海保甲巡防局瑣案]  
　　前者南巿萬楨醬園之後順裕染坊被賊竊去棉布數百疋報請二十三七鋪巡防局飭查迄未破獲昨日局員姚谷蓀二尹傳訊捕役地保飭各比責二百板子限五日破獲贓賊違干重比○昨日南巿花衣公所傭人某甲挑飯行經荒僻處突來惡丐陸福全逞强攫取幸爲地甲所見拘送二十三七鋪巡防局局員李二尹飭傳丐頭到案責令帶去嚴加管束 
[英美等國租界公廨晚堂瑣案]  
　　前者傳龍在控貿興洋行買辦王志鴻騙去銀一千九百餘兩等情讞員黃耀宿司馬訊明押繳迄未理明前晚司馬升堂覆訊傳投案請追王供稱無從設法以致遷延求恩寛限變產以償司馬問爾有何產業答稱甯波原籍有房屋數間可售洋銀五六百元司馬謂爾欠銀至一千九百餘兩只此五六百元相懸太甚著先繳銀數百兩然後交保理處如再不理定干嚴比○去年楊嘉棟卽楊心香控魯鳳祥等需索不遂肆行詐擾等情時張柄樞司馬尙操讞政研訊之下飭赴洋商租地會丈局禀請局員查核田單秉公核斷近日楊以事仍未了遞禀呈催前晚司馬升堂質訊楊訴稱田單四紙當道光年間由魯之祖父賣與趙姓後趙轉賣與商人計洋銀八百元前次魯來求加價曾付洋銀八十元又中費二十元由銓銓收去光緒二十七年商人將地永遠租與通和洋行得銀一千兩魯姓叔姪强行霸阻不允請换道契控奉張大老爺訊明飭赴洋高租地會丈局理清已各具結不料魯又串令伊姪銓銓多方爲難叩求懲儆嚴頌清供光緒二十七年小的輪充地保曾經理勸在局具結魯供此地一畝九分小的應得若干前次銓銓將墳地三分永遠租與洋商得洋銀二千餘元後向加價小的未得分文銓銓供此地係小的祖遺之產迨小的將祖墳餘地賣去忽有圖董同子卿者勒令出洋銀四百元向楊贖回田單三紙及將洋銀取去卽置之不理迄今單尙無著司馬以此案枝節甚多且供詞各執碍難臆斷惟洋商租地會丈局旣有案可稽著將魯管押銓銓交人保出候向局中移弔原卷以憑訊奪 
[英美等國租界公堂瑣案]  
　　本月十三日本報紀祥發源在招商局北棧馬頭被蔣慶林周和尙王海龍南巿小四海流過頭金榮蔣小毛等串竊粗布兩件値銀二百二十兩當經水巡捕拘獲蔣慶林周和尙二人解案訊供押昨日水巡捕陸阿九將周和尙解案禀稱蔣慶林拘獲後因病送仁濟醫館於本月十四日身死報縣後苦主不願相騐遂自行備棺收殮但此案尙有四人未獲原贓售與南匯縣境羅家灣孫姓家應請出牌移吊襄理讞員王松丞刺史商之美繙譯白保羅君諭俟吊贓再核周仍發回捕房管押○前者某姓家丁劉桂林控朱仁安騙去狐皮袍質得洋銀四十一元四角等情昨日包探邊槐舟將朱解案請訊朱供稱小的衹有洋銀十元尙少三十一元四角求交人保出措繳隨有袁某者投案訴稱願保朱出外赶緊理楚刺史准之○鍾寶鏞控協源信局吞沒洋銀一案昨由政和信局主傳成茂投案請保盧桂記出外料理刺史商之白繙譯准將盧交傳保去限一禮拜内遵繳洋銀四百元違干究辦○四百六十三號五百二十九號二華捕解送雉妓徐桂寶花菊仙洪月仙妓傭陸徐氏周陳氏至案禀稱昨晚伊等在廣西路福州路等處沿途拉客因卽拘入捕房捕頭令解送案下請爲懲辦桂寶供稱小婦人在外購物菊仙供稱小婦人不知章程是以悞犯月仙供稱姑與丈夫全賴小婦人賣笑度日求賜恩寛刺史判將桂寶發濟良所留養一年月仙發濟良所留養半年期满之後再行核奪菊仙發棲流女所擇配二妓傭一并斥釋○工部局某洋人訴稱泥城外徐仁記牛奶棚將水攙入乳中入巿混售請爲訊懲徐仁記主徐某供稱小的不敢攙水刻下牛食青草以致乳汁略清尙求明鑒洋人稱徐前因混售攙水牛乳判罰洋銀四十元兹騐得乳中攙水百分之四十分或二十分不等務求重罰刺史判罰洋銀六十元充仁濟醫館及濟良所棲流公所經費○三十三號西捕途見王阿三小車裝載雞毛並未包妥沿途飛翔致迷行人之目因之拘案請究刺史判罰洋銀三元○一百零四號印捕拘送駕車不愼致馬脱韁之王德才至頞請爲訊究刺史判罰洋銀六元○包探徐榮珊禀稱吳連生在本城豫園開設麫筋店被歇夥李阿全行竊皮衣値洋銀六十五元由小的緝獲弔贓送案請懲李一味求恩刺史判責二百板管押三月○徐王氏由某繅絲廠工畢而出被張阿五陳巧生王鳥根攫去金戒指金挖耳報經包探拘獲解請懲辦張阿五供小的年一十五歲陳巧生供小的年一十六歲王鳥根供小的年一十七歲均稱此係桂林所爲現已逸去刺史判各發攺良所管押一年○五百八十五號華捕拘送馬夫周阿法至案禀稱租界向章馬車内至多坐六人昨見周駕馬車坐至九人之多是以拘案請究刺史判罰洋銀三元 
[法租界捕房瑣案]  
　某號傭人陳阿榮僞繕元亨字條鈐上圖章持赴小東門外某洋貨店冒取銀對時表一枚當被察出送入捕房昨日解奉讞員陳楚生大令訊明著枷號半月期满責釋○流氓張金生攫取喬顧二氏金挖耳金戒指對時表報捕查獲解奉大令訊供將原　給二氏具領張枷號二月期满責釋○工部局垃圾車夫沈阿泉紏衆停工被管理馬路本人送案請辦大令著責四百板○菜巿街醬園弄湯姓女孩被流氓陳子卿攫去所襲臂釧當場追獲交巡街捕解入捕房昨奉大令訊詰供稱臂釧已被同黨取去無從呈出大令著責四百板○吳味卿　 
 
 

Page 10

 
 
攫取途人所携衣服眼鏡洋銀等物報捕拘獲解奉大令訊供將贓給失主具領吳責三百板○崇明人顧紹山拐帶顧姓女孩至滬浼單子仁售與粤人某姓家被孩父查獲扭訴捕房解奉大令訊明判令將顧枷號一十日期满責釋單責三百板 
[美租界捕房紀事]  
　　前晚有一俄羅斯人行至裏虹口漢碧禮路被歹人陳阿三竊去衣袋内所藏洋銀若干枚因卽扭送捕房捕頭令押候解送公堂禀請讞員黃耀宿司馬懲辦○僑居吳淞路第一千二百四十二號屋内之甬人徐阿龍以其妻徐氏被鄰近某西人强曳入室恣行强暴聞聲入間反被兇毆忿不能平偕至捕房聲訴捕頭令自投該管領事署禀控 
[江西官報]  
　　江藩牌示清江縣丞吳貞耀病故遺缺以輪値小缺空委之候補府經歴黃毓琇補委署理贑撫牌示臨江營都司馬樹勳請假回旗修墓遺缺經本署院查有左營候補都司鄒以才堪以委令前往署理贑撫轅抄候補縣張炳華缷辦高北門卡回郭丙昌銷武備學堂工程羅啓璜禀謝准其起服行知通判　從炳往甯都州辦　　丁　　寅揆缷署大庚縣事來省署玉山縣丞程志道缷事回候補王以慜赴生米茬港熊蘭塘各卡通判方培藻往九江就醫候補縣沙上鑄接辦撫轅收呈詞崔祥　估修萬壽亭工程許賣蓮往星子公幹向榮辦泰和清賦張繩祖辦柘磯土膏兼百貨查騐卡惲金堂往永新催丁漕楊肇焜禀知聞訃丁母憂回籍守制馮元亮　梁緝私卡回劉海霖　　江清　縣丞林志誠　州候差回李祖憲委充警察文教習蔣礽增辦彭澤土藥查驗卡兼統税分日前署袁州恊陳步曾回籍守制孫家　禀謝　補永新縣行知汪培清江　　公幹回沙上鑄臨江辦理教案回馬獻廷委辦武備學堂工程頋永腪往高安公幹劉慶章辦長寗土藥分卡候補道周光榮湖南回兵部主事　　　行進京前吏部主事陳三立金陵來徐銘　辦　都統税分局謝起　回樂平官煤局汪祖護稽查章江門蕭延琦往漢口查探官票銅圓行情候補道盧宗儀魏敏修俱會辦籌賑局翰林院　　辭行　京甫新　首縣俱營務處委審發事件府照磨汪慰缷　信土藥卡回 
[洋行街德發洋行曾少卿觀察代募萬國紅十字會捐欵第七次清單]  
　　洋藥公所二百元黃君其債二百元務本堂五十元隠名氏五十元　時子五十元　　生五十元杞憂生二十元黃君勉之十元民知恥二元萬茂藥行四十元楊君丹霞二十元泰記發十元無名氏五元仁德堂五十元毛義興二十元同泰十元王君松泉十元修恆堂十元軍隶十元恆升五元翁君奇清二十元吳君珪如二十元翁君幹臣十元黃君少巖十元周君若山十元史君口初十元吳君石銘十元蔡君炳松五元鄭晉康五元蔡德隆五元振隆五元翁鴻興五元張永盛五元廣記五元烟台公和十元源成逹五元公源盛五元永來盛五元營口大德亨五元公順東五元宏順成五元奉賢阮君仲箎十元共收洋一千二元[  上海萬國紅十字會同人謹啓]  
[四季捐并藥捐集福册捐清單]  
　　周湘雲翁善記二户春季各洋六元本商會館洋四元一角義昌成洋三元陳富翁洋一元永成豐周耕記二户各錢六百大豐恆與二户各錢二千四百德昶愼增泰源成德豐恆豐　怡盛日新盛六户各錢一千二百泰記屏記恆茂盛三户各錢九百天益錦豐鼎豐恊豐登豐義泰四逹瑞恆豐信正昌順鼎　元生日新增振豐恆恊同順通裕協康元興公愼新泰恆啓泰恆裕豐盛萼記福和二十四户各錢六百○附藥捐許奎圃翁洋五元無名氏洋四元隠名氏銅洋十五元四角陳姓洋五角陳吳寶洋一元胡姓洋一元恆茂洋二元六角無名氏洋二元崔瑞麟洋二元○附集福册捐計六户洋一元三角彚興棧洋一元誠心氏洋八元無名氏洋一元陳六記洋四元又銅洋三元永昌洋三角序記　記宮恩記三户各洋五角不留名洋一元北裕大洋一元森記洋二角張如記洋三角裕記銅洋三十六角甘姓洋一元小洋一百另六角黃福林洋二元以上共收大小洋七十一元四角又銅洋廿二元錢廿九千七百文滬北天后宮前廣益善堂司董嚴信厚龔心銘施則敬朱偑珍祝大椿葉貽釗周鴻蓀專謹誌 
 
 
 

Page 11

 
 
   
 
 

Page 12

 
 
存其實皆無新造不過釘補油色而已奴才伏念時艱已　凡　臣工宜如何爲國忘家力挽時局乃該　長　　爲懷　　自私自利若不嚴加懲創恐效尤日衆而　所忌憚矣擬請旨簡派廉明大員從公查辦以儆官邪而杜流弊謹恭摺具陳伏乞皇太后皇上聖鑒訓示謹奏奉旨欽此 
[大臣世奏爲遵旨查明鍵鋭營翼長被參各欵摺二十二日]  
　　奴才世續跪奏爲遵旨查明健鋭營翼長被叅各欵恭摺具陳仰祈聖鑒事竊奴才承准軍機大臣字寄光緒三十年二月二十一日上諭有人奏健鋭營翼長海昌罔上行私侵公肥已各節著世續按照所叅確查具奏毋稍徇　原摺著抄給閲看將此諭令知之欽此遵旨寄信前來遵卽揀派吏部内務府司員按照原叅各節咨由該營陸續送到各項册　稿件逐一詳查禀覆前來加原叅内稱毎月該營八旗兵餉應領銀九千兩有奇該翼長用車拉至印房銀庫每兩先扣六釐然後分放所扣之銀據稱歴年與堂官作千秋彌月之費飭令屬員立稿畫押其實祇自肥已故八旗中有海笆子之名一節查核營放餉册内每月八旗　該營所管番子營兵餉共八千餘兩該營彚總由部領出分放各旗其每兩先扣六釐據該營咨稱此欵係於隨餉辦公每兩一分内提扣支應一切歸補　欵之需自光緒二十八年七月起截至本年正月停止立有簿册二本名曰茶班檢查册内有開支　長章京進城賀喜車飯盤費等項用銀或四五十兩或六十餘兩每年約二三次不等祗由各旗章京畫押並未呈堂立稿原奏明與堂官作千秋彌月之費蓋卽指此查此等費用旣非正項仍不應提諸公欵開銷則未免浮濫尙無侵公肥已實跡惟開支欵項竟不呈堂立稿究屬辦事專擅海笆子之名或卽因此傳播又原叅該八旗每月應領辦公銀五百兩每旗僅放十兩内又扣回五六兩不等兩翼學堂共費用銀八十餘兩下餘四百餘兩該翼長竟敢濫作報銷以結之一節查該營每月由户部及内務府各領辦公銀五百兩檢閲該營辦公記載簿内第月發給八旗辦公銀各十兩並載每旗扣回銀四五兩係作看守演武廳及傳事人津貼之用雖係匀扣各旗尙屬公欵公用此外兩翼學堂共費用銀八十兩其下餘銀兩該營常年經費均由此欵勳支每年每月俱有報銷印册存案核其分數總數雖屬查符而詳核各欵計每月竟至數百兩之多原叅内濫作報銷之語亦不盡無因又原叅庚子兵燹後公載瀾由庫提銀一千六百兩庫存尙有一萬兩有奇該翼長放給兵丁二千餘兩至二十八年仍由兵餉内扣回竟敢併庫存皆入私囊一節查該營二十六七兩年報銷總册共計庫存　萬一千七百九十六兩八分公載瀾提銀係一千六百八十五兩旗放給兵丁銀係三千十八兩與原委數目未合或係傳聞失實又謂其二十八年仍由兵餉扣回查該營放餉册内並無提扣歸還一十八年兵餉字樣又謂其併庫存皆入私囊查此項庫存銀兩核其支銷數目尙屬相符旣有印册可稽自非侵吞入已又原叅該翼長委用伊子三品章京榮山及榮山之岳父三品章京成秀翁婿二人總司印房出入雖别有應差之人皆各虚設所以視官庫如已有而其弊易作也且伊子榮山於去年九月揀選宫缺時勾通五品章京榮凌揑造保文希圖倖進三品章京仍積斯琿當堂指控該父子巧爲彌缝竟至含　了事一節據該營咨稱三品章京榮山係翼長海昌之子成秀係榮山岳父榮山成秀曾充管理銀庫之差已於本年二月攺派章京伊積斯琿愛紳二員管理等因章京榮山成秀管理銀庫時報銷各項存案册簿其庫存及支銷數目尙無不符惟該二員旣與海昌係屬父子姻親而同手理財雖無作弊實據究屬未知遠嫌至稱去年揀選官缺時榮山勾通章京榮凌揑造保文被伊積斯　當堂指控其事旣屬未成又無案件可據似可勿庸置議又原叅肅親王管營時爲培養人才添設兩翼學堂不意竟爲該翼長之利藪伊孫榮山之子三人俱由此補缺致有近水樓臺之謠猶其餘事每生入學三五月如遇放缺不論騎射按名坐補因此謀入學者日衆而該翼長遂定有成價每名須二十金始得錄取一節查兩翼學堂諸生挑補兵缺立有呈明定　凡考入學堂者均列入儘先用班與揀挑序補兩班間缺挑補榮山之子保謙保津保英三人惟保謙保津現均在學肄業册内均註有教習挑取字樣嗣由儘先用班論箭挑補前鋒尙非按名坐補至保英並未入學肄業其近水樓臺之謠似屬無稽之謗至謂該翼長定有成價每名須二十金始得錄取原奏未經指明行賄官過付之人無從究詰又原叅番子營向歸該翼長管理應備歴年殿差彩衣及雲梯兩架兵　後並未遺失該翼長竟敢勾通五品章京廣厚前鋒校玉恩等冒領官料鉅欵朋分肥已詐稱原物遺失無存其實皆無新造不過釘補油色而已一節據該營咨稱番子營事務係由翼長海昌兼管其殿差彩衣向由内務府行取嗣於兵燹後遺失咨由内務府補　於二十七年辦齊交該營查收其雲梯二架亦於兵燹後遺失前經咨行工部領取物料呈咨内務府派匠成倣業由工部領到物料内務府尙未派匠成倣等因當卽委員往查屬實謂其冒領鉅欵朋分肥已自係訛傳以上各節經奴才詳加考核或事出有因或查無實據惟翼長海昌爲該營之表率應如何如愼當差乃竟辦理不善致招物議實屬有忝厥職相應請旨將翼長海昌交兵部議處以示懲儆至榮山成秀現雖撤差亦應請旨交該管王大臣隨時察看如不稱職卽行叅處所有查明健鋭管翼長海昌被叅各緣由謹恭摺覆陳伏乞皇太后皇上聖鑒訓示謹奏請旨奉旨欽此 
[湖廣總督張奏爲委員代防萬城大隄摺二十二日] 　　 
　　太子少保湖廣總督臣張之洞跪奏爲委員代防萬城大隄恭摺仰祈聖鑒事竊照湖北荆州府萬城大隄濱臨荆州爲全那及下游各屬田廬保障每届夏秋二汛例應督撫輪率赴隄督防如有應辦要　未克分　前往奏委該管道府就近駐工代防歴經辦理在案本年輪應總督前往督防惟省城事務重要應隨時督同司道等辦理未能　荆久駐所有夏秋二汛督防事宜自應照案委員代防以專責成查有荆州府知府舒專　成穏練熟悉隄工堪以委令代防現經檄委該府督同在工文武員弁親駐工所　夜梭巡預備守水器具遇有險要工叚卽行　　務保無虞並　飭荆宜施道余肇康隨時察看督辦務臻穏固所有委員代防萬城大堤緣由理合會同湖北巡撫臣端方恭摺具陳伏乞皇太后皇上聖鑒謹奏奉硃批知道了欽此 
[浙江巡撫聶奏爲請補選缺知縣摺二十三日] 　　 
 
