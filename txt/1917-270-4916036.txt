# 1917 - 270 - 4916036

 

Page 1

 
 
   
 
 

Page 2

 
 
時評 
[千幹萬枝（冷）]  
　　近來之事如大樹然始於一本而化成千幹萬枝究乎其極雖至於無盡數不難也夫事物之理由簡而繁固出於自然然以人心之離異而亦依此例是則國中之紛亂宜乎不可紀極也 
　　故我嘗言之今日中國預謀國事之人意見之紛歧無害也第就已所謂是者能一致而前進不於分歧之中再有分歧則中國統一之機即於此發軔矣而獨奈何默察時事其機蓋尚遠也嗚呼 
[命令]  
　　十月三日大總統令陸軍總長段祺瑞呈請任命阮德炳爲貴州督軍公署副官長姚景崇爲軍務課課長唐忠爲軍需課課長劉徽爲軍法科科長穆永康爲暫編貴州第一師副官長王天培爲步兵第一圑中校圑附朱昌勃爲步兵第一圑少校圑附李毓華爲步兵第二圑中校圑附張鑑爲步兵第二圑少校圑附楊復光爲步兵第四圑中校圑附袁洵爲步兵第四圑少校圑附胡建勛爲砲兵第一圑少校圑附魏應鰲爲步兵第一圑第一營營長彭漢章爲步兵第一圑第二營營長姚國英爲步兵第一圑第三營營長黃品三爲步兵第二圑第一營營長馬驥爲步兵第二圑第二營營長吳傳心爲步兵第三圑第一營營長陳安邦爲步兵第三圑第二營營長毛以寛爲步兵第四圑第一營營長竇居仁爲步兵第四圑第二營營長胡剛爲步兵第四圑第三營營長朱崧爲砲兵第一圑第一營營長徐朝光爲砲兵第一圑第二營營長朱岷爲貴州陸軍憲兵營營長廳照准此令 
　　又令財政總長梁啓超呈湖南銀行監理官曹與球懸請辭職應照准此令 
　　又令財政總長梁啓超呈請任命程崇信署理湖南銀行監理官應照准此令 
　　又令陸軍總長段祺瑞呈准京兆尹王逢咨請以延斌補防禦應照准此令 
　　又令司法總長林長民呈山西夏縣監犯耿振海張德昌告發同監罪犯預備反獄情堪嘉尚擬請宣告特赦以昭激勸等語本大總統依照約法第四十條准將耿振海原判三等有期徒刑張德昌原判四等有期徒刑宣告特赦免其執行此令 
[專電]  
　　北京電盛傳黎將復職頃詢政界要人據言西南雖有此請黎自不願難成事實（四日下午一鐘） 
　　北京電北洋系因研究系支配參議員不均爭議頗烈直魯兩督對三大命令亦不茂滿意曹錕昨竟以才力不勝電請免職 
（四日下午一鐘） 
　　北京電參議員選權操之中央派權操之地方以派别論交通系佔五分之一討論係佔五分之一研究系佔五分之三現在豫閩兩省已各派出五名 
（四日下午一鐘） 
　　北京電内部勘災專員由津馳報水淹面積一萬方里淹水期間需三個月（四日下午一鐘） 
　　北京電熊希齡以津災奇重原撥帑銀三十萬無從措手至少須籌足五百萬梁財長稱銀圑願任此頃慈善借欵下次國議取决（四日下午一鐘） 
　　北京電總稅務司密上說帖係改訂稅率平估貨價之入手辦法（四日下午一鐘） 
　　北京電外人消息協商方面頗以津德奥租界華人管理不善爲由要求開作公共租界外部答覆苟有不善自當實事整頓未允所請（四日下午五鐘） 
　　北京電交行借欵期限三年利息七釐擔保品國庫證劵二千五百萬元由政府擔保償還本利該欵分一部與中行 
（三日下午九鐘） 
　　北京電吉長路約昨簽字借欵日金六百五十萬利息五釐實收九一還期三十年以日人三名充會計及代表（四日下午九鐘） 
　　北京電孫多祺被捕事查與中孚銀行無關昨電誤（四日下午九鐘） 
　　北京電湘財政廳長辦事極爲困難周肇祥出京時政府已與預定俟抵湘即任爲省長昨周來電報告抵湘故閣議即提出以周爲湘省長（四日下午五鐘） 
[外電]  
　　哈爾濱電昨日警察圍繞一公共游戲室擒獲與近日搶案有關之要犯一人該犯隨身帶有手槍兩桿但倐被捕獲不能抵拒當拘往捕房時該犯忽欲脫逃擊倒警察一人並脫長褂擲於第二警察之面但第三警察乃一華人見該犯奔逃卽開鎗轟擊鎗彈洞穿其胸倒地而後從其身上搜出假護照四紙旋由警察認明確爲極不安分之罪犯前曾判定終身苦工但於俄國革命時釋放出獄（三日） 
　　北京電交通銀行新訂之借欵日洋二千萬元乃供整理行務之用顯不以充兌現金聞該借欵僅一小部分滙至中國餘存日本以其鞏固交行之地位其中實在情形毫不明顯此舉目的令人不解蓋該行信用旣損而紙幣復貶價又巨如不於此二端先行注意殊難整頓有效双謂該行擬以假得之欵經營滙兌事業當此滙水高逾常例之時乃借債以爲此投機事業似不僅背商業原則而已也至於資本家一方面彼等大可高枕無憂蓋旣有中政府爲之擔保且有日政府之勢力自　借債不還之慮（三日） 
　　以上字林報 
　　北京電海拉爾電云該地俄軍忽與蒙古軍交戰俄軍當將蒙軍擊退幸市中尚獲平穩日本居留人民亦無被害之事（四日） 
　　北京電美國農商務書記官威魯耶穆氏爲調查中國財政經濟來京一般人以與中美借欵事有關係故頗注意（四日） 
　　北京電在京湖南同鄉三十餘人今日午後一時齊集中央公園會議以政府對付零陵獨立如果進兵地方必致糜爛議决呈請政府暫止進兵一面電致零陵之劉建藩勿作戰備並請湖南之有力者設法調停（四日） 
　　南京電日本高尾領事發起已南京華瀛俱樂部員本日在韜園開歡迎李督軍大會（四日） 
　　北京電河南福建兩省均電中央報告選定參護院議員各五名其中在京者三名（三日） 
　　北京電本日（三日）午前九時開軍事會議出席者爲段總理陸軍徐次長參謀張次長並靳雲鵬曹汝霖梁啟超汪大燮等討議對付南方重要軍事計畫至十一時議畢接續移開國務會議協議對敵國人貿易之件並出兵問題（三日） 
　　北京電吳光新報告中央預定約二星期後抵重慶又陜西入川之軍已到合川（三日） 
　　北京電黃一歐本日來京晋謁馮總統陳謝其故父黃興國葬葬禮總統擬任黃氏爲侍從武官勸其留京黃氏以服未闋須歸省守制辭（三日） 
　　北京電正金銀行董事小田切萬　之助氏近奉總行之召擬即回國繼其後者爲武内金平氏（三日） 
　　漢口電王督軍因臨時參議院召集令已發表正在選擇湖北議員候補者五人（三日） 
　　以上東方通信社電 
　　上海消息李林報云津浦鐵路長江渡船飛虹昨日（三日）因避讓一貨艇致與中國砲船某號相撞則於十分鐘内沉没現信船中之人無溺斃者惟失此佳船殊可惜也 
　　又據三日由北方抵　之怡和公司安生輪船聲稱前月三十日天津之水淺處深五英尺高處深十英尺各街道已以舢板代人力車 
戰電 
　　倫敦電海格將軍報稱伊泊爾東面有砲隊戰事（三日） 
　　巴黎電今日下午公報云萊姆東面之法砲隊猛轟以答敵砲隊且轟預備進攻之敵軍未斯河兩岸夜間砲戰甚烈法飛機襲擊敵軍 
 
 
 

Page 3

 
 
車站等處及德國之巴登鎭甚獲效果（三日） 
　　羅馬電公報云敵軍在桑加白里爾山西坡進攻完全失敗意軍俘敵八十人昨日意飛機以炸彈擲擊克拉化車站夜間兩前襲擊波拉鎭加以重損意軍又擊落敵飛機兩架 
（三日） 
　　倫敦電海軍部宣稱星期一夜間海軍飛機以炸彈擲擊齊不魯日之水閘昨日下午復攻擊聖特尼韋斯特蘭之敵飛機營擊落敵飛機兩架英機均安回（三日） 
　　倫敦電德國公報云昨夜德飛機復攻擊倫敦希爾萊斯來姆斯干特杜佛數處（二日） 
　　倫敦電英政府禁以各物運往瑞典丹麥瑙威荷蘭印刷品不在此例（二日） 
　　俄京電太施康特之激烈派得兵二聯隊之助宣布獨立拒絶政府之哀的美敦書惟回教徒與陸軍士官學生均加反對陸軍士官學生已佔據砲臺（二日） 
　　俄京電全俄民治大會之軍工代表會代表泰半反對與中等階級聯合自稱代表工人五十萬名之代表圑二百人偕同軍隊希圖强入會場反對與中等階級聯事並要求即行媾和僅六人得入全俄民治大會已以七百六十六票對六百七十六票通過贊成組織混合政府之决議案後又通過排斥與柯尼洛夫謀叛案有關之中等級代秀及士官學生黨加入政府之修政案旣而復以八百十三票對一百八十票取銷組織混合政府案（三日） 
　　羅馬電意大利桀哇拉爾報載稱教皇致文協約國隱示彼信德奥所覆媾和牒文可視爲德國有願棄比土與北法之意並述明種種理由且間應否請德宣布切實條件講壇報否認敎皇復致牒協約國之說並謂敎皇成願爲之但目下尚不能定其時耳（三日） 
　　瑞典京城電内閣已辭職瑞皇請各大臣暫行留任一面召集三大政黨領袖社會黨領袖白蘭汀博士亦與其列討論組織混合内閣事宜並主張繼續嚴守中立（二日） 
要聞一 
[天津水災情勢之西訊]  
　　二十八日京津泰晤士報載稱天津水災果何若乎彼身處災區四周皆水感受種種困苦者因能言之歷歷第未身臨此境或尚能安步回家而足不濕者則未能想　洪水之現狀潘筆而紀其梗概當亦爲倖免水災安居樂土者所願联歟記者亦尚能安步回家而足不濕者之一人昨承友人約特雇舢板繞行英人新租界一週兹紀其所見於下以告未親蒞災區者舢板一篷余於大沽路中適任英工部局辦公室之門外由此至維多利亞公園已築一閘居民之欲往災區者多就船於此焉公園之一部份已被水淹但水勢刻爲倉促築成之小堤所阻遏當余登舢板時渡口有船數艘其式不一有摩托汽船有平底舢板亦有造成未久板簇新之小艇余舟向右開行折至白魯斯路見英屬印度步兵若干方起築護水防堤一道繞於平和洋行貨棧之四周此貨棧卽印兵暫駐之處也尚途小店舗雖各設法阻水然皆被淹深淺不等惟有許多店舗在一二尺濁水中仍照常營業一至災區即足令人激刺者首爲水色之惡濁黃而微青顯含有植物質即此一端吾人亟望速盡人事去此穢水數日前小船頗不易得今雖求逾於供然各街常有各種小舟往來舊門一扇上釘森板數片即可往返於水上華人多以此搬運器具售賣食物余見一人坐此桴上向購者分送牛乳又見災民將其家具置諸桴上避住他處凡浴桶大盆空缸等處皆爲過渡之具薄板竹竿悉成牀櫓余遇數大舟載三五外人携帶必要應用品向老租界駛去並見一大舟中載四輪馬車一輛白魯斯路途中有一騾車水高過車輪上距騾鼻僅一二寸車中滿載華式器具騾勉强前行似無怨懟但不快樂此種情狀吾人所過之華人亦大概台斯除婦女立於戶檻上高聲大呼指示搬物者在船上堆置什物以便遷徙外華人絶無呌號之聲浪統觀各情華人處逆而安之態度實足令人驚異以余度之困苦如此而能它然受之者除華人外殆無他人矣余循白魯斯路而至友人家給以飲水事畢乃取捷徑駛赴泥牆見牆頂樹巓尚有露出水面者雖有乾地數塊然皆零落散置災民搭草棚於上暫爲棲息紅十字會船隻往來於各租界及附近各處每次輙載回災民若干所可異者此種救濟事宜似大半在德人之手聞難民現暫住德商亨寳洋行院内而德人漢納干在英租界之住宅似用爲紅會總部梅杜斯路亦在水中惟自介於大沽與維多利亞兩路中間之中叚起並未被淹大半地方水深二三尺途中余見中國僕人推送清水桶涉水而行水及其腰此項清水乃英工部局供給居戶者凡需飲水之家可遣人至工部局領取英租界通天津城之水管今尚未毁想不日英租界一部份當可得中國境内自來水之供給也余在梅杜斯路舍舟登陸該處以巨木摺成一橋故行者可至無水之地不致拖泥帶水余見英租界内之舟楫已爲工部局酌留若干隨時派人乘舟分道巡視此法甚善宜推廣行之庶邊僻道路與英租界之交通不致阻隔傳說無人住宅常被掠搶此風殊不可長應採嚴峻方法以應付之當此電廠損電燈不照之時宵小固易生覬觎之心也 
　　二十九日天津評論報云自水勢盛漲而後已歷多日每二十四小時内洪水退去甚㣲但尚有陸續退落之狀天氣晴好天津乃得逐漸維持秩序開浚海河總工程師賓君近赴下游調查見由馬廠流至大沽之運河其兩岸阻隔天津洪水之去路該處附近居民不許拆堤備械相爭故賓君昨晨將此事實報告各國領事及直隸督軍直督與英法日領事會晤後卽批准賓君之辦法當派兵五百前赴該處今日已將河堤拆去不久此間當見其效果也濟南英領事來電謂黃河北岸毗連東昌府運河者今已潰决德州運河亦决口雒口水退云云查雒口在濟南東北爲津浦火車所經之地該處有黃河鐵橋在焉雒口水勢退落聞係在東南覓道出海之故想未必增起天津水勢也 
　　同日京津泰晤士云黃河已於一二處决口已無可疑惟除增高運河之水外與津埠災區尚不致有何影響按黃河曾於上年在濮陽附近决口後經修固今汜濫之水或將流抵運河如水勢果大則運河之水或將汜濫東流而在距津甚遠之南面入海據濟南華人確實消息云星期三日黃河之水已落三寸星期四日又落四寸河水近曾高漲流入運河惟止下希望漸佳據教會報告决口之處似在運糧河該河與運河並行聞已於運河兩岸開口以容納該河之水運河與運糧河間有故城爲之梗阻水之汜濫或因此故天津之水自此以後可望減落所可慮者河南山西皆有大雨消息果爾則天津西面之水又將增高而水災一時難望消減矣天津日租界受殃甚巨全區除河邊外皆成澤國星期日下午五時租界中人目覩衝破南運河（即御河）南堤之水由租界後部流入次日遲明租界高地遂在水中矣 
　　同日北華郵報云苟山西無雨而水不下流則天津水災皆有減輕之望淮水退自必不速故續者勿望遽有效果洪水緩緩退落須隔數日始克辨悉惟工程師賓君之計畫採行後想洩往大海之水必甚多也 
[粤政局之近况（平生通信）]  
　　陳炳焜二次赴桂 
　　粤省局面殊爲難測謂爲自主則高等官吏仍受中央任命中央各部文電仍照常奉行所自主者惟停止解欵對於財政自由處分而已若軍政府之設立則陳督軍固已公言不贊成矣自軍政府成立陳督未嘗派代表赴會而軍政府亦不敢加委任於陳督同處一地一若兩不相涉則軍政府固確非與陳氣味相投者然軍政府之組織由於非常國會所主張而非常國會之議長議員陳督又頗以好意相持其議員中有招致在軍署中當顧問及參議者而前日招邀全體議員宴會席間演說且以三大條件勸逸議員解决則於非常國會之成立又甚贊成矣若海軍艦隊之來由於程璧光林葆懌二首領而程林三要人實由於孫中山所招致陳與孫欵無甚協商之事而陳與程林又頗相聯絡至最近赴桂謁見陸使且與程璧光同行則其中計畫又非外人所能測矣前旬援湘事初發生時陸使在桂曾致電催促滇軍從速出發是時謡傳甚多有謂當道擬假此題目驅遣滇軍出境　來全粤要地皆屬桂軍範圍此說殆爲離間不足深信之詞其後滇軍因餉械問題違未解决而湖南衡永消息日急連日桂軍乃實行出發矣但桂軍之出發俱從韶州方面進行韶州爲滇軍所屯駐此一年以來根深蒂固久已認爲滇軍之勢力範圍連日桂軍出發赴韶而滇軍之駐省者又云預備出發紛紛回韶論者又謂粤省援湘軍隊開赴湘邊僅取守勢此是一種作用並無進取之意究不知是否實情將來滇桂二軍在韶有無事故發生亦未敢必也當援湘消息極急時而陳督忽然啟節赴桂人皆知爲與陸使譚督會商要公惟會商之點事關必密未便登載據國會中人傳說謂陳督軍此行與軍政府前途大有關係約二星期便可回粤届時自可發表恃將來發表時究竟軍政府之狀况如何耳至論目前則軍政府正在努力進行應有盡有委任之令源源不絶各部總長雖多不就任而代理者則紛紛就任矣軍事内國公債條例已爲非常國會議决由孫公布日來對於募債事正竭力進行籌餉局且將設立矣其他設立大元帥行營頒行軍政府公報條例舉行之事甚多而招兵一層則聞委任陳炯明爲第一軍而後現在惠州大招退伍陸軍及民謂應招者甚多而軍政府又東西北各江伏莽遍地擬實行安撫以息盗風現已委任鄧耀爲三江安撫使聞已擇定八旗會館爲辦事所此爲大招民軍之先聲日前陳督宣布自主時曾一再宣言禁招民軍不知對於此舉將來有無異議惟粤人已不免驚心動魄矣 
[南北爭持中之川省人物]  
（成都通信） 
　　川省地勢宜在南方統系中惟以前此羅戴兩役致迫劉存厚鍾體道等投入北系而進步黨之周代督則又早在北系者也故當時川軍之未入北系者不過熊克武之一旅（熊號一師實僅一旅）與夫川南之二十餘營漢漢軍而已迄今北系者復有南思而南系者又不敢公然助南故此時之川局謂之爲不南不北之川局可也兹錄各要人之最近態度如下 
　　周道剛川中迭次戰爭周氏均未入漩渦當羅佩金西逼時周袖手旁觀而暗中且與羅等密通函電青神之戰川軍拾得周氏親筆信件甚多一般人皆謂周聯滇黔宜乎周在南系也殊停戰後北軍到合州周得聲援態度遂變與滇軍日趨於惡然與劉鍾方面仍不甚相洽此時周氏似又純粹之北系也而不知又有不然者周之所以附北者不過爲督軍耳使南勢可靠周之爲周則尚不可知故指周氏爲純粹之某系决非知周者蓋周固隨機應變並無有决不改移之方針與政見也 
　　劉存厚劉本共和系上年再造共和大局定後劉又改入國民系其爲純粹之南派固無待贅今年因羅戴事起始入北系劉入北後又不能見信於某要人故對於北方亦不滿意徒以南方仇深恐難相容所以未復南也自南北之勢成後劉聯有一番徘徊瞻顧之態唐羅輩亦不時函電運動之後羅又派人說之當唐繼堯最初之一電劉覆電卽有重修舊好一晤自時厥後劉形勢上雖在北方而精神上則已在南方惜公仇　之災民與軍隊所牽掣不克遽然復南也故此時之劉存厚氏殆可謂不南不北者九月中旬以來周道剛主戰劉勉應之而對於戰備則淡漠似無進攻意蓋劉軍已主張四川自主也近據各方面探求唐繼堯又派人說劉并許以擁護之爲四川督軍證以國務院來電必有其事故劉之爲南爲北此時尚無具體的表示也兹附國務院眞電如下華密案准陜西陳督軍魚電開孫文在南方反抗中央欲聯陜軍以擴黨勢現獲徐稚生一名云受徐朗如曹毓生命來同州運動軍隊有曹雨生周玉孚接洽現均在河南澠池徐曹已回陜周玉孚常川居澠又馬姓留學生運動陜南軍隊四川另有人聯合法黨到處煽惑不限陜省一隅請通電嚴防希妥飭偵防以杜亂萌院眞 
　　鍾體道第三師師長鍾體道上年曾在川北獨立以促陳宦獨立者今南北戰局又開宜乎鍾在南系乃現新簡四川省長張瀾進步系也鍾年來之一切主張大半皆張氏之意故鍾此時亦北系人物也但鍾與北系仍無大關係且其人向不肯單行運行者而其部下亦皆川人若川省果復附南方鍾必不反對况某要人之對於川事純用手段鍾氏早已不滿意者故今日之鍾師長亦不南不北之一人　 
　　熊克武重慶鎭守使兼川軍第五師師長熊克武純粹國民系也民國以來之行動早已宣傳中外無待記者之冗贅現其祁下如旅長但懋新圑長向育仁等皆民黨激烈派前次羅氏西上時熊即暗助羅氏以成南方勢力其時不敢公然助滇者徒以四川桑梓之關係恐爲川人所共棄也南北戰局開後熊在渝竭力營謀因被合州之北軍所監視又與不南不北之周道剛氏同處一城所以不敢遽然響應南方現渝城暗幕醖釀正深周氏亦力催吳軍入川此時之熊亦不南不北者矣 
　　張煦寗雷馬屏屯殖使兼四川屯漢軍統領張煦亦民黨之激烈分子也曾在川邊獨立上年瀘納之戰頗著功績自川滇戰事開後即以守土衛民爲責任似已立於第三者之地位南北勢成後唐繼堯派人運動之許以靖國第一軍總司令之職並助軍餉三十萬子彈二十八萬張氏一人不肯動作其意非全川劉鍾等入南不肯遽表明瞭之態度也故此時張氏雖同熊氏之急欲川省復南而徘徊瞻顧尚未公然有具體的表示故張亦不南不北之一人物也 
[津浦路飛虹輪船遇險]  
　　津浦路爲便利行人起見於浦口站至隔江之下關向來備有輪船一艘名飛虹並造有飛虹碼頭自開駛以來行人顧稱便利詎料昨日（三日）下午三時三十五分津浦車第三次到站時凡乘滬寗車之旅客約數十人當衆飛虹輪船渡江從煤炭港上岸較爲便利因該港與滬寗站距離不遠故也乃該輪將近港口迎面忽駛來民船兩隻（船身頗大）該輪之水手急將舵撥轉藉避航路致與左側之兵艦（名楚有）相撞該輪受損甚鉅旋卽下沈是時該輪之旅客羣呼救命脚亂手慌有向該輪船頭跑者有向該輪船頂跑者紛紛之狀極爲可憐兩岸旁觀者約有數千人兵艦水手與兵士急伸篙救護該輪水手亦卽抛錨與兵艦相接旅客乃由鐵錨上之鐵繩挾兵艦上之本篙始得逃上兵艦計脫險者二十餘人其餘未見逃出輪身遂沉有云該輪上計三百數十人有稱四百餘人其確數無從調查嗚呼慘矣至該輪之損失如旅客行李物件及郵袋信包等並該輪之自身統計不下二十餘萬元加以天津大水津浦路之所受影響實屬匪輕昨晚該路所長何炳麟已電知局長籌辦善後矣 
[南京快信]  
　　政府因湘事電李督商派兵赴湘事李督擬今午在軍署召集上級軍官開軍事會議 
　　蘇參議員有派定孫潤宇張鶴第凌文淵藍公武四人說 
　　李督昨（三日）晚七時在署懽讌駐寗日領高尾氏九時席終賓主蠱歡而散 
　　陳調元准十日接第七十四混成旅長職楊恩培亦准是接憲兵司令戰 
　　江寗齊愼守使擬日内出巡查勘各路要塞王巡閱副使昨渡江赴浦口擇看房屋以便着手組織巡閱副使行轅 
　　軍警各界助津賑欵閱已集有三萬數千金即日滙津 
　　南京造幣廠廠長武濬源接事後某某等四分銀餘大起風潮經武調停始寢 
　　財政部令財政廳嗣後如有逾期不稅及短報契價情事無論經人舉發或查出處調者准於罰金項下提出三成作爲奬金以資鼓勵 
　　財政胡廳長以泗源溝閔行大勝　各釐局稅所比較短絀擬即將各局所長撤換 
　　胡翔林昨在廳考試徵收員計二百六十餘名 
　　女子各學校定於十月七日假四象橋浙江會館開會追悼馮周夫人昨在夫子廟教育會開會籌備一切 
　　政府派黃伯度赴安慶調查上次兵變眞相及商舗所受損失　數 
淮南報經理黃立以泰縣知事鄭輔東挾嫌違法串封報館再請兩署核辦李督軍令仍遵前批前贛政廳長羅述稷由贛交卸來寗祝壽昨車赴滬轉輪赴津入京 
　　潼關監督文龢　日由贛來寗現擬不赴潼任謀他調 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津水災之籌畫與報告]  
　　昨日（二十九）減水尚不及兩寸白河沿岸及各地難民已逹三十五萬左右乏衣缺食觸目皆足傷心政府近雖略事救濟顧杯水車薪究無補於萬一聞當局對於治水方法已定治標治本兩項第一先發欵三十萬元令熊秉三氏籌辦應急事宜於小站地方開鑿引河以洩積水而根本治法則擬同時修濬永定北運南運大清子牙等五大河其經費當在五百萬元以上或須以借欵方法籌集又總統因前晚及昨早連接曹仲珊兼省長電話報告水災情形有加無減極爲焦灼午後三時餘又傳見新簡永定河工督辦孟憲彝詳籌購料築壩及一切消水方法並促孟氏從速赴津與曹兼省長商妥辦法再往永定河工接差開孟氏將於今明日赴津會晤曹兼省長籌商一切又總統對於治河經費異常注意昨早特交諭財政部務於三日内籌足十萬元以便令孟督辦兼程赴工其餘之數於十日内籌妥備用 
　　京師内務部警察廳及新近成立之天津水災急賑會前日均陸續派員赴津調查水患情形近已得其報告兹彙錄如下内務部派赴天津調查水災情形委員之報告云查勘水勢計金鐘橋金鋼橋等處水勢較昨低減二寸昨日京師大雨此間天氣毫無變態殊爲可幸復據津浦局接德州電稱德州南三里運河東隄於昨晚决口兩處運河東鐵路並未損壞似此則下游赴津之水又可減少津地尚河工兵夫役仍於低處築埝以防盛漲大致河北方面若其水量增加不至五尺以上决無汎漫之慮城内無水西北隅尤可無虞蓋因該處水平校低處尚高至下七尺故也惟謡言紛紛均謂中秋後必有巨潮大汛此則除竭力防護外别無他法災民甚衆遷居覓房極爲困難各公共地如中州會館公園等處難民麕庥臭氣薰人食物多由賑給秩序尚未大亂惟聞日本租界時有匪徒乘船入屋刦物之事大抵因警察事繁力難兼顧云云京師警察廳駐津調查員報告云查此次水災由上游决口幸有陳唐莊至良王莊津浦鐵路岔道一段横截水道故水灌天津其勢稍殺以華界言之城中無水城北（即河之南岸）由西頭雙廟街直至日法英德各界河岸以及河東俄義奥各界一帶均無水又河北（卽河之北岸）如新車站大馬路東西窰窪直至新舊鐵橋皆無水城相巿西門向西至雙廟街南道皆有水深淺不等城南至東南三不管等處水深約六尺餘若榮華大街一帶則水深逾丈總計水繞城南一面城西半面至西門止再西直至雙廟街大道此華界水勢之詳情也以租界言之日界中華茶園水深一尺至下天仙則深至三尺至天安里則深至六尺再至日法交界之梨棧則一片澤國矣法界海大道水深尺餘南至電燈房則深至四尺矣英界由菜市起水深淺不等中止街無水耳德界除海大道無水餘均一片汪洋此租界水勢之詳情也再查天津地勢南面窪下故水勢較深且水由上海决口從曠野冲來并非本地河漲故南岸左近或無水或水稍溢現在中外地界戲園會館以及寛闊處所皆爲難民所居曹督軍又發新布帳房三百架分地支搭令難民居之曹督軍每日乘車巡視楊廳長亦朝夕巡查體育社紳董等亦竭力維持並於水中設置水巡以防匪人偷竊被水房屋中器具此津市護衛災民之情形也至被水房屋坍塌極多未聞有淹斃人命之事本日水落二三寸云云京師急賑會駐津調查員之報告云查津埠毗之運河又名御河楊柳青東西及大小沙窩並良王莊等處堤岸均於本月二十三日决口水灌南窪二十四日正夜大雨如注以致津埠城南附近及海光寺并白房子三不管等處被水漫及二十五日南馬路迤南及日法德英四租界南半部均成澤國其西馬路南半部接靠運糧河水勢溢高西岸均經搶打土壩現在地勢較高之處聚集災民公私倡辦善舉按戶施送蘆席竹杆支搭窩鋪以便棲止并趕放急賑白麵饅首玉米窩頭銅元等項被難災民約有數萬扶老携幼男哭女號慘不忍睹刻下西南馬路加緊打壩幸經曹督軍派出兵隊二營警察廳派撥長警竭力施法拯救否則全部不堪設想矣再二七日夜又復降雨至二十八日早始止又據偵探報稱此次天津水患係由靜海縣南運河决口兩岸汪洋經楊柳青直灌天津河北關上下所有大王廟北大關皆水深數尺南岸侯家後水亦上岸計一二尺不等現正堵築津西芥園西决口直灌南窪是由西南而來先至南關下頭及海光寺三不管一帶又冲至日法英德各租界水深四五尺不等附城南馬路及西馬路之半至西門止皆水深四五尺不等中日交界之榮華大街水深丈餘云云 
　　又據津函云兩日來水勢雖微有減退實尚不滿二寸而天津曹督軍接保定王警察廳長來電報告謂自本月二十三日以來河水漲四尺關係津沽下游希注意云云據查日來黃河直境樊莊迤南又决新口一道寛約百二餘丈迤北復决新口一道寛約六十餘丈倘衆流合歸天津尚難免再受影響幸曹督軍楊處長極注意於洩水之法已派出軍隊六百人及巡警夫役等四百名令河海工程處意國工程師督帶前往鹹水沽與小站之間開濬鉅口以期引水出大沽而注流入海未知能得效果否也至津埠災民約十餘萬現由官廳收容者約四萬餘人其餘則類皆中戶之家有親友可恃或遷居他處而不賴官廳爲之安挿者也官廳安挿災民之法係將無水之區所有公共場所如會館祠廟等爲之收容仍不足則將小學堂一律停課以其房屋充用又不足則更新搭軍栅篷屋若干處每處可容十數人此項工程此星期左右可告葳事至充供災民食品則除官廳趕造饅頭散放外更有各慈善家亦往施放 
　　張懷芝致曹督軍電云感日華密誦悉魯省黃河各工搶險未已昨據上海分局電稱直境樊莊舊口門刷寛支流甚旺在樊莊迤南箇日又决新口一道寛約一百二十餘丈深七八尺同日樊莊迤北復决新口一道寛約六十餘丈水深六七尺不等並據荷澤縣報稱兩次漫水仍灌入荷境水勢較前更大被淹村莊亦更多等語當以甫奉貴督軍敬電允將樊工分電大名道縣趕速堵塞而新决兩口又並在舊口上下不難兼營並顧是以未敢更凟兹承垂詢謹摘要電覆希速籌治爲懇張懷芝儉印 
[豫人爭議密指參議員事]  
　　豫北旅京公民因某派密指臨時參議院議員撥河北一區於豫省之外心大不平前日假潘家河沿懷慶會館開豫北同鄉談話會到會者五十餘人所議大要蓋謂個人無參政權是爲無人格之個人地方無參政權則是無人格之地方此次某派密指議員是否合法姑不具論而吾豫北一區竟無支配一人是視吾豫北爲無人格也凡屬豫北人民均應爭此人格討論三四鐘之久决定一面致電督軍省長誓不承認此種非法密指之議員一面並分頭函知旅居各處之豫北公民請其合羣力爭表决之後當即擬就電文立時拍發電去之後復恐電文簡括又擬具公函分致督軍省長兹將其致督軍省長之函電錄左 
　　致督軍省長電云開封督軍省長鑒報載研究會人密指議員王敬芳郭涵陳銘鑑方貞任曜墀豫北無人誓不承認旅京豫北同人叩 
　　致督軍省長函云督軍省長大人鈞座頃上電禀計逹左右查臨時約法參議員選派方法由地方自定據民國元年先例各地方所定之辦法不外省議會選舉與地方長官指派之兩種其由省議會選舉者官吏固不能過問即由地方長官指派者中英政府亦不應干預而二三私人之操縱於其間更無煩言如是則議員之來雖不足代表人民亦尚可代表地方本年臨時參議院之召集雖尚未見諸明令然其議員之選派方法當不能出乎民國元年之先例乃近日道路喧傳報紙揭載僉謂研究派領袖業已密電各省指定議賆候補人令地方長官照派且云河南所指定者爲王敬芳郭涵陳銘鑑方貞任　墀五人報紙所載固未必盡屬事實然人言嘖嘖亦恐非全無影響按此次臨時參議字之召集西南諸省已目爲非法機關誓死不肯承認行將訴諸武力我若依法辦理或可少平反對者不平之氣倘再攙以三二人之私心舞弄其間致令民國議會不過爲代表三二人之機關寗不授人攻擊之隙縱云螟背當車不足爲慮然政治上之汚點終難浣濯亦必貽友邦以談笑之資且豫省選舉向分四區豫北亦一區也縱令密派議員五人按區支配豫北亦當有一名乃研究派人純任私心昵於已者卽予以參政之權否則迸不與齒竟欲致豫北一區淪於無人格之地位國家大事顚倒似此瞻念前途實屬寒心我公督長豫數年一秉大公諒不至徇研究派三二人之私見致令豫北偏枯固無待公民等之竊竊私慮惟公民等心切人格之爭不得不冒昧凟陳抑公民尤有進者我公身司選政國家名譽亦當計及臨禀惶悚不勝屏營待命之至肅禀虔請勲安恭叩節禧旅京豫北公民謹禀 
[京津間復辟謡言之查禁]  
　　重行復辟之謡騰沸於京津間已非一日然時起時伏迄未消滅日昨京師警察廳特致公函於京中各報略謂本廳奉内務部令開查近日關於復辟謡言各報多有登載如九月十七日啓明日報載重行復避之謡言種種二十日載政府擬查禁復避謡言之傳聞二十三日順天時報載張勲設立秘密機關之說又二十六日載謡言蜂起之原因二十三日晟鎭報載張逆尚不知悔悟二十六日益世報載勞尚書行蹤詭密大中報載尚有言東海主張復辟者種種無稽之談信口傳播淆惑聽聞京師爲國家根本重地此書謡言任意慱佈實與地方治安大有關係該廳有維持秩序保護公安之責亟應從嚴查禁以靖人心合亟令知該廳遵照切實查禁並轉飭各報館嗣後關於此種謡言不得率意登載是爲至要云云惟報紙登載非鼓吹復辟謡言乃力闢復辟謡言並望政府從根本上杜絶復辟謡言若一概禁止之非禁謡之清原法也 
[湘南獨立聲中之鄂聞]  
　　湘督傅良佐因衡永獨立關係南北大局刻已調集各路軍隊大舉進攻聞其用兵計畫已議定分爲三路包圍除前派湘軍第一師旅長李佑文爲前鋒注重防堵寳慶祁陽一帶以免衡永軍下竄外現令第二十師長范國璋率兵約一師爲中路司令一第八師師長王汝勤率所部爲左路司令湘軍第二師長陳復初率一混成旅及一圑爲右路司令而自爲總司令遥任指揮但湘中今夏大水長寳辰沅各地多爲水淹現在尚未退盡非水深没脛卽汗泥滿道軍行至爲困難南路地方固地勢較高未被水淹然劉林之兵單弱僅勉敷防布現在粤桂援軍又未齊集故在獨立軍方面亦未能驟取攻勢聞傅良佐之意急欲一舉撲滅以免遷延日久另生枝節現催促各軍進行甚急故由鄂往援之北洋第八師之一部留鄂北軍第二師三旅及豫軍第二混成圑皆兼程前進又聞吳查辦使由宜昌撥回之一旅援湘軍隊係由鄂屬公安之永安鄉取道澧州以逹常德現已開到常德爲湘省西路之中心本由湘軍二師駐防地方尚稱安謐北軍往駐該處殆爲預防湘軍繼變也前傅督在鄂與所謂歡迎代表者曾訂有交換條件傅不帶北軍入境對於南北持中立態度對於軍政要員除自請辭職外不更動湘軍界對於傅則擔任履新時不發生意外並嚴拒西南各省軍隊入湘上列條件兩方均各承認乃傅入湘後卽將劉林撤換激成衡永獨立於是大調北軍布滿要隘中立之局完全破壞湘軍始知墮共術中然而已噬臍無及矣刻聞常德湘軍猶執上項條件與爭詞極强硬傳說該北軍已有由常調岳之信是則湘西湘軍顯形不穩竊恐傅良佐未必必果令北軍退岳也 
　　前任湘督譚延闓再三辭省長職未准乃請假一月移地養疴現聞譚已於隂曆是秋節前三日㣲服過漢包定日清公司南陽丸大餐間即日赴滬隨行約十數人並未登岸酬應武漢官場亦不知譚氏過此概未迎送二十九日譚之眷屬人等亦由長沙乘湘江輪船來漢因次日爲中秋乃假寓法界喀利西旅館聞不日即追隨往滬並不久留查湘漢間華洋商大小輪船上下往來檢查極嚴又聞前日由湘來漢之咸泰輪船曾經武漢稽查處查獲要犯二人據聞係湘南劉建藩等所派往滬與民黨接洽之代表刻經稽查處解送陸軍審判處訊辦矣 
　　武漢市面今歳所蒙時局影響最多始爲對外問題繼爲督軍圑兵諫問題又繼爲張勲復辟問題所謂一波未平一波復起雖經此三大打擊各業尚未受重大之損害益每經一度風潮各業主益謹愼一次而官商又能協力謀金融上之救濟故市面雖稱衰敗終獲平穩渡過兹者隂曆秋節爲商界一大比期適値湘南告警川難未已漢市金融自然又爲吃緊所幸外國各報行依華商之習慣於前星其中由滬運來現銀二百銀萬銀根因之漸鬆市面比平時無異節關中並無錢莊受擠及商界倒塌之事惟赤金因日美禁止金銀現貨輸出故來源缺乏價値突漲前星期每兩市價三十八九元現漲至四十五元聞尚須斷續增高囤有赤金者莫不色喜兹將前星期各銀行運進之銀數調查如下滙豐二十七萬兩道勝三十七萬五千兩花旗二十一萬兩台灣二十一萬五千兩住友十五萬兩滙理二十二萬兩正金七十五萬兩又十五萬元太平洋行二十五萬兩又五萬元 
[陳炳混赴桂之推測]  
　　廣東陳督軍赴桂聞係接奉陸榮廷巡閱使之電召昨二十六日下午整備起程特召集各高級軍官到署茶會宣佈陸使來電述明必須赴桂之故并面諭各軍官協力維持治安晤談良久始散陳督軍卽於夜候七時出署逕赴天字碼頭乘廣西第一號巡輪是時適鹽運使丁乃揚至署拜會聞陳已出署遂即趕赴巡輪會晤至九時丁使辭退該輪亦卽啓行逕向西江進發計與陳督軍同往者爲海軍總長程璧光隨從僅衛隊長白燕朋及衛兵四十名巡捕梁汝霖而已陳督軍此次西上聞係逕赴南寗因陸使現已由龍返邕故來電亦約定在邕會晤也陳督軍離署後督軍署卽　牌宣佈云爲牌示事照得本督軍於本月二十七日起程赴邕與陸巡閱使譚督軍會商要政約兩星期回粤所有署中日行事件暫委莫鎭守使代拆代行除通電省内各機關外合行牌示仰各界人等一體知照此示九月二十六日陳督軍自令廣惠鎭守使莫榮新代行職務後莫卽親詣軍署將各項印信公牘妥爲接受陳督軍此次赴桂之故一說謂陳欲親自督師援湘因未得陸使許可故急欲面陳且總司令一職未便虛懸其餘對於軍府意見及一切防務佈置亦須早日解决是以親往會商一說謂兩粤援湘軍隊均已出發惟關於海陸併進之規畫亟應面謁陸使請示方略故約同程璧光前往然此皆外間揣測之詞眞相如何須俟他日事實上有所發展而後能證 
明之也惟此行之關係重要則可預决矣 
[陸榮廷在龍之近况]  
　　失足跌傷開山駛車 
　　陸榮廷抵駄驢接見李開侁後即携之同上龍州旣抵龍卽與李别自入水口巡視昨日電報督署謂已復出龍州惟聞陸由水口出龍州時偶因失足撲跌腰部㣲傷現已請駐龍法國領事醫官調 
 
 
 

Page 7

 
 
治故何日回邕尚未確定又聞陸自抵龍州後即往水口墟竭譚督祖暮抵墟時見該墟焦土一片屋宇全非覩此情况爲之嗟吁不已即時呼匠築瓦屋三十間分給貧民刻已動工 
　　陸氏前次晋京道經滬瀆曾購有上等摩托車二輛轉運回邕近日開始行駛一般人見其風馳電製多爲駭怪但此車輛由南寗往武鳴駛至米花墟卽不能再進因是處有一崇山横梗道中（米花墟與武鳴相距僅數里）聞陸宅中言現擬將此山開闢築路俾可行駛車輛及利便來往行人惟工程頗鉅須數月方能葳事計武鳴與南寗督軍署相距一百二十里該山開闢後點餘鐘即可由此至彼矣又聞陸氏此次壽辰雖自避須他適然觀宅中種種佈置情形届時仍必有一番熱鬧也 
　　陸使日前因避祝壽前往龍州刻以兩粤援湘軍隊出發急返南寗聞昨日有電來粤謂定期明日由龍州啟程東下計期月杪可抵邕垣云云觀此則昨所傳陸使東下已抵太湟江口之說盡屬子虛矣蓋大湟江口係在南寗之下梧州之上由龍州駛必須先抵南寗而後乃至大湟江口今陸尚未返南寗豈能至大湟江口故知其失實也 
[粤省援湘軍隊之近情]  
　　粤援湘軍决定出發爰於二十四日在大東門外舉行誓師禮是日所有應行出發之步馬砲工輜各營曁機關鎗馬克心砲各隊伍均於午前聯赴較場候命十一時許督軍知衆軍已集遂即出署循由惠愛街逕赴較場旣至東較場衆軍擎鎗示敬第一軍總司令馬濟亦卽至前迎迓旋令衆軍列列陣演武廳前恭請陳督軍校閱陳督軍乃即策馬揚鞭先在衆軍前環繞三匝詳爲校閱一遍後至演武廳略用茶點即步至衆軍前履行誓師典禮宣示訓詞畢復言此次反對非法内閣純爲國利民福故有恢復國會擁護約法之要求公義所在必逹目的而後已繼乃申明援湘之大義及其必要并令衆軍務須守法說畢衆軍歡呼馬總司令代秀全軍致謝教訓陳督軍旋回演武廳憇息俄頃復乘馬至軍前巡視一週時已下午二時隨行告别式陳督軍乃偕衛弁乘馬回署是時市民在坊圍觀不下萬人並西人西婦數人乘馬車臨場拍照禮畢各軍隊亦即逕赴天字碼頭下船凖期二十五日午前出發取道北江直赴湘邊此次出發之軍隊計共十一營内有武衛軍三營以邱渭南爲統領陸軍游擊（係編列第三十一三十二三十三三十四者）四營以陳德春爲統領另林虎所部陸軍三營陸軍砲隊營長何吉瑞一營各軍統由馬濟爲總司令計軍械則有開花砲十尊馬克心砲二十四尊機關槍六十架其餘各種鎗炮軍械亦均應有盡有但此次出發者係爲第一軍其第二軍則聞日内亦可出發第二軍總司令一職則以林虎充任統計共十一營已次第行抵樂昌二十八號早復即起陸由白沙灣沙堤市等處繞道平石（即湘邊）查樂昌至平石距離一百二十餘里若星夜兼程亦須約二十小時方能抵步現邱副司令以將次到步大軍雲集擬在該處設立兵站接運糧檢双聞粤名援湘軍隊出發以開至湘邊爲止聞因湘督傅良佐連日調遣大軍紛紛南下進逼湘南粤中大吏特調邱渭南陳德春數營先行開赴湘邊僅取守勢藉樹聲援暫時並無進取之意將來如何進止仍須俟陳督軍赴邕會陸巡閱使後始能確定又桂省援湘第一軍司令陸裕光前奉陸巡閱使命令由南寗率師出發開赴湘南頃聞該軍現已行抵湘邊計期三日可抵永州昨已電逹當道查照矣 
[江北中秋節之慘劇]  
　　宋家集焚掠一空 
　　江北之匪患近年以來無日不縈諸一般人之耳鼓淮隂縣境西南鄉自去冬迄今春匪勢猖獗已極徐海兵變後沭泗兩縣羣盗如毛淮隂受其影響乃於北部扼要鄉鎭節節防守以免蔓延近稍平靖五里莊等處多已撤防浦軍分其兵力進駐泗陽剿匪約一週前忽傳沐陽漣水與淮隂接壤之處道路梗塞迨九月三十日爲舊曆中秋有匪數百人執持快鎗由泗陽進窺淮境旋至戴家老莊宋家集搶掠一空闔鎭房屋付之一炬該處駐有警備隊十餘人因衆寡不敵紛紛逃去在孫圩徐溜觀望火光燭天一晝夜始熄各保董現尚不知下落或云已爲匪戕殺但迄今尚未徵實距北約二十里之錢家集原駐有浦軍但人不多湯集尤少僅兵一排均取保守態度尚有匪將由五里莊等處南下之謡第一混成旅已派兵防守省議員孫照寰距宋集約二十里來浦乞援言之綦詳頃已分往淮揚鎭守使淮揚道尹淮隂縣知事各處面陳危急情形請速派大批軍隊馳往痛剿聞匪初出發時僅數十人尚途擄脅故有此數刻尚佔據宋家集未退六塘河兩岸已入於恐慌之域矣 
[江蘇知事升沉觀]  
　　江蘇自馮河間北上後月餘以來知事之更動已有十分之二三或因事撤差或調省另用或互相對調或因事升遷兹將最近之更動情形略述於下藍光策（字子彦四川人）前清光緒年間曾任桃源（卽今之泗陽）光復後由第一届知事試驗取列甲等分發江蘇本省署牌示署理泗陽未幾改調靖江近復調署崑山而崑山之連德英則調署靖江連（字述三奉天人）奉調靖江後以地瘠民貧不願到任因向省署請假一月假滿復續假旋以江寗知事吳其昌（字秀之安徽人）與吳縣孫錫祺對調聞孫（字少川浙江人）已有不日來寗之說吳未到任前即令連德英代理淮安曹元鼎調省另候委用遺缺以阜寗馬佳績（字天民奉天人）調署遞遺阜寗一缺則以督署秘書陳公錦（字子繡順天人）署理如臯縣劉煥（字烈卿安徽）因案撤任遺缺以海門劉式譔（字仲彝直隸人）調署遞遺海門一缺以馬汝玠（字志青浙江人）補署宜興縣鍾興（字小樓湖北人）徵收不力撤任遺缺委溧水陳善謨（字禹廷山東人）署理未到任以前委吳鵬（字凌香河南）代理遞遺溧水一缺委沈德基代理（字恕園安徽人）睢寗縣勞道傳因與張勲有關撤任遺缺委南通稅所郭文徹（肖霆）署理所遺南通稅所差另委夏敬履（字澤生）接充此外如泰縣之鄭輔東（字靖侯安徽人）因封閉淮南報館被該館黃某來省告訴已有更動消息邳縣李時亮（運山山東人）宿遷嚴型（祝之安徽）灌雲陶士英（蘭舫浙江人）贛榆王佐良（字偉臣山東人）鹽城劉超（字班侯）等迭經各該縣紳民來省告訴聞亦有撤換消息故外間紛傳又將有大批知事更動　 
[杭州快信]  
　　杭關監督沈爾昌昨因公赴滬所兼政務廳長篆務已由齊省長委本署秘書長馮學書代理即以沈監督調充秘書長 
　　浙省改築新監獄案現由高檢廳監獄科主任書記官丁峙白編就預算附加說明先從嘉興紹興鄞縣臨海四屬入手昨已咨部核示 
　　督軍公以西湖游船每於夜間任意載客且停泊船隻參差不一於稽查頗多窒碍已飭屬嚴行取締 
　　慈谿洪塘等處日前迭出連刦巨案兩夜計共六七家現各當事人紛紛來省具控 
　　已撤武康縣莫干山新設警佐周成章私向敵僑收受規費警務處夏處長甚爲震怒昨已呈請省長依法嚴辦 
　　前塞北稅務監督袁景熙違法苛捐並贓欵嫌疑節經傳訊逃逸無蹤昨中碳總檢察廳通令各屬一體協緝 
　　陸軍第二圑十一連連附吕良擅離職守奉令撤差遺缺楊督軍昨委鄭耀德充任 
　　陳夔龍率婢妾十餘人來杭觀潮適昨日潮汛不大更兼天雨滂沱廢然而返暫寓清泰第二旅館聞昨後日即將回滬 
地方通信 
[松江]  
　　鹽田議令繳價松金奉三縣鹽田繳價一事迭由各該縣士紳開會抗議迄無善果現官廳方面仍堅執前議擬令補價駐松沙田局長狄恩霖因此於今日午後柬請本邑士紳雷捕同雷繼興耿伯齊等多人在西外鄭公祠集議進行辦法聞李潤之縣長亦到場與議 
　　會議螟災善後今日（三號）午後李潤之縣長在署邀集二十四市鄉自治委員及城紳阦伯齊耿公逹閔瑞芝吳伯庚等集議螟災善後事宜先由各自治委員報告各該鄉被災情形中以楓涇自治委員郁同文所報災情爲重其次爲官紹塘鄉據該鄉自治委員周鐵橋報稱沿浦之正又圖全圖被災稻稈完全槁死云云次即提議調查方法衆意前此雖已由縣規定表格飭令各圖地保分别填報但此事關係重大僅僅責成地保以尚未便議再由縣分飭各圖圖董會同各該圖地保辦理以照愼重並議嗣後調查報告均分兩部被災在五成以上者爲一部在五成以下者另册呈報至其他事宜因時間甚促未及提議而散 
[無錫]  
　　查復積穀實數縣署於日前接奉齊省長訓令調查各縣社倉義倉儲穀實數後楊知事以無錫並無社倉義倉名目祗有紳民所辦之積穀一項特於日昨呈復省長略云查錫邑自前清咸豐年間兵燹之後常平社倉義倉等項早經燬廢嗣於光绪初年另建倉屋帶收田捐舉辦積穀歷來照會邑紳專司其事並由縣會同管理現計積存稻穀一千七百四十九石三斗一升九合又分存各典當銀元七千二百二十三元一角九分二釐錢二萬五千一百六十三千一百八十五文此項銀錢均係實存向不得挪作他用奉令前因理合查明具復 
　　私刑慘無人道日昨縣署偵探員莊壽松及探士倪谷生在天三圖地方偵見有向種菜園之孫阿法將所獲竊賊馬阿生之左耳用刀割下後復於僻地開掘深坑將馬推入活埋私刑慘酷減絶人道甫經埋入即被探員查見立將馬救起與孫阿法一併解送縣警察所由吳警佐訊問後判孫收押聽候法辦馬阿生交與地保着令更夫請醫治愈再行核辦 
　　路局規定粗紙錫箔運價凡涙杭鐵路由江墅各站運至滬寗各站之粗紙錫箔兩項運費業由路局規定計粗紙自江墅各站至蘇州每噸運費二元至無錫二元五角至鎭江二元七角南京三元錫箔自江墅各站至無錫每噸三元一角五分蘇州三元常州三元五角鎭江三元七角五分南京四元裝卸另由貨主自理業已布告實行矣 
[南滙]  
　　講演大會記要本月一號下午縣教育會敦請黃任之先生開臨時講演大會是日到者約四百人左右前後環立都滿演講約三小時聽者均無倦容是日講題爲職業教育之必要並報告南洋華僑教育狀况講時掌聲如雷其主要意思（一）有慨於華僑畛域之見太深凡事不能發展喚起地方上人圑結之必要（一）提倡統一國語以冀將來國人由語言上之統一漸趨於精神上之統一（一）詳言教育之重要喚起一般敎育者之責任心（一）報告植橡樹之利予人以經營海外事業之觀念散會時已鐘鳴五下矣 
[揚州]  
　　調查閒散軍官駐楊憲兵第一連戴雨聲連長昨奉李督軍訓令飭查揚屬閒散軍官填表呈報以備錄用現該連長已從事調查矣 
　　統領兼任防守兩淮緝私統領劉苕青現奉李督軍委任揚屬一帶防守司令劉已於今日（三日）備函致各機關遵照 
　　砲兵奉調赴如駐揚陸軍一五二圑第二營五連第三營十二連砲兵均奉通海張鎭守使調往如臯駐防現已封備船隻裝運輜重定四日開差前往 
　　公民請修堤岸江北運河一帶堤岸雖經工程局修理然督率者每多敷衍了事加以小輪廻浪衝刷時虞倒塌現揚州東關外堤岸又將傾圯特由公民陳漢卿等呈請運河河工總辦馬士傑撥欵修築以固河堤 
[安慶]  
　　防務加嚴安武軍第一路馬統領到省後調查變兵佈置軍隊現已辦理就緒近來地方尚稱安謐惟蚌埠來電謂有黨人圖皖故卽會同水陸警察及各營長官並縣知事會議嚴加防範矣 
　　政界近事新任黃省長已於二十九號在蚌接印准十月一號由蚌動身晋省故省城政界各機關及紳商學界均已預備歡迎新任財政廳長劉鴻慶聞將於十月初出京來皖接印當在月半前後今日財政廳各科人員特備盛筵在大觀亭公請鄭廳長并攝影以留紀念 
[杭州]  
　　教育會聯合會如期舉行浙江省教育會前會具呈督軍公署謂謂十月十日全國教育會聯合會在杭舉行業已籌備周妥請予備案等情楊督軍以聯合會係集合各省教育會優秀分子組織而成教育部亦派員來浙與會自與尋常開會不同雖在戒嚴期内仍應循例舉行昨已批答經會長應准備案矣 
[嘉興]  
　　請究霸阻茶捐嘉興各區學欵以茶捐爲大宗兹因雙橋區王永全霸阻茶捐致收入短絀業由第一颧自治委員陸耀卿於日昨具呈縣署略云雙橋鎭茶碗學捐向多延欠尤以最新園楊三毛兩戶最爲疲玩截至本年七月末日止最新園共欠十三個月計捐銀十三元楊三毛共欠九個月二旬計捐銀七元餘本年中秋節日敝處收捐司事顧仰之至最新園收取荷捐豆腐店主王永全竟出惡言霸阻該司事略與辯駁王即逞蠻奪去皮包冀毁捐票幸顧某手足敏捷即便奪回未被毁損而捐欵仍分文不繳事關學欵爲此備文呈請察核迅賜飭警將阻捐之王永全提案懲究並責令最新園楊三毛即將所欠捐欵一併如數清繳以儆凶惡而杜效尤 
[廣東]  
　　王得慶案續聞廣東督軍公署警衛軍司令部副官陳樂和呈訐統領王得慶一案陳督得呈後當下訓令免去陳王現在軍職交法庭依法審判兹聞王昨上陳督一呈力自申辯冀免起訴其呈略云統領不揣冒昧謹將陳樂和原呈之謬妄及挾嫌緣因爲督軍陳之原呈稱樂和於本年三月二十一日在天官里寓内逃去小妾鍾靜芬一史夾帶金銀首飾細軟共値銀六千餘元查係被人誘拐往港當即跟蹤到港在華民政司及警　報明查緝在案事逾數月嚴密訪查兹查得被姦拐匪之人即現充警衛軍統領王得慶等語查鍾靜芬對於陳樂和是否私逃有無挾帶非統領所知惟訪查該鍾氏習染自由聲名早播於粤東社會昔年曾嫁車衣盧某嗣與本夫離異廣州審判廳有案又與陳樂和姘識行動自由本與流娼無異惟該氏逃與不逃與統領何涉旣云查係被人誘拐當即跟蹤到港當時應得其主名何以又云事逾數月嚴密訪查始查得被姦拐匪之人是否詢已自自矛盾其謬一原呈稱該統領去年在惠公幹樂和收束軍隊始與認識回省供職時相往還不料本年一月東瞏開會伊見色起心見財動念陽藉朋友之名隂行禽獸之實始則於正月間飭其妻孫氏登門拜謁藉以攀緣繼則乘樂和赴澳請讌觀劇借酒行姦終則三月秉樂和赴新會公幹誘拐潛逃等語查樂和與統領係朋友交好則眷屬之自相往還統領自不必過問然嫉妬爲婦女特性萬難用自己之婦女以誘姦他人之婦女則爲情理所必無據云借酒行姦試問姦宿何所其證何人如係出自鍾靜芬自述之詞則陳樂和當時何不據情告訴據云誘拐潛逃試問所謂誘拐者出於和誘之手段抑出於略誘之手段所謂潛逃者鍾靜芬一人私逃抑統領與之偕逃均不能切實指出誣撏顯然其謬二原呈稱又復嗾使聘外國律師逼樂和離異經法官據判决不准兹又復主使向高等上訴等語查鍾靜芬之對於陳樂和有無聘外國律師逼令離異有無在廣州地方審判廳起訴及在廣東高等審判廳上訴俱非統領所知然果係嗾使主使出自統語則樂和何不到案指攻請求添傳統領到案質訊而統領始終未接法院傳票是陳樂和不敢主張統領爲主便可知原呈具在調查立白基謬三世呈稱前兩月由港挈帶回省現藏匿於本城内西濛街第五號門牌居然雙宿雙棲强行霸佔等語查鍾靜芬如係與統領雙宿雙棲則陳樂和偵查統領在該宅之時雙雙破獲統領又何說之辭然所謂雙宿雙棲者渺無憑證乃以莫須有之罪相加而近日報章至稱統領因姦拐案被押顯係由陳樂和囑託登載以淆亂社會之觀聽含血噴人誠難免局外之誤會推其處心積慮務欲逹其傾軋之目的則所以誣統領姦佔鍾氏者必出其種種之手段以行之其詭計隂謀必有不可思議者其謬四原呈稱忖思該統領身綰兵符藐然人上竟爾人面獸心誘姦拐財按之軍律若不從嚴懲辦何以肅軍紀而維風化查該統領汚穢歷史久已社會彰聞去年乘賀文彪之死而據其妾復圖奪其財而嗾其訟久已人人皆知並非揑誣其餘誘姦民婦强納爲妾聞尚有數起樂和身充軍職誼屬同僚彼尚敢如此其他平民百姓横被魚肉可想而知等語查統領之對於鍾靜芬并無誘姦情節已於前述而拐財之說尤駭聽聞夫所謂拐財者究係拐何人之財未據明言然陳樂和月俸幾何餘財有幾難逃洞鑒其謬五至誣稱統領誘姦其他婦女各節陳樂和無權告訴無容與之置辯原陳樂和與統領挾嫌之原因實緣陳樂和之對於統領迭向借貸其未曾留存字據者姑置勿論其列有借據可以繳驗者則爲去年十二月十八日一百元之借欵日前又向統領挪借未有以應用向其索還前欵伊遂老羞成怒稱必有以報等語統領早慮其設計陷害上圖竟架控姦拐大題隂賊險狠曷其有極似此藉端搆陷已有上述之種種證明是是非非瞭若觀火我督軍向以維持軍人威信爲主旨至交法庭判决之是非仍請主持是否有當伏候訓示祗遵再統領因病請假現尚未滿假期合併陳明 
雜評一 
[法與共和（一子）]  
　　今日中國之爭表而上皆言法也而實際皆出於法之外表而上皆言共和也而實際皆出於共和之外 
　　參議院與非常國會皆自謂守法而人則目之爲非法川湘之爭皆自謂爲共和而爭而實皆爲川湘之位置而爭故所爭亦在共和之外然所爭雖在法與共和之外猶未嘗不假法與共和之名以行之也我恐爭之愈久去本義愈遠即名亦將有所不惜耳名不惜而法與共和乃眞亡此國人所以斷斷於其名而必欲藉雙十節之慶祝一喚醒之乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[請留奥輪裝運土貨出口電]  
　　本埠江浙皖絲繭總公所曁絲廠全體致北京電云北京大總統海軍外交農商各大部鈞鑒中國土貨向例每星期兩輪出口金融賴以周轉近來三月輪少貨多已極困難自對德奥宣戰金融尤見恐慌昨據各國洋商絲會函稱此後已買之絲不能援照向例出口設遇輪船抵滬或留一部分裝絲尚須臨時設法等語絲商聞信非常警惶查絲廠雇工繅絲每月出口約値銀五百萬兩此指絲廠一對而言若果任其堆集則銀貨無可交換絲廠勢必暫停工民數十萬戶失其生計殊屬可虞現悉奥輪三艘已爲政府拘留正可裝運華貨出口爲疏通計即爲大局計商諸旅洋商均以爲然合亟電請鈞座迅賜頒布明令截留此項船雙即由政府主持裝運國内土貨擇其價貴者儘數物先裝無論何國商人均不准承租購買如以國家不便經營應令殷實華商趕速組織援救工廠實業維持金融實爲此時急不可緩之計畫伏祈俯賜核議施行無任近切待命之至江浙皖絲繭總公所曁絲廠全體公叩 
[浚浦局辭退德顧問之愼重]  
　　浚浦總局前以浚浦顧問局有德國顧問一員自中德奥立於戰爭地位後該顧問員應如何處置曾函請薩交涉員電奉外部復電以浚浦德顧問員應即辭退旋經海工程師查得該德顧問員係德政府代表浚浦局無權飭令辭退仍須由代理德國利益之公使照會駐滬領袖總領事知照該德顧問員辭退等情已誌前報兹悉海工程師以此次辭退德顧問一事應列入議案以照愼重現聞已經議决據情函致江蘇特派交涉員電部核奪 
[教育界籌備雙十節紀念]  
　　江蘇省教育會昨致各縣教育會函云敬啓者本月十日國慶紀念日本會與上海縣教育會共同發起通告在滬各學校是日由教職員率同學生手執國旗遊行街市以誌紀念兹寄奉通告一紙藉備參考專此順頌公安江蘇省教育會啓 
　　附通告各學校籌備六年雙十節紀念式（理由）帝制覆復辟仆所恃維何人心而已人心不死則名義上之共和終有逹到事實之一日今日國基未固憲法未成忽忽又六年雙十節矣設任其淡漠過去無所表示曷以促進步而策將來况乎覘世界大勢者將以此民意傾向之定國步之安危焉提倡社會責在學界非曰慶賀亦以誌紀念云爾 
　　（辦法）此次紀念式務取費省事簡俾常可行各學校除仍循例懸旗或會集行敬禮外擬訂方法如左一卜晝不卜夜（上午九時起至十一時二刻或下午一時起至五時）用旗不用燈化聚爲散以期地方普及並不指定會集地點但酌設招待所以便休息二各校學生出隊或全體或幾分之幾由各校長酌定由職員率領分隊周行附近街市每隊不得逾五十人以便交通三每人各執紙製五色旗一面面積尺許以本校自製者爲合式四其他點綴（如樂器校旗等）有無多少悉聽各校之便惟如有關於指導社會之標識須經校長之審定五各校與於此舉者請將校名人數先期函告縣教育會以便彙集登報宣布 
六各校得許隊員將自製五色旗携回家中以資觀感但教囑勿任兒畫任意毁損藉表尊敬七警廳及捕房由本會等先期函商分别照料附招待所地點（備有坐位及茶水）寰球學生會青年會南商會也是獨第一區救火會上海公共體育場閘北慈善圑其他各市鄉招待所由各學校自行酌定江蘇省教育會上海縣教育會通告 
[函報北方水災之慘狀]  
　　施子英君接梅詠之君自津來函云順直一帶今春亢旱異常各黨收成不及一半且間有被水災地方者隂曆六月初各河水勢暴漲京漢鐵路首當其衝冲壞路線四十餘處次則津浦路楊柳青决口兩月以來勢未稍殺其時被水州縣聞有八十餘處而津地尚安之若素也至本月初七晚南運東堤决口由良王莊楊柳青冲斷津浦路線數處直灌津城廣仁堂西南兩面自庚子後新闢市場現已一片汪洋水深及丈除南開學校電車公司大建築外其餘房屋均已坍塌人民之壓斃沉溺者不知凡幾稍東卽俗呼爲三不管者水亦五六尺他如德租界已成澤國英法日各界除沿海河一帶尚可步行銀均有水惟深淺不等耳現在往來者皆用槽船渡送至津城本亦低窪幸有南西兩馬路爲之保障卽舊時城基高約五六尺而馬路外之水已與堤相平當由曹督軍立調兵隊再在馬路上日夜築埝加高四五尺否則全城糜爛矣至河北大街迤東至三條石一帶因子牙大清兩河决口與南運河水相連直灌北營門而來故亦水深丈餘及四五尺不等如在城中鼓樓上四面一望僅津城及東北面尚有乾地少許耳日來水勢尚未少衰倘再汜濫恐各處新築之埝亦難終恃津城若陷眞有不堪設想者矣現在各租界洋人眷屬大都避往京師及唐山渝關等處本地災民由警廳及各紳商救出安置於河東粤義租界曁河北車站附近各處不下十餘萬人安挿災民當以義界爲第一蓋彼處由義領招接事事周至其餘被災飢黎由就地官紳分别設法或搭窩舗或給麫食以資苦度第人數太多斷難普及以致男女老幼露宿風餐仍不免觸目皆是轉瞬深秋饑寒交近其困苦情狀恐不第聞者驚心即思之亦當動魄也近悉順直被水州縣已逾百數並有全縣被淹十分之八九者其災民之慘苦必較津地爲尤甚曩年山西旱災此次順直水災當爲古今罕有之奇變第在津言津恐西南一帶之水非數月不能退盡上游各河所决之口縱有官紳合力堵築亦須兩三月功夫始能合龍河流未入正道之先而欲望窪區之水卽行退盡有是理乎故爲灾民計今冬非有官紳賑撫萬無生計頃在河北一帶周視災民安挿情形間與年老者訪問疾苦頗有念及從前盛大人施善人不置並盼執事曁盛府諸公子速籌巨欵來津放賑弟不敢壅於上聞謹據實上陳爲順直全省災民九頓百叩代乞恩施盛府諸公子并祈轉逹下情等語謹鈔登日報奉求海内大慈善家俯念災情奇重慨懈仁囊俾垂斃窮民得免溝壑而登袵席心香一瓣禱祝同深如蒙賜助請交成都路廣仁善堂或六馬路仁濟善堂河南路商務總會四馬路招商總局各賑所代收悉聽諸君之便合併聲明 
[旅滬津商發起助賑]  
　　此次天津水災蔓延甚廣各國租界亦成澤國雖經官紳設法疏洩尚無效果昨悉旅申津商亦擬籌欵助賑以救災黎而慰桑梓現已由旅滬殷實莊號發起糾集同帮分投勸募以期集欵滙解災區散放以補官紳及各慈善圑體之不足 
[愛儷園籌賑會之尾聲]  
　　京直奉水災籌賑會此次假哈同花園開會籌欵連前日續展之一天共計五日業已終了所有會場及集欵情形迭紀前報兹悉此次之會由各圑體擔任職務開支頗省政界如沈知事　　之商界如宋漢章田資民魏清濤及各業圑體主任兹善機關如紅十字會趙芹波閘北火會錢貴三園主哈同姬覺彌等均自晨至散奔走照顧毫無倦容惟展期日天適隂雨遊客稀少會場職員仍各蒞園擔任職務至晚間因天公仍未放晴故由主任邀同各職員磋議後决將晚場終止以免虛耗電火是以會務遂於傍晚告止各職員等亦陸續散歸矣 
[商貨受天津水災之影響]  
　　生梨本埠水果業所銷生梨産自天津者爲多現當上市之際來貨不旺該業天津駐滬莊客接津地報告謂産梨之夏家材及莊家埠等處均遭水災約有三尺許梨樹多遭淹折目今水勢雖已稍退而果實傷損已無所用此次津梨來貨勢不能旺故近日津梨開盤市價已提漲五角此外山東省之膠州等處雖有來貨惟色味較劣購批極少不及津梨之易銷也 
　　北貨天津一埠出産北貨最多現該處洪水暴漲故本埠北貨業特發電往詢昨接復電云津埠各鄉均遭水災各貨收成大受傷損惟下游山東省之德州等處尚未波及出貨稍旺或可補救云云前日由津浦火車運來瓜子四十餘件係德州産昨已抵滬據云該處今届産額雖多惟貨身甚次故尚未開盤云 
[豆没漲價之電告]  
　　本埠荳餅業昨接大連日商來電謂近日豆油市價後擔提漲一元尚無現貨可購因東三省一帶黃豆缺乏之故日後市價尚須看漲十一月份期貨近日雖未開盤價亦看昻云 
[工巡捐局長交卸前種種]  
　　提前交卸局務工巡捐局長朱壽丞調辦浙江全省烟酒公賣局長本定六日交卸嗣因朱局長急欲填杭履新改於今日（五日）交卸局務 
　　債欵移交辦理聞該局因公負欵及所欠公債已由朱局長開列清册詳請盧護軍使等核准仍移交於新局長繼續辦理 
　　各界開會歡送閘北紳商學界錢貴三沈聯芳等邀集各圑體定其隂曆八月二十一日假慈善圑事務所開歡送大會現已印發通告矣 
　　屬員攝影紀念該局總務科長顧祖鑣稅務科長許人俊工程科長王睦生會計科長秦增浩文牘科長王文苑及科員書記等全體本擬設筵公同餞别嗣朱局長一再堅辭故假潮惠會館大廳前共同攝影一幀以留紀念 
　　閘北從緩劃分閘北紳士錢貴三沈聯芳等前呈請江蘇齊省長李督軍核准將閘北工巡捐分局名義取銷另行委任閘北局長分劃辦理一節現爲松滬盧護軍使得悉工巡捐局管理南北兩局數載於兹尚有成效當此節省經費時代倘經劃分勢必開支浩繁是以電商齊省長將劃分計劃從緩計議俟杜局長接任後仍歸統辦照常進行大約閘北分局取銷一節從此打消矣 
[金融調查員不日蒞滬]  
　　財政部特派調查蘇滬金融狀况之蔣國器現已由京抵蘇聞蔣君俟調查蘇省金融狀况畢即當來滬調查日昨蔣君已致函本埠當道謂不日當可抵滬云 
[會商上海屯田繳價之辦法]  
　　屯田繳價一事滬海道屬奉南川各縣業已辦理竣事惟上海縣境因官産處認爲特别區域徵收價額較大民力不故迄未解决兹由浦東紳士秦硯畦謝酉山二君與江蘇官産處總務科長黃炳元迭次會商二君之意以上海雖爲特别區域然鄉僻之處地價尚低且浦東實與南川接壤不能全邑同論故假定以租界三里之外徵收價格與奉南川同一辦理每畝繳價三元六角以舒民力而租界三里之内再行與各紳董集議解决以便早日結束黃科長亦頗贊同刻已據情禀復曾總辦核辦想不難早日解决也 
[兵工廠紀事兩則]  
　　陸軍部查得上海兵工廠於製革一項亦甚精良現需軍用馬鞍皮件三百七十副如購舶來品其價較昻爰令該廠如數製造業經電由該廠謝總辦轉飭工匠趕速造解務於四個月内工竣 
　　閩省李督軍近查存儲山砲子彈之彈箱現尚缺少亟應置配故於上月終請上海兵工廠代爲製配已由謝總辦轉飭砲廠漏夜趕造彈箱三百數十隻一俟造成從速解閩以備軍需 
[浦東建築碼頭地點之查覆]  
　　大來洋行擬在捕東白蓮涇南建築碼頭函請交涉署允准當由薩交涉員令行上海縣知事查復兹聞沈知事已具文呈復略謂此案令據塘橋鄉經董復稱該處水性湍急若建碼頭船隻往來不免危險且於岸旁陸道不無妨碍轉詢船戶鄉民咸願該洋商將擬築地點移南十五丈距進口轉角處總須留出三十丈並於白蓮涇岸旁讓出一丈五尺開放公路以便行人庶於水陸兩道皆得便利而保平安等語薩交涉員即據以轉復大來洋行矣 
[華成路刦案續誌]  
　　法新租界華成路仁濟里三十七號門牌創子田家被盗搶刦一案略誌昨報兹悉事主實名姚子田爲報關行生理每日晨出晚歸家中祗有姚妻左氏及小孩與傭婦殷氏等前晚九時許晚餐已畢左氏抱小孩登樓傭婦在客堂内突有口操一地及台州音身穿長衫短衣之匪徒六人先由穿長衫者叩門問車夫阿二在否即由傭婦開門該匪一擁入内立在天井及客堂中袖出手鎗兩支利刃一柄嚇禁聲張將燈火吹熄暗中口稱速將金銀飾物抛下不然開鎗置爾死地姚左氏見勢兇横情急即將手上所戴新鳳祥牌號已金鐲一付並耳上慶雲牌號之金絲圈一付卸下抛至天井又傭婦殷氏耳上金圈亦被搶去該匪等即携贓逃逸被刦之物約値洋九十五元旋由鄰居代報捕房捕頭臘脫來帶同探目沈德福包探周責生前往查勘一週並在天井内查獲該匪等所遺之小洋燭一支帶回捕房諭飭各探從嚴緝拿各該匪到案訊究 
[五誌截刦金條之破獲]  
　　五區二分所署員牛玉麟上月在境内虬江路東新餘里二十三號門牌樓上緝獲行刦南京路大豐永金舗金條案内之共同犯陳金川陸會堂及陳妻張氏等三人解送淞滬警廳司法科訊辦各節迭誌前報兹悉陳金川拘案時經牛君秘密研訊據供此案係黃阿三爲首起意乘汽車前往搶刦者爲白眉毛烏春辛四頭陸會堂清郎鎭鈴等五人烏春四頭清郎三人各帶有手鎗得贓後烏春四頭各分得金子兩條餘三人各得一條黃阿三自得一條雇汽車人黃阿四得一條尚餘一條給與汽車夫云云牛君據情詳報徐警廳長昨已通飭各區署隊嚴緝在逃各犯務獲解辦一面先將陳陸等轉解歸軍使署軍法科訊究 
[通緝鹽勇通匪案内之船長]  
　　上南川緝私營第一隊鹽勇稽查員等通同盗匪搶刦嘉善天凝莊典當事發經兩浙緝私統領秦和林除飭將該稽查員張海清及巡船長矮老虎等拘案訊辦外復委派親信人員分赴各處密查兹據報稱當巨梟郭大肚子等搶刦天凝莊典當後携贓逃逸被江蘇水警第一專署師船尾隨追拿該盗等返身拒捕不能取勝正在危急之際由張稽查帶領巡船前往助匪始將該盗等救護出險惟當時勿促之際該鹽勇等遺下快槍一支子彈十餘排槍上刋有號碼係巡船長張裕根船上之物事發後該巡船長亦棄職潛逃等語蔡統領據報以該隊官張占忠業已懸賞五百金嚴緝在案而該巡船長張裕根實爲案中主要人物亟應一體嚴拿究辦以伸法紀除飭本標各營嚴限購拿外復於昨日移文本埠軍警各機關一體嚴拿務獲解究 
[蘇鎭守使移檢協緝梟匪]  
　　蘇當日守使訪悉梟魁佘大湖（卽大窩子）率領黨徒於中科節由蘇逃滬匿迹爰移請松滬護軍使署轉飭淞滬警廳地方警察所各派探警一體協緝務獲解究 
[調派划船查緝私鹽]  
　　本埠租界内商舗戾戶之食鹽多由私販從浦東裝運渡浦至租界私售統年偷漏鹽課甚巨兹由兩浙緝私統領查得此項私梟皆係巢湖帮人聚集於浦東洋涇後灘一帶每日潛往南滙縣境之張江栅王泥木橋等處購辦私鹽步擔挑至浦東碼頭過渡至租界銷售如欲查緝必須斷其來源應在張江栅地方派令鎗划駐泊以便堵截故於昨日令由緝私二營轉飭第一第二兩隊王羅二隊長調派划船六艘駛往張江栅鎭查緝 
[六誌僞造護照公文之控訴]  
　　英美工部局刑事檢查科代表牛門律師在公共公廨指控前在南京路爲牙醫生之奥國人肯特拉串同福州路美生 
 
 
 

Page 11

 
 
書館主余誠彩河南路縷青閣刻字店主陸鑑齋新閘路中華印書局主尚允祖與周道志及西崽陳國熙等私刻瑙威國領事圖章僞造護照公文違犯中國二百三十九條刑律等情業由西探祁文斯將肯特拉余誠彩等一併緝獲抄出僞護照圖章等各證據解送公共公堂迭經研訊得道志與此案並無重大關係惟須到堂作證判交二百元人洋舗保陳國熙與肯特位交捕帶回看管餘人各交一萬元人洋並保聽候復訊各情已歷詳本報前日午後由捕將全案人證併解公堂復訊先由被告陸鑑齋之代表畢士華律師命西人肯特拉上堂將前堂所供之詞逐層駁詰之下即由原告代表牛門律師詰據陳國熙上堂供稱伊在肯特拉處爲西崽於今年春間四馬路美生書館主來與洋東密談惟不知所談何事嗣又來一西人見他身畔帶有洋紙云係護照其形色即與現在堂上之護照相同嗣後美生書館夥友送來與護照同様之紙一包交與洋東後洋東給我閱一字條上書河南路縷青閣刻字店囑我伴至該店復又同至新閘路中華印書局囑我傳譯託其照此様式定印牙醫章程每張價洋七八元後因所印不合惟圖章合對經洋東復託縷青閣代寫照上洋文囑我前往催取供至此即據被告余誠彩之代表海德禮律師與尚允祖代表聖文律師略爲申辯之下經關正會審官以時已薄暮不及研訊遂商之英白副領事判肯特拉與陳國熙仍交捕房帶回餘人各交原保聽候復訊再核 
[楊斯盛銅像開幕三誌]  
　　浦東中學頌詞民國六年十月二日浦東中學全體同人爲故校主楊公錦春舉行銅象開幕典禮謹爲之頌曰跳丸日月瞬息百年君子所疾没世無傳古三不朽惟德爲先嘉型孔彰久遠不鐫公昭懋德罄竹難書芳聲所播厥頌在與絃誦洋洋夏屋渠渠爲圑儲寳琅玕瓊琚世風雖微直道猶存咸謂吾公業微德尊鳳毛麟角玉璞金渾摳衣直造往哲之門明體逹用有猷有守匪亟表章何以示後衆心從同知蘭之臭上告國元陳公淑茂諭令褒嘉爲三嗟嘆千金將意殊寵特加凡百君子慕義方賒咸願吾公董聲無涯莊嚴寳相告成迅疾矗峙巍峨朗耀雲日肅賓瞻禮十月之吉萬人空巷情豪興逸瞬睇神州實繁猗陶與公相埒百千其曹或著吝名顧惜一毛或負時名俛仰自豪儔堪公伍與之翔翺觥觥如公拔萃出類其風緜邈其德遐懿黃浦江頭白蓮涇次令譽令聞億千萬世謹頌 
　　上海縣教育會頌詞楊公積畢生汗血之資毁家興學創建浦東中小學校提倡後進嘉惠梓桑行乎其心之所安而已同胞同與猶是赤子之心所流露絶無絲毫好名責報之念攙雜其間則身後銅像之有無安足爲楊公輕重惟是没世無稱君子所恥立坊樹表代秀流傳世道所關確乎其不可廢使後之人瞻仰遺容無忘楊公之德澤關係猶綱使後之人觸目警心觀感興起是則是傚所關者巨匹夫匹婦與有興學之責亦猶是楊公之心也楊公曰人之欲善誰不如我同人等亦曰人之欲善誰不如楊公庶幾哉教育有普及之望而今日開幕之典禮爲不虛矣雖然比年以來標榜之風浸甚敬功頌德爲某也立像爲某也建祠一倡百和日騰於耳鼓未幾而風流雲散事卒不舉者何可勝數獨吾楊公醵資建像翕然無間言且可預卜其承久而不墮是則公道自在人心輿論不容假借即立像一事亦足見是非之心人所同具非苟焉已也嗟乎彭殤等死不朽有三人亦何不稍顧身後之名而逐遂於一時之私利何爲乎 
　　江蘇省長齊耀琳頌詞（金陵道尹俞紀琦代）川沙楊斯盛先生起家圬人興學十年以前斥家財三十萬以上創辦浦東中學校馪今肄業於中學高等小學初等小學者數千人畢業者數百人校中羣産崇先生之德報先生之功乃謀造像以紀念先生於是上而朝下而野若登高一呼而衆山皆應咸慷慨輸財以助成之嗚呼豈偶然歟古來毁家財以紓國難者衆矣楚之子文漢之卜式曷嘗不功在當時名垂後世若先生者於國家積屬之除毅然以興學救亡自任不爲一身計功名惟爲國民謀福利其堅苦卓絶熱心毅力較諸昔賢或且過之迄於今樹巍巍之範像想奕奕之豐神使瞻仰之者人人有一毁家興學之先生影像於心目中而不能去是先生之像非衆人之金錢造成之乃衆人之精神造成之也非衆人之精神造成之乃先生之精神造成之也衆人造先生之像而先生之精神不朽衆人仰先生之像而羣奮其精神而先生之精神更不朽先生一匹夫耳引天下興亡爲已責爲千秋百世之所師豈不偉哉豈不偉哉本省長夙仰高風欣逢盛典江雲東望不盡欽遲敢竭鄙忱謹申頌禱頌曰於鑠楊公挺生江東毁家興學烈偉功豐形體雖化精神無窮巍巍之像百世可風 
　　李平書撰銅像贊醴泉無源芝草無根幽蘭自芳桃李不言衆競末利獨探本原金錢爲賤德義是尊爰立中學嘉惠浦東匪直浦東遐邇從風擔簦負笈黌舍常充央才輩出譽望日隡莘莘學子尊崇校訓因訓懷人天何不憗師弟同志　金勿吝笵銅爲像道貌常近吾來瞻對恍親前哲地久天長斯校不滅斯校不滅斯像不折昭示萬古是曰人傑 
[務本學校添設商業夜課]  
　　英租界北無錫路本小學校近爲提倡補習教育起見在老閘橋南首北京路仁興里西隔壁四百十一號内設一英文夜學校由該校主任朱稼甫於每晚七時至九時前往教授商業應用英文凡已在工商界就職之學徒而有志補習英文者或在小學校肄業諸生將出而謀業者速往報名聞該校已布置就緒定舊曆八月二十三日開課云 
[基督教會紀事兩則]  
　　粤僑在滬所設廣東教會每星期向假長老會禮堂爲拜神之所自前歳改組爲中華基督教會捐資在北四川路横浜橋北購地一方建築禮堂現已落成由董事部定於本月七號午後二時半行開幕禮業已通告各會同志矣 
　　山東路基督教天安堂每逢星期五由教牧師演講慕道會之要題入秋以來仍按期進行今晚（五號）八時訂請仁濟醫院傳道部主理龐子賢講經題爲神造人目之功用云 
[洋員先後謁晤交涉員]  
　　新關造册處稅務司戴樂爾駐滬日本總領事有吉明均有要公於昨日午後三四兩時先後命駕至交涉公署拜會經薩交涉員延入客廳茗談良久始興辭而返 
[國貨維持會之函件]  
　　中華國貨維持會近爲擴充國貨銷路發展國外貿易起見具函附調查册分致駐外各領事請爲分贈各屬僑商曁中華商會擇尤推銷原函云敬啓者敝會所編國貨調查錄一書自出版以來分贈海内外同胞仰荷各界贊許人手一編兹又續編第四期較之前印各期雖未盡善然於近年國貨改良進步已略見一斑用特檢呈即請察閱並煩轉贈當地中華商會通告僑商共同研究擇尤採辦力任推銷以期擴充國貨銷路發展海外貿易利國福民胥基於此並希於應行改良不合銷路之處隨時報告以便轉知國内工廠力求精進以供世界需要種費清神無任感荷倘若不敷分贈望請示知當再寄奉可也耑此敬佈諸希亮察並祈見復爲盼 
　　又該會昨通告各議員云水會於陽曆十月五日（今日）下午八時開評議常會討論一切兹將議事項目開列於後即請届時撥冗惠臨共同籌議以利進行議案如左（一）副會長王介安交議推廣國貨消路辦法（一）丁觀瀾發明紙捲烟黏糊請提倡推消（一）張華榮記廠發明五彩粉筆請介紹各紗廠購用以廣國貨消路 
[飭催選送巡官至省練習]  
　　江蘇省立之警察傳習所已於本月一號開辦先期曾通令本省陸警三廳水警兩廳每廳選送巡官十員至所習練現因各警廳迄未送齊故由熊所長昨又令催内河水警第二廳曁淞滬警廳等迅速飭催選定各巡官尅日至所習練 
[新任關督患瘧]  
　　新任江海關監督馮國勲自接任之後本欲即日循例拜會海關稅務司及各國領事以資聯絡不料任事以來即患瘧疾不可以風遂於日前函致津關威稅務司聲明現患感冒未能趨　一俟痊愈再當訂期拜會所有公署一切公務現均由乃兄　國樹暫行主持 
[新舞台演劇助賑]  
　　新舞台之急公好義在十六舗時已蒼聲譽此次京直奉水災迭警該台灣朋樵夏月珊及姚紫若等哀災民之慘遭奇禍遂集議於本月舊歷二十二日（星期日）演劇一天凡是日新如售票金後臺薪資案目回扣悉數移振各書開支均歸公司擔任尤難者是日劇劵潘夏姚三君每人擔估任二百張按劵算洋銷罄與否不必過問餘人亦各踴躍認銷旣犧牲應得之薪金又負擔不可盡售之劵價其樂善算堪欽敬并聞本地官紳欲倩該舞臺籌賑三君亦欣認不遑云 
[江灣賽馬助賑]  
　　萬國體育會此次爲襄助善舉起見特於雙十節（十有號即隂曆八月二十五日）在江灣舉行賽馬一天所收遊資除開支外均充入京直奉水災及英國紅十字會兩項賑捐届時熱心慈善家往觀者想必不少也 
[節酒費助賑之畫餅]  
　　南市王家嘴角北首陳洪興筆莊向例於中秋節備有節酒宴請各夥友此次因京直奉水災該店各夥友二十餘人以災民流離失所頗爲可慘爰商允店主陳某將酒資折洋十五元移助賑欵詎陳某廳允後並不照辦僅助賑洋兩元當爲各店夥得悉大爲不服正前日起一律罷工向陳理論陳自知理曲已請同業胡開文出爲排解 
[童子戲宕電車之危險]  
　　前日下午五句半鐘時華商二十號電車由小東門開駛至小南門站口暫爲停頓俄即開車詎有年約十齡之童子肩負一年甫二齡之幼孩從車後躍上宕車該處三百二十五號站崗警察並不喝阻旋車行漸速童子立足不穩與所負之小孩一併跌下幸未受傷當由該公司第五號查票員瞥見立命停車卽將宕車之童子拉住向之輕拍一下該崗警覩此情形大爲不平追上電車將查票員拖下責其何故侮辱童子定欲帶至一颧三分駐所請究請童子不肯同往該警遂將查票員與該童子一併送至桑園街朱世濤家（即該童家）欲令其母某氏同赴警所申訴該氏詰悉前情不欲多事當場將其子呵責一面向查票員道歉該警始去 
[覆訊旅館保險起火案]  
　　浙江路民慶里秀州旅館因保險起火可疑由捕將該旅館股東張文彩周昌林及牽涉之顧兆榮一併拘解公共公廨諭着押候查明再核在案昨晨复由捕房將張等三人解廨經中西官向見證李月亭盧德福略訊數語判被告三人仍帶回捕房候切實查明起火情形再行訊辦 
[要道坑厠宜速拆除]  
　　本埠城廂内外各要道坑厠因有碍衛生曾經工巡捐局諭令各業主一律拆除填平在案兹悉大南門内顧家弄口有某姓坑厠一所適當要道每逢大雨糞汁溢滿街心行人掩鼻該處商民頗受其累兹由某商民等聯名投工巡捐局禀請飭令折除以重衞生當經局長准候派員知照該管業主速卽拆除 
[判决婦人賣子後之誣控案]  
　　住居虹口桃源坊之甬婦沈王氏因將六歳男孩金生託王俞氏鮑洪工等爲媒價賣舆黑獅路二十四號爲廚司之陳金爲子議定身價洋六十元當付定洋十六元餘約十月三十號付楚而沈王氏忽以俞洪兩氏串同拐賣伊子等情控請美捕房派探將兩氏與陳及小孩金生一併帶入捕房經捕頭詢悉前情以沈王氏旣取定洋十六元不應誣控串賣伊子諭將沈王氏送請公共公廨拘留餘人暫釋昨日由捕房派探將一干人證併傳至廨經俞襄獻會同美柯副領事訊明判沈王氏押女所一年小孩金生送濟良所留養王俞氏鮑洪氏陳金着各罰洋一百元充公無洋改押三月以儆 
[續誌民事案又生刑事問題]  
　　楊慶熙控本城福田庵住持僧觀如又名仰西勾引伊妻楊馬氏到庵姦宿並吞没伊祖遺高昌廟附近墳地田單二紙反串出黃明及妻之姑母馬素貞等私揑借據來案起訴要求飭傳該僧到案連妻一併懲辦等情曾紀昨報兹悉此案經地方審檢廳分爲民刑兩案其抵欵糾葛一部業經該廳民庭判决着楊慶熙還黃本利洋一千二百二十五元至楊所訴刑事一部分經林廳長核准於昨午派警往傳該原告並楊馬氏及僧仰西等一千人證看於星期一（即舊曆本月二十三日）來廳候審又抵欵糾葛一節當審判廳訊供辯論終結時黃明甫出法庭即將楊妻馬氏兇毆由法警上前拘解檢察廳訊供後判黃收押候示在案兹悉此節亦經請察官偵查明確以黃膽敢在法庭行兇妨害公務昨已據情起訴審判廳請爲公判 
[騙取貨物屬實]  
　　某雜貨店主徐均富投法公堂控稱商人素與蘇州乾豐祥雜貨店往來交易已有年餘兹於日前有素不相識之般兩亭至商人店中聲稱乾豐祥欲購西瓜子二十擔即欲裝輪等語商人始信爲眞將貨運至輪船上後心有所疑故抬電致蘇州乾豐祥詢問旋得回電並無托人辦貨之事商人始知受騙當即投報捕房飭探顧三寳前往將殷追獲請求訊究又據顧探上堂禀明拘獲情形並將在殷身畔抄出之皮鞋一雙呈鑒詰之殷供向在蘇州萬成字號爲夥於上月間與友人股開義豐祥雜貨店民人日前來申向徐購買西瓜子二十擔運往義豐祥並未冒乾豐祥牌號求宥詰其旣購西瓜子何以不付現銀殷語塞中西官以殷騙取貨物屬實着押西牢一月以儆皮鞋充公 
[僞造錢籌之押儆]  
　　招商局扛夫頭目徐銀山昨投法公堂控稱局中小工扛抬貨物向由商人發給錢籌分貨物之輕重給錢籌之多寡均由商人個人經手一文至十文均用錢籌不論何人均可來局支取現錢兹忽於中秋節局中收下錢籌數萬超過原有之數經商人檢點之下除局中原有之錢籌外被人僞造每根五六文之錢籌共有一萬二千餘根當時商人並未聲張前日有張德興手持僞錢籌二八千百餘根至局中領取現錢商人當卽報捕飭探顧三寳前往將張拘案求請訊究詰之張供此錢籌實向某籌作主鍾三南處出洋購來自知不合求宥旋由鍾三南投案禀稱實由張三次來店共購錢籌一萬二千根實不知其作僞向招商局朄取現錢是實中西官判鍾無于退去張押西牢一月以儆僞銀籌銷燬 
[姦拐女子之懲辦]  
　　崇明人李金海近在原籍誘拐朱小狗之十六歳女兒金妹來滬先在西門外某小客棧内將女姦汚後串同陳田氏丁陳氏得洋二百三十元將女價賣與勞合路二百八十二號門牌雉妓院鴇婦汪高氏家爲娼經女父來滬尋見控由捕房將以上各人與女一併查獲解送公共公廨訊供判均收押在案昨晨由廨復訊據朱女供明被李誘滬姦汚輾轉價賣爲娼各節並由女父朱小狗投訴伊女被李姦拐情形求請給領回籍訊之李金海供詞支吾中西官核供判李押西牢五年陳田氏押女所二年丁陳氏押一年分别示儆汪高氏身價不追從寛斥釋朱女交其父領回完案 
[緝獲拐匪]  
　　湖北人羅有本羅保臣李老五近在原籍串拐婦人某氏來滬匿居楊樹浦經該氏家屬偵悉控請該處警署派警持文來滬於前日報請楊樹浦捕房派令中西包探協往將羅等三人緝獲押至昨晨併解公共公廨請究經中西官研訊一過判鈞押候補出提票於下禮拜二預審再核 
[四誌妻孥不知去向]  
　　宿遷人吳長久偕妻劉氏挈同子女來滬謀事暫屬閘北大統路新大吉小客棧内被人將其妻與子女一併拐匿吳以棧主朱子清夫婦情有可疑扭控四區警署轉解司法科由叚科員詰訊之下判朱子清及其婦王氏與吳之親戚陳連發（卽領吳至該棧借宿者）分别交保限五天尋交吳妻及子女再行棧辦在案兹悉朱陳保出後逾限多日迄未交人原告吳長久因妻孥杳無着落屢圖自盡經人勸止前日經段君着保將各被告交案一併解送淞滬警廳司法科訊辦 
[强姦註銷行兇科罰]  
　　虹廟弄楊源泰森器店主楊阿多在公共公廨呈控同業吳源泰小主吳榮生於隂曆七月二十三日午後潛入伊家披屋内强姦伊妻董氏並持刀砍傷手指向論反被伊父吳秀卿糾衆行兇等情業經捕房將被告父子一併拘解公共公廨諭交一千三百元人洋並保在案昨晨由廨傳訊先由原告代表律師上堂譯訴前情繼由原告之妻楊董氏投訴是日下午在灶問内燒飯被告吳榮生從暗處突出將我搿住撳倒在地我即呌喴被告左手按住我嘴右手扯去小衣致被强行姦汚適丈夫偕一人同回取洋警見吳始爬起圖逃丈夫將吳執住吳即持刀將夫手指砍傷乘隙推倒披屋牆壁逃逸是實據楊阿多供稱伊妻被吳榮生强行姦汚並被刀傷手指向論反被伊父吳秀卿戄衆兇毆求請嚴究並據見證鮑三和投案證明是日隨楊阿多回家取洋時目覩楊妻在内痛哭云云訊之吳榮生供稱此事實因同行嫉妬起釁致被挾嫌誣訴並無强姦行兇之事乞鑒並延律師到堂代辯良久經會審員王肇之核供商之美博副傾合會商簽判云原告所控被告强姦一層證據不足應即註銷惟被告吳榮生實非安分之徒打架事獲實有之着罰洋三十元充公再交五百元人洋舗保倘六個月内再犯刑事除提案嚴究外再罰保人洋五百元充公吳秀卿從冤開釋此判 
[合販綢緞受騙之控訴]  
　　昨有皖人楊錫田馬長根雍次琴及婦人徐江氏等聯名具禀上海地方騙略稱本年舊曆七月間有同鄉人現住治下老北門民國路二號王瑞興桶店樓上之王性泉前來向民等合股前往南京販運綢緞到申售賣可獲鉅利當時民等信伊爲眞即由民楊錫田將洋一百元馬長根一百四十元雍次琴五十元徐江氏一百元交與帶去詎至八月十三日民等前至王家向王詰問所販之貨曾否售脫王一味支吾民等始知受愚向追原欵無着因此情急來案起訴請求提究等情奉諭靜候核示辦理 
[包探破獲巨竊案]  
　　巨竊周榮淦郭裕田胡老五等日間開設小酒店晚間卽至各處行竊曾於上年間竊取法新租界黃河路二百二十六號金尚齋家現洋衣飾共値洋一千餘元後飭緝未獲前晚又至法新租界新民里二十三號沈姓家從後面越牆入内竊得衣飾銀洋而逸事主報告捕房後昨由探目沈德福包探任水揚偵知若輩匿跡之處前往拘拿胡老五聞風逃逸祗將周榮淦郭裕田及嫌疑人王登九三人拘獲抄出原贓並當票數十紙解送法公堂請究先據沈探上堂禀明前情並稱金尚齋因回原籍故未到案候訊詰之周供於上年間與在逃之胡老五同往金尚齋家竊取値洋一千餘元各物後民人分用洋五百元餘贓被胡取去此次與郭裕田同往沈姓家行竊是實沈裕田供祇與周榮淦兩人竊取沈姓家物件至金尚齋家竊案並未同往王登九供在周處爲飯司行竊之事實不得知亦未同往求察中西官判周押西牢九月郭押六月王逐出租界三月起案之贓給原告領去 
[交涉公署批示]  
　　立大製造洋碱公司李雲書請德人康納夫赴望逹港地方安放機器等件具呈交涉署稱業經呈報有案似毋須再給護照等情昨經薩交涉員批示云呈悉查該德人康納夫前經報由檢查分所發給登錄執照現因赴望逹港地方裝設機件又經該公司呈報警區有案自應毋庸再給護照矣仰卽遵照此批 
[烟酒公賣分局批示]  
　　川沙酒商裕春瑞振泰在江蘇第二區烟酒公賣分局改領零賣牌照昨經羅局長批示云禀悉該商等開設土白酒坊照章領取整賣牌照何得飾詞凟請希圖取巧所請萬難照准着將本期牌照費欵尅日繳納不得再稍遲延致干處罰再來禀照章粘貼印花並仰補繳此批禀附 
雜評二 
[籌備雙十節紀念（步陶）]  
　　滬上各校不忍忘情於名義之共和數日前已有提燈慶祝之提議乃時會不常當道一再勸禁亦稍稍有進頓之情勢已然而思之思之要不忍恝然終已終是敎育會乃有易提燈爲執旗改卜夜爲卜晝之通函發布焉且婉轉其辭曰非以慶祝聊以紀念此其出言之沈痛用心之悲苦爲何如者難然民國者非學界所專有之民國共和名義之有無其影響亦非學界所獨感受今學界旣有種種籌備以求無負於先民創造民國名義之初基則我一般社會自當各本其力之所能與範圍之所可及者以相爲互勉或仿學界執旗遊行之意届時出遊入備一小旗以挿衣袖問或市兒童恩物届時副之以小旗爲說民國成立之原委其諸有當於紀念之一端者與要之學界爲社會之前導此在學界自身之設心則可若在一般社會則當與學界同負此實愛共和名義之重任也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[儗孫大聖與黎山老母書] [  四明逸客]  
　　黎山聖母懿鑒瀛台别後倐忽逾年時事變遷白雲蒼狗廻思舊景能不依依夫老孫本河南花果山一通天猴耳上清玉皇時代官拜大弼馬温亦曾挑選健僕喂養肥馬稍竭駑力以備國家馳驅之用天聽偶蔽疑有異心謫居洹水之上自分此身於世已矣値六耳獮猴煽亂魔雲妖霧捲入漢江硬牽聖母俾作寨主天兵征討紛紛失利太白星君出奏赦令老孫降伏於是號召小猴子駕起觔斗雲電掣雷轟瞬息抵漢陽城下雖當日尊拳毒手亦已屢交面後此玉敦珠槃終歸於好奏凱之力方期朝天子領仙班而麾下舊奴坐騎皆謂功高必至不賞逆取轉可順守老孫過聽其言於是舞動金篐棒闖入金鑾殿大鬧天宫數日逼得老王母飲泣小玉帝亂啼盡出宫中神符寳籙歸於老孫掌管又乘間擊死六耳獮猴固居然作戰鬭勝佛矣惜乎貪心無饜慾壑難填一班野猪胡羊巨鰲飛燕諸精又日奉黃湯相灌謂大王紅光滿面指日必登大寳昏得老孫亟亟欲披黃袍坐龍亭稱孤道寡事將實行不意剛成君蔡澤口裏附和心中反對乘間逸出煽亂六詔唐賽兒牂牁劉猛將軍蒼梧陸壓道人興兵與老孫作鬭遥奉聖母作主此輩伎倆本不値如意棒一揮無如帳下悍僕刁奴大半與通聲氣而成都妖人陳和尚又偷習師父緊篐咒日夜咒誦不息遂至不及抵禦頭疼而死而聖母遂作老孫替人矣嗟夫翻雲覆雨此輩本乏心肝暮楚朝秦平日又其長技雖聖母菩薩心腸常以慈悲爲主奈若等虎狼習慣斷無馴服之時况不能效忠於故主豈肯盡節於新朝未及一年聞聖母果以備經逼迫欲不辭職而不能矣夫吾等舉事以來前後不過六年吾二人食未嘗一日甘寢未嘗一日安乃終至如此結果因思前此玉皇上帝管領上天下地安安穩穩幾三百年眞不知幾生修到怪不得江西張天師有儗請重掌符籙之舉也潮流所趨挽回無術面與吾二人作難之人竟得因以爲利大出風頭近聞將效東海龍王敖廣兄弟行爲摇摇擺擺大逞威風於海外老孫聞之頗不甘心探知六耳獮猴還陽轉世又聯合唐賽兒等號召年羊俠客與碧鷄金馬間健兒儗與北方大鬭法力復遥奉聖母作主聖母毅然謝絶不肯再墜苦海且避跡紫竹林中與北海觀音結香火因緣此策固善然聞此擾彼聒尚難享清淨福老孫愚見現今南部贍洲欲求一塊乾凈土直不易得不如謝絶紅塵作西方極樂國土之游爲上也老孫自被咒死後我佛怒其背君盗國罰令五行山監禁師父亦以忘本滅性不肯救解行在已不得自由惟耳聽一千里目視五百里各種舊神通尚在倘得各方消息聖母可從飛行機無線電示我好音老孫當以舉棒倡喏爲證也此白（五） 
家庭常識 
[柏油油車] [  寄萍]  
　　農家車水之車其車板車骨車床車盤等向用熟桐油油擦如改用煤柏油燬熱油擦防爛杜蛀價亦甚廉 
　　烟油殺蟲旱烟筒内之烟油可以療疥瘡濕瘡又可以藥蒼蠅漂白馬毛馬毛拂塵及牙刷用舊後用碱水漂之仍潔白如新 
[加非渣爲鍼墊] [  剛沓]  
　　加非渣爲最妙之鍼墊實料可免鍼銹復無過堅過密之弊　 
　　沙布擦瑞典　瑞典　上汗點可以沙布輕輕擦去然後以刷刷之 
　　沙紙擦帽毛氊帽可以細沙紙擦潔若不效以鹽和玉米粉粉居三分之二逼塗帽上過夜擦去 
　　火酒擦手套若嫌白山羊皮手套有臭味以火酒拭之可免兼可清潔 
　　擦銀器擦銀器或玻璃器莫過於用舊天鵝絨不必用水或油 
集益錄 
[第五十一問] [  汝强]  
　　鄙人不揣　柄濫竽學界有年居恒兢兢於心底曠學業不欲下懠庸碌以貽笑戚友第有難者口音不清終身遺憾凡發自喉音者（如事字子　使沙三）及同類等字皆頻動不清（他音如常甚清）似有口水梗阻喉間　思語言爲人生第二生命交際之利器文野所係利害攸關而於學界爲尤重要人生於世豈能盡用文牘而無言語之交際乎鄙人顧影傷懷心隳氣阻嚴父因有此種障礙欲使棄儒服賈鄙人束手無策亦不敢方戲命性念貴報有集益錄一門請照登入乞海内諸君子惠賜良方俾能驅此障礙可使繼續求學則不惟鄙人銘感無窮卽同病者亦受賜靡涯矣 
[答五十一問]  
　　栩按此病非藥石所能治乃由舌短且鈍之故如所舉各字均用舌尖之音舌旣不尖故不能使分清但有一法即每日晨起常以支絲二字默念之暫不出口先運氣使出舌尖使尖總適齊上腭然後出聲則舌之形勢不變必得正音更鍊絲字亦然全部支韻一一可誦而後乃學沙字使舌尖伸長而張其腭勿動唇輔必得正音練之旣久則用舌尖自純舌本能縮能伸能長能短習慣旣成自可免其夙弊但非有敝月之功未必能成慣習耳 
長篇小說 
[社會小說貪嗔小史] [  常覺小蝶天虛我生合譯]  
　　第十五章（三） 
　　納蘭目送依洛克去遠眉繭爲之一舒覺今日之會驚喜參宇特不知依洛克中心感想又如何耳次日晨起蓓雷乃爲依洛克傳言謂渠凌晨即來此俟君未起仍歸礦工處矣願君趣行納蘭閒語乃昻其首曰咄吾乃未知依洛克竟爲吾主人吾身乃由其使喚耶願爲我告彼今日吾亦正有事也納蘭口雖如是然心中頗懸懸信步之間又至白甫屋畔矣蓓雷已爲傳言則亦不使翻然自改因藉草而坐於山腰之上捉昆蟲以爲戲依洛克已望見之則遥呼曰雪柳先生胡不來礦中一游耶納蘭曰勿石窖中非吾所願游依洛克曰然吾有事與君商耳汝旣不下則吾亦能上乃即自窖中拾級而登就坐於納蘭身伴以方助白甫工作泥汚乃滿其面納蘭嗤然笑曰汝爲何事狼狽乃如泥龜獨不向溝渠一照影耶依洛克曰君勿笑吾方探察礦由耳此地礦石殊多惜乎採不得法坐失大利吾意當告之鄧溶再設他法納蘭曰佳哉信如是則汝必爲經理巨富且翹足而待矣特恐如此寒荒汝亦未必能耐依洛克聞語不禁微歎𩒽𩑕曰嗟乎吾生於世已無所戀任處何地皆可尚何憎愛之足云納蘭笑曰此何云哉聆汝言乃類暮年老朽曾經多少之患難者不然何至頽喪若此依洛克嘆曰是非爾所知矣蓋汝年猶少當不知此中之况味納蘭曰噫我冋爲不能知者且君是何失意吾實能忖度之若非失意於情場者耶依洛克聞語遽頳曰雖不中不遠矣然而此種况味爲味至苦願君終身弗嘗納蘭笑曰此吾能自保終身不致有此蓋吾固不喜女郎者也依洛克曰汝今之言如此耳使更歷數年一旦而得素心之人則汝即知吾言之非謬雖然此已過之事亦不必言矣納蘭曰是何不可言者豈彼女棄汝耶依洛克亟曰否其過不在納蘭······言至此遽止似自咎其失言納蘭嗤然笑曰不謂君所言者卽吾表姊耳依各克赧然曰然也但汝勿可告人蓋彼今已字人吾心雖至愛之又何可爲外人道哉納蘭曰然則汝知彼亦愛汝否耶依洛克頽然曰嗟乎吾所失望者即此耳彼如愛我亦不别嫁人矣納蘭曰唯汝何以知其已嫁豈彼自告汝乎依洛克曰吾嘗遇其繼母於倫敦彼告我以如此其言當確是吾望已絶而前事乃如夢魘嗟乎吾不欲更言矣言之徒傷我心乃拍納蘭之肩勉强現爲笑容曰朋友吾儕且至礦中一行納蘭面頳如炙木然起立曰否吾須往視霍齊史覓午餐矣則先起立拂衣而行（第十五章完）按白甫即毛雷之名 
 
 
 

Page 15

 
 
   
 
 

Page 16

 
 
   
 
