# 1906 - 134 - 4911884

 

Page 1

 
 
   
 
 

Page 2

 
 
[電傳宫門抄]  
　　四月二十六日召見軍機吕珮芬汪鳳藻尹昌齡 
[論校外修學之可貴續廿三日稿]  
　　其二。以事實上言之。而知校外修學。其成蹟優於校内者。正不乏人也。英儒斯邁爾自助論。歷叙名人之苦學苦行。砥礪世人。用意良亦眞切。然其書勸戒之語多。而歆動之意少。猶未足以鼓舞意興。一堅世人修學之誠也。世界偉人之不盡出於學校者紀紀有之國。國有之。吾不及縷舉其名且舉之亦終恐不能盡。試爲略舉一二。則其校外自修之效果已有令人可驚者。彼法之盧騷。非世所稱爲政治大家乎。而彼幼時以匠人子。無資入學。但就裨官小説。求通文理。厥後刻苦自勵。卒成爲政治學者。則皆自修之效也。德之俾士麥。非世所稱外交大家乎。而彼應考法律學。兩次皆不及格。曾以幼年失學爲憾。後乃刻自振拔。建立德意志帝國。威名蓋世。則皆自修之效也。又如史學家邈克爾。英儒之矯矯者也。而十四歲時。不滿於學校敎育。退出學校。請其父廣買書籍。自行獨修。學之有年。遂成本史總論二卷。冠絶一世。非其自修之騐乎。哲學家之斯。賓塞爾。卽吾國學界亦所崇拜者也。而其幼年家居修學。不入學校。其父嘗以適宜學課授之。其後箸作等身。孜孜不倦尤以一八七三年出版之會通哲學。爲全球所稱頌。○嚴譯羣學肄言是其五部之一○非。其自修之騐乎。之數人者。功業學術。聲施爛然。欲間其卒業於何處之學校。亦猶吾國所謂皋夔稷契何書可讀者同一比例。且此外若白苦爾休姆克來利自修之自習之者。舉其名殆更僕不能盡也。有爲者亦若是。乃以不入校爲口實。而甘自暴棄哉。是故有志於學者。不患無求學之地與時。而患無求學之志。願誠能感發興起時時懸一偉人之模範以自勉。則自修之能事畢矣。 
或曰。入校者。敎習爲之解疑爲之釋難以扶助其講習故能日進而有功也。若自修者。無學校。無敎習。賴一人之才力。冥思罔索。試問理解力從何發生乎。曰吾所謂校外修學者。並非强胸無點墨不識之。無者概勉以自修之學也。亦非如邈克爾之不滿于學校敎育欲以校外。自修者執途人而强聒之。也蓋當世有志之士。有其境遇。有其時期。得優遊焉置身學校。學成一科出而效用于已國。吾固歡迎之不暇。若有人限于時。迫于境。而欲設一適當之方法。以喚起其嚮學之心。則除校外修學外别無嶄然見頭角之一日。且自修云者。亦豈不資於外。冥想獨索。如或人所云云哉。其初於業之中而定其志於學。其繼於學之中而定其志於科其志旣定。而後工夫之次第。功力之得失。可得而議。不然。未足與於自修之列者也。嗚呼。理論上之獲益。事實上之成蹟。如上所論。夫人知之。知之而不行自棄者也行之而不力自賊者也。自棄自賊斯下流所甘心抑豈志士而肯出此。 
（已完） 
[本館接到湘路請照粤路奏歸商辦專電二十六日未刻到]  
　　長沙專電云湖南商會電禀商部湘省路股業經認定二百餘萬請照粤路奏歸商辦續招路股必能踴躍已公舉袁樹勛爲總理卽請奏派來湘（連） 
[本館接到浙省京官呈請力廢蘇杭甬鐵路草約專電二十六日本刻到]  
　　北京專電云蘇杭甬鐵路草約聞外部派員與英公司代表濮蘭德商議全浙京官孫寶琦等因又公呈商部請卽咨照外部竭力堅持務必廢此草約（慈） 
[本館接到熱河都統奏攺税章并設税局專電二十六日午刻到]  
　　北京專電云熱河都統奏改税章十六條並在建平朱淥科添設税局（交） 
[各公使會議中國簡派税務大臣事]  
　　二十五日北京電云駐京各國公使定于明日（卽二十六日）在領袖義國公使館内會議中國簡派税政大臣之問題譯字林報 
[華人入洋股註册之問題]  
　　二十四日香港電云立法院現復提議華人入洋股註册之問題英爵員普洛克君謂華人入洋股如有虧損應按股本銀數之多寡攤派云云據彼之意見謂如是則華人之註册者當較前爲盛至訂立懲罰章程初無裨於事也英國總狀帥謂欲英國商人服從中國法律以代英律勢所不能英爵員希維脱君謂不論何項註册辦法如能斷决爲難之問題令人滿意者商會願歡迎之普洛克君及賀克君當會同擬稿譯 
 
 
 

Page 3

 
 
字林報 
[德使館遣員赴閩]  
　　二十五日北京電云德使館近派書記一人前往福建省調查事件譯字林報 
[不允洋商販運粮食鎭江]  
　　駐鎭某領事據某洋商禀擬販運御米銷售東洋請照會關道發給護照關道函覆謂查御米一項爲北方粮食大宗民生所需照約不應運往外洋所請護照一節碍難准行（工） 
[劣紳陳錦奎盜賣官地革職嚴辦武昌]  
　　江夏縣劣紳江蘇試用道陳錦奎號儀庭先年在漢曾辦硝磺清道各事名譽甚劣不知如何竟將漢口後湖魚利據爲已有收租經年近復將其涸地六萬方賣與洋商事爲鄂督查悉奏叅革職傳案嚴訊究辦（八） 
[常備第六營管帶文錫祉呈督練公所摺蘇州（爲警察拘辱新兵事]  
　　竊於本月二十一日兩下鐘標下馳往楓橋營房查察新兵是否在營恪遵命令三下鐘到營越半時卽有新兵朱兆進徐榮光倉皇回營報告據稱本日下午三點鐘該兵等十六人在閶門外馬路大觀戲園觀劇因收取戲貲爭論被巡捕毆辱不堪故特回營報告此初次朱兆進兩人報告之情形也標下聞知此事卽令排長李瓚基隨帶洋二元赶赴馬路彈壓解散嗣又有新兵張邦振回營報告據稱一切與初次相符惟稱現有新兵吳光祖被三十五號巡捕持刀戳傷右臂此第二次張邦振報告之情形也標下比聞旣已持刀行凶竊恐釀成巨案親往彈壓忽途遇李排長報告據稱該員途遇本營督隊官邀同前往及到戲園門首詢知新兵十三人已被巡捕扭送捕房該員與督隊官赶至捕房又詢知已解新衙門會審隨又往新衙門同見委員汪太守晤談此事該員等深自引咎欲向保領新兵回營究辦不料汪太守執意不允決欲移交吳縣枷責以儆效尤該員等見難挽回一面由督隊官報告憲處一面由排長回告標下此第三次李排長報告之情形也比時標下卽火速馳往吳縣途間卽遇巡捕押解新兵赴縣每新兵兩人結辫前行更有巡捕押後沿街紛議謂此必係匪盜被獲否則不致如此威嚴此標下目見押解之情形也旋至吳縣適縣令公出標下卽赴憲處報告一切情形至十句鐘標下到縣面晤縣令張瀛詢知已承該令訊騐後隨將新兵十二人交排長帶回並將供狀傷單及又有一人係四營新兵亦交排長帶回此到縣騐訊之情形也（中略）查大觀戲園係仇光輝所開本月二十一日下午三時有新兵十八人皆著長衣在該園觀劇其先原被案目謊稱開演未久及誘入片刻卽已停演新兵等知被所欺案目來收錢時不欲與辯照日戲正票每人一角之數付洋一元八角并小帳共交二元不料按目忽稱該園有另加一角之例十八人需洋三元六角該兵等卽責其經商毫無信實仍不欲與較又湊小洋十角與之且謂如再不足或後日送來或跟人走取該園仍不允各兵祗得逕自出門廼甫至門口忽被両巡捕攔阻不論曲直卽誣指强騙戲貲竟扭住新兵蔣天驥辫髮各兵上前解護各巡捕蜂擁而至其中有三十五號巡捕見新兵吳光祖扭住前拿蔣之巡捕竟敢拔刀戳傷吳之右臂幸新兵施昌照在旁瞥見隨手扯下該捕肩章後巡捕來者甚多新兵勢已不敵遂有數人奔回報告其餘十三人皆被拿住結扭辫髮在馬路横拖倒曳旁人目見皆爲不平此據情查訪之實在情形也云云（容） 
　　按禀中所云新衙門汪太守名然係廣東候選府由陳中丞奏調來蘇委辦閶門馬路工程局事陳中丞所以奏調者信其賢能也今若此 
[江督飭查武員劣迹蘇州]  
　　江督周玉帥訪得前帶鹽捕營之孔子元都戎得陞有通同梟匪併縱容子姪輩領幇販私結黨爲匪等劣迹因咨請蘇撫札飭藩臬兩司查明詳復嗣以両次飭查尙未復到故特加催迅速查復濮方伯朱廉訪業已會飭該營統領劉體乾詳細查明以便禀復矣（且） 
[調查蘇省師範學堂進出欵目蘇州]  
　　師範學堂每月經費五千元以銅元局爲挹注按月由學堂向學務處具領 
日本敎員十人監督監院各一人中文敎員一人編譯一人提調一人帳房两人以上各項薪水每月約二千元左右 
學生一百五十人（以前尙不滿此數）每月伙食約六百元（開支每名四元發給厨房每名三元） 
出欵以此两項爲大宗 
　調查得三十一年正月二月分報銷清單將其浮冒之　鑿有據者列下 
學生雜用每月平均約三百元按學生在堂一切零用均係自備實無絲毫之費此雜用不知指何項而言 
煤炭油燭茶水每月平均約二百四十元按每人洋燭一支每支約二十文以百五十計每月九十千文據茶房云煤每天八角每月二十四元水用井水並不費分文何以開支竟多至一倍有餘 
學生紙筆費每月平均約一百四十元按每人每月　　紙用八張鉛筆至多每月一支以百五十人計算約每人每月用洋五分共用七元五角卽并所發講義紙計算每人每月至多一角亦只十五元此項約浮五倍 
呢布操衣每套三元六角報銷八元 
操帽每頂三角報銷七角 
絨靴初次報銷一百六十雙每雙一元三角以後又續報數次據稱每年四季報銷惟學生自到堂以來只領得靴洋一元而已 
以上所載每年浮冒在萬金之外更有特别吞没者三端 
一虚開洋敎員一名查報銷内有中島敎員一名每月一百五十元堂中並無其人始以爲中村之誤而報銷旣有中村又有中島可知並無纒誤每逢撫憲蒞學恐數目不符託東醫口口隨同行禮屢被朦混在堂諸君以爲口口卽非敎員何用行禮而不知其爲監督所借用也 
一書籍學生所用敎科書俱兩人合讀一本而堂中添置書籍自開辦以來已不下萬餘金現在仍两人合一本也 
一吞没花紅去歲講習科畢業時陸撫發給花紅銀二百两以便散給畢業諸生而諸生多未領得 
以上所開俱係衆証確鑿僅調查得两月已如此若能將其全年報銷細細勾稽則浮冒當不止此開辦甫經二年二三萬金全歸無著再帳房許可莊名 
 
 

Page 4

 
 
受恆素爲羅署正所信任前月帳房中門户不開失去洋六十元明日要將更夫送縣後經再三懇求更夫賣去六歲兒子賠償此欵許未幾卽請假回去至今未來許係海寗州人（容） 
按此係蘇省友人調查函嘱來報究竟與内容是否吻合請還以質之局中人 
[再續修律大臣編定刑事民事訴訟法]  
　　第三十一條凡公堂准人所請發以上各禁不得向發票人索取票費違則查明官員或差弁或巡捕分别降革懲處 
第三十二條凡拘票傳票須將原告被告姓名事業住址並被控事件及犯罪月日逐一載明 
第三十三條凡巡警員弁或平民或别項人請發拘提及搜索房院等票者必須在承審官前具呈簽押宣誓該承審官查明所具呈詞實係近理可信始准簽　如情節支離或跡近挾仇妄控卽有駁斥之權 
第三十四條凡人被人控告拘提若審明所告不實或罪不至於拘提者卽將控告之人處以罰金並令賠償房院誤被搜查者亦同 
第三十五條凡犯輕罪之人如有一定住址祗發傳票不得卽發拘票 
第三十六條凡被告奉到傳票後應卽依限到堂如有疾病及不得已之事故須豫向公堂聲明以便展期若届期不到又不聲明不到之原委者可發拘票拘提 
第三十七條前條所載抗傳不到之被告旣經拘提到案後應准其取保或由殷實人擔保或存保證銀於公堂將其釋放惟銀數務須適中 
第三節關提 
第三十八條凡關提逃往公堂管轄境外之刑事被告人無論係在何處公堂　未發要之先令發拘票人清心矢誓並察核呈内所稱犯事及藏匿各節　　可信然後准其所請簽發拘票另備公文飭令差弁或巡捕前往關提 
第三十九條關提被告之拘票内須將原告被告姓名住址事業被控事件犯罪月日及逃匿處所逐一載明 
第四十條持票之差弁或巡捕親　公文至被告逃匿處所之公堂呈遞經公堂官員騐明該票合格卽於票内簽押盖印添派差弁或巡捕數名恊同持票之差弁或巡捕前往偵緝 
第四十一條緝獲之後將該被告解至恊緝之公堂審明實係票内所指之人卽交持票之差弁或巡捕解回發票之公堂審訊 
第四十二條如恊緝之公堂審明被拏之人並非拘票所指之人或其人向在該處居住並非藏匿應卽釋放或其人係應提之人能取具妥保保其必到發票之公堂聽審者則令取保釋放 
第四十三條如解到發票之公堂原告不能證實其罪被關提之人可向公堂控原告並主使及指引之人按律分别治罪或索取賠償 
第四節拘留及取保 
第四十四條凡人無論所犯何罪如非有裁判權之公堂不得將該犯審判拘留或監禁 
第四十五條凡人無論所犯何罪被拏之後立刻送公堂審訊自被拿至審訊之時拘留不得逾二十四小時 
第四十六條凡人被拏如因人證不齊或因他故不能於二十四小時内審訊准由承審官展限至多不過七日期滿卽將該犯提堂審訊若人證尙未齊集或因有合理事故不能審訊者准將該案再行展限惟每次展限均不得逾七日統計展期亦不得逾十次倘逾十次尙不能審判者公堂應將被告人取保釋放 
第四十七條除叛逆謀殺故殺强刦並他項重罪之案不准取保外其餘各案被告均應准其取保候審於停審期内亦不得將被告拘留 
第四十八條凡被告遵傳到案如審訊　完服期再審應准其歸家令依限到堂聽審 
第四十九條凡例應拘留之被告於審訊中應另置一所不得與已定罪之犯人同獄監禁例准取保尙未覓有保者亦同（未完） 
[德國郵船遇險詳情]  
　　字林報接二十五日神户電云德國郵船龍因號子十六號夜間在門司東北之勝島遇霧觸礁汽船都拉號于昨日曾設法拖該輪出險惟仍無效同日東京電云昨日德船龍因號在下關海峽觸礁船底受傷十五尺現已滲漏日本汽船一艘两次設法曳之出險終于無效該汽船當將德船上搭客一百四十餘人于昨晚送往門司今早有救險船一艘由長崎開往龍因號險處預備施救詳查龍因號遇險在禮拜三半夜十一點鐘時適大霧因誤觸于礁石當時船主卽傳令機器間開倒車退後惜已不及搭客中有一百零二人聞　驚惶羣聚于船面海浪洶湧加以天雨益覺紛亂大有無法可施之勢現所有搭客皆已行抵門司英國陸軍少佐濮爾君夫婦亦在内是役死者僅水手一名餘皆無恙貨物亦無損失搭客行李已提駁于救險船内該船所處險境尙不甚劇當可望浮起出險云文匯報接二十五日長崎電云由横濱開往靑島之輪船渡薦號已行抵龍因號失事之處日本汽船之在被施救者甚多所有龍因號船上搭客均已出險水手死者一人該船船主以目前該船之地位甚爲危險 
[英國上下議院辯論工人條件]  
　　二十五日倫敦路透電云英國下議院曾定一工人條件禁止外國人民至英並叙及罷工一節現爲上議院駁斥各工人　極憤怒在下議院發言詰問議院于國事不　責任應以延至何時爲尙可寛恕云 
[日本將簡任新外部]  
　　二十五日東京電云林董子爵簡任外務省大臣一節本禮拜六當可見之明文 
[美國擴充海軍]  
　　二十五日倫敦電云華盛頓傳稱美國下　院發布海軍條件内開以英金二兆磅建造戰艦一艘期與英艦德來德諾脱號抗衡又以英金十兆磅爲添造海底魚雷艦之用 
[那特爾土匪猖獗]  
　　二十五日倫敦電云南斐洲英屬那特爾叛黨現已會合意欲攻擊鳥姆蘭達地方有監軍一人名華　探者于營内爲人謀斃 
[英德睦誼]  
　　二十五日倫敦路透電云英國公會宴請來英游歷之德國市長　海軍部大臣梯維奪模伯爵及殖民部次官温斯敦翹其爾君　簉坐演説其言恭而有禮翹其爾君聲稱英人對于德人有眞切之愛慕復稱頌德皇實爲世界和平之公僕云譯字林報 
[土皇知難而退]  
　　神户西報載倫敦電云土耳其皇已允　退駐紥搭拔之土耳其兵隊並願英土兩國會同派員勘定西納半鳥之邊界譯文匯報 
[英魚雷艇失事]  
　　廿五日倫敦電云英國魚雷艇一艘在色得海口覆没水兵溺斃者七人 
[俄伯爵不允赦國事犯]  
　　廿五日倫敦電云俄國　　相　特伯爵在國家議政院演説聲稱如將國事犯大赦不啻倡革命之先聲此實文明國所不許也 
[英皇接見德員]  
　　廿五日倫敦電云英皇於白金漢宫接見來英游歷德國各屬之市長梅約伯爵則欵待之於梅恩市應德呈已致電鳴謝 
[美議院主張開通巴拿巴]  
　　廿五日倫敦電云美國上議院於　金山地震肇災後頗主張開通巴拿瑪土腰 
[會商摩事]  
　　廿六日栢林電云各國所派之摩洛哥銀行評　員將於西五月抄在西班牙京城會商 
[意内閣奏請解職]  
　　二十六日柏林電云意大利内閣領袖沙尼諾君因爲議會所攻奏請准予解職 
[總統照舊任事]  
　　二十六日栢林電云南美洲　内瑞　　統　　脱　君已照舊任事譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬道請奏定專辦租界流氓暫行章程禀]  
　　敬禀者竊照上海爲各省衝衢又係通商鉅埠中外雜居事　不一匪徒以此爲逋逃之藪流氓皆大半溷跡其中從前租界探捕查緝頗嚴流氓尙不敢明目張胆肆行不法近則奉行不力流氓因而無忌搶刦之案層見迭出如法租界之洋行街美界之虹口均在閙市之中英界之五馬路尤爲市面繁盛之地探捕如林而不法流氓身藏槍刃時出攫掠不特深夜攔搶甚且白晝横行開槍拒捕每有所聞打降拆梢猶其小者此等現象危險萬分採訪輿論無不動色相戒多主嚴懲若不及早防維後患不堪設想上年開閙公　一案可爲前車職道每一念及寢饋難安雖屢出示嚴禁並照會租界領事分飭印委各員認眞查拿務獲嚴辦第此等流氓本不知法律爲何物現值攺革刑章不免水懦民玩且租界以内中西意見每多不融辦理未能順手租界以外又慮格於成例未克從嚴懲創失今不　後將益　寔無以　奸宄之心而獲治安之益昨經商會函請法工部局弊頓捕務而法領歸咎於免除肉體之刑雖係文　之詞然亦不爲無見竊念删除笞杖等刑訊本係文明法律祗能施之於良善商民至流氓匪類所犯多係搶刦人命逞凶鬭毆一切　　迥非錢債田産之民事訴訟可比總須　案嚴懲無所用其愛惜况租界地方動關交涉尤未可姑息養奸致滋口　查蘇省奏定章程拿獲土匪准其就地正法　上海城厢租界内外流氓兇悍動輒搶刦殺人放槍拒捕實與土匪無異職道管見所及應請憲台會同口口憲奏明上海匪徒充斥非用重典難靖亂萌嗣後上海城廂内外租界流氓如有執持洋槍利刃搶刦行兇罪應至死者拿獲後卽由職道隨時提訊確實援照土匪章程禀請就地正法以照　戒其餘罪不至死之犯照新章祗能監禁或作苦工而　係著名流氓情節可惡者亦請照舊刑責俟一二年後流氓知畏歛跡再行遵照免除新章辦理如此懲創不但地方可保乂安而若輩知不能　齊民同享文明之法律或亦有所感悟自新勉爲良善保全實多明知免除肉體之刑原爲收回治外法權之基礎非職道所能　請變更第舍此别無良法可以挽回應請隨摺聲明此係專辦上海流氓暫行章程其餘尋常一切案件無論如何均不得援以爲例庶與攺革刑章之意不至　　而外人亦無所　口矣職道爲思患預防起見並非好事張皇是否有當理合禀請俯賜查核准如所請辦理地方幸甚職道幸甚（南） 
[滬道請奏另募一軍以防流氓而保治安禀]  
　　敬再禀者竊照上海城廂租界内外流氓充斥搶刦頻仍現經職道　請從嚴懲辦以保治安已具正禀請示在案惟是緝匪練兵本屬相爲表裏旣禁奸以嚴其旣犯必整旅以備於未形方足以資鎭懾而壯聲威上海爲各國通商要口商務繁盛甲於他埠西人之商於是者有商團有兵艦保護維持不遺餘力而華商之經營於相界者除卵　於外人之下一無戒備其在平時已嫌失計設有不虞卽形窮蹙如上年因公堂一案流氓暴動工部局將各界巡捕撤回自固又派團練兵登岸保護而華商無所依賴大受恐慌雖幸卽時綏靖然所損已多竊思上海爲萬國觀瞻所繫職道有兵備之名乃以　要劇繁之地而頽廢至此非僅外觀不雅亦且内顧多　從前上海際督　奇兵撫標滬軍及滬軍親兵之外尙有忠信两營迨後两營奉調北行另招左右两營塡紥旋亦節餉裁撤其滬軍親兵半營復由袁升道汰留募補攺爲警察現在零星分布城外及各鄉鎭者僅　撫標滬軍曁留防步隊地廣兵單已屬不敷調遣且弁兵未受敎育不知操練爲何事形式全無緩急不足爲恃况北市自　商埠在卽亦須派兵註防自固藩籬而浦東一帶鹽梟猖獗亦非派兵駐緝不足以示　懾職道展轉思維自非赶緊講　兵備不可如蒙憲台俯念地方緊要伏莽堪虞准予奏明别募一軍　　道認眞訓練薪餉一切照案動支關税固屬甚善若慮餉無所出亦　由　道　原有滬軍及留防步隊汰弱留强選調學堂出身素所深知之員弁實心訓練力求精壯以期壁壘一新有備無患其有益於國體者甚大職道任重才　已形竭　何敢再談兵事無如地方重要内政外交皆職道任其責若不及早　維後將誰職其咎每一念及憂心如焚用敢不　冒眛披瀝陳請伏乞核示遵行無　感幸如蒙俯允照辦再將如何整頓訓練情形詳細禀陳合先聲明（南） 
[鐵政廠聘用日人漢口]  
　　漢陽鐵政廠所用工程師大都係歐洲人兹總辦李逸琴部郎已延請日人數名經營廠務月薪較他國人畧减（吳） 
[日領事調查茶務情形漢口]  
　　每年俄人在漢購買紅茶爲數頗多近聞日本領事官亦頗注重茶務連日派人刺探茶價及一切情形甚爲詳盡（亦） 
[徐都戎購輪緝私鎭江]  
　　水師緝私管帶徐懷禮都戎以梟匪充斥舟行如飛爰禀准淮運司趙都轉購備小輪一隻爲范堤緝私之用以免脱逃（工） 
[嚴拿訟棍漢口]  
　　日昨新任江漢關道陳觀察以漢上訟棍甚多嚴飭夏口廳馮韻軒司馬按名嚴拿以期盡法懲治（家） 
[十二圩火刼揚州]  
　　本月初七日午後十二圩失火燒至六點半鐘始熄儀棧總辦徐觀察飭提調梁運判細查數日知共燒五百餘户因卽按户發給卹錢二千文（引） 
[貞節可風蘇州]  
　　光緒念一年間蘇城梵門橋弄有胡翁者年逾六旬所生一子弱冠而亡早聘同邑朱姓女爲熄尙未完姻朱女聞耗痛不欲生堅欲過門守節兄嫂知志不可奪乃由胡翁迎回仿世俗抱主成親例未幾胡翁病故朱女于念三年冬携同螟蛉子在安節局守節前月初十因病仙逝發引之日親友欽期貞節執拂者而送者甚衆（助） 
[續日本留學生姚明德上瑞觀察書]  
　　四月工藝日本凡工業製造品運往各國出口時海關率不徵税轉運則以鐵道就工廠又不給則補助之國家勸工之勤如是洋貨之進口徵重税使販　者不出於其塗於是内地人民衣不用洋貨物不用洋貨中國則反是進口税輕出口税重使土貨不利於輸出而洋貨利於輸入於是民間動需洋貨且洋貨廉於土貨土貨日拙生計日艱而商業虧損失業者遂多勢必流爲盜賊如以上海一埠而論流氓之多甲於他處流氓之横亦甲於他處甚至有白晝行兇剪徑刦物之案層見迭出若是之現象已非一朝一夕一旦有事卽可以一夫響應萬衆發難使全境爲之糜爛此固至危之象也是以學生至以爲慮卽如去年冬大閙公堂一案無業游民乘機而起幾釀鉅案幸有各國兵艦之水兵登岸在租界極力防禦不致釀成無窮之大禍若是上海以及他處警政之不完備足令人不能安居而决不能保全社會之安寗秩序故整頓警察甚急也然而警察者僅可檢朿人之行爲使人不致爲不善之事究不能救其所以爲不善也若夫設立工廠振興工藝其大致亦不外改良土貨仿造洋貨二者而已然則地方之無業窮民得賴以生活此卽救其所以爲不善之良策也去年學生在總工程局時觀審流氓竊賊大抵所供因失業而犯案者多可見春所以爲流氓竊犯實出於不得已者十之八九當其時學生振興工藝之感情益爲奮發蓋不立工藝傳習所若輩旣無一藝之長 
 
 

Page 10

 
 
卽無生活之策適邑紳本有創辦勤生院之議專收無業貧民敎之以工藝遂商之於總工程局各董屢請早爲開辦以弭盜賊而救貧民嗣聞前升道憲袁亦以爲今日之急務爰撥公欵五千元以作開辦經費交於總工程局迄未成就開辦殊難索解抑恐經費不敷不克開辦伏望大人早爲提倡以助其成是學生所馨香禱祝者也 
　　以上四端特舉上海急切中之最要關鍵然警察也工藝也任事在人苟非其人雖有良法終爲具文而已所有警察實務及種種細則更有形式外之精神有心知之筆所不能達者俟暑假回國時或開摺禀陳或詣轅面禀至工藝中以何項下手最有利益而土貨以何者最易改良洋貨以何者最易仿造壹是塲合容再瀆陳是否之處伏候採擇施行地方幸甚大局幸甚專此上禀恭請崇安（助） 
來函 
[新疆來電]  
　　吕盛大臣曁楊李劉瑞許沈任周曾朱施任諸公同鑒魚電敬悉美國舊金山地震籌振該處華民仁心仁政令人欽佩但新省民盡　纏集捐不易查前寄紅十字會捐册漸次繳齊另文咨送核其捐數除已兑交外尙存一千二百餘金兹以湘平銀一千一百五十兩交蔚豐厚電滙交滬道衙門以期迅便乞照收示復爲盼引孫賡額榮霈漾印 
[營口來電]  
　　吕盛楊三大臣瑞道台鈞鑒魚電敬悉美屬舊金山地震僑寓華商驟遭慘厄營口紳商同深驚憫現集二千元由正金銀行電滙瑞觀察處祈照收團滙梁欽使代放釐金周忠駿率衆商同叩唐實蕃代禀養 
[振武宗社書記員報告]  
　　駐漢新安休寗吳佩靑來函貴社發行　脱之時僕卽寄　敝色僕族友吳耔勸汪子和二君在里採擷并囑創設宗族振武支社以拯族人之入黑藉者頃得二君復函謂故鄉草式雖多未能近似囑僕函致貴社速寄草式以便騐對并云鄉村諸族自經通告聞風興起皆願設立支社以救親近同胞是亦東大陸一部分轉弱爲强之新光明也敢以敬告（後畧）○江西敎練處戈銘猷來函鴉片之害軍界學界商界官界及上下富貧男女種種界無一不中晨昏頓倒憔悴戕生遑云振武久欲拯救而力未逮兹者謹依榘督廣刊報告普採靈草設一振武支社于豫章省城至煎汁何法鵝郎草以外有無配劑統希詳爲指示并請封寄貴社原採之草以便印證（後畧）○如皐李堡鎭仲聘臣唐集三吳禹九來函僕等逢人諄勸上以副公等熱誠下以盡國民天職聞風興起有同志者六人皆立誓終身不吸并擔任廣勸聞貴社有鵝郎草圖説敬求速賜數十張同志六人銜名錄後石子靑仲　卿繆墉如彭吉甫仲蔚卿繆福庭○保定府昌明醫學社程昌明來函鴉片流毒無術挽回聞鵝郎草發現干南方經公等一再報告不禁爲之距躍三百僕等救人有願濟世無方乞賜圖説併求將此草郵寄數两以便作樣（後略）○江陰趙惟崧吳兆棟王恩溱汪欽榜來函我公創立振武宗社聞之欣喜欲從公後又恐立志未堅未敢造次今已立誓不吸洋烟盡力廣勸親友乞賜我簡章圖説以便廣貼鄉僻之區（後畧） 
[商會經收舊金山賑欵第十三次清單]  
　　營口釐金同衆商等公籌洋二千元浙江吕提台一百元提標中前左右後城守六營共二百元寗防練軍中營副中營常備中營巡察右營三十二元寗波提署張小雲十元林孟垂四元趙種靑陳蘭齋吕寛五徐振之楊萬泰共十元合亟登報爲華僑九叩以謝 
[上海北市絲業會館詳賑公所施子英經收各處水災賑捐二月初一至三十日第一百七十四次清單]  
　　初一日壽　室主求夫婦病退身安洋廿元○初二日王志先求父病速愈洋五十元○初七日周仕沅子懋德懋功懋昭龍洋十元○初十日不書名洋四元○十二日胡益記洋十元○十六日湖南撫憲　續助規元二千两○念一日勵精軒洋二元○廿二日鎭海鄭世椿孝廉爲長兒賢焯病篤求速愈洋一百元宜興縣署經募各善士由裕大莊來洋四十元○廿三日姚伯欣陳氏正月份洋二元姚伯欣正月份一元姚陳氏正月份一元姚伯欣陳氏二月份二元○廿六日蘇州仁和莊倪錫　經募由沈寅谷來洋五千元西溪居士一元○三十日黄子奇觀察勸募由謝筠亭先生來規元七十二兩玉梅氏洋一元　花生一元○二月份共收規元二千零七十二两洋五千二百三十五元扯七二六五合元三千八百零三两三錢二分七釐龍洋十元合元七两二錢一分以上共收規元五千八百八十二两四錢三分七釐連前共收規元五十二萬一千六百三十七两二錢九分三厘鍍金押髮一枝珠　二個小珠一粒銅洋十四元三角 
今日尙有各省新聞及本埠新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[關道飭屬編查城鄉敎堂鎭江]  
　　鎭關道陶觀察以敎案之由來原於保護之不力而保護爲難之故原於不知境内實有教堂若干某敎堂設於某處兹特飭屬將城鄉敎堂編造清册呈報道轅立案備查（工） 
[提欵送習完全師範鎭江]  
　　鎭紳鮑心增部郎擬在公款内歲提一千元遴選品行端正學有根柢之廪貢生監十數名送往寗蘇兩省學習完全師範以備學成　鎭藉充中小學堂敎員云（工） 
[懸賞緝賊武昌]  
　　省城蛇山一帶所設德律風綫時有被人割取之事經警察東局禀報總局移知督捕營協緝並出示懸賞有人將此項竊賊捉拿送局者賞洋一百元（八） 
[派員查報匪情安慶]  
　　皖撫恩中丞以近日江西匪徒蠢動動輙竄入皖界其情形多傳聞異辭日前因密委候補知縣梁鴻勛大令前往贛皖交界地方探聽確情據實禀報（士） 
[揚州]  
　　南京工程局需用磚瓦在揚郡之瓦窰鋪購買封柴船裝運柴船抗不遵封江甘二縣各派差役將柴董謝姓柴船埠頭張姓一併提究並封押柴船十二隻往瓦窰鋪應差　埠頭昨又遞禀申訴○揚城街道之壞由於重載車輛壓力過大現奉運台飭令脩築完好以後由巡局站崗勇丁禁止重車往來○揚郡四境前因雨水太多大麥可望豐收小麥歉象已現又因天氣寒暖不一早蠶半多損害幸次蠶尙屬繁盛（引） 
[滬城官事]  
　　道員向子貞觀察萬鑅湖南人昨日來申住長發棧又四川候補道袁肖三觀察蒓由蘇赴京引見道經滬江住北市祥發棧又本縣帮審馬午橋參軍洪勤昨均到道拜會禀見○川南望棚兼土膏捐委員劉明府定榮禀請期服假二十天赴武昌昨已返申詣道禀銷○水利局員俞夔拊明府都昨日到道禀銷病假（合） 
[張筵祖餞]  
　　英美租界讞員關司馬浦東總巡謝明府等昨晚特假趙園宴請袁大京兆之公子伯夔觀察蓋因觀察卽欲赴京也（當） 
[撰刊國民捐傳單]  
　　昨日城南等處有王子貞等撰刊勸令同胞報効國民捐傳單洋洋千餘言派人至各處分送發貼亦可見愛國熱心矣（宜） 
[跳舞臚歡]  
　　新簡法國駐京欽使白潑斯脱君前日抵埠駐法領事署翌日寓滬各法商在署設宴並舉行跳戲盡歡始散（臨） 
[揑名禀阻拆城]  
　　本邑紳士孫燕秋大令文詒等投道轅禀請阻止拆城昨由瑞觀察批候從長計議然聞孫大令雖列名禀首實係被人揑誣並未知悉云（宜） 
[道憲飭縣嚴懲流氓]  
　　著名流氓小么四金龍生糾黨向道轅委員某君訛詐禀道飭探訪拿至轅發縣訊辦在案昨又拘獲同黨麻皮阿福卽周德福一名解轅亦奉瑞觀察諭飭發縣嚴辦訊究又己革勇丁周順寳卽小順寳糾衆拆梢無惡不作昨日亦爲滬道訪知飭探獲解至轅諭發上海縣訊辦（嚴） 
[請究庖相匿婢]  
　　松海防同知署近被甲乙两人誘匿婢女一口爲秦司馬查知昨將甲乙備函送請上海縣究　（嚴） 
[局批照錄]  
　　滬城淞滬釐捐總局督辦陳亦漁觀察昨日發出商人金守庭禀批一道錄下據禀該商於三月十九日在崇購買棉花及赤豆蠶豆等貨裝申銷售運經淞口已據分完釐税因無銷路停船候售認捐公所遽指漏捐將貨提去及該商檢單交閲亦以前捐爲廢紙似此無端抑勤殊屬不成事體究竟其中有無别款情委仰　捐局立卽派員查明如果所禀非虚卽將扣留之船如數發還以卹商困切切此批（宜） 
[紀務本女塾運動會]  
　　昨日西門外務本女塾及幼稚舍舉行運動會兹記其次序如下　（一）開會　（二）運動會歌　（三）自由車　（四）美容術　（五）緣繩　（六）渦旋　歌徵兵曲（七）球竿操　（八）園遊　（九）庭球　（十）盲人寫字　（十一）承球競走　（十二）盎維爾夸刺斯　（十三）競畵　（十四）少女舞（十五）儿球　（十六）對舞　（十七）試砲　（十八）製旗贈從軍者　（十九）隳城築路　（二十）徒手操　（二十一）校歌　（二十二）閑會 
[附運動會歌]  
　　江南花飛滿城時光又是春深薰風麗日芳草碧陰當此良辰盛會重行强國莫如尙武勿言由幗無人喚醒同胞大家努力着鞭猛向前程（助） 
[飭查朦頂舊帖]  
　　本城縣橋浜西首陸某所開之德茂石灰行係朦頂李德茂舊帖刻　牙帖局查悉　情移請上海縣勒令補捐新帖開張大令卽飭查帖經承前往查　覆奪（宜） 
[龍華寺被盜報縣]  
　　本埠西鄉龍　等春間香金甚旺致爲匪徒覬觎前晚糾衆持械入内刦去財物不資昨日開單協保投上海縣報請緝究（宜） 
[靑浦縣查禁糞船壟斷]  
　　日前工部清潔局因西鄉靑浦縣黄渡等處糞船有人壟斷不至上海裝運由捕頭禀請公廨移文靑浦縣查辦已志前報兹悉捕房派探趙銀河並西探等持文前往投由該縣田大令立卽簽差至各鄉查察一周於昨日回中禀覆（力） 
[預備踏底覆騐]  
　　劉金松謀斃王錫卿一案近由臬憲札飭松府戚太守轉札上海縣預備踏底覆騐故縣尊汪大令諭著原差丁照榮置備銀筅銀針鍋灶等物聽候届時應用並禀請太守示期會騐（嚴） 
[總工程局禀修方板橋]  
　　總工程局總董查悉西門外方板橋地方與法租界毗連其橋面年久失修且無欄杆法工部局現擬裝修有將次動工之説因禀請道憲瑞觀察阻止由總工部局自行興修并議定於五月初一日起將該處巡局攺辦警察酌派巡士查緝境内各段（實） 
[緝獲逃税貨船]  
　　江海南關税司近因查得浦中船隻逃税甚多前昨兩日緝獲洋紗船户姚道茂雜貨船户華長發一併扣住議罰（實） 
 
 

Page 18

 
 
[巡士越界拘人]  
　　城内縣橋浜艾家弄張姓家雇匠修理房屋警察西局巡士見門首戤有　料一根以爲違章將木作頭拘局判罰洋一元張姓以艾家弄東首向係南局管轄西局巡士何得越界拘人殊爲詫異當卽函各西局委員謝建侯二尹澈底查究（宜） 
[拘獲著名流氓]  
　　老閘捕房包探米順訪得天潼路六百五十三號龔少卿所開客棧容留著名惡棍前晚禀明捕頭飭派九十一號西探等前往查拿各流氓均已熟睡當時拘獲胡掌生王阿毛卽蘇州阿毛王連生張福全吳王秀岳阿六吳阿生邱屠林等八名尙有小餛飩與扒牙齒小阿炳乘間兎脱併在各流氓榻　搜獲短刀四把插子尖刀一把一併送入捕房内有短刀一柄卽日前在同義樓茶館小阿炳欲死爛頭得生之刀尙有血漬昨早解至公共公堂中西包探禀訴前情並將凶刀五柄呈案關司馬德副領事師謀君會商之下飭將胡掌生等八人併押捕房俟查明情節訂下禮拜早堂訊辦旋提棧主龔少卿一併帶回捕房再核（力） 
[協探緝查逃媳]  
　　西門外麵店主余茂榮控店夥張順發染司陳德友串拐其媳杏珍經大令訊係陳德友之妻弟奚才元所拐匿跡紹興因卽備文移提詎所拐者係張江栅人羅仁先之姪女阿翠並非杏珍大令判羅將女具領奚才元押追在案昨日有西門外之某隣人向余告稱杏珍現住虹口某處故又恊探往緝矣（深） 
[訂期會訊]  
　　德商某洋行前在英廨控信昌隆報關行貨銀糾葛一案拳訊未結兹經該行主投道轅上控瑞觀察諭候照會德領事定於二十八日在洋務局會訊（宜） 
[上海縣案]  
　　周鍾聯投縣控弟瑞蓮瑞龍霸吞單契汪大令飭提具禀之親族周茂卿張小香到案於前晚訊究周供小的之姪文邦生有五子已將田房資産分派長子鍾聯次子瑞連三子瑞龍各自管業四五兩子年幼未婚留出單契等未給文邦正月病故瑞連瑞龍串將所留單契霸吞鍾聯恐遭波累具呈禀控奉飭親族理處奈瑞連等恃蠻不服故於四月初一禀請提訊是實至於三月中尙有呈詞並未知悉顯係揑冒乞鑒張小香供詞相同大令亷得隠情判各退去候提瑞連等質訊○康張氏投案喊稱故夫康趾仁向爲羽士被同業王小琴借去道袍四件押銀花用後經婦人備價贖回所耗本利由王出立借據迄今二十餘年屢索不還昨復往討反遭兇毆受傷爲此求請提究大令判候飭差理追○陳阿毛串拐顧源全之螟蛉子杏元由塘橋巡局獲解到案訊得開茶館之朱金壽通同誘串立出單提訊朱供孩於十七夜至茶館内不去問伊姓名住址供稱不知故於翌日令陳阿毛帶同出外尋訪伊父不知如何誘往浦東乞鑒大令以該孩堂上歷供姓名居處甚明顯見不實判交保質訊究辦○王生貴控吳三寳等　攫金戒指兩枚由西門外巡局解縣訊究吳三寶供姪兒阿土在王生貴成衣店爲夥被欠工洋邀同小的往索是實阿土供被欠工洋八元故同叔父往索約在茶館等候王將小金戒一枚交與小的作抵不料赴局誣控現在小的之母已願賠洋九元繳局消案求鑒大令判各責二百下押候查明有無被欠再行訊奪○　順基控陸祥裕夫婦　引吳三益與妻王氏姘佔一案判將祥裕責押已紀前報昨提王氏訊究供被吳三益誘逼姘識吳供實由陸祥裕同妻牽引成姦大令判王氏掌頰一百下交順基具結領回管束吳佔有夫之婦從寛罰洋三十元祥裕罰洋十元概給順　爲遮羞費俱交保限三天繳洋（宜） 
[總工程局紀案]  
　　川沙寡婦姚曹氏在上海燮昌自來火行洋東處　傭去年與包車夫曾阿二姘識懷孕刻將八日被夫弟姚堦初得悉來申催令同鄉　於前日將物件　赴南市趁船被曾得悉赶至南市新馬路攔阻口角經巡士查見拘局姚洪兄故三年　　　女來申帮傭近知不守婦道故令回家姚曹氏供年四十歲　傭十三年因　　無靠　曾姘　懷孕是實孫明府以曾不應姦佔寡　判戒責二百下押一　　亦無耻戒責一百下著姚領回嫁守由伊自願○洪昇碼頭　街老虎灶主石再根向房客劉清輝點心攤之夥林昌均索取茶資口角被林毆打由巡士拘局副裁判官陳叅　以林不應行兇判戒責二百下并飭劉搬　完案○風箱　袁立富之妻錢氏前晚被隣人袁以根入内調戲錢氏狂呼立富得悉扭住毆打由駐防　巡士解究叅軍判　根戒責二百下斥退不准再往○擺賭攤之李應泉前經獲案訊押攺過局一月刻已期滿解回局中昨日開釋（尺） 
[會訊案二則]  
　　洪阿三由朱茂和保薦至德商德順裕洋東之貨船上充當老大途中失事經洋東查明其咎在洪投該管領事署控告由讞員關司馬訊究在案昨日復訊原告請飭朱將洪阿三交出追賠傳詰董林供是日海面並無大風實洪睡在艙中大意所致傳訊朱供洪係丁德盛囑商人出保丁已病故求恩寛限司馬商德繙譯師君判押交安保限一尋洪案訊奪○英商平和洋行控華商時漢章不交定購苧麻前日午後英副領事蒞廨會同關司馬升訊原告洋人禀稱蔴係上年定購請堂土著被告速交否則近來外洋價亷當向追還虧本銀二千餘兩質之時供原告尙須找給商人貨洋一百數十元定貨是當照交中西官會商之下著該洋商先將欠找交案限被告一　　將貨交齊如延追賠虧本两造遵諭而退（力） 
[英美公廨早堂案]  
　　朱阿金竊吳　記等家銅杓銅吊等物報捕解究關司馬商之德繙譯師謀君判押一月○德商公太洋人控被工人胡心中徐榮生朱洪春串竊報時鐘六架報捕吊到一架查明徐實被誣請爲分别訊究司馬判徐省釋餘人押捕房两月○唐文良陳德云竊招商華棧紫銅洋布等物報捕將收贜之馬耀亭傳究司馬以唐陳供詞　狡各押六月馬耀亭往弔無贜　保開釋○傭婦高陳氏因事被主人斥逐私竊主婦布衣两件查出解究家丁高升供家主尙失雄精小花瓶四只求請并追訊之氏供詞支吾司馬判押候下禮拜六再訊○高寶芝深夜圖竊由捕解究判押二月逐出租界○紅幇裁縫楊吉昌卽楊錦昌因毆辱洋婦控請傳案判交的保俟會同俄領事訊辦○陳洪道竊新太恆等號洋布毛由銷贜於胡正榮處報捕解究判陳押一年作工胡押三月○向某甲拆梢之流氓姚紹南訊押一年王二保訊押一年零一月昨因患病由捕解案判姑從寛開釋○捕解曹連生竊陳阿三家車燈請究判押七天○張阿大竊太平寺香爐由探解究判押十四天（當） 
[法租界捕房發落]  
　　傳云亭控王阿三竊布五尺由探拘究大令判押捕房半月○奚吉仁　仁泰昌烟問私買竊贜胡椒爲包探拘訊奚供不知竊來大令　寛斥釋○探禀張阿三摸竊途人洋銀請究大令判押捕房五天○某銀樓王張義和扭控姜子渭圖竊金練請究大令判押候查核○吳紹東林阿招令開之小烟間控　客張雲卿朱阿金陸阿九陳義和竊烟槍二枝求追大令判張朱各押五天二陳各押七天○商杏根扭控王有才竊長衫一件請究大令判押七天○紙烟店主左子祥禀住居鄰近之某巡捕飲酒過醉在店滋擾勸理不服反被控案求鑒大令判當堂開釋○陳九虎扭控車夫殷永興將七百六十六號照會押去吸烟求究大令判交保候查○竊賊王小寳釋出未久又在租界圖竊被探拘案搜出染票一紙大令判押半　○戴宗兆扭控周蓮生在後門竊小孩項圈求究大令判交包探帶出查周有無住處再核○郭宗潞控顧張氏王金姐串拐小孩奉訊押追在案昨日覆訊顧王堅不承認大令判移縣訊辦○龍興洋行控潘菊生來賣洋酒用下同裕　票七百两詎遭倒閉求追一案昨亦復究因同裕莊主吳春九現在英廨有案判候備文解送英廨訊核○王賢山控羅領安騙做輪船買辦拐去洋三百元奉訊押追在案昨日提比羅供已還二百三十元求釋大令判押候續繳（臨） 
[美租界捕房事]  
　　徐仁和許秀英潘阿大在西華德路因賭互毆由捕拘究捕頭　各非善類一併押候查辦○祝筱全在揚樹浦路毆傷小車夫馬才明由捕將祝拘獲押候解訊○張雲卿雇坐徐阿大東洋車至吳松路車忽脱輻致張跌傷手臂將徐扭入捕房奉飭去車留捕房候騐明新舊再核○李阿根向楊阿　　　　路索欠起釁用石擲傷楊之頭面由捕拘究捕頭以楊僅受微傷一併斥釋○馬夫王連責在匯山路溜馬違章由捕拘獲奉飭下次不得再犯從寛開釋（似） 
 
