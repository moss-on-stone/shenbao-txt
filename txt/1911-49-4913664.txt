# 1911 - 49 - 4913664

 

Page 1

 
 
   
 
 

Page 2

 
 
交旨 
　　十八日軍機大臣欽奉 
諭旨陸軍部奏遵保江南製造局鍊鋼槍子藥水等廠出力各員分别請獎繕單呈覽一摺著依議又奏請獎滬局道員張士珩等一片張士珩著黨給四品卿銜張錫藩著交軍機處存記又奏滬局總檢查洋員哈卜們請獎寶星一片著外務部查核具奏欽此 
十九日軍機大臣欽奉 
諭旨左翼監督麟光奏關稅一年期滿正額無虧盈餘未能足額開單呈覽請飭部核議並盈餘銀兩應交何處一摺著度支部議奏盈餘銀兩交廣儲司欽此又奉 
諭旨右翼監督兜欽奏關稅一年期滿正額無虧盈餘米能足額開單呈覽請飭部核議一摺著度支部議奏又奏歸還部墊銀兩一片著依議該部知道欽此 
論說 
[家庭敎育問題之研究（續）（寒）]  
　　雖有以上諸種弊端。然家庭敎育爲兒童必經之階級。鮮有能超越而不受者爲父母者。宜注意改良家庭之敎育。將諸種弊端。掃而空之令有益而無損不可因噎而廢食也。夫家庭間之敎育。以母之所任者爲多。故西人稱家庭爲母之學校我中國古昔亦以母敎爲重此女學所以不可不興也將來我國學校遍設實行强迫敎育之後。其已逹學齡之兒童自宜一律令入學校至未逹學齡者。父母宜任敎育之責。若因資財富有。於家庭間專聘敎師。一如科舉時代之結習。始終不令入學校以爲一入學校便不免沾染習氣此則知二五而不知一十矣學校中雖有惡習氣。然亦有好習氣視校風之何如耳至若常在家庭則兒童體育先不能發逹常日伏案腰彎背曲無論其學識智巧若何孟晋終不得謂爲完全之敎育父母果愛其子者一逹學齡。卽斷不可不令入學校。且在家庭亦宜力革舊習慣。爲將來進學校之預備。其應注重者略有數事。今分别論列如下願爲人父母者三思留意焉 
　　一宜注重體育也今日家庭敎育最緊要者。第一宜注重體育吾人身體之與精神有極密接之關係苟欲用敎育以發揚其精祥之作用卽不得不先强盛其身體。因健全之精神。必寓於健全之身體故也。自來講求敎育者。無不以知育與體育並重。彼未滿學齡之兒童匍匐於父母之膝下猶之植物初發之萌芽然。凡萌芽孱弱者。恒乏抵抗力受外界之影響最爲迅速故極易摧折兒童亦然爲父母者於其外界之物當悉心注意凡其。　傳之性以及接觸之當前境遇動輒有令身體之發逹。陷於不完全之域者。父母須研究之務令能發逹調和不使有中於一偏之弊飲食一切宜有適當之分際取其足以滋養身體不必過求甘旨專事適口宜限以一定之時凡非時之零食槪從禁絶今世之養育兒童者往往任其飲食恣所抉擇濃羹厚味致厭梁肉甚非所以慈幼之道也兒童性極活動。但宜供給以極多量之滋養分。令得强盛發育任其多爲活潑之行動以消化而成長之。如是則體育自然日見發逹。若過於溺愛。甚至止其行動令端坐而即於安逸。則不但失兒童本有之性。且於身體發育前途有大障礙此外如衣服睡眠等事。亦不可過於疏忽。衣服以適能保其體温爲尚兒童體温較强卽遇寒冷之天氣。亦不可令著皮服睡眠宜酣足。惟亦當視年齡之大小爲差别。大約一二齡者。以多睡眠爲宜。至四五齡睡眠有十小時足矣。兒童至能行走活動時以多活動爲佳。不貴多睡與多安逸也世之育兒無法者。至貽兒童終身之害甚有因以夭札者半皆不明體育之故。是宜力矯弊端以求改良進步 
　　一宜注重知育也兒童自初生以至能言。譬諸草昧初開之人民。目所接者皆爲新奇之景象。手所觸者皆爲新奇之事物。旣覺其新奇卽生詫異之心。而求知之慾望。於是乎大熾。昔陸象山四齡時問父以天地何無窮際父乃笑而不答朱文公四齡時。指天問其父曰此何物耶。曰天也。又問天下究爲何物父益異之此種景象不特諸大儒幼稚有之即常人兒時亦必有此。特其事業不顯。不見載於簡編耳蓋人當幼時。最易懷疑爲父母者。見其疑問。宜竭力獎勗利用而啓發之使彼胸中疑團一齊湧現而一一爲之解决以得確實之知識不宜作無謂之辭說。以戲弄而欺飾之。世恒有止兒啼而驚言紳鬼引兒還而詭說虎狼遇有質問不曰無多言卽曰爾何知若是者兒固易愚其父母亦不得謂这智也夫於家庭中敎育幼兒實與其畢生行事有莫大之關係凡道德上之知識言語上之練習皆爲他日受學校敎育之基礎兒童生初四年間之敎育足抵後來數十年間之敎育緣幼時知識銳敏感覺迅速身體之成長率旣强大故吸收滋養物亦較多而精刘亦倍覺充足其竟志恒欲搜尋許多欵義究明其所以然西人稱此時期謂之知谷父母所宜特别注意焉者也 
（未完） 
[譯論]  
[變相侵略論法國大學公法總敎習具林述甘著駐和一等書記官陳廣平筆述（十）（六）（續）]  
　　英之統監希伯島。享有各種特别權。除土皇産業及回回敎堂産業。均不預聞外餘皆歸英主持故英之統監希伯島不得稱之曰代土耳其統治又按統監職任。雖有全權仍須受該國政府節制黜陟官吏例應關白英之治該島。可否予奪並不秉承土皇之命其非代土耳其統治可知該島歲入項下餘欵仍由英撥還土皇此項名曰貢欵。然亦表面虚文不足爲主權之憑証總之希伯一島。土耳其已無主權。雖有交還之一說亦不足恃 
 
 

Page 3

 
 
查各國所訂租地條約内。有佔據字樣。在公法家論之。謂旣已租借卽有佔據之權。殊不知佔據兩字。當用於無主之地。或以兵力攻克一國之時假如戰爭之際。敵軍進境。佔據治理地方。俟訂和約爲限。此戰爭時之佔據逈非英之佔據希伯島所能比例戰時而佔據者是欲逹戰之目的而於地方主權。固不侵犯即或稍損主權亦出於用兵萬不得已。故除收稅并運糧外凡該地方之現任官吏及通行法律均不擅行更動地方官行政仍稱遵奉本國君主命令。英之佔據希伯島則反是。以英律治希伯。不以土律治希伯故不得謂之曰代治。雖該島歲入項下餘欵。仍歸土皇。頗似近乎貢獻然此僅優待土皇顧全國際體面而已其在收欵之人與送欵之人。均未嘗視同貢獻也。蓋希伯島之主權。土耳其已拱手盡讓恐無收還之日矣 
專電 
[電一北京]  
　
外務部連接滇督李經羲長電報告英法兵隊在滇邊之舉動並責部臣漠視貽誤會辦大臣那中堂萬分爲難特將來電呈閱樞垣再三討論擬再請旨電飭出使該兩國大臣盡力商阻　 
[電二北京]  
　　攝政王昨諭各樞臣英入滇邊要求推廣商埠萬難承認應拒絶 
[電三北京]  
　　度支部議奏粤督電請於三月初一禁絶賭博應准照行至停收賭餉後不足之欵擬借公債一節流弊必多未便准行 
[電四北京]  
　　鐵路局永裁局長現派提調二員員司人等薪水自八十兩以上八折給發八十兩以下九折給發 
[電五北京]  
　　貽榖案定於二十六日入奏樞垣擬諭勒令交欵發往新疆效力贖罪俟依期繳足再行請旨加恩 
[電六北京]  
　　直督電奏北運河定期開濬估計經費九十萬現京奉鐵路進欵據東海關電禀謂因防疫驟見短絀萬難協濟惟需欵甚急請飭速撥十五萬奉旨著度支部妥速核辦 
[公電紐約]  
　　全國報界公鑒力拒續俄原約免召瓜分鼓吹即開國會紐約中華公所全體叩 
[公電紐約]  
　　各團體公鑒敵迫國會遲必亡速五請紐中華帝國憲政會 
緊要新聞一 
[請看俄國哀的美敦書之原文北京]  
　　此次中俄交涉激烈俄人要求各欵之照會西報視爲俄國之哀的美敦書其所要求六欵大略已從西報中譯錄前報茲覔得俄國照會中政府之全文亟錄於左 
　　俄政府以近時中俄交涉中政府頗不以一千八百八十一年商約爲然中政府及各地方官毫不注意條約之細則且有　任意違背條約内原文然俄政府以中政府對待此約之行爲實有不能交好之情故俄國政府應詳細辨明並請中政府將願否遵照一千八百八十一年條約内容及　　中俄各條約之總綱辦理等意見作速復答 
第一一千八百八十一年條約以各項國際恊約除華俄交界五十俄里外並未限制俄政府在中俄交界贸易納稅之自由凡在兩國陸路邊界五十俄里内中俄兩國彼此運出輸入物品一槪無稅　　第二俄人在中國境内有治外法權故吏治裁判交涉專屬於俄員若遇民事訟事如華俄人之交涉須由中俄會審解决 
　　第三蒙古及中國長城之外以及天山左右俄人有權自由往來居留及贸易貨品一槪無稅亦不得以專利或禁止限制其通商自由 
　　第四俄政府除已設之領事外有權在科布多哈密古城設立領事雖云此權須經中政府認可惟現在各該城華俄商人每有興訟之事顯然不能不實行此權　　第五凡設領事之處中國地方官聲明承認遇有華俄爭辦之事不得推辭與俄員公同裁判 
　　第六蒙古及長城以外各城俄政府有權設領事署 
 
 

Page 4

 
 
卽庫里得日楚古查克庫倫烏里鴉蘇台喀什哈爾烏魯木齊科布多哈密古城以及張家口等處俄人有權置地建築爲此俄政府特照會中政府若不承認以上六欵或一欵不欲卽可謂之中國不谷遵守前約敦固善鄰如此俄政府卽可自由進行以便申明條約權限 
[中俄界務問題]  
　　上圖占蒙古及中國土爾吉斯坦（卽新疆）之大部分。今中俄兩國爭論之要地均經標出按中國土爾吉斯坦。約略可分二部。一在天山之北一在天山之南。在天山南者。地多沙漠。河道絶少。時有變遷惟流入羅布淖爾湖之一河。恒久不變伽師卽在其上流隊商贸易者均沿喀什噶爾河流域前進止於庫車庫車之北即爲古爾哲（譯音其位置當在綏城附近）古爾哲爲中國土爾吉斯坦沃壞之中心點。伊犁河及其支流。灌注其間。境内森林牧塲遍地皆是果水繁盛出産豐富。回民亂時。其地爲俄國所占有。其河道流注於俄境。而地理之界綫。則在天山及伊犂流域。北分水界之山脉一帶。分水界之北。爲松加利亞部。中國與西方之交易取道其地。已數百年於茲。安西哈密烏魯木齊塔城古城。皆在此部。以上數處大半爲俄人要求設立領事之地。松加利亞之北。有高地一區。科布多在焉。游牧之商。悉由烏里雅蘇台而至科布多（游牧之民多屬蒙人或華人）然其地關係軍略。尤較商務爲重過唐努鄂拉嶺。有一要地。唐努鄂拉嶺包其南。薩彦嶺包其北即唐努烏梁海是也。據稱俄國現欲不以薩彦嶺而以唐努鄂拉嶺爲中俄界線設俄之要求果如願以償。則中國將失一要地蓋此高原東西地形尖銳。中央闊大原與南斐之高原鄰接沙漠者可相比較葉尼塞河之上流三水流注該境。故俄國極欲以唐努鄂拉嶺爲界。而囊括其地。且葉尼塞河流域。横亘西比利亞鐵路。苟俄國能管轄葉尼塞河發源之地。愈益完全則鐵路輸運愈益便利此固一定之理也俄國要求於烏里雅蘇台及烏爾干。（按其拉置當係庫倫）兩處。設立領事署。爲同一用意。蓋其地之河道與貝加爾湖相通。且於伊爾庫次克地方灌注西比利亞鐵路故也張家口設立領事署之要求則别有用意因庫倫與張家口之間沙漠密布然其地亦非不能發逹者惟沙漠與庫倫之間。大山横亘。交通殊形不便况一八八一年條約有不得在該處設立領事署之明言設俄人之勢力。果已伸至張家口則逼近北京及黄河流域必成中國之隱憂按一八八一年條約中國僅許俄國於科布多烏里雅蘇哈密烏魯木齊及古城有設立領事之權然亦須視本處商務情形及與中政府恊商妥洽後。始能作定耳譯文匯報 
[政府眞能善辦重大交涉者]  
　　文匯報載二十四日柏林電云據聖彼德堡消息聲稱中俄爭端得中國之覆文事已大定惟俄國公文内要求之專賣權問題尚須協商俄國官塲謂上海所傳俄已進兵西藏駭人之消息全屬揑造云同日東京電云東京各報對於中國以和平之措置對待俄國之要求咸頗滿意並豫料所爭之問題可以早日解决按如此重大交涉我政府只須一覆文而事已大定非中政府辦理外交之敏妙曷克臻此 
[想無如此容易北京]  
　　中俄修改滿洲新約一事刻聞外務部已與俄使議有端倪擬具草案不日即將出奏由中俄兩國簽押實 
 
 

Page 5

 
 
行茲探其内容計分大綱八條（一）邊界（二）稅課（三）傳敎（四）商務（五）游歷（六）捕盜（七）路礦與幣制（八）保護僑民 
[樂園尚堪回首否雲南]  
　　滇省士紳來函云英兵進入滇邊片馬滇省輿論嘩然滇督甚形棘手滇省居英法之交値競爭之燒點而氣候温和寒暖適宜物産豐富西人向稱爲樂園故接壤諸國均爲注重而滇邊騰越永昌地方位在西部要衝與英國關係最爲密接故窺觎非一日矣况關於中英界務紏葛自光緒初年已有數次例如光緒十二年十八年二十五年三十二年各釀界務交涉曾紀澤星使薛福成星使及今唐大臣少川等力爭保疆以至今日查英國之曾侵占地方即孟艮圭司科干地計七百五十英方里猛卯土司地及漢龍關共計八百英方里穆雷江北之昔馬地南起坪隴峯北抵薩伯坪西逾南漳至新陌三百英里又自穆雷江以南陽山以東計八十英方里乃車里孟連土司地其餘野人山縱横千餘里等處曾折入於英我政府力爭曠日彌久雖爭回之而野人山附近曾駐印度武員因滇邊無防備與野人爲難侵占神護關外之昔董鐵壁關外之漢董一帶地同時又進攻野人山之薩洞納此等地方皆爲交涉之伏綫也而騰越一關每年有二百餘萬兩之進出貨物如築騰越鐵路之日其影響及於英國匪鮮英人之注意固不必言也 
[電告德俄確有議約之事北京]  
　　日俄德三國同盟消息去歲歐洲各報早已喧傳現吾國之留學歐洲者亦紛紛著爲論說警告國人謂實非臆造必將見諸事實外部諸公特電詢各國欽使調查其事之有無頃駐德梁使返電略謂准飭查三國同盟之關係偵悉德俄議約確有是事惟此係近世常有之事至與中國有無關係尚無確據先此查報容俟詳細訪查隨時奉聞云云我國外交官之　頇於此可見一斑 
[廕大臣亦是緩不濟急之策北京]  
　　近因日皇有遷都朝鮮鴨綠江邊之說俄羅斯又有照會至外部重申北滿蒙古權利問題中列約章六條要求我政府承認故外部甚爲恐慌廕大臣覩此情形以國勢日蹙内政毫無進步恐國是日非不可收拾奏請决定大政方針奮發有爲以圖補救立言極爲痛切已經明諭交軍諮處會議政務處分别核議茲探聞其内容係臚陳十大條（一）籌備徵兵（一）擴充馬政（一）測　輿圖（一）修築鐵路（一）移民殖邊（一）劃分軍界（一）購置軍械（一）獎勵工商（一）急籌開礦（一）注重外交洋洋數千言監國覽後深韙其計畫周詳云 
[新官制竟有如此阻力北京]  
　　胡思敬日前遞一封奏外間甚爲注目頃經調查係奏參新官制略謂憲政編查館所擬定之新官制妄議更張徒滋紛擾請仍照舊制施行其意蓋在保全一班官吏之衣食飯碗也又聞現在新官制之阻力甚多如翰林院都察院業已自謀出路專摺奏聞現交政務處會同憲政館議覆其餘吏禮兩部及提署太醫院欽天監各衙門均將紛起效顰而各新設之部自陸軍部發表官制之後均寂無動靜如度郵兩部其於丞參一缺保全之甚力且自資政院核减豫算無效後各部員司烏布不惟不見减少且日見增多各部尚書亦因此見好决不加以裁抑故說者謂將來新官制發表必是一部萬國所無之官制也並聞新内閣及弼德院官制業於去臘呈上請爲閱定再行頒發聞弼德院大臣三十人另院長一人又參事官十人甚有權力凡外交財政軍政皆可干涉每事開議由多數取决内閣除總理外另設恊理一人 
[憲政館員謀將來位置北京]  
　　隸屬於軍機大臣之下之憲政編查館俟内閣成立後即應改爲法制局惟各立憲先進國法制局均隸屬於内閣書記官之下不直接隸於總理大臣日來憲政館諸員商議官制竟有倡議本館改爲法制局之後仍須隸于總理大臣之下者其理由以將來内閣成立後内閣書設官爲二品職本館四提調之官階亦爲二品職自不便爲其隸屬其所以發此妄想者表面上雖似爲四提調着想其實際借之以維持本館之地位不失其舊日之勢力而已 
[度部奏明維持預算辦法北京]  
　　度支部奏稱試辦預算爲財政根本各國通例於預算金額以外不准濫支於預算金額之中不准流用非特别重要事件不得輕議追加所以保出入之均衡而力防浮冒侵挪之弊我國預算尚係試辦爲難情形誠所不免現在籌備期限縮短試辦宣統四年全國預算章程本日業經另摺繕單具奏請旨遵行但四年之全國預算必本於三年之各省預算若三年之各省預算無一下標準則四年之全國預算又將從何著手臣等職掌所在即責任所在再四思維實有不能已於言者一各省預算册内出入各欵仍應嚴行查核也上年各省造送預算臣部疊接監理官來禀多謂於歲出則有意加多於歲入則特從少報此等情形各省不必盡同而往往有所不免 
 
 

Page 6

 
 
現核各省於預算前後欵項文牘已有續報實用之欵尚少於預算者在大吏或未及致詳而所司則未容曲恕至於田賦釐金之欺隱賑捐雜入之含糊則更不可究詰擬請嗣後各省預算歲入歲出各欵如所報不實不盡者准由該督撫切實查明奏咨更正並由臣部飭監理官嚴行查核以重欵項一各省預算欵項宜通籌盈虚愼重出納也歷來邊省因禍於瘠苦或以軍餉無出始有協欵之舉近則各省耗濫過多經常日絀如江南福建等省竟有以例支不足貸欵洋行請部設法者甚至兵餉一切積欠纍纍隱患之伏已兆於此揆度其原莫非前之任事者博進行之名昧長久之慮擬請令各省於預算外有溢支者卽由該省設法節省不得令有不敷又各省關動將庫欵存放商號經手員司往往見欺商儈動致鉅虧迨於無術支吾則恃借欵爲長策公私受害靡有所窮擬請嗣後各省關庫存之欵不得任聽不肖人員勾串商賈藉端牟利以杜流弊（未完） 
[定期開萬國防疫大會]  
　　文匯報載同日倫敦電云萬國防疫大會將於西四月間在奉天舉行同日栢林電云德國醫士孟特君戈脫信君皮爾門君定於明日啓程前赴遠東研究西比利亞與中國之疫症 
[京師近事]  
聞郵傳部盛杏蓀尚書因川省鐵路虧欵營私弊竇叢出久有澈底查辦之意現該省京官等復面謁尚書詳陳該路腐敗情形及各股東對於此事恐慌如再不澈查維持信用一失川路前途恐再無敢投鉅資者况該路不特便利商民且於西北邊防軍務有根本上之關係請勿輕視云 
云盛尚深韙其言决意派員前往密查以便據實參懲認眞維持 
尾李阿華僑代表方繼週等以美洲檢疫甚苛凡華人到彼登岸美醫謂有勾虫故竟撥還華商電請駐美張公使與美政府交涉張公使謂此係人國内政不能干涉置之不理適有中醫關景鏗到該埠華商請與美醫交涉關君辨明勾虫不足爲病美醫無詞以對委之於美京衞生部華商遂公舉關君到美京求張公使紹介與美衞生部交涉張公使復拒絶不與紹介後由關君覔得律師紹介始與美衞生部交涉允許華人到該埠者留醫六十日如係無病卽准登岸入美不謂張公使又攘爲已功揑電外部華商以該公使漠視僑民旣已拒絶於先復朦報於後憤憤不平迭次禀請外部撤換該使未知外務部若何處理也 
自資政院議决豫算後各省督撫極力反對電請樞府維持自去年歲底奉預算明諭後更覺有隙可乘非但該院核减未能照辦恐前此遵部諭裁减之欵又將難以實行近聞南數省督撫特呈遞關於預算之意見書乞由樞府主持一事已由樞臣進呈監國覽悉頗覺躊躇特諭某樞電商某某督撫後再行召集政務王大臣及倫沈兩議長開御前會議作最後之解决云 
時評 
[敬告編訂民法親族篇者]  
　　羅馬有家父權日本有戶主權。而吾國禮經。亦有大宗小宗。古時家族主義之流行歐亞若合符節。今歐洲法律。重國家主義廢棄家父權。日本民法親族篇。模倣西洋。重違舊俗存戶主權而稍變其舊。吾國宗法。亦已積久漸衰。然守經之士猶抗然。懷古尊祖警宗收族之念。而不改其初。竊謂吾國將來編訂民法親族篇。則當乘宗法旣衰直倣歐洲廢棄家父權以合於國家主義不當效日本存留戶主權以合乎家族主義。倘禮部與法部。同編民法。亦有抱此意見者否 
[試問辦事敏捷之外部]  
　　京師各部劃分新舊外郵等新部也吏禮舊部也某司員日新部辦事甚敏捷舊部辦事仍濡緩新部公文間一二日卽答覆舊部輙延擱至數月然吾聞外部所辦敏捷公文則某貴介請游某御園也。某公使請瞻某宮殿也而外交重大事件仍經手累月延擱而不付解决東省鐵路以延擱而日且决裂中俄改約以延擱而俄又問罪當事者必曰外交重大不可不出以審愼也然而日本與各國當改約之期必將條約提前研究報紙之輿論議會之意見均付採納謀之於未然而决之於臨事是謂審愼若無事則旦夕偸安有事則倉皇失措悉聽其要求而後已濡緩耶審愼耶敢還質之當事者 
[敢以質之今日之敎育家]  
　　學風隆替關於國運。日本高等小學中學高等學堂學生大抵儉樸刻苦服食苟簡。惟各高等專門及大學之將畢業者漸近華靡因生活基本已立行將効用於社會也。而返觀吾國北京及寗蘇滬各學堂學生。則高等小學中學學生。已與彼國之高等專門大學學生之將畢業者相類。何怪老師宿儒。有視學堂爲畏途者 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[日人搶擊警局之駭聞奉天]  
　　本月十四日安奉鐵路橋頭驛日本居留民與中國鐵路巡警衝突一事茲探得當時實在情形錄下日本警務支署暗查姜老邦子素欠苦力于某賭債若干元十四晚七鐘于某遇彼于警署附近卽向索取姜某不肯償還且以手搶相向經于某將其手槍奪去姜乃大呼有賊日警聞聲出將于某捉入鐵路巡警得信趕到該署要索日警堅不肯放時門外集有于某同工苦力多人皆動公憤鼓噪不休日警因大慌恐遂鳴鐘號召居留民數百人并電調守備隊多名擕械持槍披此鬨毆鐵路巡警碍于人少莫由解散混擊一小時之久中國苦力中彈死者一名負傷者十餘名而日人二名亦頗受創經中國巡警抬往局中救治日人誤爲拘留彼國人民遂由守備隊率領居留民將中國警局圍住放槍攻擊且擲炸藥入院隨即搶入將負傷日人二名刧去并將局中所懸國旗由竿挑下復在局外四面放火且沿店搜尋苦力毆打由下午七鐘起事閙至十二鐘仍不罷休幸該局廖總辦并本溪陶大令聞信馳往勸止而日本支署長岩本守備隊中尉遠籐兩君亦陸續到塲彈壓始各四散是役也鐵路巡警受彈傷者一人局中器具亦略被炸藥損害云 
[福州又釀軍警交閙之大風潮福建]  
　　福州東門外山區素爲閙巿去歲有砲兵一標住紥左近標統蕭其斌不常住營正月十三日警局巡士到該處禁賭破獲二家繼復至一家毁其賭具不意該賭斱係一炮兵所開遂率衆毆打巡士且戰且走入東門後始得脫逃該砲兵並不歸營復率同隊一百五十餘人整隊持械直入東門内過旗界（駐防居住地）遇巡士巡長二人一鬨而前將擒之去幸該巡士系旗人素精拳技蹋到數人衛護巡長而去砲兵復闖至鰲峯坊法政學堂前第七區崗亭擒拿巡士巡士避入裁縫店砲兵鬨入擒之拳脚交加遂將該巡士擁至南校塲縛於演武廳柱上各獻一拳該巡士奄奄待斃適蕭標統在家聞之飛輿而至向麾下兵士勸諭百端兵置之不理蕭乃以身翼巡士呼曰寗打我寗打我兵仍從左側空處敬獻數拳始各鳥獸散蕭將巡士解縛就校塲營中延軍醫灌以藥巡士始甦遣人雇輿舁至巡警總局並向巡警道呂承瀚道歉聲稱該巡士醫藥之費自當認繳死則照筆償命復詣督轅請罪巡警道亦詣督署面禀請示辦法聞督意擬以和平了結云 
[嚴家熾果無枉縱瞻徇之實據乎廣東]  
　　儼御史忠以知府訊案枉縱民不聊生奏請飭令疆臣查辦一案奉旨著增祺按照所參各節確切查明據實具奏當經增署督欽遵行司按照原參各欵逐一確查茲據奏稱原奏所稱番禺縣刑訊女子許有不肯據實禀覆代爲袒護一節查女子許有先曾許字吳因嫌婿貧該女子自行退婚復藉食齋醫病誑騙銀錢被其叔許鏡池責駡該女子遂赴巡警局控告伊叔虐待奉發番禺縣審訊留押婦女待質所又復滋閙將洋燈飯罐等物擲破經知縣楊恕祺提訊因其不受約束責打手心並無動用非刑業經由府查明許有在所實有種種滋閙情事惟該縣尚未傳到許鏡池質訊遽予掌責辦事未免粗率禀奉前署督臣袁樹勛批飭將該令記過示懲尚無袒護情弊又原奏所稱始興縣令程璟光在任一年贓逾千金被人告發經委員田明曜查明例當革職究辦委該府覆審該府竟以繳贓記過完結罪重罰輕貪吏何以知懼一節查前署始興縣程璟光被控侵呑贓罰各欵一案迭經委員查覆續因程璟光禀辯行提人證曾祖生劉世彪連縣卷司卷併發廣州府訊辦總核案情以曾祖生娶親罰欵七百七十元一節爲最重此外牛捐灰捐爲分撥警費學費之用或已禀州有案或係店商收交或移作修理覊所或於卸事後由商收交報縣以致數目參差辦法雖欠明晰尚難指爲侵呑惟娶親罰欵一事據曾祖生及其兄曾祖武各自供明曾祖生係光緒三十四年十月二十八日娶親十一月初間始見張貼國制告示因被族人曾啟恩控告縣署家丁祖姓聲言罰銀一千元减至七百七十元伊等不敢違抗均交祖姓接收程璟光親供則稱曾祖生鄕居其被曾啓恩控告到官時僅數日未經提堂何從罰欵該府以程璟光雖無科罰情事惟旣據曾啓恩挫告並不提訊以致家丁乘閒誑騙失察之咎難辭祖姓家丁先已回籍難於交案責成程璟光照數賠繳嚴緝祖姓家丁究辦並以程璟光業經撤任可否記過三次抑應如何示懲通禀請示嗣經由司核明程璟光係實缺樂昌縣知縣詳經前署督臣袁樹勛奏參開缺察看已奉文將案議結又原奏所稱翁源縣令蘇毓麟賴債悔婚王耀庭到府禀控呈明書信庚帖憑據該府不問情由不傳被告將其收押遞解回籍一節查卸署翁源縣事候補通判蘇毓麟被監生王耀庭赴府具控賴債悔婚該府當卽傳訊蘇毓麟係於光緒二十四年七月間借用昔存今故之湖北藩經歷托溥銀七百餘兩業已清還呈出還銀收據驗明附卷托溥之妾雖係王耀庭姑母事與王耀庭無涉王耀庭所禀控蘇毓麟將女許配伊爲妻呈騐紅柬指爲婚帖柬尾所載光緒二十四年月日核計已十二年墨色尚新顯非舊物且所載年庚八字種種矛盾再三究詰王耀庭無可狡辯復查閱蘇毓麟與王耀庭先後信函並無翁婿之稱所控賴債悔婿無非意存訛索此等刀徒未容留在境内通禀請示奉批飭縣押令回籍是該府審理此案尚無不傳被告不問情由之事（未完） 
 
 

Page 11

 
 
[張督尚知規復勒繳花紅之非計廣州]  
　　勒繳匪族花紅一事最爲粤省粃政經袁前督奏請永遠禁革全粤歡呼詎日前緝捕總局會同提法司具詳督院謂近來盜風日盛獲匪日少皆由無緝匪花紅之故擬請規復舊章當奉張督批云詳悉緝匪須有花紅方足以資鼓勵自係實情第匪族籌繳流弊滋多袁前署部堂奏請禁除亦自有見但旣請禁除改由公家撥付而撥付之數歲溢萬金廣東盜匪充斥賞格祇此區區不惟豚蹄篝車抑且削足適屨誠難免捕務隳頽匪風猖熾來詳有鑒乎此擬請規復匪族花紅飲鴆止渴之謀良非獲已本署部堂以爲旣爲地方除積弊須爲地方保治安兼顧並籌詎容惜費無論財政如何支絀此項花紅自當統由公家全力担任不爲限制飭司寛籌的欵存儲備撥用昭信賞從前勒繳花紅積習仍應嚴行禁革以除民害應由司局通飭各營屬嗣後凡有應行懸賞購緝之匪即由該營屬將該匪姓名年籍曁据事主指控盜夥供指各案由確查詳析禀報并酌擬花紅數目禀候本署部堂核飭立案獲犯訊實如數給賞本署部堂之所以不惜歲捐鉅欵者原期有匪必獲有功必賞庶可盜息民安各該文武務卽振刷精神廣購眼線認眞緝捕綏靖萑符倘再藉口鼓勵無資仍前玩視以致吾民日陷於水深火熱之中定將該文武從嚴參辦决不寬貸仰即錄批分别移行通飭遵照 
分類新聞 
政界 
[鎭郡籌辦平糶之規畫鎭江]  
　　鎭君爲通商大埠華洋雜處飢民衆多刻下米珠薪桂爲向來所未見中等米已漲至百文一升人心惶惶殊爲可慮現經常鎭道林觀察會商紳董在關稅項下借銀數萬兩派員赴江西蕪湖等處購米三萬石來鎭平糶接濟民食以定人心刻已禀報各憲核示矣 
[鎭道預防鼠疫之先聲鎭江]  
　　鎭關道林梅楨觀察前因北方鼠疫盛行鎭郡係通商巨埠深恐疫勢傳染不可救藥昨特預籌辦法以免發生已請西醫某君辦理一切事宜矣 
[催送預算說明書表之限期杭州]  
　　浙省清理財政局昨奉撫院函云略謂本届諮議局預算案說明書想將届編竣院署會議廳審查科現定於本月三十日開議應請將說明書及預算各表於本月二十五六日先行呈送數十分以便會議以前分送各科員審查諮議局臨時會約二月初即須召集按照局章議長應將提交諮議局會議之件先二十日分配各議員現在爲時已促此項預算說明并望查照上届提交議案辦法代略議局刷印若干份於二月初十内呈院轉發以免臨時無從準備是爲至要等因該局奉示後現已趕備一切矣 
[提法司署科員之大調動武昌]  
　　鄂省提法避梅光羲現以本署總務科一等科員吳定川委署咸寗縣篆遺缺亟應委員接署以重職守查有署典獄科習藝股科員蕭屏堪以調署所遺習藝股即以總務科籌備股科員陳黼調署遞遺籌備股以代理刑民科北股科員章銘調署其北股科員暫以刑幕任道遠代理又刑民科一等科員樊金聲委署當陽縣篆遺缺以刑民科南股科員朱繩昌調署所遺南股科員暫以刑幕洪俸代理聞任道遠洪筠二君係刑幕未與法官考試之員梅法使擬俟代理三月期滿果能稱職再行詳請考試委署以專責成 
外交 
[澳艦借地演操之阻止福州]  
　　澳國兵艦來厦游歷擬借海后太古碼頭操演山砲水兵登岸者計一百人司令官一人隊長二人是日行人環集厦門道深恐滋生事端特卽照會停操現已開駛口外停泊矣 
[禁阻外人私購灌地鎭江]  
　　鎭關道林觀察頃奉江督張制軍札開准外務部咨稱近來沿汪各埠每有外國商人串通華人私購新漲之沙灘地畝惟此項灘地中國官應有自主之權應卽速飭地方官嚴行查禁並將華人嚴辦以免日後交涉等因准此合卽札行沿江各關道查照辦理觀察奉文業於日昨轉飭沿江各州縣遵辦矣 
軍界 
[馬隊官禁止軍人冶游鎭江]  
　　駐鎭南洋陸軍各標營兵士等每逢星期常至後街妓館冶游甚至有滋閙情事茲駐鎭陸軍警察第三支部馬隊官深恐復有前項情事特出示曉諭嗣後再有地棍流氓冒充本營巡兵及標兵在後街冶游詐擾或誘同軍人架抗滋事許被害之人就近赴城外陸軍警察分局報告以便隨時拘獲訊辦以肅軍紀而保治安 
[鄂督派兵出防老河口武昌]  
　　湖北襄陽府屬光化縣老河口鎭向有巡防隊一營駐紥頗能保護治安惟該防營餉項係出之商會六釐捐經費故去歲諮議局議决呈請督院將該營裁汰以免商會負擔國家兵費致碍公益進行當經卾督批准即將該營裁撤改編巡警在案茲督院據光化縣黄令仁菼電禀云有汴小刀匪勾結本地痞匪希圖起事旣無營兵設防大局殊爲危險請速派兵前來彈壓當經端制軍商之張提軍檄派步隊三十二標三營管帶楊君率帶所部馳往該處彈壓以資鎭攝 
學務 
[湘省學堂一律改用通學長沙]  
　　湘省官私各學堂每因限於經費不能推廣名額甚至難於支持以致中途停辦故敎育終難普及推原其故多由各學生學費膳費等拖欠不繳致有此等積弊去歲經楊撫院查明擬將各學堂一律改爲通學由學生自覓寄宿舍以期節省而資補救曾經編作議案交諮議局議决呈由楊撫院核准公布施行故今年各學堂均自上學期起一律改爲通學並須先繳學費始准入堂上課似此加意整頓庶於學務前途或有起色云 
[電飭選送單級敎授練習生福州]  
　　單級敎授練習所辦法前經閩省諮議局議决先由省城籌設每縣選送二人到省肄習本年師範學堂决定附設此班昨由學務公所電知各府州轉飭各屬限二月内各送二名到省以師範畢業曾充敎員爲合格學膳費三十元有志敎育者想 
 
 

Page 12

 
 
當踴躍應選也 
實業 
[商會新總協理任事之態度漢口]  
　　漢口總商會本届總協理已於去臘經各帮舉定蔡輔卿孫滌夫兩君充任茲於新正十九日接事特柬邀官紳商學各界同蒞總會共襄盛舉下午四句鐘入席賓主酬酢備極歡洽當有前協理汪炳生君因去年太乙堂藥局老萬興酒棧等紏葛案未能辦結意頗憤憤當塲欲辭議董之職而浙帮中人又多不滿意於蔡總理故該帮議董盛竹書等三君亦繼之宣言退會蔡總理見此情形深恐江蘇帮亦步浙帮後塵則大局瓦解立卽登台演說大意謂諸君不可各存意見太乙堂等改日開研究大會以决之其詞極謙和柔媚大有摇尾乞憐之槪而江浙帮積怨已深多拂衣不顧而去 
[鄂督保全手工善技廠之偉畫武昌]  
　　鄂省手工善技廠係張文襄所創辦購地建廠置機招工所費頗費不資現在織造綢緞毡毯金木毛革各物品均極精緻因事屬草創銷路未寛兩年以來拆耗甚鉅去歲諮議局臨時會審查预算全案以該廠長此虧累將難爲繼特呈請停辦招商承項以紓公家財力現聞瑞制軍對於此案不以爲然意謂此廠經文襄苦心擘畫粗具規模急起直追不難收效且現値提倡實業之際縱極困難亦應設法保存以爲改良工藝之模範特飭將實習工廠與該廠合併責成總辦盛道春頣切實整頓並令藩司在商捐項下年撥銀五千兩津貼該廠耗費以資維持 
雜記 
[錫巿米價漸平無錫]  
　　蘇省米巿以無錫爲首屈一指遠近各州縣歷年所解漕糧大半就錫採辦即上海等各大埠平日食米亦大都仰給於錫銷數之鉅實無限量惟自去冬至今因來源不暢價遂增漲民食不無關礙刻聞各行家昨已運到長江籼米七萬石有奇因之米價漸見縮小現較最豐之時已减少三角有餘矣 
[屬吏趨炎附勢温州]  
　　温府馮斆典太守到任甫及四月忽奉省電更調遺缺委李泉泮太守署理李太守即於前日偕同郭觀察乘普濟輪船蒞甌擇十七日接印視事是日旅甌兩江同鄕會開會公餞馮太守行旌惟適値呂觀察家喜筵一班趨炎附勢者咸奔赴其家有縣丞江宗瀚者對同寅云餞行非比接風吾輩不暇應酬大可無庸與會矣 
[鄕鎭因捐罷巿松江]  
　　松郡東鄕淺蒲涇鎭在新十軍梵自治區内鎭有茶肆六戶兩戶日捐茶捐三十文四戶各捐五十文肉店二戶亦每日略認數十文刻經自治局議定茶捐以碗數計算每碗捐錢二文猪每隻捐大洋一角於是茶肉業抗不遵繳二十三日竟一例罷巿並會同各店主聯名至華亭縣禀訴不知沈大令若何批答也 
[竊賊幾釀命案常州]  
　　常郡迎春橋某首飾舖前晚四鼓有竊賊踰垣而入啓橱取物適有店夥當橱而睡賊未察知踐其腹部店夥驚覺賊知事敗遂持刀刺其頸際卽時遁去迨天明報縣蒞驗傷者尚能言語指明竊賊係鄰近油炸舖某甲當經兼理陽湖金縣令遣差捕獲承認不諱遂將某甲帶署懲辦 
[金道運動成熟湖北]  
　　湖北候補道金鼎歷署優缺當要差權勢幾駕三司之上自瑞制軍督鄂以金乃邪僻小人出身微賤遂將所當各差撤去置之閑散詎該道運動力甚大藉上鹽務條陳又結識督辦鹽政大臣於去臘召其晋京顧問鹽法改良事宜茲經鹽政大臣派其赴浙閩考查鹺務已於日昨由京回鄂摒擋一切不日卽乘輪航海先至福州然後再至浙杭聞此行事竣後必可望簡補某省鹽道云 
[局員逼斃人命漢口]  
　　漢口大智門土藥會緝局分卡於日前在火車站拿獲河南土商蕭某販運之料子五包局委翁某當將蕭私押該卡四日之久欲勒令罰錢八百串嗣經漢上土商所聞以料子五包値錢不過百餘串今處罰至所値六七倍之多殊背稅局章程且私自拘押猶屬駭人聽聞當有數人前往詰問翁委始將蕭釋出仍令罰錢三百串蕭某無力措繳被逼不已遂於十七夜在漢驛客棧樓上向街心猛墜腦漿迸流立時殞命當經該處警局報請地方檢察廳長前往檢驗命地保備棺裝殮暫厝濟生堂内現漢上土帮大動公憤已電致河南招死才家屬來漢一面以違章苛罰逼斃人命等情赴土稅督辦柯大臣行轅控告矣 
[清談]  
　　異哉今之所謂維持民食者　　七八月面平糶猶可言也乃時甫新正而亦有皇皇焉籌辦平糶者矣 
　　賢哉鎭道何關心民瘼不憚煩勞之一至於此 
　　雖然是豈足以爲維持民食之要道乎乃今之籌濟民食者不曰禁米出洋即曰運米平糶至其所謂振興農業之本圖則反漠焉若不聞者嗚呼亦獨何也 
　　記者曰其斯以爲關心民瘼之大吏以視彼坐擁封圻漠視民食食百文之米取譬於飲百文之茶者不猶爲此愈於彼也乎 
[異哉今之所謂不忍人之心者]  
　　一家哭何如一路哭吾聞斯言吾不禁泣下而霑襟矣 
　　試問匿詔私征之櫃書其情罪之重大較之侵蝕官帑爲何如其銖積寸累以貽子孫者皆當年剥民自奉違例私征之所得哀哀小民其家破人亡之慘盖有不止千門萬戶者矣此其苦較之該櫃書今日抑又何如 
　　一旦而有人告發一旦而畏罪自盡乃復有人以身伏其辜罪不及孥之故尚將推不忍人之心者嗚呼良足異矣 
[談屑]  
[負義奴（春）（續）]  
　　行抵一華屋之門外踽踽入門求見屋主人閽者斥其藍縷弗爲通少年不得已候諸門外 
　　門左停一四輪華絢之馬車御者兩人植立兀俟良久始見主人自内出昂頭天外安步徐行意若得甚 
　　少年疾趨而進鞠躬爲禮主人驟見少年大詫曰若何人何故來此少年囁嚅道姓名且述來意述未畢主人大聲曰若即某某之孫乎若祖存日尚假我巨貲至今未償吾方有公務若速去毋溷吾事 
　　少年聞主人之語旣慚且怒方欲詰責其出語之誑而一轉瞬間主人已登車而坐揮御者疾馳去終不反顧 
　　主人徙倚車中喃喃自語曰此人不量乃欲向我貸貲安能逹其目的 
　　車疾馳數里已逹某顯者之門主人下車而入與某顯者作秘密之談判至夜半始乘車返車過某路之側忽有男子三人自黑暗中騰出一躍登御者之座出手鎗光耀如雪懾人視線直指御者耳際呵之曰止止 
　　御者嘌不敢聲立勒其轡馬止不行兩人力開車門攫主人出主人哀詞陳乞弗許叩首求免又弗許直舉主人身畔之紙幣時計及指上之約指搜刮一空且并所御之狐裘及青種羊短褂亦褫之盡出短刀斷其靷鞚始倐然舍去疾趨如風一瞥不可復見 
　　主人寒甚齒震震相擊呆若木鷄魂魄飛越不敢出一語 
　　記者曰種因結果天道循環今之驟得富貴而背恩忘義者盍鑒諸（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[資政院會奏議決試辦宣統三年歲入歲出總預算案請旨裁奪摺（六）（續）]  
　　理藩部所管第十理藩部經費度支部預算之數四十萬九百三十六兩九錢七分七釐資政院覆核之數三十八萬四千三百九十二兩九錢七分七釐計减一萬六千五百四十四兩附註補助殖業學堂追加欵在内西藏度支部預算之數一百三十萬四千一百六十六兩九錢六釐資政院覆核之數一百三十萬四千一百六十六兩九錢六釐附註此係西藏原預算數及追加案内行政經費數均未核减惟除去追加案内之軍政費統計度支部預算之數一百七十萬五千一百三兩八錢七分七釐資政院覆核之數一百六十八萬八千五百五十九兩八錢七分七厘計减一萬六千五百四十四兩總計歲出度支部預算之數三萬三千八百六十五萬二千二百九十五兩七分三釐資政院覆核之數二萬六千七十四萬五千三兩六分八釐計减七千七百九十萬七千二百九十二兩五釐乙地方行政經費共三千七百七十萬三千三百六十二兩一錢七分 
　　謹將修正試辦宣統三年歲入歲出總豫算案說明書繕具清單恭呈御覽計開一原豫算案盈虧之點查度支部原奏稱宣統三年不敷之數五千四百餘萬此蓋因財政未能統一剔除盈餘省分單以虧空省分計算故得此數此一盈虧之點也就原案内盈虧省分彼此相抵不剔除協撥欵項則所虧乃四千餘萬此又一盈虧之點也若就原案内盈虧省分合併抵算并剔除重收重支之協撥欵項列爲出入總表則所虧僅三千餘萬此又一盈虧之點也現在審查結果合全國計算出入兩抵雖盈餘三百餘萬苟非通盤籌畫則盈者自盈虧者自虧仍不免蹈原案覆轍是在政府速謀統一政權財權庶足以逹收支適合之目的一宣統三年豫算案内入欵雖有三萬萬以上而因縮短禁烟期限舉數百萬之内地土藥稅數百萬之入口洋藥稅各省數百萬之烟膏捐牌照捐漸次短絀况修正案内所裁欵項多係自宣統三年正月計算卽如驛站一項裁撤之時尚需何等費用難以豫定由此類推其他可知亟應設法籌抵以謀鞏固預算一軍事費原案九千餘萬有奇追加豫算二千萬有奇經本院審查追加二千餘萬全數否認原案九千餘萬内核减二千餘萬嗣據陸軍部提出籌備經費預算說明書及清單内開歲出項下第一類開辦學堂經費計銀二百二十一萬五千兩第一類擴充兵工廠經費計銀四百九十萬零四千六百兩第三類籌備軍裝經費計銀四百萬兩合計一千一百一十二萬有奇擬將綠營全裁防營裁减五成計可節省銀一千三百餘萬兩以半數充恩餉善後之用外實得撥抵籌備銀六百餘萬兩尚不敷銀四百餘萬兩等因此項不敷之欵迭經預算股開會陸軍部特派員出席彼此協議將裁减新軍及軍事敎育等費一千餘萬兩内提四百餘萬兩撥充軍事籌備經費總而計之軍事費原案及追加修正案共一萬一千八百餘萬共核减四千八百餘萬除承認陸軍部籌備經費及裁撤防綠營用項一千七百餘萬外實减限三千一百一十四萬有奇另行詳細表册至馬蘭泰寗兩鎭綠營保衞陵寢與尋常綠營不同其應如何變通之處由陸軍部酌量情形妥愼辦理一郵傳部所管輪路郵電槪係營業性質自應適用特别會計此次核减之數除該署行政經費應照預算案開支外其餘營業局所之收支應由該部速訂所管各政特别會計法據以編製特别會計簿册如於本預算修正數目實有支用不敷之數卽可適用此項法律仍於决算年度將詳細簿册咨送本院追認（完） 
本埠新聞 
[紳董會議櫃價問題]  
　　邑紳秦錫田等上控本縣糧櫃抑勒洋價一案迭誌前報昨日午後秦紳等在同仁輔元堂邀集各鄕區董會議抵制方法僉謂藩憲示諭各州縣櫃收洋價照巿作短十文今竟短少百數十文民力實有不逮且將藩憲所頒告示遲發十餘天亦屬不合自應禀請各大憲准即更正洋價以符憲諭議决散會時已傍晚矣 
[德艦軍士登岸操演]  
　　停泊滬江之德國兵艦軍士昨晨整隊至叉袋角及勞勃生路等處操演馬步各種野戰陣法靜安寺捕房捕頭深恐附近居民縱使小孩入陣觀看即飭探目陳雲忠前往知照以免囉　 
[電告梁局長撤差略情]  
　　上海浙路維持會於二十晚十二句鐘接浙路代表朱福詵等由京來電照錄如下浙中維持會公鑒郵奏復梁撤路局差續咨已備文呈部詵愚 
按梁士詒撤差本館已得京電登載昨報 
[自治公所改選名譽董事]  
　　城自治公所議事會於二十四改選董事會名譽董事半數照章以得票滿議員全數二分之一者爲當選以議員額數六十名核計應滿二十票是日由各議員用無名連記法選舉第一次得票者均不足數投票再選計當選者六人姓名票數列下 
金祖壎二十八票毛經疇二十五票祁祖鎏二十三票夏紹庭二十三票郭懷桐二十三票劉汝曾二十二票 
[整理周涇港義塜之發端]  
　　二十四保方十二圖周涇港圖董張文炳函致同仁輔元堂董事梅問羹君略云敝處於同治六年捐置軍營義塜一處歷久相安近因鐵路通行軌道所經已間有發掘無主棺木就近抛棄該塜者去前兩年又因本城新闢西北兩門由城根搬運而來浮厝是處者愈見增多棺木暴露難免坍毁轉瞬天時炎熱恐釀疫癘現在此地是否仍由貴堂經理抑由軍營執管卽希示復俾定方針如果仍由貴堂經理並懇迅速派友前來察看實深盻禱 
[錢莊虧倒案改期會訊]  
　　滬北正元謙餘兆康三錢莊去年同時虧倒由華洋各商控奉滬道札飭公共公廨將該莊等股東經理陳逸卿戴嘉寶等提案押追迄今仍無眉目茲又由被欠各洋商禀請該管領事照會滬道劉觀察札飭公廨訂於昨日會訊午後英美德三國副領事康美師三君先後蒞廨由寶讞員延入領事憇息所磋商良久嗣因人証未 
 
 

Page 19

 
 
齊且須會商辦法各副領事即行辭出俟再訂期會訊 
[鄕婦聚衆需索]  
　　前日浦東塘橋一帶有鄕婦數十名擁至某姓富家需索錢米口稱近來緝私局查拿私鹽頗嚴我等實難贸易且目下米珠薪桂餬口維艱爲特來此索取富戶知難理喩立報緝私局派勇協同廿四保十七圖地保呂尚忠前往理勸面函致本縣田大令請爲查辦昨日大令已諭飭値役下鄕恊同地保妥爲解散並分移南匯縣賴明府浦東二路一區游正巡官一體巡防勿使滋事 
[推鞫縱火圖賠之眞相]  
　　甬人林振清串通戴子卿王金氏等縱火圖賠一案前晚經本縣田大令提案研訊王金氏供婦人租賃西門外仁慶里房屋住在樓上洗衣度日同居戴子卿住在樓下陳永康住在前樓去臘二十二日貼隣林振清來家因念婦人苦楚面許代募洋一百元嗣復與陳永康戴子卿董體芳董含芳等密語良久後卽買來火油三箱並稻柴數担即於是夜起火婦人時已就睡驚醒逃出被獲送案求鑒戴子卿供與王金氏同居是晚從夢中驚醒逃出是否放火不得而知林振清供前在北京供差於去年八月間來滬租借仁慶里房屋兩幢一廂保有火險銀四千兩去臘二十二晚因鄰居失愼致遭殃及大令問曰爾家内共有幾人答稱連車夫家丁共有三人又問家眷並不同住何以保至四千金之多答稱家眷亦曾來申同住現已回籍大令斥之曰本縣早已查明爾家内所有紅木器具均係租來林稱紅木器具因董體芳董含芳欠銀九百餘兩搬來作抵不知董等係向店家租用大令詰其縱火一節堅不承認判分别還押限交陳永康董體芳董含芳陳賀氏等到案再訊如抗不交出卽將林等三人按例究辦以儆刁惡 
[寶山又出盜案]  
　　寶山縣境蕭王廟地方某鄕民家前晚被盜搶刧匯山捕房聞有槍聲立飭探捕奔往拿捕詎各盜匪已聞風逃逸杳無蹤跡矣 
[太倉警務公所請緝巡士]  
　　太倉州警務公所甲班巡士李榮華乙班巡士趙士祺日前携帶軍裝抛差私逃即經該公所移請上海縣田大令於昨日飭差偵緝並請城自治公所一體協查 
[冒收棲流所月捐]  
　　甬人袁仙郎前日假棲流所名義至七浦路永泰絲棧内冒收月捐洋十餘元當被該棧内之徐子怡察破鳴捕拘入捕房昨解公堂經寶讞員會同美海副領事訊供不諱判袁押西牢一年 
[愼食衞生會又將開會]  
　　愼食衞生會開歲以來因同人事務甚繁學界亦未開校未經開會現定於二十八日二時至四時仍在愛文義路一百號觀渡廬伍會長寓所開第十一次常會此後仍遵向例間一星期會議一次 
[法公堂分撥罰欵]  
　　法公堂常年所收罰欵除開銷公項外其餘俱撥善堂充助善舉茲悉去年底所有結存之罰欵洋二千碱百元業已由會審西官交付譯員徐仁才分别撥助計輔元堂撥洋八百元廣慈醫院八百元普育堂五百五十元果育堂九十元放生局保獸會各三十元 
[城内]  
　　勸諭從戎○本縣田大令發出六言告示一道照錄如下照得當今世代六洲尚武風同家有一子從軍族親鄰里光榮蘇省徵募兵士滬民何不樂從到營習練技藝每月薪水豐隆衣我食我皆有耳提面命用功班超旣能投筆諸君亦可從戎努力立功建業名揚顯於祖宗他日承恩北闕方是男兒英雄 
聚賭爭閙○虹橋西浜汪任弟家前夜叙賭抽頭因某賭徒掉換銅洋互相爭閙致被站崗巡士得悉入内拘獲賭徒劉南大（即） 
張菊生）邢錦萬（即陳子良）言阿昌（即王阿二）及頭家汪任弟等解送一路西區警局經喬副巡官訊明犯賭屬實判劉罰洋十元言邢各罰八元汪責五百板各具改過結交保斥釋 
道轅紀事○海門廳向知梁孝熊昨日到道禀見滬軍營管帶王雲華擬赴各防卡查察到道辭行 
[南巿]  
　　賭欵祇可自理○蔡陽弄口炒麵店主顧文標因其子慶錫被錢鳳褀誘至該店樓上賭博輸去洋數十元將錢扭至南巿裁判所控請究辦並稱錢將僞金戒抵押不贖一併請追詢據顧子供稱小的已反贏洋三元錢將銀戒一枚混充金戒作抵是實裁判員當得兩造分别申斥命錢罰洋十元充公顧之賭欵不予准理一併麾出 
盜匪移縣訊究○船戶錢龍桂失竊泥船一艘已由南巿裁判所水巡隊協探查獲匪徒金妙生周桂生陸掌生三名拘留候究在案茲又有新塲鐵馬頭船戶康老晉與搭客陳蓉舟同至水巡船上報稱本月初九夜在南鄕塘口地方遇一盜船跳過盜匪多人將大洋七十八元及皮衣等物盡行攫去昨經湯裁判飭提在押三犯訊究俱不供認裁判員命將三犯連同吊獲各贓一併移解上海縣請究一而諭令康陳自行赴縣報告候示母家不能辭咎○泥水作頭至阿東之妻錢氏向居母處近忽私逃昨日由王將妻母錢陶氏扭至南區控被莊匿經區長移解裁判所訊供推諉判氏交保限三天尋女到案候質 
查究違犯烟禁○禁烟分公所董事昨日函致南區略謂據司事查報南倉街翁嘉壽烟膏店不遵定章無照挑膏又二百零八號門牌某香烟店私售烟膏併請左案究罰該區當將店主翁紹如鄧耀廷解至裁判所經陳裁判訊明判翁罰洋一元鄧因不認私賣判令交保候再查辦 
[閘北]  
　　巡士索詐之下塲○四路分局巡士鄧梅松因向車夫索詐經黄正巡官查明屬實斥革收押在案昨復提訊判鄧戒責六百下拘留一月期滿再核 
二房東拖累房客○管門人鍾阿松控租戶向朱氏積欠房租三個月請爲追繳昨經四路分局黄正巡官傳訊氏供租洋係因案在押之二房東朱阿狗所欠與婦人無涉判氏遷居將朱所有雜物一併發封作抵 
串匿婦人○張桂才控告賣報丁二串匿弟婦張郭氏昨經四路分局黄正巡官提訊張供弟婦郭氏於去年十一月濳逃無蹤前日據火車上司機人殷狗子來家述及前數日丁託帶書信一封至南京交付郭氏之姨母陳馬氏家因知郭氏實係由丁串逃今將丁之原信呈案請究質之丁供詞狡展判仍還押候殷到案質對再核 
捕盜類誌○巡警總局偵捕隊緝獲行刦宜興南社鎭雷竹林家之盜匪張子林陳五樓及盜婦吳瞿氏等已詳前報茲悉宜興縣汪大令龍標業於前日親自來滬已將一干人証移歸訊辦矣又水巡隊前日在义袋角拘獲向販蔬菜之江北人李二因名姓與盜相同帶案盤詰孫裁判以毫無實據判令查還押候 
[英租界]  
　　日商追繳煤價○日商武林洋行控朱清夫不付定購煤價等情昨由包探將朱傳至公堂押候照會日領會訊 
船戶私收船費○某洋人控船戶沈金龍 
 
 

Page 20

 
 
私收船費昨由捕房將沈拘解公堂訊供推賴判押候飭傳該船老大阿寶到案再訊 
姘夫驟難交出○沈阿松控高金氏張章氏串拐七歲女孩金雲由廨訊判章氏交保着交姘夫張松林訊核在案昨日復訊據張章氏供稱張松林現在蘇州未能交案判兩氏還押候提張到案再行訊奪 
馬車撞跌婦女○馬夫陳阿金駕車不　將行人倪劉氏撞倒跌傷由捕查見拘入捕房昨解公堂請究判陳押候該氏傷愈於下禮拜四訊核 
收買贓物○白錦泉包新全因收買自來水公司所失之水表被探查獲昨將兩人併解公堂請究判均帶回捕房交保候查明訊辦 
賴債逞兇○戴天生向馮雲根馮州卿索洋不還反被毆傷戴即報知捕房派探將兩馮解至公堂訊明判各押一禮拜 
過犯又來○過犯吳炳文張德生均復入租界由探查獲昨解公堂訊供屬實判押四月期滿再逐出界 
瘋婦待認○瘋婦王氏年約三十餘歲身穿黑布皮袄外罩藍布衫口操龍華鄕音隨帶黑皮箱一只及醃肉年糕等物於今正初八日來滬由捕送劉公廨迄今無人認領昨奉寶讞員諭將該婦送往棲流所留養候認竊鈔票○伍春生控石阿木竊取鈔票洋四十五元昨由包探拘解公堂訊明石已將洋交還從寛判押三禮拜 
搶帽子○頑童顧阿卿陳金生因串攫張小五之緞帽被捕一併追獲昨解公堂訊知兩孩前曾犯案判各押改良所三月 
[美租界]  
　　西人酌酒滋事○西人某甲前晚乘醉在鴨綠路一帶滋閙由印捕拘入捕房押至昨晨開釋 
牛肉莊主逞兇○馬夫陳阿林昨投逋房控被禮查路開牛肉莊之德國人牛門逞兇肆毆請爲查究捕頭准之 
走失女兒○住居百老匯路四百八十七號之劉天喜昨至捕房報稱前日走失十歲女孩一口名桂寶請爲訪查舖頭准之 
店夥被疑○某日人借住武昌路某老虎灶樓上昨因失去皮鞋什物疑係店夥施阿福所竊報告捕房飭探傳詢捕頭因毫無証據斥退候查 
索債衝突○翁阿成尤阿惠昨在天潼路索欠口角互相扭毆被印捕併送捕房捕頭飭赴公廨具控 
[法租界]  
　　究竟會否擔保○任蘭生前代恆利號担保與永與隆號往來近被拖欠貨銀八百五十兩收歇回津永興隆號向任理論連任自欠之二百五十元均置不理因即控奉公堂提案研訊任供商人所欠之欵業已付清有人可証至恆利之欵並未擔保商人被恆利欠去之欵亦分文無着現在該店各人俱回天津應請核辦判任交保着明白補詞候再訊奪 
並非明媒正娶○趙均卿前控妻母魏氏掯匿伊妻經公廨中西官判令交保候查在案昨又提訊氏仍供稱女兒不知去向且與趙係是姘識聶司馬以趙旣無媒証又無藏匿實據未便訊理一併斥退 
孤女重入善堂○吳瑞泉近托吳梧崗在善堂内領一女子張阿昭梧崗留在家中向領不放昨由瑞泉控奉公堂提訊梧崗供詞支吾訊之阿昭供因父母俱故留養堂中判梧崗交保候查明再核阿昭仍送善堂暫養海上閒談 
　　異哉何騐米委員馬令之荒謬若此也斛手某甲私索陋規棧夥王某出而阻止遂致爭論夫爭論雖同情罪各異而馬委員一律指爲串弊同加笞責其荒謬一旣認爲串弊矣則罪同而罰亦應同乃斛手責四百板而棧夥反責千板顯分輕重其荒謬二旣判同枷一月矣則赦應同赦枷應同枷乃斛手經斛頭等代求而釋放棧夥則雖由同人援例禀懇而置之不睬致令該棧夥愧忿交集呑烟圖盡其荒謬三况馬令非用刑之人其事非用刑之事而時又非用刑之時乃竟悍然行之而不顧嗚呼是可忍孰不可忍 
　　論者謂今日救亡要圖必以增長一班貧民生活程度與開通一班普通人民知識爲最欲增長一班貧民生活程度則必使其有所資以自謀而後將來不至於失所欲開通一班普通人民知識則必使其有所學以自勵而後將來不至於終廢今上海城自治公所開辦卽以試辦負販團及簡易識字夜塾爲第一要事得之矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法部擬定刑事訟費暫行章程（再）（續）]  
第一條刑事訟費應照本章程所定 
第二條算定刑事訟費悉以銀元爲準 
第三條中證人鑑定人通事之到庭費路費食宿費及解剖費試驗費等準用民事訟費暫行章程第二十一條第二十二條第二十三條所定 
第四條官吏因職務關係到庭作中證人者僅得請給到庭費路費 
第五條前二條所列訟費在豫審時由本人於豫審未畢前具數申請審判廳判令犯人照給若在公判則儘判决前申請其由檢察官傳到者應儘起訴或其他處分前申請判給不申請者不給並不得逾期申請 
第六條被告已宣告無罪或免訴時除第四條業經另定辦法外其第三條所列訟費應由國庫發給 
第七條犯人未給訟費而身故者應向其承繼人徵收數人共犯一案時各犯皆有照給全數訟費之責 
第八條犯人於本章程所定訟費確係無力繳納時審判廳得酌收數成或豁免全數 
附則 
第九條承發吏徵收訟費違本章程時准用民事訟費暫行章程第二十七條之例 
第十條本章程於奉旨頒布之日施行審判廳未成立地方暫照舊章辦理不適用本章程 
[刑事訟費律說明]  
一刑事訴訟國家自爲原告重在維持公共安寗與注重私益之民事訴訟異故其所須費用除本律第三條所定準照民事訟費律向犯人徵收外其他統由國庫支給所謂刑事無費各國通例然也至第三條費用所以必由犯人繳納者在防犯人濫請傳證等弊 
二第四條官吏請給之費仍歸國庫收入蓋因此項官吏已由國家另給旅費今雖以中證人資格得令犯人照給費用自以償還國家爲允至其應歸國庫與否乃國家對官吏之關係與人民無涉當以命令定之即第六條所稱除第四條云云是也 
三第五條立法之意重在各清各欵蓋豫審推事不必卽爲公判推事至由檢察官經手者尤與審判官無關故不准逾期申請致多周折 
四刑事原告係代表國家之檢察官故遇有第六條所列情事時訟費應由國庫發給 
[學部改訂中學堂文實兩科課程及每星期授課時刻表（續）第三年]  
學　科　　　　程　　　　度　　每星期鐘點上學期下學期 
外國語　　　　讀法會話文法　　八　　八 
　　　　　　　代數　　　　　　三　　二 
算　學　　　　幾何　　　　　　四　　四 
　　　　　　　三角　　　　　　○　　二 
博　物　　　　動物　　　　　　三　　二　 
　　　以上主課 
修　身　　　同前學年　　　　　一　　一 
讀經講經　　同前學年　　　　　五　　五 
國　文　　　同前學年　　　　　四　　四 
歷　史　　　同前學年　　　　　二　　二 
地　理　　　外國地理　　　　　二　　二 
圖　畫　　　同前學年　　　　　一　　一 
體　操　　　同前學年　　　　　三　　三 
　　　以上通習 
　　　合　計　　　　　　　　　三十六　三十六 
　　　第四年　　　　　　 
學　科　　　程　　　　　　度　每星期鐘點上學期下學期 
外國語　　　讀法會話文法作文　　八　　八 
　　　　　　代數　　　　　　　　二　　二 
算　學　　　幾何　　　　　　　　三　　三　　 
　　　　　　三角　　　　　　　　二　　二 
　　　　　　物理　　　　　　　　三　　三 
理　化　　　化學　　　　　　　　二　　二 
　　以上主課 
修　身　　　同前學年　　　　　　一　　一 
國　文　　　同前學年　　　　　　四　　四 
圖　畫　　　用器畫　　　　　　　二　　二　　　 
手　工　　　應用木工　　　　　　二　　二 
　　　　　　東洋史　　　　　　　二　　二 
歷　史　　　西洋史　　　　　　　二　　二 
地　理　　　同前學年　　　　　　二　　二 
體　操　　　同前學年　　　　　　三　　三 
　　　以上通習 
　　　合　計　　　　　　　　　　三十六　三十六 
　　　第五年 
學　科　　　程　　　　　　　度　每星期鐘點上學期下學期 
外國語　　　同前學年　　　　　　八　　八 
算　學　　　三角　　　　　　　　二　　二 
博　物　　　地質礦物　　　　　　三　　二 
　　　　　　物理　　　　　　　　三　　三 
理　化　　　化學　　　　　　　　二　　三　　　 
　　　以上主課 
修　身　　　同前學年　　　　　　一　　一 
國　文　　　同前學年　　　　　　四　　四 
圖　畫　　　同前學年　　　　　　二　　二 
手　工　　　應用金工　　　　　　二　　二 
歷　史　　　西洋史　　　　　　　二　　二 
地　理　　　地文　　　　　　　　二　　二 
法制理財　　法制大意　理財通論　二　　二 
 
 

Page 27

 
 
體　操　　　　　　　　　　　　三　　三 
　　　以上通習　　　　　　　　 
　　　合　計　　　　　　　　　三十六　三十六 
　　附說　文實兩科外國語或以英語或以德語爲主惟各省情形不同間有宜習他國語者應由該省提學司體察酌定報部核准樂歌乃古人絃誦之貴各國昏有此科應列爲隨意科目擇五七言古詩歌詞旨雅正音節諧和足以發舒志氣涵養性情篇幅不甚長者於一星期内酌加一二小時敎之（完） 
國外新聞 
[俄英漁業交涉近聞]  
　　二十四日倫敦電云據泰晤士報聖彼得堡訪事電稱俄國前有議案欲將白海及阿慶格爾政府各海面之捕魚地界擴張三英里至十二英里旋經英國申文駁拒承認其有擴張三英里之權今聞俄國答覆英國之文擬請英國派員會商爭點數端 
[羅馬敎皇疾愈]  
　　二十四日倫敦電云羅馬敎皇之疾業已痊愈 
[土耳其亂事近聞]  
　　二十四日倫敦電云據其逹電稱土耳其官塲因伊門之薩拉地方爲叛民圍攻頗爲焦急（以上譯字林報） 
[葡萄牙皇黨之暴動]  
　　二十四日柏林電云葡萄牙政府已鎭定皇黨暴動數起 
美日議訂新商約 
　　二十五日護敦電云據華盛頓電稱上議院外務股員報告所議美日新約極爲稱許此約係代一八九四年之商約新約並不限制日本移民聽令日本自行阻止爲美國厭惡之民前赴美國 
[英議院問答鴉片稅務]  
　　二十四日倫敦電云自由黨議員郝爾脫君在下議院質問香港及新加坡一帶鴉片入稅减少後新訂加徵他物之稅是否應提百分之二十以充國防經費又問殖民部大臣哈考脫君能否另籌他欵不必由新增稅内提取國防經費哈考脫君答稱目下正在討論此時未便宣告（以上譯文滙報） 
小說 
[軍情小說湘纍怨（四十六）]  
　　想著便立起來打了一個恭口中說道知縣今天特到督師這裡來請罪楚督師聽了詫異道我們素不相識你爲什麽平空的要來請起罪來王大老爺便把方才的事情一一說了一遍并道知縣一時鹵莾竟把他責了二十軍棍要求督師鑒宥如今這個人知縣已經把他帶在這裡請督師把他按律懲治楚督師聽了王大老爺的話心上更加詫怪正顔厲色的說道貴縣竟把他打了二十軍棍麽王大老爺答應了一聲是楚督師勃然變色道本大臣手下的人就是犯了軍法貴縣也該應解到本大臣這裡按律懲辦才是道理况且這裡又不是貴縣的屬地貴縣怎麽竟把本大臣手下的人擅自青打難道貴縣是不知法律的麽王大老爺冷笑一聲道知縣三年讀律十載攻書那裡有不知法律的道理知縣擅責督師手下的人雖然是知縣的不是但是依著知縣想起來朝廷派兵勦匪原是安民不是擾民的如今這些弁兵在外面這般不法非但擾害百姓而且還狼壞督師的聲名督師若不重重的懲辦一下那就失了朝廷家除暴安良的本意了如若督師爲著知縣擅自施刑要說知縣的不是只怕督師縱放了手下的人出去這般胡閙這個失察的處分也是推委不去的知縣一時無狀口出狂言望督師格外原宥楚督師聽了王大老爺這一番挺撞的話兒一時回答不出什麽來呆了一回忽然立起身來滿面添花的道本大臣只說貴縣也是個庸庸碌碌的人物不想竟是個風塵中的英雄本大臣一時不察貴縣不要見怪說著便呌抓進那個武弁來拍案駡道你這個大膽放肆的奴才竟敢在外面這般混閙藐視本大臣的軍律敗壞本大臣的聲名今天定要砍你的腦袋也好呌衆人看個樣兒說罷便拔出一支令箭呌過中軍來喝令推出營去那武弁聽了楚督師要殺他嚇得魂不附體一句話都說不出來只是在地下叩頭 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
