# 1896 - 1 - 4908156

 

Page 1

 
 
[續印王肯堂六科售] [  圖書集成局啓]  
　　六科準繩一書醫科之大成係堂先生所輯其中論症無微不燭有美畢臻本局前出之書蒙識者爭購幾回帋貴洛陽今仍以新鑄鉛宇續印行列井然紙色潔凈盛以錦套每部四十本仍售實洋五元五角卽日出書有欲探索枕秘者請移玉至三馬路申報舘帳房及申昌書靈各書坊外埠則向申昌書室售報處購取爲盼 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[論製造新器物例准保其專利]  
　　今人之能製器尙象開物成務顯其才能以爲天下利者總稱之曰技藝其器物之未經目覩不易明晰者總稱之曰奇器其實器無所謂奇也惟其初未曾目見耳聞驟然得之以爲别開生面不免拍案驚奇及其久而習慣於用也亦祗視爲尋常日用之物而已安有所謂奇器哉不觀夫奇器圖說乎其中所載者在今人視之不過爲重學水學力學氣學中之諸器極平常極淺近並不爲奇然在二百年之前從未知有此等器具一旦忽羅列於目前能不稱爲奇器乎諺有之曰少見多怪此之謂也今泰西諸國雖不尙奇器然不能不尙新器新器者前人之心思才力未能及此後之人積學功深出其智慧以補前人之不及如此者各國都有其人不勝枚舉西國宫長留心民瘼凡國中有能别出心裁製一新器實有益於民生利用者官府著爲律例限以年數准其獨造期滿之後方許他人仿效故創始者旣獲美名又收厚利無怪其能精心思索不惜工本造成精妙之器今中國亦非無聰慧之士智巧之人也試觀衣裳之織造花樣日新首飾之雕鏤金銀耀目且廟堂之起造金碧輝煌卽兩旁雕塑之神像與夫花卉鳥獸無不匠心獨運炫異爭奇屋宇之結搆高其閈閎加之花園臺榭可與金谷爭華平原鬭美於古人有邁之無不及也况夫文人所用之文房四寳華箋豔麗勝於益州妙筆鐫雕巧逾蒙恬以至香墨硯臺罇瓶之屬其工巧無不勝於古人美人閨房之需粧鏡熒熒描金可羡珠花朶朶鏤采堪珍以及盃盂盥濯之器香水膩脂之物無不精工又如富室日用之物如金爐寳鼎錫鑄之盌盂銅鑄之盤盒鐡鑄之火鍋皆堪嘉尙更有玉器之雕琢瓷器之描畫瓦器之樸實竹器漆器之繁富其工作幾莫可盡言然則中國之製造豈鮮聰明人哉無如華人之習尙專重作文竟忘技藝之適用卽混視爲下等之工而制器利用之材能全不於此究心徒取器物之華麗可觀而已亦安有出類拔萃之人由學問而精其技藝爲生民之利賴乎自興泰西通商以來我華人目覩其輪船之行速電綫之信捷千里鏡自鳴鐘諸般器皿各適其用而其機器無不畢具於是聰慧之子博學之人亦皆專心講習或仿造其式或變通其法務盡其造詣之力以底於成近年南北洋大臣亦以提倡工藝振興商務爲事故於招商織布以及製造自來火廠皆准其援例專利不許他人仿效蓋惟恐其保護不周則或致半途中輟利息極薄則必致無可措手也由此可知泰西保商之法能使人專心致志獨出機杼以興事業者實有不得不行之勢並非抑彼而揚此有所軒輊於其間也滬上近有廣藝公司製造洋燭肥皂及邸乃買脫三物爲務其人本精於化學曾於光緒十五年禀於北洋大臣李傅相請准援例專利其禀稿之大略云去冬自東返滬於西國格致之學盡力講求不敢少懈近考得牛羊油並植物油等能以大壓力之水汽化分成三質一爲硬油其質潔曰堅硬可製洋燭二爲流質油可製肥皂三爲油之甜質西名各里司里尼味甘而性潤用搽皮膚可療皸瘃和於食品能使不腐今市中出售之洋蜜卽是此物若加以極濃之硝强水則成烈性之炸藥名邸乃買脫卽水雷中以及開水磔石所用之黃火藥也某於此事自去冬以迄今秋精心考察屢經自製器具試騐更歴寒暑而始成今擬照法先行小造苟可通行再行擴充物雖甚微然亦可收回利權且各里司里尼平時可爲藥品之用如遇軍火緊迫之時卽可取以自製炸藥以免取材於外洋之難此乃極有關繫之事惟我華人之性不願創而願因平時旣不能自振一業及見他人事有就緒旣已紛紛仿效或竟不顧成本折價招徠以致創始之人徒費心力耗資傷財而後已今中國工藝之不能如西人之精良而致利權旁落者職是故也某此次經營較難費亦頗鉅惟有仰懇中堂援照成例准其專例三十年不准他人仿造云云嗣聞中堂批准照辦甚爲嘉悅並飭其將所製各件寄呈津轅飭交各營局試騐候先行天津軍械局知照催取如與所禀符合其援例專利自可准行此中國興工藝保工商之明證也爰論西例而附及之於此 
[諭旨恭録]  
　　十月廿五日奉旨廕生恩特賀著以旗員用載勝著以七品筆帖式用福順著以旗員用禮科給事中著丁之栻補授江南道監察御史著艾慶瀾補授截取内閣中書馬希援李湘吳中欽顧儒基國子監學録任元斌俱照例用内閣中書著奎澂補授擬補内閣中書黃篤瓚劉耀增倉永勳江寍將軍衙門筆帖式長生德州城守尉衙門筆帖式常慶吏部筆帖式文海俱准其補授保舉陜西直隸州知州孔繁樸著照例用欽此同日奉上諭給事中文郁奏蒙古王公年班來京差竣回旗向無期限請飭明定章程一摺據稱昭烏達盟帮辦盟長翁牛特札薩克郡王贊巴勒諾爾布本年正月差竣並未回旗任意在京逗遛罔顧體制不知檢束直至九月初間始潛行出都等語著理藩院查明具奏至蒙古王公差竣回旗應否明定期限並著理藩院議奏另片奏蒙古涉訟事件如兩造均係蒙古請仍歸該盟自行提訊等語著理藩院一併議奏欽此同日奉上諭前任金州副都統聯恩由護軍叅領薦升副都統咸豐年間出師連鎭剿賊出力辦理營務操防均能稱職前因患病准其開缺關聞溘逝軫惜殊深加恩著照副都統例賜卹任内一切處分悉予開復應得卹典該衙門察例具奏欽此○廿六日奉旨著派載漪啓秀熙敬札拉豐阿看視獎賞欽此同日奉旨兵丁等借支庫銀内應扣之利銀本年十二月次年正月著加恩展限兩個月欽此○廿九日奉上諭劉樹堂奏查看沁河工程並查滎澤民埝奇險環生派員搶護轉危爲安所有得力各員擬請傳旨嘉獎等語開歸陳許道陸襄鉞記名總兵郭廣泰開封府知府吳重憙彰德府通判黃履中鄭州知州邵承裕滎澤縣知縣連魁均著加恩交部議叙其餘出力各員著俟工竣後擇尤保獎毋許冒濫該部知道欽此○十一月初一日奉上諭李秉衡奏北趙家漫口堵築合龍請將　力各員并分别獎勵一摺本年六月間山東齊東縣北趙家大堤漫溢成口經李秉衡督率在工員弁 
 
 

Page 2

 
 
剩該處口門設法堵築於十月初十日合龍辦理尚屬妥速所有出力員弁自應分别給獎候補道丁逹意著查銷降級議抵處分試用府經歴何國褆補用縣丞曾碩儒均著免補本班以知縣補用試用從九品吳震澤著免補本班以縣丞補用補用叅將杜榮福徐天慶均著免補叅將以副將儘先補用儘先把總郭成楊連立均著免升千總以守備儘先補用其因漫口革職之候補知縣湯宗幹典史潘名彦革職留任之補用遊擊李金書及吕家産失事革職帶罪修築之候補知縣乙沛恩試用巡檢陳式榖革職留任之補用游擊朱康仁均著開復處分湯宗幹乙沛恩並著免其送部引見餘著照所議辦理該部知道欽此同日奉上諭李秉衡奏革員虧短交代鉅案潛行回籍請旨查抄監追一摺山東已革知縣白書林前署昌邑縣任内虧短正雜各款爲數甚鉅業經奏叅革職勒限追繳限滿迄未完解該革員竟敢潛行回籍實屬贍玩卽著李秉衡將該革員歴過任所寓所寄頓資財嚴密查抄並著廣西巡撫查傳解赴山東監追將該革員原籍家産嚴密查封備抵以重庫欵該部知道欽此○初二日奉上諭額勒和布奏假期又滿病仍未痊懇請開缺一摺額勒和布著再賞假兩個月調理毋庸開缺欽此 
[本館接奉電音]  
　　昨日清晨京師飛電傳來上諭一道敬謹譯登○十一月十五日奉上諭上年奉天鳳凰九連安東寛甸岫巖金州復州海城蓋平及熊岳牛莊營口等處各廳州縣均遭兵燹小民流離轉徙田地荒蕪困苦情形深堪矜憫現在遼南已復亟宜特沛恩施所有鳳凰廳等處民田施地積年久項及本年來年應徵糧賦等項均著一律豁免該將軍等卽刊刻謄黃偏行曉諭此外附近各州縣如有應行撫恤之處並著該將軍等迅速查明具奏候旨施恩用副朝廷軫念窮黎之意欽此 
[皖城火警]  
　　據安慶訪事人云月之十二日更深夜靜萬籟無聲正在甜睡之際忽聞鑼聲嘈雜披衣起視見濃烟由庚辛坊直冲雲漢出户詢之乃四牌樓西街屈臣氏藥房後進失愼該處市房高大因該藥房前後門緊閉水龍集至無從施勇經對面清節堂局董督率諸人毁門而入諸水龍始得奮力救息計焚去後幢披屋四間餘皆無恙 
[閩火續聞]  
　　福建采訪友人云南臺新橋玉記賭塲失火已紀報章當遭燒閩安關橋頭分卡時卡中箱籠衣服抛失良多有易姓者失去難廕知縣執照并功牌各一紙事後禀知在卡委員劉司馬高懸賞格以期合浦珠還日來被燬各家鳩工尙未起造至新橋厘卡橋頭小稅則皆照常徵收 
[扶桑歲事]  
　　東報云中國乞降之劉雨田金州爐香嶺人也今夏偕其妻弟閻傳英至日本居東京四之谷眷族尙未帶來旣而劉仍遄返現因日兵占踞東三省者按期悉數載回劉乃於十二月五號挈其父母妻子并閻之眷屬自大連灣附日本運兵船本指十二號船逹宇品港計劉等男女共七人其父名振之年五十有三身體肥滿穿中國服髮垂五尺餘五年前曾遊歴宦海嗣以年老致仕隠居以文事娛樂母夏氏年四十有五妻閻氏年二十有五容貌極美子名榮楓甫四齡閻之母氏高其妻氏車劉之此來故鄉之念已絶當船將解纜之際與日人共立甲板上閒眺時夕陽西下暮色蒼然忽覩爐香嶺頭黑燄衝天衆驚以爲失火劉殊欣欣然有喜色譯員怪而問之答曰此我自燒其家屋也我旣携親族歸日本不欲再見故鄉是以先期將家財分贈親友臨行囑撲人種火焚其居言畢仍從容自若嘻若劉者其眞别有肺腸者歟○上海某煤號購辦日本煤均派人在長崎坐莊大半先付定銀日商卽以其銀向山客定購挾有巨本者歴來仿此章程去年中日失和日政府禁煤出口華商又避亂言旋今年議和後各華商至長崎照常辦貨湧記福昌兩號所付定銀日商竟意存吞没以致兩號皆延請訟師與之涉訟湧記莊客毛子簡所延訟師河野氏熊本人曾任長崎裁判官精於律例初卽禀請日官將煤商大村氏家資封閉并封出貨之煤山今由日官判還定銀二千五百兩限日如數付楚福昌號訟案至今尙無眉目據被告煤商稱山客已將山頭售去無貲可歸矣○日本政府於十二月二十號召集貴衆兩議院議員午前九點鐘時各議員以次入院循例公選部長及理事并告知二十七號舉行帝國議會開院禮○海軍學校生徒例於卒業後派至各軍艦航海練習風濤沙線及水戰事宜去冬卒業生徒因戰事未派今冬奉海軍省之命赴吳鎭守府練習船金剛號至來春向海洋周歴○東京靖國神社合祀戰死之海陸士卒十二月十五號執事人員入社安排祭品十六號舉行大祭禮是日自參謀總長小松親王陸軍大臣大山氏海軍大臣西鄉氏監軍山縣氏以下大小將校及士卒之遺族皆入社行禮日皇敕使掌典子爵詣神位前朗誦祭文十七號日皇臨幸親王大臣及大小文武百官皆至十一點鐘時參神畢卽還宫皇后本定於十八號臨幸嗣因感冒不果 
[烟海消息]  
　　據烟臺訪事人云前任海關道盛杏蓀觀察由津回籍日前由烟經過海防營弁兵皆排隊迎接月之初二三等日逐日伺候迄未接着嗣後查悉觀察坐輪業已由烟徑駛不暇停泊○粥廠於月之初一日開放本屆領粥之人較盛於往昔總緣生計艱難薪糧太貴所致又北口各處避兵貧民來烟流寓者亦復不少當此天寒地凍咸仰雙弓米爲活命之源焉可慨已○一交冬令向由各防營按設堆卡保護行旅今已照例舉行西自登州東至寗海一帶二百餘里仍由嵩武軍派隊管理長途來往頗覺安靜○月之初七日冬至節民間俗謂之入九蓋以九爲陽數一陽初動也惟自上月連日雨雪是日始霽說者謂初九天晴則九九期内可無風雪之苦矣○日前雨雪雖大亦冬令之常也况隨時融化道塗並無阻碍乃薪蔬柴炭昻貴異常薄菜一物每斤售至大錢八文炸炭每斤要價廿五六之多誠爲從來所罕有鄉農蠢愚興販入市據物論價意氣自豪窺其意向若使買主不靳價值則繼長增高將無底止人心之壞一至於斯噫嘻○月之初九日由廣仁堂散放綿衣惟領服者流屆時皆自褫衣袴故形單薄以期放者憫恤雖當烈風嚴寒置之不顧旣愛其身又復自苦其身愚夫之愚也如此○聞之旅順來人言及該處倭兵計日可全退出由烟移駐之嵩武軍三哨已分紥該處及大凌灣地方一俟毅軍到齊再議撤回○近得威海信息日來倭兵續到者不少該處附近村莊密若繁星華洋雜處不無多事烟臺官塲聞之亟派委員前往住紥管理華民似此各有統屬庶幾中外相安可無齟齬矣 
[大令觀風]  
　　永嘉縣程康侯大令蒞任以來以振興文教爲先務兹奉示諭筮期初十日觀風兼試月課生員題禹疏九河六句童生題故不可耕也詩題一生題詠遍東甌得甌字 
[閩省官塲紀要]  
　　福州采訪友人云閩省官塲十分擁擠兹上憲委令同知陳司馬鴻運陶司馬濟福許司馬德新知縣張大令鈞分别查明以資察核亦澄激官方之至意也○南臺洲頭厘卡一差上憲札令吳大令榮鼎辦理大令於謝委後未及到卡忽感風寒牽第淹煎竟於某日溘然長逝繼其後者爲胡大令慶榮○楊大令卓濂奉委署理仙遊縣篆務畢司馬大錞奉委辦理木芝坡厘卡羅少尹建昌奉委辦理泉州溪排厘卡○海防廳唐蘇亭司馬本月十二日清晨交卸篆務新任爲温司馬冠春 
[長至射虎]  
　　射虎韵事也杭人每屆秋間輒好爲文虎之會重九前後幾於無日無之有謎癖老人汪君汝舟者素工隠語今年長至日適當老人周甲之期二三同好邀其至豐樂橋三和館小酌以祝華誕飲畢卽借松嵐閣擺設文虎鉤心鬭角巧妙無倫精於此道者靡不咸集自午至申頗盡所歡而散人生行樂耳幸毋爲花月所拘 
[上海官塲紀事]  
　　總辦江南製造局前署上海道劉康侯觀察由京蒞滬旋卽由滬赴金陵兹據官塲中人云江蘇製造軍器局仍歸南洋大臣張香帥督同辦理十月十八日已奉旨飭遵觀察將於日内旋滬矣○上海縣黃大令前赴蘇州昨日午後縣署接信知飛鳬卽日可回家丁吏役遂前　觀音閣碼頭鵠候○前晚縣署接蘇垣來電知江蘇督糧道陸春江觀察元鼎將次蒞滬開辦海運事宜署中辦差家丁遂率領 
 
 

Page 3

 
 
差役在觀音閣整備偌張 
[元旦同慶]  
　　今日係西歴一千八百九十六年元旦良辰各西商例須停辦公事江海新關亦封關一日並由英薩副領事照會英公廨停訊一天卽各公館及洋行等處門首均綴以蒼松翠柏以爲慶賀云 
[險肇焚如]  
　　天潼路光裕里第一百號門牌粤人某姓家屋内置有火爐一座陸續購積樹柴意欲就此烘烤詎前日下午柴堆内忽然火發轟轟烈烈險遭焚如幸在白晝易於施救鄰人聞聲畢至立卽灌息 
[神技截臂]  
　　寗波人武阿四年四十三歲向以小工度日刻在楊樹浦怡和繅絲棧工作前日下午偶由機傍行過猝被機器捲住袖口欲避不得致將右手臂悉行軋損頓時昏絶於地經人救甦舁至同仁醫院求治曹陸二醫生騐得此臂受傷過甚不能補救因將右臂盡行截下見者悚然 
[上海縣署瑣案]  
　　楊立甫前投縣署控請騐傷前晚帮審委員曹明府提訊之下楊訴稱小的係本邑閔行鎭人販賣魚鮮爲業本月初五日虹口人奚全全賒去魚錢一千九百餘文至初八日向之索取非但不還且糾同沈姓等人與小的口角行兇戳傷右足明府飭仵作騐得刀傷屬實諭令回去自行醫治一面補提奚等訊明核辦○前報紀任仲康因霸持丁姓不肯遷居經屋主控訴巡防東局局員據情禀報總巡曹明府飭提訊責兹悉任向在縣丞署當差役卯名任桂前因悞公斥革明府提訊之下任供稱小的並非縣差嚴桂與丁張自有瓜葛是以代爲照顧至唆使盤踞不遷實係葉某所爲與小的無涉明府判令枷號示衆任卽向勇甲索取酒飯以致口角經勇甲一一禀陳明府飭提嚴詰任供稱小的惟索飯充飢别無他事明府仍飭十鋪地甲小心看管○巡防北局移送盛伯升控浦阿根行竊衣物一案至縣前晚曹明府提訊之下盛挈子火全投案訴稱小的父子原籍蘇州寄居治下九畝地浦前者依大户傭工後因犯竊無人雇用八月初七夜竊去小的家衣裳布匹共十六件當經報明地甲旋由汛捕看明初九日行至老北門與浦相遇見伊身穿馬甲確是原贓是以扭送巡防北局局員老爺向之詰問供出布匹在四門賈楚南裁縫店内因卽吊出原贓尙少零物數件求卽訊追賈供稱小的在治下西門開裁縫店八月初八日浦携來黑布藍布各兩匹囑小的縫製馬褂及短衫褲後經巡局弔贓方知物是竊得浦供稱小的係蘇州府屬長洲縣人年四十歲並未行竊被盛誣指明府曰爾身穿馬甲明是原贓爾在北局時亦經供認今又刁狡不承乎研詰至再一味含糊大呼寃枉明府喝令重笞四百板收押自新所起案之贓給盛具領傳訊地甲李升禀稱小的查得浦行竊是實明府將賈從寛開釋 
[英晚堂案]  
　　協正昌布莊夥邵禮堂控成衣匠董雨亭該布疋價錢四十三千餘文日久無還屢索延約等情屠别駕於前晚升堂訊追邵供本邑人向在治下協正昌青藍布疋莊爲執事前有縫工董雨亭陸續賒去青藍布若干疋計價值錢四十三千餘文屢次向索乃董始終誘約日前往催非惟分文無歸渠竟出言不遜一味蠻賴爲此扭求究追具詞呈電質之董供寗波人現在治下南香粉弄開設成衣鋪爲業欠邵布疋價錢實因小的一時無力歸趙以致拖延務求大老爺格外寛限容設法歸楚决不再延别駕訊得董貧困屬實判令於本月杪先還一半餘著年内還清延干押追各具遵斷切結呈查判畢一併釋去案遂結○潘愚亭扭控陸子卿霸佔基地與論反遭糾毆求爲嚴懲屠别駕庭訊之下潘供小的係本邑二十六保六圖人有祖遺房屋五間餘地若干與胞兄茂全各得其半前因哥哥逝世經小的與寡嫂說明將房屋五間央中某甲售與董雨亭管業言明回贖日前姪婿某乙向小的說明備價向陸贖回一半以便居住詎陸心存刁狡將所有隨屋餘地侵佔圍築竹笆位住不許出入與論反遭糾集無賴將小的等毆辱爲此扭求訊究陸供小的並未侵佔餘地亦無糾毆情事伏乞明察别駕訊得潘愚亭所控前情係田産糾葛且事在租界之外本分府未便惟理著一併斥釋自行理明毋遽興訟兩造叩首而去○前有華彰等洋廣貨號及恒鎰祥等青藍布疋號主吳豫祥等十餘户控巨騙沈榮生卽胡厚培等朋串誑騙洋貨布疋以及蘇縀等貨價銀七千六百餘兩潛逃一案經屠别駕訊供屬實判將沈榮生交差管押料理在案兹據恒鎰祥等以沈挺押不理環乞比追等情前晚别駕升堂命原差李愼將沈帶案嚴比沈供小的前奉訊押迄今已屢次挽友人姜連三向恒鎰祥等商懇折償詎恒鎰祥等固執不肯少壤以致延宕迄今求再限數天小的當仍央原友向各欠户料理明白别駕大怒以沈刁狡異常著責二百板再限一個月内料理明白延干嚴比不貸 
[英早堂案]  
　　包探沈金隆禀稱昨晚十二點鐘時見婦人王韓氏在新關左近意欲投河自盡適經巡街捕所見送入捕房向之詢問據言直隸人王姓小星因欲往原籍探望母親及至輪船碼頭船已開去故欲自盡等語轉送訊究旋有郭理生投案代稱韓氏係姑丈王子春側室住西門外素甚安分不知何故忽於昨晚逃逸曾經四處找尋無著旣經捕房拘送到案求准領回别駕得供著將王韓氏派差送往王公館並飭補呈領狀○包探杜雲卿禀稱許慶元在同慶公客棧竊取孫阿言水烟袋一枝及零星雜物經小的拘獲入贓送究孫投案領贓質之許慶元供無錫人實因流落所致求恩宥别駕得供判笞責一百板○一百四十一號華捕禀稱張生林在大英醫院爲侍者昨洋東上樓午餐張卽在冩字檯上之洋包内私取洋二元當由洋東查知扭交小的是以送究大英醫院洋東投案訴稱洋銀五十元放在寫字檯上旋卽缺少洋二元該處係張經管並無他人可以闖入且以前時常失物請究質之張供在大英醫院爲寫字間侍者當洋東上樓午餐小的亦回家吃飯如何失洋小的並不知求鑒别駕訊得張生林實係監守自盜判令罰賠洋二元管押兩禮拜○包探倪順泉石金榮同禀聲稱竊賊楊土林竊取韓山奎張安堂侯榮春杜炳等家珠帽花及金銀飾物經小的等緝獲人贓送究韓等各失主投案領贓質之楊土林供係嘉定人行竊該死惟求恩别駕訊得楊係積竊判押一個月笞責二百板贓物分别給領○包探顧阿六禀稱賭棍陳子卿卽鄧少齋前因犯事曾經公堂遞解今又來滬爲此拘案陳子卿供南京人前雖犯事並非遞解實係自行回籍今由浙江差次道出上海故將家眷暫行借住客棧求公祖鑒原俾得帶同家眷一同回南京别駕不准著交捕房仍行遞解遞竊賊張阿四撬門行竊黄阿金家布棉被一條報捕後經小的拘獲人贓送究黄投案申訴並稱張阿四係屢犯之竊質之張阿四供本地人家有老母以後不敢求恩别駕判令笞責一百板 
[法界公堂瑣案]  
　　裕興麫包店主楊浩泉訴稱唐阿榮自幼在店中習藝其叔唐子餘亦有股分本月初三日忽起歹心向銀箱中竊去洋銀一百圓逃匿虹口陳姓麫包店内控蒙大老爺出票拘提請卽訊判阿榮供稱小的自幼在裕興習業充送賈之役月得辛工洋銀三圓去年十月辭歇後在老北門外自製麫包出售本年十月楊又欲雇小的爲夥每月許給洋銀五圓小的家累重大不敷所用因於本月初三日自行辭歇臨行曾將鋪蓋解開倩執事人檢點大令問楊曰洋銀在何時失去楊稱本月初二日晚上失去至初三日清晨阿榮不别而行阿榮稱當時小的曾將失竊之事告楊楊稱伊並無其事况伊叔子餘亦在店中請大老爺向之研詰可也子餘供稱小的但知姪子往虹口不知底細楊又稱樓下工人楊菊生目見伊出外子餘供稱小的在店並不經手銀錢是以楊告以失竊事告知小的小的卽往虹口尋覓姪子大令與祁君會商再四著將阿榮暫押捕房候查明實在情形再核○洋涇浜西酒肆夥某西人訴稱細崽王阿香竊去有印之約指一枚旋在被窩中搜獲請卽訊懲王供稱小的執役有年從無貽誤西人亦係夥計實被誣指大令判令押候枷號一月期滿笞責一百板○　連桂訴稱前晚小的在某浴堂洗澡突有流氓莊子卿者邀同兇類七人强借洋銀七枚小的却之迨十一點鐘時被彼詐去銀蚨五角此人本係著名流氓請爲拘辦包探禀稱莊素不 
 
 

Page 4

 
 
安分其母控告忤逆有案可稽大令問並曰爾等黨羽共有若干人從實供明尙可原宥莊一味支吾大令著押候荷校一月期滿笞責二百板○包探禀稱上月十二日大運輪船上失去表練四十九包每包十二條共值洋銀一百餘圓當日卽報知捕房捕頭派令查訪兹訪得此練係土陳子徐和尙所竊經俞彩堯售與掮客某甲兹將一千人拘案請訊俞供稱甲向爲貨郎兒小的經售表練得洋八圓五角包探又禀稱王徐等有十人自稱十弟兄往往串同竊物大令判令將俞笞責一百板王徐各枷號一月期滿各笞責一百板○朱錫元訴稱小的在工部局當小工日前失去被窩未經查獲前免見王桂壽緣墻而入當塲拘獲交與捕頭兹特解案請訊王供稱小的係松江人與朱素識前日無錢借寓暫宿柴堆中並未竊物大令研詰至再仍執前供遂判令押候笞責五十板○包探禀稱積竊李桂生屢次犯案今又拘獲人贓解案請訊李供稱小的係本邑人求恩寬宥以後不敢再犯事端矣大令著押候枷號一月期滿責釋○包探禀稱偷兒王阿小在金利源碼頭竊取胡椒當揚拘獲解案請懲王供稱胡椒在地上拾得小的不敢行竊大令著押候笞責八十板○包探禀稱賊犯葉天喜專在各輪船行竊積案甚多今特解請嚴辦葉供小的係浙江湖府人來滬訪怡和行夥朱節初且與南市大碼頭義泰南貨店中趙老三相識向在蘇州閶門開烟館大令謂爾係湖州人何以得在蘇州著押候查明核辦○包探禀稱竊賊陳貴在招商局江天輪船竊取某客所携鋪蓋刻雖拿獲而失主已去無可交還特將人贓解案請訊陳供稱小的係揚州府屬江都縣人不至滬上者五年矣此次獨自來游並無同伴大令著押候笞責一百板贓存捕房待失主認領○無錫人錢張氏鵠寡鳬單慘被惡姑凌虐經大令○入普育堂留養有洋銀八十六圓及所生小孩一口均在姑處聲請追還昨日大令命帶至案下謂保人朱阿根現不在滬本委先送爾入堂待朱來滬將洋銀及小孩追給可也錢張氏稱堂内每日只有飯菜錢十五文小婦人不敷用度求准給還况姑與朱在滬及債並不乏錢小婦人歴盡艱辛尙祈鑒察說到此淚如縻綆慘不成聲大令憫之著還押捕房嚴追給領○前者老裕茂酒肆主陳永明保莊士川出外理處遂繳洋銀兹祁中才以逾限不繳投案求追大令飭傳陳到案再予限五天如仍逾限定十嚴比 
[好行其德]  
　　前日本館協賑所承味蠟盦主人助振捐洋銀五十圓時日晉陵筱海氏求内子病愈由瑞成號遞來振捐洋銀二十圓此皆好行其德者也爲之誦天保之詩曰罄無不宜受天百禄降爾遐福惟日不足 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　寗波人高杏村駕駁船一艘裝載沙泥於前晚自浦江駛至蘇州河因黑暗中致將西鄉人孫森寳之乾麫船撞損孫扣住　　　　　　　　　相爭論旋經水巡捕調停令高償貼銀洋一枚事始寑 
[三則]  
　　漢壁禮路祥昇米店所懸招牌大抵有違租界章程昨晨經一百另三號三道華捕將招牌二扇除下送至捕房捕頭　　　　　　　　諭彼如欲再掛須加高否則查罰○鄉人馬聖榮撑駁船一艘停泊新虹橋側與各糞局裝糞前晚被同業金阿炳竊去鐡錨鐡絲　　　　　　　　房捕頭准詞飭各包探查拿金阿炳到案送辦○閩産之林德裕等四人偕宿篷路第六百另九號門牌周合興客橋隨帶枕箱一　　　　　　　　在竭力查得啓視則箱内缺少銀洋四十枚謂棧主周樹林所竊因入捕捕控訴捕頭以其無憑無據碍難懸揣飭包探張阿五查　　　　　　　　探回覆此案無法可查因將原被告一併斥釋然銀洋究由棧内所失得母含糊了事 
 
 
 

Page 10

 
 
   
 
 

Page 11

 
 
[光緒二十二年十月二十五日京報全録]  
　　宫門抄○諭旨六道録前○選單○御史胡奏山東河工宜責成河道總督經理摺○又奏請飭嚴定人員失事罰章片○總兵百奏報到任印期摺○川督鹿奏前署貴州麻哈州知州闔門殉難請准在籍捐建專祠摺○又奏請補副叅遊都守各員缺摺　十月二十五日内務府國子監正紅旗值日無弘　現○祥麟等得議叙謝恩○熙貝勒請假五日○阿公裕公各請假十日○海　續假二十日○侍衛處奏派前引備引之大臣派出潤貝勒桂公椿壽○又奏派補進内大臣派出裕德○内務府奏派更換紫　城内值年派出啓秀○聯恩遞遺摺○召見軍機長萃○光緒二十一年十月分選單小京官太當寺博士王宗蔭順天附　判浙江湖州孫錢江蘇人知縣山東定陶張懷信直隷安徽來安于普源山東四川樂山林鉞福建山東嘉祥葉大可四川安徽廬　張琴四川山東武城袁桐廂藍俱甲府經直隸河間張碩第山西附貢縣丞江蘇上海劉定榮陜西廪貢○○河南道監察御　臣胡景桂跪奏爲山東河工宜責成河道總督經理以固堤防而衛民生恭摺仰祈聖鑒事竊查總河衙署本在山東濟寗州城　故至今仍名河東河道總督其在河南省城者乃總河行館以爲每歲巡防普居之所自咸豐五年銅瓦廂决口黃河改由山東入海　河道總督僅轄上游七廳三百餘里下游經直隸大名府百餘里經山東七百餘里河督遂不聞不問從前東省海防尙緩撫臣猶可　赴河干督工近來海防吃重兼之地方吏治鹽務漕運在在皆須撫臣督辦何暇分身治河哉河南七廳自河督許振褘任事以來創　河防局廂埽大工仿前人成法以甎石代秫稭明效業已大著若令移駐山東督工不特駕輕就熟名實相符而東省百萬生靈亦不　久罹昏墊之災或以爲山東河工改歸河督經理須添設管河專官必增經費定知山東河工每年上下游專派候補道二人總辦其事又調委地方正佐員弁數十人分任其事又設河防營搶險弁兵若干人凡若此豈非管河專員哉河營兵勇豈能枵腹從公哉河南　本省實任道員山東則於實任道員外又增出候補道員二人河南每年派委河工人員皆有定數薪水亦有定則山東則隨意可以　派甚有委員子弟並未到工冒功請獎准不一而足由此言之經費萬不能减省而流弊反增數倍且每年决口請帑動輒百餘萬數十萬不等耗公家之帑藏貽民間之巨患良可嘆也誠將黃河下游統歸河督一手經理管河道員卽照河南用本省實任道員兼管廳　各官卽照直隸用瀕河之實任内同知州判縣丞等官兼管是官不加增而費可核减帑不虚麋而工可核實責成旣專名實相稱不　河防民生大有裨益而山東吏治海防該撫亦可專意經營矣河道旣有變遷設官似不宜仍舊如蒙飭下廷臣部臣會議核定則以督得施其長而河患亦可漸消矣臣愚見所及謹詳奏具陳伏乞皇上聖鑒謹奏奉旨已録○○御史胡景桂片再近年　工罰輕賞里諸弊叢生平時委員購料架井空虚以少報多甚或不購物料揑稱隨購隨用與武弁串通舞弊空耗鉅帑徒飽私囊一　伏汛届期隄防潰决重者革職留任輕者摘頂留工而已而革職追賠枷號河干示衆者此例久不舉也迨交冬令流潮勢弱鋪張合　大工不但開復摘頂革留之虚處分而異常保舉兩三層花樣均可越級而邀上賞矣更有委員子姪蒙保邀恩者是罰僅虚名賞皆實職無惑乎河屢决而官日增也似宜申明舊例嚴定罰章委員侵蝕者革職查追隄防潰决者革職賠修枷號示衆卽或留工亦必先行撤任庶人知儆惕河防不開捷徑河員亦不敢舞弊矣可否飭部定議謹附片具陳伏乞聖鑒謹奏○○新任四川松潘鎭總兵奴才夏毓秀跪奏爲恭報奴才到任日期叩謝天恩仰祈聖鑒事竊奴才於光緒二十年十月内由雲南原籍呈報服滿禀請雲貴督臣代奏赴京陛見後前往軍營力圖報効二十一年三月二十六日到京趨叩闕廷仰蒙召見六月十四日奉上諭夏毓秀著迅速前往四川交鹿傳霖差委欽此二十二日跪請聖訓欽遵陛辭出京由水路沿途遄行八月十五日到川接奉督　鹿傳霖照會准兵部咨光緒二十一年六月二十八日内閣奉上諭陳金鰲著調補貴州威寍鎭總兵四川松潘鎭總兵員缺著夏敏秀補授欽此欽奉之下感激難名當呈請督臣代奏叩謝天恩籲懇陛見旋准督臣行知以現在甘回擾及西寗逼近松潘川境地方緊要飭令卽赴新任確探嚴防等因奴才遵卽自省起程光緒二十一年九月十一日行抵松潘廳城隨准總兵陳金鰲將四川松潘鎭總兵官關防委員齎交前來奴才當卽恭設香案望闕叩頭謝恩祗領任事伏念奴才一介武夫毫無知識出師數省未建寸功疊荷殊施洊擢記名總兵並賞給利勇巴圖魯勇號加提督銜前於光緒九年補授松潘鎭總兵嗣因丁憂開缺回籍守制兹以服滿赴京復蒙聖恩補授斯缺聞命自天感悚無地竊查松潘幅員遼闊界連陜甘現在甘回未靖偵探巡防均關緊要奴才惟有認眞整飭營伍撫馭番民並隨時確探甘回情形加意嚴防以固邊疆庶幾仰答高厚鴻慈於萬一所有奴才感激下忱並到任接管日期除恭疏題報外理合恭摺叩謝天恩伏乞皇上聖鑒謹奏奉硃批知道了欽此○○頭品頂戴四川總督臣鹿傳霖跪奏爲前署貴州麻哈州知州闔門殉難大節昭著據情籲懇天恩俯准在籍捐建專祠以順輿情恭摺仰祈聖鑒事竊據在籍翰林院編修伍肇齡劉青照前工部主事王文謨等十八人聯名呈稱竊查前署貴州麻哈州知州何鋌係四川壁山縣人寄籍華陽縣由供事議叙加捐藩庫大使選授貴州藩庫大使洊升羅斛州判婺川縣知縣歴署黔西郎岱八寨修文施秉荔波畢節安平長寨等廰州縣俱著循聲授歸化通判署麻哈州知州時值苗匪叛亂竄擾川境先後與賊接仗力守危城兩年之久卒至食盡援絶城陷巷戰被執駡賊身受多傷該員之妻范氏妾陳氏蕭氏子汝琳女印姑嫩姑及親屬僕婢等二十餘人同時殉難遇害最慘經前貴州巡撫奏明奉旨優卹賞加道銜子雲騎尉世職光緒十九年復經前貴州巡撫奏請於黔省建祠同時殉難之妻妾子女等一併附祀並將死難事蹟宣副國史館奉旨着照所請欽此在案惟原籍尙未建祠查近年貴州荔波縣知縣蔣嘉榖直隸獻縣知縣熊存瀚等均因殉難奏准在籍捐建專祠今該故員胞弟留黔補用知州何鑄願將已宅捐出改建專祠紳等誼屬同里皆願集資以成義舉禀請具奏等情前來並據何鑄禀同前由臣查前署貴州麻哈州知州何鋌前在署任正值苗匪猖獗麻哈爲入省要路賊所必爭州城被困兩年之久遍地皆賊孤城無援文報不通糧路斷絶該故員竭力戰守與城存亡慷慨捐軀闔門殉難洵屬忠烈可嘉大節昭著業經前任貴州巡撫臣蔣霨遠崧蕃先後奏蒙優卹建祠在案今該紳等懇請在本籍捐建專祠查與歴辦成案均屬相符相應仰懇天恩准將該故員何鋌在於四川本籍捐建專祠列入祀典由地方官春秋致祭以彰忠烈而順輿情除咨部查照外理合恭摺具陳伏乞皇上聖鑒訓示謹奏奉硃批着照所請該部知道欽此○○頭品頂戴四川總督臣鹿傳霖跪奏爲請補副叅遊都守各員缺以實營伍謹具清單恭呈御覽仰祈聖鑒事竊查前督臣劉秉璋任内准兵部咨四川維州協副將峨邊營叅將靖遠營遊擊曁馬邊左營阜左阜右崇化鎭遠等營都司及順慶營守備各缺行令揀選合例人員請補等因現查有補用副將方玉興堪以請補維州協副將督標左營遊擊張世昌堪以升補峨邊營叅將儘先遊擊楊占清堪以請補靖遠營遊擊夔州左營都司楊景昌堪以調補馬邊左營都司儘先都司黃鎭邦堪以請補阜和左營都司補用都司周友和堪以請補阜和右營都司督標左營守備吕振培堪以升補崇化營都司瀘寗營守備馬升泰堪以升補鎭遠營都司營用武進士候補守備楊樹森堪以請補順慶營守備謹將各員履歴塡註考語彚列清單恭呈御覽如蒙俞允俟接准部覆後分别行令赴部引見以符定制其所遺夔州左營都司瀘寗營守備督標左營守備各缺川省現有應補人員應請一併扣留外補除將各員履歴清册咨部查核外所有請補副叅遊都守各缺以實營伍緣由謹會同成都將軍臣恭壽署提督臣何乘鰲合詞恭摺具奏伏乞皇上聖鑒勅部核覆施行謹奏奉硃批兵部議奏單併發欽此 
 
 

Page 12

 
 
[光緒二十一年十月二十六日京報全録]  
　　宫門抄○諭旨五道録前○教職單○湘撫吳奏被災各屬籌辦賑撫情形摺○川督麗奏請留員差遣片○又奏匯解甘肅餉銀片○又奏新海防收捐請獎片○又奏籌解加復俸餉銀兩片○又奏查閱營伍情形摺○十月二十六日理藩院鑾儀衛光禄寺廂白旗值日兵部引見十六名提督衙門二十五名○張中堂等同鄉官謝恩○熙敬謝放崇文門副監督恩○裕德謝補進内大臣恩○文治英侯各假滿請安○福珠禮因伊子授整儀尉謝恩○會章請假五日○恩公請假十日○愛隆續假五日○阿克東阿續假十日○兵部奏派管理馬館事務派出巴克坦布○召見軍機熙敬裕德○光緒二十一年十月分教職單教授山西汾州吳佩璘霍州增湖北荆州關棠漢陽舉湖南常德黎敬先長沙甲正諭奉天新民廳李延齡順天江蘇泰州管廷棟太倉山西曲沃張錦心遼州甘肅中衛苟萃珍鞏昌廣東連州袁秉彝廣州廣西上思王廷鳳桂林四川漢州蕭紹田資州俱舉訓導直隷成安石漣順天河南修武齊楷之陳州陜西湻化何守貞鳳翔湖北咸安宛承琛黃州四川納溪李寳元眉州廣西天河李慶庚桂林俱挨安徽銅陵洪子權寗國山西靈邱張光節澤州廣東信宜何宗愈廣州四川洪雅李廷錫成都俱舉復諭山東荏平郭化鵬曹州拔曲阜滕汝舟臨清禀莘縣孫逢午濟南拔陜西扶風郝瑞登同州拔福建福安鄭懋鴻延平歲廣東陽春陳兆棠廣州副復訓順天固安馬佩瑗河閒廪山東東平王譽濟南附甘肅涇州蔡維坦甯夏福建南靖天在南邵武江西進賢李廷瑩贛州俱廪江西上饒楊師程臨江歲湖北來鳳郭栱振陸安廪○○頭品頂戴開缺湖南巡撫臣吳大澂跪奏爲湖南各屬被災難民紛紛進省亟應籌欵撫卹擬照直隷現辦賑捐章程勸捐接濟以拯民命而廣皇仁恭摺仰祈聖鑒事竊臣前因長沙府屬之瀏陽茶陵醴陵湘鄉湘潭攸縣衡州府屬之衡山安仁衡陽濟泉及寳慶府屬之邵陽新化各州縣均有被旱之區收成歉薄誠恐貧民乏食預籌儲備倉榖以資接濟叩懇天恩截留漕折銀三萬兩尙未奉到諭旨兹據委員會同各該州縣履勘災區開摺呈報每有一鄉數十村莊顆粒無收之處民情困苦不能不量子撫卹禀請籌欵撥濟前來正在籌辦間據長沙善化兩縣報稱醴陵等處災民紛紛來省就食扶老携幼每起五六十人至八九十人不等每日約有四五起分住城外廟宇頗形擁擠臣與司道籌商省城内外人烟稠密飢民愈集愈多難保無匪徒混跡其間藉端滋事不如資遣回籍大口每名給錢一千二百文小口給錢六百文派員押回本縣在省先給大口二百文小口一百文俟其到籍後再給大口一千文小口五百文仍飭各該州縣妥爲安插免致流離道路疾病凍餒此次來省已有在途病故之人其情實屬可憫臣查旱災較重之區有十二州縣訪諸父老今年旱荒爲數十年來所未有現在未交冬令貧民已有乏食之憂自冬至春爲日甚長卽諭極貧户口每縣約有數萬人每口給錢一千文一縣需錢數萬串湘省庫欵萬分支絀斷難籌此鉅欵不能不設法勸捐以豫爲賑撫之需擬請援照直隷現辦賑捐章程派員分勸各屬紳富量力捐輸湘人之服官外省者准其一體報捐請獎以一年爲度以示限制如蒙俞允由臣督率司道刊刻寳收廣爲勸諭隨時咨報户部國子監換給執照明知各省賑捐層見疊出已成强弩之末然目擊災民困苦情形除勸捐賑濟外别無救荒之策臣有撫綏之責居宫一日當盡一日之心新任撫臣陳寳箴尙無履任之期目前卽須籌欵撫恤民瘼攸關臣不敢遷延貽悞致負朝廷委任之恩所有湖南各屬災區甚廣擬辦賑捐緣由謹會同兼護湖廣督臣譚繼洵恭摺具奏是否有當伏乞皇上聖鑒訓示再振捐章程例得請獎封典此次湘省請辦賑捐擬照户部推廣捐輸案内加增銀數推廣貤封一條辦理合併陳明謹奏奉硃批户部議奏欽此○○鹿傳霖片再川省中外交涉事件日見繁多臣前請調之禮部主事曹穗筒未到川前河南開歸道鞠捷昌據報目疾醫治未痊急切未能起程兹查有分省補用道賴鶴年由翰林院編修改官道員投効臺灣辦理上海轉運局事竣銷差由海至川來謁臣素悉其留心經世之學年壯才明諳習洋務合無仰懇天恩俯念川省辦理洋務乏員准將分省補用道賴鶴年留於四川差遣俾臣得收指臂之助出自鴻施又陜西河州鎭標補用守備循化營千總劉文煥由陜隨臣來川該員樸誠勇敢勤奮耐勞應請開去循化營千總底缺以守備留於四川遇有相當缺出酌量補用以資得力除將該兩員履歴分咨吏兵兩部外謹附片具陳伏乞聖鑒謹奏奉硃批著照所請該部知道欽此○○鹿傳霖片再准户部咨開寍夏募勇十營部撥四川鹽斤加價銀二十萬兩作爲月餉陸續解甘備用等因當卽轉行去後兹據布政使王毓藻詳稱查此項鹽斤加價銀兩各屬各局均解鹽茶道及官運局收庫備撥現在解存無多遵卽一面分移道局將銀解司以憑轉解因思寗夏慕勇月餉需用孔急勢難久待惟西商各號因甘省軍務倥偬不敢匯解查陜西省城現設有甘肅轉運局兹與議照先由司庫籌墊銀四萬兩體鑄庫法一副定期於光緒二十一年九月二十三日發交西商蔚豐厚等號承領於十一月十三日匯解陜西藩庫交收轉運廿省掣領批回銷所需匯費並由司庫墊發再移催道局解還歸欵等情詳請奏咨前來臣覆查無異除分咨查照外謹附片具陳伏乞聖鑒謹奏奉硃批户部知道欽此○○鹿傳霖片再查展辦新海防事例自光緒十六年正月二十一日起先後由前督臣劉秉璋曁臣將初次至六十次收捐銀數曁各捐生姓名年貌籍貫三代節次奏咨在案兹據布政使王毓藻將六十一二三三次收捐銀數造具各捐生姓名年貌籍貫三代清册奏咨前來臣查自光緒二十年六月初一日起至八月底止三個月作爲六十一二三三次計收捐實官十六名共收庫平銀七百一十一兩九錢飯食銀十兩六錢七分八厘五毫照費銀三兩二錢國子監飯食銀一兩　費銀二錢除將收捐銀兩存儲備撥並將部監照銀兩存俟搭解外覆查此三次收捐銀數核與新海防事例相符應懇天恩敕部　予核議給獎頒發執照來川皮使給發用昭激勸除將副實收清册分咨外所有六十一二三次再接展新海防收捐緣由理合附片　陳伏乞聖鑒謹奏奉硃批户部議奏欽此○○鹿傳霖片再前准户部咨京員津貼銀兩改爲另欵加復俸餉仍令按照　定銀數每年籌解銀一萬四千兩七月解半十月解清不准延欠等因所有二十一年春夏兩季分應解銀兩業已搭解奏咨在　　據布政使王毓藻鹽茶道張元普詳稱二十一年秋冬二季加復俸餉現湊得節省籌備經費銀一千五百兩釐金公費銀一千五百　官運局銀四千兩共銀七千兩按照新法平兌發交匯解尾批京餉委員試用知縣奎元承領搭解赴部交收等情詳請奏咨前來出覆查無異除分咨外理合附片陳明伏乞聖鑒謹奏奉硃批户部知道欽此○○頭品頂戴四川總督臣鹿傳霖跪奏爲　旨查閱省標營伍並秋季合操員弁兵勇技藝情形恭摺仰祈聖鑒事竊照本年輪應查閱四川營伍之期前經奏請派員查閱旋奉硃批派臣傳霖認眞校閱欽此查四川省標官兵向於春秋二季合操一次以申紀律兹適值秋操之時應卽歸併查閱臣傳霖謹會同臣恭壽臣乘鰲於九月十八十九二十等日調集軍督提城守各標共十營官弁兵丁曁現駐劄省城之親兵營壽字前營並調回之長勝右營壽字右營壽字副中等五營弁勇齊赴校塲認眞考校各官兵排演新舊各陣式步伐整齊施放連環鎗砲聲勢聯絡長矛籐牌各技進退便捷復按照各營官兵餉册逐名考校弓箭鎗砲其馬步箭中靶者統計七成有餘各兵演放抬鎗鳥鎗洋鎗中靶亦有七成演試砲位尙屬靈便可用爰擇其技藝孄熟者當塲獎賞記拔間有生疎者分别降責勒限練習以示勸懲而觀後效其於標營抽練精兵及防營弁勇將陣式技藝逐細校閱亦俱嫻熟其鎗砲準頭惟親兵營及壽字前營將及九成爲最優此外則七八成不等伏思四川省爲邊陲重地省標爲各營表率防營勇丁分駐巡防緝捕以輔制兵之不足當此多事之秋武備尤宜認眞講求臣於校閱之後嚴諭各將備營官務各激發天良認眞整飭營規督率員弁兵勇按期輪流操演勤加訓練總期悉成勁旅有勇知方以備不虞不准沾染怠惰惡習稍形疎懈以仰副聖主整飭戎行綏靖邊陲之至意其省外鎭標各營容臣傳霖酌量情形再行出省分别遠近次第查閱隨時奏報除旗營官兵由臣恭壽自行校閱外所有查閱省標營伍歸併秋操員弁兵勇技藝情形謹會同成都將軍臣恭壽署四川提督臣何乘鰲恭摺具陳伏乞皇上聖鑒謹奏奉硃批知道了欽此 
 
 

Page 13

 
 
[光緒二十一年十月二十七日京報全録]  
　　宫門抄○諭旨三道録前○陜督楊奏知縣試署年滿補請實授並仍准調補摺○侍郎敬奏糾陳銀庫積弊片○將軍裕奏揀員更補知縣摺○將軍增奏請准軍台廢員免罪留營差遣片○御史陳奏請飭將文選考功兩司另議例章片將軍恩等奏請准添設筆帖式片○十月二十七日吏部翰林院鑲紅旗值日無引見○睿王假滿請安○那王因伊子賞公銜謝恩○山西巡撫胡聘之請訓導陳學棻等各謝署缺恩○鄭王信侯各請假十日○錫俟英信立山各續假十日○恩普吳樹悔各續假五日○景運門奏派更換紫禁城内值年派出瀾公○召見軍機胡聘之吳廷芬○○太子太保頭品頂戴革職留任陜甘總督臣楊昌濬跪奏爲兩當縣知縣蘇重熙試署年滿補請實授並仍補山丹縣知縣以重地方恭摺仰祈聖鑒事竊臣前以兩當縣知縣蘇重熙請補山丹縣知縣接奉部咨以該員何年月日題請實授行令聲覆等因行據甘肅布政使曾林按察使裕祥會詳准鞏秦階道丁體常咨據秦州直隷州知州張　轉據兩當縣知縣蘇重熙詳稱年六十四成山京淄川縣舉人由教習俸滿知縣簽分甘肅補用光緒九年十一月十九日到省試用年滿甄别留省補用嗣補兩當縣知縣十五年十二月初一日到任十八年大計卓異保薦二十一年六月請調山丹縣知縣溯自光緒十五年十二月初一到任之日起連閏扣至十六年十一月初一日試署一年期滿該州查該員蘇重熙老成練逹守潔才優堪以實授該道丁體常以該員辦事實心民情愛戴轉咨核辦到司該司等會查例載外官各項試用題咨試署俟試看一年期滿如果稱職原係題署奏署題請實授前來查該員蘇重熙年傭才優盡心民事洵屬稱職堪以實授又查題調要缺人地實在相需與例稍有未符准其據實聲明前以該員請調山丹縣知縣係爲要缺擇人起見兹奉行查兩當縣實授案據實以彼時甘省事多變通以致漏請實授且該員十八年曾邀大計卓請是已在實任之例其漏請實授之處較之已起叅限尙准據實請調繁要者似覺輕緩仍懇奏補山丹縣缺以重地方等情並來臣　查無異合無仰懇天恩俯念要缺需員仍准以兩當縣知縣蘇重熙調補山丹縣期於地方有裨如蒙俞允該員係大計保薦卓異俟奉准部覆照例給咨送部引見除將該員實授册籍咨送吏部查核外謹恭摺具陳伏乞皇上聖鑒訓示至所還兩當縣缺應請扣留由甘請補謹奏奉硃批吏部議奏欽此○○敬祐片再傳聞内務府廣儲司銀庫經户部　撥恊濟每年進欵百餘萬兩仍不敷用奴才查訪銀庫庫帳王伯平卽慶成祁芝山卽文瑞勾結庫官始而慶寬等繼而恒起等辦弊招摇無惡不作向章各省關報解内務府餉銀除照例交費及平飯外别無使費現在慶成多索交費否則稽延不收又照例應將餉銀收入銀庫再按各項應領者分期開放乃餉轉抬至庫門以外台階之上並不入庫不過一二刻卽將銀鞘抬至錢鋪聲言歸還外間借欠銀庫久成虚設而庫帳與庫官勾結在外私放漁利且在飯館酒肆開放領銀致有靴庘之名靴庫者庫官靴筒内帶有銀票也及至收回印領之後堂官並置不問是以庫帳等驕奢淫佚更不堪言其住宅百餘間與堂官無異其平夙於解餉未到以前均向票號豫借遇有内廷要需則聲言向號中浮挪歸結時任意盤剥似此情形直以朝廷帑項爲伊等囊中之物致欵項在在不敷應用良由舞弊已久積習太深若不從嚴懲辦何以禁貪污而重國帑抑更有駭人聽聞者廣儲司銀庫書吏龔席卿卽襲琛前曾冒充崇文門收視官役勒收私稅被拿有案自充銀庫貼寫後曾經盜用陵差車價並假造官文欲冒領庫項千餘兩當經堂卽中查明未容領出有案可稽又聞有私劈餉鞘用銀之事該庫官等寬隠匿不究復聽信庫帳慶成之言派充掌案香吏現又風聞該吏揑稱工部製造庫來文做金活復勾串鑾儀術書吏馬六等稱鑾儀衛有金活請領内廷赤金數千兩庫官並不查來又眞假聽其辦印片向大宫内數次領出赤金二百餘兩之多實屬膽大妄爲不法已極現當庫欵萬分支絀之時户部竭力設法添撥尙虞難繼若復任此等惡劣棍徒充當書吏與庫帳等狼狽爲奸任意使冒則庫帑以後之事更不堪言相應請旨簡派公正大臣逐件查明勿稍徇隠將併等斥革嚴行治罪並請飭下内務府大臣於各省解銀派員全行收庫令各司處所赴庫請領按期開放不准庫官携銀在外私放庶銀庫結弊可期逐漸清除而内帑日形充裕矣奴才訪聞旣確理合附片據賞叅劾伏候聖鑒謹奏奉旨已録○○奴才裕禄跪奏爲揀員更補要缺知縣以資治理恭摺仰祈聖鑒事竊查海城縣知縣黃毓森請升遼陽州知州經部議准所遺海城縣知縣員缺前經奏請以候補知縣吉利補授兹准吏部以該員係由候選知縣奏留奉天請試用班補用之員照例不准請補要缺今請補授海城縣要缺知縣核與定例不符等因於光緒二十一年七月二十日具奏奉旨依議欽此咨令另行揀選等因前來應卽遵照辦理查海城縣知縣係繁疲難兼三要缺例應由外揀員升調奴才於應升班中及通省實缺知縣内逐加遴選非現居要缺卽人地未宜實無合例堪以升調之員查選定章程知縣題調要缺應由現任人員内揀選升調如無實任堪調之員准以奉旨命往及曾任實缺候補並進士卽用人員酌量請補等開並查有卽用知縣楊樹年五十二歲係陜西澄城縣人由歲貢生中式光緒乙酉科舉人内戍科會試中式進士殿試三甲朝有三等引見奉旨著以　禄卽用欽此藏分奉天六月初一日在部領照當經請假回籍修墓十三年三月二十二日到省十六年正月飭委代理營口同知八日及卸是年九月十九日聞訃丁本生母憂給咨回籍守制十八年十二月服闋赴部起復十九年二月十三日領照回省是年六月委署奉化縣知縣該員才具安詳辦事穏練以之請補海城縣知縣海堪勝任與例亦囑相符合無仰懇天恩俯准以卽用知縣楊澍補授海城縣知縣以資治理如蒙俞允該員係卽用知縣請補要缺知縣銜缺相當毋庸送部引見所有揀員更補要缺知縣緣由理合恭招具奏伏乞皇上聖鑒敕部覈議施行再奉天府府尹係奴才兼理毋庸會銜合併陳明謹奏奉硃批吏部議　欽此○○增祺片再獲咎發往黑龍江當差戍員到配當差得力者屢經奏懇天恩飭釋疊奉俞允在案已革甘肅候補直隷州知州談定基前經陜甘總督楊昌濬以被叅革職輙敢逗遛甘省藉端生事並屢請開復出言無狀等情奏請發往黑龍江充當苦差於光緒十八年到配經前任將軍依克唐阿派在兵司行走隨同辦事並歴次派隸各隊緝捕盜匪頗有擒狼上年奉天軍務次派該戍員發遣原案實屬並無擬定罪名到配後亦知愧奮力贖前愆合無仰懇天恩可否俯賜免罪留營　　之處出　逾椿濡懇謹附片具陳伏乞聖鑒謹奏奉硃批著照所請該部知道欽此○○陳其璋片再臣前次條陳　　劉部續中進士人員保送一等請分别俸次年限一片欽奉諭旨著吏部議奏嗣閱吏部覆奏内稱此項人員以繼給中式進士食俸之日起補缺後就計歴俸已滿三年不論曾否捐免試俸卽准其保送等語是考功司核辦京察但以食俸之日起統計已滿三年卽准保　一等而補缺後之試俸已否年滿及試俸曾否捐免並不計及也然在文選司歴辦成案分部後續中進士人員試俸未滿不准題升並不准考試御史而題升定例　升缺出又係先儘一等人員題升設有員外已得一等而試俸未滿三年遇有郎中缺出准其題升乎抑不准其題升乎如准其題升則試俸三年之例幾成虚設且與不准考試御史辦法　覺兩歧若不准其題升則撲與先儘一等題升之例又屬相背種租室得非另行　　辦　總不得其平臣愚以爲試俸之例係專指捐納出身不准食俸者而言此項分部變續中進士人員　　於　補執之前先行食　並准其就計前俸保送一等乃獨於考試御史及題升時仍扣試俸與例者殊不相符且有　碍　行少　可否請旨飭下吏部將取　　功兩司例章會同另議以期晝一謹附片具陳伏乞聖鑒謹奏奉旨已録○○恩　　片　　　　　　　　　有　　　　辦漢文本摺曁承管衙署公牘事務繁重近年變通吏治添設民官公牘　增於背　　實相帮人者　仰懇天恩俯准奴才衙門該科房添設專司繕辦漢文本摺筆帖式一缺由該科房當差應陞之水師醫領抉止　　　内陳懇署部坐名部機照例唯缺支營　　　以資地租辦公奴才等係爲繕本　人愼重公務起見是否有　謹附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十一年十月二十八日京報全録]  
　　宫門抄○署普撥員奏報接篆目期摺○副都統樓奏報校閱秋操完竣並回關日期摺○將軍俸奏彚報添製器械軍火數目並開支馬乾砲費日期摺○御史烏奏篩颺陳米請覈議變通摺○江學政養奏叩謝天恩摺○十月二十八日户部通政司治事府正藍旗值日户部引○十九名刑部四名理藩院十四名鑲黃家五名圓明園十二名正紅滿四名鑲紅滿十八名鑲紅漢六名内務府十六名○載瀛假　請安○椿壽假滿請安並謝前引大臣恩○余聯沅謝授福建鹽法道恩○山東副將詹占元謝恩○全公橚貝子安興阿恩佑祥普各請假十日○崇光緒年各續假十日○侍稽處奏派查驗箭枝派出奈曼王那公○召見軍機余聯沅阿克丹○○署理山西巡撫布政使臣員鳳林跪奏爲恭報微臣抵晉接署撫篆日期叩謝天恩仰祈聖鑒事竊臣奉命補授山西布政使遵卽入都陛見仰蒙召見二次訓誨周詳莫名欽感陛辭後出京兹於十月初七日行抵山西省批准吏部咨闕九月十六日内閣奉上諭山西巡撫胡聘之未到任以前著員鳳林暫行署理欽此遵於十月初九日據署布政使雁平道恩霖將封存在庫山西巡撫關防提督鹽政印信並王命旗牌文卷書籍等件委員齎送前來當卽恭設香案望闕叩頭帖鎮任事伏念臣起家邸著觀政戎曹出守黔中旋分巡之洊陟提刑皖省更藩篆之頻權讐護疆符慙無涓效廼復絲綸寵貴屏輪是陳甫至河汾先權節鋪受恩愈重圖報益難查晉省爲右輔要區丁戊大祲以後時有水旱偏災元氣尙未全復旣值隴回不靖省北毗連河套伏莽堪虞行政首在得人宜選循良以資保障有備乃能無患亟須布置以固邊防况鹺爲裕餉之源弭盜實安良之本事無恩細關繫匪輕檮味如臣懼弗勝任惟有血誠自矢隨事認眞經理斷不敢以暫時攝篆稍涉因循以冀仰答高厚鴻慈於萬一所有撫臣抵晉接者無家　期並感激下沈除恭　題　外謹繕摺叩謝天恩伏乞皇上聖鑒謹奏奉硃批知道了欽此○○頭品頂戴山海關副都統奴才桂祥跪奏爲恭報校閱山海關等五處駐防官兵秋操完竣並回關日期恭摺具奏仰祈聖鑒事竊奴才前將山海關八旗官兵馬步騎射認眞考騐畢循例前往所屬永平府冷口喜峰口羅文峪等處駐防校閱秋操由關起程日期恭摺奏報奉硃批知道了欽此欽遵在案奴才卽於九月十一日帶印起程前往各處認眞校閱已於九月二十五日事竣回關復將山海關八旗官兵槍砲陣式刀矛雲梯分日校閱現已一律竣事綜核八旗官兵馬步中靶均在八成以上原設新添抬槍鳥槍义子槍子母砲分撥各隊排演陣式演打連環過堂均屬聲勢聯絡步伐整齊奴才認眞校閱演放鉛丸中牌均在七成以上刀矛雲梯便捷可觀其馬隊演放三槍三箭技藝亦屬嫻熟有準技藝優者當塲獎賞生疎者分别責革勒限學習每至一處奴才嚴諭該防守尉等務將兵丁馬步槍箭以及各項技藝認眞另行訓練務期精益求精咸成勁旅並面諭守口官兵等認眞盤察嚴密巡防不准稍涉懈怠至所屬官員内如有衰憊不職疲玩怠惰者卽行隨時嚴叅斷不敢稍事姑容致滋廢弛以期仰副聖主整飭戎行修明武備之至意所有恭報校閱山海關等五處駐防秋操完竣並回關日期各緣由理合恭摺具奏伏乞皇上聖鑒謹奏奉硃批知道了欽此○○奴才依克唐阿跪奏爲彚報添製器械軍火數目曁馬乾砲費先後開支日期分别繕單恭摺具陳仰祈聖鑒事竊奴才奉旨添募敵愾新軍因軍火不足曾經派員在山東吉林奉天遼陽新民廳等處製造銅鐡木各項砲位曁華洋各式抬槍以及砲車砲馬一切佩帶並購鑄子彈碾砲火藥修造地雷又外製營中應用鐡鍬刀矛等件統共所需銀兩均由正餉項下動支隨時照價發給再由南洋黑龍江神機營以及各軍撥來洋式各砲並就地鑄就華式各砲按日應支馬乾砲費亦照章隨時核發惟南洋撥來馬克遜砲價若于現未咨報前來應俟到日另案奏報謹將添製器械軍火等項數目並各砲到營日期砲馬匹數先行分别繕單陳明以俟核銷再行造具細册除咨户兵工部備案外理合恭摺具陳伏乞皇上聖鑒謹奏奉硃批該部知道單二件併發欽此○○江南道監察御史奴才烏爾慶額跪奏爲篩颺陳米關繫匪輕請旨飭交覈議變通以示鼓勵實於倉庾全局大有裨益恭摺仰祈聖鑒事竊奴才於本年六月欽奉恩命稽察南新倉事務數月以來凡經開放莫不認眞查核利弊昨因放米至倉是有紳士碎米撥積一厥詢係何項土米據監督花户凡此係篩颺折耗因光緒十七年倉塲查驗各倉見厫座年久失修有坍塌以致陳才　朽若不設法放出誠恐日久霉變皆成灰土墳劄飭監督花户雇覔人夫篩颺一律乾潔然後分成搭放彼時實存粳秈米數二十六萬餘石除上色好米十三萬石無庸篩颺並除已成霉變壞米八千餘石不能篩颺外尙有二十萬餘石認眞篩颺折耗計七十餘石奴才聞其篩颺實屬善政並思米旣紅朽一經篩颺必有折耗勢所必然又問此項土米曾否呈報倉塲據云已經倉塲會同户部議駁在案謂各倉存儲米石例有折耗定數不得於定數之外再加折耗倘有篩颺折耗卽飭監督責令花户如數賠補不准報銷等語奴才伏思部臣倉臣旣飭篩颺不准折耗意存恪守成例嚴防弊端愼重倉儲不爲無見然其中除弊興利實有未見至極者當日倉儲誠恐陳米積久化成灰土故飭篩颺原爲因時制宜創辦變通有此美舉則折耗之數自不得以常例繩之繩之過急則患從此生不可不預爲防也查篩颺之舉由於紅朽之故由於積久並非花户暴殄棄擲偷漏所致若如所議飭監督責成花户篩颺折耗如數賠補恐不能折服花户之心縱令監督有轄制之權可以從嚴督責然必責以實事方可望其聽從若使迫之以威特恐於事無濟卽今各倉均有虧欠惟虧欠之弊歴年已久官非一任吏非一人一旦責之目前已非易事然猶竭力彌補者或冀萬一補足之想自可保全身家耳今若重以篩颺折耗之米又令其如數賠補若非使之望洋興歎勢必挺而走險併其實在虧欠之項亦置之弗顧嗣經倉虧查確彼已潛逃若至各倉花户均已潛逃倉中虧欠將如之何卽令法不容逃嚴拿到案置之典刑終於倉虧何所裨益是責賠折耗之說聞之似覺森嚴行之實形疎略非徒無益而又害之然猶不止此也尤可忍者倉儲陳米自此誠恐廢弛聞前各倉自奉劄以後無不踴躍遵行不惜僱夫工食所存紅朽之米方期漸次放出乃今自聞責賠折耗之議旣出則篩颺善舉反爲畏途無不嘆息紛紛停止及各旗領米多有挑剔各倉旣無篩颺之米自可擇其上色開放於是新陳劄放之例則亦僅存其名而紅朽之米依舊任其霉變勢必如前倉塲所云日久霉變皆由責賠折耗之所阻滯誠可惜也且夫篩颺折耗一細事耳而致有害於倉庾全局如斯之甚奴才目擊時艱是不得不善爲籌畫設法變通竊願全此善政以期推行擬請飭下倉塲侍郎查應盤放各倉由奉劄篩颺之日起實存米石若干内中有必須篩颺者核計確數會同户部務定限制遇有盤放清楚之倉派委妥員將篩颺土米認眞勘查核以應篩陳米數目如逾限制責令花户賠補若無浮冒准其報銷以示體恤庶公道在人心衆皆知所鼓勵至折耗土米可令變價解部以昭核實俟陳米放盡此例遂止議定之後再由倉塲劄飭各倉仍申篩颺之令無任陳米日久霉變並飭各倉將實在虧欠認眞彌補不得視爲具文似此核實酌辦則陳米不但無霉變之虞而折耗亦無浮冒之弊奴才爲整頓倉儲除弊興利起見敬謹繕摺據實詳陳伏乞皇上訓示施行謹奏奉旨已録○○内閣學士兼禮部　　銜江西學政臣黃卓元跪奏爲恭謝天恩仰祈聖鑒事竊臣於寗都州棚次接准兵部火票遞到吏部咨開光緒二十一年　　　三日奉硃筆黃卓元補授内閣學士兼禮部侍郎銜欽此聞命之下感懼無措當卽恭設香案望闕叩頭謝恩訖伏思　　　　士備職詞垣書窺東觀學旣愧夫淹通班列西清才尤疏於潤色乃華資之洊歴更簜節之叨持曾莫效夫涓埃敢妄希夫遷　　　　小　巽命叨晉升階被寵兢惶撫躬跼蹐考内閣職居清要批本曾叅恊同况禮部典重秩宗兼銜亦爲異數班資愈唆報　　　　　有鏤骨思酬銘心誌感供職不分内外勉矢其難其愼之衷竭忱無間初終時勵惟寅惟清之戒庶幾稍答高厚鴻慈於　　　　　臣感激下忱謹繕摺叩謝天恩伏乞皇上聖鑒謹奏奉硃批知道了欽此 
 
