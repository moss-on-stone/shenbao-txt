# 1898 - 315 - 4909191

 

Page 1

 
 
[分館遷移] [  申報館主人]  
　　蘇城包衙前鳳鳳衖向由本館設立申昌分店批發逐日報章以便諸君就近購閱近因是處房屋狹隘諸多不便業已移至閶門内東大街和森祥珠花店内發售報紙賜顧者務請認明往購可也此佈 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報館及申昌書畫至購取可也此佈 
[外臺秘要出售] [  圖書集成局啓]  
　　是書爲唐王剌史燾所輯刺史在臺閣二十餘年蒐求古今奇方凡一千一百餘種哀成四十卷鈎元提要卓著靈效宋孫中丞刻之於前明程敬通先生刊印於後岐黃家久已奉爲圭臬惟板本久已散失市無流傳本局由日本覔得初印原書用新鑄鉛字排印紙墨精良校　詳愼現已工竣碼洋兩元五角在申報館申昌三洋涇橋焕文書局文淵山房棋盤街江左書林十萬卷樓曁漢口鴻文順記湖北省城焕文書局發售此佈　 
[愼防逆黨煽惑海外華人說]  
　　逆首康有爲之惡蹟本館已逐加指斥普天率土凡有血氣者當無不髮指眦裂爭思食肉寢皮矣而不知其黨梁啓超之悖悍兇頑亦有不亞於康逆者前日曾登湘中紳士王益吾祭酒諸公公呈湘撫禀稿聲其罪狀請斥退時務學堂講席以端學術而正人心義正詞嚴無殊斧鋮昨又得湘人士郵眎梁逆所批時務學堂課卷更覺悖妄紕繆有類喪心病狂其一曰中國之稅至本朝而輕極孟子所謂輕於堯舜之道者大貊小貊也噫我朝厚澤深仁淪肌浹髓而梁逆竟以貊比之無交無君孰有甚於此者乎其一曰中國萑苻甚熾上無禮下無學賊民興喪無日矣我不知梁逆亦是戴高履厚含生負氣之倫否何以忍心痛斥朝廷竟至於此其尚得齒於人類耶其一曰臣也者與君同辦民事者也如開一鋪子君則其鋪之總管臣則其鋪之掌櫃等也有何不可以去國之義彼梁逆早存一敗事後隻身遠遁之意於胸中乃欲誘人背君去國窺其師俯其毒蓋更甚於洪秀全楊秀淸之流矣原刻擬以漢奸龔孝拱等人竊恐尚未情眞罪當其他種種狂妄之說直與猘犬無殊所最爲悖逆不堪幾令人不忍出諸口者謂議院雖創自泰西實吾五經諸子傳記隨舉一義多有其意者惜君統太長無人敢言耳鳴呼噫嘻我壹不知梁逆亦是食毛踐土之人而敢爲此語其於君統太長之上加一惜字殆將思顚覆我國家耶只比一言而已萬死不足蔽厥罪矣今者譚林諸犯早已懸首藁街而梁逆竟肆其狡兎之謀遁而之日本諒必與康逆及昔年謀叛之孫文輩羣聚一處互肆其詭計陰謀目前已鐵案如山萬不患其重返中華再謀叛逆然華人之旅居日本者或設肆或爲夥或作工合通商各埠計之以數萬名計此數萬名中深明大義者固不乏人然安必無識見游移致被逆黨暗中煽惑互相勾結重肆狡謀星火燎原豈可不預爲之防範雖日本耳目較近不患逆黨之暗長潛滋而航路旣通無遠弗届彼康梁諸逆烏能逆料其不舍而他適復恣其逆𦦨煽惑我經商歐美各洲之華人然則將由星使領事拘回治之乎曰是不能前者孫逆逃至英國經駐英大臣龔� 
星使設法　留署中旣已入我網羅仍由英外部强行索去新疆叛犯白彥虎雖以曾襲侯之使才卓亦亦無從向之索回蓋格於中外律例之不同有非可强彼以就我者也則將如之何而可曰苟能如俄人之禁錮白彥虎使不能作浪興波此策之上者也否則當由政府移知星使將康梁諸犯之逆蹟刊印成書分給各埠華人使洞然於若輩之謀圍頣和園偪勒皇太后實屬罪不容誅平日所箸逆書亦無非欲攪亂乾坤並無寓在除舊更新之意而保國會中　保中國示保大淸字樣尤爲狂悖無人理萬不可悞爲信從庶幾諸逆計無所施惟是殘喘苟廷不復能陰相煽結乎否則孫文旣逃避卽有康有爲梁啓超諸犯繼之安見康梁諸犯逃避之後不又有桀鷔不馴者起而爲大逆不道之事致勞宵旰之憂勤乎蟣蝨微臣隠憂莫釋因爲此說以告世之明於順逆者 
[本館接奉電音]  
　　昨日上午京師飛電傳來上諭五道懿旨一道硃筆一道敬謹譯登○九月二十八日奉上諭本日召見之河南候補同知黃鳴岐著發往武勝新隧交載漪差遺委用欽此同日奉上諭京師門禁理宜嚴肅所有紫禁城及内外城派出値班官兵該管大臣及查城大臣自應逐日巡查乃近聞時有閒雜人等上城該値班官兵等所司何事嗣後該大臣等務當嚴密稽查禁止閒人任意出入官弁兵　倘有曠班情事卽著從嚴懲辦以警玩泄欽此同日欽奉慈禧端佑康頤昭豫莊誠壽恭欽獻崇熙皇太后愨旨奕劻奏遵旨校閱甘軍馬步各營　演完竣據實覆陳一摺董褔祥所部全軍經奕劻認眞校閱各營弁勇一律精壯隧伍亦甚整齋一切分合進止均能嫺熟該提督治軍嚴整教練有方深堪嘉尚著賞給白玉翎管一支白玉搬指一個　玉鑲小刀一把交董福祥祇領以示優眷並著賞給該軍兵勇銀一萬兩由户部給發並發各小卷袍褂料二百卷著董福祥分别賞給營哨各官所有該提督所部甘軍著休息數日卽行移赴駐紥處所認眞訓練務期精益求精以副朝廷整軍經武至意欽此同日奉上諭閩浙總督邊寳泉淸正持躬老成練逹由編修御史洊摧封圻自简任閩浙總督以來整躬率屬勤政愛民任事實心克盡厥職前因患病奏請開缺迭經賞假調理方冀醫治就痊長資倚畀兹聞溘逝軫惜殊深邊寳泉著加恩追贈太子太保銜照總督例賜卹任内一切處分悉予開復應得卹典該衙門查例具奏靈柩回旗時沿途地方官妥爲照料伊子怡棠怡桐均著俟及歲時由該旗帶領引見用示篤念藎臣至意欽此○二十九日奉硃筆陸潤庠補授國子監祭酒欽此同日奉上諭倉塲衙門順天府奏請撥王恕園等處粥廠振米一摺所有通州王恕園等處粥廠煖廠棲流所加恩著黨給米一千五百石以惠窮黎餘依議該衙門知道欽此同日奉上諭長萃劉恩溥奏全漕告竣請將出力員弁獎勵一摺本年江蘇等省海運河運漕白糧米數萬石先後抵通經長萃等督率坐糧廳等騐收完竣辦理均無貽悞閏萃劉恩溥均著交部議叙所保出力文武各員均著該部議奏單三件片一件併發另片奏候選教諭王池等請照原保給獎等語著該部一併議奏欽此 
[聖體漸安]  
　　京師訪事人來函云自九月初十日以後每日依舊由内廷傳出皇上脉案藥單交六部九卿各堂官閱看主方者仍係前曾請脉之六醫據稱月望以來聖躬較前者少瘥從兹殄攝得宜再扶以藥力當可日漸告痊矣薄海臣民爲之欣慰無已 
[故督遺徽]  
　　閩浙總督邊閏民制軍因病出缺已列報章按制軍由翰林登御史臺素以淸正見稱某中堂在　 
 
 

Page 2

 
 
總督任内奏獻瑞麥制軍專疏劾之　直之聲傾動中外後以給事中授西督糧道按察使攉江西布政使陜西巡撫調任河南所至淸正勤愼 
未幾謝病歸中東之役由告病巡撫　閩浙總督異數也到任後整頓吏治一洗貪風其劾黃藩司去位一事閩人士尤交口稱之 
[董軍瑣紀]  
　　京師訪事友人來函云自九月初六日甘軍與鐵路工人滋事後卽奉調東行連日行經蘆溝橋一帶至初九日復因裝載木石之鐵車放氣驚走甘軍路旁之馬甘軍復向鐵路工人爭辯旋竟互相用武車上某西人施放洋槍撃傷一勇衆勇併將西人毆撃受傷衆工人亦齋集互鬥各有傷痍勇丁有因傷斃命者西人乘間逃避甘軍拘工人四名而去蘆漢鐵路因之停工嗣胡雲楣京兆奉旨查辦刻已回奏尚未知如何了結也○九月十五六兩日甘軍次第排隧入都董軍門福祥亦於十五日進城仍息駕正陽門内東交民巷李姓家其隨來之勇則小住於大甜水井駝廠中廠亦李姓之產向爲蒙古來京卸駝之處地甚寛敝各勇暫住不至擁擠十六日軍門請安後奉皇太后愨旨命軍門駐紥南苑訓練兵丁軍門遂於十八日出京赴南苑練兵祇留一營在京駐紥其餘駐南苑者十營餘則分駐東南一帶以資防守○目下甘軍雲集京城内外糧食最爲要需董軍門前謁王𧃍石司農擬就近在京購買米豆以足兵食司農告以宣武門炸子橋同義糧食店爲京師富商所開資本殷實可靠軍門卽遺管理糧餉之某君至店商議先兌付銀五萬兩按照巿價批定米豆若干次第運交防營以後續行兌付店中人因刻下白米短少近畿稻田雖云豐稔而收穫無多南米又來者寥寥恐不能源源接濟商議數四終不敢應承遂作爲罷論聞現在軍門已另行委員赴他處購求矣 
[祖餞誌盛]  
　　廣州訪事友人云許筠庵尚書重膺寵命简授閩浙總督感激馳驅卽擬於九月二十三日起程赴滬另附他船北上十九日兩廣總督譚制軍設筳署内祖餞行旌二十日司道各官在廣雅書局設筳水陸紛陳衣冠蹌濟制軍不忍重拂雅意逐一酬應並詣各衙署辭别行色忽忽頗有君命召不俟駕之槪粤省中協黃協戎特撥親軍二十名營官一員爲之沿途擁護　 
[楚礦重開]  
　　蘇州訪事友人云蘇省升用知府能太守良瑞籍隸楚北向有祖遺山地在京山安陸等縣所產銅煤鐵礦苗素稱饒富光緖十三年曾禀請前南洋大臣左文襄公批准試辦旋因春夏陰雨連綿不能開採因卽中止迄今已閱十餘載太守以各山礦質甚佳若棄而不取頗爲可惜遂會同丁經生觀察姚芝眉司馬侯大令鎭邦等籌集股本商訂妥章禀請總理衙門酌撥欵項以襄其成現聞此事業已批准俟南洋大臣頒給鈐記卽帶礦師砂丁前往開辦矣 
[招選學生]  
　　金陵訪事人來函云省垣紳士胡君光煜及前湖南龍山縣知縣李大令智儔禀奉南洋大臣兩江總督劉峴帥批准在省城創設勸工學堂並撥給四牌樓自强軍舊日營房作爲學舍現已一律修整應用棧器亦均購齋擬招選學生自十七歲至二十四歲者六十人二十五歲至四十歲者四十人皆須有力不吸洋烟者方能中選共二十四歲以内者須先赴奇望街礦務總局内報名面試但能識字抄寫便可入選 
[妖僧敗露]  
　　蕪湖采訪友人云由蕪湖往南陵中間道經石桅後茫茫前路水抱山環其中向多伏莽歴年航船之失事者已難數計近日聞上游十餘里小河窑有妖僧自號九千歲者往來西河金家閣三埠管黃墓渡一帶鄉鎭開山放票煽惑愚民手下羽黨密若繁星民人受其愚者每人先給洋銀一枚錢四百文彼卽授以票布一方上有飛龍山忠義堂等字樣及英雄蓋世鐵面無私等口號令人誦習謂可永保身家鄉民畏其猖狂多有曲意承順者致附近一二百里内其黨何啻恒河沙數某日又令從者每人供給靑蚨一百零八文名曰解貢卽以小河窑開設烟館之匪黨佘國興家設壇坫事經道憲張觀察訪聞密令三埠管厘卡委員房子明少尹偵勘屬實遂於九月十四日黃昏時密派保衛營饒冀卿守戎帶勇十餘名悄往掩捕此處距蕪湖四十餘里時交二鼓飛馳而至猶僅參横斗轉月挂疎林匪黨正在烟館中短笛吹殘一枕黃粱夢入華胥國裏守戎餘勇四面把守然後破門直入一鼓成擒計獲匪黨中之放票要犯羅永興等四名起獲票布一捲小刀數柄獨妖僧已不見所在拷訊其黨四處搜捕亦無蹤影守戎恐久廷生變先將四匪及佘押來蕪禀奉觀察交發審局研訊四匪供稱妖僧先於三日前出遊未返必匿跡附近鄉間旋有鄉民願爲眼線守戎乃復於是夜帶勇再去偵緝連緝數日雖得端倪皆用先後絫差仍被漏網兹聞道轅已先將帮同放票之雜佘二匪監候質訊其餘二犯則訊係愚民之被誘者想將來尚可脫身事外也 
[並無士匪]  
　　蕪湖采訪友人云上月二十八日報紀士匪蠢動一事本係得自官塲兹聞高　縣境與皖南宣城交界處並無匪徒縣主亦未嘗有請兵彈壓情事惟春間所報高邑盜案則事出有因祗以地名人名展轉傳悞耳先是高湻所屬東　鎭附近民人胡治森家夜被盜刦村民羣起追逐擒獲盜黨一名捆送東壩巡檢署由陳少尹押解進城縣差令改爲竊案胡不允遷廷數日少尹遂據情申揭大憲札委溧水縣某明府一再騐勘以胡家係茅屋土牆門窓户扇未見撞損新痕不足據以爲眞正盜案紳衿施珍等事不干已不應冒謁官長指引履勘仍以竊案定讞而將二尹撤任調省察看類而紀之亦以昭本館實事求是初無成見於其中也　 
[查匪宜愼]  
　　廣州訪事友人云九月初旬新安匪首鍾養水號发召羽黨濳謀起事經地方官飛禀大憲飭鄭協戎帶勇往剿鍾匪知大軍雲集螳臂不克當車遂卽逃逸嗣經設法密拿業已成擒餘匪亦皆解散藩憲岑方伯因念前者委員查訪未悉詳細情形貿然禀覆當卽嚴行申飭並牌示云照得前因新安縣匪民將次滋擾事關緊要當經傳諭周守戎開銘遴派幹員迅往查探實在情形惟現據周守所委之員蔡令简梁到轅銷差於傳見時對答支離該處情形竟似茫無知曉本司以事關緊要恐該縣禀報不實特諭委查探乃該令並不認眞查探明白似此糊塗茺謬豈不貽悞事機應將該令記大過一次以示懲儆此後如派委查事各員務當認眞查探明白禀覆毋得含糊欺飾自取重咎至各屬守丞牧令等遇有委員查諭之件亦須委派幹員前往倘或委人不當恐亦責有攸歸其各凛遵毋違特示 
[鳩江火警]  
　　蕪湖采訪友人云九月初九夜南岸江口廣豐洋棚比鄰茅龍作崇𦦨吐紅霞十丈火龍夭矯長空江水爲之盡赤又値封� 
姨肆虐火毬亂飛致北舍南隣登時波及轟轟烈烈直欲燒斷月窟天根僅餘中間源記米棧及洋棚免遭大劫約焚一點餘鐘始熄計燬茅屋七十餘家類皆三楚客民之蕩槳爲生者兒啼女哭殊令人入耳心悽是夜道憲因火勢逼近鈔關親自到塲彈壓文武印委員弁更皆指揮灌救餘力不遺是以匪徒雖有趨炎附勢之心卒皆斂手而退火滅後據保甲巡員禀稱内中赤貧凍餒者計六十四家道憲大沛廉泉每家散給洋銀一枚以資振恤又得善堂循例散施蘆席錢米俾焚香掃地重葺蝸居不數日卽有縷縷炊烟出自茅龍頷下矣至起火之由聞係向姓家因算帳起釁折案過猛致桌上所置火油燈撞翻炎𦦨飛騰遂兆焚如之卦云� 
[蘇省官塲紀事]  
　　蘇州訪事友人云華亭縣金山司巡檢顧少尹光第現在丁艱所遺之缺經藩憲聶方伯詳請以本班遇缺先巡檢汪少尹貽尊署理○委辦北　冬防湯二尹東暉假冐紳士費屺懹太史之名修函營謀差使爲臬憲查悉立將委札吊銷並記大過三次停委三年以示薄懲所遺之差改委沈子餘二尹前往接辦○藩庫現有餉銀急須解往金陵經上憲遂委朱大令賡旦押解起程大令奉札後遵卽趨轅謝委料理行裝不日卽當就道矣 
[遼水冰花]  
　　牛莊訪事友人來函云營口電報局務自楊大令勉貽接辦以來已逾兩載兹聞楊君經上游調回總局專掌度支營口一 
 
 

Page 3

 
 
　另委查線總巡黃鍚臣大令開文接辦大令係廣東嘉應州人由電報學堂出身於電務甚爲熟悉月内當可到營約於十月朔日卽接鈴任事矣○營口花會共有四處被其害者指不勝屈自天增棧庖人賭負殞命後河沿某船甲長等二人又因賭相繼自盡一月内已害三命至婦女婢媼因此喪廉失節者尤多事聞於道憲出示通衢剴　勸戒然言者諄諄聽者藐藐苟非嚴行懲辦恐不足以懾若輩之心也 
[津沽客述]  
　　天津訪事友人云開辦冬防宜先淸查保甲本届津郡由練軍五營及城守三營酌派勇丁分叚梭巡以防盜賊現在城廂内外已由保甲局查明户口給以門牌各營勇丁亦分地叚修蓋棲止之所俟孟冬之朔卽須一律舉行矣○唐沽地屬海隅向無巿面茅　草屋鱗次櫛比一遇風雨往往頽敗不堪去歲始由有力者購地塡泥至今歲鳩工建屋三百餘椽景象一新居然輪奂山邱華屋蓋不勝今昔之思矣 
[漢臯近事]  
　　漢口訪事人云漢口自大火之後匝　不雨和暖如春絶非深秋景象風乾物燥火警迭生居民亦易染時症益以四鄉旱魃爲災相彼老農情殷望澤不知碧翁翁肯命雨師稅駕否○向來沙巿帮之在漢口設莊貿易者油鹽錢布最爲暢旺不料近日市面寥落成本不敷以致虧折倒閉時有所聞黃陂街天元花行内某沙號已勢成弩未一敗塗地而又有沙號張積昌效高飛之鴻鵠所欠外欵約有四五萬之譜紹帮各錢莊均被累不淺○前者漢口某烟袋店主因大火之後市中謠言四起遂將貸件運回黃陂暫避詎料船至道厘卡司事巡丁認作私貨勒令罰錢三百千文方允了事店主迫於抑勒不敢不從事爲地方紳士所知大爲不服聨名上控不識將來作何了結也○漢鎭被火之地前經督憲張香帥札飭地方官嚴諭災户於起造房屋時一律將街道讓寛一丈六尺蕩蕩平平　容東洋車來往近聞有人紏集股分擬設車行以關利源而開風氣云 
[金焦寒黛]  
　　鎭江訪事友人來函云鎭江姚一灣章積昌桐油店係漢口分莊近日忽接漢皋來信知本莊忽然倒閉虧空三四十萬金所幸鎭郡分莊尚存桐油三千餘桶凡本街各錢鋪之有欵項往來者紛紛具禀到官請將貨作價抵償藉免虧累○今歲自夏徂秋闔境均稱安謐近因天氣驟寒患瘧疾者甚衆是以城中操岐黃術者頗有應接不暇之勢大小藥鋪尤占利市三倍○常鎭通海道長久山觀察曾札飭丹徒縣王大令出示曉諭城廂内外居民舉辦圑練以資守衛現本城及四鄉居民各遵奉憲諭一律舉行無事則各守疆界有事則齋出救援因是近來地方頗稱安謐刧案亦屬寥寥團練之益固非淺鮮也○邇來辦理冬防極形嚴密道憲長久山觀察會同新兵前營吳叅戎水陸總巡周都戎每夜督率弁勇携帶洋槍在各處巡查霜柝之聲通宵逹旦遠近匪徒一律懾伏是亦閭閻之福也 
[上海官塲紀事]  
　　昨日午前前湖南巡龍門書院山長吳淸卿中丞由蘇來申命駕至敬業書院拜會上海縣王欣甫大令大令因公他出由家丁擋駕○提右營叅將廖楚材叅戎定於昨晚因公赴松昨日飭丁分投各衙門辭行 
[諭民安分]  
　　上海縣王欣甫大令蒞任後調查按管卷内有奉江蘇藩憲聶仲芳伯札開本司訪聞松屬各鄉鎭有等棍徒開設茶肆終日招集游手好閒之人引誘鄉民聚賭抽頭無知愚民墮其術中往往傾家蕩產無以爲生再有開設烟館藉以窩留匪類及招婦女搭臺彈唱花鼓淫戯搶孀逼醮拐賣婦女搭串訛詐等情事飭令嚴行查禁以敦風化等因因卽飭差嚴密查拿並傳諭各圖地保隨時禁止如敢違犯定當拘案嚴懲 
[嚴禁謠言惑衆示]  
　　上海縣爲出示諭禁事准　封正一眞人府張移開竊於七月二十日據友人函告并寄送刷單一紙妄揘敝府之名撰刻妖言惑衆云戊戌年人死大半自七月至九月柛哭鬼呌夜間有聲不可答言等語並妄開藥味尤屬茺謬杜撰倘愚味無知經搖惑妄投爲害匪輕其刊板存上洋新北門内東城脚陸吉泰紙號合就粘單請提該紙號陸吉泰研訊究辦并示禁等因到縣准此合行出示諭禁爲此示仰軍民保甲人等知悉爾等須知妄言禍福以及混造無稽謠言煽惑人心大干例禁自示之後凡爾良民平日惟當安分守法自能感召天和共安耕　切勿輕聽謠傳受其愚惑倘仍有不法棍徒造謠惑衆情事一經訪聞或被告發定卽嚴拿究辦不貸其各凛遵毋違切切特示 
[領事行期]  
　　法總領事白藻泰君因有要公須赴金陵謁見督憲劉峴師定於本月初二日卽禮拜二乘兵輪船起程俟抵白門然後泝江上駛再赴蕪湖公幹 
[水手釀命]  
　　前晚某兵輪船水手甲乙二人登岸後步至洋涇浜西酒肆沽飲酩酌大醉一言不合遽啓爭端兩不相下大肆兇毆以致當塲撃斃其一肆主見釀命案卽將兇手拘送法界捕房未知如何懲辦也 
[放火何多]  
　　前晚楊樹浦慶祥街菜市被匪徒濳置火種至二鼓後火勢炎炎直上幾肇焚如幸有途人瞥見大聲呼救近處居民急卽汲水澆灌得卽熄滅事爲巡防局員姚殿卿二尹訪聞立將看守案巿之某甲提局訊問本擬責賠被燬各物姑念貧苦不予深究諭令嗣後格外小心○前晚法界後新街某姓燭店忽有人將火油塗抺其門希圖縱火幸爲巡街捕所見向前盤問火匪見事不佳乘間兎脫因卽叩門告知其故翌晨店主投報捕房疑素有嫌𨻶之某甲所爲捕頭令將甲扭請讞員究辦� 
[押追租價]  
　　美最時洋東投英界公廨控江春池陳馨甫租船悔議前日經署理讞員鄭瀚生大令與德繙譯福君升座會訊原告洋人未到江供開設長春客棧當向洋人租船時雖蓋有店號圖章然所立議據均陳所爲小的以不識洋文故託陳介紹且輪船尚未開行安能向小的索取租銀一千五百兩陳供小的雖爲中証其事皆由江主持鄭大令商之福繙譯官以江旣立議單不能推諉著將租價限三口内照數繳案江陳二人交差看管逾限卽將長春棧拍賣備抵 
[上海巡局紀事]  
　　前苑十六鋪巡防中局委員潘仲泉二尹飭傳更夫棚夫汛捕地甲人等至局諭以嗣後於晚二鼓後棚門一律下鎖如有來歴不明形跡可疑之人須細加盤詰不得受賄縱行倘不遵依定干查究衆皆諾諾而退○前日偷兒陸阿如在某姓家竊得雄雞一頭由巡街捕勇拘入十六鋪巡防南局局員鍾偉如二尹提訊後判責二百板交捕驅逐 
[接錄治河條議]  
　　一堤工當外灘水漲之時忽然走漏須看水之旋渦處所或以鍋覆或以絮塞如堤外之水不過淹堤二三尺堤内平地不過比外堤矮一二尺過水不甚大者可調人夫於走漏之處緊築大隄急築小月堤一道攔定走漏之水勿令伸腰出頭聽其流滿月堤内空處則内外相抵不致過水復於月堤兩頭用土實塡於水池内築小戧堤一道可保鞏固此内堵之法倘堤外水深五六尺堤内平地比外矮數尺則倉猝相乘何能築此高厚月堤宜飛運軟草鋪廂用土層層加壓出水則流自斷如無草堆積之處則暫拆附近民房苦草於堤外坦坡下挨次鋪廂來往挑土運草之夫只可於堤頂草上行走不可傷著堤坡此外堵之法此二法俱係急救斷流之後仍須挖開堤面尋出走漏之處層層用土堅塡庶無後盧矣一治河宜溝四防二守何謂四防曰風曰雨曰書曰夜風能刷水汕隄宜護雨則衝隄淋溝宜修畫恐水漲宜禦夜怕盜决宜巡何謂二守曰官曰民官乃在官之兵夫非專指官員而言也民乃近限之白姓非統合境而言也兵夫可守於平時若遇水漲工險下婦簽椿之不遑無暇他及故須百姓協守百姓只可調撥水漲若水落工平農事不可緩也故歸兵夫修守然當大風大雨畫旦難持又兼黑夜燈不能燃官兵人夫力不易施全在平時修治堤身蟻穴鼠洞旱爲堅塡水溝浪窩務刨到底層硪夸築毋貽隠患則風雨黑夜自可抵禦若平時不肯留心直至人力難施之候未有不敗壞决裂者上負聖朝下　民生　守者能不愧於心乎山東籌振委員江蘇金遺秦寅謹擬 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西報論湖南通商事]  
　　天津國聞報譯倫敦某報云湖南一省現欲通商並將洞庭湖開拓其中利益各報論之詳矣攷湖南富庶中各行省船舶在洞庭湖轉運亦極便捷長沙府城之湘河相距三十里已有工程師騐過中號輪船一年中有九個月可以駛至衡州入水九尺深之淺水船則終年可以行駛長沙爲通商都會若將長沙開爲通商口岸則於全省皆有利益湘人立志甚堅然並非不喜西法且多有喜與西人交涉者長沙省城已創設電燈並設書院教習英文矣第二站地名湘潭爲茶葉出產最盛之地商務較勝於長沙長沙爲首郡首縣夙稱繁劇離湘潭七十英里有一府城名曰衡州輪船之入水淺者可以入内行駛離湘河口不遠有一小鎭有水數支從此處匯流前擬將此地作爲通商口岸湘陰之地不通商務其地亦不俣開通商埠常德府沿河一處極合作爲通商口岸船舶由沿河開至常德過此卽不能行其地商務繁盛洋貨銷流亦廣岳州在洞庭湖口其地亦不合開雖未見與西人搆釁惟欵特西人禮貎似不甚周到如在此開通商口岸不過湖南所產之茶可以載至岳州再由岳州换輪船運至漢口轉運較便然亦未必有大利益也洞庭湖之船舶運貨維艱若將湖南省洞庭湖開通輪盤可以駛行貨物運載定有利益運載便捷則漢口商務更形暢旺湖南通商卽有如此大利日本人必致起而生心暗相傾奪刻已有日人多名整頓已國貨物使其設法多銷矣 
[上海縣署紀事]  
　　福山鎭總兵韓總戎有馬一匹於七月間被賊行竊來申經徐家匯巡防分局巡勇拘　解送法華司署司官王二尹將竊犯訊辦發落其馬另由某姓具結領去現爲總戎所知派兵至法華司署聲明其事王二尹卽將原贓馬匹查提到案昨日申送上海縣　請王大令核奪大令查悉來兵已去姑將馬發往放生　候總戎來信再核○朱洪喜向在虹口頭　開設合茂乾記煤炭店於今春三月倒閉結欠同業全泰豐泰等五家貨銀二百八十餘元控經英界公廨移送到縣訊追交保限繳前日新任上海縣王欣甫大令查閱舊卷以此案早由沛大號主沈汝蘭將朱保去迄今已逾兩月尚未繳銀特發牌票飭令原差立催沈汝蘭將朱交案嚴行比追○前日保甲總巡戴子勱明府派勇解送淮安府山陽縣人沈長發一名至上海縣聲稱此犯由新閘分局送來因在馬路上見李王氏手持靑蚨六百文遂强行搶刧拘解到局後訊係遊勇當經責枷懲辦深恐釋出後仍蹈故轍特送請遞解回籍土大令准如所請立飭書吏備文已於昨日派差押犯起解矣 
[南巿捕房紀事]  
　　前日傍晚時張姓將病馬駕車馳經南巿新馬路忽然倒地爲某號巡街捕勇所見拘解捕房由捕頭王榮培罰洋銀一元○前日傍晚時賣糦飯人王瑞林在毛家弄馬頭浙米有張姓者在彼挑水致將米撞翻浦中互相爭執事爲十九號巡街捕勇所見拘入捕房捕頭令許償王小洋四角一併斥釋○南巿鍚箔公所司事周亦元在船户陳榮生處查騐貨物陳瞻敢以多報少以致爭毆由十九號巡街捕勇拘至捕房捕頭倩十六鋪地甲帶往理處○東洋車夫湯春林徐二因事在新馬路互毆徐力弱不敵竟被湯撃傷互扭至捕房捕頭將湯管押一宵○前日東洋車夫華阿大在新馬路拉車疾馳以坐客趙竹如從車中跌下傷及頭額由二十二號巡街捕通拘至捕房捕頭管押二點鐘然後釋出○南市花生公所中人投捕房報稱前日衣袋内藏有押髮簪一枝大洋五元小洋十數角行至董家渡相近忽然失去務須查緝捕頭倩汛捕人等跴緝務獲○前日有周姓船户在毛家弄碼頭新馬路無端狂喊由局差拘至捕房捕頭罰洋五角 
[英界公堂紀事]  
　　妓女陳素卿籍隸維揚浪跡申江在阿妹所開妓院隠築香巢與狎客某甲有白頭約甲欲爲脫籍備作小屋無奈妹索價甚著甲無力塡其慾壑事遂未果素卿志切從良遂於前晚輕移蓮步奔至英界公廨陳訴被鴇捐阻情由値日差入内禀明鄭瀚住在　著暫交官媒管押候訊陳張氏生女阿生素性違忤前晚又因細故與母在途爭吵爲三百八十一號華捕所見因卽拘入捕房捕頭著轉送　界公廨請懲鄭瀚生大令諭令暫押候訊 
[美界捕房紀事]  
　　前晚小竊王阿二在蘇州河某姓駁船上竊取布蓬等件爲包探沈阿鶴所見因卽拘入捕房押候解送公堂究辦○昨午甬人張阿才王阿德在漢壁禮路忽起爭端互相毆撃巡街捕喝阻不依遂拘入捕房押候送公堂查明核辦○昨晨某號華捕巡至夑昌白來火行後面見有孩屍一具因卽投報捕房捕頭令傳地保報請善堂備棺收殮 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緖二十四年九月二十日京報全錄]  
　　宮門抄○諭旨一道錄前○前尚書李奏濫保匪人自請懲治摺○都察院奏爲奏聞請旨摺○蘇撫奎奏爲遵旨覆陳蘇省布捐擬請酌减情形摺○黔學政傳奏爲恭報上游歲試情形摺○九月二十日理藩院鑾儀衛光祿寺正白旂値日無引見○禮王等秋操完竣覆命○啓秀等謝管理處所恩○楊頤等塲完宗竣覆命○許景澄謝在總理衙門行走恩○端方謝授陜西臬司恩○瀅貝勒請假五日○秀吉請假十日○溥侗續假十日○召見軍機端方○○臣李端棻跪奏爲濫保匪人自請懲治恭摺仰祈聖鑒事竊因時勢多艱需才孔亟臣或謬採虚聲而以爲足膺艱鉅或輕信危言而以爲果由忠憤將康有爲譚嗣同奏保在案本月十一十四等日恭讀上諭康有爲所爲誠非臣夢想所及雖凡被誘惑之人聖恩寛大槪不深究惟臣職分較崇知人不明萬難原宥比擬具疏陳請又恐事後檢舉或以引咎爲邀恩之計悚惶迫切病勢益增姑續假期靜以待罪乃泥首數日朝廷尚無譴責鴻慈高厚欽感莫名而臣内疚於心終覺難安寢鐀惟有請旨治臣以應得之咎以爲大臣之監保匪人者戒理合恭摺自陳不勝伏枕待罪之至伏乞皇太后皇上聖鑒謹奏奉旨欽此○○都察院左都御史臣懹塔布等跪奏爲奏聞事本月十七日軍機處片交軍機大臣面奉諭旨候補四品京堂王照寓居何處現在是否在京著都察院飭令五城坊官確切查明迅卽具奏欽此臣等遵卽飭令五城坊官迅卽查明旋據該坊官等面禀當卽赴順治門大街直隷會館查坊該館長班李姓呈出直隷京官住址單註明王照住打磨廠瞿家口路西祝宅復至瞿家口祝姓訪問據候選訓導祝華春試用鹽大使祝楷結稱職等與王照係屬親戚今年正月曾在職楷叔母院居住兩月嗣後移居南横街自立之學堂遂未往來又赴南横街西頭八旗奉直第一號小學堂詢之學堂管事人劉鑑泉等結稱該學堂自閏三月設立係直隷京官經理王照亦在經理之内至七月下旬王照辭退學堂事卽出學堂司事等實不知移居何處等語又查其弟吏部主事王焯其兄右營絫將王夑均係職官應否請旨飭令吏部步軍統領衙門傳詢王照住趾及是否出京之處伏候聖裁相應遵旨將查訪情形據實奏聞伏乞皇太后皇上聖鑒謹奏○○頭品頂戴新授四川總督江蘇巡撫奴才奎俊跪奏爲遵旨查明蘇省產地布捐擬請酌减徵收以資公用而恤民隠恭摺覆陳仰祈聖鑒事竊奴才承准軍機大臣字寄光緖二十四年四月三十日奉上諭有人奏江蘇落地布捐病民已甚請子禁革一摺據稱土布落地捐當時並未奏明亦不咨部但於鄉民售布時每疋酌收錢文按月包繳層層過手各有沾潤請比照武進陽湖二縣之例一律普禁等語著奎俊照從前示禁成案體恤貧民斟酌辦理另片奏請收土布比照機布之列但完初次一捐以後槪准照票發行等語請著一併祭度情形妥辦原摺片著鈔給閱看將此諭令知之欽此當卽恭錄轉行蘇百局會同藩司欽遵查明酌議詳辦去後兹據逐層查覆如原奏士布落地一捐旣不奏明亦不咨部責令布莊於鄉民售布時每疋加錢四文或六文八文等語查抽厘助餉原指百貨而言開辦迄今垂三十餘年貨目繁多悉賅於百貨之内從無逐項奏咨之案蘇常各屬所產土布先完產地捐收布每疋錢二文連機長布每疋完錢四文出運銷售再完卡捐如前數原摺所稱落地當係產地之誤又原奏按月包繳厘局遞解藩署至今相沿不改藩司安坐衙齋以爲自然之利且自布莊而委員厘局層層過手徵百解十人人各有沾潤等語查產地布捐祇有常熟昭文無鍚金匱江陰等五縣歴來辦法常熟昭文二縣則就地收捐無鍚金匱江陰三縣則由行莊分别認繳每歲統計收數不滿萬串向解司庫儲備奉部飭辦供布津貼水脚之用檔案班班可考至水卡抽收各捐商人捐錢若千塡明聨票給執而以票之存根按月彚繳總局以備查核捐數之是否相符立法甚嚴循辦已久若捐多塡少商人豈肯甘心徵百解十聞所未聞則層層過手各有霑潤之說可不辦自明又原奏江蘇布捐惟武進陽湖二縣於同治七年經紳士禀奉示禁請查照成案一律禁革等語查武進陽湖二縣布捐同治七年經前撫臣丁日昌札飭停免旋於同治九年據紳董禀稱書院膏火等語無欵抵支願於郡城行銷布疋自行酌量抽捐由司局會議詳准從同治十年三月起由府派員會董照章復抽充書院經費光緖二十三年分據該府禀報共收錢二千餘串可見此捐仍未停止尚充地方公用又另片請將土布比照機布之例但完初次一捐以後槪准照票放行等語查出口之布江陰則銷江北常熟昭文則銷閩廣均祇出口一捐如照機布之例改完總捐則不止二文四文之數間有行銷内地與無鍚金匱之布經過水卡多者二處少者一處商人習於偷漏不願總捐大抵觀望未肯承認伏查蘇屬產布一捐爲供布水脚之津貼如其停免司庫實乏他欵以應儅請動支正欵又與例章不符部臣亦難照准且武進陽湖二縣布捐照章復抽以充地方公用並未禁革未便軒輊惟查常昭等縣土布從前銷路甚旺自内地機織棉紗盛行而土布之銷數日絀小民生計維艱奴才督飭司局再四籌議擬將前項產地布捐自本年八月起减半徵收解司備用以恤民隠供布水脚不敷津貼另行籌補各卡收捐塡票繳查委員旣無徵多報少情形應請毋庸置議謹將遵旨查明蘇屬布捐擬請酌减徵收緣由恭摺覆奏伏乞皇上聖鑒訓示謹奏奉硃批著照所請户部知道欽此○○貴州學政臣傳增淯跪奏爲恭報貴州上游歲試事竣仰祈聖鑒事竊臣荷蒙恩命視學黔中於上年十二月初十日到任業經奏報在案旋於今年二月初一日出省按試先安順府次興義府附考普安廳次大定府次遵義府附考仁懹廳五月初八日回省按試貴陽各塲俱已告竣查各屬文風貴陽爲最安順次之大定遵義次之興義又次之武則普安廳最爲出色安順技勇較優餘亦能取進如額臣惟考試取士首在厘剔弊竇弊竇旣除然後眞才可得每到一棚申明功令從嚴整頓童塲點名責令廪保認眞識别間有弊竇發覺無不立子究治自出題以訖抪棚終日堂上躬自程督以是塲規肅然頗皆安謐貴州僻處萬山之中書籍罕致見聞較隘自承平日久弦誦風行奮起力學頗不乏人臣到任後發題歡風試以經史時務算學等類値貴陽一棚於經古塲分門考試亦有褒然傑出之作現奉特旨推廣學校改試策論臣仰蒙聖意孜孜汲汲與多士講明立身之大端經世之要務其間雋異之選大都鼓舞嚮風察看士氣尚易振興一俟奉到部章改弦更張起而大定當可於作新之餘漸收得人之效惟是土瘠民貧習俗未免浮動其以一扲自足恃符滋事者時亦有之臣於其優者旣酌量提升等第以昭激勸其尤無行者亦卽由地方官及儒學詳具劣迹批准褫革不少寛貸至各學補禀帮增尤易朦混臣摘錄简明條例頒發各屬一切遵照辦理期於吏無骫法事皆就範臣之庸陋於作人造士之道未能一一克當然職分所在義難自諉惟有恪遵成憲實事求是助之植品立行沈濳義理以培其本根進之趣時應變恢張才識以儲其幹濟此則縷縷愚忱所願萬一得當用仰副聖主振作士類甄拔才俊之至意臣本擬貴陽考畢於七月間出省考試下游現因部咨詳細新章尚未接准無憑通飭各屬且久習制藝驟易策論亦須稍待時日俾有志進取之士得以改圖用功准擬八九月間馳赴下游各州郡歲科併試所有上游歲試情形理合恭摺具陳伏乞皇上聖鑒謹奏奉硃批知道了欽此 
 
 

Page 14

 
 
[光緖二十四年九月二十一日京報全綠]  
　　宮門抄○諭旨三道綠前○齋撫張奏爲覆陳東省辦理保甲圑練情形摺○滇督崧奏爲籌建武備學堂摺○護贛撫翁奏爲創設事吏治 
學堂藉開風氣摺○蜀督奎奏川省改練洋操請撥洋槍快砲及各項軍火片○九月二十一日吏部翰林院正紅旗　日無引見○端王得議叙謝恩○溥善由東陵回京請安○鍚侯續假十日○吏部奏派稽察右翼宗學派出李端遇○召見軍機朱益藩楊偑璋○○頭品頂戴山東巡撫臣張汝梅跪奏爲覆陳東省辦理保甲圑練情形恭摺仰祈聖鑒事竊臣恭讀光緖二十四年七月二十日上諭張蔭桓奏請飭實行圑練一摺據稱近來臣工屢有仿西法練民兵之請若各省實行圑練卽以民圑爲民兵律定更番替换之法較之遽練民兵爲有把握等語辦理圑練旣可輔兵力之不足亦卽爲舉辦民兵根本實爲目前切要之圖著各省督撫按照張蔭柦所奏一律切實籌辦覆奏等因欽此又於七月二十四日接准部咨内開欽奉上諭近因各省裁汰營勇保衛地方全在嚴查保甲以輔兵力之不足各督撫務當嚴飭地方官於保甲一事實力舉行以期民情固結奸宄無從匿迹等因欽此跪聆之下仰見聖主綏靖閭閻寓兵於農之至意臣維保日圑練本相爲表裏保甲則稽查户口以别其爲莠爲良圑練則聨絡村莊以明其相援相助戢暴安民之法誠莫善於此者東省盜風素熾伏莽尚多雖經州縣防營隨時拿獲懲辦總未能淨絶根株臣於今年春間嚴飭通省各屬並妥議章程委員分赴各府直隷州會同牧令先行淸查户口編造牌甲一面勸諭紳民曉以利害認眞舉行圑練而民間深知盟賊之患急於保衛身家均皆踴躍奉行四月間蘭山費縣交界山中突有匪徒嘯聚滋事於六月間河南　城縣與東境單縣接壤一帶因梟匪童振靑竪旗謀叛疉經管帶勇營總兵林志魁會同地方文武督率民圑分投勦捕及時撲滅未至蔓廷並將首夥擒獲多名半由營縣之功半由圑練之力曾經臣先後奏報在案近來曹兗等屬搶刧之案較爲少稀民圑亦時有協獲贓盜屢據該牧令禀報均經臣批飭將出力圑長賞給功牌頂戴其受傷圑丁從優酌發銀兩以示體恤而昭激勸是圖練之法已著明效益當力求實際行之久遠庶民盡知兵旣可輔兵力之不足卽可爲民兵之始基惟當三時農忙祗能聨絡成圑未及從容言練古者講武必於農𨻶擬俟米稼� 
登塲之後分飭選集丁壯就圑加練演習刀矛槍砲步伐務使有勇知方不特鄉閭捍衛有資外匪無由伺𨻶異日國家有事可一呼而集民兵� 
數十萬人若使各省一律推行洵足壯聲威而寒敵瞻是無養兵之需而有足兵之效也臣復檄飭各州縣捐廉優加民壯工食定期訓練實力整頓並發給軍火器械以資操演巡防現在體察各屬圑練保甲均能認眞辦理如查有始勤終怠虚應故事之員卽行嚴絫以示懲儆除再行司通飭一體懹遵明諭切實奉行毋稍怠忽以期仰慰宸厪理合恭摺覆陳伏乞皇上聖鑒訓示謹奏奉硃批知道了欽此○○頭品頂戴雲貴總督奴才崧蕃跪奏爲遵旨籌建武備學堂謹將擬辦情形恭摺具陳仰祈聖鑒事竊查前奉上諭飭令各省一律籌建武備學堂等因欽此嗣又迭奉諭旨並准部咨催令迅卽酌量情形具報查核等因務亟遵照辦理臣等查武備學堂係爲教戰育才而設本屬當今急務然事屬創始一切均須妥籌滇省地處邊茺無從效法節經咨會已議建設各省查取章程圖式去後復查各該學堂操練多採西法而緊要關鍵不外號令嚴密隧伍整齋槍械精工施放有準各端曾諭令省防綏靖各營一體查照洋操取其有用者認眞操演每月大操九次無事在營專演架式較練步伐月終仍由臣等會閱一次分别賞罰以昭勸懲西南兩防亦飭該管統領先調附近兩營如法操練一俟此營練有成效再次第抽换在防各營操習周而復始期成勁旅設有調遺臣等庶稍有可恃現在設立學堂亦係整飭武備練選人才之意今督同司道勘得省城内西北　海邊地方有菜園空地一塊勢甚平闊計前後左右約有九十餘丈之譜足敷建造房舍及操練之用業於本年五月内備價購買仿照各省學堂舍合用者照式興修並飭該司道等出示招募文武學生各數十名卽先借承華圃演武廰地方練習所有各學生日行功課亦卽查省章程删繁就简酌量辦理復咨會北洋大臣在於天津武備學堂内酌撥教習二員議定薪水盤費來滇以資訓練計時堂舍落成教習亦到再行妥議詳細章程另行奏報至此項經費約需籌備萬金滇省庫帑支絀異常無閒欵可以提撥擬請援照湘卾各省成案指提的欵撙節支給事竣作正報銷將來學堂常年經費尤須先事籌維免致臨時竭蹶據雲南善後局司道陳啓泰等會同藩臬兩司核議詳奏前來臣等覆查無異除咨總理各國事務衙門曁户兵禮部查照外謹合詞恭摺具奏伏乞皇上聖鑒再前奉諭旨飭令各省籌建大學堂等因欽此現查庫欵地勢一時難以併舉然各項人才自應隨時留心物色擬俟算學館肄業諸生揣摩有得一面添購外洋書籍再行漸次擴充以期仰副朝廷興賢育人實事求是之至意合併聲明謹奏奉硃批該衙門知道欽此○○頭品頂戴護理江西巡撫布政使臣翁曾桂跪奏爲創設史治學堂以勵人才而開風氣仰祈聖鑒事竊臣欽奉諭旨飭令各直省省會及各府州縣設立中學堂小學堂等因欽此聖謨宏遠欽忭同深當卽通行各屬一體欽遵從此薄海臣民咸知向學富强之道實基於此惟是町畦頓闢風氣未開凡兹士民難與圖始竊謂欲廣教化必先求教人之人此外洋所以有官學堂師範學堂之設也伏思中國教養其責在官官與民最親者莫如牧令蓋牧令爲民所瞻仰地方治否恒視爲轉移臣以爲欲教民必先自教牧令始查江西牧令不乏通才每聞新政之頒莫不歡欣鼓舞臣因勢利導於省城城隍廟設立吏治學堂謹照經濟科分内政外交理財經武格物攷工六門視其性之所近或專研或兼習各從其便凡中西書籍器具之要者由臣籌備並令就學之牧令等捐集自開辦以來互相討論已聚至四十八人有志吏治潛心肄習者尚復接踵而至現委南昌府知府江毓昌認眞督課臣與藩臬兩司按月面試一次分别等第其屢列上等者優予獎勵列下等者酌子記過於造就人才之中仍寓甄别屬吏之意俟學業有成委以差缺興養立教自能措置裕如與紳士所立各學堂相輔而行收效必當迅速至佐貳等末職雖無地方之責然佐治攸資豈宜令不學無術之人濫竽充數現亦設立奮志學堂專爲習肄之所其課程以及考試之法一如今他如官員子弟以及在江游幕之人旣不便付入本省學堂又不能遠道回籍就學此中不無可造之材獨令　隅殊爲可惜擬卽仿照京師小學堂辦法爲之另立一學堂一切肄業及學成咨送章程均仿照小學堂章程辦理總期廣　英賢勤加作育但能多成一材將來多收一材之用未仕者可冀明通已仕者無虞間陋以仰副朝廷培植人材開導風氣之至意所有創設吏治學堂緣由理合恭摺具奏伏乞皇上聖鑒訓示謹奏奉硃批吏治乃地方官分内之事所擬著毋庸議欽此○○奎俊片再奴才接前兼署四川總督恭壽電稱川省營務改練新操應由江南自强軍内調取教習並快槍快砲分配子彈備用槍砲爲行軍利器現在改練洋操必須新式合用奴才電商督臣劉坤一擬就江南各局撥取九響毛瑟等快槍五千五百杆後堂劈山砲四十尊快砲二十尊馬梯泥槍五百杆云者士十三　馬槍六十杵子彈酌量配撥並在自强軍内選調教習赴川督練期成勁旅謹附片陳明伏乞聖鑒謹奏奉硃批該衙門知道欽此 
 
