# 1911 - 100 - 4913715

 

Page 1

 
 
   
 
 

Page 2

 
 
上諭 
[監國攝政王鈐章三月十八日内閣奉]  
　　上諭伊犁将軍志鋭著賞給尚書銜欽此 
　　上諭增韞奏查明浙江各屬田禾被災請将地漕等項分别蠲緩一摺上年浙江杭州等屬田禾被災早風蟲受傷致成災歉及歷年沙淤石積尚未墾復各田地塘若将應徵地漕照常徵收民力實有未逮加恩著照所請所有富陽等八縣成災十分各田地並仁和等二十九州縣及嘉湖衞歉收民屯學各田地與山陰縣被災坍没坤字號花地曁富陽等十三縣並衢所沙淤石積各田地塘應徵宣統二年分地丁等項正耗錢糧漕白等項米石曁學租銀兩分别蠲免緩徵其被災各縣蠲免銀米各災户輸在官者准其流抵次年新賦至秋收减色之餘杭等廳縣及杭嚴台州衢州各衞所與被災歉收各州縣所未完各年舊欠曁原緩帶徵地漕屯餉各銀米均著遞緩一年徵收以紓民力該撫即按照單開各廳州縣衛所田地塘頃畝分數應蠲應緩銀錢米石各細數刋刻謄黄徧行曉讀務使實惠均霑母任吏胥舞弊用副朝廷軫念民艱至意餘着照所　辦理該部知道單二件併發欽此 
　　軍機大臣署名奕劻毓朗那桐徐世昌 
　　宫門鈔三月十八日召見軍機陸中堂 
 
 
 

Page 3

 
 
交旨 
[三月十二日軍機大臣欽奉]  
　　諭旨御史歐家奏内閣官制請飭議愼定　一摺署會議政務處知道欽此 
　　諭旨本日引見之明保侍講銜記名遇訣題奏翰林院檢討陸光熙著於本月十三日　　召見欽此 
　　諭旨本日引見之明保舉人蒋智田着以知縣發往山東補用欽此 
　　諭旨本日引見被參寃抑之已革湖南補用知縣胡大庚着開復原官欽此　 
論説 
[論今日吾國宜亟籌救亡圖存之大計（二續）（嘉言）]  
　　今吾國之瀕於危亟。而處於存亡之際。眞所謂千鈞一髮。稍縱即逝者矣然則吾千年之古國。其将於此陸沈矣乎。曰吾國而欲救亡而圖存也。則吾國之壽命。或可從而延。吾國而不欲救亡而圖存也。則吾國之壽命。必将從而促。其存其亡。皆在此時。乃觀吾國之在上者。不能須應世界之潮流。發憤爲。雄以奠定國家萬年不拔之基礎。而徒　持此半新半舊之政局。以行其非驢非馬之設施。政綱旣不能確定。則國務之傾嚮。隨之以益淆。而對於持險應變之所在。終無一定之準的。則正如渡江而乘無舵之舟。以涉於波濤湍激之旋渦中。行路而伴無相之瞽。以踏於荆棘。滋蔓之叢莾内。其不至召滅頂之凶。與夫裹足不前者亦幾希矣。今之朝廷仰承先朝改革之詔旨。而日頒諸政令。渙汗大號。以促其一切新政之現於實者。類無不知今日之所當進行以告成功。然一覲其所爲着手之次第。則於國家根上之大計畫。猶未得其改造之方針而準之以行。如但知組織責任内閣。而任二三不負責任老耄之樞臣。得以把持朝局。卒至汚濁政地。以留養癰之患。則雖閣制明定。而以國民怨尤叢集之臣。而欲望其躬自負其厥責。以運轉此大政之機關。其可得也乎。故今日值此内政廢弛。外患迫蹙之時。非首先整飭紀綱。告宗廟而誓神明。大行黜陟。伸大權於天下。舉雷霆萬鈞之能力而鼓蕩之。則必不能戢貪狼而除陰　。以肅一時之朝綱。而挽将亡之厄運也。若徒因循姑息。迂緩濡滯。則政源不清雖治無補。縱今日會議一事。明日施行一策。各國行之而强盛者。吾國行之。適以召其滅亡而已矣。觀土耳其之維新。葡萄牙之革命。非不日言改革。日言變法。乃遷延而不進。敷衍而無實。其盛衰相反。興亡異軌者。不可不知所殷鑒矣。迺吾國之所謂厲行之政治者。以表面言之。固亦似稍稍變換矣。而就其實際言之。無一而非爲掩飾耳目之具。國務大臣。旣不能挈一國之政策以統一之。而諸司百職之不舉其責。夫又誰得而總攬之也。内政之不能事前籌備。各有所諉卸。政行政上末從改良。則誘起一般人民叢怨於國家。而邦本漸生摇動。此猶害之易見者也。對於外交之事件。其樞機無綰於中央。失臨機之應付。緣是而事事失敗。俾國權盡墜。萬刧不復。此眞最差之一著。而爲今日。無由爭存之一大總因也。溯此次外人之進兵邊地。驚電旁午。而主持外交者。方且優游邸第。置國家之存亡得失於不顧。夫以强鄰之驕橫如此。而仍若太平無事。取樂依然。則吾二萬萬里之黄圖。四百兆之人民。不啻悉生殺於其手中。而罔能自救。斯豈欲圖自强而起危亡之君主。而謂可容其存在以殃國家也耶。西國之英主。有手持國家之大權。排衆議以成安内禦外之功者。吾國古之明君。亦有修明法紀。排衆議以成十年昇平之治者。要其幡然改圖。與民更始。以大。英斷取惡政府而改造之則一。吾非不知今日政治上之一蠧去。而起而代之者。未必如吾之所願。有以異於前也。特今日政府之惡魔不排除則凡百之進行。皆爲之阻。閼際此存亡絶續之時機。任其一失再失。而悠悠忽忽。又安有憗遺若干之歲月。可容我唐喪乎。失此不圖。我恐存亡問題解决。以往遂入於九淵。沈淪而不可復拔矣。此今日之一時。所當大舉黜罰。以刷新上下。則政象庶有清明之一日。而外人之覬觎。亦或從此而消弭。吾國之地位。乃中漸臻於不亡。此則吾欲爲賢明之王。垂涕而道以冀其一聽者也。（未完） 
專電 
[電一（北京）]  
　　度支部奏報京内各衙門預算贏虧情形酌擬撥補提外務部十五萬度支部十六萬餘税務處四萬餘鹽政處二萬餘分撥民政部學部農工商部理藩部大理院 
[電二（北京）]  
　　伊犂将軍志鋭密陳邊事危迫財政困難将軍責任雖專事權不一敬陳改訂要政四端并請賞給特權與樞府直接以免部中掣肘奉硃批伊犂地方重要志鋭到任後着認眞辦理隨時奏聞 
[電三（北京）]  
　　駐日欽使汪大爕囘京專事爭議以漕抵當日本借欵事并密議日本要求財政權外交權問題 
[電四（北京）]  
　　農工商部奏請設立商船學堂購通合公司作爲學堂之産奉旨依議 
 
 

Page 4

 
 
緊要新聞一 
[瓜分中國一租約]  
　　禍亟矣可若何猛省猛省 
各國瓜分中國之計劃現已規定完全以租借土地爲入手本月初三日外務部已接到法國公使通牒要求租借雲南全部外務部對于此事甚形棘手連日會議答覆辦法異常秘密聞各國俟我國答覆法國後再爲接續之要求云 
[東三省岌岌可危矣]  
　　是謠言耶非謠言耶我政府猶充耳不開耶 
本月十三日帝國日報載近得東友來函以各埠日俄官商眷屬多有陸續回國者不知是何用意日來外間謠言紛起謂東三省将成不了之局而東清鐵路火車亦将停止售票云 
[滇邊萬里之風雲岌岌]  
　　諸公固心乎愛國矣雖然其如當軸者何 
雲貴總督李仲帥前日電致樞府請召集資政院議員速開臨時會略請邊防日亟種種要求均不可以理喻非合通國之力難期制勝即以片馬一案而論已屬異常棘手况各國交涉層迭更有倍難於滇省者務祈召集臨時會速籌挽救之法冀收萬一之效 
　　皖撫朱家寶護川督王人文現合詞電致樞府請代奏長約八百餘字係指片馬交涉事件請交萬國公會判斷後文力陳片馬一隅關係東南全局並請政府速電滇督派重兵前往該處駐紥以資鎭守 
　　趙鶴齡昨亦上一封奏略請近接滇鄉急電英又添兵於紅蚌河有步步爲營之勢法亦增兵河内互相競進應請旨飭下外務部曁雲貴總督嚴生交涉速行勘界事機危迫早一日解結早斷一日轇轕若再延擱誠恐民情惶惑謠訌交乘别釀事端外患内憂紛至沓來更将棘手情詞至爲激切 
　　滇中頃致某巨公警電一道謂英佔片馬修築濠梁架設鐵網現已完竣近復率兵前進鋭不可當大有長驅直入之勢其英兵由别道進兵者計步兵一營馬隊二千以駱駝八百匹輸送軍械後面築建輕便鐵道野心實不可測 
　　外務部前日接到駐英劉欽使來電報告滇邊交涉事謂英兵已於本月初十日由片馬撤退數百里云 
[資政院請開臨時會之熱誠]  
　　世總裁亦感動否 
資政院議員請開臨時會陳請書起草員已将正稿繕畢定於十四日由代表員向總裁世中堂呈遞聞該書起草後卽邀集各議員討論修正當時到會議員均表同情迨散會後又由各議員分向王公世爵議員碩學通儒議員欽選議員告知臨時會必要之理由故各王公欽選議員等亦多感動陸續函告列銜而陳請書議員列名者遂逹至九十七人之譜 
　　日前有胡君文田者刺臂作血書一道陳於資政院議員係請議員要求請開臨時會討論挽救時局問題並早開國會發展國力以救危亡其書當送孟君昭常處由孟君轉送資政院與各議員傳觀頗爲感動茲撮舉書中大略如下吾國大局糜爛而圖挽救於萬一惟有速開臨時會進行國會問題實行監督政府故某願以一書之血代表吾國同胞之血以壮諸先生之膽堅諸先生之心諸先生立於代表　論之地當此國家存亡危急之秋宜團結全體組織完善政黨而爲一致的行動云云全書約七百字血瀋淋漓書畢謂意猶未盡復附墨筆一書大致謂爲國民者非不知大命将至而偏存一我躬不閲遑恤我後之心爲民上者非不知時局已危而偏挾一優哉游哉聊以卒歲之見故請開臨時會之呈宜速上爲要云 
[四國借欵近訊]  
　　嗚呼我國民能勝此重擔否 
四國代表英國匯豐銀行經理人熙理爾法國東方匯理銀行經理人薩壁業德國德華銀行經理人柯逹士美國資本團司戴得於前禮拜五至郵傳部商訂合同與諸堂官密談四點鐘之久 
粤漢鐵路之四國借欵外間傳言将近簽押其實爭點不一各代表要求以草合同稍爲修改字句即作爲正合同郵尚則以草合同不過草案其中應行修改者卽當修改相持未下聞英美德法四國公使初八日至郵部談判約有四鐘之久旋又在慶邸會議一切惟英朱使出言頗爲强硬堅欲以草合同即作爲正合同不知郵尚能據理力爭否 
　　中國政府因改革幣制問題及東三省政費問題特向美國借欵一萬萬元嗣美國因獨力擔任恐招各國欵忌約同英法 
 
 

Page 5

 
 
德三國共　擔任此去年事也亦名四國借欵與粤漢川之四國借欵不同　因美國欲吾國聘用顧問官屢議不决現聞美人已有讓意惟将於合同内訂明此欵之用途必經資政院議决非經資政院議决列入豫算者絲毫不能承認並聞政府借得此欵之後将以四千萬元爲東三省政費六千萬元充改革幣制之用 
　　四國借欵一萬萬圓其投用於川漢粤漢者六千萬圓總數實爲一萬萬六千萬圓聞此兩欵日内卽當畫押其遲滯之原因雖有種種最近之問題一萬萬圓借欵中國主張一百圓交九十五圓四國只允九十四圓至兩鐵道之借欵（一）德國主張京漢支綫從湖北由宜昌經沙市襄陽至廣水與京漢幹綫接觸中國主張從宜昌經過沙市至漢陽與京漢接續（二）大清銀行交通銀行等皆宜以該借欵豫存之而四國則以此兩銀行俱無信用頗不放心（三）其技師長可用四國人以下之技師宜仍照張文襄原議至第三國傭聘之（四）關於抵當四國意見於釐金之外尚須以税關作抵契約頗難成立至盛尚書到部後之爭議早已調和故正金銀行之借欵簽押最爲快速 
　　四國借欵磋商已久聞已大致就緒其欵額爲五千萬美金利息爲五釐扣用爲九五償還期爲四十年顧問官一層已久删除惟須由中國政府在四國以外無論何國聘用一有學識有經驗之人以備諮詢恐将來用欵時有失當之虞也 
[郵傳部致江督蘇撫電]  
　　其如越借越亂何張制台程撫台鑒各省設有電報原爲交通最要機關但查僻要地方未設電報頗多而目下各省匪黨均在反亂之際倘有緊急公事消息不通殊多窒碍現由本部特借外債五十萬磅以爲推擴電政用欵除電各省督撫外希即轉飭各關道凡遇緊要地方未有電報交通速即派員查勘詳細禀部聽候飭匠增設以便消息靈通郵傳部魚印 
[外交官服制亦准變通]  
　　令人生厭也久矣外務部前日陳遞封奏六件内有一件係改訂外交官服制略謂外交官置身外交圑衣履冠裳最足惹人注日獨中國峨冠博帶逈不猶人不惟壇坫樽爼之間形跡未化感情難孚即往來酬酢之際長袖闊襟易沾汚穢亦足令人生厭從前練兵處奏請将兵官服制變通業經允准今茲事同一律合無仰懇天恩将在外駐紥外交官服制改從西式庶於變通之中仍寓限制之意似於交際國體兩有裨益云云聞已奉旨依議矣 
[外部尚侍而可若是耶]  
　　咄咄江蘇之出産不良 
[温御史參鄒嘉來]  
　　日前御史温肅上一封摺探其内容聞係特參外部尚書鄒嘉來者以鄒雖身爲外尚每遇交涉事事阿諛苟容不敢有所主張以致喪權辱國之事層見迭出摺上留中未發 
[文侍讀參曹汝霖]  
　　初六日文侍讀斌遞封奏一件聞其内容略謂朝廷前者只知高爾謙漏洩機密以臣所聞外部諸臣如高爾謙者現今實繁有徒其罪魁禍首實以侍郎曹汝霖爲最前年汝霖辦理東三省交涉五實其受外人賄賂至六十萬金之多人言嘖嘖實已駭人聽聞又聞汝霖近日在其私宅欵讌外賓率其小孩出見外人外人與以一紙鈔票其數目則洋銀一萬元也 
[賣國奴醜歷史]  
　　博物院中之紀事錄玻璃瓶上之説明書東三省繪圖官焦滇以軍用地圖私賣某國經陸軍部電飭東督将該賊就地正法並由江南軍界函請将駭骨装於玻璃藥水瓶送往博物院陳列業紀前報茲由旅東友人調查其在東歷史亟爲宣布如下 
[留學之由來]  
　　焦滇山西人光緒三十一年八月山西陸軍學堂攷選出洋學生焦滇亦與其列由山西候補道李宗棠派送到東由駐日公使保送入振武學校卒業後以私通旅館下女不願升入士官學校（因陸軍士官學校不能在外留宿）哀求監督改送測量學校焦固深於算學遂得優等卒業 
[赴奉之介紹]  
　　卒業後由同學湖北人陳某介紹赴奉陳乃焦之好友也 
[日本妻之關係]  
　　焦在學時庽東京吳服橋吳服館下宿今焦之日本妻即該館之下女也焦庽該館與該下女私通後生一子時山西同鄉以人言嘖嘖名譽有關由張某榮某極力慫恿作爲正妻 
[日本妻之家庭]  
　　該下女姓松本名鈴子其父名松本久松 
 
 

Page 6

 
 
居東京王子町一百四十二番地日本對清實業家男爵澁澤榮一氏之花兒匠也其妹榮子爲王子製工會社之女工日得辛工一角五分其兄松本太郎爲砲兵工廠之職工 
[臨行時之寓所]  
　　焦滇赴奉之先暫寓東京四谷舟町六十五番地現任陸軍省勳章局官陸軍大尉長根葆氏家約半月餘 
[長根葆之言論]  
　　長根葆曰外間謂焦滇以軍用地圖售與日人此一欵問以我日本於東三省軍用地圖早已繪藏陸軍省何待焦滇竊繪目焦滇雖係優等卒業其程度究不如俄國繪師此次之事余疑焦滇私售俄人而日本敎師出而舉發耳 
[京師近事]  
　　隆裕皇太后移駐南海已誌前報聞十三晨五鐘時大小宫監紛紛搬運御用日常物品絡繹於道至九時始檢束完好是時皇太后與今上各御黄屋一乘由西苑門迤邐而往沿途警蹕列值森嚴其勳貴值班者聞有肅王　相等諸大老云 
　　憲政編查館編訂考試文官章程原係顧鰲一人所主持顧係舉人曾經出洋者於是所訂章程凡舉人曾經出洋者有免考資格蓋爲現身説法也全館無不反對外間亦無不唾罵該館提調知清議可畏於是面告顧鰲不必干涉此事另派恩華爲起草員想其内容必有一番更動矣 
　　川路倒欵奉旨交部查辦已經數月尚無消息刻聞該省京官業已公舉代表數人於十二日午後一時赴郵部直接交涉矣按川路股欵係被上海正元兆康謙餘三荘虧倒近有誤傳爲源豐潤倒欠八十萬者實非確情 
時評 
[其一]  
　　今日不驢不馬之新内閣。又将次出現矣。記者不敏。敢就議定大綱。竊效顓愚之一得。以貢所疑。 
　　其一總理大臣何以必限於世爵也。考各國内閣大臣。皆以有才識有德望者充之。必其人而敭歷中外卓著勛猷。方足以勝總理巨任。豈吾國時局艱虞。革黨繁多。苟非同休共戚之世臣必不足以一乃心力爲國宣勞者。不然抑亦咸同以來軍機處親王領銜之故事。而貴族政治。将自此永垂萬古耶。此乃記者所不能無欵者也。 
　　其二總理大臣國務大臣而外。何以又有副理。有左右丞參也考日本内。閣以一大臣統一行政機關。與各省大臣同負國務責任其。下書記官長一人承。總理大臣之命綜理庶務以。此爲例則總理大臣外。吾國祗設一丞足矣。胡乃十羊九牧。必設此副理二人丞參四人爲者。豈國大事繁。一大臣一丞不足勝其勞也。抑吾國積習官多於事。今卽以新内閣之名。移於舊軍。機以省裁缺失職之手續耶。此又記者所不能無欵者也。 
　　其三閣制之支配何以祗及制誥庸勛編制印鑄統計纂修六局而不及於文官任用之職掌也。考近日官制。駢拇枝指。已逹極點。新内閣制成立後。豈一切軍機政務各處。憲政法律各館。皆可裁併淘汰而會歸於一。獨吏部宜仍其舊制也。不然抑各國閣制皆以察吏爲專職。吾國閣制。宜務其大而不必察吏耶。此更記者所不能無疑者也。 
　　若夫閣制之不詳不備與夫世界各國通行之成規。較長絜短飄飄乎有鶴立雞羣之槪。彙而論之。是在異日。 
[其二]  
　　賞罰明則人才出。賢奸辨則國事興中國有史以來。一治一亂。未有能離此二語者也。 
　　今者事無論賞罰。人無論賢奸。苟其言語動作。能仰博政府之歡心者。則用之。而不然也則去之。旣去之後。苟能幡然變計。或揣摹風氣。以合政府之意。或别出方法。以爲運動之媒。則仍可錄而用之。如演劇然。榮枯變於俄頃。如奕棋然。下子初無定軌朝士之眼光。全著力於宦海之升沈。而國事不復問矣。 
　　昔孟子。論用人之道。不取憑於卿大夫。而取憑於國人。今國人未嘗無眞確之輿論。政府故意抺煞之。而惟取憑於一二卿大夫之口。國事安望有振興之日耶。 
[其三]  
　　今日足以戰勝於世界者。黑鐵耳。赤血耳。此言唱自俾斯麥。而盛傳於今之所謂愛國者之口。記者耳熟能詳矣。顧記者亦有一言。欲爲愛國諸君告者。今日足以毁滅祖國者。亦黑鐵耳。赤血耳。化重金以購械艦。則躍冶者皆不祥之廢鐵。捐巨帑以辦新政。則消耗者盡民間之膏血。賣國奴飲刃原野。寗爲敵國犠牲。老樞相鑄錯六州。莫學。那人榜樣。嗚呼。此獨非沈沈之鐵。滴滴之血耶。 
　　将軍未拔眼中鐵。血涙染成頂上紅。不遇鐵錚錚之男兒。祗有血淋淋之痛史君。子於此宜。戚焉有亡國之懼矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[東督優卹員醫之電奏]  
　　勇往者之榮畏縮者之羞東三省總督錫制軍前日爲優卹員醫事宜電致樞府請爲代奏電文如下竊防疫事宜如同赴敵端賴在事員醫躬冒危險救死扶傷而能致此者尤在勸懲互用激其任事之誠奉省疫興以來良日與羣僚相勗勉在事各員或畏縮不前或辦事不力均經分别參撤不稍寛假惟不職者旣嚴行懲戒死事者自應特邀優卹良會同兩司核議防疫員醫卹典等級奏明在案業俞允茲查有英嘉森日醫守川歆顯交涉使練習員毓琛醫生王芝臣張墨林已分别等級優卹又河南候補直隸州知州王文光委充隔離所所長恤傷救疾昕夕弗遑遂以積勞病故該員雖非染疫身死實屬因公捐軀亦經給卹銀一千兩以上六員死事皆在給卹等級未經奏定之先其時疫氛正熾且與病人接近者多被傳染盡懷去志良爲維繫人心起見故於死者立時給卹以勵其餘除各該員應得卹典另行咨部核給曁卹銀在千兩以上者彙案報銷外所有給過各員醫撫卹銀兩合先電陳 
[江督請欵五十萬大辦平糶]  
　　是乃仁術也兩江總督張人駿近以辦理平糶無欵可撥電商樞府略謂江南缺米大局所關若不先事籌防恐釀成去歲湖南之現象擬由兩淮運庫借撥銀五十萬兩派幹練有爲之員馳赴湖南直隷奉天等省採買米糧運至蘇省再由臣督飭司道曁義紳平價糶買俟收回糶價陸續歸還上不負朝廷惠愛窮民之仁心下可保疆士治安之秩序庶民可得食欵不虚糜事關重大伏乞鈞處代奏 
[皖省巡警學生與審判廳衝突再誌]  
　　法官之威可怕　學生之命可憐　已矣且看開會討諭之結果如何皖省高等巡警學生與初級審判廳衝突一節業誌前報兹悉當時拘獲代表劉東之等六名由高等審判廳嚴加審訊釘鐐收監昨晚聞法部已有電覆按照青皮聚衆毆官例分别擬以斬立决絞監候等罪該校聞此消息後全體悲憤哭聲震天聞者流涕十六日晨各學堂一律停課均以罪名與事實爲不合該廳不應陷害至此各舉代表要求諮議局及敎育總會開臨時大會討論對付方法刻各堂代表已齊集高等學堂集議而諮議局及敎育總會亦同時開會討論矣 
[追咎實業學堂風潮之禍始]  
　　嗟嗟此輩之肉其足食乎　　湖南高等實業學堂風潮迭誌前報兹悉該堂請撥銅元局爲實習工廠曾經楊撫批准在案因藩司趙濱彦阻撓楊撫又於二月十五日電度支部請示十八日奉部電核准候補道袁學昌知縣陳寳書諸人阿承趙濱彦意旨暗中将部電壓擱不肯發表堅欲将銅元局改辦印刷廠以阻撓工塲實習提學司吳慶抵敷衍因循專谷以一拖字了局並謂須展緩畢業等語迨至東西各敎員因無工塲實習不肯上課監督左右爲難不能不辭職學生亦不能不解散而阻撓之趙濱彦袁學昌陳寳書等反大鳴得意提學司亦書空坐嘯於是楊撫孤立而實業學堂之破壞遂至不可收拾矣 
[湖南財政監理官更迭之原委]  
　　於今已三易其人矣 
　　湖南正監理財政官蔡源深于去歲十二月因病呈請開差澤公謂該員老成練逹明幹有爲于財政素有心得明年又係辦理全國預算之期一時不可遽易生手遂未允所請今春該監理官又電禀到部謂時適春令舊疾復發漸增痰喘惟有懇請開去要差俾得回籍調理以養餘生云云澤公謂該員一再因病呈請開差言詞懇切想係實情目應准如所請遂于十二日奏明開差並請簡員充補（一記）名郵部丞參楊士骢（二）江西候補道謝啓華（三）度部員外郎奎濂（四）度支部員外郎慶琛當奉硃筆圈出楊士骢賞加四品京銜勒令馳驛前往矣 
分類新聞政界 
[川沙訊供各犯之八面觀松江]  
　　松府戚太守以川沙人犯口供亟需早日出詳以便定案特於十五十六兩夜仍委柘林廳張别駕至府署提犯覆訊一一供認惟陳野囡一犯仍堅不肯認訊時頗守秘密不許外人觀聽以前次供詞曾經錄登本報戚守見報後即至辦公廳詰責書吏各人戰栗失措力學辯白戚守終不肯信謂卽使訪事自來亦斷無如此詳確故此次覆訊秘密異常請委員提犯人均傍晚始有消息訊時更緊閉宅門不容一人入内以示鄭重十七日午後仍由張别駕至府署單提陳野囝訊鞫飭鞭荆條數百仍不肯供戚太守復微服蒞堂面諭該犯略謂指証已確不供徒取罪戾該犯稱董事欲陷我至死亦復無法惟此次閙事實不與聞乃判飭還獄至袁小洲一犯此次訊明年已老邁並不 
 
 

Page 11

 
 
與聞閙事諭飭覔保開釋惟袁以富著曾由董事徐北平勒賠巨欵解案後徐復致函府署稱袁在鄉已允賠千金若以雷霆之威臨之必可多賠幾許戚太守閲函一笑置之 
[派員驗收審判廳工程蘇州]  
　　鎭江商埠設立地方初級各審判廳業經提法司左廉訪派員前往購地興建兹已建築工竣現經廉訪札委試署鎭江地方檢察廳長宗加彌大令前往鎭江查騐所建各廳是否工堅料實有無草率偷减情事取具包固各結禀復核奪大令已於日昨禀辭就道矣 
[贛局議員懇參違法征收州縣江西]  
　　贛省諮議局四十一屬議員以整頓丁漕議案業經表决逐條駁復惟現在州縣征收仍屬短價勒收銀洋實爲民間大害現在會議預備呈詞公懇馮中丞嚴行查參違法征收州縣以懲貪官而恤民艱措詞甚爲激烈惟贛省州縣征收以銀折錢習慣已久咸以征不敷解爲詞各議員用此手筆不知果能辦到否也 
[鄂督改訂借新債還舊債之合同武昌]  
　　鄂督瑞制軍因從前張文襄任内行政經費支絀曾零星向漢口華洋商號借貨有二百萬金取息甚重爰與前署藩司馬吉樟議定另向漢口某英商銀行借銀二百萬以分還各舊債主俾輕子金之負擔一切詳情早紀本報兹聞前藩馬於交卸前已向某銀行議妥訂立合同分爲十年還清詎瑞制軍以所訂合同各條多有不妥特飭取銷自行會商英領及該銀行大班手創合同底稿彼此認可簽押成交矣 
[陸相考查湖北禁烟成績武昌]  
　　禁烟大臣東閣大學士陸鳳石相國於正月間回蘇省墓遍歷江浙兩省名勝遨遊山水訪問故交極盡優遊之樂兹因假期将滿於十三日乘江新輪船來漢駐節漢口歆生路長慶里武漢文武均往晋謁惟瑞督在病祗差帖請安當日相國曾乘官輪渡江至督轅　會且至禁烟公所與司道縱談各省禁烟成效并細詢湖北之成績聞相國言此次溯江上駛每到一處雖未見有烟苗然烟館實屬不少據調查員報告湖北境内爲尤甚足見烟禁鬆懈云云時巡警道黄祖徽在座聞之極爲悚惶當時卽飭漢口各區封閉烟館多家而巡警一區並因此事被烟棍毆傷巡士多人云聞陸相庽漢四日十六日始乘快車晋京蓋專爲藉便考查禁烟状况與奏報成績是否相符也又旅庽武漢之江蘇同鄉逹官巨商恭請陸相於十四日蒞江蘇會館以商旅鄂江南學堂擴充及一切公益等事進行方法云 
[余誠格振刷精神之新猷武昌]  
　　新藩余方伯誠格接篆後公事忙碌刻無暇晷每日六句鐘即起除上院禀白公事外即在上房親寫來往信緘八點鐘以後十一點鐘以前接見僚屬各員午餐後至簽押房閲看公牘凡度支公所各科課人員及各局所委員人等有事須面禀者均請便衣在簽押房内延見聞每日非下午十句鐘不進上房休息聞余方伯深以度支公所人員太多未免冗濫方今度支奇絀斷不能事浮於人擬将其身有兼差及辦事不力者淘汰數員以免虚糜公費並聞近曾電陜桂兩省召其舊屬之持節省主義人員來鄂俾資佐治故刻下公所各科員課員以爲前途大有變動均甚恐慌 
外交 
[烏龍山又将爲寳石莫干之續杭州]  
　　嚴州府自治議事會日前電禀省垣各憲謂郡城三里許之烏龍山爲合屬龍胍所係土客居民聚族安居兼供樵採耕種詎有耶穌敎士富某要求建德羅令承糧過户建屋避暑紳民力阻改稱租借恐蹈寳石莫千之覆請速阻禁以杜後患等語一面飛請諮議局卽日提議設法保全以维主權 
[偵察日本考察商務員舉動湖北]  
　　日本駐京公使木多氏近照會我外務部謂該使館商務官南新吾青木鐵太郎二員現任調查中國各省商務情形南新氏則以楊子江流域爲其調查之地以上海爲中心點青木氏以黄河流域珠江流域爲其考查之地以香港爲中心點所有該二員執行職務隨時前往各省從事調查之處請飭該地方官妥爲照料刻外部特分咨各省照章招待惟以此次日本分遣商務官調查各省商務似屬特别注重之舉俟該日員到日各地方官務須留意其周歷調查有何舉動隨時報告外部商部查核以昭愼重鄂督准咨後堂即札交涉司移知各關道及通行各府州縣遵照辦理并逕札勸業道督同商務總分會職員協同偵察以杜狡謀 
軍界 
[江南軍餉支絀之一斑松江]  
　　提標駐松弁兵去冬裁定之左前兩營及各營酌裁之汛弁兵丁槪需給發恩餉乃自正初出營後鵠候至今匆匆三閲月杳無消息昨得南京督轅來信稱尚需咨部核准然後可望給領各弁兵以未能早日回籍别謀生業頗有懟詞至新編之留防三營二月份餉亦於日昨始行領到云 
[周編修公然改充後路統領山西]  
　　晋撫丁寳銓奏派編修周維藩充後路巡防隊統領片云翰林院編修周維藩前由庶吉士投入江南陸軍學堂肄業光緒二十九年經前兩江督臣魏光燾於該堂學生畢業案内奏奬以保送知府外用奉旨照准嗣經前兩江督臣周馥派充吳淞要塞第八標統帶官兼統巡防隊旋在京師北洋歷充陸軍差使該員操行篤實究心兵學於新舊軍事均有歷練上年春間經臣調晋適後路巡防隊統領補用總兵蒋廣棟卸差回南即令該員接統防隊該營隊分布口外十二廳地面遼闊緝捕巡防均關重要該員周歷全防諳悉情勢於訓練事宜亦能加急講求仍責令督率各隊實力整頓以裨營務而靖邊防三月初八日奉硃批知道 
[八鎭實行改良軍隊部議之先聲湖北]  
　　十六恊鄧統領承拔由京返鄂面會張襄提及督練處總辦備述進京會議諸事鄂省軍界亟宜實行者照錄如下（一）現時邊患吃緊用武在即各級軍官亟須研究圖上戰術並将新式地圖由京携帶回鄂從速印制以便廣爲傳習令知内地及邊外一切關塞地勢不致臨事踖跌（二）二十一混成協成鎭部議以現時經費支絀無妨變通辦理遴選巡防營目兵編練成鎭以備急需至差委軍官必有軍學堂資格者方可（三）赶編氣球隊以便訓練嫻熟準備行軍時偵察敵情（四）向例每星期至打靶廠行實彈射擊一次現時務須每星期兩次以期準精熟（五）夜戰爲襲擊敵人之要素鄂軍向未嫻習嗣後務須仔細講究（六）陸軍審判廳果否成立有無窒碍之處務求籌畫周至以愼厥始（七）赶速敎習行軍（八）醫院從速開辦俾軍醫生實地考證以重衞生以上所議各節聞不日必可實行云 
學務 
[衢處議員對於全省實業中學設置之意見杭州]  
　　衢處兩屬議 
 
 

Page 12

 
 
員涂山等具書質問諮議局云查原案表到中等農工商學堂全省擬共設拾五所旣曰全省則應指十一府而言何獨遺漏衢處兩府如條議第一條所云是項學堂並未規定各府設立然亦並未規定何府設立何府不應設立矧條議第二條原則近日提學使已奉到學部札飭派員調查全省初中各實業學堂經費爲本年資政院開院時提出補助實業學堂議案之預備云云夫所謂全省者斷不能略衢處而偏重九府也諮議局本爲全省謀公益今乃獨遺衢處何得爲全查衢屬素産紙　皮革煙茶竹木棕蠟處屬素産生鐵紋石烟紙蠟靛茶筍竹木棕蔴皆爲天生製造之原料是農工兩科學堂衢處兩郡均宜各設其一倘因財力不及則衢處兩郡亦宜於農工兩科擇設其一經兩郡協議衢郡宜先設中等工業學堂一所處郡亦宜先設中等工業學堂一所使兩郡人民對於天然産物以敎育擴其種植製造之智識得以種種改良然後計畫平均地無棄物用特同具意見書請付公决 
[責成新會令籌抵學費廣州]  
　　新會縣中學堂常費取給於緝捕經費者每年計共三千六百兩之鉅現在禁賭實行此欵已歸無着現由該堂監督具禀學司奉批略謂此項前經督院札飭責成地方官先期就地籌抵在案現禀仍應就地另籌的欵以資學費該縣爲管學之官責無旁貸且邑屬素稱富庶籌抵諒不甚難云 
實業 
[沅州開辦磁業公司之計畫湖南]  
　　湖南醴陵磁業學堂畢業生邱君昌蕃等就沅州府河西中五團原有之磁業公司擴充辦理擬移至河西桃花溪開辦命名沅州阜豐磁業股分有限公司其資本暫招七十股每股銅元一萬枚共成股本七千串由創辦人認承二十股其餘五十股在外招齊其辦法即仿照醴陵潙山土廠製造粗磁曁各種青花細彩并仿照醴陵磁業公司各色釉上釉下彩畫以及大小花瓶玩品聞已禀由勸業道王慕宜觀察轉詳農工商部註册並請專利二十年云 
[部准頒發涇銅礦務執照安徽]  
　　皖省礦務總局總理方履中集股開辦涇銅礦務有限公司開採銅陵涇縣烟煤銅礦前已擬具招股章程並繪具礦圖照費銀兩先後咨呈皖撫轉咨農工商部分别立案并經大部隨咨附發開礦執照兩張請由朱中丞轉發該局具領仍令将奉照及興工日期隨時報部以憑查核云 
[閩省農商兩會之發逹福建]  
　　閩省商務總分會上年冬間僅三十四處農務總分會合計亦僅十四處茲查自去冬以迄今春各屬農商兩會又陸續添設綜計商會已有三十八處農會亦有十八處而商務農務各分所尚不在其内云 
雜記 
[自治所職員公看投票松江]  
　　華婁自治所昨爲改選議員乙級投票之期選民入所投票管理員皆公然觀看所有被舉人姓名不待開票而已了然於胸監督官沈令端坐於旁竟如木偶然 
[蘇閶之惡鴇何其倖蘇州]  
　　蘇垣胥門内朱家園一帶從前本爲揚帮妓館會萃之區有袁二者亦開一妓館人極兇横後因打死嫖客瘐斃吳縣獄中姘婦名四老太婆者即将妓館改爲公泰客棧廣爲收買幼小女子（名爲養瘦馬）養大後或在棧内接客或卽轉售於城外馬路及上海各妓館因此頗有積蓄上年四老太婆因其媳不善迎客百般凌虐致死後即爲其子續娶揚州某姓女爲媳過門不久屢受毒打滿身受傷該女不堪其苦卽於前日乘間呑服阿芙蓉膏而死其父母得悉立刻糾集數十人乘火車來蘇欲扭四老太婆控之官旋經四老太婆之黨羽數人出爲調停給死者之父洋五百元一面從豐棺殮始免涉訟云 
[漢臯之惡鴇何其不倖漢口]  
　　湖南老妓劉滿綽號萬人害在漢口爲娼者十餘年不知害人幾許生命積得造孽錢無數近日於漢口南城下巷開設妓院堂名釆秋室搭班及本家妓女共十餘人塲面極爲闊大惟該妓豺狼成性每因良家女不願爲娼非刑逼打慘無人理近經瑞制軍訪悉飭夏口廳拿案嚴辦夏廳王木齋司馬卽於前夜會同巡警公所司法科長戴大令邦楨率帶巡警差勇百餘人若捕大盜者然将其前後門圍住所有伊家各妓與劉滿及其披龜等共十五名一併逮案親提當堂審訊惟各妓恐劉滿復出不敢直供其虐待情形聞已槪行收押俟研得實情定處該惡鴇以極刑 
時乘 
[諸國閣制考]  
　　我國今日亦頒。布内閣制矣雖然先進國者前事之師也。彚類比。錄以資借鏡。 
　　一内閣官制。大臣有二種。一行政大臣。謂長部專權者也。二國務大臣。謂輔弼大政者也一爲對外關係。一爲對内關係。故行政大臣必兼國務大臣。面國務大臣不必兼行政大臣亦通稱爲無部大臣。普魯士瑞典英國日。本多數之國。皆有。之惟。和蘭不。設但日本實例。僅有樞密院議長兼國務大臣入閣議而。已 
　　二閣議事項内閣者。所以定行政之方針。維持行政各部之統一故官制上有必須閣議之事項。亦有於法得專主而行政大臣自由請之。總理奏求交議者。所謂必須交議之事項。各　範圍廣狹不一。大要如左。（未完）雜錄 
[吳江吳兆騫賜環始末紀]  
　　上月雜錄欄。曾記沈尚書介紹梁生于明太傳公子代出贖鐶奉恩賜環一事。與吳江吳　槎事絶類。當時有人馳書記者指其誤吳爲梁以自詡淵博者。僕笑而頷之。夫天下事之類似者多矣。若心執一人之　聞。謂足以槪古往今來之故實。恐即起紀河間朱秀水於九原。亦有遜謝不敏者。流俗所傳。或相類似。其實沈梁一事。顧吳又一事。同爲權門之韻。事耳。獺祭所及。不嫌辭費。以就正於當世博雅宏逹之君子。 
　　談本朝掌故者。莫不知權相明珠。明珠竊柄黷貨。罪實當誅。然相傳其愛才一事則不以其人廢也。 
　　無錫顧梁汾先生貞觀。與吳江吳漢槎先生兆騫以文章齊名。當世且相友善。吳中順天南元。會是科爲言者所。料特旨通榜殿廷覆試。吳因病曳白。除名遣戌塞外。時顧亦客京師。臨歧執手泣曰。漢槎往矣。子年方三十。幸而至五十不死。則此二十年中。吾必捐踵頂救吾漢槎也。 
　　後顧以工塡詞與明珠子納蘭成德訂交　。客明珠家。一日念吳不已。譜金縷。曲二闋以代札。其一云。季子平安否。便歸來。平生萬事。那堪回首。行路悠悠誰慰藉。母老家貧子幼。記不起從前杯酒。魑魅摶人鷹見慣。總輸他覆雨翻雲手。冰與雪。周旋久涙痕莫滴牛衣透數天涯依然骨肉。幾家能够比似紅顔多薄命。更不如今還有這絶塞苦寒難受。廿載包胥成一諾。盻烏頭馬角。終相救置此札。兄懷袖其二云。我亦飄零久。十年來。深恩負盡死生師友。夙音齊名非忝竊。只看杜陵窮叟。曾不减夜郎僝僽。薄命長辭知已别。問人生到此凄涼否千萬恨。爲兄剖兄生辛未吾丁丑。共些時冰霜摧折。早衰蒲柳詞賦而今須少作。留取心魂相守。但願得河清人壽。歸日急翻行戌稿。把空名料理。傳身後。言不盡。觀頓首 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[山東巡撫孫寳琦奏第三年第二届籌備憲政情形摺]  
　　奏爲臚陳山東第三年第二届籌備憲政情形恭摺仰祈聖鑒事竊查籌備憲政事宜照章每届六個月奏報一次並咨憲政編查館查核歷經依限聲叙籌備成績奏咨在案自宣統二年七月至十二月爲第三年第二届奏報之期限内應辦事宜經臣嚴定考成按期程督或繼續上届循序以求擴張或規畵初基程功務期妥愼自應将辦理情形進行次第按項臚陳以備考核伏查本届籌備條目凡九一爲續辦城鎭鄉地方自治查部頒表式城鎭分繁盛中等偏僻東省前指定繁盛城鎭九處已於上届舉辦奏明在案其餘城區百鎭區三均當作爲中等提前趕辦現據自治籌辦處呈報各城鎭議事會董事會均已成立萊陽海陽兩城前以亂事停辦現亦一律告成所有各董事會總董先後均經臣遴選札委至鄉區自治前電商館臣核准暫緩先辦上级惟歷城爲省會首邑自城區自治成立後接辦鄉區已於上年十一月選出議事會各職及鄉董鄉佐等按之原定期限當在第六年兹則成立提前誠可模範各屬臣仍隨時督飭各該管地方官認眞監督以期恪守定章母滋流弊此籌備城鎭鄉地方自治者一也一爲籌辦廳州縣地方自治查自治定章區分上下兩級下級之城鎭鄉一經劃分如果同時並舉物力人材恐多未給因商准館臣将廳州縣上級自治提前辦理當飭自治籌辦處擬具各種細則通行各屬依限遵辦並飭先将上級地方自治章程編成要義及宣講白話使人民咸知通力合作共謀公益人才財力俱易圖功至歷城首邑早經飭令遵照民政部定章籌備業已呈報議參兩會於年内成立一俟各處上級自治辦有端倪卽将鄉區逐漸推廣期於全省兩級制度早得觀成此籌備廳州縣地方自治者二也一爲彙報人户總數查山東通省户數業經飭由巡警道覆查完竣於上年依限造列表册咨部在案並由臣飭将各州縣口數提前接查其已查明呈報者計九十七州縣僅餘長山范縣福山招遠掖縣平度諸城等州縣未經呈報原單列在第四年此係提前趕辦惟調查户口確數爲户籍法之根據即關選舉法之實施今當議會縮期開設尤宜注重特人民時有遷移户口因而增减斷非一次調查卽可得其確數仍應遵照部章按期編訂彙報務臻完密此籌備彙報户數者三也(未完) 
本埠新聞 
[革命黨秘密來滬]  
　　蘇撫致滬道密電略謂訪有革命黨不知姓名三人約于日内在蘇州品香春番菜館密議後乘火車來滬與滬上匪黨闪議一切請卽密查訪緝爲要等因劉觀察接電後立刻密委曾都戎玉麟前往訪察一面密飭縣廨着派得力差探不動聲色嚴密訪緝務獲解懲 
[商圑聨合會開始操演]  
　　南市全國商圑聨合會昨晨在滬軍營北操塲行第一次開操禮六時四十分鐘新舊會員均戎服依時咸集沈葉兩副會長均穿軍服預先臨塲佈置張董樂君亦早起戎服而來指揮一切沈會長漫雲並入隊與各會員同操精神甚爲活潑各操友興味益增奏軍樂後卽由葉會長惠鈞會同總司令官江營儕與諸敎員令新舊會員排列如雁行葉君宣言曰今日正會長李平書先生本擬到塲監督指導因渠别有要公囑鄙人與漫雲先生代爲督率今漫雲先生已入隊與操由鄙人敬告諸君我滬濱一隅僅留南市一角若不急圖保守並此區區亦将不能保存今諸君熱心熱血入會演操不過爲上海爲中國爲身家性命起見刻雖經濟不敷中途截止不久即欲再招惟諸君未入會之時名譽未嘗不愛今入會之後較前更須保守本會爲保持全體安寗而設故無論何人均有監察糾正之責萬望諸君勉而遵之言畢即由江總司令分隊派員敎授本操塲派朱少沂爲正敎員陶叔言夏體海俞澄焜爲副敎員中界操塲派倪筱園鄭品南爲正敎員鄭敬侯袁葆焜鄭澤南爲副敎員大南門外操塲派顧諟明爲正敎員顧錫祺朱德生龔石卿爲副敎員晚班中路敎員許奇根與倪黄温潘諸君至八時整隊由外馬路魚貫至事務所葉會長與張董沿途照料頗爲周到 
[新舞臺之愛國新劇]  
　　昨日新舞臺藝員夏月珊潘月樵等昨爲商圑聨合會籌欵排演國民愛國新戲上中下三層觀者竟不能容膝未演時先經沈君縵雲佈告云此劇名國民愛國今日諸君購劵蒞塲如此熱心切盻觀劇國民大家愛國聞者鼓掌雷動演至外人欺侮國民士農工商孤兒寡婦相約尋死之際台上兒啼婦哭觀者亦多流涙繼由潘月樵假借國皇與民共講圖强之策痛哭疾呼感動多人投資助費至五時十分演畢而散計是日當塲認捐者共洋九百餘元擲洋檯上者大洋五十六元鈔票十三元小洋三十七角銅元十七枚夾金錶一只金戒一只錢袋一只手巾一條 
[信義存户扭住馬湘伯]  
　　已倒信義銀行發起總董馬湘伯昨日午後在南市商圑會演説被信義銀行存户數十人将其扭住蜂擁至工程局由局派警察一併押解縣署由縣禀請道憲立刻提訊 
[商學會研究米貴原因]  
　　昨日午後二時南市商學會開例會研究米貴原因首先演講者爲杜君尚陵次爲馬君湘伯杜君注意於米之出數以前米食之充裕現在米食之不足将來米食之增多末述辦法三條一勸鄉上多種稻並勸其勿賣榖米於商販而存於已手二請官長移他項不急之費爲辦墾之用驅策罪徒及不職之人操耕種 
 
 

Page 19

 
 
之事三寗加捐於烟酒等消耗品而求免米捐此三法皆淺近易行惟在我民實心行之而已馬君注意於米之所以貴歸政治之不修幣制之不一税則之繁苛語甚沈痛散會時已鐘鳴四下矣 
[赴東實業圑記事]  
　　上海商會於前月中旬接商部札知日本各商業因上年來華遊歷極蒙優待現擬邀請京津漢寗蘇滬杭粤八處實業家來東游歷以中三月初爲期等因兹悉各埠實業家均已到滬十五日齊業商會議事計列會者北京商會漢口商會湖南商會杭州商會蘇州商會上海商會先由沈仲禮君宣布意見書因爲期太促必須先行籌備一切布置妥洽以昭愼重全體賛成旋公議電禀商部聲明時間太促未及籌備又南京廣東天津均未派代表前來人數太少决請改期限定八月中旬各埠實業圑會集上海九月初旬就道次議定於上海設立赴東攷察實業圑事務所以便編輯印刷之件及預備研究一切事宜又議通函指定之八埠及現今加入之湖南商會担任各就本省調查土産出品商務情形以精細詳確爲旨至遲以三個月爲限将調查各節寄至上海事務所以便編輯成書又議請商部撥助經費又議現須設立事務所卽須籌備經費擬暫由上海商會墊用俟後再由各會公攤此十五日會議之大略也聞十六日又經集議已将事務所成立矣 
[自治公所整頓路政]  
　　城自治公所查得大南門外二十七舖境中道橋一帶道路兩旁每由鄉人将糞穢堆積並被江北客民李阿春等十餘人搭棚養猪以致臭氣四佈有碍衞生經路政處知照警務處飭令該舖地甲傳諭鄉人将糞穢撤除清潔路口棚屋限兩月内拆去其路統限三個月拆除盡淨如違由所派匠押拆又查得大東門内魚行橋南浜有大坑一所亦已飭由頭舖地甲傳諭業主限於本月二十一日以前拆塡以便修理街道如違提究 
[林臘梅之空歡喜]  
　　無賴錢阿秋前欲價買賣花老嫗誘來之女子林金寳即臘梅爲妻該女不允旋被流氓王少卿向錢拆梢扭至一路分局判将王少卿發押改過局臘梅發堂擇配在案嗣由錢到堂看親臘梅仍不願嫁近忽思得一計賄通普育堂飯司星泉邀一衣履翩翩之美男子到堂看親願娶臘梅爲室臘梅一見傾心面訂婚約暗中由錢出洋一百七十元以一百元助充堂中經費七十元爲該飯司該男子之酬儀詎届時由飯司挈領臘梅至西門外矮屋内交給錢母金氏收領臘梅見此景况深爲詫異卽向飯司詰問何以衣服麗都之闊少竟住此茅檐蔀屋之中飯司答稱爾主人起家寒微今始得謀優缺蓄資巨萬自得阿嬌後當再營造金屋以藏之臘梅私心竊喜飯司遂興辭而去迨至夜半阿秋突然回來臘梅見之驚愕遂即大哭阿秋之兄錢金泉及叔錢永章勸阻不允扭至一路一區警局奉德正巡官升訊臘梅伸訴前情求爲超豁詰之阿秋供小的前因臘梅不允早已置之度外此次實由堂中飯司星泉爲之畵策自詡包可成事因此受愚巡官諭斥阿秋不應計騙所失身價實屬咎由自取判臘梅發堂留養愼擇婚嫁餘人斥退 
城内 
[勒贖生財]  
　　福泰鹹貨店主沈潤之控張心蘭不贖抵欵張亦投訴謂生財係由茂豐泰主張子平託伊爲中向之抵欵求提澈究前晚經本縣田大令升訊沈潤之張心蘭同訴前情詰之張子平供商人将值洋六百元之生財託張心蘭爲中向沈潤之抵洋二百餘元今雖無力回贖沈潤之並不吃虧求鹽判張子平收押俟繳到抵價後再将生財領還了案 
[自認貪小]  
　　浦東某洋棧失竊鉛絲曾經報請縣局一體緝拿在案兹由縣捕緝得姜慶和宋和尚二犯並鉛絲原贓解案奉田大令訊問姜供在棧爲飯司此次因貪小利求恩寛宥判姜宋收押鉛絲七把給失主領去 
[册書勢力]  
　　西門外二十七保七圖鄉民盛秋亭去年在縣控被册書俞菊生串通盛少亭盜賣地産一案現奉本縣田大令准詞提俞到案於前晚升訊盛秋亭供有七圖内田地一叚被俞串同盛少亭盜賣前曾投案禀訴豈知俞乃是册書一時未能到案今蒙提到求恩究追詰之俞菊生供稱此係盛少亭所爲與書無涉大令諭謂爾旣到案可将實情供明何須推諉判俞匀保盛秋亭斥退候提到盛少亭到案再行核辦 
[失火可疑]  
　　前日夜半三句鐘時西門内寳彰烟紙店失愼當由該處站崗益吹警笛經就近澤濟救火會救息幸未肇禍事後左右鄰居以該店保有火險千餘兩存貨不多實屬可疑即聨名禀控一路警局請爲查辦 
[出殯誌盛]  
　　南三舖衆安救火會社長兼蓬萊女學校監院楊伯龍前月作故昨日舉殯除旗鑼傘扇僧道外有衆安社附設之軍樂部隨送紳商學界步行送喪者甚衆沿途觀者如堵頗極一時之盛 
[討僨被毆]  
　　四馬路書場堂倌張佳生前被聽客陸鐵生借去洋二元避不見面昨日該堂倌進城遇見向之索討反被用武並由陸之友人張菊生帮同毆打将該堂倌擊破頭面當由站崗巡士彭得發一併拘局德正巡官見有傷痕流血不止局中因無仵作驗視遂一併送縣看管候訊 
[道轅記事]  
　　前長蘆鹽運使周學熙昨至道署拜會滬軍營管帶王雲華禀知由寗回滬銷假 
南市 
[弔贓無着]  
　　法捕房華捕拘獲行竊某姓贓物之竊犯任鑾軒原贓賣於大碼頭裕昌羊毛店内昨由捕頭派探帶同該城至裁判所協吊原贓無着仍由該探将賊帶回 
[拐逃婦女]  
　　僑居滬北虹口之江北小工湯和裕之妻吳氏前晚被其同鄉同業之王阿三誘領至南碼頭艒艒船户康六處寄宿不允即由同黨伸寳龍子及混名大塊頭阿大等持刀戳傷康之手腕血出不止由巡士追獲王及吳氏解至南區後由吳氏之父同婿投區報告被拐私逃情形區長命将康送醫院醫治其餘人証一併移解裁判所拘留候究 
[女子何往]  
　　公義碼頭陶長興釘鞋店夥施咸秀自幼憑媒聘定浦東楊師橋姚友生之妹阿七爲室現擬擇期迎娶被姚将妹　匿昨将挑扭控南區移至裁判所審訊姚供胞妹與人私識逃居法租界不知下落判交保予限三天内将妹尋交來案並諭施趕邀媒証候質 
[船户抗賴]  
　　經收自治公所船捐人連錦堂之夥譚桂香查見碼頭船户王元來将船上號圈塗改抗賴捐資扭至裁判所訊實判罰洋五元充公仍着出外補繳捐洋 
[是否誤收]  
　　聚生錢荘夥張春熙昨扭南邑某洋紗號主趙德盛至裁判所控稱趙前央馬益隆担保往來被欠銀三百四十餘兩延宕不理經裁判員訊據張供前由馬託趙付洋四百元被司帳人悞收趙帳後已對明趙仍藉詞圖賴訊之趙仍堅執不認判交保限六天邀同來案質訊核斷 
閘北 
[移提要証]  
　　胡益生葛正德在四路分局控告陳夢飛來店購物計銀四百餘兩付以永久荘票至期往收荘已倒閉判陳收押在案兹因被倒各户均已在英廨控追昨經老 
 
 

Page 20

 
 
巡捕房派探李星福投局請将陳移提解廨歸案訊辦蕭巡官准之即交來探帶回 
[查明拐案]  
　　前報記崔子奎偕見証婦人張夏氏至四路分局控告未成年之嚴光才誘拐六歲之子一案兹悉此事實由鞋匠黄德明唆使光才串拐匿居法界某客棧内已由法捕房包探查獲解經公堂訊明判将黄及小孩一併移歸警局押候補提同黨再行究辦 
[有何証據]  
　　住居永順里之高阿春昨扭二房東張王氏至四路分局控稱今日上午小的因房門上鎖匙遺失故託該氏照顧門户詎歸家檢點失去現洋四十元請究當經蕭正巡官質訊一過供詞各執巡官以高所控毫無証據判令出外自行查緝 
[局批兩則]  
　　巡警總局批職商陶冠緯禀云禀悉該職商擬在閘北地方建設製茶廠係爲維持商業起見自可照准惟籌集資本若干每月如何認繳警捐仰即一併詳細禀明再行核　飭遵又批水業公所董俞俊臣禀云禀悉該公所董事倪學寛張振聲均已辭退現在公舉張令安王啓麟接充是否邀集同業經衆議定仰即禀明核奪再行飭遵 
英租界 
[同庽謊]  
　　蘇州人孟和生向爲米業近因失就與浦東人陶元泉同庽於雲南路寳泰客棧内前日陶僞言至某銀行親戚處告貸向孟借穿袍掛一套當時二人同至南京路詎陶走入某弄逃逸孟候久不出先行回棧陶将孟之袍掛付質後旋亦回寓圖取零物被孟扭獲鳴捕拘入捕房由捕頭飭探蒋文彬協同九十三號西探往查屬實着将陶押候解送公堂訊究 
[留充眼綫]  
　　袁海山徐炳文均在三馬路大舞臺戲園對門裕興隆　紙店内爲夥因串竊雪茄烟經店主查悉控奉公堂訊明判名押一禮拜在案昨届期滿本應開釋因被捕頭查得裕興隆係寗波路仁美里已倒永久錢荘之聨號以其必知各騙子之下落故特禀明中西官仍将二人還押充作眼綫 
[乞丐倒斃]  
　　前日有一年約三十餘歲衣衫襤褸之某甲行至寗波路一百九十九號門牌某姓家門首忽然倒斃旋由老閘捕房飭探蒋文彬協同九十三號西探查係乞丐即着地保報堂棺殮 
[婢女失散]  
　　平湖人顧某來滬游玩寓居石路吉陞客棧内前日帶領婢女吉祥出外購物該婢在途走失顧即投報老閘捕房請爲派探查緝 
[包探獲賊]  
　　陸阿大昨因竊取芝罘路傅阿二家衣物被包探王梅生查獲拘入捕房押　解辦 
[失竊報捕]  
　　南京路九十五號羅少堂家失竊值洋六百餘元之綢皮衣物又三百十六號某洋貨店内失竊值洋六十元之西緞數丈又三百二十八號某姓家失竊包車一輛又四馬路中英藥房失竊現洋三百餘元又三馬路李伯全家失竊值洋一百餘元之衣物又芝罘路二百三十七號某姓家失竊油衣三件又北京路一千二百五十五號某甲在電車上失竊鈔票三張昨日先後至新老兩巡捕房報請派探分投查緝 
[跑街滑脚]  
　　方培泉在天津路興記麵粉號内爲跑街兹因通同許昌邦串騙號内麵粉並私收客帳洋六百餘元逃逸昨由該號經理崔紀峯查悉即投總巡捕房報請查緝 
[有無家屬]  
　　劣孩蘇三因竊同泰順洋貨號内玻璃等物被捕拘解公堂訊明中西官以蘇孩年幼暫留免究在案昨由寳讞員諭飭捕房查傳家屬具領 
[越級而升]  
　　英美捕房華捕張正巡官查得二百十號三百零六號七百零七號九百零五號等四華捕均在差獲賊有功於昨日禀奉麥代總巡諭養該捕等下級升期提前三月以示奬勵 
[公堂停訊]  
　　昨爲西國耶穌敎主復活之紀念日會審公堂例須停訊一天又因適值星期故由英副領事康君照會寳讞員補停讞政一天 
[幸未燎原]  
　　山西路第二十三號門牌鼎昌綢荘門前之牆門間樓面係比隣二十四號王宏泰女式鞋帽店之作塲昨日午後三句餘鐘忽爾火發一時濃烟密佈幾肇燎原當經巡街捕瞥見奔訴捕房立驅皮帶車趕往灌息並未冒穿　頂事後捕房以該店保有火險即飭中西包探往查起火情由禀候核奪 
美租界 
[酒醉墜浦]  
　　前晚有某國艦兵因醉在華盛碼頭失足墜浦由舢板船户救起遂入捕房轉送該艦 
[違背烟禁]  
　　東有恆路劉阿寳及肇勤路嚴友源二烟膏店私售燈吸咋由中西探查悉禀候請廨傳究 
[設攤誘賭]  
　　張大桂子擺弃賭攤誘騙孩童江阿寳賭博輸洋一元數角江幸捕房捕頭准予查辦 
[毆打婦人]  
　　劉阿茂王祥發王如四等昨在天潼路毆打婦人仇潘氏由捕併送捕房押候究辦 
法租界 
[查禁快車]  
　　法捕房麥總巡以每逢春間龍華寺香汛之時男女乘坐馬車往游者絡繹不絶均須經過法界周涇洪寳昌路一帶各馬夫年少喜事往往加鞭疾馳動輙肇禍雖經捕房嚴加懲罰終難盡絶故今届密派差捕嚴行稽察如遇快車違章拘捕嚴罰 
[學堂放假]  
　　新北門天主堂街法文公書館因届瞻禮節期放假四天准於禮拜二照常開課 
[流氓兇横]  
　　著名流氓戴福生前因持刀搶刦途人財物由英公堂判押西牢五年業已釋出兹戴匿跡法界仍在洋涇濱等處滋擾包探查知往拿竟敢拒捕後由巡街捕帮同獲住解押捕房候辦 
[故態復明]  
　　過犯陳連生釋出未久兹又行竊各户衣物被探查知拘獲吊贓解入捕房押候送廨訊懲 
[海上閒談]  
　　世界繁盛之地。皆作惡之所也。倫敦繁盛爲世。界所著稱。有某英人所著之小説謂倫敦平均。每夜有惡事一起。昔中國繁盛。首推京師。而念秧詐騙之事。以京師爲多。今上海之繁盛。突過北京矣。故奸詐暗殺之事。亦疊出不窮。幾於書不勝書。豈市面繁盛之進步。與罪人作惡之進步。適爲一平行線耶。此事頗足耐人研究也。 
　　以記者之眼光觀察之。繁盛之地各處游手之人。往往爭集於此。以爲得食易也。不知人多而事少。欲靡而物昻。則其生計愈艱。其生計艱則作惡之事。乃相因而起。此中消息。亦有心人所宜加以注意者矣。 
　　妓女微賤之人也。公子高貴之人也公子打妓女。公子自失身分。妓女控公子。妓女則自高身分矣。雖然。不有金融大王之鼓吹運動。顧妓安敢與勢燄薰天之楊公子爭短長哉。吾知小雲必殷殷致謝。曰金融大王。金融大王吾恭維你經綸丕煥。事業渾煌。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約（二）（十）（一）]  
　　第二十二條如不照本約第二十一條所指而将捕獲船隻帶入者中立國亦應将其釋放 
　　第二十三條被捕船隻不論有無交戰國軍艦押解如係帶至中立國口岸港灣聽憑看管以待捕獲審判所定讞者中立國可将其帶入其所屬之他口岸被捕船隻如有軍艦押解所有捕獲者派在該船上之人員應令其移往押解船上被捕之船如獨自進口捕獲者派在該船上之人員可任其自由 
　　第二十四條交戰國軍艦在不應浮泊之口岸經中立國官員知照而不開行者中立國有權用必需之法使該艦於戰期内不能開行該艦司令官對於此事應即照辦交戰國船隻若被中立國扣留船上人員亦一併扣留扣留之船上人員可任其在船上或移居他船或陸上倘有應需管束之處可嚴加管束並留必需之人以便料理船上事務船上人員如立有非奉中立國命令不自擅離之誓則可任其自由 
　　第二十五條中立國應設所有應設用各法行看守之事以便阻止在其口岸或港灣及領海界内一切違犯所有以上各欵之舉 
　　第二十六條中立國執行本約所定各權承認本約各欵之交戰國彼此不得視爲有傷友誼之舉 
　　第二十七條締約各國應及時将本國所定各種法律命令及他種條欵用以管束其口岸及領海界内之交戰國軍艦者互相知會先用咨文送交和蘭政府立卽由該政府轉逹締約各國 
　　第二十八條本約各條惟締約各國亦惟各交戰國均係在約中者方可引用 
　　第二十九條本約應從速批准批准文件存儲海牙批准文件第一批存案立一文憑由與議各國代表及和國外務大臣籤押爲據以後各批之批准文件存案須繕一咨文将批准文件送交和政府第一批批准文件存案之文憑上節所載之咨文及批准文件各抄件校正之後立即由和政府交外交官轉交第二次保和會與會各國及隨後入約各國或如上節所載情形該政府應同時将收到咨文之日期聲明 
　　第三十條未籤押各國亦准加入本約之内願意入約之國應将其意咨明和政府並附送入約文件此等文件由該政府存案該政府卽将咨文及入約文件各抄件校正之後轉送其他各國並聲明收到咨文日期 
　　第三十一條第一批批准文件存案各國從存案文憑日期起六十日之後本約方有效力隨後批准或入約各國從和政府收到批准或入約咨文日期起六十日之後方有效力 
　　第三十二條如遇締約國中之一願意出約應将出約文件咨照和政府該政府立卽将出約文件之抄件校正之後知照其他各國並聲明接到出約文件之日其出約僅專指咨照出約之國從咨文到和政府日期起一年之後方有效力 
　　第三十三條立一册籍由和國外部執掌載明第二十九條第三第四欵所指批准文件存案日期及隨後收入約文件第三十條第二欵或出約文件第三十二條第一欵之日期該册籍凡締約各國均可與知並可索取校正之摘要 
　　和全權大臣籤押於下以昭信守正約一分在和政府存案抄件校正之後由外交官轉交第二次保和會與會各國 
　　禁止由氣球止放擲礮彈及炸裂品聲明文件 
各國政府遣派海牙第二次保和會全權大臣深韙一千八百六十八年聖处得堡聲明文件詞中之意而欲将業已滿期之一千八百九十九年七月二十九號海牙聲明文件重行商訂因宣言如左 
　　締約各國允於直至第三次保和會會終之期内禁止由氣球上放擲礮彈及炸裂品或用他種相同之新法本聲明文件惟締約各國中二國或數國有戰事者方有遵行之義務締約各國戰事中若有一交戰國與一非締約國聨合則本聲明文件遵行之義務即行停止本聲明文件應從速批准批准文件存儲海牙批准文件存案應立一文憑其抄件校正之後由外交官轉交締約各國示簽押各國可加入本文件之内該國應将其加入之意告知締約各國用公文知照和政府由該政府知會其他締約各國如遇締約國中之一欲出約者用公文知照和政府立卽由該政府知會其他締約各國出約僅專指出約之國而言 
　　各全權大臣簽押於下以照信守正本一分在和政府存案抄件校正之後由外交官轉交締約各國 
[江西諮議局議員規定四十一屬暫行徵收税法議案（四十一屬公推起草議員周揚烈）]  
　　本省丁漕税法自本局開幕來議經廿次案積盈尺呈中丞禀大部言盡計窮究無完善之結果同鄉父老兄弟年年聞議丁漕年年仍受抑勒鄙人等忝居代表才力棉薄良滋戚矣且此次撫台召集臨時會明文專指議决丁漕事件鄉人聞之躍距三里冀或援於水火之中若復不能議决恐州縣之志愈獵百姓之困滋甚鄙人等更何以堪然本局不能議决劃一之辦法其原因亦有兩端在不受抑勒之屬倘承認財政局之辦法勢必陡增人民之負擔叢怨構禍誠所不免在受抑勒之屬通融財政局之辦法雖明增人民之負擔較歷受抑勒之弊猶得兩病取輕之計雙方比勘不受抑勒者如無病者受病之夫誠不能强無病者同服湯藥也歷困抑勒者若痼疾者也無疾之人亦難强痼疾者不求醫治也故於無可劃一之中求分别變通之法當國幣未頒以前凡向來徵錢之屬自應照舊輸納以靖人心惟名同徵錢實則徵洋歷受抑勒之四十一屬地丁一兩仍按二千六百八十二文扣算漕米一石仍以三千四百二十文扣算其正銀在五錢以上正米在四斗以上者以各屬通用之七四銀元完納每元定價足錢一千二百文正銀在五錢以下正米在四斗以下者仍以銅 
 
 

Page 27

 
 
元官票完納不得勒收銀元惟用毫洋之屬另須按市價補足七四洋之水約每元補水在七八十文之譜至糧捐串捐征錢解錢仍須以錢交納准此以行則州縣於征收敷解外儘有嬴餘足資辦公律諸上年度支部酌中定價之旨此次財政官折合國幣之價均無牴牾論丁漕一案業已呈請資政院祗有靜候批示實無前議之可執而財政局之辦法於各屬情形不能通過鄙人等四十一屬之倒懸旣碍難遵從財政局之辦法又末由催促資政院之批示則本年完納丁漕必仍困於抑勒之中捫心自問何以對我鄉中之父老兄弟也是不得已暫規定四十一屬征收丁漕之辦法以爲急則治標之計呈請撫部院無須奏咨祗求電飭四十一屬州縣於本年上忙之征收照此施行不得於定價外再有絲毫抑勒之弊俟國幣頒行則此案自在天然淘汰中矣是否有當錄呈公决 
小説 
[言情小説投海孤兒（四十八）]  
　　三副曰。水手雖多然手皆無械。安能與吾輩爲敵。實告汝。吾於昨夜。已盡得舟中槍械。卽汝二人之手槍。亦爲吾有。復何懼者。吾輩卽欲盡死全舟之人。勢亦至易。汝乃冒爲恫嚇之言。於事何益。約翰聞三副之言。雖至驚詫。而貌尚鎭定。迭克司已失色不能語。 
　　迭克司曰。汝輩乃爲鼠竊。直非人類。此語一發。三副大怒。如炸藥之立爆張目視迭克司曰。汝幸勿恣肆。吾輩惟欲拯人。始行此權宜之事。不爾者此無辜之女子墜汝樊綱之中矣。今與汝二人以十分鐘之期限。明白答我。愛力森及沙遜亦皆在門外。汝輩當知兹事之起。即吾輩三人爲之。果十分鐘後。而汝輩猶抗不受束者。則吾輩将行其强迫之手段矣。當三副初入之頃。迭克司已見愛力森及沙遜持槍佩刀。鵠立門外。防此室中之人。隳突而出。迭克司及約翰者。平日恒以已意左右舟人。每出一言。全舟之人。無敢反對。從無俯受他人命令之事。今乃蒲伏如狗。失其自由。怒極肺管欲裂。顧乃無計自脱。不得不聽受三副之命令。斯時船主舉目睨視三副之面。眼中似有怒火。奪眶而出。悉呈其藴毒之形。已又視門外二人。 
似有恐懼之状。三副曰。汝輩意見定乎。今二分鐘矣。船主作乾笑曰。吾今反主爲奴矣。尚有何術足以自脱。容吾且與迭克司商之。語旣卽。以左手引迭克司曰。君意何如。吾雖爲船主。然此舟固屬君也。迭克司慘默無語。三副則引目視此二人。專注不瞬。忽聞門外有水手囂喊之聲。皆曰。愛力森與沙遜。今日何爲作如是之装束。蓋舟中水手晚值者。睡而未起。行舟者。又皆各司其事。無暇他及。僅有少數之水手。聞頭等艙中鎗聲　出。則奔而視状。乃見弗倫富士及馬利亞威耳三人。圑立一處。各握手鎗。而侍者數人。皆不知所往。水手輩大異。竚立少頃。乃不明其所以然之故。已而水手中有一人發言矣。其言曰。適槍聲即起於是間耶。弗倫富士不語。略頷其首。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
