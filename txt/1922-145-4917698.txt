# 1922 - 145 - 4917698

 

Page 1

 
 
   
 
 

Page 2

 
 
   
 
 

Page 3

 
 
時評 
[北京巡閱使（老圃）]  
　　國人皆不喜巡閱使而北京獨以巡閱使爲好貨此所謂逐臭所謂嗜痂雖曰好惡與人不同亦自成其癖自過其瘾尚無足深奇所奇者向之巡閱使巡閱行省巡閱特别區尚未巡閱北京今則以熱察綏巡閱使而管理北京之地方治安則北京亦在巡閱範圍矣頃南方因孫陳芥蒂獻議者欲畀陳以兩廣經略使以南方總統所駐在之地而須人經略則北方總統所駐在之地又安得而不巡閱此之謂無獨有偶 
　　警察者民政也北京爲官僚之窠軍閥之營窟本無所謂民政然尚有告朔餼羊之意初未聞以警察廳而受軍人之監督有之自今日熱察綏巡閱使督同亦師警察總監妥愼辦理始而今而後北京城中無論保安警察司法警察皆在總司令督同之下即不啻宣告北京爲戒嚴區域今日北京固無兵事而突用兵興法此之謂不祥之兆 
　　巡閱使之爲物成則爲霸王敗則爲流寇成則言統一敗則言自治獨立今北京城中有巡閱使誠不祥之事他日北京又安知不自治安知不獨立乎 
[命令]  
　　五月三十一日大總統令特派傳增湘辦理財政清理處事宜此令 
　　又令財政總長董康呈請將河南財政廳廳長王光第免職另候任用王兆第准免本職此令 
　　又令調任薛篤弼署河南財政廳廳長此令 
[國内專電]  
　　北京電昨夕某上將由保歸持西南各首領及直隷派軍事長官電報一束均贊成召舊會東海下野黄陂復職徐曰只要能統一我何戀爲遂命吳笈孫草退職通電吳請緩徐曰當斷不斷必招反響爾不辦我自辦吳乃允辦 
　　北京電昨下午七點保定歸員携來電稿一束爲滇黔川湘蘇閩及粤陳並孫傳芳等電皆贊成召舊會請白宫見幾某員並未而陳並非奉曹吳命代呈不過作報告方式余電話津詢黎宅某君問黄陂態茺某君答主擁黎者目的並非專爲解决時局故黎尚有考慮餘地黎之出處以能否貫澈本人主張爲斷今非其時且拒見客　　北京電黎復職西南持之堅孫文持異議保曹心事在接黎手吳心事在造中心勢力身爲領袖徐心事在維持任滿通電形式耳余測時局解决時期尚早至少聚訟半年或不幸再有一度用兵亦未可知（一日下午一鐘） 
　　北京電徐發通電稱疾乞退速覓繼任王閣令不蓋印擱置 
　　北京電舊會自身問題難决如元六之爭如辭職者有效與否如解散該會係黄陂蓋印如西南後補者充數是否承認故吳佩孚告議長某曰須諸君自已决定一致辦法然後可得國人援助予無成見且看諸君自身能力若鬧意見則届時莫怪我不帮忙吳眞意舊會先議憲後舉統（一日下午一鐘） 
　　北京電保津商定津舊會先開會拍通電請黎復職然後曹吳覆電贊成頃王士珍派袁乃寛惲寶惠訪周自齊请擔維數天謂時局已入於總統問題（一日下午四鐘） 
 
 

Page 4

 
 
　　北京電董囑泉幣庫藏司長參秘會同張嘉璈及幣制局人員草統一金庫案及整理鈔票案又託張草財政討論會組織案將在野領袖延攬入會取决本人所擬財政根本計劃董本人自草官吏儲金章程特任官月儲三成簡任儲二成薦委任在百元上者一成百元内免儲退職時可取還使官吏下台有飯吃免不了時想出許多坑害國民之舉（一日下午一鐘） 
　　北京電兌換劵交部通令路電費槪搭五成故樂觀擬再總發二批　　北京電休門交外長節略中政府對英法日借欵與美國之利益有兩歧舉動究係如何情形請詳細查核列舉理由見覆（一日下午一鐘） 
　　北京電四洮短期借欵馬龍潭闞鐸赴大連與南滿磋商併計本息千三百七十萬日金息金照扣本金尾數存局已訂約馬闞雖免職以未交代故仍辦借欵 
　　北京電京奉路八十八一兩橋聯軍强制修復八三橋正趕辦八七橋又爲奉拆并斷鐵軌十餘里且迫工人炸毁榆關湯河間各橋英工程司出向張反抗張不見工司電津英領事請示英領昨電艾斯頓艾今日（一日）早通告外交團 
　　北京電昌黎英武官電奉軍已到後豐台此項奉軍均新由東路招來之匪（一日下午一鐘） 
　　北京電米振標部出古北口到熱河距承德二十里汲金純率四千兵東竄朝陽（一日下午一鐘） 
　　北京電陳炯明派代表赴保接洽時局要求北方團體先有明白表示然後可以商量南北問題吳言正在進行日内當有表示 
　　北京電吳佩孚在保一切電報公文與曹錕會稿頗不自由因之有赴洛之說但曹仍要吳在行宫駐節（一日下午五鐘） 
　　北京電直省長已决定王毓芝因天津帮趙玉珂吳毓麟等極力抵制所以遲遲未發表然已不成問題（一日下午五鐘） 
　　北京電北京舊會議員昨午後四鐘赴津開重要會議今日當有正式宣言聞某鉅公以組閣爲抵禦之法（一日下午五鐘） 
　　北京電董高商量擬將新發行兌劵鐵路上搭半通用以資流通 
　　天津電張作霖三十日急回奉天奉軍現在昌黎甚多 
　　天津電直曹洛吳鄂蕭復電津舊國會籌備處贊成其宣言果南方無問題舊國會有恢復之望 
　　天津電政府派内高陸鮑來津挽留曹銳勸其母萌退志曹已將省署公事送寓拆行 
　　天津王承斌由軍糧城回津度節昨調直軍多營開赴前線 
　　天津電李廷玉已回津請願無效果（以上一日下午十鐘） 
　　漢口電湘軍附粤說甚盛蕭電吳請令第十三混旅回防岳州另派金永炎赴湘勸趙約束所部 
　　漢口電沈鴻英派參謀張大望來鄂請助槍千五百架彈二萬發 
　　漢口電代理財廳長鄭焯及代理煙酒局長李振東今晨接任 
　　漢口電第二十一混旅全部返卾回防嘉魚留省一營亦開往 
　　漢口電張聯棻奉命將赴鄂西與孫傳芳會商鄂防 
　　漢口電高師學生定冬（二日）赴省署請願促新校長就任並取消省署停撥烟酒稅密令（以上一日下午六鐘） 
　　蘭州電督軍陸洪濤裁兵節餉整頓金融江（三日）開賑災大會籌欵甚多（三十一日上午十鐘） 
　　蘭州電潘省長辭職中央來電慰留令勉爲其難 
　　蘭州電寗夏鎭守使馬鴻賓來電贊成裁兵節餉（以上三十一日下午三鐘） 
　　香港電澳門政府下令凡於此次風潮有關之工會一律解散各商店限東（一日）復業否則不任保護華人離澳日多工人均避澳對海灣仔商會不敢調停 
　　香港電昨日外交後援會開會對澳事决請政府嚴重交涉 
　　香港電交涉員世（卅一）照會葡領謂葡兵槍傷斃華人百餘名本交涉員合亟提嚴重抗議應照會貴領轉澳督所有此事經過及結果應負完全責任本政府除因必要便宜處置外特先警告葡領隨覆謂澳門發生此事殊爲中葡人民之不幸現已電詢澳督以眞實情形俟接電再向貴省長答覆等語伍廷芳卽邀外交人員商議交涉方針决定採嚴重態度决不退讓俟派員查知眞情卽交第二次照會　　香港電鍾景棠艷（二十九）調駐石龍所部分防北路石井一帶鍾則駐白雲山與葉舉籌劃軍務 
　　香港電艷日有人欲闖進陳炯明寓被捕搜出短槍一枝 
　　香港電劉震寰由南寗退往武鳴現被桂自治軍圍困勢危 
　　香港電魏邦平昨添派廣亨廣貞雷乾三艦赴澳門（以上一日下午九鐘） 
特約路透電 
[北京政局之發展]  
　　一日北京電吳佩季已接豫鱬秦晋隴湘鄂蘇川滇黔桂十二省督軍及陳炯明來電贊成恢復舊國會計畫吳以諸電上諸徐總統徐通電宣佈願退顯因此故 
　　一日北京電重要政治發展今日正在進行中蓋以王家襄吳景濓赴保定與吳曹會商後昨已返津今晨有舊國會重行召集之期望及主座問題曾隱示意見聞議員將於今日午後開第一次會議恢復黎主座位於是黎與國會議員均將入京徐總統昨日通電各省聲明如國民贊成此項計畫彼願引退云云内閣今晨開會聞曾討論總統辭職問題决議暫不接受之以待天津之發展如黎果復位即將宣佈總統辭職文京津鐵路一帶已置重衛顯係豫料有要人經過之故王士珍之任命留中未發主座問題未决前山周自齊暫代總揆吳佩孚及北京重要官員皆言黎　允復位至少當允暫時負勞政治之發殿已令大衆無暇顧及戰局戰局則絶未更動張作霖現已親自應付滿洲事務山海關奉軍有即退之象汲金純已率軍投降降與刻被遣回通州 
[交部之裁員觀]  
　　三十一日北京電今日明今任傳增湘爲清理財政處處長據反對黨謡傳交高已以魯人代裁撤之人員並收回裁撤數重要人員之手諭今晨交部官員對客竭力否認此種謡言謂高君並無此舉如總統之弟徐世章猶不免被裁雖有人爲徐說項而高不爲所動此說已由他方面徵實足證高現正認眞裁員不顧人情政府藉各銀行墊欵一百四十五萬元度過端節難關 
[英議院討論愛爾蘭問題]  
　　三十一日倫敦電今日下院討論愛爾蘭問題邱吉爾氏宣稱高林士氏與伐勒拉氏之協約影響極大愛爾蘭於選舉中或將不能自由表示對和約之意見國會將因此於建設民國之重大爭端互鬭意見英政府對於抒誠履行和約不欲稍懈或諉卸責任高伐恊約中規定於新政府中置反對和約之閣員四人實直接破壞和約此四人如願簽定遵守和約之宣言書則英政府自無發生怨言之理由否則和約不能保全英政府得自由行動收回所讓之權或重占愛爾蘭土地臨時政府以愛爾蘭之騷亂爲訂此協約之原由此足證明愛爾蘭民氣與人格之墮落邱吉爾氏更述此協約及於北愛爾蘭之影響繼謂臨時政府曾踐約以自由邦憲法草案提交英政府簽定和約之英員已加研究須至聖靈降臨祭日後發表全文俾下院審斷是否附合和約邱吉爾氏結語謂渠信臨時政府各員必不背信行事且必履行和約惟彼等之政策能否勝利尚屬疑問至於英政府方面决將忠誠盡其義務 
[北愛蘭之近狀]  
　　三十一日倫敦電北愛爾蘭首相克萊格爵士今日在國會宣稱渠已接受英政府請柬擬於今夜赴倫敦討論將來之時局惟約明不得令其昭南愛爾蘭代表 
　　三十一日倫敦電今夜貝爾法斯特有激鬭死四人傷十人 
　　一日倫敦電昨夜貝爾法斯特有劇烈之戰鬭且四處起火今悉罹害者共有二十五人已死十人槍聲今猶未絶戰地乃在工廠區域因有人無端槍擊特别警士一名而起警士一隊聞警往援遂相激鬭旣而軍隊馳至戰鬭益烈羣衆復乘軍警作戰之際四出縱火有人向電車抛擲炸彈一枚幸未擊中居民異常驚惶　 
　　三十一日倫敦電據貝爾法斯特官塲消息南愛爾蘭新芬黨千人現聚集烏爾斯特邊界附近佔據民屋顯欲攻取斯特拉班及特比二地烏爾斯特特别警士激戰後已擊退在斯特拉附近越界之新芬黨克萊第之大橋一座已被炸毁 
[賠償委員會允延賠欵]  
　　一日巴黎電賠償委員會致牒德國允暫時延緩一九二二年到期之賠欵但若德國清結懸案與賠償有關者之進步不爲委員會所滿意或如德國因未能借得其所需之外債致不能履行限制其流動債務與扯平其預算案之計畫則委員會有取銷暫時停付之權 
[德國致赔償委員會履文]  
　　三十一日巴黎電德國致賠償委員會之覆文現已在此公佈内稱德政府以種種撙節方法已將一九二二年預算案較上届減少二四五○○·○○○·○○○馬克德政府願施特别計畫以免流動債額繼續增多但須外債告成有適當之資助而後可覆文願許協約國有若干監察國家出入賬欵之權並允設法阻止資本之輸出　　三十一日倫敦電今日下院辦倫賠償問題時克萊恩氏與甘威資氏主張撤回德境内之英軍首相喬治稱賠償問題已頭緒危險氣象今已過去英法兩國不復有意見各異之理由從各方面報告觀之似法德兩國皆可接受之辦法可望議定蠲免戰債之問題至關重要英國自已所負之戰債以千兆計苟不蠲免之則英國不能放棄恊約國欠英三千兆磅之債欵英國願參與國際之討論以期取銷全部債但英國所得之惠須與英國所施之惠相等耳喬治又謂現信德政府目前正盡力以履行凡塞爾和約義務但若有一國反抗此約則英法必須聯合行事一協約國之單獨行動殊有害於協約也 
[法衆院之對德談]  
　　三十一日巴黎電衆院今日開日諾瓦會議辯論會社會員議員桑巴氏謂國外意見皆以爲法國須改變對德政策俾維持英法交誼英國尤堅持此意見桑氏又謂法國得免占據魯爾區域殊可欣慰總理普恩賚氏宣讀社會黨主張法蘭西歐洲及俄國善後事務擯除戰鬭精神之動議謂無人不贊成之桑巴氏繼發演說謂法蘭西當復注重抑强扶弱之風且當與德國合作辯論會於是乃休會至明日 
[德波間之上西萊西條約]  
　　三十日巴黎電德衆院已批准上西萊西亞問題之日尼瓦條約報告員施茀氏宣稱德國簽定該約非已承認取銷抗議 
[大使會議與德國鐵路]  
　　三十一日柏林電大使會議來牒要求立卽停止某地鐵路擴張之工程謂此擴張工程僅供軍用德國庶於協約國佔領軍退出德境時將此鐵路拆毁或修築之 
[美國不接受海牙會請書]  
　　三十一日紐約電當局已表示不能接受協約國請書參與海牙會議之意當局視海牙會議爲日諾瓦會議之賡續 
[瑞典議院反對瑞俄商約]  
　　一日瑞典京城電昨日瑞典第一議院以八十一票對四十七票否决俄瑞臨時商約之議案第二議院亦以一百零五票對九十四票否决此案 
[土人驅殺希臘人]  
　　三十一日倫敦電外部次官穆士威氏今日在下院詰問時稱據新從特萊此崇而來者之報告土人在該處仍慘殺希臘人聞土人驅集希臘幼童於空院聽其餓斃英政府現趕速派員調查但非至接到美國覆文後不能續有行動美國覆文一二日可望接到 
[鴉片問題與出產]  
　　三十一日倫敦電倫敦友會今日開常年會議討論鴉片裁種現復興盛事謂國際聯盟會之議案固屬甚佳但非至鴉片出產之根本問題解决後恐無進步可言世界鴉片貿易之害惟國際聯合行動始克除之 
[美國商業會議]  
　　三十一日巴黎電萬國國會之商業會議今日在索明開幕與會者二十二國中國與日本亦在内此會所將討論之主要問題爲滙兌與稅關二事 
[各國近事記]  
　　一日馬尼剌電伍德將軍昨日取銷下等苧麻出口令此項苧麻多銷於歐洲巿場 
　　一日維也納電奥國國已選出混合新内閣以特里斯特大學教員雪浦爾博士爲總理 
　　三十一日柏林電國會今日否决不信任政府案國民黨與共產黨則贊助此案其理由爲政府於賠償問題之談判中不顧及國會之意見 
　　三十一日香港電今日下議院中吳德氏答李思氏之詰問謂依一八四一年之佈告香港華人有行其宗教禮節與社會習慣之自由一八四二年之南京條約將香港割與英國由英國管轄之 
[法國對華各條約]  
　　三十一日巴黎電法總理普恩賚氏今日在衆院提出議案贊成華會所成關於中國之條約修改稅則約亦在其列 
 
 

Page 5

 
 
   
 
 

Page 6

 
 
交通大學無線電 
[美國人紀念林肯]  
　　三十一日華盛頓電美人數千集於林肯祠中雲石造成光彩耀目之肖像與祠中章地相掩映此乃美國人民經若干年工程築成以紀念林肯者朝中大人物咸集於此哈定總統以國家名義行接受禮前總統塔虎特氏以建築林肯紀念物委員會領袖之資格行呈獻禮哈定演詞之結語略謂林肯死於南方今見南方加入作誠摯之崇拜其靈魂當如何欣慰耶 
[德波間上西萊亞條約]  
　　柏林電德國會已採納德國與波蘭代表在日諾瓦所議定關於上西萊西亞事之條約民黨與共產黨則投票反對此約 
[英國對付南愛蘭之主義]  
　　倫敦電邱吉爾在下議院稱英軍於必要時當阻止愛爾蘭共和國之成立南愛黨派間之約直接妨害英愛和約其影響甚爲嚴重選舉時南愛人民恐未能自由表示其意見英政府决不允抛棄和約而默認南愛共和據高林士言渠等恐英兵退出後匪徒將藉共和之名以掩其作惡之跡馴至不能維持秩序故不得已而與共和黨立約 
[北愛蘭擾亂情形]  
　　貝爾法斯電今日午後北愛斯行拉本城有劇烈亂事警察傷數人炸彈聲時作暴徒四處縱火政府軍隊施放機關槍聞擊死數人居民不敢行於街衢 
[英國鐵路職工之維持工資]  
　　台特洛伊電鐵路工塲職工之幹事會皆主張維持工塲職工之工資一致票决請會長發出罷工投票紙分致各會員及受减資通告之非會員 
[美參院之兵士酬勞案]  
　　華盛頓電參議院財政委員會以九票對四票提出梅鏗白兵士酬勞案明年一月一日實施之報告附以修正刪除居留地或墾地計劃按梅氏原案規定久役兵士或給現資五十元或聽其擇取下列之一（一）整理職役之憑照（二）農田或住屋之資助（三）職業之訓練（四）以政府資助開闢公共土地以供居留之優先權 
[美國之煤工問題]  
　　華盛頓電商部總長霍佛氏於隷屬工團及不隷屬工團之煤礦工人開大會時宣稱工人間自定價格之任何契約皆屬違法須與部長協定合理價格 
[美國雜聞]  
　　華盛頓電共和黨系參議員以三十二票對一票决定編制參院議事中關於討論終結之新章 
　　華盛頓電參議院海軍委員會因聞日本海軍建築程序有籌費二十萬萬元之說特向海軍部詢問現聞代理部長羅士佛氏已答稱日本海軍新程序確與華會條約相符 
　　聖安土尼電美國軍隊已於星期三日在拉賴多河國際橋上安置防兵因聞墨西哥叛兵將施攻擊之故 
[澳門擾亂消息]  
　　香港電澳門葡人所用之斐洲人警察凌辱中國婦人致激動華人公憤攘擾之際華人死者四十傷者逾百（以上六月一日） 
[公電]  
　　徐世昌通電各省區巡閱使督軍省長都統護軍使鎭守使各省議會商會學會報館均鑒鄙人憂患餘生忝膺國寄原思竭此智慮力求和平保全黎庶统一國家乃事變紛乘朝夕遷易百艱躬試刦運難消兢惕憂感衰頽益甚茹荼集蓼莫喩此衷閱孫傳芳勘電所陳忠言快論實獲我心果能如此進行使憶衆一心悉除逆詐免斯民塗炭之苦躋國家盤石之安政治修明日臻强盛鄙人雖居草野得以餘年而享太平其樂無窮勝於今日十倍况斡旋運數挽濟危亡本係鄙人初志鄙人力不能逮羣賢協謀爲成其志更屬求而不得之舉一有合宜辦法便即奉身而退决無希戀先布區區敬候明教世昌三十一印 
　　馮玉祥通電各報館均鑒民主國家以憲法爲根本憲法不完人無適從十年以來加是糾紛横流塞决者皆由於此追懷往事可爲寒心總統爲一國之元首忽起而帝制自爲疆吏乃衛國之長城效尤而稱兵復辟遂致依法成立之國會横被解散五族共和之國家自相分裂内政不修禍患頻仍攘利爭權迄無寗歲莊嚴燦爛之民國河山破碎幾無凈土無統一能力之論調遂見譏於海外之友邦夫國家不能統一何以存在然欲謀眞正之統一非根本解决之不可恢復國會完成憲法使一切有所依據非常者歸於常非法者納於法異志潛消爭端無自而起矣獨是玉祥有不能已於言者恢復國會之聲浪不自今始而數年未底於成者總不出對人問題之障碍此次恢復國會深願破除成見相見以誠當日之主解散者固不必抱今是昨非之想而類近狐埋狐搰也當日之被解散者亦正宜存克已省身之念不必較誰曲誰直也試思我全國之父老昆弟日陷於水深水熱之中孰貽伊戚誰爲厲階皆當有悔禍引咎之心以國家爲前提往者不可諫來者猶可追失今不圖耽耽者大有人在也能令我長此糾紛乎曹吳兩使常局之辦法宜昌孫總司令刪日通電之主張殆有見於數年以來國内紛亂莫衷一是快刀斬亂絲惟有召集第一届國會速行解决各項問題以維法統爲惟一救國之策故玉祥之愚竊以爲事貴當機立斷萬不可因循貽誤國會本法定機關議員乃人民代表旣欲尊重民意當然召集國會不待再計决也伏願我國在位在野之鉅公名流一致主張以促進行以定國是諸公愛國尚祈有以教之河南督軍馮玉祥叩世印 
國外要聞 
[德國特約通訊（王光祈四月十九日）]  
　　日諾瓦會議時之意外風波（一） 
　　俄德單獨訂約 
　　日諾瓦會議現已開幕數日記者正擬搜集會内主張與會外輿論作成有统系之叙述與評判以介紹於國人之前惟最近忽發生俄德結约一事會塲空氣大爲震動爲此次會議開幕以來最足惹人注目之事故記者此刻不得不先將此事提前報告至於數日來正式會議經過之情形請暫缓一步再爲詳述 
　　記者前此通信曾屢謂此次日諾瓦會議之中心問題爲對德對俄兩事換言之俄德兩國在此次會議中皆處於被人支配之地位其所異者不過俄國是希望他人來開發自已德國是希望自已去開發他人而已俄德所處之可憐地位旣復相同而俄國之所欲需要者又係德國之所欲供給則兩國之間儘可直接訂約實行互助其理甚明其道至順然而國際關係至爲難測往往由極簡單之事而故意使之趨於複雜以便操縱其間者從中取利分明是德國直接帮助俄國而中間却須加入一個英國以指揮德國在俄之行動在德國方面則有爲人傀儡供人奔走之感在俄國方面則又有英德聯合經營俄國之懼同時法國方面亦恐英德聯合破壞其所謂大陸獨霸政策遂乘機引誘俄國許以應用凡爾塞和約第一百一十六條得向德國要求賠欵之權利力謀俄法兩國之接近以對抗英德聯合從此俄德之間無端又加入一個法國因俄國當局日日恐懼英德合而謀俄德國當局又日日恐懼俄法合而謀德國際疑雲層層密布吾人以爲俄德兩方恐從此均不免陷入他人外交圈套之中矣不料事出意外俄德兩方當局居然一旦大澈大悟撇開英法關係直接締結條約於是又由極複雜之關係而復歸於極簡單之狀態焉 
　　戰後後國對於俄國之態度可以分爲三期第一當歐戰議和以後俄國蘇維埃政府之聲勢甚大各國長之如虎其時德國頗欲引以自重大有協約國若逼總國過甚德國將不惜與俄國聯合以擾亂歐洲和平之意當時英國方面頗爲此種形勢所恐嚇常藉此以警告法國勿爲已甚以免俄德聯合共擾歐洲第二最近一二年來俄國蘇維埃政府之威勢大落於是德國又欲與英國携手前往開發俄國又大有以俄國爲殖民地之想第三今年二月俄法接近之說盛傳一時當時德國報紙皆著論促政府注意謂德國對俄外交方針宜根本變更換言之即勿再作英國之傀儡勿再以俄國爲殖民地宜與俄人開誠相見直接缔結條約以謀兩國利益此卽德人對俄之最近態度也 
　　戰後俄國對於德國之態度亦可以分爲三期第一自德國革命後德國工人漸次獲得政權其時俄國蘇維埃政府甚欲植其勢力於中歐對於德國頗以兄弟之邦相待第二自德國欲與英國携手經營俄國後俄國自知德國來意不正俄德關係因而大疏即或有所交涉亦無非如商人交易各謀利非復如前此之以兄弟之邦相待矣第三近來德國自知前此對俄方針甚爲失計頗擬改絃更張最近德國外交總長那提老在國會演說表明其對俄之公正態度俄國當局對於德國此舉尚屬滿意故俄國對德邦交又有由疏而親之勢 
　　俄俄和平自BrestLiowsk條約以來早已恢復其後此約雖爲凡爾塞和約所取消而俄德間之和平固未嘗爲之動摇去年五月六日俄德在柏林結一臨時條約兩國可以互遣代表辦理商務交涉惟尚非正式外交代表此次俄德條約則爲正式恢復外交關係其原文共有二條综其要義約有四端（甲）俄德外交關係之正式恢復（乙）俄德互相放棄戰爭損失之賠償（丙）德國放棄因俄國產業社會化所發生之損失賠償（丁）關於商業經濟關係俄德互許以最惠國條例相待云云吾人若就此次條約之意義觀之至少當發生兩種效果第一俄國旣放棄戰爭損失賠償則凡爾塞和約第一百一十六條之權利當然放棄法國前此所恃以引誘俄國之策畫遂窮而德國日日恐懼俄法合而謀德之心亦可大爲安帖第二俄德旣直接單獨締訂條約則俄國日日恐懼英德合而謀俄之心亦復大爲減少所有前此俄德國際間所布之疑雲至是遂一　而空矣雖然此實非英法當局所喜者也 
　　自俄德條約忽然公布後英法當局意見謂當此各國共同討論俄國問題之時德國當局不應與俄國有此單獨行動由列席日諾瓦會議之協約國代表聯名致書德國國務總理費爾提責其妨害會議進行並謂此後會中凡關於討討各國與俄訂約之問題德國均不得參與云云似此則德國又將因俄德條約一事見屏於恊約各國之前矣然德國雖失協約國之歡心而却能得俄國之同情其得失利害今日正未可易言也 
[英報之英太子東游觀]  
　　世界新聞社譯倫敦泰晤士報社論云威爾斯親王在英國在華商業大中心之香港受英國居留民與中國人民之盛大歡迎太子自至今爲一奇秘而有驚人可能性之大海太平洋北行乃與一大圭地接觸此土地旣往之歷史邃遠至不可記憶同時對於世界新潮流亦富於適應之性太子對歡迎之演詞答云『吾在此與文化優秀歷史久遠之古中國接壤之香港所經歷聞見之事物莫不與兩國文明互有裨益』太子此種經歷聞見可謂含有浪漫的性質吾英帝國歷史上之變遷發展太子博覧史乘當已深知灼見而默喻於心今得一覩正在變化過渡中之中國則於吾英之歷史當更得一種新印象不列顚人民之思潮隨太子乘風破浪之壯游以往遠東對於中國紛亂之現在與莫可猜測前程無限之將來當然益加注意中國地廣人衆目下其國家爲政治家之難題與外交家之失望其政府儼然入於安那琪狀態武人爭權以政府爲犧牲黨同伐異忽分忽合致全國分崩離析莫能統一國内與國外之勢力保持此等對抗之領袖使不能和合全國陷於一種永外内亂之狀態中時時戰亂勃發蔓延一大區域人民顚沛流離不勝痛苦此種情形在歐洲人視之殆不堪復忍其領袖人物亦多爲光明可聽之諾言引起許多希望然一再失敗毫無結果中國將來政局究將作何狀態卽深知中國情形之人亦不敢預言而一般不知愛國自私自利之徒則於目下時局中得不少搗亂之機會 
　　中國雖處此種種不穩之狀况中而其人民則具有一種奇妙之根本上穩固之特性證據業已昭著斯誠可異者也中國人民之天能中蓋含有一特質久遠不變能與目下政局之磨蝕相抗故雖遭一切困難仍克生存而發展爲英國利益計此等困難應迅速消滅今困難旣存在而不滅其國中一切對抗之政府又皆未可視爲眞正之中國代表則英國對中國與其人民之同情心尤宜爲相當之表示表示維可卽對於中國發展中之每一方面皆以明敏銳利之精神尊重之是也英國在華之根本利益爲中國應得自由表顯其不能磨滅之團結性并應得自由發展其自已之天產吾人不得因歐洲應注意之事甚繁重而置中國於不顧一百年來吾人在華辛苦艱難經營商業始得此成績豈可於此最重要又最有希望之時期而漠視之以毁前功大戰以後英國對華貿易大受影響近來漸見進步是誠可喜若吾國内英人能益注意於中國所遭之新問題則對華貿易之恢復當更迅速吾國并無專獨之野心吾國决心擁護在華開放門户主義一切事務以取得中國人民之友睦合作爲歸英國今日之地位以凡事公平正直而得此項歷世相傳之方法必須保持而發展之今後在中國經營事業希望愈多困難愈甚而所含驚心動魄之可能性亦愈豐富我英王答復中英恊會之賀電聲稱希望此次太子香港之行於中英兩國間之商業有益總之太子此行可爲一種新起點將來之企圖愈有價值因其意味不但爲救濟吾奬工業之衰敝且爲　極贊助中國國家之發展也 
[匈牙利之經濟狀况]  
　　世界新聞社云匈牙利本年度（一九二二年六月三十日止）財政預算據財政總長喀來氏聲稱因臨時支出浩繁及近來匈幣克崙之跌價不足之數當逹一百十億克崙有奇目下匈牙利國家收下百分之二十五係得諸直接稅其餘均爲間接稅現政府擬頒行一種永久稅制將財產稅及所得稅略爲减低以輕人民負擔 
　　匈幣克崙之匯價絶少進步政府擬發行國庫債劵一宗停止增發紙幣以鞏固克崙滙價匈牙利商人從前定有外國貨品至近來始運到者因匯價相差愈甚吃虧甚鉅多擬取銷定貨合同英法等國之出口商人皆格外通融允俟克崙漲價時再行付欵至以德國馬克或奥國克崙所購之貨則匈牙利進口商皆照價償付 
　　匈牙利各省銀行去年下半年因繳付資本稅存户亦紛紛提欵繳付此稅存欵流出甚多但本年以來營業狀况頗佳唯利潤當較一九二○年爲减去年一年間銀行無倒閉者 
　　匈牙利商部現擬减少以前允許礦主之利息率每出煤一米突昆丹爾（合二三○磅）减至四·五克崙各礦公司不允已提出抗議匈牙利現每年產煤約五百萬米突噸罐頭食物工業因缺乏蔬菜水菓之供給英義兩國出品競爭頗烈故營業不振　 
　　匈牙利生活費繼長增高造屋價極巨一般住户皆苦房屋偪窄不合衛生造屋材料價值逐步飛漲致無人敢從事造屋往往預算造屋一所約費二百萬克崙迨未開工而造價已漲至四百萬克崙布逹配斯多（匈京）尤患屋少人多平均有一萬五千人每十人住屋一間有八萬人每七人住屋一間有在地平下之宿舍二千五百所居人一萬皆無相當之日光及空氣此種情形一時無改良之望 
　　衣食兩項價值近復大漲如鷄鴨肉類朱古力珈啡米茶等皆然而匈京之出口商尚運大宗食糧至維也納貿利衣服價值姑舉一二爲例男子外衣一襲值二萬克倫比一九一四年增百分之一六·六○○婦女鞋一雙值二千八百克崙比一九一四年增百分之一五·八○○小兒外衣一件值五千克崙比一九一四年增百分之一六·六○○其他可知 
　　匈牙利商業情形似有進步一九二一年貨物運到匈京者計三·八九九·○○○米突噸一九二○年祇有三·二四一·○○○米突噸其從匈京輸出之貨物計一·二九三·○○○米突噸一九二○年祇一·○九二·○○○米突噸外貨進口增至一倍者爲木材·煤·鐵·礦砂·織物等煤從德國運入者居多 
　　運輸問題極感困難目下匈牙利交通線比戰前减縮據經濟家計算戰前與一九二一年在匈牙利國内運輸之貨品其數量之比例爲五四興九六而交通線多寡之比例則爲二六與八六 
　　匈牙利國會近通過議案令政储與外國行家訂立合同承造塞貝爾島北端之萬國共同海港并於此港與索魯克沙河之間敷設鐵路及大路預算此等工程四年間可以完工需費五○○·○○○·○○○克崙 
　　電報電話及郵便費均經商部總長頒布新章自本年一月起增收若干成云 
國内要聞 
[北京通信（侗生）]  
　　到任二日後之董高 
　　財董交高已視事二日矣此兩人同受知於吳子玉又皆以力清積弊自任吾人於其登台初不必討論其政策如何果積弊能一清雖政策稍拙劣吾人猶將諒之今之巧宦殆無不以政策文其過其上下其手植私自肥又無不藉口於政策董高以祛弊自矢未嘗以政策相號召國人應志之母忘行有背於此義國人當視董高若潘張潘張舞弊其始未嘗不以除弊自任而罪應末减也前此董氏審查財政旣畢密呈公府潘復張弧鈕傳善陳威沈鴻昭郝鵬朱有序陶瑗八人（潘張事蹟人所共知鈕在地方廳被控有案陳沈皆司長陳與大中銀行經理孫仲三通同作弊以未到期之國庫劵向財部索得四十萬現欵得貸之財部沈以錄事出身未三年洊升司長歷任財長借欵沈未嘗不與聞其任司長時曾於二月間獲貲數十萬郝爲財部文書科長實缺僉事與張弧共設華北銀行廣收國庫劵舞弊部中朱位置非高曾充財政監理官兼財部秘書上行走故外間有誤爲朱延昱者陶曾充江海關監督此二人較上六人爲輕）營私舞弊不能復任財政官吏輿論界有非議董氏者謂前清『永不復用』之惡例不應復用於日董氏誠欲剝奪八人之公權宜經過法庭之判决不當密呈元首此論甚正顧有爲董氏辯者則謂財政黑幕本不易知法庭判决惟恃證據此八人旣不宜復用則消極之不復任用實急於積極之判决罪名故董氏不得不以密呈爲先此相反之二說記者殊無暇斷其是非顧董氏今日已膺財政之任當知財部因潘張等營私之故部中職員之薪水竟至月需二十一萬元之多此潘張以前所未有也潘張等之帳雖可復查國家之所失未必可償獨此巨額薪水實潘張遺毒而國家今日所負擔不疾謀减少其他種種皆爲浮文董到任二日未聞於此有所計畫外懾於疆吏之索欵内懼部員之罷工已有軟化之象而部員中有印花處粤人李某者素有辯才得充部員代表爲歷任總次長所懼董氏對之幾囁嚅不能作一辭但曰凡熱心趨公者吾皆引爲同志而已微聞董氏於未到任時已籌有的欵專爲裁員用節關之欵則竣到任另籌近日董氏未著手裁員殆以擬發行之兌換劵尚未辦妥故不得不先其所急不然董氏不如是怯也書至此適有友人至謂董氏昨日借得短期小欵僅十五萬二分利九八交合計已三分以上董氏借欵未必視潘張愈也顧今日已近節關吾人應爲董氏諒姑觀節後之董氏再作批評 
　　高恩洪前爲上海電料處長時交部任電政司長者爲蔣某以此爲前例所無力持不許高爭之再三終不獲請此次到任甫二日頗能注意部路之冗員與其不堪職者聞東海介弟世章之浦信局長亦任决去中此公辦事之嚴厲於此可見交部次長一席至今尚未定人以記者所聞此席終當屬之王景春月終即可發表外傳將屬於曾　化者實非確信王如不就則擬勞之當惟勞本人或亦不願爲次長此公與交通系索有關係知高必欲廓清交系不願作投井下石之舉故寗捨次長不爲亦未可知孫漢臣與吳子玉高因洪關係皆極密但僅爲電政人才高氏爲部務計未知能十分借重否也（五月二十八日） 
[王内閣當可實現]  
　　但須視總統問題之形勢 
　　王内閣成立與否日來已成爲新聞界爭辯不决之問題據消息靈通之方面則謂王士珍之總理命令舊曆初六以後必可發表以符節後組閣之約言惟我國政局之變動因有多方面之關係當未實現之前亦不能斷其確定而不易今就王内閣而論由王士珍之態度觀之可謂冷淡無意登台然詢之府方及爲奔走閣事之人則皆謂王内閣六月一日（端午節後一日）定可成立昨日外間並傳各閣員均已確定顏惠慶長外交高凌霨長内務鮑貴卿長陸軍李鼎新長海軍董康長財政高恩洪長交通王寵惠長司法周自齊長農商林長民長教育惟教長尚有問題因本人未表同意大約或須另行任命别人以上消息據聞係從惲寶惠處傳出惲爲王内閣已確定之院秘書長前昨兩日數度奔走於集靈囿與堂子胡同兩地爲徐王交換意見之話匣此消息由此話匣傳出當可認爲可靠也然此問題在保定方面看來則爲不甚重要因此外間遂謂王内閣不能成立保定方面所傳爲較重要者則爲黎元洪復職問題有謂孫傳芳等之通電其主張不無多少與吳佩孚之意見相合聞當該電到漢口電局時蕭耀南曾將扣留先發一電到保向吳請示吳復電謂不妨任其拍發孫等之電始傳出是吳對於孫等主張至少亦可謂暗表贊同也又據某通信社消息曹吳二十八日在光園召集緊急會議討論結果多主遷就西南方面之主張即請黎元洪復職以謀统一之進行因此消息一出遂發出總統問題而内閣問題乃爲大家認爲不重要故有斷言王閣不成立者其實黎元洪復職問題日來尚在醞釀中果曹吳不公然主張則王内閣發表之問當不至中變也 
[中國時局之外人觀察]  
　　大陸報五月三十一日保定電云吳佩孚今日公然切實反對徐總統據吳宣稱此次戰事實由徐釀成安福之役亦徐之咎中國之事變多出徐之陰謀徐當自退否則將被逐蓋徐實爲中國統一最大之障碍也吳佩孚今日語外國訪員謂十三省領袖現允恢復舊國會吳口報十三省如下直魯豫鄂湘晋秦隴贛蘇川滇黔又謂陳炯明已允贊助恢復舊國會計畫國會議員擬在天津開預備會議 
　　路透社三十一日北京電云中東鐵路區域反抗張作霖之行動正在發展中吳軍復逐步向山海關進發故張之地位日見阽危張已於昨日返奉足證張頗注重高士儐之活動且聞奉軍中多懷貳志據確實消息山海關之奉軍萬名因犯刦掠等罪已被解散此足證奉軍 
 
 

Page 7

 
 
自入直省後紀律大壞孫烈臣今仍扼守山海關惟昌黎駐軍除前哨外均已登車預備退走北戴河及秦皇島之奉軍現正退走吳軍前鋒已抵石門（譯音）高士儐在中東鐵路區域已大獲勝利高軍二十七日進至哈爾濱翌日占據該埠守兵多逃降自五站至一面坡之鐵路已入高手高於二十八日由海參崴行抵五站聞哈爾濱之華人反對張作霖甚力據奉天消息已有軍隊三千名由奉往拒高軍另有四千名開往哈爾濱張作霖預料可制服高士儐高現有砲二十尊機關槍若干架武奬火車一輛 
　　字林報卅日北京電云吳佩孚現不欲批評南方之統一計畫據謂彼之計畫業已决定不日將提交全國故彼不能與任何方面開單獨談判此間盛傳黎將復位軍界預料徐將於三星期内辭職薩鎭氷乘巡洋艦赴秦皇島渠意當奉軍退走之際吳不欲窮追英砲艦白魯培爾號仍泊秦皇島惟海軍大將杜夫爵士已赴威海衛非有要務一時不回據山海關消息張作霖凖備完全退走蓋以直軍刻方從事包圍而吳俊陞復宣布抗張吳已解除哈爾濱張軍之武裝繼起抗張者當不乏人 
[高士儐在吉林起事續聞]  
　　昨日交民巷接中東路技術部來電孟恩遠舊部旅長高士儐近在五站召集舊部已將中東沿綫佔領昨晚（二十九）當進佔哈爾濱自稱奉吉黑討逆軍總司令東省各國領事均接有高氏通牒内容略謂張作霖業奉明令免職猶復擁兵抗命盤踞關内外一帶地方罪大惡極天人共憤本總司令奉吳佩孚巡閱使之命令興兵討逆務肅清張作霖在東三省之勢力所有外人生命財產一體照約保護云云又聞黑龍江旅長巴英額已在奉天響應高軍巴旅原駐新民奉直戰爭開始後始由新民調往奉天 
　　東方通訊社三十一日東京電云三十日哈爾濱電訊吉林護路軍司令部於五月二十七日向各國領事通告僕古拉尼那耶變亂事如左山森游擊隊支隊長吕永祺（譯音）於二十六日與馬賊結合在僕古拉尼那耶擾亂治安吕爲先前降伏之匪徒其部下亦非正式軍隊此次之變亂全屬匪徒之行爲本部認爲擾亂治安破壞中東鐵路者現正討伐之矣現軍隊已得勝利不日當可平定關於交通及各國僑民之生命財產本部一與從前同當完全負保護之責任 
[張作霖臨去之通電]  
　　張作霖領帶殘兵敗將臨去之際相傳有一種通電對於東海極致不滿但原文究竟如何殊難控悉昨據某通訊社述外人消息謂張作霖因奉吉黑各團體代表僉請息爭歸奉已於二十三夜乘車逕回遼陽就東三省聯省自治旗下之保安總司令張在山海關臨行時曾有長電内容大致如下自内閣問題發生以來中央陷於無政府地位作霖遠處關外不特不欲爲若何舉動並且亦無何等意見乃大總統派其介弟世章及吳秘書長笈蓀先後來奉謂奉大總統面諭作霖率兵入關以資鎭懾庶總統對於用人行政可免爲人監視而得自由處分當時以爲出越防地殘覺困難而信使頻催刻不容緩作霖一介武夫當以服從總统之命令爲天職不得已率師入關分地駐紥意在虚聲恐喝或者内閣問題可以解决亦卽可以報命總统而不知雙方日趨接觸而内閣問題仍不得解决私意以爲中央行政範圍疆吏何容過問故遂欲撤兵回防乃總統又派徐吳二人再三挽留並囑以攻擊且謂直軍徒有虚名無能爲力如能一戰而勝則曹吳授首總統更可安心云云作霖與仲珊本係姻親豈忍相殘子玉舊同袍澤更非仇讐苟非喪心病狂何至兵戎相見顧以迫於總統命令不得不違心宣戰以表服從故遂開始攻擊不謂直軍出以全力大加反攻前致尸横遍野血流成渠士卒何辜曹此慘殺何莫非尊重總統之命令耶乃開戰七日傷亡日多餉糈不繼械彈空虚間牒即爲主使之人好回乃作監軍之使此作霖之所以一敗塗地也當時自恨非才以致喪師失地乃明其眞相竟爲走狗浪子故决計退運灤州全行出關自保而徐世昌又遣使來言勸其再戰一方以命令削共職權猶謂敷衍門面此中詭譎吾復誰欺自民國成立以來政司不寗兵戎屢見人民塗炭南北分爭夫豈人心好亂不求自安益亦有挑播其間者也徐世昌之爲人詭譎百端惟利是視臣事滿清欺其孤寡輔翼項城辜其負託嗾使張勳復辟又從而剪除之重用安福黨人又使都門喋血而段氏下野信任曹吳又使作霖爲之以兵剷除作霖愚昧爲春所賣夫自古無不敗之勢當事諸人夫何足惜第吾民受此荼毒而不知所以然是爲可哀耳是以屢次變亂皆其所造徐世昌坐收漁人之利外間不察誤以爲和事老人不知實爲導火線也作霖已矣夫復何言吾恐吳氏繼我爲其走狗異日必受其咎而徐氏又私竊幸其成功焉是用歷舉其居心險詐之跡布告國人庶亦知禍亂之源作霖不任其咎也 
[高恩洪大唱裁員]  
　　一日中裁去二三千人根本剷除粤籍交通系高恩洪自前夕由翠花街電氣協會移入部内住宿後昨日（二十九）八時卽召唤航政司長胡礽泰諭話胡未至復傳總務科長顧凖會顧亦未至再傳工程科長程家頴程亦未到高氏大怒當將一司長兩科長即時免職並派魯人張福運黄世馨分别接充計自昨日上午八時始迄下午五時止連續發表二十三道部令裁撤各種機關人員約二三千人其新任命之重要人物以山東人爲多且一方面裁人一方面派官制以外之所謂僉事上辦事每月薪水定爲三百元者亦不少兹將各部令分紀如下（一）次長派勞之常暫行代理（山東人原係山東河務局局長）（二）派趙德三暫行代理路政司司長（山東人原係烟濰鐵路上程處處長）（三）所有津浦浦信兩路督辦名義著即取銷（督辦原係徐世章）（四）所有漢粤川鐵路事務處著即取銷其原有之督辦會辦參贊等員一併裁撤（督辦原係關賡麟）（五）郵政總司會辦一缺著即裁撤（會辦原係王文蔚）（六）四洮鐵路督辦著即行裁撤（督辦原係馬龍潭）（七）四洮鐵路總公所及所有職員槪行裁撤（八）航政司司長胡礽泰著即行免職派張福運（山東人）代理航政司司長除呈簡外著先行到部辦事（九）僉事兼科長顧準曾程家頴均著即免職派主事黄世馨（山東人）黄芝春代理僉事（十）所有各電局之帮會辦及稽查均著一律裁撤（十一）所有各電政專務巡線·總管巡線·總管巡線員均著一律裁撤（十二）所有各電局之電料出納員著一律裁撤（十三）電氣試騐所著即裁撤（十四）派路政司司長兼鐵路聯運事務處處長（十五）四洮鐵路工程局局長闞鐸著即開差派郭則泌爲四洮鐵路局長（十六）路電各賬亟待清理應即組織路電查賬委員會切實清查各賬以便整理（十七）派趙德三爲路電查賬委員會會長（十八）派李廣釗充路政司交涉科科長黄中彊充該科副長（十九）電政司考工科科長陸家鼐著開去科長職務派東樹人（山東人）署電政司考工科科長（二十）蔡璋著開去代理總務廳出納科科長職務（二十一派楊庭蔭（山東人）署總務廳出納科科長（二十二）派劉維城爲路政司總務科副科長（二十三）所有各路局之會辦副局長副處長副課長等員均著一律裁撤又昨日下午五時三十分該部復陸續發表兩道部令㈠本部顧問諮議一律改爲名譽職㈡本部參事上行走亦改爲名譽職惟僉事上主事上行走任事及辦事員迄今尚無裁汰消息聞航政司司長胡礽泰於免職令將下未下時曾趕上辭呈一通略謂礽泰現已辭職惟文官服務令中無八時入署辦公之規定嗣後總長如欲於八時始即入署辦公最好先由國務院通過以免部員之不知者動輒得咎云云又該部關於清理賬目一事已派前綜核科科長張心澂·現綜核科科長張競仁·新調部辦事之胡昌鵬徐國麟四員辦理·大抵清查手續約分四種㈠特别會計㈡普通會計㈢發行鐵道公債各數目㈣代墊財政部各欵並由高氏特下手諭一通仿財部鍾世銘新到任時之辦法將所有到任起之數目另行登記以前數目俟整理就緒後即送往審計院審查 
[節關中之財政會議]  
　　端陽節届財政部索薪餉者近更擁擠異常昨日（二十九）有多數索薪團圍繞總次長室索欵董康未到由項驤接洽其索薪機關如下（一）蒙藏院代表（二）國務院代表（三）内務部代表（四）新新衆議院秘書廳及前届議員數十人（五）手纒紅布臂章之軍士於六時頃仍聚集該處猶未散走董康見此情形大感應付困難昨日下午二時特在司法講習所召集項驤嚴璩曁各銀行重要人物商議籌欵辦法首由董氏發言謂節關已迫而庫空如洗雖鹽餘有三百餘萬元但時急勢迫加之種種手續緩不濟急而各機關催索甚緊應速設法應付項次長云鹽餘全數須過二三日方能到手現在可望撥到二百六十餘萬擬請各銀行暫墊二百萬准於過節後還清當時銀行界要人對此尚無圓滿之答復又昨晚八時董康與高恩洪邀集各派名人假座大理院法學會開第一次關於財政問題交換意見之宴會列席者除高董兩氏及周自齊外財部兩次長·顧維鈞·蔡元培·王寵惠·王正廷·林長民·張耀曾·張嘉璈·顏德慶（因顏惠慶已出京）財政金融兩界各重要分子約有二十餘人先由董氏約略宣布宴會之用意繼乃由久居財部職官之項驤嚴璩兩人將目下財政種種困難情形爲詳細之報告請列席諸人各抒意見其中談話約分治標治本兩部分聞張嘉璈曾發表重要主張其精神不外以統一方法整理約計四萬萬元以上之内外各債惟張氏所提出者尚屬意見之大槪不及具體方法多數認此事有細密研究之餘地當請張氏將其意見加以修整俟第二次討論時再行提出研究與此項意見有重要關係者則顧維鈞對於整理外債問題曾將歐美借欵與日本借欵性質不同之點提出報告與將來之整理外債計畫上應用鄭得注意之處而王寵惠代表對於關稅問題亦有報告此外談及目下財政治標方法其精神不外節减用費蔡孑民曾主張須以公平切實行之如恢復民國元二年辦法官吏僅支最低度之生活費等項以及裁汰人員種種均曾論及而裁兵問題亦爲談話資料之一云 
[節關中之八校經費]  
　　國立八校欠發四個月經費日前八校教職員代表向高恩洪交涉高氏允於二十九日答覆昨日（二十九）爲教職員接受答覆之期午後一時八校教職員代表在美術學校開聯席會議由主席尹炎武報告略謂前次教亦兩部簽字承認節前發出兩月經費之事今日届期兩部又復食言頃據教部楊科長電話交部籌得之欵僅七萬元教部亦僅有十一萬元共計只十八萬元惟均可於今日午後去領再聞交部近日有提議變更上年四月三十日閣議之說此事關係八校前途甚鉅望大家從詳討論云云僉以高恩洪日前對同人等言明已籌得現欵八萬並謂無論如何必籌得前次訂定二下二萬之數目現只籌得七萬當再派代表與之交涉至於去年三十日閣議之事是否變更固不得而知然在八校經費未籌得適當可靠辦法以前同人萬難承認遂决議致函校務討論會促其於本日即呈國務院警告上年閣議萬難變更時已五時遂宣告散會復由尹炎武李建勛等赴交通部質問因高恩洪有事已赴保定當由某秘書接見謂已籌得者僅七萬元其餘須待明日高總長由保回京再說代表等以高氏如此失信雖不滿意然旣已無法籌足亦須定一發給之期因要求某秘書請其定期某秘書不敢答惟請代表等於三十日到部當面要求高氏故代表等定今日下午一時頃約集同人同往交部務必决定一發欵之期至遲不得過端節後三日 
[黎元洪對日記者之談話]  
　　表示無意復職 
　　日本大阪每日新聞二十五日天津電訊黎元洪氏最近語該報特派員云目下舊國會之恢復運動已成熱烈此乃當然不可不實行之問題一部分人士正爲予復任大總統運動之說是誠有之惟予旣已遠於政界殊無再行就任之念夫民國之革命乃因較予爲早之先覺者流不惜犧牲而實現當時予不過被周圍之人所推舉而任大總统者耳予目下晨早起身讀書或與活氣充滿之青年等共打庭球其氣質已與青年無殊且入夜即寢故心身頗爲壯健云 
[中日山東條約定期交换]  
　　中日交換魯案協約一事日本方面已派外務省事務官岸田氏責送約文來華聞駐京小幡日使預定六月二號與中國交換換文業將此旨非正式通知外部請先期妥爲凖備至本案一切細目協定尚須另開委員會以裁决之現中日雙方亦經商定俟換文之後先在北京開一預備會議就北京濟南兩處選擇其一爲開會地點並以此項委員會依據條約上之規定不過分行政鐵路兩種然事實上關係複雜决非兩種委員會所能包括將來除就北京武濟南開會協商之外並擬另在青島開一特别委員會商决一切未盡事宜 
[舊國會復活運動之進行]  
　　恢復舊國會問題日來除議員本身業已積極進行外西南各省亦已多表示贊同據昨日（二十九）由保定歸京之某要人言恢復舊會問題確已得多數省分贊成現在湖南之趙恒惕四川之劉湘熊克武及劉存厚等皆已派代表抵保對曹吳主張恢復舊舊以謀統一之事表示贊成連日川湘兩方且已有急電抵保表明此等事件之進行希望曹吳二氏積極主持川湘無不承認之意故舊會問題此時已十九成功只要舊議員本身不發生問題今年總可開會也 
　　旅津舊國會議員以外間宣傳一種謡言謂東海派吕復往粤阻止西南舊議員北上並許王家襄以蘇省長地位勸其緩進等語彼等認此種謡言顯係破壞國會前途現已表示極端否認又政學會領袖谷鍾秀前日夜間已來京斡旋恢復舊會問題其熊度頗爲積極 
　　王家襄吳景濓前日赴保有所接洽據聞王吳此行實由吳佩孚之邀約最近恢復舊國會之籌備邊守靖亦自行加入奔走吳氏頗不謂然曾對在保之舊議員某君云在津國會議員諸君何以與邊守靖聯絡某議員答謂邊守靖爲舊國會帮忙係其本人自來討好非在津同人之意也吳又謂吾甚願與旅京旅津議員諸君晤談可否代約王幼山（家襄）來保一行某議員謂當商諸本人退後回至保陽旅館即以電話告王家襄王謂蓮伯（吳景濓）爲衆院議長非與同行不可乃復由王氏在京庽以電話與吳相商吳亦願意一同赴保遂於前日早車來京偕王同行聞王吳二氏前昨在保接洽已畢於昨晚離去保定王回北京吳則赴津 
[葡兵槍斃華人之公憤]  
　　英文滬報三十一日廣州電云二十八日澳門之暴動乃因黑種葡兵悔辱華婦而起葡警且曾拘去中國理髮匠二人各工團團員於是乃赴警署要求開釋葡兵不先發警告遽向羣衆開槍第一排槍死華人四名華僑乃大動公憤宣布罷布數千華人復集於警署之前葡兵又向開槍死傷百餘名葡員禁止廣澳班輪船開至廣州航務交通完全停頓華人領袖若干人於是乃潛至澳邊前山發電請助於粤政府廣州外交後援會因葡兵無理已極特開會議請粤政府派巡洋艦至澳門保護華僑外交總長伍廷芳已派員至澳調查眞相澳門承辦賭館及專賣鴉片商調停無效 
　路透電社三十一日香港電云廣州時報載稱廣州政府已派砲船數艘至澳門保護華僑之生命財產澳葡員若不宣示使華人完全滿意之辦法則粤政府將嚴詞詰問澳政府粤政府已凖備施行必要之行動廣州時報並載有社論謂葡兵任意開槍全無理列國間往往因不若此事關係重大之案而以干戈相見吾人不欲作驚人之談惟亦無庸掩飾此案之關係及所將發生之重大影響華人今仰望其政府保護云云同日香港電云據官電稱澳門今已安靜恢復原狀 
[長沙雜訊]  
　　二師四旅旅長鄒序彬因不贊成以武力收岳與該師師長魯滌平發生衝突魯以其目無官長必欲將其撤換並以去就爭情形已詳前報現在趙氏已准如所請將警務處處長張輝瓚調任旅旅長而以省署總務科長石成金署理警務處處長兼省會警察廳廳長鄒旅則改委爲游擊隊司令據聞此次調委各有用意張輝瓚之調旅長酬其前此屢破亂黨機關維持省曾治安之功也石成金之調警務處長酬其辦理省憲之勞績也鄒序彬之調游擊司令以鄒雖與長官衝突而其所發表之議論實爲軍界多數所贊成且情有可原也所謂鄒魯風潮於是遂歸平息而因此請假之魯師長亦即日銷假視事矣 
　　省長選舉總事務所所長一職趙氏原已决委省議員選舉事務所所長彭允彝允任彭亦已默爲認可徒以總監督一職究　委任誰某一時未能决定故所長委令未能卽時發表近日以來因各方攻擊政學系之電絡繹而來彭氏内不自安决不再幹已向趙氏表示辭意並飭凖備移交如月内不能另委所長來所接替即將悉數移交政務廳惟趙氏則仍極力挽留乞爲臂助至能否有效則不可知 
　　湘議會兩副議長選舉四次未能產出詳情迭誌前報昨二十七日又開第五次選舉會仍無結果於是衆論紛呶有主張由競選四人先抽籖决定當選二人後再在大會一致投票者有主張次日再投如無結果即停止出席費者有主張於星期投票不要出席費者有主張將競選四人輪流推出代議長主席一日以觀衆意之從違者有主張由競選四人發表政見一小時視誰之政見與同人合即本良心投誰者有主張繼續再投如選不出即不准出議塲者又有主張變更選舉法將得票最多之數人提出决選者有主張下星期一仍投票者有主張緩投者每一議論出即有反對贊成兩派紛起爭論鬧至兩小時之久始决定下星期一日再開選舉會而散 
[續誌漳厦之兩風潮]  
　　厦門小學罷教風潮已結束 
　　漳州烟賭捐風潮又擴大 
　　厦門小學教員爲加薪問題繼福州而罷教其情　已紀前報兹聞日前思明小學經濟籌備會假思明縣署會議陳道尹來知事及各校校長等均到會議决㈠籌欵期間限一個月以五月十七日起算㈡以教員宣言書爲標凖月俸最少以國民十七元高等二十四元爲率增加五成㈢請各教員於五月二十一日一律上課㈣以是日到會各途代表南洋兄弟公司·英美烟公司代表·及商會長道尹縣知事爲保證人㈤增加薪俸由七月一日起算以上條件即由到會之教員代表帶回磋商結束認爲滿意確於二十一日上課思明勸學所長孫印川日昨函閩侯縣教育會云此次厦門小學繼省會小學而起運動加薪罷課現經極力維持已於二十一日上課惟此次省中加薪情形如何另紙開列七條煩爲代查詳覆以供參考現該會業已照覆矣 
　　漳州烟賭捐開幕之後各界開會力爭學校一律罷課以表示此捐非撤銷不可李厚基得電後確有去電查禁然此乃收入之一宗軍政界焉肯捨棄高全忠代鎭守使與汪守珍道尹卽發布告一件文曰照得烟賭爲害最烈疊經嚴令申禁現有人以此害未盡掃除散布傳單致相紛擾查目下烟賭業已禁絶自應明白宣布以息浮方除飭屬隨時嚴禁外合行布告軍民人等一體知照務安守秩序切切勿違等語漳民聞之大譁謂此種布告直爲禁止反對烟賭捐而非禁止烟賭捐各校因是亦未上課孰料又演出毆打教育會會長戴國楨之惡劇查戴係二師教員兼長教育會此次該縣烟賭捐發生戴反對其烈十五晚戴將赴西園由其家出行近西園有穿長衣之外省人五人手執木棍向戴頭上亂擊并詢其姓戴直告之擊益猛暈倒地上　眼被傷出血兩足及背部均負重創此五人始散　戴醒强起呼人力車舁往東坡後之友人家一面令人赴縣署報告翌晨各界聞之大爲憤激道尹知事警察局　各派員慰問一切下午商會及教育會均開會電李厚基要求緝辦兇手三時許道尹知事及警察局長等到教育會向各教員道歉道縣署長亦相繼辭職未知如何結束 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[魯省會之茶話會]  
　　爭薪金幾至動武 
　　山東省議會昨日開大會因人數不足改爲茶話會議員陸續到者共計三十五人四點鐘振鈴開會尹議員怡園被推爲臨時主席報告本日因大會不成改爲茶話會之經過請衆再定開大會日期某議員謂今日人數不多想係未接到通知朱閤如云送往俱樂部斷無接不到之理賈子厚云大會須經茶話會之發起本日大會未經茶話會手續不甚完備今日旣改作茶話會應再定出大會日期最稱妥善某議員主張定期三十日經衆研究以爲三十日時間迫急通知不及三十一日又爲端午節最好定六月一日開全體大會再定第四次選舉議長會日期全體贊成朱闇如旋又發言以爲議會經費問題前經財政廳允許節前發兩萬五千元節後再發兩萬五千元此欵尚未支出本日金庫辦公時間已過應明日支取至如何分配應加討論當時有主張每議員支一百八十元者有主張支一百七十元者有主張支一百六十元者結果以會中之秘書庶務會計會役等等亦均數月未發一文而須維持乃决定每議員支一百六十元其餘三千八百餘元作會中職員薪金當兹會商此問題之際忽有某某兩議員因主張不一大起衝突揎拳摩掌幾至用武一場活劇經人竭力調停未得演成研究已畢乃振鈴閉會說者謂議員到會七個月爭爭逐逐一事未曾辦過則公費一文未得正可谓相當之報酬而乃爭多論少幾釀武劇宜乎魯人之齒冷也 
[贛省邊情之緊急]  
　　粤孫部將李烈鈞許崇智黄大偉三軍因陳炯明軍已入廣州於是取贛以闢新地盤之志益急自二十四日起相約同時進兵猛攻虔南信豐大庾大庾地勢險要不易得手虔南龍南均爲佔領軍政界盛傳二十六日下午三時許黄兩軍由聶都（信地）進攻信豐激戰二日之久贛軍肉薄血戰卒以兵力單薄退出信豐二十八日岳鎭使來電謂已奮力返攻尅日可以克復等語惟聞大庾知事薛雪電稟謂消息不通知事退駐某地待命云云大庾雖尚保守但信豐旣失已在粤軍包圍之中如無後援亦殊可慮陳督接急報後即集軍界要人開緊急會議大衆均無辦法陳當電令前敵諸旅長認眞防禦定六月二日親往贛州督師並派勢法官數人馳往監視二十九日上午中央急電已派蔡成勳爲援贛總司令率兵二師開贛助戰陳督以餉糈無着請商會籌餉十萬作開拔費並議提取省城各義倉積榖以充軍食是日下午一時商會長盧芳集各帮會董數十人開會僉以金融枯竭無力負擔惟客軍助贛出力不能不勉盡義務允籌三四萬議决推舉代表謁楊省長商定辦法再於今日開會取决由各帮分擔軍食一層則依陳督主張决定提取積榖一萬三千石指定米店承辦每榖一石限繳白米四斗六升蔡師長軍隊尚在改編輸運亦需時日贛州危在旦夕如蔡遲遲其來粤軍長驅直入則將不及救援聞陳督已去電速駕矣（五月三十日） 
[援贛聲中之鄂聞]  
　　粤贛作戰武漢間所傳單訊頗不一致據外人方面消息則謂粤軍確於二十五日佔領吉安並進據距南昌五十里之樟樹鎭南昌已在危急之中而官場則絶對否認並謂李烈鈞因粤局變化後路牽動近已按兵不動贛南近一星期中並無激戰所有虔南龍南之粤軍均經贛軍擊退贛南各縣已無粤軍踪跡所傳歧異究不知孰爲可信惟觀後路之調援運械急如星火又似贛南形勢頗爲重大據聞援贛軍隊刻已確定由蔡成勳統率一師兩旅南下馳援吳佩孚二十七日電致鄂軍署略謂李烈鈞窺伺贛南陳督軍迭電告急並准參陸部電一再催促出援現商准仲帥撥兩混成旅兵力派蔡師長成勳統率馳援以奠贛疆援軍指日南下過鄂時尚希妥爲照料蔡成勳亦同時電告奉令援贛於二十七日入京請訓一日出京赴保略有勾留即行南下云云大約一得期内所謂援贛軍當可相率南下鄂督蕭耀南以南下援軍不下三萬人過漢時須盡地主之誼妥爲招待除交諭副官處轉令軍事輸運處長趙進銳預備船隻外並擬派員在漢口劉家廟設立水路輸運處照料一切至蔡所率軍隊除自部第一師外餘爲直軍一混成旅靳雲鶚所部一混成旅共編爲八混成團每團附機關槍一連到漢後分兩路入贛一路由九江赴南昌一路由株萍入贛西惟假道湘境有無阻礙尚不可知耳至於贛軍槍彈全恃直鄂接濟陳光遠前派軍械局長來鄂運往槍彈一批旋又派員來鄂請領聞二十九日又在漢陽兵工廠運去快槍一千五百枝子彈五十萬發嗣又電請撥野戰大砲二尊砲彈一萬顆此外又派員在鞏縣兵工廠購運大批子彈過漢赴贛輸運槍彈絡繹於途頗似前此奉直戰時情况就此推測贛南不免有一場惡戰陳光遠派員於二十九日運送皮箱一百二十餘隻過漢北上其第二子亦於前日運送大批財物北返是則陳已預備去贛矣（五月三十日） 
[旅寗贛人請勿援陳光遠]  
　　旅寗贛人自粤贛發生戰戰來頗極注意其共同目的大都意在驅陳本省自治不願各省增派援兵延長戰禍惟現因戒嚴期内不便開會特由舊府治十三屬各推代表會商其議决電文如下㈠保定曹巡閱使吳巡閱使南京齊督軍濟南田督軍武昌蕭督軍開封馮督軍蚌埠張督軍北京蔡虎臣師長鈞鑒贛省自癸丑役後元氣未復隱痛日深陳光遠持節五載不加生意惟事誅求紊亂金融濫發證劵財政破產賄賂公行操縱議會機關裝點自治門面摧殘輿論箝制教育而且引用宵小充作爪牙被朱紫於行尸飾金章於走肉造成一已一系之政局以鞏固江西王之地位國家有此不法疆吏中央早應撤換而乃忍聽人民之呼籲充下不聞歷年以來不啻神贛省如征服地視贛民爲化外人然以趙從蕃之往事證之省長尚不能奉令抵任更何有撤換督軍之能力此次李烈鈞率衆返贛實欲爲贛人爭回人格且宣言局定後交還贛人自治而贛人亦欲爲自治爭回人格中央如果有統一計劃江西當在行省之列非同亡於外邦可比政見相同隨在皆可結合何必窮兵黷武故爲地盤之爭惟陳光遠自知兵不足恃民不能容乃復分電求援不惜戰禍延長地方糜爛言之痛心實堪於邑孰無桑梓孰非同胞藩封豈萬年不拔之基軍事無百戰不殆之理現在英雄宜建築勢力於社會之上收攬政權於民意之間方足以順潮流而立勳業務懇鈞座俯念贛省民窮財盡生計被其迫脅人才被其排除奄奄殘喘毫無生氣准予速止援兵扶植自治并懇切電中央明令罷陳更與南方訂立和平條件以免生靈塗炭則贛省之千萬人民恩同再造德戴二天矣敬電百拜墨與涙俱不勝悚慄之至㈡長沙趙總司令鈞鑒湘贛親善歷史已久癸丑役後吾贛遭亡省之痛十年於兹莫可振拔陳光遠督贛五載搜括日甚金融體竭財政破產乃復引用羣小充作爪牙毁滅輿論排除新黨以造成一已一系之政局贛民迭向中央呼籲而終無撤換之能力此次李烈鈞率兵回贛實欲爲地方自治爭回人格我贛人不願長處征服地位而使淫威軍閥腐敗官僚涵淹卵育於此以爲文化進步之障礙其心理趨向實與地盤主義南北界線不同乃陳光遠兵敗途窮猶迭電各省求援冀逹武力鎭懾之目的近聞北廷且有派沈鴻英就近援助之令將使唇齒之邦更起邊隅之釁伏念執事年來保境安民無非爲珂鄉謀自治之幸福倘坐視敗軍之將擾亂鄰封諒非仁人君子所忍出也爲此專電懇逹鈞台務希設法制止不令土匪軍隊乘機思逞匪惟敝省今日之幸抑亦貴省前途之福也如承執事本愛湘之心以愛贛而維護贛人以自治之機會俾得早弭戰禍速謀休息改良地方追蹤盛軌則贛省三千萬人民皆將拜公之賜矣後日兩省聯合互助將較曩年而益加厚密南望湘雲無任依戀不勝屏營之至江西旅寗同鄉會叩東 
[南京快信]  
　　嚴財廳長三十日已由滬返寗聞借欵未成立故五月份軍政費全未發 
　　省議會定今日（一日）下午一時開大會惟議員多已回里度節恐難足法數開議 
　　省議員相作則等提出省長對於教育廳胡家祺是否准其免職質問書昨已由會咨請省署於三日内答復 
　　奉直軍又於二十九日在昌黎開戰王承斌電告即親率精兵進攻預計一星期内可抵山海關 
　　鍾世銘於日前交卸財部時用鹽務署指令委施增慶（施愚之子現年十八歲）充下關掣驗局長錢崇坡調淮北運副旋又令錢暫緩赴淮北運副任現施已得某要人允許定今日（一日）接事 
　　徐州鎭守使陳調元電兩長報告巨匪蔣百爵姚法彥賈洪田等三名已於前日在徐就獲兩長令訊實就地槍决 
　　警務處長王桂林委王煦充警察教練所長 
　　巿面近日缺現聞因絲繭茶米旺用之故現水逐日增高銀根奇緊 
　　旅寗贛同鄉會昨電京阻蔡成勳援贛詞極懇切 
[杭州快信]  
　　工校風潮經省教育會及體校王卓夫等一再向學生勸導後已將妥洽惟教員部分有少數不以爲然相率辭職定今日（一號）下午二時仍由王君等續在女師校開會調解可望即日上課 
　　省署昨深夜據法校周校長電告今晨有大批學生擬來省署及省議會將有最後要求本日（一號）省署守衛加嚴附近各崗位特派雙崗預備勸阻省議會亦抽調就近警署警察守衛詎至午後四時並無動靜 
　　杭商會省教育會律師公會省農會縣農會縣教育會今日上午假省教育會開會商酌一中與議會衝突問題到阮荀伯周季綸王卓夫等十一人討論良久無妥協辦法午後二時續會結果派代向議會請願開議 
　　美國絲綢檢查所主任道迪君等昨夜到杭今晨赴總商會茗點午刻至西湖蠶桑學校參觀晚在綢業觀成堂讌會定二日晨返滬 
　　全國司法會議由杭律師公會會同蘇省籌備因奉直戰爭停頓現有定期九月一日開會說 
　　四師師長陳樂山團長安毓清及督署何副官長等昨赴滬祝淞滬何護軍使壽誕 
　　嵊縣著匪吳貴法在該縣長樂等鄉到處搶掠勢極猖獗駐紹六團伍團長已派第二營馳往會警分投剿捕新巿塲大世界昨届端節宣布演火噴獅子座客擁擠詎至夜間一時尚不開演某校學生適排隊往觀指爲詐欺各觀者羣起響應紛向索還票價秩序大紊延至三時由警隊到塲勸散 
地方通信 
[蘇州]  
　　破獲刀傷男屍案犯續誌刀傷男屍案犯破獲情形略紀昨報兹得訪函報告與昨報略異而記載較詳容再錄如下死者爲兪漢臣（昨作余道和）曾充松江水警哨兵撤差後寄居蘇城私販烟土爲生有兵士張（壽生）劉（一作王太清）二人代兪運過烟土一次兪曾給予酬勞詎仍屢次向兪供貸經兪拒絶因是懷恨報復遂於上月十五日同至兪處聲稱盤門某處有貨（烟土）出售將兪誘騙出外行至學宫前僻靜處二人各出利刃將兪殺斃當將其身畔所帶皮夾兩只一貯銀洋鈔票一百元一祗有小洋銅元鎖匙等物一併攫之逃逸張劉行兇後因所穿制服染有血漬當晚挾至閩門外三六灣洗衣婦人某氏家中囑令洗濯該婦因已安睡令其自行浸諸洗衣盆中而去翌晨該婦起身忽見滿盆血水心知有異遂與姘夫某甲言及時外間已沸傳盤門發生命案事甲已疑係張劉二人所爲即對該婦本夫某乙云現今血衣在汝家中一旦敗露汝將不了還宜遠避爲是乙然其言即行逃去張劉二人因無制服不敢回營逃往木凟匿跡旋經該營長官查悉派令排長前往木凟將該二人拘解勞部訊明各責以軍棍五百下拘禁營倉初猶不知二人即係殺人兇手迨至前日該洗铱婦人本夫某乙回家與其妻及姘夫某甲在普安橋某小茶肆啜茗乙欲偕妻同返安徽故鄉該婦堅水允從致起口角甲亦從中干預遂互扭至該管警區詎該婦竟欲圖害本夫將以上情由供出指稱本夫亦係帮兇該區某巡官以案情重大立將男女三人並解閶區警署經袁署長研訊一次卽以電話詢明某營據答果有張劉二人於是袁署長遂將此案解總廳該營則將張劉二人解送鎭守使署云 
　　水木作工要求改給洋碼城内外水木作工匠近以作主向主顧算賬均用洋碼而工匠向作主算賬則均用錢碼硯在柴荒米貴度日維艱遂亦要求作主改用洋碼業在梓義公所會議各作主均未允許工匠則堅執不讓日内如無具體解决恐又發生罷工風潮也 
　　新麥巿價各鄉新麥將次登場約有八成年歲巿上已有新貨見售價格約自五元八角至五元二三角不等陳貨已不多見貿易亦十分冷淡一百八十八磅標麥約價六元六七角云 
　青年會之衛生展覧會北局青年會於六月一日起舉行衛生展覧會三天陳設各種圖畫標本甚多並發售各種衛生物品每日下午一時至七時爲展覧時間無論何人咸可入内參觀云 
　　救火會定期演龍蘇州救火聯合會日前開會議定仍照上年於夏曆五月初九日下午二時假王廢基公共體育場舉行演龍仍照上年分组試演不分優劣各給證書一紙以紀成績連日已分送入場劵及請柬邀請各界届時前往觀禮矣 
　　監盤工場委員返省銷差實業張廳長前委蔣汝正來蘇會同當地士紳監盤絲織模範工塲鄧著先仲漱容新舊兩塲長交代現鄧塲長業於前日蒞新蔣廳委亦已監盤竣事卽日謁辭郭知事午後搭車返寗矣 
[松江]  
　　學校消息彚聞上月城廂各公私立女學校在公共體育場開聯合游藝會因來賓擁擠會塲秩序無法維持中途輟演各校學生頗以不能盡顯所長爲憾第一義務學校窺此機會請省視學陸規亮夫人商請各校售劵續演將劵資撥充義務學校經費業得景賢女中景賢兩等縣立女高私立恒德四女校之同意定本月四五兩日在西門朱宅開四校游藝會每劵售資四角又小崑山鄉全鄉小學校於五月三十一日在該鄉教育會開小學成績展覧會由縣視學倪伯英到會主任評判又前河隆興小崑山三鄉小學教員合組國語講習會定本月二日開始講習期以一星期爲限會務由倪視學主持游勇攫物奔逃五月三十一日午後三時有身衣灰色制服而無領章肩牌之游勇一人至北門外和尚浜周松林家攫取衣包銀洋而逃經事主周松林之妻喊起鄰右集衆跟追該游勇竟挾贓向城内飛奔經北門城下之崗警攔捕詎該游勇竟將崗警猛擊倒地竄入城内沿公有林向東逃去崗警躍起尾追不舍該游勇乃將衣包抛棄道旁隻身逃脫 
　　請禁重利盤剝城内外有專放印子錢者借額自一元五元十元以至五十元一百元不等利率月計十分之二惟係按日併利拔還例如借洋一元日還四十文五十五天還清債務人於擔負此項重利外尚有所謂中金錢鞋子錢等名目併計約須三分利實屬駭人聽聞初時不過十餘人今竟驟增至一百餘人且内有上等人及現任公役者托人盤放聞若輩最歡歡迎之借户係屬酷嗜烟賭之蕩子藉以貿易之小販則反不甚信用日來逼索肇事時有所聞已由某典商等呈請查禁以除民害云 
　　水警近事彚記駐松水警一分隊巡船十號因奉令減政每船各裁伙夫一人至該警等應領薪餉已積欠三月統由各該長官設法維持現因奉令在金山縣徵起之解欵内劃撥故已由徐分隊長派員向閔行沈區長領取不識該縣已遵令劃到否 
[無錫]  
　　繭行將次收秤全縣各繭行近數日中價目甚平卽最昻之玉祁等鎭亦因南鄉來貨湧到價已低落每擔六十元左右西南兩鄉早開秤之各行均定端節收秤東北兩鄉定一日收秤調查本届各行收貨尚稱滿意卽各地亦少意外事發生在此兩日内均可結束江陰縣方面現正旺收價亦平平而以青陽鎭每擔七十元爲最昻云 
[鎭江]  
　　槍斃盜犯五名丹徒縣張知事現奉省令飭將行刦徒邑東鄉大路鎭典舖之盜匪五名就地槍斃張知事奉令後卽於三十一日上午十時將該盜等騐明正身一併綁赴寶蓋山左近空地執行槍斃 
[揚州]  
　　鄉校懇親會江都河東鄉私立第一國校現有學生四十餘人校長季天同以學生家庭與學校素鮮聯絡爰於前日開懇親會各家長到者三十餘人季校長報告開會宗旨後卽由來賓家長校董職員學生等相繼演說均極誠懇尤以來賓曹麗青演說學校與私塾之利害及校長演說學校之貴乎聯絡爲痛切末後再由各生表演成績欵以茶點賓主盡歡而散 
　　大批鹽引起運十二圩存鹽告罄各商掣運孔亟曾由揚子棧呈報運署轉飭准北濟南各商趕運大批鹽引接濟現濟南公濟公司已僱定日商神洪輪船於二十七日裝出二萬一千三百包航海運圩供各運商之需並由陳家港先期電逹運使查照矣 
[徐州]  
　　籌劃振濟雹災銅邑陡遭雹災將届成熟之二麥均經打壞現銅山振務處處長曹彝仲及顧子揚鄭心如三君日夜籌劃善後辦法最終解决㈠商同華洋義振會銅山分會洋董谷生春華董張惠臣將上海總會續撥振米先行旋放㈠再截應解之二五水利畝捐以資補助或就各巿鄉捐募務期完全救活云 
　　義教支會近訊江蘇義務教育期成會銅山支會於前日下午三時在銅山勸學所本會開幹事員會並推定調查編輯講演員又經衆推舉楊承烈爲常務幹事驻會辦理一切事務後又議决進行事務數條至五時半散會各幹事員當卽在會聚餐而散 
[安慶]  
　　宿松北山中學辦畢業宿松北山中學第二班學生前日畢業試驗已畢此次試驗教廳委派縣視學監試段校長以與試學生多係段姓子弟特請兪前知事慶瀾到校主試各科試題均守秘密密昭鄭重此次畢業學生年齡甚輕精神亦復良好前途頗有希望云 
[嘉興]  
　　午節商况此届午節各商號所收賬項不過五六成鄉民所欠賬項例需於夏至節收取故午節所收實屬寥寥惟商巿營業則因鄉間蠶罷現已略有起色不若前數日之清淡矣 
　　洋價突漲原因巿上銅元充斥洋價日長現已飛漲至一行八百文小角一百五十五文推其原因實由滬上拒用輕質銅元深恐有人將該項銅元私連入境致妨商巿故將洋價加長以示制止然一般小販及以錢欵計算之商號受虧不少矣 
[湖州]  
　　道迪生來湖考察絲業美國絲綢檢查會員道迪生君定於今日（卽三十日）由蘇來湖考察湖州絲織工　並於當晚假吳興商會會場表演關於絲綢事業各種影片先期由商會分送入場劵邀請絲繭綢織各業到場參觀以資借鏡聞道君三十一日卽須赴杭云 
　　征收船捐之反響吳興縣立女子師範學校前以經費支絀决議抽收船捐撥充校費當經呈奉教育廳曁縣公署批准照辦各在案並由縣署出示佈告卽於本年四月一日起實行征收設立船捐公所於該城館驛河地方内部辦事分航船駁船兩部分派征收主任各一人以專責成現在航船一部業經編查就緒並已遵章分等繳捐領照營業惟駁船方面當時羣起反對咸謂船爲苦業加以近來百物昻貴開銷浩大平時營業已屬萬分困難若再加捐驟增負擔力實難支當由船户褚東生等備具苦情分呈省垣各官廳呼籲求免並請將船捐公所卽日撤銷以維船業實業廳及警務處長謂事關教育仰逕呈主管官廳核辦惟財政廳批令飭吳興縣知事詳細查覆但不知縣署如何呈覆也 
　　繭捐密查員過湖每届繭巿之際歷由浙江財政廳長加派稽查委員分赴產繭各縣嚴密稽查以杜倫漏昨有廳委繭捐密查員田程由德武等處查察完竣來湖稽查聞明日尚須赴長吉孝等處各繭行抽查云 
[紹興]  
　　餘姚鄉民請究肇禍衛兵電上海申報館鑒清丈局長王嘉曾縱容衛兵於感午無故在蘭塘鄉槍殺農民四人彈穿店舖並傷多人羣情憤激恐釀巨禍除電請省長乞速撤委查辦並將造事衛兵提交法庭訊究外乞持公道餘姚蘭塘鄉公民代表毛守藩胡楚翹夏鐘輝馮稊邵夢陽叩卅 
來函 
[楊了公等來函]  
　　見本年五月二十五日申報松江通信欄内載有夏姓爲因贖田糾葛事謂沈少漁從中强奪并有種種破壞等語雖屬不值識者一笑惟有意汚衊他人名譽自應爲之早明余等與沈君相知已久從不聞有前清時代被松府監禁等情應請根究以儆破人之名譽者楊了公丁泰蘭顧逹人同啓雜評一 
[葡兵槍斃華人案（默）]  
　　自歐洲和會而後大倡公理與人道主義竊謂欲發揮此主義之精神不在空言而在國際間隨時留意無稍有違背公理與人道之舉動國無論强弱交無論遠近苟彼此能保守此精神則自然親善而相安苟不能保守此精神則必起意外之交涉而多事故愛和平之各國對於其人民軍警必力戒使無野蠻不法之行爲如其有之亦必不曲護其非以招世界與論之裁判此可斷然言之而無稍躊躇者也 
　　今之澳門不幸以黑人辱華婦啓釁致釀葡兵槍斃華人之慘劇葡政府果尚以公理與人道爲重者必有相當之處置以平華人公憤各國輿論果眞以提倡公理與人道爲責者必有公平之判斷以明世界是非盖　之世界旣以公理與人道爲標幟則自能收公理與人道之結果决非如野蠻無法時代之草草可知吾人姑拭目以待之可耳 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[澳門慘殺案與滬團體]  
　　本埠因廣州澳門葡兵鎗殺華人百餘名之警耗傳來粤商各有力團體如廣肇公所粤僑商業聯合會華僑學生會全國工界協進會嘉應同鄉會肇慶同鄉會等及本埠各勞動團體聞之甚爲注意若澳門當局不迅予華人以滿意解决此案恐引起國際間之重大問題也 
[各工團執行委員會近聞]  
　　調解日華罷工討論奥兵殺工案 
　　今日下午開各工團聯席會 
　　聯合通信社云上海各工團前次開聯席會議公决各事推定執行委員辦理各種議案兹因近日浦東日華紗廠男女工人四千餘人罷工久不解决前日有浦東紡織工會向各工團要求援助各委員於昨日下午開會以目前各處勞動同胞被慘榖者甚多如香港紹興等處關係均屬重要公决今日開第二次聯席會議兹將其往來公函錄下㈠致各團體緊急通告云驚啓者近閱報載消息澳門葡兵槍殺勞工同胞七十餘人華人受槍死者四十餘人傷者多至一百三十餘人如此强權不法之舉動爲吾華人被外人慘殺之第一次罕見哉吾儕同屬勞工同胞不得不急發天良予以公道的援助又浦東日華工廠四千餘男女勞工同胞因增資運動罷工日久尚未解决且有工會代表多人被拘入所者該廠一面阻止工人入廠工作如此可惡之某國人吾人若記五九之國恥對於四千餘無辜之同胞應予以相當之補救敝會因目擊心傷於天良上實不可袖手旁觀爲特訂於六月二日（星期五）下午三時仍在金隆街美倫里本會所開各工會各公團聯席大會事已急迫届時務望貴團體推派代表出席討論一切應付方法倘有郵遞不到或地點不明之團體亦希貴團體就近邀來共同商量無任企禱之致專此即請公綏上海各工團執行委員會謹啓六月一日㈡游民工藝廠復函云敬覆者頃接大函讀悉一日是貴會注重實業體恤貧民願爲介紹具徵熱心社會欣佩莫名但敝廠内分模範工廠游民工廠專收失業游民迄未收納模範工廠係收青年子弟現雖開辦業已考取足額一時無從安排辱承介紹一節容後續招再行函告事關公益祈爲鑒原此致上海各工團執行委員會諸位先生大鑒上海游民工廠總辦事處啓 
[恢復舊會聲中之旅滬議員]  
　　視廣東國會同人之態度爲行止 
　　舊國會將在天津自行集合開會之說近來進行甚力本埠原住有舊會議員八十餘人邇日由北方同人直接間接來信勸駕北上者甚多而旅滬諸氏則於恢復後之進行前途多抱疑慮故實行赴津集合之人尚屬寥寥聞多數意見咸擬觀察廣東方而兩院議員之態度如何再定行止以　於事有濟云 
[山東省議員主張恢復舊國會]  
　　山東省議員劉永壽經崔藩張濤之介結特提出恢復舊國會議案交國是會議其文如下竊謂第一届國會爲民國法统中一系相接之唯一國會又爲南北一家公同成立神聖不可侵犯之國會自被第一次解散而洪憲肆然稱帝自被第二次解散而宣统居然復辟從此法紀蕩然南北分裂互相剪屠迄無寗歲推厥原因何非兩次解散國會者爲之厲階今者奉直戰事已告結束南北統一時不可失除非從根本解决别無救時良策由解散而致紛爭卽當以恢復舊會爲解息紛爭之根本由解散而不統一卽當以恢復舊會爲南北统一之捷徑現今新新議員方且大呼舊國會法統已絶不知舊會之失統係因非法之解散以非法之解散爲絶統是不啻承認帝制罪魁復辟禍首之行爲爲適法矣法理難通莫此爲甚念貴會謀國是之解决必有以慰民之望用是根據貴會組織大綱第八條提出意見書請一致主張俾舊會早日恢復速成憲法以解糾紛而策治安中國幸甚管見所及是否有當希付公决 
[褚輔成赴杭]  
　　國聞通信社云廣東非常國會副議長褚輔成於前日乘早快車赴杭聞係對於恢復舊國會一事有所商榷現庽湖濱清泰旅館云 
[范源廉赴美訊]  
　　聯合通信社云教育總長范源廉氏有赴美考察教育之行於前日由京南下寓大東旅館范氏定今日乘中國郵船公司「南京」號啓程赴美考察彼邦農業教育狀况 
[國是會議之昨訊]  
　　范源廉談話之三要點 
　　八團體國是會議昨午請該會已辭湘教育會代表前教育總長范源廉開談話會交換意見在未開會前先開意見書審查會審查員到者有馬炎文沈恩孚何積煌邱醒旦温嗣康崔瀋等六人公推沈恩孚爲審查長並决定審查方法三種㈠保留㈡報告㈢提交大會凡遞到意見書審查會認爲不成立者屬於第一種保留不符宗旨而有報告大會之必要者屬於第二種報告完全成立者則提交大會討論次卽審查五項已交來案件審查結果奉天李某宣布張作霖罪狀一案報告大會山東省議員劉永壽提案一件公决提交大會黄立何潤等兩案請其按照組織大綱規定提出其除意見書五條因屬於商教聯席會不在審查範圍之列議畢卽開談話會由黄任之主席致詞云范先生今日蒞此本會無任榮幸范先生原爲本會湘省出席代表此次赴美考察農業及公民教育榮行在卽同人急欲與范先生交換意見互得借鏡至於本會組織經過周折頗多所可告慰者本會同人雖寥寥無幾要皆不遠千里而來其熱忱可知至於本會雖以空洞之國是二字爲宗旨現在確無成見敢請指教范起立略謂頃聆主席之言頗有感想予意國是會議之前途至蘭重要諸君在良心上有解决國是之决心則精神一到事無不成予忝爲本會出席代表此次以赴美辭職至覺抱歉今日在座諸君悉係各省有力代表予又大都相識故敢略抒已見余意大致可分三層㈠完美之共和政治須有相當之代價然後可以得之此非予一人之言西哲早已言之試觀我中華民國十一年變亂相尋固由政治不良要亦代價不足耳於是應增中代價之量以補不足惟代價有有意識的及無意識的之别不告軌跡之政治運動其結果所發生之損失爲無意識的代價决不能因之而增加代價之價值如兵荒時人民所受之損失不爲不大顧於國家則無補試觀法國土地人民均不及我國之多而其政治革命有十三次延八十三年之久其人民所受痛苦不特有形之損失甚大其無形之損失尤鉅始能因此而得一較好之政治今我國地大人多以此例彼其痛苦尤應如何矧我國自行共和政治不過十一年其幼稚可知故我人有鑒於此而從速作有意識之政治運動如國是會議然將來之成功與否不必預計是則視諸君之精神何如耳㈡吾人應觀察明瞭予以爲中國人不患政治不良而患觀察不明瞭甚至最顯明之進口统計等而無之無論政治家新聞家實業家皆當注意此統計惟其如是益覺中國今日現狀爲可慮我國向乏精密之统計故一切設施不合正軌所開政治可名之曰片段的政治我人旣有此觀察而覺無统計爲不好則須自已盡力調查如實業如教育如商業等等咸有所依據則爲一事有一事之成效㈢予又以爲我國無地方自治爲病根要知地方人對於地方情形較爲確切所辦事務必有良美之效果一地方如是各地方如是國安有不治中國人向有德治之舊觀念予不以爲然如果無論責任何事放棄其天職而委於有道德者卽爲了事則政河前途不堪設想譬如造屋繪圖圖卽是法依圖造以法治國毫無疑也故德僅可作法治之輔助我希望國是會議注重法治如我人僅注重行政則主張各有不同事實不能一致故第一要在立法立法之後整理財政始克有望立法果不能盡善盡美而較諸全無立法終較勝一籌耳雖然政治運動非一地可辦須推而至各地予此赴美考察農業公民教育蓋以一國人民須有自立精神惟此非法注重教育不可我國全國言確能自立者尚在少數彼農夫能自立而乏知識故全以增進農人知識爲必要蓋其力量甚大想諸君亦以此言爲然也至於國是會議之前途前仗各位努力進行云云范述畢黄任之起致答辭謂范君頃述三點鄙人以爲極是如第二點鄙人可舉學生自治之例以證明之學校中有設自治會而學生因怕守規則而不願自治非受師長之管束不肯循規蹈矩者於此可見凡智識不足之人凡有執法者立法以繩其後决無趨向於正軌之望云云 
[張作霖招匪再戰訊]  
　　不到黄河心不死 
　　昨日本埠京津帮在滬坐莊客商接得京津間發來電信略謂接關帮轉來電訊略謂奉軍殘部前月問陸續出關近日奉張又在關外招到精壯新軍内多鬍子爲數甚衆現正厲兵秣馬欲圖再舉關帮各貨暫緩裝出免遭意外云云 
　　海軍總司令公署昨日接奉海軍部電略謂頃准薩上將自山海關來電内稱略謂奉軍戰敗後退駐錦州前月間有陸續運送出關之舉我軍因其出關舉動並未追擊今因奉省内部意見紛歧張作霖見勢不佳改變宗旨復又入關兹探據報張氏已在關外招到鬍匪數千業已運紥錦州現正籌備一切意圖反攻與直軍再决勝負直軍前敵總司令王承斌已調大隊進迫灤州古冶等處日内即當開火我軍與直軍一致行動所有海籌楚謙江元等艦刻已扼要防守届時我軍必當參戰應用後路軍裝仰即速行籌辦接濟爲要此令等因蔣總司令奉令後已飭知軍需科趕爲籌辦矣 
[總商會之輕質銅元復函]  
　　滬商顧震寰前致函總商會詢問拒用輕質銅元一事昨總商會復函云逕啓者接誦大函祇悉壹是新舊銅元劃分兩種兌價二十七日開聯席會時傅佐衡君曾主此議嗣以圖利濫鑄者一聞此說即可改鑄就緒以冀避就故未成議核與尊論所見正同新舊銅元一律改爲每元兌換二百枚以冀鑄者無利可圖此說即係變相之折扣當日議塲中亦有倡此說者但又有人謂如此則物價愈將上騰而平民愈感苦痛故當時此議未能通過辱承關注爰將當日會議情形貢諸左右以資商榷云 
[贖路儲金彚報]  
　　温州大公報社前致函本埠籌贖膠濟路委員會詢問滬地儲金辦法並報告温州進行狀况昨該委員會復函云接奉台函藉稔諸君子愛國之深曷勝欽佩承詢上海一埠辦理籌欵情形兹得略舉以告敝會以爲籌欵贖路首當有確定之辦法方能收全國一致之效而組織民有公司擬定募股章程尤爲要圖惟事體旣大籌畫非易敝會雖經討論數四具體方針終未確定於辦法未未確定公司未曾组織以前不得不有提倡方法以資圖維遂有贖路儲金之决議自舉辦以來各界存儲尚稱踴躍至學界方面亦曾由江蘇省教育會上海縣教育會上海縣勸學所上海巿學務委員辦事處會同敝會於四月十八日聯名邀請各校校長議定提倡辦法數條現在各校多已實行成績亦頗不弱兹將儲金章程學界辦法檢送數价俾供參考至貴處能否參酌情形規定實行方法諸希察核考慮爲荷云 
　　南京路商界聯合會副會長王才運對於贖路儲金一事非常熱心昨提出商店贖路儲金之議案一則提交商界聯合會云敬啓者籌欵贖路一事本路聯合會前經首先發起惟此事須定一確實辦法决非空言所能做到鄙的擬有一簡單方法由小號辦起凡夥友中月俸在十元以者月出儲金一元二十元以上者月出儲金二元每月發俸時由管賬員按名扣除彚存指定銀行存欵摺由本人自行保管如月俸在十元以下者多少聽其自便本路各商店倘能仿照辦理日積月累成數必有可觀且㈠可以引起國民對於加家之觀念㈡可養成國民儲蓄之能力㈢可减少國民無益之浪費一舉而三善備籌欵之法似無逾於此用特提出建議案請求本會諸同志加以討論採擇施行國家幸甚社會幸甚云云 
　　霞飛路上海商科大學學生對於此次贖路儲金由學生自治會選出委員六人分隊組織除各人自認外並向校外勸募積極進行兹聞已請定該校職教員郭秉文唐腴廬周啓邦詹文忠四君爲名譽總隊長定本星期六開始徵募云 
　　北京路絲綢銀行除代收外即内部職員亦陸續存儲前日該行經理裴雲卿君擬將端節筵資移作儲金即經全體職員一致贊成儘數撥存矣 
　　虹口華生電器製造廠職員及工人等數百人因鑒於國民贖路之重要特乘前日陰曆端節休假日召集全體同人由經理葉君友才演說國際地位之危險膠濟路之歷史國民贖路之重要並首先捐資洋百元以爲倡一時間祇職員一部份紛紛募集者頗衆現將此欵存儲正利銀行聞該廠猶以爲未足行於工塲内裝設「儲金贖路箱」逐漸向工人方面勸募云 
　　小東門内大成綢緞局同人議將端陽中秋冬至三節筵資移作贖路儲金經全體一致贊成昨已將筵資洋一百二十四元送交中國銀行存儲另開户名分别繕立存摺分給各友收執亦熱心矣 
[納稅華人會理事會期]  
　　公共租界納稅華人會日前選舉華顧問已選出四人尚餘一人則余日章與許建屏同票須開理事會抽簽袂定之昨發出通告云敬啓者本會應行事項諸待討論解决兹定本月三日（星期六）下午五時開理事會敬請先生届時撥冗蒞會共商一切無任企禱云云 
[交銀股東聯會之要電]  
　　闢没收交行之謡言 
　　交通銀行股東聯合會成立以來一切情形迭誌本報日來該會積極進行股東之加入者亦較前更爲踴躍兹續得吳巡閱使及齊督軍復電兩通用補錄於下　　電一張季直先生鑒巧電敬悉收没交行之說敝處並無所聞何來謡言不值識者一哂近來奸人簸弄無所不用其極或故搆此訛言以鼓動股東之反對以公之明必能洞鑒特電奉復祈通告股東會切勿自擾爲荷吳佩孚養 
　　電二張嗇老鑒養電敬悉公以碩德殊望主席交會金融途必臻鞏回謹電奉復並表賀忱齊夑元王瑚儉 
[南北巿電話溝通訊]  
　　南北巿電話隔斷用户頗感不便現由交通部派員董君來滬會同上海電話局長與租界華洋德律風公司接洽磋商南北接通辦法刻已解决簽字聞七月一號起可以實行云 
[航業消息彚紀]  
　　北洋進口貨甚少廣東角洋大宗運滬 
　　華北航業自五月初因吳張戰事影響停頓後至今已及一月雖航輪仍舊往來而入口營業猶未絲毫恢復近數日天津來申之商船仍無大批商貨之裝來即素在烟津問間運輸事業最巨之太古船如順天·奉天·通州·等輪到滬時津貨運來且不足數百件烟台方面雖略有府綢·野絲·及頭髮等裝到然皆爲洋商所辦之出口轉外國貨舍此而外不過代運鹽精若干而已至上海之出口貨則尚佳但來貨已一落千丈各輪公司現行華北各輪對於進口船幾無水脚之可言究其原因緣北方商界恐奉張再來故皆存觀望之心巿面如是不知何日可能恢復也 
　　廣東毫洋運滬近來因得港方面匯水較廉二分以外故此間各銀號又競起購辦據云所裝來者皆係老角子昨四川號輪由港到滬東昇和裝到十二箱昆興裝到十一箱大德昌裝到五十箱總計在三百數十萬牧之譜又有金鎊六箱合一萬一千鎊近日小角雖紛紛裝來此間之空箱仍陸續運去以便續來但大條銀之出口在此十日以内忽然不動且港粤間之進口貨仍舊毫無起色每輪到滬至多裝載十分之二三蓋近來之滬港營業除小洋進口增多外餘皆萬分清淡又昨日怡和之定生輪由汕頭來申亦裝到現洋十五萬元以上計三十餘箱云 
　　昨日竹島丸由日本到此裝到日本花衣七百件海帶菜一千一百零七件赤砂糖一千九百包小麥粉三百二千零三十八件棉品四百二十件啤酒六百九十箱革靴等七十件時計三十四箱餘爲雜貨 
　　日本郵船會社每年例有夏季周游劵之發行今該社已議定於本月十五日起至九月十四日止在此時間内凡購中日一路之頭等票者得享照周游劵之來回價計算大抵大在横濱去而復還者照價可較廉二十六元神户可廉二十四元門司可廉十六元長崎可廉十一元其所新訂之來回價如後㈠由滬至長崎往來票爲七十五元單往作四十三元單回作三十二元㈠由申至門司往來票爲一百元單往作五十八元單回作四十二元㈠由申赴神户往來票爲一百三十元單往作七十七元單回作五十三元㈠由滬赴横濱往來票爲一百五十元單往作八十八元單回作六十二元 
　　昌興公司之俄羅斯皇后號三十一號六時已從神户駛出今日下午四時可至吳淞·明日即往小品宋香港接客小火輪上午七時抵新關碼頭送客小火輪明日上午九時幸離新關碼頭又坎拿大皇后號亦來電報告决定下星期五來滬船泊吳淞當即往日本之横濱返温哥武云又中國公司之南京號今日可到吳淞由香港來滬之旅客郵件於九時半由接客小火輪載至海關碼頭登岸下午四時半送客小火輪開赴吳淞換輪放洋云太古公司之愛脫里司號輪由英經南洋來華昨已進口來滬貨以绵花紗及疋頭等爲多共近二千件其餘爲紥五金洋碱二千餘件此外爲烟雜貨云 
　　連日山東洋來滬之中國水手甚多前日有四十餘名到申昨日乘竹島丸來申者亦有四十名左右尚有日本政府新委漢口領事署之外交官吉野載平夫婦子女五名到申卽日將轉往漢口云 
　　昨日駐滬之外國兵艦自「福克司洛威」號英巡艦開出後現尚留五艘其中英國艦兩艘㈠MontisCricket·日本艦兩艘㈠Toda㈡Tsushima法艦一艘Altair 
　　法郵船奥忙佩克號於三十一號已到西貢船中載有五月五號前之法國寄華郵件將於本月十二日到申十三號往日本之神户云 
[日華紗廠罷工十三誌]  
　　有願上工者資主應開誠讓步矣 
　　浦東陸家嘴日華紗廠罷工風潮已迭誌本報兹悉一般貧苦工人因工會是並未借到欵項學生團代募捐欵亦未見送下心甚焦急故於昨日紛紛向廠内領取工資該廠昨又續出佈告略謂本廠爲優待各位工人起見發銀時刻延長至下午七時止祈勿觀望自誤云云一面派人分赴各處勸導上工聞女工及爐子間工人已有允意其於引擎間打包間油花試驗間等尚未完全允諾工會警廳禁止開會只留十餘人在内其各部重要工人均往他處集議救濟方法至前日勸諭上工之劉堯山陸成山及工會調查張滙庚孫金生吳阿四金阿平等因在途衝突經三區拘解警廳後昨經司法科劉科長於上午九時提案研訊據劉堯山供稱現在該廠打包間做工前次因增加工資故贊成罷工此次因少數女工牽動全部不能上工迄今已十餘日尚無開工日期工會亦無欵項維持故脫離會員關係情願入廠工作陸成山供前在該廠做工業已停歇是日隨同劉堯山出外勸人上工忽被張匯庚等阻撓由警署解案是實質之張匯庚等四人同供係會同内調查員劉堯山係教育會員此次罷工伊亦贊成簽字不應違犯會規糾人上工各等語劉君判將劉陸兩人開釋張滙庚等一併收押候風潮解决再行核釋云 
[昨日之金融巿况]  
　　昨日銀幣巿價又小上午開盤因前日端節停巿一日仍循初四日收盤巿面交易故尚爲七錢二分四釐六毫二忽五迨至午後收盤商界所收賬欵解莊遂小去一釐八毫七忽半收盤爲七錢二分二釐七毫半較節前收盤價小一釐七毫半杭廠亦有裝到十餘萬元洋釐尚有續跌之勢 
　　銀拆上午四錢銀行收欵共有一百三十萬兩匯豐一家計九十萬兩花旗麥加利大通道勝等數家計四十萬午後各錢莊已解付完畢銀根卽鬆華人端節陽曆月底難關已度因此下午銀拆已小爲二錢六分此初四收盤小二錢四分惟標金步漲又高至二百九十五兩二錢收盤則每條漲元三兩三錢云 
 
 

Page 14

 
 
[閘北軍隊戳斃人命續聞]  
　　盛執法官之蒞騐與吾覆 
　　閘北裴家橋第六混成旅二團二營第八連正兵丁壽文前日上午五時出營買物忽遇一不知姓名之暴徒手持菜刀兩把向丁猛砍被丁格退該暴徒奔至營前搶取衛兵所荷之槍爲衛兵頭目李榮德奪回該暴徒似發狂疾逢人舉刀亂砍營中兵士乃舉槍上剌刀戳傷該暴徒臂部倒地拘解營部營長張廷棟正欲提訊詎已氣絶身死當即據情呈報何護軍使派該旅司令部執法官盛開偉蒞驗旋即由盛具復稱死者年約三十餘歲姓名藉貫無從查悉身穿灰布破舊軍衣褲袖口縫有紫色布線一條於三十一日上午五時許兩手各持菜刀一柄形甚洶洶闖入營門當爲七連所派守衛之營門衛兵二人攔阻詰其何往詎料一言不發劇將菜刀猛砍衛兵之左手傷及斧口致被將槍奪之而逸同崗衛兵急即追捕未及數十步忽又折回抗拒持槍猛向追兵亂戳該衛兵爲自衛計以剌刀將其腿部戳傷始得捕獲當即詰問姓名竟然堅不開口越十數分時卽行氣絶身死驗其傷痕並非要害遍查全營兵士均不認識且袖口旣有紫線具見並非步兵乃此種袖章似係軍樂兵士之軍服詢據在崗衛兵聲稱死者生前似係患有瘋狂形狀等語惟近來時有匪徒身穿破舊軍衣四處騷擾並有搶刦居民財物及奪取軍警槍械案件屢見發生則該死者難保非此類之匪人除將死者拍照候查並飭棺殮埋葬外合將偵查情形復請查照云云 
[昨日之棉紗巿况]  
　　昨日棉紗巿面各客尚稱活動三品紗來電漲二元美花電報近遠期均小十餘磅音天津帮買二十支水月十六支水月日光豐年丹鳳等日紗一千三四百包日紗好起五錢汕頭廣東青島牛莊江西野鷄長沙威海衛等帮買本紗六七百包日紗七百多包公會小包祇成交一百餘包緣端節方過内地各鄉莊過節之餘興未衰是以交易不多巿價亦平穩據紗業之觀測如今後客帮繼續活動現貨存底異常乾枯紗價必有一飛俏之機會云 
[昨日之國内匯兌巿]  
　　昨日（六月一日）京津來電銀匯均無更動惟洋匯則各漲半元北京公磕每千兩合申元一千零四十九兩銀元每千元合申洋一千零零四元天津行化每千兩合申元一千零五十七兩銀元每千元合申洋一千零零三元漢口洋例每千兩合申元一千零二十三兩五錢银元每千元合申洋一千零零二元較「星期二」行巿高一元沙巿九九銀每千兩合申元一千零七十兩宜昌宜平每千兩合申元一千零二十六兩銀元每千元合申洋一千零十四元九江南昌温州銀元每千元合申洋一千零零五元蕪湖銀元每千元合申洋一千零零三元五角安慶清江海門银元每千元合申洋一千零零四元徐州蘭谿銀元每千元合申洋一千零零四元五角蚌埠銀元高半元每千兩合申洋一千零零四元五角南京蘇州鎭江揚州無錫常州常熟等銀元每千元合申洋一千零零一元五角宜興南通銀元每千元合申洋一千零零二元杭州寗波嘉興湖州紹興餘姚等銀元每千元合申洋一千零零三元福州厦門銀元每千元合申洋一千零十元重慶九七平銀每千兩合申元九百八十七兩五錢成都九七平銀每千兩合申元一千零十七兩五錢萬縣九七平銀每千兩合申元九百九十五兩成都萬縣重慶等銀元仍無變更價與申洋相同云 
[昨日之外幣現巿]  
　　昨日各錢莊做開各外幣除馬克羅卜新嘉坡香港各幣均不動外餘幣均趨漲風計英金票漲五分買價七元八角五賣價七元五角荷幣漲一分計買價六角二分五賣價六角三分半花旗票漲一分半買價一元七角一分賣價一元七角二分法郎漲二釐買價一角五分四賣價一角五分七東京老頭票漲四釐買價八角二分五賣價八角三分端節方過交易較節前爲旺云 
[友華銀行滙巿報告]  
　　昨日友華銀行滙巿報告云五月三十一日倫敦大條銀價近遠期均長一二五紐約銀價長至七角二分半倫敦紐約間滙率未動仍四元角五分今日此間各國匯率均如昨日晨間巿况堅定英鎊六月份交貨成交價爲三先令七便士美金價七十九元七角半照此率購遠期者不多午後投機家紛紛購入價乃漸平至收盤時英鎊六月份交貨價縮至三先令六便士七五以下七月份縮至三先令六便士六二五以下美金最高售價六月份七十九元二角五分七八月份七十九元昨日印度在倫敦購入少數現銀倫敦紐約兩處巿况聞均平穩 
[各處新小麥上巿訊]  
　　新小麥現值上巿無錫開盤今年最多惟數目尚不湧旺因正在繭巿鄉人忙碌刈割稍遲故來貨不暢常熟小麥新貨於昨日第一次來申祇三十餘擔價開五元唯亭新麥亦已見巿本年蘇屬各地收成頗佳均有十分年歲身骨亦高長江客來如漢口九江蕪湖等來貨上海各麵粉廠多用爲原料現新貨尚未有到申據蕪湖等處來信今歲春間天時陰晴不正故各鄉收成參差不一兹各粉廠購陳小麥尚有交易客麥存底尚有因新貨之比較已回跌不少昨據無錫報信新小麥開四元六角各鄉出貨尚未一律見新云 
[新菜餅東洋莊活動]  
　　浙江平湖嘉興等處新菜餅已有運申此項菜餅向銷洋莊因上年菜子不旺故菜餅存底亦稀前日有東洋莊開始辦去新菜餅一千擔價開一兩五錢比陳貨漲一錢之外而存底陳貨缺少故頗有奇貨可居之勢 
[浙省絲巿滬訊]  
　　我國產絲向以江浙兩省爲大宗現在蠶汛已終絲巿已漸旺盛兹據由杭來滬之某君云目下杭垣肥絲每兩六百五十文搥絲每百兩七十元至細絲則餘杭大毛所產每百兩均約七十一二元海寗所產絲身與光色較佳每百兩已至八十二三元杭垣糾成公司現在繭巿已將終了云 
[近週中之茶巿]  
　　本週茶巿較上週畧形活動交易頗旺價格亦已提高數兩與開盤時之巿面相差無幾當上週時祁門紅茶高貨價由七十五六兩跌至七十兩中擋貨跌至五十二三兩均有七八兩之跌落交易且亦不旺迨至近週來各洋行購進者每日有八九百件至一千餘件之多價格亦復有步漲之勢考其原因蓋因上週先令正趨漲風洋商多不願進貨靜看風勢近日先令巿面穩定正可辦貨再上週到貨極湧數日間運到之貨不下二萬餘箱近日到貨漸少而存底甚薄有此種種原因故本週茶巿不復如上週情形矣本週祁紅之售開者不下六千餘箱寗紅亦有一千餘件之成交價二十二兩至二十六兩因色味均劣無甚需要惟出數亦不多尚無大碍温州紅茶本星期二由錦隆天祥二家辦去三百餘件價十六七兩貨爲紅茶中最低者而價亦最賤銷路亦極少本週各茶成交者計祁門紅茶六千一百十六件高貨價七十四五兩至六十兩中擋貨五十三四兩温紅三百六十四件寗紅一千零五十四件建德紅茶二百八十七件價三十八兩綠茶無甚交易高莊仍無到埠綜本週紅茶成交總額爲七千八百二十一件實爲開盤以來最旺之期也 
[前昨兩日由浙運來之鮮繭]  
　　滬杭甬鐵路滙通轉運公司於前昨兩日由閘口嘉興楓涇長安臨平嘉善等各站裝來鮮繭計列如下上海安記鮮繭四百三十五包又雲成鮮繭一百包豐記三百九十七包又協大四百七十六包又豐記二百六十五包順記四百四十包大賚五百三十七包久成一百五十六包安記四百二十四包承記三十五包又安記二百六十六包以上共計兩日間運到鮮繭三千四百三十一包均運抵上海南站卸　好由繭捐員會同海關洋員查騐放行 
[今日衛生會之大進行]  
　　中國衛生會徵求大會現定於二日（今日）三日五日（星期一）三日下午四時至六時舉行分段大游行第一日在青年會童子部集會第二日在西藏路一品香前集會第三日在西門省教育會集會今日爲第一日加入游行者有昌世公學廣肇公學啓秀女學神州女學惠兒院等約有人數五百餘人路程擬定由四川路折入北京路經盆湯弄橋北河南路入華界寶山路寶興路折入北四川路仍回原處散會第二日路程擬定由西藏路出發經墳山路入馬霍路孟德蘭路南成都路孟納拉路愛多亞路棋盤街四馬路仍回原處散會第三日路程擬定由林蔭路出發進西門肇浜路出大東門入裏馬路入小東門經廟前下街折入侯家浜入穿心街至福佑路口折入新北門大街散會各學校加入第二三日游行者有亞東學校北區公學勤業女師養性女學明强學校巿西公學等沿途除有童子軍維持秩序外尚有巿西公學學生扮演各種傳染病病態坐黄包車跟隨游行又該會除游行外尚請舒蕙楨鍾可託韓鏡湖翁國勛等分往各學校演講云 
[衛生會徵求聲中之演講]  
　　中國衛生會演講員翁國勛昨日午後赴南巿省二附屬第一部養正及北四川路晏摩氏女校接洽並演講吾人對於衛生之宜注意大槪謂對於個人謀健康對家庭謀快樂對社會謀安寗對國家謀光榮各校教職員及學生均極贊成有由學生中推出代表組織支隊積極進行者 
[十人團之衛生運動]  
　　南陽橋中華救國十人團聯合會昨接江蘇省教育會等八團體請該會演講部注意夏令衛生等情該會除通告各演講員外並趕編衛生演講材料並請唐越石君繪就蚊蠅傳染病疾各圖以期聽講者觸目驚心而收撲滅之効該會附設之巿西公學學生亦將組織捕除蚊蠅隊又日華紗廠代表請求該會援助該會除公告全體全員外並函各體協同援助云 
[電請取消管理醫生條例]  
　　揭破内務部之發財計畫 
　　上海巿民醫院爲内務部頒布管理醫士條例各醫士紛紛集會對於納費一層頗爲反對大有不願受制於不通之條例而忝奴隷之醫之槪該院於昨日特電内務部請其收回成命原文云北京内務部鑒大部頒布管理醫士條例後滬上醫士紛紛集會討討人心洶洶幾至罷診查考驗醫士東西各國固有成例大部職責所在傳令實行夫復何議惟中外情勢不同醫學科目繁多各省官廳是否備有各具專長人才主試而考試之關防手續是否有嚴密無弊之規定是一疑問再如領照營業納費十二元印花稅兩元未免跡近勒索查吾國醫業半爲慈善性質非專爲牟利之營業况上海一隅毘連租界醫士無力擔負相率遷移大部有無能力越界徵收徒令華界人士有疾無醫應診遷延坐斃民命何堪本院分設診所不分區域其在租界者有二在華界者有五各地尚有紛紛請設診所者而醫士因礙於大部條例相率裹足坐視貧病顚連若於視死不救天良安在爲此迫陳大部務請迅速收回領照各費之成命以拯巿民不勝盼切之至上海巿民施診醫院總分七院同叩 
[俄劇團革除中日戲劇舞]  
　　國聞通信社云昨日下午二時俄災賑濟會游藝股假座一品香邀各報記者報告該股對俄國演劇團交涉經過情形先由該股一任任矜蘋君報告略云此次同人本人類互助之意謀國際友誼之增高因有加入俄災賑濟會籌集欵之舉籌備之時同人等僅閱節目未知舞式不幸而有中日戲劇舞之發現當時同人卽責令該團領袖親出請罪並通函各報道歉次日復致函該團嚴重交涉囑將中日戲劇舞及類似之舞蹈悉行刪除當由該團接洽者面允集會討論遂於二十七日由該團正式函復同人遵命刪除言畢卽將來函傳觀末謂此次同人加入俄災會重在救災恤憐凡游藝股所用宴飲之費悉由鄙人自行負擔毫未向會支付雖服務成績不佳或可因是得曲諒也云次張靜廬君起言略云此次俄劇團旣能自覺允將中日戲劇舞及類似之舞蹈悉行刪除自可原諒而諸君奔走交涉卒使侮辱中國之惡劣舞蹈可以從此絶跡熱心毅力殊足使人欽佩云云 
[田阿四疏忽傷害人命之押儆]  
　　爲汽車夫者鑒諸 
　　汽車夫田阿四於上月四號駕駛五千二百九十號汽車經過虹口西華德路大連灣路轉角處將工部局馬路小工陳銀水撞倒碾斃並撞損道旁之電桿木後經捕房報官騐明尸體飭屬收殮田拘押候究在案昨晨捕房傳齊人證將田解送公共公廨請訊首由車務處西捕頭上堂禀稱陳係工部局雇用澆洒藥水之工人是日在該轉角路旁之階沿邊步行被告汽車裝滿貨物不照規定路線行駛將陳撞倒碾傷身死並撞斷電桿木實係疏忽所致應請從嚴懲辦斷由尸妻陳沈氏·尸子陳堯祥相繼上堂請求伸雪又由證人嚴寶廷證明其時該處路上並無其他車輛阻碍而被告則任意將車疾馳並駛向路旁以致肇禍質之田阿四供因避讓前面之塌車因而肇禍等語陸襄讞得供以田玩忽業務傷害人命業經證實應予重懲商之美約副領事判决監禁西牢一年 
[贛省紅分會之來往電]  
　　上海中國紅十字會總辦事鑒贛南戰事日劇分會於宥日招募救護隊四十名現正簡要成立出發前綫請電催南昌吉安分會迅派救護隊並協助藥械刻日接濟爲禱贛州分會叩感 
　　感電悉南昌吉安分會已報出發希逕聯合辦理章照卽日交郵貴處救護情形望隨時具報爲盼總辦事處東 
　　中國紅十字會總辦事處鑒兹定六月一日出發粤贛交界之間祈通電粤司令贛督軍保護南昌分會叩儉 
　　（上同）梗電敬悉現已籌備出發餘情再報南昌分會感 
　　儉感兩電悉贛南救護事關緊要與吉贛兩分會同時出發兵傷瘞亡甚慰希即聯袂共助雙方保護於感電分逹並將救護情形具報爲盼總辦事處東 
[海盜猖獗中之保護航商]  
　　本埠商船公會張會長近以由滬航行北洋及閩浙各埠帆船俄貨出口之後屢有被盜搶刦銀洋曁擄去船夥情事其失事地點多在蘇浙交界之銅沙與鴨窩沙等洋面自去年以來被刦者計有十餘次爲害航商實非淺鮮故於前日具呈松滬護軍使署請爲飭屬保護並求緝盜重辦昨經何護軍使據情立飭江蘇水警廳長趙會鵬迅飭外海水警妥擬護商辦法普令追緝海盜嚴辦一面咨請浙督令行浙省水警一體協緝 
[上海縣童子軍聯合會通告]  
　　上海縣童子軍聯合會總教練沈維楨君昨致各校童子軍通告照錄於下 
　　隊長露宿通告（一）起程日期準定六月二日下午三點二十五分由北站起行（一）到站時限各團須於三月前到站即至總教練處（車站大鐘下）報到人數（一）採辦食品二日晚餐及三日早餐各團須由上海縣購備次日午晚等食品可由該地採辦（一）營具用品以簡單够用爲準不得多携各團須帶團旗各隊須備隊旗（一）娛樂用具各隊員如有簡單娛樂及玩具等可携帶營中以便應用（如口琴軍笛等）露宿時職員截判長會長沈督逵君陪審員副總教練經乾林君王英超君檢察長總教練沈同一君檢察員各區教練及各團教練司令徐子成君游泳樂秀榮君攝影沈葆琦君庶務會元爵君游戲戴企留君紀錄陳廷楨君衛生懷伯明君早操張壽仁君值日各團教練掌旗北區華童掌號東區廣救護西區交附工程南區職業先鋒中區二師附製圖測量二項比賽通告製圖準定六月三日上午十時三十分起測量準定六月三日下午二時起地點在崑山火車站相近除與賽人員及評判員外均不得走近準備與賽人員均須預備銅筆製圖人員且須預備書圖板畫圖釘及橡皮等畫紙由評判發給草稿紙可用與事由評判規定其餘三角板米突尺等准用與否亦由評判審定之 
　　選手比賽日期地點及與賽團「甲種救護」六月十日午後一時起在望平街申報館三層樓「與賽團體」華童約青復旦交附二師戰業廣肇女操招商愛國格致「乙種救護」六月五日下午七時半起新普梅溪浦附一高六月六日下午七時半起清心競榮巿民廣慈評判鄭希陶先生與賽甲種各團須備簡單救護藥箱救命索擔架或童子軍棒及夾板領巾「甲種訊號」六月十一日上午八時半起在吳淞炮台灣「與賽團體」華童約青交附二師職員廣啓女操招商愛國格致「乙種訊號」六月十一上午十一時起地點同甲種「與賽團體」梅溪競榮巿民清心浦附一高廣慈評判甲種經乾林先生乙種盛子道先生與賽各團須備單雙旗及鉛筆與紙「甲種烹飪」六月五日下午四時半起在斜橋公共體育塲「與賽團體「華童約青復旦交附二師職業廣肇女操招商愛國格致二高「乙種烹飪」六月下日下午四時半起地點同甲種「與賽團體」梅溪競榮巿民新普清心浦附一高廣慈評判沈逸芳女士王英超先生與賽各團得於半小時前先事預備洗滌「製圖」六月三日上午十一時半起在崑山火車站近段「與賽團體」華童約青交附一師職業廣肇女操招商愛國格致評判勞偉睘先生「測量」六月三日下午二時起在崑山火車站近段「與賽團體」華童約青交附二師職業廣肇女操招商愛國格致二高評判沈同一先生 
[警廳長之防弭盜患]  
　　撥游巡隊在要道站巡 
　　淞滬警察廳長徐國樑近因城廂内外迭次發生盜刧傷人案曾經嚴令該管警區購線緝拿贓盜迄未破案除限令所屬勒緝外爲防弭盜患計擬在各區署所境内添撥崗警實力巡密嗣因公費支絀未能實行乃以本廳游巡隊於每日午後六時起分撥至各區署所令在各管境要道地點站巡至九時及十二時每三時爲一班於十二時後撤回昨已令知游巡隊隊長於即日起實行撥派隊士前赴各該區署所站防南巿第一區警署則規定自裹鹹瓜街南北兩頭並寰郎家橋新街鹽碼頭裏毛家衖等六處昨日午後六時爲始已實行分佈加防矣 
[南巿錢莊押店之防盜]  
南巿烟兌同業及小錢莊因盜案恐慌預備自行防衛特在櫃檯上加設銅鐵欄杆並每日提早結束賬欵以免盜匪垂涎現正從事進行聞三等公典（押店業）亦邀集同行公同會議擬仿照北巿同業辦法在櫃上加裝欄杆防護並每晚提早一小時收巿不久即實行云 
[兩沙船相撞再誌懸賞打撈船夥屍體]  
　　滬南公記號之侯長泰號沙船此次由山東青州裝載豆餅北貨等來滬於舊歷本月初二日在吳淞口外瀏河相近與興豐號之金裕興沙船碰墥侯長泰船頭撞成一洞並失去桂發發等船夥三人等情已誌前報公記號自得　船耆民馮元生來申報告後即派拖駁小輪前往察勘意欲設法戕豆餅駁卸無如進水過多豆餅已多腐爛不能駁卸所有三船夥遇救與否至今尚無消息爰即懸有賞格如能撈獲屍身每名賞洋五十元囑令各網漁船帮同打撈估看貨物損失銀七千餘兩而船身修竣亦需七八千金現仍擱在淺灘將船中水漬貨起卸後始能帶回上海進塢修理至金裕興船昨已回滬船頭受傷尚輕略予修理即可開行現公記號向興豐號交涉索賠該船耆民陸春林不認行差路綫預備交涉侯長泰船夥桂和生等家屬聞信昨日均至公記號哀泣吵鬧經號主勸慰一番略以或能遇船救起亦未可知現已懸賞打撈並每家屬由號給洋三十元始各散去 
　　尚有本埠新卷等轉入後頁 
雜評二 
[罷工教訓（旡用）]  
　　罷工非最終之目的而最終之目的當然爲罷工後之復職也我國工廠未發逹工人之勢力稀諸歐美各邦相差甚遠且華人以勤於工作富於服從性聞天下是故罷工史中絶鮮華人分子詎香港海員罷工一役相持至久歆動至大最後之勝利卽在海員論者遂爲勞工前途慶記者曰此中猶須愼之又愼焉夫勞工之於資主利害非絶對相反者資主無勞工其資弗能生利勞工無資主其工亦弗能見值故勞工而有要求於資主首須審資主是否有容我要求之義務之實力如無羲務要求之則失過分如無實力要求之則不可能而兩者之間又須審量其設不容納所承之弊爲極重大而爲無可忍或比較兩方之耐久性實此勝於彼者如此而罷工其始能必勝焉今之罷工者於上述條件未必完備激於一時之憤相率而爲消極之行在資主固蒙莫不之損失然家無擔石一日不做一日不吃之千百勞工欲其束手家居坐以待斃此最危極險之事觀於日華工人之此次罷工其例已昭然若揭是亦罷工者之一教訓也雖然勞工困難矣資主亟宜因勢利導掬誠安輯斷斷不可濫用手段故窘勞工而厄之使變鋌以走險是亦資主之應加注意者明乎此資主勞工之間自然諒解天下無不可解决之罷工問題矣 
 
 

Page 15

 
 
本埠新聞二 
[禮明律師呈請覆審被拒訊]  
　　文匯報云本埠接有消息謂禮明律師呈請覆審羅平傑氏所判其藐視法庭罪案已由舊金山巡游法庭拒絶按羅平傑氏前在滬任時以禮明律師藐視法庭判决徒刑六個月禮明律師即上訴於舊金山巡游法庭未得直繼乃呈請覆審復於五月八日由該法庭批駁 
[今日放洋之留美學生]  
　　北京教育邵派江西官費生游嘉德山東孫澄慈連炤曁自費生楊公亮王仰曾等定今日乘中國郵船公司之「南京」號出發赴美留學事前一切手續均由寰球中國學生會游學部爲之辦理云 
[中國公學畢業禮預誌（二）]  
　　中國公學專門部商科及中學學生將舉行畢業禮已略誌昨報兹悉此次畢業商科學員二十二人中學部學生二十五人畢業試騐已告完畢定六月五號（星期一）舉行畢業禮發出觀禮劵一千張該校教職員學員對於此次畢業極形鄭重以爲第一届更不可不令外界注意特函聘校董袁希濤氏夏敬觀氏來校給發畢業文憑並聞是日游藝節目有神州女學·勤業女子師範·振德女學·三校跳舞及張蘭英女士火棍至該校游藝節目有新劇「沙塲根」·雙簧·及韓成保君之凡亞鈴其中尤以劉某之無面具滑稽加官尤爲出色想届時必有一番熱鬧也 
[曁南學校商科近聞]  
　　本星期一下午三時曁南商科請前巴黎總領事現任修改稅則委員廖叙疇君到校演講題爲山海經考證講二小時有餘源源本本極有興味該校師生因約廖君作第二次演講 
　　星期二下午五時該校又请中國衛生會籌備主任胡宣明博士到校講夏令衛生胡博士言夏令易患極危險的傳染病原因有四種一不宜飲不潔之冷水最好飲沸過之凉水二不宜食生冷之食物及破開露晒之西瓜香瓜等因有塵埃及蒼蠅足等爲傳染之媒介也三宜滅蠅及避蠅四宜滅蚊蟲或用蚊帳如已被咬宜服金雞納霜此外於夏天食物不宜過多因食物能生熱宜於冬而不宜於夏也云云 
[中醫學會聯席會議]  
　　上海中醫學會於前晚因對付内部管理醫規則後開職員會議决定進行步驟並發通啓於醫界擬今晚七時假座河南旅滬商界聯合會開醫界聯席會議届時當有崇論宏議以策醫界之安全 
[少年宣講團游行宣講]  
　　本埠少年宣講團於前日（三十一日）在西門林蔭路舉行游行宣講初由該處路警阻止由各講員明宣講之宗旨及該團爲地方官廳已立案之法認團體何得阻止於是自由開講（夏日衛生）（蒼蠅之撲滅法）（舊端節習慣之迷信應改去）聽者二百餘人頗爲感悟末唱通俗勸導歌曲並分發（走路當心車子）等白話傳單尤得文字勸導之效該隊員谷釗塵董國耀甘梅嶺陳克家等回團已晚矣 
[南洋路礦學校通訊]  
　　本埠南洋路礦學校創辦至今日逹十載歷届畢業學生均能以其學力服務於社會其在校學生每藉出校旅行之時間爲實地测繪之試騐今届工木科二年級學生毛起陳若伊雀蔚芬陳爾昌孫骥芳陳秉炘梁文田梁殿虎耿學深王兆麟等仍依舊例由湯教習國昌率領前往杭州測量並由淞滬護軍使發給護照以資軍警稽查大約三星期可以竣事兹已於六月一日出發赴杭云 
[同濟大學青年會近况]  
　　同濟大學青年會會長余建勳君因赴德求學前日函知各會員召集臨時會改選職員後因到會者不足法定人數致未能選舉繼採投函選舉亦未成現余君因行期迫促無暇兼顧特函請盧齊發張永泉高廣經三君暫行代理一切職務俟將來開會再行選舉云 
[國樂研究社三週紀念預誌]  
　　本城肇浜路國樂研究社於民國八年間由張志香秦仲功等諸君發起緣鑒於社會青年每於公餘之暇作無益之娛樂故特設該社專事研究國樂俾可節省糜費且能怡養笥情辦事人員頗具精神對於公益慈善事業莫不樂助以是社務日見發逹舊有社址不敷辦事兹已遷於小南門内梅家弄新社所繼續進行六月十一號爲社三週紀念是日下午二時舉行紀念禮餘興中有該社之國樂並由少年宣講團贊助加入魔術以及張萍舟君之三弦拉戲沈淦濤閔可惠君之雙簧國樂專家之大套琶琶云 
[昨晚京津郵件未到原因]  
　　昨日津浦路由津開浦之特别快車因沿途誤點到浦口時遲四小時之久京津來滬乘客不能接乘滬寗路之特别快車改由夜班快車須於今晨到滬 
[贛寗旅滬同鄉會二次大會]  
　　贛寗旅滬同鄉會於三十一日下午一時又假座西門上海美術崧門學校第一院陳列室開第二次大會出席會員有李祝臣本逹三李紀唐曾季尊李眞楊占春李舉學李佐唐蔡公奇邱敬鐸曾兆芹周盛德君等二十餘人列席當經周盛德君將經過情形報告後即修訂會章並選職員至六時許用茶點而散聞不外刊年鑑一種以記載會務及進行方針云 
[通緝梁葉張之廳令]  
　　淞滬警察廳近奉江蘇督軍訓令内開案准京畿衛戌總司令部咨開本年五月五日奉大總統令此次近畿發生戰爭殘害生靈折傷軍士皆由於葉恭绰等搆煽醖釀而成誤國殃民實屬罪無可逭葉恭綽梁士詒張弧均首即行褫職並褫奪勳位勳章逮交法庭依法訊辦此令等因奉此除布告並通飭所屬嚴密緝捕外相應咨請查照飭屬一體通缉爲荷附像片九張等因到署除分令通行外合亟令仰該廳遵照即便轉飭所屬一體認眞協緝務獲解究毋違切切此令等因徐廳長奉令後當即通傳所屬各區署隊一體協緝矣 
[欵產處董事月會紀]  
　　上海公欵公產經理處董事會每月一號爲司月董事交替之期並開董事會一次籌議進行各事昨爲六月朔日開會之期各董事之到會者爲姚子讓朱福田陸崧侯劉擷雲李逖先施安生秦硯畦沈步雲湯蘊齋等討論關於編制十一年度巿鄉附稅支配教育經費預算案至四時半始議畢散會 
[輪船競爭之讓步]  
　　行駛大團上海間之大申裕大兩輪船公司因競爭生意結果均遭虧折兹有人出塲調停雙方均願讓步前日大申輪船公司開股東會經理吳竹筠辭職程慕周宣布改組立法衆皆贊成當場議决重行改組辦法招股六百股計每股洋十元上海凌季譚擔任十分之四鄉下韓鴻鈞方面各商家擔任十分之六定陰曆五月二十日起至月底止爲繳股期雙方股東皆極願意蓋深喜公司有發展之希望云 
[刑事義務辯護案亦請送逹判决書]  
　　高地兩廳審理刑事案件選任義務辯護律師出庭辯護判决後向不送逹判决書以致辯護律假鮮知案情结果曾由各律師提出意見請上海律師公會交付評議要求高地兩廳凡遇此等案件判决後須將判决書送逹俾史遺誤上訴期間等因聞該會張會長業將此案交付第五届常任評議會議决照辦昨日由該公會致函江蘇高等廳及上海地方廳其文略謂刑事義務辯護之案判决後向不送逹判决書致辯護人無從知該案判决之結果及其内容其有應行上訴之案每易遺誤殊不足以盡辯護人責任而謀被告人之利益兹經本會評議會議决應請以後遇有義務辯護之案於判决後即行送逹判决書於辯護人以昭愼重爲特函逹即請查照云云 
[孔聖堂醫藥部開診期]  
　　孔聖堂同志推本孔子愼疾之意組織醫樂部今特暫假西門外白雲觀北隔壁德善里三號於六月一日（即昨日）上午十時開會成立當由主任王濟川報告醫藥部宗旨並由姚玉蓀顧旭侯二君演說來賓到者約百餘人内有志明學校校長下立鈞帶領學生唱歡迎歌贊助該部由陳步丹韓尚德周逢伯陳九如王松齡張一乃孫連舫黄寅初顧霖周諸醫士擔任施診事宜即於是日起每日下午一時至四時常期施診是日并攝影以留紀念 
[安徽副劵開奬紀]  
　　昨日爲第三期安徽副劵開奬之期在西門方浜橋共和影戲院内舉行兹將開出之七大奬號碼及經銷各票號錄下頭奬四百五十一號本埠善利全二奬三萬四千二百四十五號杭州仁大昌三奬第三十一號常熟昶記四奬三千四百九十二號蘇州滙利源又三千二百八十號本埠大利元五奬一萬三千七百八十九號本埠善利全又三萬零六百四十六號本埠有利源六奬三萬七千三百八十四號杭州億中又三萬四千四百零七號松江廣源祥七奬三萬六千三百十九號本埠廣萬源又一萬七千七百七十二號本埠美最利又三萬三千四百七十六號南昌廣吉祥又二萬四千四百八十號本埠天吉利 
[紫金坊弄内之火警紫金園浴堂失愼]  
　　昨晚九點零五分鐘福建路廣東路口紫金坊弄内之紫金園浴堂不知因何於爐子間内忽然起火霎時冒穿屋頂救火會當派救火人員飛馳皮帶車到塲汲水澆熄故祇燬屋一間尚未殃及鄰居該管捕房得報即派控捕到塲調查起火情形以憑核奪 
[西華德路之小火]  
　　美租界西華德路二千五百零五號鴻裕衣莊灶披内於昨晨七時許不戒於火頓時濃烟密佈當經該店夥等設法取水灌救由巡街捕查見電告各段救火會驅皮帶車到塲已經烟消火滅雖未成災然附近一帶店舖已飽受虚驚矣 
[警廳斥革偵探]  
　　淞滬警察廳徐廳長查得本廳偵探杜紹華符正志辦公不力且有得賄情事因於前日諭令分别斥革以儆 
[巡警革夘]  
　　四區巡警楊少傑因不守警章被顏署長查明劣跡革除卯名解送警廳司法科按律懲治矣 
[蘆箬船户指控搶犯]  
　　船户曹生祥此次由周浦裝載蘆箬來滬售賣船泊浦東陸家嘴港内不料於前晚九時許被暴徒陳阿寶等三人各執小刀一躍上船假搜查烟土爲由乘間搜刦去大洋六元小洋二十七角皮鞋兩雙携贓逸去昨經曹在爛泥渡典當衖後面小茶肆内見陳在内啜茗當即報崗警將陳拘解三區警署曾署長以事關指控搶刦判解警廳訊辦 
[路刦案兩則吳財桂攫金挖耳楊長春刦皮鞋]  
　　通州人吳財桂昨在北河南路桃源坊衖内攫取婦人陳王氏髮髻上所戴金挖耳一只圖逃經氏大聲喊捕由探柯振武到來帮同追獲人贓拘入捕房捕頭略詰一過諭押候解送公堂請辦 
　　江北人楊長春昨在靶子路黄包車上攔刦乘客唐學明皮鞋一雙圖逃被包探孫阿慶查見帮同追獲人贓拘入捕房稟明捕頭押候解究 
[搶飾匪徒送監禁錮]  
　　匪徒周小五子前在凝河路搶奪婦人陳童氏所抱幼孩手上金飾玩物當場拘獲押送地方廳訊辦昨奉推檢各官開庭飭提周小五子至案略詰之下判處監禁二年零十個月以儆 
[浦東秦家鎭刈草釀命案]  
　　浦東遠北巿秦家鎭東北里許農民張樹堂於前日在田中刈草與王長生口角爭毆受傷斃命屍身被抛河中昨日浮起屍妻張張氏喚同地保陳水卿察得死身咽喉受有刀傷二處當經訴知三圖地保吳步香當將兇手王長生拘獲投報南濫縣請求相騐矣 
[汽車碾傷丁國丕腿足]  
　　通州人丁國丕昨日下午行經白克路被某西人所駕汽車撞倒碾傷腿足等處由新閘捕房二百五十二號華捕到來抄錄汽車號碼另雇車送受傷人往仁濟醫院醫治一面歸報捕頭候示 
[坍木架跌傷小工十一人]  
　　楊樹浦某公司新建房屋昨日下午木架坍倒小工李順子沈金風陳榮生孟金珍朱長大潘平成楊引陳保和高生林沈周生馮阿和等十一人皆跌傷甚重當由工頭舁送同仁醫院醫治 
[繭汛中之臨時路警]  
　　滬杭甬鐵路上海南站每年繭汛時在路巡警不敷分派添招臨時巡警二十名以資分派保護繭子本年仍由鐵路警務處楊巡官添招臨時巡警二十名已於昨日（一號）一律上差分往兩貨棧日夜輪流巡察以資保護 
[車照鉛皮之加價]  
　　滬南工巡捐局稅務處主任近因銅元兌價日見增漲所有各車照代製之鉛皮向章於繳捐時常收銅元三枚自本月爲始每張加增銅元一枚須帶收銅元四枚昨日已通告各該車夫等一體遵邇矣 
[張阿小急痧斃命]  
　　行使僞角之張阿小前由警區拘送地檢廳由檢察官訊供之下判張收押候究在案前晚張阿小在看守所中忽染急病不及醫治即行倒斃稟奉車檢察長昨委蕭檢察官沈檢騐員蒞所騐明張阿小委係急痧身死餘無别故因無家屬判令由堂棺殮發封厝壇 
[王阿全瘐斃獄中　　王阿全前因犯案由地方廳訊明判决發送漕河涇鎭第二監獄執行在案前日王在監倒斃稟奉該廳委鄞檢察官等蒞監檢騐再行核辦 
[製革公司查獲失贓]  
　　金神父路元昌製革公司迭次失竊皮包皮盒皮帶皮件等物價值一千數百元各處找尋無着兹查得十六舖老馬路鹽碼頭附近老大章鞋店有收受原贓情事昨經該公司代表謝子彬報告法捕房派探函請淞滬警察廳加派探警同往該店吊出原贓皮帶十一條遂將老大章店主高明其併送到廳發交司法科經嚴科員研究該代表投訴失竊情形請求嚴追失贓高供稱寗波人舊曆四月二十九日有不知姓名之人携來皮帶二打連日門巿出賣後祇存十一條求察門官判高交保出外限五日將竊贓尋交到案以憑訊究原贓先給失主代表領去 
[新普育堂中病斃六人之相驗]  
　　新普育堂於前晚始昨晨止共斃二十三歲之吉仁壽·二十七歲之陸金生·三十一歲之施泰和·五十八歲之朱嘉賓·六十歲之方求瑞·七十九歲之王二等六名均查無家屬報請地檢廳派員往騐均係因病而死判令分别由堂棺殮厝壇 
[私收客賬折還了案]  
　　柴庭福前投法公堂控跑夥王方員私收客賬四百餘元求追後王祇認二百五十元判交保限理在案昨又傳訊先由原告柴庭福稱今被告托人前來情商拆還洋一百六十元先還八十元外再立八十元之期票約期交付商人因情面難却業已允諾請求消案中西官判旣經在外和解准予將案註消 
[欠房租限期還清]  
　　趙榮標昨投法公堂控稱商人前將菜巿街房屋租與裕成發記開設廣東雜貨店現被虧欠租洋一百零四元八角屢次向收不付請求訊追租摺呈鑒詰之被告供認欠租現祗措得四十元餘欠請求寛限付清中西官判繳案之洋交原告領去餘欠限七天内付清 
 
 
] 

Page 16

 
 
[林慧波請求破產案之近訊]  
　　法界某號主林慧波於上年間將號倒閉即延逖百克律師投法公堂請求破產判派貝明忠爲理賬員清理賬目在案昨又傳訊先由理賬員貝明忠稱查得林慧波字號實受蘇澄如拖欠倒閉今將人欠各賬收回後可以相抵各債權惟蘇燈如所欠之欵尚未缴出等語林慧波所延之律師稱此案旣據理賬員報告人欠可以相抵債權請求准予將案結束俾林慧波至他埠别謀營業云云債權人福康號由逹商律師稱此案今日傳訊敝律師並未知悉故未通知當事人請求准予展期訊核中西讞員判蘇澄如還押准予展期七天再行核奪 
[騙脚踏車押一月]  
　李甫成日前在法筯介李來法所開之脚踏車行内租得脚踏車一輛一去不返將車售去得洋化用經事主報告捕房現爲包探查悉將李拘獲吊出原贓帶人捕房昨解法公堂謂究先由原告投訴被騙情形詰之李甫成供認不諱判押西牢一個月以儆 
[私用賬洋案兩起]  
　　趙兩香因私用洋東賬洋三百餘元被控逮案昨晨由兪　讞會同美丁副領事將趙帶案復訊屬實判趙押西牢九月如能還洋准予减罪 
　　湖州人沈楚秋因私收五州太和兩藥房賬洋一千餘元前日被該兩藥房查悉報捕將沈拘押昨解公共公廨經中西官訊據被告供認不諱請求寛限料理問官得供判沈押限兩禮拜還洋再核 
[兩書局出售淫書之科罰]  
　　福州路來青閣與粹華兩家書局均因出售野叟暴言金瓶梅等淫書經總巡捕房捕頭查悉以其有碍風化稟廨出單於昨由探將來青閣主楊壽祺·粹華主晏少珊併傳至公共公堂經中西官逐一訊明判各罰洋五十元充公淫書銷燬 
[刑事案不能起滅自由]  
　　張松桂指控漆匠袁雙喜在虹口漢碧禮路用手槍謀害等情昨晨由特别機關中西控目將被告拘解公共公廨即據中西探目上堂稟明前情請爲展期研訊據原告代表律師上堂聲稱本案已由被告央人向原告磋商和解故原告不欲進行云云並據被告代表律師投訴此事原告旣不欲進行且無證據呈出捕房未便强制要求改期應請將案註銷中西官核供以案關刑事未便起滅自由判袁押候查明再訊 
[南京路之烟案]  
　　徐景初應南京路二百四十二號屋内開設燕子窠被老閘捕房捕頭偵悉於前日派令中西包探協往查明當將徐與烟客朱永根朱慶生主寶初等連同烟具一併帶入捕房昨解公共公廨經中西官訊實判徐罰洋三十元烟客各罰洋二元一併充公烟具銷燬 
[浙江路之賭案]  
　　王金福在浙江路七百五十九號屋内聚賭抽頭前晚被老閘捕房捕頭偵悉率同中西包探前往將王與賭徒許玉林戴榮卿錢菊生等六人連同賭具一併帶入捕房昨解公共公廨經中西官訊明判王罰洋四十元餘人各罰洋二元一併充公賭具銷燬 
[陸宦氏串拐招弟押二年]  
　　婦人陸宦氏串同已經公共公廨懲辦潘恒祥夫婦將海勒路三百九十六號門牌程季臯之女兒招弟拐匿無踪案發被捕解廨訊押候查等情已誌前報昨晨捕房分别將原告程季臯及在押之潘恒祥傳提到案由潘證明拐得招弟即寄於陸宦氏家三天等語中西官向該氏質訊之下以其確有串拐行爲判押女所二年 
[拆梢兩元西牢一月]  
　　南京人王阿生前日在虹口百頓路串黨向張金榮拆梢洋兩元被張控由捕房派探孫阿慶將王拘押昨解公共公廨中西官訊實判押西牢一月 
[神經有病之迷路女]  
　　四區崗警前日查見迷路女子一口解經顏署長訊問之下據供姓錢名英珍湖州人年二十歲父母雙亡前年由原籍來滬住姨母家中（不明地址）云云顏君察得此女身患疥瘡且似有神經病諭送慈善團留養聽候出示招領 
[串騙煤屑之控告]  
　　南巿萬裕碼頭三和新煤號跑街某甲前日扭紹興人煤炭掮客王紀堂邵安陽徐阿東三人至四區控稱前被王等串騙去煤屑四十二噸半避匿不理等情經顏署長質訊之下王等供此項煤屑係同業鍾長林經手銷脫云云奉判被告取其妥保出外找尋鍾長林到案究辦 
[公共公廨訊案彚錄]  
　　昨日公共公廨訊理民事訟案併誌如次（一）杭州鼎新紗廠訴大生紡織公司不交機器請追損失案結果改期續訊（二）鄔海寶訴陳筱山等不交石子案結果原告所訴訊無理由應即註銷（三）徐景祥訴鄔海寶欠洋案結果仍照前判執行（四）邵志堯延高露玲律師訴宋國祥等不還借洋案結果改期再訊（五）婦人李氏訴沈鴻奎不贖長隆牛肉案莊股單結果改期再訊（六）沈鴻奎訴孫天寶不還生財盤價洋案結果被告律師請求以兆豐米店爲被告具保原告律師同意應即照准 
來函 
[嘉善趙吁公救濟輕質銅圓之意見]  
　　頃者滬上爲輕質銅元事各團體開會討論辦法衆議紛紜莫衷一是拒用旣難辦到减折又不可行官廳徒有維持之空言商人苦無自决之能力巿面之紛擾日甚小民之困苦益增長此以往更將不堪設想拙擬有一辦法如能實行則輔幣之多寡可使物價不生影響且可爲將來推行十進新輔幣之預備辦法維何一言蔽之消滅制錢之名目是已今日銅元之爲患患在十文兩字其價固定而不可動摇對於制錢旣有一定之比價對於銀元則無一定之比價於是物價之以錢計算者因銅圓數之驟增而日高抬其價格其對於銀圓之價格則固未嘗暴漲也實則今日之制錢其地位已不甚重要其名目亦無存在之必要從前通行之良好制錢已將絶跡於巿而全國人猶以之爲獨一無二之本位何其狃於故習之甚耶補救之法即廢去制錢之本位而易以銀圓爲本位凡巿上一切物價工價須以貨幣計值者統以銀圓計算圓之下有角角之下有分分之下有釐即極細微之物亦以分釐論價不得再有錢之名目然則將何以處此今日之銀角銅元曰是不難今日通行之銀角假定值大銀圓千食之八十五即作爲八分五釐可也今日之銅元假定值大銀圓千分之五即作爲五釐可也視輔幣供求之消長以定巿價之升降輔幣巿價有升降而物價則不隨之而變也（例如）物價值三分銅元值六釐時可以五枚換得銅元值五釐時須以六枚換得而三分之價如故也）如此則雖小販營生向以錢碼作交易者亦不至日日感其苦痛惟有一困難之點即缺乏釐單位之制幣以爲零星之找是也現在通行之制錢爲數已不多可見需用此項輔幣之額本不甚巨如能要求官廳添鑄此項新輔幣以替代舊有之制錢最好否則滬上有力各團體如銀行公會錢業公會等諒亦不難自行集欵鼓鑄較之發行紙幣爲數尤微再不然由各地方商會議决就地委託一殷實商家發行一種釐籌限定一地方專爲受授零找之用可以隨時兌换惟此爲不得已之辦法不敢必其無弊愚昧之見以爲如此辦法一則可以解目前巿面之紛擾一則可以立推行十進幣之基礎將來我國政治清明有望然後徐圖督促政府實行國幣條例開鑄十進新輔幣將舊　幣一律收回今日旣廢制錢之名目則届時收回手續亦甚簡易豈非一舉而數善備耶區區之意高明如以爲有幾微討論之價值請即賜登貴報來函一欄以供社會之研究幸甚幸甚專肅即頌著安嘉善趙吁公敬上 
來件 
[招商局章程私議（再續）張一鵬]  
　　第十一條本公司股分之移轉應具移轉證由雙方簽字請求過户但在股東常常三個月前爲限（說明）按公司條例第一百四十七條公司召集股東東應於一個月前通知各股東又中國銀行條例第五十條股東須在開會之日起算在六十日以前註册舊章第二十八節中段亦稱股東會議在結賬發息之前一月登報皆所以爲預留開會時通知股東之期間是以本條規定過户須在開會三個月前以免局促至遷轉股分之應由雙方簽字旣昭鄭重亦所以杜絶暗售外人之弊與舊章第二節規定股票不得售於非中國人相同第舊章未規定過户期限故設此條以便遵守 
　　第四章股東會 
　　第十二條股東會分常會·臨時會·二種常會於每年三月終行之臨時會於監察人或十分之定以上之股東之請求行之（說明）按公司條例第一百四十一條股東會每年至少一次於結賬後一定時期召集一百四十二條有必要時亦得臨時召集一百四十六條有股份總數十分之一以上之股東得請求召集一百七十二條監察人認爲必須特開股東會時得即召集又舊章第二十八節股東尋常會議每年一次又第十四節遇有要緊事件舉行特别會議又第十五節有股分全數十分之一之股東有事欲會議者舉行特别會議各等語本條即根據上述條例及舊章各節合計一條 
　　第十三條每届常會前將本年賬結册表製造齊全並先行分配利息花紅按股發給開會時提出追認（仍未完） 
中華職業教育社通訊 
　　住址上海西門外方斜路三四八號 
[議事員會臨時會紀要]  
　　五月三十一日下午七時在本社事務所開議事員會臨時會到會者議事員沈君信卿郭君秉文袁君觀瀾黄君任之袁君俶畬聶君雲臺范君靜生辦事員顧君蔭亭公推沈君爲主席先報告第五届年會開會狀况次提議組織社務討論委員會輔助辦事部討討社務進行事宜經於議事員中公推聶君雲臺袁君觀瀾郭君秉文袁君俶畬賈君季英復於社員中公推阮君介蕃趨君厚生高君踐四趙君師復黄君樸奇爲委員又次提出第五届年會及全國職業學校聯合會年會交社辦理各案經議决一併交社務討論委員會討論會畢聚餐並爲范君靜生赴美餞别云 
公布欄 
[江蘇高等審判廳]  
　　民庭判决高海全與高壽生爲嗣續糾葛涉訟控訴一案（判决主文）本案控訴駁回控訴訟費由控訴人負擔馬申伯與黄水爲違約涉訟控訴一案（决定主文）本件控訴駁回馮子鄉與曹愼齋爲田單涉訟上告一案（决定主文）本件上各駁回李森坤與秦錫奎爲押欵涉訟控訴一案（判决主文）本案控訴駁回控訴審訟費歸控訴人負擔曹雲亭等與馮子卿爲身分及贖產涉訟控訴一案（判决主文）本案上海地方審廳所爲第二審判决撤銷應由本廳爲第二審審理本案控訴駁回控訴訟費由控訴人負擔其邇額之四角五分發還盛陳氏爲欵項及衣飾涉訟　請覆審一案（决定主文）民國十一年五月二日本廳之决定更正本案應由本廳受理上告沈詠樓等與奚隆金爲贖田涉訟上告一案（决定主文）本件上告駁回劉萬盛與孫毓安爲毁墳涉訟上告一案（决定主文）本件上告駁回稟紹宗等與龔青煦爲繼承涉訟控訴一案（判决主文）原判除認親族議憑無效及訟費部分外撤銷龔沈氏所遺永太沙二十萬步又利民沙八千餘步之地皮無庸分給龔育煦本審訟費由龔育煦負擔左邦廷與唐馥棠爲經界涉訟上告一案（判决主文）本案上告駁回本審訟費由上告人負擔宋茅氏與龔魯臣因奪裔涉訟聲請拒却一案（决定主文）本件聲請駁回聲請費用由聲請人負擔張春山爲票欵涉訟不服江寧廳决定抗告一案（决定主文）本件抗告駁回抗告訟費由抗告人負擔陸榮華爲田單涉訟對於本廳决定再抗告一案（决定主文）本件再抗告駁回再抗告訟費發還朱繼山等與費顧氏等因欵項涉訟控訴一案（决定主文）本案控訴准其註銷朱繼山與劉尚德等因欵項涉訟控訴一案（决定主文）本案控訴准予註銷孫順忠因均攤標價聲明異議抗告一案（决定主文）本件抗告駁回抗告訟費由抗告人負擔仇耀法與唐宇平因賣地涉訟上告一案（判决主文）原判除維持第一審判决認兪文龍出賣一千三百步之地應歸被上告人管業部分外撤銷發還上海地方審判廳更爲審判上告關於前開除外部分之上告駁回沈陳氏等與沈恩模等因田產涉訟控訴一案（判决主文）原判撤銷本案係爭田一百四十八畝四分三釐五毫應認爲控訴人所有每年租息除照舊開支沈太常均春秋祭費外餘仍歸控訴人享有但控訴人應遵守錦章公囑筆不得收田變賣訟費由被控訴人等負擔孫小書與孫鞠氏因廢繼涉訟控訴一案（判决主文）本案控訴駁回控訴審訟費由控訴人負擔（以上五月三十號） 
　　批示律師張紹詩呈爲遵錄浙廳奉部核准撤銷批示請核轉登錄由呈悉查修正律師登錄暫行章程第二條載高等審判廳受登錄呈請書時應調查修正律師暫行章程第二至第四條及第十三條第十四條之規定附具意見書呈報等因該律師聲請登錄究竟有無前項章程第四及第十三第十四各條情事仰即逕向本廳管轄區域内律師公會取得證明書迅速呈送來廳以憑審核再上年九月間司法部第一一八七號令公布修正律師暫行章程第九條第二項規定聲請登錄時應繳納登錄費二十元該律師前項呈請登錄僅據缴納登錄費十元應再補繳十元以符定章仰即遵照此批邢文等呈爲外沙处政委員錢啓翰勾串違法請撤究由呈據控外沙行政委員錢啓翰勾結施滋培　權違法請撤換究憲各節係屬行政範圍應逕呈上级行政衙門核辦仰即知照此批（以上五月三十號） 
[江蘇高等檢察廳]  
　　批示費阿狀悉准予開釋此批閆周氏等狀悉候調卷核辦此批卞玉池狀悉所訴是否實情姑候轉令　興縣查明依法辦理此批彭寶林控訴狀悉候提卷核奪此批楊智增狀悉候調卷核奪此批闞吕氏等狀悉候令原縣知事依法辦理此批（以上五月三十號） 
[上海地方審判廳]  
　　判决主文（簡易庭）一件判决戴信純與丁壽生遷讓房屋涉訟一案（主文）丁壽生向肇新公司所租借之中華路第四百八十一號第四百八十二號樓房兩幢應即日遷讓並應償還該公司租洋二十元其本年四月初七日（舊曆）以後至遷讓日爲止之租金仍應遵照原約給付訟費歸被告人負擔一件决定顧坤潮與周芝生貨欵涉聲請註銷一案（主文）本件訴狀准予註銷訴訟費用歸原告人負擔（民二庭）一件决定劉文相等與陳洪勳贖田糾葛控訴一案（主文）本案辯論再開 
　　批示一件李瑞夫狀請銷案啓封物件並結領由狀悉查本案業經假扣押在案應俟派員依法鑑定再予核辦此批一件金子兼狀交股欵由准交此批一件王中丹狀領借票由准領此批一件談文炳狀爲立嗣請求備案由據狀爾子雲生年老乏嗣有老親康玉山長孫阿二承嗣談姓察閱呈案過房文據又載明康玉山長房次孫阿二過房於談文炳之孫雲生爲子等語情詞顯有矛盾所請備案不准此批（以上六月一日） 
[上海地方檢察廳]  
　　批示周生寶狀悉候判决確定後照判執行可也此批欒瑞生狀悉候傳侯仲章等再行偵查此批吳鳳輝狀悉候訊明核辦此批張阿小狀悉查該犯業經抛棄上訴所請未便照准此批沈阿富狀悉准予上訴限七日内補具理由書以便呈送江蘇高等檢察廳核辦此批曹劉氏狀悉本案業已却下仰即知照此批張長發狀悉仰候傳訊核辦此批鄔振罄等狀悉仰即來廳候訊此批胡怡卿等狀悉仰該民等遵傳到案訊明核奪此批顧松泉等狀悉准予票傳被告胡怡卿等到案訊明再奪此批金阿方狀悉爾案業經發票分别拘傳矣仰即知照此批蔡林松已訊騐諭知矣此批吳龍福迭經批示不准多凟何益此批蔡洋生狀悉已訊諭矣此批王庭開狀悉本案業已却下仰即知照此批李恕仁狀悉本案業已却下　訴純屬民事關係本廳未便受理此批全月享本案訊明爾與蔡林松互毆並騐明蔡林松右乳亦受有傷痕依法雙方均應究辦姑念彼此受傷均尚輕徽所爭又係民事情有可原免千置議着守分安業弗再嘵凟致干未便批關開勝查爾母浩氏與曹根發之妻因爭地互扭後即發痧生死經騐明兩肘窩有青筋漲起兩乳心坎肚腹左右脇肋均各有刮痧痕跡兩膝灣有　筋　起又騐明右腿胞及右　僅各方指抓傷一條餘無别故塡明騐斷書在卷乃爾竟將屍身抬放曹根發家意欲藉屍圖詐本應嚴究姑念情關母子從寛免議業經明白諭知兹復嘵凟不休殊屬刁健不准此批（以上六月一日） 
 
 

Page 17

 
 
   
 
 

Page 18

 
 
自由談 
閒話 
[繁華風轉記] [  昭實]  
　　法國以美妙名天下在彌佳令以前各城次第行選舉舉一衆意交孚之妙齡之女郎以衆美之至美爲女王之女王如瀾泰Nantes女王之女王瑁蕩女士MlleMordant爲由城廂各區各女王中選出者土隆Toulon女王之女王寶琳商隆女士MllePaulineSanncn爲由女裁衣女店夥女打字生各業各女王中選出者均在本城出會游巡亦有所選女王不在本城出會而加入法京彌佳令大會者如一九二二年矛子Metz衢堡Strasbourg兩城女王即其最著例證故在二三月法國之女王頗似我國鄉舉時代排日下上諭之新主考飛黄腃逹亦有生之榮也 
　　在大會出巡前一日各女王例須往巴黎城各大行號各大報館巿政廳等處茗會及三數處盛宴佳麗如雲去復來殊甚忙碌巴黎有分部大店名潑藍天Printemps爲各女王備新衣彌佳令舉行之日女王之女王鑾座出巡卽從潑藍天門外啓蹕王車巡行城心各大街由向藹麗舍蔭道前抵大總统府靄麗舍巴黎女王之女王持節下車偕頭戴大結身被古裝之矛子衢堡兩女王進府法大總統彌隆氏及夫人等均在花廳Salon佇候各女王至大總統敬致祝語彌隆夫人以嵌鑽石之金釧敬贈女王之女王又以嵌眞珠之金釧各一敬贈矛子衢堡兩女王乃舉杯飲香檳酒主客盡歡而别王車復出巡巿人環堵咸以能得與女王一握手爲榮同日夜間魔巿MagicCity大餐館舉行般舞盛會王亦蒞臨次日向靄麗舍戲院奏美樂女王之女王就彼行加冕禮此蓋三月二十四日星期六也 
劇談 
[梅訊（四）] [  珍重閣]  
　　天貺節日戲上座甚好約賣二千元晚戲與前夕大致相等也 
　　眞假金蓮啘華與玉芙衣履罔不相同而必於言笑之中微微别其眞假似假者竭力摹眞而不期流露其假此在慧心體貼於細微也 
　　燒香水鬥海上不甚演唱啘華於日戲散後即在後臺對戲伸指爲槍口中作鼓板節奏以諧之舉凡上下身段均指授配角庶臨劇不致慌忙也 
　　畹華名祖俠義蜚聲焚劵高風美貼千古昨日惜陰主人復昆告一則謂拜惠者所親言絶無矯飾者也特爲志之前年海藏樓曾告畹華謂享天下之盛名必有累世之積德此述祖德詩之所由作也 
　　有翁馥蓀者浙江山陰人爲姚彥侍先生之甥干祿京師未有蓄積迨彥侍先生拜方伯之命樹節南嶠將往謁之苦無川資京師復無知交可從借貸因仿及巧齡實則與巧齡不過筵次偶爾相值絶無往還姑往謁之閽者告以梅老板已進府唱堂戲有言可以轉逹翁遂留書備述情况私念此亦姑且之計未敢必冀乃於次日遽奉回書謂在府中唱戲無暇走别媵以銀三百兩佐翁老爺治裝之需云云翁卽持之南下而姚方伯但月致俸三十兩翁遂私語惜陰主人並謂月俸三十兩將何以償梅老板之債乎 
　　昨晚長板坡爲京師最享盛名之劇小樓之四將軍氣度端凝神情興重無俟贅述而畹華飾縻夫人投井一場身段神色爲自有長板坡以來絶無之作先一日劇塲門次已衆論紛紜定座者蟬聯不釋未定者陸續而來即案目亦窮於應付已有不及斯盛之人婉託進言將再演一次而園主以新戲正多此劇即使再演亦當稍隔若干日也 
　　覇王劉姬一劇爲畹華得意之作其塲子唱句均超妙詣且合數十塲於一夕决非前年楚漢爭之復亂者可比不日當揭載全詞以便同好者按圖索驥也 
　　畹華夫人日前赴先施公司購衣料什物 
奉卿於海上最習者爲桑鐵珊昆仲暇時專造赴深談也 
　　畹華此遭南下爲添製行頭瑣雜所費已二千餘金矣 
　　畹華本於今春有粤行之約旣而未踐而粤中諸君子渴念無已仍挽人介紹務請至香港一行或將於秋中踐約一行也 
　　姚玉芙日前赴永安公司購一西帽價可二十五元質料甚佳據云前此購一新帽於天津福利價二十元儳御三日即爲鏹水所毁矣 
　　京師有極善相法者與畹華相得子不止三人相習者知之咸爲額手不已 
　　畹華此次南行怱促未能多携衣服至即召縫工添製單夾各衣矣 
　　錢沖甫收藏書畫頗有精品前此曾挽人介紹懇得畹華寸楮願進精品以爲雅賞比聞其來復申前議即由人代爲婉商幸遭兪允 
　　日前午後文君赴平安里進謁談至半小時文君固江函雲起軒之後也 
　　畹華此遭來滬所携名片不敷應用見張孝若所用之紙張甚佳遂擬先行仿印百張 
　畹華玉芙並懇沈培老爲書西式名片小字不日託人轉求定蒙法揮也 
小說 
[社會小說人間地獄（一一四）] [  娑婆生]  
　　第十七回忽掛先容五爺匍匐强書債劵稚子驚　 
　　賈大人勸道那也没法總算先期所急恭喜親家各事一順手這銀子還清就不生問題了屠五老爺便遵命照寫完全仍舊由賈大人拿過去屠老六老七瞧過了對賈大人道索性一客不煩二主請你呌老五將他的幾位令郎呌齊了三塲對面簽一簽字我們等得也不耐煩老五也不見得有大菜請我們吃我們還要回去吃飯呢賈大人又去和五老爺說了這時似屠五老爺心中已定了大半勉强撑起來仍舊扶着胡福走到客堂呌人將五位少爺一齊來呌出來再說屠五老爺的五位世兄大的屠國宇已是十七歲了其餘的十三十二九歲最小的就是那阿狗甫及四歲剛剛會走還未讀書這一班小孩子見家中鬧出大事紛紛的藏到亭子間不敢出面阿狗由他的乳媽將他帶到間壁裁縫店白相去了胡福傳了五老爺之命一個一個的全叫了出來小孩子不知底細以爲五老爺要發脾氣嚇得和小鬼一般屠五老爺見全齊了又叫胡福將房裏筆墨拿出來放在方桌上又將剛纔立那張筆據攤開來先將大兒子屠國宇叫過來就著名下簽字屠國宇年紀究竟大些略爲曉得點知道是爲了欠叔叔的錢寫下憑據也不敢瞧上面寫些什麽怱怱的簽了字第二個輪著屠國宙也學哥哥的様子胡亂簽了一個第三個屠國洪因爲不會學哥哥畫草字面有難色屠五老爺道你就寫上你的名字便了第四個是屠大毛子前年纔進書房寫上大人孔乙已的描紅還描不清楚提起筆來不知怎様寫法屠五老爺道該死該死連自已的名字全不會寫嗎那屠大毛子被這一嚇涙汪汪的不敢聲響屠五老爺道不會寫就畫一個十字罷屠六老爺在旁邊道十字不行不足爲憑屠五老爺道他不會寫怎様屠七老爺道不會寫字就打他的一個指印比十字較爲愼重些屠五老爺心中雖然覺得打指印是辦罪犯的法子老大的不願意然而也没法只好依了他屠五老爺將屠大毛子右手大打指塗上許多墨撚住了望筆據上撳了一個指印屠六老爺走過來道清楚不清楚屠五老爺忍涙道還看得出屠六老爺指指頂小的阿姪屠阿狗問道他怎麽辦呢屠五老爺道他拿筷子吃飯還不大會更不會提筆寫字了只好也打一個指印罷屠六老爺點點頭屠五老爺便呌阿狗走過來阿狗最怕他父親嚇得不敢走過來屠五老爺發急道快滾過來阿狗見他父親嚴聲厲色一駡頓時哇的一聲哭下來掉頭往樓上跑没命的喊姆媽正是 
　　嬌兒不識爺心苦事急惟呼阿母來 
　　不知屠六老爺見阿狗哭了這麽辦是否呌阿狗打指印且聽下回分解 
[餘瀋] [  李心齋]  
　　臥龍先生隱居南陽劉使君聞其賢三顧茅廬始克稅駕出山而爲使君左臂爲蒼生造福鞠躬盡瘁死而後已 
　　今王組閣各方面之勸駕者不憚再三其亦有類於劉使君乎惟王登塲後其亦可爲諸君左臂爲同胞造福一如臥龍之鞠躬盡瘁乎抑適相反於臥龍先生乎 
 
 

Page 19

 
 
   
 
 

Page 20

 
 
常識 
　　（一）投痛本增刋者其材料除衛生法制道德經濟四項外增教育科學宗教巿政雜錄問答六項其計涉攻訐個人者恕不登載 
　　（一）投稿者篇末須開明姓名曁詳細地址並黏一名片每名請自加單圈若篇幅過長及繕寫潦章字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署各蓋章於標題下（但署各不蓋章以不願取酬論）如登載一月後無人摘指其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起鑡當標要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酌量增刪其字句 
　　（一）投稿不登載者原稿恕不發還 
常評 
[北洋與中國] [  箴]  
　　北洋二字起源於前清之南洋大臣北洋大臣袁世凱督直隷兼北洋大臣練兵小站於是有北洋軍隊清廷旣黜袁氏而革命軍起袁氏復利用時機藉北洋軍隊之力迫清廷退位故平情論之此北洋軍隊不可謂非有功民國者也 
　　然試思民國之成立豈盡北洋軍隊之功乎中山則主持革命最早者也黄陂則起義下漢者也其他各省義師之首領或成或敗或生或死要未有久握政權如北洋諸人者今姑勿論目前政治之腐敗久握政權者萬不能辭其責而在國民心理則以爲中華民國之政權决非北洋諸人之所應壟斷而支配 
　　且自袁氏盜國以來北洋二字幾爲不祥之名詞矣袁氏旣憑藉此北洋二字而敗段祺瑞繼之徐世昌亦因此而失全國之人心故凡今日握有政權者苟標此北洋二字自以爲有特殊之地位卽已示天下以不廣而自種其失敗之根吳佩孚自戰勝奉軍以來國民常注意其行爲尚未見有出軌之舉動不謂報紙所傳其發布之密電竟有北洋正統四字出現此則大失國民之望而武人之頭臘簡單不應與聞政治至是益可斷言矣吾甚惜吳氏之左右其才皆遠不若吳氏甚至草一電稿而無能勝任者可慨也已 
衛生 
[維他命在食物中之位置] [  鳳賓]  
　　维他命又稱生活素乃食料中之主要成分爲人生所不可缺乏者小兒營養失宜以及青年所患之脚氣敗血等病恒因食料中維他命不足之故若進以維他命往往即有康復之機會也 
　　人體所需之蛋白脂肪澱粉等質猶汽車中所需之揮發油徒有此油而無電灼火花則機器不能鼓動近時學者以電火譬喻維他命蓋人生縱有良好滋養料若乏維他命則生機不能活潑非但不能活潑行且日就疲弱而至於殞命也维他命不僅爲人類之需要品舉凡動物莫不皆需之昔日余友見鄉人之操鬭雞業者買其雄健之雞置於石板天井中飼以上等白米旬餘鄉人又來比較鷄之戰鬭力而前售者不復雄健余友卽棄前鷄於户後爛泥天井中而喂以榖續購鄉人籠中之鷄令之宿於石板天井中以最白之米爲食料不數日而膂力亦漸失旋視其處於後天井者已雄健如初矣 
　　彼養尊處優之鷄因不得米皮中之維他命而體質孱弱使之食榖以及其他天然飼料則得維他命之益而身軀健爽矣 
　　吾人之飲食中所需維他命爲量不必多卽可維持生命若頻頻缺乏則弊病立見譬如教育兒童必須使小兒對於功課發生趣味譬如居恒服務必須使任事者對於所事發生熱忱譬之烘製麵包必須使麵粉中含有酵質彼一點趣味一片熱忱與一撮酵質乃事業中之要素非此則成功必尠維他命乃食物中之要素非此不足以維持生命故又名生活素 
道德 
[名譽心與虚榮心之區别] [  錢一之]  
　　名譽心爲造就人格之要件虚榮心爲名譽心之變態而非名譽心二者似同而實異易於混視而最不宜混視故特表而出之以告閱者 
　　名譽心有督促吾人進取之可能俾思想行爲無形中受其莫大之鞭策種種事業率由此出發所謂有興味之剌激足以提起精神上之作用者固已至虚榮心之内容則可以一僞字盡之無得名譽之實力而有求名譽之切心於是不得不假途於虚僞以致之此二者性旣不同作用自異乃今日一般人之誤認虚榮爲名譽者比比然也始也以名譽爲可貴而畢力以求之求之不得而欲必得之便流於虚榮殊不知名者實之賓也實旣不存榮於何有皮之不存毛將焉附誠哉其愚之不可及也故曰虚榮心不可有名譽心不可不有惟當從事實上致力焉耳（乙種酬） 
經濟 
[商業問題之研究（續）] [  吳東初]  
　　零購學（二十二）貨物來源（十二）購自親友 
　　吾於貨物來源十餘日討論以來至斯篇爲終結此十餘篇逐篇表示貨物來源之一種亦即進貨方法之一種也進貨人貴靈便尤須四圍八方步步管到方不至於受虧唯其所處地位關係重要故不可不權衡利害聽其便宜行事也兹篇於貨物來源最後一種吾人亦不得不如前討論即店中貨物購自親友也吾曾言商店擔任進貨事務者有非店主本身即係被聘而來者吾國人最講情面休戚相關之心甚重凡一家或親友之中就有某店或某公司進貨職務者託謀位置者固不必說有探知其於店中或公司内所需貨品爲我所欲賣出者要求其購入此爲常見之事而彼進貨人因迫於親友之情面有許多言語說不出口應當計較者而不與之計較於是朦混代店中或公司購入所謂因私忘公爲商界切忌之事也 
　　向親友買貨弊害極多吾亦不必一一說出綜其顯著者有二端一不講價格亦即未比較巿價而買進購入容易脫售頗不易易一購入太多進貨過多銷路不暢勢必資本擱淺周轉不靈以上二事均足以致店務于失敗是又進貨人所當審之又審也 
　　就吾眼光觀察做生意本無友誼親戚關係之可講西肇云「友誼是友誼生意是生意」細玩斯語蓋有至理進貨人所不可一日忘者即身任進貨之責受人之託極重店中所欲其購買者並非友誼或親戚之關係乃在店中應買之物品也換言之進貨人所當時時研究者在貨品之性質與價值爲本店利益計親友之貨非完全不可買只要于貨質貨價自問未加欺飾東亦買西亦買又何獨親友之物不可購乎然則吾人于進貨時捨去私情而專爲公家打算方不愧爲有責任心之人矣 
 
科學 
[水爲氫氱二氣化合之證明] [  　李月波] 　 
　　水Water爲中性物在通常温度時爲流動之液體其純粹者無色透明散布於天然界中極廣科學家謂其組成之成分爲氫Hydrogen氱Oxygen二氣且爲氫氱二氣化合而成而决非混合物也蓋氫氣有自燃性氱氣有助燃性旣化合爲水蒸氣則兩性俱失矣且氫氱二氣化合時體積之比爲二比一其反應如下式 
　　2H2+02=2H20 
　　由上方程式觀之氫氣二體積與氱氣一體積化合則所生之水烝氣爲二體積理論如是實際是否可如下二法證明之 
　　㈠分解法 
　　以純粹水置電氣分水器中加硫酸SulphnricAcid數商通以電流Cnroent則兩電極遂發生氣泡是水因電解作用分爲二部一爲陽伊洪Cothions趨向陰極Cathode一爲陰伊洪Anions趨向陽極Anode若以玻管收集之則陰極所得氣體之體積較陽極二倍以火近之則發聲而燃再以熄滅之火柴入他一玻管中則可復燃可知前者爲氫氣後者爲氱氣其體積之比爲二比一水爲氫氣二體積與氱氣一體積化合而成明矣 
　　㈡合成法 
　　上述氫氣二體積與氱氣一體積化合而生水蒸氣二體積由分解法已測得水之成分確爲氫二氱一惟氫氣二體積與氱氣一體積化合時所生水蒸氣是否爲二體積此又不可不知者矣其測驗之法可以二體積氫氣與一體積氱氣入電氣成水器中通以電流使生高温度則氫氱二氣遂化合百成水蒸氣檢其體積確爲二由此證明則上述一切理論均可成立水之爲氫氱化合物更無疑義矣（乙種酬） 
雜錄 
[戒烟贖路之切要] [  翁國勛]  
　　鴉片雖毒今已嚴禁而紙烟之害尚漠然視之然紙烟於人究有何益鄰居某君素與紙烟無緣渠友某君執業於某烟公司以紙烟三罐爲壽於是立備烟嘴火柴以爲便宜事也朝夕吸之三罐旣竣烟瘾已成從此個人開支又多一筆矣惟吾人謀温飽者原料爲布衣菜飯此外附助品耳紙烟乃消耗之物不吸無害吾特爲吸紙烟諸君進一忠告雖聽者或藐藐然旣知其非不敢緘默也 
　　㈠愛國者不宜吸紙烟利權外溢歲及九千萬耗財莫此爲甚或且改頭換面從東鄰轉來徒以金錢魔力箝制人而已此種實業無異殺人利器愛國雪恥當注意於此 
　　㈡節儉者不宜吸烟昔者旱烟潮烟青條皮絲每日化錢不過三四十文足供一家之用而今日雖車夫苦力亦改吸紙烟取其便也然以最賤者計日必八九十文值兹米珠薪桂生計維艱之秋長此不圖豈非殺命養命哉至普通人以上起碼上等香烟以示闊氣然則统年每人計須八九十元矣以全國計九千萬尚不止也其關係如是善於理財者其可忽乎哉　 
　　㈢衛生者不宜吸紙烟紙烟有剌激性毒質雖能使人一時振作精神然究傷其元氣力弱者往往頭目暈眩兒童喜學時髦常致不能長育爲害青年孰甚且指齒薰黄烟氣襲人尤爲德行上之缺點 
　　予本過來人因有上說三項之覺悟决心戒絶今者贖路運動認爲要圖吸紙烟諸君倘不河漢斯方决心戒絶各將吸烟所耗儲作贖路之需而願以十元或三元二元儲之以作紀念旣可爲膠濟鐵路之股東尤可爲中國雪恥圖强善莫大焉（不受酬） 
問答 
[蘇當孫問]  
　　吾家園内扁柏數株近忽發生一種害蟲將柏葉全行食去厥狀如蠶環節褐色前有六足長約半寸許作繭附葉上食則昻頭而出不食則伏身繭中望之儼如死枝敗葉此物之名稱及驅除方法當孫學識短淺敢乞海内博物大家進而教之是幸 
 
