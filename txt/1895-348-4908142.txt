# 1895 - 348 - 4908142

 

Page 1

 
 
[沈氏尊生書將次裝訂出售] [  圖書集成局代啓]  
　　沈氏尊生一書久己膾炙人口按是書爲錫山沈孝亷所著孝亷博通今古於醫學尤爲精邃窮半生之力著爲是書行之醫林奉爲枕秘惜坊刻　糊漫漶每多帝虎辛羊之悞本局覔得原刻善本代書肆中重付手民印以大號新式鉛字挑選潔白紙張刻己告竣將次裝訂成册加以錦套定於本月望邊出售世有研求醫術者請届時移玉購取可也 
[重印四百號全部畫報出售] [  點石齋主人啟]  
　　本齋畫報自創始迄今己歴十餘年四海風行早己不脛而走惟其間一再重印多寡不均不免有守缺抱殘之憾前年因徇諸君子之請曾將元號至三百號配齊百部荷蒙雅賞不久卽己銷罄迄今又釜三年間時旣久缺數更多卽歴年賜顧諸君有意珍藏亦往往有顧此失彼之慮欲　全　盖戞戞乎其難之本齋志在玉成是用不惜工本再將元號起至四百號止細查缺漏逐一補齊其中如淞隠漫録功臣圖風箏誤閨媛叢録等有　皆臻無圖不備裝潢精雅釘成全套定價洋二十元正海内賞鑒家知必有以全璧爲幸者近來官塲不乏同好如購以持贈自必相宜仍由本　　局及各省分局出售先來預定者價當格外克己此佈 
[民富而後國家富强說]  
　　富强云者先富而後强之謂也富爲强之本强爲富之效求其效而不求其本是猶卻行以求前緣木以求魚不可謂不勞且憊也然終不能進終不能得也是故欲求强者必先求富自古以來未有富而不强亦未有强而不富者攷歴代之史册當夫國運强盛之時則府庫充牣度支裕餘用兵則不患餉糈之匱乏有爲則不憂經費之難籌其兵也不用則己用則必有功其事也不爲則己爲則必有成洎乎國運衰微之際府庫空虚度支竭蹶兵不能不用而患餉糈之不足事不能不爲而憂經費之太絀由是兵心思亂衆心不固而所向披靡事雖欲爲有始鮮終而難奏成效國勢漸弱而外患迭乘數十年後國事幾不堪問矣吁可畏哉或疑國運强盛之時則富國勢衰弱之際則貧貧富隨國之運勢以轉移有不期然而然者其實非也有若之對哀公曰百姓足君孰與不足百姓不足君孰與足書曰民爲邦本本固邦寗此固夫人而知之也民旣爲邦之本矣安有民貧而國不貧民富而國不富者耶此自然之理也古先聖王深明其故洞悉其理故宵旰憂勞者無非欲民之富也君相所論者無非爲民事求使民能富之法也蓋民旣富而國亦隨之而富矣不必計國之富與否也然而有國家者不畜言利之臣何哉盍不畜括民之財攘民之利以爲富之徒也而實未嘗不畜開民之利增民之財之臣也開國創業之君臣莫不知之故國富且强後世之君相有昧於國富由於民富之理如漢武帝用兵乏財桑宏羊創爲買賤賣貴之法謂之均輸於是商買不行盜賊繁熾幾至於亂而民遂貧國亦中衰矣宋王安石以理財之說誤神宗創置三司條例司行青苗等法遣使者數十輩周行天下以求利而民遂困弊宋祚中絶我朝武功　乎前代用餉銀亦不知幾千萬萬如大小金川之役用餉至七千萬川楚之役逾萬萬準回兩部之役三千三百餘萬　甸之役九百餘萬恢復安南之役費亦在百萬以外而雍正時户部庫存六千餘萬乾隆初因用兵動支外尚存二千　百餘萬國家出欵雖鉅而府庫之存欵未嘗或絀此何故也豈非當時之民家給人足而又得理財之法哉自道咸以來内宼外患迭起環生迄無己時國家財用所出者逾於所入而司農籌畫不免左支右絀又加以海軍之費練兵之費各省製造軍火之費採辦鎗砲軍械之費此皆從前所無近數十年間所增添之出欵也而今乃又有償日本兵費一項至數百兆之多此又數十年以來所無自今歲議和後所增添之出欵也雖然國家府藏告匱而民則富足無難　臂一呼鉅款頓集無如民間十室九空仰事俯畜猶恐不給因窮乏而爲盜賊騷擾各郷因游手而謀不軌旋羅法網　有家境稍裕者亦不過免飢寒凍餒而己若有數千金數萬金之産業往往不數覯焉當今之世士大夫之留意時事　競言富强而卒不獲富强之效者無他民貧故也當今之急務欲求强兵姑不必專事於槍砲而先求富足欲求富足　不必先求上之充盈而務使吾民富饒吾民旣富且饒矣國安有不富哉上下皆富而謂國不能强者吾不信也或者又謂西國之富强在於稅重故國用充足而兵米器利殊不知彼之稅重者非無藝之征求也其議院中人爲百姓廣開利源振興商務於是因商以養兵卽因兵以衛商故稅雖重而民不怨亦未嘗因稅重而民貧困也且日見其富也我中華苟能振興商務廣開利源使百姓旣庶且富而在上者善爲經理之自然稅項漸增而國用充足夫而後求兵之强器之利未有不效者矣非然者徒求賦稅之旺必難免横征暴歛之舉是自因之道也卽古人所謂言利之臣也烏乎可 
[劃界續述]  
　　日本總領事珍田君來杭劃立租界將會議之地叚繪一圖樣先行回申商議仍留繙譯官等住居賓館候信領事到滬後業己議妥准照前議辦理魁日須往他埠察看情形因發電告知繙譯諸君從速回申以便同往故速水君等於二十三日午前至藩署辭行午後動身其所立之界係由拱宸橋裏面劃起直長三千二百餘弓横　八百數十弓界内墳墓屋廬限日遷移以便平地建屋云云至賓館中彈壓委員吳二尹鼎華卽於是日銷差駐紥之　軍營勇亦於是日撤防矣 
[甬試初紀]  
　　寗波采訪友人云程太守奉文府試示期十月二十九日取齊十一月初二日考試鄞縣文童正塲初四日考試慈谿奉化二縣文童正塲初六日考試鎭海縣文童正塲并預飭辦考書役就校士館大門内安設九曲文闌復於大門外及東西兩街高搭席篷以蔽風雨届期條列試規高懸校士館外兹特備録其文曰爲科考事照得　府考試闔屬童生除將試期分别牌示外所有規條合行開列曉諭一體遵照須至條者一考試以砲罄爲度放砲一聲爲頭砲放砲二聲爲二砲卽陸續至東西轅門栅欄之外看自己姓名在某燈牌卽隨牌站立毋得爭先落後放三砲之後各童在頭門聽候點名領竹籖一枝再由文闌魚貫而入至儀門俟本府親自點名時繳籖領卷認挨各廪保尖旁　明唱保受卷後各歸坐號勿得喧譁聚談迨封門出題卽在卷尾起稿毋得另紙起稿遲一時許聽候於卷内眞草上蓋用圖章一搜檢本屬功令府縣試向多從寛惟考籃中間有白鴒備銜題目入塲者不得不察看飭搜搜出者照例扭考嚴辦一寗郡積習間有寡廉鮮恥之人頂冐入塲代倩本府己寗訪慣行頂替之姓名年貌一經拿獲定行按律嚴　如係舉貢生監除本人嚴行革究外其扶同唱保之廪生一併究治如廪生見冒槍之人卽行面回本府不事扶同則是該廪生端方正直本府當存記優待應試諸童准其互相稽查毋得通同徇隠一傳遞文字最爲惡習向有在城潛設　遞局於每塲出題後或登鼓樓窺探或將題目密傳暗遞甚至傳出原卷倩人代作放牌時混入投交或於牆外施放　竹鳴鼓爲號抛擲文稿種　弊竇不勝枚舉今本府設法嚴密巡邏訪拿毋得嘗試自干重咎各塲放牌時接考人等　 
 
 

Page 2

 
 
得擁入頭門内違者拿究一文字應恪遵功令以七百字爲率毋許冗長若多篇疉寫及一題作二三篇者概不録取一進塲人數衆多給卷後務各看明卷面按號挨坐如佔他人坐號致被佔之人上堂籲訴無號可坐佔號之人定于嚴讉决不寛貸在諸童以爲向不認眞無妨隨意然通塲號數有定各歸各號豈容多佔其各凛遵切切以上諸條務各恪遵毋違特示 
[長崎火警]  
　　長崎訪事人函云華歴十月廿四日之夜二點鐘時長崎華租界新地福聚順號内廚房失愼因北風甚大火隨風烈頓時烟焰迷空瞬息延及和昌號房屋此地均係巨號及棧庫所在一聞警察署警鐘人咸從睡夢中驚起鄰近如怡德三餘二號最爲可危幸東人救火甚力兼有美國兵船放上水手多名帮同灌救不致延及至四點鐘祝融氏捲斾而返是晚火熾時雨雪霏霏搬移物件者拖泥踏水情况可　警察署派巡查四處管守除救火隊及提燈之日商外不准閒人馳赴火塲故搶火之事幸而免所有福聚順和昌二號燒失房屋棧貨均經明治火險會社保險尚不致十分受損 
[扶桑近事]  
　　據訪事人函云日本通商各埠之自來水皆取山水以蓄於池故清冽異常然每逢經旬不雨或因救火多用水卽不給由來如是長崎自上月至本月久旱望前己均用井水望後雖連見雨雪仍未開管直至廿四日之夜聞新地火警始發德律風至蓄水所商請開故以便救火次日仍閉如前現經理水道事務處擬設法擴張蓄水池來源冀春不竭云○徽人關某年己六十三向在神户西人處做茶司素有阿芙蓉癖因年老難戒每向開設成衣店之阿升處過癮關有子年逾弱冠桀鷔不馴曾業冶鐵今年失業後日向父索錢使用每月限以十一元猶不滿其所欲父以子所用太奢不免怒而責備詎子竟忘却根本再三投警察署暗報父之吸烟處署中以子證父盜殊出倫理之外初置不理繼至第四次報告乃派巡查多名前往拿捉并累及阿升等一同拿禁入監關某次日卽死華人聞之以此子大逆不道咸欲處治之關子聞風逃往横濱衆擬俟華理事到任公禀請治其罪○神户華商議設來往上海神户横濱長崎輪船公司由張徐二人爲首刊印章程招募股份每股五十元以五百股爲限先祖輪船四艘裝運各貨定期往來俟有成效再行擴張自備以濬利源○東三省日兵自本月二號起陸續撤回依條約自十一月十六號受金之日始三月爲期應至明治廿九年二月十五號止現在從速辦理所有軍隊限本月輸送完畢其撤兵委員則俟來年一月中旬交代清國委員然後言旋九號東京來電云第一次遼東載回兵五百五十七名及軍馬三百四十一頭○日本本擬在西京設立大學校以期長育人材己歴數攫矣今聞文部省擬定明年從議院提議此事其經費亦從明年豫算案中編入先立法工醫三科餘俟逐年增設以全各科云 
[韓城述聞]  
　　接訪事人信稱十一月二十六號午後二點鐘駐韓美俄二國公使英德二領事及日本小村公使等同赴王宫先會宫内大臣李載冕外部大臣金允植寒暄叙談畢參謁朝鮮大君主聲稱前奉王妃復位及他詔敕今特道賀御喜六點鐘時一同退出○十二月四號韓京來信言政府所雇教習侍衛隊之美人臺銀司退子托二名現己退斥不雇並禁止不許住居王城又軍部大臣李道宰昨夜入京上表辭職六號發報云閔黨暗圖舉兵再襲王城内閣己有所聞當己預備不使乘虚而入○俄國新簡駐韓公使司朋愛而取道日本由神户上東京小作勾留尚未擇期履新現在東京霞關駐日公使館中出入每有二人護衛其殆備前車之鑒故爲此警戒歟○俄國東洋艦隊舳艦相接時在朝鮮沿岸往復徘徊人旣共知今接元山友人來信云俄軍艦十一艘在元山之北部地名新浦寄椗卽在此過冬另有二艘時至元山港停泊一二日卽换他艦再至似此出没無常未知有何秘計又寄椗日本横濱神户長崎三港俄軍艦皆帶有水雷船二艘日人亦無如何也 
[之江道聽]  
　　杭州采訪友人云日本領事繙譯等官俱己回申聞所立租界議定自大關外起至王家莊止界内墳墓房屋統限三閱月内遷移○下城保甲總巡程大令贊清訪拿地棍就各分局門前懸掛布旗一面大書下城總巡程示保衛閭閻懲辦地棍想遊手好閒之輩當觸目驚心知所歛迹矣○武林冬操前因天雨未及舉行十月二十七日各營齊集大校塲試演陣法槍砲自辰至午始畢乃事○吳二尹鼎華禀銷圓通寺彈壓差廖大中丞以應辦黄色貢絲起解卽委二尹會同本署文巡捕江二尹前赴嘉興採買○下城忠清里童姓婦素有毒大蟲之名鄰人咸懼之被其欺者往往不敢與校婦以絡經爲業某日清晨行至雙眼井巷突來一人將所携經包搶去婦狂呼求救寂無應者諺云虎落平陽被犬欺其此婦之謂歟○朱茗生少司馬捐修江塘及六和塔經廖中丞奏請褒嘉賞御書匾額一方查江塘之建始於錢武肅王迄今千百餘年江潮衝擊每易損壞我朝自乾隆年間發帑重修後至今己百餘年其間坍塌之處不可勝記前年秋汛大漲潮水過塘者屢日民間不得安居内地田禾俱被鹹水浸灌去年護撫憲劉景韓中丞曾委杭巡道丁碩甫觀察查勘因工程浩大未及舉辦及中丞到任查取案卷將擬籌欵興修旋因日人肇釁海防軍需支用浩大庫項奇絀無欵可籌今雖和議之成而籌解京餉刻不容緩少司馬慨捐鉅欵獨力承修計坍塌者七百餘文工料約需二萬四千千有奇六和塔建於宋時爲鎭壓江潮而築塔高二十餘丈共七層塔外廊房俱己被燬塔頂兩層磚石傾坊塔心顯露朽腐不堪必須拆造工料約須六七萬千非三四年不能告成刻下江塘業己修葺大半臘月初可以竣工修塔則須俟天氣融和故擬於明年二月開工○本年舉辦冬防尤爲嚴密客寓仍用循壞簿間日一换寓客無的實保人者不准容留違者重辦烟館設有門牌并將所雇夥伴姓名年貌記諸簿上以便隨時抽查大小待巷栅欄二砲上銷無燈籠者不准放行分巡及冬防委員夜膳後卽分叚輪流查夜總巡每夜二更時出門巡綽隨往各叚稽察勤惰必至五鼓方回更棚夫均挑選精壯充之以免疏忽之咎 
[巫峽猿聲]  
　　川東所屬灃涪一帶爲毛錢匯萃之區惟重慶巿錢較爲整齊無如奸商偷販他往潛供私鑄以致制錢鎔化日多使用日少聞箇中人云制錢一串可化銅七斤七斤銅之值則視錢幾幾乎惟倍圖利奸民因此趨之若鶩重慶府王太尊現在飭禁毛錢雷厲風行意在整飭巿面誠善政也○巴縣置買田地其契稅雜費向以五分片取歴任如是兹何大令因調署宜賓縣事交缷在邇特减價准以三分完納俾民間得以踴躍從事亦招徠之一道也○重慶電報局前由白象街遷至通遠門計路較遠數里於官商均有不便往來之人煩言嘖嘖近聞川東道黎觀察以局員阮君人地不宜才難勝任咨請總辦電報事務盛杏蓀觀察核辦兹觀察己另委某太守前來接管矣○地痞馬少援無惡不作受害之人迭赴前署府唐太尊處控告案定後禀奉督憲批飭永遠監禁迄今八年之久籲懇恩施己蒙上憲批准於某日當堂開釋許其改過自新 
[卾省官塲紀事]  
　　湖北采訪友人云前署臬司瞿　甫廉訪廷韶於十月二十六日卯時接受江漢關監督及漢黄德道篆前任朱觀察其煊卽於是日代攝臬篆○督銷卾岸淮鹽總局江蘇補用道志觀察鈞因事赴金陵於十月二十三日親詣督轅禀辭旋帶同僕御坐官舫下駛 
[上海官塲紀事]  
　　日前銅山縣陶仲　明府在銘由徐州來滬假寓鼎陞客棧昨日命駕入城赴各衙門拜會至縣署時黄大令飭家丁擋駕○日前廣東候補知府陳東之太守文垿道出滬江假寓全安客棧昨日命駕入城拜命各當道至縣署時黄大令飭家丁擋駕○前任川沙廳同知陳坦士司馬家熊因事來申舟泊南巿大碼頭旋命駕入城詣道轅謁見黄觀察繼至縣署拜會黄大令適大令公出未回由家丁擋駕○日前盛旭人方伯康因事來申命駕入城拜會各當道至縣署時黄大令飭家丁擋駕○總理衙門派委俄繙譯官薩君蔭航海至滬命駕入城往各衙門拜會至縣署時黄大令飭家丁擋駕 
[滬城火警]  
　　昨晚七點鐘時滬城大南門内二十鋪喬家栅某姓家忽被熒惑星所照致兆焚如時值隆冬百物枯燥一經然及幾於滋 
 
 

Page 3

 
 
蔓難圖霎時間竄出簷牙火尖四射鋪中地甲與之比鄰望見火光急卽鳴鑼報警同仁轉元堂近在咫尺司事者首先架洋龍而至繼以道轅沈香閣果肓堂十鋪各洋龍爭先噴救飛泉萬道瀉自半空其時文則保甲總巡及各巡防局員武則提右營廖叅戎及標下諸弁皆命駕到塲往來彈壓至江海關道黄觀察上海縣黄大令適皆公出未及到來洎火熄後查之約焚去房屋二十間左右 
[飭丈捐地]  
　　兩江總督張香帥據上海縣人某甲禀稱家在上邑新閳吳淞江畔有地新出漲灘若干畝誠恐刁劣棍徒矇請升科冀圖價賣請捐作公地以免覬觎香帥嘉之札飭上海縣丈明收入黄大令奉札後於昨日帶同亭耆差役鳴騶出署詣新閳巡防局後河干丈勘明確禀覆核示 
[照料散勇]  
　　昨日上海縣黄大令接福建提督揚西園軍門來電内開有散勇四十八名附富順輪船到滬請卽資遣回籍等因因飭差役薛貴派夥役多名在馬頭照料 
[少尉騐犯]  
　　前者江北車夫顧春鸞控同業董三姦誘伊媳嚴氏捲逃中途敗露情急服毒殞命一案上海縣黄大令訊實供詞將董釘鐐收禁通詳各大憲批飭招解核擬辦理大令奉批之下諭飭承書繕寫公文並委典史蔡季卿少尉騐明該犯面貌以便申解昨日午後少尉升坐二堂命提該犯至案略訊數語飭仵作騐明面貌箕斗訊知係淮安府阜寗縣人旋命還禁候詳覆縣尊聽候起解 
[白晝行兇]  
　　洪長林窶人子也與杜金生及三福等人爲友昨日獨行至英租界北京路忽與杜及三福遇略談數語杜突出利刃向洪腿上猛刺血流如注倒臥通衢比巡街捕至則杜等己逃逸無蹤遂將洪舁入捕房備告一切捕頭遣十八號西捕將洪送至仁濟醫館求治醫生察得刀痕甚深雖敷以藥餌不知能否無害也 
[刨棺疉見]  
　　虹口迤北有地名横樓者停放棺木不可勝數近有刨棺之賊施其伎倆旬日之内被刨六十餘口之多屍骸抛露在外摻不忍觀近處郷人因於晚間窺伺至前晚果見黑暗中有甲乙二人盤旋厝棺之處尚未下手急鳴鉦告衆鑼聲響處聚集百餘人四面兠拿約歴一點鐘時未得拘獲安得賢有司設法嚴緝庶死者得入土爲安乎 
[東生又出]  
　　江北人周寳恒由法界菜巿街崔姓車行内賃得未領捐照之東洋車一輛冐充包車日在西門外兠攬坐客以博蠅頭前日午後浦東人某甲唤坐周車議定由西門至虹口一往一來計小洋銀二角周諾之載甲至美界百老匯路裕泰皮箱店門首甲呼周停車遂一躍而下昻然入内店中人以爲主顧也殷勤接待甲自言我係西門外某公館僕役奉主人之命來此購買白皮箱十八口隨議定價銀四十兩言欲先取二口回與主人一觀如合意卽銀貨兩交今有包車在外爾可遣學徒送箱至西門外某公館我則另唤他車隨後卽至店中人不之疑卽遣學徒某乙取皮箱二口坐周車而去甲行甫數武復回店中聲稱尚欲購買磁器約需洋銀四圓可否暫借一用店中入慨然應允甲取之而出竟如黄鶴高　周拉車至原處停下乙令携箱往某公館周茫然不知公館之所在乙謂爾係包車從何來卽可從何去周始愕然祗得將冐充包車情事和盤托出乙斯時情急計生誘周拉之回店扭入捕房據情聲訴捕頭詰其騙子面貌聲音年歲周歴歴言之捕頭謂必朱東生無疑遂將周暫行管押派包探倪順泉傳車主崔某到案以不應將未捐照會之車租出致生枝節罰出洋銀二圓半充公周旣被騙奔馳一日分文未得不子深究卽行開釋復遣各包深嚴拿騙子到案以憑送究 
[不煩越爼]  
　　湖北人吳松亭托十六鋪元豐恒羊毛店向日本商人購買縐布一百八十餘疋約值洋二百元裝至漢口銷售兌换猪毛來滬寄鴻安淺將提貨單交羊毛店托代賣出之後將布欵扣除餘銀找給不料吳松亭聽從同郷人吳子峯唆使牽出葉姓認作猪毛之主同吳子峯屢至羊毛店索討提單當被十六鋪北局押逐出境前日吳又糾同流氓數人將羊毛店主拉至法捕房控訴捕頭以事在租界之外不煩越爼代庖命一併麾之使出 
[轉危爲安]  
　　前晚美界新記浜路某整容店主偶緣細故與妻某氏口角旋肆毒毆妻大受厥虧潛購紫霞膏吞之以圖自盡俄而毒發經其夫雇人送至同仁醫院求治幸受毒未深得以救活然亦險矣 
[英廨會審]  
　　德商禪臣洋行控華商何恒昌裴永昌各花行不交棉花一案被告業己投案候訊屠别駕遂照會德領事定期於昨晨派佛繙譯蒞廨會訊禪臣洋行帶同買辦陳永兆到案供稱行中曾向何恒昌定購棉花三百五十擔裴永昌定購棉花六百五十擔至今逾期己久遲延不交但此項棉花係由各機廠託購現在外洋要貨請飭交何恒昌供監生之貨均係代禪臣定買當時陳永兆欲向監生定買棉花監生答以行中之花均己售去後陳再三託監生至别家代賞遂向裕泰定二百五十擔查姓處定一百擔現在郷間缺花情願略貼其費别駕謂旣願貼費何不向别處買來交貨之爲妙乎答實因無本之故旋有裕泰之夥投案供稱目下郷間實因缺貨小號目下己經閉歇亦願略貼虧銀裴永昌供與相同别駕問願貼若干答稱實在吃虧不起只能略略貼償耳買辦陳稱日前花價尚未大漲曾經勸伊等每擔貼銀三錢俟洋人另向别處購買伊等不允現在每擔須漲銀二兩有奇務請飭令交貨别駕曰能交貨則准其子限交保否則惟有押交何等情願管押均稱不能交貨中西官互商上下遂著將何恒昌裴永昌裕泰三夥均押令交貨 
[美界捕房紀事]  
　　積賊周炳蘭獲案懲辦己不知次數矣前晚行至北山西路經包探石金榮查獲解入捕房捕頭詰問之餘周認竊某處某姓家東洋車三輛乃命押候解送英公堂請究○前晚甲乙二流氓與電燈公司管燈夫某丙在西華德路互相格鬥經二百五十六號巡街華捕一併拘送捕房捕頭以其事起無因不予深求一併斥釋 
[法公堂案]  
　　法界火災己紀昨報事後包探將起火之同盛米店夥周華卿王成祥拘入捕房昨禮拜二堂期偕同鄰居陸稿荐店夥祝阿順解請鄭大令祁繙譯會判周王二人同供在同盛米店爲夥當起火時小的等在樓下午餐據外人云爾家樓上火起赶同出店上樓往視勢己不可嚮邇大令問火從何起供在房内起飯灶設在披屋店中共有四十餘人大令謂旣有許多人當起火時何不出力援救二人同供援救不及又問店主何在供住郷間店務由連錫春經手其時適在南巿買米未回質之祝阿順供與該店僅隔一墻火由該店前樓燒起大令與祁君會商著將周王二人押候查明復核祝阿順斥退○邵中才控張硯香領洋避匿鄭大令准詞出票至城内二十鋪協同地甲拘提先將張之姘婦岳氏拘獲爲某孝廉某茂才等霸阻岳氏乘間逃逸旋又在原處拘住昨日堂期傳同原告邵中才解案請訊岳氏供稱名阿二住英界公平里與張硯香同居並未姘識自上月十六日出外未歸不知去向據云此洋並非張取大令問邵爾之憑據何在供稱同謀天福戲園茶房生意等洋二千六百元小的名下四股有半惟戲館中由張出面總之張硯香不應收領此欵尚須找出洋十三元有奇大令謂如此鉅欵應有合同何得率意鹵莽邵稱小的實受其愚大令著將岳氏押候張硯香到案復核邵中才斥退○萬安樓茶房王元成等控縫工胡錦昌竊衣潛逃一案迭經訊供昨日堂期包探傳齊人証解案翁三多供四十六號巡捕見抽屜内有當票一并取出以後無人進内邱開泰供當票在茶館内五人共見保人夏阿順供與順來在升和樓茶館等候伊等五人同取當票檢出店姓原物持往贖取大令謂爾不在塲事不干己因何在茶館等候檢取供與顧小仰親戚由順來托小的作保又與順來代措洋三十六元再有五元湊成四十一元料理此項大令謂劉濟川等尚不肯湊錢爾事不干己反肯出錢 
 
 

Page 4

 
 
難保無串同情事胡錦昌現逃何處爾必知之著押候提順來到案再核翁顧邱陸一并還押○曹梅卿控王步雲將租摺抵銀另造僞摺搪突一案經大令訊供押候十日内措繳昨原告投案求追王步雲供求恩寛限待郷間母舅來申向主人商懇陸續拔還賈求追假眞摺王供共押三處己屢次矣向由房租除扣此次實被友人連累所致大令著覔本租界的實保人人銀兩保限五日内赶緊理楚延于追比○楊祥記玻璃店主楊子祥偕永泰祥店主楊永康控同業韓子卿將破碎玻璃調换一案迭經大令訊供昨日命帶案復訊二楊投案求追聲稱有韓子仁包庇一味狡展質之韓子卿供同行商議俱云照單出貨並無不合大令謂爾將價低之貨調價昻尚敢任意狡辯况限期己逾著赶緊清理韓仍執前供大令怒命押候追比○顧玉山控烏松林欠銀六百餘兩置買新關舍缺一案於上月十九日堂期經大令訊供限十日内清理旋經趙濟川保出延不清理原告投案求追聲稱烏保出之後將小的拉至城内硬欲交還棧單與田單求向保人究追大令著冉限一禮拜赶緊清理如逾限惟保人是問原告叩謝而退○春裕成茶棧夥汪錫奎投案禀稱住天主堂街被竊賊高阿金挖門而入竊去水烟袋三只當塲拿獲尚有同黨一名在逃未獲解案請訊高供同黨名小張向開客棧現住英界大令著押候枷號一個月責一百板贓交失主○包探禀稱黄長生誘領教中女子奉飭拘提解案請訊黄供小的之友張全行在王瑞興香店爲夥因向小的借洋八角女子並非小的領出求恩明察大令問張全行何在供求交保出外找尋到案大令著押交的實保人限卽日交案延干追比○米章承禀住西門出外贸易被同郷人張俊庭來家僞稱小的有訟事騙去中堂畫幅及衣服銀洋開單呈請究追質之張俊庭供與米同是回教中人中堂一幅其母因價值昻托帶至山東小的在此帮傭不能取回大令著押候枷號半個月期滿比追○包探禀稱王德發竊取棉被一條當塲拘獲贓己交還失主解案請訊大令著押候笞責一百板○包探禀稱昨日火塲拿獲圖刦之沈阿桂解案請訊質之沈阿桂供在三茅閣橋設攤往餅攤上買糕不敢圖刦大令謂當塲拘獲尚欲抵賴姑念圖刼未成著押五天以儆○包探禀稱奉飭往拘倪小林被趙利餘慫令走脫兹將趙解案請訊趙供開包飯作與倪親戚大令押候提到倪小林開釋○傭婦魏王氏竊取姚公館金飾兌洋破獲經大令追齊贓洋傳失主具領昨命帶案掌頰一百下交的實保人○萬安樓執事劉濟川呈繳罰欵洋十六元尚少四元大令命存候補繳充公 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣示照登]  
　　欽加運同銜特用府補用直隷州松江府上海縣正堂黄爲出示曉諭事據紳董王宗壽黄鎭心楊廷泉施則敬黄崧生郭裏珠朱其蒓秦榮光周希濓沈錫騏喬永脩　貽潤徐黼昇湯學釗楊孝　曹驤等禀稱本邑浦東三林塘鎭北楊師橋附近有一古刹曰崇福道院中供元天上帝像凡水旱疾病禱祈輙著靈應据郡邑志載賜額於宋宣和元年前明嘉靖三十八年重修有奚按察良輔所撰碑文今尚可考迨至本朝亦頻加修葺數百餘年古蹟得未　没乃近年以來失於修理竟至屋瓦不完今歲見大殿棟樑朽損加以風寸飄摇勢必全行坍毁董等再四籌議一面勸捐一面先將大殿興修恐有無知愚民藉端阻撓或有乘間偷竊料物情事環求示諭並飭該圖地保隨時照料外合行出示曉諭爲此示仰該處居民人等知悉現由該董等募捐興修崇福道院如有棍徒及無知愚民藉端阻擾以及偷竊物料情事一經該董等指名禀縣定卽提案究辦决不稍寛各宜凛遵毋違特示光緒二十一年十月十九日示發崇福道院頭門實貼 
[控訴匿妻]  
　　前日衛林泉扭岳父張全忠至上海縣署訴稱小的係本地人妻子張氏被岳父藏匿屢接不歸扭請訊斷黄大令諭令看管候訊 
[英晚堂案]  
　　陳炳忠與陸省吾因賣地糾葛一案前晚經屠别駕升座訊究陳供小的係本邑人有祖遺房地一所憑中陸省吾等出租與宏升柴行主某甲期以入年爲限詎甲將此房地轉售與殷恊興管業今有洋商有恒行主出面勒令拆遷當時小的與宏升做交易時曾向陸省吾等說明此項房地内有一方前曾出租他姓起屋居住須待期滿方可拆讓契上註明詎陸省吾等欺小的年幼顛倒是非代寫契據各異不同况小的除中費另酬謝省吾洋五十元今房價延宕迄今未能收清爲此情急將陸扭案求訊究陸供此事均由宏升行主一人所爲與職員毫不相干求大老爺嚴飭宏升赶緊料理實與職員無涉别駕得供判著陸省吾交保帮同料理延干取咎陳叩首而去○信大源等行夥陳渭良等控廣同興水菓行主蔡照五蔡禮堂虧欠貨銀遁　一案前日晚堂由屠别駕升堂訊理陳渭良供在信大源油荳行爲夥前與開設廣同興水菓行之蔡照五及開廣瑞安之蔡禮堂兩昆季往來交易至被陸續賖去荳油一百五十簍每簍約計價銀九兩共銀一千三百餘兩屢向催索始終誘約現悉蔡禮堂私自逃遁爲此將蔡照五扭求究追朱雲祥供小的在裕祥生米行爲夥羅川亭供小的在寳泰豐米行爲夥小的等共被蔡照　弟兄虧欠銀約計二千餘兩無著陳焕章供是陳同裕水菒行夥被蔡照五弟兄拖欠貨洋一百六十餘元環求嚴追蔡供廣東人虧欠是實惟　弟禮堂與股東唐眉初等現不知避匿何處乞明察别駕得供判將蔡照五交差押交蔡禍堂等東夥到案再行訊奪並著陳等自行在外尋訪　禮堂等　在下洛揀等皆唯唯叩首而退○前由包探張阿五拘解在途啼哭之女孩王紀子至廨屠别駕以該女孩凍餓情眞著償給棉衣一套交官媒安置待其家屬來案訊明給領在案前日有葛利餘者同妻沈氏扭馬昌林至案禀稱以馬誘拐養媳紀子藏匿等情别駕旋於前堂訊究葛同妻沈氏　稱小的等家在揚州現居閘北穿洪浜地方負販餬口養媳紀子前經逃逸後緝悉被江北人馬昌林誘拐旋卽尋回料上月下旬紀子又復背逃不知去向向馬理論非但不服反出言不遜爲此將其扭案求究質之馬供小的原籍江北現在南巿鐵毛弄開設水菓店前子見有女　王紀子在小的門首哭泣向之　詢據稱彼翁姑毒打逃出小的見而憐之當伴送至穿洪浜交明其翁葛利餘收管以後該女如何又逃小的實不知悉今遭葛平空誣訴别駕命將紀子帶案訊問據供因時遭翁姑毒打且凍餓難忍以致逃出曾被馬昌林領至小客棧内同宿一宵　供支吾别駕以葛不應平空朦誣判掌五十下沈氏掌二十下女孩王紀子交葛領回馬具安分結存查人証斥釋 
[英早堂案]  
　　昨日禮拜二輪應美副領事到廨會訊公堂各案嗣因易孟士君他他後久未派員到廨昨晨適有德商會審案件遂由德領事派繙譯佛爾克君蒞廨故捕房所解各案亦由佛君會判云○包探沈金隆禀稱昨有粤人熊錦泉投捕房控稱被寳泰裕祥新大陳同　等各家店夥率領數十人至伊店藉端吵鬧並被攫去帳房内之洋二千數百元等情請爲查緝嗣悉此人旨被各家控伊誑騙貨物銀三千餘兩今竟至捕房誣控因特送案請訊屠别駕據情商之佛繙譯以此案己經晚堂訊問將熊夥蔡照五等押交熊錦泉在案今旣由捕解送卽著歸案辦理○沈包探又解李杏卿到案禀稱此人前曾在西國妓女處爲侍者後因竊物經公堂懲辦昨日又至該妓女處索討工洋吵鬧送案請究西妓亦投案訴稱此人前因犯竊曾經懲辦可否以後令伊不得再來滋事質之李杏卿供該洋妓尚欠小的工洋一個月零三天故向索取不敢滋事求恩别駕判令管押七天具以後不再至洋妓處切結備查○積竊王富南前曾屢次懲辦今又來滬在虹口一帶逗留由包探倪順泉拘獲送究别駕略詰之下判令笞責五十板逐出租界○小工王阿慶王三洪沈慶才三人串竊馬頭上之馬脚鐵及芝蔴等件價賣與周仁林包阿雲爲此一併拘送請究王等同供不敢行竊實是摕艙積下求鑒周包則稱不知是竊贓以後不敢求恩别駕訊得二王係屬過犯判笞二百板沈笞一百　周包各罰洋五元○車夫周江記推車不愼撞攘祁阿三東洋車上輪船一個由七十四號印捕拘解請訊祁投案申訴前情質之周江記供推車度日窮苦異常無力賠償求恩别駕判押兩天○王得生不知在何處竊得錫燭臺一只經包探趙銀河拘獲人贓送究别駕詰問之下姑念王初次行竊判押四天○野雞妓女李阿巧在途拉客經三百九十九號華捕拘解來案李阿巧供蘇州人不敢拉客叩求恩典别駕判令管押兩天 
[申報舘協捩所經收順直山東河南賑捐十月甘一日十月廿九日止第廿五次清單]  
　　十月廿一日方顯逹洋四角○廿二日周昌記銅洋三元○廿三日謝筠亭潤寳洋二元○廿四日楊培之洋四元○廿五日松厦全盛來修竹子洋三十元○廿八日陳門高氏求病速愈洋十元高郵福興潤來勉力子洋廿元○廿九日隐名氏洋十元以上總共收洋七十六元四角銅洋三元 
[上海虹口元濟善堂八九月份經收常捐月想愼嫠捐清單]  
　　陳鴈記五十愿王岐記世愿鄭程先廿愿謝鑑記世愿梁日三廿五愿禮和帳房廿愿巢子餘二户廿愿　寳長二户十四愿殷裕泰五户廿五愿潤德堂十愿戚益齋十愿永義源十原至義居十愿華榮和十愿華榮昌二户七愿廣和記七愿讓德堂五愿梁秋生二愿裕祥庄三愿鄧崔氏三愿黄富饒二户四愿筆喇帳房三户八愿愼安堂滋源四户十愿禮發押三户五愿李芹香一愿右廿六户計三百三十九愿二個月計錢廿千零三百四十文另洽盛恆八九月錢二百文九章廿愿八月錢六百文怡珍十愿八月份錢三百文揚鴻寳三户廿五愿八月份錢七百五十文另九月二户十五愿錢四百五十文梁鎭海五愿九月份錢一百五十文麥桂澗堂百愿九月份錢三千文何日養四户十四願六七八月份錢一千二百六十元洗經珊二户八願六七八月錢七百廿文王禮堂二户七願六七八月錢六百三十文裕泰昶二户八願六七八月份錢七百廿文恭壽堂三户三願六七八月份錢二百七十文合共計錢廿九千三百九十文○陳可良洋四員備肇東洋二員鄭程先洋二員黄家詩洋一員廣泰祥洋一員全亨號洋三員震泰來洋四角陳鴈初洋二員聚昌號洋四角順興源洋四角長茂號洋四角升和號洋四角成昶利洋四角同春祥洋四角梁日三惜字洋四員又收八月份唐茂枝洋五員唐郁君洋二員韋文圃洋二員義成號洋一員怡如號洋一員文收六七八九月份唐藴輝堂洋四員吳敬堂洋二員吳春池洋四員唐冠興洋四員翁醉樓七八九月洋六元恆昌號九月份洋二角水增祥九月份洋五角　泰號九月份洋三角陳大生秋委洋五角愛香室秋季除被冐收外實收洋二角合共收洋五十四員五角○余明三恤一名八九月錢一千二百文高臥生三名九月份錢一千八百文麥肖齋二名九月份錢一千二百文麥逢源一名九月份錢六百文合共收錢四千八百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
