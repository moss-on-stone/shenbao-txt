# 1920 - 202 - 4917039

 

Page 1

 
 
   
 
 

Page 2

 
 
   
 
 

Page 3

 
 
時評 
[疑心（冷）]  
　　共和成立後之中國每於大局初定之際常發露一種可疑之點其初人不深信自後愈演愈近卒之而所謂疑者必至信而己此誠國家不幸事也故所謂疑者亦即國家不祥事也 
疑袁世凱自帝而袁果自帝疑張勲復辟而張果復辟此我所謂始於疑而終於信也此我所謂疑爲不祥之事而國家之不幸也今戰事初定而内外消息可疑之言雜出我甚願當其事者宣示其明白之態度一袪其疑勿使再貽不幸不祥於國家也 
[命令]  
　　七月二十五日大總統令王莘授爲陸軍步兵上校此令又令　陸軍部呈請授劉繼武張福興爲陸軍憲兵少校張福印爲陸軍步兵少校均照准此令 
又令　陸軍部呈請任命温璿玉爲暫編奉天陸軍第三混成旅步兵第二團第一營營長應照准此令 
又令　關忠和劉嗣榮均晉給二等大綬寳光嘉禾章蘇長靑晉給二等寳光嘉禾章此令 
又令　戴鴻功王連申均晋給三等嘉禾章張世銘胡恩普孫道毅均給予四等嘉禾章此令 
又令　王嘉澤晋給四等文虎章此令 
[専電一]  
　　北京電内閣尚未確定周不允卽來奉直亦無確切表示本日府再派員赴津接洽又奉張派王迺斌先來京本日可到張靳抵津後各有電來報告惟入京尚無期（二十七日下午五鐘） 
　　北京電奉直兩軍自佔領三苑後己與京奉京漢兩路線連成一氣（二十五日下午六鐘） 
　　北京電張景惠商准吳佩孚將第九第十五師攺編以奉直軍參加餉需仍由國稅支出（二十五日下午六鐘） 
　　北京電周樹模今晚可到署閣命令卽下（二十五日下午六鐘） 
　　天津電昨日外城一律未開下午四時半京津火車亦未開到化石橋奉軍總司令部己恢復原狀（二十六日上午十二鐘） 
　　北京電京奉路路己由各國派員押車現又决定實行干涉（一）占領京奉路重要車站（二）在不違背庚子所定之條項範圍（三）警告不可妨害或損害鐵路於中政府路權司要求在山海關及天津兩處預備修理材料（四）有欲加永久的損害於車站之重要機關及鐵路時各國可以共同對抗之（五）對路權司有派遣增接隊時要求預備必要運輸材料於山海關天津（六）要求保護電局并維電線（二十五日下午十一鐘） 
　　北京電外城仍緊閉僅啓二次京津火車雖通須歷十二小時可到（二十六日下午六鐘） 
　　北京電外城外散兵時有搶刦决令王懷慶派兵分駐西北軍除宋子揚一旅外餘均潰散（二十六日下午六鐘） 
　　北京電靳偕曹錕抵津集合直奉兩方意見先推張懷芝回京報告（二十五日下午六鐘） 
　　北京電曹氏弟兄對時局解决辦法均托王乃斌赴奉代達候張取决王乃斌有入閣希望（二十五日下午六鐘） 
　　北京電曹張仍推靳回行閣員主張攺組一部分（二十五日下午六鐘） 
　　北京電奉軍今午在西北司令部及航空處搜查所有文卷全數取去并捕劉某一人（二十五日下午六鐘） 
　　北京電奉軍昨抄航空處帶去主管員劉佐宸外間誤傳丁士源被捕（二十六日下午五鐘） 
　　北京電吳炳湘姚國楨因與姚步瀛案有關倉皇去職現姚等四人解京牽涉曾毓雋姚震奉張堅請窮治（二十七日下午四鐘） 
　　北京電奉直憲兵入城搜捕使團認爲違背互約妨害治安將提抗議（二十七日下午四鐘） 
　　北京電直派態度己明對段勢力根本鏟除（二十六日下午十一鐘） 
　　北京電昨今兩晚暗行戒嚴城内外大街空車不許通行大小車被軍人拉充公役較前尤甚（二十六日下午十一鐘） 
　　北京電警監更换防有反動直軍午後進城準備站崗因殷鴻壽係曹錕來單開保（二十六日下午三鐘） 
　　北京電新國會主本日閉會午由兩院開聯合談話會取决（二十六日下午五鐘） 
　　北京電安系人物今日假陶然亭密議（二十五日下午十一鐘） 
　　北京電曹錕在保定設京漢路臨時管理局以趙某充局長今晨奉軍搜查安福俱樂部（二十六日上午六鐘） 
　　北京電直曹通告京漢管理局下行公事槪作無效（二十五日下午六鐘） 
　　北京電陳文運呈報邊防第三師結束就緒候陸部接收（二十六日下午十一鐘） 
　　北京電南口西北軍尚存一萬餘人不肯繳械部派員往查（二十六日下午五鐘） 
　　北京電王廷楨不准西北軍通過居庸關故南口方面己發生戰事（二十三日下午四鐘遲到） 
　　北京電段芝貴昨夜半自德醫院移日本兵營丁士源匿怡和洋行朱深曾毓雋姚震均住日人家（二十六日下午六鐘） 
　　北京電田中玉敬電據密報某國規取山東計畫己整備完全乘勢將進兵代平内爭並佔山東請速解决免受外侮（二十六日下午六鐘） 
 
有事藉口代定内亂意欲佔據東省及津浦路請早息内爭以保國土（二十六日下午九鐘） 
　　北京電李思浩曾毓雋臨交卸時提去現欵四百萬交安福黨部充下届選舉費（二十五日下午六鐘） 
　　北京電交部次長亦辭職 
　　北京電吳炳湘辭呈己遞 
　　北京電奉省會敬電本年京畿旱災重以軍興現募欵購米二千石麵粉五千袋運京平糶（二十七日下午五鐘） 
　　天津電直軍要求懲辦段祺瑞·徐樹錚·曾毓雋·丁士源·陸宗輿·曹汝霖·章宗祥·段芝貴·倪嗣冲·張敬堯·吳光新·朱深·梁鴻志·姚國楨·王郅隆·王揖唐·李思浩·姚震·曲同豐·張樹元·傳良佐·馬良·李盛鐸·光雲錦·陳文運·衛興武·田應璜·屈映光·張敬湯·王印川·汪立元·袁翼·陳樹藩·李厚基等並没其家産（二十三日上午九鐘遲到） 
　　天津電寢日英文泰晤士報華北明星報上海密勒報編輯董顯光等往恒記德軍衣莊謁張作霖問派兵入關與曹聯合是否推倒安福或調停張云實係推倒安福以達中國統一繼問對段如何解决答此事總統自有主意問奉軍將來如何處置答安福解散後撤回奉天因段派殃民賣國故聯李純曹錕一致倒段以達統一希望吾等與段本以親近朋友爲國家棄私交派兵入京保總統問督軍制答事太重大不能預定此次風潮全國各督均表贊同惟唐繼堯無回電將來設法調停唐繼堯一致和衷共濟問直皖風潮之後仍有繼任軍閥否答各督不能作軍閥若作軍閥不能統一並希望内亂早平剗除公敵問關於吳佩孚如何辦法答祇與曹使聯合吳氏一師長耳武人不能干涉政治問帶來奉省鈔票如何辦法答帶來二百萬元鈔票一百萬元現洋退兵時將此項鈔票兌現以昭信用問此次戰事對於各國是否滿意答各國均好日本亦好或有破壞中立之處但係個人方面問對於總統有無關係答此次風潮之内並無别的祇有通信數次惟總統極欲保存段之體面問關於鐵路行車答設法將車及軍隊整頓維持一切問小徐現在何處答不知問邊軍内有日本軍官否答日政府態度極好惟奉省軍官非常注意若戰則東省有二十五萬軍隊八萬警察非勝不可問對於新國會如何辦法答無成見曹使日間來津會議各省督軍派代表討論人民代表亦可發論無論如何新國會尚有兩月期滿云三編輯遂於卽晚十二時赴保定（二十七日上午十一鐘） 
　　天津電奉直兩軍漾日所到者均係斥堠隊至兩軍大隊確於敬日始到南北苑奉軍二十八師駐北苑二十七師駐南苑共有兩旅人禁令極嚴己傳令决不進城至直軍開到者共有三混成旅卽王承斌蕭耀南閻相文所帶之三旅昨早均到餘馬廠西便門一帶至下午六時尚未到齊東海己派王懷慶慰迎奉直兩軍北京商民鑒於奉直大兵雲集皆表示歡悅態度並不似從前驚恐蓋因該兩軍迭有文告聲明入京宗旨卽爲保護元首與維持地方治安奉軍到南苑後擬解除第九第十五兩師武裝此問題尚未解决昨日國務會議因安福三閣員均未到遂由蕯鎭氷攺爲臨時談話會第一案卽討論奉軍開到南苑解除第九第十五兩師武裝問題結果由國務院致電張作霖請其電阻南苑奉軍長官勿解除該兩師武裝電己拍發未知能否有效向駐南苑之第十五師己完全遷移該處全歸奉軍駐紥（二十六日上午十二鐘） 
　　天津電邊防西北兩軍約二萬餘人由京綏路赴宣化府行至清河鎭被王廷楨軍隊截阻雙方己准備開戰當經邊防軍將領電話報告中央東海遂傳見王懷慶令速到清河鎭排解王於上午三點半出京至十二點回京下車後卽到公俯報告據云王廷楨謂事先未接邊防軍電告亦不知該軍到何處去不得不截阻現下雖不至開戰然欲邊防軍通過該處王廷楨仍未應允（二十六日上午十二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[専電二]  
　　北京電奉天拿獲之姚步瀛等十三人從犯就地懲辦首要解京（二十五日下午十一鐘） 
　　天津電張作霖昨到津約曹錕先接洽後一同入京曹允卽來（二十六日下午十鐘） 
　　天津電江蘇李純有急電至府院略謂停戰令業經頒布而馬良一意孤行攻陷德州有直窺南直之勢馬良違抗元首命令殘民以逞蘇省爲救援魯民起見將爲相當之應付己命張文生準備軍事待令援魯幸請從速停止馬軍否則不得不執保衛津浦線之手段出兵赴濟南等語政府接電後當卽覆電令其暫緩進兵同時電至田中玉云馬良所部雖係邊防管轄旣經駐紥魯境應由貴督督率務希嚴令該部萬勿進攻以免蘇督出兵抵禦並己將李純電錄致田氏閱年（二十六日上午十二鐘） 
　　濟南電馬良請省議會長王朝俊商會長劉向忱赴德縣求和馬師己由德退禹城戰事己息（二十七日下午一鐘） 
　　天津電馬良己退回德州魯省拒其回濟（二十六日下午十鐘） 
　　天津電洛陽段軍己由務軍包圍擊散（二十六日下午十鐘） 
　　天津電廊房宋子揚一旅逃至通州己由陸部派韓麟春接收（二十六日下午十鐘） 
　　天津電傳衣佐仍拘在省署（二十六日下午十鐘） 
　　天津電曾毓雋所雇備逃之輪船一艘在大沽被曹扣留（二十六日下午十鐘） 
　　北京電鄂王電通城十一師業令移駐武勝關一帶由鄂軍接防並令安武軍移駐孝感監視張部嘉魚亦由鄂軍接防（二十六日下午九鐘） 
　　北京電吉報日軍又增加二道溝現駐日軍八百餘頭道溝駐二百餘又威埠撤兵意欲據烏蘇里口組政府（二十六日下午九鐘） 
　　滁州電寢日津浦車僅達泰安（二十七日下午十一鐘） 
　　滁州電魯第五師響應直軍與商旅夾攻馬良馬良挾有大砲六十尊彈極足羣疑係某國人接濟（二十七日下午十一鐘） 
　　香港電財廳擬設廣東省銀行本五百萬分五萬股公二萬商三萬經呈督長咨軍府通過（二十七日下午四鐘） 
　　香港電滇訊唐删日邀李烈鈞褚轉成等會議决將國會軍府移重慶由李先往布置己電楊庶堪籌經費粤國會軍府接訊己籌對付（二十七日下午四鐘） 
　　香港電伍存先施關餘三十萬審廳昨照缺席判决准財部向先施提取存各銀行百五十萬與四月分五十四萬八千亦歸財部所有（二十七日下午四鐘） 
　　香港電軍府消息粤桂湘贛鄂蘇直豫有新八省同盟爲統一張本說（二十七日下午四鐘） 
世界路透電 
[俄波戰和之新形勢]  
　　二十六日華沙電新任波蘭總理發表宣言書曰各國軍隊現協力保衛吾人祖國當知吾人之戰乃爲權利起見波蘭政府忠守聯盟將盡其能力以得協約國之輔助云 
　　二十四日倫敦電過激黨無繳電稱波蘭請求議和己由勞農政府許可勞農政府己命敵司令商定開議地點 
　　二十四日巴黎電莫斯科無線電稱紅軍己奉總司令之命令開始撤退 
　　二十四日柏林電駐柏林勞農政府代表柯泊氏今日宣稱俄人决不攻入德境俄國不欲以勞農制施於波蘭波蘭將爲俄德問之經濟津梁云 
　　二十六日倫敦電俄波兩國將於七月三十日在巴拉諾維斯支地方開始議和雙方即於是日休戰 
　　二十六日倫敦電勞農政府照會英政府申明接受在倫敦與接界諸鄰國開大會之建議惟主張藍格爾將軍之兵須先降服勞農政府願擔保藍格爾將軍之安甯勞農政府反對英國中止關於恢復商業關係談判之行動此大約指里伐克英海軍司令不肯運送勞農代表至英而言過激黨目下更變態度說者謂因列寗氏與齊吉林氏主用和緩手段之故俄國牒文業經發表内責波蘭兵虐待俄民謂須加以懲治過激當將來與波蘭談判時所取之方針於此可見一斑 
　　二十五日倫敦電英相喬治法總理米勒蘭明日將在波洛業會同討論過激黨所提出協約國與勞農政府代表合開大會之建議 
[法叙之戰事]  
　　二十六日倫敦電法軍因菲蘇爾王軍隊攻擊扼守山隘之法兵小隊故己以大軍開入大馬斯叙利亞兵逃亡之際委棄砲九尊機關槍二十五架及戰時用具甚夥叙利亞陸軍大臣陣亡法兵死傷無幾 
[希土之戰事]  
　　二十四日雅典電各報宣稱希臘軍己佔據亞德里亞諾泊爾土耳其之總督己向扣克里斯退走希王卽入該鎭鎭中並未受損 
[英奥之外交關係]  
　　二十五日維也納電英奥兩國問之外交關係業己正式恢復英國駐維也納公使林特萊氏昨日呈遞國書 
[法匈之國交]  
　　二十五日匈京電匈總理台里基氏今日接見法國海軍大將福歇氏諸員福歇氏爲考查匈國現局及恢復法匈間商業關係之法國委員團主任 
[對土和約之簽字期]  
　　二十六日巴黎電法報宣稱對土和約大約將於星期六日簽約 
[英國職工代表之愛爾蘭談]  
　　二十四日倫敦電職工聨合會大會之代表今日往謁首相交出該大會關於愛爾蘭事之决議案首相謂新芬黨除絶對獨立外顯不願有所討論然絶對獨立乃斷不能討論之事總代表湯末斯氏答稱職工聯合會委員與愛爾蘭國會委員當可爲疏通愛爾蘭兩極端派輿情之媒介首相曰君所知或較余爲詳但以余觀之愛爾蘭事愈趨愈惡吾人不能任其長此不己故苟有願促成和局者宜速進行湯末斯氏於討論之後謂願再與受爾蘭職工聯合會大會接洽但請政府勿誤視職工聯合會大會爲無所代表之團體如政府能倚重愛爾蘭工黨則或能解决難題湯末斯氏言及波蘭問題主張 
承認俄政府並詢問英政府是否願與俄國立即開議首相答曰吾人邀俄人來此先討論東歐和局然後始可掃除各種誤會 
[各國近事記]  
　　二十五日比京電歐本與瑪爾米第兩處按照凡爾塞和約舉行公民大會解决前途其結果贊成附屬比國者居大多數 
　　二十三日西雅圖電海軍總長台尼爾氏近游阿拉斯加州歸來宣稱政府擬立即擴張阿拉斯加政府煤山之辦法庶使阿拉斯加將來可以燃料供給海軍與太平洋商船 
　　二十三日密爾華基電威士康辛州民主黨會議己舉前駐華公使芮恩施博士爲候選參議員 
　　二十五日巴黎電據倫敦電稱英相喬治氏之體氣殊令人大爲不安聞喬治氏之醫務顧問皆勸其立即屏棄各務從事静養 
太平洋路透電 
[北京政府之現狀]  
　　二十七日北京電昨晚命令取銷吳佩孚曹錕免職之前令曹錕今日赴津周樹模不允擔任總揆席近日閣員之罷免尚不礙及閣務之暫時執行現除海軍蕯鎭冰内務田文烈原任外餘皆代理財政潘復外交陳籙農商江天鐸陸軍羅開榜敎育傳毓棻司法張一鵬陳籙之名本列於安福領袖黑册中但目前趨勢似許陳仍代理外交總長蓋因外交人才不易得也 
[新國會自謀結果]  
　　二十六日北京電北京衛戍司令部將作爲張作霖臨時駐所兩院今日開會討論應否自行解散計到議員二百十人辯論頗烈卒乃延會未有結果奉兵一隊昨日搜查安福機關部抄出文件甚夥奉兵己正式占據安福部房屋 
[張作霖將來之懸測]  
　　二十六日北京電北京日報等華字報云徐樹錚與丁士源乘飛機赴蒙古在南口被王廷楨部射擊飛機砲所擊落均就擒云云但此說尚無從徴實聞司法總長朱深與西北邊防軍參謀長王式通昨在北京被捕不久將有明令任曹錕所指定之周維賢爲京漢路督辦北京親日派報紙皆嚴詞批評張作霖謂段祺瑞去而張作霖來爲北京政局之主腦與總統必無裨益並謂前清攝政王容袁世凱入京致成傀儡今東海之地位亦猶前攝政王耳云云但據張作霖方面種種消息張似有回奉之决心惟許多華人以爲張作霖未必肯長失鞏固在京勢力以争下屆正式總統選舉之機會也 
[英商游韓被捕]  
　　二十六日北京電安東消息英商沙氏於七月十一日入韓迎其由日歸東之眷屬未領護照旅行韓境約二十哩歸時爲日人所捕控其未領護照潛自旅行即收禁日獄且不許友人視之日人此種行動實背常例 
[日本議院之鼓噪]  
　　二十六日東京電反對黨所指爲假公濟私之三大臣皆各具書面答文提交衆議院謂所指各節全無根據秘書向議院宣稱覆文後反對黨島田氏請假以時日俾審愼考慮覆文然後發言政友會領袖小川氏提出緊要動議但反對黨知其動議目的在懲戒島田故即大聲呼噪使提議人不能終言會場甚形擾攘議長乃令暫時休會後重行開會時反對黨議員仍鼓噪不己議長乃不得不宣告休會至明晨 
[日本近事記]  
　　二十六日東京電今日衆議院開會時議長稱昨探悉日皇起居得悉日皇病勢漸有起色無庸惶慮云日皇將於明日赴日光 
　　二十六日東京電羅馬尼亞太子今晨乘高麗丸啓程赴美 
[俄國義勇艦之處置]  
　　二十七日上海消息本月八日上海俄領署遵奉駐日本杉津之俄國義勇艦隊經理員費杜羅夫氏訓令將泊於上海之俄船本蕯號等三艘拘留並將抗命之水夫九十三人船員七人逐出頃悉本蕯號現將開行於上海與日本口岸間其餘兩艘刻在楊樹浦船廠修理現費杜羅夫氏之代表與海參崴船公司董事在海參崴開議關於此兩艘最後處置之辦法所有被逐水兵己於上星期六日被遣回海參崴俄船水夫自七月八日被逐後並無騷擾舉動 
[公電]  
　　林葆懌等通電各報館均鑒段祺瑞毁法禍國植黨殘民綜其罪惡罄竹難書曩者丁己之歲憑藉威權虎視朝右舉國俶擾幾召覆亡推其禍始以嬖一宵小徐樹錚之故至挾逐元首解散加會破壞約法而不惜迄國會南遷護法軍起海内愛國之士羣起響應親離衆叛勢成獨夫乃不自反省更復採納僉壬武力征復之策援引外力借欵購械甘心賣國以殘同種蔑視直鄂蘇贛四省調停之旨背約棄信襲取長岳嗾使其爪牙張敬堯僭據湘督殘民以逞以憑藉外力之故明知軍事協定爲喪權辱國而堅執延期以把持和議之故明和王揖唐爲國人共棄而堅持不换近復稱兵近畿首挑戰釁以不許對内之邊軍内殘同種揆其始謀不惜亡國滅族以遂其一黨之私自丁己迄今兵連禍結國日以危民日以敝實段氏専横黷武爲厲之階而其黨徒徐樹錚王揖唐及安福諸逆助惡爲虐罪尤不赦今者奉直諸軍聲罪討逆大義凛然無南北之分皖直之見凡有血氣共表同情葆等頻年討賊立馬南疆鋤奸救國義無反顧用是率我義軍併力北向誓從諸公之後滅此國賊以奠邦基整旅待發掬誠請益惟我國人共速圖之林葆懌熊克武譚延闓譚浩明莫榮新叩馬印 
　　湖南全省國民大會通電各省議會商會敎育會農會工會學生聯合會各界聯合會各團體各報館曁全國國民公鑒吾國不幸内亂頻仍追原禍始實由安福系首領段祺瑞徐樹錚等作威作福専横自肆去年五四之變六三之舉我國人原期以羣衆之運動促彼殘暴之覺悟乃竟怙惡不悛恣行凶慝拘禁學生幽囚代表解散公圑封閉報館羣小當途氣燄彌天我國人固己痛心疾首誓與偕亡茲更私借欵械弄兵京畿幸討逆軍起義薄雲漢風聲所樹羣知向往我湘人特於敬日開國民大會到者十萬餘人當場議决五條（一）解散安福系嚴懲安福系首領段祺瑞徐樹錚王揖唐朱深曾毓雋李思浩張敬堯等（二）解散非法國會剥奪安福議員全部公權（三）取消軍事協定及中日間一切秘密條約（四）不承認非法借欵並清查國家歷年財政（五）鏟除親日派一致通過呼聲雷動咸願輸財盡力爲討逆軍後盾所望各省同志從速舉行國民大會同申義憤聲討國賊並討論組織全國國民大會辦法藉以解决國事救國救民在此一舉竚候明誨不盡神馳湖南全省國民大會叩敬印 
　　桑園馬良來電各報館鑒津保用兵魯當接壤風鶴傅播廛市震驚當經軍民長官會同商民以保境安民爲惟一宗旨良意極爲欣贊不料韓莊蘇軍斷我南軌駐德直軍斷我北軌交通驟阻闔省譁然即時分别致詢蘇軍認爲誤會仍約各保各境照常通軌而直軍堅持不讓並於沿河北岸挖掘戰壕着着進取大有伺機南下掃盪濟南之意商民惶惶環迫請命復援蘇議與商始終堅詞不理良不得己始以督軍命令率兵進堵仍商請暫回直境藉釋羣疑信使往還非惟不允益復增兵德州陵恩扼要密布甚乃架置重砲埋伏地雷蹂躪閭閻刦奪牛馬旣入我境又虐我民視魯民如犧牲視魯地爲佔領我方止守彼己進攻情理兩窮忍無可忍不得己於十八九日以强力驅迫出境沿途搶掠槪置勿較視彼己入直界我卽止兵勿追俾得全師而還用顧袍澤之誼現方整旅臨邊静候命令如能各安畛域定當弗越雷池倘其仍肆詐虞祇有惟力是視誠恐遠道傳聞不明眞狀敬據事實撮告同人曲直有歸統維照察馬良漾印 
　　西北軍宋張兩旅長電各報館均鑒國家不幸政變迭興兄弟鬩牆殷憂何極當此民生凋敝之際允宜共謀國是載戢干戈何能再事紛擾敝軍駐洛以來惟以訓練爲事此次攺隷陸軍部管轄奉令之後軍心均極安謐日前雖在洛陽附近小有調動亦第爲維持地方秩序起見並無他意存乎共問所有河洛一帶直豫奉省各友軍曾經互相聯絡以資保衛現在軍隊業己籌劃調回原防惟近來謠言甚多誠恐遠道傳聞失實致滋誤會謹佈區區惟希亮察旅長宋邦翰張鼎勲率全體官佐士兵同叩敬 
　　蔡成勲巧電各報館均鑒比歲以來外交艱棘内政糾紛軍事頻仍財源枯竭國無甯日民不聊生推厥禍本實惟凶頑竊柄與安福系表裏爲奸陰謀百出厲階爲梗甚至操縱和議以阻撓統一巧立官制以擴張利權始以鼓盪閣潮終以盗弄兵力脅迫我元首殘害我同胞荼毒我人民蹂躪我畿甸窮凶極惡罄竹難書罪有攸歸法在不赦我同志諸公義師崛起津保合圍曲直之勢旣分勝敗之數可卜成勲介在戎行位居西北念敵愾同仇之誼切與衆共棄之懷况以庫倫一帶爲巨憝根據之地京張一路又敗軍潰退之途設有疏防誠虞漏網恐除惡之不盡將貽患於無窮成勲爲擁護元首計爲拱衛京師計爲廓清城社計爲保障西北治安計責任所在義無反顧是用聲明宗旨簡集師徒敬隨我同志諸公之後誓謁棉薄以報國家現令兵發南口與直奉聯軍聯絡一氣待命進止惟祈我大總統主持於上同志諸公提挈於前以根本之主張爲正當之解决安福必予解散凶頑必予掃除勿留涓流星火之憂庶收一勞永逸之效如果彼輩横生枝節難就範圍尚須武力爲之後盾縱令捐糜頂踵亦復匪敢告勞致於成勲寸心衛國天日可昭非忍操同室之戈實求去害羣之馬凡有宗旨一致者我當親爲同胞其或附和彼輩者我卽視爲公敵邦人君子幸普諒焉蔡成勲巧印 
國内要聞 
[張作霖軍隊抵京之消息]  
　　大陸報二十五日北京電云張作霖軍隊己圍繞都城使政治惡潮中開一新局面北京全權皆在張掌握中時局之最後解决亦由張支配之段祺瑞吳佩孚曹錕多人皆仰張之鼻息奉軍到京己引起民間自安福與直隷系交綏以來所未有之絶大惶恐城門悉閉雖紅十字會會員亦不許出入蓋恐張軍或段之潰兵入城也糧食運入現又停止各街半呈蕭條之象前門外商業興盛之區店舖皆閉門都城附近聞有小搶情事京張路南口傳來電話謂小徐兵士在彼等掠搶張作霖將有何種舉動雖華人亦猜測不定其派兵圍城一舉是否得吳佩孚之同意今尚未知張是否將與其餘直系開戰亦未知之惟張佈告民間謂不許奉軍入城安福諸領袖現皆避匿聞小徐己逃出京城又二十四日北京電云張作霖軍隊己抵京城之南郊民間頗有不靖之象店舖以奉兵搶刦爲慮聞吳佩孚與張作霖間己生嫉忌吳以爲自己衝鋒交戰而張則食其果張勲通電否認復辟之說 
字林報二十五日北京電云昨在南苑之第九師殘兵經王懷慶之調停業己解除武裝移往北苑據在途中見此殘兵者估計不逾一千二百人餘皆被擒或己逃散矣今日奉軍一大隊取道京張路向北苑進發以解除西路歸來第一師兵士之武裝衆料察哈爾王都統之軍隊與段方面各路之退軍在南口必有戰事今悉王懷慶從中調處戰事得免據奉軍參謀部人員云奉軍政策乃欲避免京畿附近之戰事故縱令段軍向北逃遁而不堵繫之此種政策之妙用今己顯然逃兵到宣化府後將見身處籠中張家口與南口兩處要隘皆有直奉兵扼守而北苑復有奉軍段軍將莫能退人蒙古矣王懷慶昨雖安撫段軍謂在宣化重行編制但恐係繳械遣散耳丁士源聞避居意使署曹汝霖聞庽六國飯店段祺瑞擬以使館街爲其着屬避難之所但自己則不願蒙辱托庇於外人之簷下也聞段憂慮過甚患病頗劇安福與日人方面傅復辟之說以期中傷吳佩孚張勲現己發通電以辯明之現有人推測直隷系領袖與張作霖問難保不生嫉忌但一般人意見以爲張作霖必入京掃清安福而助總統之膽以實行其攺革至於吳佩孚則以其每戰輒捷之軍隊可扼有京漢鐵路加以李奎元與馮玉祥之扶助當能阻遏奉督之野心張作霖允五日内到京又二十六日北京電云吳佩孚向中央政府提出之要求條件如下（一）廢邊防督辦處及其軍隊（二）廢西北籌邊使缺及其軍隊（三）幽禁段祺瑞於唐山以待國民大會之决定（四）懲辦徐樹錚曾雲沛李思浩朱深丁士源（五）解散北方國會與安福俱樂部凡隷安福部籍者終身喪失公權吳佩孚態度甚爲堅决安福己不作調停讓步之望 
日人通信社二十七日奉天來電云張作霖於二十四日啓程赴天津臨行時語有責任之某外人曰此次靳雲鵬來力勸余組閣余己謝絶内閣終當以徐總統同派之周樹模或以錢能訓組織之雖各省督軍皆勸靳就任 
 
 
 

Page 7

 
 
但靳己以段派關係固辭所請余入京之目的在援助内閣之組織及調停時局調停條件仍當維持段氏名譽同時罷免徐樹錚及安福系三總長並籌邊防軍之善後策余並無野心事事當奉總統命令以維持治安爲要務云云又北京電云張作霖雖曾發通電預先聲明决不准有一將一卒入京城但其憲兵從前日起己馳入京城首先查抄徐樹錚私宅以次檢查參議院秘書廳安福俱樂部及其他重要安福派首領等之私宅而直隷軍亦將憲兵隊司令部移入北京城内因此人心動搖又二十六日電云奉軍本日業將安福胡同安福俱樂部本部封上又電云今日以命令取消九日發表之曹錕吳佩孚等處罰令併發表權量任交通次長殷鴻壽任警察總監參衆兩院本日下午二時開聯合談話會出度議員約有二百十名關於國會自决方法有所協議一部主張允督軍等之要求自行閉會然多數不贊成之結果於法定期間内即届八月之閉會期以前决維持現狀 
[吳佩孚之要求條件]  
　　日人某通信社二十六日北京電云吳佩孚二十四日要求解散國會處徐樹錚死刑補給軍費人物採用權等又電云最近又一消息傳吳佩孚所提條件如左（一）取消邊防督辦處解散邊防軍（二）取消西北籌邊使解散西北軍（三）暫安置段祺瑞於湯山而俟國民之解决（四）收回王揖唐以下安福黨員之徽章併褫奪其公權（五）停止新國會（六）交出徐樹錚丁士源曾毓雋朱深李思浩拿辦叚芝貴吳炳湘傳良佐又二十七日電云徐總統接吳佩孚之要求條件後己答覆不能全允 
[北京通信（埜人）]  
　　開戰後四日之形勢直軍距京只三十里 
自十四日起雙方實行攻擊只此圍城之中謠諑紛紜眞確之消息不易探得而十五十六兩日公言等報又發似確非確之號外以此更不易明加以電信電話火車完全斷絶尤令人如坐井中然至今日而段軍大敗之眞相畢露 
欲言兩方勝負之數當先言兩方之兵力今依所分之三路記之（一）西路長辛店涿州高碑店一帶段軍取攻勢爲邊防第一師第九師直軍取守勢爲蕭糧南之一旅及另一旅（二）中路由固安至南苑之一路直軍取攻勢吳佩孚親率四混成旅進攻段軍取守勢爲邊防第三師（除去在姚村之一團）第十五師之半第十三師之劉旅（三）東路楊村張莊廊房一帶直軍取攻勢爲曹鍈之一旅及穆文善之一團段軍取守勢爲宋子揚之一旅及十五師之半 
西路之戰鬭十四至今迄未休止據個中人所述直軍曾詐退以誘敵十四日段軍人涿州空無一兵十六日由涿州進斜坡店下辛店等處直軍預埋地雷四處設伏而以少數兵誘邊一師前進比至預定之地點則地雷猝發伏兵四合又有由固安分出之騎兵包抄其後死傷者不下二三千人十六日下午直軍復將涿州奪去今日則琉璃河又入直軍之手段軍之主力己退守蘆溝橋以西五里之長辛店 
中路之戰鬭兩方軍隊之數皆不少故戰鬭之期間最長亦最猛烈十四日段徐諸人由團河入城移定國軍司令部於衛戍司令部即永定河側聞此數日之内戰事未曾休止且步步進逼段軍極以爲憂個中人云此路損失尚在西路之上陳文運己經受傷今日直軍己追至距南苑十餘里之集賢城 
東路直軍之兵力最弱而宋子揚亦屬勁旅徐樹錚又親往指揮故曾得勝仗聞曹鍈最实進兵己越張莊而將抵落垡第一日且以機關槍擊死段軍數百人然十六日則段軍獲勝曹軍引退但仍在楊村北倉之間京奉火車昨日即駛至落垡仍復退去今日則火車雖開仍未達津站但今日無戰事 
今日北京之驚慌爲開戰以來所未有下午二時以後永定門（在正南）廣安門（在西南）西直門（在西北）忽然下鍵歷二小時而始啓有謂十五師譁變者有謂潰兵將返城者嗣乃知仍以上述之原因城中當局驟聞西南兩路之驚耗驚惶失措以致於此東海當時即囑姜桂題王懷慶各派兵扼守城門防直軍兼防潰兵然十五師之一團變附直軍之事某方亦信以爲有然南西兩面之緊急則固衆所同認蓋北京之危己在旦夕矣 
某軍事家論此次戰役謂直軍取常山蛇勢首尾腹能互相應而東路之所以弱則徒爲牽制作用段軍雖敗而以不欲戰之士卒督迫之使不能不戰則其用兵之法亦有足多者蓋段軍欲於死中求生也不過直軍有後方之補充而段軍無之直軍久經戰陣而段軍之經騐殊淺故段軍終不能勝云云可謂洞中竅要矣（七月十七日遲到） 
[段派失敗之人物]  
　　段祺瑞見大勢己去於二十一日下午四時用手槍自殺當有衛隊向前阻止未遂致傷衛隊一人吳炳湘鑒於段軍潰敗殆盡己呈請辭職李思浩與朱深逃到某日人家一說朱深己將家眷安頓在六國飯店昨日朱尚在京其汽車原來之號碼己更换一新號碼蓋避人注意也曾毓雋現在六國飯店聞曾十九日尚追隨段氏左右頃刻不離二十日晨己失蹤聞虧累二千萬元所有帳目均己燒去矣段芝貴自十七夜回京後所謂受傷者非確段氏現在德國醫院聞患糖尿病劉詢己回京寓陳文運亦己避匿某處李進才亦回家徐樹錚昨晚先寓六國飯店嗣因該飯店請示公使准其住居否徐得此耗遂急由電話邀兩日人來同坐汽車逃往日本使館界外傳老段小徐李思浩曾毓雋朱深等己於昨夜（二十一）十時由京綏路乘車向蒙古潛逃隨同者共有三列車奉直兩軍己派兵連夜追趕云云非確信也徐樹錚先在廊坊督戰後見軍事不利於二十日下午乘専車回京上車時期形狀常敖狼狽經數人扶持上車而去又北京消息徐樹錚於前日臨去廊坊時與段氏作一决絶語曰請老師派人到戰地收學生的尸段亦爲之欷歔乃前夕徐樹錚仍回京即將其愛妾三人送至某國醫院本人行蹤遂亦不得其詳 
第一師與第三師未出發時皆不願到第一線作戰及至段祺瑞命令旣下派第一師爲前敵段芝貴爲總司令段到前敵時又攺派第十五師爲前敵因此兩師互爭至開戰時吳佩孚用誘敵計連敗兩陣十五師奮力進擊適觸地雷猛然暴發塵土蔽天十五師不敢前進而第三師反在後路開槍正混戰間吳軍之左右伏兵齊進將第三第十五兩師圍在垓心兩師死亡大半紛紛潰散途中見有火車懸段總司令木牌知爲段芝貴在車上預備逃亡該師以機關槍向車射擊而段芝貴急令火車向北京逃回沿路兵士數百人攔住去路擬向段訴說第三師從後射擊自相殘殺之事並質問段之調度無方乃段不問死活只令開車以致軋死多人於是軍心涣散皆以槍斃段芝貴爲誓段回京知衆怒難犯遂决計辭總司令之職 
[直皖戰爭五紀二十二日情形]  
　　二十二日天津消息云吳佩孚現率軍二萬人在琉璃河其馬隊則己到長辛店中路之安福軍盡數竄回南苑東路之邊防軍均向張家口而逃京漢路車輛均行調集於豐臺故站上所有軌路均爲車輛堆塞連日邊軍慌忙後退不問皂白見車即乘致馬匹軍械大砲車駕輜重糧草等皆紛紜倒置混亂不堪復加入由長辛店竄至之敗軍其擁擠狀况乃前所未覩凡滿載之車不俟掛足二三十輛即逼令開往北京西直門繼赴張家口等處昨晨有専車一乘由京至津乃徐總統所派出者上懸白旗令雙方停戰至豐臺爲段軍所止强令回京據保定消息曲同豐現在保定監禁自十七日始西路完全無戰事吳佩孚己返良鄕東路昨早（二十二）十點奉軍二十八師師長汲金純率隊進抵廊坊段軍聞風先逃己退出廊坊二十餘里故未接戰現奉軍己完全佔據廊坊 
另一消息東路己完全無戰事邊軍如潮而退奉軍在後追隨昨日廊坊己爲奉軍所得廊房以北一帶亦無邊軍踪影均於前夜在豐臺乘京綏鐵路北去中路前擬由固安長辛店蘆溝橋等出發進攻黄村及豐臺等之直軍刻己受命停進蓋其初目的原欲截斷邊軍後路今邊軍旣己盡退則此舉可以取消西路自十七日以後己停止戰爭直軍决不再進聞此方面戰事結果皖軍傷亡共二三千人當潰退琉璃河時方河水大漲又溺斃二三百人惟直軍方面爲數至少其傷亡總數約四百上下而己 
[德州戰事消息馬良己敗退]  
　　自德州被馬良佔據聯軍方面調兵進攻昨日（二十一）午前十點二十五分奉軍第二十七師師長張作相曁直隷第四混成旅旅長曹鍈·及衛隊長穆文善帶護兵將校以下二十五名向德州方面出發以便督隊進攻又聞奉軍己在滄縣設立兵站司令部所有應用之軍需物品卽在該地附近購辦以資供給靈便又聞奉軍司令許蘭洲於日前率領兩個混成旅由保定起程赴德州携帶軍糧子彈甚夥昨日己抵滄縣乘専車赴德助戰靳雲鵬姜桂題前日有電致馬良云馬師長鑒直皖交戰西路邊防軍己退至京師附近曲師長投誠交械陳師長受傷不能動作全部潰散伊等自認聽候處分東路奉軍大隊己到寡不敵衆人所共知總之此後無兩無戰争勝者讓步敗者認罪自無再行禍民之理望即收兵勿進聽候辦理决無加罪於執事之理今某等己出而依公理調停自有善方以處置之特此電聞姜桂題靳雲鵬哿印 
馬良所部之邊防軍第二師頗爲驍勇兵數旣足器械又豐故自十九日由黄河涯開始進攻一戰而陷德州佔據軍械局再戰而入桑園近復佔領安陵鎭前後共祇四日連陷地七十七里其勢亦云洶湧耳但就記者調查所得亦不過一鼓作氣不足道也查直軍商德全所統之第五混成旅内雖分爲兩團實祇僅足一團之數所有騎兵一營砲兵一營亦凑合而成以之比較馬良之邊防軍相去幾少五倍之數是以衆寡不敵惟商軍禦戰量敵進取逐步後退以俟援軍前日當第四混成旅馳至連窩鎭時曹指揮親往各隘查閱立令前敵守定己則將所有部軍四週分佈以待時機而奉軍第二十七師亦同時馳至聲勢大增至昨晨止全陣佈置己畢卽於午刻出發由連窩鎭南十里開始進攻是爲中路其左翼乃在于家集右翼在景州北一場激戰三面夾攻將馬良軍隊打至首尾不能兼顧然仍拚命爭持奉直節節前進至下午三時佔地不下十里馬軍沿運河南奔戰至下午六時十五分直軍大獲全勝即將安陵鎭完全克復深入魯界又十餘里時己入幕仍略爲休息將仍繼續進攻桑園戰狀如何容俟續報 
日人某通信社二十六日濟南電云曩攻陷德州之邊防軍二師乘勢佔領桑園與直軍對峙昨爲優勢之直軍所襲擊乃退却桑園直軍大舉直取德州邊防軍不支大敗退冋平原現潰兵繼續竄入省垣商民因此大起恐慌 
[包學淵等要電]  
　　致北方要人電包熊蔡莊諸君第一次勸段曹兩方停戰之篠電己錄前報茲再將第二電錄下北京段督辦奉天張巡閱使保定曹經略使吳師長賜鑒篠電以禍甚燃眉語多無忌想勿怪責學淵等之意以手足相爭敗者不必言即勝者亦寜能誇勝徒殘民命貽列邦訾笑而己公等皆主張有政府之人乃造此無政府之實外禦其侮痛何可言不揣狂愚謹戲下策今日欲佔先着祇宜以讓爲爭孰肯先自戢兵即孟氏所謂多助之至天下順之必矣古人有言知非者近是豈特皖直兩方面爲然即對於西南亦何莫不然九年以還弄權謀逞機智以致公無可布誠不能開諸公盍反其道而行之國尚有豸也盡言無狀唯善人受之包學淵熊希齡蔡儒楷莊藴寬再叩皓印 
　　致西南各要人電廣州岑西林南寗陸武嗚湖南譚組公電南唐蓂翁西南諸君子公鑒兩年南北阻梗皆由一派執見今時機己轉望公等急起直追勿持成見一家骨肉何不可讓倒懸待救幸速謀之餘詳函熊希齡王人文蔡儒楷包學淵莊藴寬同叩馬印 
原函如下篠電計達數年來南北搆釁比者連開南北自爭南方實情道遠不殫悉北方則近竟演爲事實在段芝泉爲人傀儡伊戚自貽唯補救無方淵等雖屬旁觀亦難諉咎今欲爲諸公陳者分崩離析己成烏託之邦乃民窮而俗益奢財盡而官奇富南北相峙或賴之以生隙或因之以圖財事實但執一方法律各譚偏面今則存亡繫於呼吸鷸蚌安忍再爭以諸公洞悉外情哀矜民命定不致堅持成見勿爲生死肉骨之圖果其甘屬他人不能忍尤含垢則淵等可不必言若猶思保我中華立於大地爲國者似無不可犧牲之意然當互開先讓之風間不容髮之時望急起直追母再躊躇滿志也（謹擬迂說二則）一曰戢兵以息民兵以禦敵今我國復何敵也卽防邊亦祇求人不我侵豈有侵人之略比年養兵之用非以肥己即以禍民前事彰彰人言如一倘謂無兵則民亂或言如現有兵何諸公果無利用之心肯立信用之幟裁之以漸安插有方祇須講求警察似内安可操券也二曰行儉以率衆社會驕縱極矣人人擁資仍復不自饜足試思居高位者若去官派不慕歐人表面行爲一身一家之衣食住需用幾何處處爲民事事求實行之有序非求一蹴之幾即有侮亡之友邦亦必因之以刮目况他山之助儘多也唯前二者皆後日之事今之所要在乎彼此能設身處地耳忍辱於一門之内互讓爲兆民之生吾儕年老則使强壯當之新進性躁吾儕仍當盡善導之責近日危症無非有己無人若肯犧牲己身捐除故見唯望存此垂亡之國活茲垂斃之民世界日進文明是非可徴公論諸公幸勿視爲迂談淵等泣血椎心聲嘶計竭望諸公平心聆之閉目思之肅叩公安包學淵熊希齡蔡儒楷王人文莊藴寬謹上 
[南京快信]  
　　李督齊省長會派温世珍赴滬歡迎美議員團 
軍警長官昨開聯席會議討論省防佈置 
省城因謠言不熄戒備加嚴下關渡江碼頭昨己安置機關槍兩架以防疏虞下關江中共泊兵艦及魚雷艇七艘 
李督擬調馮玉祥所部來蘇助防 
白寳山電告第一師成立司令部設徐州東關外 
田中玉電阻李督出兵攻魯李復集兵徐州爲固蘇防魯田中玉擬派員來蘇採米李齊以蘇省正辦平糶實無餘米接濟鄰省昨復電拒絶 
寗商會敎育會省農會昨復電全浙敎育會聯合會贊同組織各省區代表會議 
蘇督駐滬代表白堅武電告王揖唐將赴杭 
張勲代表惲毓昌今晨由寗乘輪赴鄂贛 
敎育廳訓令各縣知事嗣後各縣勸學員須由勸學所長呈請縣署委任 
財廳軍需孔急擬即派員分赴各縣息借冬漕 
地方通信 
[蘇州]  
　　靑年會委辦會結束蘇州靑年會委辦會二十六日爲第四星期結束期特假護龍街顧氏怡園開聚餐會所有委辦員全體均到先由蔣季和君請姚鐵心君報告己繳未繳之欵總數己得二萬三千九百四十四元所少僅一千零五十六元繼由蔣君請委辦會中可否將所缺之數共同認足以作圓滿結束當場一致贊成由潘委辦王委辦各追認一百元目哉安君追認一百元伯廉君追　二百元潘瑞靑君認繳二百五十元尚少三百零六元則山蔣龐二委辦公認後由蔣君宣言今日委辦會己算達到目的此後即請巴君擔任催收各户并建築上進行責任云云遂合攝一影以誌紀念而散 
　　蘇垣發現時症近日天時不正致人民多發生疾病或係寒痧或係熱閉又有一種似痧非痧之病發現時僅止頭暈肚中稍有反胃不及一週時即己不省人事無可救藥矣下鄕各處亦有以上諸症且又有一種爛喉痧症傳染甚速死亡己有多人云 
[松江]  
　　虐姑朦訴舊婁治二十圖寡婦戚陳氏日前因素日分居之寡媳戚方氏回家搬取物件被方氏扭入河内經戚陳氏之長媳陸氏極力救起事後戚方氏赴縣署喊騐經縣署調查情節審明誣控即按反坐例懲治云 
　　藥業競爭德醫生黄自雄新在西門大街組織大中藥房黄醫生即在内設立診所施醫送藥生涯號稱極盛現其附近之中英藥房亦急起直追請松江醫院主任醫生侯念言常駐診病並定每星期日施醫送藥云 
[揚州]  
　　舉行檢定敎員高寳儀江興東泰七縣第三届檢定小學敎員仍委託省立五師校長任孟閑爲委員二十六日起分科騐報名受檢定試騐者江都六人儀徴十二人東台三十七人興化二十九人泰縣十二人高郵二十四人寳應八人 
　　文運使接篆兩淮運使文龢於二十五日晚始由寗來揚接篆除具文呈報鹽務署暨督軍外並以奉李督委任代理兩淮鹾使名義通飭通泰海三屬鹽務機關查照矣 
[安慶]  
　　皖省驅逐張敬湯張敬湯將湘省潰兵移駐皖省皖民異常驚恐二十三日下午紳商各界各舉代表數人面謁聶省長請轉電拒絶聶答以余亦皖人豈肯爲禍家鄕湘省潰軍斷不令其來皖應請諸君放心云當晚即招張敬湯進署告以民意並陳說利害令張是夜束裝離皖一面出示曉諭藉釋謠言聞馬殷兩鎭使并均有電來皖絶對不承認張敬堯潰軍來皖特派得力軍隊五營來皖駐紥協同史旅長保護地方治安是張之計畫又失敗矣 
來函 
[崑山來函]  
　　自同福茂經理袁蘭聲明公呈臚列藍知事政績並未知情由方紳還揭破後縣署即派警到同福茂虚聲恫嚇一日之間竟至八次謂如不更正定將該店封閉袁蘭亭情急躱避縣署即將原呈中其次列名之小醬肉店費珊記主費阿三火傳到署聲言必尋袁蘭亭到案勒令親出手據并覔妥保始准暫釋阿三情極唯唯遵命無如袁蘭亭業經躱避無可尋覔縣署遂改變計畫密囑阿三如能登報更正當以相當權利酬報阿三一口應承遂經縣署擬稿交由阿三帶回蓋戳後専差到申登報此係七月二十五日之實在情形也竊查各商號臚陳藍知事政績恰在地方紳士控告之時且全縣商號僅十餘家而又純以欺詐哄騙手段强迫列名迨商家事後報告商會及地方人士情節披露縣署中又復强迫更正如此黑幕重生實屬暗無天日即此一端餘可槪見爲特揭穿以告我江蘇之留心地方行政者是非所在度終不能以一手掩天下入耳目也崑山縣商會農會敎育會同啓 
雜評一 
[終與安樂（默）]  
　　古人有言可與慮始而不可與圖終又云可與共憂患而不可與共安樂自來豪人傑士初若甚奮發有爲而終於失敗者皆以此故也蓋始與憂患之時氣易奮志易團結而一切權利自私之心尚未起故可與共之以圖事迨至終與安樂之時氣己衰志己涣散一切權利自私之念紛然以起互相爭奪意見横生人心遂因之而去前功亦因之盡棄矣是故觀人成敗者不在於始與憂患而在於終與安樂苟終與安樂時而其人之行爲一如其始與憂患時者乃眞謂之成功也然則今之直系豈　遽詡爲成功哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[十大公團對於時局之主張]  
　　嚴懲安福首要遣散殘軍勿用復辟案犯 
　　戰勝軍宜從民意速組憲法會議 
江蘇省敎育會等十大團體通電云各報館轉全國國民公鑒曹經略使·張巡閱使·李督軍·吳師長·討逆各軍均鑒此次奉直各軍會討安福惡黨宣言爲國民伸公義風聲所播遐邇周知乃大功垂成而公府尚主調停仍使是非混沌國民大爲失望且報紙又載請用復辟罪魁張勳之謬說非特大拂國民公意恐不免授惡黨以口實啓中外之驚疑我國民謹根據約法主權在民之規定表示主張如下（一）安福惡黨首要一律嚴懲其罪魁徐樹錚·曾毓雋等勿任托庇外人致逃法網請先通告各國政府該罪魁等均係盜竊國帑畏罪搆亂爲國民所共棄各友邦萬勿以政治犯待遇（二）惡黨殘軍一律遣散（三）張勲及與復辟案有關之人槪勿起用（四）戰勝各軍宜服從民意勿私政權勿借外力免蹈叚祺瑞覆轍（五）徴取國民公意從速組織憲法會議早定國家根本請一致主張以振國權而伸民意江蘇省敎育會·上海縣商會·通崇海商會·上海縣敎育會·寰球中國學生會·上海歐美同學會·中華職業敎育社·華僑聯合會·上海基督敎救國會·上海救火聯合會·感 
[再誌起用張勲說之反響]  
　　全國學生會致北京電云北京總統府國務院鈞鑒報載復辟禍首張勲有督皖及巡閱長江消息使此言果確益將加增時局之紛擾國民萬難承認望即將此念打消勿使實現中華民國學生聯合會總會感 
[王揖唐尚未赴杭]  
　　哈同花圍北方和議總代表王揖唐所設之辦事處所有會計·收支各項名目標題業己除去各辦事員紛紛結朿行裝預備他往會計員趙某衛隊長吳某暫不離滬昨某報載王氏赴杭一說據聞王氏尚未離滬惟先派隨員兩人赴杭與盧浙督接洽王氏卽在日内亦須赴杭云 
[李蘇督己准緩運軍械]  
　　江蘇李督軍前曾派専員來申向兵工廠提取砲彈機關槍運回甯垣爲防匪之用詳情迭紀前報茲聞何護軍使對於此項提械一事原無成見惟恐地方商民或有因此誤會故商請暫緩提運嗣又恐李督軍於此項械件待用甚急復於日前電至甯省有遵即照料起運等語旣而接李督有電以商民旣因此發生恐慌則可以緩運請即知會兵工廠謝廠長查照一俟大局定後當再運寗云 
[勸止遷移與查禁謠言]  
　　上海防守司令榮道一·駐滬海軍總司令藍建樞·陸軍部上海兵工廠廠長謝邦清等以高昌廟地方居民因惑於無稽謠言近日紛紛遷徙家室庸人自擾亟應禁阻故於昨日會銜佈告云爲布告事查高昌廟一帶爲海陸軍所駐地方並有兵工廠造船所各機關均極重要平日居民藉之保護何等嚴肅乃聞近日有一種謠言發生致人心惶惑遷徙不止殊屬有礙治安除飭軍警嚴密查拿造謠之人從重懲辦外爾軍民人等宜各安居本業切勿聽信謠言自取損失須知保護人民爲各官廳分内之事倘不聽官廳誥誡甘爲無賴者所誘自相驚擾一經查出亦有應得之咎各宜懍遵勿違此佈 
上海防守司令部以此種謠言諒係匪徒有意煽惑冀乘搬遷時肆其搶刦手段極應訪查造謠者從嚴懲辦故於昨日派員分投偵察如有在茶肆酒館妄談謠言者即行拿究惟居户遷移最足使人生驚昨日起己飭軍警查禁高昌廟之居民不准再行搬遷如違定當懲罰 
[張謇與蘇浙督軍往來電]  
　　致蘇浙督軍電南京李督軍·杭州盧督軍鑒頃聞津保間戰事未戢影響南方致江南縣鄕人民輒有一日數驚之謠聞自有不肖黨徒陰煽匪類冀擾地方以爲利此輩性與人殊自非正義忠言所能感動惟念蘇浙本唇齒相依之地友助與共之鄰公（坐鎭此間夙以保境安民爲職）（夙駐滬瀆素以維持保衛爲心）前者雙方誤會旣己解釋伏願追維袍澤共奠閭閻忽聽靑衣搆惡之言致釀蒼鵝出地之變或請會銜出示開諭兩省人民俾商市農野各安生業不勝戴德謹此電懇另函陳再致京電乞鑒張謇馬 
　　南京李督軍復電張季直先生鑒馬電敬悉津保戰事己將告終蘇浙誤會早經消滅迭經布告以安人心不肖黨徒陰煽匪類冀擾地方誠有如公所云者此輩志存禍國眞可謂性與人殊比經切實防緝連日所注意者全在坦白至純向以保境安民爲宗旨無論如何始終不變祈釋廑念爲禱函及致北京電尚未奉到知注並聞李純梗印 
　　浙江盧督軍復電張季直先生鑒馬電敬悉永祥自津保發生戰信卽以保境安民爲職志蒸日在浙集議宣布辦法八條己載滬報亮荷鑒及嗣以值此時局能保全一完善省區即爲國民留一分元氣擬照庚子東南和平辦法聯合各省發布宣言業於佳日通電鄂蘇皖贛閩五督並於馬日電知寗滬商會一體知悉共策進行祥之原電本日滬報亦經揭載以祥之愚總期商民各安其業勿信謠傳地方之官廳能有共衛之精神即有和平之幸福蘇浙唇齒相依尤應取同一之態度所有煽惑之言屏不爲動則宗旨具在羣謠自息不待文告亦可釋然用特電聞尚希察敎盧永祥養印 
[蘇社各股主任會紀事]  
　　蘇社自六月十五日開理事會後本擬七月二十八日開交通委員會規畫全省道路因時局不靖暫止茲於本日上午九時開各股主任會到者沈信卿黄任之·方唯一穆杼齋·黄伯雨·朱德軒·議决進行事務如下（一）調查股暫行規則議照原稿通過（二）調查事項及表式議調查各縣道里表加將來之計畫一欄又各表式下加備註一欄（三）徴集各縣地圖及志書（四）調查人員及旅費議暫定四人分爲四區儘九個月將六十縣調醒一周至十年一月底止所至按規定之表分别調查並徴集社員經費定每人每月薪水一百元川資約以一百元計實用實銷當推定方唯一·盧紹劉·劉雲亭三人又黄任之朱德軒二人分任一區（四須除去議會開會時間）（五）每星期會議時日議定每星期二上午九時召集在滬理事開職員會此外尚有出版講演各規則因時己過午留待下星期再商調查股會議定於下月九號舉行己分函知照矣茲將調查規則錄後 
　　調查股暫行規程一本股所應任調查之職務以本社章所規定之實業敎育交通水利爲範圍（或與上四項有連帶關係者經理事會議决認爲有調查之必要者本股亦應負調查之責）二本股調查之主要應以本社第一次理事會議决案本年應辦之社務先從交通入手爲根據其實業敎育水利三項當列爲次要（或有特别事故臨時變更由理事會議决指定何項者不在此列）三本股應分常任調查臨時調查（甲）常任調查暫定二人至四人其每年任事之時應以十個月爲率其月薪及公費由理事會規定之（乙）臨時調查無定額遇事實上認爲必要時應由理事會推舉或本股主任得理事會之同意臨時延請其應支公費亦臨時酌定四調查之所得應隨時報告主任由主任覆核送交編輯股或須彚總製至遲不得過半月五調查之所在地應先由本社函知六調查之報告經謄寫送交編輯股後其原稿應由主任存儲 
[預借冬漕之公函]  
　　上海縣沈知事致南市縣商會公函云敬啓者案奉江蘇財政廳派洪委員到滬預借冬漕　八萬元自陽歷七月底以前繳欵扣至本年舊曆十二月底援照歷届成案由縣署徴起漕糧儘先歸還計借六個半月每百元預扣利息六元實繳九十四地查本邑歷届預備冬漕向承貴商會認定鉅欵籌解足額此次奉令商借九年冬漕統計利息較上届爲優茲特専函奉商敬祈貴商會查照務希設法商借銀元二萬元儘陽曆七月底以前送縣以便彚解母作感盼 
[本埠近日之米市]  
　　本埠米價現在漲者仍漲賤者自賤涨者因無錫常熟等處不能輸出北帮米絶跡故價更硬而中關普通貨有秈米抵當即向買中貨亦必攙以秈米進貨者每有秈米雜和價必抑小故市上不能抬高江西秈米等一禮拜内到有十七萬餘包價僅八元五六角人皆爭買之是以市面不致十分上落云 
[火警防護搶米之佈置]  
江蘇水警第一區沈區長昨日通令各隊文云茲奉水警第二廳廳長快郵代電内開奉督軍省長效代會電開據代理靑浦縣知事陳良璐庚日電請轉飭水警防護縣屬各鄉搶米風潮等情仰卽查核辦理等因除逕電第二三五等隊一體遵照仰照電令情形從速辦理外仍着尅日具復等因奉此查此次搶米風潮先於六月中旬由靑嘉交界之黄渡一帶發生不數日而靑浦·而金山·而松江·幾至蔓延四境搶刦頻仍請派船彈壓日必數起實屬窮於應付茲經遵照電令將敎練處巡船三十六艘暫編爲甲乙丙三隊分派隊長龔國樑·巡官章弘毅·李連彪爲臨時領袖乙隊游巡松江金山兩縣境丙隊游巡金山奉賢交界各處甲隊以五艘游巡黄渡一帶以五艘游巡七寳蟠龍等鎭至靑浦重固附近内地責成第二隊派船梭巡其餘各處着承汛官警各就汛地分别防護以杜分擾而保治安除呈復曁分令外合行令仰該隊長即便查照廳令飭屬遵辦仍將辦理情形隨時具報以憑核轉切切此令 
[虹口臨時慈善團平糶紀]  
　　虹口西華德路臨時慈善團自舊曆六月初一起開辦平糶迄己糶去二千餘石每日一般貧民男婦老幼往糴者不下萬人擁擠不堪現己攺定上午爲男子糴米時間下午爲婦女糴米時間以清界限並有各界熱心份子在場監護秩序井然而發起平糶之莊魯卿君仍陸續勸募資金購辦米石以期糶至一月爲度云 
[珠玉業開辦平糶]  
　　城内候家路蘇帮韞懷常同人因鑒於米價昻貴同業作工之人每多貧苦粒食維艱特開會捐集鉅資購米平糶於六月初一日先行開辦每晨七點至九點在韞懷堂發售憑票每升計錢一百文持票向福佑路豐年米店憑票取米如業外貧苦之婦孺亦酌量發售云 
[滬學生會游藝會續紀]  
　　南洋烟草公司捐白米一百擔 
　　英美烟公司購券一百元 
昨日（二十七）爲上海學生會因平糶籌欵開游藝會之第二日下午七時半開會首爲該會第一義務學校學生之堆寳塔次爲國樂次爲愛國女學之火棍只見火光繞身閃爍如電演員之熱心誠堪欽佩次爲啓秀女學之唱歌次爲城東女學學生楊雪玖女士之鋼琴獨奏聲調悠揚手法敏捷次爲啓秀女學幼稚生之（勇敢女子）此係一簡短之戲劇叙一愛國女子爲國捐軀演員年均不及十齡而精神活潑態度自如誠難能矣次爲琵琶博士之琵琶獨奏次爲務本女學之新劇（醒了麽）大略謂遺産足滋子弟之怠惰心而誤其一生次爲張玉貞湯美鳳兩女士鋼琴合奏次爲靑年會中學校之雙雙簧滑稽中帶有警醒世人之語演來亦甚自然（按此節係該演員等熱心助此義舉臨時加入）次爲學生會會之新劇（誰之各）痛言家庭之黑暗社會之腐敗以致人民由自由纞愛而墮入深坑對於中國現在之社會家庭可謂對症發樂當場由南洋兄弟烟草公司捐香港白米一百石價值一千一百六十元學生會即贈以（胞與爲懷）四字之横幅一而英美烟公司亦由任矜蘋前往勸捐當由該公司允購觀劇券一百元聞明後日尚有中西女　新排之歐美歌劇明日有鄔挺生君預定包廂一間統觀演員與來賓皆深具公益心與互助心是非獨上海之貧民得其援助將來我國之能達到平等自由博愛互助之目的斯亦其發源也 
[荷英兩國領事調動之知照]  
　　江蘇特派交涉公署近准駐滬代理荷總領事虚而滿函稱奉本國政府訓令派丹意恩（譯音）爲駐滬總領事業經交替接任視事函請查照云云聞許交涉員前定本月二十八號宴請荷代總領事虚血滿昨己并請丹總領事赴案云又聞駐滬英柏正領事業奉該國政府命令他調遺缺以駐香港康斯領事調任昨己致函交涉公署請爲查照矣 
[南洋荷屬橋商之苦况]  
　　聯合通信社云頃據南洋荷屬蘇門答臘日里僑與國貨公司總經理謝聯棠通信云刻蘇島華僑商業日益艱難米糧食物爲荷政府收歸専賣己一年餘今白糖一物亦續行收歸官賣日用食鹽於産魚區域消路較多如岑眼亞比及望加麗等埠荷官亦收爲己自吾僑商貿易素以糖米油鹽爲大宗今四者己去其三加以年來百物昻貴致個人生活十分困難苟吾僑不思攺圖恐南洋雖大亦無吾人立足之地各處僑胞所開設之學校多賴徴收糖米等捐爲維持經費今該物己被荷官専賣捐欵等於無形取消致邇來經支絀較前尤甚因此影響僑學前途殊非小可云又蘇島現荷政府實行苛例頒　嚴厲法律限制華人入口凡由外入口華人上等客須納上岸費五百盾中等三百盾下等一百盾若生長荷屬之華僑作爲歸化殖民每人應服兵役三年云云 
[各輪船進出口消息]  
　　長江輪船昨日太古洋行開往長江之大通輪船出口貨裝有棉紗五十餘件香菌廿餘箱糖四十餘包香烟二十餘箱招商局由長江各埠來申之江永輪船裝來小麥三千餘包機器打包花衣二百數十件黄豆百餘包其餘爲各項雜貨怡和洋行昨日開往長江各埠之隆和輪船裝出洋布六百件黄白糖數百包餘均雜貨 
　　寗波班輪昨日招商局開駛寗波班之新豐輪船裝出黄米約五百石麫粉三百餘包紙烟四十餘箱肥皂三百餘箱 
　　烟津輪船昨日太古洋行開赴烟臺天津威海衛之通州輪船裝有小麥千餘包鋼鐵條一千餘件其中大半爲某國貨又有棉紗五十餘件肥皂一百餘箱酒四十餘壜餘爲鉛皮紙烟等雜貨招商局開赴天津烟臺之泰順輪船裝去出口貨有大宗棉紗二千數百件愛禮司靛靑二百三十桶又有南星靛靑一百數十桶中華廠大箱肥皂十四箱各書局之書籍六十餘箱紅棗五十餘件洋布花衣四十餘件紅皮十餘件各項雜貨千餘件怡和洋行之景星輪船本定昨日開赴烟津茲因昨日不及進口故臨時又攺緩一天定本日開發 
　　港粤輪船招商局開赴香港廣東之公平輪船昨日又續裝恒豐·公益·及溥益·申新·等廠大批棉紗二百餘件花生仁一百餘包肥皂一千多箱明礬一千數百包桐油一百件及湖北紡織局土布等百餘件 
　　外洋輪船太古洋行經理藍烟囱公司之Ａlcinous號連日在浦東啞子碼頭裝載大批菉豆係運往英國大約在八月四號放洋又藍烟囱公司行駛中國及日本香港之甯州號Ｎingchow大約下月十八號可以到滬十九號即開赴東洋怡泰洋行之格林厦門號於本日開往日本大約八月十六日還申十七號開還英國之倫敦又該洋行之格林茄爾號業於昨日從日本進口到申定本日開還英國惟須先往漢口天津裝運貨物云提督輪船公司之皮拿英號Ｂenoni從美國之紐約關來刻下己在途中約於八月十五號左右可抵上海二十號裝貨往波士登又有開撥曼ＣapeMay號同時亦可到申昌興輪船公司亞洲皇后Ｅmprdss　of　Asia號定於七月三十一號星期六由吳淞駛往温哥武Ｖancouver經過長崎神户横濱加拿大（維多利亞）等處 
[沙船遭風觸礁]  
前日下午本埠終日大雨同時吳淞口亦狂風暴雨勢甚猛烈有沙船孫生順號在滬承裝某布號之小布二百件及雜糧等貨擬開往福建甫經出口距吳淞不及十里被風浪激湍幾遭傾覆船中人驚慌無措失踪船夥三人船主耆民等謁力設法轉舵擬關至近灘業己不能爲力擱住礁石上船頭損壞水卽浸人貨品盡遭水漬昨日該船耆民邢春林趕回上海討救號主聞信立雇小汽船兩艘先往該處將貨駁卸再拖船身出險聞須損失六七千金云 
[津浦轉運公會之覆函]  
　　上海運輸公會接津浦轉運公會函略云前接貴會函轉仁榖等公所原函敝會業經召集同業開會集議當將該公所所稱第一條第一條兩條未荷完全同意茲再聲明如左查第一條提貨之時雖係憑單但客商往往有欠公司欵頃及中途遇險等事各行號憑單押欵公司實不能負責前函己詳母待贅述第三條提單己滿兩月當然作廢今旣變迪辦理應於滿期之前持單至公司照騐批註日期加蓋騐戳自係指到達地點公司查驗因貨物運到時客商往往因押滙未繳及因貨價低落故意觀望不肯向公司提貨故有兩月之限制今由公衆議定加限一月己屬通融如將逾期作廢字樣之提單槪行銷燬另印提單則是漫無限制未便照行茲准前函用再申復務祈貴會察核即轉函仁榖等公所云云該運輸公會昨己將原函抄錄附函轉送仁糓公所查照矣 
[友華銀行銀市報各]  
　　中美新聞社譯友華銀行二十七日報告云昨日倫敦銀價近期漲二先令又八分之一遠期漲二先令紐約銀價九五倫敦滙價三七九又四分之一此間定價金鎊五先令六便士金圓一○四日金四八半開市時市况不穏後因投機家售出甚多市况遂大穏定收市時金鎊賣出價五先令七便士半金圓一○五半日金四八又四分之一銀價之高由於印度繼續置進本埠尚無出口交易 
[景昌公司絲市報告]  
　　中美新聞社譯景昌華絲出口公司報告云據美國消息美國絲業界經濟及勞動上之困難尚未終止此間市面不活動有數種絲跌價中國機器絲市價特别大號銀一千二百三十兩特别號一千○三十兩中號九百三十兩土色絲上號三八○兩市號三六○兩察利絲上號七七○兩市號七三○兩 
[證劵物品交易所消息]  
　　上海證券物品交易所因證券部各項證券於三十日爲交割時期昨將元年六釐公債票辦法通告經紀人云元年六釐公債之交割以六月間己經中交　行付過利息者爲限曾經通告在案但六月三十號以後新發出之債票如經政府公報公布指定上海發息並由賣出之經紀人於交割時附繳殷實銀行擔保十二月間一期利息之保證書者亦可適用否則不能作爲有效又六月三十日以後所發之債票如代用現金時亦須附有擔保一期利息之殷實銀行保證書特此通告云 
[恒大紗廠行將開辦]  
浦東楊思橋鎭創設恒大紗廠己誌前　茲悉該廠房屋近將工竣曾在美國愼昌洋行定購之機器第一第二批現己運到第三批不日即可運滬中秋後該廠當可開辦並聞該廠開駛三林楊思滬江之恒大興小輪業己先行開辦矣 
[工商友誼會之規約]  
　　上海工商友誼會日前特開談話會當塲所議五條進行辦法曾見報端茲將該會之規約錄下中國人向來有一句（各人自掃門前雪莫管他人瓦上霜）的古話本無所謂合羣故所得結果不但公共事業墮落不堪即個人的利益亦因此生連帶的影響我們現在明白了羣與己是不可分離的是顯而易見的就拿我們做夥友的人講來眞如一盤散沙要是有羣衆的團結力亦何致如現在這樣子呢好在來者還可追因之特發起一個上海工商友誼會以冀達到所希望的目標左列規約大家應公同遵守（一）宗旨工商常識自由平等博愛互助提倡儲蓄興辦實業（二）人會上海全埠工商夥友無論貧富男女祇要保守宗旨均可人會（三）事業普及敎育介紹職業研究書報解放自由改良社會（四）志向保守人格不失信用聯絡感情堅恃到底永矢不渝（五）義務介紹會友犧牲精神繳納會費應辦會務各盡天職以上五條爲本會唯一目的同志倘有贊成者即來會索取志願書塡冩寄上海英界金隆街美倫里十二號通訊處倘如不能保守以上規約及信用者槪行謝絶 
[小件鐵匠加工資之磋商]  
小件鐵匠議增工資一事迭在富景軒會商未决因工匠方面要求每工資一元增加四角店主方面未允之故現由店主王裕興向同業各店往來商酌始允每元加洋二角五分計加四分之一並許以後如工人停做請假等時免貼飯膳之資工匠亦己首肯矣 
[奉賢蟲害之昨訊]  
奉賢知事孟廣悌昨電省道各署略謂該縣東一東二等鄕發見造橋蟲連日搜捕共積有六萬八千餘觔查此項害蟲發育甚速現當天氣炎熱不能久積請訊賜派員騐埋以弭害蟲而杜疫癘等情昨王道尹特派第一科員顔德清馳往會縣辦理 
[續誌黄浦不濱之命案]  
　　南市大達碼頭大甯小輪船船主史阿五（即史和生昨誤爲卜阿五）與該船大副陳才富二副忻善貴因指己歇庖丁樊阿根（即三狗）爲造謠破壞營業誘至該輪恫嚇毆擊俄又用繩將樊綑縛抛棄浦濱溺斃經水巡隊查知撥派隊士偵探前往查明事實飭十六舖地甲將屍看守着即傳同屍弟樊才狗屍姊金樊氏投報地方檢察廳請爲相騐等情己紀昨報昨日午後三時由熊檢察官蒞場相騐傳同水巡隊孫巡長詰問據稱死者樊阿根起初由船上大副喝去詰其因何造謠之事當向批頰一下樊不服向之還擊其時即由船上衆夥共同上前經陳才富令將樊之兩手縛住用柴爿毆擊脚踝等處呼聲甚慘當場雖由旁人解勸終不放鬆後即抛棄浦邊以致溺斃繼由屍弟等請求伸雪惟稱屍父住在北沙待追至後再求檢騐等語問官不准卽由蔡檢騐員騐得死者上身及脚部均有木器傷其兩手被用繩紥縛死後放釋故有繩痕當即塡格飭令屍屬具結乃該屍屬託稱未便専擅須待屍父母到後再行具結惟願代爲收殮請求暫免發封騐畢回廳呈復所有兇證陳才富·忻善貴·由水巡隊派警押送地方檢察廳歸案訊辦矣 
[江亢虎演說宗敎]  
　　日昨江亢虎博士在本埠孔敎會演講宗敎其演說稿原交如次余向不主張宗敎惟宗敎定義伸縮不一余敢 
 
 
 

Page 11

 
 
加以詮釋曰凡神權及迷信之宗敎皆不贊成之今試以孔敎比較他敎覺異點甚多而孔敎是否一般所謂宗敎尚難遽斷（一）他敎爲出世敎而孔敎則爲入世敎（一）他敎爲未來世敎注重身後或身後之事而孔敎則爲現在世敎（一）他敎爲神秘敎而孔敎則爲人倫敎（一）他敎爲他力敎而孔敎則爲自力敎故自狹義言孔敎决非如佛耶回等之爲宗敎自廣義言則孔子當然爲吾國文敎之大宗師特附會神權牽涉迷信則不可耳抑有進者各國景仰哲人保存古物與提倡自由思想攺造社會組織並行不悖中國近來新思潮之澎湃奔騰固可喜舊文化之摧殘破壞亦可憂宫牆鞠草經籍當薪滿目荒凉增人感喟聞外人近有代謀保存古物之團體此事似爲孔敎會中人所宜深注意也至余在美所設乃弘道會専爲西人演說中國哲學文化非孔道會合併聲明以昭核實云 
[檢定敎員試騐續紀]  
　　江蘇省第三路第三届檢定小學敎員二十六日始就本埠第二師範譽行三天己誌本報昨爲試騐之第二日聞此次考試各科題目尚稱便易以敎育國文算術等科最爲重要敎育題爲（人格如何養成）及（技能與智識兩科之分别）國文爲（廣韓昌黎師說）及（論文言與白話體文之難易）算學則試爲開辦小學之預算表一張他如歷史·地理·理科·博物學等皆每科四題至爲淺近手工·圖畫·體操·唱歌亦皆以紙律作答案惟圖畫一科須畫關於兒童恩物一種及意像荷花荷葉之毛筆畫一種云 
[寰球中國學生會之紀念會]  
　　静安寺路寰求中國學生會成立於一九○五年本年七月爲十五週紀念之期茲悉該會定於三十一日（禮拜六）下午六時在南京路大東旅社舉行紀念大會並歡送會董朱友漁博士赴美游歷由蕯桐蓀發給第九次徴求獎品日來會員之定座者頗多 
[取締收藏槍枝規則]  
　　上海縣知事接江蘇督軍省長公署訓令云據警務處處長王桂林呈稱窮查槍枝爲軍用物品非經官廳特許不應收藏乃因世界多故爲防衛關係購置備用不能槪禁然槍枝雖足以禦盗亦足以濟奸無業游民藉此以爲防身足恃往往流而爲匪若經轉售落於匪人之手更屬無可究詰禍患匪輕處長有鑒於此爲愼重軍器消弭隠患起見分别謹擬稽查各屬收藏槍枝並狩獵土槍取締各規則俾免流弊而便稽查如蒙核准即乞通令遵行前擬是否有當理合連同各規則開摺具文呈請鑒核指令祇遵等情並附清摺到署據此除指令呈摺均悉查核所擬收藏槍枝及狩獵土槍取締各規則係爲杜絶流弊便於稽查起見應准照辦仰候令行各屬一體遵照辦理此令摺存外合行抄錄清摺令仰遵照辦理具報此令 
附取締收藏槍枝規則第一條本規則取締槍枝辦法以不使槍枝落於匪手致生禍患爲宗旨凡各屬以公共防衛或自衛財産爲目的具有左列各欵之一者得收藏槍枝（一）地方團體或商會及公司經官廳核准成立有案者（二）住户有正當職業者（三）舖户資本殷實者第二條凡收藏鎗枝每户不得過五枝但遇公安上有必要時得隨時呈明理由酌量增益之（第一條第一欵不在此限）第三條凡收藏槍枝者應取具三家以上殷實商店水印保結按照左列各欵呈報該管警察局廳所長辦理（一）呈報人姓名藉貫職業住址（二）槍枝式樣名稱號碼及配備子彈種類數目地方團體或商會及公司應以正公文呈報母庸取具保結惟呈報時與住户鋪户均應隨繳照費洋一元印花稅洋一元第四條本規則應由警察局廳所完全負責該管警察局廳所長據呈報後騐明槍枝子彈與規定相符並無别情者即予編列號碼塡發執照並在槍枝上烙蓋火印一面塡人表册按月呈報本處備查第五條領取執照後如有變更或遺失時均應按照第三條另行呈報惟須將原領執照繳銷第六條凡收藏槍枝呈報領照後非有正當事由不准携帶非緊迫不得己時不准施放第七條與第一條之規定不符或第三條呈報不實者經該管警察局廳所長查明得酌予處分並將槍枝子彈入官第八條凡收藏槍枝者呈報領照後須孚愼保存如欲移轉時雙方均應按照第一條第三條之規定呈明該管警察局廳所方准辦理違者酌予處分並將槍枝子彈追繳入官第九條以上各條辦理情形每六個月彚報本處一次以便核報軍民兩署惟不屬本處管轄之廳不在此例第十條本規則奉准後通令遵行如有未盡事宜得隨時請示辦理 
取締狩獵土槍規則第一條本規則凡收藏狩獵土槍者均須遵照辦理第二條狩獵槍枝以製造之形式則於軍用品者爲限第三條呈報狩獵土槍應取具三家以上殷實舖户水印保結依左列各欵分别呈報（一）呈報人姓各藉貫職業住址（二）槍枝名稱號碼槍枝數目及備騐圖形（三）附帶子彈藥品數目第四條經該管警察局廳所長核淮後發給執照交本人收執呈報時應聽繳照費洋一元印花稅一元第五條領取執照後如將槍枝贈與或轉售他人時應將原領執照繳銷另由接受槍枝之人依第三條之規定呈報第六條凡收藏狩獵槍枝呈奉核准給照後將所領執照遺失時得呈明原照號數及呈報之年月日槍枝之種類形式呈請補發如核與原案不符時得今其依第 
三條之規定另行呈報第七條凡代他人寄存狩獵土槍者應將寄存之姓名職業住址仍依第三條辦理第八條凡呈報領照後非狩獵塲不得任意施放第九條違背本規則者一經查出或被告發有實據時得酌予處分第十條以上各條辦理情形每六個月彚報本處一次核報軍民兩署惟不屬本處管轄之廳不在此例第十一條本規則奉准後通令實行如有未盡事宜仍隨時請示辦理 
[浙省乞賑之函電]  
　　本埠中國義賑會濟生會等各兹善轉體昨接杭州財政廳長電云臨海温嶺黄巖寗海縉雲麗水等屬水災極重待振孔殷己由敝廳籌撥一萬元派員散放然杯水車新恐難濟用此外海寗紹興等縣亦同時振災諸公關懷桑梓懇就會中撥欵或另行代募交廳轉發各屬支配以惠災黎不勝叩禱之至杜純宥印 
中國濟生會昨接浙江會稽道尹黄涵之函云昨夜接奉復電敬悉一是此次舊台屬水災大略情形己於二十四日函達諒荷台察被災各縣弟己電令先放急賑惟災刼之後屍體飄流易釀疫癘掩埋防疫一切尤賴慈善家之著有經騐者前往辦理方能應付得宜至災情輕重現在己令各縣切實調查一俟報到即行奉告務請迅行開會集議先爲籌辦並將計畫情形隨時見示母任禱切 
[彚紀各學校消息]  
　　東北城商聯會夜校東北城商業聯合會附設第一商義務夜校昨晚七時在福佑路安仁橋點春堂補行暑假禮來賓如汪醒齋李恒林張玉　戈朋雲等百餘人由張志鵬趙揭升等招待其秩序如下（一）振鈴開會（二）張志鵬主席報告開會宗旨（三）敎務主任陳天生報告校况一切（四）全體向國旗致和敬禮（五）張志鵬（代表該校校長趙景忠）致訓詞（六）敎職員陳天生致勉詞（七）勤業女師範校長朱劍霞女士代給憑獎（八）來賓朱劍霞女士與李恒林等演說（九）學生讀致謝來賓及聯合職會員詞（十）學生謝敎職員（十一）主席致謝來賓（十二）學生表演魔術（十三）雙簧（十四）滑稽談（十五）燄火（十六）茶點振鈴散會該校現有學生四十五人成績甚佳暑假後尚擬設法擴充也 
　　新閘義務學校新閘商界聯合會義務學校於昨晚七時宴董事於一品香大廳由胡鑑人等招待蒞席者二十餘人首由會長兼校長胡鑑人主席報告本會與學校成立以來迄今一載一切經過情形及學校成績幸諸董事等熱心贊助逐漸進步惟本校範圍旣大學客又衆一切開支較大故目前收入之欵仍然不敷所出請諸董事等討論進行方法以冀永久繼由王茂卿提議大致謂會務學校進行有方成績卓着爲永久計非籌基本金不可募集之法當共同擔任每人分認一百元以上多多益善衆皆贊成次由許筱甫發言固結團體創辦學校煞費苦心無論如何當努力進行詞語懇切沈宏奎凌善元主張籌募基金期限約兩月内告竣後由黄肇忠提議董事等旣熱心於前各職員亦當追隨於後應分任募集以盡義務衆皆贊成末由主席宣言諸公熱心贊助慷慨解囊本會前途實深欣幸遂舉行西餐宴畢由主席答謝董事而散 
　　廣肇義學廣肇公所設立之廣肇義學由第一校至第八校及半夜義學女學等人學生一午五百餘人昨日（二十七日）在廣肇醫院大堂行暑假休業禮蒞會董事評議員及同鄕等約百餘人開會秩序如次（一）開會（二）童子軍奏國樂（三）女學生唱國歌唱英文歌（四）監理馮少山主席報告本學期内學生成績并宣布本暑假期内添設補習班各學生須於每晨七句鐘至十句鐘入學補習以惜光陰而增學業（五）酬贈義務女敎員卓女士顧繡紀念品（六）監理　守華致訓詞（七）女學生唱畢業歌（八）董事胡耀廷給憑給獎（九）童子軍唱英文歌（十）茶會（十一）散會 
　　北區公學海寗路北區公學爲補救兒童曠廢學業起見於暑假期内附設全日補習科其課程爲（敎授）國文·英文·算術·（自修）閱報·閱書·習字·（娱樂）游技·音樂·抬球·己於二十五日行開學禮二十七日正式上課學生約五十餘人云 
[北洋大學主試員來滬]  
　　國立北洋大學在滬招收新生商假本城縣立第一高小學校舉行惟因北方戰事交通被阻主試員未能南來致未依期考試曾誌前報茲悉該校己派委蔡惠臣陳雄飛來滬主試前日午後抵埠即至該校說明遲來原委旋即登報廣告此次考試即由蔡陳二君主事並請第一高小校長潘贊麟爲之襄助遂揭出布告准於陽曆八月四五兩日報名六七兩日試騐投考諸生凡具有規定相當程度繳騐畢業文憑後即予面試合者錄各准考不及格者隨時屏除各科試題聞己擬定密封加印裝兩皮篋派有護兵二人携取同來現蔡君因公往杭陳君及兩護兵俱庽該校 
[全國護士代表會之組織]  
　　傳醫會附設之中國護士會由西人職員發起組織中國全國護士代表會於滬集議醫學上諸問題并商榷敎育護生之課程學齡程度各省應取一致其代表選舉法分東南西北中省區各選一入上海爲特别區得獨選一人滬地己舉定仁濟醫院護士训主任吳幼葊君爲代表其開會期須俟各省代表一律選出始定奪發出通告云 
[陸伯鴻擬設時疫醫院]  
　　大南門外新普育堂主任陸伯鴻以滬上時疫近又逐漸發生南市方面尚無専治時疫之醫院爰擬籌集欵項添建南市時疫醫院一所俾染疫者就近救治該醫院内容分設頭二三等病房敦請德醫士何理中陳一龍擔任醫務其三等病房與新普育堂同一性質不取分文頭二等病房亦不定額取資隨意捐助定章每日對於救疫隨到隨救並不躭延並悉陸君用意國白醫生發明之黄黑藥水兩種爲預防急救時疫之要品云 
[莫干山新路落成]  
　　武康縣莫干山爲江浙旅居西人避暑之所己二十六載於茲但山路崎嶇行旅困難今歳由盧督軍撥欵建設新路自陰山至廋村止共十八里於本月二十五號工竣由該縣知事曹有成借座莫干山滬杭路鐵路旅館行落成禮與會者督軍代表姚人鑑省長代表邵銘之電政監督羅醒夫造路工程師王彬彦暨該處紳商學界等三十餘人開會秩序先由曹知事報告籌欵及工程進行事宜繼由姚邵二代表宣讀訓詞後即公决該路路名爲永祥路云 
[浦東建築馬路之預備]  
　　浦東紳商穆抒齋·湯藴齋·王學汀等提議在高昌廟對浦·周家渡至楊思橋·經過三林塘直達周浦沿途四十餘里擬建築三丈闊之馬路一條以便交通近在從事丈量一俟丈量完竣邀集地方紳商再開大會决定籌欵開築辦法云 
[逆子聽候判罪]  
　　羅董氏控子阿生行凶違忤一案昨午地方審檢廳周刑庭長會同許檢察官開庭研訊據該氏供本地人年五十九歲向在閔行鎭項姓家爲傭阿生是我之子授室後己生子女子今年己十一歳惟阿生甘八下流吃食洋烟並打嗎啡針時至氏處强索銀洋如不給　將氏扭毆因此鳴警送案求究羅阿生供年三十三歲五月二十四日因有急需向母親索錢不敢行凶問官得供曰此案前經傳到巡警證明一切母庸抵賴當由許檢察官起而論告略謂羅阿生對於尊親屬加以强暴行爲實屬不法己極與吃食洋烟罪增己成立請爲公判問官遂諭辯論終判氏退去阿生還押候判 
[婦人追究兒子下落]  
　　昨據浦東三區警署函送婦人毛王氏與林信歐至上海地檢廳請究當據毛王氏聲稱寗波人家住浦東爛泥渡生有一子名阿唐今年十五歳向居原籍今年二月二十八日由甬來滬至四月十八日由婦人將子送往三北公司輪船上爲飯司之林信歐做工自去之後己逾五旬毫無音信前日該輪船返滬婦人向之詢問林言語支吾因此情急扭局送案等語午刻經檢察官研訊一過該氏伸訴前情質之林供多否認當判收押候調查實情再行核辦 
[類似串放白鴿]  
　　寳山人沈炳金住閘北大統路順與里四十四號門牌日前憑江北婦人周吳氏及在逃之長子銀龍章阿培等說合娶無錫人王六寳之女小妹爲妻出洋九十二元於本月十八日過門當晚即被捲逃昨由沈尋獲周吳氏曁小妹扭控四區警署經顔署長訊明屬實斷解司法科候補提在逃之人併案究辦 
[璧玉紅發所擇配]  
　　妓女璧玉紅昨由濟良所西女董送至公共公廨請爲發落據該妓供原籍寗波本嫁與殷某爲妻嗣因夫不務正業致被押入娼寮現在西棋盤街雙貴堂么二妓院賣淫因不願久處平康故而投所云云中西官核供判璧玉紅發濟良所留養照章擇配 
[馬明具結開釋]  
　　廣東人馬明前經某西人以其在虹口武昌路三百五十三號門牌樓上向對門六十四號樓上婦人李小金暴露下體唤捕將其拘解公共公廨判押西牢一月嗣馬之親屬爲代延律師到廨請求復訊己經核准曾誌本報昨晨捕房傅齊人證將馬從西牢提解到案由李　讞會同美約副領事升座復審先由捕房律師與馬之侓師爲復審問題略有辯論旋經問官决定進行復審遂山見證某西人上堂譯訴被告輕薄伊係目覩並未錯認被告之居處與伊臥室洋檯祇隔一馬路且被告數月之前己有此種行爲彼時伊不在家歸來由妻（即李小金）告知云云並據婦人李小金供稱原籍湖北前爲該見證西人家傭发婦迨主婦病故後爲該西人之妻被告所居之處時見人在内賭博吃食鴉片被告向伊露其下體己非一次等語又由馬所邀之見證董植之·郭華東·相繼到堂證明以上兩人所供馬輕薄情形不免有錯而馬亦上堂供爲其事末由兩造律師辯論結果着馬具結開釋 
[地皮糾葛又訊一次]  
　　馬福祺前因與王國祥地皮糾葛涉訟法公堂判復訊在案昨又續訊原告由普萊梅律師代表稱原告前於光緒三十三年間向葉姓購得地皮一方旋於民國五年間原告瞥見地皮上立有界石當向地保王國祥理論詎置之不理寠係被告從中舞弊應請堂上着被告交還地價原告有方單糧串爲憑今呈鑒被告亦延達商律師代辯稱原告所呈之方單曾經送至會丈局騐過實係假單况原告購買此單係屬前地保經手被告毫不知情原告何不從根本上查究反控被告舞弊實出法律範圍之外前有王兆榮専造假單曾經公堂懲辦出境有案王與原告之妻素識難免、 
係王假造應請查察原告律師又稱據被告律師稱此項方單係王兆榮所造試問有無證據惟原告有歷年糧串爲憑方單是否眞假請爲公斷中西讞員判退去聽候復訊再核 
[指控盜賣墳地案證據不足]  
　　金秦氏前投法公堂控張慶堂盜賣墳地抛棄屍骸一案據被告供稱並未盗賣原告墳地實被誣控判聽候傳見證張文祥顧子芳沈志雲等到案再核在案昨又傳訊先據沈志雲稱民人年七十歲於四十年前代原告墳地上做過小工現因被張將地盜賣後即托張顧兩人來理勸願貼洋一百五十元由我在場帮同理勸是實張顧兩人同稱實係原告托民人等向被告要洋一百五十元不允故此具控陳讞員向原告詰日被告旣有盜賣墳地汝有無方單等據氏答稱並無證據遂判原告所控證據不足將案註銷 
[控欠車費之集訊]  
　　西班牙國人愛鮑愛的斯代表上海人力車公會洋會長在公共公廨訴會員江北人王保相欠交車費九十八元一至四月月費四十一元四角並不將公决應交之公曾車照費按月交納違犯會中規則應處罰銀五百兩一案昨日下午由李襄讞會同西班牙副領事魏君升座集訊先由原告偕所延之律師上堂譯訴案情次被告之律師向原告盤駁畢轉向見證劉繩武盤問至四句鐘時其問答猶未涉及本案以是華官以被告律師如此問話徒費時光且屆退庭期間有未得要領遂商之領事宣諭退庭攺期再訊 
[指控不理欠銀]  
　　信裕錢莊等六户同延律師在公共公廨呈探廣東路烟臺永源茂分號經理蕭銜堂不理往來欠銀三萬二千餘兩一案昨由駐廨中西包探將蕭傳案原告之律師要求着其照章交保候訊而蕭則延高露玲律師到堂聲明蕭在烟臺經商滬地無相識之人無從覓保請准被告具結出外隨傳隨到云云關讞員得禀高之美丁副領事判蕭交五千兩人銀並保聽候訊核 
[玉潤池浴堂之債案]  
　　滬南十六舖橋南老馬路玉潤池浴堂爲吳紹美創辦開設設己有多年茲有債權人某投地審廳狀訴吳紹美欠洋四千地求追業經缺席判决嗣因吳延不履行前日該廳派吏前往將玉潤池先行假扣押將一切動産發封候示該店被封後所有在店服務各職如堂倌修脚剃頭司賬火夫等一干人大起恐慌因亦被吳紹美拖欠押櫃銀洋並借項等欵均執有該店所出契約爲證遂結居債團公舉周瑞生　世恕等爲代表亦投該廳參加訴訟昨日廳長諭即日傳齊一干人到案公開審理 
[串騙票銀限期料理]  
　　陳椿記前延普萊梅律師代表投法公堂控孫桂庭（即孫仲記）串通楊筱齋將孫仲記之本票向原告騙取銀三千七百餘兩請求追究判以被告串騙屬實着各押西牢一月外公同負擔歸還原告票銀三千七百餘兩在案茲因期滿孫己保出楊無保管押昨又提訊楊筱齋供民人須俟蕪湖控案料理後再行設法歸清原告欠欵等語孫桂庭未到中西官判限孫於二日内料理如違提追楊仍送蕪湖官廳俟案結後移交本公堂押追 
[汽車撞斃漆匠]  
　　昨晚八時許有一百二十七號汽車駛經白克路撞倒奚森太漆作漆匠本地人丁東林身受重傷當經新閘捕房一百零二號華捕到來將汽車扣留押令汽車夫扶受傷人入汽車載送仁濟醫院醫治旋即帶該汽車夫入捕房禀候捕頭發落而丁因受傷過重於當晚十時一刻身死由院通知捕房派捕將屍送人騐屍所候今日報請公廨相騐 
[汽車傷人]  
　　四川路某洋貨號主廣東人蔣雲生昨日下午一時許在四川路被二千三百五十四號汽車撞倒跌斷臂骨由老巡捕房三百三十二號印度捕瞥見當即前來帮同汽車夫扶入汽車載送受傷人往仁濟醫院醫治一面帶該汽車夫人捕房禀候捕頭核辦 
[帽莊學徒服毒遇救]  
　　崇明人湯錫琛年十九歳於前年入望平街冠五洲帽莊學對前晚因擱舖睡臥被經理傳某斥責遽萌短見以小洋七角買生烟吞服一面書冩其師虐待情形投函本館昨日下午本館始接到由郵遞來之投函即派人走告該店該店初以湯爲發痧曾請人醫治至是始悉其服毒乃於八時許由該店送湯錫琛投仁濟醫院救治經醫生用藥嘔吐後得獲無恙復經該號領回據該店經理傳某言並無如湯所書之虐待情形云惟湯錫琛之投函所云若果屬實則殊非近世商界所宜取也 
[持刀行兇各押十四天]  
　　談小美李阿華喬阿根於十九號糾集十餘人在虹口嘉興路向陸龍寳尋衅用刀將陸戳傷由探蔣阿林薛正昌將傷者送院醫治談等三人拘解公共公廨押候原告傷愈再訊在案茲因陸傷己愈昨晨中西官升座飭捕傳同原告將談等提案訊明行兇屬實判三被告各押西牢十四天示儆 
[違犯煙禁之科罰]  
朱阿連在海寗路三千零三十五號屋内私售燈吃洋烟前日被虹口捕房中西包探查悉往將朱及烟客戴大喜並烟具帶回昨解公共公廨經中西官訊明朱違禁屬實科罰洋十五地無力攺押十四天戴罰洋三元無力攺押三天烟具銷燬 
[兜售煙膏]  
　　住居華記路之潮州人劉小祖因將鴉片烟膏六小盒烟灰一包持至新記浜路餘慶里一百五十一號門牌郁其仁處兜售被包探張林泰查見當將劉與煙膏一併帶入捕房禀明捕頭押候解送公堂訊辦 
[私用賬洋押二年]  
　　北蘇州路美孚洋行分號經理西人納司·華人陳静山·式公共公廨刑事科狀訴跑街夥胡永祥陸續收用賬洋一千七百零一元九角等情業由滙司捕房飭探禁拘被告到案押候訊究昨由中西官升座飭將胡提訊供認用空賬欵不諱當判决胡押西牢二年如能將洋交出准予核减刑期 
[搶取金練]  
　　湖北流氓劉長桂昨日在北浙江路德興里弄内搶取杭州婦人徐戴氏家五歲男孩瑞卿頸項間所帶值價洋五十元之金練一條飛和奔圖遁該孩大哭經七百三十一號華捕與探金福壽聞聲趕至帮同攔獲搜出原贓及小剪刀一柄一併帶入捕房押候解送公堂訊辦 
[夏令之食品]  
　　菩提茶爲余漢河醫生所發明以消痰利温通便順氣諸藥製成謂可藉以防疫現在時交炎夏滬南閘北等處己間有霍亂等症發生倘人飲此茶或可消患於無形三馬路寅記公司發行此茶講赤衛生者盍試用之 
本埠樓外樓舊址醒醒飲冰室主人竺通甫發明之蜂糖其色潔白其味甘香和以牛乳雞蛋及各種果汁香料製成冰其林甘美適口據竺君說爲夏令衛生之妙品云 
[誌謝]  
　　昨承商務書館贈第十卷七號少年雜誌第二百五十一號英語週刊各一册書此誌謝 
來函 
[金山錢卓然來函]  
　　敬啓者近閱各報載有上海縣商會致縣署函據稱南帮米商公所轉據米商蔡久春等報稱金山氽來廟鄕董錢卓然等横行不法糾衆搶刦米石等情海市　樓横施羅織殊深駭異爲特據實聲辨如下 
原函稱米商蔡久春等請領護照分結船户李雲慶徐松泉等赴無錫採運糙米一千一百八十五石分裝六船假道金邑氽來廟因見該處有廣泰昌碾米廠將米碾白詎有該鄕董錢卓然見此垂　等情按卓然於六月二十六日奉到縣署公函籌商平糶預備米源令各處查禁販運米糧出口適七月四日見泖港鎭廣泰昌米廠前停有米船六艘詢知爲滬上米商蔡久春等由錫運來碾白裝申卓以向來米船由錫赴申從未有繞道泖港者該米船舍近圖遠來此碾米殊爲詫異卓然因聞該廠近來壟斷私販不計次數此次又恐夾帶偷運因商請巡官沈子栽同向該廠經理施掌生詰問繞道之故時施己多方搪飾言語支吾乃以此爲垂涎豈不可笑又卓然前曾忝列議席自縣護會解散後從未任何公務鄕董頭銜殊非事實此憑空誣陷者一也 
又原函稱卓然約同蔡恕一楊柳汀等出而干涉宣言如欲開行自甘戎首定予糾刦無餘等情　按七月七日縣署第二次會議籌辦平糶東二鄕助理員蔡君恕一縣農會長潘君子英及陳振飛陳叔文諸君偕行赴會舟經泖港卓然與楊群柳汀以籌辦平糶員之資格亦附舟同行過廣泰昌米廠前蔡潘諸君見此米船六艘亦各懷疑因由蔡潘二君特往唔該廠股東顧志成勸以勿爲夾帶情事並邀其同赴縣署商量維持米荒方法顧志成情虚推却經二君曉以利害彼即惱羞成怒甚至用武後經多人力勸乃己時楊君默坐船中並不上岸乃該商等指爲約同楊蔡等出而干涉糾刦當此光天化日衆目昭彰之下而以勸告爲干涉商量爲糾刦胡言亂語此憑空誣陷者二也 
又原函稱卓然迫脅警局扣留船貨嗣經水警彭巡官得悉帶隊將先行碾白裝竣之李雲慶三船於七日護送到閔行停泊而錢董竟糾多數無賴尾追等情按七月七日卓然偕蔡潘等於上午九時到朱在公署會議至下午四時同行回泖而該三船己於二冒雨開去乃該商等稱卓然糾多數無賴尾追實屬夢讛此憑空誣陷者三也 
又原函稱錢董趕來閔行迫令駛回扭荷駐閔水警沈専署長訊知錢等不合面飭具結寬釋等情按七月三日縣長因此項米石疑竇孔多即委陳警佐等前赴泖鎭該廠將此項六艘米數澈底盤查詎陳警佐黄昏到泖而三艘米船己先開去因派沈巡宫趁平湖夜輪前往追查巡官請偕地方人士帮同前往以分責任陳警佐乃邀卓然同行詎抵閔後該米商等情虚違抗反誣卓然爲搶刦率同船户數十人情勢洶洶將施以横逆行爲幸該處警局以米未損失證據毫無却之後經水警辦公處詢明原委飭警解散多人並許依法懲治一面由沈巡官會同稅所將三船米數查清下日復由水警處衛硯靑君護送卓然與巡官登輪回里而該商等揑稱具結寬釋淆惑聽聞毁人名譽一至於此此憑空誣陷者四也 
又原函稱徐松泉等三船正待碾白於十二日裝船仍泊該鎭静候水警師船前來護送出境不料錢董共同潛謀於十三日天將黎明以放高升爲號竟敢親率無賴鄕氓地痞等三百餘名之衆喝令將米六百餘石及銀物飽掠用小船十餘隻分載而去尤敢手執利械示威恫嚇等情按卓然於十一日因至親患病赴松省視寓楊伯良家直至十五日回里松人士無不目見者十三日該船被搶時卓然正在楊室睡鄕且所揑親率無賴喝令飽掠及手執利械等詞凡素知卓然生平者固不必詳爲聲辨但名譽爲第二生命如此含沙影射污血噴人不堪忍受此憑空誣陷者五也 
總之廣泰昌米廠股東顧志成在本鎭向開顧天順米行平時與該米商蔡久春等狼狽爲奸營私壟斷泖港附近之人無不知之此次以縣令查禁不便偷運之故乃又串同蔡久春等組合公司向無錫運米繞道泖港以碾日爲名實行夾帶土米出口之計　卓然等以無心查問顧志成因疑生恨不幸又值廊下張堰干巷吕巷東西卿等處受浙平影響發生搶米泖港亦遭汲及誠堪浩歎顧志成乃怨毒益深因慫恿滬上米商出頭誣害登載各報惑人聽聞但　倒黑白雖能混淆於一旦而水落石出必可昭雪於崇朝除呈請金山縣公署關傳該米商蔡久春等到案質訊依法裁决外特將茲事始末據實宣告有衆以明眞相金山北鄕錢卓然謹啓 
雜評二 
[謠之辨别（訥）]  
　　人心之不安由於謠言然謠言之起有由於誤會者有出於揑造者國人對此謠言之來能預先審察四周之情勢證以各方事實之表現而細辨其言之自何而起則自不致爲謠言所惑故吾謂今日欲使不安之人心而歸於安不在謠之禁而在能自鎭静不輕信不盲從部晰其謠與非謠則事實不致認爲謠言謠言不致認爲事實可消滅無數之紛擾也雖然此亦視國民知識程度何如耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[南溟息羽記] [  中一]  
　　若在我夙重禮敎之中華婦人行之尤能自然合度惟設有一傖俗西婦孱雜其間則無往不感其不自在矣此雖小節所關係於一國之榮辱者亦非鮮也觀乎下記兩詩頗足以見一斑然此儀丹慕烈宫之華筵令人起美感處又不獨此兩詩所言蓋其紅色之窗幃與地毯在在均足表示本國工業特色而四壁銅像羅列又足見本國戮力外交事業者之大有人在其間最難得之一端即諸銅像中有一人居今方爲政府勁敵而今馬西政府却不因其居反對地位而即設法移易甚原有之一銅像我華若能全國上下處處秉大公以相見效彼巴西所爲亦何難一躍而爲亞洲之强國耶附錄巴外部延賓紀盛五律兩首 
珍重延賓約翩然趁夕矄華筵春似海高會客如雲電笑前車過天花入座紛憑誰鬭光采看煞武隨員（武隨員服制最美） 
纎指經新染彤芬浥露船輕颺蝴蝶扇平覆鷺鶿冠吻手更悉盡迥肩一顧難盈盈環立處俊人任盤桓（此冩交際界落落大方之態西俗染指爪作桃花色於茗叙中近晶盤取餅餌光影絶艶 
筆剳 
[燬簡記（上）] [  碧梧]  
　　洛陽劉生恨己美丰姿工詩詞一瀟灑名士也惟身世侘傺遭逢奇拙壯志雄才迄未得少展天負之耶人負之耶劉生俱不之怨惟自恨孤介性成不能與俗浮沈致多違忤因以恨己爲號焉丁己年春樸被來滬上訪其至友某某固學界中人而薄負時譽者憫劉生之落拓薦至城北某女學任國文敎授舌耕生活事苦薪微劉生本不欲就奈倉卒别無所國乃强諾之然中心之抑鬱固無時或釋也生素喜說部凡名人著作靡不瀏覽問嘗立意屬筆自撰成篇投刋各雜誌非爲名利計特藉以抒發心志聊解幽恨而己旣來滬上投稿之機會較多課餘之暇尤肆力於此同校有女師王女士者爲滬上宿儒女長於文學偶亦作小說惟自慚結構非佳秘不肯示人欲就正於精於此道者又苦不可得迨聞劉生名頗屬意焉然猶未肯冒昧請求恐遭拒却因諱其名間接懇劉生爲潤飾劉生屢讀其作造意運筆均悽惻動人嘗自嘆曰作者殆亦傷心人與吾有同感者歟如是久之劉生己洞其内幕而王女士知不可再隠遂亦自承後此乃易間接爲直接矣切磋文字最易傾心不數月二人交己水乳 
藝評 
[南部技言] [  天亶]  
　　崑劇開演以來余住觀數四醉心者大不乏人若唐蔚芝先生吳倉碩先生皆係士林碩彦歌壇舞榭中不易見踪跡而近日之天蟾迺時有唐吳二老在慶可謂不負崑曲之價值矣蔚老更撰聯以竉之吾南社中健者江東老虬及余天遂等亦風雨無問扶持大雅余子亦有（燕趙劇悲歌）之聯語懸之台上要之此種雅舉雖如六才所云秀才人情紙半張然非金錢或感情所能運動得到者昔人所謂一字之褒榮於華袞其是之謂歟 
此次崑劇雖不能謂團金集玉振作一時之劇然較之（高腔崑曲）（富有皮簧原料之崑曲）則此勝於彼多多所闕陷者旣乏良好之淨角復無優美之老旦及閩門旦致有許多良劇不能接觸於吾人眼簾若全本琵琶記雖有小彩雲趙五娘不能勝任愉快全本千金記雖有沈盤生能爲韓淮陰而尤順慶之楚霸王對付不下他若雙冠誥兒孫福金鎖記萬里緣等雖己演過一二折然終覺未窺全豹令人寡歡此皆由於角色不齊人才寥落之故 
笑林 
[滑稽問答] [  紓庵]  
　　問世界最酸者爲何物　答思婦之涙妒婦之心 
問世界最甜者爲何物　答新婚夫婦之蜜月 
問世界最苦者爲何人　答啞人吃黄連及靑年嫠婦 
問世界最辣者爲何物　答軍閥之肺腑與手腕 
問世界最毒者爲何人　答公門之差役私運米糧之奸商 
問世界最惡者爲何物　答金錢 
問世界最香者爲何物　答情人之吻 
問世界最臭者爲何物　答賣國奴之傳與其鐵像 
新聞拾遺 
[十年嫁丈夫五次] [  光宇]  
　　美利堅芝加哥婦人潘尼氏年二十六歲而己五易其夫第一次與一七十歲之老人名蔓愼者結婚時年僅十七第二夫亦六十六歲第三夫五十五歲第四次之夫名格樂平最少僅二十四歲然同居不兩年忽又離異近乃嫁於一二十七歲之少年蓋爲第五次之結婚也潘尼嘗自言生平擇夫最忌少年以其輕薄未除故最初立志必待老夫而嫁之惜連易三夫皆寡今乃一變宗旨而與少年結婚云 
[月繳大洋六元] [  隠厂]  
　　一南京南門大街某錢莊夥友朱某家無恒産每月薪資祇十二元除去開銷所餘無幾日昨憑媒聘水菓行主趙姓女爲妻言明禮金一百二十元一切在内女父母恐朱難凑迫令每月繳洋六元由趙姓付給收條迨滿二十個月繳足禮金後始准迎娶一時聞者咸詫爲奇事云 
[窮極無聊賣祖宗] [  聲]  
　　前日午後北四川路横浜橋某弄内有人於壁間縣一軸喜神翎頂輝煌狀甚嚴肅上粘一紙條云余因窘乏無可謀生不得己將先君遺容出售實價四角不折不扣求四方仁人君子發慈悲心開方便門譬如捨錢乞丐將先君遺容購去不特生者銜恩死者亦感惠云云後經西人購去賣祖宗而居然有買之者眞可謂無奇不有矣 
[情深一往哭嫖客] [  立德]  
　　南京路某綢莊夥友某甲近與勞合路某雉妓結不解緣不意金錢耗盡龜鴇等視爲眼中釘修書告其東翁端節以致歇業被歇後妓仍日與零用之錢愛情未移近囑甲暫時歸鄕以圖再見某甲自覺難見老父遂於前日自盡妓親至痛哭備棺入殮將棺暫寄殯房通報甲家如該妓者誠烟花中罕有云 
小說 
[社會小說衆醉獨醒（一○九）] [  瞻廬]  
　　第十九回鴛鴦麫名目繁多龍蝦精形容畢肖 
這位女學生吩咐張媽買一碗麫累累墜墜說出入九個花樣并且一件都不可欠缺張媽雖然諾諾答應但是記得了這樣忘郤了那樣一時郤没做理會處又曉得這位女學生是龐旅長的女公子聲勢赫赫很有脾氣他說怎樣便怎樣校長都懼怕他三分何况區區一個校役當下撮着笑臉說道貴珍好小姐請你再說一徧免得我臨時忘郤龐貴珍駡道靑肚皮的猴子你耳朶裏没塞黄豆怎麽聽不明白從來好曲兒不唱三徧算我晦氣再向你說一徧你拉長着耳朶聽了紅兩鮮的大鴛鴦輕麵重澆寬湯免靑加紅油做底澆肉要硬膘大精頭不要瘦五花魚要肚檔不要揔水快去快來休得欠缺一樣欠缺了抽你的筋剥你的皮貴珍說時又是快又是響張媽聽得咭咭括括放着鞭砲似的比着第一徧又多了些花樣怎敢再向他動問只得怏怏的退出····列位麵便麵了怎麽有這許多講究原來蘇州人的性情習慣比衆不同豆腐般的肩膀擔不起重量芝蔴般的膽子受不起風險件件椿椿都肯退讓獨有一飲一啄一茶一飯却是掂斤播兩標新領異一些兒不肯將就上海要算是繁華地方任憑什麽東西應有盡有然而茶點上面没有蘇州這般頂眞上海茶寮裏只有紅茶淡茶蘇州茶寮裏便分出甚麽君眉壽眉雨前雨霖龍團螺春一逢夏令不是泡一碗洋蓮湯定是泡一碗雙花點湯的紅龍鑲上海麵館裏也不過直截爽快的鷄麵鴨麵魚麫肉麫蘇州麵館裏花色便多了名目便繁了細針密縷五花八門在下要把他調查清楚一椿椿寫將出來却没有許多閒工夫千言萬語編撰這篇麵館裏的說明書 
[自由談之自由談] [  鵑]  
　　暑氛鬱蒸中忽來暴雨一時大地如洗似有清明之象滋可喜也吳佩孚之興師其猶暴雨乎然關外健兒乘時崛起復辟之大　且有出山之說此豈國家福哉暴雨乍過暑氛復烈吳將軍將可以處之 
 
 
 

Page 15

 
 
   
 
 

Page 16

 
 
常識 
常評 
[我爲中國之法律呼寃] [  覺]  
　　法津者所以　障人民之安寗維持國家之綱紀者也而行之於中國則有不可思議之結果 
選舉被選舉權共和國民公權中最要之一條件將以發揮民治之精神行使其監督行政之實權以達利國福民之目的者也而其結果乃造成買票賣票之市場當選者名爲議員而大多數實爲刑事犯 
任命國務員之同意權本意恐國務員之不得人而欲以人民代表之公　參預用人權也乃不惟不能收得人之效而博爲一黨把持政權禍國殃民之利器其結果政潮屢起而釀成兵禍 
此特其最顯著之一二事耳其他負立法之責而除議員俸給外未聞議决一重要之法案負司法之責而除蹂躪學生拘留摧辱外從未聞懲辦一貪贓枉法之官吏此皆爲全國所痛心嫉首無從代爲辯護而求國民之諒解者其去法治國之程度不知其幾千萬里矣 
是故國民不注意道德而空談法治夢想也不唤起良心而空談道德夢想也不從良心之所認爲罪惡者而痛自攺革且不從良心之所認爲正當者而先自力行雖日日聒人心唤起良心夢想也 
雖然良心者人　之所固有固有者而未失之則擴充之固有者而己失之則回復之在國民自决耳是故共和基礎之能否確立法治之能否實現人人不假外求而基於自身之一念 
商業叢話 
[商人之常識]  
　　商人之學識可分爲二種一爲基本學識一爲特殊學識何謂基本學識讀書習字珠算是也此三種學識商人皆不可缺即淺而言之所寫之信札所立之契約所記之賬簿與考物品之多少察銷路之有無此在普通商人俱爲必不可少之舉如不能讀寫算之人則不能擔任至於商　之事皆與算賬有關欲求所算之賬敏速無錯非但令其能解並將望其精熟矣所謂特殊學識者如買賣方法若何商品優劣若何當精細研究此無論也且欲知會計之方法不可不學商業簿記欲知商業之進步及經過之情形不可不學商業歷史欲知本國及外國之交通形勢不可不學商業地理欲商業之發達不能不受國法之保護則通曉法律爲尚而其中最要者商法也與外人貿易則學外國語爲尚其中通行者英語也此外如經濟學統計學亦皆必不可少（乙種酬） 
衛生叢話 
[延請醫生之常識] [  天烏]  
　　曩年見童子軍之救傷隊中有敎授法之刋印卷帙之尾有延請醫生之表格預備撕下授與醫生者余不記其詳僅憶及二項均爲人人應知之事一病者之所在地二病者之狀况或受傷之情形又憶另有一頁係空格預備列入當地之醫院名稱及一二醫士之姓名地址電話號碼以備不時之虞 
人既不能無病病則不能不延醫生是以此種常識宜乎普及於家庭固非獨救傷隊所應知也 
若請醫生者徒云急病不述病狀則醫生何由預備器具或藥料如係霍亂吐瀉則需備生理食鹽水如係㗋風需備血清如係折骨之傷需挾夾板而往如係服毒需帶解毒之劑故延醫之家宜先備簡單之說明無論外症内症均須將所見所知之情形約略通知醫生則可省却周折病者得早愈之機會 
至於病家之地址無論易尋或難訪無論爲醫生所己知或未知均宜報告清楚以免尋覔費時致勞病者之渴望若但云某某路某公館則凡在此路之同姓者往往不一而足使醫者無所别擇故無論素稔與非素稔均宜報告詳細地址以免事務冗繁之醫家或有一時之遺漏也 
今世文明國家之醫生最重道德其對於病家凡見子女孝順父母者夫婦篤於伉儷者弟昆相友愛者友朋相扶助者尤必盡心力而爲之此亦病家所不可不知者也 
法律 
[刑律與違警律之辨明] [  松江縣警察所敎練官張破浪] 　　 
續曹律師刑律與違警律之研究以爲關於危險物及縱逸動物之規定兩者不無衝突之處提明解釋甚善甚善鄙人不揣冒味書以辨明違警律一書久不適用現在所援引者乃違警罰法凡九章五十三條係民國四年十一月七日參政院議决大總統令公布違警律者前清光緒三十三年民政部所擬定凡十章四十五條至民國四年而失效查違警罰係爲一種行政處分刑律爲一種司法法規緣立法者之章蓋以違警與刑法上所謂犯罪其性質逈乎不同若就形式上言之則與普通犯罪並無區别僅其程度上稍有區别耳今就刑律與違警罰法之關於危險物及縱逸動物之規定解釋之 
（一）關於危險物之規定違警罰法第三十二條第一欵 
未經官署准許製造或販賣烟火者第二欵於人烟稠密之處燃放烟火及一切火器者第三欵發見火藥及一切能炸烈之物不告知警察官署者所稱烟火與火器兩項及發見而不告發者違警罪罪之蓋以其妨害安寗也與刑律第二百四條之所載其程度蓋不可以道里計（刑律）未受公署之命令允准委任而製造收藏前條所揭之爆裂物或自外國販運而不能證明出於正當之理由者處三等至五等有期徒刑觀此當知其所犯之程度矣 
（一）關於縱逸動物之規定違警罰法第五十一條有左列各欵行爲之一者處十日以下之拘留或十元以下之罰金第一欵解放他人所有牛馬及一切動物未至走失者查此欵因禁止使他人所繫動物有走失之危險而設解放者使不留置於其地也若己至走失者應屬刑律四百○六條第三欵之範圍如有出於使走失之意思而未至走失者亦屬於刑律未遂罪至應以本欵論者必其意非欲使動物走失不過以有此爲戲等情而成立也細玩法意自可明晰决無全相衝突之意（參觀二十四日本報）（乙種酬） 
按查核法令輯覽張君之辨明不誤（漸注） 
道德叢話 
[西方格言（一五）] [  謝介子選譯]  
　　模範家庭之原素爲智識秩序經濟娱樂（華盛頓）Ｗas） 
hington） 
世無萬能之人（法蘭西諺） 
衰老之人結婚則死神欣然色喜（德意志諺） 
失友之易不如得友之難（英吉利諺） 
知足者雖貧亦富（德意志諺） 
無自信心爲人失敗原因之大者（鮑斐）（Ｂoveo） 
今日爲不正之事决無明日變爲正事之理（英吉利諺） 
母損於人亦母損人（西班牙諺） 
母氏優柔其女必致粗鄙（意大利與法蘭西諺） 
烏雀恒自以爲鳥之至美者（英吉利諺） 
家庭常識 
[家庭中的生活和一生成敗的關係] [  公健]  
十四某甲找不到乾凈衣服或者没有洗好或者没有補好某乙衣服預先欲備好 
十五某甲掉了領扣找不到了因之大發脾氣某乙有多餘的領扣預備臨時的用 
十六某甲的鐘慢了朝餐也遲了某乙的鐘都對準時刻没有錯誤 
十七某甲送牛奶的人到了時候還不送來某乙的牛奶向可靠的牛奶房約定準時送到 
十八某甲的朝餐旣不好吃又不容易消化咖啡不乾淨蕃薯燒焦了肉還没有熟某乙的朝餐不用蕃薯同肉用些清淡而有滋養料的東西旣容易做又容易消化 
十九某甲吃得慌忙因爲時候己經不早了恐怕到公司要過時候某乙寫寫意意的吃因爲時候還早 
二十某甲朝餐的時候看報又要吃又要看又要想又要講話那裏還有精神消化食物某乙吃時不想别的只尋吃的快樂 
二十一某甲因經濟問題同妻子爭論某乙家中有預算是同妻子一塊兒列成的 
二十二某甲朝餐後就吸一核醫生不許他吸的紙烟某乙絶對不吸烟 
二十三某甲出去他妻子託他做許多麻煩的事情某乙另外有人供他妻子的使唤 
二十四某甲離家的時候最後看見的就是他妻子一副皺眉蹙額的臉某乙出去的時候他的妻子笑嘻嘻的同他說再會 
二十五某甲終日露出不如意的神氣弄得别人見了他就不快活某乙自己愉快别人看見了也高興 
以上這二十五條雖然不是條條能合我國人的習慣看了可以曉得家庭中的生活和一生的成敗非常有關係因爲平常瑣屑的習慣於我人的生理心理上有極大的應響切不可以爲小事而忽略（不受酬） 
小說 
[商業小說模範商人（四六）] [  瘦鵑]  
　　自從嘉德失踪後大音報館中没了主腦自然大受打擊嘉和又病着不能做事於是嘉和的老弟惠和應運而起安排一切他向華苟們說道嘉德先生雖不回來我們的大音報可不能不出版因爲大音報是紅馬鎭的靈魂又是紅馬鎭人的好友當下他就把編輯的事一起擔任好在讀過十年書也能做做文章但是手中握着筆却想不出甚麽好的意思來恰好這天見了葛來德的更正他就得了個意思就動筆做一篇很動人的文章用譏誚的論調把静報着實駡了一頓讀報的人見了也很稱讚想大音報中走失了一個嘉德倒還有生力軍在着可見他們人才很不少呢那時那瞎眼老人老培來同他的狗也不見了他在紅馬鎭中足跡很廣處處都走到的因此也聽得了嘉德失踪的事他暗暗歎息道可憐的孩子可憐的孩子他也像我一樣有仇人要陷害他如今或者給仇人刧去了但我這頭末特是很乖覺的他有一個很尖銳的鼻了定能給我尋出那孩子來呢說時輕輕拍着他的狗那狗也搖着尾舐他主人的手倒像知道他意思似的接着老培來就帶了那狗到大音報館中向惠和要了嘉德一身衣服給那狗嗅着又低低的說了幾句話不知道說些甚麽從此以後他們兩個就不再在紅馬鎭的街市中出現一般人都疑他們到旁的鎭中去了按下不題且說那小桃礦主羅品生本一心想把他的礦賣給沙伊士换他一大注錢那知沙伊士似乎變了主意很遲疑不决似的到了雙方簽字的一天他竟拒絶簽字要求展期羅品生心中很氣憤却也不敢發作只說期限己展得很長了目　應當趕快决定好理清一切手續况且近來要買這小桃礦的資本家很多很多都願出很大的代價我只爲和你老人家接洽在先因此一槪拒絶了但你也得快快買官纔　像這樣延宕下去可不得事萬一竟被旁的人爭了先着你老可要懊悔咧沙伊士聽了這話却並不着慌冷冷的答道我决不懊悔你倘有善價可得也不妨先買給旁的人好在這西部一帶礦産極多我倒並不拘定這一個小桃礦儘着從容好了羅品生道不得這般說西部的礦産雖多大半却是有名無實不過是礦主做着幌子騙人罷了像我們小桃礦這麽豐富實是不可多得的你老曾有好幾次到我礦中　過不見四下裏都是黄黄的金屑麽表而旣如此可見内中正是一個用不盡的黄金寳窟咧你老倘不信我話不妨問問你那位礦師賴西先生他是查看得很子細的沙伊士聽了却依舊一動都不動仍是要求攺期羅品生没法只得答應他一個最短的期限當下回去就和　西大衛兩人彼此商量羅品生兀是生氣賴西很覺不安大衛是個粗人更暴跳如雷恨恨的向羅品生道我們爲了這事己費盡心力了魚兒釣上了竿没有給他逃去他倘不買這礦我可要結果他的性命出一口惡氣也是好的 
 
 
