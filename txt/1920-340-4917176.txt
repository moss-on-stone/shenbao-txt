# 1920 - 340 - 4917176

 

Page 1

 
 
   
 
 

Page 2

 
 
   
 
 

Page 3

 
 
時評一 
[裁兵與政府（冷）]  
　　各省生存憲法之解釋 
　　以裁兵之實行望之政府是無異古人所謂俟河之清也何也政府之權力不能出都門一步而欲其行雖政府亦自知其不 
能也故即以至善之意測政府亦惟歎息其徒有此善心而已然而兵而不裁省之財政必從而紊亂更因而破產終至由此而至兵變省中公私之財產必因之同盡而省中之人民試問何以生存然而苟至其時政府之無權力如故其不能救此人民也如故故各省人民而如眞覺悟則裁兵之事决不能謀諸政府而當於各省自謀之也 
　　况乎裁兵之後苟無自辦之警察自任之團練勢必至盜贼紛起而仍有求於兵兵裁而無以爲生勢又必至流爲盜賊而盜賊益多故僅主裁兵而不能自謀保衛地方之責非易兵禍爲盜賊之禍即裁兵之後將來復仍招兵之舊决非萬全之策也故裁兵與整頓警察及厲行團練三者必相聯而並行而此三者均非今之政府能力所而不得不自謀者也 
時評二 
[南軍閥與北軍閥（老）]  
　　有北派之軍閥有南派之軍閥北派軍閥不因段徐之敗而消滅南派軍閥亦不因岑陸之敗而消滅 
北派軍閥多哮闞之材不任思慮求之於古則朱温李克用之徒也亞子制勝固無盛徳可稱朱李相雄更無是非可言 
南派軍閥知慮較勝然其勢瓦解幾如宋衞中山滕薛小邾矣論其割據之程度尙不如南唐孟蜀之文明 
　　吾於是得北派之代表焉日湖北煽軍隊抗民治宜昌之變鄰國責言此猶嗾虎狼以噬人人固受其噬矣而一轉瞬間將反噬矣 
　　吾於是得南派之代表焉日湖南向者逐張逐敵人也繼而逐譚則自殘矣今且逐
　　 
趙又將何説湘如是黔亦如是不知滇粤� 
桂果能免否 
命令 
　　十二月十日大總統令　派董士恩兼東省特别區警察總管理處處長此令 
又令　署財政總長周自齊呈請任命王毓霖署編纂應照 
准　令 
[專電一]  
　　北京電蘇齊派楊思培来京歡迎王士珍南下王婉詞謝却靳昨訪王勸駕仍無回意（十一日下午四鐘） 
　　北京電外團對宜昌僑民所受損失將提出總數要求賠償（十一日下午四鐘）　 
　　北京電宜昌變兵旅長張繼善巳命鄂王押解来京（十一日下午四鐘） 
　　北京電徐派王者化赴鄂調查宜昌兵變損失（十一日下午四鐘） 
　　北京電鄂王靑電駐湘沈羅所部因欠餉强截武岳鐵路車輛並乘客行李又葛司令部南籍兵士欲赴長沙索餉北籍者欲就地自由行動現長岳電線巳斷又佳電稱黎部豫軍已移駐施南一帶公推藍天蔚爲鄂豫聯軍總司令（十一日下午二鐘） 
　　北京電劉存厚電川局未靖將派張毅晋京面呈機密（十一日下午二鐘） 
　　北京電留日川生電部瀝陳四川滙兌不通資斧斷絕日人侮辱交加迅予設法接濟（十一日下午三鐘） 
　　北京電財周因國内銀圑條件政府可以容納年關不難渡過辭意完全打消（十一日下午四鐘） 
　　北京電陸部有向美國訂新飛機借欵五百萬先交二百萬説（十一日下午四鐘） 
　　北京電日政府答復珲春撤兵案仍藉口匪黨未清礙難實行（十一日下午四鐘） 
　　北京電李思浩運動特赦徐有允意現李又要求保障方願獻金自 
贖（十一日下午四鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電甘督已定馬福祥甘長定潘齡作交換俟馬與潘同意電到卽發表（十一日下午四鐘） 
　　北京電吉鮑電烏蘇里鐵路局以謝部乘車直抵四站係出華官要� 
挾車費應中國補出查謝部旣解裝卽普通俄人崴政府固不當强分畛域卽監管會亦豈能蔑棄公理責償於我請向各國聲明電知監管會秉公判斷（十一日下午三鐘） 
　　北京電顧使電告亞美尼亞問題丹瑞麥三國電復極表同情惟路遠難助烏拉圭電復深祝調停奏效巴拿馬電復深願相助並允分任軍費（十一日下午三鐘） 
　　北京電派伍連德辦理防疫事（十一日下午四鐘） 
　　天津電靳眞日（十）（一）下午三點偕陸部司長于化龍由京專車來津六點抵站聞此來省視其母一說爲舊友宋某祝壽（十一日下午十一鐘） 
　　天津電敎育界約社會黨首領江亢虎來津眞晚演講新敎育之趨勢（十一日下午十一鐘） 
　　香港電軍府令林永謨爲海次長檢察廳長林翔照舊供職　　香港電李烈鈞電告將由鎭遠率軍援桂（十一日下午七鐘） 
　　香港電陳令鄒魯取消義勇隊　　香港電孫擬在虎門設航空處近日政務會議人物極濫非府中職員關係人亦列席（十一日下午七鐘） 
[公電]  
　　常熟縣敎育會電各報舘公鑒南京省議會公鑒魚電亮悉遷會問題旣不實行理應繼續開會解决善後事宜并籌進行方法惟南京治安已不能受法律保護亟應愼重防衛查金陵素稱龍蟠虎踞形勢異常險要應畫爲軍事區域至民政機關另行擇地設置歷查中央明令及各種法規省治本無規定况我江蘇舊時省治在蘇州乎諸公明達當鑒及此務望即日提出討論此係根本解决未可視爲泛論也常熟縣敎育會叩佳世界路透電 
[國際聯盟會中之日代表]  
　　九日日内瓦電聯盟會日本代表林權助今日接見報界訪員聲稱國際聯盟須俟美德兩國加入後始可有完全之發展林權助並聲明裁減軍備之必要又謂關於膠州事件日本欲與中國磋商如中國給予擔保日本願撤退軍隊不幸中國狀况極不安寗且無穩固組織之中央政府云云 
　　 
[法前總理之中法聯合營業説]  
　　十日巴黎電法國會商務委員會於星期二晨開重要會議班樂衛詳述其游歷中國之悄形並希望巴黎大學在華組織科學敎授團俾訓練華人授以泰西科學以助中國天然利源之發展班樂衞主張中法聯合營業謂若成立中法營業機關則法國定可在遠東佔一領袖地位無慮他國之競爭 
[美議員之對日説]  
　　九日華盛頓電加里福尼州議員康氏乃衆議院軍事委員會之委員長今日在衆議院演説言及日本與美國間關於日僑入境事之爭執謂日本迭起鼓噪使其國人深恨美國此種舉動殊爲不當豈日本欲造成白種與黄種間之衝突乎美國被逼入戰則亦不甘退讓此爲世界近所知者康氏主張全國人民皆受軍事訓練以此爲防阻戰爭之最善方法 
[各國近事記]  
　　九日雅典電官場發表公民大會投票之結果計共收一百零一萬四千票内有一百萬票贊成前皇康士丹丁復位 
　　九日倫敦電英國財政大臣張伯倫今日在衆議院聲稱英國將保持力足保衛帝國安寗之海軍但已請國防委員會立即以戰時所得之經騐詳細考察將来建造大軍艦之問題在委員會未繕具報告以前新建築之計畫槪不核准 
　　九日華盛頓電威爾遜總統已请若干顯要美人組織善會籌集經費以拯救中國災民 
　　十日紐約電九日羅馬尼亞消息羅國参議院議長座後有一炸彈於午後二時三刻爆裂時值開議之際致炸死議員數人傷者頗多疑係無政府黨之隂謀 
太平洋路透電　　 
[東俄之對於在華俄人說] 　 
　　十一日北京電外交團關於在華俄人地位之牒文已　　 
引起哈爾濱方面之攻撃今中東鐡路區域内各界俄人聯合開會已發表其意見書要點如下（一）外交團文中所議之種種辦法如保全舊有俄法庭與其人物由外交團與中政府同意委任俄顧問員與裁判員等皆不能使在華俄人满意（二）俄人與華人間關係之最後規定僅可由中國與遠東共和國間磋商爲之今遠東共和國之合法代表團已在北京（三）在華俄人與外人間之關係應由外國與俄羅斯立約規定之（四）吾俄人於外交團文中見各國有强逼中政府决定在華俄人地位問題祇利於外人而不利於俄人且全不顧及俄羅斯之意其實最有關係者固俄羅斯也統觀上述情形是外國仍行其强令俄羅斯人民服從其志願並扶助守舊黨之政策吾俄人有鋻於此故提出極嚴重之抗議並聲明凡與外國所立之合同或條約規定俄人華人與外人間之關係者苟未經遠束共和國核准槪爲違法不發生約束俄人之效力 
[海參崴之新舊政府]  
　　十日海參崴電閣員已總辭職州議會領袖請（紅旗） 
報主筆安託諾夫氏組織新閣傳聞新閣將以共產黨四人少數黨二人農黨二人組成之赤塔来電允維持海参崴議會不改其行政機關故上述之新内閣或不成立但另舉行政人員以淸理舊政府之政務依照赤塔訓示辦理赤塔發出命令謂外貝加爾阿穆爾與烏蘇里三處鐵路及中東鐵路祇許奉行赤塔之訓示有不遵者必嚴懲云 
[日將之擒殺韓人報告]  
　　十日東京電漢城消息間島日軍總司令部公報稱韓人被殺者三百七十五人被擒者一百七十七人降者一千五百五八人日兵死者十一人傷二十五人房屋被焚者計韓人房屋一百九十三所韓人營房十三所敎堂兩所學校五所軍械被抄獲者計來復槍五百十三枝機關槍三架子彈四萬二千粒又稱韓人以敎堂兩所爲會議場以學校爲軍官養成所按上述之數較諸敎會與當地華官所報告者爲小 
[日本之社會黨活動]  
　　十日東京電日本各處社會黨員三百人齊集於此依期舉行社會黨聯合會之成立會當其開會之初正在高唱革命歌之際警察馳往驅散之並拘獲五人但聞社會黨員已早日在他處集議乘警察未察覺時已開成立會 
[漢口商人之助發欠餉]  
　　十一日漢口電聞當地華人商會已助五十萬元補發兵士欠餉此事至少可暂時和緩時局 
國内要聞 
[北京通信（直言）]  
　　江西省長問題與選舉江西省長戚揚早已不安於位近日北京江西同鄕復羣起驅戚主張贛人治贛此時丁迺揚乘機而入贛人復主張拒丁此驅戚拒丁贛人治贛八字實爲贛人運動自治最初之目標而倡之者則爲旅京同鄕在此各省自治運動聲中北京有各省區自治聯合會上海亦有同樣之會皆以廢督裁兵爲手段而以眞正自治爲目的者江西亦有所謂自治聯合會者顧其名迺甚怪爲提倡自治者流所萬想不到其名謂官紳自治聯合會其宗旨適與京滬兩聯合會相反地方紳士與督軍署副官相結合之團體以包辦下届選舉爲事者也李盛鐸初本謀爲贛長與陳光遠相結納期去戚旣而因鐵路事大受贛人攻撃自知無成則復主用外省人而於下届選舉則異常注意依然期爲議長也所謂官紳自治聯合會者即以李爲之領袖旣以此名足見笑大方迺更其名曰百花洲俱樂部現已由李撥洋萬五千元爲經費此欵來源據聞係出自西岸榷運局陳光遠擬籌欵百五十萬交百花洲俱樂部辦下届選舉責西岸榷運局爲籌運局允之至於選舉則李已與陳商定凡前當選爲新國會議員而入俱樂部者有當選優先權其餘加入諸人亦皆可有當選望丁迺揚運動長贛對中央旣略有端倪因前次甫擬提出閣議而贛人羣起反對遂爾打消丁固未肯自已也意欲得一贛省政團爲後盾適有此應運而生之百花洲俱樂部似可供其利用迺商諸李願贊助該俱樂部倘該團體肯爲助力使能如願以償則到省而後新選舉當選人員惟該團體所命雙方旣有成言將來選舉如果辦成贛省議員又不免多爲軍閥官僚之代表矣其在國會之主張當然助軍閥以殃民可斷言也但不知贛民果肯以此自苦兼苦全國人否靳内閣告各省之運動廢督者以督軍制存廢當俟統一後解决於國會今新國會之形勢又如此廢督運動勢固不可望其成於談笑間可知矣贛省省議會於五日始開臨時會議到者五十七人對於省長問題有所討論多數决主去戚拒丁贛人治贛因分電府院别有一電在漢口拍發由議長龍欽海副議長胡廷鑾議員曹俊領銜稱七十五人公電蓋即全體議員也此電用意即爲迎丁據來京之贛議員云此電迺曹一人所爲百花深處作用之第一聲云其電曰一戚揚長贛違法殃民種種罪狀歷經第一届及本届議會彈劾在案茲聞中央有撤換消息戚氏又假託公團名義反對繼任以逹其戀棧目的惟贛民水深火熱祇求去戚至繼任省長聴中央所選得人贛民何事苛求萬懇俯從民意卽日撤換以解倒懸再南昌電局爲戚氏勢力範圍阻不得逹衹得在漢拍發合併聲明）云云此電與省議會電意相牴牾九日晚贛同鄕會開會於贛園討論此事對於省議會電主表示贊同對於曹電則認爲另有用意主表示反對迺决定電省議會贛同鄕會理事中有黄某者與戚稍有關係主拒丁而留戚力言去戚一層可以不言但言拒丁可矣謂戚之去已不成間題彼敢力保戚之必辭於是在電議會文中主但言拒丁而不及戚於贛人治贛之上則加同人並主字樣萬兆芝等反對之謂去戚拒丁贛人治贛八字非旗幟鮮明不可且今戚未去則首務實爲去戚除黄外多贊成此説黄不敢謂不贊成但言戚必去可不必言而已迺改電文致議會表明京同鄕公意亦爲去戚拒丁贛人治贛八字並謂曹稄來電立論未能澈底爲同人所反對與曹以一大打撃一面復在政府方面竭力進行决不使百花洲得如願以償而又務逹去戚拒丁贛人治贛之目的在此自治聲中蘇省有間接留齊之某系贛省有間接迎丁之百花洲皆别具肺腑而其原動力則均爲選舉條件吾不禁爲自治前途悲不知蘇贛兩省人民皆有分别力否（九日夜十二時） 
[王士珍尙在挽留中]  
自蘇皖贛三省巡閲使命令發表後三省人士羣起反對頃據可靠消息王士珍方面連日所接三省人士反對赴任之文電已有一百七十餘起措辭均異常激烈更聞該三省旅京人士擬於本星期日（十二日）召集旅京同鄕大會以謀具體反對之方法王士珍受此空空洞洞之巡閱使頭銜本非所願茲又因此而受各方面之攻撃故决心辭却以順三省人民之輿望已於昨日提出二次辭呈矣 
姜桂題昨日乘汽車赴西堂子胡同拜會王士珍係受總統之委託再致挽留之詞但王氏以沉默態度處之對於就職一節仍未應允而在京設署遙領巡使尤認爲絕對不可行姜氏勸其暫行擔任三個月以便裁兵王氏仍不認可姜不得要領遂辭出以電話覆總統王氏堅辭後總統挽留甚切王氏昨早（九日）會往後樂堂謁見總統瀝述個人不能擔任斯職之原因且謂年邁多病實無巡閱三省之精力况齊陳張三督均係當今傑才尤無添設此種官職之必要莫如趁此裁撤免留日後爭點也云云乃總統仍以最誠懇之語殷殷挽留雖未得王氏允許將來或可作到在京遙制之局面一兩個月後再行辭職又昨晚忽據某方面報告謂張作霖來電王士珍若不就斯職則力保張勳充任是否的確尙難證實 
　　王氏巡閱使命下後人民方面雖多反對而官場賀電則已紛至沓來昨日業已由王氏復電表示絶不願幹之意 
[對日外交之兩使電]  
　　胡使電東京胡使與日政府交涉情形迭誌前報茲㩀昨日胡使來電内容略謂刻下惟德已將日政府之理由拒駁略謂關於滿洲各地激黨韓黨已由中政府迭派重兵前往驅逐鎭壓决不致再行危及日人軍事協定係對於歐戰而結目下貴政府方將與勞農政府通商是已不以敵人視俄黨無論何種理由政府均不能根㩀此點不即撤兵間島設警保留出兵權一節對於中國人民恐生惡賊再激事變决不能允認云云聞中號胡使拒駁之後六號日本内閣即開秘密會議會議結果擬出一種條件旋即拍電訓令駐京小幡公使詳情未悉 
　　顧使電顧維鈞在瑞士曾與英代表談論廿一條一事昨已有來電陳述頗詳特錄如下沁電敬悉先日擬出説帖分函各國並於萧日往訪英國代表團探詢對於二十一條欵最近意見如何更由維鈞反復開導謂爲二十一條旣出於日本之威迫早爲世界所共知其中與英國有至大關係者莫如該約中第三號第三欵爲與英國之利益有莫大之衝突而第五號第五欵亦與英國勢力利益有所不利中國政府對英素具熱誠並抱和平主義願英國代表與中國以援助則不獨中國蒙其利益而於英國亦無害而有益等語英代表團以爲關係重大須電請政府訓條云云維鈞竊以爲上次和會提出山東間題爲少數國代表把持遂致失敗此次能由英設法援助則法意諸國自必迎刃而解請飭外部再與英使交涉庶幾有濟如何之處伏乞訓示祇遵顧維鈞肴印 
[英公使抵京]  
　　九日北京電云英使艾思敦離京返國數月於茲昨夜入時半乘車抵京艾在日本盤桓數日取道朝鮮而來使署衛兵與各員及在京英人中國當道代表等皆在車站相迓 
[外人談中國之四庫全書（續）]  
　　乾隆帝之作此四庫全書其目的若何極耐尋味查明朝之永樂帝於西曆一四二一年由南京遷至北京因人民反對乃鋭意於文事創製一關於歷代典章制度之鉅書名曰永樂大典共二萬三千卷藉以消弭人民之反對大約乾隆帝於永樂之成功必深有所感也又乾隆之祖父康熙帝曽命羣臣編一圖書集成其目的與永樂相同亦在消除反側之心書未成而崩此舉於乾隆帝亦必有影響最初領袖編製圖書集成者爲福建人陳夢雷迨成書泰半陳忽遁至廣西與明之遗臣聯合起兵反抗滿淸繼陳編纂者爲蔣廷錫書成康熙帝恨陳氏叛逆削其名而以蔣氏爲總纂署名於書中永樂大典及圖書集成皆爲煌煌鉅著永樂康熙二帝因此頗得民心乾隆帝之作四庫全書亦無非效法二帝而規模更加闊大故四庫巻帙尤繁乾隆帝本擅文學其所擇總纂四庫全書之人爲直隸人紀昀文學尤美博極羣書據云能一目十行會其意而記其辭中國學者多有奇妙之記憶力而紀昀之記性尤爲奇妙彼之編製四庫全書也於十二年間閱書數十萬卷即就此數十萬卷中擇尤彙合而成此鉅著同時學者評其成績皆無間言紀氏於全書中之每一書皆撰一提要述其内容及作者姓氏等進呈御覧此等提要後經單獨印行中國學界極稱便焉據北京圖書館某員言當時紀昀每鋻定一書必進呈乾隆帝候其核定帝以其博聞彊記有意難之恒舉同一書而版本不同者其中字句稍異之辭試其記憶否紀氏應對如流某版某頁某句絲毫不爽帝竟無以難也紀昀之墨蹟今於北京古董舖中尙可得之但索價極昂今擬攝影石印之云政府所擬之印行四庫全書計畫係在美國出售六十部在英國及歐洲合售六十部其餘八十部在中國行銷每部印價預算須一二萬元歐美之許多藏書樓恒廣購中國書籍儲藏則此世界最大之文學巨著亦必樂於收藏可知至於外國之大富豪即不能讀中國書而費一二萬元得此珍品加入其古董之收藏中亦爲不可少者若中國之大學校中學校亦需各得一部以作參考故出售四庫全書二百部其事定不難惟在何處印刷如何籌備印費則正爲受托主任此大事業者所研究之間題也 
[湘省又告兵變長沙人心大恐]  
　　湘省自譚氏去職識者即知其尙有變動以譚氏雖倒然其舊部之分擁重兵者仍自若也未久果有常德之兵變其所藉口者雖爲欠餉間題實則專爲對付宋旅（ 
鹤庚）以其爲譚氏之人也宋旅經此事變後卽經照例辭職以未奉批准故仍舊任事其部下以其一擊未倒遂又有二次譁變本月三日該旅又有某某兩連兵士圍住旅部聲言请見旅長求發欠餉甫至旅部時有兵士瞥見一人誤認爲旅長遽槍斃之實則其人爲一秘書宋旅固已逃遁經一團團長賀耀祖出而極力彈壓始各退散昨總部巳得有宋旅來電謂巳赴漢就醫所有旅部事宜已　　　　持乃總部方議處置此事方法而省城兵士亦有變端駐在長沙北門外一帶之四五兩團亦藉索餉爲由於四日晚間蠢動聞各將其長官軟禁共議推舉代表入城向總部索餉五日上午風聲更爲緊急果有全部武裝之兵士多人至總部请見總司令經衛隊婉言勸阻始行退去於是自總部以次各重要機關均立時戒備各要人私宅亦各派軍隊防守且隨即發佈口號凡軍人之無口號者於戒備之地均不准出入所有北門經武門小吴門各城均斷絶交通無論何人一律不得通過一面由總部召集重要軍人會商維持方法經派人再三開導幸尙無暴動行爲至是日下午因南城内之樊西巷有軍人攔刦妓女金飾且槍傷鴇婦之事始大起謠風人心亦甚驚恐外間傳聞有謂長武鐵道已有數段拆毀者有謂造幣廠巳經被刦者有謂此次變動之兵並非四五兩團係程頌雲一系之軍隊者有謂本晚將有大舉變兵均已臂纒白布以爲標識者要多揣擬之詞無足深信惟有一説謂此次變動由於趙氏之傾向迄未明瞭（如新軍府電请贊助迄未電覆外間傳言且謂其仍將保守們羅主義不干外事之説答之之類）故以此示威以期趙氏之傾向滇系者如果爲此似尙易解决不至大爲糜爛但　其别有用意也 
續函云湘省兵變昨日已告平息查此次事變之起原爲趙氏任事已久於滇系方面未表示贊同故以索餉爲由以促趙氏之改變旣而趙氏對此竟無解决之方主持激烈份子遂欲趁此倒趙此總部及一師師部並趙氏私宅被毁之所由來也殆趙旣避匿繼任者一時終難得人各方情形且均有自由行動之勢使再不速謀解决必將有不堪聞問者至此乃幡然改計仍舊推趙出台遂由各士兵提出要求三項（一）九年六月以前之積餉請定期發給（二）以後軍餉按月發現（三）死傷兵士一律給卹士失旣提出要求在省各軍政長官乃於七日下午在一師師部集議解决方法除湘省大局决定仍请趙總司令出而維持外餉項問題决定月餉按期發現從前積欠本年舊曆年底先發五分之一其餘作兩期補發以明年六月爲第一期十二月爲第二期並由總商會省議會財政廳出而擔保此項辦法卽請總司令通告各軍一律遵照此事旣有解决方法乃由軍界要人敦促趙氏仍舊復職趙氏推至再三終以義不容辭始允即日任事總司令部昨晚即經恢復原狀矣 
[湘鄂局勢危險之外訊]  
　　大陸報十日漠口電云長沙軍人逐出趙恒惕現方在城内縱火戰禍即在目前已據有鑄幣局並圍困鐵路車站收用車輛粤漢路線總工程師考克思夫婦適由漢口到長沙遂困於城中日總領事已令漢口日艦開赴長沙現有一艦已出發 
　　新省長夏壽康接宜昌受害人來電謂宜昌亂事由夏負責顴此可知宜昌之亂乃王占元造成嫁禍夏氏以逞其反對夏氏來鄂就職之謀王氏揚言辭職已電北京請解其職武漢商會雖已允以五十萬元給與王督分發軍餉但事局仍甚阽危 
　　十日北京電云日使商諸英美公使擬由三國取同一行　動向北京政府提出關於宜昌兵變損及外人產業之要求聞英美使署已贊成日使提議之大綱 
豫官吏摧殘民氣愈甚 
[包圍學校打傷學生]  
　　豫省軍民兩長解散學生聯合會查封國貨維持會各情已誌本報乃七入兩日罷課風潮愈閙愈烈言之可爲寒心初七日早各校互通消息准備出發在一師操塲聚齊赴省公署自首詎事機不密爲當道偵知急派大隊（毅軍宏威軍分圍各校一師一中二中留美專農甲工甲商美術女師）嚴禁出入即推水挑炭之人亦須檢查書信亦不許傅遞鼓樓街士街寺後街新街口徐府街旗懸街大坑沿前營門一帶均軍隊密布嚴陣以待 
 
 
 

Page 7

 
 
　　警察亦全隊出發帮同梭巡省署前亦有軍隊防護各校學生幾番衝出均被攔阻延至下午各校代表約三十人赴省署請願敎育廳長李步靑爲之先容張乃派李鴻伯（秘書長）常秀山（開封知事）代見代表即大聲數張摧殘敎育偏袒奸商等罪要求恢復學校原狀懲辦商會李常等含糊答應不得要領面退晚七時防笵稍疎女師校學生卽乘機全體出發至一師校大操塲一師學生亦全出并召各校代表在露天緊急會譏時陰雲密布寒風侵肌（前兩日微雪）天黑如墨氣象愁慘而學生排隊鵠立輪流演說皆慷慨激昂抉定與萬惡官僚爲最後之奮門歷兩小時而散及警察聞訊調大隊前往干涉則已闐其無人矣八日早各校之被包圍如故至十時許第一師校學生排隊由後門衝出時門外軍警蟻聚竭力攔阻學生奮勇直闖遂發生衝突警察以皮帶亂摔學生不退軍隊以槍托橫擊警兵亦揮佩刀直砍學生頭臂受傷者五人然猶有數人抵死奪路旋有某軍用刺刀亂戳將學生扎傷數人（或云三人 
一頭部一左臂一手或云入人）血流遍體學生見勢不敵始退回校内受傷最重者爲趙李賈三生趙一息僅存抬往醫院救治晚六時許聞有康彩賓王升階兩議長陳財廳長張實業廳長韓自步館長選舉事務所所長孫調元在育才館會商調停之法旋即齊赴省署究竟何如此刻尚未探悉又聞趙張所以如此蠻橫者因前日趙張各派其弟（趙三張五赴保爲曹祝壽偶與吴子玉） 
談及開封罷市罷課情形吴問趙三(何不早些了結)趙答以（學生們太不知足藉口查貨竟將商家繩捆索綁 
牽至大街幾乎槍斃經警察力阻始免一死故此刻不 
能不壓服學生以平商人之氣）（全係揑造）吴聞言信以爲眞即太息曰（果眞如此就重辦幾個也不爲過）趙三張五得了這句話回汴即大抖威風任意壓迫故至於此（十二月九日早發） 
廣州通信（平） 
[粤局前途之觀察]  
　　自孫唐伍回粤而後粤省局面爲之一變軍政府招牌重新揭出其宣言亦已徧登各報矣但軍政府究採用何種制度乎章太炎近致陳競存書謂聯省自治之主張已得湘省官民各界同意其大意以爲軍政府不宜再設而此間民黨中人亦有一部分主張改軍政府爲聯省政府採倣聯邦制度故報中多謂軍政府政務會議改用聯省政府名稱其實聯省政府之名辭現尙在討論中併未交政務會議議决現時仍繼續執行總裁職務軍政府三字依然如故僅聞擬修改從前軍政府大綱由各總裁指定胡漢民戴天仇徐謙伍朝樞盧信五君爲起草員俟修改完竣始行提出討論至於各部長均未委出各部重要案卷均於岑春煊下臺時携去點交北廷故軍府對於各部之組織頗難着手現時議論紛紛有謂將暫設籌備處者有謂因軍事重要當先行規復參謀陸軍兩部者有謂已擬定某部爲某人充任者而某某任仰忠街高揭内政部匾額某軍司令竟往毀破聲言軍政府無此委任其實軍政府總裁現方着手交涉關餘必關餘有眉目然後各部一律規復日前各報登載某部某人長之均屬虚擬之詞非事實也惟聞各總裁擬於政務會議中提出整飭粤省政治擬將從前政治一律推翻從新改組此則已有具體辦法聞其大端係設立市政廳一所獨立辦理一切仍受省長統轄（市制已由法制編 
纂會起草有主市長由市民公舉有主市長由省長委任卒採後說）内容組織法仍仿英國市政成規該廳權限内分設七局一警察局二交通局三土地局四工務局五統計局六衛生局七消防局皆由市政直接指揮進行而省長範圍則管五司一内務司二敎育司三財政司四實業司五交涉司經各總裁一再研究俟磋商妥協即當由政務會議以敎令實行倘使果能着意於此無别種軍務爲之阻礙粤中民治當有可觀但案之事實現時仍在軍事範圍中各地民軍多至不可紀極究竟如何收束尙無把握各方財政均爲軍隊盤　無法能令統一而征西之論現時仍决定實行南北和議愈去愈遠現爲完成護法事業計滇軍代表劉祖武奉唐總裁命令來粤磋商大計已有電起程李烈鈞拔隊由黔人湘軍政府亦有電促其來粤李嘉品胡令宣均爲龍軍前　悍將李胡均聯翩來粤奉某要人之命來粤有所磋商以各種情形觀之軍事仍恐不能免也惟行軍不能不需財而粤省財政庫空如洗中國銀行自粤事糾紛後旣閉門而不開兌然當軍務最緊人心恐慌時其價格猶在入成三四乃　則日益低折至日昨（三號）下午竟低至六成九其減跌之速令人一驚推其原因或謂因粤政府改組廣東銀行正式宣佈將從前所發鈔票槪作無效此事令人寒心或謂因某系圖粤將於財政上施以大打擊二說均非無因故目前粤省財政頗爲可慮中國銀行未開實業銀行亦擱淺（行長他去無法維持）廣東銀行重新改辦皆足令社會中杌隉不安者也 
山西通信（端端） 
[旱災救濟會歡迎克蘭公使紀]  
　　美國克蘭公使旣暢游中國東南諸省茲復臨此中國歷史上開化最早之舊地雨雪霏霏飄然獨至氏眞健游哉氏於本月二十七日蒞晉携隨員四五人北京靑年會總幹事格林及其參贊具克當此晉政寂寞之候山西各界之所以歡迎之者自不能如去春舉行華北運動會時歡迎英　美三國公使之盛但亦能招待周到連日考察政治游覧古蹟及應對各處之歡迎者亦復甚忙中以三十日旱災救濟會之歡迎會頗有介紹之必要紀略如左 
　　旱災救濟會者山西各界人士及旅晉西人所合辦之救荒　關也旣聞美公使之注意晉荒故歡迎之是日會塲假省敎育會克氏偕閻督軍及山西賑務處會辦田應璜等於十一時涖會首由兼任該會會長閻督先說明所以歡迎美使之故（一）山西光緒初年之大荒美國人士之不遠萬里不惜鉅資者相望於道甚至如某博士以身殉晉荒殊令吾人生特别之感情此歡迎之遠因一（二）美使旣來實察荒情必將報告其本國因以發生絶大之助力此歡迎之近因二嗣克蘭公使升席講演略謂此次華北奇荒鄙人據情電逹本國政府卽得美國紅十字會捐金五十萬元之覆電至於救濟方法一爲急賑辦法乃治標之策一爲永久辦法方爲治本之策吾國工程家早見及此前來華調查各大河流通盤計畫巴拿瑪運河之工程師亦其一也當其初抵中國時鄙人即告以中國大禹治水之歷史中國歷史中如大禹者惟一人耳如山西現在之修築省道固屬要政然尙有二大問題一爲用何法利用黃河及諸大河之水以備旱二爲用何法洩過量之水以治潦此二大問題者山西之生死問題也克氏約講一時許始畢當由第四旅長趙君代表全體舉克氏爲該會名譽會長氏亦欣然承諾復由省議長崔君報告災情略謂晉荒共逹六十一縣現在災民雖不及百萬但寒期中必須增加預計明春必逹二百萬人以上而本會所得捐欵僅二十萬元人多謂晋荒甚輕其實三晉以交通之不便運費奇昂因之糧食之成本亦太貴又山西全省出產全恃米麥煤鐵今則旱荒成災民食不敷礦業亦多停工故山西災雖輕而害實重閣省長兼任二年以來無日不以備荒爲事如造林開渠鑿井修水池種井田等政策皆次第推行惜試辦未久而奇災洊至令人措手不及也崔君言畢復有格林氏之演說旋即攝影而散吾人深感克公使慈祥之顏色忠誠之說法及其慨任會長而不辭必將有以福三晉饑民也 
[蘇議會被毀案之小段落]  
　　帮煞王桂林冤煞張軼歐忙煞仇徠之 
昨日省公署下一訓令對於騒擾議會事件告一小段落將代理警察廳長王固磐與北區署長趙光甲撤差（按 
王桂林已回來王固磐本來不代理了齊耀琳這個舉動實在滑稽）實業廳長張軼歐記一大過江寗縣知事記兩大過王桂林胡翔林先期請假免議此消息傅出之後輿論大爲不平均謂王桂林雖然請假平時訓練無方也就證據確鑿何以没有處分張軼歐記　想是爲他是實業廳長的緣故打句官話總說他不能先事預防所以記他的過那麽當時緞商請願是先向省公署請交覆議的實業科長金其照也應當負不能先事預防的責任何　絶不提起呢有人謂當日閙事張軼歐到緞業公所之後就同王固磐去見省長請示辦法那知齊耀琳呵呵大笑說這就是蘇人治蘇呀隨手指王固磐道我同你不是江蘇人如今只有請軼歐去自治罷張軼歐勃然大怒正言答覆他道省長此刻不是說笑話的時候了齊耀琳登時沉下臉說議會要監督官聽如今是怎樣你也監督我嗎因此張軼歐碰了個大頂子所以到手了一大過此說雖未必盡眞然亦未必無因又有南京大紳士仇徠之與魏梅孫兩人近幾日東跑西跑甚忙　爲緞商調解仇　思有三個條件第一永遠不開放繭行第二撤銷訴訟第三由南京紳士向議會與受傷人賠罪某君謂這種條件你想好笑不好笑他們這些人簡直眼晴裹只有南京没有其他五十九縣他也不曉得開放繭行是增進蠶桑業必要手段怎能夠因爲一縣裏一部分人的不方便便取消議决害那五十九縣呢刑事官司又怎能夠起滅自由隨便取消呢 
　　另一通信云省議長錢崇固由京返寗昨晚本會同人在金陵春公宴席間未有討論今日（十日）錢赴各議員公寓徴求意見惟在省人數不滿五十人迭經鮑孫兩副議員函電敦促而來者寥寥且連日陰雨連綿預料三五日内仍難足法定人數開議寗　及地方各公團連日奔走調解仍無頭緖因議會方面須俟大會能開始有辦法官廳方面日前得省警廳呈報此次閙事情形茲附呈傷單軍民兩長批呈單均悉查機工散居各處未經集合不難制止迨聚集省議會塲旣有千餘人之多形勢急迫理應入塲防護乃竟以未便擅入爲辭任聽毀損議塲毆傷議職員多至十餘人復任其擁至緞業公所如入無人之境實屬保護不力咎無可辭仰即查取職名呈候分别懲戒一面嚴拿滋事首要務獲究辦以肅法紀仍查勘議塲被毀情形詳細具復勿稍玩延云云 
　　司法方面前日檢廳票傳被告未到現擬改發拘票惟地方士紳力任調停故檢廳進行亦極遲鈍然終須懲辦數人是在確得正兇否則亦無以平議員之氣也緞業方面闖此大禍亦自知虧理近日各董事奔走運動極爲忙碌對於寗紳提出之條件如懲兇道歉賠償議員損失均允遵從惟繭行條例則萬難廢止 
　　自昨日起移滬之聲浪又高頃晤議員某君據云在省四十餘人主張移滬者居半數在主張移滬者以爲與官廳已傷感情必須與之宣戰且有數種問題非到滬不能表决而在反對移滬者謂省會非國會可比並無遷滬之必要且對於他種問題意見亦未能一致將來不知如何也 
[杭州快信]  
　　省署昨集銀行錢莊各領袖在署會議籌欵七十萬購米備荒全體贊成惟如何分認攤借尙待磋商辦法 
浙江造幣廠加鑄銅幣案昨午後經督署集各紳商會議僉諎與小民生計有碍决議打　 
省參事會三讀通過後已由省議會咨送省長公布原提案人徐卓羣昨又提出該會選舉規法案十六條其權全屬省議會 
　　省議員何紹韓昨提出請獎勵賢能官吏士商建議案如建德知事張良楷寗波工校校長陳訓正金華貧民習藝所長蔣瑞麒永康三良靛廠長胡庸杭州張小泉近記剪刀舗寗波史翔熊軟蓆舗及紹與湯孝佶等俱在應將之列 
　　各縣每月徴解欵項例定下月五日前呈報現各縣多陽奉陰違財政廳昨已通令嚴飭遵章辦理倘再玩視功令定予懲處 
　　省議會通電　頃上大總統國務院陽電文曰人民納稅當依法律載在約法所得稅條約未經合法國會議决加重人民負擔　難承認如政府不以明令取消人民亦不能違法繳納生財有道民意難違謹代表全浙人民促政府之反省臨頴迫切不知所云　祈一　主張浙江省議會佳 
[南京快信]  
　　省議會因軍民兩長對王桂林未加處分更憤激 
警務處長王桂林一面向軍民兩長辭職一面又上呈請將蘇州警察廳劉歸警務處管轄 
　　齊督今日（十一）上午十時在小營舉行閱兵式宫旅長爲總指揮吴旅長爲副指揮 
　　浦口公民代表夏鍾等呈軍民兩署孫督辦無故撤警妨害公安迫懇救濟以維民命 
　　禁米查驗處因客商違反章程私運蘇米查明扣留昨呈　民兩署請示兩長批此次悅來公司等裝車之米究擬運往何處有無請領護照爲憑仰卽查閱聲復以便核辦 
　　上海南北浙江路商界聯合會總幹事長孫瑞等　稱新米各路來源均旺半月來米價由七元漲至九元有奇日來打包上棧希　偷運請派員密查嚴懲兩長即電上海沈知事嚴密查辦毋稍怠忽以維米禁 
地方通信 
[松江]  
　　盜案迭出一月以來陳家行莘莊新橋鄉七圖等處叠出盜案四五起鄉七圖一役並連刦三户　　施姓事主詎昨晚西外白洋灘　姓又以被刦見告聞是案盜匪共十餘人被搶錢物約二百餘元至鄉七圖案内盜犯業於十日由水陸警察拘獲男女二人已解交縣著供認行刦殺人不諱並供出新橋陳家行等處案件亦均爲彼等所犯尙有羽黨在嘉與等處云云當將該盜等釘鐐人獄一面行知水陸警察嚴緝餘黨 
　　新組　廠松人王某集股二萬金新在東門内建設　廠命名健行業已略具規模惟近日不知何故王忽與内部職事人員發生衝突據廠中人言自此事發生後各股東繳股觀望廠事頗現危象云 
[蘇州]  
　　山塘市民公社選社長閣門外山塘市民公社日前開會成立業經選出幹事韓萃靑鮑和淸等四十餘人日昨又假鐵香爐上聖觀開會複選正副社長由各幹事分次投票揭曉韓萃靑得二十五票當選爲正社長蔣柏如得三十五票鮑和淸得二十九票均當選爲副社長其餘文牘評議會計書記庶務調查各職員亦已分别推定 
　　飭屬嚴緝盜匪吴縣角直鄉董事股履元日前具呈縣署略稱角直一帶素無匪患乃數月以來情形陡變環鎭各河港盡成茌苻之藪前吴淞江中屢次白盡行刦業經呈請緝捕在案近又在浮角港等處發現連刦楊企時醫生船萬與桐泏行帳船顧姓航船及屬於陳墓轄境者計共有入九起之多人心惶駭商旅裹足籍請勒限嚴緝並乞轉請水警廳長多派巡船於吴淞江一帶輪流兜緝俾息匪　而安行旅云云温知事當即函請水警總派船巡弋並咨行警察所飭屬一體查緝 
[南滙]  
　　南匯女校熱心助賑南滙縣立第一女子高等小學校因鑒於此次此五省旱災情形慘苦業由該校敎職員向學生自治會提議募捐助賑當經全體贊成且頗踴躍師生兩方面共籌得銀元五十餘枚而男妇傭役咸自願投資助賑自一二角至五六角不等殊可嘉也現該欵已一併交付本地籌賑機關矣 
[江陰]  
　　縣農會主張自稅自治電江蘇省議會　本省各公共團體本省人民公鑒政府違反民意任命巡閱署督我省政官聽憑暴徒毁傷議會議員人民至此何可再忍惟有速請省議會　寗開會决定省治移吴組織省政府汰吏裁兵實行自稅自治締造眞正共和民國以副約法主權在民之意江陰縣農會　各團體叩 
[鎭江]  
　　創設育成苗圃吴君寄　獨捐私欵於徒邑城南育成鄉領得官產荒田二百數十畝種植樹苗中外兼來求合土宜一二年後成熟即可移種各鄉以與樹藝昨已呈請丹徒縣張知事出示布告並飭鄉董轉諗農民一處維護以垂久遠 
　　商業最近消息此間錢市口來甚形宽裕各銀行存現共一百餘萬錢莊存現亦有數十萬元陰歷年關無虞支絀各項商業因銀根略鬆生意亦尙不惡米市行價因來源稀少業已增漲 
市價食米起價已售至七元入角幸本埠冬賑局粥廠行將開　貧民稍得次助也 
　　報告視學狀况丹徒第一學區學榜委員張君呈報九年下半年視察各學校狀况表昨奉縣署指令呈表均悉察閱來表所塡 
註學校内容敎授一項合法者固多而本盡合法尙須研究及全不合法急待改良者亦復不少應由該委隨時考查指導至管理調綀衞生以及學科表簿各項有須與革損益之處亦應分别指示務期實踐毋　空言仰即遵照辦理 
[揚州]  
　　署令查辦緝私統領北京監務署近據淮北票商徐某等聯名稟控緝私統領楊錦江鉅金賣缺緝務　弛請予查辦等情該署特於九日訓令兩淮運使按控確查以憑核辦 
[南京]  
　　木業反對帶征上新河水府祠木業公所來函　敬晵首敞公所前奉木　局長商論奉財政廳令　蘇省江北貨稅自十二月一日起　征治運經費二成並　發簡章到局應即遵照實行等因奉此忲讀部令係專指江北各貨稅而言因與水利有關方可帶征故將蕪湖米釐及　徐下　　鐵路捐寗垣貨捐或另有專章或遠在隣省或並非水道或係專收均一律分别剔除乃聽令於江北二十一局所之下將上新河兼鎮江木釐含糊加入一律帶征毫無理由不知上新河爲木植總滙之區起運分銷地點有專走鐵路者有遠在隣省者有並非水道者有運南者有運北者起運即帶征二成應剔除者不予剔除且釐局捐制與稅逈别凡遇局卡無不照報不啻通加二成是値百而抽二十有五商民如何負擔爰不得已買賣木商於十二月一日一律停稅一致否認要求南京總商會代爲請願以致敝地營葉停滯已一星期茫無解决行商雖可暫勉支持而工人萬餘資生頓失誠恐如川之流遏久必潰釀成意外之憂如再因循恐難挽救現擬全體呈請省長維持市面務逹剔除上新河兼鎭江木釐一律帶征之目的爲開市之期籍釋重負而維營葉 
雜評一 
[軍人當先犧牲自已（默）]  
　　全國人民希望廢督廢巡閱而曹錕乃倡北方改設四軍區同時廢督之議勿論改巡閱爲軍區長僅改其名則廢督亦僅廢其名可知即有實行廢督意而已則地盤穏固人則剝奪權利將何以服督軍之心此其說之不平者也 
湘省軍人雖日言民選日言制憲而所爭者仍是彼倜人之權利此禍亂之所以相尋而不已 
　　川省軍人雖日言分治日言自治而結果所謂分治者仍軍人分治所謂自治者仍軍人自治此川局之所以遷延而不决 
　　粤省近日雖盛倡聯省政府事事規模文明國之辦法而所謂有勢力之要人仍謀各佔其地位軍隊仍謀擴張其勢力此所以戰事仍有不免之說 
　　總之今日非軍人先有自已犠牲之决心則雖無論如何敷衍人民皆僞也即非僞而所言亦終不能實現徒供一時譚資而已 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬各省區自治聯合會成立]  
　　昨日（十一日）午後二時旅滬各省區自治聯合會假省敎育會開成立會會員共二十三省區是日到者十二省區（一）公推湯漪爲臨時主席（二）公推朱紹文爲臨時書記首由主席報告蔣作賓君因病李傑君因事不能到會來函道歉乃照開會秩序（三）報告本會宗旨略謂本會宗旨日已在宣言及簡章中表示從前政治上主張大概有二一爲議會政治二爲國民自决現在均已失敗不能不從制度上研究一適當之方法又從前主張統一制度以全權委中央實則爲督軍省長少數人所利用至各省養兵甚多名爲國防實則各占地盤不獨毫無聯絡且互相爭奪適足以破壤統一此皆以前政治失敗之點今日在約法有效期間各省自定根本法與約法並無抵觸將來憲法成立各省自治法或廢止或採用或容　均係來日之事此時可無庸慮云云（四）宣佈簡章討論結果對於第三四五條略有修正（簡章錄 
後）（五）選舉幹事衆以幹事照章由各省會員自行推舉提出本會或用公函通知今日到會較多之省分可先推若干人以備下星期六開幹事會其餘限下星期六以前推定公函本會其在滬會員太少之省分亦可暫推一二人餘俟將來入會較多時補推於是休息十五分鐘接續開會計當時推定幹事之省分姓名列後（江 
蘇）黃炎培朱紹文沈恩孚朱叔源鈕永建陸規亮（ 
甘肅）楊煥（江西）湯漪郭同（四川）張知競李靜安（安徽）李次山徐國安其他各省均報告於下星期六以前推定用公函通知到會（六）提議事件黃炎培提議一出版二講演三組織研究會凌毅提議對於各省聯絡進行之方法均决提出於幹事會協商郭同提議一正式發表宣言書二通告京内外各團體報告本會成立並暫假西門外中華路蘇社爲臨時辦事處再行覔定會所茲將宣言書　簡章及報告成立之公電錄後 
　　宣言自治吾民之天職非有待於他人之賦予也生民之初饑而食渴而飮自有需要而自給之寜有他求哉人事日繁需要日頣不能以一人而備百工之所爲也於是乎有羣治羣治者分職而互助之農者治農工者治工商者治商而各有所職焉農以生之工以成之商以通之而互相爲用焉猶自治也羣之範圍愈大事之分職亦愈多進化也於是有敎育息爭也於是有裁判安内禦外而定亂也於是有兵戎有外交之數事者非若農工商業可以一人一家爲之也必合衆力以爲之又非可以衆自爲之也必設專職以爲之於是乎有組織有規約是組織也規約也誰爲之羣爲之也猶自治也此自治之眞義人類之天職亦即國家成立之原理也人類好逸而惡勞私與公不能兼顧也始則先私而後公繼乃因私而廢公公事廢而私亦不足以自存也於是乎有爭爭而不已則亂亂之極必有定亂者而代之人樂其自暇而自逸也咸聽命焉於是乎有君主蓋專制之權長而自治之權消矣然則自治者吾人自棄之非他人剝奪之也光復而後民選國會民選總統主權在民載在約法宜其回復自治原狀矣國人昧民治之淵源　集權之謬說乃以惟一無二之國家根權力舉而委之中央謂足以坐享其成不旋踵間禍亂叠起而自帝而復辟而賣國而弄兵亦旣屢試屢騐予吾人以澈底覺悟之敎訓矣然則圖國家之安寜謀羣衆之幸福舍自治其奚由自治非空言也有實力焉團體其原動也機關其重心也吾國歷史上可以爲自治團體者曰省縣市鄉論動力之次第則鄉先於省論重力之强弱則省優於鄉二者奚擇當此自治發軔之始以吾人精神才力所至欲於短期間内使各市鄉均有自動與　當之組織其勢有所不能無已則先就犖犖大者之省而組織之且以吾國民治積疲之餘内而與養立敎外而捍患禦侮非有强力勢不足以包舉之居今日而圖恢宏自治之實力則各省區其最要矣夫自治者各發展其自然之本能也鶴脛不可以續鳧　枘不可以方　爲求自動與適當故自治制度必由各省自定之所以引伸自治之本能也自治之軌道在正義而妨正義者强權自治之發展在財政而亂財政者軍費爲求排除與限制故督軍及類似督軍等之制度必廢除之所以消弭自治之魔障也然則實行各省區自治者吾人惟一之宗旨而自定適於自之法律歷餘妨害自治之制度即實行此宗旨之方法也吾人旣認此方法爲適當矣誰行使之誰促進之實今日應研究之問題也夫前事不忘後事之師觀於民國之已事可知矣辛亥之役革命者民國而民國之兵乃多於前淸癸丑之役定亂者袁氏而袁氏之兵乃多於民軍討袁氏者其害浮於袁氏討張勳者其禍烈於張勳以暴易暴其暴益甚利用他人終於自殺然則今日促進行使上列之方法其實任豈可以旁貸哉且時勢至今日有可以事半而功倍者經濟恐慌募債罔應當局感財政之困難久矣軍餉無着譁變時聞督軍感軍費之支絀多矣强藩專擅威令不行中央感督軍之痛苦極矣夫袁氏積資數千萬馮氏積資亦數千萬今何如哉今之各省督軍了解而倡議者已不在少中央亦漸有覺悟吾人果能及時自立在明逹之當局必有能助長之者雖非至易亦非至難亦何憚而不早爲之所哉赫氏有言曰羣治之方法在於能合合則力厚又在能分分事舉以關係吾人生存發逹最重且大之自治運動期底於成則必結團體以求其合定職務以求其分自一市一鄉一縣一省一國各有組織而進行之有自動焉有互助焉竭誠而求循序而往自强不息無不成者旅京各省區自治聯合會旣成立滬上爲各省人民所集全國與論中心踵事進行匹夫有責爰組此會藉資聯絡敢揭斯旨敬告國人努力前途毋　厥志　　簡章第一絛本會定名爲旅滬各省區自治聯合會第二絛本會以實行各省區自治爲宗旨爲實行前項宗旨確定左列主張（甲）各省區自治法由各省區自定之（乙）廢除妨害自治之督軍及類似督軍等之制度第三條本會以旅滬同志及同志三人以上之介紹入會者爲會員第四條本會每一省區設幹事二人至五人但所在地之省分得增設若干人前項幹事由各省區會員自行推舉提出本會或用公函通知第五條本會幹事分左列之五股一文書二會計三庶務四編輯五交際幹事之分股由幹事會推定之第六條本會分大會及幹事會兩種大會每年一次遇必要時得開臨時大會幹事會由三省以上之幹事同意隨時召集之第七條凡會議每省區有一表决權第入條凡會議議决之事項用本會名義行之第九條本會會所設於上海第十條本會經費以各會員歳納常費二元充之但經幹事會議决得募集特别捐第十一條本簡章由三省以上之提議經大會議决得修正之 
　　公電各報館轉上海各團體各省省議會敎育會農會商會及各團體公鑒本會今日成立旅滬各省區自治聯合會眞 
[總商會歡迎聶會長就職紀]  
　　上海總商會昨日午後四時開會歡迎新任會長聶雲臺君就職列席者爲該會秦潤卿副會長與會董田時霖錢新之樂振葆薛文泰穆藕初沈潤挹葉惠鈞盛丕 
華吕耀庭孫梅堂榮宗敬顧子槃江湘浦方椒伯黃伯平趙晋卿周佩箴朱子謙簡寅初樓恂如孫衡 
甫趙林士陸維鏞其餘會董均因在外埠或有事未到入座後由秦潤卿君先讀歡迎辭云本年入月間本會改選職員聶雲臺先生當選會長羣情歡躍辱蒙諸公不棄以祖澤副之堅辭不獲其時先生代表本會赴美預會諸公以會務緊要未可中辍輟囑祖澤代行職務自惟薄質何敢膺此重任乃承諸公一再敦促祇促祇得勉竭駑力暫爲擔負諸公顧全大義羣策羣力三月於茲俾免隕越感愧萬分今先生由海外回來本日到會蒞任適爲常會之期無任歡迎先生抱負宏深夙爲社會所信仰又得諸公相助爲理必能力謀進步祖澤忝列其間殊深惶恐惟有益自謹勉以備一得之獻而已聶君遂起立致詞云今日辱承寵會感愧交并對於會長職務竊深思考不敢任受謹布下忱幸諸君敎之鄙人才幹苦短學術淺甚交際未廣體魄不强尤乏實力難資號召具此五因深恐貿然任受此職轉誤公事兼負厚望也况以此次漫游所得商會應辦之事極多茲略舉數項如下(一)商品陳列所不但陳列國產且須收羅外國與國產如絲茶磁器等相競爭者以資比較(二)印刷品或季刋或週刋日刋之屬亦應中英文同時分編發行俾與世界各處印刷品交換(三)圖書館關於商業之各種學術書卷圖表無論中外古今均宜調查蒐集而庋藏之普通書籍等附陳其中以供參考(四)博覽會爲最有益之舉多多益善尤以呈請政府舉行萬國博覽會爲妙如上四項已非易易用特先此商辭會長職務務請諸君亮恕而許之甚幸甚幸 
　　於是在座全體致詞推請聶君　席就職均謂茲事關係重大手續亦未便輕更聶君虚衷謙抑懇挚可念惟本 
届一致推選毫無疑義用請即席就職此後一切會務會中同人均願竭力襄辦共負重責云云 
聶君辭讓再三衆復堅請始行承任該職六時進茶點而散 
縣商會互選正副會長紀 
　　姚紫若姚慕蓮當選 
　　昨(十一)爲上海縣商會新會董互選正副會長之期上海縣沈知事應該會之請蒞會監視先由各會董到會塡寫選舉票投匭午後二時開　揭曉共計十九票先選正會長計姚紫若得十五票王一亭三票虞洽卿一票以姚紫若爲當選次再投票選舉副會長計姚慕蓮得十四票姚紫若得三票王一亭得兩票以姚慕蓮爲當選而兩新會長俱行推辭經沈知事一再勸駕當經前會長顧馨一發言新會長旣已產出即以今日爲鄙人 
交替之期姚紫若云依照商會法會長兩年一任兩任後照章休息停選鄙人擔任會董職務已有十五年至去年推選爲副會長因修正商會法未經規定所以負義務之職任刻因商業繁盛對於會務尤難兼顧務望前會長隨時指導方免貽誤事機云云嗣新副會長姚慕蓮亦向沈知事推辭良久沈知事卽向兩會長勸稱事經各會董公舉設有固辭恐違衆意即請新會長卽日就職云 
尢敦睦君追悼會紀 
[尢敦睦君遺像]  
　　本報記者尢敦睦君患病匝月於本月一日病故於虹口立川醫院昨下午三時靑年會學生分會發起爲尢君開追悼會地址卽假靑年會殉道堂同學來賓到者童星門宋福華葉楚傖吴旭初曁本館朱應鵬徐忍寒約二百餘人開會秩序如下(一)主席報告(二)尢敦信君報告病狀略謂君初患腹疾醫生稱其病在胃旋愈而寒𤍠繼作越一星期腹痛劇作始知爲腹膜炎病篤延他醫至謂係盲腸炎侵及腹膜法當奏刀不得已從之膿出而殞年僅二十二　（三）朱應鵬報告尢君歷史略謂君幼岐　由高小畢業初入上海務商中學繼畢業於靑年會就申報館記者事綜君生平學問性情志趣均過人一等五囚運動六三運動君均爲中堅份子奔走演講不遺餘力君對於社會具革新之志會與兄弟發行月刋小册子傳播新思潮以貽戚黨家族爲家庭改革運動又君之家庭尙係舊式君深爲痛心具自我改造之志故君之婚姻即係自主君以家庭關係未及畢業大學暫就本館職事病中出洋求學之志益堅熾蓋君自期遠大預備將來獻身社會實足爲靑年之模範也（四）童星門讀祭文略謂尢君彌留時口留遺囑謂必須鄙人作一祭文推尢君之意想以君之懹抱鄙人得略知其一二或將假口鄙人爲諸君告也君正靑年經驗學問誠猶有待惟君具爲社會造福之宏願則有不可磨滅者君對於家庭有進行改造之計劃已着手進行又社會服務如童子部義務學校等尢爲盡力君時以出洋爲志期成新聞專家以君之志願前途實未可限量吾實爲中國惜此人才也用摘祭　數語以伸哀悼（五）葉楚傖君演說略謂五四以還尢君爲靑年中覺悟者今日靑年正如同築一保障人道正義之　尢君爲工作者之一尢君雖死但已盡其力於工作之一部分此種工夫傳之永久不滅不朽至繼長增高以期於成則後死者之實也（六）徐天嘯君演說略說尢君之死實死於不良之環境尢君奮　而死願吾等繼之云云（七）合唱悼歌二章音節悲哀凄婉令人淚下歌畢由主席致謝而散 
[商會赴寗代表函述在寗情形]  
　　全省商會聯合會因裁釐加稅一事會經通告各縣商會定於十二月四日在南京蘇省事務所開全體大會請各舉代表到甯列會與議滬上南北兩商會同舉會董湯節之莊得之盛丕華趙晉卿等爲代表赴甯與議會見前報昨日該兩會均接湯代表由寗來函照錄如下會長會董先生大鑒敬啓者弟此次蒙委代表赴省聯合會於昨晨抵下關寓惠龍西飯店二十一號十時出席聯合會詢知到會代表已逾三十縣惟以會數計尙未足半數故昨今兩日均開討論會整理議案爲緩日有續到時易於議了之地今日因貨捐加收賑欵事到會代表均表示反對旋公推入人向財政部交涉弟亦在被推之列當晤嚴財廳長時出示財部來電係駁斥通崇海商會條陳者該會條陳大致否認貨捐加徴願由蘇省各商會分擔六十餘萬以免開國稅輕易加徴之先例不可謂不爲當局諒而財部尙予以拒駁恐爲他省效尤且嫌手續煩瑣財部電内并不及待由貨捐陸續加收擬先發行公債四百萬由各省商會分擔蘇省應擔六十餘萬即以此次加收貨捐一成按期償還其急欲得欵之意不言可知此次到會各屬代表旣均反對加徴且恐政府易失信用故弟等謁嚴廳長時均以嚴詞詰責大致謂此次加徴旣係慈惠性質當局胡不謀之商人遽强其出資作善舉此次上海商人對於賑務捐欵已逹二百餘萬政府又何苦用此勒逼手段等語嚴廳長對通崇海商會意見似甚贊　因轉詰同人現在意見當以到會商會尙未過半數俟人數足時議定辦法再行詳告答之遂與辭而出至前日滬兩商會對於所得稅印花稅等發表之意見各屬均表贊同弟此次對於裁釐加稅等問題亦會有演辭茲特錄奉卽希台察爲荷 
[兩會否認加征賑捐之電文]  
　　上海總商會縣商會爲附征賑捐事前日（十日）在總商會開聯合大會議决對於此次附加賑捐誓不承認如果實行加征商家惟有輟業當經據情拍電政府請速收回成命等情已誌昨報茲將電文錄下大總統總理財政農商兩部長暨江蘇督軍省長實業財政兩廳長鈞鑒加徴賑捐一案迭電懇免迄未邀准本日各帮各業到會集議羣情譁噪誓不承認僉謂政府但憫災黎饑寒不知商人痛苦災黎有更生之慶商人多垂斃之虞危急萬狀不能默爾無言查此次北災商人以災情奇重不俟政府舉辦災賑即創集鉅欵就上海一隅而論華洋義賑會已近百萬北方工賑協會四十萬廣仁堂三十萬中華慈善團十萬商界籌賑協會二十萬即此數團已籌集二百餘萬現仍繼續進行不遺餘力其他團體亦當分頭設法有加無已此外如鐵路加價郵電加價何一非商人負擔當此商業困難亦可謂從并救人惻隠之心人皆有之倘勉力可行决不肯有所異視無如鎊價日跌貨價日落物積如山貶價亦無受主利息棧租保險開銷在在需費歇業逃遁日有所聞其勉强支持者年關已届亦甚岌岌可危金融窒阻即國體改革時代亦無如此危急若再重叠捐輸力不勝負恐北方災黎亦無人援手欲求其生反速其死當非政府所樂聞倘蒙體恤商艱免予加微爲商人留一線生機卽爲災黎籌萬全生路如政府必欲置商民於死地商人有何能力抵抗惟輟業待斃應請政府另行籌劃勿謂片面救濟全國幸甚等語查上海近來各業困苦已逹極點實難再加負擔本日各業代表到會羣情憤激雖經商會力加勸遵亦歸無效或困此激成事故商會未能負此重責合亟據情代逹伏乞迅賜察核俯順與情收回成命立候電示不勝迫切待命之至上海　商會曁縣商會同叩 
[絲廠女工生計急待維持]  
上海絲廠以絲市限滯虧本過巨無力支持相率停工業已將近匝月非但開工無期抑且續停更多雖經絲繭業總公所請求維持而政府當局態度甚寂迄未表示准否惟停輟之各女工因賦閑日久殊有度日爲難之勢故日來到廠詢問何日開工者絡繹不絶一聞開工無期無不嗒然若喪查本年新繭上市之後絲廠牌號計有六十八家共有繅絲機車一萬九千部内除天通庵新綸廠車三百二十部金子習廠車二百部未會開車外實有一萬八千數百部按絲車一部統扯須配女工三名男工員司尙不在内現在停去三分之二則直接失業之女工已逹三萬六千人有藉一人之獲而贍一家數口者則何啻十數萬人女工之頻頻詢問足見生計之難不可終日願當局迅速設法有以維持之俾此數萬人得以生活而保治安也 
[江南造船所新造澄平輪下水]  
　　高昌廟江南造船所爲津浦鐵路局新造澄平渡輪一艘昨日下午二時行下水禮中外男女來賓約百人海軍總司令藍建樞君等亦往參觀由海軍上校津浦鐵路港務主任夏應庚君等招待並請王儒堂博士之女公子毓藹女士行禮由博士令弟正序君等偕臨禮畢來賓敢歸聞該渡輪船身長一百五十五英尺寛三十一英尺吃水八英尺速率毎小時十三英里云 
該渡船下水禮畢後由該路監工員致電天津云天津津浦鐵局徐次長鈞鑒本日二時澄平渡輪舉行下水典禮諸稱順利中外來賓約一百餘人督軍省長護軍使均派代表於三時半禮畢據造船所長面稱該輪約一月後可完全竣工車務總管周善同電 
[滬上將有女律師出現]  
　　字林報云美國砲艦長麥考萊氏於星期三日因公來滬其夫人係去年大學法科畢業生隨之俱來擬在上海辦理訟案從此有一女律師出現於上海矣 
[社會服務研究會展覽會紀]  
　　昨日午後二時半至六時半社會服務研究會在崑山路十一號半女靑年會會所開展鑒會内分衛生保嬰敎育服式等部參觀時各部有人爲之說明三時許衆寗聚會於遊　室由韋增佩女士主席其秩序如下（一）報告開宗旨（二）女子先鋒隊唱歌（三）女子體育師範表演天倫樂（四）少女修養團唱誘兒睡歌與搖籃歌（五）活動　戲（生命之原）（六）散會到會者約六百人聞今日下午三時半尙有未次之演講題爲（親屬日正當關係之根本原理）男賓亦可往聽云 
[福佑路越貨傷人案三誌]  
　　福估路安仁里附近明通柴爿店主胡長勝之妻鄒氏被盜匪三名入内搶刦金鐲一雙並開槍擊傷店夥桑永與報告警所後次日經探警在新開河拘獲石作森一名押送警廳發科訊供並傳到該氏當堂證明實係當時在場開槍刧物之人判石收押仍着各探警嚴緝逸犯究追失贓等情已紀前報茲悉桑永與受傷部位實在 
小腹左面其槍珠業經南市紅十字分會醫生證明尙在腹中奈因當時流血過多一時未便用强硬手續將槍珠鉗出須俟其在會靜養一星期後再定方法而警察廳徐廳長亦將此案如何發生情形昨已由電話報告地方廳譚檢察長核示昨日下午譚君委派魏大同檢察官沈檢騐員等前往該會醫院檢騐桑永與傷勢部位分别塡格諭令靜心調養醫治魏君旣出該院又詣安仁里　通店内察勘一周當塲繪成草圖即行返廳禀復消差譚廳長據禀後立飭各法警四出購線帮同緝拿逸犯解案究徴至昨日上燈時有人傳述桑傷甚重氣存一息恐難保全生命云 
[解犯人獄中途脫逃]  
　　行使僞幣之陸明園王金福前在眞茹鎮車站爲巡警查獲抄出袁世凱僞大洋二十五元僞小洋五百四十五角一併拘解地方審檢廳訊明判决陸王二犯各監禁三年飭令還押候上訴期滿送監執行大小僞幣没收之在案茲悉陸王二犯奉判之後扣至昨日上訴期過爰由譚檢察長備文飭派法警汪鶴琴蔣雲階二名持文至押所將陸明園王金福二犯提出加上鐐銬於下午一時許押登滬杭火車至新龍華車站下車然後解漕河涇鎭江蘇第監獄收禁詎此時汪蔣二法警檢點祇存王金福一犯其陸明園一犯不知如何脫逃無踪該法警即將干犯送入該獄一面返廳報告不知譚廳長如何發落也 
[本星期止出口之華絲]  
　　本星期（十日止）出口華絲僅四十八擔計本季自六月至今共計出口華絲一萬零九百零一擔（每擔一包）其中白絲四千零七十八擔黃絲計共六千八百二十三擔較之去季同時白絲計滅少七千二百四十七擔黃絲計滅少二千七百六十四擔其運往各國之數計倫敦四百三十六擔（去年同時九百八十九擔）法國白絲一千零零九擔（去年三千二百九十五擔）黃絲四百四十二擔（去年八百四十三擔）意大利及瑞士白絲一百七十七擔（去年七十五擔）黃絲無（去年二十四擔）美國一千二百三十五擔（去年五千九百六十一擔）印度等處白絲九百三十八擔（去 
年九百零六擔）黃絲六千零零九擔（去年七千九百五十六擔）俄羅斯等處六百五十五擔（去年八百六十三擔）繅絲出口計運歐八千五百二十擔（去年七千五百七十二擔）運美二千九百五十擔（去年一萬四千五百十三擔）黃繅絲出口共計三百九十九擔（去年三千五百二十一擔）野　絲運歐計一千七百六十七擔（去年二千八百五十七擔）運美計一千零八十六擔（去年 
計六千一百五十七擔）本星期止本埠存絲計白絲二千五百包黃絲三千包云 
[本星期華棉出口之調查]  
　　本星期（十一日止）自上海出口華棉共計九千九百六十六包較之上星期（四日報告）滅少四千六百零六包計運往香港一百二十包日本四千七百十五包内地各埠五千零零七包其餘别處一百二十四包自本季九月迄今出口華棉計運往安的斯伯八十四包（去年無）波斯頓十九包（去年無）紐約四千九百三十四包（去年二萬二千四百四十一包）香港一千五百七十四包（去年五百七十六包）日本三萬五千零四十七包（去年五萬九千零零四包）里物浦一千零三十九包（去年四千八百零一 
包）倫敦無（去年二千二百五十七包）馬賽無（去年一千五百 
六十七包）内地各埠五萬八千七百四十五包（去年四萬五千一百九十六包）其餘别處一千九百六十一包（去年七百七十六包）共計十萬零三千四百零三包（去年共計十三萬六千六百十） 
八包）云 
 
 
 

Page 11

 
 
[一週間之金融調查]  
　　進出口銀洋數調查此一星期間（六日至昨日止）歐美尃國 
共運來大條銀一千九百十八條陸續轉口往香港者計大條銀九百九十八條又現標金裝赴日本大阪計二千餘條每條重十兩）至國内杭州南京兩造幣廠共來新幣四十二萬元並裝去實銀二十五萬兩國幣之裝赴哈爾濱烟台等埠計二十七萬元尙有上月間外洋所來之羅比洋一百十七萬二千元一併裝往孟買矣旬日間外國並無金洋到滬以致金貴銀賤今將逐日進出口細數錄下一六日）昌與公司某輪船從國外來滬　來荷囒銀行大條銀一百八十三條又華比銀行一百五十二條又滙豊銀行一百二十九 
條中國銀行從鎭江來洋七萬元大陸銀行從南京來洋二萬元滙豊銀行裝香港去大條銀一百九十二條本街某某等銀行亦去大條銀三百四十八條中國銀行裝烟台去洋四萬元大陸銀行裝南京去銀二萬兩中交兩銀行亦各裝去銀二萬兩（七日）通商銀行從杭州來洋十萬元中交兩行各裝兩京去銀二萬兩（八日）中交兩銀行各由南京造幣廠來洋三萬元又各裝往實銀二萬兩某銀行又裝香港去大條銀一百五十二條（九日）太平洋郵船進口　麥加利銀行大條銀三百零四條又滙豊銀行一百六十四條又依騤提步銀行四百七十六條（寄庫滙與銀行）又住友銀行九十六條花旗銀行裝孟買去羅比十七萬二千元中交兩銀行各裝南京去寳銀二萬兩交通銀行裝哈爾濱去洋二十萬元（十日）中國銀行由南京來洋四萬元又交通銀行三萬元又大陸銀行二萬元交通銀行裝烟台去洋三萬元中交兩行各裝南京去銀二萬兩又大陸銀行去銀二萬兩朝鮮等銀行裝日本大阪去標金一千九百三十九條又大條銀十條（十一日英公司輪船由外洋來滬） 
運來滙豊銀行大條銀二百五十九條道勝銀行由烟台來銀十二萬兩某銀行裝孟買去羅比一百萬枚中國銀行由南京來洋四萬元又交通銀行三萬元中交兩銀行各裝去實銀二萬兩某銀行裝香港去大條銀二百零六條惟南通州等處並無大宗現洋裝去　　洋釐自本月三日洋釐滙閲以來迄未回高蓋目今雖係新花新米上市之際但用途均以通用鈔票爲便利於是南京杭州等處 
造幣廠日出之新國幣三十萬元除東三省略有裝往外本埠各銀行存底甚豊且各錢莊以洋易銀亦不少故均無需用銀洋之必要致昨日最小到過七錢一分五釐但上年此時須七錢三分零於 
此可見本年各項營業之衰矣 
　　銀拆此七天中尙稱平穏最大三錢五分最小一錢九分惟各錢莊以轉瞬年關將届况洋貨帮受國外金鎊大縮之大影響目下已不堪設想故已異常愼審對於往來各户進多出少所以銀兩銷路不多銀拆不致提高也 
　　國外滙兌上届調查之日大條銀近期爲四十四辦士七寺遠期四十五辦十先令四四半印滙二百九十五羅比法滙一千二 
百七十法郎美滙七十六元半港滙七錢五分半東滙六錢四分荷滙二百四十九盾新加坡五十二兩七錢五分半東滙六錢四分兩期貨標金二百九十一兩八錢乃自六號以來大條先令等價莫不大縮而特縮至昨日止近期大條銀已縮至三十八辦士八七五遠期三十九辦士鎊價改爲三先令十辦士印滙二百六十九羅比半美洪滙六十七元東滙七錢四分新加坡五十九兩五錢足赤漲至三百三十六兩期貨標金三百三十七兩收盤稍跌三百三十三兩八錢觀此七天中金價爲國外滙率之大變遷每條竟漲至四十兩上下有關係者莫不大受恐慌僉謂此次奇漲亦意科所不及然三星期前本報會提及各國爲鞏固金本位壓小出口貨價金價須漲至三百五十兩云云雖目今此價未到恐亦不遠矣 
　　標金前昨兩日某國各銀行向華商訂進標金共有四五千條其價與數目已誌商務　故不　 
　　銀行查倉數昨爲星期六調查中外各國大銀行所存實銀共三千五百八十五萬又洋二千七百十十三萬大條銀一千八百七 
十九條押欵銀四百兩拆票銀七十萬較上届（四日）少存銀十三萬洋多存七萬大條銀多存一千二百九十九條抑欵銀少一百八十萬拆票銀無升降茲將各銀行細數錄下麥加利存銀二 
百十六萬洋一百九十八萬大條銀二百六十三條押欵三十萬滙豊存銀一千零二十萬洋四百十萬大條銀四百二十三條押欵銀一百二十萬道勝存銀一百三十六萬洋四十五萬東方存銀二百三十萬洋四十三萬押欵銀十萬花旗存銀一百二十萬洋一百三十七萬押欵銀一百萬華比存銀八十萬洋三十五萬大條銀三十八條拆票銀十萬荷囒存銀四十九萬洋九十七萬大條二百三十條中法存銀七十二萬洋百三十三萬大條銀三百三十九條通商存銀五十萬洋七十萬各錢莊存銀四百十五萬洋二百二十萬中國存銀一百五十六萬洋五百七十五萬交通存銀八十三萬洋四百三十萬有利存銀五十萬洋三十五萬菲律濱存銀四十萬洋六萬友華存銀四十萬洋四十萬安遠存銀四十萬洋十萬滙與存銀八十萬洋十八萬大條銀四百七十六條　業存銀四十四萬洋二十四萬拆票六十萬華義存銀五十萬洋三十萬尙有華商銀行團聚與誠等各銀行二十家所存銀洋咸不在内某國銀行六家之細數不錄 
[滬寧路貨車遇險]  
　　昨日（十一日）滬寗路由寗開滬之第二十八次　常貨物車駛至外跨塘車站相近時（該站離滬四十九英里在唯亭蘇州二車站） 
之開）該車後面拖掛之貨物車上之鐵接鈎忽然斷下時車正在 
猛駛致損壤貨車五輛之鐵接鈎及鐵管等物該車車長支某頭手二部略受微傷惟鐵道無恙當由司機人派夫步行至唯亭車站報告站長一面拍電致滬上總局洋總管韋燕君得電之下會同洋工程司脫斯福洋機務總管芬慈及機匠十六人特開救險專車前至肇事地點騐看因損壤車之鐵接鈎等物不易修裝故用大鐵錬條將車拖至蘇州車站該貨車之内傷牛數頭死三頭其餘花生米麥等貨已在蘇州車站卸下調車運滬損壤之車定於今日送吴淞機廠修理出事後往來滬寗間之客車被其阻隔故由寗開滬之六號快車抵滬已逾三點二十分入號慢車到滬已逾二點三十分而十號快車及十四號特别快車則僅逾數分鐘云 
[外洋輪船進出口行程紀]  
　　英國郵船公司之雪西里號Ｓｌｃｉｌｌａ從英國倫敦開來已於昨晨進口停泊於公和祥碼頭卸貨運來進口貨有松木板萬餘塊蕎麥一千餘包餘爲好華洋行之呢絨洋貨及麥邊洋行之五金雜貨又有牛奶纸頭生牛皮等共一千餘噸現定在申卸淸各貨後即須開往日本至二十五號還申定二十七日裝貨赴歐洲又有美國鋼鐵公司之貨船慕勃梨城號ＭｌｏｂｉｌｅＣｉｌｙ從美國來華取道日本於昨日上午進口停泊於浦東公和祥碼頭起卸貨物計裝來鋼鐵二千餘噸又有英火輪公司之潑蘭散號Ｐｌａｓｓｙ自上月十二號從倫敦出發以後昨從哥倫布方面拍來電報謂本日可到檳榔噢下禮拜三至星加坡其進口至滬當在二十六號船上裝有來貨十千噸云尙有三角洲號Ｄｅｌｔａ已於本月三號在英開出其到申之期當在一月之十三號又天祥洋行經理之中美輪船鮑露頓砲臺號ＢｏｌｔｏｎＣａｓｔｌｅ及墨沙普推曼號Ｍｅｓｏｐｏｔａｍａ均由美國之紐開來原定上星期五同時可到上海嗣因要日本方面稍有停留故必須展延數日到漉又昌與公司之蒙抵格爾號從温哥武來華初定十八日抵申十九號開往香港昨日該公司接來電謂因運貨稽遲須延期四日故進口期已改二十二號其開赴香港須二十三號矣又有荷蘭公司之倍尼亞輪船Ｂａｒｎｅｏ昨日好時洋行接到電報將於下星期五駛抵此間船上裝有大宗罐食云 
[國内輪船進出口貨之調查]  
　　進口貨（長江）太古公司之鄱陽輪船昨由長江各埠裝來之貨有小麥芝蔴六百卅包麵粉四百包米豆二百零七包苧蔴七百入十四件桐油一千四百九十桶此外爲煙葉土酒木耳金針葉藥材顏料猪鬃等貨又招商局之江永輪船昨由長江裝來之貨有麵粉一千二百包茶葉一千七进七十八箱食糧一百零五包棉花五百九十五包桐油三百三十桶此外爲水烟土酒煙葉夏布棗子等貨又江新輪船亦由長江裝來各貨有茶葉一千三百九十三箱機花棉花四百十八包夏布二百三十二件桐油一百七十五桶小麥五百零七包黃豆四百三十一包大麥八十四包餘爲煙葉靑蔴藥材靑鉛紅棗核桃牛皮綢子等貨（福州）三北公司之寗與輪船昨由福州裝來之貨有松板建木桶板茶葉笋乾硬木板等貨又招商局之新濟輪船昨由福州裝來有橘子靑果笋乾　香茶葉冬笋漆木器魚翅等貨（烟津）怡和洋行之裕生輪船昨由烟津裝來之貨有元實二十箱金條一箱花衣七百八十包生仁二百包皮四十一件粉絲一百件綢緞一百零一件此外爲酒古玩草邊鹹魚亂絲等（港粤）怡和洋行之廣生輪船昨由港粤裝來之貨有赤糖二千二百二十六包新蔴袋二百九十八件據花二百五十包此外爲鮮柑方木等 
　　出口貨（寗波）招商局之江天輪船昨日裝往寧波之貨有大米二百二十二包生油七十桶蚶子六十九件洋布五箱此外爲洋紙靑果鹹魚鐵器等貨（福州）三北公司之寗興輪船昨日裝往福州之貨有麵粉二萬二千一百五十包黄豆三千一百三十一包氷赤糖二百三十三包棉紗一百件皮油一百五十桶生仁芝蔴九十六包粉絲魚乾一百零八件此外爲水果水烟桑秧藥材洋火鐵絲鐵釘土布等（天津）招商局之飛鯨輪船昨日裝往天津之貨有米七千零八十八包茶葉四百二十九箱麫粉二百八十四包洋布一百六十二箱糖一百五十包此外爲水果土酒鐵等貨（長江）招商局之江永輪船昨日裝往長江之貨有洋布紗三百四十八件糖一千包雜貨二千一百件 
[定期會議改良閘北水電事]  
　　閘北地方自治研究會會長兪國楨陶冠緯朱斯芾昨致閘北地方各公團函云逕啓者近悉閘北水電廠積存鉅欵正可整頓水電之用乃計不出此毫無動議茲忽被省中　　有派員守提作爲他有消息業已見諸報章諒非虚語敝會同人僉謂閘北水電關於地方日用所需最爲密切而該廠水電之不良無可掩飾旣有餘欵自宜亟謀改良方法以資整頓而惠市民彼省吏只知歛財未暇顧及民用此欵一去廠事休矣若不羣謀抵制無從希望改良爲此定於陽暦本月十二日（星期日）下午八時借滬寗車站東首升順里口閘北救火聯合會辦事處邀集閘北各團體同人　 
開會討論聲謂蔣廠長留用此欵改良水電爲閘北市民造福届時務祈贵貴會遴派代表蒞會共策進行蜀勝盼祷 
[南洋大學一週間消息]  
　　前星期六（三日）下午南洋足球隊在蘇州理東吴大學操塲與該校比賽南洋連勝兩球結果爲二與零之比 
　　本星期五下午七時南洋鐵路管理協會在大禮堂開成立大會並歡送管理科頭班畢業諸君有敎員李頌韓徐廣德等演說及赠言是晚又有南洋學會中語辯論會開會論題爲全國學生總會是否有存在之必要結果爲反面勝 
　　本星期六下午電機科二年級前往求新廠參觀有敎員迪克生同往指導是晚南洋學會英語辯論會開會 
　　下星期二（十四日）南洋足球隊前往約翰球塲比賽足球聞今年東方八大學之足球錦標誰得誰失在此一决云 
[招商局公學之刷新]  
　　本埠提籃橋招商局公學辦理兩年規畫至遠刻聞自明年（民國 
十年）元月起重行改組加授航業商業等課以宏造就亦可見該局董事會諸君之勇於改進矣 
輔元堂收租被阻之呈文 
[松江舊府屬欵產問題之枝節] 　　 
　　上海慈善團經理副經理兼同仁輔元堂董事凌紀椿賈豐蔚呈省長文云呈爲陳情事竊敝團同仁輔元堂名下松江後岡鎭田產由前董經緯籌劃價置以來在彼設立倉房徴收田租已歷五十餘年相安無事乃於本月三日忽有松江縣維持慈善敎育會袁穆庵等蒞倉索取收租簿據且欲强迫拉收事出倉卒彼時經理紀椿適因事在倉見此情形不勝驚詫當詰以是何理由據稱現以松江舊府治公欵公產與各縣交涉關係尙未解决因出此手段擬將各縣在松江境内之公產先行管理以作對付地步紀椿以該倉房係上海私法團所置之產非七縣公產可比請勿拉收彼等一味固執無可理喩當經松江亭林市自治委員張伯平等出任調停　暫時將所收租米租銀交松江縣所設亭林市征收機關存儲以待解决發還等情並由張伯平等書條件一紙紀椿見口衆我寡祇得暫受調停以免公欵有所損失惟查後岡倉房係同仁輔元堂價置之產旣非縣有與六縣更不相關今忽遭此意外而敝團同仁輔元堂各項善舉及育嬰堂等開支全頼此項大宗收欵支配挹注若被阻停頓不獨事關本團善舉之進行且因此若有損失伊誰負責爲此瀝訴情由應請鑒核批示一面飭令松江縣轉飭維持慈善敎育會切勿誤會留難俾得照常徴收恢復原狀曷勝翹企之至謹呈 
[汽車肇禍彙記死一巡捕傷三行人]  
　　工部局五千一百五十三號汽車昨日上午八時駛經勞渤生路廣益中醫院門前司機者不愼車行歪斜不定將戈登路捕房一千零九十三號華捕撞傷腰部倒地復將行人蔡金華沈羊郎撞倒受傷當由另一巡捕到來將汽車帶入捕房一面用病車送受傷人往仁濟醫院醫治及抵院受傷之巡捕已氣絶身死即經該捕房用車將屍送入騐屍所候明日報請公堂相騐又昨晚八時汽車夫周阿順開駛三千零六十七號汽車行經福州路雲南路口撞倒本地人沈阿二受傷頗重當經老閘捕房八百九十七號華捕前來押令汽車載送沈阿二往仁濟醫院醫治即持西醫所簽傷單帶該車夫人捕房請究 
[紹興七邑旅滬同鄉會複選消息]  
　　紹興旅滬同鄉會於陰曆十一月初一日下午開第十届新議事會複選正副議長正副會長董事及審查員當經開票揭曉曹慕管被選爲正議長壽孝天被選爲副議長田時霖被選爲正會長魏淸濤宋漢章被選爲副會長田祁原徐乾麟袁近初魏鴻文裴　卿何曰埮陳荗恒葉丹庭胡熙生謝蓉齋李菊亭孫鐵卿被選爲董事胡格生羅似莲孫彭年被選爲審查員 
[旅滬大埔同鄉開董事會]  
　　旅滬大埔同鄉爲圖謀同鄉會刷新起見特組織董事會已見　報昨日該董事等二十人在大新街淸和坊四十二號新建會所開第一次常會議决各事列下（一）電賀　海濱任廣東監運使何士果任潮安知事（二）函知國民大會策進會本會現因改組暫不能派遣代表（三）致函工程局阻止將斜橋恒善塜地劃闢馬路（四）反對同仁士紳拍賣縣立第二高小校產并電大埔縣知事勸與所敎育會力予保護 
[信誠公司創立會紀]  
　　昨日下午三時信誠猪油公司假座崑山路東吴第二中學開創立大會各股東及男女來賓到者甚衆主席胡貽　宣布開會宗旨並由總經理張炳榮報告營業經過情形並謂現擬自建廠屋於　山路商務印書館隔壁云旋由股東公决交董事會詳細核訂以便報部立案最後當衆唱名開匭選舉董事九人計當選者胡貽穀曹雪賡范子美李文卿柯炳填勞敬修朱成章黃漢　郭梅生諸君次多數卓　樵維倬雲劉石蓀君等六時搖鈴散會 
[乾復興呢絨店倒閉後之訟案]  
賚美律師代表泰康錢莊等十四户投法公堂聲稱民國路乾復興呢絨店前與泰康莊等往來共計虧欠銀數萬兩今該店主吕坤榮棄店脫逃遺有棧單　子請求核示判棧單　子提交檢察處暫存再候核辦 
[意大利馬戲之内容]  
昨日張園意大利波士鐸馬戲於下午四時開演共演二十一節均有精彩尤以意國天駒醉漢走索羣犬雜戲羅馬古舞等爲特色餘爲猴象滑稽諸戲亦多可觀閉幕時已萬家熄火矣至每日第二次則以晚間九時一刻起至十一時止云 
[李雪芳之臨去秋波]  
　　羣芳影女班爲粤省梨園之　楚面李雪芳崔笑儂又爲該班之領袖聲色技藝卓絶一時此次全班來滬獻技月餘聲　頗隆近因回粤在即旅滬粤僑商業聯合會因本埠紳商各界將有此省災民收養工藝所之設特挽李雪芳等假海寗路域多利戲院於本月初四初五演戲兩日集資襄助此舉所有羣芳影全班演劇之代價均由南洋烟草公司簡實卿君捐資擔任至演劇時所得之戲資則悉數捐助北省災民收養工藝所經費云 
　　又聞預定兩日戲目初四夜爲李雪芳之曹大家初五夜爲雇笑儂之寳玉哭　寳玉怨婚李雪芳之陳姑追丹仕林祭塔皆爲李崔諸伶之拿手好戲云 
[地方審判廳招考承發吏]  
　　上海地方審判廳昨出布告云爲布告事案查本廳民國七年考取承發吏現已陸續補充自應再行招考以備遇有缺額依次任用業呈請江蘇高等審判廳轉奉司法部令准於民國十年一月九日在本廳舉行考試等因奉此合行布告如有應承發吏考試者須具承發吏考試任有章程第四條之資格年在二十五歲以上身體强健品行端正並遵照同章程第六條取具履歴及委任文官以上之保結附呈四寸相片二張暨缴報名費一元從本年十二月十五日起至三十一日止來廳報名聽候考試但有同章程第五條各欵情事不得應試以符定章除考試時間另行牌示外特此布告 
[跌斃挑夫由友棺殮]  
　　十六舖地甲盧永德昨投地方檢察廳報稱今日據水巡隊傅喚外灘鴻安公司碼頭有一男屍年約四五十歲頭部有傷查無家屬報請相騐譚檢察長委派魏檢察官沈檢騐員等前往騐明該屍委係跌傷腦部致命而死塡明屍格令由善堂收殮迨魏檢察官去後有徐小金出而阻止收殮一面徐即投該廳具稟聲稱江陰人在新開河利元船局爲夥死者爲徐根林今年五十歲住居安仁橋楊家弄五號與我同鄉且係至友向在碼頭爲挑夫今日該碼頭停有長安船未幾該船外擋亦泊一輪徐根林擬往兜攬生意越過長安輪船跳上該輪跌入貨舱受傷致死今奉騐明民人旣與爲友情願備棺代爲收殮除知照其原籍家屬外請求核准魏君提案研訊一過判令具結准予速往棺殮 
[機器軋斷工人手臂　]  
　　寳山人候桃桃昨日下午在吴淞滬寗鐵路翻砂廠工作偶一不愼被機器軋斷一手臂血流如注當由工頭舁上火車送至上海再用病車送往仁濟醫院醫治 
[捕房包探移提盜黨]  
　　搶刦滬北公共租界靜安寺路某烟紙店内賊洋一百四十元之盜犯業經捕房獲破後供出有同黨趙老五又名趙五一子係常州人現匿南市華界地方等語昨日由靜安寺捕房派華探　泉生偕西探投第一區警署報告前情請爲派警協拿旋在景星園浴堂内拘獲由二十二守望王紀元協助解署趙署長准交來探帶回歸案訊究 
[更夫觸電身死]  
　　山東人陳玉林年四十五嵗在禓樹浦威妥瑪路姚新記作塲爲更夫近因該處楊樹浦紗廠房屋限期年底竣工故須日夜開工以資趕樂惟因陰雨連朝開上異常潮濕致陳被滑跌仆一手悮觸於電燈線上迨經同伴暼見急用竹槓將陳推開詎已觸電氣絶身死該管楊樹浦捕房捕頭得報立飭包探季立仁往查屬實遂將尸舁入　倫路騐尸所候稟公廨中西官蒞所騐明再核 
[指控攫土騙洋之結果]  
沈福標在公共公廨刑事科起訴滙山捕房包探張林泰與夥陸阿連許金祥周齊松於十有月四號淸晨在黃浦碼頭用非法行爲搶取値洋一千一百二十元之烟土並被詐去洋三百元等情由廨迭次訊供詳情　誌本報昨晨宣佈判决至十一點半鐘由原審官張襄　會同義副領事費君升座第一刑庭即由六十二號西　柏生傳同案證雲陞旅館賬房陳伯順到堂訊　陸供十月三號夜原告沈福標與另一人來棧同庽八號房間内當寄存鈔票洋一千四百元至四號動身有循環簿爲證云云並由兩造代表律師到堂互相辯論良久中日官核供退入領事憇息所磋商之下復升座宣判以被告等均爲有罪判包探張林泰押西牢一年陸許周三探夥各押九月期滿逐出租界原告沈福標私帶烟土亦屬違章着罰洋三百元充公分别示敝 
[兩鴇婦違章科罰]  
　　專查妓院之三十五號西捕摩豪與八百二十五號華捕查悉雲南 
路二百六十二號門牌雉妓院鴇婦潘文卿北京路八百六十六號門牌鴇婦施張氏均因容留未報名之雉妓賣娼有違定章請廨出單於昨將潘施兩鴇傳至公堂經中西官分别訊明判各罰洋十元充公示儆 
來函 
[北方工振協會來函]  
　　頃見報載北方災民大批患病送入醫院云云其中未免誤會查　會在北方運來災　並無疾病惟昨日因天時關　會請上海工部局派醫生前來遍種牛痘以重衛生此外則僅有三五人稍有微疾送入醫院想係因此誤傳誠恐各災童家屬在遠道見之不免憂慮應請將此因登入來函門吏正不勝感荷北方工振協會謹啓 
來件 
[普益社女子部徴集施賑寒衣啟]  
　　天禍我華降此巨災水旱頻行兵燹迭哀鴻萬千嗷嗷待哺凡有人心莫不惻然本部同人憫憐之餘以冀稍輔賑務爰於本月六日即星期一日約同滬南長老會婦女協進會會友每日午後在本社縫製寒衣擬於聖誕節日（十二月二十五日）發給災民惟一人之力有限羣衆之功易成敬懇我諸會友暨各界𤍠心善士慨助舊棉衣服及零星布疋倘蒙惠施請交本社女子部俾得惠彼災黎沾德靡涯焉普益社女子部謹啓 
[江天佑等對於蘇議會被毀之意見]  
　　各報館暨江蘇六十縣各公團公鑒此次議會變出非常就種種方面觀察官廳實有指使之嫌各報喧傳無庸再述然亦吾江蘇人民放棄責任所致吾人須知蘇議會係吾江蘇六十縣三千四百萬人民公共之民意機關非江寗市内一部分機工所得而支配取消取締繭行條例係有益於絲繭商以外大多數人民之生計實爲發逹吾蘇省蠶桑業必要條件今江寗絲商因不便壟斷遂利用官廳仇視議會之機會雇用暴民假毀議會是其用心直以江蘇爲彼三十萬人民所獨有而不顧及以外三千三百七十萬人民夫使江寗絲繭商而無此心理則以生計之關係請求江寗縣知事定縣單行條例可耳請求議會對於江寗爲特别規定可耳何以開口便要求打消該案永不公布乎吾人須知取締繭行條例不廢止則不啻絕　户之吭而扼桑農之脰以全省　户桑農之數與江寗商工之數相較何止十倍吾人何能任少數商工以民意自詡默不一語乎吾人須知江蘇六十縣江寗人民即使全體反對不過六十分之一即使江寗之商工運動蘇州緞商織工如以丹陽吴江一體反對猶不過六十分之四吾五十六縣人民爲將來生計計當然主張廢止取締繭行條例但現在萬惡之官廳無賴之江寗商工已有溶成一片之勢吾人萬不可緘口不言致貽江蘇　桑業永遠淤塞之害宜一而慰勉議會諸君勿爲强暴所　而有所餒一面警告官廳萬不可認江寗少數暴民可以代表江蘇人民全體議會廢止取締繭行條例案宜迅速審查定期廢止提交大會通過至江寗等縣特别情形應由各地行政官自籌調節之策不可因此承制取締例之廢止一面警告江寗士紳暨總商會從速平心靜氣捐袪私見熟審此案前途之利益無爲一人家謀壟斷之方法一面勸告江寗地方檢察聽從速逮捕擾害吾江蘇公民全體民意機開之兇犯盡法懲治以彰司法獨立之精神吾人須知爲生計計則吾重於彼爲法律計則吾直於彼斷不容少數工商盜據民意之名以自私自利也專機急迫謹此　聞利害 
所關務祈奮起所有主張希於報紙公開以收聲應氣求之效臨電鬱結諸維察照江蘇公民江天佑陳士林王邦俊陸啓源辛源淸戚福中陳以禮錢增茂李承祜王强鄒保和章桐蘇承固陸士源馮啓宇錢勵朱新民黃垺王之康等三百十二人眞 
雜評二 
[告自治聯合會（訥）]  
　　今日自治運動已由分而進於合力動作之時期是誠運動之進步也然有不可不知者人民言自治軍人卽以自治爲活動如四川之軍人自治是也人民以自治聯合而官紳亦即以自治聯合爲活動如江西之有官紳自治聯合會是也故今日非特明白反對自治者人民當以全力抵抗卽非明白反對而隠假自治之名以破壞自治者人民亦應一致注意蓋彼　所謂軍人所謂官紳隨地皆有即可隨時假託自治以破壞自治此則言自治者不可不防 
公布欄 
[江蘇高等審判廳]  
　　民庭判决（民一庭）一件楊仲父等與楊蓶棠等爲存欵糾葛控訴一案（判决主文）原判變更緯豊網廠結欠楊蔭棠王繭生沈常林曹福昇蔡飛卿等本利洋五千七百四十一元一角五分七釐又結欠陶績唐本利九八規銀七百四十五兩六錢應由楊仲父（即楊仲輔）張仲蓀各股　）據議單楊仲父一股張仲蓀二股）負價還之貴楊仲父對於前項本利各欵並應負淸理償還之貴本案訟費控訴人負擔十之七餘歸被控訴人負擔（民二庭）一件張鶴舫爲債務糾葛抗告一案（决定主文）原批撤銷張鶴舫應准免拘　　一件賈陳氏與賈祥泰爲承繼涉訟控訴一案（判决主文）本件控告駁回本審訟費由控訴人負擔一件許能餘與應善福爲保證債務涉訟上告一案（判决主文）本案上告駁回上告審訟費歸上告人負擔十二月九日 
[上海地方審判廳]  
　　判决主文（民一庭）一件决定潘喜雲等與陳元生契約聲明　碍一案主文本件窒礙之聲明照准一件判决陳張氏等與陳毛氏因基田糾葛控訴一案主文本件控訴駁回本審訟費歸控訴人負擔一件判决周仰高與鄥伯生因私收保險費涉訟一案主文鄥伯生應返還大美保險公司九八規銀六十兩限判决確定日繳案給周仰高具領本案訴訟費用歸鄥伯生負擔　　一件判决康靜儂與徐康氏房屋涉訟一案主文本案應維一月一日之即時判决主參加入康吉生之請求駁回本案聲明窒礙後之訟費歸徐康氏沈阿福負擔主參加訟費歸康吉生負擔一件陶炳炳與永康煤號代表侖裕美等因欵項涉訟一案主文吕順發應儅還陶炳洋一百十六毫又同户四百十號齊田二畝四分一釐三毫准被控訴人備齊原債向控訴人贖回本案訟費歸被控訴人負擔 
　　批示一件周乾康等具狀和解由狀悉候傳察訊明核奪此批一件葉滿引狀請執行由狀悉已據王學勤提起上告矣仰即知照此批一件詹吉臣狀領欵洋由准領此批一件吴藝芳狀請扣留證物由狀悉本案卷宗樂由呈送高等廳俟該案發還再予傳案核辦此批一件葉玉珊狀請執行由狀悉仰即來廳候論此批一件李阿炎狀請發還卷宗由呈悉查本案第一審原卷已於十一月二十六日發還原縣矣仰即知照此批一件王渭卿狀領欵洋由准領此批一一件趙子鴻等狀請銷案由狀悉准予銷案此批一件張掌森狀交欸洋由准交此批一件張掌森狀請暫緩繳欵由狀悉着速將案欵交廳毋得藉詞延宕致千未便此批一件朱金祥狀交欵洋由准交存候給領此批一件趙協堂狀請發局工作由狀悉應俟函催南滙縣知事迅將該民所有之田房各產費由後再行核辦此批一件金幼會等狀領洋證由准領此批一件　長生狀請執行由狀悉候傳案訊奪此批一件　鍚與狀請破產由狀悉候傳陸富德來案訊奪此批一件夏國檵等狀請執行由狀悉候派吏執行此批以上十二月十日 
[上海地方檢察廳]  
　　批示王咸林狀悉爾與王炳瀋等既係合影營商即有取用貨物洋銀等情尙不發生刑事間題所請未便照准此批姜瑞成狀悉案經判决送監執行所請着毋庸議此批陸伯林狀悉准即傳訊此批朱計氏狀悉本案同劉阿二出名具領此批沈鴻芬狀悉准即傅訊此批朱　氏狀悉本案告訴准予撤銷此批金祭山狀悉據訴被人用　物沾污純係　警範圍是否　實應赴警署　處率調提究殊難照准此批譚正宏狀悉　據聲明控訴前來　傳送同級審判　核辦此批　守松狀訴各　　　　信須財查獲後再行補訴核辦此批邪瑞實狀悉本案正値偵查所請未便照准此批以上十二月十日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[東行漫記（下）] [  若渠]  
　　及午泊馬關關中有醫生來驗疾舟旣入關海不揚波　巒措峙乃點綴海天風景之主要品也薄暮得詩一律云港中景物畫難眞對岸山光忽近人秋水綠添游子涙夕陽紅點美人唇十年湖海三都賦萬里關山七尺身舟出馬關回首望桅檣林立似絲綸 
九日將及午舟抵神户水光山色在在可人又漫賦一絶云潋灔波光凈客船風吹帆影落尊前者番不是求仙去仙島崔嵬遠插天詩成舍舟登陸約同伴赴粤菜館舟中數中飮食食甚惡至此大嚼誠如瘦鵑誌虎狼會之所謂狼吞虎咽也飯後道出徐福墓販肆雜陳有戲園狀如海上邑廟復入某神社古木參天宇舍遼闊頗有園林之勝有井曰龜井大如池羣龜游泳其間數童子戲飯之怡然自得驀見庚子一役吾國之砲及子彈陳列廡下嗒然而出 
是晚乘東京車凡一夜不獲寐心辘轤與車輪俱轉身尤疲憊無意閱書時復啖果以蘇之則稍稍爽行役之苦至此已嘗一　坐以待旦又奈夜長如年東方旣曙霧色盡開車行駛沿途風景幽絶如走馬看花頃刻已過惟富士山常在眼前疑車行山亦行也山作八字形日人謂其曰扇倒懸信然山色自曉及午變化萬狀我書至此欲將我筆與山色俱變戞乎其難哉抵東京日已午矣 
筆記 
[苦學記（上）] [  張舍我]  
　　歐美風尙獨立凡事貴求之已大學校中莘莘學子太半爲寒酸子弟學資所出咸以一己苦力換得之課餘之睱或爲人灑掃或爲人治庖旣畢則受貲而退若値暑寒長假則或助農家操作或入洗衣工場終日勤勞無殊苦力自不以爲賤人則以其有獨立精神面貴之敬之吾身雖未親蒞歐美之境而吾友之自其地歸者輙津津爲吾道之然在吾華則此種苦學生實不啻鳳毛麟角之罕見蓋靑年一入學校莫不自視爲驕子視同儕中之寒者貧者且藐之若寒者貧者而操勞賤之役則不與伍矣雖然其中若歐美之苦學生亦未嘗絶無也丙辰冬予負笈海上肄業滬江大學有新來同舍生與予同姓熊民其名觀其衣飾簡樸被褥皆麤布製一衣篋外無他長物知爲苦學之士予心喜之亟與攀談張生吐詞雅雋言論風生語滔滔不絶予雖亦以雄於談自豪而至此則覺其拙矣張生性摯誠爲人慷慨與人交輙以肺腑相見雖貧同學莫不敬之時媚香樓主人亦與予同舍主人温婉如處子見人羞澀似不能言而善於古文辭同學數百人少所許可獨與張生與予二三人稱莫逆張生之見重於同學有如此張生讀書勤奮於課程從不肯少懈更喜旁及歐美小說戲曲哲理社會諸科學非上課之時同學欲蕁其人必得藏書樓中得之否則在西敎習寓敎授華文或華語夜則爲聽電話之役若童厮然蓋凡此校中均有酬勞所以奬勵有志向學而乏於資者張生學資半出之此也半則貸之友人 
劇談 
[天行室劇話（四）] [  天行室主]  
　　又年前京報載叔岩唱碰碑（尋一個避風處再作計較句）讀避爲背是亦一諛面萬非自英秀卽作如是讀也 
探母一劇過關被擒之下馬觔斗人皆誤爲搶背即冠冕堂皇之評劇家亦多有是誤（常觀滬上評劇家之大作多謂爲搶背）殊不知此　老譚輩諸老伶工演之固明明是下馬觔斗也門帘啓處疾趨而出至臺口馬童繞之示途次奔馳也向後連鞭三鞭作一拉馬韁式而後擲鞭揚左臂向左前方撲落使觀者望之即宛如一馬怒奔而至乘者驟勒之以致傾跌落馬矣此種作法豈一班後生小子所能望其項背耶新劇縱多方佈景終之景仍是死的而不是活的也叔岩則以吊毛觔斗了之非其舊矣 
　　碰碑節頓首謝恩譚於鑼鼓中作一斷唱一吹腔聖上啊與崑曲中寧武關亂箭折之謝恩同叔岩演時則一直叩下虞生前亦誤此今春與陳十二（彥衡）數日盤桓始知前此之謬而加以糾正叔岩今亦就正矣 
新聞拾遺 
[奇孩] [  虚園外史]  
　　儀徴東鄕龍河集之某村有農人婦王氏者一孕三年醫者多以病目之詎於前日傍晚腹忽作奇痛越時遂產燭之則呱呱者雄也髮長覆額面如五嶽試之啼聲如豺嘷一時傅爲異聞遠近觀者紛至沓來門限幾爲之穿其間 
（不受酬） 
[老賊] [  吴秉恬]  
　　福州路某公司執事人某甲昨困事乘馬車往閘北歸時經軍功路見一老者年八十許手携布袱蹀踐道傍卑詞向車夫求附載數武車夫不見甲惻然憫之令上老者斜立車沿俯其身呻吟不止至平凉路口始稱謝而去甲亦未以爲意已而探懹則金時計一枚及皮夾一扣已不知去向始悟老者實一藕賊然已無從追緝徒呼負負而已 
小說 
[小說社會衆醉獨醒（二一九）] [  瞻廬]  
　　第三十五回慘悽悽偕涙哭屍　話叨叨背人訓嬌女 
　　小賓娘子笑道你的兒子怎好　劉少爺相比劉少爺是天上的星宿降凡又　了一位文曲星做他的師傅他的福分直不小你看他立如松坐如鐘將來一定要做大總統老柳氏聽得文曲星三個字茫然不解便問這話怎講小賓娘子便把趙仙人的說話一是一二是二的講給老柳氏聽老柳氏暗暗驚訝便道唷唷唷了不得這位先生原來是文曲星降凡劉氏門中的福分眞不小有了文曲星做師傅這孩子的前程一定是强爺勝祖大振門庭不枉我巴巴地到天竺去進香在觀音菩蕯座前許下許多誓願可見天不虧人行了好事一定有好報觀音菩薩眞是威靈顯赫南無觀世音菩薩南無大慈大悲救苦救難觀世音菩薩（處處歸功於觀音菩薩活盡一念佛老婆子）邦平娘子猛想到静修師太念的三千卷心經須請文曲星題寫經簽我幾把這事忘卻了便吩咐王嬷嬷道你快到廣化庵裏取了經卷送與書房裏的伍師爺題寫經簽伍師爺是文曲星下凡你見了他須得恭恭敬敬規規矩矩尊他一聲師爺王嬷嬷諾諾答應自去取經娘子又把他喚回呌他洗凈了手出門别把髒手污了經卷焚化時便不生效騐婆子眞個洗凈了手蹒跚看脚步出門一路自言自語道甚麽洗手不洗手我的手怎會髒我是六十多歲的人又不養甚麽漢子再潔凈也没有不比書房裏這位文曲星君背地裏偷鷄摸狗甚麽事不幹到他的手比我髒得多咧。。原來靑嚴和春桃丫頭偷偷摸摸都是婆子做的牽頭的以靑嚴近來的行爲婆子肚裏和油火蟲一般明亮况且今天劉氏全家都在柳宅帮忙靑嚴乘這當兒不知在書房裏幹甚麽好戲眼見得三千卷心經經他題了簽條竟似撩在糞窖子裏一般要靈也不靈了不表婆子自去取經再說柳宅當夜趕製棺衾延請僧侣木魚鐘磬喧閙了一宵到了來日舉行大殮孝幔裏面自有許多哭聲不須贅叙柳宅的殯事完畢過了十餘天便是四有十六日這天尤氏九十歲冥誕五十年死忌依着邦平的初意本想做幾天水陸道塲替祖母追慶冥福誰料岳父病危時候道出許多曖眛的事便曉得祖母生前做下的事很不名譽到了現在帶累子孫面上没有光彩誰耐煩去超度他所以到了這天不過拜了一天淸懺毫無舉動時光忽忽又是五月初旬眼巴巴盼玉兒署假回來早和翠娥完姻成就好事正是以鶚配鳳以薫附蕕證諸古訓怨偶曰仇 
自由談之自由談[  鵑]  
　　妙年十七匪特女子爲最佳之時代卽男子亦然寸寸光陰似皆作玫瑰之色發黃金之光也迨二十以外往往爲人事所牽遂多憂患欲復返於妙年十七已不可得回首十年吾誠不知涕泗之何從矣 
大昌煙公司徴文揭曉（丁等） 
[大小嬰孩牌香烟打油詩] [  不才]  
　　我妻不愛吸香烟偏愛嬰孩牌子鮮珠玉一雙分大小看他嫩臉粉花閲 
　　奇談還說喜臨門第一榮華到子孫香比芝蘭玉比樹此中爲爾早埋根 
　　漫嘲迷信婦人家闊老名公也笑譁爭得雙雛抱回去含飴試弄玉無瑕 
　　一縷烟痕上九霄幻成兩個小兒嬌湯筵雙慶逢佳節白玉盤開月餅標（大世界有抽籤贈彩之舉適値中秋佳節近） 
　　紛紛　蛋送人情笑逐顏開有愛卿恭喜明年如此樣安琪一 
對下瑤京 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
P>一週間世界大事撮要[  圓]  
國際聯盟大會 
　　前週本刋所述國際聯盟開會後之經過事實除亞米尼亞亂事仍請美國調解及修正會章案應交下届議會再議之二案爲全體大會所表决外其餘皆爲行政會或各股委員會局部之討論即或討論完畢亦祇爲向大會提出報告之準備耳自本月四日以後連開全體大會數次（四日六日七日八日九日以本篇草成時所接之電 
訊爲止）頗有重要問題之發生焉爲便利讀者計擇其尤要者類述於左 
　　（一）阿眞廷代表團宣告脫離聯盟國際聯盟開會之第三日有爲指斥聯盟之演說詞旨激昂主張聯盟應有變通辦法爲美國開一入會之門路行政會會員應由議會舉出國際範圍中應立一民治制度者南美阿眞廷共和國代表浦萊登氏ＳｅｎｏｒＰｕｅｙｒｒｅｄｏｎ也記者當時即有（小國之不滿意於行政會制度也於此可知矣）之言（見 
本刋第六十三期之本篇）及本月二日聯盟大會表决瑙威丹麥瑞典三國在第一股委員會提出之修正會章案應展緩討論俟下届議會（明年九月）再議阿根廷當時主張立即討論祇以迫於多數意見起請主席將該議案認爲成立越兩日聯盟開全體大會阿眞廷代表即不到會並以一書致議會聲明與聯盟議會斷絶關係其所持理由則以聯盟擱置修正案即無異拒絶阿眞廷所擁護之國際主義也旋即撲被離日尼瓦至巴黎與美國新總統之至友參議員考米克氏ＭｃＣｏｒｌｎｉｃｋ磋商哈定氏將以國際聯合會替代國際聯盟之意見聞其計劃將欲以阿眞廷與美國爲國際聯合會之倡導人云美國方面聞阿眞廷代表突然脫離聯盟異常欣悅蓋以彼輩所反對之國際聯盟開會未及三週而即暴露偌大　　（二）其他不滿意於聯盟之表示其他之表示雖不若阿眞廷代表團之甚而於聯盟會之前途亦若頗有影響者　　（甲）英代表彭斯Ｂａｒｎｅｓ責問今春俄波鏖戰行政會何以置若罔聞（乙）瑞典代表白蘭汀Ｂｒａｎｔｉｎｇ動議採納阿眞廷所提各主權國皆准加入國際聯盟之議案（丙） 
加拿大代表提出删除會章第十條之修正案 
　　英代表之責聞經法代表解釋未經投票瑞典加拿大代表之提議皆付審查留待下届議會報告討論以其皆具有修正會章之性質也所謂會章第十條者美國共和黨之反對聲浪集矢於此以其剝奪國家之獨立主權國會之宣戰特權以屈從國際聯盟之朿縛也（原文 
曰聯盟會員擔任尊重並保持各會員之領土完全政治獨立以禦外來之侵犯如有此項侵犯則聯盟行政會有權指陳履行本條義務之辦法）加拿大代表之提此修正案爲美國入會地步也 
　　（三）行政會與議會對待關係之制定所謂行政會議會之對行關係者即兩會之權限問題也聯盟約章中祇規定兩會之組織曰行政會以五大國代表五人及議會所舉其他諸國之代表四人組織之投票以每國爲一權而每國只許有代表一人（第五條）曰議會以聯盟盟員諸國之代表組織之投票以每國爲一權而每國代表只多三人（第四條）至其職權則在第四五條中祇含混其詞曰行政會或議會每届集會凡屬在聯盟行動範圍内及影響於世界和平之事件皆可處理之其相互之關係若何未經明文規定也本屆議會開會由第一股委員法及加拿大之代表各一人擬定兩會權限之草案經委員會採納後（本月三日）卽向大會提出報告書七日大會一致通過然究竟報告書内容如何未經電傳所可知者惟（議會無權打銷或修改在行政會權能内之决議而行政會對於議會之决議亦必表示同樣之尊重）之一節耳 
　　（四）美國拒絶派遣代表加入裁減　備委員會聯盟行政會前會依據海陸天空委員會一致之提議决定請美政府派遣代表加入該委員會以諮詢資格於考慮縮減軍備問題時參與討論其致美政府之電聲明遇有限制軍備製造之問題行政會當愼重考慮美國之熊度並請美國加入海陸天空委員會並不碍及美國之行動自由云此本月一日事也（按海陸天空委員會附屬於第六股裁減軍備委員會之下）至八日美總統威爾遜覆電辭謝謂美旣拒絶批准盟約未便擅自加入聯盟屬下之委員會云斯舉也聯盟行政會對美之委曲求全與夫美總統之不固執己見以尊重國會之决議皆可見矣　　英法意之對希政策 
　　希　民意傾向復辟英法慮康斯丹丁柄政後協約國在近東之勢力或將動搖於是而有上月二十六日以後倫敦唐林街十號英法意首相會議其原委已誌上期本刋然上期所載英法意對希政策尙未宣布巴黎時報乃有更改對土和約塞雷斯士美麥兩地條欵之揣測及本月三日巴黎電傳對希宣言書則謂（三國不欲干涉希臘内政惟希臘今復擁戴叛離協約國之人爲君是不啻贊成康士丹丁之舉動希臘與協約國之邦交將因此處於不利之地位云嗣又議定辦法三條（一）宣佈協約國反對康士丹丁之回國（二）不承認希臘所任首相賴萊斯Ｒｈａｌｌｙｓ政府未得協約國同意新發行之鉅額借欵（三）康士丹丁朝復位則英法意三國夕撤所予希臘之財政助力宣言書與三條辦法雖未提及塞雷斯與士美拿兩地之處置而宣言書結語有（三國政府保留整理時局完袁觀瀾先生考察歐美敎育以本年八月至德京柏林吾國留德學生所組織之中國學會開茶話會歡迎之先生贈學會以大國旗一方贈學生以方寸之國旗各一方圖中每人襟上所佩者卽先生所贈之國旗也 
　　全行動自由）之言巴黎電訊有（協約國之於對土和約從此可獲行動自由）之言其所指範圍之廣泛猶不知胡所底止也 
　　至於希臘方面之熊度則自接到三國宣後言擬不致答覆解决復辟問題之公民大會已於十二月五日舉行美國共同通信社雅典訪員電稱公民大會之結果大多數贊成前王康士丹丁之復位路透電社雅典直接來電謂欲免希臘之騷亂惟有邀請前王暫時回國王爲國民所崇拜之人非王回國不能令民衆滿意旣巴黎所傳雅典消息亦言大多數擁護前王則公民大會之結果可知矣巴黎電又言希政府慴於協約國之宣言獪不敢服從民意以失歡於大國現擬勸康士丹丁讓位於太 
子以爲緩和衝突之計然據瑞士魯塞恩Ｌｕｃｃｒｎｅ（前王 
避居所在地）及雅典最近來電則謂希臘首相巳以公民大會之結果電告康王請其順從民意回國復位國會亦將發出正式邀請書由代表責呈王方治理行裝預定十日之内回抵雅典雅典政府現正準備歡迎云此項消息與巴黎所傳者少異未知讓位太子一說果將成爲事實否耶 
　　三國首相會議除議定對希政策外對於下列諸案亦會有所討論（一）與俄通商間題（二）比京組織賠償大會間題（三）奥國前途間題（四）締結英法同盟以代協約之間題 
　均未見發展不便論述 
英倫愛爾蘭媾和動機 
　　愛爾蘭新芬黨力謀脫離英倫建設獨立民國刧殺官吏軍警焚燬公共官署種種暴行殆無虚日上月杪又在利佛浦縱火焚燬棉棧工廠佈置擾亂英倫之大計劃政府對付術窮乃謀講和勞工委員會　德森Ｈｃｎｄｅｒｓ 
ｏｎ及國會議員一人奉首相之命渡海赴愛斡旋和事越二日返倫敦謂愛爾蘭各界人士期望和平之殷切無有如今日之甚然據美國共同通訊社消息新芬黨方發表對英宣戰之示文倫敦消息亦謂杜白林Ｄｕｂｌｉｎ之新芬黨分議會决議反對對英言和凡與外國政府談判條件者以叛國論是則英相雖欲謀和而新芬黨抗英之熊度仍至堅决也顧其代理總統曰俄佛蘭難干ＯＦｌａｎｎａｇａｎ者會致電英相喬治表示愛爾蘭願和之意然俄氏是否可以代表全體新芬黨之意見其發言是否負有責任則尙在考察之中故英政府於俄氏之電猶未答復意者新芬黨中分有主和主戰之兩派也 
商業 
[戰後日本在國際貿易界上之地位] [  通一]  
　　歐戰者天予日人發展其工商兩業千載一時之機會也歐戰勃與日本自債務國一躍而爲債權國工業膨脹有一日千里之勢各項經濟組織應添者添應裁者裁莫不實行而稱意百貨之價但見上騰而無低落營投機事業者有願皆償世界工業出品巿塲中日商異軍特起竟行與美並駕齊驅以施壟斷焉何圖正當勇往直前與高采烈之際大戰倐然停止日人好夢方酣奈長夜之不永何其蓬勃之象頓見烟銷雲散商業由鼎盛而入於停頓而蕭條而混亂而自困之境泰極否來循環消長之速於此而可嘆觀止矣自一九一九年以至於今日日本之商業慘史誠足供數世紀内經濟學者貿易商人之研究者也茲將其犖犖大端影響於日本之出口界及此後在國際貿易界上之地位者彙而述之以示世人 
　　戰期内之盛况 
　　日俄戰爭之遗累於日本經濟界者極爲鉅大歐戰起時日人猶未恢復元氣而受困正劇以其全國狀况而論戰前工商兩業日見蕭縮對外貿易上出入相抵之差數日見不利貨幣日見不敷應用全國徨徨幾無甯日大戰爆發後之數月間世界商業遽逸出於正軌之外國際匯兌驟形混亂日本之困象轉復加劇呻吟至一九一五年之初而忽逢佳兆工商兩業生氣勃發日人盡量擴張未嘗坐失時機於是一帆順風竿頭直上轉瞬間一變爲强而且富之國矣一九一六年間德人提出和議之謠雖震驚一時而未爲日人患終大戰時期協約各國購置軍械軍需之定單紛至沓來未嘗間阻印度爪哇中國等以歐貨來源幾絶遂不行不仰求於日各處航行船隻極形缺乏日本之造船業亦因之大形發逹誠日本工商史中之黃金時代也 
戰後之反動 
　　休戰條約於一九一八年十一月簽定於巴黎實出日本意料之外據其推測以爲戰爭至少須再延長一年或十八月故休戰之前仍竭力出產以準備未來之需求詎知戰爭終止而需求頓減英美相繼解除禁止船隻出口之禁令交戰國之貨物漸出現於巿震驚日人之第一聲爲貨價之低落其次爲南非澳洲各地以有重得英貨之望咸向日本停止購貨一九一九年之初日本經休戰之劇變後商業進行極爲遲緩未幾而復大形活動惟活動之趨勢不利於日耳是年進出口貨之總値爲四○○○○○○○○○日　日本貿易史中所僅見者也然出入相抵進口貨超過出口貨極鉅日人驟見此惡現象羣相詫異與論譁然以爲受此大創誠出意料惟按諸事實此項統計不盡翔實蓋無形之出口値若航運之水脚等尙未計入也 
貿易與理財上之失着 
　　日本之能利用大戰機會以擴張其貿易自足榑世人之稱許然於此期中工商兩界不能放大眼光厚樹根基誠爲極大之遺慽出品之劣不可言喩價値之昂難與倫比購之者以除此外無以應用不得不忍痛購之迨大戰告終各國漸有出品自當舍日而他求故有識者早已料及戰後日貨銷路必將一落千丈停止購貨之函件必將潮湧而至而以來自爪哇印度者爲數當最巨也 
　　戰期中日人驟得多金咸從事於組織公司創設工廠此等現象貌似與旺實伏危機以全國之需求而論本無容納如許新組織之量購股者目光淺短以暫時有百分之六十七十或竟百分之百之鉅利可圖遂爭相投資不遑計及後此之如何矣有此二因所以有近今之金融恐慌也然亡羊補牢猶未爲晚急籌健全補救之方日本或能挽狂瀾於旣倒而維持其近年來已得之地位也 
[戰前後對外貿易之比較觀]  
　　戰前日本之對外貿易進口貨常多於出口貨自德奥之貨絶跡於巿歐洲協約及中立國之出品減縮後日人急起直追得承襲斯之初則在爪哇印度中國香港方面大形活動繼而其勢力擴張至澳洲南非南美各地一九一四年進口貨之總値超過出口者四六三四二六四日圓至翌年而出口總値超過進口者一七五八五七○五九日圓其對外貿易膨脹之速度誠足驚人也然此等好現象僅與戰爭相終始一九一六年至一九一八年出口總値超過進口者爲三七一○四○二○八日圓五六七一九三九四一日圓二九三九五六八三五日圓茲將一九一四至一九一九年進出口貨値詳確之統計列表如次 
　　出口　　　　　　　　　　　　　　　　　　進　　　口　　　　　　　　　總　　　數 
一九一四　　五九一·一○一·四六一　　五九五·七三五·七二五一·一八六·八三七·一八六 
一九一五　　七○八·三○六·四六一　　五三二·四四九·九三八一·二四○·七五六·九三五 
一九一六一·一二○·四六八·一一八　　七五六·四二七·九一○一·八八三·八九六·○二八 
一九一七一·六○三·○○五·○四八一·○三五·八一一·一○七二·六三八·八一六·一五五 
一九一八一·九六二·一○○·六六八一·六六八·一四三·八三三三·六三○·二四四·五○一 
一九一九二·○九八·八七二·六一七二·一七三·四五九·八八○四·二七二·三三二·四九七 
上文會述一九一八年實行休戰之後日本出口貿易大受打擊南非澳洲各地以重能購得歐貨向日所定之貨紛紛解約然觀上表其出口貨猶多於進口者推原其故良以日本之營原料進口業者見盛運已轉遂亦停止收購否則其出入相抵之差數必不利於日也一九一九年之中商業復見活動年終得貿易總値四○○○○○○○○○日圓出口者爲二○九八八七三日圓進口者爲二一七三四六○○○○日圓休戰以來日本之受損失此爲第一遭也至其原因所在可不言而喩蓋日本出口業之盛况因歐戰而生歐戰告終自無繼續存在之勢况日人之祇圖一時之厚利而不作久遠計耶 
輪出業之狀熊 
　　下列軍需物品爲戰期中日本輪至協約國者（售諸英 
法者居大部）銅銻鵭黑鉛魚油澱粉及他項物料生絲亂絲棉花及化學品 
下列各品爲因歐戰而銷路騰漲者糖啤酒棉布棉襪紙煤鐵鋼製物品磁器料器琺瑯品水門汀電氣物品刷子火柴 
　　右列各品中啤酒賤價棉襪料器刷子火柴等或能不受停戰之影嚮而繼續享其已得之銷路惟歐貨重復入巿日貨之被擯者必極衆多也若以其價格之低廉而 
論印度爪哇南美各地已得之地位諒可不致大受打擊也 
　　茲將一九一九年之狀况詳加研究以窺變遷之形勢是年大宗出口者製成之物品爲棉織物毛織物絲織物絲巾棉襪帽子鈕扣火柴磁器紙類玻璃料器牙刷蓆子皮製物品洋傘玩物糧食爲大豆豌頭水產茶葉糖罐頭食物米啤酒原料爲生絲亂絲工業用品爲棉紗樟腦草帽緶礦產物爲煤銅鋅上述出口各品以價値論固大有增加惟以積量計則反見減少其原因可分述如下（一）日本物價 
高漲之速率較他國爲大（二）國内人民因大戰而暴富因暴富而購買力大增於是所出物品不得盡量外輪（三）入一九一九年後歐洲各國食料及軍需品之需求已 
大形退縮（四）歐洲各國復行加入商業競爭 
　　一九一九年日貨之输入中國者其數較前大增雖有抵制風潮而仍不足爲患其原因爲銀價騰漲匯兌大利於華華人得滙兌之利購買因之日增日貨遂得暢銷焉最受抵制之影響者爲玩物肥皂鏡子白糖藥品洋傘等其所以能拒絶此等物品不購者蓋中國實業漸見發逹而他國貨物復行輪入也消極以抵制積極以振與實業需日貨　以歐貨代之自爲最經濟的方法也一九一八年日貨輪入中國者共値三六○○○○○○○日圓一九一九年之統計爲四四七○○○○○○日圓 
工資與效能 
　　英之著作家雄辯家往往以日本工資旣廉出產成本自亦較賤遂到處爲英人商戰之勁敵矣然爲是說者實未深察日本勞工之狀况不免慮之過甚也以日之本工資而論雖較前已大增而仍比西方爲低然以工作之效能而論則日本尙不及西方遠甚最佳者仍不及二與三之比據多數學者之調查則謂祇爲一與二之比 
夫工作之効能旣低弱工作之代價旣增加工人又復根據華盛頓勞工法案貫澈其减少時間之要求而對於使用機器之施設亦尙欠完善則日本之工資是否低廉此低廉之工資是否能減輕成本尙爲疑間日本即或稍佔優勢恐亦不足爲英人患也 
原料之供給 
日本爲最缺於原料之國工業之维持全仗他國之接濟其原料最富者爲絲台灣之樟腦及糖與本部之銅次之日本現時可無缺煤之患惟價頗貴耳工業界對於開關此後煤斤之供給極爲注意台灣煤區已皆開掘然其產額猶不足全國之需求日本鐵礦極爲缺乏鐵料幾完全仰給於中國除煤銅外日本亦產金銀鉛銻錳鵭黑鉛硫磺煤油各物一九一八年日本各煤礦共出煤二八○○○○○○噸據其農商部礦務局之報告謂各礦所藴於地下二千呎以内之煤約有八○○○○○○○○餘噸於三千呎以下者約有三○○○○○○○○○噸金鵭與黑鉛產於高麗硫磺則隨在皆有煤油產額自一九一四年改用新法採取後大見增加惟全國燈油之百分之五十猶仰給於美國　爪哇也 
農業 
[墾植斥鹵地之管見] [  南高農科農場主任兼小麥試騐場主任原頌周] 　　 
　　余昔有南通之行參觀其農業見土地肥美物產豐富又見多數農業公司規模皆極宏大及調查其内容則公司地畝類皆分爲小段每段有農夫一家胼手胝足不遗餘力而耕種悉皆小農法余因有無限之感慨及　　波蘭之娘子軍 
　　今年七八兩月問過激軍大舉攻入波蘭波蘭人民人人從戎捍衛國家卽弱質女子亦揩　投袂而起編成娘子軍爲獨立主權宣力是圖卽華沙城中某女子學校練習兵操之攝影 
今夏余往天津觀察其農場見夫津沾之間田連阡陌均屬荒蕪問其地價則每畝一元至三元余因而更增感慨余生平所見之農田原不止此而對於此兩地特有最大之感慨而不能已於言者則因此兩處皆有規模宏大之公司富有資本而其辦法乃大有與余眼光極不同之處余因作此篇以供國人之研究 
　　世有所謂斥鹵地者即因土壤内含有多量鹽類物質受土中水分之溶解積聚土中隨時蒸發地面如分量過多必致妨植物之生長在歐美各國亦所常見在我國北省亦多但南通與天津之斥鹵地其成因則與前者不同因該兩地原爲海灘歷經海水淹没及變成陸地海水所含原質仍有多量存於土中致有鹵性故此種斥鹵地與地内所發現者稍有不同也即就南通之斥鹵地與天津所發現者其性質亦有差異南方雨水充足土内鹵質易於滲濾故開荒若干年後土内之鹵質逐漸消滅至一定程度爲止若北方雨水稀少一年中雨量只有陰曆六七月爲多且雨水之滲濾作有缺少則土中之鹵質無從排泄有時土中之鹵質無從排泄有時反因地面乾燥之故地下鹵質源源上昇而增其鹵性觀該處之高地比低地鹵性較强即可知矣以兩處之已墾未墾地觀之　不下數千餘頃而未有用科學方法改良土性者僅由小農隨意管理甚或任其自已荒廢殊堪慨歎也夫鹵質之傷害作物人所盡知而斥鹵地一旦改良即爲極肥美之地最宜棉花稻麥之屬亦爲有經騐者所已知者但鹵質一日不去作物一日不　豐　雖土中原有肥分足供應用亦有何益至改良之法原不止一端而最有效力爲農學家所重視者即陰溝排水是也南方雨水充足雖可排去其鹵筫之一部但排水之法多因田而洗刷作用所致去其地面鹵質之一部分而地下之鹵質將必復行上昇而土壤之鹵性如故矣卽有一部分之鹵質從地中滲出但土質多爲粘性排泄不靈而所排去之鹵質亦復有 
 
 
 

Page 19

 
 
限余觀察南通時見已經開關十餘年之農場其莊稼生長亦復不旺愈覺余言之不謬矣若夫天津地方因雨量不足洗刷作用更少則土地之改良方法愈宜講求不待言矣好在該處多數農家知灌溉方法之足以制止鹵質並有多數農業公司設置水機專爲灌水之用據當地人云新墾地必須灌水六七次始可種植第一二年所種必爲水稻以後方作栽種他種作物四五年又必須栽種水稻一年否則鹵質上昇重有傷害由此限蓋灌水時水分所溶解之鹵質必須排出田外但因土中不甚疏通灌溉水只由田埂滲出溶解水中之鹵質亦只能由田埂排去所去者不過地面小部分之鹵質排至溝渠亦將沿溝邊上昇復入田内由此可見專用灌溉方法以改良斥鹵地之無功最妥之方法亦惟有應用陰溝而已 
　　陰溝爲多數瓦管駁續而成安置地中令地中水分自由排去此法在外國久經應用可以改良低窪之地而於斥鹵地之功用不獨能排去積水并可減少鹵質爲一勞永逸之法今南方浸水之斥鹵地若用陰溝排水固可一舉而兩得即在北方患旱之區應用陰溝不獨鹵質自然消除其收效之大將十百倍於固有方法而又可防鹵質之復上若有提倡應用者吾知其必將爲他人效法而大造福於地方也余對於墾植斥鹵地第二意見即應用大農之法管理農場是已余調查農業公司不下百數十處其成績優良者絶少用眞正大農方法管理農場者則未一見其人此爲墾植事業未見發逹之一大原因也夫辦一小商店用小商店之辦法固可若辦一商業公司而仍以小商店之辦法施之未有不失敗者今之辦農業公司之失敗亦因應用小農方所致蓋鋤鍬之屬在耕種一步半畝之農夫甚爲適用若耕種百千萬畝之農場事事皆以 
鋤鍬爲之則難舉事矣 
　　管理農塲之方法固不獨關於農具之應用然農具爲大農塲成功之利器則可决然無疑今余所參之斥鹵地阡陌相望絶無大石及高低不平之處機械耕作正爲適宜但未聞有注意及之者此余所大惑不解者也余知國人對於機械之應用頗有誤會之點一說謂外國機械不適用於中土如將鉅大機械用於小農場則誠經濟不合或將特種作物之農具應用於不適用之作物工作上自生困難但辦理大農場有大農塲之農具種何種作物有何種作物之農具應用者必因地制宜不宜魯莽從事若妄行設施感受困難此非農具之過不知性質種類之過也抑有一事爲余所目見者　吾國　　農具之人材極爲缺乏是也農具一架外觀似甚簡單然内部頗爲複難用之者非明瞭各部之效用諳練其用法不可其甚者且須應用機械學識種植原理乃可盡農具之效用據余所知農業公司會購外國農具者無不稱農具之難用推原其故則無人能用農具是已蓋應用農具必有兩種手續（一）安配機件（二）敎練用法每一農具之機件多者百數十件少者亦有數件安配之事絶非無知識之人所能而農業公司中人鮮有此種經騐則安配時已不免錯誤安配旣誤則應用不靈此應用農具第一手續之困難也應用農具之時更爲煩瑣如付諸無經騐者之手不獨工作不靈而且容易損壤有一於此遂致廢棄辦事人亦遂諉過於機器矣又有倡爲公益之說者謂機器能省力固矣但中國農民衆多一旦購買機器以代人力則有妨碍農家生計之虞持此說者雖爲數不多然余將希望同胞不再惑於此說蓋中國農家素爲小農在閉關時代可以維持生計若在萬國交通時代懋遷有無爲國際應有之誼彼外國對於農業日益講求其農家無不以最小之資本博最大之利益爲目的用機耕種工本必廉則農產之取價自可減少以賤價之農產運至中國與吾國農產競爭則吾國工本昂貴之產品勢必受其排擠非至貶價不可以人力與機械競爭則人力敗以人力所成之產品與機械所成之產品競爭則人力之產品敗吾國農民漸次失敗必將棄農就工此爲必經之階級此階級在歐美已見之在吾國發見時期料亦不遠况生活程度日增正宜預爲設備爲擴張地畝之計晝則應用農具不但未曾妨碍小農生計且將　發地力與外國農界競爭也 
　　考機器之利益有三（一）卽省人力（二）不誤農不（三）工作完美何謂節省人力也吾國種田之能力每人普通約四五畝多者十餘畝尙可管理無碍若每人耕種三四十畝至百數畝在江北及北省一帶亦常有之但其方法甚爲草率凡蒔種耕耘收穫之事皆有未盡人力故作物之收成常少此不得謂之適當之農法也若在外國耕種器具無不完備故以一人之力能耕五百畝以四人之力能耕三千畝與吾國農家之能力相較不啻天淵之别矣更以實事言之吾國植棉以一家數口之力只植五畝而勞悴已不可言狀若美國南部黑人之種植棉花每人可管理二十英畝伸合一百二十華畝而勞役不如吾國農人之苦收益反比吾國人爲多追原其故則吾人專恃人力而彼則恃一騾與兩架機器以代勞力而已若夫種植五榖吾國多以人工爲之而外國應用耕地機器下種機器除草機器下肥機器收穫機器脫粒機器每一工作頃刻立辦故以最少數之人力能種最大塊之地方觀其莊稼之暢旺溝澮之整齊草穢之芟徐可知其農夫不必過勞即可豐穫與吾國農夫相較其甘苦誠有　壤之隔也 
　　何謂不誤農事也吾國地處温帶氣候和暖一年多可兩作但第一季作物登場後與第二季作物下種前其相距時間甚短致農事常有過於忙碌之害其間因脫粒不完致遭雨打者有之整地不及致耕種草率者有之下種不及致收成減少者有之凡此皆足爲農家收入之害在天時調順之季節農家已艱於一飽若遇不測之災　則痛苦萬狀矣若農家有適當之農具則農事易於整理管理農場不致失時而天時之猝變亦可同時防避其利益豈可勝言哉 
　　何謂工作完善也農家工作確　爲　器所不能者如插穆與疎整是也此外田作無不可以機器爲之機器工作亦間有比人功遜者但不過少數耳多數機器類皆勝於手工如中國犂耕地深只三四寸洋犂可耕至七八寸至一尺餘用鋤鬆土只可鬆土二三寸用機鬆土可逹五六寸中國耙碎土事倍而功半外國耙碎土能碎細土塊而時間亦省他如各種機器之應用無不得美滿之效果尤有進者農具之效用不僅上列數端推其影響所至其間接利益尤爲宏大吾國農夫佔人民之最多數其道德最高尙體魄最雄厚惟因終日勤勞以謀衣食未能顧及學間敎育子女故其知識比工商界爲遜進步亦比工商界爲緩以佔社會一大部之農民而智識大都閉塞不知進取毋怪吾國社會之不見進步也故不欲振興中國則已如欲振興中國當自農界始而振興農界尤以提倡農具爲當務之急也 
　 
[安置陰溝水管之圖]  
 
[割草機（在南京高等師範農塲中每天能割麥四十餘畝）]  
[淮南墾務視察記] [  被蒼]  
　　淮南各塲綿亘四五百里向以煎鹽著聞自古迄今擅煑海之利者已久百餘年來海勢東遷淤沙成陸積久　氣漸淡草色日茂此廣漠無涯之沙地潛滋暗長乃成沃土商灶墨守成規行不及遠徒嗟鹽業凋敝產額日絀而沿海數百里之佳壤有如窖藏不知掘發利棄於地抑亦　矣自南通張嗇公先生創辦通海墾牧公司墾植之風隨海岸之傾斜由東南而西北日新月異漸見發逹今者通泰西屬公司林立通屬則有大有晉大豫介在通泰之間則爲角富之大賚泰屬則有安粱之泰源東何之東興與華泰通濟（今合併改爲中孚）丁溪之遂濟通遂草埝之大豐伍祐之泰和新興之通興大網廟灣之華成股本以國幣銀圓計自五十萬起至六七十萬多至百餘萬不等各公司之範圍自十五六萬畝起至二三十萬畝大至五十萬畝不等其間以通海墾牧大有晋大豫等成績最著至泰源中孚通遂遂濟泰和各公司類皆急起直追而泰源進行之速尤爲出人意表綜核各公司田制分崇劃與底面兩種由大賚而南俱用崇劃制大賚而北俱用底面制崇劃制議租以業四佃六計上歲每畝公司可得花四十斤中歲可得花二十四斤花價每擔以十五六銀圓計上歲每畝可得銀六元有奇中歲可得銀四元有奇底面制議租以業佃對折均分計上歲可得銀八元中歲可得銀五元因底面制股東有完全地權故也各公司歷年經營之實况分别臚陳如次 
　　通海墾牧爲植棉公司之起源一切規劃俱堪模範股本始定規銀二十五萬兩後因不敷周轉復增至三十萬兩每股百兩今墾地共分八堤一二三四堤屬通州五六七八堤屬海門總公司位於二堤内海復鎭在其西南街衢宏廣無異商埠以第五六七堤爲最優黃土占十之七八第三四堤次之唯一二堤之西部紗土成分較多該公司起於淸光绪緖二十七年至宣統三年十載之間經營擘劃厥功告成民國紀元後成效乃大著夷考當初於海濱荒漠之灘創始辦墾事不經見以是而物議沸騰阻力甚大光緖二十七八兩年通境有鹽草之糾紛海境有兵田之交涉外多障碍内迫工程又遭淸光緒二十八三十一年兩次颶風怒潮衝刷各堤岸修補加塡費至十餘萬元該公司執事竭力維持耐勞茹苦用能卒底於成今者入其疆見堤岸之崇固河渠道路之寛廣屋舍街巿之宏敞又設立自治分所規建各 
堤小學並辦警察以維公安棉榖豐登民風淳樸模範公司之稱有由來矣 
　　大有晋墾地俗稱金陵蕩公司全部分七正區一附區總公司在三餘鎭該區土質最佳廣建貢安兩區亦優同興東圩次之海晏環本又次之該公司於民國元年發起三年興工四年放墾六七兩年花收極豐每畝計百餘斤佃户每　二十五畝之寫價計二百餘元繳納踴躍有爭先恐後之勢股票價格增至二千元嘗考該公司獲效如是之速且豐者厥有二因一因職員任事之勤二因公司任事之專而待遇之隆民國三年灶民陡起風潮燒燬公司戕害職員亡命者一名殘廢者數名事後均有撫恤金按年支給經理張君亮元曾受内部職員一度之排擠遍發傳單媒孽其短至各股東羣起責間總理力爲辯白始信任到底此所以克奏膚功也　 
　　大豫與大責大豐於民國三四年間先後發生四年興工五年放墾全部共分八正區四附區中一中二南一北一南附北附已經成熟南二南三中三北二南附東區工程雖竣尙在潴淡種靑時期可墾之地約二十餘萬畝而北附東區與西一二三四區甫經規劃不下十餘萬畝尙不在原定範圍之内至佃户寫價與花收額數亦與大有晉相等股票價格已增至一千五六百銀元墾地在如　之掘港張嗇老曾謂掘港不啻掘金亦可見該處地質之優沃矣 
　　大賚於民國五年興工六年放墾南北中三區與富元富亭兩區雖經放寫然元亭兩區工程尙未完竣可墾之田祇十之六七每　五十畝收頂首銀百五十元初年放寫祇收十五元之寫禮次三兩年頂首有全繳者有繳三分之一二者有祇繳寫禮費者恒視佃户之能力與土質之高下卙酌變通而定唯南區佃人多係下户中北等區多係中户間有上户者七八兩年花收額豐今秋陰雨連綿兼受蟲傷花收頓減農民紛 
紛退佃實因天時不佳年成减收之故也　　大豐面積寛廣甲於各公司綜計全境已墾未墾之田約六十餘萬畝現已墾之九區如同豐瑞豐裕豐等區土質爲上德豐益豐仁豐鼎豐等區萬豐祥豐區又次之初年放寫每　二十五畝繳寫禮費十元内提二元五角爲經佃費以廣招徠去年花收額豐承佃者異常踴躍及至開寫一日之間將六區完全寫竟但六區中鹽塲車路光沙尙多難墾之田所收寫價浮於地畝各佃承攬地址碍難當時發表直至今春 
下種前始用抽籖法宣布之承攬　數多者約折半分派欵項往還銀耗甚鉅甚至有典田宅取倍稱息羅掘而得一二　之寫價者扶老携幼遠道奔馳托身無地已屬可憫不幸而抽得之田爲鹽場爲車路爲光沙進退兩難其悽惻更何如乎兼之今秋陰雨連朝螟蟲遍野花收絶望農民今後之趨勢亦可慨想矣 
　　泰源創始於南北各公司之後奄有安豐梁垜兩場之地倡導者爲泰縣韓紫石先生該處土地平嚝草色豐茂去夏從事購蕩未一載而全部告終收地之速空前絶後綜核全境約分六正區五附區一二三等區土質最佳四區亦優一附南區一附西區與二附三附等區尤爲上品惟五六兩區草色稍次面積約二十餘萬畝而東弶南北一帶可以圍築之地尙不下數萬畝今春因舊商灶欠牽涉公司雖稍受損失然辦事者抱猛進主義再接再厲目下河伕雲集工程正在大舉今冬預備放墾兩區半尙未開寫而海門佃户來者已多因是地土質甚優將來獲利之厚當不在大有晉大豫後也 
[已開辦而未放墾之各公司]  
　　東何場創有三公司東興占東台舊治華泰占何垜舊治通濟則跨東何兩境而有之東興與泰源同時發生丁洪二氏本係有力垣商操縱東何兩場之鹽權初意本在鹽而砂在墾陡見華泰通濟同時並起遂四散預欵星羅棋布至百餘户均未立契而華泰之孫先生聲稱挾有百五六十萬之資本財力雄厚四出購蕩小海丁溪兩場灶户亦雜投以預欵故當時有併吞東台全境各公司之謠但孫氏在初誤認東台場即係東台全縣故部案定墾地祇在東台一場通濟方面偵知其隠遂出其敏偼之手腕利用熟悉情形之本場人雑投預欵著著進行於是東何兩場成三分鼎足之勢有一户之蕩而許售兩家者亦有三家都擲預欵者蛤蚌柏持賣 
移不得不出於合併之一途今者通濟華泰旣合爲中孚矣東興亦歸併之消息按該公司購蕩機關如華家䥕潘家䥕新墩子等共分四處職員百餘名目下雖在進行然淸理手續殊多困難所得地權尙不足三分之一也 
　　通遂發起於民國七年之春股本國幣銀四十萬元墾地約六萬餘畝地勢甚高因水無宣洩故内部遍生蘆葦黏土成分較多全塲地權均屬於少數垣商之手該公司與彼等接洽已有諯緖似於購蕩進行頗能順利惟坐辦譚覺農氏抱穏健主義並惕於近年地主之居奇故在購蕩方面一出於冷靜之手腕所得地權目下儘十之二三而已 
　　遂濟於去秋發生亦係譚覺農氏所管轄股本與通遂等墾地範圍與原有地權亦與通遂相仿去年購蕩機關曾設東西兩局分頭辦理現於大墩子新建房屋數埭將兩局合併事權統一矣然於購地一層頗主緩進工程亦未著手大約開寫放墾尙須遷延歲月也泰和經營伍祐正場六十萬之地規模可稱宏大以二分一放墾今所得僅十萬畝商灶爭端現聞已將和解訟務了結而　公司各事方可著手進行大網開辦已三年而新興商灶互爭地權間接牽涉公司曠　持久無從着手前墾地段尙未劃分明年放墾不知能否逹到目的公司之久無成效者當以此爲最大祐設伍祐南洋岸通興設伍祐北洋岸地約計三十萬畝北洋岸地可墾者不下五六十萬畝堪稱大觀大祐現正積極進行大約放墾者半留煎者半通興正在計畫中放墾尙須時日也 
　　綜上所述通屬各公司自以通海墾牧成績最爲昭著而大有晉獲利之厚大豫放墾之速亦足爲鹽墾公司生色至泰屬各公司除大綱華成外餘如泰源東興華泰通濟遂濟通遂泰和大祐通興九公司均創立於八年經辦之日尙淺故顯著之績未彰惟泰源地權已告統一河堤工作計日可成寫田者且踵至矣餘則情勢纷賾觀成有俟同一辦墾而或遲或速或利或不利豈人謀之優劣不同耶抑情勢之難易各異耶記者耳目所及以各公司已往之事實與目前之概况拉雑書之以供留心墾事之研究將來事變勢遷相互競爭相互此較孰得孰失孰成孰敗記者且拭目以觀其後 
 
 
 

Page 20

 
 
   
 
