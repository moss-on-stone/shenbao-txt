# 1885 - 39 - 4904251

 

Page 1

 
 
[二十八號畫報出售] [  申報舘主人謹啓]  
皇太后五旬聖誕之前一日諸王之福晋貝勒貝子與入八分公之夫人并公主郡主等皆入内廷恭呈如意一柄以爲祝嘏皇上冬至郊天鉅　也輦穀巡行鸞儀肅穆凡此規模民間向不易睹京友摹圖郵遞願與普天下共仰之謹將兩圖編入此次二十八號晝報准於十六日出售後仍　淞隱漫錄圖説一則閲者鑒之此佈 
[任伯年繪山水總神圖出售] [  點石齋啓]  
歲序將闌凡店户居家均有謝年之舉本齋曾以重潤請任伯年先生繪成神軸一輻計長六尺由本齋石印而成山水着以青綠秀色可餐山水之圖流雲四布長松插天松下四神並立一城隍一土地一灶君一招財惟井神則盤膝而坐松旁有白石橋一座橋上爲符神位快馬飛騰神采發越又左有杏花臺右有石藏畫欄環繞曲徑通幽山之嶺則有天臺一座奇峯並峙日月合璧則帥位也其畫筆迥不猶人縣諸堂中洵堪奪目現由申昌書荅室發　計墨色者價洋五角著色者一元巳裱者另加裱工洋六角正此佈 
[新印琴條楹帖出售] [  點石齋主人啓]  
揚濠叟先生沂孫素工篆書求其尺幅者珍同拱璧本齋今覔得手書三尺琴條四幀用石印照相法印成墨色筆法絲毫不走頗足以供法元又王可莊殿撰仁場法書亦爲近時珍品近得其行書五言楹帖一聯均如法印出卽日出售琴　未裱者每堂收回工本洋一角巳裱　三角五分楹聯未裱者白紙二角色紙二角五分己裱者加裱工二角售處仍照舊例想諸君必以先覩爲快也 
[分送月份牌啓] [  申報館主人謹白]  
臘鼓將闌履端伊始本館例有月份牌分送閲報諸君兹己託點石齋石印中西月份牌用潔白洋紙印成中間中西合歷俱用紅字光艷奪目外圈緑色印就戯劇十二各按地支生肖命意新奇藻繪精絶皆係名人手筆閲之令人愛不釋手一俟明年開正工竣即當隨報奉送先此佈聞敬頌年禧不具 
[漢鎭厘金議]  
一在税重獘生於商查厘金章則定於二十年前其時各貨價昂故完厘亦稱價定重今則各物價减獨　金仍然重科宜乎商人有所藉口種種趨避卽如洋油一物每箱時價僅二千五六白文厘金仍完至一百五十文實未持平故偷漏亦最多每月所報莫及其半别貨厘重者亦然如斯之類徒填中飽之壑毫無益於公帑雖日有罰欵而偷漏如故此種情形似宜就現在物價查其重者酌改輕厘倘再偷漏雖　倍罰之彼亦無怨又貨物應在何地起坡卽應按照地叚而起違者有罰則减價招徠等獘無所施矣一在俸輕弊生於司事碼頭起貨與否權在司事其任甚重然寒暑風雨日坐茶室片刻不離其勞苦亦極矣乃辛金每月僅有四五千文彼碼頭有租屋租桌之費日　沐浴洗衣之費茶水點心之費人事應酬之費所得之辛往往不給司事終年辛苦仰事俯蓄憑何資生付之以極重之權勞之以極苦之事使之無毫末之利一爲設想何以爲情夫人情不甚相遠至無以資生雖父母不能保其子委員安能保其司事哉宜乎歴來司事張目作弊有所藉口循至今日則不以爲辦公之地直以爲發財之區一聞更換輾轉薦　其視此俸直以爲可有可無而意全不在此則人心愈不可問也今欲一旦廓清惟有一因勢利導之法按每月厘金進數酌提一二分之賞如百文則提一二文按厘金日進若干卽可獲若干之賞彼有此項則可資生其調停分派由委員酌行　人人皆望厘金之旺伺察必周稽核必密如此明定限制似與暗中折耗無所底止者有閴矣倘再作弊卽嚴刑之不爲過至局中執事人役皆有辦公經管銀錢之責亦宜於此略爲分澗庶有所希而不爲非也一在無賞弊生於夫役碼頭抬夫與剥貨船户凡貨物進出偷漏與否彼皆知之最詳司事有所不及察渠皆能代爲力且爲之服役故司事作弊必分與之司事不知作弊彼亦千計誘之令其作弊而後己又商人漏捐皆渠等通風報信得以拿獲今旣欲澄清彼必詭詐百出似應就所報罰欵由多提數　與之以示激勸則重賞之下必能踴躍從公但使該夫役不能與司巡者串通則偷漏由少且互相譏伺勒掯留難之獘亦無自而生或間减厘之後商人卽終不偷漏乎曰是又在隨時留心彼向來偷漏者非空手漏捐　賄司事者若干　道而加夫價者若干賄挂號者又若干種種經費且尚恐被獲有罰然核之比厘金　少故冒險行之今旣减章彼亦無所多費又不受驚伊亦何必不報故凡釐金章程其輕者則收數多其重者則所報少此故可思而洋油其一也改輕後卽使有所偷漏究與逼其不得不偷漏者判若天淵間加俸之後司事卽終不爲獘乎曰是在擇人然旣有此項厚俸俯仰足給彼亦有所繫戀不肯甘於自棄與使之不得不作獘者有間矣而况厚俸在前嚴罰在後凡人中資者多彼安身利害相形亦何肯輕蹈法網哉况天下欲圖糊口者何限一筆一硯只記數目又　人不可爲耶問按月酌提於正釐不太費乎不知釐金之根在於司事交局上簿後始得爲官欵其未交之先固司事所操縱其出入者也與其使暗中虧耗蠧國病商曷若明揭定章使之有所趨回安心辦公乎卽如司事舞獘應報十于之釐渠只得五六千耳又分之與夫頭在茶館目睹者分焉稽查者又分焉窺伺巡哨者挂號者又分焉司事之所得無幾而　正欵己耗十千之多矣今此項所出乃化私爲官何得以私槖中飽之錢卽指爲公帑耶問司事作弊吾有比較之法在彼將奈何不知獘之取巧卽在比較之中如遇旺月收足比較之後此外皆其贏餘則比較有定而贏餘無定矣暮月則少取之然亦必先顧其本月用度足敷　後歸公則私用有定而公欵又無定矣歴年以來比較收數皆非實者其不實則俸太少也幾曾見司事賠錢以顧比較者今不聞比較但求實際果實在無漏雖比較不足人亦有用如有虚瞒比較雖優不能容也不然近年洋街壟斷各貨其每月比較何曾少耶問歴年司事豈無廉潔之人何不　有加俸之説不知廉者原有然令其賠錢作事則斷斷無之伊等爲糊口以贍家計其千方百計以來者豈僅爲萬不足用之四千文乎彼戀戀不捨者仍係辛俸外有所贏餘可以飽欲廉者不過少取耳何况相沿成習竟成藏垢之區不有所養人亦安能自奮哉問彼旣圖利吾有提一成之法在不知人情圖近忽遠提一成在三月比較之後而日用係目前急需無論三月之後能否較定額多收尚在未定又誰肯先行墊錢預望三月後之補償哉 
[諭旨恭錄]  
　　十二月初九日奉上諭前因京師入冬以來得雪稀少迭經親詣大高殿拈香並派惇親王 
 
 

Page 2

 
 
奕誴等分詣時應宫等處拈香虔申祈禱現在節逾大寒尚未渥霈祥霙更深寅盼允宜再申祈禱本月十四日朕仍親詣大高　拈香時應宫着仍派惇親王奕誴昭顯廟着派貝勒載澂宣仁廟着派貝勒載瀅凝和廟着派貝子奕謨同於是日分詣拈香欽此○初十日奉上諭順天廢奏譸加賞　善堂米石一摺　城資善堂煖廠本年八月間業經賞給粟米三百石現因收養貧民人數較多不敷支放着再加恩賞給粟米三百石以資接濟餘依議欽此 
[聖躬康豫]  
　　皇太后聖躬前此偶有不豫兹聞經太醫院御醫診脉後進以散瘟化痰之劑症巳輕减遂特賞該御醫等白鏹白金綢縀四疋由内給發不特御醫之受賜感激抑亦中外臣民所同慶也 
[佐理需人]  
　　聞福州將軍穆軍憲初六日遞摺到京以右腿染受濕寒麻木作痛步履維艱請旨就近派員帮辦以資臂助免致貽誤云云未識能邀俞允否 
[都下述聞]  
　　昨接都門友人來信所述情事皆在十日以前詮次其語列諸報端明眼人自能以意會之夾信云日前京師官塲傳言謂日本公使擾本武揚奉政府命至總者投文内索數欵俱出情理之外一許高麗爲自主之國一切交涉事宜嗣後中國毋再于預二中國駐高之兵應卽一律撤回三日人被中國兵丁戕害情形甚慘使署幾中國兵丁所毁失貲甚鉅中國國家應給自人撫　賠償銀八十萬兩四中國應准日人假道高麗通商吉林一帶按本舘前接電信知中日業己修好若如以上數條中國斷不能俯允其爲傳説之誤無疑○江蘇按察司李憲之廉訪進京陛見後與各寅僚往來贈答頗有鄭繑縞帶之歡自製感恩述懷詩　　刷印分贈　下傳　其爲人温柔敦厚縱無外官習氣　時持節　任其有裨於三吳當非淺鮮○江蘇印結局現以入欵無多不敷分甲重訂新章自十二月　將各費一　加增○户部各堂官會同醇邸及總署各大臣共籌開源節流之法業己議定　　具摺奏聞奉　　議軍機處當將原摺　錄分致各督撫將軍及各處統兵大員俾速以裕餉　　　　係京　之年六部司員業己挨次過堂其得居一等之列者　係實缺俸满之主稿掌印此外則不過備員點　而己旗下之筆帖式雖　末　微員而京察大有指望内日用　事外升　同知而漢人之官主事者雖大於筆帖式而獨不能邀此曠典云○前日内廷　得　南台灣軍信似覺不甚　　宸愈　勞飛飭張　濤制軍接應諒山之軍并令援台　軍船　速起行○中國雇到德　人二十餘人分派各師船統帶兵卒而然如該德人等不　筆語指授艱難兼之各兵　無管束一旦欲受德人範圍更覺格格不相入也○初八九日連發廷　　合總　衙門與户部會議事件聞係左李兩　相與張香濤制軍各上疏奏請借洋欵四百萬兩籌備防餉由各海關税課項下十年帶償又醇邸奏請籌辦神機營及近畿防餉等電擬借英商洋行銀四百萬兩亦在各海關税銀項下分十年　償刻將此三事先後交總理衙門與户部會議尚未入奏云 
[師船傳聞]  
　　援臺水師到閩早經列報兹聞本　西人傳言該師船現皆駛入去閩省一百五十里之一小口内寄掟未知何故則外人不得而知也 
[欽憲蒞皖續述]  
　　崇文山廖仲山兩欽憲旌節將抵皖垣前己節次登報兹聞皖省統領練　黄静軒軍門分飭前右中各營官挑選精兵一百名分派各城門伺候憲駕盧　丞張方伯又委候補府經楊照聲候補巡檢查和年充當欽憲文巡捕迅速起　由桐舒一帶沿途探侫王前報所傳盧中丞接閲欽憲　咨札調鳳頴六泗道任蘭生觀察晉省一節聞十六夜欽憲又有密咨到院十七日飛札任觀察帶印星夜晉省大约欽憲自北而南或巳訪有端倪也 
[皖垣官報]  
　　藩轅牌示和州州同缺委候補州判陳善署　調補霍邱縣懷遠縣屈承福飭赴調任先行署理懷遠縣缺委候補知縣石成之前往署　歙縣知縣缺前以大挑知縣劉家序詳補奉覆准補應卽飭赴新任 
[四明年景]  
　　甯郡乃通商碼頭萬商雲集百貨山屯今歲當七八月之間法人事起巿面大衰入冬以來漸有起色聞錢業尚屬　　大小均稍有贏餘茶業得利者多毫無折耗洋藥尚稱中稔其餘各業如能力持儉樸亦得餘利稍沾　藥材一項不無虧蝕綜觀今年生意當推北帮爲首其出洋捕魚者亦能利巿三倍卽山産水産亦較往年爲佳錢莊因北帮存銀甚多拆息不能加昂　面因得寛舒柴未油　並不昂貴鄉人采辦年貨肩挑手携者絡繹　道是以食貨店生意更覺忙碌惟上月以來雨多晴少本月望日甫得開霽至十九日亥刻交春後又寒雲疊疊細雨濛濛殊有暴一十寒之勢深願歲杪數日晴明則小本營生之輩尚可多賺幾文錢耳 
[剪綹防]  
　　日來寗郡鄉人之入城購年貨者肩　踵接交错子途剪綹之流遂得乘間肆其伎俩鄉人之失財失物者不一而足稍不謹愼便受其欺地方官苟得派差照料加意巡　亦衞民之要道也 
[首縣履新]  
　　　新任江甯縣桂實之　府擇定本月廿一日履新想届時竹馬歡　必有一番氣象也 
[秣陵喉症]  
　　秣陵天久旱乾陽氣不能潛藏致釀爲喉蛾等症操岐黄術者日乘飛輿往來孔道頗似山隂道上有應接不暇之勢云 
[蘇坦火灾]  
　　二十日晚九點鐘時蘇垣雷糕橋費姓不戒于火燬去房屋六間幸卽息不致延害隣房係己故吳縣吏費樹豈之産費子不務正業將父遺資花消罄净樹萱之妻年己老邁满擬將此房變賈以備身後殯葬之需　前己議定售價三百千卽日可以成交一旦吳回肆毒一炬全銷豈不慘哉 
[台匪近聞]  
　　昨接台州友人來簡述悉本月初旬台郡北岸土匪又四出爲患糾黨搶刼靡惡不爲匪首爲朱重錫及其姪混　某王　此股匪黨自金满投誠後實爲悍鷙之尤正在分投騷擾間事爲防軍偵知經管帶練軍劉蔚梅守戎拔隊往剿匪勢窮蹙不顧首尾立將首惡朱姓叔姪一併轟死餘黨紛紛解散地方爲之一清按守戎黄巖縣人素稱健將屢獲巨匪今復擊斃匪魁台人望之不啻若景星慶雲云 
[吳門臘鼓]  
　　本年冬令晴多雨少天氣和煖海防各營每日早晚兩次在操塲演習鎗砲聲若連珠泰西口號頗極熟諳望而知爲勁旅其新招之親兵副前營除移屯齊門外馬路橋　營外又在省垣北禪寺闢一軍裝所另築操塲以便打靶之用其營務處親兵一營雖新發十硎未嫺步伐然藝演　餘亦己斐然可觀又得潘芸孫太守事事整飭大有蒸蒸日上之勢云○魁太守下車伊始即雷厲風行　　不　若烟若賭若妓尤三致竟焉烟賭兩舘　經弊　風清青樓姊妹亦多盡室以行惟岸唇水曲間有隂闔賜開　時向中流容與日前總捕徐司馬現臨閶門下塘諭令火速出城不准疊絅單艭招　河下各舟奉令維謹絡經開出城外將艙門緊閉分泊虎邱山下或胥江僻處蝟縮鷺拳方兹景象○沿街搭盖蘆蓆凉棚原所以　炎熇而延凉蔭蘇俗則夏搭而冬不拆雖曰藉以蔽雨最足招惹火災魁太守諭令拆缷不啻三令五申而舗　居民仍多因循不拆日前太守出轅過道前街一帶見有高架蘆棚者　命停輿傳店主至前大加申飭於是各舗相率雇工拆去日來向街頭一望但 
 
 

Page 3

 
 
見空架高撐宛同棋局己無復瞢騰之景矣○通城營務處路燈向歸地保協同更夫晚燃早熄隨時揩抹玻璃無如勤惰不齊儘有黄昏人静燈猶未懸日出之後火猶照路者一日上燈時譚方伯由西路回轅見各處路燈未點飭傳地保更夫當街笞責嚴飭一番於是近日各路燃燈較早且揩刷净盡行道頌之○東郊迎春古禮也吳中干先立春一日首府率同三首縣排齊儀仗親詣婁塘柳　堂壇所行迎春禮是日天色晴和觀者如蟻而儀導尤簇簇生新有紙　之四季花亭及三百六十行又有士裝春官一名隨行府縣均全副執事各具對子馬若干匹爲前導春牛則白身紅足青頭黄角僉稱來年恐有水災然占騐之説無足爲憑例諸齊東野語可耳○十九日觀前有匪徒一人手持利剪在人叢中剪去一人髮辫被人覷破　　擒送總巡保甲局胡明府飭掌頰數百笞　數千用頭號大　枷號示衆满日責放人心爲之大快蓋從前蘇垣剪辫之風盛行民間疑爲妖術　　釀成大患　里之火所貴治之於早也○前月祥符寺巷因賭釀命一案當長洲王明府將賭首陳維新提訊解勘並將房屋發封查是案行凶賭棍中尚有王阿金及金箔大三等在逃未獲刻由長邑尊遍懸賞格分投緝拿如有軍民人等拿獲一名　賞洋五十元想土著之民雖己遠颺當　難緝獲也○前月角直鎭銅錫店主某姓家其黟王阿八不知何故遽發瘋狂時發時愈人亦不以爲意本月初旬王忽在店主房内用刀在頸項　割數處主婦見之駭絶急召各夥奪去兇刀擬扶之上床敷治王又稱我己遺尿满褌詐臥不起燭之則下體血污满地流注成汪忽舉手以一物交他夥曰我與汝視之則睪丸一顆己不知何時割出矣夥驚駭幾絶立延傷科赶緊醫治幸血止而氣不絶日來且可盡飯一器大約不致有性命憂然其家屬己百端訛擾日夕不安胡鬧若此不誠可惡哉○東城曹胡徐巷口某姓餛飩店曾童養一媳年未及笄尚堪操作翁姑素虐待之月之望日其姑因事毒詈繼以撲責又舉足踢　其　忽笑聲𠷣𠷣不止旋卽氣絶姑知事不得了俟其體將氷時將屍舁置樓上僞爲自縊狀隣里喧傳母屬前　知女身死不明由地保報明縣署請程邑尊親詣相騐立將店主夫婦拘案嚴訊一面飭令棺殮聞須照例懲辦云○撞竊之徒至歲底而益多前日黄鸝坊橋弄内某公舘中　竊賊徘徊門外適有醫士來診望其名帖知爲某姓急入内大聲喝報某老爺來卽在廳事侍立醫士見之悞　其宦家人某宦悞爲醫牛跟僕均不之疑及主人肅客入内診脉其人忽失所在　烟鎗兩支烟燈一盞水烟袋兩具日化鳬飛去矣事後主客相顧駭愕各道所以知爲匪類然己無可如何惟有咨嗟不己而己此輩眞無奇不有哉○前日元和縣境内四圖巡員訪獲違禁私開之烟舘兩家禀報薇署發封又請封闊街頭巷内尼菴一所其房屋一并入官云 
[襄垣近事]  
　　蕪湖關道署距城约一里許地臨曠賢左右均住小户人家署之四圍僅有墻垣高止丈許梁小若觀察因念關庫重地深 
恐宵小踰垣而入特雇工匠於坦上用　砌成梅花形明垣一道周圍加高三尺以杜匪人之覬覦亦防患之一端也 
[美員出示]  
　　英領事出示曉諭上海各英商俾知法人現須查騐局外各國商船一節己列前報并爲書後兹悉本埠美領事亦經出示 
一律曉諭美商矣 
[命案控縣]  
　　信局命案一則本舘前己略述所聞列之報牘兹得其詳爰再錄入緣本月初八日閔行厘□某巡丁與協泰信局夥洞庭 
山人汪金泉因細故口角繼以毆鬥驀飛一足將汪踢傷延至十二日因傷勢過重旋卽斃命該局主卽行函致汪家經屍父汪雨南趕赴閔行隨於昨日投上海縣喊控矣 
[政簡刑清]  
　　昨係禮拜六英會審公廨輪奥國正領事夏士會審因夏領事未到由黄太守獨判各案捕房所解案件祇有瑣事二起 
照錄於下據王啓生稱　客寓有王六生來借宿夜間竟將被絮拆出而將被壳捆藏在身清晨出外幸卽看破將人贓交捕解案王六生認竊求恩黄太守判管押三天贓交失主○包探顧阿六緝獲竊取眼鏡之王阿大由黄太守判押半月又有捕役禀陳宦之親戚報失墨　眼鏡亦是王阿大所竊太守着捕房吊贓各情己列昨報昨由該包探又將　贓吊到并王阿大一併送案王阿大認竊求恩太守着將起案之贓存俟給還失主王阿大仍發捕　　前斷再行加押半月以儆 
[西人無理]  
　　昨晨有江北入推小車一輛行至虹口新虹橋地方忽有西人高駕馬車從後疾馳而至車夫避讓不及致被碰倒於途碾 
傷腰膂西人竟不顧而去車夫無奈負痛歸家夫中途打碰猶云事出無心至碰倒後竟策馬加鞭揚長而去則其忍心害理誠出於情理之外矣我故目之曰西人無理 
[上紀聞]  
　　北關前所泊英國兩枝半桅兵輪昨早己開行出口矣○裏虹口北首有鄉人某姓柴船一艘昨日將柴賣完空船開回適 
潮來水急船頭於轉灣處碰撞他舟舟子立脚不穩仆于河内赶爲撈救己不知去向諒與波臣爲伍矣○虹口楊樹浦人王某向爲扛棒小工前夜晚炊遺火燃着竃旁所置花萁延及屋柱洎知覺赴救己被焚燬房屋一角矣事後房東欲令賠修未識如何了結 
[瘋婦被拘]  
　　前日午後有年約三十餘歲之蘇州婦人躑躅道中或笑或哭口中喃喃宣佛號路人尾而觀者甚衆由巡街捕帶送至英 
曾審公廨請爲安插云 
[從寛開釋]  
　　前有西包探頭查獲德鄰第二里内之陳王氏經黄太守飭交官媒節列前報兹悉太守查得陳王氏並無窩奸實跡格外 
從寛着該氏覓保具准予開釋矣 
[弄舟不易]  
　　前日清晨有駁船裝煤駛入蘇州河至白大橋相近水手偶有蔬虞致將橋脚碰壞岸上巡捕見之將該船舵工拘至捕房 
解送英會審公廨暫押一面報知工部局查勘修理工程應費若干再行禀請黄太守着令賠繳按蘇州河一帶橋梁甚多自老大橋起向西有鐵路橋白大橋垃圾碼頭之小橋再西直至新閘大橋盖閘橋向有閘墩每逢潮水漲落時其流甚急駕舟者經過　處須對閘墩而駛方無碰得避墩而行則反不免碰撞昨晨又有米船乘潮落時向東而駛不諳水性遂致碰撞閘墩船頭己損幾幾乎沉下矣幸有别船帮同將米船拖至北岸設法修理諺云行船走馬三分險誠哉 
[法界公堂瑣案]  
　　漢口汞祥店主杜暄控胡頌禧一案昨日覆訊據胡頌禧遞禀聲稱日接來信稱票己掛失囑爲止付翁太守詰其票 
根何日到　來信如　説法答稱票根在十月二十後接到信中曾云有銀劃來嗣又接來信稱票己遺失登新聞紙告白旋據杜暄聲稱此票係恒久祥朱春　應付我銀兩將匯票交我當卽寄交上海盤記棧由盤記付與北巿恒豫錢莊該莊曾往怡大號胡頌僖處對過據胡答以到期付銀無悞故該庄加蓋戳記於票上嗣後又稱掛失不能付銀因之將票退回我於十一月十五日來滬彼初一味支吾胡景新是江西紙號胡頌僖見胡景新字號東家在上海泰和里怡大號做坐庄客人並非怡大之夥况票乃胡景新所出向胡頌僖兌銀此係本票並非支票可比且該票十月十一日所出准於十一月十一日爲期而在十一月初八日掛失恐三日之間漢口亦不能知悉當請明鑒翁太守詰之胡頌僖旣己接信止付 
 
 

Page 4

 
 
爾有信夫詰問否答稱未有信去太守謂若此之事肯不發信往問乎胡忽改稱巳有信去未接回信太守謂錢莊豈肯冒昧加戳記必對過無錯汝若狡展當傳駭莊詰質無非拖累别人現在此銀總要爾付　景新與肇豐之事當自去料理如何遺失亦應向肇豐追問與杜無涉總要冋爾收銀着限三日將銀交到公堂不然押追○昨據萬豐布店主王某投案禀稱有周仁山荐保王子南爲夥被王虧欠銀一千八百餘兩嗣後知覺追究經人調處將物作抵餘欠出興隆　交執念其無處營生准令仍在店中詎王又虧欠駿升莊銀二百八十兩又在該庄劃出銀一百四十兩在我店中私立仁記户名其　係周仁山等合串用去周現在逃逸翁太守詰之王子南據供周菊泉之子周仁山現在縣署涉訟並非逃走仁記户名乃後蓉記所用請將周仁山傳到便知底藴翁太守謂人家用爾爲夥爾之作爲竟與盜賊無異着交保出外限三日將銀料理明白否則嚴辦○蔡順興燭店倒閉各債户紛紛投控己兩登報章昨日堂期據前期未曾到案之陳明滎投訴稱我兄陳錦記租首善堂地基轉租與蔡以五年爲期至今年底止結欠洋一百一十元王葆堂稱曾做中人蔡借去洋六百元債主姚湯吳三姓均立有經摺魏沈氏稱被蔡結欠會項洋五十元係包瑞洪做中立有票據邱思順稱做中人向鄭思順借洋四百元債主現在寗波立有摺子朱阿二稱爲中人蔡託我向傅姓借銀有據呈案乃將房念一間作抵者朱王氏稱有會兩股己被收去包瑞洪稱亦有會兩股被欠洋八十七元八角翁太守將逐户禀詞閲　將票據等擲還着退去於禮拜二到案候示衆户退出太守又詰前次到案之十一人以蔡炳生抵出之屋門牌　曾抄對馬世鎬周慶福等各將號數呈案其中竟有一號房屋三抵五抵不等者太守亦着衆人且將逐號詳細查明下期到案又據收租人稱大馬路老店房屋是我經手被欠租洋五十元零現在無着可否請將封在店内之生財等移併新店以便將房出空可以另租與人太守允之着會同各户當塲檢點○小東門魚行夥孫渭英稱十六日有行販薛阿三欠去魚錢九十六千文逃逸無蹤查得　阿土張春福兩人是其同黨爲此將該兩人送案翁太守詰之謝張二人據供行錢早巳付出我等販户共有二三十人其間欠薛未還者有之薛家住　塘地方翁太守謂爾等付錢與否薛阿三在逃無可憑証旣稱伊住横塘姑着交保出外前去找尋如尋到不肯偕來不論何處交與地保爾等到來禀訴卽行關提若尋不到當向爾等追問 
[妙手回春]  
　　比月以來本埠雨澤稀少患喉症者甚多此症最爲危險治之不得其法每致一潰難收魏君儉庵向居英大馬路雖不以 
醫名而善治此症踵門請教者屢次獲效爰書數語蓋爲患病者指迷非爲業醫者標榜也 
[樊口雪中大醉作歌]  
　　男兒生當横行青海頭金戈鐵馬叱咤千貔貅健兒醵飲椎肥牛雪花飛來樸兠鍪醉呼殺賊刀颼颼血浪作冰 
紅不流追奔萬里身窮摉白草盡折龍沙秋奪取天山爲酒樓還報吾皇開一州　成不受萬入千户冠軍侯但得銘燕然畫麟閣人生快意可以休不然便當著紅衣買烏榜越肉與吳根酒　來萸往吾聞太湖之水三萬六千頃中有莫釐龍女煙鬟兩梅花大如拳雪花大如掌片片飛來打漁　何况西子湖頭天下奇叚家橋上平生想卜宅應　處士廬看花更喚西谿舫兩三竹屋萬梅花十二紅橋雙畫槳水雲香雪一空濛不見幽人聞笛響鶴子梅妻爲眷屬漁兄樵弟皆儔黨花魂月影夢生涯山渌湖光詩供養肯將南面百城王换取西湖一亭長四萬錢不買子美鄰一曲湖何必官家賞清風明月自在天與壤吾輩萬嵗千秋魂魄可長享死使題我詩人不爲枉吁嗟乎秦關漢塞上遥望軍門開旣不能仗長劍與爾風雲龍虎相追陪吳山越水間又棹扁舟回亦徒能吹短笛使汝煙波魚鳥都驚猜仕奴落拓胡爲哉曾習飛鉗學奇　此骨豈合終高萊十年憔悴須生頦西飛之鳥無情去我一何速似有爨家怨客賄天驅日濳相催途竊歲暮行　隤東思北闕西南陔可憐單舸方溯洄楚江之上樊山隈一篷壓我如生埋復如穴中寒蟲吻瑟縮籠中病鶴毛　毸　風捲地兼捲波濤來直疑猿　虎嘯又疑千軍萬馬争喧　雲頭黑似墨日脚黄如醅江天碧色寒成灰此時可以痛飲登高臺忽然吳頭楚尾千里人迹絶惟見蒼者沙鷗白者湖鴈黑者林鴉黄者野雀疎疎落落尚著數　空中苔須臾寒重影皆滅眼中剩有縞衣　鷺拳　堆不知天上之龍玉鱗玉甲三百萬何事尚與地底之龍鏖兵苦戰争此一寸無用驪珠胎徒令道旁鶉衣子凍骨　臥如　柴寒冰剌肌肌欲裂夜乞鬼火燒枯荄卽看此　江上炊煙冷茅屋其中正有號寒之婦啼飢孩又思防邊千萬卒鐵衣裏水光皚皚欲戰不能歸不得僅伺債帥充　佁玉悵沉沉正　宴燭花烘熱貂邊顋　燈燒天三日火　鼓靈地十月雷飲酣豈知帪外苦枕戈夜半方銜枚狂奴落拓胡爲哉猶復羊裘室中擁獸炭爐邊煨一身飽暖空自　萬命飢寒誰與哀此時若非沉沉痛飲那得開匈懷且看雪中黄州好城郭臨江赤璧高　嵬人　周　於此困魏武東風一　遂使樓船十萬飛烟炱老奸幾死雄氣盡松柏歸向西陵栽當日短歌對酒語危苦頗類帳中起舞泣數行下項羽窮于垓小喬夫壻自英絶行年三十　蘭摧覇業消沈付江水紛紛鷸蚌眞堪　青山無語亦頭白何况千年王覇才後來乃有　眉仙客文章魁五年此遷謫　度會　徊吹簫載酒二客偕興酣落筆何奇瑰文采風流照終古豈知生前命官磨蝎九死瀕儋崖天生奇才果何用祇與宵小供擠　憂　畏譏固不　投閒置散無乃乘狂　落拓胡爲哉古今一瞬如飛埃憂生弔古徒自苦何若高歌拍銅斗縱飲傾金　莫使天涯明月照我　空杯積雪峨峨忽驚墮與我玉山共倒非人推君不見江于好釣船中有漁翁住得醉卽眠何所慮布　　頭幾層絮奇絶江山百　塲只作吾曹鼾睡處夢中鼻息如怒雷莫化驚濤渡江去漢壽　湘秋夢　人 
[馬江哀哀揚武等船也]  
　　哀馬江涙如洗五虎山名雄蹲萬軍抵際此和戰消息未敵艦往來久隂覬戰書驟下飽旋轟倉卒 
之間苦無備血飛肉舞聲如沸千百水師中詭計君不見鬼蜮潛伏芭蕉山是時擊之無一還○淡水捷美　開華軍門也孫將軍足智謀淡水捷敵人憂敵勢如潮砲如雷將軍不爲動士卒皆銜枚示以空虚使敵誤誘之深入斷歸路守如處女出狡鬼横刀躍馬敵懾怖半自踐踏半伏誅將軍下馬作露布>嘉興弟楊伯潤初稿 [Z 
吾鄉吳筠軒觀察自江右糧儲任内解組歸里今届甲申科試重游泮水賦詩四章索和勉步原韻錄乞郢政並乞諸大吟壇同政○新 
詩賡自大羅仙仿　珠璣落九天重領宫牆成碩果早辭爵禄豈常員婆娑　改當　玉景仰人推冠世賢喜聽好音傳海澨願隨杖　執吟鞭 
置器生平矢不欹西江宦續耐追思不圖解組歸田後又届垂髮入泮時庠序殊榮非易覯江鄉勝事最難期料知此際明湖畔　讌朝朝筮朶頣當年伴侣幾人存落落晨　煥里門過眼韶光渾似電回頭春夢了無痕徧求同　驚何在追溯從游學　有笑把芹香重領略師恩受處卽君恩先臣佳話昔年同祖武難繩愧阿蒙先大父簡齋公於前丁未科與錢嶼沙方伯同時重游泮水各有詩一時和者雲集曠典合邀丹鳳闕靈光更耀蕊珠宫舉頭再認墻千仞照影依然水一　詩詠子衿人衣錦耕桑亦自效臣忠[  倉山舊待定稿]  
[苕溪棹]  
　　四顧青山伴小舟苕溪烟月足勾留湖清曉鏡涵天闊渚白銀濤拍岸浮到日笋茅方出土余自三月中來湖去時楓 
葉巳經秋芙蓉江上芬芳挹好掛歸帆趁急流○三十六峯草堂主招飲東尚仁里黄銀寳詞史妝閣卽席率成銀燭光開寶相花尙仁東里是兒家群芳諸上聞名姓彷彿尋香到若耶一琵琶聲裏意纒綿腸斷江州白樂天余巳絶跡小藍田今忽與文卿女弟同席舊感新愁幾至涙下多謝主人頻勸客良宵拚醉傍花眠吏部後裔小藍田侍者畢寶泉草 
 
 

Page 5

 
 
[樊口晤沈二伯華同游寒溪西山復赤璧適爲大雪所阻盤桓數日始將别去前後六疊夢畹原韵紀事兼以寫懷]  
相逢吳楚路　 
泊又經年帆爲看山缷牀因聽雨聯鶴猿招笠屐麟　　笞鞭太息江湖上身如不繫船○此地懷坡老風流七百年遊曾同叔共社欲遠公聯令日空　酒平生願執鞭雪堂聞好在遲我渡江船○指點鏖兵處周郎正少年桓文功不　吳蜀好終聯到有沉　　　無斷水鞭誰將當日火海上一焚船○江湖　　袞己過仲華年北闕宵衣切南溟戰艦聯射濤思漢弩驅石想秦鞭莫把風雲氣蒼茫付釣船○樊山三日雪寒意似堯年老樹牛毛縮危橋鴈齒聯濤　低客枕風色冷吟鞭寂寞荒江上　人喚酒船○短衣看射處何處送殘年剡曲舟還放城南句偶聯避秦　亮酒歸晉繞朝鞭歲暮襲人夢空舲峽裏船[  青草槐廬舊去稿]  
[上海北巿會舘籌賑公所施少欽經收山東賑捐十二月初十日第五百三十八次清單]  
　　退審齋經募九八現元一百兩浙寗無名氏求兒病速痊一百元　寗無名氏 
經墓五十元魚行山人三十元本埠王徐氏求病痊十元藏名氏六元鎭海余姓求病速愈五元湘蘭戴氏求病速痊五元品餘五元陳門汪氏求肝胃氣病速愈四元封溪漁隱代募友人保小兒驚恙安痊二元封溪漁隱節省績助羊乙元烟台商局李載之募崇禧堂四元董恩溥求保父母長長康健並延年益壽曁自身消災降福百事如意一元董邦均求保母親程　　子平安肝氣不發一元又求保自身關煞　通百病不生一角洋一元報兆隱士移送玉歴鈔傳資求先妣王太宜人冥　一元○嘉定存仁堂募富貴源頭同　二次二千六百四十三　册嘉定存仁堂自助十元○漢口大昌　記募富貴源頭同字二次六千二百六十九號箭無名氏不留名二户各二元無名氏一元○仁里毛秋涵募富貴源頭同字二　三千五百十八號册毛泰江爲子桂　患病移助醫藥資十元沈嘉榖五元○祝同心先生寄來富貴源頭同字第一次四千六百十二號册俊源木號一元又富貴源頭同字第二次七千一百四十三號册義橋釐局八元○同慶公　萬　同登昌字一萬三千五百四十七號丁承禧求母病速愈十元丁寶　一元○同源義醬圑經募時漢章求兒病愈還願四元同源義節審　至節費二元播增川積送力資虞時氏積針剌資顧鏡清三户各一元無可如何人銷去茶壺桶一個移助錢二百廿五文葛司務積脚力資二百　五文以上七户助棉衣欵○巨豐莊募昌册一萬零七百六十一號　名氏世德堂　吾廬不留名四户各五角三順堂三角碧蘿書屋介　氏不書名三户各二角鴻　軒一角省名氏碎銀二錢錢七百迎蘭居行素堂二户各銀五錢補過子臥雲居無名氏瑩窗居無名氏五户名二百文始平氏何天炳馮秀川三户各一百文以上二十户合來規　一兩二錢洋三兀錢二千文○晋祥號　昌字一萬四千一百十一號册祥升二元鄭榮記二元　春記無名氏二户各一元吳姓半元汪姓三百文吳姓三百文顧姓四百文葉姓藜陽繡工女計姓三户各二百文晋祥小棉衣褲五十套又小棉帽一百頂以上十二户仙　洋八元○蘇閶無名氏募昌字一萬一千四百七十一號册馮利泰敦善堂延寗氏簣青草堂四户各四元○同順昌績募昌字一萬四千四百七十八號册　隂店主不留名稚居主三户各四百文修梅道人聞琴書屋潇灑書齋三户各三百文泉生氏一百文以上七户合洋二元○本　無名氏　昌字一萬四千四百五十五號册　静草堂虚對開一元○顧子蟾募昌字四千六百廿四號册嘉定朱菊坡求病愈三元無心氏吟園書屋榮秉士羅溪少川氏四户各一元以上初十日 
[浙省撫轅抄]  
　　十二月十七日候補道盛進見知府時慶萊張鑑南俱禀見于鋕勛禀知十五日己刻近鄰店鋪失火延燒局房分統巡江等營提督張彪南堂河來省禀見卽辭 
壽昌縣吳京培在嚴郡差人來省禀知交代會算清楚縣丞吳喜孫禀奉防軍局飭發餉洋領解回寗叩辭聶醴銘奉委催嘉秀二絲漕項差候選同知王彭年由湖北籍赴都禀安左營委員知縣許世棠南京赴閩禀安督辦保甲候補道祁杭中二恊四營都守江干保甲知縣薛受采分巡委員許紹元胡晋　各武總巡俱禀知十五日巳刻閘口火橋頭地万民屋失　沿燒厘局當卽救息署江漲務大使江國鈞禀謝　司飭知委署○十八日兵部郎中何慶榮親　辭行臬司豐進見候補道蔣奉憲姿督辦江蘇五属掣銷引鹽事務進見禀謝知府陳俊　禀見辭回瀏河沈文煒禀見辭赴厘局陳汝霖禀見　上　新催地丁差汪敏肇禀知藩委催長興胡令應解嘉善任内匠粮差禀見卽辭　丞楊文洪禀見叩辭赴津 
 
 
 

Page 6

 
 
   
 
 

Page 7

 
 
 [G <　　法國精製羊癲瘋藥 
　　當因羊癲瘋一症中外素無治藥因其病時發時愈人不介意殊不知其隱患日深倘病在少壯尚能力禦治至年老血衰精神不支往往道路倒側甚至一日數發　有因跌而投命其害豈淺也者至傷筋損骨皮破血流　其餘藝耳忠者嘗苦終身不遂而見者又生代憐　有法國監瘋　林醫士在院歷二十年之久處心積慮煉得一方將在院患瘋者試之果有獲効漸面推之英美普等國並皆全効人果　奇茲林醫土不忍自秘將方抄給法國　藥局囑為照方配合以濟世入惟願患斯症皆得此藥而療痼疾則本藥局亦有厚望矣照法第一日至第三日日服三次分早午晚每　一茶羹水少許調報第四日　第七日每日早二羹午一羹晚二　水冲服第八日至十六日每日服三次每次二茶羹仍分早午晚水冲服只此十六日病能雹然若失不拘男婦老　舊病新起服後立能奏効可保永不復發在中國專托上海大　醫院藥房代售賜顧老請認明招　庶不致悮每瓶價洋五元　法國巴里司城大藥局謹啓 
　　眞芙蓉　東洋奇珍香粉 
　　專治面上斑點酒積粉刺浮黑油黃等氣能活血　色化滯生光每早夜　水調擦數日自效此以玉容散倩明醫加　其功較勝每瓶錢八十四○東洋香粉此粉以異品香葩集成能使容顏少嫩色潤肥河非純用鈐粉搽之則尅血狀畢竟皮色泛青者此每瓶洋二角寄在士海寶善街北首兆榮里口天豐布號發兌 
　　屈臣氏 
　　壯陽廣嗣丸 
　　此九陰陽兼補男婦均宜最能滋水壯火不損眞精與別家所售燥陽取樂者不同無論先天虧損後天失調以致九　陽痿艱於嗣續等征俱能治之每日宜於飯前二三次每次以一二粒為度用茶呑服　每罇天半元小三角 
　　止咳藥餅 
　　此餅專治一切隔年咳嗽及咳　遠膜肺痿破金咯血喘逆聲啞喉　等症每黠���含化二三枚其效如響誠治咳之易服簡便良藥也無論男婦老幼常服均皆　益能使生律潤肺痰涎不作有滋金降火之妙　每罇大半元小三角　上洋大馬路屈臣氏大藥房謹啓 
　　上海屈臣氏大藥房 
　　新到各样大小照相鏡出售貨既精巧價亦相宜賜顧者請移玉面議謹啓 
　　萬福來票行 
　　英二月份呂朱票全張六元牛張三元遠處函購請指名小行幷驗回件圖記庶免魚目混珠在上海英大馬路中市 
　　存衣再　減價 
　　本莊前買協豐推與票號各衣限於本月初三日起减價售現照原碼二角五减七折以一角七五定於二上日為止目下未售各衣尚多時値歲暮各圖售結擬以廿一日起照一角七五之碼减么一角六分發售倘蒙什商光顧速請移玉原處提揀是荷再二十日以前售出與看定各衣均照一角七五計算概不掉換退還合併聲明　公記衣莊告白 
　　精製第一火酒 
　　火酒一物久行中外均稱靈捷每嘆其性之猛　有藥物是以眞者畏之今本行不惜重資務求精良　成可飲可用之酒毫無毒氣然性力甚天飲時宜稍加　水始能滴口此酒專備士子鄉會要需撈帶便捷清　不致污卷是以士商樂用中外稱美故小行特造極高包用之酒出售以答　諸君雅意庶可名聞宇內深所厚望焉上海棋盤街利記行　經理人匡子儀謹曰 
　　機器造紙局吿白 
　　本局加工揀選上白棉料製造各式紙張俱極精美幷　造各紙不論厚薄長短闊窄俱可代製限日應交至紙張之潔白堅韌幼嫩超出尋常價錢尤格外公道　貴客賜顧者請到上海外虹口楊樹埔本局面議為荷 
　　上海電氣公司告白 
　　本公司中局開在虹口乍　路四十一號門牌現可出售伯刺思電氣機器么小各種電器燈幷可定包城鄉碼頭各處裝設電燈無論大小房屋亦均可來定如有欲知一切情形請向本公司經理人立德面議可也 
　　中西書院告白 
　　啓者本书院開在虹口吴淞路於乙酉年起议定在院肄业生捐欵分列上中下三街上等每生每年捐　四十元中等捐洋二十五元下等捐洋十二元外加茶　聽差等工食每生捐洋一元如仍來肄業望到本書院帳房報名登簿凡有新進學生先行報名候總敎習考後酌定捐欵准定於正月初九日至十四日新生來院聽侯考試過期不候二十日開舘其捐欵先行一併交　发组執照方准入院持　告知　本書院分列七舘一中學舘一西學舘一貿易舘一算学館一格致館〇一醫學舘一天道館此二舘設葑在蘇城葑门帥莊凡初道學生　習中西兩學捐洋十二元中西　學兼省貿易捐洋二十五元中西兩學兼習醫學捐洋二十五元中西兩學　習算學　致捐洋四十元　監院　樂知謹啓 
　　詹誠德堂聲明 
　　三杳戒烟膏　兩二千五百六十文此膏和入烟中　上呼吸　便異常戒烟之後可保不　他患更能開胃進飲食冬月手足不冷夏天身體不益其中功妙不能盡述故以四海馳名今承本埠謙愼安荼棧內蒋儀記客入到本堂　去三杳戒烟膏一箱寄往江西　信鉛山　河口鎭三堡新街蔣儀記官商過戰採辦茶行內　售從此江西客商買業者不須遠求也　本堂開設上洋四馬路中和里的自裝 
　　老德記秘製止痛藥水 
　　人之五臟六腑藏於身體之中得能知覺運動循環不休者全仗氣血調和耳若氣血一有壅滯咸受風寒暑濕所侵則猝然疼痛頃刻難熬甚致發厥往往有之如夏日發痧腹　瘧疾等症外患如湯火刀傷毒瘡蛇虫咬刺等並皆奏効如神無論胸腹四肢如患脹痛以及跌扑致傷皮膚筋骨者亦効凡有痛者投之立可止痛難以盡述什商賜顧者須　明明本藥房招牌庶不致悮　吃法每日二次半每次半調用開水送下用法將藥小些搽於患處立能止痛 
　　老德記冬景藥 
　　凡人一至隆冬皮膚燥裂以滋肌香蜜膏搽之自潤如手足開皸以玫瑰清香密水搽之來春不發如面紋組魯奇痒以玫瑰廿水搽之立愈如血燥血熱則嘴唇焦暴以唇燥池膏搽之無恙以上之藥皆經試騐倘蒙　士　　顧務認牌記庶不致悮　上洋老德記藥房啓 
　　新法秘製代針治病保命太和膏 
　　醫學之道　來古矣考之神農　百草而藥石始　迨　　繼作　於岐伯作內經　以　性命之微究天人之奧具所述寥寥數方外專以針炙為法　岐伯所言謂是上古先師僦貨季之所授當軒　時且稱僦質季偽上古可見　年雖久精微之學聖聖　承雖千秋如一日　　　　針之用通　神明寒瘟神瀉效如　鼓古人帥弟相傳　對銅人穴這潛心學習十年面壁始出應世如　　倉公面下　有傳人治病之神不差毫　自華元化　放　中遺畫　　針刀之術嶄然中絕　季張仲景出始著傷寒論金匱　　　方法皆備實為　方之祖　唐宋金元劉張朱李輩各　　書幷各局方书专言　　治病　是置针法　不請抑或習針法而不精論者請古人不作針法無　考零矣然針法雖失帥傳穴道彰彰可考僕　　數代業醫有年　古人六針炙之精由水　　幸有家傳私法　煉膏藥用代刀針　出應世靈　　　盖內科　症不一五腑六臟各有受病之　按穴貼膏直　單微無不立欢他如　　　歴一切陰陽惡毒大瘡街症取效於外科者更不待言矣僕得眞传不敢自秘特將此膏公諸海內幷附刋　人穴道開列谷種症效分別治法無使婦人孺子皆易適從是亦簡使濟人之一術也　粵東延春閣壽松氏　序○此膏專治內科五　七傷遍　疼痛腰腳　弱痰喘氣急咳嗽吐血手足　木癱　遍枯行　走痛男子遺　白濁婦人赤白帶下月經不調臨期腹捕紅白痢　風寒瘧疾　胱七　　嘔肚病週身浮腫胸腹飽胀痞　　瘕头風脚气肝胃气痛小兒急慢　風　巳上各症治法另有銅人仿單凡用此膏必須查明按對銅人穴道分別施治神效每治癭瘤瘰　　疽大瘡無名腫毒疳疔魚口刀傷跌打遠年爛脚疲頑惡　一切外科疲頑等症未成貼之卽消巳成卽潰凡有　紅腫痛痒濃水淋淳久不　口者将此膏貼患　立能痛止生則其功不能盡述　諸君凡有染症者請來試之每張價洋大三角小一角　廣東延春閣蜡丸號鋪在上洋英界棋盤街南首河路開張 
　　輸　往東洋等埠 
　　啓者本行勤開麥魯輪船於禮湃卯卽十二月廿八土牟八點三刻開往長崎兩門舍革神戶橫濱等埠小　收至廿七正午十二黠���為止塔客票出至廿七下午七黠���為止在船買要須照定價加　分之一如　各寶號欲裝貨搭客老請至本行訂定司也此佈　廿二兀月廿二日三菱公司 
　　二彩附彩登明 
　　英正月對號單已到本行售出二彩附彩第一萬二千三日四十號十張係興仁里蔚豐厚票號楊君又半張本埠陳君企得其餘四五彩並小彩甚多不及細載遠處專　報外諭諸公對號兌洋特此誌喜　　萬寶來啓 
　　英二月份呂宋票已到 
　　本商由呂宋開設來申專辦按　呂宋票頂陳呂宋烟批發價宜零　均可遠客　購由局原班回件　四馬路棋盤街口　萬　票行 
　　熙記呂宋票 
　　今售英二月份票全張半張分條照大市並售呂宋　送禮紅茶遠紳商賜　函購原班奉上無悮上洋棋盤街熙記 
　　上海匯豐銀行告白 
　　本行所存原本洋五百萬元並招新股尙未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百五十萬元並新股餘利洋一百五十六萬三千三百六十一元六角六分两共又計洋四百零六萬三千三百六十一元六角太分總行開在香港今在天津紫竹林設立分行廣　中外商務凡上海香港福州廈們漢口小呂宋西貢新加坡並外國倫頓法國印度新金山美國日本諸凡貿易繁盛之區無論零躉匯票俱可由津匯兌並代押欵及存銀生息請至本行面識可也特此佈聞 
　　出色翡翠玉釧墨晶眼鏡 
　　玉釧每只三元墨鏡每副二元茶鏡一元如假可退收買晶石午時茶一洋上合金利源昌順隆白 
　　夾板往天津 
　　茲有兩技十桅帆船一艘名薩子媽船身堅固頭等保險准於本月廿六日開行臨期風两不更如蒙各寶號有　　者請速來定载其水腳格外克巳是荷　和昌成啓 
 
 

Page 8

 
 
   
 
 

Page 9

 
 
[光緒十年十二月初七日京報全錄]  
　　宫門抄○上諭四道錄前○陜督譚等奏援例擬請歲科連考摺○大臣杜等奏據情代請病假片○將軍金奏報修理衙署兵房完竣日期片○大臣英奏爲奏聞摺○直督李奏别濬支河窒碍難行綠由片○又奏報解過帑利銀兩日期片○陜督譚等奏爲分建講舍綠由片○又奏爲叅革叅將審辦片○十二月初七日刑部都察院大理寺正黄旗值日無引見○徵貝勒等謝紀錄恩○廷侯湍多布各假满請安○杭州協領墨爾根圖謝恩○召見軍機墨爾根圖○○頭品頂戴陜甘總督臣譚鍾麟五品銜甘肅學政臣陸廷黻跪奏爲寗夏慶陽二府距省較遠應試人少擬請歲科連考以歸簡便恭摺仰祈聖鑒事竊臣前據寗夏道府詳稱寗夏距省千里地處極邊兵燹之餘元氣未復生娶教訓在在需時溯自同治十一年開考以來歲科八次兼補前數届缺額入學者己過十人近年應試文童多係穉齒文粗成篇勉强湊數竟同竭澤而漁若照任缺無濫之例悉數裁汰未免額成虚設而此一二取進之人成名太易反啓後來倖進之必惟有設法變通歲科連考或者多寛一年之期卽多一年之益且郡境遼闊士子赴郡應考或五六百里三四百里不等寒竣往返頗形竭蹶據各學教官廪生面述情形殊可矜憫查階州安西肅州三屬俱爲甘肅邊境照舊歲科連考寗夏在隴北極邊與三屬相同可否援照歲科連考之處詳請核辦前來臣查甘省各屬向係歲科併行自分設學政以來惟階安肅三屬歲科併試餘皆分考臣廷黻按臨甯夏府三次合郡應試文童初次尚有二百餘人二三次僅百餘人文理通順者殊不多見迭經扣留學額在案該道府所稱人不及額係屬實在情形臣鍾麟查陜西漢中興安等七府州雖經分設學政仍照舊歲科連考原以人文未盛不如寛以時日俾資培養甘肅寗夏慶陽二府在東北邊境均距省千里而遥地方凋敝應試人稀亦略相等似應援照階　肅三屬成例歲科連考以歸簡便而照畫一臣等再四籌商意見相同謹合詞恭摺具陳請旨飭部核議寗夏慶陽二府可否改爲歲科連考之處恭　命下遵行伏乞皇太后皇上聖鑒訓示再此摺係臣鍾麟主稿合併陳明謹奏軍機大臣奉旨禮部議奏欽此○○杜嘎爾等片再據札薩克圖漢部落盟長密帕木散布呈報本盟札薩克頭等台吉索諾木車林呈稱舊因腰受地氣以致嘔吐腹痛力衰加以迷亂眼花等症實難力疾辦公呈請照章給假兩個月等情當經奴才等照章給假兩個月等情當經奴才等照章給假奏陳聖鑒在案兹據該盟長呈稱本盟札薩克頭等台吉索諾木車林假限期满病仍未痊呈請照章再行給假四個　俾資調理等情呈報前來奴才等伏查該札薩克台吉假期己满病仍未痊自應按照新章再行給假四個月令其調理除咨覆遵照外理台附片具奏伏乞聖鑒謹奏軍機大臣奉旨知道了欽此○○金順片再委辦伊犁善後局江蘇候補直隷州知游春澤伊犁鎭總兵劉宏發申稱據委修霍爾果斯拱宸城丙兵房衙署委員邢長春呈報竊奉派監修拱宸城内領隊衙署一所先修兵房一百七十二院以備索命營官兵所住於光緒九年二月初一日開工起至十年六月初一日一律完竣所有應用木料磗瓦石灰各項器具並土木泥匠工價委員薪水等項另行逐欵分細造具細數清册呈請查核兹將修理完竣日期理合具文呈報等情前來奴才除飭總理伊　善後局委員騐收取具保固印結並照會索倫營領隊大臣春满帶同官兵等前往駐紥外謹將修理拱宸城領隊衙署兵房完竣日期理合附片具陳伏乞聖鑒謹奏軍機大臣奉旨知道了欽此○○奴才英廉跪奏爲酌減籌備庫用欵恭摺奏聞仰祈聖鑒事前准户部來咨原奏内稱至该處籌備等庫用欵並令認眞考核厘剔浮冒酌定章程奏咨報部立案以期撙節等因光緒九年十二月初八日具奏本日奉旨依議欽此咨行遵照前來自應遵照辦理案查籌備庫額徵地租每年共計二千八百八十七兩四分六厘東錢一千八百六十八吊五百六十文向由豐潤縣按照時價易銀交納此項庫欵原俻　修行宫各處工程及素服祭日喇嘛念經供獻飯食等項而設歴年己久欵遞增而應徵租銀亦有蒂欠以致日形支絀不敷開銷凡遇行宫緊要工程費用較煩者均經隨時奏請由内務府委司員查勘情形分别准緩橃欵修理其餘行宫零星黏修曁各等處值班房間如有坍塌滲漏情形較重　關防守者仍由各該總管查騐勘估歸籌俻庫發欵黏修　入年終奏銷歴經辦理在案迨奴才抵任後庫放欵仍令循照舊章支發惟查陳欠甚多光緒八年十一月以前欠欵業幾前任内務府大臣桂昂奏請由藩庫撥欵清　其自十二月以後續欠放欵又復不少推原其故總由各處呈報工程緊要先由該管官自行借　修理每墊一欵甚至有二三年放不完者新陳牽混實於欵目不清是以曾經奴才酌定章程傳知各處所有應修各工程均俟庫有存欵方准擇要核實報修槪不准仍前自行借　俾免　欠是此項歲修工程仍擬照前定章程俟庫有存欵隨時撙節辦理其餘年例各項放欵亦經核實量爲裁减如此酌定章程庶可年清年欵不至再有拖欠之虞　將酌减籌俻庫用欵分晰繕具清單恭呈御覽除咨户部内務府查照立案　理合恭摺奏間伏乞皇太后皇上聖鑒謹奏軍機大臣奉旨該衙門知道單併發欽此○○李鴻章片再徐樹銘原奏下游别濬支河以洩子牙河巨漲之法擬從獻縣宗固口以下　静海擇要修濬分洩子牙之水穿運入海嗣又奏言滄州捷地減河至　難容不如穿運之後將青縣興濟减河疏濬深通等因臣並飭季邦植劉樹棠周馥吳延斌等前往妥細勘議兹據覆稱該道等從完固口東下一路查勘至南運之興濟廢閘止計長一百五十六里内完固口至杜林鎭舊有河形間多淤平者一百二十里由杜林鎭　興濟均係平地無河形者三十六里測量南運河之西岸地平高於杜林鎭之地平三尺五寸是下游高仰己無疑義又興濟減河長九十六里乾隆嘉慶以來未加修治河槽填淤己满反高於平地二三尺連完固口以下併計共長二百五十二里無論道遠費煩無力興辦且完固口乃康熙年間滹水分流之道平原斷港小民墾種己久勢難急切遷讓而南運一河關係南北漕運倘或湮閼冲决貽悮國計民生更非淺鮮自黄流穿運以來南運河底日高現在堤外地平己高於杜林鎭地平三尺五寸每歲大汎水高堤外之地又五六尺不等全恃一綫單堤以爲保障若濬完固口引滏穿運恐盛漲之時不能導滏滹以入而適以啓漳冲破單而出也種種窒礙難行非　虚糜工費等情前來臣查此工亦經徐樹銘續奏停止自毋庸議理合附片覆陳伏乞聖鑒謹奏軍機大臣奉旨知道了欽此○○李鴻章片再據長蘆鹽運司額　精額詳稱光緒九年額徵　京各衙門帑利銀十八萬九百三十三兩一錢六分四厘内除奉部覆准減停京引二萬道應减徵利銀五千八百四兩一錢三分八釐尙應徵銀十七萬五千一百二十九兩二分六厘先因上年正課緩至十月奏銷接徵帑利爲日無多不克全數徵解本年春關運務緊要勢難兼顧旋經該運司逐日比追除累叅各商未完另籌追補銀四萬三百五十兩三錢三分六厘實徵完銀十三萬四千七百七十八兩六錢九分又應解户部紙紅飯協餉飯隨解飯山東司飯六分　平内閣飯共銀八千一百九十七兩一分七厘又應解内務府筆帖式護軍校修理衙署攤繳參價　補參價等欵共銀三萬六百七兩七錢三分以上帑利並年例等欵共銀十七萬三千五百八十三兩四錢三分七釐内户部紙紅山東司飯等欵並内務府内殿廣恩庫步軍統領鑾儀衛太僕寺等處帑利銀兩己於光緒九年十一月二十九日派委　吏分别解交其應解户部各欵帑利銀兩亦於十年十月二十六日委解起程交納聲明參商欠欵另行彌補累商未完續徵補解等情造册詳請具奉前來除分咨查照外伏乞聖鑒謹附片具奏軍機大臣奉旨該衙門知道欽此○○譚鍾麟等片再臣筳黻自八年五月接任後歴考平慶涇固寗夏五屬校閲試卷文俱淺薄詩賦多未叶聲韵抵省後與臣鍾麟商酌將省城舊日栅改作求古書院尃課經解詩賦兩載以來諸生漸知講求根抵之學惟西路五郡距省較遠士子來院肄業者甚少查甘州爲五郡適中之地卽就該府城分建河西講舍課士章程悉照求古書院　理所有經費初由臣廷黻捐廉試辦繼由臣鍾麟籌欵分給蘭州甘州兩府發商生息以垂久遠用副聖朝加惠邊士之至意謹合詞附片具陳伏祈聖鑒謹奏軍機大臣奉旨知道了欽此○○譚鍾麟片再據靈州知州孫承弼禀據孀婦白王氏呈控靈州營叅將周玉堂因伊子白興開設飯舘門外客民見周叅將未能起坐傳衙重責後調治未效毒發内攻身死經該州騐明詳報前來臣查周玉堂擅責平民釀成命案任性妄爲未　寛容相應請旨將靈州營叅將周玉堂先行革職歸案審辦所遺叅將員缺容臣另揀儘先合例人員請補謹附片陳明伏乞聖鑒訓示謹奏軍機大臣奉旨着照所請兵部知道欽此 
 
 

Page 10

 
 
光緒十年十二月初八日京報全錄 
宫門抄○發抄旨五道○將軍希等奏請賜卹摺○西撫潘奏請議卹夾片○晉學政吕奏科試各屬並考取選拔摺子○漕督吳奏請旌表片○陜督譚奏請旌表摺子○東撫陳奏委署知府片○黔撫李奏循例彚報京控己未結數目片○大臣杜奏爲陳明片○將軍金奏委署理事同知片○十二月初八日工部鴻臚寺正白旂值日無引見○崑岡　粥覆命○謨貝子由東陵回京請安○孫毓汶等回京請安○蒙古王公到京請安○廣西副將趙永銘謝恩○召見軍機醇王鳥拉布孫毓汶蒙古王公○皇上明日午初至西廠子看跳布札○發抄張凱嵩奏大理守桂霖等飭赴本任奉旨吏部知道欽此○又候補令李銘謙補新平令奉旨吏部議奏欽此○又試用守李子元等期满甄别奉旨吏部知道欽此○卞寶第等奏請將誘拐婦女之雲騎尉張榮泰斥革確審奉旨着照所請該部知道欽此○又解淮軍月餉奉旨户部知道欽此○○奴才希元恩澤跪奏爲開缺副都統傷疾未痊在籍病故籲墾天恩准照軍營立功後傷勞病故例賜卹以尉忠魂恭摺仰祈聖鑒事竊奴才等卷查前據伊通佐領恩福等呈報前任福州副都統清阿圖巴圖魯全福於光緒四年五月請假回旗省親旋丁母憂假满後因在軍營受傷年久復發續假調理限满未痊於光緒五年經前任將軍銘安據情代奏懇請開缺調理奉旨允准在案嗣復據該佐領呈報轉據藍翎記名驍騎校和珍報稱伊族叔福州副都統全福舊疾未痊醫治罔效於八年十二月十三日病故等情轉報前来時前任將軍銘安業經奏請開缺玉亮署任未久旋卽身故均未及奏請恩卹逮奴才希元到任後該承辦各員又漏未據呈請奏實屬疏忽當經查明分别懲辦伏查該故員前於咸豐三年間由披甲出征河南轉戰陜甘等十數省打仗二百餘次左膀曾受矛傷一處騐列頭等迭蒙聖恩賞給頭品頂戴清阿圖巴圖魯勇號復蒙簡放福州副都統委因出征年久打仗受傷積勞成疾時發時愈籲請開缺在籍調理詎意因傷病故實堪憫惻考其生前事跡屢著戰功合無仰懇天恩准照軍營立功後傷勞病故例賜卹以慰忠魂而資觀感出自逾格鴻慈理合恭摺具奏伏乞皇太后皇上聖鑒勅部議卹施行謹奏軍機大臣奉旨全福着照軍營立功後病故例議卹該部知道欽此○○潘鼎新　　再前瘴故員弁迭經臣奏卹在案嗣據記名提督王科等禀稱查明巳故提督徐祖意康得勝總兵趙延訓滕興儒　將銜叅將程步鰲都司王泰宏盛官志陸鳳山鄭國榮守備楊立勲候選知州吳鶴齡選用從九品劉勃清千總趙保養毛有倫朱功立功　把總張應標外委楊錦堂六品軍功王昌林蔣占魁蒙世珍何振華等均先後在營瘴故兹據禀請奏卹前夾臣查該員弁等從征異域久處瘴地積勞病故殊堪憫惜相應循例奏懇天恩勅部分别照軍營立功後瘴故例從優議卹以勵忠勤除將瘴故各勇丁開單咨部核議外謹附片陳明伏乞聖鑒訓示謹奏軍機大臣奉旨徐祖意等著分别照軍營立功後瘴故例從優議卹該部知道欽此○○山西學政臣吕鳳岐跪奏爲敬陳科試各屬並隨棚考取選拔恭摺仰祈聖鑒事竊臣於五月間在大同棚次業將歲試全畢情形具報在案嗣卽循照向章舉行科試自大同始復至寗武兼調保德州屬　州忻州等處順道考回於六月十七日抵省清厘通省歲試册卷報部後八月十六日出棚按試南路先至汾州次及解州平陽並於解州調蒲州府屬於平陽調絳州霍州隰州等屬分場考校嚴密關防一如歲拭童卷有所疑者南棚向有換卷情獘經臣悉心查核覆試筆跡間有不符當卽扣除於額满見遺之卷補充另覆各棚科試竣後接考選拔擇其文行兼優者如額取定有志觀光之貢監諸生亦己隨棚試錄南路文風較歲試略有起色發落之日仍朂各士子植品讀書毋負國家培養人才之至意兹臣於本月初六日回省經過地方年歲順成民情極爲安謐堪以仰慰宸厪所有試過南北兩路並隨棚考取選拔綠由理合繕摺奏聞伏乞皇上聖鑒謹奏軍機大臣奉旨知道了欽此○○吳元炳片再據清河縣知縣王肇震詳稱補用知府選授四川忠州直隷州知州吳炳麒安徽盰眙縣寄居清江本年四月選授今職八月内行抵湖北漢陽縣屬之漢口鎭舉發積勞嘔血之症適見電報欽奉九月初二日上諭發往福建軍營差遣上緊醫治不愈於九月初六日病故該員家屬因縣城隔江未及呈報扶柩回里道出清江將文憑送交該縣詳請奏咨等情前來臣查吳炳麒係原任四川總督吳棠胞姪同治年間在江蘇山東安徽等省剿匪立功歴蒙特旨賞給知縣直隷州知州賞戴花翎今奉上諭發往閩營未及効命海疆遽以疾作殁於旅次殊爲可惜除將送到文憑咨缴吏部外理合附片陳明伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲節婦張潘氏守節全貞懇請旌表以勵風化恭摺仰祈聖鑒事竊據藩司魏光燾詳據候補知府王翔直隷州章鶴年等禀稱查籍隷湖南湘鄉縣甘肅候補知縣張鋆之母節婦潘氏道光二十七年歸張榮楷事翁姑至孝人無間言咸豐九年榮楷身故該氏上奉甘旨下撫孤子皆紡績所出迨翁姑病篤該氏親侍湯藥嘗夜不就枕子女成人及笄婚嫁如禮鄉里嘖嘖稱賢該氏現年五十四歲守節二十六年與請旌之例相符職等誼屬同鄉見聞較確理合造具事實册結呈請轉司核明具詳由詳核辦前來　查節婦張藩氏青年矢節皓首全貞旣年例之相符宜恩榮以下逮相應籲懇天恩　准給予旌表以彰　孝而敦風化除册結分送部科外謹會同甘肅學政臣陸廷黻合詞恭摺具陳伏乞皇太后皇上聖鑒訓示謹奏軍機大臣奉旨張潘氏着准其旌表禮部知道欽此○○陳士杰片再督糧道穆特布病故遺缺委濟南府知府福潤署理業經臣恭摺兵奏在案所遺濟南府篆務查有候補知府曾瑞穏重精細爲守足資堪以接署據藩臬兩司會詳前來除檄飭遵照外謹附片陳明伏乞聖鑒謹奉軍機大臣奉旨知道了欽此○○李用清片再京控案件例應半年彚奏一次查貴州省截至光緒九年歲底止計有貴筑縣民婦彭蘇氏等控案五起均未逾限業經前撫臣林肇元奏明在案今自十年三月起至六月底止業將石阡府民吳興瑞控告鄧子侯卽鄧第武銅仁縣民楊國珍控告蔣文　等二案審　咨結尙有曾經咨展之彭蘇氏趙龍光及張狗等三案續准咨交文芝一案或因未奉抄發原詞或因人証尙未解到均屬無從起限兹届半年彚報之期核計承審京控案件並未逾違應免查叅據署按察使吳白發具詳請奏前來臣覆查無異除咨　抄發原詞並飭提各案人証迅速審明擬結外理合附片陳明伏乞聖鑒訓示謹奏車機大臣奉旨邢部知道欽此○○杜嘎爾等片再奴才等前自上年十月間將烏里雅蘇台存防馬隊官兵陸續遣　　據各統帶營總等聲明官兵乘騎馬匹巡防年久多係殘之瘡疤加以喀爾喀蒙部連年荒旱青草不萌以致傷斃疲乏除將倒斃馬匹口齒印記己經隨時呈交外下剩馬四百一十四匹造册呈送前來奴才等當經查騐實係老瘦不堪備用遂卽交官廠梅愣等妥爲散放嗣於本年五月據四盟駐班副將公拉蘇隆札布呈稱管理官廠等官報稱本年自春徂夏雨澤未降牧放戰馬内陸續倒斃二百一十四匹僅剩馬二百匹呈報查核前來伏思烏屬蒙部連年亢旱荒蕪不毛至本年夏間時澤霜雪草枯未生若仍令牧放誠恐盡皆飢斃查巡邏官兵應領鹽粮銀兩尚有欠放卽將前項馬匹　交巡邏官兵估給價值每匹作銀三兩補放該官兵等鹽菜口粮如此辦理不但馬匹免致倒斃而於餉項亦卽節省除將前變價銀兩造入本年報銷册内咨部核銷外理合附片陳明伏乞聖鑒謹奏軍機大臣奉旨該衙門知道欽此○○金順片再奴才據署伊犁理事同知户部員外郎世襲騎都尉恩綬呈稱前蒙委署理事同知以來竭力趨公冀效才長奈自入秋後偶患時疾當卽服藥雖稍見痊愈復加以痰喘之症請假醫治未能卽痊誠恐貽悞地方公務理合呈請另行委員接署等情前來奴才伏查伊犁理事同知有辦理旗民交涉事件員缺緊要該署同知恩綬旣然患病不能理事亟應另行委員代理以尃責成查有六品頂戴候補繕本筆帖式明徵人尚明白辦事謹愼堪以代理除飭接印任事外理合附片陳明伏乞聖鑒謹奏軍機大臣奉　旨吏部知道欽此 
 
