# 1913 - 178 - 4914496

 

Page 1

 
 
[外論]  
[蒙古之現狀（續）]  
　　鐵路計畫之現狀在蒙古方面各種計畫之中如錦愛線如愛琿缐皆是而新法綫近時亦有一日興之說更據一部之所述則此外又有自鄭家屯迄於洮南府之鄭洮輕便鐵路及俄國多年所希望之庫張鐵路與以謨伊索堡市爲起點之庫哈鐵路亦有旣著手一部之說滿洲里至庫倫間有依俄人之手而運轉自動車之計畫凡此種種一日完成必至極黑暗之蒙古交通另開新面目 
　　産業狀態從前蒙古之地不許闢爲農場清之中葉漢人之移住者一時稱盛大抵皆從事於開墾其究也蒙古人之畜牧漸爲壓迫蒙人因是而有次第退守之勢焉近時東蒙一部乃至見有二百三十餘萬町（十畝爲段十段爲町）之開墾地共計蒙古二萬方里之内大槪言之應見有一千萬町之加工地至耕作之種類殆與滿洲同以大豆爲主高粱黍等次之滿洲之大豆一叚爲八斗較現在蒙古則僅有六斗之收獲前途約可確增三千萬石 
　　牧畜之種類牧畜雖爲蒙古人之本業而在東蒙因漸次四方之壓迫而日就衰頽家畜之重者爲馬牛羊至駱駝亦稍有飼育之者凡一户牛約十二三頭馬亦如之羊四五十頭蒙古人之常食者爲牛亂大部分所飼育者亦多亂牛也駱駝爲搬運貨物之用富豪或王族始飼育之 
　　鑛産蒙古之礦産全不明晰惟知有大寳物埋於地中而己東蒙全部之内科爾沁地方曾有專門家一次踏查其地其餘全未調查但就其顯於地上者言之則散見於其各地之池沼有天然曹達遠望之如雪現一歲採取百萬貫（每貫約一千兩　又其天然鹽之結晶暴露於各地之池沼者甚顯日科爾沁地方所到之處皆見有煤礦之質學者類能言之也金銀鑛亦有若干因交通及其他各種之關係悉放任之豈不可惜 
　　工業至工業則可謂全無之者但在移住蒙古之漢人非無少許之手工此蓋與滿洲地方無 
 
 

Page 2

 
 
　　　舉其産出之工業原料則約得野獸皮十萬枚牛馬皮三萬枚羊皮二十萬枚 
　　商業在蒙古無所謂街市因而所謂商業者全在行商人之手取物之交換之道而已在一部開拓地方非無街市　賈多自北京天津長春地方而去之行商人占有其全部之商權至近時始有俄人南下自是而後西北部乃全然移於俄人之勢力圈内俄國對於蒙古之經濟勢力其發展有可驚者國人之於蒙古貿易極爲有望此正可一熟慮之也 
[時評]  
[政府之廢督策（無名）]  
人均謂政府因四省都督之反抗而免官而不知政府實以免都督之官而實行其廢督之政策也於何見之一則見之於贛事李督旣免官而以鄂督兼之一則見之於吉事陳督旣辭職而以奉督兼之此皆直接以廢都督之証也他日皖督苟辭職或免官者必以蘇督兼之可懸測也 
　　又可間接以証之一則証之於粤督之易人以陳炯明易胡漢民者陳固粤軍之司令也一則復証之於贛督之免官旣免贛督之官而復命歐陽武爲護軍使者欲統一軍事於中央也昔之都督以地方之長官而兼軍政今乃一變之爲以軍界之人暫兼都督之名故日後如有都督免官而其勢不得由他省兼之者必以其省最高級之軍官任之此乂可懸測也 
[命令]  
　　六月十三日臨時大總統命令任命尹昌衡爲川邊經略使此令 
任命胡景伊爲四川都督此令 
吉林都督兼署民政長陳昭常呈請辭職陳昭常准免本官此令 
任命張錫鑾兼署吉林都督此令 
任命齊耀琳爲吉林民政長未到任以前由徐鼎康護理此令 
　　護理山西民政長陳鈺呈稱署河東觀察使馬駿呈請辭職馬駿准免本官此令 
　　任命高景祺爲山西河東觀察使此令 
　　孟恩遠前經任命爲吉林護軍使所有吉林軍隊應悉歸該護軍使節制此令 
　　任命張九卿爲陸軍騎兵第三旅旅長此令 
　　陸軍總長叚祺瑞呈請授張耀勳周樹民爲陸軍步兵上校李松齡王光照爲陸軍步兵中校史金山趙金城馮家俊張樹棻戴鴻功白鶴鳴柳蔭池華樸張棟李勳戎正紳陳雲程李毓華張鵬蔣凱徐國柱劉卿長汪浩爲陸軍步兵少校李廷魁徐功金爲陸軍騎兵少校馮家遇沈端極葛傳章華胄爲陸軍砲兵少校魏良弼爲陸軍工兵少校支士端爲陸軍輜重兵少校應照准此令 
　　領參謀總長事黎元洪呈請任命李景曦爲海軍總司令處一等參謀杜逢時爲海軍總司令處二等參謀應照准此令 
　　陸軍總長叚祺瑞呈請授師端章谷延張彦臣湯蔭棠羅翼羣井介福朱次章洪傑爲陸軍一等測量正陳慶明趙慶瀛曹壯志王炳潛李偉旃鍾毓靈喻松齡余炘文李大魁王慶升爲陸軍二等測量正高鏡爲陸軍二等測量正並加陸軍一等測量銜應照准此令 
　　陸軍總長叚祺瑞呈稱核覆正黄旗滿洲都統擬以寳源普山文承襲世管佐領請予准接襲等語應照准此令 
　　司法總長許世英呈請任命孔令偉裴子晏署山東濟南地方審判廳推事曹宗翰署山東濟南地方檢察廳檢察長辛俊廷署山東濟南地檢察廳檢察官曹濬署山西高等檢察廳檢察官王九臯署山西太原地方檢察廳檢察官閻秉眞署山東河東地方檢察廳檢察長劉敦謹李振東秦永實署河南高等檢察廳檢察官馮壽華署河南開封地方檢察廳檢察官王家三爲河南高等檢察廳書記官長周詒柯陳長簇署湖南高等審判廳推事陳懋咸署福建高等審判廳推事陳久宣署福建閩侯第三初級審判廳推事應照准此令 
　　河南都督張鎭芳電呈稱匪徒襲掠唐縣並未佔據邑城竄至源潭鎭地方經統領田作霖督隊窮追斬馘甚衆等語此次唐縣匪擾該統領督率有方赴機迅速應給予三等文虎章在事出力兵士賞銀三千兩用示鼓勵並由該都督查明傷亡分别呈請給恤仍應督飭軍隊跟蹤搜剿務絶根株以保公安而弭匪患此令 
　　前法部正首領沈家本研精法律夙擅專長自政體改革以來贊助共和勤勞尤著茲聞患病身故凡我國民同深悼悼應由國務院核議給恤以彰崇報此令六月十四日臨時大總統命令任命陳貽範胡漢民爲西藏宣撫使此令 
　　任命陳烱明爲廣東都督此令 
　　任命陳昭常爲廣東民政長未到任以前由陳烱民兼署此令 
[專電]  
　　北京電袁總統雖决不用兵但其免去强横都督之决心未變具如屢電昨日免胡命令早間巳擬就以幕中有人說項故措詞極簡此間粤議員黨胡者巳極稀胡在粤巳無實力陳炯明自宋案發後卽倩江孔殷在京爲彼主張故其所持態度極與胡異粤中又分外府派與廣府派後派恨前派甚深此次外府派必大悅廣派之黨胡者必較多　　北京電梁士詒家現已由粤逃港深恐胡遷怒 
　　北京電粤聲報因轉載漢口報謂胡將去粤即被封禁粤報界向與港報聨絡通電恐港電多觸忌諱乃改由漢滬路透公司之中國訪員因日前北京所接之路透電文有胡督反抗中央字樣胡卽捕拿主筆竟欲槍斃以外勢得免觀此可證胡之淫威一班 
　　北京電袁極欲以徐世昌爲總理徐函袁謂民國爲四百兆之民國非總統之民國若國人同心厭亂一致進行何患無人任事未犧牲一巳原無所憾但自問實無濟變之才即狥私交無裨大局久臥空山與時事相隔於毁譽無所容心久將與物相忘願勿以所不願者强我知徐决無出山之理袁徐關係極深袁尚欲以徐於北軍中受一位置藉收特望徐亦决絶二人性情絶異徐尚非如世所傳之熱中政客之流 
　　北京電進步黨今日開特别會議决定對於内閣改組之態度此中惟民主黨少數主入閣大致將决定（一）認現内閣有改组之必要（二）由政府提人愼重審議（三）黨員箇人即有自由加入者决不認爲該黨内閣仍以政策决從違 
　　北京電昨進步黨特别會任公演說擁護總統改組内閣皆贊成但楊度亦决不出余　將來必仍屬熊 
　　北京電衆議院昨日開秘密會已將前由巳經表决之中俄協約建議頞因國民黨再三搗亂復重行表决仍得多數 
　　北京電工商部函國務院以後無論借欵或鐵路交涉凡合同正文或附件中涉及礦山者應得本部同意請通告財政部及交通部 
　　北京電幣制借欵本有續議消息但因銀行圑欲將前清原議之九五扣改爲八五六故無成議 
　　北京電交通部辯稱滬電局督辦之易袁長坤實因唐督辦辦事得力閩電局閙事已久非唐莫辦並非因唐交出宋案原電之故 
　　北京電聞伍廷芳趙維熙均己於昨日到京 
　　北京電有賀長雄講演憲法已成巨帙將付印 
　　北京電趙秉鈞因病居園現巳遷回西堂子　同故居 
　　北京電袁總統前有小病今已愈 
　　南昌電李前督去志甚決巳就公餞惟省議會十三日電總統聲明不受都督印信並函挽留都督府及秘書總務兩廳人員均不裁撤暫由俞應麓照料以保卷宗而免廢事 
　　南京電農林部派視察員黄立猷黄公邁定於二十日由京南下視察蘇省農事試騐塲及農事農産等項已由該部咨行民政府查照飭屬隨時接洽 
　　南京電都督府飭令警察畢業各屬官於二十五日以前來府領文聽候咨送民政府差委測繪各屬官於二十日以前來府領文派往測量局差委 
　　南京電省議會議决提倡强迫敎育案已咨請民政長通令各縣查照辦理 
　　南京電昨日駐寗德領事舉行德皇紀念會此間行政官均赴署慶祝 
　　南京電内務部來電據佛敎總會電稱泰縣海安鎭市董李葆元假辦學之名强佔祖師觀行政官偏聽一面遽將住持僧蓮國押令遷讓等語該觀是否應歸佛敎所有應請查明辦理 
　　南京電偵探局長羅良鐸昨奉都督電令赴蘇 
　　南京電程都督派員赴贛迎提柳人環 
[特約路透電]  
　　哈爾濱電據哈爾濱某俄報載稱傅家甸當道出示實行徵收中國店舖稅凡堆棧酒店浴室旅館客棧等每月徵稅由兩羅卜至十五羅卜不等凡至浴室旅館之客每人須納稅百分之一零五交付店主華人均不允依行决意閉門歇業僅僅四日之久而貧者因乏生路有出搶刧者當道已派兵保護該鎭 
　　哈爾濱電俄國伊爾克斯克軍區統領伊佛特陸軍中將偕同各參謀於昨日抵此校閱各軍隊駐紥滿洲鐵路一帶各軍隊皆歸其管轄 
　　奉天電長春某外人通告路透訪事謂華人抵制三井洋行之舉業已告止日人大爲滿意日本華族對於滿洲諸事雖極細之處亦知之甚詳衆頗詫異足見此行並非專爲游覽風景起見而亦志在敦睦兩國交誼也 
　　大理府電此間一帶已在插秧較之往年獨早地方安靜民心頗慰 
　　大理府電安登齊特喇嘛（譯音）今日過此往謁雲南都督 
北京電據昌平州報告北京以北之山間現仍種有罌粟當道即派馬隊前往剷除政府因萬國改良會詰問故對付此事殊爲嚴厲種者將按律重懲 
　　北京電國債局稽核員龍伯近患急性核症於本月九日開割後忽於今日因内陷逝世京人士頗爲惋惜 
　　北京電伍廷芳博士巳於昨晚抵京 
　　北京電上海交涉使陳貽範廣東都督胡漢民已任爲西藏宣慰使 
　　北京電陳烱明巳任爲廣東都督卸任吉林都督陳昭常已任爲廣東民政長未到任以前着陳烱明兼理 
[譯電]  
　　土京電斯丹白爾軍警圍搜暗殺内閣總理希夫開特兇手藏匿之屋屋内之人開槍拒抗軍警亦開槍回擊互鬭一小時之久卒經攻入屋内拘獲兇手三人 
　　巴黎電據北斐洲唐其厄消息法兵在太爾拉境内與土人大戰死五十二人傷一百零九人 
　　倫敦電西班牙由台土安開往亞齊位及亞爾卡柴清除各部落大隊之聨軍顯已遭遇猛烈之抵抗西軍急圖救出康却斯砲船被俘之九人 
　　其勃拉特電西班牙炮船康却號在台土安擱淺時其統帶爲敵人擊斃於站橋之上傷者十 
 
 

Page 3

 
 
三人不知下落者三人被俘者九人 
芒特萊電英國阿姆斯屈郎造船及軍裝公司在坎拿大芒特萊購地二百五十畝擬建一大鋼廠 
　　鈕約電前在鐵台里克郵船淹斃之愛斯托中佐之遺産今查實共值美金洋八千六百九十六萬七千元 
　　塞京電列强代表通告布塞兩國謂列强皆願巴爾幹聨盟各邦之爭端得以和平解决並　撤消軍隊塞政府答稱已向布政府提議此事以便同時實行 
　　倫敦電俄皇之電報布國頗爲歡迎輿情謂各爭端不日當有和平之解决 
　　　薩里卡電西利斯布軍中發生疫症希臘當道已嚴行禁斷交通 
[要聞一]  
[六月十一日之參議院會]  
　　六月十一日下午一時參議院開會副議長王正廷主席議員出席者一百餘人不足法定人數經議長宣告延長時間一點鐘議員出席者始有一百三十九人議長宣告開議並報告新到議員四人當由秘書簽定席次一百五十五號一百六十七號五十二號五十號議長又報告張議員錫　因因　字爲電碼所無改名爲張魯泉楊永泰云此事應咨交國務院（衆贊成）議長又報告陳議員張議員因病請假一月（衆無異議）議長又云審查院法委員會有報告卽請代理審查長蔣君報告蔣曾燠云本會巳定於明日卽將院法審查完畢諸君若有意見書可於明日九鐘前送至本會否則不能審查陳銘鑑云明日開審查會請審查諸君務必按時到會議長又報告方議員堅徵提議以後關於議院法議事細則憲法等之修正案擬先提交議長印刷分配議員始付會表决以便因口音不清表决含混之弊現在諮詢全院有無異議（衆無異議）金兆棪云本席提議以後每日開會時間改爲一鐘至六鐘陳銘鑑云本席主張每星期開會五次陳善云本席主張每星期開會四次其餘之日時間可以開委員會趙世鈺云本席以爲此事應規定於院法之内無須現在提議議長云現在表决贊成以後改爲六鐘會者起立起立者少數議長云現在按照議事日程開議 
　　（一）憲法起草委員會編制法案繼續初讀楊永泰云本席現在聲明以爲此案暫時可以擱起先將人數規定議决議决之後再通知衆議院要求同意一面由本院舉出起草選舉憲法起草員法之委員似較爲便利金兆棪云楊君之案本席甚爲贊成現在楊君又將此案取消本席甚不贊成蓋本院起草選舉法衆議院是否同意若不同意仍係多費一番手續莫如照　案討論爲是以免反費時間楊永泰云金君之言未免稍有誤　蓋起草委員兩院固應一致選出同數之人而選舉方法兩院固可以不必一致蓋從前兩院選舉議長亦並非一致也所以本員將前案取消以爲應先行規定人數苗雨潤云此案是否能自行取消係一問題而人數一層現在應否即行表决又係一層此二問題應請諸君先行討論朱兆莘云本席贊成楊君之說但楊君自行取消本席不敢贊成陳銘鑑云本席贊成楊君之說以爲人數一層應先行規定至如何選舉一層現在尚可以不必討論蔣曾燠云議員本有二種之權利一提案之權二動議之權現在楊君不過自行提案自行動議而已固應先表决動議若動議否决自然再表决前案若動議可决則前案自當然取消楊君可以不秘自行取消前案陳銘鑑云請議長將動議與否付表决議長謂贊成動議者起立多數朱兆莘云憲法起草委員衆議院主張三十人本院主張二十人現在表决無論如何以三十人論卽另舉代表六人若二十人卽舉四人爲代表請先以三十人付表决議長云憲法起草委員請贊成三十人者起立多數議長云現届休會期問宣告休息十五分鐘至三點五十分繼續開議金兆　云憲法起草委員會舉委員時應由議長指定五人起草憲法委員會互選規則議長云贊成金君動議指定五人請附議者起立多數贊成動議者亦得多數當由議長指定龔煥辰等五人爲起草互選規則員遂開議 
　　（二）參議院議事細則案（起草委員會提出）初讀蔣曾燠登台報告畢陳銘鑑云本員以爲此案應先付審查至起草員數目本員主張指定九人審查議長云暫行付審查請贊成者起立起立者得多數陳善云若九人審查恐額數過少朱兆莘云請議長按照議事細則第十四條指定二十五人爲憲法審查員云王家襄云一方面審查起草一方面從速規定院法今日宜速表决起草員人數議長曰憲法起草員贊成指定九人者請起立少數贊成十三人者起立多數當由議長指定藉忠寅等十三人延君榮云十三人中宜加入舊委員三人以便起草時討論陳銘鑑云起草憲法委員十三人之外另加入三人蔣曾燠云起草委員會不能加入三員楊永泰云議事細則應在院法規定之後將議事細則審查完畢再行提出大會表决恐遲延院法之表决不若將院法表決後再行提出議事細則湯漪云現有主張付審查報告限期者有主張不限期不必提出大會報告起草畢可交議長散布大家議長云衆議宣告討論修正議長云旣有三議一主張七日請贊成者起立少數贊成十日者亦少數三院法二讀會表决之後提出贊成者多數遂議第三（三）參議院旁聽規則案（起草委員會提出）初讀當由秘書長宣讀第十條之文劉映奎云此案已提出多日今又將届散會期間諸君不必苛求小有差錯即討論表决勿再延擱日期陳善云諸君對於此案如無疑議卽可通過自十條至十四條皆無顯義照原文通過時届散會鐘點議長宣告延長三十分鐘向乃祺云本員對於第十四條之旁字下擬增加已入席者議長得令其退席等語議長云贊成向君動議者起立多數至十五條十六條皆照原文通過朱兆莘云本員擬於十六條之後增加十七條係本規則自議决之日施行等語議長以此議付表决得多數贊成金鼎勳云本員對於此案於今日卽開三讀會陳銘鑑云本員反對開三讀會須由議長將諸修正案修正妥適後油印散佈大衆然再付三讀會議長云現在此案巳全案議决應照議事細則之規定宣告散會時五點二十分鐘 
[六月十一日之衆議院會]  
聞昨日午後二時十分鐘開秘密會議議長報告顧視高曾子書二君及張國濬鄧庸來函請簽定席次歐陽啓勳書亦援例以請議長諮詢全院易君宗夔主張四人均宜簽定以雲南不承認改選則該省自不能缺二議員額而蒙古之五議員亦不宜張鄧獨不籖分劉崇佑則以顧曾二君有疑義不能與張鄧相提並論褚君輔成言今日且不必論諸君當選原因是否有效但旣入議院便須有席次故主張均籖分議長以本日係秘密會議自有討論範圍應暫停研究籖席事衆贊成石瑛君發言議事細則如有效則前日提起反對表决議長何以置之不問議長言當日雖有提議但因彼時會場擾亂不能執行石君答以當日何以不將反對表决事宣布大衆某議員發言當日之表决並無疑義而答以疑義二字本無範圍經法定人數認爲有疑義卽是疑義劉恩格君言議長當日是否點查人數不足法定額曾宣告散會議長答彼時已過去法定時間劉君復問付表决時已過法定時間何以獨不能反對表决議長彼時延長時間是否已過議長云已過劉君答以卽過延長時間亦應正式宣告散會始能退出若時間已過便無須宣告則以後但看鐘點便足何須議長褚君並言兩次均延長三十分散會時實在延長期内劉崇佑言彼時已表决而時間已届自應散會豈能坐待他人之提起異議王君葆眞斥以無論他人有無異議議員斷無不待宣告自行散會之理由法律議長遂宣告休息三十分復開議劉君王君以議長旣承認前日有提起異議請付反對表决之人今日應請議長執行一時附議者凡數十人李國珍言凡反對表决須同一分子試問今日到場之議員是否皆前日到場之議員故今日斷不能付反對表决劉君答以凡議會一事未决其次會卽有繼續討論之必要若必待同一分子方能討論同一議題則議會永無可開會之日且議員有到場之職務旣已開會均應到會奚遑問其分子之同不同范熙壬登台言前日不聞有人提起異議若已表决者可以推翻則從前議决借欵簽字違法之案本員亦曾提起異議今日亦應付反對表决但本員提議時因議場擾亂諸君不聞云滿場爲之失笑李國珍復言今日斷不能付反對表决石瑛君將登台答辯議員以石君發言數次應禁止其發言石君言本員非發言是答辯語未畢議員多提取皮包散走遂無結果而散會 
[雜評一（無名）]  
　　今日之都督忙陳昭常由北而南胡漢民由東而西陳炯明失而復得胡景伊代而授實自有都督以來今日爲交替最忙之時代歟 
　　上海之官吏忙上海無大官司法部有一審判廳長交通部有一電報局監督外交部有一交涉使前　審判廳長已易人電報局監督亦易人今陳交涉使又升任爲宣撫使矣不知後來者何人 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[魏使振興爪哇華僑之規畫]  
　　駐荷魏注東公使日昨上書大總統調查南洋爪哇等島華情僑形並籌擬辦法略稱爪哇僑民有三十五萬其中多爲資本家手握該島工商命脈宫室車馬富擬西人日與歐人相觀摩其政治社會及工商之思想日益發達與土人婚姻交易其年少子女大半相貌魁梧體格强健實於歐人華人之間自成一種新種族若收而用之不難成爲最强健之國民而其財力之雄厚又足以助其發達吾國人心理大槪以華僑苦力工人勤儉致富無高人知識無政治思想實誤之甚也如欲僑民爲我所有必須於僑民祖國之間發生以種種公同之利害使彼此有不能單獨存立之勢然後可以圑結爲一其所擬切要辦法在南洋各島由中國派員往設立小學堂並在内地設華僑大學校方可收華僑子弟爲祖國之用並陳該處領事之無用及和人利用僑人爲馬腰甲必丹無領事之名而有領事之權宜速妥籌辦法云 
[東沙島之移民譚]  
　　東沙島前爲日本所佔據漁業之利次第興闢已在該地設有輕便鐵路以便交通前清時經幾番辨論始得用重資收回清勸學道陳望曾在任時曾遣人往該島作工當時派往之人皆選擇其無家屬而極貧者許以重資作工金每月專派輪船往該島運糧食以資接濟其用意固甚善也迨反正時任實業司者視該地若不甚重輕此地無人過問久矣今歲有商界某君率帶二十餘人呈請政府前往開墾經實業司用輪船裝載并配帶各項糧食器具以備久居惟抵埠時見田園荒蕪　岸白骨纍纍島原有洋房數座器皿尚全但亦殭臥數具枯骨目擊之下不禁惻然查前清時原有百數十人在島作工因反正後無輪船前往接濟故皆飢斃島中某君追念前轍遂不敢留墾迫得原船返粤惟實業司因此事用却公欵千餘元竟得如此結果昨特將各人暫留再察情辦理云 
[廣州逮獲兩希臘人行騙案紀詳]  
　　上月三十號晚廣州河南十一區警員逮獲一宗西人巨騙案爲希臘國洋人二名一名萬媽笠蒲一名羅士加力當偵探捕獲研訊時其一冒稱德人其一冒稱法人於數日前往見薛時谷謂能印假西紙等語薛佯爲應允密禀河南十一區分署長周天培設法對待於是周扮作商家願出資本在薛宅與該兩西人會面該德人盡將其法說出謂用藥水將眞港紙濕透一息間而後用他白紙印其字迹顔色便能印過每張可印三張印完三張之後其眞紙亦無損碍惟要籌得巨欵多則萬餘少則六七千方可德人問薛取兩張港紙卽用法以試騐之果然與眞紙無異名人遂退周卽到本區區長麥某處熟商一切以猝然逮捕尚無証據必要籌得數千港紙交驗方妥麥區長頷之卽到警廳禀知陳廳長陳謂可不必如是之多一二千可矣麥謂不如是不足以堅其信陳卽四處挪借集得六千五百元交麥照辦是時薛謂本宅眷屬人多不便辦此機密於是特在洪德大街横巷二等區員吳亦初家如法舉行麥周兩區長一面佈置招待一面約定偵探長黄伯英鄭拜言等屆時到場逮捕是日印至七點鐘時因張數太多未能印完該德人謂天晚肝餓要往食餐現在濕透之西紙可用小箱封固明日再辦是時周恐他逃卽連打電話三次黄伯英以係西人恐鬧交涉特到涉面知會一綠衣頭帮同逮捕及見証到得稍遲内有數張西紙濕得太鎔該德人用火燂焙詎該藥水係有濛藥各人一聞氣息頓失知覺頗爲迷朦該德人卽將數千眞港紙盡行偷出仍將小箱封固逕行而去各偵探巳到詢問情形鄭謂被騙去矣各人不信開箱驗之果然一空全座悵然當即分途偵緝所有河南長堤沙基等處四圍派人查問到十點鐘時始在沙面撞見周天培在先各人在後周大聲喝問該兩西人飛足跑走走了十餘丈法人跌倒周以德人爲正犯舍命追德走至一短牆該德人躍牆而過周亦如之德向周踢一脚退數尺周懐短槍兩枝忘未示威足追了五十分鐘之久尚未擒獲當時力疲氣喘適追西橋附近有一意商詢問情形合力追出橋面守橋者擒獲衆返身又捉法人該法人因跌傷足部尚未遠去一併解交警廳由警廳電詢德法領事均以並無國籍可稽不任保獲後經再三研訊始悉實情現查希臘國並無互立約章此案無從擬辦刻將二洋人函送粤海關將其遞解原國嚴追騙去西紙三千五百元以重公欵說者謂當此兩西人行騙之時原可不必交數千港紙以作試驗旣交如許多資理應嚴爲監察不能縱之使去乃應付無術偵探又無術竟令兩西人將重資騙去後雖跟蹤尋獲而港紙已不可復得周德培又被踢傷迨至解至警廳警廳長外人不敢拘留欲發懲戒場當苦工而無法看管欲卽行釋放周德培大恐謂釋放後定將尋仇於是不得巳乃有遞解回國之辦法實則不言釋放而卒歸釋放無論三千五百元不可珠還合浦尚須爲之購買船票云 
[補記葉德輝被拿之眞相]  
　　湘紳葉德輝前被軍事廳捕拿一事已略見前報茲悉此事眞因實由砲兵圑圑長唐蟒（唐才常之子）受某某等之挑唆以葉德輝從前陷害革黨近復把持糞捐蹂躪女學等情具呈都督請飭軍事廳拿辦先是葉德輝於湘省拿辦富有票革黨之時業將唐才常等多人捕拿正法葉恐湘中文人學士因此牽連將有人人自危之勢於時著有覺微錄一書故意將革黨中人互易姓名移換事實使之淆亂是非令人不得其眞際蓋欲以保護其餘黨其用意未可厚非或者不察謂其不應將革黨之事一一表暴編輯成書此陷害革黨之說所由來也去歲湘省舉辦肥料捐葉聞其事大不謂然一日與該捐局局長左學謙相遇於某機關葉多方譏諷並直叱其吃糞左深銜之此把持糞捐之說所由來也省城坡子街爲葉父營業之舊地葉父充本街圑總父殁公舉德輝接替並舉充全城商圑圑長坡子街有護國寺古刹爲街圑公産街衆擬就該寺興辦鐵路學校啇有某某等亦欲佔該寺興辦女學經街衆聨名起訴而以葉名署首葉亦自出公啓登載報章致女學校未能佔據此蹂躪女學之說所由來也當唐蟒具呈時曾面謁都督情詞激烈必欲得葉而甘心焉都督因與葉係屬舊交遂親書信函密遞葉處令其暫避各當道聞知事者如長沙府知事姜濟寰等亦皆向葉處告密勸　暫行他往葉以呈控各欵無關重要且多誤會又有都督及各當道告密必得共予維持故不甚措意某日午間葉在覺園觀演女劇甫出園門卽有兵士多人向其詢問姓氏葉見來勢甚洶答以姓王兵士謂爾未必姓王恐是姓葉葉謂我本姓葉將欲如何兵士謂都督傳爾到案葉謂都督何事傳我我非罪犯何用爾等來傳兵士等不由分說扭之使行聞此項兵士均係由炮隊派出假用軍事廳名義者葉見勢不佳謂我卽犯罪亦當回家說明再去兵士不理勉强扶抑以行所過街市衆無不駭異登時聚議首先具一保狀由各舖户蓋用圖記一面聚衆尾追適過巡警南署葉卽大聲呼救奔入署中兵士亦隨之入署街衆數百人亦先後擁入齊向署長聲明謂葉某爲全城商圑圑長火官殿爲全城商圑公廟今葉某無論犯有何罪請由街圑擔保暫行接至火官殿如都督定要到案再由街圑交出云云署長見人數衆多亦不敢負此責任遂督同長警將葉送至火官殿有街圑前後擁護兵士等亦隨後追趕至則該廟巳有數千百人紛紛聚議有謂須全體罷市者有謂須與械鬥者頗有暴動之勢時有某某急至長沙府行政廳報告謂此事關係全城商民恐致激成巨變不可稍緩須臾姜知事正在患病一聞此信力疾至都督府據實禀報譚都督探悉該廟尚有兵士百餘人持有槍械竊恐登時釀禍遂令行軍事廳趕將兵士撤退以冀和平解决是時旅湘蘇人以葉原係蘇籍紛紛至該廟解圍因與街圑酌商暫將葉引出該廟後門用肩輿送出城外乘某公司輪船赴漢並由外人保護出險各街圑見葉已逃出又見撤退兵士遂先後散去次日各街圑用城廂内外二百數十圑名義具一公呈質問都督要求宣布葉某罪狀旅湘蘇人亦在蘇州會館開會集議用同鄉全體名義公呈都督與街圑呈文大致相同都督均未批示現街圑不肯罷休未識將來如何了結茲經事後調查僉謂葉某取禍之道實由黄克强君回湘時迎合黄意者將小西門改爲黄興門坡子街改爲黄興街街衆不以爲然葉乃撰箸成文大肆譏諷謂外國多以人名地中國則多以物名地即如湘省有雞公坡鴨㜑橋蝦蟆洞螃蟹井猴子石豹子嶺泥　灘蜈蚣嶺螞蟻巷等名目今以黄興名地殆欲與雞公鴨婆蝦蟆蜈蚣螞蟻等類並埀不朽云云以故一般獻媚黄興之政界人物因此恨之刺骨故有此次之報復云 
[鄂省軍界近事紀]  
　　北軍增設嚮導北洋陸軍駐紥鄂境下游贛皖接壤各地者前共一鎭有餘近日陸續退回漢口由火車北返者頗多然尚有一混成旅及一混成圑分駐黄梅圻水興國通山黄州等處該軍士均北方人與鄂人語言互異凡向商民購物交易每因隔閡釀起爭端前黎公於該軍隊由漢口分途出發時曾派賦閑之鄂軍官佐多名前驅佈置一切軍民稱便茲北軍李總司令特禀請黎副總統以蒙派各照料員於行軍大爲有益擬請將該員等一律委任爲嚮導每營三員薪餉由該軍支發俟北旋時取消已奉黎公令准並委前三師二等參謀石錦川在該司令部爲總嚮導官 
　　砲台添委司令湖北田家鎭砲台爲鄂省之咽喉誠長江上游之要塞前因江西獨立興師攻鄂警耗類傳中央陸海軍部特撥巨欵重修該炮台業巳趕築告成由兩部派委李君濓爲該台司令官由部直接指揮頃黎公以該炮台屬鄂轄境誠恐部派人員不受節制有悮軍機自應由鄂另派一員會同監守以重江防昨已電商海陸軍二部薦請委任陸軍少將王文錦充任該台副司令官大約必能照允也 
　　師長易人原因鄂軍第一師師長黎本唐素爲黎副總統所倚重各師起義時所招軍隊皆已什九退伍惟黎部尚有數千人前日黎忽具呈辭職當卽奉黎公批准電請政府明發命令將黎調京任用以該師第一旅旅長石星川升任師長築二圑圑長朱兆輝升任第一旅長聞其原因由於鄂中諸將以黎無起義事功亦乏單爭勳績南北和局將成彼始棄奉軍圑長之職回鄂投効獵取高位因此多爲不平軍界中數起暗潮欲將推倒總未能達其目的黎恐爲渠一人故破壞鄂中大局迭次陳請辭職黎公以其維持省垣秩序甚爲得力未允所請茲因北軍駐戌鄂境無慮亂黨滋事特商請陸軍部將黎調京另候委用以酬其勞現黎巳將經手各件交代清楚携眷前往京師矣 
　　兵民互鬭慘劇鄂垣白沙洲地方向多下等娼妓結篷而居游人如織初十日有鄂軍數人至洲尋芳悮認船户張發家爲桃源竟入戲弄其妻張怒極糾集同幫划船户二十餘人扭獲兵士四名縛而痛毆將衣履毁碎始縱之去該兵等受此大辱旋紏集一百餘人前來復仇各執利刃鐵尺先將張家搗毁拆其篷屋各船户聞聲亦集齊百餘人持械抵抗兩造互相械鬭至二時之久該地並無巡警任其猖狂致被將張發及某甲打死腦漿迸流極爲可慘此外船夫傷者七人兵士僅傷二人該兵等又將篷板房屋拆毁五間始揚長呼嘯而去各船户男婦老幼數百人當將死屍與傷者一併抬至都督府前呼寃至城門守軍阻止不准抬屍入城只傷者至都督府黎公派員撫慰一番令其往檢察廳起訴俟查明行兇軍人係何師圑所屬定予嚴辦以肅軍紀 
[江蘇省議會第一屆之成績（續）]  
　　丙五人民請議案（一）請查辦贛贛榆縣知事王佐良納賄違法案（劉善輔等可决）（二）裁撤寗屬各釐卡改辦貨物稅案（鹽城沙溝市議事會彙入乙之十四可决）（三）賦重民困酌减稅額及革除軍租名目以利國福民案（吳江縣議事會彙存備攷）（四）請減丹徒賦稅案（洪鑪等同上）（五）吳縣等二十五縣改良堆鹽案（毛祖模修正後改淮爲蘇可决）（六）蘇松常鎭太舊五屬改食淮鹽案（無錫等十縣議事會彙入上案可决）（七）省長以命令變更法律請議取銷案（吳縣議事會彙入乙之三四可决）（八）縣知事公署行文市鄉公所仍用縣制市鄉制所定程式案（青浦縣議會同上）（九）金壇縣議會互選爭執案（張寳箴等公斷有效）（十）東西路願隷灌雲不附東海案（五鄉議事會咨請行政長官處理）（十）（一）東西路願仍歸東海案（張國瑞等同上）（十）（二）東灌仍應合併另建新治案（吳寳芳等同上）（十）（三）東海灌雲不能合併案（宋球等同上）（十）（四）崇明外沙分設縣治案（祝應乾等可决分設）（十）（五）奉賢縣署地點應確定城中案（市鄉聨合會否决）（十）（六）奉賢縣治地點宜確定南橋案（西三鄉議會可决）（十）（七）修改暫行縣制及選舉章程案（吳縣議事會彙入乙之五一可决）（十）（八）清理江蘇財政重訂預算决表冊案（吳縣議事會議决送預算審查備攷）（十）（九）建設農業蠶桑學校案（劉仁航等集入乙之三九可决） 
[第二類議員質問書]  
　　丁六議員質問書（一）上海洋商租地暫用單行法迄未實行質問書（秦錫田等照送）（二）揚州駐防軍隊應移駐要塞質問書（王仕良等同上）（三）第六工場延期未辦質問書（王仕良等同上）（四）貧民工場變更地點質問書（黄申錫等同上）（五）清理裕寗裕蘇官銀錢局賬目質問書（陸文椿等同上）（六）質問司法經費書（季通等同上）（七）催交决算案質問書水（董永成等同上）（八）設置顧問及調查員等員額俸給如何規定質問書（許蘇民等同上）（九）兩江師範學校駐紮軍隊質問書（張倚等同上）（十）如臯豐利場與豐禮埧合併質問書（張相等同上）（十）（一）政長不交民國元年度及辛於冬季决算案質問書（曾樸等同上）（十）（二）再請答辯裕寗蘇結束賬目質問書（陸文椿等同上）（十）（三）民政長不能於本届會期交出辛於冬季三個月决算及元年度收支報告質問書（潘定坤等同上）（十）（四）江北土匪猖獗民不聊生究應如何圖治質問書（王寳槐等同上）（十）（五）江北圖治以敎育實業水利入手請示辦法質問書（王寳槐等同上）（十）（六）公認民政長答辯裕寧裕蘇賬目書文未得詳細要領再請答復書（陸文椿等同上）（未完） 
[地方通信]  
[鎭江]  
　　警察改組之實行警察廳長龔玉輝以鎭江爲江蘇第二商埠警察廳改組署隊劃分區域添設崗位加派長警業已組織就緒所有一切警察行政事務亟應實力執行以冀維持秩序茲定於六月十四號一律實行凡關於警察行政事宜及守望巡邏警備消防各勤務現已責成各區警察署分署各隊分别照章實行以重職務 
　　城廂選舉縣議員揭曉六月十三日爲丹徒正式縣議會選舉議員之期城廂市在萬壽宫投票由縣知事于君派第二科長嚴君煥如蒞場監視警察廳龔廳長亦派長警在場彈壓上午八時先由臨時議會議長楊君子槃檢查票匭實係空匭由市總董王君封固開始投票投票人極形擁擠直至午後六時始行投畢翌日開匭額定當選十人惟内有吳瑀慶洪智卿二名爲正冊所無尚須研究並電請省長核奪茲錄當選票數如下吳桂林三百四十六票陳澤京二百七十二票梁鴻卓二百六十六票楊鴻發二百五十四票楊邦彦二百五十二票李壽籛二百四十四票陶崇信二百零七票洪智卿一百九十一票吳瑀慶一百九十票吳求義一百五二六票 
[南京]  
　　電告外交費預算總數江蘇省行政公署昨致外交部電云卅一電計早達茲催駐滬寗蘇各員核報前來計駐滬特派員署經常費歲共六萬九百八十四元據稱臨時費無從預計應隨時請支江寧交涉員署經常費歲共二萬八千六百四十二元臨時費歲共七千一百元蘇州交涉員署經常費歲共一萬八千四百五十六元臨時費歲共六百元鎭江交涉員署經常費歲共一萬八千四百五十六元臨時費歲共六百元除特派員預算表冊已據聲明逕呈貴部外寧蘇鎭三處預算冊由本公署另文咨送先此電達 
　　詢問中學費隷屬問題應省長致敎育部電查貴部第九號訓令有中學校改歸省立其原有經費屬於省經費之範圍一律提歸省用屬於省以下地方圑體經費之範圍者留作該地方圑體辦學之用等語江蘇各中學舊由府直隷州設立現在府直隷州舊治消滅各該中學原有經費應否歸爲縣有抑歸省有如歸縣有如何分配甚難解决可否卽將此項經費作爲各該中學之積聚金規定不得移作他用請核定電復 
[長沙]  
　　開鑿鹽井之籌備湘省各屬地方近來發現多産鹽苗而以岳州衡州所産爲最旺前經在省設立鹽井公司籌備開鑿嗣以經費無着由鹽政處會同楊棨辜天佑呈請在湘購東鹽項下撥銀三十萬兩另欵存儲專備開鑿鹽井之用並將公司取消改稱湖南鹽井籌辦局另換關防當奉譚都督批准照辦并刋發關防分别委任楊棨爲總辦辜天佑爲坐辦日昨啓用關防籌辦一切進行方法所有産鹽地方均須派員前往查勘擇尤開辦昨特備文通咨各屬凡所轄各處有無出産鹽苗一律詳晰調查隨時咨報以憑核辦 
　　三育女校兩被搗毁湖南女國民會所設三育女學校被張漢英女士一再打毁已兩誌前報茲聞該女校校長熊周嫻女士具呈敎育司請予究辦昨奉批示謂該校於五月二十七日被張漢英等統率痞徒多人搗毁器物等情查張漢英與女國民會交涉案件旣經雙方起訴自應靜候法院裁判乃不待判决竟行率衆毁校實屬不合至痞徒乘風滋擾尤屬胆大妄爲倘不嚴加懲處爲害何底仰候本司函知警察廳嚴密查拿以懲惡風 
[廣州]  
　　咄咄小學畢業生之報紅虎門附近源渡鄉有葉氏子在省小學畢業返鄉謁祖金猪炮竹喧騰鄰里葉家祠高貼報單（捷報貴祠新志士葉先生由蒙學升省高等小學蒙大都督大敎育司核准畢業准遞升中學指日榮升大學報喜人高升）當時鄉中少年多以民國無此種報修卽欲扯去後經父老勸止允請酒三日復於五日迎學倣前清故事所花巳去二千金云 
[雜評二（我）]  
　　葉德輝之取禍原因文字之獄惟專制國則有之不謂今又見於共和國 
　　葉德輝之取禍其遠因在覺微錄近因則在黄興門之諷刺姑勿論葉之覺微錄是否意在保全餘黨其諷刺黄興門是否設有成心抑出於一時之游戲第就事論事則依然一文字獄也嗚呼暴民政治與暴君政治相去眞一間耳 
　　女烈士祠之歸束張漢英旣率其同志搗毁女國民會及附設之三育女校矣何居乎二十七號復有第二次之搗毁豈女國民會罪大惡極僅一次搗毁不足以快於心歟夫亦爭管理權一念之貪不惜好爲已甚耳 
　　比聞湖南省議會以女烈士祠雙方爭競不已有提歸全省公有之說𧑐蚌相爭漁翁得利天下事往往如是一般爲張漢英者可以鑒矣 
 
 

Page 7

 
 
[本埠新聞]  
[通飭散公民大會]  
　　江蘇都督府省行政公署昨令行上海縣吳知事淞滬警察廳穆廳長云案准黎副總統午密微電内開頃據黄梅縣知事何世謙呈據縣議會封繳上海全國公民會印刷郵函内宣言書章程並公啓共兩件　旨異常荒謬與該會五月東電用意正同前因與鄂無關未便越俎干涉今旣有此項印函分送縣學且有各省設支部各縣設分部亦足見寄函不止一縣一省爲然若多數人民受其蠱惑大局何　設想除商會省議會民政長通飭全省各縣學嚴防峻拒外查來單載明該會本部事務所上海西門外林蔭路大慶里卽江蘇敎育會對過世界語學左側應請調查確據通令解散禁止以正風紀而遏亂萌是爲至要等因准此除電飭上海縣知事淞滬警察廳查明該會勒令解散外合亟訓令該知事廳長仰卽遵照如有此項函件應卽嚴切查禁並查明境内如有此種分會名目一律勒令解散母稍疏忽 
[查實英法租界破壞機關]  
　　公共捕房卜總巡法捕房藍總巡近查英法兩租界匿有二次革黨機關部二十餘處之多若不拿辦殊與租界治安有礙昨特開明該黨住址門牌會各飭該包探密查確實以使嚴拿茲悉法界設有該黨機關部二處一係德和錢莊樓上一處已經遷逸而英界現亦查有七處一在河南路某書局一在山西路某里内奥人某姓家其餘如卡德路成都路等處均有機關部每日午後該黨中人咸赴靜安寺路愚園叙會舉動甚闊尤以浙江杭州人爲多業由英法兩界包探偵查明實報告卜藍二總巡查核矣 
[縣會力爭漕糧附稅]  
　　蘇省漕糧現經省會議决列入省稅未與縣市鄉制平匀支配各縣議會頗示反對茲將縣議會聨合會來往電文照錄如左 
宜興縣議會致本邑縣議會電縣議會轉聨合會漕糧特稅省縣市鄉應平匀支配現聞轉列省預算萬難承認請速電爭宜興縣議會楊壽祺自寗發 
　　縣議會聨合會致南京省議會電省議會鑒漕糧特稅支配省縣市鄉曾具函呈請乞照准縣議會聨合會寒 
[製造局被攻案之聞聞見見]  
　　緝捕徐案餘犯徐匪攻擊製造局案内尚有在逃未獲各犯法捕房藍總巡茲准陳交涉使等照會請爲飭探協緝特於前日巳將逸犯霍源開白衡舟符鼎一榮其　高長志蔡仲義劉得勝孫朝選艾福章屠寳殿汪傑謝奇勝張堯卿曁日前傳聞已獲現尚在逃之柳人寰等十餘名開單密飭各包探赶緊查緝務獲解究 
　　緝拿潛逃隊長閘北偵探隊長祁性初因與匪攻製造局一役頗有關涉業由淞滬警廳穆廳長先行撤差聽候查辦在案詎祁撤差後潛行逃逸事爲穆廳長所悉以祁性初旣無同謀不軌情事何致遽行潛逸殊屬可疑爰特飭探嚴密查拿解究云 
　　第一營調防東溝駐泊製造局浦面防守之步隊第一營廖營長現奉江蘇第二師章師長命令以浦東防地空虛刻下製造局水陸兩地旣有重兵防護應將該營全部兵士尅日調回浦東東溝地方駐防以保鄉里治安等因故由廖營長已於昨日飭將全部兵士調回東溝防護惟於晚間仍由廖營長率兵一排乘坐順發小輪由東溝駛往製造局一帶江面往來梭巡以靖匪蹤　　瓜州兵將次來滬陸軍第二師章駕時師長現以滬地步兵無多命調現駐瓜州之三十七圑第三營來滬防護等情已誌昨報茲悉梁圑長昨已飭令虎威兵艦迅赴瓜州裝載第三營張作本營長所部兵士卽日來滬防衞以保治安 
　　第二營修整營壘混成第三旅一圑二營楊營長查本營營垣係於前清滬軍營成立之時建設屈計已逾二十餘年雖經歷任管帶迭次修葺終以年歲過久破壞難堪現當多事之秋若不趁早修整再經風雨侵漬勢必坍塌不堪無以防禦應即停操趕緊修理特於前日命令在營各兵士剷運草磚内外四面砌築俾使草長土結風霜雨雪不爲所侵云 
　　警察第一署給奬等級淞滬警察第一分署署員陳學詩前奉廳長穆杼齋君頒發上月二十八號夜間製造局被匪襲攻案内奬賞出力軍警銀洋該分署應得賞洋二百二十元令知該署員查明分别給奬茲已查得當夜有在場冒雨巡邏者受上等之賞計巡長兩名巡士二十名每名奬給洋兩元五角又持械守衞者受中賞計巡長七名巡士六十名每名均奬洋兩元一角又在局預備者受下等賞計巡長一名巡士三名每名賞洋六角偵探四名共奬給洋五元又聽事鎗匠伙夫等亦皆分别奬勵以昭激勸 
[省令開辦貧民工場]  
　　上海縣吳知事昨奉應民政長訓令云實業司案呈准工商部咨開案查前本部臨時工商會議有提倡地方貧民工場一案經多數議决條文内第六項事關稅項當經函致財政部核覆去後茲准覆稱准稅務處稱查貧民工場請將製品出口免稅並豁免内國稅捐自係爲提倡工業發達生計起見第京外各處工場林立皆與貧民有關從無全行免稅成案惟前清宣統年間吉林實習工場請將所出物品免稅經本處核定該廠所出貨品如係洋式卽照機器倣造洋貨專章在本地零銷准免稅釐其運銷他處在經過第一關完納值百抽五正稅一道發給運單概免沿途稅釐如係華式於經過關卡時仍照土貨徵收通則辦理通行在案現在國稅土貨出口辦法尚未釐定所有該工場製口輸出外國正稅及内地稅捐應准暫行援照吉林實習工廠成案辦理等因查國民生計日蹙由於無業者多敎養兼施端資工廠地方設立貧民工場一案業經臨時工商會議議决自應實力提倡或就地方公費以經營或勸紳商集資以組織量財設廠分科習藝察物産之相宜供社會所需要總期事皆核實欵不虛糜庶國計民生兩多裨補應完稅則旣准財政部函復前因自應遵照辦理除議决條文内第六項母庸遵行外相應鈔錄原文咨行貴民政長轉令所屬地方一體遵照辦理一俟陸續設立希隨時報部以憑稽核等因并附原議案到本公署准此查前准内務部文開據歐陽鈞條陳籌設貧民工藝廠業經通令各該知事酌量籌辦在案茲准前因合再訓令各該縣知事仰卽各就地方情形會同自治職及商會妥籌的欵實力提倡設法開辦以宏敎養而厚民生 
[國貨維持會開會紀事]  
　　國貨維持會本部於前晚八時又集各業商人假座二馬路甯波同鄉會議事廳舉行第四十五次宣講會首由主任梅竹廬君演說謂香港峻拒華商鈔票行用該地本屬我國領土因當時外交失敗致被租佔憶昔信成銀行對於華鈔發起維持今亟應請財政部與資本家急起整齊幣制統一鈔票流通全國然後取信列强次徐寳泉君演說謂維持國貨卽維持生計生計裕而道德自完一切無恥之事均不肯爲次任文孫君演說謂此會成立年餘成績可觀每恨社會以有用之材自甘抛棄譬如果子皮核化騐皆成細料而秕糠一物外人能作養品今新出之瘧疾酒亦已風行予想别出心裁告一種痢疾酒以醫煙漏之病禁烟時代當可暢銷次陳瀛洲演說余在海參威鑡俄人苛待華商近由漢口東下荒地閒人甚多若以無事之人開墾荒地均能獲利今中國公利事業往往收入外資不但利源外溢卽辦事每多掣肘良可嘆也次李血貞君演說香港（廣興利）（安興）兩家仿造洋傘均佳今四馬路植權公司批發較勝洋貨李學文演說云愛用國貨出自天良變貧弱爲富强其責在我商界副會長王介安君結束演說云滬南商圑會員王建中君富有新智識能造各種機器惜乎經濟薄弱未能大展欲興工藝諸君子盍往試之時已十下遂散會 
[慶祝德皇登極紀念二誌]  
　　昨爲德皇威廉登極二十五年之紀念日因值星期改期今日補祝以故先於前晚舉行提燈會雖有可觀不若前年英皇加冕時舉行之盛今晨德總領事維君預在南京路議事廳備有茶點片請中西軍警商學各界到廳以表歡迎並於午後在署受賀英美總巡卜羅斯君諭飭新老兩捕房捕頭督率中西探捕分往兩處照料 
[閔行鎭取締棧手續]  
上海縣警察事務所閔行鎭第一區呈請取締客棧由奉批查取締客棧所以清釐奸宄保衞公安本警政中最應注意之辦法登記稽查不容偏廢來呈擬請發結旅客登記簿以便調查應准照行惟所擬簡則六條殊欠完備茲由本警務長察酌情形另訂取締規則八條刋印表簿一俟印就卽行頒發該區轉給各客棧按表詳塡聽候隨時稽覆仰卽查照辦理此批（計抄粘取締客棧規則八條）一旅客姓名年歲籍貫職業及從何處來往何處去應由該棧主問明照表塡列不許脫漏一旅客如帶有男女小孩及婦女人等親屬則塡入親屬格内僕從則塡入僕從格内仍須留心伺察以防和略等弊一旅客投住後該棧如查見有違禁危險各物品者應速赴該管警區報　一棧客如有吸烟賭博等事亦卽赴區報告一此項表簿應逐日接續塡寫不得中斷住宿人數尤應詳實不得虛揑扯毁一此項表簿各該客棧應於每日晚間七時前送區蓋戳以便入夜抽查一此項表簿由本事務所印發該管警區轉給各該客棧塡注不取分文費用用完後應將舊簿呈繳換領新簿挨號塡寫不得訛舛一前項規則該客棧如敢故違一經查察輕則酌量處罰重則勒令停業 
[煙犯不得率以罰金了案]  
　　禁烟局長嚴君近以拘獲違禁私吸鴉片烟者日必數起送請第一初級檢廳訊辦後往往多以判令罰金了案並不勒令戒除烟癮以致有錢富家視刑律如弁髦因此近日違犯私吸者較前尤多昨特公函地方檢察廳長查照嗣後凡遇由局送懲私吸烟犯無論貧富一律懲辦請勿率爾罰金以期凈絶煙害等因現經蔡廳長查得嚴局長所請懲辦烟犯一節原爲掃除烟毒起見自應准如所請業已訓令各級檢察廳遵照辦理矣 
[警署將兼辦禁煙]  
　　本埠城廂内外以及閘北四鄉一帶於舊曆本年正月一日始實行禁烟之後由上海縣吳知事委任嚴濬仙君爲該局局長督率進行迄今將屆半載刻聞吳君以該局辦至六月底照章應撤消以後禁烟進行事宜商請淞滬警察廳長穆杼齋君令飭各警署兼辦 
[商圑之精神]  
昨日本埠商圑全體會員與救火聨合會全體會員舉行八週禁煙紀念大會午後商學補習會商圑基本隊及參藥業書業九舖十舖十五舖十九二十舖救火會體育部滬西商圑馬隊永義商圑紙業商圑等各會員偕救火聨合會城東平安社十九二十舖保安社救火會仁元四舖衆安熸安等各救火會員先後齊集於商圑公會至二下鐘時排齊隊伍出發攜有機關炮四尊格林炮三尊由新馬路往北進市政廳大門出側門由毛家弄西往北至十六舖橋往西集水街外鹹瓜街進大東門一直彩衣街果子巷縣南縣東四牌樓長生橋往西邑廟迤邐而至九畝地經各商圑會員與救火會員均各舉鎗致敬高呼民國萬歲然後分道而散 
[市議會又起風潮]  
　　市政廳閉門風潮發生時市議事會議員陳鑑臣因對於該會議員之主張不表贊同曾經登報表示意見現在事已解决日前開會時各議員以陳議員反對衆議獨表私見實違定章應照罰則處以懲誡經衆議决拒絶到會在案乃陳議員不服懲誡於前日開會時攔阻衆議員不准入議場要求議長王引才君非將其懲罰一事先行解决不許開會大肆滋鬧被衆指斥乃悻悻而去 
[吳穆二公之照牆政見]  
小東門内舊海防署已奉上海縣吳知事示期招商投標承買爲某商人所得已紀前報茲悉某商人卽小東門内何恒豐綢緞莊主何某惟是日投標時有該綢莊對面之周益大布莊主周某亦以同價投標因此相持未决又聞海防署舊有之照牆一道曾經淞滬警察廳長穆杼齋君前在商埠巡警廳辦公時將該照牆出賣與人得價三千元充作學堂經費旋爲吳知事查悉以該照牆未便另行分賣應卽退還價值穆君則謂欵已撥充難以追還所有三千元之價值應在投標價内劃出歸還已據情函復吳君矣 
[城内]  
上海地方審判廳民庭批示○（陸振雲訴求撤銷婚姻由批）訴悉據稱沈悅生前妻未亡又與爾女重訂婚約復經爾查悉要求撤銷婚約自係正辦但現經沈妻之母宣王氏業向第三初級廳申訴沈悅生重婚有案事果屬實則爾女與沈悅生所結婚紙當然消極解除所立庚帖應由原媒陸元泉韓阿兆等向沈索回取消母庸另案起訴以息訟累（徐金記訴何佩增不遵判决由批）狀悉被告何佩增於判决確定後仍不遵判繳欵實屬有意延宕仰候發交第一初級廳照章執行可也（謝瑞德呈訴聲請由批）訴悉被告徐鳳傑等延不照判履行仰候發交第一初級廳照章執行可也 
　　上海地方檢察廳批示○（陸簡清請求批示由批）狀悉查該商在初級廳曾具限狀自願於一目内將弟陸朝彦尋交到案現在逾限已久究竟陸朝彦避匿何處能否交出迄未聲明殊屬玩延茲據前情着卽投廳聽候質明核奪（舒阿三請求展限將施紀生交案由批）狀悉所呈藥方究竟是否屬實無從憑信茲准展限一星期如仍不將施紀生交案惟該保人是問仰卽知照（黄恒全訴卜星元等窩賊害民請求提究由批）狀悉卜星元串竊窩贓殊屬可惡候飭傳到案再行核奪可也 
　　究竟有癮否○煙犯馬王氏同子馬和尚並張子生張寳坤倪耀廷王阿二錢金雲等均由禁烟局查獲煙具証據解送地方檢察廳派員一再預審馬母子與張等均不服吃烟在堂力爭當奉判令按名調騐究竟有癮與否復候再核 
　　派警傳烟鬼○荳市街萬生泰米行内之蔡福林私吸洋烟奉地方檢察廳判交証金取保候示在案現在此案已奉檢廳起訴審廳昨已派警往傳蔡福林着於本月十七號到庭判决 
　　驗無傷痕○内地水公司管機人張殿臣控救火聨合會調查員冷子　等行兇扭毆等情當奉地方檢察官騐無傷痕張則延請楊律師繼續起訴一案已記前報茲悉此案已奉蔡廳長批准昨已飭警往傳冷子薌等兹知照張殿臣着於本月廿號到廳候訊 
[南市]  
　　迷途一○粤婦翁阿韓向在北市海寗路高壽里翁姓家爲傭前日出外買物偶在南市滬軍營附近迷失歸路由崗巡查見帶至第一分署詰得現年廿六歲餘言支吾奉飭暫留待家主認領　迷途二○天津小孩傳小安向在本邑西門外打鐵浜馬姓織帶店學業因被伊師毒虐苦不堪言卽行逃出旋在南碼頭機　街迷路由五百十五號巡士見而帶至第一分署詰問現年十五歲奉飭留候　人認領 
　　准提搶土流氓○十六舖長豐猪行内販客戴谷忠前日在北市某土行購得大土四十二包携行至招商局碼頭突被該行紥猪脚之張良寳紏同包車夫張大上前軋住訛詐不遂將土奪取逃逸事後由張之同業蔡三得悉後潛報廿五號法包探徐金發將張良寳拘獲詰問分得土十六包餘被張大取去等語報由法捕頭判令收押捕房候究昨日有蔡之同黨陳雲章陳根福二人在南市陸家浜三角街路遇張大陳阿四卽行軋住意欲帶往法租界張不允以致口角爭閙卽由五百三十二號巡士見而一併拘至第一分署正在詰問題徐探持副捕頭名片投署禀請將張大帶回候究經署員准如所請其餘各人一併分别交保候捕房備具正式公文來署移提 
[閘北]  
　　踢傷女工○寳康絲廠管車人施成美前因踢傷女工李王氏之下部由氏夫李錦文具控初級檢察廳解送地方廳核辦屢記前報茲悉是案已發回原廳判决前日由許檢察官起訴同級審判廳經沈推事開庭集訊判施不合行兇罰洋三十元以儆 
　　私吸鴉片○前由禁烟調查員在崇福里查獲鄧王氏董陳氏二口違禁吸烟前日經許檢察官提起公訴沈推事判鄧罰洋九十元董罰洋四十元以昭懲戒 
　　誘姦有夫婦女○唐小狗因誘姦浦毛囝之妻陳氏被控檢察廳前日由許檢察官起訴同級審判廳沈推事集訊一過判唐與陳氏各處拘役三個月期滿核釋 
　　拐匿人家小兒○三區警署趙署長前日解耿介福扭控金玉庭拐匿伊子金培一案至司法科預審一過判移檢察廳究辦 
　　煤炭號失火○新閘橋東沿浜仁記煤炭號後面煤堆上前日傍晚時忽然起火延燒披屋兩間經救火會到場救熄四區警署張署張傳到仁記號主嚴福勳訊問起火情形據供該號向不保險惟後面與恒昌米廠相連該米廠保有火險五千兩應請查察等情署長又傳米廠經理蔡錫卿到案訊問亦不認有遺火情事奉諭嚴暫行交保聽候勘查核辦 
[公共租界]  
應悔割傷○湖北路二十一號理髮匠白皮三子因與同類王三嫉妬口角互相鬥毆因王力不能敵用刀自將腿際戳傷希圖誣害由捕查見一併帶入捕房經捕頭詰悉前情將白開釋令王自行醫治 
　　車夫跌翻車子○住居直隷路之婦人王吳氏前日帶有十一歲男孩阿土雇乘王阿三人力車經過垃圾橋因王急於轉灣致車翻倒該孩跌傷右目適被包探朱阿巧查見一併帶入捕房禀明前情捕頭以王拉車不愼着押候解究受傷之孩令送仁濟醫院醫治 
雉罹網○法租界寳裕里雉妓林雲仙前晚因至英租界四馬路拉客違章被捕查見帶入捕房飭探沈阿岳往查屬實諭送公廨押候訊罰 
　　金表有着○陸金甫前日在大馬路日昇樓轉角處被竊值洋三百元之金表一只報經老閘捕房昨晨由探錢壽生在西門附近某舊貨店查獲原贜卽吊存捕房諭傳失主認領 
　　竊案三起○北四川路五十一號某西人家失竊銅質日規一具並衣帽另物又蕪湖路十七號陳叔良家被竊值洋一百五十元之衣物又九江路一百五十七號項肩家失竊值洋二百元之綢衣各物昨均分别開單報請就近捕房飭探查緝 
　　改定發落時間○英美捕房定章凡各捕房華捕功過須由各該管捕頭查明報告管理華捕正巡飭令該華捕等於午後兩時至總巡捕房聽候發落茲悉卜總巡以時交夏令天氣潮熱自應酌改時刻以示體恤茲將酌定時刻並各捕房序次摘錄於下（星期一四時）新閘西虹口靜安寺三捕房（星期二四時）總巡捕房戈登路捕房（星期三）老閘捕房並派駐新署華捕（星期四）滙山楊樹浦哈爾濱三捕房（星期五）虹口北四川路兩捕房昨已通飭各捕房華捕一體遵照矣 
　　華捕有功者六人○嘉興路捕房五百七十七號七百八十五號八百八十五號又西虹口捕房二百二十七號五百四十三號九百六十七號等六華捕均因在差獲賊有功經各該管捕頭查悉於昨禀奉代理華捕正巡官麥君諭着該捕等下級升期分别提前三四月以資激勸 
　　華捕有過者一人○代理華捕正巡官麥君查得虹口捕房一千零十一號華捕前因抛差巳降升期一年現仍不悛改昨奉諭將該捕夘名斥革以儆又新閘捕房九百三十一號華捕現已病故該捕夘名亦着開除以符警章 
　　華探有功者七人○公共捕房五十號西探總目安姆斯脫郎查得總巡捕房華探王潤甫李阿三韓瑞生尤阿根老閘捕房包探張全林顧樹生石仁信均因辦公得力昨奉諭着該控等各拔升一級以示鼓勵 
　　流氓攫刧金兩起○浙江路一百三十八號妓女白蘭花前晚八時半行經四馬路湖北路附近被匪攫去植洋八十元之金絲鐲一只當時鳴捕追拿未獲卽投老閘捕房報請飭探查緝又住居法租界寳興里五十四號之婦人王江氏前日在廣西路精勤坊弄内被匪搶去值洋一百五十三元之金鐲一只逃逸事後氏投捕房報請偵緝 
　　盜刧○住北江西路寳康里二百六十九號之佘國澤家前晚被盜匪破門入内刦去金釧一副並銀洋等物報經捕房捕頭諭候派探勘緝務獲究辦 
　　疑竊○吳某住居北四川路大德里一百七十三號昨疑傭婦康王氏竊伊時表投報捕房查無証據斥退不准 
　　拐孩○昨有住居塘山路之趙榮泉報稱伊子阿星年九歲前日被匪拐失請爲查緝捕頭准之 
　　脚踏車肇禍○女子彩紅昨日在途行走被乘脚踏車之章阿福撞倒於地致傷頭面由捕併送捕房捕頭命送該女至同仁院醫治再核 
　　愛子縊死○吳淞路一千一百廿一號張阿坤報稱伊子阿寳年十六忽於前晚自縊身死捕頭諭送驗屍所聽候相騐 
[法租界]  
　　愼重衞生○法工部局衞生處前因時屆夏令天氣漸熱係蚊蠅發生之時故添雇小工用辟疫藥水澆在小浜陰溝之内以滅蚊蠅現又查得界内各里中之房屋係小户人家居住爲多兼有一屋同居數户難免污穢實屬有碍衞生故又特派工人至各里内居户之家用藥水澆灑如有牆壁朽壞者代爲修整俾除穢氣而免疫厲 
　　夥計舞弊○某號主吳金之控夥計王榮之日前有黄荳三百另七包之棧單售與長和泰由王送去詎王私刋長和泰回單圖章並將棧單托王連成持往榮慶昌報關行報關後將荳售賣被商人察知向榮慶昌詢問由該行將王連成交出並將王榮之拘獲惟王尚有舞弊情事尚未查出實數求請訊辦王連成供不知王榮之私竊之事故代托報關實無串通情事王榮之供認私取棧單不諱聶讞員判王連成交保王榮之管押俟原告查明舞弊實數再行訊辦 
　　所控無憑○徐根來控稱洋東有鳥一頭飛入俞錫庭作場内商人前去擒捉巳被作内工人捉住商人好言向索詎俞同各工人不允反被打失值洋四十元金表一只求請訊究俞由某律師到堂代辯李副領事謂公堂定章民事案須一千兩以上方准律師代表今原告所控祇四十元之數律師豈能干預不准代辯當向俞質訊供因捉鳥口角並無爭毆情事豈有失表之理求察判原告所控無憑將案註銷 
　　無力料理○車主馬阿毛續訴唐阿六前來承租黄包車虧欠車租及少去車上什物共計洋廿六元向索不交求追唐供實係貧苦無力措還求宥判姑念已押多日着押滿六禮拜完案 
[雜評三（我）]  
　　漕糧附稅仍歸地方支用之請願蘇省忙漕附稅自上年臨時省議會議决歸本地方支用以來各地方賴此得以舉辦一切今突然有漕稅提歸省用之說在各縣有地方稅與官有財産之收入或尚可勉爲其難而各市鄉則多數以此爲唯一之收入一旦失此百興俱廢直意中事耳 
　　省政府方以財政竭蹶而請將漕糧　歸省用縣市鄉與省情形相同竊願當局者一顧念之也 
[專件]  
[中華民國世界語會消息]  
紀元二年六月十四日第三四號中央事務所上海西門林蔭路 
[本會通告三十（複載）]  
　　各事務所各學校聘世界語敎習者注意 
各事務所各學校公鑒本會自創辦世界語高等學校以來承諸君熱誠紛紛函請代聘世界語敎習茲本校第一班學生將於陽曆七月畢業凡欲延聘爲敎員或譯員者無論以前曾否函托統希查照下列各項開示以便介紹特此通告 
（甲）校名或爲事務所（乙）校地（丙）時間（丁）俸額（戊）年限（己）主任人姓名及職業 
　　中央事務所啓六月十三日　　本會函授部月考案（十） 
第一次月考等次（十） 
超等盛景梁吳永洋陸梅吾 
特等楊蘭谷 
第二次月考等次（六） 
起等陳林孫龍臣（以上薄贈印刷物公别寄出） 
特等李惟楷陳紉宜潘松岩 
優等關希廠陳麟堂 
第三次月考等次（三） 
特等潘濱蓀沈國璋 
　　本會紀事 
六月一日至六月五日 
寗波陳達甫君等索章程者共一百二十六件 
嘉善江天保君等入函授部者五人 
鹽城沈邵北君金蟄甫君等函詢本會高等第二次招生期 
蘇州陳林君等答習題交考卷者四十八件 
匈牙利瑞士秘魯等寄贈書報印刷物六件 
上海事務所報告改地址武昌章綬榮商量組織學校事 
本埠王敬余君等函催講義者五件香山麥袞甫等交費者三件 
[國内紀事]  
　　世界語商業夜學校商界諸君幸勿失此機會 
世界語在我國進行之速幾有一日千里之勢初非本會同人意料所及卽以上海一埠計之各著各學校旣以紛紛加入學科而圑體及個人之熱心提倡者亦復不遺餘力如世界語晨學校及補習科等後先蔚起不絶於耳近有鄭鐘漢君等鑒於時勢之趨向應商界之需求大發宏願創設世界語夜學校俾商界中青年志士得以餘晷從事於簡便易學效用最廣之文字將來學成之後得直接與全球人士握手言歡影響於商業前途夫豈淺鮮披閱章程頗稱妥善苟能循是進行克底於成深望商界諸君競先入學母失此良好之機會也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[論某錢莊夥向俄婦混用假蘿蔔] [  鈍根] 　　 
愚哉某錢莊夥也汝以俄婦爲可欺耶俄婦固善識假蘿蔔者也當汝之初入門也汝手握假蘿蔔笑謂俄婦曰此蘿蔔也俄婦摇首而笑若不欲觀汝强畀之俄婦乃以手接汝所謂蘿蔔者而言曰汝勿欺我此非蘿蔔也特形似蘿蔔耳雖然蘿蔔潔白而汝之物晦黑蘿蔔較大而汝之物略小此而爲蘿蔔則天下之蘿蔔多矣予可勝納哉速去勿溷老娘嘻錢莊夥汝于此時可以循矣乃猶手握假蘿蔔掉弄不巳宜乎俄婦之忍無可忍而終至鳴捕也世有懐挾假蘿蔔者其速毁而棄之勿再如某錢莊夥之向俄婦混用也（蘿蔔俄幣名ROUBLE） 
尊聞閣詞選 
[浪淘沙别情和碧雲仙碧雲仙館原韵] [  拜花]  
柔櫓數聲中去也怱怱留行無計怨天公回首湖山渾不見涙滴襟紅曙色尚朦朧勞燕西東天涯此景阿誰同惟有助人凄切處雨雨風風 
[有贈] [  佐彤]  
　　未曾眞個已銷魂幾度輕敲玉女門春恨最憐飛燕弱異香甯礙繡鴛温殷勤薄海留情種曠達秋波洗涙痕一幅畫圖人半面别離滋味向誰論 
遺聞軼事 
[德皇威廉第二之趣史] [  覺迷述聞]  
今日世界中第一好遊戲之皇帝當推德皇威廉第二常以種種惡作劇驚駭各國之君民其在宫廷中殆無日不持遊戲主義以爲快樂有時匿黑暗之中裝假面發大聲以驚人或醜獰如鬼馳逐以追後宫至人窘迫時乃揭去其個面曰汝曹勿駭是朕也 
更有一事頗足令人解頤者一千九百零九年正月二十號愷羅軍港之一大旅館有第三皇予亞特爾海脫殿下開假裝跳舞會是日皇族中人齊集命婦紳士咸赴會爭奇鬭巧各爲此不可思議之假裝此數十對奇妙之男女跳舞於廣厦之間作翩翩之舞益以音樂悠揚燈光燦然誠盛會也 
時忽有一紳士排闥而入衆目睽睽均集視於此紳士之身此紳士乃似德意志聨邦選舉侯之裝束裹黑頭巾披大禮服目深而眉廣威儀嚴重皇太子及是會之主席第三皇子諸殿下及在座諸人羣相疑訝以爲此一人者誰也何威武若此顧在假裝中例不能問也 
無何號令一聲羣脫其假面以現廬山眞面目此選舉侯者亦去其黑頭巾揭其假面具伊何人伊何人則普魯士國王而亦德意　皇帝威廉第二陛下也衆皆驚詫曰陛下何忽來此皇笑曰今宵　假裝會中朕當得上賞矣語時頻撚其新流行之威廉　至　忽聞電話之鈴呤呤然則柏林之皇皇來叩聖安也皇乃持電話器於手曰敬告皇后當爲朕慶成功也俄聞祝炮聲隆隆然來自軍港則愷羅之市民方知皇帝臨幸也皇乃微頷其首笑謂衆曰今日朕秘密出宫乘火車至距愷羅停車場十里地方下車換坐　粗笨之自由車至此乃赴君等盛會也（二） 
自由談話會 
音人之評中國者曰分久必合合久必分嗚呼吾不知此一分一合之間有幾許蒼生受盡磨刦顚沛流離實則不過爲袞袞羣公爭一已之私利耳慨自春秋以至明末無日不動干戈有清之季太平天國縱横十數年革命之前仆後繼者凡十七次其頭顱所積豈僅崑崙之高頸血所聚豈僅黄河之巨嗟我人類何不幸而遭此浩刧吾又聞歡歐美共和政體造國民幸福故共和者吾所崇拜願其誕生於吾國乃辛亥一役大地影響不數月而儼然共和矣吾不禁手舞足蹈以爲大幸且私斥分久必合合久必分之說之謬豈知歡幸未巳憂傷遽來嗚呼今日之日又聞衆口傳說分字矣同是中華民國而分南北同爲中華國民而分黨派占據一方也權兵自衞也蓋諸公之心猶是專制時代之心故學步昔之七國八王之所爲而不以爲非也雖然諸公母以分爲樂也他日者列强聨盟處置紛亂不能自治之中國如剖瓜解牛大分特分則諸公所分得者亦終必分去然而從此一分不能復合矣豈不悲哉[  孽兒]  
　　近日報紙上有兩篇好文章一爲張季直覆孫少侯書一則沈同芳致吳稚暉書也 
孔子曰其言之不怍則爲之也難易曰謙受益滿招損願吾國民時時遵守此言 
昔曾滌生在軍中每日所食僅蔬菜四盂薄有魚肉而已願吾各省都督及政府諸公效法之 
　　孔子曰君子之道忠恕而巳矣又曰躬自厚而薄責於人今日各報紙日日以攻擊爲事但知責人不知責已不但恕字不能行即忠字亦誤用矣 
　　中國現在所用之自來火柴皆係日本貨願吾國工商界速提倡自造以挽利權 
徐企文傅文郁其初皆好人家兒女也乃爲造謡煽亂之報紙所誤致罹法網吾願有父兄之責者宜懐選子弟所閱之報紙 
　　閱報猶交友也孔子曰益者三友損者三友友旣如此報紙何獨不然[  浮海客]  
滑頭者劣名也試執外人而謂之曰汝滑頭也則未有不勃然以怒者試執中國人而謂之曰汝眞滑頭也則未有不色然以喜者同一名也而中外人之喜怒適相反抑又何也 
　　今有最沈痛之一語足以亡國滅種而爲多數人民所公認者其惟滑頭世界一語乎以爲生今之時居今之世苟非滑頭必無得志之日噉飯之方父詔其子兄勉其弟若惟恐其不滑是懼久之積非成是悉全國之人而入於機械變詐之一途其國尚有幸乎[  鈍民]  
劇談 
[紀十四日之新舞臺] [  玄郎]  
　　星期六日孤兒院以經濟支絀假座新舞臺演劇籌欵并請李禹卿先生試演戲法以助餘興是日未至一時樓上下座客俱滿賣座甚盛座上多敎會中人敎會之中尤多婦女小兒人聲甚形嘈雜幸新舞臺之戲唱工李少尚無妨碍是日所排之戲俱甚輕鬆並無特别精采然座客之來志在樂善好施所謂醉翁之意不在酒故演劇畢後有二敎士登台演說卽有人捐擲銀錢第一次得大洋三十九元角子八角第二次得大洋十五元角子十餘角足見來賓之惻隱爲懐孶孶好善演說時有年約十三四歲之孤兒（姓董）登台對客揮毫書）萬事莫如爲善樂百花爭比讀書香）七言大字對一聨律力挺拔架子緊鍊成續頗佳茲將當日之戲劇紀之如下 
　　沙香玉雙鎖山該伶面部瘦小扮相殊不雅觀嗓音又乾澀唱秦腔不獨字不清綻卽音調亦甚低暗檯步尚見活潑侯俊卿之小生更無一可取王益芳之艶陽樓打工很潑架子精警久已膾炙人口與張順來李祥麟酣戰兩場刀光閃閃人影憧憧旣純熟又緊鍊精采甚好惟慕架子時外場之　鼓每打得不合節度不能恰如題位得機得勢足見該台舊劇之不講究妻黨同惡報一劇夙稱該台拿手好戲然自潘月樵去後頓然減色是日所演惟毛韻珂夏月潤張德祿仍能認眞若林樹森輩則嬉皮笑臉尚復成何悲劇故婦女之觀此者亦非復從前之涕涙交頤矣 
小說 
政治小說 
[鐵血男兒（一百四十六）] [  常覺　獨鹤]  
第四十九章 
　　烏突之來正如飛將軍從天而下衆出不意俱愕然起立戰慄無人色有思奪門趨避者其皇遽狀態雖絶妙寫生家難以描繪良久達錫始梢稍鎭定躬身謂烏曰軍書旁午陛下何忽至此豈戰事有不利乎烏莊容曰吾軍每戰輒勝何云不利伯爵此語殊憒憒言次命梅麗曁諸臣坐己亦坐乃謂衆曰昨日之戰土兵敗績君等當已知之國事前途尚有可爲僕成竹在胸自能相機應付今姑勿具論且問戈君有何賜敎言巳視戈而笑 
戈亦一老奸巨猾之外交家也聞烏言即侃然曰外臣濳以寡君所訂條約交貴國立法院提議不先聞之陛下手續上殊未完備惟事非獲已尚求曲諒貴國不幸横遭外侮𧛂切燃眉國將不立寡君念唇齒之誼惻然憫之乃决意仗義執言一施援手外臣此來實受君命用敢將斯行宗旨明白奉告惟陛下度之烏微哂曰如戈君言是視吾國爲魚肉不甘爲土人所餉而欲染指於鼎也司馬之心路人皆見君其休矣戈肅然曰陛下此語不獨淺視敝國抑且重誣寡君試觀此次開呈各條件於貴國旣不慮主權之損失於敝國又並無特别之利益足徵寡君實以親仁善鄰爲念未嘗有兼并弱小之心也惟要求陛下遜位一款寡君殊一意堅持此非有惡於陛下也亦爲貴國大局計不得不出此耳烏仍泰然曰要我遜位乎然則以俄皇所見誰可王西奥司者戈不稍躊躇即對曰敝國屬意在萊司公爵烏曰此意已商之公爵乎公爵亦願受禪讓乎達錫攙言曰實告陛下公爵久已認可矣梅麗亟起立大聲曰伯爵欺君哉阿兄前曾宣誓效忠烏王耿耿此心可矢天日豈肯遽爾食言自陷不義今日之事儂可保其必不贊同奸謀爾曹幸勿妄行假託自便私圖衆聞言相顧錯愕無可置喙（二） 
哀情小說 
[玉田恨史（十）] [  天虚我生]  
無而恍然曰是矣亡人之魂輙藉經典可召而至且能度一切苦厄澄郎之魂或爲幽冥所覊亦未可知我而從事於經典縱令我不能使我靈魂自由苟足以召我澄郎靈魂之至要亦不爲無功因此一念之起我心復有定向而病魔亦遂不遣而去我乃請之吾翁爲我購置經典予姑亦頗贊成此舉且令我抄金剛百部以度澄郎謂澄郎得此可當冥鈔假使爲地府所覊得此即堪自購予在平時未嘗有所迷信然至今日則又不得不有迷信之念予姑且爲澄郎製冥衣我見此衣我又不禁悽慟欲絶顧念澄郎胡然而衣此衣哉開我縷金之箱則澄郎之故衣俱在且有新製之服衣不過一二次者我澄郎在日以惜衣故居常不忍衣此至於今日乃謂此衣已不適我澄郎之體易帛而紙不縫而糊出爾慈母手中我乃不能爲爾加之身上寗不悲哉寗不悲哉予姑製衣旣成盈箱累笥陳諸靈幃之前延僧諷誦凡歷三晝入夜即當聚而焚之我乃請之予姑必欲一拜靈幃禱而送之予姑見予病瘳遂弗復禁使兩婢扶我而出則見影幃開處綠燭高燒靈床之上懸我澄郎之象含情睇我如將有語初作笑容漸而轉爲憂愁之色眉端眼角盈盈欲涙而燭影爲風所動惝恍之間且將離紙而下我不禁呼之曰澄郎呼之不譍則巳涙下如雨庭前火光熊熊所製冥衣悉呈現於烈燄之中旋風忽來紙灰滿地圑圑而走恍惚見我澄郎卓立於火光之後趨前諦視識之愈眞予念澄郎之靈魂旣已在此不從之往更待何時予遂奮身一躍自投於火則見澄郎亦急竄入火内與我相抱而哭見我衣袂俱已着火急　拂拭顧已無及我身已覺爲火所焚灼痛而號澄郎曳我竄出火外則見我兩人之軀彀遺在火中灼爲一堆之炭一轉瞬間化爲青烟隨風而散比我廻顧澄郎忽已不知所之我乃惶急無措疾起追尋此身乃如飛絮不復能主我欲東而風吹之西我欲舉足向前而乃蹈入雲霧冉冉而升升不一丈忽復飄然而墮墮乃依然墮於我軀彀之中（二）　　介紹新著丁福保先生新譯臨床病理學一書研究病體之生活現象頗爲詳晰今甫出版特爲介紹于格物君子 
宋病公鑒肯惠照片無任歡迎請速寄鈍根 
 
 

Page 11

 
 
   
 
 

Page 12

 
 
   
 
