# 1905 - 356 - 4911749

 

Page 1

 
 
[電傳上諭]  
　　十二月初四日奉上諭朕欽奉慈禧端佑康頤昭豫莊誠壽恭欽獻崇熙皇太后懿旨禮部奏元旦禮儀一摺元旦令節皇帝率王公百官在皇極殿行禮停止筵宴其在外公主福晉命婦均着進内行禮欽此電傳宮門抄初四日見軍機召帕勒克 
[留學法國學生靳志致留美學生第二書來稿代論]  
　　再按美洲留寓華人及南洋新加坡香港一帶之華商其人數甚衆其財力甚富然其人大半少思想能力不足自治白種人以牛馬待之與所以待黑人無異近日有志之士乃思有以敎之敎之誠是也顧吾以爲華人具有保守性質重視祖國其肯令子弟入外國學堂學外國科學者當尙不及千百分之一二觀於美洲及南洋流寓華人皆存其辫子不肯剪去此足爲保守性質之左證而實國民進化之大阻力思想能力所以不能發達也今試由反面觀之使外洋流寓華人早能令其子弟入外國人學堂使得與白種人受同等之敎育則其國民程度必能與白種人相等程度旣與白種人相等而其所居留之地又爲中國政府勢力所不及則其人宜乎可以另組織一新社會有地方自治之規模矣而何至於今日腐敗之現象乎故吾謂保守性質重視祖國實國民進化之大阻力也今欲敎育外洋流寓華人當先破除其保守之性質使其與白種人受同等之敎育夫然後思想能力始能發達而有自治自立之一日乃論者不此之求而更欲以漢文漢語苦難之此益以重其疾也此益以阻其進化也而尙望有豸乎或者 
 
 
 

Page 2

 
 
謂華商子弟頗有已在外國學堂卒業而因不識漢文口不能道漢語者此其人大半淪爲異種不復可爲祖國之用今子更揚其波是不使其變爲異種不止也然吾謂不然今欲敎育外洋流寓華人者其宗旨只在於使其能自治能自立而已而不必問其能備祖國任用與否也假使此輩能在海外自立一殖民國固爲吾黄色種人之福又何必沾沾以祖國爲言乎今華商子弟之曾在外國學堂卒業者不過千萬分之一耳孤立無助其力不足以組織新社會則惟有爲白種人用耳其勢使然無足怪也然倘使在美洲及南洋流寓之華人有大半數或半數能與白種人程度相等則衆擎易舉實力膨脹必能在海外組織新社會無疑也南非洲近又招華工矣其事與當年之販黑奴者無異然使吾能因勢乘便而利用之其父兄因作工商而外出者卽使其子弟變而爲留學生十年之後則美洲南洋一帶將變爲中國之殖民地未可知也一轉移間其利害懸殊尙可比較乎（美洲南洋固多富商且偕有眷口欲辦此事甚易爲力若非洲新闢工人貧且無眷口者自有别論）吾向者嘗謂寓美洲華人親見外國之文明而不能自變化鈍如廢豕爲白種人所賤惡幾疑以爲吾華人固本無自治能力與黑人無殊者今乃知非其材力之不及此實未曾受完全敎育也而其未能受敎育之故則實因其保守之性質及重視祖國之謬見有以阻之故吾特倡敎育流寓華人不用漢文漢語之說倘駐美使臣或南洋各埠領事能實行吾言以勢力迫華商子弟入外國學堂其子弟不入外國學堂者罪其父兄十年之後當必有大效果黄禍之說將非虚語此非吾作夢語也黄種人之聰明卓能而又堅苦耐勞苟使與白種人受同等之敎育必能駕白種人而上之無疑也然必先除去保守性質否則不能達此目的也有肯試行吾言者乎請觀於其後 
[江督致各省電（爲上海開巿事）]  
　　各省督撫台各關道台滬巿二十四日已照常開巿現在民心大定公堂已開緝暴安良交涉事現正與各領事商辦不致参差望紓厪念恐謠傳失實先此奉聞馥感印 
[上海道告示]  
　　爲出示曉諭事照得東西各國實業敎育之發達皆藉開會演說爲聯合研究之資上海交通較便近日文明輸入風氣漸開商界學界時有在租界内仿開演說談話懇親歡迎等會言論自由固東西各國之公例本道隨時訪察因其論說大抵本於各國政學家之學說敷陳國民公理並無妨害治安此次英租界罷巿之前夕聞有人偏發罷巿傳單本道當卽傳諭商會紳董赶發傳單勸息切勿罷巿次晨巿面如常忽有流氓聚衆脅迫煽惑暴動檢閱原單雖無煽亂字樣而罷巿非商民公意暴動適因罷巿而成根究發單之人徧採多數之論僉謂出於戈忠嚴承業所立之公忠演說會則是人言嘖嘖未必無因此等無意識之舉動大失文明開會之本旨惡莠亂苗尤足妨碍國民實業敎育前途此次所發罷巿傳單如果出於戈嚴之手自應傳案訊明究懲除分行縣廨傳提並先將該會停閉外合行出示曉諭凡爾軍民人等當互相誥勉求爲文明國民以後遇有開會聽人演說務須分别是非母得輕聽莠言自貽伊戚切切特示（調） 
[中日恊約之内容]  
　　北京電云中日協約現已簽押茲探得最確實之内容如下一承認日本依日俄平和條約得有遼東租借權二承認東清鐵道與附屬之礦山採掘權及其他權利三承認駐屯東清鐵路守備兵四承認奉天義州閒軍用鐵道權五關於滿洲韓國之境界開始陸路貿易之事六關於實行東三省行政改革之事七清日合同經營鴨綠江之森林事業八開放南北滿洲都要之地十七所 
　　又電云日清恊約之内容已如前電茲又悉鐵道守備兵問題若俄國肯先撤退守備兵或減少之則日本當同一辦理又議軍用電信及軍用郵便處置之事又議租借地及清國領地間關稅間題之事又議日本軍票整頓問題之事譯大阪朝日新聞 
[中俄會議尙未定期]  
　　初三日北京電云外務部擬速開中俄會議已照會俄使璞科第預定開議日期俄使答以未受俄政府之訓令不能專主請延期開議其實則欲確知中日條約之欵項俾得有所根據也譯字林報 
[中日未經議妥之條欵]  
　　警衛西報云中日會議現時仍有尙未詳細商妥之條欵卽係將來滿洲分省政治及營口海關事宜一欵（盈） 
[端戴二大臣至長崎神戶各情形日本]  
　　端戴兩大臣乘美國西比利挨船於二十五日徑抵長崎當時衆商備筵鼓樂以表　迎之意卞領事綍昌率引隨員周伯漪西繙譯陳華岳又商會總理沈明久商董潘達初歐陽仁蘇道生繆玉庭等十餘人至船中請安一一接見談叙片刻又時中小學校學生五十餘名敎習二名曾舜俞陳鵬飛率同衆學生在碼頭排隊迎迓端戴二大臣辭不登岸後私自察訪一遊茂木而返該郵船於二十五日向神戶進發○二十六晚七點鐘使節又抵神戶居留神戶大阪中國紳商均至美利堅碼頭迎接端戴二大臣等當卽登岸先至中國領事館後乘馬車蒞中山手通六丁目中華會館二十七日正午居留大阪神戶之中國紳商特開招待會主客共七十餘人席間由大阪北清商業會議所會長叢良弼爲諸紳商代表起呈頌詞戴侍郎亦起言曰我國商人之在阪神多年苦心經營商業致有今日之盛以發揚我國家之光榮本大臣將來歸國當將此情面奏兩宮庶不負諸君勞苦云云諸紳商以日本語三呼兩大使萬歲至午後三點鐘始各盡歡而散茲於二十八日黎明仍乘原船向橫濱進發（望） 
[鄂督電述日本留學生退學情形武昌]  
　　日前督憲張香帥發出電稿係致江督周玉帥者略謂各省學生藉口文部省令十五條以爲辱我國體聚衆退學一事經敝處索得文部所訂規則并學生公啓多件詳加閱看乃知全係飾詞附會不願 
 
 

Page 3

 
 
受日人考察受欽使進退以便其悖望之圖一則謂取締二字卽清韓並列之漸二則謂住宿不准移轉卽任意苛待之漸三則謂不准退學卽壓制之漸然查日本文部省令十五條係整飭彼國公立私立之各學校加以查攷示以限制於中國學生極爲有益其全文中並無取締字樣第九條所載各校所寄宿舍及下宿等處但云可令學生寄宿並無不准移轉字樣其第四條所載但云退學者必經公使承認並無不准退學字樣其第十條所載凡此校退學者不得再人彼校係指品行不良者而言亦非一槪不准退學且近接楊欽使來電文部省已允將第九條第十條酌改并聲明係整頓學校並非約束中國學生而學生堅執必欲文部將所訂規則一律註銷多方勸誡勢更激烈等語蓋此次中國學生八千人先後全行退學實爲革命黨所煽惑威逼其中脅從者十之九倡首滋事者不過十之一鄂省現派妥員及舊在日本畢業之端正學生多人前往東京撫慰安分各生相機料理妥籌解散之法大抵被脅學生未回國者令其離開東京避居各處靜候事平仍然入學不令回國其已回者另派妥員駐滬照料勸令迅速各回本籍不許逗遛一面令學生之親族好友分發函電剴切勸導一面切屬本省紳士電致同鄉京官合力公請學部專派明白公正之員赴東會商欽使監督自行約束學生規則與日本文部省和商轉圜之法俾此事可以收東但湖北委員只能勸導湖北學生其各學生江南甚多請尊處亦卽酌派妥員迅速東渡各勸本省學生開導解散會商辦法卓見如何祈電復洞儉印（顚） 
[閩督致浙撫請速派海軍學生電杭州]  
　　浙省應派海軍學生現奉督憲崇佑帥以西歷正月卽須入校爲日甚迫由閩專電知照浙撫故瑞留守卽飭司於武備學生中挑選二名保送入都茲將原電照錄於下 
　　瑞撫帥鑒接練兵處電各省海軍學生均到京候考楊使電西歷正月卽須入校閩浙五名如派定希速遣等語查浙省定送京二名請速派定送京並希電示以便彙復善印艶（必） 
[學部擬考學堂北京]  
　　日前學部尙書榮大軍機議及本部院統轄通國學務責任綦重擬商請會同各學堂於明春親赴京師大中學堂面試外省則派專員考察以重敎育（帝） 
[蘇坦警察學堂開學蘇州]  
　　蘇垣開辦警察學堂招考官學生兵學生二項人堂肄業等情迭紀前報茲悉考取之官學生兵學生刻已一律到堂由總辦朱廷勵觀察禀明撫憲於十二月初二日開學（基） 
[高郵州禀辦師範揚州]  
　　高郵州李孟康刺史具禀各憲略云昨奉學憲札現停科舉各屬生員衆多亟應籌安置之法令開辦師範傳習所等因卑職擬請將郵境在學諸生查明學册廪增附共有四百數十名分次傳考取二十歲以上六十歲以下者爲合格命題扃試由卑職詳加校閱擇其精力壯盛文理明晰者約取二百名評定甲乙給予文憑暫准在本邑蒙小學堂充當敎習由城鄉各董自行延訂其未錄取者分别年齒令入講習速成等所學習俟畢業再行更換云云（榮） 
[蕪湖關道上撫憲禀（爲英法兩國領事催文租界事）]  
　　敬禀者各國公共租界議訂開辦章程十條上年禀奉咨准外務部核覆照辦始因飭令界内宿太木幇遷移糾葛地未讓出繼因本年江潮甚漲灘地被淹延未開辦入冬水落界内馬路縴路業已次第丈出釘界繪圖刷印禀呈憲鑒英國法國領事函催將洋商指租之地赶卽丈量給租已經多次招商局擬就界内租地磋商未允情形業已禀奉憲台批示正在遵辦間安徽鐵路商局又欲于界内陶家溝至翟家溝之間怡和洋商與招商局爭畱之地畱爲鐵路軍站之用並奉督憲電札曁憲台札飭於未經劃歸洋商之先務爲總局畱作車站之用等因職道隨同總辦鐵路李京堂往晤英領事孫德雅經李京堂用西　磋商辨論多時繼以租界頭段江灘一百二十丈車站與怡和各半分用爲言孫領事亦執須禀駐京英使定奪爲言已將會商情形禀陳憲鑒在案蕪湖租界奏准開辦已逾年半節節因事遷延寸土尺地尙未劃給洋商現在英領事孫德雅法領事蓋薩特又累函請將英商太古德商瑞記指租之地趁此水落赶卽訂期會丈承租詞甚迫切查太古瑞記租地係在怡和洋商指租地叚之下應否卽予照章丈量給租職道未敢擅便因恐英領事或因久宕不辦上嗾其在京駐使赴外務部瀆詰理合具禀仰祈大人鑒核俯賜批示祇遵實爲公便（行） 
[交還膠州海關簽約濟南]  
　　膠州海關前經外部與德使議定交還中國管理聞日前已簽定條约定於西歷一千九百零六年正月一號（中歷十二月初七日）照約施行（呂） 
[張京卿奏准修路開埠北京]  
　　聞督辦閩廣農工路礦大臣張京卿專摺奏請修築廣厦鐵路先修廣州至黄浦一叚（此路已由商部奏准立案）計長三十里約需資本銀八十萬兩並請將黄埔開作商埠等語已奉旨允准（呂） 
[商部代奏條陳粤漢鐵路事京師]  
　　日前尹銘綬條陳粤漢鐵路事宜請商部代奏茲悉上月二十一日已由商部據呈入奏矣（光） 
[商部奏釐定煤礦收稅章程京師]  
　　上月二十一日商部奏各省煤礦收稅不一請飭釐定章程以昭劃一（光） 
[請豁免麥捐浙江]  
　　日前沈椿年以浙省麥捐苛細寗波各屬磨麫廠所出麵粉出口時又須繳納稅釐似此重征於商本大有損害因呈請商會轉禀商部請咨浙撫通飭各處釐卡將麥捐一項准予豁免或僅納麥捐不納麵粉釐稅二者只可納一以免重征之苦云云不識商部能否照准也（　） 
 
 

Page 4

 
 
[史部諭設總司處北京]  
　　京中各衙門向例司員　　某司之事他司並不與聞日前吏部尙書鹿大軍機諭飭設立總司處一區所有本部掌印主稿官員逐日到處辦公遇有核議案牘公同参酌每月清查一次其散走司員專理本司應行文移及呈畫事件並擬章程數條飭令遵守（帝） 
[奏請裁撤磁庫監督北京]  
　　刑部各堂憲會商磁庫監督一缺向由本部奏請揀舉司員派充近其事較爲清簡又當撙節冗費之時擬將該監督一缺裁撤所有應行公事歸併本部兼管以節糜費而昭核實俟商妥後卽可具奏（火） 
[鄂督保汪鳳瀛放武昌知府述聞武昌]  
　　湖北武昌府缺前以荆州府舒暢亭太守惠調補舒太守刻已病故則首府仍須　放遺缺聞張宮保密保汪荃台太守鳳瀛堪勝遺缺之任至武昌一缺宮保意擬安陸府趙楚江太守毓楠調補云（字） 
[續御史王步瀛奏統籌大計敬陳管見摺]  
　　一東清鐵路應及早収回也查此路股本係銀二千萬兩中國五百萬俄國千五百萬今日俄立約旣有此路在内而日本方議此路應否全歸中國正宜趁此機會將路權槪行收回無令日本藉詞設提督增屯兵使我日後末由自治或慮欵項無出勢難收贖然聞東三省地大物博紳多富而好義應勸令刻期糾集鉅欵贖回此現成之路將來金礦木植利益何窮民兵官軍自足禦敵名正言順日人何從置喙一黄河鐵橋應改設三門也查從前河南巡撫張人駿曾有黄河架橋恐爲冰凌傾塌之議今又傳聞橋工頗不穩固由於橋柱多未抵靠硬底後患何可勝言應令山西河南兩省巡撫會同委員於陜州河面最窄之三門地方測量河身查勘石脚以爲異日建造鐵橋地步卽使黄河原造鐵橋幸保數歲無事而三門鐵橋亦須建設庶潼陜以至河北由下遊而溯龍門舟車便利秦晉商務可以大興一鐵路學堂南北皆宜建設也查閩浙贛皖四省督辦鐵路諸紳業在上海議建鐵路學堂並有邀同川鄂湘粤八省齊建之說不惟路政極力講求且同軌之車大有圑體現在奉直山陜曁河南山東皆主自辦鐵路應令仿照南省辦法在於天津公同設立鐵路學堂藉資聯絡而便研究將南北互爲掎角商部握其中樞居然金甌鞏固一督辦各紳應槪予優異也查鐵路爲中國創辦之事民情疑阻觀望不前今觀各省公舉督辦之紳大都鄉望素著然或卿銜未被疆吏每多掣肘鄉民未甚信從以致招股各事多形遲滯若使權重位尊庶幾路政易集且應令戶部銀行酌借各該路局銀若干萬兩明白宣示則人心益加信服辦理較爲得手一新疆鐵路應急議興修也新疆北鄰俄西鄰英一旦有事徵兵輸餉勢必後人近臣鄉人已有圖修陜甘鐵路之議而新疆鐵路尤不可緩若能三省修通外接英俄軌路不特利行軍且可例商務中外貨物轉輸交通足收歐洲利權伊犂將軍長庚忠藎圖謀夙嫻邊計應令會同新疆巡撫妥籌　法奏明刻期興築惟呂長欵鉅必山國家補助方易集事一興築鐵路應豫想久計也往臣嘗謂鐵　所至中國必窮蓋因洋　藉鐵路暢銷而我無土貨出口可以相抵故深受其害令各省督撫先留心農工商礦諸政極力振興　以成效將來陋產日多製造日精懋遷化居自能抵制洋貨貫輸各國不特養路有資而國家亦可永獲利益以上十二欵前六條則推廣圜法之說也後六條則亟辦鐵路之說也廣圜法則利權自我操辦鐵路則兵力自我集富强之效裕如然此猶標末之論也其根本則尤在警察與學堂警察不徒在懲遊匪而在懲遊民遊惰去則農工盛而財政永學堂不徒在習專科而在習專經經術明則人心正而後軍政足恃如魚鳥之有水翼如子弟之衛父兄天下大計殊無踰此請飭下軍機處政務處財政處練兵處王大臣學部外務部商部戶部巡警部等衙門分别核議迅速施行大局幸甚臣愚昧之見是否有當伏乞皇太后皇上聖鑒訓示謹奏光緒三十一年十一月二十二日奉旨該衙門知道 
[江督與澤公晤商要政]  
　　督憲周玉帥前晚十下鐘因有要公至澤公行轅密談良久至十二句鐘始返（見） 
[出洋考察政治大臣公宴各國領事]  
　　出洋考察政治大臣澤公等三大臣前日特邀駐滬各國領事飮宴旁晚始散（見） 
[江督拜會各國領事]  
　　江督周玉帥昨日午後二點鐘帶同關道袁觀察英讞員關司馬分乘馬車拜會駐滬各國領事曁工部局總董又飭員持片至各捕房答拜（見） 
[目全權歸國]  
　　初三日北京電云日本議約大臣小村男爵已照預定之期由秦皇島起程歸國 
[日本國會開議情形]  
　　初三日東京電云日本國會已於今晨開議日皇臨會並賜敕語云我國得與俄國去仇恨之心而重修盟約最爲滿意至韓國之歸我保護實爲分内之事云云代議院議員除答覆日皇之敕語外復祝頌日皇贊揚日皇重修英國盟約及日韓新約之賢德並頌日本與俄開戰時所向勝利及日皇聽從美國之勸而簽允和約之功貴族議院定於明日答復日皇之敕語 
[俄兵往征力佛尼亞]  
　　初三日倫敦路透電云由滿洲撤回之俄兵第一隊已起程前往力佛尼亞征服該處亂黨 
[亂黨首領被拘]  
　　初三日倫敦路透電云俄罷工黨代表除已被獲外聖彼得堡復拘得革命黨中肇禍最烈者七十人觀此可見亂黨之勢已衰而莫斯科或將因此止亂也譯字林報 
[摩洛哥問題定期開議]  
　　初三日柏林電云摩洛哥問題已由西班牙政府决議定於西正月十六號開議 
[法國定期選舉總統]  
　　初三日柏林電云法國選舉新總統之事定於西正月十八號在佛撒拉舉行譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續順天學政陸寳忠奏條陳學務摺]  
　　一凡各省道府以下實缺候補人員責成各省督撫甄别其失學者令入仕學館補習政治法律考察畢業始准任事凡廕生均應由學堂畢業始准引見量其所學分别授官除編入文部則例外並請飭吏部定章辦理一師範學堂外宜設師範傳習所除京師各學堂敎員由文部愼選各省高等學堂敎員由學政愼選其中小學堂敎員或有品學兼優合於優級師範爲高等學堂學生公舉亦可選用外凡蒙學堂敎習應立師範傳習所由學政撥派敎習分赴各屬傳習師範無論生監皆可自備膳費入傳習所肄業數月畢業給以文憑俾充蒙小學堂敎習無文憑者槪不准充又如蒙學敎科書目及敎授規則通行刋發後凡鄉曲嚮學之士能購取自行研習熟諳敎法卽未入傳習亦准其呈明學政考騐合格一體給予文憑充當敎習一凡敎授敎諭學正訓導等學官宜由師範生選授查日本學制凡師範生曾經任職十五年或年在六十以上並無過誤自願乞退者國家給以全俸咸半俸以贍之今宜畧仿其意辦理凡曾充當師範十五年並無過誤自願乞退者卽分别授以敎授敎諭學正訓導等官此項學官卽可派义管理學堂一學生冠服應由文部酌定除武備學堂常著操衣外其餘各學堂宜分三項行禮之服應用常服袍褂操塲應用操衣至於上講堂膳廳及休暇出堂之衣應酌量改定服式並分别大學堂高等師範及中小學堂標識給圖貼說奏請欽定頒行俾得一律遵守不得混淆一各省中學堂宜兼重漢文查各國學堂皆以國文爲重前次奏定章程小學堂母庸兼習洋文本以國文爲初學基礎中學堂高等學堂变有經史文學功課至大學堂又設經學文學專科用意至爲深遠小學堂畢業學生只能通順中國粗淺文義若入中學堂以後漢文不再深求則將來大學堂經學文學專科勢必無人及格各國文以俄文德文較爲難學然比之中文其難易又甚懸殊環地球以中國文字爲最難爲最雅學中文雖質性文采甚高者亦非十餘年不能優十三經周秦諸子史漢說文卽以文論淵雅樸茂實爲國粹近日爭習各國語言文字風氣趨重避難就易數十年後恐文字盡成鄙一路現在各省中學堂每偏重洋文漢文遂不復力求進步應責成學政切實查考各學堂敎習所注積分表凡國文及洋文不得偏重其課目鐘點應恪遵定例不得任意加減一中小學堂以上統宜繳納學費自備火食查東西各國學制學生鮮在學堂寄宿者亦無繳納學費者至於獎賞津貼尤所未聞現如京師各學堂歲費十餘萬金不等而學生不過三四百人一學生歲費至三四百金如是而欲廣建學堂以待全國求學之人其何能給凡中小學堂以上均酌定學費膳費盡可格外從輕然必照章繳納其功課程度能達最優等合於日本所謂持待生資格者准破格收學費於體恤之中仍寓鼓勵之意又如中學堂高等學堂畢業生品學兼優以次升送高等學堂大學堂因實在無力繳費不能升學者則同睦方官貸費貸費生畢業之後仍須將所貸之費分期償納中學堂收費稍輕不得援引此 
[  未完]  
[惠興女士爲女學犧牲杭州]  
　　杭州專興女士爲故恊領崑璞之女附生吉山之妻十九歲夫亡守節因讀南皮勸學篇大有感奮遂以提倡女學自任光緒三十年六月二十六日延當地之　　望者多人商論創辦學校之事是日氏忽當衆前袒一臂用刀割肉一片誓曰今日爲杭州旗城女學校成立之日我以此血爲記念如此校關閉我必以身殉之遂於九月十六日開校校中經費雖杭州都統德捐洋四十元又撥公欵八十元畱東八旗同鄉會會員捐洋百元端午帥隨員喜捐洋五十元八旗衆官捐洋十元八元以及零星捐欵統計約得三百餘元卒以無長年的欵支持甚難今杕復以款絀致課期時有間斷氏以此校無起色由於無長年的欵而請欵頗費躊躇鬱鬱者非一日繼期請欵之必得遂密繕函八封藏於桌内復繕禀一扣開辦女學四柱帳單一紙預先服毒欲乘輿赴兩堂遞禀家中人見其神色有異繼而查得茶碗中有烟跡遂大譁喚同戚友竭力救治已不及矣氏臨氣絶時開目盡力言曰此禀遞上有長年經費矣遂死年三十五歲時爲光緒三十一年十一月二十五日遺腹子名金賢現年十六歲事後檢得女士遺衆學生絶命書特錄於後衆學生鑒愚爲首創之人並非容易 
　　自知力弱無能初意在鼓動能事之人如三太太鳳老太太怕哲二位少奶奶以熱心創此義務誰知這幾位都厭我好事唉我並非好事實因現在的時勢正是變法改良的時候 
你門看漢人創興學務再過幾年就與此時不同了你門不相信自已想想五六年前是怎樣這両年是怎樣　我今以死替你門求領長年經費使你門常常在一處上學但願你門都依著忠孝節義四字行事方於世界有益我今雖然捐生這不叫短見這是古時定下的規矩名叫盡犧牲是爲所興的事求其成功譬如爲病求神保佑病好之後必買香燭還願如今學堂成了就如同病好了這個願一定是要還的女學堂如病人求常年經費的禀如同病方呈准了禀如同病好了我八月間就要死的因爲經費没定準没錢請先生只得暫且支吾我有些過失幾乎把你們都得罪了望你們可憐我些不記恨我則我雖死如生矣你們不必哭我只要聽我一言以後好好事奉先生聽先生敎訓 
總有益於身的與外人爭氣不要與同部人爭意氣被外人笑話話長心苦不盡所言十一月二十三（外） 
[追繳學堂經費杭州]  
　　浙省學堂經鄪尊由各州縣半餘等欵項下抽提本甚支絀現更積欠延玩以致愈形竭蹶茲奉藩憲查得前署程縣徐蘭生大令於交卸後短欠學欵四千七百餘千之多意圖觀望故卽專員追繳並照定章聲明以後如有積欠延玩者按照正供一律撤參以重學務（必） 
[浙撫接篆杭州]  
　　新任浙撫張筱帆中丞於月前由鄂起節時擬於初四日受事已紀前報邇已繞行蘇省兼程蒞杭於月朔復頒紅諭定於初三日卯時接篆（必） 
[湖墅大火杭州]  
　　杭省武林門外湖墅新碼頭佐家橋畔之大夫坊地方王大生汕紙店内於上月二十八夜二鼓時忽然失愼適値狂風大作延燒店鋪百餘家所燬不資（必） 
[茸城學務彙誌松江]  
　　松江府中學堂學生組織一半日學堂不收學費其敎員卽由學生輪流擔任義務借廣明橋弄内火神廟餘屋爲校舍已於前日開學學生共三十餘人○西門外商會現創設一惜陰學社專課商家子弟及各業學徒額設四十名發起人夏夥君昕渠贊成者爲吳君確生○留學日本回國之　君揆勛程君汝良張君彬士計君泗華等邀集同志筮期二十六日就融齋外廳會議創設松江學會到者百人姜君登台演說衆皆鼓掌贊成○松郡城廂内外崇眞崇文蒙養谷陽松秀養正毓秀通波等各蒙學 
 
 

Page 10

 
 
　堂於上月十七日就小二場會集開運動演習會（鳳） 
[警察學生考取名數蘇州]  
　　蘇省招考警察學生計官學生正取二十名内舉貢生九名職員五名佐職五名武職一名備取八十名内舉貢生四十四名職貢監二十八名候補人員六名武職二名兵學生正取五十名内兵學二十九名七雖巡警二十一名備取八十二名内兵學六十七名巡兵學十五名已於二十七日入堂肄業矣（首） 
[常州學務常州]  
　　常州府許太守以郡城内外及附郭各私塾改爲初等小學堂擬設師範傳習所業已出示曉諭併招考敎習原議取正敎習四十名旋以報考者多加廣十名又旁聽生額定四十名現已考定計取正敎習四十名旁聽生二十一名○常州城内護國寺現經府憲許太守改建中學堂飭令各寺僧遷居永寗寺前日太守已通禀省憲一俟工竣卽當開學（愛） 
[預備查閱]  
　　欽派出洋考察政治之澤尙李三大臣聞定期今日至製造局查閱一切故先期由上海道袁觀察知照該局總辦預備蒞閱（近） 
[照會慶賀年禧]  
　　上海道袁觀察以本月初七日爲西歷一千九百零六年元旦例須道賀故先照會駐滬各國領事以便届時往賀（近） 
[禀知委辦文報]  
　　浙江補用縣李明府景枚昨至道轅禀知奉考察政法大臣會札委辦本埠文報局差（近） 
[法總領事回申]  
　　法總領事巨籟達君本年春間回國茲聞已乘法國公司輪船啓程來滬卽日可以抵埠故法捕房及領事署各派人至碼頭預備迎迓（居） 
[製造局紀事]  
　　南洋大臣周玉帥前日派委文案劉郃侯明府到局繕抄改良新式槍譜魏觀察查得此檐新製譜未刋成故將機器零件開明節略　請玉帥核示○製造局各廠員司工匠人等薪水向例每　三年分别酌加去年魏觀察故諭提調陳霽嵐明府將各工匠考試優劣在案茲悉由魏觀察核定員司聽差人等每名酌加一成工匠每禮拜酌加數角惟槍廠煉鋼廠不加昨着檢核處計算共須加洋若干造册呈請玉帥示奪（欣） 
[定期設奠]  
　　前江蘇糧道羅少耕觀察於九月十六日在省因病逝世由公子輩定於卽日在葑門外新造橋公館設奠昨日訃知本埠文武各員（近） 
[斥革巡長]  
　　警察南局巡長陶光祚近因迭違局章奉總辦汪大令書條斥革（近） 
[花船撞損]  
　　浦東某鄉人前日裝載棉花一百二十包駛至陸家嘴北面浦中被龍驤兵輪將船撞損幸未傷人惟棉花俱遭水漬隨投藍軍門公館禀訴適軍門公出當由家丁諭候核示（欣） 
[斥革所丁]  
　　南巿總工程局總董訪得所丁朱嘉生向係賭徒近向賭攤私收陋規故於前日斥革不准化名復充（欣） 
[捕頭督探夜巡]  
　　日來提藍橋捕房捕頭每至夜間督同通班包探至各烟館茶肆嚴密巡查遇有形迹可疑之人一併拘押候辦（古） 
[法廨停訊]  
　　昨日爲法公廨堂期緣蘇繙　别有要公照會捕房停訊（居） 
[上海縣案]  
　　萬興象牙店主張子蘭前有在門首小例警察北局巡士喝阻不服反敢拖入店内毆打撕破號衣由局解縣請究張供並未小例巡士誤拘致與店夥相爭不敢肆毆大令明知狡賴姑念貿易中人初犯免責判罰小例違章洋三角賠號衣洋二元了案○吳雲寳扭控陳寛良担保米洋不還請追陳供所保某姓米洋其人現在直甬不日卽可返滬大令判限七在還洋遠將某姓交案訊究○曹銀甫扭王榮卿至西門外巡局控告兇毆伊妻由局解訊曹供租住西門外房屋有後樓轉租於王每月應出自來水洋二角上月未交命妻向索反遭兇毆求究王供與曹同業玉器伊欠小的玉器洋四十餘元並取去檯子二隻洋十餘元俱未歸還反索自來水洋故與理論並未毆打大令判王向曹服禮付洋所有玉器等物著邀同業理處○顧永相控子杏林違忤奉訊戒責收押在案昨由杏林之妻弟邀同親長具呈代求大令提案復訊杏林供願安分悔過大令姑判交差送交伊父如不願收帶回管押○鄭洪川控鄭勝銓盜賣田地判令勝銓出立期票再找洋二百五十在案茲因票已届期往領無着昨經洪川投案禀追大令准之○龔壽甫扭婢女桂香控稱三年前被竊金條等件請究桂香供所竊之物其色黝黑不知金條致將四條送與倪姓二條送小東門爲綢莊生意之陳先生大令核供難信判令飭差查明具復嗣有滬紳李某致函到縣聲明所控均非實情請勿深究昨奉汪大令諭再查明核辦（近） 
[總工程局𤨏案]  
　　豆巿街棉陽里司痻人王老五查見曹全全陸炳才在弄行竊扭交巡士解局由孫明府判陸責手心二百下曹責一百下驅逐出境○籮間夫頭周福昨在老擺渡雇夥代某米行扛米失去一担見被野雞夫倪全林挑往拘局請究倪供有人雇挑陳二尹判米交失主姑寛斥釋○呑没搭客衣物之通寗小輪小工小張奉訊收押在案茲口期滿由陳二尹提案開釋（欣） 
[英美公廨晚堂案]  
　　許星垣控應承炳欠銀圖賴經關司馬提訊屬實判應交保措繳銀三百兩在案茲因應並未遵繳前晚奉襄讞金大令提追應供所欠銀兩乃壽康錢莊之款有該莊來信呈令提訊供年十歲福州人父名忽口皮匠爲業被拐來滬求恩安插大令判送棲海所寄養候示（見） 
[英美公廨早堂案]  
　　流氓施根雲陸桂寳王得桂陳阿泉在美界以查緝包連森身畔有無刀械爲詞剥去衣服經包探張才寳獲案吊贓解究讞員關司馬以其不法已極商之英副領事判施等三人各押西牢一年作工陳阿泉姑念並未動手押六個月○王阿小售賣牛奶違章攙水由工部局查捐洋人查獲報探解究判押捕房兩月○華順廠工人李阿桂與小工夏光友串竊廠内花衣四十包令王榮生並舟子周阿坤張阿金吳桂林等掮至駁船售與龔品三得洋一百八十九元經廠中報由包探李星福獲案請究司馬判爲首之夏光友押捕房半年周阿坤等三人各押捕房兩月王李各押捕房一月仇張無干省釋龔押賠贓洋二百五十六元○松江女子菊香年十三歲於九歲時被拐來滬由蔡姓買爲妓女旋又轉賣與謝月春前日被謝毆虐逐出由捕送入濟良所昨日解訊該女叩求超豁司馬判仍發所留養候示○濟良所又解施貞　請究施父得林投供女被高洪春拐騙現又遭高逐出故由小的與妻送所請爲安插訊之貢囡供愿在所度活司馬判發所留養一年擇配○蔣三寳因失洋八十餘元與姑吵閙投入濟良所昨亦解訊三雲供年二十一歲徽州人不愿回家司馬判仍發所留養候示○顧木咸藉端將表妹章洪氏之頭打破幸捕解究判押捕房半年○劉阿福在 
 
 

Page 11

 
 
平湖縣境船上竊李金福衣洋來滬經李會遇扭交包探解究判人贜押送平湖縣訊辦○張阿七因賭將岳阿林之頭打破報探解究判押捕房一月○葛吉太葛毛氏疑隔鄰開鞋店之劉恆發劉恒桂殷桂生李芝青劉瑞林等縱火圖賠投廨具控判押候訊在案昨日解究葛毛氏供與劉等隔鄰前日見有火繩一條長一尺餘從墻潤擲進喊救得熄求請嚴究傭婦章氏供與葛毛氏同葛吉太供火繩擲棄馬路由救火之人拾放小的櫃上訊之劉恒發供開鞋店六年曾保火險銀一千兩隔鄰火起之時並未在店求察劉恒桂等同供不知如何起火司馬判押候禮拜三覆訊○探禀海寗路渭新園烟館主顧勝記容留婦女吃烟違章請究判罰洋十元以儆○勝業公司控李順元積欠房租昨經司馬將李傳案判交保於下禮拜三會訊○日斯巴尼亞商王步蟾控華婦馮寳妹借洋不還亦經司馬傳案交保訂下禮拜三會訊○劉富行在平湖航船上竊李金福洋三十元衣服十二件由探拘訊中西官著備文移送平湖訊辦（見） 
[法租界捕房事]  
　　傭婦沈張氏張秀寳串竊銀手鐲一副爲失主扭送捕房押候解堂訊究○杜子林竊某店絲巾爲包探拘獲奉飭押候堂期解辦○高益生王素臣串竊絨毯數條在某押店求質爲包探瞥見獲住捕頭亦飭押候解究（居） 
[美租界捕房事]  
　　報紀章張氏被姘夫之弟顧木賢毆傷送醫一則昨由捕頭飭探張才寳將顧拘押候辦○茂海路一百七十九號酒店因深夜售酒由捕回報捕頭函請公廨出單傳罰○陳子裕闖入西華德路朱阿根家圖竊爲朱撞見交捕捕頭以無贓斥釋○一百零二號捕巡至麥倫書院後見有孩屍一具回報捕頭飭傳地保收殮（古） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
成欽此仰見朝廷敎養兼施有加無已之至意欽服莫名臣等伏查該御史原奏内稱商部奏設高等實業學呇係爲整頓工業起見應照定章添設藝徒及初等中等各學堂招募貧民子弟年力之合格者酌量錄取責令學習工業等語誠以京師各項中小學堂建設尚少貧民子弟未能普爱敎育卽地方粗淺工藝竟一無所能遂至窘於生計該御史所奏請添設藝徒及中等初等各學堂實係注重工業爲敎育貧民子弟起見自應次第興辦准查奏定學堂章程所列各種實業學堂分農業工業商業三項惟工業祇有高等中等而無初等蓋以初等工業卽包括藝徒學堂之内臣部上年奏設高等實業學呇專爲研究高等工業而中等及藝徒學堂限於欵項未能同時並設茲蒙特頒帑項俾資次第擴充凡屬士民莫不同聲感頌遵飭臣部右丞高等實業學堂監督紹英悉心籌議據稱藝徒學堂擬卽作爲初等工業學堂附屬高等實業學堂内辦理卽於該學堂左近建築工塲考取藝徒二百石聘訂技師分科敎授並干其中遴選聰頴藝徒二十名資遣北洋等處工廠學習俟學成調回備充班長之選於敎授藝徒尤有裨益其中等工業學堂擬先行訪覓合式地基籌築校舍一面遵照奏定中等實業學堂章程内各處高等小學堂咨取考騐合格學生俟考取足額校舍修建完備卽行開學其各學堂章程尙須詳細擬訂等語臣等查所籌辦法尙屬周妥惟現在該監督紹英奉旨派赴外洋考察政治臣等飭該員就便將各國工業學校規則詳細調查俟回京時再行叅酌擬訂章程以期周備除由臣部咨行崇文門稅務衙門遵旨由溢徵稅項撥給三成爲學堂常年經費並知照學務處戶部外所有酌擬添設藝徒及中等工業學堂辦法緣由理合恭摺具陳伏乞皇太后皇上聖鑒謹奏光緒三十一年七月二十六日奉旨依議欽此 
　　宮門抄八月二十七日商部鑾儀衛鑲黄旗値日無引見順王請假五日伍廷芳請假十日召見軍機戴鴻慈徐世昌端方 
[戶部奏爲遵旨議奏事廣西巡撫李奏請變通捐章摺]  
　　戶部謹奏爲遵旨議奏事廣西巡撫李經羲電奏請變通捐章一摺光緒三十一年六月十二日奉旨著戶部議奏欽此欽遵由軍機處抄交到部查原奏内稱桂帑奇絀請准開捐實官原冀以捐抵補藉救窮迫詎開辦數月捐僅千金應需各數如善後新舊賠欵墊發邊餉添購新械不獨軍餉一端指捐待撥部中于應撥各欵及指補去年各省欠解之新恊亦謂由捐籌措不料有名無實同出意外現復迭准岑督電稱調查東軍餉絀催桂協補東餉正在設法籌議當軍務方殷呼助鄰疆尙多懸欠此後以爲軍務漸平不知桂匪隱情驟難撤兵疏防終須養兵布攝悉索已空艱窘倍昔論者轉以爲有捐可抵藉得騰挪發棠之請更無希望是未受開捐之益幾貽　捐之累再四思維惟有擬請通行捐章冀收實濟以舉人五貢捐内閣中書等官以及改捐降捐指項等名目凡部章所准捐者均仍請援案辦理一捐免騐看佐雜多干正印官免驗可速到省應者較衆且此例原爲體卹微員直騐艱難揆情準義似應准廣西同收一推廣增附貢捐復設訓導援照光緒十五年直督奏准推廣海防新捐例案辦理此項學官本係諸生進階核與舉貢准捐中書等官之意略同且於搜羅學務人才亦有裨益一推廣貢監捐光祿寺署正典簿太常寺典簿兵馬司吏目此項京職中之閒曹職任不重似可爲士吏廣登進之階一七項常捐减折前因實官捐未開故常捐用十成上兌今實官捐升已准減折此項無關輕重之捐似應比實官酌減反令十成上兌未免偏植仍請酌輕上兌以上五條前兩條皆部庫行捐例後三條變通之中仍嚴限制前以變通捐章曾由岑督會同經羲奏請原出於萬不得已茲復熟商意見相同當此捐務弩末鼓舞不前京外共見誠使桂省需派甚刀或恊撥有著亦何敢再四籲求旣已勢處窮迫目前不稍變通轉眼仍煩部撥且恐貽誤事機謹據實電陳仰懇天恩飭部核准等語臣等伏查前據署兩廣總督岑春煊等電奏凡由舉人及恩拔副歲貢出身准捐内閣中書等官並改捐降捐指項等名目兩廣亦請援照辦理等因當經臣議駁覆奏在案茲復據廣西巡撫李經羲以變通捐章五條電奏自係爲桂省籌欵起見惟實官捐升及遇缺先各項花樣本專歸部庫上兌之欵臣部特准廣西代收實已通融格外查近日報部捐案廣東代收廣西餉賑等捐報至第十次共收銀二十三萬數千両江蘇江西河南山西等省又代收銀三萬數千兩當已撥歸桂用似亦不無小補乃該撫僅指桂林一處謂止收捐千金未免言之過當捐事弩末盡人面蜂以實官捐升及遇缺先等花樣尙難踴躍輸將豈一區推廣捐章遂能驟收鉅欵且所請五條尤有窒礙難行者貢監准捐光祿寺署正等官雖曰閒曹卽與俊秀開捐無異增附准捐復設訓導早年曾經開例旋卽停止常捐七項部庫均收十成何能干外省獨異佐雜免騐及廪生准捐實官現經臣部會同吏部擬議另摺具奏改捐降捐等項例章較爲繁賾均未便由外省核收以上各條應請毋庸罫　特是廣西善後需欵不爲不急臣等會同商酌部庫所收舉人五貢報捐内閣中書等官原與實官捐升同意旣經該督撫一再電陳應准廣西收捐仍舊入收足百萬數内統行停止念自桂省收捐以來奉天繼之部庫所收銳減卽練兵金欵各捐生不免避重就輕朝廷體恤巖疆不惜損此以益彼至捐收不旺則時勢之無可如何而國帑空虚不得謂於疆臣無責該督撫惟當督飭在事各員認眞勸辦並于他省代收之項隨時稽查通船合計總期于原請之數早日收齊停止庶幾兩有裨益所有臣等遵議緣由謹恭摺覆陳伏乞皇太后皇上聖鑒謹奏光緒三十一年七月二十八日具奏本日奉旨依議欽此 
　　宮門抄八月二十八日吏部翰林院下黄旗値日無引見肅王謝賞壽物恩書正恭送壽物覆命熙彥謝署缺 
恩植公請假五日召見軍機文華 
[戶部等部奏爲酌擬推廣捐輸條欵以濟餉需摺]  
　　戶部等部謹奏爲酌擬推廣捐輸條欵以濟餉需恭摺仰祈聖鑒事竊查臣部常例准捐加級紀錄等十三項並免補本班等七項向按十成銀數專歸部庫上兌近年捐事弩末收數總未見旺加以直隷等十五省迭辦賑捐並有將免補本班等七項分缺先等三項由外省代收者上年正月臣部准政務處議奏遵擬推廣官職捐升各條旋據廣西奉天兩省以兵事需欵急迫請將職官捐 
 
