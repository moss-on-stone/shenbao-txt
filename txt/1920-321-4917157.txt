# 1920 - 321 - 4917157

 

Page 1

 
 
   
 
 

Page 2

 
 
   
 
 

Page 3

 
 
時評 
[民治之基礎（冷）]  
　　中國雖名共和近十年而所謂民治之精神實未嘗稍有所發展不但民治之精神即民治之形式亦且日減而日少此無他此由於民治之基礎未立也　 
　　今者地方自治之說漸盛矣各省自治之謀日進矣而其機今乃於所謂自選省長試之若鄂若蘇因此問題而在奮鬥之中若魯若贛今又有繼起之勢矣若使所爭得逹則民治之基礎可謂得其端倪何也民治之前提必先由於軍治之撤退省長問題之成否即軍與民消漲之機也 
　　雖然民治之基礎猶必由於人民自身之能力故願進行民治者從速注意及此也 
[命令]  
　　十一月二十一日大總統令任命李嘉品納貴洪王純良陸朝珍蔡春恒爲將軍府參軍此令 
　　又令署交通總長葉恭綽呈請任命張鑄陸家鼐施肇祥沙海昻陳定保謝恩霖爲技正蔡國藻孫文耀陳瀚李兆濂孫謀署技正胡鴻猷爲視察張恩鍠孫蔚生周昌時爲僉事巢功贊署僉事均照准此令 
　　又令署司法總長董康呈大理院推事呂世芳因病懇請辭職應照准此令 
　　又令兼署陸軍總長靳雲鵬呈請任命周書銘爲京師憲兵司令部副官長應照准此令 
　　又令茲制定航業奬勵條例公布之此令 
　　補十一月十一日大總統令署司法總長董康呈山西岢嵐縣監犯孟憲奇李計拴於同監人犯謀逃出力抵禦未致釀成越獄重案請予分别宣告減刑等語本大總統依照約法第四十條將該犯孟憲奇原判三等有期徒刑四年減爲四等有期徒刑二年李計拴原判定執行無期徒刑減爲執行有期徒刑刑期十二年以資激勸此令 
　　又令袁家讓晋給四等嘉禾章此令 
　　又令韓有慶晉給四等文虎章此令 
[專電]  
　　北京電王士珍語張一麐决不就巡閱七八日内返正定但據政界傳述王此來仍是靜視三省人及奉天態度爲斷現蘇人擬聯皖贛將有對王表示（二十二日下午三鐘） 
　　北京電旅京贛代表赴府院請願去戚拒丁由吳秘長孫秘書代見謂戚定撤換丁巳打消繼任者必滿贛人意（二十二日下午三鐘） 
　　北京電岳代辦電晤法外長稱中國南北若能一致實爲圖强之基卽於各國工商業之關係亦可從此發展實深慶幸（二十二日下午三鐘） 
　　北京電吉鮑電駐延琿日軍昨已撤動先開往嘠呀河卽歸鮮境我軍抵琿者已有一混成旅俟日軍退盡再在延吉添練警備隊千名專任保護日僑（二十二日下午三鐘） 
　　北京電黑孫電大烏里以上卡倫諾爾地方爲謝軍前線已被激軍佔據謝軍均退大烏里現舍地縣仍在激戰中（二十二日下午三鐘） 
　　北京電海參崴效（十九）電本日監管會開議美日兩國在烏蘇里路所發生事端辯論未瘊雙方感情甚惡（二十二日下午三鐘） 
　　北京電宋小濂電滿站開到紅會車一列共三十四輛内有俄首領統領各一受傷軍官百五十傷兵二百四十七隨帶槍彈經查獲扣留並嚴密監視（二十二日下午三鐘） 
　　北京電赤塔管領電俄各政府代表在赤協議組遠東三省統一政府海參崴代表因意見不合宣告脫離赤塔臨時政府刻已成立定名遠東共和國舉烏金斯克代表格拉斯克闊列夫爲首領各部尙組織完備（二十二日下午三鐘） 
　　北京電日使署深澤書記等午後訪顔外長商廟街交涉未了事（二十二日下午六鐘） 
　　北京電政府商請外團交付關餘未允（二十二日下午六鐘） 
　　天津電葉恭綽近來津籌欵無結果（二十二日下午十鐘） 
　　天津電日界華商會養（二十二）開成立會（二十二日下午十鐘） 
　　香港電陳炯明犒攻下石龍軍士（二十二日下午八鐘） 
　　香港電陳炯明聲明擔任海軍月餉（二十二日下午八鐘） 
　　香港電莫榮新有經贛赴滬說（二十二日下午八鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　香港電申葆藩辭職請解兵權陳慰留不獲聘爲軍事高等顧問撥申葆藩部歸命本殷節制 
　　香港電省訊孫中山禡日（二十二）由申到港（二十二日下午八鐘） 
[公電]  
　　劉湘報告攻入渝城電各報館均鑒眞日致劉顯世王文華一電限於寒日退出渝城劉王咸置不答我北道軍何旅遂自銅璧攻入靑木關東道軍陳師張王二旅及陳旅遂自永川攻入白市驛南道軍鈕田劉各部遂自合江攻入江津何旅光烈劉團明昭於删日辰刻克復渝城謹電特聞川軍前敵總司令劉湘銑印 
世界路透電 
[國際聯盟會記事]  
　　二十一日日内瓦電（由波爾多轉）此間發表公報如下國際聯盟議會之軍備委員會今日（星期六日）舉行公開大會白蘭汀氏主席瑙威代表藍志與中國代表顧　鈞發表縮減軍備之意見藍志建議由行政會與議會合派新委員會合同現有之永遠海陸飛行軍委員會研究軍備問題顧維鈞指陳軍備問題之困難而尤注意於地理上位置與鐡路建築及於軍備問題之景響巴西代表提出禁止私設軍備業之議案核計新會員入會之委員會開第一次會議主席爲智利代表洪納恩氏瑙威尙森英國斐攝法國維維亞尼希臘波立資南斐薛西爾互有辯論後指定審查會三起分别審查（一）盧森堡之波羅的海諸國（二）奥布里施登斯丹與阿米尼亞（三）前爲土國領土之各國與考斯太利加等國之入會志願書凡請求入會之國所須注明之條欵包括（一）他國政府對此新國之承認（二）政府之穩固（三）疆界之切實畫定（四）政府無國際拘束（五）對於聯盟軍備條例之遵守 
　　十九日倫敦電日内瓦消息稱德國之加入聯盟須得會員三分之二之大多數始可豫料雖未必能得此大多數但信必可由大多數通過瑙威瑞典丹麥贊成此議爲之後援者有南斐瑞士意大利西班牙南美各國及其他小國英國或亦贊成中日兩國視英爲决法國則反對此議贊助之者爲比葡波蘭澳大利亞紐約倫敦加拿大捷克斯拉夫 
　　十九日紐約電彙報載日内瓦電謂國際聯盟内之風潮將即發作守舊與進取兩派將因前敵國入會之問題而起爭端聯盟行政會開秘密會兩小時决定反對布奥德之加入 
[國際聯盟會與德國]  
　　十九日日内瓦電德國正式抗議國際聯盟議會分配委託代管權之辦法謂按照凡爾塞和約協約國以委託代管權派給自己實不合法此次抗議致與議會而不致與行政會衆頗重視之德國之意德國殖民地之前途非暫時管理該地者所能解决當由匪特管理且爲代管權所發生之議會解决之德國抗議乃由外交總長西門士署名 
　　十九日日内瓦電國際聯盟議會之英人甚以德國抗議代管權事爲異英人謂按照凡爾塞和約第一百十九條德國已將其殖民地之權全行委諸協約國與協戰國今發作抗議令人難解 
[英美對俄之近狀]  
　　十九日倫敦電首相發表關於與俄通商之言論輿情對之殊不一致衆意此約旣成難免不因以使營農政府得政治承認此勞農政府所殷望而英國人民所反對者也惟一般人士擬俟通商條件發表後再加評判俄國曾於戰前向英法兩國募債數次以充國家市政及鐡路經費共總數一爲英金五百兆鎊一爲英金一千兆鎊輿情以爲此項債務必使俄國於條約中聲明承認此外尙有英國貸與俄國供購買戰品用之英金五百兆鎊此欵則並不急求償還衆意新約必將規定借貸辦法俾利便運俄貨品之輸出及得俄國物品之供給至於俄國來貨一節雖外間屢傳存積待運之貨甚夥亦未便遽信所有者或爲大批現金但被盜或攙雜他貨者已不少云 
　　十九日華盛頓電英國之承認勞農政府縱以通商爲限美國亦不欲步英後塵美國官員謂美政府蓋信過激主義有害於世界之治平且信過激主義乃强制俄人服從也 
[俄波談判中止]  
　　二十一日巴黎電據里加消息聞俄波會議業巳决裂星期六日波蘭代表團接俄國勞農政府牒文謂波蘭不履行十一月十四日和約規定波蘭軍撤至邊界之條欵故當中止談判以待波蘭履行該條欵始已 
　　二十一日巴黎電聞波蘭齊里哥夫將軍已取攻勢擊破立陶宛軍之陣綫且進追敵軍數基羅邁當 
[各國近事記]  
　　二十一日巴黎電維也納消息奥國新内閣人員巳由國會以基督敎社會黨與汎日耳曼黨之九十四票對社會黨之五十四票通過交葉博士任總理兼長外交閣員泰半爲基督敎社會黨 
　　十八日紐約電美國化學戰品科之佛萊愛斯氏宣稱發明一種歐戰時所未有之毒氣及避毒氣之面具且謂此種毒氣能使成爲定質每兵僅須携一小筒即可敷用 
　　十八日倫敦電泰晤士報温哥武訪員電稱英屬哥倫比亞政府於一九○六年所訂禁止承攬政府工程者雇用日人或華人之律近由地方林務官厲行日人因該律與英日聯盟條約相牴觸卽上訴法庭宣稱無權變更此律 
　　十九日孟買電此間沙遜紗廠罷工風潮巳延及其他二沙遜紗廠 
[法國博士之中國論]  
　　十八日巴黎電波萊爾博士爲近今赴華視察團團員之一今投文某報謂該團在華每至一處輙受誠摯之歡迎此行巳獲有效果如在巴黎建設中國學會及法華經濟協會是也博士謂新中國之前途不可限量彼意其在實業與商業場中之進步在本世紀内甚至可以超過十九世紀之美國云 
太平洋路透電 
[東方之國際聯盟消息]  
　　十七日北京電中國無線電臺接德國無線電報謂德國對於聯盟議會開會之批評皆以其黨派目的爲依據惟據留德美訪員云德國人民鮮熱中於此事者如美國表示入會之意則聯盟價值在德人心目中當高數倍日内瓦之德訪員力言美國不加入之重要並謂議會之進步爲之大阻 
　　二十二日大阪電每日新聞特派訪員二十日從日内瓦來電以日人之眼光述聯盟議會第一星期之事業略謂聯盟機關動作雖穩但不迅速故目前未必有特别發展顧舉世知名之士今集於世界國會一室晤談殊盛會也即此一事巳足使人恍然於前所視爲理想家之幻夢者今竟成事實矣議會公開六日日本代表團始終沉默僅有一次林權助略發數言耳在場之某新聞家以日人比諸佛偶英國工界代表路斯主張許德國加入聯盟此爲對德而發之第一言論薛西爾氏等鼓掌法人則怒容滿面日人等不鼓掌此次當然不鼓掌星期六日晨加拿大代表羅威爾氏主張無論何國皆可加入意代表狄土尼氏亦贊成之多數人鼓掌法人乃呈不寗之狀訪員復以描寫之筆紀顧維鈞携其新婚夫人於星期六日共赴軍備委員會公開大會之情形謂顧夫人以許多鑽石爲裝飾品 
[日署脫逃禍首之覆文]  
　　二十二日北京電外交部關於小徐脫逃事答覆日使之文略經更改詞意更强於星期六日始送逹日使署原文大意謂中政府於接到八月九日日使牒文後卽聲明安福罪魁中國將請引渡希望日使署勿任其脫逃乃使署不絶以適富之臣視以致小徐逃出政府今望日使署表示歉忱懲辦溺職衛兵如小徐在國内外之日人勢力範圍中從事政治活動則唯日本是問日使署衛隊旣顯然未能維持有效力之管朿其餘匿於日使署者八人應卽交出云云並聲明同樣公文現交駐東京代表送交日政府 
[四川之劉熊]  
　　十九日成都電聞北京政府擬任劉存厚爲四川督軍熊克武爲省長劉熊似願受任但至今尙未見命令 
國内要聞 
[北京通信（野雲）] 關於隴海鐡路之所聞 
　　隴海鐡路爲吾國橫亘東西之大幹線西起蘭州東訖於海中經内地四大省與京漢津浦相直交其關係之重要可想前以東段終點問題爭議不决曾經一再測勘現已决定在江蘇海州西連島地方自該路督辦施肇曾氏自歐洲歸續借路欵完全妥洽一方面派員組織購地局一方面又派員詳查海港預備建築商埠因之極形忙碌其購地局係設立三處一在徐州爲總局一在潼關一在海州此爲東西兩分局東局所購之地係由徐州至海州路線約三百餘里在該路主辦人視東路重於西路者其理由（一）以該路係東西大幹線爲入海之點（二）以東路僅三百餘里中經各地並無高山大川施工較易（三）以東路之欵係借自荷蘭故一切工作均由荷人包辦其預定期間係至民國十一年三月完工信用所關不能延緩目下除設一購地局外並設一路工局局長爲程某係部派局所即在海州至荷蘭工程師從前原訂本年七月可到華但因中途稍有躭擱近始相率抵海即在東西連島之中間鎭海寺古廟設立臨時辦事處並設有臨時無線電臺天文測候臺等物至於該處海港亦係由荷人包工建築所需經費至鉅蓋因西連島孤懸海中距陸地尙有八九里也島與陸之間有海峽稱鷹游門該處形勢極險要從前農商部在民國元年曾派南洋華僑張振勳前往察勘據其呈報謂該處形勢絶佳如能從事經營建成商港則南連上海北接天津可以呵成一氣届時南北各埠之商業必將集中於斯地不難與倫敦紐約齊名云云惟因預算經費約及千萬元政府旣無力及此僑商方面亦不易籌集且當時隴海路之約點尙未完全决定遂亦僅成一紙空文而巳最近施氏於規畫路政之始一併注意於商港問題蓋認此與鐡路有密切之關係必二者並舉效乃益彰據聞該島面積不甚大總數不足十頃巳經有人請領開墾在先將來政府如建商港亦必轉向有領墾權者商量收買矣該路所派籌築商港之員另爲一組對於築路築港聞將同時開工現在東灌兩縣（西連島在灌雲縣境内距東海亦不遠）頗形熱鬧除路局人員來往不斷外而外埠資本家赴該處購買地皮者亦繹絡不絶在墟溝一帶之地平時每畝僅值十元二十元者現巳漲至百元以外而購者仍紛至沓來大約一二月後將漲至四百元五百元亦未可知其旅京之海人從前原有請開臨洪口爲商埠之文呈之省署近以鐡路終點巳定西連誠恐政府以財政支絀對於建築海港稍有遲疑特又聯合同鄉分呈省部請速開西連埠爲商埠商在促海港之速成俾利國利民之目的得以早日到逹也呈文附錄如下呈爲天然良港足資利用公懇轉咨院部及時開闢商埠以杜覬觎而裨國計事竊江蘇舊海州境現劃爲東海灌雲兩縣地濱大海形勢極爲險要益以魚鹽大利中外著稱農産輸出亦甚豐富近聞隴海鐡路業巳决定該處爲終止之點派員相地不日開工將來鐡軌大成則東西數千里旣可朝發　夕至而南北各要地更可藉輪舶以相通以該處介天津靑島與上海吳淞之間則於商業上之價值國防上之地位當不難推想而知事宜未雨以綢繆勢難天與而弗取查該處西連島地方本有天然良港足資利用正應乘鐡路甫經開築之時即行着手經營闢爲商埠論其理由可得四端計其便利亦有三事昔在前淸東海臨洪口本已定爲商埠地點曾由兩江總督奏准有案並巳派員經營國體變更因爾擱置但現在鐡路終點巳决定在灌雲縣境之西連島該地距臨洪不足二十里則商埠所在之地自應略略東移如此旣與原定開埠之旨不相違悖而與蕃等前年請闢臨洪爲商埠之意亦復相同此就歷史言宜闢該島爲商埠者一臨洪一口固極重要而西連島近因鐡路交通關係則重要當益甚於臨洪在民國元年農商部曾特派南洋僑商張振勳親赴該地察看形勢據其呈報亦謂鷹游門之地形（即西島與陸地相間之海峽）爲沿海各省所罕有在此闢爲商港國家利賴無窮此在當時尙未有鐡路終點决定在該處之說發生而評其價值業巳如是今則形勢更異於前其價值之優益可想見此就地理言宜闢該島爲商埠者二東灌兩縣北距靑島僅有水程四百里現巳有輪船往來運輸貨物其南距淸江西距徐州亦只各有三百餘里當此鐡路未通之際本地鹽魚雜糧之輸出巳復源源不絶將來鐡路若成則西起蘭州經豫皖而入蘇境陸路轉運旣通商業必益形發展言及水陸則北接天津南連上海更可吸收百物之精英互通中外之貿易昔日商場形勢未必不因之而轉移此就商業言宜闢該島爲商埠者三其他復有一事亦應加以注意者即外人之覬觎是也曩者德佔靑島巳屢思伸勢力於南方而西連一島實爲彼注意之所在光緖三十四年登岸樹旗之事至今國人猶未能忘近則日人續行佔領覬觎之心乃較德益甚日商小輪旣已駛行數年而潛駕漁舟游行島畔藉以暗中調查更不知經過多次我國如能早將該島闢成商埠則彼侵略之野心自可無由而生而靑島一隅之商務且得被吸收之東灌此就外交言宜闢該島爲商埠者四統觀以上四端則知此時卽將西連島闢爲商埠可以早圖國際貿易之發展其便利一鐡路尙未築成該地一切用物價值不昻勞動工資亦復甚賤着手經營費少益多其便利二迨及鐡路通軌而商埠巳成運貨日多交通益利其便利三此外若增國家之收入寛裕人民之生計則屬昭著之利益可以無庸贅陳蕃等皆籍隷東灌兩縣熟悉本地情形竊以爲此事匪僅一二縣利益所關實爲全省全國利害所繫爲此瀝陳下悃伏乞省長鑒核俯准轉咨國務院及内務農商各部卽日遴派精明幹練負有重望之員前往籌辦庶幾早收裕國之效得免後時之譏國家幸甚地方幸甚臨呈不勝迫切待命之至謹呈海屬旅京同鄉沈蕃邵長鎔謝翊元吳鍾麟江恒源汪壽序張景光杜廷纊徐延慶等 
北京通信（平心） 
　　北大印刷工人全體罷工學敎職員要求發薪之樣 
　　昨日（十六日）國立北京大學印刷課所屬之印刷工廠工人忽有全體罷工之舉其人數總計五十餘事體雖不甚重大然在北京學界内亦一可注意之事也查該校刷印課之設始於本年二月工人招自本京工頭有來自上海者有來自本京印字厰者大約均具有相當之知識技能而主任斯課之事則爲該校庶務員李辛白李爲創造斯廠之主要人組織之初亦頗煞費經營工廠地址卽在該校第一院之地室中半年以來工人作工頗勤而李之督率監察亦未嘗稍懈惟因學校經費久久不能領出工廠原屬學校之一部分校費無着廠費當然付之闕如因之積欠工資歷有三月在各工人月取七八元或十數元之工資平昔所賴以衣食者至此當然不能支持因之罷工之說一經提倡立即全體贊成然發作所以如斯迅速者要有種種原因在焉（一）因該廠工人迫於經濟之艱難久巳有少數人創爲激烈之言論謂我等辛苦作工不能得食不如想一抵制方法此種醖釀已一月有餘（二）因該廠工人識字者頗多其工頭且有受過初等敎育並能讀書閱報作文平日以接近大學故對於新出版之小本雜誌亦嘗加以披覽如所謂勞働神聖資本萬惡解放改造等等名詞及外國工人爭權爭資罷工等等消息固巳耳熟能詳因之精神亦爲變化（三）因見校内聽差之工資並不十分虧欠而己之生活程度原與聽差不相上下何以同在一校之内顯分厚薄始則積不能平繼且憤無可忍（四）因該廠工人要求該課主任李辛白發薪之際李答以本校敎員亦巳三個月不發薪水工人等認爲太不體恤人情因之感情上加上一層惡劣當前日（十五日）該廠工頭數人代表全體向李氏請求認爲不得要領之後隨即開一全體大會提出全體罷工之說於是遂不加討論衆口同聲一致贊成議决自明日起全體不再到廠是晚李辛白得此消息曾擬設法消弭以期免成事實但爲時已晚挽救不及矣據聞各工人議决全體罷工後即提出要求書一件首說明所以不能不罷工之理由次列條件數種昨日大早李氏巳陳明代理校長蔣夢麟議定辦法以爲無論如何須速籌數千元將該廠欠薪完全發出業由會計科四處張羅大約數千元之小借欵或不至難辦也而在該校學生一方面抱有社會的同情者乃亦貼出黃紙警告一張其文略稱諸位呀你知道全國最高學府之下有一個地獄嗎你知道全國最高學府不以人格對待工人嗎現在本校印刷工廠因工資二月未發而李辛白仍說是大學敎習也有三個月未發薪水你看工人能與敎習一樣嗎各工人質典皆空忍無可忍今日巳全體罷工了我們講文化運動的同學其知之麽云云其意蓋欲以此警告同學爲彼輩苦工人代爲援手也（十七日下午） 
[田賦抵借說之未確定]  
　　據北京美國使館某參贊近日致滬上某機關之通信中力言中國所傳田賦將爲新銀團抵押品之謬因新銀團對於中國之田賦僅認之爲中國所有産業之一從未有將田賦作何種借欵抵押品之提議故中國方面之反對未免不成問題云云信中并述美國銀團三十七銀行之總代表司帝芬氏之歷史及資格據云司帝芬氏ＦＩＥＤＥＬＩＣＫＷＳＴＥＶＥＮＳ爲密歇根州安那白産ＡＮＮＡＲＢＯＲＭＩＣＨＩＧＡＮ在密歇根大學法科畢業於法律學深有造詣畢業後在狄屈落城ＤＥＴＲＯＩＴ當律師頗負盛譽司帝芬氏亦爲一純正之君子其道德甚高尙守正不阿至公無私經理商界及財政界各事尤能切實不虚正確入微且腦筋淸析遇事必解剖其眞相出言行事從不武斷而待人接物尤能推誠布公直言無諱銀行團推彼爲代表誠可爲得人慶彼之赴華乃純出乎犧牲之精神擬在中國富强之前途有所建議及盡力彼之唯一精神要在使中國復成世界大國之一云云 
[東三省通訊（）] 琿春之慘淡景象 
　　海參崴函云據從延琿地方來崴之商人談琿春事變後之情况甚詳特錄如左 
　　琿春第一次胡匪入街僅六七十名因出官兵不意官兵亦無力攻擊以致城内官署商民被刦一空焚燬房屋逹十三四猶幸西門外之商埠未遭殃及日本領館及外商均在商埠也故此役僅屬國内之問題而未牽及外交詎第二次又來胡匪四五百名分路夾攻直將日本領館之大廳焚毁並殺害日僑數人日本於是自由進兵今巳釀成爲會剿之區域實卽成爲一種占領地矣現在日兵之在琿春附近者不下二三千名初則駐於西門外之商埠今則自由住居城内商民各戶或十名或二十名不等言語不通商民畏懼訴之縣知事知事向日領交涉日領委爲軍官不能顧問而商民亦懾於日本之氣燄不敢反抗　是忍氣呑聲敢怒不敢言夕陽將下市無行人城内外街頭咸有日軍站崗對於行人擅行威擊以故可憐之琿春商民巳若驚弓之鳥窮無所告矣究竟此種情形如何收束軍政兩界均不知悉一時殆巳陷於無政府時代現在商民咸望新源團長楊振鐸氏來琿將軍隊整理然後恢復市面但東西大街城内約半里盡成灰燼以致一至五六點鐘街無行人不聞人聲但聞日本軍人之嗚嗚聲其一種慘淡景象吾恐歐戰數年之巴黎柏林亦不是過商店之幸未被燬者或用板條橫釘門窗以示不復營業或門窗被砸亦不修復間有三數開市者亦橱櫃空空無甚貨品零落不全至爲凄慘前此破舊無人顧問之貨現均奉爲珍寳蓋天寒氣冷不能不製衣禦寒也日本軍隊有從俄境來者僅屬通過性質一宿即去在日軍亦殊可憐記者見數日人得一白菜剖而食之其衣服單薄颯颯而抖日本外務省亦派參贊西澤某到琿調查與琿邑中日官吏接洽我國方面聞亦派員調查並派軍事聯絡員駐琿以資聯絡據日本軍事當局謂駐琿軍隊現在雖多不久將撤回但不能全撤此種說辭頗可爲信以日本將來必殘留若干軍隊以爲他日交涉時交換之條件也 
山西通信（端端）山西備荒記（一） 
　　災情之大槪改造中之山西今年亦以荒年聞其當局者方以惜民稱於時對此自然不能不以己溺己饑之面目做一比衆不同之文章綜其各項辦法種種情形大都足供被災各省之參用及方來之引徵者實亦新聞界之一種好資料也 
　　吾人欲聞山西備荒之手續當先知其災情之大槪欲知其大槪之災情則不可不略溯旱災之由來山西山國也雨水本少如細雨霏霏之淸明節及淫雨連綿之黃梅節均不能於此間見之今春三晉雨水更少然自忻州之北平遙之南尙處處各得三寸四寸之雨（山西凡一縣得雨或得雪均特電呈報）獨附近省城方百里間及與省城成平行線之各縣則自春至夏幾未一雨乾燥實逹極點旱象早見不論政界及各種社會中人凡相遇時多以今年恐没飯吃一語相告麵價每斤自八十餘文漲至百文以上麥荒之象漸漸成矣此五六月間事也直至八月中豫直各省荒災擴大直省當局挾新勝餘威視山西爲肥美之殖民地災民之由正太車西來者日有數百人羣集首義門一帶受警廳之安插晉糧之東運者亦相望於途斗麵貴逾一元市面遂見恐慌而軍隊復各預購巨額之糧以備荒年糧價日商人心日搖由是此災情極微之山西因環境之關係遂加入北方大荒區之内也 
　　閻錫山者堅忍沉默勤求民隱素稱採用實驗主義之政治家然自本年感財政之困難受政爭之影響一時閻氏之政治興味亦甚淡薄及天災洊至氏又興奮即親自察勘手訂規條各官紳亦竭力相助表面上亦甚井井有條閻氏曾對各知事人員講演云「年景豐歉與人心邪正有關人心若壞年景斷不能好人人腦中鬱悶而乾燥所發之氣皆屬燥氣而空中之潤氣必爲　 
 
 

Page 7

 
 
吸收於是旱象成矣人心何以能變則不能不責之吾輩官吏蓋人心不平由於政治之不平思及此又安敢胡鬧耶」此雖寥寥數語亦可見氏之政治趣味的一斑也 
　　想讀者所急欲知者究屬晉荒逹何程度是也此則殊難明言但吾人以良心之評判敢言如晉省今年之災情吾西南諸省幾年年遇之算不得一回狠大的事晉民因鑒於光緖三年大荒之可怕（死者千萬）及鄰省環境之險惡遂急急以備荒爲事吾之通信不稱山西救荒記而曰備荒者蓋亦經小小推敲也據確切調查山西百零五縣中實際遇災者約居四分之一至報荒者則有五十二縣之多平定縣爲最重與盂縣安邑解縣垣曲崞縣定襄祁縣五台黎城絳縣夏縣襄垣等共十三縣號稱災情極重之縣他如冀寗道屬之太谷平遙雁門道屬之代縣大同河東道屬之洪洞襄陵等約四十縣約爲被災之縣其所稱荒者一縣中復輕重不等如平定以第五區爲最五台以第四區爲重平均計之總有幾分收成即號稱災情極重之十三縣秩序亦如常遠不至吃樹皮賣妻女等慘境省中當局及各縣官紳的確能當他一回大事幹去據其宣言謂山西救荒之程度以不死一災民爲目的果爾豈特晉人之幸也（十一月十三日） 
[川鄂間之要訊]  
　　黎天才行踪之難測川鄂聯防之詳情 
　　黎天才所部靖國第二軍自在夔巫被川軍戰敗後僅餘殘部五千其隨同黎軍潰退之豫軍（即張矩廉所部）不過二三千之數沿途逃竄又不知凡幾故至鄂屬利川時直不能成軍且黎摧摧殘鄂軍殺戮民黨皆爲藍天蔚吳醒漢等夙昔之所疚心今窮蹙退鄂必不能見容於鄂境黎部知無足恃遂相率逃遁黎見事無可爲乃率其參謀長杜武庫出走川熊之電告黎乘大來輪東下者事非無因至黎畢竟脫逃與否種種傳說頗不一致有謂其尙在利川圖集餘燼者有謂乘大來輪至白螺磯時改換小船潛赴湘西與林（修梅）王（育寅）會晤者亦有謂其至宜昌潛換日輪巳抵上海者以近日官場所得之報告觀之似黎逃遁確巳徵實昨日（十九）國務院尙有電到鄂謂黎逃遁後恐所部回竄務飭襄鄖鎭使張聯陞堵截並希與川軍協商聯防辦法川軍首領熊克武劉存厚等亦極力與鄂聯絡以圖肅淸在川客軍之勢力除劉存厚巳派有代表傅維藩常川駐漢外熊亦派代表祝士熙於昨（十九日）到鄂會同傅代表晉謁王督陳述協商數事（一）恢復川鄂間水陸交通（二）實行川鄂水陸聯防（三）肅淸川鄂間匪軍此外尙要求王督代請中央接濟川省餉械以防滇黔之反攻王督以川代表所協商數事認有共同解决之必要爰在軍署一度集議除先電中央報告及電荆宜警備司令王懋賞荆宜鎭使趙榮華遇有正式川軍與鄂邊發生共同關係時可予以相當的援助外並擬派員與川代表等妥訂聯防一切細則以便雙方遵守（十一月二十一日） 
[粤軍府撤消時之川事]  
　　廣東軍政府撤消之耗在十一月初傳到川中省城各方對於此事並無若何動靜自川省議會同時發出通電請川省各方急起自治於是遂喚起多數人之注意南北旣成不統一之統一將來如何變化尙不可知川中自熊歡迎劉歸後一省遂有兩督軍以前一致驅滇軍權分割尙無嫌疑現在川境巳無異軍各方將領遂一致催促速正名位日來此種運動頗爲急切聞原屬劉系之第六路司令鄧錫侯近有通電主張劉存厚爲四川督軍熊克武爲四川軍務會辦兼省長北京政府之命令尙可生效此種意思早巳暗中組織成熟或將成爲事實也劉氏前因省中無事回返原籍簡陽修墓現受各方催促巳起程來省明日（七）號可抵省城 
　　熊氏前在潼川設督軍行署因渝城克復諸待解决特到渝一行聞前月三十號巳到重慶各方面均照例歡迎聞劉氏所委川北邊防軍賴心輝氏亦於是日抵渝意在鞏固川東邊防聞熊氏特派所部第一混成旅旅長喻培棣與賴同往綦江方面協力防止黔軍反攻一川東方面前因呂盧石黃各部退駐酉秀各屬地方秩序甚爲紊亂現因大部隊伍巳到涪陵呂盧有退往黔中之耗沿江各屬因以肅淸聞熊部之前江防軍新第七師余際唐亦有由重慶到夔府之說萬縣前經劉湘所部邱華玉收復黎天才所部前此對於川滇戰爭保守中立現因熊部隊伍將到夔萬巳與熊氏交涉願退鄂西但請熊氏助以開拔費聞巳有成議矣 
　　昨接萬縣來函謂該縣在前月七日拂曉突有亂軍多人入署一面打毁監卡放出囚犯百餘人一面卽到庶務處將公家財産及訴訟上財産搶刦一空時署中人員倉卒聞變越牆而逃不惟隨身衣被不能携帶即重要文件亦皆損失惟縣印幸被雜役搶出迨魏軍入城始得交與後任接管壁出距渝不遠現有股匪藉名招安初在附城肆意燒刼逼至附郭勢將撲城川東各縣多甚危殆據此則川東秩序殊難望其卽時恢復也 
[廣東最近之民治觀]  
　　（一）編纂法制陳省長痛中國現代政治之不良以爲非奮勵刷新不可昨特於署内設立法制編纂會編纂各項法制以爲刷新政治之準則經聘定會員十人皆一時法學之彦將來編定各項法制必能使民治主義建一堅固基礎也茲將會員姓名錄下呂復杜之枤陳融廖仲愷曹受坤金章孫科盧興原林雲陔戴恩賽陳省長照會云爲照會事粤局初定百度草創因時損益有待考求本省長現於署内設立法制編纂會編纂各項法制以爲將來施行之準素讅執事目窮六典學擅專門賈長沙之策治安通逹政體杜君卿之述典制見重儒林茲特照請俯順本署法制編纂會會員希卽蒞署視事會同會中諸賢先將會章釐訂以資開辦毋任翹盻順頌時祺特此照會 
　　（二）統一財政粤軍總司令陳炯明現因謀劃財政統一特通令各機關云爲令遵事各軍隊所需經常臨時等費均應呈由本部核明發給毋得逕向財政廳支領以昭劃一其征收各機關所有收入釐稅及一切捐項均應解繳財政廳核收入庫各軍隊不得藉端截留除分令外爲此令仰即便查照辦理并通飭所屬一體遵照切切此令 
　　（三）裁撤道尹陳省長現巳决定將道尹一職裁撤并擬另組一稽核局以爲各縣知事之考成凡縣民有呈控縣知事不法者即由省署令行稽核局派員查究其縣屬警局長員俱隷警務處直轄縣知事有監督之責無委蘆之權辦法大致如此 
　　（四）改良敎育本年全省敎育大會陳信明提議倣照南京高師男女同校成例解放廣東高師一案經得多數會員通過後爲省會議員黄佩荃等七十餘人否决是以未能實行惟陳省長對於敎育事業特别注意而對於女子敎育尤爲着力昨訓令高等師範學校云照得敎育所以增進國民之程度女子與男子同屬國民即應受同等之敎育不宜有畸輕畸重之分文明先進諸國凡敎育事業并不歧視男女學制具在班班可考我國狃於故習男女之畛域過嚴因之敎育未能刷新文化受其影響高等師範爲敎育之根本文化之源泉改良擴充不容或緩查高等師範學校男女同校上年在山西全國敎育會聯合會議及本年廣東全省第四次敎育大會均經先後議决有案是高等師範男女同校按諸文明國之先例參以世界之潮流考之近日敎育家之議論實屬有利無弊自應亟圖實現以符男女平等之義爲此令仰該校長即便遵照查明現在高等預科各班學生可添設名額若干學科應如何酌量增加妥議一切辦法尅日呈復以憑通令招考切毋延誤 
　　（五）表示禁賭日來粤省人士對於禁賭問題非常注意即從事禁賭運動者亦極一時之盛以爲賭禍不去粤省未可稱爲安寗惟因當道尙無正確之表示一般神經過敏者遂起紛紛測度頃悉陳省長對此禁賭問題己有正式表露昨批香山拒賭會令文云請願書閱悉該會長憫賭禍之橫流請設法禁絶熱心宏願殊屬可嘉本省長嫉賭素嚴爲吾粤人民所共悉第當軍事旁午一俟研究得當自當着手辦理以慰我粤民之切盼也 
[皖省之敎育界]  
　　皖省敎育界近組織敎育改進團昨日散佈宣言云吾皖敎育界年來受倪氏爪牙之毒巳甚妖雲魔霧充塞空間今幸元凶遠遁一線曙光歡騰欲放彼類猶復悍然寡恥晝夜奔走冀使爲全皖共棄之前省敎育會長劉道章之化身復現將重汚我神聖莊嚴之敎育界墮我無數靑年於永刼不復之域同人等激厲天良義不反顧一致主張陳獨秀先生爲正會長常藩候先生爲副會長非此二人誓不承認我最可敬愛之靑年乎汝等純潔自由之性靈竟葬送於保護學校之辦事人的飯碗和虚僞的文憑圈套式的規則支配之下乎起∶起∶起∶「光明之路」要你自己去求他伯拉圖有言「非完全則寗無」奮鬭∶奮鬭∶快行示威的奮鬭 
　　新敎育廳長張繼煦昨日已抵省准於今日（二十）接篆視事聞抵岸後即至敎廳調查情形比由汪科長接洽其對於皖省敎育改進之新計畫尙無表示大致先以調查敎育近狀爲入手辦法然後應如何改進者則亟起圖之並就廳内組織敎育研究會由各校敎職員與廳内之職員合組織之 
　　皖省中小各校學生以魯案未决琿案又生吾政府雖迭與日人力爭終未收圓滿之效果故於今日（二十）午後一時由公共體育場集合先行演說然後排隊出發游行示威以爲政府後援並發宣言略云琿春是我中國底地方有什麽事發生當然是由我國派兵防剿别國人不能干涉前回琿春發現匪黨騷擾佔據縣城我國地方官立刻派軍警星夜前往鎭壓没有多時巳把匪打退將縣城恢復過來地方秩序仍然如常這樣看來就像没有什麽交涉了那知道日人趁這個機會自由進兵我國向他質問他總藉着討伐黨匪保護僑民話來抵制這眞是毫無理由國民呀時機巳迫刻不容緩我們應從此伸張民氣做政府後援用全副精神來奮鬭不逹撤兵目的誓不承認云云 
　　宣城縣蠶桑講習所學生與警佐衝突一案學生方面大爲憤慨發表宣言書聲訴茆某勾通章知事率帶軍警闖入所内勒令解散并毆傷學生情形而縣知事章識言方面亦以學生不法等詞電禀省署奉批云此案前據該縣呈報巳飭敎育廳查辦似此逾越範圍非嚴懲不足儆其後合再令敎育廳遵照前令辦理 
[杭州快信]  
　　吉林省議會等十二團體昨函到浙稱琿春被匪擾害傷及日人現藉口會剿向琿春延吉和龍江淆東寗五縣進兵約二萬餘人殺人燬校兩次電中央抗爭無效希速一致力爭 
　　此次直魯豫三省同鄉發起籌賑協會除演劇助賑三日外臨時募集特捐不下二千餘金沈省長亦特助二百金售劵除軍界外以警察方面爲最多數 
　　屈映光接靳閣電召入京昨由籍到杭明日即須起程北上台屬省議員今午公讌於西湖嘯雲山房 
　　省會警廳頒行取締醬園槽坊油棧及酒店規則醬商認爲窒礙難行詳叙理由略請杭總商會轉函警廳修改三門灣案華僑會　今日上午凖行閉會式 
[南京快信]  
　　學生演講團昨在舊貢院夫子廟一帶演講琿春事主張仍抵制某國貨以作外交後盾 
　　湖南省議會電蘇議會擬創聯省自治如何組織之法請示復以期一致進行 
　　新委蘇州警察廳長李明遠昨電軍民兩署呈報巳於十九日接篆視事 
　　省議員葉理封提出對於省長核准警務處長王桂林呈請改委縣警察所長文内聲明縣知事種種不職情事未有相當懲戒質問書徐堃錫提出對於江寗上新河木釐正局頗滋疑義質問書昨已由會咨請省署限於五日内答復 
　　省立第一造林塲開辦以來成績頗佳所種瓜菓菜蔬菊花多東西洋種子現設出張所於奇望街以期推廣營業 
　　劉思彦迭在宿遷沐陽漣水泗陽淮隂等縣糾黨六七百人持槍搶刦姦淫擄贖佔據村鎭抗拒官兵嗣被馬鎭守使拿獲在監脫逃日前由贛緝獲解寗供認不諱昨經軍法處判决死刑呈准提赴雨花臺刑場執行槍斃以昭炯戒 
　　王瑚有定一星期後來蘇履新消息 
　　蘇省自治學員定二十四日聯袂赴京 
　　實業張廳長擬派員分赴各屬調查實業狀况 
　　岑西林派陶殿甲來謁齊代督今日早車北上府諮議謝龍蘄在滬接洽事竣昨過寗轉車返京 
　　警務處昨（二十一）日上午十二日在處牆外空地焚燬烟土軍民兩署均派員蒞場監視 
　　警處長王桂林辭職未准昨又上呈請病假兩星期聞軍民兩長仍不准假 
地方通信 
[金山]  
　　對於府産糾葛之又一電上海南滙靑浦奉賢川沙勸學所欵産經理處及各公團鑒七邑公有欵産由知事會議根本己誤况所議各條純係玩弄六縣人不值一笑六縣代表早經聲明否認不得己出此截留保存該項欵産以待解决之舉確爲正當要求今松人挾官力以臨我我惟有訴諸自力而巳萬祈各照篠日滬會議一致進行勿屈勿撓金山縣農會商會敎育會勸學所市鄉自治助理員等同叩養 
　　商會長吾請辭職朱涇商會正副會長林憇南顧厚田前以選舉舞弊侵蝕公欵疊被商民王少東等聯名具控省縣各署奉批查明核辦一節茲悉兩會長均已呈請辭職故近來會務廢弛無人主持己有無形消滅之象矣 
[松江]  
　　歡迎童子軍紀松江童子軍聯合會於二十一日上午九時假座公共體育場開會歡迎上海縣童子軍並請其表演各種技術以資師法其開會儀式先升旗次致歡迎辭次三呼萬歲次松滬童子軍互行敬禮次省童子軍總敎練員顧果上海縣童子軍總敎練員姚麟書相繼演說次上海童子軍表演技術第一節表演者爲澄衷學校幼童隊之口琴及游戲第二節爲中華職業學校之救護第三節爲第二師範附屬小學之拳術武器此節所演有單拳對拳單刀大刀等手脚旣極靈敏拳路尤爲純熟觀者無不嘖嘖歎賞第四節爲市立養正之紮營第五節爲南洋公學附屬小學之音樂救護旗語紥營第六節爲市立養正及二師附屬之攀登養正攀登人爲孫金海二師附屬攀登人爲包勝才各攀援至旗竿巓上並在竿上表演旗語總觀所演各節無不全神貫注體態逼眞極盡童子軍之能事演畢在體育塲茶宴然後聯同出發游行大街一週而散 
　　維持敎育欵産市鄉自治委員聯合會因奉賢縣勸學所拉收松江學租特邀各界組織敎育欵産維持會業於二十一日下午假圖書館開成立會與會公私團體有敎育會農會商會勸學所公欵公産管理處育嬰全節普濟三善堂縣立各校校長市鄉委員等數十人公推陸規亮爲臨時主席首由陸君演說宗旨大旨在維持松江縣敎育及慈善事業勿聽人蹂躪破壞尤須將慈善事業積極改良務臻完善勿令遺人口舌旋即推定幹事員二十七人並議即日呈縣備案至對於奉賢縣之攘産行爲由各幹事籌擬正當防衛辦法以資應付 
　　收養北省災孩育嬰全節普濟　各慈善團體發起收養北省災孩業於十九日推定吳伯庚顧稼軒張蔚丹等與在滬松人陸規亮接洽收撫災孩事宜當在滬地收容河南鄭州一帶災孩六十五人由陸君向滬杭路副總管袁桂森商懇免除車資得其承諾遂於二十日運來松江暫率至廣育院寄宿一俟擇定收容地點再行妥爲支配 
　　鄉區發生盜案陳家行鄉楊姓農家於二十日晚間被劇盜二十餘人打門入内搶去衣服飾物等約值洋二百餘元業於二十一日來城報請勘緝矣 
[蘇州]  
　　留園籌賑大會之開幕蘇州女子慈善會會長焉郭桐先因本年北地荒旱赤地千里難民流離載道尤以河南一省爲甚會其弟郭懋忠奉豫省軍民兩長委其爲救濟會會員赴蘇籌振遂由女子慈善會具名商准蘇州盛宅假　門外留園開豫省籌振大會七日自夏曆十月十四日起至二十一日爲止所售門劵除開支外悉數充振會中游藝參照上海大世界及新世界佈置所有京劇坤戲大鼓彈詞武術拉戲等種種雜要悉皆完全一切籌辦會務均由歐陽坤澄君一人奔走辦理即會中需用欵項事前亦由歐陽君措填今日爲開幕之第一日想蘇城向無游藝塲合此次之義振假留園開會誠爲蘇州之破天荒且門票僅售洋二角則蘇人之熱心慈善者定必踴躍往觀也 
[鎭江]  
　　師校運動會紀盛鎭郡省立第九師範學校於本月二十日開運動會假公共體育場爲運動塲場之前方搭有司令台軍樂台衛生處優待席由本校敎員擔任評判招待紀錄等事項由童子軍維持會塲秩序上午八時開始運動至午刻休息一時續行開會至四時閉會共演四十餘節運動各員精神活潑所演各節俱極純熟各界來賓蒞場參觀者約二千餘人頗極一時之盛 
　　金價略漲原因鎭郡大街各金銀首飾樓近日門市售出赤金價格稍漲其原因爲上海川漢兩帮相繼購進現金約有萬兩之譜加以滬市先令縮小金價遂抬高數兩故鎭市亦隨之而漲刻下足赤每兩己提至四十一元云 
[揚州]  
　　關監督遷調人員揚由關監督陶希泉近將各稅口出力人員分别遷調藉資激勵孫多懿李氷吉黄選璋調委（揚關）凌啓瑞洪希皓周倫委（由關）陳湘蘭高思濬委（新碼頭）卞玉成委（便益門）丁其志委（泰州）王樹德委（口岸）張汝廉委（姜堰）沈廷銘委（白塔河）魏公明委（陸橋） 
　　兩校長由寗旋揚揚州第五師範輪派本年度值年該校長任誠特於日前偕同八中李校長赴省開全省省立校長會議除議敎育行政外並議向省署催發經費手續事竣業於二十一日旋揚 
[濟南]  
　　救護新大輪船之電告新大輪船遇險情形業誌昨報茲聞田督得此電告後即電致中央報告一切原文略云據烟台警察廳張錫純電稱招商局新大輪船在黑水洋遇霧觸礁幾至沈没當經砲艦馳往救護先後救活男女六十六人均已送往烟台等語特聞 
雜評一 
[鄂省長問題（默）]  
　　以數日前之情形觀之王占元旣以全力拒夏壽康夏實有不能赴任之勢乃今日北京方面忽報起程湖北方面忽備歡迎似不致再如前之欲行又止吾誠不能不服政府疏通之能力也 
　　以數日前之情形觀之蘇京鄂三長有互相關聯之勢所謂走馬燈式之省長問題人皆認爲事實今夏旣已走馬上任則王亦可以安然赴蘇政府疏通之能力必能由鄂以及蘇也 
　　雖然此蘇京鄂三長表面雖似互相關聯而實際則各有其阻力政府疏通之力使僅用於鄂則亦僅收效於鄂蓋今日每一問題起必有各方面之主張而此主張又各有力當此政出多門之時僅疏通一方面尙不能解决一事縱一時勉强敷衍日久必將反覆况乎欲因一事之勉强解决而相連以及於其他各事乎由斯以言鄂長問題縱暫解决而蘇長問題恐尙未必能隨之而决也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蔡孑民氏昨晚抵滬]  
　　蔡孑民先生昨日（二十二日）乘滬寗路特别快車於下午九時到滬到站歡迎者有北京大學旅滬同人及商務書館特派員滬杭甬路機務總管孫嘉祿等十餘人蔡君下車後即乘汽車往一品香而去北京大學旅滬同人馬寅初等卽擬就通告預備今日分發通告如下北京大學旅滬同人公鑒蔡校長巳於昨晚九時抵滬茲定於今晚八時在西藏路一品香宴會務希准時蒞臨云 
[法公使由京抵滬]  
　　駐京法國公使博柏氏於前日由京南下乘津浦路車抵寗轉乘滬甯路特别快車於昨日（二十二日）下午九時到滬到站歡迎者有法總領事及法商六人五區陳巡官帶長警四人偕同路警排在三號月台上歡迎博君下車由法總領事陪同出站即乘第一千四百號汽車而去並悉柏君暫寓克利西飯店云 
[巴葡兩公使返京消息]  
　　駐京巴西國公使阿威士及其夫人於昨日（二十二）晚乘滬寗路二號花車掛在由滬十一點鐘開行之夜班快車上赴寗轉車返京滬上軍政界到站歡送者有交涉署陳震東楊小堂及巴西領事淞滬警察廳軍樂隊等又聞駐京葡萄牙公使符雷召將於明日（二十四日）乘滬寗路車北上返京云 
[蘇公民催促王瑚速來電]  
　　（其一）北京王鐡珊先生鑒吾江蘇公民正提倡蘇人治蘇之際不反對先生來長蘇者徒以先生有廉名也孰意中央以命令爲兒戲以先生爲甘餌而以蘇民爲嬰孩日復一日蘇民今自知受愚矣先生願長爲甘餌乎先生虚此江蘇省長之名珊珊來遲而齊耀琳遂得趁此殘局日張黑幕倒行逆施律諸春秋責備賢者之意不能爲先生恕也來與不來兩言决耳甘自居於甘餌以重欺吾蘇民政府不足責吾蘇三千萬衆轉惟先生是懟今託錢崇固就近徵求意見敢布區區希明白宣示不勝盼切江蘇公司狄福鼎汪家棟兪泰臨王續黃守恒蔣乃均陳錫祿王楨汪鑑榮潘文安禡 
　　（其二）北京張仲仁先生轉江蘇旅京同鄉諸公曁錢强齋先生鑒王瑚長蘇久見明令遲遲不至其故何歟中央果欲尼之而不來則吾蘇人應有相當對付如此一味遲延趦趄不進旣不令來又不准辭兒視蘇民抑何太甚蘇人去齊之心甚堅而待新省長來解倒懸之困又甚急瑚誠賢署應請速來瑚果不來仍當貫澈蘇人治蘇之主張今附奉致王瑚一電乞就近加以質問並向政府代逹此意臨電迫切竚盻明敎（名同上） 
[改造廣西同志會幹事會記]  
　　前日（二十一日）午後二時改造廣西同志幹事由李謨君介紹假英大馬路南洋兄弟烟草公司開茶會公推馬君武主席商定方針以便與旅滬粤僑聯絡解决兩廣問題當時經各幹事議决五事（一）由汪千仭呂鐡三報告各處關於本會文件並業經答覆各處等函（二）商定會址設在法租界貝勒路華盛頓里十五號汪千仭當衆移交本會册簿各件由廖英元收管會計仍公推汪千仭擔任（三）經衆補推鄧孟碩徐培兩君爲本會幹事通過（四）用本會名義函請馬志超赴美聯絡留美同鄉共籌進行并公推王仲淸赴粤與粤支部接洽一切（五）公推幹事馬君武汪千仭呂鐡三徐培李謨王煥廖英元龔惠仁八人赴旅滬粤僑商業聯合會出席接洽一切解决兩廣問題化除惡感互相携手務期益敦親睦五時散會 
[留美生安抵檀香山]  
　　寰球中國學生會遊學招待部董事唐霧園君昨接檀香山來電謂十一月四日乘「南京」號出發之學生巳安抵該埠云云想各生家屬聞之當必快慰也 
[全國學生會理事會記事]  
　　全國學生會理事會昨日開會出席理事王德熙狄侃連瑞琦李逹由李逹主席連瑞琦記事首由主席報告會中經過情形次討論議案結果如下（一）依婦女家庭改良會之請决派女代表兩名加入該會（二）各科科長由理事分别兼任積極進行當推定李逹兼總務科長連瑞琦兼調查科長王德熙兼敎育科長狄侃兼出版科長王之綱兼實業科長至各科科員由各該科長推薦由理事會具函敦請之（三）規定除總務科書記文牘庶移各幹事外每科只限一人住會不住者聽（四）規定會客時間每日自午後二時起至五時止（五）通告全國同學實行監督各本省省議會選舉 
[全國學生會歡送劉淸揚女士]  
　　劉淸揚女士前任全國學生會理事及全國各界聯合會理事一年以來從事革新運動奔走呼號不遺餘力茲因赴法求學道出滬上經全國學生會理理會開歡送會由理事王德熙狄侃連瑞琦李逹等相繼發言大意不連瑞琦劉淸揚狄侃李逵王德熙外希望劉女士將來爲吾國女界前途闢一新紀元劉女士謙遜个置旋合撮一影以誌紀念 
[演說競進會定期在蘇開會]  
　　江蘇省敎育會致本省各中等以上學校函云敬啓者本會發起之演說競進會按照簡則於每年十一月内舉行一次本年第三屆演說競進會本應如期開會適舉全國敎育會聯合會在滬開會會務繁重不能不展期舉行茲定於十二月十九日在吳縣開會仍先一日預賽一切辦法具詳另刋除俟確定會場後再行通告外合先函達附奉簡則細則及本會同人意見六條即請通告各學生注意練習並請於十二月十五日以前將貴校赴會演說員姓名開示爲盼「演說競進會簡則」第一條本會由江蘇省敎育會組織暫以江蘇境内中等以上各學校同程度之學生爲會員第二條本會分組演說以大學及高等專門學校爲一組甲種各實業學校各師範學校各中學校學生爲一組第三條本會每年於十一月内由江蘇省敎育會定期舉行先兩個月預定演說題之範圍及細則通知各校第四條本會演說員以能操國語爲及格每組最優勝之三人由江蘇省敎育會贈以名譽之紀念先期舉行預賽每組選定六人或九人第五條本會演說員以各校各級學生先在本校比賽之結果每校選出一人或二人第六條本會集會地點每年由省敎育會就交通便利之地指定之演說員旅費由各校以公費開支第七條各縣敎育會得比照本會簡則以本縣高等小學校及同等學校之學生組織演說競進會第八條本簡則如有未盡事宜由江蘇省敎育會修正之「演說競進會細則」（九年分）（一）主席臨時定之（二）演說題範圍監視選舉問題（三）日期十二月十九日午後二時先一日舉行預賽（四）地點吳縣（其場所確定後通告）（五）演說時間每人十分鐘（滿九分鐘按鈴知照一次預備結束滿十分鐘再接鈴一次即終止）（六）評判員臨時定之（七）贈品第一名紅色優勝旗第二名黃色優勝旗第三名藍色優勝旗均留存本校紀念另備大銀盾一枚每年鐫優勝員姓名及其校名留存本會紀念「附本會對於各校練習演說之意見」（一）演說之目的非專爲選出優勝者起見當普及於全校（二）爲練習國語起見演講時一律須操國語（三）普及方法先由本級分組比賽再以各級優勝者比賽（四）比賽次數由校長酌定以多爲貴藉資熟習（五）演詞之内容應由演說者自定他人不宜加以助力（六）上届優勝員不必加入以期廣造演說人才 
[絲業籲懇院部借欵維持]  
　　本埠各繅絲廠因近來洋莊銷路停滯以致絲價大跌同業困頓難支特公議設立絲廠聯合會商處要求江浙絲繭總公所轉請政府借欵維持絲繭總公所自據絲商要求後即經邀集會董迭次籌議僉謂近來廠絲市面銷滯價跌實爲從來所未有調查蘇省六十家絲廠内中無力支持宣告停輟者巳逹二十餘家若非政府出而維持勢將一敗塗地絲經爲吾國對外貿易之唯一大宗出品於國計民生關係綦鉅今日本政府鑒於該國之絲商艱困情形巳撥欵六千五百萬元接濟營業具見重視絲業體恤商情我國事實相同商困尤甚要求政府借欵維持殊非冒昧干求且民國三七兩年曾經兩次撥借查三年借欵業經如數淸還七年二次借欵亦大多數歸償其未還者僅倒閉在逃數廠之少數耳是我業借欵信用尙能副實今處萬分困難之境陳情告貸似無不可當經公同决定援照三七兩年成案請准撥借公欵二百萬元以維絲市而挽危局故該總公所現已據情向府院財政部瀝陳困難商懇迅准籌借矣又聞海關姚監督昨電國務院財政部稅務處報告絲廠停工情形以滬上各絲廠因出口滯銷積存關棧停工之廠日有所聞查滬上絲廠共四十餘家工人十數萬覩此現狀於國計民生關係至鉅伏望俯念廠絲爲吾國出口大宗歷年成案借欵維持由該業總公所負責尙無遺誤明知政府財政困難何敢上凟因覩此現狀有不容不瀝情上聞云云并聞該業巳公舉代表赴京請救云 
[絲綢機織聯合會開會紀]  
　　江浙絲綢機織聯合會於十九日下午二時在國貨維持會開臨時大會到會兩省團體代表計四十餘人茲將議决各案列後（一）主席報告謂報載江蘇省議會有人提議修正繭行條例開放繭行已交特别審查行將成立按邇來絲綢原料每苦缺乏今年更甚繭商因收繭過多供過於求市價日跌貨如山積苟此次省會竟將取締繭行條例取銷開放繭行則絲繭之出洋愈多而絲綢原料之缺乏將更甚影響於兩省絲業者必深且痛本會應取何種方法庶不至貽禍大局應請討論並宣讀蘇州雲錦絲業文錦等團體電呈蘇省長及財政實業兩廳之文稿曁浙實業廳對於上届兩省絲綢機織團體在杭議决各案業經浙省長咨部核辦之復函畢由蔣萊仙程幹卿婁鳳韶三君先後發言謂本案關係兩省數千萬同業之生計本會應出全力以爭之應一面函復浙實業廳促其積極進行一面電懇江蘇省長維持杭州今春議决案云云全體通過（二）報告迭奉蘇省長實業廳令文對於本會立案事已咨部查核辦理矣衆無異議（三）本會前據嘉屢絲綢機織聯合會及吳江盛澤綢業公所函請轉呈部省請飭縣勒閉愼昌繭行事已由本會備文呈請在案茲奉蘇省長批示内開呈悉查前據財政廳呈復愼昌繭行業經由縣吊銷新證拆毁烘灶在案何以與來呈不符候令財政廳轉飭該縣查明具復核辦等因按本會至今未接嘉屬聯合會及吳盛兩綢業公所關於此案之報告應否函致該會查復議决應致函該會查詢且將原批交閱議畢散會巳鐘鳴六下矣 
[滬北六路南界請禁米私運函]  
　　滬北六路商界聯合會近聞米業打包私運者日多深恐來年民食再缺特分函各處請爲嚴禁茲錄其致蘇省長函如下蘇省米荒兩年時見今夏滬地缺糧震動全埠後經各團體合力維持方免刦船搶店之擾亂按今秋全省收穫稽核森嚴不致外溢則明年尙可免今夏之現象茲閱報載新閘橋南合記米行新閘橋北萬隆米行蘇州路振興廠等日夜打包意圖私運市上米價復又增高此種米商只圖肥己不顧大局罪大惡極言之痛心商等同居滬地無食以生事關切膚難安緘默除函該米行公所確查措辦外爲再環電省長顧全治安首重民食嚴禁出口並飭江海關上海縣實地調查依法懲辦惠民之德莫大於是云云又致稅務所總商會仁穀堂米業公所等函大致相同從略 
[海關嚴查私運米石]  
　　近日米價日漲海關姚監督恐有私運情弊除令飭常關各委員從嚴稽查外并函致稅務司遇出口船隻嚴密扦查勿任已平之價再漲云 
[謝絶浙省續購滬米之呈復]  
　　上海縣公署前接齊省長轉下盧浙督詢問滬米可否續行運浙之代電一件略開滬上現有大米十萬石到埠日内尙有巨數客米可到民食尙稱餘裕今浙省各災區採購賑米非常困難可否仍在滬埠續購萬石以濟民食云云經齊省長飭令上海縣知事查明呈復當經沈知事以滬地日來雖有客米到埠但米價仍有增無減默察現狀似未便弛禁轉口等語昨已電請齊省長轉復盧浙督查照矣 
[商况拾零]  
　　米昨日閘北及南市米價又復見漲每石須高兩角之譜河下所來般隻並不稀少其所以見漲之故緣又被合記同興及王順康等一般米業中人買定南帮蜆帮常帮米船十餘艘計一千餘擔打包存放洋棧中所致曾經人查知詰責其不應囤積或出口據王等聲稱斛司罷工加力一事尙未解决恐米店不允加資斛司再行罷工停斛則我等可有備無患不致受其要挾云云惟是否由衷之言不能無疑問也 
　　油連日籽油市價迭漲每擔已高起一兩之外緣各廠機上需用之貨恐封河後其價較貴故預先購定以是人心遂趨高爭買卽牛莊荳油及本廠油脚地均見堅硬昨日生油亦由洋莊辦動故采菽堂貿易價亦飛俏總之油價皆有看高之希望也 
　　豆今秋河南黄豆産地因遭旱災收成大歉現本埠黃豆期貨價已開至三兩四錢之外綜計數日來已漲起四錢餘現貨則因來源缺乏雖出價三兩五錢五分尙無貨可購將來之豆價與油價恐均有增無減也 
　　麩皮麩皮買賣現貨由該業商人直接向廠家購買期貨則在豆市街麩皮公會内交易自今夏加入麫粉　易所以來遂有近期遠期標準名目一如麵粉之辦法邇來内地各行客亦以投機生涯出入爽快皆趨之若驚每日輙十餘萬或二十萬包日前有洋商購買爲馬料之需一時手貨者遂大肆其活動每包驟至一兩八錢五分自上星期六以來頻頻跌落每包跌去一錢之多做多頭者又復鑽入牢籠損失不資云 
[斛司要求加力問題之昨訊]  
　　南北兩市各米行斛司於本月初一日起罷工三日要求增加斛力每石四文嗣由各董事勸解於初四日照常開斛迄今半月經仁穀堂董事張樂君與嘉穀堂董事奚賡虞等磋商總因米店方面多數反對加費即總商會調處每石加錢二文亦不能允故閘北斛司代表高永泉于伯生滬南斛司代表毛長生等於昨日在閘北新閘橋堍萬商樓茶肆及南市豆市街新民樓茶肆各集同帮會議决定舊曆十五日前如無圓滿之答覆則十五日全體停止職業行中開門等事仍照常動作惟不斛米飯食各自解囊購買出外不得生事靜俟和平解决如不逹到目的情願改業云 
[海關訂期焚燬煙土之手續]  
　　海關姚監督以該關查獲烟土違禁等品定於本月二十八號焚燬巳奉核准昨特函致警廳請届時酌派長警臨場彈壓以昭愼重并請將派定名數見復以資接洽　 
[余刦銀箱案續誌]  
　　昨報轉譯大陸報所紀途刦銀箱一案茲悉被刦之處並非天津路詳情續誌如下法租界霞飛路六百零四號門牌揚子保險公司内大寫英人開納處之出店張寳裕因與在逃大司務吳全生及吳替工李榮林西崽張辛莊於二十號午後探得天津路大德錢莊有大小洋合計八千四百元雇小車夫蔡鴻禮與店司沈許祥車送至曹家渡新昌絲廠交納張等囑吳全生至公共租界福州路中興汽車公司内租得一千四百三十一號汽車由汽車夫沈阿土開駛預至康腦脫路邊界處等候迨沈蔡二人運洋到彼張等下車攔截袖出手槍恐嚇搶取洋四千二百元携置汽車内向法租界方面逃去當經蔡沈兩人看明汽車號數回訴經理報請靜安寺捕房飭探夏廣林沈崇禮與西探堯克會同總巡捕房包探劉問軒協往中興汽車公司内將開車人沈阿土拿獲當在身畔搜出原贓小洋四百角又在原車墊子内抄出小洋六百角遂將沈拘入捕房繼往法租界會同法捕房中西探捕至霞飛路開納住宅内拘獲張寳裕張辛莊李榮林三人惟吳全生被逃兩張寄押法捕房即將李榮林一人帶同管押昨晨將李與汽車夫沈阿土解送公共公堂卽據該探等上堂禀明前情並稱曾在李等房内見有銀洋包皮紙甚多要求補出提票將兩張提回展期研訊云云李襄讞得禀商之英赫副領事判沈阿土李榮林分别押候移請法公堂將寄押人犯提回併案訊究 
[滬西刦案三誌]  
　　滬西憶定盤路永和小雜貨店日前被盜持械闖入店堂刦去大小現洋一百五十餘元逃逸業經法捕房在華界拿獲盜匪王德甫陳寳山兩名王盜因欲拒捕當被西探堯克開槍擊傷頸項送請醫院醫治陳盜解送公共公廨押候訊核在案前日又經包探馮春福與西探堯克續獲王等同黨李阿四一名昨晨押解公堂經中西官略訊一過判李仍帶回捕房候王盜傷愈解案質訊 
[高等廳飭傳賄縱案關係人]  
　　賄縱監犯案内牽涉之書記官唐少霞法警丁進等曾經審檢廳訊明判决因丁不服聲請上訴奉諭備文解蘇訊辦在案茲悉此案業經蘇州高等審檢廳一再提訊昨復行文滬地方廳着將唐少霞等一併傳解來蘇以憑訊究等因譚檢察長奉文後已遵照辦理矣 
[商界反對新增稅項之聯席會]  
　　昨日下午七時大東門商界聯合會北城商業聯合會民國路商業聯合會東北城商業聯合會爲增加印花稅及所得稅問題假北城會所開聯席會到者百餘人公推凌伯華爲臨時主席范寳和紀錄（一）主席報告上次談話會經過情形（二）討論辦法由北城代表馮志卿發言略謂自政府頒佈增加印花稅及徵收所得稅後本會會員爲此問題巳屢次開會否認故曾致電中央反對迄今月餘毫無效力况際此商業凋零之秋吾商民所受釐金及種種苛稅之痛苦巳不堪言狀而政府竟率意推行未經正式國會之新稅則吾人民本之良心亦難承認今觀政府之意勢在必行現擬徵集全體商界意見請求縣知事南北商會及市經董等將商民痛苦轉達政府並請願省議會全體贊成通過次討論大東門商界聯合會提出之請願意見書當由該會凌仲侯將内容宣讀一過經民國路代表吳亮生東北城代表陳天生主張略有修改議畢卽振鈴散會 
[商界否認加征賑捐]  
　　上海稅務所長兪琢吾奉江蘇財政廳令轉奉北京財政部令以北方災情奇重飭於征稅項下加征稅欵一成免征物品應征四成定十二月一日實行一案己據情分函南北市兩商會請傳知各業商家一體遵照在案茲聞南北市各商家聞此消息巳紛投南北兩商會陳述意見否認加征賑捐請速電呈財政廳轉呈北京財政部收回成命以甦商困 
[大世界籌賑菊花會之第一日]  
　　昨日爲大昌烟公司假座大世界開籌賑菊花大會之第一日塲中菊花萬株類多佳品並添裝五色電燈六千餘盞入夜五光十色耀目生輝共和廳女校書會唱各曲午後三點鐘即已登台各校書並擔任女招待及售物員亦紛紛到會多至四百餘人跑氷場外紮有花亭二座璀燦異常並有淞滬警察廳全體軍樂奏樂迨申刻後來賓陸續而至乾坤大劇塲優美社女子劇塲髦兒班劇場無不客滿永和游藝會在跑冰塲獻藝觀者贊美（精武體育會男女會員昨因會中有事准於今明二日蒞會）寗波五龍大會增添災地景狀檯閣燈彩與跑冰塲左偏之災地慘狀活動大寫眞及陳列之災民所食腐爛食品最足激動人心黄昏後大放西洋熖火光澈九宵大世界報社内附設書畫助賑社天台山農七子山人陸澹庵朱丙一諸君俱有佳作並有古書畫附售萍社文虎社同人特助洋六十元此三日照常開社大昌烟公司最新出之嬰孩高等香烟在會塲出售連本悉數助賑日月齋珠寳舖英美烟公司哈德門及惠斯民香烟馬玉山糖菓亦俱連本助賑云 
[華洋義振會消息]  
　　陜西被旱成災渭北尤重災民流亡轉徙不可卒日據各方面報告情形爲狀甚慘該會已撥振洋五萬元交上海首善堂天主敎白神父轉解陜西三原馬主敎華牧師會同該省紳士散放今唐少川會長接陜西于右任君函略述陜西被災渭北慘烈爲甚目擊火熱水深盡然神悸郵路淹遲電音莫達極甚之災狀轉　然無聞於外而查災穆君以交通不便僅至豫西一行未能歷勘無食無依鳩蹲鵠立其一種忍死待救之情形思之至爲酸楚云該會近分解各災區欵項賑品如下（　甲）欵項一撥天津華北華洋義振會洋十萬元採辦雜糧俟本會指定災區散放一撥直隷蕭張洋三萬元交天津倫敦敎會會同當地紳士散放一撥陜西洋五萬元交上海首善堂天主敎白神父轉解三原馬主敎華牧師會同本地紳士散放一撥正定府洋二萬元交上海首善堂天主敎白神父轉解柏神父會同本地紳士散放以上四項共洋二十萬元連前己撥洋二十九萬五千元兩共撥出洋四十九萬五千元（乙）賑品一撥河南省新棉衣褲二千三百件舊衣褲鞋帽等一千六百六十三件棉花八十四斤半餅乾二十一箱一撥上海新普育堂白米五十六石撥作北方運來災孩之用以上二項共新舊棉衣褲連鞋帽等三千九百六十三件棉花八十四斤半餅乾二十一箱白米五十六石 
[第二師範游藝籌賑預誌]  
　　尙文路省立第二師範賈校長因此次北省災情重大待振孔亟曾於上月朔日起先就校内每日膳菜按桌減去一葷節費充振茲賈校長以所節菜費核結無多爰假定北市笑舞臺於二十八日（即十九日）日夜舉行游藝大會並演新劇籌欵充振其節目爲本校附屬國技本校鋼琴提琴合奏沈易書南方拉戲愛國女校舞蹈及火棍城東女校音樂和平社新劇本校新劇等日間劵資半元夜間一元該校已印就日夜觀覽劵各一千張除護軍使署定購一百張警察廳認購五十張外餘劵槪由歷届按友並學界同人分任銷售所售劵欵除提給　臺租資外其餘悉充振需屆時想慈善家必踴躍購劵也 
[紀外洋船之行期]  
　　法國郵船公司之梅奇司令號ＣＯＭＭＡＮＤＡＮＴＭＡＧＥＳ從英國倫敦及比國之盎凡爾斯開駛來華本月十四號己抵星加坡昨日該公司接到來電報告本星期四（廿五號）可以進口到滬又昌興 
 
 

Page 11

 
 
輪船公司之俄羅斯皇后號從温哥武來申定出月三號抵滬該輪載有十一月十八號以前之美國郵件又太平洋郵船公司之貨船西那愛斯號ＷＥＳＴＮＩＲＩＳ由新金山來華現將駛抵日本出月一號可以抵滬聞船中載有王金鋼鐡一千餘噸該輪抵申後停兩日即開赴小呂宋香港至十二月二十二號由南洋還申便開還新金山又有該公司之郵船哥倫比亞ＣＯＬＯＮＢＩＡ自本月十三號離開新金山後業於前日（星期）安抵檀香山大約在出月四號到日本之橫濱六號抵神戶十一號到上海至於委内瑞拉號ＶＥＮＥＺＵＥＬＡ於本月六號在上海開出後昨日來電報告明日可到檀香山預定十二月二號可抵新金山云又中國郵船公司之尼羅號昨午一時四十分抵吳淞即於今晨放洋此次赴美因行期迫促故不往檀香山而逕至新金山又該公司之中國號由舊金山駛來經過檀香山及橫濱長崎巳於前日（二十一）由長崎西駛當於今日（二十三）約早晨八點鐘抵滬泊於招商局中棧碼頭該輪載有頭等艙客九十一人二等七人三等三人貨一○五四噸郵件八一二包銀條二六八件該輪抵滬後可望於明日（二十四）午後或後日（二十五）早晨直接開向香港云又提督輪船公司經理巴勃公司之東方雲霞號ＥＡＳＴＥＲＮＣＬＯＵＤ自英國倫敦及盎凡爾斯來華原定本月十八號到申二十號裝貨還英茲因途中裝卸貨愆期故未進口到滬大約尙須展緩一週也又約立脫號ＣＩＴＹＯＦＪＯＬＩＥＴ自本月上旬開往大連後本定十九日還申二十號開赴美國之波士登嗣以大連方面貨尙未齊故亦須展遲數日云 
[紀外洋船之進出口貨]  
　　福來洋行之海瑞惠號ＨＡＴＨＡＷＡＹ本日開行先赴基隆次往小呂宋等處在上海裝去之貨有芝蔴一千噸零星雜貨數十噸花旗公司之貨船惠斯西崑乃號ＷＥＳＴＳＱＵＡＮＡ從新金山來申裝來之貨有鋼鐡條及扎鐡鋼板等共一百八十噸紙頭四十件葉粉等雜貨廿噸又昌興公司之曼思文號在吳淞進口時巳先駁出香烟一百四十箱飛鷹牌練奶四百十箱硬板香烟壳紙及洋釘等七百件又日本郵船會社之近江丸由日本裝來大塊紫銅七千餘塊機油千餘箱其餘爲洋紗洋布疋頭呢羢等共一千三百餘件定明日開還門司神戶裝去之貨有菜子五千餘包打包機器花衣二百餘件白苧蔴及靑蔴二千餘件瓦器一百五十件花衣三百餘包又有菜餅鷄子三千餘件 
[國内輪船進出口貨之調查]  
　　進口貨（寗波）太古公司之新北京輪船前日由寗波來申裝來棉花一百三十包花餅六百八十七件烟葉一百零四件草蓆錫箔五十三件藥材一百零八件綢子杉木雜貨四十四件又寗紹公司之新寗紹輪船裝來鐡桶二百五十只棉紗五十件草帽七十九件鐡車輪五件雜貨三十一件（長江）三北公司之華利２ 
輪船由長江來滬裝來小麥小千三百十五包麵粉三千包黄豆五百六十八包白米一百六十四包棉花一百包綢子二十七件烟葉烟筋一百五十二件鮮蛋蓮子十四件日淸公司之鳳陽丸輪船裝來苧蔴二千件麩皮一千包又招商局之江華輪船裝來鐡鑊二千二百七十四只茶葉一千五百二十一件小麥一千二百五十包芝蔴二百八十五包烟葉二百六十一件軍衣七百件軍木板雜貨四十四件桃肉蓮子一百三十一包上紙一百六十五件藥材二百十一件靑蔴一百二十六件棉花棧花二百十三包桶酒土酒五十六墵水靛四十桶鮮蛋十件絲頭綢緞羊皮共十五件雜貨一百零五件（烟津）太古公司之通州輪船昨自烟津來滬裝來有紅瓦一萬四千一百張鹽一千三百四十四包酒醋三千八百五十墵洋燭七百六十七箱靑蔴花衣三百二十三件桶灰一千一百件針菜一千簍瓜子合桃九十四件紅黑棗一百六十包毯子土布四十五箱麻姑杏仁三十一件雜貨二百九十九件 
　　出口貨（寗波）太古公司之新北京輪船昨日裝往寗波之貨有白米二千零十四包蘇木九百二十件靑蔴三百三十件藥材七十九件椰子油五十簍玻璃六十八箱雜貨五十件又寗紹公司之新寗紹輪船昨日裝往寗波之貨有麵粉二千二百包白米二千四百四十七袋花子二百袋棉花一百六十四包芝蔴一百十包石粉二百包黄豆四百九十三包洋布三十九箱土酒二十八墵鐡二千九百四十八擔雜貨等三百五十二件（長江）招商局之江華輪船昨日裝赴長江之貨有洋布一千零三十一件糖五百餘包洋紗一百餘件玻璃十餘箱（港粤）招商局之廣大輪船昨日裝往香港廈門之貨有麵紛五千餘包黄豆九百包花衣一千包毛藍布七百件洋紗六百件花生仁八百餘包其餘洋廣雜貨二千數百件又太古公司之四川輪船昨日裝往港粤之背計白米黄豆二千餘包麵粉七千餘包洋紗二百件銀子三十箱花生仁五千六百餘包生地一百件花餅八百件花衣六百餘包礦沙四百箱云 
[友華銀行銀市報告]  
　　中美新聞社譯友華銀行二十二日報告云昨倫敦銀價當地跌七先令八便士遠期跌三先令五便士紐約銀價跌至七五倫敦紐約滙價漲至三四八此間開盤時定價金鎊四先令十便士金圓八四午後要求極强但無出口交易故價逐跌金鎊漲至四先令九便士半金圓八五又四分之一後因投機家售出甚多市况又堅定金鎊漲至四先令十便士金圓八四倫敦紐約銀市仍鬆動倫敦祗售出無買進故目前銀市不至即漲云 
[運貨汽車碾斃男孩續聞]  
　　汽車夫陸長林前日午後駕駛運貨汽車至北浙江路華興坊附近將男孩王紀堂撞倒碾傷頭部腦漿流出頓時斃命由探汪開富將屍舁入斐倫路騐尸所並將陸拘入捕房收押各情已略誌昨報昨晨由捕傳同尸父王錦榮尸兄王林堂見証孫德壽陳甫生將陸帶至騐尸所稟請公廨李襄讞於十二點餘鐘會同英赫副領事蒞所飭吏檢騐騐得死者委係磕傷腦部致命遂填明尸格升座公位略詰情形即諭著尸父具結領尸棺殮被告帶回捕房還押候禮拜三上午訊明見証再核 
[汽車相撞傷斃越捕三誌]  
　　法租界盧家灣捕房二百十五號越捕前在華隆路上差被崔阿四戚阿林兩人各駕汽車到來互相碰撞崔軍傾翻致將該越捕撞倒壓斃旋將崔等解送法公廨訊供等情兩誌前報昨又提訊先由見証王阿根供向放黃包車爲生是日因找尋車子至該處目見戚車由西至東崔車由北到來撞在戚車後面以致傾翻越捕下半身壓在車底下當時崔等下車將該捕拖出已經斃命是實被告崔阿四之代表巴和律師稱見証王阿根所供均係謊話前據工程師在堂証明崔車甚鍰且揑喇叭甚響况是日戚之汽車行至轉角上理應先讓崔車開過後方能行駛詎戚不聽越捕指揮疾駛而行致肇此禍實戚之咎請求堂上將崔開釋等語被告戚阿林代表斐斯律師稱查得崔阿四至電車公司開汽車爲日未久且肇禍後至捕房時崔供認汽車壓在越捕身上然對於此案均各出不愼所致請爲核斷中西讞員判以見証王阿根所供不確着押西牢一個月崔戚兩人還押聽候下堂諭飭遵 
[毆斃小工犯解送内地懲辦]  
　　江北人崔成祥董六兩人於本月二十一號晚在法新租界安納金路梅泉里内將小工錢榮良扭住行兇傷及要害身死後由包探將崔董兩人拘入捕房一面將尸車送同仁輔元堂騐尸所己誌昨報旋經中西讞員蒞所騐明委係毆傷身死將崔董兩人解送法公廨請究先由捕頭上堂稟明前情並稱死者之家屬尙未來申故未到案請核詰之崔董兩人供認行兇不諱中西讞員會判以事關命案着　併還押聽候備文解送内地檢察廳按律懲辦 
[同德醫學董事會籌備建築費]  
　　同德醫學專門學校自經濟校董會成立以後校務日益發逹現該校附設之同德醫院房舍偪窄不足供實習之用加以院務發展病人日多非擴充不可特於前日假座一品香開經濟董事會籌議建築醫院是日到會董事爲薛竇潤嚴俊叔吳蔭培周宗良錢新之由張剛甫醫生代表顧棣三由嚴俊叔代表其餘許陳郭三君因公未到當由該校校長江逢治主席報告籌募醫院建築費及學校基本金進行辦法即由到會董事議决即日籌募同德醫院建築費約計以二十萬金爲標準先由各董事量力捐助然後向各界分投捐募至學校建築問題常俟醫院造成再議云云是日該校職員列席者除江校長外尙有張近樞黄勝白沈雲　三醫生云 
[紹興同鄉會新選議員名單]  
宋漢章·田時霖·裴雲卿·曹慕營·魏淸濤·徐乾麟·田祁原·　孝天·胡格生·杜亞泉·何日埮·王鞠如·孫鐡卿·吳善卿·馮仲卿·袁近初·李菊亭·葉丹庭·杜家坤·胡熙生·田資民·何長庚·李濟生·魏鴻文·趙文煥·邵仲輝·蔣泉茂·王仲堅·史久鰲·嚴成德·馮順皆·陳茂恒·周岷源·陳一齋·趙漱薌·謝蓉齋·黃楚九·蔡孑民·田永祥·葛綏身·何秋士·羅坤庠·吳成和·魯正炳·魏頌周·張夢庚·蔣福昌·裴德渭·何元增·許默齋·顧文朝·何梁市·蔡春芳·邵勉臣·袁祝三·毛浩甄·戚純芳·魏乙靑·華霽光·羅似蓮·逃子珍·李馥蓀·孫彭年·尹村夫·王傑臣·杜鳳標·楊文墀·旋載春·沈寳昌·徐霞村·謝谷受·田文烈·金佐臣·孫成坤·沈蔭棠·陶梅生·經子淵·施善畦·王志衍·沈晉鑄· 
[棉葉聯合會南市部選舉揭曉]  
　　中國棉業聯合會職員照章每部份選舉會董二人評議員四人再行互選正副會長昨爲南市部花業公所投票開筒之期開票結果共計五十九票沈潤挹得五十七票薛文泰得二十七票當選爲會董次多數程酉山吳志文二人又開評議員票吳志文得三十八票潘潤卿得三十四票胡益甫得三十三票張聯奎得三十票　各　選次　　程酉　程　　王淸泉金福之四人當即遵章轉函聯合會查照矣 
[大埔旅滬同鄉舉籌備董事]  
　　大埔旅滬同鄉推出臨時幹事劉經九藍璧如楊惠廬楊子成四君籌備選舉籌備董事事宜現該幹事等業經籌備完畢昨日下午二時邀集同鄉假座五馬路民逹油廠事務所開選舉會到者百六十餘人仍由蕭劍廬主席楊仲灼藍兆煒記錄蕭君宣布開會理由後即行投票選舉結果劉經九藍雲台楊虎臣李韙人李玉書黄德書藍璧如楊富臣羅雲樵楊惠廬劉秀南李亮星丘楚香吳德齋藍翊臣楊子成楊采庭羅玉亭劉後我吳禹石等二十人得票最多選定爲該會籌備董事該董事係爲籌備會務而設現議决訂於舊歷本月十九日舉行董事成立會云 
[工界協進會開同樂會]  
　　西武昌路工界協進會一部份會員鑒於多數工人向少高尙美善之娱樂方法故日前特組織一工界音樂部置有西樂古樂京樂滬樂粤樂種種樂器及關於音樂書籍等並延有敎師俾會員工餘得以研究學習藉此陶養性靈及彌補終日勤勞之苦前在虬江路口賃樓一間設備未周加以會員日多地方不敷因此遷至天潼路三百九十三號樓面三間佈置頗爲完美昨星期晚特開一同樂會以叙交誼各會員奏演種種音樂助興異常熱鬧更有羅嘯數張毅漢盧煒昌諸君演說所言爲音樂於世界人類之種種關係又梁少田君滑稽演講周錫三陳公哲盧煒昌黃怡生唐瓊相諸君唱京調各盡所長聲情激越此會殊足以鼓舞一般人士重視音樂而赴會者皆嘆爲不可多得之興會至十點後茶會而散 
[湘督夫人靈櫬回湘]  
　　湘譚督之夫人前年在滬病殁時譚督正在郴永未能歸櫬今譚督重到長沙己擇地安葬物派人來滬運回長沙昨由江華輪裝運往湘其介弟及譚督子女均行護送前往安葬之期約在今冬云 
[淸眞各團預備追悼達女]  
　　日前回敎宿儒達景濂因病逝世其女鳳琴痛父情切呑燐殉父遺書於衣袋中曾誌前報聞該烈女七歲失恃現年二十有一父頻年舌耕女日夕恃奉侍讀無倦容深通文翰屢代其父授課有人求字卒以親老相依不能離膝爲辭平時從未出戶家庭有賢聲該親族鄰里咸婉惜不置茲聞回敎各團體正從事攷查達女生前行述擇期追悼稟請建坊並聞縣知事採訪處亦派人調查云 
[聯益會近訊]  
　　虹口上海聯益施材會主任陸文中因近來北省災民紛來滬上沿途乞食殊堪憫惜故將該會向例所施米石提前散給其施米手續飭派調查員分頭調查凡確係北來災民每人給白米二升以資接濟昨日有直隷姚陽縣來災民老幼二十餘人又河間來十餘人投該會乞求米食擁擠不堪經該會按人發給而散 
[災兒到滬]  
　　中華職業學校原定收撫災兒五十名於日前收過九名新近北方自河南運來災兒共一百二名該校收撫三十七名業已到校施以教養云 
[警廳會議資遣難民方法]  
　　邇來滬上到有大批難民連日上海縣公署淞滬警察廳以及同仁輔元堂等處門前均有若輩蹤跡徐廳長以當冬防期内難民與地方必須雙方兼顧昨午特邀請沈知事曁各紳董等到廳會商資遣難民方法云 
[咨請繼續保護河南奬劵]  
　　河南奬劵扣至本年八月底期滿依法自應禁止發行惟河南省當道屢次來電仍請照常保護何代使以未奉内務部續行核准明文曾經拒絶一面訓令本埠軍政各機關尅日停止其發行等情巳誌前報茲悉該公司第十期奬劵雖藉口早已發行未便收回等詞籲請何代使准其照常發行但内務部至今仍未將該劵准予繼續發行之咨文到滬而汴省當道昨日又有通電分致本埠行政各機關請仍繼續保護茲將汴省來電錄後許交涉員王道尹徐警廳長上海縣沈知事均鑒豫省奇荒需欵孔亟河南救濟奬劵現據各方面環請繼續進行乃該局長張文瀚堅辭未能挽留巳改派盧委員耀赴滬接辦除電陳内務部並何護軍使查照外務懇大力維持以籌集鉅欵藉宏振濟毋任禱盼趙倜張鳳　哿 
[美國棕欖香皂抵滬]  
　　美國棕欖公司所製棕欖香皂據云係以棕果汕及橄欖油和合造成田以凈面沐浴有除垢生新與潤膚添妍之功今該公司己派上海北京天津漢口之茂生洋行爲總經理新貨己到不日上市云 
[請修閘北馬路]  
　　新閘浜北大統共和等路年久失修凹凸不平車馬行人　感不便現由錢經董貴三等稟請四區顔署長轉報總廳函催閘北工巡捐局迅速修理以利行人 
[救火會員赴靑往返紀]  
　　滬上救火聯合會各區主任共十二人於前日乘滬寗路車到安亭車站下車轉乘小輪赴靑浦珠家角等處因該處地方人士新辦救火器擇於前昨二日競賽水龍故邀請滬上救火會主任前往參觀昨日（二十二）巳乘滬寗車返滬矣 
[昨日公共公廨訊案紀]  
　　昨日下午公共公廨民四庭由張襄讞會同美約副領事傳訊華人民事案三宗（一）湯賡訴房客繆恩照欠租案被告延律師到堂請求改期容擬辯訴「結果」改期一禮拜着被告律師補具復稟再訊（二）湯賡訴租戶王春記欠租案被告因事未到「結果」改期一禮拜再訊（三）同豐等五家錢莊同訴已閉新利公司股東馬煥文不理欠欵案上次審訊結果飭傳新利各股東到案再訊茲因各東未曾到齊被告律師以非股東齊到則此案殊難解决「結果」改期仍飭傳各股東到案再訊 
　　美商怡隆洋行在公共公堂控許君南違背定購食糧合同請追損失一案由廨訊明判决原告勝訴聽候核明損失再核各情已誌本報昨日午後經李襄讞與美丁副領事升座第二公堂會訊據原告代表律師上堂譯稱本案己經公堂訊明所有墊欵及佣金三項合計銀七千一百四十四兩五錢尙有友華銀行所受損失爲數甚鉅請爲核斷云云而被告亦延律師到堂代爲辯護要求准被告交保出外云云「結果」友華銀行所受損失應俟赴美公堂呈訴判决後再行核奪着被告償還銀五千一百兩借欵銀一千四百六十兩並准被告按照判决之數交人銀並保此判 
[妻子捲逃之追究]  
　　寗波石匠趙承水住閘北新民路洪吉里其妻方氏日前被妻表妹裘春姑勾誘捲逃由春姑之母裘徐氏偕同方氏逃往他埠前日由趙呈訴四區警署經顔署長提到春姑與其姘夫張福生研訊一過判張交保春姑解司法科移送地檢廳究辦 
　　另一函云爲石匠之趙承山家住新民路其妻方氏今年二十八歲詎於八月二十三日捲逃經趙到處偵查無着現始探悉爲妻表妹裘春姑誘出己經托人帶往他埠賣娼昨將裘扭控四區警署立解地方廳奉檢察官訊供一過判裘收押候查明趙方氏實在下落再行辦理 
[本夫姘夫爭索男孩之訴訟]  
　　住居閘北一百間之鹽城人袁福春其妻孫氏向與陳德敬姘識去年八月袁因該氏不受管束任憑與陳賃居新民路所生一子亦任其携去現孩己三歲　母可活袁以嗣續爲重向陳索子詎陳認伊所生不肯歸還以致扭控四區一分所經揚警佐質訊一過判解司法科核辦 
[拐帶女子之破獲]  
　　上星期六下午有楊阿正者携一年未及笄之女子在滬寗火車站候車他適被閘北警署偵探傅立志見其形跡可疑將楊及女帶入五區警署内詢悉女名許招弟係於十九號上午在楊樹浦威妥瑪路新怡和紗廠門首爲蘇州人楊阿二誘至韜朋路九百十一號屋内同住一宵後令楊阿正拐往蘇州圖賣當經署員飭將男女分别收押外仍着該探通知楊樹浦捕房昨晨包探季立仁傳同女父許昻銓將楊阿二拘解公共公廨即由捕頭强生氏上堂陳述一過李襄讞商之英赫副領事判楊阿二押候禮拜三移提楊阿正等到案再訊此案發生地點雖屬華界但造意及案内各人住所之地址均在租界故師公廨審理 
[女不認母之糾葛]  
　　貧民家庭之童養媳爲舊社會惡習之一端茲有養媳遭虐待而逃亡嗣經生母尋見竟不認母誠爲研究家庭問題者之資料也爰錄如下南滙六團鄉婦人陸倪氏之女名阿南自幼許字五團鄉民喬古基爲室七歲時過門童養至十五歲因遭虐待而逃亡漂流在外毫無蹤跡夫家以女必逃歸母家向陸倪氏索女女母備受詬詈無可如何因四出找女迄今己四載阿南年已十九歲日前其母在浦東塘橋鎭陸姓家尋獲抱住大哭詎該女不認爲母遂起糾葛由崗警到來將兩造一併帶所後解地方廳審奪說者謂女之不認生母實畏夫家蓋恐其母領回後仍送喬姓夫家而據塘橋陸姓家則稱該女來己兩年餘來時自言名張阿大父母雙亡無家可歸求假棲止遂共家人操作陸姓弟兄三人二兄皆娶惟幼弟尙未有婦云 
[汽車夫疏忽業務之科罰]  
　　汽車夫王運生前日駕駛五千零十八號裝貨汽車從閘北方面面來道經虹口吳淞路天潼路轉角處車上之大包棉花忽爾墜落適有婦人朱張氏挈其幼孩十寳在該處游玩致氏之足骨孩之頭顱悉遭此包壓傷經八百八十七號華捕與包探蔣阿林查見即將傷者送往醫院王拘入該管捕房捕頭飭令存洋五百元作保幸傷者尙無大碍經西醫療治後立即出院以故捕房昨晨傳同氏孩將王運生解送公共公廨經中西官訊悉前情以王疎忽業務致生危險姑念此次肇禍尙輕從寛科罰洋二十元充公外再賠償原告醫費洋十元繳欵開釋 
[競賽汽車各罰念元]  
　　汽車夫陳文奎日前駕車至法新租界愛多亞路開機疾馳又夏苗生阮關根兩人亦駛機至該處互相競賽先後爲捕查見以陳等有違定章抄錄三汽車號碼回稟捕頭於昨日飭探將陳等傳至法公堂請究先由捕頭上堂稟明前情詰之陳等供認自知不合以後不敢再犯中西官判陳等各罰洋二十元充公以儆 
[私刑案移送法庭訊辦]  
　　曹家渡某紗廠巡丁邢瑞寳馮春泉等因疑小工喬士榮竊物將喬軋至寓所私刑吊打由喬弟旭昌及高榮章等至四區四分所稟控諭飭長警協同喬旭昌等前往將喬士榮放下釋縛並將抄獲行凶木棍及蔴繩等連同邢馮一并拘送到署昨備文將一干人證移送地方廳訊辦下午奉檢察官提案研訊之下判將邢馮分别收押原告與證人退去候示木棍麻繩存案 
[科罰燕子窠主客]  
　　寗波人金阿二在虹口西華德路寳和里九十九號屋内私售燈吃　烟經該管捕房中西包探查悉前往將金與烟客丁阿根陳連生及烟具一併帶回押至昨晨解由公共公廨中西官訊明違禁屬實判金罰洋二十元無力改押三禮拜兩烟客各罰三元充公烟具銷燬 
[販芹菜被毆受傷]  
　　蔣茂林因向泊於老垃圾橋河下之販賣芹菜船戶要求將芹菜由伊包攬代售不遂啣恨於心上星期六晨蔣糾集百餘無賴擁至該處尋衅毆傷船尸蘇長福等旋經各船戶公舉代表金錫貴報由該管捕房准即派捕保護若輩始行散去茲悉蘇被毆受傷頗重己由捕頭飭送醫院醫治外並以蔣似此强覇難保不再糾黨成羣向各船戶報復故特派暗探多名留心伺察如遇橫行准即拘究而船戶方面亦憤蔣干涉營業自由無故行兇决延某律師代表至公共公廨稟請提究 
[押店夥監守自盜之押儆]  
　　法租界民國路進康押店夥曾榮爵前因私取店内值洋八百餘元之金銀飾物而逸經該店主朱新泉報告捕房請緝嗣爲包探程子卿方福林偵悉將曾拘獲吊出原贓二百餘元及金戒兩隻帶入捕房押候訊究在案昨日解至法公堂請究先由進康店主朱新泉稟明前情並稱今被告之保人出塲理楚請求從寛發落詰之曾供認監守自盜中西官判着押西牢一月准予贖罪 
[謊報搶戒之科罰]  
　　向爲行販之徐海濤日前投法捕房報稱民人行經菜市街地方突被素識之顧尙將民人扭住兇毆並將我手上所戴之金戒强攫而逸（請求提究捕頭以事關行刦當即飭探梁大寳苗永興等前往將顧拘獲帶入捕房經捕頭一再研訊並無搶奪情形諭令退去昨晨傳至法公堂請訊先由徐海濤稱顧和尙前欠民人大洋十五元是日在途遇見向索詎非但不還反向民人行兇以致金戒失落無踪實非被搶等語詰之顧和尙供民人雖欠徐母大洋十五元實未搶伊金戒亦無行兇之事求察中西讞員會判以徐不應謊報搶奪着罰洋十元充公以儆效尤 
[名探偵獲竊賊]  
　　近來租界内西人家時常失竊兹經滙山捕房華探目張炳成包探楊阿泉等查係廣東人李良勝李平何澤楊洪王忠王阿根陳桂生結黨串偷昨將以上七人拘解公共公廨因捕房尙須調查證據故中西官判李等一併還押候查明再訊 
[車夫攫取乘客金飾]  
　　川沙女子顧珠安等三人昨午前乘小輪來申就十六舖大逹碼頭上岸雇乘黄包車三輛欲往滬北老閘地方迨車至十六舖華法交界處所該車夫云無租界照會遂停車代雇可往租界之車不料顧女所雇之車夫陳永年乘機攫取其頭上約值洋四元之金挖耳一支當場覺察追問時原贓己被陳之同黨接去立即報知崗警到來將陳拘入一區警署由趙署長察得陳係三次遇犯飭解警廳司法科訊究並令失主自行赴廳陳述 
雜評二 
[告粤桂軍人（訥）]  
　　吾告粤軍今日驅桂軍於境外足矣铁憤憤然餘怒未息　取快於二時 
　　吾告桂軍今日之敗於粤亦自取也勿憤憤然心不能平圖報復於一旦 
　　何則粤桂面再相爭勿論戰禍之不了也而以今日兩省財政之窮地方之紛亂人民之愁苦苟不將軍事從速收束則内部且有潰決破産之虞遑言發展於外故今日粤桂兩省爲自救計當以休養生息恢復元氣爲第一義 
　　况乎兩省人民對於自治均甚熱烈兩省人民旣各有一個自己即應各治其自己若仍欲互相爭是各侵人之自治放棄己之自治大非自治之本意也吾故望今日之粤桂軍人各幡然自覺各改造自己之地方各謀興自己之福利而勿再稍留軍閥之思想也可 
公布欄 
[上海地方審判廳]  
　　公示送逹第二三四號爲公示送逹事案據崔國權訴李榮記等抵欵涉訟一案業經本廳判决在案卷查被告人陳生記一名住址不明爲此依法將該被告人陳生記之判决副本一件公示送逹仰該受送逹人陳生記知悉特此公示民二庭推事簡炅第二三五號爲公示送逹事案據祝　訪訴錢送之等租金糾葛一案業經本廳定期審理飭吏按址送逹訴狀繕本及傳票去後嗣據原吏葛介堂報稱被告錢遂之避匿無踪無從送逹等情前來茲復定於十一月二十七日上午十時半開庭審理合依訴訟通例將該被告錢送之訴狀繕本一件傳票一件公示送逹仰該受送逹人嚴守上開日時來廳候訊毋得違誤特此公示民二庭推事施保第二三六號爲公示送逹事案據　文成訴楊四九等因貨欵糾葛一案業經本廳定於本月三十日上午十時審理節經填發傳票飭吏會同原告人　文成到地指傳茲據去吏報稱據該原告口稱楊四九現在逃避無踪無從指傳等情前來該被告楊思九踪跡不明依照通例將傳票公示送逹並仰該被傳人依期到庭候訊特此公示民一庭推事許文鎔 
　　判决主文（民一庭）一件判决趙雙生與潘桂正因欵項糾葛控訴一案主文本件控訴駁回本審訴訟費用歸控訴人負擔一并判决楊次梁與沈順卿因衣飾涉訟控訴一案主文原判關於楊次梁應歸還沈順卿線呢夾襖褲一套羅緞棉襖褲一套斜紋線呢小夾襖一件又棉褲一條鐡機緞棉襖一件又鐡機緞夾襖褲一套蓆法布短衫褲兩套灰色蓆法布罩衫二件鐡機緞裙一條重一兩六錢金鐲一副金耳圈一副金戒一隻金梅花一朶金一粒椒一隻及負擔訟費部分撤銷沈順卿在第一審請求追還前項之衣服飾物及附帶控訴均予駁回本案兩審訟費均歸沈順卿負擔一件判决於翔升與姚樹松等欠租糾葛一案主文姚樹松應償還福仁公司房租洋五元八角樓孝全應償還福仁公司房租洋十七元四角鄧文元應償還福仁公司房租洋十二元二角余振坤應償還福仁公司房租洋十七元四角徐郁記即徐協林應償還福仁公司房租洋十七元四角趙阿木應償還福仁公司房租洋十一元六角盛簫杲應償還福仁公司房租洋十二元二角　張秀應償還福仁公司房租洋十二元二角並均應將租住房屋解約遷讓其自本年隂曆十月份起之房租仍各照約付至出屋之日爲止葉桐部分之訴訟准予駐銷原告人假執行之聲　駁回訴訟費用應由姚樹松樓孝全鄧文元余振坤徐郁記趙阿木盛鏞臬　張秀各擔負十分之一餘歸於翔升負擔（民二庭）一件判决徐勤安與黄子卿等因欠欵糾葛一案主文黄子卿應即償還徐勤安洋二百元又於本年隂曆十月底十一月底各償還洋一百元如黄子卿無力償還應由馮玉麟負責代償訟費歸黄子卿負擔一件判决胡愼生訴陳連生欠欵糾葛一案主文陳連生應償還胡愼生本洋七十元胡愼生關於利息之請求駁回訟費歸陳連生負擔一件判决馬仰高與陸金第因米欵糾葛一案主文被告人應償還原告人洋六十七元七角訟費歸被告人負擔一件判决黄順隆與黄樹華因田畝糾葛控訴一案主文本件控訴駁回本審訟費歸控訴人負擔 
　　批示一件王金玉狀請執行由狀悉候派吏執行此批一件王壽卿狀請停止標賣由狀悉仰速來廳候諭此批一件蔡順發狀請執行由狀悉查本案卷宗尙未奉江蘇高等審判廳發回所請應從緩議此批一件劉錦昌狀交欵洋由准交此批一件孫道堂狀領欵洋出准領此批一件史阿富狀交欵洋由准交此批一件張長卿狀保瞿仲之由狀悉巳當庭准予退保矣此批一件顧勝來狀領欵洋由准領此批一件李葉氏狀請給領由狀悉業巳函請公廨查照辦理矣仰即知照此批一件由榮海狀請執行由狀悉業巳當庭諭知矣此批一件彭瑞倫狀交欵洋由准交此批 
[上海地方檢察廳]  
　　批示徐萬成狀悉據訴串拐人口毫無證據礙　置信至毁壞物件一節應候偵查核辦此批徐楊氏狀悉本案現正核辦毋凟此批印雨村狀悉查彭幹臣彭周氏等業經派警往拘仰候到案核辦毋凟此批沈春陽狀悉候調查各廳縣函復到廳再行核辦此批周陳氏狀悉所訴是否屬實候傳案訊奪此批唐吉生狀悉仰即　同　姊徐康氏於本月二十三日來廳候訊此批郭萬如等狀悉仰即來廳訊明核奪毋庸多凟此批以上十一月二十　日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚] [  鴛雛]  
　　舊式人學新式人結會集社如「孔敎會」之類時復遇之吾鄉之「婚嫁改良會」亦其曹也茲言婚嫁一兼及之「婚嫁改良會」之作主義即在撲滅婚嫁上之奢風歸於孰實除崇拜古禮外似無可厚非處余獨惜其文章只做一半無根本上改造婚禮之思想也其可議之點會章内尙有表面費耗不如備置奩田及會員須將其未婚子女姓名年庚報告會中註册以便彼此聯姻等語余初疑其何等熟悉舊禮終乃知會之中堅即媒人老爺賬房老爺之流耳欲責以根本上改造婚禮之事是語夏蟲之冰上海有「家庭日新會」等團體想亦注意及此恨余未往聆敎然願其於大處落墨而造福無疆也 
　　婚禮之涉於神鬼者殊多如前一夕須需羽士爲之祝福也參拜天地也有「花粉眚」犯之眚人也許多諱忌也（如交拜時若爲孕婦所見不利於新夫婦生命等說）尤如「花燭」一物不知是何取義似云此一雙蠟燭燃諸洞房不淋解或震熄者卜新夫婦之命運佳此等思想本屬荒誕徒以素有「洞房花燭」之語乃保存於似是而非之新舊婚禮中迎花燭者須擇有婦之男賓今「禮單」由「贊禮員」高唱至迎花燭白「接光員接光」竟易迎花燭者爲「接光員」而燃燭爲「接光」矣吾國人積患在乎不肯毅然舍去舊式而徒巧立新名自欺萬事皆作如是觀豈僅致憾於「接光員」而巳 
筆剳 
[梅毒記（下）] [  旣澄]  
　　一夕者靜琳自新明戲院歸獨踞車中沈思茲夕所見覺鄰廂士女莫非比翼連枝獨己一廂則惸惸然類空房之獨守我之夫壻寗後他人胡我竟禁人笑傲也思極忽發奇悟啞然自語曰吾有以制吾夫矣抵家見慶明頓易平居温婉態由是厭食抛書寢不安席而其所日涉不倦者則惟新明戲院舍梅郎歌舞外卽結舌無復他言慶明憂且憤規諷盡月靜琳藐若無聞慶明計盡謀諸其姨氏靜珩靜珩笑曰姊夫風貌遠尙梅伶吾姊詎盲於目者哉且其平居論人輒據才華爲品第梅伶傖俗寧足當其一盼者此其用心良不可度會當爲姊丈一探索之自茲以往靜珩遂日從其姊氏觀梅蘭芳卒然問曰姊觀梅伶風致奚如姊丈靜琳冷然曰不如也珩笑曰然則我姊胡置閨中之良伴而僕僕於茲陌路人也琳正色曰姊生平愛好妹詎不知若姊丈淸才俊貌允爲希世之珍惜乎衣飾不修實爲姊之大憾吾所以日觀梅伶劇者匪慕其野色新歌特樂見其眩人之豔飾珩笑曰是何難茲事妹當任之吾不知姊二人之貌合神離乃在茲區區衣飾中也其明日珩述之慶明慶明失笑曰吾今而後知世之中梅毒者蓋爲共衣飾之奇麗也使吾而更守故轍者則亦何以對吾妻靜珩其爲吾導珩遂導之入瑞蝴祥製光華掩目之綺糯數十襲更爲之購指環鈕扣諸珍飾昔日之黯淡寒儒遂一變而爲風華公子靜琳大悅梅毒爲之霍然梅蘭芳演上元夫人之夕吳氏花廂遂粲然雙璧掩映慶明指座客目靜琳而笑曰須知此芸芸衆生胥爲讀瑞蝴祥天寳諸豪商之廣告來也（終） 
劇談 
[羣芳艶影（二十二）] [  夢華]  
　　雪芳將在臨别故近數日之饋贈者頗多日昨記者與李守一先生相遇院中李先生以名流贈雪芳之詩詞相示一爲梅園主人一爲无悶道人一爲劍道人至康南海先生因事往某處詩尙未竟茲將已成者錄於左 
　　雪芳女士重蒞滬江海上名流益相傾倒投贈詩詞盈篋余曩年曾爲撰雪娘行補錄之以博一粲兼誌兩載鴻雪之感 
　　菊部論材近十載聲色技藝鮮三長巾幗鬚眉半零落鳳毛麟角自非常克琴風流今渺渺喜奎聲價舊琅琅眼中人物誰頡頏餘子顧盼寗足當天生麗質乃有偶北梅南雪兩芬芳雌兎迷離競雄兎北勝何如小南强肯讓春魁一枝占李花穠豓遙相望眉梢紅粉描螺黛頭上金釵曳鳳皇楊柳腰 
輕小蠻態櫻桃口細樊素香蓮花貼地氍毹步仙鶴下雲縞素翔迴雪流風舞飛燕哀絲豔竹聽霓裳一字百轉曼聲度行雲響遏音繞梁此曲祗應天上有那禁蕩氣復迴腸紅樓舊夢雷峯淚錦瑟華年時世妝幾人顧曲周公瑾眞個銷魂杜韋娘奪郤胭脂無顔色遂令賞識出驪黃石榴裙下衆傾倒金縷歌終猶徜徉我亦憐才空一世鄉親蘇小重錢塘漣不漪兮泥不染豔如桃復冷如霜英雄兒女相期許護惜名花孰主張遊戲神仙春夢耳風塵三俠好思量梅園主人 
 
[魯閩琿案層見叠出之敗蹟]  
新聞拾遺 
[新娘可嘉] [  氷]  
　　蕪湖西門内有胡氏女頗具姿色且知中西文字去歲經其父許於同鄉余某之子爲室余子年僅十七爲一紈袴公子毫無學識女頗怏怏然迫於長者命不敢辭迨至日前結婚後遂力促其夫讀書至於泣下余子亦頗自慚深然其說胡女乃於綠窗人靜時敎以各種學識聞余子頗樂於聽受擬從其妻學習一載即入該地某敎會學校肄業云 
[狂士可恥] [  夢影]  
　　南京瓦匠巷有秦某兄弟二人同作客於無錫某公司昨日爲伊父生辰均歸叩賀晚間聯袂偕游夫子廟走至文德橋突來一衣冠不整之狂士向前大呼曰去年所借之欵有一年餘尙不還來秦怒曰誰識汝前來敲詐狂士曰所借無幾不過十元說罷以手向前索取二人推之不去然亦無可如何後經游人排解給狂士二元其事始寢 
[乞兒可慘] [  丕承]  
　　昨晨十時許在北福建路某里内見一小丐席地而呼髮際插以鋼針針之上端扦有已燃之燭兩支及綫香一朿滿頭燭涙香灰涙披於頰呼號之聲慘不忍聞故見者咸覺其可慘而與以銅元詎知據個中人云因各種乞錢之法早被他人知悉故今思得此法以乞錢雖略受痛苦究屬於事無妨且可利市三倍云 
小說 
[社會小說衆醉獨醒（二○一）] [  瞻廬]  
　　第三十三回事多拂意悍婦反脣語出有心匪徒切口呂文甫心知其故偏偏有的没的用話兜搭說什麽適從何處來今向向處去近來雅興如何貴相好伍靑巖先生可曾見面聽說閣下在劉公館裏業已分手想一定另有了高就近在何處得意倒要請敎請敎這一疊聲的問話聯珠般的放出急得勉齋没話可說只是豎一點頭橫一搖頭宛似雙簧戲裏扮臉的人只見他做勢不見他出聲（奇怪）勉齋越是不回答文甫越是盤問得急勉齋待要回答再也騰不出這個空閑舌頭只是急圓了雙目漲紅了兩頰額上汗點子菉豆般的淌下（奇怪）方厚卿見這情形又是可笑又是可憐畢竟他尙存心忠厚便拉着文甫道他旣不屑敎誨你也不須多問時候不早快快到舍間小酌三杯細讀那詩社裏的同人佳作曹墨亭道不錯不錯我們何苦在這裏受人冷淡不如隨着便園居士小酌三杯區區不才也好在其間欄杆充數耳（墨亭尙不忘此四字）當下幾位詩人踏着八字步吟風弄月般的過去他們去遠了勉齋趕緊疏通了喉嚨回轉一口氣來連喚幾聲晦氣晦氣倒霉倒霉原來文甫拍肩的當兒勉齋嘴裏正含着一段大餅吐又不能吐出咽又不能咽下方才啞口無言都是大餅在那裏作崇（原來如此）勉齋又想到暗地裏呑吃東西遲早終有梗住喉嚨的一天（可作格言讀）我爲了暗地裏呑吃東西生生的把這隻飯碗斷送了不料今天又吃了第二回的痛苦但是今天的東西不過暫時在喉嚨裏作梗畢竟被我呑在肚裏那天的東西休說不曾進肚連嘴都没有進我這二十四元的書記薪水郤從此讓給了别人偷雞弗着蝕把米明明入了姓伍的圈套 
[自由談之自由談] [  鵑]  
　　互助爲人羣之一要素助人即所以助己人不能無危急時己力如不足以應付自不得不求助於人而助人者一旦自有危急則被助者亦將有以助之矣故自問其力能助人者毋靳其助脫不幸而愛莫能助則誠無可如何耳 
大昌煙公司徵文揭曉（丁等） 
[題大小嬰孩牌香烟打油詩六首] [  雪園] 　 
　　爭看大小二嬰孩博得佳人笑口開戲取香烟占吉兆今年管許孕雙胎 
　　玉雪香孩世所奇天眞爛漫笑嘻嘻誰家抱此寗馨去昌盛門庭自可期 
　　左擎右抱喜洋洋檀口微親撲鼻香悄向天公頻祝告願儂早日慰高堂 
　　餘味津津口内含此烟牌號是宜男倘敎天把鱗兒賜抱負專司心也甘 
　　共和廳裡賽娃娃發育嬰孩此最佳戲拍郎肩含笑道豐肥還讓小孩牌 
　　誰家新養小官官若得行人駐足觀徧體芬芳眞可愛抱他回去當心肝 
 
 

Page 15

 
 
   
 
 

Page 16

 
 
常識 
常識 
[天才] [  老圃]  
　　西人謂中國人有一種天才善製章程法令故不論何事并不論其實行與否但就其章程法令而言固無不盡善盡美若以著作家意匠家之眼光觀之亦未始非善術品也 
　　此言雖謔然事實如此不可掩也故當分崩離析不可收拾之秋有煌煌乎南北統一之命令當軍人跋扈民治掃地之　有煌煌乎實行自治之命令當舊國會新國會若存若亡之秋有煌煌乎依法執行選舉之命令然此豈命令之咎哉但就命令而言固可以驚風雨而泣鬼神矣 
　　中國人更有一種天才善擬電報此種天才蓋自民國建設後發揮而出悲觀者或歎今日道德掃地擬之於五季然觀南北諸人物所發電報則皆足以見其道德之高尙與愛國之苦心國人讀之未有不感極而涕零者也文學家或歎今日文學式微非其音哀以思即其音哀以怒然觀於南北諸人物電報中之文章則固盛世之音也後之良史如以此類電報編入民國史則民國生色矣 
　　西人爲余言浙江首發廢督之電報何以督旣不廢而反干與江蘇製造廠之事雲南省發廢督之電報何以督旣不廢而反干與四川之事余謂廢督不廢督非余所敢知但就電報論電報此二者固壓卷之作古人有善善從長之說固不妨從其電報而善之古人有斷章取義之法固不妨斷其電報而取之也 
　　總之中國人仍不脫八股文之故伎作八股者身如傀儡有時作孔孟語謂之代聖賢立言有時又作叔孫武叔臧倉語又肆口駡孔孟而皆以合口氣爲佳文今之製章程製電報者亦猶八股先生搖頭擺尾摹仿聖賢口吻作口氣題耳西人少見多怪乃歎爲天才 
經濟 
[中國急宜設立藥廠] [  文華]  
　　吾國醫學素不研究今也歐風東漸學術日新而西洋醫學亦輸入東亞聞風而研究者衆矣蓋醫學上之療法雖有種種而主要者實爲藥物匠無斤斧不可以斵農無耒耜不可以耕醫而無藥亦猶是耳故爲根本計藥廠之設立實不可一日緩者 
　　各國醫學均甚發逹其國内又皆設有藥廠以資本國之用今吾國西醫所用藥品器械大都仰給外貨吾國之人每年投錢於藥資者何可勝數由今之道中國之醫學日益發達漏溢必且日甚能無痛心此亟宜設立藥廠者一也 
　　吾國之習醫者類有相當位置出其所學以惠同胞惟習藥者尙未有實地製造之機關以盡其長致有才而不得其用殊非國家造就人才之本意且使固有之原料棄之於地不亦重可惜乎此亟宜設立藥廠者二也 
　　國際交通對於醫藥有密切關係如昔日之歐戰發生交通杜絶藥品騰貴有至十餘倍者是其證明長此以往或竟告罄則醫者無所取材雖有仁心仁術計維有袖手而坐視焉此亟宜設立藥廠者三也 
　　國家之强弱每以兵力爲衡欲救兵力之充實衛生材料亦其一端吾國所用藥品等旣盡取諸他國設一旦有事與他國以戎衣相見藥品即無由輸入是時吾國之死於疾病者必較死於戰爭者爲多不待交綏而成敗之數巳可逆睹籌國之士將何以處此此亟宜設立藥廠者四也 
　　綜上所言藥品關係之重大巳彰彰如是且藥品之用匪止一途醫學而外如工業之色染農業之肥料礦學家之化驗無不以藥品爲前提苟能乘時興奮自圖製造其需用之殷獲利之厚自可預卜邇來吾國鑒於工商業之衰頽外貨之充斥每提倡國産以圖抵制對於藥品尙未之顧及設有計畫設立藥廠者吾知必能博海内各界人士之贊同也吾國不乏大資本家盍亟起而圖之（乙種酬） 
衛生 
[獨身問題之解决] [  民謀]  
　　現在有許多人爲着種種理由不願結婚甘守獨身生涯文明愈進獨身的人亦愈多但獨身主義於身體有無妨碍殊有研究之價值照心理學講來獨身於身體是有害的因爲各種本能ＩＮＳＴＩＮＣＴ都有他的用處應該使他發展不可過事抑制食欲是一種本能我們應該天天飲食不飲食就害身體性欲亦然應使他有發展之機會若持獨身主義永遠禁絶性欲則於身體亦有大害 
　　美國醫學博士霍華特氏ＷＬＩＯＷＡＲＤ曾著一書曰「性的問題之解决」ＳＥＸＰＲＯＢＬＥＭＳＳＯＬＶＥＤ討論獨身問題頗詳霍氏爲性學專家著有性的叢書多種故其立言爲學者所重視據云獨身主義確實於身體有害因性爲人生重要本能之一其力至爲偉大過於抑制必害身體且性之力旣大永遠禁絶有所不能勢必釀成性的罪惡書中歷述自來禁止性欲者之失敗并云有一女著作家頗負不覊才不願事家人生産欲以著作自顯後其所作者均屬淫穢之詞遂爲世唾棄潦倒一生此無他其性欲因受抑制不能發舒故洩之於文字耳 
　　最後霍氏伸其主張以爲獨身主義非絶對的不可能惟不宜專事抑制性欲要當引其力以圖正當偉大之事業耳設其人熱心社會以惠羣福人爲職志終日殫精竭慮爲社會計謀則其性力已洩用於此自不過旺毋須竭力抑制而身體自亦健强也（乙種酬） 
公民常識 
[詞名投票與無記名投票之得失] [  樓明遠]  
　　記名投票亦稱公開投票即選舉人旣書被選人之姓名於票紙而復自署其姓名者也無記名投票亦稱秘密投票卽選舉人僅書被選人之姓名於票紙而不自署其姓名者也此二制之得失歐洲學者聚訟紛紜莫衷一是夫自理論言之選舉爲公法上之行爲選舉人自應負其責任况秘密實萬惡之淵源某也選某正宜明載而揭出之雖然理論未必盡合於事實欲用記名投票當先解决下列二問題 
　　一國民之公　　　　於高度乎 
　　二政治之知識是否臻於圓滿乎 
　　使國民之公德巳達於高度政治之知識已臻於完滿則事實與理論一致誠哉其宜採用記名投票也然而返觀現今社會公德未進知識未完之人究居多數若用記名投票保無利誘威迫爲不正之抑壓運動者乎我知其必不能免也旣不能免不正之抑壓運動尙望其能本自己之意思而投票乎稍有知識者或且因不自由而甯放棄權利矣流弊所及何堪設想耶無記名投票可以防範此種流弊蓋某也選某不得而知恩怨之嫌自歸泯滅縱有不正之抑壓運運其如我之自由投票何是故當立憲制度最初時代各國選舉法大都採用記名投票今則皆有採用無記名投票之傾向焉總之就理論而言自以記名投票爲正當而就是實以觀又不得不用無記名投票將來公德日進一日知識日完一日事實與理論一致記名投票乃可採用也（乙種酬） 
[監視選舉宜自初選始] [  安徽徐朗宣]  
　　我國選舉爲間接制近雖用舊法改選亦祗參議員全由省會舉出其餘衆議員省議員仍不免初選覆選之繁普通對於初選均不注意多謂議員由覆選産出初選無關緊要不思議員雖由覆選産出票舉議員之當選人却由初選産出是初選乃覆選之根本初選當選人不賢而欲議員之賢蓋猶緣木求魚也 
　　初選弊端較覆選尤甚初選當選人約分三種（一）自抱野心欲爲議員者（二）欲借此交結官塲或賣票漁利者（三）受人指使以便覆選時推舉之者此三種人皆不願選民到場投票以人數多疏通難也故到投票期卽由此三種人席請調查員由調查員轉囑選民不必到塲又有調查員假填選民以便多領選票者僱人假裝選民冒名投票者言之令人慘然傷心矣 
　　故鄙人以爲監視必自初選始（一）投票之時調查員職務完畢不許代選民領票（二）選民到一人予一票由公民組織監視團在塲監視如有冒名等弊即扭送檢察廳請提公訴（三）通知各選民至期務須到塲有不到者除名取消公權選票銷燬如此則奸人無從逞其技當選者皆地方聲望素著品舉素優之人舉出議員當可勝任矣（乙種酬） 
 
[交易式的舊婚姻光駿庚帖]  
家庭常識 
[妬非婦人之罪] [  孫劍華]  
　　凡欲造和樂之家庭者惟賢婦是賴吾以爲妬亦不得爲婦人之罪蓋男子若不放蹤恣肆則婦人之妬亦安所施况妬之起實由於愛其夫而不願人之分其愛非有惡意存於其問也婦若無愛於其夫則其夫雖有外遇侍姬數十人亦不過如秦人視越人之肥瘠忽焉不加喜戚於其心何妬之有乃婦之於夫不然旣愛其夫其心中必以爲世界之愛莫兩人若而忽有第三人加入其間分割其愛之一部分妬心自勃然而起揆之公理亦無不合而世人乃以不賢稱之不亦大謬乎吾國昔日於男子之權利則放任之於婦人之權利則極力限制之使底於不識不知一味盲從之境故不僅守節二字屬婦人所獨有即賢妬二字亦爲品評婦人之特别名詞納妾戀妓爲男子所應有之事室人靳之者即衆口交騰以爲妬婦初不聞不許女子蓄面首而衆以爲妬男者蓄面首大辱也納妾亦大辱也特人習而未察耳故妬與忌有異妬而當不得爲婦人之罪也或曰世亦有男子逾閑而室人無言且爲之畫策者不亦善乎曰此不過假面具耳人貴率眞矯飾者必險許曷貴乎且分愛即分利一人之力有限任男子揮金如土而至窮窘豈亦室人之賢乎或又曰妬非佳名詞也而子辯之以爲無罪不且長世之妬風乎曰我之謂妬非世上無賴婦女吃醋之謂也此等乃胡鬧耳安足云妬非正式夫婦已甚可羞更從而胡鬧之斯眞不賢之尤者矣（乙種酬） 
道德叢話 
[道德上消極的裁制不如積極的勸勉] [  了無]  
　　道德上導人爲善之方法有二一曰消極的制裁二曰積極的勸勉自理論上言之前者多偏於禁止方面後者多偏於誘啓（因勢利導）方面後者能合於敎育之原則前者則否蓋人性有善惡二面吾人果能以因勢利導的手段引出其善之一方面之本性惡未有不隨之消滅者若惟消極的制裁是務惡性固未必因之而消滅卽善性亦且有凌鑠殆盡之患此固理所必然勢所必至者也以言事實請觀左例邑有汪陳二翁各遣其子至杭州學習商業瀕行汪誡子以勿嫖勿賭勿飲酒並詳言拱宸橋一帶之如何腐敗如何有害囑某萬不可去陳則津津然樂道杭州之風景商場何若營業何若白隄如何秀麗靈隱如何幽靜其子坐而聆之若惟恐其言之盡者吾人果不加細察者將謂汪子必勤其所業而陳子必游蕩無度矣孰知結果乃適得其反汪子足跡徧花叢且至流連忘反陳子執業維勤偶於暇日但偕二友人徜徉於山水之間領略天然風景而已此極有趣味且極有研究價值之小史乃大足以證上述理論之不謬信矣哉道德上消極的制裁不如積極的勸勉也 
　　吾敢大聲疾呼於今日一般爲父母者爲師長者之前曰諸君果欲導子弟爲善者請於此點加之意焉可也（乙種酬） 
識字捷法 
[應用字] [  濟滄]  
　　亞醜也篆文作亞象人局背之形一說以爲次弟也醜則次故亞又有次義又姻亞壻之父曰姻兩壻相謂曰亞亦作婭又物之歧者曰亞俗作丫椏又通惡通堊通稏通壓又洲名亞細亞ＡＳＩＡ之簡稱 
　　丫物之歧頭者形如艸木之枝歧而上出也亞本音鴉去聲此則音鴉 
　　疋足也篆文作　形亦與足相似　象脛後筋肉下从止音疏又音胥或音所記也此與注疏之疏同又音雅正也詩大雅小雅爾雅字古作疋又音匹倍兩謂之疋二丈爲兩倍兩四丈也 
　　石土質之堅硬成塊者也篆文作石在厂之下口象石形非口耳之口厂音罕山石之厓巖上可居人像其形又量名十斗爲石又衡名百十二斤爲石又無用之意如石田石女等是 
 
