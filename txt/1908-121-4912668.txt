# 1908 - 121 - 4912668

 

Page 1

 
 
   
 
 

Page 2

 
 
上諭 
[四月初七日奉]  
　　上諭趙爾選奏考查地方各員分别舉劾一摺湖北署安襄鄖荆道施南府知府施紀雲署武昌府知府鄖陽府知府黄以霖荆州府知府斌俊署江夏縣知縣王士衛廣濟縣知縣孫炳麟署襄陽縣知縣徐久緒旣據該督臚陳政績均著傳旨嘉奬荆門直隸州慶春公務廢弛民信未孚潛江縣知縣調任湖南寗鄉縣知縣畢并出頽廢因循不堪造就試用通判沈廷瀾胸無主宰舉動謬妄署長樂縣知縣李綬卿闖冗顢頇難膺民社前署竹谿縣知縣陳嗚珂人旣庸下性復貪愎江陵縣縣丞滕久仁辦事草率署大門縣縣丞曹廷勳因案釀命均著即行革職棗陽縣知縣陳閬才難治劇民不信畏維田縣知縣危士修事少條理刑罰不中准補枝江縣知縣余鼎臣衆論未孚均著開缺另補蒲圻縣知縣王葆善才識庸弱署通山縣知縣石首縣知縣趙震東任用家丁不孚輿論惟文理尙優均著以敎職歸部銓選餘著照所議辦理該部知道欽此 
論說 
[論赫胥黎天行人治相反之說可舉中國近事證之（儀）]  
　　蒼穹高覆。沕穆無窮。仰而矚者。呼之曰天。至其化機之不息。無始無終。連延曼衍而不可研詰者。則又强名之曰大造。以泰西進化論言之則曰天演而已矣。大鈞播物。块圠無垠。宇宙間號物之數有萬。小之極於跋行倒生。大之放乎恆星日局。上溯之至於未台有始。下究之至於莫終有終罔不爲天之所覆。即罔不爲天演之所苞。大化推遷。天演爲其體。物競天擇爲其用。有生之物。莫不求遂其生機。各求其生。則其周身之外即有與其生相寇相賊者。芸芸萬彚。無日不鏖戰於天演介中。自有天地以來。一切動植之倫。遞變者不知幾何。消滅者不知幾何。其得生生不息。孳乳於大球上者皆。其競爭不已。占優勝之地位。而爲天所擇焉者也。爭之不力。即歸淘汰。萬物之生。岌岌乎其。殆哉。 
　　萬物之中人最靈人治者即人之所以生存。圜顱方趾之倫。翹然特出於草木禽獸而稱尊者賴有此耳。乃如赫胥黎之所言。人治之與天行。其事又往往相反。人旣各出其才力以爭之。天若施其酷烈之手段以敗壞之譬諸張弓。支左而屈右。支右而屈左。左右相拒。力不勝而弓即還其舊觀。是故生人之事業。上至齊治均平。下至樹藝畜牧。無往而非與天相爭。自有生人以來至於今。其間所謂天行之酷虐。下知其歷幾何浩刦。人治之艱苦。乂不知其歷幾許經營自今以往。天心益酷。人治益難。仰而問。俯而觀。吾更不知其浩刦若何。經營又當若何也烏乎。大造不仁。萬物同爲芻狗吾向者疑赫胥黎之言爲過今觀中國之近事而始信其說之非誣也請一一陳之。 
　　以觀學界獨非天人相爭之局乎。一國之民。無智識無道德昏昏瞀瞀入天演界而淘汰無遺。故夫冒耏横目。手以攫足以取者。當各營其智慮以爲才。各制其行誼以爲德。人道旣立。而後可戰勝於天演之界。大球上可永存生人之類而孳乳浸多。學也者。所以養生人之才德。人即挾是以與天相抗者也。我中國科舉時代。學植荒落酣夢沈沈。幾淪入淘汰之域而不自知。洎夫歐力東漸。風雲捲地。人心知警熱忱之士出。毅力以芟除榛莽。開科學之徑塗。以云人治。可謂幾費經營。乃自興學以來。歷數年矣。觀其學術。曾無効果之可收。學界外不肖之徒。讎視學堂。乘隙蹈瑕而至者攻之甚力。學界中謬種流傳。喪心病狂。託敎育以博世資。實以敗壞人之子弟者。又往往而是。前途瞻望。渺渺無涯。求其尺寸之進則展步維艱。如策駑馬而上九折之坂。不幸而退。轉瞬即。逝如駕輕舟而下湍急之灘。例以赫胥黎之說。豈非所謂天行之相反乎。人治方施。天若故拒之。務欲復吾科舉之軌道而後已。天乎人乎。吾中國之學術。不知何日可戰勝於天 
 
 
 

Page 3

 
 
演界也。 
　　以言政界。是亦一天人相爭之局也。觀五洲之大勢。國無論大小强弱。政無論君主民主。罔不以憲法爲治國之樞機。有憲法斯有國家。二十世紀中。凡未經立憲之國。地球上幾無復有立足之地。是立憲者。所以鏖戰於天演之界。以求其生存者也。我中國素不知憲法。長此專制。識時者方竊憂之。日夜盼望憲政。而果也預備立憲之旨下。比年以來。上而百寮。出洋考政者有人。編訂憲法者有人。下而士庶。組織地方自治會者有之。設立法政講習所者有之。以云人治。未嘗不實行預備也。乃預備者歷二年矣上之政策施行與憲法多相背而馳下則人情昏瞶。不知憲法之義爲何居。循此以往。吾恐憲法之實行。直等諸夢幻泡影。例以赫胥黎之說。倘亦有天行者與之相反乎。烏乎。立憲問題。吾中國之命脈所　焉者也。東西各國。皆集視綫於我。我憲法不行。必謂我自强之機自此絶。而惟彼之所欲爲果如是。我炎黄之故國將入天演界而淘汰之矣。尙忍言哉。（未完） 
專電 
[電一（北京）]  
　　西藏改省事擬利用達賴喇嘛召令來京已議定接待儀節由晋撫傳旨宣召派大員約同啓行並先詢明朝覲日期由電奏聞晋省隨派大員往台迎迓妥爲照料抵晋後旨派晋撫出城迎慰抵保定前一日派直督前往迎慰抵京時由理藩部内務府步軍統領順天府尹迎慰派軍隊軍樂護送入城黄寺備供應召見時皇上起立側設竹床賜座茶點問對藏情畢並賜物、 
賜宴回時派御前大臣理藩部内務府餞行御前大臣遂至保定再由沿途督撫妥爲照料以上各節由政務處憲政館議奏奉旨照准 
[電二（北京）]  
　　郎中慶寛秦禁烟辦法將洋土藥悉數由官收買辦理膏票創總公司於京師如有餘欵彌補關稅奉旨度支部知道 
[電三（北京）]  
　　東督徐世昌查覆參案朱慶瀾等請予免議劉德等即行革職奉旨照准 
[電四（北京）]  
　　粤督張人駿電奏出巡事竣擬不赴桂 
[電五（北京）]  
　　晉撫寶棻電奏請將胡孚宸仍兼歸綏道 
[電六（北京）]  
　　廷試留學生漢洋文各半漢文仍照舊式 
緊要新聞 
[俾侍御嚴參兩淮趙運司北京]  
　　御史俾壽奏參兩淮鹽運司趙濱彦困商誤課溺職營私各節略云兩淮運司管轄鹽塲極其遼闊自趙濱彦到任以來日形敗壞蓋兩淮係煎鹽之地近來草價加至兩倍以上各商請增牌價該司未允不知各商因慮虧折必少出鹽少出鹽則短課不於大處整頓嚴行緝私招集無賴歸家人丁田天統帶在泰通七州縣地方奸淫殺戮民不堪命經各該州縣禀報該運司任意袒護甚有某游擊亦因禀報緝勇肆擾大干該司申飭并由各勇將游署打毁鹽斤出售則私抬價值得餘歸該司與局員均分去年有淮商請辦江西建昌等七縣廢岸該司索謝意四十萬兩淮商無力呈繳遂未批准致國家歲失鉅欵署中各事均與私戚惲毓昌姚近愷商量屬員之欲得差缺者非先賄託惲姚等不可該司之弟乂往往從中干預大有一國三公之象不但政以賄成也至加票之一百萬兩商借之八十萬兩聞均經該司挪用其最駭人聽聞者該司到任後奢侈驕淫先在署内改造洋樓爲藏嬌之所妻妾多至六七人有爲屬僚夤緣而獻媚者尙有一妾係友人蔡宗瀚之女該司竟騙占爲妾終日荒淫無度利已營私無所不至該司爲藎臣趙景賢之後督臣端方因係難裔深期望之乃該員作爲如此在家爲不孝在國爲不忠尤應嚴予重懲撫臣陳啓泰前任藩司時即以該司辦事爲不然應請飭下督撫臣秉公查辦以儆官邪而伸民怨奴才職司彈劾旣有所聞不敢不據實直陳伏乞皇太后皇上聖鑒當日奉旨著端方陳啓泰查辦 
 
 

Page 4

 
 
[禁烟事宜彚聞北京]  
　　京城禁烟一事除外民兩部以機器實騐外其餘各部甚爲敷延度支部雖騐未聞有斥退者如某某等部皆未試騐僅令各司員出具連環結而已民政部所辦官膏至今仍無確行之期禁煙所雖立而戒者寂寂無聞大約須鹿中堂回京方能實力奉行 
　　俾侍御奏請禁止軍界吸烟已紀前報專電兹悉原奏略謂現在禁絶洋煙特派大臣專司查禁而各營尙未實力申禁尤爲兵家之忌請一律禁止當日奉旨陸軍部知道 
　　禁烟大臣恭親王致浙撫柯中丞電略云恭辦禁烟事宜開辦萬不可舟緩速將指定膏捐項下赶緊籌措銀三萬兩起運來京次納以憑開辦修建局所 
[交通使館案之牽累北京]  
　　外務部咨飭浙撫續拿高鍾案牽涉之朱姓到京後由司員審過一次並無實據現仍禁押提署據部中人云朱某恐有寃屈緣正月初六日有某國公使到部詢及某事部以不知對某使答以我已得信何得不知部詢其所由又答以朱姓所告部中譯報處適有朱姓當時某尙書即欲治以重刑經那相轉圜始得斥退朱因此旋即回籍及高鍾案出後某尙書以爲朱必定在内特咨浙撫押送來京其實朱於此案並無干涉也 
[政務處將開幣制大會議北京]  
　　日前會議政務處提調吳閣學郁生由軍機處領到交議之張鹿袁三軍機幣制簡明總要曁說帖並度支部說帖各督撫覆奏及電報等六十餘件當飭本處文案官除將前已呈閱各件摘由繕單外其餘各件飭令供事及印刷等人一律繕印全份分送各堂並請示本處及資政院各堂叧定會議日期聞届時各部院堂官及資政院憲政館大臣均須與議 
　　度支部尙書澤公近與政府會議振興財政之策以開源節流爲宗旨擬准各省紳商設立財政研究會切實講求至所議幣制一事猶爲不可緩之圖雖云持愼辦理亦須速議實行故近日已詳加籌議預備大會議時有所主張云 
憲政問題彚紀 
[召集國會有期]  
　　政府議開國會曾紀前報專電現聞樞垣中人對於開設國會一事業經會議多次袁張極力主張某邸亦甚贊成惟預定時限一節煞费蹉磨現有光緒三十七年或三十九年召集國會之兩說 
[實行憲政無期]  
　　樞府王大臣會議實行立憲最近年限僉以人民程度不及一時尙難驟定聞已決計先飭各省督撫一律設立議政廳凡有關於憲政曁國計民生者着道府州縣等官一概入廳與議並飭所屬廣設憲政宣講所組織地方議會須待人民智識增進方可實行 
按上兩說似相反對姑錄之以觀其後 
[選舉鄉官辦法]  
　　昨日資政院會議選舉鄉官辦法僉謂前擬選舉之法恐各紳董有程度不合之人日後協議鄉政必難期得力現擬俟選舉旣定再由各該督撫查取各該紳詳細履歷及平日聲譽事蹟咨院考核以昭愼重並有先入學堂聽講三個月後再行任充之議聞擬將此條加入院章著爲定例 
[預備立憲公會致各圑體函（爲研究國會事）]  
　　本會公議組織一國會研究所開設國會之順序按其節目作爲草案上之政府以期切實可行惟兹事體大不宜由本會獨任應邀集旅滬各圑體各揣度其本省情形共同研究然後可以推行盡利爲此專函奉聞伏祈貴會即日推舉代表數人加入國會研究所共同研究無任盼禱附研究所簡章一本會以研究開設國會之順序擬定草案爲目的一本所以旅滬各圑體推舉之圑體員組織之一各圑體推舉圑體員不限人數一凡非圑體員有願加入者須得圑體之介紹一本所以毎星期三下午四點至七點鐘開研究會一次毎次議案推定書記一人錄存之一研究時有須調查各地方情形者由旅滬各圑體任調查之責 
　　一本所會議數次後推定三人以上爲起草員任編訂草案之事一本所以三個月爲終止期一本所暫設在預備立憲公會事務所一本所以四月十四日開始 
　　又函云三月十五十九兩日爲國會研究所事所有議案業經登載各日報及本會第五期會報想蒙察入矣兹於本月初四日董事會决議辦法擬定函稿及簡章分送各圑體除分送外合即錄送又是日董事會議國會研究所開辦後凡董事及編譯員均應入研究會會員中有願至所研究者均可加入不限人數專此奉布如蒙加入即請於四月十四日起按時惠臨 
[上海添設交涉使近聞北京]  
　　政府擬在上海添設交涉使一缺久有是議日前政府王大臣提議外官改制事宜以外省官制業經議定從直隸兩江先行辦起查兩江等省應辦交涉惟上海最稱繁要前議上海添設交涉使一缺以輔南洋大臣之不逮實爲不可緩之事聞賛优此說者頗多昨已電商江督端午帥體察情形詳覆核辦 
 
 

Page 5

 
 
[旅滬閩人致各處電]  
　　旅滬福建同鄉爲閩礦及華工問題致電同鄉京官及閩督乞爲補救兹將電文錄後 
[電北京]  
　　陳尙書郭侍郎及諸鄉台鈞鑒據報稱三府礦産法使又求展限外部駁覆謂已由紳商自辦公呈萬不可緩望於四月内奏請派定胡國廉以免枝節旅滬福建同鄉會叩微 
[電福州]  
　　督師鈞鑒江電遵示學生會敬悉查羅西里華工待援甚急求我公將虐待慘情電請外部就近電派幹員帶招工原約至羅西里查勘情形設法遣回同深感戴旅滬福建以鄉會學生會叩禀 
[議駁滇督奏撥開埠經費北京]  
　　雲貴總督錫清帥奏開辦雲南商埠請撥經費三十萬兩一摺已交度支部議奏聞雲南商埠勘定省城南關外西起鷄鳴驛東到桂林橋南界雙龍橋北至溥潤橋計東西長三里六分南北三里五分已繪圖咨行外務部農工商部查核惟開埠經費奏請由部撥解當經度支部核議以濟南湘潭常德等埠均由本省自行籌款雲南開埠經費亦應設法自籌不日即具摺駁覆 
京師近信 
[袁樹勛升直督消息]  
　　新簡山東巡撫袁樹勛已請訓出京聞樞府以袁中丞前任上第道時辦理外交深合機宜擬請將中丞簡放直隸總督至現任直督楊士驤則擬飭回山東本任 
[改定疆臣大計新章]  
　　樞府諸公近日籌議疆臣大計辦法擬電飭各省督撫將藩臬運學四司曁各道員承辦事績是否妥洽按照三個月咨報一次毎年分季造册以資考核其府廳州縣等官亦按級遞推照章造報吏部以憑查核聞此事係出某邸之意因毎至年終大計皆憑督撫考語作爲實憑不免貽悞擬俟商明吏部陸尙書後即行通飭照辦 
[電詢安徽應否開埠]  
　　農工商部堂憲以安徽居長江流域之中上通川楚下達蘇杭亟宜振興商業惟皖省近年屢告偏災財政奇絀恐有爲難之處聞已電飭皖撫馮中丞相度情形應否擇地開闢商埠詳速電覆以憑核辦 
[姜軍預備附設憲兵]  
　　會辦長江防務姜桂題軍門擬在長江一帶仿照北洋附設憲兵現派馬小齊中軍到京面謁鐵帥求調人員並往見趙智庵侍郎擬在民政部調得力偵探數員赴浦差遣 
[統一全國敎育辦法]  
　　學部迭次會議謂中國敎育之不統一由於各省師範辦法之紛歧擬仿日本府縣師範學校直隸於文部省之例將各行省優級師範學堂收歸學部管轄聞不日即將奏請以符立憲國中央集權之制 
[王中翰特賞檢討]  
　　湖南巡撫岑中丞密保内閣中書干闓運學問優長在籍辦理學務深資得力請旨優奬奉旨著賞給檢討異數也 
[蔭侍郎召對稱旨]  
　　陸軍部侍郎蔭昌前往近畿閱操業已返京昨爲該部值日之期侍郎隨蒙召見慈宫殷殷垂詢二事聞一爲海軍處事宜一爲各省陸軍近年進步何如侍郎奏對約三十分鐘所奏頗爲稱旨 
[達賴喇嘛之行程]  
　　鹿大軍機日昨電致政府略謂達賴喇嘛業已行抵陜西惟必俟病痊方可起桂遄回拉薩 
東京近信 
[學部覆李欽使函]  
　　接奉賜書具悉一切入官立高等以上各校補給官費一節自應以文部省直轄各學校爲斷府立縣立之專門學校固不在内至音樂外國語盲啞三學校雖係文部省直轄惟諸生所修之學業尙非中國今日最急之務嗣後亦右不必改給官費其私立學校由豫科升入各生擬給津貼一節查此項人數固屬無多惟現在各省經費皆極支絀於官立高等以上改給官費之事尙多推諉若更添此項津貼益恐顧此失彼似亦難以照行 
[郵傳部致李欽使函]  
　　本部現擬毎年撥解經費京平銀三千兩作爲資助鐵路私費學生之用請貴大臣先擇畢業期限最近品學最優者量爲佽助其肄業科應以建設機械兩門爲主其肄習業務者無容資助所資助學生名數及毎名資助若干統請肛爲酌定先行咨明立案一俟咨復到後照數按季撥解如查係外省官費及曾經别處資助者不得與選其旣由本部資助者届畢業時由貴大臣咨送到部分别差遣應盡義務不得先行私京别差應請酌核辦理此佈　 
[日本陸部致會館函]  
　　測量部各學生現在東京自行租屋散居各處易滋流弊應照振武學校於測量附近另辦寄宿舍令各入舍居住以歸一律毎月統計用費仍不得過二十五元之數業經副總監督剣同李監督與叅謀本部商妥辦理即與水上三郎訂立契約囑其承辦現已於陽歷四月五日開舍各測量學生已一律遷入寄宿舍 
[德人鎗傷華人]  
　　横濱山下町五十三番德人埃濱拖之次男技濱拖於陽歷四月二十三日午後五時在山下町一三七之空地與華人郭喜之子郭文權（年十四）格鬭不勝乃取衣囊　二十二形之七連發短銃向郭開放顔面負傷倒絶於地旋由加賀町警察署調取被害者倍償傷費加害者拘究 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[吏部奏擬翰林院升補並秘書郎辦法摺]  
　　奏爲請旨事據會議政務處咨送議覆御史徐定超奏請變通翰林官制升途一摺内開翰林院侍讀旣升爲正五品嗣後由侍講轉侍讀應即改爲升住酌增翰林院秘書郎四缺定爲從六品以便遞轉等因於光緒三十四年三月初三日具奏奉旨依議欽此欽遵咨行到部查定例漢侍讀由侍講轉侍講缺出由洗馬中允司業升任無人力以翰林院修撰編修檢討升任又滿右中允缺出先儘内班編檢升補之贊善擬正陪升用無人將外班應升人員擬正陪升任右贊善缺出先儘内班編檢論俸擬正陪補用如無編檢應用外班擬正陪升用又奏定章程翰林院補設六品官滿漢撰文各二缺滿缺比照虽允贊善辦理漢缺開列比照中允嗣以司業裁撤撰文爲翰林院升任初階奏明照開坊例引見補授又變通翰林院漢軍升轉章程嗣後滿撰文缺出滿蒙内班無人先儘漢軍人員借補各等語今翰林院侍讀旣經改爲升任除滿員本係引見升補應仍照舊辦理外擬請遇有漢侍讀缺出將侍講撰文秘書郎列入應升俸深編檢列入其次應升漢侍講缺出撰文秘書郎列入應升俸深編檢列入其次應升漢撰文缺出仍照開列中允舊例以秘書郎列入應升俸深編檢列入其次應升均開單請旨簡用新設之秘書郎係翰林升任初階擬請將俸深編檢引見補授其滿撰文應即比照中允秘書郎應比照贊善分别内外班辦理至舊章漢軍編檢借補撰文之處應請改爲秘書郎缺出如滿蒙編檢無人以漢軍人員借補以免紛歧如蒙俞允應由臣部咨行翰林院遵照辦理所有翰林院員缺變通辦法緣由理合恭摺具陳是否有當伏乞皇太后皇上聖鑒訓示遵行謹奏光緒三十四年三月二十二日奉旨依議欽此 
[學部奏京師大學堂敎員管理員照章請給奬勵摺]  
　　奏爲京師大學堂敎員管理員五年期滿照章請給奬勵恭摺仰祈聖鑒事竊准京師大學堂總監督咨稱本學堂齋務提調記名遇缺題奏翰林院編修袁勵準東文農學敎員農工商部候補主事胡宗瀛德文敎員同知直隸州用候補知縣汪昭晟均於光緒二十八年經前管學大臣調令來堂業已五年仕學師範兩館畢業學一共計一百零四人洵屬異常出力擬請將記名遇缺題奏翰林院編修袁勵準遇有應升之缺并列在前東文農學敎員農工商部候補主事胡宗瀛免補主事以員外郎候補德文敎員同知直隸州用候補知縣汪昭晟免補同知直隸州以知府用咨明奏請奬勵等因到部查奏定學務綱要内載各省學堂所派之員紳敎員其有確能實心任事不辭勞怨者毎届五年准援從前同文館成案擇尤保奬等語嗣經政務處奏准以學生成就人數爲衡歷經遵辦在案現在京師大學堂齋務提調翰林院編修袁勵準東文敎員胡宗瀛德文敎員汪昭晟均已届滿五年成材甚衆洵屬異常出力自應照章准狀惟原咨所請升階是否與異常請奬之例相符當經咨行吏部查覈去後旋准吏部覆稱查奏定章程内開各項勞績祇准保免補免選一層又異常勞績京員准請以應升之缺開列在前又無論何項勞績均不准層疊預保各等語今記名遇缺題奏翰林院編修袁勵準請遇有應升之缺開列在前農工商部候補主事胡宗瀛免補主事以員外郎候補核與異常勞績章程均屬相符其汪昭晟一員係同知直隸州用候補知縣並非候補同知直隸詶知州所請免補同知直隸州知詶以知府用係屬層遞預保核與定例不符各等語自應查照吏部定意奏請奬勵擬請將記名遇缺題奏翰林院編修袁勵準遇有應升之缺開列在前農工商部候補主事胡宗瀛免補主事以員外郎候補同知直隸州用候補知縣汪昭免補知縣以同知直隸州候補以示鼓勵如蒙俞允即出臣部行知各該衙門欽遵辦理所有京師大學堂敎員管理員請奬緣由謹繕摺具陳伏乞皇太后皇上聖鑒謹奏光緒三十四年三月二十五日奉旨依議欽此 
分類新聞政界 
[議訂捕獲裁判近聞北京]  
　　前粤閩桂三省督撫電請速訂内地捕獲裁判及捕獲定章以備收回治鎀法權之基礎等情現經鎀務部憲政館稅務處核議援照各國成法參訂專條以介宣佈各國並通儃各海關一律照辦聞日内即行片交云（之） 
[蘇撫三蒞地方自治會蘇州]  
　　初六日午後蘇撫陳中丞又至滄浪亭地方自治會與官紳會議聞中丞以前議各屬及各鄉鎭廣設分會自宜先舉會董專司其事如該會董辦有成效他日即照部定章程改爲鄉官各官紳均贊成而散（出） 
[通飭劃一貨幣奉天]  
　　東督徐菊帥通飭各屬云奉省幣制複雜官商交困前經本大臣咨請北洋造幣分廠代鑄東三省大銀元三百餘萬元並由官銀號印造大銀元票以資周轉業經通飭嗣後凡稅捐電報俸餉並一切官欵一體行用毎元按照瀋平足銀七錢三分計算出入不准增减在案惟旣以此項大銀元爲正位貨幣自應隨同分發補助貨幣以備奇零找搭之用業飭官銀號將新造小銀元及小銀元票隨同大銀元票分配發給出入照大銀元價七錢三分合算此項小銀元係照大銀元成色鑄造毎角自應照瀋平七朌三釐行使以爲補助但以九角爲限其九角以外則一律行用大銀元曁大銀元票以歸劃一而便流通（而） 
[吳贊帥調京之消息北京]  
　　軍機大臣議商以署山東巡撫哀樹勛已經赴任擬將吳贊帥調京以便位置（於） 
[蘇藩續假五天蘇州]  
　　蘇藩瑞莘儒方伯於夫人逝世後循例請期服假二十一日兹假期已滿心緒不寗因又續假五日（出） 
[烟館分四期閉歇漢口]  
　　漢口烟館刻下尙未閉歇盡凈昨聞馮 
 
 

Page 11

 
 
　　巡道與各土商議定限本年底全行收歇以三個月爲一期毎次禁止四分之一現在未届收歇期内各煙館毎售膏一兩加倍收膏捐錢八十文以示庽禁於征之意（女） 
交涉 
[部駁俄商要求蒙古路權北京]  
　　近有俄商要求中俄合股修建西北蒙古地方鐵路外部堂憲以妨碍主權業已拒駁不允（若） 
[寗都兩敎滋案已結南昌]  
　　江西寗都州天主耶酥兩敎滋事一案迭紀本報兹悉此案現由洋務局委員洪令家衍贛道委員潘令之龍會同該州向令敬釗商妥兩堂敎士自後不再滋事而法敎民亦允不再向德敎民尋釁出州加派兵役妥爲保護以免生事該州現將調處情形電禀大吏核示（乎） 
[劃清輪船停泊界限湖南]  
　　英商怡和公司在湘省長沙湘潭等埠購地開設輪船碼頭其湘潭一埠地界甚爲寛廣計自唐家碼頭上首起至廣東碼頭下首止一帶地皮皆爲該公司管理現恐往來民船未及周知或向該處境内停泊致有妨碍昨經該公司經理人徐方興就地劃清界限禀由該縣杜令蓉湖核准並將原禀鈔錄出示曉諭（古） 
軍界 
[查覆營弁普無劣跡南京]  
　　統領江常巡防隊惲祖祁觀察禀覆江督查明哨官劉少卿王開益等並無劣跡奉批云查該營第五營中哨哨官劉少卿第三營左哨哨官王開益旣經該道派弁密查復移由武陽江隂各縣分别查復劉少卿紀律嚴明軍民畏服前時因災平糶防地設局數處該哨官晝夜彈壓閱時數月始終未釀一事至高管帶所指一兵兩用係因警察不敷由縣移知暫代並無以巡勇抵充兵丁情事王開益辦事奮勉旣無暮氣亦無嗜好均即毋庸置議仍由該道隨時查察如有始勤終怠及辦事不妥之處即行據實禀參勿稍徇縱除飭督練公所總參議知照外仰即遵照（商） 
[諭飭軍隊嚴防亂黨南昌]  
　　贛省巡警東局前獲皖省匪黨李昌棟當卽解交皖省審辦現沈護院於上月二十八日諭飭兵備敎練兩處總辦張吳兩觀察特飭各軍營隊官長嚴查所部兵丁如有行跡可疑者卽行搜檢以免黨人混跡（知） 
[營勇啜茗滋事寗波]  
　　甬郡某營勇丁前日約隊至老城隍廟跟日月樓茶肆啜茗因該肆内有幼妓彈唱是日茶客往來衆多不知因何與某勇起釁互相爭鬥某營勇力大人衆肆中什物均被搗毁某客亦被該勇毆傷嗣經街衆共抱不平出而干預勇等見勢不佳始各回營刻聞該肆主意欲赴縣喊控不知如何了結也（皮） 
[電調軍門回奉原因北京]  
　　東省鬍匪向用勦撫兼施之法日前張軍門因事人都突有奉省前已受撫之匪羣起反變大肆刧掠當經東督電調張軍門勳回奉防剿（爲） 
[巡防馬隊統領易委南京]  
　　徐淮灵防馬隊統領補用遊擊王洪春現奉江督委署壽中營遊擊所遺統領差務已會同江北提督札飭現署壽中營遊擊龔炳魁前往接統（商） 
學務 
[宜荆小學腐敗蘇州]  
　　省視學吳直刺查得常州宜荆小學堂内容腐敗監學路鴻甲勒捐苛派擾亂校規併容劉劣紳數人盤踞其中該校書記及敎習皆由路甥周學渠一人承值周前在省中師範簡易科因性情粗暴嗜酒謾駡經毛提學飭令記過併次地方官隨時察看有案今乃不知悛改故智復萌因特禀經提學飭令與路監學一併撤換宜荆嚴賴兩縣令意存偏袒不加整頓均先記過一次一面札行常州府隨時密訪如仍瞻循詳請轉咨學部從嚴參辦至該監學廪生路鴻甲併不准送考歲貢（出） 
[蘇省考選歲貢蘇州]  
　　蘇省毛提學接准學禮兩部頒行新章廪生考充歲貢後准予一體送部毛提學爰即通札各屬儒學務於月内遴選學識優長品行謹飭之廪生尅日備文申送來省聽候示期考試（出） 
[禀報敎育會成立浙江]  
　　處州僻遠地瘠民貧致敎育分會迄未成立現經常太守會同學界一再籌商開會公决由全體選舉歲貢譚獻廪生項華黼二君爲止副會長常年經費議由栝厦青松龍三卡釐捐項下帶收撥濟並頒給回記以資信守現繕呈議决詳章十四條通禀省台批示立案並咨照總敎育會存記（遠） 
[解除學堂風潮之一法南京]  
　　寗屬師範前　堂長崇君掌責學生手心一事全堂大譁崇君自知此事過分此時急思轉圜因於前禮拜三日（即三月廿九日）率領全堂敎員學生至滬遊歷以爲解除各學生之憤故停課一禮拜學生毎人出洋五元（十） 
[學堂改期試驗續誌長沙]  
　　湘省法政學堂第二班招考改於本月二十二日試驗已誌前報兹悉因前此十八日在該學堂第一期試驗由該堂監督敎員命題作國文一篇題爲太公之封於齊也一句甫經發下全堂大譁以爲此係八股中之截下題與考試學堂不合均請試他題該監督恐其因此滋閙遂改期在提學司衙門一體考試（少） 
[罰款興辦學務南昌]  
　　江西撫州府敎育分會駐省總事務處副會長舉人謝溥等具禀學署請以蔗稅罰欵擬充事務處經費奉林學使批謂查前據該舉人等禀稱撫州産蔗運至省城售賣被郭炳仔等私抽稅欵等情當經札飭南昌縣查明具復嗣據南昌縣申解郭炳仔罰欵錢五十千文又經本署司批飭存候轉撥兹據禀稱此項蔗稅蒙准撥歸撫州事務處經費則此項罰欵仍歸撫州事務處領用等語要之此項蔗稅前此札飭查復係郭炳仔等無帖朋充自應照例澈究並非即將此欵准撥該分會濟用且撫州産蔗銷售南昌即有應罰之欵亦應歸南昌學堂撥用不得以土産之物執爲口實若以土産據爲捐欵之界限試問土産有出省之貨則亦將隨至銷售之地從而行其籌欵濟用之計乎揆之情理恐亦無以目解惟據稱該分會經費支絀姑准將罰欵錢五十千文撥歸該分會濟用仰即備領呈候核發（而） 
 
 

Page 12

 
 
實業 
[湘路改舉總理南京]  
　　湘路總理袁海觀侍郎現已赴山東新任湘路各董擬舉朱觀察恩黻代辦並奏請特賞卿銜以昭鄭重（音） 
[杭屬保路會記事杭州]  
　　初四日下午一時杭屬集欵保路會借术塲巷仁錢敎育會開會由胡藻青君述開會詞推舉景韞伯君爲臨時主席報告已認已繳各股數計杭屬各州縣共得九十三萬三千九百零五元已繳到銀行者計八萬五千元朱子茀君代表旅閩同鄉報告已集成六萬五千元次提議商學界勸繳方法商界由總商會總協理潘金兩君擔任學界舊認各欵經副會長王偉人君投函到會擬刋發傳單知照各校辦事員設法催繳當塲分給會衆勸股册各一本是日到會人數寥寥所認股數計六百八十八股現繳者計一百七十二股次議派勸股員祝鳳樓君赴富陽開會勸股准初七日出發初九爲會期另派員赴江干聨絡各行商開會集股云（木） 
[川漢鐵路近事彚聞武昌]  
　　川漢鐵路蜀境駐京總辦喬茂軒丞堂日前由漢往滬兹已返鄂與陳小帥趙次帥會商川鄂路線規定辦法大約日内即須返京也鄂境川漢鐵路山漢陽至蔡甸一段近因勘有路線兩條總辦李方伯特委顧大令恩慶前往復勘再定辦法又實測川路委員鄧九皋太守現因委充火車貨捐局總辦遺差由鄂督札委廷太守順接辦（生） 
[查覆邳宿運河工程蘇州]  
　　聞揚州堤工局總立沈觀察佺日前奉督憲電飭迅赴邳宿一帶驗收運河工程觀察當即起行至各該處收下游查勘河身寛深如式於念六日一律查騐完竣即日啓壩遂於念八日至徐州各屬巡緝地方事畢後即欲回省面謁督憲禀商一切（魚） 
雜記 
[新督抵鄂紀事武昌]  
　　新任鄂督陳小帥初一日清晨抵鄂趙次帥即率司道以下各員均至江干迎迓小帥旋至紡紗局與介弟陳少石廉訪晤談良久復入城拜會趙次帥以下司道各員即往花堤幽冀鄉祠行轅駐節闔城文武往謁均傳諭當駕惟武漢兩府江夏漢陽兩縣及夏口廳則傳見詢問此次襄水曁風災情形（生） 
[督批溧水縣拿獲盜犯南京]  
　　溧水縣袁大令世猷近將獲盜孫得莠等糾刧事主徐聲鴻雜貨布店並夥犯甘老三等聽糾夥刦得贓一案勘估訊供情形詳請江督委員審辦奉批謂此案該犯孫得莠甘老三小孫三迭次執持洋鎗夥刦得贓均屬兇暴蝇著法無可貸仰蘇臬司迅即遴委鄰封州縣前往該縣會提該犯等復加研訊如果案情確鑿即行錄具供摺照章議擬禀辦其孫得勝一犯據供臨時畏懼不行事後分贓有無狡供避就並令委員提同質訊明確錄供復奪仍飭該縣比捕會營嚴緝各逸犯務獲究報至稱該縣獲犯出力所請照章記功之處并由該司核明詳辦（諟） 
[湖商電催提解要犯蘇州]  
　　聞湖州商界代表李愷沈毓麟等公電蘇撫藩臬二憲云劉弁槍斃商民一案屍屬已投府候訊請催提疉訪有案之首惡顧鴻楠歸案訊辦懇速結以免久累（禾） 
[戳斃奸夫給洋了案寗波]  
　　鎭海居施橋地方劉姓之女年甫二九丰姿綽約素與木司來順有染後歸李姓前晚適與奸夫續欲爲李偵悉忿不能平急撞戸入内木司來順見事不諧遂持楷向擊李即奪楷還擊其友一齊擁進共相抵禦李即由身畔取出利刃將來順連戳數刀旋卽殞命嗣將其妻劉氏殺斃來順家屬聞警後赴縣喊控當經邑尊鄒令筠坡帶同刑仵相驗以來順姦淫人妻被親夫戳斃咎山自取旋會同該地劉紳議定諭令李某出洋三百餘元給付來順家屬了案（皮） 
[局划又被盜刧松江]  
　　由杭赴滬之順成信局划船初三夜經松郡北門外九里庵大塔浜地方突被匪徒截刧計失去嘉興托帶之金五兩四錢綢二四杭州嘉興洋信三十二封松江帶去之洋信一百八十餘元投報婁署劉令怒其違禁夜行飭將兩舟子看管候勘明嚴緝（爲） 
清談 
[徵兵官（嫉俗）]  
　　去年某省辦徵兵。與舊軍界頗起衝突。今年該省續辦徵兵。而曾無衝突之事。此吾國軍界程度之進步。不可誣也。前數日。開有該省某某二徵兵官在滬。少年盛氣。意興極豪。據其自言。領兵七百。人某爲長。某爲副而人有疑其僞託者。然吾觀其衣服　都縱情花柳此固自號維新黨之特色也。吾又聞其能唱三娘敎子蕩湖船等等。此固舊軍人之長技也。融新舊一鑪而冶之。而仍不失其儒將風流之概。眞也。非僞也。嗚呼。我國所謂舉辦新政之人。必含有。舊性質者。方可以固上台之寵而免政府之疑此今年該省軍界所以無衝突之事歟。 
紀事 
[鬼夫婦傳（續）（酉陽）]  
　　邵愕然曰。奈何奈何。高曰。男婚女嫁。父權也。生者可以婚嫁。死者何獨不可以婚嫁。俗例。有抱牌做親者。彼亦不能生育。不過在譜牒上佔一代之資格耳。君兒吾女。何妨援此例。結一鬼夫婦。邵曰。果可行乎。高曰。何不可行。若早有婚約而死。與新婚不久而死。與此亦何以異。邵曰。不敢辱君女。高曰。殤鬼與非殤鬼孰優。鬼亦當能辨之。無辱也。邵大喜曰。果爾。當有鬼媒。乃共議推丹華生之父六卿。則去世十餘年之老友也。白之丹華生。華生亦大喜曰。此鬼界佳話。吾父有靈。必贊成。於是兩家先具禮。祭蓼卿之靈而　之。華生代父　媒帖。爲兩家議婚。議旣成。諏吉於三月十七日。行迎娶禮。其日。邵家紮紙庫。堂室器用齊備。高家備紙奩。衣服器用亦齊備。循俗例。先迎奩。陳設庫内。親友傳觀。乃舁紙綵輿。導以鼓樂旗傘。牽羊帶酒。詣高家迎新婦至。則女之木主也。喜嬪扶升堂。男家之贊禮人。亦扶男木主出。與女行交拜禮。旣訖。供兩木主。奠盛筵。行合巹禮。又扶兩木主。傳紅送入内室。行洞房花燭禮。其餘繁又縟節。悉如生存。旣畢。乃付之咸陽一炬。火光熊熊。上徹霄漢。謂送入鬼界云。繼而舁藍呢四人輿。奉兩木主歸邵家。行祭禮。家人以次詣靈前謁見。兩家親友。皆送禮稱賀。主人欵以筵席。冠蓋盈門。觥籌交錯。觀者嘖嘖稱羡。謂苦生不如樂死。兩夫婦死不恨。有知其内容者曰。高君之嫁鬼女。非爲女也爲婿父也。邵君之娶鬼媳非爲媳也爲孫母也此說也近於虐謔不敢信。 
　　（附啓）此皆實事因叙事稍覺深刻故易其名以諱之 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（七）] [  西泠悟癡生譯]  
　　福見其逸去。轉覺一驚。不解何以看破情形。細思其故。始悟初與接談時。係側身旁立。彼之口向余之耳。故面目未曾顯露。及余欲向前擒捉。余之身必轉正。彼眼力甚銳。電光到處。即爲窺破噫。此婦警動如是。眞余之勁敵也。可惜可惜。縱虎歸山。放鯨入海。又不知何時捕獲。意念至此。剛行到電局門首。忽見層門洞開。電氣燈大放光明。門外站立許多巡捕。裡面人聲喧擾。蓋警署已得巡街捕之報告。故驗尸官率同醫士。至此以矮摩斯脫爲該局執事員。必與該局有間接之關係。但不知雷斯屈來刻在何處。行抵培克街。天已黎明。禮拜堂内鐘聲鞺鞳。福用手扯門鈴。許久無人出應。福正深惶駭。閱數分鐘。始見赫雷跛行啓戸。面色慘白。其下部一似受有重傷者。福入室。將矮摩斯脫之衣卸去。隨問赫震何以狼憊至此。赫曰主人何歸之晚乎。余等幾嚇煞。矣昨夜三句鐘時。警署雷君突至。傳主人之命。令於室内外加意防察。以備不虞。於是余等私議。與其麕聚一隅。不若分投防禦。君弟麥闊勞博忒及雷斯屈來君。一在樓上。一在樓下。余則伏於書室之暗陬。彼此方屏息以待。忽對面空屋中。鎗聲一震。彈子直穿過樓窗。主人之蠟像。頓成齋粉。其時雷君察得窗外。似有人影。即欲擎鎗還擊。而二次鎗聲又作。余剛奔到二樓。頓覺一鐵算物。穿入足踝痛極仆地。此後遂冥然罔覺矣。然耳畔猶隠隠聞人之呼喚余名聲。樓梯踏響聲。警呌亂吹聲。倏乂聞門鈴扯動聲。余於此時張目視之。第見主人之蠟像旁遺有手槍一枝而室内閴其無人雷君等已不知何往。 
　　福上二層樓檢視。果見已之蠟像。破碎不復完好。不禁太息曰。何意君爲余之替身。終難免此一刦也。復取手槍視之。長約三尺許。鐵管旁鐫有一行細字。上云。 
　　一千八百七十六年。日耳曼瞽匠郝達。爲參戎馬倫製。 
本埠新聞要事 
[嚴查洋輪夾帶軍火]  
　　外務部近又訪聞有匪黨六人假扮工農私運快鎗三千支子彈若干由某國裝輪來華接濟匪黨爰密電江督迅飭各關嚴密稽查勿使進口昨滬道蔡觀察已函致稅司嚴諭洋扦人等如有外洋輪船進口均須查察一面諭飭道署偵探前往吳淞各碼頭晝夜巡查以昭愼重 
[預防匪徒竄入法租界]  
　　滬道蔡觀察照會法總領事略謂南市地方近因匪徒竊發故由商圑公會商餘學會商學體操會等各會員幫同總工程局巡士持械巡緝已由道示諭居民以後夜間聞有巡士會員與匪格鬥槍聲不得窺視以免誤傷惟南市各處接連租界遇有匪徒輒易此拿彼竄應請飭令公董局轉諭各捕以後凡有匪徒竄入務須彼此協拿互保地方治安云云 
[洋人槍斃喇嘛案近聞]  
　　喇嘛更補弄被美人德門内鎗斃一案曾由江督札飭滬道抄錄全卷照送駐滬各國領事評判辦法已誌前報兹聞蔡觀察以此事若由駐滬各領評判深恐碍於情面仍無裨益故物照抄全卷呈送江督轉咨外部與駐京美使力爭務請飭令將德門内交出照例治罪蓋顺同治年間亦有洋人毆斃華人經總理衙門力爭允將該洋人懲辦有案故援以爲例也 
[外務部致滬道電（查詢杭州等關應解使費）]  
　　篠電悉查杭州蘇州沙市岳州龍州思茅等關均於二十八年奏提使費劄行在案該六關使費曾否按結解清來電未經提及即查明電復外務部儉 
[如皋勸股會附屬商會]  
　　如皋蘇路勸股會函致蘇路公司云客歲借欵事起敝處曾續招新股五千股旋另組織勸股總會堂經先後電函通告頃復由幹事諸君集議以敝會前届所招之七千股已將藏事現擬仍以勸股會附屬商會以踵老股之後兹將議案四條錄呈瀏覽所招新股俟交有成數即行匯解議案附後一議勸股會自本日起爲商會之附設以節糜費一議各認股諸君及四鄉代招亂處即行函催繳欵以七月底爲第一期收股之限已收之股洋先行匯解公司一議商會前電致蘇路公司所認續招之五千股認股諸君所認之股即在其中 
一議前舉之幹事員照舊會同勸股 
[南市會議銅元情形]  
　　南市商會邀集各商會議銅元曾誌前報兹探訪會議情形各商皆欲以制錢及市錢合洋價又知形格勢禁萬不能行公議以後洋價無論市面如何不准再漲以一千一百六十文爲限聞到會商人都係點墨未通故抑勒洋價外别無辦法云 
[曾少卿觀察禀督撫文（爲請給貧兒院匾額事）]  
　　竊職道前因創設貧兒院捐銀二萬兩以爲建院及置校具等用並奉盛宫保捐撥建院基地三十餘畝當經周道晉鑣領銜據情通禀立案在案該院業經鳩工庀材今秋已可蕆工所有各職董籌捐常年經費五萬兩核計先収兩班額生共一百二十名所需尙有不敷兹由職道續再捐銀一萬兩此項捐欵支利不動本以補常年經費之不足總計兩次職道共 
 
 

Page 19

 
 
捐銀三萬兩事關公益本不敢仰邀奬叙惟念貧兒院之設爲中國剏舉始基所在辦有成效各省當有聞風興起者若不特示優異不足以資鼓勵而生觀感爲敢不揣冒昧禀乞奏請賞給御書匾額懸諸院中俾隆觀瞻而垂久遠如蒙恩准乞將周道晉鑣前禀立案一併具奏（後略） 
[呈請選派學生游學歐美]  
　　浙江旅滬學會禀陳浙撫略謂現奉學部資行各省多派學生游學歐美各省已相繼派往獨吾浙闃無所聞擬請大公祖行知布政司歲籌銀四萬兩約可選派高材生二十人前赴西洋留學並請行知提學司擬定考試資格分科遴取以期限年畢業俟第一次學成再派第二次出洋務使人無濫竽欵無虚糜云云 
[惡姑虐斃媳婦續誌]  
　　美租界北浙江路承業里十弄居民范明香前日與其母將妻王氏毆斃逃逸已誌前報兹由包探陸協庭將范查獲昨解公堂訊究據陸探禀稱死者手上均有傷痕並有流氓桂生水菓阿順等從中賄串希圖私和等情寶讞員商之西官判押候上海縣騐明於禮拜五再訊午後縣主李大令到塲相騐確係傷後服毒身死旋由屍母求免發封自行棺殮 
[春賽三誌]  
　　昨日旅滬西商第三日賽馬共賽十次第一次十馬白格而代匯豐銀行勝第二次八馬小來司代裕泰客人勝第三次十二馬白格而代禪臣洋行勝第四次九馬白格而代滙豐銀行勝第五次十七馬䇹生代怡和小來四代裕泰並勝第六次九馬小大門代密四斯羅勝第七次十五馬海四代沙遜土也勝第八次十二馬里達代裕泰客人勝第九次十二馬鮑香并利達代白夫勝第十次十一馬莙生代怡和洋行勝 
瑣事城内 
[留學和之體面]  
　　閘北巡警總局函解招摇横騙之留學生薛壽如到縣經襄讞李明府審訊薛稱向在南京辦事月薪一百六十元去秋分手來滬與工程局總董李平書相識不敢招摇求鑒判押候查明再訊 
[尙嫌分贓太少]  
　　英分廨函解竊犯龔麻子即俞金琴到縣訊究供稱前年隨同収禁在監之王介堂小小獅子等夥竊西門外吳公館金珠衣飾小的祇分得金圈一對求恩寛宥判釘繚収押候提王等質審 
[判定賭棍發押期限]  
　　虹口賭棍張永林張金奎由縣訊供詳奉滬道飭發改過局暫押在案兹又由襄讞李明府提案判定永林發押一年金奎發押半年 
[燒燬骨]  
　　包張氏朱張氏投縣喊稱有骨　三個厝在坟地今被朱某等失火燒燬請爲究辦襄讞李明府諭候飭查核辦 
[流氓横行]  
　　某氏婦前日在縣橋行走被小流氓將金挖耳搶去巡士追赶不及即至三區巡局禀請查緝 
[誣控誘拐]  
　　江北人李德甫控雷學正誘匿女兒由浦東總巡解縣審訊李供女兒年十五歲本月初一日被雷學正將女誘出藏匿有劉小春目覩訴知小的求爲追究劉供並未見過李强要小的爲見証求鹽雷供與李同鄉現同住浦東李女逃逸時小的適因酒醉被拘至局小的實未誘拐判雷交差著李自行找尋劉斥退 
[拿獲土棍]  
　　洋涇鎭土棍莊松山去年拆毁浦東高姓等房屋時莊亦在場指揮兹爲本縣李大令訪知飭令皂頭全順等於昨日將莊拘獲看管候訊 
[告誡地保]  
　　昨日本縣李大令發出硃論云照得本年上忙錢糧現奉藩憲札飭赶征報解不容延緩現届設櫃啓征毎兩收制錢二千四百文此外並無浮費該保等不准多取分文並將易知由單按戸分給催令赶緊赴櫃完納定於四月初十日起卯統限於十卯一律掃數全完不得逾限致于提究毎保仍派傳差催追毎逢卯期該保等親自赴櫃完納不得擅交該差等經手如該保毎卯按照派完銀數完繳或有短少定行帶比如于卯内將一圖銀數全完照章給賞圖内如有置買田房各産先赴官契局領契成交後應完稅銀務令隨時報縣完納過戸承糧如敢隠匿一經查出或破告發定行照例究罰圖内如有棍徒抽頭聚賭迎神賽曾演唱花鼓灘簧以及私宰耕牛一切違禁事件該保等隨時禁止如敢抗違立即禀候提究其各凜遵母違 
[縣令回滬]  
　　本縣李大令因公赴寗曾誌前報刻已公畢於前晚乘末班火車返滬 
[官事]  
　　會丈局文案彭緯文前湖南直隷州知州王祖蔭候補知縣萬銘璋候補府照磨張文傑候補縣丞徐燦璜主簿許承鼎昨均到道拜會禀見松江府戚升淮太守由松來滬舟汩大碼頭江蘇海運滬錫局總辦候補知府沈鳳韶禀請銷假公共公廨襄讞員王篤基現奉滬道委赴楓涇查勘小輪事宜即日起程 
南市 
[分别民事刑事]  
總工程局裁判所現將訊案點供單改良格式分民事刑事註明號數民事則原被均得站立訴供刑事則原告立訴被告跪訴以資區别 
[盤頂客棧之紏葛]  
　　瑞豐棧主婦宋沈氏扭控股東紀兆秀盤踞滋擾並有張陳氏附控被紀吞没借洋一百元經工程局孫明府飭令補禀於昨日復訊中証洪春泉齋永發及宋氏之夫宋茂根投稱承頂紀之穗豐裕記小客棧共集十股計洋一千元紀將舊有裝修生財憑中估值洋三百元向衛姓抵借洋二百元餘洋一百元作爲紀之股本立據時言明如年内歸還即作三百元股本詎被吞匿踞擾且不認棧中虧賑應請究辦判宋將紀之存洋一百元移還張陳氏借欵紀稱尙有老股紏葛求斷判邀集老股東復訊 
[整頓路政]  
　　總工程局路政處因各店招牌欄杆及菜販各攤均未遵章拆除移進爰又出示曉諭限期拆讓 
[認竊不諱]  
　　長江積竊郭振卿混名小春子由探拿獲解請工程局訊究离供認夥竊元泰等三案不諱判候吊贓並獲到同黨王義福一併究辦 
[召領男孩]  
　　浦東唐暮橋男子路銀泉年十一歲隨父來申忽在失散由巡士帶回工程局留候召領 
[查獲賊贓]  
　　王家碼頭興泰衣莊失竊衣服一百十一件開單報緝在案昨有張關膳在小南門外合順質店内質衣十四件由南區偵探扣獲傳同興泰執事認明原贓解請工程局訊究 
[船戸犯竊]  
　　船戸吳長發竊取檀香百餘斤在途兜售由巡士查見拘至工程局判戒責一百下押五天贓存局候領 
[作登被控]  
　　木作頭何雲記前託恒泰板行代劃森和行銀二百廿五兩延不交還昨由恒泰行夥趙玉田扭至工程局控告判交保理楚 
閘北 
[保衛行旅]  
　　巡警總辦汪觀察以閘北與租界交界之處時有匪徒於深夜夥刦行人衣物特於昨日諭偵捕隊嚴行緝捕以安行旅 
[斥革偵探]  
　　巡督局三號偵探李吉林辦公不力在外招摇經偵探長查知禀明總辦斥革不准復充 
新租界 
[電氣車遇險]  
　　前日旁晚聘白耳八號電車駛至派克路口忽然走拽電氣幸由司機人急將電門關閉方保無虞 
[洋貨號失竊]  
　　新閘路仁泰洋貨號前晚失竊現洋七百元並綢衣等物昨特投報捕房派探勘緝 
英租界 
 
 

Page 20

 
 
[女犯遷入新押所]  
　　公廨女押所工程現已一律完竣昨晨寶讞員傳諭官媒差役人等即於午後一時將各女犯悉行遷入 
[召買出畝]  
　　德商禮和洋行與趙建勳等租地紏葛一案前經入廨中西官訊明係地保沈拜卿從中舞弊禀奉滬道將沈之坐落上邑三十二保六區五十四圖等共田十畝召變將價償還瞿桂增等升科地價在案昨寶讞員已出示召變矣 
[夫妾間異]  
　　冐稱入籍西洋之唐玉墀姦拐粤人李榮之妾王荷花並捲去綢皮衣服二十三件現洋三百九十五元由探查獲等精已誌前報昨晨由廨提訊李榮偕陳惠李正等投案求辦並據西探禀稱唐於去年五月間誘拐何醉亭李順之二人妻女有案請爲嚴究王荷花供李回廣東後即捲特與唐在蓬路李姓樓上居住有二月之久訊之唐一味狡賴判李具離異切結王荷花送棲流所留養一年半另行擇配唐押西牢三年期滿逐出租界 
[安插幼女]  
　　濟良所昨解大興里妓院幼女王金寶王老五到廨請訊據供均由父母賣於妓院寶讞員商之西官判發濟良所留養 
[具領養媳]  
　　迷途女孩潘清大昨由濟良所解請復訊旋有女浦云卿投案稱女係伊之童養媳求請給中西官訊明屬實判浦具結領回 
[三次違章]  
　　馬夫王阿坤將病馬駕車田捕拘入捕房昨解公堂訊究中西官以王三次違章判押三天飭傳與記馬車行主到案再核 
[拆梢]  
　　錢巧生控岳立甫拆梢剥衣昨由包探將岳解廨判交保候原告到案質訊 
[公堂瑣案]  
　　徐阿金竊郁阿富衣服押一月後驅逐出境過犯陳阿三竊周俞氏衣服押兩禮拜期滿逐出羅金發陳和生串竊老公茂紗廠洋紗賣與鄉人陳桂華由探查獲解究判陳和生羅金發各枷一禮拜陳從寛開釋嚴法郎竊祥太木行木植押一禮拜逐出夏雨田控嚴少漁欠水門汀價洋由投傳案候過堂訊核王阿三張阿榮深夜圖竊張押兩禮拜王押七天陳阿五王阿三　榮生串竊周根泉衣物各押十天陳阿二竊蔡小汀銅元押一月 
美租界 
[車夫尋仇]  
　　包車夫沈彩郎前晚在途與某四尋仇由捕獲住沈竟突出洋刀自將腿際截傷希圖反噬旋由捕房轉送醫院驗明受傷甚輕判押丐牢一宵斥釋 
[調戲婦人]  
　　江北婦人老三前晚在西華得路某飯店被高裕生調笑口角後由高母解勸服禮了事 
[擊碎銅洋]  
　　王坤山持銅洋至西華得路某烟紙店兌換被店夥陳榮堂將洋擊碎因此互毆由捕一併拘入捕房飭將銅洋銷燬人即釋出 
[撞壞電車]  
　　某號電車在西華得路被陳阿扣之人力車撞壞車板由捕將陳拘入押候核辦 
法租界 
[扭控兇徒]  
　　王江氏扭劉阿龍至廨禀稱姪兒陳木木被劉在趙郭氏所開茶館内用刀戳傷現在醫院醫治血衣呈驗判郭氏交保劉還押再訊 
拐賣婦女 
　　阮和生之妻吳氏被洪陸氏串通二阿姊拐往松江由王壽臣出面賣與葉姓得洋一百廿五元後有成衣匠林老虎前往加價致被拘送婁縣派差一併押解來申昨解公堂訊究林供無同謀情事從寛開釋張陸氏阮吳氏押候原告邀同媒人到案再訊 
[查究捐照]  
　　開達律師前被車夫劉阿二車夫新聞紙兹經捕房查明該車捐照是陳瀛州門牌捐照由戴阿木馬阿二代爲報捐故將一干人証傳至公堂判劉枷一月押二月餘人各押二天 
[花瓶被竊]  
　　鴻源里徐全生家被泥水匠王桂榮竊去濺紅花瓶拘送公堂請究王供不承認判還押候查 
[失火罰緩]  
　　新北門外華彰公司前晚失愼經四十五五十三號兩華捕帮同救息昨傳該公司經理人楊裕章李雨生到廨判罰洋二十元充公以儆踈忽 
國外新聞 
[日本經濟界恐慌]  
　　初六日東京電云日本已有小銀行數家相繼停閉經濟家現方設法挽救市面日本報載横濱並有外國商行數家倒閉大概以德商所開者居多 
[紀念故相]  
　　初六日倫敦電云英國首相愛斯奎士擬於本月十九日至下議院提議在維斯脫明斯脫大敎堂爲前任首相貝納門君立紀念碑 
[印度亂事之影響]  
　　初六日倫敦電云印度邊界亂事消息傳來後英國三釐起息之康索爾斯公債劵减至八十五零四分之三印度政府三釐半起息之債劵减至九十八零四分之三印度三釐起息之債劵減至八十九零二分之三同日又電云據官摥消息印度西北邊界並無驚慌之象其亂事料不致蔓延 
[阿富汗亂事續聞]  
　　初五日倫敦電云據政界宣稱阿富汗人之暴動不能謂爲與其君主同謀亦不能以近時情形與阿富汗君主對於英俄協約一事相提並論至謂亂事蔓延益廣似非確信同日又電云陸軍少將維爾考克斯率兵兩隊將阿富汗亂黨攻至倫提考脫爾以西現已將亂黨全隊逐出邊界 
[議案通過]  
　　初五日倫敦電云英國下議院復將特許狀議案宣讀贊成者三百九十四人反業者一百四十八人 
[籌費建造東方領署]  
　　二十一日華盛頓電云美國建造東方領署之費業已議定議員克倫姆已爲保證人此事之成陸軍大臣塔虎脫國務大臣羅德與有力也擬造者爲上海香港横濱濟物浦長崎及中日韓各商務口岸共十六處計需金洋一百三十七萬三千六百四十三元購地之費亦在其内以上譯字林報 
[減少郵船公司津貼]  
　　初七日倫敦電云德國議院現已將津貼腦提斯克郵船公司補助金減爲十一萬五千磅其來往新加坡及新其利之津貼雖經殖民地大臣辯論德國在新其利與澳人競爭商業係　必要之舉然仍由議院裁去 
[英以重兵鎭亂]  
　　初七日倫敦電云印度西北邊境現駐有步軍三十五隊馬軍十五隊携帶大砲六二四尊 
[萬國電報會開會]  
　　初七日倫敦電云葡京立司旁電稱萬國電報大會業已開會 
[美艦隊預定駐泊地]  
　　初六日柏林電云美艦隊游華時擬以一半駐烟台一半駐厦門以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
