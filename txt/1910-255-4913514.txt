# 1910 - 255 - 4913514

 

Page 1

 
 
   
 
 

Page 2

 
 
上諭 
　　監國攝政王鈐章　八月十七日内閣奉 
上諭荆州將軍聯芳因病奏請開缺一摺聯芳著准其開缺欽此軍機大臣署名奕劻毓朗那桐徐世昌 
　　八月十七日　召見軍機　全公　霱公 
論說 
[對於諮局聯合會之希望（選）]  
　　諮議局聯合會已閉會矣。會期不過二十日。所議决重大之議案。已有數十起。記者於此。不能不服諸君之心精力果。雖然今日時局迫矣。政府無可屬。望所望者唯民黨之。活動耳。而諸君者。又鑄造民黨之模型也。故無論今日之資政院諮議局。及將來之國會。皆將於諸君是賴。諸君而果自懔其責任之重。縱横掃。盪以開民黨活動。之先聲與。抑自甘於沈寂黯。淡僅一會議畢乃責與。其亡其亡。繋於苞桑。今日中國之存亡。繋於諸君矣。用敢述其所希望於諸君者。以爲諸君告。 
　　資政院者以互選議員爲中堅者也。而互選議員。又皆各省諮議局所選出。然則即謂爲諸君所舉出之代表。亦無不可。今資政院行將開院。所謂王公世爵及納稅多額議員。人既稀少。議論必無力。其足與互選議員立於反對之壁壘者。厥唯部院司員及碩學通儒兩項議員。彼其人者。初非國民之代表。而政府之代表也。故其議論必偏於政府。而代表民意。以與政黨堅持者。僅此互選議員而已。互選議員而勝。則資政院不至盡失議 
 
 
 

Page 3

 
 
院之面目。即民黨之氣得以少伸。雖然爲互選議員之後援者。非他人。即今日聯合會諸君也。考聯合會之内容。對於互選議員。似取拘束主義。（如國會不開不得承認新加租稅之類）而其拘束力之强弱與否。視其後援力之强弱與否以爲衡。如今年不提出豫算。政府不早開國會。互選議員所以應付之者如何。諮議局所以策其後援。以應付互選議員者如何。凡此皆宜籌一專一之辦法。俾互選議員與聯合會息息相通此其希望於聯合會者一。 
　　政黨者。議院之先河也。今吾中國議院之形式畢具。而無政黨以訓練之。聚羣盲於一室。鮮有不僨事者。矧地方黨派太多。則國家涉於紛裂。今日吾人方就一省之事。而研究討論之。恐漸成異日之地方黨派。適以破壞國家之統一。故地方黨派者。偏於一省之利害問題。而國家黨派者。注重全國之共通問題。二者之性質既不同。而其作用。亦異也。今之聯合會者。則頗具國家黨派之雛形。而脫離地方黨派之習慣者也。吾國人士向以交通隔絶之故。其眼光所注。僅及於一省而止。一省以外。非所計及也。故將來開設國會之時。必有以一省之小問題。而紛呶不休者。以二十二行省之大。使僅注重於一省。而置全國之利害於不顧。則合之適以離之矣。故吾人之所主張於國會未開之先。必有一類似政黨者。以鑄之型而作之則。俾其沈浸。鑽研於其中者既久。則將來。國會一開。旗幟鮮明。庶不蹈小黨林立之嫌。而啓國家分裂之漸。若今日之聯合會。則適合於此種政黨之作用。推而廣之。引而伸之。俾翹然有以自異於衆。爲一有主義有。綱領之政團。吾可斷其全國之。黨派。皆將屈伏於其下矣。此其希望於聯合會者二。 
　　嗚呼吾之希望於聯合會者不止此。而其大要則毋過是。比年以來。吾國生氣垂盡矣。國愈危。勢愈急。而士夫。之沈溺酣。迷者愈甚。其一二天良未泯。不忍揚波掇醨者。則相與感時撫事。仰天嗚嗚。以寄其胸中抑鬱不平之氣。以爲。吾儕生不。逢辰。寗速死耳。安能俛首低眉。於斯世求所建白。於是朝野上下。無一稍有組織之團體。無一稍有力量之言論。國是紛。呶莫知所届。曾無一人焉爲之匡正者。嗚呼循是不變。豈特政府亡我。外人亡我即我。國民亦有自妄之道矣。廼於。國脈垂斬。人心垂死之際。忽有諮議局。聯合會之發生。萃二十一行省人之聰明材力。以研究國家對内對外之政策。俾政府有嚴師。資政院有畏友。雖初次結合容有未盡滿足者。而七日於。菟氣已食牛。經此次之鍜鍊淬厲。吾知後日基礎之鞏固。聲光之發。越舉於此會基之。勉矣諸君。余之希望。寗有涯乎。 
專電 
[電一（北京）]  
　　外務部奏請試辦國債清償賠欵攝政王深爲嘉納惟以爲數甚鉅須飭由内外大臣妥議後再行核奪 
[電二（北京）]  
　　御史王寳田重復具奏山東萊陽縣亂事被勦過寃懇恩諭飭撫臣孫寳琦會商維持辦法妥籌撫卹 
[電三（北京）]  
　　錫瑞兩督會奏借債造路一摺已由部議妥因攝政王欲交資政院决議故遲未覆奏 
[電四（北京）]  
　　贛撫馮汝騤奏統稅改徵銀圓奉硃批度支部議奏 
[電五（北京）]  
　　鄂督瑞澂今晨（十七）由京起程回鄂 
[電六（北京）]  
　　美國陸軍大臣狄金生定十八日入覲 
[電七（）紐約]  
　　洵貝勒於十五日舟抵舊金山港面美國海軍將校及比斯列牟鐵工塲長司厘武君均往迎迓 
緊要新聞一 
[度部剏辦全國公債票之籌議北京]  
　　度支部現以財政萬分艱窘預算明年京内外行政費用不敷甚鉅各省因請欵無著已紛紛電商本部擬在本省募集公債雖節經本部以慮失信用爲詞駁不准行然體察外省度支支絀情形舍此似無别策與其放任各省零星自募致或失信用不如逕由本部辦一全國公債票集欵一萬萬元分給各省由部省各担任一半分三年攤還以大清銀行作保較有把握日前澤尚書特將此意商之樞府朗軍機以此事關係重大設非詳細規劃妥愼辦理則又蹈昭信股票之覆轍當即面勸澤公從長計議聞澤公主張甚力大約此事仍須實行也 
[總裁協理果何嫌於預算案耶北京]  
　　資政院預算案提出與否爭論極多已屢誌前報現聞度支部人員不欲空費一年停辛佇苦之力故極力主張提出而資政院總裁協理等恐其提出之後反涉紛擾極力主張不提出惟令開一出入總數作爲報告各部院所派之議員雖多贊成此議但民選議員大不滿意將來開院時必有一 
 
 

Page 4

 
 
番爭論也又聞度支部財政處趕辦預算案向來每日自上午八時起至下午五時止現財政處人員以案牘卷宗堆積如山即使盡日趕辦仍難依期告竣日前特商請林楊兩總辦按日另加夜班直至夜間十時始行散署度支部編纂預算之勤勞如此資政院總裁如不令提出不特無解於議員抑無以對度支部矣 
[會計法提前編訂之先聲北京]  
　　軍機王大臣曰前與度支部澤公商議現在正在辦理預算劃分國家稅地方稅及歲出入之覆查必須畫一會計方有準繩擬將編訂會計法一事提前於本年辦理澤公甚表同意已定於十二日政務處集議時即會同憲政編查館提調等詳訂辦法以便具奏 
[桂撫召對述聞北京]  
　　桂撫張堅帥奉召入京於初十日宫門請安即蒙監國召見垂詢桂省情形甚詳張撫奏稱廣西民情風俗尚稱樸厚惟舉辦新政籌欵甚難且歷年軍務不清革黨匪徒出没無常幸經提督龍濟光勦辦得力並將軍政逐漸改良訓練將來可望改編陸軍一鎭至鐵路某國人屢次要求代築雖經拒絶而商辦無人提倡集股甚難不如改歸官輔粤西礦産五金並出富饒者共有三百餘處鐵礦最多煤錫次之金銀銅晶石又次之惜商民不知開採坐棄大利體察情形似宜由官籌欵剏辦樹之風聲惟桂省財政奇窘苦無從籌此巨欵次又縷陳桂省外交種種困難某國人野心勃勃時欲藉端開釁幾於防不勝防監國諭以總須妥愼辦理國力方弱不可輕啓釁端又垂詢時事多艱究以何者爲救國之至計近來京外大員孰賢孰否汝可舉其所知直言毋隠並訪問粤東續練新軍情形張撫奏對均極詳切並陳現在時勢迫急若非合全國之力不足以資抵禦最後攝政王詢以日韓合邦與中國之關係張撫對以近觀吾國人士頗具愛國熱忱但能發憤有爲他日當不出於列强之下惟須急圖根本戒襲皮毛云 
[寛籌軍費恐難實行北京]  
　　陸軍部蔭尚書日昨交諭丞参廳片行度支部略謂本部現在通盤籌畫擴充陸軍自以寛籌的欵爲第一要義前經商請寛籌陸軍經費蒙允從長計議設法籌措目下時勢萬分危迫擴充陸軍勢難從緩相應片行貴部請酌定日期集議妥商辦法以便施行並希核示見覆度支部接片後澤尚書即與左右二堂會議當由紹侍郎建議謂寛籌陸軍經費原爲强國要端但現在江南陸軍尚因欵項無着未成一鎭江南爲南洋重鎭且素稱財賦之區而軍費尚難籌如此何論全國應會商蔭尚書先將江南成鎭的欵籌足再籌擴充全國陸軍經費澤尚書甚然其議擬即以此意回覆陸軍部云 
[資政院預備開院之種種北京]  
　　資政院現在已將法律學堂借用議塲組織完備總裁倫貝子因擬於日内同協理各堂赴該塲勘查所有應行辦公各案卷自本月十六日起統行移至該處即於是日邀集各衙門之政府委員公同開第一次會議研究開院時種種秩序以備二十日欽定召集日期行召集議員之禮 
　　又該院總裁倫貝子於初十日辰刻在辦事公所與協理參議各堂又開會議一次探其所議仍爲增輯院章細則事宜大致係除該院提出議案外其中央行政各衙門所提出之議案遇有疑問准由各該部院特派委員聲敘原委或諮詢各該部院限日答覆之條另增附條一則聞係專指特旨飭交之議案立有定限議妥除特派委員外各該原議大臣亦應於限内到院以備總裁隨時諮詢 
　　又聞農工商部此次豫備交資政院决議事件原係實行破産律借外欵興辦實業諸問題嗣以憲政編查館知照今年議案祗須關於法典事件此外不必涉及該部遂擬將運輸及保險章程提出作爲議案至破産律因法律館尚未脫稿今年能否提出尚在不可知之數云 
[新疆参案已交甘督澈查北京]  
　　御史胡思敬日前特上封奏揭参新疆巡撫及藩臬兩司措詞極爲嚴厲略謂此次新疆兵變實因該撫聯魁與藩司王樹稱臬司榮霈平日互存意見不相融洽迨至變起又各圖諉卸不事彈壓以致亂兵逞意焚掠數百家商店盡付一炬全省精華斵喪殆盡應請旨派員查辦嚴行懲處以爲挾私僨事者戒摺上即由軍機處電奇甘督長庚秉公澈查毋稍隠徇聞日昨甘督電覆樞府謂已遵旨派委寗夏府趙惟熙前往密查矣 
[鹽政處預保運使鹽道北京]  
　　督辦鹽政大臣澤尚書於本月初七日呈遞封摺一件探係預保鹽運使鹽道人員共有三十餘名之多鹽運使列名第一者爲熊希齡次爲許鼎霖次爲劉鍾琳此外則陸宗輿汪士元吳廷爕周藴華尹良趙椿年林學諴諸人而已鹽道首列者爲楊壽柟徐乃昌等各省現任鹽道者亦有多人已奉硃批交軍機處存記矣 
[諭飭蒙藩文件即時呈堂北京]  
　　理藩部壽尚書昨日交諭本部司務廳及當月處云現在正值整頓蒙古籌畫保蒙政策之際所有内外蒙古扎薩克各旗盟部落王公盟長往來文件日見繁多均關係重要嗣後凡接到内外蒙古各旗部落文牘呈稿者均須當日禀到本堂並限定時間如每日下午十一時以前接到文件概行即刻禀到本堂星馳遞送宅第如過下午十一時以後接到文件始准作爲次日呈遞云云聞壽尚書交諭之原因係政府近正籌議保固蒙疆以爲抵禦某某 
 
 

Page 5

 
 
約協之計故尚書亦如是認眞耳 
[湘人電告水口山礦之危機北京]  
　　湖南紳商學界日昨爲水口山礦事電致旅京同鄉官商云湖南辦礦十餘年惟水口山鉛銻稍著成效創辦之初因顧全礦本急於賣砂與洋商訂約預賣受制外人損失甚巨幸約已滿期得以操縱在我前撫奏設鍊厰甫及三月倘經理得法必能挽回利權今署勸業道譚啟瑞忽聳楊撫與勾通洋商之文元樓店夥王某買辦張某假立永記會記店號訂借銀百二十萬八釐行息以水口山礦砂作抵預訂六年礦砂悉運漢口磅交扣還本息議定賤價不論漲落受虧其巨流弊無窮查奏募公債以礦砂餘利作抵砂既預賣利復何有債從何募是直取銷公債抵押礦山愚弄湘人欺罔朦昧莫此爲甚夏間譚道經手售黑鉛砂四千噸每噸報價銀五十三兩同時他人經售每噸銀五十六兩公家暗受虧損爲數無多尚可不論今忽擅停奏案將十數年官紳苦心經營之礦抵押外人外間疑譚與楊撫夥得巨金亦非無因不然何以不將合同宣布何以急於簽押事機至迫務請台節轉呈瑞督帥飭令取銷遵奏案募公債保全礦砂主權籌欵不患無著又聞楊撫將舉譚道爲礦務督辦尤爲湘礦存亡所繋並乞主持 
[江督奏報寗屬文官公費北京]  
　　江督張人駿日前奏報酌定寕屬文職官公費數目略謂臣署舊有公費共銀八萬五千餘兩經臣電商政務處度支部比照直隸總督歲支公費成案改支銀六萬兩兹又據清理財政局將司道府公費酌議詳報臣覆加查核江寗布政使每年原有公費銀二萬八千二百餘兩今定爲二萬八千兩兩淮鹽運使每年原有公費銀四萬八千餘兩今定爲三萬六千兩江安糧道原有公費銀一萬八千七百兩有奇今定爲一萬五各兩江南鹽巡道原有公費銀一萬三千七百餘兩今定爲九千兩淮揚海道原有公費銀六千六百餘兩今定爲六千兩徐州道原有公費銀一萬一千餘兩今定爲九千兩至提學使原奏定公費銀八千六百兩勸業道原奏定公費銀一萬二千兩丁隨小費銀一千二百兩均仍照奏案原數支給此外知府各缺江寗府原有公費銀六千四百九十餘兩今定爲六千四百兩揚州府原有公費銀七千八百餘兩今定爲七千兩淮安府原有公費銀七千五十餘兩今定爲七千兩徐州府原有公費銀八千五百四十餘兩今定爲八千兩統計現定公費每年共銀二十一萬三千二百兩自宣統三年正月初一日起一律照辦遇閏匀支比較原有公費歲可節省銀四萬九千九百九十餘兩至廳州縣公費因開報未齊容俟調查明確再行逐一核定分别奏咨八月初九日奉硃批該衙門知道 
[法部規定法官分發專章北京]  
　　本年考試法官四川等省業經簡員往考京師考試亦定於八月内舉行現法部以本届所有錄取人員照章應行分發京外各廳學習此項分發章程自當早日厘訂以資遵循查本年五月憲政館會同本部奏定各省法官變通迴避摺内曾聲明地方審判檢察廳以下推事檢察各官只令迴避本管府州及本籍三百里以内鄰府鄰省皆可任用此次厘訂分發章程自應根據此指擬嗣後凡與法官考試錄取人員及法院編制法第一百七條及一百十二條之免考人員應分發京外各審判檢察廳學習或候補者得照館章由該員自行呈請准其分發本省仍以地方以下各廳爲限此外各員應由本部仿照吏部分發直州同直州判各項人員之例專分發鄰近省分以資便利其各該員或已服官到省或現在流寓省分果係風土人情熟悉語言亦不隔閡均聽由各該員自行呈請經本部考騐准予發往至京師爲首善之區各署人員向例不拘籍貫自不必以本省近省相繩其各省高等審判檢察廳及分廳之推事檢察官應仍迴避本省以示限制業已飭司擬定法官分發章程十四條於上月杪繕具清單專摺入奏奉旨依議刻下法部已通行京外各衙門遵照矣（章程錄後） 
　　第一條凡法官分發統由法部按照本章程辦理第二條分發人員分左之三種（甲）第一次考試錄取人員（乙）照法院編制法第一百七條免第一次考試人員（丙）照法院編制法第一百十二條免第二次考試人員第三條分發京師人員不論藉貫總以熟習官話爲限第四條分發本省人員准其自行呈　惟仍以地方以下各廳爲限第五條分發近省人員其配置方法由法部仿照吏部直州同以下各員專歸近省分發之例辦理第六條原有服官省分人員呈請仍留原省者應造具詳細履歷呈由法部查核確係人地相宜者准予分發第七條各員呈請願就現在流寓省分者應取具同鄉官印結呈由法部考驗確係熟諳該省語言習慣者准予分發第八條派考省分錄取人員除就近分發該省外其有援照第三條至第七條呈請分發者應由提法使查照各條所定分别考核詳由督撫咨部辦理合於第二條乙丙兩項資格在服官省分援照第三條至第七條呈請分發者應由該省提法使查照前項辦理第九條分發人員除京師各廳及在外省就近分發外均由法部發給憑照其前條呈請分發他省者應俟法部核准後將憑照發由各該省提法使轉給該員自領到憑照之日起統照第十條所定憑限到省後繳由該省提法使詳由督撫咨部核銷第十條分發人員到省憑限分左之二種（一）交通省分兩個月（一）非交通省分四個月遇有特别事故不在此限惟須取具所在地方官印結報由該管督撫咨部備查第十一條分發人員已有原官或升銜者經分發後未補缺以前照法官考試任用暫行章程　行細則第三十七條辦理第十二條分發人員係受學部考驗得有舉人以上出身並經學部帶領引見者及曾經引見之職官經法官考試錄取者均毋庸帶領引見其僅受學部考驗得有舉人以上出身者及照法院編制法第一百十二條得免第二次考試者應由法部帶領引見並將原領畢業文憑分别呈驗第十三條法官考試錄取應行引見人員分别京外照法官考試任用暫行章程施行細則第三十八條辦理第十四條本章程自奏准之日施行其未盡事宜由法部隨時酌改奏明辦理 
 
 

Page 6

 
 
[西報譯要]  
　　羅定州兵變消息字林報轉載香港報初十日廣州訪函云羅定州近有兵變消息據云係因某兵向賭館勒索規費館主禀知營官遂將該兵梟首示衆同營之兵不服相率逃散者數逾千名不免滋擾地方現已禀請當道維持治安矣 
　　郵部擬借洋債八兆圓又載同日北京電云郵傳部擬向英國銀行借洋八兆圓以京漢鐵路進欵作抵現正與英國代表協議 
[京師近事]  
　　某公使日前至外部會議政務交涉時力稱某省督臣及交涉司近來所辦交涉種種挑撥隠貝排外之意有碍邦交請轉致政府設法變通等情聞某堂當即據理力駁以此係政府用人之權本部礙難干預且該督等亦併無違背約章之處難與變通某公使無言而退 
　　掌廣西道某御史現查得親貴中有烟癖者八人皆得有實據擬於日内遞摺叅劾以重禁令 
　　學部唐尚書以今年考塲最多本部司員不無微勞足錄擬將各司長保以記名提學使並在丞参上行走其餘各司員亦分别保升官階以示鼓勵而昭激動 
　　外城東單牌樓二條胡同中有大賭窟一所本月於初九日午後七點鐘時忽經外城總廳派長警前往抄辦共抄出男女賭犯一百餘名内中尚有洋人十餘名並民部員三人親貴數人已一併帶廳罰辦矣 
　　初十日監國攝政王特諭慶朗那徐四大軍機及濤倫兩大臣蔭澤肅鄒四尚書在三所侍議聞係會商關於某某兩國之要件（未便宣布）至午後始各散值 
　　政府諸大臣近以日俄等國一再訂立恊約與中國前途關係甚大宜亟謀抵制之法因議定聯絡德意志爲與國俟德皇太子到京後即由軍諮大臣濤貝勒陸軍部尚書蔭午樓兩人作中德聯盟之媒介云 
　　濤貝勒日前参觀八旗各工廠辦理尚有起色惜規模太小欵項不足考查各成績精細堅固頗能合用銷路亦甚暢旺故貝勒現擬捐給巨欵並向京外各大員勸集捐欵大加擴充廣募旗丁入所學習以爲各旗丁將來裁撤月餉時自謀生活之預備 
　　郵傳部沈尚書盛侍郎日昨會議劃分各省軍商鐵路各綫擬即督飭切實舉行已諭路政司將各省遵照塡報軍商路線表册及未經報部者一併查明開單呈閱聞路政司刻已檢查矣 
　　此次甄錄各國游學生其得列前茅者外間紛傳多于襄校官處遞條子惟學部唐尚書於未揭曉之時曾傳諭襄校官秉公評閱拔取眞才母得瞻徇情面其如誨爾諄諄聽我藐藐何 
　　度支部創議各衙門均祿事本至公無如獲利素豐之部均各懷私見極力反對郵部中人員較外部尤甚大約此事不能實行矣 
　　法部舉行法官第一次考試定於八月二十四日借用學部考棚考試業經奏明在案現法部擬定將應考各員分塲考試日期及衙署省分先期牌示以便應考各員届期聽候點名不致貽誤 
　　法部街鑾輿衞舊署歸併大理院修建新式法院早有是議昨日大理院人員分别告知附近居民人等務須於月内遷移以便開工興築聞此項工程須六七十萬金云 
　　監國以時局艱難所有樞廷部院各大臣不能不大加整頓更動一番聞軍機大臣一缺業與慶邸再三商酌已屬意于吏尚李殿林不日當可發表 
　　禁烟大臣恭邸日前與陸中堂會議以禁烟政策原定逐漸加嚴查上年閏二月間續擬禁烟辦法十條施行已經年餘或阻碍難行或失之寛泛於禁令殊多不合應再詳考現在禁烟情形另行續訂進行章程奏請施行以重禁令 
時評 
[其一]  
　　去年諮議局之開會。未能大有益於地方。而地方人民之對於議員。遂不能無。觖望焉 
　　今諮議局又將開會矣。地方人民之對於議員。其責望之心。似較。去年爲益甚。蓋以去年之觖望。并而屬这於今年也。然則今年之議員。必能大有造於地方而後可 
　　籌備。日進。則興舉日繁。而今之督撫。大都仰屋。興嗟。歎經費之無着。使督撫以經費之奇絀。而欲增加人民之負擔。而爲議員者。不能斟酌書善。毅然有所建白。則於本省擔任義務之增加。興本省權利之存廢。必有不得其平者。上足以促憲政之進行。下足以副人民之責望。議員其當籌之熟矣 
[其二]  
　　宰相不知錢榖。猶得曰有主者也。今實業界之主者。非農工商部乎。以農工商部之尚書。而不知近來實業情形。則主者之謂何矣。 
　　雖然。今之凡有所主者。使以其所主之事問之。其茫然而不能對者。恐亦不少。官吏之能孜孜求治。不負厥職者。有幾人哉噫。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[陳訴匪徒盜掘女骨之詳情浙江]  
　　湖屬四鄉匪徒盜骨案業經烏程王大令在縣屬九十一庄邵墓村破獲人咸德之兹悉該處失骨各主業已公同呈控略謂邵墓村盜骨之風起於光緒十四年迄今共有十八具其所盜皆女骨從無錯悞其爲附近人所爲不問可知凡開一棺衣衾必盡委棄大小骨殖檢拾無遺尤可恨者有村人陳蘭慶之弟婦陳金槐之元配棺木堅固初盜時屍骸未腐不能包藏因剥削衣服挖去下身骨殖置屍港灘半浸水中屍主見而收拾越數月重復開盜則骨殖不遺想皮肉已盡脫矣該村向有名麵阿金者係外來人在該處開設麵店生意平常揮霍不竭人盡疑其所爲惟葉阿權與之親密家業頓隆後麵阿金死而盜骨之風未息人於是以疑阿金者轉而疑阿權然未經目覩究不便舉發今春小蠶時其隣人缺口葉眞寳赴城興質將房屋關鎖以匙付葉廣源妻囑代飼蠶廣源妻飼畢偶掀其被女人之足骨露焉因懼而號里人咸集鳴保傳觀咄咄稱怪旁晚葉眞寳回再三研詰總稱不知而阿權則竭力運動求人免究其對眞寳則以死汝一人無累旁人爲囑村人亦以時届蠶天將足骨封藏廟中暫行延擱至七月十三夜又將陳莫氏骨瓶盜空是以又思究辦兹蒙事破其天網恢恢疏而不漏歟務乞按律治罪以雪死者之沉冤而洩生之人公憤　計開村上被盜棺骨姓氏　陸阿連之母陳氏光緒十四年被盜　葉廣源之母王氏同上　葉祥林之妻王氏二十一年被盜　陳蘭軒之妻曹氏三十一年被盜　陳錦祿之妻孫氏十五年被盜　陳錦發之妻曹氏二十九年被盜　陳蘭慶弟婦蔡氏二十九三十年先後被盜　陳鼎高岳母葉氏三十四年被盜　陳雲波妻唐氏宣統元年四月被盜　沈順福之媳褚氏三十二年被盜　陳金槐之妻褚氏二十八九二年先後被盜　陳金圃之妻莫氏宣統二年七月十三日被盜　葉桂林之媳陳氏十四年被盜又張氏於十九年被盜　葉文榮之嫂朱氏二十四年被盜又妻沈氏三十年被盜 
[聯合會會議請定澳門界務提議案廣東]  
　　廣東諮議局公舉議員陳壽崇君赴北京聯合會會議提出带定中葡界務議案兹己由陳君擬定四欵附以理由書送交聯合會公同討論並抄寄到粤照錄如左 
　　第一欵　速派熟悉外交大臣駐粤與葡交涉 
　　第二欵　凡議草除有保持秘密之必要外務要隨時登報宣佈 
　　第三欵　商定條約非經粤省諮議局承認不得畫押 
　　第四欵　豫備最後之解决 
　　第一欵之理由　自畫介問題發生以來其間經過之歷史久已印於吾人腦中我政府柔懦無能以退讓爲主義雖有種種堅確証據不能據以力爭侵尋二年界線不定致演出今日占領横琴攻毁村庄撃斃民命之惨劇界綫一日不定則粤人一日不能安枕而朝廷即不能無南顧之憂故此時亟宜乘葡人之暴横速派熟悉外交大臣駐粤與彼交涉盖粤人對於界務關係最切耳目較周凡有疑難者可就近與粤人商議不致盲行而貽誤事機若猶是虚與委蛇彼葡人得寸思尺海權日失將不難舉粤省而亡之也 
　　第二欵之理由　去歲高大臣對於交涉案類皆秘而不宣一若吾儕小民不得與聞國家大計也者遂致因循敷衍貽誤至今夫各國對於困難之外交靡不恃輿論爲後盾無論外交家手腕如何靈敏要不能不祝與論之趨向以定方針若事事諱莫如深嚴守秘密國民雖欲敷陳得失而無從又烏得不節節失敗也 
　　第三欵之理由　外交爲國家大政諮議局本無干預之權惟此種畫界交涉與尋常外交不同試觀葡之横行所受損失何一非粤人之生命財産粤省近視爲切膚之痛生死之關者殆以此界務爲第一我國既無國會則對於此項條約以認否權予之關係最切省分之諮議局事實上似便利可行蓋利害之關係既深則其思患預防亦愈密也 
　　第四欵之理由　葡人敢於侮我者以我政府庸懦無能國民醉生夢死耳若以實力論其財政其兵力雖祇廣東一省制其死命而有餘倘彼仍前蠻横不肯就範則借兵力爲解决亦事勢上所不能辭縱未必勝算可操亦何至遽歸失敗且藐爾葬國尚任其侵掠不敢與爭鋒則他國之乘勢而起者吾將何以禦之葡人得意中國之大事去矣此吾人雖冒萬死亦不能不預備最後解决者也 
　　此爲外交問題但因畫界未定而有今日占領横琴之事因占領横琴而粤人受種種生命財産之損害海權一失粤可立亡而中國亦將難保是此項與尋常外交微有不同可否陳請資政院提議抑應如何修正之處請公决　提議者會員陳壽崇 
[外部電請撤換牌照捐商廣東]  
　　外務部電致粤督云英使來言汕頭三水新塘各處違例扣留烟土之案迭經函致面談毫無效果近仍有此相類之舉七月初四日三水寳豐寳盈兩行各被罰三百五十元係因售烟球一百十六枚未報廣榮元總局未向購主索取新捐之故且該兩行充售之烟係在新捐實行以前又肇慶西江佐記行被廣榮元恫嚇非將新章未出之前所售之八箱烟土照納新捐即將撤回執照查封收押竟置已完稅釐於不顧本大臣已將粤省大吏所爲轉報 
 
 

Page 11

 
 
本國政府奉電囑聲明英政府於大局商議之間惟有力駁華官此類之舉等語查廣東辦法名爲膏捐實則仍是就土抽捐無論如何解說外人斷難折服應飭先將前項扣留各烟土放行並免其罰欵另擬辦法以免交涉紛起有碍大局正核辦間又據廣東戒烟總會會長陳基建等電禀粤牌照捐商梁超棠賄患瞞擾走私背章糊行外人屢詰不速撤換必至破壞烟禁餉需無著乞速查辦别選殷商等語可見該商種種辦理不善華洋交怨應再妥籌辦法或查明撤換母任滋擾希速飭遵并電復 
分類新聞 
政界 
[黄梅烟酒糖稅改歸紳辦武昌]  
　　湖北黄梅縣烟酒糖稅每年額征錢三千串由縣派司事經收流弊甚大嗣經藩台查悉乃改歸武穴鎭籌餉局兼辦詎該局接辦後添設分卡派用司巡對於商民苛虐勒索較前尤甚以致怨聲載道前由該邑附貢生梅寳瑗陳請諮議局據情紏舉當奉鄂督核准飭令藩司將黄梅烟酒糖稅事宜改爲官督紳辦以杜弊端而順商情所有添設之分卡並飭一律裁撤 
[劉殿撰調查憲政之忙碌鎭江]  
　　調查各省憲政事宜劉殿撰福姚於十二日蒞鎭調查城廂自治公所暨舉堂警察一切進行事宜十四日鎭城道府縣各官特就焦山設筵公請讌飲十五日早晨殿撰即乘火車赴寗 
[撫署裁减役食杭州]  
　　浙撫增中丞以預算全省行政經費被部駁回核减至七十餘萬即經會議廳一再籌商除緊要欵項萬難刻减者說明理由咨覆該部外其餘各欵勢不能不從撙節入手决議先將全省官廳衙門役食一種酌量裁減爰定先從撫署辦起以資倡導計撫署號房十名現擬再减五名鹽院號房二名酌留一名内門子八名酌留四名外門子兩名酌留一名並將裁役薪工攤給挑留各役以資鼓勵而杜需索特奉增撫手諭於本日揭曉云 
[咨覆瓊崖州島形勢廣東]  
　　部議開闢瓊州島一事兹經粤省大吏查明瓊州一島遠處海洋其中所屬羣島港汊不下數十處惟崖州轄屬之榆林港形勢尚佳其餘僅瓊山海口各處因與雷海遥遥相對尚可避風開埠此外尚有赤溪羣島十六處澄邁羣島八處又有臨高之和海合灣儋州十里之海灣田頭海灣昌化之富豐港灣感恩之南客各港崖州九港陵水大港灣萬縣南冬各港樂會湯泉會同文昌沿海附近各港島均屬斜受颺風無處障蔽於開埠通商甚不相宜現已將情復部察核 
交涉 
[駁阻洋商在内地停泊油船廣東]  
　　德慶州禀復粤督以英商亞細亚公司所請由香港用小輪拖帶帆船裝載煤油運往西江内地停泊銷售一事查有窒碍且與約章不符請飭三水關稅司將暫准試辦案撤銷以杜效尤等情昨奉批云查核所陳情形不爲無見此事昨據三水關稅司申復亚細亚公司小輪拖運煤油貨船在停泊碼頭祗留數點鐘之久所領内港專照僅止許用一次該貨船由梧州直返三水專照功用已畢嗣後須另領新照方准由香港運貨進口等情該關稅司既將專照發給姑准通融照辦一次並經分行查照在案據禀前情仰關務處會同布政司轉飭遵照 
[袁督辨别教堂置産字義之明晰廣東]  
　　粤督前接廣州口德國領事照會謂巴陵教會前置産業各契據均書耶蘇教堂公産字樣現擬一律將各契紙改爲德國巴陵傳道會公産字樣以示區别經已函請藩司復允照辦兹將紅契一百二十紙送請貴部堂分札歸善等縣將各契一律改繕等語袁制軍以所請核與成案不符未便照准札行藩司知照其札文内稱查同治八年准前總理衙門通行傳教人如入内地置買田地房屋其契據内寫立文契人某某（此係賣産人之姓名）賣爲本處教堂公産字樣不必專列傳教士及奉教人之名誠以如此辦理教堂總屬中國人公共之業於中國仍屬無傷今請將耶蘇教堂前置産業一律改爲德國巴陵傳道會公産字樣即爲德國教會之産棧與前總理衙門通行事理大相懸殊碍難照准除照復外合就札飭札到該司即便查照 
[議結泗安教堂被毁之電禀杭州]  
　　湖屬長興縣合溪地方鄉民因調查户口釀成暴動十匪乘機滋事蔓延泗安廣德一帶波及天主耶穌兩教堂已詳誌前報昨日李前泮太守會同周統領由泗安電禀杭撫謂泗安被毁天主耶穌兩教堂現均和平議結請紓憲厪 
[小輪撞沉貨船續誌鎭江]  
　　日商戴生日輪船局之清鎭長班小輪日前在瓦窰鋪地方悞將津浦鐵路材料船撞沉交涉已久兹悉此案昨奉常鎭道劉襄孫觀察批示略謂津浦路料船隻雖屬無辜遭殃然該小輪倉卒誤撞究與有心撞沉者不同姑先由該縣派差僱工設法打撈各料飭令迅速運往應用毋得遲玩致生阻碍 
軍界 
[駐湘鄂軍撤防返鄂武昌]  
　　鄂軍第八鎭現有步兵兩標駐紥湘省聞以一標分防一標清鄉刻八鎭統制張提軍以分紥岳州益陽一帶之二十九標三營出師已久而該處業已秋穫豐登飢民得食地方可期安謚特商之鄂督飭將二十九標於十四十五兩日拔隊返鄂以便訓練 
[鄂提檢閱陸軍之奬語武昌]  
　　鄂軍第八鎭及第二十一混成協現以軍諮處陸軍部有派員前來檢閱之信統制張軍門特預行檢閱一次以爲準備日前周歷各營檢校完畢後發出品評語一紙頗加奬勵云 
[徵兵局重整旗鼓鎭汀]  
　　南洋陸軍第九鎭各標營今春舉行退伍所遺兵額已由陸軍警察營管帶陶駿保設局徵補現因檢閱期近各兵仍未足額恐蒐討時未能完備致干部詰特於八月初一日起接續開徵聞先後經費共己用去一萬二各餘金矣 
學務 
[梁星海再辭曲阜學堂監督武昌]  
　　前鄂臬梁星海廉訪前以中風之疾曾電辭曲阜學堂監督一席未邀學部允准兹病雖漸愈而精神頗爲衰减已再具正式呈文力辭其任矣 
[蘇垣工業學堂成立蘇州]  
　　蘇提學樊文宗籌議設立中等工業學堂以期造就實業人才業經呈奉學部核准即以蘇省學務公所房屋改設現已修葺完竣照委監督並派庶務會計各員日内即當招考學生 
 
 

Page 12

 
 
[車夫興學之特色山東]  
　　車夫李鳳林于濟南府學門前半積堂隔壁設立簡字學堂一所以推車所得之錢充作經費已具禀首縣奉批云據禀已悉該車夫目不識字獨力創設簡字學堂一處以濟衆人每日以推車得錢充作堂内支銷苦心孤詣殊堪嘉尚仰即會商紳耆妥議章程招生開學一面將師生姓名年籍造册呈候轉報　又聞李鳳林並設義務宣講所一處其木器茶水亦均由李自備所請宣講員爲張新堂張玉生陳献瑞劉城章沈公臣等按三六九日宣講已禀明巡警道立案加班保護　按以一車夫而熱心興學如此則富紳大賈亦可聞風興起矣 
[京師實業學堂之招徠雲南]  
　　滇督李制軍接農工商部電咨畧謂本部開辦實業學堂曾咨請各省送學生往學詎意除安徽咨送八名外他省竟無應者不得已又寛其資格凡在中學堂有五六期程度者祗須有修業文憑亦可收考或疑中學修業生所在多有何必求之於各省有應者曰是殆爲本省貼費計也其然乎 
實業 
[電話公司之腐敗杭州]  
　　杭州電話公司本届改歸官商合辦推舉籍紳王鈺孫觀察爲總理詎王君事冗大權旁落釀成種種怪象上月十六日股東大會分别查賬浮冐開支冗員羅列班班可見致王總理兩次謁院力求退職而中座未允並且責成整頓一面特飭勸業道遴派錢科員駐宿公司隠示監督致總司理稽查等員辦事掣肘紛紛開除冗員二十餘人以光表面日前某君因事赴拱埠在工程局屋後荒草叢中發見極大洋松多支每面闊度均在六七寸以上半己霉朽腐爛一再探訪據稱係恊理張某霸用其本行杉木且與承辦者反對嫌其價昻棄置於此以股東幾許膏血一任日炙雨霖徒資沙蟲巢穴可慨也 
[女界發起鐵路勸股會山西]  
　　晋省公立女學堂女十周淑香維筱雲等爲同蒲鐵路事定於十八日特開女界集股會先期分佈公啓云世界鐵路日增於交通轉運之益近年已盡人知之乃吾中國鐵路比之列强最居少數其純歸商辦者更屬寥寥此吾國衰弱之一大原因也晋省同蒲鐵路立案數年以無的欵迄未開工本年經官紳之力向商號貸銀以爲開工之資近該公司總理劉鄭兩公籌畫一切議有規模年内决議開工限期集股數月之中當有成效矣惟思見義勇爲男女一理况路綫之短長足覘國勢之强弱假使吾國民長此醉夢喪失利權將自儕於波猶缅越印韓諸亡國而爲永刧不復之奴隸淑香等於光緒三十三年晋礦未及收回之際曾招集女界就本堂開會集股以爲自辦之先聲今者同蒲一線幸無外欵不待爭持已爲我有但集腋以成裘自衆擎而易舉凡屬仁人志士諒能倒篋傾嚢還思閨秀名媛何惜典簪脫珥爰擇於八月十八日特開勸股大會專邀女界諸君同蒞本堂共襄義舉届期務祈大駕惠臨是幸開會秩序訂定如下（一）摇鈴開會（二）正副會長報告開會宗旨（三）請來賓演說（四）各會員演說（五）女生唱本堂校歌（六）女生步唱軍歌（七）女生演唱合羣歌（八）女新生演各式體操（九）女生馳算（十）音樂唱歌（十一）本會各員及女生隨意集股（十二）來賓隨意集股（十三）摇鈴閉會 
雜記 
[玩視祭祀記過示懲蘇州]  
　　本月十四日秋祭泰伯廟奉撫院委藩司陸方伯主祭正位其仲雍位前委蘇州府季子位前委總捕兩廡委長洲元和兩縣令分獻陸方伯旋諭是日黎明六點鐘開祭届時方伯至廟首府以下各官無一員到者方伯大爲不然遂即在正位前祭畢向署後立即行文飭將延誤祭祀之首府總捕長元二縣各記大過一次 
[震澤櫃書到蘇運動蘇州]  
　　震澤縣櫃書丁役等浮收底荒各圩忙漕銀兩一事經合邑士紳公呈諮議局轉呈各憲查辦已記前報現聞此事已奉上憲批飭提府審辦日昨該櫃書高某周某等五人到蘇運動妥當然後投案候審聞頗挾多金以爲運動之資料云 
[湘撫批奬不受賠欵長沙]  
　　湘撫楊中丞批上海商務印書館禀云據禀已悉本年三月長沙匪徒肇亂致將商務印書分館寄存太古棧房之股票書籍鉛字及教育用品同遭焚燬計損失各貨實值洋銀九千六百八十元零九角二分兹據該道禀稱該館爲本國人所設公司若一律收受賠償於心實有不安當照章開董事會商議公同决議將此次損失各貨計值悉數由館自認虧損不領分文賠欵已函告太古洋行並請飭知籌議賠欵各員將此數毋庸給發等情具見該道及該公司熱心公益所見遠大宜乎該公司令聞廣譽中外歡迎不特本部院同深嘉佩也仰長沙關道勸業道轉移知照並移提學司通行各學堂以示表奬 
[軍學界籌議助振安慶]  
　　皖北鳳潁各州縣本年受災甚重田園荒蕪雖經撥帑振撫仍難普及况有帮會各匪乘機鼓惑滋事堪虞省垣軍學界同人爰於十一日在明倫堂開特别大會由領袖諸君提議共同籌欵協助振撫並舉公正員紳調查災區以憑分别輕重酌量撥濟聞是日各學堂認欵者甚形踴躍云 
[文苑]  
　　秋興八首之四（步工部原韻）（端甫） 
　　西風落日照荒林。一望蕭蕭古木森。楓葉半紅疑别涙。柳絲殘綠托秋陰。草枯野外防鷹眼。花冷籬邊戀蝶心。滿目離愁愁未已。那堪重憶　擣衣砧。 
　　兩度茱萸插鬢斜。秋風容易感年華。良綠空訂三生石。仙使難逢八月槎。神女有。心捐玉珮。文姬無語泣胡笳。漫因遲暮傷無託。人事都如鏡裏花。 
　　盈盈一水隔重山。人在天涯咫尺間。枕夢乍驚金屈戍。笛聲遥怨玉門關。巴山夜雨違情話。茶嶺春風憶笑顔。團扇不曾捐棄汝傷。心休學漢宫班 
　　瑟瑟蘆花已白頭。江湖人老不驚秋。冰魂不滿辜良夜。歡夢無多泣醒時。驛使好傳梅信早。高人偏愛菊開遲。空山木葉同零落。憑眺歸來莫費思。 
[軼乘]  
　　彭剛直公遺事三則（續） 
　　揚子縣十二圩村民某。以孝母名。公往來其地久。時有聞。日者薄暮過其居。僞爲大解者。蹲離下察之。適聞其母在床呼兒曰兒取溺器來。子應之而不即至。頃母又呼曰兒速來。子又應之而仍不即至。俄聞其母若甚急者。責之曰。兒何不來。公意此瑣事且若此。其他色養大節可知。方竊嘆名實相副之難。而人言之不足遽信也。乃念未已。而旋聞其子似撫床進器者。婉語曰溺器外久。恐冷氣侵肌膚。故兒　先温之耳。公乃大贊賞。逕起扣其扉。作索飲者與之語。果愚民之純孝者也。憫其貧無養。因給紙書。錢帖二百千。蓋以章。令付諸儀棧。儀棧者。淮鹽囤積　。楊子穆觀察所總辦也。楊不識公書。且疑其詐。執而送諸縣。縣令以楊故。亦不察。笞責而後釋之。時公適他往。不之知也。踰日公再至。村民訴所苦。且甚凶怨公之紿已。者公慚忿與之邑。令見公。惶懼乞贖。公實令倍給之。以所乘。與送之歸。而短楊於江督曾公國荃竟以。是撤　去。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[上海城自治公所庚戌秋季議呈會議决事件（續）]  
　　一件改正分區辦事規約案 
　　議事會提議事件按照城鎭鄉自治章程第十一條之規定及三十六條第二欵之權限議决扣左 
　　第二條第一項改正如下 
　　區董每區一員各駐分辦處辦事以本城區域選民由董事會於議事會公舉各該區區董前預選合格人員二人以上五人以下由議事會投票公舉一人任期一年 
　　第六條第一項改正如下 
　　每區得設賛助員六人以上十八人以下以本城選民由本區區董得董事會之同意推舉任之任期一年 
　　一件爭回華人在租界體面案 
　　議事會提議事件按照城鎭鄉自治章程第五條第二欵事宜及第四十條之規定議决如左 
　　就後開租界禁止華人游息各地由董事會呈請蘇松太道照會領袖領事法總領事分别轉知公共工部局法公董局對於華人一律優待計開（公共租界）二馬路北沿浦草地　外大橋公園　虹口乍浦路蓬路公園　跑馬塲（法租界）華龍路公園 
　　一件墓地應有限制案 
　　議事會提議事件按照城鎭鄉自治章程第五條第二第三欵事宜及第三十六條第一欵之權限議决如左 
　　查本公所區域内西南一帶道路漸闢交通日繁而墓地有加無已若不預籌限制將來巿面日興必多窒碍應由董事會呈請蘇松太道上海縣給示曉諭凡本公所區域内不論公私十客自本年九月起不得再行添置墓地以示限制 
　　一件推廣初等教育案 
　　議事會提議事件按照城鎭鄉自治章程第五條第一欵事宜及第三十六條第一欵之權限議决如左 
　　文明國自治團體應負設置小學之義務故設立初等小學當定爲城鎭鄉自治公所之義務應於入欵項下歲提若干成爲本城區域推廣初等小學之用由董事會列入明年預算案交冬季議事會議决 
　　一件改良行車辦法案 
　　議事會提議事件按照城鎭鄉自治章程第五條第三欵事宜議决如左 
　　城内外車輛既經通行應定適當辦法一從速規畫停車塲一行車之街道逐漸翻砌石片路由董事會列入明年預算案交冬季議事會議决（未完） 
本埠新聞 
日本實業團答謝歡迎 
　　日本渡清觀光團長近藤廉平君致上海商務總會總理周金箴觀察書云謹啓者申江分手乍既匝月遥惟閣下與貴商會領袖各位齊領起居聚祥經營皆宜曩者弟帶同敝國實業團觀光上國由東省以及江南無論京師首善之區王公大人傾誠接洽即如各省都府與商埠亦皆極力歡迎特承貴商會領袖各位撥冗廢公遠來江寗同覽貴國創開之勸業會在滬閣下與諸君子欣然而相迎既設盛饌以隆儀容又撤城府以縱言談雖謂數日之交歡即得飽十年之渴想周旋美備從前怕無此例隆情殷意誰能不感佩乎况上海係東亚貿易之樞軸諸君子名聲閱歷久已爲貴國實業界全體之望即上海商界之歡迎在一面謂之代表貴國全體實業可也弟實以此意歸而告之我朝野一齊感荷貴國上下格外優待之誠意皆謂弟兄唇齒之不可離兩國感情本應如此從前不必說今日偶得此接洽之好機會實業聯絡可由此而開國民交際可由此而始取長補短彼此切磋如果我有一日之長不妨移而用助而成以中國地之大民之衆物之博富强文明安有求而不得之理夫中日比鄰一國有慶彼此賴之一國有災彼此受累今日以後來往益繁貿易益盛經濟上不認國家之藩籬利害業已共通即如政府與政府之交涉有時硬塞亦得由國民利益上調攝疏通俄法實例確可徵證此意弟前已與閣睛暢談頗罄回國之後本國各大報紙一面感謝貴國歡迎我實業團之盛情一面提倡此趨旨登載論說大致皆同足時勢輿論之趨歸閣下老成鍊逹所禱與貴商會領袖各位益宣明此宗旨以指導全國商界之所向小之兩國實業之福大之東方平和所繋焉弟雖不敏追隨諸君子之後以一身供兩國實業之鏈鎖非所敢辭也情殷而語不盡專泐道謝並希及早組織　國實業團弱水盈盈輕帆東渡以使弟等與我同胞得同作東道之主答歡迎之盛重友好之欵之機會是爲至願至幸順頌籌安諸希百福不宣日前所惠貴影温容如晤兹附上拙影一紙愛留爲感 
[松府抄發著匪劣跡]  
　　著名匪黨康晋榮即康九經松江府戚太守札飭公共公廨提案訊供後華官擬即解松歸案訊辦而英副領事康君堅執不允判暫收押候函請松江府將康所犯案情抄發到廨再行核辦在案兹由松府將康歷犯案情抄發到廨略謂康於光緒三十二年十二月間犯擄人勒贖案宣統元年正月間犯强佔婦女案後犯開賭等案曾經陳前府訪拿被逃嗣康投入蘇捕營當差經徐統領訪知劣跡即行斥退等語寳讞員奉文後昨即據情照請英領轉飭捕房將康解廨訊明以便解松訊究 
[嚴禁買賣彩票]  
　　本縣田大令出示云奉蘇撫憲程札開照得售買彩票與賭無異敗壞道德朘削民生流弊不可勝言上年諮議局常年會議决呈請禁止業經照案公布飭屬諭禁嗣准鄂督部堂電咨限本年六月底籖捐彩票第一百零三會爲止不再行銷前來本埠彩票各店一 
 
 

Page 19

 
 
律停歇曾經札行臬司暨上海道遵辦各在案江南安徽彩票亦均停止湖北籤捐彩票亦已禁止售買乃本部院訪聞遵諭閉歇者甚屬寥寥而違禁私售則所在多有若不從嚴申禁何以杜賭風而維憲政即責各該廳州縣自八月初一日起如查有私售彩票人犯即行提案即將彩票焚燬犯人處以三月監禁再犯倍之三犯又倍之若未開設店舖僅止沿途零星售買酌量情節輕重處以五元以上二十元以下之罰金私賣者同此科斷若無力繳欵罰作苦工照章折算按罰金多寡遞加由各該廳州縣按月將查禁辦理情形及有無私售彩票列入月報送查以期早日廓清袪除民害除分行外合亟札飭札縣遵照指飭各節認眞查禁等因到縣奉此前奉憲飭節經分别照會並出示諭禁在案兹奉前因合再出示曉諭爲此示仰城廂内外禁售彩票店鋪及居民人等一體遵照自八月初一日起如再有違禁私買私賣定即提案訊明遵章分别監禁究罰不稍寛貸毋貽後悔 
[稽查客棧新章]  
　　自治公所警務長以南巿各客棧大都藏垢納污有碍公安昨特擬定稽查新章並頒給循環簿飭令照章塡寫新章錄下　一此簿不得遺失倘有遺失須來局補領　一如遇巡員入内稽時即將此簿呈騐不得延抗　一如巡員須到各房稽查時派茶房引導遇有詢問當據實回答　一簿上空格内均須詳細註入不得遺漏　一昨日之客今日尚未遷出即作新客寫於今日簿内不得貪懶不寫　一如違犯以上五條者當傳案究罰　一旅客無烟照而吸食鴉片烟者查出罪坐店主　一棧内不准聚賭查出主客併罰　一旅客如有形迹可疑者須來局密報倘若訊實盜賊姦拐者酌量給賞隠匿不報者查出罪坐店主　一此簿收回工本小洋兩角此外並無絲毫浮費 
[土棍横行不法]  
　　西鄉吳家巷著名土棍倪阿連向鄉民張書生拆梢洋廿元張畏其兇横給洋六元詎倪大不滿意遂于是夜二更時糾合同黨曹笑田陳少棣等十餘人撞門圖刧由張子和尚跳出後窗喊集村衆將倪阿連追獲鳴保捆解到縣餘黨逃逸前晚經田大令升訊張供訴前情求請究辦倪供拆梢之洋現已分散判押候補提羽黨重懲 
[李裕妙即日解回]  
　　某輪船買辦李裕妙串拐小孩避匿香港屢紀前報兹由道署派去之偵探長程品山發信到申謂已奉港官諭准將李帶回訊辦業已乘坐招商局致遠輪船即日到滬 
[革除汛捕名目]  
　　閘北汛捕王奎王生等辦公疲現歷來竊案多未破獲迭經四路分局黄正巡官勒限嚴比怠忽如故巡官因之大怒昨傳該汛捕等到案飭將閘北汛捕名目即日革除勒令改業倘再在外招摇一經查出定干嚴辦 
[知法犯法祗須二十元]  
　　三舖地甲陸勝即陸桂山姦佔有夫之婦王黄氏被其妻將氏凌虐以致逃出在陸家浜四舖地甲夥汪德榮處住宿陸往理論互相口角己紀昨報昨由工程局陳裁判傳陸至案訊據供稱黄氏被汪誘匿不端汪力辯其非詰之黄氏供與陸姘識三年曾被騙去衣飾典質浪用今遭其妻兇毆誓不再從救恩公斷陳裁判以陸係在官人役知法犯法本應重究姑著罰洋二十元撥充善堂經費該氏不守婦道被夫所棄著留養善堂候傳本夫具離異切結再行定斷汪仍交保候示 
[前後供詞不符]  
　　瞽者甘增福控胞兄甘江富與子甘根生硬拔伊妻楊氏圖賣一案早經判定甘江富父子各押西牢十月期滿逐出租界旋由甘之外甥女張顧氏以原告所控不實延律師博文一再聲請復訊開脫罪名昨由捕房將一千人證解請公共公廨復訊張顧氏倩博律師投稱原被實因家事口角起釁請將江富父子開釋以免寃累中西官以張顧氏前堂供明被告實有圖賣楊氏之事今忽翻異情殊可惡判押女所兩月以儆一面姑寛准將甘江富父子改押三月惟期滿仍須逐出 
[誌謝]  
　　吳淞砲臺灣中國公學建築新舍工程告竣定於二十日午刻行落成禮昨承柬邀　又上海張騏君與嘉定陸佩新女士於二十四日下午三時在西門外斜橋西園行結婚禮蒙贈客劵兩紙書此併謝 
[城内]  
　　自尋煩惱○盜犯林文之王阿三王坤生在押吵閙被本縣田大令查悉諭飭提案訊明到林重貴一千板加釘肢鐐王阿三貴一千板王坤生責五百板還押再訊 
　　何止一家○老北門城根悅來彩票店主高老三私售彩票由總工程局將高函解到縣田大令諭飭看管候訊嚴辦 
　　尋獲騙子○站崗二排　士劉書林在魚行橋查見蔡曹富海阿虎在途扭打帶局審訊蔡曹富供鎭江人在四牌樓鬚帶店爲夥前由鎭江動身將行李放在碼頭候船因船未到被海阿虎騙令買物頃刻人物均已不見知爲受騙昨日在魚行橋遇見扭交巡士請追海阿虎供所騙之物現已典盡求宥判笞責二百板拘留五天 
　　醉漢兇横○徐英武顔三等酒後違章兇毆巡十昨由二區函送一區訊知徐顔等當街溲溺巡士阻止不服反揪脫巡士辮髮打失制帽詈棍警笛撕破制服撞傷行路商人吳文榮唇齒姑念酒醉無知諭飭賠洋六元斥釋 
　　積欠房租○程坤生控周銘之積欠房租昨經一路分局德正巡官審訊程供周欠房租洋一百十二元求請追究周供欠租是實判周於本月二十日先繳洋四十元餘洋交保料理 
　　鞭責拐匪○拐匪秦阿海由本縣差役查明禀奉縣令移文南匯縣將秦提回前　審訊秦供認誘拐將宣氏之子求恩寛宥判責籐條二百板限十天將蔣孩交案如延血比 
　　道批二則○王於氏禀批胡世英被控串蕩節經批飭每地查勘究斷迄未辦結殊屬玩延據稱王連生在押患病甚重是否屬實何以一再禀求不理仰南匯縣速即查明辦理具報無任拖累　乾元莊等禀批同義棧主江椿如因不付德商票銀私行潛逃業經飭縣封棧備抵並據申復棧内祗有木板零星什物堆積其間並無查見各貨約值洋三千數百元之說據禀前情究竟是否屬實仰上海縣迅速查明禀復以憑核辦毋違抄粘並發 
　　縣批三則○胡硯香禀批該民人祇知贖回故兄抵出房産不將兄遺次女遵照王前縣訊斷視同親生任其走出不知下落此等但顧産業不顧骨肉之人爲本縣所深惡且王前縣訊斷尚在光绪三十三年十二月間該民人不　繳洋現在事隔四年照章早應將案註銷重提前事欲歸兄遺産氏女　贖房屋祇能自向理處不能藉舊案涉訟特斥　丁祥生禀批糧串既不齊全祖遺分據何以亦不呈驗仍難查核應即遵批呈檢驗奪串三紙姑附　莊陸氏禀批出妻之事應告官訊明或邀原媒說明立據方免糾葛不能單面呈請備案 
 
 

Page 20

 
 
　　官事○顓北馬橋巡防局委員從九梁慶眞昨日禀銷瘧疾假　盛宫保之子盛同頤到道謝步 
[南巿]  
　　勒塡坑厠○總工程局路政處查得尚文門吊橋迤西及徽州會館北首有糞坑基地俱臨要道有碍衞生特飭西區探知照該業主限於二十日以前一律塡除不得違抗 
　　爭奪地産○漕河涇人彭桂芬在工程局控告王長根厝棺不遷向論恃蠻一案昨由陳裁判提訊彭供於光緒二十四年承買周姓一畆八分二厘四毫係在王租坟之旁今被佔地霸遷求究詰之王供祖父在日欠唐姓之欵將地抵錢二千文並未絶賣判王交保限三天邀同圖董勘明地址禀復察奪 
　　蟻媒宜懲○成衣匠張遠汀前憑鋸木匠喬金蘭及同業傅阿新曹裕根汪道　等爲媒娶馮楊氏爲室當付禮洋一百元媒金三十七元嗣氏不願成親將洋退還惟張僅收四十元其餘悉被串賴昨將喬傅二人扭區控究解由工程局訊實判喬戒責一百下交保限三天尋交汪道卿訊究 
[閘北]  
　　抑何疏忽○甬人應阿桂之女阿順前被蟻棍趙龍華（即賣花龍虎）拐匿閘北洪安里由應尋見將女扭至四路分局趙被脫遠經黄巡官判女先交其父領回緝趙究辦在案詎應昨又扭朱小坤至局訴稱伊女仍被趙朱等串同拐賣判未收押並查明趙因另案收押捕房令應自愷英廨控告 
　　女　迷路○十五日下午有五歲女孩陳阿弟身穿白地花布衫褲在閘北富里口迷路啼哭由崗巡帶入四路分局留養候領 
　　消防遲誤○昨晨五點餘鐘天保里四弄五十一號某姓家突兆焚如延燒鄰居四十九五十二號共計樓房十二幢迨消防隊到場已由租界救火會西人救熄矣 
[英租界]  
　　賣良爲娼○蘇州女子新竇被其姑母帶至滬上賣於迎春坊二百念八號門牌趙新甫所開之妓院内被老閘捕房包探錢壽生查獲昨將趙與女一併拘解公堂請究女供年十五歲父母雙亡被姑母帶滬得洋三百元賣於趙姓妓院學唱戲曲是實訊之趙供稱該女係由姘婦買來現在姘婦已死並不令其賣娼求宥判趙押兩禮拜女發濟良所留養 
　　幸遇同鄉○毛德甫近與劉薛氏在鎭江誘拐女孩小銀子來滬圖賣被同鄉人沙立甫偵悉報知捕房將毛與薛氏及女一併查獲昨解公堂訊實判沙覓保將女帶回交其父母收領毛與薛氏各押兩年以儆 
　　抛棺圖詐○蔣德馨控張阿炳抛棺圖詐昨由包探將張拘送公堂押候晚堂訊奪 
　　負債被控○徐鐘麟控王伯平欠洋不理昨由差探將王傳案過堂候訊 
　　巡捕犯規○英美工部局控老閘捕房一百六十六號華捕李桂生私質皮鞋等清昨由包探將李解至公堂訊明屬實者押兩禮拜並將卯名斥革 
　　磋商撫恤○殷子桂控被馬夫王阿三撞斃二歳女孩蓮鳳一案昨由捕房將王解廨復訊王供愿給撫恤洋三十元中西官以爲數甚微判王交保出外自向原告熟商理結 
　　分别懲辦○嚴增雲倪小弟張阿五串搶王友生銀表一案昨由捕房解廨復訊明晣判嚴倪各押兩月張押一月分别示儆 
　　行人猝斃○前晚有年約四十餘歲身穿藍布衫褲之某甲携帶小鐵箱一隻内有火車票一紙行至三馬路大舞臺戲園門首忽然倒地氣絶當由三百四十號華捕查見回禀捕房即派包探將屍車送虹口斐倫路驗尸所飭保報縣請驗 
　　拖累油瓶○英商實客利控張記牛奶棚主張益祥抵單不贖一案因張已病故前日午後由廨飭傳張子張阿茂即張子雲到案研訊張延哈華托律師上堂譯稱張阿茂係楊桂山之子桂山故後其母即再醮於張益祥爲妻其時子雲尚在襁褓隨母同居張處至十二歲時由其外祖母將子雲領回歸宗故張益祥生前所作之事子雲均不知悉即如光緒二十九年八月間張益祥倒欠華洋各商鉅欵堂上亦會將子雲傳案由其外祖母到堂証明即奉交保開釋此案與子雲更不干涉請察原告洋人稱與張子雲並不相識抵單一事當時實與張益祥接洽寳讞員檢查案卷見有義商喬斯登控張記牛奶棚主一案係指名張子雲遂商之英副領事康君以張子雲是否張益祥之子應候查明再核遂判交保候示 
　　婦女私逃○瞽目甬人張阿玉控妻王氏私逃來滬等情昨由包探將氏拘解公堂訊供屬實判押兩禮拜期滿着張來案領回管束 
　　傷勢平復○成開仁控被小工周王琴王阿三在咪地洋行三層樓上將皮包擲下傷及頭額一案昨由捕房將周王兩人解廨復訊中西官以原告傷勢平復姑寛判將被告二人各押兩禮拜並賠原告醫費洋三元了事 
　　小孩待認○小孩虞兒在路啼哭由捕送至公廨盤詰虞兒供年十歲山東人母已去世此次隨父來滬求乞中途散失判送棲流所留候認領 
　　勿再違犯○工部局控傅夏雨夏隆昌朱長福三家洗衣作均將洗淨衣服噴水有碍衞生昨由包探將三人傳至公廨訊實判各罰洋十五元充公並著具結存查再犯封閉 
　　屢戒不悛○過犯陳阿毛即陳阿子因竊取法租界電車上號衣銅牌等物由探查獲昨解公共公廨訊實判押西牢半年期滿逐出租界 
　　串通行竊○劉瑞堂周桂生陳榮生串竊陳榮海家衣物由探一併查獲昨解公堂訊明劉周均係過犯判各押西牢半年期滿仍均逐出租界陳榮生押一月以儆 
[美租界]  
　　監犯病斃○青江人朱學高前因犯案禁錮西牢一年尚未期滿日前患病送往工部局醫院醫治無效前晚身死昨由獄官知照捕房移送驗屍所報縣請驗 
　　房東違章○住居西華得路二千三百九十九號之殷王氏昨投捕房報稱婦人欠繳房租四個月今被房東私自釘門請爲核辮捕頭以該房東違犯定章殊爲不合諭氏自行揭封入内候再傳訊 
　　馬車溜韁○昨晨有某牛奶棚之送貨馬車受驚溜韁奔至西華得路撞損電桿一枝由捕報告捕房查明核奪 
　　錢債紏葛○李阿林陳仁才二人昨在天潼路因錢債紏葛互相口角扭控捕房捕頭命赴公堂控訴 
　　同居行竊○林亦堂行竊同居孫鑑榮之衣服被孫扭控捕房押候查辦 
[法租界]  
　　殃及隣居○昨晨四時法馬路德源祥洋貨店失愼殃及稻香村茶食店昌大錢店義濟戒烟丸店夁源洋南貨店及後面衖内清華客棧胡姓房屋均付之一炬西萬興糕　店亦被帶傷嗣由捕房查知該店保有火險恐有别情即飭將店王傳訊起火情形聽候核辦 
　　爲子復仇○城河洪寳興珠寳店主龎介清控乾成頭髮號主朱鎰齋担保號夥趙集齋　去大珠南顆小珠十四粒日久不還私將大珠一粒質在恆德當内向論圖賴等情曾經公堂判朱交保趙押候交贓在案詎趙之父光榮母吳氏前日相約至龎處胡閙將龎扭毆後由一百念八號一百五十七號兩華捕拘八租房解廨訊究龎投訴前情並稱被打失皮夾一隻内有鈔票洋四十三元又撕破紡綢衫一件趙之父母同供龎不應撥告兒子串騙心實不甘故向理論判賠償　衫洋十元給龎領去了事 
　　墊欵有着○俞少亭控徐鶴亭不贖抵押田單一案曾由公堂聶司馬判徐妻及保人湯桂林各交洋一百元嗣湯已交清徐妻　交五十元餘由友人理妥案已註銷前日湯又投案稱小的前後已代交去洋一百四十六元求將存案之田單給領以便作抵一俟與徐見面再行扭案請追司馬准予領去　向徐追洋或將田變賣悉聽自便 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[旅京山東同鄉調查萊陽事變報告書（續）]  
　　一于贊揚之歷史　于賛揚素無品行以依附草木得充紳董二十餘年經前任葉大令查其劣迹革除之及朱令籌辦諮議局選舉調查時又得濫竽充數且深信之邑人稱爲于二老爺其辦自治事抽捐大錢三千一百餘吊（值官民衝突始停此捐）在本城開設福源錢店（帶酒局）與公順源順商號包辦縣中錢糧名爲營商實乃訟藪凡訟師訟棍無不奔走其門鄉民有訟事但賄囑于某無不勝者故有于二知縣之稱其他如强占謝姓之宅修造廂房謝某畏其勢弗敢與爭又縱其姪于聲沛拐騙張姓長女名巧者夤夜以騾轎送往烟台張某追至北京控告（有案可查）遞解回鄉致女巧剖腹而死張某亦吞烟自盡于聲沛被繋懸案末结適朱令初次知菘事于某以病爲其侄請託即釋放不追其結怨于民者以此 
　　一張相庴之歷史　張相謨品格尤劣其母曾以忤逆送案懲究其四胞弟亦曾以仇母阻妹（不許其妹歸寗）賄吏盜卷（即忤逆送案卷）控之縣令怒先革書吏一名欲從嚴究辦張大懼費數千金上下關說始獲免逆倫敗類素不齒於鄉里又與王圻通同無弊侵吞學堂捐欵以此人而充紳士欲民心服得乎 
　　一葛桂星之歷史　葛桂星乃邑之廪生表面與諸劣紳不同而陰賊貪污則一初本與王圻反對及充當小學堂教員乃遂爲其所用平時稱道文明頗解一二口頭禪因得爲教育會會長與諸紳朋比爲奸終歲在城内賭博嫖吹絶不知教育爲何物噫以若人司教育無怪鄉民反對教育會必欲去之爲快也 
　　一王墀宋維坤高玉峯之歷史　王墀即王圻胞弟亦係秀士出入衙署干預公事勢與王圻相埒朱令槐之以六叔稱之萊事起時王圻逃匿縣中諸事統歸其主持其作福作威固不讓乃兄也若宋維坤（趙格庄人有呑積穀大錢八十餘吊之實証）高玉峯等（亦西北鄉社長） * 
依劣紳之末光平日則附和以虐民臨時則聞風而遠避迨大兵臨境又爲虎作倀藉端滋擾其罪亦不容誅也（此外劣紳之功狗尚多不具述）宋維坤事前附和曲士文事後陷害于祝三尤爲陰險 
　　一諸劣紳之同惡相濟　王圻王景嶽干賛揚張相謨等以城南店兒泊前義地（係合縣多年義塜面積頗廣）視爲利藪就地燒窰掘出枯骨悉棄之河鄉民以其碍瓦含有人骨懼鬼作崇無敢買者後經人告發始封閉其窑（共計毁墓千餘現有窑形可查）伊等乃倡修補文廟之議向四鄉抽捐（數見前）而身爲監工將積壓之磚瓦高其價值以出售工既竣尚乘有石灰五千餘斤海木杆及大板等物多件伊等按五分均分並未聲明又將多年積榖（數目見前）分肥入已及包辦錢粮（事詳前）私印雜稅板有烟台義泰棧可查）與夫廣通賄賂把持官府（如曲某强占謝珍房屋一案共二十二間朱令初訊係曲某刁赖房歸原主案將結矣曲某賄囑王圻王景嶽向朱令關說頓翻前案重責謝珍千七百板判定南叚房十四間歸曲北叚房八間歸謝有案卷可查即其一証）等種種惡欵筆不勝書鄉民積怨已深咸痛心疾首於諸劣紳等欲得而甘心鬱怒一洩幾不可遏官府又從而激動之壓抑之雖曰發難在民而推原禍首官與紳須負其責任也 
　　以上所舉第舉其有成案者其餘類此之欵更僕數未暇遍舉耳 
小說 
[奇情小說鸚鵡禪（二十九）]  
　　斐德蘭曰然。曰然則謝君。言已。遂行。行遠。琴宜始敢昻其首曰。險哉彼何人。彼即約翰哈羅耳。斐君。吾儕速行。彼來。必無好消息者。斐德蘭面色忽變。牙齒間。兀兀作聲曰然。丨然則彼必爲汝來耳。汝得毋有綈袍戀舊之思乎。曰此必無之。若早有是念。則月明千里故人。來此亦一快事也。當下車。慰勞之矣。君以爲信耶 
　　斐德蘭震。顫未已。幾不。能勝其御。聞是語。心乃稍安曰。吾見卿驚悸之容。方寸已亂。手之未忘其韁者。蓋亦幸耳。于時。所行長途。夜深月朗。風景佳絶。林巒露綴。波影涵空。十里銀塘。幾爲廣。寒仙界而斐　德蘭與琴宜。已不復能領峉其勝。一則謂一波未平。一波又起。何我之不幸。而獨　處此煩惱之地。時時以語詢琴宜。必欲得琴宜與哈羅之感情。究爲奚若。一則謂舊緣未了。新歡正濃。絶哈羅。耶則從前摯愛。撒手浮雲。彼將咎我。而我亦不無。耿耿。覊縻之耶。則此夕此時。雖尚相逢未嫁。然好事之近。當即在指顧之間。拘小。即而誤大事。夫豈余心。再三思之。始終無兩全之道。凡斐德蘭有問。俱不即答。或答之。而僅含糊其辭。一車之中。又儼然荆天棘地矣 
　　斐德蘭見琴宜不安之狀。愈狐疑甚。欲復言。忽一念世間婦人。或皆如水性楊花。彼少與哈羅相狎。則屬望哈羅。迨哈羅去西斐洲。與吾萍水相逢。則深情繾綣。移屬望哈羅之心。以致於吾。乍海而明邀彼。以吾再三堅阻。彼又必一往踐。約如奕者舉棋不定。雖爲吾云云。安知其必無異志。且哈羅何人。我何人也。彼誠與哈羅絶即如吾異日者。與哈羅處同等之地位。彼不將哈羅我耶。於是兩人相對無言。但泠然御風而行。 
國外新聞 
[南斐洲選舉續聞]  
　　十六日倫敦電云南斐洲選舉獲選者共國民黨六十七人聯合黨三十七人　同日又電云首相巴塞君行將辭職之說不甚可信内閣定於星期二日召集召集之前無所决議 
[德國士官被拘之疑案]  
　　十六日倫敦電云據莫斯科電稱有德國士官兩員被疑偵探莫斯科大操情形已爲俄員所拘 
 
 

Page 27

 
 
[法國火車屢次遇禍]  
　　十六日倫敦電云法國堤愛浦巴脫快車駛至巴黎盡端因司機者爲年幼之新手將車開足速力駛入緩衝機内致有英國搭客二十一人受顚震之傷法國鐵路常遇禍事使行旅咸有戒心蓋西方鐵路一月之内連今已四次遇禍矣 
[俄國外交官逝世]  
　　十六日倫敦電云俄國駐法大使尼里杜夫君業已逝世按尼君曾充駐土大使 
[葡國大赦政治報章之罪過]  
　　十五日栢靈電云葡萄牙已宣諭大赦政治及報章之罪過 
[意大利售盤不確]  
　　十五日栢靈電云意大利擬以鐵甲巡洋艦一艘售與希臘一節尚未確實 
[俄國黑海艦隊大操]  
　　初九日倫敦電云俄國黑海艦隊近操演種種要陣以試抵禦土爾其一方面攻撃之能力（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
