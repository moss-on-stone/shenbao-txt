# 1882 - 36 - 4903152

 

Page 1

 
 
[招請抄書校書文人] [  點石齋主人啓]  
　　啓者本齋現欲印一大部四書文計文約有八千篇定於開正初十日動工是以欲請抄手五十人抄文一篇酬筆資洋銀一角每人每日以抄四篇爲額如能多抄愈妙總以篇數多寡照給筆資但須一字無訛點畫清楚不得　漏字句隨意寫成俗體有善書者願承斯乏新年内卽來本齋面寫字様訂定開工時可將底稿擕去騰寫逐日繳換並欲另請校對者四人此則須學問宏通老成可靠又須日住齋内俟印此交工竣方可辭歇其修洋面議諸君子有拙鉛槧而來乎願於未飲屠蘇時先賜雅敎 
[機器繅絲説] 　 
　　繅絲之法最古三代以前已有之禮云夫人繅三盆手而後分於世婦以下衆手同繅可知蠶桑之重雖公侯夫人亦必躬親其事下至庶民之家則更無論矣現在嘉湖等處出絲地方凡當蠶桑之時莫不鄭重其事以先採桑洛川眠而復起諸婦女皆不遑盥櫛壹意調護已不勝其勞瘁矣至献繭而後煮之於釜引其緒而伸之所謂繅也繅絲之時必須人手衆多往往一家大小不敷工作必延請多人共爲襄助而其絲或有未盡勻净之處外洋銷塲或因此而滯故前者西人有繅絲機器之創怡和首先舉辨開局於徐家匯而其行尚未廣也旗昌洋行繼之設機於蘇州河北岸僦屋開辦其成絲速而且勻現又聞湖絲帮中與公平洋行商辦合夥開設繅絲機器局凡收絲諸客但須收買蠶繭卽用機器繅出不必由鄉間繅成而後發賣已於虹口建造廣厦規模極其宏敞每日需雇用女工至三百餘人近又聞怡和洋行復於新閘上購地將擬大舉其事駸駸日　矣或以爲機噐之用固爲神速然未免有妨於内地女工鄉人出絲時每家日需女工數人或十數人不等合一府一縣而計之其用女工當不下數萬人而機器局所用如公平洋行一處至多不過用至三百餘人且機局皆在上海上海患女工之少而内地女工轉無所用之不亦大可慮乎不知此正無須過慮也近來養蠶之家非不欲多養蠶多成絲而或苦於人手不給如另外雇人則其價每人必須每日三百文加以供膳之費其供膳又須精美稍不當意輒悻悻以去以故養蠶之家不敢多雇人工而情願减少其養蠶之數養蠶旣少出絲亦不多是因人工太貴而成减其自然之利也今若繅絲之工可省則鄉人但須一意於養蠶向之養十箔蠶者可以養至二三十箔向之收百斤繭者可以收至二三百斤養蠶愈多收繭愈富以雇人之工資購買桑葉而蠶無餓斃之患以做絲之工程專心看蠶而絲　倍蓰之獲則亦何碍於内地女工不特無碍而且有益矣或又謂機器做絲雖或妨於内地女工而實大有裨於上海女工以上海一隅之地而繅絲之機器後先競爽若此將來知此舉實有利益必更有繼武而起者需女工也益廣則是庽居上海之婦女從此又得一項出息將來内地女工如患無工可作亦不難羣赴上海以謀生計雖道里太遥者或有所不便　而利之所在人争趨之恐來者亦不少是上海之女工亦不必慮其欲雇而無人也夫人工做絲由來已古機噐之用至近日而始興人工所做之絲粗細不勻用時仍須轉手機器所做之絲潔白勻净可以無須轉手此雖由於西人之巧思而實亦以中國人工不能盡善之故也中國人工所成之絲倘能加意講求隨時考兇粗則一律皆粗細則一律皆細絲縷輕重從同絲色潔白無玷則西人亦必樂於現成購買何必再行窮思極想造此機器乃中國之做絲雖所費不貲而絲則愈出愈劣西人購去之後患其不適於用於是設法製造機噐以補其不逮及機器成絲果覺勻淨　於人工因推而廣之竟以此代人工之用機器之用廣則人工由是益窮殊足爲華人惜然西人之心思愈用愈巧機器之功用俞製愈精織布尙可以機器爲之則繅絲之器又何足異焉吾知由怡和在徐家匯創始以來旗昌與公平洋行接踵而起其事之便利人所共知至今日而益復推廣將來收絲者但須收繭不須再收已成之絲其便利有益甚者以後推行當不止上海一區已也昔人有言事半功倍以機器繅絲誠哉事半而功倍矣華人其亦多養蠶以供機器之用而益裕其利源也哉 
　 
[寍波火警]  
　　本月十四日寍波西人來信言十三日四更時寍波江東地方失愼由某紙棧起火或疑該紙棧堆積紙貨而司棧者吸烟遺火以致焚燒火勢蔓延不可嚮邇焚去大棧房四處並毗連小屋不少約有三點鐘時始得熄焰云 
[掦城得雪] 　　　　　　　　　　　　　　　 
　　本月初掦城天氣頗形乾旱經甘泉桂明府禀請程太尊移知江都縣設壇求雪虔申祈禱旋於初七日陰雲密布細雨濛濛初九日至十一日迭降甘霖計得雨數寸十二日又復大雪紛飛祥霙渥沛邑人交口稱頌僉云府縣之德足以感召天和也又舊城街道經桂明府捐廉修理一律整齊已列前報近雖雨雪載塗往來等絶無傾跌之虞故行路者咸嘖嘖賛美不置云 
[重桃運河]  
　　掦城河道内則爲新舊城二文風河外則爲繞城之濠河皆不甚寛深每年須得挑濬但旋挑旋塞徒耗公帑而無濟於事今年衆紳士考覈形勢據實禀請爲一勞永逸之計盖每年所挑之内河但就掘挖未曾直達外來活水雖極力深挑不過如濬一溝鑿一池以止水蓄止水所以其力徒費其工不久考掦州水道除江淮外包外此水源係從升溝而來由西北一支穿城一支繞城爲護河然後合流向東南入于江現在已識其源委測得北之黃金壩河身淤墊高於外河一丈六尺南之響水橋高於外河六尺二處如高埂巨塹橫截口門所以内河竟成止水與外河绝不相通每年雖費巨欵終無成效現在洪運憲特委毛徐二員會同紳士先將邗溝來源照當年舊河疏通凡壩築二十一道以分　洩將黃金壩響水橋兩處之土埂挑通使外内河連爲一氣然後盡力於内用小船將城内兩岸之瓦礫載往遠郊其一切章程悉照南河様子在事紳士皆自備資斧不領分文出入帳目歸林某承管以備完工後實報實銷此次工歸實際與向日大不相同矣 
[求得雪澤]  
　　蘇郡自院司以至府縣日前虔祈雪澤迄今已届半月前次雖疉見祥霙惟隨落隨止未見暢透故祈求仍復不輙十二日朔風浴沙凍雲漫野初則寒雨淋漓繼以雪珠錯落錚鏦有聲至未刻時乃漫天瑞雪如掌如拳自未至酉爲時不久而登高一望已覺玉砌山河銀鋪世界矣計積雪約及二寸許官憲靡不相賀農民亦俱　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
 
 

Page 2

 
 
慰望以爲雪在春前不惟來年春種有收卽秋成亦可預卜也 
[查封烟舘]  
　　本月初七日蘇齊門路有私開烟館之胡姓忽被武員帶同兵勇將烟客二人及胡姓地保等帶去尚有烟客一人適登厠他出未被捉拿亦幸事也次日晚八下鐘撫轅旗牌官卽乘騎帶同勇丁將該屋發封其封條爲江蘇巡撫部院或謂是屋本撫院茶房張姓產因院上人有與張搆隙者故猝不及備而有是舉也 
[豫章雑誌]  
　　義武兩屬府試首府初次牌示於十一月念八日開考嗣以人到未齊又攺爲本月初二日太尊卽於初一晚進宿貢院内推仍不按册點名准各童於前一日向府學自行買卷云○聞臨江府科試於三十日發落宗師卽於初一日起馬計該郡離省水程二百四十里大約憲旌於初四日可以抵省也○前任雲南藩憲宋方伯延春籍隷南昌之奉新數年前自以年老解組歸田僑庽省城優游養望外事槪不與聞官紳咸欽其品槩今届辛已正値其游泮週甲之期地方紳士早稟撫院咨移學憲當照例重游泮水想其德音久著届時之仰丰釆者必聨袂而來諸新進何幸而躬逢其盛也○近日江省生意場中銀項甚緊涓滴悉歸併傾銷以應藩庫鹽庫道庫之解課聞鹽庫幾将於藩庫銀色且須更上一層可爲盛矣惟盈於彼必絀於此十數年來但以放利者顴之初則行情五厘繼則八厘旋至一分今錢荘已進息一分二出息一分半别行且進出一分八厘矣謂非來源不給去路之證乎使無善法挽回將來伊於胡底也○邇來下城各巷口門首貼元庽字様招考生租賃者觸目皆紅恍似春聨光景而左顧右盼佯闖門而問價欲藉以飽眼福甚又以實妙手者亦乘機百出云 
[江西官報]  
　　撫憲牌示照得撫州營樂安汎把總范玉文因案撤任所遺汎務本部院查有城守營候補千總于增輝堪以委署藩憲　 
牌示浮梁縣景德司吳占魁據報病故所遺該司事務以試用未入戴高署理 
[攫竊敗露]  
　　漢臬地方攫竊本多近年聞因被快役等苛索不敢在本鎭爲擾是以巿面畧靜然每逢輪船將行初到仍多混竊之事前月杪有客自四川華陽縣到漢　換船赴浙是日値招商局之江孚船開行該客於六點鐘時雇夫挑行李數担登船偶一失照被賊將枕箱竊去衆爲尋找不見客曰内非銀錢乃係某學憲緊要文件今失之何顔見彼一時情急欲圖自盡經同鄉諸人勸阻復爲細查查全艙外冬笋簍邊見有一人立於簍側相顧而言曰此係冬筍簍何來枕箱尋者信之卽止不搜聞其言操湖南音年近三旬衣服雖粗布猶覺斃齊乃向問曰客將何往答曰我奉制軍李大人差欲將此冬笋送往李府適輪船茶房聞其言心知笋係某號託寄且見其徒手往來數次遂疑其卽係竊賊旋船上工人將笋篓遷開纔一舉手枕箱卽落出尋者適至得之大喜茶房將其人扭住詰以尋誰又稱尋四川來之王老爺茶房駁其前後語言不符遂無詞可對盖該賊竊箱後欲伺隙携箱上岸候於艙外不料卽時敗露也當將該賊痛打更擬送巡司懲究云 
[捉鬼奇談]  
　　昨有友自鄂省來者述及孝感縣一事怪誕離奇不可擬議據云由其親串眼見確鑿無疑姑照録之以符新聞之體例耳友謂十月間孝感縣北鄉離城約二十里有鄉農某甲者一日飯後因事與妻反目甚至相殴妻飲泣多時甲不之顧自向稻塲驅牛碾榖忽因草纏石碾棍之筍旋轉不靈遂以手扯草不意中指悞軋於碾架以致皮破血流負痛喚妻取布札指半晌不應疑焉捧指急趨入房見妻已自紹於梁急爲解下將兩手分掌妻頰者數妻略蘇知痛而掌頰之際甲指血未止血洒於傍立縊鬼之面卽被厭勝鬼呆立不能遁狀類獼猴衣黑色衣甲棄妻捉鬼而身似無骨提之長如常人擲之縮小高祗及膝當縳諸樹顴者遠近皆　圍橈如堵試喚之不能言語遍體毛疏而淺作灰白色甲慮其遁縱火焚之戞有聲似繞蘆荻然登時滅跡 
[購地設堂]  
　　美國教師到金陵開設教堂枼已數年前因房屋湫隘曾在中正街另購民房基地擬卽葢造教堂旋由該處紳民公禀洋務局商請另覍基地交換近由洋務局偕同美國教師看定南門外報恩寺舊基一方擬將該基交換聽其起造該寺僧一得此信登卽知照附近紳董央請粮食各行舖民户共一百餘家公同赴縣跪香禀求另遷他處江寍陸邑尊當照所禀申詳督憲候批遵行云 
[自縊可疑]  
　　杭省下城之助聖廟巷一帶地方旣鮮居民并少過客白晝且然黄昏尤甚上月二十三日二更後該處小廟巷口有一少年解帶自縊面墙而立幸爲夜巡段員撞見當卽解救其人首戴紅呢風帽身衣元色棉褂灰色棉袍鞋襪亦尚　潔其名姓卒不肯道據云其父現官楚南兹因落魄他鄉無颜返里祗有自盡之計委員聞之頗加憐憫擕與同歸擬將爲之設法云 
[廣設義塾]  
　　天津人好勇鬥狠等性命於鴻毛非其性使然也大約巿井平民讀書者少文士之弦歌不敵武夫之氣概用是寖成風俗耳向來義學不多見卽有之亦如　星落落貧家子弟大率以賣糖豆爲生日賺數十文或抓草以補柴薪無以讀書爲當務之急者近自鄉約盛行敬謹講聖譣癀訓津人始以不識字爲愧當道因勢利導由長蘆鹽運津河海關兩道遞至府縣官各捐廉俸設立義塾城廂内外共有二十餘處城西楊柳靑亦立四塾無讑塾師脩脯卽塾中書纸筆墨茶水冬日火爐夏日凉棚一切支銷皆由公項撥給如送子弟入塾不取分文其延塾師及稽查功课勤惰章程槪由某紳管理楊柳靑之四塾由斗局出資延聘開支現聞尚欲擴充似此循循善誘津沽風氣行將一變至道矣 
[捕擾行人]  
　　巡捕之役所以防宵小靖閭閻安行旅也本埠自西捕不足参用華人而行旅反因而受累昨有華人兄妹至親串家問疾歸時已一點鐘因路近步行而回其親令傭婦送之且行且語語不甚響行彽同芳居茶室遇一華捕寍波人喝令勿得高聲置不理捕又大聲恫喝行者稍與之辨捕怒欲拉入捕房並出言謾駡幾滋事端俄而又一捕至始勸令寢事然該捕猶詈駡不止夫租界初無夜行之禁同行共话亦尋常事且去捕房甚遠亦不至有驚捕頭清夢而該捕乃作威如此不亦爲行人之累耶 
[讓利差錯]  
　　上海縣莫邑尊於前月閭奉蘇護撫憲譚中丞札飭據蘇藩司詳稱各屬州縣鄕鎭所有典當年終應令讓利等情着一體遵照至木棉布衣應於十一月朔起尋常衣服應於十二月朔起一併讓利等因邑尊奉諭施行卽出示發城廂内外各當舖遵照章程一體讓利在案滬北各當舖或於本月望日起或初十日起將付質者讓利有讓至一分息者似已遵諭硃不知仍失上憲仁慈之意矣蓋年終讓利係指取贖者言非指目下質者之物故於木棉布衣格外寛期今苐讓付質者豈非無濟目下乎又租界内之小押店更不可問每有按月取九分息者且動輙逞强人或與爭較卽交巡捕殊屬可恨願會審署及捕房將讓利一節飭令仰體憲意之所在一律遵行如能於平日爲之稽查節制則下民之利賴更深矣 
[議醮釀禍]  
蘇鄉婦蔣姚氏因子亡遺有孀媳蔣吳氏欲其俗例再招同鄉人李阿虎與媳成親以延似續吳氏不願聲言姑將伊價賣姑以媳誣指得價隨自服洋烟尋死媳知之先將自已頭髮齊根剪去而關照鄰人帮同救治幸得無恙諸隣恐其釀成人命隨訴捕將姑媳一併送英會審公廨由陳太守庭訊媳仍執前詞姑則言受誣覓死太守令蔣姚氏領媳蔣吳氏暫退着邀同李阿虎投案聽候覆訊察斷 
 
 

Page 3

 
 
[善人云亡]  
　　湘陰李仲雲觀察槪前太子太保兩江總督李文恭公星沅之仲子文恭於道光季年移疾家居因粤西事起詔爲欽差大臣未幾没於軍時觀察固隨侍行間也文恭治第長沙城東園圃規仿蘇州之吳園建造有林泉花木之勝觀察由特賞與人以守城功議叙員外郎晉道員加泉司銜咸同年　疉經中外大僚保薦詔趣引對而觀察淡於榮利不肯出山嗣其弟黼堂中丞自江西解組歸里兄弟相依林下有終焉之志觀察好善樂施凡省城如積榖育嬰普濟恤嫠修築無主墳塋等義與皆竭力擴充經營盡善又創設恤無告堂及施醫藥棺木寒衣借錢義學諸所故湖南地方一切義舉但須借地方官一紙文告諸紳士奉行妥善不費公家一錢皆觀察爲之倡也前歲晉豫旱災勸解賑銀尤鉅本年七月念六日飲於前湘撫劉韞齋中丞邸寓散歸無疾而逝年未六秩官紳士民同聲悼惜中丞輓以聨云十載僑居念我衰年頻過問一觴永訣恩君每飯不能忘尤可想見觀察與中丞交誼之篤云爾 
[更正]  
　　初八日報列被押自經一節兹據億大信局來函謂女僕係揚城許公館呈送江都縣由謝明府發交江都典史錢捕廳代訊訊後交官媒管押詎該僕婦於夜半在押所自縊身死次早由謝明府禀請隣封相騐程太守卽委甘泉桂明府詣騐桂明府騐畢面諭屍夫反覆開導始得備棺入殮是則此　實係江都非甘泉也用亟更正 
[十一月分分發人員騐看名單]  
　　籌餉掣籖分發郎中林開章福建員外郎崑玉廂紅同知鋭釗正白從九品何錫九河南○籌餉指省分發知府戴文佐浙江江蘇花翎彭家麟江西浙江同知藍翎高煥彰四川貴州知府銜倉永年河南東河知州馮發揚四川雲南通判鹽提舉升銜徐本幹順天四川劉振　貴州廣西俞壽銘浙江江蘇鹽提舉升衡楊樹森河南東河知縣清泰正黄四川白曾煦順天四川同知銜王紹堃山西四川竇鎭山河南江蘇王道彰四川陜西顔懷龍江蘇直隸州判閻靖湖南四川鹽運司經歴王倓陜西河東府經歴楊嘉修福建浙江黄慶焱順天山西况章義江西浙江縣丞施得祿順天四川布理問升銜王治江蘇浙江劉康榮江西四川李嘉和江西江蘇袁欽祥河南東河徐士範浙江江蘇縣主簿陳維楨浙江江蘇州吏目王希灝順天山西黄照順天甘肅沈其廉江蘇四川齊芸陜西四川巡檢麥燊徽廣東江蘇陳起安徽江蘇俞安之浙江山西吳之傑河南江蘇從九品張恩源順天山西增順正紅山西陳鳳桐湖北江蘇陳鵬圖湖南四川郭照藩湖北江蘇傅慶禧湖北四川典史徐文桂順天湖北方肇權安徽湖北濟孔霖安徽山西吳浚壽浙江四川趙祖培浙江四川閘官陳垣順天東河未入流喬樹藩湖北四川余恩源江蘇四川諶令聞安徽江蘇○勞績掣籖分發知縣甘澍貴州州吏目吳錫嘉河南○勞績指省分發同知花翎知府頂戴范顯誥雲南貴州知縣廖培基廣東四川田晉蕃江蘇浙江花領鹽提舉升銜張光烈湖南甘肅藍翎雲騎尉世職　珍廂藍雲南同知銜楊輝楷湖北陜西同知銜張紹衡湖北陜西鹽大使淸安正黄四川州同張鈞四川貴州縣丞李聲炳湖南甘肅州吏目李堯封廣西雲南從九品李國駿湖南四川藍翎鄭仁輔湖南甘肅李瑞麟直隷四川典史藍翎楊綸直隷山西○議叙掣籖分發縣丞魯兆廷安徽○孝廉方正呈請分發知縣田楙鑫陜西直隷州州同孟榮陜西直隸州州判王鑾陜西布政司照磨陳聨奎四川府經歴張問煦四川縣主簿何樹勳四川 
[光緖七年十一月二十六日京報全錄]  
　　宫門抄○諭旨兩道錄前○教職單○晉撫衞奏請援案奬勵撍○又奏請照擬給奬片○又奏遵　章陳明片○湖督李奏續撥經費銀兩片○直督李奏請補守備片○大臣祥等奏動撥銀兩片○十一月二十六日刑部都察院大理寺正黄旗値日無引見○豫王鋼公佩公各謝議敘恩○瑞聨謝署廂藍滿都統恩○師曾徐郙由東西陵回京請安○鐵祺謝管新營房恩○文惠謝授江西吉南贛寍道恩○穆騰阿續假二十日○錢寳廉續假十五日○錫祉請假五日○召見軍機文惠○光緖七年十一月分教職單正譣河南安陽田潤之南陽陜西隴州戴榮樞石泉甘肅狄道白玉琯肅州浙江秀水王鑲杭州福建建寍郭雲珂福州湖南長沙詹太湘靖州臨湘梁弼長沙廣西富川光　桂林雲南永善楊國樑楚雄俱舉訓導山東霑化李光裕濟南優山西壽陽李華平太原挨河曲梁豫太原大寍郝陰榕太原陜西米脂顧高第西安平利張延功西安福建大田張壽平福州江西浮梁袁葆昌南康廣東信宜蔡廷楨瓊州廣西茘浦關道昌桂林四川南充張鴻志眉州俱舉復諭山東日照張廷詩登州河南考城金其相開封江西東鄉彭近光袁州湖南黔陽黄洪熙長沙廣東龍門區榮奎肇慶俱舉山西榆社景金鎔蒲州恩沁水韓鍾霖沁州拔河南項城吳靑藜懹慶廪甘肅臯蘭閻煦堃固原恩福建政和林日章福州恩江西鉛山胡克念饒州生河南永寍路安溪歸德廪湖南石門李滿城郴州生復訓安徽鳳陽查富均池州廪山西解州常登酉太原歲永濟任國模汾州挨河南陽武劉銘勳汝寍廪湖南桂陽王大渲岳州恩廣東廣州伍其煦肇慶廪瓊州曾鍚淸肇慶增廣西賀縣周夑桂林歲四川邛州黄勳重慶歲雲南石屏李相澂江廪○○頭品頂戴山西巡撫臣衛榮光跪奏爲續查　省勸辦晉賑捐輸出力人員懇恩援案獎勵以昭激勸恭摺仰祈聖鑒事竊照晉省自光緖三年迭遭祲所有賑運善後各欵捐輸爲大宗而各省辦理賑捐又以四川兩湖爲最鉅前於光緖五年六月經撫臣曾國荃曾摺將川湖出力人員先行奏奬一次嗣因兩湖捐案截數至一百數十萬復於六年正月續懇恩施奬勵均蒙諭旨允准在案伏念川省雖號稱殷富數年因滇黔捐局林立本省勸捐津貼紳富亦皆搜括無遺所幸該省官民民能仰體朝廷德意下能遠念晉民艱難凡有可以設法籌湊者無不銖積寸累冀以挹注災區故照捐之外復創立塔捐廟捐等項名目前後統計收數凡一百二十餘萬俾晉省賑務得以源源接濟實爲各省之冠在事各員歴時數載分投勸辦且俱自備資斧將應領公費悉行解晉充賑尤屬公而忘私力顧大局查五年二月撫臣曾國荃奏奬該省辦捐人員維時收數尚止二十餘萬以較現在數目不過四分之一今所收捐欵旣與兩相将若不援照兩湖續奬成案據實直陳是在前者尚叨甄叙之榮在後者同抱向隅之感當就四川晋捐總局詳送淸單迭次批局核議兹據善後局司道詳請具奏前來臣逐加覆核委無冒濫謹遵迭次諭旨仿照海運河工章程繕具清單恭呈御覽合無仰懇天恩俯准援照兩湖成案續給奬勵以昭激勸出自聖主逾格鴻慈是否有當謹曾同四川督臣丁寳楨合詞恭摺具奏伏乞皇太后皇上聖鑒訓示此案因往返駁查稍稽時日合併聲明謹奏軍機大臣奉旨該部議奏單併發欽此○○衛榮光片再晉省於光緖三年遭逢亢旱河東糧食缺乏經稽查山西賑務前工部右侍郎閻敬銘籌措銀兩泒委員紳前赴周家口正陽關汝州等處採買賑糧六萬七千餘石趲運到晉全活災黎不可勝計當於事竣後由前撫臣曾國荃曾同閻敬銘將在事出力官紳擇尤保奏奉旨該部議奏單併發欽此嗣准部咨此案所保河東候補監掣同知賈世琅等一十三員或於例章不符或未聲叙奉委日期應再查明辦理等因卽經前撫臣移查去後兹准閣敬銘覆稱查河東候補監掣同知賈世琅候補鹽經歴陸昕金林戈隨候補鹽大使張澄蔣式榕吳傳綸七員均於光緖三年十一月奉委在豫皖一帶採運賑 
 
 

Page 4

 
 
 [T>第四章糧其日期實在四年部定章程以前且河東係鹽務薈萃之所向無地方候補人員並非舍地方人員于不用專委鹽官賈世琅戈隨二員仍請交部從優議叙張澄金林吳傳綸三員仍擬請加六品銜蔣式榕仍擬請加鹽提舉銜陸昕仍擬請俟補缺後以知府用又陜西補用縣丞前紫陽縣主簿許虎炳查該員於光緖三年二月丁憂十二月奉委在周家口採運糧石仍擬請俟補縣丞後以知縣用又陜西華陰縣生員王守恭河南陜州生員梁殿象查該紳等前請奬勵旣與例章不符自應遵部駁正王守恭梁殿象均擬請攺加國子監學正銜又刑部員外郎姚東齊五品銜兵部主事王軒該二員前經部駁以京員在籍辦理賑務旣准免扣資俸不得再請奬叙等語查姚東濟由實缺員外郎於同治十年在部開缺回籍王軒於同治八年在部告准措資回籍一已開缺一巳扣俸並非現時京員帶俸在籍辦賑者之比姚東濟王軒仍擬請加四品銜又直隷州用服闋四川補用知縣趙廷澍查該員係河南魯山縣拔貢知縣分發四川親老告近攺掣山西光緒元年十月丁父憂回籍四年正月服滿應赴原分四川候補維時以周家口採買轉運日益艱難該員原籍去周家口較近熟悉情形於四年二月札調該員專在周家口汝州一帶辦理採買轉運至五年五月告竣計在事年餘之久一切極爲得力仍請俟補直隷州後以知府用各等情前來臣查閻敬銘創辦南運在於河東十六州縣設局放賑平糶其應解糧石皆由皖豫節節轉運向來在事員紳無不竭盡心力况該侍郎嚴毅剛正若無勞勩斷不肯濫竽保荐所有此次奉部行查各員可否籲懇恩施准照擬給奬俾資激勸之處出自逾格鴻慈理合附片陳明是否有當伏乞聖鑒訓示謹奏軍機大臣奉旨賈世琅等均着照所請奬勵吏部知道欽此○○衛榮光片再據晋省藍翎同知銜軍功候補知縣杜懷庚禀稱該員係河南原武縣人由文童投効西安軍營於攻克商陵縣城及十三村賊巢案内保奏奉旨賞戴六品藍翎欽此旋在陜甘捐局報捐監生加捐縣丞選用嗣經前西寍辦事大臣豫師彚保在事出力員弁案内奉上諭着俟選缺後以知縣用欽此復經統領嵩武全軍張曜札委隨營當差嗣於會克吐魯番城案内出力經前陜甘督臣左宗棠保奏光緖四年二月初四日奉上諭着以知縣分省歸候補班補用此于五年三月初一日銷差離營在晉省賑捐局報捐指省分發山西復於晉省續捐防費案内議叙同知升銜六年二月領咨赴部遵例補交免保舉銀兩四月初十日經欽派王大臣騐放十一日奏請照例發往奉旨依議欽此二十一日領照五月二十日到省前於關隴肅淸案内經前西寍辦事大臣豫歸保奏於光緖四年四月二十九日奉上諭縣丞杜懹庚着以知縣分發補用欽此遵查各省正佐人員遇有勞績得保候補班補用班次應歸候補正班内補用如另案復保候補班補用係兩項得有候補卽應歸入候補前先班内補用歴經遵照辦理在案查該員前於克復吐魯番城案内得保以知縣分省補用指分山西後於關隴肅淸案内復保以知縣分省補用係屬兩項軍功得有候補班補用卽應歸入軍功候補前先班補用惟查部章内開嗣後保案錯悞倘原保大臣已經離任准該員在本籍及服官省分確切呈明核辦等語今原保大 
臣係前署鳥魯木齊都統豫師業經離任該員現已分發山西事關將來補缺自應遵照部章在服官省分確切呈明具奏核辦等情由藩司紹諴詳請具奏前來臣覆查無異合無仰懇天恩俯准將該員杜懐庚兩次軍功得有分省補用歸入軍功候補前先班内補用是否有當理合附片陳明伏乞聖鑒謹奏軍機大臣奉旨該部議奏欽此○○李瀚章片再前准户部咨奉上諭光緖七年内務府經費撥湖北鹽厘銀五萬兩陸續徑解内務府交納等因欽此行令欽遵辦理當經督飭司道籌撥本年第一二三批内務府經費鹽厘銀三萬兩委員管解赴京交納先後附片奏報在案兹據湖北布政使王大經署鹽法武昌道惲祖冀續撥第四批内務府經費鹽厘銀二萬兩並隨解平餘抬費布袋劈鞘等項銀六百六十兩委候補知縣周守典試用同知王乃燮管解赴京交納所有本年奉撥内務府鹽厘銀五萬兩現已如數解淸等情詳請奏咨前來除繕給咨文飭發該員等小心管解並取起程日期另行分咨外理合曾同湖北撫臣彭祖賢附片具陳伏乞聖鑒謹奏軍機大臣奉旨該衙門知道欽此○○李鴻章片再提標八溝營中軍守備黄堪病故業經題報開缺所遺係屬題缺輪用儘先人員查該守備駐札熱河平泉州汛地遼闊皆邊外要隘盜匪出没靡常防緝必應愼重非强幹耐勞之員難期得力提標儘先守備名次在前之張輔耿惠毛啓明唐廉貞喬有才馬駿良六員或現居千把要缺或有叅罰案件張文金得鳳張玉三員尚在奉省防營並未到標此外分隷各鎭標之員於該處情形不熟勢難遷就查有儘先守備八溝營他拉波羅窪汛千總辛志功年三十四歲密雲縣人由行伍歴拔千總勦捕馬賊保以守俻儘先卽補該員年力正壯緝捕勤　熟悉邊外情形請補八溝營中軍守備實堪勝任亦與例章相符應請准其補授除飭取履歴送部外理合曾同提臣李長樂附片具陳伏乞聖鑒勅部議幾謹奏軍機大臣奉旨兵部議奏欽此○○祥亨等片再查張家口設立精鋭營奏由駐防旗丁内挑選步隧五百名以重邊防而　緩急所有該兵丁逐日操演寒暑無間迭經前任都統等每届三年奏由厘捐項下動撥銀兩辦給皮衣分放各兵以資禦寒歴辦在案計自光緖四年給領後迄今已逾三載該兵丁穿用已久破爛不堪現値隆冬嚴寒之具各隧練兵逐日演練皸　堪虞至口内添練馬隊二百五十名前經奏明歸併精鋭營與步隊一體常川訓練自應一律辦給合無仰懇天恩俯准照案由茶馬厘捐項下動撥銀一千五百兩購買皮衣七百五十件分給穿用俾沾挾纊而廣皇仁此項銀兩仍請歸入練兵經費項下彚案作正開銷謹附片具奏伏乞聖鑒訓示遵行謹奏軍機大臣奉旨著照所請該部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
