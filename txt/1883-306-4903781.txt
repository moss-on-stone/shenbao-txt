# 1883 - 306 - 4903781

 

Page 1

 
 
[越郡名賢尺續出售]  
　　前明越郡名賢尺牘爲獨山莫繩孫先生之先徵君所輯凡六十三人葢據會稽魯燮光家藏墨蹟編錄間附按語别無副本兵燹之後其墨蹟本能否尚在人間不得而知則是編愈足珍貴本館今獲此本以活字板排印成書訂爲一本刻巳告竣定於本月二十日出售每本收回工本洋一角正售處仍照曩例諸君請卽賜顧可也[  申報齋主人啓]  
[淵鑑類函出售] [  點石齋主人啓]  
　　　　昉於六朝而尤盛於唐然博而不緐簡而能覈者實鮮前明兪安期著唐類函頗稱詳括其祖述歐陽詢類聚又稍删存　鈔初學記白帖通　　　益之缺宋以來書而唐以前亦有脫漏者國朝康熙　間諸儒臣奉命臚采原本唐類函所載諸書并唐以後諸家事類及二十一　子　　　　爲蒐羅句櫛字比凡日星河岳禮樂兵農以及道德性精禽魚艸木闢不辨晰音義提挈綱領其間典故事對詩賦雜文會萃百家精詳宏憎　成計　　五十卷聖祖仁皇帝鍚名淵鑑類函製序刋行誠類書之大觀矣本齋石印佩文韻府旣爲海　士林所珍賞今又不惜重價購得初印殿版淵　　　縮爲石印彚訂十册校核則愼之又愼慕印更精益求精毫髮無遺鬢眉畢現蓋　以久　鳏熟料以選擇而工較勝佩文奚啻倍蓰至其字晝之　　　　雖人老年之目亦如觀掌上螺紋無煩臨鏡正不徒雕鏤夾板　飾時綾輝　　架巳也攷古家各置一編昕夕欣賞其有裨於藝文者豈淺鮮　　　於九月初十日出書每部十一元售處悉照曩例 
[本告白] [  點石齋主人啓]  
　　古今圖　集成早經購到惟日後　印就現在之屋舍機器均不敷用是以本齋於隣近處新近購得曠地將　　　　醫館並信致外洋速購機器多爾一俟屋宇　　機器　到立　開工有願附股者務祈迅來預定此布 
[以工代賑說]  
　　昔范文正之宰杭范希文之鎭浙西趙清獻之知越州歳值大祲倡爲以工代賑之法之三公者皆大儒也際國家多災之秋值無可如何之局猶復全活生靈數百十萬挽回氣運輔佐昇平生榮死哀爼豆馨香至今不已况我國家深仁厚澤垂二百四十年近復仿效西法事事賑興裕國富民將來成效可收天道地寳取不竭而用不窮薄海蒼生無一夫不得其所而謂水旱偏災遂無策以調劑之哉夫賑者暫時之舉也國家歳收漕糧本有定額官祿兵粮供京師者皆不可少今歳有截撥勢將不繼南中富户慷慨好施勸賑諸君甚願救人救澈無如一之已甚且至於再至於三亦安得有此贏餘之銀可以歳贍飢黎乎竊謂以賑救飢無論官私終於兩盡昨閱嚴君佑之致陳家木橋賑局一書有云賑項若不接濟祗好賑一二縣其餘恝然捨去云云噫嚴君此言飢民之命於是乎垂絶矣繼而思之始知嚴君非眞有思然捨去之心將欲籌賑諸君因此一激而别籌良法也夫心思愈用而愈出財用愈絀而愈生諺有之竭裏錢忙裏閒是也蓋嚴君散賑之人而非籌賑之人也散賑之人知災區之廣狹人口之多寡而籌賑者不知必俟散賑者之告之也今曰恝然捨去籌賑之人决不忍恝然捨去也然則奈何曰以工代賑此其時矣各省皆有災臨皆有飢民養之則用財子無益之地而財且不給勞之則生財於本無之處而財不虚縻有五利焉口外宫寢冲塌及津河决口皆見諸上諭奏牘議修議保宜爲亡羊補牢之計不但此也各省大憲苟知以工代賑之善則無處不有應創造應修堵之工近者以本地之事役本地之民其勢固順逺者招之使來亦非倒行而逆施而災民因此有賴與其流離乞食不若辛苦趨工此省之民無烺彼省代籌其利一也平常工役例無抽丁之法公家有事照民間工資以雇之然經事者往往浮冐尅扣百弊叢生今因賑興工官發之資通衢皆曉饑民得受實蕙雇價可省平時之半事半功倍其利一也工次太逺每多轉徙之虞沿途騷擾地方官畏累己甚今如奉直山左等省凡有飢民之處無不有工道屬通衢壤爲比隣朝去夕歸無異田間作息可免撣壓派送之煩其利三也大祲之後必有大疫光緒四五年山右旱災吾鄉南豐宫保辦賑天下響應迨六七年保甲户册北路人口有十成七死南路人口有十成九死之報其間死亡之故非死於不賑實死於賑也非死於賑時實死於賑後也蓋旱則多熱痢之疾水則多濕痢之疾放賑之處上暴下濕男女薰蒸而又不能逺去以離賑所且不事動作以宣鬱氣驟得飽暖内藴盡發同類傳染氣味無差一病輙百十人死則皆死耳今乘時興工使聚者頓　鬱者頓舒瘴癘之氣不能凝結而爲厲保全生命何啻億萬其利四也生人之心善則避利則趨耕作之民飢則疲飽則勁以平時勤動之支體而使安然坐食賑之不足固疲賑之卽足亦疲迨明年春深有事田疇有歇業旣久不慣力作者有減餐半飽臟腑受傷一朝勞頓病發羸尫者若行工賑之法則食仍自備飽餓得宜筋刀不頽但能福至災消還我故業自必益加勤奮而此後歳穫屢豐盈餘可望儲積必多其利五也凡此五利興之於工而卽見之于賑苟籌賑諸君於無可奈何之時計及於此爲各大憲詳陳之豈非因嚴君恝然捨去之一言所激而成者哉雖然各省無不有工而興工之資未嘗盡有預備也取之於庫藏而無格可報銷撥之於牙釐而何時歸抵捐之於富家而義賑本己再三加之於花户而錢糧且　　免此則各省情形不同而辦理之法亦未有一致者也要在恫癏斯民者因時變通而已矣 
[越事近聞]  
　　西貢西字報言近日黑旗不知何故忽然匿跡銷聲自河内以至桑台不見一人一騎是豈知難而退歟抑别有狡謀歟 
[西法失和]  
　　西班牙與法國將可釋嫌修好曾據初初六日發來電音照登本報乃昨閱循環報有十一日英都倫敦發來電音言法廷接有西班牙國王文書並不肯謝過蓋謂西班牙王被法人陵侮甫來告訴卽經引咎自責是已無負西班牙也祗此區區之嫌何必深究而不釋於懷乎毋乃示人以不廣歟豈所稱友邦之誼君人之度也因將西班牙王所覆之文書留而不發並不准西國廷臣所請爲刊於各日報中西班牙廷臣因此心殊憤激以爲大辱皆抗疏請解職偦隱田園而西廷亦難强爲慰留也十二日電音言西班牙國駐法公使現亦辭任以便束裝歸國想亦爲其王被法人所侮故也 
[土客不睦]  
　　澳門燕尼堅頓西字報謂接有旅居海南西人郵筒據稱是處土人邇來甚形鼓噪思與西人爲難八月二十六日有匿名揭帖榜諸通衢其略言擬於九月十五日舉事誓將西人盡數殲之倘地方官袒助西人亦不爲之少留餘地一併殺却以洩衆憤而快人心云燕尼堅頓報因論之日土人之兇悖如此事之眞假雖不可知而防備 
 
 

Page 2

 
 
斷難少緩　處現無炮船駐守西國宜亟撥船艘往駐以保衛商民也 
[摘錄東報]  
　　東洋報謂長崎巡捕殺斃華人一案業由駐長崎中國領事禀請中國駐京公使向日本外務省查辦現以案關交涉特泒司法省理法官名村氏馳赴該處查辦此案矣又言西京近有一種日本奸民往往將鈔票數碼改描以少更多一如眞正無異流用市面實爲害不淺兹聞由西京警察署之包探密獲作僞票之人三名尚有三名已被逃脫目下該處巡查四處緝拿不知可能弋獲否也又言日皇遷都東京後其西京各宮殿皆錮閉不開每逢令節一切典禮皆不舉行雖派有二三官吏看守其實幾同蕪廢此次日廷不忍湮没特設宫内副省置官於内以司祭祀兹派西京府北垣氏兼攝宫内長官之職自明年起凡遇元旦及萬壽令節照舊率同六品以上官吏及宗室世胃等員入宫行朝賀之禮以遵舊典也又長崎病院之下所有海陸兩軍死於王事者遺骨甚多前經海陸兩軍合詞禀請日廷將該病院拆卸掘出骨骸不少皆遷於佐古地方合葬業已竣工擇於九月十五六七等日舉行大祭日廷先期派出北條爲欽差海軍谷提督爲主祭率帶扶桑金剛比叡三大兵船來崎會同地方官　奠並諭闔縣人民張燈結彩三日務期各裝出台閣彩亭咸到墓地拜舞以慰死者之忠魂也又云朝鮮政府財用困竭爲世人所知近該政府忽有金片六萬二千五百塊合銀六十餘萬交日本人請代爲鑄造金銀洋及銅錢以俾通行國内日人不知此金從何而來遂問於土入土人答以該國古時遣使至日本時各官皆隨帶參貨及零星物品交換日本所得之金俱藏於國庫漸漸積儲日久今搜括庫内始知如許多金故發出鑄造銀洋以資國用日人聞知此金復歸日本皆以爲榮焉又言日本鑄造金銀洋蚨之處向用西人近以日人自能鼓鑄遂將西人辭覆但自行鼓鑄終覺未善故日廷仍擬招請英美西人以主持其事也又云日本有山名乃格木里亞墨近日山頂忽出烟縷縷撲鼻作火油氣附近居人競擔水以灌之烟仍層出不窮乃禀諸官派人細細查察卒不知其何故現已奏聞日廷未識作何佈置也又云初八日大阪地方突遇恭風波浪掀天樹木盡拔漁船帆船之遭傾覆者不知凡幾浪湧至岸田地淹没甚多有房屋一所遽遭坍倒壓斃兩人有兩婦受傷甚重誠不測之災也 
[朝鮮近信]  
　　日本報載有朝鮮信息云朝鮮王城至仁川一帶道路刻擬修治平整以便車馬往來現托日本大阪之某行承辦此事仍用朝鮮工役約計需費二萬元云又言朝鮮近欲製炮特請日本兵部大臣派人前往指教一切云又言近有傳言朝鮮仍有不靖之意緣民人尙有致憾於外來之人故日本駐朝鮮公使本擬回國大阪兵之駐高者本亦將瓜代而回因聞此消息現皆止而不行俟日内别無變端則大阪兵當於十八日啓行也但他報又云有電音至日言中國將發使臣至朝鮮日本與美國皆素視朝鮮爲自主之國今聞此信恐有未便之處日公使當與美公使共相商議故一時未能遄返東都行期尚須更易也二者未知孰是姑兩存之 
[遊程告示]  
　　九月初三日日本太政大臣及外務卿頒布往朝鮮内地遊歴程途界限告示兹錄於下第一條係去年七月十七日經兩國全權大臣議定之續約第一欵内允准今年將朝鮮仁川元山釜山三港遊歴程途推廣兹將所定各條列左第二條朝鮮允以仁川之東限至安山始興果川等處爲界東北以陽川金浦爲界北至江華島爲界元山港西以德原府管下馬息嶺爲界南以安邊府古龍池院爲界北以文川郡管下業加直爲界釜山港東以機張爲界西以金海爲界南以鳴湖爲界北以梁山爲界以上三港所定境界由兩國官吏會勘明定四方界址立標爲記第三條來年甲申如再擴充程途之處俟屇期由兩國派員再議其所議約書可附錄此約之内第四條凡所定界限之内任　日本人民隨意遊獵但接近居民住處及朝鮮政府所禁之地不得妄自開鎗第五條如日本人在所准界内滋事及越界等情准地方官拿交日本領事官或拿住先行知照請辦均無不可惟解送之時沿途不得凌虐拘拿時刻計領事官處往復時候不得逾限第六條凡日本人在所准界内往來如遇土人暴行情事地方官速卽派員保護並嚴懲犯事之人第七條日本人在於所定界内出遊如遇日暮不能返寓或途中患病等事故請所在人民代雇轎馬或求借宿其家務須妥爲照料其轎馬等費應由日本人自行給還第八條自第四條以下各欵應請朝鮮政府在所准界内鄉村及沿途地方頒示人民一體遵照毋違以上各條均由兩國大臣核准簽名蓋印者也日本全權大臣辦理公使竹添進一郎朝鮮全權大臣督辦交涉通商事務閔泳穆日本明治十六年七月二十五日朝鮮開國四百九十二年癸未六月二十二日 
[駁函照錄]  
　　大坂新聞云去年中國與朝鮮訂立貿易章程之時朝鮮使臣趙寗夏金宏集等以中國周馬兩觀察禀請李中堂核准各條欵中内有未能盡善之處商請酌量更改以免日人援例要求後由兩觀察照中堂之意致函覆駁其原文今照鎭於左函内大略云來書謂貿易章程與各國有不同處雖曰體制不得不然此事與大典禮自是殊觀竊慮各國援以爲例等語愚意不然夫旣曰事大必有小大相維之道非僅持空虚典禮要持有實在之名分故公法内凡攸關藩屬朝貢之國所定貿易往來之限有非與國所可比擬者執事慮貿易章程不同之處他國或援以爲例是未知夫名實之所在他國所定者條約必俟兩國批准而後行兹所定者章程乃朝廷所移知一爲彼此互定之約章一爲上下所定之條規其名異而其實故不同也且與國互立條款内每有許於此而不許於彼者一國所立條約尚不免有參差之處他國亦不得援以爲例而况現定之貿易章程有不可以條約例之者乎所慮者或恐他國詰貴國以不同之處而貴國君臣首鼠其說不敢顯然以三百年臣服朝廷之心有以關其口而奪其氣是無怪日國士大夫每以貴國自處於獨立半立之間爲笑耳第二欵内所謂審斷之法有所軒輕此乃會典所載碍難更易至節略内改從相合相同之例豈可貴國商務委員在中國通商口岸亦將加之以問案審斷之權乎况揆之公法兩法相衝則取其輕而貴國之刑重於我國例以與國之體猶且改從中國之法而况有大小之分别乎第三欵内以漁船往來不列欵言明爲請夫旣不禁其往來又不列欵言明此淹耳盜鈴之術甚無謂也且謂列於欵内或恐日人藉口若不列款内而漁户照常往來獨不畏日人藉口以開潛商之門乎第四欵内謂内地採辦或恐他國援以爲例若然則義州會寧慶源任聽邊民往來交易獨不恐畏他國援以爲例乎豈義州會寗塵源因裁互市之費卽不畏他人藉口然内地採辦豈以貴國無利而有畏乎不知我國不許日人入内地採辦而許貴國人人内地採辦且我國人民入貴國内地採辦則土貨流通此一端有利於貴國良非淺鮮至漢城開棧有累貧民一節將來或可變通辦理若以日後未必或有之事欲除此一層試問貴國願將此北京交易一例删去乎且我國許貴國北京交易不畏他國藉口貴國有何慮乎第六欵内紅參關稅此乃中國進口則例與貴國國課似無干碍而况值百抽三十之說正以對貴國約内所云奢靡玩物值百征不得過三十之語惟貴國慮因稅璽滯銷或可酌減以按貨值百征二十亦足示體恤矣總之此次所定貿易章程實與平行各國會訂約欵不同若必慮他國援例要求或可内中添一條云朝鮮久爲中國屬邦所定水陸貿易章程係中國優待屬邦之意不在各與國一體均霑之例等語或於篇首文内添入此語倘尊意必以章程内微有與他國不同必强請從同而可則貫國隱然欲與中國敵體只知畏日人而不畏中國人矣 
[老成長謝]  
　　前禮部侍郎殷譜經少宗伯兆鏞原籍吳江上年告病南旋卜宅於吳門之蕭家巷甫於今春遷入優游林下娛此桑榆究以年高多病於月之十七日酉刻壽終省第其遺摺呈江蘇撫台代遞闔城官紳咸往探吊聞擇於十九日巳時大殮吳下鉅紳又弱一个矣 
 
 

Page 3

 
 
[起運藥彈]  
　　前日三菱公司輪船來滬載來藥彈六百五十箱每箱有藥彈一萬枚聞係中國所購者該船進口先在下海浦將藥彈起運然後停泊該公司碼頭云 
[禁犯病斃]  
　　今春閔行鎭相近地方有盗棺之案當經獲犯兩名經黎邑尊訊實收禁而該犯等連次染病俱送普育堂醫治除一犯已於數日前病斃外尚有顧阿和一名亦於前晚身死由堂報縣黎邑尊於昨午後四點半鐘親臨相騐的係因病身死並無别故隨飭棺殮加封發壇標記云 
[不願輸捐]  
　　楊樹浦等處牌號無存己列前報昨由富捕頭帶同通事吳朗珊包探仇金水至該處詢問咸以生業清苦爲辭捕頭再三開導並諭以數年前曾有盜劫傷人之事今設有巡捕隨時可以照料而捐錢則不能不出語畢卽冋復飭包探往查因何不肯認捐之故詢係兹處有某某二姓市房最多不肯認捐故各户亦相率效之包探即據情禀復未識如何辦理也 
[英界公堂瑣案]  
　　前次廣益印書館被王阿旺誑印票根令館主担欠翠玉戒指價洋四元一案昨已由巡捕房會同緝獲王阿旺解案訊認該欠翠戒洋四元屬實當卽交到三元四角業　廣益館主將所印票帋交注巡捕房送案計印工帋價七元聲請併追當時陳太守商之英國價副領事先行分别照數追繳到案再行發落其印成票帋卽予給領此外竊案昨日祗有一起係是過犯連竊天生恒德兩店衣物皆挖門被竊者當卽斷令仍歸巡捕房管押至年終開釋並有八十號巡捕見有寗波人林世才繫繩索於路上之樹枝將欲自縊而援救送訊陳太守當卽提訊據稱年祗三十八歳原籍老母妻兒均因令其來滬探親覓業無成貧難度日是以尋此短見然騐其衣履尚不十分狼狽陳太守道訊　　是否見其已經上吊而始援救則稱該捕看見時尚在繫繩問其時候方在夜半行人未絶故太守以爲恐係守候有援救人來始肯上吊也隨飭暫交棲流公所給子船價押令回籍云又有一百二十二號巡捕解送失路女孩一口約三四歳訊其名姓住址尚不能指實是以暫交官媒收養候查有失孩者當可往領不致茫無蹤跡矣 
[桶捐章程]  
　　高郵丁君鏡齋勇於爲善向年江淅皖告淡丁君倡設竹筒於武廟前廣爲勸募都人士聞風興起靡不紛紛樂輸閱數月集捐甚鉅固此邦之士雅好施與亦倡之者有以激發也今歳山東河决災狀極重飢民百萬待哺嗷嗷丁君目雖未覩耳有所聞故不忍於中照舊設筒勸募並列條欵於後一設竹筒於武廟前聽人樂助不拘多寡收後隨將某某樂助若干先貼條於壁一賑捐按旬交信局匯寄上海金州礦局山東賑捐公所查收轉解東省嚴佑之明經給放並由上海公所掣給收據一面登申報一賑捐收據寄回仍發貼影壁如某某户助賑若干旬日後見未貼出公所收據及未登申報准向原手追還一賑捐由億大信局寄滬並由信局出具信票每寄一次信票貼出俾人人共見某日寄某次若干可按條稽核一寄脤洋欵所有輪船貼力及來往信件酒力均由開設億大信局徐培之自備概不支取分文設有遺失等事仍惟該信蜀是問一各人樂輸賑欵由數十文至數百文均一律照收惟寄賑款項必須易洋彚寄按旬收有零錢若干票錢若干均由泰順錢庄易洋該錢庄情願按照同行市價收付並不高抬價值仍將某户起至某户止共錢若干易洋若干數目開具清單貼出一丁鏡齋經管賑務薪飯所需情甘自備所收捐欵涓滴歸公事成之後並不懇請奬叙其零星小費並由鏡齋自行捐備一丁鏡齋每逢朔望將半月内收解細數用黄帋開寫清楚謹於武帝座前虔誠焚化以明心跡 
　　寄懷陸小素校書兼博樂天後人一笑小素校書噪北里名久曩偕樂天後人過訪其里借圑扇以爲媒值晨妝之未竟流鶯欵客嬌鳥依人旖旎纒綿不能自已余適有東海之役怱怱遄發今别來四十日矣雲水蒼茫墜歡何處子懷棖觸率成小詩不審君家昭容見之更 
[作何語倘以鬼迷天師見嘲耶呵呵]  
　　偶因圑扇寫相思頓使尋芳感牧之一種風懷忘不得十三樓上上鬟時誰遣怱怱唱渭城雲萍風絮誤平生江東二陸無消息腸斷天涯子晉笙謂陸昭容[  二如居士郵稿]  
[長相思寄懷陸昭容錄事]  
　　長相思長相思思極還吟紅豆詞春來發幾枝朝也思暮也思兩地相思無了時迢迢江鯉知第一山人倚聲 
[寄贈霧裏看花客]  
　　走馬看花願已違尚揩老眼認餘菲男兒第一傷心事君不封侯我布衣[  二如居士草]  
[寄贈高昌寒食生]  
　　少年何處策高勳枉有詞鋒掃萬軍莫把風流讓蘇白君家樊素我朝雲[  二如居士章]  
[釋錄上海陳家木橋金洲礦務局内直隸山東賑揖公所經收九月十八日第十七次賑捐清單]  
　　吾心直人指捐靖江五十　敝帚　享人助東賑新棉衣廿三件折價洋十六員一角以上三户張雪翁手來○葉翼鳳堂一員杭州府錢塘縣馬門黄氏祈病速愈六員測隱氏求保妾劉氏胎產平安十員寗北鄉周門董氏求家平安一員又董姓爲母求康健一員有心居士爲求孫病痊四員王萃元修敬四員周積善十員也康書屋二員朱蘭記二員虚白室道八一員○南潯電報局來無名氏三百四十員誦碁堂五十員養心居念員竹記錢一百千文以上四户劉幼翁龐芸翁郭嵩翁經募共洋五百員錢一百文○肇祥莊代捐居仁堂劉助東賑新棉衣二百五十件又助直賑新棉衣二百五十件兩共折來價洋三百五十員陳文啓何生榮念五員 
[九月十八日代收順天山東賑捐第七十六次清單]  
　　上海無名氏求子病速愈十員東海子求母頭風速愈十員不留名由杭州恊興信局來六員○陳蘭畹求各事順利十員朱安喦堂六員蒲仙氏求合家長幼安康五員榮陽端記求癬疾速痊五員韓國光四員高余氏四員鄭田氏求保孫女餘官孫來官易長大四員陶鄭氏求保子印官易長大四員孤翰臣求一家平安子嗣興枉如員湯振甫四員楊樹均求身體康健三員彛叙堂沈三賀翁雅南二員王璋伯二員陳霞起二員鄭祝氏求次子頑性速改二員秦寳賢求妻錢氏鼻病速痊二員張樂山二員延青館求合家平安二元朱香谷求母康健二員以上二十户由本埠恆吉源杭莊楊晉庭仝廉伯經募交來○行餘草廬指直順六員又指餘上六員○翁已蘭先生書潤指餘姚十七日代收洋一員虚對開一員四開一員錢三十二文○常州瑞芝堂失求子讀書有成由青浦方厚堂交來傳經堂叢書一部共兩册計二十四本俟售再登理合聲明[  上海北市盆湯弄絲業會舘主施少欽謹啓]  
[二洋涇橋怡順昌二馬路祥順公廉祥益瑞林祥代收第四十二次清單]  
　　沈蘇氏祈佑夫沈味芝病速愈由正大信局來銀二兩二錢三分五荆氏助洋二員耕心堂十員浙江無名氏十員孫復瑞許神縣匾移助洋二員烟台豐盛永二十員初雲章十員沈方氏一員心愿子二員無名氏求己背腰痛症速愈二員○桂秀書屋助錢三千文瀚氏一千知不足齋四千無名氏一千不過子二千無名氏一千黄舫求父病速愈助洋二員以上七户由漢口德興洋行藍麗翁經募宜昌輪船唐虞卿帶來○安徽鄭美章十員查星三二員東海濱人五員汪少蘭一員無名氏七員恆昌號罰泰和坊阿彪擅自上樓挪物倍罪一員錢七百八十文[  山東募賑滬局仝人公啓]  
[九月十九日代收順天山東賑捐第七十次清單]  
　　陳厚齊爲先父週忌移道墯功德資以祈冥福廿元海上醀國叔子求病速愈胡小松經墓本城石皮衖李公舘交廿元無名氏移酬神愿五元甬江隱名氏移酬神愿五元蔣月詔三元金陵無名氏求人口平安二元吳琨圃二元常熟王宅由永義昶局來一元祈椿榮軒一元無名氏願常稱心如意一元○翁己蘭先生書潤指助餘姚十八日代收七元虚對開一個錢五十四文理合聲明[  上海北市盆湯衖絲業會舘主施少欽謹啓]  
[接錄上海陳家木橋金州礦務局内直隸山東賑捐公所經收九月十九日第十七次賑捐清單]  
　　恕威堂規元三十一兩六錢五分黄沌伯許愿求保生產平安病症速愈十元丁仁壽堂一元同人答席費四開小洋九个大塲徐覲和爲妻孕有病求取速愈合家平安一元高郵丁鏡齋經募忠愛堂十元○隱名氏禱椿萱並茂十元隱名氏祈禱椿萱並茂十元無名氏三元 
 
 

Page 4

 
 
[蘇省撫轅抄]  
　　九月十六日道銜新授常州府知府桐澤由京來禀到准補蘇管糧通判楊相培禀謝奉飭知赴任有於本月十七日接篆委署武進縣鹿伯元禀辭赴任委署丹陽縣陳炳奏禀銷錫金釐捐差卽辭赴任有於本月二十六日接篆委署鎭江府知事陳恩溥禀辭赴任縣丞邵杞浙江人補行騐看回省○十七日蘇總捕同知徐禀知交卸兼理管糧通判事准補蘇管糧通判楊和培禀知本日接印候補縣沈金午上海緝捕回從九蔡卸署吳江縣汾湖司巡檢事回禀辭回松工差遣指分江蘇試用巡檢吳光煜浙江人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[錄湘隂黄曉墀逢昶東瀛竹枝詞]  
　　鰲頭砥柱梗中流十里臺疆　上浮滄海雲濤　西面我來疑　是瀛　○驅車走馬　 
雲灣遊　銀山又玉　造物不知何　寳教人莫掛杖西還臺中有銀山玉山人不敢取○忽訝空中振鐸聲樵逢谷口　山名道儂且住聞天語鐸子峯前鐸自鳴鐸子山臺北府属空中有聲如鐸故名○潛伏深淵不計年魚頭仰臥正朝天化龍飛去知何日得水從今躍　邊魚頭山臺北　屬山似鯉魚頭朝天故名○孤山笑口爲誰開龜息子年欲出來漫道斧柯今莫假蓬萊宫闕正須材龜山宜蘭縣屬有老龜數千觔嘗現身○作霖有願代天工欲雨何眠亂石中不信臥龍岡在上請看燭照山海經燭龍照天海門紅臺北有石燭坑亂石參天光如燭照天將兩則有聲如龍又呼龍洞○名圍曲路柳成隂月滿樓臺　滿林金縷歌喧鶯嘴嶺宜　縣北擕柑往聽奏新音○畫棟雲飛近海濱兹枝右　武陵春臺北大　館右有武陵　熟番聚處取魚爲業　　一笑先招手如入桃源訪道眞○電光時掣日光斜萬景　涵映白沙楓落潮頌秋色晚登崙如踏紫金蛇宜蘭縣有蛇崙海沙飛積逶迤六十里酷似蛇形每歳秋晴士女　觀紛紛爭集過客登樓　晚題句最多○桃花三月遶前隄倐忽秋風槲葉低日暮漁船何處泊下雙溪接　雙溪臺北有上雙　下雙溪水雲環抱漁舟往來○採花莫道菊花殘　朶瓊英足夕餐忽訝扁舟浮一葉仙人又到秀孤鸞宜蘭縣有秀孤鸞其山　菊花能結實海中一孚嶼皆僊居每歳冬初遣一童子　獨木舟到秀孤鸞採菊實有老番從童子至其處無城市有人家異獸珍禽珙花　草滿且繽紛歸則壽數百歳猶　稀能憶甘概或童子不夾欲往尋之則迷路不得其所惟隨童子往返瞬息登岸迅若雲飛○蘭疆驛路闢三貂海外雄圖天外橋有句攜來搔首問莫疑孤嶺隔雲霄三貂嶺爲臺灣第一最高處○旅夜高樓夢忽驚瀟瀟不住到平明天公欲與蛟龍噴聽罷濤聲聽雨聲臺臨海濤聲作卽大雨○海内何如此地温洹春樹茂自成村輕衫不怯新風冷終歳曾無雪到門○鄉村二月　分秋望杏頻聞叱犢忙打稻家家逢令節新鐮磨罷過端陽○禾取纔歌三百囷村邊鳥語復催春蒲懸萬户秧千畝前度紅蓮今又新○緑野芸苗遍夏畦身如躍水手搓泥笑他脚底雙雙採一脚高來一脚低　内地人芸苗手持竹管以足採草臺人反笑其愚○操臼何修月下容紅顏赤脚鬢蓬鬆變拳握杵聲聲喊紫稻黄粱用手舂閩中婦女皆用舂米笑其愚尤　其苦○花林港口泛輕航聞道穿花盡女郎兩面芙蓉看不見採蓮人在水中央花林港臺北府屬○家家弄瓦必開筵慶溢門楣　欲顚生女較生男尤爲貴重包布客來齊入賀賀生女者以布贈之道　臺人男女均呼郎又呼女爲雜木郎應載美人船賀客稱呼主人回答之詞可意會不可言傳○闉闍去女如雲翠帶乖肩兩鬢分莫訝雙蓮彎似月玉坳倒掛映霞裙每足掛一銀釧○檳榔何與美人妝黑　猶增皓齒光一望色如春草碧隔窓遥指是吳娘臺中婦女終日嚼檳榔嚼成黑齒乃稱佳人○引得清風拂面來張葵曾畫放翁梅何如贈我檳榔扇檳榔扇出台灣一路揚仁到上台○烟飛漠漠繞千家珠玉輝增蔗管華臺地多甘蔗以蔗管嵌金飾玉爲鴉片烟鎗人皆寳貴異客　知何物好隔村遥聽賣風車臺人呼鴉片烟鎗爲風車○登臺莫訝杖燃藜萬户星臨福德齊臺北有福德坑石如明厚朗照照徹石頭鸜鵒眼取夾片片勝端溪其石爲硯最佳人爭取之○海曙雲霞日暮烟炬光閃閃　横天何人不怕山頭火尚有眞金在客船南臺有火山山硫磺○百圍大木聳烟嵐珠樹琪花好共探海外有村儲國器襲人尢愛是香楠臺灣後山多香楠木 
 
 

Page 12

 
 
[光緒九年九月初九日京報全錄]  
　　宫門抄○上諭五道錄前○發抄旨五道○晉撫張奏據情代請摺○楚督卞奏請簡放總兵摺○皖撫裕奏陳明京控巳未完結各案片○蘇撫衞奏特叅各員摺○甘臬向奏恭報接署臬篆　期摺○雲督岑奏查明覆請片○陜撫馮奏對調知縣摺○九月初九日兵部太常寺太襆寺八旗兩翼值日無引見○英煦等監放粥廠請訓○廷楨續假十日○召見軍機文中堂○發抄丁寳楨奏八年地丁並九年新賦完欠各數奉旨户部知道欽此○又署提督李培榮丁母憂請改署任奉旨着照所請兵部知道欽此○又彚襲世職奉旨兵部議奏單併發欽此○又紳糧捐輸懇請奬叙奉旨户部核議具奏欽此○又查閱川北營伍出省日期奉旨知道了欽此○○山西巡撫臣張之洞跪奏爲總兵親年衰老省視情切呈請開缺回籍終養請旨迅賜簡放以重職守仰祈聖鑒事竊查調署太原鎭總兵大同鎭總兵馬陞係四川太平縣人由行伍於咸豐二年出師廣　湘鄂江晥等省洊升安徽撫標叅將因隨剿髮捻冡賞冠勇巴屬魯名號以總兵記名簡放同治元年補授山西太原鎭總兵調赴陜西　辦回逆四年八月　補大同鎭總兵五年四月到任因防河出力保奏八年十一月奉旨以提督記名簡放光緒六年七月調署太原鎭總兵自出師以來及服官晉省迄今三十餘年並未回籍因生父身弱多病未能迎養現在現年七十六歳值此垂暮之時老弱日篤若不亟圖歸省於人子之情實難自己咨請代奏開缺回籍侍養以遂烏私等情前來臣查該總兵自蒞任以來於營伍操防尚無貽誤現以親老病增呈請終養係出至情合無仰懇天恩俯准將調署太原鎭大同鎭總兵馬陞開缺回籍養親所有太原鎭總兵篆務卽應遴員署理查有遇缺儘先題奏總兵何鳴高廉謹勇敢熟悉機戎堪以署是因查光緒六年七月十一日奉上諭山西太原鎭總兵張樹屏着調署大同鎭總兵太原鎭總兵員缺卽着馬陞調署欽此查晉省兩鎭員缺同關緊要而以大同鎭爲尤重兹調署太原鎭總兵馬陞呈請終養自應循例仍以大同鎭總兵底缺請旨簡放惟張樹屏與馬陞欽奉特恩互相調署巳歴數年自張樹屏到大同鎭署任後卽將所部樹軍分扎歸綏一帶包頭等處巡邊緝匪深資得力張樹屏前年駐札包頭　營之日爲多目前樹軍旣不敢調移他方張樹屏自亦未便遽回本任此次總兵員缺應否卽簡放太原鎭抑成仍簡放大同鎭之處相應聲明恭候欽定所有總兵呈請開缺回籍親緣由理合繕摺其陳伏乞皇太后皇上聖鑒謹奏軍機大臣奉旨已錄○○署湖廣總督湖兩巡撫臣卞寳弟跪奏爲總兵因病出缺請旨迅賜簡放恭摺仰祈聖鑒事竊據署　北宜昌鎭標中軍遊擊孫長鐸宜昌鎭標前營遊擊松山呈稱宜昌鎭總兵崔福泰前在　營身受勞傷　因感冒風寒觸動魯疾於光緒九年七月二十二日因病出缺當將總兵關防敬謹封固懇請奏報開缺並先委　接署等情前來臣查宜昌鎭總兵崔福泰山東荷澤縣人由　伍轉戰山東河南江蘇直隸等省屢著戰功迭荷聖恩梓升專閫並蒙賞給捷勇巴圖魯名號於同治十三年補授湖北宜昌鎭總兵到任以來整飭營伍尚屬認眞兹因病　缺殊堪惋惜除先行委員接署附片陳明外所遺湖北宜昌鎭總兵員缺相應請旨迅賜簡放以重職守所有總兵因病出缺緣由謹曾同湖北提督臣程文炳恭摺具陳伏乞皇太后皇上聖鑒訓示謹奏奉旨已錄○○裕祿片再京控奏咨交審各案每屇半年例應分别己未完結彚奏一次今屇光緒九年上半年循例奏報之期查有咨交已結頃下英山縣增貢生段昭鯉京控叚重光等强佔墳塋等情一案又泗洲梁有泮京　盧敬亭等夥謀誣害等情一案又宿州民婦黄魏氏京控催緝黄文祥到案訊辦伸寃等情一案又巢縣民婦張唐氏等遣抱張宗藝京控僧慈濟等强佔水道等情一案又和州僧人廣月京控張桓才等與伊俗家之妻通姦等情一案又定逺縣民高永泰京控李義仁等扎斃　父等情一案又鳳陽縣回民常每晏京控安九有等侵佔公產等情一案又太和縣民干掄魁等京　庫書周萬　等勒增錢糧等情一案以上八案己據泉司訊詳先後咨報完結奉旨交審未結項下有寄居建平縣民舒運林京控李三俊等恃勢殃民毆斃二命等情一案又渦陽縣陳鳳言以盜匪陳義林等糾衆毆搶伊母韓氏因傷斃命等情一案又咨交未結項下有頴上縣回民白大孝京控李淑佔地勒賄等情一案又廣德州廪生周右序京控童虎臣糾搶伊妻等情一案又河南太康縣民秦兆清京控壽州人劉十俊等搶去伊女等情一案又桐城縣民人王懷保京控姚傑等挖塚匿骨等情一案又舒城縣民人杜寳田京控李際美等斃害命等情一案又桐城縣民周思　京控周子良等將伊父攅毆斃命等情一案以上八起經臣先後發審或因人証未齊或因犯供狡尚未審結除飭赶緊提訊詳辦分别審核看奏咨外謹循例附片具陳伏乞聖鑒謹奏軍機人臣奉旨知道了欽此○○頭品頂戴江蘇巡櫬臣衞榮光跪奏爲特叅庸劣各員請旨分别懲辦以肅吏治而儆官邪恭槢仰祈聖鑒事竊惟圖治之道察吏爲先臣到蘇以來所屬實缺候補各員留心察看並博採輿論其中勤謹自勵循公供職者固不乏人而行爲不檢劣迹昭　者亦所在不免查有候補同知吳燮元辦事顢　操守平常候補直隸州知州胡璋年老智昏難期振作署蘇州府管糧通判　用同知鄭學濂嗜好孔多才　庸劣南匯縣　縣顧思賢習染過深難資整頓武進縣知縣王其淦心地糊塗遇事疲玩丹陽縣知縣張庭蘭辦公竭蹶難膺煩劇前署奉賢縣事候補知縣闞鳳樓植品不端難以臨民候補知縣董　策行爲卑鄙物議頗多候補　縣李渭操守不潔嗜好　深候補知縣褚　行止有虧聲　　劣補栩知縣周孚先性情浮躁遇事招摇以上各員臣旣逐一查明未使稍涉寛縱相應請旨將吳　元　學濂闞鳳樓董庭策李渭褚璣周孚先均卽行革職胡璋顧思賢王其淦均勒令休致張　蘭開缺留省另　嗣　臣當時加董戒務使盡湔　習各著循聲如　　庸劣之員卽當隨時叅劾萬不敢有心徇隱致蹈愆尤至所遺各缺本省現有應補人員應扣留外補所有特叅庸劣各員緣由恭摺具陳伏乞皇太后皇上聖鑒訓示謹奏奉旨巳錄○○二品頂戴署理甘肅按察使候　道臣　　倬跪奏爲恭報微接署臬篆日期叩謝天恩仰祈聖鑒事竊臣奉督臣鍾麟行知甘肅按察使譚繼洵　都陛見所遺臬篆奏委臣署理光緒九年七　初六　准正任臬司譚繼洵將印信文卷移交前來當卽恭設香案　闕叩　謝恩祗　任事伏念臣滇南下士才識庸愚自弱冠辦理覃務二十餘年洊保道　簽分甘肅上年委署平慶涇固　涓埃未報兹復　權臬篆兢惕益深查甘肅地方初靖臬可總匯刑名舉凡詰奸禁暴察吏安民在在均關緊要如臣　昧懼弗克勝惟有勉竭駑駘隨時隨事禀承督臣認眞經理不敢以暫時署事相涉因循冀仰答高厚鴻慈於萬一所有微臣接者臬篆日期並感激下　謹繕摺叩謝天恩伏乞皇太后皇上聖鑒謹奏車機大臣奉旨知道了欽此○○岑毓英片再據雲南善後局可道詳稱案　札行准吏部咨所有雲貴總督劉長佑等奏　勞績保舉核與例章不符應行駁正人員於光緒六年十月二十五　具奉旨　議欽此抄單咨　到滇此案奉部駁正各員已具禀覆此案經由局核實先後詳請分别改奬聲覆其餘各員聲明俟行查禀覆到日再行詳辦各　案兹據同知銜選用訓導鄒子方　奉查何項出身及　項候選訓導該員係臨安府　迷州學　生由同治五年分恩貢於同治二年報捐訓導光緒四年　捐同知銜擬仍　　該員以訓導本班遇缺儘先卽選詳請附奏有來臣等覆核該員鄒子方實係由廪貢生報　訓導加捐同知銜擬仍請以訓導本班遇缺儘先卽選理合據　覆陳仰懇天恩勅部核覆施行除咨吏部查照外僅合詞附片具陳伏乞聖鑒謹奏車機大臣奉旨吏部知道欽此○○陜西巡撫臣馮譽驥跪奏爲知縣人地不宜揀員對調俾資治理恭摺具　仰祈聖鑒事竊照知縣爲親民之官必須寔缺各員均與地方相宜方足以資治理而免貽悞兹查有榆林府属之府谷縣雖簡缺惟地居邊境劵　蒙疆時有蒙漢交涉案件彈壓拊循及辦理善後事宜均關緊要現任知縣石應韶年五十九歳山西盂縣舉人辛未大挑一等以知縣用簽掣陜西光緒三年十月到任試署期滿詳咨授在案查該員心地樸誠從公黽勉惟識見未免迂拘于斯缺不甚相宜自應揀員對　查有延長縣知縣任化一年六十一歳山東齊河縣副榜報捐教諭咸豐五年選授郯城縣教諭九月到任二次俸滿保題同治八年三月引見奉　以知縣用光緒　年九月選授今職五年閏三月到任查該員事理通　歷練安詳以之調　府谷縣知縣可期措置裕如所遺延長縣知縣卽以石應韶對調亦堪勝任飭查該員等在内均無展叅有關降　及盜刼己起四叅之案據　司葉伯英署臬司張端　會詳請奏前來合無仰懇天恩俯念爲缺得人　部核覆准以延長縣知縣任化一調補府谷縣知縣所遺　長縣知縣卽以現任府谷縣知縣石應韶互相對調實於該二縣人地俱各相宜而於吏治亦堪收實效如蒙兪允該員等均係以簡缺知縣互相對調銜缺相當毋庸送部引見所有知縣人地未宜互相對調緣由謹會同陜甘督臣譚鐘麟恭摺具陳伏乞皇太后皇上聖鑒訓示謹奏軍機大臣奉旨吏部議奏欽此 
 
