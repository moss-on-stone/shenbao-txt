# 1903 - 124 - 4910795

 

Page 1

 
 
[九通全書告成并附送校勘記啓] [  圖書集成局白]  
　　本局用大號鉛字鑄印九通全書其皇朝三通續三通正通志正通典早經印就發交各股友現正　考亦已告竣諸君在滬購票者請即日至申報館繳票取書其各省經售處速將短繳之欵悉數匯申以便核數將書裝出此項書籍運至六月杪爲止逾期則須持票逕行來滬領書至局刻訛誤脫落之處正三通已據元明本校正付刌皇朝三通續三通則敦請名宿赴杭垣就文瀾閣本重校繼又至蘇垣借程氏家藏精抄本核對計成校勘記百餘頁叧訂兩册隨書附送敝局所以不惜重貲延聘通儒碩彥經時歴日再三讐校者原因此書爲掌故淵蔞稍有不愼必致貽誤藝林彼外間所行石印九通僅據浙本因陋就簡全未詳校者其得失優劣有識者必能鑒及也區區苦心諸維諒察 
[美儒李佳白先生講義]  
　　十九周之世兵商服遠勢力赫人者其惟歐美乎三千載以前民安物阜國盛兵强者其惟非亞乎夫非洲之有埃及猶亞洲之有中國開闢冠乎全球文化先於列國唐哉皇哉誠古之大國也然而物極則剝樂極則悲吾於埃及不禁有感也今以埃及與中國合而論之以觀其異同焉一曰土地人民埃及地土有今昔之别今之埃地僅中國十二分之一昔之埃地則六之一若獨較中國十八省昔之埃地可得二分之一蓋今之埃地半屬英國至於人民埃人不過中國四十分之一且中國東南七省土沃物豐冠於西北等省埃及南方多山北方多沙漠平原惟來尼河一帶頗稱膏腴此中埃土地人民之異也二曰古時情形天下最古之國有三曰埃及曰中國曰印度前已言之悉矣埃之有王先於中國之有帝史蹟昭然决非臆斷當此之時歐美等邦不能决其有無也卽有之亦爲不國之民化外之族而已考中國古蹟之足以壯人耳目者莫如秦皇所造之萬里長城此城自山海關綿延至甘伊役人數萬需欵彌多而僅爲防胡之計歐美人士無不聞名讚歎埃及古蹟之足以動人羡慕者莫如法老王所建之金字塔此塔目亞拉伯運石由沙漠中立基搆造巧絶工費無窮而僅壯王陵之觀且中國詩書文字教宗皆由古時傳遺誠足　美千秋埃及亦然其算學一科另有密奥爲歐美之師此中埃古時情形之同也三曰國主　及於千二百年前　屬回宗之穆罕默德四百年前改屬奉回之土耳其近三十年來歐美並進權勢日頽故論其國主不第大總督一人卽英吉利土耳其並十四債國均可以主其政中國之國主歴代多係漢人雖元朝與聖清一爲蒙人一爲滿人而皆不能視爲外人蓋洲同種同惟區區之名目不同耳此中埃國主之異也四曰外人之權埃及外人之權頗盛參觀上節可知其略中國互市之初外人無尺寸之權甲午以後始得小權庚子以來外權又增惟萬不致與埃及並論也雖海關稅司全由外人主政而仍係中國官員效勞於中國彼總稅司赫鷺賓欽賜宫保銜並頭品頂戴此外稅司多有榮膺頂戴者何嘗有損於中國而無益於中國哉且外人在埃雖有權而不用其權以苦民適用其權以蘇民如拯疾苦築鐵路開利源等等善政皆是上期余所云國興民困國衰民蘇其斯之謂歟此中埃外人權之異也五曰軍機中國軍機大臣有四例須三漢一滿職任尊重叧有外部學部大臣以及六部尙書各有專責埃及軍機分隷十部除四部爲外人執掌外其内兵工律户學六部雖爲埃人執掌而必用外人爲參贊顧問官户兵二部得英人劻助之力頗多此中埃軍機之異同也六曰代民之權埃及代民之權行於議院上議院議員四十五人内十四人由督選派餘皆人民公舉下議院議員三十人内十五人由督選派餘均民人公舉十四府之知府亦各有議員數位皆係土人公薦中國至今無代民之權雖有司下車時必謁紳董可謂代民之引端而終屬無濟此中埃代民權有無之異也七曰借欵中國向無借欵自中日之役以後始向外人借欵以補不足然合庚子歲之賠欵四十年可以償淸埃及借欵纍纍百年後尙難彌補故外人設官收稅半入埃庫半歸借欵而權利失矣美日原以外欵爲戒惟借其國民之欵以防利益外溢中國前以昭信股票不利於民故民鮮有願借者此中埃借欵之異也八曰濟患之法中國黃河爲患由來久矣張勤果公曜撫蚽時競競圖治余亦不揣冐昧曾撰河工策數大端陳諸張公轉致總理衙門各王公大臣均蒙嘉奬又鴉片烟亦爲中國大患前係外來治之猶易今則遍地皆種田地廢棄民食日艱猶如病入膏盲醫藥罔效埃及來尼河原亦爲患自英人修治之後轉患爲福少遇飢荒此中埃濟患法之異也九曰國家之律例埃及京都律例專門學堂成材頗多故其律例平和並駕歐美中國律例較西國爲嚴故外人之旅居中國者不受制於中國政府所以無治外之法權也今者皇上洞明利害遂簡沈侍郎伍京卿修改律例採用東西律例之盡善無弊者編爲律書此中埃國家律例之異也十曰學校埃及數千年之古學至今未沒回教學生習亞拉伯經字者約十八萬有餘習醫律格致等西學者不過八千餘名今例非知西學者不能出仕中國習古學之士子數近百萬而習西學者不及一萬雖然中國之詩書古聖人作之於前大聖人述之於後勝於埃及萬萬矣惜乎非今時勢所宜蓋今天下一爭智鬭才之天下也仁義道德之詩書固不可棄而聲光電化等西學亦宜不可不知彼津保晉魯蘇鄂粤閩之大學堂均中西並授實爲造才之要端當有成效可覩此中埃學校之同也鳴乎吾曠觀千古不能不爲埃及惜不能不爲中國賀而更不能不爲中國警也夫埃及與中國同一最古之國也而今之埃及則屬土矣事英矣且聽命於十四國矣今之中國雖創痛鉅深國步艱難而猶可以富强也猶可以並駕歐美也較之埃及何啻天壤哉或問其故吾對曰國中四千年來聖聖相傳賢賢繼統國基孔堅民心未釋所以有今日也然而爲學者有如逆水行舟不進則退爲國者亦何獨不然中國其勉哉 
[本館接奉電音]  
　　昨晚六點鐘時京師飛電傳來上諭一道敬謹譯登○四月十四日内閣抄奉上諭本日給事中徐士佳呈遞封奏摺内有添注之字及某令字樣均與章奏體制不合著傳旨申飭欽此 
 
 

Page 2

 
 
[宫門抄]  
　　三月二十九日吏部翰林院侍衞處値日無引見瀛貝勒謝充族長恩達公假滿請安恩公續假五日善豫續假二十日召見軍機皇上於明日寅正至太廟行禮畢還宫辦事召見大臣後皇太后皇上至南海駐蹕○四月初一日户部廂黃族値日無引見吏部呈進月官卷李聨芳等同鄕官謝恩禮王續假十日車王興恩各請假十日内閣奏派稽查中書科 
[派出溥𨬔]  
　　召見軍機○初二日禮部宗人府欽天監正黃旗値日無引見熙瑛謝授内閣學士恩溥𨬔謝稽察中書科恩直� 
隸霸昌道穆特賀謝恩廣西知府潘江謝恩裴維侒謝授奉天府丞兼學政恩莊王請假五日德本請假十日慶斌靈照預備召見意公裕庚各續假十日禮部奏派稽察中左門派出希朗阿侍衛處奏派保和殿監試之王大臣派出頭班恭王達公良泰宗祐溥元二班阿王棍貝子瑞秀訥欽泰文啓召見軍機及潘江穆特賀慶斌靈照 
[管學大臣咨行直隷總督擴充師範學堂公文]  
　　爲恭錄咨行事案照本大臣議覆兩江總督創建三江師範學堂一摺於光緒二十九年三月初五日具奏本日奉旨依議欽此相應恭錄諭旨並附抄原摺咨行貴督部堂一體欽遵查師範學堂爲各等學堂之基趾中國自漢以後專重選舉學記師範寖失其傳處今日而謀興學勢不能不出於借材思借材之困難計惟有通力合作爲中小學堂造就多師備各府州縣普設學堂之用卽按程卒業未能期諸人人但使曾入學堂目覩一切教授管理之法將來窮鄕僻壤尙有稍明學務之人能多設單級省費之小學校以輔官力而惠後生本大臣奏定章程内高等學堂中學堂均設師範奉旨飭辦已閱八月恭奉此次諭旨已經籌辦各省務望酌量情形擴充規制其尙未報辦各省亟應卽日興辦以重教育𦕎切施行須至咨者 
[擬興彩票]  
　　北洋官報云廣西兵災交迫民不聊生軍餉旣苦浩煩振救亦需鉅欵大局糜爛羅掘已窮撫憲王中丞親歴時艱亟議廣開利源藉資接濟兹據駐滬籌餉分局禀據廣益公司商人呈請承辦粤西餉需三年繳銀二十萬元援照順直彩票開辦成案暫借烟臺地方開彩俟粤西軍事平定再行遷回等情中丞查閱來禀核與江南等省義振彩票湖北籖捐票成案均尙相符取民間公醵之資征公家什一之利於軍需振欵兩有裨益所請暫借烟臺地方開彩亦與順直開辦章程符合除批飭該局督商核實舉行分起解濟並咨明山東巡撫查照外聞已附片奏奉交部議奏矣 
[鑄局需才]  
　　現聞户部電致粤省大憲略謂現奉諭旨欽派王大臣會同户部鑄造銀錢查有知縣薛培榕一員向在廣東銀圓局充當委員素稱得力希卽轉飭該員迅速來京聽候差委以資熟手所需盤費卽由貴省酌給並電覆等因經大憲轉行遵照矣錄循環報 
[破格用人]  
　　華盛頓來電云總統路士委擬用黑人古林充當南卡路賴拿省槎路頓稅務司經將其名發交上議院查核兩次皆不選用現總統復將其名發回上議院著再查核可否錄用於以見該總統破格用人而美之議員則種族之界不能和平看待也錄循環報 
[止痛新法]  
　　西醫治病遇有剖割之舉必用蒙藥使病人酣迷不知痛苦然常有用之過度多致氣絶不救乾似此蒙藥一法尙非美善之策也茲俄京有一號軍醫深鑑於蒙藥之險思有以易之近攷騐得一法用藍色之火照人可以止痛日前於剖割房之電火皆罩以藍色之玻璃不用蒙藥徑行奏刀剔毛伐髓歴時至二十分鐘之久病者目灼灼炯視而不覺其痛苦可謂奇矣錄循環報 
[江蘇臬憲效廉訪三月分考試候補同通州縣月課案]  
　　超等五員徐光煦米仁粟胡榮宋殿元沈聞喜特等八員李凌雲應德完　方榖張峻基孫澍稷高鴻飛陳樹年興楨一等十六員李修梅徐炳章李思棠王國振林廷堦雷舫王培鈞萬立銳壽慶慈金殿元周慶瑩黃楙陳熊楊士晟傅振海金森二等三十四員霍鎔炳何紹聞李祖壽鍾文鵠樓蔚然黃淸芬李熊飛陳維善胡顯勳魏本立吳承德金銓周之黼郝炳麟蔡殿襄張家瑞汪國奎吳光焜臧毓麒吳汝繹王金壽張克煊李福冕王祖望楊嘉午嚴寶麒鍾振濓黃文鎬程開吳楊章易子亨姚體羲范襄 
[蘇省夏防各員銜名單]  
　　東路一叚縣丞鈕上達一叚樊肇崇南路一叚薩炳圖二叚張樾蔭西路一叚　周漢淸二叚道厙鄭烜北路一段照磨馬惟濬二叚州同謬福鑫中路一叚未入何震堃二叚劉文浩閶胥門外一叚兪蔚二叚薛觀三叚縣丞王嘉熙四叚從九張恩瑞上叚水巡從九龍燦雲下叚水巡徐冠瀛婁門外閃崇仁齊門外壽維仁葑門外未入鄭佐東 
[示認貨捐]  
　　揚州訪事人云此間認捐局已於日前開辦局員陳大令出示曉諭曰揚城地方繁盛業經仿照江寗章程設局開辦認捐因恐各行鋪進貨或以多報少或以有化有故特於各城門設立分局遴派司扦稽查各行匍進貨數目以便塡册核對乃本局訪聞近有一種游手之徒冐充本局司扦嚇詐肩擔零星强令報捐錢文除密訪嚴拿外合亟出示查禁爲此示仰各商鋪人等知悉各城門分局係專爲查騐各行鋪進貨並非盤詰零星及飭令報捐錢文此後如有以上各情准其扭禀來局定卽送縣嚴懲 
[挾嫌誣盜]  
　　蘇州訪事友人云虎邱山一帶有湖北人李春蘭者索行無賴時與梟匪爲伍前年因與鄕人某甲不睦刓其雙目其父屢戒不悛反被毆辱無奈遂投吳縣署據情控告請治其忤逆之罪春蘭聞之連夜逃逸嗣疑此事爲同族李金狗之父唆使所致時思有以報之適本年某夜滸墅關左近某姓家被盜報經長洲縣主蘇靜菴大令勘明飭捕嚴緝訪悉春蘭曾與其役拘繫逮案大令研訊之下春蘭力白其誣自稱能識此案盜犯願作線人設法緝獲大令許之飭差隨同至滬拘獲王阿三王金狗二名旋復引至虎邱將李金狗拘案大令細加推鞫王阿三供認同夥行劫盜首王某匿迹金山縣境之某鄕王金狗供稱並未入夥惟與盜首王某曾有一面緣願爲指拿訊之李金狗則極口呼寃大令亦見其愚懦不似緑林中人心窮疑之飭暫押刑房再核王阿三釘鐐收禁一面泒差將王金狗帶往金山指拿王某到案以便訊明重懲 
[仙鎮火警]  
　　客有從仙女鎭至揚者語諸本館訪事人云四月初旬某日之夜三鼓時鎭南臭水汪左近石某所開之廣貨店忽然失愼有棧房一所與店昆連棧内儲火油數百箱一時火烈具舉紅焰衝霄店後卽住宅眷屬曁店中夥友俱從睡夢中驚醒見勢已燎原遂各奪路而逃以致一絲半縷皆未取出闔鎭水龍聞警感飛馳而至汲水澆救萬壽司屠少尹曁團練保甲文武巡員均臨塲彈壓指揮調度約半時許始行撲滅計延燒對門布店一家左右鄰賴牆垣高峻得保無恙誠萬幸也 
[鄂中近事]  
　　武昌訪事人云鄂省仕學院理化一門久未延定教習茲始由兼督端午帥電聘日人稻井幸吉君不日卽當來鄂矣○兼督端午帥與學務處籌商擬在省中創興女學聘師範學堂教習户野君之夫人總司其事○近日欽奉諭旨體念民艱飭將各直省雜項捐輸槪行停止海内逖聽謳頌同聲漢陽紳士黃小魯觀察以上年漢陽縣抽收串票捐按畝加徴民力實有未逮現在朝廷湛恩汪濊此捐應在議停之列刻已邀集闔邑紳士聯名具禀憲轅矣 
 
 

Page 3

 
 
[甬郡官塲紀事]  
　　密波訪事人云寗波府高嶼卿太守英於本月朔日交卸篆務後擬於初八日啓行旋又攺期十二日想因尙有公事未了也○新任鄞縣周少軒大令聞十一日可以抵任十三日須接印云○象山縣某大令前日來甬賀新任葆太守任禧卽於下午禀辭回署○江北漁團局胡明府查自接辦以來各漁户多有未領牌照出洋漁捕一遇刦奪之事玉石難分現届漁汛誠恐漁民無知仍蹈故轍日前特出示諭凡各漁户出洋捕漁須先赴局領取牌照無得抗違至干查究 
[浙省官塲紀事]  
　　杭州訪事友人云滬局海運會辦尹莘尹吾太守於上月二十八日回省後旋奉藩憲翁筱山方伯糧道陸吾山觀察飭委押運北上兼理監兌差事太守奉札後卽於本月初六日禀辭起程○新任安徽巡撫誠果泉中丞於初六日交卸浙江巡撫關防後擇於初八日午刻起程北上入都陛見省中各官於十一點鐘時至武林　官廳恭寄聖安護撫憲翁筱山中丞及將軍都統織造率同文武僚屬前往送行護撫憲派文武巡捕各一戈什哈四員一路護送○藩憲翁筱山方伯奉旨護理撫篆所遺藩司篆務由前撫憲誠中丞札委現署按察使正任杭嘉湖道崔磐石觀察升署觀察於初六日在巡道衙門接印遞遣臬司一缺中丞委運司黃幼農都轉兼署亦於是日戌刻受篆 
[蘇省官塲紀事]  
　　姑蘇訪事人云候補道沈期仲觀察於初三日啓節詣江寗謁見督憲魏制軍○臬轅督審局襄讞差現經臬憲效廉訪札委賴大令豐熙接辦已於本月初四日到局視事矣○署常鎭道郭觀察道直於本月初四日因公來蘇○統領撫標滬軍營沈太守鳳韶於初四日由上海來省謁見撫藩臬三大憲面禀要公○蘇省夏防各叚巡查委員業經臬憲效述堂廉訪委定計縣丞鈕上達東路一叚樊肇崇二叚周漢淸西路一叚道庫鄭烜二叚照磨馬惟濬北路一叚州同廖福鑫二叚典史何震堃中路一叚劉文浩二叚兪蔚閶胥門外一叚薛觀二叚縣丞王嘉熙三叚從九張恩瑞四叚閃崇仁婁門外壽維仁齊門外典史鄭佑東葑門外從九徐冠瀛下叚水巡 
[親王赴宴]  
　　昨日蘇松太兵備道袁海觀觀察假美租界靶子路趙氏花園恭請喀喇沁親王宴會亭午時親王挈同大世子憲述之二世子憲允之乘紫韁馬車前往觥籌交錯略分言情直至興盡而散當晚會辦商約大臣伍秩庸京卿呂鏡宇尙書吳仲懌侍郎設席垃圾北堍侍郎所駐行轅恭請親王宴會陪座者爲新任皖撫誠果泉中丞皖臬濮紫泉廉訪今日上海縣主汪瑤庭大令亦在趙氏花園内設筵欵接聞親王定於十七日起行赴杭州遊歴 
[皖臬登程]  
　　新任安徽臬司濮紫泉廉訪抵滬後小駐行旌聞已定於今日午後乘招商局新濟輪船北上 
[上海官塲紀事]  
　　江南提督李壽亭軍門因公來滬小駐董家渡舟次昨日亭午時命駕至江蘇海運滬局拜會鐵太守暢談良久興辭而出○浙江督糧道陛吾山儲憲前日乘舟來滬小泊滬北觀音閣碼頭不日卽押解漕糧乘輪北上然後交納京倉○滬南二十三七鋪巡防局現由蘇松太兵備道袁海觀觀察札委韓二尹辦理二尹奉札後趨轅謝委並禀明十六日到差視事 
[佳氣充閭]  
　　上海縣汪瑤庭大令之女公子許字同鄕江蘇候補道孫花樓觀察之哲嗣某君爲室昨日爲完姻吉期孫觀窏預行來滬賃廣福寺前某民房爲公館是日滬上官塲自商務大臣呂鏡宇尙書電報局會辦吳仲擇侍郎蘇松太道袁海觀觀察以次均往道賀冠裳濟楚輿馬喧闐不可謂非一時之榮也 
[議防梟匪]  
　　南匯縣境圖董某某等以邇來彼處梟匪充斥盤踞滋擾民不能安爰於前日片請浦東保甲總巡謝岳松明府籌議剿辦之策並擬在上南川三邑交界處分設巡防局三所已由明府據情禀知蘇松太兵備道袁海觀觀察核奪施行矣 
[盜案報縣]  
　　浦東郎中橋正泰昌雜貨店於前晚被盜破扉而入劫去洋銀布疋等物昨日店主顧紀良協同二十二保九圖地保莊裕良投縣報請查緝縣主汪瑤庭大令據報諭飭捕役前往查明是否屬實禀覆核辦 
[火災卽熄]  
　　前晚三更時本邑大東門外新馬頭横街丁姓家不知如何遺火積薪霎時光燄熊熊幾釀燎原之禍幸卽覺察取水澆灌得即火滅烟消 
[上海縣署瑣案]  
　　胡裕昌成豐兩家木行控兪庚載積欠往來貨銀前奉縣主汪瑤庭大令提訊押繳兹已日久尙未了結爰於前晚補提擔保之兪鑑湖到案復訊成豐行夥吳昌禧投案供被庚載欠銀八百餘兩當時有兪鑑湖自願擔保今忽抵賴務求究辦鑑湖供小的在城内二妙堂墨店爲執事與庚載同姓不宗從無爲之擔保銀兩之事求鑒庚載供實未託過鑑湖擔保所欠成豐等家貨銀今願變產理償大令判庚載還押限卽變產料理再延干比兪鑑湖查無作保實據無干省釋○吳炳生誘拐葉楊氏赴杭州避匿一案前晚大令提案復訊葉楊氏供婦人住居北市英租界丈夫在新關充當籖手前年三月間鄰婦吳氏即炳生胞姊來邀婦人至家作葉子戯炳生在塲同賭因而相識後卽常至婦人家小坐閒談某夜復來適四下無人被誘成姦旣而事爲丈夫查悉將婦人痛毆而出有頃炳生來稱恐必有性命之虞勸婦人逃往杭州婦人爲其所惑隨之而往方下船炳生又轉託伊兄炳和伴送婦人到杭初寓客棧繼居尼菴至六月間始遷至伊家炳生亦跟蹤而來將婦人金飾綢衣盡行騙去質洋銀四百餘元至八月復回上海暗中囑炳和將婦人賣入花船爲妓婦人情急投仁和縣喊控得蒙移解案下求追騙去衣飾詰之吳炳生初供抵賴大令一再盤詰始供認不諱大令喝掌頰一百下釘鐐收押候照律詳辦葉楊氏亦掌頰一百下交官煤看管候示 
[三月分教職單]  
　　教授湖北漢陽傅廷幹武昌舉廣西南甯李樹藩桂林廪正諭山西霍州張昭奎汾州湖北沔陽劉亮藻黃州俱舉漢陽孔憲甲安陸優湖南武陵丁燮陶長沙廣西蒼梧蔣炳勳桂林四川冕寗陳文炳邛州雲南永善吳暹雲南安寗楊金鑑麗江俱舉訓導山西朔州張鳴桂汾州舉長子李旺春汾州挨河南榮澤周岐衞輝舉甘肅隴西姚振翎涇州挨江蘇沭陽徐聯芳揚州歲湖北崇陽金永森漢陽舉陜西鄠縣李房陵漢中歲復諭直隷　城張墀順天恩樂亭魯述文易州增山東肥城王錦泉靑州歲招遠姜自清濟南附陜西興平張宗善榆林廪江西湖口陳徠松南康舉湖南石門單孝鈞長沙副四川洪雅邱作霖成都井研向燮潼川營山胡維翰嘉定俱廩復訓江蘇通州徐重禮徐州山東濟南吳嶔武定俱廪河南安陽齊克挺衞輝增陜西榆林劉夢熊西安廪西安李鳳舞延安歲甘肅甘州高廷勳秦州舉湖北安陸余中琳黃州附湖南長沙周鎮南永州江西寗都陳士琦廣山西遼州張星霍州俱廪 
[俾善爾昌]  
　　頃承崇山巢大善士頒到令孫彌月筵資洋銀一百元充作敝堂施醫藥捐捐當此夏令之際病症日增今大善士能移筵宴之資爲親朋造福想諸君子樂善爲懷斷不以邀請之未嶁稍生能望焉乞附報章藉希均鑒滬北天后宫前廣益善堂司董嚴信厚　心銘施則敬唐榮俊葉貽釗等廑誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[振興樟利]  
　　江西訪事人云江西樟樹惟不知熬䐉之法久已坐失其利前年有人雇閩匠在吉安試辦因不甚妥善虧本中止上年有文亮熙林品　　廷　三人先後禀請開辦迄今日久尙未能集股購機護撫柯遜菴中丞恐成畫餅因面諭派辦政事處周味西觀察攺歸官辦准商人附股分利委沈太守　慶爲總辦太守爲沈文肅喆嗣想必能辦有成效也照錄江西利用製造公司條規一創造各種機器原爲利便農工商務起見仿照各省辦有成效章程功歸實用以濟時艱凡在局執事者遇有緊要夫事當會同妥爲商議和衷共濟以埀久遠幸勿各懷私見致礙大局凡宜總宜秉公而行以示大公一辦理必支及内外帳房往來銀錢并材料數目每月度支若干總收材料若干製造出新件數若干每月彚報月册一次叧具清單一紙刷貼局門以備股東查核一股友薦來司事均聽駐局董事量材錄用倘有在局侵扯悞公及酗酒滋事查訪確實立卽開除以肅局規一擬製各種器具總宜興利便民功歸實用不必拘定成法凡事精益求精互相參酌妥辦試辦俟有成效再廣招徠能開風氣再議推廣以愼股本而免虚糜一製造各種機路或照圖樣均由駐局董事會同總工匠教習或繪圖貼說或先做木質小樣再傳知各廠匠目分工領料酌量估工限期呈繳一製造各廠應用材料槪由匠目赴管材料處報明製造何物應領若干斤兩槪　材料處登註流水俟工成呈繳再照原數核算一生熟鐵廠匠人所領鐵質下爐原有耗數槪行酌量常例耗數每月工成由管理材料處共領批鐵若干出新若干除常耗耗數應繳若干均宜數目相符以合定章[  此稿未完]  
[棧業日興]  
　　漢口訪事人云漢口大智門外自鐵路開車之後商民咸就此間開設客棧專攬轉運寫票等項事獲利頗巨故目下業有十二家之多尙有接踵而起惟一時尙無屋可賃耳 
[渡船覆沒]  
　　寗波訪事人云鄞慈交界靑林渡地方有某渡船搭客六七人渡之對岸詎船至江心爲美益局小輪船撞沒搭客經鄰船救起惟舟子一人竟遭滅頂家屬向局理論不知作何處置也 
[英租界捕房紀事]  
　　昨晚麥加利銀行閽人丁杏雲不知何故忽用小洋刀戳傷喉管血流如注昏不知人當經行中執事人函報捕房捕頭派包探徐阿華將丁雇車送至仁濟醫院求治不知能免性命之憂否○前晚小啞子某甲掩入雲南路大興園老虎灶竊取綢長衫等物携之而逸報由包探徐阿華拘獲吊到原贓帶入捕房捕頭令押候解送公堂禀請讞員張柄樞司馬訊辦○前日著名流氓綽號龍華阿金爛鼻頭阿四等在西新橋堍將木生戳傷右眼痛極倒地若輩始一哄而散事後木生投報捕房捕頭令將木生送至仁濟醫院求治一面派包探嚴緝一干人解請訊辦 
[法租界捕房紀事]  
　　昨有流氓十餘人擁至新拓租界某鞋底作攫去鞋底二十餘雙作主向之喝阻反遭毆辱事後投報捕房捕頭立飭包探前往拘拿衆流氓紛紛逃逸僅獲住一人送入捕房押候堂期解請問官究懲○寗人某甲設蔬菜攤於菜市街昨有漆匠某乙向購因論價不合互相扭毆爲巡街捕拘入捕房捕頭騐得乙略受微傷判甲出洋銀二元爲養傷費乙不欲領洋捕頭著存候充公一併麾之使出○江北人某丙賃居新拓租界積欠房租洋銀四十餘元房主免其追繳勒令遷移丙持蠻不允房主無奈據情投報捕房捕頭飭探押令赶緊遷出如違重懲 
[美租界捕房紀事]  
　　前晚有流氓黃阿泉在裏虹口向江北人某甲索詐不遂膽敢行兇甲奔赴捕房喊控捕頭令某包探將黃拘入捕房押候解送公堂禀請讞員張柄樞司馬訊辦○昨晨偷兒張阿松潛入唐家刑某姓家行竊衣服等物携之而出爲某號巡街捕所見拘入捕房捕頭令押候解送公堂禀請懲辦○前晚有小工多人在西華德路某茶肆中因向工頭劉某算結工資起釁互相兇毆爲某號巡捕所見一并帶入捕房捕頭令各押乞丐牢一宵以儆 
[蘇省官報]  
　　四月初七日長江提督軍門程文炳到蘇松江提督軍門李辭行　常鎭道郭辭行知縣朱賡旦禀辭赴上海貨捐局差同知楊嘉午禀謝奉委勸辦山東工賑捐差府照磨何壽林禀知　訃丁父憂前署四川提督建昌總鎭閃殿魁於本月十二日在衞前街本寓領帖初八日撫轅牌示照得四月分候補同通州縣直隸州州同州判各員月課定於初十日考試署豐縣知縣趙興霓交缷任事來省禀到知縣金森禀辭赴甯見制憲主簿文慶嵩由滬來南匯縣典史王啓曾禀辭赴任 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十九年四月初一日京報全錄]  
　　宫門抄諭旨均錄正張○蘇撫恩奏爲審明拐案人犯按例定擬摺○署江督張奏遴選學生派赴英德二國遊學片○陜撫升奏爲招墾災後新荒地畝請照章寛限升科摺○熱河都統錫奏特叅玩視民瘼侵蝕藥稅之知縣請旨革職勒迫摺○閩浙督許奏總兵懇准暫緩入都陛見緣由片 
頭品頂戴江蘇巡撫奴才恩壽跪奏爲審明拐案人犯按例定擬恭摺仰祈聖鑒事竊准刑部咨奏請嗣後外省命盜犯罪案件無論凌遲斬絞立決監候舊例應會題者一律攺爲專摺具奏仍備錄供招咨部查核等因奉旨依議欽此咨行到蘇睚應遵照辦理兹據江蘇按察使效曾審解常熟縣拐犯何二二誘拐幼孩蘇二寳已成一案奴才親提研鞫緣何二二籍隷昭文縣游蕩度日先未誘拐　案蘇二寶係蘇竹溪之子年甫六歲與何二二素不認識光緒二十八年四月十一日下午時何二二路過縣屬靑菓巷地方見有糼孩蘇二寶獨自一人在巷口頑耍何二二四顧無人起意誘拐賣錢使用當即走攏問蘇二寳在此何事蘇二寶答以守候其父回家何二二揑稱爾父在南門外酒店飲酒可以帶往找尋蘇二寶誤信爲眞卽與何二二同行何二二因其行走不快慮被親屬追尋將蘇二寳抱起行至南門外平橋灣地方將其放下正擬搭船帶赴蘇州價賣蘇二寳因不見伊父拉住何二二衣襟啼哭隨經地保盤獲將蘇二寶一併解回該縣典史中解到縣卽據蘇竹溪呈明請領當經前縣楊炳震將被拐之蘇二寶先行給親完聚迭訊何二二供詞游移未及訊詳卸事郭重光抵任提集犯證訊供通詳批飭審解兹據審擬解勘據供前情不諱詰無叧拐爲匪不法别案亦無用藥迷拐及知情同拐之人研究不移案無遁飾查例載誘拐子女不分已賣未賣但誘取者被誘之人若不知情爲首擬絞監候等語此案何二二起意誘拐幼孩蘇二寶已成查蘇二寳年甫六齡訊不知情自應按例問擬何二二合依誘拐子女不分已賣未賣但誘取者被誘之人若不知情爲首擬絞監候例擬絞監候秋後處决蘇二寶訊不知情業經其父蘇竹溪領回完聚應毋庸議除供招咨部外謹會同署兩江總督臣張之洞恭摺具奏伏乞皇太后皇上聖鑒勅部核覆施行謹奏奉硃批刑部議奏欽此張之洞等片再光緒二十八年九月初四日欽奉上諭朕欽奉慈禧端佑康頤昭豫莊誠壽恭　獻崇熙皇太后懿旨前經降旨飭合各省調派學生出洋遊學以資造就聞近來遊學日本者尙不乏人泰西各國或以道遠費多資送甚少亟應廣開風氣著各省督撫選擇明通端正之學生籌給經費派往西洋各國講求專門學業務期成就眞才以備任使將此通諭知之欽此欽遵在案伏查中國所最缺乏者莫如水陸師將校之才水師以英國爲最著陸師以德國爲最優惟有遊學西洋道遠費重語言文字托格難通非先於西文略窺門徑而又於中學稍具根基乾就學殊難獲益前於江南省城水師學堂選取畢業學生學習英文者八人派往英國水師學堂以四人專學管輪之學以四人專學駕駛之學每年約需經費銀二萬餘兩在於通州沙廠官木生息奏定存備出洋遊學經費項下如數動撥又於陸師學堂選取畢業學生學習德文者八人派往德國陸師學堂分習步騎砲工各門學問每年約需經費銀二萬兩在於司庫籌備要政經費各欵項下如數動撥其往返川資治裝各項由司於要政經費項下湊足各學生均屬淸年有志資性可造之才經臣諄切訓勉到处國後務須立學端重不忘君國勤求實學交結正人期於學成回國各有專長以備任使此次派往暫以三年爲限至三年滿後應否即令回華抑或再令留學以期大成之處應俟届時體察中國需用緩急情形學生志業再行斟酌辦理除將該學生等姓名咨明外務部查考並分咨駐英使臣張德彝駐德使臣蔭昌就近派員督察照料外理合會同江蘇撫臣恩壽附片具陳伏乞聖鑒謹奏奉硃批外務部知道欽此 
頭品頂戴尙書銜陜西巡撫奴才升允跪奏爲災後新荒地畝現辦招墾請照章寛限升科以紓民力恭摺仰祈聖鑒事竊查陜省自丁戊大祲閭閻凋敝土地荒蕪疉經各任撫臣先後奏請設立定章寛限升科招墾荒地終未能全數盡闢重以庚辛之災其原未報墾升科固屬滿目草萊卽已經報墾升科之地災後又復荒廢者亦復不少茲據邠州禀報有新荒共地一百五十四頃七畝八分二釐應徴正銀一千六百二十兩六分又據乾州屬之永壽縣禀報有五里新荒共民屯地一千一十九頃八十五畝四分應徴正銀一千九百四十六兩八錢七分六釐均係二十六七兩年被災逃亡故絶各户已墾復荒之業責無主之田以納賦追呼旣苦爲難限甫墾之年以升科民力實有未逮擬自二十九年爲始飭令該牧令赶緊設法招墾無論土著客民一俟承領有人卽以實墾之日起算扣足三年升科庶體恤周而　徠較易錢糧可期復額亦與開墾舊章相符此我各屬續報荒地統俟勘查完竣彚案一時仿照辦理等情由善後局司道委勘據禀詳請奏懇前來奴才覆查該州縣新荒地畝久不經種必致糧賦虚懸該司道等詳議招墾寛限升科自係爲恤民重賦起見合無仰懇天恩俯准將邠州永壽二州縣新荒地畝自二十九年招墾以承領之日起扣足三年升科出自鴻施逾格所有災後新荒地畝現辦招墾請寛限升科緣由除咨部查照外謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批户部知道欽此 
奴才錫良跪奏爲特叅玩視民瘼侵蝕藥稅之知縣請旨革職勒追以儆貪邪恭摺具奏仰祈聖鑒事竊查上年口外霜凍歉收圍塲廳境内被災尤重乃代理同知候補知縣薛廣俊匿灾不報照舊徴糧以致民情更形困苦據該管道府禀揭前來奴才到任後特派委員周查密飭各處情形迭據禀稱圍塲去秋七月隕霜非常災歉目下貧民僅恃糠粃延命甚有求糠而不得者鵠面鳩形極爲傷心慘目推厥由來不能不痛恨于貪劣之官熱河庫欵無存祗有動用墾荒銀兩撫卹災重之區以資拯救並訪聞該代理同知尙有侵呑上藥稅情事當將該員撤任嚴飭接任之員確查禀復核辦似此上侵公帑下害民生胆大貪婪　出情理之外若僅予參革不復嚴追則貪員財富自娛轉爲得計不足以示儆戒相應請旨將候補知縣薛廣俊卽行革職飭熱河道督同德承府知府認眞查辦看管勒限嚴追倘取玩抗不交再行嚴叅治罪庶貪員知所畏懼吏治可期整頓矣所有特叅玩視民瘼貪婪不職之知縣請旨革職勒追緣由是否有當伏乞皇太后皇上聖鑒訓示謹奏奉硃批著照所請該部知道欽此 
許應騤片再署福建寗鎭總兵敖天印奉旨補授汀州鎭總兵應行請覲北上查汀州所屬之武平縣與廣東平遠江西安遠毗連地方去年冬間時有會匪聚衆滋事當經臣咨會粤豫兩省督撫臣派營合捕各獲匪犯多名懲辦現在地面已就安謐惟匪首陳榮山尙未弋獲該處毗連三省山路崎嶇誠恐潛匿爲患非得威望素著專閫大員不足以資鎭懾查敖天印老成練達辦事認眞光緒二十六年浙省江山縣會匪起事勢甚猖獗經臣奏委該總兵調署衢州鎭篆督率團營擒獲匪首劉加幅撲滅悍黨得以消彌内訌其任事勇果捕匪得力臣深資臂助合無仰懇天恩俯准敖天印暫緩入都陛見飭令先赴汀州鎭新任會同粤豫兩省女武嚴捕首要凈絶根株以靖地方除檄飭遵照並咨部外謹附片具奏伏乞聖鑒訓示謹奏奉硃批著照所請欽此 
 
