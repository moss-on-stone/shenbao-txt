# 1889 - 48 - 4905690

 

Page 1

 
 
[重印風月夢告成] [  申報舘主人啓]  
　　風月夢一書爲邗上蒙人所著中間縷記揚州艶跡平康曲巷選色徵歌名士美人湖山生色尤妙者每于雪艶花穠之際微寓藥石良言百八清　直足喚醒世人痴夢盖體例雖仿章回小說而其遣詞命意誠有非率爾可以操觚者前巳印行早經售罄茲復以新式鉛字排印校讐裝釘格外精工每部仍售洋銀三角欲購者請移玉至上海申昌書畫室及各外埠申昌爲盼 
[招集揅經室續經解股票啓] [  點石齋主人謹啓]  
　　經解彙刻首推通志堂體例可謂善矣然所采多宋元諸家之說及學海堂行世而士知實學直可俎豆漢懦但所取或非足本若疇人傳廣雅編　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論說者概從割愛廣搜秘籍力　幽光采書百七十餘種積卷千四百有奇甄綜加精條流一貫實踵儀徵之盛業蔚儒林之鉅觀本齋志在壽世匪以圖利其書足責其價甚亷預定者　取工本先繳洋八元取書時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股諸公宜早賜敎出書後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃　本局廣東省城本局皆可購取此佈 
[鐵路不宜中止說]  
　　近日京友函述謂去年十二月十五日太和門失愼深宫遇災而懼側身修省立罷頤和園工程此正敬天勤民之至意不僅媲美於古先哲土已也而臣下有以此進言者請并將通州鐵路工程一律停止聞之不勝惋惜夫因修省而罷去工程者罷去不急工程與夫有害於民生國計者也頤和園爲皇太后安養之所當此撤簾之後萬幾咸理宫中無事藉此以頤養天和俾皇上得以盡其孝思修建是園以爲虞廷舞綵之地可以作天下之孝此固盛德事不得以不急之務例之乃皇太后顧念時艱不敢稍耽逸豫乘此警懼立命停工是則皇太后之盛德所昭邁越前古而諸臣不免希承意旨隨亦以停止工程爲修省之要而不顧其損益竟以通州鐵路工程爲言是何異於懲羹而吹虀因噎而廢食也通州津接造鐵路聞之者莫不歡忻鼓舞此非盡由於人情之好新而厭常爭奇而炫異實見夫外洋所以致當强者胥基於此中國倘能仿行亦冀富强之甲於五洲且見前此吳淞鐵路西人甫經創造獲利已屬不貲厥後華官買而拆夫殊爲可惜又見前比劉省三爵撫所上條陳頗能深切著明嗣經南北洋大臣議覆李傅相有七利之說衆心之疑固已盡釋况中國各處礦務核計惟有鐵路之數處稍有生色如臺灣之基隆北路之開平皆出産暢旺運路便捷銷塲廣闊獲利豐厚其餘皆不足深恃因此而益信鐵路之有益於中國無不延頸跂足以盼其成前議自津沽以逹通州聞者尙有不滿其欲之意盖自通至京道路頗極難行倘能將鐵路直接至京尤爲快事僅接至通人心猶以爲木足也乃忽焉於將成之功而隳於一旦詎不大可惜哉或者謂因災而停止猶屬飾言之也實以鐵路所佔地方有碍於人民廬舍墳墓田園故該處之民不免怨咨深願此路不成則可以保其祖遺安其耕作此路一經開辦卽使官給以價於心亦有所不願諸臣俯察輿情深爲憫恤因藉此以阻之未可知也或者又謂連年各處水旱偏災加以鄭州大工雨經告竣大婚所需又不可省國家度支未免稍形支絀若再加以建造鐵路之費則將何以　撥不如借此停止以爲卽用之計未可知也吾則以爲二者皆非也夫鐵路本屬公司初不費國家帑藏雖泰西諸商人尙且情願報効極意兠攬則經費此時殊不足慮不但由津至通卽將來推而廣之以延及於各直省亦無憂開辦之無資蓋其後來功成獲利左券可操故與於此事者莫不殷殷屬望也又何慮焉至於民間廬舍墳塋田園若近在鐵路所行之處自不免於損毁該公司成此大業豈肯先取怨於人必有善法以處之今聞李傅相已飭經辦其事者重加細勘凡有碍於民間者速令設法繞越勿使絲毫損及於民如此辦理則民間之訛言亦可息矣夫鐵路之工程所以爲富國强兵計也此事而能惟廣盡利則中國可以爭勝於泰西此事而中止則西人且將竊笑我中國出入所關殊非輕小而顧亦例以不急之務而請罷之乎中國舉事往往誤於因循拘於成例今日而創建鐵路則並無因循之意　無成例之拘而忽以修省而停止則試問所以遇災修省者將以有益於國乎有利於民乎抑不以益爲益不以利爲利也幸而鄭州河工去冬業經報竣設尙未合龍而逢此火災豈亦與不急之工程一律奏停乎是置百姓於死地而以爲德也河工有害有利鐵路有利無害河工合龍卽使歲慶安瀾亦不過福人以不死若鐵路一成則各處出産轉運極便民間之困從此可甦不僅遠害更可得利兩相比較鐵路工程之所關緊要視河工且有過之無弗及矣因災而奏停河工天下必將譁然今因災而奏停鐵路之工幾何而不令海内有心人扼腕也以頤和園工程例鐵路此正泥於古而不知通今之弊書生之見也耳吾知此事勢成騎虎斷無中止之理一經復勘妥善之後實於田廬墳地無所妨碍則傅相必將舉嘉謨以入告再申前議力賛大功鐵路之開行終有可以拭目俟者聖明在上當必不始終囿於拘墟之見也 
[本館接奉電音]  
　　昨接在京友人發來電音有本月二十二日諭旨五道敬謹譯登○正月二十二日欽奉慈禧端佑康頤昭豫莊誠皇太后懿旨垂簾聽政以來綜攬萬幾昕宵無閒軍機章京繕寫諭旨妥愜詳愼不無微勞足錄現在舉行歸政典禮渥沛恩施該章京等應分别給予奬叙以示優賚　充軍機章京郎中如松着賞加三品銜内閣侍讀文英着在任以知府卽選通政使司叅議堃岫着俟升任後以三品京堂開列在前員外郎文明着俟補郎中後在　以知府卽選内閣侍讀德克吉訥在任以知府卽選郎中正恒着賞給隨帶加二級主事桂舂著以本部員外郎卽補員外郎奎華着俟補郎中後在任以知府卽選孚敬着以本部郎中卽補主事延祉著俟補員外郎後以本部郎中卽補郎中保謙着仍以知府儘先卽選員外郎齊普森着賞給隨帶加二級瀛桂着仍俟補員外郎後以本部郎中卽補主事楊圖愼着俟補員外郎後仍以本部郎中卽補筆帖式和爾賡額　俟補主事後以本部員外郎卽補員外郎多壽著以本衙門蒙古郎中卽補郎中喀朴蕚賞加四品銜主事蘇克什額著以本衙門主事卽補前大理寺卿沈源深着賞加二品頂戴太僕寺少卿錢應溥着以三品京堂卽補郎中祝維城孟繼勲均着俟補知府後在任以道員卽選金保泰着以應升之缺在任候補主事王汝濟着以本部員外郎卽補郎中沈恩嘉着俟補缺後在任以知府候選主事徐迪新着 
 
 

Page 2

 
 
賞加三品頂戴陳芾棠着以本部員外郎旣補郎中姚蘇明着俟補知府後在任以道員旣補主事易俊着以本部員外郎旣補員外郎顧璜王傚陳邦瑜均着以本部郎中升補主事胡寳鐸着俟補員外郎後以本部郎中升補額外中書吳魯陳蔞均着俟奏留後以本部主事升補主事孫朝華王照蔚均著以本部主事卽補前充軍機章京盛京將軍慶裕禮部左侍郎續昌兵部右侍郎徐用儀前兵部右侍郎朱智奉天府府尹裕長内閣侍讀學士三德前鴻臚寺少卿梁增寳按察使張賁年前任按察使英祥曾龢鹽運使額勒精額前任鹽運使季邦楨卸史本貴余聯沅莊子楨胡泰福降調御史黄兆檉直員豐紳泰豐伸泰吉順江人鏡吳引孫崇繕前　道員黄謶吉英廉夏献雲蔣繼洙前候補道靳邦慶知府文海春岫玉春增林楨堃穆特亨額魁元李廷簫李耀奎李方豫李士彬魏邦翰李芳柳孫孔紀雲前任知府裕彰奎綬　爾恭額龔嘉儁史崧秀郎中桂斌前任郎中軋橄蘭前侯補郎中金最修主事塔克什布前候補主事徐士佳均著賞加隨帶加一級該衙門知道欽此同日奉上諭劉秉璋奏叅知府知縣各官等語四川岳池縣知縣張蓮士公事顓頇着開缺另補江安縣知縣李忠烺辦事疎忽候補知縣吳克謙瞻大糊塗匀着卽行革職侯補知縣徐福辰嗜好太深　氣甚重着革職永不叙用以肅官方餘着照所議辦理該部知道欽此同日欽奉慈禧端佑康頤昭豫莊誠皇太后懿旨垂簾聽政以來軍機大臣朝夕論思恪恭罔懈每遇軍國重事指授機宜均能悉心區畫克勤克愼現在歸政屆期深宫數十年兢業之懷可以少釋實惟前後諸臣夙夜在公襄成郅治允宜特沛恩施以隆寵眷禮親王世鐸着給御書果行育德匾額一方交宗人府從優議叙大學士額勒和布着賞給御書言物行恒　額方張之萬着賞給御書進德修業匾額一方兵部尙書許庚身着賞給御書居德善俗匾額一方刑部尙書孫毓汶着賞給御書經德秉哲匾額一方均交部從優議叙前軍機大臣恭親王奕　着交宗人府從優議敘致仕大學士寳鋆着賞食全俸前大學士閻敬銘户部尙書翁同龢禮部尙書李鴻藻工部尙書潘祖蔭湖南巡撫土該韶均着交部議叙原任大學士該祥桂良左宗棠恊辦大學士沈桂芬户部尙書沈兆霖禮部尙書李棠階工部尚書曹毓瑛都察院左都御史汪元芳内閣學士景廉均着賜祭一壇該衙門知道欽此欽奉慈禧端佑康頤昭豫莊誠皇太后懿旨頭品頂戴花翎總稅務司赫德久辦洋稅公明切實事事盡心近來收數　年加增確著胆効歸政伊邇允宜特加褒奬以勵成勞嚇德着賞給三代正一品封典欽此欽奉慈禧端佑康頤昭豫莊誠皇太后懿旨醇親土志慮忠純經猷閎遠自垂譧聽政以來深宫宵旰焦勞勤求治理王以一心一德宏濟艱難凡可以利國家安社稷者罔不綜攬大綱竭誠劻助從前挑立神機營規制整肅訓練日精前年創辦海軍運籌精密規畫周詳力釋羣疑折衷一是具餘重大事件悉廣諏諮直抒忠讜仍復嚴恭寅畏翼翼小心稽諸史册所稱親賢重臣罕有其匹現在歸政伊邇懋賞酬庸允宜特沛殊榮益昭恩眷醇親王著賞給金桃皮靷威服刀一柄所用弓刀均准飾用金桃皮並著賞給御書懋德嘉績扁額一方以示優異欽此 
[京師雜事]  
　　客臘户部三庫衙門恭姓書吏與庫兵某甲經管庫大臣察出有私匿公文情弊當卽看押審訊嗣經承審司員訊明不干恭姓之事確係書吏崔姓者與甲通同作弊旋將崔及甲解交刑部根究此案雖登前報但前後情節不甚詳晰兹將續聞者再錄於報盖某甲充當户部銀庫庫兵客冬因値盤查内庫經管庫大臣派甲當差不料甲於某日散差出東華門時突遇一張姓内監率領多人各持器械將甲圍住不令首行庫兵向有保護之人多名當時各出兵刃向張等對敵旋以燃放洋槍聲聞大内當經管門大臣飭役嚴拿除逃逸之人不計外其餘皆交刑部治罪嗣經刑部擬定罪名將張發往黑龍江帮凶諸人擬以徒流等罪甲斥革庫兵定案後卽將甲之案情咨達户部以便由部咨會本旂詎料户部三庫衙門竟將刑部咨文稽壓兩月之久甲假作不知仍充庫兵之役經管庫大臣察出將甲等解交刑部究訊刻由刑部訊明案情其中仍有可疑之處究竟如何容俟定案時再錄○通州北壩騐米向由滿漢二倉憲札委直隸順天候補人員計在六十名以内聞二倉憲擬於開篆後點派云○工部署内土地祠每値元宵節懸燈結彩頗爲壯麗近三年因恐逛燈婦女擁擠之時難保無不肖之徒滋生事端歴經出示嚴禁今年工部吏役具禀堂司各官請弛前禁聞潘大司空俯允其請諸吏役喜出望外購買各種新樣花燈亦點綴昇平之一端也 
[津城團拜]  
　　團拜之舉所以聯寅誼叙鄉情甚盛典也初六日津郡司道府縣假浙江會館設華筵招菊部會同印委各員行團拜禮車馬雲屯酒肴　沛形亦頓忘盡歡而散李傅相去冬駐津度歲新正初五日又値攬揆之辰各軍統領莫不來津祝嘏天津鎭吳掄峯軍門與津城練軍黄麗川統領亦備彩觴假吳楚公所於初八日舉行團拜禮並請闔城司道各官爲上賓闔城司道又擬於初九日假浙江會舘回請古北口提督李漢春軍門小站盛軍賈制壇衞達三兩總統北塘練軍統領唐沅圃軍門楚車統領徐見農軍門曁劉景韓許仲韜金苕人三觀察云 
[維揚春信]  
　　泰壩扎仁齋分轉拉芬阿於本月某日因病出缺因都轉公出接署尙未委人按是缺駐紥泰州專司掣騐塲鹽過壩政務雖不甚繁責　綦重非精明穩練之員不能勝任大約憲節回轅卽當派員接署也○江右人供奉許眞君甚虔以其有功於桑梓也揚州南河下江西會館有絹圖二十四軸摹繪眞君於水陸等處斬蛟故事筆致之靈秀着色之鮮明見者咸謂近時罕覯平時珍同拱璧不肯　以示人惟新年懸諸正殿任人觀玩日來騷人墨客咸欲趁此良辰一擴眼界裙屐翩翩幾欲踏破户限○揚州小東門某甲所開烟膏店陳設輝煌生意甚盛前晚有某乙前往挑膏因挑剔小金兩相口角甲順手取茶碗向乙飛去適中其額登時鮮血涔涔衣襟盡赤乙卽倒臥店堂不肯歸去嗣有過路者出爲排解想非孔方兄不能了事也 
[漢雜佩]  
　　上年楚北年成豐稔鄉人無須仰給於善堂施粥而漢口長住之篷户乞丐啼飢號寒仍所不免各善士念及於此復於十二月初旬開放施粥兹聞本月初二日續放者計有敦實安善惠滋道生培心等五家聞須至二月杪始行停止義粟仁漿其沾被也廣矣○新學憲　飭各府轉飭各州縣次第辦考以備按臨院試漢陽縣已遵照開辦於初九日取齊十二日考試正塲府憲定於二月十六日取齊十九日考試正塲又聞晴川書院肄業擇定二月初三日考試甄别 
[閩嶠春光]  
　　褔州妓院皆在南臺一帶城内惟射圃里開元頭二處是二處皆是土娼格調靡王孫公子無過而問者近聞北門未府巷内有一家暗藏春色爲保甲局差所知前住拘提適有聽鼓閒曹在此尋歡一見差至挺身而出謂此間不是銷金窩豈容他人入室差聞言以得實據未敢下手當卽回禀本官官以此風斷不可長又派幹役前往將房屋標封提人訊究從此打鴨驚鴛前度劉郎不復見桃花人面矣○在籍候選郎中王君苕雲請錢錢改歸紳辦并瀝陳錢法利弊於去冬投禀督轅兹經卞頌臣制軍批示略云查閩省　用錢票已非一日以寸楮而　百貨之利與現鏹等始則楮貴而錢賤過于信楮而楮遂處偏勝之勢繼則楮在而錢亡人情以楮爲空虚而藏錢惟恐不急細民藏於鄉者半大户藏於城者又其半眼前所流轉者皆不户與贸易之隨出隨入耳錢荒則有之錢匱則猶未也本部堂洞悉此中情形而尤惡奸商巿儈虚出票張虧空倒閉己將錢票倒欠逃走照例應得罪名分檄勒追照例治罪銷毁私鑄並經示禁查拿開設小錢鋪實爲地方之害亦已飭令保甲局督同兩縣逐處嚴查至稱官避鑄錢濫匠妄充耗用虧空諸弊是否屬實仰福藩司會同督糧道卽日查明覆辦所請鑄錢改歸紳辦有違定例難於入奏應毋庸議并諭知照○福建候補道胡觀察日初間現奉督憲委署汀漳龍兵備道業於十八日禀見謝委○南靖地方風俗蠻悍素好械鬥自林大令到任後認眞拿辦此　稍　去臘金山鄉吳姓叔姪因爭地互相鬥毆釀成命案兩家結怨愈深各糾數百人刀光皎皎如霜雪欲决 
 
 

Page 3

 
 
一死戰司馬聞報親詣彈壓冉三開導兩家始各罷手○有江西帮雞公船因挑鹽至大幹鄉被該邑人撞倒於地皮此齟齬遂至械鬥將該邑人毆斃數名繼則江西人亦被該邑毆斃十餘名正欲再接再厲幸署理順昌協鎭朱軍門長陞帶兵彈壓兩造懾於兵威情願出結和息軍門將肇釁之人　獲數名交地方有司訊辦 
[鄂省官報]  
　　初五日代理漢川縣事本任鍾祥縣黄世崇見辭赴任候補縣徐人法奉委監修金口堤工候補州英勲禀謝提前委署一次候補州判官懋動候補縣丞李祖壽禀謝記大功三次初六日候補縣左興寅奉藩憲札飭記功儘先前酌委一次禀知謝初七日卽用縣陳寳樹對本並禀知赴黄陂縣看卷調署江夏縣楊奉委勘新河河工禀知候補從九余永清赴湖南公幹禀辭候選知府前蒲圻縣劉翰翔開缺回籍省　禀辭藩憲牌示隨州州同事務詳委試用布庫大使于儀韶署理初八日卽用縣陳閬禀謝給予儘先提前拔委優缺一次大挑縣郝鳳林禀知赴黄陂襄校試卷藩憲牌示京山縣縣丞要缺飭准補之吕賢笙赴任十一日候補巡檢金家煒禀知留查平湖門差十三日候補府劉度來解蘇皖賑銀赴金陵禀辭管帶問津輪船候補千總胡乾康禀辭赴江西准補南漳縣方家堰巡檢邵星森謝行知候補同知劉仁田奉委調辦孝感厘局禀見謝分缺先補用縣丞史從燦分發試用巡檢沈新之俱來省禀到 
[懸旗誌慶]  
　　昨日爲美國華盛頓生日浦江中所泊各兵船均扯五色旗幟美國領事公館停辦公事一日按華盛頓爲美國開創時之總統以其有大功於國故歴久而不忘也 
[供詞接錄]  
　　賭規案供詞昨已詳錄今再接錄卜訟師與楊少亭問答之語卜訟師問楊曰爾與麻皮阿寳相識否答稱向不相識惟知其名後曾會面又問會過幾次答稱二次又問第一次會面在何年何月何日何時答稱第一次大約在二年前春天跑馬時候那日下午六點鐘光景先據阿九卽樂阿祖來約我七點鐘到法租界酒館飮酒據言有粤友三人又問爾去否爾知粤友是何人答稱我去所稱粤友誠有麻皮阿寳在内又問飲酒時說何話答稱無别話惟說往河南路有要事相商又問爾去否答稱去當時分散約在天后宫前聚會我乘東洋車過鐵路大橋經過一帶房廊下車靜候卽有李松濤等約同至打靶地方見鉛門亦來向我點頭又問在法界何時動身到打靶地方是夜月色明耶暗耶到後如何說話答稱約七點半鐘由法界動身八點鐘到打靶地方其時月暗鉛門向麻皮阿寳說啞而來一語蓋言可以也阿寳同鉛門至麥田内我　用不著楊之語又聞樂阿祖已回來之語想　因樂阿祖回來用不著我轉手付洋之意鉛門擎手囑别人退遠别人未退鉛門又以手揮令退惟囑阿寳與我在路旁略坐狀人皆站在眞珠米田裏鉛門言每天要洋四元每月一百二十元無論下雨天均照此數不能缺少因以前下雨天扣去上元之故也阿寳應允鉛門卽從坭墩上去墩邊有小浜命人鋪板鉛門由板過去當時見阿寳有一卷紙交與鉛門及至我同李松濤回家各自分散時據李言一卷是銀票又問聚會時除阿寳之外餘是何人答稱本邑人李松濤粤人則有二人其一姓王其一不知姓名我自師家見醵包探密司瓊在遂與閒談瓊見我之洋槍隨　扳弄致被弄壞機關我於次晨拿往法租界三茅閣橋東首小弄轉角之鐵鋪修理又問除鉛門之外捕房中尙有别人用賭規乎答稱尙有三道頭西捕用請問中西官容供明姓名否卜訟師請示太守與賈副領事諭令照供楊稱三道頭西捕楷司得每月得洋六十元卜訟師又問爾得賭規乎答稱未又問爾前供每次得洋十元者共有三次如何情形答稱此卽李松濤交來之信上寫西文鉛門先生收拆托我交與鉛門鉛門給我洋十元且言此係粤省寄來者如再來儘可代爲收交如是者共有三次又問此外尙自賭規乎答稱一千八百八十四年七月間有副地保嚴桂卿交來洋三十元是賭臺交伊代送來我卽交與從前西包探頭目麥根轉呈於麥捕頭當時麥根尙向我言賭臺有規收下　可窮究賭中之實情麥捕頭禀稱楊無交麥根銀洋三十元之事賈副領事問楊曰爾凡事有日記簿此事亦記載否答稱當時亦有日記簿曾否載明記不清楚容再查看如記則可呈閱况此項洋三十元附有字條此字條向在捕房寫字房同事吳繙譯亦見過卽可往查且麥根現在新關爲水巡頭目可以作証卜訟師又問鉛門命華包探唐清山拿王文楚嚴桂卿爾深怪唐青山不應拿王嚴二人有此語否答稱並無此語問至此時已薄暮楊又聲請同至捕房檢查付洋三十元之字中西官已退堂矣 
[縣案彚錄]  
　　潘順堂控陳福圓等持械口兇並被毁壞房屋一案迭紀去歲報章前晚經裴邑尊集訊潘稱陳至小的處購買花子肇釁胆敢糾同趙位寳等十餘人持械行兇並將房屋毁壞荷蒙臨勘屬實叩求究辦陳等同稱潘先將小的等毆辱是以報復邑尊謂陳等持械横行本應從嚴懲辦姑念均係農民格外從寛着罰洋將潘房屋修整惟須將械器繳案始准釋放○去臘有沈三和尙控蔡阿明蔡胡氏誘拐髮妻徐氏一案經裴邑尊將蔡及胡押追在案前日徐氏自行投到邑尊着靜候質訊○江蘇海運滬局失竊水烟袋等物件將更夫趙大送縣請究前晚裴邑尊升堂訊究趙稱小的於夜間司更並無閒人出入物件是日間所失因局中轎夫長隨等人甚多尙有朋友來往寔難一一稽查叩求明察邑尊謂每日總須小心伺察遇有形跡可疑之人卽可扭案究辦趙叩謝而退○安徽人張道中控同鄉人陶錦春欠洋五元不還叩求訊追前晚經裴邑尊質訊張稱因販藥材來申托陶去報捐當交洋五元詎陶將洋用去向索不認殊出情理之外陶稱我與伊在一枝春茶舘相遇彼此問詢知是同鄉伊卽哄我趁伊便船回去我有洋一元被伊用去反以欠洋等詞誣控欺罔太甚邑尊謂兩造均非安分之徒一併斥退不理 
[英界公堂瑣案]  
　　昨報紀陸成月串同陳巧等冒刻仁濟善堂施棉衣票取衣變賣一節兹悉仁濟善堂之施衣向開舊貨店之周爽人買來恐冐取後仍賣與周蔡太守因飭將周傳案昨據包探唐寳榮禀稱當時曾傳周至捕房由巡捕頭詰得與周無涉遂予開釋今奉補傳周巳到案善堂可事人嚴鳳鳴稱去年曾向周定買施衣四千件今被假票領去三百件是否仍賣與周請爲訊究周爽人供仁濟善堂向我買施衣四千件是實我未收買陸成月等冐取之衣帶有帳簿呈閱至我舊貨店是盤頂下來以前店主有無收買施衣之事我不知情陸成月供向業刻字陳巧巧等囑我二次冐刻印板印票　衣分用錢文現在板均劈毁只求施恩陳巧巧王炳文周阿炳同供窮極無聊致爲此事　蒙訊明惟求恩典至另有人將施衣賣與舊貨店其人已不在滬上蔡太守判陸成月枷號一月陳巧巧王炳文周阿炳等枷號半月分别示儆僞票存毁○一百零二號華捕以妓女李珊珊違章拉客送案請究蔡太守命發官媒候訊已列前報太守訊供時該妓供因向陳姓客索欠爭閙並非拉客太守命邀陳到案再訊昨又覆訊該捕堅指李珊珊拉客李珊珊供蘇州人年三十五歲父母均故又無親屬依靠在滬賣娼欠債甚鉅兹因向陳客索欠兩相爭執被拘到案奉飭邀陳到案陳有心避匿乞恩開釋如發堂奈各債何太守謂陳姓旣未投質合將李珊珊發棲流公所董事擇良婚配所有債户毋庸償給○蔡谷良稱開帽子店被賊竊去縀瓜皮帽六十頂報由捕房緝獲人贓尙少十餘頂請爲究追包探禀獲到積竊倪金福詰得將帽交與曹阿多質錢分用續獲曹阿多吊贓送案倪金福供祗竊四十三頂交曹質錢是實曹供不知竊贓故爲代質並未分用錢文蔡太守判倪金福押一月曹阿多押半月起案之帽交蔡谷良領去 
[法捕房瑣事]  
　　昨報列有流氓在新街花烟館肇事經華捕將流氓陳瑞香拘解一案昨晨花烟館鴇婦趙王氏投案葛同轉詰問之下答稱今年五十六歲揚州人有子名永祥今年四十二歲　在揚州葛同轉謂爾子如許年紀爾在滬尙作此勾當答稱實因債多不得已而爲此同轉詰其有幾個兒女答稱祗永祥一人同轉謂爾將别人之女爲娼乎陳瑞香到爾家内幾次前日因何吵閙答稱陳在前年來過一次借去洋 
 
 

Page 4

 
 
一元去年臘月又來取洋一元至於零碎八開小洋不在其内前夜二點餘鐘樓上正有客人伊等十餘人忽然借洋爲名前來吵閙毁壞物件巡街捕聞聲而至伊等將捕扭住因之拘入捕房葛同轉謂陳瑞香爾可聽見究竟巡捕之花擂搥放在何處當爲交出陳瑞香仍執不知我祗一人如何閙事葛同轉謂爾係著名流氓着拖下先責一百二十板枷號示衆期滿再核○昨報列孔王氏之女阿大卽朱董氏被其姑母范董氏誘領來滬據云初到帮傭後竟租屋作不端之事今其生母孔王氏偕婿朱小蓮到滬尋見之下是日三人卽假范董氏處權宿一宵次晨據樓上廣東人張益生之妻某氏下樓取水瞥見情形訴之張益生而張等以旣有題目卽可作文隨將一干人軋至春園烟館勒索洋元酒席清音香燭　事該處鄰居亦均赶到共計烟資錢八百二十二文代付點心錢一百六十文昨晨該堂倌陳裕生投捕房請追葛同轉謂如何被伊等吃去如許烟照此情形實是吃講烟有干例禁又提范董氏詰問據供丈夫范老慶在松江有病同轉謂爾見丈夫有病卽來滬姘人賣牛肉者是何姓名答稱廣東人姓王不知名字姘已三年我有病時伊來服事因之姘合同轉謂爾作拐賣女兒之事有幾次供稱從未犯過同轉謂自己姪女尙誘出作無　之事何况他人著掌頰至一百八十下求請從寛願卽日回松同轉准其自回松江惟須交保保其不再來滬同轉又謂陳裕生此次捕房在范董氏身畔搜出洋一元可作烟資爾當領去下次如有比等事當先報捕○十八日報列徐家匯逃朱氏控丈夫沈硯如賣屋姘人不顧家計等情當經將沈硯如判押候交保昨晨葛同轉莅捕房時將沈帶案詰其可有保人爾且年歲幾冋答稱今年五十歲保人實找不到同轉謂爾年己半百若不賣房夫妻兄女住在一處豈非樂事今將房賣去洋卽用散致爾妻前來控告爾試撫衷自問心何以安今須尋到保人方可出外沈硯如供請問所保何事房子是自己所造寔因債項被逼不過是以賣脫並非花消雖有親戚皆因夫妻之事不肯來保同轉問其家住何處答稱住徐家匯　下係教中人同轉謂教中人亦不能姘人著還押候保如有人來保尙當傳沈朱氏到案申斥○去秋本地人陸洪與趙晉言爲木植一案涉訟法公堂屢登報牘嗣經王鴈臣司馬以陸並無牙帖擅自經手賣木從中漁利着將陸管押務將所吞之銀繳案以憑充作賑款嗣因陸無力繳洋管押迄今昨晨始據伊母某氏投案呈繳洋二十元求請從寛葛同轉提陸到案復加研詰陸仍照前供同轉謂爾須再繳洋二十元詳細具禀去歲底旣經劉小山趙明顯將木價收去領紙上爲何不載定案字樣　須另具銷案切結到案以憑詳核陸遵照暫行還押 
[上海陳家木橋電總局内豫皖揚鎭協振處接經培卿先生十二月二十日扶溝來信]  
　　諸大善長大人閣下敬啓者前月十一廿一本月十三日三奉電函兼清江十月十七日寄第一號蕪緘諒早投呈台鑒文等自廿一日袁浦開車初一抵陳州於周口會晤潘振翁議囑文等赴扶溝查放帶辦太原鄢陵查放完畢接賑尉氏祥符遂由周口起身於十一日抵扶溝各鄉開查現擬將扶事部署定妥日來赶赴太原鄢陵等處察勘災情覈查户口河南被水州縣較文六月間查看情形更加困苦去年早秋收割後水始漫溢今年顆粒無收極貧者不待言次貧不貧者亦極貧矣目覩情形殊切凄　各處皆有餓死之人其數不能枚舉扶溝城内災民二千餘於七月間在水中救來寺廟及廠棚棲身至今餓斃者五十餘人九十月間中牟鄭州祥符尉氏等州縣時疫流行死亡亦不可枚舉天降之罰殊屬可畏幸近得省信年内可以合龍然合龍後貧仍如舊必要候至七月問　秋到收割方能到口半年内必須再加賑恤俾災民可以力作耕種秋收有望尙求諸君子鼎力籌辦兹將實情陳明專此馳布敬請慈安[  教小姪經文頓首拜十二月二十日扶溝發第二號]  
[報謝册捐]  
　　謹啓　正月十一日至十九日承來一文願施藥册捐大數已登報謝二十二十一兩日疉蒙本埠以及寗紹洙涇定海關蕪湖蘇州珠家閣無錫八處碼頭由信局來函交回咸有一德一文願二十七册共來英洋八十二元三角五分銅洋十六元錢十一千一百九十五文叧有蒙允常年月捐三册計五十元敝堂拜登之餘當具復函叩謝善士芳名各户清單另登謹呈公鑒上海六馬路仁濟善堂董事施善昌等謹啓 
[江督轅門抄]  
　　正月十一日楚黄引鹽府經歴霍鎔炳湖北來○十二日署如臯縣黄本第缷事回○十三日准補東臺塲大使魏裕光叩謝知縣但祖翼由京來○十四日通判王彦　赴吳淞炮臺○十五日文武各官均禀賀○十六日内閣中書朱文震會辭行回江陰 
[蘇省撫轅抄]  
　　十六日候補通判玉振鏞禀銷解宜興賑餉差○十七日候補同知華鼎元禀辭赴海運津局差○十八日候補道丁兆基杭州回巡檢劉嘉正禀知丁母憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[恒濟局戒烟章程]  
　　一本局戒烟與别處不同向來每日吸烟　次只須按次來局將拌烟藥和入烟内照常吸烟戒除仍舊過　並無難過毋庸在局　宿或　營生者亦能兼顧一本局暫因經費不足每月準領戒烟者四十號限半月一次除烟癮二十號一赴局戒烟者隨時登記號薄　名姓籍貫保人均須載明或每月戒斷烟癮者共計多少必須一月一次刊報申明一蒙諸君仁濟之欵彚總後必由申報列刊奉達一諸君子募捐時必面見本局收單俾得實濟以免影射一局中房金司事工食及藥三一切統共費用若干核算實數附刊申報一本局定章戒烟分文不取早巳聲明倘局中司丁私向戒烟諸公生計索取及私售藥粉等弊如果察出立卽開發一在局戒烟者貧富不一均有志之士須一律以友禮相待如局中司丁有　慢等情可面告局主以便訓責重則立卽開發一在局戒烟者欲除平生之大患須用心戒除不得伴友入内遊戲閑聚一赴局除癮者貧富不一如殷富不願負此名者截癮後亦可隨意量力樂助與出藥資無異以上章程係由司董悉心擬定自上年八月開局以來均各遵守惟恐遠處尙未周知或不免有所觀望用爲錄登於右以宏善量焉[  本館附識]  
[元月初十日第十一期戒烟名單]  
　　張仰韓保人德昌號汪阿三何人揚林章林之生保人萬安樓鐘年高保人友合打包店許溢泉保人長發棧章桂生保人錢桂山宫帶店顧清銓保人順泰銓毛　華保人易中吕宋票行王鶴亭保人源泰號陳鶴泉保人易中鄒阿仁保人阿三金芝亭保人錦記衣莊王灶佑保人王祥順鈕順記保人存德堂瞿老發保人凌隆茂薛老二保人曹老三[  平康里恆濟戒烟局啓]  
[上海三馬路與昌恊振公所陳竹坪經收河南皖北奉天揚鎭賑捐正月初一至初八日第一千二伯六十四至七十一次清單]  
　　揚鎭册源生莊來庸庸子十元○章錦屏善士第三次續助英二月份吕宋票全張第三萬六千九十七號蘇州李星南募丁周袁一元安徽陳門文孺人陳殿元各一元金陵李養源堂主人一元南阜古月二元三聽書屋陸一元張敦和銅洋二元無名氏二元福祿壽三百文○○五天共收洋十九元銅洋二元錢三百文吕宋票一張○初六日四川提憲錢軍門募來救災圖說樂善堂銀一百兩泰安衞隊周甫臣五兩帮帶錢旭初壽等五户各三兩左翼唐雲亭等七户各二兩隨員鄒永腎一兩五錢哨長毁大奎等十三户各一兩又免災單孫裕太等六户各一兩魯德昌　五户　五錢以上二册共川平銀一百五十七兩合來規元一伯六十五兩三錢三分六厘由本埠蔚豐厚交來○上格册申報舘來居易居十元劉仲四兩又揚鎭册佩秋堂十户各京錢五千合京平銀三兩以上共合來規元七兩一餞六分洋上元○救災單婺源荼稅局吉甫先生募來振記無名氏各二元留坤寳一元朱繼芳四百文三陽頼生各三百文　　洋等七户各二百文源盛行等十二户各一百文程渭順等十四户各五十文以上三十九户共洋九元内花本洋二元○掃葉書坊來張鳳　席威程芝山張錫　爲朱思廬先生文　　　之辰將分洋張捐廿元必得标冼十元又德記銅洋四元一林豐衆友十元郭善慶三角方子泉香資助洋四十元洪杰十元張云程二元靜芳助珍珠　宋鑑林一元東江章象予助吕宋票一條英二月一萬五千二百八十九王姓二元周學陵虚對一個荻溪章聽寳四元内估出銅洋一元烟臺福海逸名銅洋一元無名氏一元一角又求痛勿發一元路江王盛　十元有心無力人一元○無名氏四元又七百文又一角乍泉主人三角眉吾子六百文若溪子三百五十文以上合來六元○蘇省同泰號來隱名氏一元平湖有心無力人一元○降　册周海秋二角無名氏一百文○揚鎭册定海道頭虧翁州來趙春芳秋芳合二元○上格册通州西泰裕募胡興記吳文記周俊記三户各一元吳實記八户各半元胡蓮記等四户各二角半許開泰二角無名氏二百文助德册無民氏三户各一元胡敏記五角吳廉二角不書名銅二元樊裕太四户各四百文不書名二百四十文無名氏三户各　百文以上二册共三十一户合來洋十四元銅洋二元錢四百文○○三天共收洋一百五十二元規元一百七十二兩四錢九分六厘花本洋二元銅洋八元虚對一元小洋六角錢五百文糊珠一粒吕宋票一條合併聲明 
[上海可熾順陳春記在四馬路經辦奉省水災恊賑公所第四十三次收捐單] 　　孟肖童宋金銘二廫各洋五元聚興堂方德慶祥二户各三員無名氏二員叢桂堂凌一元衆善洋四角錢二百○公和隆質鋪衆友節省正月荼酒戲資洋四元○葉全泰蔣耀泉義昌懋周祝豐萬生昌俞恊興六户各一元姚湘貫榮大號二户各五角○梅州謝雙桂堂六角王候二姓五角○徐文炯五角守拙氏三角抱朴氏二角無力子有心無力力不足人無名氏無名氏五户各一角○隱名氏一元胡壽記五分○朱俠人八角朱元春朱元信二户各一角○名氏銅洋一元○蘇州城南高陽募洋廿元○葆綸堂項十元馬氏善姓求子病速愈二元思遠堂一圓○何金玉求保父親水陸太平四元○無力子順動二户各二角略盡心錢二百福寗清士五元山西隱名氏求合家太平一元程愼修堂一元程煥黄正西林趙三户各二角潘卿一角移字一元謝理弇翁蓉溪徐綱山無民氏四户各五角不留名二角○王錄記雅軒二户各五角莫厘樵子洞庭見善必勸無心爲善蘭風無力人補缺子善心道人臨池書屋清泉居士茸城善心人雲間無力子三柳無名氏小築三房錦綉書屋攬　閣主河間克儉氏少白氏高陽長庚分内子意外子借光閣主天水叔胡氏高陽無名氏鉅鹿氏含輝書室更補子共廿五户各一角○以上共收英洋八十六元八角五分銅洋一元錢四百文奉省恊賑公所同人謹啓正月廿二日 
[上海北巿絲業會舘籌賑公所施少欽經收河南皖北直隸揚鎭賑捐正月初一至初十日第一千九百八十九次清單]  
　　江蘇吳縣春草閒房大善士完愿由恆隆號來不五百元陶保人口平安十二元東士散人爲父毋求福五元黎栢軒一元黎以昭以輝三元黎玉寳玉顔一元以上初一日○秀水權氏善士保壽爲子求功名洋五十元黄同徵求病愈廿元寳山張松雲四元以上初二日○恂里隠名病愈酬愿洋一百元平友漁求病愈廿元松溪李曾蘭求清健合宅平安八元周兆永求子病愈二元以上安三日○胡萬生誠壽三翁爲舊年閘路鄰居失愼叨福平安洋十元麥邊洋行帳房一元銅洋十六元慈來氏一元南裁洋人五元以上初四日○陳厚垣庭啓庭和庭沛孫氏求身體　安洋五元沈善士爲室人左氏四旬冥誕經錢捐賑求冥福五元榮陽榮記五元漢口懺罪山人爲母陳氏求冥福由招商局來四元山右雲州隱名祝家平安兩洋順記誠合記元旦香金資助乙洋以上初五日○龍溪勉力子爲母郭氏跌傷祈愈身安洋五十元陳福堂去歲積餘求保平安十元江右廣豐洋口厘局周安生二元周黄氏求足病愈十元張男男吳新寳均了心各五洋天津人由和泰號來二元濟陽氏了顧二元以上初六日○云間顧存之爲元配張夫人五旬冥壽懺資移助冥福十四元少發居士求全家平安十元徽心餘子爲妻産母子平安完愿由秦馥堂兄來十元河南叔子爲長孫頌炳求病愈一家平安十元諸毓翁交到病愈六元徐松壽求父病愈五元烟台大成號祈平安由怡成號來四元裕德堂陳四元山東登州　縣獨星居士求如心願四元以上初七日○松江華婁公堂怡軒主人折春筵彭城女子各十元悟非覺緣氏求各病愈不生廿元枕泉居葉客臘分産求神平安十元書香室主一家人口太平十元杭省開泰莊募潤德堂由源豐潤來十元楊府經廳虎林逋客四元樂安博陵氏示太平病愈二元常熟無名乙洋蔣存仁因病助愿乙洋黄榮卿求子病愈一元有心無力求一家太平生意順遂五角陳銅洋一元以上初八日○四知堂楊善翁求父病復一百元夏翔初善翁五十元鄭保貞得第三子湯餅捐賑三十元嘉興恆才醬園陳顧氏十元王鼎胡六元蘇省同奉祥張氏求身體康健五元延陵不阿子四元胡鶴鳴還愿兩元楊大欽二元徐金發求生意日增一元無名一元蔚長厚來卾垣無名氏因側室求保平安許愿妙峰山香資助賑九八五官官文廿雨三歲童子平安許妙峰山重資助十兩二歲童子病愈完愿許妙峰山香錢賑三兩共三户合規銀三十四兩三錢○沙頭蔡芝坪募森茂莊十二月分衣厘錢六百四十顧華記四百共二人共一員安省熊公舘得横財不要人三角海帆道人丁采臣氏李石琛三户各兩角李天賜丁采丞各五分共六户合洋一員以上初九日○安徽撫署帳房本署公捐由安孚莊來洋二百廿員餘姚黄朱氏求氣痛崩速愈由夏春培兄夾一百員下第子善翁求功名順遂五十員壽萱善氏祈慈韋康健洋五十員洞庭山無名求保室生産太平五十員山陰毛學泉爲妻症愈完願由南京寄到廿員仙鎭焚疏病愈人廿員虎林不名子十五　同春祥求太平十員平湖梯青集課六員何兄太平五員金山　育慶求症愈四員浙寗永利信局施維升爲妻生産太平二圓寳山印壽康祈病愈二洋不名一洋蘇省金鼎月捐一元角直東卡守約山房主人一元○存義公來沙巿厘局商衣卿捐鄭詠杏錢五串恆昌典二串唐怡泰許志盛寳永豐許義順李正太巨豐春德泰金生玉張大新聚盛長陳永茂商子潤王宜泰讓義堂慶延堂十五户各一串共十七户合規銀十四兩七錢九分○練塘太平居募珊小姐順孫官二小姐琴小姐四户各錢二伯小福官榮初官各一伯太平氏三十文共七户合洋一圓以上初十日 
 
 
