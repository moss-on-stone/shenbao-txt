# 1913 - 271 - 4914589

 

Page 1

 
 
   
 
 

Page 2

 
 
時評 
[注意交涉（冷）]  
武人跋扈易起交涉觀於近數日來之消息而已露其端矣 
南京兗州漢口昌黎之於日本北京福州之於美國皆以武人之故而引起交涉者也張勳不去南京日後之交涉决不能免軍警執法處不撤北京日後之交涉决不能免蓋南北兩京之武人至此而驕橫已極目無總統目無議會亦目無外人其輕生事端不待智者而能料也 
夫中國之内政至今已不可收拾若更因是而引起外交雖有神聖亦末如之何矣可不注意哉 
警信 
[東京電]  
日昨加派兵艦赴寗乃恐張勳復行强暴舉動之故日政府現以取消張勳都督之任爲解决寗案必要之條件日本内閣今日開常會討論中日交涉問題旣而由首相及外務大臣並海軍大臣奏報日皇(特約路透) 
東京電日政府已派巡洋艦兩艘開往南京（特約路透） 
　　北京電日使山座君請中政府取消張勳江蘇都督之任此請與前所提出之要求無關日政府因不欲窘難中政府故當時未將此事列入要求欵内各國公使現均嚴斥張勳之行爲謂以此人置於要津實不合中政府現所實行之進步政策張勳雖致電政府抵賴其軍隊所行之罪惡而衆意寗城下時張勳並未約束兵士　　毫無疑義且其兵士在城大肆刧掠時彼乃安居城外置若罔聞此主縱兵殃民而何 
（特約路透） 
　　北京專電南京案日使所要求五事政府已全允張勳對於謝罪一層亦無難處不久可了惟昌黎事件曹汝霖曾與日使以非正式之交涉交涉一次並無眉目外交部已特派人赴該縣調查今日可歸據政府人云俟得實情後須照南京案例與日交涉 
　　北京電美國公民容父（譯音）醫士之子某嘗任廣州製造局副局長後乃移寓北京星期日晚爲陸軍部警察所捕加以重鐐禁於陸軍部監獄容君雖自述乃美國公民及出護照示之警察置之不問且棄護照於地以足踐之而視容君如重犯頗加非禮至星期一日下午始由某要員釋之陸軍部警察前嘗奉京畿執法處長陸建章之命令拘捕國會議員趙秉鈞因不贊成故　辭職美公使現已嚴詞詰問外交部其他各國公使之　北京戒嚴令目下已可取消執法處長權力頗大屢次捕人多無充分之證據（特約路透） 
專電 
　　北京電昨憲法委員會議决選舉總統法五條（一）民國人民完全享有公權年满四十歲並住居國内十年者得被選　由民國議會議員組織選舉總統會以總數四分三以上出席之無記名投票選之得票滿投票總數三分二者當選（三）任期六年（四）就職時宣誓云余誓以至誠恪守憲法執行大總統之職務（五）總統缺位或精神喪失時以副總統代之同時議會速自集會選舉繼任 
　　北京電梁啓超汪大爕已於昨日到任内閣已完全成立 
　　北京電政府將任段芝貴爲戒嚴總司令以代趙 
　　北京電今日（十六）周自齊爲其伯父祝壽開筵演劇名優小呌天等均集京中久不見此盛 
　　北京電小叫天鴉片案已罰洋千元了事 
　　北京電今早（十六）總統府得電貴州派旅長黃嶽臣入重慶該城已完全在官軍手 
　　南京電馮雷徐三軍均已離寗現剩張軍江防四十營約有二萬餘人 
　　南京電傳聞韓民政長國鈞因張勳故現又不願蒞寗就職 
　　南京電全城工程局成立張勳擬將馬路工程歸併 
　　南京電林志道函請李瑞清來寗辦理賑撫聞李未允　　南京電商會連日搜查軍人寄存各户搶贓甚多概未追究 
特約路透 
　　廣州電日昨復查獲亂黨秘密機關一所抄出文件等物惟未拘獲一人 
　　廣州電龍都督命各知事提倡孔學並准人民亨有信敎自由及禁干涉僧尼 
　　廣州電粤民皆願得一本省人任民政長 
　　貴陽電古州廳叛兵戰敗後現佔據台拱廳該廳知事已逃 
　　貴陽電顔師長已於本月十二日赴川 
　　貴陽電此間某報昨日刋發　外　滇黔軍隊已克復黔江縣 
　　貴陽電連日大雨頗傷田禾 
譯電 
　　北京電外交部已派秘書一員赴昌黎調查中 
日兵士衝突一案此案現由政界和平討論 
　　北京電據北京日報載稱張勳致電袁總統謂路透電傳勛禁寗民懸掛五色國旗一節實屬子虚外間所傳彼與兵士種種之謡言均不足信云 
　　北京電軍警聯合會茲復致書憲法起草會措辭殊爲荒謬先述全國軍界對於現局情形殊不满意繼言總統任期不得限定五年六年當無定限俾選定能員之後可以盡其才力增進公衆之幸福拯救生靈於塗炭且要求新總統之權限當與專制之君主相等云云憲法起草會諸員接　後爲之大震 
　　北京電各黨對於即行選舉總統問題均表同意關於選舉總統之憲法本星期内可以呈交參衆兩院聯合會 
　　北京電參衆兩院定明日開聯合會討論會同研究憲法議案 
　　北京電熊總理發出通告擬行宋代舊制嚴懲苞苴賄賂且謂近來政界多尙鑽營彼在任用人惟視才具不徇情面 
　　北京電新内閣决議由奉天築造鐵路通至熱河共需築費一千二百萬元由政府撥洋五萬元餘由奉天熱河當道籌募已命奉督張錫鑾熱河都統姜桂題卽行動工 
　　北京電天津德文學校新屋昨日舉行落成禮德國代理公使西根杜夫男爵亦往與會 
公電 
黔軍通告攻克渝城電大總統參陸兩部各省都督民政長鎭撫鎭守護軍各使各報館鑒文日攻克渝城熊逆逃逸無蹝獨立取消正籌善後黔軍第一混成旅長黃毓成寒叩 
　　朱督調回浙軍之通電申報新聞報時事新報神州日報時報大共和日報民强報鑒前月贛蘇亂作杭滬鐵道之蘇叚被匪掘毁多處浙省當即派兵開駐松江以資防護近因亂事已平浙軍未便久駐蘇境故將駐松軍隊調回由鄭鎭守使　派馮軍第四師兵隊塡紥松江茲閱十五日神州日報時報内載浙都督因該省謡言蜂起原有軍隊不甚得力屢電鄭使撥兵前往鄭君特向馮使借兵兩團開往湖州楓涇等處防守等語殊與事寔不符現在浙省各屬均尙安靖并無客軍入境請將此電登入貴報以免訛傳爲荷浙江都督府叩 
要聞一 
[南京破城記（十七）]  
　　字林報載南京函云此間無女子可處之地位予（訪事自稱）願現居此間之外國婦女悉行離城禍亂仍未有艾予且願外國男子亦以離此爲妥張勳留居此間救難之事不知將如何稍收實效今晨有見事極明之人謁見馬林醫士戒其勿會張勳蓋張勳會聞馬林醫士勸人離城且聞將興兵以與開戰故頗忿怒也昨日張勳收到袁世凱所贈華美之軍服一套據張勳手下之士官聲稱袁總統規殊畏張上將故國巴結之張勳已在各城出示禁止人民携帶行李出城恐一二日後尙將禁民離城人民已逃出者約有數萬名尙有數千名亦預備離此 
大陸報云張勳入城後迄今已兩星期對於安民一事毫無作爲轉瞬寒天將届人民之處境誠可慘也此次以中等體面商民受殃最甚若輩雖已悉失所有然皆顧惜體面甯願默忍痛苦不肯乞濟於人目下開巿者惟售賣日用各物最小之商店店主從事貿易狀殊懍懍蓋售物之際如有兵士在旁則購客所付之錢即爲隨手取去兵士非上差者不准携帶軍械此舉與小民並無所利蓋若輩仍能結約同伴偷盜姦淫也目下强姦之案雖不若從前之多然夜間輒聞婦女狂喊之聲蓋爲兵士於藏匿之處拖出故也義賑會幹事部現竭力設法救濟雖民已招募二千人修築道路並貸欵與體面商家以應急需及重理舊業且經商會贊助辦理幹凈部之意今當由外人開設大店予適當之保護俾可恢復市面目下糧食來源尙足所急者當豫備天寒時應用各物耳城中之民有無棉衣者有無棉被者義賑會幹事部前議招女工縫製棉被等物平價出售今已作羆蓋據華人聲稱徒供兵士偷盜故也嘗見有病人並年老之人及瀕死之人所覆之棉被亦爲搶去者前星期六日義賑會幹事部馬林君等四人與商會代表三人往謁李盛鐸君頗蒙禮遇旋由諸員向李君提議三事（一）組織警察隊而與張勳之衛隊會同恢復治安李君允請張勳實行（二）政府當貸欵與南京商會而由該會擔負責任以便分貸與商民人等俾得重理舊業李謂政府目下需欵孔急此議未便允諾（三）城中軍隊現共有二萬四千人之譜須令歸集城外營内以絶刦淫等事李君允請張勳斟酌辦理諸員並謂以上三事如不照行則甯城將長此荒凉難復舊觀蓋無一人敢開行店及敢露出貨財也星期日張勳示文中有自漸凉德及約束兵士等語此可証李君已將商會要求各事陳告張勳惟張勳之言人民均不信之據深知事理之人聲稱張勳在寧任江蘇都督一日則寗城商業及政界信用必不致有復舊之望云 
[福州美國之交涉]  
大陸報載福州訪函云興化匪首皇十六近由閩督招撫予以軍職福州美領事福納君曾代表美政府嚴詞抗議謂此種讎遇美國敎會之匪首今不拘而置之於法且反授以軍職實　侮辱美政府云云閩督當屢施方法以求美領事承認招撫之舉卒乃不准美人往興化藉以要挾而英國敎士請領護照者一一照發故有數人已回抵該處於是美領事乃以美總統之名義要求閩督應卽保護美人以回興化及按照條約與他國之民同等遇待又謂彼意閩省遇待美人情狀實屬侮辱美政府閩督如不能維持治安則當辭任以讓他人爲之該領事且將詳情通報北京使署該使署覆稱如遇事急之際當派兵艦一艘赴閩鎭壓美國國務卿白乃安君亦致書福納君稱讚詃領事春間對付閩省匪亂之譽動昨夜接興化來電謂皇十六雖已允入軍効力現仙游鄉問復有某匪率匪作亂驅逐距仙游城數英里某村之基督敎民大肆刦掠此可見閩督招撫政策實無裨治安也一月之前厦門附近殺死台灣人一名日領事限閩督於十日之内拘拿兇手並派兵艦五艘停泊厦門港内以張聲勢而不出數日兇手就逮正法當道如以遇待美人之狀對付日人則福建早已爲日所佔而不容各國干涉矣 
[參議院通過新閣員紀事]  
表决前之預備此次熊總理到任組織新内閣所有擬定新任閣員經衆議院全體通過移付參議院後參議院於日昨通告各議員准時蒞會提出表决其通告書及衆議院原　如下（一）參議院通告議員書敬啓者本日准衆議院來咨以准大總統以擬任命孫寶琦朱啓鈐梁啓超汪大爕張謇周自齊等爲國務晨咨請同意一案業經表决多數同意移付本院查照等因查此案關係緊要茲訂本月十一日（星期四下午一時開特别會議提出表决務請准時一體出席爲盼衆議院原咨一件附塵台閱謹此通告即希公鑒（二）衆議院咨參議院文九月四日准大總統咨開查國務總理熊希齡現在業經就職其餘各國務員自應分另行選任查有孫寶琦朱啓鈐梁啓超汪大爕張謇周自齊均屬學識閎通確有經騐敭歷中外聲　素隆茲擬任命孫寶琦爲外交總長朱啓鈐爲内務總長梁啓超爲司法總長汪大爕爲敎育總長張謇爲工商總長周自齋爲交通總長特按照中華民國臨時約法第三十四條咨請貴院同意即希查照見覆再現當建設之始一切政策之進行均與財政有關國務總理熊希齡長於理財財政總長一職即由該總理兼任不再另行提出等因到院本院於九月八日提出會議用無記名投票法表决是日出席議員四百四十一人計孫寶琦得同意票三百三十九票朱啓鈐得同意票三百二十三票梁啓超得同意票三百五十七票汪大爕得同意票三百二十一票張謇　同意票四百二十九票周自齊得同意票三百五十五票均經多數通過查國會組織法第十三條民國議會之議定以兩院之一致成之此案旣經本院多數同意相應移付貴院查照辦理可也此咨參議院 
表决時之熊度十一日下午一時參議院開特别 
會投擬任各國務員同意票議長王家襄主席報告昨日 
 
 
 

Page 3

 
 
兩院院法恊議會結果並由秘書長宣讀恊　條欵畢議長遂謂國務總理到院即請出席熊總理當即出席有所報告並述擬任各總長之歷史畢齊忠甲質問關於八議員逮捕究應如何辦理請總理報告熊答此乃法律問題戒嚴司令官與司法之主議若果無危險之證據不論爲誰查明後自有正當之解决議長宣布投票用無記名連記法遂指定監督票匭員劉彭壽劉映奎田應璜周擇胡璧成毛印相章鴻兆李槃八人又謂本席應否同諸君一併投票陳銘鑑謂衆議院議長旣未與投本院議長亦不必隨同投票藉忠寅謂倘票數爲偶數時所決者爲誰故請議長不必投票楊永泰動議謂應照法則表决之議長遂以本席應否同諸君投票付表決少數由秘書等散票在議場者一百七十八人所散票數相符按號唱名投匭畢當即開匭此時議場内已不足法定人數查點名剌票數相同遂將同意與否宣唱因不足人數議長謂今先宣布明日再爲正式報告計孫寶琦同意一百五十一票不同意二十七票朱啓鈐同意一百四十三票不同意三十三票廢二票梁啓超同意一百四十九票不同意二十五票廢四票汪大燮同意一百二十七票不同意四十七票廢四票張謇同意一百六十九票不同意四票廢五票周自齊同意一百五十三票不同意二十三票廢二票皆以多數同意通過報告畢時至五點遂散會 
[湘省七號兵變詳情]  
湘省於本月七號下午忽然兵變其時鎗聲隆隆商民異常慌恐茲將詳情錄左 
湘省自取銷獨立即時有謡言本月三號又發現炸彈一次當炸裂之時卽將案中主犯陳信齋拿獲（陳係新化我由譚人鳳介紹入國民黨曾充湘都督府一等收發員）雖因陳犯已經炸傷未及詳審而爲製造炸彈機關且與此次兵變有密切之關係則毫無可疑者五號省防守備隊第一團團長王邦吉查有本團兵士陳海清張鈞等三人暗通黨人謀爲不軌希圖擾害治安當即訊明正法該兵等并供有劉崧衡（前都督府顧問官）係此次謀亂首要等語 
是日譚督亦據密探報告省城北正街大觀園設有秘密黨機關當卽派人前往拿獲劉標等數名亦供劉崧衡係首魁劉標受其雇用稱秘密遞信人羽翼甚多已聯絡軍隊約期舉事等語旋即派人將劉崧衡拿獲經詳細訊明卽於六號下午在都督府轅門外正法 
湘省軍隊已受黨人運動者爲省防守備隊第一團第二第六兩營（第二營駐都督府後又一村第六營駐南門外金盆嶺）因機關已經破獲迫不及待遂倉猝約於七號傍晚舉事 
屆期第二營首先發難卽在營内連放排槍當時有軍需官成景生軍醫官陳某誤遭擊斃譚都督聞槍聲不絶知事有變立卽下令戒嚴撥派司靠軍隊分投防守同時第六營亦已出發擬由南門入城至則業已緊閉遂有多數由學宮門越城而入者該營入城後卽擁至軍裝局開槍攻打有兵士　得勝一名被該軍擊斃卒以防守過嚴未能攻入此時譚督已調齊軍隊將變兵逼至敎育　會前坪兩頭用兵堵塞勒令繳械投誠仍派兵巡查街道　出示曉諭如有軍士携鎗游行無長官督率者立卽鎗斃繳械投誠者免究又出示嚴禁乘風搶刼如敢故違即准格殺勿論 
八號各城緊閉以防變軍出入並在都督府及小 
吳門正街等處均安置機關鎗一架俾資防範該黨首要除劉崧衡等已經正法外其餘魏伯一劉標彭天浩楊久明任仲黎春亭等九名均於是日在都督府斬決此外尙有第一團變兵陳貴生等十一名軍馬廠變兵董克明一名小吳門外駐軍處變兵十餘名金盆嶺駐軍處變兵十餘名又在街市截獲變兵三人皆於是日先後拿獲正法 
是日下午都督發出命令八句鐘以後卽不許行人來往凡形跡可疑之人均須嚴行盤詰客棧旅館一律嚴查以免當徒溷跡卽巡查各軍隊對於沿途駐紥軍警亦須盤問口號至各軍事機關此五日内並不能接見賓客 
九號各城仍舊關閉旋四亂事已經粗定久閉城門旣碍交通且妨水食即傳令將小西門草潮門通泰門准開半日其餘則時啓時關惟稽查異常嚴密云 
[湘議員痛責譚都督要電]  
湘議員自接郭人漳庚電後卽致譚督電云長沙譚都督鑒頃閱郭人漳君庚電據開（已見昨日本報）等語不勝疑駭吾湘自取消獨立紳商學界代表張賀諸君先後來京報告秩序如常市　不擾我公維持苦衷深用感激而屢電辭職並引咎請　大總統下令慰留仍責成善後以公一身係全　　危未許去位中央用人行政實具深心當茲危疑時代藉此刷新政治防遏亂萌方足以昭信天下倘如郭電所云不獨違抗中央且湘亂仍然苞　　旦發難湘民生命財産勢必蹂躙不堪贛寗覆轍言之心悸急懇毅然整飭并督率各機關人員恊力襄助保全治安庶無負大總統責望之殷並可慰湘人士厭亂之切若郭電據偵欠實尤望迅電中央切實聲明以奠人心而息謡諑鵠候賜覆國會議員黃贊元程崇信　漢丞羅永紹鍾才宏李執中盛時吳景鴻陳焕南易宗夔鄭人康魏肇文向乃祺周澤苞王恩博李積芳陳九韶李式璠文篤周石潤金梁系登彭邦棟禹瀛等叩眞 
[浙江戒嚴紀]  
密查圖浙實行部都督府忽於前晚接據上海鄭鎭守使加急密電謂據確實探報以陳其美等協謀圖浙意在背城借一已在省垣大井巷地方卽清和坊大街迤西爲全城商市中心組織實行部秘密機關决定於十四五兩晚起事等語朱都督准電立刻召集衛戍參謀警廳各長官面示機宜並令分途迅捷查拿一面傳知城廂守衛軍警嚴密警　　大井巷地勢一出一入别無歧路本日警務人員嚴密偵察該巷皆殷實商店及二三貨棧　均勞動界數十户居民並無所謂實行部秘密機關者聞已據實呈報都督府組織拱墅消防隊杭垣附郭之湖墅鎭南市繁盛綿長十餘里近因黨人窺浙謡言　起該處爲水陸要衝業經上峯調集重兵嚴密扼守惟警察地廣人單不敷分佈消防更未過問第三區署長魏佑甫連　因防務緊急迭經呈商警廳設法推廣一面組織臨時消防隊以備非常查拱埠有前德新公司虧蝕公欵案内扣留之小火輪一艘損壞不堪復用經魏署長設法拍賣廢鐵得價極優即以是欵爲籌辦消防基本尙有不敷聞已會商城北商會衆商一致贊成分任輸助矣 
[駐松浙軍毆斃連長詳情]  
葆　水師第五營前奉應省長調赴蘇垣充作衛隊應君交卸後該營即撥回松江第三連連長何嘉陞（號蘭生金山衛人）率兩鎗划從西叉進口道經育嬰堂左近暫泊河干登岸赴浴堂洗澡水兵某甲忽因内急就地上蹲身遺溺該處超果寺駐有浙軍見卽喝問是何奸細甲以水師對浙軍詢何口號甲稱甫自省回尙未知悉浙軍謂必奸細無疑遂擁甲登划將快鎗六支及衫袴等物掠奪一水兵覩此現狀急赴浴堂向何連長報告何亟披衣馳返浙軍見該水兵向南狂竄疑將召援隊至遂亦回寺誑稱水師潛來刼械某排長不察卽率隊出中途與何連長遇不由分辯羣以鎗桿刺刀亂毆並扭曳回寺時何已受傷過重面色灰敗噤不能聲浙軍知已肇禍因送何併鎗回划而何已氣絶同營兵弁得信異常忿激晨起整隊出營欲與野鬭沈統領急遣彭敎練官竭力阻止一面電省請示　營王管帶正由省歸松途次得信折回上海面竭懸省長乞與浙軍交涉但該隊浙軍已於本日開去城内城隍廟所駐浙軍恐干遷怒夜間放哨戒備本日（十五日）檢察官騐得何屍全身青紫有致命傷四處不知如何了局也說者謂浙軍今將歸去特留一野蠻之汚點云按此係第二函其第一函錄本日第二張地方通信欄内 
雜評一（無名） 
民心一莫謂民心無力量也前次之革命所以能成者民心向之也此次反抗所以不成者民心大半不贊成之也今以張勳之故政府必盡驅民心於政府何利哉今民心二民心非可以力征服之也其機甚微不過在指顧間耳政府若欲收拾南方之人心及今猶可及不過去一張勳　去一張勳不但可得南方之民心卽於外交上亦占多利焉政府何憚而不爲 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江甯賑撫局調查全城兵災狀况]  
　甯善後賑撫局發出調查全城兵災狀况表飭被災人民塡報（一）　路　幾　（一）某街某巷第幾號門牌（一）姓名　　店號（一）大小人口（一）被搶時情形（一）財産損失（貨物）（銀錢）（金銀器）（衣服）（木器）（房屋）（一）身命損失（死）（傷） 
附說明（一）右表各格所刋事目有則照塡無則註一無字房屋一項係兼指放火流彈而言死傷一類係兼指刀槍火流彈以及綑打等事而言須分别註明其有未被搶刧各災之户除照塡前三格外餘格均註一無字（一）財産損失一類如貨物衣服等只須分别色目註一總數無庸細列失單（一）各户收到此表卽日照式塡註次日送至評事街江甯善後賑撫局由局派員按户覆查以備呈請都督酌量情形設法分别撫卹但須據　塡註不得以少報多將無作有　涉虚誣一經覆查明白除開除外懲處不貸江寧善後賑撫局通告 
[石頭城外廣陵潮]  
徐軍回揚後狀况第四師徐寶珍師長以寗城張軍搶掠大遭輿論攻擊而本師與之同處一城或致不分玉石故特於前日下令全師悉數回揚計該師工程輜重馬隊砲隊雷電步隊各營均於前日陸續回揚仍暫紥原處由徐師長於發給餉糈後即於瓜洲鎭江兩處各派一旅駐紥六合及陳家集等要隘各派一團分佈而南京城中則憑張軍獨樹一幟以免藉口徐軍云 
師長知事辭職徐師長現已電致北京袁總統陸軍部辭職而江都知事李鴻扶亦以揚事不易治理前月虧累核計又達五千餘元若再戀棧恐益爲難故已電飭請假回里之温科長速行返揚以便　省辭職云 
張軍搶掠之影響此間人士疉聞寗垣張軍搶掠惨無人道甚形驚恐旦謡言甚多每日紛傳南京開仗而第四師徐師長又適於是時爲張齮齕　而辭職故各界咸恐張勳派人來揚代徐云 
[粤督撫卹商民辦法]  
龍都督電　都　致國務院電云北京國務院鈞鑒效　敬悉粤省亂事平定被搶商店業令廣州警察　查報撫卹市塲秩序漸次完復現奉大總統令飭部撥銀五萬元自當發交警廳宣布德　按查損失輕重分别撫卹一面勸募善捐於一切義舉切實進行總期商民樂業力維治安以仰副　靖邊陲之至意　復龍濟光魚印 
龍都督令龍都督令云現奉國務院效電奉大總統令粤民經叛兵蹂躪流離顚沛不忍言雖經該都督保護重要機關佔據要害地點現已市面恢復民慶更生惟該叛兵等焚掠無辜窮民失所惻然心傷應准部撥銀五萬元交該督妥爲撫恤并勸諭港澳等處好義商富多方勸導募集善捐交公正商人分投賑恤凡防疫掩埋工賑藝廠等義舉妥議速行并一面建築市場改良街道務使民間少一失業之人卽杜一生匪之路等因　此查此事叛軍　亂商民多受損失業由該都督飭警察調查茲奉電前因合　　　卽便　照速將被擾國民姓名店號及損失確數切實查明開報以憑將欵發領分别核恤此令警察廳 
[粤議員電促陳昭常到任]  
廣東省會議員公啓云天禍吾粤陳賊炯明威脅軍民宣布獨立賴大總統宏謨　畫任命龍濟光都督率師討罪陸軍效順陳逆潛逃方幸禍亂之平可以兵不血刃矣乃搶掠之餘畛域之見未融蕭牆之禍復起昨閱龍都督文鹽兩電十三日粤城一帶晝夜血戰雖據報一鼓盪平而敗軍挾械逃散四方難保不爲後患又况駐外軍隊尤須妥爲撫循今者黃士龍又電請辭職矣龍都督治軍弭盜已屬極其煩難若再責其察吏安民必至日不睱給據各處來電粤省經此一役傷亡枕藉城市爲墟焚刧民房損失之巨已達二千餘萬且行政長吏逃走一空縻爛至此一方面以勘定禍亂爲先一方面以恢復政治爲急某等至愚竊以爲方今之計宜令龍都督專任軍政而速民政長到任和衷共濟則責任分明號令專一旣無疑忌之患亦免牽制之虞救時之策無以易此查廣東民政長本已任命陳昭常其政治才識早經洞鑒今禍變非常豈容苟安旦夕雖假期未满而鄉人函電催促盼望甚殷粤省安危關係大局某等旣忝爲人民代表尤懐父母之邦公誼私憂兩難恝置用特聯合同情代民呼籲伏乞大總統俯鑒愚誠飭令陳昭常迅速銷假即赴本任以重職守而策治安實爲公便蘇祐慈梁仲則朱兆莘陳發檀陳治安江哲江天鐸 
[李林竄踞萍鄉情形補紀]  
李烈鈞當未赴湘之前初意擬由宜春前往萬載力圖再與旋聞馬旅長追蹝來宜遂變計赴萍並帶有外國人八名及兵士數十人一同赴萍旋林虎亦率多兵到萍自宜至萍沿途紥有軍隊千餘人鎗械子彈亦尙不少機關槍五枝日前據高安知事葉光祖呈報行政公署略稱縣屬界連數邑爲由省至袁州湖南並至臨江吉安要道現逃兵或三五成行或一二十人不等均隨時勒令出境忽於十九日林虎率兵蜂擁而至佔住各署局所索餉三萬元勒辦夫役三千名合城恐慌紛紛遷避知事曁各公團紳士均被派兵持鎗圍困迨經設法婉商仍被索去兵餉並夫價錢八千四百串文始於二十四日出境開往臨江一帶臨行時又派兵擁至縣署刦去快鎗二十六枝朽鎗七枝子彈一千六百七十二顆統計兩次被訛兵餉錢一萬六千四百串文收回槍械彈洋三百元錢四百一十六千文墊給兵餉洋一百五十元均係挪移正項并提撥地方公欵以之湊給云云現聞林虎宜萍軍隊尙野心不死計畫戰事附近居民恐慌異常故鄰縣亦覺風聲鶴唳草木皆兵云 
[鄂省通緝黨人]  
緝湘黨黎都督昨准湘都督電咨謂該省日前與蔣翊武滋事之梁得斌金志遠二名實爲要犯均係蓄謀倡亂希圖破壞擾亂治安者現均在逃特請貴督轉飭各屬從　恊緝以維地方治安而儆暴匪等因黎都督准電後卽通飭各屬軍警機關一體嚴緝矣 
緝川黨川省亂事雖係熊克武首先發難而駐紥打箭鑪之團長張照竟率所部自稱川邊都督爲熊　應搶燬公署擾害商民現經尹經略使極力防遏亂　始就敉平惟黨　張照　未就擒難保不濳逃他處再圖煽惑故副總統爲預遏亂萌起見將中央陸軍部緝拿之通電轉令川鄂接壤各　駐軍一體嚴密查拿解川究辦以儆凶頑云 
[鄂省之减政主義]  
鄂民政長夏壽康以熊内閣因國家財政支絀不能長此借債爲生擬行减政主義罷不急之務裁事簡之官前日來電告鄂省以敎育實業二司可以不裁其餘如財政司併於國稅廳江漢關宜沙關併入交涉員司法籌備處併於高等審判廳各路觀察使則酌量合併等情昨特開行政會議贊成以駐省東路觀察使移駐漢口兼理江漢關監督及特派交涉員事宜以駐荆州西路觀察使兼管宜沙二關及荆宜交涉分署者甚衆亦有獻議以各道觀察使内務行政各事旣有民政長内務司及各屬知事担任似無設立之必要應依省會議决案裁撤以稅關監督與交涉員合併者故相持未决至司法處併於審判廳已决計照辦並有議以鄂實業司主管事務甚少現官營局廠場所多已項歸商辦儘可裁撤該司以所管行政事項併於内務司以實業敎育併於敎育司然亦未能决定又財政司歸併於國稅廳解散該司人員辦法已詳爲擬定令飭該司遵照赶辦交代矣茲錄其辦法如下（甲）榷務歸併之手續在國家項下者則移歸國稅廳辦理在地方項下者則暫行移歸内務司辦理俟官錢局開辦再行接辦國稅廳籌備處内務司各派科長二員科員三員會同財政司詳細劃併以昭愼重（乙）留科長二員及一等科員各二人事務員八人分撥國稅廳與内務司餘均一律解散科長科員存記國稅廳及行政公署均聽其便其不願存記人員酌給恩餉解散又一訪函云湖北民政府因裁减人員問題於三十日召集各司長會議其情形如下（甲）省長之報告民政長主席報告略謂行政公署經費中央規定僅一萬四千餘元今湖北共需三萬餘元湖北雖屬起義地點亦未能如是特别前因中央及議會不肯承認本府會議减薪辦法然所減者猶少所欠者尙多刻聞中央及議會仍一再催促另行編制是以不能不裁減人員各司長當均贊成（乙）討論之結果（一）顧問凡屬顧問資格均極高尙所有夫馬津貼决不斤斤計較所有夫馬津貼一律永遠停止二技正技士總務處及敎育財政内務三司技正技士並無多事一體裁去所有該三司嗣後如有必須技正技士辦理件均可委任實業司技正技士辦理三科員所有總務處及四司之一等科員二等科員一律裁去一半以上三件准於九月以内實行議畢夏省長卽宣告散會並面諭分别赶造預算草案呈核 
[湘省合署辦公之濡滯]  
湘省合署辦公迭奉中央命令催促取銷獨立後已决定九月一號實行而届期仍寂然無聞迨再三調查始知其原因有二 
（一）湘省取銷　立實業司長劉承烈即行逃遁　遺職務雖由譚督委任内務司長蕭仲　兼者而蕭以難於兼顧已數次堅辭並力辭内務司長　務譚督因物色無人故久懸未决中央擬任之任某湘人又多不承認此合署遲滯之原因一 
（二）敎育司長唐聯璧辦理一切不合法之處甚多除各校敎職員外卽本司人員亦無不反對近且刋發公啟宣布唐聯璧罪狀唐因而不安於位已有人勸其辭職唐已有退志惟繼任者尙未得人譚督擬任楊昌濟楊亦力辭現在有仍任陳潤霖之說然未確定此合署遲滯之原因二有此兩大原因故遲之又遲迄未成立刻已由譚督宣佈俟公署落成即行遷入云 
[熊克武未逃前狀况]  
重慶熊克武軍隊所駐之地浮圖關一營老君山一營合川縣一營巴縣城内外則招集土匪共約萬餘人極形薄弱現官軍已出發四大支隊襲擊旦夕可下矣熊克武自稱之司令部中最信任者爲但懋辛現充參謀長兼軍法裁判長又聞熊已委黃金鰲爲川東安撫使曹樹石爲川北安撫使餘所用者多井研威遠人熊克武初欲勒繳商團槍械後經商會及商團中人以鎗械均散存各分幫各商户不能繳齊熊乃罷議商會協理古綏之實未被害 
重慶高等審判分廳長馬樹華被害之　係國會伯珊去年在省領公欵赴渝途中私挪公欵買鹽預備運渝謀利行至瀘州船壞鹽傾公欵遂無着落彼時馬樹華任司法司某職務遂擬定曾伯卿三年監禁之罪曾因此　恨此次在渝助亂遂誣馬受賄拘訊數日終遭不測云 
瀘縣十一日接立石站前衛司令官來電昨晚（十號晚）熊軍攻擊被本軍擊斃該隊長三員排長二員士兵七十餘名本日午前八時（十一號）敵約兩營餘復夾攻擊酣戰至午前六時止熊軍死營長一員士兵百餘名第一師之死者排長一員士兵二名伙夫二名傷兵二名又接駐隊昌之梁營長報告拿獲熊軍第一支隊副官陳樑據稱熊軍被褥衣服已當作現洋預備敗逃時之盤川熊軍第一支隊於八月四號　永川其本部參謀官爲唐某問某謝某黎某外有副官四員差遺十四員十三號熊支隊在隆昌石碾山暴動經第一師擊退生擒二名今晨熊軍分兩道進攻雲封關冀奪禹王宮第一師長力戰六時之久生擒熊軍二十餘名殺排官二名毁開花砲一尊奪機關槍一枝 
[取締軍警侵涉國會之動機]  
日昨京中發現署名軍警公啓及京津保軍警公啟印刷物兩紙分送兩院及憲法起草員其中多有攻擊立法機關之語已由兩院提起質問在案日昨大總統已交令警備處及警察廳詳查核辦茲　原文錄下會議軍事處奉大總統令茲　探報近日軍警兩界有忠告參衆兩院及憲法起草委員通告公函等件各處散布並抄送軍警公啓京津保軍警公啓各一紙前來查議院爲立法最高機關中國數千年立國以來第一次開幕各議員中未能深明國勞者或亦　免然識　俊　頗不乏人縱如該軍警所稱種種不法危害國家亦係個人行動法　　在不難按照處置永　牽涉國機關轉滋淆混且　警以保衛國家爲天　國會有代表人民之責任値此國　未固本大總統默觀大局險　環生　望恊力同心艱難共濟豈宜互相猜忌妄事譏評此項公啓究係何人發起係由何處刋布著警備司令官會同警察總監詳確查明呈復核奪並將公啓兩紙發交閱看云 
[北京軍界歡迎第一軍段軍長紀]  
叚軍長凱旋後十日午後二時由軍事處參謀部陸軍部拱衛軍司令處軍警聯合會發起在東　胡同軍界俱樂部開歡迎大會叚軍長率司令部全部蒞會到者二百餘人均一例着軍服及西式禮服無一便衣者雜於其間秩序甚爲整齊總統特派樂隊前往照料歡讌畢四畤許齊集庭中攝影公推廕總長昌致祝詞略謂段軍長此次奉命南征不匝月削平寇亂奏凱北旋今日歡叙於俱樂部誠哉其樂也然此次之變無異兄弟鬩牆雖　亂之功昭然在人耳目究與禦外侮者不同他日倘有異種之國來相侵犯我同胞軍人　其毅力捍衛國家疆場戰勝長歌入關舉國歡迎其樂乃益無極段軍長今日有以發其端矣叚軍長答詞略謂鄙人奉令出征能不辱命已屬幸事境在亂事雖定秩序　甯更何敢自居其功惟經此一番實驗頗有增長閱歷者如溽暑作戰與秋凉時不同之處身臨其境乃始詳悉此外於軍事上一切要務　從此番經驗得來者尙待與諸君商榷之也云云禮畢仍集各室飲用茶　賓主盡歡至六時許始散 
[二年度全國預算交院之說明書]  
二年至三年度全國預算已經大總統提交衆議院該院已列入初十日議事日程程原咨略稱據國務院案呈預算之制大　有三英制法制美制　矣英制之於預算行政部旣編且　法制則編而不核美制則不編不核僅由各行政部報告於立法部而已然此種　度悉原憲法現在我國憲法尙在　議會計法雖具有草案然亦未議决此次編訂預算無相當之法律可以適用此困難者一各國辦理預算俱有法定畤期自民國成立以來辦理全國預算此爲　矢旣無前例可援又無法律可據惟又爲必當辦之政務故於去年十二月間通電各省辦理全國預算定於二月内送財政部旋因省官制改組纷請展期雖極力催辦而各省行政長官仍多遷延至五六月間始陸續送部然其内容椱雜往返函商又經數旬遲至今日始克竣事固非始事之時所逆料此困難者二又各國預算莫不以收支適合爲原則然其所致此者亦非一蹴而幾經數十星霜之經驗閱歷絜政治以入於軌道故其歲出歲入恒劑於平苟不遇非常之事必無超越鉅額之理我國則不然現在政治爲新造之政治耳歲出趨向恒隨政治而發展現在之歲入爲固有之歲入然固有之歲入初未　新造之政治相謀放每省報告不敷率在二三百萬或千萬以上此新造國之現象爲事實所不可幸免然歲府　編　預算因此愈益棘手此困種者三以上端俱　預算未編以前至旣編以後　事實之解决方　首　年度及範圍問題查各國預算每以會計年度爲首尾此次辦理旣無確定依據然着手之先亦當有暫行之方法查前年編訂會計法草案假定以七月一號至次年與前次所辦之六個月臨時預算亦互相銜接蓋亦不得已之解决方法也至預算範圍亦無一定明文臨時約法但稱議决臨時政府之預算决算而國會組織法並未有所聲明然預算者政務这計畫寓焉現在憲法省制俱未規定政府政務究應以何爲界限别無法律可依據故此項預算範圍最難解　惟現在　實　漸趨於統一即不能不照統一國之辦法以全國爲範圍此蓋因法律未備而由院假定編制不能不聲明者也次爲出入均衡問題夫出入均衡之必不可　旣如前所述矣然旣名預算卽不能不合預算之原理旣欲合預算之原理即不能不求收支之適合然而有難言者蓋入不敷出爲旣成之事實而收支適合爲今後之理想苟處處顧全事實則相差者累千億萬政府將負敷衍之名若處處蘄合理想則形式合而執行多礙政府將受武斷之誚求之事實旣如此求之理　又　彼介此二難之間欲求免責備難矣然政府之所望者决不在旁觀之詳論惟冀得當適用而已故先將全國預算總數由本院協議支配主管各衙門再照協議之數以實行其政策上之詳細支配此次表　之　定數卽主管各衙門詳細支配之數也間有一二主管部超過恊議總數者則竭力削减其雖未超過而有可减之理由者　酌量核减必不可減者則仍之至是而仍有出入不敷者則添設新稅　募集公債以彌補之蓋但就事實固不可但就理想亦有所不能故於無可如何之中不能不以此爲伸縮肆應之法此支配預算數目之用意不能不聲明者也再次爲確定國梲問題夫確定國稅當設國稅廳時已着手編訂草案此次預算卽以草案爲根據凡各省歲入悉比照草案辯理　有未　確當者由部分别厘正至其歲入數目各省所報率皆短減現在國稅尙未直接徴收消息盈　撫從洞悉祗能比照宣四豫算歲入之數將各省短報各欵酌量增加雖不敢謂爲確當然亦不致大差此關於厘正國稅並審定歲入之手續不能不聲明者也至此外如修正問題則四爲時　促漏夜趕辦其間數目雖　力核對以求精確然或因事實而生窒礙或　時促而致疏忽重疉錯悞之處或所不免惟有隨時發見隨時更正以期完善又如預備金問題則酌列六百萬元日本以六億元之歲出僅列三百萬元以此例彼似屬較多然我國幅　　大當此法律未全機關未備政局變遷瞬息萬狀與其嚴以限政治之活動無寧寬以備應急之要需蓋惟欵目外有餘地可以通融斯欵目内無　挪以藏弊賢此又編製之苦心也惟是此次二年度豫算一切政策均係根據趙　總理所計畫現時趙前　理業經呈由大總統免官熊總理甫由大總統咨請　會同意尙未就職將來新總理政策若何未能逆億惟年度　已經過一月未便再延如新總理政策與此次預算有不合之處自應另提修正案辦理等因相應咨請貴院議决 
[鍾議員對於發行國庫證劵之疑點]  
 
 
 

Page 7

 
 
鍾議員以八月二十一日政府公報登載代理國務總理財政總長呈大總統擬訂發行國庫證券規則開具清摺請訓令施行文並批一案文中列舉三難披導無造以收支之差異求彌縫之方法依各國之成例爲權宜政策日昨提出質問書云查此案根據會計法草案會計法未經國會議决則財政總長於法律上無自由發行之權且證券爲短期公債定期收回又明明增加國庫之担任不交國會議决自由發行是否有違法之嫌此疑點一也攷各國證劵約分二種一爲會計年度内一時收入之不足而發行之卽以本年度收入爲償還此金庫上之通融手叚也一爲會計年度内收支不適合而發行之二三年或五六年間預定償還期限此財政上之補充手叚也此次證券屬第一種則本年度無大宗可指之收入專作償還之的欵屬　二種則規則第五條又明定收回期限不得踰一年度此疑點二也中國紙幣紊亂已極欲求整理財收無不公認從改革紙幣入手今發行證其券期後與現金有同之效用凖完納各種租稅並得充各銀行發行紙幣保證准備之用以空虚之國庫而担保最高之券額恐信用未堅賦予之効力徒成具文是證券與不兌换紙幣同時充斥市面經濟恐慌又增加一度卽令流通無阻而揆之整理財政之計畫於根本上亦實大相抵觸此疑點三也積茲疑點未便緘默爰據臨時約法及國會組織法提出質問書請求明白答覆以釋疑懐提出者鍾才宏 
地方通信 
[松江]  
浙軍誤斃松弁葆安水師第五營連長何蘭生昨夜自南橋駛歸　出城南超果寺左近忽因内急登岸就草地蹲辫　西車站浙軍放哨經過見一人踞草際卽高聲喝問何以水師對浙軍詢口號何因甫自鄉歸茫然不能答浙軍遽指爲奸細開鎗擊斃並傷旁伺一兵報由檢察廳於今晨蒞驗不知如何辦理　 
　　鎭江 
警廳可免解散鎭江警察廳奉令解散一節已紀前報茲悉丹徙縣知事楊邦彦與商會市議議各領袖呈　省長謂警察爲内務行政之機關地方官所倚賴如該廳佐理員中雖有被控附逆迹涉嫌疑者不妨查明撤換萬勿因少數人之關係即將該廳全體取消殊於地方大有影響現擬請將該廳各員切實考查以定去取及兼併差使以節經費云云並由楊知事保薦光復後曾充警務長之某某四員選任廳長之職據聞上官已從衆請該廳或不致解散矣 
砲目提升台官前次揚軍與鎭軍銜突時象山炮目王星明所發之炮均能命中張勳到鎭頗賞識之當已提升爲象山總台附官優給薪水並給獎勵金日暒張又電調赴寗委任爲烏龍山　　江寗 
張軍非辮不收江某江西人前隨中營何師程來松充衛兵人咸以江老總呼之逾年何陞江寧城守協調　中協両均隨任光復時何自以漢軍旗籍懼不容於革黨仰藥死僕從星散江亦回贛近隨潘學祖蒞寧以同鄉名義謁張勳張　潘於都　府席間潘自言無意出山惟稱同鄉江某老於軍旅乞爲培植張允之越三日卽補江爲某營副哨江欣然往脫帽長跪崩角謝大帥恩典張瞭見江頂上濯濯卽連呼止止謂本處全部兵弁無一非戴髮之人爾暫勿到差俟蓄髮成辮再來投効可也江嗒然而退 
　　山東 
咨催胡瑛繳還巨欵胡經武前年在烟台組織政府搜索公欵浪費甚多曾借用廣仁善局房契押借銀項數萬兩至今久未歸還現由行政公署備文咨請財政陸軍兩部轉咨胡君速將此項房契設法繳還矣 
英輪駛入内地之交涉前日有英國汽船一艘由長江駛入運河行至山東嶧縣之台莊地方水水擱淺不能行動由該船英人請岱南道飭運河上游開閘放水以便暢行内河行輪實爲約章所無且台莊上下均非通商口岸似未便無故深入又未携有中匣官廳護照斷難擅爲開閘因特來電公署請示辦法聞公署已覆電令開閘放水令該英船駛出運河并申明約章不得再行 
違背未知該英船能遵令駛出否也 
雜評二 
身命之損失奈何閱江寧賑撫局所發之調查全城兵災狀况表於財産損失外復列身命損失一項分死傷兩門夫財産損矣雖不能照數賠償然猶可这一折减之法若身命損失則將以何爲標準耶死者有大小之分傷者有重輕之别果將如何支配耶以視賠償外人身命之損失其比例果何如耶 
商民果獲實惠耶被兵各省現正辦理善後粤督已飭杳報災狀預備撫卹而南京之賑撫局亦已刋發調查災狀表　即塡報被災商民此後或得稍償其損失也然而辦理善後以用人爲第一義若用人不妥非特中飽堪慮且恐調查不實弊竇紛起則商民旣受焚燒淫掠之實禍而又蒙賠償撫卹之虚名豈不寃之又寃也哉（默） 
歡迎大會自段軍長入京後京師一船趨附之軍界置酒高高撮影赠言特開歡迎大會之先例竊料繼其後者之必大有人在也 
然試問黨人此次之蕭牆謀變果何爲而致此三江人民之死亡載道果何爲而致此以扞禦外侮之軍士忽焉變爲破斧缺斨之内鬩讀周公　鴞之詩諒必有潜然而涕下者而　　酒高會以張其功不　愼乎痛乎段軍長之言曰溽署作戰與秋凉不同　此一番頗增閱歷呼夫閱歷乃自戰勝同胞得來此語也 
昔聞清仁宗平定三省敎寇而以内國作亂不忍獻俘亦越穆宗踵此成例粤寇　清大典未舉以今例昔竊謂共和國之軍長某智識出於專制國之君王下矣（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[廢彈轟發之虚驚]  
昨日上午十時老北門内九畝地方面突有鉅聲轟發察其聲浪所起乃在九畝地老火藥局門前卽往調查詢悉是屋遺有銅筒數十枚内貯土藥聞是舊式砲彈被市政廳派去拆屋之工匠取出玩弄遺火轟發巡警夏福泉在洗馬橋崗位查見銅管一枚從空中落下濃烟噴發幸未傷人又計家弄民人張元壽寢室瓦上同時亦落銅管一枚轟穿一洞尙有一枚落入法租界新街亦未傷人先後由警將銅管三枚並該屋外面工匠造棄之市政廳標幟及斧頭二把銼子一把帶至淞滬第二警區第一　署當由署員孟荃蓀前往勘得該屋係前清硝磺局舊址嗣爲書業商團借住現已遷出惟堆有該團器具當向看屋之張俊卿詢悉是屋係歸市政廳經管銅管計有三四十枚向放該屋門邊今被工匠持玩以致發生危險該匠見已肇禍均各走散至於張姓寢室被銅管洞穿一孔後該處鄰居當時其爲驚慌後經崗巡切實宣告　各釋然惟查破屋所遺轟燬銅管尙有數十枚事後卽由救火會驅車灌水細檢銅管尙有满貯土藥者　孟署員已將查獲之空壳銅管三枚送請穆廳長察核矣另一訪員報告云城内九畆地原有火藥庫一所曾經裁撤運入製造局存儲惟尙有銹爛砲彈數枚及失風火藥百餘叮留存在内久已無人看守昨日午前十時許忽有木作學徒入内將砲彈玩弄觸動藥性頓時炸裂燬去該局房屋一間彈壳向上衝去落在城内計家弄張姓屋内幸未傷人惟該學徒已炸去手臂一只現送醫院醫治未知能保全性命否 
又一訪函云本城老北門内九畝地向有硝磺官庫專儲軍火現該處公地已由市政廳變價充公曾經興市公司承買惟硝磺庫延不遷去前年秋間滬在光復後即由書業商團賃爲事務所茲經興市公司催合交地該商團始允遷讓昨日上午十時市政廳飭派工匠前往拆房至不意牆間堆積火箭即廢彈三十餘枚工匠等悞用引火之物燒之頃刻轟發一枚飛至城久法租界地方一枚飛至老北門内洗馬橋堍一枚飛至計家弄張姓屋内墮在木櫈上幸未傷人即經該處第二區第一分署署員報告淞滬警察廳長穆君派探往勘旣而該署將火箭空壳三枚呈交到廳旋經市政廳派人至該屋查看有無餘存危險物品並飭工頭尋交肇禍工匠詰明核辦一面函知該警署請派巡士在屋内看守禁阻窺探以防再有危險 
書業商團會函告云敝前事務所（卽九畝地前清硝礦局原址）當辛亥年光復之初即遺有舊廢彈藥多管及其他物件當由市政廳派員到來檢點一過除將重要及可用物品運至製造總局外所有　壞之木桶鐵鏟及號褂等不完全之物均另堆一屋由市廳封　其所除廢彈則堆放牆隅本已陳銹加以颼蝕雨蛀　此更朽壞不堪嗣以市廳久不來取敝會曾報告製造局前督理李請其運去然迄未見行迨本月初敝會因遷調事務所至長壽菴已將該屋陸續讓出故留駐人員亦屬無多而市廳遣小工到來拆屋亦已多日乃今晨（十六）入時許不意該不工等竟將廢彈敲碎燃點以爲戲樂致驟時縣發幾釀意外甚爲危險當經敝駐員代爲報警到來查勘即由警探等將市廳工程標旂及該小工等被燬之衣衫器件等物一併帶局呈驗而該小工等則已駭極而遁矣查未傷損肇禍尙屬大報惟當時轟發之聲甚大震及遠近居鄰且有碎壳穿壁而出恐外間不察以誤傳訛或過張大其詞以致閭閻起風鶴之虚驚其關係甚非淺鮮故除函報警廳長及市政廳外特具陳貴館聲明確實詳情以免羣疑 
[調兵駐防之佈告]  
北洋陸軍第四師（卽前清之第四鎭）曾由鄭鎭守使奉袁總統命令咨　來滬已請前報茲悉該師步馬砲工輜各團營均已由寗蒞滬鄭鎭守使因恐淞滬商民驚疑故於前日出示通告　照得淞滬地方雖經粗定迄今尙未解嚴且漏綱匪徒仍多匿跡必須扼要駐軍方足以資鎭攝現奉大總統調派第四師各團營分駐淞滬一帶原爲綏靖匪黨保衛商民起見此項軍隊均屬恪遵紀律訓練有年並有長官嚴加約束向稱節制之師本鎭守使維持治安最爲注重誠恐爾等商民人等稍涉誤會致起驚惶爲此剴切通告務望各安生業共享和平愼勿輕聽浮言妄生疑慮本鎭守使有厚望焉 
[北兵將次往松]  
松江當江浙要衝鄭鎭守使以滬杭鐵路往來非常利便黨人旣有圖浙之風說則沿路各處均宜注意松江尤應派軍屯駐以防竄擾聞兩三日内即有步隊往松云 
[製造局又欲開工]  
鄭鎭守使以遷移製造局一事刻尙未奉核准而炮彈鎗子等項需用甚繁若向外洋採購價値較巨且製造局各種機器如不常用尤恐銹壞現旣需用甚急應將槍子砲彈二廠以及砲廠先行開工鑄造業已電請陸軍參謀兩部轉呈袁總統核准即行開工鑄造並請撥欵八十萬元以濟開辦三廠之費用上海製造局原有槍廠砲廠砲彈廠（銅引廠已經併入炮彈廠）鑄銅廠（卽生鉄廠）機器廠鍊鋼廠（卽軋製鎗炮等坏）木工廠等七廠龍華另有槍子廠銅壳廠無煙藥廠藥水廠等四廠均於上海開戰之後停止工作現鎭守使鄭汝成君因恐各廠機器損壤爰於前日示諭各廠招集委員司事各一人每廠挑選工匠十名進廠修理機器一俟部欵核發到滬卽將欠欵清發逐漸開工以免機城銹壞 
[侯煥仲自投羅綱]  
前製造局雜務科長侯煥仲於十五號赴製造局具領七月分薪水被鄭鎭守使查得該科長於南軍未攻之先已與六十一團串通謀亂又於開戰之前一二日在製造局帳房領去工程欵洋一千七百元並未開支盡被吞没今又乘坐馬車招摇來局具領薪洋八十元實屬膽大妄爲立即拿獲於昨日發交軍法科丰長研訊究辦 
[李烈鈞果將來滬耶]  
鄭鎭守使訪悉江西黨魁李烈鈞近由湘省結黨十餘人並携有現欵乘某國商輪將於日内來滬除已函該張交涉使照會外交團轉飭捕房協緝外並派偵探數名分在長江各輪船碼頭嚴密查拿俾免漏綱 
[復訊雷鐵生之嚴密]  
黨人雷鐵生因希圖赴浙起事經鄭鎭守使派員拿獲解送公共公廨訊供管押聽候復訊在案惟因案情重大且牽涉甚多故關防極爲嚴密復訊之期亦不明白宣佈茲聞此案定期今晨十時仍开特别公堂研訊一切防範較前益形嚴密無論何人一槪不准入内旁聽云 
[解散秘密機關]  
閘北寶山路附近香烟公司後面之某會館内前由孫文黃興等佔設機關部爲秘密會議之所自孫黃諸人離滬後其機關仍未撤消近因鄭鎭守使搜捕甚嚴該會館主深恐波累已於前日函達該黨將機關部内所雇人役一律解散矣 
[郵局發行新郵票]  
郵政局所有前清龍紋郵票會爲一時權宜起見加印中華民國字樣此項郵票現將售罄今已發行新式者視舊票某　用罄卽以新式之同一種類者由各郵局一體出售惟購票人刻下如欲購取新式不拘何種郵局亦可卽行發給所有此次發行之新郵票計普通票共十九種内分船式者十種値價半分一分二分三分四分五分六分七分八分一角農穫式者五種値價一角五分一角六分二角三角五角圜橋式者四種値價一元二元五元十元又新式欠資郵票八種俱係藍色値價半分一分二分四分五分一角二角三角等類 
[船夥謀財害命]  
小火輪船舵工老貴年逾四十雇用船夥甲乙二人在浦江一帶行駛尙有十四歲之男兒京在船學習本月初五日舟泊浦東陸家嘴地方老貴在外收得帳洋數十元回輪爲甲乙探悉頓起惡念將老貴誘至船首出其不意推入浦中溺斃甲乙卽將船中所有盜取一空棄輪而逸當甲乙商議時曾爲該孩竊聽明晰旋見乃父遇害兇手逃逸遂回家報告伊母某氏次日至各處覓屍越五六天始在西北鄉虞姬墩附近尋獲本欲帶屍到申請騐因天熱不便只得草草棺殮扶棺到滬將棺厝在陸家嘴附近十四日該氏偕子投地方檢察廳禀請伸寃是日適逢星期次日又値節期直至昨日始得喊寃汪廳長諭候十七日派員前往開棺騐明再行緝兇　究 
[小工撈獲孩屍]  
上海市政廳衛生科近派小工在沿城河一帶薛家浜陸家浜等處撈除水道障碍物俾便流通免致淤塞詎昨日在大東門外北城河某藥材行後面河中見有孩屍一具撈起細看約有四五歲業已腐爛當經四百號崗巡報告第一區警察署傳諭十六舖地甲呈報地方檢察廳長請爲核示 
[小輪違禁夜行之危機]  
南市製造局一帶浦　現在雖已解嚴准各項船隻隨時出入惟晚間仍不得自由行駛本埠縐業公所各商近因由滬運往湖屬各處辦貨銀洋向交内河小輪裝寄現値湖嘉一帶梟匪充斥陽曆九月初五日蘆墟班輪被盜肆刧失洋達萬餘元之鉅尙未破獲爰經衆商公議專雇小輪運湖以免不測詎十三日晚雇定立興船局立安小輪載銀往湖駛至製造局附近南黃浦被駐浦軍艦瞭見飭今停駛該輪不解致被艦兵開放排鎗轟傷押運銀洋之潘榮貞腿部遂即停輪將潘抬送仁濟醫館療治聞傷勢雖重可無性命之憂茲經上海鎭守使鄭君得悉已咨請海軍李司令調查核辦矣 
[取締航船渡船之規則]  
上海縣地方警察長呈吳知事文云據索　鄉　六區區員黃蓉繁呈稱前奉縣知事函開照得浦江航渡　船視船大小載客多寡着令明晰調查取締倘有逾分攬　卽予禁阻以免肇禍等因區員遵卽調查管轉區内東西溝火汕池等處航渡各船數目曁船隻大小重量並酌定裝載人貨收　船資等項開摺呈請核轉以資取締等情前來　該區員所擬取締航渡各船規則八條尙稱妥恊理合據　轉請核示以便　　布告施行（計開原擬規則八條（一）東溝原有航船四隻計大號一隻約載重六百餘　二號一隻約載重五百餘擔三號二隻約載重五百擔西溝航船二隻約載重五百擔）一（大號航船酌定每隻載客百二十人二號每隻載客百人三號每隻載客八十人（一）東溝渡船六隻西溝渡船四隻火油池渡船一隻計分大小兩種載重六七十担不等（一）大號渡船酌定載客十六人小號載客十二人如載牛馬一頭減載客五人（一）東溝航船　客一人准收航資四十文渡船裝客一人准收航資二十文西溝航船裝客一人准收船資三十文渡船載客一人准收船資十五文油池渡船裝客一人准收船資十文（以上各渡船均係按各道遠近定價）（一）搭客隨身行李不准收資如帶貨物满一担者淮加收一人船資如載牛馬每頭准收五人船資（一）各航渡如遇公事隨喚隨開不得藉故遲延（一）頒布各條後該航渡如敢抗玩違章准由警區隨時拘辦 
[収買廢銅之失利]  
滬南小橋北首全泰小銅匠店於前日傍晚有住居高昌廟之老嫗張王氏張金氏携帶手瑟鎗放出之銅壳兩手巾包約計數磅向之售賣正在讑價被四百七十號巡士查見扣住將兩婦及店主唐根全拘解第一區警察署訊據兩氏供稱在田間拾來等語署員因恐該店專收違禁物口卽派偵探前往搜出銅壳彈壳數十排呈交到署併移送淞滬警察廳司法科訊究 
[穆警長去志已决]  
淞滬警察廳長穆杼齋屢請辭職經薩督辦鄭鎭守使先後挽留已誌前報茲悉穆君去志甚堅且以其母年老待奉需人一俟韓省長到任後仍須電請辭職務達目的云 
[盤問逃犯下落]  
謀斃山東人王仁路之正兇白玉山及妻白王氏由地方廳監獄押所同時脫逃後白王氏與某警區巡士姘識匿居滬城水仙宮附近爲該廳法警錢子餘查獲解案請究在案昨午經陸檢察官飭提白王氏到案詰問白玉山下落該氏供稱白玉山由獄逃出後曾至伊弟白玉田處赠以川資現在逃避何處須問玉田便知問官立飭法警馳往第二警署協同巡士將玉田拘案研訊玉田供稱玉山於十月二十四號由監逃出次日確到我處並未借給盤川亦不知其下落實遭該氏誣扳求鑒判白王氏還押白玉田仍送回該警署發落候緝白玉山到案再行訊究 
[救護月蝕之惡習] 　　　　　　　　　　　　　　　　　　　　　　　　　　　　　 
三四區署長曁各分署署員曾經出示佈告因在戒嚴期内舖户居民如有婚喪敬神等事不准燃放鞭炮以免悮會詎前晚月蝕商民仍循舊習救護高陞鞭爆之聲此響彼　絡繹不絶四區張署長曁警備隊徐隊長恐肇禍端特飭長警等分投勸諭始各停止 
[迷信者之殷鑒]  
向來每逢日蝕月蝕租界商民均燃放爆竹救護前晚又値月蝕英租界天津路一百七十五號信户亦放花爆火星燃及鄰右一百五十八號門牌之凉棚霎時濃烟密佈幾致不可收拾報捕房皮帶車赶往澆熄未肇燎原然已饱受虚驚矣 
[再紀積憤發瘋之舉動]  
向在本埠開設湯　店之湖北人張金春因在南京被官軍搶去一生積蓄洋數百元回滬後抑鬱發瘋至派克路同鄉人柯永茂處取得菜九砍傷經過之馮文明何松鶴錢楊氏等七人由捕拘押在案昨解公共公堂請究經關讞員會同美領强君訊供語無倫次以張亦受微傷判一併送請　院醫治候愈再核 
[拘獲携械濳逃之兵士]  
派駐安亭鎭之兵士陳海青近因私帶軍械逃滬匿居海甯路前日被蘇省巡防隊隊官洗耀光遇見鳴捕拘入捕房昨解公堂訊供一過判押候洗補具正式公文並邀見証到堂於禮拜四再訊 
[軍官勇於私鬥]  
中國海軍軍官劉年超前日在四馬路毆打李阿二由捕查見上前詰問詎劉非但不服反與該捕爲難當被拘入捕房存洋二十元保出昨經公共公堂傳訊不到判將保洋仍存捕房候劉投案再核 
[再誌寄養嬰兒之糾葛]  
粤人盧水偕證人王銀陳春及其妻陳氏控同鄉婦人洗李氏將伊寄養之二月男孩海仔棄於垃圾桶内虐斃等情昨由捕房將被告拘解公共公堂經王　讞會　美領卓君訊係腹瀉身死惟被告不善撫育不能辭咎着押六禮拜以儆 
[地保夥計犯法續誌]  
昨報紀十一圖地保夥宋蘭亭將謝阿高之女阿琴價賣與大沽路孫玉蘭爲婢得洋二百元竊取主人金飾逃回閘北一節茲悉孫昨央　耀堂爲代表投四區警署告發張署長立訪將宋蘭亭及其姘婦趙氏同黨余周氏謝妻戴氏並阿琴等一干人併送檢察廳究辦 
[樂不思蜀]  
常熟人徐仁寶前日至四區報告其妻沈氏私來上海匿居公益里内刻已尋獲欲領回原籍不料該氏倔强不依並吞金圈一只以圖抵制請爲究辦判送交檢察廳請辦 
[勾引犯姦之證據]  
余炳鈞控蟻棍汪林氏勾引其妻石氏出外與人犯姦查獲照片一張帳簿一本由警察廳司法科飭警拘案於昨日解送地方檢察廳請辦汪廳長諭令分别收押照片等暫存 
[少婦受愚]  
青浦人嚴品堂之妻李氏近與陳阿聚通姦於上月間同至上海匿居南市被嚴跟蹝來滬將陳等扭控於第一初級廳訊供未結昨移地方檢察廳經張檢察官訊供之下以陳阿聚與該氏通姦實係和誘各有應得之咎姑念該氏年輕受愚從寬當堂申斥交乃夫領回管朿陳阿聚收押候究 
[婦人自願姘人]  
陶來法至法公堂控稱妻子陶趙氏於七月十二日私行逃逸今始訪知被顧祥祥誘拐姘識匿居治下報捕拘獲請究顧供趙氏自願與不民私識並非不民誘拐趙氏供因家貧爲女工度日丈夫時常將婦人凌虐無奈出外與顧私姘判顧與趙氏各押七天期满給本夫領去 
[尋歡反致尋氣]  
住居蕪湖路八十二號屋内之女伶十三旦前日在家彈唱詎有黃又冲經過其門悞爲妓院硬欲入内遊狎該女伶不允以致衝突遂鳴捕將黃拘入捕房昨解公堂訊明判黃罰洋二元充公以儆 
[勒索節規之懲處]  
無賴時和尙陳桂生徐阿林與過犯沈大寶等因　舊曆中秋向各妓院勒索節規被捕拘押昨解公堂訊實判沈押西牢七月陳徐各押兩月餘人各押兩禮拜分别示儆 
[處置煙犯手續之錯誤]  
第一區第二分署巡士昨在邑廟左近查獲私食洋烟之屠根生吳阿根王阿土等三名抄出烟具九件一併解　請究署長卽命來函以此等烟犯照章應送淞滬警廳司法科預審然後　解本廳今該署長不知定例本應將案犯等退回奈因爲時　促諭令暫時通融將屠等收押証物暫存一面備函向司法科詰　 
[寓客失竊銀洋]  
　販小麥之通州人萬全森前日偕伊姪來滬賃居南市榮康棧内携帶現洋一千元存在房間内不料昨日萬因事出外託伊姪在室看守迨回棧時檢點洋銀已失去一百元卽向該棧茶房李春生司賬嚴道子追究諉託不知當卽鳴報崗巡拘解第一區警察署問明情形以所失無憑省萬自赴第一初級檢察廳起訴 
[塘灣鄉改選告竣]  
浦西塘灣鄉鄉董王長秀辦理改選事宜吳知事特委李然昌下　監察業於本月七日乙級投票共到一百九十七人八日王鄉董會同李監察當衆開　確定票數計蔣洪生得六十三票喬源得三十二票洪香泉得三十票均當選九日甲級投票共到九十五人傍晚該鄉董會同李監察當衆開票檢騐票數分别有效無效計彭召棠得二十八票錢端履得二十六票陳善得十九票均當選 
[監獄校長欠債]  
潘朝陽控曾充南洋高等監獄學校校長之楊伯芳不理欠洋八百十元昨由捕房將被告傳至化共公堂判交保過堂候訊 
[欠租不患落空]  
歌舞臺主陳洛清前控榻价人租開歌舞台期限未满旋即退租虧欠租洋四千餘元經法公堂交保不理移請審判廳查明家産再核在案昨日原告律師續求訊追聶讞員請已接該廳來函已將楊之家産查照着其從速理還如再抗違准予封産作抵云 
[混用僞質小銀元]  
王邵氏扭林阿三至法公堂控稱林將僞質小洋前來購物一時不察以致悞收詎昨日又來混用當場察破求請澈究以免再害别人林供小民前爲小販陸續用下今因患病乏資無奈持往混用實非自已僞造求宥判押一月僞小洋銷毁 
[搶案分别訊明]  
黃包車夫陸泉裕串黨搶取坐客蔡桂生綢衣銀表又過犯張桂生攫取林竹平家女孩金鎖片均經包探查獲昨將二人併解公堂分别訊明判陸押倏提齊同黨併究張押西牢一年期满逐出租界 
[遺送迷路小孩]  
男孩岳金寶因在虹口迷途由捕查見帶入捕房昨晨送廨請示據供年十三歳家住甯波東門外沙灣地方父名岳順來伊在法租界八仙橋餅攤上學業被師逐出等語判送寧波同鄉會遺回原籍　 
[頑童偷竊電燈]  
電車公司控頑童葛金泉在北四川路八十九號電車上竊取電燈昨由捕房將葛拘解公堂請究原告由十號賣票人上堂證明前情訊之葛延律師上堂代辯判存洋二十元交保候英領堂期解訊 
[美國律師回滬]  
駐滬美國國家大律師佑尼干君前赴東京避署姦已於昨日乘日本神户丸輪船回滬矣 
[捕房管卷員銷假]  
法捕房專管公堂案牘之西員特郎特君於上月間向法總領事法總巡請假一月赴日本避暑現已假满乘輪回滬當卽銷假於昨日蒞廨照常辦公 
[地方檢察廳批示]  
方鴻欽呈請備案由批狀悉所訴如果屬實當時緣何不訴况爾非無能力者何以受人愚弄苟非别有隱情措瞶何至若是所請　母庸議 
楊遇春請求易科罰金由批狀悉能否易刑候移請同級審判廳决定後再行辦可也 
孫成德爲不服判决請求中送上訴由批狀悉候調集卷宗連同上訴狀呈請高等検察廳核辦着卽知照 
陳宋氏請保伊子阿三由批狀悉案雖起訴而能繳相當之保証　亦可暫行保釋在外候審 
[捕房瑣事]  
前晚有甲乙二俄人至婓倫路粤妓王阿桂家尋歡嗣因該妓向之索資致相口角扭控捕房一併斥退不理 
住居百滙路靖遠街二十二　之蔡雲松家昨晨失竊金釧一副副投報捕房請爲勘緝 
前日有關炳榮闖入密勒路一百八十四號某　人家圖竊被探宋掌桂查獲解押捕房聽候究辦 
 
 
 

Page 11

 
 
雜評三（訥） 
黨首來滬之風說李烈鈞失敗後先　萍宜繼入湘境忽而謡傳赴川忽而謡傳赴鄂今忽又有結伴挾　來滬之風說何其行蹝飄忽之無定也此次南省獨立都督中之首發大難者李與柏文蔚胡漢民三人而已今柏胡已安處外洋翔翔於戈人網羅之外而李猶東奔西竄未得息肩吁可慨也 
廢彈轟發之虚驚　人白戰事後無日不在惶恐之中一聞槍聲炮聲卽羣相駭愕枕席不安而造謡者偏又善於傳　偶有細故即極力裝點以故居民益陷於危疑之地前次製造局附近鄉童偶拾遺彈烽發致起種種謡言是其明證不謂今又有　　　廢彈轟發之事不知道謡者又將從何處裝點耶 
來件 
[紅十字會江理事長上沈會長書（一續）]  
至南京分分中西醫士救護員掩埋隊歷盡艱辛危險拯救軍民至三千餘人日來尙有傷民入院天氣早凉棉衣棉被在在必需需欵浩大他日資遺又須鉅欵掩埋費用業歸于少彰君擔任以分總會之勞惟防疫事宜責無旁貸今日由滬運來之物已託寶琅醫士于少彰君分撥至寧城拯恤善後事宜除政府外全賴中外熱心君子毅力圖之請抒高見言畢王培元君陳說外人於紅十字會事務贊助不遺餘力救傷瘞亡成績優美諸君子垂愛桑梓羣相討論足議員王君林君語多悽楚懣憤無非爲商家民人請命天津分會理事長徐華清君詳述天津分會由津浦南下至寧城經歷之事末由比畢醫士表示歡迎之意及目下等救情形善後問題及頌揚本會人員不辭艱辛連衣米銀錢捷足來寧詞畢三時墀急偕王培元赴善後拯撫局見林稚梅金　生兩君商籌賑之法五時得閻中軍執照請王蘇李三君赴下關催取賑物墀與于君往貧兒院院長周其永女士降階迎入貧兒五百八十人列隊迎迓周女士演說云吾最苦之貧兒當四面楚歌鎗炮如雨已患絶糧幸有紅十字會救諸兒性命今日江　生看望你們垂救你們當永世感激不忘同院六百性命不知苟　何時言畢散隊周出示貧兒所織襪帶布疋毛巾等項物質精　定價甚廉辭出途晤寶琅由上海回晤談甚久急往碑亭巷天津分曾醫院晤徐華清君察視傷兵撥米一百石並制棉被二百數十條允其製就運寧徐君陳述沿途經歷之事甚詳出院後沿途調查居民店舖果然十室九空花牌樓某姓男女二十二口被搶七次祗剩銅元三枚問之已二日不舉火旣無顔乞賑日來賑米亦乏將合家自盡哭聲震屋過某綢莊店夥三十餘人亦患絶粒慘楚之語相對流涕急資助之共歷二十餘家　謂暴落之户無顔食賑乞鄰幾遍同病相憐欲逃爲城門所阻盤費所困欲留告貸無門惟最難堪者身無衣睡無被病無醫食無米死者無棺殮比比皆是不特我輩已也墀聆之心爲之酸盈盈淚下泣不成聲矣遇大雨制服透濕車夫語我曰尚有最慘之家先生其往視之冒雨入一巨宅（悉隱其姓名）門毁檻折凡白髮者男女各一詢之已六十一二歲被搶七次老者遍體鱗傷呻吟敗絮少女三人中年幼婦二人小孩四五人老婦由内出給破椅看坐哭語曰我家向稱小康有店二處初一起至初四共搶七次老翁被其刀刺鎗柄亂擊欲其指認藏銀處受傷已重號救呼痛合家跪求無奈告之於階下溝際如數盜去臨行復將餐具木器悉行搗毁而去最忍心之軍士欲施無禮於女媳幸别兵勸阻未受此辱一子重傷赴醫院存亡莫卜一子出外求乞請看一盂饘粥祇敷一夜之糧明日其絶食乎夜間七八人敗絮一條彼此更蓋地獄之苦當無過此者言已老幼哭失聲斯時鐵石人亦爲之下淚予以銀元十枚婦却曰先生救我甚感恐先生去而搶者踵至矣况得此欵後活我全家數日已耳總究一死天凉矣如衣服臥具何不如貸我米借我衣被他日兒回當奉還也墀允之翌晨面送並安慰之斯時存錢已罄寒凉疲倦不堪且心酸落淚甚如身受者切膚之痛也（未完） 
來函 
[卸任省長應德閎君]  
申報館大鑒德閎無狀乞准免官旣奉明令萬無久留之理接韓民政長眞電云候中央復電卽生不日當可涖任因卽電呈國務院奉准先行卸事交内務司長暫護印信各報所載事實未盡吻合蘇屬水陸軍警餉項入月分已全數放訖九月分除先借支少許火食外亦尙略有預備至張督蒞蘇消息閎來滬前並無所聞以上二事於蘇屬軍心民心均有影響用特專函聲明請登來函一門以免傳訛至爲感荷順頌撰安　德閎啓事 
[江都塘頭鄉來函]  
頃讀八月二十九日即舊曆七月二十八日貴報揚州通信欄内登載敝鄉聚衆衝打警區一節查鐵的于澣清本前清積賊疉在江南等處破獲無家無産沿街打鐵營生此案由伊造謡謂南北紛爭有何官長我等結團體可以獨立不日率衆先將警局推翻等語爲區員親耳所聞拘局訊究繆管生開設茶館烟燈喜生事有按察司綽號與澣爲友見澣被拘一再黑夜　衆到局抛磚擲瓦脅迫釋澣鼓掌喧嘩自放無數旺鞭而去區員當將前情報縣鄉董奉文查復經知事飭隊提究并非因于澣請小有家業欲令出費助警不允所致且全由警局發生鄉董除調查外并未與聞貴報想係訪聞失寔　關僕等名譽用特略陳顚末務乞登入來函更正庶免以訛傳訛也江都縣塘頭鄉鄉董于　昌區員王實賢公啓 
[奇奇怪怪之大學]  
啓者同人日前閱報紙及上海民國大學招生同人卽匆匆前往報名登校而校中有梁姓者（不知名）言學校經費困難求同人等本年之學費及膳費一齊先繳同人計　繳欵之事前後無異隨卽如言繳清自登校之日至今計十餘天校長未曾曾見僅同人等八人在校中無功課可作惟視書而已而校中毫無預備開學之狀種種腐敗不可枚舉其中最奇者以食堂爲接待室以食飯棹爲閱報棹且置汚穢之物品於室中何能接待閱報耶嗚呼此豈非奇異哉賜鑒諸君諒未曾聞矣其最可怪者發起之人耳並非共同組織係是梁氏一人而已梁氏並非學界之人亦未曾經理校務僅係一廚夫而已（前在某洋行爲廚房）校務絲毫未知今胆敢倡辦大學且無經費何能得辦自已聲名惡劣不敢張揚故藉錢崇固爲校長假戴先生爲敎務長（前在南京民國大學敎務長是也）錢戴二君名譽最優品行端正眼光甚明焉肯與此鼠輩之流共辦學校之舉吾豈肯信　且此梁氏者亦非敎育思想起見實抱詐騙人財爲目的汚辱吾學界之名爲此無恥之事同人等今略言之日前進校之際梁氏卽向英大馬路之後馬路隆興號買定眠床二十張價三十元近又向某號採定十五張前後挑往學校嗚呼此二號不幸遭此詐騙之人每日疉臨校中催討貨欵分文不肯付給此外尙有叙商樓菜館（五馬路）以及各號討賑之人校門不絶以上等情是民國大學否抑詐騙大學否以上所述各情若有亂言毁謗者同入沉于江海之中死無容身之地諸君若有閒暇敢請玉駕　往一觀此校在愚園側便知細詳同人眼力不明故悞被詐伏望學界同胞務宜愼之切勿復蹈此詐騙之地爲幸是同人之希望也被詐人代表會國英奉告 
[南京林志道金鼎蘇錫岱乞賑函]  
朱　翁盛杏翁馮夢翁丁衡翁唐蔚翁惲莘翁吳福翁吳竹翁劉樸翁魏梅翁諸位先生大人均鑒逕啓者甯城此次兵災爲從來所未有統計城内外七萬餘户幸免者十無二三有屋皆空無人不淚下關更華屋山邱付之一炬大率無衣無食何以自存舉目蕭然慘不忍覩鄙人承乏善後勉籌賑撫現在評事街設局集合紳商儗先從調查入手分五城設局各舉員紳按區造册並分設臨時商民團民以維秩序而清匪類惟博施濟衆欵絀用繁蒙張都督已撥洋五萬元並發米鹽給店平糶散財發粟人心漸定伹户口過衆以理想計之大都非數百萬不能了事爲目前計亦非數十萬元不能敷衍所尤難者秋氣日深衣被皆爲刦去何以爲禦寒之具城内尺布寸絲都無購處已托滬友迅速代辦欵尙無着幸米價尙廉亦因遷徒一空居者又無錢購買之故轉瞬調查辦竣卽須計口授資何從給發惟有伸乞大力設法籌撥源源而來多多益善桑梓敬恭之諠枌榆仰望之情定能集腋成裘造此無量功德也百叩千叩萬叩 
 
 
 

Page 12

 
 
   
 
 

Page 13

 
 
自由談 
民間疾苦聲 
[哀江南] [  居隠呼]  
（臨江仙）痛煞鬩牆兄弟閙石城改建旌旄黃童白叟泣江臯刦灰猶未了歸鳥已無巢 
（北新水令）眼前都是好同胞惡狠狠殺人如草小民無出路大將不封刀奔走荒郊血淚流多少 
（沉醉東風）擄財帛一軍歡笑掠胭脂童女號咷百萬家破産同二十日守城好到如今满目蕭條秋柳依然弔六朝這纔是慘無人道 
（解三醒）我終日憂心悄悄救不得百萬同胞眼看這東南半壁空傷悼好江山戰馬咆哮何人淨把烽烟掃秩序維持略解嘲都休了大總統棋輸一着將悍兵驕 
游戲文章 
[普通旅客控上海車夫狀] [  蝶仙] 　　 
爲行使僞幣交付以後翻不承認請求按律處分事竊公民於某月某日由杭乘特别快車抵滬當冋站口雇定九萬九千九百九十九號人力車一乘言明至胡家宅計小洋三角詎至十六舖該車停駛不行當與别車相商讓渡公民本籍紹興嘗乘蕭山轎過江輿夫轉賣自屬常情故亦不以爲異該車夫旣將公民出賣過車當向公民取足車資三角自行辨濟公民今與蕭山轎事同一律遂付龍洋四角令其找還一角該車夫接到龍元當向路旁石砌試騐成色聲稱此洋均係啞板不適於用公民因念此洋係由車站找出搭用啞板亦屬常事遂亦無疑卽便換與找回一角易車而行距至目的地卸車該新換之車復索車貲聲稱上海乘車從無先付車資之慣習先前所付與彼無涉公民與之理論不直只得忍氣認虧再付與洋二角詎據稱係鉛質再易兩角亦然易至三次皆然且被咬成兩半查公民由杭啓行時係以英洋二元購買三等車票找回洋四角又在車上午膳付洋一元找回八角除付茶錢手巾外淨存十角當付九萬九千九百九十九號車資四角找回一角外現存七角盡變鉛質其中究係何人作弊本不明晰現據旁人道破謂上海車夫往往以鉛洋朦換習見不鮮據此情形則前此九萬九千九百九十九號車夫實將眞洋四角易爲鉛洋更以一角找回現在一萬一千一百一十一號車夫又將眞洋二角三次掉換悉變鉛洋自無疑義似此鬼　爲　實爲旅行一大障碍爲數雖屬甚微但證據確實情弊顯然查新刑律第十七章定有專條無論是否該九萬九千九百九十九號及一萬一千一百一十一號車夫自已僞造按之第二百二十九條第二項定律意圖行使而交付於人者亦應處以二等以上有期徒刑爲此當埸鳴捕證明呈請澈究根源以重貨幣信用而便行旅藉申法紀實爲公便謹呈 
[全體車夫反控旅各行使僞幣狀] 　　 
竊民等向爲人力車業以汗血博銖錙嗷嗷等哺錢與命俱詎於某月某日有紹興口音杭車來客在十六舖雇乘一萬一千一百一十一號民車言明送至胡家宅計洋四角詎到地後初欲圖賴繼只肯付二角且以鉛洋冒用當被察出向換仍屬鉛洋凡換三次皆然反稱民爲有意詐擾當與爭論該客即鳴捕與民爲難於時該捕亦疑民實爲弊當向民身畔檢查並無鉛洋存儲而該客洋匣中則沿有鉛洋一角堪證查僞造貨幣意圖行使而交付於人者刑律定有專條當此物力維艱小民生計困難達於極點此風何可使長且每在黃昏日暮小民不識銀洋受此欺給已非一次向以尺璧寸陰不敢興訟今該客竟爾先行誣告民等全體名譽攸關不得已提起共同訴訟該客身藏僞洋但此區區一匣已有七角之多其他更不可知要之必有來源爲此呈乞廳長俯賜澈究以重貨幣而衛小民生計再該客姓名民以過路乘客未曾詳詢惟旣具訴在案書面當具氏名查新刑律第一百八十二條意圖他人受刑事處分懲戒處分而爲虚僞之告訴告發報告者處二等至四等有期徒刑應請按律處分以重法律而儆刁狡頂德上呈 
栩園詞選 
[燭影摇紅賀某友新婚] [  春影]  
美满姻緣青盧合　斟春酒錦屏銀燭影摇紅橷染眉痕秀象琯　笙齊奏詠關唯椒開笑口燕嬌　婉魚躍　飛月圓人壽　　子香囊拜雙星今宵前後何郎詞賦謝娘詩雅韵花前鬥廚下調羹洗手正裙布荆　妝就畫中和合鏡裏鴛鴦世間嘉偶 
[點綘唇贈某詞史] 　　 
流水光陰六年輕誤量珠聘夜闌更定半臂添香冷酒暈雙渦燈暈雙　影簫聲靜近來心境說與何人聽 
[浣谿紗前題] 　 
記得當年額髮齊五銖衣薄鬥娥眉對人歡笑背人嗁羣玉山頭行緩緩笙歌隊裏舞依依夢中蝴蝶誤雙飛 
[　減字木蘭花前題] 　 
香奩怕展夢味尋思梳裹倦等到黃昏金屋無人見淚痕銀屏鸚姥終不諒儂心意苦解下連環冷對簾前月一丸　　醉太平前題 
苔痕一階露痕兩　燈花何故重台是人來夢來珠蘭未胎紅蘭乍開誰家姊妹相猜擲青梅满懐 
[南樓令] 　　 
殘夢殢南樓閒情上帳鈎綰青絲小玉温務陣陣輕寒簾外逼簾不捲便無愁艷福幾生修鴛鴦總並頭隔窗紗春雨綢繆鬢上餘香襟上酒明鏡裏影長留 
自由談話會 
閱前日自由談某君謂以蒸熱大黃救療疫症恐未盡善盡美其物最傷胃弱之體必須舌中有白厚膩苔或大便略結脈象　　者用之乃可獲效然當不敢獨用因其物質味厚屬陰多降多閱若用之有當結胸變症　起雖仲聖書大黃爲承氣湯之主藥尙有三法大小承氣調胃承氣後賢又添增液承氣皆以脈証變通鄙人敢謂大黃不可爲救疫通方染疫者體質各異疫之來由無非從口鼻吸受口鼻者肺胃惟蘿　甚爲相宜而其功用頗多論其體質禀秋金之氣赤白皆然其皮辣多而甘少其肉甘多而辛薄蓋辛爲肺本甘爲脾原辛能散結甘能解毒其佳處難以盡述鄙見每日飱後不論赤白萊菔以之摀汁盃許開水冲服不特可防疫傳染且能解魚肉酒麫諸毒蔬菜中前賢稱爲聖品葷素咸宜家家備食小補衛身高明者以爲然否[  洪溪高鑑清]  
客有自寧歸者臂受重傷二處或叩其故客撫　大勳幾不成聲良久始曰南京自城破後吾寓被侉兵搶掠先後共十餘次財物搜括俱盡家具搗毁一空不得已奔走回鄉以圖衣食途中復遇　兵一隊攔刦行人吾腰無分文不能應命遂俯伏飲刃宛轉哀鳴幸受傷後尙能步行得以苟延殘喘嗚呼吾聞斯言吾不禁爲我南京同胞一哭也昔洪氏定鼎南京十有餘載人民之生命財産仍得保全逮曾氏攻破斯城殺戮者十六萬人舉火者二十餘處南都人土　有子遺會氏竟以焚殺之功特授兩江總督今者何氏之舉動似較洪氏爲優而張軍之野蠻差與曾軍相匹下關一片焦土城内編地伏尸張勳焚殺之功即張勳之所以爲江蘇都督也噫南京之慘狀外人固早詳言張勳之强橫政府亦經深悉乃督蘇之命竟下於焚殺之時吾能不仰天椎心而泣血耶嗚呼政府不足責吾所深責者乃我江蘇之國會議員也我江蘇之國會議員爲我江蘇之人民代表以代表人民之人遇人民生命財産受危險時而緘口不言未聞於參衆兩院中提一彈劾案反設計誣陷本省神聖之軍隊（如陶保晉等誣陷第二師等事）必破壤之以媚政府以媚張勳然則我江蘇之國會議員乃江蘇都督之代表非江蘇人民之代表也議員有知何面目見江東諸父老哉往者不可諫來者猶可追願諸議員一深恩之[  居隱]  
此次南京慘遭兵禍推究其源實誤於程德全之懦弱無能當黃興之入甯也運動軍隊迫脅獨立程計無所出狼狽赴滬事至無可奈何以一走明心跡固可爲雪老諒也迨黨首濳逃獨立取消宜可以遄返金陵重整殘局以慰人民之望乃猶畏首胃尾徘徊滬上忍置大局於不顧致亂黨乘機竊發有二次三次獨立之事設程早日言旋先事預防則亂事何由而起彼如虎如狼之張軍必不遽行南下姦殺焚掠之慘劇亦不至開演於今日故吾人揆情論理程之貽誤大同與張勳之縱兵殃民其罪焉復相等（按應季中君已曾電請中央將和前督及德閎從重治罪以謝人民）和旣貽誤於　張復施暴於後何吾江南人之不幸耶抑刧運使然耶嗚呼吾不忍言矣[  隱廬立三]  
自　應誌爲愛樓　手編輯其發刋辭謂鈍根總共大成其實鈍根賤　並未稍効微勞甚以爲歉愛樓目謙謂所輯恐有缺點須求閱者原諒鈍根則謂以革命前自田談初出版之第一二三月文字采入有切指當日時事者今日讀之或嫌其陳然第二期以後必能漸臻完美閱者諒其缺點而嘉其豐富則幸甚矣（册巨而厚定價四角）（現因稍有更改展期二十日發售 
投稿同志欲購者可以價銀函致鈍根當加倍奉書尋常購者可至本館帳房或棋盤街廣東路北中華圖書館恕不加贈鈍根） 
醫話 
[解剖兩誌] [  余伯陶]  
前清光緒丙午三月南昌熊季廉（元铝　）僑居滬瀆患肝氣痛兼寒熱往來这證往歐人所設利己醫院醫治西醫云是肝廱宜剖治熊君素善英文篤信西學遂從其言旣剖視却無所有舁歸數日遽殂熊君年少多才竟至玉折聞者惜之 
民國元年十月山陰俞壽丞寓滬有女年十餘患胃痛已成宿疾携往某醫院療治西醫云須剖治可免復發從其言旣剖治越日竟死 
按解割之術吾國夙艷稱華元化元化忤魏武死于獄其術不傳于中土而流衍于海西西人得以解剖之術著于寰區然西士　于解剖者往往不樂遠遊其肯來吾國者已非超羣絶倫之材而剖腹療疾又人世極難之事稍有舛誤祗速其死彚誌焉彌有深嘅 
[嘗藥始於伏羲] 　　 
伏羲嘗味百藥見於孔業子可知嘗藥不始神農而始谥伏羲如史稱古者民皆茹草飲水時多疾病毒傷之害於是神農乃敎民播種五榖嘗百草之滋味水泉之甘苦令民知所避就而辨别其可食與否未必專指醫藥也史册又言神農始味百草之滋察其寒温平熱之性辨其君臣佐使之義嘗一日而遇七十毒神而化之遂作方書以療民疾是明指醫藥而言幾疑孔　之說爲無據矣愚謂嘗藥創於伏羲至神農推擴之而藥始大備亦猶六書作於伏羲而論字學者皆謂始於黃帝之史倉頡而不謂始於伏羲也 
[大火掃疫] 　　 
哥阿島　國人盡患疫内有名醫名依卜加得不以藥石令城内外遍舉大火燒一晝夜火息而病亦愈矣蓋疫爲邪氣所侵火氣猛烈能蕩滌諸邪邪盡而疾愈亦至理也（職方外紀） 
劇談[  鈍根]  
十五夜新民演劇社演三四本惡家庭較前更見進步阿蓮被卜靜丞打死棄屍於野宜男濳往抱尸痛哭悲切如眞觀者亦熱淚迸出出能自已吾於是歎新劇之感人勝於舊劇萬倍而小雅幼雅兩昆仲之做工認眞亦良足多也鄭藥風扮小妹一副老實派一口浦東白酷肖鄉村少婦間發一二語無不令人失笑病僧之阿　亦佳楚鶴份靜丞不下於藥風惟清風扮懷仁稍遜於楚鶴靜鶴扮黃老老野遇阿蓮驚喜之狀尙能體貼得出父女相抱而哭使觀者油然起骨肉之感有三數婦女爲之濳濳涙下頻以手巾拭之若不欲人見其哭者其實此等　正見　性流露得天獨厚也阿蓮述别後事未竟卽被小妹訟師打岔黃老老之全神遂移注於訟師以致阿蓮續术至被打棄屍時黃老老反淡然以㕭㕭應之未能摹出十分驚痛憐惜神氣是爲靜鶴之稍不經意處詠馥之口齒伶俐實爲全班之魁若笑吾則不及矣 
滑稽問答頗有令人發噱處惟統觀全劇稍嫌鬆懈不能緊湊新民演劇社現以謀得利樓上爲常日演劇　劇場雖整潔而地處大馬路東口門前冷落游人所不到以致賣坐清寥恐不　開銷聞租期一月满期後宜遷往西段熱閙處蓋新劇以開通社會爲己任不得不就繁　之處從事也閉幕時尤宜間以音樂再爲淺就社會計或每晚先演一二齣齒劇想諸君皆曾致力舊劇振吭高哥自是駕輕就熟耳 
雖然新劇之優點在知識開通者類能知之今得鄭藥風等熱心開演吾人正宜邀約親友一往觀聽俾坐客常满不負演者苦心勿以地僻而忽之也 
余嘗謂觀舊劇有礙衛生而新劇則否觀舊劇不可坐後而新劇則否蓋觀舊劇者自六時許入坐至一時許始散其間呆坐五六小時腰酸背疼呼吸不良目倦于視耳疲于聽其精神之耗損爲何如新劇則八時開演十一時許卽止其間又得於閉幕時小休息者十餘次大休息而出外散步者一二次窗户洞開空氣常新燈少而蔽光不刺目且舊劇鑼鼓喧聒人語嘈雜坐次稍後者唱白不能辨隻字新劇不用鑼鼓觀者亦多能顧公德觀演時不相交語故台上一句一字無不完全送入人耳雖在末坐亦能了然新劇之可觀如此人又何必不觀新劇哉 
小說 
寫情小說 
[黄金祟（八十二）] [  天虛我生]  
顧念阿蓮之死實堪憐悼因就燈底作詩三十首以誌感詩冗不及備錄故弗采入吾書明日之日更思於阿蓮之墓立一石碣即鐫此詩於上繼念有所不可乃謀但立片碣題爲採茶女兒阿蓮之墓八字付匠鐫碑亦不問其家人許可與否遽使樹立在予之心不過爲阿蓮留一紀念於塵寰耳庸知有人嗾其未婚夫與予一爲難且謂予實發其塚也竟以訟予予乃大恚深悔多事而官中人已來召予予時未嘗稍知訟事惶懼不知所措有爲調停者出乃以五十金寢其事至今思之實堪一噱要而言之無非區區之黃金爲之祟耳時予不無懐漸遂覺湘溪之地殆不可以久留惟爲營業所絆不獲遽去迨至端節行中例於二茶開始之際結算頭茶帳目報赢六百有奇行中人皆有得色二茶上市益多收買所謂洋莊水客者亦　集於吾行利市殆可操劵惟天時酷熱人氣可憎予遂暫作歸計留花農爲之監詎予歸後湘溪忽患淫雨山洪陡漲高過橋面買茶之舟俱不得出諸客惟在行中坐食血所收之茶爲水所淹者不知凡幾花農書來謂渠等辦事僦居樓上憑窗下望悉放巨浸鄉人猶以小舟載茶泛而求帽則又不能不收蓋不收則預付之資亦無取償矣借客舟以爲棧而焙茶之竃淹在水中不能爲用新收之茶非焙不可則於船中支竃勉强從事而狂雨如注每於焙後復被沾濕彼蒼爲虐實亦無可如何損失之資尙不可以預算云予得此信竊不敢使吾母聞知即予内子内兄亦未敢與一言蓋言之亦無少益徒令多人替予不歡耳迨至秋初花農以書報予謂山洪已退舟揖可通促予往爲部署予乃匆匆而往至則舊時局所已成水鄉　時凌君所居之宅及予安硯之處爲狀絶類破舟垂揚數樹均植立於水中輿夫肩輿來迎水深齊膝擱置船頭促予登之涉水而行輿度幾與水面相貼經過局前則見壽君於匟上設几踞高而坐三數僕人則皆短衣赤脛奔走於綠波㶑灔之中爲狀至可笑也市肆雖如常時開設天都以門板庋爲高臺諸人跳躍於上大有類於傀儡登埸之熊比抵予行亦復如是門前設有短梯屋内悉支木板去地殆可五尺人行其上幾與屋梁相觸花農及楊遠香輩導予登之予不禁嗤然失笑瞻望門景此屋實類於舟路上行人惟露半身往來水面仿佛無足吾自有生以來未嘗見此奇景轉以爲洋洋大觀也花農更爲歷述前時景狀予因嗤之曰汝儕之愚殆不可及胡勿徒於陶嶺之上遠香曰此間素無水患初以爲河流漲溢至高不過及階耳詎至夜深山洪暴發惟聞風聲水聲如潮怒發比及覺察水已齊膝急移貨物登樓而爲數太多以廿餘人往來搬運未及數層而水已過胸呼吸幾爲所阻亟亦登樓引避而水已高至尋丈吾儕當時以爲不免與魚　爲隣矣幸而不久即風停雨止翌晨水亦漸退但至四五尺後即停潴不動甫於上旬退至三尺以下今則已等於無水矣說者謂陶嶺之東實起蛟龍故有此患田廬損失之家不知凡幾吾行尙幸無大傷害今則各貨均已出盡特價値大貶且多賒放然以頭茶之赢抵償所蝕虧亦無多耳予因頷之（二） 
 
 

Page 14

 
 
   
 
