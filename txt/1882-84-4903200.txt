# 1882 - 84 - 4903200

 

Page 1

 
 
[點石齋印售書籍碑帖字幅價目] [  本齋主人啓]  
　　本齋用石印照相法印成各種書畵皆能與元本不爽錙銖此誠中國從古所未有見者靡不稱奇現在開已數年手工愈覺純熟是以印出各件更　於前至照成縮本者尤極精工舟車　帶可無累墜之虞且行列井然不費目力今在申報舘申昌書畵室出售合將印成每種價目列左 
　　書籍○縮本字彚二角五○晚笑堂畵傳三角五○英字入門一角五○耕織圖五角○華英字典五角○聖諭像解五角○簡明目録七角○鴻雪因緣圖記一元○廣治平略五角○歴代名煖圖記七角○華英通用要語一角五○於越先賢圖傳二角五○萬壽盛典五角○華英文字合璧二角五○黑蠻風土記二角五○華文譯英文字典八角○汗簡二角五○詩畵舫六角五○帝鑑圖說六角○華英說部撮要四角○華英尺牘二角五○每部四本康熙字典實洋二元三角○篆文四書七角五○無師自通英語録五角○泛槎圖洋一元○叢畫每部連夾板洋一元○夢迹圖洋三角五分○　齋畫賸洋六角○明狀元圖考一角五分○百孝圖洋三角 
　　傳帖○玄秘塔二角連裱六角○董其昌成樂軒八分連裱一角六○玉版十三行一角連裱一角八○家廟碑一角五○張玉德崇仁寺碑一角五○成親王閑邪公家傳八分連裱一角六○多寳塔連裱三角八○又每部未裱洋三角紙面裱洋六角板面裱洋六角五○徐昌赭書陳文恭語五分○聖敎序二角五紙裱五角五○米南吕虎邱詩一角二紙裱二角六○趙之謙書陳夫人家傳二角紙裱三角五○瑟琴旨一角二紙裱二角二○南疑人草書八分紙裱二角○何子貞上曾滌相詩七分連裱二角二○沈恫般書王右丞遺事七分裱加八分○表忠觀碑縮本一角已裱二角○近今翰林墨蹟三角連裱六角五○爭坐位一角已裱二角○趙子昂龍興寺碑一角已裱二角五○不自案文每部未裱一角五分已裱二角七分○文徵明前赤壁賦墨蹟一角五已裱二角七○叢其昌秣陵碑一角五已裱三角三分○梁文定公墨蹟七分已裱一角五○汪士　豳風墨蹟一角已裱二角二○虞恭公温公碑一角五已裱三角板面三角五○皇甫君碑二角五已裱五角加板面五角五○御製官箴孫玉庭書連裱一角○壐飛經二角裱者四角○顔管公祭姪稿一角半裱者二角七○九成宮醴泉銘一角五○董文敏公蘭亭叙一角二裱者二角七○譚禪合詠劉石菴王逹齋兩先生書二角半裱者四角○戴府君墓誌銘曾君熙書七分裱者一角九○戴夫人墓誌銘戴君熙書四分裱者一角二○十思疏祁君廷杰墨蹟六分○貽晋齋巾箱帖每鄰收洋四角裱成紙面而加夾板者洋八角裱成板面而加錦套者洋一元○十五完人帖未裱者計洋四角已裱者計洋七角五分○成道記未裱者計洋一角五分已裱者計洋三角五分○郭蘭石大楷九成宮未裱四角已裱紙面洋七角板面洋七角半 
　　字淵○陳鴻壽行書立軸一角綾裱二角五○王雪山行書小屏六條八分○汪聨卿行書中屏四條一角裱者四角○王雪山行書中屏四條一角○莫　芝條幅六張未裱五角已裱一元○元和沈共之小篆條幅每堂二角五綾裱另加四角五○毛意香行書條幅每堂三角五綾裱加四角五○　養泉書五尺字屏條每堂實洋四角裱成者每堂實洋一元○江寧府學記屏條每堂三角五綾邊裝裱八角 
[縮本佩文韻府出售] [  點石齋主人啓]  
　　康熙四十三年聖祖命廷臣在我英殿開局刋定佩文韻府越八年告成都爲一百零六卷計頁一萬八千有餘誠韻學之大成藝林之珍帙也繼時刷印無多各直省士人艱於購置於是廣東江西先後翻刻其中烏焉帝虎訛舛滋多而江西板爲尤廣劣廣東板雖稍勝一籌然現在坊間出售每部價洋尚須五十餘元寒素之儒　能家置一編　夕觀玩且卷帙太繁凡舟車携帶以及芸窓披閱亦覺費事本齋因於前年夏間願出　價特在都中購得殿极初印者一部帶歸齋中用石印照相法照成縮本初擬寒暑一週營可工竣豈意原　内墨之濃淡尚有參差字之筆畫容有賦缺蓋就書平視原屬渾成一經縮小便難爽目因又出資延友不限工程務須逐字詳加潤色甫於今正印就披覽一過覽本齋所印各書當以此最爲淸晰工緻區區之心似可謂毫髮無遺憾矣至於紙張之先潔裝潢之精雅固當有自共賞無待贅言現准於二月十六日出書每部訂成十本貯以巧式木箱並附外洋大顯微鏡一面以便檢查時持以照閱統敗價洋十六元正蓋不欲居奇特以公諸同好耳惟此書太覺煩重是以照印不多遠近諸君尚祈早來購取本埠則仍在申昌書畵室發兌各外埠之賣申報人處亦何價購也此佈 
[書愼刑說後]  
　　易旅卦象辭曰君子以明愼用刑而不留獄夫愼刑之事多矣獨以不留獄爲言可見獄有滯囚殊非愼刑之意矣葢獄訟之事本所以平民情也民之情僞不可知先王設官特置大司宼以下諸職分而理之所掌習在察辭斷訟情與罪比然後刑之曾子曰如得其情則哀矜而勿喜叔季之世上失其道民情渙散匿而勿貢非折獄明决之才而其情不易得然使民情不敢自匿其情亦大可憫故宜以哀矜　念孟子曰苟無但心放辟邪侈照弗爲已及陷乎罪然後從而刑之是罔民也之數語者與曾子告陽膚同意春秋以降人情風俗亦旣如此矧在後世乎作易者知後世獄訟之多折獄之難特於旅象著明之爲司刑者動其哀矜之念耳夫囚入於獄其情必不能久匿旣得其情或罪或否執法者平情處之果其罪宜極刑死而無怨否則五等之辟亦所甘受若使久處獄中罪不遽誅無罪而不遽赦頓挫磨折轉覺難堪以其非分所應受也是以獄有滯囚久之則傷造化之和而釀災沴之氣也况夫株連干累之人非案内正犯可比一經審豁原屬平民乃爰書未定之時同在狴犴之内家破人亡憂疑莫釋經年累月而案未卽結瘐斃者有之矣噫此誰之咎耶歴代帝王發政施仁必以愼刑爲首務所謂愼刑者非恐用刑之瀘戮及無辜也正謂此等處所偶一忽略則民受其殃耳不曰省刑緩刑減刑而獨曰愼刑者可知不　獄之最難也人情雖爲農工貧苦之流仰事俯蓄食力自給人倫之樂所貴家居今以偶然過犯或被牽連罪不至於誅戮而身則陷於囹圄在上者乃不早爲之所至於瘐斃禁中冤慘之氣有不積爲沴戾者乎夫古之刑法與今異制試思今日理刑之官於一案訊擬具詳之後候司題者幾時候部覆者幾時無論爲案中要證事定以後理應無于省釋也卽罪犯徒流自入監以至起解至少已及二三年而况部覆旣轉地方官猶必遲延乎至於控狀牽入姓名傳提未齊官不出審索重賂以取保押班館而私刑罪之有無尚未可知而已遭胥役之荼毒者更爲冤煞耶我朝刑期無刑政尚寛厚深仁浹洽醲化旁流雖以世宗憲皇帝之嚴厲薄海讋慄禁暴戢奸然其御臣工者嚴而待百姓者仍寛也如祝令慶年所述愼刑說恭錄雍正年間諭旨想像聖謨大旨以矜恤罪人爲要而論議所及尤善體貼民情後世臣工苟能恪遵彝訓明愼用刑豈非斯民之福無如世風漸變積習日偷爲地方官者以奉行故事而辦案遲延爲大吏者以體制尊崇而不親庶務卽如獄訟一事告示之諭民也牌簽之行屬也輙曰隨到隨審隨審隨結然而一紙進衙准詞簽差案内人證數月不齊私押私刑其何能免不必兩造上堂而愚而弱者受累已非淺鮮至監禁之犯或案可早結而不結或罪可速辦而不辦始稽於州縣繼延於府司終遲於部院監獄之内常至三五十人穢毒熏蒸旣易致病憂驚痛苦輙復傷生其弊更不勝言朝廷時加訓飭而錮習不除亦誠無如何也噫卽不留獄之一端如此其難遑曰遵祖　之成憲耶夫然而不得不有慕乎泰西也泰西風俗凡公建之所房　皆極寛廠飲食亦必精潔其所以處病人者有醫院與所以處罪人之監獄用意不同而立　則一以爲醫院以愈病 
 
 

Page 2

 
 
爲貴使其起居暢選調養得宜乃爲正理若監獄雖爲罪人所居然其人苟有罪卽至繯百槍弊固其分所應爾而當其拘禁時使之食不能飽寢不得安齷齪穢隘以磨挫凌辱其身是待人不若禽獸奚其可者中國於醫院止有施診而無養病規模之遠豕及至監獄之内則比之豕牢羊圈而不如以故易至於病而以不留獄爲急務耳若果取法泰西罪其人而不賤其人使之飲食起居無所不適聞又嚴杜牢頭禁卒之作惡則雖偶有留獄夫亦何傷然而體制不可改也故以不留獄爲古今愼刑之第一事旅象之辭理刑者尚其玩之 
[本館自己接到電音]  
　　本館於昨日接到在津友人專發電音到本館有二月初十日諭旨三道敬謹譯登○二月初十日奉上諭林肇元奏特叅不職文武各員一摺貴州貴定縣知縣鮑存賢徵收丁糧緣法舞獘淸平縣凱里縣丞劉均章違例浮徵趨利忘害記名總兵劉令集不受約束　意妄爲均着卽行革職餘着照所議辦理欽此同日奉旨此案着交張樹聲裕寛督同臬司親提人証卷宗秉公嚴訊確情按律定擬具奏原告民人鄭日新該部照例解往備質欽此同日奉旨此案着交崇綺枤林親提人証卷宗秉公研訊確情按律定擬具奏原告民人苑逢瀛該部照例解往備質欽此 
[電音照譯]  
　　初十日倫敦發來電報言阿爾蘭亂黨刻下愈見衆多又有地名加拉會駐兵兩枝一係八十四號一係八十八號互相毆闘受傷甚多云 
[領屍奇聞]  
　　外國新聞帋言前弑美總統之逆犯奇篤已定繯首之罪現在監中俟期伏法乃有飛來對裏非亞地方人與奇篤之親戚相商托其親戚請於官俟奇篤正法之後將其屍身領出交與飛來對裏非亞人設法令其屍身不壞當載往美境及毆洲給人觀看云按外國律法凡犯人正法卽將其屍埋於監中不得領出今奇篤以弑君逆犯何以可令其親戚領屍轉交飛來對裏非亞人是誠不可解者已 
[西醫赴鄂]  
　　前報曾載天津西女醫經李傅相聘請醫治太夫人之疾兹悉該女醫已於初九日由津來滬於十一日換船前赴漢川再至武昌施診該女醫來時李傅相派員護送傳相之夫人亦令女僕伴送久聞該女醫岐黄妙術前者傅相夫人淸恙經該女醫手到病除今就視太夫人定卜參苓奏效不日可占勿藥也但聞太夫人病體早經痊可且有較十年前尤爲强健之說女醫此去大約不僅却病并欲爲延年與之 
[日般續聞]  
　　昨報言三菱公司納格耶麥魯輪船停泊長崎一節兹悉三菱公司於十一日早五點鐘接到電音知該船業已啓輪約今日上午可以抵滬也 
[去思彌永]  
　　天津縣郭明府奇中升授汝州之任由董明府接篆前經列報郭明府任天津縣數年善政及人不勝枚舉其最著者如刑不濫施案無留牘及辦理倒閉錢鋪各案尤爲恩威並濟寛猛兼權津人戴德感恩固已口碑載道現當交缷有心臥轍無計攀轅爰各製萬民衣傘德政牌額各件恭送案下以誌去思前月念八九及二月初一各等日宮南宮北單街針市街太平街各段送人傘額去者踵相接也 
[送嬪奇聞]  
　　天津之在理者固係異端然大致亦勸人黨善不飲酒不吸烟而已或曰乾嘉年間之在理者盡係淸白人家至今日大都係少年無賴寡廉鮮恥者厠身其間夫信佛者愚關佛者迂此輩原可置諸不議不論之列特一星之火可以燎原涓滴不息將成巨浸誣民惑衆不可不防思於未然也查在理有當家才係年高望重者爲之其次有幫座有催衆等名目如有缺出以次遞陞當家每年享衆兩次謂之擺齋由催衆預期知會屆期少長咸集各向當家前叩首有聲當家趺坐不言並不謙讓飽餐一日各付當家錢一千文最少五百文如能多付謂之捧齋開銷以外盤錢若干歸當家花消其廉介者以之修蓋會所會所者卽在理人等聚集之處也又有公地等名目公地者係當家死葬之墳彼旣當家死當坐缸葬歸公地不附祖塋葬如僧道萬骨塔之類所有新理憑舊理引入中有數語雖尊重如父母親暱如妻子亦不相告愚民無識以爲獨得不傳之秘其實卽恃此以惑人也正月間河東當家若輩稱之爲張三爺者死十七日出殯不約而來者數千人聞早晚各備飯六百桌每桌以六人核算應得三千六百人餘尚有奠儀過菲不肯坐席者發引之時助執紼者道路爲塞城廂内外所有孝衣幾乎賃盡一白無際長亘里餘又各免冠科頭相送有頂戴者臧獲擎帽相隨蓋在理諸人送當家之殯上當家之坆例不戴帽公地上小椿環立蓋卽備作帽架者是殆非聖人之道而别爲一端者也個中人附會張三死時預知日期屆時號召徒衆柱柱雙垂坐缸撒手死後曾至某庄購米稱家有小事某日需米若干將錢付訖囑　期送到詎米來而張已早死其稱有事卽出殯之日也所相傳者諸如此類而愚夫婦竟深信不疑云 
[嚴拏盜犯]  
　　寍波象山所轄之石鼓嶺脚地方於日前有劫財害命情事當經象山縣驗訊飭捕訪拿兇犯在案刻聞事主同裕米棧東又赴府禀報宗太守飭象山縣速將騐訊情形塡格通詳並查訊阿二於石浦動身時詳細情形其洋銀三百五十元有無同伴分携洋銀是何圖記大土包上自無記認訊問明確一面禀復一面懸賞選捕務獲贓犯究抵如捕役玩延定卽提府究比不貸云 
[修船動工]  
　　福州船局自創造輪船以來所有各輪船或每年一修或兩年一修或一年兩修所費帑金已有百數十萬嗣于光緖五年奉部駁斥其略云閩廠製造船隻自應工堅料實雖海面風濤不測如果船身堅固亦何致時待興修嗣後製造輪船務須明定章程嚴立保固年限如限内損壞責令賠修不得動用正欵並將章程奏明立案云云豈知部議雖嚴而每逢修船但得有機可乘無不曲從駕弁之請年來揚武輪船灣泊羅星塔兩載有餘並無差使惟去冬僅赴臺北三次卽稱朽壞堪虞欲請修而不敢動禀欲不修而又防出事設計再三寂然不動乃近日忽聞揚武將不日興修矣查船局定章凡有輪船破壞擬請修理必須先具禀詞開列應修各件淸摺逐一註明俟屋使遯一批示是否照修抑須委員勘過方能動工蓋欲杜駕弁與總監工通同混飾之獘此十餘年來斟酌盡善之章程也惟此次興修揚武輪船旣未聞具禀憲前亦未見星使批示並不見許總監工知會各廠員紳匠首齊到船上勘估只聞正月二十四日許總監工隨拉一二員紳喚水缸廠粤匠首到船勘修卽囑駕弁開單送署然後告知各廠夫工料之費動逾鉅萬不得謂非公家之要務也自應循照舊章先行通諭各廠一齊到船勘修始見至公無私之意今觀此情形有心人能無慨慨然 
[同室雉經]  
　　海濵之民好闘明太祖詔起秦裕伯語也乃歴數百年來此風依然如昔果水土使然歟不然何如此之相沿不絶也南匯縣屬傍海德家洪地方有郎姓者以祖遺海濵沙地日漲日多兄弟二人此爭彼奪暗中佔踞銜恨刺骨曾經結訟公庭訖無定論嗣又侵及於隣隣忍而不較獨其兄弟之間雖尺寸土必相齟齬今又鬩墻相鬥同室操戈自朝至暮各受重傷猶復負創力爭不肯罷手其婦各以其夫不能取勝亦遂以妯娌爲仇敵持杖相助隣人知其釁隙已深非可言喻因各閉門不顧詎料卒至雙雙雉經兩夫兩婦同赴冥司勢若將投訴閣羅否則亦必爲厲鬼以相讐殺噫如斯氣概用之於敵愾則爲忠臣用之以報友則爲義士奈何用不得當而於兄弟之間祖遺之地負氣出此致成名教之罪人非大誤乎倫常之禍風俗之憂也 
[輪船回華]  
　　招商局美富輪船去年載肇興公司内值事人等前赴英京今正已由英駛回香港均經列報兹悉該船於前日又由港回 
 
 

Page 3

 
 
滬涉萬里之洪波經重洋之駭浪是亦得所壯觀矣 
[再觀西人戯法記]  
　　西國戲士晏打臣在本埠外國戲園搬演戯法中西各看客無不稱奇本館觀而記之前晚仍在原處搬演觀者華人較焉人尤衆其術之已呈者不復贅叙更記其異者取四方布袋一至檯前與觀者過目空無一物少頃卽在袋内取出鷄蛋十餘枚並活鷄一隻又以三足木架置檯中懸以大鍋注以淸水以火燔之隨於鍋内取出活鴨三隻活鷄二隻活鴿十八翼鷄鴨等皆嘎然長鳴飛撲不止又囑侍者問看客借帽一卽在該帽内取出西國皮帽假鬚衣服等爲侍者裝束成老人形又取一玻璃杯置灰其中陳之檯上檯前設一空木匣數杪時盃中之灰忽至匣内甫將灰倒出匣中躍出芙蓉鳥飛鳴於檯前又以白帋數條書成西字持示看客旋卽撕碎塞於手鎗内交檯下人執之自至檯上取一白巾攤開屬擡下人開鎗砰然一響撕碎之西字皆現於白巾上凡此奇奇怪怪足令人眉飛色舞閱西報告白知該戯士今晚所演更有出奇制勝之處酒餘茶罷何妨乘興一豁眼界也 
[羣觀賽會]  
　　本埠西鄉五六里之淡井廟不知所供何神常年二月十二日該處鄉民有迎神賽會之舉昨日屆期照例賽會士女之往觀者殊形熱閙云 
[西人驟斃]  
　　有西人某前在新關充當扦手因意見不合辭去現復央人挽回昨午前該西人到關候信詎轉瞬間卽在該處斃命不知何病有如此之速當喚巡捕看過卽於該處棺殮舁出云 
[收殮浮屍]  
　　八仙橋西首半里許有紅色洋房一所其左近有一小池水深可過人之頂兼之地僻人稀行人僅見三日前有捉垃圾人某甲偶經該處見水面中央浮一屍身卽走報地甲當經該處二十五保四圖地甲盛秀春轉報同仁輔元分局派人打撈緣屍首在池之中央故用長桿繫索拖近岸邊然後撈起卽由該堂棺殮標記發壇云 
[沙船户禀批]  
　　初五日報述本年承運漕糧各沙船户禀求道轅援案减免捕盜捐三成言詞懇切雖經關道憲劉觀察核批以捕盜局新置輪船正需經費不准所請今該船户等復行遞呈業經觀察核准批示照錄於後據禀各商困憊亦屬實情現准蘇糧道移商前來所有本届承運漕糧各船應准免出口捐三成以示體恤仰捕盜局立卽查明照章辦理仍候會詳可也違式並飭 
[傭婦吐供]  
　　奸婦待究一案前日法捕房包探嚴頌眉路經殷陸氏處見内有一婦狀類傭人正在搬塲當將該婦拘押昨解會審公堂經翁太守訊究該婦供名李王氏蘇州人經住居彩視街之某姓於正月初六日薦到伊家邦傭其家有時男女同來有時男來而由殷陸氏喚女但我到彼不久其細情實所不知等語翁在守飭將該氏及殷陸氏一併管押再爲比訊 
[搶鹽案移縣]  
　　昨報列控告搶鹽一節法捕房將被告陳阿三又名阿二及車夫范春坡買鹽人劉阿增一併解至會審公堂翁太守逐爲駭詰該三人仍供如前翁太守飭將該三人移送縣署辦理 
[收捐啓釁]  
　　英界會審公堂據四十號華捕禀稱到温阿要烟館中收月捐洋十四元非特抗不照付竟欲將我捆打被扭破號掛其夥孫朋仁帮温逞兇爲此回禀捕頭添捕往拘温孫二人送案請究扯破之號掛　閱温供開設烟館每月捕房來收月捐洋十一元莫不如數繳納此次捕來收捐忽加增至十四元故未昭付爭論有之不敢逞兇孫供與同該捕又禀各烟館月捐係照烟館之大小烟榻之多寡而定向章如是並　高下該烟館月捐本係十一元今因其增添煙榻是以加至十四元捐票呈閱陳太守得供後察閱扯破之號掛隨商之哲繙譯判罰温洋十元孫徉五元俟洋繳案議充善欵再令温照繳捐洋十四元及賠修號掛洋一元以儆 
[失女給領]  
　　崇明人鄭錦祿投英界會審公堂控稱失去六歲女孩尋覓不見托人訪查卽有同鄉人施子香到來其言語中似知女孩下落懇其說明始云誘拐者係董梅華轉輾央人價賣與粤婦當報捕房由包探追得女孩並獲男婦一起人送案求究董俯首無詞邵和尚供董託我將女孩價賣我轉托何柳氏該氏又託張王氏始將女孩賣與粤婦林氏計價洋三十八元係董立賣據畵押何柳氏張王氏供與邵同惟稱實不知其來歷不明林氏供收賣女孩由張王氏來說合稱係吳逹川之女計出價洋三十八元由吳立賣據今到案據稱之董梅華卽立契之吳逹川也賣契呈閱包探沈阿德禀稱董梅華寓居施子香處前往提董時見施家懸掛虎頭牌二面字蹟模　細察有霆軍營三字霆軍二字已經抺去祗存影跡下有軍需重地閒人免入等字樣施不在家故將虎頭牌起家請究陳太守察閱之下飭將董梅華邵和尚何柳氏張王氏等分别管掛女孩　鄭錦祿具領林氏所呈之賣契及捕房起案之虎頭牌均存堂後補提到施子香行核辦 
[請提欠户]  
　　本埠鄉人顧肇堂投英界會審公堂訊稱向王麗堂索欠洋五十元無付反被毆打拉斷髮辮訴捕拘王　獲求請提究拉下之髮辮呈閱陳太守諭俟差傳王麗堂到案訊理 
[斷還衣物]  
　　初八日報登昧良可惡一則兹悉經十二舖巡防局員飭傳失主乍浦人陶氏及其同居圖吞衣物之某中訊供屬實着將所吞各物併繳出給領惟陶氏另有同鄉人寄存之小箱子一隻倚無着落官判某甲罰錢五千文充公免責兩造俱叩謝退出云 
[敬業書院甄别題目]  
　　生題諫行言聽膏澤下於民童題或曰性可以爲善通塲詩題寒食杏花江店雨得花字五言八六韵 
[蒲作英社長將遊日本旣和韻送之意有未盡復倒次其韻二首]  
　　臥聽更籌報乃程鶬埼蛭島望空明靑冥飛鶴拂雲去碧月哮鯨捲浪行笑指扶桑容稅駕無心采藥亦登瀛匣中劍氣杯中酒異域同堂等性情○采蕭采艾悵三秋千尺桃潭水自流際此江南好風景却從海外廣交游芳洲日落吟眠鷺松塘鮑元𫒗有落日潮生眠鷺洲句洲係日本地名明石波平任泛鷗明石浦亦日本地名贏得童男齊拍手才人今又到神州 
[酬梁溪瘦鶴詞人見贈原韻]  
　　交情聨翰墨投投贈意何深不信天涯侣同耽花月吟半生知已感遠道故人心何日携樽酒論文一整襟好句瓊瑶贈焦桐遇合深愛花空有癖對月共聨吟金石千秋契蒹葭兩地心薔薇留　口展誦滁　襟詞壇欽拔幟傾慕早情深舊雨盟車笠新交托詠吟念年湖海夢千里樹雲心愧乏瓊琚報何時愜素襟尚有中郎在私懷感愧深柳條縈别緖豆子寄長吟末路逢靑眼憐才識素心遥大一悵　離恨滿胸襟○飯顆山樵以所贈瘦鸜詞人句索和步韻呈政未能剪燭共徘徊徑闢羊求閉不開何日得將離恨慰此生想爲賦詩來權操筆削分靑史紙落雲烟仗綺才半榻琴書一窓月多君淸福寄餘杯○疉前韻又贈讀將佳詠幾低徊觸起　懷鬱不開司馬江頭悲这别元龍海卜憶初來孚生琴劍留陳迹十載風塵鍊雋才他日客途消渴想與君綺席共銜杯○讀任君簨甫秋興四馘步韻誌感飛絮浮萍概此身廿年浪迹混紅塵炎凉世事還憎俗貧賤交情憶故人壘塊胸襟愁易惹剪裁花樣句難新怪來處世成冰炭未解周旋費苦辛小窗斜月夢初回何處秋聲畫角哀已覺黄粱餘傲骨有誰靑眼識奇才焦桐知漏難申覔流水年華肯再來我亦苦吟易惆悵思量一度一低徊半 
 
 

Page 4

 
 
生回首亦凄然厭讀南華秋水篇豪氣未能隨俗改窮途幸不受人憐文章有價難爭命恩怨胥忘早證禪思欲買山作歸隱敢將壯志詡英年鯨魚激浪破滄溟幾輩雄才聚客星愧我無能能落魄辱君厚誼早忘形素懷知已應相諒白眼看人肯轉靑自笑生來多崛强不知廿載尚飄零○題倉山舊主楊柳樓臺三弓地闢想經營小築天然圖畫成花柳拂窗淸午夢笙歌隔院送新聲謫仙詩酒留芳躅杜老情懷此半生更喜朋儕相唱和盗將風月費評衡○將之茸城擬便道訪瘦鶴詞人詩以紀之神交兩地久結想空悠悠不碍一江隔擬爲放棹遊傾蓋訂雅誼喜識韓荆州好入春風坐何嫌道里修過從携樽酒相對話覊愁言入芝蘭室伐木歌鶯求豪情脫寳劍浩歌放吟眸示我新詩本花月恣唱酬不知陶令宅門猶長關不會當不我棄待駕木闌舟○寄懷奉賢陶晉欽茂才似水交情淡更深斷金雅誼訂從今疎狂顧我誰靑眼落拓如君合素襟玉賴切磋資利器雨來新舊證同心天涯不隔相思路剖鯉還教惠好音○綺懷緑楊陰護小樓東曲曲闌干一徑通簾勝落花春暈永巢遲歸燕書梁空桃枝紅拓含新雨昔宼香披怯晚風無眼幽情言不得爲防鸚鵡解私衷○有懷春風識面是耶非路入桃源欵小扉鸚鵡多情頻學語鴛鴦有夢滯雙飛萍緣浪把良緣訂密約休將舊約違一自銀河隔千里沈郎腰減昔時肥怱怱南浦指歸程悔結良姻在此生誰更臨風歌子夜空教待月立三更夢懷虚把離情慰客路頻將别涙傾觸起閒愁燈影裹芭蕉着雨一聲聲南匯花月吟廬主人步雲氏楊嘉煥稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖八年二月初一日京報全錄]  
　　宮門抄○粤督張等奏爲廣東省辦理匪盜案件勢難規復舊制請仍按舊章就地正法摺子○直督李奏爲監犯越獄脫逃未獲請飭部於秋審册内扣除夾片○又奏爲典史勒索得贓叅工究辦夾片○粤督張奏爲審明革員按例定擬摺子○大臣烏奏爲叩天恩入座次序摺子○大臣恩奏爲同知回省補行甄别夾片○二月初一日吏部翰林院鑲藍旗值日無引見○錫祉假滿請安○承翰謝授侍講學士恩○吳廷芬等謝照舊供職恩○内閣奏派驗放之王大臣派出怡王奎潤畢道遠王之翰○召見軍機○明日吃肉卯正二刻入座○○兩廣總督臣張樹聲廣東巡撫臣裕寛跪奏爲廣東盜風未息捕務方嚴擬請將拿獲通匪盜犯仍按距省遠近分别就地正法解省勘審勢難規復舊制恭摺具奏仰祈聖鑒事竊准刑部咨議覆御史胡隆洵奏請將盜案仍照舊例分别首從辦理一摺請旨飭下各省督撫將軍都統府尹體察地方情形迅速妥議具奏統俟臣部彚核辦理等因光緖七年閏七月二十五日奏本日奉旨依議欽此欽遵轉行妥議去後兹據廣東按察使龔易圖體察各屬地方情形核議詳請具奏前來臣等伏查各省盜風之熾以粤東爲最甚先於同治二年間經前督臣毛鴻賓前署撫臣郭嵩靈縷晣敷陳欽奉上諭廣東省廣州府屬及佛岡直隸同知拿獲匪犯仍行解省勘審外春距省較遠之各府廳州縣所獲拜會從逆拒敵官兵及遂次行劫夥衆持械拒捕傷人罪應斬梟斬决各犯由各該州縣審實後卽解送該管道府覆審錄供具詳該督撫審明情節確實卽飭令就地正法等因欽此又於同治十三年間議覆御史鄧慶麟奏請飭令軍務肅淸省分拿獲盜匪照例辦理案内經前撫臣張兆棟以盜劫之風尚未止息奏請仍照奏定章程就地明正典刑俾知畏懼等因覆奏奉旨刑部知道欽此欽遵各在案原因此等捍桀之徒往往明目張瞻肆無忌憚不得不特設重興立予駢誅於辟以止辟之中仍寓刑期無刑之意現在各省軍務肅淸盜風較靖誠宜次第規復舊制恪遵辦理以昭愼重惟是腹地邊省情形各有不同因時制宜寛猛期於相濟近年來粤東所獲逆匪盜犯各就地方遠近或解省勘審或由該管道府覆勘錄供具禀皆係供証明確罪狀昭著始行批飭正法就地懲辦從未敢草率定讞致滋冤濫計自同治十三年間覆奏以來迄今又閱數年各處搶劫之風雖較前略爲歛戢第洋華雜處山海錯綜獷猂成風一時終難猝變其間出没重洋恣情擄殺結黨拜會任意横行甚　倚他族爲護符居山林爲窟宅負嵎抗拒恃衆逞兇如上年揭陽縣屬風吹寮各鄉匪徒田籠得等糾衆起旗謀爲不軌一案幸該處地方文武查辦迅速得以消患初萌經將獲犯審辦情形奏報本年復有長寍會匪李沙婆七等結盟拜會潜謀起事亦據該地方文武擒獲首要匪犯多名現經批飭解道審辦容俟審明另行具奏此外惠州府屬民情頑梗搶劫械門相習成風先經奏明咨會署陸路閒督臣蔡金章會同惠州府督飭所屬各州縣分别强鄉弱鄉酌量擇尤重辦現已議定章程正值開辦伊始伏莽則根株未盡匪鄉則搜捕方殷凡此巨憝積匪稔惡煽亂之徒董以嚴刑猶恐向隙思逞漏網逃誅若遽改歸舊制逐一解省勘辦而外府州縣距省程途遠則千餘里少亦數百里不第長途押解囹圄聚處同多意外之虞且恐各屬以解省需費賠累難支因而擕弭諱飾貽禍養癰反爲地方隱患臣等體察情形悉心斟酌當兹盜風未息捕務方殷之際勢不能不請從權宜以資整頓擬請嗣後除廣州府屬及佛岡直隸同知拿獲逆匪盜犯仍行解省勘審外其距省較遠之各廳州縣拿獲拜會從逆及夥衆持械强刦罪應斬梟斬决各犯仍照奏定章程訊明錄供解由本管道府覆訊明確廪由臣等核明批飭就地正法仍將决過人數按三個月彚報一次並逐案補具供看咨部俻案一俟伏莽全淸盜風止息再行隨時奏請照舊辦理所有廣東省拿獲逆匪盜犯勢難規復舊制緣由謹合詞恭摺具陳伏乞皇太后皇上聖鑒訓示謹奏軍機大臣奉旨刑部知道欽此○○李鴻章片再據平谷縣知縣宋淵涇禀稱該縣典史楊𫒗彦於本年十一月十三日病故當由該員暫行兼攝獄務詎十五日黎明監犯王二金三乘間扭斷銬鐐挖窟出籠越獄同逃查王二卽吳二係謀殺金二身死案内擬斬監候彚入本年秋審擬以情實奉旨停勾之犯金三係行劫事主郭燦家銀兩等物案内尚未審定罪名之犯已禀廳委員勘訊一面差緝等情正在黎辦間據報該員宋淵涇於十一月二十日在任病故由臬司詳請免議前來除飭司委提刑禁人等至省督飭保定府硑審有無鬆刑賄蹤情弊據實擬議詳辦仍寳令現署印捕各官上緊設法　緝逃犯務獲究報外理合會同兼管順天府府尹臣童華順天府府尹臣游百川附片具陳伏乞聖鑒飭部將情實人犯王二卽吳二於秋審册内扣除謹奏軍機大臣奉旨刑部知道欽此○○李鴻章片再據候補道周金童等禀稱訪查懷來縣北永久等行使小錢一案係該縣典史賈十魁令禁卒持帖赴舖取錢卽將該舖執事人傳案送縣該典史從中索詐銀五十兩又藉禁用小錢赴城鄉各舖索詐禀請核辦前來臣查典史專管監獄緝捕乃竟藉端勒索得贓　屬貪劣不法應請旨將懷來縣典史賈士魁卽行革職由臣飭父藩臬兩司行提該革員及應訊人証認眞嚴究確情據實詳請治罪以諸怯紀所遺典史員缺應留歸外補理合附片具陳伏乞聖鑒訓示謹奏軍機大臣奉旨看照所請該部知道欽此○○兩廣總督臣張樹聲廣東巡撫臣裕寛跪奏爲審明開塲窩賭之已革驍騎校按例定擬恭摺仰祈聖鑒事竊照廣州駐防鑲藍旗休致驍騎校張榮陞經年累月開塲窩賭據該管恊佐各官訪聞恊同縣營兵役將張榮陞拿獲起出賭具等物經將軍副都統臣　善等奏明咨部斥革銷除旂檔發交一事同知會同讞局審辦於光緖七年閏七月初三日奉旨知道了欽此恭錄咨會欽遵當經臣等行司飾府會提訊服去後兹據代理廣州府知府饒世貞會同總辦讞局候補知府夏献銘事同知長豐審明讀擬由藩臬二司覆審解勘前來臣等親提研訉緑張榮陞係廣州駐防漢軍鑲藍旗人先曾挑補鑲紅旗驍騎校因患腿疾不能當差於光緖五年原品休致支食全俸仍在旂營九眼井地而居住光緖六年正月初間不記日期有素識未獲民人郭亞二權亞六到張榮陞家閑壁談及新年各頃生理均未開張無事可做張榮陞起意出本在家開攤聚賭邀同郭亞二等摇攤寫帳抽頭分用郭亞二等應允張榮陞隨向不識姓名人舊貨攤上買骰子四顆並買備帳簿天平等仲於是月初九日開場誘賭其開攤之法係以么二三四骰子四顆用小木合蓋住摇三下聽人猜買點色雙單猜中者每銀一分賠銀三分不中　去買家每贏一錢向抽頭銀七厘自光緖六年正月初九日起至七年六月二十三日止每日均有不識姓名三五人或來買攤或來開攤互有輸嬴每塲除去本銀約得抽頭銀一二兩至四五不等與郭亞二等隨時分用張榮陞得雙股郭亞二等各得軍股不記實在數目經該管恊佐領各官訪聞查拿張榮陞聞風停賭數日將賭具密藏該管官屢次搜　未得實據隨時留心查察設法偵緝恊同縣營兵差粹入其家始將張榮陞拿獲連賭具槍刀等件起出解經將軍副都統臣會同秦咨斥革銷除旗檔飭發廣州府等審辦兹據訊明摺解提審據張榮陞供詔前情不諱詰以如何交結匪徒男女混雜據稱開賭後時有不識姓名人到賭不免往來人雜年節喜慶常邀親眷來家與女眷叙飲從不與男客見面婦女出入附近人見而動疑以致謡言紛起實無交結匪徒男女混雜之事臣等復詰以因何出入身懷手槍家藏槍刀據稱槍刀乃祖父留傳爲練習技藝夜間防守所用委無懷槍出入情事再三究詰矢口不移應卽擬結查例載旗人窩賭銷除本身旗檔照民人一例辦理犯該徒流軍遣分别發配不准折枷又現任職官有犯聚賭經旬累月開塲者發往烏魯木齊等處効力贖罪又律載凡改除致仕等官與現任同各等語此案已革休致驍騎校張榮陞曾任職官不守旂規在家開攤經年累月誘人賭博圖得抽頭銀兩實屬貪劣雖已休致仍支食全俸卽與現任職官無異自應照例問擬張榮陞合依現任職官聚賭經旬累月開塲者發往烏魯木齊等處効力贖罪例擬發往烏魯木齊等處効力贖罪係旂人窩賭先經銷除旂檔雖曾患腿病現已行動如常應照例實發不准折枷亦毋庸收贖仍盡賭博本法在於開賭處所枷號兩個月滿日發配訊無男犯别案此外亦無同居親屬知情之人起獲骰子據供買自不識姓名人舊貨攤實在不能指出造賣之人開賭處所並無鄰佑該地保訉無得規庇縱均毋庸議所得抽頭銀兩並無　數應免著追開賭房屋係該犯産業照例查封變價充公起獲槍刀等件　所庫備用賭具案結銷燬逸犯郭亞二等飭緝獲日另結本案窩賭經該管官訪聞恊同縣營拿獲解辦失察職名應請免開除供招咨部外所有審明定擬緣由臣等謹恭摺具陳伏乞皇太后皇上聖墮勅部核覆施行謹委軍機大臣奉旨刑部議奏欽此○○奴才烏拉喜崇阿跪　奏爲叩謝天恩事昨由侍衛處奏泒入座次序大臣蒙聖主恩施泒出奴才烏拉喜崇阿在毛　熙之次叩謝天恩奉旨已錄○○恩福等片再前准部咨嗣後道府州縣等官無論捐納勞績各項人員應於到省後察看考核分别補用等因玆查有試用同知逹崇阿現年五十二歲鑲黄旗滿洲維慶佐領下人由藍翎四品頂戴遇缺卽選同知奏調奉天敎練馬隊保奏以同知留奉補交分發銀兩給咨赴部於光緖五年五月初十日蒙欽泒王大臣騐放覆奏堪以發往補用奉旨依議欽此八月初五日領照到省扣至六年八月初五日試看一年期滿適該員委署黑龍江呼蘭同知篆務未經甄别現現已回省自應補行甄别查該員老成諳練辦事勤奮堪以留省照例補用除將履歷册送部外理合附片具陳伏乞聖鑒謹奏軍機大臣奉旨吏部知道欽此 
 
