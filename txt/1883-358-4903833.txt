# 1883 - 358 - 4903833

 

Page 1

 
 
[重印三寳太監西洋記出售] [  申報館主人啓]  
　　前明永樂時太監鄭和奉命至南洋各島國徵貢徑抵西印度此固見諸正史而二南里人遂編爲西洋記通俗演義行世鈎奇志異語多鑿空較之西游記更堪悦自惜板片散佚間有存書亦漶漫不能卒讀本舘近自湖南省覓到初印者全部卽用活字照排計共一百回分訂十本於月之十三日發賣每部價洋六角正閲者祈來購取此布 
[開印备書目錄] [  點石齋主人啓]  
　　本齋不惜重貲搜求和善本書籍用石印照相法印成出售此爲中國之創舉所有印成之書均不脛而走現在又有數種開印行將發兑其紙料印工　色裝潢無一不精益求精足爲藝林清賞兹將書目開列於後計開直行中版康熙字典毓秀堂畫傳此二種不日出書經諸纂詁年庭告竣發賣五經體註十二月初印成皇清經解明春出書交獻通考明年印出以上數種兹皆開印尙有諸珍本待明年仿照時再行而知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋字造成機器運到立卽開工有願附股者務祈速來預定此布 
[中外之交以和合論]  
　　有友問於余曰中外之交至今日而可謂廣矣不特較之漢時之通西南夷大不相同卽唐之所謂胡越一家者亦有過之無不及子亦知其所以相維相繫以式好而無尤者其故果安在哉余曰和約也公法也各國之使臣互相駐治各國之領事互相轄理凡事皆出之以公示之以信行之以義待之以禮而又各愼邊防自圖富强使外人無隙可乘而中外因無間言邦交由是益固其所以相維相繫者如是則已矣友人曰是則然矣然子猶有所未盡見及者在也公則無可間信則不能乘禮義施於人則不子人以口實富强有諸已則不示人以可欺邦交之道固不外此數端而今日泰西各國之交於中國與中國之所以交於泰西者則别有維繫之事在也曰安在曰在利夫西國官商並重固重在利其交於中國行者攘攘皆爲利往居者熙熙皆爲利來固然其無足怪以中國素稱文物之邦豈亦去其仁義懷利以相接耶不知西人之來華旣爲利而來則必恐失其利或以數國而求一利或以一國而求數利利之所在雖殫思竭慮委曲籌謀必欲其得之而後已一絶其交則利亦隨絶夫安得不求合於中國中國苟能善其操縱之術以是馳驟而束縛之當無難矣然而其勢有所不能者中國一而已矣泰西之國何限卽就現在而論已有十餘國之多以一國而欲駕馭衆國區區之利又安足恃此所以不得不虚與委蛇以求外交之無間庶幾内治之可修也且西人之所以交於中國者固爲利計然自西人通商以來中國之人具賴通商各埠頭以餬口者亦不乏人卽如上海一隅向者海濵斥鹵之地耕夫牧子所往來十爲通商碼頭則滄海變爲桑田而瀕海居民皆得以重價售地於洋人因此而獲利者頗衆其大者姑不之論卽就小民而言自有碼頭卽增多少小工水木等匠之執藝而來者無論矣舖地修橋無歲蔑有一船到埠運貨下上肩挑江棒土人所謂羅間者其人不知凡幾又有小車以載行李貨物與夫便於行人者又不知其數若千東洋車行之不及十年而計其輛數則先時直增至三五千輛現在工部局限以額制尚有一千五百之數則此一千五百人者皆賴此轆轆於洋塲以自餬其口苟無此生意則槁餓者當益多也此外生意事業難更僕數極而至於繅絲局開女工之受雇者不少其他之有需乎婦女者不及備述總之至於女工而亦藉通商之故而得以自求口實則其利於中國人民者何如雖曰此等人當未經通商以前亦未嘗不别圖生業然上海大埠薈萃多人苟無此等謀生之計恐盜賊之風更多此則利之一端也西人之交中國原冀得大利於中國中國之所以取利於西者不過絲茶兩項而近年以來絲茶兩項無不疲敝中國之巨商爲此虧折者層見疉出西人以小利利中國之貧民而絶大利於中國之巨商大賈然則中國何利於泰西而必與之訂交乎顧巨商大賈其意亦欲爲獲利之謀特不能必得則馴至於虧折而可圖之利則究未嘗無也目前中國風氣益開集公司糾股分合力營謀期成大業自去年起蒸蒸日上無如有法無人仿行者愈多而弊亦百出至目前而市面生計一敗塗地不特大號日庄日聞倒閉卽小者亦時有所見若不力加整頓吾恐數年以後生機旣絶利源遂因之而盡昔日之繁華安知不爲他日之蕭索一處如是他處可知大埠如此小埠可知迨利無可圖中西之所以相維相繫以互爲聯絡者其機將自此而絶則中外之交又安得歡然发舊也哉古人有言以利交者利盡則交絶其今日中外局面之謂矣竊謂目下欲聯中外之交情當先自振作商務始商務克振利源不絶則西人貪此鷄肋必無意外之虞中國亦可以爲覊縻之計設一旦而利源無出則中外之交誼未必能永恐天下從此多事矣友語未竟余瞿然而驚矍然而起憮然爲問曰有是哉子之所言誠深切而著明哉上海之貿易近來大有江河日下之勢卽他處庄號亦多倒閉市面清淡之信息時時見於報章余早已爲中國寒心而猶不慮及中外交情之所以聯絡者亦在乎此聞子言則杞人之憂益滋甚矣請以子言告之天下俾有心世道者或有所鑒而力求振作之方焉可乎 
[雪滿仁川]  
　　○近得高麗傳來信息云十月二十六日仁川地方渥沛祥霙平地積雪四寸有餘雪兆豐年農人喜可知也 
[請添兵船]  
　　○聞得在中國之美商以兵船太少不敷保衞遂公禀美廷請添派兵船來華以保商民而張國勢想美廷接禀後或當添船來華也 
[津信摘錄]  
　　○字林西字報載有天津西人初四日來信云中法之事傳聞已有議和之意近日越南無甚信息亦無法兵進攻北寗之信殆法廷因和議可望有成故已傳諭阻止發兵亦未可知也又言開平煤礦股票近日尙漲價不已初四日漲至每股一百五十兩而尚無人出售是該礦之好消息也 
[宫保抵粤]  
　　○初三日欽差大臣彭雪琴大司馬　節已抵粤省由天字馬頭進城駐節粤秀山沿途觀者咸肅然起敬並聞出有憲示云欽差大臣彭爲法人尋衅致啓兵端思患預防愷切曉諭事照得外洋各國通商有年我大皇帝以中外爲一家懷柔遠人不分畛域各國同沾利益邇遐相安無詐無虞恪守條約中國不肯以小節細故輕動于 
 
 

Page 2

 
 
戈此外洋諸國所共見共聞者也乃法人包藏禍心明知越南世奉中國朝貢竟敢恃强凌弱違約稱兵朝廷早欲應援以恐傷和好隱忍未發前日法使脱利古遽乘兵船赴津稱有大隊兵輪玉廣東尋衅之説恫喝要求詭計冋測我大皇帝赫然震怒命本部堂來粤視師現已調集水陸各軍相機策應彼如興兵前來卽與接戰端開自法國不得已而爲應敵之師曲直立判諸國諒亦深知也第海上用兵商船裹足於各國通商事宜不無妨碍中國軍兵不識外國旗號將來戰守之際誠恐各國商船經過軍民錯望敵船致多波累因念各國商人艱難跋涉遠越重洋貿易雖殊求利則一若不先爲曉識横惟兵災誠非安妥遠人之道除陳奏請旨飭總理各國衙門照會各國公使外合行出示曉諭爲此示仰各國商人知悉法人甘爲戎首搆怨興兵諸商人等務宜先期將貨物運出海口以避兇鋒當中法戰爭所有各國船隻皆宜守萬國公法取其船貨以爲戰利該國不得論我　也凡法國用兵之地洋商貨物馬頭設有焚毁搶擄各國應向法國議賠不得向中國過問以一國違約之故致累萬國通商之人咎有耑歸諸國自有公論本部堂開誠布公明白宣示望諸國商人思患頃防以免轇轕勿謂言之不預也切切此示 
[店夥自盡]  
　　○寍波通泉錢庄虧倒經寗關道瑞觀察查封已列前報兹聞該庄經手之陳某自覺難對東家已於本月初七日潜吞洋烟自盡云 
[紳宦被竊]  
　　○寗郡巨紳童五房分居西門外本月初二夜有竊賊多人踰垣而進竊去衣箱多只明火執杖而去計失贓物約值六白餘金次日報縣追贓朱邑尊立傳捕役到案嚴比杖五百板然尚未破獲也 
[快船遇風]  
　　○福州船局所造之快船於去年臘初下水取名開濟今秋八月念七日始行試洋於九月念二日駛赴金陵不料該船出大洋僅三百餘里卽遭大風衆皆手足無措任風飄蕩念三日輪聲忽震至夜更劇船腹中已水深八尺矣搭客二百餘人自分必葬於魚腹乃念八日該船忽已回工龍旗招展徐徐進口營官急報張星使謂快船已由金陵回工何神速乃爾在工儲君以爲此次必得左侯相優奬矣逾時船到馬江在工者頻往問訊始知遇風飄流船身有愪不敢駛往必須折回勘修方能再去也自得此信聞者皆廢然而返云 
[泉漳信息]  
　　○漳州南靖縣前有邪民滋事現聞自拿獲陳規璧正法後又密拿到附從者八名民心因是漸安前所調去之營兵刻亦撤回矣○泉州海澄縣新安鄉周姓私走烟土當被洋藥局及道差追拏聞此案現已由道憲禀請上臺派員前往查辦惟其中事多轇轕牽涉之人不少而當塲動手者又早遠颺是以尙未訊結也○漳泉汀諸郡邑之汛弁往往擅受民詞其中魚肉良民者有之秉公了結者亦有之但隨帶兵丁數十人卽屬安分其供張亦可想見矣故不肖汛弁甚至願出三四百元而鑽謀此缺者似宜急爲整頓也 
[吳中近事]  
　　○葑門盛家帶後面水缺裏有魚池數方其地荒僻行人頗少對岸爲天師莊近構洋房數所有外　人在樓上以遠鏡照見池邊一人將身穿羊皮馬掛月綢棉襔脱下仰臥池畔未幾竟滾入池中而死其遇崇耶抑酒醉耶後經其家屬得知卽來收殮聞其人王姓云○司前街新開老虎灶於初五日西路總巡將該店封閉起出贓箱數只店主係窩家當卽帶案解訊嗣經吳邑尊又來加封云○長元學大成殿自去年失火後經譚中丞奏聞重創於今春二月開工上月工竣廟貌規模一切如舊初七日供設神位三大憲曁道府縣文武官弁俱到拈香拜牌威儀甚爲嚴肅○初七日長洲縣前福民橋後坍倒房屋一所壓傷男婦二人○初五夜光福鎭米行有賊數人各執器械行門而入槍去洋三百餘元錢三十餘千○毡帽滯銷特甚各店向客取貨至今銷售未及一二成大行情已減價七折山東帮客人皆欲結帳囘家以至名店將貨或押成當大爲窘迫初六日又有數家於各街巷口擺攤濫賣亦可見市面之變局竟有江湖日下之勢矣○元妙觀自彌羅實閣創修後次及三清殿今並正山門俱已竣工煥然一新近日又將六角亭長生殿起造已擇吉破土年内或可蕆事明正觀中必更熱閙矣 
[皖垣官報]  
　　○藩轅牌示靈璧縣固鎭集巡檢缺檄委候補從九吳洲署理桐城縣練潭分司缺檄委試用巡態積仁署理無爲奥龍巡檢缺檄委試用巡檢檢周國珍署理 
[建造新塔]  
　　○浦東向有一塔瞭見輪船進口卽張挂旗幟海關上見此旗卽可知某船進口此常例也現因舊塔不甚堅固每遇大風搖搖欲圮是以海關現已另造一新塔較之舊塔約高一丈云 
[越使言旋]  
　　○昨日招商局之保大輪船開行赴港有越南正副使臣范阮兩君附輪而去自港回國前報言副使嚴姓者誤也禮拜日其隨員鄧德輝范小山杜富肅三人至河南路東瀛藥店樂善堂購買各種藥物并銅版地圖等該堂之馳名遐邇可想而知與店主人岸君吟香筆談艮久兼作詩句文理書法並臻清秀鄧君能通四國文語出贈葦野詩文合稿二册首冠以長沙王大司成先謙序據稱葦野者其國王之弟綿賞季仲也越人之形貌與閙廣人彷彿衣則窄袖履雙梁惟蓄髮不冠以元色綢布纒頭爲少異耳 
[葡員履任]  
　　○葡萄牙新簡領事官來滬前已列報兹悉葡領事官梁君官名紹已於本月初六日接印任事矣 
[醉人滋事]  
　　○虹口百老會路有外國酒店焉禮拜日上午有西人某醉態酩酊過此欲入見門閉乃用拳擊其窗玻璃破裂而手亦傷皿痕縷縷强欲入内該店主婦推而出之其人大肆咆哮見人輒毆其勢洶洶嗣爲兩華捕拘送捕房想當解官訊究也 
[新捕續到]  
　　○英工部局由外洋雇來之西捕前日續到十一名仍派往虹口巡街云 
[公廨宴客]  
　　○英會審員黄芝生太守聞於昨晚請駐滬各國領事官至署中宴飲并請諸華員作陪云 
[英界公堂瑣案]  
　　○句容人曹盛富稱開薙髮店新用虞花子爲夥詎虞並不做工日以打拳爲事前日踢破門窻故關照荐頭鄭阿二停虞生意不意虞鄭二人紏同鍾阿福張光甫等十餘人欲拖我吃講荼致被拉落許多頭髮其時我兄曹盛發到來解勸伊等非惟不依竟蜂擁至兄店打壞生財什物又將我兄打傷因此訴捕拘獲虞鄭鍾張四人送案請辦曹盛發由妻曹韓氏扶之投案禀訴并稱腹内及胸背左脚受傷請騐該氏又稱虞等人多被毁生財傢伙時尙有人上樓攫取我之銀手鐲簪圈等飾質之虞花子供稱曾由鄭阿二荐至曹處爲夥偶因打拳踢滚門窓已賠四開洋一个修理完結又歇我生意勒住舖盖爲此邀鄭向論恃蠻爭毆今求恩斷鄭供與同鍾張二人同供我等亦是剃頭者因虞曹爭毆在傍解勸竟被一併拘案曹又稱虞共紏十餘人尋釁訴捕祗獲四人餘被逃遁如何反稱解勸黄大守謂虞花子旣稱被曹勒住舖盖儘可邀原薦鄭姓向論奚容糾衆逞兇隨半虞鄭鍾張四人各枷七天○操粤省口音之伶人約二十餘名投案稱於十月初由鄭秀山邀至宜春茶圍唱戲未經滿月因鄭欠西商之房金致被釘門箱子舖盖均釘在内當曾向鄭理索由興發行夥之汪姓出爲担保料理今鄭汪均已避面致我等進退兩難乞恩查辦黄太守問供之下着明白具訴呈候查辦○陳阿發稱在惇信絲棧爲出店因失竊湖絲四小札約四斤報由捕房包探緝獲郁阿得原贓已被變賣在城内今蒙送案請辦包探稱由王阿順來報信言絲被郁阿得竊賣爲此拘郁盤問絲已賣在城中未便吊贓土阿順供與同郁阿得認竊求恩黄太守判郁枷號七天王阿順無干斥釋○徐小浦稱在楊公館爲幕楊大人現奉左爵相札辦電線事宜已經起程前夜 
 
 

Page 3

 
 
因我房中失竊時辰表查無外人入内惟家丁趙金進房一次因此生疑候趙出外時我尾隨之而觀其動靜伊見我在後情形慌張其爲行竊無疑向之盤問非惟一味持蠻尚有帶刀欲殺等語因將伊交捕送究趙金堅不認竊并稱被誣難甘故向理論徐又稱初時不知趙不安本分今知伊屢經犯事縣署憲案均輕懲辦趙又稱從未犯事請爲查案黄太守飭將趙押候過堂訊辦○王氏禀稱曾被劉正奎圖姦不遂逞兇經控前憲提案懲辦詎劉於昨午後糾人拖我至旗昌繅縣棧門口毆打帳房中人見之不平代我報捕獲劉餘均逃散然我已受傷并失簪環等件劉正奎供王氏係我拚識之婦因被捲物遁逃現得尋獲向論黄太守飭將劉正奎押候過堂覆訊 
[順直賑董金嚴兩君書]  
　　○十一月初三日金苕翁電報徐盛鄭經公蘇揚鎭局順直協賑一萬六千兩後又收一萬二千五百兩棉衣人千件分别解交苕叩○嚴佑翁來信云雨之杏蓀陶齋蓮珊韻亭聲和少雲廉泉柳堂佩孜仁兄大人閣下二十五日由山東惠民奉布一函諒投台電弟今日抵津適苕翁往王口楊少兄不知底細各事都不接頭至紫局晤張心翁詢問一切據云已來六千餘金日内由支應局劃匯五千可到弟擬至寳坻該邑一千餘莊全境被水非四萬金不能開查急望設法接濟從前南北匯欵全仗杏翁招呼周到故能信息靈通此次務祈托定張戟翁庶信札匯欵均可仰仗收轉苕翁時常公出恐不能十分接洽也直順災區太廣幾於無處下手一縣二三萬金數十州縣卽需百餘萬一月如何辦法弟等約計一月辦一縣一縣三萬金年内須有六萬金方能敷衍原知南中難乎爲繼然旣到此間不能靜坐仍求設法接濟盼切禱切怱怱布逹卽請台安嚴作霖頓首初三日紫竹林發○此又值隸催捐信也值此市面何處籌捐覩此情形焉能恝置所望各處同仁於無可設法之中另籌法外之法災民有生之日皆仁人再造之年同人則敬謝不敏矣○鎭江姚一灣揚州東關街蘇州天庫前上海陳家木橋賑所同人附啓 
[山東賑董潘嚴兩君書]  
　　○十月十四日潘振翁書雨之杏蓀陶齋蓮珊韻亭聲和少雲廉泉柳堂佩孜仁兄大人閣下連發兩信想均逹到頃接九月十三日賜書敬悉一一表於昨日午後由濟陽西南鄉回城僅查二十村因賑欵已竭而歸濟陽災區極廣災情極重約有三百餘村與齊東患民相仿飢民無食無衣竟有不能過冬之勢一間外方義賑求賑者卽源源而來非有數萬金不能全辦所望速爲籌墊俾可速行查故昨接十二電示又績匯五千金先請中丞代墊具見仁人飢溺由已之懷不忍置斯民於不間佩欽無似現在各口雖漸堵築低窪之地尙皆四面積水麥未能種必須辦過冬春兩賑災民方慶更生也不勝盼禱之至肅復敬請善安潘民表頓首○嚴佑翁書雨之杏蓀陶齋蓮珊韻亭聲和少雲廉泉柳堂佩孜仁兄大人閣下頃奉八月念六日九月十三日台示欽佩無似惠民被水二年異常困苦十室九空所食者樹葉糠粃面色黄腫轉瞬雨雪交加必有凍餓而死者冬春之賑萬不可少節逾霜降濟陽復開一口昨振翁由利津來尙剩千餘金適周小棠先生催弟速往并囑弟代墊東賑二千兩交與振翁遂請振翁携此三千餘金赴濟十日之外南中必有信來欵多則多辦歀少則少辦總之災民生死之權操之輸捐善士之手接濟則生弗得則死伏乞諸善長先卽籌墊二萬五千金以爲濟陽之用弟卽日赴直移賑惟直省賑歀亦望尊處源源接濟明知紛紛告糶應接不暇然弟等身當其境目擊困苦顚連之狀不能不爲代求耳伏乞諒鑒敬請德安嚴作霖頓首右山東乞賑信也待欵孔殷無欵相濟倘有善人布施祈早爲發心各處籌賑同仁亦乞速爲籌募倘得湊集巨欵應此急需則保全灾民之命正復不少無任祈禱之至鎭江姚一灣揚州東關街蘇州天庫前上海陳家木橋賑所同人附啓 
[菩薩蠻惜别卽請諸詞壇拍政]  
　　○將離采到人難住今宵酒醒知何處相約數歸期杏花春暮時團圓纔一月又見孤輪缺不敢再回頭回頭涙更流[  聖與倚聲]  
[滿江紅嘉定夜泊]  
　　○冷冷清清正夜靜孤舟初泊悄無聊遠村雞犬伴人寂寞風急時吹燈影澹霜痕描得窓唇白近年來瘦損舊腰支何堪説欹短枕傷淪落念兩地同悽惻便重裘加起都還嫌薄鴈陣不將歸夢去鴛衾誰把肩窠塞算今宵眞個較寒些思量着[  聖與倚聲]  
[金縷曲上海旅次]  
　　○始信懽娱淺不多時愁懷堆積腰圍清减縱有金樽終不解海上凄凉孤館又從此一程程遠離恨與君重領略算年來蹤迹同萍轉問何日愁眉展淚痕猶在衣休浣記前宵牽襟替拭幾多珠點生怕輕裝容易發執手漸鬆金釧渾忘却漏聲長短偏是晨星催早别道半聲珍重揩雙眼思往事恨難遣[  聖與倚聲]  
[臨江仙沈廬感舊]  
　　○芳徑重來尋昨夢與誰同唱秋墳小園依舊敞重門臘梅花不見何况贈梅人欲向鵶奴題舊事近年生怕銷魂些時憑眺曰黄昏斜陽還記否曾照晚粧痕[  三夢詞人倚聲]  
[杭州同善堂經收直東江浙十月初一至三十日賑欵收數]  
　　王手捐銀十一兩二錢有心無力氏錢捐銀一兩九錢節記求保平安八十員余徐氏求保平安明記求病速愈二户各四十元問　舘三十元節記求保平安竟記病愈還願二户各二十元仁和金　康求病痊餘慶堂俞顧晴嵐無名氏徐保安求子病愈錢星庚兩浙西路塲許趙琴鶴碧螺吟舘明發堂譚十户各十圓力不從心人爲故内人錢氏完上年病願五元敦物堂羅操則有齋桐封堂唐潙瑞求闔室清吉四户各四圓陽羡　同升存養齋主爲先妣忌辰經費移助再餘生洪自已曁妾虔求病愈蘇城三益堂葉辰谿無名氏沛國朱八户各二元徐阿福守仁堂蔣學賢懋興號舒興彪陳軒記李蓮記朱付元記壽石堂主人澄心堂董槐振堂王涇川劉均安堂俞澹遠堂高浭陽李樓陳氏宦游西泠人張祝封求子病愈黎耘綠愛蓮周唐贊清張劉共賀保安金城章廣平程海壽俞吉　求次子對成病愈無心人悮買欄杆錯洋錢送還不知店號特代助賑憶　軒察璧雙二十九户各一元劉士杰張三慶力不足人無名氏爲亡兒冥鏹資移賑四户各五角無名氏求牙痛痊錢二百文共捐洋三百九十八元又銀十三兩一錢又錢二百文 
[上海北市盆湯衖絲業會舘主施少欽經收順直山東江浙等處十一月初八日第一百二十六次賑捐清單]  
　　韻玉女史求身體健旺愿十員蛟川世德堂六員昭文夏秉記求愈小疾愿由常熟寳順局來二員矣智記四員陳慮房二員二户由浙寗童雋廷募寄正大局來○邵毓麟八員王菼八員王鎭八員李叔才二員邵燕翼二員邵嘉瑞二員黄鴻琦二員徐研經二員思補軒一員水心居士一員潘仁一員王慶沂一員胡家棟一員徐福禮一員沈謂亭一員邵則徐一員王耕餘一員何大洲半員何乾生半員以上十九户由葉鴻雲兄經募寄蘇老正大局來合共洋四十四員○餘姚翁已蘭先生書潤助本籍初七日代收洋二員全併聲明○前昨登京都來助賑各物八十三號止今接錄八十四號起○吳芷林善士捐七言裱對三付價估一元五角裱好篆字小對二付估一元七言篆對一付估五角七言行書對一付估五角行書條幅估五角五六言篆對二付估一元以上共十件○九十四號張逖先善士捐石鼓屏拓本二十付估十元○一百十四號柳耔青善士捐説文引經四都估二元○一百十八號吳馨甫善士捐張印之書金剛經石刻五付估五元○一百廿三號傅小岩善士捐二十四家隱語四部估二元○一百廿七號傅蔭三善士捐紈扇二柄估一元○一百廿九號陸确齋善士捐花卉扇面二張估一元泰山贊碑估五角韓昌黎字拓本又五角○一百三十二號不書名各善士捐水晶帶板一塊又六元漢玉珮一塊又六元白陽山人畵一軸又十元文茂苑畫一軸又八元何子貞太史書馮君墓志拓本六付又十二元三清源　又一元青田石章一塊又一元端硯一方連葢又六元松墨一匣十六錠又二元貝松泉紫毫筆八枝又三元京靴一雙又二元○一百四十三號濟善書畫局同人捐黄慎之殿撰書七言對五十付又一百元丁叔衡山水扇面五張又五元吳誦清篆書七言對十九付又九元五角又行書七言對十四付又七元周鑾詔太史書扇面五張又二元五角周克寛太史書扇面四張又二元李兆勛太史書扇面四張又二元吳誦清書扇面四張又二元以上三日所登各物共計三百十八件合併聲明 
[接錄蘇州天庫前電局内順直山東沙洲賑捐公所經收初一初二日清單]  
　　初一日敦和堂方人口平安洋二元鹽公堂萬貽翁來求退肺病人洋十元又來力薄售衣人四元楊乾豐來衣字一百六十四號榖詒堂沈三元有志未逮生一元拜善居士一圓棣華書屋一元○初二日豈庠朱簡生先生募廣福堂二元又募須彌山舘三十圓又募方嶼欽一元交募方楊氏一元又募方余氏一元又募葛程氏一元常熟怡順興募蘇九百六十一號二十五户八元二千二百文王大生來蘇九百廿八號七户三元又來九百廿七號廿四户十七 
 
 

Page 4

 
 
元四百文金學可園來顧道原乎五户七元胡和梅手一户二元正心崇善局盛巽卿先生來揚鎭沙洲冊福字一千零六十三號廿九户四元又來葛觀瀾指捐東賑二元原辦桃塢協賑同人啓 
[上海兆市盆湯衖絲業會舘主施少欽經收順直山東江浙等處十一月初九日第一百廿七次賑損清單]  
　　護萱子禳免災晦規銀二十兩梨園主人顧十元滬南沈介侯善士第一次書畫潤助由吟風醉月劇人海上懶鶴交來三元○黄暉吉六元汝南殷徐祥泰養怡室三户各二圓吳榮業容膝居泰豐三户各一元睡心室半元碧雲舊侣三懷草堂倦還廬三户各四開二圓書城山房張積善堂朱順昌吳協豐李茂松息游廬容膝軒七户各四開一圓張永順八開四元劉敦厚堂八開二員無名氏錢四百文以上二十一户由本埠黄暉吉號嘉定秦君季雲募來合其洋二十一元 
[上海北市盆湯衖絲業會館主施少欽經收順直山東江浙等處十一月初十日第一百廿八次賑捐清單]  
　　古堯裔祈嗣愿折助順直棉衣由三馬路益記號交來一百元　甸寺公和典衆友由福泰錢莊交來二十元仁和胡坤翁爲伊令媛乃幼孫媛患病在灶神前默禱祈保病卽痊愈許愿助直東賑二十圓枕善居二十圓膝瘿山人由南市春元錢莊交來八圓積中軒主人指助浙紹由寳山縣署來四元力不如心人求病愈折助棉衣一元南市同康參號蔣逢初兄交來節蟹費二元又無名氏一員玳瑁邊白晶眼鏡一忖連袋估銷再登薇記指助順直棉衣褲十件合併聲明 
[蘇省撫轅抄]  
　　○十一月初八日候補通判陳元楨禀知奉飭派蘇差委董汝誠禀知奉飭派寗差委卽辭赴金陵王延年禀知奉委派寗差委理問銜江蘇補用知縣試用縣丞陶學乾服闋禀到○前南匯縣顧思賢禀知交缷回省　州同王希曾禀知奉飭派寗差委 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月念八日京報全錄]  
　　宫門抄○旨兩道錄前○發抄旨四道○署提督孫奏接署印務日期摺○粤督張奏調署知縣片○廣西撫倪奏酌提米榖接濟糧餉片○又奏請將歸順州昭忠祠列入祀典片○黔撫林奏開河種桑捐廉辦竣片○又奏淮屯于練設法開墾並籌樹蓻試辦情形片○又奏續陳苗民改裝曁整頓義學情形片○大臣杜等奏請暫　烏城呈進貢物片○十月二十八口禮部宗人府欽天監鑲紅旗值日無引見○文中堂專摺謝管理處所恩○果勒敏續假二十日○富勒渾泰續假十日○召見軍機發抄希元奏會查荒地官兵用過鹽粮等　核銷奉旨該部知道欽此○又吉林刑司部員暫緩裁撤並擬請揀派郎中員外郎來吉接辦奉旨該部議奏欽此○又正藍旗跴得官地建造道署請自八年爲始官租永子豁除奉旨看照所請户部知道欽此○又委用知府同勲署伯都訥廳同知奉旨知道了欽此○○署理福建陸路提督漳州鎭總兵奴才孫開華跪奏爲奴才接署提督印務日期恭摺叩謝天恩仰祈聖鑒事竊奴才於光緒九年八月二十一日在漳州鎭總兵任内承准閩浙總督臣何璟照會内開得署福建陸路提督本任福甯鎭總兵關鎭國因病出缺所遺陸路提督篆務應卽委員前往接署以專責成查漳州鎭總兵孫開華前曾兩署提篆堪以委令署理除具奏外照會查照赴泉署事等因奴才本應卽行馳赴泉州接署因漳州鎭篆尚未交缷且現據汀漳龍道禀奉督臣檄准暫留在漳督飭查辦地方事件一時未得速往泉州而提督有統轄通省戎政之責又未便日久懸曠當卽飭據提標中軍叅將周海富派委中營守備戴鳳棕將封存營軍之欽頒乾字三百一號提督福建陸路總兵官銀印一顆於光緒九年八月二十八日齎送到漳奴才隨恭設香案望闕叩頭謝恩祗受卽于是日署理任事伏念奴才湘中陋質知識毫無由軍營起家濫膺閫寄蒙恩補授福建漳州鎭總兵自抵閩赴任以來先後兩署陸路提篆以及統率兵勇兩次東渡　防台北勦平後山各番社輾轉十有餘年只以防務覊身未能趨赴闕廷叩聆訓誨犬馬戀主之情久而彌切治至光緒八年間閩省防務漸鬆地方安謐呈請督臣何璟恭摺代爲奏懇陛見當將陸路提督篆務交缷起程於上年八月初七日到京展覲天顔迭蒙召見仰荷訓示周詳陛辭時奏蒙聖恩賞　三个月回籍修墓隨卽州京馳赴湖南兹利縣本籍趕將祖墓修理事畢依限旋閩隨承督臣飭回漳州鎭總兵本任供職涓埃未報正切慙惶兹徨承准督臣何璟奏請仍委署理陸路提督迭沐聖恩於逾格俾權重在於提衡深懼弗勝倍增兢惕且查福建爲濵海巖疆營務地方極關緊要奴才惟有勉竭駑駘認眞整頓務使全軍起色轄境乂安以期仰副聖主眷顧海疆修明武備至意所有奴才感激下忱及接署提督印務日期除恭疏題報外理合具摺叩謝天恩伏乞皇太后皇上聖鑒謹奏軍機大臣奉旨知道了欽此○○張樹聲等片再新安縣知縣唐大琬才具明晰堪以調署興寗縣知縣其所遺新安縣知縣篆務卽以興寍縣知縣沈春暉調署亦堪勝任該員等任内並無盜刼已起四叅之案據藩臬兩司會評前來除分檄飭遵外臣等謹循例附片陳明伏乞聖鑒謹奏軍機大臣奉旨知道了欽此○○倪文蔚片再防營軍勇日需糧米向係隨處辦運供支廣西上年收成稍歉本年入春以後糧價較昻適因廣東食米短缺經署督臣曾國荃奏明發給商人票據來西糴買暫免厘税商販　利爭購已有抬價之虞若同時採運軍糈殊於民食有碍然邊防餉絀又不能不設法調劑臣等督同省局司道籌議查各州縣歴年徵收調撥兵糧米石因兵未復額每年皆有餘米改榖存倉本係備撥兵餉之用當經飭行藩司查明存倉米榖較多者酌提數成解赴防營接濟俾軍糈民食兩有裨益所有提過何州縣米殷若干飭令彚案造册報部核銷理合附片陳明伏乞聖鑒謹奏軍機大臣奉旨知道了欽此○○倪文蔚片再據統領越南石路防營道員趙沃禀稱廣西太平鎭安兩府地方前因上匪不靜越南外匪相與勾結滋擾自同治五年以來迭次調撥兵勇防剿亡故文武員并數百人勇丁以數千計該道在事目擊情實可憫曾經公同醵金於太平府屬龍州廳鎭安府屬歸順州各建昭忠祠一所將陣亡員弁兵勇設位以祀俾妥忠魂而昭激勸龍州廳祠日奏奉諭旨准　地方官春秋致祭歸順州祠宇禀乞一體奏請列入祀典等情前來臣杳光緒七年内准提臣馮子材以節次出師越南各營將士死亡相繼於龍州廳地方建立昭忠祠以勵外事咨請奏明由龍州廳員春秋致祭經調任撫臣慶裕據情懇恩列入廣西祀典奉旨着照所請欽此歸順州所設昭忠祠事同一律相應　懇天恩俯准死入祀典由歸順州地方官春秋致祭以慰忠魂理合會同兩廣總督臣張樹聲附片具奏　乞聖鑒　示謹奏軍機大臣奉旨看　所請該部知道欽此○○頭品頂戴貴州巡撫臣林肇元跪奏再臣查都匀府河水實爲沅水之源　清江徑沅水而人楚之洪江舊滔苗疆不受舟楫雍正七年前大學士雲貴督臣鄂爾泰題請開濬僅可容舠日久沙石淤塞阻碍如故中有龍王洞兩岸崔崿壁立萬仞山左巨石倒壓横踞江心驚波駭浪民苗勉力夾舟爭流每致覆没畏而絶迹土産各貨無可懋遷民貧且困臣於上年十一月奏明附省試種蠶桑都匀開治河道後卽捐廉銀二千五百兩交署都匀府知府鄒元吉率同都匀府經歴李煒在籍紳士四川補用知縣莫啓崙於上年十二月興工開濬挑河鑿石役夫數百名冒雪督修至本府三月工竣計自都匀城南起至龍王洞以下之下司止共二百餘里一律平治現在民苗運貨行舟往來無碍鄒元吉現缷事旋省臣又面詢情形與報騐相符至附省　種蠶桑臣亦於七年十月捐廉銀一千兩派員赴川探辦桑秧十三萬餘株於本年正月到黔檄發貴陽府所屬州縣及安順府属清鎭縣百姓領種秋初派員杳看生植者約有五六成擬今冬仍採秧補種以厚　生所有微臣前奏開河種桑現經捐亷辦竣緣由謹　片具陳伏乞聖鑒訓示謹奏軍機大臣奉旨知道了欽此○○頭品頂戴貴州巡撫臣林肇元跪奏爲再黔省前辦善　後當將逆絶各産一律清查　墾迄今十有餘年生聚尚未盡臻庶煩土地仍不免有荒棄固緣僻在邊徼資用維艱亦因地實苦寒招徠不易查大學士直隸督臣李鴻章前辦津沽防務並令該弁兵等操練餘閒在於駐札沿海一帶開墾田畝播種稻禾成熟至數萬頃大學士前陜甘督臣左宗棠則於廓清關隴而後自涇州以至玉門沿途屯戌之兵悉令就地耕耨兵食以足臣思黔屬遙　利之所在田上而外尤在山林不得不於開墾之中並籌樹執現同善後局司道再四籌商擬請推屯之法於練凡練軍駐札之處　防巡緝是其專賣暇則責成管帶官弁督令將兩近荒地設法試行開墾具有不能開墾成田之地卽令分别土宜樹以桐漆桑棉麻葛烟茶等　酌定年限效騐藉以課統率之勤否所有一切草程俱叅酌津沽關隴成法審時度地權宜試辦至墾荒規則陜西前辦營田刊有條目不難勘酌仿行一俟辦有端倪再行詳細奏咨以備考核所有推屯於練設法開墾並　樹執試辦情形謹附片陳明伏乞聖鑒訓示謹奏軍機大臣奉旨知道了欽此○○頭品頂戴貴州巡撫臣林肇元跪奏再臣於本年三月二十二日將勸化苗民改裝情形恭摺具陳五月初五日准兵部火票遞回原摺奉旨知道了欽此欽遵在案臣當卽恭錄行知該地方文武遵照飭仍善爲開導母許稍有勉强擾累嗣於六月間復據統帶練軍委用提督陶茂林會同地方官將鎭遠黄平清平地秉凱里各處續行改裝苗民三千一百五十二户丁口一萬二千九百耆六名造册呈報前來臣查核無異伏思化苗固宜改裝以革其面尤貴設學以革其心必使之讀書明理陶染漸深變化自易現經選派候補知縣梁貢璆將臣所刊訓苗義學章程功課曁纂輯族譜様本婚喪　簡明儀節並多購小學應讀各書携日苗疆各屬會同地方官實力董勸隨處整頓持之以久兾克有成以期仰副我聖主教澤覃敷一道同風至意所有續陳苗民　裝曁整頓苗民義學情形謹　片具奏伏乞聖鑒訓示謹聖鑒訓示謹奏軍機大臣奉 
[旨知道了欽此]  
　　杜嘎爾等片再烏里雅蘇台每年秋季例進哈逹菓丹二匣向係先期札飭採取鮮哈逹菓呈送來烏以俻擊造呈進歴經辦理在案惟查七八兩年呈進哈　菓丹時乃因天氣亢旱雨少風多以致蘚哈逹菓未能結寔無從製造經奴才等隨時奏明暫免呈進奉旨允准欽遵亦在案兹届本年例貢哈逹菓丹之期照例札飭署駐班副將軍公索諾木車林轉飭四盟廵　蒙古官兵採辦旋據呈稱自光緒七年起連年亢旱至本年兩未應時所有向産哈逹菓之和博靳克等處技葉不萌顆粒未生無從採取等情當以例　攸關復令務須嚴飭竭力搜尋迅卽採辦去後現據該署副將軍報稱遵飭揀派可靠官兵分往各處實力採取深山窮谷搜羅殆遍本年自春徂夏以來委因亢旱不雨並未生長等情呈報前來奴才等覆加　騐係屬實在情形合無仰懇天恩俯念烏城風高地寒兼以亢旱哈逹菓未能援獲無從製造所有本年例貢哈逹菓丹二匣俯准暫免呈進出自逾格　慈俟來年雨澤應時菓寔蕃衍仍照舊例造辦敬謹呈進除咨呈軍機處查照外理合附片陳明伏乞聖鑒　奏軍機大臣奉旨着照所請欽此 
 
