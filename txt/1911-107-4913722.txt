# 1911 - 107 - 4913722

 

Page 1

 
 
   
 
 

Page 2

 
 
論說 
[論憲法草案不宜根據憲法大綱敬告纂擬憲法大臣（方平來稿）]  
日本自立憲以來。僅二十年。而西挫我國。北敗俄羅斯。併吞朝鮮。蹂躙滿 
 
 
 

Page 3

 
 
洲。其野心實力。旣稱雄全亞。並駕六强矣。世界政客。皆盛稱其憲政進行之功。不言其社會改良之效也。方今吾國。外患頻仍。内憂日亟。膏血將罄。剥膚且至。朝野上下。皆知專制之不足恃。立憲之不容緩也。於是幡然改計。頒提前立憲之。詔派纂擬憲法之臣。因亡羊而補牢。懲盜警而葺屋。雖云太晚。然及今爲之。猶足熄將燃之災。續垂絕之命。惟是立憲政體之道。實根本於憲法。蓋憲法者。統治國家之大原則也。無論爲行政法。刑法。民法。商法。刑事訴訟法。民事訴法。裁判所搆成法。其效力靡不在憲法之下。憲法者。又國民權利之保障也。身體之自由。信敎之自由。請願之自由。信書秘密之自由。言論及結社之自由。居住及移轉之自由。皆規定於憲法。住所不可侵犯之權。所有權不可侵犯之權。受法定裁判官審判之權。皆發生於憲法。不但此也。君主之大權。宰相之責任。議會之權限。法官之任免。悉以統治國家之憲法爲準繩。憲法之重。有如是者。 
雖然。纂擬憲法之事。豈易言哉。日本之立憲也。當頒布憲法七年之前。（卽明治十五年）政府派遣伊籐博文等。赴歐洲調查各國制度。伊籐至歐洲。或聞顧耐士德施太因諸博士之說。或就各國政府。參觀其政體之組織。及運用之實際。閱一載始歸朝。十七年。宫中設制度取調局。命伊籐爲長官。集海内賢豪碩學。從事纂擬憲法。與憲法相關之制度。十九年憲法草案略成。二十一年四月。新設樞密院。爲天皇之最高。顧問府。乃以憲法草案。先付諮詢。二十二年二月。始頒布於國中。考日本憲法。全體不過七十六條。乃五易寒署。方告畢業。以伊籐之經驗學識。復佐以精通憲法之士。其躊躇審愼猶如是其久。憲法之不易纂擬也。蓋可見矣。昔者我國。賞頒布憲法大綱矣。其間不合於法理。不適於習慣者。指不勝屈。幸朝廷僅以此爲憲法之雛形。未定爲正式之法典。當無貽害可慮。若夫今日纂擬之憲法。則與前者大異。一經頒布。卽成爲國家最高之法。則效力强太。不得用法律命令變更之。 
蓋憲法有固定憲法。與可動憲法之别。可動憲法者。憲法與法律之間。不設變更手續之差異。得以普通法律之手續變更之。固定憲法者。其效力强大。大得以普通法律之手續變更之。歐洲大陸諸國。皆係固定憲法。日本亦然。惟英國憲法。其效力實與普通法律無所區别。且以普通立法之手續。得改定憲法之原則。又如意大利憲法。亦與普通法律之效力。了無所異。不妨以法律變更之。皆可動憲法也。吾國將來憲法。爲可動憲法與。抑爲固定憲法歟。兹難預言。顧以國情揆之。必以歐洲大陸諸國及日本之憲法爲模範也無疑。將來君上之尊嚴。臣民之權利。大臣之責任。國會之權限。法官之保障。皆視此憲法之善否定轉移。憲法善則君上之尊嚴可以保持。臣民之權利可以鞏固。大臣之責任可以確定。國會之權限可以分明。法官之保障可以安全。憲法不善。則其結果。適與上言相反。有斷然者。歐洲政治家曰。憲法如戰時規律。規律不正。則全軍亂。全軍亂則未有不敗釁者。可畏哉憲法乎。不侫思之。立憲不良。其弊更甚於專制。何則。吾儕小民。生長於專制政體之下。尚無憲法上特定之義務。迨憲法頒布以後。則人人宜當兵。（除特分例外）人人宜納稅。此固國民之天職。然無相當之權利。徒負莫大之義務。吾恐庶民呻吟之聲。更甚於今日也。其他如緊急命令。戒嚴命令等。倘漫無限制。動輙發布。其弊更不堪言。蓋前者可以代法律。後者可用軍事處分。至此臣民權利之保障。不盡撤歟。日本憲法。雖有緊急命令之規定。恒不得已。而用之。（去秋併合朝鮮因在議會閉會時發緊急命今年提出議會要求承諾而政友曾及國民黨均有異言内閣總理大臣桂太郎甚窘於對付此不侫前月在東京目擊之情形也）歐洲各國。除普魯士奥地利外。并無此規定。其亦防濫用權力之意也。宣告戒嚴。其事件及效力。各國皆以法律定之。讀憲法大綱第八條曰。宣告戒嚴之權。當緊急時。得以詔令限制臣民之自由。細繹條文之旨。以有緊急時。爲宣告戒嚴之條件。夫臣民之自由。以憲法爲保障。用意何等鄭重。兹僅以緊急時三字。爲限制臣民自由之前提。至如何情形。稱爲緊急。又未明定徧查各國憲法。無此法文。吾誠不解前之纂擬者。是何用意。嗚呼。差之毫釐謬以千里。我纂擬憲法大臣。其勿以是爲藍本哉。 
專電 
[電一（北京）]  
蘇撫電奏裕蘇官錢局坐辦知府李厚礽濫放欵項私營個人事業復要挾欺朦意在破壞除電請浙撫查産封抵外請先革職以便嚴追一面已飭藩司撥欵墊付維持大局 
[電二（北京）]  
蘇撫續請截漕二十萬石度支部因巳較前奏减去十萬石將議准入奏 
[電三（北京）]  
東督錫良電致樞府詳陳交涉困難情形並謂有不便 
 
 

Page 4

 
 
形諸筆墨之處請速飭趙爾巽來替以便入京面述 
[電四（雲南）]  
片馬英兵日迫滇事危急滇諮議局電求各省協救 
[電五（杭州）]  
浙省退伍新軍移屯邊省已奉部議准 
[電六（杭州）]  
乍浦防務重要由紳士禀請浙撫練團自衛 
緊要新聞一 
[汪大爕亦發極起來了]  
　　危哉亡無日矣 
駐日欽使汪大燮已於日前回京外間傳說種種不一或謂有憲政上事項與之面商或謂因其在日無甚表見且此次留學生組織軍團亦未能設法解散殊負委任故特電調回國其實均不確實兹得可靠消息此次該欽使來京實有兩事一因中國借欵以蘇浙兩省漕銀作抵自始至終樞部毫無一字知會直至電囑汪向日銀行購票始將内容告知汪得電後大駭謂以漕銀作抵如果屆期無欵償還日人勢必藉口干涉兩省内政是明明墮入日人計中以兩省土地人民暗送於日人之手故决意回國與樞部力爭陳說種種利害亦卿以盡桑梓之誼一則探聞某公使密受該國政府命令於返任後將要求我國財政權外交權并聞該使密向各國籌商此後各國在其目的地内如有與中國交涉之事均由該國政府直接商辦不必向中國交涉誠如是宛然以朝鮮待我矣樞部尚在夢中故亟欲回國提醒政府速籌對待之法免致臨時無措又聞日使伊集院擬於兩三日内覲見後卽將各項交涉向我政府開議未識政府諸巨公將何以善其後也瞻望前途不知所極 
[外部還想叨好麽]  
　　馬屁不要拍在腿上去 
駐京日使伊集院此次來華因舟行爲濃霧所阻遲延三日十七日始安抵大沽直搭京奉晚車到京旅京日紳及中外宫紳在車站迎迓者頗衆聞政府以此次伊集院回京以情勢度之必有一番交涉恐各報館任意登載實與國際大有妨碍特交諭民政部轉飭内外總廳傳知各報館嗣後遇有中日交涉事件無論鉅細切勿登載 
[片馬交涉亦要秘密的]  
　　寗可登在外國報紙上 
滇省京官以片馬交涉久懸未决政府究係如何辦理消息嚴密難覔眞象而滇中來書又謂李督諭令紳民勿道交涉悉聽政府辦理迹近負氣尤可疑懼因擬邀集同鄕京官擇日會議呈請政府將近日與英人籌議之辦法一一宣示以安衆心 
又聞政府確己允認先行勘界然後商議撤兵卽日由外務部奏簡專員赴滇會同李督辦理此事 
另一訪函云中英劃界刻己議有端倪所有勘界大員應卽妥速遴選昨經某樞相建議以李伯行侍郎素長外交且熟悉英情若以該侍郎簡充滇緬勘界大臣必於邦交界務兩有裨益各樞臣均然其議一俟商准慶邸卽當請旨欽簡 
又聞連日英使朱爾典與外部交涉措辭甚爲强硬堅執滇緬交界可卽以英國所勘之圖爲準無須再行勘界然則派員勘界一事猶係我政府一面之意思也 
[債台萬級之中國]  
　　郵傳部耶債務部耶 
郵度兩部近日聯絡濫借外債多起旣不俟交資政院議决卽行簽押又不分别公布以解羣疑外間莫不紛紛反對兹特臚舉各項借欵如下 
（一）大北公司借欵五百萬此欵係郵傳部所借用以歸還度支部前撥郵部開辦之欵而度支部則以此欵應付海軍部者也 
（二）正金銀行借欵一千萬此欵亦係郵傳部所借其名目爲鐵道敷設費以南漕折價每年百萬作抵其借約之成立最爲神速乃由正金代表小田切君等與盛尚書在宅中密議而成者 
（三）英國借欵二千萬此欵日内卽定議因滬杭甬借欵問題郵部屢爲江浙兩公司所齮齕遂主張與英使商廢合同爲釜底抽薪之計而以多借英欵移作他路之用爲對換之酬報惟折扣及抵押等條件尚未探悉其用途則大致開海鐵路云 
[]  
 
 

Page 5

 
 
(四)川粤漢借欵四百萬即外間所謂前四國借欵者聞共數目尚不止此草合同係張文襄所訂張文襄死遂成爲郵部主管事件近來談判之進行頗速十六日四國借欵代表又在盛尚書宅内商議此事 
（五）美國大借欵一萬萬此項借欵自英法德三國加入後久未定議兹悉此欵確己於十七日簽字其用途折扣利息期限已載前報此欵爲度支部所借而盛尚書以幣制大臣之資格經辦者也故約上簽名者債權國一面由四國資本家代表簽名中國一面則由澤公簽名 
（六）錦愛鐵路借欵五百萬此欵係東督奉旨與美人議訂合同然因日俄兩國反對且中央政府無人主持故去年三月巳將合同訂妥而延擱至今將成畫餅矣 
（七）各項零碎借欵四百萬聞郵部盛尚書除一千萬外另向正金銀行借欵二百萬鄂督瑞制軍又因張文襄在任時籌備要政積欠華洋各欵二百四十餘萬兩無可理償擬向英法德三國銀行借二百萬兩分十年還清年息七釐並無折扣但須用漢口鹽釐作抵刻亦奏明奉旨交度支部核議以上各欵均不過就已探實者而言其他不得而聞知者恐尚不知若干也 
[雲霧中之新内閣]  
　　築室道防三年不成 
新閣制草案雖經訂擬惟俸制一層尚未議妥昨日樞府諸王大臣又在政務處與度尚澤公會商以内閣總理一席參贊機樞代負責任位尊職重關係甚大所有津貼公費應請從優規定當經公訂辦法總理年支二萬五千兩副總理年支二萬兩某大臣之意仍以此數爲菲擬總理年支必在三萬兩以上副總理亦須二萬五千兩以資辦公而崇體制惟澤公則以庫帑奇絀力求撙節贊成前議隨由各王大臣議决將此兩種辦法一并具呈監國請示裁奪 
新内閣官制屢經改易大致已定專候各部說帖彚齊進呈監國閱過再行修改一次卽行定稿乃十二日說帖交齊其中空洞無實者居多陳述異議者不過一二部亦無堅確之理由而草案之修正則又延擱不辦矣日内慶邸喜連綿未暇及此此亦延擱之一因也 
又聞新内閣成立之難尚有人之關係蓋總恊理三人旣屢商不决而各部大臣亦有不能不更動者除吏部裁缺毌庸置議外其餘各大臣有實在不能負責任者必須更動一二人以塞時論云 
另一訪函云新内閣官制本有月初發表之說嗣以各部院說帖未能遞齊故遲遲至今兹聞此項官制一時仍難發表蓋其中尚有幾項條欵未得各大臣之同意尚須稍事删改并有主張廢去暫行章程者尤須詳加討論故發表之期一時實難預定也 
新内閣官制各部院說帖頗有主張反對者其反對之點以召見不能獨對及上奏須經由内閣兩層爲最注意現在此項說帖已進呈監國尚不知上意如何 
又聞新内閣制係於上年底脫稿屢次會議時有修改然大半是爲安置冗員故生種種障碍未能一時發表并聞個中人云近日各報所登之内閣官制實係前考察憲政五大臣回國時所擬之閣制而現在所議之閣制則即以是爲藍本云姑誌之以備參考 
[臨時會死而復生]  
　　耳聽好消息 
資政院總裁世中堂十五日接到議員請開臨時會說帖卽親至李副總裁宅中商議辦法曾誌前報兹聞李副總裁謂按照院章請開臨時會之辦法有三一政府奏請召集二總裁副總裁奏請召集三議員過半數陳請此次各議員聯名陳請實與院章第三條件相合總裁副總裁但有據情上奏之責而不必加入意思並主張將議員陳請書一同進呈世中堂甚然其說臨上陵時曾語李副總裁如須早日入奏卽請商諸政府設法調員赴陵替回以便親自呈遞 
另函云資政院請開臨時會陳請書已經一百一人簽名於十五日遞院當晚卽由秘書廳封送世總裁宅中時已十鐘總裁尚未就寢因十六日早卽須赴陵急欲與李副總晤商遂即命駕至李宅商量至十二鐘始散昨日秘書廳特函邀議員雷奮孟昭常于邦華到院述副總裁之意云前晚與正總裁會商於書詞毫無意見惟簽名人是否自簽抑或委託代簽本院須得一憑證方可上奏其委託之憑證則不拘函電均可此雖係形式上 
 
 

Page 6

 
 
事然形式亦不可不備以昭鄭重現已由雷孟于三君分投調取憑證大約三兩日内卽可調齊送院故上奏之期極遲總在四月初間云 
[憲政館變通各省調查辦法]  
　　局可裁經費不可裁 
憲政編查館奏稱光緒三十三年奏辦編制統計二局事宜奉旨每省設立調查局一所當經通行遵照在案各省自設局開辦以來按照章程分設法制統計兩科法制事宜專爲調查民情風俗法規利弊果能詳晰造報賡續尚不甚繁統計一項月異而歲不同非有常設機關不能按年編製現據資政院上年議决宣統三年預算將調查局經費全數議裁經直隸浙江奉天各督撫先後電詢辦法查統計辦法臣館以各部爲依據各部以各省爲張本而各省調查局之造報則悉以各署局所爲根源是以臣館原奏聲明京外衙門均須設立一統計處值此財政支絀凡有可以節省之處自當竭力籌維惟各省調查局縱可議裁而調查事宜爲憲政要端刻甫辦有端倪斷難中輟臣等再三核議擬將調查局内所有法制事宜併歸各該督撫會議廳叅事科辦理統計尤關重要卽依原奏在各督撫衙門設立專處以爲彚核全省統計之地定爲常設機關每届上年統計表册限於次年六月以前咨送到部由部彚編送館覆核以備編成年鑑似此變通辦理庶於撙節經費之中不失專任責成之意憲政財政兩有裨益三月十五日奉旨已錄 
[京師近事]  
川路倒欵自調查員回部後因俟川督來京面商始能入奏然至今亦未出奏近聞川京官以各員所調查者尚有不實之處極力辯駁且以喬樹柟置身事外更不足以服川人之心特於日昨遞禀郵部請擇公正員司再赴上海宜昌各處詳細調查務得眞相盛尚書恐激衆怒不得已又派二員分赴各處從事調查然經此一層曲折更不知何日始能入奏大約將來結局亦可想而知矣 
郵部堂官現爲擴充郵政起見業經通飭各局凡屬京内外各衙門公文由局遞送無論普通信件必須另行掛號隨到隨送槪免郵費以爲愼重公文裁併驛站地步 
郵傳部議辦商船學校己於前日入奏奉旨依議兹聞郵部從前擾辦商船學校之地點有二一將寗波李厚祐所辦之益智學堂改辦一就吳淞張季直殿撰所經營之基礎開辦現已定議舍寗波而就吳淞云 
駐俄欽使薩大臣昨有電致外務部力陳中俄交涉亟應妥籌善後辦法聞其所陳各節一係對付俄國將來添設領事署之意見一改訂陸路通商條約及會審中俄人民訴訟事宜 
滇督李仲帥近有電奏謂現值國勢危迫强鄰逼處各省所練新軍尚未成鎭不足濟急需而資拱衛請飭度支部設法籌欵趕練新軍等語聞監國已面諭政務處詳細議覆准行與否尚未定奪 
第六鎭將士老朽不堪自吳祿貞統制該鎭以來卽欲更換一二統帶以爲整頓入手辦法業與廕壽兩大臣商定不謂有協統某請陳小帥代爲說項廕壽兩大臣遂翻然變計哭統制函詰其反復廕大臣尚不甚介意而壽則銜之甚深堅欲排之使去聞吳統制亦不願擁此虚名有負軍國特請假二十日而壽已函招蔣某上京商議一切不久即可見明文矣時評 
其一 
新閣制草案宣布後。濤貝勒面奏力駁矣。某疆臣封電力駁矣。不曰不倫不類。卽曰流弊滋大。近日滇粤閩浙各督撫。亦紛紛。以總理責任不專必致的誤事等詞電奏力爭。以爲改良之先導矣。是中外大臣。亦知此次草案之不愜於衆望。異日發表時或能修改完善。亦未可知。 
雖然吾不知將來改正者。究在何點。謂爲盡撤去其障翳。以與東西各國閣制相頡頏乎。抑亦改頭換面。敷衍一二端。以坐視其貽譏於萬國乎。記者曰。是在内外諸臣之一轉念間耳。異日者。吾且於此一點卜之。 
其二 
間春以來。忽忽三月。而警風駭浪。層見疊出。中國其眞多事之國哉。 
片馬之界址未定。而隆興公司之交涉已起。强俄之責言甫息。而日使之違言又至。列强耽耽。如轉環。如宰肉。非要求主權。即要求利權。一波未平。一波復起。樞部之對付。亦云苦矣。 
然吾所竊竊不解者。何以愈棘手。愈秘密。大好神洲。寗敷衍遷就以結好於外人。必不可開誠布公。使吾國民有集議條約之一日。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[焦滇賣國之餘瀋]  
　　後來者可以鑒矣 
自焦滇賣東三省軍用地圖事破露後一般議論都攻擊督練處總辦管雲臣管於軍事上之智識原不允分而焦滇之來奉則非管招之焦有技藝而無心肝當其卒業歸國時運動陸軍部及東省軍界雙方調用乃擬先赴瀋陽後到北京官塲用人素重耳食聞焦爲部調用則留之愈切位置不得不高此測地局局長之所由來也焦旣得此闊差日夜叉麻雀逛青樓其所娶日婦本東京某旅館下女素業賣淫而性復奢靡焦旣耽治游其日婦則與日人爲秘密會今年二月焦復運動調部己奉軍諮處電召欲啓行矣而牀頭金盡其日婦乃以賣圖之說進講武堂雇用之日本敎員山本氏者期滿改約思有所携歸以獻媚於政府乃許焦滇以重價借摹其圖凡已摹得者四十九圖餘僅數圖在焦手未摹山本原與焦密約於某日午後六時面會届時焦赴其同學某之宴席大醉而歸竟忘前約山本見焦爽約則將原圖四十九紙附一長緘遣其僕送至焦宅僕係直隸測地局委員崇某之舊僕也彼於焦滇山本二人之密謀略有所知又見山本將去也乃故爲不知者然持緘與圖送至崇處崇見大驚遂揭其陰謀於督練處此即破案之原因也焦旣誅其所用之僕請於官收其屍並至焦宅告日婦以死狀日婦方午餐若不聞也者徐曰（須乃伊）僕曰請給錢買棺日婦曰沒有錢要棺做甚其實日婦所積尚不下千餘金僕曰留錢何用日婦曰我爲歸國用僕指其小兒曰汝旣歸國此小兒爲焦某之骨肉應留爲焦氏後日婦曰此我子隨我做日本人其僕乃歎息而出兹錄其事實可以爲娶日婦者戒又焦滇爲賣國死而日人摹出之圖竟聽其席捲而去實亦未給焦一錢測繪學堂學生大憤謂吾輩積數年心血耗國帑三十萬金祗此成績又被山本憑空騙去管雲臣陳繡五諸人皆應治罪云 
[薩摩島又虐待華工矣]  
　　華人生命之賤如是 
聞粤督張制軍昨有咨呈外務部文一件係因薩摩島華工屢被該島官違約苛待現據林領事禀稱現復據工人劉演等禀謂島官審判不公竟被島官援藩屬之例不准其上控查中德兩國交誼本屬至厚該島招工向來禁阻前因德使自向大部聲明格外優待力爲保護故一時從權暫爲弛禁准令開招兹援藩屬條例直視中國人爲黑民誠恐惡感從此而生殊於兩國邦交有碍應懇憲台咨照大部迅電該島總督速將此項條例力爲删除并勿食從前優待之言堅任保護否則於招工一節應請暫行停止以免苛虐而重民命等語查該領事所陳各節自係愼重邦交起見應煩貴部查照迅速與德使磋商删除苛例實爲公便并聞外部藉口中俄中英交涉煩難刻尚置之未理云 
[天津鹽商大不得了]  
　　上行下效捷於影響 
去年天津巿面奇緊鹽商各家私虧甚巨由王竹林王子香諸人私借華俄德華兩銀行洋債數百萬彌補私人虧空聲明以引地作抵限於今年四月本利償還現在期限已届的欵尚無著落王竹林等皆甚惶恐無措日前曾赴京運動鹽政處擬請先由鹽政處代爲擔保以免外人藉詞干涉引岸聞鹽政處對於此事大不謂然仍擬勒令該商等自行設法按期償還故天津鹽商刻皆憂形於色 
[熱河防營亦不肯裁]  
　　本來是一項好買賣 
熱河都統誠勲奏云查部定章程熱河陸軍應練一鎭以四年爲限本年爲應行成鎭之期經前都統廷杰曁臣再四經營先後僅成步隊三營馬隊一營砲隊一隊尚不足一恊之數自應遵照部咨汰舊更新將三路防營一律裁改以資挹注惟熱河地處邊陲山徑綿互民蒙錯處村戸畸零素爲盜賊出沒之區自庚子以來盜風愈熾雖有直隸練軍八營僅能分防朝建一帶其餘均不克兼顧經歷任都統設法籌欵先後奏練巡防隊十五營分爲三路散布各屬頗能得力然猶時覺地廣兵單不敷分布致綁刧之杂時有所聞兼因去年奉省分路清鄕熱境更形吃緊各屬請添兵隊率皆無以應之以現在情形而論苟財力稍充即再練數營亦不爲多若並將現有之兵一律裁撤改練陸軍恐練新之效未彰而裁舊之弊已見查上年東三省督臣以奉省防營碍難改練陸軍奏明有案熱河事同一律應請查照辦理臣惟陸軍專重國防巡防責在地面一則宜整一則宜散其制不同其用各異熱河各防營與地面有密切關緊一時未便 
 
 

Page 11

 
 
裁撤係屬實在情形惟添練陸軍定有年限前以籌欵無着迄無成議現在防營一時旣難裁撤惟有仰懇聖恩敕下直隸督臣援照前案設法籌撥抑或敕令度支部另籌的欵按年指撥俾得專心添練早日成鎭伏候聖裁三月十四日奉硃批該部議奏 
分類新聞 
政界 
[巡警道札飭調查戸口辦法蘇州]  
　　江蘇巡警道汪觀察札飭各屬各路區長等文云案奉民政部奏頒調查戸口章程第十五條自各戸門牌編定之日起嗣後該戸如有遷移等事應責令該戸戸主自赴調查處或巡警派出所呈報至遲不得逾三日前項遷移等事應令列表册備查第二十二條自查口票塡報之日起嗣後該戸如有生死婚嫁承繼來往等事應責令該戸戸主自赴調查處或巡警派出所呈報至遲不得逾三日其有一家死亡無人呈報者應由該親族近隣代報前項生死等事應别列表册備查又奉頒違警律清單第二十四條載明遷移婚娶生死不遵章程呈報者處五元以下一角以上之罰金各等語蘇城八路向有每月造送遷移戸口册舛錯遺漏久等具文而生死婚嫁承繼等事槪付闕如本與部章未合須知警務爲憲政機關查戸爲警務要點從本年正月分起自應按照定章一一詳細查明以清戸口而通民隠兹經本道參仿直隸辦法擬定住戸遷來移去滋生故絕男婚女嫁承繼往來四種經常表式除呈報兩院憲並飭長元吳三縣諭行地方自治董事會鄕長鄕董照章妥爲曾理外合發表式札飭札到該區長立即遵照查收速按發去各表尺寸式樣公同刊版刷印督率巡官曁守望巡邏各長警隨時隨地切實調查一切詢問口氣務須和平並嚴禁需索是爲至要其有戸主自行呈報者卽行立簿登記按月塡齊各表分門别類編訂成册呈送來道以憑逐月列入清查戸口事項迨六個月届滿彚列上半年成績表申報大部院憲查核一面先行會同三縣明白剴切出示曉諭俾諸色人等家喻戸曉一體遵行免生疑慮而致阻抗仍將正二月分前項各表赶速塡送連同示式錄報查考 
[删减預算歲出紀聞浙江]  
　　浙省諮議局因宣統三年歲出預算案關係重要特别召集臨時會議開幕迄今計大會四次審議四次討論全案微有端倪决定删减之欵計共二十七萬有零前日會塲已由沈副議長鈞儒宣告議减欵項另開審議會公同支配以謀全省之普及矣 
[鎭城自治進行之近狀鎭江]  
　　丹徒地方自治城内外七區區董去歲由城議事會冬季開會投票公舉呈請監督發給照會令其各任區内自治事宜今春監督已將照會送董事會轉交日昨城董事會常會總董將各區區董齊請到會親將監督照會次第面交各區董請其共同襄助其城議事議員掣籤出缺已有半數計十六名城董事會名譽攻董事掣籤出缺亦得半數計四名均定於四月初一日補選云 
外交 
[銀業對待外人發行毫子銀紙之籌維廣東]  
　　十七日粤省銀業研究所同人聞沙面外國銀行欲發行毫子銀紙特大集銀行會館籌議對待方法請衆研究衆議各國幣政凡外國金銀紙幣有損害其本國之金銀紙幣權利者其人民槪不行用按照法律他國人亦斷無入人國内地自由出發紙幣之理此事想係謡傳亟應聯禀督憲照會沙面各國領事官查詢是否實有是議據理力爭惟金融機關爲國民生死命脉現在我國幣律尚未改定報載之說縱無其事我同業亦應自定條例公共遵守並請總商會提議以保利權而崇國體隨訂條例如下（一）粤省商務向以毫子交易毫子紙票爲我國暫行幣制嗣後凡非我國銀行發出毫子私幣照各國幣政通例我人民自應槪不得用如有私行引用顯係違背公例爲虎作倀此等無恥之徒貽羞同業應卽屏出行外嗣後各同業永不與之交易以杜效尤（二）凡該店犯例出行者並將其店内上下人等姓名籍貫宣佈於衆榜示行内嗣後各同業槪將其人屏絕往來永不再有雇用（三）凡該店犯例出行後如有别號暗中代其買賣私與交易及雇用其上下人等查出每次罰銀一千元以八成充賞指證人以二成爲同業專爲此事之會議辦公費（四）此例於本月十八日起聯蓋圖章公共遵守永遠實行（五）嗣後新張各號均須蓋章遵守方准入行（六）嗣後每月叙會一次隨時研究毌稍鬆懈如有要事刻卽通傳集議合籌曾法（七）此例出於人心所同嗣後每年三月十五日辰刻我業同人公立誓章聯蓋圖章清心盟誓永久堅持（八）現定簡則外未盡條例隨時增入一體照行公訂後與衆宣布全體數百人鼓掌不置茶會後踴躍分任蓋章而散 
軍界 
[移請騐放試騐火藥蕪湖]  
　　蕪湖關道趙觀察刻准勸業道移稱前奉撫憲札開准稅務大臣咨據江海關道電稱怡和行續派西夥麥克微那帶火藥百磅引火線百盤銅帽千粒往直魯晋豫湘粤桂蘇皖浙滇蜀各省地試騐藥力用法照案具結呈由英領事函請給護乞速核准示遵等情前項火藥等件該洋行派夥帶赴各省礦産地方試騐藥力以便各礦局定購前經本處照准有案兹據前情除電復江海關道給照按章騐放所有經過各關均應于其報運時按章查騐放行 
[瓊州鎭道禀陳緝盜辦法廣東]  
　　瓊州崖屬司署海關被海盜登岸刦掠戕斃官商一案昨經督院嚴飭地方官勒限破案現據該鎭道府禀稱奉電當經分飭遵限破案防緝兹據崖州范直牧通報與傳聞情形相符本案匪船聞有三號共二百餘匪操高雷陽口音亦有操外江口音在内俱用新式快鎗碼子甚夥刧後數日尚在崖陵萬洋面游弋現聞駛回遂溪縣屬赤坎附近旁沙港匪首名陽江六内有一船係擄北海蛋家陳廣壽貨船經職道先後電請雷巡查官派輪緝拿昨廣玉兵輪回瓊又設法會緝並嚴飭各營縣扼要防緝矣 
學務 
[咨報全省簡易學塾之進行杭州]  
　　浙省籌備憲政照章應由主管官廳將進行成蹟按期詳請咨奏迭經遵辦在案現在國會縮短敎育關係重要而尤注重簡易識字以啓人民普通智識卽經撫院札行提學司催辦去後現據袁樹五文宗具詳略云所有簡易識字學塾一項計全省七十八廳州縣目創辦起至宣統二年六月止已設學塾七百三十四所學生二萬三千二百四十二人業已總計造表詳請憲鑒兹查上年七 
 
 

Page 12

 
 
月分起至十二月底計仁和等五十四廳州縣續又增設此種學塾三百二十三所學生增多八百十七人連前總計全省已設者共一千另五十七所學額三萬二千另五十九人其餘州縣除象山上虞西安常山四屬已查明下學期並無增設外尚有於潛等二十縣迭飭催查尚未據復如有續報者應卽併入本届上學期再行詳報仰乞憲核先行分咨學部及憲政編查館查照 
[鄂學司行查房縣學務湖北]  
　　房縣監生薛逢錦等以學務窳敗敎員劣跡禀奉王文宗飭知該縣云查該縣自治及辦學兩方面紳董各存意見屢次來轅禀控迭經本司飭縣澈查在案究竟孰是孰非一經確查似不難水落石出此次該生等又復紏合多人借端上控迹近健訟殊爲不合至何鄧兩敎員是否實有劣跡仍應飭令房縣并案迅速查復以憑核辦 
實業 
[錢莊虧倒鉅欵續誌鎭江]  
　　鎭君東塢街宏仁錢莊於日前虧倒公私各欵計有二十四萬兩之巨已紀報端兹悉該莊管事李小齋現已拘至商會清理帳目多日竟毫無頭緒日昨各存戸有向李追討欵項者詎李大聲呼曰兄弟李小齋認打屁股不殺頭（蓋李小齋此語之意以清理官欵爲要著商欵可置之不理也）該存戸見此情形無可如何喪氣而返至李小齋平日在店種種浮支將店内資本私挪與王某合做洋十及各種生意虧耗甚鉅竟將店本耗盡以致倒閉被店東廖可亭查出與李有不了之勢並聞李私下在丹徒鎭砌造洋式樓房住宅一處約值二三萬兩聞廖現擬請官查封備抵矣 
[整頓大荆茶務之手續温州]  
　　温屬大荆茶巿向稱極盛近以銷路不廣辦理茶捐嚴委員日昨出示整頓文云查得大荆茶巿地雖彈丸雁山之茗向稱佳種行銷各處尚無間言惟近有奸商以假茶攙入以致混珠卽有公正商家亦被連累不獨巿面大有關碍目國家抽捐助餉亦受影響夫抽捐助餉原爲保護商民起見該商等應如何上體時艱共勵至誠無懷欺詐以昭信行庶公私兩有裨益前委馬員因比額加至過半遽自請退本委接充斯任若亦知難而去尚復成何政體徒知私計不顧公家居心亦難自問惟有力任其難總期無違功令能如比額各商家應亦共體國事之艱幸勿再以奸詐之思敗壞商業致虧公帑示禁之後若再希圖行險除時飭司巡明查暗訪外並嚴密購綫隨時拿獲如有聞風報信查騐確實本局當從重給賞以便移縣治以應得之罪 
[鄂紳熱心路股之一班湖北]  
　　湖南岳州府魏子題太守籍隸武昌前因鄂路爭回商辦曾在岳極力勸股刻已署長沙府篆擬在湘垣組織鄂路勸股大會俾鄂省旅湘各界協同勸認繳欵及早動工昨已函知公司取閱章程並詳詢一切内容矣 
雜記 
[革令自取其辱安徽]  
　　休寗縣龔令化龍自蒞任以來舉凡辦理新政清訟恤囚振興利益維持學務等事不但敷衍因循且有縱容書差任意妄爲怨聲載道　勒令紳　耆民恭送牌傘匾對殊與輿情不洽現該領已於大計案内參劾聞經視學員勸學總董王世勛等公禀撫台懇予批飭將該令勒送牌傘匾對一并撤銷云 
[流犯何等徼幸安慶]  
　　皖撫頃奉法部咨稱欽奉恩詔各省减等軍流人犯如在三年以外安靜守法以及年逾七旬者應由該管衙門認眞查明均應釋放回籍不許胥役人等致滋朦混從中阻滯抑勒索賄情事倘有此項情弊一經查覺立予懲處等因朱中丞准咨後卽分行審判廳提法司通行所屬一體欽遵辦理矣 
[意林]  
飛行自在圈說 
飛船利。器也亦危事也。使徒務其利而。竟忘其。危斯其利猶未。彰也。方今世界。各國。飛行之學。日漸發逹。然因乘此而失事者。亦復時有所聞。即以法。國而論。去歲一年中。死於。此者。已有三十餘人之多。其他各國。從可知矣。而卒未聞有人預防其。禍創造一器。以爲倉卒之。救急者。殊缺點也。日前巴黎有人。創造一種飛船保險衣。使乘飛船者着此衣。即一旦變生不測。亦不至有跌斃之虞云。近日有人亦嘗發此奇想。曾以已意製爲一器。名曰飛行自在圈。非特飛行。家挾此一具可。無跌斃之。虞即航海家不幸。而遭風濤之險。得此亦免沈。溺之患。此圈之制。先以極韌之絲。織爲極麤之布。梁成紅色。欲其於日光波影之中。易於審辨。其尺寸大小均。按定式織造。幅下。廣而上狹另以橡膠製。一皮帶。寛八寸許。長一尺許兩端均有　括。可鬆可緊。帶之裏面。舖以絲綿一層。使束帶時緊貼於身。不致有。罅漏之處。可容空氣上下。帶之表面。護以平面空花交。义鐵練一圈。長與帶等。而少狹。於帶約二寸許。亦可鬆緊隨意云。 
說苑 
[石逹開軼事]  
太平天國僞翼王石逹開之入川也。由夔府入寗遠。因不識路。乃厚賂土司羅倫布者爲鄕導。其意。欲由寗遠入成都。以號召諸郡縣。爲閉關自守獨立一幟計。因由寗遠入蜀。進可戰退。可守道路奇險。官兵不易。乘其後也。時駱秉璋爲川督。陳重兵於萬縣。以防共順江而上。後聞。其由寗遠至成。遂馳授計於羅倫布。令羅引石入大渡河之山谷。入谷後。即命提督唐公友耕守之。山谷有二口。一則石之進路。一則面。臨大渡河。過河即。入成都道也。時山水暴漲。小船不能度。石進退無路。飮食缺。乏探山有小路可出。乘夜與一二親。兵負。幼子逃。將出。爲唐这伏路兵所獲。賊軍無主。降者以。數十萬討。多廣西老賊。唐解石入成都駱會二司。審於總督之大堂。且賜石小杌使坐脚。手俱未上刑具。尊其志也。供詞則只。（勝則爲王敗。則爲賊夫又何言。）十二字而已。審明。與其子交按司獄吳君看管。不入臬司獄也。從看管日起。至臨刑日。計十三日呇審三次均如前供。始終不易一字。五月二十六日斬按司獄衙門之照牆下。傳首江南各省。司獄吳君。江南名諸生也。好詩賦。性任俠。自石交伊看管。凡十三日。所唱和詩至。一百餘首。聞石臨死面不變色。惟見吳活祭。伊則大慟。自謂係一生第一知已。石死。衣衾棺槨。槪由吳君一人。人措辦。聞一切均從前。代藩王禮。不用今制。從共志。也吳葬之成都東門外果子灣。距城十五里碑曰太平天國翼王石逹開墓。在某紳家園中。石死大府謂必斬其子以絕禍。未七。月幼。子亦斃。於白刃之下噫慘矣。石葬畢。（其子附其側）吳君亦棄官而隠。後吳之婢媪告人曰。所殺之子。實吳長孫。（時一歲許）非眞石子。也不知確否。 
記者曰。太平天國最爲傑出之人才。一爲。僞翼王石逹開。一爲僞忠王李秀成。識見閎偉。善得人心。吾聞曾忠襄攻破金陵時。秀成與其僞幼主。尚匿於城内。之民家。後以名。馬予其主使之逃。忠襄懸重賞以捕之。而匿之者竟不肯献。後秀成之。被縳刑。民間至有爲之泣下者。而逹開以延頸待刑。罪在不。赦之劇宼。能令看管之吳司獄。傾心結納推誠置腹。則其範絡之乎段。駕馭之。能力幾將。駕中興諸名臣面上之矣。惜其所事非人。身敗名裂卒不免於戮辱哀哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[信義存戸詰問保釋馬湘伯之理由]  
　　己閉信義儲蓄銀行各存戸於昨日下午聚集三十餘人同至上海縣署乘襄讞承明府訊案之時推舉代表高素恒投案聲稱信義總董馬湘伯前由商人等扭交自治公所轉解至案未奉訊理遽行釋出是何理由明府諭曰馬湘伯之開釋係由田正堂主持與本委無涉諸君旣來詢問應候田正堂回署再行宣布諭畢隨即退堂其時田大令適由洋務局回署高素恒復上前詰問大令曰馬湘伯之開釋係奉道憲諭交商會邀衆公議不日自有曾法高素恒等同稱商人等往詢商會據稱並未將馬湘伯交到是以來詢大令又曰道憲已連日與商會總恊理及各銀行經理磋商俟有辦法卽當宣布各存戸始各散去 
[義善源債主要求先理莊票]  
　　昨日下午二時義 
善源債主一百四十餘人齊集商務總會要求先理莊票謂義善源倒閉後已一月凡有執票存項者迄今仍延不理我等何能坐以待斃今日所到諸君一百四十餘人當結團體索償以全身家性命聞義善源倒閉後各處莊票皆已清理獨上海通商大埠至今不理查各埠錢業向章皆以先理票面爲主是爲維持信用起見兹查延擱原由因滬道强以可收之欵抵償除付道欵兩萬金外餘者又牽引豐裕欠公家六十四萬著義善源賠償我等今日開會請總恊理速卽發電登報將各處欠義善源之欵不得交道署亦不得交義善源均交商會代收仍請電禀大部及督撫憲派委來滬清理以免把持拖延查該號欠滬噵人兩萬金何能將義善源百萬票據扣留置莊票于不理置我等商民于死地查豐裕欠公家之欵去臘巳交道署實在可抵之欵有三十餘萬日昨又查封該東李九臯家産十餘萬外仍有帳面十餘萬全數已溢欠數之外何不向該號直接清理乃無端又牽引義善源之事今日至會全體要求總協理同至道署面謁道憲直接談判必將義善源票據現銀全數取回公存商會再請電禀商部及督撫院照商律一百二十二條派員來滬清理如道憲不允一味延宕我等當公舉代表赴京控訴以彰公理云 
[裕蘇分局經理之虧空]  
　　裕蘇官銀錢局駐滬分局經理解履安夏保愼因經理帳目不清中滬道劉觀察札飭公共公廨提案看管已紀昨報前日晚堂由孫襄讞提訊先據夏供稱所有虧空銀二十萬兩係前經理向榮初經手向已於去年九月間辭出其欵由向之保人年某担認現向在台山地方經理鹽務商人名下祗虧空銀二千餘兩乞鑒並據解供所虧銀三萬餘兩均有可靠之物作抵現正設法清理且局中薪水己於去年九月起停支一切均有帳據可查判一併交差候吊齊帳目核對清楚以便禀請道憲核示遵辦 
[督撫飭拿革命黨]  
　　江督張制軍蘇撫程中丞前昨兩日連次電飭滬道劉觀察略謂疊奉政府來電謂有革命黨三人約于日内到蘇由蘇來滬密商要事又有革命黨己在某國私購軍火藥彈多箱不日即將偷運進口種種不法有碍治安即著該道嚴密查緝是爲至要 
[外部限制入籍通婚之辦法]  
　　滬道劉觀察近奉江督通札略謂本年三月十七日准外務部咨開近查中外人民互相入籍互相婚娶權限不明動起交涉業由本部暫議權限規章三條開列於下第一條外國人准其入中國籍中國人准其入外國籍第二條中外國籍人民婚娶之時應先由兩造出具保結甘結第三條須將保結甘結及其詳情呈報本部以便查核等因除抄章通行京外各衙門一體遵辦外爲此咨請查照轉飭各海關道遵照辦理等情到本大臣准此合行札知札到該關道即便轉行各屬一體遵照辦理 
[華洋商人勾串販米]  
　　鄂督瑞莘帥電致蕪湖上海兩道台略云各省米價昻貴民心惶急業經本大臣訪悉近有某國商人勾通販米奸商在内地各屬收買大帮白米陸續私運俄屬每担可售二十餘元祈由尊處函商稅務司責令洋扞巡遇有出洋輪船立即密查並行各局卡認眞查訪務獲究懲 
[學界聯合會開會記事]  
　　二十五日下午一句半鐘中國學界聯合會開大會。於西園是日到會者七百餘人當由發起人朱伯爲君報告公推朱君少屏爲臨時主席次朱少屏君宣布本會歷史及宗旨討論逾時衆皆感動旋以兹事重大經衆研究决議擴充範圍遂由各校公推假定職員數十人並公推朱少屏君爲暫時會長定於本月二十八日下午四時再開職員會規畫本會一切進行方法後由留東國民會代表傳夢豪黄嘉梁兩君演說軍事知識之必要及武裝之亟宜預備激昻慷慨聲與涙下其次尚有多人演說類以精審明逹之語闡發宗旨至將散會時踴躍輸捐者先後踵接而中國學界聯合會之基礎遂由此定至於將來之效果則視吾學生吾國民之效力如何耳 
[公共公廨預算確數]  
　　公共公廨讞員寳明府遵照 
 
 

Page 19

 
 
江蘇財政局來文造具宣統四年預算表册專差送蘇彚核逹部經紀本報兹悉此項預算按月編列每月開支員募辛廉書差工食紙張油燭押犯糧食以及辦公雜費實需庫平銀三千餘兩惟因迭奉憲飭核减現祗月向道署領銀二千數百兩所有不敷之欵全恃罰欵項下爲之挹注云 
[催索輪船撞沉鹽船之賠欵]  
　　太古洋行大通輪船前曾撞沉浙江岱山官鹽船並淹斃船戸由杭嘉松三所鹽商禀求上憲照會該管領事責成賠償在案現滬道又接浙運司移催因於昨日照會租界領袖薛君轉請英總領事勒令該洋行照數賠償以便了案 
[貴胄來滬結婚]  
　　前農工商部尚書熱河都統溥仲璐統制之三公子與清藹庭太守之女公子訂婚今公子於十九日來申就親假周舜卿京堂公館爲行轅定本月二十六日行親迎禮 
[滬軍營管帶易人]  
　　續備滬軍營管帶王雲華日前被人在撫院控告多欵内有尅扣軍餉姦佔婦人各情當經程中丞飭委候補知州劉澍來滬密查兹據查得各欵皆屬子虚惟尅扣軍餉一節則非無因惟亦不過於洋價中取巧沾潤兹聞中丞己飭將該管帶即行撤差派委候補知縣洪遹聲接帶業已分别下札矣 
[萬國團練隊大操]  
　　萬團練會前日午後三時由司令官督率至泥城外賽馬都操演各種馬步野戰陣法一時圍觀者密若堵墻至夕陽西墜始各整隊而回 
[商團聯合會之進行]  
　　全國商團聯合會三隊會友於昨晨六時在滬軍營會操由總司令官江榮儕合排一隊略爲考騐至七時舊操友整隊赴松試靶新會友隨觀者亦有二十餘人並聞日來有志入會者甚夥會長李平書君等擬仍開招至一千人然後截止惟經費未充倘須籌畫云 
[救火聯合會演龍紀念]  
　　本城救火聯合會前經集衆議决所有演龍之期槪除紥綵堆花及軍樂等項以節糜費經紀前報兹悉演龍日期向例於五月二十分龍日舉行嗣該會總協董以三月二十五日爲該會所成立之日本擬舉行紀念會因將演龍之日改爲與紀念會同時舉行以省週折昨己届期先於午前開紀念會到會者有四百六十餘人之多午後二時各社員均各戎裝備齊救火器具至救火聯合會取齊旋各排隊出城仍假自治公所前浦灘隙地操演一時各社員興高采烈踴躍從事俄而上海縣田大令率同三廳官與海防廳提右營城守等文武各官蒞自治公所前看檯上閱看各社員俱各整備器具揭開自來水龍頭隨由會董抽簽配定以兩社合演一次竭力噴射以分水力高下繼復令社員演習手叚聞新舞臺各藝員手叚最爲敏捷其他亦俱諳練純熟至四時告竣始各整隊而回 
[警務長手諭彚錄]  
　　城自治公所警務長穆抒齋君昨日發出手諭云照得上年六月間更定崗位以來各區巡士平日認眞詷察實力巡廻者固不乏人而斜倚崗亭漫不哨望者亦復不少所賴巡長隨時查察秉公報告乃近來一二級巡長意存見好並不實力查報以致警務未能日起有功殊屬大負委任爲特再申告誡嗣後各巡長周巡各崗務宜常川稽察秉公報告如果巡士再有前項斜倚崗亭漫不注意及接差未到先期回局等情一經查出定惟該管巡長是問凛之切切又出條諭云照得一級巡長前半兩點鐘在巡員室守候公事後半兩點鐘查崗二級巡長第一點鐘在巡員室守候公事至末半點鐘止查差後回區收取崗籌及警裝各宜凛遵毌違 
[寗波同鄕會開職員會]  
　　寗波同鄕會於二十五日開職員會到者五十餘人先由沈會長報告虞洽卿君由京旋滬前由大會公選爲本會副會長今日蒞會任事由鄙人介紹與各職員歡會云云當由職員全體拍掌以表歡迎旋由虞君起言鄙人材力淺薄本不敢當惟事關鄕誼不得不勉盡義務節經書記員將歷届議案并印刷文件送閱後遂由虞會長提議三月初四日職員會議案中創辦因利局事件本會極應舉辦先須妥議章程再定辦法遂由全體公决並定名曰旅滬甯波同鄕因利局次由會長報告香港保良局所留甬孩馬玉連卽黄森寳囑會調查一事業經本會查取明白致函認領今擬由本會派人親赴香港領帶回滬當經全體捐助川資派人往領候先電詢保良局得復後即派定管家王炳文赴港往領散會時己五句鐘矣 
[究竟是否畢業生]  
　　師範畢業生常州武進縣人潘富森寓居客棧失竊行李業己具禀公廨請飭查緝並自行投案訴明苦况經孫襄讞諭候函送工蘇敎育會設法安置或遣送回籍在案詎潘不愿赴會昨復投廨求請另給川資自行回籍孫襄讞以潘旣稱畢業生何必畏葸不前其中顯有不實申斥退去 
[寡婦無端受責之憤懣]  
　　李談氏同弟談蒲生至縣署控被夫兄李金大串同李桂榮李勝千李掌生等掗繼攫物揑詞誣陷經襄讞承明府升訊氏供丈夫李毛毛故世多年因無子嗣於去年承繼族姪福生爲子詎李金大强欲將伊子立嗣婦人不允竟將飾物衣服契據盡行攫去復將婦人扭至巡警總局覊押八天掌頰一百下婦人無端受刑心實不甘求恩伸雪詰之李金大供弟毛毛病故後弟婦談氏不守婦道將家産消耗殆盡並挈姪女遷居虹口旋因姪女被王榮生誘姦捲逃由小的等尋獲曾經公廨訊過已將贓物弔出交姑丈俞蓉溪執管承明府以李金大欺寡奪産自應澈究判令收押並着李桂榮李勝千李掌生等出外趕尋俞蓉溪到案復訊核奪談氏退去候示 
[包車夫狐假虎威]  
　　前日下午有巡警總局某科長之包車夫濮惟高與某科員之車夫楊阿二均將包車停於新閘橋路被四路一區徐巡長查見以該處係往來要道照章不准停車諭令移至川虹路口詎濮楊二人有恃無恐逞蠻反抗當由該巡長喚同崗巡將二車夫一併拘局猶在週番室内咆哮滋閙大言恐嚇蕭正巡官怒其兇横立飭提案審訊判各鎖示局前一月期滿核釋 
 
 

Page 20

 
 
[捕房嚴緝搶匪]  
　　靜安寺捕房捕頭以邇來界内時有匪徒攫取行人財物昨特諭飭探目陳云忠於每晚率同各包探嚴密巡邏遇有形跡可疑之人立即盤詰如果言語支吾准即拘入捕房解廨訊究 
[地保賄放逃婦]  
　　滬西金司徒廟附近地保徐連生因得賄縱逃南巿居民榮惠春之逃妻黄氏被榮控奉裁判所於前日派差協同靜安寺捕房包探陳永康將徐拘入捕房押候解廨訊核 
[火車搭客猝斃]  
　　聞有自寗來滬者告人云昨由南京開至上海之某號火車行至常州忽於三等車内喊聲大起謂有一人猝然斃命一時各搭客大受驚惶坐次頓亂後經車手派人遍告人心始定並令該三等車内各搭客騰至他車將死者留在車内停駐常州候再帶回南京查詢家屬認領又聞另一火車上某搭客至南翔下車游覽花園忽在園内斃命均不知究患何病云 
[總巡誥誡巡捕]  
　　英美捕房代理總巡麥高雲君查得各捕房華捕派往醫院看守病犯往往疏於防範致被脫逃昨特示諭各華捕嗣後倘再有前項情事查出革究並將老閘捕房五百五十七號華捕即行斥革以示儆戒 
[城内]  
註銷訟案○本城水木業公所總董顧家曾等前以作頭龔錫咸屢次抗捐有碍公益禀請縣令追繳等情曾誌本報兹經田大令飭差傳諭後龔已自知不合遵章繳納昨該所董事已呈請將案註銷矣 
跳出火坑○姻妓王寳卿王瑞寳昨至縣署喊控鴇母覇阻從良叩求超豁田大令諭候訊明發堂擇配 
協弔賊贓○公共公廨昨派差探帶同行竊裕泰洋行棧房泰西緞之竊賊王阿六到縣協同捕役至昌泰同昌等當六家弔出泰西緞六疋帶回給領 
道轅記事○蘇松鎭總兵徐傳隆交缷回籍道經上海飭丁至道署辭行候補知縣晷寳謙到道禀見即補道顧鎔到道拜會 
[南巿]  
巡士毆人○自治公所警務長查得一百五十號巡士譚漢臣在崗位無端毆人有違定章着即斥革以肅警規 
聚賭罰洋○董家渡徐順發茶肆聚衆賭博被南區查獲賭徒趙樹堂張阿弟洪和尚沈阿大朱天發朱三寳張老虎並同居之馬周氏連同店主一併解區著徐罰洋三元其餘各罰洋五角周氏斥退賭具銷毁 
[閘北]  
誣控搶洋○陸施氏前日向陳良之索討會洋被陳夫婦二人扭住肆毆由鄰居劉小梅郎上前解散詎陳復至四路分局誣控被劉紏衆搶洋昨經蕭正巡官訊明實情判施氏及劉一併開釋陳還押候辦 
竊賊拒捕○住居總局路之江北人徐廷謂前晚被積竊楊阿才入内圖竊當塲拘獲詎楊突出小刀將徐之手臂等處戳傷嗣由徐兄廷高帮同扭交崗巡送至四路分局經蕭正巡官訊實判楊鎖示五天期滿再核 
不能認賠○奚阿生前在大場鎭雇周守榮之小車裝布來滬失去數疋控奉四路分局蕭正巡官着周賠洋兩元在案兹因周不願賠洋於昨日覆訊周供小的之車係由車夫劉　毛轉雇運送來滬路上並未失竊巡官准即傳劉到案訊明判劉賠洋了事 
[英租界]  
自認受罰○三馬路牙科醫生徐禮焯之妻王氏因將婢女楊春頭後虐受傷由廨訊實判氏押女所一月在案前日徐忽投案禀稱因妻父病危請將王氏開釋回侍父病情愿受罰等語中西官以王氏巳押兩禮拜姑寛罰洋一百元充公准即開釋 
包探降級○新閘捕房第四十八號試用華探韓福生因辦公不愼經代理總巡麥君查悉即於昨日論飭降充三百三十九號華捕以示儆戒 
嚴緝小賊○頑童陳阿毛（即陳阿四）因犯竊案由廨訊明判押改良所先寄匯山捕房暫時管押在案兹於十八夜挖洞逃逸查緝無蹤昨由麥代總巡開明該孩年貌籍貫通飭各捕房一體偵緝務獲嚴辦 
不芿而遇○沈炳臣串騙王錦榮銀二千兩逃逸由王控奉公共公廨飭緝未獲詎沈前日忽在浙江路行走適被包探邵阿金撞見拘入捕房押候解廨訊究 
失竊皮夾○三馬路九號門牌某日人所開之雜貨店失竊值洋一百元之皮夾五十打昨報捕房派探查緝 
摸竊銀圓○朱洪生昨在北京路摸竊余金仁袋内洋銀當被包探何正喜查獲拘押捕房候究 
查獲賊贓○住居新閘路之顧英英失竊綢皮衣服多件昨由包探嚴阿慶在法界某當内查獲原贓綢衣四件吊存捕房候傳失主認領 
包探獲賊○余阿良昨日竊取西西藏路周寳記木作内雜物被控查獲拘押捕房候解公堂請究 
逆子毆父○顧阿堂昨將其子顧桐生扭至新閘捕房控被行兇毆傷頭額經捕頭詢係細故姑寛斥釋 
誘奸處女○西惠何松林前日引誘雲南路六百另三號住戸李陳氏之妹至法界華龍路某洋房内奸宿被氏偵悉報知捕房將何查獲捕頭因事起法界且女妡未及笄即着併送法公堂訊辦 
婦人捲逃○新閘派克路第六百八十七號居民潘友峯之妻楊氏忽於前晚捲物私逃昨經潘查悉即投新閘捕房報請查緝 
[美租界]  
乘車跌悶○某甲昨乘二十號電車至北四川路武昌路轉角處一躍而下跌悶於地由捕車送同仁醫院療治再核 
日人逞兇○日本人某甲昨在吳淞路將包車夫王小連扭住肆毆由張鳴捕拘禀捕頭諭赴日領事署控告 
撞傷女孩○洪阿發昨乘脚踏車經過兆豐路撞倒周阿生之五歲女孩致傷面部由捕送往同仁醫院醫治再核 
酗酒滋事○前晚有落差華捕某甲在西華得路與張阿永酒醉互毆被捕併送捕房押候核辦 
押店收贓○蓬路六百十九號押店因收押來歷不明之外國金戒一只昨被包探查悉禀朋　頭飭傳店主陳如冬詢明核辦 
改傳爲提○住居東有恒路一千零十號之嚴有源及一千九百六十號之劉阿寳均因私售鴉片經公堂傳訊不到昨派差探提至捕房押候解辦 
侍者行竊○西華得路二十四號某洋人家侍者蔡寳福行竊卞婦金戒一枚報由捕房飭探提案押侯解廨訊辦 
[法租界]  
房客苦况○周順林借住某善堂房屋虧欠房金五十四元已被收租人周裕昌將牌門掮去並將各物寄匿他處兹又遽周妻尋見扭赴公堂請爲追究周妻供因丈夫病臥在床無力措交曾被收租人將各物拿去價值二十餘元若准抵過則所欠無幾聶司馬以周不應違章擅自搬物着罰洋兩元充公周妻交保限七天還洋三十四元不得違延此推彼諉○西裝華人梁致中前向黄泰和租賃房屋開設學堂未幾中止所欠房金三十元與周姓互相推諉迄未料理兹又收租人彭金德控奉公堂傳案詰訊據供銀錢事務確由周姓執掌應向周姓追償現周在吳淞某校内求鑒判梁交保着邀周姓到案訊奪 
各執一詞○蔡紹榮昨將車夫花岳元扭至公廨控稱花曾租去車輛中途抛棄現雖尋回尚少油衣等物請爲追究花供此車在南巿警局某巡士處賣來並非向蔡租用實被誣控聶司馬以供詞各執判花交保候查 
 
 

Page 21

 
 
明再訊 
限繳房租○宋公祠藥店王宋錫奎與胡桂生俱因結欠祥茂洋行房金被控昨由公堂一併傳訊判各交保限七天理楚 
又是一堂○鄭家木橋豐記桂圓店主張采峯張金林父子二人串通放火圖賠保險銀兩一案曾由公堂迭次審訊因張父子供詞兩岐以致案懸數月尚未定讞兹又由捕房將全案人証復行解審仍互相推諉判各還押候再商斷 
海上閒談 
記者於二十三日上午十一時。因事入城。行經白衣菴前街。頗覺幽靜。行人絕少。時有一巡士植立路隅。其目光直注某姓住戸之玻璃窗。他無所顧也。且若有沾沾自喜之色。露於眉睫間。記者心竊疑之。因亦向窗内一望。則見年輕之女傭在焉。意者。此女傭必有違背警章之舉動。該巡士偵得實情。故不覺沾沾自喜。將守其出而捕之也。斯則巡士保衛閭閻之克盡厥職。亦即地方捐資籌辦巡警之成效。而其功則必歸主持警政者之督率有方。誰謂吾華界自辦巡警之腐敗哉。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約（二十八）]  
日本國駐比全權公使加籐恒忠步隊副將朋石元次郎副將兼醫官賀榮次郎參將銜一條實輝兵部參議官秋山雅之介 
盧克森堡大公國比國第四軍管區參謀長參謀正參領伯爵才克拉斯陸軍醫官特爾唐耳 
孟的内葛羅國瑞士駐俄全權公使鄂第愛瑞士陸軍軍醫總長苗爾善鐵 
尼加拉格國翁多拉駐瑞士總領事安帕弗爾 
那威國陸軍軍醫正軍校逹安 
和蘭國國務大臣陸軍副都統博的加爾陸軍一等軍醫軍醫正參領蒐才爾 
秘魯國駐法公使館頭等參賛微安德 
瑞典國陸軍第二鎭正軍醫官沙郎圭 
瑞士聯邦駐俄全權公使鄂第愛陸軍軍醫總長苗爾美鐵 
烏拉圭共和國駐法代理公使愛樂薩 
計自六月十一號起至七月五號止疊次會議商定本約各欵當經各國全權議員畫押作爲一千九百零六年七月六號改訂之新約再查照一千八百九十九年七月二十九號保和會訂定和解公斷條約第十六欵所載倘各國遇有爭端未經使臣商結者各國已認明公斷爲和解最美至公之辦法特於本約外另立一願如下 
倘日後訂議各國於平時講解本約致起爭端可審度案情時勢將此爭端送交海牙公斷衙門判斷以便恪遵 
爲此各國議員在本蕆事文件上畫押爲憑一千九百零六年七月六號訂於日來弗城原稿一分存儲瑞士政府藏案卷處鈔稿校時無訛分送入會各國 
[外務部奏請添派海牙公斷院裁判員摺]  
奏爲請旨添派海牙公斷院裁判員恭摺仰祈聖鑒事竊查保和會所訂國際紛爭公斷條約業經奉旨批准按該約第四十四條内開凡締約國各派諳熟公法名望素著四員充該院裁判員以六年爲一任同一人員亦得膺數國之簡派各等語當經臣部奏請於光緒三十一年二月三十日奉硃批著派伍廷芳欽此欽遵各在案原奏聲明如有中外講求公法專家容隨時諮訪再行奏明辦理等語兹查有出使日本國大臣胡惟德出使法國大臣劉式訓均於公法研求有素亦深於經騐似足以充是選又據駐和大臣陸徴祥電稱訪有比國前法部大臣豐登納文产於丁未年經其政府派充保和會第二全權大臣該員係法律名家比利時又係永久中立之國尤爲相宜業經與之電商甚願充當中國公斷裁判員等因前來臣等伏查此項人員列名院中無事不必親往亦無庸支給薪俸遇有公斷事件臨時再行赴會各國自第二次和會條約簽押以來無不陸續照額選派屢經海牙會該院辦事處備文知照在案我國業巳入會簽約似應一律辦理以符約章而如體制除原派伍廷芳年限未滿應仍留原任外擬請派胡惟德劉式訓比員豐登納文三員作爲海牙公斷院裁判員以補我國應派之額均照定約以六年爲一任如蒙俞允恭候命下卽由臣部分别傳知各該員祗遵並電知陸徴祥轉行知照和蘭政府備案所有請旨添派海牙公斷院裁判員緣由理合恭摺具陳伏乞皇上聖鑒謹奏宣統二年三月十一日奉硃批依議欽此（完） 
來件 
[浦東同人會公推姚文枬等調查川沙閙事情形報告書]  
謹報告者十五日會長函以十一日開會提議川沙閙事一案各自治公所究竟有無奇捐自宜實地調查庶昭信實公推文柟納善保恒前往肇事地方詳細調查務求此事眞相以便商議辦法等因並交到川沙四鄕公函一件其時文枬在蘇納善保恒因事不宜遲一面發信到蘇一面相偕出發十六日自董家渡至張江栅午膳至唐墓橋至俞公廟入城謁廳尊晚宿城自治公所十七日出東門至青墩茶憩至龍王廟學堂至合慶鎭茶憇至小灣午膳又茶憇至龔家路至曹家路至顧家路取道東溝回滬是日文枬亦接信回滬十八日會晤調查各種議案將沿路探訪所得參互印證頗得眞相此次公推調查注重苛捐一節調查員在俞公廟時有逛廟之胡姓及不知姓名長幼四五人談到苛捐閙事之意叩以所捐何項則稱無一不捐連人家生下嬰孩來也要出捐叩其何時開捐則稱本要開捐己經議定送到衙門要出告示現因打毁不敢開捐等語其後各處茶館飯店細聽談論大半相同而於捐之並未實行官之並未出示則衆口如一可見苛捐二字全係信口傳訛並無實事今將洪委員禀覆道台文内房屋茶肉牛羊鷄鴨自織機布各項逐細疏明如下（甲）（房屋）查房捐係數年前部行之案與現辦自治毫不相涉細查各種議案亦並無關涉房捐之處惟籌開西運鹽河案内將原有之商店捐議由房主分任略紓商力此係勸業戸顧惜租戸之意並非苛派房捐并未實行（乙）（茶肉）查茶肉捐自宣統元年下半年起由紳士禀准撥歸籌備自治之用其捐數聽茶肉店自認故收入甚微自去冬各鄕自治公所成立始由各區自行收用是茶肉捐起於自治成立以前並非苛派（丙）（羊）調查員親歷各境彌望田塍實農地而非牧地是以鄕間向有禁羊社當青苗之際不許養一羊民族習慣已久亦并不獨川境爲然今閱議案但禁蹧蹋青苗含有保護畜牧之意至爲平允關於羊者但有此案並無議收羊捐之案（丁）（牛）川境旣農地而非牧地故野草有不敷耕牛食料之慮此乳牛之所以略取捐欵尚有其他關係原議案極爲明瞭實無統收牛捐之議（戊）（雞鴨）非但並無此捐亦并從無此議（已）自織機布）調查員在青墩茶館中聞有一機布捐二百文之說在合慶茶館中聞薛家梁坊被打將衆姓所染之布全燒痛恨閙事者之無理等語又沿途遇有布店叩以捐數則稱上海貨捐局有捐鄕間並不捐取分文問何以有一機二百文之說則稱全係造謡（庚）（清道路燈捐）此爲洪令禀 
 
 

Page 27

 
 
内所未及而纂治成立以後議收之捐欵實僅此一宗爲數無幾調查員以此捐多由商家輸納沿途訪察商情皆稱勸募而行並無强勒且用歸實在此言出於納捐人之口實係保信至長人八團兩鄕此捐並未開辦綜觀以上各節則道台原詳所稱收捐苛細洪委原禀所稱收捐煩多實係並無其事毫無疑義但道台係據洪委之禀而洪委係據道路口碑此次調查員亦已親聞知洪令實非造謊惟此道路口碑大抵齊東讕言以訛傳訛一經根究全無實在眞所謂無稽之言也且茶館高談大半烟容滿面之人小灣茶館有悻悻於烟照費之一角二十文者青墩茶館中有曾因烟賭受枷者有自述禁烟受罰四十二元五角恨恨不己者旁有薙髮茶客謂捐也罷了罰也罰了若將捐欵罰欵用於本地修橋造路則人猶心服今全爲紳董落袋自然要抱怨云云調查員默識此言後向禁烟分公所及拒賭會調查罰欵用途則自去年十月至本年正月因烟罰洋三百九十六元因賭罰洋二百七十七元全送廳署其日期數目一一載明送信簿有廳署回單戳記可憑至廳署撥作何用未及調查調查員又以此等道路口碑雖係無稽但衆口嘖嘖究竟是何來歷爰經細心考求則道台原詳不無結怨四字實爲洞見之論試觀各種議案聯合會之裁撤塘長塘差案足以結怨於塘長塘差長入鄕之整頓護塘公地案足以結怨於營汛整頓商捐案意在恤商而足以結怨於商會催浚長濱吕家濱案足以取怒於經管車壩捐車之舊董革白龍港渡船陋規案足以結怨於兵書總差八九團之整頓征稅積弊案足以結怨於塲胥至聯合會之禁女巫素黨案固爲禍苗而八團之革除保甲書差陋規案長人鄕之整頓竊窩案則其所結怨者更無量數矣（未完） 
小說 
[言情小說投海孤兒（五十五）]  
諸公試思身爲女子。有天付特别之愛情。及操縱愛情之權力。胡能强我嫁彼心所弗願之人。果欲如是者。則吾不如投海而死。舉此靈塊還諸上帝。何復戀此世界。吾旣峻拒此結婚之請。而密司脫迭克司乃大怒。力逼吾父。必欲令我嫁彼。非特不肯回船至紐約。且欲以强力迫我與之結婚。吾以一孱弱女子。且寄身於此風壽天海之中。直無復自保之能力。吾今謹問諸公。諸公皆爲善人。設有一無告之女子。爲人凌侮至於極地。諸公抑力救之耶。或坐視其荼毒而不之顧耶。請諸公質方告我。馬利亞語己。微笑。轉具秋水之雙瞳。凝視衆人。待其答覆。衆水手不覺抗聲答曰。此何待問。天下名爲男子。安有見女子之難而漠然弗救之理。馬利亞鞠躬曰。吾今謹謝諸公。深感諸公之意。然則苟今日有人拯我者。必爲諸公所嘉許矣。水手曰然。馬利亞曰。誠告諸公。今日拯我之人。卽密司脫愛力森也。吾輩之意。非欲與密司脫迭克司爲敵。特欲自脫一身之險難而已。今但請密司脫迭克司以舟送我至於紐約。兹事即了。餘事吾决不之贅。頃聞君輩大不以愛力森之舉動爲然。洶洶欲動。吾至懼諸公誤會吾輩之意。不得不以質言相告。吾輩但欲早至紐約。决無妨礙諸公之事。請諸公目袪其惑。勿爲激烈之舉動。水手輩聞之。一時不能遽答。則彼此互視。嘿。然無語。二副越衆言曰。密司之言固是。然鄙人之意。終不以叛人之行事爲然。吾輩今日决不敢傷及密司毫髮。惟彼叛人者。鄙人甚欲處以應得之刑。死之勿恤。沙遜聞之大怒舉鎗直擬二副之顱。叱之曰。汝更作狂語者。汝之喉舌。將永永休息。無復出語之時矣。二副見沙遜舉擬已。則大懼。引身趣避。其狀乃大類逃杖之狗。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
