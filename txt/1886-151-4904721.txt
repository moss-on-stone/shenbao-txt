# 1886 - 151 - 4904721

 

Page 1

 
 
[新出石印小題嫏嬛] [  點石齋主人啓]  
　　石印小題文現巳不一而足然祗取其宏富而選擇未精是集係芹香館主人採輯同人窗課會藝等作請名手選定皆係及時眉樣足爲惴摩　之　臬尤妙在與巳印之文藪宗海無一題相同並無虚題重題幾於無題不備共文八千餘首託本齋石印分訂十二本至校對精詳字畫端整　爲　　另有廟諱聖諱刋列簡首俾初學者知所敬避云准於初四出書每部價洋五元五角南北申昌並各書坊代售如欲躉售者格外减價請至本　帳房及南巿郭豐泰木行或後馬路景行里第二石庫門内郁宅雙梧書屋面議可也 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名錄登報外並託都中友人將官板題名錄并會墨迅速馳　其官板題名錄已列入十九日報中所有會墨亦卽付工晝夜赶緊排印仍將題名錄列於首幅訂作一本刻已將次工竣寔　本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[七十八號畵報出售] [  申報舘主人啓]  
　　車利尼馬戲至申開演巳將半月中西人無不爭先覩以爲快顧未經寓目者仍不知凡幾本齋特倩名手按照班中所豢各獸若獅若虎若象若長蛇若巨猴牛首而身似駝鳥首而身似羊者凡人生不恆見不易見之物一一摹繪絲毫不爽不啻入其中而周覽之快何如也再此次淞隠漫錄所紀事實皆屬時下著名之詞史名曰申江十美亦屬畫手分繪小影傳神阿堵准於初六日出售此佈 
[論候補官員淸苦]  
　　古之爲仕者分職設官量能受任旣不至於壅滯自可免飢寒而且士從田間來論秀書升類皆以本地之人辦本地之事無遠隔千里萬里者以是策名天府其身仍在梓鄉無所謂需次也今則仕途旣雜得缺綦　捐納保舉之紛紛雖正途亦爲擁擠而候補人員始不患遠而患貧矣客有自臺灣來者述及臺地候補之多已形濟濟乃每一輪船到埠尚有百餘人前往謀幹差使以致人浮於事賦閒者受累無窮其與撫憲稍有交情者當卽贈以川資令速回去乘原船而歸者亦復不少且臺灣經費支絀各員薪水一律不能優給起居服用昂貴異常較内地約添三倍卽有差各員亦須賠累况乎候補諸君哉夫國家取士不限一途縲紲中非無奇士僕御輩亦有正人使必以舉人進士判低昂固非逆論又况司農仰屋左絀右支不得不略藉捐輸稍資挹注豈料日復一日勢如積薪縱不至後來居上小而佐雜大而監司　小行省計之數十員數百員不等非特無期補缺卽謀一差使巳不啻難於登天公館需錢也長隨需錢也衣服飲食　錢也稍稍有力之員尚堪支拄其借友朋之助憑推挽之功捐一職以圖顯揚且求温飽者將何術以送窮卯或謂士大夫洊登仕板便當一力一心爲洗手奉公之計不可鄙瑣齷齪絜長短較赢虧下同於巿井中駔　焉　世　不言心計愈工進身之階惟恃减戚　數分發到省又先　量肥瘠之區乞孔方兄爲之引道復求得京中有氣力者一　札　一某釐卡或數月或數年而捐貲之本已出矣由是作對鏡觀凡聽鼓而聲氣不通者安望有出頭一日其情可惜其事無可挽回也或又謂候補之難上憲非不知之先停捐例以淸其源繼思考校之方分列等第爲差委之先後前茅屢列靑眼獨加復有到省一年奏明繁簡用所宜特人數過多終不得每人而悅乃創津貼貧員之議除實授暑缺奉差外亦判差等俾供朝夕用意不可謂不厚無如寸膠之潤不及全河尺澤之波難甦涸轍雖彈冠而至皆其自取不獨臺灣爲　亦不獨臺灣之候補爲然然候補而計及貧富已屬官塲陋習昔乾隆朝初開　例有自俊秀捐知府者當引見時高廟垂詢爾驟捐郡守于意云何則以位尊金多對斥其謬妄勒令休致回籍人咸咎其奏對失度由今觀之尚不負老　二字心機日巧花樣日多往往以入官爲生財地營謀鑽剌不啻龍斷之登問以刑名則未諳律例也間以錢榖則未　鈎稽也居則煌然懸公館牌出則煥然加輿馬飾朔望之衙叅惟畵奔趨之僕從難删迨請假措資而其中艱苦備嘗巳不呆殫述矣且四民之目士農土商也自古官員大抵從士人做起今也官非皆士旣不能開兩石弓以武功顕而乃舍其本業伺候于公卿之側奔走于形勢之途無異暑中馳長安道上以應不求聞逹科功名莫卜徒耀虚銜蹭蹬　堪自投苦海是亦不可以已乎竊願爲浮沈薄宦者誦不如歸去焉獨是人材難得時事日新如釐卡洋務諸大端無不因地制宜迥非一手一足所能爲力倘一旦設爲限制每行省酌定大小候補人員又恐指臂乏助仍煩奏調紛紜似亦非政體也要唯封疆大吏於澄叙之中暗寓栽培之意其不堪造就者仿范六丈之一筆勾庶仕路漸次蔬逓候補中亦不囊貧窘矣由臺灣一隅推之或可徧及於十八行省乎請質諸識時務者 
[諭旨恭錄]  
　　四月廿八日太常寺題五月十三日祭關帝廟奉旨遣世鐸行禮後殿遣弈杕行禮欽此同日又題五月二十日夏至大祀地於方澤奉旨遣載勛恭代四從壇遣兆珏鍾秀　俊錫光各分獻欽此 
[瓊林佳話]  
　　上月二十七日傳臚禮部預於東長安門外石路北搭建席棚一坐内設公案以備分散表長屇時欽派文童二少宗伯入座新狀元率諸進士由内出東長安門至棚　每名分給表裏端查例載文進士例給坊價一甲每名領坊價銀八十兩二甲三甲每名坊價銀三十兩此銀現己折放每人實得無幾云○本科會試大　裁於薦卷中挑取錄計八旗各省共八十名當由禮部備文連前卷一併咨送吏部俟各舘咨取謄錄時分别傳送云○日前内閣刊刻題紙時有某甲口操湘音衣冠濟楚逕　入門當被把守閣門之護軍校等攔阻告以關防重地不宜擅進甲誤會其說嘵嘵不休護軍校遂據實禀知岳護軍統領諭將此人交内廷番役解交刑部後聞有數貢士懇令開釋云○上月二十二三日讀卷大臣在内廷將殿試策卷逐加詳閱公同擬定二十四日進呈前十名○二十五日午前狀　探由大内轡而出揷花披紅導以旂傘鼓樂迤邐赴吏部文選司求賢科登魁星閣拈香行禮禮畢乘馬至前門關帝廟拈香行禮旋由榜探送狀元至櫻桃斜街貴州會舘舘中同鄉諸君鵠立恭　設筵演劇沿途士女聯袂往觀春風得意馬蹄疾一日看遍長安花佳話流傳眞不數曲江春宴也 
[神京日紀]  
　　禮部具奏四月二十九日孝愼成皇后忌辰五月初三日孝莊仁皇后忌辰此二日均穿素服不報祭不還願不宴會不作樂不理刑名照常辦事奉旨知道了欽此刻巳欽遵行文各衙門轉飭所屬一體遵照 
 
 

Page 2

 
 
矣○教練驍騎營兵丁之專操大臣文鎭軍等擬將每次調到　兵揀擇通曉文字者每十名中一名充作隊長以便遞相鈐束惜各兵絶少識字者其第四次抽調之兵各固山均巳點齊於廿四日造册送交神機管教練矣○有關東民人某甲在東安閂内揪住惇王轎扛跪遞呈詞王擲還不收旋出東安門遄回邸第○正黄旂驍騎鎗營擡鎗鳥鎗練兵傳於上月十六日卯刻齊集西直門外西褡　坡演打鉛丸以備該營官閱視○皇太后特賞惇親王紗衿褂料八卷伯王慶邸各四卷於四月二十七日由内頒出○地安門迤西十岔海週園泊岸因年久未修頽傾圯　現巳由官修理派令木廠商人承做内泊岸仍用土打加夯外泊岸裏用石條大磚灰砌外用灰土培墊高厚加夯已鳩工集料大爲興修矣○日前福協揆交諭廣儲司銀庫赶急開放禁城内各處值班口分銀兩庫官答稱核計庫儲尚可開放兩月其餘統俟節前冉爲籌放云○神機營威遠精字隊威遠銳字隊於上月二十八日天曙時各由本廠列隊分出安定德勝二門赴兩黄旗校塲演練各陣步伐以備該管帶會同委員閱視 
[吳中近事]  
　　初一日起更時有金匱縣差自泰州起解盜犯七名至省内有三名行至專諸巷荒僻處携石灰包向押差護解營兵面上直樸身上鐐銬均巳預先損　是處緊靠城牆飛步上城望下直躍押差揉眼緊追扭住一犯猛被毆傷幸城樓值班勇丁聞喊帮捕始獲一人此處地係吳境面輪係長洲值旬該差等一面鳴保出城追緝一面飛報長吳兩邑立飭值差壯捕並會營汛趕往緝拿尚未弋獲此等重犯例應裝籠超解况如此長晝何以昏夜始行解到而專諸巷中叚自經兵燹房屋稀少人跡斷絶何不逕行中巿大街而抄此曲徑蔬忽之咎百緣莫辯矣○袁二喝使其傭毆死萬泰漆店之子棄屍河灘經臬憲訪拿由縣訊供各情詳登前報初一日吳縣帶同刑仵及屍親凶犯等至停寄屍棺之積功堂殯房踏底檢騐距身死之日已及半月雖辫髮巳脫間有發腐而屍身尚未大變傷痕顯露尚可按騐計傷七八處而太陽小腹均係　斃重傷據供被毆後自服鴉片烟復至袁二家傷毒並發而死馬明府飭仵作如法蒸探取視銀針果發黑色委係被毆後服毒爰命屍屬仍爲釘殮帶同各犯命駕回城卽日尚須覆審也○有汪蓮生者原係富家子兵劫後飄流海上遇賭棍沈蓮洲授以牌九搖攤中種種秘術所謂一線天吸鐵石搖鈴牽綫靡不精熟居然靑出於藍在滬局誘洎回蘇地紳富子弟被其煽誘以至傾家喪命者更僕難數况又奢淫無度婢妾不下五六人而外間摒頭搭脚尤難屈計其體統尤爲闊綽受害者恐先坐賭博之罪又怵於聲勢以致莫敢舉告上年曾局誘某觀察某廉訪之子計贓均逾巨萬近日又誘某幕友之子亦千餘金日前其母忿極赴長邑具控王耘莊明府深惡痛嫉立提汪及其黨申老金等共四人到案各責四十板以示薄懲並各管押此等奸徒無殊盜竊賢有司諒必爲民除害也 
[委署提篆]  
　　李質堂軍門巳奉旨准其開缺蘇省接到沅帥行知委崇明鎭滕軍門嗣林權理其崇鎭何人接篆則未見明文也 
[鄞令新政]  
　　鄞縣朱友笙明府下車伊如嚴禁串客花會廟會聚賭等事自五月初一日爲始挨日飭傳地保到呇諭話想嗣後此等惡俗定可禁絶也 
[甯郡辨志文會五月分課題]  
　　漢學庇軹庇輪庇軫解公羊家多隨二創說徹廣六尺或曰八尺宜以何說爲定○宋學黄中通理解中庸誠者物之終始章講義續朱子仁說○史學史遷尊孔孟說劉知幾論鄉會殿試定期攷○天文兼算學冬夏至歲寳互爲消長說問襄公二十七年本無失閏實係十一月入交限杜氏疉置兩閏曲徇辰在申之說能推正其數歟有礮已知平最遠界欲求向上向下斜最遠界試　平圜怯求之○輿地孟諸攷觚竹攷問史記舜本紀北發息愼南撫交阯而禹貢朔南曁不言所在何歟○詞章新緑賦以天涯何處無芳草爲韵擬重建姜湛園先生詞堂碑記沈雲英曲七古 
[前撫噩耗]  
　　前湖南巡撫李中丞明墀解組後寄寓揚城花園巷内琴書遣興頗足自娱日前偶抱微疴方謂吉人天相可占勿藥詎於上月廿六日仙逝翌日大殮闔城文武官員均往祭奠聞其長公子赴試禮闡尚未言旋昨已由其家人發電至京想不日奔來定必逾　哀痛也 
[杭坦近事]  
　　武林閂外湖墅某甲家惟一母溺愛殊甚欲爲授室而甲選擇太苛卒無成議今春偶在貢院左近小烟舘内享烟霞清福舘主有一女年甫破瓜淸楊婉麗甲見而惑焉歸告母母卽央媒媪往求聘禮悉如所命始下玉鏡之臺言定四月吉期至期迎娶如禮親友畢集乃自廟見禮成新人卽上床躺臥不起喜娘敦請再三置之不理姑親往問訊新人忽大言曰我家賣烟誰人不曉爾家何必再三相求娶我來此受死乎其他可笑之言尤不勝　衆人訪諸送親媪始知新人烟　甚大是日雖吞丸藥竟不能止故恨恨而作此云也是可謂洞房花燭中别開生面者矣○山東疉患水災千萬哀鴻嗷嗷待哺近日杭垣各烟舘喧傅有勸捐助賑之說大者一洋小者半洋由保甲局按叚查明照户收取雖曰杯水車薪要亦不無小補也 
[蕪湖近述]  
　　海軍事務衙門經費由各省奉撥恊濟並派各海關道集捐四十萬兩梁小若觀察捐助庫平銀八千兩已詳請院憲咨行該衙門委員解京上兌矣○蕪湖道署僻在河南岸四面皆曠野無垠梁小若觀察以關庫重地恐有匪徒覬觎因飭匠在署西轅門外及署後河邊　造瓦屋以爲防護支更之所每間派親兵一棚駐宿其中○蕪湖道牌示四月廿一日起八月初一日止熱審减刑○聞之官塲云督撫兩憲巳會同奏請以前署安盧滁和道陳午峯觀察粮接署徽甯道篆以便梁小若觀察交卸啓行云○日前太平府知府聯仙　太守由無晋省聞奉臬憲調讞要案或云首府成寳巖太守俸滿入都引見太守有調署首府之信惟尚未見明文也○合肥相國介弟四大人今春病殁皖垣前月之杪諸公子扶柩冋籍由皖坐大紅船二艘導以小火輪後有杉板多艘護送廿四日駛抵蕪湖灣泊稚荃觀察府第前觀察詣靈哭奠哀悼逾恒旋假龍　廟設靈延僧禮懴蕪城文武員弁咸整肅衣冠躬申弔奠舟泊二日卽掛帆果發○邇日皖中武孝廉紛紛進京會試風雷燒尾雲雨揚鬢直指顧間事耳敢爲諸孝廉頌之○涇縣居民多業蠶桑常年繅絲行之掛洋商牌號者不下十數家刻下新絲巳出貨較舊歲爲佳價則廉於舊歲云○今歲菜子收穫頗豐以故菜油之價日貶辰下每石祇值洋四元一二　惟米價每石增半元之譜蔀屋小民未免雙眉緊鎖矣 
[皖垣紀實]  
　　某甲家在焦家巷其始持籌握算爲駔儈生涯嗣癖染阿芙蓉日以烟霞爲性命以致性成怠惰失業多年妻甫廿餘齡姿容絶世某乙世家子也雖無子建之才頗具安仁之貌倡條冶葉到處勾留日並借應試爲名襆被至省偶與甲晤氣合情投終日相隨不離形影戴日至甲室見甲妻少艾不覺垂涎雨逗雲挑潛與苟合甲明知之並不發其覆洎乙試竣將回甲暗喜曰此其時矣一頂緑頭巾阿家翁豈白白書上耶遂糾集無賴數人趂三更時破扉而入野鴛鴦一燈相對正在短笛横吹甲揮諸人將乙捆縳而奪其衣表玉釧及洋蚨十七元並勒令乙性誤闖内室字據並票洋八十元斯時乙胆巳嚇破祇得聽客所爲至身出樊鼈始報縣請提後不知如何丫結語云姦近殺今乙僅失衣銀　喪發命猶爲大得便宜也控官胡爲者○貴塢樵文宗　試安屬時有文童某甲抄錄時文藏凉帽上經差役搜出甲不服反肆兇横差役回禀文宗者提調官責以戒尺枷號龍門前噫應試所以求榮也而適以取辱該童眞伊戚自貽哉彼夾帶懷挾者請以此爲前車○李傅相之介　印藴羣一於前月仙逝　坦旋於四月十九日出殯祭幃多至三百餘掛沿街祭桌千餘張文武員弁排道死隊送至操將廠碼頭各營皆升砲致敬靈柩上　後用輪船拖帶開行當發引之時有貧户小民手執香焗冥錢齊集第前乞賞至下午每名賞錢五十文盖因人數過多是以不能　厚也○皖撫吳大中承憲體違和已登前報近已喜占勿藥懸牌示期四月二十二日提勘各屬秋審人犯 
 
 

Page 3

 
 
[袁江雜錄]  
　　新蠶　上巿收買者當地繅練其價甚廉中色每斤靑蚨一百八九十翼蠶婦辛勤僅博區區之利亦可憐矣○新興鎭地甲報稱前月杪盜刼周姓拒傷事主邑尊勘視後會營跴緝日久尚未弋獲遂出賞格懸諸通衢○劉受亭觀察靈輛於四月廿一日發引回籍素儀之盛約長半里許士女塞途無不嘖嘖羡○河北某柴廠於上月十九晚失愼火光燭天警鑼四集奈火勢甚熾非杯水所能灌熄以致　疉黄雲同歸煨燼並延及隣舍數間柴廠屢奉憲示驅逐業此者以去人烟窵遠則生意必减故抵死不肯遷徙也○前有私鹽船一起　巡勇相遇各以槍砲奮擊儼如對壘彈丸飛處傷殞一人或謂是旁觀或謂是私販聞已禀報到縣矣○漕憲裁汰防軍近又將營務處親兵總統親兵捷勇步隊護衛步隊搜緝齋匪線勇等約數百名一體裁减以節經費而杜浮冗○新授廣東布政使高梓峯方伯於四月十八日自京莅浦新授湖北鹽法道江蓉舫觀察於二十二日過浦小駐　旌旋卽分道　鑪 
[白下官場錄要]  
　　彭大司馬之由　省庵來白下也官　之願望顔色者先數日卽駐輿馬於江干凡錦纜牙檣之過者無不呼長年而問文潞公之所在詎四月廿四日大司馬已乘竹兠子在將軍衙門拜會卽由軍署之材官遞信督轅於是衆文武之延望如鷺者悉折回入城揮汗相屬而大司馬則一概謝客並不以先入後至爲嫌○江甯梁方伯巳奉來京諭旨聞接署斯篆者爲臬司李廉訪又聞上諭有該藩司在任是否稱職着督撫查明覆奏　得隠徇欽此可見君門萬里不隔九重也○徐州雲龍書院之山長馮夢華孝廉旣捷南宫又以探花及第論者謂名下無虚士如馮君之博聞强記寢饋六朝洵足以當第三人而無愧○兩江爲南洋之樞紐自中法定約後南洋大臣之簡蒐軍實不遺餘力非僅帥砲增船藉以壯海外之觀故前此洋務委員止陳莘耕太守一人已足備折衝今則益以蔡和甫太守沈仲禮叅軍與陳鼎足而三陳江西人蔡廣東人沈則浙人也昭忠祠曾公祠均有官房出賃水租稅作幾修費租有定式經理者每承上文而言無敢增减無如棟宇連雲蝕於風雨者過半問賃者輙以今非昔是爲言而當局狃於歲入之租息不肯通融以故官房多有虚左以待者說者謂何如酌損益之宜毋令伊威在室蠨蛸在户之爲愈乎 
[烟禁綦嚴]  
　　湖北巡撫譚序初中丞近日嚴申禁烟之令四月廿七日下午有委員在漢口下碼頭一帶挨户搜查一見烟室招牌卽取之而去頃刻間約有百餘家并囑於廿八日起不准再賣煙膏次日又在十大家一帶一律搜查如敢不遵立將開烟舘者拿獲懲辦按序帥莅蘇時於禁烟一事實力整頓始終罔懈今復以治蘇者治鄂鄂民何幸而得此一路福星歟 
[失之太忍]  
　　揚城某甲家道小康膝前三子長次現已成本俱習錢業今年春甲於馬巿口街開設錢土店不請外人卽以父子料理店事生意甚旺惟月終盤帳時櫃内洋蚨每每不翼而飛甲甚駭異默不一語暗爲查察日前訪有端倪盖長子近有杜司勲之癖　花問柳夜去明來巳不止春風一度甲忿塡胸臆遂於前晚沽酒一壺佯呼長子共飲俟其酩酊甲忿然而起將子拉入後店先用蔴繩捆縳繼以棉絮塞口遂出切菜刀將其筋割斷子痛極而醒欲喊不能血液淋漓暈絶數次迨次日左右鄰始有知其事者莫不齊聲痛駡隨由其母用小車接回醫治縱保性命恐亦不免爲廢人　子雖不孝然父之所以處之者亦未免太忍諺云虎毒不食子老犂牛何其忍哉 
[渡船撞溺]  
　　漢江之水發源於川襄每值夏令龍王廟河下兩水互激其勢迅疾小艇過此往往失事四月廿五日大碼頭河下有一航船揚帆駛來與本處渡船相撞兩船登時沈溺舟子搭客約三十餘人均占滅頂雖經救生船援救然風狂浪急無可爲力故得慶生還者寥寥數人耳慘哉 
[觀察回申]  
　　正任蘇松太兵備道邵小村觀察己於昨晨六點鐘時乘輪抵滬聞卽欲赴香港籌辦洋藥厘稅事宜云 
[叅府閱操]  
　　本埠提標右營陳叅戎本擬上月二十七日閱看水陸各營操演後因天雨連綿遂改期于昨日閱看淸晨八點鐘時各營哨弁帶同兵勇前往小南門外演武廳前伺候鐘鳴九下叅戎偕傅守戎策騎而來閱試藤牌鎗砲各技至十一點時閱畢呵殿而回 
[邑尊騐屍]  
　　金陵人汪月桐繅絲爲業僦居本城大南門内白巷左近長子桂生素與同鄉劉明德爲友劉在製造局作工本月初一日傍晚在白巷口聚興酒店沽飲適桂生過其前遂招與對酌醉後偶因小忿互相口角繼至鬥毆旋卽經人勸散至初四日淸晨桂生忽臥床不起月桐疑係被劉毆傷遂倩人舁至花園弄劉家向之嘵舌經二十舗地甲陳勝勸令延醫調治延至初四日午後斃命晚間月桐協同地甲赴縣鳴寃並求詣騐昨晨莫邑尊飭提至案略詰緣由下午三點鐘時帶同刑仵書役親赴尸場先傳月桐及伊次子阿四問話二人同訴前因並請伸　邑尊着暫　去提劉研詰劉供小的素與桂生交好本月初一日邀同飲酒並未鬥毆後因發痧身死邑尊令仵作如法檢騐旋將屍身抬放平地反覆審視並以高粱酒灌入口内用銀釬揷入屍喉少頃喝報該屍略受損傷並非致命委係發痧身死邑尊離坐親騐無悮復升座飭傳月桐開導月桐訴稱兒子實被毆傷身死當有酒店主婦目覩經小的第四子阿三扶回邑尊復詰阿四供與月桐符合邑尊謂現由本縣騐明無傷何得堅執爾究聽從何人唆使兾圖訛詐錢交汪仍叩頭請辦邑尊謂爾要懲辦可卽指出傷痕汪始稱情願自行棺殮惟請辦劉以雪沈寃邑尊着汪具自行棺殮切結回署訊供時報時鐘已鳴五下矣 
[滬巿咫聞]  
　　昨係端陽令節英公堂書役人等循例向本官叩賀羅太守概令免見隨又至本城四牌樓陳寳渠太守公舘叩賀太守謙讓未遑并諭以現任羅大老爺賞罰公明爾等當差須各宜謹愼等語書役等稱謝而退○羅太守嚴禁賭博雷厲風行方謂十里洋場無復迷龍之陣矣不料近又有粤人在外虹口叢桂坊及永安街口擺設賭臺喝雉呼盧通宵逹旦銷金窟啓爲害良多豈差役之耳目難周耶何竟令其明目張胆也 
[貧妓可憐]  
　　沈壽福汪丁氏周丁氏等扭控李姓串誘朱湘雲校書一案羅太守訊供各情節登前報前日湘雲自行投案太守於晚堂覆訊沈等各訴前因李執前詞湘雲供稱小婦人確曾積欠傭洋然歴年已多早已利過于本邇者門庭冷落度日良難舞裙歌扇中益覺頂臺白級不得巳暫時避匿以圖逐漸淸釐太守謂爾卽無力歸償亦不能私自逃匿隨喝掌頰羞花潤臉苦受鞭笞宛轉嬌啼慘不忍聽沈等又稱靑樓定例妓欲從良先償欠欵太守謂伊旣無力何從措歸隨令發交普育堂擇良婚配案遂得了 
[聲明]  
　　前日報登李雲生拐案昨有友人函稱本埠製造分局中並無其人實係信口妄供合卽聲明以昭核實 
[上海文報局籌賑叢譚九十二]  
　　昨接盛杏蕯觀察來電傅相擬派金苕人觀察赴東助賑并調潘振聲梁資卿薛霽堂楊殿奎同往携帶輸捐三萬兩直隷撥欵五千兩餘望各公所源源接濟等因苕人觀察爲昔年江浙同人中領袖歴赴河南山西直隸助賑遂留北直今又將大有造於東齊一路福星額首祝之○敝所同人任君逢辛京寓來函并交到承領順天府尹奏撥京平銀五千兩到所轉解東省現俟初十日彚扺起解如蒙仁人樂助振欵祈於初十前擲下以便同批解往藉副德意 
[待旌孝烈受聘龐氏費女節略]  
　　女乃吳江費恂卿通家兄之女也母金氏殁於同治四年是時女生甫四十五日賴祖母王氏撫養稍 
 
 

Page 4

 
 
長知禮義克孝順父與繼母僅此一女咸愛憐之性敏慧精女紅字龎氏子因失怙恃依岳家誦讀焉祖母老且病每疾作則侍奉不離壬午夏病甚女憂形於色至廢寢食十二月初七日祖母病革家人環泣而女哀尤甚易簀後乘衆倉皇潛仰藥以殉恐死不速復摘二金珥吞之父母覺慘奪之不及謂父母曰大人善自保養冀得一弟以重宗祧毋以女爲念女雖生何益誓將代父從大母於地下矣灌以湯藥忍不肯咽未幾神色而變竟於戌刻死矣時年一十有八予交恂卿久知之甚悉爰述顛末祈大雅君子爲之傅詠表揚以待採風焉錢塘制周模表序略 
[呈徐宗丞壽蘅先生四首]  
　　武夷山共武林山先後文星照耀閒公督學閩浙有聲鴻博兩朝臣入奏龍門百尺士爭攀巨源啓事傳鈔徧君復巢居福命慳知巳感恩齊下涙卽今宏獎孰公班○譚峭仲修司馬辭章高鄴下黄香元同孝廉經誼貫淹中靑芝赤箭門墻富緑水紅蓮幕府充差喜早年多舊識忽驚英俊半衰翁自知性質侔昏棗要借靈丹啓六蒙○不到京華近十年有人敦勸著長鞭羅横落第原常事正則成騷欲問天且賞玉杯過古肆閒隨銀艾會羣仙石交夢見黄東發謂珂鄉翰仙觀察今宦蜀中久未通問怕聽新聲蜀　絃○曾記藍輿過栝甌庚辰八月僕在張太和座師幕中六詩三筆仰風流者番裁許投温卷同座爭邀數酒籌壯志觥觥蛩負蟨安居暖暖鵲輸鳩頗聞書局開江左王祭酒督學江蘇將刻續皇淸經解得似儀徵相國不鄞郭傳璞金峨草稿 
[歸去四首車中作]  
　　不如歸去勸禽言料理行幐出國門松櫛輕烟藏古墓麥含疏雨潤高原十千酒貰新銀榼二九肴陳老瓦盆丁屈朋斜題壁滿要尋細欵到篁村用袁簡齋先生良鄉題壁詩詩事○儘有邯鄲夢未醒盧生枕底暗通靈難隨龍逐嗤東野柱慕鯤游徙北溟礮震䃔　沿卡警車鳴　轆徹宵聽此行辛苦殊無謂起辨晨光數點星○温雪相逢贈遺賒阿蒙金石豈專家漢碑隸拓陶宏景子方廉訪漢碑見餉周鼓文摹蔡少霞雲裳學正以石鼓文見餉如對古人於室内渾忘游子在天涯翻因聚散增惆悵無數恒河浩劫沙○葡萄爛紫石榴紅畿輔風光四月同知此遠方猶作客更無後輩不稱翁負山蚊力惟防躓欆漢鵰毛必養豐歸與長恩守圖史課孫鐙右借餘功鄞郭傅璞金峨草稿 
[贈桐蓀詞友四首之二]  
　　嬝娜腰支似柳輕眉能傳語眼傳情祇餘一事堪惆悵不見蓮花步步生活色生香衆口誇絶幽嫺處絶風華分明一握圓靈鏡現出西天稱意花申左夢飈牛舊稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[呈馮編修仲梓先生四首]  
　　當年使節過西冷設餞紛邀勺藥廳淸望屬公頭正黑散材憐我眼偏靑鰲峯未及游重午鴈水何曾識一丁丁鴈水康熙間詩人公督學八閩招璞襄校未往故云到底因緣結文字連番啓事逹滄溟○多勞推毂有羣公汗漫江南阻遠風直上强臺空奮郭平看大樹欲依馮軍嚴三覆思殲敵時有海警論箸千言續徙戎終是中興新氣象爻閭菉幣託帡幪○榕城飛到一封書金薤琳琅析部居惠受杜暹淸俸割珍分劉向直廬儲其中點勘資垂老此後謄鈔免小胥歲杪貧兒成暴富還貪仙字食乾魚○幾場春夢早成婆又逐同舟下潞河職面慚如鬷蔑晚啖心寵比伯仁多但邀寰宇淸平福甘老山林隠逸科一事報公堪絶倒行囊羞澀耐吟哦鄞郭傳璞金峨草稿 
[揚州元亨利復茂恆二三四月分收解山東賑欵淸單]  
　　生産平安趙氏英洋二元項手無名氏寶銀六十二兩四錢八分負疚生爲父親求神佑爲亡姊祈冥福英洋十元無名氏英六元恆陽王中陶英洋七元足錢四百文無名氏英洋一元存仁堂英洋二元黄子記九八錢一千文拙庵主人爲室人痧險平復還願求諸事如意英洋五十元彩記英洋六元王西林英洋一元蕭門王氏爲求子病愈神前許願英洋五十元朱韻芬保求病愈曹寶一百兩振聲氏病愈英洋二元許洽壽堂英洋二十元存仁堂寶銀十六兩仙泉氏英洋一元退齋氏鞠記共紋銀三十五兩淮北無名氏曹寶五十兩淮城春源手英洋十二元淨莊厚九八錢一千文仰答神庥子敬謹代募英洋十四元本洋五元無名氏英洋三元安樂子英洋二元平安子足錢四百文松樵氏英洋二元無名氏英洋二元黄文藻足錢八百九十文許陳氏爲子求英洋五十元隠名氏金戒指兩個重三錢九分作銀八兩○耋齡氏銀一千兩無名氏代妻求病愈英洋十元汪松雲銅洋五元作銀一兩二錢何記英洋三十元有心人無力英洋三十九元無名氏合宅平安英洋十元無名氏英洋一元雲水道人英洋二元隠名氏英洋二十元虚手足錢六千文松雨堂吳仇氏英洋四元有心無力人英洋四元俞耕甫英洋五元不留名英洋一元默應記足錢三千零十一文又錢四百七十二文無名氏英洋十元劉雲衢英千元銅洋三元作銀九錢汜水寄來救災圖說同字第七千九百四十六號捐册恆升典英洋十元同人午節席費英洋五元恆和衣莊英洋三元同人英洋四元○敝所除代上海各公所轉解賑欵並湊解外兹特墊解二千兩連同上海各公所轉到賑欵一同起解合併聲明 
[上海三馬路與昌絲棧陳竹坪經募山東賑捐五月初一日第二百九十二次淸單]  
　　仙頭聚安募同和時和義興利昌萬成池春興創興各洋一元晉記洋七角高合成隆萃泰再茂生昌榮昌發記聚興祿記同仁元泰萬發倡興合記黄益源各洋五角選茂長春恊源濟和各洋二角德美洋一角榮興永福昌各銀一錢四分四厘以上三十户共來規銀十一兩五錢五分八厘杭州萬和莊洋二元潤昌仁杭莊衆友節省費洋六元朱致遠黄留根堂朱務本各錢一千黄杰黄守江晉芝林純伯各錢二百以上九户共洋十一元錢四百七十又杭州正源莊洋三元周子英合隠氏各洋一元三户共五元又杭州愼生莊募無名氏洋一元耐苦子洋五角蔣仁山馮錦田仁楊錦文各洋二角姚又靜董渭生沈惟楨陳趙陳湘源鄭詩樵無名氏各洋一角以上十三户共洋三元又杭州平陽子汪募五户共錢四百○巨豐莊募王巧生洋三元童景福洋兩元沈友華洋一元三户共洋六元○凌雨亭徐月亭經募十七户共錢二千○正義隆米行募無名氏錢一千孫長德陳耀庭各錢五百五十積善氏徐銀福海各錢五百十二户錢二千四百六户錢六百劉子霦銅洋一元以上廿四户共英洋五元銅一元錢五百五十○浙湖福來泰經募福記王朴齋不列名退省山人泰號不列名呂怡茂各錢五百饒一齋錢四百王氏錢三百陸景芳錢二百以上十户共洋四元錢四十○洙涇陳濟臣湯福記湯斌甫各洋一元陳順田朱穉卿飛音各洋五角以上六户共洋四元虚對一個○石門灣全盛局經募三十五户共洋二元○沈晝三募保全氏斷消灾洋三元免憂氏祈合家平安洋一元○七寶仁泰經募三十四户共洋兩元二角虚對五角錢七十八文○閔行周復興洋四角錢六十○沈德秀趙增悅各洋二角○嘉喜東益配錢五百西益記錢三百四户錢八百八户錢八百十五户錢七百五十一户一百五十以上三十户共洋三元○湖州緒昌募竹如　齋洋二元淸記元樵各洋一元源盛錢五百闌記錢三百七户錢一千四百一户錢一百以上十三户共洋六元錢一百廿又湖州瑞泰募共濟洋五元啓記荷記各洋一元三户共七元○張揠森泰坊來七户共洋一元○梁萬盛洋一元又諸友一元以上均塔册○一千九百六十六號同字册泰和昌祈萬檣雲集洋兩元九峰無名氏祈合家安康洋一元金合發陳瑞成方合春均祈順風得利袁佐記振泰昌各洋一元松韻堂袁一元張募氏涵養軒朱求慈母康壽各洋五角以上十户共十元○七寶不忍子諸求安各洋一元○慶裕節省筵席洋四元虞順生爲隣居失愼謝筵移助洋十元泰和染坊染資移助洋五角虚心子求平安洋五角程洋兩元鼎昌糖行洋三元錢二百四十胡小松交來積誠子助明孫雪居畫立軸一幅王講泉楷書帖一都高爽　琴條四福六舟山人花卉册頁一部墨靈璧石峰一座○江灣嚴恩棠銅洋十元寗波照明祥洋一元蘇州大有裕綢莊省節酒移助洋五元盛澤元和順綢莊春源酒移助洋十元蘇州無名名氏求産平安洋一元天壬莊同興典諸友洋一元七寶不留名錢七百○王寶和桶捐申字單錢八百散錢五百四十三銅洋一元又陳一鶚桶捐虚對洋一個小洋三角銅洋二元錢一千另另四文○本日共收英洋一百十四元規銀十一兩五錢五分八厘虚對四個小洋十六角銅洋十六元錢七千二百廿九文帖一部立軸一幅琴條四幅花卉册頁一部黑靈璧石峰一座合併申明 
[上海文報局内恊賑公所經收賑捐五月上旬淸單]  
　　初二日同字圖册四千五百七十三號源豐潤號交來寜波新關李寡經　淦鄭果記李小池李經氏李珍姑李珠姑項張氏項王氏項錢氏項范氏項劉氏項雲官項瑜官項祥官項永官民項官鎟錢九如錢在德虞錦福十九户各一元○急單東順發號交來烟台王錫之翁募居易堂移香火愿資三千文求子居士王景西張其惇默禱子無名氏五户各一千文實收英洋七元錢三百文蘇城不書名人六元○上年六月十七日文報局移來金如意一隻重七錢兌見洋十八元錢一百六十八文計規元十三兩五錢二分二厘金裕春善士爲兒病求速痊一元乍浦祈安子交來鍾居麗生求姨母王劉氏身體康健一元○本日共收規元十三兩五錢二分二厘英洋三十四元錢三百文 
 
 
 

Page 10

 
 
   
 
 

Page 11

 
 
[光緒十二年四月二十七日京報全錄]  
　　宫門抄○上諭二道錄前○發抄旨四道○疆撫劉奏爲估修新疆省垣及撫藩衙暑請勅部立案摺○晉撫剛奏報藩司交代淸楚卽赴新任片○疆撫劉奏爲委署知州片○直督李奏爲翰林回京供職片○又奏請簡放知府摺○疆撫劉奏報修理古城哈密等工漸次告竣片○皖撫吳奏調署知縣片○陜督譚奏爲甄别知縣片○直督李奏報藩司到任片○江撫德奏請飭部行催藩臬到任片○愼撫張奏請升着知州摺○皖撫吳奏報藩臬到省飭赴新任夾片○四月二十七日刑部都察院大理寺八旂兩翼值日無引見○克王等考試幼官出學覆命○睿王等盤查銀庫覆命○謙光稽查中左閂覆命○麟書嵩申各假滿請安○良貴續假十日○侍衛處奏派保和殿監試之大臣派出頭班謨貝子八額駙芬車温公賡音布二班那貝勒德銘恩公德洪阿訥欽泰○翰林院奏派稽查中左右　之護軍統領派出恩全巴克坦布○召見車機○發抄曾國荃奏另補令舒朝冕補甘泉令奉旨吏部議奏欽此○又提臣李朝斌請假回籍省親就醫派蘇松鎭滕嗣林署理奉旨看照所請兵部知道欽此○又記名總兵易文光留於兩江補用奉旨着照所請兵部知道欽此○又提標右營叅將陳永春等補淞北營副將等缺奉旨兵部議奏欽此○○欽差大臣督辦新疆事宜尚書銜降一級留任甘肅疆撫二等男臣劉錦棠跪奏爲估修新疆省城垣及撫藩衙署等工請旨飭部立案恭摺奏明仰祈聖鑒事竊臣據潘司魏光燾詳稱迪化州城前經定爲新疆省治該處豫建滿漢兩城祇西北隅向有垣墻迤邐相接其東南一帶勢若箕張不相聯屬且城身低薄於省城要地亦不相宜現飭印委各員曾同履勘擬將漢城東北之便門及滿城之南右門一律剗平卽于滿城之東南隅起接至漢城南門止展築城基使兩城合而爲一並於舊城之西增高培厚使與新築城身一律完固估應用銀六萬三千二百餘兩又創建撫臣衙署估銀二萬九千餘兩潘司衙署估銀二萬五千餘兩以上各工俱擬照向章派營勇輪流應役詳請核辦前來臣查南路城垣及衙署等工前經臣奏請撥欵擇要興修奉旨允准欽遵在案迪化係新疆北路舊有兩城形勢悉皆狹隘今旣定爲省治自應量加修葺擴而充之庶郡邑民居參相得也至撫藩衙署體制攸闕非度地興工亦不足以示等威而定民志除飭撙節動用不得稍有浮濫以重餉需仍俟各項工竣核實具　以憑咨部核銷外所有估修新疆省城城垣及撫藩衙署等工理合先行陳明請旨飭部立案是否有當謹會同陜甘總督臣譚鍾麟恭摺其奏伏乞皇太后皇上聖鑒訓示謹奏軍機大臣奉旨該部知道片併發欽此○○剛毅片再山西藩司高崇基欽奉諭旨調補廣東布政使業經臣委員接署附奏在案兹據該司申稱三月初一日交卸潘司篆務將經手事件交代淸楚現於三月二十一日由晉起程前赴廣東新任等情除咨部外理合附片具陳伏乞聖鑒謹奏軍機大臣奉旨知道了欽此○○劉錦業片再署和闐直隷州知州劉式南因案撤委遺缺查有迪化直隷州知州潘效蘇通逹政體辦事實心堪以調署遞遺迪化直隷州知州員缺查有候補知府李慶棠才具明晰辦事穏愼堪以委署據藩司及兼臬司會詳前來臣覆核無異除批飭分别給委外理合附片陳明伏乞聖鑒謹奏軍機大臣奉旨吏部知道欽此○○李鴻章片再據翰林院編修吳大衡呈稱前於光緒十年七月奉旨派赴廣東差遺到粤後歴辦洋務海防各差因粤地卑濕不服水土致患腹泄肝氣等症時值防務緊要未敢遠離現軍事大定並無經手未完事件已在兩廣總督衙門呈明回京供職春初由粤航海北上行抵天津舊疾復發兹已調治痊愈由津起程赴京請就近奏咨前來除分咨吏部翰林院外理合附片陳明伏乞聖鑒謹奏軍機大臣奉旨知道了欽此○○大學士直隷總督一等伯臣李鴻章跪奏爲知府因病呈請關缺並請旨簡放恭摺仰祈聖鑒事竊查宣化府知府鄭賢坊年五十四歲係浙江鎭海縣進士光緒八年十二月奉旨補授是缺九年四月到任兹據禀稱去春染患骽疾由於邊地苦寒積受陰濕所致今交春令仍復舉發兩膝乏力步趨蹇滯多方調攝竟難速痊呈請開缺回籍調理前來臣查鄭賢坊久病未愈係屬實情應准其開缺回籍調理該員才具隠妥辦事愼勤將來病痊尚堪除用除另行委員接署俟交代淸楚給咨回籍外所遺員缺緊要應請旨簡放以重職守理合恭摺具陳伏乞皇太后皇上聖鑒謹奏奉旨巳錄○○劉錦棠片再新疆南路城垣等工旣經懌要次第興修北路除省城專摺奏明辦理外其餘廳縣有無要工自應一體查明酌量舉辦古城毗連外部東通歸化包頭商賈所趨人烟輻輳原議以奇台縣移設於此當就巿廛之外建築城垣樓堞池隍悉皆備具現議歸併旗營添設城守尉一員駐防其地自可因其已成無煩更置又哈密爲南北通衢設戍屯粮悉關緊要舊有城垣規模狹小當由印委各員會勘興工擴充舊式查兩處城工悉藉各防營勇丁之力輪流合作十日犒賞一次省費實多惟木石工料皆由遠道搬運而來脚價未能過少古城計用銀二萬九千餘兩哈密估用銀二萬六千餘兩現在古城工巳告竣哈密亦將次完工據糧台司道彚詳前來臣覆核無異除飭俟工竣併案報銷外謹會同陜甘總督臣譚鍾麟附片陳明伏乞聖鑒訓示飭部立案施行謹奏軍機大臣奉旨覽欽此○○吳元炳片再署含山縣知縣蔡光裕調省另有差委所遺員缺應卽遴員接署以專責成查有本任全椒縣知縣陳福源老成練逹明敏有爲堪以調署該員本任内並無承緝已起四叅案件據藩臬兩司會詳前來除檄飭遵照外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此○○譚鍾麟片再前奉部咨道府同知州縣無論何項勞績保奏歸入候補班人員以到之日起予限一年詳加察看出具　實考語分别煩簡補用等因歴經遵辦在案兹查補用同知知州分發甘肅前先補用知縣蕭承恩補用知縣劉啓奎均已試看一年期滿由藩臬兩司出具考語詳請甄别具奏前來臣查蕭承恩人甚明白辦事認眞劉啓奎年力精强留心公事均堪以本班留甘照例補用除將履歴淸册咨送吏部外謹附片具陳伏乞聖鑒訓示謹奏軍機大臣奉旨吏部知道欽此○○李鴻章片再調補直隸藩司奎斌前因到任需時經臣奏明暫以湖南藩司　椿留署兹奎斌業巳來津應飭卽赴新任以便松椿交卸起程除飭遵外理合附片陳明伏乞聖鑒謹奏軍機大臣奉旨知道了欽此○○德馨片再接准吏部咨光緒十一年十月二十五日奉上諭江西按察使者瑞璋補授欽此又於十一月十一日奉上諭江西布政使着盧士杰調補欽此欽遵各在案該藩臬兩司旣欽承恩命調補斯缺自應赶緊赴任以重職守且本年爲巡閱江西營伍之期臣奉命查閱必須出省按營次第認眞簡校省垣重地寶缺藩臬兩司均未到任殊不足以專責成而重地方相應請旨飭下吏部分别行催江西布政使盧士杰江西按察使瑞璋迅速各赴任所　爲愼重地方起見是否有當理合附片陳明伏乞聖鑒訓示謹奏軍機大臣奉旨吏部知道欽此○○雲南巡撫臣張凱嵩跪奏爲部駁應升要缺揀員乏員請仍以歴俸巳滿之員升補以裨地方恭摺仰祈聖鑒事竊查廣西直隸州知州王邦彦病故所遺之缺前任撫臣以歴俸巳滿之昆明縣囑泰請補兹准部咨州縣應升缺出應將卓異引見回任候升人員升用該員雖經大計卓異保荐尚未赴部引見不得作爲卓異候升人員行令另行揀選等因自應遵照辦理經臣督同藩臬兩司於通省應調應升人嗣内再加揀選非現居要缺卽人地未宜覆查卓異候升計有兩員蒙自縣知縣成占春承緝有案文山縣知縣朱桂錄地爲開化首邑正辦邊防缺尤緊要此外别無卓異候升人員推查該員嗚泰年五十一嵗係内務府廂黄旗人由戊辰進士攺翰林院庶吉士散舘引見奉旨着以知縣卽選欽此選授雲南縣知縣於光緒元年九月初二日到任調補蒙自縣知縣調署昆明縣知縣思茅同知光緒六年大計保荐卓異調補昆明縣知縣十年七月二十七日到任臣查該員　泰有爲有守廉靜老成足　表率歴俸巳滿各任内並無積案及欠解錢粮巳起降革處分知縣任内十年俸滿且係正途出身直隷州本知縣應升之階該員卽無大計卓異計俸亦得請升至其卓異之尚未引見者寶因越南邊防吃緊昆明爲省會首邑稽查往來勇練辦運粮餉軍裝該員資深才長實在乏人更替曾經臣等奏留暫緩北上光緒十年八月初三日奉旨着照所請該都知道欽此欽遵在案伏查廣西州缺瘠而要管轄三縣回夷雜處且值邊務正嚴非精明幹練嫻習武俻之員寔難勝任據署藩司史念祖署臬司　昭鏡會詳前來合無仰懇天恩俯念邊地員缺緊要准仍以昆明縣知縣嗚泰升補廣西直隷州知州實於地方有裨如蒙俞允仍併同卓異及十年俸滿之案給咨送部引見至所遺昆明縣知縣係省會者邑要缺俟覆准後另行遴員調補除咨部查照外所有仍請以原揀之員升補要缺知州緣由臣謹曾同雲貴總督臣岑毓英恭摺具陳伏乞皇太后皇上聖鑒訓示施行再此案奉駁部文係坐光緒十一年十一月二十四日按照限减半計算應扣至十二年四月十九日限滿合併陳明謹奏軍機大臣奉旨着照所請吏部知道欽此○○邊寶泉片再裕州知州朱柏壽因案撒省查有浙川撫民同知沈麟元堪以調署所遺員缺查有候補直隸州知州承印堪以署理又滑縣地方遼濶與直東接壤素稱難治查有柘城縣知縣余嘉榖堪以調署所遺柘城縣缺卽以滑縣知縣楊彦修調署據藩臬兩司會詳前來除檄飭遵照外理合附片具陳伏乞聖鑒謹奏軍機大臣奉旨吏部知道欽此○○吳元炳片再新授安徽布政使悵端卿現巳陛見回皖新授按察使阿克逹春現巳到省應飭各赴新任署梟司丁峻飭回安廬滁和道本任以重職守調任藩司廬士杰交缷後卽日遵旨起程赴京陛見除分檄飭遵外謹曾同兩江總督臣曾國荃附片陳明伏乞聖鑒謹奏軍機大臣奉旨知道了欽此 
 
 

Page 12

 
 
[光緒十二年四月二十八日京報全錄]  
　　宫門抄○諭旨七道錄前○關督明奏接收閱庫查核淸楚摺子○又奏爲先行陳明片○又奏爲請旨遵行片○湘臬崧奏報接篆日期摺○江督成奏爲陳明片○大臣榮等奏爲奏聞摺○江督曾奏請留員補用片○閩督楊奏委署知縣片○大臣榮奏爲陳明片○江督曾奏請旌表夾片○東撫陳奏委員致祭泰山片○四月二十八日工部鴻臚寺侍衛處值日翰林院引見八十一名○閻中堂續假十日○六額駙續假五日○掌儀司奏初一日祭奉先殿絪貝勒行禮○召見軍機○○武備院卿銜淮安關監督奴才明勲跪奏爲接收關庫錢糧查核淸楚恭摺仰祈聖鑒事竊奴才仰蒙恩命簡任淮安關監督於本年正月二十四日接印任事當卽奏報在案准前任監督恩析將庫儲各欵錢糧造册移交前來自光十五年五月十二日新季開徵起至十二年正月二十二日止淮宿海三關共收正耗罰飯四欵銀三萬三千二百四十四兩四錢七分三厘續收淮關各口並海關正耗銀二十七兩二錢八分除撥解支銷外仍存銀一萬四千三百九十二兩二分一釐又扣存經費養廉减平等項共銀七千六百九十五兩一錢二釐統共寔存銀二萬二千八十七兩一錢二分三釐奴才按查對均屬相符至新季錢糧前監督恩林經徵二百五十二日三關共徵銀三萬六千三百五十三兩二錢九分七釐内有兩淮鹽鈔席抽未到銀七千五百三十兩三錢九分七釐按日攤昇短收正額盈餘銀二十一萬八千七百零一兩二錢二分四釐奴才接徵以後正值春令爲商貨運行之時祇以上游築壩浚河舟楫暫阻日徵稅課無多現已工竣啓壩水勢漸長貨稅當有來源奴才受恩深重具有天良不敢以時勢多艱稍存疏懈惟有勉竭心力加意講求以期裕課便民仰副聖主整飭槯政之至意除循例造具印結報部外所有關庫錢粮查核淸楚綠由理合恭摺具陳伏乞皇太后皇上聖鑒謹奏軍機大臣奉旨知道了欽此○○明勲片再查原任監督恩林任内准督臣曾國荃咨稱准户部咨以淮安關虧短情形奏請飭下督撫臣同監督詳細稽核據實覆奏等因奉旨依議欽此並由户部札行到關卽經恩林與督臣等會同查核往返咨商正擬酌核會奏適值交卸未及辦理移交奴才接辦前來自應赶緊籌議惟奴才履任未久一切情形尚須詳加體察一俟查有端倪卽當會商督撫臣據實覆奏以期仰紓宸厪謹先附片陳明伏乞聖鑒謹奏軍機大臣奉旨知道了欽此○○明勲片再淮安關洋藥稅銀向於監督任滿時自行解部交納前監督恩林任内自光緒九年十一月初十日起連閏扣至十二年正月二十三日止共徵收洋繫稅銀一萬八千零五兩五錢九分業經恩林奏明援案匯兌赴京在案惟恩林交卸後將庫儲錢糧交代淸楚適舉發痰喘舊疾因病身故巳由漕臣崧駿附片具奏此項藥稅銀應如何赴部交納由該家屬禀縣詳經漕臣咨會奴才核辦自應由奴才代爲解部以昭愼重已據該家屬將前項洋藥稅欵如數呈繳前來惟此項銀兩　係任滿後自行解京此次是專派妥人前赴户部交納抑或俟奴才任滿一併解部之處奴才未敢擅便謹附片陳請伏乞聖鑒謹奏軍機大臣奉旨户部議奏欽此○○二品頂戴湖南按察使奴才崧蕃跪奏爲恭報奴才接印日期叩謝天恩仰祈聖鑒事竊奴才奉旨補授湖南按察使赴京陛見仰蒙召對訓誨周群欽感下忱莫能名狀陛辭後束裝起程由旱道至清江復由水路前進於光緒十二年二月二十九日到湖南省城三月初一日接奉撫臣卞寳第飭知接印任事准署按察使候補道但湘良委員齎送關防文卷等件前來奴才當卽恭設香案望闕叩頭謝恩祇領任事伏念湖南爲繁庶之區臬司總刑名之任舉凡詰奸除暴察吏安民在在均關緊要奴才自顧庸愚懼難稱職惟有恪遵聖訓倍矢愼勤固不敢操切圖功亦不敢因循致悮隨事隨時禀承督臣撫臣認眞經理以兾仰答高厚鴻慈於萬一所有奴才到任日期感悚下忱理合繕摺恭報伏乞皇太后皇上聖鑒再奴才經過直隷山東江蘇安徽江西湖北等省地方暘雨應時民情安靜山東江北各運河現均集夫興挑合併陳明謹奏軍機大臣奉旨知道了欽此○○成孚片再本年河運適值加運伊始南漕巳報開行瞬將抵東運河應辦各事尤應赶速籌俻以昭愼重兹將黄河各廳汛事宜布置妥恊貴成南北道廳認眞修守奴才擬於三月下旬由汴起程馳赴濟甯州查勘運河籌辦漕運督飭道廳妥愼經理以免貽誤本年輪應校閱營伍一面調集各營悉心考騐並盤查運河兗沂兩道庫欵另容次第奏報理合附片陳明謹奏軍機大臣奉旨知道了欽此○○奴才榮毓奎英懷塔布跪奏爲廣恩庫光緒十一年分一年收發銀兩數目恭摺奏聞仰祈聖鑒事竊據管理廣恩庫司員禀稱各欵項下光緒十年十二月底通共原存庫平實銀二千五百十九兩四錢四分二厘六毫四絲一忽五微九繊二沙票銀一百八十兩光緒十一年新收各處共解交銀一萬四千九百六十九兩八錢一分二厘開除通共用過銀一萬六千五百九十九兩四錢一分三厘五忽九微五纎内除户部奏准撙節半减咸減平銀一千三百八十四兩五分三厘外實用過庫平實銀一萬五千二百十五兩三錢六分一厘五忽九微五纎奴才等照數盤查覆核無異謹將一年收發各欵及現存各數目敬繕淸單恭呈御覽俟命下之日奴才等造具細册咨送總管内務府查核並咨行直隷總督除將户部奏准撙節賞項銀一千三百八十四兩五分二厘轉飭布政使由本年解交廣恩庫租銀六千四百兩内坐扣轉解部庫外所有廣恩庫一年收發銀兩數目循例具奏伏乞皇太后皇上聖鑒謹奏軍機大臣奉旨該衙門知道單片併發欽此○○曾國荃片再二品頂戴按察使銜甘肅遇缺儘先題奏道譚信渠於光緒十年冬間海防吃緊經臣仍調來甯辦理營務十一年三月間附片陳明欽奉諭旨在案該員昔隨左宗棠平定關隴曉暢戎機廉能素著自抵江甯後講求洋務於沿江沿海各要隘佈置一切洞中機宜深資得力合無仰懇天恩俯准該員以原班改留江蘇補用俾臣得收指臂之効如蒙俞允所有該員攺留省分應繳離省指省銀兩仍當照例呈繳以符定章謹附片具奏伏乞聖鑒訓示謹奏軍機大臣奉旨着照所請吏部知道欽此○○楊昌濬片再署閩縣事准補建陽縣知縣祁徵祥飭赴新任遺缺應卽委員接署以專責成查有松溪縣知縣李澤春年富才敏勤幹有爲堪以調署遞遺松溪縣缺查有准補長樂縣知縣王樹鼐舉止端詳心地樸實堪委署理署沙縣知縣胡炳升調省察看遺缺查有福防同知羅大佑才識優裕辦事精能堪以調署李澤春羅大佑各任内均無承緝盜案將屆四叅限滿以及經徵錢粮有關降調處分據福建藩司張夢元兼署臬司劉瑞祺會詳前來除批飭遵照併咨部外臣謹附片陳明伏乞聖鑒謹奏軍機大臣奉旨吏部知道欽此○○榮毓等片再廣恩庫實在項下銀鈔一百八十兩存儲有年久經停用現僅於奏銷時照章開列擬請送部查銷除咨送户部外理合附片陳明伏乞聖鑒謹奏軍機大臣奉旨覽欽此○○曾國荃片再據江蘇候補道許薩阿等禀稱湖南湘鄉縣儒士陳廷秀之妻戴氏係同邑儒士戴自生之女雍正元年于歸逮事繼姑愛敬備至族黨稱之雍正六年夫以疾卒氏年甫二十四歲子紹泰甫三齡氏哀毁骨立誓以身殉家人勉以奉姑撫子乃忍泣受命自是事姑益謹生事塟祭罔不盡禮該氏於乾隆九年身故時年七十一歲計守節四十六年中經兵事致稽呈報兹據該道等以同居桑梓至今賢聲藉藉雖歴時已久不忍聽其湮没開具事實册結禀請具奏前來臣查他省節孝婦女歴經前督等及臣先後奏奉諭旨旌表有案今陳戴氏節孝兼全事同一律合無仰懇天恩俯准勅部照例旌表以發潛德而慰幽魂將事實册結咨移部科查核外謹附片陳請伏乞聖鑒訓示謹奏軍機大臣奉旨陳戴氏着准其旌表禮部知道欽此○○陳士杰片再每年四月十八日致祭泰山歴蒙欽頒香供由巡撫藩臬兩司酌量一人前往致祭本年香供經内務府奏派員外郎恒喜齎送到東祭期將屇臣現在出省查閱營伍藩司崇保有臣衙門代行之件署臬司黄大鶴正值核辦秋審均不克前往溯查咸豐三年前撫臣出省督辦防務在省司道均有承辦要件奏委前泰安府知府福昌就近登山致祭又光緒五年適值前撫臣與藩臬兩司俱交卸在邇奏委前濟東泰武臨道豫山前往致祭在案臣謹援案檄委署運司張桐於四月十五日恭齎杳供前往泰安如期登山敬謹陳設致祭以仰副聖主爲民祈福之至意理合附片奏聞伏乞聖鑒謹奏軍機大臣奉旨知道了欽此 
 
