# 1916 - 287 - 4915692

 

Page 1

 
 
   
 
 

Page 2

 
 
時評 
[事外之事（默）]  
　　中國本無事也而今日之所謂事皆在事之外者也事之本身本無風浪於無風浪之中而有人挑撥之又有人反抗之於是事外之事起矣迨事旣起更有第三者出而調和之而此一挑撥一反抗一調和不知費幾許時日而其事外之事始平一事外之事平而又一事外之事起於是中國之時日常在此一挑撥一反抗一調和之中所謂眞正之事則依然如故也 
　　嗟乎吾國今日以國内言亂事甫定以火勢言動幾已兆其得容我休養而逐漸整理之時日甚有限也乃我國人不於此有限之無事中休養整理而日於無事中尋事紛紛擾擾莫知其所究竟夫無事之時猶若日日有事一旦世界之潮流衝逐而至則我國人尙有幾許餘力以涉此警濤駭浪而誕登彼岸耶 
　　我願國人勿再於事外尋事浪費光陰於無事之時致一旦事來而轉無力以應之也 
[命令]  
　　十月十六日大總統令高松如李凌李顯謨均給予二等大綬嘉禾章此令 
　　又令曾述綮給予二等嘉禾章程明超周貞亮均給予四等嘉禾章此令 
　　又令王文典給予三等嘉禾章此令 
　　又令朱爲潮王典章均給予三等嘉禾章楊晉梁潘勳均晉給三等嘉禾章周思暄楊覲東黃孝覺馮相榮均給予四等嘉禾章吴鼎新維惇景均給予五等嘉禾章此令 
　　又令陳陞給予四等嘉禾章金世蒅給予五等嘉禾章盧德蹫顧翊辰均給予七等嘉禾章董迪光給予八等嘉禾章此令 
　　此令黃炳言給予六等嘉禾章宗楷給予八等嘉禾章此令 
　　又令綏遠都統蔣雁行特别委任監督該區財政事務此令 
　　又令任命經家齡署浙江高等審判廳廳長此令 
　　又令任命田人龍兼騰越關監督此令 
　　又令鹽務署督辦陳錦濤呈請任命張之綱署僉事應照准此令 
[專電]  
　　北京電今日投外交票汪差四票否决 
　　北京電衆院投票後即休息三時後開會缺席六人不足法定數延會查缺席 
　　北京電孫洪伊願辭職决不副署執行令總統極欲調停總理主張不經孫副署發表此事漸由内務部與平政院之爭議一變而爲内務部與國務院之衝突與府院問題仍有關係英文京報載黎總統意欲靜候國會解决 
　　北京電孫洪伊與平政院誓不兩立釀成政爭段總理主雙方調和昨晚邀某總長到宅反覆籌議分投擔任 
　　北京電褚輔成提出平政院違法准理官吏訴訟質問案段總理已擬定一種解决辦法訂今日國務會議取决 
　　北京電馮督軍等所請願之憲法意見大半與梁任公之談話相合因是又起種種誤會竟指此事與梁有關 
　　北京電鹽稅餘欵可日内交還二百餘萬之説尙未確因此欵已繳滬撥交各種少數洋欵云　　北京電聘青木爲顧問事雙方商妥暫行擱置 
　　北京電呂公望電請昭雪沈祖綿並力保才堪擢用 
　　北京電江蘇省長及財廳長覆電言七八九等月屢准部電劃撥各欵已所餘無幾本月之欵除禁衛軍餉與黨人資遣等外亦已無欵可解云云 
　　北京電敎育部通令廢止讀經 
　　北京電擬派君昌衡藍天蔚赴蜀調查戰事眞相 
　　北京電司法部通令廢止限制保薦廳員及律師廻避辦法部令 
　　北京電政府派高爾藩王秉周張仲煊余復肇四人駐鄂報告一切　　北京電聞裁道計畫擬就地方情形分别去留與省長同城之道缺先行裁撤如江蘇江北等處擬暫仍舊 
　　北京電農商部派凌道揚赴京東演講森林 
　　北京電日本製鐵廠長官押川氏及西澤工程師吉川理事等現由京赴漢 
　　北京電參陸兩部請特派大員查訪綏遠地方情形藉清盜源指令即派姚錫光前往 
　　北京電美人阿爾曼氏今日謁見總統 
　　北京電徐東海曾函張勳勿再爲徐内閣之主張 
　　北京電傳聞譚延闓有更動說擬代以吳光新 
　　北京電田文烈有轉任魯省長消息 
　　北京電張作霖有來京之說 
　　北京電陳代外交總長昨宴美國駐日公使 
[譯電]  
　　北京電汪大燮長外交同意案衆院將於明日投票（十六日） 
　　北京電平政院呈請總統宣佈關於内務部控案之裁判總統已擬就命令送交孫洪伊副署孫迄未允署聞如孫態度未變則段總理將副署之孫爲國民黨重要黨員聞明日國會開會時孫派將討論此事（十六日） 
　　北京電孫洪伊未允副署聞已辭職總統召集總理與閣員及平政院長周樹模開特别會議（十六日） 
　　廣州電雷州車駕龍與楊某二人所部之民軍互相攻擊今仍未止廣州當道無法阻止聞雙方死傷約有兩萬（十六日） 
　　廣州電廣州憲兵拘獲形迹可疑者二人係龍光遣來者（十六日）以上路透電 
　　北京電據某報云外交次長昨與俄使商議俄兵殺死華人一案中政府請俄國立即派兵馳往加拉湖（譯音）救出刻仍被俄兵圍困之華人九百名若俄國未能照辦則中國將自行派兵前往中政府要求賠償被害人之家屬懲辦犯罪之兵士俄使允以中政府之要求轉達俄政府（十七日） 
　　北京電内務部總長孫洪伊卽將辭職（十六日）以上德文電 
[東方通信社電（日本人組織）]  
　　漢口電湖北省長之後任久未决定茲聞有再任前巡按使呂調元之說（十七日） 
　　漢口電馮國璋氏之密使陳調元現來鄂中聞爲江蘇浙江江西湖北等省聨合運動反對徐州會議之事（十七日） 
　　漢口電日本製鐵所長官押川則吉氏一行本日由京來漢定於明日視察漢陽製鐵廠後日即十九日赴王督軍之招宴後卽於是日午後前赴大冶（十七日） 
　　東京電俄國政府因自戰爭以來軍需之品及他入口之貨激增特於海參威港以外面日本海之塔爾塔灣與黑龍江口築一新港命名爲爲尼哥拉依司港已於九月三日開港該港有能自由呑吐七千二百萬磅貨物之設備其入港之貨物由司德連丁司克經西比利亞鐵道輸送俄國内地各部（十七日） 
　　東京電二十四日恒例觀艦式參加艦艇之勢力爲戰艦八艘巡洋戰艦八艘巡洋艦五艘其他軍艦十三艘驅逐艦四十三艘潛水艇六艘運送船一艘共計四十六萬七千五百七十二噸（十七日） 
　　東京電在福岡大學病院治療之蔡鍔氏其後經過良佳據醫師之診斷病症非癌故不久即可全愈（十七日） 
　　東京電日本天皇聞閑院宮親王　　後之復命知俄國皇室歡待極優故特鄭重親電該國皇室（十七日） 
[戰電（英人路透電）]  
　　巴黎電今日下午公報云昨夜法軍攻入薩伊萊薩伊里賽爾村佔據沿巴波末路直至中央十字路止之屋數所敵軍回攻甚猛戰事仍在進行（十六日） 
　　倫敦電海格將軍今晨報稱敵軍在安克河南繼續猛轟英軍擊退古爾塞萊特北面之炸彈小隊敵軍猛轟後在歇伐班砲壘以大隊進攻殊關重要伹亦爲英軍加以重創（十六日） 
　　彼得格勒電公報云敵大軍在杜拉伐特拉南取攻勢魯克西南二十四英里之柯里尼柴境惡戰未已敵軍以窒人呼吸之手擲榴彈回攻大挫而退太洛波爾與萊姆堡半路間之波洛夫亦在惡戰中（十六日） 
　　羅京電公報云加里滿境之羅軍現向邊界退走北境全陣線有惡戰羅軍現阻扼敵軍前進泊里台爾境戰事日夜不輟（十五日） 
　　華盛頓電官場現信德潛艇五一號現正駛回本國德國海軍部主張令潛艇從事襲擊奏功之後卽駛回重裝各要需（十六日） 
　　雅典電官場復甚忙碌桀里門君曾謁見首相歷一小時半之久外交大臣及首相均守緘默主義惟謂所談甚爲和平已定續行討論之基礎首相旋入覲希皇現信所討論者乃關於協約國管理鐵路與警政事聞希臘駐協約國各都城之使署均奉命重議希臘脫離中立之條件（十五日） 
[公電]  
　　謝崇飛等爲戴戡事致北京電北京大總統國務院參衆兩院鈞鑒戴戡前任黔政違法殃民歛財賣缺枉鋤異己流血盈千黔人至今慘痛未已昨戡以黔中罪案查辦有文迫附義軍因人成事苟廉恥未盡　亡卽應力　晚蓋顧乃陰險成性權利薰心　竊天功擁兵入蜀大施蛇蝎摧殘義軍强提鎗枝充彼軍實以遂其攘奪權利之私因以激酉秀襲巫之變尤復縱兵騒擾塗炭生靈渝襲之呼籲頻聞議會之彈劾方烈乃我大總統採及虚聲忽降明令以戡長川民政兼辦軍務夫以我大總統眷懐川事意必以戴戡亦發難之人定能繼蔡公之後以善後吾川德意昭埀川民同深感戴惟以戴戡其人膺茲重寄决難仰副盛懐必致遣悞川局誠以戡惡聲早播慣性難移前主黔政權利所關桑梓尙不惜蹂躪今軍符在握濟惡有資又何惜以昔日之禍黔者倍之以禍全蜀竊念吾川自路事激變戰禍頻仍居民流離重以饑饉禍機四伏在在堪虞益以川中義軍雲集現正改編每聞先剿後撫之風咸懐兎死狐悲之感川禍方深豈堪再重萬一因戴戡長川面稍生不測誠恐川東之禍將影響而及於全川國基動搖隱憂尤切邇者公　公民大會到者竟逹三萬餘人莫不惶惶然於黔 
 
 
 

Page 3

 
 
禍之將至而仰望我大總統有以稍弭於無形乃省議會代表民意一再電竊收回成命荏苒旬日明令寂然人民益形惶懼而與給遂以羣與僉謂我大總統重命令而輕民意厚戴戡而薄川民其議論激烈者且謂與其以戴戡禍川民母寗以川民殉戴戡若輩切膚痛深擇言無暇雖措詞不免過激而愛國一本至誠飛等遠鑒於端趙之殺機近怵於　中之慘禍誠不忍川禍再生以一隅而危全局是以不顧忌諱冒死陳辭伏懇我大總統俯徇與情顧全川局以悄將然之隱禍而奠未固之國基北望燕雲神與俱往謝崇　劉鴻材楊明權郝琦席瑋唐澤民梅秉鈞翟高源謝倫張集騫徐周等百叩 
　　瀘定橋電報局來電北京交通部成都監督各局鈞鑒橋局奉川藏電政監督電飭裁撤遵於本日撤局謹電奉聞瀘定橋銑 
要闻一 
[中美鐵道借欵之日人觀]  
　　十二日大阪朝日新聞云中美鐵道借欵今成中國重要問題據中政府所發表謂該契約於袁氏當國時曹汝霜與美國資本家所締結目的在鐵道工程欵額千萬元鐵道純益中美分配之當時尙未締結政治借欵千萬元及袁死中國前途有動搖之憂乃由美國取消政治借欵而請正式簽訂鐵道借欵契約兩國間頗有爭執繼而稍加改正條件容納美國主張九月三十遂簽字該約内容一鐵道延長在千五百英里以内二減少美國所受利益分配率三測量一年以内發行公債如不能如期付欵則契約全部無效四準據中國國有鐵道法處理之簽字時美國先付美金五十萬元存之美國銀行其支取方法兩國協議之本借欵頗有碍於日英俄法之利益四國將提出相當之抗議務使取消美國知之頗形慌張故有亟請中政府簽字之跡也四國而提出軟弱之抗議則是否可逹取消目的猶不可測而四國是否提出抗議亦復未悉也中國官民向來極望收回權利顧於此次契約甚爲鎭靜故本契約或竟成功未可知也 
[議拒制錢借欵辦法]  
　　日本借欵一事停頓日久原訂契約本限三個月内借欵不成作爲無效今已歷一月有半矣日人之所爭者係在收鍊制錢之條件昨聞東京有電至京謂原訂收鍊制錢六萬　　改爲鍊成精銅六萬噸原訂一年半日期限擬爲精銅鍊就爲限政府得此電後以銅愈練而愈精名爲精銅則六萬噸所需之制錢不鐲不止六萬噸且晃求精之結果必不能確定制限因此而練就之日期亦無確定之制限似此辦法恐益受虧且國會亦必不能通過已經國務會議議决拒絕矣 
[皖人尙爭太平山礦約]  
　　蕪湖紳民前以日本興亞公司五百萬小借欵農商部擅將皖省太平山湘省水口山兩處礦權作抵一案業經於上月二十九日開會電爭等情已紀前報未幾蕪湖縣知事余詠南接奉倪省長江電略云頃奉大總統覆電開前次實業借欵合同太平水口兩鑟日公司代表業認作廢等因合亟轉行知照等因余知事奉電後立即轉行農商兩會及實興鐵礦公司一體知照乃前日此間紳民又接得皖南旅京衆議院議員王多輔許植材陳光譜等覆函則謂此項礦約並未取消茲將原函披露於左仲勉虚齋裕澄迪成曁諸鄕長先生均鑒敬復者頃奉書鑒仰見關懐桑梓衛鄕扞國之至意查此事緣起係財政農商兩總長私與日商興亞公司訂立合同其借欵爲五百萬元附件中許以湖南水口山鉛鑛安徽太平山鐵礦爲協助大偕欵之報酬品違法喪權莫此爲甚發覺之始經議會要求該兩部總長出席三次當場質問並迭開同鄕議員會公推代表到部（多輔其一）當面交涉責令限期廢約該總長始則藉詞延宕聲稱將太平山劃小範圍繼因多輔等誓不承認力主彈劾報紙攻擊益力始行將前頂合同改爲製煉制錢之舉查此合同内有一條聲明合同簽字後九月九日所訂之合同卽行廢除現此合同尙在交涉中故前合同未能即廢但製煉制錢合同損失權利亦鉅復經他省多數議員反對責成叧加修改現該合同尙在交涉中究竟將來能否變約固視我當局交涉之能力如何如當局急不睱擇旣出此飲鴆止渴之策今日是否决心廢約又全視我人民鞭促之力如何湘人内外一致誓死力爭異常激昂（並由地方各圑體公舉代表到京專責辦理一吾皖鐵礦關係重要什倍於湘詎可輕視綜其大端有五（一）前清光緒間英商求合辦銅官山鐵鑛皖人以全省之力爭持數年始行廢約今共和再造竟有惜以寳貴之鐵鑛爲借欵之報酬是拒英商於前而引日人於後旣失莫大之利權且啓英人之惡感此就國際方面觀察所亟宜廢約者一也（二）上年農商部呈頒鐵鑛辦法六條（四年六月間以命令公佈）内載凡商人請辦鐵鑛者不適用鑛約條例内借欵合辦各條之規定以鐵鑛關係軍需至深意也今合同指明爲興辦兩鑛資金又許以利益均分是自違禁止借欵合辦之各項規定棄法律如弁髦置國家於不顧此根據法律而論所亟應廢約者二也（三）鑑於前爭銅山鑛時之人民痛苦今所謂太平山鑛無論是否一山卽係希圖影射但一經日人攙入將來貽禍地方釀成交涉必有不堪設想者此就已過事實亟宜廢約者三也（四）漢冶萍公司因曾借日欵訂賣礦砂日人插足其間故鄂人力爭不獲政府收回不能上年中日交涉以合辦爲要挾之條件是鐵礦之重日人所極意要求未獲者今輕易斷送之是自殺政策也此就他方比較利害所應力爭廢約者四也（五）日人對華間以實業爲侵佔之策旣於南滿地方由路鑛漸侵治權事實昭然殷鑒匪遙皖介長江中樞若一容日人侵入稍有不靖藉口保護枝節横生遺禍無窮此就國權關係而論所宜力爭廢約者五也此五者同人研究必爭廢約之理由至於地點範圍大小則不成問題也昨已簡單電復倪省長張督軍省會商敎育會各機關合力力爭茲奉敎言用陳　末至省蕪兩地與京内外果應如何聨絡互爲聲援一致行進之處統希諸鄕長卓裁多輔等忝爲代議對此等關係地方國家絕大利害用敢不殬精竭慮敬謹將事所慮材輇力薄全賴諸鄕長切實指示俾有　循無任盼禱 
[張勳等又聨電爭孔敎]  
　　徐州會議解散與否不得而知茲者張勳等又有聨名電文致政府請以孔敎爲國敎所列名者皆武人而獨反覆以憲法與孔敎爲慮電末數語猶令人彷彿清末遺老之聲口此其中殆有可以玩味者爲綠其原文如次大總統叚總理鈞鑒竊維凡爲人必有敎否則爲禽獸凡各敎皆與人爲善而佛羅冋婆羅門皆多言神道而與人道未能普徧周悉維孔子之道兼備神人本末内外精粗四通六闢無所不在其尊天養魂旣奄有佛羅回婆之長而以人爲治大之自天下邦國朝廷軍賓州邑鄕黨之治小之自一身一家舉動之爲人倫日用之行凡食味别聲辦色飲食男女皆因之性制禮立義故曰道不遠人而不可須臾離也又曰誰能出不由户何莫由斯道也孔子旣非如各敎主託天自尊强人從己然舉動之爲人倫日用飲食男女得其中庸宜於人道故無論何人何敎實無不在孔敎之中若中國數千年之歷史風俗舉動云爲人倫日用皆受之於孔敎與之相化以爲國魂從之則治去之則亂故漢宋元明清之初政盛治必以尊孔爲化若棄孔敎是棄國魂人非魂則狂而死國無魂則亂而亡今舉國人民不知何所尊服倀倀無之傞傞亂舞則惟有縱欲敗度營利自私而已甚者攻及禮義廉恥忠孝名節於是上無道揆下無法守君子犯義小人犯刑賊民興喪無日皆由非聖無法爲之故萬國先民必尊一敎主者令人有所尊信服從興起而後可得而治也此决非僅言法治所能及也羅敎尊天養魂雖善然吾全國人斷不能舍祠墓之祭而從之佛敎清凈虚無雖商然吾全國人斷不能棄妻子而從之今又棄孔敎是令舉國爲無敎之人而爲禽獸也以此立國未之前聞議者或誤因信敎自由之義恐與他敎有礙夫歐人新舊敎爭德國民三千萬致死一千八百萬然後得信敎自由四字宜其鄭重之如吾國數千年朝廷尊崇孔敎立於學官祀於帝王長吏令有增榮而釋與儒並行回耶入傳已久各信其敎久已自由吾國習之而相忘行之相安久矣何多慮爲徧攷歐美各國憲法一方聽信敎自由一方特尊國敎歐洲若瑞典丹麥挪威西班牙瑞士諸小國美洲若智利歐亞若突厥於特尊國敎獎導學校尤爲殊異甚至英王有爲新敎保護之特銜今議員號稱慕仿歐美豈並此而不知之今佛耶旣未能全從而人心又不可無敎上考中國數千年之舊制横覧大地百國敬敎之良法舍尊從孔敎無以爲立國人心風俗之本古今各國於敬敎大典禮有其舉之莫敢廢也非議會所應及更非有司所得預惟自革變以後天祀祭孔之體皆廢文廟鞠爲茂草奪其祭田頃國會又議者紛紜而内務部敢擅禁拜跪興廢反覆視大敎如兒戲致難紛爭視聖敎如弁髦當道所以章志貞敎　　風聲者以攻敎爲職志則人心風俗之害何以爲國動等竊用　　謹聨請大總統提議於國會照舊定孔敎爲國敎保存郡縣學宮及其學田祭田設奉祭生行拜跪禮編入憲法永不得再議庶中國人各所歸依風俗得以歸厚而後立國有本乃可救亡伏維採納中國幸甚張勳倪嗣冲姜桂題王占元李純曹錕朱家寳張作霖孟恩遠畢桂芳許蘭洲趙倜田文烈張懐芝張樹元張廣建田中玉潘矩楹楊善德支印 
[徐州特别快信]  
　　補選副總統問題張勳對於各方面主張極爲憤懣昨語人云我對於民國雖無功績之可言而某某對於民國亦有何功可表如此看來衹要處世變詐圓滑就本是摧殘共和之罪人亦可作創造民國之功人事之不平實無過於此者云云 
　　傅春官前日入京替張勳疏通贛國會議員傅昨來電云准今日（十六）在江西會館懽讌贛國會議員 
　　山西閻督軍來電脫離省區聨合會關係張勳昨電敦促徐世光來徐診視王克琴病一說謂有别事面商 
　　李慶璋昨日回徐與張勳密談數小時問係報告北京各方面對於張勳之一切情狀 
　　龍濟光昨由虎門來電兩通内容未悉 
　　惲禹九奉張勳密派赴滬謁康南海 
　　阮忠樞之弟阮忠植昨日來徐未悉何事 
　　萬繩栻今日早車回徐 
[南京快信]  
　　齊省長以省會開幕關於提議稅項日前曾電中央請示辦法昨得復電大致謂屬於地方稅性質者取决省會屬於國家稅範圍者應歸國會云云省議會今日（十七）午後二時開第六次大會 
　　張繼彭允彝等來電云已乘京漢車入京 
　　柏文蔚前日偕虞洽慶趙聨璜來寗謁馮督軍籌商黨人善後問題准今日早車回滬 
　　齊省長飭財廳迅速設法撥遣散黨人欵十萬元解滬 
　　聞水利副總裁潘復已抵清江不日乘輪來寗馮督軍昨以私人名義電京慰問孫洪伊 
　　聞温宗堯已電京力辭浦口商埠帮辦 
　　新委丹徒稅務所長程學恂辭差齊省長改委省公署第三股員董柏楹接充 
　　財政部特派員蕭某昨乘車赴鎭江 
　　華僑旅行隊前日夾寗昨日晚車赴滬 
　　内務部通令嚴申纒足禁令 
警廳曉諭商民於本月十九日懸旗慶祝大總統壽辰 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[孫總長尙無辭職消息]  
　　國務院爲内務部控案於前日開會議决仍請孫總長副署當時孫總長卽未到國務會議本以星期二四六爲例會惟有要事則加班開特别會議星期五之會即因此案而特開者也孫以廻避故臨時又未由席及散會後各總長即相偕赴孫私宅觀孫副署反覆申言至爲詳盡孫不得已始云容緩一天再商昨日國務會議孫遂請假不到外間有以孫之請假爲辭職之先聲者或又謂孫氏雖已陷絕地然有進無退决不以小小蹉折翻然行去其所謂容緩一天再商者不過尋常應酬之一種口頭語耳又在一方面之爲孫申辨者則將内務部平政院三次往來咨文分晣詳說别爲三項第一文官保障法案是法非法問題第二行政訴訟之主體問題於此問題中又分兩日一日起訴者是否爲人民資格二日訴訟所爭者是否爲人民權利第三本案性質是否爲行政訴訟問題以上各問題皆舉兩方面主張者各爲　列表面爲使人辨别其孰爲曲直而裏面實亦於此中尋一謂停處所以此借證孫氏或未即出於辭職也 
[禇輔成質問交部控案]  
　　内務部與平政院相持不下情形已如另條所述茲又聞衆議院議員禇輔成等對於平政院裁判交通部裁員案政府已爲批令執行各節昨提出質問案其文曰近閱報載平政院受理交通部技監　國瑞等陳訴該部長官任免人員一案平政院業經裁决變更部令由國務員副署執行本員竊以爲政府處理此案未爲得當用特質問於下一臨時約法第十九條規定參議院議决一切法律案第三十條臨時大總統公布法律是所謂法律者必須經參議院之議决大總統之公布乃爲有效羅國瑞祝書元等所援據最有力之法律爲文官保障法草案而文官保障法草案爲文官任免執行令中條目之一種文官任免執行令中所稱各草案於本法未公布以前關於文官之考試任免適用之等語是不特該草案未經議院議决卽命令中亦承認該草案爲未經公布何得成爲法律乃羅國瑞及祝書元等妄爲引用平政院率於受理政府漫不加察反予副署批令執行是否負違憲之責任二約法載人民對於官吏違法損害權利之行爲有呈訴於平政院之權人民之與官吏本係兩種資格無待費詞乃羅國瑞及祝書元等牽强附會援引約法内中華人民組織之曁刑律内中華人民適用之等語以爲官吏亦在其内不各約法所載人民權利凡十有三皆人民之資格享有决非以官吏之資格享有而刑律對於官吏犯罪如　職受賊等皆别爲規定是官吏與人民决非同一資格若如該訴狀所稱則約法所載如人民之營業自由遷徒自由集會結社自由選舉及被選舉權官吏亦皆與人民同有之乎此必不可通之論也官吏與人民旣非同一資格羅國瑞及祝書元等以技監可長等名義陳訴於法律無所依據平政院不應受理而受理裁决他人之違法而自身已先犯法政府不將該主管之庭長評事按照刑律交付法庭治罪何以導國家於法治三約法第三十三條臨時大總統制定官制官規伹須提交參議院議决平政院之名稱規定於約法而平政院編制令（三年三月三十一日公布正臨時約法施行之時）未經參議院議决在法律上當然無效政府不將此非法編制之平政院即時廢止另將編制法提交國會議决公布依法重新組織仍任此種非法機關處理行政訴訟政府是否有破壞約法之决心四交通内務兩部促成帝制貽禍國家最爲出力通國皆知其首領朱啟鈐梁士詒業已明令通緝祝書元羅國瑞等皆朱啓鈐梁士詒之從犯證據確鑒即使政從寛大不予刑誅亦無永遠保護其盤據於國家機關之理乃平政院庭長邵章曾述　等以自身係帝制餘孼曾犯叛國之罪見祝書羅國瑞等被裁起兎死狐悲之感故敢非法受理裁决以圖維持帝黨希冀死灰復燃司馬昭之心路人皆見政府不加斥責反予副署批令執行政府是否仍有維持共和之心以上四端皆關係國家根本政府應完全負責特依約法提出質問請於三日内明白答覆提出者褚輔成葉夏聲曹振懋陳嘉會連署者李　　以下二十人 
[補選副總統與馮國璋]  
　　自選舉副總統問題發生後馮國璋督軍早爲世人目爲副總統之第一候補者茲迻譯日文新支那報所載某日人評論馮氏之言如下予（日人自謂）屢次會見馮督軍馮之爲人穩健温和毫無圭角旣不願自露頭角在政治有如何之作爲亦不願肆一己欲望將他人排擠縱觀中國目下之軍政界以比較個人之勢力南則推馮北則推段此固爲世人所同聲認可即馮氏自身亦復深信斯言此次若推舉爲副總统乃是當然之結果并非意外之徼倖則馮氏於被舉後之就副總統任亦爲必然之事當帝制發生後黔滇倡起義師馮氏以事機未熟沈機觀變遂爲世人所疑迨共和恢復以後外間揣測之論日益糾紛或目爲與北洋派聨通或指爲與民黨反對且有種種無稽不根之談謂帶有宗社黨臭味其實馮氏决非如是之野心家馮氏常語人曰大局無論如何爲難然順從時勢做去以納人民於和平軌道之中此乃吾人自己之任務且人民之幸福又吾人平昔所最想望之信條由馮氏此言觀之馮氏之政見之抱負均可瞭然矣予與馮氏最近會晤之時恰正在徐州會議之開議中馮氏以張勳此舉不啻平地起風波對之非常憤恨如排斥唐少川攻擊張榕西以武人干涉政治已屬軼出正軌况各省聨盟威嚇政府更爲悖妄並謂此種不穩之舉動宜大加懲戒云云中國之現狀雖已略定然四方多事尙在風雨飄搖之中當此收拾大局之時所選舉之副總統與其得富於權謀奇略之人物不如得其有穩健温和之性格如馮氏其人者較爲適當云云 
[鐵良給勳之原由]  
　　前清陸軍部尙書鐵良忽於前日由大總統給以一等大綬嘉禾章外間頗多猜測茲聞鐵良得授勲章之由來係因一月以前喧傅宗社黨密謀舉事并舉鐵爲首領旋由叚總理商諸世續於公府公讌慶王就中探詢鐵之行跡遂由慶王面叩清太妃下旨誥誡宗室并申諭鐵不得妄爲鐵於月初來電略以伏居青島五載於茲久不聞於政事旣不能効忠國家又曷敢甘爲叛逆已將全電咨送公府大總統以鐵尙明大義故於國慶日子以一等嘉禾章又聞某議員對於十三日之鐵良給予嘉禾章命令將提出質問或與劉盥訓案併提矣 
[畿輔水利之治本計畫]  
　　造林爲治水之本源較之疏濬工程尤爲切要全國水利局總裁谷鍾秀京兆尹王達爲籌議京兆區域水利特以選地造林爲治本計畫曾派員分投履勘已於密雲縣境内覓得著手進行之所昨特陳明總統其文曰竊以畿輔水利元明以還屢有興廢有清一代置吏設官恒視爲河防要政良以區域廣袤五大幹河縱横其間不爲之國患且靡已今之爲害最烈者永定而外以北運河爲著北運上游爲潮白二何會流於密雲縣境之牛欄山一瀉　下紓轉縈廻迤於津沽激流奔湍不得暢行潰決日滋田廬莫保人民困敝莫可狀言前歲奉令简員督辦畿輔水利雖經擇要興修而全部計畫程功尙遠本局職司所在節經審愼考究凡此河流潰決之原實多由於淤塡所致含沙觸重施治爲難欲爲標本兼顧之計疏濬工程固不可緩誠於水源相近區域試造森林如法培植山水資之節蓄流沙因以輕減參之經驗考之學理根本之方莫逾於此說者或以造林治水收效較遲不知七年之病求三年之艾苟爲不蓄終身不得謹本斯恉由部局署特開會議擬定先從京兆河流區域爲造林起點逐歲推廣並商訂辦法一京兆區域河流造林由農商部全國水利局及京兆尹署恊同辦理二凡派往勘察河流劃定造林地點及監視植樹諸職員所有薪俸旅費概由其各原公署擔任三所有造林應需各項苗禾概由農商部籌備四所有實地造林技術由農商部派員監視施行五京兆尹署每年擔籌造林保護經費洋五千元以後每年規定造林計畫經費列入預算以上五端籌議旣定遂由部派林務顧問余佛西等局派諮詢工程師方維因會同京兆尹派員出發履勘旋據該員等陳報選定造林起點在密雲縣城北五六里之牛欄山爲潮白二河會源之區西面臨河東北南三面山嶺重疊土壤所在雜以沙石雨水時行激爲濁流裹入北運勢以狂悍當時就地勘議在林務方面以適宜之技術審愼植藝前途足資發逹水利方面以此地選定造林於水源施治原理允相符合但目前財力所限範圍較小影響於河道尙微果復逐漸擴充寛以時日林基業固功益自彰雙方勘定植樹數目爲一百六十四萬株並據附陳進行次序先由尹署飭密雲縣將該地段内民有地畝劃清並核定收用辦法詳案察核所有需用民地經費即由尹署於本年籌定經費五千元内撥用地面劃清即由部派員從事設施所有選定苗圃地段雇用工役以及籌備辦公棲止所在均由該由該員主任經理應儘於本年内設施完備此外由局隨時派員勘察與河流有關地叚標定範圍藉資推廣各等語部局著覆核無異當卽分别飭即籌備進行伏查林業開富庶之源水利爲農田所託吾國川河巨流沖溢爲患固亦由於河防治法之未良而水道發源之區山童水暴流入平原節蓄毫無泥沙俱下此其根本致病之原　非專事治標工程所能解决現以經營補救從事造林雖著手之初範圍尙狹由此成章規定逐歲擴充不求朝耘夕穫之功庶期得尺進寸之效云云 
[鄂議長爭點之難决]  
　　鄂省議會正因選舉議長競爭忽省長又提起撤消詹梁趙三議員資格之問題聞省長於駁復三議員復職咨文外尙有一咨係據第二區候補議員杜瑞壽呈稱以伊名本列候補第二前者詹大悲除名以第一之程蔭南遞補兹朱燦時病故應卽以伊遞補乃議員違法徇私以已除名之詹復職而以程移補朱遺缺查詹之除名係因曠職由議會議决行之非同前被政府追繳證書之議員可比議會經前政府取消可由新政府恢復議員被本會取消斷不能由本會推翻前議藉口隨同恢復且查省議會職權各條並無恢復議員資格之權力此議會之改補違法者一議員名次皆由法定現省議會將前補程蔭南之缺取消退還詹大悲改補朱燦時現出之缺程前依法序補何得無故取消若改補朱燦時之缺是詹大悲之在議會出入可以自由程蔭南之補缺先後可以再現法律尊嚴豈可如此活動此議會改補違法者二省議會爲立法機關開議時間原有法定手續改補詹大悲之提議係變更法律案尤重大乃查恢復詹大悲議案並未經出席過半數表决手續不清已成事實此議會之改補違法者三議員資格高尙凡因私罪被法庭褫奪公權尙未復權者當不能加入議席查詹以私造鄂錢票嫌疑經上海會審公堂判决刑期須至西曆十二月杪開釋是詹因私罪被押此時尚在刑期中乃議會因其出獄不加審查恢復其議員資格是省議會之改補違法者四爲此呈訴鈞座懇查照省議會暫行法第三十九條將省議會違法改補議案咨復撤銷卽查照第七條依次序補以伸法權等情前來查檢所呈各節於事實法律不能謂無根據詹大悲一員列入議席旣有種種疑問則梁鍾漢趙鵬飛同屬一案亦可由此類推查遞補議員程序本有一定辦法若曲爲變通必致各區候補議員皆將起而質問事關人民公權自應詳加愼相應備文咨行貴會請煩查照辦理云云此文到會後衆以就法律而論此問題解决實極困難如認撤消三議員爲合法則是議會爲違法其結果將不堪言如云省長違法則依暫行第三十九條内載議會不服行政長官撤消議案時得起訴於平政院但赴院起訴必須具有充分之理由誠恐一誤再誤不能不審愼從事故十二日開茶話會十三日開秘密會皆無結果聞十三日秘密會政務廳長何佩鎔曾出席國民派議員如楊玉如程國　等先後發言謂詹大悲等復職問題不過公事上應予通知行政長官實則無所謂議案亦無所謂决議非議非决不能謂之違法應不適用省會暫行法第三十九條撤消議案之規定至詹君等之除名名義上爲曠職實際上係因革命關係經政府通緝本會同人不欲以内亂犯目之故假用曠職自黎總統繼任凡國事犯均恢復公權詹等旣因政治關係除名豈可不恢復原職如謂程蔭南不應先補詹缺繼補朱缺則由詹復職後程已降爲候補人自應遇缺即補詹之會審公堂罪案係袁探栽誣中外共知猶不能爲公權未復辯論再三聞何廳長於詹罪案事已允向上海會審公堂抄案再核惟改補議員一節仍堅執爲違法應撤消之散會後國民派主張辦文答復省長辯駁否則暫行休會以待依法向平政院起訴之判决然該派中有一部與進步派之一部携手者則主張三議員暫不出席以待呈訴平政院判决一面會中仍開會以副議長王信敷代理議長職務組秘書廳分股辦事以免延擱要案進行惟更有一部分之極力反對詹大悲者則以杜瑞壽向省署控訴各理由尙屬充分如向平政院起訴本會須有充分理由否則不可率爾從事各派意見如斯複雜迨難得一致進行之策聞十四日又開密密會討論矣現有議員廖明如等因開會半月未議一事袛以競爭議長釀起官廳干涉猶復不能一致對付謗詞蠭起殊有愧爲人民代表已自引咎申請辭職又聞屈佩蘭副議長十四日可到會未知能從中調和各意見否 
[湘省會議長之前途]  
　　湘省議會九號繼續選舉候補參議員又因不足法定人數仍未選出一人而散按此次省議會常年會開幕後因選舉參議員意見紛歧虚糜多日一般地方人士有感乎此深恐將來選舉正副議長時又蹈此弊則阻礙議會之進行殊匪淺鮮湘中某報記者曾以此詢之省議員某君並以日間所傳正議長屬彭兆璜副議長一屬楊道馨一屬雷洪㽛有無變動爲問某君言舉行選舉以前尙有一手續經過即報告黄右昌帝制嫌疑應行除名與審查曾熙是否准其辭職是已至將來選舉何人以目前情形觀之實一未可預决之問題云云據此情形推測則將來競爭難保有較選舉參議員時爲尤烈敢告各議員勿以會議最寳貴之光陰或致斷送於此爭逐紛擾之中也 
[粤人可從此安枕矣]  
　　昨日朱省長聨同薩巡閱使會銜報告中央略謂龍濟光經於本月五號遵命離署龍軍於七號槪行開赴虎門目下陸督軍到禪定期晋省現將省會地方通令解嚴合併呈報請紓厪念云云中央從此或可稍紓南顧之憂矣 
　　朱省長昨又出布告云訪聞紳商士庶尙有遷居港澳觀望徘徊現查龍督辦經已㧞　赴瓊陸督軍又將移節晋省地方安謐秩序釐然各軍隊旣無衝突之虞本省長更負保護之責不使各界受絲毫騒擾誠恐未及週知應將現情特行宣布深願歸來早賦閭里胥安爲此布告省會人民一體知悉如有遷居外出者務卽速回故居復理舊業母再疑獻是爲至要此佈又兩廣護國第五軍總司令譚浩明布告云照得督軍駐節佛山不日晋省本總司令秉承命令先行率軍來省以安衆志而定人心現當大局敉平宜謀還定安集合行布告爲此布告商民人等知悉爾等現居本處者務各安居樂業毌得輕聽謠言自相　　遷居在外者務各及早來歸毌得久留不返自窒生機云云據此則非特中央可紓南顧之憂而粤省人民亦可從此享安集之樂矣 
[岑西林回桂紀]  
　　岑都司令於七號返桂是日早八時　船係由本部經大南門出城沿途均有軍隊站立護送其本部職員及駐肇各軍師旅長均分次到船送行岑一一接見至十時許船始開行僅抵龜頂山脚即上岸由李協和延入龍母廟駐所暢叙移時復步行上山遊玩至晚李協和設筵祖餞同席者有李根源等其十餘人席問談及徐州會議一事聞岑李二公均持鎭靜態度謂此事可聽中央政府解决云云散席後復暢談良久始行返船解纜西上都副參謀李根源親送岑至梧州李始取道香港赴陜西省長新任而岑此行并不返原籍係專赴桂林小省墓聞自徐州會議事發生後中央曾有急電來肇促其速偕李烈鈞陳炯明二人北上惟岑早已聲明决意歸隱究允晉京與否不得預知大約在桂林必不久留他日赴滬或將再蒞粤垣盤桓數天也至都司令部現仍欠給各軍薪餉爲數頗鉅與省中某商商借現欵雖有成議尙未訂約付欵因之該部不能刻日撤銷岑去後所有應辦事宜均交託參謀廳長冷君代爲主持並有參謀秘書等十餘員留部帮辦一切 
　　日昨段總理又以個人名義電邀岑李晋京略謂目下大局險象環生種種危機已逼眉睫萬端待理時不我延祺瑞膺此重責力薄才絀務請以國家大局爲前提迅速命駕共勷機宜是所切盼云云聞岑李均已覆電婉辭矣 
　　陸督陳督聨保劉承恩爲廣西省長已邀中央允准聞此次劉君來粤係奉命特派調查兩軍曲直情形業經劉君據實將龍濟光挑撥情形先行電陳中央略謂李軍確守範圍未嘗妄動而龍氏濫放子彈閉城絕食以是横啟戰端李軍不得已爲抵禦之舉云云此等舊案想目前不復重提矣 
[川省軍事譚]  
　　四川寗雷馬屏屯墾使張午嵐昨由嘉定來電云成都督軍鈞鑒漾日抵嘉巡視各營官佐士兵饑寒交迫病者死者絡繹不絕呼號之聲慘不忍聞猶謹守軍紀毫無怨言血戰餘生博此結果見之淚落言之心酸當集軍官會議僉以陸軍人衆餉繁擔負頗重願改編漢軍查新委南路統帶楊驍騎所部四五兩營擬以所部久戰之兵增添三營編足此數外屯殖部隊奉令編制兩營所餘有功士兵尙難安置擬增編一營共成三營以卓有戰功之楊春芳任屯殖軍三營統帶倘蒙許可卽與驍騎之任狀關防同發此係無可奈何辦法查本軍前轉戰瀘納早邀洞鑒驍勇善戰之楊春芳亦所深悉此而不允煦實無法維持想督軍秋水之明待功之厚絕不吝此遣散圑警正着手惟欠餉頗多煦領欵三萬除製被服及各營伙食外所餘無幾請暫速補發三萬以濟急需再劃警散歸該管地方知事劣紳藉端揑害恐所不免並請轉飭嚴爲保 
 
 
 

Page 7

 
 
護以表酬庸臨電不　趙切待命之至張煦率全軍　佐泣叩羅護督軍前派滇軍挺進第四軍長黄毓成赴京爲軍政會議代表前日過渝時黄向人言己所主張者爲（二）指揮統一（二）整頓軍紀（三）化除南北意見（四）注意防守秩序復言中國建設困難因無確定政策執政以個人私意爲重不以國家大事爲前提所以頽敗至此云云近聞黄君於九月二十一號乘輪下矣 
　　川軍第二師第五圑鄧圑長錫侯駐犍數月人民異常愛戴昨聞有調省消息各法圑電禀督軍軍長挽留聞劉軍長以該圑編制在卽電調回省萬難中止故鄧已准備開㧞其示文云本隊移駐犍郡渥承父老歡迎慷慨捐助薪餉全軍甚成高情隨時激厲所部誓將匪患肅清未能登民袵席五中慚悚交　現奉電調返省尅日開拔啓行所遺此間汛地駐防已令陳營惟茲大局粗定四野伏莽堪驚警圑務須整飭紳學意見宜平各處流氓哥老尤宜革面洗心時艱努力共濟臨别相告掬忱駐通橋之陳營長光仁則因鄧圑長率隊回省日内即將該營部移駐犍城矣 
[浙省會三十一次常會紀]  
　　浙江省議會於十六開三十一次常會出席者政務委員三人議員一百零一人一時四十分開議第一籌設省立甲種森林學校案討論之下各席意見大致爲槪括主義與指地點二種廳長以付表决衆贊成槪括主義當開二讀會其地點條文議决改爲就金衢嚴處四屬森林最發達之處設立森林學校一所以審查報告條文頗不完備有請提出修正案者遂另議第二浙江省各縣消防隊規則係三讀無討論卽通過第三取締山户製茶規則案說明理由後付法律股審查第四人力車取締規則亦無討論通過二十七席動議謂庶政殷長不到會審查會議案甚多未能審查請議長催其出席議長答稱顧宗况已到會明日可出席休息十五分復入席提議第五修濬浙西水利修正案政務委員說明理由後對於抵補金附税與抵　金附捐略有質問衆意主張成立公决付特務審查由議長指定張延霖顧宗况等二十七人爲審查員第六建議審查股第四次報告事件由第七席登台說明建議案計十七件應付會議者六件無須付會議者十一件衆無疑議第七浙江省派遣留學生規程三讀通過第八籌設省立甲種工業學校建議案第九積金儲蓄辦法案第十禁止屠宰耕牛建議案均以贊成者少數打銷議畢即散會 
[杭州快信]  
　　財政部致電財政廳以本年七月一日至次年六月末日爲會計年度 
　　永康嘉興等五縣知事昨解地丁銀共六萬五千元 
　　官產處處長現由財政部呈請以財政廳長莫永貞兼理 
　　前會稽道房屋已由警廳借用事實上碍難改爲鎭守使署故寗波警廳長周琮擬晋省面陳 
　　金華永嘉兩分庭改組爲兩分廳於本月十一十六等日已先後成立高等審檢兩廳長昨特呈報法部 
　　昨日呂省長接黎總統復電謂電請昭雪沈祖緜各節已交院核辦 
　　慈谿縣夏仁溥知事因病電請辭職已照准 
地方通信 
[鎭江]  
　　籌辦冬防之省令丹徒縣公署奉金陵道尹通令轉奉齊省長飭知略謂現届冬令散兵遊勇迫於饑寒難免不挺而走險擾害閭閣爲此令仰轉飭所屬將各該縣地方警察及各鄕派出所派員檢閱軍裝服色是否齊整形式精神是否完備從速詳報以便查核云云章知事奉文後當遵照辦理矣 
　　秋祭前清穆都統前清駐防鎭江穆都統當光復時因忠清室而死後經楊紳振聲等禀請建設專祠於北固山巔昨値秋祭之日由楊紳邀請地方人士曁章縣長齊集穆祠神位前致祭聞與祭者頗衆云 
　　美艦過境昨日下午三時有美艦一艘由滬駛抵京口下椗後該艦統帶西員登岸晋謁駐鎭各西官崵談良久而别翌晨展輪上駛逕往漢口等埠矣 
[南通]  
　　鎭署　匪消息呂四市日前到有梟匪多名當經該區劉區長報告鎭縣兩署會派市區楊區長孝侯帶領保安隊士前往剿辦雙方互有捐傷匪卒有啟乘船浮海而去該匪等駛至崇明小黑沙適與該處淺水兵輪相遇輪長立令士兵連開鎗砲轟斃匪黨多人並有數匪梟水逃逸該輪乃駛至匪船近旁將匪船獲住並生獲匪徒數名載往崇明縣境暫行停泊將匪押解該縣交水警第四分署訊據該匪等供認係在南通呂四被官軍擊敗而逃匪首現仍匿跡小黑沙荒僻地方等語該分署長據供轉詳温廳長咨行通海鎭守使署迅派幹員前往崇明縣驗視以便定讞管使准咨後除禀請馮督軍迅飭該縣駐防兵隊痛加剿除外仍派楊區長携文前赴崇明縣會商解回贓物以便佈告被害各鄕民分别指認給領楊區長奉文後卽於日昨起程矣 
[安慶]  
　　皖議會第五次常會紀事皖省議會於十月十四日八時開民政財政審查會討論革除串票規費案裁撤查驗補抽局案裁撤烟酒公賣局案下午二時三十分開第五次常會議員到會者五十五人書記員宣讀參衆院賀電畢由柳議長宣布反對省長民選問題致各省通電文請公决徐鐵生動議本席對於此電稿略有意見省會僅能代表地方職權制定憲法乃國會特權靜待國會解决以重立法本席擬有電稿請公决其結果仍以前稿由趙春木修正付表决通過遂按議事日程提議各案（一）提議各縣衛隊酌量地方情形核減辦法案由提議議員盧慤說明理由後有賀士雯動議本省規定各縣衛隊按繁简分配額數之多寡現在若減衛隊以原有警察圑防爲輔助試問今有警察者有圑防者幾縣至衛隊搔擾乃中國之通病萬有能以此因噎廢食本席反對寗祖武動議盧君提議此案甚好但衛隊滋擾是辦理不善所致據本席意見可備文咨請省長飭各縣嚴加整頓云云盧議員復陳述意見結果付民政審查休息三十分繼續開議（二）提議規定内河小輪简章案由提議議員班捷師出席說明理由後付民政審查（三）提議各縣視學員應遵照部令委用由吳德滋宣布提議宗旨自民國成立以來各縣學務廢弛已極查視學員資格學部早經明定乃各縣竟視若無聞仍以刁紳劣董濫竽其間其對於學務之不振與良可嘆也本席主張遵照部令凡有不合資格卽本縣人須詳請另委以杜流獘而重學務云云表决付民政審查（四）提議革除各縣征收抑勒洋價案由提議議員王大煊說明理由表决付財政審查（五）報告民政審查禁種烟苗案結果擬函請省長飭合縣嚴禁因事關外交由議長宣布禁止旁聽其後報告民政審查革除串票規费案財政審查裁撤查驗補抽局案裁撤烟酒公賣案結果因禁止旁聽未詳 
[天津]  
　　京熱區城建議案順直省議會議員張文彬等提議將本會議案逕咨熱河都統皐員到會宣布政見　查順直省議會組織伊始係合熱河京兆察哈爾爲一省迨遠政府以非法取消國會省會始標名熱河及京察爲特别行政區域名義雖改而事實猶前現値約法恢復國會及省會相繼復活根據約法特别名義本無存在之理由惟是變吏疆域規定省制其大權操之國會此項問題業由國務院提交國會將來是否分合存在恐一時難於解决熱河各屬民風習慣及地方應興應革事件與直隸無異擬請建議國務院咨請熱河都統備案所有本期議决事件准由本會逕咨熱河都統查核執行一俟區域問題由國會解决後再行遵照辦理現熱河都統所抱政府亦請派員蒞會宣布以資討論而促進行此案已由大會通過認可一俟國會解决再行核議云云 
[奉天]  
　　張督軍派員觀操日軍之駐遼陽第十七師圑近决定由十三日起至十七日舉行機動演習該軍曾因遼源楊城子喇喇倉事件北下各部均參預其間張督特派孫旅長及丁廠長等分赴吉林長春及懐德公主嶺間參觀已於日内携同日顧問町野氏首途矣張督軍對於此次日軍機動演習本擬參預觀察惟因軍政倥偬故派員前往聞將於日軍操竣後地方防務稍鬆亦將簡閱全省陸防各軍以資振刷云 
[廣東]  
　　莊嚴燦爛之國慶祝典本年國慶日爲再造共和大紀念慶祝典禮自應隆重先期由朱省長飭將公署頭門内外布置一新東便門新築棋杆高懸方横丈餘五色新國旗沿途甬道兩旁新建欄杆數十丈栽種白蘭樹百餘株並於欄杆上一槪綴以電燈數百盞燈紅樹綠映耀奪目極爲可觀其兩旁舊日大樹與及沿路以違政務廳各處杉柱均交加釘五色不旗兩面約計數千枝大堂二堂三堂四堂花廳洋樓俱懸萬國旗大廳簷前則搭一大棚張燈結綵兩旁擺列生花盤景數百餘如財政廳署前亦佈置生花盤景以綠葉纏繞四圍審檢廳鹽運使署水陸警察廳均懸掛國旗各兵艦高懸萬國旗幟周審帶各學校各圑體及各大商店皆懸燈結彩以誌慶典是日晨七時許各文武卽已魚貫馳至公署約計一百三十餘人其中有着禮服者有着常裝者各占半數由朱省長導入禮堂向國旗三鞠躬旋向東西方各一鞠躬禮成而散隨設西餐宴會歡飲一場午間宴罷朱省長復率粤海道尹南番兩縣各廳局所長偕同海軍司令黃倫蘇軍署參謀李實及軍官鄥遠謀等五十餘人前往東門外黃花崗忠烈祠致祭義士二時許行禮三時回署非常熱鬧 
來函 
[衆議院議員凌鉞來函]  
　　凌鉞啓事鄙人此次入都仍就議員本職原爲制定憲意責無旁貸意在條文公布退隱山林迭曾對人宣言置身黨派之外乃兩月以來京内外黨會林立函電交馳或索鄙人同意或將賤名列入顛倒是非淆亂聽聞使我身之察察致受物之汶汶倘任長此以往個人名節有關茲物揭載報端以爲盜名者戒此佈十月十四日　 
雜評一 
[所謂法律事實之爭（一子）]  
　　鄂之議長問題一方爭事實一方爭法律幾各走於極端而無從解决然以吾觀之所謂法律與事實均有可以溝通之餘地苟一方能稍讓步未有不可能融解决者也今之所以不能解决者不在法律與事實而在法律事實外第三者爲之梗耳 
　　所謂第三者何物歟即黨見是已嗚呼我國人之言消弭黨見久矣然而試觀今日之中央各省間所謂行政所謂議會其狀况爲何如耶吾人不敢再以其他黨爭之利害凟諸君子聽第間中國國勢之危險較日本如何財政外交之因難較日本如何日本政黨今日所爭之重要較之我國之所爭又何如然而日本政黨猶以國家大局爲重寗犧牲其政黨主張以讓之寺内而我國無謂之爭反若勢有兩立盡置國家大局於不顧豈不可哀也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[敎育部維持敎育經費]  
　　上海道縣兩公署奉江蘇省長令開案准敎育部咨開案查各省區敎育近狀因事變之紛紜致進行之阻滯千鈞一髮廢墜堪虞在疊經兵事之區民苦流離財歸耗竭敎育一事不絕如縷其有地居衝要風鶴頻驚地方秩序之維持旣日不暇給國家久遠之計自不免置爲緩　甚或軍務倥偬百端停滯戔戔學欵亦復移作餉需影響所及直接間接幾遍全國事變之來惟敎育首蒙其患蓋已無可諱言今日政局重新與民更始推求國本非先注重敎育斷不足以救亡試總觀國外國内情形有不禁悚目惕心太息流涕者歐戰連年　流綦烈生存競爭迫在眉睫即此時銳意講求國民敎育已屬瞠乎其後若仍因循苟且以待來年來日大難河清莫　此證諸國外而共見者兵事初平人心浮動清年學子輟學以嬉政令未悉歸一途人民不盡知公益功或敗於埀成事每難期實效持以毅力尙苦視爲具文稱示懈心必更日形退步百年大計根本動搖此揆諸國内而易明者本總長早夜以思推有羣策羣力謀敎育之發展急求恢復原狀更相策勵進行各地長官當同斯旨賢期父老共體此心以立國本以定民志期於世界各先進國爲同一之趨勢救亡之策當無逾於斯除原定敎育經費應由各省長官力予維持並將移用者一律撥還已經國務院電致各省外茲特重申前議不憚煩言如能多籌的欵力加擴充尤所切望至關於修訂學制酌斟損益用協時宜本部職掌所司自當次第頒行相應咨請查照切實辦理可也此咨等因查本省敎育經費疊經通令切實維持並相機擴張在案准咨前因足見大部維持敎育之心理正與本省相同合亟訓令仰卽遵照部文切實辦理 
[歡迎美商紀要]  
　　美商司梯芬君來華調查中國土產商品已誌前報昨日（十六號）下午二中華國貨維持會在錢江會徵集國貨開會歡迎交涉員楊小川君交涉署交際員楊小堂君通商科李星安君均到會照料先由司梯芬君將陳列各貨逐一察看以久成之府綢廣昌成志成李宏興瑞生和之綢貨汪裕泰謙順安之茶葉泰豐公司之果品增盛之花蔴線保泰之空花絲巾義豐和之絲呢裕泰成之綉貨爲最合銷尚有　絲由沈聨芳君特派馬君到會與司梯芬君接洽一切旋卽開會由王介安君主席報告一切司梯芬君演說警告中國人急宜注重對外貿易皆由楊小堂君譯成華語闔座鼓掌末交涉員楊小川君用英語對司梯芬君致謝詞直至五時始散并决定各種樣貨於星期四送天津路永源里隆泉公記轉送司梯芬君帶美陳列 
　　又國貨維持會通告各業云美商司梯芬君來華採辦貨樣赴美推銷一事業經本會於星期一特開大會介紹接洽惟此事於發展海外貿易至有關係其所有一切手續亟應詳細討論以期妥善茲定於本星期三卽陽曆十月十八日下午八時開會集議進行届時務乞貴號蒞會共同討論妥訂辦法是爲至要事關推銷國貨萬望早臨爲盼 
[再往佘山𠞰匪]  
　　巨匪徐老窩子管大肚子等率同羽黨聚集小黑沙地方曾由軍警聨合往剿若輩卽竄往横沙海島迨至兵到又竄回小黑沙旋經水警探明重復往剿又已竄逸現由偵探查明除徐管二匪外尙有著匪嚴老九駕乘海船十餘艘駛至海門縣境之佘山海面匿跡蓋因二次出發各軍隊均在穿虹港林田鎭瀏河口等處堵緝甚嚴是以該匪等逃往佘山暫時潛匿若不嚴緝爲害滋巨故昨已報由水警第二廳仍飭鈞各巡艦艦長重仲發曁第二第五沈池二分署長會同督兵再往佘山兜剿務期直搗匪巢一鼓盪平以消隱患云 
[辦理黨人善後之收束]  
　　辦理旅滬黨人善後事宜現已審查完竣定於今日將事務所撤銷故昨日該所内一切器具均已運出將屋關銷仍交還公欵公產經理處收管 
　　又聞各黨人因善後欵項爲數甚少頗不滿意昨日由商董虞洽卿邀請關南溪約同各省黨人代表至北市總商會磋議辦法當由闞君轉約孫祥夫岳相如王建芳夏爾鈞李公采李乾玉沈氣含畢紹珊盛碧潭金維繫吳江左曾杰諸人前往預議各代表因恐同志未及周知昨特於事務所門首粘貼布告如下諸同志公鑒善後欵項事務所准撥之十七萬元不敷支配同人等定於十七日（即今日）三時在滬北總商會與商董接洽一切諒本日五時即可解决諸同志切勿至事務所催詢特此佈告 
[圾垃桶内之巨聲]  
　　前日午後三時許靜安寺路耀華藥水店後面呬𠵘叮砌成之垃圾桶内轟然一聲如開大砲附近居人莫不驚恐一時哄動多为前往觀看旋經新閘捕房捕頭得悉立飭中西包探前往查得不知何人將電石棄置該垃圾桶内以致爆發當向近處居人查詢一過回訴捕頭請爲核示 
[三誌慶祝總統壽誕之預備]  
　　本月十九號（即明日）爲黎大總統壽辰各界人士以今大總爲手造共和之人自應竭誠慶祝故昨已由總商會通告各商家於是日一律懸旗舉行祝典 
[施監督杜絕規費之通告]  
　　海關施監督昨致各會館公圑函云逕啓者敝處發給人事憑證如旅行及運柩護照等項除照中央規定章程應繳所貼之印花稅别無絲毫規費本月十六日錫金公所派人來署領取所請張祥發丁嚴氏兩柩運照一紙來人於領照後擲給門役小洋五角而去追之不及查旅人運柩回籍已屬可慘之事大都貧苦居多前因定章稍嚴旅人取保運柩頗形困難歷來敝處遇有各公所及照章擔保代請護照伹求保結妥實無不立予發給藉示體恤卽門役亦從未敢稍有阻滯留難今茲此舉或係領照人有所誤會因頗聞外間代爲請照之處間有門役人等收取費用之事但本署旣無分文使費代爲請照之處卽不應收費以免重累旅人除備函並將原洋五角復送錫金公所查照給還外合亟備函奉請查照俾各公所及極屬人等一體知悉爲荷 
[取消法政講習所章程]  
　　本埠敎育各機關昨日同奉江蘇省公署訓令第九三二號開案准敎育部電開查上年本部根據敎育綱要擬定各省法政專門學校暫勿擴充班次及另設法政講習所辦法一案曾經呈准能行在案現在前頒敎育綱要旣經本部呈請廢止其法政講習所章程應歸無效至已設立前項講習所者可仍照舊辦理至畢業爲止特電查照令行遵辦等因合亟令行遵照辦理 
[自由黨又將恢復]  
　　癸丑之役凡屬黨會大都解散自由黨亦在其列現聞該黨總部代表王樹谷及職員潘祖仁王文濤等以當辛亥光復自由黨成立時曾由伊等代表赴寗請求臨時大總統孫中山君允主黨務並推爲名舉總裁一時支部遍各行省黨員達五十萬人現因共和復活在朝者雖持不黨主義而在野黨會次第恢復者業已不少故亦特設自由黨總部籌備事務所於法租界銀河里一俟徵集多數意見再行公請前正副總裁孫中山李懐霜仍主黨務還我自由云 
[工商研究會常紀]  
　　十月十五星期日工商研會假座交公署開常期會議由總務部提議徵求會員辦法各職員多有獻議議會長議决以人才爲主由個人舉薦及由會報徵求衆皆贊成旋議會報進行方法衆皆以暫行改良現已出版之星期報俟會務發逹再行另籌辦法並籌備事務所雇員駐所等事會長以經費支絀先以節流爲主由會長派員駐所以盡義務衆贊成即議決暫租望平街某號爲臨時事務所舉定駐所人員配定常年經費後又議及速組陳列所以資研究并攷查國貨價値從事改良設勸用國貨圑以求振興等事并由某會員提議工藝出品須請政府免去一切釐稅輕其成本俾易出售餘如求報界鼓吹勸用國貨廣印淺近說明實行研究出品等事積極進行以期收交并設法勸導資本家多設工廠以富后產直至上燈後散會 
[運木商船在洋遇盜續誌]  
　　本埠各木行船户因在閩省裝貨須過海面故必聨絡多船同時行駛彼此呼應無如海盜恣横時肆刧掠且有擄人勒贖强奪防禦軍火情事其沿途保護之水警巡船不敢與敵往往乘隙畏避行旅受害殊非淺鮮本月七日又有仁利仁駿等木船九艘駛經浙江温州洋面大漁關地方陡遭羣盜駕船而來阻截去路相繼上船始則要索軍火繼卽搜括銀錢衣服並將船上出海等要人擄去迫令每名出洋一千元或千四百元取贖又奪去護行之水警座船一艘所備軍火盡被取去當經船户等報告温州同鄕會轉電上海木業公所董事電禀浙省呂督軍及温台鎭守使警廳章區長等撥派永安巡艦會同駐防寗波之超武兵輪前往剿捕未獲一盜僅奪回被擄之船夥兩名帶回寗波旋即來滬向各木商報告據云此事由盜魁項某等連日與被擄各夥磋議每船給洋四百元約期在石浦地方過付後准將各夥放回雙方已訂有合同簽字允洽現備現欵如期送去即可决並述及當仁豐行之仁駿濟安兩木船因抵禦盜匪船上各人大半受傷損失亦較他船爲尤巨尙有寗波各木商之木船同時波及者約有四五艘　台州商行之王萬興船各盜尙能念及同鄕得以放歸未遭蹂躪等語派上各木商聞之亦無可如何聞已備欵遣人至石浦接洽贖回船隻各夥以免將來再有後患云 
[馮督軍指令緝盜]  
　　滬海道尹昨奉馮督軍指令太倉縣知事呈報鹿河鄕商船被刦一案由令開該縣鹿河鄕地方匪徒糾約六七十人搶掠船三艘連人一併刦去迄無下落該匪等横行不法實屬膽玩已極令仰該道尹轉令該縣選派幹警勒限購線查緝此案贓盜獲解懲辦一面由道尹分令所屬各縣水陸軍警一體協緝毌任遠颺 
[吳縣知事請緝帮匪]  
　　滬海道尹徐君據吳縣知事報稱現得探報聞有前刼太平橋輪船等案内之帮匪三小老大潘永錫唐光卿王裕原卽王小老窩子等二十餘人現在滬上收集殘黨商量意欲聚衆來蘇至無錫等處刦掠巨富紳商情事該匪等旣經在滬希圖糾黨出搶自應先爲查緝以免滋擾請飭駐滬軍警及公共公廨法公堂等轉致各捕房派探會同按址　緝匪等務獲解辦云云 
[質訊盜案之誤會]  
　　糾衆行刦法新租界錢家蕩民人陸海潮家贓物之盜匪薛福仁李哲英羅德才張德勝羅陵掦張富貴周德友等七人自法公堂訊明引渡後即經地方檢察廳一再預審並函請法捕房飭傳承辦是案之中西探捕到廳質證判將薛等各犯分别收押候辦在茲悉地方審判廳因據同級檢察廳據起訴定於昨日上午公開辯論先期又致函法捕房請傳是案探捕到廳質證昨法捕房誤爲將犯帶回故祇派三四捕夥到廳侯示當由該廳告明今日係開庭訊請速回去轉禀捕頭卽命承辦此案之探捕於下午二時到廳如各探捕因公出差不及來廳改於次日午前到廳亦可該捕夥卽遵諭而去 
[丹陽同鄕會預備選舉]  
　　丹陽旅滬同鄕會自發起以來已在英租界盆湯弄設立事務所於本年舊曆三月間開會成立惟内部辦事職員迄未舉定以致會務未能進行現特訂定本月二十二日（卽舊曆九月二十六日）開選舉大會昨已將選舉简章七條並空白選與票分送各會員請爲照辦矣茲將简章綠後一初選舉由全體會員用雙記名法每人各投一票每票各選四十人侯開票後當選人足額再行組織　員會同單記名法訂期選舉正副會長一選舉人及被選舉人以會員綠所載人名爲限否則作廢一當選人以得票多數爲合格或得票同數則以年長者序補之一投票時期以陰曆九月二十六日下午一句鐘前爲截止請如期將選舉票補好投交本會事務所選舉票體内愼勿洩漏一選舉票如　塡寫違式或票數重複及字跡模糊者槪作無效一選舉票櫃定於九月二十六日下午一時當衆共開以昭愼重一監察開票人臨時推定之 
[公廨訊究烟土案彙錄]  
　　虹口天潼路三百四十六號門牌廣東人李應秋蔡全祥家又崇明路三十九號門牌何玉堂家均私藏烟土被洋藥公司查悉會同捕房中西包探分往搜獲烟土將李蔡兩人與何拘解公共公堂訊判押侯驗明再核在案前日午後　捕　李等三人解廨經關讞員會同英康副領事訊據原告代表律師上堂譯明案情並稱各被告販賣之燭土確係私土應請澈究詰之李等三人供均推賴中西官會商之下以李蔡二人私販烟土業已證實判各罰洋二百元或各押五禮拜何罰洋四十元充公烟土送往海關銷燬 
　　蕭瑞源田馬霍路携帶烟膏私土一小箱行經長浜路被包探查獲將烟土帶入捕房前日午後傳蕭到廨訊究先由洋藥公司代表律師上堂述明案情並稱被告之烟土均係小土與料子質之蕭供此項烟土已已購買六年實係自吸並非私賣故敢自投新閘捕房到案質訊中西官姑念自吸判蕭從寛開釋烟土發還並着交三百元人洋並保如日後查有私售烟土情事着保賠洋並提案嚴辦不貸 
　　王金生王雨華王有財等在虹口百老滙路串黨攫取行人某甲之烟土兩包圖逃適被五百零七號華捕查見將王等三人追獲連同烟土帶入捕房於前日午後解廨訊究據洋藥公司代表律師上堂譯被告等所攫之土全係料子質之王等三人代認在路拾來不認搶取中西官判王等各交一百元人洋並保候查明再訊 
[地方自治研究會記事]  
上海地方自治研究究會本月八日在也是園開成立大會選舉正副會長及各項職員已詳前報茲悉該研究會因會已成立亟應呈報官廳備案是以昨日特將該會成立情形及選舉會長職員姓名具呈省長及滬海道尹請予備案一面呈請一海縣知事立案並懇頒發圖記以昭信守 
[城東女校經濟困難]  
　　私立城東女學校近年以來校中經費均由校長楊白民個人籌墊現因獨力難支特將困難情形具函代理縣知事懇請暫予補助景毓華知事接函後省得地方敎育公欵支配公立各校尙多竭蹶若欲捕助私校實屬力有未逮惟念該校成績頗優自應量予維持昨特捐廉三十元函送該校查收並允函商市經董及學務委員酌量撥助云 
[警廳添製寒衣]  
　　淞滬警察廳長徐國樑現因天氣漸寒特飭飭應總務科查明各署隊人數及上級人員除舊有呢質制服尙堪穿用外廳再添製新衣若干卽日呈報以便飭知庶務科趕行購製並規定各外區長警每逢夜差自八時至五時准穿元呢制服昨已分令各區譽警正警佐查照矣 
[海盜攔刦貨船]  
　　崇明船戶毛金桂裝儎沙布五百疋花衣二十餘包自瀏河開駛來滬於本月十四日夜九時許經過寳山縣北門外石洞口洋面突來盜船一艘内有海盜十餘人假冒稽　私貨員役一　上船向該船户强借銀洋毛金桂不允各盜即行搶刦毛因上前　阻 
 
 
 

Page 11

 
 
致被用刀砍傷頭部遂將搭客顧春榮所帶現洋一百八十元並沙布三百疋花衣六包一併　運過船而去該船户來滬後即查開失　昨往該管水警第一廳曁寳山縣公署呈請飭緝贓盜務　究辦 
[慶和銀樓之新建築]  
　　英大馬路集益里口楊慶和久記銀　開設二十餘年頗著信用近因原址隘窄不敷展布特在虹廟弄口建築新式四層樓洋房該經理慘淡經營添聘優等工匠腎練金葉金條並製造中西新式首飾萬爲精美　新房定於下月落成卽可開幕並已繪具商標呈部註册立案矣 
[再紀合股辦礦之糾葛]  
　　夏國樑薛子梅等控陸子庭吳鳳裕（卽吳崶魚）以僞設裕華鑛業公司爲由串呑股本洋八千四百元前經地方審判廳訊判告交保候查明再訊在案昨日下午又由該廳陳推事官開庭辯論原告上堂訴稱被告自收股本迄今已有一載並不照章立案註册期公司當然不能成立按照公司條例應將股本發還但被告於前堂審理時僞稱股東華仁記往邀不到有匿簿情事實則被告並未往邀係飾詞朦混况其邀出股東曹雨亭（卽盛有文）到堂作證聲稱前次開會公舉股東華仁記顧翰記二人爲查賬員但原告各股東見之甚爲詫異以孩公司雖會開會數次並無盛姓股東亦未見過盛有文其人應請堂上注意被告供稱該公司股本實於去夏在湘被盜致受損失一切情形早經陳述明白復由原被所邀之律師出庭互辯良久陳君以兩造供詞各執惟查賬一節旣未成立當將被告申斥並以此案非清算賬目難以明瞭判將被告仍交原保限一星期内趕速理賬再行核辦 
匿女賴婚之訴訟 
　　湖北人張克揚在上海地方審判廳控告在某會館充當司事之彭椿舫匿女賴婚一案　日午後由許推事官開庭研訊張供生有一子名望生在漢口營　前曾憑媒聘定彭女爲媳當時送去茶禮洋四十元並金銀首餘其時彭女年祗九歲過門童養至前年我妻病故之後彭將女領去民人現欲爲子完姻央媒前往知照不料彭已於今春將女另嫁蘇州王姓爲室當向理論一味恃蠻爲此來案控究質之彭供詞支吾並稱女兒寄在王處問官得供判彭交保候提伊女並王及媒證等人到案再審 
[拐案移送法庭]  
　　住居閘北一百間地方之王華與其同黨陳老串拐陳秉　之妻唐氏及陳雷氏之子金保吳得勝之女阿三茲由秉達百悉扭控四區二分所解經司法科研訊王供金保已賣於廣東街四十一號某粤人家徝洋四十二元唐氏與阿三被陳老領去不知何往判移送地方檢察廳按律究辦又住居美界七浦路之毛阿全有女定珍年十一歲被匪拐匿閘北夏家弄王阿金家由毛尋獲已記昨報茲悉此案業經警　司法科訊明該女係由毛之同居阿銀誘拐出外寄匿閘北天保里某老嫗處復由該嫗同黨金杏生錢薛氏領往夏家弄藏匿王蔣氏家因此女盡夜啼哭由鄰居金祥生至毛處通信扭控四區警署爰又飭探補傳金杏生錢薛氏質訊屬實一併移送地方檢察廳究辦 
[塗銷妓押據]  
　　常熟女子丁阿媛被其兄丁華押入寗波路二百九十六號門牌鴇婦張阿鳳雉妓院内爲娼因苦逃出投入濟良所轉解公共公廨訊明判女暫留侯移傳其兄到案再行核奪昨晨復訊據包探顧阿根投訴奉諭前往常熟移傳女兄丁華業經遍查並無其人現有該縣知事復函呈請察核又由探目張寳榮將鴇婦張阿鳳傳案請究俞襄讞商之美沙副領事判女發濟良所留養張鴇斥釋押據塗銷 
[姦情無可掩飾]  
　　陳遠吉前至法公廨控韓阿七姦拐伊妻沈氏已在韓處吊出衣物請求　辦等情因韓袛認寄藏衣物不認通姦故判沈民管押兩月韓不應寄贓罰洋十五元在案今陳又投稱商人偵知韓與沈氏實有通姦情事業已　捕前往抄出沈氏與韓阿七合拍照相兩張及婦人應用零星各物被褥等原贓請再訊辦質之韓及沈氏始各供認通姦不諱判韓押四個月沈氏加押兩月物交原告領去 
[輪船上查獲拐匪]  
　　停泊順泰碼頭之景星輪船昨日下午開往天津有拐匪一人帶領來歷不明之婦女二口附搭該輪被救濟會偵探查見報知水巡船一併拘獲候解地方檢察廳訊明核辦 
[追究被拐女子]  
　　王壽紀至法公廨訴稱女兒年已及笄於本月被四日忽然逃逸現由徐錢氏言女兒實被伊之女孫孫阿玉及張振華兩人先領至伊家躭擱數小時仍偕同出外故知女兒實被孫等誘拐請求訊追孫供王姓之女雖由民人於初四日領往外祖母徐錢氏家中出外後又至某處住宿兩宵已於初六日自行回去民人並未藏匿張供孫如何誘拐王姓之女民人實不知悉求察聶讞員判孫交保限十四天交王姓女子到案侯訊張無干開釋 
[迷路男孩待認]  
　　男孩陳小甫子年九歲係揚州人其母在本城傭工昨因出外買物在十六舗失散徘徊啼哭　警帶至一區署問明因其住址不甚明晣留候牌示召領 
[婦人自盡續誌]  
　　潭子灣鄕民陳菊生之妻費氏自縊身死已紀昨報前日下午經地方檢察廳林廳長派檢驗員吏蒞場相驗委係自縊身死當飭屍夫具結棺殮候傳死者翁姑到案訊明再核 
　　另一訪　云閘北潭子灣鄕民陳菊生之妻費氏懸樑身死後該氏之父費偉如即偕其子費星恩查得費民因被伊翁陳仲倍之姘婦陳陸氏百般凌虐受苦不堪以致自盡當將尸體解下置於陳仲倍床上一面由費父子投報地方廳禀請驗究昨午由林廳長委派賀檢察官沈檢驗員等前往陳家相驗陳費兩姓父子及陳陸氏等均聲訴一切賀檢察官諭令將尸舁出驗明陳費氏頭面上稍受徽傷實係自縊而死並無别故塡明尸格判　費偉如父子退去並着陳仲倍父子趕緊收殮又飭法警將陳陸氏陳菊生帶回檢廳預審分别收押候究 
[汽車碾傷苦力]  
　　昨日下午有一西人自駕汽車至北四川　横　橋北首將小車夫蔡榮坤撞倒於地碾傷頭顱胸前等處由該西人扶上汽車載入捕房轉送同仁醫院療治 
[婢女墮樓]  
　　西華德路謙吉里繆姓家婢女銀大年十一歲昨在樓梯上失足墮地跌傷腰際由其主送入同仁醫院請求醫治 
[監犯病危開釋]  
　　王春記因被新沙遜洋行在公共公廨控告偷竊値洋三萬元之印土由廨訊明判押西牢五年在案前因在押病劇經管理西牢捕頭查悉知照捕房昨將中西案由單呈送公廨並禀明前情請示中西官以王旣已病危判推開釋自行醫治 
[持刀行兇之懲治]  
　　住居新閘肇慶路二百十一號門牌之金李氏控鄰人陳阿二之弟調戲其女向之理論反被陳阿二偕同共母持刀行兇伊面部戳愓等情昨由捕房將陳阿二拘解公共公廨請究原告偕證邱再香上堂訴明前情訊之陳阿二供詞支吾王襄讞商之美領别君以陳不應持刀行兇判押西牢三月示儆 
[木匠自縊斃命]  
　　木匠某甲庽居法新租界善鐘路一百二十六號門牌平房内昨晨不知何故用蔴繩自縊於床架子上後爲鄰人得悉前往施救已經氣絕當即報告捕房由捕頭前往蔡看死者年約二十餘歲身穿漂白洋布短衫袴赤足秃頭别無傷痕委係自縊身死並在死者　畔抄出經摺一個上書阿錫生三字當將屍身解下車送輔元堂驗屍所候查明有無家屬再行禀請法公堂中西官相驗收殮 
[馬車包車均被撞壞]  
　　昨日下午二時三刻六十號電車駛經吳淞路瑪禮遞路轉角撞壞某行馬車車輪及停歇該處之黃包車一輛由捕查見帶領馬車夫等投報捕房聽候查辦 
[原被均不到案]  
　　前爲妓女之俞琴情偕同其母俞　氏至公共公廨禀控北京路七百十三號門牌木器店主蔣瑾生行兇等情由廨訊判蔣交一百元人洋並保在案昨晨復訊兩造均不到堂由中西包探上堂禀明請爲核示中西官以兩造均臨訊不到遂判將案註銷 
[攫取婦女金環]  
　　陳潘氏控　阿炳在寗波路攫取金挖耳等情昨由捕房將馬拘解公共公廨經中西官研訊屬實判馬押西牢年半期滿逐出租界並函送上海縣知事署酌核辦理又袁仁忠前日在三馬路大舞台戲園門口攫取郭李氏金挖耳　逃由捕追獲昨解公廨經中西官訊實判袁押西牢兩月期滿函送寗波同鄕會安插 
[包探查見私土]  
　　陳亦甫徐趙記將私土三只携至法馬路向人求售或探拘獲昨解法公廨請究陳供土向徐趙記每只出洋西百十尤聨來是實徐供此土係由劉姓托民人轉售於陳亦甫可以將劉姓交出判各交四百元人洋兩保出外限交劉姓到案訊辦 
[各清各欵]  
　　陳錦桃至法公廨控稱前被陳生茂虧欠貨洋五十五元未付後又交易貨物付來蔣雲生支票洋四十元向蔣照過允俟　期即付並蓋字圖章爲憑詎届期向收堅執不付請向陳蔣兩人訊追蔣供前向陳生茂定昏付去支票洋四十元後因定貨不交故扣留不付是實陳供欠陳錦桃之洋實有其事惟蔣所出之票自應由蔣埋還判各清各欵蔣雲生着繳洋四十元給陳錦桃　領並着陳生茂繳還錦桃欠洋五十五元再還雲生洋四十元了事 
[丹領由日返滬]  
　　駐滬丹國總領事樂斯考君前往日本游歷業於前日乘輪回滬照常視事 
[松滬護罼使署批示三則]  
　　壽縣公民朱鴻賓禀請釋放由批查劉傳棟前因夥同潘玉林前往崑山國刧居民財物經探線拿獲解署訊明按律判處徒刑解皖盈禁所犯罪名係純粹刑事并無政治關係所請應母庸議此批 
　　商人桂馨禀請領伏法之外甥盜匪龐三傑　棺由批如禀照准仰即來署聽　派人帶同前往指領可也此批 
　　福田精舍住持兼中華佛敎總會上海分部正會長僧　西禀請保議廟產給未勒石永禁由批呈悉仰候訓令一海縣知事查明具復俟復到再行核辦此批 
[公廨訊問竊案類誌]  
　　文監師路　瑞記印刷控劉大寳倪金　串竊値洋數百元之鉛板昨由捕房將被告二人一併拘解公共公廨經中西官略訊一過判押候查明於下禮拜二再訊 
　　楊文榮控奏寳寳王記生串　石子五十　由捕房將奏王二人拘解公堂訊實判奏押西牢二月王押三月 
　　南京人吳小七子前日在四馬路摸竊蔣煥忠袋　値洋四十九元之眞珠九粒當被察悉鳴捕拘押昨解公廨經中西官訊實判押西牢三月期滿遞解回籍 
氣候報告 
[（上海徐家滙天文臺）]  
　　已過者之報告十月十六日反旋風仍逗遛於中國北方低度行經北海道愈見深顯此問海濱信風如恒天氣晴十七日上海甚晴日出前有烟霧空氣沉靜十七日下午四時前二十四小時内上海氣候温度至高七五八至低四·四二去年同日至高八三·二至低六二·四 
　　未來者之椎測十七日下午四時三十分豫測天晴上海南仍有信風北有無定向之涼風 
雜評二 
[律師（訥）]  
　　律師者所以保障人權者也有法律知識又有道德觀念而後可以爲律師然其道德觀念薄弱也毌寗法律知識薄弱何以故以法律知識薄弱窮其弊或誤於引用或絀於辨論不過當事人敗訴而止若道德觀念薄弱則壞法亂紀舞弊逞㚥其害不堪勝言矣 
　　前此律師之所以遺人口實者大抵屬於前者少而屬於後者多故吾以爲能律己嚴者而後其出爲律師也不枉法以害人今司法部有撤　廻避之令大律師之行道將益廣矣敢進一忠告 
來函 
[何哈順張榮根來函]  
　　閱本月九號報載警廳長飭拿匪徒一則不勝駭極鄙人等向在西門内永利銅器店内營業素來安分並不爲非可以質之鄰右今謂鄙人等在九畝地各茶肆爲帮匪首領藉端折梢於名譽大有妨礙且鄙人等已至警廳詢問並無其事想係訪員傳聞失實素仰大主筆主持公論特此函請更正以保名譽 
[女子同義校來函]  
　　申報大主筆先生惠鑒啓者敝校創辦二年純盡義務以棉力有限間承各界慈善君子解囊相助以資進行茲蒙哈少甫君慨助英洋三十元拜領之下無銘謝爰述片言謹請附之報末以昭信實事關義舉相荷贊成感佩莫名并頌撰安中華女子同義義務學校校長陸胡雄飛謹啓十月十七日 
[隆泉公記號來函]  
　　謹啓者美商司梯芬君來華查考中國出品擬在美國銷售昨經國貨維持會通告各工廠携帶樣貨到會陳列經司梯芬君一一參閱如湖絲廠絲花邊草帽　盛澤綢華絲葛府綢線紡摹本縀絲呢　紡熟羅茶葉等貨均謂皆能在美國暢銷之貨囑各出品人預　小樣丑其帶美推銷等語查吾國能令美銷之貨爲數極衆務希各寶號如願將出品小樣托司梯芬君帶美作樣推銷者請於一二日内將貨樣送到敝號轉送司梯芬君惟司梯芬君定於星期六回美幸望諸君速送不誤并請於二十二晚八時與國貨維持會討論進行方法敝號因時日已迫不及通函通告乞貴報登入來函門以爲介紹爲荷天津路江西路口永源里隆泉公記號謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[勛記公司廣告] [  瘦蠂]  
　　謹啓者本公司自清季創始以來信用昭著名譽鵲起專辦武裝軍火本國烟土等品早爲社會歡迎光復後由南京移設長江上游加意會辦竭誠推廣聲名洋溢信實尤孚本公司旣承各界稱道敢不踴躍從事精益求精以副邦人君子之厚意故特於本年秋間招徠新股東十三份組織内容尤爲美備並收買各種古董如古代之璧梁燕之窩石龍桃猴羊脂玉器雪脂奇物帝制珍品滿清寳玩等件到處搜羅不惜工資兼收並蓄美具難并卽日揭開黑幕逐一陳列光怪陸離不可名狀足令見者目眩神奪撟舌驚歎然本公司自顧慊然以爲未足爲特登報徴求海内好古家如藏有類似上列之古董寶玩情願割愛見　者本公司當格外優待重價收受請各界惠臨與敝經理張君當面接洽可也請認明本公司嘉禾章爲記庶不致誤此佈 
一串珠 
[羅霄女俠彈詞（九續）] [  寄塵]  
　　第四回情話 
　　天然風景巧安排靠住山崖面水涯幾處田園多種菜數家店舗自成街雖然竹屋兼芧舍鄕鎭風光正自佳只見有兩個行人來借宿夕陽時候認申牌一個是英姿磊落方年少一個是十五嬌癡是小娃則見他一鞭形影總相偕敎人家錯認雙雙伉儷諧 
　　上文所叙的兩個行人不是别人便是逃出盜窟的五兒和阿青了五兒旣借著行獵爲名救了阿青出險一路深山峻嶺不知行了幾時總是夜宿早行沿途保護不消細說這日夕陽影裏人倦馬疲却已行至一座鄕鎭眼見人烟漸密不是那空山荒涼的象景二人便下了馬找著旅館敲門投宿阿青至此膽大心安只是去向何方還沒知道便向五兒問個明白 
　　一揖深深先謝恩從頭且自話殷勒旣蒙高誼能相救還有心情向汝陳萬死一生雖脱險將從何處息征塵可憐我雙親生死無消息可憐我滿目淒涼孰與親但得有君能保護當不至風塵使我更沈淪我不解君遭刦掠逢强盜爲甚事甘認仇人做父親我不解主婦刦君爲義子爲甚事輕輕放汝出家門此事君須向我云免得我胸中疑惑不分明 
　　五兒聞言答道此種形情本來曲折難怪姑娘疑惑不明前在盜竊不能細談昨在長途也無暇多語今蒙姑娘動問我敢不分頭回答呼盜爲父乃是古人忍辱報仇的故智我雖然不能立刻報仇却也勝於空自送死此意當蒙姑娘相諒我携著姑娘出門主婦毫不疑我只因我平時一意一心做的兒子不露出絲毫叛志所以他信我甚深便肯輕輕放手這回我說伴著姑娘入山行獲舒散胸襟他方暗暗歡喜說是我兩人的愛情可以日深一日了五兒纔說至此阿青已禁不住滿面通紅五兒連忙正色說道主婦的胡言不必管他且說這回救了姑娘出險還要護送還鄕方盡了我的責任待姑娘抵家之日便是我分别之時了五兒說罷此言便無他語阿青因此又另生起一種感觸來（未完） 
小說一 
[言情小說妍媸鏡] [  天虚我生]  
　　第三章（續） 
　　顧亦不得不進吾衣固敝然欲見客則亦不得不理之使整并正予冠然後入室則見吾父亦在室中與曼睞並坐者乃一妙年之女郎顧不甚美以居東方久膚色乃類經秋之機梠身短而弗頎衣亦樸約蓋守其乃父之喪但其舉止實至和靄親人不見一毫驕矜之色吾雖未嘗預識嫿娜然以衣飾容態度之則已一望而知時嫿娜已起立爲禮曼睞亦顧予曰柰梨吾爲汝介見密斯嫿娜又向女郎曰此吾妹柰梨也嫿娜微笑前握予手與予親額予先時頗侷促至是則覺其人温靄直如春風予心乃不期油然起爲愛慕竟傍其肩而坐嫿娜遂顧予曰密斯柰梨予能於此時見君心中實至樂蓋少遲者吾卽當歸矣則吾二人之相見期不又相左耶予曰然予亦方在外間散步幸亞琪呼予乃始歸初固未知密斯之至也予爲此語率直無文曼睞乃哆唇而笑嫿娜又曰令弟今奚往耶予亦頗願見之時亞琪適至勉强伸其小手與嫿娜爲禮而目光灼灼實恨嫿娜久坐弗去以致誤其餐時予不禁竊竊欲笑嫿娜見壁上時計已指六時遂亦起立告辭實則此鐘久已入睡嫿娜卽於亭午來者此針亦仍指六時然而此鐘竟爲亞琪之功臣矣其時室中諸人亦均起立曼睞且作曼聲以留嫿娜實則亦爲一種假慇懃之手叚蓋其酥胸之中饑腸亦碌　而鳴矣嫿娜因笑謝曰時晏矣哈荔夫人當猶遲我晚餐君等果不棄願於明日枉顧寒舍當藉杯酒以伸積悃嫿娜言時雖向曼睞而其目光則注於我吾父已先應之曰謹如密約明日當偕小女造謁唯申擾殊不當耳言次以目顧曼睞時曼睞方昂首沉吟一若明日尙須赴大公爵宴會故於嫿娜之請乃不恤旣而笑曰密斯盛意敢不拜嘉明日之日謹當隨我老父晋謁 
小說二 
[絕塞奮椎記] [  聞野鶴譔姚鵷雛評]  
　　第四回（續） 
　　到了明日未牌時光趙老家裏果然走出一個人來便是老頭兒說的奇特人容貎眞個清秀深深的脩眉炯炯的雙瞳襯上了一副羅綺衣服丰致峻整簡直這邨裏人沒有見過這日旣出了門便見有一個儀貎粗下像厮僕一般的提着籃兒隨着一同在石子路上向南行去一路上道周征客肆中夥役見了他都把兩目不轉也不轉的注着簡直和着了魔差不多那人却落落大方不管他們看着不看着只自慢慢地走去沒露一些窘態還有一輩子飽食終日無所用心的游手見了他也暗暗納罕便悄悄地跟在厮僕後面一塊兒走走了一回早已到了蓮河岸邊一株蕭疎欹側的古槐下穩穩的繫下一隻舟兒那人一到便下了舟二個舟子慌忙的接他坐下那厮僕也把監兒穩放在舟艙裏更和那人說了幾句話便三脚兩步的回去了在這當兒一般暗跟着的游手遠遠地立在茅屋前看着見了那人這些勾當便疑他有什麽不可告人的事情在裏頭因此還徘徊不去 
　 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[籌議設置全國法院理由書（續）江蘇高等審判廳學習生邱鴻㵩藻]  
　　（三）審級仍宜採用四級三審制度而變通法院之組織也前清訂定法院編制法於審級問題參酌中國之舊制及各國之成例採用四級三審實已折衷至當切合國情民國成立施行未久而縣知事兼理司法之制興四年九月至舉該法中關於初級廳各規定删削無存現在旣須廢止縣知事兼理之制則先决問題卽在審級應否沿用四級三審制之一點按中國舊制審級最繁如縣如府如司如道如　如部多至五審審級少則嫌遏抑審級多則嫌遷緩故每案限以三審實已不可再少每案旣以三審爲限若不區别輕重分爲初級管轄與地方管轄兩級則輕微案件勢亦必以大理院爲終審無問事實上大理院能否勝其繁冗各國有無此種先例而人民以輕微細故而亦使之赴高等廳控訴赴大理院上告旣不便利尤難迅速殊背國家恤民之本旨故仍宜回復前清法院編制法之全部如慮經費浩繁惟有於組織上略事變通變通之法讓之第七八兩欵詳晣言之 
　　（四）第一審司法區域宜以原不縣行政區域爲標準也中國向以州縣爲親民之之以州縣官兼有第一審之裁判權也雖州縣之區域犬牙相錯州縣官之所在地未必適中面人民將不事於州縣官其赴本管之州縣官所在地雖較　近之州縣官所在地爲遠而不以爲苦無他習慣使然彼人民之腦經中惟知有本管之州縣官可以服從而罔知其他故於本管之州縣官所在地之情形爲熟悉而毎一縣轄境以内之交通又自有一定之聨絡故實質上各縣之分界並無天然之標識者居之而人民之服從其本管州縣官與夫州縣官命令關於地之效力　如鴻溝之分明而不可侵犯所謂衆志成城者然也中國自有司法與行政分權之制即有持司法區域不必以行政區域爲範圍之說興吾竊以爲此說可行於第二審而未可語於第一審　因第一審苟能保持向有之區域則第二審任指二三縣爲二區域或五六縣或十數縣爲一區域於實際上並不生何等之影響可以推行而盡利倘使第一審之司法區域與原不縣之行政區域從根本上分離或一縣分裂爲數司法區域或合數縣爲一司法區域則所恃爲區域之界限者旣鮮天然之標識又無自然之習慣且與户口之調查賦稅之征收均不能同其區域恐土地管轄錯誤之件必至層見不窮民間旣多一審之紛憢官廳且費無益之勞力其爲窒礙不待竊筮矣吾故曰第一審司法區域宜以原有縣行政區域爲標準也 
　　（五）各　治設一初級審檢廳及其組織之大槪廢除縣知事兼理司法之制期在必行則每縣必有一初級審檢廳俾便人民起訴卽可毌庸置議查法院編制法第四條及第十四條規定初級廳取用鐲任制廳視事之繁简設置推事而繁簡之認定應綜核各縣歷來訴訟月報平均　每月案數預計每一推事每月能結案若干起以明定最高之限度按初級管轄案件簡單者居多卷牘旣不繁重人證亦易傳集苟能隨到隨審隨審隨結則每日結案三五起亦爲尋常之事惟此外尙有執行及受託事件故酌中擬定每月訴誣不滿六十起之廳設推事一人六十起以上不滿百二十起者設推事二人以次每逾六十起增設推事一人藉均勞逸　免冗濫至檢察官之設置應專以刑事爲標凖亦以六十起爲最高限度所有書記官以下各職各以稱事而止庶事舉而費省矣 
　　（六）各道治設一地方審檢廳及遵治可否適用之研究並地方廳管轄權之範圍按法院編制法第五條規定地方廳取用折衷制設官多而費用繁以現在國家經濟之狀况斷不能如向之所定每縣設一地方廳之計劃而見諸實行惟地方廳有第二審之管轄權現在每省僅一二地方廳而受理全省初級範圍第二審之訴訟實非便民之道而隣縣上訴更與體制有乖故推廣地方廳宜以民國二年内務部呈定道尹所轄區域及其駐在地爲添設地方廳之標凖庶於國勢民情兩有裨益就江蘇省道治情形言之尤爲切實可行全省六十縣道尹有五韓縣極其平均駐在地亦頗適中惟就交通之難易一爲等景則徐海道屬之東海贛榆灌雲沭陽宿遷五縣宜劃歸淮揚道淮揚道屬之江都　徴兩縣蘇常道屬之泰興縣宜劃歸金陵道如此變通於司法區域尤堪適用或於泰縣設一地方　受理泰縣江都束台興化鹽城南通如臯泰興等縣之初級上訴案件於人民尤稱便利是江蘇一省除金陵道原設江寗地方廳滬海道原設上海地方　外再按法院編制法第三章增設三四地方廳可已難者曰民國二年内務部呈定道尹區域有一省僅三四道尹者有一道　三四十縣之多者未必盡如江蘇省分劃之得中若就江蘇省之現狀以例其餘未免泥於一孔之見况地方廳有第一審之管轄權若使外縣地方管轄案件赴道治起訴病民孰甚則應之曰以道治爲地方廳區域特爲初級管轄案件上訴便利計耳茲將其管轄範圍分析之如下㈠首縣地方管轄第一審案件㈡不服所屬初級廳判决而控告之案件㈢不服所屬初級廳决定命令而抗告之案件所有外縣之地方管轄第一審之訴監仍應就各縣情形另組地方審判分庭或巡𢌞審判庭以受理之並不使地方廳受理外縣第一審之訴訟也且以道治設置地方廳者特舉其大體耳如慮省設道尹過少　道尹轄縣過多不適於司法區域之用自應於設廳之前就各省交通情形妥爲劃分酌量增設况尙有道治以外之商埠地方亦應有完全之地方法院自不必僅以現有道治爲限 
　　（七）道治屬縣地方管轄第一審訴訟繁者於其初級廳内附設地方審判分庭以受理之按法院編制法第二十一條至二十三條之規定初級審判廳内得附設地方審判分廳其組織除每廳合議庭以民刑事各一庭爲限及每庭得以初級推事一員陪席外與地方審判廳並無殊異倘於道屬外縣各設一地方分廳仍不能逹節省經費之目的故宜略事變通於不設地方審檢廳之外縣設地方審判分庭不用合議制　置推事一員或二員以受理該管地方管轄第一審之訴訟其不服初級廳判决决定命令者仍使赴道治所設之地方廳提起控訴或抗告公庭無權受理則雖不用合體制亦無窒碍難行之慮其有法院編制法第五條第一項第三欵情形者並得以所在地方初級廳推事臨時組織合議庭審理之雖然外縣設地方審判分庭尚未可一槪定論倘每縣俱設地方審判分庭而偏僻之縣每月地方管轄案件甚少甚至終月無地方管轄案件者則雖一二獨任推事猶有冗濫之嫌故宜專就各外縣地方管轄案件詳晰調查分别繁節必地方管轄案件較繁之縣始得就其縣之初級廳内附設地方審判分庭除置推事一員或二員外並配置檢察官一員書記官員額與推檢之數相埒所有抄繕送逹事項得就初級廳内雇員承發吏隨時調用庶此简單組織旣節國用又洽民情較之初級地方混合制猶爲統系分明矣 
 
 
 

Page 18

 
 
   
 
