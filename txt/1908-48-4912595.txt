# 1908 - 48 - 4912595

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
上諭 
正月二十一日奉 
上諭雲南布政使劉春霖着開缺來京另候簡用欽此 
上諭雲南布政使著沈秉堃補授魏景桐着補授雲 
[南按察使欽此]  
上諭雲南臨安開廣道員缺着高而謙補授欽此 
上諭貴州威寗鎭總兵員缺着方致祥補授欽此 
宫門抄　正月二十一日　召見軍機　樊恭煦　李雲峯　沈曾植 
論說 
[論政府對日交涉之手叚]  
政府外交之思想。愈趨而愈拙。外交之能力。愈趨而愈弱。外交之手段。愈趨而愈下。惟愈拙也。而交涉之事乃愈艱。惟愈弱也。而交涉之事乃愈多惟愈下也。而交涉之事乃愈奇。從前之辦交涉。外人苟據條約以强爭者政府猶敢以條約駁之。外人苟恃辯論以發難者。政府猶敢以辯論拒之外人苟執强權以相恫嚇者。政府猶下肯遽受其恫嚇而貿然許之。夫所謂駁之拒之而不貿然許之者。雖其後歸於無効。外人卒。獲利益以去。會不得挽回一二。然其初固嘗於樽爼之上。出大言以示折衝。奮空拳以相抵抗者也。至於今日外人但有要求而無讓步。政府但有承認而無抗拒不必作正當之交涉。而尋常酬應間。外人己囊其密約而往。不必開正式之談判。而個人交際間。外人己握我主權以去。故今日之交涉未嘗交也而利益己喪。未嘗。涉也。而國權己創。証之去年外交歷史。如江泊路欵。外人未嘗堅求。而政府己密允其借。如西江緝捕。國人未嘗預知。而政府己先授其權後雖經各省人民之力爭。然己費無數口舌。費無數心力。亦云殆矣。雖然。猶未盡也試更以對於日本之交涉言之。則尤足令人驚歎者。略舉二端於左。一間島問題夫自間島問題發生以來己一年矣。日人於未經交涉之前。豫爲調查。預爲籌畵。旣經交涉以後。增兵籌餉。節節注意。中國則於事前。旣懵然不知。事後始派員查勘。查勘後始商議辦法。然其所謂辦法者特敷衍而己幾見外部發一議。出一策以與日本抗爭者。此非記者之誣衊政府也西報嘗論之矣。其言曰。中國對於間島問題。頗知自量。故實無幾微之意。以與强鄰爲難又曰。中政府斷無派遣新軍前往駐紥之舉。痛哉言乎。何其言之切中也。彼歐洲各國。立於旁觀之地位。翹首注目以待此事之結果。深見日本對此問題之手段。着着進步。中國對。此問題之手段。着着落後微特落後也。直無法以對付之。旣無外交人才以爲之前鋒又無兵力以爲之後盾。欲怒不敢。欲言不敢祗有拱手隠忍以讓之而己故發此言以侮弄之譏誚之笑駡之。嗚呼。我政府而苟尚有人心者。聞斯言。亦稍悚動於中耶。一大津丸裝運軍火問題夫軍火之不能私運進口者。約章所明定也無護照而查獲而扣留而充公者。又爲我國應有之權也。日人乃要求釋放。并索賠款。日船主同盟會爭之。日領事爭之。而政府己無如何矣。夫此項軍火船隻。應扣留與否。充公與否。應釋放與否。賠償與。否祗驗之於有無。護照。徵之於扣留之地之所在。而己較然明白者也。照之有無。地之所在。又爲衆目昭著之。事無所用其爭執。而最易解决者也。乃一經日人交涉。而政府己窮於應付。欲以此事付之公斷。夫此分明直截之事。而欲付之公斷。己爲有識者所笑。而日人且不之允。（據西字報）則其用心可見矣彼日人蓋審知中國外交家之易與。欲左欲右。惟命是從。一日付之公判則是非曲直。必有據公法依公理以判斷者。或轉不能如其所願。由斯以談。日人量我外交之手段如是。直視中國如無人焉耳。我政府苟思念及此。能母痛心否耶。 
據此兩端而言。則知今日政府外交之思想愈拙。能力愈弱手段愈下。一任外人之玩弄而無如何。而中外交涉。遂益千變萬化。愈演愈難。愈演愈奇。愈演愈多。而將莫知其所屆嗚呼。國事尚可言哉。 
 
 
 

Page 4

 
 
 ]HH [ 
專電 
[電一（北京）]  
　　皇上欠安召陸潤庠診治 
[電二（北京）]  
　　高而謙補授臨安開廣道係因前任李道與法國釀成交涉法使要求去任袁軍機遂保高接替 
[電三（北京）]  
　　劉春霖開缺由滇督錫良密參 
[電四（北京）]  
　　陳璧等奏設公估局又奏京師私折元價如欲永遠持平須飭督臣楊士驤帮同查禁嚴辦奉旨著寄諭楊士驤辦理 
[電五（北京）]  
　　樊恭煦有派爲資政院提調消息 
[電六（北京）]  
　　貴撫龐鴻書電奏身病妻殁請假一月奉旨照准 
[電七（北京）]  
　　順天府尹因米缺價昂奏辦平糶 
[電八（南京）]  
　　江寕派駐湖州三十三標第一營新軍二十日與匪接戰大勝斬匪目七十奪匪船六匪黨全軍覆没新軍六人微傷 
[電九（杭州）]  
　　海甯敎民毁學案經官拿押敎民數人駐滬法領電致浙撫嚴詰謂敎民被拿餘懼紛逃有數家被搶殊屬不合 
[電十（蘇州）]  
　　蘇藩瑞方伯定甘五日辰時接印 
緊要新聞 
[江浙路借欵近聞北京]  
　　江浙鐵路部借部還目下兩公司雖認延聘英人任便選用而借欵之額尚有異見公司代表以集股頗足只减認五百萬兩而英使仍堅持一百五十萬磅之全數故簽押之期尚無端緒十六日軍機大臣醇邸及張袁兩公退值後約同郵傳部陳尚書與盛宣懷至北洋公所會議一次唯所議尚未决定（望） 
[官膏局開辦消息北京]  
　　官膏專賣問題提議己久迄未實行近外部與駐京英國朱使將一切章程議定並己通電各省從速籌議辦法大約二三月内一律實行開辦（靑） 
[學部奏請開單簡放提學司北京]  
　　前日學部遞一封奏略云維新之要首重學堂學堂之興全賴學司之提倡得人則進步自易擬請嗣後簡放提學司由臣部開單請旨特簡云云摺上兩宫即交樞臣閱看各樞臣咸以監司大員若任請簡恐開倖進之門且部臣權力似亦大無限制遂奉旨留中按此節略見前報專電 
[蘇浙防匪彚聞]  
　　楓涇鎭剿梟獲勝續聞二十日提憲劉軍門聞楓涇鎭獲勝消息即親至該處查看情形旋查得余孟庭夏竹林江北阿四等係由上海縣屬法華橋竄至呂巷經鹽捕飛划等營尾追遂又竄至婁縣嘉善交界之楓涇適遇提標副營哨弁黄文高徵兵三十五標三營管帶梅永貴督隊官崇歡三十六標二營督隊官杭慕信隊官彭維傑駐紮在彼遂即開仗此十九日官兵遇匪情形也當接仗之時鹽捕中營管帶張普沾飛划營統領徐錦堂亦率隊追至遂合力攻擊五小時之久斃匪卄餘名受傷者不計其數兵勇受傷者亦有五名提標鹽捕營奪獲匪船七隻快鎗五桿飛划營奪獲匪船六隻洋鎗三桿三十五標奪獲匪船九隻三十六標奪獲匪船四隻各營共生擒匪五名梟匪大敗往南竄逃此十九日官軍獲勝情形也劉提督旣將以上情形查明即親駐楓涇防守一面立飭監捕飛划連夜跟蹤追勦一面據情電禀蘇撫 
蘇撫飭調飛划全營到松靑浦重固鎭梟匪麕集經戚守電禀撫憲後兹奉陳中丞電復云查重固係靑浦所屬陳嘉玉旣於十一日開赴婁靑一帶自應聞警赴剿如尚未到重固仍由該守就近飛催前往該營共有飛划四十五號己飭營務處催令調齊全營尅速到松會勦並仰該守傳諭該游擊迅速馳赴戎機倘或遲誤定即撤叅不貸 
[中俄訂立吉林木植合同]  
　　中俄委員在吉林省議訂東省鐵路公司在吉林省指明地段應用木植材料章程合同於去年七月二十二日在吉簽押現己咨行外部查照原約錄左 
 
 

Page 5

 
 
 ]HH [ 
第一條東省鐵路公司在吉林省准有三處地段砍備各色木料（一石頭河子相近其地段圖樣粘附（二）高嶺子相近其地叚圖樣粘附此二叚係原領富郎克地一段長八十五華里截分爲二（三）一面坡附近其地段面寛廣均不得過二十五華里即六百二十五方華里其圖樣亦繪妥後即行粘附本合同存證 
第二條鐵路公司應於砍備木植以前及在指明地段内擬備木料數目種類知會鐵路交涉總局領取砍木票照内應註明擬備木植種類數目此項票照應俟鐵路公司按照所開木植數目繳納三成之一票費後由華官即行照發其餘票費於木植備齊後按照票内所註實在木數一律交清 
第三條每年應於俄八月初一日發給鐵路公司砍木票照以一年爲期所有上屆砍備木植票費至時應結算交清倘一年期滿實行砍備木植不及票照内所開數目三成之一則預付票費應歸中國官庫例不發還公司倘鐵路公司砍備木植過於票内所開之數則所逾數目仍應核實按照本合同定章交付票費鐵路公司如不按期交付票費並有違背本合同無論各條之處則應將己發票照作廢地段收回如鐵路公司照章付給票費及遵守本合同各條辦理則華官亦須仍循舊章每年按以上定期換給新票 
第四條指給公司之砍木段落界址應由鐵路公司自行出資在當地劃分清楚鐵路公司不得越界砍伐木植華官亦不得在上開地叚内另准他人砍木如有他人擅自砍木華官須竭力設法禁止 
第五條鐵路公司砍木地叚靠近鐵路之處須留出通行車馬道路 
第六條鐵路公司在上開領票砍木地段内可自行設法布置砍伐林本等事並可堆積木料建設鋸木等廠搭蓋住房以及修理運木枝路公司應須任令華兵入界捕匪華民圍獵採参無稍阻礙如在鐵路砍木界内有可耕之地仍由華官隨意招民開墾公司不得阻止其當地居民可在上開地叚内砍伐蓋房木料應自用火柴必須由住廠委員知照鐵路公司指明地段酌定木植數目給予特别執照惟不得外賣上開地段有草甸之處鐵路公司亦可牧放牲口割取羊草惟每舗特須繳華官庫草價一戈比 
第七條鐵路公司按砍木票照砍備木植如長一阿爾升合營造尺二尺二寸厚一韋爾學克合營造尺一寸三分七厘五毛應納票費一戈比之四成此僅指圓徑十六俄寸長十二俄尺之大木而言如木長或圓徑逾於上開尺寸則票費應按每長一阿爾升厚一韋爾學克以半戈比核算火柴每古磅應納票費一盧布道木每塊應納票費三個半戈比大木圜徑以小頭訂算如在每俄寸六成之上照全俄寸計算如不及六成者不算畸零至長短應按每俄尺足四成之一計算以上所定票費數目於本合同畵押之日起以五年爲期期滿則票費問題應再另議如遇公司另向華官允准砍木之商人定購木植公司仍按本條所訂票費在収木時交付 
第八條華官應派委員常川駐紥上開林木地叚查騐砍備木植分别種類尺寸數目會同俄員繕立簿據以憑核算原費 
第九條鐵路公司所有岔道堆木廠機廠以及住房等估用官地每華晌不分等第按年付租俄洋三元如係估用民地應商允地主按年償給租價 
第十條所有林木旣全歸華官府自行護養鐵路公司砍伐木植不得有碍政府將來所頒護養通行章程辦理 
第十一條按照現在鐵路情形吉省共需用各項木料如火柴每年以二十萬古磅道木以八十萬塊大木以二十萬根爲度如日後鐵路振興並改良一切用木料過於上開之數則華官亦可照允 
第十二條鐵　砍備木植如願將應用敷餘之木植外賣應按照中國通行稅則繳納稅費 
第十三條鐵路公司自此次合同核定後彼此均應遵守凡從前所訂合同並所發票照全行作廢 
第十四條本合同應用華俄文繕寫二分並附指明砍木地圖彼此蓋印畵押後一分存吉林巡撫衙門一分存東省鐵路公司遇有辯論以華文爲準 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
要件 
[法律大臣奏定滿漢通行刑律章程（再續）]  
立嫡子違法 
一旗人除乞養異姓爲子詐冒廕襲承受世職者仍照本例擬發邊遠充軍外其雖無世職而詐冒抱養民間子弟户下家奴子孫爲嗣紊亂旗籍者將朦混抱養繼立之旗人及以子與旗人爲嗣之人並知情之義子俱比照乞養義子詐冒襲廕充軍例減一等杖一百徒三年若有昌食錢糧情事無論所繼者係屬異姓旗人民間子弟户下家奴悉照冒支軍糧入已計所冒支之贓准竊盜律從重科罪分别旗民辦理其先後領過銀米照數著追儻本犯力不能完該旗查明歷任叅佐領各按在任月日分賠批解户部歸欵失察各官交部議處 
謹按此條係旗人抱養漢人紊亂旗籍之例現旣不分滿漢如有詐冒廕襲冒支官糧等事自可照各本律例辦理不必另立專條似應删除 
收留迷失子女 
一八旗凡有呈報迷失幼童幼女者該管官取具本人族長等並無揑飾甘結照例移咨兵部存案如有隠匿寄養情弊將寄養受寄之人照隠漏丁口律治罪改正族長人等照里長失於取勘律治罪 
謹按此條係旗人隠匿迷失幼童幼女之例如有此等案件自可按本律辦理不必另立專條似應删除 
兵律宫衛 
從駕稽違 
一凡八旗正身隨車駕行而脫逃者發黑龍江等處當差官馬盤費照數追繳 
謹案此條係旗兵隨駕脫逃之例乃舊時辦法現在旗人一經脫逃卽應銷檔自當按照本律治罪此例無關引用似應删除 
衝突儀仗 
一凡八旗兵丁如有衝突儀仗者在本營枷號一個月滿日同眷屬俱發往各省駐防交該將軍都統等嚴加管束本犯如三年無過准挑給兵丁差使不准揀選官職其子孫不在此限謹案此條係旗兵衝突儀仗之例貧苦旗人往往因度日艱難故意犯此希冀出外可以謀生情亦可憫今旣照民人一體問擬即無庸另立專條且駐防兵制正在變通辦法之時未便再將此等人犯發往致難安插似應删除 
兵律軍政 
優恤軍屬 
一凡八旗陣亡人等妻室内查有無子嗣或子嗣穉幼又無家人食糧者伊夫原係職官給原官一半俸祿米石如係兵丁給食一半錢糧米石若陣亡之人並無妻室其父母别無子嗣又無錢糧可依賴爲生者亦照此例行 
謹按此條係八旗陣亡家屬優恤之例事隸陸軍部刑律無關引用似應删除 
夜禁 
一凡八旗兵丁無故在城外夜宿者杖八十 
謹案此條係旗兵專例現在並不照此辦理己同虚設似應删除 
兵律關津 
私出外境及違禁下海 
一官員及兵丁吸食洋藥俱擬絞監候係旗人銷除本身旗檔失察之該管官均交部議處 
謹按此條係官員兵丁吸食鴉片烟治罪之例過於嚴厲轉至窒礙難行近來亦不照此辦理旗人銷檔一層更與民人兩歧似應删除分類新聞 
政界 
[魯撫電查河工辦法山東]  
　　山東巡撫吳中丞廷斌近電咨軍機處請將前大學士李鴻章在直督任内辦理黄河要工所聘和蘭工師勘定辦法全册是否存儲外部及農工商部等處請即轉致該部照抄咨送一份以備採擇而重河工（有） 
[鄂督延聘調查局總辦武昌]  
　　鄂督趙次帥電調陳太史敬第爲調查局總辦業己來省次帥即照會陳君妥爲佈置（生） 
[江都令求請開缺楊州]  
　　袁南生大令署理江都縣缺瓜期早屆應赴甯省首縣新任上台以同城甘泉縣令疊記大過特留袁令襄理奈袁令積勞過度夜不能寐於十四日赴省面求省憲開缺並請假三個月以就醫云（易） 
[自治局開議事會奏天]  
　　奉天府自治局擬於本月二十二日開議事會一次己擬定照會稿件照會所屬之商務分會總理及勸學所總董屆期到會集議（爲） 
交涉 
[華僑痛陳智梨苛待情形廣東]  
　　粤省鶴山古敬輝致自治會獻議書云貴會接到意機忌埠華商來函擬設法挽救所以愛我華僑者甚厚惟其中情形弟曾身歷其境敬爲貴會略陳一二查我國與美國通商同胞得有金山一埠藉獲大利漸次擴廣各埠華人之生計日多近數十年迭受美人苛虐華商乃轉向大呂宋謀食大呂宋爲南美洲總名内有卄餘國天氣和平週年爲二八月地土肥美種植最宜故凡華商往大呂宋者無不富厚智梨亦大呂宋之一小國現計華人在大呂宋者墨西哥國約數萬人秘魯國約數百人古巴國即日本國約數萬人智梨國約數千人亞憲顛國約百數十人力架囉國惠愛基埠約數千人巴拿斯吔國即巴西國個林苗等國均約數百人不等智梨天氣雖不及秘魯墨西哥之佳然意機忌埠亦我華人托命之所奈因我國於大呂宋各國除日秘魯墨三國外其餘皆未與通商十年前意機忌惠愛基兩埠華僑被該國土人苛虐皆由我國駐秘參憲轉請駐智憲兩國英領事保護此次意機忌土人驅逐我華人哀求駐秘參憲陳始昌總不爲設法慘不可言請狀師亦難靠敝族兄弟在意機忌惠愛基商務甚多去冬兄弟匯銀回港者甚少每一念及十分憂慮今蒙諸公設法是眞莫大之功德也大呂宋各埠係華人命脈禀請政府從速與智國通商宜兼請與憲顛各國一律通商最爲緊要憲顛國地方最大其皇極爲繁華有小巴黎之稱若得多幾國通商有参領保護我華人前往種植經商必獲大利從前秘魯墨西哥 
 
 

Page 11

 
 
 ]HH [ 
通商之時華人入埠常被苛刻自通商之後極爲優待人入發逹因大呂宋各國皆係民主國政治甚爲公平但係我國政府不明殖民利益祇知自守多一國通商多一叅領每年費多一二萬金便如割肉恐亦枉然目前救急之法諸公速禀請伍欽使設法轉求駐智英領事保護最爲便捷全仗貴會聯結團體中外一家外埠同胞感德於靡旣矣（矣） 
[請禁洋商開設公司揚州]  
　　揚郡近有華人爲英商經理在新勝街建造洋房一所設人壽保險公司江甘兩縣令恐起交涉特會銜禀請常鎭道批示遵辦劉觀察己函致英領事矣（易） 
軍界 
[帮匪聞聲先遁安慶]  
　　皖省管帶巡防第二旗遊擊張春元擬以該隊分紥合肥東北兩鄉巡查所有靑紅帮匪聞官兵來合分紥各要隘處均己先期逃遁現今地方均稱安謐（上） 
[籌撥軍服墊欵安慶]  
　　皖撫接壽春鎭咨以管帶馬隊都司李振芳前墊購運馬隊軍服仍懸銀五百九十四兩該管帶現己卸差若任此項空懸似不足以示體恤因查各營旗尚有報繳停補勇丁截曠銀兩即由此款内撥出曹平銀五百九十四兩暫行挹注俾免拖累（美） 
學務 
[維持海寗學務杭州]  
　　海寗紳商因去歲毁學一案上台尚無辦法電請撫學兩憲主持己紀前報現悉該紳等業已接到復電分錄如下撫院復電嘉興轉海寗余牧傳諭祝神鼎朱紳寳瑨等删電悉匪毁學堂急切修復按期開學所需修費著該牧會紳議挪地方公款或將本年應截留一半之考試經費提用所有未毁學堂著該州文武實力保護辦學諸紳因公被累深堪婉惜仍請力盡義務不必灰心毁學匪目著卽確查拿案盡法懲治以昭焵戒院諫 
提學司復電嘉興轉海寗余牧祝紳朱紳等電悉已毁學堂速會紳妥議興復其餘實力保護著照舊開學要匪嚴拿務獲紳董遭累各代慰問勸勿灰心提學篠 
[沈方伯轉飭學務之條議南京]  
　　安徽提學使署理藩憲沈方伯詳江督云頃承明詔有以地方學務責成州縣各該牧令等語顧各州縣遵辦訖今其城鄉所設學堂能逹十所以上者卒尚寥寥無幾餘或開辦一二官立小學堂以資塞責亦復精神不具形式不完揆其致此之由良以本官素未講求幕友復劃學務於刑錢之外平日無人過問有事隨意支吾積壓視爲固然玩愒傳爲秘訣似此叢脞廢弛年復一年成何事體竊謂欲得寔行之效果非明定記過章程無以振瞶發蒙而爲正本清源之計非使各牧令先行練習無以鍜鍊材智以利敎育行政之樞紐查學部奏定提學使辦事權限章程本有設敎育官練習所一條法美意良亟宜遵辦並酌設擴充辦法現本司就公所房屋設立敎育官練習所選中外敎員深明敎育者逐日上堂講演擬請自開辦之期爲始除公所人員遵章聽講外餘凡同通州縣一經得缺無論正途捐納均飭赴所照章聽講以資練習極少以一月爲短期否則不得遽行赴任庶他日學優而仕於敎育行政粗識綱維其未及補署以至甫經到省人員有顧聽講者均准其來所長期聽講畢業後加以攷驗分别優次以備學務佐治官之選云云聞端午帥己允准照辦並飭寗蘇贛三學司一體仿辦（十） 
[東吳大學堂第一次畢業蘇州]  
　　蘇州東吳大學堂爲敎士孫樂文君所設己閱八年正月二十六日爲該學堂正科第一次畢業發給文憑之期昨己函請督撫司道及地方官屆日蒞堂觀禮（南） 
[高等學堂興工江西]  
　　贛省貢院前擬改設高等學堂當由贛藩札派馬大令赴鄂省查考學堂工程以資仿辦客臘馬令回贛己訂定工料各價共計銀二十餘萬兩現由藩庫先撥十萬即於初八日開工（水） 
[札知改良學堂辦法常州]  
　　蘇州毛學使據省視學侯葆三君報告常郡各學校優劣情形當將最優等之冠英小學及粹化半園兩女校飭兩縣親往傳諭獎勵他如武陽公學則應撙節合併商會油蔴業半日學堂則應力加擴充驛西南郊等校均應改良課程業己開列辦法分别照會各學校一體遵辦（小） 
實業 
[速於置郵而傳命杭州]  
　　浙省議添設電線迭紀前報現探得馮中丞致郵部電云元電敬悉科布多綫横亘杭愛阿爾泰間經行處絶無商務專備軍用浙所添綫長不過六百餘里沿途子店什之六七商務發逹且購术運料易科十倍似不宜仿科辦理查去年四月自寗波接線逹台州海門計程四百十一里由浙撥濟銀萬兩嗣後修養之費由局擔任官不過問此次添設情形同台如允仿辦甚感或計程加撥五千兩當可勉從（遠） 
[平定州開礦辦法山西]  
　　山西平定州十七都開礦鑒於澤潞各礦之交涉决議自行開採其辦法如下 
淸查民户三法一聯絡人心以萬衆一心人人知實行開採爲宗旨 
二申明約束以保護善良稽察漢奸爲宗旨三演說集股以家喻户曉多少不拘爲宗旨 
淸查地段三法一以各都各村分之連接舊有之都村分界二就山形水勢分之卽有山水溝壑不確按上項分者以此分之在零星地段即各村有犬牙相錯就上項分淸造册附入該村 
淸查窰口三法一全屬即全屬共開若千口在何村何區二合州即合州共開若干口在何村何區三個人即州人共開若干口在何村何區（酉） 
[創辦樹牧試騐塲杭州]  
　　職商劉廷楨具禀商礦局擬在艮山門外筧橋等處集資創設樹牧試驗塲等情已誌本報兹聞局憲以樹藝畜牧爲振興農務之要點惟筧橋等有無官地混雜其中所運秧苗未定數目碍難塡給護照聞己批飭杭府飭縣查明辦理云（有） 
[組織農業實驗會浙江]  
　　浙省近有職商家左林覔得五朝山一 
 
 

Page 12

 
 
 ]HH [ 
帶土地擬集資本洋一萬元組織農業實驗會研究種植畜牧等事意在改良農務逐漸擴充聞己議定簡章具禀商礦局察核辦理（如） 
[咨查各處辦礦表册格式廣東]  
　　農工商部以新定正副礦章將次頒發實行惟新章大半爲以後採礦而設其舊日礦商在辦各處礦産亦應籌定妥當辦法以歸劃一現己咨行來粤請將舊日各處辦理礦務所用之表譜帳册格式迅卽咨由部中核明以便分行各處通飭照辦其餘各新章内未盡事宜亦當一律送部立案以期維持礦政（以） 
[張觀察接收礦務天津]  
　　聞張燕謀觀察日内接収礦務刻下辦理人員均在大王莊唐家口等處居住專候接辦（如） 
雜記 
[日淸公司遷移碼頭九江]  
　　天裕躉船前年賣與日淸公司惟駐潯英領事以該碼頭係屬英國租界曾經照會請飭日淸公司遷移他處在案現己將躉船移放龍開河爲搭客貨物上落之處（止） 
[賑米被淹免賠安慶]  
　　皖省船户余殿臣前次承領江南賑米一千二百七十石由江西裝運至皖省懷寜桐城貴地三縣交界之太子磯遭風浪沉没幸僅淹斃女孩一人經該船户禀報金陵平糶局委員請由懷桐貴三縣會勘無異刻已具詳撫憲擬請免賠（政） 
[俄領添聘文案漢口]  
　　駐漢俄正領事傲康夫君近又添聘留日畢業生萬君肖仙辦理文案以資助理（今） 
[匪徒搶刦絲廠運機船蘇州]  
　　蘇撫據農工商部顧問官周廷弼觀察函報謂在原籍無錫周新鎭開設絲廠日前由上海購辦機器等件裝運回錫行經崑山靑浦交界之陳河地方被匪徒數十人駕船攔搶失去銀洋衣物等件請飭緝拿陳中丞當即分飭該地方文武一體嚴緝 
來稿 
[江蘇敎育總會致江督蘇撫提學使函]  
　　（爲川沙廰視學被誣事） 
敬肅者接川沙學務士紳包志澄等六十餘人公函以川沙高等小學英文敎員艾曾恪中文敎員曹儒剛劣跡多端被控有案去臘廳視學黄炎培逕往查學腐敗畢露艾等因串同商會初級敎員周祖武等朦禀各憲誣揑傾陷今正初六日勸學所開會將艾曹劣跡面禀廳尊開除而黄視學亦當衆辭職公議挽留似此敎員挾嫌揑控擾亂學界請總會代爲剖白瀝陳各憲等情並抄粘周祖武等原禀一紙敝會公閱之餘黄視學炎培之去就與艾曹兩敎員之開除旣據禀明廳尊在敝會未經調查無從懸决惟原禀各節其傾陷大意在牽入黨案此則關繫較重不得不平心剖晰無論該敎員等所稱詆毁朝政播傳謬說旣未確有所指事在數年以前與視學本案無涉且亦思吾國舊歷史中文王咨汝殷商孔子心傷幽厲言者無罪聽者足戒斷不以此爲詆毁且亦無妨於播傳近今文明各國議院之制益加密彈劾政府視爲職分所應然說者謂人民監督政府正以促國家之進步凡此皆政治之維新而一般學者換言之曰和平革命此語一出適以資排擊者之口實近數年間緹騎相屬或竟羅織成獄者比比不意語言文字之禍至今日尚如此其急也黄舉人曩爲楊氏剏廣明小學繼辦浦東中學頗注重尚武其意在救文弱之失原禀更舉一二小節以瑕疵之倘亦己則不競而惟人之尤者與旣據逕禀各憲自無庸敝會爲之贅述但就原禀大意與現今狀况有關繫者爲陳一得之愚敬備採擇 
敬再啓者正在繕函間接本會職員姚紳文枬函述黄舉人炎培於光緒二十九年被誣時枬曾偕上南川同人公禀蘇松太道剖辯首列爲秦廪貢榮光且當時本無詆毁朝政播傳謬說之事等語查姚紳爲上海勸學所總重於此案原委知之旣悉則誣揑傾陷尤屬顯然想大公祖彰癉兼施必有以處之也統祈垂察 
[閒談（亞來槁）]  
　　戰雲壓城。百獸齊嗚。此爲何時乎。天花亂墜衆仙羣語。此爲何時乎。聞者必曰。亂世之聲治世之聲耳。乃時至今日。各界之爭點。愈競各種之異聲愈雜。海上爲各國商場十年。來光怪陸離。耳聞目睹。眞有不堪思議者。也兹就其聲之可驚可異。而爲社會上。文野進退之率者。略舉一二。以供一粲。 
　海上百聲　　　　　 
　雛妓學曲聲　　　　牽强 
　野鷄拉客聲　　　　來嚷 
　演說拍掌聲　　　　依樣 
　倌人留客聲　　　　做腔 
　電鈴喚人聲　　　　便當 
　軍樂銅鼓聲　　　　送喪 
　黄昏馬車聲　　　　空忙 
　留聲機噐聲　　　　活像 
　菊仙唱戲聲　　　　咳嗆 
　書場唱戲聲　　　　極漒 
小說 
諷剌小說新水滸（十）（一）泖浦四太郎 
原來王英到了上海數日。路也一些不熟。人也没有一人認識。這日正在大馬路上閑宕忽聽得有人說這不是色中餓鬼倭脚虎王英麽一聲。他便回過頭來。見了王婆。不禁喜出望外。又見朱三李四兩人。鬼鬼祟祟。大有遁去之意。便着急道。我死也要跟你們一塊去的。王婆聽他這樣說。也便轉口道。你一塊兒去。我們多了一個伴當。豈不甚好。爲何要事開你。朱三一想。王英這個東西。素來吝嗇他說誓死不肯離開我們。這也無法。待我敲他一頓酒吃。也是好的。聽王婆這樣說。也隨接口道。老王。你眞是抱着孔頭不離膝的家伙。我一片好心。呌你去看希世無雙的好戲反道我們要串開你。我又不是要拐買你的老婆。要串開你則甚。我呌你一個人去。也有個緣故。我曉得你這個王八。素來是慳吝的使用一錢也須八面看相。秋陰社裹的戲不是好看的呢。一個人進去。也須一塊英洋。倘我們一同去。是要破鈔你四塊英洋。這椿事情。我也曉得你爲難的。朱三還未說完。王莬便大跳道。你曉得我身伴摸不出四塊英洋麽。你曉得我不肯會鈔麽。我今日偏要看他一看顯我吝嗇不吝嗇 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
小說 
　　哀情小說情海波瀾記（十九） 
美芬旣入。不顧華特恩。向壁而哭。華特恩驚曰。美芬。汝頃往何處乃悲苦至於如此。汝勿以處境之困苦。爲我强躭無益之憂。須知我堂堂一男子即不得分内之財産。尚有術足以自聊其生。語至此。立置馬格於地。直趨美芬之前。謂美芬曰。美芬勿再哭。吾心碎矣。美芬聞華特恩之語。知華特恩特一時勸慰之言。心至酸惻。不得己力止其哭。與華特恩寂然相對。景至凄寂。即女侍傳進之晚餐。亦似有物梗塞喉際。不能下咽。 
逾此事之一曰。美芬忽不告華特恩而出。華特恩待之至晚不歸。華特恩乃大疑。自出尋覓。竟不見美芬之蹤影。馬格不見其慈愛之母。則涕泣下食。華特恩奔走至夜三時許。終不得。嗒然歸家。時馬格己由女侍恩利。携之就寢。别一女侍名洛弗查者。守門以待華特恩。華特恩入門之際。洛弗查急問夫人安在。華特恩不能答。僅力搖其首而己。 
華特恩旣歸寢室。神采慘淡。面白幾如死人。洛弗查立於門左。竊視華特恩之面。若甚憐其困難者。忽發聲謂華特恩曰。密司脫格雷。有所需否。華特恩正俯首沈想。聞洛弗查語。似有驚意。即舉首謂之曰。吾無所需。汝可歸寢。洛弗查去後。華特恩極思美芬何故他出不歸。至於一日夜之久。覺美芬平日。絶無此等之舉動。今無故忽改常度。必有意外之禍患。思及此驟覺全身震動。腦筋之中。忽積一不可思議之恐怖。似己知美芬此去之惡果者。 
噫華特恩於此一夜之中。千恐萬慮。不知美芬之何往。思極乃現多數之幻象。恍惚中。似見美芬行於巿中。乃爲巿中之惡少年。遮奪而去。心經躍躍。怒不可遏。驟自榻上躍起。欲拔關而出。忽又自思此幻景耳。我親愛之美芬。必不至是。則又回坐榻上。對此壁間一盞之煤氣燈。輾轉冥想。忽又思自爾日。經彼倔强老人之呶詈。美芬乃大改其常度。不爾。胡以至此。思及此。乃大恨老年之伯爵。力握其拳。望空作遙擊狀。所憂忽喜。忽笑忽哭即此壁上之煤氣燈。亦頓縮小其光燄。搖無定。似此可憐之少年。己入於困厄之境者 
本埠新聞 
要事 
[瑞藩派員守提匪首]  
　　接濟梟匪軍火之匪犯周錦成由滬道札縣諭令解浙訊辦己紀昨報兹悉蘇藩瑞方伯亦于前晚電致滬道請將該犯先行解蘇一面札派閃渭卿司馬來滬守提昨晨司馬到滬午刻即由李大令派差將周押至南碼頭登舟由司馬押解赴蘇 
[鄉董誘獲梟匪]  
　　西北鄉諸翟鎭日前到有梟匪被該處某董設計誘獲一人昨日協同地保解縣請究 
[盜犯解蘇]  
　　嘉定縣境錢姓家被刦案内之盜犯蔡文卿衛定香李桂亭並盜婦衛沈氏戚張氏前日午後由巡警總局孫裁判與嘉定縣高大令提案覆訊供詞如前遂命加蓋指模禀明汪總辦飭將蔡衛李三盜於昨晨派探乘火車押解赴蘇禀請瑞藩司核辦 
[粮船免捐]  
　　江浙兩省應解去年漕米己由各屬陸續運滬在金利源碼頭候兌裝輪運津惟該處係屬法界現由海運滬局每船給予旗幟並由滬道照會法領事傳諭水巡捕遇有插旗糧船概免收捐 
𤨏事 
[城内]  
　　龍門開校○昨日龍門師範學堂開校滬道梁觀察等均蒞校行禮 
敎士來申○蘇州敎士杜步西由蘇來申至滬北洋務局謁見滬道面商要公 
寛釋流氓○流氓五虎將餘黨史海生華安生王松濤三犯前晚由上海縣帮審吳明府提訊史等同供並不向成衣潘金生拆梢係伊自願備酒請小的們在廟中酌叙明府判一併交保候傳原告到案質訊 
刑訊盜案○搶刦閘北張濤濤家之盜犯葉三張慶亦由吳明府提訊均不認爲盜喝令跪練復上挺棍兩點鐘之久仍呼寃枉判還押再訊 
道批○留學生麥韶樵禀批據禀請給赴美留學護照着取具實保切結呈候核辦相片履歷存 
官事○山東候補知縣顧庭懋候選知縣汪仁元候補知縣吳俊卿福建補用典史周宗瀚留日東斌學校憲兵科官費生程豹等昨均到道禀見上海縣李超瓊救生局委員陶鳳威均禀知由閔行調查梟匪回滬浦東塘橋巡防局委員何紹先禀知由蘇返滬巡警總局稽查課員舒子觀禀知銷假 
[南巿]  
　　示禁糧船遠泊○浙江海運滬局葆總辦出示曉諭略謂運糧各船向章應在南馬頭排泊報騐乃竟任意遠泊至浦東楊家渡馬頭不先來局報騐以致稽延時日積弊叢生實屬不成事體除將該糧船户傳諭誥誠外仰解米丁胥人等一體遵照先報後泊並候傳知坐兌家丁隨時稽察不容紊亂次序如再陽奉陰違一經查獲或被委員騐出定將該船鋸截示儆船户枷懲决不姑寛 
拘獲賭徒紀聞○前晚洪生馬頭根發所開之剃頭店内聚賭抽頭偵探入内捉賭各賭徒卽上屋跳窗奔逃旋由站崗巡士追獲陸汀之毛明莊黄阿弟馬阿福莊慈卿等五人解至總工程局陸存洋二十元保出候訊餘均押候究辦 
凌虐養媳○寗波女子朱月英年十二歲在楊樹浦某姓家爲養媳前晚被姑毒打逃至龍德橋徘徊啼哭旋由巡士帶至工程局留候認領 
扭控行夥○義記猪行執事倪熙瀛扭控行夥屠榮生虧欠賑洋一千四百餘元工程局裁判員飭令押候訊追 
[英租界]  
　　剥衣○李宏源前晚乘東洋東行經四川路突來流氓七人手持利刀將李拖下先將 
 
 

Page 19

 
 
皮馬褂剥下復剥皮袍適西印兩捕巡查到彼各流氓僅攫去現洋四元小洋數角逃逸現捕房已飭探張寳榮趕緊緝拿 
賴賬○協泰成號主張寳忠控葉禮明圖賴賬銀前晚由公廨王襄讞提訊張供被欠賬銀一千二百餘兩求追訊之葉供照小的原賬祇欠銀四百八十餘兩判押候限三天將賬簿呈案再核 
查究虐婢○尢星泰昨送婢女彩弟至仁濟醫院醫傷經西醫騐明係用索吊打受傷當卽函告捕房飭探將該婢送至濟良所候禀公廨傳尤訊究 
合做工頭○陳子恩孫來洪控泰茂洋行工頭吳阿六吞没墊本前晚由廨員提訊陳供與吳合做工頭代墊煤炭各小工洋五百餘元除收還外尚少二百六十元向討行兇求究孫供吳誘騙合做工頭騙去洋三百餘元叩求追究訊之吳供詞閃煤判押限十天還洋再核 
堂子債○丁芝安控許味熹代妓女花月紅借去銀洋向索圖賴前晚由公廨王襄讞提訊丁供去年春間兩次借去洋共二百元至今本利無着求追花供係高金鳳所借己往江北求寛限催繳訊之許供洋交月紅收去判一併押限七天理楚 
落地捐○陳金隆昨至北無錫路某紙棧収取落地捐欵卽由該棧報捕拘入陳稱捐由北京路船局主陳某包認捕頭命押候解廨訊究 
有女同車○工部局定章不准東洋車乘坐二人乃邇來湖北路福州路一帶妓女出局仍二人同坐一車前日爲英總巡卜君所見以其有違定章且甚不雅觀遂於昨日傳諭各捕頭轉飭中西探捕嗣後如再遇見卽拘解捕房訊罰 
桃之夭夭○廣東路桂馨里某妓院因積欠過多人均逃逸房主赴廨禀控卽飭廨役協探將屋發封 
調換衣箱○魏軍武控陳老六吞没衣箱前晚經廨員提訊魏供住長發棧因事赴漢囑令陳催人挑送衣箱行李上船迨抵漢口查衣箱已被調去應請追還陳供挑夫現不在滬求寛限尋交判押候補提人証再訊 
查獲鐵錨○美孚洋行西人遊船上前失去西式鐵錨一只值洋三十元昨由包探周志仁在滬南洽興街錦成押店查獲當卽帶回交還失主 
工匠吵閙○陳維吉控顧鴻飛藉端吵閙前晚經廨員提訊陳供有王姓包造廣肇公所帮工顧鴻飛因工銀紏葛紏人至公所吵閙請究訊之顧供工由王龍生包造小的代墊銀五千餘兩分文不還現公所工銀己由王領去是以至公所理論並不吵閙王襄讞以供詞各執判押候函詢該公所再核 
庖丁合羣○滬北粤帮大餐司務日前邀集大衆議向各番菜館要求添加小賬工資前晚一品香等十二家爰在廣東路復興酒館集議對付卽於昨日同赴總巡捕房環求禁阻捕頭允飭包探查明辦理 
[美租界]  
　　巡捕詐洋○北四川路萬順興炒麫店主昨投捕房稍有某號華捕以深夜售酒爲詞詐去小洋三十角捕頭准即飭探查究 
少女被窘○流氓馬阿林前晚在菜巿街將少女朱秀珍攔住調戲由捕拘入捕房押候送究 
失火○天潼路鍾桂全所開之棉花店前晚失火焚燬板壁及棉胎等物房屋未損聚賭○林二在百老滙路某弄内設攤聚賭由探拘入捕房存洋五元保出候訊 
[法租界]  
　　烟館違禁○法大馬路頤園烟間因有婦女開燈由捕房將該館司賬許藹春拘入押候解廨訊究 
棧房聚賭○王晋三在晋隆棧房内紏人賭博爲捕拘入捕房押候解辦 
竊銀洋○金阿裕前晚至某店撬門入内竊取銀洋爲捕撞見拘入捕房押辦 
竊銅噐○王阿根金阿裕串竊銅噐等物甚夥由探一併拘入捕房押候吊贓究辦 
竊金戒○陳阿大竊某姓金戒等物拘獲送捕押候解廨訊究 
竊白米○扛夫李金竊金陵輪船上白米數斗爲巡丁拘住送捕押辦 
來件 
[商團公會第三次報銷册（續）]  
　　一支冬節送西敎習金噐元一百十二兩一支送嚴筱舫公花圈洋十元一支送華生君銀碗洋一百元一支送會員鮑雲生君祭軸元十一兩四錢一支途陳浩泉君府上祭軸洋五元六角一支黄勲伯君出柩時祭旗電報檸檬水點心零項等洋一百十三元六角五分一支往錫點心食物藥茶痧藥洋四十五元八角一支請各業董事酒菜等費洋二十八元一角以上宴飲出隊酬應項下共支元一百二十三兩四錢洋三百零三元一角五分尚有送西敎習聯和銀煙匣二只價洋未付一支離笆操棚洋四百八十元一支移旗桅洋六十七元四角一支趙桂記木作操場房屋工料元五百五十兩一支操地舗草挑野草洋二百五十二元八角一支鄭愼昌修健身房洋二十四元三角以上建築操場項下共支元五百五十兩洋八百二十四元五角尚有劉阿四名下舗石路塡坭洋百餘元未付一支手旗洋六元四角八分一支洋布箱鐵木箱洋三十二元二角一支砂袋布砂坭做工洋四元九角一支棕榻架脚缸拖粉洋六元一角九分一支修寫字椅氣槍洋三元三角以上添置修理物件項下共支洋五十三元零七分一支荼水柴炭洋四十九元六角五分一支燈油水烟洋三十七元七角一支操場零用洋七十六元一支車力洋十五元五角一支善鐘馬房將售馬價抵付外凈支洋二十三元一支貼總會月費洋八十元一支零星雜項洋五十元零九角八分以上雜項各欵項下共支洋三百三十二元八角三分上期報銷單内虞袁胡顧四君所墊槍械項下元三千兩仍未付還 
通信 
[浙人黄承域來函]  
　　昨讀報載沈大臣家本原奏不禁氣爲之奪舌爲之橋懈軍心而壯匪膽無逾此奏者矣查江浙梟匪之患坐於文武玩視軍威不振以致養癰貽害釀成莫大之禍我國官樣文章動謂嚴查保甲舉辦團練此等設施平時防備小竊間或有效今則非其時矣果能如前蘇撫趙中丞雷厲風行見匪卽勦今日何致兩省遭其荼毒且此奏徒知匪多外籍口音易辨在昔固然今則蘇杭六府州屬何處無匪况客匪盤踞於兩省者大率學土著口音此聞匪燄滔天官軍不敢勦捕各處土匪聞風響應所以愈聚愈衆悍黨數千己成巨股尚得謂該匪未立頭目與成股匪徒築塞負嵎者迥異耶匪勢猖獗至此甚至破城毁署圍刼商輪擄掠官吏抗拒主師到處排列隊伍執快鎗吹警笛耀武揚威白晝搶刼數十家之巨案層見疊出豈僅鎭定可能制匪之死命乎方今江浙督撫懼外人之干涉發憤爲雄奏派大員專主勦匪乘此醜類麕聚未散之時一鼓作氣見匪即勦不過旬日之間即可以聚而纖旃且匪蹤所至行道之人皆知方向更無慮汶港紛歧情形扞格耶自刼輪案起商旅因而裹足居民聞之碎膽翹首望官軍之勦洗不啻嬰兒之戀慈母匪患一日不除民心一日不靖倘再寛以時日坐失事機釀成明季流寇之亂雖圖挽救恐無及矣僕本浙人旅於蘇者幾二十年耳濡目染審知匪亂之大概特以痛關切膚急等燃眉用敢大聲疾呼敬效芻蕘之献 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
