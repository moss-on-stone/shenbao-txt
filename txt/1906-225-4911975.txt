# 1906 - 225 - 4911975

 

Page 1

 
 
   
 
 

Page 2

 
 
[商業補助機關之不備錄商務官報]  
　　今世商業有獨立與補助之異獨立商業者。專以貨物之賣買賃貸爲營業者也。補助商業者。於貨物之賣買賃貸與以便利者也。凡世界商業進化之順序獨立商業。必先於補助商業。補助商業之發達。蓋近世文明進化之效果。於往古無聞焉。其重要者曰銀行業。曰保險業曰運送業。曰倉庫業曰代理媒介諸業。 
銀行業司全國金融之樞紐。借貸也。貼現也貨滙也。皆供給商人以資本者也。故自有銀行業而商人之營業者。不必盡有絶大之資本。有信用卽有資本。所謂信用機關也。且有銀行業司存放之事。則無用之遊金。可化爲有用。小數之金額。可積爲多數。有銀行業司滙兌之事則商人獲送金之便。有銀行業司保管之事則商人免意外之變有銀行業司收債之事。則商人省奔走之繁。此外間接之利於商人者。更不可勝計其利誠不可勝言也 
保險者共同救濟之機關也。蓋商人猝遇灾害。或從此永無樹立之日。自有保險。乃得取衆入所平均負擔者。以補救一人或一會社之偏灾。而營此業者亦賴此獲利其法至善也。且也自有保險。而保險者以利害切身之故。必力求所以避險救險之法而貨物賴以安全商人更獲無上之利。此尤不保險者所不可得也。世俗不明此理。視保險爲投機賭博之事以此爲保險。固不如不保險之爲愈矣。 
運送亦商業上主要之機關。蓋商業者本貨物流通之事。無運送是無商業也。老氏所謂郅治之民。至老死不相往來。則亦無運送之事。及其進化也則有一地與一地之交易。而運送以起然其始猶商人自爲之。所謂行貨曰商者。蓋獨立商人而兼補助之業者也及其更進也。則有商人與運送之分。而運送業乃爲特别之機關。蓋商人必一一自運則旣非其所習。枉受風波跋涉之苦。一也。曠費時日不能從事於他業。二也自有專事運送者而得完全之分業亦商業進化之要素也。 
倉庫業在商業幼稚時代。其不能發達。與運送業同。蓋貿易之商品。其數極微故藏之於家。或陳之於肆而己足固無所用其倉庫。然自交易之範圍日益擴張。日益繁劇。其甚者如都會之地。往往爲貨物集散之中心點。爲商人者。必一一自藏其貨物而一貿易之間。必一一司其出入裝運之事。其煩數爲何如耶。自有倉庫業代爲保管貨物其責任皆委之倉庫一利也。由倉庫業發行倉庫證劵。可以任便抵押。任便賣買又以一紙爲一切貨物之代表。二利也。倉庫業更兼營貸庫易庫收責糴賣諸　。皆所以爲商人便宜計。三利也。 
代理媒介諸業。如行棧代客商賣買貨物經紀爲奔走說合之　。故運送經理人。所以介紹運送之事保險經理。人所以紹介保險之事。稅關經理人。所以紹介納稅之事。取引所有取引所之經紀人。競賣所有專事競賣之人。類皆各專其業。各習其事商人得此。可以省搜索之勞。免意外之損。獲保證之益。亦商業中所不可少也。故業此者亦有法律上之資格而爲補助機關之一種。 
[本館接到杭州土藥業因員司苛查停止貿易專電]  
　　二十九日申刻到杭州專電云本月二十二日杭垣土業被土藥總辦劉葆良觀察派員司警兵至城廂内外按棧搜查異常騷擾并被携去各貨値萬餘金差役無賴乘機掠取内室衣物同業公忿二十八日羣詣撫轅跪香一面電禀商部一律停止貿易助 
[西報紀北京大員受驚]  
　　二十八日北京電云閩浙總督端制軍住宅有硫酸一瓶炸裂某提督與署理津海關道皆及於難此外復有三人受傷此眞不測之變北京各處皆謠言有人轟放炸彈其實並無此事譯文滙報 
[英美勸中國在中俄邊界設立稅關]  
　　二十八日東京電云英美兩國勸中國在中俄邊界設立稅關譯字林報 
[中國棉紗商人之虧折]  
　　二十八日香港電云中國棉紗商人因存貨太多銷路滯鈍甚爲憂慮昨日香港西商開會羣議一月之内暫不購取此項棉紗卽向來販運印度棉花之商人亦定于此時不將新貨出售預計香港未銷之存貨當有十五萬包傳聞有華商數人己虧倒矣 
[英敎會禀請港督禁絶鴉片]  
　　字林報接二十八日香港電云香港英國敎會代表人遞禀港督請其設立查烟局選派委員力籌善法先行禁止鴉片一物只准作爲藥品之用然後廢除禀内並力言種植鴉片乃鼓勵鴉片之用云港督己允爲熟籌此事矣 
[日本所管滿洲鐵路定期載貨搭客]  
　　二十八日東京電云日本所管滿洲鐵路北至長春爲止定于西十月間運貨搭客 
[收回津鎭鐵路交涉北京]  
　　上年以來直隷山東江蘇二省商紳提議收回津鎭路權歸三省紳商目辦各公舉代表人向當軸諸公極力運動外商兩部頗表同情許與英德兩國開議 
 
 
 

Page 3

 
 
祇以德國公使堅持不允月前外商兩部又會同鐵路大臣磋商决計收回自辦先派袁督爲督辦派孫京卿寳琦爲協辦辦理津鎭路務並照會英德两國駐京公使請行廢約聞英德兩國以中國堅持廢約情難拒絶己於日前有匯豐德華兩銀行及銀公司各代表人來京現正與英德兩使及外部磋商想不久卽可了結矣（閠） 
[秦豫兩撫詢商洛潼鐵路辦法往來電文河南]  
　　開封張安帥鑒洪履新伊始藎勞可知敬念聞比公司汴洛鐵路催工赶修期於年内畢事彼意所注當爲明鑒及之洛潼一線前經筱帥奏請自辦規畫當己就理敝處迭准商部函咨謂洛潼西潼宜約會同時並舉一氣呵成爲妙處此萬難中止之勢不得不竭蹶赴之現在勘路工師己到勘綫之事數月可了惟築修成功遲速難預計耳倘洛潼爲之先導則秦中受惠多矣尊處如何辦法敬祈示敎勛寒印西安曹竹帥鑒洪蒞任事煩承注感甚路事深佩藎籌洛潼一路前經筱帥併開濟奏明立案自辦以杜外人干涉卽函商京外豫紳久無成議近奉商部函嘱籌議開濟並訽洛潼辦法屢經函商豫紳僉稱體察現在情形自宜注事開濟至洛潼業己立案自應籌築惟目前猝難並舉並擬籌設豫路全省公司以資開辦當由顧紳璜進京與豫省京官會議歷經據覆商部俟豫紳議有端緒當卽奉聞路政所關甚鉅自當竭力圖維循序漸進尊處首辦西潼尅期勘綫應請速辦爲我導師他目豫路踵修祇求西東同軌耳駿諫印（霜） 
[米釐准再展免江寗]  
　　江督蘇撫前因各處米價飛漲奏請准免米厘一個月應截至本月十二日爲止旋因各處米價仍貴故會銜奏請將此項米厘展至六月底爲止以期流　奉旨允准在案現在又屇限期乃迭據蘇紳王同愈等禀稱免釐轉瞬届滿而米價仍未稍減請恩准將米釐免至八月底止俾可酌盈劑虚等語督撫兩憲體察現在米價所禀自係實在情形惟此事業已兩次陳奏如准再展兩月於捐務大有虧損現已酌定准再展至七月十五爲止業經札飭各州縣同卡一體遵照矣（甲） 
[商部札准贛豐公司照青口章程完納油釐江寗]  
　　海州贛豐餅油公司移設新浦請援青口釐章完納油釐經江督咨行商部核准茲將商部札文錄下爲劄飭事光緒三十二年六月十六日接准署兩江總督咨稱前准部咨據家徽候補道許鼎霖等呈稱於青口下口地方創設機器餅油廠名日贛豐餅油有限公司請畧仿專利之意准於海屬境内專辦二十年並擬暫照土法餅油一例完納稅釐俟頒定相當廠稅再行納繳等情經部批准在海屬境内專辦五年所請暫照土法餅油完納稅釐之處咨令妥籌辦法酌核見覆以憑飭遵准此當經分行各道局會同核議詳復察奪茲據道員劉慶汾會同淮揚海道查復贛豐移設新浦而海州釐金之重倍過於青口似應將海州釐錢准照青口釐章完納惟機器豆餅釐金旣輕其土法所製之豆油亦應一律准照青口釐章完捐方昭公允而歸劃一至油簍大小亦應限定每簍祗准盛油百斤完納制錢四十五文以免簍有大小易滋朦混等情到本大臣據此查海州青口地勢毗連而漕徐兩捐輕重迥異旣據該道確切查明所有贛豐餅油公司豆油由海州出口准其照青口現行章程每豆油簍一重一百六七十斤完納釐金制錢七十五文約計百斤實完制錢四十五文共土法豆油亦卽一律照完以示體恤而杜紛歧所請將油簍限定大小斤數亦卽照辦以免弊混除批行淮揚海道分别曉諭外咨復查照施行等因前來合行札飭該公司遵照辦理特札（助） 
[錢延訂破産律條陳鎭江]  
　　商部前頒行破産律時曾有各巨商慮多窒碍電部緩行鎭江錢莊亦在發電之列茲奉商部札行鎭江商會諭錢莊董事趕速條陳所見以備採用各莊奉諭後已延訂通人代爲擬稿矣（工） 
[禀控鹽船董事擅刻關防索費鎭江]  
　　成秉璋前禀商部承辦鹽船公會詎成不守權限兼攬商船掛旗領照且擅刻關防勒索規費商船幇董孫長興等遂抄錄成秉璋所用牌照及關防字樣呈控北京商部己奉批候咨行南洋人臣查辦矣（工） 
[批示籌設商船公會九江]  
　　江西十四帮航業商人郭洪昌等赴潯道署具禀玉璸卿觀察批示云查籌設商船公會一事前准農工商礦局以奉飭斟酌情形妥籌辦法詳候核奪等因移道酌復業經照九江商務總會照復以九江若設商船公會必須將吳城一埠曁省城吉安三處同時設立分會庶可擴張航路并黏抄代表員沈若芬擬議草章四條照復查核等因由道照抄一帋據情移復農工商礦局查照核復在案九江爲通商巨埠航業繁盛該商等擬請設立總會公舉員董經理并請將江西省城等處分别酌設分會支會各節核與前商務總會照復并抄送代表員擬章大致相同惟事旣逕禀商部撫憲察核示遵自應候示辦理著卽知照并候照錄清摺移會農工商礦局查照（石） 
[桂省鐵路請附入粤漢公司廣東]  
　　桂林紳商自辦廣西鐵路集議多次除分電潯梧鬱平四府攤派股銀外並擬附入粤漢鐵路公司俾易興辦近日發起人唐觀察椿森唐直剌家仁等己經函請廣東旅桂各富商曁廣仁愛經諸善堂董事開會提議矣（暑） 
[鐵路公司定期行開工建築禮廣東]  
　　日昨鐵路公司發出傳單定期念二日在西村書院岡行開工建築禮茲照錄如下衆議本月念二日十二點鐘在西村書院岡行開工建築禮敬請股東曁堂院行商代表員届期命駕前往幸勿吝玉爲盻光緒三十二年六月二十日商辦廣東粤漢鐵路總公司謹啟（暑） 
[核定鐵路開山工價廣州]  
　　粤漢幹路第一段將 
 
 

Page 4

 
 
次開工所經之西村書院崗計長三千英尺最高之處西十英尺共約掘坭一十萬立方碼招人投票開山昨在公司開票聞共收得票五十餘條其取價最昻者五萬餘元而最廉者僅索一萬三千員惟保單不足靠嗣擇定一萬五千五百之票簽立合同（暑） 
[滬寗鐵路近事彚誌]  
　　近有楊某由無錫乘火車來滬被該處鐵路站長金某勒索洋水以致爭執又被毆傷背部楊到滬後向人陳說此事適爲陽湖紳士汪太史所知大抱不平己函告總管理處施王兩觀察查究矣○督辦鐵路大臣唐少川侍郎近聞滬寗鐵路辦事人員每代人包攬路工實屬不成事體刻　札飭總管理處施王兩觀察查禁施觀察等卽刋佈傳單嚴行禁止力 
[滬道禀請將米釐再行展免]  
　　滬道瑞觀察迭據總工程局總董曾鑄及米業董事等禀稱滬米價貴雖辦平糶尙無低落豁免不釐限期己屇請轉詳督撫兩院恩准展限一月以紓民困等情觀察因查現在上海米價每石仍須七元七八年滬上食米全恃内地運濟免釐限内尙復如此若再加捐來源益少價益飛漲則民食更艱深爲可慮惟事關奏案未敢擅便爰即電禀督撫憲核　示遵云（甲） 
按此條可與本己報紀米釐准再展免一節叅觀 
[中俄會商交收東三省全案]  
　　三十七　六月二十四日慶邸李傅相來電○頃接巧電旨諫二電悉前電格使負氣不肯相商今格使旣來面言正可乘機向其婉商轉圜其原約内應議改各條己詳十一及昨日電旨第八條鐵路礦務由東北直抵西北所包太廣必犯衆怒第十二條内鐵路修建向京直達長城一語尤爲危險均須極力商改著弈劻李鴻章即電知楊儒遵照前　次及此次電旨向俄外務部設法分辯委婉磋磨該親王等亦相　與格使婉商酌辦合力補救至所稍改作專條密約恐亦難免各國藉口總期妥協定約保我政權利權而不致各國有詞生釁是爲至要本日據李盛鐸電奏日外部言英有詰責俄廷之說未識若何措詞等語該親王等有無所聞亦密探電復欽此近日所議情形若何格竟無可商英詰貴俄廷有無其事如何立言確探電聞慶李哿正月二十一日 
羅大臣來電○馬敬悉前遵蒸旨密商　侯據云俄約十二欵果如泰晤十及領事傅磊斯所傳甚有關係今中國旣令各國排解　請於未得各國回信之先務必勿許爲要當即商明德美日政府再復等語昨經迭催復尙未到焦甚豐養　正月二十二日伍大臣來電○迭商外部據云己電各駐使婉商未便過强廷養正月二十三日 
電慶邸李相○羅使復稱　侯云德美日尙無復音伍使復稱外部云已電各駐使婉商未便過强吕李復未到探聞　外部告英使云　現商交地章程未變宗旨英使並無詰責之語其問答己登路透報昨晤美使據云政府前致中國公文謂如許一國利益爲中國危曾將此文錄送俄外部儒密詢伊看法如何據云各國詰俄須預備決裂中外尙未修好欲遽爲中國出力以敵俄大難等語現約欵旣經商改若必待各國排解恐俄未必再讓轉多一異日之酬勞不可不慮乞并奏聖裁熟籌決計敬正月二十四日 
電李傅相○漾敬計到轉千乞秘密外部稱不能再易一字亦不能展限或允或否一言而决公看法如何請先示復儒有正月二十五日 
劉峴帥來電○東三省事賴公婉拒力磨實宗社大幸俄約各國迭相告語允必效尤禍成分裂反復籌拒俄必干俄怒侵地難返然一俄尙不敢拒况衆俄乎若謂各國不能阻撓俄約俄即不能阻止各國效尤是中國不允俄約非有吝於俄實爲關係全局俄旣念二百餘年鄰好不欲　損主權豈轉忍使受分割之禍力旣不敵惟有以情　感縱或不能各國旣力勸中國不允若因此侵地不返各國自不能以此效尤兩害相形輕重懸殊矧俄爲各國深忌去秋因拳匪事英德即先訂密約不乘　取中國土地告明各國照辦即所以預社俄謀俄知見忌各國是以亦曾聲明與各國公同一致排解分　中國之端墨瀋未乾俄佔侵地各國豈肯默無一言若因俄迫而允是中國自予俄即可箝各國之口如婉拒到底未必一無顧忌此中機插早在洞鑒務求始終維持切禱　養正月二十五日 
劉峴帥來電○羅使漾電巧遵致　侯頃復婉切商催　云現正詰俄並商德美日中國只須抱定四國未回信東約不畫押俄尙不至别有加害一俟四國商定辦法當即再告等語之轉樞並慶李張云除分電外謹聞坤一迴正月二十六日 
電劉峴帥○養迥悉仰見苦心畫藎慮深遠　儒半月來焦狀正同查外部初次約稿允則各國爭索利權不分而分不允則失地數省效尤踵至仍歸於分各國聲言互商迄無辦法據美使密稱各國詰俄須預備決裂中外尙未修好肯遽助我敵俄大難等詰英俄两年前密約長城南北各不初干姑勿論各國不出即出爲排　繼以勸阻繼以用兵載禍一開分局更速東省不歸俄則歸日若不出於載何能勤俄日夜　思一籌莫展户部謝客拒商苦口迭勸外部曉以　害感以至誠始允代奏又得國書詞意懇摯俄主竟大感動飭照儒送駁欵苟可通融儘力删改廿二交來改欵頓然改觀凡初稿中北境水陸師不用他國人訓練金州自　之權廢除蒙古新疆礦路等節全行删去滿洲内地許我練兵禁軍火照公約照成議造向京一路改去向京宇樣且聲明因我背約允他國造山海關路以此酬報此　將軍肇事改革職爲調離内地巡捕兵與商數目加地主示靖以前一句此兵不用他國人改祇用中國人鐵路賠欵加照公約賠欵意旨電旨共駁七條計允其五儒另駁數條亦皆照允論駁款情節允者較重而未允者較輕據外部云限二月初○畫押逾期交敢作罷不易一字亦不展期允否一言而決若云效尤試問何欵可以藉口此約畫押即登官報等語俄此舉無論其果感於國書與儒之苦口或稍稍顧忌各國己隱爲拒各國地步夫各國效尤無非欲勢力均　與其決裂而失東省終成分局何若小失權利即效尤尙不至大損故未改之前決不可允因失利太大與失地同旣改之　情形稍變因失利較小終勝尖地若不允而失地各國肯助我以敵俄乎直　我以分我耳若謂俄肯拱手還地決無其地現專候朝廷裁奪從違仍望公有以敎之乞密轉香帥儒宥正月二十六日未完） 
[日俄戰事俄國陸軍死傷册報]  
　　俄京參謀本部現出最後册報開列日俄戰　時俄軍死傷之數業已查確當時兵士傷亡之數如下陣殁者三萬一千一百八十七名受傷者十一萬五千八百八十五名逃亡者三萬七千四百零七名被俘者五萬五千八百九十七名以上乃陸軍之數其水師死亡尙不在其内錄循環報 
[德國殖民部大臣]  
　　二十八日柏林電云德國　亨洛世襲　王仍殖民部大臣之職 
[普魯士大臣辭職之說不確]  
　　二十八日柏林電云普魯士農部大臣蒲德畢爾斯　辭職之謠尙不足信 
[意大利與鄰國立約]  
　　二十八日柏林電云意大利與愛比西尼亞國訂立之約並愛比西尼　國皇簽押後行將齎回羅馬京城 
[日本駐英大使抵任]  
　　二十八日倫敦電云小村大使己抵倫敦二十九日倫敦電云英國報章皆歡迎小村男爵謂日本簡派此等重臣充駐英大使實爲重視英國且必可使日英聯盟之愈固也 
[德皇與英皇之睦誼]  
　　二十八日柏林電云德皇　英皇　克倫布革地方後親告首相　盧親王謂此次與英皇會晤甚爲滿意譯文匯報 
[法政府擬實行政敎分離之律]  
　　二十八日倫敦電云法國敎務大臣白蘭德君昨晚在巴黎演說謂法國政府擬實行政敎分離之律倘有敢抗拒者恐必有人受譴矣 
[俄國亂民擊斃猶大人]  
　　二十八日倫敦電云禮拜三俄國華騷地方亂民暴動晚間軍隊攻擊猶大人死傷者有二者有二百五十人現在俄國至國皆爲恐佈之時代警察皆無權政府亦復無法辦理譯字林報 
 
 

Page 5

 
 
   
 
 

Page 6

 
 
　　愈包内外痔瘡立見奇功 
　　廣東陳恒德堂始創熊膽珍珠人參蘆飛龍化痔丸此丸獨重用熊膽珍珠人參蘆專治一切惡痔服之立刻消患無形不靈還洋 
凡患痔瘡之症雖風濕燥熱四氣受傷所致實肝脾腎三經虚損而成日久則生管成漏破孔穿腸膿血淋漓痛癢難堪本　志在濟人不惜重資修合家藏秘方以眞正熊膽珍珠人參蘆爲主佐以舒肝健俾補腎行氣固本培元等妙品專治一切内外惡痔服之立刻定痛消管生肌硬塊化軟根除蒂落再服一盒永不復發最奇者愈後非但永不再發且喜身强體健飯量加增屢試屢騐几醫藥不能見效但服此丸藥到包能病除眞　痔除根之仙丹也如重者宜服正號其功更捷每盒正號二元副號一元○假冒甚多購者認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹識 
　　湖北籤捐票大彩電報 
六月二十八日開第五十五會○頭彩　四萬九千七百六十號○二彩　一萬八千六百八十三號○又　三萬一千零七十四號○三彩　五萬七千四百四十七號○又　一萬八千七百八十五號○四彩　一萬九千六百三十二號　又　五萬一千一百六十八號　又　一萬六千五百四十七號○五彩　四千一百十四號　又　四萬八千五百九十號　又　五萬七千九百九十號　 
　　收據遺失廣告 
今遺失浙路股分第一萬二千二百七十六號錢應記户一整股收據一紙已報由總公司註銷作廢購股諸君注意　　　湖州經理處朱蓮夫啓 
　　封禁古樓 
無爲古樓宋謝疊山先生讀書處也　可十丈有奇上　重霄眺覽江天其勝概與登黃鶴樓大觀亭逼似詎城守薛鴻　因與營署夫不數武時行佔據帖邀多人名曰消夏實則搖骰鬥牌藉作賭塲州人憤恨慨名賢之遺址作該營之賭塲爰於月之十二日士商兩界公議與被薛佔不如即賣於薛比願行畫押者萬喙一辭人情洶洶官民幾釀意外之變通州牧聞知瓦解其事將樓門暫行封閉嗚呼負斯樓矣　　　　無爲士商公白　乙３０１５ 
　　朱合盛歸南店廣告 
啓者本鋪向在法租界三茅閣橋沿濱分設支店現因兼顧不遑做至六月底决意截止所有往來帳項一律歸至南店凡新舊主顧曁躉批各客帮無論移玉投函均請逕至小東門内東街姚家 
弄口認明牌號交易可也　城内朱合盛皮箱店謹白　 
　　請速認股 
啓者本公司名爲萬益機器織造氈呢有限公司總局設在天津河北紅橋購置外洋上等機器織造氈呢等物去冬曾蒙　商部北洋大　奏准立案每股收規元拾兩自收銀日起每年週息一分算另每年溢利集議按股均分今股份將滿○諸君欲附股者請從速先將五成股銀交後馬路源豐潤匯票莊取回收條其餘股本盡年内清交隨換股票息摺上海香港廣東均設分局股東隨便均可收取溢利股息至欲知詳細章程請到源豐潤取閱可也此佈　　　萬益公司總司理人潘作卿謹啓　 
　　天下聞名○種子仙丹○靈騐無敵○鋪設上海二馬路中市西鼎新里内交易○若服他家不靈請來一試虚言欺人罪我惟天 
　　京都天寳齊人參鹿茸靈芝野术海狗腎扶陽種子衍慶丸 
本草云梅狗腎一物名曰　肭臍其性大爲扶陽補腎養精堅固一切諸虚百損五勞七傷夢遺滑精腰酸骨痛四肢乏力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉未久或精清如水精冷如氷或未交精先泄泄而不射雖年輕損傷體弱之人服之　弱爲强此乃本齋獨得秘寳非他家　言欺人毫無實際可比常服補命門益丹田開胃煖脾活絡壯筋培元固本義精烏鬚黑髮返老還童却病延年多孑多壽此丸扶陽種子因十分靈驗取稱第一絕非是誇口矣每料雙料　兩三十六元每兩雙料二元單料減半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照市丸扣○壯陽煖腎種了膏每張一元○扶陽第一海狗腎每條洋六元功勝鹿茸十倍○遠埠函購託郵政局最妥信局愼防作弊　 
　　吳氏族長佈告 
近見申新兩報登有吳蘭生告白閱竟覺尙有誤如處茲特補登之　供衆覽吾族斐坤之女於光緒十八年十二　間爲趙發發誘拐成婚當時斐坤尙　　遺田三十　畝均坐落二十　保二八圖未幾爲發發攛掇岳父母　賣得價從中分肥爲數甚鉅至今僅存祖遺田陸畝育零但此項遺産本應承繼侄蘭生所得緣斐坤連生五女現已嫁其四此四女嫁時之　費由姚氏獨斷獨行其時蘭生尙未成丁不能與較近年始知所有産業已爲外人所得本年售賣三圖之地得價七千元蘭生與繼父分用即邀同吳氏親族公議今斐　以三千元交蘭生收執當衆立劵所有斐坤夫婦後事歸蘭生承辦先付二千元其餘一千元俟得主轉換道栔後交足豈知繼母姚氏聽從發發慫恿投上海縣控告以蘭生勒索爲詞欲思追還二千元不意爲縣尊汪大老爺批斥旋經蘭生母舅姚星堂姚學文等出爲聖勸了結趙發發無計可施串出　棍鮑某姑隱其名以存忠厚砌詞裝傷攔控致案懸莫結此後如該棍再施唆訟仗倆必將其前次犯案之緣由詳細揭出届時再當佈告　吳氏族長乾坤法坤建 
堂宅長艾向云同白 
　　商務印書館新出敎科書六種 
　　心理學 
敎育以心理學爲基礎故師範學校必列是科我國現時敎育咸知注重師範本館特編譯是書凡二十八章皆詳琴乎敎育之心理簡要精審一字不苟合乎初級師範學校之用每本大洋二角五分　　論理學 
論理學亦師範學校必要之科爲敎員者不明論理學則敎授時必不能勝任愉快顧是學精深廣大欲求簡核明豁合乎敎科書之用者實鮮善本本館特編譯是書凡六章其中演繹歸納等法適於敎授之用者皆詳畧得宜初級師範學校必不可少之書也每本大洋一角五分　　中國地理 
地理一書臚列有廳凡縣名字山川形勢　産風俗卷帙必至繁重不適於初級師範之用本館特變通舊例編成是書凡二十章特詳地理科中緊原狀况如山脈河流商埠礦産之類曾由本館小學師範講習所先經實騐知其適合初級師範學校之用有目其覩可無疑矣每本大洋一角五分　　博物學大意 
是書就自然界中常見之物揭明其形性及功用釋理新頴更佐以精圖爲師範學堂及中學堂　年級最合用之書如中學生徒有不經小學而選入者或於高等小學理－ 
料未能熱習者先授以此書再授以中學理科自無扞格之虞他如各種簡易科補習科及講習會爲成年之人普及理科知識均極合用每册價洋二角五分　　理化學大意 
理化一科應用頗廣然其頭緒繁赜非得簡括大意之書幾無由人其門經是編借尋常事物　發其中所含之原握理其要　詳細解釋更插精圖數十幅足令學者興味頓生漸得推究察騐之法誠近時研究理化學之階梯也其程度與博物學大意同每册價洋三角　　理化示敎 
是書爲亞泉學館所編提綱挈領書雖短簡然已包羅一切日本敎科書中曾有示敎大意等名目爲中學當初年生所用大都以一年之内授之俾學者從此得受中等敎育普通之學理其大旨爲受小學敎育未完全而入中學校者作過渡之寳筏現時中小學堂並舉則其間統一敎科或補修或複習須此等書尤汲汲矣每册價洋二角　○本館更編博物示敎一書與此書程度相配現已付印不日出版　　上海商務印書館有限公司　京師重慶　　奉天廣州　天津福州　漢口開封　成都　分館同啓　 
　　信裕 
軍械軍衣皮件一應軍營學堂應用器具工料道地價目克已式樣遵練兵處定章訂製尅期交貨　賜顧考查竭誠相待　上海四馬路東永康里口 
　　工部局諭　 
　　第一千七百九十二號 
照得華童公學准於西九月初三日卽禮拜一上午九點鐘開學署理總敎習康普君准自西八月廿七日至九月初一日每晨九點鐘至十二點鐘時在公學接受新學生如欲知詳細章程可赴愛而琴路該公學取閱可也此佈　西一千九百六年八月初五日　總辦雷福森示 
 
 

Page 7

 
 
   
 
 

Page 8

 
 
   
 
 

Page 9

 
 
[兩淮候補各員上趙運（爲裁改課吏派員出洋學習鹽警察事）]  
　　敬禀者　奉憲示以两淮候補人員皆未研求新法擬即考取二十人以備派往東洋學習鹽法警察两端所需經費即於課吏學習巡庫津貼四荋讷提　錢八千數百千文餘多之欵新定津貼四十六分禀奉批准等因仰見憲台造就才不遺餘力之至意凡依仁宇莫不敬佩同深旣奉示諭煌煌本不敢妄參未　惟思本年正月間恭讀憲示謂鹽務人員考試課吏應即講求鹽法每課首題試　鹽務策論遇有差缺即可於此中取材在淮應考各員咸皆爭自濯磨激昂思奮乃甫考四課忽有招考出洋學習之舉得毋阻各員勵精圖治之心况今日之两淮鹽法有　斷乎不可維新者職等忘其冒昧有不得不言並不容己於言者請爲我憲台縷　陳之两淮鹽政本屬意美法良　於泰西各國近年來岸銷日有起色　課甚覺豐盈皆由緝務認眞私梟歛迹官引得以暢行之故此不可維新者一也東　鹽政果能勝於准鹺各前憲整飭精詳何竟絶無議及今吕四埸商改良效法甫及三年虧本數萬埸務幾廢人所共知此不可維新者二也淮南各埸煎鹽皆用草灰淋　盖以鹽從湞出　自灰生淋　若不用草灰成鹽即難期潔白乃東洋鹽法用煤而不用草問以煤灰淋　鹽色遂多黑次大有碍於岸銷此不可維新者三也淮南筅置停塲向擇　氣濃厚之地散處海濱産鹽較旺東洋則設廠築竈雇人聚煎淋　旣屬無多收鹽即形短絀若皆改良效法勢必産不足額脫悮岸銷此不可維新者與也两淮鹽課鹽釐甲於天下國家　以濟用關繫匪輕若改學東洋鹽政則鹽色不能合銷産收又不足　以數百萬固有之課釐一旦而化爲無　咎將誰歸此不可維新者五也此五不可者人人知之倘漫不加察貿貿焉亟議維新以爲鹽務萬全職等固未敢深信且仰食於淮鹺者不下數百萬人鹽務一壞生計頓絶難保不挺而走險别生事端尤爲可慮之至東洋警察原屬立法精良但事關地方與鹽務毫無干涉指日警察使出京各府州縣所辦巡　悉歸主政斷不用及鹽務人員此警察可以不學也課吏津貼等項本係鹽務各員坐日薪水之欵商人按引捐提向不挪作别用自嘉慶五年定章起至光緒二十七年程前升憲改作津貼之日止相沿一百餘年良因貧員衆多挨資給領立法極爲公平是以從未改轍此坐薪可以規復也在揚候補人多僅恃津貼四十六分人浮於額率多致慨向隅恩前升憲所定總局學習二十名巡庫十名寔足藉資生活得以安置貧員三十人此學習巡庫可以不裁也需次淮南之員約有　百餘人其年在三十歲以内者雖不乏人而文理明通有志出洋之員誠不多見憲示招考已及半月報名投考者祇有四人即其明證欲期遴派二十人殊非易事此招考可以停止也鹽務人員理應通可鹽政今課吏旣裁無從知其學識查現任塲員向有按季密考章程候補人員似亦曉按季傳考一次不與考者概不委差此季考可以試行也此五可者亦人人知之倘竟河漢斯言恐两淮無振興之日今以各員養　之巨資忽充出洋之浮費於鹺務則無益於貧員則大傷其善於鑽營者尙有差使可望而貧苦無路者謀生乏　内顧堪憂近日來道路傳聞大都而容改色咸謂求生不得欲死不能慨餓殍之堪虞覩情形而可憫想我憲台忠厚傳家痌瘝在抱傾耳之下定必心酸職等所言之五不可五可者皆屬大局攸關未便安於　默用敢瀝情具禀冒死上聞合無卸懇大人電鑒矜憐俯念貧員較衆大發慈悲准予免提出洋經費另定公益章程使各員袵席咸登出自鴻施逾格深爲德便恭請鈞安　維垂察（助） 
[蘇垣各學堂開學日期蘇州]  
　　蘇省各學堂暑假屇滿現經監督提調等議定高等大小學堂七月初一開學三縣小學堂初四開學師範學堂初六開學續辦十區小學堂初八開學至前報紀師範附屬學堂增舍廣額一節茲悉房屋業己工竣日内將出示招考矣（且） 
[紀寳山平糶之弊吳淞]  
　　寳山縣積榖一千四百石近己發交十三廠鎭董平糶聞定價及升斗參差不齊且眞正貧苦者均不及赴糴此外更有頓糴至一二銀元之弊而以殷行大場二廠爲尤其淞廠尙未開糶暹米亦迄未運到云（川） 
[撞沉石船吳淞]  
　　前晚有寗波石子船駛至張華浜灣鐵路碼頭卸貨猝被出口之日本輪船撞沉全船六人由小船救出四人溺斃二人越晨船夥投報張華浜新關河泊司立案外並報淞口救生局打撈屍身（川） 
[上海官事]  
　　山東提學使連仲甫提學甲前日來滬住老鼎陞棧○綢捐卡委員候補知縣劉謙三大令有光前日來滬住同益里昨日至　轅禀見○統領留防巡警前太湖恊毆陽子林恊戎成祥昨日到道禀辭回蘇○淮安户部　幣分廠收支兼駐滬採辦委員試用直隸州王子仲直刺史昨日到道禀請轉假三天○製造局發　委員補用知縣試用縣丞李葆初二尹錫年昨日到道禀知奉調稽核處差使（令） 
[滬道詳覆江督文（爲滙豐銀行控告劉學詢事）]  
　　爲呈復事本年六月二十五日奉憲台札六月十七日准外務部咨匯豐銀行控告劉學詢一事云云仍將起程日　報查等因奉此伏查此案先於本年正月十四日奉憲台轉行兩廣總督部堂咨飭傳諭劉紳回粤以憑飭縣訊斷並奉蘇撫憲札同前因　　袁升道轉移遵照旋據復稱並無揭欠宏豐公司款項及簽名擔保匯單筆據宏豐公司更無商允立據將産業變賈償欠之事所有劉園産業契據實被劉渭川串通韋朗山私行取去劉　寄籍外國匿居港澳均充滙豐銀行買　非按例控追不能水落石出己赴上海英領事署立明授權憑證交英譚華　同律師代表前赴香港該管衙門控追等情業經職道詳蒙憲台曁蘇撫憲咨復兩廣督部堂核辦四月二十九日續奉憲札准兩廣總督咨劉紳赴港控訴在後被控在先應由中國官訊斷飭卽傳知回粤質訊並於閏四月初四日續奉憲台江電五月初三日又奉憲札先後飭催均經分别移知函達並行公共且界會審委員一體轉催詎劉紳他出遲至五月十七日始據函復香港臬署勒限匯豐三禮拜内申訴卽可定期審訊並將此案不能承認被告緣由聲請核轉前來又經職道於五月二十一日馬電禀陳在案職道與劉紳並無一面之交無所用其廻護此事於奉文後屢次傳催責成己盡祇以劉紳不願赴質坐實被告之名且非常川駐滬平時往來蘇浙滬等處行蹤無定又係有職人員中國旣無准拿職官之律斷無擅行拘送之理今英國駐京公使囚劉紳不願赴粤之故指爲職道獨出巳見不理憲諭不使回粤無端責備萬難承認緣奉前因除再傳知劉紳遵照俟有起程日期另行具報外合先具文詳復仰祈憲台俯賜察核轉咨外務部查照以備辨論實爲公便爲此備由呈乞照詳施行（助） 
[外務部咨蘇撫文（爲各關稅務各事應直達稅務處事）]  
　　爲咨行事接准稅務大臣恭奉諭旨辦理稅務查各關稅務向來分隸貴部業經本大臣遵旨設立稅務處卽于六月初二開辦之後爲始嗣後各關事務牽及交涉仍由貴部核辦外其餘關係稅務以及總稅務司申呈册報各事應逕達本處核辦相應咨行查照等因前來本部查現在稅務旣有專轄嗣後所辦關係稅務及各關申呈册報各事宜自應逕達稅務處核辦相應咨行案照飭遵（事） 
滬道瑞觀察示租界外居民文（爲繳納自來水費辦法事） 
爲出示曉諭事照得租界之外工部局本不能收捐昨因北四川路 
 
 

Page 10

 
 
天寳里南林里虬江橋殷家木橋永順里德生里承德里來安里等處房屋由房東向自來水公司裝用水管未經先禀本道核示以丄部局向房客收取水費稍有爭執茲本道再三體　房東裝水管以便居民自係美意房客利用其水亦有衞生避火之益酌貼費川尙在情理之中惟租界内章程居户水費向係加在房租之内按此而論該處水費自應由房東在房價内撥付以歸一律除照會租界領袖比總領事薛君申明此項水费應　房東繳付外合行　示曉諭爲此示仰該處居民諸色人等一體知悉以後除不川自來水之家母庸出資外其餘一律由房東照納在西人貼費不致無着在居民汲領亦甚稱便事屬兩有裨益　界外寳邑地方現經設有總工巡局嗣後居民裝用自來水管務須隨時報候核准再行安設以免枝節具各遵照切切特示六月二十八日（曰） 
[會勘菜攤界址]  
　　天通菴巡防局巡兵欽蔚年謝均森與工部局巡丁成鵝生在吳淞路因爭驅菜攤起釁由局中管事洋人將欽謝拘送公廨讞員關讞員以此事非勘明界址不能成信讞因禀奉道憲瑞觀察於昨日午後三點鐘至吳淞肇事處會同美白副領事與寳山縣王緯辰大令帶同亭耆等人　勘實情再行核辦（力） 
[諭速提借漕銀辦理平糶]  
　　滬道瑞觀察前曾禀請督撫憲提借漕銀二萬兩購米平糶以濟窮黎茲奉核准批行到道昨日特諭飭上海縣汪大令遵照辦理（曰） 
[札飭妥議行銷重鍊鹽斤辦法]  
　　滬道瑞觀察前日接准蘇撫札開畧謂此案旣經淮連使以此項重鍊鹽斤抵制洋鹽窒碍淮鹽請即銷至上海爲止不必再由輪運詳奉督憲批　另行妥議核辦自應遵照另議核復（資） 
[製造局紀事]  
　　練兵處因各省製造局　造器械不能精良奏定新章頒發新式圖樣飭各省製造局一律仿造并札行各局遵照辦理茲本埠製造局總辦魏觀察接到考查局務之張楚寳觀察移文内開局中提調文案一應司員人等各宜會具切結呈候轉咨練兵處存查並將新造器械須注明何人督造及工匠姓名以便查考觀察業己照辦矣○總辦魏觀察近因督造火藥格外精求特親詣龍華火藥局悉心攷察又製造秋操所用之槍頭係仿照日本陸軍操防之式改用洋帋尖頭製成業經聘用日本洋工程司安部正吉君到滬以便敎授華工匠習學矣（尺） 
[照錄華商體操會致補助興復海軍社函]  
　　啟者昨承惠臨操塲演述軍界活動影戲深爲紉感今據會友紛紛來函謂敝會設在租界輯和中外互保治安於國際問題商界無庸干涉等語深恐今日會友到者不多至應如何攝影之處俟屇時再行酌奪先此佈達卽請大安虞和德袁有道頓啟（容） 
聞補助海軍社昨日在華商體操會攝影因意見不同故體操會會友到者甚少 
[道批二則]  
　　道憲瑞觀察昨日發出批示二道照錄於下張順祥等禀批此案先己函飭仰上海縣遵照另函商酌平允辦理再查奇兵營租作操場地價本道給至三十一年秋季爲止於本年三月二十九日塡票批　在案何以來禀稱二年前撤退營勇卽未給發租金殊不可解並卽確查一併聲復勿遲○崇正官塾敎員上海縣增貢生沈希椿禀批候據情函致美總領事飭遵並分行縣局查照可也（宜） 
[滬南火警]  
　　昨日黎明時滬南大碼頭瑞泰麻袋店忽然起火延及比鄰順盛廣東飯作嗣由各洋龍馳至救熄計燬去樓房四幢（寸） 
[查究起火]  
　　滬城黑橋浜楊家弄某骨牌作前日起火延燒各鄰後警察東局查有有意遺火情事特於昨日飭地甲傳作主到局訊罰（嚴） 
[法探升遷]  
　　法界包探汪某近由法工部局議升盧家灣捕頭所遺西探缺由總巡着利巴君任之（深） 
[美租界刼案]  
　　昨晨子刻時有盜匪二十餘人至老靶子路後寳山縣境姚阿榮家破門入内意圖肆刼姚從夢中驚醒潛出後門鳴鑼告警盜等見勢不佳遂將布衣二十餘件刼之而逸事後由姚恊同地保投寳山縣報請勘緝（似） 
[老嫗被馬車撞傷]  
　　前晚九點半鐘有老嫗陳徐氏年近七旬行經北浙江路公共公廨門首被葉福東之馬車撞倒輾傷足踝頭面等處鮮血直流昏仆在地由巡捕將馬車追獲與嫗一併解入滙四捕房捕頭雇車飭探將嫗送至同仁醫院療治據醫生騐得足骨己斷頭面受傷亦重該探冋告捕頭飭將馬夫葉　東押候解堂請究（力） 
[拐案備文移回]  
　　華亭人龔椿如姦拐有夫之婦周二寳避匿滬上由二寳本夫控經華亭縣行文公共公廨派差將龔等拘押昨日解究判一并押候備文移解華亭縣歸案訊辦（力） 
[請究阻撓電燈工程]  
　　昨日總工程局解送紫霞殿僧人永林奇緣二名到縣以其阻撓電燈工程兇毆匠目等事情爲究辦大令命飭差役看管候訊（宜） 
[提究虐婢]  
　　城内唐家弄陳姓家之婢因被主人凌虐私自逃出在途號哭由巡士查見帶至局中轉送至縣大令判發堂擇配昨日又飭差提陳到案訊究（宜） 
[呈控虐妻致斃]  
　　曹阿榮前數年娶劉潘氏之女名彩紅爲室夫婦時常反目前日曹竟用鐵練將彩紅鎖住痛毆越日因傷斃命賄通新閘十圖地保並不報官私自收殮昨經屍母劉潘氏搜獲鐵練投控捕房捕頭飭探徐阿華將曹與氏一并解至公共公廨襄讞孫耳三明府判將原被告一併押送上海縣訊奪（力） 
[報騐吞烟斃命]  
　　靶子路龔家宅地方係寳山縣轄境有龔林華者因與族嬸某氏有田地糾葛起釁將氏肆毆氏氣忿吞烟斃命昨由屍夫恊保投請寳山縣蒞騐（似） 
[上海縣案]  
　　前者張和尙舁妻到縣控被胞弟張阿六向妻索借不遂行兇 
 
 

Page 11

 
 
毆傷等情前晚飭提阿六到案汪大令向之詰訊阿六供雖曾向之借洋並無行兇之事日前胞嫂與小的妻子口角互毆實與小的無干且亦未毆傷實被誣控大令飭掌頰五十下交保斥退○前日許明山控册書曹雨亭作弊私改代單地址串褒洋商　究一案至晚亦經大令傳案訊問曹供詞支吾大令判將呈案價洋二十元交差帶曹至鄉限三天將單續回銷毁違則人洋一併帶案以便究辦○烟間主王榮珊控伊子阿林因竊新洽成烟問烟槍被毆斃等情汪大令傳一干人到案訊供管押前晚提案復訊知吳阿林實非傷斃判令嗣後無論行竊與否不得私行毆打從寛申斥　退具結存查○公　廨移送行刦潘阿虎家盜犯鄒松任一名到縣由大令訊供釘　收押在案前晚提出復審鄰供由某甲爲首五人夥刦拒傷三人因有隣居洋人到來幇拿四人得贓逃遁小的避入廚房致遭擒拿送　公堂轉解案下汪大令判還押詳辦○去冬英界罷巿之日某醬園被攫銅元等物由公廨獲解是案首犯花十錦到縣訊問供與高三等五人同攫不諱收押改過局在案旋經太陽廟　局勇丁在蘆葦中拿獲高二一名函解到縣函中謂高二卽花十錦之同黨主三大令訊不承認今提復訊供有高大高二高三高四兄弟四人惟高三童年夭亡實漕疑陷花十錦供此人素朱見面並非同黨大令判高交保花還押○周姓控徐文圃將廢單抵　三百元一案奉訊准徐交保旋被逃避刻提保人蘇阿炳訊問蘇供徐向周姓抵借小的爲中利息由朱其擔保且朱與徐同居求鑒大令判交保查明再究法界開　頭店之金聿林將所私婦葉陳氏任意欺凌致氐吞烟自盡金則訊押在案現大令因無尸屬禀究提金至案判令交保宜 
[總工程局記事]  
　　萃豐碼頭永泰火油棧於二十五日早起火延燒隣居金鳳茶樓萬泰米店翁義發烟館寳太继店等家事後　災隣人將永泰夥朱麗芳何守仁　局控其無端火起致　延累繼又環其公禀請將所得保險銀公攤各家撫卹等情業己由局飭探詳查矣○道署包探夥魏茂茂前因向賣淫書人彭永桂詐　不遂扭控南區解局提訊判押候禀明道憲再核（尺） 
[警察東局記事]  
　　前晚有苗阿生者行竊本城廟東鴻源烟間烟槍一支被事主扭入警察東局郁二尹予以戒責復著銷示局前七　示衆前晚警察東局員郁二尹以局前寳善祥紹酒店於十點鐘後尙未閉巿因將食客張某傳局戒責三十下以儆宜 
[英美公廨早堂案]  
　　船户周廣顚崔筠樹樑星木等串竊永泰絲廠繭子一案控奉中西官判交保理賠嗣周等延不理楚飭差傳案奉明府訊判減賠洋二百元該船户等仍抗不遵斷奉判解堂定罪昨捕房飭探竇如海將周崔梁三人解請訊示周等一昧求恩永泰絲廠人投案請辦明府判周等各押捕房一年示儆○粤妓王安意年己十七因被鴇母凌虐奔入濟良所於昨晨送　請訊明府判發所留養候示○戈登路外國染坊公司司閽印人前將竊取籬笆之鄉人陳　林扭住兇毆擊斷左腿報探邵仁初送醫院求治昨解請究陳供在田中拾得竹片即被追毆並曳入公司屋内將腿擊斷叩求伸雪明府判交保出外下禮拜六復訊再奪○揚金生與汪阿七在茶館内口角互扭經捕詢明喝散汪在某洋人處服役禀知洋東函請公廨簽提楊到案昨解請訊奪楊延博律師投案伸訴一切明府以汪事甚細微判一併斥釋○工部局垃圾小工陳友生在馬路上拾取施公館女眷遺失眞珠花一支値價三千圓報捕派探徐榮珊分投查緝昨在當内查獲眞贓檢查之下己少大珠三粒昨晨將陳解案請究明府判陳發押西牢九月示儆○成衣匠金保昌與王榮金私將袁升揚托製之衣裙付質田捕解究判袁押十天買票之王榮金賠洋四元押三大○胡祥春　所私婦朱王氏滋閙持刀行兇由捕解辦判押三月期滿　逐出境○周李氏與隣婦沈金氏口解互毆於昨日傳案訊究判一併開釋○唐吳氐與姦夫鄔良貞私行逃避由本夫　桂記報捕解究判鄔押一月氏交唐領回管束力 
[公共公廨晚堂案]  
　　周坤榮控馮氏誘拐妻子羅氏等情讞員關司馬當即移提羅氏到案於前晚堂提訊周供妻子羅氏被馮氏在王姓主人處誘出賣與實山縣粮書王姓家得價五十一元今蒙提案叩求給領馮氏供詞支吾質之羅氏供願隨夫回去不敢再犯司馬判交周領去馮氏押候補提人証再奪○前奉道憲札開據英商馬海控華人朱云軒地畞糾葛等情關司馬立飭廨差張泰往傳詎張並未將朱傳到前晚提張申斥記大過一次判限翌日傳案如違重辦（力） 
[法租界捕房事]  
　　美最時洋行主前控收賬人錢松林私用客賬銀五百四十两避匿不還讞員陳大令准詞出票昨由包探將錢拘入捕房押候解堂訊核○老北門外新街某煤炭店鋪將煤擲傷頑童頭額被包探張順生拘入捕頭著　傷費洋一元一併開釋○江北人裘桂生竊洋傘一柄在某舊貨攤銷贓被包探查見拘入押究○蘇州人鍾阿三在碼頭上竊藥料數斤由巡丁拘入押候究辦（深） 
[美租界捕房事]  
　　洋鐵匠陸桂生朱和尙等三人違章在天潼路邊工作六百六十二號捕喝阻不依反被兇毆因急鳴警呌由他捕幇同一併拘入奉飭押候送辦○周榮生在新記浜路與陳吳氏同居近周與氏女有染昨又以遷居啓釁彼此互毆由三百四十八號捕一併拘入捕房捕頭以事涉暖昧飭自赴公廨控告○劉長郎前竊北蘇州路龔小月家包車一輛報由捕房飭探倪仁泉將劉拘押候解（似） 
[更正]  
　　十七日法捕房案記侍者董金牛姘識一婦有雌老虎之名云云茲據董金生來稱此婦並非姘識實係媒娶且亦並無雌老虎之名事緣勒令同居潘姓遷屋而起以致有此訛傳請爲更正爰附誌數語於此（容） 
來函 
[聲明起火情形]  
　　昨貴報紀飭查起火一節貴訪事人未曾探聽確實率爾投報事關聲名乞卽查明更正乃要查是晚起火在薜義盛之後平屋係做洋瓶生意周天才之母打翻洋油燈初則秘不發聲直至冒穿屋頂小行棧司知覺喝救己竟不及火己燎原小行諸友俱從睡夢中驚醒赤身奔出此乃實在情形也如有假情請貴訪事至四鄰詰問確實可也並保險一層小行開設以來迄今二十餘年歷來所保非自今年爲始所保之數若干近日存貨若干登明必須確實祈一一查明是禱 
　 
 
 

Page 12

 
 
   
 
 

Page 13

 
 
   
 
 

Page 14

 
 
　　欽命二品銜賞戴花翎江南分巡蘇松兵俻道瑞爲 
出示曉諭事本年五月十九准　總辦安徽全省鐵路事宜李 
照會内開照得安徽自辦全省鐵路所有就地籌欵仿照各省開辦彩票于光緒三十一年七月二十八日經　兩江總督部堂周前安徽巡撫部院誠附片會奏于天十一年九月十五日　硃批商部知道欽此欽遵上三十一年十月初一日接准　商部知照于詳訂章程後呈由本部核奪再行遵照辦理等因本亦堂當即遵照將　設安徽鐵路勸股彩票章程送部查覆徐將得彩之票照章兌彩外不中之票照原價換領股票外雖以彩招徠内實代積股本于資本固大有所裨于民力亦毫無所損并聲明于上海華界設立總批發所以廣銷路所有票價涓滴均歸路本一切經費仿照各省遵開副票以顧開支等情于本年三月初七日接准　商部照覆文開查籌辦鐵路以彩票爲集股之計檢閱所擬辦法于不中之票仍作股本自是變通籌欵之善法應准如呈立案等因本京堂准此現擬定自本年五月起開辦總批發所設在上海南碼頭地方仿照湖北票額每月設票六萬張每張售洋七元分爲十條每條售　七角如中彩之票照章領彩立兌現洋外其不中之票不拘碼號湊足二十條換領安徽鐵路銀拾兩股票一張息摺一扣扣足四年照給五厘官利餘利一律照分因事屬剏始未能　邇周知故大票第一次以七月爲始即以湖北簽捐票本年七月分對號單爲本公司第一次之對號單以昭大信所有彩數刊明票上以後按月照開除咨明兩江督部堂江蘇撫部院查核外理應將詳細章程粘附照請出示曉諭等因計粘章程到道准此合抄章程出示曉諭爲此示仰軍民士庶商賈人等一體遵照毋違特示　光　緒　三　十　二　年　五　月　二　十　日　示　乙 
　　健腦丸 
　　日本定價 
裝十八粒 
三日量七日量十四日量念一日量卅五日量金拾錢貳拾錢四拾五錢八十五錢壹圓廿五錢貳圓健腦寗神隆火利便聖藥 
夫頭腦者·爲精神之首府·萬機所自出也·寳貴如斯·而苦不能保·其强健·何以立於優勝劣敗之世哉·此藥耑治·頭腦各症·頭暈目眩·火氣上衝·大便閉結·耳鳴頭痛·神經疼痛·怔忡不寐·心神鬱悶·癲癎抽　等症·又各人常服此藥少量·理腦清神·降火利便·健胃和脾·旺神健體·兼能防卒中昏倒·半身不遂·於未發·神効靈應·眞保生之妙品·濟世之靈丹也　 
　　調劑老藥鋪 
日本大阪心齋橋 
丹平商會大藥房 
　　寄售處 
英租界大馬路 
東亞公司大藥房 
美界西華德路 
濟生堂大藥房 
英界三馬路 
中法大藥房此外各大藥房均有寄售　　廣東陳恒德堂包愈遺精愈後永無再遺之患若有半句虚言神明共鑒 
　　立止遺精第一妙方 
凡患遺精之症　由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虚損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢驗百發百中無論遠年初起有夢無夢服之立刻見功重者一大盒除根輕者一中盒全愈永無後患眞水火旣濟之妙方常服大補氣血延年却病煖腎種子惟此種妙方四海之内乃本堂獨得秘傳之妙方清心安神止遺除根之良藥每大盒四元中盒二元小盒一元○假冒甚多購者認明○函購信力　　○　分上海英大馬路络萬康　　對門德仁里内石庫門廣東陳恆德堂謹白 
　　文明戒烟丸功效說 
一能補益臟腑尅　烟毒鴉片烟性善入血脈面行諸臟腑使腸胃津枯形瘦便艱男則陽痿女爲不孕今此丸變消耗爲補養則諸恙自平是爲戒烟丸君藥○一能清肺化痰扶助正氣鴉片烟毒由氣管入肺經則涕泗交流呼吸不利畏寒汗出　嚔呵欠今此丸清肅肺氣氣化自能宣布毋籍烟爲運氣則是戒烟丸臣藥○一能調養眞元生精安腦鴉片烟氣能人　原筋絡初吸使人通身快利迨久之行毒性傷損筋絡耗散腦液頭暈目眩耳鳴瀉痢諸恙皆見今此丸補腦　絡解除烟毒痼疾旣去體質自强是爲戒烟丸佐藥○一能調和胃氣滋潤大腸鴉片烟質由食管而走腸胃其酸澁苦味之性能歛飲食水穀從微絲管吸出化而爲溺致翼渣乾燥大便艱難今此丸和胃氣使人多得飲食之益潤大腸使人永無難解之苦是爲戒烟丸使藥○大瓶七千五百粒價十元中瓶三千五百粒價五元小瓶六百粒者價一元如滿一打價十元另售每袋十粒廿文○本社各省埠設有分會上海南北市各烟紙號均有分售以便有志諸君尙可就近購取　上海三馬路西市大甡堂藥房内文明社總發行所謹啓 
　　商辦金陵自來水有限公司本埠外埠　收股銀　廣告 
本公司禀奉　商督憲周批准商辦金陵自來水有限公司並咨　商部立案禀定招集股本銀三十萬兩每股陵平二七寳十兩合成三萬股除發起人認股十萬兩外再招股本銀二十萬兩已於五月初一日起開招限七月底截止外埠欲附股分　諸君請至經收股銀處繳銀掣取收條索閱章程爲盼　各埠經收股銀處　蘇州裕大莊曹萬豐紗緞莊　南京寳善源莊庚源莊裕源祥莊泰昌永莊晉源莊　上海義善源莊厚大莊南順泰洋行春源祥珍珠號裕大莊源豐緞莊源豐潤票號元興莊泰順合後馬路福源莊法界臨平里裕和公大馬路勸業塲四川路日信洋行城内戈慶餘堂　鎭江道生莊順康莊　清江衡豐莊　天津恆利金店　揚州復茂莊益和莊裕興盛庄描金巷張漢銘　漢口益大莊　蕪湖寳善長莊　南京生昌莊　厚生裕莊　大通匯源莊　　創辦人　李光瑜　舒繼芬　 
　　贊成人　 
李雪巖汪恂卿許善評勞敬脩馬鶴年汪益甫　　仝啓　 
　　奏辦廣東籌餉彩票頭彩二萬五千元　七月十六日開彩 
 
啓者本公司到票無多銷路暢旺第二會彩票准七月十六日開彩定票諸君尙請早日至敝分局面議遲恐額滿見遺另有批發詳細章程格外克已特此佈告廣東全省籌餉彩票駐滬分局源豐公司謹啓 
　　奏辦湖北籖捐彩票頭彩五萬元七月廿六日開彩 
本局奉　湖廣總督部堂　奏明開辦第五十六會額設票六萬張每張售洋六元中彩其九千九百九十八號計六張中彩一張以七成餘發彩派出彩銀之高比各公司爲優准定期七月二十六日在漢口開彩得彩紅票憑本局對號單兌銀元本總局在漢口鎭上海分局設在南市久大碼頭吉祥弄○外埠往來信力票力本局一概不付統歸自給○再得彩紅票如無本分局騎縫圖章及長方上海分局小印者概不收兌因無票根可查也特白　　 
　　奏辦安徽鉄路彩票兼辦副票告白 
安徽鐵路副票現歸梁鈺堂觀察包辦仍駐本公司觀股票滬局　理正票事宜各寳號代售副票者請速到本局領取字頭遲恐額滿第一會副票定于六月廿八日在蕪湖玉慶茶國開彩所有章程詳載仿單此佈安徽鐵路副票滬局謹啓 
　　奏辦安徽鉄路勤股票招人批發告白 
本公司爲招徠路股起見奏辦安籌鐵路勸股票籌設六萬張每張售洋七元分爲十條每條售洋七角現開第一次准照湖北本年七月份簽　票對號單給彩其頭彩至十二彩以及上下附彩得彩張數悉與湖北票相同除三字四字等新章不計外自頭彩至五彩末尾二字相同者亦俱有彩頭彩得洋三萬元其餘各彩共有七千六百十七號之多每七張零即得彩一張除獲彩之票照章領彩由中 
國通商銀行擔保立現兌洋外其餘不中之票仍作每張七元計算不拘號碼湊足二十條可向本公司換領安徽全省鐵路十兩股票一張息摺一扣自換票之日起扣足四年照給五釐官利餘利一律照分於買票之人毫無虧折并可收鐵路無窮之利此係特别利益想購票諸公必然踴躍從事各埠票店願代本公司分售從速先到上海南市大馬頭安徽鐵路勸股票滬局總批發所内掛號躉批所有得彩數目另有詳細章程隨票分送兼辦副票准六月定期在蕪湖開彩以期推廣銷路此佈謹啓　　安徽鐵路公司謹啓　 
 
 

Page 15

 
 
   
 
 

Page 16

 
 
   
 
