# 1885 - 355 - 4904567

 

Page 1

 
 
[詩句題解韻編總彚出售] [  點石齋主人白]  
　　詩句題解韻編一書創於金陵陳君劍芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推廣而爲四五兩集於是得題共有五萬餘詩賦家羣焉稱便惜乎卷帙繁重翻閱稽時今本齋合五集而爲一倩善作宋體字者一律工冩又延名士反覆校財付　石印今巳竣工分裝八本外加綢套至於字之清晣本之大小購閱者自知其可貴無儗鄙人贅述巳定價每部二元四角上海售處在景行里怡豐　貨號其餘南北申昌及各外埠申昌分號均可購取躉售格外議减此佈 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分　南八分浙江江西均七分售處仍照　例揣摩風氣者所宜先睹爲快也 
[六十一號畫報出售] [  申報舘主人啓]  
　　浦國在土耳其國之北今王名亞力山打係世子而接君位者年二十八歲其西境與褰國爲接壤賽王妒之命將出師以攻浦蒲王親禦之轉敗而爲肇西人多其能摹其小像四處傳觀本齋因亦照繪以供衆覽報首畫譜兩圖爲沙君山春所繪後附淞隱漫錄圖說一則准於十六日出售此佈 
[招請修潤書籍友人啟] [  點石齋主人啓]  
　　本齋現有各種書籍發修需人甚夥如有從前熟手願承是乏者祈卽移玉徑至老閘保康里對面點石齋領取申報舘槪不承接其澗資格外豐送　恐遠近諸君子不及周知用特登報奉聞此佈 
[論奎觀察嚴懲痞棍事] [  山陰述蕺子稿]  
　　人之人面而獸心者謂之虎而冠以其爲害於平人猶虎之爲害於衆獸也然虎之爲害止於一人人之发虎者有于一鄉則一鄉之人受其害有於一邑則一邑之民被其灾有于一郡則一郡之民受其毒人固甚於虎敢浼合衆虎而爲惡哉厦地之棍徒其暗號曰合虎藥其取意殆以爲棍徒之凶猛如合衆虎之毒以藥人使人聞之不敢或犯也閱前報戴奎樂峯觀察下車伊始民瘼關心訪明痞棍八十餘人特運機謀將其爲首者擒獲先笞三百復赴製本籠判令踏斃後又聞緝獲其羽黨數十人基餘皆聞風畏懼逃赴外洋閱竟不禁爲之浮一大折吾聞劉昆行仁政三年而虎指渡河今人之似虎者乃不但渡河而且渡海觀察可謂神乎其爲治矣聞其黨以洪金鼠爲首餘皆營兵劣捕惡訟刁民夫　四者固人之所畏也營兵之勇摧敵䡓鋒則不足欺壓良賤則有餘捕役之力緝賊擒盜則甚懈魚肉鄉民則甚勤至於訟棍刁民固作奸犯科幸災樂禍者也合四者而爲惡良民何所逃乎去歲孫觀察曾飭厦防廳查緝廳意不敢攖其鋒彼棍徒方且目無法紀謂官長亦無如我何凡事不難惟我所欲孰知惡貫巳盈奎觀察不動聲色擒此巨猾吾知厦民今後夜眠貼席矣然天下棍徒之横行無忌豈特厦地爲然哉上海一隅流氓之多甲於他處拆梢訛許煽誘逼勒大小男婦無不有之有某甲挈其妻女夾滬就醫流氓等見其可欺逼令賣女某甲情急訴官事始得了此等事往往有之流氓如此横行吾恐行旅往來且將聞之而裹足不亦有礙於通商之大局耶然此猶不足異也至於舞象舞勺者則童子何知安能狡猾乃滬上之幼孩作事雖不若成人而於巧取豪奪之事則亦舞不精熟偏街僻巷之中總角之子三五成羣往來跳躍有經其地者則羣焉擲沙撃石以爲快　冥頑之態不堪入目此等孩童大都各妓館之小烏龜旣不事詩書又不習生業將來不知作何造就爲之長者曾不過問任其戲嬉日後無可謀生亦盡流爲匪徒耳前有所謂小賊者年方十四亦以攘竊爲生涯竊張某之衣行於途爲張某所見執而訊之則詡詡然曰吾業此久矣何足怪乎又有所謂小流氓者張桂芳等三十餘孩攫途人之物逃匿無蹝張旣拘致公堂尚詭計百出不肯明言何人所攫公堂中以其年幼略加薄責然童子雖不足深責而其家中豈眞虚無人哉吾以爲遇此等小孩肇事不妨提其家長嚴加訓飭責其約束不嚴之罪令其有所警戒亦作養人材之一道也又有所謂白螞蟻者男女皆有之拆人之夫婦離人之骨肉開臺星者誘惑青年婦女少壯子弟墮行失節廉恥道喪誘人賭博者傾人之暧貲陷人之性命近來各處水旱災荒人民離散拐　婦女者層見疉出此皆流氓之害人者也至於清晝攫金昏夜胠篋猶其顯焉者耳爲官者遇此等案件不過以枷責了事甚或至於遞籍然此等棍徒兇惡有素豈此薄罰所能懲創開釋之後故態復萌又何怪地昆之垑地嗟乎惟辟乃堪止辟明刑卽期無刑懲小者所以誡大豈遂致酷虐之譏耶奈何獨以煦煦爲仁也雖或以上海五方雜處出入難稽在上者耳目難周故匪徒不能終靖然攘攘者天下皆是又不獨上海巳矣世風不古人皆使許使責以强凌弱以衆暴寡爲官者方且謂習俗相沿不可遏止甚或聲氣通呼吸靈與衙門胥差吏役表裹爲奸而良民之受累更無窮矣安得天下官盡如奎觀察者雷厲風行一挽狂瀾於旣倒耶 
[本館接奉電音]  
　　昨日上午十點鐘時本舘駐京訪事友人由電飛傳本月二十一日上諭三道敬謹譯登○十一月二十一日奉上諭前翰林院侍讀學士李文田着仍在南書房行走欽此同日奉上諭廣東布政使者張煦補授欽此同日奉上諭前據太常寺少卿徐致祥翰林院侍講學士惲彦彬先後陳奏山東河務均經諭令該部會譞覆奏請派大臣嶁歴履勘各摺片黄河皀銅昆廂决口後迄今三十餘年河身淤墊日高急溜旁趨年年漫决朝廷不惜帑項規畫宣防所有治河之法不外堵築堤埝疏濬淤墊設法分流三端迭經臣工陳奏疆吏籌議衆說紛紜迄無定論東省濵河州縣水患頻仍時厪宵旰本年潰决之趙旰騷溝兩口至今尚未堵合亟應審察地勢詳細籌度定一至當不易之策方足弭河患而衛民牛前經諭令張曜查勘山東河道卽著馳驛前往應行隨帶人員詳愼遴選准其一併馳驛該撫當親歴上下游逐加查看究竟黄河入海之路因勢利導應由何道爲宜其修築疏導各節並著詳加籌度博深羣言折衷一是將如何變通辦理並約需錢糧數目先行奏聞候旨遵行欽此 
[刼餘小誌]  
　　前報述格來紅輪船爲盜所劫其二副受傷送入醫院一節兹閱香港西字報悉該二副傷已略愈人已出院惟射上所受之彈計有七粒現已取出三粒尚有四粒則不復可取未識尚須調養若干日方可供職　其所有銀錢衣物悉數被劫格來紅船係華人之産而建英國旂號船遭盜劫所喪已多不便再向索賠該二副係丹國人 
 
 

Page 2

 
 
丹領事亦未能相爲飲助現在擬將回國空空妙手無可措辦幸有朋輩倡捐資贈聊壯行色而該船業主則爲之出水脚之費若該二副者亦可謂池魚之殃及者已 
[詳述繬王去國情形]  
　　華洋新報云緬甸王底母被俘各情業詳昨報兹接在仰館友續報云緬王偕妃同乘英國運兵都里牙火船於中歴十月二十三日自緬京起程南下於十月二十六日行抵仰光海口名埃力番板者泊定卽由伴行之英兵官傅電報知仰光文武各大憲當下内港所泊之英國兵船聞報燃砲三十一響蓋慶捷於英皇并示緬緒之絶也計緬王底母被俘同行者有正妃蘇此阿那及世子郡主四人並蘇妃之生母阿冥蘭樂大小文武從官七十三員擬用英兵艦名西賓尼士者載緬王宫眷從官送往英印孟買西邊近埠名納南格尘地方安置館友發此信時尚未起行而緬王留居船中亦未得入港登岸其所乘船之外另有戰艦數艘傍停爲衛盖乃英官愼重之道耳按緬王底母乃安拉補臘之後安拉補臘又名皿底臘疑勃老得國於乾隆四十八年五傅而至底母於光緒五年卽西歴一千八百七十九年弑父殺兄而得位至光緒十一年十月卽西歴一千八百八十五年十一月被英所俘以失國在位七年殘暴好殺鮮廉寡信實爲海上昏庸無道之主宜遭國失身俘之禍又稽白勃者得國以來五傅之君莫不以弑逆得立父子相戕前後一轍斯可謂戾氣之鍾萃於一門者矣然觀其失國之易亦足爲政教不修武備不精者戒嗚呼底母今日當知英人之在國者不可驅而仰光之新宫不克造也悲夫 
[要犯過境]  
　　月之十二日聞有要犯一名在常州獲住路過鎭江恐其逃逸以鍊穿入鎖子骨並撥派兵役十六名解交蕪湖道署經過鎭江時復加兵役七十名協解有謂該犯是劇盜又謂是白蓮教之頭目云 
[淡水來信]  
　　聞劉省三爵撫憲近在臺北整頓善後事宜所有基隆沿海砲臺現在起築較前尤爲堅固惟瘟疫至今未减死亡枕藉豈刼數猶未滿耶 
[入祠紀盛]  
　　嘉興南門外建造吳武壯公祠現已落成諏吉於十六日恭奉栗主入祠恪恭將事者委員沈大令也届時預備儀仗由報忠埭迤邐出南門大街然後入祠其銜牌有浙江提督廣東水師提督出防朝鮮誥授建威將軍賜謚武壯公欽授瑚敦巴圖魯三等輕車都尉賞穿黄馬褂等二十餘　府縣各官及地方紳士均來致祭儀容肅穆鼎俎芬芳極一時之盛按公諱長慶咸同之偕隨同今爵梋合肥李公勦除髮捻轉戰江蘇浙江河南山東等省勛勞懋著前年朝鮮之役率兵東渡定傾扶危威震海外嗣以積勞卒於防所朝廷從優賜卹而浙撫劉公復請在立功地方建立專祠故有是舉從此廟貎常新可與程公學啓後先輝映矣 
[武林談屑]  
　　浙省仁和錢塘兩首縣均禀請於十六日開倉收納冬漕兩邑各派倉書差吏書算人等管倉掌櫃可斛待籌各執厥事例有辛資至日兩邑尊亦須帶同民壯親兵等親至倉中彈壓常川駐宿立定限期以二十四日爲初限三十日爲二限十二月初五日爲三限於初九日一律封斛槪不收納聞錢邑所屬各里刁玩者少而仁和則多至一百餘　統日頑區極易閙事故此數日内官吏尤覺凛凛按仁和倉在武林門外塘上再半里許卽錢唐倉兩倉兀然並峙門臨大河鄉民之載糧而至者船以千百計誠盛集也杭城中水道有上河下河之分上河可通錢江直至衢嚴各郡下河則遠達江淮尤無涯涘此外更有城中河一道河身旣狹而兩岸皆民居店户傾潑旣多淤積尤易　涸也眞可立待兩三年前曾經集欵挑濬乃不數年而淤積如故舟楫不通矣現經各紳董籌集巨欵禀請挑濬適有由閩裁撤之營捕五百名過杭遂雇充畚挶之役現已派定委員會同紳董逐改丈量自候潮門至武林門洗馬橋止共計一千七百餘丈河身挖深六尺庶以便小舟往來昨奉仁錢兩邑尊會銜出示曉諭軍民想不日卽可興工也 
[赭山霜葉]  
　　蕪湖縣楊璞生明府之灜眷於初十日遷進衙署並於是日開櫃徵收錢糧示期三八比催招商局　辦　杏蓀觀察自漢口乘江寛輪船於十三日過蕪　並聞崔惠人宫允刻在皖省主講敬敷書院尚未接辦上海招商局事○西瓜墩地方　某中者其妻與皮匠某乙有私近有鐵匠某丙亦私焉乙知之而以爲恨日伺其隙一日乙携麻至甲　處丙乘間突出舉刀刺乙中其腰胯乙傷甚當經親人舁趠縣署請騐丙則已效黄鵠之高飛矣○陡門巷後新開寳善戯園糽氍甫展看客爭來惟行頭大半殘敝脚色又屬寥寥較　滬上梨園固如小巫之見大巫矣○蕪湖有一惡俗凡幼孩殂夭者或棄諸水或投諸火或裸置諸荒塚間其所以如此者蓋欲使其不再討債耳而不知壽夭之數莫非前定旣係親生骨肉自當爲之掩埋何忍爲此害理忍心之事婉諭而嚴禁之是則資有司之責矣○十二日建平縣批差協同皖南保甲局巡勇押解盜犯十一名過道勘訊内有四名今冬卽欲正法當差勇解盜時途中遇一肩販者見其情　可疑向之盤詰其人竟棄担而逸視之則洋土六十餘斤衆人遂得而瓜分之未始非意外之財也○今年貿易中人異常支絀較往年不及五六成批發各貨銷路亦滯各店家惟有早早整備清收年帳而已 
[袁江雜錄]  
　　每歲秋冬之際輒有難民船成千累百而下今歲則殊寥寥此蓋委員堵截之效也○保奬人員投標候補例需印結乃竟有以微末員弁率爾具結者殊不足以昭愼重近經漕帥牌示嗣後軍營保奬人員必由其原保大臣出結咨送凱撤後投標亦必需千總以上員弁始可收錄○黄潄蘭宗師任滿交卸于初五日抵浦小駐朾旌漕憲設筵招飲樽酒從容極爲欵給旋於初八日乘車北上○錫席卿欽憲於十一日抵浦十三日　帶司員回京覆命○杜淑秋直刺現已捧檄來淮於十二日禀謁各大憲卽赴任所視事○編户小民蓄豕數頭亦卒歲之資也近有巧黠之賊竊而售之其法以酒和麵成饅首一枚以飼猪一醉則不能嘶喊任其背負以去剛竄者乃亦爲麵秀才所害哉 
[尼菴肇事]  
　　石湖之濵楞伽之麓有蠡墅鎭焉地土惡劣民俗浮囂鎭上某菴比邱尼雖剗去八千根頪惱絲而天花著衣情根未絶慣效摩登女持沙毗伽邏先天咒欇如來入淫舍夙與鎭　薙髮匠某有染每當松堂夜靜花徑人稀輒共叅歡喜禪不復顧穢跡金剛　目由走醜聲漸播土著諸無賴皆欲得而甘心乃薙髮匠口硬如鐵謂捉姦捉雙乃公縱有腰纏豈得入以風影浮詞便爾解囊奉送耶諸無賴遭此惡搶白留心伺察已匪一朝日前匠適又赴約入菴借枯木禪床爲雨雲之窟時漏三下各無賴編竹爲梯翻墻逕入直至該尼住樓於被窩中先擒住薙髮匠者拳奉敬之餘納書服辯借券五十洋然後出孫悟空縳妖索將其綑定四下搜刮復得現資十二元正在展布一切揚威得意之際　見女菩薩逸去於是四出窮追方幸邀還蓮駕而被捆者又嚙斷繩索跳牆而遁跡至草地隱隱聞呻吟聲蓋踰垣時跌傷腿足不能遠行矣無賴等恚恨旣深罔知死活又拳打脚踢竭力奉承然後將其抬回菴内尚圖逼出担保之人方肯釋手豈知匠驀遭驚恐凍跌捆毆竟致悠悠昏暈無賴等見勢不佳抱頭星散翌日親屬得耗舁回鳴保延醫敷治正在攘亂　經馬漁珊明府訪聞立出火籖提到諸無賴及女尼究出各情分别禁押據醫生云剃髮匠贜腑均受内傷肛門被踢壞萬無生理云 
[甯郡辨志文會五月分課案]  
　　漢學超等于鬯黄維瀚吳廷採許克勤胡玉庚王廷鼎胡玉縉何宗鎬汪開祉范立中特等陳卓人范紹熙　登庸王亨兆陶承澍胡友芸秦在鎔范介福宋仁溥吕燮陛○宋學超等劉孝思黄緣瀚葉慧業王亨彦沈春元孫鏘毛震何宗縞 
 
 

Page 3

 
 
范彭壽　鍾祥特等黄家橋李志莘金承熙沈重光管年祥張鋪廷孫康祺朱錫光于亨兆趙雲輅○史學超等楊敏曾孫鏘陳壽　任光鎭葛士濬屠承恩鄒宸星奏在鎔江翼鼎王德昌特等汪開張尚純陶之觀顧復初馬辰琯陳祖壽袁登庸秦錫田周以成范　壽○算　超等陳述沈春元王存中盧雲鵈李樹勳袁紹紉何亲鎬李鏊李樹榮葉廷楨特等向堯年朱昌祿董祥麟曹辛葉康瑞周辛柳哲琛周岐朱受謙方丙南○輿地超等黄維瀚趙榮顯孫鏘汪開祉戴羲年陶承侃吳廷採陶景韓虞畊葛士濬特等嚴祥彬秦錫田陳卓人王亨兆何宗鎬奏在鎔王德昌袁登庸陳宸顧祺○詞章超等陳壽祺潘世蔭陳景龍李鳳祥蔡清祺陳鳳鏘鄒宸星陳德圻特等王祖賡吳善逵王士駿何廷宷馮楣林受禧葉廷楨陳希瓘楊炳章梁文江 
[典夥逞兇]  
　　金陵三山街有協隆公典不知爲何人所開其　首有兩荷校者當户而坐望之狀不類青皮　詢旁觀始知其血氣方剛者乃該典之櫃夥其愚而好用者乃該典之出店緣前日有一廣東人持該典當票一紙票上係時辰表一隻在櫃外浼該夥代爲一查以視合用與否該夥以此表當值不及三之一今旣有此轉折必表主無力來贖將來不難李代桃　隱懷侵吞之意遂堅執不肯與看廣東人言之至再且願奉兩月利息酬其舉手之勞猶堅持不可廣東人未免掃興峭語　譏該典夥平日抑勒鄉愚傲狠已慣見廣東人出言相頂遂羣起而攻之有一人從櫃内伸手扭其衣領口稱捆起來外一人卽揮第拳相應廣東人大受其辱奔而反訴諸主人詎此人係藩署宅門内之奔走者因該夥詈廣東無一好人又皆强盜於是合署之籍隷粤東者均積不能平竊竊私語事爲梁方伯所察知卽遣人馳往查問該典反以東家之勢刀相抵較前更甚去者見勢不相下乃詣江甯縣告以顚末桂明府深知近　各當鋪多恃東家之勢欺壓平民藐視官府因卽傳知該典管事人交山　首者收押請示適方伯亦不願爲已甚令桂明府自行酌辦遂卽請出大方盤爲和事老人云 
[上海武試]  
　　昨爲武童縣試之期上午十一點鐘時莫邑尊會同提右營陳叅戎各用全副儀仗排導出城叅戎等前導更有肅　廻避牌飛虎旂陳字大旗月華旗並水師右營兵丁百餘名各執矛戟前赴大南門外教場至演武廰時廣文先已在廳　候邑　隨升坐事案叅戎居左廣文居右隨命許捕廰在箭道監射吹手掌號武童四十八名魚貫聽點各獻所長至二點鐘時馬箭始行射畢邑尊與各　暫退用膳至三點中時復升座考試地球四點鐘告竣叙談片刻相繼排導而回 
[星軺偶誌]  
　　出使美日秘三國大臣張樵野星使聞定於二十五六日起程赴金陵謁見曾制軍面商要公順道至蕪湖接表再須來滬乘輪回粤赴香港會齊叅贊隨員繙譯官等出洋屈計時日總在明春氷泮時矣 
[拐風日甚]  
　　滬上拐孩之風較他處爲甚見於公堂案牘者不一而足昨隻聞鐵路大橋天后宫北首之甯人失去男孩江北人失去女孩老閘西首之蘇人失去女孩香粉弄口之蘇鄉人亦失去女孩或敲銅面盆或敲脚爐盖呼子尋女往來於道吁何拐犯之　耶爲父母者　不愼乎 
[烟窟稱戈]  
　　粤人某甲向在英租界石路中市開設泰來盛烟舘因虧耗日甚力不能支擬託同鄉某乙頂開除承受一切債項之外僅月給甲洋數元嗣不知因何起　爭扭至捕房捕頭着俟解案候訊 
[公堂停訊]  
　　今日禮拜一由英領事照會英會審員停訊一日 
[戯資助賑]  
　　前晚顔君永京又設影戲於四馬路口時則玉宇新晴游人繁盛樓上樓下幾無虚位其戲仍以告彬語爲開宗明義章　之以各種笑談旣而復現歐羅巴各國都城如英也法也德也奥也吕宋也葡萄牙也萃海外名勝於目前罔不歴歴如覩中有善犬救人圖卽前所紀行人顚仆雪中有狗飮以美酒被以氈條俾死而復甦故事現至此顔君方口講指畫推波助瀾一客作而言曰危乎哉斯人也萬一是犬惡聲狺狺無端而起將若之何顔君顧而之他不之答時已鐘鳴十下復　各笑談大抵不離乎詼諧之中寓勸誡之意戲遂畢入亦盡散本館友人以屢承寵召却之未免不恭然竟不稍解阮囊於心亦良歉仄因將是晚應付戲資一元二角送交陳與昌賑所彚入賑捐一勺寒泉籍明忱悃當亦好善諸君所不加鄙薄者爾 
[恭祝子愼太守世伯大人六秩壽序]  
　　夫漢代賢良曾徵博士洛中理學無損盛年人間樂事方興天上神仙未老五百年人物無疆共祝南山八千歲春秋洪算初周甲子凡在玳筵之客珠履之賓莫不揚觯而稱舉觴　祝曰此壽者之相福門之慶也而况有桑梓親　葭莩末如某等者登戲綵之堂值祈　之爵仰兹青山世族江夏名門恪守　書笥有度支之稿緬　先業篋存版籍之圖繼五曹之舊宗作百城之管領如山之壽與　爲　學合晉宋之閒年邁松喬而上筵開東閣爲六旬初度之期葭動南圻值一陽來復之月用　大斗敬献小言洪惟子愼太守牛卽端凝幼而頴悟磨祖貽之硯讀世守之經學有淵源不難燃青藜之杖才成盤錯不必讀黄石之書事親則温清必　字子則教　兼盡外而班荆訂約咸金　而石交内而舉按相莊更刑家而正室直方以　端厚有容人昌仰若斗山世莫窺　涯涘洎夫蔭傷矣樾　愆養送之儀卽當助失拔釵尤止禮情之正况復階前玉樹秀質臨風天上金星含譽降地爰乃勉以經史講及虞唐嚴君兼作嚴師賢父更如賢友波廻泮水基他年麟閣勳名襟挹芹香作此日龍　領袖盖必使箕雲繼業　營成才庶無愧乎先澤流芬後昆垂裕小其天性有如此者多恩篤義趙熹爲婦女所懷密行陰功丙吉得天人之相當戎馬倉皇之際人咸惜夫粒粟寸絲值人民塗　之時孰肯出　襲衣簞食太守痌瘝在念推解　懷盡散家資遍周友誼雖一貧如洗所存惟有琴書而三徑就荒此志不忘詩酒屋牽蘿秿窗向梅開依然臥隱之居甘作食貧之士是以一官匏繋常有昻頭天外之心五馬先驅隱然臥治海東之望　襟期有如此者夫方圭而圓璧者材也躐蹄而纍俿者遇也以太守氣壓儒紳家傅諫笏豈不可吕效貴遊之習逞豪俠之風乃梅福神仙且作南昌之尉仇香鸞鳳　爲溝邑之丞助製錦于烏涇聊學避世之席帽賛鳴絃於歇浦宛然移築之鐵崖雖黄綬位輕　青雲　重給兵籌械供軍中士卒之　轉榖輸粮調帳内將軍之食孔君魚脂膏之地共信無私陶土行竹木之材都歸有用由是以長吏而綰銅田自令　而乘朱輪迨夫名重彤庭寵隆魏闕沐殊恩于丹陛敷懋績于紫宸入覲天顔承聖主　常之眷出辭鼎席荷名　異數之貽此惟才德之兼長故其褒嘉　獨異况夫才長榷算恩周東海之商任重征譏澤遍南邦之旅錢流地上　纏　中篋司無一縑之藏貨布得四通之術足天家之用劉宴庶幾嫓美于唐時邀乙覽之知公孫不得尃名于漢代其才能際遇有如此者讀史之士不解劉松之碑　輯之儒或盜魯望之稿載籍極博淹貫爲難太守分小學大學之書　朱　之傅無可補續新唐舊唐之史謂梁氏之統不必存書著瑣談詞成捃逸不必析疑于宋儒之後猶是搜奇於孔壁之中　著述有如　某等莛撞莫辨鐘聲蠡測何知海際固知公之所藴不盡於斯而小　臚　已徵崖略際此候回葭管剛逢陽月之交喜報梅花願進千秋之祝孫枝濯濯珠著樹而具芳壻水溶溶王映氷而並潤雲璈競奏綵　爭趨此時鶴甗籌來齊唱百年之曲值日鳳銜詔至榮披一品之衣[  世再侄何震頓首拜撰]  
[浙省撫轅抄]  
　　十一月十三日候補同各禇調元禀知糧道委催嘉興秀水漕項差叩辭布昊問曹筠由京騐看來省禀到准補海鹽縣丞章廷樞禀　飭知道任署嚴州府經歴朱廷諍禀謝　司委署候補府照磨鍾林禀銷假辭赴台郡差遣○十四日慈雞縣丞陸瑞　禀辭赴任候補縣丞黄安海服闋來省禀到未入流王宗　交　梁清巡檢回省　到○十五日乍理事廷奉委兼辦海運叩謝邵同珩禀知交缷龍游厘　差禀謝　司委署太守縣丞　辭前署壽昌典史張雲樞交　回省禀到海鹽縣丞　章禀辭赴任 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鼠竊成羣]  
　　有合肥書役押解官銀投交藩庫旣至省垣將行李衣箱寄存西轅門外某客棧囑人看守已則出外午餐餐畢歸來箱籠之鎖已開信件銀洋均歸烏有因卽投何禀縣錢明府踏勘形跡見無來去之蹝回令看守各人不許擅離令甲取保以便質訊○有二人至皖省西門飰正街某布店購物正在議價時忽來爬兒手竊布二疋捨命狂奔奔至虹門被舖夥及工人追及匪知不能脫握拳肆毆火藥局中人聞聲出視匪始擲布於地遠颺無蹝○天台里某紳廰事設有報時鐘一日日方卓午僕見有人抱鐘奔出急爲追上早已走不知所之何該處竊盜之多竟至于此耶 
[忌酸丸方]  
　　不日戒烟而日忌酸丸者盖以旣用烟灰吞服之後若與味酸之物同食則令人腸斷而死故以忌酸名方欲服之者　名知忌耳生洋參五錢白术三錢當歸二錢黄柏四錢川連四錢炙黄芪三錢五陳皮二錢五柴胡二錢五沉香忌火二錢木香忌　二錢天麻三錢升麻一錢五共爲細末入生附子七錢米泔浸透石白中擣如泥再入烟灰一兩攪匀入麵湖同藥爲丸如小桐子大丸成後并稱重若干約計平時有癮一分者每日所服之丸須不煙灰一厘二毫爲度必於飯前吞下否則不騐起初一二日或多吞些令其微有醉意則有烟亦不思食矣吞定三五日後每日减忌酸丸一丸用補正丸二丸頂換吞下○補正丸方各藥分兩俱照前方生洋參白术當歸黄柏川連炙甘草陳皮柴胡沉香天麻升麻共爲細末用蜜和丸中桐子大以之頂換忌酸丸如初一减忌酸丸一丸則用補正丸二丸知下至初二則减忌酸丸二丸又用　正丸四丸吞下餘吓類推至忌酸丸减盡再服補正丸十日或半月後連補正丸亦不用服矣如癮重者一劑不能盡除卽多服兩劑癮亦必斷○忌酸丸加减法紅白痢加黄苓白芍夢遺加龍骨牡蠣諸痛加重木香元胡索咳𠻳加紫苑炙冬花炙枇杷葉去毛咳甚者加杏仁阿膠熟痰加川貝母瓜蔞霜寒痰加半夏南星若覺下焦有火加黄栢知母眼暈加丹皮白菊小便短加猪苓澤瀉水瀉加白茯苓車前身體不虚者去洋參換沙參炙茋不必用如無頭暈者不用天麻氣短不足者加蛤蚧尾氣喘者加故紙併加蛤蚧尾以上或入藥或煎湯送下 
　　右方係林文忠公所定曾經進呈御覽昨有友人抄寄囑爲登報盖亦迷津之寳筏也[  本館附識]  
[鮑叔衡上含與藜牀舊主訂交海上諸詞家俱賦詩紀事余溷跡蘇臺未逢勝會爰賦二律謹步元韻遥呈郢政]  
　　團聚風萍海上來金蘭雅集綺筵開衣香鬢影傳新曲島瘦郊寒鬥捷才棠棣詩賡調玉笛葡萄酒酌泛瓊杯古人勝事今重見愧未登堂醉一回彈指春回又麥秋叔牙與我性　投廿年湖海添豪氣萬卷詩書展偉猷繩祖兩家傳勝蹪欵賓四海萃珍羞天涯遥企神先往何日能乘訪戴舟元和唐世英小蘭氏郵呈稿 
[題羅浮香夢圖卽夢畹石橋玉洲太痴諸吟壇正可]  
　　爲與梅花有舊緣謝他塵俗狎林泉扶持清夢渾忘我幻引芳塊足悟禪香襲縞衣形栩栩月來紙帳認娟娟他時卜築羅浮住一樣人間豔福全[  柳隠詞人馬相如未是草]  
 
 
