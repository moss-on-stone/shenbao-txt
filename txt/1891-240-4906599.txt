# 1891 - 240 - 4906599

 

Page 1

 
 
[訪事訂定] [  申報館啓]  
　　本館招請金陵訪事人現己訂定恐遐邇尙未周知或勞不問特此布告卽希均鑒 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早己收回　下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如　列聖鴻謨乎 
[兵貴瞻說]  
有國家者將欲措海宇於乂安奠巖疆於磐石非恃兵力不可顧或有兵而不知訓練或知訓練而無以振作其精神激揚其意　卽仍無以得其死力雖欲收折衝御侮之效其可得乎夫兵凶事也戰危機也勝負之數决之須臾生死之機繫於俄頃苟驅巿人使赴敵步伐未嚴心志不固固未免望宼氛而却步見烽燧而驚心卽夙隸軍籍者約束有素教練有方坐作進退之機參伍錯綜之陣以及槍砲打靶命中及遠皆能嫻習於平時似可收養兵之效矣然而心神不定膽氣不壯承平無事用以備地方之彈壓供大憲之閱操固可視爲節制之師一旦疆圉有事貔虎之士素未見慣大敵難保其不聞警倉皇遇敵慌亂故練兵當以練瞻爲第一義我中國自與泰西諸國立約通商後知自强之計端自練兵始於是舍我之短效彼之長通都大邑創設製造局船政局凡西國新式鎗礮素推軍中利器者一一仿而製之此外如鐵甲兵船亦能自行製造不煩借助於他山歴三十餘年之歲月費數千百萬之帑銀孜孜矻矻不敢自懈練兵之法間或參用西制水師則延英員爲之教習陸軍則聘德弁爲之指授亦旣能自得師矣而自强之效尙未能確有把握者病在徒飾虛文而不求實際也嘗聞西友言中國兵士聰明才力不讓泰西其於布陣之法打靶　技一經指授卽能心領神會聽我指揮惟瞻氣之壯則遜於西兵西兵踔厲奮發有敢死之氣無偷生之心其赴敵也如風起潮湧澎湃奔騰一往而莫之遏故能摧堅陷陣所　無前卽使勁敵當前偶焉挫折甲胄之士誓以一死報國斷不肯棄甲曳兵望風逃遁試問中國之兵能如此果敢乎是故器械不精則兵無所恃有兵與無兵同器械精而膽氣未壯則兵無以自主有器與無器同譬之農事器械則耰鋤也瞻氣則籽種也耰鋤雖設籽種未儲坐擁良田千頃終不能慰篝車之望期倉廪之登也欲矯其弊宜於招募時先試以膽氣身材之長短年歲之壯老固當悉心衡量而瞻氣之大小亦不可置諸不問至於平日訓練當添設練瞻一法或壘石爲臺藉騰驤以見勇或挖地爲澗因超躍以呈能　者有賞不勝者有罰練　旣久則膽之壯者愈壯怯者亦有所觀感而漸化爲壯士氣爲之一伸軍容自然改變矣昔越王句踐式怒蛙嘉其勇也其後勇士相率歸之氣類感應之機捷於桴鼓統兵將帥苟能以練瞻一法激勵士卒則凡有賁能之勇者自必聞風偕來願隸麾下以爲國家出死力曩時積弱之習自可爲之一變雖然兵士不可無瞻氣統兵者尤不可無瞻氣蓋三軍之耳目繫於一將之號令進退存亡咸取决焉使士盡桓桓而將偏碌碌是以兵委敵也不觀往事乎馬江之戰石浦之役鋒未交而兵己挫矣若以一身是瞻之趙子龍處此當必不至於是方今泰西諸國陸地兵額之多無過於德而其統將之深諳韜略兵氣之沈毅果敢亦爲他國所不及英國世族嘗就學於德國軍校歸語執政曰將帥一心士卒敢死非我所及也夫德之疆域不及中國之廣德之人民不及中國之多而其兵士之强幾若莫之與京者誠由於訓練之得其道也我中國苟借鑒於德不事張皇粉飾事事務求實效先練將瞻次練兵瞻數年之後起視行間當必煥然改觀於以平内變而禦外侮自可得其死力化疲懦爲精强在此一舉矣或曰西國製船造械時了新法月異而歲不同中國仿而行之依樣葫蘆未能自抒心得雖竭力仿效己不免瞠乎其後欲爲自强計當自潛心格致研究新法始此說也但以騖遠爲事而不以探本爲務非鯫生之所樂聞也 
[宜昌閙教]  
　　字林西字報稱七月廿九日下午三點鐘五十分得宜昌來電匪徒又向教堂縱火西人所居之屋一併焚燒幸未傷及人命刻下惟寳華輪船泊在江心云昨午後西字報館又發傳單謂宜昌英領事公舘正在起造尙未完工亦被匪人損壞竊思自四月杪以來各處閙教案尙未議結今宜昌復踵故轍是眞一波未平一波又起有心時事者能無慨然 
[松江府屬遺才案]  
　　七月二十日楊大宗師發府學正取十名席裕琨張葆祥陳海鏡姚文福葉壽祺王秉槐朱繼良姚曾豫莊仁法閔悌次取五名程鵬宋經湛金品璋陳宗虞秦勲震○華亭正取一名沈士鴻次取一名蔡勤恪○奉賢正取四名陶望侃陳葆祥莊恒勤莊嘉丕次取二名瞿書霖曹祥駿○婁縣正取五名朱慶咸張永清金聲振張永濟沈和　次取三名范憲章龔其桐張聨珠○金山正取二名錢銘銓俞俊次取一名黃時敏○上海正取九名范熙瑞葛尙鈞范熙庸黃協塤嚴兆瀾梅豫棖王納善李慶昌梅慶宗次取六名周行芳范本安林曾賚徐鍾恒葛尙忠姚曾棨○南匯正取六名張文彬康作甘姚行沂閔廷陳黃裳吉吳永清次取三名嚴汝厲沈鴻祖申承伯○青浦正取三名張心泰倪頌康張維翰次取二名葉其彬盛廷猷 
[胥江秋雨]  
　　姑蘇祈雨情形己詳前報嗣於上月十七日大霈甘霖地方官出諭開屠並准居民至滄浪亭銅觀音像前拈香膜拜由是善男信女塞巷　街頗形擁擠二十六日撫憲剛中丞團飭吳縣凌大令將銅觀音送回光福又飭長洲縣王太令將淨瓶送還曰龍廟併叩謝龍神然連日烈風淫雨永夕永朝未誠求雨者將轉而求晴乎○調署長洲縣沈期仲大令佺業己交缷昭文縣事務於二十五日到省謝委想不日卽當履長洲新任矣○浙江正副主試李費兩星使於上月二十六日晚九　鐘抵蘇浙撫憲崧中丞特飭候補縣丞靳二尹珣陳二尹浩來蘇恭迓文旌於是日午後到蘇接見之餘節隨憲舟開行赴浙○湖南人邱某爲臬署某二爺之長隨卽俗所謂三小子也日前手提油壺至道前街某油鋪購得菜油十五斤得得而去繼又提壺折回曰適所購之油何祗有十三斤耶店夥重復上秤絲毫不缺乃謂邤曰君秤得無十八兩乎邱卽大怒不由分說將店夥扭住便毆該店夥年老身弱雞肋不足以供老拳遂傾仆于 
 
 

Page 2

 
 
地頭面胸前均受夷傷旋經旁人扶起　猶拍檯拍桌怒吼如雷傍觀者咸怒之以目有老僧遇見之心頗不耐謂邱曰後生家不可動輙毆人鄢益大吼直出欲與老僧爲難幸此僧見機遂向人叢中避開旋經和事老令該鋪將原價給還俾往别處購　鄢始取錢而返○婁門外有客民某甲與某乙索取舊債乙無以應遂致口角始而舌劍唇鎗繼則脚踢拳施詎甲非乙對手跌仆于地旋卽扒起取門閂將乙猛擊一下頭顱擊破乙亦倒臥於地身上衣服俱染作猩紅色甲慌極無措大呼救人一時觀者如堵莫之爲計適有某傷科行經是處慨然解囊將藥敷治其傷處又以白布扎其頭顱謂須一月不透風始保無虞云○中元令節蘇城各業咸集資作孟蘭勝會賑濟孤魂而以府署頭門内枉裏庫爲最盛是處分設水陸醮壇施放燄口懸燈結彩熱閙異常綠女紅男之往觀者盈街塞巷上月二十七日午後排道出遊馬執事等百有餘匹又有小孩在焉上扮作種種戲劇又以五色紙紥成十殿閻王形各亭輿以二人舁一殿隨後花十景大鑼班逍遥傘間以鮮蓮子穿成寳蓋玉器穿成三大傘末後三十六行賣買另有青草柏枝等紥成人物禽獸怪怪奇奇眩人眼目甚無謂也 
[赤嵌錦字]  
　　臺北機器製造局去臘歸薛筱亭司馬接辦精心擘畫綱舉目張其中工匠共有三百餘人日前司馬仰承憲意就各廠工匠中之技藝稍劣者裁汰數十人以節經費又因七月二十四日爲唐薇卿方伯之太夫人壽辰城内各街道電燈飭匠一律修整擬於是晚張燈以祝慈齡○撫憲傳諭各城門起更後卽行扃鎖遇有泛常公事不得擅開曩例落鑰後城樓懸一木梯民間出入給司閽人數文錢卽可緣梯上下官塲中之有體面者事無鉅細多有停輿着跟丁持片啓關報往跋來通宵不絶目下此風亦己革除矣○臺北烟寮林立宵小最易潜蹤淡水縣孫蕚齋明府出示通衢限五日内一律收閉如敢故違除房屋標封發官外店主房主仍應拘懲○龍山寺迎面一帶長渠春水汜漲時善士往往就渠中放生歴年以來不知凡幾於是有永遠不准捕魚之禁立碑道左詎近有不肖魚戸待更闌之際駕一小舟於中流撒網捕捉至黎明始止若不重申禁令彼唼葉依蒲者恐無噍類矣○大稻埕河道極寛帆檣櫛比上月十四日午刻某姓船上四歲女孩嬉戲船頭失足墜水時正潮漲撈救無從據云數日前此孩曾被匪人誘去幸遇親串抱回今又凶占滅頂意者定數果難逃歟○全臺剿撫番社肅清案内文武職保舉業己奉准所有千把外奬直至今夏始邀大部議准行文到臺大府飭局刊刷奬札填註銜名然後蓋用關防頒發各營轉給各該員弁祗領○日前臺北至旗後電線損壞停報數日旋經局員飭匠修接完好照常開巿云○臺北火車輪路大功業己告成惟龜崙嶺至新竹一帶枕木尙未塾齊當道現以庫欵支絀中南兩路工程着暫緩開辦大稻埕總辦鐵路橋工處司員工匠刻己奉文裁汰過半矣○伐木廠委員彭春苓大令乞假兩月應湖南鄉試廠務現由某君暫行代庖○距郡城四十里之拜接堡地方有一古廟不知所記何神上月十二三四五等日進香者人多於蟻每日自朝至暮肩輿以及牲物担約以數百計此數日内通　籌算糜費己逾萬金蓋以臺民素佞佛如八枝蘭滬尾龍潭等處咸有此等廟貌據云祈禱亦頗靈騐縉紳望族多有泥首座前者殊可笑也○淡水某火藥局被匪人撬開庫門盜去火藥若干包窩藏民間昨經士人在稻江緝獲甲乙二要犯赴中軍署報信周雨亭協戎立卽派勇數十名持械前往接應迤邐進北門擁至縣署錄供後釘鐐收禁以待定讞○邦江李舜臣曾在艋舺鹽館充當司友喜籠絡官塲日徵逐於花天酒地中不數年腰纒罄如嗣賦閑僑寓府前街日前染病身殂昒簀時卽平日之最稱親暱者無一臨視後經一二同鄉將其衣履變賣草草成殮寄柩同善堂函招親屬來領似此結局良可傷也○七月十六夜蓮花池附近某姓家不知因何遺火積薪一時烟霧迷漫勢將冐穿屋頂幸經隣人知覺急喚泥水匠數人登屋灌敘得卽息滅事後查知借燬去柴薪床帳數事亦云幸矣○禁用小錢久己三令五申乃近來巿上仍多攙用奸儈獲利無窮小民虧耗殊甚質有司亦有良法而使之弊絶風清耶○定海正營自汪南亭鎭軍因案缷事後帮帶劉季江游戎擢　管帶帮帶一職至今久懸未委現在護院沈大中丞以本轅行營教習張子英都戎恂孝往承是乏蓋以都戎由北洋武備學堂學生起家曾經游歴德都深諳外洋操法陣式亦因材器使之意也 
[沈舟疊見]  
　　漢江諸小河皆上通川襄每屆夏秋夏秋水漲時沉舟溺斃事所在多有望日前後上流之水汩汩其來渡江過河者偶不經意覆滅隨之有賣篩子荳腐者十二人在橋口同喚一船欲至接駕嘴登岸詎離接駕嘴一箭之遠陡遇旋水船卽傾覆十二人無一生還者無何有小輪船一艘駛至鮑　巷河下亦遭沈没惟見烟囱矗立河干人口幸未損傷刻下江水己退去數尺椿尺在三十九尺間 
[卾渚官報]  
　　七月十一日管帶楚金輪船湖南候補副將馬鴻圖禀辭赴上海修整輪船委辦宜昌厘局候補府唐準經赴兩院稟見謝代理黃岡縣事凌兆熊見辭赴任代理漢陽縣禮智巡檢凌夢松赴兩院禀知任事十二日本任竹谿縣黎垿奉藩憲委赴嘉魚縣公幹禀知辭代理京山縣事程晸堃赴兩院稟知謝候補從九余永清奉札發酌擬有嬰章程一本禀謝十三日候補縣沈星標朱有寛俱奉臬憲委赴麻城會審案件赴兩　禀知黃建藩奉行知准期滿甄别留省補用候補按司獄史賡盛候補典史陳廷芳俱赴兩院禀辭赴河南信陽州迎接主考差大挑縣龍彭壽稟見謝甄别留省補用候補典史吳璞奉委本屆鄉試看守簾員差禀知謝十四日候補通判李孚奉臬憲委赴應山縣公幹禀知辭候補州趙毓楠　見謝委鐵政局辦收支事務藩憲牌示黃陂縣典史員缺飭本任之崔炳回任天門縣乾鎭巡檢事務詳委咸豐縣張家坪巡檢李承東咸豐縣張家坪巡檢事務詳委天門縣乾鎭巡檢江廷璋俱調署十五日督中協蔣禀知年例開操候補縣張炳奉委鐵政局兼辦文案禀知候補黄史徐瑞霖奉司道委織布布局監工禀知謝十六日調署黃州府存赴兩院禀辭任事 
[厦門雜紀]  
　　琛航官輪寄　厦門專送士子赴省鄉試减取水脚所以體恤寒畯也近來漳汀泉厦等處士子先後抵厦得忌和士公司輪船爲招徠計每客僅收二元二角五分由是搭船者以官輪駛行未能迅速稍有力者均附商船而去○天氣炎熱寒暑針升至九十四五度疾病叢生患喉症者甚多殆亦不正之氣有以中之也○臺南風氣淫蕩小家婦女誤人拐販之手難以更僕數厦門爲臺南必經之路在臺拐販婦女必在厦門登岸暫棲客館而開客館者多係福州游民與拐匪通同一氣得利瓜分神通廣大因此拐帶婦女之案十不破一傷風敗俗無過於此牧民者曷其奈何弗禁○江洋賈客販運金珠翠玉或藏箱簏中或隨身携帶地位不佔搜查極難七月十五日海關前港仔口分卡搜出翡翠兩小箱走私者見機關己破乘間逃逸所有私貨由官變價充公司巡亦得重賞○葉大鏞所開源通莊報倒後所有住宅巿房備抵欠欵不復能據爲己有七月初八日英領事署照會道署略言據匯豐銀行西人禀買辦葉鶴秌虧欠銀行四萬餘元現由葉大鏞等將住宅巿房數座備抵己將房契交付匯豐收執爲此知照云○斯美輪船抵厦於十六日開赴省垣搭客每名僅收洋一元六角較之官船僅多六角搭客爭先附載共三百五十餘人 
[東國採風]  
　　高麗紅參爲出產之大宗稅項過重販運者無甚利息從前商人以私帶爲利藪今則出入關卡搜查甚嚴若輩無從施其伎倆矣○銷貨之區以王京爲最距仁川口岸陸路百五六十里水程五六十里今屆雨水過大舟行逆水難若登天陸路又艱跋涉以致貨物滯　仁川各棧房囤積幾滿○上江水大舟楫上駛必資風力月之初二日有小船從川口載貨往王　風大流逆沉覆中流尾行一舟揚帆疾駛亦蹈覆轍幸貨失而人不傷不致爲河伯所笑○鮮地物候以掠米爲大宗今秋雨水較多禾苗蕃盛高原下隰滿目青葱鄉人曰此豐收象也○某甲向操小本生涯負販至韓寓同鄉人所開店内以誼關桑梓並未論計旅費居處月餘店主算帳浮開十餘元之多遂致彼此爭執此二人可謂 
 
 

Page 3

 
 
凶終隙末矣○鮮地所産瓜果菜蔬與中華無異由申士販往者商人爭相購賈不較值盖以故鄉風味不易領略也人情每喜新而靨故惟此則否○川口自通商以來生意頗有可觀上年驟增店鋪數十家泰極則否貨物銷場爲之頓滯嘻可慨也○華商之赴韓販貨者並無他貨運回勢非寄回銀洋不可以致銀價屢漲較常倍蓰而貨物銷塲因之頓滯○韓地亦有教堂聞中國匪人閙教地方官亦留心防範以免釁端○華商山東幫貿易韓地者自上年頗有失機於是彙集叵資在仁川曰購地一區鳩工庀材建造會館雲斤月斧昕夕操勞他日落成可以壯海外之觀樹山左之幛矣 
[南海秋潮]  
　　河南軍工廠前有鐵匠某甲購得砲彈一顆其大如斗放入爐内鎔鑄詎轟然一聲火星四射幾兆焚如幸隣人聞警帮同撲救始得熄滅甲則頭面皆傷痛楚不己猶　所傷未重不致有性命之憂云○西關榮華里歡某懸壺賣藥家亦小康娶妻張氏伉儷甚篤前夜不知何故閉門自縊迨毆知覺時業己玉殨香消返魂無術矣妻族聞之興師問罪室申器物毁壞無遺後有魯仲連其人者出爲調處令歡從豐殯殮事始寢息然所費己不貲矣○西關洪恩里有烟館數聞暗藏春色前日被縣差數人索規不遂大起風波笞鳳鞭鸞嗔鶯叱燕小妮子幾如桃花之帶春雨龜子更縮頭屏氣　敢聲張任其凌辱一番而去○沙基海傍街近有無賴匪徒勾結日本婦女以開茶館爲名暗令接客實與士妓無異鄰里惡其有壞風俗禀官查辦近己蒙縣憲飭差驅逐並將房屋釘封矣○城北二十里許某邨　甲偶於河中獲古鼎一件什襲珍藏視同拱璧有某營官聞之欲以價相購中不肯與營官怒加之罪而絏於獄傳云匹夫無罪懷璧其罪此之謂歟○前日有某貨船由長洲海口乘風行駛快如箭急適與某　船相撞頓遭沉溺船上人口雖賴隣舟拯救得慶生還而貨物則盡付東流聞所失約值千金　○西門外帶河基某烟店上月十五晚二更時被盜多人持械入鋪刦去白銀數十兩呼嘯而散事後有人勸其報官該店謂近日刦案纍纍從未破獲雖告官無益遂隠忍而罷云○河南某木店十四晚有夥伴李某於夜深人靜時潛赴河干投水自盡翌早屍浮水面由該店東備棺成殮聞李年僅二十餘歲人極誠謹不知有何隠情以致出此下束也○科期在邇各屬士子紛至杳來城内巿面頓形暢旺酒店茶屢爲尤甚無不利巿三倍云 
[三述漁民鬥案]  
　　澥浦漁民與岱山漁民交鬥一案前己節次錄報兹聞澥浦漁柱金安有等又赴道轅具禀所有吳道憲批示再錄於下以供衆覽此案業經本道咨呈提軍門飭派兵輪一隻屆時前往查察巡護彈壓曁分飭府廳縣遵辦又經本道嚴切出示曉諭分發實貼札飭定海廳曰示嚴禁及分别咨移提軍門海門鎭轉飭水陸各營並舟師將弁一體遵照以防釀成巨案而安漁業兩造人數甚衆民命所關本道自當愼重統籌也該漁柱等仍卽遵批隨時實力稽查約束毋任生事致于一併嚴辦切切澥浦漁船並俟鎭海縣諭飭冉行出洋仰寗波府卽移行查照 
[查閱砲臺]  
　　寗關道吳福茨觀察於上月二十七日上午乘坐兵輪前往鎭海招寳山等處查閱砲臺直至鼍更二下方始折回衙　 
[擱船續聞]  
　　彛陵輪船擱淺清　己登前報兹聞該船在荆河口上數十里之𫄆粑口南岸地方擱淺次日寳華船駛經是處該船主頻呼將伯令其拖帶出險詎船索拖斷彛陵船仍巍然不動反將寳華擱住幸江永船分風擘流而來赶往拖帶拖出汚泥而彛陵船仍如岳家軍之難撼也洎江永折回漢口寳華始將彛陵船客貨代裝到宜近日江水大退該船尾尙在水中船身俱擱於岸上或云此船須俟明年江水盛漲時方能拖出未識舍此别有良法否現在惟船主及水手尙在船上云 
[宜昌瑣事]  
　　宜昌稅關上副辦委員前係姓兹魏君己往道轅内辦公繼斯責者爲孫君廷樾云○木棉正在開花連綿陰雨鄉農殊切杞憂幸近來雨水雖多不無暢晴之日當尙無大碍也四鄉秋季旱苗頗形暢茂如果晴陰得時可卜十全豐稔矣○前在船上搜得川土二百餘兩局中本要充公嗣查悉此土係施南府科塲士子所帶以自食者於是只令照數完厘不加科罰亦體恤寒微之意乎 
[漢皋產異]  
　　漢口萬安巷大街张多隙地民來漢就食者皆架竹爲樑盖以蘆簟聊以蔽風雨聊以蔽風雨聊以禦星霜有某甲者蔡甸人挈其妻子棲止是鄉婦腹膨脝如五石瓠前日婦腹痛殊甚知將分娩未幾胚胎而出檢視之非男非女形似甲也魚者正驚訝間又產下兩物血肉模糊作團圞形彷彿似蛋親鄰婦女咸不能解一經傳播觀者愈衆當紛擾時婦血汚迷心隨卽殞命同日下馬頭後街某乙家所豢牝猪下雛豚甚多内有三四頭其鼻甚長與象無二惜乎隨下隨斃不能稍爲留養數日是殆覆載生成之偏乎 
[白下瑣聞]  
　　七月十八日江蘇學政楊大宗師考錄蘇松太三屬遺才十下鐘時正在點名給卷忽有一扒手擠至儀門外意欲肆其探囊胠篋之謀時則諸生方魚貫而來短衣冠濟濟驀見短衣窄袖兩目灼灼如偷油鼠叱令出門其人尙倔强不卽行某生怒舉手中領卷籖擊之其人卽戟指以詈於是諸生一唱百和羣起攢毆事爲學政所聞飭武巡捕某君扭交提調官略訊數言發交江寗縣枷號示衆○秦淮一水衣帶盈盈兩岸珠簾青樓如櫛誠可謂水天之名勝花月之作塲己顧其水獨穢甚沿河住戸多傾糞穢於中甚至死狗死貓漂浮水面以致汲瀹苦茗甌底泥滓厚錢許臨流滌白色衣亦卽變而黯敗安得賢有司高懸厲禁母許居民作踐庶幾飲和食德頌起口碑歟○莫愁湖在西州門外里許湖大千畝許遍植芙渠其上爲華嚴庵中有鬱堂勝棋樓諸勝相傳莫　爲洛陽女子生而慧美貌聞天下年十五歸秣陵盧氏明年卽生子阿侯其傳爲石城名妓者悮也庵燬於兵火經曾文正彭剛直二公重建花木明瑟臺榭叅差近吸湖波遠吞山黛雖距嚴關不遠而囂塵迥隔幾疑别有天地非人間焉暇嘗約勝儔挈吟榼閒騎欵叚迤邐尋秋見所懸楹帙多至百餘聨古意殺愁哀感頑艶方命管城子擇尤紀錄而友有風流好事者折荷梗作碧筩杯用以吸苦茗甭香之氣拂拂繞齒類閒戲謂君如沁入心脾當可一清詩思矣忽有傖父數輩沓至各踞一座狂飲若牛不禁喟然曰如此名區乃容若輩大殺風景哉遂挈友而返友曰是曷不效滬上諸名園入游者例必略解杖頭資庶幾俗客漸稀仍還我清淨世界乎則應之曰子不見靜安寺畔之愚園乎凡欲入門必先輸銀　一角而來游者果多文人墨客乎抑皆黑衣寛辫赳赳然惡少之流乎客乃笑而不答 
[江西官報]  
　　候補府李嘉賓委辦内監試知縣蔡瑩委查貢院號舍王濟申委查四所總門又山東賑捐奬給藍翎未　沈漙西路文塲巡綽孫壽明准補德化通遠驛丞張永康往德興辦保甲瑞金縣鄭照良撤省察看以鍾體志酌委署理瑞州把總魏丙源據報病故查有巡閱案内存記之義寗大石汛外委張德明堪以升補遞遺外委缺酌以瑞州額外黃鳴新升補所遺額外缺卽以瑞州馬兵吳鳳彬拔補署建昌同知胡益沅闈外巡察南康通判邵循名東路點名黃啓麟東路二點更替從九劉晉芳朱鳴球充當正副主考巡捕官主簿劉樹奎起服典史杜文柄稽查接談換卷署南康通判邵循名署期己滿以署南昌同知王維新調署所遺南昌同知以代理斯缺之杜曉徵改爲署理抵酌本班輪委一次 
[武員接任]  
　　本埠提右營現奉上憲檄飭以淞北營周協戎鼎補授恊戎於前日來申頒發紅諭定於八月初一日午時接篆昨日亭午時協戎朝服而出望闕謝恩拜受印信旋卽升坐大堂書役汛弁叩賀畢遂退堂本邑文武各員均往道賀前任劉仲衡叅戎接奉憲檄調署淞北營協鎭己於前晚乘輿出城至大碼頭登舟用小火輪拖帶履淞北營新任 
[大風續聞]  
　　前日大風之際英界洋涇浜望月樓茶館弄内倒墻一垜壓斃三歲小孩一名又浦中有兩船急欲避風爭解纜繩倉卒之 
 
 

Page 4

 
 
間兩船相碰致船戸二人同時落水淹斃又禮查行旗杆亦被風折爲兩截其一截適壓於屋面致椽　皆毁法界大自鳴鐘捕房頂上縣旗之鐵桿被風吹折太古碼頭之駁貨船滿載布疋被風浪潑沈其布漂流水面被人撈去不少旋查得某駁船撈布兩梱向索不歸舟子控訴捕房立飭包探郁庭湘前往查問該駁船始將撈獲之布如數交還以寢其事道署左近顧姓家有平房三間年久失修風雨之時但聞　然一聲屋己倒矣新北門吊橋堍某碗店樓房亦於此時坍倒所有磁器悉數粉碎無一瓦全者 
[失足殞命]  
　　英界二馬路口啊咖利銀行昨日雇申屠蟠數輩飭將房屋油漆午後有某漆匠登高工作剛斧竹筒甫經奏手一失足從上跌下頓時殞命噫未竣髤物之工遽應摧柯之兆亦可謂无妄之災矣 
[壓斃免騐]  
　　英界東棋盤街長元麫館倒坍房屋壓斃二人己紀昨報兹悉死者一爲譚阿桂一爲徐阿四卽陳阿四當由三圖地保石炳堂以無親屬出塲遂投上海縣報請相騐至昨晨譚母陳氏及阿四之弟阿富恊同該地保石炳堂投縣求恩免騐並稱情願自行備棺收殮袁大令俯如所請卽着具結備查 
[英界公堂瑣案]  
　　寳善街晉昌土棧内於前日早晨門尙未開帳箱内失去英洋九十二元小洋二百五十餘角經司帳人王仲山告知棧主李瑶蘭投報捕房捕頭派包探秦少卿前去查看並無形跡的係内賊偷竊並查出新砂小錢甚多詢共何來棧主謂係陸續用下者該包探以用下斷無如許之多爰將小錢盡數携入捕房昨晨該包探將棧主李瑶蘭小錢一百六十九千一併解案蔡太守詰李小錢從何得來李稱此項小錢係每日陸續積下逐漸售賣問積下何以有如此之多答稱此錢係眞巿引翔港一帶收下每千大錢内鑲小錢二百一百五十文不等每日可收錢三十千太守着將簿據呈案卽據司帳人王仲山檢呈查得簿上逐日所收匯記名下之錢均是鑲小錢者隨卽按日結算至一月共收匯記錢五百八十餘千每千統扯小錢一百五十文以一月而論可積小錢八九十千遂問此等小錢收下作何去路答稱門口有人來買每洋二千三四百不等但各土棧均是如此不過别家隨收隨賣並不積存蔡太守以此項私錢有干例禁隨商之賈副領事着將起案之小錢存堂俟查明核辦復據秦包探稱報失之洋元據小的查得是日清晨有煮烟人向王取得鎖匙開門出外太守亦着候查○二百九十二號華捕稱小的奉派查街見漢口路廣西路轉角有一行人被應二寳馬車撞倒碾傷肩膀爲此拘應至捕房受傷人送醫院療治應供適逢風雨之際收韁不住以致撞倒路人求請施恩時有周姓家丁詣案稱碾傷之唐文春在家主處爲下灶現送醫館未知傷勢輕重若何現己致信與唐之家屬矣蔡太守着應交保俟傷愈後再斷○二百九十二號捕又禀王桂發在洋涇浜非内撬楊阿毛東洋車之銅皮搜其身畔藏有法租界車照一張送案請究楊阿毛稱被撬之銅皮值洋八角王桂發供江北人初作拉車生意現因有病不能拉車蔡太守着發所視病冉辦○許蓮夫控曹根川偷竊烟鎗一支起獲原贓送案請究蔡太守判曹管　七天以儆 
[法廨停訊]  
　　昨禮拜四係法公堂公案之期因捕房中並無應解之犯禀請葛同轉停訊一期 
[法捕房瑣事]  
　　積竊來喜前日在江天輪船上行竊考籃一隻當被包探拘獲送押捕房○某甲於前日清晨往曰茅閣橋魚攤上向某乙購買鮮魚三尾給錢八十文乙索價一百四十文兩相爭論乙硬取串上之錢遂將串繩拉斷散錢滿地甲忿氣填胸與之爭扭難解難分旋經旁人排解甲乙始各釋手甲向乙索錢乙不肯原璧歸趙遂扭入捕房捕頭訊得事甚細微斥退不理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接續恊濟順直賑捐滬局六月分清單]  
　　張蔚如張壽彭許庚生許建中支少庵益泰典朱桂岩祥善堂益泰典莊雅堂董斌記朱桂岩蔡季雅何桂全蔡三餘金勝和李勝和夏坤和朱錦春蔡寳云徐　生徐松如潘　生李坤松李恆昌　存耕秦炳炎費雪村費韻花樂善堂王鼎豐堂隸鶴聨輝費小雲費小齋顧吟舫沈雲泉范正大潘　來不留名周趙愛日永大昌許永興李　茂朱　盛柔大雅畢盛高合茂朱彬士林恆懷蕭三餘蕭培根吳斐然朱世德馮貽燕莫寳敦不留名徐震熙徐晉熙徐緝熙徐穆君　鐘聲樂志黃錫藩黃秋山沈桂清　三餘不留名周徐秀坤鍾恭儉不留名原興　典楊宗垣金蘭森陳寳昌以上各助洋一元源茂無名氏尊樂　陸紫荆花舘森記王耀銑耕道堂潘裕俊幼孤子胡壽山會泰源方述庭孝友　陳竹　　文英益泰分典葛錫興澹園居武峰山人存仁堂書帶堂目豐號序倫堂陸懷橘蔡循陔費步瀛喜慶弄璋不留名楊吳永義楊彛訓吳嘉會徐子卿於迎索蕭國祥吳觀樂勉力人孫家驥張楚橋公記顧其儀不留名楊以上各戸各助祥二元無名氏凌竺山朱德泰敬義書屋顧萬張永盛張仁壽以上各戸各助洋三元王裕德源昌顧同生張元俊愛日堂松風草堂肅也秋以上各戸各助洋四元樹德堂天和公典信元典鼎豐典大德典躍雲書屋宋吹萸書舘以上各戸各助洋六元費椒平洋十六元無名氏洋五元信昌洋二元　角一誠堂洋一元三角陳同泰洋一元五角王允泰合甡莊洋七角鍾壽康玉衡洋五角莊繩武松泉洋五角拾遺氏洋六角 
[申報舘恊賑所經收三月二十至七月三十止臥牛山紡織局賑捐第二次清單]  
　　三月二十六日隠名氏洋一百元○二十九日存性堂洋五十元○四月初三日無名氏洋十元○初四日大元號洋二元元美福洋一元三才號洋一元兆泰福洋一元永記洋一元立順乾洋一元立順昇洋一元允興義洋一元恰大號洋六元○十六日存養主人洋十元○二十四日無名氏洋十元直記洋十元安記洋二元個記洋二元○五月初九日蔡必榮洋四元○六月初五日默佑歸捐助潘振聲先生全名節保赤子洋十六元○二十七日莫釐思補氏洋十元○七月初三日四川　州府電報局閱報人洋一伯元○初九日三省堂汪洋十元○十六日無名氏洋一角○三十四日沛國童子洋五元○以上共收洋三伯五十四元一角 
[申報舘順直山東恊振所七月廿一日至廿九日止經收第一百廿五次清單]  
　　廿一日翁景馥銅洋二元無名氏銅洋二元○廿二日仰階氏以光福進香資移賑一元○廿三日卓榮圃洋四元榴桂後人洋一元○廿四日無名氏洋二元沛國童子洋二元○廿八日無名氏銅洋一元蔣倬雲求母病痊愈洋十元黃敬德堂　秀洋五十元黃敬德堂閨秀洋五十元總共收洋一百廿元銅洋五元　　　　　　　同詳一角　　　　　　　回　每九洋一角 
[人參鹿茸三貴丸○參茸衛生丸○參茸白鳳丸○金鎖固精丸○舒筋活絡丸○小兒回春丹廣東鹿芝館分設上洋老巡捕房對門]  
人參鹿茸三貴丸○益氣之品人參爲最補血之物鹿茸爲速此丸重用之以爲君凡遇氣血虧損陰陽朱陷精不化氣血不歸經酒色過傷腎冷精寒心煩舌燥肢體怠倦上能塡充髓海下可温煖丹田中則健脾益精補先天不足之元氣培後天已定之精神增壽延齡潤顏益嗣每兩洋一元四角○參茸衛生丸○統治男婦老少氣血虚弱精神困乏病後失調婦人產後欠補凡因虚弱百發皆宜卽無病者服之亦能生精神耐勞碌誠衛生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受誕育月事不時經來腹痛經閉血枯赤白帶下一切胎前產後各症皆能奏效每丸洋一角雙料洋二角○金鎖固精丸○專治心腎不交夢遺滑洩精血不固洩後餘滴及年久白濁等症此丸有如金鎖固守玉門功效神速每兩洋一角○舒筋活絡丸○專治風邪氣閉壅塞經絡胸膈膨痛半身不遂口眼歪斜手足疼痛等症每丸洋三分雙料一角○小兒回春丹○統治小兒驚風氣喘咳嗽吐乳多啼發寒發熱水瀉不止一切萬病立可回春每丸洋一角　　　　　　　　　 
[之上海中西大藥房戒烟梅花參片功效啓]  
自來一物必有一物制之此天地生成不易之理也神農經云巴豆毒藿汁解之毒菜食小兒乳汁解之獨鴉片一物絶無善治之法滋其蔓延害遍中土雖戒烟方藥林立幾若汗半充棟莫辨眞實戒法者間或有之因戒而百病叢生烟癮反增遂至畏葸不前亦復不少推原其故非失其藥則違其性至其重攙烟灰純用生土以毒攻毒其害豈可勝言哉夫吸而成癮服生土烟灰其癮不更甚乎本藥房憫茲利害叅透根原用泰西制烟尅性之劑以去其垢人參諸品以固其元務期君臣相佐性味和平全無覇道之虞實有大補之功每癮一錢服藥三片五日遞减二旬以後心癮盡去痼疾永除而且香甘可口絶無遺患語云千金易得一方難求本藥房具此婆心製成妙藥六合之大恐未週知爰再布告願有志戒烟諸君請一試之同臻康　屬有厚望焉大盒一百八十片價洋一元中盒八十片價洋五角小盒三十六片價洋二角半茲有無耻棍徒陰戤本藥房牌號仿製　藥欺蒙遠路仕商賜顧者務請認明四馬路中市轉角大洋房内庶不致悮本藥房只此一家並無分出 
[葯目原]  
上洋英大馬路石路口西首京都同德堂大藥局謹鈔刋 
同德堂名先大父之存心也先大父號　巷賦性樸直持躬忠厚喜考方書辨别藥性疑似　語人曰古方無不　之瓌往往有不應　製不得法乃歸咎於藥豈不惜哉每年夏秋荅藥施送一遇時證流行必按之天時氣候悉心配合每有起死回團这效至今先輩中有知者獊傳誦之先君早謝世仰承庭訓謂濟天之功以醫藥爲最余僥倖一官　餘之下愌檢閱醫書昨　都　　念遺訓　出資萬金立同德堂藥局焉品味　貴不减分兩製鍊雖繁不措人工可以質天日可以應病證謹將藥名洽　刋　成書　求藥者一目了然焉乾隆壬午仲春　安孫連元廷際甫識於京邸 
[光繪樓謹啓]  
本樓在四馬路愼裕號東隔壁房宇寛廠鋪設美麗工料之精器鼻之備早蒙以雅　賞鑒現於七月廿六日起所有照像放大磁片等均照定章八折收價以廣招徠 
[分條六角　一定中快得利]  
英十月呂票出售全張六元公平批發函購上海四馬路 
[輪船往釜山仁川烟台牛莊]  
啓者本行科被麥魯輪船船主名哈司委而於禮拜六卽初三午十一點半鐘開往長崎埠於初十換粗魯加麥魯輪船往釜山仁慶烟台牛莊如各寳號欲裝貨搭客者請至本行面訂可也此佈　日本公司啓 
[失票]  
今途中遺失崇明新港　孫德泰木行第二號五月終期票一選計英洋五百元已向前途說明作爲廢紙望各寳號切勿收用　成昌義啓 
[召租]  
今有新造江西路市樓局九幢洋房一所又五馬路洋房三所内裝有自來水房租格外公道如合意者請至四馬路本行面議可也　長利洋行啓 
[鴻毛坭出售]  
啓者本行今有新到青洲鴻毛坭有限公司之施門釘坭出售價格外公道各寳號合意者請至寫字房面議　瑞記洋行告白 
[拍賣車糖]  
本行准於每逢禮拜一四早十點半鐘在本行不限價拍賣　唛四　車糖拍定卽收定銀限兩禮拜出清如過期不出將定銀罰去下期另拍此佈　老太古帳房啓 
[九和綢縀莊啓]  
本號開設抛球塲面二馬路口歴有年所前因翻造房屋暫移北首交易茲屆新屋告成仍回原處開張各　加意遴選定價格外克已紳商賜顧認明牌配庶不致悮 
[保險讓價]  
本行保險洋房及洋棧房貨物向歴有年素　諸君光顧今將保費格外公道如有寳商欲保請至本行面議可也　公平洋行啓 
[新到打米機器出售]  
今有美國新到打米機器極其靈便前數日試驗穀子打米有些碎粒因現下多是餘殘陳穀不佳故也今將糙米試驗其米上好最白此臼春之米色高數培毫無碎粒及觔量虧少拆頭八八八九光景每日能打四十至五十担之數磨出粞糠照常合用甚爲合算四點鐘至六點鐘在白大橋下埂美賢里本棧試驗請來觀看爲禱　大馬路晋隆洋行啓 
[杭州鴻多利]  
本行逐月運售呂宋票兼彩上加彩票頭彩一萬元香港鴻利公司票頭彩七百五十元批發格外公道遠處馳名且門首銷塲頗廣收兌紅票當解現洋逾格仰攀倘蒙信寳函寄杭省上珠寳巷原班回件不悮特白 
[告白]  
本廠清製牛乳膏暢流海内前在法京城賽會蒙仕商賞識　贈金牌價亷而味美用開水或熱茶調服能潤顏益腎建脾養心長飲更佳諸君光顧請認鵲巢招牌爲記庶不致悮　英國雅士杜魯謹識　上海威厘洋行經理 
[皮鞋司務覽]  
本行到有上等黄黑熱牛皮專做洋人皮鞋所用零拆批發均可其價格外公道如欲辦者請至本行面議可也四川路念三號永興洋行告白 
[新開合益洋行]  
本行逐月運售呂宋大票英十月份全　半張分條照市批發公道　　仕商賜顧者須認明上洋棋盤街中市 
[聲明莊票作發]  
今有常熟老徐市愼餘號向乾亨莊出去申規元票一紙計二百四十三號向申南市元大亨莊照兌八月初四期規元一百五十兩又向萬茂莊出去申規元票兩紙一計二千三百十一號向申北市惠泰莊照兌七月廿四期規元一百五十兩一計二千三百念九號向申元甡莊照兌七月念九期規元一百五十兩現因該店無欵解根此票已向前途說明作爲廢紙無用望各寳號切勿收用特此聲明　萬茂乾亨告白 
[遺失圖書集成股票聲明]  
啓者癸未年辛垞記向申報舘定購圖書集成書一部已付第一次銀五十兩第一次股票第一千三百十二號此股票已經遺失無着現向申報舘說明俟四個月後找付二三次銀一百兩取回原書一部或有人拾着當卽前來理明如逾四個月後作爲廢紙無用先此預布　馮辛垞啓 
[申明假冐]  
姑蘇汪雲從烟袋老店歴今二百餘年貨眞價實四遠馳名自髮逆被亂遷避在上洋新北門外開張至今分爲蘇申兩店餘無分出近因無恥同業每逢大比之年私自赶赴南京浙江廣東等省在考棚附近開設冐冲本店牌號以低濫之貨朦膈士商受害非淺本號蘇串兩店並不出外赶考今特附報申明凡士商主顧切勿悮認爲本店分設耳 
[感謝良醫范心田]  
范君精通醫理心存利濟上年薄游申江時症甚盛諸友病危諸醫診治鮮効蒙范君賜良方或用針法藥到病除衆患疑難時症者咸請醫治立見奇効數年來活人無算同稱范君當世盧扁復生緩和感欲酬金贈匾范君力辭其軒名思善居益信眞良醫也衆知范君有起死回生之術惜未遍及週知現住三馬路曲江里俾諸公登門請診如遇貧病醫金不計遇急證隨請卽赴之故特登報　總商洋行劉克來等仝啓 
[號筒戰披出售]  
本行今新到各色大小號筒及戰皷洋笛洋簫八音琴匣手拉長方及六角風琴等一切外國樂器各色俱全其價格外從亷凡　貴官紳富賜顧者請　駕英大馬路第三號便是　谋得利琴行 
 
 

Page 10

 
 
   
 
