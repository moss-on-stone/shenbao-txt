# 1909 - 233 - 4913135

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章　七月十三日內閣奉上諭振興實業為國家富強要政迭經諭令各直省督撫實為提倡並簡派大臣前赴各國賽會藉以開通商智為改良競進之圖我國地大物博誠非薈萃觀摩不足以造精進茲據農工商部會奏議覆南洋籌設勸業會及賽物免稅一摺兩江風氣早開民物繁盛自應就地設會樹各省之模型著派南洋大臣兩江總督張人駿為該會正會長並著各督撫籌辦協會出品各事所有賽品準其分別豁免稅釐俟開會有期屆時由農工商部奏請簡派大臣為審查總長蒞塲開會用示朝廷勸勵農工推廣商業之至意欽此　軍機大臣署名奕劻世續張之洞假鹿傳霖那桐 
　　宮門抄　○七月十三日　召見軍機　逹春　 
交旨 
　　七月初八日軍機大臣欽奉諭旨禮部奏宣統二年元旦令節服色等因一摺二十七月內元旦令節王八百官均服補褂一日馀依議欽此　又奉諭旨資政院奏擇定貢院舊址建築資政院請旨飭修一摺著照所請並派溥倫孫家集核實估修以重要工欽此　又奉諭旨資政院片奏部撥欵項撙節開支將來如有不敷再行酌量請撥等語知道了欽此 
論說 
[論我國禁煙之弊及其補救之法（渭）（四）（續）] 　　今欲實行官賣煙膏之法。亦有所難一慮巨欵之難籌。一慮土稅之無著也。不得已而思其次。亦可另定特別之法凡省府州縣城之大小土店。無慮數十百戶。應由官家切實調查。擇其殷實者諭令併股合開一店。由官派員督辦。專煎煙膏。按牌挑售。城廂以外及各鄉市鎮宜查照煙戶之數分設支店。領取煙膏。按牌挑售。以圖便利。如夥役敢於舞弊者。應處以重罰。用示懲戒。倘能照此辦理。則商辦無異官辦。且稅項亦無所缺。實為最妥善之法。辦理亦非甚難。欲期禁吸之有效。舍此別無妙法。現在不定官賣之法。惟令土店煙戶領取牌照而無稽查之機關。試問果能實行領牌挑膏逐漸減挑之令乎。恐三尺童子亦知春不能矣。某縣令自接省中飭令煙戶領牌之公文後。諭飭煙戶自赴禁煙公所呈報。以為發給牌照之預備。後以赴報者寥寥。即飭差役按戶查問。人家有三人吸煙者。或以一人對。其吸量逾一兩者。或以三錢對。彼固不知也。且以甘言慰之曰。任填幾人幾錢可耳。此係省中公事。祇須有以囘復。則無妨矣。至戶室大家。則裹足不往問焉。如此敷衍塞責。恐各地同有此弊也。官吏統核總數。稟報上憲。且將以人數驟減。禁煙竟獲大效而邀功焉。掩耳盜鈴之　莫此為甚。此固官塲辦事之慣技也。然禁煙之結果。亦可以此而推知之矣。豈不可歎。欲謀補救。非照上述之辦法不可。此乃民間禁煙之補救法也。　　上述之補救法兩端。為探本溯源之道。倘能。依此不違。切實辦理。則煙害庶有禁絕之望。若塗飾其表面。不於本根上有所計議。竊恐紛。紜擾攘。　� 
必歸於失敗而後已。我國官塲之積習。每辦一事。先定章程。當其纂訂章程之時。旁徵曲引。句斟字酌。不容稍有茍且。及既經宣布後。則其能實行與否以及行之有效與否。均不過問焉。往往有章程歸章程。辦事歸辦事。兩不相涉者。即使照章理辦。亦不過敷衍塞責而已。求其實心辦事。確與章程脗合者。誠不多覯也。歷來相沿之習憤。牢不可破。斷非一旦所能剗除。況禁煙乃強人所難之事。其必出於因循敷衍。聊以塞責也。有斷然者且人之嗜煙。為秘密之罪惡。施禁固難。查察尤難。有謂不吸而實吸者。有謂已戒絕而仍吸者。茍非加以各方面之偵察。何能知其虛實。我國之人。最富於機械變詐之性質。好行小慧。尤其所長。於禁煙一事而所設之掩飾人目之法。詭秘幻奇。無所不至。防制之法。誠有所窮。蓋防弊之法。　不及舞弊之法之圓滿周密也。國家發政施令。固以仁厚為美。況當此預備立憲時代。尤以不涉苛刻為宜。惟對於禁煙一事。不得不出以嚴厲之手段。治亂國宜用嚴刑峻法。吾於禁煙亦云。往日之禁煙。既無實效之可覩。亟應及時變計。徐圖後效。禁煙大臣恭邸等辦事頗見切實。祇以種種之為難。故未能雷厲風行。一振天下之耳目。倘長此因循。不圖補救。吾恐禁煙之善政。將敗壞於無形之中矣。後雖追悔。尚何及哉。為今之計。應由禁煙大臣會同民政部度支部外務部稅務大臣等速議官賣煙膏之制及 
 
 
 

Page 4

 
 
上諭 
　　監國攝政王鈐章　七月十三日內閣奉上諭振興實業為國家富強要政迭經諭令各直省督撫實為提倡並簡派大臣前赴各國賽會藉以開通商智為改良競進之圖我國地大物博誠非薈萃觀摩不足以造精進茲據農工商部會奏議覆南洋籌設勸業會及賽物免稅一摺兩江風氣早開民物繁盛自應就地設會樹各省之模型著派南洋大臣兩江總督張人駿為該會正會長並著各督撫籌辦協會出品各事所有賽品準其分別豁免稅釐俟開會有期屆時由農工商部奏請簡派大臣為審查總長蒞塲開會用示朝廷勸勵農工推廣商業之至意欽此　軍機大臣署名奕劻世續張之洞假鹿傳霖那桐 
　　宮門抄　○七月十三日　召見軍機　逹春　 
交旨 
　　七月初八日軍機大臣欽奉諭旨禮部奏宣統二年元旦令節服色等因一摺二十七月內元旦令節王八百官均服補褂 
　　一日馀依議欽此　又奉諭旨資政院奏擇定貢院舊址建築資政院請旨飭修一摺著照所請並派溥倫孫家集核實 
　　估修以重要工欽此　又奉諭旨資政院片奏部撥欵項撙節開支將來如有不敷再行酌量請撥等語知道了欽此 
論說 
[論我國禁煙之弊及其補救之法（渭）（四）（續）] 　　今欲實行官賣煙膏之法。亦有所難一慮巨欵之難籌。一慮土稅之無著也。不得已而思其次。亦可另定特別之法凡省府州縣城之大小土店。無慮數十百戶。應由官家切實調查。擇其殷實者諭令併股合開一店。由官派員督辦。專煎煙膏。按牌挑售。城廂以外及各鄉市鎮宜查照煙戶之數分設支店。領取煙膏。按牌挑售。以圖便利。如夥役敢於舞弊者。應處以重罰。用示懲戒。倘能照此辦理。則商辦無異官辦。且稅項亦無所缺。實為最妥善之法。辦理亦非甚難。欲期禁吸之有效。舍此別無妙法。現在不定官賣之法。惟令土店煙戶領取牌照而無稽查之機關。試問果能實行領牌挑膏逐漸減挑之令乎。恐三尺童子亦知春不能矣。某縣令自接省中飭令煙戶領牌之公文後。諭飭煙戶自赴禁煙公所呈報。以為發給牌照之預備。後以赴報者寥寥。即飭差役按戶查問。人家有三人吸煙者。或以一人對。其吸量逾一兩者。或以三錢對。彼固不知也。且以甘言慰之曰。任填幾人幾錢可耳。此係省中公事。祇須有以囘復。則無妨矣。至戶室大家。則裹足不往問焉。如此敷衍塞責。恐各地同有此弊也。官吏統核總數。稟報上憲。且將以人數驟減。禁煙竟獲大效而邀功焉。掩耳盜鈴之　莫此為甚。此固官塲辦事之慣技也。然禁煙之結果。亦可以此而推知之矣。豈不可歎。欲謀補救。非照上述之辦法不可。此乃民間禁煙之補救法也。　　上述之補救法兩端。為探本溯源之道。倘能。依此不違。切實辦理。則煙害庶有禁絕之望。若塗飾其表面。不於本根上有所計議。竊恐紛。紜擾攘。　� 
必歸於失敗而後已。我國官塲之積習。每辦一事。先定章程。當其纂訂章程之時。旁徵曲引。句斟字酌。不容稍有茍且。及既經宣布後。則其能實行與否以及行之有效與否。均不過問焉。往往有章程歸章程。辦事歸辦事。兩不相涉者。即使照章理辦。亦不過敷衍塞責而已。求其實心辦事。確與章程脗合者。誠不多覯也。歷來相沿之習憤。牢不可破。斷非一旦所能剗除。況禁煙乃強人所難之事。其必出於因循敷衍。聊以塞責也。有斷然者且人之嗜煙。為秘密之罪惡。施禁固難。查察尤難。有謂不吸而實吸者。有謂已戒絕而仍吸者。茍非加以各方面之偵察。何能知其虛實。我國之人。最富於機械變詐之性質。好行小慧。尤其所長。於禁煙一事而所設之掩飾人目之法。詭秘幻奇。無所不至。防制之法。誠有所窮。蓋防弊之法。　不及舞弊之法之圓滿周密也。國家發政施令。固以仁厚為美。況當此預備立憲時代。尤以不涉苛刻為宜。惟對於禁煙一事。不得不出以嚴厲之手段。治亂國宜用嚴刑峻法。吾於禁煙亦云。往日之禁煙。既無實效之可覩。亟應及時變計。徐圖後效。禁煙大臣恭邸等辦事頗見切實。祇以種種之為難。故未能雷厲風行。一振天下之耳目。倘長此因循。不圖補救。吾恐禁煙之善政。將敗壞於無形之中矣。後雖追悔。尚何及哉。為今之計。應由禁煙大臣會同民政部度支部外務部稅務大臣等速議官賣煙膏之制及 
 
 

Page 5

 
 
緩之工全河工程。計分三叚。一雙臺子工程。二鴨島工程。三　挖冷家口以逹營口通江子上下游。三叚工程浩大礙難同時並舉應從雙臺子河隄入手為濬冶全河之權與。蓋雙臺子河口向本一綫支流今則變為巨河水勢旁趨十分其六以致舊道漸形淤塞民船有礙往來擬於雙臺子河口築一滾水隄。限定水量高約四尺水平則可供遼河行舟之用水漲則分流復於隄身添築閘門隨時啟閉以資宣洩並購挖泥小火輸二雙。以備不時挑挖淺灘。務使遼河下游不為雙臺子河所奪得以水歸故道暢洩入海此為現時定為之工程。此項工程切實估計需銀約七八萬兩。飭令錦新等處兵備直周長齡與商會協商議定籌辦船捐每船來營埠一次捐銀元十角費經易舉河船糧店以事關公益將來商業可期發逹均各樂從業已公稟照數認捐惟捐欵緩不濟急現由該道向大清分能銀行息借銀十萬元即以船捐作抵此為現時籌欵之辦法。當經責成該道周長齡就近督尅日開辦至河隄建築完竣後尚有接續應辦之工一宜興修鴨島碼頭。俾該島河坣不致沖塌。以防牛荘之危險。一宜疏濬冷家口至營口下遊以逹上遊之通江子。俾全河水勢一氣貫注無淤塞潰決之虞。如此則濱河各區永免水災河道早暢逹便於陸運庶以航業抵路權為農利者兼為商利營口商埠必有振興之一日七月初六日奉　硃批著照所請 
[議飭監理官畫一銅元價目北京] 　　○各省行使銅元兌換制錢價目每多叅差今聞度支部。澤尚書日前送交政務處預議說帖有由部通飭各省財政監理官。會同各該省大吏。協籌銅元制錢畫一價目辦法。並有仍歸中央鼓鑄金銀銅幣普設公估官局之說未悉政務處王大臣如何議辦 
[會議各省分填憲政成績表北京] 　　○憲政騙查館。王大臣日前會議擬由館另編籌備憲政成績表。通飭各省督撫核照奏咨事宜。分別填表咨報。大致仿照各省報部統計表辦法直接申送該館每半年奏報一次。其第一年及本年上期應報各事均於第三年上期補報 
[姜車門叅議軍諮府消息北京] 　　○姜翰卿。軍門桂題此次晉京寓於大佛寺後新創之提督公所確由海軍東處泃薩兩大臣電召參謀軍諮府一切事宜。聞軍諮府成立後。將予軍門以參議位置。 
[錢錫寶奉簡駐藏參贊之原因北京] 　　○四川候補道錢錫寶。月初奉旨賞給頭等侍衙作為駐藏叅贊聞其原因係駐藏聯溫二大臣電奏。西藏開埠綀軍興學外交各項要政。在在需人。應請添設叅贊一缺。以資襄助並保舉四川候補道錢錫寶。西藏情形。素極熟悉。前同趙爾豊在巴塘辦理各事頗著則勞如蒙簡用當於西藏要政裨益匪淺云云故有此次恩命並聞當日卽廷寄錢參贊。迅速赴藏。勿庸來京陛見。云 
[會商留學各國學生出洋日期北京] 　　○學部陸軍部各堂日前與政務處會同議商擬定留學生出洋日期以便分班自行籌備大旨學部定自七月二十日起。派遣留美工業實業各專門學生出洋。陸軍部定八月初派遣德國留學鎗炮醫術各專門學生出洋。其醫學海軍學生。則須八月杪。或九月初。方能出洋。已由外部先行咨會各公使知照 
[京師近事] 　　內閣。前日錯寫諭旨堂官應得失察處分校對繕寫均交部議處現由吏部議覆校對之侍讀吳烔。繕寫之會昌祺。均罰俸三個月不準抵銷。失察之堂官當時那中堂在直督任內榮中堂告病假均免置議惟世孫張鹿四中堂。應得罰俸一個月處分。已奉旨準其抵銷。 
　　熱河都統廷杰。日前電致農郵兩部為擴充圍塲森林銷路起見請由山塲築修輕便鐵路。專為運水之用。路線約長六百。里所有欵項。擬由北洋寗撥。聞兩部已經議準允與北洋商辦 
　　　　本月初三日為實錄館堂期是日經該館正副提調嚴定接收摺旨擋冊規條。并商請諸大總裁選派專員。輸班接收。以專責成 
　　內務府。議裁一節久記前報現聞該府擬先將各司庫財政清冊彙齊核算清楚然後再議裁併其實行之期須在。孝欽顥皇后永遠奉安後。方能議辦。 
　　海軍處。大臣日前會議起用舊日海軍人員辦法。擬先行考試一次。凡無軍學知識及無海軍經驗者一概不準起用以免冒濫之弊 
　　度支部。奉政府片交各省償還外債磅馀磅虧兩項。積弊甚深。前會咨飭釐定新章相應咨催速行核計務於八月以前議妥頒行。 
　　度支部。澤尚書現與各憲議定仿照吏部辦法。攷試謄錄。俟取定後將舊日書吏擇其公事熟悉謹慎耐勞者酌留數員以免掣肘此外一概裁去。刻正籌議辦法不久實行 
　　聞度支部。澤尚書因各省監理官。多有任意搜尋舊日財政弊病挾持督　之處。與原足章程不符。擬於日內通飭各監理官一律禁止。以免妨害督撫之權限 
　　日前駐某國欽使。致政府一長函探其內容係歷陳伊棃危險情形。并指出某國在該處竭力經營不。遣馀力之實據。且謂中國官吏坐視損失主權不聞不問轉瞬數年某國之布置益密必較東三省尤為危險等語未識政府如何對付 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇撫飭議停收膏捐禁閉膏店蘇州] 　　蘇撫瑞中丞。前據禁煙公所詳稱江陰縣孫令友萼玩煙禁請賜記過等情當經中丞批示云據詳已悉孫令恐賠膏捐勸設膏店祇求捐數之及額綫忘禁煙之功令跡其舉動乖謬誠應記大過二次即移司註冊可也第查膏店一項。照章準閉不準開。膏捐一項。又照額準增不準減。二者相反。實已自相抵。觸雖膏捐抵支賠欵非此末由補苴定章之初具有苦心不得不為此權宜之計而店欲其閉捐欲其增南轅北轍絲覺無此情理缺額責令賠墊更屬強人所難恐各州縣左右牽掣。慮捐。數之不足願膏店之廣設者。孫令以外。未必無人。特不至直道不諱如孫令之故作瞆瞆耳此事本部院在藩司任內久已竊議其非徒以事權不一未便𨔛爾更張若再明知故味。飲酖止渴。恐捐欵未必果能足額。而煙毒永遠不能廓清。留此秕政徒惹詬病此後膏捐應一律停收。膏店應一律押閉。俾地方官無所瞻顧切實查禁或煙毒有拔除之一日近年膏捐收數歲有若干停收以後分文無著應如何仿照寗屬籌辦公行十店改收牌照捐儘數抵補不敷之數如何另行籌畫仰速移會蘇藩司蘇滬兩釐局。妥議布置。迅速具詳核辦。并先酌定停捐日期。撰示通頒各州縣一體遵照辦理 
[西報譯要]  
　　外人對於中日條約之滿意。字林西報載十二日東京電云東京對於中日交涉之實行進步。頗有慰望。目下兩國仍在進前交涉其結果頗關重要同日栢林電云德國官報對於中日條約。頗為歡迎。蓋此約可使與滿洲。有關之各國獲極大商業之利便。云 
　　洵貝勒查看水師學堂。又載同日煙臺電云洵貝勒及薩軍門。昨在此間查看水師學堂後。即登輸南下。星期五日下午可抵吳淞。 
分類新聞 
政界 
[皖財政官清查藩庫。安慶] 　　○皖省藩庫歷收丁漕各欵銀兩統計八十萬兩左右會經沈方伯飭送表同迭請財政正副監理察核備案初九日京卿熊主政暨皖撫朱中丞同蒞藩署入庫盤查指提要項銀兩數十萬逐細點騐自晨至暮始行竣事聞尚有牙釐籌議兩庫亦須於日內盤查云 
[電請免征平糶米釐。揚州] 　　○淮運司電南京張安帥云揚城食米向賴裡下河一帶源源連清本年自東南兩壩先後啟放裡下河各邑田稻不無受傷居民自保口食不肯輕運出境以致揚城米價陡漲次米每石貴至八元左右仍恐有加無已大局岌岌據江甘兩縣會商徐紳兆裕稟請援三十二年成案借撥司庫銀兩前往蕪湖等處購米來揚平價出售以濟民食當經署司批飭該縣等會同徐紳派人前往蕪湖購運究竟需欵若干將來如何歸還並令妥議具復茲據江甘兩縣令稟復經與徐紳會商茲準徐紳兆裕周紳樹年函公同會議擬借官欵曹平銀二萬兩由伊等具結請領即交妥實米商赴蕪購運中次食米以一萬石為限陸續運揚核算購價運費開銷中米照價出售次米酌減數文一升將來如有折耗由徐紳等設法彌補公欵酌於兩月後照數繳還稟請核準發欵並請轉稟憲臺電飭關卡免釐放行等情前來署司伏查近來價日見翔貴人心惶惑該縣等請借庫欵由徐紳等具結請領發交妥實米商赴蕪購米回揚平價如有折耗即由徐紳等彌補所借公欵酌於兩月後數還係為維持市面接濟民食起見似應照準特此電請憲臺監核如蒙照辦即求電示以便在司庫雜欵內湊借曹平銀二萬兩交由徐紳等具領並由司發給護照仰乞憲臺電飭由蕪至揚各關卡免釐放行實為公便 
[馬路工程局之開辦長沙] 　　○長沙自前年奏準自闢商埠已劃定西北門外為通商塲所有沿河一帶已於去歲興工填築堤岸為修建馬路之用現在已賃定草潮門外馮家碼頭西式房屋一所作為馬路工程局不日即當遷入開辦 
[浙撫禁種驚粟示諭杭州] 　　○浙省禁煙禁種迭大吏嚴飭地方官紳予限勸禁而農民貪圖厚利陽奉陰違反與書差以生財之隙增中丞特撰白話告示札發勸業道飭即刋印通頒全省略謂本年二月二十四日四月三十日兩次奉到皇上諭旨飭令各省認真禁煙要為天下萬民先除鴉片的大病大病除盡節省一省大消耗自然覺得人人強壯處處富足豈不是太平氣象嗎本部院已經奏明從本年秋季起浙江全省界內一概不準再種嬰粟了特用緊急公文通知文武大小官員一齊嚴禁先把民間的煙籽全數收買再把從前的煙地一一查明所有各處土行土荘停止販運膏店吸戶填發執照為憑此後土漿無處售賣要去毒種先絕根株這就是正本清源的法子趁此時實力做成萬萬不能放鬆的若論洋土已經外務部商明從光緒三十三年十二月起年年減少十年減完這是鄰國的幫助豈可錯過機會現在所行許多新政最有好處的是禁煙禁煙的關係全在本地鶯粟上鶯粟不禁鴉片的害斷不能除所以今年一定要把這鶯粟禁絕的了你們紳商士庶都要遵守禁令各自儆戒起來向種鶯粟無非圖利圖利害人不是正理現命地方官考察土性勸民改種你們向來種煙的人家各保產業早早想法改種有利的糧食菜蔬若肯用心又能用力到了成熟的時候恐怕比鶯粟還要值錢多呢今用白話告示曉諭你們不論紳商士庶也不論城鎮鄉村務須一體遵照等到伙末冬初本部院選派官員四處查勘一見煙苗立時拔棄地畆充公還要勒拿種煙的人按名治罪倘敢違抗使不是安分良民定即飭調營汛帶兵嚴拿官紳們不能預先勸道也要分別叅辦但願你們 
 
 

Page 11

 
 
曉得愛國曉得保家各自要好不但大家不種煙並能大家不吃煙本部院奏報朝廷通告各國纔見得浙江人的程度高名譽好了這個號令遵守的有榮違犯的受辱你們細想一回切勿自誤 
交涉 
[禁阻華僑電爭界務廣東] 　　○西堤閩粵七府僑商前於六月初五日為澳門勘界事會發電外務部及粵督高使懇求力爭翌日法國越南總督傳堤岸廣肇幫長霍君瀚如到署詢其發電之由霍君卽將電文譯呈看畢吩咐云如此後有電爾政府必先譯呈騐看由我簽字方能照發否則電館必不允代發致阻爾事及後數日即有穗城會館衆商致駐港勘界維持會電特先譯呈騐看詎該督竟爾禁止不準寄發似此手叚所謂許人民以言論自由之權利者何在乎母亦我國家積弱故我華人之居留別國者皆不能自由也吁可慨矣 
[外人游歷來湘長沙] 　　○長沙關稅務司偉克非君之眷屬係英國人於本月初一日乘輸至湘庽稅務司署內又德國教士施格納等均由漢口來湘游歷已飭各營勇照章保護矣 
學務 
[紛請考貢之無聊浙江] 　　○浙省本屆考試優拔各府縣考生興高采烈踴躍爭先人數之多幾與鄉闈相埒近已將次告竣落第諸生以優拔職三塲塲汗血詎文章無價囊槖已罄大有進退維谷之勢昨有處屬青田廩生徐煥樞周銘丹等先後稟求學司籲請破格考貢當奉支文宗批謂考充歲貢例應由原學備具群文給卷甲府轉送到司方準考試上年復奉學部行準考期定於三九兩月業經遵照通行辦理在案至已酉恩貢亦奉行準縣學應俟值貢年分考試各該生所請礙難準行 
[會長減額之原因江西] 　　○贛省教育總會正副會長前經全體會員投票公舉萍鄉喻方伯兆蕃為正長彭澤歐陽觀察述水新賀主政賛元為副長由會呈報學轅詳奉馮中丞批云該會此次公舉會長喻紳兆蕃副會長歐陽紳述均屬品端學粹衆望所歸以充教育會長確能勝任賀紳以前任副會長期滿復被推舉具見熱心教育多數歡迎尤堪嘉尚惟賀紳以地方公益事務責任甚繁恐於會務未能兼顧擬請仍照定章所載會長一員副會長一員之例即以喻紳兆蕃準充該會會長歐陽紳述準充該會副會長以期劃一而免紛岐 
[監獄學堂開辦有期安徽] 　　○江南監獄傳習所畢業生陶鎮東王肅然等擬具規章在省城設立監獄學堂一所業經稟由皖撫批準在案茲奉藩憲批云該生等合籌私欵擬仿寗省監獄傳習所例試辦安徽監獄學堂足見熱心提倡深堪嘉尚所有該堂常年經費準由本司每年籌助龍洋五百元以資津貼仰卽遵照妥為辦理刻下該堂已出示招攷開學之期約在八月初云 
實業 
[通飭各屬造送工藝表格式浙江] 　　○浙江勸業道奉撫憲札準農工商部咨各省屬造送各種調查表式往往任意搪塞草率從事請通飭嗣後造報須一律遵照奏定章程填報等因現董觀察將工藝種頹表一項另加說明表格七條呈候憲示核準通頒各府廰州縣詳晣按限填送茲將擬呈說明七條如下　一奏定章程第一條重在詳細調查分晣註載不得以男耕女織棉米幾成等語支吾搪塞　一工藝指手工技藝與機器製造等事而言不得以罪犯習藝所誤為工藝又尋常地方物產無開於種植者不得濫行開列　一工藝局所應填幾處種植之塲所同若該境內實無一局所無一塲所卽應填一無字不必以四鄉各處等字籠統填寫　一表內物名開每年月出產數目等字乃係屬某局某塲之言若無局所塲所則物名開辦出產自應一律填無　一局所與局所塲所與場所均須分別填名至物名後宜詳註出產地方與價值　一知縣銜名下須將三十四年內正月至十二月各任知縣來去填明俾知某種實係某任所提倡不致牽混　一表內不列直格局所塲所各縣多寡不一須挨次填寫如一頁不足可填第二頁 
[針釘廠之成效漢口] 　　○洋針鐵釘等項銷路甚廣據漢關入口冊報每年此項貨品由外洋輸入本口者值銀二三百萬元實為一大漏巵張中堂於去鄂時爰委黃道厚成在漢陽創辦針釘廠購辦英德兩國名廠機器延聘技師教授製造今夏始佈置完善開工出貨較之外洋無異銷路極廣現又在漢口花布街設立總批發處以便銷售 
[電燈公司之部署長沙] 　　○湘省陳紳文瑋等創辦之湖南電燈公司早在德商瑞記洋行購定新式電燈機器三部每部馬力三百六十二匹合計可開十六枝燭光燈一萬零二百盞又新式鍋爐三具另有加煤出煤機器不須人力此外如凝水櫃吸水機移重機等無不全備已於上月簽定合同限六個月交貨機廠設在南門外銅元局舊址上首公司設在城內樊西巷 
[萍鄉重定煤捐南昌] 　　○萍鄉縣中小各學堂向藉煤捐常年經費前年因抽收井口各稅始將煤捐停止兩載以來學界爭執不休近經邑紳公稟請仍照案抽提迭經盛宮保往復咨飭妥議辦法近由萍鄉煤礦局總辦林觀察稟覆自上年停止後學堂經費頓拙以致羣情洶洶嗣經縣令磋商再四始有改案年捐之議現已議明除光緒三十四年仍按噸捐助外從宣統元年起每年捐銀八千兩四季交付如年產焦煤增至百五十萬噸加捐銀四千兩以後每增五十萬噸照此遞加商諸萍紳均允照議所有煤捐一案遵即議結即由盛宮保咨請學部郵傳部立案自是學界裨益誠非淺鮮 
雜記 
[祁門冤斃民命之慘聞。安慶] 　　○湖北廣濟縣民人陳復泰攜妻挈子僑居徽州祁門縣開設飯店歷有年所初有縣役江義李發亦開飯店於此街見陳生意甚隹頗生猜忌遂結連當地劣紳洪豹丞等每欲置陳於死地惟陳素安本分無隙可乘今年春陳店住一信客朱某素有煙癖 
 
 

Page 12

 
 
隨帶煙具自行過癮該縣役江義等遂乘機糾集同夥撞開陳姓大門驗陳私開煙館索詐銀洋未遂竟將陳扭至縣署朦稟縣官邑尊杜令英才不審虛實杖而又枷越日江義等向陳妻于氏索錢釋放陳妻一時無從籌措是日三鼓地保寗永和等扛送陳屍於陳店其妻未知如何身斃但見體無完膚備極凄慘赴縣鳴寃杜令明知其寃死無如得賄簎口一面傳請劣紳來署托其私和一面當塲偽為檢騐勒令屍妻具結了事于氏不甘擬將上控該令復遣役輸流看守其婦有鄉人周甫臣程友三與氏有葭莩誼江義等恐其代為出訟乃誣以他事收押班管後陳妻於五月間濽逃至府鳴寃當奉府尊批責該縣並飭差下縣密查杜令旋即飾詞朦稟陳妻不得已復於上月晉省攔與鳴寃奉撫院批仰該府澈查嚴辦然究未識此案之結果如何也 
[粤路工程帳房串騙作弊。廣東] 　　○駐粵分局因發見粵路工程帳房串騙作弊實據稟報胡護督云初五日據查悵員鄧焯森劉培椿羅筱侶稟稱連日會同調查工程處購料各店批發貨單據見有生利號十馀單列明椿頭鐵箍件數字樣內簽洋字筆畫不清已生疑竇又細騐所蓋懷如道坦四字圖章與鄺工司所用懷如道坦圖意比對過不相同又無貨艙圖記當即密囑工程處總帳房尤輝庭隨時留心稽查勿得瞻徇受過不料本日午刻復有人持生利號偽單到鐵路公司總工程處帳房領銀怡值總帳房尤輝庭公也幫帳房朱商賢簽字批準已將兌交銀兩幸由帳房周辛垣及管數黃兆之將單併人扣留通知尤輝庭速到公司詢明據持偽單領銀人供稱名梁財即盧譽結順德人自去看十一月起由工程幫帳房朱商賢邀同串通偽造生利號單到工程帳房領銀共計先後十馀次領得銀二千四百馀元俱由朱商賢手分用等語現經鐵路公司將梁財一名備文移送南海縣訙究理合列單稟報等情晚間復據電稟朱商賢即粵路公司董事朱南洲之姪業已潛逃等語查此事既由粵路公司將梁財移送南海縣而朱商賢在逃應請憲臺飭下南海縣嚴訙梁財并飭粵路公司董事朱南洲將其姪朱商賢交出歸案訙辦以儆效尤而重路欵 
[袴帶內搜查煙膏。廣東] 　　○禁煙局前據旗員成紀英連恭從褀後景堃楊文鑑賈崇景柯廷楨舒英勝安楊典愛慶等十二員分次到局請騐當經飭派查騐官李令爕元查得成紀等十一員委係前因患病吸煙現在業已戒斷惟有柯廷楨一員竟將煙膏藏在身上所緊袴帶之內李令用剪拆開確係焙乾煙膏煉成一條於是由局傳知該員友人竇某帶領出局并函致左藩司呈報督憲咨明將軍察照 
[贛撫電告禁米出口湖北] 　　○鄂督陳小帥昨準贛撫電咨謂贛省米價翔貴已準紳商籲請於七月初一日禁止米榖出口貴省委員吳令炳奎購米一萬石已辦過三批由稅務局發給護照免稅放行至米商執江漢關護照來贛採辦流弊滋多請飭停止以顧贛省民食 
[鄂督添派荊屬振務提調湖北] 　　○鄂屬荊州府江陵監利公安石首等縣本年水災均重前經陳小帥札委馮道嘉錫為該府屬振務督辦茲又以災區甚廣振事孔繁添委候補知州方艈桂襄辦是差遇事稟呈馮道會同印委悉心經畫妥為辦理至方牧現充勸業公所郵傳科長差應準留俟振務辦竣仍同原差 
[清談]  
　　恫嚇。 
　　中國今日交涉。恫嚇而已。外人遇有困難之交涉必恫嚇我政府曰不從我將償欵。再水從則開戰。我政府懼。於是亦恫嚇督撫曰。爾輩勿固執。萬一償欵。萬一開戰。本部不能代擔其責任。又恫嚇我人民曰。爾輩勿多言。萬一償欵。萬一開戰。本部自有相當之處置。是故我國變法。模仿列強者。百事皆不能肖。而懼恫嚇二字則最肖。特其施諸內外者異耳。　　顧所施雖異。而收效則同。外人之恫嚇我政府者。無一事不如其欲。我政府之恫嚇督撫人民者。亦無一事不遂其私。 
　　責任。 
　　中國今日變革政體。莫要於人人負責任。最高者為責任內閣。次則督撫司道州縣。莫不皆有應負之責任。即降而至於人民。可以參預政治。可以直抒意見亦莫不皆負一分之責任。 
　　然我觀今之行政也。政府咨行督撫。督撫札飭司道。司道又札飭州縣。於是擬章程。上說帖。上下皇皇然。及奉批諭。則曰尚屬周妥而已。 
　夫曰尚屬者。不言其不善。亦不謂其盡善。將來施。行而當。固我指遵之功。施行而不當。不擔些徹之責。蓋我本如是云云耳。此誠不負責任之極妙好辭也。 
　　雖然。樞臣正以不負責任而官始高。督撫司道州縣必不負責任而位始久。人民亦必不負責任而心始泰。 
[記事]  
　　某志士（續） 
　　古稱銷金之藪。今為銷魂之場某志士乃心醉神迷。日沉溺於脂粉隊中。溫柔鄉裹。足供消磨。負筱抵。蘇幾忌其尚有考試事。 
　　文既鮮通。荒又殊甚。欲預備則無暇預備。欲消魂。則儘。殻消魂。忐士乃遍訪捉刀人。懸以重金三百。無人顧問者。某志士乃大窘。 
　　有某學究者。科舉時代之隷卒也。素以無術名。艶其財。馳往應募。某生乃大喜。臾之訂密秘約。四場汙血。金榜無名。某志士牢騷特甚。曰是區區者而不我異。於是益放縱於煙花鄉裹。脂粉叢中。 
　　緾頭易盡。揮霍無窮。某志士所與游皆浮滑少年。而貧如范叔者。相與鼓譟其間欲拔足花界則情殊難甘欲逍遙此中。則囊空如洗我。一夕。三人聚議。將宿於么鳳樓中。惟搜索三人囊金。祇馀五元。顧嫖例宿么鳳者。每宵必五六元。諸人乃大難。某志士曰。無害。我輩其往也。諸惡少乃相將往。 
　　春風幾度容易春宵。七十烏乃大索酬金。某志士大窘。曰身畔祇有百金鈔票耳。顧無五六元者。吾姑以金絲鏡作抵。一友曰。我遺一洋。夾於庽所未攜。刻有一銀表在。聊以作抵。一友乃悉索兩友袋中。共得龍洋五元與之曰此區區者聊以作報。酬耳。杲志士乃大為妓界所輕視。命龜奴鳴鼓攻之。曰以後母令若輩酸生來也來者可以老拳相奉。某志士聞之懼。相約不敢入。 
　　落第秀才。苦無面目見故鄉父老。乃思得一策。走訪某戚曰。為我庽所洋夾中取洋五十元。戚某允諾。欣然至其庽所。果得一洋夾。啓視則中無一文。惟有一紙書。戚某乃竊發之。則書曰 
　　妹啊禍至矣。我之此行。本非考試。特以死於梓鄉。與妹名譽有。礙云云（按此書尚不止此數語今忌之未能備述）戚某。乃大恐。修書於其父。懼其猝尋短見也。乃迫令其歸。其父亦不敢一問考試事。 
按志士此書。恐必有別情。今據所述如此姑罔聴之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[複選舉投票] 　　廣東。（廣州）　　初六日廣府各屬在府署舉行複選舉投票先期將府署大堂用竹𥬙間格頭進為騐照處再進左便房寫票處內分設坐位數列正座大堂設木匭為投票處各初選當選人先到驗照處照將照騐親書到字管理員發給舉票持往寫票處將欲舉之人名籍貫填寫投入木匭之內出時給開票入座劵一紙以便初九日開票時入座參觀塲內各處皆派有官紳招待規模頗為整肅孫將投票所職務各員名錄下暫憩處招待監察員詹紳憲慈凌紳彭壽入門監察員高紳自宏管理員蔡委員國相騐照籤字監察員丁紳仁長平紳遠潘紳寶珩李紳汌碩發票管理員趙委員鹤清保委員熊　楊委員榮祖陳委員徵文寫票處監察員梁紳寶常戴紳鴻惠投票門監察員鄧紳善麟管理員黃委員洪澧投票匭監察員吳紳道鎔管理員會委員昭聲登載投票錄監察員梁紳宗璧發開票入塲劵兼照料出門監察員李紳慶萊馮紳贊瀛管理員龍委員澤厚普通監察員陳紳如岳黃紳葆煕戴紳鴻憲陳紳嘉謨余紳乾耀普通管理員朱委員霞李委員兼善 
[複選舉開票] 　　直隷。（保定）　　保定府於本月初一日會同司選員管理監察開票各員在本府大堂舉行複選所有各屬及駐防當選人員錄下　各屬當選人　祁州崔謹　祀州宋如璋　束鹿李榘　蠡縣孫玉峰　束鹿張照坤　束鹿王丹桂　清苑田西河　新城吳德鎮　蠡縣王錫泉　雄縣仇翰垣　滿城孔憲章　清苑石之梅　蠡縣齊樹楷　高陽王法勤　安州劉續會　高陽閰鳳閣　博野翟士杰　束鹿張冠卿　候補當選人　清苑蘇毓琦　安肅劉俊書　安州梁庭華　清苑吳鼎昌　定興王履泰　滿城田汝霖　清苑申炳炎　唐縣趙奉三　望都張書元　駐防當選人　長海　駐防候補當選人 
　　江西。　　臨江府複選於六月二十一日投票二十二日開票計得額定議員四各李耀宗（新喻）　羅志清（清江）　聶傳會（清江）　劉芳藩（新淦）候補議員二名　劉翹奎（峽江）　沈錫林（清江） 
　　又贛州府複選於六月二十一日投票二十二日開票計得額定議員十三名（贛縣四名）劉景烈蔡世培陳瀛劉景煕（雲都一名）謝大光（安遠四名）唐阜昌陽勷謝聯玨葉棟材（龍南一名）廖光塀（興國一名）謝遠涵（信豊一名）王寶光（長寗一名）古廷松　候補議員七名（會昌）歐陽莘（興國）李文濤李元復（雲都）洪奎（定南廰）李國齡尚缺二名另行重選 
[複選舉重開票] 　　湖南。　　長沙複選舉重行投票得候補當選人八名照錄如下　陸鴻逵　　雪翥　黎承福　胡子清　周逢瑞　王先謙　周煥華　徐承基　 
[選舉訴訟] 　　湖南。　　湘省諮議局籌辦處前據職員張茂滉等聯合數十人稟控彭樹勳糾紛營私等情已奉批飭長沙府查辦在案日前復據該職等以竊名具稟籌辦處奉批據稟竊名查閱列名者僅十二人不及前稟列名之半是否全體俱表同情案經批府仰即自赴呈明可也 
本埠新聞 
[浙撫預備會勘軍港] 　　○浙撫增中丞於昨日乘坐火車來滬遂即換坐超武兵艦前往象山預備與洵貝勒薩軍站會勘軍港 
[杜絕旬人擴充租界之要著] 　　○駐京領衛公使奧國公使照會外部略謂據上海領事公會呈請催將滬上租界北邊界線從速擴充本人臣因向貴部揭明請將地方衛生巡警各要政設法改良以免工部局有所恐懼等語茲聞外務部查得上海租界北邊工部局久有擴充之意既以華官辦理巡警衛生等事不善為詞此後各項內政亟應整理完善以免外人藉口爰於前日電飭滬道迅移巡警總局務將華界應辦巡警各要政從速整頓設法改良勿得玩忽 
[蘇省自治研究所加收附班學員] 　　○本縣田大令照會城廂內外自治公所云案奉蘇屬自治籌辦處札奉撫憲批本處詳閉辦自治矼究所日期並將原定學額作為正班另加附班請示由奉批據詳已悉省城自治研究所之學員即將來各屬自治研究所之教習自應廣為造就以重師資且查館章第七條省城自治研究所學員應由各府廰州縣遴派本地士紳按屆送所聽講每屆每屬至少以二人為率蓋恐限於財力之困難並非設為定額以示限制該處有見乎此擬於原定學額八十二名之外另行加收八十二名分別正班附班變通辦理於自治前途殊多裨益應卽照準至研究所應需開辦經費銀五百兩按月經費及學員津貼每月約銀七百七十兩應候札飭蘇藩司先行籌撥濟用仰再迅速札催各屬遴派申送趕於七月十五日如期開學一面仍將用欵預算詳細列表並教員銜名開具清摺呈候覆核此繳等因奉此查本處開辦自治研究所各屬應送學員業經通飭限於七月十五日以前送交並將章程札發在案茲奉前因除將用欵預算並教員銜名列表開摺呈核並分別咨行合就抄詳飭知札縣即便遵照另行另送自治研究所附班學員二名隨同應送正班學員二名於七月十五以前一併送處以便講授而廣師資至此次附班學員本處不給津貼膳費均須自備合併知照切切母違並抄原詳札發等因到縣奉此查此案先奉札飭開送正額業經照轉在案茲奉前因合行照會為此照會貴所煩即查照另行加送附班學員二名連同正班學員二名依限開送以憑核轉幸勿延誤 
[袁制軍起節赴粵。] 　　○新任粵督袁海帥昨乘招商局新銘快輸往 
 
 

Page 19

 
 
粵接任本埠官紳咸至碼頭恭送捕房亦派中西探捕前往照料 
[湘人歡迎袁制軍。] 　　○湖南旅滬同鄉歡迎粵督袁制軍原訂初十日就行轅舉行權以蘇淞各處多表同情乃改於十一日午後五時開湖南會館恭請移節置酒盡歡會塲秩序至為整肅 
[租界命案續誌。] 　　○虞沈氏與測字人趙小春姘識同居虹口天潼路忽於本月初十夜被趙及其兄趙老大將氏戳斃已詳前服昨由捕房將同居之陳九如傳廨請究先據氏子虞阿狗稟稱年九歲母被趙小春趙老大二人用刀連戳十馀處將母從樓窻拋下斃命一時觀看之人甚為擁擠趙等即從後門逃逸所有傳案之陳九如當時並不在塲務求緝拿兩趙到案懲辦旋據二十五保一圖地保沈順和投稱氏屍已奉上海縣騐明刀作身死並奉縣諭在道轅有傳到氏之親屬胡阿炳現在堂上請訙胡阿炳稟稱與氏並非親戚惟相識而已會奉縣諭將氏之衣物變價棺殮至氏被趙等謀斃情形實不知悉訉之陳九如供與趙姓同居趙患病絻愈趙老大在趙和居無數日不知因何將氏謀斃是晚小的已睡後聞人聲喧鬧起視氏已被害拋諸馬路此時趙姓弟兄均已逃逸求鑒王襄讞與德裴繙譯官會商之下以事雖與陳無涉究係案中要證未便開釋判陳交妥保候緝拿正兇到案訙核 
[道破串合售奸之伎倆。] 　　○日本人曲培在大南門外馬路橋租賃沈關六之房屋開設萬森硝皮廠迭經總工程局傳提房主沈關六之子桂山及經手出面租房之徐士金即徐汝金勒限遷移一味違抗日前由沈將徐扭案押限遷去仍不遵照昨經孫裁判帶案復訙徐供求恩飭差帶同前往押遷孫裁判謂爾與沈關六明明串通起初租房時沈豈不知有洋商附入此次沈復出名控爾彼意爾住租界必多糾葛此中鬼蜮伎倆實堪痛恨判戒責四十下還押候提沈關六到案質訉澈究 
[民呼日報訟案十二誌。] 　　○滬道蔡觀察批公共公廨寶讞員稟云（原稟已登昨報）稟摺均悉民呼倡辦義賑布告何等正大數目豈可含糊況立志救災存心利濟尤應於收欵登簿之後抄單登報期于絲毫脗合皭然不欺何以該報已列收數之賑欵而公所未登賑簿者竟有九百馀元之多賑簿已登收數者總結又復短開二千馀元之鉅即其呈堂清摺較賑簿結數稍增亦尚短開一千五百馀元之譜顯係有心朦混藉賑挪移倘非提案澈查則實存之數必歸侵蝕該報館平日責人如此之嚴竟自蹈藉賑味良之事殊堪浩歎今經該令核明尚無侵吞實據姑準從輕議結但該報館控案纍纍其具稟本署求飭廨查辦者尚有兩起于右任之不安本分擾害治安已可概見仰該令將朱姓蔡姓陳姓在廨控案併案擬議倘能訟根永斷亦復何忍深求該令迅遵批示從速妥籌來轅請示候飭發落母得擅專是為至要 
[均益彩票又請展期] 　　○均益彩票本定七月底開彩現因尚未銷竣致難截止故由李董鍾玨稟陳江督請再展期至今年十月底開彩仍照湖北彩票十月分號單為憑現張安帥已批準照辦矣 
[強搶孀婦] 　　○三林塘人張金魁不務正業專好遊蕩前因犯案　巡局懲辦後送入題橋鎮課勤院繼由該院拔充夜巡金魁不知改過恃勢招搖竟於本月初旬糾同無賴十馀人赴南邑三圖小張家宅強搶嬬婦張顧氏及其子女財物一併搶去遠遁無踨現該氏夫兄已邀同地保赴三林塘巡局控追未知如何了結也 
[研究小輪撞壞貨船案] 　　○滬道蔡觀察前日札委公廨襄讞李司馬赴江海關提訙大和小輪撞壞王春榮貨船並沉沒桐油一案昨晨九時李司馬帶同書吏人等至江海關理船廰詢事間傳集研訙因王與大和輪船上之鄔阿明供詞各執諭候稟詳道憲核示 
[城內]  
　　履勘盜案。 
　　○漕河涇鎮張信和布米荘破盜搶刦拒傷事主張彥槐一案昨由本縣田大令札委捕廰趙少尉下鄉踏勘 
　　收殮路斃。 
　　○二十三保十三圖地保顧發發昨日投縣稟報圖內有年約三十馀歲之無名男子倒斃尸身舁送驗尸所求請蒞驗田大令即委主簿孫少尹往驗確係患病身死遂由善堂棺殮 
　　均非善類。 
　　○薙髮匠張枕生與已經從良之煙妓張銀春索錢爭毆由巡士　至一路警局審訉張銀春供揚州人向在小東門外花煙間為妓四月間從良遷至城內東街賃屋居住托張桂生為中當付頂首洋五元每月租洋一元七角另加中費洋二元衹住二十天因諸多不便遷回城外向索頂首不還反被行兇求鑒張桂生供頂首早已算清該婦索性潑滿屢向小的滋鬧故避在城內現被遇見恃蠻毆打判張桂生收押候查明再奪張銀春寄押女所候核 
　　追獲搶匪。 
　　○張子卿前日在老北門外吊橋下堍搶奪小孩金鎖片被事主覺察追至城內由巡士攔住解送北五區轉解一路巡局押候訉究 
[南市]  
　　條諭兩則。 
　　○昨日總工程局警務長條諭巡長巡士云所有補習所自暑假以後定於月之十五日開課務各準時齊集不到者記小過一次遲到兩回記小過一次其各懷選幸弗故違取咎又諭甲乙丙三班外門差云自本月十五日之後如有持商家函送考驗充當巡士者帶領警務處驗看 
　　小孩失散。 
　　○事波小孩范慧棖上十三歲前日與其外祖母行至南市附搭寗紹輪船回里不料行至中途忽然失散在盬碼頭地方迷路後由巡士詰知伊妹范阿連在濟南輪船為水手當即帶至工程局留候待認 
　　控迫貨價。 
　　○西門外永茂皮皂公司執事陳也樵扭信大祥煙紙店主方德昌至西　控稱被方批去皮皂四箱計價洋十元二角延不付楚由區解至工程局經陳副裁判訉理方供內有二箱不合銷路尚未賣去判府二箱退還外其馀價洋照數付還 
[閘北]  
　　審訉鹽梟。 
　　○鹽梟頭目汪金生小頭目李金生及梟黨宋庚祥陳正和馮燕子姚金聚周廣生楊秋林等八人前日山鹽捕營在浦東北蔡鎮緝獲解交巡警總局控昨日提訉姚供向為茶館夥與彼等雖會認識實非同黨周認係挑鹽腳夫楊認係船戶馀皆支吾不認判一併還押候再覆訉 
　　私宰病豬。 
　　○協順豬作王周阿春專宰病豬前日被巡土倉悉入內檢視見所宰之豬臄腑已變黑色當將周拘入四路分局昨經黃正巡官研究判交保限五天內著地保押令閉歇如遼究辦病豬勒令掩埋 
　　學徒潛逃。 
　　○羅店小孩顧虎全在老北門外浴城腳胡顧興成衣店學業被師虐待逃至閘北由巡士帶入四路一區留養待領 
　　匪待放火。 
　　○天保里徐寶祥家前晚十一句馀鐘被匪將火種拋入幾兆婪如幸經四路二區巡士暼見入內救息未成巨災 
　　巡警總局批詞。 
　　○曹錢氏稟批據稟爾女沈曹氏因案奉縣發交該氏收養現被曹季 
 
 

Page 20

 
 
安之包車夫阿福誘逃等情所稟如果非𧆨殊屬不法仰警法科迅飭提案嚴訉勒交懲辦　民人殷錫榮稟批據稟已悉王聖銓是否與地保張兆溪串騙圖吞抑別有情節仰警法科飭傳一干人證到案訉明再行核勸 
[英租界]  
　　浴堂奇禍。 
　　○三馬路盤銘園浴堂年久失修昨日午後浴池石頂忽然坍下壓傷洗澡之李鴻卿李阿紅王金子張開永史長華等五人旋被巡捕查知稟奉捕頭派探前往將受傷各人一併車送仁濟醫院醫治 
　　武昌違章。 
　　○馮少春昨帶指揮刀在租界行走由捕拘入捕房詰係迎迓調任粵督袁海帥令馮退去刀存捕房旋送公堂請奪判照章罰洋二元刀發還 
　　因案牽涉。 
　　○英商伊利士洋行控荘富南造屋不讓案內牽涉之馮振揚昨晨由控傳至公堂判馮交保候訂期集訉 
　　營私舞斃。 
　　○徐雲卿控陳品甫冒刻圖章私做押欵昨晨由探將陳傳至公廨判交差候二堂訉理 
　　原告體面。 
　　○俞陳氏因將唐陸氏毆傷被控收押在案昨由官媒解廨經中西官訉得唐陸氏受傷屬實判被告罰洋五元再給原告醫費洋五元嗣因原告不愿受領諭飭一併充公 
　　尚未驗傷。 
　　○徐根榮將吳紹利毆傷昨由包探解廨請究判徐仍還押候將吳驗明傷痕再核 
　　起火待查。 
　　○蘇州路老順泰五金雜貨店保險起火昨晨由孫將店夥羅順東施順生解請公堂復訉判候查明於下禮拜六再訉 
　　私收客帳。 
　　○王真文控王阿福私收客賬等情昨經公堂提訉判王父保候查明於下禮拜六訉核 
　　竊賊入獄。 
　　○過犯譚金生偷竊陸福林等各家衣物由採拿獲昨解公堂訉實判押西牢一年半期滿仍逐出租界 
[美租界]  
　　印人滋鬧。 
　　○印人山皮生及費得前晚均因酒醉在途滋擾由捕先後拘解英署昨經訉明判山押七天費因屢次犯事禁錮一月 
　　又斃一人。　　○陳春來因案禁押西牢昨日病斃捕房飭傳地保查明收殮 
　　老者倒斃。 
　　○前日午後有一年約五十之一老者行至老公茂紗廠對面倒斃地上由捕將屍車入驗屍所飭保報驗昨日上午十時經由令驗明因病身死查無家屬報堂收殮 
　　披屋坍塌。 
　　○昨日天潼路三十七　某姓家披屋坍倒幸未傷人捕房聞報即飭包探查辦 
[法租界]  
　　折還貨欵。 
　　○徐金生控已閉同椿和帽荘夥桂元權不付緞子貨洋一案茲桂將股東李啓雲送交公廨李供此欵與桂不涉惟商人無力料理求宥判折償洋二百元著交保出外先於本月底還洋五十元年底再還五十元尚有一百元約明年六月期理楚 
　　廣募捐欵。 
　　○唐桂卿陸金生陳連生三人在蘇州馬路工程局地方向各店勸募上海同濟善堂捐欵被工程局一併拘獲飭探押解來申送交捕房解廨訉究唐等僉稱在治下八仙橋同濟善堂內為司事堂夫並非胃捐該堂設立有年稟縣立案可請查訪旋由該堂經理蔣紀榮投案求保聶司馬準予保去候查縣案再核　 
　　忽又翻供。 
　　○吉祥街天申福帽子店主翟子文因隣居未經開張之煙店失慎由捕拘押候提到在逃之唐栢香再行訉核在案前日捕房將瞿解廨聶司馬謂爾於前堂供明今再照供一遍即可結案瞿供並不同謀　等是否縱火亦未深悉至該店經理荘衡如並非商人所邀司馬又謂爾在捕房早已供認後到公堂亦稱唐栢香與別商量縱火事成後索酧六七百元今何以翻供爾如直供尚可寬宥不照首犯例定罪否則難邀寬興判仍還押 
　　始得脫累。 
　　○趙阿毛趙阿金日前將朱勝銓毆傷由捕拘押捕房在案茲樂已醫愈解廨審訉聶司馬以兩趙收押已久且原告未到從寬開釋 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意。（四十六）]  
　　是夜。梅黛嶺思及佛憨確能助彼。覺將伯有人。心神兩適。玉鉤初放。便入睡鄉。曉㬿射窗。時急起整顧行裝。走別葛蘭崖。且耳語之曰。吾親愛之葛蘭崖。彼已之子。實深愛君。翠鳥文鴛。良緣有在。君忍勿負是人之愛情。吾知上帝有知。且將福汝雨人矣。 
　　梅黛嶺之語奇矣。然當其疾向車站行時。涼露濕衣。朝霞煊采。且行且思曰。奇哉葛蘭。當吾與之告另時。彼胡不著一語。僅以櫻唇就親吾額。淚珠晶瑩。且飽含於兩眼中㙂。實則蘭崖聞梅黛嶺語後。一片低徊欲絕之情。正有非梅黛嶺所能領略者。自送梅黛嶺行後。急馳返房中。以手掩面而泣思梅黛嶺之言一若願為彼與佛憨作蹇修而發。伴雪欺彼。梅黛嶺實告之。彼愛佛憨。梅黛嶺更不惜。犧牲一已之愛情而令葛蘭崖獨享之。然則天涯知已。孰逾於此。今且雙身投險。以與彼不幸之。運角勝敗未知。深恩莫報。思之思之。能母淚漉無端耶。 
　　頃之。佛憨雅麗芙葛蘭崖三人同聚一處。雅麗芙將昨晚梅黛嶺所言之語。一一告葛蘭崖。佛憨因問葛蘭崖曰。君對於此事。意將若何。曰助之。茍不助彼者。梅黛嶺之事能成乎。曰梅黛嶺短小精悍。鬚眉中吾見亦希。事成亦未可知。顧衆掣易舉。吾儕正須盡力為之耳。 
　　佛憨曰諒哉君言。昔覩子面。今識君心矣。抑吾方思及一事。其事深有益於梅黛嶺。而又為吾儕力所能及者。君願聞之乎。曰願之。曰吾儕須急延兩人。一探伴雪之事。一探埒根之事。伴雪埒根離此遠。能防倍梨人之傎探。必不能防吾儕之偵探。網羅四布。似亦必不可少舉。言未畢雅麗芙及葛蘭崖皆亟稱其善。且問何時行此。佛憨曰。梅黛嶺之行也。吾與之約。訪彼於倍梨村。俟吾與彼面商後即行耳。曰甚善。梅黛嶺雖甫往村中。然有要事。必將承君旨以行。晤談正復不遠耳。 
　　語已。更縱談他事。言笑甚歡。顧三人各有奇闢之思想。貯於胸中。雅麗芙則時懸念其夫。思倩佛憨等立即拯之出獄佛。憨則熱心於助梅黛嶺。且聞葛蘭崖言。覺其人篤於友誼。良可敬愛。心猿意馬。觸緒紛來。葛蘭崖則時時念及梅黛嶺之毅勇。心香一辦。默祝其早奏凱歌。由於其愛佛憨之事。終未能釋然。一念及之。則以口問心曰。佛憨非亦深愛梅黛嶺乎。婚約之成也。必有日矣。 
國外新聞 
[韓國南部亂事] 　　○十二日東京電云暫駐南韓之日軍現正竭力勤捕亂黨 
[摩王之殘酷] 　　○十二日倫敦電云摩王米拉哈菲特將叛黨首領二十四人砍去右手復將斷馀之處浸於煮沸松香汁內尚有叛徒數人為其刖去左足 
[美鐵道大王病況] 　　○十二日鈕約電云美國鐵路大王哈里門君病勢日劇家人禁不外傳 
[坎拿大大麥豈兆] 　　○十三日倫敦電云據芒屈萊爾估料坎拿大本年大麥收成可有一百十五兆斗佳品居多 
[荷蘭洛脫丹患疫] 　　○十三日倫敦電云荷蘭洛脫丹地方復患瘟疫倫敦已將該地作為有疫口岸 
[賑務]  
[上海商務總會代協振會經收第六次江浙振捐清門單] 　　懷仁居十二百元鄔挺生先生經募八十五元十一角除給收條合亟登報以揚仁風 
[上海商務總會代協振會經收第七次江浙振捐清單] 　　裕源紗廠二百元東壯同業公所經募大成祥東華各五十元巨成昶二十三元七角東林黃增和各三十元朱賑記源豊順和昌盛昶記泰生祥東裕義大鴻泰錫增泰盛正興荘各二十元東來東豊各二十五元永益公合興公孚敬宣廷壽謝崇義金善軛鎰康荘余生初各十元協康成十五元詒燕記慎康荘蔡靈孚茂生不書名大聖昌無菊船楊景發恒豊康泰昌祥各五元以上計八百零三元七角除給收條彙解災區合亟登報以揚仁風 
[上海成都路廣仁堂經收義振捐欵第七次清單] 　　錫金錢業籌賑所經募英洋一千元皖北居俟堂汪求合家平安五百元居易堂余為孫了願一百零七元六角蕪湖黃祥泰十元蕪湖瑞康祥五元以上共收英洋一千陸百二十二元陸角均孫捐助甘肅旱災義賑又常熟王崇裕捐賑江浙木災洋三元流共收洋一千六陸二十五元六角除掣付收照分別彙解外先此登報以揚仁風 
滬北廣益善堂代收甘肅旱災振欵六月二十日起七月初五日止 
[第三次清單]  
　　費雅頌兩房洋三十元陸順泉劉成德朱梅房會潤共四戶洋十元張家記五元項氏一元李厚福桶捐內一元桶捐六元又小洋三十三角五分又鋼洋五元又無力子銅小洋十一角又錢二于六百十六文統共收尤洋八十三元小洋三十三角五分鋼洋五元銅小洋十一角錢二千六百十六文以上照數送交商務總會彙解災區特先登報以揚仁風司蓋祝大椿朱佩珍葉貽釗等謹誌 
 
 
 

Page 27

 
 
   
 
 

Page 28

 
 
   
 
