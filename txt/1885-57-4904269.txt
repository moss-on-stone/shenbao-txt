# 1885 - 57 - 4904269

 

Page 1

 
 
[三十一號畫報出售] [  申報舘主啓]  
　　本舘自去夏創設畫報以來常萃數十大名家分繪新奇近事鈎摹細緻印釘精工生面别開早已不脛而走刻又印成第三十一號畫報專取去冬日高諸事繪爲八圖每圖倣章回體例撰成對偶子目係以小記每一披閲如向三韓城畔問俗採風而其間慕亂黨之横行狀王師之勘亂尊王攘敵尤爲雅合體裁兹定于本月十六日出售所有標題先爲佈例諸君子于銀燈火樹之間其亦先覩爲快科畫報後仍附淞隠漫錄圖説一則閲者鑒之第一圖郵政局肆筵速客頑固黨放火戕官第二圖假傳虎節召倭兵威逼鸞輿遷别院第三圖中奸謀韓廷飛碧血避亂黨關廟泣靑燐第四圖雲屯霧浦大帥魔揚海闊天空　王豹隠第五圖奮天戈奸臣授首投華寨弱主濳身第六圖犯衆怒避禍走仁川並皇恩送孥歸濟浦第七圖電報飛傳求保衞星軺移指壯聲威第八圖霜鋋雪鋌海上觀兵玉敦珠槃城中立約 
[諭甬洋失事與近日戰勝之故]  
　　援臺兵輪馭遠澄慶兩艘在於石浦口内失事天下士民聞之莫不同深憤激以爲船爲援臺而往旬月之間遷延不進不遇法船於厦門澎湖臺南北海面而與之力戰不敵而被燬而偏遇法船於寍波洋面而五船相失不能戰而遽逃此則責無可卸罪無可逃者也顧論者紛紛或謂兩船管帶旣不能與法船鏖戰避入口内復不能保全船身而使擱於淺水致法人水雷船來攻無可避就因而被損管帶之咎實有難辭或謂援臺五船之中南琛南瑞本爲快碰船其行最速而船上鐵皮不過一二寸不能見仗蓋旣目爲快碰船則鐵皮過厚船身重滯行走偃蹇稱名殊覺不副也此外三船皆足以爲戰具而惟馭遠爲尤堅固船行較緩而船中炮位實爲第一等之巨製開濟澄慶當以次數是日五船開出甬洋不及多路卽遇法船吳統领命升旗示諸船向南疾走琛瑞二船本來靈捷首先奔駛開濟追隨在後開足機器之力不相上下因統領卽在開濟船上也三船在前澄馭乃覺瞠焉落後法船横掠而過頓遭截遭斷天適大霧遥望三船不知蹤影乃乘法船不見徑入石浦口中在後法船蹤跡而至以水雷船疉犯兩船相持四次然後被擊假使三船兼顧澄馭如法船逼近卽招呼開砲環而擊之勝負固未可知卽不然五船同避亦可互相救應是以當歸咎於統領而管帶可從末减盖一船之進止擊於管帶而諸船之號令之在於統領三船疾馳明知二船行不及已而聽其落後爲敵船所逼是誠何心日來街談巷議莫可折衰竊謂援情定罰朝廷自有權衡目下防務吃緊之際斷難寛容遲日諭旨宣布人心當爲釋然矣乃前日忽聞十五日鎭海口外交戰之信據述戰事情形三船與岸上砲臺併力相擊絶不似一見法船捨命狂逃者可知諸船皆屬能戰所施砲火雖不及法船之精熟而觀於法船之敗退則砲彈之力量與放砲之技藝亦未必竟不如法人聞琛瑞兩船不及開濟之多此則限於船身者斯時若澄馭兩船未擱於淺與開濟迭相攻擊不特法船紐回利一艘之挺戰也卽合四船而齊施砲火亦足抵敵數下鐘之久由後憶前不禁惋惜然則石浦之役其咎不在統領而在管帶明矣夫援臺之師奉旨已有三月嚴催之檄紛至沓來然後勉强啓行以統領之重任豈不知此行關擊絶大苟途遇法船亦惟衝波破浪鼓輪而南戰則就于海中殲敵萬一不濟身享榮名亦覺有泰山之重幸而不戰則安然渡臺嚴守海口與岸上劉軍内外夾擊俾基隆之法人死無噍類將來酬功頒賞豈特　一階遷一秩已哉若畏避退縮不赴臺灣優游浙洋以圖塞責此則事之萬無可解者卽兩江制軍亦斷難輕怒諸將之罪統領久歴戎行身親營務庸不慮及於此而顧爲遷延之役以自隳其名乎哉蓋中國兵船從未在海中見仗此次援臺謀定後動非欲徼幸一試實當計出萬全法船麕聚臺洋時有散出近泊閩島遠弋浙洋援臺之船向南迎駛中途相遇固在意米之中臨行指授自有令其愼重將事勿以輕躁敗僨者與其驟與法遇而輕戰於不可捉摸之洋面孰若善爲趨避不與之遇而安抵臺防庶可成援台之全功乎故諸船之節節進取亦未可厚非也昨聞之自援台船中來者去臘廿三日楊制軍自閩電達甬上言法船驟離閩洋北至浙境飭諸船嚴行戒備是時五船尙在玉環洋面至廿七日至甬裝載自滬接濟之煤甫接警電統領意以法船旣入浙境則閩洋必無多船遂定於二十九日南行以冀乘間渡台乃甫出大洋而法船卽已望見扯旗迅發法船轉在後面乃馭遠管帶升桅招呼以船慢欲傍山而行統領急令升桅止之奈船已離遠不能答語而澄亦遂隨馭遠而行於是隕於石浦三船以不知消息卽收輪入鎭海口向令五船不離並輪南指則法船追逐不及或此竟得抵台乃不幸而有此梗令之管帶如彘子之偏師先濟以敗於邲豈不大可惜哉 
[甬電述聞]  
　　昨晚本埠官塲接到甬上來電云十五十七兩日中國砲臺兵輪擊中法船兩艘共中七砲云云亟錄之以慰薄海同仇之念 
[議保商民]  
　　港報言英美俄德四國水師提督均在香港會晤共商設法保護局外各國商民之事其如何商議則外人尙未之有聞也 
[直臘亂信]  
　　香港西字報言有輪船名赫德於十三日到港述及在西貢聞有眞臘擾亂之信緣有米商至内地立米爲土人所拘不肯放出又有加捐之説因此肇亂云 
[軍憲去思]  
　　前任廣州將軍長軍憲啓節進都一切情形均經列報兹悉長軍憲啓節之後先至香港而後由港啓行其抵港時適值港中賽馬之期十二日軍憲乘馬車往觀有捕頭二人護送軍憲在粤已十六年甚得輿情前此到任時曾先到香港此次回都亦由港啓節港中人士頗有去思之感現在軍憲已附英公司輪船於前日抵滬軍憲先自登岸至泰安棧行轅卽發小火輪接眷同寓泰安棧内隨從約有四十餘人想幨帷暫駐不日卽當北上也 
[奏辦煤礦]  
　　近來籌辦海防製造行輪皆以煤炭爲要務臺灣基隆之煤甲於天下自去秋軍事日亟開煤頗覺艱難曾沅圃宫保遂委馮潔卿觀察馳赴湘潭採辦白煤以資接濟本館早已接得函報備載報章但湘煤並非曰塊輪船不適於用冬間大憲訪悉江西樂平煤較佳與基隆所産無少差别檄飭湖口鎭丁軍門義方曾運來百墩派交各船燒用皆云力量極大遠勝湘煤官保因專摺奏請卽以馮觀察爲總辦會同軍門辦理足見三江地大物博利賴無窮洵非他省所可及也 
 
 

Page 2

 
 
[桑林疑案]  
　　𥞊陸奇望街巡道署後有空地一區居民藝桑數百株以供蠶食去年有武弁演放火鎗轟人致斃卽其地也新正初五日有至林中大便人見地下遺有新式皮帽一頂藍頂花翎輝隍奪目旁有血衣一襲洋傘兩柄隨卽張揚於外坊快張永聞之當卽前往查看一面禀明桂實之邑尊請爲查辦至是否另有别情現在尙無實據俟有後文再當詳登本報 
[新年屢火]  
　　金陵兩江督署西偏有曠地廣袤可百畝許相傳爲大行宫當昔全盛之時特設一佐雜司啓閉有某貳尹者以抱帚宮門掃落花之句爲尹文端所賞拔卽此地也亂後一片焦土僅葢門樓三楹以供列聖御碑兩旁扈蹕諸舊邸無一存者左侯相前議就其地鋤昆礫創爲官房千百間旋又中止宫前舊有甬道名花牌樓長可二里中隆起兩邊平坦殆唐人賦所謂是往日翠翠華之來路歟亂後以距督轅近漸成小市元日某姓家以爆竹餘燼延燒草屋十數家多係賣燒餅以餬口者一罹回祿衣食全無亦可憐矣○初四日定更後武定橋下顧樓大街邀月茶社後進又兆焚如火光熊熊高燭天半幸各水龍聞警爭先力爲救息焚去住屋三間其起火之由緣該店夥連日賭錢困倦臥吸阿芙蓉膏一時烟迷不醒帳角誤拂烟燈立時延及頂板幸爲時尙早得以卽刻撲滅不至殃及池魚亦云幸矣□初十黎明祝融氏又税駕人皆從睡夢　 
中驚覺不知其發軔於何處倉卒間被禍尤慘是日適大府衙叅之期曾九帥在花廳望見火光熊熊燭天半絡繹偵訊不覺憂形於色僚屬仰見九帥憂民深切悉不及回公事而出燒至兩點半鐘始熄同時朝陽門通濟門外俱有黑焰上冲火鴉火鷹盤旋不已入夜水西門外某宅以新年留戚友作葉子戲治夜膳灶下養已睡眼朦朧悮將引火紙煤塞柴竇中少選柴堆盡灼因積薪居上火由下燃徙之不及灌之不至纔透屋而十八封姨已大開笑口矣天將曙下關亦告火警事後有衣物散委滿地婦女坐守其旁喁喁泣訴是日午後城北户部街口某姓午炊失愼亦焚去草房十數間屈指一日間兆焚如者三四起豈時當春令木能生火故火正大肆威風歟居家者尙其愼之又愼也可 
[嶺南軍報]  
　　粤省官塲於正月初三日接到龍州來電言去臘念人日法人撲犯諒山官軍隊迎敵鏖戰兩晝夜力不能支隨卽潰敗刻諒山一帶已爲法人所奪粤西邊界岌岌可危張制軍接此警電憂憤塡胸惟歎鞭長莫及隨與司道籌議西省如此東省亦覺可虞意欲出駐虎門與彭雪帥力固邊圉藩憲謂可以不必諒山雖失究屬隣省之事倘使過於張皇難免震驚百姓制軍遂作罷論惟諭飭各將不許擅自離營并無庸來省賀歲云○長門外到有拖船數艘其中所載華人皆係法人奸細一俟進兵撲犯即將藉爲引港又聞法人見水路布置嚴密未易逞志意欲避實擊虚攺從陸路攻擊噫法之狡謀如是未知有統兵之責者果能先事綢繆否也○日前各兵輪皆在海外巡緝嗣彭雪帥知有法船游弋卽令退守虎門以防敵人攔入慮遠思深誠不愧老成持重云○沿海砲台每夜燃點燈明同白日營官親課支更徹夜不少懈怠○製造魚雷局向來設在黄埔現大憲以該處濵臨大道一有戰事適當敵人之衝特令覓地遷移現由委員在附城增步鄉勘得荒地一叚遠隔民居堪以建造隨禀明大憲并詳請縣尊出示招該地業主領回價值云 
[添募營勇]  
　　九江岳師門外本有開化營駐紫近聞朱鎭軍以該營兵勇不敷調遣禀請德中丞擬招二百人以補其缺想兵額旣足軍威益壯矣 
[雙鳬將至]  
　　蕪湖縣鄒明府於新正初六日晉省賀年正任楊璞生明府聞不日卽當回任想雙鳬莅止時花縣兒童必有騎竹馬而迎者矣 
[蕪城新語]  
　　兩淮運司庫房向例除夕封閉新正開收今年程尙齋都轉諏吉於初六日已時衣冠祭庫公座開征並於元旦日張掛紅示曉諭各商想届時定能踴躍輸將白鏹朱提可源源而至也○攔江大壩客臘興工後總辦林叔園司馬督率員弁夫役併力趕工晝夜搶築於嘉平念八日合龍都轉聞報頗欣欣然喜形於色○揚城雨雪稀少經揚州府宜太守於客臘下旬設壇祈禱除夕前二日渥沛祥霙積地寸許人以爲太守之至誠所感○泰屬新興塲大使於去臘出缺當由泰分司沈子丹分轉札委東台塲童雅儕鹺尹暫行兼署兹聞程都轉已詳請正任新興場大使沈純伯鹺尹繼祖冋任俟奉督批當可揭曉也○初二日錢荻香司馬謝委回北掣本任○揚城東關街田家巷口朱吉泰油坊對面某布店於初四日午前不戒於火延燒間壁荳腐店一家幸出城取水甚近又在白晝水龍齊集得以隨時樸滅聞吉泰油坊之舖門業已灼焦賴某堂水龍出力救護否則火中加油尙堪設想哉探悉起火之由因布店有學徒某開洋油箱失手墜地油盡潑出其時適有友人在店賀年手執水烟袋見油潑出一時惶急手内火煤不覺墜落洋油見火登時轟發致成此災學徒某受傷甚重當火起時友人自抱不安有見其向城外狂奔者聞至今尙未回家不知何往也○揚城安樂　之嚴蘇氏之女年十歲小字招弟面貌端好愛逾掌珠客臘因在門前嬉戲忽失所在想爲匪徒誘拐嚴氏四處尋覔蹤跡毫無現在遍山招貼無論何處有見之者求代收留送信來揚不吝厚酬以期珠還合浦也○揚州東關外三十里嚴家橋地方某姓家因聚賭滋事毆斃一人當經該處地保報案江都謝明府隨於初七日帶同刑仵往騐初八日回署據聞止拿獲同賭者二人正兇被逸刻已遴派幹役緝捕想不難弋獲也花骨頭之害人不淺哉○客秋趙小溪觀察濟川奉廣西巡撫潘大中丞札調前往粤省辦理防務由揚啓節時特派委左克齋軍門爲前營統帶有儘先副將張登三者名勝祥揚州人自願執殳前驅到粤後統帶見其勤勞耐苦頗垂靑眼派充某哨哨官嗣以不服水土在營病故而左軍門眷屬仍住揚州去歲杪寄家報時特多派親兵二名將枢帶回無如路侘窵遠靈櫬甚不易帶不得已效釋氏之法將尸骸火化磁墰封貯背負而回送交磚街羊肉巷張之家屬收領其妻子見此慘狀哀痛可知然千里迢遥能令魂歸故土非左公其孰能之想存殁俱當啣感矣○副將銜儘先叅將鍾某浙西人寄居邦上爲人耿直有任俠之風去歲因海氛不靖各省興辦海防遂於去秋赴閩投軍某統領一見頗相契合派充前敵與鍾善者聞之皆爲色喜詎前日其家屬忽得噩耗知鍾某帶隊開仗爲敵砲轟斃僅餘兩腿云云嗚呼慘矣然臨陣捐軀較之張登三之病殁牗下則有榮焉 
[刼案彚錄]  
　　客臘歲杪之際粤垣及各屬鄉落被刼者時所常有聞有來往順邑陳村新會江門之渡船於二十三日在附近甘竹灘浦口處被賊攔截刼掠失去銀兩數千之多而城西匯源坊公和餉押及宜民市某典肆亦遭賊匪搶去衣物銀兩約值二三百金據道路傳言謂　是某營汎弁嚴密稽查訪出匪徒七十餘人混迹省垣日以搶刦拐騙爲事詳列上遊廣州府憲蕭太尊將其姓名開列特出賞格嚴行拿獲匪徒知難藏匿恐爲所獲遂挺而走險四行搶掠欲獲有貲財以作盤川俾得遠颺云此乃傳聞之詞未悉是否如果屬實則該匪徒愍不畏法罪不容於死耳錄循環報 
[道憲照會]  
　　大清欽命二品銜監督江南海關分巡蘇松太兵備道邵爲照會事光緒十年十二月二十三日奉蘇撫部院衛札光緒十年十二月初十日奉署貴州撫部院李咨光緒八年正月起至今各國教士赴黔遊歴所有未到之載德生等咨請轉飭緩入黔省等因到院咨札關移會鎭　關一體杳明照會各國領事杳照又奉南洋通商大臣爵閣督憲曾曁蘇撫憲札准貴州撫部院咨黔省民教不和遇有來黔教士司 
 
 

Page 3

 
 
鐸曁各國領事游歴之人飭令他往暫時毋入黔境各等因奉此除移鎭汀關并照會各國領事外合行抄咨照會爲此照會貴總領事請煩查照飭遵施行須至照會者正月十八日 
[春江碎錦]  
　　前日下午有西商團兵在英界老巡捕房空地操演砲法延請英兵頭教練計炮四尊旋卸旋裝約共數次以期手足靈便施放迅速云○顧阿榮旅居虹口頭壩地方前晚七點鐘時其妻沈氏至白大橋河邊欲往小火輪船尋人在駁船上失足墮河遂占滅頂鄰船聞聲打撈至今屍骸無着亦慘矣哉○寍人陸倫善在虹口順泰碼頭充當小工昨日扛運鐵器至某輪船失足跌下適兩足騎住船邊以致軋傷外腎遂卽送同仁醫院調治不知可無恙否也 
[懸旗告示]  
　　欽加二品銜分巡蘇松太道兼辦兩江營務處邵爲曉諭事本年正月十六日接俄國領事聶來函法租界暫換本國旗號現奉駐京大臣諭飭於禮拜日懸示因都中法署所換俄旗係每禮拜升懸其餘各日均不懸掛本埠照此而行請卽示諭以安民心等因到道合行出示曉諭爲此示仰商民人等一體知照毋違特示光緒十一年正月十七日 
[開篆停訊]  
　　今日卯時係各衙門開篆之期英會審公廨循例停訊一日所有捕房公事統歸明日解訊 
[捕廉回任]  
　　本縣許捕廉占梅去秋入京騐看斯缺由丁君署理前日許君已奉憲札仍回本任遂於昨日丱刻已經接受鈐記 
[茗肆餘談]  
　　茶肆閉門一節昨已列入報章昨日作嫁餘間散步四馬路一帶見略有數家照常開市餘則竹裏樵　依舊無所事事據聞捕房已飭包探知照已開之家設有人勒令閉門卽可交捕送究各老虎灶主昨晨又齊至英公堂遞禀聲稱專賣熱水者旣不收捐業已照常開設可否容設二三桌略售椀茶黄太守閲禀之下飭俟商諸領事核辦候示 
[因疑拘押]  
　　虹口某日婦被人謀害各情日前疉經列報兹悉該婦私夫某西人在某洋行之某輪船爲大副現在尙未回滬近由其手帕交某婦訪悉該婦未經被害之前日早上有日人某丙至其家晚上又有日人某丁入其室不無情節可疑遂復禀知該管事領事安藤君飭派日　 
包探拘獲丙丁解歸公廨管押候訊云 
[研訊誘逃]  
　　昨報登誘逃已獲一案昨晨翁太守親臨捕房飭將在押之王許金珠熊阿寳三人提出研訊包探又將船中起到之棉被一條破衣兩件和合枕一對白皮箱一隻呈案當由熊取出鎖匙當堂開箱查檢内惟舊衣數件新蚊帳一頂及零星鞋襪若干小木匣一只内有銀鍊銀飾數事質票一紙洋一元太守閲得票係銀獨一對本月十三日質在無錫城中太守以原告許恒全曾禀稱失洋二百五十三元及金戒金飾等事今查箱中並無值錢之物遂着將男女三人暫爲帶出復詰原告從前所報可是實情答稱不敢虚言太守問爾昨供家有妻室可是結髮曾否生有子女現可住在店中洋元放在何處何日檢過答稱妻確係結髮室本住店中去年六月回無锡並無子女祗有姪兒作伴洋元於十二月初七八日開箱檢視時熊已在逃箱内空諸所有太守復餫提該三人至先問金珠謂伊等於何日尋到答稱十三日問所有洋元藏在何處金珠極口稱冤堅稱並無其事太守謂爾昨在公堂曾云十一日尋到今日爲何攺稱十三即爾將銀質錢亦係預留地步表明並無洋元小小年紀竟能爲此狡　須知旣經破案烏能跟熊過活諒來不比不招喝卽掌頰責至四十下金珠痛哭求饒時熊在旁叩頭如搗蒜聲稱實無洋元何能招認太守又問熊伊等於何日尋到爾住處離城有若干里尋到之後何日動身熊稱日子實已模糊大約在十一二日尋到至十三四日動身來時共有十餘人住處距城二十五六里我等並未進城卽下船來滬至捲去洋元之事寔係被誣太守謂旣無洋元伊等何必誣爾喝令笞責一百六十板仍執不承惟供從前收得會錢洋三十餘元實係平時積聚十四日飯後呌定船隻買一白皮箱到鄉一切使用均是此項洋元太守着將熊還押復開導金珠謂汝若從實招出洋當着爾寄父將來好爲擇配金珠仍照前供并稱若有洋元則終身有靠卽不須逃走矣太守以其無恥復掌頰二十下亦着還押又詰王許氏此事汝定知道今日姑爲記責亦着還押并飭許恒全退去箱物暫留捕房 
[負債吞烟]  
　　前日松婦張氏至英界東　盤街銀寳校書處吞服阿芙蓉當卽舁送仁濟醫舘爲時過久施救無從延至昨晨五點時毒發斃命館中飭人知照其女秀寳并本家銀寳到院事爲是處三圖地甲所聞該婦有弟某甲在寶善街開設客棧亦卽聞信而至據稱張氏在籍虧空纍纍無可彌補因擕秀寳到滬擬作賣笑生涯初至時旅寓客中閒居匝月無人問信房資飯食漸見難支嗣經蟻媒説合將秀寳荐至銀寳家内取得帶擋洋五十元另有兩傭　捐洋七十元現銀寳因生涯泠淡不設開銷擬將秀寳調開故暫時閉歇兩傭婦所掮之欵因此日夕催迫銀寳亦堅索帶擋該氏一時無措濳卽吞烟自盡云云昨日衆人在烟舘聚議或謂自盡人命可免報官擬卽私和然築室道謀莫衷一是至四點鐘時尙未收殮究竟報官與否明日探明再錄可也 
[搶女待懲]  
　　江北人衛國瑞僑居本埠恒昇碼頭左近女名秀寳前日偶立門前驀被江北船户顧三糾集多人搶之而去衛探悉其事卽於晚間偕妻張氏投上海縣署候莫邑尊回署時攔輿喊訴邑尊准詞於昨日飭值日差協同該處十六舖地甲將顧及秀寳提案收押以待訊辦云 
[刦盜誣良]  
　　信船被刼及獲犯訊供各情早已列諸前報前日莫邑尊飭將孫松春卽前報所載之宋春提案研訊據供係南匯縣屬之三灶鎭人年二十五歲向在某土行爲夥去年正月失就卽於二十六日回家至三月初十日娶有妻室在鄉種田到今並未到過滬不料竟被誣扳求請明察邑尊問爾與孫壽棠因何認識答稱前年我在土行爲出店時壽棠在我行包送私土因此相識邑尊令船户胡阿福指認此人究竟是否孫之同黨答稱並非此人是日白晝下船我確辨認清楚孫壽棠之同黨人面龎尙小邑尊又謂爾須聽其口音如何答稱口音亦不同案情重大小的不敢妄指邑尊又命將孫壽棠提案研鞫并令指認松春答稱確是去年十二月十七日我與伊父孫金橋在大馬路雅　吸烟商定　刼至二十日松春偕我動身二十二日四點鐘時由角里下船至晚間三點鐘時船抵小沙渡與伊同謀此事邑尊謂已令胡　福認過日前與爾同黨者並非此人笞稱胡與我向有仇隙以此不認又謂胡雖與爾有仇然與松春並非交好且尙有贓銀示未曾起到豈不認松春卽可了事乎研詰至再堅執如前邑尊大怒喝上大平架復加研詰仍復矢口不移邑尊令胡覆認胡堅稱此人並非與孫同黨小的在外早已辨認無訛孫之同黨人其足尙小有布鞋一雙失落船中惟九二三脚寸現松春之足實有尺許邑尊令胡及松春退出復詰孫壽堂良久依舊供詞狡獪遂命踏扛子始供同黨實係傅某邑尊問富住何處爾旣與富同謀何故誣扳松春答稱去年四月間曾遭松春之父金橋騙去洋元後我虧空行中甚鉅以致生意停歇至年終萬難過去起意行刼自思停歇緣由實被金橋父子所害因此仇扳邑尊錄供畢飭卽帶回監禁松春仍還押所並諭胡將孫黨所失之鞋呈案聽候覆訊核辦 
[懼辱出家]  
　　浦東十五圖民人陳孫氏日前挈子阿海投上海縣署控稱次子丫頭于去臘二十九日被俞了頭俞泉甫二人無端毆擊 
 
 

Page 4

 
 
繼又將　縳隠藏今尋無蹤跡求請究追莫邑尊准詞飭提被告到案前日下午升堂集訊陳孫氏伸訴前因並稱小婦人十三日喊控後俞等卽於十四日放回我子被毆受傷求請臨騐丫頭供與略同俞店頭拱稱前年我弟俞泉甫由朱阿茂徐咸全兩人爲媒聘定金康氏之女爲室卽于九月間迎歸合卺不料上年十一月中弟婦忽然逃避後經我訪知由陳丫頭誘至浦東楊家渡某　爲尼于十二月十五日落髮婚帖呈騐泉甫所供亦無甚歧異金康氏供稱我女並未許配泉甫俞于前年九月間無端將女搶去閲三四日乘間逃回去年十一月間聞俞又欲來搶因不受辱遂於十二月十五日至楊家渡某巷祝髮邑尊謂爾女爲尼可是由爾作主抑由爾女自願答稱實係我女自愿出家邑尊隨謂俞　　曰爾旣憑媒婚娶何以婚帖上並無主婚人名姓顯見强搶良家女子本干重懲姑念金氏旣已爲尼本憲亦從寛不予深究以後勿准再往纏擾卽着各具切結又謂陳孫氏陳阿海曰陳丫頭業已歸家且騐得傷痛並無防碍可否挈子回去毋庸涉訟該氏等遵斷具結而退金康氏斥釋 
[英界公堂瑣案]  
　　英商惠爾生控華人陸驛梅一案日前已列本報兹惠爾生又投英領事署訴稱去年陸先付來利銀一百六十兩照刻下核算除收尙欠利銀二百三十六兩請爲傳追翟副領事據情照會太守飭差傳陸到案原告亦投案申訴前因并稱陸於昨日交來票銀加利因期遠難信當已給還陸供利銀原要照付無奈新年無可措辦求請寛肢限期太守商之翟副領事限於五日内繳銀完結○華捕禀稱莊安全在洋涇浜投河自盡由我救起送案莊供甯波人向來餬口湖州日前帶洋五元來滬欲尋生理偶不謹愼被人騙去洋元以致食用全無進退維谷因此自尋短見黄太守惻然憫之飭差送歸棲流公所安置○天仙戯園管門西人禀稱因我有事囑弟代工有張阿狗等逞盤闖入圖看白戯喝阻不依反被毆打我聞信赶往時伊等恣横如故爲特報知捕房將張拘獲餘均逃脱今蒙解案請究張供至該園尋人洋人阻不容入以致與之爭執並不行兇黄太守判管押三天以示薄懲○華捕禀稱東洋車夫陸長山停車碍路拘案請懲陸供載客至該處暫停不敢有心違　黄太守判管押二天○金阿惠訴稱在某押舖爲夥昨王阿本持衣押錢八百文乘間竊錢二百當卽獲住尙敢持蠻爲此交捕送究王供昨向押錢八百文　自已錯付一千知覺後反指我爲行竊因此互相爭執被交捕送案求恩明察黄太守得供飭王還錢二百文完結 
[錄屈臣氏大藥房致各埠貴客書]  
　　敬啓者夙叨左顧感紉良深當兹鳳籥調新允卜鴻儀集祜敬維列位先生大人履端介祉首祚迎禧定符伊祝兹送來五彩華英月分牌一紙祈爲賞收緣敝局實心辦事總求利濟同人故凡所製各欵藥料愈消愈廣愈靈愈製愈多所以月分牌一張不惜資本務極工繪精巧以呈公鑒惟望知我者時錫瑯函俾得深叨光顧爲幸耑此函請新祺不一[  上海屈臣氏頓首拜書]  
[蘇省撫轅抄]  
　　十五日候補府楊靖上海來禀銷松滬厘局提調差新在海州直隷州賈致愼金陵來禀謝奉飭赴任准補上海縣主簿鄔金階禀辭赴任○十六日卽用汝欽帮辦候補縣傅維祚　辦均禀知奉委待質公所差夏槐禀銷待質公所差仍冋發審局差吳其芳禀知辭奉糧道憲委赴江陰徒陽一帶查探水勢 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貪小失大]  
　　金陵多小錢店專以小術射利受其累者不知凡幾然亦有時累人而轉以自累可見天道好還報施果不爽也有湧源者東夥二人爲該業之飛將軍稱射鵰手前日有一人持銀信一封封面注由福建長門寄銀二十一兩其人就店啓封請代平店問何爲答曰欲况洋錢但不知閩平與漕平何如卽隨手以封面所標兩數示其東東見有二十三兩零亟漫應曰平稍差然小店可以効勞便照現市六分九厘扣洋銀與錢付訖而去東夥喜不自勝看之又看平之又平寔賺得二兩有奇忽有一以　取錢者稱此人係江湖賣術者流其銀恐不足信東猶不以爲然其夥乃質諸某店將銀剪開中果僞質取錢者又稱此人雖江湖匪類然頗有肝胆如屈體告以委曲解鈴繫鈴可出一手刻尙飲某酒肆中胡不走叩之夥遂去置酒與殽其人直承不諱飲訖同夥至店問銀安在取視曰請以平準之如平合贋鼎卽余物也詎面試平相去甚遠其人一手握平與銀一手挈其東人之髮辫將以誣造假銀質之公堂東夥再四剖白無奈信面之數與店平况洋之數總難掩飾其曲在店解事者再以英餅四番和事然後罷而店東則眞如啞子吃黄連説不出苦楚矣此雖小事可爲貪小者戒 
[贅婿新聞]  
　　金陵之顔料坊上接南門之新橋口下承水西之𨺗門橋實當日之市廛變而爲今日之門巷也居人衡宇相望間有油漆鞋靴等店錯落其間良莠最爲不齊有王姓者倚江寍縣門下爲生涯與端木某爲外表兄弟王有女年十七矣質如芙渠之出污泥而不染其濁端木某顧而悦之遂託外表相與往還人但見其　絮之因風而不　其山海之何日也端木某善居奇設小肆而中饋尙無酒食是議者乃浼氷下人與氷上人語欲得女王心許然嫌其爲外表戚恐不得遂其贅淳于髠之願故合而復離者數矣端木某恐失掌上珠常對女誦文君之白頭吟女始爲多魚之漏且勸其降格以相從端木慨然曰苟能得意中人爲之快壻雖他日如董叔之執而紡於庭之槐吾且勿悔矧其兄行也而以父事之庸何傷於是泥首於王之前執子婿禮甚恭並自陳爲吾妻也者吾卽爲其父之子王念其誠如所請客臘念一日亟贅端木於貳室稱甥館而以已瑯琊之世系鐫端木而氏之是日賀客盈門婦翁娓娓爲人述如此殊不顧禮所謂男帥女女從男夫婦之義由此始者果何屬也世風日下可爲噴飯 
[陳平再世]  
　　金陵某甲髫年失怙恃依其艘爲過活嫂故天生麗質難自棄者嫌其兄重利輕别離眉宇抑抑多惆悵態甲稍長有夷吾之弱不好弄憐艘怯空房乃朝夕親暱之而陳平遂不能專美于前矣久之醜聲外聞嫂因出所蓄使中設肆於三山大街已又爲甲納婦使甲不以唯薄貽羞然非醋娘子中心之所好也結　之夕其新孔嘉不問可知詎次日甲尙未起而報嫂病者已數至如十二道金牌之詔班師甲就問病狀但見眼涙縱横透枕函面則爲李夫人之内向喚之終不應亦不廻甲心知爲昨宵事開罪然負荆不足以塞責乃伏靑蒲上跽而請嫂始長吁一聲叱甲曰爾夫婦好爲之薄命人終不能對何敬容殘客也中又長跪不不起請後命嫂乃爲約法三章俾謹受甲伏床下一一畵地畢纔略開笑曰然自是新婦之蘭闑雖插竹洒鹽亦不能引羊車踰阈矣前日忽有數賊入其室縳兩人於床而飽掠其財物以去刃傷嫂乳嫂欲號則恐一對野鴛鴦被來視者覷破因相與隠忍新婦驚定後揮從者釋兩人縳　而自笑於旁大有惜乎不中浮一大白氣概然從此甲不敢與衣冠人齒而衣冠人亦無有齒之者 
[重懲蟻媒]  
　　某甲者秣陵人向在南門外機器局充當工匠前年憑媒聘妻于氏淮産也放誕風流與甲性不相投以故脱輻之占視爲常事一日復因細故反目甲怒謂汝不願相從可卽早自爲計毋久溷乃公爲也由是移居局内往往數月不歸先是有唐姓者向習成衣素與甲妻相熟探知其事心竊自喜嗣聞有陳姓在城北開設客棧察道頗裕近以無子欲納小星唐遂鋭然以嚴合山自任到甲妻處舖張其詞並云陳本一子雙祧入門無分嫡庶甲妻聞而首肯遂忘却身爲羅敷私認唐姓爲中表兄弟代爲主婚於去臘迎娶過門居然以棧房爲金屋矣甲妻有寡姊居於江甯縣治之谷里村姿容尤勝唐以爲是更奇貨可居本月望後策蹇至会欲以妹事　動之以摇其志寡姊聞而大怒立喚村人將唐扭交地保次日入城會同某甲同赴縣署喊控賈邑尊立提原被到案當將甲妻掌　數十令甲帶回嚴加管束陳姓訊不知情准予省釋唐姓重責數百板收禁候辦一而追取身價銀兩付還陳姓頃刻之間事遂完結於是兩旁觀者無不服賈明府公明洵無愧折獄之才云 
[貼聯遇騙]  
　　金陵大小人家歲首必貼春聯靑灰十丈白板雙扉無不以帝里鶯花臣家鳬藻等詞爲新年吉語中正街某甲向作小販負家于某巨室之側見巨室已換桃符遂亦爲東施之效顰正在端詳未定時忽有某乙者貿貿然來似曾相識問爾卽某某乎曰然曷問此曰我公舘刻需一司爨者爾能之否曰能曰能則敢以實告我主人善博以夜計一月可得四十五日無論孰勝孰負我輩之以什一取贏者當三倍其值之數甲大喜過望乙囑少待與同行候至上燈時乙果至卽以已所肩之布囊令甲負而隨行過承恩寺前入某錢土店内坐甲于店外且以囊付店主徐兑洋兩元又購烟土十兩謂之曰我須將土與錢先送入公舘然後來結帳臨行又嘱曰頃囊亦重物須格外小心勿與門外漢店主唯唯久之乙不至店主問甲甲茫然不知所對急檢囊囊内係敗紙裏腐草一束中實一斷磚而已甲知爲乙所賣垂首喪氣歸至家婦忽訝曰頃乙來信已引爾爲同事矣胡急歸也甲爲婦述之騙十狀婦曰然則此來胡爲者得毋亦瞰其亡也而姑試其盜兵符于臥内之故智耶共察之果失去衣物數事先是乙質甲於店卽闌入甲室誑其婦謂代作曹邱生揚揚在德色婦感甚瀹茗欵之正蹀𨇾間妙手空空者已演得無盡藏妙法矣彼此懊悔無可奈何 
[敗子下塲]  
　　捖垣某甲弱歲爲刀筆吏赭宼之亂避地至豫章投營効力得保佐雜之職歴署數篆造孽錢已滿腰纏同治初年遂解組囘里閥閲輝徨居然世家氣象矣不數年甲故妻撫子度日家有用産斷不虞薪桂米珠詎大故疉遭折耗其半其子又席先人餘蔭不知稼穡之艱難近更癖嗜阿芙蓉擲黄金於虚牝以致良田美産戀賣一空至前冬羅掘已空遂將住屋售與在皖候補之某宦去歲債臺百級無可如何又　 
旋宦乞添百餘千但甲子遊蕩無恒千金撒手區區白鏹轉瞬卽空今歲以來時至宦家拚閙宦飭地保給以微資驅逐數次冬初甲子攜草薦　鍋等物倒臥宦家門樓下經隣佑出而婉轉開尊給錢千文始　跚而去去後未及一月仍携草薦盤臥宦雖知之覆若不聞數日前担水夫偶潑水其處甲子見地盡潮濕無可存身遂繫繩獸環上將以自盡圖嚇隣人見而喊救宦因飭將甲子交保送官懲治以警將來嘻如甲子者旣辱其身又貽羞其祖父死而有知能不能痛哭於白楊荒塜間乎 
[上海絲業會舘籌賑公所施少欽經收山東賑正月初一至初九日第五百五十九至六十七次清單]  
　　宏圖氏求志居士求椿萱福壽康强又求棣萼名成利就又求二嫂病愈内子安吉東海氏節省香資五户各一元○售助賑彩票三帋計洋六元以上元旦日○譚光韶一元初二日○白君玉巖募元　洋行東翁節省新正筵費一百元○譚廷楨求父病卽愈二十元宋正興辫帶號黼卿愼卿求母病全愈五元劉鳴勛足對開一元慶善堂畢求資父母冥福四開二元八開一元以上初三日○浙寗鎭海縣包玉潤爲兒病倉猝醫　不及聞助賑愈病最速因特誠許愿幸明天祐卽獲安痊一百元○梁寶鑑爲弟寶三生瘡抱病求速愈二十元余祖烈求祖病早日全愈十元○上海普育堂爲陳春山病故當檢其牀鋪見枕邊積有洋元乃爲其料理衣衾棺木並擇地埋葬一切費用外尙餘洋三十元以助賑捐爲該夫種來生之福交來洋三十元○衍澤堂蕊記募萬善同登昌字一萬四千四百八十九號册十六户共捐錢三千三百文合來洋三元以上初四日○趙蔭軒求病卽痊十元求病速愈人十元范廷鎭求一家康健六元義愼蕌堂完愿資移助五元○無名氏募昌字二　四百四十號册澄心書屋五元東來昇二元○厦門恆豐號募昌字五千九百七十三號册九八規銀四百五十兩容俟奉到捐户姓名再行補塡收票合先登報奉聞以上初五日○千留名五十元由春源綢莊來三和堂二十二元無名氏十十蘇州懺心子節省新正浮費十元蔡蘭記求目疾全愈一元○各盡其心人募昌字一萬四千九百六十四號册隠居氏願兒女種花平安二元寄滬甬客依人客求慈竹平安第三次助寄滬甬客求慈竹平安三户各一元魯信氏春申庽客鴛湖逸士申江族客節新年閒費新安太原氏祈合家平安五户各半元武威積喜四開二元武威求合家平安一角求慈竹永平安客錢五百文○各盡其心人又募三十五户共二十二元七角四開二元錢六百十文以上兩共合來洋三十一元四開四元八開三元錢三十三文○申報舘募得勤齋主人四元以上初六日○裕通恆春酒費移助一百元○蘇城柴河頭救生總局孫君嶼芝宋君珊室募昌字一萬一各三百八十號册　張氏五元延記三元楊觀生二元顧逸亭倪俊生顧氏太太楊莘生王梅亭蔣香生敦禮堂沈梅閣錢耕畬吳明修梁廷鈺十一户各一元王景修二元○又募昌字一千八百四十一至四十五號册顧子山三十元周善夫二千八元金福保十元許蔭亭五元錢六百文馮慈保四元陳祖　陳靜宜陳祖善三户各一元童陶省船費五百文童姓省船費二百五十一文以上兩共二十五户合來洋一百零四元錢二百五十一文○招商局交來舊藍綢長衫一件以上初七日○求病除根人十元槎南拙子求萱堂康健五元又求室人産安五元無名氏求人口平安四元余采田一元蘇州金君山如募慈谿錢姓一元○彤源莊募昌字一萬七百六十號册有心無力人一元不願登名人半元安霞軒四角茹香書屋四角河間居士有心無力補拙主人不留名楚尊軒退思居六户各二角養志書人琴鶴主人隠名氏無力人正心居士五户各一角共十五户合來洋四元○胡君小松募昌字一萬四千三百二十號册頴記存記芷記汝南女氏戴健記同威記堃記徵記擴記芳記太原女氏文慧記十二户號册泉唐各半元屏記四開一元共十三户合洋六元四開一元○楊君亷伯募昌字六百八十一　伽陵室朱拾元錢江延靑舘主五元共十五元○蘇州潘君仲溪募從此無災悔二十陸春雨陳元張海樓李善士二户各八元乙酉順利六元仁讓堂三元延陵不留名二如記一笑軒小萸五户各二元穎川先生錢六百又從善氏俞洪裕典無名氏三户各一元詩記錢記敦記圭五百文庚記詩記韻三郭成器倪瑞福五户各二百文綏之敏之順之洪記民記 
記仁記隆記温記積記佑森日增勉力孫越記糜浩記郭泰福方光裕徐柳溪胡子　祥二百文孫發敦徐曾鎔仇怡記無名氏如我意大家如意無名氏無名氏三十户各一百文同源徐添興二百文敬安堂錫箔灰資移賑資先人冥福六元以上五十三户合來洋七秋助四元無一元以上初八日○惟求眷屬平安人十元陳記十元金吟香求妻産後病愈醫藥資務名氏足對開一元萃芳園錢九百文○孫少甫還愿規　一百五十兩○江西集善堂宋立燮三主人規銀五百兩○又募昌字三百五十一號册曾師道錢四千文劉四勿堂錢八千文千文帥鄭卿二千文聚盛號二千文曾壽芝曾師道廖培垚宋笛亭四户各一千文○分○源來又募昌字三百五十五號册熊麗淦一千文以上共合來九八規銀五百十四兩一錢二當募昌字四千三百五十五號册共四十三户合來洋一元虚對開二元以上初九日 
 
