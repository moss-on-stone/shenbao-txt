# 1892 - 146 - 4906863

 

Page 1

 
 
[訪購隨園太史全集]  
　　啓者今欲購原刻初印小倉山房全集一部或三十種或二十八種如有願割愛者請携様本至申報舘帳房面定價值遠處函示亦無不可特此布陳維兾雅鑒 
[接山東小清河急電籲求工振啓] [  申報館協振所同人拜手]  
　　日前接山東登萊青道憲盛杏蓀觀察急電以上月廿七八日大雨河工民夫大吃虧苦合河皆水比原估須多費數萬囑早日分匯云云敝恊賑所接奉鈞電焦灼萬分竊以山東開濬小清河爲通省水利之所關繫卽爲億萬生靈之所託命前接嚴佑之先生告急電音已籌　規　五百兩會同仁濟善堂匯解山東以應急用今又接盛觀察急電惟有籲求遠近諸大君子大發慈悲義粟仁漿源源接濟庶幾已聚之民夫不致復散將半之工程不致中輟自來積德行仁旣須有極大力量尤須有極好機會現當小清河事機棘手需欵孔迫之時若能慷撫解囊較之尋常拯溺濟飢功德尤勝百倍此則敝恊振所代東省災民馨香默禱者也敬請善安惟祈均鑒不勝急切待命之至 
[海軍用西人辨]  
　　有曾經滄海客造余齋頭揖而就坐猝然而問曰竊聞見之不眞者不可以立言聞之不實者不可以自信先生操三寸管動輒侃侃然談天下國家大事其亦有所考據否耶余曰處士横議本非所宜某何人斯敢談大事第中國當此勵精圖治之時奮發有爲之際又值中外通和胡越一家以我之短用彼之長以彼之巧　我之拙此正爲國家圖長治久安之策凡食毛踐士者宜何如各奮精神共　振刷廟堂之上豈無謀臣草野之中亦貢愚志尚書所謂遒人以木鐸徇於路曰官師相規工執藝事以諫正欲其上下交勉以致上下交泰也牖下書生苟有所知曷敢自秘也乎客掀髯而笑曰先生之志則大矣然見之尚有未眞聞之尚有未實恐以自信者誤人以共信不免乖立言之體則奈何余皇然請教則曰昨見整頓海軍芻議内有一條謂中國海軍中之兵輪凡船上之事皆以西人司之大爲不可當悉數皆用華人此說是也顧中國各兵輪此時已大槪整頓一洗從前之積習自管駕以下無一西人惟粤海水歸尚有一二兵輪内仍其舊例雜用西人者此外閩海以及南北兩洋則本已全用華人初何嘗尚有一西人與乎其間称生豈猶未之知而乃浪費筆墨諄諄戒訓備述其中利害雖言之未嘗不中理不亦等於失晨之雞乎余曰唯唯客之見責固屬允當然僕之爲此言也則言其理而已矣卽備述其中利害亦辨其理與勢之爲利爲害而已中國自醇賢親王創設海軍以來翼贊者皆衮衮諸公豈尚有毫髮之憾然創業固難守成亦不易勤於始而或怠於終將愼終於始之謂何中國初創海軍之時非西人不爲功各兵輪無一無西人幾如水母之目蝦去其蝦卽不能運動治遲之數年漸而中國之人亦知駕駛運動之法又廣設學堂以教之如後學堂武備學堂水師學堂凡所以教中國聰頴之子弟使之習學海軍要訣日異月新乃漸辭去西人而以華人代之北洋諸輪船所用諸人多係由學堂中出身考取眞才實學而後畀以事故往高麗往日本所向無前運用如意惟推北洋諸船爲最而南洋閩海各船亦純用華人弗使西人參與其間從前之所慮者今日而可以無慮粤海雖有一二艘尚用西人者要亦不多且粤海兵輪不及南北洋諸輪之大設遇海疆有事止可以作守船或爲巡船斷不能用爲戰船故卽有西人尚不足爲害若各兵輪皆以粤悔之船爲藉口則可慮甚矣中國前者議創鐵路其資本則擬集商股而議者卽首先以不准西人入股爲言然近聞鐵路之事西人謀者頗多特此時尚未定見耳然後知中國之人未嘗不知人貴自立不徒恃倚傍他人第恐已不能以自立而全恃倚傍他人以立一失其倚傍不啻嬰兒之失母瞽者之失相不亦可恥之甚乎中國商輪皆有西人兵輪獨無西人此豈中國之重商務而不重海軍耶正以商船所關繫者不過爲利兵輪所關繫者甚大故卽使有事之秋商輪亦須濟運軍糧煤火軍裝等物恐有西人在船亦多不便而當無事之際則尚不至於剌人耳目若兵輪而一有西人則見者必交譏之矣雖然中國製造各局亦多參用西人卽各學堂教習亦皆屬西人夫製物則用西人教人則用西人而獨至於兵輪之上則絶不准用一西人彼西人將以中國爲不情矣苟不揭公法以示之中國且將無詞於西人知兩軍相見之時西人必守局外之例有職者卽當辭職有位者亦當去位决無一人敢干犯萬國公法者則知中國之所以不用西人實爲卓識遠見初不同於得兎忘蹄得魚忘筌謀國者不當如是耶客之言直余所心折自時厥後願客不吝珠玉時時匡余不逮焉客再振而興三揖而退曰敬聞命矣苟有所知必以告遂取問答語筆而存之 
[中江擊楫]  
　　蕪湖西門外土巷上首河沿有張成泰紙坊主人某甲係溧水産其媳因家常細故與姑勃谿遽萌短見懸梁自盡甲毫無舉動一任其身似柳條終日挂眼如魚目徹宵懸連閱五日屍身腐爛臭氣遍聞隣右始稍稍察知消息一傳卽有無賴數羣蜂擁而入假察看爲名升堂入室將所有什物順手取去後經地保報縣王邑尊定於五月初一日親臨相騐如何辦理尚待續聞有知其事者謂婦之母家亦在溧水甲之遲遲收殮者想遣人報信未及赶到耳然無賴輩强預人家事乘危取物未免無法無天不可不有以懲儆之也○牙厘局兼蕪湖保甲督辦袁檜生觀察前因要公親至上海一行旋於四月廿九日乘江裕輪船回蕪屬下員弁咸至江皋迎迓○四月廿八日爲英皇誕辰寓蕪西人停公一天相約至鷄窩下首江滸爲跳舞之戲或擊毬走馬或縱跳高歌意興甚豪華人之喜觀熱閙者無不招邀勝侣策蹇來觀四面圍塲幾至萬人如蟻洋務局吳春農司馬恐滋事端卽於午後親臨彈壓保甲局亦派勇丁執棒巡哨直至夕陽在山人影散亂始各緩緩言歸此等遊戲在滬上固已司空見慣而蕪人則爲得未曾有無怪觀者之爭先恐後也○晚膳旣畢散步街頭時則銀燈齊上晚巿喧闐行經長街徽州碼頭驀見一人從全泰盛信局突出向西飛奔繼有數人追出則已不知所之指者話者人語喧譁異而詢之始知該局夥頃間齊集洋信在櫃上登簿按封遞寫所有洋信悉置櫃邊猛抬頭見一十五六歲童子笑容可掬該夥誤爲店家學徒不以爲意童忽伸手攫信一封飛步而出夥目瞪良久始悟其爲模金校尉倉皇追出已如黄鶴高飛檢點之下幸信内祗有洋五元錢二百文惟裹封沈實該童或悞爲不動尊遂作出手得盧之計局中本欲報官追查旣思所失不多一經控告差費規禮反致三倍其數而原璧仍難歸趙遂隱忍而罷長街大巿之中匪燄如此猖狂可謂目無法紀矣○手藝營生之輩當此氣候清和咸穿密門窄袖小 
 
 

Page 2

 
 
褂大管雪青紡綢褲足踏薄底花鞋裝束絶類青皮而眞青皮亦復模様相同通衢巿肆及江口一帶每見此等人潑皮訛詐遇事生風遇鄉愚之可欺者卽指爲欠債不還軋至僻靜處剝衣攫物與滬上拆梢黨無異又有十餘歲之童子結隊成羣每晚散布各巷或鼓噪於巿遇婦女之獨行踽踽及青樓出局者卽羣起遮攔肆意訛詐間有小家碧玉姗姗來遲頭上簪珥足下弓鞋亦多被其攫去至於售賣食物及華服翩翩者受害尤難指數說者謂全泰盛搶信之匪亦必此輩所爲安得賢長官嚴申條戒懲治一二使若輩匿跡銷聲耶 
[蝗災詳述]  
　　太平府當塗縣地方蝗蟲大起蕪湖道楊觀察一聞消息遴派委員携帶資斧迅往掩撲老湘營譚軍門亦帶勇三百名星馳而去此已列諸前報聞自太平府東鄉十里起以至東北一帶與溧水江寍接壤之區縱横數十里山岡平野一望彌漫道委各員抵郡後分投各鄉察勘以東北二鄉爲最盛由是分班從事計鄭蘅浦少尹辦東鄉小丹陽鄭子煊二尹辦薛鎭胡新鎰哨弁辦北鄉采石磯中間數十餘里則爲老湘營譚軍門辦理各自招集民夫每人日給工資五十文令其隨衆捕蝗其法以白洋布一方或麻布鋪於低窪之區用竹竿從高處揮赶使蝗躍於布上然後聚而殘旃理入土内亦有驅聚一處用火圍燒者每日兵民夫役約有一二千人委員於黎明時館餐而出令村長鳴鑼集聚往來督率不憚其勞饑啖乾餅渴飲溪水宿處亦無一定且必俟昏夜而後歸人力所窮蔑以加矣惟是災區甚廣寸移尺進不知何時始能盡殲醜類據老農云蝗蟲出土退壳三次先後十八日旣能鼓翅高飛現已退壳二次矣始出土時紅色退壳卽變青色再退變爲黄色三退則飛揚跋扈不可復制矣刻下田間小麥青菜已被嚙盡大麥雖可登塲猶未十分館綻鄉民恐被蠶食赶緊刈割腰鐮映月宵晝不停至前報紀彭受臣觀察奉委抵郡總理蝗務兹悉觀察實係由皖北辦賑完竣命駕回省道經此郡遥見江濵蝗蟲蠕蠕遍地其時地方官猶未禀報大憲觀察特遣急足星夜至蕪先發電禀至皖一面艤舟與官绅商議辦理之法旋蒙沈仲帥飛檄皖南保甲兼墾務總局吳士青太守星馳赴郡辦理此事觀察旋命榜人解纜四月廿四日行抵蕪湖廿五日溯江回皖近聞蕪湖縣東北鄉亦有蝗蟲惟孶生不廣或尚易撲滅王大令接鄉民禀報卽札委廉捕有少尉巡檢嵇少尹帶差前往督同鄉民迅速捕捉又聞蕪湖北岸一帶圍田綿延百有餘里日内亦遍地出蝗與太平府大致彷彿似此一波未平一波又起悵望江天其能免杞人之憂乎 
[四明談助]  
　　寍郡賭風大熾以茶館爲尤甚呼么喝六之聲幾使耳根響徹更以四君子爲陷阱伺鄉愚之可欺者多方引誘使入彀中而後已謂之殺土羊近有南鄉人某甲因事赴郡被若輩所誘輸洋數十元無面目見江東匀老遂欲躍入清流了此殘生旁人見之上前攔阻得免與波臣爲伍詢明住址送之回家聞甲父根究誘賭之人意欲赴縣控告未知若何了結也○有某姓婦者家住水鳬橋藁砧見背寡鵠聲悲僅有一子去歲變賣公産分得洋數百元存放胞兄某甲處按月收取利息甲本無恒業藉賭博爲生涯平日專恃他人之財權其子母勝則稍與其息敗則頓負前盟蓋當錢財入手之初已有久假不歸之心矣日前婦向索前欵甲以曰眼相加婦輾轉思維欲赴縣署控追恐傷手足之情猶豫未决不知甲能憫念孤嫠稍存厚道否○湖西有某甲者世家子也衣裳楚楚顧影自憐問柳尋花殆無虚日日前自外歸卽倒榻和衣而臥不逾時腹痛難熬呼喊之聲逹於户外家人聞聲往視則已吞阿芙蓉膏赶急延醫灌救得慶更生至其服毒之故蓋欲娶妓爲妾屢被室人交謫故出此下策也嗚呼傎矣 
[八閩雜記]  
　　統領北洋海軍各兵丁禹廷軍門於本年三月率同定遠致遠靖遠鎭遠來遠威遠六船至福州騐收廣乙廣丙兩快船四月十五日又由康濟兵船送到天津武備學堂學生十六人分派各船練習旣而軍門事畢令定遠等六戰艦分往臺灣香港廣東各處海洋巡緝康濟及廣乙廣丙遄回天津均定上月二十四日起提先是二十二日軍門與中軍嚴耕雲觀察幕僚解硯三司馬馬玉齋剌史康濟文案李聽之二尹濟遠文案謝傅岩二尹定遠副管駕李石枚叅戎靖遠副管駕劉子英都督旅順軍械局提調陳幼序剌史鎭遠文案謝瑞岩少尹作謝傳東山之遊至午後遊倦而歸同遊諸君肆筵順直會館邀軍門歡讌殽芬酒洌美盡東南月上花梢始各興辭而出○今春希爵督軍憲幣聘葉恂予學使犬焯主講福州鳳池書院學使旣莅講席查得閩中士習日趨日下院中肄業各生童每逢師課之期皆飭人前來接卷或一人而作數卷頂冐代倩諸弊叢生遂定於每月十八日親臨考校各生童須衣冠整肅當堂接卷盡心作文院中備有飯點茶湯卷齊始開門放出○南臺巷霞州一帶爲棍徒嘯聚之區官府置若罔聞從未認眞查辦某日有茶道人某甲與安樂橋下人查某彼此口角誓不干休各糾羽黨若干持械狠鬥噫何愍不畏死若此哉 
[梅雨潭聽鸝記]  
　　温州鎭周靜山鎭軍出轅巡閱前報已紀之矣兹聞鎭軍於四月初七日在瑞安大校塲閱操畢卽過飛雲渡從平陽進發初九日校閱平陽營初十日乘船順道閱視龍灣砲臺十一日抵玉環州境閱視營伍十二日由玉起程轉至樂清縣調閱三營弁兵合操十三日赴磐石閱視砲臺與磐石營都司鄭渭臣都戎略叙寒暄卽乘兵船於十四日回轅視事○温處道趙展如觀察因温郡關稅銀價錯綜不齊難保無抬價肥私情弊因之出示曉諭每百兩核减英洋五元一律照一百五十一元申算不得稍有參差甌括商民無不同聲稱頌感戴鴻施於無旣○永嘉縣邵布棠大令現奉陳宗帥飭知舉行縣試示期於四月二十五日取齊五月初一日開考童天皇已無不擔簦負笈于于而來矣○新委温州厘金局總辦彭仁環太守念宇於四月二十六日乘元凱兵輪抵甌在明倫里潘宅暫駐襜帷榴紅蒲緑卽當接辦厘務云○前温州衛王芷庭守戎已回珂里其瀛眷尚住晏公殿寓處現因盤查虧空總解未清而帳房徐震山近又避匿不出邵布棠大令奉太尊札飭恐王眷屬遷移因派值役看管原爲愼重公項起見詎王之家屬以不肯給發飯錢致與差役齟齬隨挽城守戴都戎代爲擔認向大令緩頰請將該差撒回以免外觀不雅 
[解犯脫逃]  
　　禾中訪事人云差捕營兵由杭垣管解人犯四名赴嘉興行經石門縣添差護解比至半途時已夜深兩犯乘間脫逃管解人等知覺赶急追捕已無蹤影遂至嘉興縣禀報王邑尊立飭巡勇幹役乘船數艘四出追尋想釜底游魂終不能倖逃法網也 
[英界火警]  
　　昨夜十點鐘時陰雲四合密雨斜飛自壚頭覔醉歸燈下展下編與古人晤語忽聞蒲牢怒吼聲徹九衢開窓南望但見紅光上燭霄漢燦爛如赤城之霞俄而萬點飛星隨風亂落幾疑鴉雀羣飛俄而三界水龍星飛電掣而至以皮帶接取自來水百道飛泉噴薄而出祝融氏始漸斂威風良久始據訪事人來報係英界東棋盤街怡珍茶居北首某店起火延燒左右隣約焚去樓房七八幢至其詳細情形容俟訪明再錄 
[家丁墮馬]  
　　南匯縣吳子佩明府奉松江府恩太守札委來滬赴硝皮弄相騐乞丐其詳已列昨報當明府由南來滬時署中適接省中電音立飭家丁乘馬飛馳來滬禀報明府接電後急令該家丁回署不料行至南碼頭左近馬忽驚躍致將該家丁掀翻在地壓斷左足骨旋經相識者舁入城中出洋三元令某傷科先行敷治然後回南妥爲調養 
[自縊請騐]  
　　慈谿人李王氏於三年前來滬在法界永安街泰安里第二十號門牌周梅生處爲傭相安無事前晚該氏懸樑自縊爲時已晚無人知覺迨黎明始悉情形則已無從救治由周梅生報知捕房傳十二鋪小甲前來令其赴縣報請相騐所有騐屍情形容俟續錄 
 
 

Page 3

 
 
[失孩復得]  
　　前日薄暮時有五六齡之小孩在南巿王家碼頭左近且行且哭向西而去旋有老者白鬚蕭然向孩詢問住址名姓孩稱名阿大不知家中住在何處老者心存惻隱欲將孩帶回家中以待失主認領行未數武忽聞後面鑼聲鏜然尋孩之人已至老者盤問面貎服　一一相符遂將孩交其人領去此老可謂善行方便者矣 
[地棍被逮]  
　　著名地棍張九和屢次紏衆肇事爲閭里所側目兹爲上海縣袁海觀大令訪聞因於前日飭关往提該差卽於晩間在途中遇見立卽扭解到案奉飭看管候訊 
[傳諭捕甲]  
　　滬城姚醫馬弄某姓家失火本報已記之矣當起火時帮辦總巡朱森庭明府涖塲彈壓查悉失火之由係由匪人在隔壁空房種火因於前日傳集城廂内外各鋪地甲及各叚汛捕至案諭曰本委查得各處失火皆由匪人所種希圖乘間刦物此風斷不可長自今以後爾等鋪中如有空房應立卽知照房主小心防範以免疏虞爾等亦須隨時照料各地甲均遵諭而退明府又謂各捕曰爾等所用之夥須擇誠實可靠之人如有流氓濫厠其間當從嚴剔選庶不致營私犯法如日後本委查有捕夥滋事拆梢惟爾等正身是問各汛捕皆唯唯而退 
[三訊伶人]  
　　兆豐洋行西人好控伶人汪桂芬共欠銀五千餘兩汪伶延律師担文辯駁好亦延律師小威金生代質蔡太守會同梁副领事兩次訊供俱詳前報昨日午後三點鐘時覆訊兩造人証律師齊集好訴稱留春戲園於五月十三日停止曾登告白於申報中至九月二十五日汪伶逃逸前者惟訴月日今始查明担律師問好曰據爾言戲園於五月十三日停止汪伶於九月二十五日逃逸然則停止逃逸事隔四月矣四月之間爾豈不虞汪伶逃逸乎好稱當時確不料及伊竟逃逸担律師問汪伶逃逸欲賴好銀乎旣已逃逸如何復來其間有何緣故好稱先時汪伶逃逸諒欲賴銀後旣復來望其將銀還楚别無他故問前據好言付汪伶銀一千兩是規銀耶足銀耶答稱付京平銀一千兩合上海規銀一千零四十餘兩問在何時付與答稱約在十二年四月問旣已付銀一千兩當時何不向取收條答稱例無收條故未向取卽問付銀一千兩　無收條曾否另立合同答稱信汪伶誠實故不另立合同問當付汪伶上海銀千兩笔曾立合同且至領事署簽字後付京平銀千兩託伊轉邀他伶較之上海銀數更多何以反不立據答稱時候不同汪伶已立有合同卽付伊本身銀一千兩後托伊另邀他伶再付京平銀卽可以憑信矣問好用汪伶已有三年餘時時見面否答稱初用時汪伶有傷痕醫治好時問伊傷已痊否後則難得見面問或有事招汪伶說話時否答稱無事招汪伶說話問好所控各節汪伶均已聲明不認好知之乎答稱汪伶在我面前未認欠銀然曾在買辦陳芳水面前認欠問好用汪伶先以六月爲期期滿後共用三年餘總被欠銀五千餘兩之多如何從未招伊算帳答稱因想汪伶不賴之故威律師問好曰爾向汪索銀乎答稱是索銀間好邀汪伶唱戲先立合同乎答稱是先立合同問初邀汪伶到此故須立合同乎答稱是問好旣用汪伶立有合同後來付銀各節不再向索筆據乎答稱是問立合同時所付之一千兩原言陸續拔還設不拔清如何答稱亦須索還問担律師問汪言立合同時所付之一千兩卽係包銀究竟如何答稱此一千兩非包銀問汪伶前者由官笞責不能唱戲受虧之項欲汪認償乎答稱汪伶自已有不是之處由官笞責理合歸汪伶認償問向帳房支用銀洋有小摺爲憑爾知之乎答稱知之問除付過一千兩及金條等項外汪伶逃逸時所有包銀好欠汪伶耶抑汪伶欠好耶答稱包銀照算應找汪伶無幾問汪伶向好索找乎答稱未索問好曾向汪伶言被欠之銀不要還乎答稱並無此言問留春戲園停止後有人留汪伶仍在上海唱戲乎笞稱有問後付京平銀一千兩是托汪伶另邀他伶並非立合同之一千兩乎答稱是問被欠各銀均買辦經手乎答稱是太守問好曰爾先用汪伶於四月初一日起唱戲曾先登申報各曰乎答稱此等事並不熟悉皆托買辦經手問然則究竟何月何日預備戲園專待汪伶上臺答稱四月初一日均已預備問好知汪於何時到上海何時笞責答稱約在三月間到上海四月初笞責太守謂本分府查閱前卷四月初六日出票提汪伶至初十日提到試問四月初一日已經預備惟待汪伶登臺然則未提之前何不先唱戲耶或汪伶預知到案須笞責何先避去乎至立合同所付之一千兩載明包銀如何向汪伶索還答稱原欲汪伶拔還太守謂合同載明唱戲六月付銀一千兩然則旣歴六個月一千兩已清訖合同上並不載一千兩須還前據好稱汪伶唱戲六月後被欠五千兩之數以後三年被欠六百兩是何項銀兩答稱六百兩係不上臺唱戲應扣之欵問好禀帖上寫不上臺唱戲應算銀一千餘兩如何今又稱祗六百兩答稱所訴皆大約之詞須查閱帳簿問好控汪伶欠銀皆由買辦陳芳水經手好並不自問汪伶分竟欠銀乎若以帳簿爲憑帳簿皆好處買辦司帳人所寫豈能作憑乎答稱祇照帳爲憑如有錯處請訊明究買辦可也太守謂事隔五年半今始查帳何當時從不親對帳目耶答稱現求大老爺細查如果買辦司帳人有錯卽可懲辦况明知帳目無錯卽他伶之帳亦素無訛悮問汪伶被人控告到案日期及好所訴開演日期業已詳查案卷是否答稱想大老爺案卷無錯我係隨問隨答之語威委歸請傳天仙戲園主趙金詳問戲園章程担律師曰原告威律師請傳天仙戲園主趙金到案問付包銀及不上臺各章程照此案爲西人控告華人欠銀總須以字據爲証卽大第爺准傳趙金到案本律師亦當辯駁不憑威律師又稱不論何家戲園主均可傳問太守謂汪伶曾在天仙唱戲今已至别園傳問趙金有所不便或者傳丹桂戲園主問之可也威律師請傳買辦陳芳水上堂担律師問爾是兆豐洋行主好之買辦乎答稱是問是光緒十二年到行乎答稱十一年到行威律師問好於十二年分開留春戲園邀汪伶唱戲之事爾知之否答稱知之問好先付汪伶銀一千兩爾有帳否答稱有帳問汪伶於何月到滬答稱約在三月之杪問其時戲園均已預備否答稱已預備問立合同簽字爾憶及否答稱尚記得問汪伶到上海後何時被人控告答稱早已有人說及劉維忠欲控汪伶問爾有何法使汪伶不到案答稱並無其事問爾偕汪伶到案乎答稱偕之到案問汪伶受笞後至四月之杪仍不能上臺乎答稱其時傷尚未痊問汪伶初到住在行中爾經借銀兩與伊曾寫帳乎答稱所借之銀均曾記帳問再付王伶銀一千兩令别邀他伶之事有否答稱有問此係何人主見答稱此係汪伶之主見問邀到何人答稱並未邀到問　則銀兩如何答稱原言邀不到他伶則將原銀帶回後邀到湯四一人並非上等優伶用去銀五百二十兩有奇其中四百八十兩須汪伶歸還問爾向汪伶言及此事否答稱已言明訊至此時已五點三刻太守乃商諸梁副領事俟禮拜四下午三點鐘時再訊 
[賭棍宜懲]  
　　包探何瑞福禀稱小的查得陸玉如等七人在老閘北首泰貴里聚賭計陸共輸洋銀七百元其間現洋二百元復出立票洋五百元現已吊到原洋尚少八十七元查由在逃之詹少蘭許子卿二人分用兹將所獲疊次局賭騙錢之胡開良及黄子林凌伯祥陸仲華送案請訊陸訴稱在治下鐵路舊基開設同生米店安分營生突有胡開良者言伊之東人王子明卽黄子林欲購地建造住宅有人說及店之對面有地一方特來邀同往看當時信以爲眞領往看明購價屢次叙議至四月二十八日言定孫唐　姓地基一畝八分八厘三毫價銀四千二百兩胡約二十九日在三泰公司泰貴里第三間二百六十二號門牌屋内先付定洋五百元是日係月杪收得銀洋二百元在手去時王子明及其司帳人許子卿並胡開良三人均在賭錢卽邀令同賭初不允從一再諄勸始入局頃刻間忽據許言爾已輸洋一千元除取去所帶二百元外逼立票洋五百元後知受騙叩乞獲道胡開良供稱小的係本邑人是日與之同賭陸仲華詹少蘭亦與聞其事黄子林卽王子明供稱小的係揚州人此次是陸玉如帮許子卿挑頭小的並非賭首至陸仲華凌伯祥等亦均在塲陸仲華供稱家在本邑姪子如玉與伊等同賭初未得知至聞輸洋往問由凌伯祥給以洋四十元賄令不必說明局賭一時糊塗收下蔡太守一再研詰各執前詞遂飭　胡開良黄子林卽王子明陸仲華凌伯 
 
 

Page 4

 
 
祥交捕房帶回補提在逃賭棍詹少蘭許子卿覆訊核辦 
[法界公堂瑣案]  
　　恊成生烟館主婦穆陳氏投案訴稱司帳人陳左亭於去年三月間由劉德勝釘鞋店主荐來無如陳屢次舞弊去冬核算之下帳目甚多虚混約共虧洋二百餘元當向荐保人理論允於今年正月由陳還洋一百元了事遷延至今洋銀無著人亦避匿昨日始得尋見因卽扭送到案務請追究同轉訊究之餘陳供所欠之洋均係友人所用小的自用者爲數不多同轉曰爾之友人用空洋銀亦應由爾賠償陳稱一時無力求限至本月底先還一半同轉謂延宕已久未便再緩著交原保限本月内一律理楚延干提究○包探郁庭湘禀稱顧阿茂前日在小東門我碼頭上竊得洋傘兩柄適被冐充包探夥之王小弟所見阻住人贓希圖勒詐爲小的所見一併拘案請辦同轉謂冐充包探夥向人勒索邇來恒有所聞屢經公堂嚴辦爾等竟怙惡不悛乎問王曰爾究爲何業供稱小的向在意大利公館爲包車夫目下失業無聊不敢冐充探夥謂勒索賊贓决非善類判押候笞責一百下枷號一個月示衆顧阿茂姑念初次到案判責八十下○工部局收捐洋人控順泰烟館主應雲卿掯付四季捐洋三元六角錢十六文送案請追同轉詰問之下應供工部局定章凡租界中四季捐照房租核算租銀一百兩照八厘捐納按四季繳收今小的所居房屋每月祗出租洋十二元以一季而論應付捐銀二兩一錢合洋二元九角三分今由該洋人先收洋二元九角三分越數日復來還洋聲稱欲添洋二角餘小的心不能平來案禀訴務請鑒核同轉商諸祁繙譯官而祁君謂租界内收捐事宜每年聚議一次倘有數目不符須在未議之先禀明工部局可以酌减若一經議定祗可照付如該户不願照付不妨另遷他處居住同轉遂令應雲卿缴足捐洋如有受虧之處可向房東說明請其轉向工局董商議應遵諭而退○包探王榮培禀稱蔡墨齋欠某米店洋廿八元經米店主送交捕房解案請追蔡供兒子小泉承開包飯作此欵係兒子所欠該米店曾荐兩人住飯作中約有兩個月未給飯資問爾子爲何不來蔡供被原告恐嚇逃回鄉間同轉以原告不來著蔡出外自向原告理處○車寓主江蓮子訴稱王德勝屢竊衣物今被包探拘獲人贓來案請領並請究追前次所竊物件旋據包探王榮培禀查得王德勝所竊之物均售與潘莫金處今將潘提案請究同轉詰問之下供稱今春二月間曾竊伊家脚爐水烟袋絨衫等物卽付質庫質劵三紙售與潘姓計錢九十文潘供稱水烟袋一支售去已久脚爐一隻已轉押在南巿質鋪押劵祗此兩張並無絨衫等物同轉判將王德勝押候笞責八十板令潘赶緊將原贓取贖交案再核○通事禀稱小工戴月德王新才在花烟館内吸烟二盒一錢不付反欲藉端滋鬧由花烟館扭送來案同轉謂滋事本應究辦姑念已管押一宵判再押至下午六點鐘時釋放○陳堯堂包丹書葉惟生朱子良等因欠銀轇轕經法公堂屢次質訊諭令自行理帳再行禀覆昨晨陳又投案禀追葉稱不欠銀兩同轉謂爾出立期票終須料理答稱包丹書亦有筆據在此票洋本可不付同轉以兩造依舊各執一詞著退去再行理帳○絲線店夥趙德甫控徐子卿哄買宫帶二房東顧小娘串使逃避又經包探在顧小娘家查出私鹽廿九句此已詳列前報昨晨捕房將顧小娘解案同轉略詰數言顧仍不認串使等情同轉卽將搜出之私鹽一併送往鹽公堂充公顧仍押交徐姓到案再核○擺油炸檜攤之王生德偕學徒恭阿泉投案訴稱司閽人包金鳳日前來購油炸檜兩根因嫌齷齪擲入油鍋中以致油花飛濺薛阿泉身眼等處受傷是以拉入捕房捕頭令包出洋二角給薛養傷無如傷處日形腐爛一目已盲故將包扭案請究同轉以包金鳳並非有意傷人罰出洋四元給薛自往仁濟醫館療治○王包探禀稱陳立金卽陳錦山與張莫卿張錦山等通同一氣慣以穿窬爲事今將陳拘獲解案請訊同轉訊究之下陳供四月廿八日由漢口乘輪於本月初一日到滬現住同元客寓並不與張錦山等認識同轉以其不肯直供著押候查究○銀匠店夥陳福生訴稱舊貨店主婦王吳氏於光緒十六年間賒去押髮簪一枝計錢二千二百十文迄今分文不付前日適值端節又往索取該氏非但不還反邀多人將小的毆打以致胸前受傷又將小的扭赴捕房誣控小的行竊水烟袋兩枝誣良爲竊務求恩鑒土吳氏供稱前有押髮簪一枝請伊發藍伊竟抵作欠欵不肯還物小婦人亦不肯還欠錢陳稱押髮簪一枝係伊姊送來發藍早已取去郁包探禀稱王吳氏素稱悍潑今晨小的往提一味兇横求請懲究同轉以王吳氏欠錢屬實著押候付錢再核○金利源碼頭巡丁鄧蔭芳訴稱前晚三點半鐘聞海晏輪船大呼捉賊小的上前探視見有一人因深夜闖入大副臥室中經洋人拘住搜出烟槍一枝當將其人用蔴繩綑縛擊碎頭顱吊下浦中諸般凌虐小的見而阻止向大副說明將其人送案包探王榮培禀其人送至捕房時訊間良久呆似木雞至今一言不發故不知其姓名旋據陳瑞生投案聲稱家住城中到案者名瑞桂係小的之胞弟本有瘋癲之症前晚一點鐘時在家病發長跪牀上目言有人欲放火恐致延燒屋宇手抱幼兒向外飛奔幸經家中人阻住將孩奪下不料一手甫鬆一手又搶烟槍一枝而出在外找尋茫無端緒不知其如何至輪船上烟槍實係已物今晨聞友人言及弟被洋人私刑吊打曾在腹上踢兩脚身受重傷特地來案禀明求請嚴究同轉以洋人不到令陳瑞生將弟領去送往仁濟醫院騐傷令鄧蔭芳回去向該洋人說明如陳瑞桂騐有傷痕當向該洋人理論鄧遵諭而退○米鋪主程金河訴稱友人徐姓因有急需曾向天主堂陸相公處借得方單一紙轉向王尤氏抵借洋銀五十元限日歸還王尤氏屇期向索無著經中人等理勸令徐姓還洋三十五元了結徐姓仍無洋銀轉懇小店代出期票洋三十五元日後收回方單可以交我收執店中因念陸相公在塲相勸當卽應允及向該氏收取方單頓食前言將方單掯阻是以來案控告票洋三十五元如數繳呈到案同轉著將洋銀暫存諭令王尤氏下期邀同陸相公到案質訊 
 
 
 

Page 5

 
 
 [G 
[恒濟局鍾洪南發兌鎗上拌烟藥粉]  
本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第　　功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早已四海馳名世人獲此　而除烟患者　指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購　　認明住址　　　　錯誤　　丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請來本局一試卽多年老癮　可立除此佈 
[氣煞良醫]  
天下第一奇效驚風藥眞能奪命 
兵在精而不在多藥在靈而何在貴誠至論也小兒驚風一症名目雖多其實總不外乎急慢二驚急驚易治慢驚難治人所共知縱有良醫莫不眉皺本堂主人獨得之秘精製爲散名曰至寳驚風奪命散無論十分凶險急慢驚風命在旦夕羣醫束手者只須服此藥散一服立起沈疴大有起死回生之力洵至寳也每服洋四大元半服二元極危者一服立愈稍重者半服卽痊神效之速氣煞良醫不但氣煞一處之良醫並能氣煞天下之良醫所謂仙丹者亦不過爾爾服藥後限四　　立愈非誇口也吾敢謂之千金易得一方難求蓋益信　存濟堂開張上海法馬路東首天成昌東間壁坐北朝南新永興里口問新昌參號便知杭州在水亭趾王寓寄售 
[公謝仁德]  
英大馬路西京都同德堂藥局主人孫鏡湖司馬賦性仁厚士大夫咸樂以訂交長游燕北人皆推爲直友前歲復廣善願貧病送診給藥活人甚多並將秘方鎗上戒烟三香膏每月送戒百人去夏輪船失事不便吸烟復以三香靈方法製成糕以俾舟車老少咸宜凡購者如癮一錢或膏或糕祇需三兩足可斷根减價利人每兩取洋四角加料八角是故同志者樂助經費以副其善　也僕等悞吸洋烟戒絶别無良法市上戒烟藥非價之過昂卽言過其實因見司馬妙製膏糕僕等或出資購買或覔保領戒數日之内鼻中烟油鎗内老膏盡皆去凈不及一月先後斷癮身體强健親朋稱譽足見仁心仁術不惜鴻施僕等受恩深重愧無以報爰製送金丹換骨匾額並長刋日報以伸謝悃云 
光緒十七年辛卯年二月吉日　上海馮子鈞　蔣斯敬　丁義欽　張明志　楊彩章　姚蘭谷　詹士俊　故鴻度　趙名川　鄒利華　仝拜贈 
[薩波料]  
何謂薩波料薩波料者係堅硬之皮皂普天下與别不同除衣服外無一物洗不乾凈薩波料有何用薩波料者可洗凈油漆及各樣木器可洗油布地板子架子與新者無異以及碗盆鍋一切油漬均可洗凈刀馬口鐵洗之可以雪亮五金各物洗之可去舊鏽汚垢用之亦不費事　何人用薩波料答曰無人不用薩波料如條補牙齒人將假牙洗滌卽能簇新醫生所用刀等件洗之亦能潔凈廚子及餅師　皆用此物洗過及　子一切物件牛乳棚之馬口鐵捅皆用此物洗凈工人所用傢伙亦用此物洗滌管機器人亦用此物洗滌機器馬車房亦用此物揩皮條及馬車洗馬住宅傭人亦用此物洗門窻地板傢伙木料烟管烟槍等物當兵之人亦用此物批洋槍等兵器其餘尙有千萬用處現在各洋廣鋪及各藥房俱有零售豐裕洋行在中國北邊代造薩波料之作塲躉賣此佈 
[秘製止痛藥]  
大美國百里得末司醫生秘製此藥水可服亦可敷如忽然受風咳嗽瘧疾腹疼肝内有病心裏作酸頭疼心内發熱飲食不化口内胃内生癰腎内有病内外痔瘡暈船胃氣疼抽筋吐瀉痢疾霍亂吐瀉等症皆可服用火燙凍寒瘡扭傷烏靑跡指甲疽火疔瘡金錢癬痰症頭疼面腦筋疼牙疼腰疼骨頭疼風濕或毒蛇咬傷等症皆有敷抺此藥水已行用五十餘年試過者病無不愈靡不稱讚各貴商欲辦者祈向本行購辦可也　經理中國各口晉隆洋行啓 
[新開天成綢縀顧繡號]  
本號開設上洋法大馬路中市坐北朝南石庫門内剔選各省名機金銀庫緞亮實杭紗寗綢線春縐紗羅紡線春六患花素湖縐線綾沈濮線緞京貢漳緞漳絨摹本綵緞内局西紗各戒顧繡緙絲粧蟒朝衣補服圍屏壽幛等貨凡蒙惠顧誠信無欺茲擇於本月二十七日開張 
[天福茶園]  
五月初七日演 
破洪洲　除三害　南陽關　寳蓮燈　三教寺　温凉盞　到廳門　大神洲 
五月初七夜演 
財源福湊　子胥投吳　辰洲放糧　二進宮　迷人舘　頭二三四本　節義亷明 
[天仙茶園]  
五月初七日演 
焚棉山　惡虎村　拾玉鐲　新排連檯新戲　龍圖公案全班名角合演六部大審高三上墳 
五月初七夜演 
連環計　猴盜牌　取成都　新軿奇異新戲新前後本頭本二本遊仙枕買猪首安驛割髮代首 
[丹桂茶園]  
五月初七日演 
莊王擂皷　驚變埋玉　攻取潼關　醉斬鄭恩　桑園寄子　折梅園會　打皷駡曹　孽海成婚　案中有案　寄中有奇 
五月初七夜演 
解珠進寳　火燒連營寨　財星献　小五雷陣　殺嫂上墳　祝莊偷鷄　大閙嘉興 
[和春茶園]  
内城府名角今聘到申擇吉登檯 
五月初七日演 
兩將軍　御菓園　五台山　打面缸　審頭刺湯　黃一刀大閙濮陽河　全家福 
五月初七夜演 
高平關　落花園　紅桃山　脂胭虎　鎖五龍　空城計　斬馬謖　火燒濮陽 
[三崩牙言雅園]  
五月初七日演 
崩牙言寄仔首本煩演寄綠林 
五月初七夜演 
成套三打馬超群 
新到名角各献首本在藝崩牙言耍雙刀靚耀耍軟鞭 
[徐園内醉仙春]  
初七日天晴准演 
三星　廻龍閣　天門陣　水門斷橋　黃鶴樓　空城計　思凡大　朝　仙圓 
張園内海天勝處初七天晴准演 
廻龍閣　祭長江　雙探母　十八扯　寳蓮燈　天門陣　落花園 
[禮拜三拍賣]  
准於初七日下午二點半鐘在本行拍賣東洋磁器花瓶茶杯盆顧繡綢屏風一應要貨什物不計此佈瑞和行啓 
[禮拜三拍賣]  
啓者於初七日十點半鐘在本行拍賣熙司蜜之一應木器洋酒鐵洋箱鏡子畫鏡外國書籍等貨此佈倍發洋行啓 
[禮拜三拍賣]  
本行於初七日十點鐘拍賣鵝牌羽毛元虎羽綾紅虎圈虎牌嘰紅洋象牌呢７２線美人漂地求漂十四磅藍龍ＸＸ觕斜十四磅藍鐘觕布八四藍三鴨紅蟹藍蟹藍鐘ＸＸ藍瓶ＤＤＤ藍雙瓶布十磅紅蟹藍蟹藍瓶ＤＤＤ十一磅藍鐘市布二四紅瓶藍瓶標二六紅瓶標等貨此佈　怡和洋行告白 
[禮拜三拍賣]  
茲於初七日二點鐘在浦東華棧拍賣老牌煤油一千餘箱此貨出存之貨如貴客欲買者届時請至四馬路碼頭同趁小火輪赴該棧面拍可也此佈　壳件行啓 
[禮拜四拍賣]  
啓者禮拜四卽本月初八日十點半鐘拍賣路燈船牌九老羽毛九老人鎗小呢　嗶幾船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗藍人鎗市布八磅四五子登科紅三元紅送子紅三多藍彩人鎗藍三元藍魚翁藍四美藍人鎗洋房雙人七磅藍三元藍四美藍人鎗六磅雙人原布八磅彩三元花邊藍獅七磅紅三元紅彩人鎗紅狗花邊藍獅藍三元挺市洋標八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布十四磅老人頭人鎗十五磅跑鹿斜紋紅金星白三元七十二線紅二美紅五星紅雙路燈六十四線烏金三元藍雙路燈藍房洋光毛市漂布等貨特此佈聞　五月初三日　元芳洋行啓 
[禮拜五拍賣]  
准於初九日兩點半鐘在招商局北棧第十五號廿七號棧内拍賣水漬豐裕花其鬼頭老獅新獅飛馬路馬鷄牌水獺粗布飛龍鷄牌馬牌獅子斜文共計五百餘包限一禮拜出淸屬時望　貴客至該處面拍可也特此預聞　瑞和行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　四月十五日同知郭黄祖交卸建寗府松政厘局福興塲吳沛霖卸事回省禀明聞訃丁父憂學轅文巡捕閩縣主簿鄭之麟禀謝升補永和里縣丞飭知縣丞王詠年禀調辦稅釐局文案差准補閩清縣典史孫盛唐禀辭赴瓊溪稅釐分局典史沈和委辦善後局文案從九史致仁調辦白石稅釐分局十六日鹽大使金振聲奉委解餉赴京延平恊賴安邦交卸到省新選建寍左營遊擊劉金華禀謝飭知十七日知府余兆奎交卸水口稅釐局回省禀明委交代局事十八日試用通判彭壽松自京來閩禀到福安縣典史陳煦交卸回省十九日委署仙遊縣土士　禀謝保案飭知并禀辭赴任二十日縣丞譚祿泉奉委同安茶騐卡差大湖縣丞查濟康俸滿來省禀到 
[粤東官報]  
　　潘憲牌示海豐縣縣丞缺委每防分缺先用縣丞黄嘉梯署理准補南海縣黄鼎司巡檢謝恩詔准補海豐縣鵝埠嶺司巡檢聶啓源均飭赴新任督憲牌示督標前營額外外委缺以該營馬兵六品頂戴馬文富拔補廣西旭　營都司聶顯彰飭赴新任四月十四日從九品陳常禀知委蘆苞厘廠差補用巡檢朱潤采禀謝委羅定桂稅局差十五日補用州張卿雲禀辭進京引見補用縣張廷弼禀謝委石角緝私差補用縣李家焯禀謝委後瀝厘廠帮辦差十六日補用縣丞周渭濵禀由廉州提洋槍來省補用通判李承恩禀到解京餉回十七日新選悅城司巡檢宋熙仁禀到由四川來補用直州判劉步瀛禀到由山東來十八日准調廣西宜山縣邱鴻炳禀知委解恊餉赴梧州候補鹽知　陶錫九禀謝委龍母廟緝私差十九日補用府張琮禀謝委留辦石龍厘廠差補用府周恩慶禀辭進京引見二十日補用縣丞陳乃文禀謝委石龍厘廠辦事差從九姚近韶禀知委善後局雜差試用縣劉永椿禀知委催四會兵米差廿一日候補鹽經歴永清禀知委馬口緝私廿二日補用興史劉式廉禀知委府試巡塲差試用巡檢羅廷琛禀謝超委試用鹽知事孫逵禀到由京來 
[英界公堂瑣案]  
　　王順林訴稱店中學徒某甲被馬車撞傷現在某醫院醫治不能投質先將馬夫王阿福　捕解案王供稱小的馬車出外彼此均不留神致肇此禍蔡太守飭押候受傷人到案再訊○一百五十四號巡捕禀稱昨日小的巡路時見有金福者途遇野雞流妓卽　口唱淫詞小曲向之調戲是以拘案請判劉供稱小的係蘇州人現在治下富薙髮匠以後不敢調戲野雞矣蔡太守判令管押三日取保開○本地人謝侍亭現在招商局操業昨日行至大馬路突被素不相識之王竹仁拉住聲言爾被沈炳成控告云云但沈在上海縣控告已奉批飭自行料理與王無于是以交捕送案王洪稱小的係紹興人在沈處爲夥沈曾控謝故見而扭住蔡太守飭交人保出不得多事○天福戲園夥　中控湯福泉等混用僞洋銀湯等供稱販運早帽邊來滬售與京江棧戴姓客敢下洋銀特往觀劇　太守飭候傳戴再訊已列報章昨日包探顧阿六禀稱戴號玉溪已經小的傳到戴供稱小的曾買草帽邊付過洋銀八十餘元皆支自義豐錢莊蓋有義字戳記至伊等交與戲園者是否者有義字不得而知太守諭令顧深查問義豐莊以便覆訊核辦○一百廿一號　捕禀稱昨日小的見陳星會帶曰布十五匹情卽可疑船問來源支吾以對爲此解送案下陳供稱小的係浦東人有高家行某店小主人名阿榮者托侍布來滬求售蔡太守飭捕將陳及布帶回捕房查明有無失主再行核辦 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年四月廿七日京報全錄]  
　　宫門抄○發抄硃批五道○豫撫裕奏審明擬結摺○署浙藩黄奏報接篆日期摺○浙撫崧奏叅革已故知縣勒追欠欵片○四月二十七日推班○召見軍機○發抄顧肇熙奏接署台灣藩篆謝恩奉硃批知道了欽此○裕寛奏梁孔一補歸德鎭標左營遊擊奉硃批兵部議奏欽此○又候補令洪大樾完欵開復頂戴奉硃批著照所請該部知道欽此○又借補副將半家昌服滿留豫奉硃批著照所請兵部知道欽此○載遷等奏查明庫存陳設等項奉硃批知道了欽此○○河南巡撫奴才裕寛跪奏爲審明京控案件印証明白原告刁狡照例擬結恭摺仰祈聖鑒事竊查移交卷内已革汜水縣教諭王恂之以知縣挾嫌揑詳塡入大計寃抑難伸等情控經都察院奏奉諭旨飭交前撫臣倪文蔚秉公查訊據實具奏等因欽此並經都察院將該原告王恂之咨解回豫經前撫臣以王恂之因大計叅劾係會同學臣各就見聞所及叅以兩司道府詳揭核辦非由知縣挾嫌揑詳行司將該原告所控該縣馮爾斌因案誣革生員架唆署教諭張香國覇印刁延並代張香國誣禀中傷停廢生員肄業舊章架唆覇課生釁誤祭牒訊置若罔聞及幕友張國鎭等與門丁孫鳳梧狼狽爲奸各情均係該原告切已事情提集人卷至省由藩司廖壽豐臬司長祿督同開封府知府吳重熹研訊各供印証明白淮該原告逞刁狡執並無輸服供詞照例議擬轉詳前來奴才示期提審該原告在保避匿臨審不到親提被証逐一研訊緣王恂之籍隷武陟縣由舉人報捐教職光緒十年選授汜水縣教諭其原控該縣馮爾斌因王錫光呈控捕役劉其祥仇誣賈春爲盜串王丑另案牽告誣革生員一節訊因光緒十四年十一月間縣民王丑故父王定堂在日賈春　王金鼎之兄王金錫地四畆漏未投稅王金錫族人生員王錫光聞知與王金錫藉端向王丑贖地未允卽覇地分收所種棉花王丑控經馮爾斌傳訊斷令王錫光退地不遵恃符頂撞馮爾斌將王錫光送學看管詳請革審一面移查入學年分嗣王錫光將地退還從寛結案並未覆詳斥革亦非因王錫光呈控劉其祥之案串賈王丑牽告卽其呈出張國鎭覆信雖有飭外邊自了一語並未言明賈春一案亦未指明何事實無確據又如原控馮爾斌架唆張香國覇印刁延幕友張國鎭給令赴省領札更爲誣禀中傷一節緣光緒十五年五月王恂之會試後在部領照回任署教論張香國以未奉行知未卽交印王恂之帶同門斗徑至張香國公寓自行開籍將印取去張香國攔阻被推倒地牒縣請騐馮爾斌往勸不理幕友張國鎭囑令馮爾斌轉勸王恂之赴省缴照請給飭知以免爭執王恂之赴府具禀馮爾斌亦據牒轉禀前開封府知府孫雲錦批飭張香國交卸息事是馮爾斌因彼此各執王恂之先自據禀亦卽據牒禀府核示並無揑禀中傷卽幕友張國鎭雖有勸令赴省繳照之言亦祗意在息爭又如原控馮爾斌停廢生員肄業舊间架唆覇課生釁誤祭牒縣會訊置若罔聞一節緣光緒十五年七月初九日王恂之傳武生何登瀛等考課十四日二次傳課何登瀛等因天雨未到王恂之向索贄敬錢三十千何登瀛未允八月初四日丁祭王恂之何登瀛等派司執事五恂之以該生等到遲貽誤各予戒飭何登瀛被責不甘赴縣呈訴王恂之亦以抗課誤祭牒縣會訊馮爾斌查騐何登灜等業經責懲仍送學諭令服禮完結是何登瀛等先已應課並無停廢二次因雨未到並未與馮爾斌架唆具傳派丁祭執事雖稱何登瀛等到遲業已由學戒飭馮爾斌復令服禮並非置若罔聞又如原告幕友張國鎭等與門丁孫鳳悟狼狽爲奸串通唆事一節係屬空言研訊孫鳳梧堅供並無其事奴才查核原詳王恂之亦稱與孫鳳梧等無詞可質張國鎭業已病故更屬無從查訊先是王恂之在京會試揑稱其妻已故誑娶天津人宋齊氏之女宋氏爲妻宋齊氏與子宋保泰一同伴送回豫見其妻尚在宋齊氏控府飭查王恂之稱因兼祧長房係循鄉俗聘娶强詞掩飾嗣宋保泰與王恂之因事口角宋氏旋隨母兄歸寍王恂之揑以宋保泰將宋氏搶出失去銀兩首飾該縣不爲究追等情禀府會同該縣查無其　禀覆有案是年大計前撫臣因見聞所及以王恂之利心太重不知檢束題叅革職王恂之卽以縣官挾嫌揑詳等情並牽砌不干已事臚列多欵控經都察院奏奉諭旨咨解回豫擇其切已事情提集審辦兹據藩司廖壽豐臬司長祿督同開封府知府吳重熹訊悉前情衆供確鑿原告王恂之仍以　大計被叅實由該縣揑詳一味刁狡並　輸服供詞照例擬解前來奴才示期提審該原告在保臨審避匿不到親提被証逐一研訊衆供無異並據汜水縣知縣馮爾斌呈遞親供相同應卽照例擬結未便因該原告遑刁狡執拖延滋累查例載曾經考察考核被劾人員若懷挾私忿摭拾查核官員别項贓私不干已事奏告以圖報復文武官已革者問罪奏告情詞不問虚實立案不行又官民人等告訐之案查其事不于已不問虚實立案不行若呈内臚列多欵但擇其切已者准爲審理其不係干已事情亦復立案不行仍各將該原告照違制律杖一百再枷號一個月係官已革者照民人一例辦理又文武官若革職後别犯笞杖罪者照例納贖又審辦案件除本犯事發在逃衆証明白照例卽同獄成外其有實在刁健堅不承招者徒罪以上仍具衆証情狀奏請定案杖笞以下係本應具奏之案照例奏請各等語此案王恂之京控切已各情現經訊明雖多不實尚屬事出有因惟其於大計被叅革職跡其素行本無寃抑亦非爲該縣挾嫌揑詳乃輒摭拾不干已事砌詞具控顯係懷挾私忿以圖報復該原告始終狡執衆証明白卽同獄成自應照例問擬已革教諭王恂之除控詞失實輕罪不議外合依被劾人員懷挾私念摭拾查核官員别項贓私不干已事奏告以圖報復文武官已革者問罪照違制律杖一百再加枷號一個月例擬杖一百再加枷號一個月係已革職官照例納贖該原告實估刁健並無承招照例仍具衆証情狀奏請定案該原告如再挾私復控請照例立案不行至此次所控該縣朦扣差徭扣發科價各欵雖情節較重皆屬事不干已查道光十六年刑部通行嗣後計典被劾人員摭拾查核官員别項欵跡控告仍照例不問虚實立案不行卽所控之事關係重大亦止可於立案不行後嚴密查訪另行究辦毋得同時叅處致啓挾制瞻徇之漸等因遵照在案應請將所控欵跡遵照通行另行查辦王錫光指控捕役劉其祥一案事與該原告無涉現據王錫光進京欲行叩閽經步軍統領衙門拿獲送部解回審明另結汜永縣知縣馮爾斌失察幕友張國鎭與王恂之函信往來請旨交部察議王丑與王錫光因地步訟已由縣訊結應與訊係無干之孫鳳悟何登瀛等均毋庸議案已訊明未到免提除供招咨部外相應恭摺具陳伏乞皇上聖鑒勅部核覆施行謹奏奉硃批刑部議奏欽此○○頭品頂戴署浙江布政使按察使臣黄毓恩跪奏爲恭報微臣接署藩篆日期叩謝天恩仰祈聖鑒事竊臣於本年三月十五日奉撫臣崧駿札開現已進京陛見藩司劉樹堂奉旨護理巡撫所遺布政使員缺委臣署理等因二十日由護撫臣劉樹堂將藩司印信文卷派員齎送前來當卽恭設香案望闕叩頭接印任事伏念臣楚北庸材備官京外上年在署四川臬司任内蒙恩簡授浙江按察使甫經到任情形未熟兢惕時深兹復普攝藩條暫權薇省仔肩愈重報稱毫無查浙江地重東南藩司職膺屏翰現雖元氣漸復物力未充亟應愼庫儲以裕度支清吏治以滋休養如臣儔昧懼弗克勝惟有殫竭愚誠隨時隨事禀商護撫臣認眞經理以期仰答高厚鴻慈於萬一斷不敢存五日京兆之念自外生成所有微臣接署藩篆日期並感激下忱理合具摺叩謝天恩伏乞皇上聖鑒謹奏奉硃批知道了欽此○○崧駿片再查州縣交代一經算清如有虧短銀兩卽應掃數完解不容延宕兹查有前任安吉縣已故知縣藩映彬短欠安吉縣任内交案銀五千六十七兩零札委嚴催該家屬延不清繳計今交代已逾二叅未使再事姑容應卽照例叅追以重庫項據布政使劉樹堂督糧道世春會詳請奏前來相應請旨將前任安吉縣已故知縣　映彬卽行革職嚴飭該家屬勒追完繳如再抗延另行從嚴叅辦謹會同兼署閩浙總督臣希元附片陳請伏乞聖鑒訓示謹奏奉硃批著照所請該部知道欽此 
 
