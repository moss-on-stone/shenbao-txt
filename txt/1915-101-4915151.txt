# 1915 - 101 - 4915151

 

Page 1

 
 
   
 
 

Page 2

 
 
時評 
[鬍匪（冷）]  
嗟乎孰使我國内而有鬍匪之人類乎乃使人利用之也 
雖然假令用鬍匪以滅人國用之者之國果能長久安享之耶 
由前之說不必怨人仍當自艾由後之說不必恨人他日待其人之自悔然而以今日正當之理而論則世之陵人國侵人土地攫人權利而所用之手叚乃至卑鄙齷齪如是使其所受者而爲人者尚能絲毫無動於中而不謀所以自處耶 
夫鬍匪以殺人越貨爲職志者也今用鬍匪以滅我國則他日國滅之後我人我貨其有不隨國而共滅者乎是故今日之我國民即不患國亡爲各人之財產生命計亦當圖國難以抵抗此鬍匪行爲也 
[命令]  
　　四月十七日大總統策令　戚朝鄉授爲上大夫此令　　又令　張志潭授爲上大夫此令 
　　又令　雷祖培授爲中夫夫此令 
　　又令　單晉穌周樹標均授爲中大夫此令 
　　又令　財政部呈江蘇戰商程增瑞　則敬各認購公債十萬元程增瑞並代募十萬元授案擬請奬勵等語該職商等熱誠愛國洵堪嘉尚程增瑞給予三等嘉禾章施則敬給予四等嘉禾章以資觀感此令 
　　又令　全國水利局總裁張　湖北巡按使段書雲會呈請任命王爲毅爲湖北水利分局局長應照准此令 
　　又令　陸軍部呈請將陳世榮授爲陸軍砲兵少校劉懋昭授爲陸軍二等軍法正應照准此令 
　　又令　陸軍部呈准署察哈爾都統何宗蓮咨據正紅旗滿洲佐領阿芳阿詳請辭職阿芳阿准免本職此令 
　　四月十七日大總統申令　内務司法兩部呈准文官高等懲戒委員會議决署浙江分水縣知事丁榮因疏脫監犯交付懲戒一案依知事懲戒條例應受降等處分等語丁榮着照所議即行降等以儆疏忽此令 
[專電]  
　　北京電　烟台電十一日鬍匪三百餘自靑島至卽墨境沿途焚掠並有北赴萊陽之謠又即墨消息探聞鬍匪千餘人某國人七八十名有由靑島乘船分赴各内地架搶情事該知事派探偵察本月十二據報鼇山衞有匪百餘人並某國人四五名各携快鎗向縣境臯虞周町一帶進行查周町距城六十里當由警役馳往剿捕旋據回報是晚行至中途即聞該匪正在攻打該町圍子急馳往救及至周町匪已遠去搜捕無蹤查問周町莊民被傷數人死三人匪死二人傷數人該匪逕由臯虞綁去楊姓七人勒索洋五萬元經人央說減至五千元未放又匪攻周町未克十四折回鼇山衞將大户搜掠一空聞有攻克周町再來即墨之耗匪已增至三萬餘人靑島尚有續來者每紅旗一桿匪二十名旗上大書討袁軍先鋒快鎗皆某國造聞並有某國人爲首現已由該管官吏派警隊健役前往防堵並由聶鎭守使電致濰縣張師長迅派軍隊追勦 
[特約路透電]  
　　北京電　美政府諭令駐京美使照會中國謂美國與中國締約享有若干權利美國無論如何不願抛棄其權利云云華人方面謂美牒定能在中國發生精神上有價値關於中日交涉之影響（十八日） 
　　北京電　昨日會議日使言及南滿警政與繳稅兩問題但僅有討論而無解决日使後提出東内蒙事件要求中國給予與滿洲相同之利益中代表謂該處乃游牧人民所住素不解商務但中國願意在東内蒙人烟稠密之地若干處開闢商塲云云日使不以此爲滿意仍要求借債築路開礦之權利中代表謂不能承認此後遂討論關於漢冶萍要求之第二欵亦無結果此欵原文大旨如下中國應允漢冶萍公司所有礦產附近各礦產如未經該公司允許不得由該公司以外之人開採並允如欲經營任何事業恐與該公司利益直接或間接有碍者須先得該公司之允許日使謂刻仍候東京訓示故以上各問題顯係不過互相討論而已（十八日） 
　　北京電　前聞大隊鬍匪由大連乘船前赴靑島希圖擄搶山東沿每各鎭今華人消息謂十二日有盜匪百餘名與日人四五名在勞山灣鰲山衞登岸攻擊周亭（譯音）該處居民抵抗頗力居民死三人傷多人匪死一人即墨兵警聞警來援盜匪遂退往鰲山衞周亭富户已被擄搶一空盜匪擄去高玉亭（譯音）楊家七人勒索 
五萬元贖金盜匪所執紅旗上書討袁軍先鋒隊字樣華人謂此班盜匪實由日人指揮中國已因此事向東京日政府提出抗議（十八日） 
戰電 
[其一（英人路透電）]  
　　巴黎電　今日下午公報宣稱前敵無事可報德國飛行家復擲炸彈於瑞士倍里維新附近瑞士政府已向德政府抗議今日晚間公報宣稱德軍在洛萊特聖母院回擊三次均即被阻我軍從事鞏固所得之地我軍重炮隊轟擊愛恩河巴斯萊德軍伏匿之巨穴數處據炸裂之情形觀之其中已有倒塌者蒙瑪里叢林砲隊戰事仍在進行惟步軍並未出攻我軍在伏斯巨福區河兩岸得有顯著之進步我軍奪獲北岸曼士伐爾西面之一山脊我軍輕步隊在南岸奮勇占據俠爾泊方里區柯夫及分開在曼士伐爾相接兩谿谷之瑪西夫高地英國飛機一架在蒲西化擊落德飛機一架引導員殞命飛行家被拘法飛機一架轟擊白萊斯洛之佛里堡鎭火車站及飛機停止所（十七日） 
　　彼得格勒電　俄皇已啓程赴前敵（十七日） 
　　彼得格勒電　今日公報宣稱卡巴西安山之俄軍已鞏固所獲台里波柴及須拉間奥軍之地位俄軍俘奥兵一千一百四十人内有軍官二十四員並獲機關槍三枝敵軍回攻無效大受损失俄軍且在斯特里其擊退敵軍（十七日） 
　　倫敦電　公報局稱十四日英軍攻勢繼續向東土耳其美索波台米亞境内夏巴砲台南面四英里索比爾方面進行驅退前哨土軍遂進攻伯基錫葉森林中土軍主要陣線土軍至少約一萬五千人内有常備軍步兵六大隊與大砲六尊悉隠於塹濠中抵抗甚力英軍沿全線衝入卒將敵軍驅出戰濠午後賴英兵印兵之勇决得以奪獲敵軍地位英軍死傷逹七百人土軍受創頗重故退至索比爾西北十九英里（十六日） 
　　倫敦電　公報局稱美索波台米亞境内夏巴附近戰事今已完全勝利敵軍續向後退走十四日英軍俘敵二百人奪機關槍數架土軍急促撤退之際委棄營帳軍械糧食甚夥 
内有來復槍彈七十萬枚火藥四百五十箱據俘兵云敵軍共爲常備軍步兵兩師圑砲三十二尊内有阿剌伯各族人民（十七日） 
　　倫敦電　海軍部宣稱英國運兵船瑪里托號（六八四九噸）今日在愛琴海爲土國魚雷艇所攻連發魚雷三枚均未中乃退走英巡艦米納伐號及魚雷驅逐艦數艘追擊之敵艇卒在其哇斯海濱擱淺被毀艇中人員均被俘聞運船之兵溺斃者約百人今尚未接詳報（十七日） 
　　亞姆斯特丹電　據德國斯特拉斯堡電稱敵飛船一艘擲炸彈十二枚于該鎭向北飛去該飛船且施用探照電燈德軍以抵制飛機炮兩尊攻之該鎭大受損失且傷兩人（十七日） 
　　巴黎電　奥政府機關報佛萊姆登白拉特報謂外間所傳奥國擬與俄國單獨媾和之說實無根據（十六日） 
　　巴黎電　羅馬電稱星期四日奥兵十五人闖入意境經過洛里山隘深入二哩始回至特倫斯河意國稅關員追之未獲且曾互相開鎗（十六日） 
倫敦電　泰晤士報米底洛恩訪員謂戰艦十艘已抵底台加區東面愛洛斯港（逹逹納爾海峽之西北）兩艘駛入灣内轟毁土營一所現信米底洛恩及斯西哇旦夕將下（十七日） 
　　倫敦電　每日郵報蘇菲亞訪員電稱布國首相拉杜斯拉伏夫謂德國如不 
 
 
 

Page 3

 
 
允交出布國所購定之軍火或不 
交付前議定之四月借欵則布國可以加入三協約方面（十七日） 
開羅電　前埃及加里夫　　謀殺埃及蘇爾丹將於星期一日由軍法裁判所審訊 
（十七日） 
　　巴黎電　據公報宣稱法戰艦一艘協助飛機偵察猛轟愛爾亞里處土軍防務工程（土埃邊界附近地中海濱之沃地）及聚集該處之土軍（十七日） 
　　雅典電　政府及各報受全國輿情之影響已更變態度現信此爲希臘内閣修改政策之朕兆（十七日） 
　　倫敦電　統一黨今日在白明漢姆開會由張伯倫君提議贊成統一黨領袖於國家危急時代輔助政府之舉動及主張無論戰爭犧牲若何重大必俟大不列顚完全勝利聯盟國得措歐洲和平於安全之基礎始能作止蓋英國若不於此戰獲勝利之結局則將不復能爲大國此議經衆通過（十六日） 
　　倫敦電　張伯倫君於統一黨通過其决議時曾謂若非比利時自由而得賠償法蘭西得思想言論之自由塞維亞得勇武主義之報酬俄羅斯修復其土地與威嚴上之損失决不能媾和若非吾英國民所抱斐洲與太平洋正當之企圖已經滿意則亦决不能媾和（十七日） 
　　倫敦電　今日宣布之將士死傷册共三百十四人今夜發表之將士死傷册共七百人（十六日） 
　　紐約電　羅斯佛君答覆某訪員痛斥美國運動媾和謂衆於殘害人道之巨惡比利時之肝腦塗地緘默無言而乃嘵嘵倡媾和之說抑何邪僻乃爾願主張和平者開會申明侵略比國之無理及要求美政府盡力之所能以阻此種罪惡羅斯佛又謂美國不能挺然而起以庇比國放棄國家責任自形其卑陋（十七日） 
　　亞姆斯特丹電　據君士坦丁電稱土政府决議發行國庫劵英金六百萬鎊强逼流行於媾和後六個月内贖回德國伏西斯其報載稱波斯柯滿沙俄領事爲波人戕害（十七日） 
[其二（德人德文報專電）]  
　　柏林電　德國外交部宣布十七日大本營公報如下法軍於佛里萊附近進攻失利英軍昨在伊泊爾之東用毒氣炸亞拉西北洛萊特聖母院高地南坡德軍所占之小支撑點大六十邁當深五十邁當已失去香巴業貝爾台西北法軍防禦地點曾被轟擊法軍回攻失敗德軍奪獲伏斯巨曷爾白西北法軍陣地一處俘騎兵若干人旋因不利占守故復棄之法飛艇一艘在斯特拉堡以炸彈震碎玻璃窗數面傷平民數人德國飛行家一員以炸彈擲擊倫敦附近之格林維區東歐戰局未有變動　 
　　柏林電　路透電傳德國貸與布國之欵四月一日到期之一批無力照付云云德國當道否認此說且謂英國傳播此種消息希圖欺衆及抵制德國籌募兵債所獲隹果引起之好觀念其荒謬卑鄙可見一斑英國今已被逼發行無限制之財政劵且英人對於首相之政策全不信任英政府已承認不能續行發行兵債故更不能不散此謠言以淆亂聽聞　據荷蘭轉來之私電聲稱齊泊林飛船攻擊某鎭某區所加損失極爲重大保護船塢之巡哨艇死傷弁兵多人足徵炸彈曾落入船塢餘文爲檢查員刪去　羅馬各報載稱意國首相其哇里蒂君切實否認曾作意國戰事必不能免之言彼向信意國無庸開戰可得奥國貴重之讓與權意德聯盟大有利益三國聯盟可保長存三國協約能支持幾久無人知之紐約基督敎靑年會出資在德國哥丁根建造一俘虜堂已由駐德美國大使行正式開幕禮丹麥政治報代表謂據君士坦丁歸來之特别訪員聲稱君士坦丁糧食充足人民各安生業小亞西亞之交通一如常狀土人與德人極爲和睦安佛提督與德軍官尤相親近（十六日） 
　　柏林電　各晨報皆於封面滿載齊泊林飛船轟擊英國東海濱消息德意志日報曰吾　滿意　迎齊泊林飛船復能出征　特斯白格雜報載稱今由絶對可信之方面探悉俄國大公爵尼古拉斯之患病實因爲敗績之第十軍軍長西佛斯將軍擊傷之故蓋大公爵曾召該將陳述敗績原因以大起爭辯大公爵即揮拳擊中該將耳際該將以手鎗報之後復回鎗自擊西佛斯將軍之自殺前於某敎堂行追悼禮時知之尼古拉斯之受傷則今方得悉昨有法飛機一架出現於洛特維爾在火藥廠附近擲下炸彈所損甚徾該廠並未受損該飛機雖被　卒逃去　聞齊泊林飛船攻英者共三艘於夜間飛過蘇福爾克與愛塞克司二　居民大驚三飛船於洛維斯土夫特等處擲落炸彈焚毀木廠房屋尚有德國海面飛機一架飛至西汀彭與法伐山抛擲炸彈於砲火之中安然飛回　俄國大公爵尼古拉斯患重疾之謠已確因莫能决其病症故須由外科醫士施用刀圭以釋疑曾聘著名德國俄醫裴滿博士爲之博士固辭已由一里加醫學博士受聘第二次兵債售出之數已繳入三分之二各報大爲滿意第二次兵債昨日第一批應繳百分三十七繳欵者甚爲踴躍盈收百分之六十七伏西斯其報奥國訪員報稱俄軍進攻之精神現已衰弱全陣線皆呈此象數日之内不致有劇烈之攻擊春凍已融各河暴漲英　國各報評論費蘭巨元帥之戰報均痛責海格部下各將且承認新福音堂村一役英軍損失甚巨所得不償所失　倫敦消息謂工黨領袖彭斯君前嘗列名内閣因不贊成開戰而辭職今組織一急進黨主張速罷干戈且以某名員二人爲黨魁（十七日） 
[東方通信社電（日本人組織）]  
　　東京電　據政府方面之觀測中日交涉茲更會議二三次當可明白中國對各問題之意向其時更就解决此問題之方法十分考慮於此時間或且停止會議亦未可知至中國政府之態度所以不决者皆爲駐外公使之報告所誤云（十八日） 
　　東京電　中國政府對日本之要求主張除却蒙古之要求外並將要求之第五條撤回意見强硬並回答謂無再讓步之餘地日置公使接到此項回答以無進行議論之策即電日本政府仰求訓示其結果時局殊爲險惡外務省已開緊急會議考究善後處置之策若今夕中有所決定明日卽開内閣會議（十八日） 
　　東京電　中國否定日本在蒙古之地位一事日本人視爲重大問題徒以交涉之經過極端秘密國民頗信交涉之結果良好故表面尚屬平穏如此結果一旦發表國論必見沸騰故此一兩日間爲最重要時期或且再行通告中國政府述明日本已無讓步之餘地望中政府再加考慮此一船人之觀測也 
（十八日） 
　　東京電　曾圖爆發日進軍艦之太田兵曹已於十七日在舞鶴軍港鎗斃（十八日） 
　　東京電　日本新造戰鬥巡洋艦　名　霧島二艦已定明日即十九日交與海軍該艦各種試驗均極優良是戰鬭巡洋艦四艘編成一隊已告完成（十八日） 
　　東京電　在墨西哥海面擱淺之日艦淺問號因爲土沙埋没浮起頗爲困難一時不能急速提起然亦不致全然絶望現正設法極力提上云（十八日） 
[公電] 　　 
　　揚州第五師範敎員鮑貴藻電　申報館轉各報館鑒海上同志救國儲金藻極贊成除由敝校全體儲金滙寄現金外另購儲蓄票二條一六八二五五號得彩多寡悉作儲金江蘇第五師範敎員鮑貴藻啓 
要聞一 
[新聞日記（四月九日（遠生）]  
　　日報所記之排斥日貨事　　驚心動魄之論調吾人但知提倡國貨耳排斥日貨云云乃日本人所加之於我者茲將其所記情事以乃其論調選擇各報彙譯如左以資吾國人之反省焉（一）上海（束京日日新聞上月三十一日上海特電）非買同盟之决議雖有一禮拜實行甚嚴但因煽動者（原文）日漸減少商賣之氣運逐漸恢復自本禮拜一起漸漸交易矣現在已無異於平日但其交易物品多出自眞正需要非如從前有爲不急之需者交易額雖僅平日之六七分而日漸增加價値已日漸向上至於今日彼等稱並非有非買同盟之議不過暫時休止糖業公會尚遵守决議相戒如有違犯者科五百元之罰金然於已定之貨並不託詞推宕仍照舊履行將來諒即從此等關鍵處將其决議歸之烏有在雜貨公會中不肯簽字於决議之商人自二十三日（上月）以後公然開始交易即已加入决議者亦已私行貿易自漢口來滬定貨之商人相約一禮拜内暫停日貨交易更有延期一禮拜之說然自昨日起已私行載貨因復爭相仿效漸就復原此皆漢口中國官吏壓迫之效不令非買同盟成立之故云但從中向滬來取消砂糖定貨之契約者雖不無可慮但亦不久歸於鎭定云 
（二）烟台（同上）市民之對日反感於事事皆表現之市中商店一見日本人則相戒不賣以物事（又）吳道尹對於排斥日本貨幣雖諭告錢業公所公處反以三十日停止其通貨之市價道尹更召集錢業反覆勸諭謂如有違者當予以相當處分又對於一般人民戒以勿輕信謠言排斥日貨 
（三）厦門厦門（日本官廳報告之電報見四月五日國民新聞）日貨排斥起矣禁用敵人通貨之中國文檄文散布各處台灣銀行之取現者今尚不絶一般交易雖不至生大影響然因此人心不免有動搖之恐但因中國官吏相當戒飭之結果漸歸鎭静（福州）自三月二十六日起台灣銀行發行之支票市場一部全不交易又散布排斥日貨之印刷物運動對於日本人絶對不貸借房宇 
日本特派官之觀察（四月一日都新聞）北支那特派員鶴見之談話云上海之日貨排斥自三月十六日起自二十七日煽動者之重要者濳入南京及其他中國内部有盛相煽動之形跡現在南京此風頗熾然日貨排斥於中日兩國之政治上决不生何等之影響中國至今日雖極力提倡國貨然除紡績及火柴以外必要品之製產幾於絶無時日稍久有不能不求必要品之供給故排貨運動僅目前事耳深信將來决不生影響也 
日本報近來關於此等記載極稀亦甚少加以評論者然其觀察此等運動之不能久則幾於一致其理由有二一即自袁總統深信此等運動之無益有害極力禁絶一卽中國之國貨不足以供給需要以經濟無國界之公例言之中國自不能持禁絶主義也云云記者對於此等運動固不挾以何等之意見然如東京日日新聞某日有一論說其論調直足令人髮指吾亦不忍全譯茲略述其大要而已 
該論大意略謂中國排斥日貨運動北數省及福州一帶最爲薄弱引奉天商會杜絶此項運動及烟台吳道尹吉林巡按孟恩遠之禁令爲明證謂此等諸省所以不爲煽動者則因日本勢力在此等地方最强日本軍隊公明之行動日本商貨之種種可信用及其他日本勢力之種種可倚賴皆深印入此等地方人民之腦筋故其舉動與其他地方絶異日本當鑑於此等關鍵决定政策質言之卽以中國各地徧布日本軍隊及其他種種勢力以醞釀此等地方人士之倚信日本心是也篇中且謂不可拘泥於人格主權種種形式之策而當從中日兩國大局著眼云云此等侮辱吾國逹於極點之言吾人不可不銘心謹記也 
雜評一 
[戰事盲談（二百九）（無名）]  
　　據德奥電謂俄國之全陣線有弱象據英法電謂德國之全陣線有弱象其實今日之所謂弱象尚非眞弱也眞有弱象則必有一方乘問而入矣今之所謂勝負者尚在飛機炸彈問也其兩未弱可知也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[會議遷延中之中日各問題]  
　　五號問題空費唇舌　我外交當局於日使提出五號各項問題之後曾一再說明理由不認開議日使對於我外交當局所發表之意見多方駁難無非欲逹其開議之目的我雖不允彼仍以開議爲要求以致討論數次尚無結果至外間謂日本有意將此號各問題撤回一節實係不確聞日本對於我之否認開議理由旣不承認并要求我逐條答覆上兩次會議由我外交當局將五號各問題逐條說明不認開議之理由日公使　於我之答覆亦加以辯論且每提一條必堅請我外交當局略略發表意見意欲於乘其不備中用其鉤距之術我外交當局自開議以來久已領略此等手段此次遂盡力堅拒謂此等條件妨害我國主權關涉各國旣得權利我國除不能承認一語外萬無交換意見之餘地前日之會遂無結果而散今日（十五）又開會議未知日使方面是否再將此等萬難承認之問題與我空費唇舌遷延時日也 
又聞前日（十三）會議之要點即購買軍器彈藥問題合辦武器工廠問題前者我外交當局堅不承認並引證各種理由日代表亦深知此中利害並不十分强硬祇云此問題關係重大非本代表可以專權應電致本國政府請示辦法是以此案遂懸而未決 
　　南滿問題細目三則　南滿雜居問題中未决事項共有三種錄其細目及討論情形如下了一租稅及地方警察問題經迭次會議之結果日本雖承認照章納稅及服從中國警察權惟關於此項之租稅法及警察法要求由中日兩國協同改訂我外交當局當答以此項法律屬於我國之内 
政而租稅法及警察法又久已通行全國一律無修改之必要即使修改當然由中國自行改訂萬無可以協定之理日使現以未接政府訓令爲詞尚不能爲最後之解决二租地章程日使要求由中日兩國協同擬定此事亦經我外交當局據理拒絶其理由與前項大致相同　三關於裁判權問題雙方爭論之點甚多如外間所傅之混合裁判制不惟中國絶不承認即日使亦不認爲修正之意見不過於口頭辯論時日使曾有此一語其唯一之目的仍在維持其領事裁判權我外交當局則絶不再爲讓步矣以上三項皆爲南滿雜居問題之細目現在尚未解决 
　　漢冶萍問題意見表示　漢冶萍問題近兩次會議亦未及提出討論據聞迭次會議之結果我外交當局已表示意見日使雖尚未承認然中國方面亦决定方針於已經表示之意見外不能再有讓步其意見大致如下（甲）認定漢冶萍爲完全商股公司政府對於商辦公司僅有法律上之保護及監督之責任不能以公司權利之關係由政府與外國訂何種之條約（乙）政府旣認定漢冶萍爲完全商股公司以後中日兩國商人對於漢冶萍自行訂立何種契約中國政府不加以干涉日使對於我外交當局之意見尚未表示極端反對聞亦須俟該國政府訓令始能决定 
又聞漢冶萍公司以日人要求甚急而公司確爲集股性質深知國家斷不肯以商辦事業輕許外人伹政府爲難之處該公司亦所深知故特派人將公司所有歷年簿據以及股東帳目等件分呈交通農商兩部查檢以便參考並有條陳一件由各股東共同具名聲說該公司不能改爲中日合辦之理由甚爲詳盡農商部得此條陳後聞即特呈總統矣 
[英美人士之中日交涉觀]  
　　英人注意交涉　英文京報倫敦十三日電云上禮拜六中國學生聯合會印有一晝共十七頁内容係關於日本要求之條件書中所云日人聲言日本之要求非如外間所傳之重要乃係某國人在東亞者故作謠言耳等語查日人此言不確日本之要求實在非常嚴酷日本當局對於此次要求之辯辭亦均係虚飾現在中國正在困難之時故敢求英國友誼之相助此書刋行後英人甚爲注意同日又電云倫敦晨報接天津訪員電云近日中日交涉情形頗近平和惟日人仍向中政府要求嚴守秘密我想中國當道未必允准因中政府亦知此事之宣告係目前唯一之要務外人之旅居中國者其意以爲日人旣仍照二十一條開議则不懼歐美之干涉又何用守秘密日報謂東亞英人忘恩負義余謂彼等忘記中日交涉發生之初英報尚未信其有如此嚴酷條件也現在日當局之談話旣全不足靠英人豈尚能相信乎　 
　　美人開會討論　華北美國協會京津支部於日前特開大會討論事件甚多均不外乎中日交涉問題該會决議上書美國政府條陳中日交涉之困難情形並要求該政府對於在華利益即行設法保持聞此次條陳業已電致華盛頓政府矣 
日本英文紀事報云紐約傳來消息謂美牧師巴士科由中國回美係代表僑居中國美敎士全體反對日本二十一條件之意見書呈遞於政府是以近日中日會議觀美政府之態度格外注意又聞僑居中國之美人亦多返國痛陳日本要求之酷烈苟中國承認則大損美人在東方旣得與將來之權利故遠東美僑爲保持本國權利起見特派代表詳陳於總統國務卿之前欲聯合英美人仗義執言以壓制日人之陰謀云云 
[交涉中之贛民態度（曳泥）]  
　　贛省人民之愛國熱初僅一二縣倡導其說而風聲所播不數星期間即山陬僻壤亦莫不聞風興起矣表面上頗鎭静不用印刷招帖不另立圑體名義僅由人輾轉傳說逢人輒道其手續約分兩種 
（甲）積極的　提倡儲金不用愛國捐等名目不特設機關卽以各縣商會爲儲金所以商會職員司之由正當商店數家擔保有人倡議士農工商無論何人每月所入金在二十元以上者先行儲入一月十元以下者儲入半月五元以下者儲入一月三分之一以後每一月均須儲入而數目不得在一月之百分之五以下能超過額數目者尤爲歡迎云云此舉似帶强迫性質殊非所宜理應聽人隨便也又聞此項儲金之目的亦照上海辦法如無戰爭則留以辦實業云 
（乙）消極的　提倡國貨不用禁止字樣如衣布之類首由發起人實行改用以身作則洋貨布疋等店各於貨品上標明產出之國以喚起國人之自由選擇心並由商會函致各埠調查我國需用相當之貨卽由商會分别採購前來如牙粉一項已有人改用濾淨之食鹽矣 
[南潯路之緊要關頭]  
　　南潯鐵路續借日欵之說被政府偵悉嚴重干涉始行打消雖經該路總理吳鈁與股東磋商擬請收歸部辦抑或撥欵接濟兩問題然均無把握現聞日商因該路欠欵七百五十萬元按期籌還毫無着落欲藉口收路接管昨經羅協理遵約赴滬商議未識如何解决且聞該路存欵不及十萬元確難應支以故停工待欵之說必將成爲事實又據某贛報載稱南潯鐵路總理吳伯琴因借欵告罄勢將停工不得已於前日邀請股東聯合會會長朱俠平曾祥麟董事袁秋舫陳小梅諸君籌商補救之策反復磋議相與咨嗟太息吳君乃要求諸人用全體股東名義上請願書於交通部及巡按使請求撥欵維持書中擬用最懇切之詞詳述本路創辦之艱難及兩次兵事之損失曁現在路工之困苦並欲於全體股東中請張少軒上將及陳伯年君領銜當時有人起而反對謂未經大會通過之少數人私議斷不能代表全體於是吳君主張以今日到會人全數出名上書請願惟贊成其說者仍不多有某君駁要求書之意義（一）不能再借外欵（二）不能曲代公司洗刷（三）不能請撥部欵（四）不能歸部辦理吳君以四欵太苛毫無磋商餘地四欵之外所請願者又有何事乎遂無結果相率散場此前日會議之情形也 
頃又據本報訪員報告云股東已議决維持辦法特錄南潯鐵路股東會於四月十四日致定武上將軍張少軒之公函如下　茲有啓者南潯鐵路困難早已共知上年因欵項不敷公請吳總理入京求歸部辦嗣綠部未接收欵仍無着調查外債合同載有路公司遇銀錢不足之時准其績借業經總理在京陳明交通部許可公司始得向日本會社續借二百五十萬元爲完全商辦之計畫刻下全路雖藉以通車按之楊柳津德安涂家埠三處橋工猶是簡便從事且尚有未完備之工程需欵在一百五十餘萬似此工虧一簣停止爲難更查日債一項合同内訂有按年分期還息一條如至四期延不清殷四顧躊躇集資無術謀徵諸貨股貨股無可挹之資求之股東股東乏代籌之策路政困敝未有甚於今日者際此討無所施惟有公懇交通部設法維持一面詳請巡按使咨部一面由董事局曁本會出具請願書仍請吳總理赴都邀集同鄉京官協力呈部亟爲維持想公篤念邦家關懹桑　必不忍斯路之亡諸局外也伏懇毅力疎通函商京部俾斯路脫於危險本會幸甚公司幸甚至公司前奉兩次部電力阻加借外債一語實出部中誤聽按公司前共借外債七百五十萬元後並無再 
借情事合併聲明 
[湖北救國儲金之近况]  
　　武漢各界聞滬上發起救國儲金深爲贊成惟官廳以日本交涉之故禁止集會議論時政及散發有關國事愽單故無人出而提倡以致寂寂無聞近自女子生活社女社員唐藹楚等捐金三十元經漢口中國銀行發給摺據允爲存儲後各界聞風激動熱忱如粤漢鐵路武岳段工程處倪君儲洋百元并勸導路工出資交行存儲他如耀華電燈公司造幣廠勸業廠大工廠各學校及漢口各圑體刻均紛紛勸儲不日中國銀行必能收集一大宗儲欵也 
[湖北政界之鱗爪]  
　　清查户口之結果　湖北省辦理清鄉已于本年一月告竣惟各縣户口册表則至今始造齊 
賫省計全省六十九縣共五百零五萬五千零九十一户二千四百七十七萬零九百六十一丁口其人口最多者爲隨縣有一百十萬有零其餘黃岡天門沔陽麻城孝感黃陂各縣自九十萬餘至七十萬不等最少者爲鶴峯五峯兩縣僅各六萬有零至此次編查之法係先發門牌將每家人口姓名職業等項查塡再令出具十家聯結然後分村塡户口表册集村爲區塡丁口表積區爲縣塡户口總表匯齊而後成一全省户口一覽表凡此迂廻皆清查匪類必要之手續而尤以十家聨結爲最重自經此法施行後各鄉有窩匪因而舉發者甚多不無稍收效果昨將軍巡按已取具户口總表分别呈咨總統内部鑒核矣　 
　　辦理叙官之指駁　中央頒定縣官制大縣額設科員四人技士一人中縣額設科員三人技士一人小縣科員二人技士一人惟湖北各縣因額少事繁多有酌添員額而經費則仍照額定支配者故 
巡按署未予駁詰茲巡按署因着手辦理叙官事宜通飭各縣知事造表送省彙核而宜昌等縣乃將額外人員一併列入段巡按以其不合除飭宜昌等縣將額外人員一律剔除不得列請叙官外並通飭各縣一體遵照矣　地方警察官制僅有警正警佐名稱並無科長科員署長署員秘書等規定而沙市商埠警察專局之組織與官制大相予盾且更有形同駢指之捐務科亦爲定制所未有現經辦理叙官由該局長詳送履歷來署段使核閱之下以其有違現制飭令遵照新章逐一改正以免部駁 
　　懲戒文官之近事　湖北江漢道屬陽新麻城夏口三縣　造内務統計各表經道尹一再限期造送迄未遵辦昨由該道尹具詳巡按使交付文官普通懲戒委員會懲戒比經該會議决以陽新知事徐久緒麻城知事王蓋臣應依知事懲戒條例第九條第六欵各記過一次夏口知事張振聲甫經到任應免處分並聞孝感知事吳本義亦因趕造稍延迨經造逕送巡署而江漢道尹已以未造一併呈請懲戒旋由段使摘免 
[再紀川省陳黨就殲後狀况]  
　　聞陳宦定於三月三十一號由宜昌起程入川北軍已到三營在重慶 
前因打箭鑪被陷中央曾將川邊鎭守使張毅及剿匪司令劉成勛兩人電令褫職現因鑪城業已克復胡將軍又電呈中央請將該員等原官開復昨奉總統令已照准 
陳步三餘黨竄入内屬一股於二十九號突入金堂縣城時値該縣知事陳錫正坐大堂處决匪犯三名聞警後即退堂騎馬而逃該知事之眷屬逃避不及竟遭匪等鎗斃慘不可言聞該知事逃回成都後當道以其人地不宜已令與他縣對調矣陳黨擄掠金堂縣城後復又搶刦趙家渡場搜索兩次始去繼經官兵追捕該股匪現已竄入趙家渡附近之風洞地方官兵現正設法攻剿如何結果尚不得知昨日成都各報有同一文義之新聞一條聞係由軍署送登者其原文云三月二十八號午前七鐘逆匪約三百人向金堂縣趙家渡竄擾經三師九圑二營擊散擒獲多匪就地正法並奪獲生銀一袋約二百餘兩該逆被痛擊後即向中江方面逃竄該營復挑選精銳三百餘名會同追擊前衞江連長勇敢前進追及於山王廟下與匪激戰逆匪死傷甚衆餘向興隆埸竄逸復經興隆埸軍隊迎頭截擊斃匪數十名生擒數名立予正法該逆匪連受痛擊即向清溪河逃竄該軍隊等追至大墳包匪遂紛紛星散該軍現在會同本縣圑警搜捕餘匪云云 
三月三十號見陸軍第三師司令部宣告云案據本師派遣追剿陳逆餘匪之步兵第九圑二營在天廻鎭拿獲逆匪偵探彭紹武劉得勝王秉成秦聯陞王占雲等五名送師訊辦前來當交本師軍法處訊據供認偵探官軍情形不諱應即將該逆 
探等處以死刑除執行外合亟宣佈罪狀以昭烔戒 
[敎育部注意讀經與敎科書]  
　　近日敎育部中事務大有積極進行之旣蓋湯氏之意以爲不退則進不願徒擁虚位作伴食宰相也茲將該部近聞彙誌如下 
　　討論讀經說　小學讀經問題喧　已久迄莫解决前有某老成派上書總統以經書爲中華國粹必須保全而保全之法則在小學讀經初等小學以論語爲課本高等小學以孟子爲課本又以擇讀則不免割裂文氣悖聖賢立言之旨須令全部終讀總統將此案交敎育部核議當時湯總長已有辭職之意雖不謂然亦以爲我躬不閱遑恤我後擱而未議日前乃將舊事重提在該部討論此案僉謂論孟精義斷非小學所能喩且小學以日常應用智識爲必要論孟義理雖精於現在時局多不相適何能抱此古本玩愒光陰即謂國粹宜保但就文義淺明適用者分别擇讀亦已足　討論結果卽就此意將原條陳批駁呈覆總統尚不知將來如何歸結也 
　編輯敎科書　我國敎科書向由人民自由編輯歸中央審定前清學部之敎科編審處即專爲此而設去年六月間敎育部又設敎科編纂網要審查會與敎授要目編纂會然所編纂者仍限於網要及要目等書而各敎科書由部中編輯者尚鮮近日湯總長以欲謀全國學校之統一須由部中編輯各種敎科書令各校採用方能畫一校風擬於就部設立敎科書編纂處聘請名儒專令編輯各種敎科書然約略計之每月編輯人之薪金與紙張印刷 
等費至少非四五千元不辦此項欵項該部向以貧窮見稱萬難籌措無奈將此意言之總統請代設法總統以財政部拮据殊甚卽令籌撥亦難如願以償乃慨允每月親自捐洋四千元以爲此項經費補助該編纂處已於前月成立所聘人員皆有名人物並有前圖書局數人 
[熊垓案發覺之原因]  
　　大理院律師熊垓因案被捕一節原因頗複雜茲述其慨略如下　有名王錫元者與某外國人於去年夏間控告清室内務府繼祿之父欠債二十萬元延聘律師熊垓爲代理人在法庭起訴曾許熊律師豐厚之報酬被告繈某曾親自到庭辯法庭以原告控告不實其證據亦不明確遂敗訴此去年夏間事也王某在法庭敗訴後遂赴天津因手頭缺乏曾向民婦某氏借債一千餘元聞以法庭敗訴之借劵作抵王某所負之債到期未能履行某氏又控之於京師地方廳經檢察廳追問王某到案後恐不能掩飾據實自首詳情雖不得知惟聞其所犯之罪係與律師熊垓及某外國人去年控告繼祿欠債之合同乃係僞造意在詐欺取財相隔數月之詐欺案至是遂發覺矣 
[滿洲荆棘錄化險]  
　　榆樹胡匪之猖獗 
榆樹稅捐局所屬弓棚子分局被匪搶刧由榆局電禀吉林財政廳長轉請派兵剿辦後匪案又連發數起茲彙錄情况如左 
榆城東馬家窩棚屯住户徐目祥之子於去冬來城出賣秫楷被匪將爬犁刧去並聚衆搶刦明目張膽毫無忌憚日前徐某在某戲場瞥見該匪徐卽高聲喊呌捉拿胡匪適有衞隊警兵在旁當將該匪拿獲送縣懲治聞該匪於會訊時供有馬某與彼同夥 
 
 
 

Page 7

 
 
榆城南大新立屯福盛合雇爬犂十七　拉豆袋數千至火車站運糧行至該鎭西大橋突來胡匪九名各持快鎗截住去路將馬三十餘匹路費千餘吊盡行刧去該號現正報警追緝恐鴻飛冥冥一時不易弋獲也 
城南第八區界内老爺廟東義和屯住户張某日前套爬犁往黑林子鎭出賣糧食回時行至半途深林中忽來胡匪三名或執刀或持鎗刧去馬三匹財物未明迨張報知老爺廳警察分所派警兵追趕已渺無蹤跡矣 
榆城南第八區界内砲手屯住户孫嘉柏家道殷實日前套三馬爬犂出外探親午後回家行未數里忽有胡匪五名追趕而來孫因衆寡不敵遂聽其將馬匹爬犁搶去當卽報知該區關區長立時帶警四名追尋一日夜然終未見胡匪影蹤現已回區矣 
城北羅家屯住户吳景陽家業富厚日前套七馬爬犂往新立屯鎭購買木料以備修蓋房屋將木料買齊回時行至李長條子屯東首突遇胡匪二名一持手槍一執木棒將爬犁攔住不肯放行爬犁夫來城報告警察吳某與匪爭鬭被匪連打七鎗受傷倒地匪卽掠物而逃迨爬犂夫與警兵趕到匪已遠颺遂將吳用車拉至同升永醫治因受傷過重翌日即行斃命（附記）余按榆樹匪案本無可紀之價値蓋東省之匪案幾無日無之實令吾人紀不勝紀惟榆城之匪凡六見而破獲者竟未聞一二宜乎其肆行無忌刧及官署之稅局也夫治匪之道旣不能敎養兼施爲正本清源之計亦當嚴密緝捕務獲懲治使稍知歛跡否則暴客橫行閭閻無安𡩋之日矣誰司地方緝匪� 
之責而顧令匪徒椒擾若是耶記者書此稿畢又接報告云新民縣之土地調查局（即清丈局）昨被胡匪張海波（卽鎭天燕子）率黨五六十名　入局内搶掠一空局員均逃損失未明等語然則今日匪勢之猖獗非特榆樹一縣也嗚呼 
地方通信 
[蘇州]  
　　道尹警長由寗返蘇　蘇常道尹殷鴻壽警察廳長孫志鴻前日先後赴寗外間謂爲因棍責北區署長事謁見軍民兩使面禀一切聞殷孫二君均已於昨晨返蘇業准該署長辭職故王孟龍署長已飭本署雇員趕辦交代矣 
　　飭緝大帮私販　常熱縣屬彭家橋海口一帶近到大帮私販其鹽船有一百多號經該處防訊緝私營電禀江浙鹽捕統領劉錫侯轉電駐蘇緝私後營杜鶴峰管帶親率師船前往勦捕 
[鎭江]  
　　縣署須設敎育専員　丹徒縣章知事接齊巡按使飭開知事主持地方行政敎育爲要政所關與他項行政本無軒輕國家設科分職用意至周上級機關旣有敎育一科則下級豈可裁減（中略）嗣後各知事署一律遵章設立敎育專員必須延訪學務有經驗者勿得藉口公費不足併入他科亦不得藉此位置私人並須開具該員詳細　歷到署備查以昭核　云云章君已奉文遵照矣 
　　遷設菜市之擬議　前清常鎭道郭道直在鎭江西門外沿河一帶建造房屋百餘間設立菜市未幾因事中止現丹徒縣章知事以沿街設攤於往來行人殊多妨碍擬修理舊有房屋令魚肉菜蔬各攤一槪遷入以爲整頓路政之計惟手續甚繁一時恐未能實行也 
　　米價飛漲之恐慌　鎭郡米價逐漸增漲頂上熟米現已漲至每擔十一千文人心頗爲恐慌蓋因去歲江北歉收來源稀少日後米價仍恐有加無已現在貧民急望當道開辦平雜以濟民艱 
[揚州]  
　　城外又出搶刧案　鈔關城外對河馬姓家前被搶刧報經警察獲匪兩名解由周知事訊明就地鎗斃詎匪盜　不畏法昨又將該處李姓家搶刧一空得　逃逸周縣知事據報後於今晨（十六日）已親帶探捕前往勘辦矣 
　　縣知事懸賞緝盜　揚城花園巷張紳家被刦一案懸置日久迄未破獲昨日周知事將前獲嫌疑犯濮玉桂嚴加訊鞫仍無實供故又頒發賞格遍貼通市如有確知人贓所在報告縣署因而拿獲者賞洋五十元其聞風送信因而捕獲者賞洋二十五元云 
[杭州]  
　　救國儲金已在協商　浙省警務研究所陸軍　量學校法政宗文各校學生曁錢江商輪公司新源轉運公司對於救國儲金一事頗表贊同統計投函認繳者已逹七百數十元現正在合組救國儲金圑分事務所惟將來實行繳欵自應在中國銀行杭州分行爲便聞已由某君　　　　　長協商開收儲金事宜俟奉北京總行核准即可仿照滬行　理 
又聞上海救國儲金圑總事務所已派韓通伯於日昨來杭與商會領袖諸君商議辦法一俟議妥即當擇定地址設立機關開成立會以促進行 
　　商圑開臨時會　吳興商圑於四月十三日特開臨時大會到者约百餘人首由主席正連長鄭衡登台報告謂各圑員顧全公共大局所以至今無怠容無懈志圑長宜如何曲諒苦衷用昭激勸次由勤務督察員包振演說謂我圑員係受軍事敎育之人宜有服從命令之義務當以保術公安爲已任斷不能斤斤名利以爲心勇固可嘉神勇尤可慕　長躬親督率勞苦倍常諒不致始勤終怠一簣功虧諸公宜姑静候切勿偏激惟上年收入支出統計表會計猶未表示殊不足以昭公允嗣由章君兪君邱君等相繼演說語多中肯各圑員亦因此感奮毫無懈志散會時已鐘鳴六下矣 
[安慶]  
　　再申餽送贐儀之禁令　各縣知事遇省委下縣供應餽送贐儀向爲前清積習前經韓巡按使通飭嚴禁在案頃聞韓使曾派人密查各縣仍有免有供應餽送情事故昨又嚴厲申禁飭行各屬以本署派委分赴各縣調查川資發給頗足如再向各該知事需索時儘可密禀直揭倘各該知事爲結好委員計自行餽送試間各知事自居何等經此次嚴禁之後如再查有前項情弊與受同科决不寬貸云 
　　派員偵拿在逃之黨人　張少先上年在皖糾集多人運動軍隊　謀起事事敗後逃匿厦門經倪將軍呈請中央懸賞一千元通令各省一體查緝在案現倪將軍准江蘇馮將軍電咨謂據駐滬偵緝員許鳳祺等報告該黨首張少先等近日有自厦門來滬匿跡某處消息囑即　派相識探員來滬偵緝等因倪將軍准咨後已派專員持文往滬會同上海軍警嚴拿該黨首解皖訊辦矣　　來安縣設立粥廠　　屬來安縣今歲春荒頗甚雖經省中當道撥欵振濟終屬杯水車薪無濟於事該縣萬知事目　心傷特據情禀請省長擬撥糧米一千石在城分設粥廠以資救濟聞已由韓省長核准飭駐寗轉運委員照數撥給矣 
　　牽涉人未便遽釋　日前探訪局在黃公祠拿獲黨人並牽涉方石蓀曼等卿等茲經湖南會館袁鶴義等逕赴探訪局具禀謂方石蓀等因祠僧牽涉被逮請准保釋嗣經王局長批以如果實被祠僧牽連逮案本局長亦决不至寃誣　候訊明核奪現因破案未久正在審訊之中未便遽允保釋云云 
[江西]  
　　惲金堂將赴大理院上告　褫職新喻縣知事惲金堂前在任内下鄉催征杖斃人命所犯凟　傷害兩罪經南昌地方審判廳原情減等判處徒刑二年四月惲當堂聲明不服依法上訴復經高等審判廳研訊後以惲氏在任催征杖斃龔春彩龔亨萬兩名實屬故意行爲萬難原減遂於四月十二日開庭宣告取消原判改處徒刑十二年比較地廳原判加刑九年八月惲當庭聽讀判詞更爲不服擬俟判詞發表卽赴大理院上訴 
　　勸導人民貼用印花　江西財政廳奉飭開辦印花稅業經訂定規則詳由戚巡按使轉飭警廳公布辦理在案現聞戚使督同財政廳長濮良至警察廳長閻恩榮與商務總會商妥由警察挨户勸諭貼用印花遇有應貼未貼之件指導人民一體依法貼用俟至六月分實行檢查如有未貼之件按照罰金規則認眞執行　　烈風暴雨之爲灾　　坦電報電話兩機關桿線林立傳遞消息本甚靈便茲於四月十日夜間陡被暴雨烈風吹倒電桿數處以致機關停滯刻正從事修理電報已可通行惟電話機關甚多連修數日迄未輰通預計工程需欵頗巨其餘倒塌牆坦　斃人命亦有多處徐孺子亭　爲名勝之區都人士女往來游覽者絡繹不絶現亦被風吹塌碎石成堆游人裏足矣 
[天津]  
　　中日循例之酬應　天津商務總會於前日下午二鐘開中日兩國商人懇親會中國官長如政財兩廳長高等審檢長及津海道尹鎭守使鹽運使關監督等到者甚多商界代表爲棄登榜卞蔭昌等會董四十餘人行董五十二行日本來賓總領事松平恒雄等及日本商店共七十八家其開會秩序如下（一）振鈴開會（二）作日本國樂（全體脫帽起立）（三）商會協理卞蔭昌報告開會宗旨（四巡按使代表吳　宣讀演說詞（五）日本總領事松平恒雄演說（六）日本商業會議所會長森辦治郎演說（七）作樂（八）商會協理卞蔭昌演說（九）日本來賓演說（十）作樂（十一）中國長官楊以德演說（十二）中國來賓演說（十三） 
作中國樂（十四）全體脫帽起立三呼中日兩國萬歲（十五）茶點（十六）振鈴閉會（十七）中日官商合撮一影以誌紀念 
雜評二 
[外交上遊擊之師（默）]  
　　目前歐戰狀况或以飛機擲炸彈或以巡艦擊商船或更利用他國以牽敵而兩方主要之軍則皆相持而不動吾謂中日交涉最近之情勢亦然忽議滿洲雜居忽議漢冾萍又忽議鐵道權東鱗西爪詞鋒飄忽蓋即所謂遊擊之師也中國方面提出對案以牽制之故主要問題亦復相持而不動雖然此往復　旋之勢卽爲此主要問題而作也主軍之激戰爲期殆不遠乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交涉聲中之約束國人]  
　　上海軍政各界近奉宣武上將軍行署飭文略謂准政事堂電開國務卿面奉大總統諭自中日交涉發生吾　爲愼重邦交起見相與推誠討論無論如何總以不失主　爲唯一之宗旨迭據外交部面陳交涉經過情形不久可望和平解决惟人民未悉内容愛國熱忱溢於言表然僅恃空言激烈之談反足貽人口實且亂黨濳伏難保不佈散謠言希圖挑　務各鎭静隨時偵查以維大局等因奉此特逹等因合亟通飭如有不逞之徒乘機煽惑佈散謠言着卽嚴拿究辦 
又奉宣武上將軍與巡按使會銜通飭略謂准外交部電開中日交涉迭經在部績議其關於聘用敎習顧問及借欵優先權問題業由雙方妥實解决惟對於損害國家統治權之作用仍嚴詞拒絶以期保全國體惟議案一日未布人心一日未安深恐不　之徒乘機造謠惑衆希圖破壤大局當此一髮千鈞萬望諸君兼籌並顧始終維持等因准此查政府對付外交自有方針迭經轉飭静候解决在案茲准前因合亟通飭遵照 
[救國儲金紀照]  
　　星期日循例停收　中國銀行自四月九日起收受儲金以來除星期日外平均計之每日必有二萬數千元昨日爲開收儲金後之第二星期日銀行仍循例休息故無故無收數報告如今日天晴繳欵者必尤擁擠蓋以前數日陰雨連綿泥濘路滑凡認而未繳者或不免因此觀望也 
　　女學校勉力贊助　中華女子同義義務學校經費極形支絀而對於救國儲金之舉亦勉力贊助　自卽日爲始學生節省點心錢敎員節省車錢設櫃投儲一俟積有成數即送交中國銀行存儲云 
　　小學生亦知愛國　閘北萃英小學校係私人設立校中多七八齡之學童茲聞各界有救國儲金之舉均願節省果餌之費以盡救國之責一俟集有成數卽彙存中國銀行 
[勸用國貨會第七次開會紀事]  
　　四月十七夜七時半勸用國貨會第七次開會到者數十人推李徵五君主席先由邊文錦君將擬辦販賣國貨公司之草案當衆宣布全體贊成均願擔任籌勸資本次陳良玉君起言勸用之方法（一）先將已經仿製之國貨設法推廣（如鄭伯丞之織襪機器廠洪承祁王志香之中國蛋餅廠方液仙之三星牙粉等類）（一）研究日用必需之物品投資開辦（如火柴布紗以及洋燭肥皂毛巾等廠）所慮者各處釐卡節節留難以致國貨反不及外貨之暢銷故免釐加稅一事終須力爭云云次李徵五君提議創設國貨陳列所俾國人咸知國貨則購者必多次王文典君起言本會須實力進行始終勿懈衆鼓掌次討論明日各帮領袖開會事宜議畢散會 
[七誌分發傳單之牽涉]  
　　國民對日同志會會員黃毅方夢超因有人分發抵制日貨傳單遽被牽涉詳情已迭紀前報茲悉公共公廨已將黃方二人申辯情形向交涉員請問辦法奉飭即由公廨據情函請領事圑詳加研究據聞領事圑以此案日領應否廻避尚須根據法理特别研究目下正在商議中一俟議决卽可答復公堂定期開訊現黃方二人擬延請穆安素律師爲之辯護云 
[今日槍斃暗殺犯]  
　　謀殺法租界精益里珠家角醫生陳蓉舫及傭婦某氏之兇犯董兆貴卜阿奎由地方檢察廳林廳長呈請上 
海鎭守使署依照軍法執行鎗斃已誌昨報茲悉鄭鎭守使以董卜二犯旣經司法部核准援照軍法槍斃自應准其併解來署押赴西炮台執行業已批飭檢察廳迅即照辦聞林廳長已定於十九號（卽今日）午後一時飭派司法巡警十名各荷鎗械親自督同押解至鎭守使署刑場依法槍斃 
[楊家宅盜案三誌]  
　　引翔港鄉楊家宅鄉民楊海坤家被盜搶刦並鎗傷楊煥宗斃命詳情已兩誌前報茲悉地方廳林檢察長已將該　地保王毛篤傳喚到案訽問該保卽將楊家被盜詳情一一禀陳林廳長諭候飭緝贓盜到案訊辦並着該保隨時偵查當地歹人與是案有無關係來廳禀報以憑查辦該保遵諭而退 
[登錄稅尚多觀望]  
　　牙行登錄稅一事本邑各行曾以商情困難禀請寬緩經上海縣沈知事轉呈江蘇財政廳准予展緩至本年三月底捐換新證在案茲沈知事以業已逾限照章登錄者仍屬寥寥昨特函請南北商會轉知各行速行登錄聞南商會擬訂期開會商請各業董通知各商迅行捐換云 
[財政部勸諭納稅之簡示]  
　　中央財政部近頒勸諭人民納稅之四言簡示茲由上海縣沈知事照錄原文印刷多張昨飭催徵吏等携往各處張貼其文如下民國成立　接續清代　外債如山　迫不能待　届期不償信用有碍　保邦衞民　兵吏是賴　俸餉不繼　秩序全壤無人主持　身家危殆　立國要需　撙節至再　審計認眞浮糜裁汰　凡百政用　賴民輸解　府庫充實　民安國泰國不能保　人必侵害　何如及今　自立不敗　國民痛苦政府深慨　非不愛民　勢處無奈　兩害取輕　特申誥誠願我國民　各奮忠愛　同濟艱危　方興未艾 
[變賣官產之進行]  
　　上海拆城塡濠一事自北半城工竣後卽繼續至南半城開工茲聞城濠官產丈放局陶總辦日前赴京時曾將北半城竣工及召變情形禀明財政部長並將南半城所有濠基歸興業公司躉購一節禀奉核准照原定價額以七五折繳價故陶總辦返滬後即與該公司訂定當據繳呈定銀四萬兩陶君以現當需用浩繁之際着速措齊呈繳以資公用現已將前次劃定計分十餘段之地圖及所定各段之價格併給該公司查收以待原有租户拆遷淨盡卽由雙方訂期勘丈云 
[城濠築路之殷盼]  
　　小東門至大東門沿城濠一帶馬路延不動工至裏瓜街往來車　時有阻塞且水無可洩穢氣薰蒸現在天時漸熱與公衆衞生大有關碍近日更有竊賊於警察巡邏不及之處試其伎倆如阜德參號阜成參號均被失竊雖報警區追查尚未破獲故該處舖户甚盼馬路之早日　成云 
[日人參觀軍廠之敗興]  
　　前日後一點餘鐘有僑滬之日本商人四名至滬志製造局請求參觀軍廠當由守門衞兵訽無通行證劵遂卽婉言勸阻致未進局該日人等乃敗興而云 
[私造鉛質小洋之查究]  
　　近日城廂内外市面上發現一種鉛質小洋四開八開均有其花紋字樣與銀角無異各商店被其朦混者不知凡幾茲爲淞滬警察廳長徐君訪悉以匪徒私造僞角在市行使不伹有碍國幣且與金融有關業已飭令　緝各隊士嚴密查拿務獲解究 
[西董尊重人道]  
　　英美工部局各西董以各捕房每遇天雨解送人犯至公共公廨訊理時旣無雨伞又無雨衣各犯必衣服盡濕迨解回捕房後又無衣服更換體質孱弱者往往因此生病殊屬可憐故擬提議置辦油衣以備天雨解訊人犯之用是亦尊重人道之一端也 
[逃犯無案可稽]  
　　本邑地方警察事務所前據三林塘警區偵探在九畝地獲到逃犯陸小孟一名訊據供稱前因犯事　禁在獄於癸丑年發生戰事時隨衆出獄現未犯事當經該所禀由沈知事解送地方檢察廳查案訊辦在案茲經地方檢察廳檢查檔册並無陸小孟犯事原案及至縣公署調查因刑事舊卷光復後已送廳署備考無案可稽現擬將該犯先行預審再行商議辦法云 
[盜匪願充眼線]  
　　泰縣巡緝隊隊長石秀鵬日前持該縣知事公文來滬至淞滬警廳閘北辦公處報稱有盜犯徐三匿跡閘北請求派探協緝當經徐警廳長飭知偵緝隊隊長派探許德標協同來探將徐犯逮捕寄押閘北司法科旋又續獲同案盜犯陳某一名抄出原贓解科研訊陳直認不諱並稱願充眼　緝拿餘犯判令還押聽候核辦 
[老夫婦一再訴寃]  
　　甬人趙富寳串同胡四發將水銀輕粉等毒質攙入糕餅内圖害嘉興路三百四十四號門牌某西人家大餐司向才寳由向報告捕房將趙胡二人一併拘解公共公堂迭次訊供屬實以趙等不應謀害生命判趙押西牢五年期滿再加押一年胡押九月嗣趙之父母趙恒潤趙王氏以伊子實遭誣指禀請公廨關讞員轉商陪審西官德師副領事從輕核減師君以案關謀害生命且訊供明確判押六年已屬格外從寬不允復訊核減而趙恒潤夫婦前日又投廨喊寃以夫婦均年逾花甲全賴伊子贍養今遽遭寃押全家性命攸關求請伸雪並具禀請求不識尚能邀准否 
[撤銷唆使圖害之訴訟]  
　　吳占鰲至閘北檢察分庭控被徐孟氏即徐張氏等唆使其妻吳張氏圖害等情前日經李檢察官飭警傳集原被人證預訊一過因圖害未成撤銷訴案至原告請求離婚一節著赴地方審判廳起訴 
[主人强姦女傭三誌]  
　　新閘大通路五百坽三號門牌湖北人彭友山因强姦女傭姚阿寳被控由探將彭拘解公共公廨訊判姚女暫留濟良所彭存洋一千元保出候訊在案茲聞彭於存洋保出後即遷移他處故前日公堂傳訊無處找尋業已簽票飭提 
[誘姦姬妾之訴訟]  
　　沈某在公共公廨控告曹某誘姦伊妾（卽前爲妓女之花雲仙館）等情業經中西讞員照准簽單發交捕房定於今日傳曹到案訊究 
[女婿扭控丈人]  
　　浦東兪家橋鄉人陳毛虎之妻張氏前年因與姑口角逃出匿居大南門外放生局附近嗣被氏父張老金勾串蟻媒張桂林賣於西南鄉龍華鎭長橋地方某姓爲室得價分用茲被陳得悉迭向岳家追究始終支吾昨將張扭至第一分署經署員詰問張仍一味推諉飭即移送警廳司法科訊究 
[爭奪屍棺之辯論]  
　　邵如春前至地方檢察廳狀告孫桂堂孫良才兄弟私掘伊妻棺木等情曾經預審起訴審判廳判孫等拘役十天私訴一部分着邵逕向審判廳提起控訴在案由邵如春具訴該廳當奉核准於前日午後由審廳陳推事官開庭辯論兩造各延律師出庭辯護先據原告邵如春訴稱原籍蘇州向在滬上開设籘椅店前清同治末年民人之妻病故其時有陳喬氏之女孫陳氏因夫故無依並遺有二子一年十二歲卽孫桂堂一年九歲即孫良才由陳喬氏作主將孫陳氏再醮民人爲妻立有筆據迄今已四十餘年相安無異舊曆去年二月間陳氏病故民人即將棺木運回原籍安葬詎至十月間忽被孫桂堂等將棺掘起改葬於上海浦東三林塘地方但陳氏自嫁民人之後已生一子名順根現年三十七歲請求飭令孫桂堂等將棺交出並請追償葬費等語被告孫桂堂不到由孫良才投案聲稱本邑三林塘人昔年父親病故之後我母爲人洗衣度日被邵如春引誘失節並無立據收價之事况邵如春現在尚有髮妻我母之棺理應與民人之父合葬求鑒旋由兩造律師互辯良久問官遂諭辯論終結聽候送逹判詞諭令一併退去閉庭 
[不允繳還當本]  
　　北海路鴻源押店因收押法租界裕新猪腸廠被刧原　金表曾經法捕房移請公共捕房將贓　出解送公共公廨諭令原告繳還當本洋十八元在案茲悉法捕房以租界定章凡押店收押金表等貴重物件均須有人擔保今該押店旣不照章取保顯係有意收贓未便令原告繳還當本業已移復公共公廨請作罷諭並請飭傳該押店主到案訊究以儆其餘 
[拆卸花棚屋]  
　　錢金福前向周尚文租地開設花園年期未滿周將地售去欲　遷移不允涉訟法公堂判周貼還錢金福遷費損失等項洋六百元洋已交清給領茲錢又投稱民人在地上造有花棚房屋須歸民人折去求請核示聶讞員判限五天將屋拆除地交得主收管完案 
[兄弟爭產之和解]  
　　兪鳳岐前投法公堂控稱有祖遺田房產業被胞弟兪明香霸佔不分向論恃蠻等情判各延公正人將家產查明並着兪等各將道契田單呈候核辦今兪等禀稱現已由親友相勸和平了結求請銷案判堂費歸被告交出完案 
[定貨紏葛案缺席判决]  
　　德商增裕利得等洋行控恒裕祥洋貨號經理柯長春蔣均坤等不理定貨虧銀一萬一千五百五十餘兩前日由公共公廨聶襄讞與德裴副領事會訊被告不到據原告投訴此項定貨已自行變賣核計虧折銀一千八百十五兩應請追償中西官以被告抗不到案應照原告控數缺席判决候飭提被告到案追繳　 
[德商控追押欵]  
　　德商嘉利洋行在公共公廨控徐振記不理擔保怡泰絲廠經理孫薪菴絲　押欵由廨將孫逮案押追在案前日復由捕房將擔保人徐振記傳案即經聶襄讞會同德裴副領事略訊一過判徐交保候訂期會訊 
[被告累及保人]  
　　唐立記前投法公堂控稱孟根記虧欠肉價洋二百五十元日久不還求請訊追等情判孟交保後已交過洋一百元尚少一百五十元仍着措交在案今已逾限唐又求追孟則飭傳不到故將保人張桂全傳案訊問據供孟有事出門求請寬限交案判張交保限七天交洋 
[機輪軋傷工匠]  
　　江北人何阿狗在百老匯路某機器廠爲工匠昨日上午工作時偶不經心被機輪軋傷二手由該廠主函送同仁醫院請求醫治 
[塌車碾傷工人]  
　　楊樹浦橋東首祥泰木行棧司吳振陽前晚拖貨車出外與某塌車相撞吳被撞跌左足爲車輪碾傷當由一千二百廿五號巡捕查見將肇禍之塌車夫陳阿二與吳併送捕房捕頭命送同仁醫院療治陳押候解廨訊辦 
[流氓攫取金飾]  
　　流氓紀小弟前日在南京路攫取韋柳氏金押髮圖逃當被氏夫韋春記追獲鳴捕拘入捕房押候解廨訊究 
[醉漢毆打巡捕]  
　　曹阿三胡德寳胡阿巧前晚同在四馬路某酒店内沽飮酩酊在途胡閙經五百零四號華捕查見喝阻不服反將該捕兇毆因即一併拘入捕房着各存洋五保出候訊 
[包探升充探目]  
　　滬西戈登路捕房包探陳永康因迭破竊盜巨案經麥總巡查悉以該探辦公勤能升爲三道頭探目仍留本捕房當差 
[工巡捐局批示四則]  
　　承辦蒲肇河河工捐商民馬錦元禀請加捐續辦由批　據禀已悉查該商試辦蒲肇河河工捐一年以來尚無貼誤旣據加認捐欵自應准如所請　續辦理仰即照章出具認狀並殷實商號保結曁預繳三個月捐欵一併禀候核辦母稍違延 
　　商人余錦培禀請承辦河工捐由批　禀悉查满肇河河工捐業經批准仍歸商人馬錦元加捐續辦在案所請應母庸議仰即知照 
　　承辦東南區清潔商人朱新記禀批　據禀已悉該商人旣因虧本不願續辦應將欠繳捐欵掃數繳納以重公帑仰即遵照母延 
　　姜曹氏禀請給還墳田由批　據禀祖遺墳田並據面繳契據核驗相符應准給還該地所建房屋該氏旣願備價承領仰候派員勘估繳價給領管業可也 
雜評三（訥） 
[南潯鐵路之難關]  
　　當中日交涉喫緊時而忽有贛路續借日債之傳說雖經公司再三聲辨而路欵窘狀若此何怪贛人士之竊竊疑之也吾謂爲飮　止渴計而續借日債其左固不待論即不續借而前借之欵届期無償卽足啓彼違背契約之責言因無欵之故一旦停工尤足資彼債息難保之口實要求干涉自在意中局中人當此危難臨頭而始慮及前途之恐慌亦已晚矣倘吳總理赴京請欵之舉再屬空談羅協理來漉協議之行仍無把握（見要聞二）則贛路之危險尚堪問耶漢冶萍爲今日交涉中之一難題前車在卽旅滬贛人亦有所感動於中而思設法以維持之乎 
救國儲金 
四月十六日中國銀行收受儲欵清單（續） 
　　第五十六册十九號至一百號 
黃家隆一元　邱廷芳一元　包榮芳一元　吳宗麟一元　鄒浩泉二元　陳名才二元　夏文榮二元　嚴大有一元　方德坤一元　趙藹生三元　劉允訓三元　倪鴻慶三元　崔金源三元　孫觀瀾三元　周福吾七元　朱鴻昌七元　孫和生五元　劉涵煦四元　華文奎五百元　徐裕生一元　張昌順一元　嚴成慶一元　九華堂寳記二十元　孫寳成一元　黃得昌五元　費公揚二元　女子王陸亞權二元　王劍知二元孫恩湛十元　張訓慈一元　許維一一元　狄綺君二元　孫湘蘅五元　沈蔚霞一元　陳式三元　袁偑珍一元　袁縵珠一元　吳　初一元　龔元芬一元　狄敏君二元　周瑞楠二元　王修梅一元　汪紫莘一元　陸幼珠一元　柳翠娥一元丁毓英二元　陳文霞二元　孫多董二元　陳文霖二元楊文卿一元　吳文英一元　丁毓琴二元　張學珍一元　陳文逹一元　徐先志一元　王立才一元　曹秀雲二元　沈福林一元　潘伯棠一百元　黃福仙一元　鍾紀發一元　徐金玉二元　沈阿二一元　王炳雲二元　計小妹一元　金桂英二元　張言坤二元　陳筱軒一元　沈秀林一元　朱眞如二元　朱咸泉一元　陸松樵一元　張寳大二元　徐金滿一元潘紀助一元　賀漢生五元　吳晉途一元　顧榮昌一元魏愛寳女士二元　趙松苗一元　王松齡一元　汪阿三一元　　第五十七册一號至一百號 
金成帆十元　張炳春二十元　陳榮章十元　顧品堅一百元錢子平二百元　陳糼香十元　杜思塘一元　周長生一元徐金生二元　顧品如二元　盧三妹一元　朱漢華一元曹萬圓一元　趙銀清一元　厲章薪二元　曹阿龍一元　曹元慶一元　沈珍林二元　吳阿寳一元　徐根弟一元　張少良二元　王復生一元　陸嘉德五元　蔡觀順五元　汪善徵二元　汪璇甫二元　汪幼亭二元　汪綺文三元　汪伯儒十元　汪嚴雲五元　汪立三七元　汪寳書五元　余少谷十元北公估局一百元　張東來一元　吳劉海二元　趙林珍一元　徐阿月一元　劉關福一元　陳友生一元　吳金水一元左物泉五元　趙和尚一元　楊保甫一元　陸梅樵二元顧培耕十元　張富仁五元　吳吉蓀十元　潘桐生一元　沈良才二元　陳阿銀一元　王財運一元　周永華一百元　胡善餘三十元　張雲　姚江福一元　邵初生王阿桂一元　徐三寳王松生一元　王金生曹訓爲一元　洪雲來徐訓堂一元顧　醇五元　吳德馨五元　潘公　五元　江　功一元嚴登明一元　德大昌二千元　王恒豐諸友十元　倪紀　一元　粗紗房小工十九元　徐錦貴五元　嚴武濤二元　徐永熾一元　徐永炘一元　王國鈞一元　徐瑞欽一元　李壽山二元　鄭文奎一元　顧渭生二元　王伯元五元　蔡久生五十元　劉樂山十元　孫　生五元　連祖壽一元　陳開源一元蔡藹生五十元　董福林五元　施承卿五元　趙仲英十元蔡連生三十元　周少馨一元　周廷楨一元　楊繼震一元　龐邦彥一元　沃幼濟二元　笪弘一元　金培源一元　程公逹一元 
　　第五十八册一號至一百號 
　　施季城二元　洪少卿一元　陳海如一元潘培叔一元　翁子逹二元　張肇林一元　劉定宇一元　翁念劬一元　徐志傑一元　陳原生二元　葉星甫三元　葉蔭萱二元　王粤甫二元　王菊生二元　信義社五十元　徐補生一百元　施冠羣五元　陳阿娥一元　曹月林一元　方桂林一元　張毛毛二元　張加意一元　王才運一元　陸寳生五元　胡昇海一元　陳阿土一元　朱啓明二元　蔣韻清十元　錢建侯五十元　王興堂十元　周寳華十元　程素卿二元　王梅卿五元金筱泉一元　王川富一元　汪偑洲一元　朱紹元金益元一元　范筱農一元　汪玉書一元　施炳章五元　巴運隆五元謝日益一元　林松貴一元　謝鼎和二元　汪春沂一元王寅生一元　汪應和一元　單蕃生一元　汪蘭庭五十元蔡文蔚十五元　陳桂堂十元　洪雪鴻十元　楊文韶三十元計樹葆三十元　黃鳳芝三十元　恒順糖行二百元　鄔阿玉一元　陳阿林一元　張茂生一元　季蘭庭一元　小阿妹一元　王成林張雲堂一元　王如堂洪芝良一元　夏壽林童連發一元　吳長貴傳阿根一元　倪成茂二元　王阿土鮑忠芳一元　王桂汪裕定一元　王兆昌洪仙良一元　王雲生夏瑞春一元　沈寳元應雲清一元　董養仁二元　黃鏡　一元　士商學校五元　王德華張阿順一元　恒盛號解子　一元　新永興紙號五十元　陳雲發五元　張祥蓀五元　翟志和一元　沈連叔一元　鄔瑞安李文奎一元　武嵩高二元蔡彤蓀二元　高秋眉五十元　陳熙咸三十元　李訓剛五元陳馨霓二元　應亦範一元　沈崇章一元　蔡渭泉一元張彝臣一元　潘春如一元　龔潤甫一元　劉祺生一元　謝光玉一元　賀仰華一元　周唫軒一元　高仲生五元　　小谷嚴松林一元 
　　第五十九册一號至一百號 
　　新康昶記五十元　新康昶記五十元　新康昶記五十元　新新康昶記五十元　新康昶記五十元　新康昶記五十元　新康昶記五十元　新康昶記五十元　新康昶記五十元新康昶記五十元　新康昶記五十元　新康昶記五十元　新康昶記五十元　新康昶記五十元　經總來三元　顧家珍十元　閔士逹一元　王烈慶二百元　莊瑞生二元　吳西園一元　薜文元一元　蔣伯明一元　陸抱虚一元　李壽臣一元　鄭兆祥一元　楊炳史一元　朱彥甫一元　周彥方一元　凌璇生一元　張馥卿五元　莊癸生一元　官鴻生一元　陳福生一元　王克復一元　金福生一元　沈幼瑞一元　唐文卿一元吳順元一元　唐近山一元　姜瑞華一元　唐根榮一元吳和生一元　飯司李桂芳一元　邱楚玉一元　方少渶二十元　韓賓怡五元　太原榕記十五元　徐建元十元　陳惠卿一元　于炳才二元　陳世偉李光唐一元　張品榮二元　　何福德一元　何福唐一元　何福星一元　何福漢一元　何進賫二十元　何進賢三十元　兪金林二元　潘金昂二元　兪阿榮二元　顧福堂二元　游阿三二元　王葆全一元　陳翼如一元　曹子和一元　莊廷鰲一元　魏友竺二元　李增堂沈和和一元　李耕雨一元　夏鎭之一元　陳廣田一元　殷根法一元　吳連蓀一元　邱筱娘二元　戴敦甫四元　吳杏生五元　戴盈鉅三元　王選靑五元　吳仲甫一元　黃宇廷一元　陳愼齋一元　周松茂一元　陳炳霖一元　張松桂五元　郭慶溎五元　陸葆蓀五元　陸延齡三元　陸兆麟五十元　錦章號一千元　丁欽齋二百元　錦章各友一百元　徐子欣三元　沈松濤一元　黃玉堂一元　毛鍾甫一元　姚仲安一元　姚天悟一元　張日章一元　蔡承新二元 
　　第六十册一號至八十八號 
 
 
 

Page 11

 
 
　　新康昶記同人每號各五元共計洋四百四十元正　　第六十一册一號至一百號 
高曾信一元　高曾義一元　高曾禮一元　陳萱榮一元　陳萱慶一元　幼童盧開元二元　朱積基一元　梁　一元　葛曉山三元　吳芝軒五百元　幼童吳志賢吳志忠吳志良五百元　敦裕號一千元　幼童郁元善郁元毅十元　幼女郁元賢郁元雲郁元月十元　敦裕店司五人十元　童鴻來二元　敦裕車夫五人五元　朱伯藩二元　何仲虎二元　居恒甫五元郁乃鄉二十五元　龐鐵珊二十五元　郁蓋臣一百二十五元　郁李平七十五元　周志成五十元　程魁元五十元　富震遠五十元　兪浩泉十元　韓志嘉三十元　徐大華一百元湯菊丞五元　倪文熙二十元　葉樹之五元　張利順二元　壽榮駿五元　夏省初十元　顧月娥一元　王二二一元陳小妹一元　朱金娥一元　黃小夫一元　王秀貞一元王小妹一元　周春雲一元　魯銀花一元　左彩娥一元　許寳大一元　左小妹一元　許月南一元　曹桂金一元　陳小小一元　張紅貞一元　徐趣泉一元　朱錫根一元　沈錫林一元　周文魁一元　易寳大一元　沈阿三一元　姚華南一元　王寳大一元　沈銀芳一元　朱徐記一元　周林富一元繆嘉良一元　陳章鴻一元　余步靑一元　吳茂發一元何三南一元　張岳年一元　朱玉書一元　張叙珊一元　周郎山一元　李友才一元　費友福一元　王厚德一元　金芝鄉一元　董阿金二元　李仁山二元　鮑配全二元　項紀生二元　葛賢章二元　徐坤生三元　陳啓昌三元　李永福五元　陳財照十元　劉渭泉三元　張木根一元　錢阿昌一元孫水金一元　高阿根一元　吳阿風一元　孫阿炳一元姚桂卿一元　桑連芳一元　顧阿二一元　徐根生一元　李阿福一元　葉文海一元　王長春一元　張阿根一元 
　　第六十二册一號至七十八號 
　　元昌莊衆友十元　馮馨泉十元　元昌莊十元　梁鼎新一元李緯文一元　魏清逹一元　盛少梅十元　福新公一百元天𡩋寺住僧冶開一百元　玉佛寺僧宏法十元　韋次屏二� 
元　陳世帙二元　方德孚一元　陳阿龍二元　薜仁寳二元葛福根周翰緒一元　婁榮富朱寳慶一元　成阿根林世根一元　姚蓮塘一元　梁阿澤一元　汪祥齡一元　莊阿狗一元　戴鴻生一元　朱金福一元　王阿清一元　戎阿根一元金興發一元　於鋆欽一元　瞿和尚一元　趙玉堂一元張葆芬一元　吳梓林一元　陸炳生一元　陳閏歲一元　張興甫一元　汪金楊一元　宗伯臬五元　王錦濤一元　章三寳一元　朱大源一元　陳福福一元　顧鶴鳴一元　杜順筠一元　周阿林一元　張永清一元　應阿華一元　謝德潤二元　沈恭宸二元　洪兆麟二元　蔡林觀二元　徐元龍二元　張含章二元　鄭志方三元　張純生五元　徐漢珊二元陳延春二元　邢雨生一元　春祥才小一元　馮殷一元清峰一元　一桂世一元　劉雲一元　一華茂愛林一元　朝翰香一元　蔡王章一元　殿亭祥寳一元　小均一元　富錢一元胡榮何一元　桂華榮福一元　洋文二才一元　姚一元三三一元　陳紀一元　正學一元　紀傳一元　祥滕一元元昌莊十元 
　　第六十三册一號至二十四號 
林梅卿廿元　楊邦士一元　趙曾伯三元　汪阿根一元　李愛生一元　李阿浩一元　賞笠江二元　蔣廷棟一元　丁錫斗三元　丁華璇三元　戚渭臣二元　虞祥熊二元　王安之三元　沈端若三元　蕭錦珪四元　沈偑玉五元　黃殿英十元　唐錦泉五元　唐杏泉十元　石叔光五元　沈培卿五元徐阿玉一元　夏阿二一元　張春才一元 
　　第六十四册一號至十五號 
張長根一元　兪阿靑一元　韓連生一元　莊阿康一元　劉松林一元　阿秀一元　杏姐一元　妙英一元　小翠一元王紀生一元　阿四一元　炎炎一元　顧榮奎二元　紅林一元　阿科一元 
十六日共收儲金銀元一萬五千五百八十六元銀五兩連前七日共計已收儲金銀元十六萬四千七百零五元銀三十一兩六錢　中國銀行謹啓　　四月十七日中國銀行收受儲欵清單 
　　此爲第八次報告 
　　第五十三册五十七號至一百號 
義昌福記莊三十元　沈景周十元　義昌福記莊各友二十元鄭仕　五元　鄭雲章五元　沈女士三元　幼童沈采鳳沈 
　文二元　王永昌一元　朱杲士一元　出口公會錢敬之一百元　出口公會陳運新五十元　出口公會孫梅生十元　出口公會邵順康三十元　出口公會沈榮發二十元　出口公會董春祥二十元　程伯順十元　周俊卿二元　高榖辰五元　洪冠卿二元　施女士三元　施蕙亭五元　陳明章一元　王葵菴五元　朱德成十元　田鐘堯一元　田梓芳一元　陳女士三元　田兆甸五元　朱永昌五十元　王廉卿五元　滕朱氏五元　陳掌華一元　徐銀賓陳賢梯一元　王維福一元沈正德錢爲銘一元　孫富永二元　紀耀西六元　戚勗五元鄒瀛海十元　梅濱臣十元　張言珍十元　王文利一元 
梁紹賢一元　王乃壽一元 
　　第五十五册八十九號 
徐琨二元 
　　第六十册八十九號至一百號 
陳珉璋三十元　沈耀臣二十元　葛鉦甫二十元　周瑞生三十元　瑞裕祥糖行二百元　童壽其一元　嚴美鶴一元　陳宗元一元　吳發祥一元　查順馥一元　邱順才一元　潘順 
甫一元　 
　　第六十二册七十九號至一百號 
陸晴川二元　蔣載嵩二元　吳鑫齋二元　李友木二百元吳炳揚十元　陳伯襄十元　倪繼蘭一元　陳富才二元　沈天深二元　盧明齋一元　李蔭昌二元　童志榮一元　潘克明四元　周令政三元　金師雲二元　葉岱靑五元　姚瑞章二十元　錢愼之五元　祁必甫五元　鄭梅卿五元　吳秀卿五元　何文定十元　 
　　第六十三册二十五號至一百號 
吳景蓮二元　沈服周五十元　彭寳保三元　湯寳寳四元李福康一元　曹顯親五元　王阿金三元　孫阿和三元　王如春三元　洪仁千三元　王愛心三元　李福元三元　張順盛三元　王阿環三元　李文龍二元　小喜子三元　王松林三元　李文虎二元　王悅卿三元　李熾鴻二元　曹友梅四元　王位千三元　袁明麟二元　王桂廷一元　唐培卿三元唐阿美三元　袁濟安五元　金鳳春五元　袁宗耀十元馬銀泉三元　徐杏生二元　孫慶祥二元　陸嘉寳十元　唐杏生二元　程建勸二元　盛秉理一元　徐雲生三元　唐鳴山十元　張咸勛三元　趙南生三元　何静山十二元　兪章元三元　田鐘鑫一元　周和尚三元　王森全一元　胡培根一元　王　保五元　周榮華四元　朱慶堂五元　王孟梁二元　沈阿全三元　嚴子其二元　王德坤二元　陳福全三元姚逢源一元　王恩錫六元　沈仁華四元　姚增其五元陳松林三元　折開甫五元　錢維永二元　陳阿南三元　王道涕十五元　張壽根二元　忻蒼林五元　陳金茂三元　錢蓉甫一元　元忻賜惠五元　陸炳榮三元　忻珊泉五元　張荷浦一元　張文周二元　陸連生三元　忻佐亭二十元　徐震生三十元　陸蘭生四元 
　　第六十四册十六號至一百號 
林超峰一元　羅鍾明二元　沈綸二元　朱簡生二元　錢鐰二元　劉瑞宇二元　王厚意二元　張登仁二元　李堅二元羅福履二元　沈宗毅二元　陳寳驅二元　周長　二元徐毓果二元　舒天　二元　周國瑛二元　周國璋二元　奚鵬二元　姚慈和二元　黃鳳怡一元　楊乃恒二元　華鈞二元　胡廷　二元　朱森鋆二元　黃中　三元　李銘忠五元邵振漢五元　黃玄二元　曹德三五元　周蔚林五元　蔡宗枬一元　王敦常一元　胡天民一元　葛愼康一元　劉清芝一元　施家華一元　華世鼎一元　李聲鳳一元　顧養吾一元　曹紹弟一元　顧炳焱一元　顧元暉一元　陸家契一元　陸家极一元　田麟傑一元　何顯漢一元　包承志一元汪代　一元　丁肇慶一元　當惠一元　金丹榮一元　丁毓嶔一元　陳俊甫一元　蒙登臺一元　戴惠卿一元　朱文友一元　孫卓身一元　袁　蔪一元　李章違一元　李維鈞一元　周文蒸一元　沈逸安一元　温廷良一元　劉曾元一元　孫錫　一元　藍公彥一元　朱孟聖一元　邱瑜一元李劍華一元　孫鍾英一元　王耀岱一元　潘廷玉一元　蔡芳　一元　胡邦基一元　周樹堯一元　朱冠三元　孫仲華一元　黃意珠一元　許仲　一元　陳延年一元　劉兆一元　蒙默焦一元　高新明一元　　世勤一元　姜代演一元 
　　第六十五册一號至一百號 
朱龍生一元　宋楚珍一元　黃寳山一元　沈瑞雲一元　汪明山一元　章甬興四元　殷富根二元　劉集昇二元　黃司東二元　五滿芳一元　羅成發一元　李厚甫一元　陳順生二元　郁南星三元　泰根友二元　董天鎭十元　鄭天陵十元　李思恭十元　王書圃五十元　浦　亭一百元　郭維網五元　叢瑞興五元　李和順二元　閆雲指二元　周敬亭五元　蕭敬賓十元　周玉峰五元　王履平五元　吳盈科五元徐簡堂十元　王聲遠十元　王瑞符十元　李石泉十元王立堂十元　鄒雅臣十元　王吉甫十元　趙德軒五元　梁升三五元　劉循卿二十元　王尚卿二十元　劉益堂十元蔣傑臣十元　謝文亭五元　周漢卿十元　傅蓮舫十元　呂愼五十元　鄭渭川十元　呂啓明十元　玉瑞石十元　景式九二十元　周玉彩十元　曲寳珊五元　賈堯章十元　叢殷卿五元　王秀山十元　馬欽安十元　周煥章十元齋獨清十元　閆氏一千元　胡心如五十元　王百祿二元　陳子山二元　陸鴻生二元　崔德崇二元　朱杜氏二元　陳蔡氏一元　薜愛生二元　邱一清二元　蔣祥麟一元　兪文孝一元蔣春熙二元　王香圃五元　姜晉元五元　蔣舜廷五元戚曰勉二元　戚曰嘉三元　朱耀祖一元　梁紹思一元　梁嘉齋一元　姜茂堂十元　張星垣二十元　王玉箴十元　王輝圃十元　王子葵十元　遇長卿五元　姜曜東五元　范和 
五五元　孫仕臣五元　榮瑤亭五元　張彝齋十元　蕭瑞西五元　劉錦齋五元　常子山五元　吳志雲五元　杜聖三五元　霍鏡清五元　曲玉堂十元　董子恒十元　梁廷臣十元 
孟壽山十元 
　　第六十六册一號至一百號 
楊仰山三十元　李秀崧十元　朱聯丞十元　楊漢文一元范錢寳一元　許博明二百元　文生氏英文學校同志會十元徐賡華十元　陳慰萱五元　源豐莊二十元　吳樹堂三元楊俊生五元　王子崗五元　姜幹周二元　牟省吾二元孫季咨五元　秦福林趙如玉合一元　宏大莊二十元　儉源莊三十元　德豐莊二十元　協康莊三十元　恒升莊三十元允裕莊三十元　逹源莊三十元　裕和莊三十元　福泰莊三十元　趙媽莫媽合一元　紀阿林一元　葉阿寳陸阿巧合一元　貝愛菊女士二元　貝少伯五元　王小晉二元　貝應式如女士十元　陳壽仙五元　杜斐章一元　戴義才二元汪延林一元　曹國範一元　尚秋岩一元　來天桂一元　陳壽林一元　洪華軒一元　黃鳳山二元　張棟生二元　崔啓泰二元　傅秋濤二元　顏佑林二元　陳逸卿二元　莫錦榮三元　呂積餘五元　施福祥四元　李鴻卿四元　傅少蓮四元　羅傳祖五元　同昌杭線號二百元　鄭耐安二十元　胡松洲五元　徐寳泉五元　吳錫泉六元　朱瑞甫八元　張梅泉十元　救國儲金臨時通訊處開辦費餘錢十四元　又三元又三元　又三元　又二元　又二元　又二元　又一元又一元　豐和號二百元　黃佐臣五元　劉順五元　朱翔笙二元　項琴生二元　徐仲權二元　朱鏡清五元　熒昌火柴公司三百元　陸杏蓀三元　周維楨三元工　董詠霓三元陳觀佑一元　周誠甫一元　陳文彬四元　邵子建五十元胡德章五元　李茂卿五元　余雨航五元　謝秉榮五元　程容齋二元　余沼遠十元　胡頌平一元　江友石一元　汪承培一元　金肖文四元　守閒社和記二十四元　王幹卿三元姜守山二元　劉徏菴二元　程仙洲五元 
按十七日共收銀圓一萬四千五百二十三元其户名未及全錄明日續刋 
來函 
[國貨維持會來函]  
　　十八號報載國貨維持會組織國貨公司新聞一則查敝會上期評議曾承邊文錦君送來此項印稿分送同人據云係向勸用國貨會提議之案此事與敝會無涉應請更正以昭核實　上海中華國貨維持會評議部公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[左寳貴] [  吳縣馬恩紹]  
　　左寳貴前清某處總兵也甲午一役提師五千人隨提督業智超出關援朝鮮平壤之戰日本兵隊出我不意驟進寳貴探悉請智超會師助戰智超謝絶之寳貴怒寳貴故回人遵回禮先期沐浴誓臨陣死節會戰期迫寳貴翖頂輝煌爲士卒先或勸去其翖頂免爲敵矢之的寳貴曰吾服朝服欲士卒知我先庶竸爲之死也敵之注目吾何　乎故戰時所部兵均勇往直前惜孤軍狗當一面大軍不爲之援敵人圍之數重全軍遂覆没焉死後贈提督照提督陣亡例賜卹士論韙其毅力而惜其爲上級所扼不得竟其全功也當是時日人抵大陸者幾如入無人之境寳貴獨梗之是時智超設協力　之勝負之勢未可知也卒以衆寡不敵而死吁可慨已事後日人獨謂寳貴軍猶有勇氣他將眞若霸上棘門軍乃兒　耳 
游戲文章 
[哀四川旱荒慘象（事見十日本報）] [  葉章]  
　　石爍木焦驕陽落益州城外旱魃惡高原全坼麥苗枯女哭男號揻城郭劍閣壁立高嶙峋滿眼黃沙昏白日去年太歲在甲寅鄰舍　漿不難乞今年旱象已如此仰屋何以𪑇吾突官家課額猛� 
於虎吮　血牙勢驕逸私欲不爲公所幹那管僵屍挂石室阿翁三日不供糜只求一飽百　失厠箕得粉不滿掬指秃皮皺慘蕭瑟女　斗米兒易錢且爲　腸掃　鬱安得鄭俠流民國請榖封章馳尺一蒼　高遠呼不聞况復稽首拜泥佛守臣今日媿苞桑救荒之策無所出誰借前箸開天聰民是天民天自郎重宣德意吊災黎欲語無聲涙沾　 
[廣前人語] [  也遊]  
　　笑駡由他笑駡好官我自爲之一般薰心利慾者莫不奉此二語爲不二怯門予今廣其義曰 
需索由他需脚路我自走之（政界運動） 
人滿由他人滿知事我自考之（末次應試）提倡由他提倡外貨我自運之（奸商）上當由他上當假藥我自賣之（滑頭藥房） 
調查由他調查鴉片我自抽之（癮君子）判罰他判罰客人我自拉之（雉妓）紏舉由他糾舉投稿我自鈔之（勦襲家）存儲由他存儲金錢我自愛之（守財虜）告誠由他告誠撲克我自打之（北京賭客）五 
詩選 
[夏日游小金山法海寺蓮花橋適重建五亭將竣口占得四截句] [  王韻仙遺稿]  
小金同下鼓龍舟岸上行人駱驛遊難效飛仙臨絶頂更從何處覓丹邱 
風來三百透荷香目斷蓮橋悵夕陽重建五亭留勝蹟紅羊一刧換滄桑 
松濤柳浪塔空懸古刹題詩憶昔年風景不殊　世異錦帆過盡賸荒烟 
寥寥只此木蘭橈繁艷何人記六朝欲託微吟追古跡埀　雨岸　蕭蕭 
筆記 
[西戍途中日記（十九續）] [  桐城劉雨沛]  
　　六月十八日自靑家驛西行二二里太平店又十五里大册川又十五里至翟家所午餐沿途多山腰劈土開路狹徑高懸下臨　壑漢之祖厲何卽在路旁懸岸之下每逢風穴雨裂車行其上土墜　底有聲予口占一詩有句云車行峭壁懸岸上人臥驚雷閃電中蓋實境也行軍至此必先令工兵修路方可通過又二十五里張成堡土橋盡塌路繞河行夏遇暴雨行人嘗有被水冲去者而地方官竟置之不問可慨也傍河行十五里上坡又五里會寗縣宿縣令曾憲清晤談良久晚服治瘧疾藥乃臥會寗山川環繞罔原起伏翼蔽秦隴控扼羗戎亦用武之地也 
六月十九日早六時出會寗北門向西北行渡河者數路見道旁大樹拔折者甚多訽之居民云是昨日木風雨所致語時至鷄兒嘴距會寗已二十里矣是處市民三十餘户茶館酒店居之數風俗淫靡又二十五里陶溝河灣又十五里至西鞏驛宿是日之路或傍山臣澗或陟嶺沿河險阻艱難與昨日等 
自由談之自由談 
　　儉美德也然如海上之富商豪　未免儉於此而失於彼矣平時起居食用在在　倣洋派即一冠一履之微動輒十數元他如香賓白蘭地日費亦不資而酒地花天千金一擲更無吝色獨於此次救國儲金則多持其節儉主義謂予不信試檢中國銀行之佈告書連篇累牘多屬平常工商噫爲富不與莫此輩若矣[  曾逖]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十一章 
是日爲禮拜六之夕蜂蜜村中女工乃咸得空閒良以本禮拜中手套舊者已均完工而新者則須禮拜一始能領到故是夕遂爲其休息之夜然亦有人至禮拜一尚休息未治有如密昔司白福而所言者而勤儉者則并此禮拜六一夕亦勿肯休鹿鹿治其家中之事或洒掃庭宇必至夜深始寢惰者則結伴閒游以消磨長夜當八句鐘時忽有人推一篷門而進其人蓋即菲雪之賢内助衣裳至檻樓不堪晚風吹之片片作蝴蝶舞門闢婦人乃探首入問曰密昔司卡特吾家之蓓克在乎其時密昔司卡特方治事身轆轆如車輪之轉爐中殘火已熄而密昔司之手亦復黑如焦炭聞語則匆促言曰未婦曰果耶然則又何往哉吾初以爲偕栢得秀嬉耳旣而曰密斯特卡特歸矣且與馬克梅生勞倍脫意司得及戴爾偕嗟乎汝視之此小意司得之衣履乃沾何物耶玄黑乃如龜密昔司卡特汝曷來視之密昔司卡特亦不答操作如故渠在村中勤儉固爲第一即密昔司白福而亦嘗以此稱之至是乃恨曰蘇格菲雪設村中人人如若　者則其家將斷炊矣密昔司請爲我闔其門蘇格聞語興乃大掃遂背其手自去而迎密斯特卡特諸人且向小意司得曰汝何爲黑漆如此豈欲買向海艦代鐵錨用耶小意司得聞語意得甚則閉其目而笑漆水沾沾作光黝然乃可鑒人覩其意一若以香水視之也勞倍脫意司得曰嫂汝視彼形狀佳乎蘇格皺其眉曰勞倍脫渠身乃沾何物漆黑如此勞倍脫曰彼與夾克勃蘭嬉於漆桶上桶仆渠乃堕漆中吾人雖爲之拂拭然終有餘滴霑霑下也蘇格曰若是則且受楷洛格毆矣小意司得用撅其唇曰否吾姊愛我且又欋我平素詈我尚不敢乃敢撲我耶其時已抵一矮屋之次小意司得遂偕勞倍脫踉蹌而入勞倍脫之年在二十至三十歲之間與小意司得爲異母兄弟勞倍脫之母蚤死遺子女各一即勞倍脫及楷洛格也而小意司得之年則才十齡當墜地時即背其父母故三人之能長大蜂蜜村中恆以爲奇要之惟三人自知之耳 
[埃及野史之一勃萊特外紀（十七）] [  𤧑筠女史]  
　　異哉雅梨娜兒豈果爲天上安琪兒化身人間謪滿遂羽化而飛昇歟否否蓋當史齊克與王交閧時雅梨娜兒已偕其保姆而遁諸君果弗信者則吾請一遵甚詳其時蹺霧始清朝　絲絲穿雲出射入公主璇窓時方　春珠　高捲窓外櫻桃一株紅酣作花温香之氣四撲廓外金橘無數花正　如爍金點飛泉縷縷自繁花中噴出爲日光所照　瀲作五彩之光返射公主繡榻一若上帝特設此　景以點綴春人之春睡者雅梨娜兒乃以　指自拭其睡醒之凝眸推枕而起雙回檄絳似思索彎來好夢雙波如水乃不禁而痴則以手抵按榻旁之鐘鐘爲金質鑲以螺鈿之旋旋動乃冰然作聲一宮婢掀靡而入雅梨娜兒曰淑鵑陛下已臨朝乎婢曰否有晨各拉特大公忽來朝見胡王猶未臨朝公主聞語芳心忽起爲忐忑徐點首曰然則汝可召愛克崙來渠已梳洗未婢曰梳洗久矣茲且外出探消息雅梨娜兒曰淑鵑探何事耶曰奴婢未知或者因各拉特大公之來耳公主點首婢遂退去往召愛克崙時愛克崙亦適返奔至速若有急事者淑鵑乃呼之曰母公主召汝顧愛克崙亦不答逕　然入宮而去其時公主已起宮婢六人咸執巾櫛而侍愛克崙入立揮左右令退且語公主曰嗟乎；；愛克崙言至此氣乃弗續雅梨娜兒曰母何謂耻愛克崙喘息言曰事變矣今各拉特大公特來見王索以莎伯儲王勃萊特設王竟令人往釋勃萊特者則奈何吾又不愼昨　遺一摺扇於地隧之次王固精細於此不難尋蹤而得私釋之人則　與公主之命已矣雅梨娜兒乃大驚曰母爲今之計奈何愛克崙曰爲今之計要惟遁耳公主　者固嘗作男子装今事亟可仍喬扮由間道赴以莎利伯見勃萊特爾時木已成舟王縱知亦無奈何汝矣雅梨娜兒泣曰愛克崙吾寗死耳安能捨阿父而遁愛克崙曰否此不過暫時事後此當仍相見也著者曰愛克崙之爲此不過爲一已之富貴耳　其語勃萊特之言已可概見若公主則年事正幼愛情有如游絲一旦爲風所吹立卽　附矧有愛克崙之利舌煽動於中勃萊特之才華炫耀於外其不能自主初不足責然愛克崙者則誠意逹理王之罪人矣特天下之似愛克崙者正多吾不能僅僅爲愛克崙一人責也 
痴情小說 
[美女花] [  小山梅郞合譯] 　 
　　第八章（續） 
都而奈勒默思至此中心歡悅一若立時可洩昔日之憤者然老奸巨猾不肯稍現其幸災樂禍之心繼以個人之良知評斷之决欲以公允之手段扶助素不相識之倍而那納於其父遺留之財產中則借公濟私宿仇亦可報矣因從容語侯爵曰國家法律至公至平訂律之人殊有才智旣具先見之明復能使法律適合於國情侯爵大聲曰咄咄先生爾亦作此語耶當日亂黨蜂起無端而組織共和政府者實欲爭權奪利耳余輩貴族旣無置身之地不得不暫避異國而彼輩乃出其自私自利之盜賊手段没收他人財產是則此宅此地本爲余產特曾爲盜賊所侵占耳豈國家法律乃以曾爲盜賊所侵占之財產謂爲不屬之於原主者耶都而奈勒笑曰政府之没收爾財產者乃履行國家應盡之職權也侯爵急曰否否履行其；；；都而奈勒立截之曰侯爵爾其少安母嗓余當爲爾詳解之當國家危急之秋不論其政府之爲誰凡屬國民即不應遁避而尋安藥於異鄉設盡人若是則國將不國　論家室與財產即爾以國家政體爲不合何以不樹反對之幟置身於勤王之師卽爾置國家於不顧爾食祿王家受恩深重何可不忠於君旣忘其國復忘其君尚可謂爲法國之國民耶是則共和政府卽不没收爾之財產者爾平昔所崇戴之君王亦必惱爾之不忠下没收之命令也 
 
 
 

Page 15

 
 
   
 
 

Page 16

 
 
   
 
