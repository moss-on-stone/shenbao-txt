# 1925 - 311 - 4918935

 

Page 1

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *   
 
 

Page 2

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *   
 
 

Page 3

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *時評 
[調洽（冷）]  
　　使鎭國兩軍而眞調洽者必如我以下所說二者之一方能保全時局暫時之不戰否則仍苟延旦夕之方法耳二者維何其一國民軍讓京漢綫於奉方使奉方同時佔有津浦京漢二線得以盡全力以驅孫而無後顧驅孫之後更得盡全力以驅吳而絕後患能若是者是謂馮方對於張方之諒解其二鎭威軍讓津浦綫於國軍并讓京奉綫關内之部於國軍先復去年戰後之原狀然後再濟國軍以餉械使得從容安排其地位廓清其異己是謂張方對於馮方之諒解如是者始有調洽之可能 
　　不然津浦綫者固奉軍勢力之津浦也其所以不能傾全力以南下者以有京漢綫之國民軍可横襲於其間耳今國民軍仍踞京漢綫與前何異京漢綫者固國民軍勢力之京漢也武漢吳軍在今日以前曾未有一兵一卒通過京漢以北進今即令其制止亦與前何異故以津浦綫與奉以京漢線與國民軍是仍現在原有之狀况安見所謂互讓所謂諒解所謂調洽哉 
[國内專電一]  
　　北京元（十三）府特别閣議修正令文曰淞滬駐兵問題引起軍事曾經明令制止不意釁端一發蘇皖騷然吳佩孚復赴漢口假借名義希圖一逞若聽其肆行無忌擾亂中原何以奠民生維國紀所有京漢路沿線責馮玉祥岳維峻竭力維持相機制止以遏亂萌孫傳芳前次通電本以淞滬駐軍爲言今仍前進不已武力是圖殊違本執政倡導和平之意着卽通飭所部停止軍事行動聽候解决其在津浦路前線者仍責成張作霖李景林妥爲辦理毋任蔓延京畿駐兵着卽恢復軍興前原狀奉令後將辦理情形隨時分别具報此令本來關於吳佩孚一層僅言武漢亦乘機動亂牽入漩渦嗣根據馮文電故改爲上令 
　　北京馮致張作霖函吾兄迷信權利被人所誤逐王承斌驅鄭士琦迫走盧永祥對同志如彼對共患難者如此新進少年花言巧語見敵卽跑不加之罪仍握大權來電逼我宣言兄認我能合作則認之否則惟有靜待繳械但此爲十一日函至十二日則情形如文電今日馮軍向北撤退計兩師兩旅（十三日下午十鐘） 
　　北京奉方息張學良入關本携有前進命令在中途得張作霖電將令撤回（十三日下午八鐘） 
　　北京昨夕津會議决撤兵先辦三河縣軍隊（十三日下午八鐘） 
　　北京吳光新津電鹿鍾麟近畿奉軍本日起奉雨帥令各退原防 
　　北京京奉路宣告將第九十兩次客貨車停售票京漢宣告漢口通票停售票車通至順德（十三日下午十鐘） 
　　北京張學良文（十二）夜十一點專車到津住曹家花園（十三日下午八鐘） 
　　天津李督元（十三）覆電鹿鍾麟報告巳與漢卿少帥商决卽將三河及保大防軍向後撤退至東南戰事是非自有公論應請中央明令查辦倘馨遠仍不遵令惟有請命討伐以靖國難（十四日下午五鐘） 
　　天津張學良昨在曹家花園會議李景林韓麟春郭松齡湯玉麟等均列席决電奉張請示最後進止張學良對吳光新表示願撤三河所部駐軍奉張亦電張學良先撤近畿奉軍退駐軍糧城以示維護和平聞國民軍方面亦將撤退至 
 
 

Page 4

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *南口張馮合作漸趨協調津京間和平空氣陡增（十四日下午五鐘） 
　　天津吳光新昨電鹿鍾麟近畿奉軍自明日起卽退原防京師治安仍請維持（十四日下午五鐘） 
　　天津李督元電執政曁部院及趙王馮鹿晋閻陜孫等云查自浙蘇起釁風鶴頻驚北京爲行政首都關係國家根本且值關税會議期間中外代表現正協商國定税則實現可期倘近畿發生軍事不但危及京畿且慮會議停頓影響於國家前途殊非淺鮮即以直隸而論連年兵燹水旱頻仍困苦流離民不堪命一旦再有戰禍人民益不能生景林仰體執政愛護和平之恉頃已電陳張上將軍停止軍事行動並力勸鎭國兩軍患難同袍雙方均宜表示退讓協力救國當蒙上將軍俯採蒭蕘覆電嘉納立飭前方接近京畿各軍隊向後移退以示誠意即景林南界磁州所部隊伍亦向後方撤退免爲奸人挑撥牽動大局謹電肅陳伏維亮察 
　　天津李督今晨派財廳長郝鵬代表晋京報告在津奉派各要人商决取和平主義 
　　天津曾毓雋昨晚回津鮑貴卿曲同豐今晨晋京 
　　天津吉督軍張作相昨下午五點半過津南下（以上十四日下午五鐘） 
　　鄭州二軍弓富魁旅文（十二）在彰德以北與李景林部開火北上特别快車留鄭未開隴海路息奉奉軍退守臨洺關磁州北鐵橋被奉軍炸燬三處聞奉方計畫對豫暫取守勢以全力對馮免後顧憂俟馮方解决後再南征二軍方面除豫北出重兵外豫東則向曹州進攻與聯軍合作寇師目前並未來豫（十三日下午六鐘） 
　　鄭州李景林率全部軍隊退守臨洺關以北沿京漢路所有橋樑電話均被毁無餘（十三日下午十一鐘） 
　　徐州孫委軍長陳儀爲徐州司令陳錫璋爲徐海道尹錢宗澤爲警察廳長均於元（十三）就職陳儀入城住（十四日上午十鐘） 
　　徐州津浦路已售票（十四日上午十鐘） 
　　徐州孫昨召各軍講話賞官兵十三萬元 
　　徐州有借搜索而擾居民者今日被執法處决四名（以上十四日上午十鐘） 
　　徐州徐議决聯軍任津浦正面及右翼取守勢豫軍任左翼由曹州一帶進兵取攻勢聯合攻魯 
　　徐州傳海州方面白陳有誤會 
　　蚌埠元（十三）酉刻鄧如琢率衛隊一連技術隊一連由徐專車回蚌自商埠公署至車站沿途軍警加崗嚴密防衛鄧下車後仍駐節商埠公署 
　　蚌埠聞贛軍第三師長兼贛皖聯軍副指揮馮紹閔訂寒（十四）由浦來蚌此間已代覔定岑樓旅社爲行轅以備駐節 
　　蚌埠自元（十三）未刻至寒（十四）卯刻浙軍計過蚌五列車（一）第二師騎兵第二團三營全營（二）第二師三旅五團全團（三）第五團長馬寳恒率砲隊第一營全營（四）第二師第六團長劉士林率所部張營全營並機槍兩連（五）第二師六團二三兩營均先後南下回浙（以上十四日下午三鐘） 
　　南京孫以徐州大軍雲集令聯軍第三軍第六混成旅開回分駐寗滬以重後防已由浦口調車往運（十四日下午七鐘） 
　　南京軍事消息張宗昌孫宗先確被刺受傷甚重豫軍有一小部分已離濟南不遠 
　　南京此間被拉輸卒已由前方全數遣回每人發洋六元寒衣一套並由兵站司令部各給奬狀一紙（以上十四日下午九鐘） 
　　漢口京漢路磁州雙廟間橋被李景林部奉軍炸燬（十四日下午三鐘） 
　　漢口豫電·豫軍六路攻奉李紀才一路出曹州劉佩瑢袁家聲蔣世傑劉敬芳各師旅屬之田維勤二路出單縣與浙蘇聯軍會合郭振才陳文釗馬吉第王爲蔚馬志敏等師旅屬之江鍾三路出内黄取德州李鴻翥王相賢鄭庠弓富魁等部屬之徐永昌四路沿京漢路北進胡德輔梁壽庭劉日熙等部屬之李虎臣五路由彰德攻正順楊世傑蔣夢蛟高桂滋閻傳雲等部屬之鄧寳珊六路康振邦趙樹勳崔峻峯張德樞等部屬之各部隊已分别向目的地進攻 
　　漢口文（十二）午後軍警商界要人在漢商會開治安會議漢警廳長周際雲主席討論結果漢鎭治安由軍警商聯合維持商會借欵文（十二）夜續交二十五萬元軍用票改名軍需劵决發行千萬現正籌借基金（十三日下午九鐘） 
　　漢口總部擬召開軍事大會議已分電聯軍省分速推代表來漢列席 
　　漢口傳濟南奉軍程國瑞褚玉璞文（十二）午後退守德州確否待證 
　　漢口豫岳有删（十五）來漢與吳晤商軍事息（以上十三日下午九鐘） 
　　漢口京漢電報元（十三）日午後不通現由滬線轉遞漢滬電線由水線送達 
　　漢口南局通告客貨車票僅售至新鄉元（十三）應到漢北來特别快車寒（十四）晨尚未到（以上十四日下午三鐘） 
　　漢口李參謀文（十二）自徐州電蕭任橋夾溝兩次激戰敵軍精銳殆盡向兗潰退我軍先鋒巳過韓莊 
　　漢口此間得青島探報張宗昌雇日輪二隻預備逃走馨帥現正休養隊伍以備進攻（以上十三日下午七鐘） 
　　漢口總部在貫忠里組設長江艦隊司令 
　　漢口劉義德何鳳池在豫招募新兵兩旅總部委劉爲暫編一旅長何爲二旅長 
　　漢口豫岳派代表張溥良文（十二）到鄂報告出兵情形及商進攻計畫 
　　漢口胡龍驤定删（十五）接新堤關督 
　　漢口軍用票决發行千萬符定一因受攻擊力辭總裁現改委李獻廷爲軍需匯兌局長（以上十三日下午五鐘） 
　　漢口孫岳全軍出關加入討奉已任徐永昌爲前敵司令帶第一師步一旅楊祥徵二旅徐幼陵十五混旅袁溪三第一補充旅梁夀愷第二補充旅胡德輔第三補充旅劉日熙擔任第一線已向彰德大名急進孫自任後援軍總司令率第一混旅袁陵咸第二混旅龐炳勳第七混旅顧占鰲第八混旅門炳山衛隊旅耿純嘏等正由西安開拔先鋒眞（十一）抵陜州井岳秀文電吳謹率所部與孫督辦一致行動 
　　漢口宋旅五團元（十三）晨奉宋命令裝兩列車開往花園六團仍駐江岸俟花園前站辦妥即開拔 
　　漢口京漢南段運輸極忙頃由第三段長通告奉諭現值軍輸緊急所有車隊長及辦事員應在站等候以便調用不得擅自遠離免誤戎機由漢至鄭州電報無阻 
　　漢口蕭手諭軍署各課處現值討賊軍興星期日照常辦公（以上十四日下午四鐘） 
　　漢口縣聯會元（十三）推代表覃仲岳謁吳詢舊議員有無在鄂組護憲政府事吳答余志在出師討賊俟軍事平定後再召集國民大會解决政府問題至在鄂組護憲政府試問以誰爲政府首領敢担保决無此事 
　　漢口總部特捐借欵爲百四十萬元已向漢口七家銀行磋商刻各電總行報告俟得覆再談又向鹽商借六十萬元由三百票分認鹽商正商數目大約可答應四十萬軍需兌换券總部非正式表示謂係軍事支付便利起見並非籌欵性質因預定戰期三個月約需現欵千餘萬元巳籌有眉目聯防各省鹽税三月約五百萬元紙烟特税約百五十萬元國内銀行小借欵合四百萬元均匯交總部支配現恐現金流出影響市面故擬將籌定現欵分存漢口各銀行發行兌换券替代指定京漢路局電報電話等國有産業作担保推軍民長官代表及銀錢商要人爲董事保管準備基金並由匯兌局派員分赴戰區携欵兌現以免擾害地方吳向抱不借外債賣國不增加地方人民擔負爲主義此係邀蕭陳及各省代表財政會議所决定等語但各方懷疑空氣尚濃 
　　漢口總部在黄孝募輸送卒千名成一大隊元（十三）由漢派往交通隊學員十名爲官長 
　　漢口國民二軍旅長楊世昌元（十三）領步槍千二百支運鄭（以上四日下午四鐘） 
　　廈門高義與奉方仍有聯絡昨又派謝某赴奉有所接洽惟高黨吳威楊漢烈又謀應蔣（十四日下午七鐘） 
[國内專電二]  
　　北京元（十三）關會第二委員會上午十時開各國代表到如前王正廷主席仍議過渡税辦法日英代表未允讓步美代表仍持十條辦法吾顔代表再述過渡税爲必經階級和使主張政府提議過渡税成分削小方可與列國接近吾代表有難色旋决將英日美義及吾提案重行整理决於明日午前十時繼續討論過渡税及裁釐辦法今日列國代表對吾極冷淡 
　　北京中俄會議督辦王正廷寒（十四）日帶隨員八人赴津删（十五）由津回京 
　　吉林天圖路六日午車南行下坡時過速全車出軌司機人立斃貨車碎裂旅客負傷甚衆（十三日下午六鐘） 
　　哈爾濱北滿電氣會社再反對市公議會許哈爾濱電業公司在哈築電車權 
　　哈爾濱哈拒毒會查傅家甸日銷鴉片九千元年耗三百二十四萬元張焕相嚴禁 
　　哈爾濱電業公司電車合同送市政局審核 
　　哈爾濱傳赤黨有秘密行動擬於警察先衝突俄黨藉口警察繩縛俄犯損人格向我抗議惟特區官吏待遇俄僑至優俄領抗議直無駁覆價值（以上十三日下午六鐘） 
　　青島畢庶澄召集各機關曁商界會議負完全治安責任並飭部屬力事鎭靜至本埠商業蕭條無力再納統捐當設法請緩徵警餉仍無着落畢與商埠局商榷可先發麵粉數千袋以暫支持 
　　青島省令張懷斌移駐諸城以便鎭攝 
　　青島周村發生市民搗毁房捐統捐税局戕四委員經畢調查將煽惑者正法案已解决（以上十四日下午五鐘） 
　　廣州南征第二三軍由恩平第四軍第十師由陽江第四軍一部由新興三路進攻灰（十日）包圍敵軍梁翰昭部於陽春梁部被繳械桂省黄紹雄因派第一縱隊兪作柏部赴粤加入南路作戰另派第二縱隊伍廷颺部塡防梧州 
　　廣州李福林派陸滿團由中山進攻前山汪精衛致書李氏囑李率部留駐中山 
　　廣州東征軍何應欽等部已開抵饒平黄岡向閩南詔安一帶追擊洪兆麟殘部 
　　廣州四商會先派代表劉東平赴港磋商解决罷工條件眞（十一）日復開聯席會議結果續選代表十五人准銑（十六）日赴港與港中西商會接洽 
　　廣州陳章甫灰（十日）晨率隊反攻連灘敵軍退羅定（以上十三日上午十一鐘） 
　　香港桂慶遠防軍多調粤助攻南路沈鴻英軍乘虚由黔回桂不半月攻陷南丹東蘭河池思恩各縣但因彈缺指揮官鄧右文攻城時陣亡故自行退去 
　　香港黄紹雄軍第五縱隊吕焕炎部第一統領馬傑率部赴江門助戰被學生軍繳械馬被扣留 
　　香港陳銘樞眞（十一）赴羅定督戰鄧本殷部已退出陽春 
　　香港李福林與李濟琛爭九江地盤經人調解以九江讓李濟琛福軍則駐香山 
　　香港省當局擬任黄紹爲禁烟督辦 
　　香港黄紹雄定删（十五）日由梧赴邕與李宗仁有所接洽（以上十四日下午七鐘） 
　　廈門傳黄大偉密來厦前被張毅槍斃之林祖密子聯黄謀在漳活動 
　　廈門蔣軍確有命程潛張貞入閩議張已由粤來汕閩民軍代表集汕請爲應惟計劃未定連日傳蔣君已入永定詔安尚早（以上十四日下午七鐘） 
 
 

Page 5

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *特約路透電 
[北京關税會議之外電]  
　　十三日北京電聞關税委員會今日開會時英代表團提出建議主張各國應從速贊成照華府公約所定增税二五奢侈品則增五厘增收之欵應由海關官員保留用作裁厘預備經費及整理無擔保品之債項然後關税會議再討論加徵附税及裁厘辦法此項建議其性質爲一種將來之議程聞美國及其他各國代表團均竭力贊助之 
[日本之海軍經費]  
　　十四日東京電據非官塲消息海軍省所請海軍經費日金三萬二千萬元現議定展緩一年討論一九二六年預算案僅列少數海軍工程費聞内閣因國家經濟狀况特重行考慮前所商妥之折中辦法决議不定切實欵數僅准以少數經費易驅逐艦數艘 
[法國財政案]  
　　十三日巴黎電衆院財政委員會今日通過政府理財計畫中關於政工商業盈餘税及法國與外國證劵上收入百分之十五國家税條文 
[意債解决後之意幣幣]  
　　十三日紐約電意債旣巳解决意幣滙市驟漲十磅音現爲四·○六 
　　十三日倫敦電據路透社羅馬訪電意國接華盛頓來電内稱意國無須付二·四○七·○○○·○○○元但僅付總額四三五·○○○·○○○元故意國欠美債欵業已掃除僅留休戰後所欠本利耳 
[南斐之内務計畫]  
　　十四日南斐史密士菲爾電南斐首相並内務部大臣赫索格氏昨略述政府内務方法如下（一）依照一九一三年之法案續撥田地給與斐人（二）設立斐人議會以訓練斐人自治（三）開浦省斐人選舉權完全撤銷但許南斐聯邦全體斐人有另行選舉七歐人爲共代表加入立法會之權利赫索格謂開浦省有選舉權而北方諸省無之此種制度實爲不合常規但若許斐人與白人同有選舉國會議員之權則不出五十年斐人有投票權者其數將多於白人至是白人文化將喪亡於南斐矣斐人議會係顧問性質以五十人組織成之其中一小部份係由政府指派餘則由斐人推舉渠將提出議案辯理斐人其他問題云 
[英潛艇失事之後聞]  
　　十四日倫敦電海軍部公報稱現正作種種努力以期查出潛艇Ｍ一號沉失之地點但因該處附近失事船隻頗多而水又深且無水面浮油等之痕跡故不易查知海軍部現尚未接到查知失事地點之報告云衆意潛艇人員尚有生存之望因此艇能伏水下三十六至四十八小時而不致危及艇員之生命祗須此艇船身未損破耳惟此艇船身欲撈起之殆爲不可能事 
[法飛行家升高度之超羣]  
　　十三日巴黎電法飛行家波索特羅氏昨駕飛機載重四千基洛格拉姆升高至五千邁當留於空中二小時十九分實破世界之紀錄前之紀錄爲美國飛行家哈里斯氏升高一千三百六十三邁當留於空中一小時四十七分 
[各國近事]  
　　十三日巴黎電大使會議定星期一開會大約將决定柯洛業撤兵日期 
　　十四日倫敦電埃及杜丹哈孟之木乃伊今日由棺中取出週身敷金心肺均有金星且有一金製巨劍置木乃伊之側 
　　十三日蘇菲亞電蘇菲亞市長馬查羅夫氏乃前駐倫敦布國公使之子今晨爲已革之市政局僱員所殺兇手當場自戕 
　　十四日華沙電波蘭格拉白斯基内閣因與國會齟齬且圖維持國債價格政策與波蘭銀行意見不合故已辭職 
　　十三日華盛頓電商部長發出通告謂紐約銀行家從當道之意旨已拒絕巴西借資維持咖啡價格之請求 
[公電]  
　　北京通電各省衙門均鑒臨時執政令派張秋白充平滂鐵路督辦此令海軍總長林建章呈請授梁同懌爲海軍少校應照准此令京文（十二）印 
　　南京胡震任桂森等電南京留守處沈處長轉呈徐州孫聯帥鈞鑒此次大舉義師爲蘇驅奉不及匝月而全蘇奠定四民感戴功在山河吾蘇爲東南要區瘡痍未復急盼旌麾南返坐鎭金陵收束軍隊舉辦清鄉恢復交通趕籌賑撫軍民各政善後孔殷一面督促廢督裁兵休養元氣一面召集地方會議籌商善後方法希望我公以治浙者治蘇以救國者救省則吾蘇三千萬人民將永感弗忘邦賜氣盡矣敢布微忱敬遲高蠲胡震任桂森朱嘉楨鮑貴藻王彭年楊士香嚴鈞載天球牛遜陳立人李一鵬唐卓王贊臣李溥姚素陸錫庚劉長春陳森公叩文 
　　下關省議員屠宣厚等電各報館均鑒頃上孫馨帥一電文曰徐州浙閩蘇皖贛聯軍總司令孫馨帥鈞鑒義師崛起大敵披靡未及浹旬攻克兩省旌旗所指七鬯不驚天道人心交相感應自古北伐之師無兹勳業值此羣雄角逐政府顫摇金陵肇轂東南全國安危所繫未可無人坐鎭應請我帥以聯軍總司令名義兼督江蘇以慰東南人民之望蘇省幸甚大局幸甚江蘇省議會議員屠宜厚楊成朱積祺龐振乾王綱王春生張長華董濬張肇炘劉昌威吳有齡王朝幹鄭子駿王國謀王彭年詹介臣吳輔勛陳謨左保南黄端履仲游黄其德江祖照崔榮中吳月波朱鏡明楊葉華睦國襄章崇治等叩文等語特達 
　　清江浦第一混旅長楊賡和電各報館鑒頃據江蘇暫編第二混成旅第一團何團長若亭第二團梁團長鴻恩電稱李旅長佑人捲餉潛逃各情形至爲詫異賡和軍書旁午佈署前進甚忙事前旣毫無所聞事變又極其倉卒究竟内容如何不得其詳中間難免别有緣故容詳細調查究竟再當電達暫編江蘇陸軍第一混成旅旅長楊賡和叩元 
　　清江浦第二混旅團長何若亭梁鴻恩電各報館鑒敝旅李旅長因置失當捲餉潛逃業經元電詳陳内容諒蒙洞察兹全體官佐士兵分推團長暫行負責維持現狀第當此大敵未除正在前進待命殺賊一切計劃在在不可以一日無人主持團長樗櫟　才除率部奮勇爲國殺賊而外他非所長爰集合全體官佐士兵公舉江蘇暫編第一混成旅楊旅長賡和主持一切此後所有敝旅任務願絕對服從楊旅長命令辦理俾事權有人統屬而恢復舊日兩旅本屬一體之精神知關嚴注謹電奉聞暫編江蘇陸軍第二混成旅團長何若亭梁鴻恩同叩元印 
國内要聞 
[馮張和解聲中之日人電訊]  
　　近畿鎭國軍十三日開始互讓 
　　電通社十四日北京電云張作霖派許蘭洲赴張家口見馮玉祥遊說合作似已得相當諒解現許氏已返奉復命持有馮親筆書翰又馮玉祥密電段執政謂玉祥雖撤退北京之兵但北京警備請政府自行負責切不可交與奉軍以免誤會 
　　東方社十三日北京電云傳聞奉軍所以急遽撤退之眞原因因昨日李景林致電段執政有爲保境安民起見凡在直隸省内用兵者雖奉天軍亦當視爲敵而與之戰等語奉天軍聞之恐李景林與國民長相結託故汲汲撤兵 
　　十三日北京電云京畿地方奉天軍國民軍均於十三日開始撤兵其結果得暫保小康 
　　十三日北京電云聞奉軍忽然撤退其原因實由於李景林態度之改變 
　　十二日天津電云張馮妥恊已成立國民軍撤退北京奉軍撤退三河縣爲條件 
　　十三日天津電云十二日晚間深更張學良李景林吳光新會議奉國妥恊條件由吳光新傳達段執政「若兩軍交戰立即下野」之意旨磋商結果决定以國民軍撤退北京奉軍撤退三河縣爲妥恊之條件當時由電話求鹿鍾麟之回答鹿允許於是奉國妥恊遂告成立時局得暫保小康聞國民軍已從十三日起開始撤退 
　　電通社十三日天津電云昨夜張學良李景林吳光新等會見後奉軍與國民軍已妥恊國民軍自今日開始撤退 
[京漢路阻中日人之豫鄂消息]  
　　電通社十四日漢口電云京漢鐵路因十二夜磁州鐵橋 
被奉軍破壞火車僅能到河南新鄉徐州聯軍已過韓莊奉軍退至兗州張宗昌有準備逃亡說又馮玉祥代表段其澍昨夜由開封銜馮岳重要使命來漢云岳維峻允由河南出六軍分六路擊山東直隸討賊軍總司令部亦决議由寇英傑孫建業宋大霈各率一師進駐鄭州策應 
　　東方社十三日漢口電云京漢鐵路從本日起新鄉縣以北不通由北京開行之快車未到 
　　十三日漢口電云鄭州來電曰京漢鐵路磁州鐵橋被某軍炸燬火車不通即爲此豫省第四師陳文釗將馳往該處 
　　十三日漢口電云此次發動之豫軍分爲六路第一路李紀才第二路陳文釗第三路江鍾以上向徐州曹州德州方面第四路徐永昌第五路李虎臣第六路鄧寳珊以上向京漢鐵路沿線承德大名方面 
[奉軍退出徐州後之豫軍]  
　　岳維峻態度顯露各軍紛紛出動 
　　鄭州通信今日（七日）隴海路汴洛局長林實連接徐州來電五通謂奉軍於昨日在徐南戰敗即退出徐州當　　　　際軍　　　　　　外各商　　　　軍費稍或支梧各兵即自動手以致一時秩序大亂截止今晨奉軍已一律向魯境退去徐地治安暫歸警察維持至十時許聯軍前鋒亦已抵徐聯軍司令部有不日移向徐州之說態度沉靜之岳維峻因奉軍徐州失守亦一變其武裝自衛之面目標明反奉旗幟如豫東考城歸德方面已急令第七師長鄧寳珊任前敵總指揮率師由隴海路直進徐州與聯軍聲氣相應田維勤王爲蔚并抄出碭山間道趨津浦路綫反作聯軍之先鋒河北與曹州接近一帶由第九師長李紀才爲前敵總指揮第四師長陳文釗毅軍米振標爲後方策應岳維峻自任總司令統率第一師第二師基本軍隊作東面及東北面兩路援軍豫北之彰德漯河等處建國豫軍樊鍾秀爲前敵總指揮馮子明李鴻翥爲後方策應第三師長田玉潔爲後路總司令李虎臣率領由陜調回之軍隊作豫東豫北兩路後援軍史宗法負新鄉鄭州洛陽間治安之責鄂軍寇英傑之第一師聞於昨日（六日）開進豫境因岳維峻對豫中各軍未有通知故寇氏爲避免誤會暫至豫南之信陽而猶未抵鄭州今晚七時至十時開封有空車二百餘輛由隴海路轉入京漢路南段想是項車輛即係裝運鄂軍轉赴豫東之用隴海路當局因豫東爲軍事行動兵車擁擠今晚已决定自明日（八日）起客車通行祗以歸德爲限（十一月七日） 
　　歸德通信城内突然謡言四起東西票車不通記者多方探詢始悉駐防歸德車站（即朱集車站）之國民第二軍第十七旅李凌霄部三十三團二營五六兩連及步兵一營武裝齊全忽然上車出發東路六點開車至碭山適奉軍紛退碭山爲奉軍防綫因退時慌忙將槍砲子彈饅頭麵粉抛棄甚多國民軍到時即將該軍車掛上（八號）押回歸德計得大砲彈數箱步槍彈二百餘箱機關槍彈二百餘箱大砲兩尊步槍五百餘支機關槍一架麵粉三千袋遂派黄包車搬運至旅部及團部惟機關槍及機關槍彈抬入機關連大砲彈放平臺客棧下午五時三十三團及機關槍連均又整裝上車於夜八點東開第一次車載二營全部第二次九點開載三營全部十一點開三次車李凌霄旅長携機關槍一連每列車均載車二十餘輛又下午一點柳河駐防三十四團開來兩列車過歸東下於次早運機關連至碭山仍返回歸德其餘均佈防東路一帶豫岳嚴守中立自聯奉軍開戰以來報紙喧傳豫東如何佈防陳文釗王爲蔚軍已開來豫東其實始終並未開來一兵一卒僅歸德鎭守使郭振才軍一部分開往牧馬集楊集防範而已 
[聯軍克徐後之鄂聞（蕭蕭）]  
　　蕭耀南就鄂軍總司令職 
　　此間聯軍總司令部於昨一日間先後接得蘇皖浙豫各將領報告攻下徐州克復海州之捷電不下三十餘通而最可注意者則爲國民二軍第五師長陳文釗自鄭州發來一電謂接得岳督電話傳諭徐州今早已被聯軍攻下准於明日（八日）赴徐與孫馨帥面商機宜並令李師長紀才率部威逼曹州等語總司令部各要人均異常高興以徐州旣被攻下濟南亦已動摇而豫岳赴徐晤孫尤爲國直兩軍合作之明證故對討奉軍事極爲樂觀吳當令軍需處撥現欵三萬元即日派員携往徐海犒勞前敵官兵以壯士氣並令秘書處擬電祝賀孫氏勝利今午又接孫傳芳來電報告已於陽日（七日）率領謝鴻勳盧香亭陳調元三軍入徐張宗昌退保兗州此後兩軍大戰當在直魯之郊矣蕭耀南被命爲鄂軍總司令尚未就職昨八日由警廳宣布蕭氏就職陽電其文云『討賊聯軍總司令部參謀處政務處外交處財政處交通處秘書處軍法處軍需處軍醫處交際處機要處副官處營務處執法處參議處本省鄂軍討賊總司令杜運輸總司令李軍需總監曁各師旅長各鎭守使各廳道各關監督均鑒本月承准討賊聯軍總司令吳頒到關防一顆文曰鄂軍討賊總司令兼討賊聯軍後方籌備總司令關防遵於即日就職并啓用關防合亟電達查照并希飭屬一體知照爲荷蕭耀南陽印』同日又發出布告申儆兩事並通電所屬各師旅各廳道各縣知事遵照其文如下『分送本省各師長各廳道各縣知事均鑒本日布告文曰爲布告事照得討賊聯軍誓師報國精兵久練堅若干城所有整軍經武一切事宜業已秉承吳總司令組織妥協尅日興師兹有應行申儆二事特列於後（一）聯軍兵額已足如無本督特令私假他項名義分赴各外縣招編軍隊者一經查出應即拿辦（二）聯軍名義正大如有私竊他項名目勾引土匪匪藉端生事者一經查出立即剿辦以上二事一闕聯軍名義一係地方治安誠恐好事之徒利用時機圖擾大局除通令各軍警各道縣分别察偵具報外爲此屬切曉諭軍民人等一體知悉其各凛遵勿得嘗試將此布告知之等語特電查照如有上項情事即希嚴行制止迅電具報勿稍徇縱爲盼蕭耀南陽印 
[張宗昌返濟南後之消息]  
　　報告情狀安慰人心派兵扼守黄河鐵橋 
　　魯人尚在呼籲和平 
　　十日通信九日下午督署即接韓莊來電張宗昌訂是日晚十點返省督省兩署總參議潘復留守司令翰鳴戒嚴司令袁致和等以下各軍政長官均到站恭迎自督署以至津浦車站軍警林立斷絕行人車站月台上亦滿佈軍警延至今早二點二十分張氏之專車始到帶衛隊一營秘書長林憲祖等隨行下車後即乘汽車入督署因夜色已深僅向潘復等報告前方戰况并未見客惟林秘書長對人稱退出徐州係一種戰略并非潰敗褚玉璞師長（即第三旅長現升二十五師長）尚預備反攻張宗昌回濟係整飭後方軍隊安慰人心云云但據他方面消息確係因聯軍進逼奉軍内部又有變化勢將潰散故不得已而退走也今日下午二點張宗昌命市政廳長唐仰杜警察廳督察長彭松年在商埠召集各界人士開會報告前方戰况與濟南防務到六十餘人首由唐仰杜報告韓莊有大軍數萬省防可保無虞督辦回省係整頓後方防務并略事休息次彭松年報告黨家莊現駐有九十四團軍隊一營截繳潰兵槍械洛口黄河鐵橋加派軍隊把守省垣地面絕無危險各界不必驚慌時至五點遂散會渤海艦隊司令畢庶澄於今日下午三點帶海軍陸戰隊及衛隊兩列車來省畢下車後即入督署謁張軍隊則未下車傳聞畢將率軍往韓莊會合褚軍以圖恢復然兵心已餒戰志已無恐亦無及矣 
　　十一日通信自張宗昌由韓莊返省以後前方並無戰事張氏之所以突然返濟固因前敵形勢不佳而外間各報遂喧傳魯省與某方面已有新諒解確否則不可知也自各軍開赴前敵省垣方面頗覺空虚第五軍副軍長兼渤海艦隊司令三十二旅旅長畢庶澄於十日由青島帶海軍陸戰隊二營第五軍暫編第一梯隊砲兵團衛兵團炸彈營雷隊等全部兵士來濟今日下車赴東關營園駐紥省垣人心大爲平定張於十日集耆紳夏繼泉等在督署談話報告十餘日來之戰况言下頗露消極之意夏等均懇切勸慰今晚忽又有張將於一二日内返韓莊之說是否確實尚待證明耆紳張英麟組織之和平促進會昨日又致電趙爾巽王士珍等赴前敵切實調和以息戰事兹探錄該電原文如下天津潘潔老轉張敬輿總理吕鏡老王春老·北京王聘老趙次老·柯鳳老·均鑒頃讀聘老次老支電仗義執言垂涕而道無任欽佩本會開成立會公推次老爲魯會會長鏡老鳳老春老潔老英麟宗蓮震奭爲副會長積極籌備共策進行本會同仁公議此次和平運動關係綦重魯省數百萬生靈能否生存即視此舉爲轉移若僅以空言呼籲縱使涙竭聲嘶亦斷無實效之可觀因思張敬輿總理力能回天趙次老王春老年高望重各界悦服用敢代表全省人民籲懇親赴前綫迫切陳詞按照聘老次老支電主張三事各方均係鄉人至誠所感必能達到和平目的本會已推定何春老車百聞先生·戈子良先生追隨諸公之後奔赴前方共謀轉環願諸公爲民請命不辭勞瘁請即來省並先賜電復以便同時出發時機緊急間不容髮無任屏營待命之至山東促進和平會張英麟何宗蓮丁麟年車震楊恕祺劉蔭第戈奭等叩眞青島通信張宗昌放棄徐州退守韓莊後張即於十日怱怱回濟據張氏言韓莊左有蒙山之天然險要右有微山湖之障碍有一師堵此敵即揷翅難飛故放棄徐州退守韓莊以省兵力云云但自魯軍失利消息到濟後市面頓呈恐慌舖店關門張氏回濟恐慌益緊代理省長潘復甚爲焦急極力關謡勿應驚慌張諭如有遷移者概不准携帶眷屬以安民心第官府眷屬却已紛紛送青如程國瑞之眷屬由朱國輝運送來青航空隊長等之眷屬亦紛紛來青租居日本旅館自徐州失守後此間亦驟形緊張尹德山帶保安隊赴防子周村一帶佈防以備萬一失利尚可保護膠路之用畢庶澄率衛隊一連陸戰隊六連沿膠路西上巡視防務並便道赴濟謁張聽候調遣各艦上預備南下之兵已於此兩日完全下陸仍駐原防惟司令處之八大處仍駐華甲艦青島防務現由膠東護軍使張懷斌及海軍副司令吳志馨會同擔負責任現張之軍隊在青者僅兩營頃又電調烟台駐軍抽撥一營來青塡防畢部三十二旅昨由前線來青一部並有大砲數尊青島防務賴有海陸軍之力或不至有若何不測但青島爲山東門户亦屬兩軍必爭之點前途如何正未可卜日領事已電調日本驅逐艦櫻橘號來青保護日僑（十一月十一日） 
[張宗昌退後之徐州要訊]  
　　五日中之情形 
　　徐州通信本埠近處危險地位所有一切情形必爲閱 
 
 

Page 6

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *報諸君所注意但以交通阻梗快信未能寄發深以爲憾兹將前電所未及者補述如下 
　　張離徐之第一日六日上午張仍在司令部發號施令彼時巳有多數敗兵自忖村歸來（忖村距徐百十里）知該處巳備受騷擾張怒在徐法辦十數名張復親至前方鼓厲士氣然兵到前線（彼時火線在符離集）不肯發槍張斬團長二員兵仍不戰張見事不可爲始歸備退有謂張到前敵之軍見前面官兵皆着紅皮背心認爲本軍張當即促隊進行不料所見者悉屬南軍其紅皮背心乃在鎭江等處搜取三十一旅及邢丁兩部之物特用於前哨使人不疑迨張軍過半該軍即起而擊之張不能支且疑本部已變故歸徐後即令悉退是說不知確否張軍退時各處遺棄槍械米麫甚多當晚地方士紳見張部退走連發三電歡迎南軍賈縣知事亦於是夜隨張而去徐城人民竟夜不敢安枕 
　　張離徐之第二日七日南軍尚未開到徐海道尹于書雲警察廳長楊承燦縣警備管帶韓克豫出而維持暫閉城門對於尚未走脱及陸續逃回之奉軍一律收槍商會會議對於當地軍警從重酬勞每人十元以故商雖歇業並無搶掠之事于道尹又委嚴綏之（字鳧卿）接任銅山知事嚴即入署就職當晚九時許縣署拘留所押犯數十人毁門圖逃侯管獄員率警截擊打死四名擒一名逃走三名旋即回復原狀 
　　張離徐之第三日八日午前八時聯軍軍長謝鴻勳總指揮盧香亭由夾溝（徐南村名距九十里）到徐于道尹聞盧謝皆到恐其不知地方情况急欲出城接洽至大馬路西口（即聯軍警戒線内）聯軍見係奉軍裝束荷槍快步急行而來認爲敵人遥詢數語未能聽悉乃即開槍于戒所部不准還擊回馬逃避馬驚于墜即被聯軍擁走當場擊斃馬衛兵一名重傷一名輕傷數名商人二名農人一名于道尹腿部亦被擦傷嗣由紳士趙品成等晋謁謝軍長陳明情由謝軍長派兵數名至茅村（徐北三十里）劉團長處將于道尹用摇車接回是早新受任命之蕭縣知事孟憲峻由徐上任警備營續收槍支甚多（車站江蘇旅館一處收來二百二十支）下午聯軍將警備營所收之物連同該營原有槍馬一併收去城内警衛專由警察負責聯軍在街買物頗爲公平城門半啓 
　　張離徐之第四日九日聯軍側面軍隊陸續到徐聞有軍長陳儀及陳光祖周鳳岐等共合五軍數六七萬人東關第四區警察亦繳槍城門大開滿街懸國旗商店多開張午後四時總司令孫傳芳由蚌埠蒞徐各界均至車站歡迎孫出見按名片問話並安慰謁者衆請孫入住城中孫謂車上一樣至此人心略定 
　　張離徐之第五日十日天仍隂雨滿街泥濘聯軍在街購物皆用現洋或江蘇中交鈔票不爭價值所購鞋襪毛巾爲多各軍有向北開動說又聞士兵言不到天津不止又聞豫軍已到碭山豐碭兩縣知事皆走道尹今日已委人往接又聞縣警備營槍馬孫總司令允許發還又聞吳佩孚不久來徐會師（十一日） 
[徐州快信]  
　　縣署守衛前由盧香亭師長派兵一排駐署保護今（十二日）午孫總司令改派第三師官兵接管孫仍駐城外聞白馬軍隊將向前進攻孫則暫駐此間 
　　碭山縣城今早有人歸來謂馮知事離城之日將帶去兌换山東鈔票之銅元一萬五千串交存商會而將銀洋萬元分給幕賓城中雖稍紊亂但未搶刦城外則少受土匪之擾害然尚無大傷 
　　隴海西車（由徐至鄭州段）仍照常開行聯軍到徐甚多但均駐紥城外對於地方並無甚要求 
　　此間自戰事爆發有教育會長楊勉齋及三女師校長倪亮等就各中小校舍創設婦孺救濟會各收納所由該校職教員經理集有私欵千餘元預備茶點等物而以三女師校收容避難災民爲多數逾三百别處則多少不等凡在各收納所借住者均極滿意迄今仍有尚未歸家者 
　　此間交通中斷業近一月自九日奉軍退徐始見郵差送信聞說明日（十二日）南車即可照常售票 
　　在徐未得走脱之奉軍計有千數百人前日悉數投誠聯軍方面一律收容不論官兵集合一處遇有抬送食用物品即用此項俘虜担抬運送是亦兩全之法 
[聯軍集中徐州分三路進攻說]  
　　滁州快信奉軍自退入夾溝尚有殘部萬數千名倚險固守聯軍孫總司令進駐宿州稍事整頓即於七日拂曉下令各軍限於二十四小時内佔據夾溝各軍奉令後以第四軍盧香亭之第一二四三團第五軍周鳳岐之第十二團全部及蘇軍第四師第四團張礎石之砲兵兩營取包圍形勢先行進攻戰至十一點鐘山東之三十九旅許琨全部不知何故由火綫後方自行潰退（許旅未加入火綫）及下午一點鐘忽聞徐州城内有變於是前綫奉軍一鬨而散及抵徐城一齊加入潰軍沿街搶掠當奉軍由夾溝退却時聯軍恐奉軍有詐未敢窮追故奉軍得以飽掠嗣盧香亭總指揮聞訊即下令趕進至則奉軍絕跡惟遺棄之軍糧數千包巳毁之大砲機關槍鐵甲車數十件其餘帳棚行李馬匹抛棄滿地於是盧香亭一面出示安民一面收集軍用品并即飛電孫總司令請其移駐徐州以便規劃前進孫總司令即於九日上午十點鐘移節徐州其直轄之第三軍及第一二五軍蘇軍第四師及第一支隊等均於九十兩日進駐徐州又聯軍之十四架飛機亦於十日夜間完全運去現在夾溝以南已無蘇浙兩軍一人矣刻聞孫總司令計劃右翼白馬張各軍仍由隴海路向北力攻純以皖軍擔任左翼計編爲四支隊以皖軍第一旅第三團第一營賈貴琛全部合第四旅高世讀第三團第一二兩營爲一支隊第二旅馬祥斌之第一團（團長馬兼帶）爲一支隊第三旅王普之第三團張洪鈞一團爲一支隊第五旅之江洪一團爲一支隊仍以王普爲左翼總指揮馬祥斌副之由蒙城渦陽進至隴海路西端夾擊俟三路調撥齊備孫總司令即下令總攻擊大有攻克濟南方始罷手之概（十一月十一日） 
[戰事告停後之清江（蘋）]  
　　奉軍分兩路退去 
　　自一日起至八日止奉軍約兩師之衆由六塘河竄過淮隂與聯軍方面在小營·丁家集·劉家渡·楊莊·武家墩各處經數次激烈戰事均遭失敗小營楊莊兩方戰事死傷尤衆最後武家墩一役又未獲勝利後方接濟缺乏而聯軍方面更節節進攻徐州亦有被聯軍攻克訊於是决定退走八日午後鹽河北岸奉軍由漁溝三棵樹等處向沭陽竄走武家墩楊莊奉軍由馬頭向泗陽竄走聯軍第九軍司令兼蘇軍副總指揮鄭俊彦刻將所部軍隊改編爲兩大支隊一路向沭陽一路向泗陽宿遷出發追擊與海州白護軍使會將此路奉軍完全剿滅九日已有一部分向泗陽開拔並與運河上游堤工事務所坐辦萬筱庵接商沿途過閘事宜由萬電知各汎官閘員妥爲照料 
　　奉軍退至楊莊頭閘兩處被聯軍追到在楊莊繳械者兩營在頭閘繳械者一營聯軍第九軍司令部原設在清江楊衆車税所因調度一切諸多不便現特遷至東城外慈雲寺内並商得護軍使馬玉仁同意將該寺原駐第三師軍隊一律搬讓蘇軍第一旅楊賡和設司令部於招商輪局第二旅李啓佑設司令部於迎賓旅館 
　　高郵紅十字會因清江發生戰事派來會員數十人擔任救護事宜以城外火王廟爲臨時事務所聯軍第九軍設醫院於昭軍廟一二兩旅設醫院於杯渡庵現各滿住傷兵人數在二百以上 
　　聯軍第七軍司令馬玉仁現因奉軍已退仍恐有潰兵逗留四境决定日内分派軍隊從事搜羅一面預備所部一旅隨同第九軍北伐清江城内外各木廠及濟生會所有棺柩均被收買一空作爲軍用 
　　戰事開端後外傳奉軍指揮有前淮隂警備隊管帶王振鵬在内兹王子占奎致其父一電云清江戰事發生訛傳父在奉方指揮害關切己現奉軍已退乞電清江各界表白寃誣以釋羣疑 
　　紅十字會在城内德成米店及大振昌烟店兩處組織臨時公賣處以利商民馬護軍使特派衛隊一排前往彈壓維持秩序（九日） 
[鄧如琢過皖後之皖訊]  
　　鄧軍後方之布置鄧氏督皖之消息 
　　安慶通信鄧如琢業於九日夜半過皖鄧氏所部軍隊係中央直轄陸軍第一師及補充旅一旅均巳陸續開赴浦口轉車北上皖垣防務鄧亦認爲重要特留補充旅一營隨第一旅長劉寳題駐守皖垣以資鎭攝外間紛傳鄧如琢督皖可望成爲事實不日即可發表此說雖未敢必惟鄧於過皖後復有佳電致各廳道前銜即稱某廳長某道尹同鑒大致謂奉命蒞皖務望各盡職責維持原有現狀等語儼然以長官自居鄧氏隨員中有潯陽道尹鄒日煃到皖登岸下榻三步兩橋惠通質内鄒於黄家傑長皖時因與黄係同鄉曾一度長皖政務廳惠通質係官商合辦鄒係該質鋪大股東表面上稱此次來皖爲清理該質鋪之賬目其實即爲鄧如琢疏通各界十一日午刻在海洞春大請其客除政界全城文武各員外各公團各報館以及紳商界稍露頭角者均經請到不下二百人之多席間揄揚鄧如琢不置皖垣政界中人亦已認鄧氏有主持皖政之權九日夜間過皖時新任烟酒事務局長曾宗樞以蚌方有派蚌埠商會長高霞雲來接該局長職務之說特向鄧氏請示鄧當答以照舊供職曾宗樞聆悉之下非常歡慰中央任命實業廳長陳光譜到皖兼旬因吳炳湘不值其爲人迄未到任嗣因時局變化陳假歡迎名義前往九江得鄧畀以參議頭銜充當隨員現聞陳已有回皖接事希望再者鄧軍開拔到皖之岳團劉旅均帶有九江銀行之紙幣在皖垣市面行使該紙幣計分兩種（一）爲銀圓票大都係一元一張（二）爲銅元票有一千文一張者有一百文二百文一張者極爲瑣碎當經安慶總商會開會并請劉旅長出席得劉認可銀圓票打八七折銅元票打七五折是以該軍隊購買物件行使紙幣并未發生爭執現經警廳長程炎勳派員携帶現洋向各商號收買此項九江紙幣有謂係奉鄧如琢之命未知確否 
[蘇省紳商政界赴徐迎孫]  
　　徐鼎康通電表示辭職意 
　　蘇省政局異常紊亂加以戰區鄰近各縣受潰兵騷擾日有多起電省呼籲代理省長徐鼎康在省署與紳商各界籌議善後方略一致主張請孫傳芳以五省聯軍名義駐節南京並趕辦清鄉當場推定政界代表省公署職員劉子琨吳惠範銀行界代表中行長許仲衡交行長湯小齋紳界代表汪彝伯伍仲文商界代表總商會副會長蘇民生即日赴徐迎孫來寗主持一切希望孫總司令以治浙之道治蘇先行將公推代表人名及請求意見電達徐州旋接孫覆電令下關留守處妥爲招待當由留守處沈同午處長於十二日晚備具請柬設筵於下關大新旅館欵待各代表即於十三上午特備專車送往徐州並携有麵餅萬枚鹹鴨數千香菸罐菜各件爲犒師物品公呈意見書其條陳大綱共有五欵（一）蘇省原有兵額請求不再加增嚴令各軍不得臨時招募及補充（二）省長人選請求徵集蘇人公論以蘇賢治蘇（三）財政權限統一於財廳請嚴令制止截留税欵（四）趕辦清鄉請孫總司令主持督辦或就蘇省兵隊支配分防（五）恢復淮揚海交通籌辦冬賑冬防 
　　附徐鼎康電如下申報館轉江蘇父老昆季均鑒蘇省行政自十月軍事發生主者無人危於一髮鼎康備位省垣與有維持地方之責羣情旁皇責以旦夕義無可諉雖知其不能爲而亦毅然任之重所職也且鼎康亦蘇人安危休戚之繫夙與吾父老昆季同之急何能擇若拯焚溺亦重所親也自任事以來徒手搪號軍糈火急不名一錢四出籌商各地方承兩年兵災之後省政府有如山夙逋之積加以政權紛糅之會重之兵革蹂躪之區其所留餘地回旋概可知已外無以應各方之供億内無以免百計之張羅日短心長事乖神疚幸賴諸父老昆季不薄鼎康匡勅扶翼將帥深原其艱虞人民相赴以急難强勉撑距得逾兩旬軍事前途風利雲便江蘇大局出險入夷省政機關當主持得人後此之責非鼎康所敢知也義不可過仁不可陷達權不可久小智不可謀譬猶操舟於風雨潮汐之中舟失其主倉皇危急乘客羣呼姑以篙工權司其帆舵而風平潮退補苴漏舟撫安乘客善後孔殷非篙工所當越爼矣時會至此變故萬端鼎康少嘗讀書進禮退義何容自昧事急以赴勢緩則去無所苟同亦不敢矯異鼎康職任道尹不當久權省長止於義并遂我志也敬告我父老昆季自今伊始鼎康盡旦夕之責奉身而退矣其出納之欵財廳有案可稽當飭結束刋布其行政則一仍舊貫或稍有更置亦勢非得已父老昆季幸共鑒之時事多艱甚望吾江蘇行政主持有人此後或有轍跡之可循鼎康疏附先後以謀吾江蘇人民樂利之一日固所願也父老昆季幸共圖之徐鼎康叩元 
[南京快信]  
　　徐護省長以蘇省軍隊均開往前方作戰地方治安悉賴警察維持十月分警餉萬難久欠迭召財政廳各科人員到署商議但因無欵可籌僅設法騰挪省城警餉先發一半省外各廳局撥發四五成六七成不等水警餉項則塡發通知書指撥就近各縣據聞支取現金甚感困難 
　　徐屬旅寗同鄉吳鴻昌等電孫請籌辦蘇省兵災善後會議 
　　江北各屬旅寗同鄉昨聯合會議以馬玉仁部隊旣經潰散正好乘機收束不主張維持 
　　江蘇電政監督轉交通部電政司來電行知南京下關電報局凡紅十字會關於戰地救護事宜拍發要電暫行准予免費 
　　寗徐間因軍電繁多特添快機班以免貽誤 
　　昨由清江運來傷兵五十餘人送陸軍醫院醫治 
　　江寗縣昨因軍隊索夫運輸特將看守所内拘役犯數百人放出押充輸卒以示權宜 
　　江寗五城公益聯合會以穀價昻貴轉瞬寒冬貧民飢寒可慮函陳徐護省長請設法籌欵辦理平糶及冬賑以資救濟 
　　江蘇平市官錢局總辦李盛鐸因徐州清江兩局適當戰事區域現軍務敉平由寗赴徐次赴清江察核營業損失情形 
　　寗垣長途汽車公司車輛悉售與軍事機關充作軍用營業暫停 
　　宿遷盧知事來電云總司令省長鈞鑒各軍往來苦心應付頃多數潰軍來宿閉城開槍洗刦扶病冒險周旋力難制止謹代民請命泣懇迅賜救援知事盧宗吕百叩佳 
[浙人建議改革政治]  
　　對於中央政府主張取消總統制 
　　聯軍自抵徐州後五省範圍以内軍事可告一段落南京組織政府一說雖早已無形消滅而中央政府改組實爲一最大問題頃聞某政治家建議孫總司令對於中央政府主張取消總統制改爲地方分權除軍政另議外凡司法農商教育内務等項概由省自爲政即在中央組設外交委員會財政委員會主持全國外交財政對於督辦省長制亦主張一併改易聞孫對此尚未有所表示也 
 
 

Page 7

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *   
 
 

Page 8

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *   
 
 

Page 9

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *國内要聞二 
[杭州快信]  
　　省垣紳商高雲麟程良馭祝紹箕金百順王祖耀莫永貞吳憲奎等十餘人今日（十四）上午在總商會會議討論孫督連戰皆捷勞苦功高回浙時期現未有定及浙局應維現狀各問題午刻始散 
　　孫傳芳元（十三）日電復浙紳商高雲麟等猥以小捷遠承電賀臨風拜誦感謝無涯又復總商會會長云蒸電悉我軍迭勝全恃内外諸公羣策羣力芳何有焉承賀敬謝 
　　上海湖州會館五省聯軍第一兵站運輸處昨（十三）將前方奪獲巳損之野砲山砲十餘門機關槍二十餘架步槍二百餘枝槍彈砲彈等項於下午二時許派員專車運杭計掛邊車一輛廂車二輛鐵篷車四輛抵杭站已在六時三十分今午運交軍械局修理 
　　警備隊總參議徐樂堯前奉夏省長派赴徐州晋謁孫總司令接洽省防現已公畢言旋報告一切并聞徐氏將赴寗屬鎭海象山等處視察防務 
　　陸軍病院院長厲家福奉孫總司令電召業經隨帶看護人等赴徐聞厲之應召前往並非組織第三兵站臨時醫院將有要務委任其所帶看護士已分配南京第一醫院及臨淮關第二醫院服務厲氏昨電杭報告安抵徐州 
[賀龍率部入川]  
　　受楊森改編授降直系 
　　長沙通信賀龍部下業已全部入川爲劉湘改編頃又得一消息則謂賀部非由劉湘收編係由楊森收編蓋賀氏在澧州之時與吳佩孚亦嘗結納此次被省軍驅逐亦嘗派代表向吳氏請求收容當時吳以局勢未定曾拒絕之及賀部退入酉陽秀山復派代表赴鄂重申前請吳以戰事方殷正值用兵之際故於賀之投誠准予容納又以其業已入川遂令暫歸楊森節制調遣按此項消息較之由劉湘收編說爲可靠因賀之投直此間早已傳聞而某要人因憐賀之才略且已爲之先容也 
　　澧州爲湘省西北重鎭須有大員鎭懾其間前經趙省長發布命令着第二師移駐該處昨該師師長劉銏已來電通報於魚日移澧電云「微電計達鋼本日將所屬官佐抵澧師部設鎭署當軍事旁午之秋又處民生凋蔽之地撫綏整理所緒紛繁如蒙時賜南針匡所不逮實爲盼禱劉銏叩魚印」並聞該師長旣移駐澧州以九澧歷受兵災匪旱亟宜籌辦善後已定於日内召集九澧士紳在澧州開一善後會議以便分别取决依次舉辦 
　　總指揮葉開鑫定期返省已誌昨報兹聞葉氏業已自前方首塗所有前線未盡事宜已派左路指揮陳渠珍主持辦理因永順龍山一帶舊爲陳氏防地於該處形勢最爲熟悉故也 
[國民黨對關税會議宣言（木庵）]  
　　主張關税完全自由 
　　擴大會議範圍進而討論取消領判權及廢約 
　　近日北京召集關税會議爲全國人士所注意粤省國民黨近亦對此發表宣言表示該黨之態度原文如下「北京現開關税會議蓋自上海慘案發生中經漢青潯以至最後最酷之沙基慘案中國人民對於帝國主義羣起爲一致之反抗所以關税會議雖早在華盛頓會議規定然至今始克開會者此全由人民運動所得之結果國民旣獲此教訓此後對外運動蓋當努力中國爲協定關税所縛束垂八十餘年在此時期外貨輸進中國紙值百抽五或且不逮而中國貨之到外國者有值百抽二百至三百之多者此不獨中國税收減少其妨碍我國農工商業之發展關係尤大故此次會議當要求完全關税自主且會議不能限於關税應進而及於收回領事裁判權廢除不平等條約始克饜國民之期望北京政府對於愛國運動其始僅居被動地位因緣時會得開關税會議國民不能信任縱使其開始提出條件不背人民心理然若虎頭蛇尾僅增多少税收以供軍閥官僚之浪費則人民愛國運動適足爲之犧牲且北方戰事發生其政府本身地位已岌岌不可終日更何能代表國民故此次關税會議或由此擴充不平等條約會議應有本黨政府代表參列然後一方面可以表示全國一致一方面得以指揮北京政府俾無背乎民意謹此宣言我國民共鑒之（十一月七日） 
[粤東征軍收復潮汕詳情（毅廬）]  
　　東征軍進克潮汕之戰事經過 
　　蔣中正入汕通電與何應欽就任潮汕善後情辦 
　　此次東征軍以一月之力（由十月六日在廣州　師出發迨佔領汕頭時適爲十一月六日）擊破陳軍全部完全肅清潮梅第一關鍵在攻破天險之惠城第二大戰在紫金藍塘當時東征軍自破海豐後以陳軍主力二萬餘人集中紫金特移右翼第二縱隊全部前往撼禦其時陳軍謝文炳等部在新庵圩尚設置防禦工事以待後援第二縱隊之第十一師長陳濟棠遂親率所部三十一二三等團於二十一早與陳軍謝部激戰二小時始將謝部擊退謝部退走海陸豐一綫擬跟踪前追嗣偵知謝之引追乃引敵其計先以謝部退却海陸豐引東征軍深入然後以主力全部由紫金直下平山以斷東征軍歸路以是急變計畫以第二縱隊全部趨紫金舍陸豐之敵不追并以二縱隊之第一獨立旅張發奎全旅任前鋒二十二日遇陳軍主力萬餘於熱湯圩其時張旅僅一千五百餘人與敵相持由下午二時戰至夜十二時得二縱隊獨立團及三十二團增援雖結果將陳軍擊敗然張旅以少許勝多數損失頗大其哨兵連幾全喪失其後第十一師陳濟棠部開至與此路陳軍激戰數日卒大創其精銳遂於二十六日佔領紫金城第二縱隊長李濟琛遂奉蔣總指揮命率獨立旅及獨立團先行由紫金班師返省主持南路作戰事宜李奉令後即率該旅等於二十六日由紫金回二十七日到白溪二十八日經青溪新圩義容圩二十九日經古竹觀音閣四日張發奎等部已返省回駐石圍塘李氏旣率一部返省後其餘李轄之第十一師陳濟棠及馮軼裴張和余鷹揚各部仍由紫金進攻五華會同第一縱隊及第三縱隊進攻潮梅藍塘一役以後第三次之大戰乃在河婆羅甘壩雙頭等處蓋其時第一縱隊第一師何應欽部已由海豐取道公平趨河田二十六日佔河婆第三師譚曙卿部趨華陽其目的地在五華安流等地面陳軍李易標黄任寰劉志陸等亦退集五華之間與棉湖方面洪兆麟親率之基本軍互爲犄角俟東征軍由紫金前進即雙管齊下爲背城借一之舉果於華陽一役陳軍獲一勝仗黄任寰李易標等遂由安流反攻東征軍第一師亦集中河婆應戰二十九日兩軍遂大戰於横江之間是日陳軍洪兆麟李雲復等部由棉河普寗東下黄任寰張化如黎生等部由安流南下均向河婆夾攻兩軍激戰半日陳軍兩路均被擊退東征軍第一師大破黄任寰李易標部六七千人追敵至羅甘壩同時由紫金趕到之第二縱隊馮軼裴團抄出雙頭黄任寰部全師覆滅李易標劉志陸兩部被擊散五六千人是役爲陳軍主力最後之大敗巳一蹶不復振最後勝負已决於此時三十日陳軍洪兆麟傾其所有反攻河婆一次又爲第一師所挫洪之基本軍四千餘人亦在此受巨創損失迨盡洪氏於一日隻身逃回汕頭是晚偕劉志陸遁走潮安汕頭無主在普寗棉湖之李雲復殘部旋亦於二日退至潮安准備入閩一日下午四時東征軍第一師攻佔鯉湖洪兆麟殘部無心戀戰望風潰退湯坑餘敵亦不戰自潰二日復由鯉湖進佔普寗城隨克揭陽揭陽得手潮汕已在掌握同時左翼之第三縱隊程潛等部亦節節進取直趨梅縣以截李劉殘部退贛之路東征軍總指揮蔣中正於二日抵鯉湖四日抵普寗分兵三路追擊陳軍殘部第一縱隊第一師何應欽部第三師譚曙卿部第一獨立師吳鐵城部均於五六等日先後到達汕頭潮安揭陽第二縱隊李濟琛之第十一師陳濟棠部抵饒平第三縱隊長程潛部抵大埔蔣中正於六日入駐汕頭一閱月之東江戰事至此已告一段落 
[蔣中正蒞汕詳情（錫）]  
　　工學各界歡迎大會借四個月舖租捐 
　　汕頭通信蔣介石此次大破粤軍直入潮汕勢如破竹第一縱隊長何應欽於五日晚抵汕各界聞蔣介石亦於五日到揭陽本汕各機關團體學校均到揭陽碼頭迎候遲至入夜仍未到來遂各散歸迨後聞蔣介石確已抵揭并電公安局派電船五艘入揭侢兵至六日十二時蔣偕同參謀長陳焯及俄人三名秘書兼軍法處長馬文車副官處長王文翰交通處長陸福廷運輸總站長兪飛鵬經理處長王爲材總參議羅翼羣黄埔軍官學校秘書長邵力子等一同上岸歡迎團體有十餘校學生三十餘工團人數在五千餘以上蔣介石乘汽車先行其餘列隊隨後蔣隨行有學生軍千餘人軍容甚盛沿途燃燒串炮由外馬路直至崎𡸮總指揮部各隊停於門口蔣介石即偕同陳市長箇民步出門口向羣衆演講略謂此次來汕蒙各同志熱烈之歡迎實屬欣幸之至此次出師原爲剷除帝國主義之逆黨而來其動作完全本諸民意换言之即根據三民主義而發所以與民衆共同合作也現怱怱到此不及多語俟有暇日當與諸同胞作長時期之演講云 
　　汕頭國民外交後援會各工會聯合會對外罷工委員會學生聯合會國民黨市黨部等發起歡迎國民革命東征軍市民大會於七日午前在審判廳前草場舉行是日赴會者有四十餘團體午前全市男女各校俱到會場齊集草場中央搭一演講台蔣介石何應欽及俄國嘉倫將軍等午前十一時乘汽車赴會台下聽衆人數逾萬首由潮汕善後督辦何應欽對衆演講略云一革命軍之目的在扶植民衆打倒一切帝國主義自求解放而戰爭我軍全由工商學界份子所組織實爲民意所付託合各界之力努力完成全民革命之事工此次出師東征能於最短伲時　光後潮汕皆係得道多助之證云一次東征軍總指揮蔣介石登台演說云「予此次率師東征到處得羣衆之歡迎得以克復潮汕乃非戰功實得各界各同志相助之力爲多予此次治理潮汕之方針第一在恢復工會其次保護各團體集會結社自由早日促成自治次禁絕烟賭次實行黨治敦促國民會議早日實現次取消不平等條約及力爭關税自主次打倒一切帝國主義努力世界革命成功今日爲十月七日爲我東征軍人潮汕最好之紀念日八年前俄國的革命亦於此日成功云云次俄國嘉倫將軍登台演說云八年前我俄國的全民革命於此日成功革命事業付託於官僚軍閥之手是永無成功的日子俄國的工人學生及無産階級者與惡勢力經過一塲大血戰之後始换得今日眞的平等自由來孫中山提倡國民革命自求解放陳炯明受人唆使逞兵東江解散工會破壞救國運動壓迫羣衆今日東征軍復佔潮汕行見中國國民革命逐漸成功世界革命之成功亦可計日而待云云」蔣何嘉三人演說畢維時巳十二點餘鐘各團體在草塲大呼國民革命萬歳等口號然後列隊往各大馬路巡行示威所過各街道商店多燃放串炮頗極一時之盛 
　　蔣介石抵汕之後即命秘書處發出一令謂現奉總指揮諭惠潮梅行政官吏除由政府及本總指揮委任或由本軍政治部周主任呈報核委各員外所有各軍擅委各職官一律撤銷當蔣軍未入汕前潮梅軍副官楊占鰲所委之職官因此一概撤消矣聞楊因濫用職權之故已於六日晚槍决又總指揮部政治部主任周恩來令各縣縣長云爲令遵事此次潮梅光復各縣行政人員均已次第委派司法人員尚多闕如查前次我軍東征政府對各縣司法人員多已委派爲此令仰各縣長遵照并佈告人民一體週知凡係革命政府所委任之司法人員因逆軍壓迫而離職者應自十一月五日起一律恢復職權照常辦公切切此令聞黨軍此次入汕擬實行以黨治國潮梅地方遼闊擬設一民政處各縣知事概由省政府委任并在地方選出民政委員助理之至於財政一項汕頭擬設置一財政局如鹽運副署及一切雜捐收入概歸併財政局設科管理蔣到汕後委江維藩爲海關監督兪飛鵬爲財政局長劉侯武爲潮安縣長陳無那爲饒平縣長并向商會借舖租捐四個月接濟軍餉（十一月七日） 
地方通信 
[松江]  
　　救熄東門江姓火災東門内江信家於十三日下午七時前埭柴房中起火一時烈熖飛騰幸天時尚早人多手衆東門水龍首先到塲灌救始得即時撲滅雖未成鉅災然隣右已受虚驚非淺矣 
　　籌備商團經費之商榷松江縣商會籌辦商團積極進行惟經費一項業經商界聯合會致函該會有所商榷函云敬啟者商團爲商家自衛之要具當兹軍隊北征警力單薄之際尤應尅期舉辦藉資自衛今貴會能先見及此毅然籌備並已將團長各職先自舉定具見貴會熱忱毅力無任欽佩敝會同屬商業團體對此要舉自應竭力贊助惟查此舉開辦經常各欵當必甚鉅純恃勸募在商業凋敝捐税頻繁之候即使勉力輪將恐亦未必敷用因查貴會積有基金若能撥用若干當可早日成立以慰商家之望好在此項基金亦係我商界公注之欵以之辦理商團名正言順兹經敝會同人開會討論僉同用特函達貴會敬祈採納施行至紉公誼 
　　拉夫敲詐之懲辦上月軍與時各鄉婺所因拉夫敲詐被控者指不勝屈而已撤之張澤派出所巡長惠大治拉夫騷擾且與部下巡士顧根生等敲詐金錢被該鄉　長楊子凡提起刑訴十三晚由邱承審開庭預審以惠供詞支吾當判令與巡士顧根生一併發押候究而惠於小隊押赴看守所時因不肯行走並以金錢嘗試致被小隊掌頰至其餘各鄉之因拉夫敲詐案件亦巳爲楊知事委派巡查長楊士傑澈查根究聞一經查實即須從重撤辦 
　　各公團犒勞軍警此間各公團現托市總董閔瑞之在滬購辦香烟餅乾等物運送徐州犒勞前駐松城之謝鴻勳部軍隊至司令部營底刻巳運赴前方故公團領袖又製備繡區旗幟等物恭送謝鴻勳司令曁嚴春陽·王友和·王棟臣等三團長以報謝司令等在松保衛之德即此間維持秩序之一等警佐徐一白因有稱職消息亦由士紳恭贈匾額以留紀念 
[南滙]  
　　陸秉淵就任緝私顧問的江蘇省議員滬海道尹公署檯古陸紳秉淵業經蘇五屬緝私司令何嘉祿聘任爲司令部顧問聘任書業巳致送陸君亦表示擔任現寓上海西區慶安里常赴司令部參與要公 
[蘇州]  
　　章太炎在蘇與各方接洽此次時局變化中之要人章太炎於前日由滬來蘇後連日與在蘇之李根源·張仲仁·陸榮廷等頗多接洽顧忠琛亦於昨日來蘇與章氏接洽聞關於時局問題已有某項計畫之擬定内容極秘非必要時不能發表章氏在蘇尚小有躭擱現寓城南十梓街李根源宅中 
　　蘇州拒毒分會開會記蘇州中華國民拒毒分會十三日下午四時在青年會開籌備大會到有吳縣區教育代表會李公瑞·蘇州女子慈善會代表馬郭相先·蘇州學生聯合會代表潘善材·蘇州青年會代表李楚石·蘇州安息會代表錢舜卿·蘇州大陸醫學講習所代表徐牧湖·及來賓宋常銓·范烟橋·朱了洲·范君博等數十人先由徐牧湖君報告籌備經過情形及近日間蘇州基督教教務聯合會亦有籌設拒毒分會之舉請衆討論當經議决宜謀合併俾符羣策羣力之旨應先由本會公推李楚石君向教聯會方面接洽請其併入合組以免兩歧俟得確復即續開會散時已鐘鳴七下矣 
[無錫]  
　　官戒烟局設立先聲無錫水警第二區區長王靖宇鑒於鴉片紅丸之流毒無窮因倡議設立官戒烟局前日特託協濟醫院院長劉士敏與地方各紳接洽從速籌備據劉君估計該局開辦費最低限度非一千元不可故王劉兩君正在籌募開辦經費王區長首捐二百元以爲之倡局址設於區署附近其組織方法係勸吃食鴉片紅丸之人到局戒除授以丸藥給以憑證聞劉君於日内即將赴滬購辦藥品矣 
　　續辦軍米昨日解寗南京乒站總監程登科前曾來電囑辦軍米二千石縣公署先後解去白米八百石麵粉一千五百包尚有購就之白米二百石由軍事招待處主任侯惕丞派差員劉志廣劉得勝於昨日押送赴寗 
　　車站木栅改用鐵絲圍籬無錫車站經二次兵災致月台四週之木栅均多損壞靠近停黄包車處大半撤盡車站曹獻廷阮國瑞等站長因木栅不全月台上乘客與非乘客將難辨别特派工匠將木栅逐段撤去改用鐵絲圍籬業於前日動工矣 
[江隂]  
　　籌組正式商團自衛本邑錢業寳源莊協理章問坡豐泰源經理韓錫安等以近年以來干戈紛起商市驟然兵匪搶掠頻聞自衛方法莫如組織商團勤加訓練以垂永久因現下之商團不過臨時僱用性質恐非久計現擾徵集東西南北四區各商號額定團員一百二十人分爲六支隊預算每名服裝費二十元槍械費八十元俟有成數即行成立業經多數贊同積極籌備矣 
　　呈縣籌浚運河江隂運河自民國四年前知事謝崇禮任内開浚以來迄已十載近因河身淤淺每交冬令小輪班航輒難行𧋑該河從南外五雲起至小青暘止綿亘三十餘里通縣帶徵浚河經費及澄錫小輪客票捐欵積儲甚鉅南外公民間玉池邢哲安等因日來商貨停滯行旅不便特呈縣署根據今春兵災善後會議案以工代賑辦法規定開浚運河經費三萬元不敷可由輪局帶收捐欵及水利研究會所領附税兩項迅行撥出擇期興工開挑而利交通 
[鎭江]  
　　商會改選會董鎭江商會本月十二日投票改選會董昨日（十三）仍在商會開匭自上午九時至夜十二時開竣縣知事警察廳長皆於選出後離會秩序尚好兹將當選會董三十人名錄後陸小波·柳衍齋·毛謙·楊尚·陶漁·張善酉·鄭吕渠·鄧英巖·黄志信·胡容·許承信·蔡蔚東·于鼎源·李春如·戴瑞康·滕宗文·張崇本·浚志貴·王繼先·李方成·錢日榛·周鑫·李杰·張燕祥·劉長春·夏慶椿·胡兆岡·方光溥·李松燾·湯金酩 
　　陳總司令派員來鎭提欵丹徒縣署前日奉江蘇總司令部來電飭籌軍餉十萬元傅知事即遵經與商界重要份子連日磋商祗籌有兩萬元之辦法昨日陳總司令又派軍官某君隨帶衛隊二十名捧有大令並各携盒子砲來鎭逕赴縣署催提前項籌欵傅知事現正竭力籌繳 
[揚州]  
　　委任捲烟局長江蘇全省捲烟營業特税總局長黄申錫已奉省令設局開微除委專員前往各埠辦理外並委陳綱爲江儀區捲烟税局長一面致函縣署請予協助税收按該區現在之局長係馬玉仁所委究未識將來若何交代也 
　　陳調元軍隊之往來運福門迄南門官驛前一帶河道帆牆連接均係陳軍之舟域外設有司令部運輸處專爲運輸之用聞陳此次出寗計帶兩旅之衆現駐剳河下已滿一旅又所部四師騎兵轉兩連於十二三兩日經鎭揚汽車路而來現屯駐於東關外一帶又第四團砲兵第一營及巨砲統於今日（十三）早由寗運到又十四團長徐鳳春所帶之步兵二營於十三日由恒貴小輪拖載開往清江又陳向金融界籌借餉諮經銀行錢業各借三萬元於十三日始分期繳解矣又各鹽商及金融界是日公　陳並請瀏覽癭西湖一時車馬喧閙頗極其盛 
　　高寳傷兵乏醫療治此次清淮之戰運往寳應·高郵一帶傷兵頗夥昨（十日）日留守高郵第一旅混成副官處電揚州紅十字會謂高寳兩縣由前敵運來傷兵數在千人以上刻下乏醫看護療治用特電達貴會代聘看護熟諳西醫療治方法者十人盼即專輪送下實爲德便云云此間紅會接電後已分頭尋覓並布告招聘聞明（十二）日先送數人前往以濟要語 
　　陳謂元部佔守揚城陳調元到揚已有數日揚州原駐馬玉仁所部之劉旅長其軍隊在東關城外五台山駐紥前因江北警急已開往清江應敵揚州僅留四城守衛防軍陳到揚後對於劉態度不明連日由省開揚省防軍數營並有馬炮隊開往遂於前日令省防軍佔守各城門勒令劉部撤退始則劉猶有反抗之意嗣因寡不敵衆遂自行撤去現揚州統治權已入陳軍之手揚州爲收納鹽税之地江北精輩所在馬部尚有若干散佈各縣如何换防如何收容已成問題故江北今從之和平實不易言 
[江浦]  
　　組織兵災善後會江浦縣全境人民前於十月十九至二十三四等日潰軍入境　被兵災困苦顚連急需救濟兹於十一月十二日由擱邑各法團各公民組織兵災善後委員會到會委員三十六人議訂簡章六條舉出委員長二人一吳君有齡一詹君其桂又各部主任幹事若干人即於是日成立進行一切事宜 
　　保安隊來浦駐防聯軍孫總司令以津浦南段奉軍潰散江浦甚多恐流爲匪類爲害地方昨特電徐省長陳總司飭辦清鄉以防匪盜兹徐省長陳司令先令保安隊派兵一連來浦駐防已於昨日開到浦城住集穀倉連長爲劉文起該連約有二百人皆前第二師改編者現歸江寗鎭守使朱熙節制 
[嘉興]  
　　各法團續控警察所長嘉興縣警察所長鄭迺斌因此次縱警拉夫　　騷擾民衆前經縣商會·縣　會·縣　會　　　會·縣農會曁九區自治委員先後電請孫總司令夏省長澈究經孫總司令電飭危知事查復在案兹悉各該法團又於十四日繼續電請孫總司令澈懲以順輿情兹將原電錄下「徐州探投聯軍總司令孫督辦鈞鑒嘉興警所長鄭迺斌凟職殃民蒙恩澈查開邑感頌竊維該所長供應軍差縱警騷擾爲時猶暫平時詐索苛罰弛禁收規爲禍實鉅危知事寛假有素此次奉查又復曲予保全輿情未洽懇請斷自憲威速予撤差交由夏省長依法懲處除臚舉事實另摺分呈外迫切電呈嘉興縣議會·商會·濃會·審查會·教育會·各區自治辦公處同叩寒」 
　　雜訉彙錄（一）省垣因乍浦海防吃緊故將原駐浙東江山之第四混成旅第一團第三營閩軍由杭搭車來禾駐防籍資策應又向駐紹興之第一師第一團一二兩連來禾後遂於昨晚先後搭裝民船開往乍浦帶有子彈六箱砲彈九箱（二）乍浦石司令因該地兵艦煤斤缺乏特令嘉興水警區代購五十噸當由該區向禾城裕康等煤棧購就於昨午分裝兩船拖往乍浦（三）此間冬防自十六日起正式成立訂定每月與各鄰縣會哨一次刻正通函嘉屬六縣曁鄰省吳江縣各警所各自治委員各保衛團村正圩長等知照矣（四）昨晚八時許突有胡某在東門火車站一帶謡言警察快來拉夫一般小車夫聞訉後立將小車委棄奔跑秩序頓亂嗣經該管分警所派警前來曉諭始復原狀 
[平湖]  
　　軍事要訉彙誌（一）十三日下午二時有軍隊三百名砲二尊由嘉興分裝五船用小輪拖往乍浦增防（二）十三日晚九時戒嚴司令石鐸由乍浦回平湖司令部乍浦秩序已復前次遷避平湖者均已回去（三）乍浦陸地防務聞由方旭初維持海面有第一艦隊駐防（四）郵政電報長途電話均檢查甚嚴夜間十二時後不准行人（五）乍浦海現有超武海靜新寳順應瑞通濟五艦駐防 
[寗波]  
　　鎭海港試演探海鎭海港口砲台之探海燈前因去歳江浙戰爭時放射過度致失效力趕工修理始告恢復故現值戒嚴緊急時期司令部令每晚準備照射十一日晚曾試演一次光度在六十里以外 
 
 

Page 10

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *教育消息要聞 
[江西縣教育局聯合會力爭庚欵]  
　　江西全省縣教育局聯合會致段執政電云北京段執政鈞鑒庚子賠欵出於蘇皖贛等十九省人民之負擔今承美俄法荷各友邦先後退還聲明充我國發展文化之用而財部支配此欵偏重一隅置各省於不顧揆之權義殊矢公平懇請鈞座迅飭財部按照常日派額發還各省充縣教育基金地方教育幸甚國家前途幸甚臨電迫切毋任待命江西全省縣教育局聯合會汪以正等一百六十八人同叩微 
[三省附小聯會請行小學師待遇法]  
　　蘇浙皖三省師範附屬小學聯合會理事部昨將上屆會議議决小學教師待遇法一案函請江蘇浙江安徽三省教育會贊助建議以利進行原文云會長先生大鑒敬啟者敝會第二次常會中曾通過小學教師待遇法一案案内大意不過爲一般清苦之小學教師稍謀生活安全與精神寗貼使得專心於教育事業而增進小學教育之效率區區之忱諒爲責會諸君子所贊許惟敝會信微力弱恐不足邀行政當局之採納用特函懇貴會將敝會通過之小學教師待遇法案轉函貴省省長教育廳長交省議會公議俾得永成定案則三省小學教師幸甚三省教育前途幸甚「附小學教師待遇法案」（一）待遇的種類（一）工作時間最高限度每週授課時間不得逾八百分鐘（二）月俸最低限度每月薪俸至少須滿二十二元每年照十二個月計算（三）年功加俸繼續任職一校在兩年以後的他月俸逐年至少遞加二元但月俸滿六十元時即不遞加（四）子女教育費小學教師任職滿五年的他的子女入學免納學費滿十年的免中學學費（五）疾病時的代課金繼續任職一校滿二年以上如遇疾病請假他的代課金由學校擔任但以兩個月爲限女教員在生育時期亦同此例但任職期不必以兩年爲限（六）休養期繼續任職在六年以上得休養一年他的月俸照給（七）養老金任職滿十年而因公殘疾的或滿二十年因衰老而不能任職的每年給與任職最後一年年俸的四分之一直至身故爲止（八）卹金任事三年而在職身故的給最後一年全俸四分之一滿六年的四分之二滿九年的四分之三滿十二年的給全俸（二）關於進行的方法（一）由三省聯合會函致三省省教育會請轉函三省省長教育廳將優待小學教員案交省議言公議（二）說明優待理由及條件通函三省各縣的教育會轉知小學教員互爲聲援（三）說明優待理由及條件送登各日報各雜誌鼓吹輿論（四）三省各組織小學教員聯合會各縣派代表一人赴省會請求通過至達目的爲止 
[江蘇二師區小教研究會之第一日]  
　　江蘇二師區小學教育研究會於十四日在松江教育會開第一日大會至下午二時止祗到七區代表惟教廳與世界中華兩書局亦均派代表前來並由世界書局贈送懷中照相夾等是日上午開研究會（一）全體代表向國旗行禮（二）輪值縣代表揚純武報告籌備情形（三）公推二師附小代表楊聘漁爲主席報告二師區第一次測騐進行計劃草案（四）各團體代表報告上屆大會徵集各校教材之研究（五）研究提議案計上海崇明松江金山南匯等縣提出者共二十六件均係初讀（提議案容俟第三日議决後併錄）下午開國語競賽會由各縣高初學生演講每縣每組一人每人限五分鐘演臺上則置銀盾兩座以奬競賽最優者並請夏承楓·方椒遠·沈思期·倪伯英爲評判員次爲前教廳長沈商耆等演講沈君態度誠懇人極和靄頗受聽衆歡迎晚間則爲童子軍表演舉火曁松江縣小教研究會之歡迎會並加種種游藝日間觀者約達萬人誠盛舉也 
　　又訊昨日下午開國語競賽會（在圖書館大廳）楊純武主席報告與賽學生以抽籖定後先初級組（一）「青浦」隊廣辰鄉第一校陳　中（二）二師附小朱尚淮（三）「上海」縣立第一校顧乃鐘（四）「南滙」縣立附小洪尚鉠（五）「松江」張澤鄉第一校吳鶴生「議題兵災時的張澤」高級組有松江縣立第二高小顧崇銜等結果高級組第一名上海第一高小初級組第一上海二師附小 
[江蘇教費管理處稽核員會議記]  
　　江蘇教育經費管理處稽核員會十三日上午在寗管理處舉行第二次常會到袁希濤·仇採·陸殿揚·楊鄂聯（陸殿揚代）·張嘉森（陳茹玄代）等由袁希濤主席（一）審核教育經費管理處提出十四年十月份收支報告書並各項分册及稽核單（一）審核教育經費管理處十四年八月二十一日至八月三十一日及九月份支出計算書（一）審定各縣屠牙税逐月解欵表各縣屠牙税逐日收數盈絀比較表按月發欵表式（一）議整頓金庫支欵辦法議决金庫發欵必照通知書正當手續辦理不得適用其他通　辦法函知教育經費管理處照行 
[蘇教廳訓令八中鮑校長到校（達）]  
　　蘇教育廳訓令第八中學鮑校長云案查省視學馮策呈復查辦人中情形前來當以該校長歷任中等學校教員職務多年資格經騐均極充足以之辦理第八中學自無不能勝任之處且該校長現在尚未接事一切設施並未展布該校學生等所稱對於校務恐難特立獨行等語何所見而云然即該校職教員所謂慮其非校是才等語亦屬毫無根據至其他所持各種意見亦大抵出於懷疑誤會核與愛護學校之本旨均有水合現值多事之秋該校校務重要亟須有人負責擬即仍令該校長即日到校任事一面並擾仍令該視學前往協助辦理其職務員中容或有意見不相一致者擬令該視學從中調解勸今安心任務照常授課以期祛除誤會而免糾紛等語呈請省長核示在案兹奉指令内開來　閱悉應如所擬辦理希即轉飭遵照等因奉此除令該視學前往協同辦理外合行令仰該校長迅即接收具報此令聞鮑校長接到公文擬約同省視學凋策前往接收云 
[蘇義教期成會幹事會記]  
　　江蘇義務教育期成會於十三日下午開第六十八次幹事會到王藴·曾濮祁·問榮生·王小峯·孫濬源等十二人袁會長主席報告事件五件從略提議事件（一）淮安縣教育會會員屠　西等來函以該縣教育局挪用義教畝捐請呈省飭縣收回案議决函淮安縣教育局將義教畝捐用途詳細開明函復核辦（二）銅山縣立師範值年學校來函以十三年度各縣由省欵補助師範經費未領分文請轉　省廳從速救濟並調查十四年度省欵補助之核減實數案議决十三年度未發之欵呈請省署令廳查核辦理十四年度辦法及核减數已由教育廳酌擬辦法俟呈省核准後實行即函復（三）復議縣師畢業生服務地方免予檢定案議决縣立師範如三年畢業照章本可暫免檢定即函復並抄部令（四）提議加推本會幹事員案議决推馮竹侯夏湛初兩召爲調查部幹事謝伯琴君爲庶務部幹事（五）捉議調查此次軍事區域之各縣地方教育狀况案議决（甲）通信調查（乙）專員調查（丙）委託教廳視察人員便道調查（六）提議請本會幹事劉琴生君調查各地方教育現狀案議决通過 
[各省國語運動會籌備情形]  
　　全國國語運動大會總籌處成立以後各省國語同志紛紛曁應函詢該會辦法者日有數十起聞汕頭·湘鄉·太倉·蕪湖·潮州·南昌·紹興·蘇州·等處業已着手組織不日即將開成立大會云 
[浙視學報告上虞教育狀况之廳令]  
　　浙江教育廳訓令上虞縣知事云案據省視學鄭彤華呈報該縣十三年度教育狀况報告書到廳查該縣知事辦理教育尚具熱忱至堪嘉　教育局長魏福綿巡迴指導員周大昕私立春暉中學校總務主任章育文縣立第一小學校校長李崎縣立第二小學校校長兪迪生私立平昌初級小學校校長管紹周旣據查明加考應准傳諭嘉奬以資鼓勵其各校辦理不合之點旣據分别查明應由該縣令飭教育局轉知各校按照所指切實改進以期完善合行抄發報告書令仰該縣知事遵照此令 
本埠 
[教費管理處添派委員提欵]  
　　江蘇教育經費管理處處長鍾叔然因省校經費支絀特聘前江蘇教育廳三科長陸規亮赴各縣提欵陸君業允擔任已誌昨報兹悉鍾處長以省校欵待放甚急加派委員分赴各縣至陸君則今日來申明日先赴川沙云 
[省教育會對取締春申函復學聯會]  
　　上海學生聯合會致函省教育會請轉呈北京教育部嚴行查辦春申大學聞省教育會已函復該會謂春申大學迄未遵照江蘇教育廳令改組已由本會迭函寳山縣知事署請其查照廳令嚴加取締矣 
[全國教聯會代表由湘來滬參觀]  
　　昨日參觀本館 
　　本屆全國教育會聯合會在長沙舉行閉幕後各省區代表紛紛離湘前日抵滬者有廣東梁孝勗廣西朱識惺均住廣泰東客寓二十八號四川孫倬章南洋華僑張國基均住東棋盤街湘益公甘肅詹新吾住老惠中十三日上午由商務書館幹事員趙廉臣君引導五君參觀尚公小學及商務書館下午赴吳淞參觀中國公學同濟大學昨（十四）上午參觀本館並往江蘇省教育會晤袁會長袁君因事赴寗接見者爲副會長黄炎培駐會辦事沈信卿二君在會暢談二小時之久十三日晚由章伯寅郭梅笙鄭貞文等代表商務書館在都益處宴五代表聞十五日晚省教育會正副會長及駐會辦事將邀請五君聚餐該代表等在滬尚須參觀大約逗留數日即分别回籍 
　　又聯合會代表甘肅詹世銘·廣東梁祖誥·四川孫倬章·廣西朱錫昻又荷屬華僑學務總會代表張國基等九人於昨晨十時由商務印書館趙廉臣君陪同參觀本館當由本館職員導觀營業編輯兩部及印報間排字房製版房等處詹君等對於報館組織以及製版方法均詳加諮詢嗣以尚須參觀其他機關爰即興辭 
[中華足球聯合會球隊昨日比賽紀]  
　　今日各隊又有比賽南洋與光華當有劇戰 
　　中華足球聯合會昨日舉行第四次比賽兹將是日甲乙二組各隊比賽情形及今日比賽秩序表分别錄后 
　　（一）三育勝同濟（甲組）三育甲組與同濟甲組本定於昨日下午三時在中華棒球塲比賽後因同濟球隊缺席乃照章作一與○之比三育勝 
　　（二）曁南勝持志（甲組）曁南甲組素稱矯捷而持志甲組亦以勇敢耐戰著昨日二隊在眞茹曁南球塲比賽觀者數百人梁官松爲裁判員一時一刻起賽首由持志開球雙方劇戰十五分忽持志罰十二碼球由曁南中鋒鐘連基踢進一球持志負球後曾數次猛力返攻而曁南亦每思乘隙前進但均無成效二隊比賽結果一與零之比曁南勝 
　　（三）光華勝南洋（乙組）昨日下午南洋乙組與光華乙組在南洋操塲比賽三時起賽裁判員爲周家祺君三時五分光華五鋒已傳球齊進中鋒李明德奮勇攻入爲南洋守門孫瑞槐擊出十二分南洋盛源青單人獨攻亦爲光華守門徐叔承踢出十四分光華中鋒李明德又獨盤入爲勢甚捷乃攻入南洋一球此後球　在南洋方面但均爲守門員救出至三十五分光華左鋒張永祁舉足攻門爲孫救出中鋒李明德適至復踢入一球四十分光華右翼徐秉義傳球與右鋒兪佩德復攻入一球上半時結果三與○之比光華勝下半時易地再賽起初南洋即呈險象幸爲後　顧志道救出四時○三分南洋左　盧濟滄中鋒徐仁基互相傳邇爲徐叔承　出未進六分光華張永祁發球南洋守門員衝出未得乃爲兪鳳德攻入一球十五分南洋盛源青舉反攻光華後　彭萬鈞失球爲南洋盧濤滄攻入一球嗣後球雖屢在南洋方面幸南洋後衝盡力守護故得無事二隊比賽結果四與一之比光華勝 
　　（四）家　勝澄衷（乙組）澄衷與家星自比賽開始以來歷次成績均見不弱昨日二降在中　足球塲比賽趨焕光爲裁判員三時半起賽二隊相戰八十分鐘結果三與一之比家星勝 
　　今日甲組比賽中最足令人注意者厥爲南洋與光華（三時半在中華棒球塲）二隊均有極精銳之前鋒與經騐豐富之内部不啻　年南洋之與約翰預料塲中觀衆必見其擁擠而來以觀其究竟也又樂羣與震旦之比賽亦爲甲組比賽中重要之一幕兹錄今日比賽秩序表於下 
與賽隊名　　　組别　　　　時間　　　　球塲 
南洋與光華　　甲組　　　　三時半　　　中華棒球塲 
震日與樂羣　　甲組　　　　三時　　　　震旦大學 
三育與復旦　　乙組第一組　一時半　　　中華棒球塲 
樂羣與招商　　乙組第一組　一時半　　　中華足球塲 
江南與甲子　　乙組第一組　三時　　　　南洋大學 
曁南與郵政　　乙組第一組　一時　　　　震旦大學 
聖芳濟與體育　乙組第一組　三時　　　　公共體育塲 
嶺南與浦東　　乙組第二組　三時半　　　中華足球塲 
徐滙與南方　　乙組第二組　三時　　　　徐匯公學 
同濟與南中　　乙組第二組　三時　　　　吳淞同濟 
[三育甲組與葡萄牙隊比賽足球記]  
　　三與三之比...無勝負 
　　三育甲組球隊自加入中華足球聯合會以來每次比賽均獲勝利與樂羣光華南洋等均負同等之榮譽昨因同濟甲組缺席乃與葡萄牙隊作友誼比賽於中華棒球塲葡萄牙隊球藝素屬上乘故當時蒞塲作壁上觀者千餘人女界到者亦頗多三時十分裁判員沈嗣良銀角一鳴雙方開始接觸三分後三育球門即大受攻擊守門員何春輝斯時神志　定從容應敵無論高低左右咸爲其救出觀衆歡呼敵人震駭後又得内衛丁人鯤朱璆宋佐才之力球遂出險五分後邵樂平與程貽澤互相傳遞前進幾攻入一球此後三育區域内又見葡萄牙人足跡進退相持者二十分鐘其時右前衛阮聖鐸及中堅宋佐才左前衛楊培生均見奇績未幾葡萄牙雪爾佛（Silva）踢角球球落門前爲其左内衛麥卡爾（Marcal）頂入一球二分後葡萄牙中鋒克拉沙（Collaco）盤球深入傳與麥卡爾麥又乘隙踢入一球三育負球後精神反形奮發前鋒程貽澤邵樂平楊盤西黄克練史友惠聯絡一起陣勢奇變在最後五分鐘内連爲楊培生及黄克練先後各攻入一球下半時開始後之十分鐘三育罰十二碼爲葡萄牙踢進一球此後雙方均有險球數次悉以内部有强堅之防衛故咸無所獲將告終時邵樂平又自左入攻球傳與程貽澤程又傳與史友惠斯時葡萄牙内部空虚故乃爲史攻入一球二隊比賽結果爲三與三之比無勝負 
[青年會與西人隊比賽籃球紀]  
　　前晚青年會籃球隊（以後簡稱中華隊）與西人隊（Ｒsce）作籃球友誼比賽開始後中華隊陳華輅·趙任明·吳仲培·等先後攻入數球聲勢大壯内衛談達鏵·黄振英亦屢乘隙前攻獲球而歸不料十分後西人隊亦努力返攻迨至上半時告終反爲西人隊勝一分（十七與十六）下半時雙方均勇烈抵抗各不相讓至下半時告終各得十五分無勝負二隊比賽結果三十二與三十一之比西人隊勝 
[省視學夏承楓赴松演講]  
　　上海二師區小學教育研究會昨日起在松江舉行常會該會主任楊聘漁君特函邀夏君赴松講演夏君初以視察出發在即時間不易支配惟二師係君母校情不可却特前往演講題爲教育學術科學化與教育者 
[傅若愚昨日返滬]  
　　青年會全國協會平民教育主任傅若愚前赴東三省視察會務並演講平民教育刻已事畢由海道返滬傅君此行爲時約一月有半足跡所至有奉天·吉林·長春·錦縣·安東·旅順·大連·哈爾濱·等處備受各地人士歡迎在奉天時對於軍隊平民教育曾有所接洽並規畫惜因戰事發生一時不能進行耳 
[民智公學昨開師生同樂會]  
　　威海衛路同孚路西首潤德里民智公學昨午舉行第一次師生同樂會謁國旗唱國歌畢首由主席徐忍寒致開會詞略謂本校中學·成年班·小學·幼稚班教師學生平日忙於教務功課甚至不相往來今日特舉此會庶於師生共同娛樂之中聯絡感情交换思想且本校師生籍貫有長沙·寗鄉·順德·成都·福田·合肥·休寗·滁州·寗波·杭州·湖州·嘉善·蘇州·吳江·宜興·常州·常熟·松江·金山·奉賢·上海等等各人正可用鄉音講演本鄉風俗·歷史·文化·交通·名勝·特産等俾同學將來服務·游歷·聽講·交際·都能獲益辭畢由教師陳家慶操寗鄉語講一呆童牢記孔子字仲尼故事由學生姜汝愚譯上海話詼諧動聽次教師孫綺倩鋼琴獨奏繼幼稚生唱表情歌天眞可愛次由教師丁壯如講「方言笑話」謂因各處方言不同聽者誤會致發生種種笑話說得淋漓盡致詼諧百出令人捧腹再次方言問答分寗波與蘇州休甯與吳江奉賢與杭州等組各操鄉音互相問答均甚動聽再由各人單獨高唱鄉歌講述笑話或故事末由學生葛文鈿奏曲主席致詞盡歡而散 
[尚公學校游藝會誌盛]  
　　商務印書館附設之閘北尚公學校成立迄今已將二十載辦理完善成績卓著每年向有游藝會之舉昨爲該校本屆游藝大會日期晚上六時半起演至十一時止會塲設於該校大會堂來賓及家屬之來校參觀者約千餘人濟濟一堂座爲之滿詳情彙誌如下（一）主席報告（二）幼稚生表演小麻雀（歌劇）（三）幼稚生牛舞（四）五六年生英文表演牧豕人（五）一二年生快樂宫（歌劇）（六）五六年生體育表演之聲羅漢（寳叔塔岳王墳三潭印月玉皇山）（七）三四年生太子的旅行（新劇）（八）女生選手跳舞（九）五六年生山河涙（亡國慘劇）（十）勵志夜校學生之險中險（新劇）各劇均爲文藝的表演情節曲折優美態度言語均極自然會塲服務半由學生擔任俾養成將來社會辦事人才云 
 
 

Page 11

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *自由談 
[奉讓] [  子馨]  
　　奉軍已讓出徐州而退至韓莊了那末「奉讓」這句俗諺竟應騐咧 
三言兩語[  鵑]  
　　武人用兵只知道機關槍迫擊砲和一切殺人流血的軍火以爲借此可以操必勝之券郤不想比這些機關槍迫擊砲更厲害的另有一件東西有了這東西可以立定脚跟所向無敵這東西是甚麽便叫做民心得民心者勝失民心者敗得民心者昌失民心者亡機關槍啊迫擊砲啊不相干不相干 
[論摩洛哥之戰] [  小蝶]  
　　摩洛哥之戰已隱然爲全世界一大問題而直接關係於吾華者也凡列强欲操在華商業之全權即不得不爭摩洛哥蓋里夫海口實爲入華之第一商埠能得摩洛哥無異得在華商業上無上之威權其餘諸邦乃不得不俯首帖耳以出其權力之下换言之爭摩洛哥即爭吾中國耳此第二歐戰之導火線灼然已見其端而吾國對之漠然沉寂若不措意報紙間有紀載亦復略而不詳何幾須知列邦旣不恤傾其全力以爭在華之商業則吾華金融實操全世界各國之生命已不言可知數十年來彼輦吾金錢而去者奚止億萬以上於是軍備以興學校以立而商業以盛當歐戰初興彼得舉傾國之師以與德戰亦復慮我南國復其屬國則在華勢力且一蹶而無遺故外則結以盟好内則利其内爭而後諸國乃得一力以對付德奥夫去德奥即去在華商業上一强敵耳故謂之爲公理戰毋寗謂之爲遠東商業而戰較爲確當惜吾國人不悟尚欲以聯盟政策邀功於天下然當其時猶可謂燕巢堂幕焚如於外可以求安苟且若今摩洛哥之戰則燃於眉睫矣使吾國人反然自省息内爭合羣力則不必十年其爲全世界金融之盟主誰能抗之則摩洛哥者當不爲入口之第一商埠而爲出口之第一商埠彼縱以全力爭而得之亦復何益此猶千金之子平素憊不自理一任羣小跳梁侵略殘食彼鼠碩矣爲腹固小所傾覆者猶不及什之二也一旦自立操作家政則由困致富亦彈指間事彼雖不欲俯首帖耳以出我權力之下有不可得今彼亦深懼夫俯首帖耳以出我權力之下也乃樂我國之有内亂内亂乎吾深恐與摩洛哥之戰相爲終始矣可不懼哉 
[養櫻廡漫筆] [  蕙風]  
　　乾隆三十九年六月二十四日杭州織造寅著奉傳諭寗波范懋柱家藏書處曰天一閣自前明相傳至今不畏火燭並無損壞著寅著親往該處看其房間制造之法若何是否專用磚石不用木植並其書架欵式若何詳細詢察燙具準樣開明丈尺呈覽湯樣之法未詳偶閱紅樓夢說部（卷二十三）叙大觀園工程有燙蠟釘硃之文知燙樣以蠟爲之舊小說中若紅樓夢聊齋志異多雋字雅誼此類是已 
　　蕙風近詞鷓鴣天題畫丐丐畫圖云慘綠韶年付酒杯江關蕭瑟庾郎才無聲詩筆憑誰識只合髥蘇作伴來（東坡居士云上可以陪玉皇大帝游下可以伴卑田院乞兒）腰帶緩鬢霜催吹簫我亦老風埃勸君莫唱蓮花落水逝風飄太可哀前調題王星泉顧影自憐圖云返舍義輪不可期昔游都付玉簫吹左徒惆悵餘騷辯（九辯惆悵兮私自憐）張緒風流感鬢絲 
　　驚夢蝶惜駒馳暫裴回處幾矜持（漢書昭君豐容視飾裴回顧影）與杯容易邀明月與我周旋更阿誰 
　　花當閣叢談多記吳中故事往往雋異可喜移錄一則如左（節）吳都憲（訥）少時負氣剛介章御史（珪）於都憲差後亦豪邁有膽略不相下釜山東嶽神祠塑酆都諸獄狀甚獰惡又爲關捩設伏地下人不知躡之則有羣偶鬼萃而搶焉殿堂　寂即白晝非挈伴侣不敢獨入二公相約以月黑天隂之時獨往以散餅爲驗每鬼前必留一餅約旣定章先往匿神帳中吳持餅詣鬼前每至一鬼輒云與汝一個散至章所匿處章伸手出捉吳手吳云勿忙也與汝一個殊無驚異巡按雲南時騶從簡約雖出遠道亦止肩輿侍衛不過十數人一日過山岡有虎自林中突出侍衛舍而奔逸虎方繞帳咆哮先生乃引手下帳坐不動虎環帳數匝去於是從者遥見之則又徐徐來集復擁衛以行先生無言也明日前塗官廉其事執囚諸役待罪庭下先生笑曰人各愛性命此不當得罪悉縱舍之 
[夢境徵歌記] [  蔚文]  
　　夢境ＤroamLand）舞場也在大西路畔電火初明時紅男綠女即續續來香檳美釀人各一杯九時許琴聲徐起電光益明豐容盛鬋之西方美人登場作翩翩舞吾人欲與同舞者半銀圓足矣故舞者衆而國産之電影明星亦聯袂偕來時顯舞藝臂腕纖柔姿態綽約每博觀衆彩聲 
　　大西路地處荒僻夢境之名亦未聞人道昨夕應李君邀得覩盛况始知營業之佳不亞於法租界之安樂宫是晚李君招一舞女作陪絮絮之餘余謂夢境命名不若甜鄉（SweetLand）之爲佳女曰佳則佳矣甚如無出處乎儂爲君歌一曲即知夢境之取義畢言歌喉宛轉令人神往其纒綿悱惻之歌詞更足以融洽交際上之情感兹譯其歌意如下夢到深處兮擺脱難開眉心萬疊兮變作愁堆酒可消愁兮問誰不愛愁腸洒入兮反惹愁來 
　　你愛我否你憐我否你縱有十分醉意也有三分醒你我握手你知之否我永不與你分手你又知之否 
　　是耶非耶非夢境焉得有此喜耶愁耶非夢境又焉得有此 
　　歸後睡夢中似覺歌聲在耳撩亂人懷乃披衣挑燈走筆記此文之優劣不暇計也 
[時事趣話] [  醉痴生]  
　　張宗昌退守徐州的時候用俄兵做先鋒到了徐州失守也用俄兵殿後他的用兵始終要借重俄人大約因爲我們中國人自相殘殺未免可惜所以特請外國人來做砲灰這樣說來他部下養着許多白軍正大有妙用咧 
　　聯軍着着勝利奉軍節節敗退在理上海地方可以安然無事了那知偏又特别戒嚴起來到了夜間十二時後簡直有路没處走都要掛起「此路不通」的牌子有的緊要區域有了通行證也不中用還要口令有人說爲什麽要這樣的嚴厲呢我道現在那位戒嚴總司令不是姓嚴嗎姓嚴的做了戒嚴司令是嚴上加嚴所以戒起嚴來當然要　而又嚴特别嚴厲了 
[奇夢] [  梅倩]  
　　我夢見地球突然裂開萬惡的軍閥政客都陷入地核地球又合上了 
　　我夢見太陽發奇光將地球上兵器都融化了自此世界大同永無戰事發生 
　　我夢見最新的世界地圖上黄的顔色巳佔 
[得伯子康侯書故園老梅於八月晦日忽復著花越日而謝爰賦二絕紀之] [  許孚]  
　　頗憶仙人蕚綠華家書細看當還家誰知楓落吳江夜江上寒梅又著花 
　　傳聞何遜足清狂東閣微吟興未央他日捲　勞夢想西風凉沁苧蘿裳 
[哀張周臣先生有引] [  黄厚生]  
　　邑先輩周臣先生知詩能文有淵明癖常手植菊花千餘本於含苞吐艷時遂貲酒招飮共對黄花其舅父高甘來先生夙負文名頗鍾愛之自聞惡耗即百念俱灰邑人雖舁以市總董亦遜謝不遑其平日之感情可知矣爰塡憶秦娥一闋以哀之 
　　痛先哲陽山月冷悲聲咽悲聲咽今年菊　唤誰同躡可憐阿舅甥猶孑鸚鵡橋下音　絕音塵絕秋風悽楚愁瞻北闕（先生居北門） 
[誘惑（廿一）] [  天笑]  
　　汪小蓮道你急急的找我到底是什麽事那人道前天你託我買進的一百四十條金子明天要付保證金一千塊錢本來我就給你墊了實在我自己也要介出三千塊錢請你今天晚上預備好了明天早晨須要付出去否則面子有關往後就呼應不靈了說着霎霎眼睛又努努嘴汪小蓮躊躇了一回說我只好當夜去想法子那人道那末明天見吧千萬不可失約便怱怱地走了兩人說話的聲音只隔得一重圍屏沈慧英却聽得逼眞汪小蓮這時却故作躊躇的情狀說怎麽樣呢忽然之間又生出這種麻煩的事來了沈慧英道金子不金子的到底是什麽事汪小蓮道實不相瞞我在上海讀書之外也還做一些生意現在爲一筆金子生意明天要介一千塊錢只好向親戚人家去想法子了原來沈慧英今天向家中告了假出來的忽然的又回了却教家裏人起疑要是不回去吧一個人住在旅館裏汪小蓮不能陪他未免太寂寞了便道你不用向親戚家去想法子了我明天給你一千塊錢就得了汪小蓮道這如何使得我怎麽可以借你的錢沈慧英道朋友有通財之義何况爾我的交情今天你不許出去了汪小蓮暗想黄老大的計策眞靈居然魚兒又上鈎了他也扮得眞像剛纔在圍屏之前說的話宛然是做金子交易所生意的人一宿無話到了明天大家因有事在身便早起來了汪小蓮跟隨沈慧英到史推拉路教他在樓窗下略等一等沈慧英便上樓開了自己房裏一隻小鐵箱取出整包的一千塊錢來一色是中國銀行每張十元的新鈔票開了窗向左右一望没有人過便輕輕一丢汪小蓮在下面接着一口氣便奔到他們那個拆白黨俱樂部來黄大桂道怎麽樣靈不靈汪小蓮把手中方方的一個手巾包舉得高高的給他瞧道梢板已經在這兒了這時弟兄們都圍上來看一個老七道來得正好我們大家可以换换新行頭黄大桂道慢來慢來你們這些人眞正太覺得桂花了（按桂花二字上海流氓之稱謂等於蹩脚兩字不知何所取義）看見了一千塊錢饞睡水也流下來了 
 
 

Page 12

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *　　徧了歐美各洲五色旗飄揚於全球 
　　我夢見中國從前荒僻之處突然多幾許大烟囱機聲軋軋輸出品超過輸入品萬倍我夢見世界上開遍愛之花花常好月常圓連在下也得與愛人携手遍游世界名勝 
 
[海外奇珍誌] [  舜庭]  
　　海外的鋼片 
　　近有德國伯林物理專校馬勒博士Ｄr.KarlMueller新發明極薄鋼片透明如玻璃曾舉行下列之試驗（一）取劃有細線格子紙（每線距離不過二千五百分寸之一）用照相機照成底片照時鏡頭之前罩以新發明之薄鋼片及照成之後將底片放大至四百倍劃線毫無改動（二）鋼錠光中甲線平時放射游離之氦氣原子此種原子完全可爲尋常薄紙所阻隔却能通過新發明之薄鋼片毫無阻礙（三）用物體比重計算法驗之此項鋼片不過有三十層原子之厚薄（四）如將薄片縛於管之一端可以吹氣使膨脹突出至十六分之一寸毫不破裂 
　　聞博士用電流沉澱薄鋼一層於熱光之平面上再從其上取下以成薄片已有許多科學家發明家定購此項鋼片加以試驗大概可用作半滲透體的薄膜以分析氣體其外如無線電話之電流計心臟動作之測驗計電線傳影無線電影等事業皆可大加助力也 
　　記舊金山七十五週紀念之燈彩 
　　本年九月五日至十二日爲美國加利福尼亞省加入聯邦之七十五週紀念之期定在舊金山舉行紀念會撥費十萬元專爲燈彩之用屆時城開不夜宫峙未央火樹銀花光徹重霄爲之計畫造意者乃勒安氏Ｗ.D.Ｒyan爲通用電氣公司光學工程試驗室之作品勒安氏曾主持巴拿馬賽會電光燈彩之佈置美國尼加拉大瀑布下電光之佈置及巴西大賽會電光燈彩等事成績卓著此不過小試其才耳計此次有新燈彩兩種爲記之於左 
　　（一）金鋼鑽紀念牌坊鑽石牌坊係採西班牙奇特式高八十一尺寬一百零二尺兩邊築高塔中懸纓絡用諾萬琴鑽石四萬顆連串而成纓絡中懸加省省徽光芒四射塔頂更用鑽石飾成光輝照耀之旭日按所用鑽石每個均經名手彫琢與眞金剛鑽無異徑達二寸日間陽光映射燦爛若虹彩夜間用探海燈三十具同時射照之燈前備有顔色片變幻無窮神秘莫測誠巨觀也 
　　牌坊之前排列高柱二十分列左右各十柱柱頂出霧霧色各異烟霧繚繞顔色繽紛遠達三百尺 
　　（二）無線電樂幻色噴水池池中噴水高低聚散與無線電話所收音樂聲律大小卑亢相呼應由通用電氣公司新發明之特别電氣管理機駕御之並用五色電光映射水花飛濺遍染異彩游客聞樂觀水悦目養耳心曠神怡足以忘情世外 
[三個小提議] [  鄜天雁]  
　　用着什麽「英界」「法界」等字的時候請諸位務必英和界的中間加上一個租字因爲那點地方多是有限期的租借不是無限期的割讓呀 
　　要守着年份的時候請你們不要忘記了中華民國也有十四年的存在吾們自古以還不是僅僅的一千九百二十五年尚有一千九百二十五年以上有紀錄有文化的時代呢 
　　要豫備做西裝先請預算一下須費若干若是比較做國貨的衣服貴而一樣的能出風頭便利那末就請你改做國貨的衣服罷 
游藝消息 
　　商務影片部近訉商務書館影片部汪福慶君導演之「上海花」·關於上海之内景·均甚奢麗宏大·故佈置煞費時日·日内正在第二攝影塲日夜佈置一規模極大之禮堂·約一星期後方可佈竣·其佈景皆係特製者·共需費入百餘金云·又該片攝製·謹愼異常·雖有小疵·亦須重攝·五六次不顧·故費時較他片多出倍餘·聞現成者祗全片十分之七·又汪福慶曹元愷兩君編輯之「上海花特刋」·即將付梓云·又任彭年導演之「情天刦」·業已全部告竣·定下月三日開映·聞現已又一新片開攝·爲楊小伸手編之「心痛」·由楊親自導演云·[  影迷客]  
　　復大排演「好兒子」復旦大學學生自治會游藝科新劇部·現已定即日排演汪仲賢所編之「好兒子」一劇·由洪深導演·現正從事籌備·以期出演於星期五師生同學大會云·[  天雁]  
　　郵務公會添設游藝科本埠郵務公會·爲郵局同人所組織·開辦迄今·尚未半載·而成續巳斐然可觀·現因該會舊有會所不敷應用·故議决於十一月十五日遷至老靶子路仁元里·並添設游藝一科·除原有之檯球象棋圍棋軍棋等娛樂品外·擬添備彈子留聲機·組織體育會·練習網球足球·另闢音樂室圖書室·購備樂器·廣置圖書·庶會友公餘之暇·得享受正當之娛樂云·（國）華明學校游藝會閘北共和路鎭安里·華明義務學校·因擴充校舍·特開游藝大會·現定於月之二十二號·（星期日）下午假坐小西門少年宣講團·節目有殷韞英女士之歌曲可憐的秋香·及木蘭詩·該校之麻省和小孩·勵志公學疊羅漢·養性女學之舞蹈·春雷社及培立國技部國技·火化劇社新劇·培立游藝團之雙簧·三弦拉戲·及歌劇「苦兒得金」·外加九音聯彈對唱云·[  章塵俠]  
 
 

Page 13

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *本埠新聞 
[關於時局之本埠消息]  
　　昨日前綫無戰事據寗訊昨日（十四）徐州韓莊間仍無戰事兩軍固守防綫聞聯軍前鋒在茅村（徐州之北第一站）一帶放哨奉軍在利國驛附近步哨雙方距離僅隔二十餘里 
　　最近之前方形勢昨日據聯軍方面消息前線戰事業巳暫時停頓昨日總司令孫傳芳雖自徐有數電到滬但未及軍事又聞豫車大隊現集中歸德外傳已嚴迫魯境之說並非事實又據聞馮玉祥之態度刻正向孫商洽處置吳佩孚之辦法在未得妥當之前形勢尚難明瞭（國聞社） 
　　徐州聯軍迫近臨城據聯軍駐滬辦公處消息昨接徐州總司令部電稱聯軍大隊集中徐州待命前進謝鴻勳所部之先鋒隊十三日佔韓莊奉軍現集臨城堅守聯軍陣線已迫近臨城惟近日前線無戰事二軍僅步哨衝突（東南社） 
　　寗波並無英軍艦字林報云日前本埠謡傳寗波被人砲擊開砲者未悉爲何盤並有涉及英艦之說昨日詢之英海軍當道據稱自本月二日以來並未有英軍艦開至寗波附近云 
　　馬玉仁失敗之原因昨日（十四日）據某要人述及馬玉仁失敗之原因約有數端兹錄之如下（一）用人祗求親戚不論學識（二）兵士皆當地土匪且平素無相當之訓練（三）軍官均有家財故有臨陣畏縮之心（四）馬本身極爲儉樸但視金錢太重（五）蘇軍雲集清江糧餉缺乏有此五大原因馬故不得不解辭兵柄也（遠東通信社）又訊聯軍第七軍馬玉仁秘書長金濟時來滬中國新聞社記者特訪於徐家匯私邸據云余於八日由青江浦動身是日晨七時顧德揚旅在揚莊被鄭俊彦部劉鳳圖旅長繳械同時運河北之省警備張團亦被繳械城内馬部約有二團鄭之司令部現駐運河北岸之覺經寺距城只隔一河余離浦時馬尚在城（中國新聞社） 
　　齊燮元代表赴揚聯軍副司令齊燮元以蘇省江北聯軍陳調元鄭俊彦兩軍與馬玉仁白寳山等有某項誤會特派前蘇皖贛巡閱署參謀長王文軒於昨日赴揚州先與陳調元接洽後赴淮海調停一切（中國新聞社） 
　　馮張妥協之電聞據昨日本埠某領署接得北京無線電稱張（作霖）馮（玉祥）間妥協巳成立奉國兩軍均於十三日起開始撤退奉軍退三河國民軍撤退北京京津間形勢已見緩和云云（中國新聞社） 
　　又訊本埠某機關昨晨接京電稱張馮間由吳光新等奔走之調停後十三日已成立妥恊條件三河方面奉軍由張學良指揮撤退京内國民第一軍鹿鍾麟所部之二師十三日起京綏綫逐漸撤退北京治安暫由警察憲兵擔負因之北京秩序尚形安謐（東南社） 
　　馮玉祥召編紅俄軍隊上海泰晤士報云據上海保障俄僑權利委員會所接消息馮玉祥近在洛陽召募俄人編成紅俄軍隊目下該隊實力究有若干尚無所知但據該委員會所接報告此項俄人皆從北方而來凡在本埠該委員會註册之俄人無一往投効者其統將爲高世金將軍即日前與陶適案同時被滬租界當道驅逐出境者又據本埠俄文報紙載稱哥薩克恊會已將其領袖一人驅逐出會因其投効高世金將軍奉命來滬招兵所致云 
[第三軍昨日次第回滬]  
　　聯軍總司令孫傳芳以浙邊衢防重要特遣自率之第三軍返杭防守該軍第十混成旅二團王友和部曁砲兵機關槍各一連合計約二千人經前日由前線開拔南下昨晨（十四）過江旋於上午九時至十一時間分三列專車出發來滬其第一列掛車三十三輛第二列掛車十六輛第三列掛車三十一輛於當晚七時至十一時先後開抵麥根路旋即調换機車挨次開赴閘口换乘民船前赴衢州江山等處駐防聞寗站尚有開杭兵車五列將於今日分批東下並聞此次孫總司令突調大軍駐防浙邊據說緣粤軍蔣介石部擬乘機進攻閩境之謡閩浙毘連不得不先事預防云 
[兩路均停貨車一天]  
　　昨晚滬杭路赴杭兵車疊壘致機車缺乏經車務處通電將昨晚開杭之第三十號及今晨之第二十二號兩貨物車停駛一天滬寗路亦以同樣關係致將下行之貨物車停開一班 
[探報奉艦率同民船南下之戒備]  
　　吳淞守備司令部據探報謂奉方兵艦率同民船十餘艘運載軍隊由青島動身開駛南下恐前來圖擾江浙沿海各要隘洋面等事昨特令飭駐淞水陸軍警各機關一律加緊飛備云云故稽查處樓炳章稽查長及水警第四區池月喬區長商埠警察局長顔璧城等自接奉是項緊急命令後傳諭所屬一體嚴加注意出入帆船務須詳加查詢以免混雜而杜擾害 
[永績海籌兩兵艦昨已抵淞]  
　　海軍砲艦永績·海籌·兩兵艦接奉楊總司令電調來淞協防該兩艦巳於前晚（十三）日九時四十分鐘抵淞刻與通濟·應瑞·兩兵艦同泊三夾水上游掩護南石塘砲臺昨晨該兩艦各派划輪至淞鎭添購食糧菜蔬等各項應用物品 
[陳徐籌餉之庚電]  
　　南京陳總司令徐省長前日致電上海縣商會·縣·參·兩會·四鄉公所·文云此次孫馨帥不忍我蘇士民遭直魯横徵暴歛之苦仗義興師旬日之間江南底定惟大軍雲集需用浩繁庫欵如洗巧婦難炊欲軍心之固結賴士馬之奔騰亟應寬籌餉糈接濟前方庶足以奏膚功而利戎機倘或稍有延誤影響大局絕非淺鮮戰事之成敗利鈍爲各該士紳商民身家性命所繫本總司令本省長以身維蘇省治安爲責職現已遴派專員到縣籌借忙漕由縣出具正式印據俟秋勘定後隨時抵還各該士紳商民等平日深明大義必能踴躍輸將多方籌措以應急需而維全局有厚望焉總司令陳省長徐庚叩 
[息借冬漕之慈善團覆函]  
　　上海縣商會昨接慈善團公函云逕啓者接奉台函以上海縣署息借冬漕一案前經認借三萬元兹准迭次函催擬先勉借洋二萬元囑由市公所慈善團各借三千元交貴會彙解等因嗣奉顧馨一先生面囑此項借欵現經設法籌措擬向敝團凑借二千元當可足數等情事關要需爰亟遵照原案以九六折合寳洋一千九百二十元即請查收彙解掣給收條是所盼荷 
[催交常寗之嚴厲]  
　　江政卿已兩日不到警廳 
　　淞滬警察廳江代廳長政卿因擔保前廳長常之英四區署長寗凱臣出外交代詎常寗二人乘機出走早經戒嚴司令部責令負責交人迄今均係敷衍塞責近聞有某項事務須常之英出來方可辦理故聯軍總司令孫傳芳曾電令嚴司令着江代廳長於六小時内交出常寗二人否則惟江是問兹聞此事自前日午後起迄至昨日已屆二日未聞交到雖經某要人等多方調停殊難奏效并聞江代廳長巳二日不到廳辦事現該廳印信由總務科長嚴述齋氏暫行保管 
　　又訊淞滬戒嚴司令部因奉聯軍孫總司令電令着代理淞滬警察廳廳長江政卿趕將前經代保之前警廳長常之英及寗凱臣交出當已遵令飭知趕緊尋交在案兹聞江代廳長極感困難暫不到廳辦公而嚴司令昨日催交尤急刻不容緩前日起巳派司令部之某副官督帶衛隊一排到廳守提常寗兩氏江代廳長因一時無從尋交心甚焦急惟有向南北兩商會會長轉向嚴司令商懇從緩以待偵尋外懇即會電孫總司令請示辦理以故昨日江廳長尚未到廳辦公而司令部派往之衛隊等亦未返報昨日又加派一排前往守提云 
　　聯合通信社云聯軍謝鴻勛司令自滬出發之日曾將前淞滬警察廳長常芝英交現代廳長江政卿負責看管詎謝司令甫行常芝英即以避匿聞詢諸警廳人員則謂江廳長曾據商界某要人說項以五萬元現欵擔保及常走後此欵復告無着又常芝英曾有現欵七萬二千元分存銀行雖經警廳交涉提回未果以上二事淞警戒嚴司令部迄未據警廳正式呈報前日嚴春陽接奉孫傳芳來電着即向警廳飭提常芝英核訊嚴司令以該廳長對於上案迄不呈報實屬藐視故特派連長一員率兵一大排到廳守提並諭以四時前如提不到即將該廳長傳部幸江廳長已預先赴總商會請求調解故該連長到廳後由督察長張南邨招待嗣由虞洽卿王彬彦等諸君從中極力斡旋設法消弭惟嚴司令以案情節重大必有相當辦法暫允從緩傳部昨尚在調解中並據某君云嚴司令因江廳長任事以來措施諸有失當此次母喪雖據呈報但來呈並不請假丁艱殊違官箴甚爲不滿現聞江代廳長已擬辭職云 
[守備司令部設立號捐之經過]  
　　吳淞砲臺灣守備司令部日前因需用軍費甚急一時無從籌措即擬恢復前清時代淞口文武兩號房徵收帆船進口號捐當由司令部出示佈告並由寳山縣馮知事飭令地保傳諭淞口長江入浦沙船等三帮經報税行三十一家遵照辦理藉助軍餉並定於十一月一日起實行淞口各航商據諭及布告後當即召集同業迭次開會議定邀請旅滬甬紳陳某向滬與林司令陳述清季設立文武號捐經過情形並大小帆船徵收細數迨民國成立撤銷各項雜捐號捐亦同時裁撤等情刻下航商負擔更重於清季加以海盜横行影響航商以致業務艱難困苦異常故籲請司令收回成命以維航業等情當蒙林司令慨允暫緩實行由各經報税行曁各航商認貼開辦損失等費洋若干元當即將已組設之局所巡船及上下員司人等一體解散詎於昨日復有吳淞人向爲漆匠之張子衡在典當街某姓宅内組織局所門口貼有聯軍第一軍駐淞查驗進出帆船掛號籌備處字樣之紅紙一方據航商方函云是項號捐仍須實行微收其巳凑繳之損失費洋一千元林司令方面作爲各航商擔任月繳千元號捐之欵前日巳傳知陳某追繳本月份認捐欵洋以應軍需昨日陳某巳函知各航商述明誤會等情現航商方面以陳某接洽未曾妥當致有此變化頗爲詫異故特集議密謀應付方法 
[司令部昨解要犯至執法處]  
　　閘北淞滬戒嚴司令嚴春陽昨派第六連憲兵六名押解私藏軍火之要犯郭歧三一名於下午四時四十分至北站乘滬杭路專車至南站下車押解上海縣公署執法處收訊該憲兵六名點交後仍至南站於下午六時三十分乘車至北站回戒嚴司令部 
[特别戒嚴之昨訊]  
　　保衛團通令注重防務上寳兩縣閘北保衛團昨發訓令云案奉淞滬戒嚴司令部傳内開爲傳知事本司令於昨夜十二時出巡各路並經火車站北洋旅館之西各街未見巡警及保衛團之哨兵但在此緊急戒嚴時期如此防務疎懈設匪類乘虚擾亂治安將如何以對地方各該警團職責攸關爲此傳仰該警察廳長保衛團總對於各崗哨兵務必多派巡查嚴加考成是爲至要自傳之後如再查有放棄職守者定即嚴行懲處决不寬貸此傳等因奉此除分行外合行仰該支團即便遵照嚴密佈防並將夜間設崗地點即行具報備查毋稍疏忽致干咎戾切切此令 
　　洋涇鎭劉署員之查閱浦東洋涇鎭淞滬警察三區二分駐所劉署員查轄境邊闊且與南邑交界地勢扼要當此戒嚴時期地方防務不得不嚴加戒備除原有巡長周士彬·賈春波·各帶警察巡邏外於昨日午後三時許督率長警八名荷槍實彈由洋涇港口三榮街西渡口八埭頭十八間各渡口要道查閱並勸慰各商舖提早收市以防匪徒乘隙滋擾 
　　司令部函請轉送英領署通行證淞滬戒嚴司令部所發之通行證非常愼重昨日將印就之通行證二百張送請交涉公署轉交英領事署塡注各商姓名及蓋用印章後復由交涉公署彙送到部加蓋關防及秘章再行發還以便應用 
　　實學通藝館請發通行證總商會接實學通藝館來函請發通行證文曰兹因本城宣告戒嚴敝館執事人員住居城内者夜間往來均受檢查殊感不便用特具函懇請貴會轉請淞滬戒嚴司令部發給通行證以憑往來兹將敝館住居城内者十一人姓名年歳開單附陳務乞照轉爲荷 
　　九畝地商聯會請頒通行證九畝地商界聯合會爲請頒通行證事昨日致淞滬戒嚴司令部函云謹啓者敝會頃據各入會商號來會聲稱華界施行戒嚴出入殊感不便影響營業損失甚鉅爲此聲請敝會代懇貴司令體卹商艱頒給敝會空白通行證一百五十張以便塡具領證人姓名職業住址呈請鈞部檢閱蓋印轉發各商號以便通行而利商業應有責任悉由敝會負擔此致淞滬戒嚴司令（下略） 
　　閘北商會請免懲燃放砲竹閘北商會昨函戒嚴司令部云敬啓者頃據敝會會員鄧傑卿來會聲稱今晨十一時虬江路三百八十九號瑞昌機器店内謝神燃放砲竹致犯戒嚴之科爲五區二分所警士將該店夥友錢耀森拘解戒嚴司令部不勝惶恐請求函懇司令部姑念商人無知准予從寬保釋等情據此查瑞昌機器店係鄧傑卿所管業確係安分商人此次店中夥友因謝神而燃放鞭砲實係無知誤犯科條所請懇求准予保釋情有可原爲特函懇貴部從寬保釋至深感紉並祈察核示復爲荷 
[華界昨仍拉夫]  
　　閘北昨又拉夫昨日（十四）午後一時許閘北方面又發生拉夫之事各苦力均已逃匿租界故華界無人可拉遂派便衣警探在國慶路華租交界處所暗伏公益里等小弄中幣見有人走過即竄出拉入弄中齊集解往司令部二時餘有農商兄弟烟草公司推銷員步春生偕夥江阿四手携籐籃行經公益里口亦被警探拉至司令部後步即將公司所給之執業證及推銷之咬龍牌香烟呈由朱副官驗明仍派該警探將步等三人護送至租界而回 
　　工商會請免拉夫上海工商友誼會總部昨電蚌埠五省聯軍孫總司令云蚌埠孫聯帥動鑒此次我公仗義起師爲民驅賊薄海同欽義旗所播各方響應惟竊有告者前敵各軍需用夫役因此有募夫充役之舉在鈞座之意固屬可行詎料一般地方人民一聞募夫之聲紛紛逃避不單有職業者如此即無職業之流氓亦如此因此軍警探投不分皂白將鄉間農夫及有正當職業之人强行拉去伏思鈞座旣爲大義而戰於民無怨何不晚以大義善言勸募且滬上自五卅之役失業工人衆多而若輩又以爲愛國運動而罷工而鈞座亦以愛國救民而宣戰反對關税會議力主關税自主與民意相符合苟正式招募應募者勢必踴躍但待遇必須加優不能照軍警一律若將此種理由宣布則工人生計危迫之際孰不樂從（下略） 
　　西華德路商聯會致警廳函西華德路商界聯合會昨致函淞滬警察廳函云逕啓者竊維國事蜩螗時局紛擾到處有拉夫之舉然無正業者若游手輩正膺其職地方上反少荆棘之累倘不分涇渭不别有無職業何以維治安何以保商民敝會疊來會員函請各商號爲營業關係内有遣派夥友往來南市閘北兩處收送貨欵當此拉夫之時誰不惴惴於心俱不敢裹足向前爲此設法要求救援以安各業人心敝會亦仿上年成案交於各商號經理負責轉交各夥友佩帶遇有緊急時出以相示以資區别而免殃及謹附呈該證樣七紙伏祈鑒核備案并乞轉發各區署遇有持此職業證者一律驗放勿稍留難用以保衛曷勝感紉西華德路商界聯合會 
[救護消息併誌]  
　　大批奉軍眷屬遇救抵滬中國濟生會由徐州以下固鎭夾溝一帶營救流落奉軍及眷屬巳於昨午二時抵滬計二百八十餘人就中兵士居十之七八間有着黄呢制服帽有徽章者皆一般中下級軍官雖面有菜色而一種赳赳氣概似失意中仍寓有沉毅之氣中亦有目架托力克眼鏡者手提小籐包包中紙筆鏡具猶隱約可見唯末後少婦十七八人本擬與以上二百六十餘名之奉軍同住北站六號棧房以男女混雜究屬不便乃由中國濟生會會員率領北站附近之北洋大旅社暫住餘如孩提之童呱呱在抱者有數名一般少婦滿面露憂傷憔悴之容似皆不勝其悲慘者諸童子則輕儇跳躍似若行所無事以到上海爲快云聞將乘招商局愛仁輪運往營口遣散 
　　清江浦兵災乞賑本埠金融界昨（十四日）晚接清江浦來電謂戰後死亡由紅會等掩埋糧缺交通阻小有購運難持久乞設法云云又某慈善機關接清江浦來電謂連隂數日災民奇苦災廣糧缺運購不便會欵絀乞援助云云 
　　馮夢華致紅十字會函中國紅十字會總辦事處理事長莊得之昨接馮夢華來函云前寳應朱君回籍籌設收容所業荷貴會發給旗章護照同深紉感兹查清淮一帶戰事已定災區遺黎無食無衣現敝會擬籌辦急振特派運河工程局參贊王叔相君遄往調查以便着手惟沿運師旅林立極難通行擬仍請貴會發給旗章護照以利遄行一切由王君面達即希賜予接洽爲荷該總辦事當即函復云逕復者接准王寳槐君來滬交到惠函藉悉一是所有本會印旗護照等件已遵囑照辦一併交由王君帶回以資應用知關垂念謹先附聞 
　　滁縣紅會來電（上略）戰事方殷交通阻隔敝會對於辦理救護事務信函遲滯動感不便報載貴處已電請部飭各局免費並已電知各分會敝會尚未奉到萬乞賜復示知以便遵辦而免延誤滁縣分會蒸印該辦事處當即函復云逕復者頃接來函備悉一是免費電照早經本會電請交通部轉飭各該電局凡關籌備賑濟救護緊急事宜概予免費兹附去免費電照通函即希查照即與就近各電局接洽可也 
　　泰縣紅會來電淮海間發生戰事遵章在縣境内分設泰城姜堰海安三臨時辦事處執行會務詳情函陳泰縣分會王實叩元 
[孫寳琦陸宗輿昨日北上]  
　　孫寳琦陸宗輿二氏南下業已多日陸氏本擬於上次新銘班輪北上並已定有艙位嗣因事阻不果兹陸已與孫寳琦同於昨晚搭乘今晨九時開出之新銘輪赴津轉車入京 
[陶家瑶抵滬]  
　　吳佩孚氏新聘之討賊聯軍總司令部高等顧問前江西省長兼九江商埠督辦陶家瑶氏昨自漢口乘隆和輪到滬公幹有人特往訪晤并叩漢口方面各情形陶氏百忙中略謂吳齊此次在漢共商討賊計畫完全屬於軍事 
 
 

Page 14

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *方面南公所抱目標絕非假戰事爲權利之競爭并意氣之作用乃專以對破壞國家大局者至於兩公目前駐鄂宗旨實因地點關係對於鄂省政治絕無絲毫干預蕭督辦與兩公亦爲絕對合作的外間有問齊撫帥是否志在恢復江蘇地盤甚有問其與孫馨帥意見若何者須知孫齊兩帥志同道合不自今始其抱此項欵慮者殆未知兩帥之關係爲何如耳陶氏最後復謂吳齊兩帥在漢除謀軍事外不談政治惟對中國赤化一層則誓必盡力防患於未然陶氏在滬聞勾留不久即須返漢此次與陶氏同來者有吳之參議前蘇督署秘書劉君云 
[閩軍二營自鎭開滬駐高昌廟]  
　　閩軍第二十四混成旅旅長張俊峯所部第二團第二營營長王其堃率領兵全營於前夜（十三）由鎭江站備車十六輛專車開駛來滬抵麥根路車站於昨日（十四）上午六時由麥根路專車開往南車站於上午六時五十分下車後由該營長王其堃率領步行至高昌廟砲四團二營内駐紥 
　　又訊高昌廟砲隊營自浙軍開拔後本由保衛團派人看守昨日（十四日）又開到浙軍二十四混成旅第二團第二營欲借此屋即由保衛團交與暫駐矣 
　　昨日（十四）下午一時四十分由滬開杭之中快車由高昌廟砲四團二營内之駐紥閩軍第二十四混成旅第二團第二營營長王其堃隨帶護兵四名至南站乘車至新龍華换車至北站前往閘北戒嚴司令部與嚴司令有所接洽事畢王營長即於下午四時四十分由北站乘坐滬杭路專車一輛於下午五時抵南站下車即往高昌廟營部 
[東沙島苦工慘死詳情]  
　　昨有自署魏焕者投函本報云今年閏四月由華記路王疇記工頭承招土木各部一百零七名爲包築無線電臺近據提籃橋張生財由東沙島逃回報告已死六十七名無棺盛屍裸體抛棄致死原因一說瘴氣一說餓斃雖未明瞭但死屬實尚存者生死不卜因懸島無船欲歸不得生死眷屬咸向王疇記交涉生者催逼回申死者交涉工資而該工頭尚無相當辦法致起糾紛云 
　　字林報云數月前本埠報紙上登有封面廣告宣稱海軍部之海道測量局在東沙島暗礁上建築燈塔一所以便行旅旋有苦力一百十人運往該處從事建築此項工程人員在糧食及醫藥上顯似未能得有充分之供給因據近日該島來訊自六月以來其中六十三人業巳殞命餘四十人亦患急性病上月内海道測量局之運送船希圖運送糧食前往而未能達到目的地嗣後另有一船前往亦復折回據其船員言未能尋獲燈塔迨上月二十五日忽有無線電告急始激醒當道於酣睡之中似將有所作爲矣顧南北海軍方忙於救國大事逐無暇再顧及此百餘苦力拯之於凍餒之中聞香港政府聞及此事願派船往救難民離島未識何故中國當道未曾接受此項供獻會未死諸人殆有天幸適海關巡船海興號因事至厦門遂受海軍之託急往救援嗣接其無綫電稱生存者尚有四十七人糧食全罄僅恃樹根草葉爲食蓋自九月九日即已絕糧矣迨救援出險後復有一人殁於船中又四人上陸後病死餘人亦骨瘦如柴殆無人形矣（譯者按字林報此訊與前日大陸報所載測量厦門附近某小島之百許人糧盡受困情形似屬一事） 
[航業雜訊]  
　　大批元寳運漢昨日此間某某銀行等收集大批元寳每六十隻分裝一箱每箱約值滬洋四千四五百元均裝到漢口備改鑄現洋以供市面計昨日一天共有百箱左右裝去 
　　閻錫墉啓程赴晋山西督軍閻錫山之胞弟閻錫墉本在外國留學（聞係至德國練習軍事等學）頃已卒業歸國業於昨日乘法郵船安德萊朋號來申到滬以後即在本埠大東旅社下榻當經電晋報告第現因京漢路戰事形勢嚴重晋省亦有捲入漩渦之勢故閻錫墉急於赴晋初擬先由上海至漢口轉往後恐不妥遂决定改乘日本船往大連灣再行返晋閻氏已托上海銀行代定榊丸客位亦於今天動身 
　　湖絲運往法國此次法輪盎高號出口上海之出口湖絲共有一千二百三十九件内裝至里昻馬賽者有九百三十九件之多轉紐約者有一百二十件往米蘭等處者有一百八十件另有絲頭一千一百二十四件乃係裝至馬賽者 
　　上海銀行旅行部設奉天分部上海銀行旅行部現因經辦各埠旅行營業日益發達總行以東三省尚未成立分部致東北方面之旅客不能同沾利便今已决定委派總行襄理奚季耕·黄閎道二人即於今日乘日輪榊丸往大連轉赴奉天籌立東三省分部矣 
[日清公司之第二期計畫]  
　　日人電通社十四日東京電云日清汽船公司第一期航路擴張計畫已决定以上海爲基點大連中國北部沿岸航路定來春開始第二期計畫擬開始南洋航路亦以上海爲基點以福州香港法領印度中國新嘉坡爲寄港地點以斯拉巴亞爲終點各路配四千噸級郵船 
[日政府加派軍艦來華]  
　　因内亂紛起故 
　　日政府因中國内亂紛起前擬加派軍艦來華保護僑民兹悉日本海軍省已下令佐世保立派驅逐艦菱號等二艘限期抵滬轉赴青島駐防尚有二艘亦已奉令準備動員 
[日驅逐艦磐手號昨日抵滬]  
　　日本海軍練習艦隊磐手號奉令來華駛習已於昨日下午一時抵滬駛至十六舖前黄浦江中海軍浮標繫留駐滬海陸軍武官及矢田領事等均往歡迎日僑居留民團各機關已定明後舉行歡迎會 
[津浦路南北分叚開車]  
　　前日（十三）津浦路由徐州開第三次客車到浦口翌日（十四）由浦口開第四次客車直往徐州天津亦開第三次慢車抵德州再由德州開四次至天津 
[農部籌備二次全國國貨展覽會]  
　　定明年四月十五日在京開會 
　　公布展覽會及審查會條例 
　　上海總商會昨接江蘇實業廳函云逕啓者案奉農商部訓令開案查本部現擬舉行第二次全國國貨展覽會以明年四月十五日爲開幕期業經具第二次全國國貨展覽會條例十六條曁國貨審查會條例二十條呈奉指令批准各在案查此項展覽會關係振興國貨推廣銷場全國工商各業亟應踴躍與會合行鈔錄第二次國貨展覽會條例曁國貨審查會條例各一份令仰該廳轉飭所屬迅行籌備以便尅期觀成此令等因奉此附條例到廳並奉省署令同前因相應轉錄條例函請查照轉知工商各業遵照辦理此致上海總商會 
　　「附全國國貨展覽會條例」「第一條」農商部爲促進國貨改良及發展全國工商業設立全國國貨展覽會「第二條」展覽會會塲設於北京「第三條」展覽會會期以一月爲限遇必要時得酌量展期「第四條」展覽會置職員如左（一）會長簡派主持一切會務（二）副會長由農商總長選派輔助會長辦理一切會務（三）事務員由會長商請農商部總長派充分理一切會務並得派各股股長「第五條」展覽會得置顧問諮議由會長函聘之「第六條」展覽會因事務之必要得僱用佐理員及書記「第七條」展覽會辦事人員除佐理及書記外概不支薪「第八條」展覽會設置總務·陳列·塲務·交際·及編輯·五股分理全會事務「第九條」總務股掌理事項如左（一）關於文書事項（二）關於庶務事項（三）關於會計事項（四）關於會議事項「第十條」陳列股掌理事項如左（一）關於出品之收集及發回事項（二）關於出品之分配及說明事項（三）關於陳列塲之布置及點綴事項（四）關於展覽品之裝飾及陳列事項「第十一條」塲務股掌理事項如左（一）關於會塲之增築及修繕事項（二）關於塲内衛生消防及警備事項（三）關於游藝及娛樂事項（四）關於各種商店之招集及監督事項「第十二條」交際股掌理事項如左（一）關於出品之勸募事項（二）關於各種儀式事項（三）關於對外之接洽事項（四）關於招待來賓事項「第十三條」編輯股掌理事項如左（一）關於出品之統計事項（二）關於會務之報告事項（三）關於編製說明書事項（四）關於編印審查報告及其他一切編輯事項「第十四條」展覽會附設國貨審查會其條例另定之「第十五條」展覽會辦事細則由農商總長定之「第十六條」本條例自呈准日施行自本條例施行之日起民國十二年四月十四日指命批准之全國國貨展覽會案例廢止之 
　　「附國貨審查會條例」「第一條」農部爲評奬全國國貨展覽會之出品請立國貨審查會「第二條」審查會會期自國貨展覽會開會之日起至開會後七日以内審查終結之日止「第三條」審查會置職員如左會長一人審查事務長一人審查主任審查員若干人「第四條」會長由農商部長聘請實業界有聲望者充之審查事務長由會長會同農商總長派充審查主任審查員由會長派充「第五條」審查事務長商承會長掌理一切審查事務審查主任商承會長按照出品類别分掌審查事務審查員商承審查主任從事審查「第六條」審查會得置書記若干人承長官之命辦理繕寫及庶務「第七條」凡出品均須付審查出品人不得拒絕但貴重物品恐有第八條之情事時由出品人聲請得免審查「第八條」凡出品視其性質因審查之必要由理化學之作用致有自然消耗或意外毁損時審查會不任其責「第九條」出品評點之標凖分類如左（甲）製造品（一）物品之發明或改良（二）方法之發明或改良（三）功用之發明或改良（四）代用品仿造（五）選用原料之更新或改良（六）物品之整理及其裝飾之改良（乙）原料品（一）形狀（二）實質（三）色澤（四）夾雜物之多少（五）病毒及疵累之有無（六）裝製之善否「第十條」審查主任須將評點理由書彙報會長開會品評「第十一條」會長或審查主任認爲必要時得令審查員再審查之「第十二條」品評結果擇其分數多者給予特等奬次等者分别酌給一二三等奬餘得給奬狀但以品評之數滿六十分者爲限「第十三條」依前條擬定奬等後由會長依照另訂奬章給予規例分别奬給之「第十四條」審查中有認爲非國貨或有國貨之疑義時得停止其審查但由出品人提出證明書經會長認爲有確實理由者得再付審查審查後如有證明實非國貨之證據時得撤銷其奬證「第十五條」審查員對於自己出品不得參與審查「第十六條」審查主任或審查長不得受出品人之請託餽贈「第十七條」審查主任或審查員於品評未發表以前不得洩漏關於審查之一切意見及事實「第十八條」關於出品評奬之報告由審查會會同展覽會從事編輯於閉會後刋布之「第十九條」審查會所須經費由展覽會經費項下支用「第二十條」本條例自呈准日施行 
[中美郵遞押匯之進行]  
　　據外人消息謂中美兩國郵政當局現正磋商以押匯（ＣＯＤ）郵寄貨物之辦法美商務參贊安立德氏曾向美國郵務部建議此事若經兩國認可則於中美商務上必多利益惟上海郵局方面尚未有任何之表示云 
[呈報限制米價之經過]  
　　上海縣知事公署前奉省長公署訓令以蘇省爲産米之區本年秋收以來米價未見鬆動反致逐步飛漲難保無奸商囤積居奇私運出口從中漁利實與民食大有關碍令即嚴禁出口抑平米價以維民食等情當經張知事分函米業嘉穀堂仁穀公所設法限制平價去後兹據嘉穀堂仁穀公所先後函復以自江浙事起各處封船拉夫以致滬地米船到頭稀少存米無多銷路旣廣洋釐飛增米價亦因之而逐步增漲曾經敝公所聯席會議議决限制米價最高白米每石不得過十五元秈米每石不得過十三元限制平價分投採運去後嗣經各帮米般陸續載運到滬來源旣旺市價即平嗣後仍望各帮米船源源續到價格即可鬆動事關民食理合據情函報等情據此張知事據函後已轉呈省長公署核辦矣 
[海員公會昨仍補發救濟費]  
　　海員公會連日發給失業同志救濟費詳情迭誌本報兹悉昨日（十四日）該公會因尚有未領欵項之同志數人照章須准其補領故即在民國路公會内補發以免往返 
[搜查海員住屋抄獲烟土烟具]  
　　警廳偵緝隊查得閘北虬江路瑞樂里有罷工海員集居私藏違禁物品等事乃於昨日派探前往逮捕當拘獲葉海·李有·陳杏·李大·李梅·葉太·胡恩·馬鑑·杜文·李郎·彭蔭光·等十一名搜查多時並無别物祗抄獲烟土烟膏烟具頗夥押解到隊申解司法科訉供之下判解地檢廳奉檢察官提訉一過判令分别收押候辦 
[總商會介紹荷使顧問范華立]  
　　上海總商會分函北京關税會議蔡廷幹王正廷等介紹荷使關税會議顧問范華立（譯音）君謂范君來華已二十餘年係荷國經濟大家而熟悉我國商情者此次因充荷使關税會議顧問赴京請賜接洽云云 
[納税會昨開選舉委員會未成]  
　　上海公共租界納税華人會以本屆選舉前經理事會議决於本月二十二日舉行投票惟名册方始審查完竣按照童詩聞理事審查清單發現疑問其未詳之事實似須復查籌備上或將展期故特於昨日（十四）下午五時開選舉委員會商議辦法嗣以人數不足開會未成云 
[拒毒會調查統計委員會之議案]  
　　中華國民拒毒會於日前召集四組委員會其禁種禁用禁運三組委員會記事已見前報兹又覓得該會調查統計委員會本年度事業進行辦法如下「組織」本委員會由常務委員會推舉之委員組織之「目的」本委員會之目的是調查國内外華人受毒之情形統計其數量以便研究禁絕方法「辦法」（甲）調查國外華僑受毒情形（一）調查國外鴉片專賣情形擬請華僑商人宗教教育各團體設法調查（二）移民律研究研究移民律與鴉片政策之關係（三）國外華僑吸食人數與數量擬請華僑團體調查（乙）租界烟禁問題（一）租界烟禁問題擬請租界當道注意烟禁（二）烟犯利用領事裁判權問題運動取消領事裁判權因此項權利易爲各國壞人所利用以爲販賣軍火曁鴉片故應取消是項權利由我國官廳辦理（丙）調查鴉片毒物流禍社會情形（一）國外毒物入口之調查與統計請税務處將毒物入口數量按季報告本會（二）國内販賣烟土之調查與統計（子）請司法衙門將國内查獲烟况統計按期報告本會（丑）請内務部設法調查國内毒况以備考證（三）各省區種植鴉片之調查與統計以上兩項除由官廳方面得到報告外並由各地分會將各地實在情形據實報告各分會報告時應邀同當地團體之恊助並根據當地之輿論（各地定期刋物及不定期刋物） 
[上海市總董之選舉談]  
　　今日爲上海市公所議員選舉總董及董事之期外間議論紛紛有謂總董及董事全體更選者有謂但易總董者有謂留總董而更易董事者昨有人往問總董李平書李曰上年選舉時余初不願嗣以工巡捐局收回無期事頗清簡因允擔任不料戰事起後諸君猛進索回於是清簡之所變爲繁劇之場余素性不任事則巳旣擔責任事無鉅細必經親裁是以每晨十時到所下午四時離所風雨無間一年以來實告倦矣豈尚思戀棧乎曰何不告辭曰余本欲辭因聞有人謀做總董組織將成余已告退有期何必多此一辭乎曰倘謀者不成仍欲君蟬聯則若何曰余整理公益税爲反對者藉口不信任而更易尚有說詞若彼楊顧沈三君辦事一年並無絲毫過失何故更易欲留則俱留若留余而易他董余必不幹曰然則全體留任君雖不辭乎曰余之爲此自問實爲地方非爲一己去留原不計較但此次選舉總董董事爲地方乎爲個人乎若爲地方則必憑公論不應參以一人好惡之私若楊顧沈三君勤勤懇懇清潔自持因何而必更易耶若謂二年任滿易之以均勞逸則四人俱易可也何獨留者留而易者易乎若謂有人欲作董事非騰一位置不可然則選舉原爲個人乎余爲尊重地方選舉故全體留則留易一人吾必辭蓋無故更易此種選舉即非公道選舉旣違公道非余所願也李君之言如此記之以觀其後 
[崇德醫大參觀與宴會]  
　　麥根路十五號崇德醫科大學於昨晨十時至十二時請各界士女參觀該校及附屬醫院産科學校前往者甚衆參觀後頗爲讚美末茶點而散即晚八時由該校幹事會主席沈桐叔宴各界人士於大東旅社由江逢治·趙啓華·陳倫會·布滿等博士招待幹事會會計陳永霖主席迨至十時賓主盡興而散聞該校校長爲江逢治教務長布滿醫院長趙啓華幹事會長沈桐叔幹事陳永霖對於學校醫院事務積極進行云 
[江西會館選舉揭曉]  
　　本埠江西會館前以力謀整頓起見特召集各界納捐贛人討論辦法嗣即釐訂章程念二條選出董事計趙彝珊·陳爲三·李柱臣·吳南浦·包竺峰·儲湘泉·吳梅孫·李雄冠·柳焕初·李朗渠·柳餘甫·曹再純·劉理堂·胡鏡清·歐陽燦如·張發寳·羅洪盛·黄國文·等十八人並决定每星期會議一次以便共策進行云 
[日醫學博士來滬考察]  
　　日本帝國大學醫學博士谷口晪二奉委來滬考察上海及附近傳染病衛生狀態已於前日抵滬寓大東旅社昨日赴杭州考察約一星期返滬 
[捲烟特税總局致省教育會函]  
　　請爲恊力贊助 
　　江蘇全省捲烟營業特税總局致江蘇省教育會會長袁觀瀾黄任之函云逕啓者敝局承辦江蘇全省捲烟營業特税自與教育經費管理處商訂合同擬具辦法後即由處通令各區局於十月十八日一律結束敝局即定十月十九日接辦起徵詎屆雙方交替之期適值時局糾紛之會交通梗阻人心惶恐税務進行無從着手乃與管理局一再商榷暫緩開徵旋見寗滬蘇常秩序稍定爰以本月六日爲開徵期經通行各區一律遵辦在案惟自經紛擾以後各局徵收完全停頓現據各區報告並本局調查徐海·淮揚接近戰區開辦固屬不易即就近各分局因受種種阻力雖經開辦而未能實行徵收者亦非少數此中經過困難誠難殫述詳情第查此項特棁去歳財廳開辦經年立法未善成績至微固無庸諱及移轉教廳雖悉心整理每月所徵票額亦不過七萬左右除各區扣提三成費外實僅五萬元統計年額六十萬元今由敝局承辦訂定年額一百零二萬元合之本局經臨各費不啻幾增一倍若不振刷精神認眞督飭則税收難望增加而學欵所需迫切惟有切實整理以資挹注迭據各區呈報尚有積極相沿把持包庇或退伍軍士袒護奸商均應嚴行禁革免致影響税收業經函請教育經費管理處轉陳省署力予保障在案至戰事未定餉需孔亟軍政長官容有未明性質派員收税撥充軍餉各情形尤爲可慮敝局職責所在祇有盡力維持以冀盡一分心力即多一分税收俾教費少一分困難顧時事如彼影響如斯尤盼吾江蘇教育團體協力贊助俾策進行相應將敝局承辦烟税經過情形備函奉達即希貴會查照時錫明教俾匡不逮無任企紉云 
[英美兩副領事歡宴會審官]  
　　公共會審公廨英美兩國副領事馬爾定·貝庫諾·二君因爲聯絡感情特於昨晚假座滬西靜安寺路十八號麥邊花園宴請公廨正副會審官關綗之·兪奠孫·李蕚仙·陸仲良·孫羹梅·韓紹文·邵季實·諸君席間觥籌交錯賓主盡歡而散 
[法副領事辣福郎君昨日舉殯]  
　　法會審公廨民庭陪審代理副領事辣福郎君因病逝世各情已誌昨報昨晨在廣慈醫院内棺殮後將靈柩舁至老北門外天主堂内由神父舉行追思禮畢舉殯由該堂出發朝西經過法大馬路八仙橋霞飛路吕班路直達至盧家灣外國墳山安葬當由法總領事梅理靄·副領事德辣納·正副讞員全體·法國律師·法總巡·及各捕房捕頭·曁法領事署辦公人員並法國紳商等均到場執紼恭送 
[公共租界檢查行人之嚴密]  
　　東南通信社云公共租界當局因邇來盜匪復熾故搜檢行人日見嚴厲然日來搜查並不在熱鬧之馬路而在黑暗僻靜之處遇有言語支吾者必須詳細盤詰倘係無業流氓即行拘捕聞捕房搜查時每班華捕六人西捕二人包探二人均備帶武器 
　　尚有本埠新聞轉入後頁 
 
 

Page 15

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *本埠新聞二 
[昨日江灣賽馬紀]  
　　昨日爲江灣萬國體育會第一百二十二次遊戲賽馬按賽馬無非爲遊戲運動之一雖在戒嚴期内無關時局故仍依期舉行不意第一次跳浜後當局因人衆關係恐與秩序有碍臨時囑令停止再三商酌始克舉行時已三時有半時間有限故祗賽五次其餘四次展期舉行容再報告兹將五次成績紀錄於左 
　　第一次跳浜二哩頭馬勝數乘二馬勝二乘 
馬名　　　　　　　　　　　　　　　　　　　　騎師　　　重磅　　獨贏　　　馬位 
（一）齊德蘭Ｔhealreland　　　　　　梅鐵倫　一六五　一二三五　一五四三 
（二）鐵浦碎開克TipsyCake　　　　　　坤山　　一五五　　三二三　五八三 
（三）雷特喬司好司ＲedJassHouse　　海石林　一四五　　　四四　一一八　 
　　共八匹馬起步　　　　　　　　　　　　　　　　　　　總共　　二三八二　二八０二 
（獨贏）八元六角（馬位）（一）六元二角（二）八元三角（三）二十一元六角 
　　第二次　一哩四分之一頭馬勝四乘二馬勝一乘（時間）二分四十一秒三線 
馬　　名　　　　　　　　　　　　騎師　　　重磅　　　獨贏　　　馬位 
（一）地納鐵ＴheKunt　　　魯司德特　一三九　　　八二三　一二八二 
（二）亨利愛去ＨenvyH　　　休士　　　一五二　　　一一八　　二三一 
（三）托必克Ｔopic　　　　　倍克　　　一四七　　　　二三　　　四六 
　　共十五匹馬起步　　　　　　　　　　　　總共　　　　四０六一　六四二四 
（獨贏）二十二元二角（馬位）十元四角（二）三十五元四角（三）一五七元九角 
　　第三次四分之三哩頭馬勝一乘二馬勝一馬頸（時間）一分三十四秒四線 
馬　名　　　　　　　　　　　　　　　　　　　　騎　師　　　重磅　　　獨贏　　　馬位 
（一）衣司登蒙頂ＥastemMountain　薛良　　　　一四六　　　六０　　一四三 
（二）雅典Ａthens　　　　　　　　　　　　恩卡納紗　　　一五五　六四一　　八六０ 
（三）雪兒佛王ＳitverWand　　　　　　葉子衡　　　一五二　　　七八　　二一九 
　　共二十一匹馬起步　　　　　　　　　　　　　　　　　　　總共　　三八八三　六六四二 
（獨贏）二九一元二角（馬位）（一）六十元四角（二）十四元二角（三）四十元一角 
　　第四次一哩四分之一頭馬勝二乘二馬勝一乘（時間）二分四十杪三線 
馬名　　　　　　　　　　　　　　　　　　騎師　　重磅　　　獨贏　　　馬位 
（一）葛林愛不ＧreenApple　　　麥邊　　一四二　　二五七　　五七一 
（二）敵納甘ＤmnaKen　　　　　　　胡會林　一四五　　一四四　　二七四 
（三）白克黑姆登Ｂeckhampton　白蘭　　一五七　　三四三　　五四三 
　　共二十二匹馬起步　　　　　　　　　　　　　　總共　　四八一六　六五六八 
（獨贏）八十四元三角（馬位）（一）二十六元二角（二）三十三元七角（三）十九元四角 
　　第五次（却林治杯賽）一哩四分之一頭馬勝二乘二馬勝二乘（時間）二分三十六杪二線 
馬　名　　　　　　　　　　　　　　　　　　　騎師　　　　重磅　　　獨贏　　　　馬位 
（一）華倫飛Ｗarrenfield　　　　　吼達　　　　一五五　　四七四五　　二九四六 
（二）阿爾太Ａltai　　　　　　　　　　　海馬惟去　　一五八　　　二三七　　　二九五 
（三）龐民蘇格蘭ＢonnieScotlan　小道勒斯　　一六一　　一０二四　　　七八二 
　　共五匹馬起步　　　　　　　　　　　　　　　　　　　　總共　　　六五０九　　四四六六 
（獨贏）六元一角（馬位）（一）五元六角（二）十一元五角 
[南市商聯會之緣起與章程]  
　　上海南市商業總聯合會昨日發出緣起章程錄之如下「緣起」近今世紀非商戰之世紀耶商之所言戰不以師旅不以干戈而惟以精神團結之所以古之經商也曰辛勤曰節儉便可奏厥膚功今之銀商也勤儉而外尤必固結團體合策羣力庶足與外人抗衡若僅僅以散漫之體勢單獨之力量而欲奮鬭於今之圍塲則孤力寡援其有不遭敗北者幾希此我上海南市各界商業聯合會之所以爲近今必不可廢之機關也夫我商人自民國成立以來捐税繁苛兵戈紛擾負擔日益重步履日益艱出則爲外人所驅馳入則爲貪吏所魚肉我商人熟察情勢知非結合團體羣力之不足以圖存也初僅聯合偏隅之商界創立商業聯合會以爲我人之屏藩三數年來各路風起雲湧聯合會之接踵成立者不一面足氣象蓬勃亦足爲我商人榮光然猶恐分門别户各樹旗幟體勢未免散漫力量未免單薄因議由各商聯會合組一最高之機關以督率其所屬無事則促進地方之自治有事則防衛風雨之相凌譬諸整旅經編練則步伐嶄齊譬諸行軍有統率則指揮劃一惟願我商人羣策羣力同德同心共置我上海南市各商界商業聯合會垂之萬萬歳也可滬南東區商業聯合會代表陳奎棠謹擬草章敬候公决「章程」「定名」上海南市商業總聯合會「範圍」南市各路商業團體組織之「宗旨」聯絡感情本互助精神以謀地方上之公益「會董」正會長一人副會長二正議長一人副議長一人除均稱之謂議董正會長主持本會一切進行事宜副會長襄理之「職員」文牘長一人書記一人會計一人交際四人調查四人庶務四人「選舉」議董由各團體自行推舉出席總聯合會正副會長及正副議長由議董用記名選舉法互相選舉以票數最多者當選爲正會長次多數者副之正副議長亦依此法同者以抽籤决之以次升推「任期」以一年爲限連選者得連任但文牘等職務員由各議董在本團體中推任「會期」每逢陽曆一月一號開選舉大會每月逢初十二十開常會遇有重要事宜得隨時召集「公决」商家往來遇有爭執而訴請公判者本會當秉公調處以期雙方折服不致興訟「會費」每團體每月捐助大洋四元續後加入團體者亦同本章程如有未盡事宜由董事會議决定之上海南市商業總聯合會啟 
[漢璧禮路六路工商會今日選舉]  
　　上海漢璧禮路六路商聯會定於夏曆九月二十九日在三官堂開選舉大會昨已發出宣言并柬邀各界參觀云 
[中國攝影學會消息]  
　　中國攝影學會爲國内唯一之研究攝影機關兹爲提倡　術起見每星期六發行週刋一次内客除特約天笑瘦　等諸大文豪撰小品文字長篇小說外兼注重圖畫内有攝影名作及電影明星多幀現已出至第十三期用道林紙咖啡色精印鮮艷悦目美不勝收全份彙刋共有鋼圖二百餘幀函索祗須討郵四十五分若索一期祗須附　四分該會設在上海梅白格路一百二十一號現方廣招會友（免費）云 
[吳淞電報局長易人]  
　　儀徽縣十二圩電報局局長鮑康瑞兹奉交通部委任調任吳淞電報局局長聞前任吳淞電報局梅局長已將移交手續於月之十二日交由新任鮑局長接收 
[北四川路烟紙店前晚被刦]  
　　北四川路一百零一號門牌某烟紙店於前晚八時許被盜匪四名侵入袖出手槍向店夥人等嚇禁聲張將大小銀洋數十元刦取而逸嗣由店主投該管捕房請爲查緝 
[法租界興聖街前晚之刦案]  
　　法租界興聖街第十五號門牌怡昌福絨線店於前晚十一時突來盜匪四人以一盜在門外把風三盜擁入店堂袖出黑色手槍嚇禁聲張當被在賬檯上强擔去大洋三十四元小洋六十七角銅元二千五百五十文雨帽一只絨線七磅半本絲編十磅花絨線衫一件絨圍巾一條等物携贓呼嘯而逸後由探目潘瑞福·陳三林·等聞悉趕來兜拿匪己遠遁當即向事主詢該盜等身穿灰色布長衫頭戴灰色呢帽臨行時將電話線割斷該探等即回禀捕頭諭令務獲該匪等到案究辦 
[其昌棧東鄉昨晨之刦案]  
　　浦東其昌棧東鄉許家宅葉鴻飛家忽於昨晨三時許被盜匪五六人撞門入内二人闖進臥室禁止聲張當被刧去男女皮棉衣服金銀飾物約值百餘元之譜携贓逸去事後由葉馳報其昌棧保衛團立派團員前往追捕匪已杳無蹤跡矣 
[聲請引渡嚇詐匪吳作相]  
　　江北人杜秀蘭住四區二分所轄境恒豐路寳康里内日前接得揑名中國共産黨總務部具名之恐嚇信略云本黨向藉南政府及蘇俄政府之接濟故未向當地紳商勸募分文近自五卅慘案發生失業之愛國工人嗷嗷待哺而雙方接濟均未滙到擬向尊處暫假洋一萬五千元俟黨費匯到即行奉趙等語書中附有手槍珠五粒並約定將該欵送至厦門路外國牢監門前電線木下自有人來收云云杜接信後即報告閘北偵緝隊保衛團請求查緝嗣經偵緝隊隊員李虎臣查得此案係住居烏鎭路前充租界三道華捕之海州人吳其相等所作連吳已因另案被租界包探逮獲解經公堂判處禁錮西牢三年前日派探員陳幹泉投公堂聲請將吳引渡歸案以便訉究中西官准之 
[蘇州路命案續聞]  
　　星期五上午三時半蘇州路電車公司對面之馬路旁發現女屍一具巳誌昨報死者係胡念清之妻姓孫氏胡在電車公司服務此案發生後已由總巡捕房派探李長生與西探偵查之下以胡及其弟胡岩錫頗有嫌疑即行拘押屍體則舁入虹口斐倫路騐屍所昨經公共公廨邵襄讞會同美領何君蒞所檢騐一過以究竟因何致死殊難斷定遂諭候飭醫生剖騐報告公堂後着屍屬具結領屍棺殮胡念清押候解廨訉奪胡岩錫具結出外候示 
[小車夫被塌車碾傷身死之檢騐]  
　　塌車夫張江蘆李大前日下午九時在北河南路拉車不愼撞倒小車夫宰全扣碾傷由捕查見將受傷人車送醫院因傷重不及醫治旋即斃命由院通知捕房派探侯阿寳往將宰全扣屍體舁送斐倫路騐屍所於昨日午刻報請公共公廨陸襄讞與日副領事田島氏蒞所檢騐之下即升座公位略訉口供一過遂判檢騐得宰全扣委係生前被塌車撞跌碾傷身死當飭屍屬具結領尸　殮張江蘆李大均押候帶堂訉核 
[私販軍火禁押九月]  
　　寗波人柯鎭昌在虹口百老匯路八百零二號門牌以私販軍貨爲業被該管捕房包探馬孝治偵悉馬乃佯充張宗昌之副官向柯購來福槍三千八百桿手槍一百三十枝約期交貨前日柯先携貨樣手槍四枝子彈二百顆至預約之鴨綠路九百九十七號門牌與馬接洽當被拘入捕房昨解公共公廨由馬探上堂禀明破案情形被告延律師辯護陸襄讞以證據確鑿豈容狡展商之日領田島君判决柯鎭昌監禁西牢九月槍彈没收 
[虹橋鄉命案之開棺檢騐]  
　　西鄉七寳鎭商民許寳康於舊曆九月十六晚由滬返鄉中途雇坐一販買棉花之小車行經虹橋鄉附近突有盜匪數人攔刦先將推車之鄉民所售棉花價值刦去不滿所欲瞥見許手戴金戒乃往掠奪許大聲呼救該盜等情急開槍亂擊致將許擊斃盜等乃飽掠而去次日經家屬聞耗將屍棺殮一面報告警署查緝兹於前日由警署在浦東白連涇拘獲是案匪黨二人傳知屍父許禮清具狀上海地檢廳請爲開棺檢騐俾成信讞等情孫檢察長於昨晨委派盧檢察官帶同沈檢廳員·法警王鑑清·等乘車詣七寳鎭將屍棺抬出啟蓋取出屍體已經腐爛當騐得該屍右腰擊中一彈左手腕亦中一彈委係槍傷致命而死塡明屍格判令屍父許禮清重行棺殮候警署將獲盜解案再行核辦 
[昨午滬城之火警]  
　　昨午十一時五十分地方廳東首煤屑路西段裕福里二號江北人陳姓家不戒於火頓時冒穿屋頂經救火聯合會鳴鐘告警旋分六下俄而各區火會紛紛驅車蒞塲接水灌救得熄共燬平屋二三間事後由該管二區警署將起火之陳某拘署訉核 
　　又訉昨日午刻滬南尚文門外黄家闕路地方有江北人某姓所居之草屋忽然火起頃刻冒穿屋頂延燒比隣當經各區救火會聞知鳴鐘告警立福邦浦等消防器具施救得即煩滅僅焚去草房兩間餘未殃及 
[保護一董家渡一小輪之道令]  
　　江蘇滬海道尹昨訓令上海縣知事保護由上海航行吳淞口之董家渡鐵壳小輪云案　江蘇省長公署第一○○四一號訓令内開案准交通部咨聞據江海關監督呈稱接税務司賴發洛來函據華商義泰興商號呈稱在上海森記機器廠新造鐵壳小輪取名董家渡擬定航程具呈式帖請函致呈部註册給照等情將呈式函送核轉呈前來理合檢同呈式具文呈祈鑒核等情查該輪航　起上海訖吳淞口除由本部註册塡就執照一紙發交該監督轉給承領外相應咨請貴省長查照令行該屬保護至紉公誼等因准此除分行外合行令知查照希即轉令保護等因奉此　分行外合行令仰該知事即使遵照保護此令 
[汽車撞傷行人案四起]  
　　昨日汽車撞傷行人案計有四起錄之如下（一）上午十時公共租界救火汽車於浙江路撞傷行人趙梅生（二）十二時半某號汽車駛經法大馬路撞傷人力車夫周三足部（三）下午四時某號汽車撞傷行人江阿桃胸部（四）下午五時浦灘有汽車撞傷行人周卿文足臀等處當各由該管捕房車送受傷人往仁濟醫院醫治一面抄錄汽車號碼報告捕頭候示 
[張紹修醫生泗涇回滬照常應診]  
　　法租界八仙橋西禮自邇路二百八十一號張爾修醫生前應泗涇紅十字分會辦理臨時醫院三月現已完全結束已於本月二十六日返滬仍在原處照常應診矣 
[禁烟協進會贈送藥水]  
　　禁烟協進會鑒於烟禍重滋除毒難緩爰規定半費施治義務施治兩種辦法並於前月開始委託南北市各大銀樓分送至誠藥社法製之安腦祛毒水計五千瓶以便患烟者知所採擇而資提醒現在贈送已滿原額而半費施治義務施治亦已着手推行是亦苦海回頭之一助也 
[指控騙取鑽戒]  
　　在浙江路開設妓院之婦人趙周氏被住居唐家弄三百七十九號門牌之許大中指控騙取值洋二千元之鑽戒一只昨由滙司捕房探長陸連奎將該氏拘解公共公廨中西官訉判被告交一千元保展期七天飭傳原告之妾到案再訊 
[刧案盜匪展期再訊]  
　　前日老閘捕房中西包探緝獲盜匪江北人王才明一名查得其於本年三月十六號曾糾黨五人持械搶刦福建路三百二十九號門牌倪友生家銀洋四十元昨晨解送公共公廨由邵襄讞會同義領蘭君略一質訉諭令收押展期十四天查明再審 
[男孩迷路之招領]  
　　昨日有一年約四齡之男孩在南市大碼頭迷失歸路由該處第十一守望　警孟廣發查見帶回一區警署詰其姓氏僅稱名唤妹妹其住址等均不明瞭當時疑其或是女孩迨細看確係男孩飭即留候屬人認傾記其面貌服式如下圓面孔皮膚不白頭係光頂身穿粉紅色花洋布棉襖外罩條子短衫並又加戴洋綫布又胸袋下穿洋綫布褲脚上有鞋襪 
[公共公廨訊案彝錄]  
　　昨日公共公廨訉理民事訟案併誌於下（一）英商古沃公館王發南訴王月洲朦請會丈局阻止轉核道契案被告延慕思律師代辯堂諭本案候函會丈局得雙方地皮切實分别復丈究竟如何糾纏復到再核（一）田雲伯延慕思律師訴夏榮棠欠金鋼鑽價銀案被告延高露玲律師辯護堂諭改期七天夏榮棠邀同保人帶保洋收據到案再訉（一）王成道訴漢冶萍公司定貨不交案堂諭原告第一欵請求駁回第二欵照准 
 
 

Page 16

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *商業市况 
[北京電電]  
　　前場九六開盤三十一元最低三零八五最高三一二七五收盤三一一七五成交二百十餘萬金融開盤九一三五成交一萬整六開盤七八八五成交五千後塲九六開盤三一二最高三一四五收盤三一四成交一百八十餘萬（十三日下午七鐘） 
[厘疲拆定]  
　　昨日星期六洋厘晨間未有升降與前夕收市同一價格爲七錢二分六厘七五午後趨疲改掛七錢二分六厘較前日小去七五拆價始終未有升降兩市之價均爲二錢與前日收盤同小同行做開銅元之價跌去四千文之議因市上缺現買多於賣所致昨價爲三百三十五千文衣牌以是亦隨之而跌去三十二文計二千四百三十二文餘有廣角續大一厘爲五錢六分七厘貼水小去二文計五十三文江角六錢一分三厘角坯一百九十文均無變化 
[國内匯兌市况]  
　　上海銀行十一月十四日國内匯兌行市報告云今日津漢兩埠銀市各有漲跌津行化爲一千零五十九兩五錢京公砝爲一千零五十一兩五錢各漲二兩漢電合九百六十三兩七錢五分掛牌洋例爲一千零四十兩零七錢五分跌去七錢五分洋匯京津忽漲計京爲一千零十五元津爲一千零十四元竟漲起五元之多漢口亦跌去一元計可平匯蕪湖安慶又漲一元計蕪湖爲一千零零九元安慶爲一千零十一元蘇錫常鎭寗等處均爲一千零零一元五角南通爲一千零零二元杭州爲一千零零二元五角九江爲一千零零六元長沙爲一千零零四元概未更動云 
[神户英美匯市電訊]  
　　昨日神户滙兌市午前電日美賣價四十一元八角七分半較前日漲六分二釐半買價不動仍爲四十二元日英賣價一先令八辦士七五較前日亦不變動買價改爲一先令八辦士八一二五較高○三一二五正午來電日美賣價四十一元九角三分七釐半較午前又漲六分二釐半買價亦漲六分二釐五改爲四十二元零六分二釐半日英賣價一先令八辦士七八一二五較午前高○三一二五買價未動午後無市 
[日美掛漲法匯獨賤]  
　　昨係星期六本埠滙豐銀行掛牌於九時半揭曉有東滙大二五改掛五十五兩七錢半美滙縮二五改掛七十五元五角法滙長五法郎改掛一千八百七十五法郎其外掛價均未變動先令仍掛三先令一辦士半印滙仍掛二百零五羅比七五香港仍爲七十七兩二五荷滙仍掛一百八十六盾半新加坡七十五兩二錢半 
[先令交清價穩]  
　　昨日外滙先令市面伸縮微幾成交之數亦不過二三萬鎊而已銀行結出正月份價三先令一辦士半買價三先令一辦士六二五又十二月份之價較鬆零六二五賣價三先令一辦士五六二五買價三先令一辦士六八七五至三先令一辦士七五嗣後市况略鬆元月份銀行賣出爲三先令一辦士五六二五買價三先令一辦士六八七五其十二份亦復趨賤銀行結出係三先令一辦士六二五買價三先令一辦士七五收盤相等午後循例休息 
[美匯交稀價定]  
　　昨日美滙掛縮二五計七十五元二角五惟内盤之價與之相同交易亦甚清淡銀行賣出元月份價七十五元七角五買價七十五元八角七分半至七十五元九角三分七厘五又十二月份賣價七十五元八角一分二厘五買價七十六元收盤之價亦遂如是午後休憇 
[東匯市况稍鬆]  
　　昨日東滙掛大二五然内盤之價仍與上日相仿銀行賣出元月份爲五錢五分六二五買價五錢五分半十二月份市價較低零六二五或一二五賣價五錢五分五六二五至五錢五分半買價五錢五分三七五以後市價漸疲元月份銀行售出五錢五分五六二五至五錢五分半買價五錢五分四三七五至五錢五分三七五又十二月份賣價五錢五分四三七五至五錢五分三七五買進者五錢五分三一二五至五錢五分二五交易祗三五十萬元午後無市 
[標金小去二錢]  
　　昨日大條均未更動近期掛三十二辦士一八七五遠期掛三十二辦士銀價小二五改掛六十九元二五英美仍掛四十八元四角七五日英掛一先令八辦士九三七五美英小零六二五掛爲四十八元四角六八七五日美掛四十二元標金開盤尚形堅挺係二百七十二兩六錢較高五錢後小至二百七十一兩九錢先令揭曉因東滙大二五故價復漲到二百七十二兩二錢後高至二兩四錢回小至二兩一錢旋由某金號購進數百條兼東滙之價堅固因此標金漲至最高價爲二百七十二兩七錢移時東滙只鬆零六二五其價竟小去九錢係二百七十一兩四錢爲最小價是後買户略多金價轉漲數錢在十一時後私電報告日美大二五日英大一二五故金價即高到二百七十二兩四錢俄因某銀行賣出東滙（元月份）十萬元價五錢五分半標金因之復跌至二百七十一兩五錢收盤回至二百七十一兩九錢較前日祗小二錢高低相差係一兩三錢登賬本月份二百七十一兩補水同十二月份登賬二百七十二兩烚赤售開二平價仍三百二十兩零五錢後市停工金價可望鬆動云 
[公債轉漲市况尚暢]  
　　昨日十二月十四日一谷債市較前旺盛全　共計期貨成交總額爲四百六十三萬五千元仍以九六爲最旺佔三百三十一萬五千元整六次之計一百十四萬五千元金融僅十七萬五千元七長全日均無交易現貨市况略見起色共計二十萬零八千元内九六計十二萬一千元整六五萬六千元金融·整七·五小·等共約三萬餘元至各債市價前後市均趨漲勢結果九六現貨較前日漲上一元四角金融九六近期貨均漲上一元一角許金融現貨好起三角其餘各債期現貨均漲上六角至九角不等又整七及五小亦有開出價較週四時漲上半元左右兹分述如左 
　　金融公債金融千元票現貨僅前市開出價九十二元比前日漲上三角期貨十一月期價九十元零八角半比前市好起二角半較前日漲上一元一角半十二月期全日無市一月期價九十一元七角半較前市略好五分比前日漲上六角 
　　整理六釐整六現貨價八十元零三角比前市好三角半較前日漲上七角期貨十一月期價七十九元二角半比前市略好一角比前日漲上七角半十二月期價七十六元八角比前市好三角較前日漲上八角半一月期價七十七元四角比前市漲上四角較前日漲上八角 
　　七年長期七長期現貨全日均無交易 
　　九六公債九六現貨價三十三元比前市好二角較前日則漲上一元四角期貨十一月期價三十三元四角半比前市漲上七角較前日漲上一元一角半十二月期價三十三元四角半比前市好起五角較前日漲上八角半 
　　其他各債五年小票後市開出價八十五元五角比週四時漲上五角整六亦於後市做開價八十元零八角比週四時漲上三角 
[紗花趨堅]  
　　外棉堅穩現銷尚旺：時局和緩人心較佳 
　　昨日星期六美棉初因現貨商售出而跌繼因週末統計利於多頭而漲卒因孟却斯德消息不佳再跌結果期貨漲跌二至六磅音現貨漲十磅音英棉期貨跌十一至十二點現貨跌十二點印棉初　美棉消息疲軟後因本地多頭購進市勢回堅結果孟加拉及白羅溪跌二毗比奥姆辣未動大阪現紗二十支藍魚漲二元二十支紅財神漲一元十六支福島及三馬均漲一元本埠紗市因美棉略堅三品向上客帮中成交尚暢加之時局有和緩氣象人心較佳市價步堅棉市因紗市有力大户空頭略有抵補市况亦趨挺秀兹將期現紗花市况分列於後 
　　期紗紗布人鐘標準前市因美棉平穩三品好起三五元市况略堅近遠期各月均漲二錢至六錢後市因現銷仍暢人心較佳各月續漲四錢至五錢全日共成交八千五百包收盤價列左 
十一月期　一五七·二０　漲·二０　二月期　一五七·七０　漲·八０ 
十二月期　一五七·八０　　·九０　三月期　一五七·八０　　·八０ 
一月期　　一五七·八０　一·一０　四月期　一五七·七０　　·八０ 
　　現紗客帮方面漢口帮進二十支立馬·十六支人鐘·日光·水月·等牌二百包牛莊帮進十六支金虎·水月·仙桃·等牌一百五十包江西帮進十二支孔雀·十六支水月·丹鳳·鴻禧·等牌一百包雲南帮進十支寳鼎·童子軍·等牌一百包天津帮進十六支寳光·豐年·等牌六十包其餘廣東汕頭蕪湖寗波内地等帮共進二百包賣價午前跌二錢五分午後平平廠家未聞開出各牌市價列左 
十六支紅　龍一五八·００　十六支金虎一六三·一五　二十支宫女　一七四·五０ 
十六支仙桃　一六四·四０　十六支人鐘一五九·００　十　支金鷄　一五一·二五 
十六支寳光　一六四·七五　十六支丹鳳一六０·七五　十　支大發　一五一·七五 
十六支日光　一六一·二五　二十支立馬一七五·七五　十　支童子軍一五一·二五 
十六支豐年　一六四·００　二十支仙桃一七四·００　十二支孔雀　一六二·二五 
十六支水月　一六三·五０　二十支水月一七四·二五　十二支寳鼎　一六一·五０ 
十六支鴻禧　一六一·二五　二十支豐年一七四·００　十二支大發　一五七·００ 
　　期棉通州標準前市因外棉漲跌互見市况平穩除二月期跌五分外餘月漲五分至一錢後市因紗市堅挺空頭了結各月續漲一錢至二錢全日共成交二萬一千六百擔收盤價列左 
十一月期　三五·八０　漲·三０　二月期　三六·一０　漲·一０ 
十二月期　三六·００　　·二０　三月期　三六·一五　　·二０ 
一月期　　三六·一０　　·二五　四月期　三六·一五　　·二０ 
　　現棉公會消息姚花到七百餘包通州花到六十包南市出五萬斤北市出三萬斤收價不動廠商進胃不弱市盤如左 
陜西花　三六·二五　鴻裕進　四００件　現貨送廠 
陜西花　三六·七五　鴻裕進　一００件　現貨送廠 
陜西花　三六·００　鴻裕進　四００件　現貨送廠 
陜西花　三七·００　鴻裕進　一五０件　現貨送廠 
木　花　三七·五０　怡和進　五００擔　現貨送廠 
陜西花　三五·七五　振泰進　二００件　現貨送廠 
陜西花　三六·００　内外進一四００件　現貨送廠 
　　　　三六·二五 
下沙花　三四·六０　恆昌祥進　二００件　現貨棧交 
　　　　三五·００ 
[大阪紗市稍見緊張（十四日大阪電）]  
　　棉紗現貨買方呌買中等貨甚力人氣稍見緊張但交易無大進步行情漲起二元 
三馬　十一月期　　　　　　三○九·○○ 
攝津　現貨　　　十六支　　三○一·○○　 
攝津　現貨　　　十二支　　二九八·○○ 
扇面　十一月期　三十二支　三九八·○○ 
鳳凰　十一月期　四十支　　四三五·○○ 
[大阪布市依然不振（十四日大阪電）]  
　　棉布市况實需方面雖依然不振因受期市騰貴影響人氣不惡行情未動 
紺燕　　　現貨　　　一八·二五 
紺千鳥　　十一月期　一八·二五 
[美棉週末統計]  
　　　　　　　　　前　　週　　　　　　　上週　 
本季上市之花　　　七·三０三·０００包　七·九八０·０００包 
總出口　　　　　　二·六六九·０００包　二·八八一·０００包 
運日本及中國者　　　　二八五·０００包　　　三一五·０００包 
廠用（包括加拿大）二·一四七·０００包　二·四五二·０００包 
全國存棉　　　　　二·八八一·０００包　二·０三八·０００包 
在紐約者　　　　　　　　四三·０００包　　　　四四·０００包 
全世界棉産　　　　三·五一四·０００包　三·七二六·０００包 
美棉　　　　　　　四·四一六·０００包　四·六一二·０００包 
[蘭開夏用美棉工廠議决减少工作時間]  
　　十二日倫敦電棉業工作時間縮短委員團議决凡用美棉之工廠從前每週工作五十八小時近來每週三十九又四分之一小時者在十二月及一月間減爲三十六小時戰是之故十五萬工人將受影響委員團要求會員贊助其計畫並謂目前所需要者爲平常總數百分之八十以上如照常工作將不能出售其生産品蓋棉收雖佳然因價格上落不定需要决不能發展故也 
[洋莊絲市轉趨清堅]  
　　昨日洋莊絲市趨於清減緣歐美諸莊均以海外來帳已稀兼以匯率看賤進意頗淡惟華商方面日來態度仍堅行市續挺廠經僅由三井進中等貨二十包價則平定七里干經寂無去路川黄廠經亦乏銷胃惟保棉等粗絲印莊又進四十一包行情如舊八繭灰經美莊祗進新貨二十包價無變化云 
[横濱絲市待時（十四日横濱電）]  
　　生絲現貨三井及其他雖有買氣然持價廉則買主義交易尚無起色雙方均有待時而動之感 
　　絲屑市况歐洲三館帮嫌賣方索價太昻不願承抛本日僅有零星交易成交少許 
[茶市堅定]  
　　昨日星期六本埠洋莊茶市仍趨堅定各項紅綠箱茶市盤均無漲跌惟各花存底缺乏供不應求市面已呈衰落之象昨日全市僅由新泰·福時·興成·天祥·拈孖治·等行買進珍眉·秀眉·貢熙·等綠茶及祁門紅茶總計九百六十箱珍眉售盤自五十六兩至七十四兩秀眉售盤自二十一兩至二十四兩貢熙售盤五十八兩祁紅售盤八十兩市價均無漲跌云 
[交割前現期粉由漲轉疲]  
　　空頭抵補足：市場軋多頭：近遠期仍因麥價昻而堅漲 
　　昨日期粉市面類均堅漲上午開盤後空方因交割祗有一日現期仍有補進近遠期各廠以麥價步高成本須二兩三錢以外非僅不允多開反而從事吸收故各月份市價均有數釐之漲度收盤價本月份與十月份均爲二兩二錢八分半十一月份爲二兩二錢三分半十二月份爲二兩二錢三分午後開盤後現期初仍堅挺其餘各月因海外來電洋麥須出月底方有來滬且到額有限廠方態度堅定粉價除十月份於三盤後轉疲外餘仍堅漲現期空頭抵補足額傾軋多頭三盤後賣氣轉盛市價傾跌而棧單（本月份）屢被廠商在市收進今日交割數量當形寥落耳收盤結果本月份價爲二兩二錢七分較前日收盤價計跌一分十月份仍爲二兩二錢七分七五不動十一月份爲二兩二錢三分二五較漲半分十二月份爲二兩二錢二分七五較漲二釐半期粉成交額上午二十四萬三千包下午十四萬九千包收市十五萬三千包共計五十四萬五千包今日月底停市交割云 
[糖市轉漲甚速]  
　　昨日糖市因據爪哇來電價漲九盾八七五致劃盤大有見漲初盤現貨六兩二錢五期貨九底六兩二錢五十底六兩二錢七分五十一月六兩三錢以冬月底最佳要手紛多而出户寥寥乃有升至六兩三錢五之勢嗣有空户放出遂又回弱收盤九底降至六兩二錢二分五十底六兩二錢七分五十一月六兩三錢現貨生砂赤日興號開盤價四兩七錢成交三千袋又二十四號粗砂白前盤五兩七錢五昨開步升五兩八錢至五兩九錢係禎祥做出成交亦巨且廣帮在滬搜辦因廣東全埠現時與香港仍在封鎖狀態之中是以滬貨雖屬費大亦得繼續運往往後到貨如不湧粗砂價格再有加大之勢云 
[五金市價一蹶不振]  
　　日來五金市况因時局之變遷大受影響北路交易遂致一落千丈長江及本埠各廠雖有交易亦比往日爲衰故市塲上人心並無何種希望售價互有軟落三七尺白鐵瓦出路雖旺而同業中鑒於北帮停辦故暗中放鬆一錢至二錢不等白鐵皮趨勢久呆故售價更跌一寸至七寸比德貨洋釘自戰事發動後去路更清故售開之價亦逐步下沉最低價祗開三兩七錢五分即配搭花色四兩亦難能出開如單挑花色其價計一寸爲四兩一錢五一寸二分開四兩二寸三兩九錢又小花色三分開七兩五錢四分七兩至六兩七五五分六兩四錢六分六兩云 
 
 

Page 17

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *[天氣報告]  
　　徐家匯天文台昨日下午四時三十分氣象特報云天晴此間海濱及北方一帶風微而無定向南方有東北風又昨日下午三時前二十四小時内本埠氣温最高六九·四最低四二·二去年同日最高五六·三最低三三·八 
[統益紗廠參觀記劉墨簃]  
　　余等因研究工廠組織及管理得ＡＢＣ内衣織布廠經理王君之介紹而能參觀統益紗廠者亦機遇也本埠爲中國紗廠薈萃之區統益紗廠可稱巨擘於本埠規模宏大秩序井然苟能按步發展於今後不難爲中國發展綿紗事業之先導也兹特將參觀所得記載如後該廠設在本埠之莫干山路成立於一千九百一十九年所有之股占全部四分之三該廠共分十萬股每股銀十五萬兩初設之時僅三十萬元一千九百二十一年改組資本九十萬元一千九百二十四年改組資本一百八十萬元全廠分三大部一曰紗廠計有二十八萬八千線錠二曰線廠計有一萬五千八百線錠三曰轆線廠專製轆線絲光線臘線等計有六千錠内部職員管理如下表 
　　　　　　Ａ第一廠主任卜管理第一塲之工作及事業 
　　　工程師Ｂ第二廠主任丨管理第二塲之工作及事業 
　　　　　　Ｃ第三廠主任亻管理第三塲之工作及事業 
廠經理　　　Ａ棧務 
　　　總務處Ｂ庶務 
　　　　　　Ｃ物料 
　　紗廠可紡６s，１０s，１２s１６s，２０s，（１２s即十二支紗餘此類推）線廠可紡３２s，４２s，４２s／２，５０s／６，５０s／６即轆線原料據該廠金輯五君云六支可以製毛毯十四支至十二支可以製土布十四支可以製斜紋布二十支製毛巾三十二支製竹布六十支製絲襪以六十支爲最支數愈多色愈白一百支可以代絲轆線廠專製二百碼２００Yds供家庭之用五百碼５００Ｙds供製魚網之用及一千碼１００Yds專供製花邊之用 
　　中國棉花及英國棉花僅可製６s至２０s之粗紗以寗波花爲最劣以陜西花爲最良寳靈（近潼關）之棉花可以紡三十二支兹將中國棉花列表如左 
　　　　寗波 
　　　　漢口 
中國棉花九江　平均絲頭長約十寸可以紡十支及十六支紗 
　　　　天津 
　　　　通州平均絲頭長約十寸可以紡十六支及廿四支紗 
　　　　陜西 
　　製轆線之紗非埃及棉花或海島棉不可三十二支以上之紗必須美國棉花美花分三種（甲）ＧoodMedding（乙）FairGoodMeddling（丙）LowGoodMeddling美花絲頭長一寸者最多可以紡四十二支紗六十支以上之紗用完美花埃及花絲頭長約一寸半稱優等花中國紗廠大半紡粗紗者華廠紡細紗者僅有鴻裕·振泰·永安·厚生·及統益而已 
　　原動機均用電力電係仰給於工部局每馬力計六兩銀每月共約一萬五千元電費第一廠内有鬆花機地空鬆花機分三段機内有齒形之圓軸用以梳花也所有花上之齷齪均由該機用風力吹入地空間地空間之廢花原價一百兩者可賣二兩此係其副産品苟不賣之可以送入揀花間提出有用者用之所以避濫費也廠之全部地基五十七畝每畝六千元計四十五萬元房屋之建築費計一百一十萬元屋頂係鋸形保持光線也屋有三層上下用電梯送貨有鐵路屋隅有自開之東洋井用水門聽製成井寬六尺深二十尺眼深三百五十尺廠上有堆棧二此其房屋之大概也 
　　紡紗之手續共分十步驟起始爲普通之棉花（一）經青花機一花捲約四十磅（二）經梳棉機梳之成絲（三）棉條機使棉成長條（四）第一粗紗（五）第二粗紗（六）第三粗紗（七）細紗每一Frame有兩面每面一百四十四線錠（八）摇花機（九）潤花部（十）打包機每包四百磅價值二百二十元該廠每日可成一百四十包計洋三萬八千元正 
　　廠内計有女工二千三百七十四名男工六百九十六名童工二百零三名女工每日四角五分大洋男工每日四角大洋童工每日二角二分大洋每月計須工資四萬二千餘元每日早六時入廠晚六時出廠勤工者由管理人報告加工資藉以奬勵惰工者由管理人報告扣工資藉戒刁頑廠内有漂白廠有綫軸廠據云該廠仍須添設織布廠則其將來規模之宏大實未可限量也 
團體消息 
[復旦世界小球隊戰勝華强]  
　　昨日（十四日）下午復旦大中學世界小球隊與華强小球隊作友誼比賽於江灣復旦小球場華强球隊爲滬上著名球隊但復旦世界球隊對於球法素有研究故銀笛一鳴雙方勇進至四時始終結果爲十六與一之比世界球隊勝 
[儉德會崑曲團紀事]  
　　儉德儲蓄會之崑曲團前晚又屆團員叙餐之期主任李瘦蘭因事臨時告假由副主任陳葆藩主席席間除商議進行事宜外每人度曲一二闋至少亦二三支是日到者有該會藝術股胡伯翔曲團副主任陳葆藩會計劉培强書記吳科成曲師萬只君笛師包棣華及團員二十餘人所奏之曲均能各盡所長所有曲中應具人才均經曲師審查嗓音之大小高下而專習之即不重要之配搭亦極審愼該會現正建築之新會所並特佈置崑劇室一大間俾便練習台步云 
[上海晚社版之書報樂濟]  
　　上海晚社成立於民國十二年主其事者爲楊伯庚君楊君慨滬上青年之墮落莫不在晚上業餘之暇故有該社之設立原欲導青年以正當之消遣及研究學術服務社會社内分四部（甲）書報部（乙）服務部（丙）俱樂部（丁）編輯部書報部包含公衆閱報室通俗國書館等服務部包含婦女一時學校平民義務學校衛生演講部等俱樂部包含檯球·足球·中西棋子·音樂部·參觀團等編輯部出版及編輯書籍定期刋物等社内職員分總幹事·文牘·會計·交際及各部長以管理各事秩序井然有條不紊綜計社員達二百人分部辦事民國十三年該社因經費支絀各部先後停辦而社員亦多星散祗餘編輯部存在仍繼續出版書報計書籍經已出版者英文有實用英語讀本頗爲各界所稱道學校多採購之中文有家庭適用表簿大全親友留言簿定期刋物計前所發刋者有晚鐘會刋現已停辦五卅慘案後繼續發行民氣旬刋以鼓勵民氣提倡國貨今仍按期出版定户頗衆聞該社編輯部擬於下年擴充徵集資本多刋各類有益社會圖書以補教育之不足云 
[晨星將演粤語劇]  
　　上海晨星演劇團自成立以來服務社會之熱忱演劇藝術之高超久得各界人士之贊許惟多係用滬語國語兹鑒於上海一隅殊乏廣東新劇故定於本月二十八日假座廣舞臺公演所得劵資悉作慈善事業劇目有「柔腸俠骨」「拘魂使者」劇情配景均屬上乘演員如容一一徐天能吳慧明等均係學界中人云 
[書畫保存會遷移會所]  
　　老靶子路來安里書畫保存會近因會址翻造在即而正式會所一時尚未能租定現擬暫遷於老北門内穿心街東首七十七號一俟新會所租得再行妥事遷移通告會員云 
[張古香君鬻畫]  
　　安吉張君古香在滬執教間復從事作畫求者紛如聞已由吳倉碩代訂潤值張君現寓閘北永興路市北公學中學部欲得張君墨蹟者可向滬上各大箋莊接洽或直接至市北公學云 
蕉隂（程競雄） 
[兪希稷會計師辦事處遷移]  
　　由南京路遷愛多亞路 
　　會計師兪希稷因辦事便利起見將辦事處移至愛多亞路五十號至南京路原辦事處則改爲通信處云 
[樂林婚禮誌]  
　　閘北義品里房客聯合會會長樂詩農昨與鎭海林雲卿女士結婚於寗波旅滬同鄉會兪宗周主禮演說者有謝福生·莊百兪·嚴齊富·戈朋雲·諸君觥籌交錯　主盡歡云 
[虞宅壽禮]  
　　上海總商會會長虞洽卿君之夫人朱氏今日（星期日）五十大慶昨晚已在海寗路本宅輭壽各界送往之夀幛對聯等甚夥今日并有堂戲云 
[任矜蘋做壽]  
　　明星公司「新人之家庭」劇導演者任矜蘋君今歳三十初度其親友等發起慶祝巳定於今日（二十九日）舉行設壽堂於霞飛路明星公司攝影塲場内有舞廳廳中築臺備各種游藝及戲劇其節目於今日下午三時起舉行（一）爲其女任靜菊之鋼琴（二）劉紀元杜玉英女士舞蹈（三）任潮軍任靜菊舞蹈（四）黄筠貞李蒔苑兩女士本灘（五）鄭小秋張敏吾君雙簧（六）劉昆元杜紫英女士舞蹈（七）邵莊林口技（八）王素筠女士舞蹈（九）王漢倫女士崑曲（十）黎明輝女士葡萄仙子（十一）張畹清女士火棍又晚間八時起表演京劇其節目爲（一）鄭正秋君空城計（二）藍光普君與魏秀寳女士之慶頂珠（三）張四非君盜宗卷（四）陳景塘君南陽關（五）魏一飛君黄鶴樓（六）洪珍白君定軍山（七）楊耐梅戎伯銘虹霓關（八）李劍候君珠簾寨 
商塲消息 
[先達廠新出駱駝絨]  
　　先達絲毛織造廠新出純毛寬緊提毛條子駱駝絨一種顔色鮮艷原料係採用北省上等羊羢輕暖柔軟聞如欲採辦者上午可至該廠（法租界菜市路南首四五七號）下午至批發所（二馬路口陶朱里一八七號）與該廠總理顧九如接洽云 
[國貨合作商店今日舉行第六次星期廉價]  
　　該場二樓新到九福公司百齡機恊新廠中國自製熱水瓶能保存熱度有四十八小時之久布疋部之羢布棉織部之衛生羢布均宜製單夾棉衣之用香品部新出藍瓶茉莉霜銅器部新出墨盒三十餘種搪磁部有五卅紀念面盆本星期預備多數商品供買主之選擇巾帕部新出繡花手帕多種男女合用此項手帕可以刺繡本人名號一般男女學生定購甚多該店自十月初一日起將新擴充之第二商場開始營業擬舉行廉價再送贈品以資紀念前定上午九時起開始營業晚間九時收市現該店自下月初一日起改爲上午九時起下午八時止爲營業時間云 
[中興襪廠開幕贈品]  
　　湖北路正豐街口中興襪廠總發行所自八月初十日開始先行交易以來生涯尚稱不惡刻聞該襪廠於十月初一日正式開幕之期各貨認眞放盤再加特别大贈品一千元云 
[國華杏仁精之功效]  
　　杏仁性質甘温而帶辛苦本爲治咳逆上氣之聖品化 
 
 

Page 18

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *學家鄭平叔君有鑒於此乃以化學方法提煉爲精以之治咳痰氣急功效宏大聞自發行以來銷路與年同增該廠設在閘北虬江路一九一號分銷處遍於各省各商埠云 
[佩昌機器行遷移]  
　　佩昌機器行創辦滬上有年獨家經理歐美著名皮帶廠及鋼絲布廠並經理各大名廠紡織附屬用品大小五金一應俱全今爲推廣營業起見特遷移至北蘇州路盆湯衖橋堍並委振豐五金號爲門市經售處刻下運到大批各種尺寸皮帶小羊皮各式鋼扣等貨質堅耐用價格低廉其他各種紡織用品現貨亦皆齊備云 
[更新舞臺提早開演]  
　　閘北更新舞台於昨夜起開演三本安邦定國志該舞台地址毘連租界觀客往來自由而於戒嚴關係悉無妨碍現將時間提早每晚六時半開演十二時閉幕并於昨日起特别大減價 
[德利婦女飾品到滬]  
浙江路小花園德利首飾店新近到德國十四開白金婦女耳圈手鐲戒指揷扦别針花樣數百種又美國夾金錶鍊手鐲洋錶西式京絲盤鑽鈕扣十八開金粉盒及珍珠鑽石翡翠各種寳石中國七成金鑲嵌首飾綢絹花新出電光銀色花瑪瑙珊瑚帽頂鈕扣各種眼鏡等餘如五卅戒指每只五分五卅眼鏡每付四角各貨零售均照批發廉價云 
出版界消息 
[青年旬刋第三期出版]  
　　四川路青年會高級中學學生會所編之青年旬刋已出兩期現第三期又於昨日出版内容甚爲豐富有陳志武之「曩芭德小英雄」及解永坤之「我要死了」等 
[曉報贈送明星賀年片]  
　　曉報三日刋出版四十餘期每期載有社會珍聞政海軼事及小說筆記詩詞等第四十六期今日出版并爲優待讀者起見特隨報附送明星賀年片一種刋女明星黎明暉最近小影用三色精印如有遺漏可向賣報人索取如定閱全年則贈送是項賀年片二打半年一打云 
[韵聲週刋今日出版]  
　　韻聲票房同志沈睦公主編之韻聲週刋准定本月十五日出版沈君向在報界年來歷游京津始於月前旋滬適該社發起週刋遂推沈君擔任編輯云 
[電影報出版]  
　　世界電影社編輯之『電影報』籌備數旬已於今日出版内容頗稱完美聞各報販處均有代售如函索樣張附寄費一分即寄贈社址在北山西路德安里一九七號云 
電影界消息 
[新愛倫開映新片]  
　　海寗路新愛倫影戲院定於明日（十六號）起開映新片「婦人之仇敵」是片係描寫男子屈服於女子下之情形劇情與光線並佳於十九號起則開映鳳凰公司出品「秋聲涙影」云 
[洋洋影片公司新聘演員]  
　　洋洋影片公司開辦以來積極進行情形業紀前報兹聞該公司新聘到留學巴黎電影專家馮汝煜君爲主要演員馮君對於銀幕上藝術極有心得所扮演莊諧角式無不逼肖云 
[「可憐的閨女」批評一束]  
　　（一） 
　　明星公司新片『可憐的閨女』昨日（十二號）午前十時在中央大戲院試片是日天雨甚大而來賓仍見踴躍可見該片號召力尚不弱也 
　　劇情極細膩描寫拆白黨之罪惡無微不至對於女子之被誘惑墮落後之生活懺悔時之悲痛均異常深刻劇中於女性之軟弱處盡力扶助如沈慧英之失身而猶能得其未婚夫之諒解與憐愛楊七姑之墮落不堪而猶能得慧英夫婦之帮助予以自新之機對於今人輕視失身之女子而擯之於不齒之列者實下一重大之針砭也劇本可取處只此一點惟最後兩幕寫慧英被楊七姑警勸後懺情悔罪矢志入靜修菴作尼仍不脱陳腐之窠臼而爲中國消極思想之表示矣 
　　是劇又有一特色開首即以罰作苦工之路囚（拆白）警示觀衆收場一面見慧英隨未婚夫楊七姑團圓歸家在汽車中瞥見對面一隊路囚在崎嶇道上作苦工而其中即有拆白汪小蓮與其黨魁在痛快極矣（悠悠） 
　　（二） 
　　昨日（二日）明星新片「可憐的閨女」試映於中央大戲院不侫冒雨而往歸而記我所見如下 
　　明星公司本年已出過五片此爲第六次出品該片劇情係述上海拆白黨之罪惡史描寫非常深刻而有力量且全片情節藉監犯於懺悔之時追溯往事而映出之更可給觀衆有力之之印象上海社會原屬遍地荆棘黑幕陷阱到處皆是該片對敗人名節騙人錢財之拆白黨驟下總攻擊令我敢謂凡婦女看過此片之後必較未看此片之前多添一種聰明無論如何不明世故人情當不致遽受拆白黨之誘惑所以「可憐的閨女」一片誠如鄭子正秋所言（詳見該片中之劇旨）不愧爲女界醒目之暗室燈拆白誅心之開花礮也 
　　如王吉亭飾汪小蓮一活現一拆白少年蓋其經騐旣富表演自佳在今日電影界中飾此路角色當無出其右者王獻齋飾黄大桂天賦隂險之相生就壞人之目演來自能勝任愉快也（惠民） 
 
 

Page 19

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * * 
[蓺術界世界名畫及其作家（三）] [  偉濤]  
　　拉裴耳小傳（下） 
　　拉氏在弗勞倫斯時識著名建築家白西（ＢaccioOt'agnolo）拉裴耳將來之成著名之建築家得白西之益非淺拉裴耳之圖忽自披羅其西式之畫一變爲弗勞倫斯式之畫可以彼所作之「童貞女加冕禮」一幀代表之現存羅馬教皇宫殿中此幅宗教色彩極强乃戚但丁神曲中極樂世界故事而世 
　　在一千五百零八年初拉裴耳在弗勞倫斯創作幾幀極著之晝是年九月至羅馬時二十五歳也彼至羅馬之原因一則因彼熱望至羅馬而　該地藝術之一斑而其主要原因則爲羅馬愛好藝術之教皇裘利第二招彼往宫殿中作宫殿畫至皇之所以招拉裴耳半因聲名之震動一時而半因彼之親戚在羅馬極有勢力之白勒門底Ｂramante所介紹拉裴耳至羅馬後備受當地人士之歡迎有名人物俱與之爲友裘利第二見拉裴耳稱彼在藝術界内從未見有如是之人物羅馬教皇之宫殿中各種之壁畫俱已爲各畫家所畫但裘利第二　其不合盡行刮去故招拉氏重畫拉氏即開始計畫描寫彼並不在一次完之常在餘暇臨宫中稍畫幾筆而巳故此宫殿内之壁畫待拉裴耳死時始行完工共有一大廳及三小開天花板及牆皆畫滿第一小間名ＣameradellaSennatura此室内滿畫宗教詩學哲學及法律上之諷刺畫或寓言畫在詩學上則有「巴納蘇山」（愛普廬所居）（ＭountParnassus）此畫之下部爲九繆司（司文藝之女神）上部則爲愛普廬及維納斯哲學上則有「雅典之學院」畫出極大之廳内有拍拉圖·蘇格拉底·亞里斯多德·比雜哥拉·亞趣米德等博學之士與其子弟共研各種科學·哲學·文學等項第二室則名Ｓtanzaoftheileliodorus則以舊約中故事作畫者從略第三室名ＳtanzadellIncendis現皆存在大廳中之壁畫拉裴耳祗畫其一小部分其餘則在彼死後爲其子弟所補其中之畫皆關於康士坦丁之生平從略除此Ｓtanze外拉氏更作Ｌoggie此爲雕刻拉氏所畫其子弟刻之被則在旁指點之所畫者俱爲聖經中故事較Loggie更爲重要者則爲彼之大幅圖畫乃專爲某教堂作掛氈之用大半皆畫在羊毛布及絲布或金布上每幅約長十四尺至十八尺之間高約十二尺所畫之人物較眞人更大皆根據聖彼得·聖保羅之故事在羅馬時所作之畫凡數十因述之已多故從略但所作者仍以童貞女馬利亞肖像之像爲多計在羅馬所作現今尚存者共有二十數幀之多其外如爲貴族所藏而外人不易見者不知凡幾綜彼之畫因其愛美之自身及美之創造力供彼以不息之欣快彼極愛莊麗及快活彼享受屋宇之華麗鄉村之幽美友人之　 
 
 

Page 20

 
 
1;第一萬八千九百三十五號;中華民國十四年 西曆一千九百二十五年十一月十五號
星期日 * *　及社會之注意及歡迎其一生乃極清潔納無汚的彼之生徒見之而樂彼之友朋見之而喜　之者恒爲其之勸　和愛所屬伏彼對結婚並不表示興趣（彼有婦名班班娜ＣardinalBibiona但結婚後不久即故世）於一千五百二十年四月六日去世 
　　十四年十一月十一日 
[評「海上英雄」] [  鄔烈光]  
　　余好觀電影而尤好觀歷史影片故每一歷史片出必以先睹爲快海上英雄者歷史巨片也喧傳於吾人耳中者久焉今始出映於奥迪安戲院昨趨車往觀是日觀者頗形擁擠足見民衆歡迎英雄之熱烈也 
　　攝歷史影片難其難在佈景而重在考據每以考據不確失其價值者有之是片對於考據頗爲周密故凡一事一物莫不切合於時代即極細微之事亦能周顧此片之所以有價值也 
　　是片述一英國貴族名奥立夫者淪爲海盜縱横海上擴張其威權爲國爭光西人好勇善戰之習性於此可見實爲懦怯退讓之中國民族之良好借鑒吾人更由此可明西人何爲而多取海盜故事爲藝術作品材料之故矣 
[評「蕩寇」] [  偉]  
　　范朋克自去年月宫寳盒一劇開映後休息數月即於今年三月間攝演「蕩寇」ＤonＱ一劇歷三四月至今夏七月間始行攝就聞印版極多四發於各國而上海大戲院亦得其一於上月三十日起開映因租價昻貴故不得不提高座價但觀者仍備極擁擠可知范氏之號召力及國民喜看武勇劇之熱烈亦未始民衆精神漸由安眠之狀態而復於興奮之好現象也 
　　是劇述俠盜查祿之子西沙在西班牙之一段游俠舉動劇情叙西沙在西班牙寓居時學得舞鞭之術某次因試鞭時觸犯皇后之衛隊長與之鬭衛隊長不敵遂與西結不解之仇矣會西識地方上某軍官之女某衛隊長亦識之二人又爲情敵矣西班牙國王極賞識西故處處助西某日宫中開跳舞會三人同到國王則以調虎計使衛隊長與之鬭牌而與西及女以晤談之機會衛隊長因一時之醋恨故在無人時一劍刺死國王適西在外聞聲而來衛隊長乘其不備以物擊西暈去更以彼有血之劍納西握中使移罪於西國王臨終時見西在旁知衛隊長之誣西故書一紙證明之而此紙適爲某政客所得匿不宣佈罪遂歸西不可脱女父賜以一小刺使彼自盡西乘此時間僞作自刺狀一躍入下面之急流中自七後西遂極力設計　　一切至　　得國王之證明書案乃大白而女仍歸西焉内中之曲折非片言所能盡之 
　　范朋克飾西沙慷慨英豪大足以振頑立　彼之而因無美國種色彩故飾其他諸國人（尤其西班牙）皆能維妙維肖此天氣者也面部表演時以眼部及嘴部爲最顯目光極深刻而帶一種無私之天眞嘴部則顯示一種待好人則和氣待惡人則嚴肅之相人所不及者也女主角爲曼麗阿斯脱（ＭaryAstor）此次范朋克選伊爲此劇之女主角良以伊有西班牙種族之色彩也在花園時見西沙在欄旁笑伊時之神情妙在不知中有一副愛慕之神又在花園與西沙邂逅時情話時使吾人回憶莎士比亞名劇羅密歐與周立葉一段情史阿斯脱之藝術手段及表情有以致之也 
[創作劇本的介紹] [  曼君]  
　　重視創作而輕視翻譯的結果固易使出版界泛濫了無數的平庸無聊的幼稚作品然而重視翻譯而輕視創作的結果其弊也是一樣的就劇本方面說我讀了近年來許多翻譯出來的劇本總覺沉悶異常總覺有許多話說不上口來同時還發現許多人類所没有的言語而且因爲風俗人情思想習慣的不同翻譯過來的劇本在舞台上很難成功這是實話所以我的意思與其隨便去翻譯不若愼重而創作今將創作劇本之可以實演者擇要介紹如下 
　　一隻馬蜂親愛的丈夫（丁爕林編） 
　　闊人底孝道道義之交（蒲伯英編） 
　　聶嫈（郭沫若編） 
　　英雄與美人良心虎去狼來維持風化愛國賊 
　　父親的兒子（陳大悲編） 
　　趙閻王（洪深編） 
　　歡迎會（成仿吾編） 
　　咖啡店之一夜（田漢編） 
　　母親月下雨中人（徐半梅編） 
　　好兒子（汪仲賢編） 
　　潑婦回家以後（歐陽子倩編） 
　　青春的悲哀新聞記者（熊佛西編） 
　　棄婦可憐闌裏月山河涙（侯曜編） 
　　孤軍（谷劍塵編） 
　　惜春賦（徐葆炎編） 
　　農家（李樸園編） 
　　青春的夢（張聞天編） 
　　紅玫瑰（李鴻梁編） 
　　寳珠小姐（孫景章編） 
 
 
