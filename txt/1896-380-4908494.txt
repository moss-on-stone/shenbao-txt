# 1896 - 380 - 4908494

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜者訂幷補續集六十卷其中條析病狀援据方　耀　治法斧藻羣言足稱黄岐之功臣靑囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今已出書欲樹醫林之幟者請向各書坊購取此佈 
[考試時務塲中必備書翻刻必究] [  申報館申昌書畫室美華書館格致書室寄售]  
　　今年以來各省歲科考場各處書院兼考時務策論視制藝詩賦爲尤重廣學會新著中東戰紀本末八卷凡泰西新政之可作棠故者精心考訂言皆有物實與去年所譯之泰西新史攬要同屬投時利器應試諸君奉爲藍本大可名利雙收而其價只一圓五角亷莫甚焉○廣學會新譯文學興國策兩卷凡泰西學校中之良法美意臚列無遺塲中如考新學舍此無以運典每部兩角亷之又亷○時事新論十三種圖說四十種繁稱博引鉅細無遺亦由本舘代印計價六角 
[觀滬南建築馬路系之以論]  
　　滬南自十六鋪起迤邐建築沿浦馬路雖未竣工而已工程匪淺自開築至今屢紀報端屢思一往以覘平坦乃入夏以來足疾發而愈愈而發者至再至三以致是將進而趦趄近又天晷日短從事於秃毫塵墨間遊興更覺索然昨爲休沐之期友人邀往豫園茗話茶後徒步出小東門至十六鋪所謂馬路者尙不知其在何處於是逡巡其間漫從集水街碼頭往外正値挑水之際行路維艱至數十步豁然平坦卽馬路肇基之處也闊與法界之馬路相將樁已打齊緩步至　馬頭爲時已晚相率而返聞樁已打至永順馬頭可謂有志竟成不禁爲之狂喜現在風氣雖開人皆趨步西人然無堅忍之志所欲舉辦之事往往說而不果此路之成可必其非有初鮮終者矣上海向來市面都聚於南市自通商以後設立租界而南市之勢分矣近來租界愈闢愈廣居人愈聚愈衆市面亦愈大而愈盛南市則日見衰敗不但相形見絀之謂也人情莫不好逸而喜便故爲政之道亦在乎便民今之滬上市面北盛而南衰者以北市便而南市之不便也在在居南市人之雖皆安土重遷然購物者必欲至北市焉游玩者必欲至北市焉朝往暮返者踵相接人情亦可見矣若四方之商於斯工於斯及謀食於斯者皆無不樂居於租界其樂居於租界者以租界之事事皆便也而租界之事事皆便者馬路便之也謂之馬路者謂便於馳騁耳若現行之東洋車亦非馬路不能行一車之値少則十數文多則數十文總而算之則人之所費固亦不小然非此不能代勞且非此不能從速有一日不能了之事而半日可了者數人不能了之事而一人能了者所以費雖繁而人皆不惜譏亦有合算之處也西八舉事每不惜所費費雖大而無不收其利所費愈大收利亦愈大卽路而論始則砌以石焉如今之石路繼則雜以沙而堅壓之則較砌石爲平而且穩矣刻又以塞門德土爲之則更其平如砥矣然有治法必先有治人使不淸理而修治之則雖有馬路恐未必能常便也現在租界馬路之中垃圾日以車運飛塵日以水洒偶有不平者修之惟恐不速壓之惟恐不堅未有惜及所費而稍緩者古之平治道路恐無以加於此者矣加以自來火之便於燭照自來水之便於汲取故人皆趨之若騖不嫌房價之昻不嫌捐欵之費而視南市爲畏途也乃自此路築後吾知滬南之市面可以由衰而盛滬南之人心可以由散而聚可以奪租界之利可外分租界之勢租界房價之貴日增一日爲從來所未有馬路一通往來自便寓居滬北必逐漸遷南南市房産可以起色其利一馬路平坦上下旣便往來船隻皆可停泊於南以省捕捐其利二且馬頭能不能平非但小船以免起駁卽沙船亦可設立馬頭如輪船馬頭之製駁費不亦可以盡省乎且南市富賈見有馬頭之可建安知將來不皆易沙爲輪以與西人爭利乎馬頭一便居人一多則市面之旺不言可知非皆馬路遺之利哉惟外灘馬路雖如租界而内待道路亦宜漸漸放闊則方爲美善幷一切淸理章程亦宜取法於租界以期永遠方今人心皆思取法西人其欲取法者欲與西人爭利耳夫論取法固莫近於此矣而論爭利亦莫近於此矣若僅以馬路爲往來之便而馬路之外可不計焉則亦何貴有馬路哉金陵所築馬路西人皆以爲不如租界而有竊哂之者此僅就馬路而倫爲其所哂者尙不止此也滬南之路其毋再貽西人哂也可 
[日約附欵]  
　　中日通商條約前已譯列報端矣昨閱廣州中西報云西歴十一月十號東京來電云本日内閣官報載日本出使中國全權大臣林董與中國欽差大臣議定　船通商條約尙有附欵四條兹特照譯於左一議定凡中國通商各口准設日本租界一應道路捕房等事皆由日領事管理二光緒二十二年八月初三日上海江海關所定辦理蘇州江西湖北三省行輪章程及往來揚子江一帶均須與日本官員商議定奪聽其自便三凡日本人在中國製造之貨均聽中國抽稅惟輕重須照中國商民稅則不得過重中國政府幷准日本在上海天津厦門漢口等處開設租界四中國山東巡撫允准飭令華兵不至威海日軍駐紥處所四十里之内以上附議各條分繕漢日兩文對校無錯簽押蓋印兩國各執一紙恭親王榮祿張蔭桓林董簽押 
[撫帥行旌]  
　　安慶采訪友人云升任安徽巡撫鄧小赤中丞華熙於上月二十七日夜半時抵皖次晨命駕入城示期二十九日辰刻在行轅接篆前任福少農中丞交卸篆務後赴　署辭行旋於未刻率同瀛看出轅至接官廳小住旣而同登輪舶鼓浪啓行水陸弁兵次第鳴槍致敬許太守以增龍司馬鳳鑣送至申江此外各官則次第鳴騶而返 
[榷使行旌]  
　　杭州采訪友人云調署寗紹台道王心齋觀察擇吉上月二十二日交缷兩浙運司篆務二十六日赴撫藩兩院禀辭次日卯刻命駕出武林門詣下碼頭登舟至滬以便航海赴寗波省中府縣及印委各員均往河干恭送聞觀察在省垣時已頒發紅諭筮吉初三日履新 
[吳中獲盜]  
　　捕役狙伏黑暗中搜捕匪類彼中切口謂之摸黑上月杪日之夜吳縣摸黑人　文昌卽李大有手持諸葛燈沿途偵伺行至閶門内牙厘局對岸某巷餐一人蝟縮壁隙中向之盤問言語支吾袒而索之身畔藏有利器爰帶至捕役下處細加拷問其人自言同夥十四人合坐一舟停泊閶門外四擺渡附近日間有事入城及回城門　閉不得已假片席地暫度一宵捕役因於翌晨禀知吳縣項詩侶大令大令立飭通班捕役會同營汛令其人引至泊舟處見有巨船一艘擊纜河干船中聲息全無蓋爲時尙早若輩皆在黑甜鄕也遂雇舟渡上不動聲色從前後艙一擁而入將同舟十三人一倂拘獲搜得火藥二十包洋槍四枝扑刀兩柄鐵尺四條油繩十餘條繩穿巨石一方旋卽押解回署大令升堂研究若輩供詞一味游移大令喝跪大練繼上天平架若輩中强且悍者大呼曰衆弟兄須以義氣爲重毋 
 
 

Page 2

 
 
長　也於是諸犯皆閉目受刑不發一語大令飭一倂釘上脚鐐將三名發交化莠堂俾捕役拷問餘犯分别收禁内外獄中候冉所訊以上係本館派赴姑蘇采訪友人所述末數語則得之他友函中也 
[逆犯自陳]  
　　逆犯孫文卽孫逸仙逃至英京經龔星使拘獲後英外部移書請釋一事前已屢紀報端兹者廣州博聞報云孫文釋後有某報館訪事人往見之將孫犯所言錄登於報兹特譯出以供衆覽據訪事人稱孫犯能操英語其音甚佳自謂人言我自往使署此說失實當日我遊行將至使署前忽遇一素不謀面之華人突前問曰汝是日本人抑是華人我以華人對伊又問籍隷何省我答曰廣東伊云是同鄕也遂與之偕行不數武又遇一華人卽由我被留之使署出我初未知其爲使署中人與我同行之華人語我曰伊亦是同鄕爰導引相識握手言歡而聽其語言非我土音維時傾蓋論交伊等相謂倫敦華人不多我等當認識之庶不忘桑梓情誼其初與我相見之華人至此自言鄧姓未幾又有一華人至亦與聨行斯時鄧姓先别去我三人緩步而過使署乙與丙呼我入坐我未及答伊二人强挽入戶卽將門緊閉又迫我登樓我不得已拾級而升直至樓頂引我入房囚禁將門下鑰及後有西人至房中其人虬髯蒼白想是叅贊馬加利也云此是中國地界我以不解其意對其人又問爾是孫文否我答曰我是孫逸仙亦名孫文伊言駐美國星使有電來言孫文搭勿昔士的輪船至英京又言須歴十八點鐘之久候總理衙門電覆如何方有著落說畢將門加鎖而去翌日鄧姓登樓相見謂昨日奉公拘汝今可以友誼相談事至今日汝當直認不諱我答曰此刻祗有一生一死而已伊等欲將我何爲我不料在英京可將我解回中國鄧姓云若不能解則將縛汝而塞其口乘夜裝運下船斯時我想鄧姓此言必因叅贊馬加利與某公司交好或可辦到斯時我心誠惶恐答曰道路如此迢遞許久乃到中國途中難保不宜洩春光鄧姓又云囚縛而鎖之四人監押而往何洩漏之有不然置之死地我聞此言迫得求救鄧僞爲許之說畢乃去我在囚時日中亦有牛乳麫包充飢渴云云以上係　報訪事人所述也又有某報登錄孫犯開釋後之言曰醫生間地利設法救出孫犯後孫犯將被禁情由告知巡差間醫生卽帶同孫犯回家暫住報館訪事人往見其顔色欣然自言今得脫囚我心安然無恙惟身體憊甚當囚禁時焦灼萬分展轉思維無計可通消息出外連日食不下咽寢不成　聞鄧氏之言令人神魂驚失生死存亡在於俄頃而已若閉塞我口而槖載之解返中國去路生遠矣且謂事急則處死之仍按中國例寄回處决益令寒心我在禁時曾繕兩函一交間地利一交萬士兩醫生終未能通又繕一紙抛出欲鄰人檢拾代通消息又爲署中人所得反將窓戶扁　說至此孫犯將從前藏在襪中之一紙出示謂此紙欲由窓中抛出使乘風飛去俟路人拾看其文云我是孫文爲中國使署囚禁已七日矣將　行解回中國如路人執得此紙煩交某街某屋間地利醫生以求拯救間地利醫生云孫文被囚幸使署四人通傳消息往來聲氣皆由煤炭中　入然則孫犯之得生皆賴間地利醫生力也不知旣釋之後尙能重復解回中國明正典刑否嗚呼難矣 
[愼重人命]  
　　廣州中西報云美國所有醫生向例必須考試凡已經考取者始准開設醫院爲人療疾此亦愼重民命之意也近來多有未經考取之人在本國不能行道私往他國設立醫院爲人治疾售賣藥餌事爲議院中人所聞以醫生一業人命攸關倘學術不精勢必草菅人命現已定例此後凡考取各人一槪給予執照爲憑其無執照者無論本國外國均不准爲人治病幷開設醫院云 
[香江火警]  
　　香港循環日報云十月二十二晚初更將盡聨興街某店不戒於火凶兆焚如幸鄰里聞聲麕集登時灌熄惟某店已盡成灰燼左右鄰居亦遭蹂躪其傷實多此處水陸通連匪類恒多混迹應聲蟻附恣意抄掠維桑與梓不失於火而失於盜者實繁有徒所幸撲救迅速否則時際嚴冬風高物燥人烟如此稠密爲禍有不堪設想者矣 
[杭垣火警]  
　　杭州采訪友人云上月三十日九點鐘時忽聞吳回氏稅駕於草橋門内羊市街口上下城義集水龍及各署洋龍一聞警鑼咸風馳電掣而往中衡叅將趙叅戎督率洋龍人夫首先馳至崇甯保安兩義龍亦先後到塲無如亢早多時更得封家十八姨助之爲虐雖竭力噴救終如以杯水沃車薪此處市肆如林殊少牆垣阻隔火遂東奔西突惟所欲爲一霎時由羊市街西口順興茶樓延及比鄰某雜貨店店中多引火之物以致勢若燎原直至十二點鐘時始經告熄計東首焚至演教守前保大典屋門首西首焚至板兒巷口一元堂客寓羊市街兩岸由水龍人夫檄開火弄以免蔓延然已焚去大小房屋百餘椽矣謂非巨災而何又上月某日錢塘縣屬定南鄕農民趁納禾築圃之餘徴召優伶互相報賽不虞田祖未降火正先臨當開臺時各優伶正在袍笏登塲忽聞鼎沸聲喧羣呼火火火急登臺嘹望見左側看樓蘆扉上烟燄騰空樓申觀劇之人爭先逃避呼兒喚母墮珥遺簪擾擾紛紛幾難抑遏優伶一面收拾砌末一面帮同施救猶幸時當白畫人力易施將看樓拉坍一間射之以水祝融氏始不得逞其威烈偃旗息鼓而回有少婦三四人從高墜下雪膚花貌略染猩紅聞之个中人謂當迎神時施放爆竹火星飛墜茅篷之上登時燃著致肇此災翌日好事者復令演劇以謝火神鑼鼓喧闐觀者依然如堵 
[析津寒柝]  
　　天津訪事人來函云津蘆鐵路由天津接至楊村已於九月廿八日開車轉運鐵木各料因車站月臺以及房屋等均未竣工故未附載貨客現各工皆已完竣定於上月廿二日賣票每客計收津錢二百四十文商民咸以爲便異日輻輳之盛當可不卜而知惟火車於旣行之後未止之先每有鄕愚無知怱怱上落致有跌軋受傷等事殊堪憫惻刻由總局出示誥誡以免鹵莽之徒罔識利害是亦鄭重愛護之意也○津蘆鐵路未告成工而漢蘆鐵路又將繼起工程浩大在在需人北洋鐵路總辦吳調卿觀察爰有創設鐵路學堂之議禀經堂道准行曾招募年未弱冠之學生能稍通中西文字者先行報名以便定期考試分别去留嗣以報名者紛至沓來遂定於十月廿四五日將報名各學生派人察騐果否身體壯健可以耐勞然後再以文藝試之俾免濫竽充數聞將來考取人數以四十人爲額如果網入珊瑚較之各西學堂進身尤爲　易蓋三年有成卽派充鐵路差使不至人浮於事位置無從也○津郡在官人役凡遇婚喪兩事輒出帖歛錢俗謂之請串叉曰打網其稱父母壽辰者曰開賀甚有藜莪廢詠已抱孤露之嗟而猶效漢高帝奉玉巵爲太上皇壽者實則莫須有之事不過欲藉此以充囊槖爲一年食用計耳似此瑣屑之事該管文武各官固不知之卽知之亦聽其所爲從不示禁蓋習俗相沿已非一朝一夕也法國租界華捕頭目孫再又名孫承慶於上月十九日爲其妻弟完婚請帖租界鋪戶大小不遺每帖歛錢一千或五百文不等且帖内書有法界巡捕頭字樣孫以爲是中國尋常之事無足異者不知西例以此種惡習擾害閭閻斷不能稍事姑容飽其私槖越兩日果爲法領事所聞立將孫革去其役禁諸捕房以示懲儆並示諭通衢俾衆咸知以免日後之或有繼起者卽此一端便見中西人治法之優劣又法租界負販人等向有月捐亦間由孫捕經手兹於西歴本年十二目一號起所有負販捐輸均向法界工部局自行投納換給執照至八號爲止逾期不收不得假手於人免致滋生弊言亦由工部局出示曉諭矣○小雪凍淀大雪凍河雖係俗諺然曾歴騐不爽今冬天時和煦圍爐韻事尙未舉行搢紳之家雖具有黨太尉之豪侈而欲於銷金帳中擁家姬安排羊羔美酒淺斟低唱亦覺時之未至直至上月廿一日始見北風怒號稍有三冬景象所有輪船亦於廿二日起不復入津改泊唐沽起卸貨物矣 
[巫峽凍雲]  
　　宜昌訪事人云近日已交冬令竊匪出没勢所必然現傳竊黨來宜者不止數起前月某夜大北門外某銀匠店被若輩將　街門面撬開將店内衣物捲起並開一首飾盒當將首飾拿去其匣不知抛於何處次日店主報官已經獲案當堂將首飾追出傳失主到案認領匪則押卡想當笞責開釋也○前月某日關上巡丁某西人在輪船上查獲私土數十兩一倂充公○前月某日英國領事官班君雇坐民船往 
 
 

Page 3

 
 
川地方官派撥砲船紅船護送船上高掛黄旗上寫大英特簡查辦中國西路領事官班已於禮拜日開船上駛啓行時西人咸蒞河干脫帽相送砲船鳴砲並放鞭爆頗形熱閙云○快利輪船到宜有四千多貨廊夫尙未搬運上岸而昌和沙市二輪次日亦到一時三船同在河下屈計脚夫祗七八百人不能立時搬盡盛聞今歲宜地各鋪生意四季均屬平平無甚起色惟近日稍有轉機脚夫遂異常忙迫又因水勢未退上下挑貨均須行走河灘路更綿遠每日一人只可獲錢一千數百文轉瞬輪船一開此等貨物又要搬運上柏木船爲入川計總之食力者流當此隆冬有此便宜錢可覓不致八口啼飢豈非小民之大幸哉旣而快利回漢口搭客俱滿後至者幾無立椎之地云○某日雲南運到錫鉛十數船在宜灣泊數日因此項官運銅錫向例不准裝載别船只快利一船可裝因快利是商船也後快利已被客貨裝滿官鉛等仍由原船載送往漢口 
[潯江雜佩]  
　　九江訪事人云新選江西廣豐縣裘爾昌明府鴻勳領憑附輪南下上月於廿四日抵潯旋買棹赴省○駐紥田鎭武靖營管帶黃君在潯遍貼賞格略謂本營什長周錫臣勾同遊勇韓正樹殺死包哨弁刦去銀兩花邊如能拿獲周錫臣者賞銀五十兩劉錦安許敬臣羅載軒者各賞銀十兩○潯城賭風甚熾上月某日經德化縣梁明府保甲總巡吳明府拿獲賭棍懲辦至廿三日城外保甲委員羅海源少尹又在叚内拿獲劉明全黄少靑蕭厚德呂主禮用假骰子局騙販猪客李輝義輸錢十一貫零訊明分别笞責枷號追出錢文給李船川四貫餘欵買銅水鎗以爲救火器具之用 
[隋堤冬柳]  
　　揚州訪事人云揚屬之仙女鎭六閘一帶爲南北往來水陸孔道私梟侉匪溷跡其間糾衆逞兇無惡不作近因巡緝船勇曁鹽捕管巡丁在裏河等處緝獲私鹽數起將其鹽送交官鹽店梟匪遂啣之刺骨刻竟佈散謠言謂欲乘隙搶掠鹽店燒燬房屋運憲江都轉聞之赫然震怒謂匪徒目無法紀若不嚴辦尙復成何事體立卽飭縣恊同營弁各派差勇嚴密緝拿並出示諭一道張掛通衢略云照得游民侉匪不法橫行大干法紀查仙六一帶向有匪徒雜處其間並身藏利刃動輒行兇或糾衆販賣私鹽或强行擄人勒贖甚至姦淫擄掠無所不爲地方差保畏其勢衆不敢指拿以致惡燄兇鋒日甚一日近聞該匪等又在仙女鎭一帶糾集黨羽有欲爬毁鹽店燒燬房屋之謠似此不法若不嚴行查拿何以安商旅而靖地方除札飭鹽捕營酌帶砲船及商巡船勇前往駐鎭巡查並檄令合字前營曁江甘兩縣各派差勇分往會緝遇有口操侉音身帶利刃者立卽驅逐出境不准逗留倘敢違抗卽協力兠拿解送嚴懲並遵督鹽憲歴次示諭如敢有身帶洋槍器械逞兇拒捕者准勇等格殺弗論合先示諭務各革面洗心勉爲良善幸勿以身試法等語刻聞鹽捕營曁五岸巡勇合字前營並江甘兩縣差捕已星夜起程前往會緝矣○楊城擬辦烟膏捐遴選董事會議章程並設局開查會銜出示等情早經登報兹已一月有餘響寂音沈未見舉動詢諸個中人據稱此舉雖稍裨益餉需奈業此者多以各處市情不同嘖有煩言從違各異府尊體察輿情亦以所定章程似覺瑣屑業已據情詳禀大憲大約須俟批回方可定奪也 
[上海官塲紀事]  
　　前任安徽巡撫福少農大中丞由皖省乘均和兵輪船東下昨日黎明駛抵申江下矴小東門外巡捕房碼頭新署江海關道呂鏡宇觀察松海防同知劉乙笙司馬上海縣黄愛棠大令提標右營叅將廖楚材叅戎守備程守戎及在滬文武各員齊赴憲舟迎謁至亭午始各遄回旣而中丞命駕赴泥城外王家庫行轅小駐○昨日内戌進士四川試用縣曾伯厚太史福謙赴新署江海關道呂觀察行轅拜會晤談良久而别○工部主事鮑子臣主政國琛由京都來滬假寓長發棧日昨拜會新署江海關道呂觀察○昨日管帶普陀輪船補用守備易笛舫守戎錫範偕管帶保民輪船都司楊瑞廷都戎永年赴敬業書院呂觀察行轅禀陳公務○昨日新署江海關道呂觀察飭丁傳洋商租地會丈局員更芝蓀明府至行轅面諭一切○昨日新署江海關道呂觀察命駕赴南市董家渡天主堂拜會江南主教倪君懷綸○前日黄愛棠大令設席衙署讌署中諸幕友觥籌交錯各盡歡悰○道署洋務繙譯徐蘭齋司馬任事有年嗣因張香帥秉節兩江電飭前任道憲黄觀察送至金陵襄辦洋務黄觀察遂男委胡君禮元接充斯職迨香帥回鄂督任司馬亦返滬新任關道憲呂觀察以洋務交涉紛繁仍延入行轅與胡君同襄譯政於上月二十九日下札刻下司馬已赴道轅謝委任事矣 
[孝廉謁縣]  
　　前日本邑張孝廉仁敏等六人齊赴上海縣署求見黄愛棠大令稱有要事面陳大令延入客廳談次孝廉等述及舉人童迥旣由府尊命提往松候質差役自應好爲解往何得硬拖髮辮毆辱斯文似此狐假虎威恐非法紀所有務請公祖嚴加訊辦以平士林之氣否則斯文自此掃地矣大令謂當提董迥時本縣差役協同府差前往旋據禀稱府差至童迥家突有童所用家丁手持門楗奔出將差役肆毆差役無可如何挾童而去然並不將童難爲現在案已解府理合由府尊主持各孝廉遂唯唯而退 
[士林佳話]  
　　王竹鷗方伯以道光丁酉拔貢由京秩簡放陝西糧道陳臬開藩退歸林下現在年逾古稀曾經重游泮水適本屆督學使者所取丁酉拔貢係方伯猶子垕生明經屈計距方伯拔萃之科正週花甲國恩家慶例得揚休刻擬擇期開賀爲一邑光想賢竹林後先濟美庠序蜚聲眞士林之佳話也 
[奉憲恊拿]  
　　滬北楊樹　八十個黨頭目張桂卿橫行不法已非一日近因强搶婦女爲關道憲呂觀察訪聞照會英法兩租界一體協拿務獲嚴辦昨日法總領事接到道署來文並懸賞緝拿賞格略謂該流氓張桂卿犯案避匿無分畛域一體恊拿如有拿獲此犯者賞洋二百元本道捐廉給發等因想重賞之下必有勇夫恐難久逃法網矣 
[竊賊解蘇]  
　　蘇州汪宦前被劇賊竊去物件價値甚巨屢緝未獲後有鄔銘得鄔阿炳二人在本邑英界英公館後將蕭德茂卽小寗波獲住解送公堂經屠興之别駕略問情由將蕭移送上海縣請爲核奪昨有蘇省總捕同知署公差李升來縣投文請提蕭德茂歸案究辦黄大令奉文後擬於明日派差解赴蘇州 
[虹口火警]  
　　寗波人姚東來未悉其操何生業卜居美租界伯頓路西華里第一百二十九號屋内昨日淸晨六點鐘其女欲往某繅絲棧做工披衣而起劃取自來火誤燃蚊帳致肇回祿之災其時東方甫白居人方好夢初回驀聞警鐘怒吼每擊二下附送鄰居急出探視火已冐穿屋頂紅光燭天未幾皮帶車轆轆馳來分列火塲吸水灌救旋卽告息僅延西首第一百三十號門牌東首第一百二十八號門牌共燬樓房三幢 
[賭窟一炬]  
　　昨日午後英美租界捕頭督率中西通班包探前往裏虹口兠拿賭棍蓋訪知若輩故智復萌呼么喝六之聲幾乎通宵達旦及至賭塲惟見賭具雜陳諸賭徒已早聞風逃盡矣捕頭令將草棚拆下堆置一處付諸一炬始回 
[傳保交人]  
　　唐方氏方阿多誘拐幼女案内牽涉其母方胡氏與胡鳳寳到案旋交胡友玉保出後詎伊竟赴道轅上控奉憲札飭上海縣訊理鄭大令接奉來文昨日飭傳保人胡友玉禁押捕房著交方胡氏等到案以便移縣辦理 
[涓歸公]  
　　本邑小東門外附郭一帶向由十六鋪巡防局中設立太平水缸二十餘口邇來近處居民因提甕之便捷將缸内積貯之水任意取用以致涓滴不留地甲以設立太平水缸藉便一時之不虞若竟任其取用深恐偶有不愼何以救急爰雇人將水挑滿外用竹笆圍住　許居民私自汲取於是抱甕者　踵爲之絶 
 
 

Page 4

 
 
[索欠互毆]  
　　滬南毛家弄某姓鞋子店夥友陳雨寳前與陳良生合得一會不意雨寳應交之會錢拖欠日久置若罔聞昨日兩陳相遇於道遂往附近老虎灶評理爭論之餘繼以用武旋復扭至十六鋪巡防中局互相控訴局員李二尹研訊之下察得良生身受微傷判令雨寳給子養傷費洋二元所欠會欵一千五百文著卽照數淸還各具切結存案兩造遂遵斷而退 
[上海縣署瑣案]  
　　老嫗趙余氏投縣控稱寡媳錢氏於去年三月間竊取田單兩紙及洋蚨三十二翼逃避不知何往後訪悉爲地甲徐景山所藏匿黄大令准詞飭差將人証提集倩帮審委員蔣刺史訊問先據趙余氏供稱寡媳錢氏不守婦道自夫故後於去年三月中携田單洋銀私自逃走小婦人四出找尋毫無蹤跡後有人傳說媳在地甲徐景山家已被徐價賣與沈永林爲妻今年四月二十八日經小婦人尋見心有不甘是以來縣控告求大老爺訊斷沈永林供稱小的在機器織布局充當小工素來安分去歲突有二十三保十三圖地甲徐景山及薛阿四等向小的撮合將錢氏配給爲妻曾給身價洋一百零四元於去年八月十八日成親已經生有一子今年三月中徐景山忽然又生枝節欲向小的借洋三十元小的一時難以措辦未經借給當說親時徐薛二人均說錢氏因無依靠是以再醮並無他項糾葛情事故小的始敢娶爲妻室否則决不敢犯此等事今旣在案下求大老爺明察地保顧華華供稱沈永林住在小的圖内伊等所做之事小的並不干涉錢氏供稱今年二十三歲丈夫物故因無依靠於去年八月十八日再醮與沈永林爲妻姑姑曾得過身價洋銀八十元臨嫁時由夫兄趙阿鶴相送並非私自逃逸叩請明察刺史訊得錢氏一味花言著卽掌頰一百下錢氏始稱小婦人出外在地甲徐景山家中藏匿三天後由徐將小婦人價賣與沈永林爲妻所得身價洋均由徐一人開銷當逃出時携取方單兩紙抵押洋六元已經用夫矣求大老爺額外開恩質之徐景山供稱小的充當二十三保十三圖地甲錢氏再醮實係薛阿四爲媒小的祗得洋四元伊等均誣小的爲媒實係虛話求爲詳察刺史以徐旣充地甲不應作此等不法之事口供均屬游移著將徐景山重賁三百板再掌頰一百下徐始供認爲媒曾得洋五十元以三十元作一切費用二十元係小的自用尙有五十元付與趙余氏刺史問趙余氏究竟知情得過洋銀否氏堅稱並無其事趙阿鶴供小的年二十九歲向係撑舟爲業不幸胞弟故後弟媳作此昧良之事並將祖遣田單兩紙及鷹洋三十二元竊之而逃瞻敢再醮他人實爲無恥之至爲媒之地甲徐景山在大老爺案下尙敢誣母親得過身價一派胡言殊爲可恨求卽嚴辦蔣刺史得供之下著徐景山限十天繳洋七十元到案再著沈永林繳洋三十二元内抽六元備贖田單兩紙俟繳齊再行發落 
 
 
 

Page 5

 
 
   
 
 

Page 6

 
 
[江蘇藥水廠告白]  
啓者本廠現在請到英國頂上造皮皂之工師可造各樣皮皂隨心所欲其價較之外洋進口者更爲便宜如各貴客欲來定造何樣式每禮拜出若干如欲將自已招牌印上亦可商議稍緩數日各種樣子可出特此佈聞 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[車中殞玉]  
　　金陵訪事人云省垣盧妃巷有業小本生意之某甲近以略有積蓄廉嫌草棚秋隘另賃瓦屋三椽携其梅鶴居住子年　十二齡上月下旬某日爲之聘娶同年某氏女爲養媳女父母蒙本奇窮欲省衣食之資是以涓吉送女于歸女素有氣厥之症是日拜别母氏依依難捨放聲大哭慰勸冉三始勉强登東洋車逕去車中又感深悲切竟於是陡發氣厥因平途無人知覺爲之施救逾時旣到甲家則已不能復蘇時甲夫婦在家不虞途中有變正自張燈結彩筵宴親鄰聞女車到門戚眷人等爭出探　二掀車簾詎小妮子已不言不動蚨之則氣絶矣相　駭　詰問車夫車夫固無以應也急報知安家窮究其情始得其故於是命原車拖回女家收殮　可憐哉 
[英界公堂瑣案]  
　　包探秦少卿禀稱張阿四向在愛禮司洋行當出店之役日前忽竊取　中顔料五瓶售與南市祥泰雜貨號主嚴　方失主報捕後捕頭遣小的前往吊贓知嚴因另案管押法界捕房兹特先將張解請大老爺判斷愛禮司行主投案訴稱張在行執役多年　　料其行竊此項顔料價値洋銀一百六十一圓張供稱小的偶然竊物惟乞施恩屠别駕據情商諸薩副領事官然後判令押候備文至法界公堂將嚴傳案定於禮拜五覆訊○包探何瑞福禀稱昨日胡陳氏陳王氏二婦携一十歲女核情蟻媒徐王氏介紹售與西公和里倡婦花寳家花倡問知由湖南某邑拐帶來申卽遣龜奴投捕房聲訴兹者小的奉捕頭之令將一干人送請訊供花倡遣傭婦某氏投案申訴前情胡陳氏供稱此女由主人陸奶奶倩小婦人出售陳王氏所供相同徐王氏供稱小婦人惟爲之介紹而已實不知其拐來别駕著將胡陳氏押候過堂覆訊陳王氏徐王氏交人保出○三百三十五號華捕解李珠仁李小厚李友琴三人至案禀稱昨日伊等向潘難所停馬車窺探洋婦某氏經馬夫　交示的今特解案請懲三李同供稱小的等初來治下不知規矩以致悞窺且父兄皆宦途中人乞全顔面别駕從寛開釋○包探竇　海禀稱　犯郭德標湯桂生前因案發解請大老爺訊懲今又串竊陳阿木夏杏生兩家衣物報捕後捕頭遣小的拘獲送請究追陳夏兩失主投案領贓　湯同供稱小的等皆本邑人竊人財物自知該死以後不敢再犯叩求曲恕一遭别駕判令各笞責一百板管押一月贓分别給還○包探張阿五禀稱昨日宋花行趙麻皮王阿三三流氓不知何故扭住瞿阿狗王松河二人盡力肆毆以致瞿王各有傷痕適經小的所見獲送案下請懲瞿土投案申訴前情宋趙王三流氓同供稱小的等不敢行兇實是互相毆擊叩乞鑒原别駕判令各笞責一百板○包探孔阿才禀稱姚祥卿曾在愼和祥洋貨店爲夥辭歇後私取店中金貂絨十餘碼店主報捕後小的卽留心伺察兹經拘獲送請究懲愼和祥主某甲投案申訴前情請爲究辦姚供稱小的係金陵人並未行竊實係被誣别駕飭押送回籍○包探黄四福禀稱野雞流娼朱二寳有一皮箱寄存狎客毛炳靑處毛私自借與王北生質錢使用旣而朱娼據情報捕捕頭令小的查獲送究朱娼投案領贓毛供認私借與王王供稱毛曾欠小的洋銀日前向之索取毛自　以箱抵質小的並不知是朱娼寄存别駕著押候過堂覆訊起案之箱先給朱娼具領○包探孔阿才禀稱案犯許福生前經大老爺遞解回籍今又潛來竊取某姓縀鞋一雙經小的拘獲送究許供稱小的係浦東人以後不敢犯竊矣别駕判令笞責一百板再遞回原籍○龍飛馬房主人控式老夫楊永泉侵用洋銀一案曾經會訊已紀報端昨日差役將爲楊作保之陳子雲傳送至案别駕向之訊究供稱所有保單係小的之子私繕小的並未聞知况永泉係龍飛買辦楊正華之胞姪今原告已偕正華到案請大老爺追究可也永泉供稱小的原籍有地契可以抵與叔父且所虧洋銀均係正用目下叔父廣有資財叩求恩鑒别駕與薩副領事官互相商議謂正華理應帮同設法陳亦不能置身事外遂著一倂押候料理○包探孔阿才禀稱昨日圖書集成局排字人何午喬持一排字銅盤沿街求售小的向之盤詰知係竊取是以解請訊究圖書集成局排字頭目胡秋橋訴稱何係局中所用之人膽敢竊物求售業已斥出求大老爺重辦可也何供稱小的係本邑人貧苦可憐只求恩宥别駕判令管押兩日贓給還失主 
[美界捕房紀事]  
　　寗波人劉阿生昨日上午行經虹口黄浦路第二十四號洋房門首突然奔出洋犬二頭異常兇猛囓其腿皮玻血流始奔躍而去劉卽雇車至捕房控告捕頭許其查辦○寗波人某甲在百老匯路第四十號洋房執役前日晚餐西人嫌菜味不佳奔至廚下立批其頰致甲面部血液淋漓甲不甘受出喚一百零四號印度捕告知其故欲將西人送捕捕不敢拘將甲帶至捕房歴訴被毆情由捕頭令甲　英領事署控告 
[金陵官報]  
　　新授安徽鳳頴六泗道李希杰上海輪船支應所知府吳炳仁均辭丹徒縣王芝蘭辭補昨日新授安徽撫臺鄧到會卽辭行蘇藩牌示正任蘇州府　湖同知恩壽現據禀報病痊銷假前來應卽飭回本任○二十七日上元縣張禀知赴東北鄕勘案江寗縣胡禀知考試奎光書院縣丞張振聲禀知過知縣班○二十八日新授江寗府遺缺知府劉名譽到由京來上元縣張禀知赴東北鄕勘案回江寗縣胡禀知赴南鄕勘案並公幹 
[邗江官報]  
　　二十五日路分轉孝篤委總局文案汪鹺尹廷楨辭赴太平局差次○二十六日張分轉崇達禀知赴省公幹郭鹺尹曾尙辭赴界溝卡○二十七日零梁垜塲吳鹺尹缷事回揚 
[申報舘恊振所經收順直山東廣西湖南賑捐十月廿一日至十月三十日止第廿九次淸單]  
　　十月廿二日沈世德堂票元廿兩通裕局來無錫南濟順典洋一元○廿三日福記洋廿五元愼記洋廿五元○廿五日倪燮之求小兒肚腹膨漲速愈洋二元隱名氏求母冥福　二元○廿六日全盛來埭溪繆山氏節省日用資移助紋銀廿六兩九錢八分申一兩一錢五分合元廿八兩七錢零四厘安慶義豐莊匯來胡登崧洋十元虞姓銅洋一元華儒記病愈洋十元○廿七日李耀南爲次孫淞生病愈還愿洋十元○三十日愚昧氏洋廿元蘇州恊源來玉帶硯齋主人洋二元屛號銅洋四元以上總共收洋一百零七元規元四十八兩七錢零四厘銅洋五元 
 
 
