# 1892 - 126 - 4906843

 

Page 1

 
 
[續印二十四史出書] [  圖書集成局啓]  
　　本局所印二十四史紙色潔淨字跡朗若列眉早爲賞鑒家所許可今第二次所印又已出書自三月初一日起每部定價洋五十六元如欲精研乙部者請移玉申報館帳房購取可也此布 
[二百九十八號畫報告白] [  點石齋啓]  
　　浦東楊家渡地方有衛阿華者親得附近郁氏女稍有姿色待字深閨央人作伐未遂所欲竟敢平空糾衆借搶親爲名欲將該女强刧光天化日之下乃有若輩横行無忌亦可異也他若劣醫之宜辦怨耦之堪危法人能製飛車番社偏多勝景孝子有感神明之事僧妻布大黑天之　　　之怪産奇胎竹林之開花結實隨題摹　務極精工並所附山水人物各册頁等准於十六日出售此佈 
[論中西贸易之盛臺]  
　　中國自與泰西通商說者　利在泰西而不在中國然泰西之利固厚於中國非竟盡攘中國之利也中國之利固薄非必莫沾泰西之利也卽如茶也絲也棉花也樟腦也絲帶也大黄也漆器銅箔也麝香八角也凡載在通商稅關則例者不可以更僕數皆所以利中國也又如洋布也洋參也呀囒冰也洋鉛洋錫也象牙也大小洋藥也凡載在通商稅關則例者亦指不勝屈約略計之則中國之取於泰西者少泰西之取於中國者多此其所以異也若竟以爲中國　利而泰西有利則亦不然然中國之贸易至今則已疲極矣絲茶兩項爲出口之大宗而近數年來業此者無不虧折且其所虧者甚鉅至於今年而老於此業者亦且視爲畏途善刀而藏不敢輕舉妄動絲業則今年春寒過久蠶性喜煖而悉寒絲汍收成必大减色茶則亦以雨水過多寒威未退山中苦荈萌芽不暢故茶市至今尚遲遲未卽發動此二項旣疲敝若此其他更無論矣然泰西之贸易近來亦不見大有生色也外洋進口之貨以洋藥爲大宗近以中國大行土藥如四川有川土雲南有南土陜西有西土台州有台漿象山有象漿江南有碭山土處處種植年年收割嗜之者雖不及洋藥之甚而要亦足以解癮價則較洋藥爲賤以故中國吸烟之人雖日見其多烟館雖日見其衆而外洋鴉片反比從前减銷卽外洋業此者亦必因此而少製前聞此業中人談及外洋近有電信謂去年出洋藥五萬餘箱者今年僅出四萬箱然則外洋之大宗生意目下亦大遜於前矣自去年旗昌倒帳西人爲之氣阻今年先令價驟漲贸易中人咸蹙額而相告香港匯豐銀行又爲買辦所牽累名聲稍損人心惶然由是觀之外洋之沾利於中國者亦不及昔日矣或以爲土藥雖多而嗜洋藥者仍不少但多耗中國之財並不奪外國之利猶之中國此時自用機器造紙而外國紙貨之來路仍未嘗减少中國此時自設機器織布局所出之布不少且亦不弱於外洋之所出而外洋來路仍源源不絶中國自設船廠以及各處製造之局凡鐵甲鐵脅之船千墩白墩之砲與夫洋槍藥彈魚雷火箭無不皆能自造而外洋來華開設洋行專售軍裝者日增而月盛焉是可知中國之土藥無害於外國之洋藥而西人之利仍在也然果其獲利不减於前則彼地出貲亦必不肯無端而减今旣有减少之信則外洋之贸易當必有遜於從前者矣吾則以爲僅一洋藥之减少不足爲西人憂而我中國絲茶兩宗生意疲敝至於此極則大可憂且此尚不足爲深憂而近來外洋軍裝之行開者日多乃深足爲中國憂也中國旣有若干製造之局則一年之開銷幾何而一年之中購辦西國軍械某省幾何某省又幾何綜而計之其耗費又不知幾許夫中國之所耗者皆外洋之所赢者也外洋商人見中國雖有製造之局而每年購辦槍砲藥彈仍自不少因而來華創立局面開設洋行四處　攬生意此等生意不成則已成則動需數萬數十萬且購辦者本止一處則彼洋人且得以坐收其利洋人收數分之利中國之所耗者幾何矣故有心於國計者必欲使中國自造軍械不再購自外洋而後可夫中國之所以廣開製造各局者原欲自行製造不使大利溢出外洋也若旣經設局仍須購取不亦與初意相刺謬乎江南製造局總辦劉康侯觀察殫心竭慮必欲局中盡用中國之匠人盡用中國所出之礦産煤鐵鉛錫一一收用中國所産此其用意何等深遠蓋中國之大利以興卽外洋之漏巵以塞也因談贸易之盛衰而縱論及此欲使見者知商務之有關乎國計而富國之卽可以强兵也有知此意者乎願與作竟日之談爾 
[制軍拜客]  
　　兩江總督劉峴帥於本月十三日下午五點鐘時秉節莅蘇州各官迎接情形已詳昨報峴帥乘南灣子船護送砲船約三十餘號帶以小火輪船十三艘旣登岸卽命駕入城前導有馬八標馬綂事頂馬對馬二十餘匹撫標兵排隊護衛所有銜牌大致與前報所紀揚州等處相同無煩再贅峴帥旣拜見剛中丞晤談片刻往滄浪亭行轅小憩卽返舟中翼日辰刻復乘輿入胥門至各衙投刺前導僅頂馬十有三銜牌十有二護勇及跨刀親兵各十六名旣至藩轅鄧方伯迎入小叙繼往臬轅陳廉訪接見欵談及至府署魁太守辭不敢當末至織造署拜會隨飭人往各衙飛片少頃重至撫轅中丞留用午膳是日也天氣暢晴半寒半煖沿途人山人海無不翹首跂足爭瞻褒鄂英姿聞峴帥示期十五十六等日在大校塲閱兵所有荼火軍容俟續登諸報 
[潯江茶電]  
　　昨日九江來電云茶市刻已開盤今日寍州沽出六十字祁門茶沽出四十八字亟登報端以爲浮梁客告 
[議院重開]  
　　去冬日本議院鎖閉後日皇詔令各處另舉議員及本年正在紛紛公舉而各黨意見不合暗令壯士奮力以爭邇者所舉各議員以次入京日皇諭令於陽歴五月六號行開院禮是日午前十下鐘時兩院議員齊集於貴族院國務大臣樞密院正副議長顧問官亦皆在座越三十分時日皇排列第一公式鹵簿啓駕臨幸暫御休憇室有頃登玉座百官鵠立肅然秩然日皇朗宣勅語曰朕告貴族院及衆議院各員兹朕親臨行開院典禮所有明治二十五年度歲入歲出旣依前年度豫算仍命國務大臣緊急以追加豫算二案附議院會議著提議必要法律案惟各般事業之進長實關係國家之隆運朕爲是願卿等相與愼重討議以全協賛之任殊切厚望焉宣畢退座起駕還宮駕經之處人民拜觀者甚衆警官戒備頗嚴得臻安穩當會議時族院提出政府籌畫監獄費謂宜從國庫中支出又去年勅令第四十六號事後承認案卽大津俄儲被刺事衆議院則議及岐阜愛知地震福岡富山水諸災各項補助費追加案議員天春文衛東尾平太郎二人更詢以特别　價修正案按院提出者　一經道及卽須恊議　　題以　作文也 
 
 

Page 2

 
 
[水産]  
　　陽歴六月一　午前十點鐘時日本東京開水産會於帝國大學講室中届期來會者有榎本外務大臣上下兩院議員諸侯華族各省高等官附　知事市府會議員學士水産實業家及朝野貴紳本會之員多至一千五百餘人以致廣室之中幾無立錐地旣畢業幹事長村田保卽登壇講論其次海軍大佐肝付兼行衆議院議員津田眞道理學博士箕作佳吉陸軍中將曾我祐準大學總長加藤宏之農商務次官西村捨三衆議院議員島田三　貴族院議員田中芳男水産會幹事關澤明清衆議院議員渡邊洪其依次各抒所見凡一切水産之事無不懇切言之先是松原新之助以漁家風景製就幻燈色色形形並皆佳妙演說旣竣命　傳習所次第燃之又令衆伶工排演爲高島波鼓音河童退治惠比須釣周等劇觀者齊聲喝采當日松方首相亦有諭飭人送至其略曰水産之繁殖爲謀富國最要之一科决不可忽我邦少産輸出由來已久惟清國爲我水産販賣之最妙地塲維新以來其額漸次進增當初每年僅得銀圓六十萬枚内外迄今已增至四百萬枚之多且　供歐美之需决亦不少斯水産之進步實國家經濟上之慶賀又彼此邦交親密効力之處毫不涉疑今我敬愛清國欽差大臣李君閣下於本會之趣旨　加贊賞聞特入會遍視章程一切是　獨本會之光榮抑且於清日間贸易有增進之兆曷勝欣喜之事務冀會員諸君協心戮　益闢水産之利源宏開海外之利藪是余所望切而禱切云 
[勘訊會匪]  
　　上月某日委辦蕪湖保甲局兼辦皖南牙釐局安徽候補道袁檜生觀察明查暗訪拘獲會匪某某等六名錄取供口毫無遁飾遂札飭保甲分局饒芷香明府督率兵目護解至安慶省垣本月初八日旣抵碼頭卽押令登岸沿路有兵丁圑圑簇擁戈矛刀戟一色如銀迤邐至撫轅請巡捕官將詳文　人沈仲帥披閱之下命將六匪分寄獄中聽候委員嚴訊有見者謂六匪年皆三十左右身材長大面貌猙獰足上各釘三鐐兩手亦加木銬聞内有一匪爲某武弁之子確否未敢必也初十日仲帥飭臬憲嵩書農廉訪會同營務處提至演武廳局門勘鞫關防嚴密口供俱不得知 
[整頓茶市]  
　　淡水茶色香味均佳歐美二洲人皆所篤嗜惜業此者不加整頓往往攙和茶屑以致西人嫌其不潔醫家尤慮飲之易滋疾疫因之茶市日形疲弱歴年折閱不堪雖曰氣運使然夫亦咎由自取也今春厦門洋行五家邀集各茶棧主人互相商議大約謂箱茶不論粗細一概不能攙和茶末如見有此項情弊卽簽字箱上五家均不購取務須將茶末篩淨始准議價成交且茶箱不得過寛所套鉛箱必緊靠木箱勿使搖動以免破損之虞又務選上等細茶不得貪價值之廉多運粗茶以致市情窒碍以上三欵如不遵依不與交易如有洋行貪賤收買低貨亦議罰銀似此互立章程相與整頓庶幾茶業或可生色不致成江河日下之形乎 
[鳩水新談]  
　　蕪湖保甲局開辦貨捐商民於四月初一日爲始遵示奉行已紀前報聞廣土每箱捐銀二錢此係仿照前年勸捐育嬰堂章程出自商家樂輸兹經新關稅務司吳得祿君以當道此舉與從前左文襄公訂立洋藥新章繳足正稅後無論何捐不得再加絲毫之約未能符合遂拜會當道面請開除當道從諫如流立飭土業首事將洋藥一層置之不論不議之列但土藥前定每簍捐銀三錢現須增繳土商聞之僉謂近年土藥稅項視洋藥相去無幾若再加抽地方善捐四路商販必將裹足不前大局攸關頗難從命故土藥一層迄今尚未大定也又聞袁觀察前擬添勸布疋紙藥材三項一體捐輸兹擬暫不置議俟秋後再定行止云○本月初二日蕪湖縣試頭塲初五日二塲兩次皆值大雨如繩幾疑天漏加以泥濘載道滑澾難行童子軍頭戴斗篷手携考具相與衝風冐雨而來擁擠喧譁淋漓雜遝彷彿昆陽鏖戰至初八日三塲雲收雨散紅日麗天諸童始緩步徐行無復曩時苦况矣兹將題目列左正塲已冠與仁則吾豈敢抑爲之未冠友其士之仁者顏淵通塲次題我對曰詩題賦得苔痕上階綠得苔字二塲四書題驥不稱其力經題四月秀　詩題賦得首夏猶清和得和字○本任蕪湖縣王玉如大令因案調省差遣兹經沈仲帥附片入奏開缺另補已見諸邸抄矣○蕪湖自三月晦日起至四月初五日止大雨傾盆晝夜不少停輟四鄉溝澮皆盈低窪之處但見一片汪洋不分阡陌徽寗各屬雨亦相等山洪暴注聲吼如雷宣城縣屬之灣沚鎭大河適當其衝宣歙諸水匯注於此不及宣洩遂致平地皆水長衢狹巷浪湧濤翻人民廬舍漂　不知凡幾初六日天宇放晴來源漸少大溜漸平鎭上居民仍得安居樂業至蕪湖一帶江水半月以來已漲丈許矣○徽寗　屬山嶺綿亘向産古荈味甘而氣芳足與武彛六安齊驅並駕今年春令峭寒霪雨不止茶樹萌芽不旺至榖雨以後枝頭暢茂鄉村少婦入山採樹又遭大雨淋漓帶雨烘焙香氣少損以種茶爲生者無不愁鎖眉尖而山價則較往年有增無减云○鈔關京餉差詳委候補巡檢陳補南少尹業已定稿少尹　有皖北之行禀請另委賢員管解關道楊子通觀察遂遴得候補從九馮楚卿少尹精明幹練堪以委解具詳撫院一俟奉到回批卽可束裝起程矣○金柱關在蕪湖下游六十里爲内河之咽喉唐壽民少尹管理關務征數不旺比較難符舊額遂奉關憲　子通觀察飭令交缷詳委從九房子明少尹前往接辦不日到硑此處一水迢迢内通宣城花津等埠每年冬春兩季内河黄池一帶水涸沙淤賈舶帆檣往往繞道姑熱以逹寍郡是以收稅甚旺今年春水較早黄池一帶早已鴨頭泛綠一葦可杭金柱關畔則帆影寥寥可見窮通關乎時運固非盡恃人謀也 
[自縊兩誌]  
　　松郡西關外里仁弄底某姓　年老龍鍾兩目昏瞶僅有一媳奉侍饔飱未能先意承志嫗憾之久矣本月某日其媳往親串家一行囑姑看守門庭毋稍疏忽媳去後忽有偷兒混入室中探囊倒篋將所有　件搜括一空而嫗不之覺也迨媳歸來始知阿堵物已不翼而飛以姑疏於防範申申怒詈嫗無以自明且念垂老年華遭此勃谿苟活人間有何意味遂於夜闌人靜時以三尺白綾懸梁畢命迨媳晨起見之急爲解下則已魂返瑤臺矣旋卽摒擋一切草草棺殮其親族皆不欲多事付諸不聞不見而已○西門内德豐橋附近有某甲者楚産也充當某營什長娶同鄉某姓女爲童養媳雖諧鳳卜未訂鸞父媳年近花信蓮鈎纖小不能井臼　營中不甚恢意常虐待之遂使牀頭人鬱鬱每有遇人不淑之嗟月初某日不知因何又拂藁砧意大遭鞭撻婦忿甚伺甲他出竟以尺組了却殘生迨甲聞耗歸來赶爲施救則香魂一縷已從來處去矣祗得備棺收殮聞者莫不以甲爲忍人也 
[一落千丈]  
　　松郡因劉峴帥棨節將臨提標各營弁兵雲集郡城按日操練以期純熟槍礮之聲時時聒耳本月某日新雨初霽路平如砥各弁兵又在世英堂校塲操演各陣適有某甲手　洋傘立於雉堞　憑高望遠自鳴得意忽起一陣旋風甲立足不穩飄飄然墜落城外與西國氣球師彷彿相似幸是處偪近大張涇爲砲船上所見翦江而來急爲扶起則已目瞪口呆不省人事灌以湯藥逾時始甦無如腰肋受傷沈重坐臥不安旋喚一葉扁舟送之旋里不識卽能痊愈否列子御風而行泠然善也今甲一蹶不能復振不特爲列子所笑抑與西國氣球師相形見絀矣 
[學政蒞皖]  
　　安徽學政吳肅堂宗師魯擇吉本月初八日申池州節者按臨安慶沿途風雨交作舟行過運至十二日已刻始抵省垣水陸兵丁齊向江干迎迓旌旂蔽日槍砲連珠沈仲帥以次各官咸在東門外接官廳相見宗師隨　　入試院示期考試各生童 
[䢴江官報]  
　　四月初八日軍廳蕭辭回高郵大使袁世敦禀銷角口局差初九日原任揚州營叅將牛設奠都轉以次均往叩奠大使虞際唐禀銷通屬河工差正任甘泉縣劉禀知缷事初十日永豐壩田恩厚來揚公幹 
 
 

Page 3

 
 
[觀馬戲記二]  
　　苦雨連朝阻人游興重門苔鎖落盡芳紅每當旅館凄凉一燈如豆惟有籍三升竹葉聊遣綺懷而已望前一日痴雲凈忽放晴曦壓綫餘閒銅街散策時則踆烏乍没顧兔微明清風徐來薄醉漸醒頓覺一天愁思俱消歸無何有之鄉客有邀觀哈驀斯敦馬戲者欣然應之曰諾乃相約踏月而去再入門惟聞畫角嗚嗚然奏軍中之樂而粉白黛綠圑扇輕衫猶如水如雲絡繹而至也初有二雛伶綺年玉貌並轡而馳追風躡電之餘幾疑一對璧人降自瑤臺閬苑旣而一伶控二馬出令之坐則坐令之跪則跪令之立則立令之馳則馳盤旋廻舞合節應絃嫺雅從容悉諧律呂嘻是殆如莊生所云庖丁解牛合於桑林之舞乃中經首之會者乎有小伶十珠光玉艷不數鄭氏櫻桃各策名駒作天魔之舞時而眉通私語時而帶綰同心時而携手折花時而並肩玩月兒女情懷宛然如畫不圖竟於馬上遇之一伶控怒馬繞塲疾馳一女伶躍而登立其肩上或翹一足作商羊舞或臨風斜颭如蜻蜓之立釣絲或廻旋似掠水紅襟或倒掛效綠毛么鳳而長眉入畫短髮低垂氣靜如蘭略無嬌喘斯亦行已其演雜技也塲上支木架三如衣桁然一伶衣淡紅緊身衣超登其上作鞦韆戲離奇變化神妙無方忽從此架擲身至彼架旋復擲回迅若飛猱輕如落棄一小丑見而效之奮擲再三終墮地上噫嘻是非畫虎不成者歟棚頂懸繩二亘以横木一女伶以齒嚙巨繩縋而升坐横木上故意推宕之使動搖而伶仍神色自如略無怯態此則如中國所演三上吊而稍變其關目者也一小丑牽一猴身衣西服略似人形徐步登塲冋人拱立已而翻觔斗穿竹圈一一效小丑之所爲人有乍見之餘頗似正人君子久之而僞情漸露自甘不齒於衣冠覩此沐猴能無自恧而余所最爲心賞者則爲日本戲劇日伶凡四先是一伶以竹梯置肩上承之而行一幼伶自肩升至梯顚砉然一聲梯級忽散所荷者僅一竹幼伶以腹貼竹梢手足舞蹈時屈一足勾竹上作跌坐形或兩手握竹竿身凌空作偃臥狀閱數刻許乃緣竹徐徐下觀者同聲歎绝鼓掌聲若百面春雷爲閒三伶蟬聨而出一伶左執尺許小竹一枝右執一紅木彈將彈抛空際承以竹則屼然不搖或自後擲之一廻身卽承住佝樓承蜩之技誰料復見於今一伶以三鐵絲毬熾炭於中用兩手抛擲騰騰烈燄　殊天半朱霞而著及肌膚略不焦灼一伶兩手分執竹竿六置盆於上而轉之此中國售技者所優爲無足異者所異者轉至一炊許棄其五而將一盆置竿上復將五竿接之高及丈許望之岌岌然可危而轉如故是非如逹摩之十年面璧能有此絶大神通耶殿之以美利堅人剿野番一劇爲僕所曾寓目者時夜已闌略有倦意乃乘薄畚車缓缓而歸 
[預備接差]  
　　兩江總督劉峴帥將次來申大閱迭見報章上海縣袁海觀大令預飭辦差家丁在滬南製造局大廳上預備行轅並辦一切應用物件所有冲風灣號及執事銜牌旂鑼傘扇業已一律備齊行轅内亦已鋪設一新碼頭上搭蓋彩棚昨日午後大令已命駕前往察看矣 
[軍門大度]  
　　兩江總督劉峴帥將次蒞申大閱是以本埠駐紥滬南各營在西門外日暉橋左近廣購良田一百餘畝逹築操塲　搭將臺並造演武廳一所共有三大間兩邊紥成東西轅門以便制憲按臨閱武前日清晨係督轅忠字營信字營江蘇撫標護軍營製造局砲隊營蘇松太道親兵營等合操之期預由營官蕭雲卿軍門及楊綂領等各帶本營親兵將弁至塲操演軍門　　坐公案卽命開操旣而信字營各兵上前操演開放排槍忽有一槍飛出一彈向演武廳上軍門面上飛來軍門急俯伏案上彈從大帽而入自後而出幸離頭頂寸許得保無恙軍門已受驚不淺矣楊綂領見而大驚喝令拘拿奸細一面向軍門安慰當經各勇一再查究始悉信字營勇某甲所爲立將甲拘解案下綂領卽請軍令命將甲推出轅門斬首軍門急爲勸阻謂綂領曰當究其有心無心如果有心誅之未爲晚也綂領曰諾遂將甲逮案研詰甲抱頭痛哭泣稱小的實在無心軍門等詰其火藥曾否篩過答稱未篩軍門曰旣未篩過著將所剩之藥取到案前當塲騐視遂檢出如黄荳大小之彈丸九粒並銅帽數顆綂領以甲難免失察之咎此等事豈可視同兒戲遂堅請軍門請令將甲斬首甲伏地苦求叩頭如搗蒜軍門以甲旣出無心卽商懇綂領免其死罪判揷耳箭一天以示炯戒 
[訪拿賭徒]  
　　江蘇巡撫剛大中丞查得著名賭棍朱增祥朱坤元父子二人在上海虹口地方有糾人設賭情事札飭松江府恩太守轉飭上海縣提訊詳辦袁海觀大令奉文之下立飭公差將增祥逮案於前日午後請帮審委員宋莘樂二尹升堂研訊增祥供稱本邑人家住虹口地方去年小的曾在案下充當地保業已退夘小的同父坤元素來安分不敢犯賭但虹口一帶賭檯林立不能禁絶現在父親有事出外叩求明察二尹得供謂曰旣稱安分不賭卽飭具結備查　候查明核辦 
[控究霸産]  
　　丁贊卿偕弟丁會卿在縣控族叔丁允橋霸佔客堂袁大令請帮審審員宋莘樂二尹提訊原被各執一詞著候覆訊已見報章前日傍晚仍由二尹升堂集訊贊卿訴稱本邑人家住浦東六里橋地方耕種度日父親故後遺下平房數間與叔父允橋之屋毗連客堂一間小的與胞弟會卿同得邇來允橋竟欲將客堂圖佔小的卽央族長丁世昌鄰人周明逹親戚孫某向允橋理說不　小的許以如有喜慶等事客堂可以相讓無如允橋堅不允從不得已投案控告叩求明　客堂方單呈閱世昌及孫周同供稱小的等均本邑人贊卿與允橋涉訟由小的等一再理勸無如允橋固執已見難以理喻叩求明察允橋　稱客堂實係小的所得現向收回反遭硬霸惟方單於兵燹時遺失求請恩鑒二尹曰贊卿現有方單鑿鑿可証豈可聽爾平空之言現在不予深究客堂仍交贊卿收管允橋堅不遵斷嘵嘵置辯二尹曰旣不具結候請袁大老爺親臨詣勘核斷 
[押候具保]  
　　大埔人黄篤才扭胞弟黄奬才至縣控其滋擾請爲遞解袁大令倩宋二尹提訊之下判將奬才收所候的實之人來案具保此已列諸前報迄今爲日已久無人到案具保前日傍晚時二尹升堂飭提奬才至案問可有保人答稱有二尹問何人供稱族叔黄子飛願來作保又問如何不來答稱容小的邀來二尹判令還所候黄子飛到案核奪 
[作保無憑]  
　　英商保康保險行某西人投英領事署控稱行夥俞嵐山收得保險洋銀八百餘元卽行遁去當入行時由吳渭泉作保查得吳在南市十六鋪開設桂利號應請傳吳訊究梁副領事據情照會蔡太守太守立卽移請上海縣傳吳備質吳聞之延英律師小威金生於太守訊鞫時到堂申辯保康西人偕買辦　華訴稱俞雖由吳作保未立保單惟有書札爲憑今特呈閱吳供稱監生原籍廣東潮州在十六鋪開設桂利號已歴多年從未干預外事俞惟來號招攬保險此外别無往來且與保康行主及買辦均未謀面何嘗作保平空被控心何以甘是以遵照中西訊案章程延律師來此申訴問爾曾有信致保康今可將原信觀之吳稱監生並未繕此信函太守謂信上祗言俞在保康多年容帮同找尋並無具保字樣小威律師問保康西人曰爾行中用俞已五年試問吳於何時爲俞作保答稱本年二月問爾行用人是否先用五年再令覔保者乎今吳並不承認保俞且言並無信函致爾卽有此信亦非具保文憑辯至此太守卽與梁副領事細細商議謂保康控吳保俞憑據全無碍難准理應卽註銷梁君曰可 
[逆子吞烟]  
　　本邑人艾少屏家住滬城虹橋南首向在縣署頭門西首開設永豐錢莊嫖賭消遙不顧家計店中竟私造銅洋旋被人告發拘押法捕房釋出後店務支持不住遂卽閉歇艾終日游蕩與某老嫗姘識並將老母置之不顧邇來艾母日夜出外招尋前日始遇諸中途遂用好言開導艾執迷不醒艾母無奈立卽跪在地上冋子連叩四頭站起回家艾見此情形愈思愈忿遂購阿芙蓉膏至姘婦處背人吞服迨旁人知覺設法施救則已毒發斃命矣 
 
 

Page 4

 
 
[似瘋非瘋]  
　　前晚有一人年約四十許似瘋非瘋在路胡閙由小東門外租界中被巡捕驅逐過十六鋪橋往南旋與該處栅夫某甲爲難互相爭執其人忽稱失去洋銀一元堅欲令甲賠償當經旁人一再理勸始各走散其人東倒西歪向南而去不知所終 
[英界公堂瑣案]  
　　蘇婦吳劉氏訴稱胞弟行至某處裘和尚故意與之磕碰旋卽爭閙圖訛小婦人前往解紛亦遭毆擊幸有某號巡捕將裘拘獲今特送案請懲裘供稱小的亦蘇州人是日四寳三福等人與氏弟口角小的曾爲勸解吳劉氏訴稱當時逞蠻者共有三四人蔡太守飭將裘帶回捕房俟提四寳三福等人覆訊核辦○包探何瑞福黄四福同禀稱樂子銀投捕房訴稱女兒許字某姓所有文定之儀突被陳良才夫婦攫去計共洋銀六十元銀耳環銀臂釧各一副小的等知陳已屢次滋事拿獲後搜出洋銀所缺尚多今物解送案下樂訴稱小的係寗波人與陳結隣而居曾幾次向伊妻子稱貸共借過洋銀三十餘元陸續還若干因尚欠十五元是以並未收回借劵日昨女兒受聘收得茶禮洋銀六十元突被伊妻悉行攫去至耳環臂釧刻已尋見並不缺少應還陳烟價洋銀四元小的情願照還當被攫時小的不在家内何黄二探又禀稱樂所訴情形與原報不相脗合樂開列清單呈電陳供稱小的亦寍波人現在治下開烟館此次向樂索所欠烟價洋銀四元至其向我妻如何稱貸小的不得而知被攫聘金亦非目擊陳戴氏供稱小婦人先後被樂借去銀洋丈夫未經知曉原許收到女兒聘禮卽可歸還及受聘時小婦人至伊家則伊妻已將洋銀藏匿小婦人祗收得四十元除烟價四元外實祗三十六元兹將借據呈電蔡太守判令將陳管押一月除應還十五元外著湊繳四十五元給樂期滿遞解回籍陳戴氏卽行開釋○十四號西捕禀稱昨夜巡至某處見王根生等肩挑食鹽恐是竊贜拘送案下王及戴根全同供稱小的等皆寳山縣人昨日在浦東買鹽以製鹹菜蔡太守判令將鹽充公王戴卽行開釋○包探孔阿才禀稱此次賽馬之第幾日朱小金乘馬車往觀被何巧生竊去象牙柄摺扇二柄兹經小的查獲人贜送案請訊朱投案請領贜何供稱小的係蘇州人求大老爺恕小的初犯以後不敢再犯矣蔡太守判令管押兩禮拜贜給失主領去○洋人司美處管事人顧阿大訴稱小的曾雇陳大寳遊船已給船休洋銀六元并酒貲二元陳又將小的自備之火食錢五千二百文取去是以交捕送案陳供稱小的所取之錢現願交還陸阿二供稱小的在遊船上當船工陳　顧索還零用錢致肇此事蔡太守諭令陳如數還錢○龍飛馬房馬夫胡金臺駕車出外撞傷郭阿明旋由洋人理勸願給養傷費此爲前報所已登者昨日龍飛西人某甲訴稱胡自不小心將郭撞傷現在已付郭洋七十五元其中五十元由坐車之德商所給馬房中湊付二十五元此外尚有賠修碰壞之東洋車費洋銀十一元如今願再付郭十四元胡供稱小的因不知馬劣致釀禍端伏乞開恩自當報德郭訴稱小的已由洋人理勸收過洋銀七十五元惟右足　已經西醫鋸斷此後不能作事如西人再付洋銀十四元小的亦情願了事矣蔡太守卽將胡開釋○江北婦沈張氏訴稱李桃子曾借小婦人錢一千七百文向索不還口角之餘被李推墮河中幸有人見而救起李供稱小的係江北人所借不及一千文央緩不依反被扭住伊自已失足入水小的不敢故意逞蠻蔡太守判令笞責一百板并著交還錢一千文○沈阿才訴稱小的係寍波人現在治下虹口開設茶寮昨日金立堂等人約同賈客寳來品茗風生兩腋其樂陶然不知爲何忽啓爭端似是因借錢起釁彼此扭結毁壞碗盞及茗價共洋銀一元四角索賠無著報捕拘案請追費供稱小的係武陵人向在治下當小工與沈廷咸同鄉不知伊如何糾人尋釁勒出茶酒貲共需錢三千餘文並聲言欲將小的毆擊雖未動手然已扭給成圑小的並未借錢特恐將來尚欲尋仇還求大老爺作主廷咸供稱小的亦武陵人被賈借錢向索不還爲此起釁金及顧展蓬陳子時王小和同供稱小的等與兩造皆生同鄉并旣長卽出外同當小工因見伊等同類失和是以同彺　勸蔡太守判令廷咸賠茶館錢物洋銀一元四角與金等一同交保不得再往肇釁○包探孔阿才禀稱小的見積竊金阿炳連次竊取戲館前　上油衣七件因之拘獲吊出原贜級陞棧夥某甲投案請領所失油衣一件金供稱小的係浦東陸家行人疉經犯竊自知過悮敢求大老爺矜而宥之蔡太守判令笞責一百板驅逐出境甲之失贜先行給領餘存捕房以待各失主往認 
[法界捕房瑣紀]  
　　某甲衣衫藍　幾疑養濟院申人手携小木魚向人求施一文錢人皆意其佛門中人不虞其節乘間行竊嘻念佛誦經之輩其竟學爲妙手空空兒乎前日黎明時行至某處僻巷見某乙家將椶榻架一副松板四方置諸門前卽竊之而去適爲某號巡街捕所見阻住詢問甲惟稱阿彌陀佛餘語一味支吾乃卽拘入捕房捕頭著押候解送公堂請辦○江北人某丙日驅獨輪車入租界得貲以餬其口前日某丁雇令送行李至寍波碼頭隨荷鋪蓋至江天輪船餘物仍留車上一轉瞬車與物俱不知去向惶急無計四處追尋旋有同業中人告以車爲鄉人某戊所竊驅過西門外向西而去丙遂捨命追上追至三十餘里始在七寳鎭遇戊扭之回滬送　捕房昨晨備捕頭訊悉情由令押候解案請辦○某已怠惰性成幾如朽木近更烟霞癖染以致衣食難週雖不入市吹簫亦已形同溝瘠矣前晚躄躄至老北門外永義隆小烟館内開燈過癮洞簫一曲登時提起精神兩目灼灼然見四面均無人在乃將烟槍竊之而遁突有值堂人某庚自外至見而獲住扭送捕房○昨日偷兒某辛潛入金利源碼頭所泊某輪船上竊得某氏婦人破布衣一包登岸時經包探某壬所見立時拿獲送入捕房在身畔搜出押票數張遂押候解請葛同轉訊究 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣秋審]  
　　安徽巡撫沈仲復中丞接臬憲嵩書農廉訪中文内開各州縣應入秋審人犯均已解齊遂牌示四月初十日督同司道舉行秋審典禮届期水陸兵丁齊集轅門以外披堅執銳以壯聲威中丞旣升堂司道各員次第行堂叅禮然後以次入座傳令提犯少焉押解官將各犯由東角門帶至堂下喝令長跪中丞逐加勘訊每名賞錢四百文芭蕉扇雨傘各一饅頭兩枚由西角門押出諭飭獄卒小心護解還禁隨卽退堂聞是日提訊者共犯人九名口 
[江西官報]  
　　知州洪籛生加一級紀錄二次清江典史耿守漳往鄱陽按司獄陳開文往德化巡檢洪國光往袁州俱催屯糧沈乾元往義武朱建勳往浮梁葉春芳往瑞州布理姚家傑往九江俱催地丁司獄姚德峻往崇仁府經徐保和往南新豐進縣丞廖國楨往廣信俱催稅契吳耀麟往龍泉催减平典史劉家琳回臨川辦保甲張遠觀缷辦湘東卡署萍鄉安樂司沈裕棠缷事陳詩往崇仁催地丁吳之雋往安福蓮花廳催稅契知縣方任棟拔委一次指分典史方鼎勳禀到係安徽人指分從九張鴻勛禀到係浙江人新海防巡檢邵鴻恩禀到係安徽人通判吳鳳來委辦大庚厘卡山東候補道梅啓熙由齊來江彭騰瑞回九江火藥局新城縣王志勳由任到省安仁縣鄭成章候補縣吳忠謙俱往安仁公幹按知顏冠賢由京起服來江指分知縣李澂禀到係湖南人新海防遇缺先典史黄棠禀到係廣東人 
[蘇省官報]  
　　初十日同知陳家熊辭回錫金厘局通判濮子滇十天俞壽銘三天知縣程南金五天均展假理問朱之榮禀知奉委錫金絲捐差梁文錫巡檢趙鑑三吳光煜均銷常昭河工差縣丞沈善發禀知奉委淍庭山絲捐差吳秉衡禀辭解犯赴睢寍並提淮徐海三　公册銀兩硑吳德輝吳敦復龔世棟均禀銷押解秋審人犯赴常昭回府知事姚定信禀知秋審人犯均押解發回本月廿四日藩憲鄧壽辰十一日提督譚軍門由常州接制憲來綂領太湖水師全軍朱洪章由金陵回三首縣均由無錫接制憲回知縣范樹恒禀知奉藩憲委勘估金匱縣衙署工程差並赴昭文公幹卽辭呂鳴謙解鑣捐餉銀赴金陵回章寅請感冐假三天道庫大使姚紹生禀銷押解秋審人犯赴昭文回巡檢徐清履禀銷常昭河工差府照磨楊錫塵運解金磗赴滬回 
[上海北市絲業會舘籌賑公所施少欽經收山東順直賑捐三月十九至廿四日第三千一百五十至五十五次清單]  
　　十九日白下隱名氏五旬大慶將每年積聚湊成求保平安助十二圩洋四百元又助熱河洋三百元又助小清河洋三百元茂昶保平安廿元四户由李珊亭先生交來瀏河范子典代募六十　李光琴未子病速痊十元陳子儉求妻黄氏病速全二元如臯學署陽湖董杳生求父病全愈還願十元董元生求母子平安一元勤愼宋求父病速全十元嘉定王承興莊蛟川隱名氏完願五元蘇城多記求腹疾全愈五元蘇城戈洪坤五元常熟丁靜幽五元丁鋤雲四元丁君湛屈守拙方聘儀不留名四户各二元方芸青丁樵雲趙奎孫丁錫璜丁靜賢屈叔昭芳連記七户各一元姑蘇久大大公典四元李金榮爲妻楊氏病速愈二元洙涇棉力子因悮淹小狗消過一元無力子銅洋二元程竹平銅洋九元○二十日守拙居大善士由陳子臣兄交洋五百元張仲延保佑長幼康健廿元隱名氏求平安廿元青鎭汪惟心代無名氏鄉間老媪以資冥福八元茸城隱名氏四元無名氏求母病速痊二元常熟永德莊無力子求病速愈一元　涇黄孝先求紅自　愈一元連城總埠不具名爛板洋五元○廿一日瀏河掣運鹽所范子典募保平安洋十元仁記十元王允升祈足疾速痊十元顧門蔣氏求病速愈一元震記木行銅洋三十六元○廿二日尤志逹爲子病求速愈由同仁和顏料行來洋一百元湖南永州府署菊隱主人湘平足銀五十兩批見規元五十二兩一錢三分三厘宋鴻銘爲母目疾求速愈由施琴軒先生來洋三十元維新氏橋梓留鬚求延年益壽合家平安十元九江祥發元募心與力違子六元吳寳讓爲母吳汪氏節省經懺資三元隱名氏求兒女平安六角不留名爲子求身體平安五角吳持訓爲邀神佑移謝祭江神三牲資一元鮑啓盛銅洋十元聚亨莊正德莊晉豐莊銅洋一元○蘇州吳仲甫　生募祝椿壽桂林書屋無名氏求血病愈培佳小築四户各洋十元　過居士酬願敦仁堂各五元○廿三日張百樂求病速愈洋二元無名氏銅洋一元廬江陳殿元洋一元○廿四日蘇州趙元愷求病速愈洋廿元富陽縣署張稚樵爲女求永保平安洋十元無名氏求胞兄病速愈洋五元安慶招商局梁麗泉由江裕船來洋二元又募吳敬思潘作卿各洋二元太倉繆衡甫募居安氏養蒙舘各洋五元樂壽老人洋一元鶴王市周子安錢成甫募元成典萬隆典各洋三元益泰怡一元盛光裕丁信茂顧子泉顧四鰲李永興周子安錢成甫七户各五角仲仁氏四角陶仁壽一角共十五户合洋廿二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年四月初七日京報全錄]  
　　宮門抄○諭旨一道錄前○發抄硃批五道○直督李奏請將已故職員事蹟列入志書片○又　奏保奬州同片○都綂奎奏旗員應得稅銀擬扣清前欠核實給領摺○粵督李奏揀員請補都司摺○四月初七日兵部太常寺太僕寺廂白旗值日無引　見○廣州恊領成逹謝恩○江寗恊領海福謝恩○孫毓汶續假十日○兵部奏派彈壓派出明安恩全○召見軍機徐樹銘○發抄劉坤一奏銅山令藍采錦等署江寗令各缺奉硃批吏部知道欽此○又守備李桂芳調補常州左軍守備奉硃批兵部議奏欽此○又揚州守陳卿雲仍飭回本任奉硃批吏部知道欽此○裕寛奏試用道崔鴻鼎試看期滿奉硃批吏部知道欽此○又臨漳令連英因瘋札傷伊妻身死案審擬奉硃批刑部議奏欽此○○李鴻章片再據安徽涇縣人附貢生朱普森文童朱普格遵其故父同知職銜朱大墉遺命捐助熱河賑銀一萬兩呈請核收除飭籌賑局將所捐銀兩兌收轉解交知州施則敬齎往核實散放外查朱大墉至性誠篤事父母以孝聞家僅中人之産而自奉儉約勇於爲善涇邑兵燹後骸骨暴露盈野購置義塚親　掩埋其無力營葬之家則量給費用使得及時安厝族中創建義倉義學慨助鉅資俾垂久遠里黨戚友以急難來告竭力周給毫無吝色湖北漢口江蘇上海等處各善堂辦理粥廠義塾恤嫠保嬰施衣捨藥諸善舉無不慷慨樂輸贊成其事歴年捐欵不下數千金光緒七年直隸水災遵其故母朱胡氏遺命捐助賑銀經臣奏請建坊在案近來山東迭被災祲捐赈之欵爲數甚鉅皆不肯邀奬尤爲人所難及今其子普森普格因熱河猝被匪擾蒙民困苦賑欵浩繁捐銀鉅萬洵屬好義急公善承先志由江浙勸辦義賑紳士施善昌禀請核奏前來臣查朱大墉家非素封性惟好善其睦婣任恤則由親及疏其周急救災則由近而遠綜計所施不下數萬金其子朱普森等復能仰體親心捐资巨萬施不求名實爲近今所罕見查上年安徽涇員已故道員朱宗濬捐助順直賑銀一萬兩經臣奏明將其事蹟列入原籍府縣志書奉旨允准在案朱大墉生平善行甚多堪以矜式里閭自應援案奏請勅下安徽撫臣將其事蹟列入原籍省志及储縣志書義行傳以資觀感理合附片具陳伏乞聖鑒訓示謹奏奉硃批着照所請該部知道欽此○○李鴻章片再天津厘捐自同治十年由捐輸義館改辦後收數仍未暢旺光緒四年秋前署津海關道丁壽昌以西北河一卡兼顧三河爲京通保定及省南各路水路通衢非廉勤明幹之員不足以資整頓遴委北河試用州同王前彰接辦該員厘訂條規體恤商情嚴杜繞漏中飽各弊涓滴歸公厘務大有起色雖運洋貨入内地運土貨出海口照章一律免捐而收數尚能逐漸加增計自光緒四年秋起至十七年冬止綂共報部銀至一百十八萬餘兩之多餉需賴以接濟實由該員勞怨不辭稽徵得力該卡常有洋商交涉事件該員相機因應悉得事理之平羣情翕服實爲不可多得之員津郡厘捐關係海防軍餉去冬口外敎匪滋事移海防之師戡定禍亂該員收集厘金源源籌濟於軍務裨益非淺木便没其微勞據天津厘捐局道員桂本諴等具禀前來臣查各省厘捐尤爲出力人員間蒙破格優奬有案天津厘局自同治十年改章以來集有鉅款未曾一邀奬叙似覺向隅該員王前彰操守廉潔實心經理在事十餘年之久經徵厘款百五十餘萬之多較從前收數倍蓰俾防餉得資解濟洵屬有功大局核其勞勩廻異尋常非别項局務人員可比且僅優保一員使羣情咸思感奮亦鼓勵人才之道該員前因襄辦晉賑出力已得有員缺後以知州用升階仰懇特恩俯准王前彰免補州同以知州仍留原省遇缺卽補以示激勸理合附片呈請伏乞聖鑒訓示謹奏奉硃批著照所請吏部知道欽此○○奴才奎斌跪奏爲遵旨借給喀拉沁王旗曁塔布囊旗應得八溝稅銀現由熱河道庫籌撥擬照案扣清前欠核實给領恭摺具陳仰祈聖鑒事竊奴才准理藩院咨稱據喀拉沁札薩克王旗曁塔布囊旂呈懇援案預借每年應得八溝稅銀當經具奏於本年二月初六日奉上諭加恩著將喀拉沁札薩克多羅郡王旺都特那木濟勒每年應得八溝項下二成銀兩賞借十年著奎斌由熱河道庫動用支給此項借給銀兩於每年旺都特那木濟勒應得八溝稅银項下按年坐扣抵還原欵等因欽此同日又奉上諭喀拉沁札薩克頭等塔布囊阿育爾札那之妻呈請將八溝稅銀項下應得一成銀兩懇恩支借該旗蒙衆連年遭災實堪憐憫加恩着將阿育爾札那每年應得八溝稅銀項下一成銀兩賞借十年著奎斌由熱河道庫動用支給此項支借銀兩由阿育爾札那每年應得八溝稅銀項下按年坐扣抵歸原欵等因欽此欽遵一併咨行在案奴才遵卽札道憲撥兹據熱河道廷雍詳稱庫欵本鮮存餘現值地方多事更屬異常支絀第旣經奉旨飭撥祗合極力措籌惟喀拉沁王旗前借十年二成稅銀一萬八千兩先後由八溝稅員解還過銀四千四百兩尚欠銀一萬三千六百兩内係稅員虧欠銀六千四百兩該王旗借欵未扣銀七千二百兩又喀拉沁塔布囊旗前借一成稅銀九千兩先後解還過銀二千七百兩尚欠銀六千三百兩内係稅員虧欠銀一千八百兩該塔布囊旗未扣銀四千五百兩统計所欠銀兩查照原奏聲明先行扣還其應如何劃扣詳請核定飭遵前來奴才查該喀拉沁王曁塔布囊旗援案預借應得稅銀自應遵照理藩院奏奉諭旨賞給十年按成給領並將該兩旗前借十年内所欠欵項先行扣還清楚自本届另起以後該兩旗應得稅銀按年坐扣抵歸原欵至道詳所稱兩旗前借銀项内有稅員虧欠若干係屬已徵未解稅銀應向該司員着追未便概作爲該兩旗未扣之欵相應分别辦理俟奉旨後再行分咨户部理藩院飭催該司員迅將前項欠銀措交熱河道庫該兩旗前借十年稅銀未經扣清欵項應遵照理藩院原奏於此次領欵内核明照數扣還除該員虧項另追解交外所有喀拉沁王旗前借未扣銀七千二百兩由此次借銀一萬八千兩扣還原欠尚應實發給銀一萬零八百兩其塔布囊旗前借未扣銀四千五百兩由此次借銀九千兩扣還原欠尚應實發给銀四千五百兩卽飭知該兩旗照數承領以昭核實而重欵項所有喀拉沁王曁塔布囊旗援案預借十年應得八溝稅銀現擬核明籌撥並扣還前欠照數給領緣由理合恭摺奏聞伏乞皇上聖鑒訓示謹奏奉硃批該衙門知道欽此○○頭品頂戴兩廣總督臣李瀚章跪奏爲揀員請補都司以資操防恭摺具陳仰祈聖鑒事竊准兵部咨廣西左江鎭左營都司蕭又元准調補上林營都司所遺左江鎭左營都司員缺係部推之缺旣據扣留外補應令迅揀合例人員請補等因當經轉行遵照查定例奉旨以應升之缺卽行升用並遇缺卽補儘先升用者遇有該省題推缺出卽行題補又部定章程儘先各官均按奉旨先後挨次補用如實在不得其人或員缺緊要必須將名次在先各員按名指實方准將在後之員聲明請補又此後應用儘先人員其名次在前各員除親喪降革病故廻避本籍告假離營及保升各員隨案送到履歴均准其聲叙外如係聲叙人地不宜至多不得過二十員逾限卽行議駁各等語廣西左江鎭左營都司駐紥南寗府城該處上通太平鎭安百色等府廳下逹潯州等府屬地當孔道中外商旅絡繹於途稽查巡防不容稍懈必須精明幹練之員方克勝任廣西儘先都司除名次在先之黄煥彩譚信祖孔繼梅均告假離營外其陳新炳管正隆曾慶祥秦治廷四員俱於此缺人地不宜未便遷就請補兹臣與廣西提督臣蘇元春詳加遴選查有儘先補用都司岑國祥年四十四歲廣西平樂府平樂縣人由武童投効楚軍勦辦黔苗等匪出力遞保儘先都司留於廣西補用嗣因剿滅丹古亂苗等匪出力經臣前在湖廣總督任内會同湖南撫臣王文韶保奬免補都司以遊擊仍留原省儘先補用旋准兵部議覆改爲免補守備以都司仍留原省儘先補用並賞戴花翎光緒七年十二月初三日具奏奉旨依議欽此該員年强才穩操防認眞前在軍營並無叅革朦保情弊左江鎭左營都司員缺距該員本籍在五百里以外以之請補此缺洵屬人地相宜其儘先名次雖係略後與例稍有未符第人地實在相需例得專摺請補合無仰懇天恩俯准以該員岑國祥補授左江鎭左營都司俾要缺得人於營伍地方均有裨益如蒙俞允請俟部覆到日再行給咨赴部引見以符定制臣謹會同廣西提督臣蘇元春合詞恭摺具奏伏乞聖鑒勅部議覆施行謹奏奉硃批兵部議奏欽此 
 
 

Page 13

 
 
[光緒十八年四月初八日京報全錄]  
　　宮門抄○發抄硃批四道○福州將軍希奏拿獲假冐都司訊明擬結摺○直督李奏熱河留營防守開支口糧馬乾片○又奏請議卹片○提督婁奏恭報接篆日期摺○粵督李等奏香山縣官紳捐集鉅欵籌辦善舉請子立案並請照例建坊摺○直督李奏揀員借補守備片○護晋撫胡奏調署同知片○四月初八日刑部都察院大理寺廂紅旗值日無引見○陜西叅將王廷賢謝恩○儘先副將李志剛謝恩○克王請假五日○椿壽續假五日○文熙請假十日○倉塲奏漕船五日回空○召見軍機　德張蔭恒皇上明日卯初刻升中和殿看版已正進壇入齋宮○現換夾袍褂○發抄依克唐阿奏戍員德忠阿臨陣出力請釋罪留營差委奉硃批着照所請該部知道欽此○又翼長依崇　請奬奉硃批依崇阿着以副都統記名簡放欽此○又戍員廷憲隨隊出力請釋回奉硃批刑部議奏欽此○李鴻章奏撫寗縣附生曾昭心捐助書院膏火請爲故父建坊奉硃批著照所請禮部知道欽此○○福州將軍兼署閩浙總督世襲一等繼勇侯奴才希元跪奏爲拿獲假冐都司訊明擬結恭摺仰祈聖鑒事案查光緒十七年間儘先都司劉爲美呈騐奬札請收閩標一案經督臣卞寳第咨准甘肅提臣周逹武查覆係屬假冐隨飭營務處將該犯劉裕山卽爲美拿獲發司訊辦附片奏明在案兹據福建按察使張國正督同代理福州府知府傳以禮曁讞局委員訊明議擬具詳前來奴才覆加查核緣劉裕山籍隸湖南長沙係因在家無事欲出外投營商之族長劉益泰據稱族人劉爲美前有守備遞保都司加遊擊銜奬札四道寄存伊處後聞劉爲美已在陜西身故將奬札交伊頂冐來閩投營務處圖得差委嗣呈請收標咨准甘肅提督查覆假冐由營務處拿獲解司督訊供認前情不諱詰無招搖撞骗及另犯不法别情錄供按擬具詳應卽議結查例載買受憑札冐名赴任者斬監候等語又查光緒十一年湖南省已革把總周家簿員受守備周德福保札冐名投標一案比例减等擬流此案劉裕山因族長劉益泰送給已故劉爲美奬札冐名校標僅圖差委與現任視事者有間核與周家簿之案相同自應援照問擬劉裕山應比照買受憑札冐名赴任者斬監候例上量减一等擬杖一百流三千里據供母老丁單惟已立繼嗣且係冐名投標情節較重應不准其留養劉益泰供已病故有無揑飾應飭原籍長沙縣確查核辦是否允協除錄供招咨部外合將訊明擬結緣由恭摺具陳伏乞皇上聖鑒勅部核覆施行謹奏奉硃批刑部　奏欽此○○李鴻章片再去冬熱河平建潮赤四州縣敎匪滋事調派綂領武毅等營記名提督聶士成帶隊往征其時賊勢鴟張進剿急於星火口外地面遼闊山路紛岐若無嚮導之人難免迂道稽延赴機遲缓且恐悮入山險爲賊所乘該提督沿途招集熟諳路徑土民用爲嚮導以期所向迅速於光緒十七年十二月初一日起挑選精悍善騎者六十五名飭派哨弁管帶編立武毅副中營馬小隊一哨卽以戰陣所獲馬匹發給騎操追剿頗獲其益該營現留防貝子府楊家灣一帶搜緝彈壓得力尤多禀經臣批准按照淮軍章程開支口糧馬乾據報銷局司道核明請奏前來除將月支薪水餉乾數目清摺咨送户部查照外理合附片陳明伏乞聖鑒勅部立案謹奏奉硃批户部知道欽此○○李鴻章片再准直隸提督葉志超咨稱管帶通永練軍馬隊營官花翎記名總兵健勇巴圖魯楊元昇上年冬間奉調出口勦匪於建昌縣屬之高爾磴一帶擊賊而受矛傷奮勇力 
戰旋因漏夜連勦以致傷口進風腫潰口外荒凉之地醫藥均難應手膿血時流傷　日劇待凱撤回防業已不可救藥卽因傷在營殞命咨請奏卹等情前來臣查該員夙隸淮軍素饒胆略此次出口勦賊奮勇爭先裹創血戰受傷過重在營身故深堪憫惻相應籲懇天恩勅部將該故總兵楊元昇照傷亡例從優議卹以慰忠魂理合附片具陳伏乞聖鑒訓示謹奏奉硃批着照所請兵部知道欽此○○湖南提督奴才婁雲慶跪奏爲恭報奴才接受提篆日期叩謝天恩仰祈聖鑒事竊奴才蒙恩補授湖南提督當經恭摺奏謝天恩並籲懇陛見拜摺後旋於光緒十七年九月十三日交缷潮州鎭篆自粵起程迎摺北上途次差弁齎回原摺奉硃批着先行赴任暫緩來見欽此跪讀之下欽感難名遵卽改道赴湘道經鄂省緘請湖廣總督臣張之洞代奏仰懇恩施賞假一個月回籍省墓今假期届滿自應前赴湖南提督新任由籍起程於光緒十八年二月十九日行抵常德郡城隨准護提臣周瑞龍差委署中軍叅將楊定得將欽頒湖南提督銀印一顆曁王命旗牌等件齎送前來奴才卽於是日恭設香案望闕叩頭祗領接收任事伏念奴才鄉曲庸愚毫無知識由勇士効力行間督帶霆軍剿平髮捻各匪復經調赴廣東辦理海防事務先後在軍營三十餘年疉沐殊恩荐膺鎭篆正慚才識短淺任恐弗勝兹復謬領提符荷擔愈重悚懼愈深奴才惟有益殫勤愼勉策駑駘訓練戎行力求整頓以冀仰報高厚於萬一至於營伍一切應辦事宜奴才認眞酌辦遇有緊要事件隨時咨商督撫臣妥籌辦理斷不敢稍涉疎懈忽有負生成所有奴才接受提篆日期除恭疏題報外理合繕摺叩謝天恩伏乞皇上聖鑒謹奏奉硃批知道了欽此○○頭品頂戴兩廣總督臣李瀚章廣東巡撫臣劉瑞芬跪奏爲香山縣官紳捐集鉅欵籌辦善舉請子立案並請照例建坊恭摺具陳仰祈聖鑒事竊臣等據署香山縣知縣楊文駿禀稱香山縣自兵燹以後講學之家漸少現於豐山書院增設古　月課由該員自捐銀一萬一千兩以五千兩發商生息以六千兩置田二頃歲收租息備支經費又該縣歲科兩試向在衙署百弊叢生現由紳民捐集銀一萬四千餘兩該員續捐銀九百餘兩在縣署東側添建考棚一所以嚴關防而免擁擠並由绅民公捐銀二萬兩置田一十一頃五十二畝零爲附城各都文童卷資試費該員自捐銀一千二百四十兩置田一頃二畝零爲隆都各文童卷資試費又由殷富各紳捐銀二萬四千五百餘兩置田一十一頃爲該縣京官津貼又該縣差役額支减成飯銀每名月僅得銀數錢由該員捐銀三千五百兩發商生息津貼各役人等工食俾免枵腹從公庶可嚴革積弊禀明立案並將捐資千金以上紳士照章請奬等情飭據廣東藩司覺羅成允會同管理善後局司道查明均於地方實有裨益詳請據情奏咨立案並捐資之人附請奬勵前來伏查定例士民人等捐資赡族等項與地方有裨益者數至千兩以上准其請旨建坊給予樂善好施字樣今該縣官紳籌辦各項善舉捐集鉅欵除該署知縣楊文駿禀明不敢仰邀奬叙及紳民捐數不及千兩者均毋庸議外所有該縣各紳前出使日美秘國大臣光祿寺卿鄭藻如遵其故父二品封職鄭廼康遺命捐銀一千四百兩候選道劉永康遵其故父三品封職劉鳳高遗命捐銀一千四百四十兩工部鄭中舉人陳德駒遣其故父二品封職陳大謨遺命捐銀一千兩均核與建坊之例相符合無仰懇天恩俯准立案兹准給予已故二品封職鄭廼康三品封職劉鳳高二品封職陳大謨各子樂善好施字樣飭令該紳鄭藻如等在籍自行建坊以資觀感所有官紳捐欵籌辦善舉請准立案建坊緣由除咨部外谨合詞恭摺具陳伏乞皇上聖鑒訓示謹奏奉硃批著照所請禮部知道欽此○○李鴻章片再多倫協右營守備升補東明營都司李德榮病故所遺都司員缺已請以遇缺卽補叅將張泰借補其所遺多倫協右營守備駐紥口外蒙民雜處馬賊出没靡常緝盜衛民責成甚重非精明幹練講求捕務之員弗克勝任查有儘先都司許聨陞年四十六歲浙江仁和縣人投効淮軍隨剿髮捻各匪並在東明搶堵黄河漫口出力歴保以都司留直儘先補用並戴花翎及補缺後以遊擊用該員年强才練緝捕認眞以之借補宣化鎭標多倫協右營守備員缺實堪勝任亦與例章限制相符應請准其借補以裨營伍除飭取履歴咨部外理合會同直隸提督臣葉志超附片具陳伏乞聖鑒勅部核覆謹奏奉硃批兵部議欽此○○胡聘之片再潞安府太義鎭同知松昌禀請回旗修墓所遺係煩缺應卽遴員署理查有正任歸化城廳撫民同知方龍光堪以調署據署布政使張汝梅署按察使俞廉三會詳請奏前來除檄飭遵外理合附片具陳伏乞聖鑒謹奏奉硃批吏部知道欽此 
 
 

Page 14

 
 
[I光緒十八年四月初九日京報全錄]  
　　宮門抄○發抄硃批四道○福州將軍希奏遴補水師都司摺○又奏遴補陸路守備摺○又奏請勅部將候補守備照原請給奬片○陜督楊奏揀補守備員缺片○護晋撫胡奏叅追革員虧短各欵片○又奏更換防營管帶員弁片○總兵鄧奏恭報洋巡班滿歴過洋面情形摺○四月初九日工部鴻臚寺正藍旗值日無引見○吏部呈進夏季搢紳○召見軍機皇上明日寅正壇内上祭禮成後還海辦事○召見大臣後至頤和園皇太后前請安畢還海○發抄李鴻章奏永定河凌汛平穩奉硃批知道了欽此○又方伯謙等實授北洋海軍中軍副將等缺奉硃批该衙門知道單併發欽此○又記名提督汪隆元等留直補用奉硃批兵部知道欽此○又河工試用縣丞姚寳炘保案更正奉硃批吏部議奏欽此○○福州將軍兼署閩浙總督世襲一等繼勇侯奴才希元跪奏爲遴員請補外海水師都司員缺恭摺仰祈聖鑒事竊照福建金門協標中軍都司陳順發年老休致所遺係外海水師題補之缺准到部咨第三輪第二缺應用儘先人員行令揀員請補等因部定章程儘先人員均按奉旨日期先後挨次補用如不得人或員缺緊要准將名次在後之員聲明請補等語經督臣卞寳第於閩省儘先水師都司各員内詳加遴選如名次在前之楊永年王三友於是缺人地不宜未便遷就請補惟查有提臣彭楚漢咨保年力富强水務熟習之花翎遊擊銜留閩儘先補用水師都司潘玉泰堪以請補未及具奏移交前來伏查該都司潘玉泰年五十歲浙江餘杭縣人由武童投充水師營勇隨軍剿匪著績遞保花翎儘先守備同治七年擊剿洮河東西賊匪案内出力保奬八年正月十四日奉上諭著以都司儘先補用欽此光緒元年堵築賈莊壩及修隄防汛各案内出力保奏請以都司儘先遇缺卽補並加遊擊銜二年二月二十五日奉旨依議欽此嗣經改留閩省補用於五年五月初九日奉旨允准考騐收標造送履歴咨部覆准註册序補該員曾署是缺都司現署湄州營遊擊事務於該處營伍海洋情形熟悉以之補授是缺都司堪期勝任與例相符合無仰懇天恩俯念金門協中軍都司員缺緊要准以花翎遊擊銜留閩儘先補用水師都司潘玉泰補授於營務洋防均有裨益如蒙　俞允容俟部覆到日卽行給咨送部引見除飭取履歴另行咨部外謹會同福建水師提督臣彭楚漢合詞恭摺具陳伏乞皇上聖鑒勅部核覆謹奏奉硃批兵部議奏欽此○○福州將軍兼署閩浙總督世襲一等繼勇侯奴才希元跪奏爲遴員請補陸路守備員缺恭摺仰祈聖鑒事竊照浙江嘉興協左營守備焦榮春病故遺缺准到部咨係陸路題補第四輪第六缺應用世職人員行令揀員請補等因定例世職各官以到營學習之日爲始綂限五年期滿輪缺補用又世職人員遇補缺時擇其技藝最優者題请補用各等語經督臣卞寳第在於浙省陸路學習期滿世職已引見候補守備内逐加遴選雖有捐歸世職本班儘先補用之陸鵬超一員並無實在勞績自應按例先以技藝最優曾經獲盜著績之員請補查有期滿世職雲騎尉候補守備彭承诰獲盜功多堪以請補未及具奏移交前來伏查該守備彭承誥年四十二歲浙江臨海縣人由承襲雲騎尉世職收入浙江台州協中營學習期滿給咨送部欽派王大臣騐放發回本省照例用光緒三年六月初二日奉旨依議欽此承領騐票旋浙候補經前撫臣劉秉璋及海門鎭台州府先後咨禀以該員年青技熟管帶練軍迭恐盜匪缉捕勤勞存記遇缺卽補各有案以之補授斯缺堪期勝任核與例章相符合無仰懇天恩俯准以該員彭承誥補授浙江嘉興協左營守備於營伍地方均有裨益如蒙俞允該員係世職候補守備請補守備銜缺相當應請毋庸送部引見除飭取履歴咨部外謹會同浙江巡撫臣崧駿浙江提督臣馮南娬合詞恭摺具陳伏乞皇上聖鑒勅部議覆施行謹奏奉硃批兵部議奏欽此○○希元片再閩省伏波輪船在南日洋面拿獲盜犯蔡竹籠等十六名審明懲辦經督臣卞寳第隨案奏請奬叙並將出力末弁水勇咨部核奬在案旋准兵部咨查福建水師提標候補守備雲騎尉世職蘇元請以守備留原省歸補用班題補該員係五品官階未便據咨核奬其雲騎尉世職曾否期滿引見並候補守備係於何案保奬應令聲明具奏到日再行核辦等因伏查該員蘇元係由雲騎尉世職學習期滿請咨晋京光緒九年九月二十五日蒙欽派王大臣騐放請旨發回本省照例用二十六日奏奉旨依議欽此承領騐票回閩檄發水師提標歸守備班候補並無另有保奬守備之案據福建藩司潘駿文查取蘇元履歴具詳由督臣卞寳第移交前來奴才覆核無異合無仰懇天恩俯准勅部將福建候補守備蘇元查照原請給奬以示鼓勵除履歴咨部外謹附片具陳伏乞聖鑒訓示謹奏奉硃批兵部知道欽此○○楊昌濬片再臣接准部咨陜西固原城守營守備袁宗安病故遺缺係部推之缺輪用武進士人員請補等因當經移行遵照去後兹准陜西固原提督臣雷正綰咨開揀選得科分在先歸標期滿武進士營用守備雷振亨操防得力年壯技優堪以請補咨送核辦前來臣查陜西固原提標期滿武進士雷振亨年富技精公事勤幹以之請補斯缺實堪勝任亦與定章相符合無仰懇天恩俯念員缺緊要准以武進士雷振亨補授陜西固原城守營守備員缺俾期得力除查取該進士履歴清册送部查核外謹會同陜西固原提督臣雷正綰合詞附片具陳伏乞聖鑒訓示謹奏奉硃批兵部議奏欽此○○胡聘之片再前署清水河廳通判榮昌虧短任内正耗各欵銀四千三十七兩一錢零前因二叅限滿未據完交經撫臣於光緒十七年四月初五日奏請暫行革職勒限四個月清交限内全完卽請開復逾限不完或完不足數再行嚴叅欽奉硃批着照所請該部知道欽此欽遵轉飭勒繳在案兹據署布政使張汝梅詳該革員榮昌虧短銀兩限滿仍未完交呈請覆叅前來查榮昌係廂藍旗滿洲扎拉芬佐領下繙譯生員相應請旨將署清水河廳已革通判榮昌卽行監追並將歴過任所寓所資財先行查抄提集書差嚴訊懲辦並請飭下廂藍旗滿洲都統將該革員原籍家産查抄備抵以期歸欵除咨部外理合附片具陳伏乞聖鑒訓示再此案應行分賠上司職名係前任歸綏道安祥前護理歸綏道正任太原府知府毓銘前署布政使現任安徽按察使嵩崑前升任布政使已故山西巡撫豫山前署布政使升任福建布政使潘駿文前署布政使冀寗道俞廉三前任布政使升任山西巡撫奎俊如該革員家産盡絶無可追交再行分賠合併陳明謹奏奉硃批另有旨欽此○○胡聘之片再晋省練軍各營旗管帶銜名遇有更換例應隨時具奏歴經遵辦在案兹管帶太原鎭標步隊左旗准補大同左營遊擊周岳亭請咨赴部引見所遺之差查有現署太原鎭左營遊擊隰州營都司春愷堪以派委接充又管帶太原鎭標步隊後旗降補都司易松林病故遺差查有現帶省標步隊左營之太原鎭左營遊擊何正宗堪以調派其步隊左營事宜查有營務處提調候補知府陳澤霖昔在軍營屢經戰陣精明諳練曉暢戎機堪以委令兼帶藉資整頓除分檄飭遵外理合附片彚陳伏乞聖鑒謹奏奉硃批兵部知道欽此○○頭品頂戴記名提督廣東碣石鎭水師總兵奴才鄧萬林跪奏爲恭報洋巡班滿歴過洋面情形據實具奏仰祈聖鑒事案奉上諭嗣後沿海水師提鎭著於每歲出洋時具奏一次俟出洋往返事畢卽將洋面如何情形據實具奏欽此欽遵業將光緒十七年七月初一日下班出洋統巡日期專摺具奏在案計自七月初一日起奴才出洋接駕兵船督率中左右三營及轄屬平海營值巡將備弁兵船隻在於上下交界一帶洋面往來梭巡督緝迨八月初十日巡至左營甲子洋面與東上路澄海營叅將兵船依期會哨一次十一月初十日巡至中路佛門堂洋面與水師提標中軍叅將兵船依期會哨一次至於沿海各炮台砲位官兵技藝以及軍裝火藥器械俱於洋巡經過之便分别會演考騐均經通報在案兹届下班洋巡期滿歴巡所轄各營洋面均尚安靜奴才應卽遵例就於本年正月初一日撤巡回營辦理營務所有光緒十八年正月初一日起上班統巡洋面就日札飭轄屬署平海營叅將張　鰲接管兵船認眞督緝毋稍踈懈以期仰副聖主綏靖海疆之至意除將洋巡班滿日期呈報兩廣督臣查核外理合將洋巡班滿歴過洋面情形據實恭摺具奏伏乞皇上聖鑒謹奏奉硃批知道了欽此 
 
