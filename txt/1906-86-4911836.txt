# 1906 - 86 - 4911836

 

Page 1

 
 
   
 
 

Page 2

 
 
[電傳宫門抄]  
　　三月初八日召見軍機李馥國李經野有厚 
[論政府擬通飭州縣出洋游歷事]  
　　古來論治之書。不下數百種而有一共同之政見。則謂親民之官。孰與若州縣理事之繁。孰與若州縣。一舉措而利害直接於吾民者又孰與若州縣。誠哉州縣得人。地方之福矣。雖然。吏不皆龔黄。人不盡賢達。捐例開而仕途雜。報効多而官界寛。販夫厮養。縱不敢遽望道府。務博一州縣。爲牟利之試業塲。目盲腦腐之科舉人才。又攙雜其間。聚羣魔。釀惡氛。而州縣一官。遂有共同之積病。若利心。若頑固。若積習。若因循若智慧之不闢。尤其犖犖者。夫内治之壞已臻極度。憲政之頒。指日可待。州縣之於地方。其所賴以謀幸福者。以今較者昔。夫旣一層密切矣。使勸導無方。親民無策。何以佐新政而脩内治。幸也政府有鑒於此而有擬頒州縣出洋新章事。 
　　此舉也。創行於北洋（歷見各報）其法。令新補州縣均須赴日本游歷三月。方可旋返接任。現經某督奏請通飭各省一律照辦云云。聞政府頗韙其議。擬頒新章以仿行之（見二月念七三十兩日本報）蓋州縣爲親民要官。游歷則見聞自廣。此舉果成。未始非吾民之福。而記者於此。特有所疑。用申其說。 
　　憲法之立也。立於民品旣隆之餘。苟民品甚污。而欲藉地方長官之力。謂第行吾法。無虞國民程度之不合也。抑知政俗相睽雖有良吏。如吾民之程度何。是故就政治之原理言。則國之所由治不貴有少數傑出之才。必使人人能適合乎立憲之程度。而後法令以行。内治以飭如某督所奏。行之三年。自可興舉憲政之事。無慮民間程度之不能合格者。果足恃乎。疑 
夏蟲不足以語冰。井蛙不足以論海。淺嘗孔見之徒。不足與之論治理之繁游歷特三月耳。窮每日二十四小時之心力。考察焉。調查焉。究其所得較未曾游歷者。寗足以寸。於是而欲去其利心。滌其傲氣。汰其頑固。除其積習。闢其知慧。抑何所施者儉。而所責者奢乎。我國疆吏。固有敷衍新政。以免責問。如某撫令屬吏學法政一月者。其荒謬可笑。姑不足論。不謂以某督之銳意維新。而所條奏以飭州縣之游歷者。僅僅以三月聞。所責望於州縣者。又歷歷以力除諸弊聞也。疑二。 
出洋。美名也。游歷。盛事也。州縣而各各出洋游歷。固上官之所優待者也。然州縣中之腐敗者。充塞過半。忽焉而奉派出洋。則官階永保。不啻倡辦試業塲者。得登錄商標。許其專利。安在其利心之除去乎。疑三。 
　　游歷三月。博一曾經出洋之名。則他日地方士紳。雖有利病之告。而黠者且以自有權衡抑之。不則以見聞較廣却之。訑訑之笑貌聲音。將拒人於千里之外。安在其傲氣之克除。而頑固之足汰乎疑四。 
　　州縣爲陞官計。爲免參計。則際此上官求治新政漸興之日。或尚能鼓其烟餘賭罷之精神。於地方舉措一二。以取媚上司。結好紳士。因循之病。有時而振。旣曾出洋矣。則參革不庸慮。懦者將益事因循。黠者且欲避因循。而鄰於躁妄安在其因循之足振乎。疑五。 
　　要之州縣出洋。寗非幸事。然民品之卑。有如今日。不引而進之。而徒責州縣。謂遂可以立憲而無阻者。按諸今日之政論。未有當也。卽云或當。而以今日仕途之雜。謂出洋三月。足以革舊染之汚。而賴以助維新之業者。又必不得之數也。是故。笑立憲之。必待人人自完其人格也。則何不以州縣游歷之費充作增進民品之需。知州縣游歷之足以救急也。則何不以新補州縣之接任者。俟諸出洋三年最少一年之久。不然。苟且國治。終無一效。願當局者勿汲汲頒新章也可。 
[本館接到英美兩國欲令日本在中國實行警察權專電初八日酉到刻]  
　　束京專電云英美兩國政府因恐中國内地萬一有亂則外國人之性命財産必致大受損害因擬託日本使其協助中國切實整頓警察事務以資保護日前兩國在倫敦及華盛頓己屢次提議此事今聞兩國政府已將此問題直向日本政府交涉矣 
[十三續訪函述南昌大教案南昌]  
　　江公子禀梁觀察請懲兇惡求雪父寃呈稿前報紀江公子赴梁觀察處喊寃一節兹覔得呈詞照錄如下具呈己故南昌縣江召棠之子職員江金鑑監生江金漢抱告家人趙貴爲教士謀斃印官情狀慘毒請懲兇惡以彰國憲而雪憤恥事竊職父前任南昌縣知縣江召棠居官清勤所至有聲光緒三十年新昌縣棠浦地方龔姓民教滋事派兵查辦聚衆圖抗外匪又造謡煽惑教民雜處其中禍將不測經前撫憲夏札委賊父由省前往開導職父冒險入村曉諭解設舊到武舉龔耀庭及龔棟龔祥等三名監禁得不釀成大事 
 
 
 

Page 3

 
 
該處教民因此保全乃法教士王安之性情兇暴不顧事理每以龔姓未受懲創轉相責難今年復以南昌荏港案内奏定監禁五犯要求開釋未允疾視益深正月二十八日王安之函約職父於二十九日三點鐘赴堂有事相商並留便飯職父以教士相見無非請託不欲前往嗣因力辭不獲遂於是日下午隨帶茶房黄榮家人徐榮前往該堂王安之延見花廳繼入内堂飮酒阻止從人不准入内並有馬教士在外攔阻及至入座王安之談及棠浦一案職父不應前往開導現在案不能了責令職父辦抵龔姓三名並結教民賠卹銀十萬兩荏港案内監禁各犯均應全行開釋職父以理相拒致拂其愆王安之異常恫嚇聲言如不應允即立時以職父性命抵償棠浦教民否則電知領事派撥兵輪督辦職父因其語言狂悖卽欲辭出王安之謂不議妥不許行走職父慮其非理相加僞爲小解走出廳外密令家人往請新建縣趙令至堂勸解席終趙令未至王安之復邀入密室出示議約立逼簽字職父仍以正言力拒王安之愈加無理勢將用武職父見其神色暴戾託故走出其時重門扃閉無路可走避至堂内劉司事房内央其勸解劉司事故意刁難王安之從後趕至授以一刀一翦逼言汝死案卽可了劉司事亦狐假虎威帮同恐嚇職父被逼情急取刀作自刎之勢意料王安之或可回心轉念不致再行横暴詎王安之竟喝兩人將職父兩手捉住奪刀直刺咽喉並復用翦猛戳兩下職父血溢昏跌痛不知事嗣茶房黄榮見堂内啞巴開門在外手作殺人之狀疑有變故闖入内室瞥見職父血汚滿身奔回署中報知職等前往看視見咽喉受傷甚重悲痛欲絕追問兇器王安之藏匿不交其時口不能言猶能勉强作字書叙被害情形當經報知新建縣趙令轉禀各憲親臨看視延醫調治於二月初一日始回署中詎職父傷重醫藥罔效於初七日已刻身故報經南昌府徐守督同南昌縣孟令新建縣趙令騐明職父咽喉有刀翦戳刺各傷深而且重並經英法美醫官醫士亦經先後來署詳騐確係死於被戳三傷泣思職父居官十餘年平日保護教堂調和教民辦理不遺餘力惟棠浦民教相鬨職父奉委解散並無辦案之權荏港案内監犯係前任評請奏定職父何敢擅行開釋乃王安之未遂所慾蓄意謀害受傷之慘見者爲之墮涙况教士受地方保護今乃戕保護之人兇惡情狀爲從古環球所未聞職等禍變突遭肝腸寸裂呼天無路籲地無門幸逢大人秉節南來則不共戴天之仇不致終沈海底卽職父亦営瞑目九泉是以殘喘苟延哀叩恩施飭將劉司事以及下手幫兇索拿到案照例懲辦以伸國法而雪奇寃哀泣上告 
　　縣訊被刺詳情禀覆稿此次大教案一切詳情迭紀本報惟外聞所聞異詞所傳聞又異詞爰將署南昌新建兩首縣孟趙兩大令訊明被刺詳情禀覆稿抄錄如下以昭核實　敬禀者竊奉撫憲面諭飭將前南昌縣江令召棠赴堂跟隨茶房家丁及受傷後治傷醫生逐一訊取供詞開扭禀呈等因奉此卑職分别傳訊據茶房黄榮家人徐榮供稱本年正月二十九日伊等跟隨江令赴法國天主堂便飯伊等僅止初到時江令與神甫王安之小花廳茗談伊等在旁伺候未幾王安之邀江令到大飯廳上席卽將門關上阻止伊等進去伊等在頭門内等候頭砲後江令由内走出低聲吩咐伊等棠浦案大翻我被王安之逼得不得了不許我走赶緊請新建縣來王安之廳卽赶出將江令追進去并將二門關閉徐榮就馳馬往請新建黄榮仍在門口守候二更時分王安之手提西瓜燈同兩中國人出頭門走去忽有啞把出來向黄榮用手裝做江令被殺情狀黄榮卽赶進去看見江令已被殺傷倒臥在劉先生廂房内椅上胸前衣上有血黄榮卽回署報信徐榮亦卽同新建縣趙官趕到又據醫生朱炳輝供稱本年正月二十九日前南昌縣江大令在法國天主堂受傷是時三更時分著人叫伊往看伊同到天主堂江大令在劉先生廂房内椅上靠臥醫生上前看視見汪大令頸上刀傷兩下食管已斷寔係被人殺害傷口兩頭平并無輕重用刀傷藥敷治無效至初七日清早往看江大令神色已變卽未用藥各等語職等反覆詰訊供無異詞理合開錄供摺禀請大人俯賜核批示遵（用） 
[常德因錢業倒閉幾釀巨禍詳情湖南]  
　　常德府各錢店向來行用鈔票其局面闊大者動至百餘萬串之多其票輾轉撥用不必兌付現錢卽無庸多籌資本近因錢價跌落禁革私錢改兌銅元多有持票取兌者各錢店往往以周轉不靈致受窘迫二月十五日大河街德昌祥錢店因欠官錢局欵項無力應兌店管揚澍芝詣武陵縣禀請陳大令代爲轉圜大令峻詞拒絕楊遂改請官封大令卽於是夜三更時飭差將該店標封並將楊暫爲收押次日市面鬨傳該店倒閉持票往兌者紛紛踵至道路爲之梗塞旋有北河帮船户多人相繼而至勢甚洶洶卽以巨石撞開店門蜂擁而入將所存現錢一萬七千餘串外票三千串銅元數百封土藥十餘担又該店本票拾餘萬串以及賑簿什物刦掠一空維時郡人愈集愈多各錢莊皆爲所牽動大河街市面震動非常除未曾出票之萬泰衡及出票較少之晉昌源兩錢店尚稱安靜外其餘各錢莊類皆紛紛擁擠應兌不及而尤以協成怡興兩家爲最甚未幾仁和裕錢店因兌票口角致起衝突旋被搶刼由是風聲愈緊闔郡惶惶出票之家益復驚懼乃無何而益有榮錢店被刦矣至波及於比鄰之絲線店無何而祥記錢店被搶矣至殃及於後面之果糖行此外如濟泰恒等數家雖局面較小出票不多亦復受其擾累統計一日之内搶刦至十餘家而倒閉者尚不在其内官錢局所存銅元己爲各錢店購買罄盡直至昏暮各店兌票者尚絡繹不絕遂設法改由該處之財神殿分别兌付三更後人始漸稀是日起事之時闔郡文武官員均親往彈壓城守營管帶楊魯生都戎因在益有榮錢店保護致被瓦石擊中面部眼角受傷是時人心皇皇己有罷市之議幸經提督曹軍門志忠檄調駐常之强字二旗分投彈壓始得無事又聞印委各員當塲彈壓時拿獲搶刦滋事各犯共五六十人解送武陵縣收押以憑訊辦（時） 
[寳應匪患鎭江]  
　　揚府寳應縣境汜水一帶近有梟匪 
 
 

Page 4

 
 
勾通地痞營勇嘯聚於各鄉鎭横行不法擄人勒贖搶刦頻仍月之某日上燈時汜水鎭鼎豫錢莊突有盜徒數十人明火執仗蜂擁而入肆行搶劫計失去銀洋千餘元越日之夜某鄉王姓家亦被盜匪破扉道入縳王於柱喊救則以刃砍之任情搜括復將其婦女奸汚至黎明始呼嘯而去計失贓數百金王於翌日傷重殞命其女亦因羞忿自盡此外各鄉被刦者不一而足似此盜匪猖獗民不聊生有地方之責者何充耳不聞耶（再） 
[新寕請兵勦匪廣州]  
　　新寕縣大隆洞地方聚匪至數百之多地方官禀由省憲轉電柯參戎親督大隊馳往剿辦并電致水師提督李軍門用輪船載勇速往剿滅（兹） 
[經正學堂全體退散長沙]  
　　湘省民立經正學堂係與明德學堂相繼興辦同爲監督胡紳元倓一手經理開辦未久卽著成效迭經各前撫院極意稱許捐籌開辦常年各經費動至萬金故與明德爲全省學堂之冠近因監督胡紳入京未歸以至無人管理二月中有國文教習與學生意見不符致學生相約均不上課正在彼此爭執適某主辦私相評論其語意似不以教習爲然各學生遂愈加排擠意欲全班辭去教習以學生如此情狀實所難堪亦約同在校各教員一齊告退故現在該學堂教習學生己經全體退散校舍爲之一空未識有維持學務者出爲轉圜否也（時） 
[重議加崇駐藏大臣體制北京]  
　　日前政府接駐藏大臣來電謂因地方之事屢與洋人齬齬且有欺凌形勢若與衝突誠恐有碍邦交等語政府王大臣因思去歳曾有加崇駐藏大臣體制之議現擬俟藏約議定後駐藏大臣一缺卽行奏請衙派侍郎前往並加尚書銜賞給特權以崇體制（貴） 
[會議暫緩改設東三省督撫北京]  
　　政府前奏東三省改設督撫一摺曾經奉旨依議本擬今春决計實行嗣因中俄約欵遲緩又兼籌議開埠事宜多未就緒故爾稽延日昨政府王大臣會同外務部堂憲大開會議咸謂東三省改設督撫須中俄約定及開闢商埠後再行辦理此時暫從緩議（下） 
[電覆伊犁開埠暫請緩議京師]  
　　政府擬將伊犂開闢商埠前曾電飭伊犂將軍體察情形辦理兹據將軍電覆謂查本省地闊人稀若一闢埠雖足振興商業充實邊防惟核其需欵過鉅頗不易籌現當舉辦一切新政款項尚多不敷此事請從緩議俟有的欵再請核辦等語政府諸公頗然其說（受） 
[禀控縣令責押事主致死（嘉興）]  
　　嘉善西鄉負郭富户沈廷章家上月某夜被匪搶劫失贓甚鉅由沈開單遣傭工范某投縣呈報及由徐大令本立蒞勘時因未傷人不得稱盜沈卽直言辯論致被兵役扭范毆擊向索勘費旋卽拘縣收押詎范己傷要害殞於押所控奉府尊派委秀水縣騐明傷痕棺殮後沈與范之親屬分頭上控謂徐大令刑酷無度昔在江西某縣任次因濫刑斬决一罪僅絞處之犯被控革職旣又營求保案分發到浙玩視民命任性妄爲等因求請大憲澈究而徐大令己自行告病乞退矣（委） 
[岑督請裁驛站廣州]  
　　岑督近有條陳入奏請將各省巳有郵政電線之處所有驛站先行裁撤至郵政未通之處暫行緩議（兹） 
[中俄會商交收東三省全案十八續三月初八日]  
　　光緒廿七年二月初五日午後一點鐘率繙譯陸徵祥赴俄户部大臣維特之約塞暄畢維云貴大臣有何貴恙步履如此艱難須人扶持形容憔悴楊云前日趺仆墜地右腿左臂受傷刻下步履甚難今承招晤想有要事勉强赴約維云貴大臣曾奉畫押全權否璞科第來電稱李相告伊貴大臣業奉政府訓條畫押矣楊云不錯本大臣確巳奉到李相軍機處兩電令本大臣自行定計酌量畫押並非畫押全權我未奉朝旨畫押請問貴國能認我之押否維云貴大臣未奉朝廷畫押之權所畫之押我自不能承認楊云兩電均帶有譯稿請閱維閱畢忽云據我看法兩電内有全權定計曁酌量畫押末二語我可作爲全權未知外部看法何如楊云此二電之意均令本大臣作主畫押我非叨奉朝旨何能自己私行畫押維云此二電譯稿曾送外部閱看否楊云卽刻譯就當卽送閱未識其願接見否維云日前曾否晤見外部楊云數日未見日前約晤渠以有事辭不見日前飭繙譯送閱國書電稿渠一概不閱不收亦不見面是與我絕交矣維云我意總勸貴大臣畫押楊云我非不願畫押惟不奉訓條我不能畫此押歐洲各國議約畫押之日兩國全權大臣彼此互相校閱畫押全權合例然後簽押此係各國通行之例貴大臣當必知之且前次晤面時貲大臣親自勸我遵旨畫押我可不担干係云云貴大臣當必記憶維云不錯楊云旣有此閣貴大臣　尚强我畫押耶維云我非强貴大臣畫押爲貴大臣計應當再候朝官現在期　　迫今日禮拜後日期滿我特約晤者要請貴大臣發一急電催請全權我一面己發急電於　科第矣楊云現在期限如此促迫必赶不及恐此　發之無益維云一二日可以稍候楊云旣可候一二日何不多展數日俾得從容商攺定議維云我說一二日係私下通融不知外部看法何如楊云刻下此事實犯衆怒實承貴大臣曁外部大臣美意將此萬分棘手之事使我獨任辦理實深感謝現在中國各省督撫士大夫及各駐使均以此約畫押或不畫押其干係錯處均在我一人身上我並不愛惜身家性命畏罪退縮如於國家有益捐軀報國是臣工分内之事如奉諭畫押卽日後被人交謫我所不顧惟無訓條我實不能私自畫押且畫押後政府必不承認必不批准維云如貴大臣能畫押他日政府不能批准再行作廢楊云私自畫押該罹何罪我惜祇有一顆頭顱耳維云現在中國情形不同非去年六七月間拳匪作亂時可比彼時大小臣工相繼被害刻下政府欲懲一大臣之遇定一大臣之罪當必三思而行如欲加罪於與俄訂約之人俄必出塲保護楊作色云貴大臣何出此言我係中國官員欲求俄國保護太無顔面如此行爲我在中國無立足之地矣詩云他人有心予忖度之此言甚爲貴大臣所不取也維自覺失言頗有慙色楊云請問如中國畫押異日各國出來效尤俄可助我抵拒否維云各國不能效尤楊云萬一效尤能見助否維云我必帮助中國貴國爲何聽各國遺言不知各國中無一實心出力者德决不願與俄絶交法係俄之聯盟美專意商務不欲與俄爲難楊云英日兩國如何維作勢云英不值一唾且有南斐洲之戰事惟日本不知有何辦法如欲用兵脅我我想其必士分斟酌細思而後敢行也楊云日本一心欲報遼東之仇耳維云我想不容易此電請發一加緊急電可由我處代轉言畢握手而散以上爲第二十次會議情形（未完） 
[贈書誌謝]  
　　頃蒙同文社惠贈蒙學教科書國文識字法兩册繪圖列說按期授課與澄衷字課圖說異曲同工又蒙學筆算教科書一册計共三十八課加減乘除法備於此演武列說淺顯易明俱初等小學必須之品也合書鳴謝（望） 
[謝贈月份牌]  
　　昨承濟生堂惠贈月份牌二幅五光十色藻采紛綸書此鳴謝（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[錦州開設官銀分號奉天]  
　　錦州府爲關内外交通鉅鎭奉天官銀號特於二月間設一分號於彼處以便行用銀元紙幣（右） 
　　按奉省官銀號製有一元五角二角一角四種銀元帋幣一體通用以抵制日本軍用手票刻下己經通行矣 
[日本軍用手票價值日漲奉天]  
　　奉省近年行用日本軍用手票頗爲便利故商民皆樂於使用現經日本銀行陸續收回以致此項手票價值日漲奉省銀元每元祗换東錢七吊三百而手票可换東錢七吊四百餘文（按東錢一吊合制錢一百六十文）（右） 
[湖南礦務總局遷移長沙]  
　　湖南礦務總局原在藩署後街賃屋居住現因購置黎家坡房屋一棟甚形寬廠己經布置妥帖於二月十六日遷移並將門首牌額改題湖南礦政調查局以昭核實而符新章（時） 
[札催呈送歳計表蘇州]  
　　光緒三十一年蘇省各府州廳縣歳計表迄今尚未造齊前由朱署臬迭次催送仍未解齊兹經兼署臬陸廉訪札飭各屬趕緊造齊限期呈送如再延宕定干未便（且） 
[岑督飭提津貼以彌補虧欵廣州]  
　　候補從九陶延福侵蝕關税銀七千餘兩由關務委員開摺呈請參革嚴追岑督批示云陶從九延福侵逃税欵至七千餘両之多實屬胆大荒謬罔知法紀應卽奏參革職通行緝拿務獲究辦該守等事前未及覺察亦屬咎無可辭旣據請將上年所給花紅提繳歸公并設法查款抵塡外尚虧短關平紋銀二千九百九十八両七錢九分二釐本部堂委任失人深自引咎應將本部堂關務津貼提出一月計關平紋銀三千両卽以彌補此項虧短之數仰卽遵照辦理此繳（兹） 
[湘省法政速成專科招考長沙]  
　　湘省仕學館添設法政速成專科先就在舘及錄承未補無差各員挑選肄業其餘應由在省候補人員選取設額四十名計道府五名同通州縣十五名佐雜二十名每日按照鐘點授課優給津貼不准兼當要差以免曠課學期以年半卒業後查照新章按等給奬現由該館總會辦朱况沈三觀察查明佐雜二十名業就該館學員中挑選足額同通州縣亦經選取七名尚餘道府學額五名同通州縣八名亟應招取足額業經禀請撫憲招考定於二月二十四日親臨仕學館考試（時） 
[高等生紛請開復安慶]  
　　去歳高等學堂學生與警察兵衝突一事事後高等學堂開除學生十餘名上月初有懷寗舉人胡某禀請學務處以開除之王楊沈三生在堂功課甚優近頗悔過自新棄之未免可惜懇准開復等情己准入堂肄業又有鳳陽學生黄乃源亦由該邑貢生武世安禀請藩憲懇准開復當經馮方伯批示謂學生在堂理宜潛心向學不應干預外事兹據鳳陽副貢生武世安禀稱學生黄乃源去年爲人受過致被斥退等語事成旣往正不必嘵曉置辯惟念該生各科功課均列優等出堂以來亦復好學不倦並非不知改悔自甘暴棄之流移商學務處轉請高等學堂監督收回原堂令其隨班照常上課該生務宜爭自磨琢無負本司棄瑕收錄之至意（多） 
[推廣支郡師範學堂述聞武昌]  
　　湖北支郡師範學堂已有甲乙丙丁戊己六堂兹聞學務處擬添設庚辛兩堂另建房屋以期推廣（祿） 
[鎭郡議設學會續誌鎭江]  
　　鎭郡士紳議設學會己誌前報兹聞已公舉何恩浩爲會長夏誦平吳南賓副之擬先設補習師範両科並擬編輯學報改良私塾云（再） 
[搗毁學堂寗波]  
　　鄞縣周家埭南津學堂日前忽被姜山行會衆人擁入搗毁門窻什物禀經鄞縣高令飭差拘拿爲首肇事之人聞此次因姜山舉行禮拜會仙巖寺内向有發給齋米之例現爲學堂阻止因之共抱不平遂與學堂爲難云（彼） 
[蘇州官事]  
　　候補道王仁東現奉駐護撫札委學務處會辦於初五日到差○縣丞連文瀚奉委警察學堂醫兵差巳於初五日禀謝○典史王兆章奉駐蘇廣西餉賑捐輸總局委赴徒陽壇溧分勸差己於初五日禀辭○江南陸師學堂畢業生湯心恒王厚基奉委武備學堂兵學教習已於初五日到差（接） 
[奉省銅元改用紫銅鑄造奉天]  
　　奉天所鑄銅元向用黄銅雖有當十字樣而每元作東錢一百文（按東錢一百係制錢十六文）以抵制外省銅元入境現經財政處議定各省鑄製銅元均須改用紫銅以歸一律並由户部頒發祖模俾花紋輕重不致稍有參差故奉省銀銅幣局巳赶緊購辦紫銅鑄造矣（右） 
[奉省銀銅元局提調朱雲錦撤差原因奉天]  
　　奉省銀銅元局自光緒二十八年冬季創辦歷三年之久僅獲贏餘二十七萬兩商局用開支及購置機料共用二十三萬餘兩截算至三十年終祇餘三萬九千兩之譜當道以該局出入各欵皆由提調朱守雲錦一手經理未免有不實不盡之處一面將朱守撤差一面命將各欵造册清報（右） 
[遴員調補首縣杭州]  
　　杭省仁錢兩首縣夙稱繁劇前自仁和縣蕭大令治輝升補同知後卽以石門縣林大令孝恂調補奉部核准在案奈林大令近有清恙擬請開缺另補而張中丞以海鹽縣郝大令毓椿年壯才長如興辦學堂及女工傳習所等不遺餘力擬卽以之調補俾資治理而重要缺（杷） 
[咨催速查鹽局私抽積欵北京]  
　　日昨學部咨行署閩督崇軍帥公文一件略謂前據泉州清源書院截取舉人林心存等禀請將鹽局私抽積欵提充學費等情曾經飭查迄今尚未據覆寔屬玩延應請飭速查覆咨報本部以憑核辦事關興學勿任遲緩（貴） 
[奏派袁克定爲奉省新軍鎭統奉天]  
　　趙次帥奏調袁宫保長公子克定來奉派委文案處總辦月給薪銀三百兩嗣因奉省擬添練新軍一鎭由次帥電達政府奏派袁克定爲新軍鎭統以專責成惟袁宫保因公子年輕任重特派幕府金檢討邦平來奉襄贊一切並調查東三省事宜聞檢討在奉句留一二月仍須回津（右） 
[今日尚有各省新聞及本埠新聞均列入第三張閱者注意]  
 
 

Page 10

 
 
   
 
 

Page 11

 
 
   
 
 

Page 12

 
 
[茂生保險公司謹啓]  
本行經理英國皇后公司總行在英京倫敦歷年在申辦理公正素爲紳商共鑒兹因查得有一同業華人乘機造謡以圖私利故特聲明一切照常辦理如荷惠顧仍請函致三馬路東首新關旁本行保險賬房姜桂生何明生郁潤生三翁接洽可也經理西人潑立辣具 
[匯豐銀行告白]  
啓者本行收足實本洋一千萬元公積英金值洋一千萬元又銀七百洋萬元共合洋一千七百萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州德國漢口神户長崎意陸伊羅法國吕宋紐約檳榔晏貢西貢舊金山新加坡蘇拉巴亞天津北京横濱其上海行與各商往來暫存本行之銀每日結帳者其息長年二釐存至二十萬兩爲止存一年者其息照長年五釐算存六個月者其息照長年四釐算存三個月者其息照長年三釐算代付本埠匯票並辦理銀行一切憲辦事宜匯票可以匯至倫敦及歐洲印度舊金山美國中國東洋等處大通商碼頭特此佈聞 
光緒三十年七月三十日 
[聚昌關東州支店分設旅順大連歷有年所自運頂上美國各廠麫粉五金洋廣雜貨並可包裝火車代理轉運各貨]  
本號自運黄金錢牌麫粉係美國生的紐面粉廠所出其粉質之潔白早己名馳中外該牌之粉久歸本號獨號經理專銷東三省旅順大連海參崴等處十餘年來所銷極廣如定大批者可以包送海口或者囑本號代定照定價原本加佣亦可如蒙貴客試售方知本號之言不謬也此白上海聚昌號啓 
[奏辦湖北籖捐彩票頭彩五萬元三月廿六日開彩]  
本局奉湖廣總督部堂奏明開辦第五十一會額設票五萬張每張售洋六元中彩共六千五百零七號計七張有零中彩一張以八成發彩派出彩銀之高比各公司爲優准定期三月二十六日在漢口開彩得彩紅票憑本局對號單兑銀元本總局在漢口鎭上海分局設在南市久大碼頭吉祥衖○外埠往來信力票力本局一槪不付統歸自給○再得彩紅票如無本分局騎縫圖章及長方上海分局小印者槪不收兑因無票根可查也特白 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[派兵彈壓鐵路小工滋事鎭江]  
　　署鎭道陶觀察以京幾嶺至高資一帶近有建築滬寗鐵路之小工甚夥往往藉端滋鬧因於日前札飭駐鎭留防營管帶周錦堂恊戎派兵若干名馳往彈壓以免滋事（再） 
[仕學館定期甄别蘇州]  
　　蘇省仕學館内班學員春季甄别經護撫濮中丞示期初八日請藩司朱方伯代行考試方伯卽委知府梁佩祥監場布理問汪受榖收卷（接） 
[吳縣調停提充學費之石屑捐蘇州]  
　　木瀆鎭顧紳等設立之學堂向有石屑捐充作經費自協記涉訟後此捐遂卽中止近瑞興裕記等石行運銷石屑其數甚多該紳董等向提前議該行不允爰將石船扣住不准開行昨經經辦鐵路之洋人據情電禀撫憲護撫濮中丞飭吳縣張大令下鄉勸令該紳董等靜候核覆一面令石行主到省候核所有石屑船十餘艘均已麾令駛去矣（舉） 
[紀黄陂縣董大令被控事湖北]  
　　黄陂縣董治勛大令被該縣紳士來省禀控侵吞學堂經費鄂督特委陳樹屏大令將經手帳目查明禀覆聞禀中並無侵吞情節惟近日出有命案數起尚未了結大約董令或須畱緝一時不能到東湖新任也（祿） 
[武弁訐控蘇州]  
　　丹徒縣把總趙賛廷具禀督撫臬各院稱前蒙與丹陽汛把總王得勝對調到汛以來保護教堂巡緝地方幸無貽誤詎王得勝賄通守備王元串嘱革董郭鴻等揑名禀奉批准王得勝回任丹陽汛且王得勝年老應休况有連刦摘頂之案上下欺朦實不甘服王守備平素所行弊端如獻媚常鎭道盜賣瓦子山營盤侵蝕營制改章變價馬匹以及置辦軍裝兵丁截曠等銀藉端尅扣鑿鑿可稽其狎妓飮酒交通市儈種種妄爲等情禀請選派大員查訪辦理云云（永） 
[撫批威逼自盡案蘇州]  
　　蘇鄉滸墅關乾裕莊主朱潤珊被莊夥施又竹串通陳振聲陳家聲昆季挪空厚生晉餘二錢莊洋三萬餘元復倚二莊之名强將乾裕貨物搬取逼倒更將朱百般威逼致朱吞煙自盡一案經兩造互相控告兹朱子仲補復投撫轅上控護撫濮中丞批示云爾父朱潤珊虧欠莊欵旣將房屋立據作抵似無不合陳氏弟兄何得插身多事將乾裕搬貨逼閉致爾父氣忿自盡此中情節實屬離奇希按察使卽飭長洲縣提集應訊人証秉公訊斷詳復察核（且） 
[鄧榮瑞禀上海縣稿]  
　　具嘉商民鄧榮瑞年四十歳廣東省廣州府新會縣人禀爲糾衆夥謀擄母搶妹乞恩嚴訊究辦以儆强横而伸寃憤事竊商在河南貿易因曾剛四曾阿華串同梁劉氏及探陳三林等强搶商妹一案奉電歸家經蒙新署提訊兩次奉堂諭以曾剛四等藐法己極亟應嚴辦將案卷人犯移交憲台在案伏思曾剛四等於十一月初三夜深糾衆毁門入室强搶商妹幸同居麥永年呌喊鄰里齊出救阻設無人救搶出門必致姦汚斃命寃憤細　　　曾阿華之　嫂卽高脚全之妾因搶不遂竟將商妹亂打受傷甚重而曾　四　包探陳三林等復敢擄商母去捕房旋到曾剛四所開之廣鴻安烟間以强硬手段威迫初五夜復到商家再搶因不見商妹又擄商母去捕房恐嚇初六早又擄商母去捕房及至新署外恐嚇威迫以上擄搶情形　　鄰里共見共憤如此恃强糾衆夥謀强搶顯然難逃氷鑒迫得瀝情母子同叩　階伏乞卽將曾剛四曾阿妹梁劉氏從嚴訊究照律懲辦再提包探陳三林及高腳全之妾到案嚴懲實爲德便感戴上禀大老爺台前恩准施行（外） 
[記廣幇集議曾剛四等串搶閨女事]  
　　昨日下午兩點鐘廣帮同鄉在廣肇公所集議曾剛四等串搶閨女一事到者數百人座爲之滿後至者均立門外皆以曾等案證確鑿已押旋放極爲不平事主鄧榮瑞投遞訴詞並具禀一扣請公所代爲呈縣業經公衆承兹先將鄧榮瑞訴詞探錄於下 
　　訴爲惡搶案情確盡已押旋放乞持公議以伸寃抑事竊晚在河南省周家口貿易於數千里之外去冬驚接母電雖歳杪事繁祇得丢筦生意暫時歇業速赶回申始知曾阿華糾黨行凶深夜毁門强搶弱妹毆傷老母現母病垂危寃慘罔極租界内地素稱樂土不意光天化日有凶横强暴之徒作此藐法行凶之事吾家不幸受此慘辱查曾阿華原係窮凶極惡積案纍纍經中西官捕無奈其何晚以一介商民與之頡頏何異卵石相擊旣而反復思維父母之仇不共戴天强搶行凶萬難甘忍幸衆鄰出力弱妹不至搶去更蒙各紳董以事關風化具禀懲辦雖該惡買媒作證揑控賴婚自然公論難逃水落石出西經公堂確訊以爲鐵案如山罪無可逭無奈該惡神通廣大依然法外逍遥並梁劉氏亦被開釋致使公憤難平是月之朔再求列紳理處晚負此不共戴天之仇而該惡僅以知錯二字了之晚亦人子安能啞忍况兄弟四人均出外營業家中母老妹幼照料乏人必無興訟之心也明矣若當時果肯知錯尚可了事旣經公庭審詞詞窮理極之際而後乃謂之知錯可乎强搶閨女律有明條如此可忍孰不可忍虎狼之心應鸇之性恐其後患更不止此今爲曾惡居間者欲曾惡補回訟費踵門謝罪意圖和息晚雖不肖何至貪圖小利任人强搶而不問耶况受賄私和有干罪責一也母病垂危存亡未保二也兄弟四人未必干休三也縱虎遺患有害鄉鄰四也搏虎不易縱虎尤難今者惟有懇求桑梓同申義憤共懲凶横應如何再禀縣憲務祈將首惡曾阿華曁曾剛四梁劉氏等復提嚴訊開出惡黨分别首從按律懲辦以維風化而警效尤實爲德便伏乞列位紳董大人曁衆鄉台均鑒光緒三十二年三月初七日（外） 
[滬江官事]  
　　吉林候補知府容仁甫太守賢由北京前往浙江京口江甯等處查辦事件昨日由津到滬寓中和棧○本邑提右營守府葛岐山守戎鳳齡定于今日入都引見昨詣各署辭行○前福建興泉永道惲心耘觀察祖祁昨日由滬乘輪回常州原籍○前本埠樹木捐局委員魏邇賓明府士鴻昨日回四川原籍○查察蘇州河委員候選州同李孟宣明府振鐸前晚赴鎭江公幹○護送蘇省預備科學生往英法日義比等國游學之蘇學務處委員屈象巖明府振翰由蘇抵滬寓泰安棧定於今明出洋昨日到道辭行○卸任義國出使大臣許靜山星使珏開築馬路委員江西候補道徐孝餘觀察乃斌清丈局總辦候補道蔣溶生觀察夀彤糖捐總辦蔡詠南太守薰昨均因公先後到道拜會（宜） 
[城汛護理守府篆務]  
　　本邑守府葛守戎入都引見所遣篆務奉諭札飭城汛周監之千戎護理千戎奉札後己於昨午在公館接印視事（宜） 
[法副領事拜客]  
　　駐滬法副領事惠德君昨與繙譯官魏武達君至洋務局拜會道憲瑞觀察茗談片刻始回復至縣署拜會汪大令面商要公（深） 
[法總領事宴賓]  
　　法總領事巨籟達君昨在本署設席柬請鏡吕宇尚書盛杏蓀宫保袁海觀大京兆瑞辛儒觀察曁道轅繙譯 
 
 

Page 18

 
 
萬毛二君英法會審關陳兩讞員會飮（臨） 
[循例示禁]  
　　清明將屇本邑城隍神例須出巡縣尊汪大令恐各會有違用隂皂地大鑼會花十景清客串等名目故於前日援例出示禁止如違拿辦（事） 
[曉諭警察學生]  
　　滬南總工程局昨又出示諭令考取之警察各學生准於初九日午前至局聽候揭曉備送學堂學習毋得自誤（尺） 
[定期翻築新老馬路]  
　　滬南新老馬路由總工程局總董禀請道憲出示擬定同時翻築故飭各店鋪將碍路之物拆除凈盡并定期初十日開工（尺） 
[擬設飛車公司述聞]  
　　本埠租界譁傳有人意欲股開飛車公司據云車由屋頂而過昨早聞有西人數名帶同華工在英界南京路浙江路之四义路口從高丈量飛車四面路徑越一點餘鐘始去（力） 
[道批照錄]  
　　昨日滬道瑞觀察發出太倉鎭洋花業顧洪順等禀批一道照錄如下據禀擬設太鎭花公所附入通崇海公所辦理係爲整頓花規互相聯絡起見惟上年冬間上海總商會曁通崇海商會請禁花業冐牌攙水案内曾擬杜弊切實辦法訂爲行規禀奉南洋大臣札由袁前升道分别示禁移行並照會租界領袖並日本總領事飭知洋商遵照在案該公所旣係附屬而行自應彼此一律以資遵守候將章程移送商務總會核明議復再行核辦仍候蘇商務局批示章程附（事） 
[拿禁流氓唱歌]  
　　上海縣汪大令訪得近有一種無賴流氓專在小弄喊唱淫歌勾誘婦女甚爲惡俗故諭警察東南西北四局轉飭巡士一律隨時拿辦（嚴） 
[流氓拘縣]  
　　近有流氓成羣結黨藉龍華香市向各婦女勒索錢洋異常凶惡經該處巡防局員禀請本縣汪大令飭差拿辦昨日由差拘獲湯更泉一名解至縣署奉諭押候嚴訊（事） 
[諭飭從速訊洋上控各案]  
　　滬道瑞辛儒觀察前日諭飭英法兩公廨曁縣尊汪大令等所有上控札飭集訊各案俱應從速集訊秉公斷結詳報毋任拖延纒訟（嚴） 
[上海縣案]  
　　警察北局函解徐德寳向揚清岩收捐相爭晚經幇審馬參軍提訊楊供在王連生紅木洋鏡作爲夥前年七月同業忽起夥友月捐本年正二兩月付過小洋兩角收捐之徐德寶尚欲索找兩角初二日到來收取小的無錢囑伊初五來收徐竟奪去鋸子銼刀不能做工查同業並無公所不知收捐何用質之王連生供詞相同徐供在顧正興洋鏡作爲夥道光年間作夥按月捐洋一角後因兵燹廢去前年規復舊例所收捐欵分存楊茂順戴順興兩店爲同業身死資助棺費之需乞鑒參軍判徐交差候查明有無抑勒再行訊斷○趙陳氏喊控逼醮亦奉訊究氏供年三十一歳浦東周家渡人夫於廿六年故世一子於前年夭亡夫弟趙林海圖得身價逼迫再醮小婦人避回母家以致房内什物及飾匣内方單一紙均被吞匿求請究辦參軍判候查明核辦○北局解趙樹榮崔福生請訊奉汪大令親自提究趙供在禮查西客寓爲侍者有洋人四人命小的導引入城買銅水烟袋四支共洋七元忽有專爲露天通事之崔福生指小的奪其生意硬欲借洋不遂守在新北門俟小的出城時毆扭由巡士拘局解案是實質之崇供向爲露天通事趙領四洋人買物浮報洋兩元小的斥其心狠因此相爭大令以兩人均非安分之徒判崔掌頰十下趙五下逐釋○候選知縣秦世銓遣丁劉升在浦東總巡局控張錦甫吞洋導情由局解張到縣請訊張供前年秦託小的代製織布木機十架共洋一百八十元收過定洋八十元去年二月竣工延不取去刻欲悔退小的未允反被誣控吞洋八十元乞鑒大令廉得其情判張交保速將織機交縣候飭繳價具領（嚴） 
[總工程局紀案]  
　　南碼頭蘆柴行主瞿海泉扭江北鄰婦張献寳到局控稱張子縱火焚未蘆柴數百担請究正裁判官孫明府准詞提訊瞿供被焚之柴值洋二百餘元張献寳偕子同供與瞿口角有之並未縱火明府以瞿所供殊不近情逐出不理○己歇協泰水菓行主陸四榮扭巳　穗豐米行股東姚海全至　控　前與穗豐往來結欠銀四千六百兩有田單兩紙作抵去年姚曾取去洋四百元今正復串通妻母將家中衣飾取去作抵尚不滿慾兹又威逼無奈扭案求鑒訊之姚供稱豐實被執事朱星熠虧空捲逃尚欠乾元等莊一萬餘兩屢被催逼故向隆雲討欠洋明府衡情之下以陸旣有衣飾田單作抵諭令交案估值核奪○花衣街泰　豆麥行因進放碍路之物由巡士禀准總董飭提行司夏金夀訊究陳二尹判罰洋兩元以儆○海天春在老馬路擺設測字攤違章巡士驅逐不依反投總工程局胡閙陳二尹以其跡近瘋癲喝令逐出詎竟喧吵不巳因責手心一百下逐出○吳子香竊木箱一只被探拘獲解訊二尹判責手心二百下逐釋贓存候領○東洋車夫阿三在吉祥弄找車誤撞同業蔡阿福之目扭局控究二尹訊罰洋三元給蔡醫治（尺） 
[英美公廨晚堂案]  
　　入西洋商籍之黄步曕控女子馮寳妹將方單抵洋五百元逾期不贖查係假單請追本利洋六百五十元一案兹巳日久該女並不還洋原告投催經襄讞孫明府於前晚提訊馮供方單實由别人借給不知眞假現求寛限措洋繳案明府判交官媒押限三天照繳洋五百元再核至此案上海縣尚欲移提該女到案訊究假單應俟繳洋後再行移送○李季儀虧欠粤幇周敦裕各號銀三萬餘兩訊押追繳並理各帳迭載本報前晚亦奉明府提比李求展限並稱現己函致各友情理欠賑明府判還押赶理如違重辦（當） 
[英美公廨紀事]  
　　陳阿二因案判押西牢三年半前日期滿送廨開釋陳己一病淹淹不能步履關司馬憫之飭差送至棲流所醫治○五百六十一號華捕送迷路學徒楊見郎至廨請爲安插值日差見其患有　病禀知司馬送棲流所醫治俟愈送回其師收領○四百八八十九一百三十八號華捕送病人王錦山併某乙兩名至廨奉飭俱送棲流所留養乙病較重由捕在寕波路見其倒臥因送公廨似客棧中抛出者（當） 
[英租界捕房事]  
　　靜安寺後某姓家初六日晚被賊穴壁進内竊去綢皮衣服多件失主開單報緝前日英界老閘捕房拘獲積賊某甲搜出是晚竊贓捕頭諭飭押候解究○陳友莊混入英界祥安客棧竊棉被一條報探王阿巧拘獲押候今日解訊（當） 
[法租界捕房事]  
　　某甲前日携洋三百元行經洋涇浜被匪棍數人攔阻如數攫去甲投捕房請緝捕頭派探拘獲羽黨周阿根陸阿福二人搜出原贓洋九十餘元奉飭押候解堂嚴辦○龍興洋行函送潘菊生袁同甫二人至捕房聲稱串拐貨物請究捕頭接函後判一併押候解究○剪綹賊王小寳在途摸竊行人財物爲探拘獲押候解辦（臨） 
[美租界捕房事]  
　　無賴張阿祥前午後至虹口招商局碼頭江天輪船向各搭客强索洋元不遂口角由船主函報捕房飭探拘獲押候解究○粤人姜阿天在天潼路向莫阿益索欠口角用洋刀刺傷莫耳由捕一併拘究奉飭姜押候送辦莫送醫院求治○廣東頑童李長有等多名在武昌路碼頭搶取三百三十一號駁船洋紗多包由捕將李拘獲押候送辦○唐星德王大溪二人在西華德路互毆王傷頭角並被繫去門牙由印捕將唐拘獲押候送辦○毛阿茂塌車裝貨違章未領執照由捕察出將毛拘入存洋釋出候訊○鄉人林松鶴在西華德路癲○大發由捕巡見正擬向拘爲林友雇車載回該捕當卽回禀捕頭備查○柴船户楊天根舟泊龍華港因事上岸回時舟己不知去向昨日始在吳淞港尋獲報探朱桂生將竊船之張金全拘押候辦（似） 
 
