# 1930 - 54 - 4920449

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[命令]  
　　國民政府三日令（一）鎭海區要塞司令王萼、另有有任用、王萼應免本職、此令、（二）任命孫景環爲鎭海區要塞司令、此令、（三）江寗區要塞司令孫伯文、另有任用、孫伯文應免本職、此令、（四）任命王萼爲江寗區要塞司令、此令、（五）首都衛戍副司令衞立煌、另有任用、衛立煌應免本職、此令、（六）任命孫伯文爲首都衛戍副司令、此令、（七）任命馬玉仁爲軍事參議院參議此令、（八）茲制定軍人反省院條例、公布之、此令、（九）司法院呈據劉積學等呈稱、河南通許縣人時經潤、從事革命有年、前因案牽連、判處無期徒刑、籲懇代陳特赦、以勵來茲、查時經潤係前北京大理院於民國十三年十一月終審判决、旣據臚舉革命工作之具體事實、合詞籲懇、似可准如所請、轉請鑒核施行等語、應予照准、特依國民政府組織法第一章第四條之規定、宣告將原判處無期徒刑之時經潤准予特赦以昭　勸、此令、（十）茲制定鐡路員工服務條例、公布之、此令、（十一）茲修正商會法第四十二餘、公布之、此令、國内要電 
[三中全會二次大會]  
　　通過重要議案九件 
　　（南京）第三次中央執行委員會全體會議、三日上午八時開第二次大會、到林森胡漢民·葉楚傖·吳鐡城·王竉惠·李文範·古應芬·何應欽·劉文島·丁惟汾·劉蘆隠·陳果夫·余井塘·張道藩·王柏齡·丁超五·劉紀文·陳肇英·焦易堂·苗培成·于右任·朱培德·陳立夫·戴傳賢·朱家驊·恩克巴圖·方覺慧·林雲陔·陳耀垣·孔祥熙·孫科·桂崇基·譚延闓·蔣中正·宋子文·馬超俊·吳敬恒·李煜灜·邵元冲·繆斌·邵力子·陳布雷·曾養甫·王正廷·克興額·褚民誼·王伯羣·主席胡漢民、决議案如下、 
（一）常委會提推進常務工作案、（黨務組審查提出）决議、修正通過、 
（二）常委會提訓練黨員工作方針案、（黨務組審查提出）决議、修正通過、 
（三）常委會提、關於建設之方針案、（政治經濟兩組審查提出）决議、通過、交政治會議擬定實施方針、（四）常委會提、注重縣長人選案、（政治組審查提出）决議、原則通過、仍交常會轉交政府主管機關、妥擬辦法後、再由常會决定、 
（五）常委會提、肅淸土匪安定社會案、（政治組審查提出）决議、肅淸土匪安定社會、素爲中央所重視、前以國軍致力討平反動、進行不免稽遲、仍應由國府嚴令各地方、遵照各項章制、嚴厲施行、以期限期肅淸、原案並交政府參考、 
（六）何委應欽提、厲行節約運動案、（經濟組審查提出）决議、通過、交常會分别實施、 
（七）張人傑吳敬恒李煜灜葉楚傖四委提、由中央與地方、建設機關、合資開發黄洮涇港汾洛頴等河水利、以救濟西北民食案、（經濟組審查提出）决議、修正通過、（八）補推新到各委員、加入提案審查委員會各組案、决議、推丁委惟汾加入黨務組、王委柏齡加入、經濟組、禇委民誼加入敎育組、 
（九）劉文島·王柏齡·馬超俊·余井塘·桂崇基·陳肇英·丁超五·邵元冲八委臨時提、查前經核准發行整理晋金融公債二千四百萬元、原爲整理晋省銀行鈔票起見、近日晋方採取現金集中辦法、濫發大宗紙幣、禁止現金出口、金融益形紊亂、顯與中央核准發行公債本意相違背、現此項債票、尙未發行流通、亟宜撤消原案、以免人民再受損失案、决議、通過、（三日） 
[十七年會計年度　財部收支報告]  
　　（南京）財政部向三中全會提出十七年會計年度收支報告、謂是年度國家方面財政、在川滇黔秦隴晋熱察綏東三省及寗夏諸省、除海關收入外、實险猶未統一、鄂湘粤桂在十八年夏、平定桂系後、始陸續收回、魯豫亦由十八年夏、日兵及馮軍撤退後、始隸中央、其他尙有數省、亦係於年度將終時、甫歸管轄、是項報告、旣非全國收支通盤彙總、又非全年度各省財政之全部出納、係依混合報告方式、綜其大要爲二、（一）一年度中央收支總數、（二）各省各地、陸續收歸中央後之收支總數列表如次、關於收入部分者、（甲）稅項收入、（一）分關稅·鹽稅·捲菸煤油稅·各省收解稅欵、菸酒稅·印花稅·麥粉特稅·郵包稅·礦稅等、共二六零五五四三九六元、（二）雜欵、分騐契費·罰欵·没收物變價、註册費等、共一九一八七一零元、（三）未分類各欵、如各省未經抵解收欵、（直撥軍費）及特種營業稅等、雜收共七零零零六四四四元、（乙）繳還各欵、如退還俄欵、繳還餘欵等、共一八一六九一六元、（丙）債劵借欵、分公債·庫劵·借欵·銀行結欠等、共一零零一四四二四五元、總計四三四四四零七一二元、關於支出部分者、（甲）經費支出、計黨務費四零四零零零零元、政務費二八零八八三九四元、軍務費二零九五三六九六九元、共他各費、如補助各省、各項補助費、發還各欵、雜項支出等、共六零二五四七二元、（乙）償還債務、共一二一三一八零零七元、付外國賠欵共三八六六三一八九元、墊撥中央銀行股本、共二零零零零零零零元、暫支各欵、共六七六八六七九元、總計四三四四四零七一二元、（三日） 
[財部報告預算成立困難]  
　　（南京）財部向三中全會報告、成立預算之困難、爲不能預知軍費之需要及限制、如十八年二月、第一次編遣會議議决、軍費除編遣費外、每年限定一萬九千二百萬元、詎桂馮軍閥、相繼倡亂、議案遂同虛設、迨桂馮解决、續開編遣會議、將軍餉提高、定爲每年二萬一千六百萬元、另加編遣費三千萬元、但不旋踵間、内亂又作、政府不得不籌供軍實、重渡東挪西凑之難關、計至十七年七月至十八年六月、軍費總數、爲二萬零九百五十三萬六千九百六十九元、東三省熱察綏秦隴晋川滇黔粤桂所支、尙不在内、若併此數省合計、則超過定數、不知凡幾、究竟吾國軍費、應如何限制、俾財部不致日事羅掘、得有餘力以顧建設、償還内外債務、此中關鍵、端在全國和平、非財部本身所能爲力、苟此問題、得圓满解决、則 
 
 

Page 5

 
 
   
 
 

Page 6

 
 
   
 
 

Page 7

 
 
時評 
[世界注目之印度]  
　　記者前論印度非武力抵抗說不易貫澈者。蓋有見夫世界凡事之爭初皆不欲以武力抵抗。而卒不免於武力之多也。甘地前曾發表一文。謂暴舉爲非武力抵抗之唯一危機。故力戒暴舉以示必欲貫澈非武力抵抗之决心。然其。準備開始實行之哀的美敦書甫。於昨日發出而爲第二領袖之丕特爾氏即。已宣言世界歷史所未前有之戰爭將。於數日内發作並勸怕死者與富有者出境是。其準備以非武力開始抵抗之日即。已準備以絕大武力繼起抵抗之時甘地鑒於前度流血。慘劇之有違仁愛本心故。創此非武力抵抗然其結果仍有非用武力不可之勢則。此後印度恐。將益陷於風雲不測之境矣夫。今日之印度世界各國所注目者也此。次金價暴漲之風潮初。起時謂因印度改用金本位所致近。之續漲又。謂爲與印席徵抽銀稅有關係而今日路透社之大阪電又。謂印度擬增加棉布進口稅日本紗廠棉商已聯合共同表示反抗此事現已引起甚大之注意。印度有此提議後。證券已爲低落云云是。今日世界之金融商業在在與印度有關倘若其國内因運動獨立而更引起戰爭之紛亂。則其影響亦豈僅及其國内之人民而已。故吾謂今日之印度誠可加以注意者也 
[接國内要電]  
將來憲政實施、經濟建設、國際地位、及財政整理各問題、可迎刃而解、自非黨國人民、眞切合作、共濟艱難、不能爲功（三日專電） 
[内外債之整理]  
　　詳細辦法呈送全會 
（南京）財部對内外債整理問題、前由内外債整理委員會、擬具詳細辦法、經財宋審核後、頃已呈送三中全會、其内容約分兩步、（一）每年由政府撥現欵五百萬元、爲將來淸理準備、自本年度起實行、（二）外債採化零爲整辦法、期於國權及財權、均無損失、俟三中全會决定後、即可實行、（三日專電） 
[三中全會通過開發水利案]  
　　（南京）三中全會三日通過由中央與地方建設機關、合資開發黄洮涇渭汾洛頴等水利、以救濟西北民食案、全文如下、（理由現在國内農産日减、民食日艱、增加農産、實爲當今之急務、而興辦水利、尤爲增加農産之要圖、西北各省、隴秦豫晋綏、爲我國民族最早繁殖之地、向賴黄洮涇渭汾洛頴各大河、滋潤灌漑之利、故能土壤膏腴、物産繁富、秦漢唐宋各代、又時時修治河流、引渠灌漑、載之史册、成效可稽、昨淸而後、政路漸紊、西北水利、亦歸廢弛、馴至近年、河流淤塞、溝渠圮弛、雨量稀少、旱災頻仍、甘肅陜西河南山西綏遠各省、釀成餓孚載道人爭相食之慘象、東南各省亦受糧食缺乏哀鴻遍野之影響、故欲挽救我國現今生産缺乏之危局、識者皆知移民墾荒爲要圖、然若北渠不治、水利不興、則移民適以供旱魃之犧牲、仍不能爲生産之增加、是以修治西北河流、興辦水利、較之其他各處及其他各事業、尤爲迫切、現擬依據往代河渠之成規、採用科學灌漑之方法、分年興修、庶幾數年之後、荒蕪盡變膏腴、災歉永除、布豐稔可必、則其裨益、豈可計量（辦法）（一）經費之籌措、暫定經費、每年爲五百萬元、由中央任三百萬元、地方任二百萬元、由國府從十九年三月起、飭財政部每年撥付三百萬元、地方二百萬元、由隴秦豫晋綏會商分担、（二）工程之實施、第一年以經費百分之九十爲修治各河急切工程之用、同時並舉、兼寓以工代賬之意、其餘百分之十、則作爲詳細測量後設計永久工程之用、第二年以後、計劃旣定之用、此處工竣、再治彼處、預定七年、可將黄河套及其他六道河流修治工程大體完成、以後如何繼續修治、届時再定辦法、（三）工程之計劃管理、由建委會會同隴奉豫晋綏五省建設廳、組織一修治西北河流處、辦理一切、調查測量計劃、及工程各事宜、（四）經費之收回、工程完竣後、沿河各田畝、均能收受水利之益、故修治時、所用經費、可向受益田畝、分年徵收、俾可移作興辦其他水利事業之用、詳細辦法、由建委會會同有關各省商定、（三口專電） 
[張學良通電呼籲和平]  
　　望舉國同袍洞察危局力泯内爭 
（南京）中央接東北司令長官張學良東電去、南京中央黨部國民政府鈞鑒、各院部各委員會勛鑒、各省市黨部各省市政府各總指揮部各司令部各軍師旅部法團各報館均鑒、邦家多難、非息爭不足以圖存、建設方殷、非和衷不足以濟事、介公主席與百公副司令、黨國柱石、物望所歸、日者偶以報國之術、積極消極異其途、遂致救國之方、戡亂止亂殊其論、詞鋒往復、易啓誤會之端、異口宣騰、尤慮兵戎相見、側聞消息、蹙然憂之、溯自統一告成、瞬逾一紀、以言軍政、自應如期結束、以言訓政、尙須努力進行、然而回首前塵、國内之兵革屢見、環顧中土、民間之喘息未蘇、加以災祲頻仍、工商凋敝、交通半梗、寇盜方張、當此之時、若不各捐成見、共息爭端、勢必至元氣虧竭、根本動摇、而外人之環伺我側者、求其大欲、亦遂起而乘之、自亡人亡、不演成滅國滅種之慘劇不止、言念及此、能無懔然、區區之愚、以爲政見無妨磋、而不可爲意氣用事之爭、武力有時必需、而不可爲萁豆相煎之具、自維陋劣、政治上固未敢率爲主張、然一年以來、迭經内亂、縱無曲突徒新之力、深知揚湯止沸之非、故不憚苦口呼籲、冀和平之早現、此次介百二公、政見分岐以後、亦曾以和平息爭之義、迭電分陳、冀邀聽納、復以愚見所及、期貢諸國内各將領之前、以期仗道同風、共消隐患、口未敢安於緘默、行非敢稍涉模稜、耿耿此心、當蒙共鑒、夫殊途原可同歸、圖終貴乎愼始、在介公力任艱鉅固鞠躬盡瘁之心、在百公析理毫芒、亦實事求是之意、特恐詞縱詳明、意難周匝、每滋一時之誤會、啓衆人之猜疑、或且推波助瀾、釀成戰禍、循環報復、未有已時、則是二公救國之願未償、亡國之禍先至、非二公之所及料、亦非學良之所忍言也、所冀舉國同袍、洞察危局、注視線於國外、力泯内爭、本誠意以相維共圖匡濟、尤望介百二公、融袍澤之意見、剖兵戰之凶危、一本黨國付與之權、能實施領袖羣倫之工作、良則職在防邊、身已許國、凡事之有利黨國、不背和平者、必當瀝膽陳詞、未遑避忌、果使萬衆一的、急起直追、中國前途、庶其有豸、謹掬誠悃、惟國人其鑒察之、張學良叩東印、（三日專電） 
[蔣覆張學良江電]  
　　深冀仗義執言促閻覺悟 
（南京）蔣復張學良江電云、瀋陽張司令長官漢卿兄勛鑒、頃讀東日通電、痛陳危局、倡導和平、欽佩之餘、彌增感喟、訓政開始　、和平統一、爲舉國一致之要求、中央奉爲準繩、未或稍渝、即有反動分子、恐失其封建勢力之憑藉、不惜有叛黨亂國之行爲、中央亦必至萬不得已之時、始以武力爲制裁、事實昭然、舉世共諒、百川兄受命討逆、躬率師干、尤當早喻此旨、倘非别生枝節、統一已告成、兵禍何從再啓、初不料其求戰事結束之後、重拾反動分子之唾餘、以動摇全國人心、中正旣莫測百川兄用意所在、又絕不願和平輕被破壞、迭與胡譚王三院長、馳電勸告、促其覺悟、百川兄雖一再聲稱、祇爲黨國進言、非有其他用意、但其聯合武人、倡爲謬說、已絕非對黨國建議者所應出、且據確實報告、百川兄已命令所部、並勸誘西北軍及在豫各部、動員南下、又以中華民國軍名義、委任徐永昌爲津浦北段總司令、韓復榘爲津浦南段總司令、及各路方面軍總司令、至其傅作義部、由滄州 
 
 

Page 8

 
 
南下、馮鵬蠶部且已進佔曹州、其他各師、集中平漢津浦兩路、節節向南進遏、又於上月儉日起、扣留津浦路列車、破壞國家交通事業、本日更且接收中央在平津各機關、驅逐中央委任之人員、或更加以拘捕、刻又接北平省市黨部報告、竟派軍警包圍黨部、封禁中央宣傳機關、拘捕津市黨部委員魯蕩平、及北平市黨員矣、中正於此、深懼和平統一之終不可保、無中央命令而可擅自動員、無中央命令而可進佔他省、無中央命令而可委任總司令、總指揮、無中央命令而可扣留車輛、阻碍交通、没收機關、拘捕官吏、甚且弁髦法令、自創所謂中華民國軍、包圍黨部、拘捕黨員、此而可爲、其將何以爲黨、何以爲國、更將何以革命、以求國家之統一與獨立耶、惟中央猶希冀百川兄種種謬舉、係受反動分子之脅近包圍、尙可有幡然覺悟之一日、又深知百川兄欲利用我袍澤、而未能如願、近日各方纷電、否認列名漾電、向方漢章兩兄、通電呼籲和平、皆足證是非順逆、終難混淆、故東日第三次中央全會、仍復力持寬大、决議先派專員、　查明眞相、猶望繫鈴自解、中央委曲求全之苦心、當爲天下所共見、我兄愛黨愛國、屬望於中正百川兄者、尤極誠摯、深冀亦於此時、委派專員、切實調查事實、仗義執言、以促百公之省悟、但使各級黨部、仍能執行職權、被捕同志、還復自由、軍隊不至自由動員、以侵佔他省、其在魯豫之部隊、限期撤退、所謂中華民國軍之委任令、明白取消、津浦路交通與平津各機關、皆恢復原狀、並驅逐在平津間一切反動分子、如王法勤·趙丕廉·郭春濤·謝持·鄒魯等、俾中華民國之網紀猶存、國民政府之命令實行、百川兄個人亦爲誠意之表現、則言論雖溢常軌、心迹尙可大明、天下將共諒百川兄遷善之勇、中央必始終保全百川兄革命之榮名、而和平統一、得以實現、而公私亦得兩全、黨國實拜兄之厚賜、非然者、舉國一致要求之和平統一、竟有人蓄意破壞、以陷黨國於顚危、致同胞於死地、應以何種必要之制裁、作和平統一之保障、我兄負黨國重任、視民如傷、見義勇爲、必有擁護統一、維持和平之道、諒不至視此爲中正與百川兄私人意見之爭、實乃黨國存亡之所關、甚望吾兄更有以敎之也、專電奉復、惟希鑒察、（三日專電） 
[西北將領聯電邀馮回陜]  
　　（北平）報載馮二十八午抵并後、龐炳勳電告西安、當晚西北數十將領聯電龐、請轉馮、致歡迎回陜意、並囑龐勸駕、該電馮舊部均列名、惟無韓石名、（三日） 
　　（北平）晚報載馮抵太原後、連日往謁者頗多據馮表示本人前曾决意出洋游歷、因友挽留未果、刻對此意未稍改變、俟至相當時期、决仍出洋一行、以增見聞、俾爲將來報國之用、此時不願担任何項軍事職務、（三日專電） 
　　（南京）總部公布北平電、（一）閻允助西北軍軍費三百萬、至今尙未交付、西北軍因派龐炳勳劉驥代表赴并坐索、（二）馮玉祥對閻表面上似融洽、惟據接近馮氏者云、馮在建安村時、迭欲逃走、均被閻止、馮曾對閻警衛旅長杜春沂云、如不准我走、請以三事轉百川、（一）伊長此把我幽禁、不如把我槍斃、（二）或是將我綑送中央、（三）如保持信義、急速同我出洋、觀馮態度、恨閻剌骨、現處此惡劣環境内、力持消極態度、似難與與閻澈底合作、（三日專電） 
[北平號鐡甲車由徐到濟巡防]  
　　（濟南）北平號鐡甲車今日由徐州到濟、將北上巡視、統一號鐡甲車、昨赴膠濟路巡視、（三日專電） 
　　（濟南）今日陳調元在紀念週報告、大局今早已有極好轉機、晋軍雖到連鎭三旅、并進向曹州德州、但因本省防務鞏固、已無能爲、中央飛機兩架日内到濟、（三日專電） 
　　（徐州）北平號鐡甲車隊長孫生芝、三日由徐赴濟巡防、（三日專電） 
[晉軍商借車輛]  
　　　（北平）晚報載、傅作義赴德州滄州間視察、擬調晉軍前往護路、缺乏車輛、特電北寗路局商借車輛五列、北寗路局已電東北長官請示、日内必可得覆、（三日） 
　　（北平）王靖國部第三十七師移防豐台完竣、王即離綏遠、由騎兵司令趙承綬繼綏遠警備司令、（三日專電） 
[韓復榘派員入京領購材料]  
　　（徐州）韓復榘派軍械主任張德功、三日由汴過徐赴京、領購材料、（三日專電） 
　　（靑島）蔣派總參議蔣伯誠、運輸司令錢宗澤、及三路軍李參謀長、一日晚由京過徐赴汴晤韓復榘、有所商洽、馬鴻逵派海濤冬晨由蚌過徐赴汴謁韓接洽、（二日專電） 
[满站俄黨靜夜在街游行]  
　　（瀋陽）哈電、上月二十八日满站俄領館由俄境來貨三十三車、内有俄國防局警察卅三名、並帶有行李六十八件、不受檢查、運往俄領館、又是夜俄黨多人、靜夜在街游行、警察勸阻、反被毆辱、據外息、俄方對東路善後、力避誤會發生、並令哈俄領梅氏爲國際指揮人員、但各地俄僑時有軼出範圍之事發生、殊爲國交上之遺憾、（三日專電） 
　　（北平）满站俄赤黨游行毆華警、满站俄領館又增俄警察三十餘名（三日專電） 
[延邊日人請兵]  
　　（吉林）延邊日僑藉口鮮人事人件、要求日領出兵或增警、近日日方强築吉會聲浪又高、延邊民衆議决、抗拒到底、並請政府籌欵自修、满鐡大藏理事今晨乘吉海返瀋、（二日專電） 
　　（北平）日又增兵千餘名至吉南龍井村商埠、謂警備韓人活動、（三日專電） 
　　（吉林）郔邊近由鮮境潛來日便衣軍甚多、搜殺鮮民、一日爲鮮獨立紀念日、竟先期戒備、武裝出動、如臨大敵、實害我國主權、併聞鮮民被扣凡數百衆、我當局亦嚴令戒備、（三日專電） 
　　（南京）瀋陽三日電、日軍千餘名、由隊長樹芳率領、一日午由連抵瀋、未下車、當開長春轉龍井村、日方宣稱、警備韓人活動、（三日專電） 
[兩粤軍訊] 　 
　　（香港）六路駐省主任李拯中談、六八路乃中央軍隊、以中央意志爲意志、無發斥閻電必要、外傳陳濟棠將發通電不確云、（三日專電） 
（香港）毛炳文陶峙敬二十八抵梧、謁朱陳蔡廷楷二日回梧、（三日專電） 
（香港）許崇淸三日在省府紀念週報告、我軍準備二次總攻、桂局不日可解决、（三日專電） 
[鐡路借欵擔保品裁釐後之辦法]  
　　（南京）鐡部據北平中外各銀行及紐約國立城市銀行來函、謂關於湖廣鐡路借欵擔保品一事、現國府公布、自本年十月十日起、全國實行裁釐、請照合同第九條規定、將該項債欵、撥交海關稅務司辦理、鐡部以該條規定、係以鹽稅每年關平銀九十五萬兩、及兩湖百貨釐金等欵、每年關平銀四百二十五萬兩、爲頭次抵押、並訂明倘遇修改海關稅則、減免釐稅、應先向銀行等商明、務於新增關稅内、如欵撥足、儘先補抵該項借欵本息、近數年來、僅由鹽稅項下、每年撥付關平銀九十五萬兩、不敷甚鉅、現旣宣布裁釐、按該合同規定、應將兩湖釐捐每年關平銀四百二十五萬兩、以關稅撥抵、以便還本付息、又以津浦鐡路原借欵、係又直魯蘇釐金、每年關平銀三百八十萬兩作抵、津浦路續借欵、係以直魯蘇皖釐金、每年關平銀三百六十萬兩作抵、各該合同、亦均訂明、倘遇修改海關稅則、減免釐稅、須於關稅内、如數撥足、補抵津浦原續借欵、每年應撥作抵之數、共計關平銀七百四十萬兩、裁釐之後、應一併指定關稅、作爲擔保、以昭國信、刻已咨請財部查照辦理、（三日專電） 
[陳儀代行軍政部務]  
　　（南京）朱綬光自奉准辭去軍政部長職後、即促何應欽早日履新、刻何因出席三中全會、尙未就職、朱現赴湯山休養、部務交常次陳儀代行、（三日專電） 
[皖各界推代表迎馬]  
　　（南京）安慶紳商各界、推總商會常委馬絳來京、歡迎馬主席赴皖履新、並呈請中央、促馬氏早日就職、（三日專電） 
[丁惟汾等五中委到京]  
　　（南京）丁惟汾戴傳賢朱家驊褚民誼王柏齡均到京、出席三中全會、（三日專電） 
[行政院例會暫停]  
　　（南京）行政院四日常會、因與三中全會時間衝突、停開一次、（三日專電） 
[張輝瓚自京返贛] 　　 
　　（南京）張輝瓚來京謁蔣、業已公畢、定四日午返贛、（三日專電） 
[五路將領將發通電]  
　　（漢口）徐源泉王金钰二日電何成濬、請領銜通電、聲討閻錫山、何已起草電文、即由五路全體將領列名發出、（三日專電） 
[首都紀聞]  
　　（南京）禁烟會以閩省漳屬詔安等縣、對鏟除烟苗、尙存觀望、特呈請總部、分電當地駐軍、派隊會縣鏟除、頃該會奉總部指令云、呈悉、業經電令新編第一師張師長貞、轉飭漳屬駐軍、會同辦理、（三日專電） 
（南京）姚琮赴日本考察警政、業在財部領得旅費五千元、准下星期内起程、期以六個月返國、（三日專電） 
（南京）敎部爲厲行國歷、召集該部高級人員、擬定學校廢除寒假、展長年假及修正學年學期修假日期規程、已脫稿即呈行政院、轉呈國府公布施行、（三日專電） 
（南京）首都國府運動基本區委員會、三日開第一次會議、通過組織簡章十八條、（三日專電） 
（南京）張貞電京准三日晚車入京、列席三中全會、（三日專電） 
（南京）交部擬定收回中東路電政權方案、已呈國府、請飭交我國出席代表、作交涉根據、（三日專電） 
[陳調元復傅作義電]  
　　（北平）陳調元二日電覆傅作義原文云、傅宜生司令勳鑒、東電敬悉、弟自視事以來、路局之權、向不過問、辱在鄰封、諒蒙洞悉、察德州日來軍事絡繹、路局當事、咸具戒心、致生梗阻、日昨駐德陳旅長來電、始悉要情、即經電請路局、照常行駛、茲承電囑、允治鄙忱、自當再行轉達、免致驚疑也、謹覆弟陳調元叩冬、（三日專電） 
[平市黨总加緊戒備] 　　 
　　（北平）今日省市黨部又有接收之謠、因之當局加緊警備、市黨部前設軍警五十餘崗、省黨部前置軍警憲兵百餘、（三日專電） 
[平津要訊] 　 
　　（北平）方本仁電平、在瀋須與張學良接洽、暫不離瀋、（三日專電） 
（北平）敎廳沈尹默因目疾請假七天、不見客、（三日專電） 
（北平）今平漢車因無車停開、（三日）（北平）日郵船日内加開一班、（三日）（北平）日海軍武官北岡春雄調往上海、五日申刻離平赴滬、（三日專電） 
（北平）津國貨布商呼籲各項捐稅繁重、倒閉者十居八九、函懇核减、以免全部歇業、（三日專電） 
（北平）財廳訓令各縣速解淸剿匪軍費、（二十四日專電） 
（天津）大沽海防司令趙金榜來津、三日午回防、（三日專電） 
（天津）傅作義擬日内歡宴駐津英總領 
事翟蘭恩、邀各國領事曁名流作陪、（四日專電） 
[東鐡華籍俄員復職]  
　　（瀋陽）哈電、東鐡商務處前日被裁華籍俄員、因係俄方未取得華當局同意、昨由華處長下令完全復職、（三日專電） 
[任郭校閱東路駐軍]  
　　（瀋陽）特派校閱委員長任廣福·郭文濤、昨日經哈爾濱赴東路校閱駐軍、（三日專電） 
[濱江全縣人口統計]  
　　（瀋陽）濱江縣人口、最近統計爲四萬六千四百七十二人、（三日專電） 
[劉鎭華代表到漢]  
　　（漢口）劉鎭華派代表齊眞如來漢謁何、面陳要公、據齊談、劉對閻此次舉動、曾一再勸阻、終不覺悟、劉决一秉初志、擁護中央、又謂北方民衆、對閻極不信仰、閻已成爲衆矢之的、（三日專電） 
[徐夏兩師長抵漢]  
　　（漢口）徐源泉三日晨一時、偕四四師副師長華文選抵漢、午謁保居濬、報告要公、（三日專電） 
　　（漢口）夏斗寅三日乘吉仲輪、由京抵漢、據談、京中安谧、對閻問題、中央非至萬不得已時、不主用兵、至武漢警備部、一二日後、即着手組織、（三日專電） 
[鄂省委吳醒亞就職]  
　　（漢口）省委兼民政廳長吳醒亞、三日午在省府補行宣誓就職、何成濬代表中央、黄昌榖代表國府行政院監誓、致訓詞、吳答詞、願努力直前、使政治淸明、人民安樂、（三日專電） 
[靑島新市長到濟]  
　　（靑島）新任市長葛敬恩帶憲兵一團、昨已到濟、准於五日來靑接任、膠路局特備車一列開濟歡迎、公安局長羅震、係六十四師參謀長、奉令回原任、遺缺尙未委人、羅正辦交代、（三日專電） 
 
 

Page 9

 
 
國内要電 
[長沙雜訊]  
　　（長沙）何健電閻、嚴誥漾電列名事、（三日專電） 
（長沙）鄂派郭汝棟部王團協同湘陳渠珍部會剿賀龍、（三日專電） 
[津浦改訂行車時刻]  
　　（徐州）路訊、津浦行車爲路綫關係、三日起改訂平浦通車、每週一五、由浦開濟、四六由濟開浦、一二次特快車、每週二三四六由浦開濟、四五日由濟開浦、由津南下票車只到連鎭爲止、（三日專電） 
（徐州）路訊、平浦上行車一日起只到濟南爲止、魯北交通有阻、下行車未能到濟、（一日專電） 
[五六師開入莆田境]  
　　（厦門）五六師劉尙志旅自惠安北進、聞已入莆田境、桂振遠旅全部一日開惠安、砲兵亦出發、聞限五日亦入莆、陳旅蔣炎團將開駐惠安、留湯邦楨團守泉、劉桂兩旅將直入省、（三日專電） 
[孫魁元任廿七軍長] 　 
　　（蚌埠）孫魁元代表陳濤到京謁蔣、表示服從中央、蔣委孫爲二十七軍軍長、特派員携委狀偕陳赴毫宣慰孫部、二日同過蚌往毫、（三日專電） 
[馬迥嶺發現匪刦]  
　　（南昌）南潯路馬廻嶺站、一日寅刻發現匪刦、擄數十人、兵到匪逃、客車昨停、今照常開、（二日專電） 
（南昌）政界訊、蔣主席准張廳長請續派大隊來贛、圖根本肅淸匪共、（二日專電） 
國際電訊 
[倫敦會議恐將延長時日]  
　　▲國民社二日紐約電　美海軍總長阿達姆斯由倫敦無綫電台、播送其演說詞、謂倫敦海軍、恐將延長時日、民衆當少安無躁、又謂美日代表團漸近諒解、代表團久駐倫敦辦公、所費不巨、其數不及給養一小巡洋艦、英美主張相距不遠、故對於日本之主張、彼此不難早日諒解、英法意重行考慮之延緩、實由於法政府之倒、並無别故、惟所失者、不過時間、一俟法代表團歸來時、即將接續討論各事云、 
　　▲日聯社二日倫敦電　松平全權本日下午七時往訪米國全權、會談亘三十分鐘、松平全權已提出日本對策、然兩者交涉内容、嚴重秘密、 
　　▲日聯社三日東京電　軍縮會議遲不進、迄本日各國間已見原則的諒解者、有主力艦之建造、休止期延長、及减少隻數之二點、補助艦之各國保有量問題、及其他重要案件均未解决、日七對美七成問題、下星期中可達具體的數字問題、今日爲止、得成立原則的諒解者如左、主力艦、爲實現華府條約所定之保有量五·五·三起見廢棄英國五、美國三、日本一艘之主力鑑、建造休止期延長至一九三六年、艦齡以二十年改爲二十六年、巡洋艦、英美間雖有大體妥協之成立、然大型·小型共計之總噸數、兩國尙有二萬四千噸之差、艦齡爲二十年、航空母艦從來無限制之一萬噸以下補助航母艦亦包括於於限制之内、一萬噸以上之艦齡以二十年改爲二十六年、一萬噸以下者定爲二十年、驅逐艦、驅逐艦之每艦最大排水量定爲一八五○噸、普通驅逐艦爲一五○○噸、備艦五寸、艦齡十六年、 
　　▲路透社三日東京電　據某要津稱、外間所傳美國已向日本提出縮減海軍新建議言過其實、美日兩國代表團現復在倫敦開始商榷、擬於困難之中覔取解决方法、惟並未交換正式新建議、雙方提議各節、現嚴守秘密、以防引起國民間之情感、碾及解决之進行、故雖外務省亦未詳知其進行情形云、 
　　路透社二日紐約電美國有名男婦一千二百人、内有大學校長等二百餘人州知事八人、及巨商若干人、代表全國聯名致電倫敦海會美代表團、籲請缩减海軍軍備勿僅以限制是務、 
[印度時局嚴重]  
　　非武力反抗將開始 
　　鹽區戰禍在醞釀中 
　　路透社二日阿赫麥達巴電著名國民黨領袖甘地現遣專人賚哀的美敦書致印督歐温、甘地進行計畫、現尙未披露、甘地將在重要鹽區之固桀拉地方、躬任第一批非武力反抗者之指導、如被拘捕、則非武力反抗之領袖將屬諸丕特爾、其人乃立法會議長之弟、去年曾在巴杜里提倡不繳稅、今日丕特爾稱、世界歷史所未前有之戰爭、數日内即將發作、而以固桀拉爲起點、凡怕死者可作參詣聖志之旅行、富有者可出境云、甘地秘書游察固桀拉境内諸地、現已歸來據稱境内之政府鹽棧、不許侵犯、違者槍擊、惟海岸全線人人有製鹽之權云、俟非武力反抗開始後、村鎭官吏須體解職、農人須與政府各機關斷絕關係、並排斥政府僱員、至於抗稅一層、將視人民有準備時即須提議實行、 
　　路透社二日新德里電、印度王公會議通過一議案、歡迎在最早可能時日予印度以海外自治地位之辦法、惟對於某派與英國脫離之要求、表示不同意、 
[日特别議會之先聲]  
　　議長常委大體决定 
　　電通社三日東京電民政黨旣佔絕對多數、决於本届特别議會、獨占正副議長及各常任委員長、其人選議長爲藤澤幾之輔、决無更改、副議長則廣瀬德藏增田義一、中村啓次郎小山松壽、及現任内務次官齊藤隆失、呼聲均高、若齊藤任副議長、其後任將屬中村啓次郎、常任委員長各席、大抵由壽田茂任豫算委員長、淺川浩任决算委員長、野田文一郎、任懲戒委員長、雨村丹次郎、任請願委員長、至全院委員長一席、請革新派之大竹貫一郎擔任之說、爲最有力、此乃例外云、 
　　電通社三日東京電政府决以政策問題、應付特别議會、野黨雖以小橋問題、俵商相問題、綱紀問題等、抨擊政府、政府將不與較、民政黨某有力幹部語人曰、反對黨雖以選舉干涉肉薄政府、政府任其儘量傾吐、擬不與較、選舉三涉係錯認政府方我針、警察干涉選舉之行爲、縱令地方有一二處、然全體不成問題、軍縮問题、小幡同意問題、由幣原外相說明、即可解除誤會、當局對此等問題、並不重視、擬竭全力於義務敎育費國庫負担增加、及解禁後之失業救濟、必能通過於絕對多數之衆議院、所難樂觀者、爲貴族院之態度、然政府亦不爲無理、决以政策本位、堂堂應戰、上院當不致十分爲難云、 
[泰狄歐新閣今日召集]  
　　路透社二日巴黎電泰狄歐新内閣組成、上届閣員留職者二十人、僅海軍部長萊巨工部長洛歇爾及財政部長邵倫三人出閣耳、韶倫理財政策、爲上届内閣失敗之因、新閣員有數人係選自極端左翼、蓋泰狄歐欲和緩該方面之反對也、内閣定星期二日開會、星期三日可出席於國會、該會代表團除泰狄歐外、將於星期四日赴倫敦、惟泰狄歐須在巴黎稍待數日、 
[日本失業者達數十萬]  
　　電通社三日東京電日本全國失業者總數、因無正確統計、無從判明、然據社會局之推定、約三十萬、但自去年起、三　士人造絲紗廠製紙等、均實行减工、實際數字、必遠過之、當在七八十萬以上、而勞動爭議、各地頻發、勞工失業之苦、益深刻化、政府民間、各謀救濟、其應急之法、莫如設立公營失業强制保險制度、先實施於各種工廠及礦山勞工、漸及其他、無産改黨、對於失業保險早有成案、擬提出議會、迫政府實行、社會民衆黨已起草法案云、 
[中美贸易受銀賤影響]  
　　國民社二日紐約電印度當道昨日開始實行徵收進口稅、其原因則一半在紐约及英倫銀價一再低落、一半則爲印度之將來計、一班深悉經濟情形者、均異口同聲、謂銀市之滯鈍、影響美國對華之贸易匪淺、美商部報告、今年一二兩月太平洋一帶貨運之寡、爲數年以來所未有、商部又謂上海一帶之贸易、較天津一帶尙勝多多、華北營出口業之小商號、倒閉者不下百餘家、槪係受銀市及貨價之影響、 
[國聯會章修改條文]  
　　國民社二日日内瓦電修改國際聯盟會章委員會、已將會章第十二欵議定、草案内稱、（會員國家同意議定、將來萬一發生勢足引起絕交之爭執時、僅用和平方法解决之、倘猶不决、則提出公斷、或請本聯盟行政會調查、無論如何、不再訴之戰爭、）惟國聯人員多謂條文中尙有未盡完善處、因倘猶不决一語、仍有缺點、設一方諉爲和平方法猶未用盡、而任其延擱、行將無法應付、故料將來評議會中、恐未必能通過云、 
[德國會審查楊格計畫]  
　　國民社二日柏林電德國會内楊格計劃審查委員會、昨以二十九票對二十三票、通過該計劃、中央黨與巴威國民黨委員雖屬政府與黨、未曾投票、設將來大會表决時、兩黨議員仍不投票、此案恐難通過、但政府多認此次不過因内政上意見不同、藉此警告他黨、閣員將來當不致再循故轍、動摇外交、且觀於國權黨要求之波德協與楊格計劃分離案、亦經二十九票對二十六票、遭委員會否决、可以略窥議員對於楊格計劃案之眞態度也、 
[英太子在菲洲患病]  
　　路透社二日斐洲奈羅比電官塲消息、英太子二月二十八日赴吠伊境内游獵、昨晚忽然返此、因染患熱病故也、衆料數日内或能痊愈、英太子近曾乘飛機俯視該處見有成羣之獅象與野牛、故决定移駐該境、以便就近行獵、又電、熱病發作、常歷四十八小時後、始漸輕减、而發作時熱度頗高、患者甚不舒適、故英太子染此症後當然疲弱、 
　　路透社二日倫敦電皇室中人聞太子有病之消息、大爲驚異、倫敦熟悉熱帶病症之開斯台拉尼爵士今晚告路透訪員、謂太子所患之熱病、已從速療治、可無他虞、太子在熱度降後、最好須在奈羅比休養半月、然後返英、渠不勸其久留斐洲也 
[塔孚脫病危]  
　　國民社二日華盛頓電卸任大理院院長塔孚脫氏、今日雖神志尙淸、而血壓則大低、據醫士之報告、塔氏今日病勢較昨日又爲不如、（續電）今晚塔孚脫氏雖進滋養料較多、然神識糗糊、恐生命危在旦夕、 
[美國失業人數之估計]  
　　路透社二日紐約電共和黨參議員白羅克哈估計全國失業者共有三百萬至六百萬之間、危險實甚、特請國會准撥五千萬元、以事救濟、並設法制止共産黨運動失業者作大規模示威之舉動、按勞工聯合會近報告國會、謂二月份有組織之勞工失業者達百分之二十二、營造業之賦閒者達百分之四十三、失業狀况、已臻危險之點、此與白氏之言、適相脗合、 
[上月份錫産激增]  
　　路透社三日倫敦電二月底錫市統計載二月份锡之供給增多四千一百噸、存底共約三萬七千噸、此爲十年來之最高紀錄、據金融時報稱、美國取用極少、而東方又有大批運來、致存抵大增、惟目前産量之縮减、將有影響及於將來之供給數、故可謂今已届否極之時期、某方面估計世界錫礦目前厲行之减産計畫、可使每年少出礦錫一萬七千噸、 
[印度增加棉布進口稅]  
　　日棉貨業大起恐慌 
　　路透社三日大阪電日本紗廠聯合會及棉商聯合會今日共同發表一文、言印度擬增加棉布進口稅事、略謂爲收入起見、增高稅率、自無反對、但印度所擬稅率、對於佔進口棉貨最大部份之英貨蠲免一種稅、而對於日貨則設立有效力之障礙物、新稅率擬徵英貨稅百分之十五、日貨稅百分之二十、此種什二從量稅、如化爲估値稅、則不止百分之二十、且在某數種棉貨上竟多至百分之三十八、如此辦法、歧視過甚、將使正當競爭爲不可能方在發育中之印日贸易、無論出入口、恐將爲此種新稅率所縊殺、再此種提議是否爲印度人民之志願、尤不能無疑、因新稅之目的在保護蘭開夏之利益、而不利於印度民衆也、如優先稅率之前例、一經成立於印度、則遲早間且將推用於棉貨以外之他種貨物、假使優先待遇確屬必要、則日本棉貨應謀最優惠之考慮、因日本棉貨所含之原質、内有印棉在百分之二十五以上也云、此事現已此起甚大之注意、蓋印度有此提議後、證券已爲之低落也、 
[卓别靈將遊日本]  
　　日聯社三日東京電據東京朝日新聞所接舊金山電報、美國銀幕名星卓别靈頃决定遊歷日本、定於四月二十六日、乘日輪秩父丸自舊金山啓程、 
[要聞]  
[黨部國府之紀念週]  
　　蔣主席對時局有重要報告 
　　中央黨部三日上午九時、中央黨部舉行第四十九次總理紀念週、到有中央委員林森胡漢民葉楚傖吳鐡城王寵惠李文範古應芬何應欽劉文島丁惟汾劉蘆隠陳果夫余井塘張道藩王柏齡丁超五劉紀文陳肇英焦易堂苗培成于右任朱培德陳立夫載傳賢朱家驊恩克巴圖方覺慧林雲陔陳耀垣孔祥熙孫科桂崇基譂延　蔣中正宋子文馬超俊吳敬恒李煜灜邵元冲繆斌邵力子陳布雷曾養甫王正廷克興額褚民誼王伯羣等四十七人、曁職員來賓共六百餘人、由蔣中正主席、行禮如儀後、蔣主席作政治報告如下、 
　　（各位同志最近幾星期以來、政治方面、自從閻錫山於二十三日聯名一班武人發出漾電、實行反對黨的事情出來以後、差不多全國的黨員和民衆、統統注目這件事情、現在不僅是使得民心動摇、甚至我們迅速將統一的黨國基礎也有動摇的趨勢、這件事情、是非常之嚴重的、直到如 
 
 

Page 10

 
 
今、還没有得到相當的解决、所以前日中央執行委員第三次全體會議開會第一天、首先就决議派李委員石曾先生張委員溥泉先生、和監察院院長趙戴文先生三位、去調查這件事情、這個意思、就是表明本黨實在是眞正的希求中國的和平統一、不願意再有戰事、並且希望唱這種謬誤議論的人、要他趕緊覺悟、自動地去保持他革命的光榮、從閻錫山領銜的漾電出來之後、到今天爲止、差不多電中列名的人通電聲明係冒名竊名的、已經有十幾個人了、除了一部分已經叛逆的將領的列名、没有聲明之外、其餘的差不多統統都有聲明了、此外比如孫殿英的土匪的軍隊、以及有幾個福建方面列名的人、就是連名字也不曉得的土匪頭腦、他們曾經入黨没有、領銜的人、也統統不曾過問、這些黨國敵人的土匪首領、也來講國家和黨的事情、眞是一件大大笑話的事、從這些地方看起來、閻百川先生領銜發出漾電的事情、究竟是什麽一回事、眞要令人莫明其妙、爲什麽没有入黨的人、他作的且是土匪的勾當、也可出來過問黨事呢、不要說吳稚暉先生有幾千字的文章責問他、我只一句話問他、你聯名通電的將領、有幾個人加入了黨、單以這一句話問他就夠了、就可以明白他們是不是眞正爲黨爲國、抑還是想召集一班土匪起來搗亂、使得黨國不能安寗與統一、事實上的確是這樣的、所以二十三日的漾電剛發出來、不久不僅是聯名通電的人多出來否認、而且責難他、即連他號召的所謂河南的韓復渠石友三等、也來了電報、謂一切的事情、即令是國家有了大難不能解决、也得要由黨部來處置一切、這樣一來、就把漾電完全取消了、閻錫山所講的話、完全屬於廢話、這更可證明、雖然本黨有很多很大的危險、但是黨不經過這許多的危險、是不能成功革命的、我相信經過這一個危險以後、大家對於黨部理論、黨的地位、將可更加明白、而本黨的基礎、在這時候、也就更加鞏固、我們並且還可相信黨的力量、目前已經統一了全國、本黨的主義、也可以一步一步的從此實現、在不久的將來、閻百川等在河南山東的軍隊、也許不用武力、他們自然而然就要退却下去的、從這點看起來、本黨的力量、當不是從前幾年可以比擬、現在就是不用武力、也可以統一全國的、今後更没有那一個軍閥、再敢出來反對本黨、或倡有謬誤的議論如像閻百川一樣、並且我們還很希望閻百川由於這一回的舉動、能夠赶緊覺悟、眞眞實實的來做我們本黨的一個同志、不要受反動派的　使、而做反革命的工具、再則昨天接到遼寗張司令長官漢卿一個電報、他的電報、是主强和平的、他表示自已很願意國家没有事情、能夠和平統一、同時兄弟即用個人名義、復他一個電　電報中間有幾點、在今天可以報告一下（電文另錄報告電文後繼續報告）我相信張漢卿一定能夠仗義執言、能夠共矢和平、因之更可相信黨國的基礎、已經穏固、以後再没有軍閥敢來反對黨、但是還有一個危險、就是這一回的事情、一面是政治上軍事上的行動、另一方面因爲閻百川受了反動派包圍、他起頭想拿國民會議來壓制黨、使得黨不能夠講話、一切的决議、通要取消、但是後來他覺得不能這樣做、又想了另一個方法、什麽要黨員總投票、來表决黨事、這是什麽一回事呢、就是想要挾本黨、毁壞本黨、使得本黨分崩離散、亦即是不要黨、俾得隨便作他們反革命的勾當、這完全是一種陰謀夢想、要拿我們的黨員來破壞黨、對於這一點、同志們要十分的認識明白、這十分嚴重關係於黨國的存亡、也就是目前本黨很大的一個危險、希望各同志大家盡心竭力、共同去打破這個危險、實現本黨的主義、實行本黨的决議案、使得本黨的基礎、眞正鞏固起來、必須這樣、然後我們纔配做黨員、纔可以完成革命的目的、這就是兄弟今天的一點貢獻完了、）蔣氏報告畢、即宣告禮成散會、 
　　▲國民政府、同日上午十時、國民政府舉行總理紀念週、到賀耀組張之江張難先魏道明陳郁蔣夢麟李錦綸陳紹寬周亞衛李仲公楊杰孫伯文、及國府文官參軍兩處職員二百餘人、賀耀組主席、行禮後、由秘書錢昌照作政治報告如下、 
上星期六、三中全會已經開幕、此次全會的意義、非常重大、中央自從肅淸唐生智以後、全副精神在修明政治、而一切修明政治的具體方案、有待此次全會來討論、兄弟相信結果一定良好、所有决議案、自必適合黨國的需要、此次全會旣爲我國緊要關鍵、反動派當然爲最後的掙扎、造謠破壞、也就無所不用其極、不過反動愈是利害、我們應該愈是奮勉、有一點大家要認淸楚、革命的成功、在乎革命勢力本身的團結與發展、以及效能的增加、現在内亂外患、相迫而來的時候、凡是忠實同志、千萬不要受反動派的挑撥離間、而互相懷疑、更不要爲利害關係而互相衝突、同時各個人務須在自已地位上做最擅長的事情、來發展本能、這樣做去、革命偉大的勢力、可以養成、效能可以進步、訓政時期雖短、工作雖多、總可以完成、而反動派自然會消滅、閻錫山言論荒謬、表面上以禮讓爲國、自欺欺人、實際上利用武力、要挾中央、近又冒許多將領的名義、發出通電、虚張聲勢、手段拙劣、一至於此、現在不但别方面將領不願做他的傀儡、就是他自已的部隊、也是漸漸離心、他所認爲根本地盤的山西、經濟又將破産、日暮途窮、閻氏即使不爲全國計、亦當爲山西計、即使不爲山西計、亦當爲本人計、如能立刻回頭、爲時尚未太晚、至於中央爲顧民間疾苦、非至萬不得已時、决不輕用武力、而三中全會對於閻氏此次行爲、上星期六决議特派李煜灜張繼趙戴文三委員切實查明眞相呈報云云 
[三中全會决議案]  
　　國民黨三中全會、昨三日議决各案、（一）訓練黨員工作方針案（二）推進黨務工作案、（三）何應欽提議節約運動案、（四）關於建設方針案、茲錄各案原文如次、　　訓練黨員工作方針案（一）說明　查黨員訓練爲本黨各級黨部之基本工作、第二届中央執行委員會第四次全體會議以後各級黨部、均設立專部或專科辦理黨員訓練工作、顧二年以來、各地黨部對於黨員訓練、大都偏重表面工作、缺乏實際效能、以致錯誤迭見、糾紛時起、茲將其錯誤之點、分列如左、（一）主義認識淺薄、知識程度太低、辦事經騐太少、不知服從多數之公意執行黨的决議、以求黨的整個行動之表現、故其團結力不固、（二）不明瞭總理博愛的遺敎、以仇恨爲心理、以破壞爲目的、甚至因襲共産黨之故技、以民衆爲鬭爭之工具（三）對於黨的歷史太隔膜、（四）不肯注意覺人、亦不肯虚心求知、（五）識見太小、氣度太窄、故遇事常毛舉細故、不持大體、或明於責人而昩於責已、甚至好勇鬭很、從事私見之爭執、而一切黨務發展、社會進步、甚或棄而不顧、（六）領袖慾太高、故懶於服務、勇於奪取、不惜爲個人的利益、而犧牲整個民族的利益、甚且以爲羣衆皆可以供其利用、不知其自身適又爲他人所利用、（七）不虚心觀察民衆之實際要求、不誠心爲人民做實際工作、故不能接近民衆、而取得其同情、（八）往往空言打倒劣紳士豪、反爲劣紳土豪所利用、亦有不明形成劣紳土豪之原因、致身爲劣紳土豪而不自覺者、（九）精神不振作、做事太遲慢、無形中墮入腐化習氣、（十）公私分不淸楚、曾有私人感情之不洽、影響黨務之進行、以私害公、假公報私、（二）辦法今後訓練黨員之方針、應從精神敎育入手、使黨員明白其本身在社會上之地位及其所負之責任、培養其健全之人格、堅定其主義之信仰、根本糾正其謬誤之心理與幼稚之行動、下列各點、於訓練黨員時、應使每個黨員切實注意、（一）黨員須知提高黨權、在其人格之健全、學識之修養、與能力之充足、如其在社會上取得人民的信仰、然後能領導人民、以實行主義、若不努力實際工作、徒以提高黨權之口號、號召羣衆、反有損於黨務之發展、（二）黨員須努力爲社會服務、使地方敎育事業經濟事業、俱能發展、則人民自能發生信仰、劣紳士豪、在政治上或經濟上的特殊地位、自然不能存在、（三）黨員須以服務爲目的、不以奪取爲目的、（四）黨員是人民的導師、應該到學校去敎育靑年、到社會去敎育民衆、（五）黨員須注意與人民接近、宣傳主義、在感化人心、使人民心悅誠服、其態度務要和善、始能取得人民的同情與信仰、則進行黨務工作、自能减少障礙、（六）黨員要感覺自已能力不足、才肯虚心、要注意發展創造能力、才有進步、 
　　推進黨務工作案（一）說明　自第二届中央執行委員會四次全會决定整理黨務以來、各級黨部之工作、漸由散漫凌亂而入於整齊劃一、各地黨部、能恪守中央意旨、遵照中央法令辦有成績者固有之、然多數尚未能趨入正軌、考其原因、或由於缺少工作方案與具體計劃、或由於不明辦事程序與實施方法、輕重倒置、步伐錯亂、以致黨務工作、日益空虚、黨部威信、日益失墜、茲將其錯誤之點、分列於左、（一）偏重書面的工作、而缺乏實地的活動、（二）偏重表面的宣傳、而缺乏實際的事功、（三）偏重形式的遵守、而缺乏工作的效能、（四）對於黨員、缺乏正確的訓練與指導、（五）不認識執行委員會與監察委員會間的分際、故其工作常多發現重複之弊、（六）不認識黨部與政府間的分際、致成黨政間的爭執與糾紛、（七）不能領導民衆、努力社會的改革與政治的促進、（八）負責人員、有因努力其主管部份之工作、而忽略與其他部份之聯絡與協調、致形成畸形的發展、乃至各部本身工作、亦生窒礙、（二）辦法　今後推進各地黨務工作方法、亟應懲前毖後、補偏救弊、以期組織嚴密、運用靈活、人盡其才、事無不舉、然後人民始起信仰、黨權始可提高、政治社會始能革新、茲依此義、擬訂其要點如次、（一）各級黨部執行委員及監察委員、不得擅離職守、並頒行服務條例、以資遵守、（二）凡上級黨部、應輪調下級黨部委員前來、報告黨務工作狀况、並予以必要的指導及糾正、藉收聯絡之效、而免隔閡之弊、（三）各級黨部今後須注重實際工作、努力爲人民服務、以期改革社會、推進政治、（四）各地情形不盡一致、工作類别及其進行程序、自亦不能完全相同、上級黨部應酌量各地現狀、分别訂爲方案、指授機宜、督促施行、其由各該黨部自行擬訂者、并須呈請上級黨部核准、（五）下級黨部工作類别、以簡單而能便於施行者爲當、不宜過於複雜、如同時着手事項太多、勢必顧此失彼、一無成効、故上級黨部、宜統盤籌劃、訂爲具體方案、按照規定程序、逐步訓令下級黨部施行、務使集中力量、計日觀成、（六）黨務工作、須切合其時地其性質、或爲公開的或爲秘密的、均須斟酌情勢而定、未可固執一成之見、（七）黨務工作、以建設爲目的、應避免以個人爲攻擊的對象、同志間尤須注意、（八）　省縣黨部監察委員會、對於檢舉事件、須注意搜集證據、故應先事實行嚴密監察并須經過愼重審查、否則空言檢舉、流于謾駡、不獨無補事實、反足損落黨的威信、（九）各級黨部、應注意增加實際工作、勿徒限於書面工作、（十）各級黨部、應互相派員演講、以資策勵、（十一）縣及縣以下之黨部、均須注意養成黨員爲黨服務的精神、其日常黨務工作、以由委員及所屬黨員利用職業餘閒分担爲原則、縣黨部應减少工作人員、縣以下之黨部、非有異常需要、經上級黨部之許可者、不得任用工作人員、黨務工作人員之生活費减少、黨之活動費增加、黨務方易發展、（十二）縣及縣以下之黨部、尤須注意養成黨員爲社會服務的精神、使從事于提倡民衆敎育及協助地方自治的工作、以取得人民的信仰、提高黨的尊嚴、　　節約運動之提案當此國家財政困難、國民經濟窘弊的時候、爲增進政治的經濟的效能、以充實國家的力量、富裕人民的生活、應欽認爲有厲行節約運動之必要、除將節約運動之理由意義、另行說明外、根據該項意見、謹提案如次、是否可行、敬乞公决、（甲）屬於政府方面者　（一）中央以及各省凡關於訓政建設無迫切需要之　校機關、應酌量裁併（二）中央與各省之機關、應竭力淘汰冗員、凡任用一人、必有一定重要之職務、不能虚擬名額、位置閒曹、仍韜因人設事之積習、（三）中央及各省之機關、其所需經費、應重定預算、力求縮减撙節徒供消耗之欵、移作建設經費、或以之獎勵補助各種生産事業、（四）各級政府以及各項機關、無論其負責者爲何如人、應注意其在事實上工作之効能和成績、凡在一定期間、規定其責任範圍内必需完成之工作、應如期辦理完竣、如有特别故障、應事先申叙情由、得中央與上級機關之核准、否則因循貽誤、應即予以相當之處分、而負其責者、更當自行引咎、（乙）屬於民衆方面者　（一）由各級黨部對節約運動爲廣大之宣傳、使一般民衆明瞭其對於個人社會國家之利益、（二）禁止各種不正當而消耗最大之娱樂、如賭嫖烟酒之類、（三）一切婚喪慶弔、應剗除繁文褥禮、提倡節儉、在可能範圍内、並由機關及各種團體規定一相當之數額、使一般人不致爲應酬而影響其生活之安定　、（四）提倡或規定使用國貨、先由在黨軍政服務之人員與各學校學生、一律實行、再推及於各種團體、使普遍於全國民衆、（五）設法推廣郵儲金、創設儲蓄銀行及産業合作社、或其他性質相同之機關、務使引起節約之興趣、利用節約之經費、以增加生産、（說明從略） 
　　關於建設方針之提案革命固重在破壞、而尤重在破壞之後能建設、總理之（國際共同開發中國實業計劃）、嘗示吾人以建設之道路矣、顧言建設、經緯萬端、非可以一蹴而幾、欲求實際不落空談、吾人亦惟有擇其需要最迫切者、以逐漸推行之耳、以言需要、則敷設鐵路、改良水利、經營工業、開發礦産、扶植農商、均爲目前迫切之圖所刻不容緩者也、惟其中如鐵道水利造船製鐵煉鋼等偉大之建設事業、依照總理節制資本之義、宜由國家經營之、如國庫不足、於不妨碍國家主權之範圍内、借用外資、乃爲必要、蓋借外資以用之於興利之途、本爲總理之主張、吾人所篤信爲可以行之而無弊者、環顧國内、民生凋敝、哀鴻遍野、欲解倒懸以出水火、舍建設無他術矣、本總理以黨建國之精神、爲國家樹永久之基礎、爲此擬定最近建設方針如左、（一）依照總理之計畫、注重鐵路建設及水利電氣建設、（一）總理之實業計畫、注重在農業、凡開發東北西北及整理水道等、莫不爲中國之農業着想、故今後本黨應特别注意農業之發展、（一）中國農民、占全國人口百分之八十以上　故政府對於敎育方針、應特别注重於農民敎育、俾農産發達、農事振興、（一）竭力提倡農業合作、（一）各省應限期成立農業銀行、扶助農村經濟之發展、（一）煤鐵礦之已開採有成績而無逆産之關係者、應准予繼續開採、其有逆産關係、祇收其逆股作爲公私合辦、惟規定該項礦地、係國家公有、在若干年之内、政府不取租金、以後每年納租金至某年完全收歸國有、（一）煤鐵油銅礦之未開發者、均歸國家經營、政府得照總理所定之國際發展實業計畫、在一定之範圍内、准外人投資或合資創辦、（一）其他特種礦之採取、應照總理所定准租與私人立約辦理、（一）中國之普通工業、在政府之提倡農業、增加原料、减輕原料之價格、及政府施行保護稅則之範圍内、准其自由發展、（一）中國之特種工業、在總理實業計畫内所規定應新創設之廠、均由政府計畫辦理、並得借用外資及人才、（一）政府應在兩年之内、籌設（一）大規模之製鐵練鋼工廠、（一）造船廠、（一）電機製造廠、得借外資興辦　（一）黨員應竭力扶助及提創工業農業之發展、並協助政府、禁止一切破壞工業農業之非法行爲、 
[劉和鼎師到泉州]  
　　閩事俟張羣復命後决定厦門通信、五十六師全部奉命集中泉州、一六八旅桂振遠全部先於十七日陸續到泉城、一六七旅劉尚志全部、自漳遵陸經同安、二十一日抵泉、二十二日即開到與興化接界之惠安、師長劉和鼎、二十一日午前十一時率師部全體人員、直轄特務營、迫擊砲隊、通訊隊、工程隊千餘人、乘小輪抵厦、劉登陸後、訪漳厦海軍警備司令林國賡、談一小時、旋赴安海、下午七時抵泉、隨從部衆二十二日亦到泉、一六六旅陳萬泰率蔣炎團、二十二日自漳　厦、二十三日入泉、又陳旅湯邦楨團、自汕乘伏龍醒獅兩海輪二十二日抵厦、二十三四兩日轉小輪抵泉、至是五十六師已全部集中泉州、現劉旅全部集中惠安、桂旅駐南安、陳旅駐泉城、外間盛傳劉師 
將繼續開入省城、但劉和鼎過厦時、其參議鄭廼成代劉接見新聞記者、否認此事、謂本師現僅奉命集泉、一切惟中央之命是聽、現尚無續命云云、據聞劉師集泉、確爲中央解决閩局之一步驟、但其辦法、仍須俟張羣回京復命後始决定耳、張羣此次在省遇刺、傷副官黎仲行、據一師得省電、兇手眞名爲黎承祖、被捕後、據其汗衫、有（江秀淸）字樣、江爲林壽昌黨、公安局恐牽連甚衆、訊問後不發表、轉送押省防司令部、又昨日某方得省電、張羣與盧興邦接洽閩局問題、盧興邦提出（一）省委分兩批解省、第一批程時煃許顯時鄭寳菁及吳澍、第二批林知淵陳乃元、（二）以上六人由盧部派兵送至省垣（二月二十六日） 
[海州靑峯西嶺崩塌]  
　　徐州通信、去歲海州屬之象鼻溝大山、曾發現一度崩裂之異狀、該屬雲台山靑峯嶺、爲雲台第二高峯、怪石猙獰、風景甚佳、詎前日亦告崩塌、響若雷鳴、歷一時之久止、附近樵夫、聞聲胆落、奔逃山下、嗣登山察看、見靑峯西嶺、倒塌一段、約長百丈、山下樹木、全被覆埋、 
地方通信 
[蘇州]  
　　大批難民陸續出境、吳江平望一帶之難民、外傳三千餘、實數僅千餘人、均江北籍、自經水陸警彈壓後、已陸續移向常熟方面而去、劉一德解總部核辦　三十一團梁團副、前在閶門外新舞臺　捕獲共黨劉一德、拘押團部　指劉在湖南時、担任共黨搜山隊長、殺害梁之全家、訊據劉則僅認與梁在黃浦軍校時、向有宿嫌、不認有上述情事、故已定今（三日）日解京、經黃浦同學總會證明後、再解總部核辦、、葛建時案今日開審　前江蘇省黨部執委葛建時倪弼等、反動嫌疑一案、業經江蘇高等法院提訴刑庭、並定明（四日）日下午一時開審、被傳者有中監委會前所派調查本案之蕭吉珊、現倪弼等、已延律師陸象如、提起辯訴、茲將辯訴内容錄下、本案檢察官起訴要點、爲江蘇省黨部整理委員會、第一四一號函送民魂致建時若渠一函、及葛尚德致姚成文一函、惟關於具名民魂一函、是陳民魂而非何民魂也、陳名劍嗚、字民魂、係黃浦軍官學校一期生、現任第六路總指揮部宣傳科長、於十八年夏秋之間、陳在首都、擬辦新光日報、曾有一函、請葛滕諸人加入發起、陳已於本年二月十九日、具呈高法院證明在案、而起訴書謂、（信箋用新光日報社籌備處用箋、與黃浦同學會信封不同、而信封下署陳棫、顯係情虚云云、）殊出誤會、又關於葛尚德致姚成文一函、係因前太倉監委員吳雨蒼、被執委員向省黨部控告、吳擬反訴、遂囑由該會秘書姚成文、致函尚德、請先　代向省黨部說明、葛以斯時各縣糾紛甚多、恐省黨部忙於應付、如亟下攻擊、不特毫無結果、或反引起不良影響、故覆函有時機未熟、暫緩發動等語、但此係斷章取義、如以原函全文一閲、即可知並非反動函件、至前太倉監委會與執委會紛爭、確係事實、無可爲諱、此外起訴理由、多屬牽强附會、實際並無證據可言、且中監會對於本案、於第十次常會討論、議决、亦以（雖經派員調查、所得被監視各員證據甚少、不足據爲定讞）、則本案對於葛倪顧、及其他職員四人、皆無反革命之罪責可言云云 
[奉賢]  
　　看守所長發表　西署看守所長王念慈、調升無錫典獄官、茲悉遺缺、已由高等法院另委徐仲韜繼任、聞兩三日即可接事、村女雙戀自榏續記　黃家村曬鹽女子、因雙戀自縊後、其父長生、即通知其未婚夫何小觀、前來成殮、而同時張邦弟、則以婚約與女早訂在先、亦穿孝服扛棺趕來、兩方頓起爭閙、女父母無法解勸、乃托該處某敎員、出爲排解令張割地一畝、何出洋一百元爲費用、即公葬於豆腐橋東　、始各满意、現該兩人如喪考妣、若痴若狂、並各願各寄於女父母膝下、供養天年、至情之報、殊爲難能云、 
[無锡]  
　　力爭秋繭免稅請願結束、秋繭免稅一案、無錫各絲廠商、以内地絲廠、不能與通口岸受平等待遇、不惟有違政府提倡獎掖飼育秋繭之意、且上年各絲廠、因鼓勵農民飼育秋蠶、特放價收買秋繭、詎又受日絲競賣影響、以致虧折甚鉅、曾聯合蘇浙兩省内地絲廠、迭次具呈工商财政兩部、曁省政府財政農鑛兩廳、請求與通商口岸一律待遇、准免全稅、文電往還、歷時半年、尙未解决、本月一日財政廳長張壽　·農鑛廳長何玉書·應參加無錫農民銀行開幕典禮、並監　該行主任顧倬就職、先後由省來錫、無錫絲廠同業公會主席錢鳳高·坐辦陳湛如·曁繭業代表唐星海陳品三、以兩廳長一爲財長主管長官、一係蠶桑事業主管長官、今幸同時聯袂蒞錫、特往請願、根據以前迭次呈請主旨、提出兩要點、（一）對十八年度之秋繭稅、應依照通商口岸滅免之例、内地事同一侓、須一併减免、（一）本年以後之秋繭稅、旣由政府核准作爲改良蠶桑經費、則内地與通商口岸、應依照稅率、一併徵收、以符平等原則、以上兩點、經張何兩廳長表示容納、並謂本年及以後之秋繭稅、内地與通商口岸同等徵收、當然不成問題、至十八年度之秋繭稅、於情於理、確應减免、惟旣經定案、且有多數秋絲已經纳稅、如何减免、殊費斟酌、應有考量必要、允即轉呈財政部請示後、再定辦法、 
唱灘簧聚衆滋事錫屬天下市八士橋公安第十二分局局長李磷石、昨據報告石星橋鄉民、有聚衆賭博、演唱灘簧情事、當派巡長帶領武裝巡士前往查拿鄉民見有武裝巡警到來、隨將灘簧台拆去、並鳴鑼聚衆、將石星橋守住、不許巡警過去、旋經一便衣警奔告局中、李分局全體團員、前往彈壓、鄉民愈怒、遂被奪去商團快槍一支、踏爲兩段、後經過分隊長開放朝天槍五響、始紛紛逃散、當塲拿獲爲首滋事之鄉民徐根林繆鶴鳴兩人、及嫌疑犯四人、已一併解送縣公安局訊辦、 
賭徒血濺靑雲閣、本邑北門外周山浜慶豐紗廠打包房工人、孫阿二顧阿全朱錫根三人、前日邀同魏生寳等數人、僱乘船隻、駛往梅園、一路大賭牌九、孫阿二命魏生寳將洋五元代壓横堂魏誤將頭注壓於天門、詎翻牌察着、吃天有横、孫大爲憤怒、即將魏掌頰數下、當時幸由某甲等調解、風波始息、該船返城後、孫阿二於昨日又邀集三十餘人、至馬路上靑雲閣茶樓、與魏生寳吃茶評理、嗣由石天民徐庭燦二人、到塲排解、不料孫阿二顧阿全朱錫根、反大肆咆哮、不問情由、竟將石徐二人、扭住痛毆、並將茶壺茶碗、長凳　脚、作爲武器、結果石徐二人、均被毆傷、魏生寳頭部等處、亦被擊破、頓時血流如注、傷勢頗重、該處崗警聞悉馳至、當將兇手孫阿二顧阿全朱錫根等、一併帶入公安第二分局轉解縣公安局訊辦、 
[靑浦]  
父母賴婚女兒自嫁、靑屬北港鄉鄉民陳某之子茂山、今年二十一歲、於九歲時、聘定北任村王某之女爲室、該氏今年十九歲、當時訂婚、聘禮極爲菲薄、茂山因家寒、在上海某工廠爲苦工、藉謀生活、現王其因有姨表内侄倪某、家道不康、頓起嫌貧愛富之念·堅欲悔婚、將女許字倪某、事　爲其女所聞、大不謂然、蓋該女係舊禮敎下之唯一信徒、中心甚爲恚恨、適前日茂山回鄉省親、適爲該女偵悉、遂與未婚夫相會、誓嫁陳某但陳無力迎娶、王氏遂私奔陳家、自願作媳　操作甚勤、不以勞苦爲怨、王失女後、始知其事、亦已莫可如何矣、 
廳令田地限期註册本邑田地註册事宜、經縣財務局遵令於　二月十日起舉辦在案、現縣府又奉江蘇財政廳訓令、限於六個月内、遵章呈報、逾限不報、已騐之契、一律缴費、未騐之契、加倍處罰、所報不實、淸丈時多出之地、即予充公、至註册證上、應記號數、自可按區紀載、遭毒打好夢難圓、靑屬重固鎭陸亞東、向在該鎭南益壽堂藥號爲夥、年已不惑、尙未有室、而性好游蕩、素與周某之妻邱氏有染、氏年二十餘歲頗具姿色、該鎭居民、莫不知之、而周則絕無所知也、前日周有事他出、該氏又邀陸幽會、正好夢重圓之際、孰意周某事畢返家、見此情形、勃然大怒、將陸某扭住毒打、後被鄰人聞聲勸解、始將陸放回、說者謂陸某好色之報也、 
[常州]  
　　四區連刦傷人案　武邑第四區長春鄕南下田村丁善根家、於一日夜十時許、到有盜匪十餘人、均持手槍電筒、向事主丁善根逼索銀洋稍不遂意、即開槍射擊、善根被擊倒地、所有衣飾銀洋盡被刦去、旋又至丁弟彦根家行刦適彦根赴滬、其田夥出而呼救、被盜擊中一槍、旋即斃命、 
黃區長已准保釋　武邑朱縣長、前奉省府令、將第五區長黃公望、看管在縣府俱樂室、歷時已一月有餘、中間經縣府招告偵查、惟原告並無其人、并派委密查被控告節、亦屬虚浮、朱縣長當將經過情形、呈復省府、旋奉令准予取具妥實舖保釋放、黃區長遂於三月二日具保出外、仍復職原矣、 
[靖江]  
綁匪投票江中　正東圩下四圩港口有船户楊老五朱金丫頭等於二十六日下午三點鐘船將進口、忽有汽輪一艘、直駛而來、上有七八人帶盒子砲沿路開放、及追至船傍衆匪即躍上楊舟、將所有財物一併刦去、并將楊老五朱金丫頭綁去、彼等呼救、匪怒、即剝去其衣、投之長江、尸身迄今尙無下落、 
帶徴農業改良捐　財政廳通令凡各縣田賦未超過地價百分之一者、得帶徴農業改良捐二分、查本邑尙未超過、經第四十二次縣政會議議决、自十九年起實行帶徴、 
[南通]  
　　餘西警匪激戰　餘西區於一日發生匪共、焚刦架殺、災情慘酷、東鄕電話綫、悉被匪割斷、縣警察隊馳往剿辦、在四甲壩附近激戰、匪衆三百餘、頑抗甚烈、至二日午後、始將股匪擊退、 
大達小輪公司又起糾紛　大達内河小輪公司、去年歲暮、勞資間發生糾紛、經縣政府裁决、交該公司董事會解决、刻仍未得結果、工會常務委員施鳳鳴、又向縣府控告經理蔣蝦堂、販土吸煙等欵、未識若何了結、 
[江陰]  
積穀欵拿移殆盡　縣政府以義倉管理委員會、業已組織成立、所有欵産處經管之積穀、自應掃數移交該會、實行積穀、以符法令、特令財務局轉夏主任遵照、夏以積穀存欵、除公安隊購辦槍械等借用外、共計徴存計寳昌分摺計二千一百四十九元八角、永誠四千一百四十一元八分、澄豐七千五百八十二元一角、又總摺九百三十四元八角三分、昌華三千二百零五元九角三厘、因殷前主任爲地方經費困難、除昌華外已將此項存欵、向永誠抵三千九百元、澄豐八千三百元、寳昌二千元、現下祇昌華存欵、可掃數移交、其餘各欵、須縣府設法歸還、 
飭查包漢生等平日行爲、縣政府奉民政廳令、飭拿長涇包漢生·汪雁賓·張蓮芳·顧迪一案、 
經縣訊後交公安局看管、並經七區區長陳景展聯名保出、前日又傳到張鑑訊問、據稱張毅並無其子、伊子名同賢、在上海光華大學肄業、素不預外事、且本鄕張毅、並無其入、縣府訊後、即命退出、昨（一日）以此案關係總部密拘查辦、案情重大、特令公安局長張品泉、查明王同福於何日離境、包漢生等四人、平日行爲究竟如何、有無反動、確須明白聲復、以便核 
辦、 
財廳令查非法征捐　常海稅務分所、前爲冬令水涸、船雙擁擠、黃田港至南外一帶、設立排檔夫、後與船業工會征收會費、發生衝突、由工整會向財廳控告、令縣撤查、前日船業工會、又有人私收會費、經人控縣、申縣長委童承審員調查、昨（二日）至縣黨部、因在保管期内、徐江赴省未回、由前執委邢介文接洽云、船工會征收會費、并未存案、童至北外稅所調查、排檔侮民國十二年向財廳立案、凡船儎三百石以上收費三角、三百石以下收費二角、每 
猪一頭、收費二分、至船業工會、見牆上貼有征收會費佈告、前晨對江四墩子、發現槍聲甚 
密、昨由警局調查、始悉係安慶江輪、有大批烟土十餘担、丢人江中、忽被匪輪前往撈去、並開槍示威、該項烟土、係江靖兩邑土販之貨、被刦去三分之一、旋即急電鎭江顧某設法交涉、 
[揚州]  
電燈公司一再被控　揚州振揚電燈公司前經本城皮絲烟業等三十六業、控其違章加價、纒訟行將三年、尙未澈底解决、近因該公司修改營業章程、復又引起停付燃費風潮、日昨又有謝吉人徐傑春、復向建設委員會及建設廳、呈控該公司架定電線、全用紫銅色裹、視部章如弁髦、置地方危險於不顧、以及佔用公私土地、塡塞官溝、致大雨之後、全市成爲澤國等情、請予查究、現聞建設廳抄錄原呈、令行原查辦員金溥、併案澈查、 
[湖]  
村委員被匪槍殺　湖屬林城橋附近之廟前村委員陳大年家、於二十六日晚七時許、突來身穿黑袍之匪徒數人、闖入其家、將陳連擊數槍、中陳要害而死、匪見陳斃、即行逃逸、其時駐林水警聞訊趕至、已無匪踪、 
水警奪回肉票　湖屬長興西門外、前省議員朱鼎成家、於日前下午六時許、忽來匪徒二數人、各持木壳槍、突至其家、將朱弟洛人·達、·綁去、事後駐該縣水警十一隊王隊長、立即帶同一二兩分隊、守住要道、次日下午果遇匪於小午山、雙方　火、劇戰一小時、匪始不支、四散而逸、當塲拿獲匪徒劉春同一名、並奪下肉票二人、帶隊訊問、據該匪供出首犯院和尙、在煤炭鐵路旁、王隊長據供即派人至該處查抄、果將匪首院和尙拘獲、現寄押於長興公安局、聽候核辦、 
[平湖]  
治腦膜炎之異法　本縣四鄕、自發現腦膜炎症後、近來疫勢蔓延日盛、近有人從蘆墟鎭返、述及該鎭亦有此疾、後經人發明一簡便急救方法、活人無算、其法用活公鷄一頭、伏病者胸際、其鷄即不動不食、經數小時、病即霍然、雖病勢極危、亦可挽救、方法殊覺簡單、惟新埭鎭已有人依法試騐、亦得治活數人、不知其 
理何在、 
縣執委已圈定　本縣縣黨部執監委員、由第五次全縣代表大會選出候圈人、呈省請予圈定後、　悉已經省執、會圈定張庭治·陳迪·于凱軍·楊造時·沈鵬年·五人爲縣執委、 
新倉鎭被匪洗刧　今（二日）晨四時許、縣政府接四里橋來電云、新倉鎭於昨夜被匪洗刧、至今晨尙未停止、方縣長接電後、當即商請省保安隊前往剿防、聞損失約數萬元、現平地已宣佈特别戒嚴、 
 
 

Page 11

 
 
敎育消息 
　　要聞 
[河北切實推行民衆敎育]  
　　江北省敎育廳長沈尹默、對於該省各縣推行民衆敎育、有計劃、有辦法、切實推行、頗可爲各省推行民敎之參考、該省沈敎廳長、呈敎育部文云、竊查推廣民衆學校、爲實施民衆敎育根本要圖、在此訓政期間、最關重要、職廳自去年規復以來、對於民衆學校極力提倡、當於上年八月遵照鈞部頒發民衆學校辦法大綱之規定參酌本省地方情形、擬定河北省民衆學校施行細則通令施行、復於九月問擬定河北省各縣分期設立民衆學校辦法、將全省各縣、按人口富力等差、分爲八級、在訓政六年期間、規定每級縣份、每年度至少各應成立民衆學校若干處、迨至訓政期滿、使村村有校、人人讀書同時又經擬定河北省各縣敎育局長辦理民衆學校專案考成辦法、亦均先後通令施行各在案、茲謹檢具上項細則辦法等、除分呈河北省政府外、理合呈報鈞部鑒核云云、至河北省各縣分期设立民衆學校辦法、大致按各縣户口富力、及敎育狀况、將全省各縣分爲八級、並定分年推行辦法、（一）十八年度甲級縣份（灤縣至少成立民衆學校一百四十處、乙級縣份（豐潤大名）各成立一百處、丙級縣份（天津等四縣）各成立七十處、丁級縣份（通縣等二十一縣）各成立六十處、戊級縣份（宛平等三十二縣）各成立五十處已級縣份（大興等五十一縣）各成立四十處、庚級縣份（計十七縣）各成立三十處、辛級縣份（新鎭）成立十五處、（一）十九年度甲級縣份各成立六十處、乙級五十、丙級四十、丁級三十、戊級二十、已級十五、庚級十、辛級四處、（一）自二十年度起各縣應按照前項比例、逐年增加至二十三年度爲止、計甲級縣份至少各成立民衆學校四百四十處、乙級縣份三百五十處、丙級二百七十處、丁級二百十處、戊級一百五十處、已級一百十五處、庚級八十處、辛級三十五處、（一）所訂分期成立民衆學校數目爲最低限度、凡已滿定額或已超過者、仍應繼續進行、最终目的在使村村有學校、人人有受敎育之機會、（一）各縣敎育局須依照本辦法、並按各本縣實際情形、詳細擬訂民衆學校設立辦法、呈廳候核、 
本埠 
[市立民校昨日均上課]  
　　上海特别市立民衆學校、本學期計共三十四校、 
計滬南區十一校、閘北區六校、蒲淞區五校、引翔陸行各二校、漕涇·洋涇、法華·塘橋·高橋·商行·吳淞·彭浦等區各一校、各校均於三月一日開學、昨日（三日）起一律上課、敎授時間爲下午 
[陸行區敎聯常會記]  
　　陸行區敎聯合一昨假向道小學開第一次常會、王鍾燦主席、議决事件（一）職昌離職由候補者遞補、監察委員候補者遞補不足、由大會公决補選、（二）調查新舊會員由調查股負責辦理、（三）大會日期定三月十五日下午二時在新陸市立鄕村師範學校、 
[市立鄕師將另建校舍]  
　　上海市敎育局於去年開辦鄕村師範、怱促不及建築校舍、暫偕新陸前市立甲子小學内一部份房屋、殊感不便、現鄕村師範校舍建築經費、業呈奉市府核准、日前特由局派朱春、會同工務局人員、前往察勘、即將招標開築云、 
[市校造林樹苗須向社會局登記]  
　　市敎育局日昨訓令市立各學校體育塲學校園及民衆敎育館、以造林宣傳週將届、凡市校須向社會局領取樹苗至少十株、惟各市校等須先向社會局登記、所需株數及何種樹苗爲宜、以便核 
發云、 
[本市六全大會中市敎育局之業務報告（二）]  
　　（七一）繼續智力測騐及敎育測騐、個别及團體智力測騐業已辦畢印有報告書二本、至敎育測騐、正在積極進行中 
（十二）實行升學指導及就業指導、印發各種調查表於市立學校及已准立案私校、轉令畢業生塡明彙呈統計、並組織指導委員會、派定科長楊家椿江鴻起並延請陳布雷王雲五諸先生爲委員、辦理指導學生升學及就業事宜、 
（十三）分期修建校舍　市立學校校舍、年久失修、或不敷者甚多、因市庫不裕、由各校酌收建築費、由財政局特别會計保管、專爲修建市校校舍之用、並由本局會同財政工務二局派員组織修建校舍委員會、計劃修建事宜、市校校舍已建築完工者、有祟正朝宗比德三校、已經動工正在建築者、有萬竹法華區七圖十六圖虹路等四校、正在計劃者、有鄕村師範倉基養正等三校、 
（十四）舉行第二次小學聯合運動會　本市第一次小學聯合運動會、已於十七年舉行、於十八年總理誕晨日、復舉行第二次小學聯合運動會、繼續舉行三天、是會計到市校六十六、私校九、參加學生八千四百四十五人、來賓參觀者每天約一萬數千人、團體私人贈與獎品甚多、此次成绩、亦較上届爲佳、 
（十五）組織中小學校課程研究委員會、中小學校課程須適應地方需要環境情形、因派本局職員及聘請敎育專家組織中小學校課程研究委員會遵、照部頒標準審愼研究、兩委員會開會多次、已議定本市小學科目、種類及時間分量、令各小學遵照試騐一學期、俟學期終子、將試騐結果呈報侯核、中學課程標準、已正在分科研究、即將議定、 
（十六）整理各學校敎職員聯合會　本市市公私立 
各學校敎職員聯合會、組織向不一致、非加整理、難期統一由局訂定各區市立學校敎職員聯合會暫行規程、籌備規程、私立中小學校敎職員聯合會暫行規程、籌備規程各一種、先令各敎職會停止活動、一面會同市黨部選委各區市校敎聯會籌備委員分區籌備、現大都均已正式成立、 
（十七）辦理學校衛生事宜（一）訂定市立小學學生衛生習慣計劃八條、由衛生局編製衛生習慣淺說二種、再由本局擬具辦法八條、切實施行、（二）會同衛生局市立各校組織學校衛生促進會、指撥的欵、積極進行、（三）爲防止天花爲市校學生布種牛痘、（四）去年發生腦膜炎入夏發現時疫、令各校舉行預防注射、以免傳染、 
（乙）關於社會敎育者 
（一）學行識字運動　組織識字運動委員會、計畫進行辦法、隨時演講識字需要、分發識字運動傳單、並裝置油漆彩色通欲敎育圖畫牌及琺瑯質通俗敎育標語牌於邑廟及各要衢、以促失業民衆之自覺 
（二）組織民衆敎育委員會　國人類多幼年失學、民衆敎育、確爲普及敎育之要圖、關於施政方針課程綱要等、應確定原則、以資準繩、因此組織民衆敎育委員會、規劃民衆敎育之全責、 
[馬君武决不就中公校長]  
　　堅决請校董會留胡適 
中國公學校長胡適之辭職後、由校董會推定馬君武繼任、馬君固辭不就、早已有函致胡君請仍留任、并有函致校董會請堅决留胡云、 
[上海法政學院敎職員歡宴]  
　　上海法政學院、日昨假座大西洋歐菜社宴請該校全體敎職員院長鄭毓秀博士、適因事留京、由敎務長朱佛定民招待一切、計敎授到者有李達李權時楊蔭溥彭棨孫伯審王孝通汪馥炎史鼐楊公達等四十餘人、職員到者有政治系主任高一涵、法律系楊肇煩、經濟系主任戴蘆、預料主任江鎭三等二十餘人、席間各敎授對於該校進步之速度前途發展、均抱無限樂觀、至二時餘始合攝一影而散、 
體育 
[全國運動會　（一）南京參加人數]  
　　運運員約百二十人 
　　除游泳外一律加人 
全國運動大會籌備處、昨又接南京特别市敎育局函覆參加大會人數、除游泳外、其餘各項、均一律參加、茲錄其原函如次、逕啟者、頃接貴會馬電内開會節等由、查南京特别市參加全國運動大會籌備委員會、業已正大成立一切籌備事宜、正在積極進行、南京特别市參加大會運動員、約計一百二十名左右、按照貴會所定運動項目錦標、除游泳一項外、均擬準備參加、一俟預選 
完竣、即行準期報名、先此函復、即希查照爲荷、 
　　（二）膳宿預備妥當 
大會以此次參加各地選手、預料在數千人以上、而大會職員、亦不在少數、故該會對於將來飲食問題、事先亟應妥爲辦就、現由事務股招商承包、聞已訂定、惟該股爲愼重起見、對於飯菜清潔、盤碗大小、及菜之多寡、均經訂立合同、以防日後發生流弊、於舍宿問題、現亦由該股妥爲籌備、業已將大營盤後原有之三大營房飭工興修、日内當可完工、關於内部末舖及一切佈置、均經辦 
理、務使清潔、合於衛生爲主要云、 
　　（三）商塲着手興築 
該會並爲便利商人、在會塲内營業起見、特在會塲内建築房屋、俾商租賃設店營業、查該會預料此次會期内、届時參加人員及來賓、每日平均約在數萬人以上、其營業之發達、當可操左券、惟該會對於參加會塲之商舖、其目的在求便利參觀人士、故抽收極微之租費、受以莫大之利益、故日來滬上各大公司商店、均紛往訂租、惟聞有一部份商人、擬自行建築、在大會方面、以會期迫促、若自行建造、式樣未便一例、故已决定由會飭工趕築、依限完工、以資一律云、 
　　（四）徴求要覧廣告 
大會爲使參加團體及各省人士明瞭大會之内容及創設之意義起見、特發行全國運動大會要覽一種、業已編竣、不日付梓、茲爲便利各省各大公司商號營業計、將該要覽内、特鬭廣告地位十數幅、定價低廉、以便各界訂登云、 
全市運動會 
[明日下午五時半截止報名]  
　　上海特别市出席全國運動會各項選手、例須參加全市運動會、並經選擇委員會之選拔决定、方能有效、早經該會技術部議决在案、茲悉各項運動報名、均於本月五日截止、凡有志出席全國運動會大會之運動員、須於五日下午五時半前、至市敎育局報名、過期即將無效云、 
本市運動大會將於本月十三日開幕、各項運動、業由競賽部分股負責、積極進行、邇來各項報名者、極形運勃、將來定必有優良成績也、 
　　網球　自開始報名以來、先後報到者、已有余田光·鄭兆佳·錢耀彬·邱正倫等二十餘人、俱是滬上一時之優秀、但全滬冠軍顔榮生及馮錦康輩、迄今動靜未現、諒必定能參加、爲大會生色也至於女子方面、則寥落若晨星、按海上不乏巾幗英雄、若王大樂蘇祖琦等、在網球季中、每逢比賽、聲譽鵲起、再加春申江上爲全國羣英會薈之區、當有不少濳默能手、聞將五日截止報名、望乘時奮起、以增滬市光榮也、 
　　籃球　籃球運動、爲滬上最普及而富有興趣之一項、其間實力之優劣、固是天演之常理、可不概論、全滬各校各團體之男女强有力者、均已報到、以平素成績觀之、靑光隊實力最强、惟更望楊樹浦與梵皇渡兩大學所合組之東西隊參加、蓋此中泰半均屬名將、届時相遇定當哄動全滬也、 
[蘇省運動會]  
　　裁判員及兩委員會入選　　運動塲工程可如期完竣　　糾察招待兩部分頭計劃一·續請裁判員　江蘇全省運動會籌備之初、即分别函請各體育專家担任裁判員、蓋明知三月中旬各地舉行運動會人才不易羅致、先後接得復信、大都均能來鎭襄助、亦有事實上不能來省者、如上海方面之蔣湘靑宋君復吳邦偉、南京方面之吳蘊瑞等、均爲國内體育界有素人才、俱爲他方所延聘、不能來鎭、茲該會又分别續請多人、並將全體職務分派定妥、茲開列於左、 
總裁判杜庭修、會塲總幹員張鍾藩、發令員李輝光、終點裁判長徐振東、終點裁判錢一勤·李飛雲·袁宗澤·徐紹武·丁人鯤·余志忠·檢察長許民輝·檢察俞慶棠·何春暉·馮家聲·張鍾藩·計時長陳世奎·計時郭毓彬·余靑松·王子鶴·田賽裁判長金兆均·田賽裁判趙占元·吳德懋·賈子錚·袁濟東·唐仲光·楊惠公·總記錄許肖傳·徑賽記錄孫道勝·田賽記錄胡執中·報告員謝鏡澄·陳邦才·檢錄蔡紹達會塲醫生曹晨濤·足球裁判何春暉·唐仲光·杜庭修·徐振東·徐紹武籃球裁判李飛雲·徐紹武·許民輝·徐振東·杜庭修·陸滙蘭·馮家聲·網球裁判余志忠·許民辉·丁人鯤徐振東·杜庭修·張鍾藩·排球裁判李飛雲·徐紹武· 
二·組　織兩委員會　該會近又組織運動法規委員會及選擇委員會、其人選已定、聞已由會函聘矣、（一）法規委員會、杜庭修（主席）許民輝·李輝光·錢一勤·陳世奎·金兆均·丁人鯤·（二）選擇委員會、（主席委員徐振東）（一）足球委員徐振東·（主席）徐紹武·張鍾藩·（二）籃球委員杜庭修·（主席）許民輝·王子鶴·（三）網球委員丁人鯤·（主席）余志忠·袁濟東·（四）排球委員徐紹武·（主席）李飛雲·袁宗澤·（五）田徑賽委員杜庭修（主席）吳 
德懋·徐振東· 
三·工程可以如期完竣　太會在鎭江南門外開會各種球塲及田徑賽塲等、均係新建築、動工業經月餘、近已大體成功、即司令台看台軍樂台運動員休息處等、亦皆次第着手、預料本月十日以前定能完竣、 
四·運動員住宿塲所　本會代運動員接洽之住宿塲所、男子部借定警官學校、女子部借定鎭江中學、 
五·採辦運動用具及獎品　本會已派張鍾藩於三日赴滬、採辦運動用具及獎品等、六日即可 
返鎭、 
六·糾察部招待部分頭計劃　此次大會預料人數衆多、糾察部主任高雲鵬、已請定揚中鎭中童子軍及軍警等分别維持秩序、關於糾察辦法、亦已擬定招待部主任袁宗澤日前來鎭與總務部商恰招待事宜、如裁判員來鎭之食宿及來賓之招待等、均有詳密之計劃云、 
[上海萬國籃球賽]  
　　中華勝猶太 
　　結果六十二比念二 
上海萬國籃球錦標賽、中華與猶太原於上星期六晚舉行、後因猶太要求改期、於昨晚九時在中華籃球房補賽、中華隊人才濟濟、造詣頗深、猶太實力平平、相去頗遠、上半時中華二十六分、猶太九分、結果爲六十二與二十二之比、中華大勝、裁判員張國勛、 
　　中華 
姓名　　位置　擲中　罰中　犯規　　得分 
黃運利　右鋒　二球　○次　一次　四刁有道　右鋒　二球　二次　一次　六梁國權　左鋒　二球　一次　○次　五侯學敏　左鋒　十球　○次　一次　二十魏海清　中鋒　六球　一次　○次　十三陳祥龍　中鋒　二球　○次　○次　四黎寳骏　右衛　○球　○次　○次　○瞿鴻仁　右衛　○球　一次　四次　一汪今鵬　右衛　一球　一次　一次　三陸錘恩　左衛　一球　一次　一次　三孔廣金　左衛　一球　一次　二次　三　　　　合計　念七　八次　十一　六二　　猶太 
軋勃門　右鋒　二球　二次　一次　六堡猛脫　左鋒　二球　一次　三次　五哈雪克　中鋒　二球　一次　三次　五喀潑頓　右衛　○球　一次　一次　一哥　根　右衛　○球　一次　一次　一 
葛林勃　左衛　○球　四次　三次　四　　　　合計　六球　十次　十二　念二 
[上海籃球會今晚秩序]  
與賽隊名　組别　時間　　裁判員 
洛克對衣隊　（乙五）　下午六時　倪孝本圖進對復東　（乙六）　下午七時　陸鍾思靑乙對三三　（乙一）　下午八時　陸鍾思復中對七隊　（乙五）　下午九時　許學書 
　　昨賽結果 
全黑勝新光　（乙二）　四十比二十三麥令勝流星　（乙一）　四十一比四黑衣勝鐵血　（乙三）　二十六比念五 
[運動會向新新購運動具]  
　　新新公司運動部、統辦環球最著名之運動器具並自製各種國貨用品、全國體育恊進會及各大學校均經試用滿意、本届華中運動會全部設備、俱向該公司採辦、計達二千餘元、又上海全市運動會之服裝器具、亦多向該公司訂購、質料之精、價格之廉、早已有口皆碑云、 
[全國公立初級小學統計]  
　　立法院統計處報告 
立法院統計處第四科、最近收到全國各省市敎育機關塡報各地敎育統計表、近正加以整頓、其全公立初級小學敎育統計表、業已製就、特披露於後、以作關心於敎育事業者之參考 
（註）計共收到浙江江蘇等二十三省、其他如新疆甘肅等省、尙未塡報、故未列入、再各省市縣、並未塡報齊全、此表所載、係根據塡報各縣而製成者、 
省名學校數　　學生　　　數　　敎　員　　數　　畢　業　　生　　數 
　　　男　　女　　　男　　女 
浙江　一、五六五　四九、四六○　九、一六九　二、二七九　八九　四四、三九六　八、二四一江蘇　　　八○九　四四、三九五　八、六九二　一、六七五　七七　　　　七一二　　四○安徽　　　二五九　　九、五九五　　　六五八　三四○　二三　七、九八七　四○一江西　　二六四　七、三九七　二、五一一　九　二、二八四　三○五 
湖北　三三四　八、五六六　一、○五四　四一五　二九　四五、九七一二、五六二湖南　二、二三○　六七、四六四　一九、四二二　三、四五○一一九一七九、六八一二四　五五五四川　五○二　二一、七一三　二、八○七　二三、二一、四三四　三、三八一 
雲南　四九二　一二、九七三　一、一三四　四九○　二六　一六、九六八　九七一 
貴州　三九　一、八三七　一一八　七一　一、五一八　二三四廣西　二、三七六　九九、二一四　八、二六二　三、一九八　七五　二六、二五三　一、二四三廣東　六七五　二六、五○二　一、五五三　八六一一二三　八、五○九　二二二福建　三二四　一三、四三二　七五四　九四六　一八　五、六○八　二四七山東　二、七九三　八三、○七八　五、三二六　二、八九六一九四三六○、六八三一六、八七二河南　二、一九四　六七、二六五　四、一六三　二、六六五　六二　四六、二二三　一、七七六河北　七、六五七二四○五三五　一五、三七五　八、三九○三八六五三九、六一一八一一、七五二山西　六、二六三一六九、一九一　四七、二七六　六、九○八五六八一三一、三三八一六　○五八 
陜西　一、二三八　二五、九九○　九○○一、二五○　三九　二一、九一二　八四熱河　三八　一、四○二　二六七　三七　一　二、七○○　二九九察哈爾　一、二四七　四二、六九六　三、三二八　一、四五四　六七　四九、八三九　一、七九四綏遠　一九○　三、九七八　一四二　一九五　八　六八四　四四遼寗　四、○七六一七五、四一五　一六、七六一　四、八三○二四九四一九、八五九二一、九七八吉林　四三七　一九、四五八　三、三六五　五○三　六五　一二、五三三　二、四九一黑龍江　一九三　七、四二三　一、四一八　二○二　五一　二一、六五一、四、一○○總計三六、○九五　一、三四六、五二一　四六、五八二　二、○九二、六七九 
 
 

Page 12

 
 
   
 
 

Page 13

 
 
本埠新聞 
[張羣昨日送返滬]  
　　閩事已籌有妥善辦法 
　　省委解京負責者處分 
上海特别市市長張羣、上月二十八日晚、由閩乘普安軍艦返滬、途中遇霧、直至昨午十二時、方抵吳淞口、此次同來者有隨員林炎南等數人、至同去之秘書郭詩輝、聞因事須一星期後方可返滬云、本埠軍政界、在碼頭迎迓者、有市政府職員及海軍編遣辦事處副官多人、張氏登岸後、即乘車逕返寓休息、下午三時半、至市政府辦公、本報記者特往訪晤、張氏談閩事甚詳、茲分述于次、 
　　查辦結果張氏云、余此次奉命赴閩、查辦拘捕省委糾紛、即抱定維持中央威信、解决地方糾紛爲宗旨、與楊主席抵閩後、即派員赴尤溪、向盧興邦詳詢一切、並至各方詳加調查、始知癓結所在、完全由於猜忌誤會、外傳某方反抗中央、均非事實、遂留閩與楊主席等熟商、最後始議决一極妥善辦法、解除地方糾紛、而一方又能維持中央威信、故于離閩時、將查辦結果、及善後方法、電呈中央鑒核施行、 
　　省委解京　呈中央電文意、略謂經調查結果、據林忠·薩福疇·等稱、林知淵等六人、確有反動嫌疑、故不得已加以逮捕、但林忠薩福疇盧興榮等擅行拘捕、有違法規、應加處分、至被拘捕之省委林知淵、許顯時、陳乃元、程時煃、鄭寳菁、及水上公安局局長吳澍等六人、應速令解省、交與陳季良司令、轉行動京、由中央嚴密究辦、有無反動嫌疑再爲處置、 
　　自請處分張氏又謂、此係余等之主張、中央究能同意與否、尙不可知、至省防軍司公林忠、要塞司令薩福疇、及省委盧興榮等、均已深知擅行拘捕之非是、紛紛自請處分、今日（三日）余並接閩電、林知淵等省委、即可解省轉京、故所定辦法必可順利進行、毫無問題、余在舟中接林忠等來電、謂外間謠諑繁興、忠等竭誠擁護中央、决無二志、請代向中央解釋云云、故外傳盧興邦窥浙等語、絕不可信、楊主席暂時恐不來京、至閩省府之改組爲事實問題也、 
　　暗殺事件　余此次奉命赴閩查辦、旣無權利之可言、對于閩中個人亦無恩怨、抵閩後不幸即發生暗殺事件、故可斷定爲一種政治作用、黎中行副官以是殞命、黎隨余近五載、頗能勇于任事、此次忽被慘殺、殊足惋惜、黎在汽車中、身已中彈、猶能躍出車外、射擊兇徒、行十餘步始倒地、被擊傷之兇徒、彈人左腦、神志已昏、言語糢糊不能辨、故無任何口供、外傳某某主使云云、均係揣測之辭、非爲兇手所親供、黎之靈柩、不日即由其老父運返安徽原籍、至留閩接洽之郭詩輝秘書、日内亦可返滬、余因三中全會怱促無新提案、俟市府公事淸理後、再行晉京、 
　　郭燊來電市政府昨接得隨同張市長赴閩秘書郭詩輝來電云、抵閩後、奉派赴尤溪、並調查各方情形、事竣回省、市長本維持中央威信、解决地方糾紛之旨、擬具辦法、呈請中央核辦、被拘省委數日内即可送省、市長已啓程回滬、燊留此尙須一星期、並聞、郭燊叩、 
[衛生部昨在滬召集　中外防疫會議]  
　　議决要案多件 
　　注重海關檢疫 
昨日下午三時三十分、衛生部召集租界衛生當局·及本部各司長所長等、在威海衛路市政俱樂部、開中外聯席防疫會議、劉瑞恒部長、親自來滬出席、議决防疫要案多起、至六時許、始行散會、茲將會議 
情形、彙述於下、 
　　列席人員　列席人員、中國方面、除主席劉瑞恒部長外、有衛生司長蔡鴻·保健司長金寳善·中央衛生試騐所長陳方之·上海衛生試騐所長陳君·鐵道部衛生處長胡宣民·上海特别市衛生局長胡鴻基·紅十字會醫院長顔福慶、外人方面、有公共租界工部局衛生局長達維斯博士·副局長橋頓·法租界工部局總辦佛田雅·海關檢疫處主任愛物華等十餘人 
　　合組防疫所　旋討論防疫辦法、僉以天氣漸形和暖、霍亂即將猖獗、當先議對霍亂症之預防、議决（一）由中外合組霍亂預防臨時事務所、由衛生部派員主持、租界當局、推派代表參加、首注重調查霍亂病之起源、及研究隔離方法、然後擬定一種統一表格、倘發生霍亂病人、醫生即按表格報告事務所中、立即派員前往 
調查、 
　　規定宣傳日　（二）關於霍亂症之衛生敎育、注重中外聯合宣傳、並以滬地蘇州河兩岸、贫苦居户、爲霍亂之發源地、故宣傳應從此等地點入手、並規定五月十五日爲宣傳日、届期各地同時舉行大 
規模之演講及各種宣傳、 
　　吳淞口檢查　（三）由中外當局、嚴格取締飲食物、及不潔淨之河水等、並特别注重貧苦民衆之預防注射、（四）在吳淞口設立檢查處、專事檢查進口之各種小船、由衛生部每月提出專欵若干、作爲經費、 
　　海關檢疫處　討論至六時許、始行散會、劉瑞恒部長及金寳善司長當於昨晚乘車返京、本報記者昨訪金寳善君據談、防疫之治本方法、即在注重海口檢疫、衛生部决定今夏接收滬海關檢疫處、 
二年後次第接收各重要港口、現衛生部正派員分赴歐美各國調查考察、以資借鏡、至三月五日、在日内瓦舉行之國際衛生會議、已派醫政司長嚴智鍾出席、 
[標金昨忽暴跌]  
　　較上星期六幾跌三十兩 
大晚報云、今晨（三日）標金開市時、最高猶達五百十四兩、乃未及二小時、竟跌至四百八十八兩五錢、比上星期六幾跌三十兩之譜、其變化之劇、實爲上海有金市以來所未見、匯市亦因之上落不定、即在銀行方面、亦有莫知適從之概、據聞今日標金跌落若此之鉅、乃由銀行界數要人建議徴抽生銀進口稅消息、所促成、惟財部對於此議、是否採用、尙未决定、因徴稅後對於金融市塲所將發生之影響、猶未澈底研究也、又聞另有若干人則主張銀在中國爲貨幣、在印度爲物品、性質不同、徴稅一層、宜有特别考量、即一旦徴稅後、所得利益、能否副今日之期望、亦至難言、至於今日金市劇變結果、日商各銀行則於開盤後乘謠言蠭起時大批售出、及至收盤之際、再大批購進、而一般進出口商人欲圖結價者、則因市况變幻莫測、大多數排徊歧路、莫知適從云、 
[商整會召開維護實業會議]  
　　决定六日下午舉行 
　　昨函各業派員出席 
商整會爲召集維護實業會議事、昨分函有關係各業團體及全體常務委員云、逕啓者、本會前以去年國内實業、受種種影響、相率停頓、現狀險惡、　航業·絲廠·火柴·絲織·棉織·捲烟廠等、均各不能支持·實業爲國家命脈、上海爲全國總樞、國計民生、關係至鉅、若不亟謀挽救、危險之來、何堪設想、曾經本會　常務委員洽卿、於二月四日、晋京面謁國府蔣主席、詳陳利害、请政府予以救濟、深荷嘉納、 
囑回滬提出計劃、呈請採擇、當經本會第三十七次常務會議議决、提交第十次全體委員會議討論、僉以維護實業、爲本會職責、自應積極籌議、惟各業情形不同、辦法亦當各異、對於本案原則、一致通過、至詳細辦法、交由常務委員會召集各該業代表討論决定後、再行向政府建議等語、議决在　、用特定於三月六日、即星期四下午一時三十分、在本會常會室、召集各業代表會議、務希貴會推派代表一人至三人、届期出席、共同討論、事關實業前途、國家命脈、萬希準時蒞會、毋任企禱、 
[租界電話問題]  
　　工部局提出改良原則 
公共租界工部局及法租界公董局、前爲改良租界電話及審查三家承購條件、曾於兩月前、组織顧問委員會、會議多次、以三家所投之標、大相懸殊、均難採取、兩工部局遂上星期一、召集特會議、自定改良原則、交送華洋德律風公司、任三家投標者、能根據該項原則自行修改其承購條件、再進行討論、目下則仍有結果、上星期五、文匯報所載本星期一會議後、審查委員會、將發表意見云云、茲據工部局當局稱、昨日並無會議、亦無意見發表、改良租界電話問題、除兩工部局於上星期一决定原則外、迄近尙無具體結果云 
[工部局昨選西董]  
　　今日繼續投票 
大晚報云今日（三日）爲公共租界工部局外董選舉之第一日、上午十時在工部局開始投票後、外籍選民絡繹而來、午餐時間、更見踴躍、據監票人言、在下午二時以前所投票數、雖無確實統計、而估計亦日投至下午三時截止、明日將再投一日、亦至下午三時爲止、然後開匭檢算、如當夕不能完畢、則展至翌晨發表、按去年兩日所投票數、爲一二九二張、本年票數如明日仍若今日之踴躍、恐將開一新紀錄云、 
[歡迎丹太子之準備]  
　　派海容艦前往迎接 
丹麥太子弗里特克、偕其弟康、國皇表親阿瑞禮、及阿瑞禮之妹、丹麥大臣自趨、海軍司令鐵爾、醫士格蘭達等一行七人、乘費和禮總統輪來華觀光、定於本月九日到滬、外交部以丹太子來華期近、關於接待赴京舟車、業已商請海軍部撥派海容兵艦、在吳淞口外迎接、昨日午後、外交部駐滬辦事處長陳世光、偕同海容兵艦艦長王壽廷、至駐滬丹麥總領事署、謁狄慈利總領、磋商接待丹皇太子赴京辦法、以盡國際禮儀云、 
[古巴使館南遷中所聞]  
　　擇定上海辦公地點 
北平古巴使館人員、以及案卷等、已於前日（二日）由平運津、抵津後、即改乘通州輪來滬、外交部駐滬辦事處、曾電平詢問、尙未得覆電、以行程推测、抵埠之期、約在四五日之後、並聞古巴公使庇德賴、已在滬擇定蒲石路薩坡薩賽路轉角克利興飯店爲使館遷滬後之辦公地點云、 
[美使詹森不日來滬]  
美使詹森、現已到京、定本星期三來滬、勾留數日、即返北平、本埠美國俱樂部、定星期四設宴招待、聯華總會定星期五邀其晚餐、席間、詹使將有演說、聞詹使到滬後、當在美國俱樂部下榻云、 
[法租界房聯會預備歡迎新法使]  
　　韋禮德禁止加租之好感 
法租界房客總聯合會、得悉法國新任駐華公使韋禮德氏、於三月上旬、由波斯卸職來華履新、該會以韋氏前任上海法總領事時、對於租界市民之房租問題、曾經出示布告、頒發禁止加租、因之市民受惠非細、特刷印歡迎韋氏之通告、分送法租界全市市民云、 
[時人行踪錄]  
　　暫編第二師師長張貞·昨晚偕錢大鈞、同乘十一時夜車晋京、 
　　新任外交部駐滇特派員王占祺君、由滇到港、由港乘日輪淺間丸於二日傍晚抵滬、下榻張維翰氏寓所休息二二日後、赴京謁見王外長、約一星期後、即須返滇 
[黃埔軍校學生代表團昨晚晋京謁蔣]  
　　請該校敎育長返校主持 
黃埔軍官學校第七期全體學生代表團賀海峯·伍權·梁樹基·譚顯英·樓國楨·梁鞱·梁國權·于冠英·詹尊雯·羅大張·楊振·程翔·等十二人、昨乘淺間丸由港來滬、昨晚夜車晋京、謁見蔣主席、請該校敎育長林振雄、速返校主持、聞林氏曾因少數舊生之反對、奉蔣召來京、已有月餘云、 
[各機關紀念週彙誌]  
　　市黨部　上海特别市黨部、昨日上午九時、舉行擴大總理紀念週、到全市代表大會代表各機關代表·曁市黨部職員三百餘人、潘公展主席許也夫司儀、黃香谷鮑容紀錄、行禮如儀畢、即由陳德徽作政治報告、其詞云、各位同志、上星期、市黨部接奉中央電令、叫我們舉行擴大紀念週、來報告中央最近的態度、和閻錫山的錯誤、恰巧機會遇得很好、全市代表大會、剛於前天開幕、我們眞好來舉行、現在且將閻錫山的錯誤來申說一下、閻錫山自從發出蒸電以後、各方面多有很透澈的斥責、我們曉得、閻錫山表面上的錯誤、就在他的蒸電上所說的、什麽戡止内亂·禮讓爲國·在野負責、這幾句話、他表明自已要下野、同時並勸蔣介石同志下野、關於禮讓一點、駁斥他的很多、他實在不明禮讓、我們可以分開三端來說（一）只有個人的權利·法益·才可以談禮讓、而表示遜謙坦白、但是爲大衆謀福利的責任、根本不能談禮讓、換句話說、革命的事業、革命的責任、不能談禮讓、爲國民的事業和責任、豈容禮讓、且看諸葛孔明、他爲要維持漢家正統、明知劉阿斗捧抱不起、但是他爲了責任的關係、鞠躬盡瘁、死而後已、再看三代時禮讓之風甚盛、可是多在太平時候、根據過去的歷史、考 
 
 

Page 14

 
 
察現在的情形、决不允許任何負責任的人來談什麽禮讓不禮讓、以前總理就臨時大總統職的時候、爲要求全國的統一及和平、所以統統將權力讓與袁世凱、不料後來袁世凱謀創旁制、搆成内戰、輾轉相循、直成了十四年混亂之局、總理心頭、甚是不安、現在如果將全黨同志和革命的民衆的頭顱血花換來的締造的黨國的基礎、給任何人來談禮讓、成何事體、負黨國重大責任的、是絕對談不到禮讓的、閻錫山他不懂革命、纔有此荒謬絕倫的言論、（二）他的目的、實在希望人家實行禮讓、因爲有許多千奇百怪的無聊的政客、在包圍他、煽惑他、他以爲只要蔣介石同志下野、他便會受人家的擁戴、所以纔有此荒謬絕倫的思想、（三）他說可以在野負責、這句話事實上說不過去、簡直務盾極了、下了野怎能負責、如果下野可以負責、便能彀挑起内戰、而在朝的有負什麽責呢、閻錫山委實不懂政治常識和革命的情緒、纔有此荒謬絕倫的言論、他如果當眞想談禮讓、儘可以自已去談、下野就下野好了、如果出洋少伴侶、馮玉祥至今還候着他、他自從蒸電發出到現在、他不惟不實踐他所說的禮讓、 
他還在山西做土皇帝的迷夢、又主張組織什麽樞密院元老院、還有召集各届中央委員會議、黨員總投票、他這種說法、自然是有爲而發的、他如果要出洋、我相信全國民衆、必定都會得歡送他出去的、我們再說他茺謬的主張吧、他主張召集各届中央委員聯合會議、並令全國黨員總投票、所謂黨事付之黨人、他說三中全會不合法爲什麽又要召集三届中委、分明他自已曉得一二届他並不是中央委員、如果集會、他没有插足地的、市執委會已有斥電發出、我們曉得、黨人没有個人的自由、只有黨的自由、他這樣的言行、眞是叛黨、謀傾覆國民黨、我們自當以黨的紀律去嚴厲的制裁他、他說中央一二兩届中央、不少忠實同志、無端被開除、這樣說來、總理之對付陳炯明·開除楊希閔·劉振寰·都有不對了、 
他何以有這樣　　下黨的言行、他是個梟雄、他自民元起便做了出西圭皇帝、洪憲時代他可以稱臣、各個軍閥登臺、他的地位都不動搖、他想保存他的地盤、在此時機、又想施行狡猾的手叛亂、他都在暗中指使、我們是明白曉得的、這次他又想抄老文章、而膽大妄爲起來、他對黨不獨不認識、而且輕視得很、他以爲本黨是個普通的黨、革命領袖有類軍閥、不曉得本黨是有主義的、革命的領袖、是始終不渝的、領袖們都確遵着總理的遺敎、拿生命和能力來貢獻給黨的、我們也曉得、他現在被一切的反革命份子所包圍、造成了如是的錯誤、而想將本黨搗亂得四分五裂、總結一句、他做慣土皇帝、他簡直不曉得門外的事體、終究是土頭土腦的、現在正是革命和反革命封建勢力鬭爭的時機、越是將它消滅得快、黨和民衆的福利、也便實現得快、至於中央對閻錫山的態度、是非常嚴正的、明知他没有受過相當的敎育、陶冶和修養、根本不懂得革命的意義、所以想依據總理對陳炯明的方法來對付他、一再勸告、不忍他自絕於黨、如果到了萬不得已的時候、自然、將以黨紀相繩、三中全會會議時、已决議派員調查、足證中央還想玉成他、而以寛大的態度對付他、如果他再不覺悟、自有嚴正的對付方法、來爲民衆剷除這種叛徒、完了 
　　市政府　昨日上午九時、舉行紀念週、孫參事葆瑢主席、行禮如儀、首由第五科科員陳訓悆報告最近日本選舉經過、次由第二科科長羅經猷報告過去一週間市政進行狀况、末由港務局局長奚定謨演講本市港務問題、禮成、已十一時矣 
　　海軍編遣處、昨日上午十時、舉行總理紀念週、由特别市黨部委員鄭友益主席、行禮如儀、黨部職員蔡臨冰作政治報告、十一時禮成散會、 
　　上海縣政府、昨日上午九時、在大禮堂、舉行 
紀念週、冷縣長主席、行禮如儀後、主席報告一週間工作、次由各局相繼報告、禮成散會、 
　　社會局　昨日上午九時、舉行第七十七次總理紀念週、主席代理秘書馮柳堂、由第一科科長孫建侯報告過去一週間局務、第三科科長張廷灝報告政治、末由科員顧炳元演說［本市女工問題］、散會已近十時矣、 
　　市總工會　昨日上午九時、舉行第二十四次紀念週、主席金永昌、報告一週間具體工作情形、次由顧永泉報告政治、周學湘報告工運、後由各籌委各職員相繼演說、禮成散會、 
　　兵工廠　昨上午十一時、舉行紀念週、由總務處長徐本君主席、行禮如儀、該廠黨義研究會幹事鄺運文、報告最近一週内黨政軍及外交情形、至十二時禮成 
[舉行造林運動週]  
　　蘇敎廳令縣政府轉飭各校遵辦 
上海縣政府昨奉蘇敎廳訓令云、爲令飭事、現奉敎育部第一二二號訓令開、案奉國民政府訓令内開、據行政院呈稱、爲呈請事、案據農鏞部長易培基提議、竊查上年中央執行委員會頒布下層工作運動辦法、以造林運動列爲七項運動之一、職部公佈之總理逝世紀念植樹式、各省植樹暫行條例、亦有各省應每年三月十二總理逝世紀念日、舉行植樹式及造林運動之規定、惟實施之始、成績無多、若不切實推行、誠恐日久將成具文、本年總理逝世紀念、爲期已近、此項造林運動亟行籌備舉行、茲爲擴大運動起見、擬自三月十一日起、以一星期爲造林宣傳週、於首都及各省縣市政府所在地、舉行大規模之造林運動、務使造林常識、能於最短期内、普及於全國人民、其舉行辦法、在首都擬由職部約集内政敎育鐵道各部、建設委員會、及南京特别市黨部、市政府中央大學農學院、金陵大學農林科等處代表、組織首都造林運動臨時委員會、酌定施行、在各省縣市、則由各省縣市政府會同省縣市黨部、負責辦理、並請鈞院呈明國府、著爲定案、一面通令各部會及各省市縣政府、敬謹遵照、以尊紀念而重林政等情、當經本院第五十次會議、議决照辦、除函請中央執行委員會秘書處轉陳外、理合呈請鈞府俯賜鑒核、准予著爲定案、通令遵照、仍乞指令祗遵等情、據此經即提出本府第六十一次國務會議議决照辦、並令行政院責成農鑛部轉知各省政府各特别市政府、將各該省市造林計劃及完成日期、切實擬定具報在案、除指令並分行外、合亟令仰該部、敬謹遵照辦理、並轉飭遵照等因奉此、合行令仰該廳敬謹遵照、此令等因奉此、除分令外、合行令仰該縣長敬謹遵照、轉飭各校遵照、此令、 
[國際禁烟調查員電告行期]  
　　六日可抵滬 
字林報云、據瑞典總領事接國際聯盟禁烟委員會主席愛克斯特拉來電、愛氏等在台灣調查完竣、將乘朝鮮丸於六日抵滬、 
[市府令公安局嚴查嗎啡進口]  
日日社云、市政府以准禁烟委員會咨略開、轉據倫敦華僑吳發等呈報、僑商林乾近由歐洲某國郵船私運大批嗎啡回國、請嚴究等情、相應咨請飭屬嚴查究辦等由、當由市府轉令公安局遵照、並轉飭所屬一體嚴查云、 
[濬浦局招考機械華副工程師]  
　　上海濬浦總局自上年、招考華副工程師、錄取者祇薛卓斌一員、業已供職、以期將來華人自辦張本、近該局又須招考機械華副工程師一員、昨已發出通告第一九二號云、本局濬工科、現需初級機械華副工程師一人、應征者年齡在二十五歲至三十五歲之間、須能讀寫英文、執有機械工程科文憑、並至少曾在大機械工廠實習兩年、繪圖室實習一年、起始薪水每月規元二百五十兩、先行試用一年、應征書須用英文、外面註明副、並附交文憑及經騐證書各抄件、至遲於本年五月一日封固交到、以便核辦、特此通告、總工程師查得利、 
[振務會滬辦事處撥欵紀要]  
　　振務會駐滬辦事處、經收各界捐助振欵、歷次分配撥放、茲將最近撥欵數目列後、（一）撥江蘇臨時義振會一千四百元、（一）撥温屬旅滬籌振會七百元、（一）撥上海台災急振會七百元、（一）撥浙江賑務會五千元、撥陜省七千元、託由中國濟生會駐陜放振處代放急振、（一）撥江蘇臨時義振會五千元、又南京賑務會撥助上海全浙救災會書畫等物共三百九十餘件、又王委員一亭、日前面謁蔣總司令、陳明江浙兩省春振緊要情形、當經總司令捐助江浙兩省振欵兩萬元、已由王氏通知江蘇臨時義振會·及上海全浙救災會·分别具領·轉滙災區趕辦春賑、該辦事處係籌辦全國賑務分機關、近接各處乞賑文電、紛至沓來、災重區廣、公家振欵有限、深望各界源源接濟、共挽浩刦、凡捐助各善户、無論指振何省災區、無不立時如數滙往、切實散放云、 
[陜西興平縣災情慘劇]  
　　死亡達七一六九一人 
上海陜西振務會代表孫維棟氏、近接陜西災情通訊社文電、報告該省興平縣災情慘劇、原文如次、上海六馬路駐滬辦事處、轉孫委員隆吉、南京復且社·國聞社·北平馬芷祥·先生均鑒、陜省六次大雪後、各縣災情·日益加劇·興平縣雪深三尺餘、縣北鄕之禮村·策村·楊村·周邊村·西王村·張家村·等三十餘村·每村原有户口一百或二百不等、今日各村已空無一人、房屋全被拆毁、不留一椽一木、該縣南鄕地勢較低、去年以人工灌溉、雖有一二成秋收、而現時絕糧者、百户中已達八十以上、能維持生活半月者、佔百分之十五六、能維持至春麥收割時期者、百家中僅一二家而已、全縣原有十七萬六千六百八十五口、死亡者已達七萬一千六百九十一人、絕户者三千二百八十八户、振會雖儘力拯救、而糧欵缺少、該縣災民、日後死亡之慘更不堪設想、深 
望國内外慈善家、予以援助爲禱、 
[參觀租界監獄人數]  
　　每日祗限六人 
外交部務務司、前函駐滬辦事處、以中央陸軍監獄看守訓練班、將遣派學員七十名、來滬參觀租界監獄等情、該處當即分函轉知駐滬領袖美總領事克寗瀚、法總領事甘格霖、臨時法院長徐維震、請爲查照、昨臨時法院致外部辦事處第六六六號公函、略謂、中央陸軍監獄看守訓練班學員、來滬參觀租界監所、敝院極表歡迎、惟内附設僅女監及民事看守所、此外租界監獄、係工部局所管、業已派員接洽、茲據復稱、按照租界監獄規則、每日參觀人數、祇能以六人爲限等語、除已派員前詣貴處面達一切外、相應函復查照、並希於各學員到滬後、果定何日參觀、先期函知、俾便通知工部局查照云云、該處據函後、當即函請外部總務司、請爲查照辦理云、 
[陳世光辭討論會兼職]  
　　外部駐滬辦事處長陳世光、近奉外部令、兼外交討論會事務處長職、陳氏奉命後、以辦事處事務紛繁、不克兼顧、昨已電呈外部懇辭矣、 
[海軍滬電臺增設高壓發電機]  
　　海軍無線電之配設、頗臻完備、上海電臺邇復增設高壓發電機、業於前日上竣、今後該臺與武昌福州以及各艦、皆可互通消息、以利軍訊矣、 
[定安艦開閩]  
　　定安軍艦、於日前奉命來滬、業於前日復奉命駛閩、協防海面矣、 
[上海縣黨務整委委定]  
　　上海縣執監委員會、自奉省令停止活動後、即由省方派員保管、聽候整理、茲經省整委會决定、派姜文寳·吳景靑·黃其起、劉仁濤·呂哲等五人、爲上海縣黨務整理委員、吳景靑爲本縣閔行人、聞即將來滬任事云、 
[市黨部派員向郵務工會解釋]  
　　對儲匯總局問題 
據上海郵務工會消息、該會對儲匯總局問題、彙集會員研究結果之疑點、爲尊重國府意旨起見、先後呈請交通部及本埠市黨部、詳予解釋、茲悉交部及市部令復各點、該會正在缜密考慮中、市部復於昨日、派許也夫君向該會轉達市部之意旨及希望、據許君說、該會研究動機、及呈請手續、均無不合、市部亦甚諒解、外界揣測、實係不值一笑、並請各委員勸導全體會員尊重黨政命令、不宜過趨極端云云、該會擬不日召集正式會議討論云、 
[美商會昨選出新會董]  
　　大晚報云、本埠美商會上星期五舉行會員大會、推舉新會董後、今日（三日）開第一次董事會議、推舉普益銀公司之雷文爲會長、愼昌洋行費蘭樞爲副會長、大通銀行佛利克爲書記兼會計云、 
[銀行公會請頒單行法]  
　　財部請行政院核轉立法院另立 
本埠銀行公會等前呈請財政部頒布單行法、以維金融等情、財部據呈後、以該公會等各有特殊之點、驟令加入商會、轉使職責不專、呈請行政院核轉立法院另立 
單行法外、並批令該公會知照矣、 
[培琪氏昨講資本主義之出路]  
　　今日仍在靑年會演講 
昨日爲美國社會問題專家培琪氏演講之第二日、地址仍在靑年會大禮堂、講題爲資本主義之出路、雖大雨如注、聽衆仍甚踴躍、由徐可陞主席、陳立廷翻譯、楊炳勛國音速記、茲將其演詞擷錄如次、資本主義的動機、是在貪得多利、去發展自已的財力、所以也可以說是一種自私自利的主義、他的好處、第一提高生活程度、第二便利工作、第三縮短時間、這都是資本主義的好處、但是他的流弊、便在（一）使人民不能享受平均的利益、因爲少數人享受極大的利益、多數人仍在窮苦之中、（二）權力集中、就是少數人能操縱大權、任意把持經濟勢力、使社會上的大事業、都受着他們的影響、（三）促成階級戰爭、因爲人們在 
資本制度競爭狀况之下、不免互相仇視、互傷感情、并且許多人、因此失敗、甚至傾家蕩産、但是我們怎樣可以免除這些弊端呢、現在有三個答覆、資本主義、說吾們已經有了這種資本制度、可以不必改變、共産主義者、主張用强暴的手段、奪人家的財産、社會主義者、主張用和平的方法、改良社會的經濟現狀、但是用什麽方法呢、吾們現在應該注意（一）便工人組織鞏固的團體、代表自已的利益、（二）使工人組織勞動政黨像英國的工黨一樣、（三）用徴稅的方法、减少資産的危險、徴稅的方法有三種、就是孫總理在民生主義中、也曾經講過、（甲）所得稅、（乙）遺産稅、（丙）地産稅、（四）由國家現定最低限度的工資、（五）實行社會保險、（甲）疾病保險、（乙）意外保險、 
（丙）産婦保險、（丁）老年保險、（戊）失業保險、（六）一切社會上的主要生産實業、都應該劃歸國家管理、總之、中國人民、目前對于西方的資本主義、應該注意兩種危險、（甲）胡亂地採取資本主義、不加思索、（乙）不能獲得歐美資本制度的利益、反而受到許多害處、鄙人曾讀中山先生的民生主義、非常欽佩、認爲很有價值、因爲民生問題解决了、甚麽社會問題、都可以迎刄而解、總之、我們要研究怎樣可以取其優點、去其劣點云云、今日下午五時、繼續演講、題爲帝國主義 
之末運、歡迎參加、 
[淞口昨到一英國大兵艦]  
　　昨日午後一句鐘時、淞口到有英國大兵艦一艘、停泊三夾水口、該艦船身巨大、中裝有高大砲台一座、週身灰黑色、遠望似雲山一座、形勢頗爲威武云、 
[日飛機明日到淞]  
　　吳淞張華浜海關河泊司、昨接上海河泊司署電話云、日本有大號水飛機來華、約於三月五日飛抵淞口三夾水降落、囑令届時預備停機之處、並隨時保護、以免阻碍云、 
[長江上游航輪停航訊]  
　　船員要求加薪罷工 
國聞社云駐滬各國輪船公司、昨接電訊、長江上游、宜昌重慶線、各國行駛航輪、如太古、怡和、日清等全體航輪、因船員要求加薪同盟罷工、一律停航、華商各汽輪亦有加入趨勢、故連日由滬裝往上江運貨、均形停頓云、 
[申台線昨無輪船開行]  
　　國聞社云、行駛申台線之舟山輪船、向係每星期一由上海開行、前星期該輪因遇霧遲到、未能如期開班、曾由同業大華輪船、提前替班行駛、乃舟山輪船、昨又遇風、未能按時回申、本仍可商請大華輪船提前替走、奈大華船於二日上午進口時、忽與會德豐輪船互撞、應否修理、尙在察看、未便即時開駛、疊逢意外、以致昨日申台線無船開行云、 
[市府擬定輪船租用碼頭簡章]  
　　上海特别市政府、對各輪船公司租用南市碼頭及倉庫基地、曾擬定規則、茲已核准公布、照錄如下（一）本特别市輪船公司租用南市碼頭及倉庫基地、應依照本簡章規定辦理、（二）南市自十六舖起、南至董家渡止、沿岸線之碼頭、倉庫基地除規定爲公用者外、准由輪船公司照章報請土地港務局核准租用、（三）輪船公司有自置輪船三艘其總額數在一千五百噸以上者、得報請土地港務兩局、核定租用碼頭及倉庫基地、並照下列第四第五兩條、繳納保證金、（四）南市自十六舖向南各碼頭保證金數目、規定如左、第一號保證金三萬元、第二號保證金三萬元、第三號保證金三萬元、第四號保證金三萬元、第五號保證金三萬元、第六號保證金三萬元、第七號保證金一萬元、第八號保證金三萬元、第十號保證金二萬元、第十三號保證金二萬五千元、第十四號保證金二萬五千元、第十五號保證金二萬五千元、第十六號保證金二萬五千元、第十七號保證金二萬元（五）南市自十六舖向南各倉庫基金保證金數金二萬元、第三號保證金四萬元、第四號保證金三萬元、第五號保證金三萬元、第六號保證金六 
萬元、第九號保證金二萬元、（六）保證金額定七十萬 
元、自民國二十年一月一日起、五年之内歸還航商一半、共計三十五萬元、每一年分還七萬元、以每年十二月底爲交付還欵之期、其餘一半、即存作長期保證金（七）保證金利息、週年五釐、每半年付息一次、每年六月三十日及十二月三十一日爲付息之期、（八）輪船公司租用碼頭及倉庫基地時、須具聲明書、分别向港務土地兩局聲請、經港務土地兩局核定地點及使用年限、即行訂立合同、但租用年限、不得過十五年、期滿後得繼續租用十五年、（五）保證金由港務土地兩局核定後、函知財政局、並一面通知輪船公司、逕向財政局繳納、掣收印收爲憑、此項印收、如有遺失、應速報請財政土地港務土地三局備案、一面登報聲明、請求補給、（十）核定租用碼頭倉庫基地、年限滿後、如不聲請繼續租用、其所存之一半長期保證金、如數發還、 
[金業物品兩交易所星期日停市]  
　　本埠金業交易所物品交易所標金買賣、與市面頗有關係、前由工商部查明、星期日無匯兌市價可以依據、理應停市、庶免買空賣空、擾亂市面、該交易所奉令後、數度接洽、决遵令於本星期起（二日）實行、故二日并未開市、亦無市價、 
[市府附設自衛槍炮查騐給照處]  
　　市政府爲查騐自衛槍炮及給照便利起見、曾擬訂查騐自衛槍炮及給照細則、公布施行、茲依該細則第二條之規定、於第二科内、附設查騐自衛槍炮及給照辦事處、並委定科員宋植　、兼任該辦事處主任、即日起正式開始辦公云、 
[勞工醫院募欵之進行]  
　　市黨部舉辦之勞工醫院、於昨日下午二時、在商整會開第一次財務委員會議、到委員王延松、秦潤卿、諸文綺、等十餘人、王延松主席、議决各案如下、（一）已支欵項、函請院務委員會詳細報告、（二）函請院務委員會編造預算、（三）嗣後付欵、凡數目自五十元起、由正副院長會同常務委員一人蓋章、方可支付、（四）籌劃本院經濟、應就全市各工廠之資本額、勞工數及營業狀况、分别規定常 
年經費爲五等、甲、五百元、乙、三百元、丙、一百五十元、丁、七十二元、戍、三十六元、並推定勞敬修、諸文綺、項松茂、王曉籟等四委員審查、於一星期内審查売竣後、函請社會局執行、 
　　尙有本埠新聞轉入後頁 
 
 

Page 15

 
 
本埠新聞二 
[靜安寺路昨晚狙擊案]  
　　仇人預伏於道旁　　張元木飛來横禍　　砍五斧血流滿地　　到院後神志昏迷本地人張元木、年二十九歲、於昨晚九時三十五分、行經靜安圭路、突被仇人預伏路旁、瞥見張到來、不問情由、即持利斧向其頭顱猛砍二斧、面部一斧、左右手各一斧、共計五斧之多、當塲不支而踣、血流滿地、迨附近崗捕一九三一號一四七一號聞警前來、無如兇手早已遠颺、遂即將張車送仁濟醫院醫治、因神志昏迷、傷勢殊爲危殆、張服駱駝絨袍子、絨頭繩短衫、藍綢褲、緞鞋、白襪、 
[唯亭山預之惜陰鐘]  
　　何玉書鑄贈農民 
蘇省府農礦廳廳長何玉書、日前親赴唯亭山參觀蘇州靑年會所設之農村服務處、對於各項工作、甚加贊許、因鑒舊有山預之報時鐘、聲音不佳、特贈大銅鐘一座、命名爲［惜陰鐘］、該鐘近已鑄就運到、鄕人特開懸鐘大會、以歡迎之、鳴鑼放炮、頗爲熱鬧、此鐘今已高懸於唯亭山預、日鳴三次、四周二十餘村之農家、得賴以知準確之時刻云、 
[天潼中學敎員因戀人出走羞憤服毒]  
　　燒酒和生烟憤不欲生　　二房東覺察送院救治 
南京人王世堃、年二十八歲、尙未娶親賃居天潼路源茂里三十九號、在附近天潼里天潼中學執敎鞭、於去年八月間、王結識本地女子某女士、由友誼而發生戀愛、遂訂白頭之約、嗣在廣東路上海旅社設筵欵賓、遂實行同居之愛、情好逾恒、倐已半載、詎四日前、某女士突告出亡、事後經王偵騎四出、迄今杳無踪影、王因羞以對人、悒悒於懷、遽萌短見、於昨日四時餘課畢返寓、大飲燒酒、并以生烟冲入、未幾神色慘白、適被二房東覺悉、亟報天道中學、轉報五區三分所、飭警伴送向仁醫院療治、據醫生云、人事昏迷、恐有性命之虞、 
[揚州路之本夫砍傷姘夫案]  
　　妻子回家另有所歡 
　　憤不可遏持刀行兇紹興人葉志清、因於本月二日午刻、至揚州路一一零七號屋内、用菜刀將同鄕人蔣友德頭部砍傷、被揚樹浦捕房二千二百六十九號華捕與包探閃兆賢聞警馳往、將葉拘獲、連同菜刀并將其妻葉陳氏、一併帶入捕房、分别收押、又飭捕將傷者車送醫院醫治、而葉志清在捕房控傷者與妻陳氏犯和姦等情、昨晨、奉許家栻庭長蒞第七法庭研究、即據捕房律師甘鏡先陳明案情、并稱被害人在醫院不能到案、要求延期云云、又據探捕相繼投票一過隨將兇刀呈察、又據吳炳良證稱、係該屋二房東、葉陳氏與其母在樓上居住、傷者蔣友德、時常到來、但與葉陳氏姘識之事、我不預聞、昨午肇禍時、我不在家、後始知悉等語、又據陳金台稱、葉陳氏係我胞妹、去年五月間、因與妹夫葉志清口角爲生一小孩、越數日夭亡、責妹故意置死、嗣回家不肯前去、去年十二月二十五、葉志清來我家、欲邀妹回去、而母親以其家徒四壁、無力赡養、故不允、現母親於此事未發生前、曾往杭州進香未回、惟妹對於傷者、有無姘識等情、我不知悉、昨午我與兩弟及傷者適在進餐、被告突然到來、不問情由、持菜刀向蔣友德頭部連砍兩下、受傷倒地、後經捕房控捕到來將其拘獲等詞、質之被告葉志清供、娶陳氏已有三年、去年五月、氏生一孩、不日夭亡、後氏輕鄙我、并嫌我貧苦、遂託詞歸寗母家、欲往紗廠作工、一去不回、我於是年八月望晚、至岳母家取衣服、詎被岳母指爲强盜、報捕拘我、經該捕詢悉情形未得逮捕、後我於二月二十五、又前往岳家、擬將妻帶往閔行賃居、我因該處有事而妻陳氏則稱若要同居、須待來世、而岳母非常兇悍、岳父則雖不加白眼、惟無力主張、昨晨十一時、我有事前往探妻、潛行登樓、目覩妻與蔣友德雙雙交頸而眠、伊等尚未知覺、我見之怒不可遏、遂下樓至附近友人家竊得菜刀一柄、復往見蔣友德與妻舅陳金台及兩弟曁妻陳氏正在一桌午餐、故用菜刀向蔣友德頭部連砍兩下是實、詰之葉陳氏供、去年五月間、所産小孩夭殦、後被告指我故意將孩弄死、亦欲置我於死地、故回母家、而後被告分文不給、祗得往某廠工作、詎不時生病、欠債纍纍、幸由傷者蔣友德代借、是以與其姘識有之、昨日十一時、并不與蔣在樓同睡、被告所供、全屬子虚、現被告若有錢赡養我、仍可隨之云云、許庭長核供、諭兩被告仍分别還押、候蔣友德傷愈再訊、 
[馬蹟山籌賑書畫會]  
　　徴集作品 
常州馬蹟山爲三吳名勝區、而山地磽瘠、益以去歲秋旱、田禾槁死、遂成鉅災、延至今春、山民多有餓死者、刻由邑人錢振鍠、莊蘊寛·鄧春澍等、發起書畫展覽會、售欵充振、上海徴件、由鄭曼靑·謝玉岑·接洽·聞海上書畫名家、如朱疆村王一亭·曾農冉·閻甘園·樓辛壺·黃賓虹·謝公展·張善孖·張大千·張紅薇·馬孟容·馬公禺·錢瘦 
鐵·鄭午昌·黃素　·許徴白·劉貞晦·方介堪·王師子·王个簃·吳東邁·諸聞韻·諸樂三·楊清磐·李祖韓·孫雪泥·馬萬里·賀天健·黃太玄·葉渭莘·謝介子·張時敏·陳寳廉·張雪揚·杜小甫·陳倚石等·捐助已有四五百件、現仍在積極徴集中 
、爲災黎續命云、 
[俄人酗酒無故開槍]  
　　小工驚駭逃逸 
　　訊判罰三十元 
　　住居法租界霞飛路八百三十二號之顔料鉅商薛寳潤、雇有俄人凱哥特撒夫、爲其子之護衛、月給薪金七十五元、惟該俄人酷好杯中物、暇輙獨出沽飲、前日昩爽、凱氏自同孚路八號俄人所設之酒排間内大醉走出、行經大沽路、酒性勃發、遂從身畔摸出手槍、向空開放、接連六響、時有小工數人、亦經該處、深恐被流彈所中、羣相奔跑、附近站崗之九百六十六號·二千另七十四號·二千二百七十三號·等華捕、突槍聲、皆來查察、遂特凱氏拘獲、奪得手槍、帶入新閘捕房、騐其槍管内尙有子彈一粒、並搜身畔、抄出彈盒一只、槍照兩纸、昨解臨時法院請究、據該俄人供稱、當時實因酒醉失去知覺、故有此種舉動、請求寬宥等語、羅推事核供、遂判該俄人處罰金三十元以儆、 
[西門坍屋案　傳令業主候質]  
　　廢歷去年歲底西門發生新造之屋、甫經落成、驟然坍倒、傷斃多命之慘劇、後承造該屋之作頭王芳記、白知應負玩忽業務之咎、故已逃匿、雖經市公安局通飭所屬一體查緝、迄猶未獲、該局近並查悉是項房産、係　福記漆作之浦東人顧全福所有、顧住　共租界卡德路八百十六號、爰特函請臨時法院協傳該業主到案、聽候核辦、法院業於上月二十一日准函票傳、詎顧不到、昨又傳審、顧才到庭、據供現年五十二歲、該處房屋、係伊産業、由王芳記承造、羅推事諭顧金福當庭具結、着自投市公安局候質、 
[子女泣懇親母回籍]  
　　顧慶年一片至情 
鹽城老婦顧周氏、現年五十七歲、於三十年前、與其親夫顧長富口角、潛行來滬帮傭、家中生有子女各一、現均長大成人、男婚女嫁、各生子女、而周氏來滬後、即與一少年姘識、亦生一男一女、該少年待氏甚好、是以伊夫前曾來滬、勸氏回里、 
不允、現因顧長富於去臘染病身亡、氏子慶年、屢次函請伊母回家、未果、即於前日偕同胞妹來滬、尋至閘北廣肇路三百七十九號平房内、叩見生母、闊别三十餘年、互相抱頭痛哭、力勸母親同回、而周氏以姘夫現尙賦閒在家、所有傭工積下現洋數百元、雖被用罄、而待伊不薄、且亦生有子女、未便中途棄、隨子回籍、堅拒不允、伊子慶年聞語、甚爲懊喪、遂與抱妹當晚預備露宿在伊母門前、非請生母一同回家不可、並請伊母將姘夫及後生弟妹同回原籍、照常供奉云、慶年與妹並在門前逢大泣訴、嗣經該處保衛團及崗警等聞知、以慶年孝行可嘉、業已代向伊母力勸隨子回家、以期團聚矣、 
[牆倒壓傷五小工]  
　　三馬路石路東首、老天盛綢莊、因去歲失愼、今春冀圖重行復業、遂由蒲石路馬浪路一號、顧裕記營造廠承包拆造、昨日上午十一時半、同泰汽車轉運公司、適於此時運磚至塲、小工等正在扛抬之際、而門面燒剩危牆、忽而倒下、壓傷小工五名、頭面手足、均被碎磚擊破、傷勢甚爲沉重、均送同仁醫院救治、據聞其牆後面、本有木樁撑持、該日因被工人取去木樁、到有此種危險云、 
[强姦幼女案移解法院]  
湖北婦人徐許氏、年五十歲、住居南市大吉路一六三號織帶店樓上、家有童養媳李秀蘭、年　二八、但體格頗小、適織帶店内有工友皖人汪寳山者、（年三十二歲）與秀蘭朝夕相見、昨日午後二時、該店内夥友學徒、偶出戲語、相謂汪與秀蘭倆軋姘頭、詎料出言不愼、適爲許氏所聞、 
遂返身上樓、拷打秀蘭、據秀蘭云、正月二十八日與本月初一日被汪姦污兩次云云、許氏遂喚同該處崗警、一併扭入二區總署、經王署長詰問一過、但汪始終否認、當因關係强姦幼女、隨即移解法院請究、 
[搶親還要行兇]  
　　住居滬西車袋角之寳山人朱鶴祥、其女林秀、今年二十歲、自幼許配眞如大塲交界處之侯金大之子侯榮根爲妻、已擇吉於本年三月十九日完姻、詎侯父子迫不及待、於二月二十七日糾同原媒張少卿等、預雇汽車、赶到朱家、將林秀抱架、疾馳而去當被强迫成親、翌日朱往探聽、反遭侯家逞凶、朱大憤、投地方法院控告、昨奉飭警趙亞連·王志靑·等下鄕、將侯父子及張少卿拘獲、並將林秀起出、押解到院、奉楊檢察官諭令收押、林秀則由父領回、 
[童養媳身死不報]  
　　昨日開棺相騐 
　　委係因病身死 
蘇州人沈湯福、與妻沈黄氏、在南市三泰碼頭操划船生理、生一女、名根弟、年十七歲、許與在浦東之同鄕同業周生林家爲媳、當即過門童養、至本年一月二十日、根弟忽死、周並不報喪、草草收殮、埋之荒塜、沈湯福得悉後、並經人張大其詞、謂因周生林意圖扒灰强姦不遂、而致謀死、沈大痛、報告水巡捕房、派探將周及姘婦許陸氏拘解地方法院收押、前日地方法院飭派法警殷道序、押同兩造到浦東洋涇迤北三里許之義塜地上、在泥中查獲棺木、即雇工抬到法院、禀明法官、諭令翌日開棺相騐、昨日上午十時、由黎檢察官偕沈檢騐員等蒞騐屍所相騐、並提兩造到場、當即開棺、將屍起出、該屍身穿破舊黑棉衣二件、舊靑布衫二件、有補釘之靑布夾褲一條、黑布之棉鞋一雙、黑絨布帽一頂、梳有髮辫、甚爲檻褸當加檢騐結果、死者手足等處有輕微傷害、但不致命、其致死之由、委係因病身死、騐畢、問兩造俱告甘服、黎檢察官遂開庭預審一過、命兩造具結、原告退去、被告還押候辦 
[褲襠内烟土三大包]  
　　南市一區一分所巡官孫玉林、昨日上午十一時許、督帶巡警何玉明楊鴻禎等、巡邏至董家渡裏馬路地方、查見黄包車兩輛、迎面疾馳而至、上乘坐客二人、瞥見警隊到來、忽然形色倉皇、當以形迹大有可疑、立特喝阻、令即實施檢查一過、即在兩人褲襠内、發現烟土三大包、約計六十餘兩、遂將人證一併帶回該所、由所長命提預審時、一人供名曾廣豐、年三十四歲、湖北人、向在董家渡浦中大亨輪船上當茶役、一供名王成林、年四十二歲、與曾廣豐同鄕、並同在該輪船上服務、旋又供稱、此項烟土係由原籍地方運帶來申、共有四大包、意圖販賣、不料爲江海關抄班員抄去一包、尙餘此三包、又適查獲等語、所長因案關私運烟土、有違禁例、飭即備文連同起獲證物、申解市公安局第三科訊明究懲、 
[警察調查　棺柩内之槍械]  
　　市公安局水巡隊隊長徐季奭等、查得近來每有盜匪將槍械等藏納在空棺中、停歇在荒僻處、浦灘畔、混朦浮厝棺柩之事、殊與地方治安大有關係、　特通飭所屬各分隊巡官長警等、一體注意、前往虬江橋一帶之荒僻地點、接近浦灘之處、實施調查、以便從嚴取締、 
[賭博利用吸鐡石]  
　　骰子内含有鐡屑 
　　完全是詐騙性質 
法捕房偵探督察總長沈德福·督察員陳三林·探目魯錦臣·陸金寳·毛金生·包探蔣長文·等、偵得有人在愛多　路二九五號門牌私設大賭窟、聚衆賭博、抽頭漁利、有違禁令、故即不動聲色、馳往該處、抄出賭具牌九及搖灘骰子并擱板銀洋等物、拘獲賭客四十餘人、連同頭家何榮生、一併帶入捕房、經捕頭詰訊一過、諭令賭客薄罚斥退、何交何候究、昨日解送法公堂請究、先由西探長夏才爾　稱、查得被告賭具骰子内、含有鐡悄、擱板底下置吸鐡石、完全是詐騙性質、有違犯刑律二百八十條之罪、請求重究、詰之何、供認私行聚賭抽頭漁利不諱、中西官判何罰洋二百元、無力交洋改押二百天以儆、賭案賭具銀洋没收、 
[日輪撞損煤油船]  
　漂失煤油百餘箱 
昨日下午三時許、有一山東船裝運煤油四千箱、擬駛往浙省交納、不料甫駛至南市浦江十六舖以南、忽遇日本某商輪、迎面馳來、適伟風勢甚勁、不及避讓、致遭該輪攔腰碰撞該貨船、船身損壞、並漂失 
煤油百餘箱、事後該船主投報水巡捕房等備案、以便交涉追償損失、 
[航船户代表請　明定碼頭地點及寬度]  
　　浦東西航户代表邢志剛等　昨呈市港務局文云、呈爲懇求明定萬裕碼頭迤南各公共碼頭地點及寬度、以維航運事、竊維南市商業、以内地各市鄕交易爲大宗、故運輸貨物　　多用船只往來倘無公共碼頭停靠、則貨物無由起卸、南市商業、將從此衰落、即以鄕船而論、到申後無可靠之碼頭、遠列江中、輾轉上岸、諸感痛苦、往往發生危險此又不可不顧慮者也、前閱報載沿浦岸線、統由鈞局收管、分訂與各輪船公司租用、南市原有碼頭、幾無隙地可容、而各公共碼頭之地位、至今未見規定、各商號及各船帮、對此深滋疑慮、茲恐各輪商朦訂使用岸線權利、一律將原有碼頭阻塞、致南市依内地交易之各商號、及販運貨物之各鄉船、同時陷於絕境、深爲可慮也、且沿浦碼頭、以萬裕及南會館兩碼頭爲最重要、向爲浦東西航船停泊之所、其他如永盛碼頭三泰碼頭、亦爲著名之航埠、民等爲維持沿浦千萬人之交通、及營業命脈起見、不得不申明原委、合詞具呈鈞座、尙祈俯賜鑒核、准將萬裕迤南之各公共碼頭地點及寬度、從速規定公佈、以維航運、而安民心、不媵感戴、 
[大華輪與拖駁輪互撞]  
　　大華輪被撞損壞 
南市平安公司海門班頭大華商輪、前日午後、由海門載客來滬、驶經楊樹浦自來水廠海關十二十三兩號浮筒之間、其時該處適有會德豐公司拖駁輪船拖一大輪掉頭、大華輪即向浦西方面避讓、而拖駁輪亦向浦西方面行駛、兩輪相距甚近、一時不及避讓、致互查猛撞、大華輪船船頭、當場被撞損壞、後仍駛回公司中報告、由該公司據情呈請海關當局、向會德豐公司交涉賠償損失、 
[薛家花園内之糞坑]  
　　是否改造聽候踏勘 
住法租界霞飛路富商薛寳潤前被法公董部局在法公堂報告薛之花園内有缸兩只、臭氣四溢、有礙衛生、請着拆除、改造西式坑缸等情、奉諭准着被告將坑缸改造西式在案、昨又届满傳訊、公董局職員稱、被告花園内之坑缸、仍未改造、實屬故意違抗、請爲訊究、薛寳潤由某姓代到稱、被告奉諭後、已將坑缸完全照工部局圖樣改造完工原有坑缸、早已塡没、儘可查勘云云、中西官諭以兩造各執、聽候踏勘明白、再行訊核、 
[被鐡鎚擊傷之　婦人已傷重身死]  
　　浦東婦人曹高氏、二十二歲、本月一日午間、在大連灣路、被同鄕王炳千以鐡鎚擊其頭顱、流血倒地、狂呼救命、由捕聞警、將王追獲、帶入匯山捕房覊押、並車傷婦赴同仁醫院施治、奈流血過多、業於昨晨七時身死、捕房旋即傳集人證、將兇手解至臨時法院、由許庭長提審、據見證婦人桂吳氏·吳錢妹·等到案證稱、伊等皆住出事地點之左近、其時正在午炊、聞呼救之聲、相將出視、見一婦已倒地、兇手尙騎於該婦身上、舉拳痛毆、當向勸解、該兇手始逃、遂將婦扶起、其頭部血如泉湧、慘不忍覩、幸探捕到來、乃將兇手追獲云云、繼據屍夫曹子卿訴稱、前年十一月十九日、與高氏結婚、現住倍開爾路春陽里云云、質之被告供稱、高氏之母趙氏、與我姘識、已有十年、時高氏僅十有 
二齡、完全由我撫養、稍長送入學校讀書、至十五年九月、我因事往外埠、始與其母女分離、去年正月初二日、自宜昌返申、得悉阿全（死者之名）已嫁、其母趙氏、亦隨住婿家、去歳年底　、遇女於某香烟廠門首、呼之詎女竟不認我係其父、元宵又在下海廟遇女偕其夫曹子卿同在燒香、復呼之仍不理、前日相値、依然呼之不理、反以惡言辱駡、我憤而以鐡鎚擊之等語、曹子卿聞王所供、即聲明被告供在下海廟燒香等語、均係虛搆、且岳母亦不與同居云云、許庭長諭被告押候查明再訊、 
[拘獲糖行鉅刦案盜匪]  
　　市公安局探員、偵悉小東門壽和康記糖行、於十六年一月十九日、被刦銀洋二萬七千餘元一案内盜匪本地人徐文甫、（又名徐根根、綽號皮鞋根根）、匿跡漢口路紫陽旅館三十二號、遂於前晚投老閘捕房聲請協拏、即經捕頭加派中西探員馳往、將徐逮捕、昨解臨時法院、並將證人張洪元傳案、據張供稱、其父名松全、前與朱濤濤之妹姘識、小東門糖行被刦、係其父與朱等所爲、搶後同至其家分贓、被告皮鞋根根亦在場、伊且目覩若輩當時取出手槍、有七支之多、去年公安局派員來家查拏、其父未獲、乃將伊拘去覊押、近始保釋云云、質之徐、矢口否認、高推事諭被告收押、候公安局來文、再行訊核 
[金伯庚拆梢被控]  
　　一見婦女便想發財 
上海永安紗廠自受盤吳淞中華紗廠後、即改名爲永安第二紗廠、因缺乏女工、特派女工頭常州人張霍氏、何霍氏、赴常招僱得女工十五人、於前日乘車來滬、寄寓北浙江路大通旅館、昨日上午十一時、該廠特派職員潘維璋至該旅館、將旅費付淸、偕同各女工至華興路華興飯館午餐、時有湖南人金伯庚、亦在該館午膳、因見潘携帶年輕女子二十餘人、疑其來路不正、意圖拆梢洋五十元、並租伊係蔣司令親戚、現充偵探云、潘因有事在身、不願與伊糾纒、已允代付飯資、而金不允、經潘鳴警到來、將金帶人四區一分所、經倪所長訊悉前情、以金冒稱官親、肆行拆梢、未便寬縱、業已備文申解市公安局訊辦、 
[兩老人爲細欵鬥毆]  
　　小洋六角竟爾用武 
　　生活艱難情殊可憫　 
昨日下午二時餘、閘北姚家石橋途中、有鬚眉皆白之二老翁、互毆不釋、當由該處詀崗警士上前排解不從、帶回該管四區總署、詢據一名供劉如林、年已古稀、瑟縮曰、我欠張金標洋六角、本擬償還、奈邇來命運多舛、失業數載、阮囊羞澀、不得已而行乞度日、今飯錢尙無、忽途遇張金標、堅向我索逋、我雖百般哀求、卒不獲其埀憐、致被毆打求察、言時老涙縱横、不勝悲慘、詰之張金標供、五十五歲、我向渠討錢、並非有意迫索、實缘我亦潦倒窮途、枵腹多日、一時憤怒、將渠毆打數拳、求宥、署長判兩老翁以細欵紛紛爭情殊可憫、着各出外和解、惟張不應動武、違犯警律、罰洋二元示儆、 
[死者四人]  
　　一自縊···三病死 
　　車夫自縊西門外林蔭路口太源里五號門牌毛阿二家、有三房客陶有啟、年四十五歲、係住在三層擱樓上、爲拉車生意、前日辛苦得到銅元二百枚、原欲爲柴米之用、不料被萬惡之扒竊在路上竊去、陶歸家後、摸索銅元、已不翼而飛、怨憤自已命苦、長此以往、終非了局、而自已年亦漸老、雖生一子、不能赡養老父、满腹怨恨、轉念生不如死、乃自縊房中、迨昨晨二房東得悉、撫之已　、乃報告二區警署、令飭廿五保十三圖地保董靑投地方法院報騐、由楊檢察官等蒞場騐明收殮、 
　　案犯病死浙江人郭記恒、因犯搶刧案、於民國十六年九月間、經狄思威路捕房將郭緝獲、解奉法庭讯實、决徒刑十二年、近因在押患病轉人病房、醫治無效、延至昨晨七點三十分鐘斃命、由捕房將户舁人斐倫路騐尸所、報請臨時法院　於午刻委孫原推事蒞所、騐得死者委係患病身死、查無家屬、尸交普善山莊棺殮 
　　路斃男屍法租界火輪磨坊街菜市街口蘭芳里弄内、於二日上午三時、發現無名男尸一具年約二十餘歲、週身遍染污泥、由該弄看門人張錦蘭報告大自鳴鐘捕房、捕頭派探前往察勘得該尸秃頭、赤脚、上身赤裸下身穿白布單袴外罩藍布棉袴、旁有藍柳條白布短衫、口内上盤石面裝有金牙一粒、頭面胸部、均染泥污、胸前與鼻尖、各有血痕一處、似係受傷身死、查無家屬、由探禀復捕頭、一面將尸體舁人同仁輔元堂騐尸所、昨日由法捕房刑事科、報請法公堂朱承審官蒞所、騐明死者委係生前因故路斃、諭令將尸拍照着同仁輔元堂備棺收殮、 
　　病死逆旅廣東人李敏軒、年廿六歲、前充兵士、新近退伍回籍、道經上海借寓法租界愛多亞路二一七號德記小客棧内、不料在客旅中患病、忽於二日上午六時氣絕身死、當由該棧茶房李長慶報告捕房、派探前往、察勘得該尸身穿絲光本廠線夾襖袴、外罩灰色棉軍衣、内襯衛生衫、西裝單袴、腰東皮袴帶、在衣袋内抄出中央陸軍軍官學校武漢分校遣散前第五路軍官兵士遣散證書一紙、又白布一條、上書第五隊第二分隊、又木質李毓軒章篆文圖章一個、餘無别物、由探將遺物帶回捕房、禀復捕頭、一面將尸　舁入同仁輔元堂騐尸所、昨日由法捕房刑事科報請法公堂朱承審官蒞所、騐明死者委係生前因病身死、查無尸屬、諭令將尸拍照、着同仁輔元堂備棺收殮、 
[張嘉先酒後自縊]  
　　鎭江人張嘉先、年三十四歲、向在北京路福興里六十五號德昌洋貨號爲跑街、於昨日下午二時許、張向號中賬房支薪洋一元、即外出遊玩、於五時左右、經過章東明酒肆、進内沽酒獨酌、意頗閑逸、略有醉意、遂即雇就街車、言明車資百文、旣至號中、與賬房等談笑風生、其樂融融、未幾届晚膳時、諸同事招其入席、謂云肚中頗飽、身子略有疲乏、擬入房安睡、嗣進房後、將門閂上、維時同事等决不料其有他變故、至七時餘、賬席某君、擬穿衣回去、欲向房中取物、見雙屝緊閉、叩門數響不應、頓起疑竇、設法將門撬出、走入房内、見張已高懸於鐡床架上、呼吸頻頻、脈息已停、亟命出店將其解下、延醫診治、終未見效、至九時飭人舁送寳隆醫院醫治、但至昨日午夜、尙未脫險、 
[充公車輛將减價拍賣]  
市公用局之車務處前後没收充公之各項車輛、爲數頗多、該局前經呈准市政府公開拍賣、並於二月二十四日下午二時、在滬北車務處將各項車輛分别編號陳列、市政府派代表朱明監視當塲售出營業人方車·小車·脚踏車·等十二輛、聞尙存自用人力車二輛、營業人力車五輛、大貨車五輛、小貨車二輛、小車四輛、該局以各車擱置日久、易於廢壞、爰復呈請市政府准予重定價格、重行定期拍賣、 
[縣建設局長因公晋省]  
　　上海縣建設局長吳文華、刻因北匯路建築路面橋樑預算問題、及計劃裝設北橋等處電話事宜、亟須廳方接洽、故特訂於今日乘車赴省、晋謁建設廳、面陳磋商並請派員騐收征工工程云 
[記者會改選執監委員]  
上海新聞記者聯合會、於前日上午十二時、假浙 
 
 

Page 16

 
 
　　江路萬雲樓正廳、舉行第四届會員大會並聚餐、 
到會會員四十餘人、一時開會、討論要案多件、票選執行委員、當選著、周孝庵·顧執中余空我·戈公振·馬崇途·胡　珠·錢滄碩·徐恥痕·錢小鶴·嚴獨鶴·范敬五、（候補）吳中一·蔣宗義·史九成、監察委員、當選者杭石君·張振遠·蔣劍侯·朱義農·李子寬、（候補）胡仲持·管久安、 
[取締人行道上堆物]  
　　特别市公用局查得小東門大街爲商業繁盛之區、大小商店林立、兩旁人行道上、時有堆積鐡絲綱、及雜物木箱等件、隨之而交通阻礙、業已函請公安局袁局長、轉令該管警所嚴行取締等情、經一區二所高叔安所長、接奉訓令後、昨已印發布告、取締行人道上、以後不准堆積各物外、一面派長警逐户傳知、如再有堆積各物人行道上、妨礙交通者、准即拘所處罰不貸云、 
[新中工程公司股東會紀]  
　　新中工程股份有限公司、於昨日下午二時、在寗波路七號該公司事務所、開定期股東會、出席股東計六百二十七權、公推黄炎爲主席、由經理支秉淵報告營業狀况、監察徐恩曾報告賬略、依照董事會所决議、分派官利紅利辦法、一致通過、末選舉董事及監察人、當選董事者爲支秉淵、黄炎、魏如、呂謨承、張延祥五人、當選監察者爲謝春溥、徐恩曾二人、均係連舉連任、散會後、齊至 
閘北該公司機器製造廠參觀一週、 
[法大馬路昨晚盜刧]  
　　昨晚六時餘、法大馬路四○六號甬人張惠莊所開之美豐和記綢緞號、忽來衣冠楚楚之口操北音年約二十餘歲之盜匪一人以買衣料爲由、袖出手槍、嚇禁聲張當被刧去現洋五元、連同衣　料金戒一只、约共六十餘元而逸　隨由失主具情投報捕房請緝、 
　　市銀行南市分行開幕後消息南市上海市銀行業於日前開幕、該行經理朱鐸民君、曾任福建中國銀行副行長、副理薛憲章君、曾任北平中國銀行·上海農工銀行會計出納主任等職、皆銀行界一時之選、在本埠金融界中、交遊極廣、信用卓著、自開幕迄今、不過一星期、存欵已多至二百餘户、茲聞該行經理等、不時告誡行員、於勤愼和悅之中、仍須以迅捷爲主、顧客咸覺十分满意云、 
法國駐滬陸軍給養招人投標法國駐滬陸軍司令麥來君、現欲招人投標、以下物件、（一）鮮牛羊肉、（二）雜貨、定於三月十日上午九點半時、在其司令部（即薛華立路二十號）開標、如以上各商有願投標者、請自登報日起、至三月九日止、每日上午八點半至十點鐘、至霞飛路二百四十七號、（即法文學堂原址）向法軍官鮑亞沙君接洽、向其索取標樣可也、 
　　水爐業改組公會訊上海特别市水爐同業公會接商整會函令整理改組各節、遵於前日召集會議、到執紀委員二十餘人、報告商整會來函、令本會依照法令、限期改組爲上海特别市水爐同業公會案、議决、甲·名稱、遵用上海特别市水爐同業公會、乙·舊名稱、 
遵即宣告廢止、以同業公會名義行使職權、丙·起草本業公會章程、並推定苪永燦爲起草委員、（二）依照工商法第三條及第四條之規定、應造具同業姓名表册、呈請主管社會局登記、以求聯絡、俾同業得享受第二條維持增進之公共利益、及矯正營業之弊害、議畢散會、 
　　普善山莊善舉報告閘北普善山莊、二月份、在南北華租兩界、並在浦東等處、收埋大棺一百三十五具、小棺三千八百九十七具、檢骨十六具、共計施出小棺一千六百六十具、新民路普善醫院、施診給藥、三千零五號云、 
　　棧業公會收埋遺骸　　運葬杭州超山 
上海棧業公義會平日收埋暴露遺骸、甚爲認眞、去冬已將收集之暴露屍棺三千八百餘具、運回杭州超山該會所建之義塜妥爲安葬、茲届春季、昨又循列將屍棺三千餘具、運往超山安葬、該會注重衛生熱心收集、實屬難能可貴云、 
[各工會消息]  
　　百代機片廠職工會近因廠方開除工友三十八名、經市社會局召集雙方調解、仍無結果、故於昨日上午八時、推派全體執行委員李阿品、吳渭珍等、齊赴市黨部第六次全市代表大會請願、 
　　藥業職工會昨日召集緊急執行委員會、主席趙振輝、討論事項、（一）全體執委爲安揷稽延等事、擬赴全市代表大會請愿案、議决、通過、（二）全體執委、爲案揷延宕、阻力横生、辦事困難、擬向市部辭職案、議决、通過、（三）本會工作緊張、宣傳工作、尤爲重要、應請專員負責案、議决、由宣傳科幹事負責、加緊工作、（四）略、（五略六）各店經恊理之有本會會籍者、應否一律取消會籍案、議决、凡能服從本會指揮及纳費者、允予保留、其他槪予取消會籍、收回會證、（七）調解事項如有特殊情形、得由負責調解人員、便宜行事案、議决、通過、（八）俞蘭芳一再函請辭職、應否照准案、議决、轉呈上級核奪、（九）劉永康函請辭職、應否照准案、議决、慰留、推蔡茂槐廉風勸駕、（十）指委缺額、應另推補充案、議决、推孫菊生陳元濤代理、錢俞周維新劉永康補充缺額、議畢散會、　　絲廠職工聯合會三月一日、開五區聯席會議、主席楊叔梅、（甲）報告、（略）議决、（一）定三月十五日上午十二時、（二）每支部派代表三人出席、（三）地址假西區職工會、（四）組織大會秘書處、（五）推奚端同志爲大會秘書、（六）大會主席團規定三人、推金永昌·陳漢聲·擔任、又到會代表公推一人、本會待遇條件、資方多未履行、前經起草修正、未克提出、是否繼續進行、請公决案、議决、交代表大會討論、（七）奚端提、本會前發會證、漫無考查、應否詳細調查、以資補救案、議决、會各區詳細報告、（八）奚端提、失業會員、前已登記完備、應否繼續進行、請公决案、議决、着金永昌奚端二同志附具意見交代表大會解决、（九）袁雲龍提、去年年終、各廠扣發蠶蛾及雙薪等糾紛、應如何切實整理交涉、以資補救案、議决、令各區工會着手調查具報核議、散會、 
　　墨色石印機器工會、昨日下午、開第八次執組聯席會議、到三十餘人、周永發主席、行禮如儀、議决案、（一）元昌書局不允給工友慶視元旦休業工資案、公决、呈請社會局辦理、（二略三）天寳書局工友邵永康、因公受傷案、公决、再行呈請社會局辦理、議畢、散會、 
　　新太古棧務職工會昨開第八次執委幹事會議、行禮如儀、主席楊鳴威報告、略謂、本會此次勞資糾紛、經代表向資方要求復工、以維工友生活、得資方尤准復工、蒙各上級棧關各工會援助、實爲幸極、希望　我工友辛勤工作、勞資互惠、茲後不願再有類此發生、維持時艱會務進展爲最要者云、又本月八日、召集第二次各支部組長會議、報告會務成績、又宣傳事宜、責胡佩卿、每星期一次會務宣傳、以資工友明瞭黨的工運、解放民生云、又應收月費由各組長負責彙繳會計員辦理、所有未納者催繳、以利會務云、散會、　　誌謝昨承商務印書館惠贈學生雜誌第十六卷第十一號、婦女雜誌第十五卷第十號各一册、謝謝、 
[天氣報告]  
　　徐家滙天文台昨日下午四時三十分氣象預報云、天寒有霧雨、沿海自台灣海峽以北有勁峭之東北風至西北風不等、南方風和而無定向、日本海上天氣惡劣、又昨日下午三時前二十四小時内本埠氣温高四五·五、最低四一·○、去年同日最高三九·一一、最低三○·九、 
[來件]  
　　上海特别市政府市政報告（三）（民國十八年）七、關於衛生行政事項衛生行政、關係市民之康健、至爲重要過去一年間之工作、可槪述如左（一）擴充衛生事業、如因謀鄉村衛生之發展、　於浦西之吳淞區、浦東之高橋區、各設模範衛生區一所、其餘各區、當謀逐漸推行、因谋體育之發達、則創辦學校衛生、至十八年底止、計曾受診療之學生一萬零八百九十四人受健康檢查之學生八千六百三十八人、受牙病矯治之學生一千一百十五人受少眼療治之學生、一千五百六十三人、因謀醫學之昌明改良公立醫院、設立巡迴診療所、辦理公私立醫院續辦醫師藥劑師登記並於上年五月及十二月先後舉行衛生運動兩次以期衛生智識普及於市民（二）預防疫病傳染、如免費布種牛痘、十八年份種痘者計十二萬九千九百七十八人、免費注射預防霍亂疫苗、十八年份受注射者十三萬一千一百七十三人、並將各季重要時令病之病名病原、及傳染情形、主要症狀處置及預防方法、製成簡明表、分發張貼以廣周告、（三）整頓淸道事宜、市街之淸潔關係衛生尤爲重要乃訂定整理淸道辦法、並由衛生局雇用淸道夫五百零三人、衛生巡長十八人、管理員等八人、分區管理、負責掃除各垃圾塲以及用垃圾所塡之濱均加蓋煤屑、以免穢污、（四）辦理牲畜檢驗猪羊牛等肉質、爲市民日常食用所需、如有瘟病肉質、朦混發賣購食者易致疾病、故檢驗牲畜有無瘟病爲市政衛生重要工作之一乃於上年脩正宰牲檢驗規則、以資遵守、宰猪檢驗原槿就南市閘北辦理、現已推行於江灣眞如吳淞蒲淞法華洋涇等區、至十八年底止　共驗猪一百零一萬五千四百三十六頭、查獲有病可供食之猪七千二百五十九隻十八年十月起開辦檢驗宰售牛羊、共驗牛一萬五千二百十九頭、查獲病牛一百十隻共驗羊一萬四千零四十三隻、查獲病羊十三隻、八、關於敎育行政事項敎育關係立國根本、本市人口稠密、工商繁盛學校敎育、與社會敎育、均待積極推廣、過去一年間之工作、可槪述如左（一）關於學校敎育者、如實行三民主義敎育分期籌備義務敎育、分區籌設幼稚園、設立實驗小學、整理私立學校改進私立大學、組織敎職員暑期研究所、敎育研究會、及旅行參觀團、組織童子軍、調查全市學齡兒童、辦理小學敎員登記、繼續智力測驗、及敎育測驗、實行升學指導、分期修建校舍、舉行第二次小學聯合運動會組織中小學課程研究委員會、整理各學校敎職員聯合會、辦理學校衛生事宜（二）關於社會敎育者、如舉行識字運動組織民衆敎育委員會、推廣民衆敎育設立農工商補習學校裝置民衆閱報牌舉辦簡易民敎館、此外如檢定小學敎師、籌備全市大運動會編修市志、推行義務敎育、市校校舍之保險與脩建、舉行校具展覽會、整理 
敎育文化團體、籌建音樂廳、增加市校學級均已次第進行、 
九、關於公用事業事項公用事業如給水如電氣如水陸交通、爲國家文明之所繫、人民樂利之所託亦爲市政建設之基礎過去一年問之工作　可槪述如左（一）關於給水者如促成新西區一帶改埋十八吋徑大號水管一萬八千七百八十尺促成江灣接通自來水解决日暉港一帶絲廠贴費接通水管問題促成潭子灣接通水管督促閘北水電公司、埋管接通引翔、舉辦給水豋記、督促内地自來水公司改善水廠設備、修訂法商水廠第三號水管合同、並簽訂第四號水管合同、及遵守市政府令合同、（詳見華法水電交涉彙編原書附陳）取締華租交界處住户任意接用租界自來水、促成市内中外水廠接通水管、恊濟停水（二）關於電氣者、如督促閘北發電廠工程、檢驗亞浦耳雷亭飛利浦亞司令奇異等五種電燈泡、舉辦電氣用户裝綫電匠及學徒註册、促成翔華電氣公司向閘北水電公司購電、取消接電費養表費、並核減電燈電費、取締停電、收回並制止越界給電、審驗電氣公司煤水油等燃料、（三）關於水陸交通者、如整理吳淞江濟渡、建成浦江輪渡、東溝碼頭、建成第一號市輪、訂造第二號渡輪、設立吳淞船務處檢驗船舶、推廣公共汽車、舉辦汽車行司機人及汽車加油站豋記、裝設人力車停車標誌、制止外商電駛入華界、（四）關於其他公用事業、如接管引翔吳淞兩區路燈、設立吳淞路燈管理處重訂路燈開關時刻、建設整理公共廣告塲、與中興廣告社康泰廣告公司訂定公共廣告塲合同、結束編釘門牌事宜、與上海自來火公司交涉訂約、 
以上九端、特舉其犖犖大者、至於本年施政方針 
、則惟有恪遵、總理之遺敎、秉承國民政府與黨部之指導、努力於訓政時期建設之實施工作、爲完成大上海之計劃、當積極建設市中心區域、與築本市幹道、爲圖財政之改善、當開源節流計劃減輕市民負担、爲圖土地之整理、當繼續趕辦淸丈、實行平均地權、爲圖社會經濟之發展、當扶助工商業、保護佃農、改善營工生活、爲圖地方治安鞏固、當積極充實警備、提高警察程度、爲圖增進市民之健康、當改善衛生事業、勵行淸潔運動爲圖敎育之普及、當注重義務敎育、擴充民衆學校爲圖市民之樂利、當整頓水電、及其他公用事業、所望黨部加以指示、並領導市民恊力合作、俾市政日臻於完善、實爲至幸、（完） 
公布欄 
[最高法院]  
　　民三庭裁判案件浙江盧明珊興盧家訓因請求輪管祭産涉訟上告）案（主文）上告駁囘上告審訴訟費用由上告人擔負▲浙江周　甫等與金樟全因確認　地所有權涉訟上告一案（主文）上告駁回上告審訴訟費用由上告人担負▲浙江楊富瀋與黄傑等因求債欠欵涉訟上告一案（主文）上告駁回上告審訴訟費用由上告人擔負▲福建張紹麟與張孺謙等因請求確認通行權涉訟上告一案（主文）上告駁囘上告審訴訟費用由上告人擔負以上二月八日 
　　民事第一庭裁判案件廣東何貽宏與同德堂因欵項涉訟上告一案（主文）上告駁回上告審訴訟費用由上告人担負▲河北出　中次與李子波因請求返還運費及賭償蔴袋價銀涉訟上告一案（主文）上告駁回上告審訴訟費用由上告人擔負▲浙江吳樹樟與張振熙因山塲涉訟抗告一案（主文）抗告駁斥抗告訴訟費用由抗告人担負▲江西包金波與晏志和等因票欵涉訟上告一案（主文）原判决廢棄發回江西高等法院更爲審判▲福建楊賡堂等與楊馬氏因請求確妨共有權涉訟上告一案（主文）上告駁回上告審訴訟費用由上告人擔負▲福建葉雪雲與波林那因還任遣囑執行人涉訟再抗告一案（主文）原决定廢棄發回福建高等法院第一分院更審判▲浙江樂金泉與樂俊貞因債欵涉訟一案（主文）原判决廢棄發回浙江高等法院更爲審判▲廣東虛賢泉與東南銀號因債欵涉訟上告一案（主文）上告駁回上告審訴訟費用由上告人擔負▲江蘇周浩春與周袁祥懋因慰撫費用涉訟上告一案（主文）上告駁回上告審訴訟費用由上告人担負以上二月十日 
　　▲民四庭裁判案件　四川楊崇高與李瑞祥等因履行婚約涉訟上告一案（主文）上告駁回上告審訴訟費用由上告人担負▲湖北李金榜鍾雲亭等因合約涉訟上告一案（主文）上告駁回上告審訴訟費用由上告人擔負▲河北于守一與趙子嚴因貨欵涉訟上告一案（主文）上告驳回上告審訴訟費用由上告人擔負▲山四張殿臣與　華亭等因請求撤銷婚約涉訟上告一案（主文）原判决廢棄被上告人楊氏在第二審之上訴駁回上告審及第二審訴訟由用由被上告人楊氏担負▲湖北吳全友與黄雲階因賠償損害涉訟上告一案（主文）原判决廢棄發囘湖北高等法院更爲審判▲浙江馬陳氏與馬岩生因廢繼涉訟上告一案（主文）上告駁回上告審訴訟費用由上告人擔負▲浙江方吳氏與潘少文因莊欵涉訟關於聲請救助事項抗告一案（主文）原裁决廢棄發回浙江高等法院更爲審判▲案徽吳保安與張士明因給付債欵涉訟上告一案（主文）上告駁回上告審訴訟費用由上告人擔負▲浙江鄭炳旺與鄭安甲因房租涉訟再抗告一案（主文）再抗告駁回再抗告訴訟費用由再抗告人擔負▲浙江林道彩與潘玉池等因賬欵涉訟上告一案（主文）上告駁回上告審訴訟費用由上告人担負▲浙江馬陳氏與馬岩生因廢繼涉訟聲請救助一案（主文）准予訴訟救助▲江蘇陸桑氏與潘肇元因侵占涉訟聲請救助一案（主文）聲請駁回聲請訴訟費用由聲請人擔負▲福建張仁撙與陳天送因收房涉訟抗告一案（主文）抗告駁斥抗告訴訟费用由抗告人但負以上二月十日 
　　民二庭裁判案件、江蘇莫煥生與莫元達因請求確認立嗣成立涉訟上告一案（主文）上告駁回上告審訴訟費用由上告人擔負▲廣東李家駿與生發堂等因假扣押異議涉訟再抗一案（主文）再抗告駁回再抗各訴訟費用由再抗告人擔負▲廣東霍啓帶等與霍玉麒因賠償聲請假扣押再抗告一案（主文）再抗告駁回再抗告訴訟费用由再抗告人擔負▲湖北吳星槎與吳宋氏因請求償還存欵涉訟上告一案（主文）上告駁囘上告審訴訟费用由上告人擔負▲廣東張明與嚴臻五因假扣押異議涉訟抗告一案（主文）抗告駁囘抗告訴訟費用由抗告人擔負▲江蘇嚴顯榮與嚴章鼎等因請求撤銷管理權涉訟聲请假處分抗告一案（主文）原裁决廢棄發回江蘇高等法院更爲審判▲浙江傅𫀄高與呂根榮因請求回贖山塲涉訟上告一案（主文）上告駁回上告審訴訟費用由上告人担負▲河北樊棣生與吳子良因執行異議涉訟上告聲請延期補正一案（主文）准予延長補正期間二十日▲湖北萬萬三等與羅子元因償還墊欵涉訟上告聲請延期補正一案（主文）准予延長補正期間十日▲湖北萬禹三等與羅子元因償還墊欵涉訟上告聲請訴訟救助一案（主文）聲請駁回聲請訴訟費用由聲請人負擔▲河北吳洛坐等與敦化龍等因租地契約涉訟上告聲請救助一案（主文）准予訴訟救助▲河北吳洛坐等與敦化龍等因請求履行租地契約涉訟上告一案（主文）上告駁回上告審訴訟費用由上告人担負▲廣東賴家湘與許克齋因取舖及欠租涉訟抗告一案（主文）抗告駁回抗告訴訟费用由抗告人負擔以上二月十一日 
[上海租界上訴院]  
　　▲民事裁决明華電料行等與胡伯懇等因債務上訴一案（主文）聲請照准　　▲民事判决繆壽山訴蔣長春一案（主文）上訴駁回第二審訴訟費用由上訴人負擔 
　▲公示送達（全文在本院揭示場公布）查本院受理盧新因朱維瀚傷害上訴一案業定三月十二日下午二時爲公開審理茲查三月十二日係先總理逝世紀念停止辦公一日本案改期三月十四下午二時在第九法庭審理仰被上訴人朱維瀚務依期到庭候訊毋自違誤切切▲上海郵務管理局訴汪梅生竊取信件上訴一案前定三月十二日審理茲查三月十二日係先總理逝世紀念日停止辦公一日茲將本案改期三月十四日下午二時在第九法庭審理仰該被上訴人汪梅生務依期到庭候訊毋自違誤切切此示 
　　▲刑事判决　張沈氏訴張德宗因毁損嫌疑案（主文）原判决關於張沈氏罪刑部分撤銷張沈氏無罪關於民事訴訟部分移送本院民庭辦理▲錢連根因强盜及私藏軍用槍彈等案（主文）上訴駁囘裁判確定前覊押日數准以二日折抵徒刑一日以上三月三日 
[上海臨時法院]  
　　民事判决張籍訴秦福進因公費一案（主文）原告之訴駁斥訟費由原告負擔▲朱高氏訴和德押當東翁鏡淸遷讓及欠租一案（主文）被告應於六個月内將和德當房屋交還原告管業其於本月十日提供律師巢堃洋六百四十三元五角之欠租收據應即交與原告收執訟費由被告負擔▲錦興公司訴王老五欠租一案（主文）被告應給付原告三個月房屋洋四十五元並負擔訟費▲錦興公司訴同源祥欠租一案（主文）被告當 
庭給付原告一個半月房租洋六十元餘欠二個半月限本月底付還一個月下月底付還一個半月以淸爲止訟費歸被告負擔▲錦興公司诉徐小芳欠租一案（主文）被告應給付原告兩個月房租洋三十元在原告其餘之訴准予撤回訴訟費用歸被告負担三分之二原告負擔三分之一▲錦興公司訴鄭福根欠租一案（主文）被告應　給付原告兩個月房租洋三十元原告其餘之訴准予撤回訴訟費用歸被告負擔三分之二原告負擔之一▲錦興公司訴褚炳泉欠租一案（主文）被告應給付原告兩個月房租洋三十元原告其餘之訴准予撤回訴訟費用歸被告負擔三分之二原告負擔三分之一▲洪昌言訴朱哨峯欠欵一案（主文）反訴註銷被告應償還原告洋二百元及自起訴之日起至淸償之日止週年五厘之利息本訴曁反訴費用均歸被告負擔▲陳敦仁堂訴馮金銘欠租一案（主文）被告所欠原告五個月房租洋一百八十二元限本月底付還三個月下月底付還兩個月以淸爲止並负擔訟費▲陳敦仁堂訴許阿三欠租一案（主文）被告當庭給付原告一個月租洋二十一元二角餘欠三個月房租洋六十三元六角限一個月以内付淸並負擔訟費▲松記公司陳紀生訴康廣利欠租一案（主文）被告所欠原告三個月房租洋二百八十元限一個月内付淸並負擔訟費▲楊根泉诉眼科醫院賠償一案（主文）原告之訴駁斥訴訟費用歸原告負擔▲惟康經租賬房訴王柏榮欠租一案（主文）被告應給付原告房租洋一百六十四元並負擔訟費▲姚文輔訴新新理髮店欠租一案（主文）被告當庭给付原告一個月房屋洋四十元餘欠九十七元六角限一個半月内付淸訴訟費用歸被告負擔▲惟康經租賬房訴陳益泰你租一案（主文）被告應給付原告六個月房租銀三百六十兩又 
自來水費銀二十一兩六錢並負擔訟費▲姚文輔訴連昌木器號欠租一案（主文）被告當庭給付原告洋五元餘欠五個月房租洋一百五十元限每一個月内拔還兩個半月房租洋七十五元以淸爲止訴訟費用歸被告負擔 
　　▲公示送達（全文在本院揭示塲公佈）利記洋行與中興金號等爲欠欵一案本院定於三月二十八日上午九時半爲公開審理日期仰該被告等遵期到院辦論毋自延誤特此公示送達▲新中　洋行與萬利源號爲定貨案件本院定於三月二十八日上午九時半爲公開審理日期仰該被告遵期到院辯論毋自延誤特此公示送達 
　　▲民事批示王阿松爲楊楚卿等欠欵案請求領欵由狀悉本案債務人交案洋三百元准予給領完案▲統益紡織公司爲邱承德貨案請求領回證物由狀悉原具狀人交案函簿各一册准予發還▲翁科元爲翁娘弟欠欵案請求領欵由狀悉本案拍齊得銀十一兩准予給領▲張茂德爲孫惟一貨欵案請求銷案由狀悉事經和解准予銷案▲嚴桂棠爲順泰木作貨欵案請求領欵由狀　本案拍賣所得銀九兩准予給領▲潘占濤爲徐月生債務案請領欵由狀悉徐月生交案訟費洋四十五元准予給領完案▲陳琴蓀爲聲請給諭管　由狀悉仰照修正底稿自本年三月六日起登載浙申民　日報共十四天　報呈院以憑核辦 
　　刑事批示陳陸廉正爲伊夫陳子壎在獻遭　危症請准保釋出外醫治由狀悉查子壎在獄患病經送往巡捕醫院醫治後據該院醫生報告現仍病重云云核與聲請人所言相符准依刑訴法第四百八十五條第四欵於陳子勳病愈前停止執行仰即具呈七百元舖保後出外 
醫治可也▲秦立三爲聲請撤回私訴由狀悉本案控訴應准撤回▲吳月仁吳建寅爲聲請覆　吳順仁屍體由狀悉查死者吳順仁旣據本院騐明自縊身死嗣據死者族弟吳大志聲請覆騐復經本院聞庭集訊以無嫌疑佐證不允覆騐各在案茲具狀人又絕未提出絲毫證據徒以空言要求覆騐碍難照准以後毋再煩凟▲楊順元等請求續訊由狀悉查本院定章刑事判决於　知十日内得提起上訴逾期不提起判决即屬確定並非須經過書面送達始發生確定效力來狀斤斤以書面送達始發生確定效力爲言未免誤會况本案諭知判决時曾宣示對於判决如有不服儘可於上訴期間内上訴具狀人聞判决後不於上訴期間内依法上訴乃於判决確定後一再凟陳殊有未合▲徐學貞聲請撤銷告訴由狀悉本案前因自訴人違背程序業予裁定駁回所請撤銷應毋庸議▲李萬年以請發還被徐紹裘告訴詐欺背信案内保單由狀悉案經徐紹裘提起訴所請應毋庸議以上三月三日 
[上海地方法院]  
　　▲布告爲布告拍賣事查本院執行債權人朱心臣與債務人楊熾昌因墊欵涉訟一案業將債務人楊熾昌所有後開不動産實施查封鑑定最低價額在案茲定於三月二十日在本院門首投標匭第三號投標三月二十五日開標凡居民人等欵買是項不動産者仰即遵期開具姓名年齡籍貫住址職業自願出價若干書具密函投入標匭届期依法開標以投標人中出價最高者爲得標入該得標人應於即日繳納標價定銀五分之一餘數於交産時一次繳足即由本院給予管業證書倘逾期不納即以投標人中出價次高者遞補仍照前開程序辦理仰居民人等一體知悉並仰各利害關係人於開標之日一律到場毋得自誤特此布告計開（一）拍賣之標的物 
徐桂　户則田八分一厘並地上房屋十二幢又彼屬三間（二）物之所在地小南門外小九華路萱　里（三）最低價額銀元二萬零二百八十元（四）閱看筆錄之處所本院承發吏辦公室（五）領看人朱心臣及本院在發吏李中孚（六）對該不動産如有權利關係應於布告後七日内來院聲明 
　　布告爲布告第二次減價拍賣事查本院執行債權人王宵泉與債務人嚴木耕等因押欵涉訟一案業經將債務人所有後聞不動産查封樣　在案現已逾期無人本買合行依照上次價額減去十分之一作爲最低價額茲定於三月二十日在本院設第三號匭投標三月二十 
五日開標（中與前同略一）拍賣之標的物沈福慶户則田一畝四分五厘八毫内四分四　（二）物之所在地二十七保一區南十二圖聖字圩六七八號（三）最低價額銀圆七百十二元八角（四）閱看筆錄之處所本院承發吏辦公室（五）颌看人地保談子廉及本院承發吏　 
中孚 
　　布告爲布告拍賣事查本院執行債權人唐寳生與債務人趙小毛因抵欵涉訟一案業將債務人趙小毛所有後開不動産實施查封鑑定最低價額在案茲定於三月二十日在本院門首投標匭第三號投標三月二十五日開標（中與前同略一）拍賣之標的物坐落閘北　三圖劍字圩四號五坵趙楊氏户則田三分九厘八毫又同上五坵趙子香户則田三分九厘八毫又同上四坵趙楊氏户則田二分零九毫並平房二間（二）物之所在地宋公園路指江廟四（三）最低價額銀元一千零九十三元（四）閱看筆錄之處所本院承發吏辦公室（五）領看人地保談民琛及本院承發吏呂兆熊（六）對該不動産如有權利關係應於布告後七日内來院聲明 
　　布告爲布告事照得本院執行張子俊與朱升龍等借欵一案業經債務人朱升龍所有坐落上邑二十九保一區五圖冬字圩第六百六十三號朱成立户則田二畝正實施查封在案嗣後債務人對於該不動産如有與第三人爲買賣行爲或設定其他權利者一侓認爲撫效特此布告 
　　布告爲布告事照得本院執行楊賢與張仲甫等抵押涉訟一案業紹債務人張仲甫所有坐落上邑二十九保一區三圖榮字圩一二二六號唐常友户則田一畝二分四毫　　圩一二三九號陸如松户則田四　六分一厘一磅同圖圩一二三九號　國　户則田七分七厘同圖圩一二三一號吳　照户則田一畝一分五厘同　劍字圩二十號高臨僧户則田五畝正實施查封在案（下與前同略） 
　　民事批示崔孟氏爲預防後患聲請備案由狀悉爾父如果毫無遺産孟　餘等自不得憑空主張分析所請應毋庸議以上三月三日 
 
 

Page 17

 
 
自由談 
[一得之言] [  龍]  
　　事事肯吃虧。不與人計較。即是便宜處。 
　　越是喜佔便宜的人。越會上當。吃虧的程度。比甚麽也大。 
　　　當面反對你的。未必有歹意。贊成你的。未必是好人。 
　　一個人如能把自殺的勇氣。來對付一切難事。一定可以成功。　　富人的裝窮。窮人的裝富。都有不得意的苦衷。 
　　世人但知朋友之只可同患難。不可同安樂。而未知情侶之只可同安樂。不可同患難。 
　　女子繼承遺産權。越是盛行。重男輕女之風。越是厲害。因爲更將惹起父兄輩的嫉視。 
　　女子與男性訂婚時。最好於婚約上加一（不得中途離棄。否則須給赡養金若干）的條件。省得將來使法官爲難。 
[唐蔚芝先生好晝眠] [  許晚成]  
　　學界聞人唐蔚芝（文治）先生。國學家也。爲蘇之太倉人。現隠居錫邑。專以讀書辦學爲樂。所辦無錫國學專門學院。成績甚佳。已呈請敎部立案。爲研究國學者。唯一優良學校。苟非先生苦心經營。曷克臻此。 
　　先生寓錫之西溪。風景淸幽。有園竹叢大蔬圃池澤之屬。上有禽翔於百仭。下有鱗泳於千尋。先生游散其間。縱意容冶。超然塵世。亦足自快矣。觀夫先生年逾花甲。而體態巍然。精神矍鑠。蓋游於物外之故也。 
　　先生記憶過人。博覽陳編。窮讀古籍。輒能背誦。有經笥之腹。而性好畫眠。午後二句鐘。爲先生畫眠時間。習以爲常。無或間斷。晚成曾任職該院。得親左右。故知之審也。 
　　昔春秋魯人宰予。字子我。亦稱宰我。孔子弟子。好畫寢。（見論语）又東漢浚儀（即今河南開封縣西北）邊韶字孝先。以文學名。才思敏捷。應口成章。有腹笥之號。亦好畫眠。（見後漢書）然則唐先生者。可謂遠代之宰予。近代之邊孝先矣。 
[駢指泥印] [  淺]  
　　邑中有顧老兒者。操胠篋術。術殊神妙。故從未破獲。顧老兒之雙手。均有特别標記。蓋大拇指旁。多一小指。俗稱六指頭者是也。本月十七號。鎭東吳姓家。忽告失竊。檢視失物。都價値平常。爲銅掇菜刀之屬。而於廚房墻上。發見一雙泥印。赫然十二指。明晰可數。知爲顧老兒所爲。乃報告公安局。請求緝獲。局警往顧老兒家。顧尙高枕而臥。遂曳之起。蜂擁至局。鞫訊時。顧老兒矢不承認。言不彈此調。倐已數載。且决無自留手印。而啓人疑竇之理。足見係他人所爲。作此陷我者。局長詢無端倪。乃暫押拘留所中。顧老兒有一女。年已二九。字同邑呂某。定今年年底出閣。老兒被押後。呂某大抱不平。四出奔走。委人說項。並至失主吳某處。爲其泰山緩頰。老兒之女。亦携銅掇菜刀等物。原璧還吳。言係得諸其父房中。吳某爲此一對未婚夫婦所哀求。不覺憐之。遂自請撤銷。將老兒釋出。老兒出所後。對呂某心感異常。而對誣陷之竊賊。大爲憤恨。前日。（二十六）老兒允呂某要求。將女提早嫁呂。翌日。其女始明告老兒。云吳某失竊。乃其婿呂某所爲。蓋呂某與老兒女訂婚後。往來甚密。急欲結婚。見老兒生性固執。堅欲遲至年底。無法可施乃密商諸老兒女。作此勾當。假奔走營救之慇懃。希婚期之提早云。老兒聞語。不覺跌足大恚。然生米煑成熟飯。已不可及。乃申斥婿女數言了事 
[譚馬富祿之新片] [  重良]  
　　晚近菊部人材。以生旦兩行爲最盛。蓋取其能投時好而易致大名故也。凈角中之壽臣少山喜瑞輩。互雄南北。大有獨支巨厦抗衡生旦之趨勢。而丑角中之長林長華富祿富蕙輩。亦能急起直追。不甘退後。其吸引觀者之魔力。恐不在郝金之下。惜乎長林衰病。無復當年煥發之精神。富蕙又嫌稍嫩。今而後將讓長華富禄師徒稱雄矣。蕭馬之雅聲。已次第蓄之於唱片中。尤以馬之雄嗓善歌。爲最受人歡迎。前日愚自得勝公司購得其新由大中華灌收之斷臂稅書掃地掛畫小放牛諸片。頗愜於懐。按斷臂之老旦。以羅福山爲最穏練。富祿夙亦工此。四句二簧原板。韻味醇厚。直超李多奎臥雲居士而上之。一段說白。口吻之逼眞。俱非時下能唱而不善做之老旦所可比擬。掃地掛畫之唱腔。宗法凈角。居然實大聲宏。尤以（叩罷頭來謝恩洪）之腔爲最佳。小放牛一片。則又回復其丑角本行。佐以富連成班卒業之于蓮仙。相得乃益彰矣。總之富祿天賦佳喉。益以憁慧之資質。故能有此才藝。後來丑角。當推之爲巨擘焉。 
[紀葫蘆字藝] [  豁]  
　　畏畏友嚴芙孫氏。文章藝事。久負盛譽。而葫蘆字藝。尤其心血所灌注。葫蘆問津處。自遷設天蟾舞台西首新館後。載譽尤盛。昨晤舍戚胡君。述及嚴氏字藝。頗有數事。神妙足傳。爰紀其略。藉覘一斑。 
　　余友周無碍君。玩票有年。旬前將赴首都新春游藝堂會。瀕行。忽櫻小極。深恐誤塲。當在嚴氏悶葫蘆中。摇占（戔勺）兩字。嚴斷曰。戔旁無水。此行必致擱淺。而勺字缺金。釣不能成矣。周聞斷。不禁大詫曰。予所演習者。正爲釣金龜一劇。不圖胡盧雙珠。竟有先見也。 
　　南市兪柏記。將承包首都某項建築工程。力盼其成。忽生窒碍。急往叩機。摇出（其區）兩珠。嚴立斷曰。（其）爲無土之基。根本基礎。未見鞏固。（區）字之形。又屬金甌殘破。右邊所缺者。厥惟片瓦。片瓦無存。終成解矣。俞細按字理。知已絕望。未幾開標。果然落選。 
　　友甲與友乙。居情敵地位。更以誤會。而愈决裂。甲往問機。搖（吳兼）二字嚴曰。試推（吳）字。是無女爲君可娱也。再斷（兼）字。不如一言成謙。毅然謙讓。否則（言）加（吳）成誤。（女）加（兼）成嫌。有女從中積嫌謀慝。則誤會益甚。愈難收拾矣。甲聞斷憬悟。竟割愛與乙友好如初。　　豐勝行職員胡某。崴首博負。挪虧公欵。行主將控訴押追。胡家屬恐。往詢葫蘆。搖（宛兌）二字。嚴曰。（宛）爲飯碗已破之象。雖已挽人婉懇。但以（兌）字相推。說旁無言。恐終無言可說也。結果。胡果去職。 
　　友人王君。與乃叔略有私債。顧爲數不多。且屬尊長。不便屢索。偶然詢及。輙被呵責。日前。搖占（歐訴）兩字。嚴笑曰。不必多索。徒費唇舌。蓋（歐）字已明言是爲區區之欠。而（訴）字分明爲開言一討。便遭申斥。字理顯豁呈露。不待推敲而後知機也。王大嘆服。 
[常識拾零] [  湯筆花]  
　　乘電車在擁擠的時候。須將左手攀住籐圈。右手揷在袋中。那麽扒手雖刁。亦奈何你不得。 
　　租房子先要看明門口有没有銅牌。和客堂裏陳設得怎樣。倘使没有銅牌。客堂裏雜亂無序。這種二房東是靠不住的。 
　　這幾天腦膜炎症又猖獗起來了。這種病症。最容易傳染。尤其是在公衆塲所。愼防之法。可將手帕上灑些香水。走在路上。把手帕遮了口鼻。可以免去危險。其餘各浴堂旅社菜館茶樓酒肆劇塲等處。以少去爲是。 
　　吸得烟切勿用紅頭火柴。因爲紅頭火柴的燐毒。比黑頭要多上幾倍。吸了是很危險的。 
紅氍毹 
[綴玉軒游美雜錄（二）] [  西雅圖通信]  
　　翌日華僑金體歡宴於馬登飯店。由代理領事劉君演說歡迎。來賓百餘人。演詞對畹華之宣揚藝術。特加表揚。謂爲藝術團體出國赴美之新紀錄焉。即晚赴西雅圖中美恊會晚餐歡迎會。參加者達二十餘團體之衆。如當地商會敎育會美術會市政會鐡路局等。共有三百餘座。主席演說之後。即由中國劉領事演說。謂中國藝術團體之來美。尙爲創舉。今得梅君之領率。遠越重洋。宣揚藝術。其抱負之偉大。精神 
之堅毅。誠爲難能可貴。良足欽佩。而美國方面有如此盛大之歡迎。鄙人躬與其盛。同深愉快。亦應同致感謝者也。次由華盛頓大學敎授康維氏（康君係華盛頓大學歷史敎授兼中國劇學敎授）演說中國戲劇之歷史及其優點。淵源不苟。殊爲難能。結語謂吾儕習聞梅君來美。已有多年。今日卒見光臨。幸得就承指敎。此誠研究東方藝術戲劇者之絕佳機會。眞不勝愉快之至。梅君不特善演華劇。且能改進中國古代之戲劇。使人重現於舞臺。復多精妙超雅之創作。遂致戲劇界之地位因之提高。梅君具如是過人之思想及天才。豈僅爲中國有名之戲劇家。即推爲世界唯一之戲劇家。允無愧色。今茲之來。吾人不得以尋常演劇團體之眼光測之。應視爲發揚東方之文化藝術而來。我輩應如何致其歡迎欣謝之意耶。次由當地法院院長演說。引西哲之言。謂一人能以獨到之藝術。供世人之欣賞。實爲世界上最可快樂之事。惜不易致之。今梅君來美。斯眞致之矣。吾人何幸。吾美何幸。而竟遇此世界難得之事耶。繼由畹華起立答詞。措詞得體。詞畢。全塲鼓掌如雷。深夜始散。 
　　二日。中美協進會歡迎全團遊覽市衢。并邀參觀華盛頓大學。午刻應該校中國留學生茶會之招。咸謂梅君此行。爲我國增光。將謀一切之協助云云。晚赴當地五號路劇塲之約。該劇塲係純用中國建築方式搆造。於前年落成。大廳中懸有畹華肖像。猶曩日駐滬美國領事於該院開幕前索取寄贈者也。畹華到時。由劇塲總經理恭迓於門。親贈鮮花盈掬。導入塲内。觀劇之際。台上即有人聲稱（今有由中國來之大藝術宣傳家梅蘭芳先生來此參觀。不勝榮幸之至。）以表歡迎之意。座客聞之。咸大鼓掌。此劇幕將下。演劇之主角又謂梅君今適坐於正面花樓。曷使鐙光集中。俾嘉賓有相見之雅。於是鐙光大明。集中於畹華之身。畹起立鞠躬以答之。衆又鼓掌不已。　　自紐約特來迎迓畹華者甚多。當地記者均來訪問。於是又留西雅圖一日。始乘大北鐡路特備之車東行。送者紛紛麕集。汽笛一聲。揮巾告别。而向紐約進發矣。 
[心上温韾（一四○）] [  包天笑]  
　　第九回诸名士鬧笑捉迷藏　一嬌娘任情施擁護在蕊雲心中。。以爲和了大牌。。完全是自已勝利。。因此成了伊賣弄聰明的性癖。。到了結果。。每次打牌。。總是蕊雲一個人赢。。這便是呌做（一吃三）。。又呌做（二二仙歸洞）。。蕊雲因此常常用一種挑戰的口吻。。或是在檯面上。。或是在詩晨到伊那裏去打茶圍的時候。。說道。。今天晚上你敢再來嗎。。你還輸不怕嗎。。詩晨道。。自然要來。。難道敗在你一個小孩子手裏。。今天一下定是要來翻本的了。。蕊雲道。。好的。。我等你。。你來翻本吧。。多帶些錢來。。等赢了再說大話吧。。這是蕊雲的揚揚得意。。持着堅固的自信力。。好像近世那班屢打了幾個勝仗的軍閥家。。以爲無人能勝得過他。。便不可一世起來。。然而伊的打牌。。的確是有些進步。。第一是眼尖手快。。有時人家還没有去出來牌來。。伊嘴裏說着快些快些。。一面就在莊上起牌。。詩晨道。。看小張是不行的呀。。蕊雲道。。誰看小張。。上家發的牌。。横豎我總不要的。。結果又是蕊雲赢了。。伊就很得意的說道。。怎麽樣。。今天又敗在小孩子手裏嗎。。一個大人。。赢不過一個小孩子嗎。。到了結賬時。。含雲雖然輸了。。暗地裏也是詩晨的。。阿金輸了。。蕊雲往往不要伊拿出來。。說是欠賬好了。。將來我輸了可以退算的。。這樣一說。。阿金也老實不客氣不拿出來了。。只有詩晨輸的錢。。非拿出來不可。。雖然爲數是很少。。他們尋常老是打二十角底的麻雀。。有時還縮小範圍到一千銅圓底的。。總之詩晨拿出來的錢。。宛如軍事上的俘虜品一般。。再不然。。就好像繳械繳得來的軍械。。伊明天就請起客來。。請房間裏人吃點心。。說這是赢的左二少的錢。。宣布伊的勝利。。可是如此一來。。漸漸的變成了習慣了。。要是左詩晨三天不去。。伊得想法子打電話去邀他。。有時伊帶着頑皮孩子的神情。。說道。。這兩天我零用錢没有了。。非得赢幾個錢用用不可。。詩晨也曉得給伊打牌。。無非送錢。。好在惠而不費。。他所最喜歡看的。。是蕊雲和着了大牌。。有時所謂喜心倒翻。。三翻的牌和了下來。。伊常常跳起來。。將身體靠在詩晨身上。。或是用手臂鈎着他　頸。。以表示伊的快活。。詩晨却只呆呆地。。什麽打牌。。付麽勝負。。好似眼前蒙着一重霧。。只朦朧地在伊的媚態。。在伊的巧笑中。。徬徨不自持了。。 
 
 

Page 18

 
 
商業新聞 
[金融釐拆市混沌如故]  
　　市塲槪况　昨日雖値星期一、市氣仍不見十分生色、惟銀行收解、稍比平時爲繁、其他各方面營業情形、尙未臻閙旺時期、故釐拆價格、混沌如舊、始終無簡繁區别、至於洋欵銷胃、據聞南華班輪、時有少數裝出、而數量未詳、大約爲香港粤桂等去化耳、 
　　厘拆價格早市洋釐市價、爲七錢二分零二毫半、午市改昻一毫二忽半、爲七錢二分零三毫七忽半、形勢彷彿、銀拆以現底過豐、終無行情可言、故早午兩市之轉賬、均開白借、劃頭加水、及銀行掛牌、又復無價、 
　　輔幣市情江南小洋、早市依然與前日相埒、爲六錢一分一釐、交易全無、廣東小洋早午市同爲五錢九分八釐、而交易亦僅早市十五萬五千角、午市祇一萬五千角進出、銅元改短一千文、爲四百千整數、 
　　銀洋進出（銀欵）昨日銀行方面各種收解、計華商收解票欵二百五六十萬、外商二百餘萬、各種貨匯稅雜電押諸欵八百五六十萬、進倉五十萬、出倉一百萬、日商銀行收解四百餘萬、出倉三十萬、錢莊拆票交易五百餘萬、銀公單二千九百餘萬、劃頭欵四百三四十萬、各路匯欵一百三十餘萬、收現七八十萬（洋欵）匯劃票欵、早市做出四十二萬、午市一百零五萬、鈔票交易、塲内午市三萬、塲外早市十八萬二千、午市八萬五千、銀行交易早市互市六十五萬、午市四十五萬、洋户往來收解一百四十餘萬、鈔票進出一萬餘萬同行洋公單收解四百五十餘萬、洋劃頭欵收解一百五十餘萬、拆借洋欵九十餘萬、小錢莊交易六十餘萬、 
[二月份存息二兩]  
　　錢業於本年二月份起改用國歷、故提議存息事項、亦照國歷計算、昨日經常會議决、二月份存息二兩九五扣、而欠息須照坐盤五兩遞加、（按上年坐盤底碼、祇四兩半、自本年五月份起槪照五兩計算、）如是則最高欠息爲十一兩云、 
[標金連日破例狂漲後昨發生破天荒反動]  
　　▲傳國府擬徵生銀進口稅 
　　業中大賣特賣多方山窮水盡　昨三日（星期一）金業交易所照常營業矣、惟標金市况、近 
來漲風異常猛進、詎料昨天突然發生劇烈之反動也、波浪險惡、遽爾打破五百兩大關、致暴跌原由、蓋以國民政府擬將徵收生銀進口稅、並請國際政局不寗、是以空氣不良、同業心理頓呈虚弱、驟然跌去三十兩有奇、爲從來未有之景况、業中大賣特賣、惟萬興·順利趁此追進、若恒興·生大·志豐永·餘大·福興永等咸已傾向脫售、一般多頭大受打擊、殺得落花流水、但價倐上倐下殊難捉摸、前市竟有廿五兩之外差次、而外匯亦靲鬆頽、業中買賣、並不湧旺自早市大條雖縮、然反開低盤、嗣後波濤甚大、曾一度跌至四百九十兩以内、復因大連帮買氣鼓勇、忽轉和緩、計躍上十兩、午後亦有十兩左右高低、初則穏堅、是以鬆落十兩光景、復轉平和之境、厥後以在四百九十五兩有餘、至英倫銀條於二日來電、近遠期均又縮小一二五、銀價縮八分之三、匯兌不更　　早市風狂浪險竟達廿五兩差次　四月份標金開盤計爲五百十一兩五錢、比上星期六跌去六兩四錢、毛盤曾有數兩上落、由十四兩跌至零七兩半、迨先令揭佈、掛牌不更、時爲五百零九兩二錢、次爲十兩、内部則寬、本月份英金東亞售出十一辨士、德華買十一辨士零六二五、麥行出五月美金四十六元八七五、以後住友買四月份英金十一辨士四三七五、更由恒興生大及投機家傾向出售、多方脫手、乃價一落千丈、跌風猛烈、竟慘落廿一兩有餘、十點三十分遽爾四百八十八兩半、惟外匯此時殊無一準之市、轉瞬萬興奮勇追進、突已跳起十兩、十一點一刻爲九十兩半、至後互有二三兩旋轉則又狂降四兩、爲九十五兩半、迨正午計爲四百九十七兩五錢收盤、　　午後廣帮續抛收盤跌落廿二兩四後市開出四百九十九兩、即加一兩半、乃買户活躍也、以後廣帮及志豐永仍然傾向售出、且外匯亦疲、五月英金可結十一辨士五、六月份由中法·上海買去十一辨士六八七五、又六月美金由運通出四十七元八七五、故人心下游、一卸八九兩、卒爾跌至八十九兩半、昨又加上三兩餘、惟匯市未有實際相當之交易、乃市况什亂無章、三點後小落一二兩、但時有一二兩高低、人心恍惚萬狀、三點半爲九十一兩半、入後逐步上升、買户不怠、至四點後計達九十六兩三四錢、未幾時突降二兩、爲九十四兩半、至於近期英金計結十一辨士三七五、日金一兩零三分五、迨四點三十分收市爲四百九十五兩五錢、比諸三月一日計回落廿二兩四錢、 
　　揭價做撳三十兩有奇、查一日間最大價五百十四兩、最小價四百八十八兩五錢、相去廿五兩半、揭價仍計五百廿七兩四錢、竟已撳小十八兩、至三十兩有奇、登賬九十七兩至九十八兩、補水九十七兩、午後揭價、竟做小三十二兩之多、補水九十五兩、物品早開五百十一兩半、午收九十六兩、下午九十六兩、收市九十五兩、銀樓飾金已减三元、計兌七十元、 
　　大連帮補　二萬條　各號交易大都出售計志豐永·元茂永·天　·泰興·丙興·福昌·永成昌·餘大等均有脫手、恒興售出四千餘條、源泰·福餘亦出、而買方萬興·順利進一萬餘條、此外大致零户買進、大連帮以補前空、追進一萬二三千條、某投機家亦有出售、廣帮大賣多頭云、午後同業交易、計恒興·生大·志豐永·源泰等繼續售出、大德成·元茂永·義昌·餘大出入不一、順利·萬興又買進六七千條、其餘均零户乍購乍售、求供靡常、大連帮繼續猛購七千餘條、而售出者寥寥無幾、套頭條子、出入不一云、 
[外滙内盤大鬆]  
　　先令放長一辨士 
　　美金長二元○六二五 
　　日匯跌四分八七五 
　　昨日星期一、大條銀向例無電、惟前天電訉又見低落、至於匯豐外匯、昨晨掛牌均與上週六改後無異、海外電市、計印匯忽已放長三羅比四三七五、竟爲五十二羅比五六二五、又横濱及神户市槪無　降、本埠外匯内盤均趨鬆絀、實乃迭緊後之反向也、並且標金突有猛力之暴跌、竟已慘 
落二十餘兩之鉅、誠互古未有之離奇景象、因匯市連帶之影響、華商投機家及金業中不過少數出入、蓋以金價如是之劇變、故不敢輕動、日匯交易尤甚呆滯、計英金華商抛出十餘萬镑、銀行若住友·大英·德華·正金·東亞·上海等均有吸進而亦有結進四五萬鎊、由麥加利·三井·華比·興業售出也、銀行互做數萬鎊、又美金向結十餘萬元、亦有售出十餘萬元、計麥行、運通賣出東亞·上海則進、惟日匯僅同業中互相成交一二十萬元、實乃套頭不適故耳、迨收市各匯比較上週六、計先令放長一辨士、美金長二元○六二五、日匯暴跌四分八七五之鉅、市况之變遷、實難揣摩云、 
[大條遠期跌進十九辨士内]  
　　前日（三月二日）據倫敦電訊、大條銀跌風未息、迭見新紀錄、如近期又縮一二五、計十九便士、遠期亦縮一二五、已跌進十九便士内、計十八便士九三七五、中國印度雙方先進而後復出、市况尙平、又接紐約電訊、美銀亦縮三七五、爲四角○半、英對美未動、仍爲四元八角五分九三七五、日美亦無升降、爲四十九元二五、美對英加上零三一二五、計四元八角五分九六八七五、日英依然未更、仍爲二先令零三一二五、英滬先令續短半便士、爲一先令十一便士、又本日正午十二點鐘路透電到、始終未更、計日美仍爲四十九元一八七五、日英仍爲二先令二八一二五、又上午十點鐘電通社來仍無伸縮、市况異常呆滯、計近遠期日美出入價同爲四十九元一二五至二五、日英出入價同計二先令○二八一二五至三一二五、午市十一點及下午未更、槪無升降云、 
[證券平電債市稍堅]  
　　（北平）前場九六現貨開盤一六三五、高至一六四二五、收盤一六四、銷二十五萬、後場開盤一六四五、高至一六五二五、收盤一六四五、銷二十四萬五千、整六三月期六三四、銷一萬五千、（三日） 
[公債成交五百餘萬元]  
　　市塲人氣轉佳價怱上漲頗巨 
　昨日本埠證券市塲各債現貨交易極淸、善後整六祇開出三千元、其他依然無市、期市忽已轉 
暢、市場人氣活潑、上午開出二百三十餘萬、下午二百七十萬元、合計五百餘萬元、其中關稅市面獨佳、各方均有相當交易佔額達一百八十餘萬、善後續捲亦遠勝於前、善後一百十六萬元、續捲百餘萬元、其他甚淸、計續二五僅四十餘萬元、整六三十七萬元、七年十六萬五千元、九六金融各數萬元、至各債價晨初尙平和、上落微細、以後則市塲人心轉佳、買户特暢、價乃步步上漲、内除七年九六金融等以進出微細、僅漲數角外、其他均漲高頗巨、如善後期貨及續捲關稅本月期約漲一元、餘亦好起五六角不等、趨勢蓋殊純一也、 
債别期現　前開　後收　較前日　成交數整六現貨　　······　六二·八○　漲○·三○　二、○○○整六三月　六二·六○　六三·二○　漲○·六五　二二○、○○○整六四月　六三·一○　六三·二○　漲○·六○　一五○、○○○ 
七年三月　七四·八○　七五·○○　漲○·三○　一○○、○○○七年四月　七四·八○　七○·○○　漲○·一五　六五、○○○續大三月　八二·四○　八二·九五　漲○·七○　三三五、○○○續大四月　七九·五○　七九·六五　漲○·五○　九五、○○○善後現貨　······八二·四○　漲○·一○　一、○○○善後三月　八二·六○　八三·五五　漲一·○五　六三○、○○○善後四月　八二·七○　八三·五○　漲○·九五　五三○、○○○續捲三月　六四·九○　六五·七○　漲一·○○　五六五、○○○續捲四月　六三·一○　六三·四○　漲○·七五　四五五、○○○關稅三月　一三·八○　五四·四五　漲○·九○　一、○七○、○○○關稅四月　五二·一○　五二·五五　漲○·八○　七八五、○○○九六三月　一六·二五　······漲○·○五　二○、○○○九六四月　一六·四○　······漲○·一○　一○、○○○金融三月　······三○·九五　漲○·二五　一○、○○○ 
[紗花紗市續在虚弱中]  
　　纱市轉疲、但市上實銷較爲暢達、各帮均有起色之狀、粗砂佔居多數、惟人心未能激動、看低者仍多、於是市盤稍漲、賣風即熾、此種情形、完全爲存積濃厚、時局謠諑之故、賣方膽氣較壯、現紗需要各帮如能繼續而來、市面或有上漲之力、 
　　人標受美棉與標金壓制人標前市開盤、市氣較爲疲軟、以美棉又跌、散户賣出、各月下跌二、五·六錢、二三盤聞金價狂跌、塲中人心　動、又跌六七錢、收盤稍回、各月均跌六·七·八·九錢至一兩、午後實銷去路雖佳、然人氣仍難提起、且四十號大批賣出四千二百五十包、市况又被其壓坍、結果漲一·二·四錢、遠月平平、全日成北統計一萬六千八百包、茲將人標收盤價錄左、 
人標收盤價漲跌存賬數收盤價漲跌存數賬三月　一五四六跌　三　三七、六○○　六月一五二、跌七二一、二○○四月　一五三三　六四三、四○○七月一五二七　七一八、五五○五月　一五二八　七三一、四○○　八月一五二七　一○　二、三五○　　現銷日增川胃殊强　現紗去路甚暢達、四川帮進胃大健、查全日各帮買去統計三千一百包、同行中進七百五十包、行情漲五錢至一兩、客帮中四川進量最巨、計一千○七十五包、此外天津三百九十五包、廣帮三百七十包、内地四百五十包、秦皇島一百包、江西六十五包、汕頭一百二十五包、牛莊一百六十包、鎭江五十包、安慶一百二十包、雜帮一百包、廠開一千餘包、 
[棉市略受金價狂跌之影響]  
　　棉市略疲、但趨勢尙硬、惟實銷依然岺寂、各廠毫無辦量、兼之美棉轉跌、賣方心思較濃、至於買方因各路來源缺乏、且漢口地價高昻、漢帮態度强硬、反將現貨關緊不售云、 
　　漢標回跌三錢、期棉前市開盤、以美棉又落、散户了結、市盤回跌、二三盤因金價暴跌人心又疲、形勢恐慌、各月又跌二錢、結果各月跌全日成交三萬七千担、茲將漢標收盤價錄左、漢標　收盤漲跌　存賬數　收盤　漲跌　存賬數三　三五一五跌二○　六三、一○○　六三四三五　跌二五　六三、四○○四　三四六五　二五　七三、九○○　七三四五○　三○　五三、五○○五　三四四○　二○　七九、九○○　八三四五五　二五　二、六○○　　現需沉寂現棉生意仍滯、碼頭上祇到姚花六百包、售盤錄左、 
陜西花三六·七五　裕豐廠進　二○○件　送　廠姚花三三·二○　緯通廠進　一○○包　送　棧 
[紐约棉花交易所新章]  
　　▲交貨不復在紐約 
　　二十六日紐約電、紐約棉花交易所今日通過附津之修正案、此後將有一種新契約、廢除在紐約交貨及南方各口岸交貨之差價、此項修正案之實行、將使紐約不復爲交貨地點、新契約定二月二十七日實施、以十月期爲始、舊契約之交易仍舊辦理、但至明年一月底以後、交易祇以新契約爲限、故十·十一·十二月與一月之期貨、在明年一月底以前、將有兩種契約云、 
[三品花紗一致慘跌]  
　　棉市昨日大阪三品期棉市價、照錄如下、後收比上日六月　四七·三○　跌○·九○三月　四六·○○　跌一·一五　七月　四七·七○　一·○○四月　四六·五五　一·○五　八月　四八·○○　一·○五五月　四六·九五　一·一五　九月　四八·二○　一·○五 
　　紗市昨日大阪三品期紗市價、照錄如下、後收比上日六月　一六五·九○跌四·一○三月　一六○·六○　跌四·○○　七月　一六七·八○　四·五○四月　一六二·一○　四·三○　八月　一六九·五○　四·六○五月　一六三·八○　四·四○　九月　一七○·○○　四·七○又大阪現紗電二十支藍魚一百六十七元跌三元、合申規一百八十二兩四錢、二十支紅財神一百六十五元、跌四元、合申規一百八十兩三錢、十六支福島一百四十八元、跌三元、合申規一百六十一兩七錢、十六支三馬一百四十八元、跌三元、合申規一百六十一兩七錢、 
[英印棉業週訊]  
　　孟買目下棉市受制於存底充厚、白羅溪花因哥區拉棉質不佳、及四五月期將有交易、市價較平果爾及奧姆辣爲貴、惟就大槪而論、印棉仍屬廉宜、倘存底減少、則市價受其影響、可無疑也、目前美棉疲弱、故孟買及加拉齊之現需不佳、本地廠商對於購買南方棉、較有興味、附錄上週統計如下、（單位千包） 
前週　上週 
九月一日起收數累計　二、○五四　二、一六五週末現存　一、二八八　一、三○○九月一日起出口累計　一、一四六　一、二○四輸往歐洲　三九六　四一八輸往中國　一三九　一三九輸往日本　五七九　六一五其他各地　三二　三二 
　　利物浦上週現銷甚旺、期貨全隨美棉爲轉移、市價暴漲、惟信仰心仍缺、埃及棉雖因政府關係、略有進步、然大致仍表同情於美棉之上落、 
[日本紗錠又增三十萬]  
　　日本紗廠爲防止廢止深夜工之生産問題力行增錠、結果生産及見激增、致減工一成等情、迭誌前報、茲據日本紡織聯合會調查、去年十二月止計有紗錠六百六十四萬八千八百七十四枚、比六月底增加三十萬○一千五百六十八枚、茲比較如下、 
十二月底　六月底　比較增減瑕鈴　六六一二、五四○　六、三一○、三一二　增三○二、二二八走鈴　三六、三三四　六三、九九四　減　六六○共計　六、六四八、八七四　六、三四七、三○六　增三○一、五六八 
[糧食標粉反跌殊勁]  
　　收市前北帮略動稍回 
　　後步視洋麥報價進退 
昨日粉市、上下午開盤後、近期如三四五月份、因洋麥報小五六角及標金之暴落、人心頗呈不安、賣方雖無暢達之出檔、惟市面終不免帶軟一點、如本月份下午開盤最低時、曾低到二兩五錢三分、四月份至二兩五錢三分二釐半、五月份至二兩四錢七分半、較前週收價、似均落二分左右、惟至以後各盤、因一般人恐蹈前週之覆轍、以爲易跌之後、亦易反漲儘量做空、似多危險、又以北帮略動近期、致態度一經穏定、市面又漸漸回好、較最低時、計回好一分之譜、不過將來之結局、須看國外之報價、因業中人之投機、彷彿已帶着國際性質也、結果本月份較前週收價小七釐半四月份小一分、五月份小五釐、遠期新粉因春寒驟雨、人心甚穏、六七月份、均無上落、八月份反較好二釐半云、 
[期麥趨向軟勢]  
　　昨日麥上下午開盤後、各月份市面大致均呈不穏、以目下之漲落、純以國外報價爲轉移、洋麥旣仍報小、標準又反跌甚烈、故人心一致虚軟、步開步跌、遠期各月份新麥、亦以人心不振、開價見疲、結果本月份上午較前週收價小二分、下午未開、四月份小五分、六月份小一分、七月份小二分、八月份小三分、現麥因標準己在一錢左右、故客户心思、頓見挺穏、各廠因需要之故、亦不能再擯、故特高貨又喊起二三分、開南宿州麥五兩一錢半至一錢三分、黄橋麥五兩一錢四分、泰州麥五兩一錢、明光麥五兩一錢一分至二三分、蚌埠麥五兩一錢四分、紹興麥五兩零八九分、共開五千三百包、由福新中華申大等廠辦去云、 
[米市到稀又平]  
　　閘北昨日各帮來源見稀、計不足二十號、本街銷塲微活、北粳由疲轉平、而賣方貨客初尙欲增價、旋因進户不允、結果與前盤相同、薄稻到貨不旺、走銷甚淡、市乏上落、羊杜秈裏路因有客帮購辦、划申行情趨昻、故到源甚薄、客埠秈因洋米緊切、去化殷勤、客秈米盤面一律堅穏、白元銷化欠爽、杜客尖續有抵申、價格呆而不振、 
　　滬南河下來船不多、市銷平淡、常錫蘇同等機粳走銷微動、各鄉買胃不一、上中粳較活、大盤無榮辱、南路靑甬等簿早稻形勢滯鈍、買氣沉寂、行情反疲、羊杜埠等秈銷塲頗接、近到雖枯、積貨尙有、祇微堅而已、通變與陰元吊胃碌碌、各帮需要均淡、交易不多盤面平定、全日情勢比閘北爲呆靜耳 
[疋頭實銷發動貨價復漲]  
　　細布激漲五分昨日市勢、突形緊俏良以連日金市漲風甚烈、花紗隨之堅挺、棉布開價亦驟漲昨日以細布最硬、漲起有五分左右、喇叭童開六兩七錢七分半、藍雙魚七錢半、鶴鶴七錢二分半、四軍人因川帮發動、昨成交二百餘件、亦須六兩七錢半、彩球牛莊·烟台·天津需要均殷開價獨昻、售六兩八錢半、爲今歲最高之價格、細斜亦漲、藍雙魚開六兩六錢、陽鶴六兩八錢、粗布俱高二分半、怡和漂布現貨斷擋云、 
　　川帮購進東色汀百餘件亦受銀價暴落所激動、形勢稍硬、實銷略活、昨長江流域均有到信、川帮已入手採辦、成交東貨之條子色汀一　餘件、湖心亭爲一錢七分、四學士一錢六分半、兒孫福一錢六分二釐半、花標漢帮添辦不少、細布昨復見漲、世樂鳥開七兩六錢半、雙龍珠七兩五錢二分半、洋紅標漲五分、六磅郭巨開三兩八錢四磅三兩一錢半、惟花布因本廠貨充斥、仍趨軟勢、西貨條子蔴纱日趨活動、昨售開四十餘件、德記郭子儀二錢八分半、天佑天賜財源二錢九分、信記中條二錢均有成交云、 
[五金美馬口鐡飛黄騰達]  
　　美馬口鐡近來交易十分興旺、惟到源枯竭、市上現貨屢有供不應銷之槪、標準價因此步步升漲、昨日市勢更秀、蓋因前日公會價漲至十二兩五錢（九十磅）及十三兩二錢半（一百磅）後、一般用户大起恐慌、爭先收辦、成交之多、爲疇昔所未有、而標準之鞏固、尤爲先前所未見、計全日開出達七八千箱之鉅、聞泰半均屬期貨、故後市存底難望豐富、而行情恐須繼續提高也 
[海味魷魚銷呆價跌二兩]  
　　魷魚自紅盤開漲以來、客路生意續有動辦、市面頗稱堅硬、邇因時局關係、致各帮需要驟减、行號存貨、待沽乏主、故市已步趨下游、刻行盤兜售廂館秋水貨四十八兩、高冬水四十七兩、普通四十六兩左右、夾油片四十二三兩、切破三十五六兩、對州二番貨四十六七兩、金山貨四十六兩、至四十二兩、比上月市盤、計各跌二兩有奇、且要手甚懈、市勢疲弱云、 
[絲茶山東絲經來源漸暢]  
　　▲靑島出口貨公秤稅案已解决 
　　魯省所産黄白絲經、大半由靑島裝輪運滬、前因該處當道施行出口貨公秤稅、致啟商界之反對、公議停運、以資對付、是以魯絲經來源停阻、茲因公稱稅案業已解决、魯絲源源出運、連日烟靑班輪已運到黄白廠經三百餘件云、而英法對於魯黄廠經、需要甚殷、昨已由達昌等進四十八包、又乾利進滬白廠經三十包、價則堅疲不一、 
 
 

Page 19

 
 
   
 
 

Page 20

 
 
巨悔市場 
[團體消息]  
　　▲王雨生執行會計師業務　前國立東南大學分設上海商科大學（即今中央大學商學院）畢業生、現任國立曁南大學敎員王雨生、對於會計一科、素所擅長、且在曁大擔任會計簿記等科、已有多年、茲願本其所學、就正於世、特於今年一月二十三日、領到工商部頒給第四十一號會計師證書、又於本年二月加入上海會計師公會、現定十九年三月一日開始執行會計師業務、並聘汪杏村爲帮辦、吳季英錢耀南許其京茅宗偉諸人爲助理員、事務所暫設於北泥城橋愛文義路丹鳳里民生儲蓄會内、電話爲一七九八七、 
　　▲毅羣小球隊開會紀毅羣小球隊宣稱、本隊自成立以來、成績頗佳、昨日（三號）、在會内開二週年紀念大會、行禮如儀、由主席吳啓康報告開會宗旨、湯錦基宣告組織之經過情形、陳德輝演說、對於隊員今後之希望、並要提高體育和奮鬥精神、講來異常熱烈、令人動聽、繼即討論進行辦法、並組織旅行團、定於本星期日、步行南翔鎭、參加者極爲踴躍、末即全體會員攝影、及歡唱毅羣萬歲歌、至下午一時始宣告會成云云、 
　　藝海社之遷移　藝海金石書畫社　成立以來、合作書畫、神妙精能、兼而有之、故往求者甚衆、現因原址侷促、交通不便、已於三月一日遷移三馬路慕爾堂對面云、 
[商塲消息]  
　　▲商務書館經售喜福筆商務書館宣稱、美國喜福（Ｓheafer）公司所製各種自來水筆、久已馳名中外、其筆尖之優美耐用、尤爲各界所公認、茲本館允爲推銷、選運數種、原價每支美金十元、現祇售國幣七元、刻已陳列於本館文具櫃及虹口分店是誠欲購自來水筆者之好消息也云云、 
　　褚民誼題贈九福公司匾額九褔公司近來日有進步、對於製藥機器、不惜精益求精、異常完備、所有各種出品、均用科學化、所以成績非常優美、褚民誼博士爲吾國醫藥界之泰斗、對於該公司極爲贊許、其尊人頣養湖郡、春秋八十、亦常服該公司之百齡機、精神益形矍鑠、昨聞褚博士題贈該公司四字（國藥之光）、並加䟦語云、（九福公司爲吾國首創之機製藥廠、其出品足以挽回利權、惠及工商、）亦足見該公司成績之一斑矣、 
 
 

Page 21

 
 
　　▲新利洋行添設門市部　新利洋行宣稱、本行經理之德國出品、雨敵藥水、自運銷以來、本外埠批購者極夥、故營業異常發達、現本行爲謀便於購用起見、特添設門市部兩處、一在邑廟内、一在新世界商塲内、凡購者諸君、均得有模彩贈品希望、藉資鼓興云、 
　　▲大昌綢緞局明日起拍賣、三馬路石路口大昌綢緞局宣稱、本局爲二十餘年之老店、茲因各股東無意經營、擇定於明日即三日五日、自三折起七折上不顧血本大拍賣、各種花色不下數十餘種、誠爲千載一時之遇、各界幸勿交臂失之云云、 
　　百代又將出新片、百代公司宣稱、本公司開設在華、已歷二十餘載、所出唱片質堅音淸、久已膾炙人口、下月上旬又將有大批唱片出而問世、雲廬居士之烏盆計、魚藏劍、呂松聲之宇宙瘋、露蘭春之馬鞍山·孫龐門智·落馬湖·連環套、 
劉筱衡之玉堂春·開天闢地、小楊月樓之趙五娘·李十娘·妲妃探病、陳鶴峯之路遙知馬力·開天闢地·暗渡陰平·臨江驛張鳳　之思量悲秋休洗紅、江鶯鶯之無錫景·堂子景·蔣老五　江笑笑之陣頭雨·八仙上壽·結婚景等二十餘種云、 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
   
 
