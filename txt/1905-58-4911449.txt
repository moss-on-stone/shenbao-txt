# 1905 - 58 - 4911449

 

Page 1

 
 
   
 
 

Page 2

 
 
[中國政府不宜專事秘密說]  
今日中國行政之樞紐爲軍機爲政務處爲外務部軍機出納王命疆臣所陳奏内廷所交議皆以此爲樞機政務處則近日議行新政之事應興應革咸與聞知外務部與各國交涉利害損益關係尤重是數者皆中國内政外交要領所在措施之當否全國之榮辱繫焉使當軸諸公議一事行一政明白布告與天下相見以眞誠則下吏之芻蕘士民之獻納未始不可各抒所見以裨益朝廷無如居勢要之各巨公識見旣不能高出尋常而徒深自秘密雖同居一部同辦一事彼此隱諱不相宣告夫使事而果能終秘也用意雖誤猶不失爲謹密之意乃政府則極力秘之而外人之欲知隱情者不惜百計鑽營以相刺探故中國議行一重要之事往往二三大臣方自謂密謀帷幄隱秘甚深而東西各國報章早議論沸騰風行於數萬里外嗚呼掩耳盜鐘自爲得計綜其流弊計有數端一民智之因此閉塞也夫民亦國之一分子無論士農工商皆有國家之責任在上者苟能於政治之更張交涉之不易開誠布公一一宣告民雖至愚亦能隨事研究事理旣明智慧自闢苟遇事變亦可稍籌抵制之方若先深自閉塞則上與下日見隔膜民雖衆國家亦何賴有此民哉一人情之因此渙散也夫國家至今日財政如此支絀無論舉行何事不能不先籌欵乃或借外人之債或捐民間之財初時並不頒發章程及乎欵旣籌到其如何開支與夫用之是否得當政府旣默而不言民間更何從過問夫與國家休戚相關之人乃皆匿其情而不能共悉上下相蒙其何益哉一事理之因此誤會也夫無論何事傳聞必易失實惟章明宣布乃可袪人之疑心而不致有巿虎弓蛇之誤今政府於内政旣不肯宣明而外交各事秘之尤力如遇索商埠攬礦權開鐵路借外欵僅政府一二人嚴密籌商而不使民間之有所聞見然又不能禁外人之設法探聽於是展轉訛傳而疑慮因之益甚謹愿者安於簡默任其自然若志氣銳發之流不免據所傳言起而爭執而要之於事亦未必無訛是雖背不在其位不謀其政之義而亦政府之深閉固拒有以激之然則秘匿之爲害若此則何如將内政外交各事自行逐一頒布俾上下内外無不曉然於必乎或曰去歲直督袁制軍曾奏請仿各國藍皮書之法將中外交涉各事月編一册印行邇者某大臣又奏稱中國京外條奏多留中不發以致内政外交耳目閉塞兹擬京外一切奏案如有切中時弊有裨大局者或早或遲一律發抄以開風氣而去壅塞似廷臣中亦未嘗不知秘密之爲害而開通之有益者特積習甚深雖有一二人議論實不足捐舉朝之痼習且此說卽行亦不過循例敷衍未必果有緊要之事試觀各省所設官報於國家利弊所在何嘗敢一一抉之哉習俗相沿雖豪傑不能出其範圍吾觀於此而不禁深有感於泰西富强之原矣 
[日俄苦戰本館香港專電]  
　　昨接香港重云日俄兩國在奉天一帶苦戰四日夜未分勝敗陣地戰線延長一百五十餘里尸骸山積至二十五晚仍未罷戰 
[日報砲擊俄軍日期本館東京專電]  
　　正月二十八日東京來電云日本官塲接到確實軍報謂自華歴二十六日以來日本陸軍始砲擊沙河一帶之敵專 
[俄議退兵]  
　　正月二十八日倫敦來電云滿洲最近軍務報告傳至俄京後政府中人大爲擾亂軍務中人以爲柯魯拔托金將軍所統之軍應撤回至哈爾濱海參威之界線内駐紥俟俄内訌平定後再行添兵與日爭戰譯太晤士報 
[俄皇諭軍務]  
　　正月二十八日倫敦來電云俄皇已諭令掌握兵權之人會議目下遼東時局及柯魯拔托金將軍之能否勝任若將其撤回是否合宜譯太晤士報 
[俄皇諭行專制政體]  
　　正月二十九日倫敦來電云俄皇所派創設憲法之大臣頗爲人所不喜而守舊黨復得俄皇之信任俄皇因下諭復行專制政體並令全國之民彼此聯絡以更抵制内亂及堅忍之外敵譯文匯西報 
[俄皇諭中之意]  
　　正月二十八日德京柏林來電云俄皇下緊要諭一條第一條述及目下内亂及外患相逼因此全國官民及教士務須各抒忠忱並望嗣後國勢日强以復專制政體第二條謂平民及公所所要求各事可以斟酌辦理譯文匯西報 
[歐洲各國預料俄難勝日]  
　　正月二十八日日本大阪來電云奥京維也納電稱歐洲精於軍略之人以爲日俄大戰之事期會已至惟彼等雖明認俄兵之數多於日本但恐不能勝日且預料倘哉再敢必迫於求請停戰譯　林西報 
[日將迎候俄波羅的海艦隊]  
　　正月二十八日德京柏林來電云日本海軍提督東鄉氏統帶大半之艦隊在佐世堡近境迎候俄波羅艦隊察其到東方後有何舉動譯德文報 
[德船接濟俄艦隊]  
　　正月二十八日倫敦來電云 
 
 
 

Page 3

 
 
德國裝煤船九艘運糧船兩艘已由紅海抛脫賽埠前往接濟馬達加斯峽相近之俄波羅的海艦隊譯太晤士報 
[法恐有礙俄法同盟]  
　　正月二十八日倫敦來電云法國國務中人於日俄戰務之結局頗惕惕於心此等議論播散後深恐有礙俄法同盟之事譯太晤士報 
[英國本年海軍預算表]  
　　正月二十八日倫敦來電云英國本年海軍預算表計需英金三千三百三十八萬九千磅查去年係需三千六百八十八萬九千磅其故因去歲由智利國購買兵輪兩艘故需欵較多本年則將戰力微小之船裁去故修費等可以减少現政府又擬於本年建造頭等戰船一艘巡洋艦四艘海洋滅魚雷船六艘海邊滅魚雷船十二艘水底行船十一艘譯字林西報 
[美國增添海軍之宗旨]  
　　正月二十八日德京柏林來電云法國非格羅報謂美國增添海軍之宗旨係欲在太平洋内爲第一强國因此與日本暗有衝突之意譯德文報 
[俄國迫用紙幣]  
　　正月二十八日日木大阪來電云奥京維也納傳來消息俄帝國銀行所出紙幣已逾原額現將此項紙幣迫人流通在木斯科東各省爲尤甚因此民人頗不滿意西北利亞全境因跌價鈔票迫人收用商務大爲所礙日用物價增至兩倍或三倍貧民至有因此餓斃者譯字林西報 
[西比利亞鐵路行車情形]  
　　正月二十八日倫敦來電云西比利亞至貝嘉爾湖之鐵路已停止行車九日至歐爾克斯克及車釐菴克斯克向之鐵路一叚火車來往亦有限制罷工之人因不肯裝卸貨物因此各火車站所有貨物堆積甚多頗礙行路譯太晤士報 
[美運鐵路材料至日本]  
　　正月二十八日德京 
柏林來電云美國米宜所他輪船運有火車頭及鐵路材料前赴日本然後再運往高麗譯德文報 
[日報擊退俄軍]  
　　前晚駐滬日總領事惠示公電内開華歴正月二十七日我軍在本斯河方面之步隊將敵軍所駐長溝河與高台嶺以北之高地佔據白河方面之敵軍來攻我軍所駐張家堡至渾河一帶之地俱爲我軍擊退其長灘與四方台之敵亦爲我軍所敗 
[日本編成海軍隊]  
　　正月二十八日德京柏林來電云近日日本哈果臺梯埠有海軍一隊計巡艦四艘魚雷船十六艘會集於此尙有協助之巡艦兩艘去冬卽在瓜哇島之東境者現亦附入此隊譯德文報 
[日軍編成第五軍隊]  
　　正月二十八日德京柏林來電云日本現已編成第五軍隊計有十四萬人此車與在滿洲戰地之軍制相同各兵係一千八百八十七年及八百九十一年所募成内有三隊已由日本啓程在高麗之仁川濟物浦及西海境之尙慶道登岸内有一半將往海參威其餘前往戰地以便由外攻擊在滿洲俄軍之左翼譯德文報 
[日本編成預備兵]  
　　正月廿八日德京柏林來電云日本已成第五軍隊外現又組織成預備兵兩隊其法與近日遣往滿洲之預備兵相同此項兵係一千八百八十四五六等年所募成但現均留於本國以爲防護並不遣往戰地譯德又報 
[日本經營臺灣]  
　　正月二十八日德京柏林來電云日本在臺灣基隆反福建澎湖島設煤棧以接濟海軍此項海軍係由發電魚雷爲之保護臺灣境内日人又建造木砲臺多所因恐土番出而騷擾故藉此以資彈壓譯德文報 
[日本軍炮至沙河戰地]  
　　正月卄八日德京柏林來電云日本近以克虜伯砲六十尊運往沙河戰地譯德文報 
[日俄軍情]  
　　正月二十八日日本東京來電云據官場宣告咸廠日軍前面之俄軍似漸增添本斯河方面之日軍已佔據高台嶺及廠可之各要隘灣頭山前面之俄軍與日軍小戰數次渾河左岸之俄軍亦迭攻日軍但皆爲日軍所擊退譯字林四報 
[沙河戰務二十五]  
　　正月二十八日日本東京來電云沙河境地之日軍於昨今兩日用大砲攻擊俄軍之全隊譯字林西報 
[俄國亂事二十六]  
　　正月卄八日倫敦來電云俄國各地罷工之事益見蔓延故通國民人頗震動不安又電云聖彼得堡工人所推舉之二百人又聚會一次議定政府若不於今日允其所要索則將一律罷工禮拜六爲俄釋放搜府思種族人之周年日聖彼得堡華爾騷木斯科恐於是日有擾亂之事譯字林報 
[俄將朝見俄皇]  
　　正月二十八日倫敦來電云俄司徒瑟爾將軍已朝見俄皇並與俄皇中膳譯字林西報 
[浙省籌防定海乍浦口岸杭州]  
　　浙撫聶中丞接到都中密電以閩省馬尾浙省定海乍浦等口外人有窺同之意立卽與司道各憲會議令營務處迅速傳電各口嚴爲戒備聞浙省前以兵力不足槍械軍火亦形缺乏向湖北官廠訂造槍砲鄂省不暇兼顧僅應二千桿不敷分撥以致均以舊槍操演而庫帑又甚支絀不能購之外洋以故各大憲得此警電殊爲焦慮也 
[閩省擬借洋欵福州]  
　　魏午帥以長門各口砲台所置各砲皆係舊式擬向外洋購買新式大砲苦無欵項札飭車政局籌議辦法外間聞有借貸洋欵之說惟以何項作抵官中甚有秘密尙難探實也記者按不月二十一日本報譯錄大阪朝日新聞謂閩督擬以鹽稅抵借外債嗚呼鼓鐘於宮聲聞於外誤中國者惟在蒙蔽諱飾而也 
[閩省開辦路礦定議福州]  
　　閩省路礦刻下己議有端緒日前某紳晉謁午帥籌商一切一俟張弼士侍郎到閩卽須 
 
 

Page 4

 
 
開辦矣 
[密義收回粤漢路權武昌]  
　　鄂湘兩省紳富密議集欵收回粤漢路權一事刻聞已有端緒不致徒託空言矣 
[不准代奏開缺南京]  
　　皖南鎭黃鎭軍本富以積勞成疾邇來累月不能起床具禀督轅呈懇代奏開缺赴孟河就醫署督憲周制軍批云時局艱難正臣子竭誠盡忠之日豈容引病求退避勞而就安閒姑准給假一月迅赴孟河就醫一俟醫治就痊卽恪盡其應盡之職所請代奏開缺之處著不准行 
　記者按皖南係重鎭黃鎭軍之請開缺果眞病耶留之何爲非眞　病耶留之更何爲玉帥不准代奏異已 
[閩督定期卸篆福州]  
　　魏午帥旣奉開缺另候簡用之諭擬於二月初四日卸篆交福州將軍崇留守接理初八日卽可啓行 
[官錢局經費支絀南京]  
　　裕甯官錢局初祗收兌銅元繼乃行用鈔票後又添用銀元經費時虞不給日昨該局坐辦施太守煥具禀督轅請通飭所屬凡有擬發請領上兌之各項官欵統由該局匯劃以裕經費未識周玉帥如何批示也 
[釐局比較優長者之連任南京]  
　　通州花布釐捐總辦桂太守殿華去歲期滿已由釐金總辦檄委瞿别駕鴻禮前往接辦大憲查閱太守歴年比較增溢曩昔爰檄飭仍委太守辦理以資熟手瞿别駕調回另候差委 
[查辦設局歛費揚州]  
　　兩淮鹽場運圩向有屯船承攬包運至江運北鹽運圩則由委員自行招雇循辦已久詎意去年冬忽有吳兆義朱兆蘭等於新城六巷創設鹽船公所令各鹽船戶先至公所報名掛號否則不准裝運旣報名遇有南北鹽招運卽由公所定價每包酌提經費客臘杪爲運憲恩都轉所訪聞赫然大怒以設局歛費大干例禁隨面諭江甘兩邑宰密拿訊辦聞邑宰遴派幹役已拿獲吳等同黨某甲一名暫行覊禁矣 
[福州改設銅圓局福州]  
　　崇留守前在馬江船廠設立銅元局去歲派員到申定購機器兹因舊所太狹難於鑄造故另擇署前曠地改建局所刻已興工起建矣 
[兵工廠之擴張湖北]  
　　漢陽兵工廠所出槍砲頗覺利用各省紛紛購求不敷甚多屢擬添設支廠皆因擇地未果兹管理員卽就廠傍添地起造擴張規模不日可以興工矣 
[閩塩擬改官督商辦福州]  
　　福建鹽務殊難起色魏午帥擬將各處鹽塲改爲官辦旋經財政局議覆以官辦殊多流弊不如官督商辦爲妥 
[膏稅交涉漢口]  
　　湖北膏稅章程十三欵行之已久去年鐵良來鄂改訂新章與前大異英領事法君甚非之特電商駐京公使與官塲交涉 
[太守出洋武昌]  
　　善後局提調金峙生太守鼎近擬自備資斧出洋　歴一擴眼界聞已將善後局提調差辭去矣 
[通行整頓游學章程湖北]  
　　出使比國楊星使整頓游學章程蒙旨俞允由外部移咨到鄂一律知照隨由張香帥照錄一通飭學務處之游學科如去法遵辦 
[卒業給憑蘇州]  
　　省垣天賜莊東吳大學堂開設以來已逾三載監督孫樂文君以頭班生李某等十餘人已經卒業例給文憑爰於二十五日請護撫憲效述堂中丞臨堂考騐中丞遂於下午三點鐘率同署藩憲陸申甫方伯署臬憲朱竹石廉訪以次文武官員到堂孫君延入廳事欵以西筵旋傳諸生當面考試各給憑照并奬勉數語而散 
[電爭輪旗權利鎭江]  
　　鎭江關稅務司雷樂石君曾禀奉總稅務司赫鷺賓宮保收回華商之各小輪船所懸各洋旗一律改懸本國旗號違者不許開行現駐鎭各國領事均不謂然已電請駐京各國使臣與之力辯務期挽回利權云 
[皖湘官權消長南京]  
　　近數十年來督兩江者湘人十九故兩江之優差要缺大半爲湘人所占今署江督周玉帥自蒞兩江後頗以摘除湘人權柄爲心今觀潘芸孫觀察署理鹽法道慶西園觀察總辦支應局徐厚餘觀察總辦三江師範及高等兩學堂兼兩江通省洋務局三觀察皆係皖籍是可見湘皖消長之機又皖紳禀請將蕪湖舊有之中江書院改爲中學堂請於米釐中月撥六百金以充常年經費迭赴督轅具禀前督魏李端諸制軍均批駁不准而玉帥欲爲皖人普興教育據禀後卽飭駐蕪米釐局抽撥安徽會館考選出洋學生亦經玉帥給咨前往皖人於此僉稱頌不置云 
[紀李部郎外用事京師]  
　　兵部郎中兼馬館監督李毓如郎中鍾豫向以工指墨善詞曲爲京師遊客嗣得内廷供奉余莊兒之力報捐郎中又爲徐東甫尙書所賞初保經濟特科後派馬館監督而徐侍郎世昌頗鄙惡之去冬言之滿尙書某公擬奪其職徐尙書爭之甚力僅以小有才能聲名平常八字以同知外用 
[求榮反辱南京]  
　　上海文報局總辦曾觀察廣祚謀調大通督銷故江督周玉帥立將招摇索賄之家丁今某置諸典刑觀察旣未便仍返原差又未便久覊省會進退維艱乃具禀督轅乞假回湘省親暫避旁觀之指摘江督周玉帥准如所請觀察卽辭啓行 
[要差互調南京]  
　　江寗藩司黃花農方伯飭江寗南捕通判屠興之别駕與松江府海防同知沈翊清司馬互相調署聞互調之由係因公共租界需員接辦屠别駕此次調屠海防同知并令兼辦公共租界讞員要差云 
[寳觀察享受籖捐票之利武昌]  
　　湖北籖捐彩票今年更訂新章均爲官塲所壟斷以九折現銀歸局領票凡商家原訂票額一概停發商家如欲販賣則必轉而求諸官塲各票主遂以九二九三 
 
 

Page 5

 
 
折售與賑戶按月不勞而獲數百元者甚多當道亦以此爲巿恩之地幕府中人多有得一二千張不等者籖捐總辦寳子年觀察豐則自享八千張交漢鎭某票號代爲批發 
[續紀營官撤差鎭江]  
　　辦理兩江營務處前署淮揚海道李觀察維翰奉署兩江總督周玉山制車之命馳赴鎭江查辦南洋續備新湘右營管帶彭參戎勇丁缺額侵吞餉銀一案已紀本報觀察蒞潤之後查詢得實已將參戎撤差並於二十三日押赴省垣交發審局研訊聞玉帥欲盡情懲處决不瞻徇云 
[縣署被竊蘇州]  
　　本月二十日之夜元和縣署内被竊去細皮袍褂及灰鼠棉衣等件縣主郭南雲大令查悉之下勃然大怒立傳捕役差甲等各重笞數百板限日緝獲違干嚴比 
[保甲局員被竊松江]  
　　柘林通判李冬生别駕向管郡中保甲局事務巡緝盜賊前夜忽被賊匪攔人公館竊去錫蠟台等雜物數件别駕大怒立呼華亭縣捕役到塲責以埔務廢弛限令尅日人贓並獲記者按諺云自做醫生藥不靈以爲他人之藥固靈者也此李别駕之所以不自責而責華縣之捕役者哉 
[把持公産蕪湖]  
　　全眞宮基址經前商務局總辦許九香觀察勘定留待將來建造工藝局已立有案現蕪邑紳士以開辦襄垣學堂欵項不敷禀請變賣以充經費有住持道士　梗之援案具禀經巡警總辦批准仍照定案不准變賣按學堂與工藝固皆爲當務之急然學堂已屬垂成而工藝尙無端緒一急一緩似可從權彼游食緇黃把持公産豈眞愛學堂不若工藝哉何當局者爲其所愚也 
[淫婦弑夫蕪湖]  
　　和州北鄉大濮村濮某之妻因與夫叔邇姦將夫謀斃放火自焚其屋冀滅屍身以杜人口夫姊疑之赴州呈控經德蘭台直刺帶同仵作臨塲相驗詎屍身被士墻覆壓未經焚化騐之徧體刀傷爰將姦夫淫婦一訊而服遂釘鐐收禁聽俟詳辦 
[盜刧航船蘇州]  
　　洞庭東山航船於本月二十日三鼓駛至距省城六七十里之黃羊灣突來盜匪二十餘人駕船二艘攔住行刧將洋銀四百餘元及坐客行李悉數攫去船夥卽投吳縣署報緝 
[航輪互控九江]  
　　武穴航船之往來九江者不下一百餘隻自去冬勝昌順昌兩公司行駛小輪後航船絶無生計現在航船强阻該公司行駛彼此控告不知將來如何斷結也 
[俄兵欲租住張家花園]  
　　聞張家花園内之安愷第現將租與俄兵居住惟租價尙未議定並聞俄兵到滬卽須搬入該處居民因之大爲驚恐 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤督岑奏官犯濳逃洋界交回酌擬懲處摺]  
奏爲官犯潛逃洋界交回酌擬懲處恭摺具奏仰祈聖鑒事竊廣東吏治廢弛貪黷成風臣抵任時卽訪聞貪人之尤以南海縣知縣裴景福爲最旋接據廣東同鄉京官等公函及在粤紳士商民指空其貪酷多欸有婪索致命情事經巨於光緒二十九年七月間電奏參辦聲明查得贓私實據當逐欵勒追以懲貪墨旋奉電旨裴景福著暫行革職由該署督飭司提訊務得確情據實具奏欽此欽遵當飭廣東按察使程儀洛傳提原被証佐人等調齊案卷據實認眞查辦經該司按其贜私累萬草菅人命亦非一次一事而其貪酷之事皆由門丁植槐軒廖錦三兩人爲之過付助虐飭令交出質証而裴景福縱令潛逃外洋以爲延岩幸免之計屢具限期卒不交出臣因其狡譎當令發交番禺縣看管押追詎裴景福置若罔聞所以必飭交出植槐軒廖錦三者因裴景福才足濟貪平日彌縱極爲周密卽如該革員在南海縣任内設立站籠站斃人犯改作病故者先後共有一百二十八名交卸之前將案卷陸續抽換是欲於案卷求其貪酷實據則案卷早經抽換旣不足以爲憑將執原告指控之欵以定爰書而裴景福又恃未能加以刑訊堅不認供故必須勒令交出過付助虐之門丁植槐軒廖錦三兩入始能定案遲之又久裴景福仍不肯交程儀洛乃查得其收受盧華富等四案陋規賄賂確有簿據者總銀二十二萬四千二百餘元詳請從重治罪臣以爲贓數如此其鉅厥罪甚重惟過付未明雖足以定該革員之罪究未足以服該革員之必植槐軒廖錦三兩人爲全案最要人証該革員旣抗不肯交卽將各案原告紛紛傳質徒多拖累仍是訊結無期當此廣西軍餉萬分窘急之時曷若重予罰鍰亦足以懲貪而益餉乃量其貪囊所餘罰令繳出銀兩再爲奏乞恩施裴景福始而自認繳銀十二萬元已陸續繳過四萬元卽又變計延抗不交本年二月間臣復札局飭催裴景福竟乘間逃往澳門洋界延請律師强詞辨護復唆其黨羽妄造謡言謂臣派兵輪往攻澳門將搆成中葡兩國交涉幸澳門總督辦事認眞知在廣商民皆恨之次骨不足袒庇我外務部復與葡使力持於内乃於六月由澳門總督仍將該官犯交回此遵旨訊辦裴景福之大略情形也臣伏查此案縣宕日久皆由裴景福不肯將過付之門丁植槐軒廖錦三兩人交出以致不能定案其實該革員種種貪酷雖能彌縫於案牘實早傳播於商民方其撤參查辦也粤省人士無不交口稱快其逃往澳門也粤省人士無不交口痛恨其自澳門提回也稱快復如撤任查辦時觀民情之好惡從可知該革員居官之如何綜其貪酷狡譎實屬粤省官塲敗類之尤卽請立正典刑亦不爲過姑念繳過罰鍰應懇貸其一死相應請旨將已革南海縣知縣裴景福從寛發往新疆充當苦差永不釋囘以儆官邪而紓民憤至該革員繳過贓欵業經撥充廣東軍餉另案造銷所有官犯濳逃洋界交回酌擬懲處緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[台州府徐太守創工藝局禀]  
[紹興]  
　　台州府屬負山環海民俗悍强風氣固陋小民謀生無計流而爲匪出入苻詐擾閭里溯厥由來蓋自明代迄今數百年矣前之治台者如劉升守璈成前守邦幹皆嚴刑峻法冀以清其淵藪而絶其根株卒之薙草復生塞流旋汨近年頻逢茺歉民生益艱盜刧之風在在多有疉經營縣緝捕懲治而臨黃太等縣覊押者幾日積而月多更有無業游民三五成羣敲詐爲生者尤不可枚舉此固由於地方瘠苦無以開利源而通民智亦由於官無久任一歲代更民信未孚經營非易而究之教養無方爲守令者何能辭責卑府屢與各縣令曁紳士再三諮度擬在郡城設立工藝局爲各縣倡飭縣將押犯之情輕年壯者撥局習習兼收無業游民一併工作各定年限限滿開釋出局旣可藉藝營生不致再爲匪類另於局内附設工藝學堂招選年幼子弟便之學習學成出局分授以期開拓工業三者并行庶於化莠爲良之餘兼收興利開風之益隨於去歲冬間禀奉憲台委候補知縣方令榮陽會同臨海縣等辦理斯舉並分派公正董事恊同布置酌量勸捐一面飭由印委各員勘得西門大街賓興項下公屋十三間與毘連之舊府署基地地畝寛闊爲建局之所旋復酌定規模由該縣委庀材召匠於五月初六日興工創建並據會議大概情形核奪前來卑府察閱該縣委所擬章程似尙周妥間有未備卽經細加核改此後如有應行損益及未盡事宜自當隨時酌議惟此次創建局房製辦器具以及開辦一切經費力求樽卽非萬金不能蕆事蓋是局旣有匪犯等在内則局中 
 
 

Page 10

 
 
表裏墻垣不得不格外高固而習藝人等擬分三項定以犯工六十名民工四十名學徒二十名各分區所興工與臥歇之屋不能不量爲多建且須徐圖擴充局内基地稍寛大估計此次建工之費已在六千餘元其餘布置興辦自非數千金不可欵目較鉅籌措維艱從前該員方令榮陽在代理臨海縣任内曾據倡捐廉銀五百元現在紳民人等亦各急公好義踴躍輸將然合計成數不敷尙多卑府衙門别無閑欵可籌當此庫帑支絀又不敢請欵發用再四思維查有沿海各營縣局申解起獲漏海米穀案内充公欵項其計洋一千二百餘元厚儲府庫卑府因顧全善舉先將前項公欵暫行提撥湊集以及建局之需其餘開辦各項經費以目下民情而論一再設法勸捐或可集腋此項局所工程大約秋間亦可告成除督飭縣委紳董妥爲籌畫仍俟局工完竣另行禀報飭辦外合將卑府創建工藝局籌辦情形並繪具圖說連同大概章程及提撥漏海充公欵項分别列摺禀是仰祈察核示遵再該局委員方令榮陽前據禀請給假當經卑府札委前辦台州樟腦公司委員丁憂江蘇候補知縣萬繩武接辦並委派分台試用典史高鑒帮同辦理在萬令經辦要務未便枵腹從公惟局工甫經開辦無從籌綸薪資擬暫由卑府按月捐廉酌給薪水四十元以示體恤高典史本有暫差不再加給合併聲明 
[金陵官事]  
　　通州直州王牧仁東現已期滿以准補海州直州牧恩芳委署桃源縣閻懋曾署事期滿以候補知縣孫舉璜署理 
[蘇撫行轅紀事]  
　　前晚蘇撫陸春帥在張氏味蒓園飲讌時與衆商會議紅十字會捐欵事讌畢回轅傳見上海縣汪瑶庭大令面談要公昨日清晨本埠文武印委各官咸至行轅伺候七點鐘商部左參議王清穆商部主事汪大貞商務局總辦嚴信厚周晉鏣駐滬考察商務嚴開第崇明恊鎭許國祥吳淞統領戴鶴松吳淞工程局總辦候補道趙詒書廣西候補道彭穀孫廣東候補道王存善支應局總辦候補道李永懋江蘇候補道劉國郇招商局總辦候補道顧肇熙厘捐局總辦候補道陳兆璜商部主事單鎭製造局總辦候補道魏允恭又會辦候補道方碩輔委辦礦務候補道徐棠刑部郎中陳秉鈞候補道朱承昌電報滬局總辦河南候補道楊廷杲浙江糧道顔鍾驥松江府知府田紹白等均詣轅謁見迨鐘鳴十下春帥帶同繙譯萬司馬中元關大令炯出轅拜和比日斯巴尼亞三國駐滬領事官十二點鐘至趙園午餐下午二點鐘答拜瑞典西洋德丹美日本奥等領事俄法意三國領事遣人片辭英領事以另有要公不克拜會脩函來辭聞春帥定於初二日啓行回杭州河里 
[蘇撫將赴杭垣]  
　　江蘇巡撫陸春帥日前來滬駐節泥城橋洋務局兹據官塲傳述春帥在滬勾留數日卽當起節赴杭垣部署一切然後折往蘇省接篆 
[預備閱廠]  
　　江南製造機器局總辦魏蕃實觀察以蘇撫陸春帥業已蒞滬因飭各廠委員預備一切以便春帥蒞廠閱視各項 
[公宴蘇撫]  
　　商約大臣呂鏡宇尙書電政大臣吳仲懌侍郎定於三十日六點鐘在電政行轅設筵恭請蘇撫陸中丞讌飲並請上海道袁觀察製造局魏觀察簉座 
[道轅冠蓋]  
　　廣西候補道彭子嘉觀察前震澤縣夏輔咸大令鈞和兵輸管帶馬廷樹遊戎昨日均至道轅拜會 
[電查要案]  
　　江督周玉帥昨日又電上海道袁觀察飭查祥茂等因捐齟齬各案飛速查明呈候察辦 
[移請免稅]  
　　江寗藩司日前移文上海道略謂前向禮和洋行訂購之元寳銅等抵埠時請免稅放行並代爲墊價 
[緝鹽須知]  
　　頭品頂戴記名提督統領浙西鹽捕水陸營湖南永州總鎭博奇巴圖魯孫頭品頂戴署理江南江蘇等處提刑按察使司按察使朱三品銜督辦江蘇五屬掣銷引鹽總局浙江卽補道常爲出示曉諭事案准浙運使惠移奉鹽憲聶批松江府詳華奉金三縣職廪生監耆民盧勤垣等禀鹽巡違章擅擾請飭營遵章扼要巡緝等情一案據情詳請示遵緣由奉此據詳已悉仰鹽運使卽查明例章移飭遵照辦理等因奉此理合移局請煩查照前案重申禁令會銜出示曉諭俾衆咸知遵守等因遵此查此案前於光緒二十五年間據上南經引商陸寳珩等禀因浙省加課五千餘引開辦上海租界食銷當經詳奉督鹽撫憲批准飭令左營吳管帶豕正派撥師船准其駛入内地巡緝惟仍須遵照督憲奏案祗准往來梭巡不得常川駐紥以杜流弊除老幼貧民婦女在附近場灶十里之内挑賣計米未逾四十斤者不准擅拿外其大夥興販及少壯出擔一體嚴緝等因奉准出示曉諭在案兹准前因合亟查照詳奏定例重申禁令出示曉諭爲此示仰巡營弁勇以及地方諸色人等一體知悉自此次示諭之後該營巡船在内地河港往來梭巡以離塲十里爲界不得違章擅拿零星人老少鹽斤藉端騷擾至各塲貧難老幼婦女將鹽易米度日者祇淮四十斤以内於附近塲灶挑賣不得出十里之外亦不許代挑用船裝載致滋影射如此界限分明各宜遒守各地方遇有緝拿私梟直放槍砲爾等切勿在旁觀看倘有悮傷與巡船無涉巡船弁勇有擾累鄉民情事應准指名禀由有司官提究亦不得聚衆滋事挾嫌妄指致干反坐其各凛遵毋違切切特示 
[改電燈廠爲料房]  
　　馬路工程局總辦翁子文太守前日命工頭將老白渡原有之電燈廠基址改爲工料房一切木料及修路石子均堆儲在内業已飭工人在牆上加築竹籬以防宵小並飭捕頭知照各華捕小心照料 
[逃犯續聞]  
　　昨報紀盜犯逃逸一則兹悉逃犯實係蘇阿木並非陳保三兹經押解之捕夥金生並民壯阿小等到縣禀知汪大令立飭金等赶緊緝獲如違嚴比 
[火警續聞]  
　　前晚英界天津路失火兹悉火起於西同仁里第二百四十號門牌鞋子作内廷及鄰居共被焚去樓房七幢 
[馬路工程局案]  
　　周仁山竊取搭客皮夾爲包探拘獲解局 
 
 

Page 11

 
 
奉訊收押在案昨又帶案訊供判掌頰四十下贓給失主具領○乾坤和菸店執事謝元生扭控脚划船戶許長發一案翁太守正欲提訊旋據謝禀稱許已央人介紹愿限期歸楚求免訊斷太守命具求銷切結存查○恒豐煤炭店司毛安唐徐六發因駕貨車至馬路與巡捕鄭淮貴互扭毁衣解經工程局交保候訊在案昨日該店執事赴局遞禀情愿認賠求請交保太守諭候訊明酌斷 
[公共公廨早堂案]  
　　謝庽妓院傭婦姚辛氏行竊金銀首飾衣服由包探何阿春拘解公堂經中西官判押候查明訊辦昨日何探投案禀稱姚辛氏行竊雖無實據惟在伊家起出絨布單被一條的係謝寓之物刻下原告不願赴案再追請爲核奪襄理讞員孫耳三明府與麥令豪君提姚辛氏至案氏供稱婦人實未行竊單初係女兒之物求鑒明府以原告旣不願涉訟判將姚辛氏管押若干時當據捕房禀稱今日判下之女犯須帶回捕房女牢管押明府不允與麥君爭辯謂須禀知道憲方可照辦麥君飭將該女犯帶過一邊再核卽據包探王長桂將前次誘拐劉坤和之子小五子女犯沈孫氏解案請訊劉坤和供小兒小五子於去歲除夕被人拐去找尋無著至新正初六日由王包探查獲通知到捕房認明領回沈孫氏供此孩由鎭江麻子領來但不知其姓名明府以氏狡供抵賴判責手心四百下枷示濟良所門首十四日示衆並遊街三日判定捕頭立請將該二女犯帶去孫明府與麥君再三分辯至一點鐘之久尙未爭定時黄司馬適由洋務局回署一聞此信立卽到堂與麥君理說現在須候道憲示下方可施行司馬隨飭官媒將二女犯帶下押候核奪○日前春源祥珠寳店主馬鶴年控鄭尤氏騙去珠子值洋二千一百五十元求提訊追等情當經司馬訊得有珠子一顆爲該氏質洋三百元此質票爲城内恒昌祥珠寳店贖去因此飭探前往吊贓再核昨早馬又投案禀稱該珠聞爲恒昌祥寄往蘇州須於二月朔日到申又錢桂福投案具禀請向鄭尤氏追取掮去貨物明府檢查此案該氏初次堂供内有洋銀一千五百元存於城内義昌珠寳店錢桂福處是否卽是此人氏稱是小婦人本在蘇州爲錢慫恿來滬由錢在六馬路租得房屋與之同住婦人售下之洋交與錢收執刻下求向錢追還以便歸還馬姓之欵錢供並無是事明府判氏限七天覓保出外向馬姓理明如錢桂福處果有洋銀轇轕准爾控追諭畢隨飭錢亦取保開釋○吳陳氏禀稱日前至毛姓親戚家拜壽有毛之友人王瑞生等賭錢輸負由毛金奎經手借去洋五十元前日途遇王瑞生向之索取詎王竟糾同多人將婦人毆打適爲包探所見因之拘入捕房解請訊究包探何阿春供稱前日見有多人與該婦人口角旋卽爭毆小的詢有賭博情事因此將王瑞生金阿狗拘入捕房今特解案請究明府質之王供並未向該氏借洋小的有表抵押與金奎現已贖出明府判責王手心一百下金訊係無干一并開釋○華捕陳士衡投案禀稱住居浦東爛泥渡與李桂庚比鄰光緒二十九年閏五月李將小的妻子拐去控經前會審憲提案押追上年釋出妻子仍未追到刻下李常與小的爲難是以訴知捕頭將李拘案再請追究李供小的並未拐伊妻子實係陳紀榮所爲明府得供飭差提陳到案訊追○濟良所西女董送女郎席阿狗王案禀稱此女迷路無歸請卽安插明府訊之席阿狗供年十三歲嘉定縣陳家行人由同巷嫂嫂帶來上海遺於馬路明府商之麥君將席交該女董帶去留養如有親屬來領禀覆核奪○俞紀梅紀春等在蘇州河船上失去狐皮馬褂背心棉褲等件報由包探邊槐洲拿獲竊賊沈阿三解案明府判責二百板押捕房十四天以儆 
[公共公廨晚堂案]  
　　前日職員王竹圃遣抱沈德朝控李仁貴用虧洋二百元前晚奉襄讞委員孫耳三明府升堂研訊李供小的所用之洋二百元刻下寫信與友人調度尙未收著求恩展限理處明府以其一味游移命笞一百板還押限一禮拜内趕緊繳　○仁和錢莊執事梅文祥控戚懋昌用虧莊欵銀二千七百兩則晚亦奉孫明府覆訊梅文祥供奉諭後戚仍未央人調處保人夏頤源亦藉詞推諉請卽訊追戚供此欵由小的轉借與胞兄懋佳今懋佳在鄉間調度小的確有經手之職無可推諉惟求展限情願如數繳案夏頤源供小的確爲外甥戚懋昌在該莊作保自應代爲理處惟請交保懇錢業董事從中商勸暫緩幾時理楚明府判戚懋昌還押候照會錢業董事調處限兩禮拜内從速繳案弗得遲延干咎 
[法捕房案]  
　　周星生竊得對時表一枚爲包探緝獲解奉陳大令訊供著重責二百板○劉和尙前因犯案到堂奉大令訊供判押捕房一個月兹已期滿命帶案開釋勒令速回原籍不准逗留○汪喜臣行竊烟槍一支失主報捕查獲原贓解奉大令訊供將原贓給還失主汪責一百板斥釋○張阿四竊取而盆一隻爲失主拘獲扭控捕房解奉大令訊供汪不認行竊大令以原告不到著從寛開釋 
[美捕房案]  
　　昨晨張印氏投捕房内控稱在四華德路某四人家爲傭夜間被姘夫馮阿三撬門而入竊去衣服等物請爲查辦捕頭令包探錢榮堂將馮拘入捕房馮稱並非行竊被氏誣指捕頭以兩造均屬無恥逐出不理○昨日僑居百老匯路西人某中雇塌車夫張雙富趙福元江友福戴一坤等將家中雜物載往他處失去金銀首飾等物甲疑張等所竊送入捕房捕頭以所控無憑從寛釋出○昨早某巡捕在塘山路小河旁見有無名孩屍一具當卽投報捕房捕頭令傳該圖地保前往收埋○著名流氓張莊二小阿根等前將鐵匠倪聖法軋至中虹橋薈萃樓茶肆索詐洋銀數十元倪暗遣人投報捕房捕頭即派探捕前往拘拿張等均逸去張疑鐵匠頭目顧掌法指使晚間糾集羽黨各持利刃擁至顧家將顧拔去顧妻張氏卽投報捕房喊控捕頭立派中西包探前任拿辦 
[皖省官報]  
　　新正月十九日牌示霍邱縣缺以勞文琦署當塗縣缺以胡汝霖署滁州訓導缺以周汝松署府經錫麟知奉撫台委辦舜旗河荼厘縣丞高震到由京騐看回省二十日候補知府文蔚知奉委辦運漕厘卡府經江祖湘知奉委解貢茶二十一日候補知縣陳耕三知奉府委勘丈懷甯江心洲二十二日知縣崔鶴知代道縣下鄉騐案李家澍知奉會委騐修續備右營營墻工程 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　恩詔事犯雖在正月初一日以前第係職官犯罪應否准免聽候部議幅海聽從下手行毆應革去披甲於烏順所得滿徒上减一等擬杖九十徒二年半該犯事犯亦在赦前核其情罪不在部議條欵不准援免之列應請准其援免後再有犯加等治罪烏順原供母老丁單是否屬實應否留養俟准部覆再行核辦幅海所供母老丁單之處罪旣援免毋庸查辦留養邱文匿稅不納本干律擬業己身死應毋庸議店主馬奎臣鄰人高雲秀等訊係赶勸不及亦毋庸議無干省釋屍棺飭廳傳屬領理除將全案供招屍格咨送刑部查核外所有審擬緣由理合恭摺具陳伏乞皇太后皇上聖鑒飭部核議施行謹奏奉硃批刑部議奏欽此 
宮門抄初三日克王良泰各請假十日錫公續假十五日澧深毓秀各續假十日崇勳續假五日召見軍機 
調補湖南巡撫端等奏爲無錫金匱兩縣匪徒拆毁學堂米商抗捐罷巿現經辦結將辦理情形具陳摺 
頭品頂戴卸署江蘇巡撫調補湖南巡撫奴才端方暫護江蘇巡撫江蘇布政使奴才效曾跪奏爲無錫金匱兩縣匪徒拆毁學堂米商抗捐罷巿現經辦結將辦理情形恭摺具陳仰祈聖鑒事竊照前據署無錫縣知縣陳詒署金匱縣知縣汪鳴鳳禀稱無錫縣紳舉人楊模等創辦竢實東林兩學堂經費不敷欲就米商原有商捐中抽撥濟用未允禀經江蘇學政臣唐景崇批飭嚴提米商董事生員趙夔監生張錦釗到案趙　等心懷不甘輒造謡言謂各業亦須一律捐輸奸徒乘機播弄突於本年七月初二初三等日聚衆罷巿兩次焚燒楊模房屋並將竢實東林等學堂一併拆毁經奴才端方分别委員馳赴彈壓勸諭始於次日一律開巿旋委現署常州知府許星璧現署陽湖縣知縣王念祖前往查辦當經奏請將陳詒汪鳴鳳一併摘去頂戴勒令查拿匪犯賠修學堂奉 
硃批知道了欽此嗣據許星璧等曾督無錫金匱兩縣勘明楊模及其同居族人房屋焚去大廳三間側屋二間樓房七間後偏　屋四間所有衣物器具搶毁無存估計約值庫平銀二萬餘兩竢實東林兩學堂及崇安寺蒙學堂門窗全被拆毁書器亦皆損失竣實學堂情形較重先後拿獲匪犯錢阿其岳子斌苗阿榮朱阿福曹保大麻子阿全並應訊之丁殿臣陶彦君高隆生馮土生等解省發交蘇州府審辦至竢實東林兩學堂爲各學生講習之所不容延誤迭經催令賠修旋於九月間據陳詒汪嗚鳳禀報已將竢貫東林兩學堂房屋賠修完竣並捐銀添置書籍器具等情卽經飭委許星璧等詳加查驗工程堅固書籍齊全遂與紳士議定章程於十月初一日開學所需開辦經費暫在該縣積歀生息項下借撥動用其無錫金匱兩縣米捐一項向分十釐以充善堂經費及橋工廟捐等項名雖各有專支實則中多浮冐現經許星璧督同縣委剴切開導米商感悟痛悔前非允于廟捐内撥提二釐以充竢實東林兩學堂常年經費並將橋工一釐撥歸學堂以還借墊之開辦經費均自本年九月十一日爲始按月分别繳呈又因楊模等被焚房屋衣物照律本應還賠事由米商抗捐而起該商等情願籌集銀洋二萬元賠償楊模所受虧損另銀洋二千元建造無錫金匱兩縣商辦學務公所並據聲稱該處巿面以米業爲大宗此案一日不結人心一日不定卽商業一日不能復原籲請免究旣往等語隨經批准照辦以卹商艱在案兹據前蘇州府知府許祐身詳稱遵提該犯錢阿其等悉心研鞫據供本年六月無錫金匱兩縣紳首楊模等因竢實東林兩學堂經費不足擬抽米釐未允禀經江蘇學政飭縣勒提米董生員趙夔監生張錫釗到案每年認捐洋一千元趙夔等心不甘服揑造謡言有謂各業七項一律捐輸在逃之米商楊壽康尤根起意罷巿挾制邀允已獲之錢阿其岳子斌在逃之雷雲大陳貴琳劉瑶卿顧盤生朱阿金朱小雲共十人寫立名單脅令各米行一律罷巿遂於七月初二日先赴公所會齊令將各行米斛挑入公所各持火把香火齊赴楊模家放火燒燬大廳三間側屋二間適遇無錫金匱兩縣前往彈壓恃衆擁閙挾制出示免捐旋復至竢實東林兩學堂及崇安寺蒙學堂拆毁墻壁門窓等項書籍器具多遭損失次日因知楊模住房未焚聚衆赴楊模家放火焚燒樓房七間後偏平屋四間匪徒貧民麕至衣物器具搶毁無存陶彦君丁殿臣高隆生均各開設采行被脅罷巿馮士生因往公所閒看經楊壽康令其照料茶水俱未同謀滋事維時朱阿福曹保大麻子阿全與未獲之强頭阿順孫阿榮至楊模家探看因縣中所派巡馬王得勝持槍攔阻疑係楊姓保標之人扭住拷打致傷腦後髮際兩腿兩臂旋卽釋放朱阿福曹保大復隨同楊壽康至蒙學尝帮同拆毁苗阿榮于火起之後乘機搶得衣物兩箱嗣經事主查知反以空箱向其勒詐銀錢逞凶滋閙各等情分别按例議擬解田署按察使朱之榛審轉前來奴才效曾提犯覆審無異奴才等伏查東林竢實兩學堂本係縣紳剏辦經費不足自不能不由該紳就地籌捐果使紳商籌辦得宜原不至滋生事端釀成鉅案乃因商民與紳士不協輙卽聚衆罷巿　毁學堂並焚紳士房屋情節至重本年鎮江因籌辦警察罷巿滋事未及半年復出此案若不嚴加懲創竊恐刁徒紛紛效尤不獨紳士興學之心因此退阻與地方公事亦不免多所牽掣關繫大局殊非淺鮮此案錢阿其岳子斌聽從聚衆罷巿拆毁學堂焚燒房屋實屬愍不畏法應請及刁民假地方公事强行出頭聚衆逼勒罷巿尙無閧堂塞署並未毆官者爲從絞監候例均擬絞監候秋後處决苗阿榮乘火搶物事後復向事主勒詐兇閙應比依兇惡棍徒無故擾害良人實在情兇墊惡者發往極邊足四千里安置例擬發往極邊足四千里安置朱阿福曹保大麻子阿全拷打巡勇致傷多處雖己平復究屬横蠻日朱阿福曹保大並有帮毁蒙學堂情事應比兇惡棍徒擬軍例量减一等擬杖一百徒三年惟查該犯等均係素不安分之徒一經解配勢必中途脫逃仍回原籍擾害是有擬罪之名仍無懲辦之實應請將苗阿榮改爲監禁十年朱阿福曹保大麻子阿全各監禁五年俾昭儆戒陶彦君丁殿臣高隆生被脅罷巿應請以刁民聚衆罷巿被脅同行者杖一百例擬枚一百馮士生代楊壽康照料公所茶水亦有不合應請酌照不應重律擬杖八十陶彦君係由文生捐貢業已斥革免其折責仍追貢照咨销下殿臣高隆生馮士生分别拆責發落學堂業據賠修米捐亦經照發楊模毁失財産並據米　籌欵賠償惟造謡釀禍之趙夔等起意滋事之楊壽康等現尙在逃應仍嚴飭查拿究辦其餘無干開釋未到免提省累署無錫　　縣陳詒署金匱縣知縣汪鳴鳳雖事前辦理未能妥善而事後賠修學堂緝拿匪犯尙知奮勉惟首犯尙未弋獲例有應得處分應請 
　　給還頂戴仍交部議處除具陳伏乞皇太后皇上聖鑒謹奏奉硃批刑部議奏欽此 
 
