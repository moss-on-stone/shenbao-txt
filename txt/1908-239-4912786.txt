# 1908 - 239 - 4912786

 

Page 1

 
 
   
 
 

Page 2

 
 
   
 
 

Page 3

 
 
上諭 
八月初九日奉 
上諭浙江寗紹台道員缺著桑寳調補齊耀珊著調補湖北漢黄德道湖北荆宜道員缺著吳品珩補授欽此 
上諭道員楊兆葢黄誥著以本班發往兩江補用道員許珏知府許台身著以本班發往廣東補用均著交軍機處存記欽此 
論說 
[諮議局選舉區制解孟森來稿]  
選舉區制。有大選舉區小選舉區之别。用大區制。易於得人。用小區制。易於普及。以理言。旣用複選法。複選宜大區。以所選出者爲議員。議員宜得人也。初選宜小區。以所選得者僅爲選舉人。選舉權宜普及也。諮議局爲省議會。以廳州縣爲區。不可謂小。以府直隸廳州爲區。則可謂極大。今以條文言之。初選舉明以廳州縣爲區。複選舉明以府直隸廳州爲區。無可疑也。據此則用大區制。而複選則爲大區之尤大者。選舉章程第二條。初選舉以廳州縣爲選舉區。複選舉以府直隸廳州爲選舉區。各以所轄地方爲境界。惟初選舉又分投票區。選舉章程第二章第一節。專明此事。以投票名其區。論文義。必不當。與選舉區相混。然窺立法者之意似主。張以投票區寓小選舉區之制。於何見之。請畢吾說。查諮議局選舉。用無名單記法。選舉章程第四十五條。投票用無名單記法每票祇准書被選舉人一名。不得自書本人姓名。此條文本可以一句了之立法者。恐無名單記四字。未學法學者未必能解。乃於條文中自下注脚。以第。 
一句解。單記。以第三句解無名。觀此則選舉票内。止有被選舉人姓。名並無選舉人姓名。蓋無疑義。複選舉亦同。選舉章程第七十二條。複選投票方法。照第四十一條至第四十八條辦理。可見。第四十五條之無名單記法。已包。含於此條之中。夫初選複選。旣明明皆無。選舉人姓名。入於投票紙矣。然檢票時。乃皆將選舉票内姓名。對照投票簿。内姓名審具符否選舉章程第五十四條。檢票時。先將選舉票與投票簿對照如有姓名不符。及放棄選舉權等事。均應另册記明。又第七十三條。複選檢票方法。照第五十四五十五條辦理。此其所對照之姓名。自必。爲被選舉人姓名。因其爲被選舉人姓名。而疑義紛然集矣。投票簿之爲物。具載選舉章程。選舉章程第三十八條。初選監督應按照各投票所所屬投票人。分别造具投票簿。並按照定式。製成投票匭。於選舉期十日以前。分交各投票所。又第三十九條。投票簿。應載明投票人姓名年歲籍貫及住所。又第四十一條。投票人。以列名本屬投票所之投票簿者爲限。其爲選舉人名册中劃分投票區時。就其住所屬於該區者。各别造簿。而於是該投票區之投票。人皆爲該投票簿中之人。按之條文自見。投票紙當投票匭彚集於開票所時。在初選舉。誠可與投票簿相對照。以初。 
 
 
 

Page 4

 
 
選當選人。仍必爲選舉人也。設使投票區。止爲便於投票者不致擁擠並。 
不限制當選人亦出該區之内。則各投票區之投票匭。開票時每匭之票。並不與本投票區之投票簿内姓名相令。開一匭而遍對各簿。何如徑曰對照選舉人名册。乃必曰對照投票簿。致紛紜自擾如是。乎故。從選舉章程第五十四條之文。可認定其爲小選舉區制。即以投票區爲小選舉區之分畫焉。殆非誤也。 
專電 
[電一（北京）]  
御史秦望瀾奏請覆議貽榖參案一摺將貽榖蒙墾帳畧進出欵列入顯受指使慈宫覽奏震怒由張袁兩軍機擬旨申斥慶邸不問鹿軍機廻避 
[電二（北京）]  
晋撫寳棻電奏逹賴喇嘛原定初八起程兹又改期探確即奏 
[電三（北京）]  
民政部最近調查京城戸口共十二萬七千餘戸男學堂一百八十三處學生十萬餘名敎員千二百名女學堂十七處學生七百七十餘名敎員百名 
緊要新聞 
[議院年限宣布後狀况]  
北京人之滿意自本月初一日下詔籌備議院期以九年而北京人士歡聲雷動聞京師巿民聯絡商會將於前門外樹立電燈牌坊將上諭書之玻璃屏上并以松葉織成帝國國會萬歲六大字以壯觀瞻各舖戸届時亦當懸燈五日以表歡舞之忱 
記者曰於此可以見北方人民之程度 
都察院之缷責上月二十八日都察院代奏各省國會請願書爲樞垣某大老追回欲上未果嗣得初一日宣布議院之詔都察院總憲張英麟遂將各處請願書一律彚齊交送軍機處奏事處此後能否上逹天聽悉視樞垣大老之意見如何耳 
慶親王之意見日來慶邸接見僚屬時必垂詢籌備議院事宜并謂九年内應辦各事須切實預備不可蹈從前輾轉因循之習如有正當之意見皆可繕具說帖呈遞以備採擇 
[貽榖到案近聞北京]  
　　初二日法部紹王兩侍郎與戴尚書會商後即交諭承審官弋炳琦蕭之葆連陪型三人命先將該官犯貽榖斌儀姚學鏡等暫行訊鞫至初三日貽榖呈遞親供爲第一次過堂之期承審官略訊一遍並不駁詰俟將親供呈堂閱看後再行定期審訊 
聞部中以此案旣經鹿大軍機頂叅有提催公訊之嚴旨不得不異常愼密所有貽榖等親供卷册槪不作憑仍擬照原叅覆奏及綏遠城舊卷以爲證據并聞樊增祥係查辦之人此次延不到任久留京師亦爲此案未了之故若果翻案聞樊將指出贓欵實據與之對質云 
[陳政詩赴院辨寃北京]  
　　浙江候選道統帶嘉興各營陳政詩前因被御史奏參經軍機處交浙撫查復己將陳撤差革職現陳政詩心不自甘特繕就被誣呈詞於本月初二日赴都察院面謁張英麟請其代奏辯寃 
[陳給諫奏參盛宣懷之措辭北京]  
　　給事中陳慶桂片奏商約大臣盛宣懷貪鄙近利行同巿儈前充招商局督辦用局欵購買上海産地弊端百出有用本局及總辦出名者有用福昌洋行出名者且有假用英商密爾登出名者皆盛宣懷一人經手推其紛岐錯雜之故無非價漲則視爲已業價落則撥歸公産牟利之工至斯而極且聞將通商銀行公地二畝零擅售與日商三菱公司現在上海道未允稅契故不能交易又聞其與岑春煊合買上海之蘇州河地畝甚多及合置崑山縣田恃勢抑勒民怨沸騰似此行爲實於官箴有玷擬懇諭飭兩江督臣端方分别密查據實覆奏請旨辦理以重公産而紓民困云云 
[鄂藩被叅傳聞武昌]  
　　鄂藩李少東方伯因烟疾未除現被禁烟大臣丁振鐸景星會同糾參聞已奉旨飭鄂督查覆方伯自聞此信有稱疾引退之意 
[嚴拿龍華會匪要電續誌]  
　　江北提督徐紹楨致江督電桃宿交界順德陸城兩鄕之古城山黄河灘周家莊祥符閘東鄭家樓金鎖鎭李家樓夏家窪羅家圩一帶地方有外來會匪多人託言得受眞傳蠱惑鄕愚燒香入會民間多有信其愚弄日伏夜聚蹤跡詭密附從甚衆且有約會宿境黨羽於八月初起事之謡楨是日正值出巡河工當即飛飭巡防統帶楊春普密帶隊伍於二十 
 
 

Page 5

 
 
三日起程馳往該處會同營　圍拿並出示曉諭鄕民解散脅從勿爲所惑兹據該統帶回浦呈稱會同桃源縣李令在桃邑西鄕孫家莊撲獲龍華會匪首孫克耿一名並在伊家拿獲張附麻孫得雲吳守田孫克清孫克求五名孫得雲十分兇悍手使鐵鎗拒捕經兵役將鐵鎗奪下就獲口中尚念誦符咒又訊出匪目梁保和在周家莊匪目邢壽春在孫家小屋莊會同李令馳拿二匪均已聞風遠颺惟在梁保和家搜出旗桿十餘根邢壽春家搜出龍華會匪執照二張符咒道書等件由縣審明再行禀辦等情其宿邑會匪情形楨過宿時已面飭愛令並責成龔統領復拿尚未據報告（下略） 
江督致豫撫林東撫袁皖撫沈電桃宿交界有外來會匪潛入放票收徒經徐固帥派營會縣在桃邑拿獲龍華會匪目孫克耿等多名並在逸犯梁保和邢壽春等家搜獲旗桿龍華會執照符咒道書等件據桃源李令電禀孫匪訊係張妙松會黨常經電飭淮揚道提犯審辦查拿解散頃據該道電稱張妙松仍在河南其黨羽東皖豫皆有請通咨飭緝等語查張妙松係著名匪首左道惑衆蹤跡詭秘迭經飭拿未獲兹復縱其黨徒四出煽誘附從甚衆其黨羽已遍數省勢燄非小不速捕治益恐滋蔓難圖應請通飭一體嚴拿解散以除隠患是所至禱 
[中國收回治外法權之先聲]  
　　字林報北京訪函云外部各員目下正在草訂非立約國人民及外國敎士領取護照章程大約三五日内即可訂定届時將以此項章程照會駐京各國公使遵辦外務部近並電告各省督撫嗣後遇有非立約國之民人如土爾其暹邏等國之案件均須按照華律辦理雖有治外法權之他國保護（如土國向歸法國保護今改德國保護等類）亦不得准其享受治外法權之權利蓋中國不能以該民等居他國保護之下而遂舍棄權利也查土爾其僑居中國之人民寥寥無幾今因轉歸德國保護一事引起中政府保全主權之要舉殊非始料所及云 
[許珏呈請變通禁烟期限北京]  
　　都察院奏代遞候選道許珏請變通禁烟期限條呈内稱以本籍江蘇一省言之竊謂栽種販賣吸食均宜速爲限制而辦法隨處各殊長淮以北以限制栽種爲先大江以南以限制販賣爲急但能於禁止栽種販賣不過寛其期則於禁止吸食自立收其效一禁止栽種擬以兩年爲限也查政務處奏定禁烟章程凡栽種鶯粟之地令業戸遞年减種九成之一民政部度支部會訂禁烟稽核章程向種鶯粟地畝按照三十四年册報數目每年減少人分之一竊思九成與八分州縣官地方事繁安能一一履畝清查不過聽憑書吏臆造仍是紙上空談惟禁烟大臣奏定查騐章程内第六條體察所屬種烟之多寡或分年減種或全行禁種二語至爲簡括現擬遵照此語辦理假如境内向種鶯粟之地一千畝擬自光緒三十五年正月起此千畝之内令七百畝迅速改種五榖凡自願改種者報明造册全免本年地丁漕糧以示鼓勵其三百畝許暫種鶯粟一年却須按照上年所納租課加倍完納至三十六年此三百畝内以二百畝改種五榖仍免本年丁糧之半其一百畝許再種鶯粟一年按照上年所納之租再加一倍完納至三十七年則此一百畝亦改種五榖惟本年丁糧須一律完納不能再邀優免如此辦理不過三年通縣境内鶯粟根株盡絕矣倘三年之後查出尚有私種者田畝入官人則按律治罪一禁止販賣宜與栽種同時也栽種旣限以兩年爲止則販賣之期亦不得過於延長致除惡不能速盡查販賣之屬有二一烟館一膏店一上店現烟館旣經勒閉縱有開燈私賣地方官可以按律嚴懲目前蘇省弊竇在於上年新設之膏店此種膏店貲本無多而吸食之人樂於挑膏之便遂因循沉溺不思振作其害與烟館同今官嚴加限制將挑膏之店逐漸裁併擬自本年八月起按月裁併若干戸限至年底所有膏店一律裁盡自光緒三十五年正月起不准再有挑膏之店其土店亦應恪守政務處奏定章程此後祇准閉歇不准添開擬六個月清查一次并勸令及早改業限兩年之内所有販賣烟土之戸一律停止至三十七年正月以後如有販賣烟土者以違禁論 
一禁止吸食應逐年稽查人數分别辦理也栽種販賣旣有限制　來源漸少在吸食之人不能不思減戒斷癮查政務處奏定章程年逾六十精力漸衰其戒食與否可從寛免議凡年在六十以内俱在勒限減癮之列惟所稱吸烟數目限令每年遞減二三成則立法太寛萬難收效嘗詢之吸烟而已經戒絕者據稱戒烟不論癮之大小深淺需時不過三月惟體弱多病者不在此數現擬飭各州縣先將境内實有若干吸烟人數查明造册内除年逾六十者無庸勒減外凡吸烟而體壯無病者令服戒烟丸藥體弱多病者報明給照購土自煎仍逐漸限戒吸食成數至三個月後清查一次其業經斷癮者即將册内之名銷去過三月後再查一次將續報斷癮者銷去連查四次己届一年共開除斷癮之人若干現尚吸食者若干各造清册互相比較如斷癮之人多於現吸之人則爲辦理有效官紳俱給優奬斷癮與現吸者相等亦准給奬現吸之人多於斷癮之人則辦理不善無庸給奬如斷癮之人不及二三成官則記過紳則撤換此第一年辦法也第二年亦如前辦理每隔三月清查一次年終仍造册比較如届時尚不能斷癮之八計己閱兩年諒無自新之望應即編入烟籍照年逾六十之例一律給與牌照聽其吸食終身惟栽種販賣旣限兩年後禁止此時當由地方設立公司預算每年吸食之數積儲以給其求俾終其天年則法外之仁也 
 
 

Page 6

 
 
   
 
 

Page 7

 
 
   
 
 

Page 8

 
 
[壳件洋行　禮拜二拍賣　焦炭]  
准於本月十三日下午二點半鐘在華順碼頭拍賣小焦炭七十噸外連餘焦届期請　貴客駕臨該處面拍可也此佈　壳件洋行啓 
[禮拜三拍賣　魯意師摩洋行始創自同治十三年即英一千八百七十四年]  
准於十四日十點鐘在靜安寺路西摩路西首滄州路别墅内五號拍賣書樓大菜間臥房浴間廚房並一應紅木檯椅三扒綢窗帘緞面書椅色礬石鐘油畫鐘全銅雙　床蕩磁浴缸鐵洋箱洋琴磁料器二百磅電汽風扇電汽燈烹銀器及一應上等木器零物傢私不計此佈　魯意師摩洋行啓 
[出賣小火輪船一隻]  
魯意師摩洋行始創同治十三年即英一千八百七十四年 
茲有小火輪船一隻其船是上海耶松船廠造出計長五十七尺六寸闊計九尺三寸業己裝就並設坐位亦能拖船其料均係堅固各買客欲知詳細者可至小行詢問可也此佈　魯意師摩洋行啓 
[（上洋新開）　和祥洋行]  
本行向在倫敦創設有年久己名馳中外今因上海爲商務萃之區是以特派來華專辦各國名廠進口各種疋出口如絲茶草帽邊皮毛雜貨等類小行非圖漁利無不格外效勞以廣招徠倘蒙　光顧請駕臨泗涇路六號本行賬房面議可也特此佈告 
[聲明收股]  
旅杭城内外同鄕入烟台山東日報股份共百十五股業於月初如數由招手人收淸惟恐各處收條尙未寄到專此佈告各股東均鑒 
　　孫碬臣白 
[（江海關啟）]  
稅務司諭照得本月十五日係爲中秋節期本關例於是日給假封關停辦公事特諭　光緒三十四年八月初九日 
[（遺精有方）]  
僕體質素虧因思慮過度致有遺精之症服藥調理終我難愈近患症病較前更覺日重甚至四肢酸軟腰膝疼痛久之合眼即滑雖憂鬱萬分惟壽數天命矣幸蒙友人談及從前亦患此症購大馬路德仁里廣東陳恒德堂奇效遺精丸服之幸獲痊愈僕聞悉亦購遺精丸二元照服確見日覺病减後再接服四元亦獲全愈且服後身體强健歎喜之極特登報章使世之同病者咸得問津矣　本埠城内火腿弄范景賢敬謝 
[中西大藥房　乾片白金紙己到]  
四寸六寸八寸十寸十二寸船　乾片粉紅大紅牌均有二張六張十二張白金紙及十尺放大紙一概新到新鮮無比定價克己　賜顧者請認明四馬路中市八十五號門牌庶不致悞 
[鎭江人注目]  
上海五洲大藥房分設鎭江西門外日新街三層樓大洋房各藥俱全以便　諸君子就近購取今擇於八月初五日開張特别贈彩十天購藥十元者可得五元之贈品 
[（聲明被竊）]  
茲於初七夜被賊竊去腰圓中西字圖章一個又回單圖章一個倘有向各寳莊行號支取銀錢貨物及一切担保等情均不作爲憑如有往來望親送至小號另盖圖章方可作數特此登報聲明　萬昌利號告白 
[（良醫到申）]  
山左名醫李慶堂君友今尋來滬同人挽留至再始允駐足施方其男婦内外科之精針炙之妙皆其常藝其最關心者小兒科也夫小兒之有疾不易下藥不堪針炙　君之精於小兒科論症推拿無不手到病除今既來滬誠滬上大小男婦之保安也凡我同胞求方問津者可到東棋盤街義大洋貨店對門坐東朝西門面　唐星三王錫三湯子經啓 
[女界鐘聲]  
這鐘聲　奉請女同胞諦聽　女子最易受病　女病比男病難醫　現在好了　上海五洲大藥房　新發明了三種良藥　一種叫做女界寳　好醫女子普通病的　一種呌做月月紅　專漒經水不調的　一種呌做人造自來血　是專醫血分病的　我們女同胞　有了這三種良藥　大家可以永遠康健　所以畫出這女界鐘聲的圖兒　宣布到女界上去　注意　注意　注意 
[盤棧聲明]  
茲有在寳善百花里二百二號門牌胡源興客棧今因八月朔日盤賣與新東改換和源興招牌如有盤日前之在外各號往來一切概歸胡姓理認與後東無涉特此佈告和源興棧主白 
[（遺失莊票）]  
今遺失正興莊票第七千九百另七號八月十六期計元一百五十兩另四錢己向該莊說明作廢己登申新各報望莊行號切勿收用　義和祥啓 
廣東陳恒德堂　淋濁妙藥 
[珍珠琥珀立止白濁丸]  
此丸專治五淋白濁少便刺痛難忍溺管閉塞點满不止日久不愈致成血沙等症無論一切淋濁服之立刻清濁止淋止痛利便消歷化毒去　此丸輕症二天重則四天包可全愈倘不見效原洋奉趙輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每天瓶二元小瓶一元分設上海英大馬路萬康醬園對門德仁里内石庫門交易 
[專製布質引擎帶]  
登　商標 
是帶異常臥　耐久不壞用以運動機器其牽引力甚大且較牛皮橡皮各帶更爲耐久堅紉其價甚亷上海專售 
[失竊莊摺莊票聲明]  
茲於初七晚被賊竊去兆豐莊裕源長莊恆德莊明德莊承裕莊往來摺各一扣共計五扣又愼泰莊二千九百六十一號本月十二期票元五十二兩己經向各莊關照作爲廢摺廢紙祈各寳號切弗收用特此登報聲明　萬昌利號告白 
[氣臌全愈]  
氣膨腹大飯不吃下吃粥半碗身瘦乾柴三年不愈逼訪名醫久治不効看報知周觀文由太醫院來申包醫臌脹急取靈丹價洋二元立服靈丹價洋二元立服立愈看我窮人送洋錢不收以無感謝叩首神醫周觀文先生寓望平街祥陞公棧西門外橋西李祥叩恩 
[（訪尋告白）]  
啓者茲有廣東省赤溪城人陳秉章携帶妻兒到來上海向在二馬路即九江路泰和洋行對面和昌洋行仝屋門牌九號祁德隆狀師房職任繙譯夜教英文近年未有音信付回致便父母家中懸掛如有諸君知陳秉章在何處居住同他到二洋涇橋全安棧地下八千五號房與弟面會即謝茶儀二元正决不食言此佈光緒三十四年八月初八日弟陳鑑鈞謹啓 
[聲明歇夥]  
宋雲卿向在小行爲夥于端節分手近悉在外私刻本號圖章兼冐余名騙取銀洋貨物及向席帮各號冐成糖貨望各寳號切弗受愚倘有以上情事概與小行無涉特此佈告泰生仁宋普生仝白 
 
 

Page 9

 
 
   
 
 

Page 10

 
 
接緊要新聞 
[斥革孫啓麟案彚聞]  
江督覆寳山紳士電吳淞砲台譯送寳山紳士錢太史淦支電悉已電上海道於定案具詳時酌核辦理方魚印 
蘇提學上督撫憲文七月二十三日據寳山縣紳士施贊唐等禀控廩貢生孫啟麟素喜武斷把持藉羅店商務分會專以庇奸抗官干預民粮破壞公學爲事等情又據紳士陳典煌等禀控該生將羅陽小學捐欵盡數改交伊所接辦向係民立近改商立之勤敏學堂並倡言公校紳董如禀請差追務各齊心罷巿强迫商家僉名等情又據紳士李鍾瀚等禀控其假敎育會權力任意添舉校董攔收公捐衝突公學等情廿四日復據該縣胡令禀稱該生包收米折不許現編赴縣領串承催又不准赴櫃完納歸伊代收代解並將私刻圖記票據呈騐各到司本司查該廩貢生孫啟麟恃符滋事胆大妄爲攔收公捐敗壞學務私刻圖記票據包攬錢粮種種荒謬若不速予嚴懲恐釀地方鉅患當即批行太倉州轉飭寳山縣立將孫啟麟廩貢生斥革一面由司先行註册其所充勸學員曁改稱商立之勤敏學堂校長及商務分會書記員亦即一併撤退並札委保送知府陸守懋勛馳赴寳山查明羅陽小學堂捐欵情形妥爲曉諭悉照從前辦理以釋羣疑凡該革生在鄕藉口學務一切謬妄舉動悉予更正以靖地方至私刻圖記包收米折情節尤重應聽候各憲批飭歸案訊明按律懲辦以儆刁風除電陳學部農工商部外理合呈請督撫憲查照 
寳山各學堂堂長吳邦珍等禀毛提學文竊勸學所勸學員勤敏小學堂堂長廩貢生孫生啟麟前被胡令挾嫌誘押並揑詞誣禀憲台曁各大憲曾由邦珍等電禀憲台曁紳士翰林院編修錢淦等呈明在案乃日來胡令接奉憲合批飭將孫生廩貢生即予斥革並將其勸學員及商務分會書記員曁勤敏學堂校長各職一併撤退等因邦珍等以事關學界大局竊有不能己於言者查胡令禀詞以私刊圖記包收米折爲文致孫生最重之罪此節本與學務無涉其詳細情形業於錢紳等禀中辨明想早邀鈞鑒嗣蒙督撫憲電飭滬道派委於初一日訊釋孫生委無罪狀己具身蒙不白遵囑以後不涉粮務切結完案是胡令所禀係屬一面之詞顯而易見至據稱陳董典煌施紳贊唐等控孫生把持商欵破壞公學一節核與事實亦覺不符查此節曾由商會總理朱紳詒烈等以公學所收瑣屑各捐今昔情形不同由會中公議請予寛免具禀憲台曁各大憲在案是請免捐欵全由商會主持况並無盡數停止及改歸勤毓等情似不得爲孫生罪邦珍等熟知孫生自任勸學員後專以勸導私塾改良爲事成蹟具有可觀一時私塾改爲學堂者如姜村小學巿東小學等有四五處之多而陳董本係私塾敎師亦經孫生屢勸非特不改從而怨之又孫生自被舉爲勤毓堂長後極力整頓羅鎭商民多願子弟就學勤敏致公學學生驟然減少施紳於上學期曾任公學堂長未免相形見絀該紳董等遂積種種之羞怒誣孫生爲主使致有以上云云此則不能不代爲剖白者也且查胡令禀中有舉人潘履祥業經查知由施董等揑名誣控於初二日曾以勒名具控情形據實呈請憲台曁各大憲徹銷在案而胡令當此案未發之時先已囑託報館預爲搆陷地步觀上海某報七月三十日所載覆東亞粒塵一書實爲左證據此則孫生之被誣與胡令之挾嫌尤爲燭照無遺邦珍等身任學務固不敢爲非分之請求惟孫生以熱心興學之故致爲本廠紳董所猜姑胡令又牽涉糧務遽遭不白之寃恐此後學界人人自危誰復肯以興學自任殊於寳邑學務前途關係甚鉅爲敢聯名環懇大公祖大人秉公確查曲直立予昭雪出自憲裁邦珍等不勝迫切待命之至 
[西報譯要]  
○土國專使抵京近狀字林西報北京訪函云土爾其政府派赴中國調查敎務之專使近日自滬抵京寓某清眞寺回民接待頗具熱誠聞該使在京事畢尚擬赴雲南甘肅新疆伊犁各處調查回敎情形按以上各處回民繁殖且喜鬥毆四十年前新甘兩省曾揭竿爲亂旋經左宗棠勦平目下中政府對於該處回民仍極注意恐彼等乘機爲亂也 
○外人仍可測量内地又函云外務部近電各省督撫嗣後如有外人游歷中國内地請領護照除塡明游歷字樣外不得另載他文蓋因領取護照之外人往往越權私行調查礦産或測量形勢且因日本近有文武員弁六十名擅往蒙古測量之故然余有某友新自直隸山東内地游歷抵京曾告余云中國官塲對於禁止外人擅人内地測量新章皆未嚴加實行一則恐得罪外人一則若輩對於軍事測量之重要不甚留意故北清各國兵隊近仍多派員弁在内地從事測量云 
分類新聞 
政界 
[魯省實存庫欵濟南]  
　　藩庫運庫經魯撫袁中丞盤查後計藩庫應存各年地丁耗羡充公等欵共銀九十萬九千七百三十兩六錢三分八釐内除前司借支青州滿營續案生息等項銀十八萬一千九百六十九兩六錢六分六釐實存銀七十二萬七千七百六十兩九錢七分二釐運庫應存正雜等欵共銀三十萬二千三兩五錢八分七厘内除各案歸公領票公費及加價項下借支運本除還尚借銀三萬八百九十七兩外實存銀二十七萬一千一百六兩五錢八分七厘均係實存在庫己於日前附片具陳並咨行度支部查照 
 
 

Page 11

 
 
[戒烟局尚須改良松江]  
　　青浦戒烟局董宋寳等以局費無著禀縣請暫停辦等情經陳令定遠批云據禀己悉應如何改良籌辦之處仰候禀請憲示遵行 
[蘇省編查戸口委員名單蘇州]  
　　蘇省編查戸口委員現己派定兹將銜名照錄如下直隸州同余祖昭葑門外縣丞杜紹甫齊門外張元爕章恭樾巡檢皮錫珍均北路杜宗瓚陳崇實均中路許文菁典史章仲英均西路主簿文慶嵩南路 
[湘鄂贛岸銷鹽日旺南京]  
　○　○各岸督銷現届期滿聞湘鄂贛三岸銷數日旺較之往年有盈無絀云 
交涉 
[請查賣藥日人安慶]  
　　日本後藤之助函請皖省巡警道卞觀察訪查日人在安慶賣藥有無護照以及賣藥免許證按照日領事館定章凡無免許證而賣藥者罰洋五元無護照而遊歷中國内地者罰洋十元以上五十元以下不等現聞有日本人在安晵者五人多無護照又無免許證殊屬非是應請嚴查爲荷 
軍界 
[請派全省軍務翼長黑省]  
　　黑龍江巡撫電禀陸軍部江省軍務紛歧號令不一計滿軍舊營新營練軍新募陸軍又奏調平泉州馬玉崑部下各軍勢必有熟於軍務大員統領指揮方能調度應手查有副都統崑源久歷戰陣素有知兵之名可否派爲黑龍江全省軍務翼長之處敬候示遵 
[咨查新軍弊竇蘇州]  
　　蘇撫昨准陸軍部咨據軍政司案呈近有人禀南北新軍弊竇頗多如所禀屬實於軍政前途殊有關碍希即轉飭各鎭協標營查核如有禀内所稱各弊務須實力整頓一洗積習陳中丞接咨遂通飭各軍一體遵照兹將禀中所指弊竇十二條錄下一公費無益二徴兵仍虚三兵格不齊四兵丁苦况五軍衣不適六截曠不實七兵房不便八衛生未講九費用蔽蒙十兵食侵蝕十一逃亡之多十二點名陋弊 
[練習所畢業生赴部考騐南京]  
　　憲兵司令部陶道駿保復江督端午帥書略云竊職部詳請咨送憲兵練習所將校科畢業各學生赴陸軍部考騐一案頃奉憲台批開此案己據詳電咨陸軍部請定該畢業生赴部考驗日期兹准覆電憲兵練習所將校科未經咨部立案希將該科章程辦法曁所習學術各項程度先行詳晰咨部查核再行酌定等因仰即查照來電所指各節另具妥詳請咨立案一面請定考騐日期以資併案辦理等因奉此伏查寗垣籌辦憲兵是於三十二年六月徴巡交閧之際臨時創設蒙前署督憲周檄委職道兼充憲兵司令官數日而編成所有憲兵並非學而後用不過於勤務之暇授以憲兵職務上必要之學術及警察規條而己嗣恐其倉猝編制不足爲軍隊之表率於三十三年正月詳請憲台參照日本辦法增設憲兵練習所一區計分兩科一日將校科二日弁兵科旨以四十人爲定額創辦之始憲兵將校缺乏乃先設將校科以扣足一年爲畢業此班畢業後將校科即行停辦專辦弁兵科爲原充憲兵者輪流入學之所以其凡充憲兵者無人不知必要之學術業經職道會同教練處詳准在案所有練習所將校科是於三十三年四月内開辦監督敎習各員均遴選留學日本專科畢業生充當軍需庶務各員則由憲兵司令部軍佐兼充藉節經費核計每月開支僅領銀六百八十兩而薪水火食雜支服裝等費均包括在内此外并無活支之欵此憲兵練習所之大略辦法也至學術各項課程亦係仿照日本憲兵練習所之課程其關於憲兵之課程曰軍事警察曰各國憲兵沿革史曰意大利憲兵條例曰軍事學曰偵探學其關於陸軍法律之課程曰戰時國際公法曰陸海軍刑法及治罪法曰陸軍監獄其關於一般法律之課程曰法學通論曰憲法曰刑法曰警察學曰行政法其關於普通學之課程曰地理學曰算學曰衛生學曰測圖學術科則有馬操步操體操劍術等項而於我國之技藝亦經擇要敎授務使於捕拿人犯之時可以得力統計一年兩月以來各敎習尚能認眞敎授本年五月畢業由職道會同敎練處考騐諸生成績較優者頗不乏人惟武器馬匹皆由憲兵支部撥借所内未經置辦故術科稍遜於學科然亦堪備憲兵之用現在將校科旣經畢業擬懇憲台俯准咨請陸軍部立案并挑選程度較優考取前列之學生三十人咨送陸軍部考騐以符陸軍定章而昭愼重以後即照章開辦弁兵科六個月爲畢業俟現充憲兵皆經輪班入所學習後此項憲兵練習所再行停辦抑職道猶有請者伏維陸軍部定章己改憲兵爲陸軍警察直隸山東已經照辦憲兵司令部似應改爲陸軍警察營憲兵練習所建應改爲陸軍警察練習所以昭劃一擬懇憲台一併咨商陸軍部查照改編 
學務 
[補習中學畢業生援案請奬陜西]  
　　陜撫恩壽請將陜西高等學堂補習中學畢業生照章給奬清戰錄下考列最優等畢業生王鳳儀王恩綸康炳勲以上三名擬請作爲拔貢考列優等畢業生李瑞麟岳雲韜王延壽于紹桐任宗愷李海秦鴻書劉楷段大信王樹勲李步雲田維新惠霖溥桂毓松宋祖綬以上一十五名擬請作爲優貢考列中等畢業生吳順慶張景純席文林柳翰章王覲彤陳肇棨張聯第段光世余銘新張榮宗傳爾熾惠象賢屈紹平常凌雲賈自强朱鍾閩熊遇文王鴻賓白建勲趙基劉爕德董正誼陳廷獻張啟瑞趙宗樞王世榮張騰蛟彭繼𤈛張廷贊劉定緒楊日新趙德慧劉宗向延成章周兆熊謝崧劉惠弼鹿應龍田炳鑾張崇正賀煒朱守訓郭守訓馬起驤王煥璋艾光獻艾光華趙永清周善述以十四十九名擬請作爲歲貢考列下等畢業生余日孜李鑑堂彭長哲南風薰高增實袁葆吉以上六名擬請作爲優廩生業於七月三十日欽奉硃批發交學部議奏 
[僞造宫印案己斷結長沙]  
　　湘省公立正誼學堂第一班畢業後有祁陽縣學生蔣壬漢邀同于克一僞造提學使官印私自繕寫監督移 
 
 

Page 12

 
 
文並商請監學莫澤蘭發給空白畢業憑照揑塡最優等字樣蓋用僞印投遞祁陽縣希圖委辦學務縣尊某大令見其文理不通又察出僞印情事立即飭差追拿一面禀報提學使該學生等見事不妙即日奔返省垣旋被府差拿獲禀經吳學使發交長沙府迭次審訊約計己過二十餘堂現已據實供認原擬將蔣壬漢以絞監候治罪餘亦分别監禁日來經學紳等代爲緩頰議從末減遂將蔣壬漢定以監禁二年于克一及監學莫澤蘭等均准罰金贖罪以示薄懲 
實業 
[勸購津浦債票之紳士山東]  
　　現因津浦北叚鐵路開辦在即勸業道蕭觀察與北叚總辦汪觀察斟酌委派紳士多人分馳各屬勸購債票姓名錄下譚星五大令勸辦濟南各屬吕次洲大令勸辦泰安肥城新泰高少占大令勸辦滋陽曲阜寗陽鄒縣譚慕韓茂才勸辦武定惠民李蔭菴茂才勸辦萊蕪東平東阿楊淑笙二尹勸辦膠州高密即墨葉梅生二尹勸辦臨清州館陶博平聞衆紳奉札後不日當束裝就道矣 
[湘路集股之踴躍長沙]  
　　湘省鐵路前因洙昭直綫經郵傳部奏請歸萍鄕礦局展築己由部派員來湘查辦湘路總公司曁全省紳商相與力爭迭次開會均以多集股欵從早興築爲抵制要策旋由湘紳黄澤生鎭軍等發起組織湘路集股會其第一次開議即由紳學商界認定股欵二百餘萬並由紳界學界軍界商界各自設法勸招越日學界中即有將各學堂敎員職員七月份薪資作爲路股之議黄鎭軍亦電致廣西柳州各巡防隊管帶請就該營設法每勇一名令認一小股計洋五元營官哨弁以次倍加昨已電覆遵辦並聞該集股會近日投會認股者亦絡繹不絕似此踴躍從事大可爲湘路前途賀也 
雜記 
[輪船撞翻民船溺斃多命蘇州]  
　　初六日永福輪船由蘇州開至常熟在小東門附近將鄕船一艘撞翻所有搭客二十八人僅救起十一人其餘十七人均皆溺斃時岸上有某甲見某氏落水以與氏有戚誼立即躍入水中意圖救援不料該氏抱住同葬魚腹其時代理常熟縣顔令因公在省由昭文縣張令到塲彈壓至初七日顔令回常會同張令詣驗判令該輪局撫恤死者大口洋五元小口三元於是衆鄕民大抱不平立將顔令肩輿拆毁併將顔令曳東扯西惟不加毆打旋經董保人等乘間將顔令救出重圍代雇長耳公駝之回署此事不知若何了結也 
[職官姦佔案近聞蘇州]  
　　蘇垣候補縣丞程文賢姦佔前署常州府知事鄧熹之媳鄧陳氏一案迭經蘇州府讞局委員提訊兩造供詞各執迄未定案日昨鄧二尹熹將在讞局所遞之親供照錄禀呈撫藩臬各憲聲明因在讞局呈遞之供招書有擅改之弊是以特照錄親供禀呈存案以免舞弊 
[拿獲喬裝票匪湖南]  
　　湘省瀏陽縣自前曾匪擾亂後至今餘孽未盡殲除近日有匪黨數人藉手藝營業在該縣各鄕引誘愚民分給票布經團紳風聞密禀到縣正擬訪查緝捕有兩匪扮作女裝肩肩輿乘夜逃往他處適遇縣差見其形跡可疑尾隨其後迨至東鄕某處察其確係匪徒當經盤查拘拿到縣縣尊張濟清大令立予審訊一係姓周一係姓張供認爲匪放票不諱大令得供禀報省台恐其日久生變即將兩匪站籠處死 
[警兵拿獲盜匪詳誌杭州]  
　　杭垣警局於月初移送破獲盜匪一起到縣兹探得詳細情形錄下前月二十九日艮山門外警局巡兵在艮山門外火車站左近河邊見有船一隻停泊河中該船上進出之人多有形跡可疑向前盤詰語多閃爍該警兵不動聲色就由電話通報警局飛速帶隊赶到遂拿獲盜匪王金鰲朱尹夫陸其昌三名并在該船内搜獲洋槍子彈不少當將該船扣住由湖墅警局汪局長審訊據供此次係唐濟生起意圖刧艮山門外久大祥米行并供曾在餘杭搶刧當鋪不諱又供艮山門外有胡朱王李四名均經同夥刧掠次日即由警局到錢家橋地方將胡朱等四人全數拿住惟所供匪首唐濟生因未到杭所以該匪暫匿船中等待尚未起事現己將全案匪夥及船隻鎗械并抄錄供詞解送仁和縣訊辦 
[又打旱魃者山東]  
　　蓬萊縣因天久不雨衆民謡言旱魑爲虐東南鄕某村有一少婦死後己三月餘衆皆指爲旱魃發掘棺墓以火燒其下體以䋲縳其上體拖行數里餘名爲打旱魃云 
[新小說]  
[妖怪闔法（一續）]  
行者隨卽摇身一變。換了個商人模樣。又想上海是非錢不行的場處。隨在胸前拔了幾根毛。變了些鈔票洋元角子等類。就在相近地方租下一所房子。又拔了幾根毛。變了一隻馬。兩個馬夫。套了一部車子。排場起來。居然是個大腹賈了。此時行者的毛病不要說十去八九。比在水簾洞裏。還强壯了許多。有時朋友問起他舊病。就撒了個謊。說是往西取經時。一個活佛送他的秘方。他又加幾昧藥。所以格外靈驗。於是又有人說這個商人。是精通醫理的。諸君要曉得。上海人的眼孔最淺。又最勢利。不要說像行者這般神通廣大。沒有人猜得透他的底裏。就是王八劇賊。一旦發了財。捐了官。也有人拍他馬屁的。自從行者擺出了這樣排場。自然而然。就有人去同他和調。行者鎭日價花天酒地。閙得個不亦樂乎。一日合當有事。有個朋友。請他吃花酒。呌了一個局來。是上海極有名氣的。圓容替月。媚眼羞花。恰恰坐在行者隔位。行者一見。不知不覺心上像是療撫的。就立刻嬲這朋友。替他介紹轉一個局。說也稀奇。這妓女見了行者。也像隔世見過或夢裏見過似的。着實有些遷就的意思。行者不覺手舞足蹈起來。席散之後。馬上跟過去打了個茶圍約定明日。替他吃雙檯酒碰雙場和。等到明朝。行者一早就到。席間酒池肉林。猜拳行令。自不必說。及至散席。已約摸十二點鐘。行者故意要走。這妓女却做出難捨難分的樣子。行者就也不客氣了。不意打茶園的客人。一起一起。來個不休。直到三點多鐘。客人散盡。這妓女方至牀前缷粧。此時行者已等得火星直冐。就嘻皮拉險的走到妓女跟前。要想同他親近親近。不意走近一看。不覺極呌了一聲啊　。（未完） 
 
 

Page 13

 
 
一切肺疾○一切痰病○一切咳嗽○一切哮喘○一切感冒○一粒入口立刻平安當面見功 
[止咳定喘捷效化痰糖]  
此糖新由外洋運到甘美絶倫小兒喜食而且製煉最精功效最捷能於片刻之内將極利害之咳嗽哮喘立時平定如欲試驗可由患者親自來購當咳嗽大作喘促異常之時大人祗服一粒小兒祗服半粒入口即化立覺喉中滋潤　痛全消氣順痰寬哮平喘定妙在不論早咳晚咳寒咳熱咳男婦大小新久咳嗽哮喘晨起服之終日不發臨臥服之安寢逹旦多年癆咳服後定可除根大匣二元中匣一元小匣六角　美界仁智里十三衖括打藥房發售 
[奏辦廣東全省籌餉彩票恒豐公司]  
八月十二日開彩　頭彩二萬五千元 
本公司前屆經辦多年誠信相孚久爲中外士商許可茲復厚集資本奉　兩廣督憲批准承辦移咨各省及上海道憲一體通行在案每月開彩一次第九會設額票一萬張每張價洋六元内有八千張分爲十則每則售洋六角有一千張分爲二十則每則售洋三角又有一千張每張分爲四十則每則售洋一角半共大票一萬張其號碼係由第一千另另一號起至一萬一千號張爲止以悅買主之意定於八月十二日在粤東省城西關北帝廟戲檯當衆開彩由　大憲派員監督以示大公其票額少而中彩多足飫獵彩諸君之雅興也其中彩紅票銀由廣東省城恆豐總公司兌交或由上海漢口厦門各分局及各公售處憑本總公司印出對號單爲准本公司圖記之票無從查對未便代收恆豐公司駐滬分局上海老北門外新泰票行 
廣東彭壽堂　包愈遺精　立服立止　屢試屢驗　活人無算　廣東彭壽堂舗分上海英租界棋罄街中市朝東門面交易 
[眞正立止遺精第一良方]  
市上遺精諸藥絶少見效如欲一　服完團可全愈再服一料永不再遺者惟本堂所製陰陽八卦丹　　如此效驗此丹功用專補腎佐以固精益髓　心止夢安神利水之品使心腎兩　自然魂夢安而精竅開不論新舊遺精有夢無夢服之止遺發胖神妙莫　　有水火既濟之功陰陽相生之　久服腎　　健可以一索得男此無他精髓充盈故也惟此種良方四海之内只本堂一家獨製服者念之每料四元中盒二元小盒一元外貼固精封　　尤炒每對一元二角 
[四川戒烟會購藥原函]  
席裕麒君鑒敬啓者久聞先生經理之亞支奶尅烟神效有若風捲殘雲嗜烟服戒靡不一洗羣空祇恨山川遥阻致上界之仙丹莫及天傓壞誠憾事也近因敝同人陳君承齋癮深至三十餕年自怨自艾力求戒除研究諸方如亞支奶之神妙者卒不可得前月由分銷處偶購得數聽依限减服其癮疾不覺自除有百益而無一損吾侪聞之不勝欣羡倘得澤及敝區奚啻枯木逢春轍魚得水茲由郵局匯兌洋三十元請發亞支奶三打務希早隆甘霖專待文明之妙劑起尙武之精神欣看異日功成敝會亦得名彰附驥一瓣心香不禁神馳於蓬島間也虔修蕪函乞鑒葵悃肅此祇請籌安百益　；是川石柱廳戒烟會拜上 
[瓣香廬藥室崔製完骨熊油膏]  
此膏通三十六處血脈鎖二十四道骨節專治風寒濕熱手足拘攀骨節酸痛久年痞塊女子血瘕以及腰疼心痛痰瘰癧痞脹满小腸疝氣夢遺滑精陽痿不舉心胃氣痛脾胃虚寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏一得人身暖氣藥力即從毛孔中透入功能通經活血止痛驅風凡百疾病應手奏效雙料每張洋一元用舊後送到本廬作洋三角單料七角不靈包退包還　上海盆湯衖新橋南堍香店轉灣約十餘家根德里内瓣香廬藥室白 
[顧氏修譜]  
我　自宋時六府君諱遷公由嵊縣徙上虞西其後子孫散居各處至　國初有八旗籍者明洪武初始創諸略成化間分上虞爲越南派常熟爲吳北派天啓間大會譜於杭郡至順治己亥七修歷有山會蕭諸仙居黃巖杭州嘉興常熟蕪湖北平燕京等處來曾猶以遠省未盡合爲憾迨嘉慶癸酉八修遠無復至今將百年中經匪擾轉徙尤多應同懼忘祖茲於本年六月朔告廟設局搜輯凡六府君派下有散處在外及轉徙他處者務溯流尋源連問支派居地名號功名婚娶子女生卒葬墓來局遵當函復限明年十月底截收如有先世老譜惠考寄備爲盼　光緒三十三年八月　浙江上虞西華顧氏譜局啓 
[上海天福洋行經理英國保險公司廣告]  
本行在申數十年歷辦上海南北市以及蘇州等火險事宜迅速妥洽今經理之英國保險公司資本富足殷實可恃凡經理一切皆公正無欺保費從亷倘遇不測賠欵異常迅速如蒙　各寳號暨紳商欲保火險者祈向小行帳房或到三洋涇橋北成康號内接洽可也恐未週知特此廣告 
同文書局殿板康熙字典 
[商辦廣東粤漢鐵路公司續收二期股銀上海代理處北京路天津路廣利和同永泰興仁里德和號]  
廣東彭壽堂獨秘哮喘氣急斷根丹功力神速立可當場試驗治愈者不下千萬人矣○立止哮喘洋金花每盒一角雙料二角 
[專治哮喘氣急百試百騐]  
哮喘氣急方藥不知凡幾首雖自誇神妙然欲二粒服下立見奇功一瓶服完永不再發者不特絶未之見且絶未之聞本主人煞費苦心覓得一種力大效速良方秘製哮喘氣急斷根靈丹不論新久哮喘氣促而逆元氣虧損久咳不愈痰塞肺喉臨咳虚汗或致失音吸烟人大便秘結等癆症只須此丹二粒服下立刻氣平喘止痰消咳定胸隔寬暢其患若失一切頑痰悉從大便洩盡是以永無氣喘痰咳等患輕者一瓶全愈重者三瓶斷根因此丸純是貴品煉成能以少勝多以奇制勝較尋常大不相同凡醫藥方藥不能見效及服各種藥水時愈時發者請速一試無不斷絶根　眞百發百中之仙品也每瓶一元第料六瓶五元小瓶六角廣東彭壽堂鋪分上海棋盤街石庫墻門内 
[鎮海虹橋朱氏修譜]  
我族自考亭　文公四世孫　公再公由閩遷居本邑城西之白營越二傳　啓迪公再由白營遷居虹橋迄今己五百餘年雖有舊譜殘缺難稽乾隆咸豐兩次修輯均以限於經費未及廣爲搜羅茲特遨同宗人公議設局重修先行採訪以今年三月起至明年二月止凡係虹橋七派遷居異地者速將歷代世系名諱事實並生卒年月日時葬所及妻妾子女逐一詳細開明送與本局俾可彙登如藏有舊譜并祈即行寄局以備參考幸勿延誤是所跂盼此佈●局所　現設鎭海虹橋協和堂藥舖内朱峩峰家●通信處　一上海英界四川路地亞士洋行朱衡齋　一寗波方井顧合森柴行朱傳炎　一鎭海樹行街乾孚木行朱敬夫　來信郵力自理并祈書明發信人里居及轉遞處以便信札往還光緒三十四年三月　日　宗長光淶告白 
[絲廠召賣]  
今有北河南路橫浜橋邊第卅五號絲廠一所絲車一百五十部引擎爐子一局俱全計道契地二畝傍連花園一所道契地二畝六分進出水陸俱便如合意者向禮和洋行及後馬路謙餘莊議價可也 
 
 

Page 14

 
 
童叟補劑○四季妙品○官長送禮○仕商信服○購者認明罐上五牛圖方是的眞原貨○其餘假冒○諸公留神弗被小人所欺 
[泰西贊醫士監製真真五牛老牌人参燕窩珍珠牛髓粉少年服之固精益髓老年服之延年益壽]  
本公司經理贊醫士監製五牛老牌珍珠牛　粉以歷數十餘年貨眞價實紳　廿庶無不信服以致銷路日廣近因人心不古世風頓異射利之徒紛紛效尤魚目混珠購者務須認明弗受其欺注意注意　考得牛骨髓補腎功稱獨步本醫士幾次游歷中華視診踵接不暇每見世人輕年妖壽邁年無嗣更有身染損症亦頗不乏據其理初爲先天不足繼復後天　調致有膏妖損身無子等情醫者憫惻殊深由此製藥濟人此劑用泰西童子肥牛取頭骨中之髓佐以珍珠並參茸固本塡精等要藥入口毫無燥氣兼能補腎益氣壯陽健脾添精神養　元平五臟安三焦獲益甚繁載不勝載蓋人如患腎虧氣虚損症癆瘵陰虚陽痿腰酸腿軟頭暈目眩面黃肌瘦等症服後奏效如神欲享高壽欲廣嗣續欲强體質欲除百病　常服此則延年益壽螽斯衍慶握如掌心中也連服十天面色即轉紅潤能服一月可長骨肉十磅倘行房後稍有疲倦冲服三錢不使諸邪乘虚而入且精神照常倍增試驗自有眞憑識者請早衛生幸弗負本醫士婆心濟世焉○每罐一元每打十二罐洋十元○外埠函購托郵政局最妥信局愼防作弊○經理贊醫士始創眞正五牛牌○設在上海二馬路中市西鼎新里口○暹邏大德通公司○方是外國的眞原貨 
廣東彭壽堂始得異法即愈耳聾丸○立服立愈○假冒甚多○購者宜愼○經售韋廉士醫生紅色補丸批發 
[善治耳聾]  
凡患耳聾者因腎水下虧相火上炎或鬱火傷肝以致耳聾目昏視聽不靈皆因陰虧陽僭而其症源尤在氣虧血脈不流通呼吸不能靈捷　逆則虚火向上故有耳鳴耳聾耳脹耳痛言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇効轉聾爲聰補眞陰生津液攝納浮陽根除虚熱重者二大盒斷根輕者一大盒全愈妙在神淸氣爽身强體健永無復發之患天下治耳聾之第一奇藥也虚言欺人罪我惟天每盒四元中盒二元小盒一元如兩耳扒挖損傷常流膿水另搽珠黃吹耳散即愈每瓶五角鋪分英界棋盤街中市朝東門面廣東彭壽堂啓 
[伴野製麪機器發售]  
本行所爲特長者則大略如下○價格外便宜○機器鐵堅製固且輕小運用便甚○每架一人運動不要氣力○麵形之粗細方圓隨意製出○每天製出甚多○本行特備樣子以及圖樣希貴客隨時○來駕敝行賞識機器或賜函電付圖樣不取分文 
　　高田商會 
　　英租界博物院路第八號謹白 
[商辦信義儲蓄銀行添招新股廣告]  
本銀行爲推廣生意挽回我國利權起見添招新股一百萬元每股一百元正不折不扣按年八釐行息半年付息一次以交銀之日起息在各處信義銀行支付其餘攤分紅利充當一切職員應得權利另有章程乞就近取閱可也　售股處 
　鎭江二馬路○信義銀行○上海鐵馬路天妃宮○信義銀行○北京前門外長苍下頭條胡同○信義銀行○宜昌二牌樓○信義銀行○漢口河街董家苍○信義銀行○武昌芝蔴嶺○信義銀行○湘潭十二總○信義銀行○蕪湖二街○信義銀行○長沙南正街○信義銀行○南昌石頭街○信義銀行 
[奏辦湖北籖捐彩票頭彩五萬元八月廿四日開彩]  
本局奉　湖廣總督部堂奏明開辦第八十會票額設六萬張每張售洋六元中彩共九千九百九十八號計六張中彩一張以七成餘發彩派出彩派出彩銀之高比各公司爲優准定期八月廿四日在漢口開彩得彩紅票憑本局對號單兌銀元本總局在漢口鎭江上海分局設在南市萬聚碼頭信成銀行樓上○本埠來信力票力一概本局不付統歸自給○再得彩紅票如無本局騎縫圖章以及長方上海分局小印概不收票兌銀因無根可查也特白 
[恭遵御方處製痰喘半夏元小兒福糼丹]  
　本草半夏治病功用甚大然須修製得法方能奏効本堂先人在軍機時曾患痰嗽氣急之症所服各家半夏不下數十極竟無効驗旋奉　聖上賜此四十八製半夏元　等方恭製照服不旬日其病　若失　在京　友乞方求藥者踵主不絶咸知實係　除痰定喘仙丹　宮中嬪監數千人至今無痰氣病者全仗 
　　此藥　之功本局廣製發兌以來北京一帶信購爲最多四恐　　遠省　未能周千特再廣　病者親天下同除此疾甚所厚望焉 
　　⊙半夏元　能除老年嗽氣急　少年勞咳吐沫　哮嗆痰多　痰飲痰厥　肝胃氣痛　多夢遺精　濕痰胃呆　婦女白帶　小兒驚風　雖至氣喘欲脫　牙關緊閉　　祇須將烏梅擦開牙齒用藥三錢化開灌下　能咽者立可氣平　回生歷試神驗定價大瓶二元四角小瓶一元　⊙福糼丹　專治小兒百病以急驚痰厥咳嗽肺閉　肺風痰喘　傷風寒熱　胎毒胎火等症服下不到一時藥引痰出不留膓胃不傷正氣此方自承　恩錫在京向合施送立有神驗治病尙多統詳仿單定價大瓶一元小瓶五角 
　　上海老垃圾橋堍貽德里五弄第三家嘉錢靈蘭堂啓　分銷處　南市同益里靈蘭分局 
[集成儲蓄公司廣告]  
啓者本公司辦公處今遷至福建路第四百五十及四百五十一號門牌特此廣告 
[註册商辦漢冶萍煤鐵廠鑛有限公司預算節畧]  
一大冶鐵山之鐵以及武昌德化之鐵足供五百年開採萍鄉煤山之煤亦足供五百年開採其礦産之富如此　一大冶鐵質一百分内含鐵六七十分之多雖　澤之鐵亦不能過之現在自用之外日本製鐵所每年訂購十萬墩以資搭用而漢廠所鍊生鐵己銷通日本及美國太平洋等處不特足塞漏巵且可出口矣萍鄕煤質含灰在十一分之内毫無磺質正合鍊鐵之用漢廠初用開平日本焦煤需用兩墩方能鍊成生鐵一墩現用萍鄕焦煤只用一墩零便可鍊成生鐵一墩現在自用之外日本製鐵所亦來訂購不錯運費其礦質之美又如此　一漢陽鐵廠現有化鐵爐兩座又添造新花鐵爐兩座馬丁鋼爐大小四座又添造新鋼爐兩座現以生鐵鍊成新鋼一萬分之内含燐只有二三分其純凈勝於美日而足與英德第一等純鋼　美洋報稱許謂不料中國能造到如此地步　一大冶鐵山估値五千萬萍鄕煤礦估値三千萬漢陽鐵廠估値二千萬共總估値一萬萬係屬至少之數現在用欵不遇十分之二是以股分足値五倍之價　一漢廠冶礦本年八月底止共用商本銀一千二十萬餘兩萍礦連轉運輪駁共用商本七百四十七萬餘兩按照目前估値漢廠舊虧己經補足萍礦稍有盈餘帳目具在可備股東詳細查核　一預算漢陽鐵廠三十四年分每日出生鐵二百五十墩（現日出一百墩俟淸灰爐成日可出二百五十墩）三百日計共出生鐵七萬五千墩（每墩成本約合二十兩　其中以六萬墩練鋼每日出二百墩只算八折至少可售馬丁鋼四萬八千墩以一萬五千墩售生可獲利銀八十萬兩（一預算萍鄕煤礦三十四年分每日出生煤一千五百墩（本可出三千墩因昭山鐵路未成輪船難運三百日計共出生煤四十五萬墩其中以三十萬墩鍊焦炭可售炭十五萬墩（每日出五百墩約五折成焦以十五萬墩售瑰煤約可獲餘利銀三十二萬兩　　一　　　 
預算漢陽鐵廠三十五年分每日出生鐵五百餘墩第三大爐己成連前三座三百日計共出生鐵十五萬墩（每墩成本約十五兩　其中以十二萬墩鍊鋼可售馬丁鋼九萬六千墩擬加馬丁鋼爐二座連前五座以三萬墩售生鐵通年約可獲利二百三十五萬兩　生鐵成本可少七十四萬兩　一預算萍鄕煤礦三十五年分每日出生煤三千墩　其時如果昭山鐵路己通可以儘運三百日計共出生煤九十萬墩其中以六十萬墩鍊焦炭可售炭三十萬　（其時第三鐑鐵大爐需焦加倍日本亦可銷通以三十萬墩售塊煤約通年通得獲餘利六千三萬兩一以上預算皆工師礦師所約計工程如期完竣則利益如數可償三十四年分起官利八厘按年三月分照付三十五年第三爐告成後當有餘利三十六年再加第四化鐵大爐每日可出鋼鐵一千　成本愈輕獲利愈厚將來漸次增添製造當可與克虞伯新新鋼廠並駕齊驅於五大洲之上 
 
 

Page 15

 
 
   
 
 

Page 16

 
 
   
 
 

Page 17

 
 
此散善治男女面上雀班粉刺烟容瘰癧晦色油光黃黑紅點燥烈等每洋五瓶珠粉羊脂雙料每洋每洋二 
瓶每料洋二元五角 
[謹告同胞　幸勿悮購　謝鏡面散　效騐如神]  
僕七月中在申庽鼎陞棧差茶房去買鏡面散五瓶隨行忽忽　里 
後始知悞購别家之物用之用餘毫無影響　托貴盧大馬路吳義 
興燭號張講清兄寄下尊製鏡面散果然効騐如神僕十年烟　面 
色如應早晦搽擦未一月其烟容變爲紅潤賤内粉刺甥女　雀班搽 
之三旬皆得　盡僕前在盛宮保第任東席久聞○貴室大名今果 
名副其實足徵○貴主人實事求是非他家徒托空言之比例也● 
浙江候補知州吳兆麟自長州六里橋發●上海盆湯弄橋南首周昌記樓南隔壁北無鍚路人壽智藥室代登　南北洋各大埠英國倫敦均 
有分售　鄭重名譽毋售僞藥 
[烏利文又到雙　面頭等新調戲片]  
本行陸續運到大小新樣機噐及時新異調十寸碩片又麥古尼軟片每次到申無不立時賣罄推原其故盖因所有戲曲均係眞正名伶所　是以上海天津北京漢口等各大埠銷數甚大此士商所以共　烏利文牌戲片之佳也今又新到雙面十寸新調頭等戲片每購一片可得二曲而其價値轉覺便宜且係天津北京收音者居多確爲諸大名角所唱至時調大皷則皆聘請天津名妓所唱内有最奇者弦子彈音笛子吹音均能唱曲妉轉入神眞所謂聞所未聞者也本行欲博　士紳之歡心特備此項戲片以創地球未有之奇倘蒙賜顧格外己尤請注意須有烏利文牌號者方不致悞　發賣家上海河南路裕昌號及各大洋貨店　外埠漢口天津北京靑島烟台大洋貨舗　 
 
　　崔氏瓣香廬藥室○在上海盆湯弄一直見新橋香店轉灣約十餘家根德里内○購者認明牌號地址 
室懸卫上海縣正堂李嚴禁僞藥告示方是的眞始創 
[瓣香廬　崔製半夏　謝函彙錄]  
　　○瓣香廬老店○驥雲仁翁生先靑鑒鄙人患痰飲之症十稔於茲矣閱報上種種矜○奇及諸頌揚之藥嘗試不下數十種苦無○一毫效驗故近來每見登報感謝及諸所○謂保證者皆一知置之上月有友指示○尊製半夏謂係親自試服極見功效鄙人○聞言尙在疑信之間姑且先購兩盒分六○日服後不意宿疾竟去大半緣於廿八日○初一日續購三盒居然十載○疴一朝解　且脾運甚健納食加增元氣亦因之充復歷久未見再發始信友人親自試驗之言不我欺也今鄙人得此神藥脫此苦腦意欲作頌揚感謝之語惟以告同病爲宗旨未識　大雅以爲然否附上大洋七元二角請再付半夏三匣以應敝友病中所需乞交原局帶回爲盼先此奉聞容再申謝敬請　德安不一○杭州章家橋得昌棧由上海南市孫琢山拜啓○杭省順成茂記信局○啓者小兒患咳嗽之恙己服遍百藥醫家謂恐成勞瘵然亦無術療治入秋病勢更甚舉家倉皇因僕老夫婦年己耳順僅此豚犬萬一不測僕亦不願偷生矣詎知祖宗有　忽得表兄褚壽田述及○尊尊製半夏頗著效驗乃即於上月初一日由郵局購到一大匣連日服後咳嗽漸减大便中果有腥膩之痰大約孩童不慣吐痰故從下部逹出近日病勢己去七分飲食亦己知味性命可保無虞皆出自○貴主人之無量功德也今又寄上洋兩元四角望再檢付一大匣俾絶根株不勝感激之至一俟小兒全愈當率其踵門叩謝以報盛德肅此恭請○瓣香廬藥室○驥雲先生大人裔安南京省城游府東街吳以誠頓首 
[中國品物陳列所招致寄陳寄賣品物廣告]  
本所搜求各省州縣精良品物分賣品非賣品兩部陳列各處收藏家有精美奇特之品願交本所陳列者概列於非賣品中如願出賣者列於賣品中請取本所寄陳寄賣章程閱看即日妥寄上海四馬路胡家宅小花園商餘雅集本所事務處掣取收條决不致悞▲發起人李平書等謹啟 
[通州大生纱廠通海實業公司崇明大生分廠開股東常會廣告]  
通州大生紗廠通海實業公司崇明大生分廠開股東常會廣告 
　　逕啓者大生紗廠自去秋股東曾議定常年開股東會一次今擇定八月十八日午後一點鐘開通州大生紗廠股東常會會畢接開實業公司股東會八月二十日午後一點鐘開崇明大生分廠股東常會届期務望　早臨以便會議選舉稽查一切倘　諸君適因他事覊絆不獲抽身請舉諳習商理人代表並請寄證委托書到會會所在上海泥城橋商學公會特此布告總理張寒謹白 
　　本坊開設○上海城内彩衣街○上海北市抛球塲○蘇州閶門内中市　掃葉山房廣告 
新出精本⊙元遺山中州集　全部十册　附樂府　一册　⊙定價　洋銀二元五角　外埠函購　加郵費二角 
温飛卿詩集一元二角○古詩源四角○古詩錄一元○古謡諺六元○畫史彙傳六元○　林今話六角○絶妙好詞六角○三魚堂集一元 
[商辦廣東粤漢鐵路公司續收二期股銀上海代理處]  
　　二擺渡　廣接源　　義利和　二擺渡　天成號　棋盤街元吉號同啓 
[感謝倪榴生良醫]  
　　僕次子漢章泄瀉年餘續又上失血下遺洩醫藥迨徧一無成效夏初復加喘逆腹满飲食俱廢適良醫倪榴生奉其師賴嵩蘭先生之命留滬以分北顧之勞懸壷於石路公興里内僕往求治服數方藥病竟霍然誠古之扁鵲今之和緩也賴名醫聲蜚海内洵爲當世慈航而倪榴生尤能起死回生亦不失爲高弟古人謂靑出於藍而勝於藍誠哉其言也世之抱採薪憂者當亟求其回春妙術也可古吳汪澤民謹啓 
 
 

Page 18

 
 
要摺 
[内閣中書楊覲東請組織新内閣曁培養]  
[人才呈]  
呈爲組織新内閣藉布立憲基礎曁培養人才以備任使而濟時艱恭摺呈請代奏事竊職恭讀累次上諭有曰大權統於朝廷庶政公諸輿論又曰立憲之道全在上下一氣内外一心又曰開設議院年限一節自是立憲國必有之義又曰將來使國民與聞政事以示大令仰見我皇太后皇上洞鑒立憲之有利無弊因時制宜以奠國家億萬年有道之基一時薄海臣民相率延頸企踵舉涓流細壤協贊鴻謨數月已來外而使臣内而大小臣工籲清速開國會之章奏旣幾於日有所聞而國民公舉代表伏闕請願者復繹絡奔走於都下君臣一德上下同心立憲宗旨疉經宣播國會之開事在必行而職尚不容己於芻蕘之進者爲政貴有次序立憲以組織國會爲要圖而國會未成立之先又必以組織新内閣爲急務蓋議會爲代表國民之機關無　會則憲法無從發生效力而内閣爲操縱議會之地有採决衆議裁奪衆議及停止議曾解散議員之權責不組織新内閣則大臣皆負責任皆不負責任輿論益散漫衝决而靡所匯歸泛舟大洋而無舵御馬危崖而無轡非計之得也攷日本自明治　八年廢大政官而成立新内閣以總理國務大臣及各省大臣組織之二十二年頒布憲法其明年遂開國會據証開設國會之期以頒布憲法之期爲衡而頒布憲法之期則視新内閣之成立而定其所以必如是者臣民之權利以憲法爲保障憲法未經頒布微論國會議員無所行其職權轉因無保護而演無窮之慘劇是立憲之實行非開設國會不可開國會非俟憲法之頒布不可逹頒布憲法之目的非先組織新内閣以統一中央行政機關不可新内閣者不但監督國會且以促憲法之早日告成以爲保障臣民權利之案據也由成立新内閣而頒布憲法田頒布憲法而開國會雖其中距離遠近不能膠執而要其進行秩序究釐然其不可紊伏讀六月二十四日上諭又曰將議院未開以前逐年宜籌備各事分期擬議職愚以爲議院未開以前所急宜籌備者莫組織新内閣若矣誠以新内閣旣成立則精神爲之一振咸曉然於實行頒布立憲宣布國會之期不遠慰臣民望治之殷盡鼓舞人才之氣而預備立憲中一切應行籌辦之事乃責有攸歸秩然而理也至辦事之收效與否以人才之多寡爲斷人才者萬事之原質天下之大事須合天下人才分任之所謂廣厦搆衆材也則培養尚矣培養之道有二一曰收羅現在之人才試之事以資歷練一曰預備異日之人才以廣作育如欲練海陸軍須先養成擔任敎練海陸軍各方面之將校欲興實業須先養成通精實業各方面之敎師欲開礦築路通航須先養成路礦航所需各方面之工技及管理員欲改官制須先養成新官制文武部署各方面之官吏凡百措施皆莫不然大抵天下事眞知乃能力行知而不能行者有矣未有不知而能行者歐美日本之興也每辦一事必養成能辦其事之人才每設一官必擇任確有其官之資格拔之於學校而叅之以經驗官吏之程度愈高則國家之事業愈盛内玫修明實力充沛乃發揮其國民帝國主義之精神恢張勢力範圍以行殖民之政策不知者以爲富强於工商海陸軍而不知實富强於人才無人才無論若何變法若河圖富圖强而變法富强之效終渺不可得我國敎育尚未普及各項人才俱形缺乏宜内政外交之進步綦遲也然過度之時代方不敷用各國所歷之階級皆同世變方殷必俟養成專科學問之人才足資分配始言整飭此必不及之勢矣爲今之計莫如揀學有根抵心地光明而富於新思想者器使以濟急需繇是振興學校力求改良久之而程度漸高之人才出焉又久之程度最高之人才出焉人才漸多則用才之途漸嚴新陳代謝遞相淘汰人才不可勝用之日即中國睥睨全球之時事可操劵決非理想惟育才之方今誠多術而知人之學自古云難苟非具藻鑒之特識延求之虔衷或采以虚聲或得之運動衆人所目爲瓦礫者安知不奉爲圭璋即拔諸科學專長然形質之學問祗足供尋常驅策而東西洋握政柄最高點之偉大人物亦不盡博士之選蓋神明變化存乎其人此中奥妙得諸學業者半經驗者半關於天授者亦半也若但皮相求之則安石的似皋夔趙括居然名將不可不察也伏願宸衷迅斷去舊内閣之贅疣歸併軍機建完全新内閣頒布實行立憲之基礎更及時培養人才宏濟艱難以牧立憲之功效並行不悖相得益彰行見轉貧弱爲富强超邁歐美駕軼日本一躍而躋於强大帝國誰敢侮之職才識庸陋罔知大計惟仰體宵旰求治之實心不敢坐安緘默用竭愚忱冀邀採擇是束有當伏乞代奏皇太后皇上聖鑒謹呈 
本埠新聞 
[日人大閙捕房]  
　　前晚有日人多名至美租界鴨綠路猶太妓院尋歡不遂大肆兇毆旋有西印二捕向之勸阻亦被攢毆該二捕亟鳴警笛召集多捕始得拘獲三名解入捕房押辦詎未幾又有日人數十名將亂石抛入捕房捕頭恐肇禍端亟傳電話至老捕房請派西採頭目帶同探捕十餘名到來則該日人均已逸去昨將三日人解送日領事署請爲訊辦 
[謀財害命三誌]  
　　織帶匠王長春糾同孫培發將江北人季裕春戳斃一案昨晨叉由捕房將王孫二人解至公堂請究景明府商之西官飭探送往工程局歸案核辦 
[公共公廨解繳地價]  
　　英工部局前因加寛馬路商淮滬道飭將公共公廨沿馬路之圍墻收進二分有零償還地價銀一千二百餘兩送交公堂收存在案兹寳讞員接奉滬道札文查詢前項銀兩曾否送到如已收存飭即解道以便劃充公用等情昨寳讞員已飭承查明批解矣 
[城内]  
預防瘟疫○福佑路南首居民昨至醫藥研究所報告該處附近多患霍亂瀉痢等症甚有不及施救者該所卽派醫生帶同夫役將除疫藥水在病家房屋及近處陰溝污穢之地一律澆洒以免傳染 
竊取洋木○划船戸張根榮竊順泰洋行洋松木一根由捕拿獲解縣訊究判責三百板枷號一月發才六舖示衆 
流氓還押○陸順害前因强搶金飾被探 
 
 

Page 19

 
 
夥邵金祥獲案押辦詎陸甫經釋出卽將邵戳傷復由巡士拘獲解縣判責一千板還押候辦 
一再展限○紏拆張江栅錢董等房屋之金子卿逃避日久昨又由縣將伊子金明岐提案復訊判交差展限十天務將其父交案貿然作保○周阿榮控金山桃串騙脚踏車前晚由一路巡局審訊周供曾有朱姓少年向小的租坐脚踏車一去不返前日見有一車確係已物詢問其人據云出洋二十元向鐵路局朱委員之子朱炳福買來因恐來歷不明由金山桃鞋子店蓋戳作保等語請爲究辦金供朱向小的店中買鞋因此認識小的碍於情面是以蓋戳求察判金交保諭飭幇同周阿榮尋覔朱炳福到案再究 
一女三夫○鼎茂槽坊執事洪楚生控沈金全誘拐伊妾張氏前晚由一路巡局審訊洪供年五十六歲寗波人因無後嗣價買崇明人張氏爲妾前月忽然捲逃今在城内遇見沈金全與張氏同走請爲追究沈金全供住居虹口由鄰居王姓老嫗爲媒娶張氏爲妻並不誘拐求鑒張氏供崇明已有丈夫被人誘拐來申賣於洪楚生爲妾時被凌虐是以逃出判沈責三百板發　　　三月張氏掌頰一百下發堂留養供斥　 
道批五則○職商汪廣源卽德興禀批案經由縣訊明該商所運米石係違禁偷運出口應即入官變價充公仍提該商及劉阿六王阿才等一併究擬詳辦業經分别批示札行在案詎容混瀆特斥奉化縣廩貢生莊景仲禀批察閱抄粘堂諭明係朱徐等個人交涉並無信順蓰薪公司字樣何得揷身干預不准水爐公所司年吳公佐等禀批此案孰虚孰實應先查明賣地之人以憑澈究迭經飭廨查明究報並明晰批示在案著卽靜候查辦毋得多瀆國子監典籍龎樹桑禀批候派員查明禀復核辦可也餘姚縣民人陳順紀禀批爾妻背夫私逃事在上年冬間乃時隔半年餘忽架無據之詞指控鄰居誘拐難保非有意挾嫌誣害不准 
厘局批詞○淞滬厘局批職商童廷璧等禀云查各業認捐如係認定總數按季匀繳者即應以攤定實在數目分繳方昭核實兹據該職商等禀認小麥滬捐請按四季儘收儘解並以無論盈虧年終照數補足一節核與歷來認捐辦法未符且閏月旣未照加保家何人禀内又未聲敘據禀前情仰貨捐局轉諭遵照速飭查照向章分别匀定每季實繳數目及閏月應加捐錢並覔具殷實商號保結擬具章程刻日一併另禀核奪毌違 
巡局批詞○一路一區巡警分局批商人黄錦春禀云據禀袁祥慶欠租不付覇房不讓并由地甲陸桂珊從中包庇等情仰候查明提案訊究可也又批米業商會禀云查此案前經蔡忠義趙伯康兩造互控均經批飭地甲協同該店東夥理算在案兹據該商會禀稱該两造係向來東夥因意見不治以致涉訟現由該商會和平理處情愿了息懇請銷案前來卽著准予銷案以免訟累 
官事○四川試用通判閔藩因公來滬昨日到道禀見 
[南巿]  
整理河道○總工程局昨日出示云照得裏十六舖橋至外十六舖橋一帶河道理宜潔净所有污穢船隻一槪不准停泊至外來藕船在該叚河岸夜半起貨亦不得高聲呼喊擾人清睡缷貨之後立卽開行事關整理河道仰各遵照如違究罰 
勸令息訟○總工程局批戴顧氏禀云此案係准上海縣照請本局查門理處當於八月初五由路政處親往查勘該氏所控羅姓佔地之處係在後面羅姓業已將房屋半間讓出其合同所載屋後應留餘地六尺永遠公同出入等語羅姓亦已照行並無異詞而第一進後該氏佔出屋角亦應遵照縣諭理讓方爲公道戴姓與羅姓從前本係交好故合置是産現在旣已劃分猶有比鄰之誼訟則終凶萬不可聽人唆弄徒爭意氣候傳戴松泉羅宗來局理勸可也 
出店行兇○鼎泰北貨行出店王順才陳阿瑞在楊家渡地方將東洋車夫陳雲開肆兇毆一百四十號巡士上前喝阻亦被拉進弄内任意毆辱旋由一百五十六號巡士拘至工程局判王戒責一百五十下陳戒責一百下一併交保陳雲開斥退 
鄕民竊花○陳妙珍被曹河涇鄕人史宗强在田内割去棉花昨在南巿遇見扭至工程局請爲究辦判戒責一百下交保釋出 
雞行失洋○瑞和雞行昨日失去大洋一百四十元小洋三百角旋由司賬張金鶴司閽陳友山串竊因由行主沈蔭蓀拘至工程局請究訊供不認判陳暫押張交行主帶出候查 
[閘北]  
銅洋何來○蘇士源在閘北混用銅洋被三路一區巡士查獲昨送巡警總局訊究據供由行刦應家行鎭義茂布莊之劉三囑兌當經孫大令提同王五葉大藥兩犯質訊均稱行刦時此人並不在場判押候查明核辦私賣洋烟○侯德桂在梅園後草棚内私賣洋烟由四路一區分局查悉昨飭地保往查禀候核辦 
弟兄賴債○郭正常郭正廷弟兄欠李如同銀洋不還控奉四路一區分局提訊判郭正當交洋十二元還押郭正廷掌責一百下交保出外料理 
[新租界]  
咬耳朶○住居新閘和樂里之麫店阿小昨日與妻某氏口角互相扭毆氏忽將阿小耳朶咬去由鄰人勸散自往仁濟醫院求治路倒屍○昨晨六點鐘有形似泥水匠之男子年約二十歲身穿藍布衫褲在康腦脫路草地上因病倒斃由捕查見投報捕房飭保報保收殮 
[英租界]  
包探串賣婦女○浦東鄕人楊阿華控碼頭包探黄阿林與妻米氏串同張沈氏將伊妻邵氏拐賣昨由公堂提訊楊供邵氏於去臘由張沈氏領至黄阿林家串賣於祝家橋鄕人黄關星爲妻曾至祝家橋尋獲黄覇不放回求恩澈究張沈氏供楊妻由婦人薦於黄阿林家爲傭後由米氏與黄阿林之友黄晉生送至祝家橋價賣得洋八十元米氏分給婦人洋十元是實訊之黄阿林堅不承認判張沈氏米氏還押妇所黄帶回捕房候補提人証再訊 
命案仍無確証○周如桂金裕生在引翔港鎭毆斃浦羅成一案昨晨由探傳同十三圖地保並見證浦增山等解廨復訊浦增山供確見周金二人與人扭毆是否毆打浦羅成未能指實十三圖地保供是晚因事來滬並未自見訊之周如桂供與浦口角並不兇毆金裕生供與浦羅成並不相識亦無毆打情事判周金一併押候下禮拜一復訊核奪華捕輪管案由單○英美各捕房所解公堂應訊人犯之案由單向由三道頭華探經理兹因案犯日多難免遺誤由捕頭另定新章擬歸華捕輪值昨代理總巡麥高雲君已諭飭福州路總巡捕房捕頭派三百四十九號華捕赴廨承舉矣 
學徒暫發棲流所○泥水作學徒楊小江迷路啼哭由捕解廨據供江北人年十三歲判送棲流所留養認領 
巨騙交保○侯慶齋卽侯祥祥騙吞華洋各商巨欵昨由公堂復訊各原告延博易律師投案請追侯倩禮明律師訴稱在押日久不能料理請准交保出外以便將寗海路等契地變價借還寳讞員商之巴副領事判矦交妥保限一禮拜將單　　案以便變價抵償如違押追 
　婦交保○王陳氏控夫妾王周氏覇吞家産與金劬官私識逃匿等情迭誌前報昨由官媒解廨請訊周氏延穆安素律師到案代辯中西官以大婦控妾應照華人控案辦理判將周氏交保歸晚堂訊理 
無錫賭徒就獲○錢子京華小炳在無錫犯賭逃避來滬兹由金匱縣派差移文到廨於前日協同中西包探將錢華二人緝獲昨解訊究判交來差帶回訊究 
寗波妓女私逃○寗波妓女陳愛寳與徐阿金私逃來滬由探拘入捕房昨解公堂請 
 
 

Page 20

 
 
究判徐交保陳妓發濟良所留養擇配 
同族興訟○方慶奎控族弟方關榮賣地不交前晚由廨提訊兩造供詞各執判方關榮與中證王竹山等仍交原保候補提人証再訊 
商會理賬○利和洋貨號主魏禮卿欠徐鴻賓貨銀三百餘兩　晚由廨提訊判魏交三百兩人銀並保將帳移送商會理算再核洋員回滬○駐滬英副領事巳爾敦君赴日避暑曾誌前報兹於前日返滬昨晨卽至公堂會審 
飛來横禍○粤人陳阿學前日在南京路二十四號門牌修理洋鐵水落偶不經心忽有洋鐵隨下適中行人某甲頭上登時血流不止送至仁濟醫院旋即斃命昨晨由探將陳解至公堂陳供事出無心求恩寛宥判存捕房洋五百元保出候下禮拜一訊奪 
抵單不贖○周麟峯控朱秋江抵單不贖由廨提訊周供朱將坐落黄渡地方之田單倩黄永祥作保抵去洋一百五十元至今三載本利無着求追訊之朱供求寛限料理判交保限一月理楚 
佔地不交○錢景星控毛靜忠佔地不交前晚由廨提訊判各將單據呈案移送會丈局勘明再核 
定貨不出○德商瑞記洋行控協同興經手周文石定貨不出昨由公堂會訊原告洋人投案求究周供股東巳故現實無力出貨求察判周交妥保限三禮拜理楚 
公堂瑣案○許振揚欠德綸公司欵項由探傳案判交保候訊陸錦川欠薛兆熊貨銀候過堂訊追周寳林欠陳友昌欵項交差候訊過犯施光文即施治混入晉陞棧竊取夏立君洋五百入十元押西牢二年期滿逐出 
更正○昨紀傳訊局長一節兹悉嚴長春向爲玉器業並非巡警局長亦未合買地畝令行更正 
[美租界]  
控告　夫○婦人尤大妹投報捕房稱被姘夫王仁財屢次行兇請爲究辦捕頭以該氏所禀不實不盡且事涉曖昧斥不准理 
違章勒捐○薛竹林向趙子廷强索捐費不遂行兇由趙扭送捕房捕頭以薜有違租界定章申斥寛釋 
店夥捲逃○周炳春被何爭榮捲逃生財什物當卽投報捕房派探查緝 
[法租界]  
騙布○甬人余責生昨至德源洋貨店購布兩疋囑徒送往大祥洋行交陳子堂收取迨至該行余不許該徒上樓將布奪去該徒訪知該行並無陳姓其人知是受騙卽將余扭入捕房解至公堂訊究判押捕房兩祥拜搶糖○張桂棠李友生裘榮生等專在碼頭搶奪糖斤兹由協昌泰昌等各糖行曁報關行廿餘家公禀捕房飭探拘獲並將收贓之餅攤主周桂一解廨請究判張枷示一月再押一年李裘各押三月周押一月 
悍婦○悍婦張袁氏時將買來之九歲男孩曾江夫肆行鞭責由鄰居報知捕房拘解公堂請究中西官驗得該孩傷痕屬實判發堂留養氏押捕房半年 
小竊○胡通林李阿根串竊衣服等物爲探緝獲解廨請究判各押捕房六月 
國外新聞 
[日本郵船會社改小規模]  
　　初八日東京電云日本郵船會社近辭歇職員六十人尚有十員亦在將裁之例並裁撤支社兩處及副支社兩處 
[日本糖公司組織脫拉斯]  
　　初八日東京　云日本有糖業大公司三家現己組織一糖業脫拉斯 
[德法對摩意見之歧異]  
　　初八日倫敦電云據路透巴黎訪事電稱法政府明認對於德領回抵菲士一舉深爲怏怏惟並不猜疑德國包藏禍心德政府亦　法國申明德領之回菲士蓋爲其個人及同國人之利益起見並無他意法政府業已承認此說法西兩國政府現正在討議擔保摩洛哥之細目俾可使幕連海飛認爲摩國僭王德國之舉動使摩洛哥問題復又燃活巴黎柏靈兩處之商會對於此事頗震動德國各報皆祝頌承認摩王之舉惟法國各報則皆騷然疑德人之舉有復行讎視政策之意法國托姆派斯報載稱目下未便遽行承認慕連海飛爲摩國君主德國設獨行介身於此事則亦無足驚駭法國深憂德國不與歐洲其餘各國同謀而行而法國則並不更變其方針云以上譯字林報 
[日使謁見美總統之原因]  
　　初八日紐約電云美總統羅斯佛兹已頒發文告宣述前數日日本駐美大使高平小五郎至奥斯脫謁見總統及星期二日與國務大臣羅脫會談之故專爲東京博覽會展緩會期故特正式照會羅總統並宣言前數月國會派定東京博覽會之委員以冀於該會注意美人之利益目下並不裁撤云 
[塔虎脫興上議員會談]  
　　初八日紐約電云共和黨　選總統塔虎脫近與上議院議員福萊克君在哇哈愛哇省托里瀆地方互商各事頗爲懇摯以上譯泰晤士報 
[美總統注意美日邦交]  
　　初九日倫敦電云美總統羅斯佛致書國務大臣羅脫論日本轉覽會展期事宜謂美國國民對於日本具有特别之感情無論何國皆不如美國希望該會成立之切云云美總統致書之意蓋欲息外間美日邦交上之謡言並以止中美聯盟拒日之說也 
[德法因摩事猜忌]  
　　初九日倫敦電云德國駐法代理公使近與法國外務部大臣搜匈會談以表明德國聯絡幕連海飛之故曁德國倡議承認海飛爲王之意見英國各報評論德國對摩急速之舉動謂德國當可允准法西兩國先預其事德國此舉恐將違背德皇在斯屈萊斯堡演說之本旨現英國對於此事惟俟法西兩國之决議耳初八日柏靈電云德國政府迄今未接法政府關於摩事之文告 
[飛行船隊大會成立]  
　　初八日柏靈電云德國空中飛行船隊大會巳在柏靈組織成立德相蒲羅親王亦列名會中 
[葡國陸軍中學被火]  
　　初八日柏林電云葡京里斯木有陸軍中學一所被燬於火 
[阿拉伯新路開車]  
　　初八日柏林電云阿拉伯麥加鐵路業巳開車至麥利那省 
[荷委齟齬近聞]  
　　初八日栢林電云荷蘭與委拘瑞内之齟齬目下如有意外之事均由荷國獨行主斷各國皆退而不問以上譯文酒報今日要摺過長小說暫停一天 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
