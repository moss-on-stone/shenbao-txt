# 1890 - 65 - 4906066

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵　皇朝各直省地圖十三　廿　史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞鑒價當格外從産卽希光顧爲盼發售處一在三馬路申報舘東隔壁又設分局在二馬路橫街三層樓紅墻洋房内此佈 
[新印分類尺牘出售] [  申報舘啓]  
　　尺牘雖小道然蓮幕中人爲達官顯者捉刀必胸有積軸腕有好筆方能指揮如意陔吐成珠意則不亢不卑詞則不支不蔓江都王蕊仙先生輯有分類尺牘備覽其中多係名人手筆千狐之腋合成一裘洵足使童蒙拾其香草飽學資其沾溉本舘特用新鉛排印每部十四本價洋八角卽日出售賜顧者仍照曩例 
[温草浜開河客述]  
　　温草浜在吳淞口内乃吳淞之支河也近日大興工作畚挶齊施約計工程已將及半日前蘇撫剛中丞親來閱視曾列報章顧惟知其略未知其詳也昨有惟善爲寳人招飲於一品香酒酣耳熱之餘縱談時事偶述及温草浜開河一節始知其情形盖此處河工與吳淞口之工不同吳淞之工大估計需三十餘萬金方可集事此處則其小焉資也然工程雖小而河道實係要路故不得不先濬之該處工程乃係兵民合作其兩頭築壩障水皆以民工爲之中間挑濬則純用兵力而督理其事者爲龍覲宸軍門朝夕在工督率部下各兵丁沾體塗足沐雨櫛風其勸勞况瘁大倍於行軍打仗卽督率者亦且晴則日炙雨則淋漓不敢偷片刻之安以誤公事是以工程殊速屈　計之如天時晴霽絶無雨水不碍工作則月餘卽可以告竣否則兩月之後亦可成功所謂爲之者疾事蔑不濟也夫兵之用所以除暴而衛民也軍門上年在蘇統帶水師而匪徒聞之喪膽鹽梟盜黨擒斬頗多地方克以寍謐雖著名盜匪如李大辮子者亦購線拿獲以正典刑則其除暴之功績彰彰在人耳目　矣除暴卽所以衛民本非於除暴之外另有所以衛民者也乃復用之於濬河濬河所以使商旅興水利灌田疇利農事皆衛民之亟務也時當承平營中不過如祭遵之鴉歌投壺羊祜之輕裘緩帶英雄苦無用武之地盜匪梟棍既知畏憚則亦遠颺而不敢犯其境於是乎不煩除暴專務衛民而温草浜之役所由興矣夫濬河有費温草浜之工程其費雖不若吳淞之巨數亦核計不貲今以兵任其役則平日之所以養兵者卽用之於此日以爲利民之舉誰曰不宜乃聞上憲於此項工程仍不使之空過大都視民工一半之數是則大憲之體恤兵丁深悉其苦而格外之恩兵丁已不勝感激者也而剛中丞又以士卒從事泥塗胼手胝足抛風冒雨不生怨咨大有不勝矜憐之意數日前之來赴該工者非爲閱視工程而來實以念及諸兵辛苦營弁勸勞軍門以及各哨弁督率有方辛勤備至故特來此以致慰勞之意耳前此言中丞來閱工者傳言之悞也夫工程尙有月餘方可竣事則必俟其報竣之後始命駕騐視此時固無須乎騐視也若云恐爲之不力故先來閱之此則或係中丞意中之事而未必出諸其口者也聞剛中丞淸廉自矢而極能體察下情嘗有人爲余述其軼事云中丞初到蘇撫任時僚屬來見多煥然一新近來則請見之人往往舊衣不整中丞慨然曰何揣摩風氣至於如此耶夫我亦何嘗無新衣亦何嘗不着新衣特以舊衣舊靴服之適體故以爲便而常服之並非以爲衣必服其舊也而各官乃以舊易新是正揣摩風氣之故智亦何足以此重輕哉卽此一端以觀可見中丞於人情無所不通其視人也不啻如牛渚之燃犀水中異怪咸能洞燭又孰則可以欺之而其知人之明尤有足多者温草浜之事猶其小焉者也竊以爲近日辦賑諸君創爲以工代賑之策其意至良其法至美費不虚糜工歸實際最爲近時要著所慮者督率之無人今以營兵而令其濬河亦是費不虚糜工歸實際之意而以本管之官督率本部之兵其號令指揮尤爲如意以視以工代賑之漫無約束　大相逕庭彼災民本無統屬又無紀律操之過急則不免於怨咨待之過寛則又工無可程事無能濟且假手官人則不免百弊叢生如必由放賑紳士親自督理不但無此辦法而且令出不行無所畏懼必至寛有餘而猛不足此中殊　躊躇若以兵作工則無此患也現在各處應辦工程如温草浜者正不知凡幾若能處處仿照興辦悉以此法行之而復得督理之員如龍軍門者爲之指示監督俾工程不至曠日持久又得剛中丞之恩義兼盡上下情通親臨慰諭役夫懽聲雷動莫不感激思奮以此制事何事不成以此圖功何功不克也哉 
[諭旨恭錄]  
　　二月十六日奉上諭本日道旁叩閽之民婦馬楊氏及伊子馬愷均着交刑部嚴行審訊欽此 
[湛恩汪濊]  
　　本年皇上二旬萬壽大慶特於正月二十六日預行筵宴中外臣工並持賞近支公勳臣已綴前報兹聞内閣恭擬本年萬壽大慶恩詔條欵繕單進呈御覽昨於初三日由軍機處交出御筆鈐出恩詔條欵照錄於後一五獄四瀆等祀應遣官致祭着察例舉行一歴代帝王陵寢先師孔子闕里應遣官致祭着察例舉行一自親王以下至入八分公俱加紀錄四次一宗室覺羅俱賞養贍銀一月一滿漢大臣年六十以上者俱加紀錄二次一内外滿漢文武各官俱加一級一内外大小各官除各以現在品級已得封贈外凡升級改任者着照新銜封贈一國子監貢監生及各官學教習免坐監期一月一各省儒學以正貢作恩貢以次貢作歲貢一滿漢孝子順孫義夫節婦　管官細加諮訪確具事實奏交禮部核實旌表一八旗滿洲蒙古漢軍兵丁及内札薩喀爾喀等蒙古年七十八十九十以上者分别賞賚至百歲　題明旌表一軍民年七十以上者許一丁侍養免其雜派差役八十以上者給與絹一疋綿一觔米一石肉十觔九十以上者倍之矣百歲者題明旌表一直省有坍沒田地其虚糧仍相沿追納者該地方官查明咨部奏請豁免一從前各省偏災地方所有借給貧民籽種口糧牛具等項查明實係力不能完者着予豁免一各處養濟院所有鰥寡孤獨及殘疾無告之人有司留心毋致失所一内外官員有因公罣誤降革留任者該部查明奏明開復一旗緑各營兵丁等俱賞半月錢糧一太監等俱賞一個月錢糧 
 
 

Page 2

 
 
一各省軍流以下人犯俱着减等發落一各省監禁人犯着將上年秋朝審緩决至三次各犯仍照節次查辦之例查明所犯情節分别减等發落其緩决一二次人犯内有案情本輕可予矜原者亦着該部查明請旨定奪 
[紫禁春聲]  
　　吏部示傅據黑龍江咨請揀補呼蘭巡檢一缺又吉林奏請揀發府經歴巡檢各二员前經出示傳令候補候選府經歴巡檢從九品人員赴部投遞願人揀選呈結在案今在部投結人員已敷揀選相再行示傳曾經投遞候挑印結之候補候選人員　三日内取具同鄉京官印結赴部投遞以憑列入揀選倘於限外投遞概行扣除不准列入揀選勿違○吏部示傳所有正月分選　府保謙通判張　照知縣姚恩　吳燾馬慶麒管燠龢汪臣洽等七員又十二月分選知府文明等十五員本部定於二月初三日帶領引見相應傳令該員等於星日丑刻穿天靑褂備帶補褂靑褂佩帶荷包手巾忠孝牌前赴西苑門外六項公所吏部公所内報到以備點名帶領引見再傳該員等於二月初一日已刻衣冠赴部演習口奏履歴倘是日不到定行扣除引見勿違○黑龍江副都統祿壽臣統制彭客歲來京陛見適逢歲閒恭　朝賀慶典筵宴各典禮現已竣事遂於初三日遞摺請訓回任上召見時諭以備兵防邊諸要務祿統制諾諾祗遵　値遂赴當路各鉅公處禀辭擬於二月十二日出都首途回任○郡王銜多羅載貝勒瀅於中和之朔適爲三旬正壽千秋之日皇上賜以長壽佛主如意御筆匾額楹聨壽字袍褂料尺頭翎管古玩荷包銀兩等壽物經内務府備以綵亭九座分置賜物派蘇役抬舁於初三日送往瀅貝勒府預由貝勒派護衛官員六對鼓吹三十人龍旗御棍提爐各一對在西華門前恭迎前導由北長街歴雁翅樓出地安門迤邐　龍頭井貝勒府第瀅貝勒吉服於儀門外跪　恭將欽派壽物分奉置於壽堂内中案行禮如儀而漪濂澍希潤貝勒倫橚貝子澤瀾洵澧公伺濟津瀛將軍暨王公大臣躬往祝嘏者甚夥貝勒備筵欵客並備摺於翌晨呈遞謝恩○福箴亭容澤源文錦如大金吾三憲定於二月初二日已刻在地安門外帽兒胡同步軍統領公署内揀選副尉一缺步軍校二缺委步軍校一缺並拔補八漢六品領催四缺七品領催八缺已傳知應揀應拔人等務於是日自備弓箭前往北署預備揀拔各缺云○中和之朔卽西歴一千八百九十年二月十九號乃荷蘭國君主壽辰所有各國駐京欽差署中均於是晨各將本國　旗髙懸於竿上藉伸友邦欣賀之意 
[茶務經始]  
　　去歲漢口茶商幾至不可收拾統各帮計之虧累至五百餘萬之多然各錢莊尙不至大受其累目今春日方長尙罕有人談及茶務猶憶上年此時上海各錢庄放出各棧之銀已多至百餘萬現在此等信息杳不復聞豈因舊歲鴻遇順同順祥及某棧等欵項未淸故借以作前車之鑒耶屈計漢上各茶棧惟謙愼安爲多年老牌次之春華祥熙泰昌兩家日前聞春華祥所用　庄銀兩爲數甚微而謙愼　今正收錢不少熙泰昌約用漢庄銀十餘萬兩其息高於往年厚生祥近亦開塲其餘尙在觀望各帮茶庄素以廣帮爲首開有四十二家晉商較舊年增兩庄别帮尙難查悉山頭則首推羊慺峒長壽街兩處茶商所　房屋客歲之杪早已定滿諒今歲必有增無减也其餘崇陽通山咸寗等處較舊年減却幾家洋商中上年以元芳所辦爲最受虧亦最多據云今年停止不辦矣禮記謙泰華記琼記等行亦有不辦之說俄商舊年辦去紅茶頗難獲利因恐攙雜印度茶在内是以購者寥寥晉商多數百年老牌素日辦東口茶赴俄誠實無欺頗爲俄人所信服故尙有薄利可沾耳 
[津門贅筆]  
　　往來津滬各輪船食水皆在十尺以外現在津河之水終不及十尺故惟順和普濟兩輪船攸往咸宜餘則須駛至大沽先將各貨駁輕然後候潮入口云○津郡西關之倚門賣笑者非九子母卽鳩盤荼否則半老徐娘蕭蕭兩鬢尋香之侣稍知自愛者均裹足不前焉龜子施永慶折得憔悴花數枝就是處建艷幟其中有四兒者來從日下人咸以京四呼之馬齒漸長風塵飽閱每欲擇人而事以了餘年邇與趙某訂終身而施索身價頗奢以致議成復毁四以事多磨折忿不欲生本月中旬某夜與趙雙雙服洋烟而死當由地保及趙之家屬投天津縣報請騐屍縣宰飭將施拘押以待究懲○有瞽者家居西門外郝家店不知因何事故與容二成不解之仇容欲得而甘心久擬抵隙飲以刃正月二十五日遇諸西門外十字街遽拔刀刺其要害瞽者倒地容遂携刀欲逃地甲等聞信兠拿容知事不得了遂用刀自刎而斃而瞽者尙一息僅存縣尊因令醫痊再行提訊 
[北通近事]  
　　北關三官廟自正月十八日起雇喜慶班子弟演戯四天一時袍笏鮮妍笙歌嘹喨如入廣寒宫裏聽霓裳羽衣三疉惜乎時逢陰雨觀者不免帶水拖泥耳○正月二十一日已刻許仲韜觀察恭行開印禮文武員弁及本署史書次第叩頭以申賀函適有一金色蛇長可文許蟠於土地祠大樹上逾時不見人皆以爲高陞之兆○潞河書院每年二月初二日例由道憲點名開　今歲届期許觀察適入都公幹因攺於正月二十五日扃門考試○倉署傳言倉憲擬于二月杪按臨通州○少年某甲誤入迷龍陣中三戰三北腰纒已罄復解衣作背城之戰進退　谷悔恨交加目揣無顏見江東父老意欲自尋短見適遇隣人某乙詢悉情由伴送回家好言勸慰若乙者亦可謂好行其德矣○去冬東關積善齋北關呂祖祠兩粥廠領粥者各有一千七八百名口之多今正人　仍不少减每當飽啖雙弓米後咸頌皇恩浩蕩澤　無涯云○去冬亢旱各官屢次設壇祈禱尙未渥沛祥　至今正二十七日之晚彤雲密布六出花飛北山之顚高積至五六尺許故邇朔風凛冽猶無異　冬云○去冬裕隆官袋局銷塲頗旺十月間所有殘袋十萬口已一律售完日前坐糧廳又將光緒十五年殘袋十一萬口招商發售仍　裕隆官袋局承包正月二十七日裝車運至局中不知仍能利巿三倍否也○裏河五閘現有夫役開通俾糧船無所阻滯一時人夫蟻聚萬鍤齊興邪許之聲聞於　邇 
[宜昌瑣記]  
　　前報載宜昌鎭羅鎭軍扶太夫人靈柩歸平安縣安葬等情兹悉本月初六日淸晨發引合鎭兵弁俱送至河干鎗隊燃鎗砲艇升砲威嚴虔肅彬然秩然鎭軍於送柩登舟復親詣各衙謝孝至午後遂起椗遄行聞由荊河口入洞　湖迤選抵珂里云○每至冬末春初江木漸退坡岸高聳脚　運物良難而價値又定有劃一章程不能多索力食之苦誠可憫也現在招商局司事游君與衆脚夫約以冬間十二月及新春止二月每人加錢二文此外仍照舊例云○細雨經旬紅日罕見春光雖好未能蠟屐以游靜掩芸牕　無佳趣四鄉農父朝朝頂祝乞天公之放晴曦俾二麥勃興得免春苗告歉云○某日江通輪船開往漢臬搭客祗數十人貨物以蜀中運來之靑麻爲最夥○河西白雀寺向有比邱尼在内　修中奉大士金身每當正二月間緑　紅男結善緣者往來不絶每有淡妝素服扶婢而來膜并蓮臺喃喃默禱隨園太史云觀音無别樂受盡美人頭二語頗切此時情景也 
[鄂省官報]  
　　二月初五日繙譯官筆帖式榮興禀請賞假赴京會試新授貴州藩臺王方伯德榜見辭赴京候補縣張肇芳禀辭赴荊州差遣並銷發審局學習差候補未入江紹禾奉漢黃德道委查漢鎭由義門差初六日調辦漢口藥土局候補同　唐華國進局接辦候補縣聶培源奉武昌府委赴卓力泉放振米禀知候補同知李雲釗禀辭巡查江面初七日候補同知直隷州黃良齡奉臬憲委巡查江面禀知辭初八日候補巡檢劉鶴慈奉委牙厘局帮辦監印發票差禀　初九日候補府札勒哈哩候補同知盛春頣候補通判易象本任襄陽縣梅宼林俱禀謝奉委帶同礦　赴興山巴東歸州等州縣履勘煤鐵各礦候補縣張飛鵬禀謝奉委赴當陽京山等州縣查勘煤鐵各礦候補州同彭祖光奉委赴河南 
 
 

Page 3

 
 
公幹禀辭瀋憲牌示江夏縣知縣要缺詳請以監利縣知縣諸可權鍾祥縣知縣要缺詳請以利　縣知縣徐嘉禾利川縣知縣員缺詳請以鍾　縣知縣黃世崇俱調補糧道憲憚崧雲觀察祖翼擇於本月十二日已刻上任鹽道憲瞿於本月初九日進署 
[生榮死哀]  
　　福山總鎭雷鎭戎之太夫人于去年十二月初九日仙逝擇期本年正月二十五六兩日開用二月初一日扶柩登祥雲兵輪船遄回原籍安葬紳士之執紼以送者相屬於途說者謂如太夫人者可謂福祿壽全備已 
[枯骨銘恩]  
　　無主屍骸風霜暴露善堂每裝入壜内送向義塜掩埋但盖不堅牢仍患暴露狐狸蠅蚋作踐堪虞近有南潯震澤諸紳士定製有鬥筍之盖糊以紙筋石灰等將筍一鏇永不能開壜肩分作圓方以别男女骸骨安放時頭顱對準標記俾免零亂縱横似此謹愼周詳死者當亦銘感矣安得各善堂倩　　鋪俱仿其製庶幾惠及窮泉乎 
[賽馬先聲]  
　　香港春季賽馬已畢所有諸西人之得采者咸載馬來滬復角雌雄昨日下午齊至跑馬塲比賽江海新關因之停辦公事間其采爲公家所積之銀云 
[積薪厝火]  
　　前晚十一點鐘時本埠裏虹口老街老三官堂西　源昌柴行偶然失愼火起積薪延及三官堂東廂房以致不可抑遏隨由英法美洋龍藥水龍風馳電掣而來得以分投救熄計焚去柴行平屋四間三官堂東廂房二間 
[滬上官塲紀事]  
　　江蘇粮道景月汀儲憲自姑蘇省會乘舟來滬昨日午後松海防同知劉司馬上海縣裴邑尊咸往新閘鎭恭　○松江府恩詩農太守來滬公幹隨於前日回茸城任所廳縣各官恭送如禮 
[接篆有期]  
　　官塲傳述調補上海縣陸春江大令於本月十二日交卸江寗縣篆務擇吉三月初八日接受上海縣篆 
[上海縣署瑣案]  
　　王阿大卽王義齋控稱妻子李氏被外姑許氏領回前晚裴邑尊升堂集訊王訴稱小的籍隷無錫前　瀏河鎭開設帽鋪嗣因虧本閉歇現在　下吉祥齋爲夥光緒七年憑媒娶李氏爲室至十年頓生異心時與小的反目旋被　母接去迄今已六年矣叩求提該氏發入善堂免致聲名不潔李氏供稱小婦人現年二十六歲於十七歲時嫁王後王失業無聊因回母家苦度並無不安本分事情許氏供稱女兒嫁王後王卽失業且吸洋烟不能贍養妻孥小婦人因將女兒接回家中專恃兒子算命以餬口邑尊飭李氏將因何背夫數年中作何勾當明白禀陳再行覆訊○李忠寅控唐晉卿楊咸泉誘賭詐洋前日裴邑尊集訊之下李稱此案巳由親戚沈　齡瞿偉夫理明唐等情願償洋　元叩求銷案地保楊慶堂稱小的查得李將洋交唐買猪並無誘賭情事唐等所供從同邑尊准其具結銷案○周殿臣誆騙王錦榮洋銀一百元拘案訊押前晚裴邑尊飭提訊比周一再求寛邑尊謂諒爾已將洋銀用盡今本縣不追繳矣爾可將監照繳案再行嚴辦周唯唯邑尊飭仍還押 
[英界公堂瑣案]  
　　昨日蔡二源太守政躬已愈遂於淸晨升堂訊案先有石子安章錫堂同訴稱家中失去衣物由包探緝獲人贓投案請領竊賊陸阿炳泥首求恩蔡太守判發捕房管押三月贓交兩失主分别認領○西人慕來訴稱昨日路見周阿羅李長成駕駛馬車用樹枝鞭馬有違租界章程因令巡街捕拘案請罰周李同供稱新馬不善駕車因以樹枝代鞭子蔡太守判各罰洋銀一元○張水氏訴稱兒子阿桂有銅匠擔一副租與謝小榮索取租錢反遭毆擊小婦人爲之解勸亦被毆傷阿桂稱小的情願自已延醫爲母親療治謝　稱小的本欲照付租錢不敢逞兇惟與口角而已蔡太守飭將謝交人保出付給租錢如再纷爭定予究辦○三百十四號華捕禀稱小的在丹桂戲園管門絞手巾人陳阿三向沈毛壽索錢沈不肯給以致爭閙今特拘案請判陳供稱沈非但不給錢文反將小的毆擊沈供稱小的以賣荳芽爲業昨夜觀劇已給手巾錢陳嫌少因與口角已被拘押一宵矣蔡太守以釁起細微無庸置議當堂開釋○包探秦少卿禀稱小的昨見袁天寳在街胡閙因之拘案請究袁供稱小的係寍波人現在某營後哨第二隊當勇昨至租界中玩耍不敢胡閙蔡太守飭送交營官管束○馬夫王阿炳訴稱馬房中連次失竊無從查究昨有積竊王有根竊取韁繩獲住人贓交捕送案王認竊籲恩蔡太守判管押三日贓交王領去○徐雙桂訴稱張阿桂敲詐不遂將小的之目毆傷爲此報捕拘拿送案請辦張供稱小的素日與徐相識昨因借錢起見不敢拆梢蔡太守飭管押七天俟徐投醫院騐明七日内能否平復再行核辦○陳阿順訴稱小的寍波人在治下售香脆餅餬口中途被高國銀馬車撞倒碾傷由捕送至醫院醫治現在留院則飯貲無着回里則更無　資進退兩難苦難言喻高供稱小的駕車在路彼此兩不留神以致誤撞蔡太守飭交人保出繳錢一千文給償醫院飯貲陳仍投醫院醫傷俟痊後本分府當賞給川資俾得回里○十六號西捕禀稱昨日巡至天津路見桑阿棠與人打架碰碎水缸因之拘案桑及桑有根同供稱偶與友人口角不敢逞蠻蔡太守訊得原告未經投質從寛開釋○趙阿福訴稱在天成戯園管門昨有朱桂元何阿二來看白戯阻止不依拘案請辦朱何同供稱偶至戯園尋友並非圖看白戲蔡太守着卽開釋○姚文生訴稱小的在某客棧爲夥周阿　闖入棧中竊取洋紗帪一　當塲拘獲人贓交捕送案周供稱小的係廣東潮州人向爲烟館夥因患惡瘡天業無奈行竊尙乞恩寛蔡太守飭捕役送醫院敷治俟痊後遞回汕頭勒令返　贓交姚領去 
[法界捕房瑣案]  
　　朱森庭明府在捕房時王李郁三包探同禀稱昨日奉大老爺飭查葉鴻勳售出之贓今已吊到古銅香爐一具玳琄殻水烟袋一支八角木鐘一架請爲察閱明府諭令各失主認領隨有英界引鳳樓附近謝姓飭家丁持名片求領木鐘明府謂須具領狀或請妥人來保方可給領該丁去而復回聲稱保人出外未歸可否求大老爺先行給付明府謂若然則當具一領狀然後飭包探同至家主處交付明白既而招商局　員家丁陳貴持名片投案求領玳瑁殻水烟袋明府問係河人之物陳稱同知華鼎元大老爺所失明府卽飭給一回片謂爾　將烟袋領去代爲請安陳叩謝而去惟銅香爐無人具領後有本城人徐小巖飭家丁投案認領銀水烟袋泰和舘堂倌唐姓訴稱葉所穿布棉馬褂係小的所矣亦求給領明府命包探將葉帶案謂唐曰爾自已認明唐稱葉所穿確係小的之衣明府遂令葉脫下當堂給唐領去復謂葉曰徐家目下有人來領銀水烟袋此物究在何處葉供稱日前因懼受刑是以隨口供認其實並不知情明府謂　言曾分用洋銀八元實屬刁惡之極遂飭令舁一枷至謂若再狡猾定當枷示且徐姓人稱去年九月二十一日家有喜事曾失去白玉扣帶寗綢袍套等物甚多西倉橋沈姓家亦失去翎毛等物逐一認明定當恩宥葉堅執不認明府喝令笞責一百板復問仍不認遂判令荷枷一月餘物另飭包探再行嚴緝及將訊别案又有本城太平街某舊貨店主某甲投案訴稱銅香爐前由葉　來售與小的出洋一元數角目下經包探吊至案下務請給還本錢明府謂爾在城内開店已數年可曾認得本委否答稱久聞朱大老爺寛猛兼施恩威並用明府謂此乃賊贓本應　究收買之人今姑從寛卜次須留意諭　叱令退去○老益慶庖人林阿生控應益桂竊物朱明府屢次訊鞫情形均已列諸前報矣昨日該店主華福生偕林投案伸訴前情明府着將應帶案問爾竊林物藏在何處今須從實供明隨飭包探將枷一面放在應之身旁應仍不承認明府謂前昨兩日本委尙疑爾係好人目下已訪明林物確是爾竊所有押票回寗時已抛入海中矣究竟偷天換日之事終有外人知道今日尙敢來案逞刁乎遂喝令笞責四十板再問仍不肯供因着枷號冉核華一再求恩稱兩造均係店中夥計小的願代爲排　明府謂本委訪得爾店中亦曾被竊象牙箸等物爲何不請比追反來求免乎華稱 
 
 

Page 4

 
 
實因賓主不忍見其受刑耳明府謂應曰爾知道否應稱小的實未竊物明府謂再敢妄供定當枷責華復連連叩請免枷林稱曾被應將祖上五代之八字並醫書竊去務乞　還明府謂本委已將應當堂笞責爾　可息氣矣隨飭包探將應自已所押各物交各押店分别領歸○石子船主郁祺朗控船夥錢慶洲將船上鉛索押錢朱明府訊供管押等情已記昨報昨晨郁投案請究明府飭包探將錢帶案判令掌頰二十下郁代爲懇免　府問何事代求郁稱錢作事不端小的本欲辭歇無奈薦保人尙未來滬懇暫押數天可　明府謂捕房不能久押今交爾領去再有不端之事准爾扭案究懲郁叩謝而退○美最時洋行買辦周招貴控出店人張榮見竊取寫字房抽屜　金四開等物經朱明府訊押候查已詳昨報昨日明府着帶張至案訊供張稱不知如何失竊包探李雲發禀稱昨日小的至該洋行查看情形見寫字　百葉窓已開惟玻璃窓依然閉上　之如何入内張未可諉爲不知明府一再研詰張矢口不移因着還押候比○祝淸純在船上失箱一事前已疉見報章矣昨日偕子恩林並船局主鄔錦藏投案請追失物朱明府着將舟子毛阿金許開仁帶出問是否祝父子二人附爾之船答稱是問船抵嘉與時究竟見有行李幾件許稱六件詰鄔曰爾是否將祝行李交毛之手答稱　李六件交代明白當時祝亦在塲目覩詰毛曰爾前次供稱諸事皆由夥經手目下爾夥已來案爾如何設法歸還毛供稱確有行李六件交付與許明府謂祝曰此事爾亦自取其咎據爾單上所開係銀邊眼鏡法藍銀水烟匣及零星小物不値幾多錢　禮部執照只能進京設法未免周折耳祝稱公祖明鑒晚生所失各物祗値洋二十餘元惟執照雖可設法務求公祖立案明府謂爾須另行具禀方可備案但此事爾究須赴部報明請同鄉官出結應費印結銀四兩祝叩頭稱晚生此次來治下僑居大自鳴鐘對面小客棧中爲此事躭擱多時所帶盤川早經用盡務請追賠物價明府謂鄔等曰祝係規矩人爾等須另外體諒料理此事鄔稱局中另有　人不肯認賠據云早將行李六件交付淸楚　外失竊應向舟子理明明府詰毛曰爾如何被夥失物遂着掌頰二十下押候交人保出限卽日赶緊料理如違一併提究○冷　主劉旭齋混名小娘姨請追店夥劉松山欠洋朱明府著將已歇之夥邀同到案事隔多日並不邀來　日明府着將松山帶　問爾爲何將店内押下之物掉去答稱小的不敢作弊實因販珠虧本以致挾嫌旭齋稱小的欠人之錢目下索之日急奈何明府判令將松山掌頰四　下復令向旭齋求恩并謂旭齋曰今已將松山重責爾亦可當堂具結完案矣旭齋唯唯遵諭○周楊氏請追尹　階欠欵中人胡　齋繳呈悅來祥閏二月初七期票一紙　　三十三元三角訴稱朱有病不來故先將自已認賠之欵繳　朱明府飭包探持票向悅來祥對明存案再核○去年西人阿三控伶人孟七沈韻秋將月月紅租去戯衣潛押經葛同轉提訊交保限日追還至日前孟　將戲贖取繳案此已詳登前報者也昨日孟復投案請將月月紅書付該　人之筆據追還朱明府謂據上出名者係　麗卿究竟是何等人答稱卽花旦月月紅謂今有筆據兩紙一紙計洋三百元一紙一千二百元爾等自認可也孟等供稱小的等均未見過比據須候月月紅來申當卽領而去 
[售物聲明]  
　　本舘協振所自製爲彩票後又承諸大善士疉助珍奇所有廖君光輝送來端硯一方昨已售得洋三元又朱君夢廬送來仙鶴牡丹　堂一幅經　昌珠號購去得洋六元　併聲明以昭核實 
[疉承厚貺]  
　　山東兗州府陽　縣善士章齊在以漕十二六銀二十兩託某君帶至上海充入本　協賑所浙江賑捐又太古昌　棧元豐昌號交來　西善士守愚民助浙　賑捐洋一百元遠道郵書腰纒慨解重沐朱提　惠頓蘇黃馘之魂不禁向榖城贑水間敬爇心香以謝已 
[蘇省撫轅抄]  
　　十六日候補冋知　葆辰謝委署太湖同知事同知銜補用知州候補知縣竇鎭山服闋起復回省委署江陰縣縣丞何霽光禀辭赴任縣丞朱景曾禀知奉委齊門　關本日到差巡檢吳光煜禀知奉藩憲委赴常州府差遣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年二月十三日京報全錄]  
　　宫門抄○諭旨兩道錄前○發抄硃批四道○江督曾奏揀補陸路叅將摺○又奏揀補淮揚海道缺摺○又奏飭鹽道赴任片○又奏調署通判片○又奏總兵展假片○又奏對調守備片○又奏副將等留江酌用片○陝督楊奏揀補副將要缺摺○二月十三日刑部都察院大理寺侍衛處値日無引見○貴恒等謝調授缺恩○賡音布謝授尙茶正恩○河南布政使劉瑞祺到京請安○福建按察使徐文達至京請安○湖南考官陳冕到京請安○恩輝續假五日○怡王奏請開去差使○召見軍機徐文達劉瑞祺陳冕巴克坦布○發抄李鴻章奏遵旨裁撤淸賦局奉硃批知道了欽此○又已故振紳陳煦元李朝覲議卹奉硃批着照所請該部知道欽此○又靈壽令戴世文攺奬奉硃批吏部議奏欽此○又請將虧欵之革道徐潤完欵開復奉硃批着照所請該部知道欽此○○太子太保兩江總督一等威毅伯臣曾國荃跪奏爲揀員請補陸路叅將恭摺仰祈聖鑒事竊安徽撫標中軍叅將吳峻基病故遺缺前經請以記名提督邱時成借補接准部咨是缺叅將係題調之缺應用現任人員升調邱時成係發省候補人員請補題調之缺核與例章不符行令於現任合例人員内揀選請補等因臣查是缺叅將駐札安徽省城爲各營之表率有彈壓操防之責非精明幹練之員難期勝任該叅將一缺係應題調之缺例應以現任人員内揀選調補除缺居緊要或人地未宜實無堪以揀調者准於合例應升人員内保題陞用等語查安徽各營實缺叅將三員内六安營叅將瑞恒缺居緊要未便遽易生手其徽州營叅將吳玉昆蕪采營叅將王鳳祥二員補缺後尙未送部引見給札且均於是缺人地未宜俱未便遷就調補是實缺叅將内既無堪調之員自應遵照例章在應陞人員内揀選开補臣將通省實缺遊擊各員逐加遴選查有花翎副將銜安徽宿州營遊擊米占鰲年五十二歲江蘇江都縣人由行伍隨剿洊保花翎儘先遊擊厅補揚州營把總千總江寗城守左營守備都司各缺光緒四年經前署督臣吳元炳請補宿州營遊擊員缺經部覆准十年三月衣獲盜案内保加副將銜十一年二月經臣給咨送部四月十五日蒙欽派王大臣騐放覆奏准其升補奉旨依議欽此旋經兵部發給實授宿州營遊擊札付七月到營任事十三年五月經以該員勇敢素著才識穩練堪勝實缺提督總兵之任專摺奏保欽奉硃批着交軍機處存記欽此該員明白營務兵民悅服歴補各缺均能辦理裕如講求操練於該處地方情形亦極熟悉以之升補是缺叅將洵堪勝任亦與定例相符合無仰懇天恩俯念員缺緊要准以花翎副將銜宿州營遊擊米占鰲升補安徽撫標中軍叅將員缺實於營伍地方均有裨益如蒙兪允俟部覆至日卽行給咨送部引見以符定制除該員履歴送部查核外謹會同安徽巡撫兼提督銜臣沈秉成恭摺具陳仰乞皇上聖鑒訓示再所遺宿州營遊擊員缺兩江現有合例人員應請扣留容臣另行揀員請補合併聲明謹奏奉硃批兵部議奏欽此○○兩江總督臣曾國荃江蘇巡撫臣剛毅護理漕運總督臣徐文達跪奏爲江蘇淮揚海道要缺揀員請補以重職守恭摺仰祈聖鑒事竊准部咨光緒十五年十月十八日奉上諭福建按察使着徐文達補授欽此所遺淮揚海道一缺照例應以奉旨後第五日行文按照限减半計算扣至十一月十八日接到部文作爲開缺日期歸十一月分截缺所遺員缺例應由外揀補業經咨部截缺在案應卽遴員請補查淮揚海河務兵備道一缺經管河湖工程及分巡淮安揚州海州等處地方最爲繁劇且辦理運河各閘壩宣蓄關鍵是其專責必須精明幹練熟諳河務之員方足以資治理查有江蘇卽用道謝元福年四十九歲係廣西臨桂縣舉人同治十年辛未科會試中式進士朝考一等奉旨改爲翰林院庶吉士十三年散館奉旨授職編修光緒四年遵例報捐候選道五年報捐指省廣東試用並加三品銜六年經前督臣劉坤一奏調江南差遣委辦洋務八年請咨赴部因廣東停止分發改捐江蘇試用三月初十日蒙欽派王大臣騐放覆奏奉旨發往江蘇試用欽此六月繳照到省九年六月試用一年期滿甄别以繁缺留省補用嗣因在海軍衙門報効銀兩欽奉懿旨着仍以道員歸江蘇卽用欽此接准部咨以該員係欽奉懿旨仍以道員卽用人員照例遇有應題應調應選缺出均由該督撫酌量先儘補用應以光緒十四年八月二十五日欽奉懿旨後第五日行文按限减半計算扣至九月二十五日作爲到省日期等因各在案覆查該員有體有用熟習河工以之請補淮揚海河務兵備道員缺洵堪勝任核與部文酌量儘先補用之例亦屬相符臣等往返函商意見相同合無仰懇天恩俯念員缺緊要准以謝元福補授淮揚海河務兵備道員缺實於河工地方兩有裨益如蒙兪允仍照河工道員例試署一年期滿再請實授謹合詞恭摺具陳伏乞皇上聖鑒訓示謹奏奉硃批吏部議奏欽此○○曾國荃片再新授江寍鹽巡道馮應壽現已繳憑到省應卽飭赴新任以重職守除會檄飭遵外謹會同江蘇巡撫臣剛毅附片陳明伏乞聖鑒謹奏奉硃批知道了欽此○○曾國荃片再江寗府南捕通判有緝捕之責非精明幹練之員難期勝任查有淮安府軍捕通判盧宗淸堪以調署所遺淮安府軍捕通判員缺係管理河務修防亦關緊要應卽以江寗府南捕通判鄧心茂互相調署人地均各相宜於河工地方兩有裨益據江寍布政使許振褘等會詳前來除檄飭遵照外謹會同江蘇巡撫臣剛毅護理漕運總督臣徐文達附片陳明伏乞聖鑒謹奏奉硃批吏部知道欽此○○曾國荃片再淮揚鎭總兵章合才前患氣喘等證經臣奏請交卸鎭篆給假調理嗣因病仍未痊復經奏請續假均經欽奉諭旨允准欽遵在案兹據該總兵呈稱數月以來廣求醫藥赶爲調治氣喘等證雖已較前輕减尙難全愈在現假期已滿呈請展假前來臣查章合才久任淮揚鎭總兵辦事實心兵民翕服前以患病交卸給假調治現雖病已漸次就痊尙須安心調理合無仰懇天恩俯准續假三個月俾得赶爲醫治一俟病痊卽行銷假回任以重職守謹會同護理漕連總督臣徐文達附片陳請伏乞聖鑒訓示謹奏奉硃批章合才着再賞假三個月欽此○○曾國荃片再安徽皖南鎭標徽州營左軍守備係題補之缺該處地方遼闊彈壓巡防最關緊要查有頴州營右軍守備姬文柱熟悉徽州一帶地方情形堪以調補所遺頴州營右軍守備卽以徽州營左軍守備馬德林調補亦堪勝任合無仰懇天恩俯准以姬文柱調補徽州營左軍守備俾各收人地相宜之效如蒙兪允該二員係對品調補　庸送部引見請勅換給札付令其各赴調任除飭取履歴咨部查核外謹會同安徽巡撫兼提督銜臣沈秉成附片陳請伏乞聖鑒訓示謹奏奉硃批兵部議奏欽此○○曾國荃片再收標學習人員迭經前督臣等奏請留省補用欽此諭旨允准在案兹查有花翎儘先選用副將彭福連花翎儘先遊擊徐萬盛花翎儘先都司李永盛蘇慶隆藍翎儘先守備熊耀煇歴在江蘇安徽等省隨　迭著戰功嗣經先後投標分别差遣於兩江營伍地方均稱熟悉合無仰懇天恩俯准將儘先副將彭福連儘先遊擊徐萬盛儘先都司李永盛蘇慶隆儘先守備熊耀煇均以原官留於兩江分别酌量補用以收人地相宜之效除飭取該員等履歴送部查核外謹附片陳請伏乞聖鑒訓示謹奏奉硃批着照所請兵部知道欽此○○太子少保頭品頂戴陝甘總督臣楊昌濬跪奏爲揀員借補副將要缺以裨營伍恭摺仰祈聖鑒事竊照凉州鎭屬莊浪協副將駱高升前因人地未宜經臣奏請開缺另補嗣准部咨莊浪協副將員缺係第一輪第三缺輪用預保無人迅卽在於揀發班内合例人員請補等因臣查揀發班現亦無人自應照章在於歸　發班補用人員内揀選請補且莊浪副將一缺設處冲途接連西寍一帶番回雜處巡緝防範最關緊要必須久歴戎行熟悉地主情形之員方足以資治理兹查有分發甘肅差委題奏提督借補肅州鎭標右營遊擊現署莊浪協副將蕭　龍經前督臣譚鍾麟奏委署理斯缺數年以來措理裕如兵民胥安該員樸誠勇敢辦事老成又係引見發廿之員似與揀發無異以之借補斯缺人地實屬相宜合無仰懇天恩俯念要缺需員准以該員蕭得龍借補莊浪協副將以裨營伍如蒙兪允俟接准部覆卽行給咨赴部引見俾符舊制臣爲因地擇人起見是否有當謹會同甘肅提督臣周達武合詞恭摺具陳伏乞皇上聖鑒訓示再所遺肅州鎭標右營遊擊員缺甘省現有應補人員容臣另行揀選請補合併陳明謹奏奉硃批兵部議奏欽此 
 
 

Page 12

 
 
[光緒十六年二月十四日京報全錄]  
　　宫門抄○諭旨一道錄前○川臬何奏報接印日期摺○川督劉奏查明未中老生循例奏聞摺○又奏捐建善舉循例建坊片○又奏甄别直州片○又奏委署知縣片○又奏飭拉布浪寺將首匪交案審辦片○提督李奏巡閱營伍事竣回駐太平府日期摺○二月十四日工部鴻臚寺廂黃旂値日無引見○怡王專摺謝賞假一月恩○海公由白龍潭回京請安○景善謝授廂藍蒙副都統恩○李文田請假十日○潘祖蔭續假十日○榮公請假十五日○工部奏派承修東西陵另案工程派出鳥拉喜崇阿孫詒經文興許應騤○召見軍機熙敬福中堂汪鳴　○皇上明日卯初二刻進内升中和殿看版畢還海○○四川按察使臣何樞跪奏爲恭報接印日期叩謝天恩仰祈聖鑒事竊　恭奏恩命補授四川按察使祗卽具摺籲請陛見奏旨着來見欽此旋於光緒十五年五月二十四日到京二十六日跪請聖安卶蒙召見一次六月十三日請訓後蒙召見一次聖訓周詳莫名欽感並蒙賞假一個月回籍省墓遵卽束裝出京回籍省墓假滿卽行起程赴任沿途雨水阴滯於十月二十五日行抵四川省城奉督臣行知飭令赴任十一月初一日准署按察使永寍道臣黃雲鵠將印信文卷移六前來臣當卽恭設香案望闕叩頭祗領任事伏念臣秉性庸愚賦才淺陋四川地當邊要臬司職重刑名察吏安民詰奸除暴在在均關緊要如臣檮昧懼弗克勝惟有勉竭駑駘隨事禀商督臣認眞辦理以期仰答高原鴻慈於萬一所有微臣接印日期並感激下忱謹繕摺叩謝天恩伏乞皇上聖鑒再臣經過地主雨水過多秋稼不免稍有受傷民情均極安謐堪以仰慰宸　合併陳明謹奏奉硃批知道了欽此○○頭品頂戴四川總督臣劉秉璋跪奏爲查明已丑恩科鄉試未中年老諸生循例開單恭摺仰祈聖鑒事竊照鄉試未中年老諸生例准查明年歲具奏前准吏部咨嗣後老生恩賞比照捐納貢監已滿十科之例量爲變通必須入學年分查係三科以前方准入單具奏其甫經入學並入學在三科以内者雖年例已符概不准開列以杜冐濫而昭核實等因通行遵照在案本年四川省舉行已丑恩科鄉試所有應試年老諸生凡年未合例並入學在三科以内者匀照章扣除惟查有梁山等州縣恩賜副榜朱石渠等十名俱各三塲完竣未經取中調閱原卷文理均尙通明經學政臣核對入學册籍年歲合例並與新章相符據布政使崧蕃開單詳請具奏前來臣查朱石渠等幸際熙時欣逢盛典靑氈勱志均深珴術之功皓首窮經更奮鵬程之路既耆年而勤學隨多士以觀光洵爲盛世祥徴實本作人雅化已符年例宜沐恩施除造朋咨送禮部外理合繕具淸單恭呈御覽伏乞皇上聖鑒勅部核覆施行謹奏奉硃批禮部議奏單併發欽此○○劉秉璋片再查定例　氏人等捐助地方公欵銀至一千兩以上者應請旨建坊遵欽定樂善好施字樣由該地方官給銀三十兩聴本家自行建坊係有力之家免給建坊銀兩各等因遵行在案兹據布政使崧　轉據前署崇寗縣知縣　浩源詳稱該縣文昌宫後隙地舊有節孝祠一所數椽矮屋湫溢不堪經該縣節婦蘇章氏將自置城北街住宅一院捐作節孝祠又將義興鄉水田十八畝零捐作是祠春秋祭祀經費又因縣屬書院膏火經費不敷捐義興鄉水田二十七畝作爲書院經費隨將田房契約呈繳到縣核計田房價値統共値銀四千五百兩田縣詳司轉請具奏前來臣查該節婦蘇章氏所捐田房共値銀四千五百兩洵屬樂善好施核與建坊之例相符相應請旨准予節婦蘇章氏自行建坊遵刊樂善好施字様以昭旌奬而示激勸謹附片具陳伏乞聖鑒訓示謹奏奉硃批着照所請禮部知道欽此○○劉秉璋片再查通行内開嗣後道府以至未入流凡由曾任各官保舉並非應　之階行令試看扣滿一年後分别奏咨甄别方准按班序補又業經在省人員勞績保舉補缺後以升階用者如係咨補以堂稿畫齊後第五日行文按照限减半計算以奉到准補部文作爲　階到省日期各等因兹查有在任候補同知直隷州知州石泉縣知縣鄭銓試看一年期滿例應甄别由藩臬兩司造具該員履歴淸册塡註考語會詐請奏前來臣查該員鄭銓明白諳練堪以照例補用除册送部外理合附片具陳伏乞聖鑒謹奏奉硃批吏部知道欽此○○　秉璋片再調署宜賓縣知縣譚酉慶飭回屏山縣知縣本任遺缺查有丹稜縣知縣顧汝蕚老成穩練堪以調署該員顧汝蕚正署各任内並無經徴錢糧未完展叅及承緝盜刦已起四叅案仵兹據藩臬兩司會詳前來除批飭遵照外理保附片具陳伏乞聖鑒謹奏奉硃批吏部知道欽此○○劉秉璋片再查光緒十三年十月據前任松潘廳周儕亮禀報茶商馬炳南等出口售茶完畢回至草地獨木龍地方被熱黨壩土官之姪棒周紏領川甘交界之番匪百餘人將其牛馬貨物攔搶罄盡並殺斃同夥馬有福等五人未獲屍身刦贓共値銀一萬二千餘兩等情當經臣批飭松潘文武鎭廳選派兵役查拿嗣據查明首匪棒周已逃往甘省拉布浪寺藏匿迭經臣咨請陝廿督臣西寍辦事大臣轉飭拉布浪寺速將棒周交出解川審辦各在案本年夏間准陝甘總督西寍辦事大臣先後咨開此案現已委員張時熙前詣二道黃河約與川員會辦復經臣札飭現署松潘廳陳周禮前往會辦旋據甘員張時熙該廳陳周禮會禀此次傳集該番頭目等供認棒周糾同該處番匪搶刦屬實再四懇恩酌賠馬牛四百條以後不敢再事搶刧等情經該員等取結卽如所懇了結不獨牛價不敵原贓十分之一並且置人命於不問辦理實屬草率輕縱除將陳周禮記過撤任停委察看外其張時熙一員應由甘省量予懲處伏查此案刧贓逾萬據報傷斃五命而首犯棒周始終藏匿拉布浪寺抗不到案若不勒令交出歸案審辦將來番匪橫行恃强專爲逋逃淵藪爲害胡可勝言於茶務大有關擊合無仰懇天恩勅下陝甘督臣西寗辦事大臣　飭拉布浪寺立將首匪棒周交案委員押解來川聽候審辦以肅邊境而安商民除咨甘省轉飭照辦外理合附片具陳伏乞聖鑒謹奏奉硃批着卽咨行楊昌濬薩凌阿嚴飭拉布浪寺將首匪棒周交出解赴四川歸案番辦餘依議欽此○○江南長江水師提督奴才李成謀跪奏爲恭報奴才巡閱營伍事竣回駐太平府日期恭摺仰祈聖鑒事竊奴才於本年八月二十日力疾起程出巡長江營伍業經奏報在案拜摺後乘坐登瀛洲輪船泝流而上先閱湖口鎭標五營次閱漢陽鎭標四營及岳州鎭標四營原定折回下江接閱本標五營暨瓜州鎭標四營順赴吳　調集各兵輪船操練陰雨連綿江水浩大本標各營操塲均淹溢遂先赴下游按閱瓜州鎭標四營正在啓輪下駛適據操練兵輪船營務處吳鎭安康禀稱各船赴北洋會操時經數月機器等件均有損壞應修之處修竣後　請按臨校閱　情當經批准照辦旋卽轉輪上駛調集本標五營逐一校閱於十一月初七日一律完竣回駐太平府查各標營員弁兵丁於操演陣法尙屬整齊抬槍技藝亦頗純熟其尤爲出色者存記陞拔以鼓其忠勇之氣生疎者立予責革不稍寛容並於閱過各營之後傳集將弁諄諄誥誡勉以勤加訓練任事實心設兵所以衛民安良首在除暴無論晦明風雨上緊巡防總期盜賊濳縱商民安堵所有經過各省日期均隨時咨會督撫臣附片奏報在案如遇有應辦事件自應咨商前兵部尙書臣彭玉麟暨各督撫臣妥爲辦理俾期無悞戎機奴才出巡之際病本未就痊兩月以來奔走數千里按營考核已屬委頽難支兼之積受風寒筋骨仍前酸痛良由沈痼日久血氣銷虚偶一觸發異常顚困奴才猥以陋質疉荷殊恩頂踵捐糜猶慮涓埃無補何敢以犬馬之疾上瀆宸聰特以長江任重事煩海防關係全局思慮稍有未到貽誤實屬匪輕　雖赶緊醫調實難尅日復元總之天良俱在精神略堪搘拄自當認眞整頓不敢稍事瞻徇以期仰副聖王矜恤仁慈愼重防務之至意妈才中軍副將謝溶畬智勇深沈代理日行公事極臻妥適合併陳明所有奴才巡閱營伍事竣回駐太平府日期各緣由理合恭摺瀝陳伏乞皇上聖鑒謹奏奉硃批知道了欽此 
 
