# 1886 - 29 - 4904599

 

Page 1

 
 
[顧惠卿先生精繪山水衆神圖出售] [  申報舘點石齋主人啓]  
　　本舘向有山水衆神圖出售慕繪精工着色鮮麗早巳不脛而走惟神像尙未全備或以爲憾兹復不惜工本請顧惠卿先生燮别出心裁另開生　　中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻巳用照相石印成　　日出售每幅着色者收回工本洋一元三角水墨者洋五角裱成者洋一元六角五分售處仍照　例諸君幸卽賜顧爲　 
[古今圖書集成出書告白] [  申報舘點石齋主人啓]  
　　本齋開印古今圖書集成工程迅速　分六期出書其第一期本可早出兹因石印事繁圖畫不能速印故遲至丙戌年四月内始可出書六月終　　二期倘有因他故而第二次應繳之艱今年内未能繳到以致限滿罰去應歸本齋者無論若干部均湏出售自丙戌年正月分起至六月底止　　　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尙餘二百五十兩俟書成之後繳　政　　　 
[六十四號畫報出售] [  申報舘主人啓]  
　　法事敉平之後中國籌辦海防不遺餘力近從英國阿姆斯脫郎厰購到四十墩重之大炮八尊行將分置吳淞江陰等口以備外侮本齋特情　工前往閱視按其大小短長尺寸照贈以供衆覽報首畫譜走獸兩圖爲任君阜長所繪後附淞隱漫錄圖說一則准於十六日出售此佈 
[救火用自來水議]  
　　滬北之地人烟茂聚最易火災偶不經心便兆焚如之禍凡所以救火之具如洋龍火龍皮龍等亦惟滬北爲至多拯急之竭人謀也保險之用藥水也慮周藻密無美不臻乃二十夜半又聞警鐘繁響其聲以四披衣出問知爲二馬路相近時方雨驟風嚴養屐張蓋往視之則見救者雲集諸式之龍未到而所置自來水管中挿以皮帶水卽噴湧而出高踰數丈捷若飛瀧諸龍漸次偕來而祝融之威巳斂矣然後歎自來水之爲益甚漙不可不推廣之以盡其長溯自來水未設以前沿浦人家大率視潮汐方來爭相綆汲水以擔計其價十餘文至數十文不一活泥穢惡幾有不可嚮邇者稍知淸潔之家或以礬或以薑或以沉檀或以貫仲略加澄澱待其淸冽而後飲之自以爲善於養生不至疾病瘟疫之侵染矣西人思之竭其智巧創爲自來水一法引沿海長江之水淘之漉之坎爲三池以次層遞具光可鑑其味彌甘而華人可與樂成難於圖始有謂其作而不成者有謂其成而不久者有謂其久而不利者謡諑紛紛迄無定論乃西人則毅然爲之勤勤懇懇雖糜數百萬金錢有所不顧及其旣成初非爲救火　而救火之功已鑿鑿如此此又何憚而不急爲推廣哉其推廣之法柰何曰南巿也城中也無地不可通也天下事創之者難因之者易滬北之自來水條分縷析脉絡周流　妨卽南巿城中一律通連俾此十餘里内節節相生其費當亦有限且城中路燈現已分設凖此例以行之每家每日不過數十文耳無事則汲彼淸泠福堪並受有警則資其灌注災可旋消况旣有此項工程舉凡一切救火之物均可　省不憂潮落不恃人多取之無禁用之不竭是所望于早决而力行之或曰此其中有毒不可以供朝夕需試　英法　界中居民飲之已久從未聞一人一物受其殃者無稽之說悠謬之談存而不論可也卽使衆口鑠金懷疑莫釋而用以衛生或不足用以救患則有餘祇此數根鐵管埋藏於地下植立於路隅出人往來均無妨礙一旦間警或以燈旗或以鑼炮如邇來鄕試塲中欵式應手而來源源不絶加以皮帶無處不可連屬運掉輕靈有益無損似不容以一日無至十六鋪以南壞地毗連巿廛櫛比經商貿易者十居八九集貲尤易且可將水龍公所經費酌量裁减移彼就此誰曰不宜獨是目前租界所殷水管尙嫌太疎預防救火非僅僅取以便日用者比遠則十家近則五家龍銜鱗次四面環圍庶爲周密管雖周密不必處處貫輸只須照現在所行足敷食用及臨事時始勞挹注猶爲利溥而功多總之事屬創行則　鐵路爲當今第一要工經數大臣訏謨辰告尙遲回審顧而未肯輕於嘗試若效經明驗且係因地制宜則不妨奮然决然接踵而起所謂用力少而成功多者其在斯乎其在斯乎雖然憑一巳之私執一隅之見遽欲使上海城廂内外將　來所恃以救火諸良方一槪抺倒攺絃而更張之以俯就夫自來水之一道亦屬不近人情惟知無不言言無不盡苟有可采願獻芻蕘　自來水之徧行也聽之其自來水之止於租界也亦聽之振筆成篇以繼夫禁爆竹出烟囱之後 
[盜黨被獲]  
　　香港有販私鹽者現以私禁綦嚴乃改而爲盜凡見有船隻人手無多者輙向索取銀洋不從則扣船勒贖無惡不爲一日有盜二十人至某船上向索銀十兩船上人不允則將其防盜手槍取去一桿次日復有四人至船上令船上出洋以贖槍船上人言船中無錢請姑待登岸取錢以付盜信之少頃船上人偕捕至船立將該四人拿獲解官訊　判各監禁六個月并罰作苦工 
[緝盜被拘]  
　　香港西字報言本月十八日有中國兵船由福州至港卽有兵官率兵丁數人至某客庽中指獲一人謂係盜匪旋卽加以黑索正欲擁之以去詎該寓主住報巡捕捕至卽將兵丁及所獲之盜一併拘住惟兵官則稱往見港督遂任其去該兵官並不往見港督卽行回船巡捕乃將兵丁曁盜均解人捕房聞須澈究至所指之盜則聞巳居港兩月帶有一舟有人言其船係往來香港營運者或又言該舟實係盜船究不知其若何俟查問後再行錄報 
[擒獲盜匪]  
　　香港近來盜賊甚多搶刼疊見本月十七晚有盜十餘人突至同安燭鋪肆搶帶有刀械手鎗等件鋪夥噤不敢聲任其搜括而去計洋銀洋藥共劫去二百餘元并零星衣物悉數攫去去後店夥赶卽報捕巡捕頭帶同兩捕前往拘拿盜已遠颺經該鋪派一司帳同捕跴緝至某屋内有衆十二人司帳者指交二人謂視見其行刼者捕遂將屋内諸人悉數擒住惟一人被逸屋内有閣凡所劫之贜并槍械等均藏於閣上現皆一同起出解至捕房尙須押待嚴究也 
[吞沒工資]  
　　香港筲箕灣地方現築炮臺所用者皆係華工一人姓李係包工者一劉姓爲工頭本月十五日李領到工洋以一百七十一元七角交與劉姓令其分給衆工而劉得洋潜遁衆工向李詢問始知其事隨在　劉姓至十七日始行緝到衆工不勝憤憤拳脚交施繼而扭至筲箕灣捕房内捕頭告以不得擅毆當解官請訊迨訊問時劉則謂李並未付洋然李付洋時証據鑿鑿而劉一味胡賴嗣聞劉有一姘婦自劉被衆工緝獲以後婦卽不見故問　飭尋到該婦再行根究云 
 
 

Page 2

 
 
[東國官事]  
　　日報載内務省此次大行改革飭罷冗員奏任者三十五員判任者百四十四員又大藏省亦裁罷奏任官十八員判任官三百七十員間得内務省所裁各員甚屬公平而所改各章程亦極肅肅○日廷以三條内大臣自維新以來翼賛有功此次解去機務特賜終身年俸每年給興五千元以示優待○此次伊藤總理大臣攬權以來獨任勞怨未免操切時有門下客引古爲諫動以利害伊藤微哂曰　革政治實爲當今之急務不容一刻稍懈且先年跋涉萬里遍歴歐洲各國察其内外用人行政心目俱爲之勞者正爲今日計也但求有裨國家遑計一身之安危榮辱乎門客感歎而退○日本加增陸軍兵額係按去年新頒條例計東京鎭標增步兵二中隊仙臺鎭台增步兵一大隊炮兵一中隊名古屋鎭台增步兵一大隊炮兵一中隊大坂鎭標增步兵二中隊廣島鎭台增步兵一大隊砲兵一中隊熊本鎭標增步兵一大隊按兵一大隊約八百名一中隊約四百名餘可類推○日廷新設遞信省升出使中國全權公使椱本武揚君爲卿另簡鹽田三郎爲駐中全權大臣已見明文大約料理公事後卽行遄赴北京新任又駐紥朝鮮釜　總領事前有奉調回國之說新簡者爲鈴木充美云 
[潯陽近事]  
　　鄂省黄梅宿松等縣時有游勇嘯聚山林紳民因禀諸地方官自願家出壯丁辦理團練刀槍旗幟煥然一新每日團首帶隊操練並往各鄕遊歴一周稽查匪類保衛地方誠備豫不虞之良法也○月初委員某君押解鞘銀道經九江黄梅等處行至潛山縣境驀有盜匪數十人攔住肆刼失去銀兩二十七鞘委員亦遭戕斃報經地方官購線緝拿然海闊天空早已去如黄鶴矣濓溪書院後某姓家失愼焚去茅屋二十餘椽窮苦小民無所棲扥連天風雪轉徙可隣關道李觀察惻然憫之廉分鶴俸廣濟鴻嗷特飭保甲局員劉君親往散給計大口人得六百文幼丁半之龍開河前次被災客民聞而欣羡擬卽具禀邀恩想觀察定必畛域不分同施闓澤也 
[袁江雜錄]  
　　今秋江以南收成其歉故淮北米販往南中者甚多淮上米價因之加漲數米而食者又有居大不易之歎矣○山陽淸河毗連之處地名板閘乃關憲駐節處也旱處有德記土棧久爲匪黨所覬觎一日薄暮街上行人尙未絶跡匪黨鳴槍突出扼守要隘遂人棧中大肆搜刮棧夥某甲自恃藝勇出而相拒斃於槍下及防勇汛兵聞信來救則匪黨巳飽掠四散惟一匪失足而踣遂爲兵勇所獲送縣訊究○某甲有一文齠年妙質楚楚動人某乙者里中無賴也浪蝶游蜂兩相勾引遂結不解之緣甲知之而無如何甲又自寄養媳瓜字初分春心暗逗乙並私焉未幾相約偕遁並携財物藏於某地甲偵而獲之立將乙送官及官准詞提甲媳對質不知已於何時遁去誦春色滿園關不住之句乃知欲端風化當先嚴閫範也○板閘劫案離浦上不遠官憲爰飭守門兵弁於定更後卽行關鎖不准出人丁邑尊每夜亦帶丁役親出巡行以淸里閭　杜奸宄○浦上於初九日得雪一次約四寸許是爲滕六稅駕之始占者謂來歲有秋之兆也○劉芝田星使隨員潘觀察志俊於初八日抵浦翌晨南下 
[章門瑣語]  
　　近日來一外科醫生寓撫院西轅門外某客棧凡内傷則化符吞之外傷則用水噴之無不應手奏效並不索取一錢通城驚爲神醫不知　湖南之祝由科也○城上向日闃寂無人附近居民往往在此晒物近日派兵駐守某鋪夥等狃於積習仍曬布于城上營兵阻之鋪夥以曬晾巳久反黜營兵多事始而角口繼而動手將營兵毆傷營官聞知禀明人憲立飭南昌縣傳該鋪夥到案責押○某甲者由萍鄕携婦賃居城外撫同郡某乙之女爲童養媳甲婦百端磨折令人不忍目　近日竟用柴打斃新傷舊傷遍體鱗密知不可以對母家也立卽掩埋母　聞之遽　滋閙甲央人出錢二十串求息母家無力興訟且見財心動遂肯含糊了事說者謂江省虐女之風所以甚於他處者一由於遺嫁之艱難一由於養媳之凌虐也 
[鷺嶼述]  
　　漳泉同安各路之販私者皆資雇潘塗　頭石任石蟳各鄕八槳十槳快船來廈載運漏捐私土船中軍械齊全一遇緝私船卽燃鎗轟擊緣巡丁皆各鄕社人前爲私販今充巡丁革去巡丁仍爲私販彼此皆有夙伏以　常圖報復也至陸路　私之人亦皆身藏利刃及五六響手鎗預俻與巡丁仇殺巡丁遂亦各帶器械防身本月十三日午後巡丁見福昌行屋頂有數人行走料係販私者當卽上前兠捕其人見巡丁跟緝料難偷越卽返身由大街石皮巷中山石而下巡丁赶前拿捉其人竟將局勇砍傷揚長而去時在午後地係通衢而走私人竟敢目無法紀不識司其事者將何以處之○海　捐輸前捐三萬餘兩業已禀報撤局嗣經省中委傳節之太守來廈辦理漳廈兩地勸捐事務廈門一島已捐者不復加派維金門馬巷兩處未捐道憲遂札委吳少尹張二尹分赴該處會同馬巷通判金門縣丞勸辦奎樂峯觀察又曉諭厦門紳富量力捐輸並擬令洪南田觀察煕琛復輸三千元吳春波鎭戎鴻源因去歲援臺未經捐助事定後復蒙聖眷賞給頭品頂戴受國厚恩自應竭力報効觀察擬勸其慨捐萬元想鎭戎情殷報國定當一諾千金也○邇來米價飛漲每洋銀一元僅得米三十五斤銀價日賤每元僅換錢一千零十五文至廿文 
[假官捉賭]  
　　後崗籍隷華亭距城較遠官府之耳目難周一夕某姓家方招集同人作牧猪奴戯正在喝雉呼盧興高采烈忽聞門外鎗聲轟轟然足聲跫跫然疑是汛弁司官前來捉賭使人從門隙窥之則一片燈光照耀如同白日燈上大書華亭縣正堂字樣返告諸賭徒皆相對駭然旣而曰是矣盡棄其賭資紛紛如鳥獸散蓋先是華亭縣吳邑尊有下鄕閱視莊戶之說故諸赌徒倍覺驚惶也旣而帶紅緯帽者數　人聨翩而入將檯面錢洋攫取一空復疾趨至内室肩其箱籠細軟呼嘯而出有躱身黑暗中者見此情形知中匪徒之計早已噬臍無及惟開塲聚賭律有明條無可報官惟有呌苦一聲而已 
[銀餅羽化]  
　　嘉興寳裕庄有洋六百五十元封固交全盛信局帶至盛澤鎭某號及拆封則銀餅盡化爲鉛條又福潤禾局携紹局信洋五十元轉寄松江交某捕廳開緘視之皆鉛餅也此二事現經該信局查究尙未水落石出又嘉善順成信局當划船抵岸時信洋貨物交代怱忙失去洋一封計六十元謂係扒手所竊云 
[失而復得]  
　　嘉興恊大順成兩信局划船在唐家路遇盜前巳錄人報端兹　該船夥於遇盜時並不爭先逃命從容將銀洋投入河中盜黨見而惡之出刀亂斫　致受傷獨重後經信局帶同原船夥前赴失事處雇人將洋信寳銀撈起塞翁之馬失而復得人皆歸其功於船夥云 
[上海邵觀察求志書院夏季案]  
　　經學超等朱逢甲王廷鼎蔡啓盛特等汪開祉王光熊蕭鑾一等于鬯過炎金承煕倪承瓚○史學超等朱逢甲汪開祉陶承侃葛士濬蕭鑾特等黄錫恭潘崇福○掌故超等朱逢甲葛士濬黄錫恭特等蕭鑾不取季鴻焈○　學超等沈善蒸崔朝慶程之驥周少卿特等錢潮不取王承蔭○輿地超等周承勳葛尙遠陶承潞特等葛尙質潘煕陳光祖一等季鴻焈○詞章超等王廷鼎楊引傳朱逢甲特等鼎頣陸珩過炎一等范镜堂吳榮森吳大文陳曾彪錢衡韍殷松年不取戴樹圭程理鏞楊應環王念君 
[上海求志書院乙酉冬季題目]  
　　經學題幽人貞吉解綱惡馬解魯於是始尙羔說六畜五牲三犧考○史學題四皓論 
 
 

Page 3

 
 
二疏論魯兩生論楚兩龔論○掌故題擬幸魯盛典後恭跋擬南巡盛典後恭跋擬皇朝禮器圖式後恭跋擬皇淸職　圖後恭跋○算學題二項例可增化得三式并原式共成四式皆可名爲二項例若不善化卽將原式代作開平立方及自再乘至平立方各祥式亦可原式諸級皆係逕求若由前級以求後級更覺省事故可將原式化作遞求之式然後代作各式尤見次序井然三角平垜倒置之與他垜逐層相乘所得爲他垜之增一乘積在玉鑑爲撒星形三角或四角立垜倒置之與他垜逐層相乘皆爲他垜之增二乘積但四角乘得者内函二積繪圖明之三角立垜戳積爲甲倍同高之三角立垜内少甲加乙減一爲倍數之高減一之積復多乙倍高減二之積四司立垜截積爲子倍同高之三角立垜内少子加丑減二爲倍數之高減一之積復多丑倍高減二之積問甲乙子丑各代何數以　句股和減底句股和爲甲或　句明股相加内減虚弦爲甲各以平句高股相減爲乙則甲乙二　相減倍甲除之均得城徑試言其理○輿地題汝漢淮泗注江考天山南北路考鄭徙虢澮論楚滅弦論○詞章題冬至後三戌臘祭百神賦以新故交接大祭報功爲韻靑菜白菜二題各七律一首倣尤西堂論語詩作孟子詩宋劉黻蒙川遺稿有用坡仙梅花十詠韻詩各七絶一首今仿其體不必用韻愛梅訪梅見梅探梅詠梅遇梅愬梅擬梅友梅賛梅 
[公廨停訊]  
　　昨日英法會審委員因隨同道憲至新北門外天主堂吊奠大西洋之皇考各停訊一天 
[追思紀盛]  
　　大西洋國皇　父薨逝後昨日滬上西洋領車邀請駐滬各欽差各領事各水師兵官曁中國各憲寓滬各西商在新北門外天主堂行追思之禮先一日堂中預備追思臺臺上置一假棺覆以元色銀邊之罩四邊安置洋　數十枝若船桅然長短不一臺前元　桌幃白色飄帶堂之兩旁均懸元色白邊嵌白花之西字彩旛祭臺前亦列洋燭旁設交椅長凳掎上各懸西字牌以免坐客紊亂至昨晨九點三刻時堂中鐘聲大作團練兵樂工咸穿紅衣自北而至聚于堂之左隅隨有西洋練兵二十餘名紅衣白帽各執洋鎗歴階而進團兵四名分站祭臺前四名站追思臺四角二十名分站追思臺兩旁雍雍然肅肅然井井有條毫不凌躐至十點鐘時正門大開意日兩國欽差曁各國領事各水師兵官各西商男婦陸續到來由西洋領事繙譯握手讓人西樂迭作其音嗚嗚對樓唱經臺上洋琴聲忽起神甫相公等賡唱迭和高下不差累黍臺兩邊轉出華學生燃點洋燭適倪主教在徐家匯教堂卽由該堂梁神甫率兩神甫穿戴祭巾祭披帶十數齡之華孩八人由内　出至祭臺前念動彌撒經其時西樂又奏唱經樓亦唱經相和梁神甫在臺前合十默誦敬爇乳香西人咸起立靜聽團兵將槍垂下如是者再報時鐘已鳴十點三刻忽聞外面鑼聲堂門又啓視之則蘇松太道邵觀察上海提右營陳叅戎松海防廳劉司馬上海縣莫邑尊英法會審委員羅翁兩太守次第登堂西洋領事繙譯官相將迎人至追思臺前三揖吊奠各領事咸夾陪坐堂後又轉出神甫三人居中者執鍍金杖一枝上有十字架刻成耶穌苦相偕前三神甫分兩起在追思臺四圍念經如禮片刻而畢西商絡繹散歸時己十一點一刻矣邵觀察陳叅戎等興辭而出至客會處更衣登轎排道人城華人之往觀者濟濟蹌蹌不可以數計捕頭恐大門外有擁擠等情特派三道頭捕頭率同中西各捕分站門前彈壓 
[嚴拿兇手]  
　　前晚六點鐘時有人至法捕房報稱某西捕被人操刃戳傷腰脇仆於四明公所東首河干捕頭立派中西各捕各包探前往將該捕舁回見其受傷甚重卽送至白大橋堍公濟病院療治其時行兇之人早已不知去向當經包探嚴頌眉孫寳生根查底藴據稱有甯波人某甲在法馬路新街口與一勇丁相碰誤碎該勇號衣勇卽拉甲至一枝春茶肆索賠正在爭閙間適西捕巡街至此見其凶横上前拘捉該勇不問情由抽刀戳之隨卽拔刀遁去西捕忍痛狂追跌仆該處包探因將甲拘押捕房井傳詢証人據云見逞凶人穿有號褂面目可辨捕頭着候到案申訴前晚包探通宵兠緝　影全無昨日復會捕局各人分投查訪諒不難弋獲也 
[車夫入水]  
　　前日辰刻虹口美公廨門前有一東洋車夫拉空車　躞前行頗有恍惚之狀漸行至浦灘勢將入水公廨閽入見之呼令當心乃呼聲未絶而其人遽與車並人浦中閽人赶卽喊救衆人畢集立卽援起而腹已膨脝多方施救吐出淸水無數而寒氣侵逼卒致不救旋卽斃命若而人者豈睡夢未醒耶抑心頭有事不遑他顧耶或者卽前報所述瘋人合傳中之一耶然則幸而尙係空車如其有人則亦相將入水矣吾爲前此乘車者幸吾尤爲該車夫憐也按此事譯諸西報與昨日本報所載自盡類誌條内第一節大致彷彿而此尤詳盡因再錄之 
[法界咫聞]  
　　老閘迤北鄕人三名湊資在小東門外買得食鹽數千文擬往四鄕販賣昨日午刻行至法馬路吉祥街口突來數人稱有公事喚車將鹽裝去三人拉獲一人送交法捕房管押當爭吵時三人中有一人髮辮被人拉脫諒明日解案時翁太守當細心推鞫也○前晚有某甲荷錢四千欲進北門行至新街萃興樓前錢被多人搶去當塲拉獲一人送法捕房管押搜之祗剩錢四百文餘竟不知去向昨晨原告自投捕房稱不欲多事捕頭將搶錢人釋去○前晚法馬路某烟店夥在櫃上穿錢甫穿六百文突被一人搶去立卽追獲送人捕房捕頭將原錢給令領回其人管押一宵縱之使去○紫來街收租人某甲有一子年甫五齡偶在門前嬉戯被匪徒剝去身上衣服五件甲旋投報捕房請爲查緝 
[集訊倒行]  
　　月前滬南同順米行倒閉欠銀五千餘兩旋由公順仁茂等十七戶聨名投縣叩請提追莫邑尊　詞飭提去後前　由原差提到該行經手人劉雲笙司帳人嚴貞夫由邑尊升堂集訊原告均投案候示劉供歴年行中生涯淸淡以致陸續虧本可否叩請寛限時日逐漸淸釐嚴供行中諸事由劉經理因何倒閉及虧負等情小的均不知悉原告又稱該行被各夥用空以致倒閉查得嚴帳上空至一千餘兩何得諉爲不知邑尊問劉嚴兩人作何料理兩人仍求寛限邑尊謂爾行倒閉多日早應料理現旣在案尙敢遊移乎遂著分别押候比追 
[傳漁戶]  
　　陸家嘴外浦中泊有漁船舉網捕魚　碍水道前由新關稅務司禀道札縣辦理莫邑尊傳漁甲王德發諭令各漁船一體遷移王奉諭後復禀稱各漁船恃頑不嚴邑尊着仍遵照辦埋以上各　前已兩次列入報端月前王復投縣禀稱小的巳遵諭着魚船十六戶分泊二十一四十二兩圖俾無碍往來船隻詎各船戶不願照章仍有前項情事邑尊因於前日將漁戶王陶邵等十六人傳案著分别　定圖分不准越境剌船並當堂給發諭單交王隨時查察倘有狥私併究不貸 
[儲憲拜客]  
　　署江蘇督糧道韓古農觀察於前日午後一點鐘時抵滬舟泊珊記碼頭本埠印委各員咸往恭迓旋於昨晨九點鐘時命駕進老北門拜會松滬捐厘局蘇伯賡及蘇松太兵備道邵小邨兩觀察 
[滬瀆瑣聞]  
　　英租界六馬路有某姓所開之銀匠鋪内前夜不知如何遺火延燒床帳時某姓生一男孩甫及六個月臥在床上及將火樸滅則男孩已焦頭爛額爲冥曹上客矣抑何慘歟○前日將晚時有馬車駛至英界胡家宅口忽將甲乙二人撞倒受傷甚重由捕舁至仁濟　院醫治馬夫乘間遁去惟將馬車帶存捕房 
[自盡續述]  
　　昨報列自盡類誌一節兹悉九百零五號東洋車夫已由地保查明姓余名德明浦東人年約四十左右不知緣何投河尋死緣無親屬業巳報堂棺殮至萬裕昌洋鐵鋪主婦之吞烟尋死會由陳君竹坪救治不及嘏斃由陳君查明該保人章雲鶴並無不是之處惟該 
 
 

Page 4

 
 
氏雖開店鋪家道淸苦情亦堪憐自願帮助洋十元外再令章貼補銀洋以作棺殮之費隨告知羅太守太守以旣由陳君調停免予訊究 
[李公德政碑]  
　　秋亭太守李公吳人也昔年辦賑有聲奏派來吉於中外交涉事宜悉心籌畫俄人爲之震慴先守吉林有惠政頌聲洋溢於光緒九年之十月蒞我長春下車之始見夫居民稠密商賈輻輳而弦誦之聲或數十里亾聞知教之化民猶未至也迺爲之宣聖諭設義學建書院政之大端次第舉行也至若緝盜賊懲貪猾昭雪冤獄剪鋤豪强莫不本實心行實政焉而又於寒冬冰雪之天餓殍載道之際設粥廠購棉衣飢者食之寒者衣之俾無塡於溝壑之憂每遇下鄕相騐單騎簡從備資前往不費民一錢行部去襜帷訟之輕者立爲剖判父老兒童　轅慰諭咸忘其尊嗚呼公之愛民惟其惠而慈也公之爲政惟其勤而敏也公於風化本原之地則汲汲乎欲其轉移而維持之也長春僻在遐荒設治以來未有循聲藉藉政行卓卓如公今日者也於其始也旣興來暮之歌於其繼也愈切去後之思爰舉德政勒諸貞珉用埀不朽云長春部民公立 
[上海文報局協賑公所叢譚五十四]  
　　頃接蘇州協賑公所來函云前昨兩日有廣小蓮者稱係上海文報局協賑公所委員至蘇州各舖勒捐錢文得信往查業已逸去等因敝所不但無廣小蓮亦並無委員不但現在斷不請人赴蘇挨戶收捐卽將來亦斷不在各處挨戶收捐如蒙善士發心助賑請交付各處恊賑公所及向來熟識之人轉交敝所爲禱 
余往來江漢間每喜附江寛輪船緣其執事者畢君浚川和藹可親欵接周至故人皆樂與之前此載勇幾於滋事倘非畢君善爲排解將 
[不可問其才有足多者詩以贈之]  
　　小試居然利濟才羽輪疾捲浪花開行人莫慮波濤險江上春風次第來臨流俯仰慨迷津愁絶江湖載酒身此日安瀾欣共慶巨川舟楫仗何人山[  陰述蕺子何震未定草]  
[浙省無轅抄]  
　　十二月十三日石甫同知龔泰崶禀辭赴任候補同知褚調元禀銷餘新昌三縣催地丁回省禀到候補縣王　成禀銷上嵊新三縣催地丁差丁憂巡檢潘運銓候補典史程建章俱禀蒙奬叙五品頂戴奉藩司飭知註册禀謝俞懋材禀謝記大功二次巡檢程先章禀銷嘉郡措資假○十四日候補道蔣國楨由江蘇來省禀到同知莊濟泰禀奉藩司札委署理乍浦同知並奉厘捐局委辦兼厘捐局務 
[蘇省撫轅抄]  
　　十二月十六日候補縣楊溥禀知由海運滬局回蘇舉襄事畢回局縣丞蔣詠棠江北緝捕回○十七日籤掣江蘇孝亷方正試用縣丞焦子辰河南人由京來省禀到指分江蘇新班先補用主簿朱琮巡檢沈企曾均浙江人俱禀到○十八日同知銜新選金匱縣吳灼雲南人禀到候補縣湯學江禀知在省丁母憂正任丹徒縣高家司巡檢錢繼武謝飭知回任咨補江陰縣典史李炳禀謝准補飭知縣丞王家瑞服闋回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滿江紅十二月十七日作]  
　　此恨綿綿付長嘆於今兩載參洛影心香一炷幻將卿拜氷透詩魂矜獨立懴除綺語判無奈苦年年十二月今辰酸衷塞論塵世光陰快嗟客感悽惶倍慘楞嚴一卷靈前還在我愧重泉方寸遠君知子夜音容隔暫回頭絶代可憐人空悲慨柳隱詞人馬相如稿 
[題韓淦泉軍門方菊圖]  
　　奇花異種豈尋常品與軍門一樣方色相料應驚處士芳心曾否護東皇不愁冷落嬌秋日詎肯圓融媚曉霜百六十三空自艷珍同和璧並名彰四明雲水散人周逸卿待定稿 
[上海四馬路浦灘文報局内協賑公所經收賑捐十二月下旬淸單]  
　　廿一日銳册浙江藩憲許發到杭紹嘉松四所甲商吳敬儀沈謙吉許慶曾沈昶興位善士募英洋八百八十元另五角二分五厘杜瀆場雷壽嵩善士募一百四十元鳴鶴場榮景善士募五十六元下砂二三場左昭澤善士募五十元永嘉場丁汝能善士募二十元署三江場大使徐福辰善士募三十元○催單龍泉陳天佑吳景行二位善士募貽經堂三元就菊居陳天佑陳天祜三戶各二元季秋農句雨亭兩戶各爐坯洋一元安吉堂銅洋一元周忠房小洋四角萬桂亭錢五百六十陳廷書四日安吉堂三百六十楊復興三百四十二吳景行管平昌堂兩戶各三百王端興敖以湘兩戶各二百傳世良二百三十二陳誦芬一百蔡貞吉堂吳煥堂周介孚三戶各一百十二蔡蒞莊一百另七合收英洋十二元爐坯洋二元銅洋一元小洋四角常州署内劉嘏臣善士募五元漢口吳　珊善士募酬神移賑十元貽遠堂志五堂積蔭堂菊泉氏祈淸　求康順淸風氏求家宅平安祈合家安泰九戶各二元退思軒萬福同兩戶各一元無名氏十元陸修治爲妻患聲啞誠求速愈十元頴上子代行婣兄鄭志仁君曁蔡氏孺人求　冥福十元幸免人昨夜近鄰失愼幸未被灾以答上蒼默佑酬神資十元同仁保安堂募二元小洋四角錢一千二百廿二文保嬰局募九月初一日起十二月十六日止廿七元小洋九角銅洋七元錢三百廿文乍川許文照善士爲次子病愈二元○本日共英洋一千二百九十四元五角二分五厘爐坯洋二元銅洋八元小洋十七角錢一千五百四十二文○附收江寧賑英洋三十元 
[上海四馬路浦灘文報局内協賑公所經收賑捐十二月下旬淸單]  
　　廿二日天順祥寳號交來雲南府署鄧從善堂經募第三批賑捐河西縣王正坤銀五兩楊羅氏銀十兩義濟號銀五兩同人號銀五兩永興號銀五兩復濟號銀五兩李明府銀五兩鎭南州易銀十二兩又募七兩七錢馬龍州高銀十兩副將銜張銀玖兩馬龍州學劉銀一兩馬龍　陳銀八錢高郵忠貞堂銀十兩高郵尙義堂銀三兩桐城孝義堂銀二兩昆明經堂銀二兩普慈長壽老人領男無名氏銀十兩貴州劉克純銀四兩建水無名氏銀二兩范煛銀二兩趙鍾璨銀四兩趙時敏銀二兩陳廷用銀四兩姚廷臯銀二兩陳東生銀二兩白井王恭銀二兩李捨銀二兩張習義銀二兩周禮安銀二兩徐廷彦銀二兩蒙化廳卞司馬銀十二兩又經募銀廿九兩共計雲平紋一百九十兩零五錢又交來第四批賑捐恩茅胡紹陽喻錫光兩善士經募銀三十九兩七錢四分雲貴督部堂文巡廳朱鹺尹經募銀二百五十兩　明州葉剌史經募銀五十七兩零二分又自捐銀六兩河陽縣馬太封翁玉珂銀十兩永北廳幕庭蕭寅亮銀十兩通海縣陳明府經募銀五十兩張賡甫銀五兩鹽井渡厘局吳太守銀四兩共濟堂續捐銀五十兩卽陞齋三元堂慶雲閣三處共募銀五兩鶴慶州黄剌史銀四十兩計雲平銀五百七十一兩七錢六分兩共實收規銀八百零四兩四錢八分○銳册黎里毛泰江翁募埀髫子祈永保安康十元榴花舘汝無名氏二戶各五角硤石萬源號來應左亭錢純甫二位善士募應也記五元錢樂記三元徐小若姚炳記二戶各一元　石　號募恆記園酬神資五元同心氏藥資三元羊少坪沈筠圃孫幼記三戶各錢五百文東卡四百文俞友培徐冠英陸叙隆王正泰泰豐恆五戶各三百文周榮堂陳連記李震興童　昌餘王瑞甫吳子淸沈寳興許泰生北永和繆湧順宋笠溪宋梅村倪叙錦徐億順金仁利德源行鼎泰十七戶各二百文合收英洋十四元錢二百文杭州正大行募許桃蘭俞二　兩戶各二元馮子泉徐汝霖方泉記申記寳書堂朱五戶各一元陳如章施永興二戶各五角沈元璋三角陳文浩二角合收十元虚對開一个○吳門吳山喬軍門書畫潤十元錢　百文朱筱　先生潤筆小洋五角錢七百十文無名氏二元無名氏京平銀八兩無名氏銅洋一元揚州汪錦堂翁募錢九百文○本日共收規元八百另四兩四錢八分京平銀八　英洋五十七元銅洋一元虚對開一个小小五角錢二千零十文○附收江寧賑英洋四百八十九元 
 
 
