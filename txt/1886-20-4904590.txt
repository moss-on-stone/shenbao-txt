# 1886 - 20 - 4904590

 

Page 1

 
 
[顧惠卿先生精繪山水衆神圖出售] [  申報舘石齋主人啓]  
　　本舘向有山水衆神圖出售摹繪精工着色鮮麗早巳不脛而走惟神像尚未全備或以爲憾兹復不惜工本請顧忠卿先生變别出心感另　生　　中神像較前增至數倍山水則深深可愛諸像更奕奕有神工緻精雅有目共賞懸之堂中可以使敬神如在之意油然自生刻巳用照相石印成駛　日出售每幅着色者收回工本洋一元三角水墨者洋五角裱成者洋一元六角五分售處仍照獲例諸君幸卽賜顧爲盻 
[六十四號畫報出售] [  申報舘主人啓]  
　　法事敉平之後中國籌辦海防不遺餘力近從英國阿姆斯脫郎厰購到四十墩重之大炮八尊行將　置吳淞江陰等口以備外侮本齋特情畫工前往閱視按其大小短長尺寸照繪以供衆覽報首畫譜走獸兩圖爲任君阜長所繪後附淞隠漫錄圖說一則准於十六日出售此佈 
[古今圖書集成出書告曰] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出　二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止每　　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此　 
[書劉中丞奏叅臺灣道摺後]  
　　論中國沿海各島莫大於臺灣袤二千八百里衡五百里横亘海中爲八閩之門户水則港汉紛歧山則綿延千里天造地設險要富沃之區也得人而治則閩浙諸省皆可釋意外之憂官不守箴則臺灣一隅必且有桀驁之事國家以臺灣孤懸海外一切政務非省中督撫之耳目所能周苟無重臣以鎭之則恐民心有所不服故特設一道其畀以全臺事務國家視此地苦是其鄭重則膺此任者宜何如謹愼小心以仰副聖意而乃出入從心貪汚狡詐如劉道者不亦異乎前閱邸抄見劉中丞奏叅一摺謂其貪贜罔法侵吞鉅欵掣肘軍務不受節制營務鹽務厘金煤務皆爲　壞甚至　該道劣跡多端不可枚舉初見之意以爲言之過當未必盡然及閱錫衛兩欽使覆奏一摺而後知事果有因訛非巿虎嗟乎該道不特上負國恩亦且自棄太甚矣今者身旣罹罪家亦查抄旣往之咎亦可以勿論然吾思天下之如劉道者亦巳多矣有營務之責者則徒糜鉅欵有礦務之責者亦徒飽私囊鹽務則津貼運費任意開消厘金則以多報少委於商賈之不聚罔上營私天下一轍而不致身敗名裂者何哉盖不遇其地不遇其人耳臺灣離省旣遠凡一切賦稅獄訟皆委之於道員督撫不過總其成細瑣之事未嘗顧間此該道所以生放辟之心也吾想其版任之初方且謂數千里之内惟我爲尊作威作福喜怒從心卽上憲偶一臨蒞而一時之間亦不難朦混夜郎自大目中無人在旁觀者亦將共欣其遇而不知胆愈放而愈大惡亦愈積而愈多身膺邊疆之重寄未嘗思一察吏安民之道視財帛之重輕以定差缺之優劣上下其手利慾薰心無暇計及政事以致命盜案件日積月累從未破獲法人之役臺北戒嚴該道明知兵　支絀不肯一毫接濟反稱臺南餉項告竭立有潰裂之虞種種種不法聞之寒心設該道而不遇臺灣之美缺未必能　兵狂妄之　遇美缺而離省不遠則必有所顧忌其爲惡亦未必若是之甚是豈非地使之然耶然雖有劣蹟而不遇劉中氶之嚴厲或者尚可以彌縫天下之如該道者在在皆是其不敗露者特無人發其覆耳今劉中丞雷厲風行不稍遷就奸貪之弊纎悉著明而該道遂無所掩蓋矣吾思臺灣之地自康熙至今入版圖己二百餘年矣乾嘉以前無三十年不亂者卽無外宼必有内賊厥後剿撫兼籌稍形安靖同治末年又幾爲日本所奪幸和議克成危而復安至于今日邊防巳固他人無由生覬儬之心然苟如該道兵不加練餉不加儲防務日漸廢弛幾何不淪陷于海外耶中原之地耕三餘一臺灣則耕一餘三土沃産阜殘於他處而番民雜處數百年未嘗向化肥美之地番得其七民　其三生番不知耕　是以貨物未見甚盛然卽今之所入如煤礦厘金等項雖不足供他處之用而以之爲臺灣守禦之資則有餘乃自該道理事以來諸欵日見短絀其果所出之止此乎則國家亦何樂有此地也臺灣之風俗素稱强悍番民交界之處爲奸宄逋逃之藪狡黠者見官役則越界而逃故鬥毆之事時有所聞苟爲官者置諸不理民心將何所屬乎今中丞舉其獘一一而剔除之則此一奏也其造福於臺民爲無涯矣督撫之設所以代朝廷寄耳目之聰明分黜陟之衡鑒稽察屬員分别賢否也今天下如劉道者當不乏人未聞有揭而叅之者而劉中丞竟力任之不亦中流之砥柱耶余故樂得而書之 
[本舘接奉電音]  
　　昨日下午五點鐘時本舘在京訪事人由電飛傳本月十四日諭旨六道敬謹譯登○十二月十四日奉上諭額勒和布着授爲武英殿大學士恩承着授爲體仁閣大學士閻敬銘着授爲東閣大學士欽此同日奉上諭貴州貴陽府知府員缺緊要着該署撫於通省知府内揀員調補所遺員缺着錢爾選補授欽此同日奉上諭本日召見之江蘇候補道襲照瑗着交軍機處存記欽此同日軍機大臣面奉諭旨本日引見之江蘇候補道龔照瑗着於十四日預備召見欽此同日奉旨刑科給事中員缺着文英補授徐朝華着仍照部議革職欽此同日奉上諭都察院左副都御史着徐樽銘署理欽此 
[福州盜案]  
　　福州西字報云十一月三十日傍晚有湖南遊勇十五名擁至南臺某錢莊劫去鷹餅七百枚隣居聞警齊來意圖掩捕盜露刃脅之隣人遂不敢動手盜隨一哄而散想報官後地方官必設法破獲也 
[榕鄉麈話]  
　　明歲會試舉子先期例應决科楊石泉制軍於初九日在正誼書院扃試拔萃一科向來不在决科之列近有鄭錫光等具禀請考制軍准其赴監院處報名一體與試可謂恩施可外矣　福建萬山環拱礦苗甲於他處前以吝惜經費尚未議及開辦邇來朝廷以興利爲念特諭各直省督撫迅速舉行楊制軍遵卽批飭善後局商議由局轉商船政局洋學生惟如何開辦尚未議定也○南治下洲一帶妓院林立有某妓尤稱翹楚某司馬見而悅之繾綣旣入遂納爲簉室居無何司馬捧檄出外妓不能獨守空房遂隨某無賴遁去迨司馬差竣言旋則門巷依然而玉容已杳頓足悵恨無可爲計此可以爲納妓者戒 
[三韓叢話]  
　　朝鮮三面環海防不勝防國中雖設海營而兵皆土著用之陸地且不可制勝遑言戰於海上乎 
 
 

Page 2

 
 
有心世道者私有修造戰艦肇頓水軍之議而通核　需非數十萬金不可遂廢然而止蕞爾彈丸介於兩大其何以自立乎○通商已近二年中外各商紛紛來集而彼國商賈尚狃於積習不耐勤勞財無以生國何由富此以見彼國風氣誠　易開也○十月下旬日人之居仁川者皆在叢葬之區設饌致祭盖去歲戀亂之時所斃日人皆浮厝於兹土也○某華船于九月由漢江駛返仁川水漲流急錨纜全行抛失近聞巳經撈獲矣○漢江有一民船夜間失火盖夜冷圍爐餘燼所延也燒傷一人墜落於水幸善泅得不葬魚腹中旣苦然眉又占滅頂水火之災叢於一身能無憊乎船亦沉下片板無存○所召燒窰工人恃衆横行愍不畏法且有買民女爲妻者一旦忽私奔以去不知下落間所費不下二百餘千○去夏詔攺衣制冬又詔復其舊迄今或寛或窄不能一致貧窮者流改造不易以致如是衣服雖微而如是變更亦有傷國體○有某官買一妾尚妙齡因不容於大婦逐出門外哭泣數夕雉經而死舁至郊外以土埋之亦無告發之者可見此邦之俗以勢力爲尚也○有某甲與某乙比隣僅隔一壁鑿之可以偷光一夕墻圯將甲之幼兒壓死乙之妻亦腹受重傷一息奄然知命者不立乎巖墻之下矧可高臥於其旁耶○有一老婦行走於途情狀悽慘有知之者曰此宫中人去冬變亂逃亡在外及亂平不能復入而年又老邁以至於斯擬之天寶宫人固當同聲感嘆○世家大族喪禮皆遵古制無事浮文居喪不輕見客而廬墓者尤多有孝子某年甫成童父殁哀毁骨立卽廬於墓側每食必獻每獻必哭涙竭繼之以血土已成斑官聞之奏於朝旌爲孝子○有自咸鏡道來者言薛將軍仁貴之廟每夜彷彿　兵馬聲豈以强隣猖獗故先示警耶彼都人士無不馨香奉之○仁川海關較去年所收稅約多三倍可見商務之有起色○海關舊人有與元山釜山二口相調換者有除去而另用者舍其舊而新是圖意固直在○漢江出一巨鱉大如盆蹣跚岸上了不畏人及潮水暴長捲入江中南都舊令尹今尚游戲人間耶○賭風甚盛游惰之民無不酷嗜諺云賭近盜無怪盜賊之多也○紅參價甚昂貴以禁令嚴而販賣者少也土人有私販者夾布内約五百斤過漢江被巡役查破執送於官納錢五千吊　贖之攺爲軍罪僅免於死而家産巳蕩然無存○聞西人欲設牛痘局以濟小民並欲里機器開設油坊嗣因豆石歉收事遂中止○娶妻者迎新娘至小住片時卽同返岳家舘干貳室信宿乃歸俗習然也有新郎某先抱沈疴勉强至岳家而宿焉是夕卽斃命兩家因而搆訟新婦亦投井死甫成六禮同赴九泉所謂怨偶者非歟○聞　國將於明春建造公廨現已鳩工庀材躍躍欲試並有開造鐵路之說○有持巨蚌於巿者其大如盤五色斑斕明珠四五顆隠含在内被日人出善價購去　惜也○袁觀察往謁國王王留宴夜半始歸執紗燈火把相送絡繹於途儼同白晝○宫中怪異現仍未已宫文患瘋顛者甚多○俄人陸路通商高王聞已允准惟貨稅乃求輕少則尚未許也○十一月十二至十五等日大雪仁川一路雖未絶人蹤而牛馬之價增至一倍行路者徒喚奈何○聞閔相泳翊决意不返東土王念其舊勛追想不置又派官前赴中感約其返駕王之意亦甚殷矣不知閔相其肯應召否 
[儲憲接篆]  
　　前接蘇省電音悉江蘇粮道缺已奉撫轅牌委韓古農觀察慶雲署理兹悉升任王魯薌觀察以急欲請假回鄂一行故韓儲憲卽于十四日辰刻接篆履新是日在省官紳次第赴包衙前公館賀喜車馬冠裳絡繹不絶儲憲舊統撫標後營勇丁現經撫憲檄委善後局總辦汪耕畬觀察接統矣 
[蘇垣拐案]  
　　蘇孩葉金寶被拐至厦由水手張某扣留送至駐汕領事署等事前已縷記報端嗣經蘇省善堂閱報得知卽給發川資令附温州輪船旋里今明諒可抵申矣惟蘇垣邇日拐孩之事層疉如山如紹興人章十九寓居姑蘇臨頓路獅林寺對門以挑　荳芽爲生女名秀英年纔五歲面有瘡疤九月初八日忽被匪人誘失元妙觀後牛角浜張永茂家設油豆腐攤餬口十月初十日失去四歲女孩小名愛男方面低鼻頭上有瘡縫工吳玉山常熟人住姑蘇平江路新橋吳宅膝下一子名應寳生甫四齡頸右有痂痕亦于十月十一日失去事後各家父母皆晨占鵲喜夕卜燈花幾閱蟾圓杳無音信因託本舘錄登簡牘流布四方藉乞仁人君子留心察訪俾得合浦珠還則結草銜環莫能報其萬一矣 
[嚴究謠傳]  
　　漢皋友人來翰云日前鄂省訛傳督憲擬將緑營兵及城外防營一律裁撤各營聞信紛擾不堪制軍聞之卽飭屬查拿造言生事之流務獲懲處一面出示曉諭以安兵民之心 
[甬東火警]  
　　十三日薄暮時寍波英領事署後面民房因晚炊遺火延及柴草遂成燎原之禍海關上人及近處水龍首先馳救江中兵輪及江天輪船亦各上岸救護故祝融氏不致大肆其虐也 
[東嘉選勝]  
　　上月二十九日金得利夾板船裝載明礬藥料等貨駛往廣東甫抵狀元橋船卽誤觸礁石赶緊施救早巳截爲兩叚幸小漁船及杉板船甚多竭力救撈各人始得保全性命然貨巳爲波臣攫盡矣○月初某日西門外太平嶺某甲家不戒於火焚去茅廠數椽翌晚雙門内某乙家亦報失愼幸爲時尚早立卽撲滅○今冬巿面蕭條銀根異常緊急揣其故係制錢出海甚多榖米又不裝運以致江河日下無可支持實數十年來目所未覩者也○永嘉柟溪五十五都十二都西溪四十六都連日赴縣呈報命案者多至五處初四日周邑尊分投檢驗各處離城較遠大約須十餘日方可回城也○營勇撤裁後各處土匪又復蠢然思動大荆暘谷白溪等處沿途殺人勒贖搶劫掳拔之案層疉如山樂淸縣程邑尊下鄉騐屍眞覺日無暇晷云○前任永嘉縣張靜薌大令於本月初五日坐海琛輪船抵甌接取瀛眷旋於初七日展輪沿途設席祖餞恭送萬民傘德政牌者共有十餘處足見大令之善政及人也○温州府李伯質太守淸廉自矢卓著政聲訪得某屬員之門丁帶同營兵在東門外稽查榖米出洋需索洋銀百餘元當卽面諭該員將門丁立卽驅逐毋任骩法殃民足見太守之體恤商民無微不至也 
[北通州官報]  
　　滿坐糧廳誠廳憲巳屆瓜代之期奉旨簡放吏部郎中善守齊部郎承於十一月十九日接篆○通州知州高星槎剌史榮升後大憲委宛平縣蔡鶴君大令接署斯缺嗣經藩轅牌示請以候補知州張璞君剌史兆豐補授刻奉部覆核准剌史遂捧檄來通擇於本月初六日接篆按剌史籍隷廣東由主事攺捐通判分發直隷因通壩海運差勞勩保升知州歴署固安縣昌平州在通有年於地方情形頗能熟悉今膺此任定有新政可觀也 
[潞江雪景]  
　　通州入冬以後雨雪愆期至上月十七日二點鐘時始同雲漠漠六出花飛徹夜飄颺約得寸許惟隨落隨融未經堆積耳 
[竊洋破案]  
　　京口訪事人信云太古輪船公司於初二日有某號雇脚夫扛洋數箱至蠆船將轉交上海輪船執事人陳某未將洋藏入鐵箱後爲買辦袁某所見責其疏忽並見内一箱鐵皮板片均有損壞遂呼人加釘及上海船至將各貨裝畢始裝洋箱陳某遽呼該船買辦曰一箱鐵皮板片有捐可秤之及秤竟少四十餘磅開箱檢點少洋一千元蠆船上下人等甚爲錯愕而袁某卽將陳送英領事父保甲總局轉送縣署押于待質公所並將蠆船水手開名送縣請辦正在爲難時適有水手報信謂此案已有端倪緣有小工副頭日翟有平者家素赤貧近日乞假而身畔時有洋蚨買貨贖物不吝揮霍且聞江快田三言翟近購粮紙等貨寄往江北若非竊洋何能如此旋由蠆船水手協同江快將翟扭押捕房是時翟以未獲贜證尚自抵賴一面水手又同蠆船司事往小碼頭翟家搜檢先於鹹菜甕内得洋七百元送入太古帳房二次往搜經翟之幼妹指出淨桶内及灶下藏有洋蚨二百零五元尚少九十五元諒已用去翟尚有父母妻方分娩五日否則已竊負而逃矣日案旣破則躉船水手不 
 
 

Page 3

 
 
致累及無辜而陳某亦可省釋矣 
[秀州小錄]  
　　嘉興縣屬王店鎭日前　客民三百餘人向各店鋪强賒硬取不堪其擾當經該處紳董報縣王邑尊卽帶差役前在驅逐以免滋生事端○前報載男女二人由滬赴禾被地保解送秀水縣管押一節聞巳由上海縣移文關提朱邑尊卽於初十日批差押解赴滬○北麗橋下河水其涸舟楫往　動多阻擱惜無人議開濬耳 
[隨員出洋]  
　　楊誠之太守前從德國押解鎭遠等鐵甲船三艘駛抵津沽請李傅相騐收等情節經列報兹聞太守以使署事煩未便展假將於歲除日乘法公司船西渡詩所謂王事靡監不遑啓處太守有焉並聞謝芷泉州守亦蒙許星使續調出洋按州守名祖沅浙江山陰人卽謝方齋給諫之文孫老誠練逹熟於洋務兼善書畵前曾　黎蒓齋星使居東瀛三年深資臂助今復與楊太守隨節歐西自必相得益彰上游器重然則是行也豈惟李郭同舟令人生羡巳哉 
[憲旌小駐]  
　　彭雪琴宫保祗滬情形已詳昨報兹悉宫保坐船仍泊觀音閣碼頭相近昨晨本埠各員又往舟次請安宫保概辭不見所見者祗管帶鐵皮輪船之張軍門國英管帶南琛兵船之袁鶴亭總戎幫帶陳基昌都戎及瓜州鎭狼山鎭等數人前年投誠乙金滿亦一路隨行間憲節定於今日起程赴蘇與俞蔭甫太史會晤後再行赴杭屈指二十左右可抵退省庵賜第并聞宫保於十一日由閩到甯官場中尚未知覺惟眞武宫砲臺上之某勇探知憲駕已到急赴提轅通報歐陽軍門卽命巡捕往探而憲駕巳抵轅門外軍門怱怱出迎少頃在城各官得信均赴提轅呈遞手版一概不見所見者惟甯關道薛觀察略談片刻出轅至鄞縣署與程稻村明府叙談良久旋回行轅次日卽乘小火輪來滬惟程明府出境遠送說者謂宫保此行減去輿從不露聲色一以免僚屬之送迎一以省地方之供給是可想其持已之廉而待人之恕矣 
[大彩捷報]  
　　英正月呂宋票昨巳開彩電信到滬其頭彩一萬九千八百零五號二彩一萬三千八百四十七號三彩二萬一千四百廿八號想高奪錦標者定色喜也 
[以杖叩脛]  
　　烟妓某氏因案發堂經營勇某甲娶以爲室在本城道署左近天燈弄賃屋而居水性楊花終不免隨風飄蕩近又與某乙有染朝雲暮雨密約潜通前晚甲歸家遇乙愍從心起憤火中燒突取菜刀砍乙乙急躱避未被刃傷而甲尚餘忿未消舉刀擬該氏氏情極呼救經旁人將刀奪下甲復持檀樹棍連擊該氏脚　數下該氏足骨已斷倒地不起鮮血淋漓甲卽乘間逸出至今一去不回 
[省釋刑禁]  
　　本縣監犯殷光海越獄潛逃緝獲解司及莫邑尊將刑書禁卒更夫人等分别解省候質等情早巳詳登前報兹悉該犯疉奉臬憲提訊日供明越獄情刑而刑禁人等則並無賄鬆情事惟守獄不愼咎亦難辭因略予薄懲當卽開釋 
[請追欠欵]  
　　前日本巿祥記錢庄司事錢渭卿偕徐某投縣訴稱本年八月間裕大醃贖行主高少梅託恒記魚行主徐姓來店担保在來結至十月二十止用去銀一百七十兩屢向催索分文無着至十一月二十五日高卽避匿不面嗣有張培元者出爲調停邀到各該户核算之下共欠錢二千三百餘千盤見店中底貨祗值錢一千七百餘千擬以七二折攤償料理各户旋卽照折收淸惟我店之欵迄今不見分文向高索取高竟置賭不理與張理說張亦推諉不認爲特邀同保人來案叩請提追莫邑尊着靜俟提高到案訊究 
[逃婦獲]  
　　昨有本埠北鄉人某甲尋見逃妻某氏扭交英捕房解送公堂羅太守飭將該氏暫發官媒候訊 
[公廨停訊]  
　　昨日英法兩公堂因有要公均知照捕房停解公事一日 
[法捕房瑣事]  
　　小東門外老義泰烟館堂倌昨到捕房稱有烟客兩人在烟館爭吵請爲拘問及派捕拘到甲乙二人由法捕頭研詰甲稱乙爲拆梢乙稱甲身畔有洋十元内五元係銅質明係販用銅洋者捕頭着一併暫押候解公堂○蘇人某甲有一妻一妹在法馬路卜鄰里貫屋而居前晚甲因事出門及回已晚雙扉扃閉剥啄數下寂無應者甲破扉直入舉火燭之妻巳不見准見素不相識之男子臥在床上遂拉到捕房捕頭向之詰問其人自稱與伊妹有私捕房將伊妹喚到則將人大罵謂素昧生平何來誣我法捕頭以事涉猬瑣一併斥退 
[謝惠珍帙]  
　　秀水朱檢討彞尊於學無所不精金石之品題特其餘事耳然見鳳一毛識麟一角已足爲好古之士一齊頫首惜其諸題　僅　入全集未有專本行世現在吳中朱槐廬先生特　錄成書都爲六卷付之鐫民昨承惠寄二函繙閱一過喜其校讐精確裝訂雅致行見不脛而走家置一編檢討有知諒亦心感爰綴數語藉以拜嘉 
[轉險爲平謹助賑欵]  
　　敬啓者小舟張振茂趙裕寗莊德順於今舊兩年中在洋遭風曾詣天后聖母前許有戲文一臺淸音一堂誦經兩永日神船一隻卽幸平順南旋今特具洋五十員敢祈貴公所收入山東籌賑欵内出給收條三紙一收張振茂船移愿助賑洋四十元一收趙裕甯船移愿助賑洋四元一收莊德順船移愿助賑洋六元敝號奉到貴公所收單卽於本月十五日着三船耆舵等肅具衣冠虔俻香燭同詣沙船會館内天后聖母前將收單與愿單一併焚化藉酬前愿伏念聖后神靈素著自必降鑒愚忱而在公所挹注爲懷應蒙不憚收解肅此奉懇敬請善安絲業會舘籌賑公所施少欽大善長先生台鑒十二月十三日南巿船業義字號謹啓 
接誦惠函謹聆壹是行閭字裏義至仁全風伯揚威乞神靈之呵護水鄉需賑聯友誼以斡旋所爲砥柱相安布帆無恙也數符大衍醵成項以偕來訉出肫懷解災區而胥感託浮家之事業容與中流移濟世之眞誠仰瞻默佑凡險巘是歴者當亦效法弗逞焉謹列報章祗呈德鑒上海絲業會舘籌賑公所施善昌少欽氏謹誌 
[高易賑所撮要先登]  
　　雲貴總賢岑彦帥來函云接閱公函原屬義舉矧梓鄉誼切恝置尤難當將捐册轉嘱鄧小赤太守趕緊捐辦惟救災如拯溺誠恐緩不濟急特商之署方伯先由公欵内提銀一千兩又張粤帥自捐銀一百兩將匯票二紙用函先寄坐滬委員包鴻卿妥交俟後收有成數再行源源匯兌以期接濟災區等因敝同人等拜領之餘具見誼重桑梓關懷飢溺實深感佩惟祝升祺日晉福自天申是則一瓣心香遙向崇墀而虔爇者矣用登報牘特表謝忱[  李朝覲秋坪謹誌十二月十五日]  
[歲暮書懷]  
　　人生三立爲難得立言立功并立德淸心寡慾務其本不貪財復不好色炎凉世態太齷齪謟笑脅肩工畫策安貧知命是君子余心堅執同金石苦乏酒資挂杖頭畏嘯一聲天地愁我欲甲爐爐無火狂風怒吼心悠悠舉頭鵠立看造化白日光寒白雲浮隻身駒鶴遊四海功名富貴非所求廿年讀書少識字不求甚解是我弊閒來跨驢得得行太白仙人當把臂彼美人兮天一方道旁躑躅彌翹企巖阿岑寂坐老鄉世間萬事不遑計[  西平羅貞意誠伯十定草]  
[題韵生仁丈天韵堂詩集卽祈教正]  
　　滄江雷雨起蟄龍盤拏夭矯烟雲中化爲先生一枝筆層出變化而不窮君不見子冶翁齋七古玉溪翁以齊七古逢負縱横自詡詩中虎敵手若逢君顔色應慚沮又不見蔣劍人姚梅　使筆如劍不可測倘爭牛耳登騷喧定拔趙幟易爲赤我生苦晚愧不才安得與君常追陪家儲百甕酒日飲三百杯醉吐抑塞磊落之奇氣長歌當哭天爲哀功名富貴不相迫鬼神禍福何有哉平陵蔡錫齡寵九初稿 
 
 

Page 4

 
 
[省撫抄]  
　　初八日從九崔潤澤江陰宜荆　縣催提漕項回原任湖北撫憲彭靈柩於初七日申刻過無錫前來○初九日候補同知聶申之禀知奉委發審局差委署奉賢縣縣丞倪煥章禀辭赴任○初十日肅煥青禀知奉委發審局差縣丞尹崧齡禀知辭奉臬憲委赴江北一帶緝捕差○十一日前兵部山東司主事徐嘉徵滬來服闋赴都五品銜直隷州用候補通判孫毓驥服闋回省禀到分發江蘇新班先補用知縣葉保慶四川人由京騐放來省禀到候補縣朱江東路成憲北路均禀知本日到總巡差丁宗儒仙女廟釐局來李玉方禀辭赴鎭江下游厘局差又劉德麟東路程南金北路均銷總巡差管帶撫標親兵水　營候補都司焦妥邦禀辭赴震澤一帶會哨從九萬福泰由安徽來 
[浙省撫轅抄]  
　　十二月初六日候補知州晏向辰由古鼇釐局專丁來省禀謝留辦候補從九謝鍇禀知藩司委家奉化縣塔山巡儉叩謝卽辭赴任縣丞康逹兼禀奉面捐局委松陽厘卡差叩　縣丞賀眉良禀銷艮山水門差從九品邱景山禀知本日接艮山水門差○初七日方家榖禀知糧道委解户部京餉叩辭○初八日前貴州　司沈差人禀辭赴豪灣補用都司程得勝由江西來省禀到同知鄒明馨禀知藩司委催海寗及嘉湖各縣欠解織造匠粮差夏之時禀銷仁錢富餘臨五縣催地丁差回省禀　運副阮恩培禀辭赴廣信局仁和縣趙禀知赴石門德清交界之雙橋地方勘案 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十一月十九日京報全錄]  
　　宫門抄○諭旨十一道錄前○發抄旨五道○皖撫吳奏審明定擬摺○護豫撫孫奏糧道跌傷懇請開缺摺○與督譚奏同知虧空請旨革職片○疆撫劉奏委員署理知縣片○陜督譚奏揀員暫署提督篆務摺○粤督張等奏海關籌解京餉委員起程日期摺○江寗將軍豐奏京旗出仕無力回旗政歸駐防夾片○十一月二十九日禮部宗人府欽天監廂藍旗值日無引見○慶王謝賜祭恩○遷　謝守護東陵恩○額中堂請假十日○巴克坦布續假五日○召見軍機發抄鮑超奏瘴故之叅將等議帆奉旨唐東朗等等着照軍營立功後病故例議卹該部知道欽此○又總兵劉萬勝請免騎射奉旨着照所請兵部知道欽此○衛榮光奏皇獲結夥肆搶之游勇周竹山等定擬奉旨刑部議奏欽此○德馨奏海防捐輸第三次請獎奉旨户部核議具奏欽此○崔穆之奏接署湖南藩篆日期謝恩奉旨知道了欽此○安徽巡撫臣吳元炳跪奏爲審明革弁毆斃人命按律定擬恭摺仰祈聖鑒事竊據鳳台縣知縣覺羅錫光詳在籍軍功遞保遊擊銜補用都司薛洪安因冋民人蘇學宣索欠爭毆致傷蘇學宣越日身死一案經前署撫臣盧士杰附片奏請將薛洪　先行革職以便飭訊擬辦奉旨薛洪安着卽口革職歸案訊肅該部知道欽此遵卽行司飭訊擬辦去後兹據將犯審明　擬由府解經臬司勘轉前來臣親提研鞫綠薛洪安籍隷鳳台縣前曾　營由軍功遞保遊擊銜補用都司給有獎札嗣因病告假回籍與巳死妻弟蘇學宣素好無嫌蘇學宣陸續向薛洪安借欠洋錢六十三元屢乘無償光緒十年七月十五日薛洪安復往蘇學宣家催索蘇學宣央緩不允斥說薛洪安薄情薛洪安分辯蘇學宣混駡並取麥稭上扞刀 
向薛洪安樸砍　洪安走避蘇學宣時刀赶上札傷薛洪安左胎膊薛洪安轉身奪獲扞刀劃傷蘇學宣右太陽穴並札傷其左肩甲左臂膊蘇學宣攏扭薛洪安髮辫往下撳按薛洪安挣札不脫情急用刀連向嚇戳適傷蘇學宣右胯並下部鬆手倒地經祭中和路過勸散詎蘇學宣傷發潰爛延至八月初六日夜殞命屍妻蘇劉氏投保報驗薛洪安赴縣自首由司詳經前署撫臣盧士杰奏奉諭旨革審該縣訊明議擬中府解司勘轉到臣親加研鞫據供前情不諱語非有心欲殺亦無起釁别故及在塲帮毆之人　無遁飾查律載鬥毆殺人者不問手足他物金刃並絞監候等語此案已革遊擊銜補用都司薛洪安因向妻弟蘇學宣索欠爭毆被札受傷奪刀回戳致傷蘇學宣右　　處越二十一日殞命尚在金刃傷保辜正限三十日之内雖據自首無因可免已死蘇學宣係該革弁妻弟有親無服應同凡論自應按律問擬薛洪安應如縣府所擬合依鬥殺人者不間手足他物金刃並絞　候律擬絞監候秋後處决事犯覊禁雖在光緒十一年正月初四日欽奉恩旨以前惟招解在後毋庸查辦蘇學宣刃傷薛洪安左胎膊等處平復本十律擬業已被毆身死應與勸阻不及之蔡中和均毋庸議蘇學宣欠錢身死勿徵薛洪安被札各傷業已平復獎札隨案繳銷屍棺飭埋無于經縣省釋兇刀騐明發回案結儲庫備撥除供招咨部外理合恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此○○護理河南巡撫布政使臣孫鳳翔跪奏爲遵旨查明河南糧道催徵糧米節省耗羡未完數目並該員跌傷右勝禀請開缺緣中併案恭摺仰祈聖鑒事竊臣於九月二十九日接奉軍機大臣遵旨傳諭光緒十一年九月十九日奉上諭各省督催漕項等欵欽此等因遵查光緒九年分應徵漕米節省耗羡前屆奏銷之期糧道查明陳留縣知縣李淸齡未完五分以上署鄢陵縣知縣孔繁潔調署蘭儀縣事内黄縣知縣王季球均未完十分當卽開單詳請漕臣奏叅部議革職李淸齡孔繁潔二員均已掃數解淸隨經該道詳由臣分别奏請開復留任惟王季球未完十分計銀八兩有奇現又嚴檄飭催一俟完解仍由漕臣照例辦理至該道姚近韓現年七十一歲平日謹愼從公精神尚屬强固因本年九月十五日赴公所宣講聖諭事畢下階偶爾失足跌傷右胯醫難遽痊先於是月二十五日禀請開缺臣委騐屬實未及具奏適奉前因當又詳加訪察委無揑飾規　情事除飭取供結出具考語專案具題外所潰鹽粮道缺巳先委　接署仍遵照部定二留一咨章程扣留外補合併聲明爲此恭摺覆陳伏乞皇太后皇上聖鑒訓示謹奏軍機大臣奉旨吏部知道欽此○○譚鍾麟井再甯靈同知吳福鍾在任虧空各項倉粮二千三百餘石又虧短雜欵銀一千餘兩丁憂卸事後任屢催不結現逾二叅仍未具報淸交據　臬兩司詳請叅辦前來臣覆　無異相應請旨將前甯靈同知吳福鍾先行革職以便勒限追繳如再延玩卽行照例查抄監追除咨部外謹附片具陳伏乞聖鑒訓示謹奏軍機大臣奉旨吳福鍾着先行革職勒限追繳該部知道欽此○○劉錦棠片再署拜城縣知縣蔣澤煦因案撤委遺缺查有知府銜甘肅候補同知楊廷珍明白勤愼堪以委署據藩司魏光壽具詳前來除批飭給委外謹會同陜甘總督臣譚鍾麟附片具奏伏乞聖鑒謹奏軍機大臣奉旨吏部知道欽此○明頭昂頂戴陜甘總督臣譚鍾麟跪奏爲揀員暫署提督篆務恭摺仰祈聖鑒事竊照鳥魯木齊提督金運昌因薄疾復發懇請開缺回籍調理業經奉旨允准在案查烏魯木齊提督一缺前經臣錦棠奏明將來移駐喀什噶爾該處係屬極邊時有中外交涉之事必須重兵鎭壓非威望素著謀勇兼優之員不足以饜衆心臣與撫往復函商惟有頭品頂戴題奏提督甘肅西蜜鎭總兵譚上連樸誠穏練曉暢戎機爲各軍所信服于新疆南路情形亦甚熟悉該員現統親軍等營駐紥綏來可就近暫署烏魯木齊提督篆務移駐有期再行請旨定奪除由臣先行照會譚上連接署提篆外謹會同新疆撫臣劉錦棠合詞恭摺具奏伏乞皇太后皇上聖鑒訓示謹奏軍機大臣奉旨兵部知道欽此○○兩廣總督臣張之洞廣東巡撫臣倪文蔚粤海關藍督臣海緖跪奏爲粤海關籌解　三批京餉等欵銀兩委員起程日期恭摺具奏仰祈聖鑒事竊照光緒十一年分京餉户部奏撥粤海關洋稅銀二十萬兩新增盈餘銀六萬兩限五月以前解到一半十二月初間全數解淸又光緒元年間准户部咨各省關應還閩省借款自光緒二年正月起在四成洋稅項下每結提銀六千兩解部以抵閩省應解京餉又光緒十年十二月間准户部咨奏撥近畿防餉案内議將粤海關四成洋稅項下每年應解陜西軍餉銀十二萬兩自十年閏五月起攺撥部庫應令解至十二月止光緒十一年仍令全數解部作爲近畿防餉之用又奏准擬加京官津貼令各省關籌解銀兩案内粤海關籌解銀四萬兩自光緒九年爲始按年額解又光緒九年間户部奏撥八旗官學工程銀欵案内擬撥粤海關洋稅銀四萬兩又内務府廣儲司公用每年額撥銀三十萬兩例分四季起解以上各欵銀兩均應赶緊籌解以濟要需查粤海關節次起解部庫各欵銀兩向由西商先行借墊勢難起解現銀光緒十年四月間經前督臣張樹聲等將粤海關稅徵不敷解實在情形奏明請仍交商匯兌奉旨户部知道欽此恭錄咨行　案兹光緒十一年分第三批京餉等欵銀兩經向西商志放信銀號借銀二十一萬八千一百二十兩先行墊解隨後由稅收陸續歸還以資周轉飭據廣東布政使沈鎔經派委補用鹽大使承惠試用縣主簿李準候補巡檢夏　順張嵩年領解光緒十一年分第三批京餉銀五萬兩另加平銀七百五十兩飯銀一千四百五十兩新增盈餘銀三萬兩另加平銀四百五十兩飯銀八百七十兩抵還閩省京餉銀六十兩又部庫抵還協陜月餉銀一萬兩協陜月餉攺撥近畿防餉銀三萬兩京官津貼銀五千兩八旗官學工程銀五千兩光緒十一年秋季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共銀二十一萬八千一百二十兩飭令該委員等領齎匯單文批於光緒十一年九月初五日起程附搭輪船由海道進京前赴户部内務府分别交納以期妥速除分咨查照外謹合詞恭摺具陳伏乞皇太后皇上聖鑒謹奏軍機大臣奉旨該衙門知道欽此○○豐紳片再據調署常州營遊擊趙廷琳禀稱轉據閑散凌泉呈稱係原任常州營遊擊富安之子京城鑲紅旗滿洲斌陞佐領下人於同治十二年十二月初五日身父富安在任病故本應扶柩回旗奈故父廉俸未及全領嗷嗷家口度日艱難以致回京無力因思京旂出仕外省無力回旗者本准攺歸服官省分駐防補食錢粮今凌泉情願歸入江甯旗籍以　報効等情日該遊擊轉據中軍守備朱輯瑞取呈二代履歴加具印結禀請核辦前來奴才伏思江寗駐防旗兵缺尚多相應續補查悉前有泰興管都司明福常州營中軍守備祥保二員均係京旂出任江省嗣因在任病故看屬無力回京當將明福之子祥泰祥保之子文龍等先後奏淮歸入江甯旗營補中充差在案兹查凌泉旣係無力回京應請援照成案仰懇天恩俯准凌泉歸入江省補用當差以資報効如蒙俞允再行分咨部旂查照謹會同副都統奴才姚田合詞附片具陳伏乞聖鑒訓示謹奏軍機大臣奉旨著照所請該衙門知道欽此 
 
 

Page 10

 
 
[厦門官報]  
　　正任延建邵道奎樂峯觀察於本年春間調署厦篆刻已奉到省憲飭知奉旨調補興泉永海防兵備道所遺延建邵道卽以遺缺道恩觀察良補授　觀察接奉札知在厦官紳均往道賀○鼓浪嶼通商委員賴灼山别駕丁艱回籍所遺　務巠道憲檄委曹芷沅司馬接辦於本月初一日到局司馬久在厦門辦理稅厘總局民風利弊罔不灼知今兹接辦通商事宜必能懷柔遠人中西和恊也 
韓淦泉軍門有方菊圖徧求題咏昨晤悅彭仁丈捧讀佳章并得見高昌寒食生著作盥誦再三不勝拜倒珠玉在前殊難爲繼不自知拙 
[率成一律勉步後塵敬求指政]  
　　生成健骨仗天工娬媚偏含剛正中豈欲矯情矜冾淡不隨薄俗尚圓融鑄金似應將軍兆從矩無踰君子躬莫道傲霜還立異爲端晚節殿秋風[  元和紫薇舍人楊漢章待删草]  
[奉題小樓主人小摟吟飲圖四疉元韵]  
　　勝蹟蓬萊何處尋樓臨江水快幽襟花間明月招同飲濫外寒潮助醉吟想見揮毫舒壯志豈眞作賦動歸心一觴一詠誠瀟洒千古蘭亭此嗣音幽懷如許渺難尋三百杯澆瀟洒襟影對淸癯成獨酌頭昂霄漢發長吟雲煙汀外堪窮目尊酒樓中足賞心仙品高情誰得似靑蓮千古有知音樓高雲表聳千尋萬頃波瀾豁遠襟江上詩情供薄醉枝頭鳥語伴淸吟風懷分付三升酒名利推開一片心絶似輞川圖展處題詞我愧未成音懦毫勉力和元音憔悴靑衫懶整襟客裏光陰消壯志花間觴詠負初心放開恨事拚豪飲收拾離愁付醉吟宋艶班香前燦列枯腸笑我幾搜尋西[  湖花隠楊槐卿拜稿]  
[敬和小樓主人吟飮圖原韻卽希哂政]  
　　封侯萬里不須尋盡日登臨愜我襟緣證三生同暢飲才雄八斗任豪吟槊横遠眺平生志劍拔高歌傑士心自愧空踈塵後步東風可許訂知音[  滄海餘生王雨香未是草]  
[奉贈小樓主人卽希哂正]  
　　太冲介紹識荆州因桐城左小崖少尉識君曾向龍門剌早投前度敢將題凰字長至前一日同白下山樵楊保吾茂才訪君不值今朝何幸遂鶯求探奇屐叩維摩室覽勝闌憑干粲樓能否詞壇容附驥銜杯刻燭效賡酬右軍家世子安才滚滚詞源倒峽來思入風雲揮彩管詩成珠玉散瑤臺百川泛濫終歸海衆卉芬芳定讓梅爨下焦桐曾入聽郊寒鳥瘦不須猜瀟灑眞成名士風元龍豪氣酒杯中放懷萬頃高黄叔好客千秋繼孔融柳下沖和咸可接開元句法和難工方言　繹心何慧君精于西學我向君前幾折衷往來譚笑有鴻儒麈側燈前德不孤詩酒雅招珠履客笠車雲集輞川圖蘭階玉挺迎風秀蓉鏡金譽及地符他日盈門添喜氣鳳銜丹詔錫雙鳬君有三子均非凡品[  鄉愚弟楊季長未是草]  
[上海四馬路浦灘文報局内恊賑公所經收賑捐十二月中旬淸單]  
　　十一日催單杭州源大號李少坡翁募泰記永水陸咸寜保諸友平安英洋七元顔立房顔賢信顔汝芳李金鏞恆泰號春元莊六户各五角蘇州祥盛恆絲行墓吳潤生張子珊王祝堂戚子敬楊綰春聽月榭主　記公記八户各一元陸守之金吉甫周支記公記四户各五角漢口吳朗珊翁交來江培元翁十元又墓嚴篤初堂四元江鐘氏瑞吉人兩户各二元師古堂得半軒鐘靖齋榻少溪趙曉畧嚴崇儉堂半狂狷子七户各一元濟甯正大京信局來有心無力子募濟寗勉齋氏制錢三千文好施堂衆善公兩户各二千文好善堂一千五百文收書主人五百文合　濟平銀五兩三錢二分湖北田家鎭蕭鉄吾善士募田忠信堂現銀三兩劉彭城堂楊關西堂兩户各一千五百文陳樹德堂胡安定堂兩户各一千三百文李隴西堂一千文合收現銀六兩九錢六分○申單北蔡鄉曲寒生募硯秋生祝安生兩户各五角求安窶人一百四十文傭耕者一百文○銳册漢口華記行吳朗珊翁募厚生永十元德豐泰五元潘復興永盛元二户各二元鄧安金一元杭州勉力學好人募陳翰屏一元陳伯蘅蔣寶珊茅如棟施澤安四户各五角章子石郭心田陳蓮舫王於福孔伯孫鄭明甫六户各二百文沈仲英一百廿文合收四元○蔚長厚號來江西河口鎭釐金分局但募河平銀二百兩合收申規元二百十二兩四錢四分又袁州府幕浙紹裘爾音善士十元寗波十關李交來鄞縣署保赤軒廿元蘇州費公館交來各收租棧吳滋德棧三十元吳瑞芝二十元顧仁壽堂汪經畬棧潘松聽棧沈和茂棧江怡慶棧五户各十元尤留耕棧錢十千文徐鳳棲棧四元合收英洋一百十三元錢二百三十五文○本日共收英洋二百十三元規元二百十二兩四錢四分現銀十二兩二兩八分錢四百七十五文○附收江寗賑英洋一百九十六元 
[上海四馬路浦灘文報局内恊賑公所經收賑捐十二月中旬淸單]  
　　十二日元豐昌交來新安孫卓立堂英洋五元古歙鄭厚城二元松源椿安請求平安程世澤堂程建候怡和通號東山朱後齋五户各一元無名氏七角無名氏三角○金閨福幼册梅里時昇號裕通號兩户各二元○十三日催單沐陽縣高家溝鎭募徐楚江汪　　兩户各十元程仰希五元江雲卿徐耀祖朱廷選源順號大興宏大行五户各一元漢電局募應常室善士本洋二元又募無名氏英洋四元又交來同春號募無名氏銅洋三元長沙舒蒲生善士爲得子湯餅資移賑九八半平銀廿四兩舒嵩祥善士爲先母陳太宜人祈求冥福九八半平銀六兩省心齋爲求萱病愈并求家安十元○金閨福幼册恆利莊交來洋十六元常熟南經堂仲募六元○申單餘杭朱啓源木行朱少梅先生募十三元錢七百八十五文○隠名氏求平安一元太倉錢仁壽善士三元馬抱經善士二元○兩天共收英洋一百零二元本洋二元銅洋三元九八半平銀三十兩錢七百八十五文 
 
 
