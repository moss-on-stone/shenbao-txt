# 1913 - 235 - 4914553

 

Page 1

 
 
外論 
[論中國西通大鐵道之重要附譯地内氏說略（十三）（游歐客）]  
　　五工製品 
　　應用品物關於工製品者爲鐵及枕森磚頭之類常用磚頭印度暹邏均皆有之惟紅磚一項則甚缺少可以不用且旣改用電力隨道可以缩短則磚料更可少用 
[六軌道]  
　　本路最好仿緬路用寛一邁當之軌道鐵軌每邁當重二十五瓩此種鐵軌載力已足在第一年車輛不多尤可無虞且以電易汽車頭較輕萬無危險 
[七路綫]  
　　此次勘測抱有兩大目的第一擇堅易之地第二趨富庶之區是以此路取徑堆掘之十以少　貴全綫殆皆與此二者相符工程自簡便也 
[八速率]  
　　平常轉運貨物之速率每點鐘行二十五至三十啟羅邁當最大速率每點鐘行五十啟羅邁當較之法國滇越鐵路速率爲大 
[九資本]  
　　此線建築之費平均價値以電力與汽力比較分列兩表於後其建築橋梁行機等費則用滇越鐵路已成之數以彼路之位置與本路相類也更以現有之各大路用費參考無論如何工作倛價値大抵相同如亞沙母至潘加爾一綫每一啟羅邁當用十一萬六千二百九十佛郎而滇越鐵路每一啟羅邁當亦用十六萬七千佛郎此預算即本此兩線爲根據也 
　　以此表每啟羅邁當之用數較下列電氣用價表之數每一啓羅邁當須多用二萬一千九百佛郎惟路線可以縮短工程可以減少其間相償之處尚不只此也 
　　以上所載地面建築用價略爲寛裕因歐洲五金製品價値較高故也 
　　此路旣成之後須設兩大枝線每綫約長六十啟羅邁當其一由大理府平原至隆興縣其二由安寧以逹鹽 
 
 

Page 2

 
 
井以上兩線均爲萬不可少以其利息甚大其所經之土　又均平易之區且可選一適中地　設立電廠故於本路工程尤有重要之關係焉未完 
時評 
[戰事大勢（無名）]  
　　此次戰端開後爲南軍之中堅者爲江西其次爲安徽其次廣東湖南爲産出中堅之人而非中堅之地江寗爲借作中堅之地而無中堅之人 
　　是以江寗屢獨立而屢取消湖南雖獨立而無舉動廣東一獨立而卽取消安徽獨立之期較廣東爲長而江西則雖至兵敗而不取消如故 
　　是故江寗之黃興走至日本廣東之陳烱明走至新加坡安徽之柏文蔚走至下游而江西之李烈鈞雖退而仍在南昌 
　　蓋李烈鈞久與中央不和且在江西之布置也久柏文蔚意本兩可陳烱明亦非初心黃興與江寗去事已久故其結果與其平日之實力均相符合 
　　嗚呼事固不能有幸而至者 
[命令]  
　　八月六日臨時大總統命令前因陳烱明背國叛立當經下令褫去職官分飭拿辦並任命龍濟光爲廣東都督迭據龍濟光電稱已抵肇慶分路督軍入粤又迭據廣東各界電稱廣東陸軍以陳烱明背叛民國全體反對師長鍾鼎基辭職離營炮隊營首先舉兵遂逐陳炯明潛逃無踪師長蘇愼初維持地方漸就安謐蒞據蘇愼初八月四日電稱廣東卽日取消獨立陳炯明已去鍾鼎基辭職現爲地方治安計力任保持現象各等情查改革以來廣東人民久茹痛苦胡漢民陳炯明等外託共和之美名内行殘暴之專制粤省來京商民陳訴酷狀聲淚俱下迭經誡飭胡漢民陳炯明等加意撫輯冀恤瘡痍乃陽奉隂違冥不悔悟言念南服愀然傷懷不意此次陳炯明附和亂黨稱兵抗命益陷人民於水深火熱之中本大總統素知該省軍民深知大義决不甘心從逆當飭陸軍部電令廣東師長旅長等聲罪致討不使該逆　據粤省荼毒商民現據蘇愼初電陳各節具見効順拒逆嘉慰良深蘇愼初義勇奮發不畏强禦此次効忠民國力靖妖氛功績尤著着加陸軍上將銜並給勲三位張我權任命爲第一師師長兵丁賞銀十萬元所有出力將弁着龍濟光查明從優請奬其從逆文武各員亦由龍濟光查明按軍法從嚴懲辦以肅法紀鍾鼎基不肯附逆先請解職聽候另行擢用以爲能明順逆者勸粤省人民迭經蹂躪凋敝益深着龍濟光迅速設法分别撫卹並籌辦一切善後事宜務蘇重困以惠孑遺此令 
　　省議會爲地方人民代秀機關一切舉動首當根據法律契合民意乃查江西省議會於七月十四日通電各省謬舉都督並宣言與中央脫離關係顯係大違輿論破壞統一此等背叛行爲實非法律所能保護本大總統行使約法統治權應即責成宣撫使段芝賞護軍使李純勒令解散一俟軍事稍定另行依法選舉以期符合民意其各省用兵地方如省議會正在開會期中者亦准由各該行政長官或司令官等酌量情形暫行停止該議會開會此令 
　　任命鄭汝成爲上海警備地域司令官此令 
　　任命周駿爲四川陸軍第一師師長此令 
　　魏謙光給予六等嘉禾章此令 
　　新疆都督兼署民政長楊增新呈稱喀什噶爾觀察使王炳堃呈請辭職王炳堃准免本官此令 
　　任命朱瑞墀署喀什噶爾觀察使未到任以前由張應選護理此令 
　　近日查獲亂黨蔣翊武布告語多狂悖並有刋用僞印自稱鄂豫招撫使情事實屬甘心叛逆蔣翊武着褫去上將銜陸軍中將剥奪勲位應由湖北湖南河南各都督嚴行拿辦併着各省都督一體飭屬通緝務獲懲治以肅法紀此令 
[警信]  
　　江灣訪函今日下午四時北軍密探王提生報稱距江灣十二里積穀橋有南軍三四營向江灣前進該密探將此情形報明李旅長即由旅長親自督隊出防約五時頃南軍已來攻北軍激戰兩小時北軍大勝計擊斃南軍數百名擒經數十名北軍傷兩名奪獲步槍數十枝據生擒南軍供稱該軍共來步兵兩營砲隊一連云云現悉餘兵均仍向吳淞退走 
　　南京專電南京又於八號宣布獨立翌晨（九號）即取消 
　　南京專電何海鳴住都督府被第八師派兵捕獲並戮匪徒二人　　南京快信何海鳴獨立時居都督府於八日午後二時出其佈告照錄如下爲佈告事民賊袁世凱違叛共和恢復帝制兵屠江西罪大惡極普天同憤吾江南軍民憤魔王之暴戻痛民國其云亡同心協議宣布獨立首建義旗聲罪致討無非爲除暴安良求眞正共和計也乃者賊黨程德全反覆欺誕暗助桀虐乘黃興有事他適使其心腹爪牙威脅軍民取銷獨立以國家大事爲個人貨利貽邦人士之譏羞吾人恥之現乘江東豪傑捲土重來恢復獨立重整軍隊續師討袁誓必逹此誅奸殲惡之志定奠民國丕基爲此佈告仰軍民各界一體知悉云 
　　其二第八師長陳之驥取銷獨立示云此次宣布獨立業經壓迫取銷所有倡首痞徒大半聞風遠逃以後地方治安本師一力擔保諭爾軍民人等其各安堵勿摇 
　　其三自宣佈獨立後都督府門首懸掛白旗一對上書恢復獨立聲討袁賊八大字各軍界重要人物到都督府會議當即將儀鳳門半閉盤查出入行人並加派兵士分赴各街市梭巡都督府附近均架機管砲駐紥軍隊遇有稍涉可疑者皆嚴詰盤查詎料翌晨第八師長又出示取消獨立 
　　蕪湖快信北軍攻克大通後電問龔振鵬云准十一號四句鐘到蕪以何處爲戰地龔電復在上游三十里三山地方 
　　蕪湖快信龔振鵬前日扣留安豐兵艦一艘該艦砲位悉移置赭山及上游魯港鎭二處防堵張永正在皖失敗之軍均於八九兩日紛紛至蕪人心惶駭 
　　蕪湖快信范光啟因皖事失敗（九月）偕程芝軒郭子青乘岳陽走滬龔振鵬仍留蕪勒逼商欵商會允（十日）先繳一萬千元 
　　蕪湖快信柏烈武於（八日）由大通乘民船下駛 
[專電]  
　　北京電殷齊旺電吳光新自皖電稱指揮艦八日早三時登岸吳乘電艇偵察情形鮑貴卿督隊後進五時登陸即得探報胡萬泰與柏戰柴圑長自外夾攻柏逃大通挾巨欵現各界皆有人員集議維持吳率海兵兩連午正進發鮑在省整理别有私電稱南軍失壽州時閉城放火不許人民逃難束手焚斃慘絶人理 
　　北京電湯薌銘七日電本日水陸並佳楚太駛赴馬當會同建威楚謙護陸軍攻皖 
　　北京電黃士龍來電因病懇辭職未允據粤人云張我權蘇愼初爭爲都督將起巨戰龍按兵肇慶先鋒至三水陳炯明被港督驅出已往新嘉坡岑春煊確在港捕房待船送出似將至台 
　　北京電喧傳歐陽武帶兵二千逃吉安尚無確報沈李等電復贛議員辯明國軍所至極有秩序並無騷擾 
　　北京電熊克武之動實因該黨報紙肆造謡言之力中央確信渠得確報後將反悔 
　　北京電總統府新設外國新聞記者訪問所以秘書四人輪流招待 
[特約路透電]  
　　東京電連日謡傳黃興已改名自稱乃日本公使館之日文秘書官在某島乘某汽船前往門司該處豫有小輪一隻守候旋載黃秘密至某處藏匿某商人之家該商向與交好此說似已確鑿黃之將來行動現尚未定日政府初期免去紏葛不許中國黨人以日本爲逋逃藪後因國民黨申請故乃變志且因中政府旣懸重賞以購若輩首級若不容納勢必折回則諸人决無生望 
　　東京電黃興所乘之船乃著名煤礦主人之運貨船黃興即寓其家 
　　東京電據本據消息孫逸仙不欲赴美 
　　東京電聞台灣華人許集資洋五十萬元以充討袁經費神戶横濱亦將開募此項捐欵 
　　東京電華日實業公司董事會因中國近有革命風潮孫逸仙亦厠身其中故决議將總理一席暫行空置及將中國之股份由政治家過戶與誠實之商家孫逸仙仍在神戶現住某船主人之家據確實消息孫擬暫行留居日本盖恐美國已承認中華民國赴彼不能受其保護也 
　　東京電華日實業公司今晨第一次會議時宣讀孫逸仙來函請忽舉之爲總理蓋恐因此引起中日經濟上爭端之故該會已舉定日本某員爲協理 
　　香港電英將三員曾赴沙面調查防務 
　　漢城電某礦經理美人美生因犯故殺之罪制定監禁一年半之罪死者乃所用之華人聞於本月十日乘美生家人出外之際以非禮之舉施諸其幼女美生歸而得悉即開鎗擊之美生今已上控 
譯電 
　　南京電南京大局安謐數日前有駁船多艘載南軍由此間拖至蕪湖日艦已派兵六十名登岸保護領事署現恐此間旦夕將與北軍開戰 
　　南京電北軍於本月八日由固鎭向南京進發先鋒隊已抵滁州因無火車暫停進發豫料後路交通一俟固鎭橋修竣後即可利便今計本月十五日該橋可以修竣末批南軍已於七日夜開抵浦寧彼等所有軍需子彈均經携回各火車亦經運至浦口 
　　鎭江電此間諸均安靜兩方面之軍隊均經商民安撫故未决裂租界内之中國店舗仍未開市聞張勲已由清江浦運河南下擬佔據鎭江 
　　北京電昨日外交圑討論中政府謂准國軍佔據及經過上少閘北一帶蓋上海陸軍司令之意如所請不能照准則與進攻吳淞砲臺之舉殊有妨礙外交圑已允所請並將此事知照上海各領事中政府並欲准由通過上海租界之蘇州河運輸軍隊未經外交圑允准外交圑已承認應限制華軍在租界内行動之自由閘北一地大半爲外外佔領且大半歸外人管理今於該處獨不允限制華軍之行動令人殊可詫異且外人前曾禁止南軍利用閘北今乃准北軍由該地進攻南軍嚴守中立問題兹姑忽論惟外國當道第一責任當竭力阻止兩軍於外人生命財産有關之處開戰雖以保全外人之利益爲主然半爲中國利益起見蓋外之生命財産如受損失則巨數之賠償應由中國擔負也 
　　北京電奉天第二十七師之兵兩大隊吉林第二十三師之兵三大隊不日將開往南方助戰一 
　　北京電李烈鈞已逃至南昌 
　　北京電昨日政府公報有着廣東都督解散該省議會之命令據華報載稱國會對於總統下令着相機以武力解散國會之舉以爲國會未嘗以此權授與總統故擬提議質問何以有宣布此項命令之權 
　　北京電日本使署並未接有關于厦門日人舉動之消息惟此間現開厦門日本總領事已致華員 
愛的美敦書恫嚇如不於今夜依從各要求則港内日本兵艦將以武力干涉日本之要求賠償損失撫卹死者家屬及解决日本台灣人民之治外法權問題諸欵 
　　倫敦電印度事務大臣克吕維外務大臣葛雷本月七日接見反對雅片貿易之代表數員本月四日洛倫斯君曾因克吕維及葛雷二君允許接見諸員故在下議院撤銷反對雅片貿易之動議洛倫斯君今亦在代表之列據官場消息克吕維君答告諸員謂中國輿情習俗對於停止雅片貿易未嘗一致惟中國辦理禁烟已大有進步上海積存之鴉片處置之法大不易得印度政府不欲提倡運華之鴉片貿易中國若能於十年之内禁絶烟患則將爲世界歷史上有一無二之功業當知英倫之改革家斷不敢以十年爲限禁絶國家之惡習克呂維君不信完全禁絶鴉片入華大有裨補於中國葛雷君亦與克吕維君同意謂英政府已早定辦法定於一千九百十六年禁絶鴉片貿易上海積存之鴉片是否確碍中國禁煙 
 
 

Page 3

 
 
政策殊未可必中國今自種之鴉片仍校上海積存之數多至三倍長此情形决無情理可請英國國會購買此項存烟諸代表又請效法美國退還良子賠欵葛雷君答稱英國原索之數甚巨繼復减小美國則豫先重索待中國繳付若干後卽不收餘欵藉此以得美名云 
　　倫敦電據羅馬尼亞京城宣稱布國已取消對於克伐拉之要求羅馬尼亞已開始解散軍隊媾和大會已告圓滿和約將於明晨九時簽押希臘塞維亞仍有以賠欵問題呈海牙公斷之權 
　　　京電巴爾幹各邦之和約已於今晨在羅馬尼亞京城簽定 
[公電]  
　　參陸兩部電馮宣撫使張鎭撫使程都督應民政長寄杜淮川電令如下奉大總統令冬江兩電悉該節長深明大義維持地方殊堪嘉慰在寗各師官兵誤入歧途附和亂黨法雖難寛情亦可原此次馮張兩使各率大軍及雷使震春率一師分由陸海各道南下并非無分逆順專主用兵實因長江一帶匪黨繁多到處煽惑非有重兵屯紥不足以清理善後使地方永得安寧任寗將士應先自反省或能眞誠輸服鞏固中央自當向該使等推誠接洽遵令辦理該使等方撫輯之不暇决無妄加疑害之理倘首鼠兩端先生猜疑軍法具在本大總統亦無從寛貸舉該師長剴切曉諭各將士等無誠心服從之意必致自誤身家　　地方愈重該將士等之罪也將此通諭懷遵等因合行轉知參議兩部青印 
要聞一 
[上海兵禍記（十九）]  
　　文匯報云本報付印之時聞吳淞已在開戰約聞砲聲二十響 
　　北軍向吳淞砲臺進發從容不迫該軍在江灣登岸後卽以該鎭爲陸地進攻之司令部登岸之兵總計約近三千名尚有數百名於昨日開下昨晨北軍與留於江灣之南軍二百名相遇戰勝後卽佔據該鎭直至鐵路以北北軍准行頗緩全軍散布之遠與地之面積相等自登岸之地起沿路留駐巡邏隊自十餘人至二十人不等故南軍大隊斷難越入　砲台北面亦派下大隊南軍如照北軍辦法則炮台周圍亦將密布哨隊至吳淞炮臺並未開大砲轟擊進攻之北軍則有二故一乃大炮子彈漸少二乃砲臺最大之砲不能移向上海一方面轟擊現信將以水面進攻爲主停泊製造局附近之兵艦今晨已有六艘開至下游第一艘於七點半鐘時離開製造局餘艦皆隨之出發惟留三艦保護該局聞北軍對於駐紥龍華之浙軍極爲注意惟由北方軍官指揮云 
　　文匯報代表昨日下午三點半鐘時往游江灣見北軍正在豫備由鐵路進攻吳淞砲臺江灣之北軍不滿一千五百名惟尚有兵士一隊約六百名顯係上海舊軍均未携械用以遞送軍需小車出息大豐凡便於輸運軍需之事物北軍領袖無不備置且與上海訂定接濟糧食葢有小車甚多滿裝麵包食物陸續行抵之故北軍統帶李司令已在江灣火車站設立司令部今日下午會與其偵探會談甚久該偵探乃上海人衣西裝乘汽車抵此北軍曾拘獲違法者二十人内有數人已令從事提負軍需據兵士聲稱不致定以死罪北軍第一困難乃在子彈糧食蓋輸送緩而且危也今雖密布哨隊然南軍如能利用種種機會以阻困之則北軍進攻將極形艱難昨日吳淞南軍發愚焚燬廣艇多艘滬寗鐵路之藴藻浜橋樑恐亦將爲南軍焚燬以阻北軍由陸地進攻聞陳其美仍在寳山昨日曾與程都督通信請訂調和辦法程都督答稱政府已懸賞購之今不能互開談判此說得諸傳聞確否未悉 
　　今晨上海得有消息北軍似擬由四路進攻吳淞砲臺日前有中國炮船兩艘出現於吳淞北口海圻海容及魚雷艇一艘仍泊南口尚有巡洋艦三艘炮船魚雷艇各一艘今晨八時許已駛至下游某處預料此數艦將遥助陸地進攻之軍陸軍進行雖緩惟合攻炮台之舉必於四十八小時内實行 
　　聞招商局公平輪船停泊天津預備載北軍千人至滬協攻吳淞砲臺俟接命令卽將登船招商局前次運兵之船數艘現仍泊商口巡洋艦附近 
　　今日下午河泊司出示謂接中國海軍李司令來文旦夕將轟擊吳淞砲臺故當知照停泊炮台附近之外國兵艦商船一律開以免意外云云文内所稱旦夕並無定時旋向當道查詢知將於今日下午或夜郸開戰 
　　浦東一方面之北軍聞亦進行昨日有兵五百各開至適對炮臺之某處今日下午美孚火油公司辦事人在浦東碼頭望見復有大批軍隊接續開往該處 
　　聞南軍駐吳淞鎭者約八百人防守藴藻浜者約一千二百人第二道防線在鐵路之北砲臺與藴藻浜之中共駐兵約二千人 
　　招商局輪船改掛英旗一節已展緩實行如吳淞戰事北軍卽能經勝則此事將作罷論 
　　字林報云南軍聞官軍進攻消息後即將防務各工程草率告竣彼等預料官軍必沿鐵路進攻故今晨在藴藻浜附近堆築矮土牆兵士得於其上開鎗抵敵現料官軍主隊不致由該處進攻而必在一英里許之内地藴藻浜直貫内地約長一英里於是折向北方該地水深及膝頗易渡過官軍大約將由此路進攻本日復聞炮台現缺乏大砲子彈有某鄰邦之民私運子彈若干接濟南軍不幸口徑不合不能裝入南軍復於藴藻浜炮台之間開築第二道戰壕自前星期五日起駐紥距吳淞砲台十二英里許之揚子江某點之官軍亦開始進行大約將逼近南軍佔據之地而與江灣之官軍遥相呼應 
[擾攘聲中之熊内閣]  
　　熊希齡已經兩院通過爲國務總理當經大總統及各方面羽電紛馳勸其即日來京就職以促新内閣早日成立熊君曾有覆電允即來京至於担任總理一事熊君仍未明白表示兹將關於此事之消息錄誌如下 
　　（一）熊總理來京之日期預報熊總理此次來京因須將任内一切經手事件料理清楚始能動身故行期遲遲未定現在熊君因總理一席勢難推謝决意早日到京籌商一切日昨北京已接熊君來電謂擬俟姜都統到熱河之後卽行啓程至遲以七號爲限現在姜軍統已經登程計至昨日卽可抵熱河熊總理七號動身之期當不致再有延誤外間傳言熊總理已經到京一節實係傳聞之誤 
　　（一）新内閣人物之未確定此次改組内閣閣員中除陸軍海軍兩部一時驟難更動其餘各部總長傳聞皆有更動之消息據本館詳細調查此事現在尚未確各報所載之新内閣人物尚係懸揣之詞或有此草議或得之傳聞皆非現在之事凡一次組織内閣其閣員之提出當然須先得總理之同意此次雖非一黨組織内閣然閣員之選擇必須熊總理到京之後始能確定此時各黨之中對於此事不免有所預備若謂此卽爲確定則殊屬不然云 
　　（一）進步黨態度之冷淡名間擬議之内閣人物表其中進步黨員占有數人兹聞進步黨對於此事態度甚爲冷淡並無推舉黨員加入内閣之决議但進步黨本以維持大局爲前提如將來有加入之必要時或臨時再行决定此時亦不可知現在外間所傳聞各節黨非黨中之所决議云 
[雜評一（無名）]  
　　二十四時之吳淞江灣已連日小戰矣聞二十四時内將　吳淞此二十四小時中不知又將損失生命財産若干也上海之炮聲昔在西南今又將聞諸東北矣嗚呼 
　　十二時間之南京南京此次獨立聞不及一日或謂只有一時間然其間被捕者三十餘人被槍斃者二人卽此次獨立之價値也南京獨立兩次而所傷不及十命亦云幸矣唯北4方之軍隊來後不知若何耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤省取消獨立詳情]  
　　初四下午粤省陸軍炮隊反正陳炯明逃走公舉蘇愼初爲臨時都督取銷獨立聞當粤省獨立時蘇等本不贊成惟事起倉猝頗難處置發表後卽連日密商各軍官設法挽救都督府微有所聞時偵察惟以軍人中多與蘇師長深有感情無可如何放編入第二支隊不令卽行出發至前月三十一日陳炯明前赴東郊誓師岑春煊派人隨往觀察情形見各軍人表露不贊同意且有持義理由詰責者該隨人奔以告岑岑乃大驚時陳炯明演說畢回署岑乃憤然謂之曰餘以爲君早有佈置今現象如此其何能濟余且行不忍見君之敗云岑卽於是日舍粤而去陳炯明乃卽召軍官商議派偵探查察各軍又立出軍令嚴查奸細派陸軍分守四城門運炮上觀音山及四城樓冀圖鎭壓嗣偵探復稱第二師第三旅有異志陳卽召蘇師長商處置之法蘇不應召謂現在軍書旁午如都督有事當以書來旋用電話告蘇蘇曰未必有此都督可派人來同往查察也陳乃密商飭派某軍官前往欲設法將該旅繳械遣散至則軍情極爲閧動某軍官不敢造次僅將情形返告此八月一日事也自是而陳已有戒心其親信諸人已密密派人紛往善商各界運動取消獨立矣陳炯明此次獨立實某某等之政見不獨國内政治上之關繫并舍有國際上之關繫其詭謀有不忍言者陳旣處於失敗仍欲將都督位置維持第一師長鍾鼎基聞之卽於四日早快車避往香港蘇君等見事已緊急卽於是日十點鐘發令全師由沙河出發直至牛王廟列陣預備戰鬥並以大砲多門扼守要隘隨電話警告陳炯明陳卽派衛隊數百名出東門防禦該軍一聞號角卽發大砲向都督府轟擊並由前列發槍數通警敵衛隊聞聲卽止卽派軍官赴該軍聯絡遂定議一致進行陳炯明連日辦事本已毫無主腦及聞炮聲知事不妙遂倉皇出走有人見其在長塘街騎馬經過身穿舊官紗長衫戴舊草帽下頷鬚已割去後隨持駁壳鎗者二人其一背負氈包　將向南而去陳走後府内各辦事員紛紛逃走維役人等遂閧進經理科及庶務處將所存現銀大攫造失滿地而門外衛隊仍不知也蘇師長聞報陳已逃去以城中不可一日無主卽委第一師炮圑圑長陳佑卿第二師砲圑圑長徐軍雁司令課員劉慶一賫函赴總商會告知各情請卽集議維持方法商會即集合界會議僉以取消獨立恢復秩序久爲人民所心許現旣蒙蘇師長顧念大局善體軍民公意取消獨立商民極端贊成并議决卽舉蘇師長爲臨時大都督維持秩序全體贊成旋由劉君陳述蘇師長取消獨立與軍界意見并謂陳佑卿徐軍雁兩軍贊助之力尤多憲兵司令李濟民亦代表憲兵贊同此議衆又鼓掌歡呼當卽推舉十五人具公函赴後樓房司令部晉謁蘇師長請卽就任蘇師長再三謙讓祗允暫權都督事及担任維持治安商民均甚欣慰并請蘇師長卽蒞都督府接事蘇辭以現在都督府各辦事人均已走去秩序凌亂不便卽到已飭軍隊將府内重要地方嚴密防守當可無虞各代表告以財政機關最當注意蘇亦允派人駐守各代表皆滿息而出隨回商會會同各圑體通電袁總統國務院參衆兩院各省都督民政長及龍軍使以俟中央後命時已入夜而散隨後第五旅及各軍官又派代表到會表示全體軍人均一致同意并言已電請龍軍使今日來省會商進行辦决全體軍人均迎歡龍軍到省云兹將佈告及電告各文節錄如左 
　　蘇都督佈告地方商民第二師長示（一）本省獨立立刻取銷凡我軍人相安勿擾（二）爲通告事刻已取消獨立所有現在廣東軍政一切事宜由本師長一力肩任保持公安凡我軍民皆深明大義務宜鎭靜勿擾各官兵先行返營自守天職其有派出守城及各處任務者務宜照常安謐靜候命令所有此次事情概不追究其在商民亦各照常安業無庸驚恐此佈 
　　蘇都督通告取消獨立（一）北京大總統國務院參陸兩部參衆兩院均鑒現由軍界全體贊成取消獨立現由九善堂七十二行商會及各界推舉愼初爲臨時都督兼民政長刻已到府視事軍民大安特此電聞廣東臨時都督蘇愼初支印（二）各綏靖處各縣長鑒本省取消獨立陳前都督已去由省會七十二行商九大善堂軍界同人等公舉愼初爲臨時都督業於本晚就職視事希卽知照臨時都督蘇愼初印（三）各省都督民政長護軍使鎭守使將軍都統各師長旅長鑒本日陳督炯明去粤軍警爲維持全粤計贊同取消獨立現由各界推舉愼初爲臨時都督兼民政長辭不獲已爲桑梓計爲大局計不得不勉爲其難暫行權理以待命令尚望時錫敎言以匡不逮爲禱廣東臨時都督蘇愼初支印 
　　各界公舉臨時都督北京袁大總統國務院參衆兩院同鄉諸君黎副總統各省議會都督民政長商會報界肇慶龍副使均鑒蘇師長愼初現體軍民公意支日取消獨立陳炯明已逃刻賴師長統率全體軍人維持秩序惟粤一日不可無主已由商善各界大會公舉蘇師長爲臨時都督敬俟後命廣州總商會九善堂院七十二行商廣州地方自治研究社粤商維持公安會粤省商圑同叩支印 
[機牙四應之鄂省態度]  
　　荆沙已告肅清沙洋劉鐵起事後直撲荆州確已約會湘軍幸湘因事爽約致劉軍失援敗潰滋悉第七獨立旅長徐鎭堃攻克沙洋之後復出兵會合荆州丁鎭守使之軍與之接戰於石灰橋地方擊斃劉軍四五人傷者無數遂潰散三五成羣繞向湘境而遁荆境已經肅清惟襄河沿岸天沔潛京鍾各邑餘孽尤衆到處肆擾無縣不閙民不安居黎公特責成徐旅長辦理襄河沿岸清鄉各隊分駐軍隊以保安寗 
　　湘防佈置鞏固鄂境與湘連界之地上自荆州下至新堤早已派有軍隊防堵以免湘軍之侵襲惟有由華容耦池口郝穴等支河小道未經派兵駐紥現黎公誠恐湘軍取道於此特派駐於劉家廟北軍第二師三旅兩營開往荆州由丁鎭守使調度分駐耦池口天心洲堵截由華山發之要道又城陵磯爲湘省水路入鄂必經之要道現在中央運到大砲五尊請黎公迅派專員於磯口趕修砲台以爲用兵於湘之計黎公已令陸軍工程局長羅洪陞同工程技正胡正福赴該處估修又省垣黃鶴樓每於用兵時卽建設臨時砲台兹因中央將用兵湘省黎公特委副官何永祥重將鶴樓砲台建修並駐砲兵一連以備不虞又有一說湘省已自取消獨立請鄂境北軍移駐岳州緣湘省主張獨立者僅譚人鳳蔣翌武唐蟒等數人湘軍師長王隆中不贊成已棄職逃唐蟒自爲師長各軍官皆不服從致遲遲不能出兵現譚唐因贛寗先後潰敗湘中各圑體又俱反對而鄂黔毗連各要隘防範又嚴故唐等畏怯於一號夜潛逃無蹤譚督已電鄂請駐紥新堤北軍（姜桂題所部）於三號移駐岳州以資鎭攝現湘垣市面安靖如常已電請政府將譚唐等軍職榮典褫革通電緝拿此說係得湘人傳述未知確否然以鄂垣軍情觀之似備與湘軍一戰也 
　　發見蔣翌武佈告鄂垣漢陽門城根處前日忽發現湘中黨人首要蔣翌武之佈告一紙字跡甚小首書中華民國湖南討袁軍鄂豫宣撫使蔣翌武尾書年月日其中文詞不僅宣布袁總統罪狀並詆及黎副總統其年月處蓋有大關防（紅印色）一顆圍觀之人甚衆當經軍府調查員所見卽將揭往呈都督閱看黎公以此種佈告大足謡惑人心除飭軍警遇見立卽銷燬外並令訪拿張貼之人及其機關聞昨日漢陽地方又有無賴窮民氓手持此種佈告到處貼散經巡警拘獲一名拷訊其人供不識字係鸚鵡洲上湖南人張南星命彼發散約於夜間去取工錢當隨其人赴洲果將張南星捕獲押解來省訊辦按張南星卽炳耀係季雨霖參謀前在公民討賊圑機關部領欵五百元赴德安運動軍隊官中抄得寗調元之收支賬紀載明白當時飭拿未獲者 
　　發起南北軍警聯合會北軍駐紥鄂垣黨人無法煽亂乃專造謡挑撥鄂軍與之失和日前黎公因城内屢獲軍火以守城軍不力飭派北軍守城鄂軍界竟不承認昨黎公爲聯　情融意見起見特發起南北軍警懇親會召集在省連長以上軍官署長以上警官於二號在抱冰堂開會黎公派唐仲寅代表到會首由唐君與參謀長金永炎說明此會之組織及南北軍警必須聯絡共維大局之必要畢北軍十三圑王圑長亦剴切演說該軍之紀律謂該軍到鄂以後毫無騷擾行爲惟因地方不熟軍士之愛嫖者不免誤入民家然一斥卽自退出並未反抗此雖關於小節亦大犯營規連日查覺者皆罰坐營倉斯外别無違法行動旅卽選舉金永災爲正會長王圑長爲副會長卽以抱冰堂爲會址每一星期開會一次以聯感情而除隔閡聞現已有人條陳以軍人嗜嫖勢所雞禁莫如開辦隨營公娼免客軍别肇事端未知黎公嘉納此議否 
地方通信 
[蘇州]  
　　蘇聞軍政近誌蘇軍政司派員赴台州招募兵隊各情已迭記前報兹悉此項軍隊陸續到蘇者有二千餘名現經飭合分駐城内隆慶寺祥符等靈驚寺承天寺吉艸巷等處業已先行編定兩營派委盧志侃爲第一營營長周吉人爲第二營營長其連排等長均已委定於八月分起餉其餘三四五六等營日内正在編配惟軍械服裝未齊故不能同時成軍大約在二星期之間亦須成軍其駐紥都督府前之工兵營營長朱廷炬奉軍政司及第二師長命令開拔二連赴常熟許浦一帶駐防朱營長立即雇定船隻於八月九號飭令該二連連長二員督率兵隊開拔並帶有車輛礮兩尊及帶齊槍械子彈等項登舟啓程至第二師司令部本駐軍政司内現已遷至滄浪亭陸軍將校講習所内辦公矣 
　　獄囚反監正法蘇省模範監獄（在大柳貞巷）内收禁罪犯有四百餘名大半皆判决有期徒刑無期徒刑人犯八月八號傍晚監犯顔錫卿陳紹彬等起意糾集同監各犯欲圖反獄脫逃脚镣鐐均已拷斷一時大爲閧閙該獄官進監彈壓各犯不服顔王陳各犯等竟用森棍毆打獄官該獄官無可如何飛報高等檢察廳轉致軍政司立派兵隊到監開槍示威各犯始貼然就範當由軍隊將爲首主動之犯朱老五顔錫卿陳紹彬王阿福四名提出解送軍政司收禁次早（初九）經軍法科提該四犯訊明供情當卽由軍政司電禀程都督應省長核示兹於十號奉到復電以囚犯朱老五王阿福顔錫卿陳紹彬等主動反獄毆打獄官應照戒嚴令及新刑律一百六十九條聚衆强暴以脅迫脫逃者處死刑等因卽經軍政司派員將該四犯梆赴模範監獄内斬决示衆矣 
[杭州]  
　　浙省又搜獲一破壞機關近日軍警兩界偵悉浙屬黨人因前敵兵敗擬在桑梓起事散布謡言運動軍警前日警廳探隊長林君得悉良山門有該黨秘密機關當卽僞充某縣共進會領袖自願投效入夥數日盡悉内容卽於昨晚帶隊掩捕在該處水城門某屋埛搜出三角印旗之件蓋有極大關防邊書四海鳳令四字另有紅色袖章符號爲發難時之標記其軍火槍械另有儲藏室當將主持匪夥蔣用樵一名（係白衣寺巡警）帶回訊供據稱係奉首語徐森龍委任聯絡下城警察據云城廂内外軍警各界之同志約有二萬餘人云云林探長得供不動聲色潛赴城隍牌樓某寓將徐匪擒獲（台州人）恩威並用誘訊數小時之久乃徐匪不願率連大羣自請速死經林君再三慰籍允其力保帶罪圖功經徐供出該支隊總機關在撫寗巷憲兵第三連並在車家橋馬祥麟家爲秘密會議所前數日已在西湖革寺開大會一次受總司令黃興委任來浙起事等語因牽涉軍界立刻面禀廳長電致王司令官派隊在車家橋圍捕當場擒獲該黨參謀官金瑶（係憲兵第三連排長）馬祥麟（係前紹軍第六標隊官）第十二名均爲現役軍人本日在該管司令部特開軍法會審証供確鑿遵卽呈報都督大約今晚明晨均須一律正法云 
[雜評二（萍）]  
　　二次革命一民國成立甫逾一年而二次革命之大事業忽發見於臨時政府將次告終之頃喋血蕭牆軒然波起以總統爲孤注以武力爲前提其所損失於鎗林彈雨間者非淺鮮矣 
　　或曰二次革命之枯果亦有利乎曰有二次革命而軍政可以統一有二次革命而財政可以統一有二次革命而異日或可得一强有力之政府此其利也然吾所竊竊私慮者不在於利而在武夫之勢燄太强議會之權力太微此則他年之大局或尚非五雀六燕適得其平者耳 
　　二次革命二兵凶戰危古人所戒然有不得已而出於二戰者亦有不必戰而貿然一戰者作戰雖同而民心之趨向大異矣則試觀今日各省獨立之響應較之一次革命之舊應何如今日大多數之心理較之一次革命之心理抑又何如 
本埠新聞 
[上海戰事二十誌]  
　　各方面報告提要 
　　吳淞定十一夜開戰鎭守使先派兵艦四艘駛往淞口並在浦東趕築砲臺又派陸軍數營携帶開花砲大砲二十尊開赴前敵 
　　淞口於十一晚六時起封港至十二晨六時開放 
　　吳淞各洋人昨由海軍知照一律遷避來滬 
　　鈕軍昨在張華浜圖刦北軍軍火被北軍擊敗生擒十餘人傷亡者百餘人北軍隊長亦受傷 
　　張華浜鐵橋昨被鈕軍拆毁阻止北軍渡河 
　　前夜海圻等三艦在淞口外游戈欲與浦江各艦會合被砲臺窺見砲三艦即退 
　　江灣已入北軍勢力範圍該處所駐北軍昨向西路前進 
　　昨有北軍偵探二名被鈕軍槍斃 
　　南軍將泗塘橋趙家木橋陳家行橋周家橋盡行拆毁 
[吳淞特派員函]  
　　昨日（十一）午後一時江灣吳淞之間兩軍爲劇烈之戰爭直至六點半鐘始各停戰北軍頗佔優勝又聞北軍現設糧於江灣 
　　昨有海籌應瑞肇和三艦及辰字魚雷艇由製造局浦面外駛與高橋口飛鷹楚有二艦會合暫泊生火以俟令至製造局方面之防禦則由鏡清南琛登瀛洲三艦擔任 
　　十號夜一點餘鐘海圻海容海琛三艦將燈火熄滅向吳淞口外游弋意在與浦江各艦會合爲炮台探海燈發見連發二炮三艦知有准備並未回炮旋即退去 
　　昨日三點餘鐘由鐵路運截白米百石子彈百餘箱至江灣交北軍軍需長接收 
　　昨有怡和洋行怡生輪船進口行經高橋口浦面被海軍巡查小輪所阻怡生當卽停輪俟海軍巡員查過始行放行 
　　海軍令飭往來淞滬小輪自昨日傍晚起一律停輪不准進出一旅淞各西商及海關濬浦局辦公洋員已得海軍命令一律遷避至上海以免危險 
　　南軍知劇戰之期卽在目前自前日起派兵一營澈夜巡行不息 
　　駐紥中國分學軍隊大半皆台州人現歸鈕鐵生節制昨由盧管帶在江灣捕獲北軍探子二名當卽一併槍斃 
　　寳山教練所所駐鈕軍現由鈕鐵生悉數派往丁家橋月浦楊行羅店四處駐紥防北軍西路進攻所有泗塘橋趙家木橋陳家行橋周家橋盡爲南軍拆毁 
　　藴草浜鐵路橋現由南軍設炮數尊並於路邊開挖濠溝由粤軍駐守獅子林砲台則由淞涙混成旅防禦 
　　觀淞口西人之行動大約十一號傍晚以後必有戰事 
　　十號北軍陸續開赴江灣者已有三千分駐該鎭牛郎廟（西市梢）東嶽廟（東市梢）及大寺關帝廟等處此路北軍均由楊樹浦北舊港口上陸昨晨此項北軍已向西路前進而續到者仍絡繹不絶 
　　濬浦局洋工程司利濟昨知淞口行將激戰爰將關於濬浦船隻等一併開至上海暫避 
　　淞滬鐵路自三號停車後惟紅十字會專車仍能行動自如然亦不過開至張華浜而止日來南軍注意特甚誠不解其何故 
　　江灣現已爲北軍勢力範圍特裝軍用電話以通消息 
　　陳其美之司令部先自滬南遷至閘北南海湖州兩會館又爲英工部局派兵逼令出境並將所有軍械子彈等件一併扣留陳不得已而佔據吳淞炮臺及寳山等處種種損失殊難罄述識者早知吳淞一隅之地南軍縱竭力經營終難持久所幸維時淞滬鐵路尚未停車一應軍用品除早經購運者外尚能輸運自如乃自三號停車後陸路交通已極因難而水路交通時有軍艦梭巡更無把握益以寳山富戶早經遷徙一空其未經遷徙者皆極貧乏自顧不暇何能輸餉則籌餉之艱亦可概見矣 
　　聞北軍對於吳淞一方面之戰略本擬於激烈之中略濟以和平南軍一方面敬能見機就範則北軍亦不爲已甚若倔强到底自不得不以最後之手叚相對待此近日之傳聞也惟觀前昨兩日之北軍節節進行大有包圍南軍之意並聞北軍行動一俟目的地完全逹到卽行五路進攻蕞爾吳淞危乎殆矣 
　　特别訪函一 
　　昨午（十一號）十二時鈕鐵生之兵千數百人由張華浜登陸潛赴北軍輜重隊意欲刦奪軍械子彈彼此交戰先放排槍繼開大砲至下午五時鈕軍力不能支紛紛逃走生擒者十餘人傷亡百餘人北軍隊長亦被流彈所傷現鈕軍將張華浜鐵橋拆毁阻止官軍渡河 
　　吳淞口海陸北軍於今日（十一）下午下令於即晚六時封港不准船隻往來至翌日六時始可開放想今晚淞口必有一場劇戰也 
　　城内白衣庵女子縫紉社係黃膺白之妻吳振珍所辦（卽前年敲詐穆警長馬車之人）自聞南軍敗退後即將社中物件運至北四川路避匿所有學生早已星散前日大總統通令緝 
 
 

Page 7

 
 
拿黃亦在内吳振珍自知不免先將該庵門首縫紉社條紙撕去詎料爲鄭鎭守使所聞故於北軍入城後卽會同警區前往搜查黃究竟是否避匿在内及有無危險物品當時屋中僅存女僕一人向問黃之住址推稱不知嗣訪之鄰近始悉該女僕係新雇者確不知情卽經飭去遂將房屋發封而返 
　　吳淞口内張華浜泊有廣艇八口鈕永建慮爲北軍所用裝運兵隊前日竟將該船縱火焚燬 
　　上海縣吳知事以此次上海製造局附近及城廂一帶被災地方難民遷徙流離情殊可憫迭與地方士紳提議臨時救濟法惟尚無統一機關先後緩急即無從通盤規畫爰特據具簡章呈請鄭鎭守使應省長請將上海善後事宜專設承接機關以資統一 
　　司法都因上海地方審檢兩廳爲敗兵刦掠一空電致都督省長設法保護後卽由上縣吳知事函知淞滬警察廳長妥爲保護兹悉穆警長以目前正在戒嚴之際各署長警不敷調遣若再抽撥匪獨諸多不便抑且輾轉爲查審檢兩廳旣與縣公署同署辦公似可由公署中撥派警察就近保護昨已將此意函復知事酌辦核轉矣 
上海監獄官致吳知事函云上海地方監曁分監兩處罪犯乘機毁牆脫逃當時已將實在情形簡電北京司法總長嗣奉復電飭令查明通緝等因奉此當將在逃各犯查明姓名年歳籍貫罪名刑期等列表造山各四分送煩查照并請貴署警務科長分飭各巡局嚴密跴緝務獲以重獄務而靖地方 
　　縣知事致上海鎭守使兼淞滬警備地域鄭總司令函云據上海内地自來水公司函稱敝廠煤炭將完急擬添購但水廠毗連製局利正軍事戒嚴期内難以運往懇求轉請鎭守使給發執照或旗號等憑以便交煤行雇船裝運以維公益等情前來查内地自來水爲城廂内外及南市一帶居民日用所必需又爲製局内所資以爲用煤炭一項乃開機最要之物自不能一日間斷惟現當宣告戒嚴之際該公司所請發給執照或旗號等憑恐有未便知事察核情形謹擬辦法二種（一）該公司需用煤炭雇船裝運擬請由鈞處指令通信處如有開往裝造局船隻時預先約定前往交卸（一）擬請轉製造局陳總理先由局中存儲煤斤項下暫行給發應需煤價卽由啓公司照繳是否有當理合據情陳請仰祈察核指定辦理以便轉知云云聞鄭鎭守使接函後已函商海軍李總司令以所擬第一條辦法可行惟該公司雇船裝運時須預先通知是何船名旗號時間以便通飭而免誤會 
　　上海救火聯合會前因鄭鎭守使頒布戒嚴令限每晚八時至翌晨五時斷絶交通恐城廂内外發生火患馳往施救懼有抵觸曾經函請上海縣吳知事轉呈請示在案兹悉該會現奉吳知事復函以業經晋謁鎭守使面述爲難情形當蒙允許戒嚴域内如有火患救火會友儘可馳往施救昨該會復將現辦情形函致吳知事略謂滬上自上月發生戰事人心淆惑倘遇火警警鐘樓鳴鐘報警恐滋惶惑故於上月二十日起凡遇失愼各救火會分區施救均由電話傳報暫免鳴鐘現滬南戰事停止地方秩序漸復鐘樓報警亦應照章辦理惟恐北軍未悉底藴或有悮會特再函懇據情轉請鎭守使飭下駐滬軍隊勿稍悮會　　附上海救火聯合會鐘樓報警地叚鐘數表 
　　凡遇火警先鳴警鐘二十五下旋照各段分鳴記數　　一大東門内起至西門内止以肇嘉浜南至城牆止鐘鳴一　　二大東門内起至西門内止以肇嘉浜北至城河止鐘鳴二　　三十六舗橋起至董家渡止東至黃浦西至城牆止鐘鳴三　　四董家渡街起至火車站止東至黃浦西至放生局鐘鳴四　　五放生局起至法租界爲止西門外西區界内爲止鐘鳴五　　凡城廂内外遇有火警除鳴鐘報警外並於鐘樓上日間用旗夜間用燈仍按照報警各地段鐘鳴之數止一至五分别懸掛 
[特别訪函二]  
　　製造局附近一帶戰後情景已由本館訪員親往調查詳載昨報兹再將北軍防範情形及准由任居該處之婦女回家取物各節錄下駐防製造局之海軍警衞隊圑長臧和齋君以滬上戰事雖已平定而製造局爲本軍根據之地且查本埠邇來潰兵甚衆防範益宜周密所有製造局之各局門尤應格外謹愼故委海軍警衛隊第一營營長魏清和責令所部官兵在西局門及西栅口一帶防守又委本軍第二營營長周孝騫責令該管官兵在大局門曁局外廣東街等處街道嚴加防禦又委本軍第三營營長高全忠督兵在後局門並局外之龍華路曁江邊碼頭等各處防守以昭愼密製造局西栅口地當衝要故由鄭鎭守使命令臧和齋圑長安設機關砲四尊於該栅口之中間藉資防禦自西栅口以内迤南至雙龍園爲止一帶馬路旁之製造局圍牆内均有兵士佩槍理伏如果外面馬路有軍人經過必須盤詰自半邊橋往東至萬琛醬園首爲止之馬路曁由半邊橋迤北至西栅外天皇宫門首一帶馬路之地上均有極粗絞緊之鉛絲插樁絆紥距地計高二尺有餘沿途 
並有兵士持槍往來梭巡由大局門進内一直往西至總公務廳一帶之甬道兩旁除兵士以槍械架設外所有禦敵需用之槍砲各彈堆儲甚足殊難計數製造局附近各處商舗居戶所遺器具付物會於八號傳令守門兵士准予商民前往搬取詎料人心不古竟有冐取偷竊情事嗣至翌日卽行禁阻旋經鄭鎭守使查悉以該處貧民較多阻止取物殊非體卹之道故於十號爲始凡有住居該處之商民如欲回家取物者祇准婦女一人歸家携取衣米其餘什物概不准搬以免冐竊潛領之弊業已傳令望道橋西棚口兩處守門兵士遵照矣高昌廟地方原有郵政支局一所自開戰以後停止郵寄兹於十號爲始　有滬上寄往該處之信件郵局已可遞送矣 
　　前在製造局充當水陸稽查之邊某家内兹經海軍警衞隊兵士於搜查槍械之時查出炸彈二枚馬槍三支因係違禁之物原擬縱火燬其家室嗣由鄰右年邁老婦因恐殃及一再哀求始免業已函請督理陳洛書查緝邊某到局研詰矣 
　　海籌巡洋艦有被南軍轟損之謡業經稱探悉確無其事惟該艦之煤艙稍受損傷烟囱亦被流彈擊有二小洞刻已修整照常駐泊浦中此艦因係鄭鎭守使等施行號令之坐船是以防護格外愼重 
　　南市訪函 
　　吳淞砲台准於十一號晚開戰北軍一方面昨日已由鎭守使海軍總司令李鼎新君等預備戰事並調撥兵艦四艘駛至淞口又在對面之浦東張華浜高橋等處赶築炮臺卽由駁船駁運開花砲十二尊大砲八尊及炮彈等件及海陸軍兵士數營於清晨出發開赴前敵 
　　昨日江海關稅務司因聞吳淞口卽晚有兩軍攻戰之事當卽預告各商輪及商會等應於十一號午後六時起至十二號六時止封口在戰事期間各項船隻均須預避以免危險 
　　吳淞鎭第五區第六分署（卽江灣）因前日南北兩軍開戰所有該處分署長警及派遣所等之各長警紛紛逃避該署員等遂將械件埋置隙地便服赴滬至淞滬警察應禀報穆警廳長當先給發半月餉銀一俟該處息戰仍令照常佈置　　滬南高昌廟等處之避難居民現已陸續回居原處其有房屋已燬者就道旁築一茅舍藉以棲息業經鄭鎭守使查知以現在吳淞戰事發生且是處尚在戒嚴區域以内恐有奸徒混迹遂卽傳令勿得回居仍須暫避他處以待地方平復方可回來所有箱龍什物封存室内者悉歸軍士保守 
　　淞滬警察廳長穆杼齋查得近有匪徒藉吳淞開戰時任意任南市地方造謡語南市製造局亦將開戰希圖恐嚇居民乘機搶刧而一般人民恐慌又起倘不嚴加懲治殊不足以保衞治安爰於昨日起派令巡邏隊荷槍梭巡並飭偵探嚴加偵緝如有匪徒肆意造謡立即拘拿聽候懲治 
　　上海市政廳市議會已定期八月廿五號開秋季議事會所有該會議長王引才業經辭退責任故由副議長賈季英等照章先報議案徵集以便卽日通告各議員如其嗣於地方市政各種議案赶爲呈報以便臨時交議 
　　上海市政廳學務委嗣賈豐芸昨日通告市立各學校校長教員等云敬啓者奉總董知照現因市政停滯財政竭蹶市立各小學校除知安比德外在戒嚴區域内者一時尚未能通告開學之期應俟本市解嚴經費有着再行知照開學日期及一切應行變更之辦法合行布告 
[閘北訪函]  
　　駐紥華康里之臨時警備隊前日領到制服係黃色紅領口紅線袖章黃緶肩章編有第幾隊第幾號字様所有向駐該處之守衛隊亦已開往南市 
　　本年春間滬南炮臺營派來兵士三十名云係保護鐵路者駐紥夏家弄海昌公所相近此次南軍攻打製造局該營亦附和在内反正之後竟將此項派出兵士置之不顧前日該兵士等　抛棄槍械子彈不知去向經四區張署長查悉將鎗子等車回署内代爲保存並呈報穆廳長請示核辦 
[英租界訪函]  
　　江灣鎭跑離上海祇十八里係淞滬往來要道南軍司令鈕鐵生因恐北軍繞越已派兵駐守前日上午有北軍一小隊開往吳淞會攻砲台假道該處適與駐紥岳王廟内之南軍相遇北軍即開排鎗將南軍擊退當兩軍戰鬥時鎗聲不絶合鎭秩序大亂居民扶老携幼紛紛逃避該鎭教士及濟良所留養婦孺均由紅十字會救護出險惟彼處教堂在該鎭所置産業頗多恐遭流彈擊毁昨已由該堂司鐸禀請駐滬外交圑照會上海鄭鎭守使設法保護矣 
[法租界訪函]  
　　法國水師提督某君曾於莽茄爾號巨勃禮司號及某某兩魚雷艇調派水軍四分之一登岸防衛尚餘一千餘名駐守兵艦現聞某君以駐紥岸上之水軍冒者巡防勞瘁已甚故議定俟滿兩星期後調回兵艦何息再調在艦之水軍登岸更替保衞居民 
　　九江開戰後法政府以法國僑商在該處貿易者甚多故調派兵艦至九江左近停泊以資保護現該處統帶某君因有公務電調駐守上海浦江中之台西台兵艦前往並聞該艦兼裝糧食前赴九江以資軍用定於今日起行 
[紅十字會紀事]  
　　昨日下午四時吳淞紅十字會臨時醫院柯師由海關瞭望台發電話有傷兵來紅十字小輪漢源號六時抵海關碼頭卽由救護隊預備担架紅十字會汽車運送傷兵四人至紅十字醫院 
　　吳淞紅十字會醫院救護隊昨至吳淞乘小車過江灣兵站官軍兵士舉手示敬並慰問勞苦並頌揚紅會救治功德 
　　江灣已作兵站人數衆多疫癘發生官軍請紅十字會設江西臨時醫院 
　　張華浜江灣之間昨日三時半至六時又開戰聞係鈕鐵生軍由張華浜南下一時鎗炮聲交作難民無數扶老携幼紛往閘北一帶逃避由紅十字會婦孺留養院調查到彼照料無家者送往該院安插 
　　五時三刻接江灣車站電話現正交戰已有重傷者派紅十字專車往救 
　　紅十字會平糶局南會館龍王廟兩處異常擁擠緣南市米舗悉不開門誠平米價濟貧民之善法也 
　　紅十字會於十號所救江灣救濟婦孺會婦孺計一百零九人昨報誤登一百九十八人 
　　吳淞紅十字會臨時醫院又劃入戰線内柯師醫生已設法遷移並擬假大號小輪改組輪船醫院 
　　昨日下午紅十字會辦事處職員江趨丹君吳敬仲君會同王培元醫士掩埋隊員王子香君赴製造局一帶查看掩埋義塜兩所擬加土高八尺立以石碑四圍砌以青磚種以樹木 
　　上海紅十字會致鄭鎭守使函云吳淞戰事敝會天職所在亟謀救護兹經派救護隊員陸路方面乘淞滬鐵路紅十字漢元飛龍兩小輪隨時出發自應咨會劉總長通令保護祗緣萱遞維艱不得不重勞鈞座務祈迅賜電逹劉總長通令各軍艦隊一體保護以利進行並請俟復到後卽時惠復至級公誼專此布懇 
[六誌天然旅館之炸彈]  
　　公共租界福建路南京路口天然旅舍内發現私造炸彈炸斃黨人汪丹庵及汪之傭人詹阿虎業經卜總巡諭令捕房嚴查澈空究兹由老閘捕房捕頭查得詹並非汪之傭人實係吳淞要塞司令詹虎並在詹所遺衣袋内檢出滬軍總司令陳其美所給委任狀以及徽章等物當卽禀明卜總巡留候呈送公廨察核 
[閘北市政廳之蕭條]  
　　閘北市政廳錢沈二市長日前已具呈廳省長請准辭職尚未奉到批示而廳内各科員司已裁撤三十餘人惟留文牘局以範及捐務處司帳等數人 
[棄舊迎新之薄倖郎]  
　　前清滬道署帳房現爲國務院秘種顧晴川之子顧經均曾娶滬城張衡山醫生之女成婚已久詎經鈞近又娶前内閣總理唐少川之女唐寳玥張氏得悉後卽向夫理論經鈞給予銀數萬兩屬其歸寗另嫁張氏不允遽被逐回昨該氏心不甘服特至上海檢察廳提起控訴汪廳長諭候批示辦理 
[迎提被拐婦女]  
　　拐匪陸玉蘭劉福康黑濤馬鳳樓等前因串拐蘇婦蔣許氏朱王氏夏三寳等轉輾販賣至吉林長春地方由該處審判廳將案破獲移請上海地方檢察廳飭派法警會同婦孺救濟會員持文赴吉迎提在案兹悉該員等到吉後卽禀准審判廳將蔣許氏等三人迎提返申已於前日到滬押解地方廳報告汪廳長暫送婦孺救濟會留養候示 
[看守所長到差]  
　　地方檢察廳第一年守所押犯前經一律脫逃業已奉諭重行組織所有該所所長一缺已由該廳汪廳長禀准高等檢廳委派毛啓才接辦昨日毛帶同所丁四名由蘇來滬蒞所接辦 
[逃犯仍不改過]  
　　流氓徐仁林前犯縱火案經檢察廳譸實判定監禁十年在案兹於上月二十四號晚間乘兩軍激戰時逃出匿居租界前日因在北京路向莊紀生勒詐洋二十元不遂行兇由捕查獲昨解公堂訊實判押西牢四月以儆 
[地保夥計之欺人]  
　　昨日上午有鄉民徐三寳在大統路牛肉店吃　心遺忘皮篋一隻内有銅洋兩元小洋十一角向索不還致起衝突由崗巡帶入四區警署張署長訊明屬實飭將銅洋兩元存案銷燬小洋十一角給還了案詎十一圖地方夥沈小和等見徐鄉愚可欺將小洋如數詐去徐復投區報告諭候提到該保夥訊明究辦 
[婦人悵悵何之]  
　　揚州婦人陳胡氏背夫陳學桂與姘夫趙長江逃至滬上因趙欲帶往外洋販賣該氏不願潛遁前日擬往新閘路尋其姊夫謝亦宜因不辨路徑在靜安等徘徊由捕查見送廨收留昨送公堂訊悉前情判氏留候其姊夫來案覓保其領 
[捉姦]  
　　長浜路六百五十號住戶徐阿品之妻張氏近與馬夫楊八郎私識前晚正在續歡適徐回家撞見駡鳴將將男女拘入捕房分别收押昨解公堂訊明中西官以男女均屬無恥判各押三月 
[雜評三（宇）]  
　　慘哉江灣之貧民江灣自南軍駐紥後居民卽紛紛遷避惟貧苦者則仍蜷伏故居苟延殘喘非甘心待斃也貧者遷徙無資且一竹一木得之匪易不忍棄之不顧耳其情已甚可憫矣詎至前日竟已開戰貧民萬不得已乃於鎗林彈雨之中扶老携幼倉皇奔走多有飲彈而斃者一時哭聲震天雖鐵石人亦爲涙下嗚呼以少數人之爭權奪利而禍及吾民至若是之慘酷甯有人心耶是故吳淞而必不能免劇戰也尚望早日進行一决勝負否則遷延一日卽吾民多受一日之累耳 
來件 
[陳秦兩律師控訴穆湘瑶文]  
　　告發人陳則民職業律師 
　　秦聯奎同 
　　被告人穆湘瑶巡警廳長 
　　據八月十號大共和日報載有鎗斃宣布一節内載淞滬巡警廳前晚（初八日）五時五十分鐘又將搶犯徐步雲錢立柱田玉喜宋阿小李和尚鎗斃今將淞滬警察廳長統領警備隊穆君布告三則錄下（其一）案據第一區警察署呈解徐步雲於隂曆六月二十五夜與匪徒二十餘人撞門入店搶刧鞋子二百餘雙當場由崗巡將徐步雲靜同贜鞋十三雙并獲屬實查徐步雲旣經証明搶刦且係人贜並獲應卽遵照都督省長命令以軍汪從事除將徐步雲執行外合行宣示周知此布（其二）案據第一區第二警察署呈解錢立柱田玉喜搶奪衣包一案轉解到廳當經提訊據錢立柱田玉喜同供隂曆六月二十五在路途搶奪不知姓名過路人衣包被商圑運同贜物拘獲不諱查錢立柱田玉喜旣供在路搶刧且係人贜並獲實屬不法已極應卽以軍法從事此布（其三）案據水巡隊呈解宋阿小李和尚等搶刦一案當經提訊據宋阿小李和尚同供聽從小根糾邀同夥七人於隂曆六月二十八日在石港行刦得過路人夏姓烟土三十包聞捕分逃致被查獲不諱查宋阿小李和尚膽敢結夥多人在途搶刧實屬不法之極應卽以軍法從事此布 
　　查戒嚴法第九條在警備地域内該地方政及司法事務限於與軍事有關係者以其管轄權移屬於該地之司令官是上海警備地域之司令官爲鄭汝成非爲穆湘瑶然司令官僅能以與軍事有關係之案件始得移歸辦理其他善通之刑事案件仍歸司法管轄今穆湘瑶僅警察廳長所可處罰案件僅爲違警罪乃竟僣越司法衙門及司令官之職權而爲違法鎗斃人民何辜受此不法之裁判而死於非刑藉曰受都督省長之命令而命令之不得變更法律人盡知之戒嚴法又明明規定之都督省長其能爲此變更法律之命令耶故穆湘瑶所殺之人非其職務之行爲直是個人之行爲何也職務之行爲不過爲過度之處分絶對無非分之處分今之殺者爲强盗罪强盗非警察廳所管轄之案以非警察廳所管轄之案而卽處以死刑是卽穆湘瑶個人殺人已負刑律第三百十一條之責任爲此請求貴廳提起公訴按律治罪以維法紀謹訴蕃判衙門上海地方檢察廳中華民國二年八年十一日 
來函 
[閘北公民會函]  
　　大主筆先生鑒昨日十號貴報新聞欄内登閘北開會一則人名地點殊多舛誤旣無孫冠臣亦非救火會且大衆議决并無十號再行集議之舉又貴報來函門所載張廷貴函亦係防聞失實所致敝會本推孫枝國君臨時主席並非代表并以附陳請登入來函門爲幸閘北公民會事務所謹啓十一日 
[商學補習會函]  
　　敬啓者閱八月八號各報記載敝會於七號被淞滬巡警廳長奉鄭守使令派隊往收敝會軍械云云查此事實出於浙江旅滬公學非敝會分防所私存之物也是因敝分會與該公學僅有一牆之隔以致誤會且於九號有該公學致函穆廳長暫請保存云云顯係學會之鎗枝無疑敝會爲名舉起見不得不致函貴報更正請將來函登入以免合會員之誤會爲幸耑此佈懇順頌撰安商學補習會謹啓 
[葉頌清君函]  
　　上海各報館均鑒頃閱上海新聞報載浙軍劣行三則捧誦之餘不勝驚異所云北軍與浙軍交戰一節查浙軍來華並無與北軍激戰事宜若蒼砲聲之起實係西砲台試炮試鎗之故又浙軍横暴經鄭鎭守使電請浙督將該軍調回一節更無其事我軍紀律素向嚴明前日所載各節業經查屬子虛又製造分局附近洋房三座亦被刧掠等語　之分局無烟藥廠工匠徐永登藝徒計五根聲稱該處洋房於十九二十兩日被本地身穿便衣的百姓數十人刧掠云云况我軍於三十一號始至情節更屬顯然至龍華分局損失一節試問何人目覩交浙軍駐局所有局内重要各房俱經封鎖以示鄭重节實可查非可飾說似此種種横加蜚語該報訪員顯係受人所愚或有意播弄乞卽更　以昭公道葉傾清 
[沙元炳君函]  
　　閱八月三日貴報載江蘇省議會前因獨立問題經該會議長沙元炳君通電各議員召集臨時會取决兹悉各議員對於沙議長之通告頗多反對云云查省議會章程議長無召集開會之權鄙人自被選議長久經因病辭職會事從未與聞並無召集議員開臨時會之事合請貴報更正沙元炳啓八月八日 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[代擬上海被難商民謝南北兩軍函] [  瘦蝶] 　 
　　南北兩軍總司令麾下謹肅者竊我上海爲商務繁盛之區自辛亥光復以來商業衰落民生凋敝識者僉謂共和幸福已屬享受非淺商民等回首前塵輙復額手相慶邇因贛事發生寗蘇獨立風聲所播遂及上海顧或語租界與華界毗連各國僑民之財産生命所關甚鉅決不至於開戰商民等聞之咸變色相告以爲南北兩軍胡竟棄上海如敝屣使我商民不得一覩如火如荼之軍隊殺人放火之活劇江天翹首望若雲霓果也南北兩軍陸續雲集於龍華製造局之間聞南軍之言曰代表民意北軍之言曰爲民剿叛兩方面皆以國利民福爲前提亦無怪當仁不讓見議勇爲於是戰雲頓起曆歷日而未已南軍則不得不休北軍則死守弗去兩軍之對於製造局熱心毅力洵足自豪鞠躬盡瘁商民共鑒我商民幾生修到而得覩兩軍聯合而開此福國利民之戰局夫豈天從人願耶抑兩軍之愛我上海商民耶溯自戰事開始後流彈横飛砲火四逼財産因之損失商務於以停滯交通斷絶盗賊蠭起死傷者血肉糜爛遷避者困苦流離眼界所及無非焦頭爛額之人民喋血横尸之軍士耳鼓所聞無非鎗轟礮擊之響兒啼女哭之聲向之安富尊榮者今則無家可歸矣向之衣食温飽者今則露宿風餐矣坐不垂堂之子飲丸而亡傭工謀食之徒啼饑而斃凡兹種種筆不勝書嗟首共和成立轉瞬兩週恢復無期希望難副今者何幸於此數日間邀莫大之光榮享莫大之幸福商民等飲水思源皆出兩軍已賜五中感佩莫可言宣尤有請者貴司令旣持人道主義爲上海商民謀樂利我商民等何惜此區區身家性命以酬摯愛倘或意猶未慊尚擬繼續交戰商民等堅心報國情願犧牲全埠生命財産以供兩軍之一快貴司令倘亦樂聞之乎專此鳴謝敬頌厲安上海被難商民全體揮淚謹上 
海外奇談 
[産卵之自動印字機] [  蛩廬]  
　　雞卵之新鮮與否甚難分辨且無方法可證明其産出之時日殊爲憾事美國某君發明一種自動印字機繫於母雞之身産卵時機能自動而犯字於所産之卵註明日期自是雖擱置多時人但取卵一觀卽其産出之日云 
[使用壓搾空氣修船法] [  蛩廬]  
　　美國軍艦洛司克羅利拿艦長馬爾久氏發明使用壓搾空氣法修繕沉没水中之船近得海軍部許可於洛司克羅利拿艦實行試騐使其船之水缐下爲水雷轟破於是將水綫下之船室密閉用細管以通壓榨空氣斯時海水已由破穴充滿船室卽由細管送壓榨空氣將室内之水悉數排除無一滴之侵入氏遂將内部之穴塞閉而壓榨空氣充足室内乃施工作任爲如何之修繕且於船室三面之壁均施以相當之裝置使不致因壓榨空氣力壓破依此方法修繕船體凡壓榨空氣製造所及船室之壁使其堅牢等等費用據馬氏計算全部不出八百圓云 
栩園筆記 
[衖堂]  
　　霏雪錄云俗呼屋中别道爲衖本當作弄集韵武厦也南史蕭諶傳接鬱林王出至延德西弄弑之卽今所云衖者予按爾雅衖門謂之閎博雅謂之衖楚辭五子用失乎家衖說文變體作衖實古字非俗書其音義皆與巷通與今之稱小巷爲衖正合元經世大典有所謂火衖者注衖音弄則今音乃自元始又俚俗有稱衖爲衖唐者唐亦路也詩云中唐有甓是其徵也或作衖堂非 
[更衣]  
　　醫案以如厠爲更衣按儀禮士冠禮賓就次注次門外更衣處以帷幕簟席爲之周禮掌次張尸注尸次祭祀之尸所居更衣帳漢書灌夫傳坐乃起更衣師古注凡久坐者皆起更衣以其寒暖或變也楊廠傳延年起至更衣師古注古者延賓必有更衣之處東方朔傳上數微行後乃置更衣從宣曲以南十二所中休更衣投宿諸宫劉敞刋誤曰貴賤同此也據此則更衣乃實言更易衣服惟論衡四諱篇云更衣之室可謂薨矣醫案以爲如厠或昉於此 
滑稽詩話[  海寧無我]  
　　唐拙夫繆學三松郡名士也一日挾妓共飲妓頗慧唐曰此巧妻也繆應曰巧妻常伴拙夫眠 
　　投稿者鶚士 
　　王泰字鶚士江蘇太倉鴉江人 
　　東坡詩話有曰無肉令人瘦無竹令人俗若教不瘦又不俗頓頓還他笋炒肉趣極 
　　有作閃電詩曰黑雲圑圑堆上天想是天公要吃烟何以知其要吃烟一閃一閃打火鏈 
　　有題息夫人廟詩曰無言空有恨兒女粲成行以詼諧出之眞堪絶倒 
　　唐青臣下第詩不第遠歸來妻子色不喜黃大恰有情當門臥摇尾余謂可移贈今之落選議員但不第二宇須改爲落選耳 
自由談話會 
　　夫以少數人之私見權利不惜以多數軍士之生命迫之死地爲孤注一擲計事成則茫茫大陸水沉苦海彼侏儒方且從而割土分茅爲暗助之報酬而所謂逃將軍者風流司令者猶將囊括財産爲亡國之富翁事敗則挾巨資以逃海外靦顔偷生而我至寳貴之軍士生命已一死不可復活[  病夫]  
　　上海當南北軍劇戰之夜火光熒熒礮聲隆隆流彈之飛入城南一帶者斃人無算房屋之燬於火財産之刧於盗者又無算哀哀小民罹此浩刧流離顚沛目不忍覩吾人寄跡租界得保無恙猶爲不幸中之幸惟流彈亦間有墮下者然而設身處地一念城内南市之居民逃者逃死者死傷者傷刧者刦能無傷感泣下乎第見少數抱自願主義者談笑自若觀劇也坐馬車也吃大菜也嫖也賭也一如曩昔毫不動心痛癢無關炮聲無聞嗚呼此等人吾無以名之名之曰無心肝凉血　物 
　　覘國者視其人民愛國心之厚薄卽可决其國勢之强弱迴順吾國大多數人之心理只知愛家而不知愛國人心如斯欲國之强也難矣 
　　德國人愛國如愛其祖母英國人愛國如愛其嬌妻歐美諸文明國人民均愛國如愛家故有今日之强盛或問中國人之愛國如何我不能答 
　　西人吐痰必人盂罐偶行途中以巾承之因痰中多蟲非如此或累人罹肺勞之疾故愼之又愼吾國人則否多隨地亂吐或告以故吐者必怒目疾視下等社會無論矣卽號稱開通者亦多犯此吾甚不解[  青溪郁慕俠]  
醫話 
[神經衰弱症療法] [  丁福保]  
　　神經衰弱症之治療法不外避精神之過勞謀身體之强壯即廢止過勞精神之事業或加以節制精神常保安靜愉快之狀態一日之二十四時間中平均睡眠八時間平素勵行運動游戲春秋之節季散步於郊外夏季行舟游海水浴等頗佳除此等之適當運動外攝取滋養品以謀身體之强壯此實爲不可缺之根本的療法也不然病症陷於慢性後以後之經過亦屬慢性故以遵守前述之療法爲最要苟怠視此等之療法不思退除病原任身體之哀弱便成完全之精神病 
[肺之體操法]  
　　肺之體操法一曰呼吸操法專爲肺結核豫防行之此法之倡導者德國醫學博士曷司阿氏據該氏之說生長之小兒宜及時敎以深呼吸之法其方法如左 
　　第一法開放窗戶或於房外行陸軍的立正之姿勢閉口而徐徐營深呼吸同時將兩腕舉至水平此位置之停止約三杪鐘復行普通之呼吸將兩腕垂下 
　　第二法於行第一法之後行之此法與第一法相異之點係將兩腕舉起高於頭部 
　　第三法於行第二法後行之此法又稱爲空氣中之游泳其始如第一法先取陸軍的立正之姿勢手之背面相合兩腕延於前方營深呼吸其間迴轉兩腕兩手合於背後此位置須保存數杪之久吸入空氣復將兩腕伸於前方呼出空氣此操法當吸氣之時將足指徐徐伸出呼氣之時徐徐復舊行之甚易 
小說 
寫情小說 
[黄金祟（四十七）] [  天虛我生]  
　　予笑曰然則置盛氏子於何地歟箏兒聞言遽歛其容曰珊哥乃有此言須知盛氏子者吾仇也以吾視之直當認爲强暴我生不幸誕於梅姐之家然而梅姐自梅姐箏兒自箏兒也近墨者豈必盡黑我惟兒時讀於君家耳濡目染一以君家爲模楷故我之心遂覺與吾家中人判爲兩途惟於偶中弗覺輙一流露其遺傳之性堪自疚耳以吾思之吾人所秉之先天本爲糲濁今與珊哥猶時時相見所謂近朱者赤耳他　日去道愈遠則劣根性未除安知不一變而確肖如吾母哉嗟乎珊哥若論梅姐之女兒則誠惟堪爲盛氏婦耳若論箏兒之志則豈寗嫁厮養卒哉我於珊哥先兹未敢爲不腆之言今者夜深人靜相對汝我殆不妨以肺腑相見我之愛慕珊哥迄十三年惟我自分産於污泥之域縱令自詡爲青蓮花要不能嫓於瓊林琪樹間也側聞汝母之嚴度不許有金釵之列而賢伉儷之愛情方篤　又何忍奪而有之且我之身已悲絲染現何清白　可言我固不必爲盛氏子全其顔面而珊哥視我之身則益以寳貴此誠足以使我感謝而涕零者也然我寸心終不絶望於珊哥或者天憐我心使我得有恢復自由之一日縱不能於墓門之上榜爲珊哥之何如人但使我之魂魄堪以享受我珊哥悼亡文者則薄命人夙願庶乎償其萬一焉言次黯然欲泣時予心中感謝殆無可以言喻則曰姊乎汝誠知我愛我我亦先兹未敢有所宣述今承吾姊之言我則無論如何苟不惟姊之命是聽者則爲千古之罪人然我之心直可剖而陳之姊前要之惟一愛字深嵌於中未敢有絲毫之褻念也箏曰我豈弗如汝心非然者我亦目汝爲紈袴子耳嗟乎珊哥凡汝所愛重我者即所以致我之愛重汝也言次引予之手置諸纖掌之上更以一手撫之甚力時予心中轉無涉於兒女之情遂　毫無　動更以正言出之曰得吾姊一夕話則吾十三年之愛情亦不虛矣箏兒喟然於時天已向曙蘭兒乃爲夢中之囈呼曰册哥汝乃憎我耶箏兒嗤之以鼻旣而曰彼人者所謂秉純粹之先天者也予不禁替蘭兒汗顔俄焉朝霞驟明岸旁叢樹鳥聲啾然箏兒驚曰東方明矣汝乃遠行之人安可失眠予必讓汝言已即歛衾而起覔履不得予爲拾而與之箏兒接而弗納垂其視線直注於地久之始納履而起取裙繫腰亭亭殆不勝於小立此景此情予惟於素卿得常見之於箏兒則爲第一次也因其態度則又馳念及於素卿箏兒顧予曰胡勿少憩予不忍却遂亦伏枕假寐箏兒坐於床側細剔其爪狀若至爲無聊惟頻頻顧予見予目弗瞑者則以痛惜之辭勸我必憩然而我愈不欲瞑矣則於枕上凝思合眼以擬箏兒之態度悉舉仲姊素卿小曇諸人與之比較箏兒以爲余睡熟矣曳羅衾以及予肩稍一轉側即復爲予理之予則故作弗覺蓋恐不睡熟者必增箏兒之憂故雖不寐亦必假寢曾不多時亦卽朦朧而入睡鄉（二） 
 
 

Page 11

 
 
   
 
 

Page 12

 
 
   
 
