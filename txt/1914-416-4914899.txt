# 1914 - 416 - 4914899

 

Page 1

 
 
   
 
 

Page 2

 
 
[時評]  
　　又緊一步（冷） 
　　俄已毁奥之鐡路橋矣已下全體動員令矣德亦已下動員令矣英亦盡力備戰矣日本亦爲英日同盟之故恐不能絶對嚴守中立矣是第一節之戰事已趨入於第二節與第三節且駿駿入於第四節也第四節之戰事維何即日本一旦加入不特歐洲一洲之大戰將化爲世界之大戰也 
　　豈特將來或化爲世界之大戰即在今日世界已均受其影響矣世界之股票公司已經停閉世界之金融機關已多困難郵船火車已多阻隔世界之食物已大貴是不特開戰之國備戰之國卽與戰事無關係之國亦已胥受其害矣故此次之戰禍直謂全世界之戰禍可也 
　　嗚呼又緊一步矣 
[命令]  
　　七月三十一日大總統策令比國外交部大臣逹維濃參議院議長男爵法佛樂内廷大臣世爵梅洛德均給予一等嘉禾章此令 
　　又令比國外交部副大臣伯爵瞿爾寒爾比京府尹馬克斯禁衛生將德侣歐脫均給予二等嘉禾章此令 
　　又令比國陸軍少校朋　斯給予四等嘉禾章禁衛軍大尉伯爵都脫爾孟給予五等嘉禾章　令 
　　又令宋振綱王嗣昌吳信芳均給予四等文虎章此令 
　　又令任命張樹元爲陸軍第五師師長此令 
　　又令外交部呈請任命章祖申爲參事應照准此令 
　　又令任命毛仲方爲視察應照准此令 
　　又令海軍部呈稱財政科長林文彬患病日久有曠職守應請免去本職等語應照准此令 
　　又令海軍部呈請任命湯文城爲科長應照准此令 
　　又令海軍部呈遵擬通濟失事艦員請予分别處分一案該艦艦長海軍中校陳訓泳有督率全艦之責於該艦藥艙炸裂未能先事預防殊屬有辜職守惟該員前在海壽次長任内保守滬局厥功甚偉應從寛降補海軍少尉開去通濟艦長另行調用以觀後效次長海軍少校彭瀛平時未能認眞督率實屬溺職應降補海軍上尉並即行解職 
鎗炮官海軍中尉張天輝專司藥艙午日漫無覺察尤屬異常疏忽著卽褫革官職以示懲儆餘如所請辦理此令 
　　又令陸軍部呈遵議前淮軍統領高靑雲擅殺甘珠爾瓦一案該管鎭守使王懐慶事前旣未預先申誡事後復任正犯高靑雲中途脫逃情罪較重擬請褫革軍官軍職並奪去勸位勳章等語多倫鎭守使王懐慶身爲統兵大員事前不能約束部將事後又致令中途潛逃實屬各咎有應得王懐慶着卽褫革陸軍中將曁多倫鎭守使軍職並將所給勳位勳章一併褫奪用昭懲儆惟念該鎭守使上年防守多倫苦戰兼旬有功邊圉從寛仍留原任以觀後效此令　　又令内務部呈准文官高等懲戒委員會議决熱河都統姜桂題糾劾署朝陽縣知事李炎代理乾陽縣知事徐壽光等一案依照知事懲戒條例均應受第三條第一種第一欵褫職處分等語李炎徐壽光准照所議卽行褫職以示懲儆此令 
　　又令内務部呈准文官高等懲戒委員會議决前署陜西留　縣知事孫丕琛不候交替擅離職守一案查該知事係辭職批准　未經請假擅離職守不同應比依知事懲戒條例第六條第二十四欵量滅一等受第四條第二種第一欵降等處分等語孫丕琛准照所議卽行降等以示薄懲此令申令申令據泰武將軍督理山東軍務靳雲鵬電陳七月八日匪徒突入黃縣擄綁富戶軍隊馳剿擒斬殆盡訊據獲匪李午亭王鎰三等供稱孫文黃興黨羽在大連潛設機關專謀刦掠此次張夢九王魁九王雅堂劉德三等受孫文黄興指使僞司令統領諸名目率衆濳赴黃縣意在勾結土棍入城焚掠因城中戒備改計向鄉間擄贖在張家溝搶綁張姓逼索巨欵突被軍隊聞知搜剿本股黨徒均被擒戮所餘無幾其他股同時由大連出發者尙有小鐡子一股約百餘人史紀福一股約數十人其邱丕振邱伯言金鼎山等一股約三百餘人陸續乘風船進發等語復據直隷巡按使朱家寳電陳十五日昌黎蒲河口有大股海匪登岸經趨留守營刼掠商民綁票勒欵　軍隊馳奪回所綁商民追至東沙子峪匪登海船逃逸等語並迭據各處報告匪舟出没桑島黑山島一帶乘間刼掠及突擾北戴河擄去漁人各等情該亂黨等巢窟海隅伺隙焚掠兼行綁票勒贖殘酷無復人理良民何辜遭此荼毒着各將軍各巡按使督飭沿海各軍隊及附近駐泊各軍艦認眞防範隨時梭巡勿令匪蹤乘間登岸肆擾其在逃及潛匿各匪犯應一體嚴密協緝務獲懲治以肅法紀此令又令世界刑法惟吾國之流刑爲最古遺與流制雖各異而按諸刑事政策與移民政策究亦名異而實同淸季修訂新刑律始一律定爲徒刑易以拘禁蓋以最新刑事政策義取感化服定役於監獄易發其遷善改過之心正不必屏諸遠方俾其自甘暴棄揆當時立法之用意陳義非不甚高而不謂行之數年其結果乃適與相反獄政尙未修明則多數雜居旣難於實施敎化設備多仍舊貫則分所未易更不免妨害衞生積是種種原因遂使在獄門幾成學習犯罪之地因之出獄者適爲奬勵犯罪之煤爲害公安所關甚鉅加以事變　後盜賊橫行反獄重案旣時有所聞管獄各官每窮於防護法久生獘亟宜酌量變通本大總統爲執行刑律起見特制定徒刑改遣條例以濟監獄執行之窮嗣後凡屬於本條例第一條所列徒刑各犯均一律酌改發遣並准其編入各該地所籍近可以爲疏通監獄之謀遠可以收充實邊防之效於刑事政策移民政策兩有裨益自本條例施行之日起看司法總長督飭該管官司實力奉行用副國家刑期無刑之至意此令 
　　又令兹制定徒刑改遣條例公布之　令 
[歐洲戰電] （特約路透） 
　　羅馬電據半官消息德國已以愛的美敦書致俄法兩國（一日） 
　　聖彼得堡電英國竭最後之能力提出可令戰國承認之意見惟收效之望頗微德國已下陸海軍動員令且召集國民軍以應俄國之下動員令（三十一日） 
　　倫敦電各國至德國之火車停止駛行德國與外國接通之電話均已不通（一日） 
　　倫敦電巴黎已宣布公文歷述邊界德兵舉動異常可危之情形法國内閣深夜仍在討論應行之舉動（一日） 
　　倫敦電泰晤士報載聖彼得堡電謂俄政府於七月三十日决議下全體動員令並决議以四日萬人備戰（一日） 
　　北京電現有德兵及豫備兵共一百六十八人開往靑島内有使署書記官兩員及有名商家數員榴彈砲及機關砲業巳運出天津亦有此項消息意兵亦將出發則俄奥意德公使署均無衞兵（一日） 
　　北京電中國駐英德奥三國公使均促政府與各使署速訂中立規則 
　　北京電東京奥國大使通告日政府謂奥塞兩軍自七月二廿七日起接戰至今（一日） 
　　巴黎電法國已禁止糧食出口（一日）　　哇太樺電豫料政府將徵召民軍二萬名（一日） 
[專電]  
　　北京電自歐洲　雲告急後外交團精神發越最注意日本甚至喧傳英巳命東洋艦集合於威海衞獨則令其艦隊集于靑島英司令官已命揚子江一帶警備員速向香港及威海衞出發現將英德東洋艦隊列下英國戰鬥艦一萬二千噸巡洋艦四共三萬四千五百噸德巡洋艦五共三萬二千三百噸英文京報論歐人平日對華事極不注意報紙平日惟記載排斥土匪等及歐洲有事則華事幾不載此時最可怕者惟不以友誼而好侵客之日本若英能中立英日同盟尙能有效庶幾能維持一二 
　　北京電財團已函告財部借欵事暫停議 
　　北京電奥國與塞爾維亞已經宣戰歐洲金融非常緊急中國借欵一時難以就緖財政部特通知各署七月份官薪暫支半數再行補發 
　　北京電法國雲南鐡道會監督法人在中央車站被土匪擊傷法使昨向外部抗議該省警察不完備 
　　北京電政府將布宅地稅條例用累進法 
　　北京電陸部解釋報紙條例謂第十條第四欵所載該管官署應指主管官署而言有時亦有直接禁止權 
　　北京電京師將軍府段上將軍已定於八月一日開幕除呈明大總統外並通知各省及京内各軍事機關大總統特飭辦事處秘書代擬訓詞預備屇時派員代表大元帥出席宣讀聞開府典禮非常鄭重足壯觀瞻 
　　北京電近日大總統召集徐相國蒙藏院總裁參謀陸軍内務交通四部總長討論治邊計劃　　北京電政府將設典試院及分院於各省試畢業生以入官復科舉說以此 
　　北京電薩福懋係方言館出身者 
　　雲南電四川軍與貴州軍在鹽城一帶互相衝突並聞貴州軍軍需被四川軍刦掠甚多雙方各執一詞中央已電唐繼堯派員查辦 
　　西安電陸將軍近日銳意裁兵秦軍被裁者已有八營之多因陸將軍先有主力軍彈壓其事甚爲順手 
　　南京電韓巡按又電請病假中央仍未准現定十日赴皖履任　　南京電警備事務所昨日成立暫設巡按使署内 
　　南京電中央覆電准八卦洲收歸國有每年所收欵項辦理旗民生計 
　　南京電此間久旱未雨當道已禁止屠宰 
譯電 
　　東京電英國如參與歐洲戰爭日本因與英國有聯盟關係恐不能絶對嚴守中立國防會巳於七月三十一日開第三次會議　　倫敦電意大利迄今尙無定見其進退與大局極有關係據特里本那報載稱意國内閣對於備戰一事討論未決 
　　海牙電荷后　下緊急動員令 
　　柏林電聞貝爾格萊特之要塞仍由塞國步軍固守 
　　柏林電德皇已宣布戒嚴令 
　　柏林電據官中消息俄軍已毁奥國斯克 
 
 

Page 3

 
 
柴柯伐及格蘭里兹間之鐡路橋一座 
　　柏林電俄皇已下　海軍全體動員令　　柏林電德皇已下諭布告兵禍將臨之危險德國將於二十四小時内下陸海軍動員令 
　　柏林電聯邦會議已　本月一日召集 
　　威靈頓電首相曼塞　國會宣稱歐洲如有意外則鈕西蘭將出隊協助帝國政府又稱加拿大亦允協助反對黨領袖表示同意衆均起立高唱國歌 
　　倫敦電平民議院散會之前首相愛斯奎士君宣稱頃接德國消息謂俄國巳下陸海軍全體動員令故德國已宣布戒嚴令如俄國仍於全國實行動員令則德國亦將步其後塵云 
　　倫敦電自昨夜起此間對於大局極具悲觀愛爾蘭問題已由政府展緩解决俾得羣策羣力以御外侮謠傳國會行將休議輿情以爲法國如投入戰爭漩渦則英將立于三協約國之一面全國艦隊現巳預備作戰各船廠及兵工廠日夜工作 
　　倫敦電今日（三十一日）有羣人圍集英倫銀行之前持鈔票兌換現金德比兩國已出令禁止食品及戰時有用特品出口路透電社得悉奥俄兩國將重開談判 
　　倫敦電據官中消息財政大臣喬治君首相愛斯奎士君及倫敦銀行家會商後以爲目下之財政狀况無須施行應急舉動惟大局如更有事變發展則財政部擬即施行此舉　　倫敦電鈕約股票社亦於今日閉門全世界股票市今全停止交易其他各項市面亦均紊亂糧食等品價均高漲糖價每噸漲金二磅　　倫敦電預料銀行律之效力行將中止 
　　倫敦電銀行貼現之率巳漲至百分之八 
　　柏林電據倫敦消息倫敦北部之各航務公司均停止營業貨船均暫留港内 
　　香港電此間船塢豫備戰事其忙碌爲從來所未有工人日夜工作船塢衛隊人數已增一倍俄羅斯皇后號郵船停止啟行已由英政府租用改爲軍艦今在船塢安置大礟安特海姆郵船三千八百噸）亦將照此辦法兵士皆留駐營内不准告假卽私家船塢亦有兵士守衞巡洋艦特拉愛芬號已上軍需豫備戰事香港周圍已安置哨隊英國艦隊巳離威海衞 
[要聞一]  
　　奥塞戰局中之各國戰備 
　　字林報云歐洲如有戰事預備隊均調集歸伍則陸軍戰鬥力其總數約一千七百餘萬俄德法奥四國佔其大多數歐洲各國之界綫及政策向極錯綜稍有事變即足牽動全局故今日奥塞戰爭如有第三國出而干涉則勢必引起撼天震地之巨禍今所希望者各國皆知戰端一開其結果必令歐洲全局糜爛不可收拾或能以畏禍之心而遏黷武之志耳德法奥三國於陸軍新戰備頗佔優勢即飛行隊是也意國似精於砲軍今將各國戰時可調之陸軍分列其數如下德國全國六千五百萬人和平之時有陸軍七十五萬人軍官三萬一千員陸軍戰鬥力總計可有四百萬步軍用毛瑟銷砲軍用克虜伯野戰砲榴彈炮飛行隊殊稱精利有齊泊林式者八艘巴塞伐爾式及斯乞特蘭斯式者二三艘軍用飛機二百具尙有私用飛機甚多蓋充豫備隊者也 
　　法國平時陸軍之數在七十五萬至九十萬之間戰時可增至四百五十萬約佔全國人口百分之十二砲軍有萊培爾砲（一八八六年至一八九三年式）野戰砲（一八九七年式）榴彈砲過山礮化區基斯式及褒托式之機關礮其陸軍中必備有飛行隊其精强大約非他國陸軍所能及也 
　　意國平時有陸軍二十五萬戰時有一百二十萬如調集末批豫備隊則可增至二百二十萬步軍所用者爲一八九一年式之卡開洛來福鎗砲軍軍裝尤稱精備有一九零六年式之克虜伯大砲一九一一年台帕特砲榴彈砲麥肯沁砲 
　　俄國常備軍一百四十萬長駐歐洲俄境之陸軍四十萬亦在其内戰時尙可調集五百萬其中頭批豫備隊佔二十四萬二批豫備隊佔二十六萬砲軍置有克虜伯式歇萊納沙式大砲麥肯沁式美特山式機關砲 
　　土耳其常備軍二十五萬戰時可以四十萬調入歐洲 
　　羅馬尼亞人口七百五十萬和平時有陸軍九萬八千戰時可有三十五萬若調集末批預備隊則可增至六十萬其軍裝置有滿里乞式來福鎗一八九三年式克虜伯式歇萊特式克納沙式大炮 
　　布爾加利亞平時有陸軍六萬戰時有三十八萬其軍裝與羅馬尼亞相同 
　　希臘平時有陸軍六萬戰時有二十五萬軍裝有滿里乞式來福鎗歇萊特式克納沙式大砲 
[政府力行新稅之一斑]  
　　最近騐契稅法收入之總數民國成立以來所發行新稅法其收入最豐成效最著者首稱騐契稅茲查最近六月至七月各省所徵收之數較前數月爲更旺特據各省報告之數目錄下順天府五千四百九十七元六角四分山東省十萬二千七百元江蘇省五十八萬元湖南省五十萬元四川省五十一萬二千七百五十四元陜西省二十六萬四千四百四十六元二角福建省一十二萬元浙江省十萬元奉天省九萬四千一百四十八元五角六分河南省四千五十三元二角黑龍江省八千元以上順天一府曁江蘇等十省一月之間共徵收二百三十三萬一千六百元餘以此推測則將來此項之收入必超遇預算之數又聞政府中以驗契稅法係王會辦璟芳等所提議現各處徵收官吏均有奬勵金曁金鶴　之榮施而提議之人反付闕如誠不足以昭公允故王璟芳等聞亦將邀特别褒奬云 
　　淸王公府圈地契稅之辦法順天各屬淸王公府之圈地甚多在前淸時自無契稅之可言惟在淸末造各王公已有將其圈地賣給或典當與民人者現當淸釐稅在地方則主張此項圈地當一律報稅而淸内務府則根據優待條件曁淸會典所載請將莊頭差地兌予稅契納費各持一說現經財政部擬定王公府第圈地契稅徵免辦法呈奉總統批准照行其所擬定者如下（一）龍票産業仍是原主呈騐時兌納契稅仍收驗契費一元註册費一角（二）龍票産業已典售於人者照章繳納契稅并於呈騐時收騐契費一元註册費一角（三）老圈地原無契紙仍是原主者准其邀保補契免納契稅仍照章呈驗註册（四）老圈地原有契紙已出售於人者照章補契納稅并照收呈騐註册之費 
　　敎員薪水須貼印花之通飭敎育部學務局昨有飭知京内各學校大致以現在印花稅票極力推展流通無論公私出入欵項均須貼用業巳通行在案各學校聘請敎員如在十元以上者亦應遵照貼用如洋員合同亦應補貼印花等語 
[雜評一]  
　　捲入旋渦（無名） 
　　此次戰事之發生不過奥塞二國而他日之捲入此旋渦中者尙不知其若干國荷蘭之下動員令也其他小國之戒嚴也在歐洲者無論矣卽歐洲以外或以屬地之故或以同盟之故引起戰事外之戰事而投入此中者更不知凡幾也故與戰事有關者急急以備戰與戰事無關者急急以謀脫離此戰事之旋渦凡百政府無一可怠焉我政府其見及否其巳整備否 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　江蘇旱災紀岐逸 
　　民國三載以來江蘇兩遭兵燹　鏑之餘繼以大疫今又大旱遍及全省吾蘇何辜屢受酷罰痛哉今歲之旱爲百年所未有去秋旱象巳見今春稍降雨澤小麥幸得收穫目蝗蝻發生巳三月餘全省無一　雨盈數寸者此百日中得雨地點不及十處降雨時日不及十天故其旱象至奇至慘江蘇財賦蘇　爲首裏下河次之産米除無給本省民食他省乞糶每年頗鉅漕銀之豐胥由於此兹則高寳興泰等縣顆粒無収淮安寧鎭各屬枯禾滿野蘇松屬田最爲腴美水旱無憂然當秧禾發旺結稻之時非雨水則漿不能濃郁十稻九空徐海各屬匪盜遍地大旱後雜糧無望在大暑前如有甘霖或能救濟一二現立秋六日不遠收穫之希冀巳絶奇慘旱災遂乃竣事而加於重遭剽殺疫亂無告　蘇人 
　　淸末蘇省水患迭生裏下河尤苦潦六七年來不知旱爲何事詎今夏高寳低窪之區湖水枯竭見底五里　閘底尙較湖水高數尺雖放壩啟閘而水不能流出此種旱象匪僅百年所無有淸一代亦未一見當隂曆五月初旬插秧之時裹下河一帶忽有雨二三寸農民咸欠然轝鍤種秧希望得雨可有六七　收成殊不知天公正以此數滴瓊槳誘吾苦老農之精力秧種肥料等等以去耗矣哀哉蓋自此以後雨水斷絶雖雜糧豆子亦不能下種如始終無雨秧可不下即直行種豆或可有一二分收穫今則禾稻豆均無顆粒天意酷虐如此昏百姓致之歟惡政治致之歟 
　　尤有奇者熱度之極夜中無露水嘗夜起察視庭蕉樹葉乾燥如故或五更有些㣲潤溼之　而巳花木日必洒水十餘次而有枯者固不僅刈芟　和雖綠蔭之葉亦使之就刑非至赤地各里不止江北米價每石十千文麥價每石六千文江南米囤戶尙名價巳七八元旱荒災成米價漸漲江南北各屬鄉民弱者多棄田里携兒挈女爲逃荒之業男女孩一口有二三千文者有無價只圖有飯噉而累輕者父子姊妹離别慘狀不忍睹亦不忍聞也壯丁或爲工人在鐡路及浚淮河等處或爲江湖下者則流而爲匪加以散兵游勇勾結無常呼嘯無定室　蓋藏者不能安居非逃荒則流徙民不聊生此之謂矣 
　　蝗災之奇亦莫有過於今歲者其時日之延長撲捕之無效皆極詫異愚民謂往年焚香膜拜之功尙較現爲有用此　響言去年水退時旱日甚長蝗之生殖上潛勢力較往年爲深厚故其發也暴而猛旱象之蓄巳久籌備無方不能稍減其萬一斯　所可太息者 
　　　官　於此次之奇慘鉅災所發布者（一）籌欵購穀（二）各縣報荒爲之　呈（三）提倡浚河（四）各縣順興情禱祀求雨禁止屠宰如斯而巳惟於三年度預算歲入項下恐不敷用費躊躇者此耳至於牛羊豕等則蒙旱災之福多延數日生命人民則刑戳如常蓋　之異於禽猷者亦僅此耳 
　　此最酷熱月中因疫死病死每日不知凡幾余之親串當前月四號最熱一一日巳有二人逝夫皆熱症也俗語水火刀兵疫爲五災吾蘇目辛亥水壬子癸丑刀兵今年則火及疫五災備嘗未識蘇民有蘇醒之　否 
　　（附記）旱災情形慘苦如此而有一絶大利源者在蓋鹽稅收入之豐實由於旱按淮南北各場晒鹽煎監春掃在小滿芒種前後二十天秋掃在秋分前後二十天此數日晴乾則收鹽大旺去歲秋旱兩淮　鹽爲七八年來所未有今年春收爲數十年所未有鹽稅之豐實收於此所謂稽核整頓威信等等其緖餘耳然而以鹽易禾其得失固有間以稅易賦其　嗇無所異所差得民無米食而有鹽鹽固不能代米也 
　　紀關東之邪敎（化險） 
　　今日東三省之社會除胡匪　擾金融鴇亂而外其至爲可恐可佈可憂可懼其勢力巳遍滿城鎭其禍患爲不可向邇者邪敎是也言其最著又爲黃天一敎其他白蓮紅燈大乘等亦各蔓延其妖術看着進行不巳兹據最　邪敎之種種釋書　蠢動情形并蔓延地點錄　如左加以闢其謬妄狂悖之點庶後來者亦可憬然悟矣 
　　 
[（一）黃敎妖史]  
　　黃天敎者原名普聖門之天盤敎是也（天盤）二字開首取名吾　可　此見出决非正派矣乃執敎尙以天盤不過爲該敎中之一派外又有地盤人盤兩派降落他處其敎主最爲崇信者有一名乾坤二老傳聞　隱于吉林北山下世人呼之爲造佛者之銓孽嗣因吉林前屢破敎案查拿甚急該敎又傳說遷居海一（海上不知在何處妄語欺人于此可信）其傳敎法原定爲單度法（男傳男女傳女不相混雜）後因崇信者日衆傳敎者大有應接不暇之勢遂一變而爲齊度法（男女得相互傳）以宏敎勢然風俗日敗　敎實　階也 
　　男女有階級得步步高陞内容共五等第一次入敎者厥名（衆生）進一步爲天恩再進爲（保恩）正恩（丁行）等名凡男子入敎升至丁行地位其資格謂爲最高惟女子則限制僅　升至正恩位此階級之不同等者若是 
　　（點石可以成金指砂可）成米黃天敎勸敎語言惑人之口頭禪也　謂將來　有大刧發現不入該敎者莫可幸免入敎者别有樂土屆時統歸安樂境不用開礦自有金銀不用　地自有糧食凍餓永無慮也（殆點石成金指砂成米之效此等欺人妄語人亦能信眞可解）又揭櫫無犯上作亂野心（恐查抄也）實拯灾濟變之慈航遠非他邪敎可比（亦自認己敎爲邪矣）天盤留許多地位以備將來人民避難大盤有名始能收留名有定數以入敎深淺資格爲滿額定計天盤無名者雖樂捐多數金錢亦分文不取并不收留也其荒唐騙法若是尙有謬妄之點且不止此然　此數項觀之其荒唐　可究詰矣 
[黃天敎之蔓延]  
　　雙陽縣雙陽縣靈岩閣黃天敎首蔡國山爲該敎中最有勢力之丁行也前爲吉林當道捕去解送　央乃蔡國山狡術百出竟逃出北京捲土重來又匿伏盧岩閣重整旗鼓謂天主佑我故得脫奸人之網於是信敎者益信之旋又經雙陽宋知事二次逮捕嚴押並電吉林當道請示辦法乃該敎主復鞫訊供有大智和尙爲與有關係蓋期爲牽連藉以挨延時日據宋知事日前電吉林鎭安左將軍孟中將以該敎首怙惡不悛如姑容之終必爲東首心腹之患請擬定以終身禁錮之罪以儆他徒云云並請將該巢之靈岩閣付之一炬務爲除惡務盡之計等語然孟將軍尙未决定辦法擬請中央指令辦法亦未可知雙陽一敎可爲黃天敎破獲之第一案也 
　　五常縣雙陽一案至有關係蓋有若蔡國山山省該敎之首領靈岩閣爲其總機關也閱五常一函知其詳矣（面如下）五常縣山河屯街有李慶亨孫英馮老玉饒毓靈孫亞林丁尼姑等歴來（查自前淸宣統三年始）在明正學堂名義招收學童門首懸掛虎頭牌軍棍（此刻尙懸掛仍舊等特實爲黃天敎傳敎機關之一也蓋所講課程多所謂（宣講拾遺） 
（宣講紀要）（佛魔寳卷）（渡人筏）（太上感應篇）（文昌帝君陰騭文）等項無不歸根於妖經且又設有乩壇砂盤木筆無一不備並訂有外壇扶乩時間上乩手人爲孫亞林下乩手人爲邵德正編輯爲饒毓林所稱乩語降書前後有三部（一）護生桴（聞係藏版該街文善堂）（二）憫世船（聞係藏版吉垣文華山房）（三）目的（底稿巳成尙未出版蓋與蔡國山在起事騙財爲宗旨也乃者鼠疫流行該敎藉災蠱惑人心遍發傳單出售符紙竟騙財至四萬餘吊在向陽山東大靑咀南哈拉河子屯等處購地大興建築五常之機關於是成立矣聞近因蔡國山　捕該機關大行會議擬集款數千萬運動蔡案之消滅聞正在進行未知當遵其亦念及懲贓新條例否耶此五常之消息又若是 
　　德惠縣德惠縣雙隆　和尙窩堡屯紳戶華某劉某王某等家道殷實前長春著名敎首鞠天力到該處傳敎誘　華某入敎以造來世幸福當時聞未處聽日前該敎匪又到該屯秘密勸道華竟被煽惑聯成一氣願居子弟之列至劉某之婦亦　爲在女界宣傳敎經以盡義務刻全城婦女人士被該等　惑者不鮮噫地方紳士尙且若是無怪鄉愚之被誘地方官吏亦注意及否（未完） 
[紀貴州政學界愚]  
　　學界之考試潮比年來新學家詈舊學家頭固舊學家詈新學家忘本　則各有所偏平心論之吾人處今日競爭之　界不可無新知議以周知環球各國之大勢而一雪外人輕視我國　無共和程度之恥然根據地毫不穩固徒摹倣外人皮毛棄國學如敝屣即以　維新則亦不免有數典忘祖之譏吾國革鼎以後實坐是獘故今日反動力之大勢至爲劇烈近來貴州當局因見各學校學生國文程度不及遠甚敎員亦不注意敎授且有文理不通常認别字者氣習之囂張輕狂又爲社會所姤病而舊　物談及新事新理恒格格不入寒儒謀生尤爲困難此種現象於敎育前途關係非輕特與省敎育會磋商舉行課士每月考試一次輪流以國文科學命題提出公欵數百元作爲課金與奬勵之用第一次於四月舉行應考者頗屬踴躍以十餘年寞落之月課不料復見之於今日儼然一科舉小影頗　種種趣聞令閱者解頣蓋一般老先生竟如進塲光景人各挾帶書籍如直省闈墨之類並點心牛燭等物蹣跚而行有一老叟鬚髮盡白自稱比梁灝猶長二歲爲區區課金希望如是殷切不可謂非熱心也是日題爲商鞅開阡陌而井田制廢後儒多非之然秦卒致富强其故安在揭曉後正取分甲乙等課金每名二元副取丙等課金每名一元正取前十餘名酌給奬資每名多至十餘元發表以後報名者驟然加增利之所在人爭趨之生計困難於此可見一斑又榜後註有評論大意謂此次課卷佳者甚少國學之衰於斯爲極願以後發奮勤學云云頗多嗟嘆之辭五月舉行第二次月課考試科學首題爲托辣斯爲近世經濟界最有勢力之企業何以獨盛行於美利堅次題爲吾黔近日財政困難多歸咎於紙幣不能實行兌現究竟紙幣實行兌　是否即可解决財政問題試申論之題初下一般老先生瞠目汪視相對錯愕不知托辣斯究是何物有多事者紿之云托辣斯者英國人也諸老點首稱謝下筆疾書此等課卷不知是何怪論惜未得寓目爲憾揭曉後僅取副取數十名無一正取者榜首評論廿卷作法均不甚切題說亦　圓滿故所取不能足額云云第三次於六月舉行共五題以四藝爲完卷（一）龔遂黃覇論（二）定孔敎爲匣敎並非尊孔辨（三）廣韓退之原道（四）戒奢說（五）霪雨爲災居民漂没甚夥愴然有感一古體詩一首不限韻）多切合今日時勢與貴州現况揭曉後似較前兩次進步行政公署特批　省敎育會囑將前五名擇尤登報以資觀感至是　校學生頗注意文學而三次考試常有占優勝位置者固不難日漸進先養成人才惟舊學家腦筋終難掉換則莫如之何此貴州新舊兩派之狀况實可爲吾國之小影惟黔中舊人物多歸大演淘汰不若袞袞諸公之得勢耳殆亦有幸不幸耶 
　　政界之人物譚林炳華任黔中道預料爲將來之巡按使近忽又改任龍建章林調任鎭遠道任可澄留京任用將來巡按使一席或又屬之龍亦未可知然此次變更亦有原因在蓋鎭遠道原任命任可澄署理任係貴州普定人此舉明明表示迴避本籍之意故可决定今之巡按使將來亦必要調動此際黔中政界正苦　浮於事無可位置　來猶　知如何變動如何艱難總之今日政治之波譎　詭神妙不可測　有非吾人所能逆覩者矣 
[文官官秩之新披露]  
　　七月廿八日公布之文官官秩令如下第一條文官分爲九秩上卿中卿少卿上大夫中大夫少大夫上士中士少士同中卿同上大夫同少大夫同中士同少士秩同本官第二條文官任職依左列之規定上卿中卿少卿均得任特任職少卿上大夫中大夫均得任簡任職中大夫少大夫上士均得任薦任職上士中士少士均得任委任職同中士同少士得署委任職凡大總統特别任職不以官秩爲限　　第三條文官授官進官加秩依左列之規定任特任職者初叙授少卿進叙中卿上卿但歷職積資十六年以上曾爲特任職者初叙得授中卿歷職積資十八年以上曾爲特任職者初叙得授上卿任簡任職者初叙授中大夫進叙上大夫少卿加秩同中卿但　職積資十二年以上曾爲簡任職者初叙　授上大夫　職積資十四年以上曾爲簡任職者初叙得授少卿任薦任職者初叙授上士進叙少大夫中大夫加秩同上大大但歷職積資八年以上曾爲薦任職者初敍得授少大夫歷職積資十年以上曾爲薦任職者初叙得授中大夫任委任職者初叙授少士進叙中士上士加秩同少大夫但歷職積資二年以上初叙得授中士歷職積資四年以上初叙得授上士同中士同少士服習公務一年或二年期滿者叙授中士少士凡加秩者轉任上等職改叙實官凡大總統特别授官不以在職爲眼第四條凡文官在職每滿二年爲期著有勞績者得進　或加秩其勞績異常者得隨時先期進官或加秩并無勞績者得停止本期之進官或加秩第五條凡轉職者續計前資免職者存原官及原資褫職者奪官或降官均斷前資奪官或降官仍留職者不斷　資第六條凡授官進官加秩及奪官降官者係特任簡任職由大總統命令行之係薦任職由所屬長官呈請大總統命令行之係委任職由所屬長官彙案呈請大總統命令行之第七條本令自公布日施行 
[政治討論會開會紀]  
　　各省政務進行之要題日昨徐國務卿特召集兩丞及外交内務財政交通各總長在政學堂開政治討論會内容係對於各省政務進行之事項茲探其所議各種之緊要問題分誌如下（甲）關於外交之議案（一）各省交涉員與省吏之權限（二）各省緊要交涉各案移歸中央後分交總統府與外交部之區别（三）駐京各公使避暑後來京應卽入手交涉之議案乙）關於内務部之議案（一）各省警察之經費（二）卜羅斯君顧問　查全國警務尙未回京時整頓全國警政方針之預擬（三）　省水警與警備隊之定額（兩關於財政部之議案（一）恢復舊稅問題（二）附論暫緩實行所得稅修改騐契稅之要點（丁）關係交通部之議案（一）該部以後之用人問題（二）整頓交通之辦法（三）本年十月以前應將該部各項債欵淸理問題（　）推廣交通權限及範圍 
　　文官典試院章程之交議政治討論改定會期於七月三十日開會茲從各方面調查將政府所交文官典試院章程之内容與各員對於此案之意見及將來討論之結果誌之如下此案由政事堂提交該會并未表示主稿者出於何等機關并何人所起草至其辦法之内容擬於京師設立高等文官典試院於各省設立普通文官典試院此等典試院其爲暫時設立或屬常設機關亦未有明白之表示其應考人之資格以中學校以上各等學校之畢業生定爲應高等文官之資格以初等小學校高等小學校畢業生定爲應考普通文官之資格其若何官職屬於高等文官範圍若何官職屬於普通文官範圍均未有明言缺而不備者居多聞此等章程殆藍本古德諾氏之官吏敎育論推演而出此案雖正式討論而多數會員之意見均謂科舉旣歸天然淘汰學校奬勵失之遇於惡濫各等官職之進取其必取材於學校自不待言現在知事試騐暫時借用衆議院地址將來立法院成立則此等地址當然仍歸立法機關則考驗官吏必有專設之機關如該案中所稱典試院者自屬不可少之事故典試院之設立或可通過惟其應攷資格之規定未免等攷官爲兒戲即以初等小學與高等小學年齡而論即令入學頗晚而初等小學畢業不過十五六歲或十七八歲高等小學畢業至遲不過二十歲上下此靑年學子少不更事雖居家度　鹽米薪炭尙未能購買得宜而授以普通文官學習政治正孔聖所謂賊夫人之子者必致受胥隷之欺隱而虐民誤國即以中等學校畢業生論此　年齡或屆三十歲上下似乎略有學識然理論有之而實地試諸事實尙未也前淸學堂之制中學畢業尙須經高等學校大學校通儒院層層陶鑄始試一官半職俾令學習行政民國改建臨時政府所用之人類皆學校畢業者尙以專重理論不尙經驗而致秩序之大紊現在建設時代政治勵行必取經驗學校畢業之士收諸行政科中學習辦事藉資歷練可也遽授以高等或普通文官恐有美錦學製之笑矣此案未經討論以各會員之竟見推測之將來恐須大加删改云 
[軍部干涉報館之轉圜]  
　　憲兵營日前干涉大自由報並逮捕其編輯勒令停版各情昨聞此事爲陸軍叚總長所知深以軍隊直接干預報館爲違反法律巳面諭京師警察總監吳總監傳令大自由報照常出版並飭所屬以後對於報館紀載軍事之件有應取締者祗宜行文警廳取締不可再有直接干涉以重法律又聞醒華報停版　亦將以同一辦法解决云 
[揚州又出大刧案]  
　　江都境東眞武廟地方於三十號早晨九句鐘時分忽由興化開來匪船十三隻黨徒一百數十人身着紫花布褂袴各持快鎗登岸後先將駐鎭游緝水師營砲船圍住迫令各繳鎗械並將鐡砲 
 
 

Page 7

 
 
一架沉諸水底复至警局搜取競　奥快槍十餘桿將鎭設鼎亨典舖銅元七千餘元洋元首飾等　計值萬金惟衣服及重器均未攫取此外徐姓油坊亦被刼數千金現由地保胡升星夜投縣禀報謝知事以縣境内出此巨案白日行刧肆無忌憚除派偵探畢永等往捕外一面商准第一百五十一　陳團長撥兵兩排今日三十一日）親往勘驗並督同兜捕 
[浙省亂機猶未盡凈]  
　　進剿浙東周匪紀聞頃聞朱軍督以台匪首領周永廣號召黨徒在縉雲仙居等處肆行刧掠第五區游擊隊統帶董道勝未能一律肅淸擬飭台州鎭守使張載陽君俟奉總統覆電即行就職俾資鎭　昨巳委前陸軍審查分處長吳鍾鎔爲該使署參謀長一面飭遊擊隊徐總司令先或各區統帶兜剿至昨報周匪敗走暘谷　一節茲探得二十九日由東臯周哨官及大　虹橋各哨合力進剿該匪等列隊相抗互戰多時斃匪目一名獲紅心白旗一方（上書浙江滅袁第六師字樣衆匪沿山潰退迨各哨回隊匪復麕聚且又添匪數百聲稱數千昨由蔣少校電省迅飭台温兩　各軍隊合力剿捕以期尅日剿滅惟周匪　羽極衆　陽永康等縣無地無之日前東陽八保山脚所獲之王元興永康壼鎭所獲之王佬大均供爲周匪餘孽周董姜梅四路統帶兜圍嚴剿八保山爲永東仙縉四縣交通機關仙匪東　西逸非實行搜山政策　不能犁拔淨盡聞巳會銜呈請遊擊隊總司令核奪施行　　寗紹迭破秘密機關上月餘姚長和市地方有人組織白狼附和機關被軍探偵知報告紹屬衛戍司令部及第二區統部當即拿獲匪犯孫春元等三名業　解省訊辦今又聞寗波周旅長訪悉奉化北鄉設自共和分會其内容以十人爲一方置方長一員密謀内亂立飭戴統帶前往破獲果於七月二十八日搜出軍械數件信札一封二十九日百官統部又　餘姚城北孫魏鎭周堯臣家抄獲名摺一扣僑符號數張並犯一名均巳呈報到省矣 
地方通信 
[蘇州]  
　州　州委查軍機所蘇垣軍械械所存儲各物如洋鎗前後膛砲等項爲數頗鉅又有水電所用各項物件值價亦鉅迨光復後屢次更換所長轉展交接其中各件巳有缺少日前馮上將軍曾派參謀陳某來蘇調查聞查得缺少零星之件甚多惟原底册有白金絲二兩值價　鉅詢之許所長造始則言語支吾繼則云巳由軍政司取去等情陳參謀旋即返省復命後馮上將軍續又派委南京軍械所所長孔慶瀾來蘇復行調查嗣孔所長赴所查點數次巳將原册帶　禀復矣聞此項白金絲須　成許所長适如數賠償云 
　　護　砲船處置問題蘇垣軍械所子彈庫向者護庫船板砲船一艘該船前淸　駐上海歸淞滬釐局管理不復後調蘇仍派隊官陳維炳帶領　駐北寺後守護子彈庫日前裁滅軍隊將該船　　　長兵士各給恩餉一個月遣散其船隻如何處置並未　及　隊官陳維炳接收該船之時原有頂首一欵計一百七十餘元無處請　陳隊官即上東殷鎭守使請酌士　給　仿太湖水歸取淸以船變價作抵頂首之案辦理等情乃禀上數月查無音信陳隊官久候蘇垣旅費用罄苦不勝言屢欲　見又不得見無可如何昨巳復行上禀請求不識　邀允准否 
　　汪瑞書累及保人蘇警廳簷轎收捐處助理員汪瑞書被控姦佔顧女彩英一案聞前警廳將案移縣時即有胥門外江益秦油號出面由經理姚姓赴縣遞狀請保即經吳縣楊知事核准將江交姓姚保出並將顧女收押候訊現在顧女之夫家閔姓巳赴縣遞呈控訴江某姦佔等情楊知事乃定期飭傳審訊而該保人姚某延不將江交案日昨楊知事派警至江益秦將姚姓提案收押勒令交出江瑞書聽候審辦 
[杭州]  
　　求雨鄉民搗毁警所旱魃作祟孝豐縣點雨未降者巳五十餘日溪澗流斷町甿苗槁鄉民之進城求雨者日以千計前日邑北塘福鐘鷄山場等地方農民於上午八點鐘進城至下午一點鐘時有鄉民某於街道上便溺當被該崗讐察扭至警所罰洋二角諸鄉民見某　扭即鳴鑼聚衆関然欲入該警等見勢不佳即舉鎗　威欲以嚇退鄉民因之大動公憤一擁而入將該所器具摀毁空隣居董宅門窗亦被毁去鄉民中亦有受微傷者後經吳知事張管帶當衆勸慰並將受傷者授藥醫治各鄉民始悻悻散去 
　　鳴鑼聚衆拒捕奪犯省城發現大赌窟等情巳誌各報茲悉警署閱報後　　查拿若輩無計可施移至西湖船中聚賭又經兵墳警察捕拿徐明揚等聞風後復串同湖墅賭匪名元順者至離拱埠附近之蔣村地方（三龍港裏面）開場大賭事爲該管水上警察偵悉會同陸路警察曁拱埠偵探嚴某等日前馳往兜捕當場拿獲各賭首曁同賭之姚阿進即姚溢川）陳某洪某等五人抄出賭具正欲押解下船詎該處　爲靑帮巢穴巡風之陳錦山等見警察僅十六人（水警八名陸警六名偵探兩名）竟敢唆使就地匪棍鳴鑼聚衆奪犯拒捕　處河埠僅有出路一條河畔有一茶店並將該警等來船拔開敺傷巡警三名縱令各賭匪乘船先遁始准該警等下船昨悉夏廳長聞信甚爲震怒巳嚴飭拱埠警署魏其光君查明　情務將該賭匪等拿獲解究 
[鎭江]  
　　雲台山上救火記鎭郡城外雲台上向多江北客民結茅而居自山頂而下不下百餘戶七月三十號午後一時該處某姓草屋不戒於火致兆焚如時正風日燥烈各洋龍馳救挑水登山勢逆而難少頃警務所消防隊蕭隊長督隊灌救最爲出力另有某水龍之水管上水不能得力由二區孫巡宜爲之代疱始得命中火勢漸殺又有西醫白廉君見取水不及用救火藥水數瓶助同灌息以故山下南馬路一帶瓦房始　保全當場施鎭守使劉縣知事龔旅長等各率衛隊分段　壓俾得救護迅速是役也計焚去草屋八十餘家並焚斃某姓女孩一口亦云慘矣 
　　丹徒請留五成附加稅丹徒縣知事劉鳴復君前奉省飭將自治附加稅欵項一律解省應用第以自治機關取銷後各鄉學校由縣署陸續接收每月需欵甚鉅全賴附加稅挹注如果全數解省各學校經費恐難支持劉知事昨特電詳巡按使請准將應攤五成學務附加稅照舊　縣截留藉以維持學務不知能邀允准否 
[江西]  
　　戚巡按調任消息贑垣政界近得中央消息謂江蘇巡按使韓　鈞業經大總統調任安徽巡按使節韓氏奉命　不欲就巳電辭戰袁總統乃商諸徐相國　卽將轉國鈞改任江西巡按使而以戚巡按使調任安徽巡按使云云確否未敢决也 
　　英艦往來鄱湖交涉戚巡按據水巡廳長李照岱報告轉據倪局長興魁銑電稱本日未刻英炮艦名吳靠　駛過湖口未停旋又據報稱該砲艦於十七日早時開回九江又於七月二十一日據湖口薩夷君箇電英砲艦吳　　本一午後二時又入鄱湖等語當即致電駐潯英領事轉致該艦長即日退出鄱湖以符條約並飭新建縣知事袁延闓會同水巡查明該艦此次入湖曾否馳抵吳城停日尅日具　 
　　贛堤修復勘估　目贛垣附近一帶地方前因洪水爲災圩堤冲决田廬人口淹没無數急賑之後復由戚巡按委派萬立　黃邦懋兩紳勘估冲决圩堤估價開摺以便撥欵發復茲據復　自新淦石口堤起至南昌大有圩止所需土方木料佔計錢一萬九千九百三十四千八百八十文擬由商會於急賑解欵項下撥助三成中之一成計錢六千六百四十四千九百六十文又加撥興工開辦費共錢四百千文酌量堤工分配惟賑欵無多撥助一成不敷甚鉅該會會長曾秉鈺特請戚巡按使酌　補濟以速其成 
　　王臣代理南昌江西南昌縣知事吳亮勳報告於七月二十五日丁母憂遺缺例須委代以故一般熱心做官運動代理者不下數十人勢力比較大有龍舟競渡趕奪錦標之慨戚巡按初擬委新建縣知事袁延　兼代嗣吳知事函保陳春階汪自强王臣等三人請選擇一人代理後以王臣中選委任巳下王君定七月二十八日到任視事 
[雜評二] （默） 
　　哀江蘇江蘇近數年來兩遭兵灾一遭疫一遭水今又患旱自春末蝗患起三月未息江南北禾稻植物之被其害者幾及其半方調此蝗大王唾餘之半幸得保留以供小民之食用而　料天心不仁竟復爲三月來之酷旱所虐斃據老農言前淸亦曾患旱官廳祈禱猶靈今則祈禱無靈矣蘇松爲全省最膏腴地　患水旱今亦巳枯涸難望秀實矣數日前若降大雨猶可挽救今復加以十餘日之酷熱微特無雨并無露微特嘉禾雜糧芟刈殆盡即草木　就酷刑彼蒼蒼者組災之手段乃至此告竣而人民之生機亦至此而絶矣嗟乎我蘇人何罪不數年而刀兵水火疫五灾並嘗豈所謂不可逃之刦數耶慘哉 
　　悲民命此次患旱所幸者牲畜而巳湖北某縣求雨則以四人轎擡狗巡行其他各省各縣求雨則皆出示禁屠於是牛羊豕之生命亦得保全數日所不能保全者人之生命而巳一方面禁屠一方面紛紛殺戮黨人有請緩刑以迓天和者則斥之曰國法豈可不正顯戮詎容久稽嗚呼牲畜以旱災故猶得幸稽顯戮而民命反不能逃一日之國法豈眞所謂人不如獸耶 
　　慶黔士中央頒奬學條例設學術評定會以樹嘉惠學子之風聲而不謂黔中課士按等給奬早巳興高采烈賢長官稱　掛於士林齒頰間者巳三月矣以交通不便僻處邊陲之省而獨開風氣之先誠非吾人意料所及也雖然江蘇遭二次兵災後亦曾命題課士矣第此則僅因災故以惠寒　彼則抱提倡文化保存國粹之宏願與中央奬學宗旨適合且爲設立典試院之先聲此所以不可及哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀]  
　　駐滬德總領事署昨日示告本埠德人略謂 
靑島政府巳命豫備隊之將士即赴靑島向政府報到繳呈陸軍文據云云上海德人之在豫備隊者共約二百人昨日下午一點零五分鐘赴南火車巳有德人二十名先行出發送行者約五六十人晚間复有一百人繼之出發餘人均將於本日啟程 
　　聞德國銀行近數日内曾解洋一百萬元前往靑島 
　　上海德國郵船公司昨晨接總公司來電令停止開船以待後示該公司之某輪船原定昨晨九時啓　回歐乃即注銷此行前一夜登船之搭客因之大爲失望紛携行李登岸回寓聞亨美公司亦接此項命令 
　　聞來往上海及北方各口岸之英船將停赴靑島上海西人現寓靑島消夏者頗多婦孺尤衆德國旣巳宣布戒嚴靑島亦將宣布此令德國輪船今旣停止來往上海靑島大約將由日船運之回滬云 
　　英國兵艦開特末斯號白蘭白爾號西塞爾號均於昨日開離上海未知何往英國巡洋艦米洛特亞號（載重一萬六千噸）及俄國巡洋艦亞斯柯爾特號均泊吳淞口現浦江英國軍艦惟有約茅慈號一艘聞亦將啟椗淺水炮船胡特拉克號巳卸去軍裝其將士大約將與鄱陽丸載來漢口各埠英國炮船之將士同乘約茅慈軍艦前往香港登特拉愛芬號戰艦 
　　本埠外國各銀行因歐洲政局阽危巳於前日下午開會籌商預防意外方法已先議决凡上海出口之貨均須保兵險在途之貨須以兵險單存于銀行 
[索還法工部局掘起之石條]  
　　滬海道尹兼特派交涉員楊小川君以推廣沄租界業經明定範圍正式宣布惟查前據上海縣知事報稱法華路一帶被法工部局掘起石條四百餘塊報請阻止等因茲查該處不在推廣範圍以内此項石條自應送還以免誤會昨特致函法領甘君略謂案查前據上海縣知事呈稱據邑紳姚文枬等報稱華界法華路西近由法工部局將該處石條掘起四百餘塊報請阻止等因業經函逹貴領查照在案茲查此項掘起石條尙未送還原處相應通行函逹轉行工部局務將掘起石條送還原有處所以淸界限而敦睦誼云云 
[防禦黨人之嚴密]  
　　本埠軍界近因謠言復起防範甚嚴茲悉謠言之由來聞孫黃二人現由東洋派遣同黨二十餘人來滬上假寓法租界某旅館所携行李極多此二十餘人易西裝舉動可疑當爲鄭鎭守使訪悉除飭各營妥爲防禦並派幹員密往該旅館偵查外並巳致函滬海道尹請與法領事妥商防緝辦法矣 
　　鄭鎭守使訪聞滬北租界現有黨人蜷伏恐其潛至南市一帶乘隙起事故於上月三十一號午後一時特飭第七旅臧旅長傳集十三團所部各營長官曁各副官各連長等至旅司令部會議責成各長官督率士兵晝夜梭巡並於製造局外各要道自卽晚爲始佈置嚴防如在深夜見有人經過防線須責令該崗兵檢查有無危險物品並詢明行蹤以昭愼重即軍隊梭巡彼此經過防地亦須詰問本日口令以防奸宄朦混云 
讓屋築路之嚴厲告示 
　　小東門内大街讓屋築路一事業由工巡捐局長朱壽丞君准予通融飭知各店商隨築隨遷經紀前報昨復由上海鎭守使會同滬海道尹出示云爲曉諭事照得小東門大街南首房屋遷建浜基一事前據工巡捐總局繪圖通詳到署當即批准照辦並以街道放寛交通利便商業自然發逹况係從前商定有案不准少數舖戶阻擾有害路政經本使本道飭知工巡捐總局傳知此旨剴切曉諭各等因在案查規畫路政振興市面爲工巡捐總局應行之職務况此案旣經前市政廳完全凖備斷不容該業主等藉詞阻擾有礙進行除詳巡按使備案外合亟出示曉諭爲此示仰該處業主租戶一體遵照迅速動工拆讓毋再藉端抗延自貽伊戚至遷讓之時各該業主舖戶等不無損失儘可條具意見禀由工巡捐總局會同上海縣知事妥核辦理凛之切切特示 
[淸江著匪就擒]  
　　淸江著匪兪大招子前因殺死一家十餘命脫逃未獲由宣武上將軍通緝在案前經北洋駐滬偵緝員米占元購覓眼缐查悉該匪匿跡本埠英租界馬立師地方當報捕房派探協同前往該處將該匪捕獲先在捕房就近寄禁然後報請淞滬警察廳提回華界業於前日午前由徐廳長飭派水巡隊小輪送至閳北交由米探員押登滬寗火車解赴寗垣交將軍府訊辦 
[私鑄夾銅小銀元]  
　　福州人胡阿七串同王阿土租賃寳昌路某號房屋與龔金林洪金培等居住私鑄夾銅小銀元由龔洪兩人携出兌換受害者業巳不少前日又至某店朦兌被人察出口角之下由巡街捕將龔洪拘入捕房搜出僞小洋盤詰良久始吐眞情旋即派探前往將胡王拿獲抄出私鑄模型並夾銅小洋數百枚昨解法公堂請究訊之龔洪同供先不知道胡王私鑄僞銀角子是以携至店内兌換遂被拘案求恩成全訊之胡供此項角子寳係友人所寄干則供詞支吾讞員聶君商之德副領事以胡王係是過犯判胡押西牢五年王押四年龔洪各押三個月分别示儆僞小洋一併銷燬 
[修理梭子弄街道]  
　　西門内登雲橋南首大街（即梭子弄）道路因年久失修凹凸不平車輛行人殊多不便現由工巡捐總局長查悉即飭路政工程兩處雇匠興工下設瓦筒上鋪石片現正趕緊工作故人力車經過該處須繞道康家弄行駛云 
[聲明淸道路燈之管理權]  
　　上海工巡捐局朱局長昨日通告云爲出示曉諭事照得本總局所轄區域内淸道路燈兩項爲警察範圍以内之事經於改組之始畫歸警察廳管理以淸權限所需經費仍由局按月照數撥解迭次頒發通告在案迺各商民尙未週知凡關於淸道路燈應行整頓事宜仍多來局票陳雖經本總局據情咨逹警察廳核辦然文牘往返轉輾需時於實際反有滯礙合再出示曉諭爲此示仰各該商民人等一體知悉嗣後如有關於淸道路燈事宜逸赴淞滬警察廳票請核辦或就近報告各區警察署俾免周折是爲至要 
[工巡捐局之人物]  
　　工巡捐總局長朱壽丞君現將該局内部各職員姓名造具一覽表呈送江蘇巡按使上海鎭守使及　海道尹等請爲備查姓名錄下局長朱鈞弼總務處長顧祖鑣文牘員王文苑統計員秦曾誥稅務科長許人俊工程處總工程師鄭大和工程科長王維亮會計科長朱逢年庶務科長楊醒余助理員書記錄事等從略 
[江亨砲艦赴粤]  
　　駐滬海軍李總司令以粤省龍將軍因江防緊要需艦巡緝電請再調一艘迅速駛粤故於昨日飭派江亨砲艦於淸晨由滬啓輪開往粤省 
[布告焚燬煙土日期]  
　　上海地方檢察廳長汪魯懐君查得没收之烟土等件巳積存二大箱亟應訂期焚燬業巳呈請滬海道尹及韓巡按使派員來滬監視焚燒現定本月四號午後一時在縣西隙地當衆焚燬昨巳出示布告俾衆周知矣 
[法庭懲罰烟犯]  
　　浦東高家行地方有周毛毛唐松松二人在家私設烟榻毫無顧忌事爲該處警區訪悉飭警前往將周唐二人拿獲抄出烟鎗烟燈多件解區移送地方警察事務所由景警務長提訊　下　周等私設烟燈供人吸食係屬刑事範圍判令備文將人贓併送地方審檢廳訊辦昨日上午由張推事官會同宗檢察　開庭研訊周唐兩人推諉不認問官盤詰至再周等始俯首求恩問官以周毛毛私設煙館供人吸食實犯刑律第二百六十九條應處刑期三個月並罰金洋五十元唐松松實係自吸援照刑律第二百七十一條科罰洋二十元以儆 
[施用嗎啡針之榜樣]  
　　孫福根專在浦東高行鄉爲人代打嗎啡針由該處警區解送地方警察事務所轉送地方審檢廳訊供認屬昨日開庭宣判監禁六個月抄獲嗎啡針等物没收銷燬 
[松鹽官收局附設執法處]  
　　兩浙鹽運使呈請中央財政部派委松鹽官收局局長吳德增兼緝私執法處執法官巳奉核准昨滬海道尹公署奉到江蘇韓巡按使轉飭知照其文云案准兩浙鹽運使牒稱案據松鹽官收局局長並兼緝私執法處執法官吳得增詳稱職局奉財政部鹽務署委任令開據兩浙運使呈請擇要在松江附設執法處以便審辦松屬及距松較近之嘉湖一帶梟販並擬就管轄鹽警之松鹽官收局内附設執法處一所派松鹽官收局局長吳德增兼充執法官管理審訊販私事宜以省開支至於捕獲尋常私販則仍移交地方審判機關按律懲治等語事屬可行應即照准至請刋給關防一節即仰該司刋發應用毋庸由部　給除飭該司查照轉行外合亟加令委任仰該執法官認眞辦理毋得稍滋流獘有負委任仍將開辦日期呈報備查可也此令等因並奉鈞司訓令飭知遵照在案茲奉鈞司飭知内開案查松鹽官收局附設執法處置執法官經司呈奉財政部核准轉行該局知照在案現在此項關防業經刋就應亟轉交飭發惟緝私營執法官之設原係倣照陸軍執法處辦理本司向浙將軍府索取陸軍執法處章程僅准送到戒嚴司令部軍法處簡章一分今隨關防頒發俾資參考倘蘇省有陸軍執法處詳章應由該局自行徵求作爲根據並報本司查考關防何日啓用一併報查毋遲此飭計發關防一顆簡章一册各等因奉此局長擢薦斯職未敢固辭惟材輇任重深恐勿勝只有勉力整飭啓用頒發關防遵照辦理除呈報外爲此詳請鑒核並祈轉行查照等因准此相應牒請查照等因合亟飭仰該道尹即便轉飭所屬查照此飭 
[偵緝隊長調充署員]  
　　淞滬警察廳偵緝隊隊長程錦驥現奉徐廳長調充閘北叉袋角第四區二分署署員所遺偵緝隊長一差初有以二區二分署鮑署員調補之說聞因鮑署員不願承乏故尙未派定其副隊長兩員原以傅明業駐滬南翟世淸駐閘北今亦筱此互調昨巳一律發表矣 
[一人姦拐二女]  
　　王再慶　將女子謝日翼湯桂棻二人由滬誘拐至瀏河家中藏匿當爲謝女等父母得悉前往尋獲扭送該處警區由區員訊知此事係在滬地發生判將兩造併送上海地方棆察廳經檢察官預審明白當將該二女分别交由父母領回管束一面將王起訴審判廳昨日午後由端木棻推事官會同田檢察官等特開刑庭審訊王供瀏河人年二十七歲向爲小工此次謝自翼等自願隨我回家許我爲妻並非誘拐求察問官以被害人巳在預審庭供明姦拐情形實屬不法巳極速判遣押聽候宣判 
[婦人中毒殞命]  
　　住居寳山路宜品里之劉寳成在某西人家爲侍者有在呂宋烟廠做女工之王瑞蘭與劉同居因而通姦日前被劉妻苪氏察破致起衝突詎黄氏忽於前日中毒而斃當由屍叔黄金輝投報五區警署並赴地方檢察願報請相騐經汪廳長派員蒞騐該氏委係受毒致命當在劉家搜獲藥水三瓶遂將劉寳成王瑞蘭一併逮案解送地方檢察廳訊明究辦 
[串賣並無證據]  
　　住居福建路五百七十三號門牌之婦人陳老大因其姘夫陳南北串同林明榮尙雲泉沈阿四周利生等欲將其十八歲女兒陳二寳價賣爲娼致陳婦情急呑服金戒兩枚圖盡旋經捕房查悉將氏設法救愈並將陳等各人與陳老大母女一併解送公堂訊供分别劉候查核在案昨晨由廨復訊之下中西官以串賣女子並無證據遂判一併開釋 
[雉妓請求超豁]  
　　濟良所昨解不愿爲娼之雉妓張鳳寳到廨請示據供年二十一歲原籍無錫父母雙亡於前年冬間被胞兄帶至滬上賣於寗波路二百七十四號雉妓院爲娼因受苦不堪叩求超豁判暫留濟良所候查明再核 
[鄭公子由京來滬]  
　　上海鄭守使鄭汝成君之長次兩公子向在北京陸軍學堂肄業刻因暑假故於前日乘坐某輪船來滬省親現庽公署云 
[德領前往靑島]  
　　駐滬德領事克尼平君前晚乘坐商輪往靑島公幹大約下星期即須回滬 
[西醫避暑]  
　　虹口同仁醫院西醫士馬立斯君前日下午搭輪赴　千山避暑所有該院西醫一席暫由麥君代理 
[兩案無一成立]  
　　趙雲舟即郭雲舟）前日至閘北檢察分庭控告其姐匡郭氏串拐伊妻王二妹央吳長林到案作證預訊時趙供尙有胞妹向居姐家昨日晃知如何驟然斃命併請訊究當由李檢察官立傳電話禀報地方廳汪廳長即派檢驗員吏到場驗得趙妹係患病身死並無别故至串拐一層雖據證人供稱王二妹與人姘識伊姐實知情故縱等情而質之匡郭氏供稱其弟娶妻費用均係婦人所出今以怨報德任意誣衊云云遂判趙雲舟所控兩案並無確據槪不成立撤銷完案 
[巡警查獲烟土]  
　　王金山在滬寗車站當脚夫前日代搭客搬運行李鞋籃内藏有烟土數百元被五區巡警查獲因王不能指交搭客恐有串同情弊將王拘解警廳移送檢察分庭訊究又五區續獲販土犯王成寳丁九堂二人一併移送分庭預訊屬實押候起訴核辦 
[弔閱帳册]  
　　徐占元前日赴閘北審判分庭控周新祜欠欵三十五元延不歸還嗣又竊去小洋二十七角布衫褲一套一併請追等情經沈庭長集訊之下周祗認欠洋十餘元判押候原告繳到帳册再行訊理 
[巡捕截住賊贓]  
　　一百五十四號華捕至　公堂禀稱前日黃昏時見黃包車夫陳炳康拖拉坐客車内放有包袱一個因見其人形狀慌張向之詢悶包内係是何物其人即下車飛奔啓視包袱内有紫銅電線十餘丈肢即送入捕房解案請究訊之陳供拉車度日坐車之人並不認識　不串通行竊求察中西官判陳開釋電線給公司中人具領 
[開呈淸賬之期限]  
　　黃包車公司西人至法公堂訴稱華人施則三包去車子三十部今被拖欠租洋三百餘元向追不睬請爲追繳訊之施供與該西人訂定包租黃包車以六個月爲期所領車子祗二十部因無車衣正向公司索取詎被控告另有淸賬未及開呈求察中西官判交保限三天開呈請賬候再訊核 
[收買舊鐡之枝節]  
　　張秋園因住居法租界某鐡店主陳阿梅及出店張木林收買浦東藍烟囱洋棧失竊值洋一百六十元之舊鐡控由捕房拘解公堂訊判各交一千元人洋並保候訂期研訊在案前日午後由捕着保交案經王襄讞會同陪審西官德副領事裴君開庭研訊先由原告代表律師上堂陳述案情並稱被告非伹收買竊贓且有串竊嫌疑應請澈究並經見證可熾元昌兩鐡行陳子明張子雲以及該洋棧管理出貨提單之西人與管棧華人沃阿丁相繼上堂證明質之被告亦延律師到堂代辦並稱此案係因同行嫉妒起見請察中西官研訊良久因此案情節復雜判陳張兩被告仍各交人洋並保餘證退去候再訂期復訊 
[遺失古畫之追究]  
　　黃包車夫陳三因呑没坐客朱玉聲所遺值洋一百二十元之古畫一軸被控　探將陳拘解公堂訊據供稱巳被東有恆路黃包車公司内之王阿松朱長林呑没判押候補提人證再核在案昨由捕房將朱王兩人拘案請究原告投訴前情王朱二人延律師上堂代辯判王朱各交一百元人洋並保陳還押候下禮拜六再訊 
[汽車夫受罰]  
　　汽車夫李寳生趙海昌均因不照工部局定章開駛被捕查見禀奉捕頭轉請公廨出單昨將李趙兩人傳案訊明違章屬實判李罰洋四十元趙罰洋三十元一併充公 
[包探查獲竊賊]  
　　吳世根陳阿福張金生因串竊新閘路李世堂家綢長衫由探將三人查獲昨解公堂訊知吳係過犯判押西牢一年陳押半年張押兩月期滿均逐出租界 
[聲明冒牌汗衫之來歷]  
　　德商順利洋行西人挨門延請律師至公共公廨控告和昌盛號主陸成齋混售冒牌鷹球牌汗衫請追損失銀五百兩一案昨晨由廨傳訊先由原告西人與式拉夫王子帆借代表律師上堂聲明前情並將冒牌汗衫呈案請察訊之陸亦延律師到堂辯稱前項汗衫係由日商志和洋行託售不知冒牌關讞員商之德領裴君以非被告有意冒牌從寛免究開釋惟以後不准再行代消並候呈請楊道尹給示禁止各行號代消此項冐牌貨物 
[定貨糾葛之判斷]  
　　德商裕興洋行控恊昌成號主徐幹卿德大祥號主章炳林不理定貨虧銀迭經公共公堂會訊判候宣佈堂諭在案昨晨原被各偕律師到堂候示即由關讞員會同德領裴君簽判云前項定貨係徐幹卿直接向原告所定應責令徐負完全責任惟徐係保人財力不足且係代章所爲則定貨之原動力係屬於章炳森是以衡情酌核應令各半負貴前項虧損應令兩被告各半賠償或各出貨一半章炳森前付之定銀二千兩應准扣還惟徐係保人且係直接定貨不能置身事外應令還押須俟向原告料理淸楚再行開釋如果不服准予照章呈請上控 
[捕房查獲賭窟]  
　　粤人鄧阿心唐業德陳寳才梁吉李海陸阿全陳阿福吳阿川甘棠徐阿梅羅信王啓陳木成等十三人因在虹口武昌路一百六十四號屋内聚賭經義捕房捕頭偵悉於前日派探前往將各人連同賭具帶入捕房准各存洋保出昨經公堂傳案訊明以鄧唐前曾犯賭判罰有案着各罰洋五元陳木成臨訊不到保洋五元充公餘人各罰洋三元賭具銷燬 
[妨害營業之舉動]  
　　沈帆石錢聚才嚴福秀錢阿二因被向爲絲業之梅雪岑在公共 
公堂呈控硬借不遂覇阻工作妨書營業等情昨由捕房將沈等四人一併提案請究經中西官略詰一過判各交五百元人洋並保聽候查明於下禮拜六解訊 
[婦人不辨路徑]  
　　總巡捕房包探李阿三昨解迷途婦人邱楊氏到廨請示據氏供稱由南京乘火車來滬找尋丈夫邱德勝因不辨路徑故在四馬路徘徊惟丈夫曾有信來據云伊在絲廠做工住居長浜路信函巳於中途遣失並據李探禀稱曾帶楊氏至長洪路找尋因無門牌故難找尋聶襄讞商之德領海君判氏函送棲流所留候再核 
[賣氷小販被拘]  
　　賣冰小販陳阿四昨日沿途兜售被衛生局西人查見以陳違章鳴捕拘送捕房押候解廨罰辦 
[警署代送時疫水之布告]  
　　淞滬警察廳昨出告示略云案據徐善士顯曾面陳竊顯曾每届夏令購備各種暑藥以備施送茲購有救急時疫水六千六百瓶送請轉發各區施送在案惟恐未及週知難期博濟請爲佈告各居民如有應用時可至該區署取領等由據此查徐善士痌　念切利濟爲懷本劇長夙仰仁風實深欽佩爲此示仰闔境居民知悉届茲炎夏如患一切急緩痧症可至各區署取領惟勿得藉端多索是爲至要 
[滬海道尹公署批示四則]  
　　上海華商電車公司陸伯鴻呈爲華法並軌駛行電車呈核合同備案由據呈並合同條欵均悉議訂各節均爲妥洽應准照辦候即錄報交通外交農商部江蘇遵按使立案仰即知照此批　　商人徐幹卿禀無辜被押由據禀無辜受累究係如何情形仰公廨詳復核奪禀發仍繳此批 
　　民人趙秉其等禀匪類聚賭請禁辯由據禀巳悉仰法廨員會商法領查明封禁以絶賭風禀發閱此批 
　　民人顧信卿等禀吳阿桃串丈朱家浜基地希圖盜賣由禀悉仰候據情飭知會丈局可也此批 
[星期六各銀行查倉單]  
　　中　銀一百零六萬洋二百四十二萬折交通銀三十五萬洋一百二十萬折麥加利銀二百九十二萬洋一百六十八萬折匯豐銀一千七百二十五萬洋三百九十五萬折德華銀五百十六萬洋三百零一萬折正金銀七百二十七萬洋八十五萬折道勝銀四百九十四萬洋九十三萬折通商銀二十萬洋四十萬折東方銀四百六十五萬洋二十三萬折花旗銀一百二十五萬洋四十五萬折華比銀八十二萬洋八十五萬折和蘭銀一百萬洋九十八萬折台灣銀九十六萬洋四十萬折本街銀七十三萬洋六十九萬共計銀四千八百五十六萬洋一千八百零四萬 
[雜評三]  
[觀察時局之眼光] （訥） 
　　腦筋簡單者眼光必不遠事機動矣而猶漠然者眼光近也迨事機大露始羣焉注目於此一事而於此事所發生他方面之動機又漠然焉眼光近也白狼猖獗矣於是人皆集視線於白狼而白狼外不顧也兵變事起矣於是人皆集視線於兵變而兵變外亦不顧也今歐洲之風雲亟矣於是人皆集視線於有關戰事之各國而於無關戰事者則又不復措意焉此亦所謂眼光近也以此眼光辦事常吃虧以此眼光論世常不能洞澈其變態吾國諺語有所謂眼關四處者能以關四處之眼光觀察今日之時局庶乎其可哉 
[專件]  
　　鹽務署所轄機關造報條列 
　　第一章總則 
　　第一條凡本署所轄機關出入欵目除歲計預决算及稽核所另有規定外均照本條例按期造報送署核辦 
　　第二章編製方法 
　　第二條凡造報鹽務欵目表式分爲二種如左一旬報表按每月分上中下三旬報告二月報表分收入支出二種按月造報 
　　第三條凡編造旬報月阖均應遵照署頒定式表格填寫如有特别情形不能悉遵原定表式者准其酌量變通但須先行詳署備案　　 
　　第四條凡造送出入月報欵目均應按照各該機關預算原册所定項日依次編列以便查核 
　　第五條收入月報表其項目如下應填事項如左（一）徵收實數無論本月應征或係補徵以前各欵均應據實填入甲原 
 
 

Page 11

 
 
幣取按各該處所收原幣數目填注如銀錢紙幣羌帖之類乙折合數按原幣市價酌中擬定折合銀元列入其數（二）支解實數就本月徵收實數内巳經支付及解存者填入甲領存機關如支付何處領收或解交何處收存乙數目按領存機關分列其數并於最後一行將所收數目除去支解之數外餘存若干按數註明（三）備考如某幣係按何價折合銀元某項支欵係充何項用途所發鹽照號數起訖若干以及他應行註明之事項 
　　第六條支出月報表其項目以下應填事項如左（一）核定槪算數按各該機關所編每月槪算數目詳經核定者列入（二）本月　支數按月支出欵目核實填入（三）比較以本月實支數較核定槪算數增則填其數於上段减則填其下段四）備考如比較差額有增有减其理由何在以及他應行註明之事項 
　　第七條凡各鹽務機關如有專辦官運或兼辦者應照前二條造送月報外另編附表二種隨同月報送署莫應填事項如左（一）盈虧表即證明該機關出入盈虧之狀况甲收人數即按該機關收入月報表繳收實數内之折合數填入乙支出數即按該機關支出月報表内之本月實支數填入丙比較以支出數較收入數盈則填其數於上段虧則填其數於下段丁備考如比較出入有盈　虧其理由何在以及他應行註明之事項（二）資本表即證明該機關資本流通之情形甲資本種類專填周轉資本如銀錢債劵等項乙上月結存數即上月舊管滾入本月按收之數丙本月實存數即本月結算移歸下月收存之數丁現存何處指本月實存資本存交何處戊備考如存欵有無利息以及資本撥領之緣起 
（未完） 
[來函]  
　　贛省重遭水災 
　　贛省前次水災重大田廬人口淹没無算幸蒙旅滬同鄉各善士發菩提心解囊相助災黎得慶有生不致流離失所祇望水勢稍退補種晚禾雖然失之東隅或可收之桑榆詎料天不厭禍洪水復來乃於七月十六號贛河發蛟水勢陟漲一丈五六尺所有田廬人口淹没較前更慘哀哉贛民罹此鞠凶若不設法拯救終不免盡填溝壑矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[寓言小說自由夢（九）] [  蔚雲]  
　　在下事後追思道驚天動地的大聲浪便是鶴州城裏烏龜山上的大砲可是這一炮不打緊我和公主破題兒第一夜的恩愛夫妻就被他驚散我一個寒士正不知幾生修到　能天緣凑合　蘿　松如今直弄得百勞東去燕西飛一樣有家欲歸不得心中抑鬱苦楚逹於沸點鎭日價茶飯無心神思恍惚一合眼便見公主立在面並和我握手道别後情緖正在悲喜交集一開眼却又没了似這殺悽翟日月正不知經歷幾時但覺這月亮缺了又圓圓了又缺業經　次時常想　在下這樣的牽記公主公主定也在那裏牽記在下只苦没法通一個消息連日凄風冷雨愈覺心　　結這一日郤喜得雲闋日出便移一把藤椅兒倚息在日光中吸些新鮮空氣正　身子疲軟神思迷離的時節陟然來了一人對答在下笑迷迷的說道駙馬你好自在公主這幾時腰肢瘦損情緖無聊終日和夢　一般顚來倒去的牽記着駙馬偵騎四出却杳無蹤跡如今被下官找到眞所謂踏破鐡鞋無覓處得來全不費工夫說罷撫掌大笑在下一聽見公主兩個字便直跳起來頃刻間喜心翻倒病魔不知遁向何處但是腦筋激刺過當一部廿四史却從何處說起定了一定神把來人細細打量端的似曾相識原來在下和公主行結婚禮時他在旁觀禮作倜婚證便殷殷勤勤的請他坐下在當時注意儀注没工夫動問姓氏如今一一請敎原來姓烏名有號子處是個外交官在下一聽他道姓名心中一動怎生這般巧法不要又入了夢境正呆呆的思想這　有先生好似專門催眠家他却早巳識破便笑道駙馬不用多疑這事千眞萬眞怎說是夢若以下官名字巧合致勞懐疑這可不必大凡找人的名字原是各個的記號宛比店舖的商標便他人容易辨認而　並没什麽關係在裹頭倘必望文生義從前號孟德的畢竟算他有德無德字去病棄疾的畢竟信他一生有没有疾病呢駙馬是個聰明轉灣的天姿這等淺近的道理難道反不明白不成在下聽了他這番透闢的議論茅塞頓開由不得便點了幾點頭心中念頭兔起腸落　在下和公主結婚的一節事一向尙在疑有疑無没個了斷現下遇到了這位婚證先生從此便疑團氷釋向他細問公主和國王的起居想先生此行是奉命訪永在下請小作勾留容部　一切即當偕往子虚先生笑道這倒並非敝國主因知貴國革命告成共和確定正式的大總統業經國會舉出特派下官爲頭等大使持有國書前來祝賀臨行時國王囑咐棄便訪求駙馬今天幸相逢下官還須了却使事纔能歸國哩在下一聽這話不禁　異起來便道革命告成共和粗定似乎聽人講遲道正式大統領收國會舉出却一點也没有知道眞是病的糊塗了且請敎道正式大統領舉的是誰子虚道駙馬身在病中與臥榻爲緣也難怪未知細底說起此人駙馬　也知道他的大名便是從前大閙天宮後來鎭在五行山下的齊天大聖在下驚的呆了便道怎麽這老猿猴一爲當選　眞　石破天驚的奇　哩子虚止色道這是一些也不奇却怎的大驚小怪駙馬可知他出身　　麽種類在下想了一想便道記得曾有人說過是　通臂猿猴可是不是呢子虚道可又來駙馬　知他是個通臂猿猴難道不曉得他的神通廣大手臂活潑况且他有身外身的毫毛變化只消拔一把毫毛吹一口氣便變化了許多小猿猴雜在衆中四處運動倘遇到了不議時務的議員不受運動他還有一件隨身的寳貝只消耳中取出金箍棒迎風一晃便重有萬鈞似泰山般壓將下來使你没法抵抗便不怕你不着他道兒這呌做剛柔相濟寛猛兼施得票多數有什麽稀罕呢在下道聽了你道番議論當選道層是明白了伹是猿猴的性質是喜動不喜靜的心又極活朝三暮四抖亂涸不了這民主國的大統領責任非常重大這猿猴　還野心勃發又要閙出亂子來如何得了子虚道這倒不須多慮原本他閙天宮的時候是别人的産業所以逞着意搗亂如今自己做了大統領仗着方纔所說的兩樣法實便巴結着安安穩穩的做他九千九百九十九年的長期大統領却怎有輕輕易易的把飯碗打碎哩駙馬不要輕量於他他現正在勵精國治之當兒誠恐少年喜事破壞　老成典型特地禮聘花果山出窠弟兄如牛魔王等出山輔佐不上幾　便整理得井井有條無利不興無獘不革國力發逹到了極度不但做鴉洲的盟主直接執鷗獮蜚　的牛耳國民感德　威心悅諏服從前似一盤散沙要團結也不能夠如今却變做了一塊精金要解析也不容易哩子虚一席話便喚起了在下一片崇拜英雄的念頭怎能見他一見以慰渴慕便說明本意和子虚商量子虚道駙馬要見見大統領一些也不難下官奉命而來國會例當面逹說不得暫屈駙馬做個副使在下官的權證上添上　駙馬的大名届時便可一同覲見未識尊尊如何在下喜出望外連年道　蒙　携是兩好也没有我們赶快坐汽車圖個時郸卽省早日可到燕州子虚道道不須駙馬費心下官一到貴國便雇定了一架飛行機現在外邊道不比汽車自由些麽在下一聽這話却又不明白起來只有我國向别國購置飛行機連駕駛修理兩件事尙還不能合拍却那裏有飛機受雇於閣下呢子虚笑道下官喜歡直言談相駙馬却休要見怪方纔駙馬說是病糊塗了外邊事一槪不知照如今看來却眞有些糊塗哩貴國現在除軍用的飛機隊三千架不算外載客的運貨的和那遊船若還詳細調查料不下三萬架止在精心製造竭力改良將來程效諒必狠有可觀下官雇的是游艇是向飛艇行中寫定的駙馬要多少就多少這一兩架飛機值　稱奇道　麽在下聽他說得輕描淡寫却累得目瞠舌橋暗想前回甚麽地方試演飛行機售劵的價值極爲昻貴看試演的尙還擁擠不開没一個不是稱奇道異不想在下病了一場我國的現象竟同洗髓伐毛脫胎換骨興盛到怎般光景雖然鴉洲東部之中有一個足蟲國足蟲國之中有一個鶴州鶴州之中有一個我眞如太倉一粟渺乎其小然而民主國是以民爲主體的在下旣爲一分子國民就有一分于主人翁的資格天幸生逢盛世做主人翁的眞好似驗上飛了金精神上非常愉快腦殻上的疲乏便全然不覺催促子虧早作啓行的預備便可李郭同舟向燕州進發了 
譯業 
[皿破競爭之游戲] [  蛩廬]  
　　美國交際社　素尙游戲世界種種之游戲大都試盡現今更創皿破競爭之游戲一　大爲流行現紐約巳有數處俱樂部之游戲室内設置是等游戲甲　臺以代彈子臺之用皿破臺之製甚爲奇特其臺之正面有陳列架架上排列多數之皿以球投之球數亦有一定大約每次十個以一次擊破最多者爲勝云 
　　不可思議之林擒 
　　最近美國哈母布頓之果樹園中生有不可思議之林擒（即花紅）其所生之地位與普通者大相懸殊蓋有二枚林擒並生於老樹之根上在枝下四五尺　譜目下美國植物家視爲一重大問題至其所生理由實莫明其妙眞自來未有之奇果也 
詩選 
[秃筆] [  定遠方秀生]  
　　曾仗龍鬚射策先管城老去惜餘年不堪脫頴窺書笥無可藏鋒伴硯田精力尙　攻紙背摧殘何苦到毫巓儼同草木經霜後猶說如椽勝許燕 
[破書]  
　　嬴秦焚後無完本又被風霜蝕再三兩字模糊魚可辨十年絃誦槖何堪研求句讀編多缺剝落文齋味不甘珍重尤防飢鼠齧　敎几席　空函 
[敝裘]  
　　與君把握值冬時力薄於棉　自知卅載相依甘冷落一毛不拔强支持料難適體形如鞟幾費縫裳亂若絲果使千金容易製無妨換得酒盈巵 
[陋室]  
　　看來器磬一般同促膝淸談阿堵中四壁徒存琴與劍數椽聊蔽雨和風簞瓢在巷貧能樂大地爲廬道不窮廣厦萬間庇寒士何如此處妙空空 
[送友人由西山出軍張家口并引] [  東園]  
　　功名馬上安事詩書消息雁邊無忘故舊長城萬里邊塞千營霓旌朝展露布夕　衣錦還鄉酒樽以待 
　　猩色屏風閃燭奴更香燒短鬱金爐邯鄲借得盧生枕蟻戰寗愁好夢無 
　　潦倒王孫值亂離關山風雪歲寒時請纓巳遂終童願一鼓前驅十萬　 
　　枝南花放凍梅初香染征袍巳絶裾呵硯幾回氷始釋一窗晴日草軍書 
　　一劍光寒十六州兼雲四北走貔貅筆投無用談經術若個書生萬戶侯 
[烽火驪宮圖]  
　　烽火驪宮劫丹靑紙一張中原方遂鹿歧路易亡羊兒戲輕諸帥奴才　貴王六州鑄成錯揮涙說滄桑 
[蜀父老]  
　　聞道岑彭出西征賦入川　爲馮婦者無者宋人然移檄誰司馬啼林有杜鵑可憐蜀父老层路泣呼天 
　　徐君伯匡趙君養矯以同人久暌特招飲於海上杏花樓一時到者皆舊知名也因成兩絶乞同座諸賢玉和（酒丐鄒弢稿） 
　　元龍豪氣廣交遊約伴同登海上樓好酒十千花四座一時觴詠盡名流 
　　共向風塵續墜歡后然新國古衣冠劇憐老友凋零　要作連城趙璧書（陸君伴莊不見幾二十年矣 
[漫興] [  紅豆]  
　　兀坐沈思獨自傷萬端愁緖綰詩腸人情幻似秋雲薄客况蕭然夜月涼過眼烟花皆澹漠回頭藝樹巳蒼茫杜　那解離人意　夕啼聲到耳旁 
[同舟贈日本女史高潮八重子回國] [  許貞卿女史]  
　　天涯流水喜逢卿同倚窗前玩月明此夕舟中無物贈雲山萬里送行旌 
[偶游滬上]  
　　春申江上任優游十二珠簾十二樓匝地笙歌徹夜月繁華滿目那堪愁 
[觀劇口號]  
　　縱觀兩兩小優伶演出霓裳曲可聽步影幻成今古事座中能得幾人醒 
[月夜]  
　　低徊窗下寫吟箋斜欹銀紅顧影憐今夜姮娥知我意不將圓鏡照人前 
[南北戰]  
　　無端南北動干戈一夜滄桑感逝波戍皷頻催驚木落天涯芳草奈愁何 
　　戍樓旗皷聽悲笳敢死營前夕照斜多少健兒拚血戰砲聲震動赤城霞 
　　禍結兵連鴛鶴夢飢民落魄市中過避秦無計尋天末江北江南悌淚多 
　　獨留坏土葬荒烟四字碑文劇可憐慢道紅顔多命薄名山終借美人傳 
[憶柳] [  夢廬]  
凄愴江潭舊客悲天涯搖落幾多時繫春情短難開口殘月風寒未展肩花樣怕量芳態度苗條消瘦玉腰肢可憐一擲長安外夜夜如啼露葉垂 
自由談話會 
　　金價漲矣仙令短矣此歐洲宣戰之影響及於中國之小焉者也或有間接者或竟直接者吾不知不敢言然有可喜之好消息即做舶來品之商號或因此而一跌不振將使國貨暢消是則余所厚望者也[  少俠投稿]  
　　奥塞開戰矣我國紅十字會爲列國所公認此次應否出發赴戰地盡義務是於我國國體生色不少質諸沈會長以爲何如[  覺述]  
儉德會 
　　儉德會規則一不狎邪二不賭博三不必以酒肉結交四不必華服五不輕　素 
　　入會者石門鍾笙六靑淸朱衛郊安徽許本農丹徒支義 
　　丁福何先生昨以所輯少年進德錄見贈至理名言讓之起敬特誌數語以謝 
　　天虚我生東埜劍秋覺迷蔚雲是吾警衆卓呆太和滬生膽廬是龍酒丐天韻佛影獨鶴詩隱跫廬醉痴生邵樹初鶴超落拓鈍頭諸君鑒上月感承投稿本館敬備潤筆資少許請向本館帳房陳寳賢君收取爲荷 
 
 

Page 15

 
 
   
 
 

Page 16

 
 
   
 
