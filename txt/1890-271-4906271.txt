# 1890 - 271 - 4906271

 

Page 1

 
 
[二十四史第一次書告白]  
[圖書集成局啓]  
　　本局所印二十四史　必選擇上品可保年久决不變色紙則一律用雪白連史略不參差本可早日告成祇以精益求精不免　　時日　已排成二十餘史第一次　出　書宋書南齊書梁書陳書魏書北齊書周書隋書南史北史　舊唐書元史　十三史共書一百六十二本與投者　　足洋銀三十元卽可持票前來提取并付第二三次書票各一紙其第二次至本年九月終可出史記前漢書後漢書三國志新唐書新五代史書五代史潦史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務請速來購取否則全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[催請取書]  
[圖書集成局啓]  
　　本局所印圖書集成早經告竣屢登告白催請取書而與股諸君終遲遲吾行迄今仍有未來取去者今與諸君約遲至八月杪再不來取則以後　書之際須將棧租保險等費逐一補償若過年關則明年不能領書槪歸本局另行出售特陳小啓布告同人區區之忱伏維鈞鋻 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論聚珍板有功於文教]  
　　自古在昔書籍極少讀警者亦不多蓋古時書籍皆刻竹木爲之故謂之間編簡編者刻之於簡而以韋編其次孔子讀易曰韋編三絶此之謂也降至後世或　諸石或仍其殺靑之舊漢時立石經於太學凡有欲讀經者皆須　抄一通以供佔嗶説者謂祖龍焚書嫌其書之多不知非嫌其多也恐讀書者之多耳故焚書之後繼以坑儒迨生授　孔壁出絲竹聲而後書乃漸顯而讀書者終恨其書之流傳不易授受極難直至後蜀孟昶始準民間刻木板印書馮道亦印書　售人自是而書乃有板書籍傅流者由是而廣然一書一板則雖便而猶嫌其繁重也聚珍板出而印書更易矣聚珍二字乃純皇帝所錫其先但謂之沽字板此板以銅爲之有大有小殿板諸書多有以此板印成者余曾視見數種尙憶一種名禹貢指南首登御製時深贊聚珍板之妙并有自惜前此悞聽人言將板銷燬若有不勝其悔者由是觀之聚珍板之有用已可想見然此板向貯於武英殿卽不銷燬　民間無從借印則其所流傳者猶未廣也自西法以鉛爲字而印書乃更易矣鉛字之成由模子澆造一日之中雖澆數萬字亦屬易易一人之手段其最速者可排至三五千字則限日可以成書其神妙有令人不可測者試觀近來各種聚珍鉛板所印之書其風行於海内者不知凡幾而其所以嘉　士林者厥功大矣本埠北局古今圖書集放一書印成後無不嘖嘖稱羡刻下局中卽以此種聚珍板另印二十四史其印成者已經過半板口之佳紙張之潔白校勘之精詳皆不待言而其價之廉實有意料所不及者天二十四史書上卜五千年縱横九萬里其卷軸之浩繁可謂甚矣殿板者需價數百金卽近來局刻之本每部亦需價百餘金石印之本亦與局刻本不相上下惟北局鉛板所印先購定書之票　價洋五十元盖廉莫廉於此也士人束髮讀書孰不願悉窮底藴大櫎眼界無如讀書者多屬寒士誰能盡購古今有用之書以供其揣摩故有志之士或傭書於大家借觀委宛之藏竊窺龍威之富然用心旣苦而又或不能遂意若得書之價廉則輕而易舉購而讀之通人將自此益多此其所以爲功於文教者豈淺鮮耶或者謂大家世族藏書者高若廪邱而子若孫與書爲仇不屑一顧積而久焉漸至蠧蝕而無所用其甚者且持以易錢米若此者往往而有然則俗語所謂積書與子孫子孫未必能讀斯言蓋不誣矣又何必多置書籍爲抑知人生世上固不必專爲子孫計獨不爲已計乎幸而生於士族克紹書香苟其自顧空空將軍負腹則亦何顔厠於士林顧以寒畯故不能購書而讀成者猶足以自解乃生今之世則書價之廉極矣價廉而書藉又富若不乘此時一飽眼福不幾負此生乎故吾謂自有此等佳書而讀書之人必吏多於昔日且二十四史所載皆古今治亂之所關存亡之所繋一切經濟學問悉在其中取而觀之可以長識見通古今明治忽知常變所謂幼而學之壯而行之者正賴乎此讀書者人人愛之而不能人人讀之者正以卷帙之繁價値之重非寒士所能購則亦惟有恝然置之已耳今旣有此價廉而物美則購之者衆讀之者多不但有功於文教直更有功於世教張子所云師道立則善人多吾將爲之下一轉語曰書價廉則人才盛盖購之易斯愛之深愛之深斯習之勤日漸而月摩自必日新而月異而謂文教之昌明人才之蔚起不可於是乎卜之哉書竟爲之浮一大白 
[本館接奉電音]  
　　昨由京友電傳上諭二道敬謹譯登○八月十九日奉上諭巡視中城御史崇齡等奏坊官防範疎虞請旨交部議處一摺中城副指揮酈炳奎於已獲案犯未能認眞嚴守竟致凶徒紏衆刼逃迫經該城勒緝迄未拿獲實屬玩泄酈炳奎着交部議處並着步軍統領衙門順天府五城御史將搶犯凶徒一併嚴拿務獲懲辦毋任漏網欽此同日奉上諭署廣東瓊州鎭總兵李先義呈遞賀摺繕寫錯悞着交部議處欽此 
[燕筑餘音]  
　　京师來信云正陽門外廚子營舊有蘭若一所經銅工某甲挈徒四五人賃居其内一日早餐後各呼心痛輾轉仆地閱時未久已死二人三人亦緊閉牙關奄奄欲斃鄰居咸來看視料是悞食毒物所致然早餐僅一粥一飯旣非引毒之物毒亦何自而來哉兹聞已呈報官署静俟檢騐訉供矣○捕役拿獲二次逃軍宋來子由城移交刑部收禁照例議久從重發往陜西邊遠充軍遂於本月初十日由兵部起解○永定右安兩門外被水災民相約入城就食正陽門大街每日扶老携糼自南而來者不下三四十起每一起或五六人或七八人不等見者無不惻然特恐哀鴻嗷嗷愈聚愈衆雖有粥廠實不能容撫而育之是所望於賢父母已○有一人年約五旬衣履破舊行至正陽門外門框胡同某玉器鋪門外突然倒地面色如灰問是否抱病答稱早間往粥廠就食不料爲時已晚空腹而回此際轆轆飢腸已將餓斃兩足無力以致於斯玉器鋪中人笑曰此易易耳僕請爲君醫之乃扶起飲以開水然後令徐徐食饅首一枚迨食盡病已霍然愈矣隨卽躞蹀而歸○八月十一日黄昏時有一人年約二旬餘衣服麗都死於正陽門外見者譁 
 
 

Page 2

 
 
然咸謂須報官相騐後有知者曰此人係登徒子之流素以烟花爲性命一日在某衏院遇一妓芳情暗許密意微通幾如秦小郎之獨占花魁不許他人問鼎有花中蟊螣爲龜子作護身符者將妓隱匿他家其人以人面桃花無從問訉情急圖盡遂濳呑生鴉片烟行至河十隨卽倒斃吁是殆所謂得成比目何辭死願作鴛鴦小羡仙者歟獨是人而至於爲鴇爲龜羞惡已忘不復齒於人類而獨有人焉偏鋭身自任凡事强爲出頭彼雖自命風流以我視之直是龜之奴鴇之婢耳今旣釀　人命其尙能事外逍遥乎清夜自思當亦悔之無及 
[武闈例示]  
　　欽命武會試提調啓郭爲曉諭事照得本年庚寅恩科武會試乃掄才大典各省武舉自應親齎女批隨到隨投前經諄切曉諭在案今定於八月廿六　過堂爲此出示曉諭各直省武舉等知悉務於八月廿六日黎明齊集部前出具連名互結同本提調所給印票一併後遞按照省分名次隨牌自南門魚　而入聽候唱名過堂後由北門而出毋須擁擠錯亂如有點名不到卽行扣除各官懍遵特示○欽命武曾試提調啓郭爲曉諭事照得本部議覆御史李培祐奉請各省新中式武舉照順天鄉試例一體覆試一摺令該武舉等親齎又批互結赴部投遞聽候定期覆試曾經出示曉諭今本部定於八月廿二日奉請欽派王大臣在　勝門外分圍覆試爲此曉諭已丑科各該省武舉及歴科例應補行覆試各武舉等知悉務於是日黎明赴德勝門教塲伺候並携帶本部給發收照聽候點名考試如無收照及點名不到者卽行扣除毋得自悞功名各宜凛遵毋違特示○欽命武會試提調啓郭爲再行曉諭事查前經御史李培祜奏各省新中式武舉請照順天鄉試之例於會試前赴京覆試俟覆試相符　方准一體會試奏佳遵行在案今本年庚寅恩科武會試前各省新中武舉覆試定於八月廿二日奏請欽派王大臣在德勝門外考試前經曉諭各省武舉作速依限投文兹覆試在邇投文者尙屬寥寥爲此再行曉諭各該省應行覆試及會試武舉均各親齎文批或出具同鄉京官印結作速親身赴部投遞以憑入考不得逾八月十五日投文定限如逾限投文及覔人代投者均不收考該武舉等毋得自悞功名各宜凛遵特示 
[掦城節景]  
　　邗上每届中秋節各燈匠禁成寳塔月華燈在轅門橋教塲街等處懸賣大約由初旬起迄十三四不足旬日無不獲利倍蓰今歲燈巿愈覺璀燦輝煌新奇巧妙所紥寳塔燈花樣翻新或安設走馬轉捩玲瓏或高矗雲霄匠心獨連栩栩如生業此者自度生　勝應於往歲詎今年巿面蕭條購者甚少直至十五夜玉宇空明水盤朗照各匠猶排列求售並有高呼貶價出賣者實爲近年來所未有又茶食店中秋出售月餅爲一年中生意之大宗無論店之大小皆在此旬日之間卜一歲之利巿今聞某某等有名店鋪向年售至一千八九百斤本屇尙不及半名馳遐邇者如此他店　知矣其餘各項生涯收取帳目聞亦僅得十之三四巿面似此清淡有心人能無爲之長　息哉幸今年下河及邵伯一帶秋收尙好九十月間鄉人入巿以有易無或者巿面可望興旺也 
[江十祖餞]  
　　前任九江總鎭朱春山軍門卸篆後於十三日挈同灜眷乘坐大紅船四艘用澄清官輪拖往金陵謁見曾九帥再回壽春珂里是日十點鐘時軍門出轅乘坐緑呢大轎用全副儀仗前導有萬民繖二十餘枘德政牌八十餘面沿途紳商士庶設筵祖餞者約五六十起軍門降輿拱手謙讓不遑各鋪户排設香案遮道攀轅加　爆竹聲喧途爲之塞迤邐至大碼頭登舟關道李觀察以及府縣遊守印委各員均詣舟次恭送　旌軍門次第接見頗有依依不捨之情旋卽展輪卜駛選鋒新勁等營伍以及砲臺兵弁均列隊江干施放巨砲排鎗聲震兩岸潯陽江上大有如火如荼之觀也 
[于歸誌喜]  
　　九江府鮑伯西太守之女公子於十三日在湖口公館出閣其快婿係原任兵部尙書彭宫保之文孫江右撫藩以下各官饋送賀儀甚夥太守次第璧謝屇期九江鎭道以及印委各員均詣署道賀冠盖如雲頗極一時之盛 
[犒賞救生]  
　　九江信云望前某日有興國州蕭功盛扁船一艘裝載煤炭在二套口完釐下駛行至北關忽東北風大作雪浪如山船身本已朽爛多處一經風浪擊撞水遂汨汨而入貨物漂流無存幸有黄姓划船就近救起水手三人船身流至小池口又經義渡船撈獲帶回局中飭該船户請保給領體仁堂善董循例犒賞划船救生大錢三千文又九華門划船撈起無名男屍一具亦經體仁堂給棺收殮葬於義山僉謂該善堂施不傷惠賞得其宜固宜存歿均感也 
[漢陽縣試題]  
　　已冠有朋自遠方來至其爲人也孝弟未冠何以謂之文也子曰敏次題善爲説辭冉牛閔子詩題賦得清風捲地收殘暑得清字○覆試題有爲神農之言者兩節次題强學以待問懷忠信以待舉力行以待取其自立有如此者詩題賦得多文以爲富得多字○二覆題敢問崇德修慝辨惑至非崇德與雜作題采蘭供菊玩竹種松五言律四首屈原離騒宋玉詞賦兪伯牙琴養由基箭七言律四首聽秋賦以月朗星稀明河在天爲韵三覆題獺也爲叢詩題賦得碧梧棲老鳳凰枝得枝字五言八韵終覆題漢以灈之秋陽陽以暴之取人以身修身士何事曰尙志皆作起講 
[善堂勸捐]  
　　漢口善林立惟道生堂於應辦事宜皆能實事求是近因順直一帶水災甚重遂仿照上年集賑之法雇名優兩班借太平會館演戲一日預派首士分佈賑帖凡來觀劇者登入號簿每號至少亦捐青妋一貫等而上之十緡白緡多多益善待積有成數除本處山地瘞埋白骨外餘則一律解至直順等處救濟災民是誠一舉而兩得也此事已於本月初十日舉行是日有某户出洋三十元又有某户書捐大錢二十千尙有十千五千者不一而足可見人心好善不吝解嚢别處地方倘能仿照此法勸助賑捐則集腋爲裘聚沙成塔於賑務當大有裨益也 
[鄂境苦旱]  
　　鄂省一帶久無雨澤蕎麥棉花秋榖漸漸黄萎楚人有秋乾絶粮之諺以種植爲生計者未免愀焉慮之漢口一鎭烟火萬家久旱之後風乾物燥每慮祝融肆虐中秋節雄黄司巷後轉角粤妓樓上失愼幾乎冐穿屋頂幸人手衆多得以立時撲滅次晨苗家碼頭巷中八大家失愼哄閙多時灌救得熄然已受驚不淺矣 
[彝陵樵唱]  
　　宜昌信云南鄉某甲家道小康年已八十餘夫婦齊眉兒孫繞膝一日甲忽覺頭暈延至次日撒手西歸兒孫爲之殯殮甲婦年亦八十餘　於是晚無疾而終人以爲修德所致相與稱道不置○近因撫憲出示禁開烟館凡以鴉片爲生計者無不銷聲匿跡間有陽奉陰違者經縣尊在東門内拿獲數家或封閉房屋或撞碎烟具大有雷厲風行之勢○城内外時症甚多死亡相繼據木作坊人言宜昌城廂内外斃命者已有二千餘人可謂衆矣○固陵輪船前日來宜行至半路車輪忽破不能行駛只得折回修理招商局已令江永輪船往來宜漢俟固陵修竣再駛宜埠江永仍回漢上○某甲年近七十素作小本生意爲人正直不阿日前患時症而斃棺木無着隣右代往城内培元堂求一副棺木以便殮埋不料堂内棺木業已發盡只餘小板四塊存放多年令其拿去闘筍以便裝殮豈知裝殮之後堂内有人赶來欲將别木料換回小板四塊盖四小板係某商施在堂内一副小花板約値紋銀九十餘兩因存放多年後來者不知底細亦以爲尋常木料照常施送今業已裝殮悔不可及人以爲某甲生平正直之報云 
[廈事摭聞]  
　　厦門生意大不如前而錢庄獨日盛一日邇來港仔口德記棧前樓屋翬飛鳥革攺建一新聞係某某等人股開一匯兌銀 
 
 

Page 3

 
 
號耑匯香港廣州福州臺灣各處銀兩蓋與西帮協同慶新太厚蔚太厚蔚長厚源豐潤協利信六家合成七雄之勢矣○順直水災旣告直督李傅相卽厅咨閩省籌募捐輪厦門道廳各官除各自捐廉外並派十途行郊鋪户分别認捐兹又延東隆郊户李姓英芳茶棧林姓福泰茶棧傅姓等人在榕林設局仿照前次山東賑捐及海防圑練定章酌量極富稍富土著客籍紳商隨分樂輸給予奘敘業於八月初四日開辦經事者先慨捐若干以爲之倡想厦門不乏好善士自能踴躍輸將也○厦門向有二船塢皆爲西人所創凡修船舶西人惟督工而已斤之斧之仍華人是賴日前德國敖固司丹夾板船入塢修理不知何故華工忽與西人爲難工頭某甲驀掣利斧欲砍西人西人遂禀請英領事官函請地方官將甲拘押華工激於公忿一律停工西人因向福州另雇工人來厦工作日内已附南澳輪船抵埠矣○本月初六日二十四崎大街各店鋪忽然相約閉門石蟳巡檢司聞之親向各鋪婉言始允不復罷巿迨厦防廳張庚堂司馬飛輿而至則已貿易如常矣據訪事人函告情由稱起自某象牙店然歟否歟請還質之身親其事者○泉州同安惠安各縣鶯粟甚多秋後收漿運售漳州厦門各處奸商猾賈往往繞越走私日前道憲接奉上憲札文諭令察看情形設立土藥捐局初八日道憲札飭稅釐局提調馬太守赴同安縣會同王銘卿明府設局抽捐聞厦門日内亦將開辦矣○本月十一二日大風怒吼海水翻騰鼓浪嶼升旗山高揭綵旗報知外埠有颶風爲患洋關亦接得電報遂知照海中船隻預先料理錨　以備不虞 
[拐販被獲]  
　　販賣人口本于例禁此風以維揚一帶爲尤甚會捕局綫勇頭目嚴頌眉查悉有鎭江人張五權子自稱爲江都縣馬快雇船兩艘以緝捕案犯爲名販賣女子有一女年甫二十一歲被賣與法界小東門外戲館街金姓所開花烟間内言定價洋一百六十元先交一半許於昨时如數付清嚴頌眉偵悉情形禀知葛藩甫同轉立飭通班綫勇孫寳生等帶同夥役一面知照捕房請爲帮同緝拿備捕頭當飭包探王榮培李雲發郁庭湘等同往　時張方在十二鋪内協興街天寳樓茶館啜茗包探等上樓瞭見張見勢不佳起身作揖乘間欲遁包探趁勢上前拘拿張於袖中取出六門手鎗扳機欲放包探急近身將手按住張仍倔强向梯下縱身一躍該包探緊握不放與之俱墮樓下衆夥役上前將　快拿獲在左手中奪卜六門手槍右腿布内抄出剌刀一柄解送小巡捕房後復帶同地保巡局勇丁等往太平碼頭浦江中捉住兩船内有被拐來申之女子兩名年僅十七並船主婦一名馬快夥黨船户等四名船中搜出馬刀鐵斧各一柄號衣一　及江都縣公文給票賞格等件一併送入捕房轉解大自鳴鐘捕房管押備捕頭復飭差至小東門外金姓花烟館内將賣得之女提至捕房押候解案請究 
[瞻禮停訊]  
　　昨日爲教堂瞻禮之期法繙譯官祁　恒君至天主堂禮拜知照葛同轉并飭捕房停訊所有各案統歸今晨解訊 
[打撈屍身]  
　　船户顧桂賢駕舟不愼在閘港口失事溺斃渡客八人報縣後飭令差保打撈屍骸昨經原差與顧等撈獲屍身具先行到縣禀覆尙有兩屍仍在原處打撈云 
[縣案彚錄]  
　　沈田正陳金餘張得勝等身藏槍械被捕拿獲解由英公堂轉送到縣經陸邑尊訊供收所已列前日由帮審委員竇 
明府升堂提訊沈田正供海州人陳金餘供宿遷縣人張得勝供海州人均做小工手槍係友人之物我等實不犯事明府得供　沈等非安分之人判將沈笞二百板陳責一百五十板張責一百板分别收所候備文遞解回籍○昨午有鄉人朱關茂偕妻朱劉氏投縣喊控被錢永淸兇毆受傷求請騐究　邑尊升堂提訊朱供本邑人耕田度日住在三十保十圖地方本月十三日遭錢兇毆我妻前來解勸亦被毆打至十七日在途遇錢被伊用麻繩捆縛並用樹柴將小的毆傷爲此來案喊控朱劉氏供與夫同邑尊飭仵騐得朱足上受傷屬實因問朱曰爾被毆時可有見証答稱有徐晉順目覩邑　着退去候提錢永清並見証徐晉順到案訊辦○鹽販羅金發與塘橋人顧雲洲争挑私鹽肇釁鎗傷顧雲洲由縣訊供將顧送仁濟醫院傷重斃命由邑尊詣騐并補提羅金發譚金海朱毛毛等到案各情均登前報前日竇明府升堂提譚朱二人至案據供我等於本年五月間在羅處爲夥曾載私鹽六担不知伊等肇釁着分别還所聽候研訊核辦 
[英界公堂瑣案]  
　　包探王阿二稱據開　竹店之陸永昌報失竹頭數十根被張永其等竊去買在薛阿林處因此拘拿張永其等並至薛阿林處吊贓一併送案陸永昌申訴前情張永其供江北人做小工度日與王德三等九人同做小工散工後行經裏虹口浜見有竹牌順流而下聞人呼喊帮同打撈可給酬資我等九人因將竹頭帮同撈起陸永昌祗肯酬洋一元我等加索二元以致齟齬旋將竹頭賣與薛阿林言定價洋三元七角先收二元一角九人分用不敢再向找足原思俟陸酌加酬資向贖交還並非行竊不料陸永昌以失竊報捕將我與王德三劉阿二張寳羅等四人拘案尙有五人未到王德三劉阿二張寳羅等各供與張永其供同薛阿林供開竹器店張永其等扛竹頭來賣盤問來原據言在江北帶來講定價洋三元七角先付二元一角尙有一元六角未經來取卽由包探到來吊案我實不知是竊贓朱明府問陸永昌曰爾之竹頭放在何處如何失竊答稱放在河濵以繩索繫住明府曰張永其等稱爾喊伊打撈後因計較酬資將竹賣去揆度情由諒因近日潮汎甚大竹牌被潮冲散爾喊伊撈取是否陸永昌答稱是惟我許給酬洋一元伊等索三元我不允就被賣去爲此報失明府謂旣因加索酬資起見理合據實報捕不應誣以行竊且伊等九人同作此事今祗共獲四人亦爲不公又諭張永其曰爾等雖非　竊然旣代撈索酬亦不應將竹賣夫又諭薛阿林曰爾開竹器店不應貪圖便宜收買來歴不明之　姑念竹頭係爾店應用之貨不予深究隨飭陸永昌繳還薛阿林洋二元一角竹頭給領小工張永其王德三劉阿二張寳羅等　行開釋○高海榮控胞妹在繅絲棧作工有朱元元之妻向妹借看班指不欠兩相口　赶往勸解突被朱元元連砍右臂三下將筋砍斷傷勢頗重報由包探拘朱元元送案朱供連次被高訛詐忿極起釁蔡太守騐得高海榮傷重飭將朱元元管押俟高醫治能否平復再行訊辦已列前報昨由包探將朱元元解案高海榮供在仁濟醫院醫傷將近一月傷已漸痊包探禀據醫生言再閱兩禮拜方可全愈惟恐右臂愈　不甚活動朱元元遞呈禀詞伸訴遭高訛詐各節朱明府騐明高海榮傷已將愈判笞朱元元一百板開釋○粤人陸阿德路經裏虹口突有同鄉人陸阿祥陸阿蘇誣指抛磚争閙之下被陸阿祥持刀戳傷由捕拘陸阿祥等解由蔡太守訊供飭將陸阿祥等管押俟阿德醫治傷痊再行訊辦已列前報昨由包探陸阿長將陸阿祥等解案陸阿德申訴前因陸阿祥陸阿蘇同供被伊抛磚受傷與論口角不敢行兇朱明府謂本委訪明爾等均非安分之徒判將陸阿祥陸阿蘇各責一百板以儆○袁和林诉稱開酒店爲業學徒巢惟州不守店規早欲辭歇由其父勸解不料伊又冐取棉花陳酒價賣使用要我認償爲　尋見交捕送案巢惟州供寗波人年十五歲店主兇横時遭毆打聞從前曾被打死一學徒懼而奔避有學徒名阿環囑我同取棉花陳酒價賣分用其你某上堂稱兒子冒取棉花陳酒已許賠償仍被交捕送案朱明府判將巢惟州戒責四十下問其父應責否答稱應責明府謂爾家法　嚴以致爾予如此今本委以官法治之以後當攺過自新飭暫管押俟晚堂發落後着其父領去管束○包探唐寳榮稱何勝發蔣福慶二人以小賭騙人財物其法用一六角木塊四面畫魚蝦蟹蝙蝠等物再用皮帋一張办畫四物而將木塊旋轉　盌罩盖之使人將錢放在皮紙中何物之上揭盌視之中則得彩否則輸錢有干例禁爲此拘拿送案賭具呈閱何勝發蔣福慶俯首求恩朱明府判何蔣二人各笞六十板賭具銷毁○包探秦少卿稱西人阿逹順司在工部局管理街道現寓戒酒會中失去鈔票銀四十六兩银洋四十一元小洋六角剃刀二把疑係更夫出店行竊報捕拘拿更夫李阿奎出店朱阿有陳浩生解案請　該西人申訴前情請爲究追李 
 
 

Page 4

 
 
阿奎朱阿有陳浩生等同供西人失竊我等均不知情朱明府商之代副領事愛君以該西人疑竊無憑飭將李阿奎等交保俟該包探細查實據再行核辦 
[法捕房瑣事]  
　　趙江屢犯竊案曾經懲辦日前復在長江某處洋篷子内竊得時辰表衣服並油紙包封書畫一包外有紅紙條書寄京都五老爺查收字檥昨被包探查知當向小東門外某客棧内搜出人贓一併送入捕房管押○汛地阿男卽陳榮因帶同夥役在顧杏林烟間内將烟客周亨蘭之銀洋掉換銅洋反向勒索送周管押經葛同轉訊明原委飭差拘提男並幫同拆梢之夥役等到案再核已記前報昨據包探在法馬路萬隆醬園門首拘獲夥役元生復在浦灘拘到金生一併送入捕房管押候訊 
[上海文報局順賑收解處會同各公所起解第二批賑欵啓]  
　　謹啓者敝處自解出順賑第一批迭接兼尹憲潘宫保通永道楊觀察來函謂順屬災　地廣不特需欵孔亟兼乏人手查放囑爲敦請熟手南　迅速前往等因兹敝處公請劉蘭階翁邀同謝嘯谷許道良孫念劬吳安卿汪益齋祭少齋諸君卽日由輪船至津遄赴都門並湊解第二批京平銀八千兩合規銀八千一百二十兩又治病符一萬道甘露午時茶兩大妻神效黄金丹三千服並附解金苕人觀察集募義賑京平銀五千兩蘇州順賑公所解棉衣一萬三千件均变劉蘭翁帶去計此批内絲業賑所規銀二千兩高易賑所規銀一千兩申報館賑所規銀一千兩仁濟堂賑所規銀一千兩冶病符一萬道樂茶兩大簍黄金丹三千服文報總局賑所規銀二千一百二十兩理合聲明惟順直災鉅欵絀轉瞬嚴寒冬賑尤爲緊要務望海内仁人善長解嚢惠助俾敝處得以源源接濟禱　以求無任急切待命之至再劉蘭翁等諸位輪船水脚承招商總局捐免合併聲明八月二十日同人謹　 
[金鐲兌去]  
　　本館協振所承花桂林以金鐲一隻助振兹已兌與寳成銀樓平見重三兩五錢三分作價銀七十二兩七錢一分八合鷹 
洋九十九元四角彚解災區拯彼黎庶共荷脫環之賜益高徹珥之風特列報章用照核實 
[異方照錄]  
　　西牛黄二錢冰片四錢蟾酥一錢五分麻黄去節四錢蓬砂三錢人中白漂煆八錢靑黛飛五錢明礬五錢火硝一錢五分牙皂三錢飛眞珠三錢硃砂飛二兩明雄黄飛一兩燈心炭一兩當門子麝香三錢右名返魂丹專治羅紋痧一切急症以及霍亂中風猝死雖至氣絶多時可救每服一分凉開水過另以少許吹鼻重者兩服小兒减半○天災流行所在多有此方歴請名醫酌定非他方之比經騐最多取效最速恐僻在一隅傅施不廣今特登報以兾仁人合虊施送實爲至幸如患症者虔心許願以救已者救人尤爲至要此方貴重非有力者不能獨辦或與親友合辦或辦十之一二量力而行可耳以上係毗陵有心人抄囑登報是否有效仍祈高明酌之 
[蘇省撫轅抄]  
　　初六唐贊彝謝委常昭内河厘局差八月十三日城守叅府曾官太太二十日督憲曾宫保二十五日撫憲剛大人均壽辰○初七日巡檢福涵禀銷武陽絲捐差典史薛　禀謝奉委辦土藥捐局差○初八日署丹陽縣劉德麟禀知交缷任事回陳守晸禀謝奉委赴江北一帶緝捕差指分江蘇試用知縣龍璋湖南人由京引見來省禀到五品藍翎分發江蘇試用府經歴胡炳綸浙江人分發江蘇試用府經歴唐啓虞廣西人均由京騐看來省禀到○初九日從九湯維淵謝委署荆溪縣典史事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
