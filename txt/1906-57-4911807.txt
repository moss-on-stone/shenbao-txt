# 1906 - 57 - 4911807

 

Page 1

 
 
[西歴一千九百六年三月四號禮拜日]  
[電傳諭旨]  
　　二月初九日奉旨大理寺卿著管廷　補授欽此同日奉旨翰林院侍講學士著世榮補授欽此同日奉旨太僕寺卸著慶緝補授欽此同日奉旨光祿寺卿著左孝同補授欽此同日奉 
 
 
 

Page 2

 
 
　　上諭安徽巡撫著恩銘補授訊速赴任欽此同日奉上諭載瀅之第三子着命名漙德欽此同日奉上諭宗人府府丞著陳名侃補授欽此同日奉上諭江寗將軍著誠勳補授未到任以前著振格暫行署理欽此同日奉 
　　上諭此次京察引見年至六十五歲以下之戶部郎中世昌等均著照舊供職不到之戶部主事姚榮壽著該部照例辦理欽此 
[電傳宫門抄]  
　　二月初九日召見軍機恩壽 
[論蘇撫陸中丞之去官]  
江蘇巡撫陸春江中丞之去官也。有幸之者。有惜之者幸者何心。惜者何心。記者俱不暇論。論陸撫之所以去官 
陸撫始爲縣令。曾綰上海縣篆以練逹風厲聞。政聲卓著。迄今越數十寒暑。滬人士猶能道之。其他瑣瑣善政。不必盡述。述其一事。有法捕亞沙呢者。以事被陸撫拘入縣中。堅不釋放。旋卽解任去。繼之者竟不數日而縱之。使其事而在今日民氣發逹之時吾不知海内士庶。將如何頌祝陸撫。又使從前之各州縣而盡如陸撫内外諸大臣而亦如陸撫則何至喪失國權至於今日之甚。乃累遷以至於蘇撫。蒞任不一載竟以之去其官。豈陸撫之前後若兩人歟。是必非無故矣。　　或曰。陸撫之開缺。以治梟不力也。以練兵興學諸要政。未能實力整頓也。夫吳中之患梟爲大。然除前撫趙舒翹外何一能治梟者。自陸撫蒞蘇後。備快砲購小輪。梟雖未絶根株。梟患亦未嘗加甚。至於改練新軍。委員查學。此皆彰彰在人耳目之事。不能毁。亦無庸譽也。謂陸撫卽以是去官。尙非此中眞相。記者證以所聞。按之近事。而得其原因有二焉。　　一政府欲位置私人。恩壽貪黷不法。通國之人。皆唾駡之。然且竭若干人参劾之力。而始由蘇撫遷爲漕督。蓋恩爲某邸姻婭。其聲氣之赫奕鑽營之便易爲衆小所不如。迨漕督裁而恩置閒散已久。樞臣乃不得不盡力以爲之謀。觀此次。各督撫調遷紛紜而祇騰出一缺爲位置恩壽地豈環顧在廷臣工其庸惡陋劣皆較恩壽而尤加一等乎。是可知政府之意矣此陸撫去官之原因一。一陸撫餽贈未周比聞京師人言。都中大老。去冬有未得陸撫餽送者。夫外省冰炭敬。京官久視爲應得之財。以某制軍之學界歡迎賢聲卓越。猶且於敡歷各省之大小京官。俱有極豐之餽献。則其他可知。今陸撫忽靳而不予。其爲悻悻。又何待言故陸撫非革職非休致而曰另候簡用蓋明示以功過之皆不足深論也此陸撫之官去原因又一。　　嗟乎朝廷之黜陟。國家治亂興亡之所係也。乃如東撫楊士驤之荒淫無度而官如故。皖撫誠勳贛。撫胡廷幹之碌碌無所表見。而官如故。而陸撫獨以此去官。然則記者又不暇論陸撫而當爲政府深惜用人之私矣 
[紀南昌縣被剌情形江西]  
　　南昌縣江雲卿大令歷年辦理敎案公正無徧人皆稱之前年新昌縣棠浦敎案幾至决裂經大令勸解無事而敎堂猶未能快意正月二十九日省城老貢院天主堂神甫請大令宴飲筵罷新昌敎堂神甫王安之法國人出而逼勒大令親立筆據棠浦一案須賠十萬金三人抵命大令辨論不允王安之等數人遽用刀將大令剌傷頸項血流如注時下午九點半鐘也幸喉管未傷逾時而甦回署後神志尙淸力嘱勿驚擾勿暴動卽因此不起亦須有文明辦法云云（田） 
[南昌敎案五誌]  
　　軍機大臣曾奉諭旨電責贛撫謂其何不於亂黨未肇事以前捕拿行剌南昌縣江大令之兇手且何不於亂民羣情洶洶之時立卽彈壓解散以致西人被害釀成重案蓋該撫現有練軍五千人歸張提督統帶不難臨時調集以之鎭壓亂黨一面責成地方官秉公辦理此案也胡撫軍曾報告江督謂於前三日曾於省城内外捕獲多人訊及此案曾否與謀江督覆稱無辜之人不可波及辦理此案務須加愼至滋事眞犯必須嚴行懲辦云譯字林報○今日午後九江來電云法國巡洋艦特思卡脫思號已抵九江譯初九文匯報 
[江督電飭鎭道保護敎堂鎭江]  
　　署常鎭道陶觀察昨接江督電諭略謂南昌鬧敎巨案風潮大作警電紛傳沿江一帶伏莾繁多鎭江敎堂林立誠恐若輩聞風煽動乘機滋擾亟宜嚴加防範以顧大局等因觀察於初八日辰刻傳見鎭江水陸總巡周錦堂及丹徒縣郭子華洋務局委員李潤齋警察局坐辦汪夔生等及文武巡查各局員嚴諭將租界曁城内外各國敎堂親率兵勇一體實力保護母稍疏懈一面商准南洋常備第六標統領龔子佩撥出勇丁若干名分紥甘露寺江濱各要隘以資防禦（再） 
[美國對於中國之預防]  
　　初八日倫敦電云華盛頓京城傳言美國陸軍省已准備陸兵二萬五千人派駐中國内有五千人由菲律賓島抽調前往譯字林報 
[俄興滿洲商業]  
　　俄國商部與俄國商家合力在滿洲城巿數處設立行棧譯文匯報 
[趙次帥招撫馬賊頭目]  
　　遼東地方馬賊頭目馮麟閣於日前率其部下歸順淸國官兵聞趙次帥招撫之後有授馮與其他以下各頭目官職之說譯時事新報 
[西報述權監李蓮英事]  
　　初八日北京電云有執政大僚數人奏陳兩宫謂内監李蓮英有爲俄所用情事太后聞而震怒故李蓮英現己離京譯字林報 
[議起用廢員北京]  
　　内廷傳出消息日前両宫面諭軍 
 
 

Page 3

 
 
　　機大臣現在朝廷變政自强求才甚切應卽查明己經告休及另候簡用大員名數案由速飭各省督撫查各該員年力是否精壯能否通逹時務出具切實考語交軍機處彙總繕摺進呈等諭據政府人云兩宫有棄瑕錄用之意也（上） 
[諭飭都察院裁撤各道御史北京]  
　　日前軍機大臣面奉諭旨片交都察院略云各道御史事甚淸簡應將恊理京畿道御史裁撤並江南河南等道御史内各裁汰二三員以節糜費而重名實云云聞十九日都察院遞具封奏一件卽係奏請裁各道撤書吏云（上） 
[紹昌被劾之奇遇北京]  
　　内閣學士紹仁庭前任外務部丞堂頗蒙慶邸器重已擬保其升補外務部侍郎尙未得間陳請慶卽因病請假正月初三日御前大臣奏叅紹昌貽誤要差奉旨交部議處銷假後吏部己將紹之處分議定鹿大軍機遂即奏明議以罰俸三個月兩宫當詢紹昌居官如何慶邸力保其才幹適有刑部侍郎缺出故卽以紹升授云）上（ 
[山東巡撫荒淫無度濟南]  
　　東撫楊蓮甫中丞士驤酗酒漁色酣歌恒舞羣屬効尤濟南風俗爲之一變學堂之管理員敎員及學生等亦公然挾妓遊湖無復顧忌木報早有所聞恐傳聞失實未敢率爾登報茲接山東友人來函則知前此所聞更有未盡者函云中丞以省城妓女未脫土俗習氣不免缺憾某道員迎合憲意由京津招至名妓數人輿送撫署大蒙賞識特開盛宴集幕府及道府大員各挾一妓中丞親唱京調排日爲歡經旬未已候補道某甲特聘京中著名曲師敎唱京調冀得邀中丞之靑鑒候補佐雜至奔走靑樓乞憐妓女爲之引綫因此得優差者頗不乏人故濟南龜鴇之氣燄直駕候補道而上矣嗚呼政府何甘以封疆畀浪子一擲耶（陽） 
[贛南道爲關欵求請交卸原電九江]  
　　贛南道江訒吾觀察爲贛關賠欵一事禀請交卸情形巳詳誌前報茲探得其原電錄下撫憲鑒會昌長寗淸鄕會匪案己辦竣安遠南鄕及龍南聞巨匪遠颺若再散其餘黨絶其歸路似可較安惟查辦往返必須二三月贛關賠欵江西無從籌措限期嚴追轉瞬又展期滿再加萬數千金必致革追愁病交乘束手無策懇恩垂憐遴員接辦俾得回籍措繳感戴無旣附胡撫復電查該關賠欵按六成實銀報解業經奏准無從再減當此關期伊邇餘匪未除務當體此時艱勉勤職守萬勿如此引退（治） 
[湘潭中學堂全班退學事未了湖南]  
　　湘潭縣中學堂於去冬因加収膳費致將全堂學生解散一事曾誌前報茲聞該學堂現已擬另招新班而各學生之行李書籍均未挑取出堂並集資於日前在縣城設席邀請縣主任大令及七幇首董並學界中人會議意欲向該總董爲難聲言必由縣府具控上至督撫及京師學部誓不甘休云云未識會議後果有人出爲調停否也（時） 
[俄索夾皮溝礦産北京]  
　　吉林某俄商查勘礦産偵悉夾皮溝地方礦産甚盛特來北京禀請俄使璞科弟照會外部要索採辦聞外部力拒其請云（吕） 
[電飭查辦侵佔礦廠北京]  
　　日前外務部電致盛京將軍畧謂據商部咨稱現有職商王承堯禀請開辦千山台煤礦查該處礦廠曾經某國侵佔請卽查明收回就近體察情形酌核辦理並望電覆以憑咨明商部云云（上） 
[電催鄭州開埠章程北京]  
　　商部以河南鄭州地方前己奏准開作商埠當經調取所定章程咨部備查現在爲日己久尙未覆部故日昨又專電飭催矣（吕） 
[商部咨查蒙古茶票京師]  
　　日前商部電致察哈爾庫倫等處大臣年來口外内蒙古各處通商全用茶票銷數甚鉅故溥統制　有奏請收捐茶票之摺但聞此項茶票俄人常以賤價收買卽以此票通商弊端頗多究竟有無此情祈卽詳細查明咨覆以憑核辦（吕） 
[鳳陽關之近狀安慶]  
　　鳳陽關稅務統轄虹口蔣壩口等十小口盱眙臨淮正陽懷遠亳州五大關各關向設有委員一人經制西房等各一人委員不過備員西房僅司稽查所有征數統由經制一人按期報解其五大關以盱眙臨淮爲最優每屆改委之期各經制咸不惜數千金謀充此差其十小口如泗州之虹口盱眙之蔣壩口壽州之河口每年更換亦須賄嘱一二千金雖如鳳陽北鄕十里城極瘠之小口去歲董某接辦尙須賄嘱銀一百餘兩至五大關之西房向係幕友承充自張成勳觀察蒞鳳則又派其四胞弟于臨淮五胞弟于盱眙承充兩處西房該關種種情弊外間嘖有煩言刻下大憲已委卞緒昌觀察前往接署想必有一番整頓（丁） 
[皖藩署失愼卽熄安慶]  
　　初一日五下鐘藩署内後進上房不戒於火突然烟霧騰起幸其日大雪又經護勇警兵多人極力嘖救旋卽撲滅無事（多） 
[商辦浙省鐵路有限公司暫定章程再續昨稿]  
第二十二節股票遇有抵押因而糾葛者本公司惟票載及册載姓名之人是認受抵押者亦惟票載姓名之人是問第二十三節凡有轉買股票之人應將原股東之股票息摺帶繳本公司報明姓名籍貫經本公司查無違背章程知照原股東限一個月方准注册過戶換給股票息摺 
第二十四節凡遺失股票息摺應由遺失人將號數先登上海各報須三份以上詳細聲明滿一個月邀同妥保向本公司聲請方准換給 
第二十五節股票息摺遺失轉買分開合并或更名號須換股票息摺者應由該股東按繳本公司所定相當之費 
第二十六節華商寄居外國者無論外省本省須呈明本國駐洋欽差或領事及商董函知一體入股仍應恪守本公司定章 
 
 

Page 4

 
 
[第二十七日]  
　　本公司股分有自附或代招至整股五千股以上者得分别請奬（附說）恭繹欽定鐵路簡章華人請辦鐵路如係獨力資本至五十萬兩以上查明路工實有成效者由商部專摺請旨優奬其招集華股在五十萬兩以上者俟路工告竣即按照奏定之十二等奬勵章程核辦本公司應卽遵照辦理 
[第三章股東會]  
第二十八節本公司股東會分定期會與臨時會両種第二十九節定期會於每年二月招集之卽議决前一年終所結股分銀錢地畝材料工程支銷及開車後客貨之運脚利息之分派各項帳目 
第三十節臨時會須由總副理及董事或查帳人認爲本公司緊要事件或由本公司已集股本十分之二以上之股東說明事由請求開會總副理卽預備招集不得逾一個月 
第三十一節凡往定期會之月内不再開臨時會 
第三十二節股東會之會期會塲並所議事件距會期二十日前由本公司先行函告會議時不得旁涉他事 
第三十三節股東會有本公司已集股本四分之一以上並股東人數十分之一以上到會者得議决事件 
第三十四節到會之股東如不滿前節兩項之定數其會議事件不得爲决議惟本公司可將會議之意告知各股東限一月之内再集第二次股東會至第二次會時不論到會股東及股本之多寡得議决之 
第三十五節凡一整股以上之股東到會時均有發議及選舉他股東爲董事查帳人之權 
第三十六節本公司以五十整股爲一議决權餘准五十之數遞加惟一人至多不得逾二十五議决權（附說）查商律一股一議决權唯載明公司可自訂章程定一人多股之議决權數本公司初議一整股或十整股爲一議决權不定限數繼思附股多數之股東一人可得千百議决權轉足以壓附股少數之股東欲求平允反致吃虧如以一整股或十整股爲一議决權而定有限數則附股多數之股東又有偏枯之弊現定以五十整股爲一議决權至二十五議决權爲限數（己完） 
[上海租界華商公議會章程]  
第一節題名 
一本會定名爲上海租界華商公議會第二節明義 
一本會以維持公益保護治安籌華民之利便期與租界西人一律享受優待爲唯一之宗旨一本會對於官長則以謹守權限凡國際上之交涉概不與聞爲宗旨一本會對於租界工部局則以和平之志願靈敏之手腕不激不隨以求逹目的爲宗旨一本會對於華民則以增進幸福俾享自由之權利養成謹守法律之良民爲宗旨 
第三節名位 
一本會義務董事（甲）選領袖以任代表爲員二（乙）選經理以任庶務爲員六（丙）選監察以愼出納爲員一一本會理事員（ 
甲）聘坐辦以主文牘爲員一（乙）聘繙譯以重外交爲員一（丙）聘支應以司經費爲員一（丁）聘書記以任鈔胥爲員一第四節選舉 
一本會董事經由發起人就紳董二界選名望素孚中外推重者東請題名全體計四十八人嗣後非缺不補非本在會内董事介紹並得多數之董事認可亦不補固寕缺母濫之意也一正副領袖迄於經理監察任有義務之董事概以一年爲期及期則本會柬請全體董事分送所刋之選舉票各就所知擇尤推舉每年正月内舉行其願舉續任者亦聽但不得留至三任以均勞逸 
一膺選之董事必求合於後開之格（一）品端行潔心平氣和者（ 
一）有實業者（一）年力能耐勞者（一）諳習洋文者或未習洋文而名著一時爲中外所推重者 
本會選舉票式 
第　次第號選舉票茲願舉先生分任領袖經理監察各義務董事此票定於月日封投本會選舉筒内光緒年月日上海租界華商公議會選舉票凡届選舉之期先期七日將選舉票填明號數與本會董事全體之姓名單同送每人一紙每紙共舉九人會中仍立底本留備查考惟未開筒之先不得預洩一本會聘請各員應俟每年選舉决定義務董事後由全體董事覈其功效決定去畱無庸一體投票以示區别未完 
[英艦來華擱淺]  
　　初九日倫敎電云開往中國之巡洋艦事　而號載重九千八百墩在蘇彝士河擱撞海岸須待拖船拽之而出譯文匯報 
[日本鐵路問題]  
　　初八日東京電云日本外務省大臣加藤君以改正收買鐵路一案與衆意不洽己於昨日辭　惟西園寺侯爵頗力持此議 
[英使派員調查被扣貨物]  
　　初八日倫敦電云英外務大臣愛華德格雷君宣言云駐京英使薩道義君以英商貨物運進營口尙被扣留故己派商務委員前往调查 
[英人之言]  
　　初八日倫敦電云英外部大臣愛華德格雷君於覆答和平黨聲請政府按照英日同盟第七欵切實施行一節謂此議之創實由於誤會日本將有增加海陸軍費之舉然此信並無根據 
[俄法政策]  
　　柏林電云法國内閣建議減少領土軍隊任事之期限以反抗政府之意又云聖彼得堡俄國皇族尙在會議現正籌議如何整頓皇室之典範改良國會之法律 
[日人歡迎英藩]  
　　初八日東京電云英國矮瑟親王於今日午後抵薩須賀沿途備受歡迎譯字林報 
[歐美近事]  
　　文匯報接倫敦電云美國上議院紳董不允修改非律賓羣島之稅章並加抽歐洲運美之棉紗稅德文報接柏林電云德國報章不採錄中國目前可驚情形之報告又電云法國内政提議陸軍軍政謂德之砲兵弱而法之陸兵　酋受訓練此實無稽之談又電云匈如利政府現己設立警察 
[德美交誼]  
　　美國上議院接得政府對子德國商業上政策之報告内有一　外部致德公使之信其言極以友誼爲重譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西藏解餉被刧北京]  
　　日前西藏某喇嘛呈進内廷餉銀十二萬兩行至蒙古某地方突被某處之兵刦去餉銀十萬兩該喇嘛己電請理藩院轉知練兵處速行派兵勦辦（閏） 
[改委第一標管帶安慶]  
　　前報紀一標一營滋閙縣署由皖撫札飭督練處將鄭管帶撤差現已札派改委略謂安徽第一標步隊第一營鄭管帶馭兵不善應卽撤差查有壽州都司樊衛棠堪以接帶札到該處卽便知照（多） 
[徴兵另改簡章松江]  
　　華婁兩縣奉文徴兵各就大堂設局惟應者無多茲另繕簡章懸示通衢一年紀需在二十以下二十五歲以上者一身體限四尺六寸以上無疾病不吃鴉片烟者一膂力限平舉百斤以上者一來歷須士著均有家屬産業者一有志入伍者須取具里鄰紳商保結由董一保送來縣考騐合格加結彙送（酒） 
[催送陸軍小學堂學生江西]  
　　上月杪贛撫胡中丞又復通飭各屬催送陸軍小學堂學生略謂前經詳准通飭遵辦迄今日久選送寥寥力今朝廷重視武職凡向來跪叩唱名等制悉已除去且退伍者可改用文職相待極優何至無人應考顯係該起方官玩忽從事除行敎練處轉飭外合亟札催迅將應送各生遵照章程刻日考選依限申送如再遲延定卽飭記大過不貸（百） 
[東京同仁醫藥學校發起日本]  
　　近日岡田和一郎足立中八郎等於同仁會長伯爵大隈重信統監之下創設醫藥學校名曰東京同仁醫藥學校專爲中國學生將來欲願充醫生軍醫藥劑師藥劑官者特敎授醫學藥學該校科目分豫科本科兩門豫科一年如日語日文醫藥術語算學體操物理化學等課本科三年又分醫學科（解剖生理物理病理内外科眼科診斷衛生臨床講義等）軍醫學科（大指同醫學科）藥學科（博物有機化學定性分析生藥學調劑學等）三種其學費每人每年日幣三百元云（望） 
[直督通飭招選女師範天津]  
　　天津建設高等女學堂特立師範一科應選者寡直督爰通飭各屬略謂無論土著客籍已嫁未嫁年在四十歲以下文理通順者應由各屬訪明詳送酌量道里遠近墊給用資由學務處發還考選入堂者每名每月給津貼銀圓四十元並供給火食以示優待畢業後派充女堂敎員限二月底報名投考（露） 
[中學監尙無其人抗州]  
　　杭州中學堂監督潘鳳洲閣學於去冬由盛紳等控請撤換經浙撫照會樊陸等紳另行議舉且頗屬意於邵崇伯庶常正擬致聘而庶常卽將東渡游學婉詞告却刻尙未得其人也（獨） 
[浙江官事杭州]  
　　錢塘縣令汪炳文調署餘姚遺缺以前委象山縣之程贊淸委署以正任蕭山縣李前泮調署象山而蕭山縣以唐植仁承署温州通判吕耀弼病故以崧燿署理○開化縣縣丞阮鳳鳴現因廻避改委余純桂署理○麗水縣縣丞蕭攸裕捐升知縣遺缺以朱丙慶署理○壽昌典史缺前委章錫書署理查無下落改委候補稅課大使李鴻儀署理○分水縣典史吳嘉麟病故遺缺以趙金鑑署理○西安縣全旺巡檢己委沈憲曾署理因病繳改委李景雲署理○長興縣敎諭朱用賓母病乞假以王澤霖署理（的） 
[蘇州官事]  
　　督糧道陸申甫觀察於初八日午後由滬回省○元和訓導汪恒太倉七浦司巡檢文濬溧陽典史吳延禧均經叅革現奉憲委以王學瀾署理元　訓導以謝滎錦署理太倉七浦司巡檢以楊世輔署理溧陽典史○撫署文案典史翟大椿委兼辦官電局差○新委督練公所叅謀處副科長熊渭奇章駕時彭大鯤又收發杜中柱彭錫範又兵備處副科長何懿典柯豫時均詣撫轅謝委（且） 
[長洲縣發封不法僧寺]  
　　長洲縣陳大令據齊門外紳董禀請發封齊門外三茅觀一所蓋因觀中僧人有不法情事故也大令據情訪得實情因於初六日親帶差勇出城標封併將住持僧帶回縣署押候訊究（且） 
[華婁發封書場茶肆煙間松江]  
　　西門外莫家弄隔壁小弄内有三層樓第一層爲薈芳園書塲第二層爲三三徑茶舘第三層爲天成昌烟間生涯極盛本年由婁差范姓接開書場茶肆爲浙人張姓所開近聘沈某說果報錄招摇過甚初六日下午華婁両縣忽奉府憲札飭將該三層樓一併發封兩縣馳往該處烟客茶客書客紛紛逃散店主堂倌塲東等一併帶歸華署管押（酒） 
[松江]  
　　前蘇松鎭徐吉雲鎭軍傳隆因知江南提督楊軍門染痢甚劇特於初一日來松晋謁提轅惟軍門現已日見痊可因親出會晤○邇來各商家以銅元充斥靡不受虧在商會議定此後賣買各物一例改用洋碼零星貨物則增價以相抵制己各刋傳單知照矣○本年府尊戚升淮太守懸示禁賭風行雷厲賭徒稍稍歛迹然集賭之窟仍未能凈初三夜盛姓顔料店集衆賭博因無類溷集幾肇爭端普照寺南某食物店時時糾人小賭聞現爲左近某營所聞將下逐客令○初二日華亭縣獄瘐斃人犯一名報經府尊戚太守札委婁縣屈吉士大令卽日詣華獄相驗○縫工胡某天主敎中人也猖狂不經似有瘋疾因張姓銀錢細故與新進耶穌敎之吳姓口角擊傷吳之面部吳遂投控華亭趙大令准詞票提初三日差役拘解到案待訊○府尊戚太守近遇公出將儀仗減去輿前僅一傘兩親兵而己華婁兩縣因此亦將裁汰隨從屏除儀仗（足） 
[商部王丞堂北上]  
　　商部左丞王丹揆丞堂自去歲赴南洋攷察商務頗能稱職去夏折回滬江凡有關商界各事竭力提倡總理南洋實業學尤井井有條現因商部電催赴京己於昨晚乘輪北上赴部供職至隨從丞堂之單朿笙員外則挈其瀛眷同於昨晚附海輪入都（顚） 
[冠掌雅集]  
　　上海縣汪大令曁各局委員等於昨目恭設盛筵在張園請新道瑞辛儒觀察並升道袁大京兆等飲晏（事） 
[列樹表道]  
　　滬南新馬頭沿浦一帶近日仿照法界擬種梧桐若干已山總工程局總董購得樹秧三十株於昨日先行種列樹表道總工程局此舉有焉（贊） 
 
 

Page 10

 
 
[飭探密查要案]  
　　前日英租界老捕房頭特飭包探趙銀河連夜附長江輪船至長江一帶緝訪要案至所訪何事甚爲秘密須俟回滬後揭曉也（力） 
[派役酒掃]  
　　新任道臺瑞辛儒觀察查得内垃圾堆積甚多兼之房屋有損壤之處除諭由本縣汪大令派匠略修外復諭淸道局飭派打掃夫多名至轅當差故經范董遵諭派往矣（事） 
[嚴諭夫役]  
　　本埠淸道事宜自改范董接辦後前日飭傳各鋪地里打掃夫燈夫等到局嚴諭謂淸道自歸紳董經辦所有工食並不扣串按日照發爾等自應督同掃夫撫論大小各街一律加意挑除不得偷懶至於路燈一項燈油按日給足每盞二兩四錢亦不得偷减作弊天雨更須明亮較平日加早一點鐘燃點地甲及各夫役均遵諭而退（事） 
[嚴加驅逐]  
　　滬南浦江中之艒艒船經總工程局出示諭令移泊南浦日輝港一帶刻下仍未移盡且淮揚州帮各船戶凶横異常故由總董諭令垃圾船夫頭隨時約束外並著帶同巡士兩名及所丁等在浦江中一律嚴加驅逐（尺） 
[謀斃劣子案續志]  
　　謀斃劣子報騐一則己紀昨報茲悉上海縣汪大令蒞騐後捕房以黄子雲處死劣子未免輕視人命有違租界定章飭探倪順全將黄拘入捕房押候送辦（似） 
[上海縣案]  
　　劉金松砍斃王錫卿一案因牽涉上海秦姓向縣差行賄府憲戚太守札飭縣尊汪大令將人証解府澈究在案前日大令飭提劉阿虎劉長發及劉妻嚴氏到案澈訊行賄實情劉長發供與金松阿虎均係同族行賄之事並不知情劉供金松之子前將水牛與小的調換黄牛及借嚴氏衣服質洋廿元金松犯案被獲後嚴氏即以强牽伊子耕牛不還等詞到案控奉訊押亦不知納賄之事嚴氏供稱丈夫自與沈工姘　並無洋銀到案祇有田地四畝婦人與子媳耕種度日維艱何能托秦行賄大令核供之下判氏交官媒管押候再澈究○縣差在邑廟某要貨店拘獲賭徒祝洪在等八名及大小銀洋前日由幇審馬叅軍提訊祝供小的因乏本營生與友南大談及允爲挑頭一次由伊約友賭博不料被拿南大刻巳逃往蘇州求恩劉阿福王阿二王阿三張炳如王友之金阿生張阿毛七人供俱手藝營生由南大邀往賭錢是實參軍姑念均係手藝小民喝將劉等七人各戒責五十下又傳四鋪地甲嚴升飭其不先報官提拿顯有賄庇情弊亦責五十下判劉等七人具改過結如再犯賭被拿加等嚴辦祝係抽頭之人戒責二百下鎖示邑廟頭門三天大小洋元充公（嚴） 
[總工程局紀事]  
　　南巿著名惡棍陳長根卽殺猪長根前因冒稱縣捕迭次向人拆梢犯案疊疊曾由縣司飭拿未獲不料依然匿跡南巿前日有賣水菓之某甲誤與相撞被其兇毆受傷並將所賣錢洋攫去甲心不甘即投十六鋪警察駐防所喊控當派通班巡士往拘己經逃逸因諭地甲探捕人等隨時拿辦○報紀保愼公司經理粤人郭鋪蓀　洋逃逸一則昨由總工程局包探所丁在王家碼頭○街拿獲當即解入工程局押候訊辦○前晚袤鹹瓜街某藥店糾今賭徒開塲聚賭被小東門外三十六個黨流氓所悉硬欲入内在門前大肆胡閙爲總工程局巡士所知正欲拘拿彼等即鳥獸散巡王亦以衆寡不敵而止（尺） 
[會訊案二則]  
　　德商華友洋行控華商陶子卿不交租船銀兩　中西官會訊各情詳紀本報前日德麥副領事蒞廨會同襄　孫明府當堂宣讀堂諭原告律師高易被告律師侯魯公均到堂候示其堂諭畧謂查華友租船合同註明船歸華友經理故應辦各事亦應華友控告利　不能專　至陶子卿所租華友之船立先租四 [T3 ]個月 [/T ]合同因該船不能照合同辦事由陶將輪停泊情有可原惟陶不將前次合同　銷應償還華友一半銀兩計三千四百兩此銀限一月内交淸毋違云○華洋各商控韓惠儀欠銀一案前日午後由德麥副領事英副領事日本領事日斯巴尼亞領事先後蒞廨與關司馬會訊原告德商天福洋行控韓欠洋二千零四十元禮和洋行控欠洋二百四十餘元克　森洋行控欠九百餘元英商源　洋行控欠洋一百五十元日本商豐太洋行控欠銀二百十兩日斯商大豐控欠銀九十一兩華商錕華控欠洋九百二十元中西官互商之下判韓赶緊理楚並以克魯森之帳尙須查對諭速算明覆核（當） 
[英美公廨紀事]  
　　日商吉馴貞太郎投該官領事控華人侯福積帳欠銀讞員關司馬接准日總領事永瀧君照會簽差協探飭傳到案訂於十五日午後會訊○新閘捕房七百七十七號華捕解送窩留賊贜之婦人錢王氏至公共公廨請爲管押候訊關司馬飭將該氏發交官媒看管俟明日公堂究辦（力） 
[英租界捕房事]  
　　英界石路開紙店之盧某前晚在三馬路西鼎豐里某妓院賭慱出外行至里口忽與同賭之某甲饒舌某袖出利刃將盧右肩猛戳一刀而逸盧暈絶於地後經同伴送入老閘捕房捕頭飭送仁濟醫院療治昨晨派探邊　洲查明究竟緝凶核辦○東棋盤街福和祥洋貨號主朱世恩投四馬路捕房報稱被竊洋灰鼠皮袍褂等物捕頭飭探嚴緝昨由包探王長桂獲到陳忠寳楊阿保二人並在某質吊到原贜一併送人捕房押候解廨懲辦○福州路第十七號門牌某洋人日前被竊大衣一襲昨由包探陳金標將竊賊王順紀拘送捕房吊贜解辦○李德生因患惡瘡倒頣路隅經巡街捕車送捕房捕頭飭送公共公廨安插當由關司馬發給聯單將李送棲流所留養（當） 
[捕界捕房發落]  
　　韓景松控俄兵輪船火食買辦李杏生虧欠牛肉等物洋二百四十七元經陳大令提訊李供被大包頭張文方欠洋三百六十元掯不交還昨日提張覆訊張供亦被俄兵輪上虧欠所敎陳大令以未便互相推諉判張還洋二百元交保限十天内繳洋○馬夫顧根福駕車不愼碾傷途人由捕拘訊旋有車行主沈桂方投案求保大令准其保出俟該受傷人傷痊再行傳訊○大隆米店出店司張駿法竊白米二石麫袋七只爲店主查悉送究大令判押候吊贜核辦○莊阿四十務正業爲其父蔣友其送案請究大令判發改過所監禁三月○積竊張阿四李阿明皮阿洪行竊衣被由探解請發落大令判各押三月○孔阿生王阿六竊東洋車一部爲車主何金卿查獲扭案請辦大令判各押一月（臨） 
[美租界捕房事]  
　　陳榮福周阿珍在北河南路爭奪風筝互毆致周被陳毆傷眼角由捕一併拘究捕頭著自赴公廨控告○某汽車在蓬路將劉者卿小車坐客李阿淸撞倒由捕將李送入捕房轉送醫院求治○王子卿闖入靶子路一百廿五號洋房圖竊由出店錢明慶扭交巡街捕拘入押辦○袁云寳前在泥城外一百零二號西人家爲包車夫私取衣物而逸昨由西人在途撞見扭入捕房押候送辦○六百三十九號馬車行至外大橋　被某西人馬車撞傷馬腿該西人給與名片一張由二百五十三號印捕將傷馬等一併帶入捕房捕頭以該馬夫自不經心姑飭將馬送馬醫求治（似） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
