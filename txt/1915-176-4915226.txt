# 1915 - 176 - 4915226

 

Page 1

 
 
   
 
 

Page 2

 
 
時評 
[黨派之新名詞（冷）]  
　　中華民國之初建也有所謂民黨者有所謂官僚黨者及自前年以來國民黨解散以後而又有所謂粤派皖派者及於今日粤派皖派之爭急而又有所謂河南黨者 
　　夫河南黨之名初未曾見據京電則謂京津名外報創之其名如是其事實否雖不可得而知然而據昔所聞河南之有權者於皖爲相親即有黨亦必助皖而敵粤也今乃謂助粤粤因之反守而爲攻其果外報之讕言歟抑世事縱横果變化而不可測歟 
　　雖然由今日之人心以言中國之黨派則多一黨派即多一蟊賊也 
專電 
[北京電]  
　　京津外報多言此次參案係因黨派關係且謂現有河勢等語而政储要人則多詆其妄且有各方面人證其不實 
[北京電]  
　　馮國璋此次來京係因派人上書總統袁總統謂久未見華甫甚念之故現叚芝貴李純均有入覲消息有謂各將軍入京均因交涉畢後商量大計者叚祺瑞已允擔認將軍府事 
[北京電]  
　　梁士詒袁克文李諶陽等十二人出名發起通惠公司即資本組合擬集發起人三十人各募五萬興辦各事 
[北京電]  
　　政府派王祖同查辦許世英將副閩 
[北京電]  
　　内史監聲明沈佩貞並非顧問 
[北京電]  
　　今日公所又續開特别會議 
[廣州電]  
　　陸軍營長吳仲明購線由澳門跟蹤於省澳商輪抵省時拿獲僞司令廖海山一名搜出三次革命駐澳總機關部印委任狀襟章多件據供向在淸遠潖江假開藥材店爲名勾結北江一帶綠林上自南雄下迄三水土匪首領如李六鍾世朱繼龍梁壽山等皆伊黨羽由鄧鏗招邀入黨朱執信代表委任斯職給伊襟章百章凡能授任百人者方給一張朱執信許先發欵三千元限伊一月内招集萬人候省城起事各路亦已派員預備響應等語又據吳榮供伊係以熟習東江匪帮派充東江總司令限伊一月内招匪千人等語均經龍將軍正法 
[濟南電]  
　　兗州鎭守使田中玉已任命爲陸軍次長遺缺甚爲重要急須派員接替以資淸理聞靳將軍以五師師長張樹元前駐濰縣對内對外非常得力特保堪以接田使之事未知中央能否核准又靳將軍已於前日回濟南將於日内親至各軍隊將模範隊如何整齊及大總統親自閱操各情形演說以資觀感 
戰電 
　　其一（英人路透電） 
[巴黎電]  
　　亞貢戰事非常派烈今日下午公報宣稱法軍復擊退進攻之敵軍兩次米資拉爾復見惡戰德軍大受損失（一日） 
[巴黎電]  
　　法軍於六月二十一日在加里波里半島獲勝後僅見零落之戰事志在鞏固及擴張所得之地近復占據戰壕數道且掘地道使所得之防禦工程及前守之陣線得相貫通敵軍回攻數次均受挫而退左面英軍於二十七日大獲勝利轟擊土軍戰壕四道前進千碼敵軍乘夜回攻爲英軍砲火擊走（三十日） 
[巴黎電]  
　　今晚公報宣稱亞貢德軍轟擊法軍陣地三日未止後乃進攻兩次均受挫而退繼又進攻在巴加台爾附近法軍陣線之一部分得有立足地其在他處者激戰彼均敗走伊塞爾河兩岸亞拉北面均有砲戰瓦斯河與亞貢間則沉寂無事（三十日） 
[亞姆斯特丹電]  
　　德國半官報嚴斥一般談論和局之人謂德國須俟敵國先行乞和然後可决定要求條件德人必須繼續作戰互相團結至敵國乞和時而後已（二十九日） 
[彼得格勒電]  
　　公報宣稱維泊爾河與巴格河間之敵軍仍在柴尼哇資至蘇加爾陣線取攻勢俄軍於星期一日及星期二日在巴格河及格尼拉里巴河擊退進攻之敵軍俄軍見敵軍在哈里資附近渡里斯特河乃取攻勢擊退之俘敵數百人（三十日） 
[彼得格勒電]  
　　公報宣稱德國軍艦一隊内有海濱戰艦一艘輕巡艦四艘驅逐艦數艘轟擊里巴北面之温杜口岸且圖派兵登岸爲俄軍逐退敵驅逐艦一艘中水雷沉没尚有敵巡艦及驅逐艦數艘由北面保護進攻温杜之戰事爲俄驅逐艦迫令退走（三十日） 
[倫敦電]  
　　達達納爾英軍總司令　　哈米爾登將軍公報謂星期日英軍在加里波里半島薩基爾第爾山谷西面 
 
 
 

Page 3

 
 
　　前進一千碼奪敵壕五道又在山谷東面奪敵壕兩道印兵在山岩之下奮力進行奪獲克里西亞西面一重要崗敵軍回擊受重創而退此次所得之結果乃在原定進取範圍之外（三十日） 
[倫敦電]  
　　英國爲便利商務反除去中立國因英國封鎖北海而受之困難起見已與荷蘭瑞士兩國商定辦法今又派員赴瑞典京城欲與瑞典討論同一之計畫（三十日） 
[巴黎電]  
三個月債欵之議案已由兩院通過下議院於辯論此案時謂法國財政之地位較之樂觀派所推測者爲高國民獻其積蓄之資以供國用愛國之忱昭然若揭云云陸軍部長報告法國軍火之出額四月一日較諸去年八月一日彈藥加增六倍野戰砲加增兩倍有餘重砲加增三倍機關槍之出額自十月一日以來加至兩倍來復槍之製造尤爲不遺餘力 
[倫敦電]  
　　亞米尼亞號遇救者六人已抵加地夫據謂亞米尼亞號載重九千噸由鈕濮行鈕斯開出駛至距斯西萊島外二百英里處望見潛艇一艘急開足速力向前疾駛竭力避之但卒爲潛艇追及始知追者乃U字第三十八號也船長曾曲折駛行且抗遵潛艇之命令忽飛來一彈擊中機器室船遂不能行動旋有潛艇中人數名登船置大炸彈二枚該船即於三十分鐘内沉没五小艇安然入海尚有一艇繩爲砲彈所斷乘艇者皆落海中敵潛艇且轟擊附近比國漁船一艘但旋即棄之而去五艇中人乃得悉爲漁船救起有謂救起者共水手五十人又馬夫八十人（一日） 
[華盛頓電]  
　　白里斯土爾美領事正式宣稱亞米尼安郵船沉没美人罹難者共二十人美國政界本望德國將以滿意之公文答覆美國今聞亞米尼安郵船沉没喪失美人生命之消息大爲震動僉謂德潛艇儘可派人登船搜查及將船中之人送至平安地點然後毁之美政府已命駐英及駐德之本國大使報告詳情（一日） 
[倫敦電]  
　　萊德公司郵船亞米尼安號（八千八百二十五噸）在康華爾海濱外中魚雷沉没聞共溺斃三十人内有美人十一名西斐郵船太圭號駛抵泊拉愛茅資謂在距特里伏斯（康華爾海濱西北之地角）西二十三英里外接亞米尼安號郵船求救之無線電（一日） 
[紐約電]  
　　美政府現將郵船出發之日期及何時將駛過戰爭區域照會德國海軍部以免德潛艇攻擊美艇（三十日） 
[倫敦電]  
　　德潛艇U字第二十九號在柯克之南擊沉由美國開往美塞之瑙威帆船坎布斯肯萊茲號（一九二五噸）又瑙威貨船柯西拉號且載去德國搭客八人餘人均已登岸瑙威商船其沙號（一○九四噸）在台恩河外爲魚雷擊沉（三十日） 
[倫敦電]  
　　今日公報載有法境戰士因勇敢行爲而獲卓異奬牌者之名册計五百八十人並臚列其驚人之事實英國前三個月收入之稅項共爲英金五十一兆二十九萬七千一百三十六鎊較前多收十兆七十九萬六千四百五十九鎊國庫收入連債欵與國庫劵在内共爲三百九十一兆十七萬零四百三十三鎊三個月支出共爲三百五十八兆四十七萬二千九百九十二鎊（三十日） 
[倫敦電]  
　　蘇格蘭皇帝號郵船昨晨在昆斯鎭南六十英里中魚雷沉没其遇救之人二十名糖赴孟鳩斯德現信該船餘人均無恙（一日） 
[倫敦電]  
　　今日午後首相愛士葵在平民議院報告五月底以前達達納爾戰爭中英軍損失之數計軍官死四百九十六人傷一千一百三十四人失蹤者九十二人兵卒死六千九百二十七人傷二萬三千五百四十二人失蹤者六千四百四十五人（一日） 
[倫敦電]  
　　意報宣稱意政府已召回駐土大使（二十九日） 
　　其二（德人德文報專電） 
[華盛頓電]  
　　駐美奥國大使署宣布七月一日維也納公報如下台里夫河隰地全爲德奥聯軍占據維斯土拉河西面之粤軍追擊俄軍至太洛夫止德奥聯軍由奥將指揮者於六月一月中共俘軍官五百二十一員兵十九萬四各名獲砲九十三尊機關槍三百六十四枝子彈車七十八輛火車百輛此外零物不計其數（以上東南境戰情） 
意軍復於昨日開始總攻擊以步兵數師轉進攻杜白杜高原奥軍之陣地意軍處處敗北受創甚巨意軍專力進攻薩格拉杜及芒伐爾康東北柯西區山陣線柯西區山死屍枕藉皆意軍所棄者也意軍進攻芒伐爾康東面高地及薩格拉村亞 
西北又哥里資橋端之大小數役亦無一不失利敵軍遭此挫衂後已在北伊松沙陣線及加林西安邊界按兵不動而砲火仍未停止意軍在佛米格里亞拉山谷薩爾資附近攻入奥軍最遠之戰壕惟好爲奥軍回攻逐入山谷（一日） 
[柏林電]  
　　德奥匈著名經濟家在維也納舉行會議討論良久議决兩國於經濟事務應竭力聯合締結經濟聯盟施行同一之經濟政策而自行維持責任兩國政府應卽豫備一切七月十日復將交換德法殘疾俘虜一批德俘於七月十一日可抵康斯丹土擬分居加爾魯希及滿海姆各醫院法俘同日可抵里盎柏林外科醫士薩洛門博發明一種軟膏用敷創口奏效甚速雖最重之創數星期内亦能平服可免損筋脫骨之痛苦以治痛風麻痺亦極有效其膏如腉用時化之熱水中繼乃以刷浸水施於痛處敷以軟物少許即可收口（一日） 
[柏林電]  
　　久旱得雨田野大潤德意志全國農事之氣象今甚光明俄國陸軍大臣蘇曲里洛夫將軍之辭職德國政界久已料及蘇之去位尼古拉斯大公爵將失一俄皇前之大助手佛蘭得斯德兵在所奪英兵戰壕中覔獲坎拿大第一旅第三大隊第五中隊某軍曹之背囊内有天主敎堂神甫所衣之繡金袍一襲且有其姊豫謝寄物厚意之書一緘此足徵英兵於比境之内尚有犯刦掠者（三十日） 
譯電 
[北京電]  
　　駐日陸公使將於本月中旬抵京覲見袁總統（二日） 
東方通信社電（日本人組織） 
[東京電]  
　　日本於九江濟南兩地新設領事館已定於九月一日開館（二日） 
[東京電]  
　　袁大總統禁止排斥日貨之命令日本一般人均甚滿足並期望其實行（二日） 
[東京電]  
　　元老之提言要爲排斥加藤外相大隈伯爵對於此事歷訪元老善爲答復並向聲言嗣後如遇國家重大外交問題自當報告不怠懇談云云現在此事已告一段落矣尚有其他諸問題及具體案料想尚須會談兩次 
云（二日） 
[東京電]  
　　據中國方面來電有日本將以日俄同盟而代日英同盟離間日英的揣摩風說此蓋誤解日本保聯合諸國親善之大方策日本與俄之親善與日英同盟毫無所動而日俄同盟之說尤屬無根日本一般人信此不過爲預測之詞云（二日） 
[東京電]  
　　日本對華輸出之特種貨物現漸好况就中尤以沙糖需用爲急最近一個月内出口之額著著加增日本製糖會社一家出貨約有二十萬包以上云（二日） 
要聞一 
[德國之新式砲彈]  
大陸報六月一日洛特丹消息云德國砲隊新用一種非常猛烈砲彈其形略似略似榴霰彈但其結構極爲精巧砲兵以簡單手續能使新砲彈一枚變爲五種各異之彈其功效各不相同可爲尋常榴霰彈可爲烈性之炸藥可製爲許多碎彈可限時而炸或觸物而裂其尤可異者卽此彈於透入目的物内後逾四秒鐘而爆發是已德軍砲隊以此項功用爲最寳貴蓋以其能擊穿砲壘或沙袋而爆裂於壕中也此彈且能在高處爆裂最相宜之高度爲八碼故無論砲兵在何地位一有此彈即可隨意轟擊云 
[加里西亞之戰局評]  
　　字林報云讀今晨所載之戰電知淹久無聞之俄軍右翼今在哇柴洛夫近受德軍之猛攻查哇柴洛夫距維斯土拉河左岸數英里位於該河與桑河會流處稍北本報前論萊姆堡陷落時曾謂敵軍出其全力擊退俄國中軍今果如所云台里夫陣線爲天然利於守勢之地俄之中軍大約必據以禦敵且電中時時云及拉伐魯斯加想敵軍進趨該方面者今已遇勁敵故圖逼退俄軍右翼此舉之目的乃在襲取魯白林其地有鐵路經過維泊爾河及布格河兩河皆與拉里夫河並流者也俄軍今急宜設法勿使敵軍入此方隅如任敵軍渡過維斯土拉河則拉里夫河陣線有不得不棄之勢矣 
[英人述塞國災懚]  
　　字林報云倫敦公報局就各方面報告編輯塞國英人恤災記一書經陸軍部之許可於五月二十七日發行本報茲撮其大略如下塞軍旣退復進反敗爲勝敵軍卒被逐出世人鑒於塞軍之戰績交口稱羡而不知塞國費幾何代價始得獲此勝利也塞國雖已廓淸然瘡痍滿目塞人呻吟於痛苦之中而又不敢聲張致使敵國知其外强内乾之眞象如是者歷數星期之久當其顚沛流離達於極點之際幸將伯有人今塞國已轉危爲安士氣復振民力復蘇矣求其所以致此之道實爲塞人勇敢堅忍之精神與夫同盟諸國救助之力也二月初英國發起塞國賑濟會四出募欵組織醫院二各有醫士看護婦等五人塞國亦辦醫院二此外尚有英人所組織之傷兵醫院及蘇格蘭女醫院咸積極進行竭其能力以期減輕可怖之災情但杯水車薪無濟於事二月十七日英國陸軍醫藥會派衛生隊赴塞三月初衛生隊在薩洛尼加登陸直往里虚備受塞政府之歡迎焉是時塞境災情至爲凄慘病者甚衆醫院不及招待而醫士看護婦亦多罹疫與求治者同歸於盡里虚醫院中每一病榻輙有病人三四被褥且不完全餘者臥於地板上亦有蜷伏於榻下者榻僅二百而病人則有七百院中僅有二醫士一係瑞士人因積勞過久旋亦患病絶無衛生佈置亦無浴室各醫院之醫士及看護婦與旅行各處散給醫藥之醫家皆殫精竭慮終日孜孜以與惡疫相戰衛生隊抵塞時即預料兵革之後疫癘必大作勢旣蔓延有增無減非一時所能撲滅迨閱數星期後疫氣鋭減四月五日醫院中受熱病者八千一百九十八人至四月十八日僅有九百四十八人他如瘧疾腸病等均大減少云 
[次長案（續六月二十八日）（遠生）]  
　　周學熙總長參張呈文中關係張開設公司同春號之事中有勾結重要人物此重要人物是誰大費研究周氏曾附呈一單其内容則語者不詳姑略之 
　　命下後二十二日張乃入謁總統總統不見然命機要局長張一麝氏出而慰勉據張弧之戚所語人者云總統謂其到上海後可暫請假俟秋凉後入川此時當予以調查鑛務之差俟渠作得報告後更當予以位置且給以川資五千元張甚爲感激次日（二十三日）早即以早車赴津而即午乃有拿辦之說 
　　蓋由方肅政員等三人於其前一日（二十二日）上呈嚴參張贓欵纍纍且歷數其在某處輸若干萬在某處輸若干萬謂僅去職不足蔽辜乃奉命交財政總長司法總長查辦至於是否另有拿辦之密諭則至今尚莫能詳也章司法總長得諭後即以電話（或云以信）向吳警察總監謂張已去京確否可令警往探及警往探而張已去乃即由巡警拆去電話斷絶出入將其什物一一封檢故外間遂有查封之說此時張已預將什物等讓渡於袁君某所存無多其在寓者僅其第二夫人也 
　　張臨去之前尚有鉅公等爲之餞行傳者謂張痛駡梁士詒氏謂彼擬早退而梁固留之及其臨行尚有某某總長爲之送行聞張到津先寓日界及聞拿辦之說乃改居英界此說確否不敢必矣 
　　王君揖唐爲張親家聞張家被封爲之奔走至二十三晚十時警察撤去張之如夫人即於次早（二十四）赴津而王君亦於二十五早赴津力勸張回談者謂王氏蓋奉有秘密使命不只專顧戚誼也先此内務司法兩總長電津巡按使巡按使交津警廳辦理而警廳遽將張之子及其敎讀某扣留至二十六午張乃有電致政事堂謂某係奉命出行勳官未去而傳聞家宅被封子友被拘不識是何緣故今知總统有命命某來京但現患暑病借住醫院擬請假三日若總統必欲某即來則謹當扶病來京政事堂得電後卽電命速來故張已於昨日早車偕同王揖唐氏回京有見之者謂係坐自已馬車直回寓宅云 
　張氏之結果如何自當候之查復以後而近據要路所傳謂其結果不過奪官奪勳而已姑錄之以備一說云爾（以上張弧）（未完） 
[南京快信]  
　　政府因津浦路案已電飭齊巡按調取滙通公司文據備查 
　　齊巡按通飭各縣謂三年度不敷敎育經費應由該知事設法籌備毋得佔用正稅分毫致干駁斥 
　　高郵縣知事姚祖義因案撤任遺缺改委候補知事郭曾基署理 
　　造幣廠現奉部飭淘汰冗員酌減薪資以資撙節財政廳現將四年公債票欵現洋五十萬元交中國交通兩銀行撥解 
　　第二期烟酒特許牌照稅部定七月一日開征昨日財政廳通飭各縣遵照部定限期征收如有逾限不請領者查出罰辦 
雜評一 
[傷痍滿目（無名）]  
　　各交戰國之報告多以勝敵聞然而每有揭其内容者罔不有傷痍滿目之象蓋兵凶戰危斷無不極其慘者觀於塞國之報告已可證其一也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張弧案辦查之着手]  
張弧氏來京後仍住西堂子胡同本宅並無若何之管束　往謁者無論何人概不延見以避嫌疑聞確實誚　　　以此案關係重大昨曾面諭章仲和總長飭將關於此案之案卷迅速詳細調查俾得早日水落石邮又恐此案發生後銀行團或有誤會昨飭某要人切實轉告銀行團謂張之免職實爲中軭内政問題與經濟外交及整頓鹽政毫無關係云云聞五國銀行團因謡說蠭起亦曾對外宣言謂鹽務合同乃五國銀行團　中國焉府所訂用人行政又爲中國政府之權力五國銀行團不有過問中國政府若不背鹽務合同條件鹽務署長無論爲張岱杉爲龔仙舟五國團皆無容心云云其查辦之内容自周章兩總長奉令之後各派兩人調查此系現已檢查略備不日當可正式呈交并聞鹽務署廳長李贊侯自聞周總長奉到查辦命令後立時將著中與張弧氏案有關之件一一檢齊親呈周總長備查此案雖大現已略有端倪不久將有歸結又聞周章兩總長以此案關係重大非深悉鹽務内情者末山得其眞相聞以兩淮運使方碩輔平日對於皖岸淮岸各鹽地情形調查素有心得且方現在兩淮任内調驗一切案卷尤稱便利特電飭方運使　　　參各　從速查覆勿稍瞻徇至長蘆各處另派他員往查至津警前拘去之張宅賬房與岱杉之子亦早釋放維其中有張之外甥潘少爺以無故捉來不肯無故回家中間又生一小波瀾且津警釋放張子之後張宅又仍　警廳索人堅言伊家少爺艵未回家津警不得已帶同張宅家人四處尋覓卒獲以歸警廳懲罰毖後以馬車送張之外甥潘少爺赴張宅堅索收條方肯散去張宅無奈乃爲之書到潘少爺一名之收條昇之警士其事始了 
[五路案以次查辦]  
　　五路之查辦除津浦一路業交平政院審理外聞京張京奉二路亦於日前經王蔡二肅政將查辦結果呈覆昨日政事堂已交片於交通部令莫切實查辦聞某中　京張一路情節爲重交通部業於昨日二十九將京張局長關冕鈞撤差飭委現充津浦路局濟南辦事處長劉式訓接任其事（劉爲直隷人與現任巴西公使劉氏訓同名異人已見前報專電）將來關局長交卸　是否尚有下文則視交通總長查辦之結果如何而定目前尚不能决定也交通銀行協理任鳳苞昨由平政院傳往質訊聞係爲滙通轉運公司事任與滙通公司久傳其與有關係平政院之傳任或因有何種　據發現之故外間因任之被傳遂有疑此案　　　交通銀行者茲經確查此次平政院審　　　範圍僅限於津浦一路任以與滙通有關之故遂致被傳并非與交通銀行有何牽涉也又聞昨日午後該院又繼續預審除在押諸人外並傳及方某鮑某二人研訊久微聞結果並無十分眉目云 
[沈佩貞已被拘留]  
　　沈佩貞率衆大閙神州日報分館圍打郭同一事早經詳誌本報當時郭同以無端被打擬即以法律解决沈佩貞自知理屈求軍界某要人出爲調停郭同已允和解矣乃事聞於政界以沈假借名義（自稱公府顧問總統門生）在外招摇且招集徒黨有種種不正行爲實於政　風俗兩有妨礙京中輿論界亦以郭同大好男兒何竟屈於英雌一擊之下深致挪揄郭同一方旣待政界之同情一方又感輿論之刺激决意　地方檢察廳起訴訴詞旣上檢廳即出票傳　佩貞及劉四奶奶蔣三小姐三人到案彼聲勢赫赫之沈佩貞對於檢廳一紙傳票何曾放　　上不謂檢廳竟認眞做起來第一次傳沈不到第二次遂出拘票沈依然抗不到案第三次遂出勾攝票矣檢廳旣出勾攝票即於日昨由司法警察四人會同右四區派警二人持票前往西磚胡同沈之住宅勾攝沈等時沈尚未起沈之門房答稱吾們大人未起不敢回話法警以沈爲有名之女豪傑未敢造次靜待片時與沈同居之劉四奶奶適已起身法警等以劉亦在勾攝之列當即向之說話劉最初尚擬强硬對付嗣見勢不佳即打電話與軍界某要人請其派兵保護某要人回說不在家法警等謂吾們持粟勾人即有兵來亦不相干有話還是向檢廳說去劉亦無法時沈亦已起身法警等靜待其梳裹已畢决勾之至於法庭之前沈拘留所堅不肯入謂吾們又不犯罪爲何拘留當經役答以法律如此如不服從卽將强制執行沈等無法不得不暫屈於拘留所矣與沈劉同時出票勾攝者尚有蔣淑婉（即蔣三小姐）一人惟蔣别居他處故未與沈劉同時勾至沈劉旣被拘而蔣亦勾至矣蔣本在妙年當其出庭時梳雙蝶髻服雪白輕紗衫下御靑色長裙即其態度之綽約已不類行兇毆人之英雌當其在檢察官之前亦絶不似沈劉之倔强惟有嚶嚶啜泣宛轉呼寃而已時京告郭同見其涙眥熒然遂大發悲慣聲稱當日蔣雖與沈劉同來然尚無行兇毁物等情檢察官以原告旣如此說其情尚有可原當即判令交保現在此案已提起公訴至其審判之結果若何尚待續報 
[吳明亮以黨人嫌疑被捕]  
據聞近日京中又捕獲勾通海外黨人嫌疑人犯七名聞有吳明亮者在京爲黨人探聽消息日前由黨人寄到欵項千元吳氏冒用財政部顧問黄遵楷之名義將該欵項簽收而黄某不知也事爲某機關探悉立派吳警將黄某捕獲經審訊後始知吳某冒名收欵之詭謀旋將黄某釋出而吳某及某某大人遂全就捕此事異常秘密其詳情如何一時尚無從得知也 
[整頓用人行政之動機]  
　　立國方針之編製日前總統函諭國務卿從速籌擬立國方針之國務卿奉諭後隨卽分函各部總長請　各該部應行之方針迅速編製送堂以便彚齊編製呈報總統各部對於此次立國方針之編製從中有三問題之研究一仿宣统時代之籌備立憲表辦法依照年限分頭進行某年應辦某事此謂年限的立國方針二仿熊内閣之 
大政方針辦法分門别類依次進行此謂混合的方針三仿現時程度的進行以政務之緊要與否定辦事之先後將來即依照進行俾有把握此謂程度的方針以上三項問題業由各總長向徐國務卿磋商大約採一三兩種辦法居多　　實行裁汰之表率公府對於顧問諮議裁減之法聞已分别實行有不裁不減者有全裁乾有減發四成者已由政事堂分别函告原函云逕啓者奉大總統諭前據肅政廳呈稱嚴核浮冗以裕財源内開上自公府下及曹署領空名而糜廪祿不知凡幾凡重疊之機關不急之局所冗散之員司兼薪之差使概予删除請自禁近之地首行裁汰以示表率等情查公府顧問諮議各員本以維縶名賢優禮物望謂爲虚糜廪祿未免過情之論但時局阽危財政困難當爲在事諸君所深悉而人言嘖嘖責備維嚴亦非諸君所樂聞用是分别裁減以爲各署之表率諸君熱心國事明達時局當能諒此苦衷也等因奉此查台端薪水已奉准於本月起撤（或滅四成發）相應函達云云 
[滿蒙間中日兩國之行動]  
　　奉天日警捕學生京報載奉天來電近日商延壽堂炸彈案發生後連日日本警察輒因輕微事故擅逮我國人民如王洛蓋蘇福田張永祥李春卿等均陸續被日警捕去昨二十六日晚十一鐘又有華裝便服日人二名同日警多名至城内鴻發園院内　法政專門學校學生寄宿舍無故搜查並將學生劉亞池張蕙田王寳琦三名縛去 
　　滿蒙添設鎭守使本奉天將軍張錫鑾氏久擬在東蒙設一鎭守使惟以種種關係一時未能實行日前入覲總統時曾面陳统略謂東蒙地方遼闊漢家雜處重以鬍匪出没無常非設一鎭守使並駐紥重兵不足以維秩序而保治安且内蒙近將開埠五處與外人貿易東蒙遂爲滿蒙商務之要道尤應有大員鎭守以保商旅云云聞總統極爲稱許大約不日將設鎭守使員缺畀之相當之人物又最近奉天將軍巡按使會銜呈請政府以營口爲軍事重地且爲入滿孔道現在僅有防軍一營實不足以勝防務擬請設鎭守使一員並添派軍隊駐紥該處以資防衛又中日條約　　實行交涉日繁政府亟亟以求才爲念日前通電各省巡按使飭令保薦精通法律並嫻熟日語人員以備發往東内蒙任用 
[湘省焚推鑛礦之潮]  
　　湘省銻礦最多其產額之旺不僅爲中國各省之冠且爲歐西各國　　　　　　　戰發生銻價逐漸加價半年　其價　　高已　前增至十倍凡經手販賣之商　　　　　　富者不一而足近來官紳商界紛紛湊　　　派人赴各產銻地方爭相收買　政府近　民率同男婦大小　集各銻礦山廠　各　運處以撈檢碎砂爲名乘機竊　　　到處可以　　由是愈聚愈多充塞道路痞徒乘之遂有聚衆搶刦之事前四月間邵陽之龍山曾出有擔砂巨案聚衆至萬人之多六月初新化之錫礦山（山名錫　　實產銻最富該處商辦銻鑛多至二百餘廠）亦曾被搶縣城因而失陷後經警衛團設計克復近則益陽安化警電紛馳始而益陽久通銻鑛東廠被搶繼則安化鈞裕銻礦全廠被焚搶刧殆盡未幾而益陽望三洲轉運處有毁局搶砂之事又未幾而益陽久通東西兩廠有搶刦一空之事各該縣知事及各該鑛總理禀請將軍巡按使派兵鎭壓之警電幾於络繹不絶日昨中央统率辦事處亦電致靖武將軍請予派兵保礦聞久通鈞裕兩礦均華昌公司所屬爲楊苕子參政所經辦此次中央所發派兵保鑛之電令當係楊　子　請總統頒發也 
[鄂省近事紀要]  
　　段上將赴京有期段香岩上將軍　電准總统請假一月入京覲見商議國政　已定期於七月一日起節篆務確由王子春帮辦代理不日即有明令聞將軍與宣政馮上將軍俱有内用消息故武漢文武官僚自段巡按王帮辦杜鎭使以下各官連日或在署設筵餞行或趨轅公餞極形忙硯單請將軍封翁有恆先生餞别　尤夥幾於應接不暇 
　　官產處積極進行之　省淸理官產處爲財政部特組　　賣公彌補財用爲目的目下調查官產官荒着手實行招租變價等事已有頭緒聞該處總辦黄祖徽以宦鄂多年之經歷所擬淸理章程無微不至所最注意者爲前淸湖北官僚如馮啟鈞輩所組地皮公司不知凡幾當日恃其勢力凡武溚地皮房屋之有糾葛者或私產與公產連界者不强迫勒貫即陰行侵佔旋以高價轉售獲利不止倍蓰光復之初各偉人亦效其所爲且更甚焉迭次淸理尚未悉數查出此次對於公產之被侵佔者決計破除情面已飭各科人員愼密淸查務求　無隱匿現已查得漢口玉帶門河北岸有淤灘官荒數百畝接近川漢路線將來回期繁盛已有人揷立界碑爲侵佔地步特飭拔去召賣頃有商董殷炎臣擬備價承受以興建築業已來處商請派測量估計兩科人員行將會勘估計知 
　　鋼藥廠自製礦鏹漢陽鋼藥廠製造彈藥之緊要原料爲磺鏹歷來均購自外洋近因歐戰價昻而難購該廠總理沈鳳銘乃自圖製造昔年廠中曾聘有德國軍工技師沈君嘗與講述製作之法茲益悉心碍突　驗本合詎着手之初　有不　竟將　手炸傷一隻迨醫愈繼績創進卒能合成一種彈藥而藥性較前尤猛刻特　　　中良工四人另設專所督率製造據廠中人言以後即可不講之於外洋矣日前薩上將之嘉狀此其一原因也 
　　大商店被封原因漢口大拆貨店黄志成淸季以專囤黑貨（卽賊贓）幾被淸督瑞澂查封因其東翁黄訓典以每年報効國家銀一萬兩獲賞四品卿術與官場廣通聲氣得以倖免近鄂當道又責黄援案仍每年報効復爲請奬四等嘉禾章在案詎黄不知自愛硬騙商人徐秀安欠欵不慣徐與之在審判廳及淸理債務處涉訟三載未能了結因黄對於廳處判斷俱强抗不遵故延至今日也昨漢口地方廳長孫如鑑已禀明將軍巡按處以强制執行特派員吏將黄志成店夥逐出標封勒限其於七日内折還徐秀安鍋八千餘兩即行啓封否則拍賣歸償查該店　日可售買二三千元利益甚厚黄必不甘受此損失當即日歸償也聞黄並曾請商會爲之轉圜該會婉言謝却 
[江西新建縣水災慘狀]  
　　贛省新建縣屬太平鄉之下段上有西山峻嶺下通寗武長河不料天災流行於舊曆五月初九夜上則西山之齊源潭源等處蛟水並出山嶽爲崩怪石嵯峨衝流而下蛟水發自山　　至　源一帶西及齊源數十里所有田畝圩堤幾無完土下則寗武毗連之河水暴漲不但蛟水無從消納且上下水勢相搏而來竟致的河之長埠市全埠房屋居民蕩然無存下叚石鼻街水勢齊簷以及各村淹斃大不男婦不計其數猪牛鷄犬無一存在呼號乞救之聲慘忍聞鄉村船隻旣少雖有一二渡船僅類小划约可容十餘人急於逃命每人輙出十餘串爭先恐後求登彼岸無錢者不得出險向稱稠密鄉村一旦成爲澤國誠數百年未有之浩刧聞戚巡按使昨日據報預備日内親督新建縣知事袁延闓馳往履勘設法酌量給恤 
[江西之監獄與公債]  
　　贛坦高等法廳所轄監獄及看守所共有三處以豫章樓地方原名模範監獄爲南昌監獄現禁罪犯四百餘名毛家橋地方原名罪犯習藝所爲南昌分監現禁罪犯三百餘名臬後牆地方原名按察使司候審公所爲南昌地方審檢廳看守所現押人犯二百餘名近因天氣炎熱人多擁擠高等檢察長范之　恐於衛生有碍特會商高等審判廳長朱獻文擬將决定外縣　禁在省罪犯遞回各原籍交地方官照依原判分别執行藉作疏通之計聞不日即可實行 
　　贛省財政廳籌辦四年公債設立機關分頭勸募迄已兩月統計全省認數未達二十萬元其中　據解到債欵五六萬元其餘未繳之數雖經分飭各屬從速滙解然仍多以困難等詞申覆現財政部又有來冒　　滙　期限甚迫聞財政廳長濮良家駿擬於月内籌解十萬元暫濟中央要需戚巡按使批答酌增數目并飭從　滙京 
[湖南之新黨案]  
　　湖南平江縣有周香谷徐竹卿等因受黨人運動在該縣城内設立湖北革命軍司令部聯絡匪徒希圖乘機起事日前因運動該縣團隊入黨爲警備隊兵查悉報由該縣知事調派駐縣李排長前往圍捕當將周徐兩人拿獲並抄出鎗枝十一桿子彈數箱並僞關防等件解縣押辦比經知事提至密室研訊據供此次謀亂以徐次蕃　總司令徐光球爲參謀長偕同各重要人物在城外十五里張家灣組織機關等語該知事卽於是夜親往該處立將徐次蕃等一併拿獲搜出僞物四大皮箱縣收押當卽電禀將軍巡按使請示核辦旋奉復電以該徐　謀亂行爲供證確鑿實屬罪無可逭着即就地正法以遏亂萌該知事破匪得力深堪嘉許除電請中央奬以五等棠蔭章外並給銀圓一千元飭即分賞出力各弁兵以示奬勵 
地方通信 
[蘇州]  
　　各官署派　蒞蘇彚紀　齊巡按委　　稱長盧紹　參觀美國基　敎　音醫院　　　典追并代表齊使致頌詞馮將軍派陳白二君檢查蘇州水陸軍警軍械昨軍警　設公宴於蜜蜂洞植園欵待二君直飮至晚間址一時方散又中央派員來蘇密查滙通各分公司事宜聞該員業已至蘇又蘇常道　滬　廳値探隊長潘秀靑調查木凟高雲土家搶絲案昨已禀復 
　　私立醫學仍未認可南通私立醫學專門學校係該邑張氏昆季所組織開辦雖已數年前經敎育部以其所擬學校規程及所收學生種種不合定章咨省駁覆在案刻因該校學生修業終了爰復修改章制開列校章以及課程名册等項續請齊巡按使咨部立案茲復經敎育部駁復以查核改正課程表按之醫學專門學校規程尚缺系統解剖學一項局所解剖應改爲局部解剖實習及臨牀講義應分爲二表内有臨牀講義即無實習殊屬不合定章夫醫學一項乃人民生命攸關苟一不愼流弊曷堪設想該校前招學生恐與定章不合即延長半年程度未見即能增高實難認爲醫學專校學生應俟以後續招新生按照部章辦理課程亦照章改正後再行咨部核辦等因咨復巡按使轉行蘇常道尹轉飭遵照矣 
　　木凟鎭搶絲案已破水上警察第二團長趙會鵬因木凟興福蕩高雲土家被刧白絲二百六十一兩並細軟衣服一案特飭水警第二專署長師蘭亭懸賞購線跴緝茲悉第二尊署駐防三義閣之三等巡官田某在西橋拿獲盗夥大頭阿四（即傳四寳）　在毗村緝獲野猫阿金（卽陸小金）詳金虎等解案究辦昨經水警二廳司法科長王元章　該三犯研　據供此案行刧盗夥甚多係野鷄阿土（卽劉阿土）爲首所刧贓物均被其携去白絲則賣在光福漁郎橋某絲行得洋八十五元傅分得洋十五元陸得　十元許得洋十元尚有五十元分於　　等語王科長錄供後　　　趙　長派員前往江郎　起贓此案眞盗已獲則日前張分署長被鄉民　指爲盗之　　可以消釋矣 
 
 
 

Page 7

 
 
[松江]  
　　女校十年紀念景賢私立兩等女學校經費年耗巨額由校長相月心女士獨力撑住　極困難　成績斐然可觀本届爲十年紀念之期　於七月八十兩號下午一時開展覽游藝等會已遍送入場劵届時裙屐薈萃必有興會也 
　　鹽民羅　案之轉　　　　柏林漕涇適中之地爲　缺鎭兩個月前有對　　山鹽萬李　賓向該鎭唐乾豐米行糴米四十一石五斗稱　　民　　納米出　搬奪一空徐菊生周孟賓聞之令李每石加運費兩角而飭各愚民還米有倪殿梅者與徐本親戚以奪董成仇隙至是卽出而反對戒衆勿還一面郵禀道縣各署控徐謂土豪包販出洋數逾巨萬大碍民食云云前任周知事得禀立飭警局派員調查隨傳徐菊生及行主唐和尚買户李藹寳到案收　徐旋保繹時漕涇有現育保衛團董之徐克卿聞信即走謁徐周自稱認識某某諸人可以運動將唐李保釋周等遂用危言向唐妹恐嚇謂方今中日有事販米出洋鎭使將飭鎗斃云云唐妹大　遂先後被取去洋七百八十四元詎嗣後杳無開釋之耗近唐李由李知事訊問判各罰十五元當堂開釋唐歸詢悉一发即　徐周理論陸續收回洋二百數十元尚有五百元經人勸徐周及克卿凑償半數了事唐已允可而事後徐等反以悔約延期爲得計唐遂來松指控並粘呈周所寫交唐妹之帳目經人勸徐周及克卿凑償半數了事唐已允可而事後徐等反以悔约延期爲得計唐遂來松指控　粘呈周所寫交唐妹之帳目竟有送某局某員一百四十元一欵縣署已准詞飭警調查大約此案關係頗巨定需澈究也 
[鎭江]  
　　黨人解蘇後續誌日前蘇州警察廳消防隊長沙恂訪有黨人由滬潛來鎭江遂尾隨到鎭報由軍警兩機關在招商碼頭拿獲徐松林洪友山余斌等三人解蘇訊辦各情曾誌前報茲悉該黨人解蘇後經孫警察廳長親提鞫訊三人均極口呼冤堅不承認惟徐洪供稱曾代上海銷售晚報藉博蠅利至黨中情形實屬不知孫廳長一再研詰矢口不移當將三人仍行覊押候再續訊　　刧盗擄人之駭聞鎭城東鄉大路鎭之東西族村田姓家於日前突有匪徒多人撞門而入刧去衣飾甚鉅並將田姓之女及贅婿二人擄去不知下落該鄉警區聞警往捕盗匪已經遠颺昨由田姓據情呈報丹徒縣公署請勘追緝當經章知事飭王警長赴鄉履勘一面飭捕追緝未知能人贓併獲否 
　　新西門城頭倒坍鎭鄰新西門一帶城頭於開圖新馬路時剷削太多近因　兩邊綿　　有五六處之多倒卸之土泥均積於馬路於路政極有訓碍現在工程處旣已歸併路政事宜應歸警所主持聞該處居民亟望其設法挑去泥土以利行人云 
　　寳塔巷地溝崩潰鎭郡寳塔巷新馬路中砌有地溝係鐵道藉以出水者與馬路之溝未能銜接連日雨水過多山水下注　溝因水流過激忽然崩潰馬路　首一帶低窪之地均成澤　所有草篷悉被淹没昨日天已放晴積水始漸退去惟潮濕之氣已覺不堪將來地方疫氣戚卽由該處發生未可知也 
[揚州]  
　　小輪釀命案之消息淸江内河招商局河寛小輪在瓦窰舗地方撞損官船溺斃船夫一案已迭誌本報茲據最近消息其中變相頗多河寛舵工周錫江司機張某自淮陰押解縣署訊認誤打快輪碰害人命後經上級飭移鄰縣高郵姚知事審理該局聞之擬出恤金了結周知事堅辭拒絶其後周錫江不知因何在押 
素來嘖有煩言如有碰損氏舟溺斃人命之事每每置若罔聞此案衆人皆知又　官廳目覩故皆謂斷難翻變云 
[南通]  
　　通邑已將大雨入夏後天氣亢旱乾燥異常疫癘蝗蝻相率以起邑人咸謂已成荒象乃二十四日下午甘霖大降五晝夜未息溝渠均滿城市街道已水深盈尺矣 
　　中學校近一兩則日昨縣署奉到巡按使公者頒發第七中學校新式快鎗六十枝到通當卽函致該校備文領取又中學校校長繆文功鑒於城内外迭次發現火災特擬以校中膳費盈餘欵項撥購洋龍二架打水機十枝挑選身體强健之學生四十名组織消防隊一班以備緩急之需 
[杭州]  
　　姚勇忱亦執行鎗斃王金發姚勇忱同時被獲王執行鎗斃後姚覊陸軍監獄署遲遲未有消息茲聞杭垣昨日奉到中央命令著即就地正法遂於下午五時在監獄署執行由軍事審判處執法官張尚賓宣布罪狀立將姚勇忱鎗斃矣 
　　塘工因雨將出險邇來陰雨連朝潮勢逐漸猛旺海寗人民已有電至杭垣告急略云巡按使鈞鑒海塘乙區虞號石塘附士矬陷丈　海水内灌行　旦夕將陷居　値恐乞迅予設法搶修公民潘鑒　吳承祐又蕭山西江塘　字號外向有盤頭一座因上江水大至對面東江嘴一激横流而下洶湧異常建築以資抵禦旋因　水冲　　　已空逐漸坍陷去年由塘　局理事汪又新君勘估須先抛毛石六百萬斤方可修築被上峰議駁迄未動工現經　雨連綿江水暴漲該盤頭愈坍愈甚幾成一片汪洋竊恐新築塘工要未免大受影響云 
[安慶]  
　　倪將軍返署有期皖省倪將軍自兼辦晚　工　後於　間即駐節蚌埠對於工振事宜異常愼　不時往來於　　壽等屬親自督察現將軍已由壽回蚱聞返省之期約在　月初間云　　江潮暴漲可慮皖省各屬前次多憂轉患嗣因天降暴雨方喜蝻子滅跡乃邇來陰雨綿延江潮飛漲漸至圩脚聞各處圩埂間有倒塌失修者當此農忙之際無人過問當道亟應加意培修方可免意外之虞也 
　米價飛漲堪憂前次浙江在皖購運振米經商會出爲攔阻旋由浙江巡按電請皖當道批准放行一般奸商遂趁此時機私 
運出口所有山口　俱家埠等處豆麥雜糧亦被裝運殆盡故日來米價飛　至每石北千文上下云 
雜評二 
[沈佩貞案（默）]  
　　北京之大參案連一接二閙得眼花繚亂究其督皆爲吞欵舞弊無一非政界中汚濁之案件也乃同時忽有沈佩貞被拘之趣案參加其間可稱爲各大案中之特色 
　　北京近方厲行减政一般諮議顧問相率牽入旋渦或被裁或被减皆若皇皇不自安而沈佩貞乃以公府顧問自豪至不惜負假借名義之各此可爲顧問界中生色 
　　北京近方喧傳用新人行新政而此素以新人自命參新政自爭之女豪沈佩貞竟不免於拘捕可爲政界减色軍界要人力爲營救而不得可爲軍界失色沈旣被拘即欲往南洋募儲金而不得又可爲愛國諸君少色 
嗚呼沈案之關係北京各界有如此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[米麥因雨漲價]  
　　昨日本埠各米行接無錫快信謂連日大雨傾盆河水頓漲三尺以外以致北塘一帶被水淹没米麥市價頻增今日早市售聞高小麥每石四元七角高新礱糙粳米六元四角五分如再有雨恐商民均受其累云 
[内河小輪之困難]  
　　近日淫雨連綿往來崑山常熟湘城蕩口一帶之小輪船因河水漲至三尺以外不能按期到埠據各小輪舵工云崑山之黄涇等處稻田已多淹没若再有大雨河水加漲四五寸常熟班輪船即不能行駛祇可暫停云 
[鎭守使推究謡言之由來]  
　　鎭守使鄭汝成君因近日又有種種謡言惑人聞聽考厥原因固由於黨人野心不死造謡煽惑而軍警偵探亦往往漫不加察率行報告轉因函電往來傳播愈盛故於前日傳諭軍警各機關以及在滬各偵探嗣後如有造謡生事之徒亟應隨時拿辦而毫無根據之言則愼勿率行報告以免淆惑云 
[革兵毋任逗遛]  
　　上海鎭守使鄭君因聞黨人對於軍營中開革之兵士每欲勾引入黨探聽一切故已商由陸軍各師旅長通飭各團營嗣後如有犯事兵士一經開除立即資遣回籍毋任逗遛如敢不遵即咨行原籍地方官向其入伍時之保人追問以免流而爲匪云 
[袁靜生之逆境]  
　　上海電政管理局局長袁長坤字靜生爲交通次長葉恭綽之外甥向寓閘北滬寗車站前某號門牌近因葉次長被肅政史彈劾候訊袁亦牽涉已由平政院電致滬海道尹楊小川令袁候傳不得離滬所任電政管理局長一差昨已由交通部電飭撤銷另派吳鴻湘來滬接辦而袁君之妻某氏向來隨任在滬前日因病身故昨已入殮袁君旣抱喪偶之前復有失官之憂聞頗怏怏云 
[糾衆尋仇之兇劇]  
　　滬城老北門内穿心街荳腐店小主何世林近與附近匣子作學徒倪六子積有嫌隙前日下午何糾合同黨將倪六子軋至財神殿相近某老虎灶敲詐一言不合何喝衆將倪兇毆迨經旁人勸散倪已受傷回至作内即臥牀不起當晚因傷而死由該作主汪金生報告二區一分駐所派遣巡警將何世林拘獲解所行至半途何乘該警不防將警推倒逃逸無蹤該所復飭探警趕赴何家將何母高氏拿獲解送地方颺訊辦汪亦協同十二舖地甲到廳禀請相驗林檢察長當委鍾檢察官沈檢駁員並法警等至汪之作場内相驗據汪金生禀　舉徒倪六子來作習業已有數年原籍鎭江今年二十八歲家中父母俱存今遭何世林等敲詐不遂將伊毆斃請求驗究當經鍾君等驗得倪六子胸前兩助等處均受拳傷委係致命當場填明屍格判交伊師汪僉生備棺收殮聽候回廳責成何高氏將子交出訊明懲辦 
[報告會議塘工經費之概要]  
　　籌補寳山海塘工程經費一案曾在蘇垣開會其議案等件已備錄前報茲悉本邑派赴蘇垣會議之公欵公產經理員丁賡堯昨已將赴會情形詳復上海縣沈知事請爲察核詳文錄下奉鈞署飭開並附抄件飭處妥議復奪等因正在邀集市　經董等會議間是月七日復奉飭知以籌修寳山塘工一案飭於六月二十日赴蘇並候由縣委派代表前住會議等因奉此經理員遵即準期赴會議得此項工程約共需銀三十五萬元各縣代表議分作三成以二成　地方擔認以一成請國家撥濟其各縣擔數目仍照案按畝分攤上海應攤銀元一萬三千四百元惟現已帶征省有河工經費之各縣俟河工費帶竣接續分年帶征如上海已於四年份起帶征河工經費者　此項海塘工程經費應展緩三年俟河工費帶竣後於七年份起接續帶征以紓民力而恤民艱以上會議大概情形除已面陳鈞聽外理合抄錄議案並附會議寳山海塘工程說明書具文詳復 
[復旦公學畢業記]  
　　復旦公學創設已經十稔光復後曾一再因事暫停於二年春間由校董竭力維持假徐滙李公祠爲校舍公請李君登輝擔任校長後敎授管理積極進行校務遂蒸蒸日上本年七月一日爲該校第一次大學預科（連前並計爲第五次高等）曁第五次中學本科畢業之期是日適有大雨來賓不多然中西有名人士多赴會者午後四時在禮堂開會首由李校長報告近年進步情形並致謝校董維持之誼次請楊交涉使演說略謂忝牧地方親見此完善之校濟濟多才不勝榮幸云云次由美博士李佳白君以英語演說大略融合宗敎敎育發明儒耶一貫之旨勉諸生以深造次曹雪賡君演說服從規則乃克享有主權繼由畢業生朗誦畢業文中西各一篇誦畢由校董塘少川君分别頒給文憑奬品末由副校長王亮疇君致訓略謂諸生昔以學問不足來此就學今雖畢業實仍爲學問不足而去緣學問無窮不進卽退務望終身策勵勿安小成等語至是時鐘已五下遂摇鈴散會此次畢業生計大舉預科七人中學五十人其餘肄業各班者尚有二百餘人並聞下學期改訂章程益臻完善是日來賓見該校成績優良精神團聚均稱美不置茲將第一届大學預科（即第五届高等正科）畢業生及第五届中學畢業生名單錄左 
　　大學預科七人　張薦　張志讓　沈奎　凌愷　鍾建闓徐伯棠　藍文蔚 
　　中學五十人　（甲等）鄒楚靑　吳毓騰　孫毓麒　凌雲兪大綸　黄脩靑　朱德熙　林廣懹　朱益辛　兪厚階　曹德　　（乙等）孫方閬　賀啓愚　吕鏡人　吳國光　温文緯　張嘉祿　張鐸　楊鋒　李國瑞　吳煐　徐世坤　熊濬張直廉　王能杰　黄澄　張進生　裘配嶽　孫方閎　林如璋　陳錫芳　温文光　羅爾棻　潘其　　（丙等）施學齊任玉樞　馮寳泰　史瑞銘　蔣其昌　董戇　史鏗年　沈頌彭　石錫璜　謝永璋　任鉅　温季瑶　黎民　陸精治　鄭重　金肇榮 
[葉成忠將建銅像]  
　　審計院院長孫寳琦參政院副院長汪大爕參政院參政陳漢第等具呈總统略謂故商葉成忠浙江鎭海縣籍貿易起家居積致富曾於滬地張家灣捐地二十九畝有餘値銀十萬兩並出現銀十萬兩建校興學其長子貽鑑復捐銀十萬兩　續成之貽鑑之弟貽釗貽銘貽銓貽銙貽鏞貽鈺又捐銀十萬兩爲常年經費即以成忠之字名曰澄衷學校於光緒二十七年二月落成成忠於先一年卒校董樊棻等始終維持以竟其志查該校初辦蒙學繼增商學反師範生以至　學旋復專辦小學宣统三年復謀置中學並續辦初等高等小學民國三年校董樊棻等增建校舍十餘幢計資三萬遠近來學者更增至五六百人上年樊棻等會將該校先後創　情形詳報江蘇巡按使請咨敎育部立案旋奉部覆准予備案在案該故商性情純篤事親至孝宗族鄉黨無間言於地方公益實業知無不爲爲無不力而出資亦最鉅其品誼卓絶樂善不惓求之晚近誠不多覯查川沙楊斯盛興學奏效曾邀淸廷奬給封銜並交史館立傳復蒙大總統准予捐立銅像該故商於學校未興之際創捐四十餘萬金鉅欵興辦該校樹之風聲其熱心毅力實較楊斯盛有過之而無不及寳琦等爲此公商浙紳徐定超等並該校董事樊棻等合詞具呈仰祈批交淸史館立傳俯准自行捐資建像云云六月二十六日奉批令該故商葉成忠見義勇爲有功敎育應准在興學地方自行捐資建像以資觀感交内務敎育兩部轉行浙江江蘇各巡按使查照 
[各埠認定之救國儲金]  
　　儲金團上海總事務所查得各地分所之成立者扣至六月二十號止共有一百五十一處除保定正定山海關鹽城崇明泰興泗涇東台練塘横涇川沙南匯甪直松江淮安儀徵嘉定靑浦張堰海寗西塘海鹽硤石拱辰嘉善海門島靑武康德淸新塍駱駝橋梧州柳州邕寗大通全椒靑陽修水臨川南康蘄春荆門湘潭桃源益陽安鄉芷江鄭州滋陽沙河威海蓬萊河東達縣成都萬縣蒙自箇舊貴陽白河蘭州寛甸鳳城八面城懐德延吉張家灣阿城方正同賓呼蘭黑河新疆熱河綏遠歸綏横濱等七十七處未得詳確報告外其餘認定之數錄下北京一九○○○○天津二○○○○○邢台三二六張家口五○○○蘇州一八四○○南通一○○○○南京五○○○○下關二○○○無錫八六○○奉賢二二○○淸江七○○海門一○○○鎭江五四○○揚州一九八○常熟六二○○徐州三○○○如臯一一○○嘉興四九○○菱湖三○○杭州七七○○寗波一五五○○上虞崧鎭四○○餘姚二○○○紹興三一○○温州一二○○蘭溪一二○○汕頭七○○○○廣州一二○○○○潮安一○○○○蕪湖二四○○桐城三五○安慶五○○○○蚌埠三七九宿縣五○○運漕五○○玉山三○○○安源一五○○南昌一○○○○九江四三○○宜昌六○○○廣濟一○○○漢口二○○○○○老河口三○○○武穴一○○○沙市七四一七長沙八○○○○○常德二○○○○開封一五○○○○周家口二○烟台五○○○○濟南三○○○○濟甯二二太原一二九六大同一二三六八重慶一四○○○○昆明八○○西安三○○○○○營口二二○○錦縣五○○○通化五○○○安東六三○○公主嶺一五○○奉天九○○○○鐵嶺一九吉林二○○○○長春一○○○○龍江一○五○○○哈爾濱一三○○○熱河四六○○泗水一五○○○○孟嘉錫一○○○○○大阪五六○○福州二九○○厦門五○○○龍巖二○○○以上七十四處共認四百八十一萬六千一百七十七元内有四十分所已由中國交通兩銀行收儲 
[中國大幻術家在滬獻技]  
　　陳維新粤人也自少游歷歐美研究幻術嘗集合男女同志二十餘人組織一維新游藝會麗在各國奏技卓有聲譽近因重赴美洲道出申江在博物院路外國戲園獻技數天每晚九時一刻開幕前晚爲開幕之第一次座客甚多西人尤衆所演各節皆極神妙不亞於去年在滬獻技之日本勝娘茲紀其秩序如下　　第一幕　戲法（第一齣）手持一玻璃空瓶向座客索取一帕實其中又詺座客欲得何酒依其所指定傾之果得葡萄酒及白蘭地酒各一盃傾畢將　取出破其瓶有白鼠一隻躍出（第二齣）向座客取一時計以小木盒盛之由座客驗視封鎖畢乃有一人自臺下送上一套會另置他處逐一開視至第七盒則座客之時計已在其中再開小木盒視之則已空無所有矣（第三齣）燃一洋燭以手指向燭燄招颭燄熄手指上即變出一紅巾以此紅巾緊團之成一雞卵向空以五指盤旋其卵竟化一　五　　第二幕　獨木跳　一童子立於木竿之上隨跳隨行兩手舞國旗如履平地 
第三幕　使鋼义　舞長帶　五花八門令人目眩 
第四幕　獸戲　如猿推車狗穿圈熊舞械等均甚馴熟第五幕　美人獨唱　其音淸脆如鶯調舌 
第六幕　童子游戲　如翻觔斗接長人等花樣甚多亦頗可觀 
第七幕　奇門遁法　一女子立於一懸空之帷幕内將幕放下但聽號砲兩響此女已不在帷幕之内而在座客人叢中挺身而出其技術之奇不可思議 
第八幕　倒吃大菜　一童子倒立於檯桌之上屹然不動兩手持取酒食從容不迫约歷十五分鐘之久始食罷而下 
第九幕　吞鐵劍及鐵蛋　劍長一尺二寸蛋重十二兩吞入腹中劍尖與鐵蛋相撞鏗然有聲 
第十幕　走鋼索　一童子行走於鋼索之上進退自如並爲穿圈拾帕諸游戲 
第十一幕　美女升空　將身平臥於榻上能向空升騰離地約有六尺之高移去其榻以大籐圈向其身四圍兜掠並無阻碍演至此時已十二點鐘遂閉幕 
[幕場特設醫院P ] 
　　本埠救濟婦孺會等因經費不足商由洋商哈同氏允假愛儷園於陰曆本月二十一日起至二十九日止（按該會因連日天雨已展緩一星期改於二十八日起至六月初七日止）開慈善大會售劵集欵已誌前報茲悉紅十字會總事務所前日接救濟婦孺會來函以現在天氣晴雨不常寒燠無度最易染病開會期間園内游人衆多宜講衛生請届期遴派醫員到會組織臨時醫院等因紅十字會已允如所請届期擬派醫生看護人等共十員前往會場组織醫院其經費則由會場擔認供給云 
[靑年會附屬中學放假]  
　　昨日（七月一號）上午十時四川路靑年年附屬中學行暑假休業禮請滬海道尹楊小川主席首由校長曹雪賡宣布開會宗旨繼由徐可陞致祝詞並畢業生朗誦國文英文及英文會話等次則主席楊道尹之訓詞再次發給卒業證書計得此項證書者十四人末由全體學生唱休業歌至十二句鐘散會聞該校秋季始業定於陽曆九月一號云 
[靑年會敎授打字]  
　　本埠靑年會開設之暑假補習科曆届祗有晚課本期特於日間添設打字專修科每日上午九時至十時下午四時至五時另聘於打字一道富有經驗之敎員敎授簡捷之手法二月後即能閉目打字學費極廉定本月八號開課有志學習者盍速前往報名 
[赦免黨人之駁斥]  
　　黨人吕大森前經上海鎭守使署訊明判决處以二等有期徒刑押送陸軍監獄執行在案茲由吕之胞弟吕大勳於前日援引赦免命令請將伊兄吕大林赦免開釋當經鄭鎭守使查得吕大森已判定徒刑十年現在執行期内旣與投誠自首之赦令不同亦無在監悔罪確據所請援例赦免殊難照准昨已批示申斥矣 
[臧旅長整飭軍紀]  
　　駐紥製造局步兵第七旅臧旅長昨日飭知第十三十四兩團長同孝騫龔銘卿二君着即分飭所部各營長自即日起嚴重門禁加派守門衛兵稽查軍隊出入如有外來客人到營擬欲會見營内官兵者必須詢明欲見何人有何公事並問明來人姓名籍貫通報入内候其允予接見方得引領進營並禁阻官兵親友以及閒雜人等住宿營内以肅軍紀云 
[拘留所關防嚴密]  
　　上海鎭守使署軍法處昨日出示云查本署拘留所覊押尚未判决人犯關防嚴密向不許接見外人近因時有罪犯親屬紛紛來　要求探視覊押人犯殊屬不成事體嗣後外來之人如有要事必須接見罪犯者應令在門外守候由該守門衛兵詢明來人姓名住址及因何事意欲探視何案人犯並問明來人與該犯係何覩屬開單傳報本處聽候察核情形允准給發接見諭條再由該守門衛兵將該親屬帶赴拘留所告知該所守衛兵士令其接見否則不得行帶入以愼門禁而重關防 
[使用僞票案上訴無效]  
　　向在崇明縣境開設三泰糧食行之施順卿於去年舊曆十一月初八日派夥沈順郎携帶鈔票來申辦貨復至公共租界某土行購買烟土計洋二十元沈付十元鈔票兩張該店夥察得此項鈔票係是僞票當向詰問沈稱我由店主派來買物此種鈔票身邊尚有數張遂被報捕搜檢共得十元一張之僞票十六張解送公共公堂訊問備文移請崇明縣公署將施順卿關提到案於十一月二十三日解送淞滬警廳轉送地方檢察廳預審明確起訴審判廳至今年舊曆二月十六日訊實判决施沈二人各監禁五年又一個月起案僞票塗銷嗣施順卿等不服遣人至蘇州高等廳上訴奉飭將全案人證解蘇訊辦去後兹經高等廳訊　施順卿等上訴各節毫無理由判仍照地方廳原判執行兩日復將施沈二人　回上海監禁施等臨行時復具禀要求發往崇明縣監禁拒却不准現施等已押解到申分别監禁矣 
[機器成衣匠結合團體]  
　　南北市機器成衣同業喬秋堂等前日至上海縣公署具禀請求立案給示當奉沈知事批示云禀及行規等件均悉該商等聯合團體建設公所係爲整頓業務起見事屬可行惟據稱屬業店舖共有二百餘家此項行規工價係屬公議妥訂等語着卽取具該業全體或過半數之店章另禀核辦此　淸摺暫存 
[行人觸電殞命]  
　　前晚一時許有年约三十餘歲之某甲行經北四川路虬江路相近適有電車線斷下觸電倒地不省人事旋有巡街捕到來急用竹桿將電線挑開一面用電話報知捕房捕頭立飭某號西捕將甲車入同仁醫院已不及救治而死當將屍身送至斐倫路驗屍所昨日午時由公共公廨中西官蒞所相驗委係觸電致命卽據電車公司西人投案聲稱斷下之電線只有五個福爾脫並無大力不至傷命或碰着電燈線或因連日大雨走漏電氣亦未可知中官因查無家屬諭令地保報堂收殮厝壇候認 
[船户又起衝突]  
　　船户朱有才前與同業胡林祥口角被崗警帶入一分駐所詢明飭胡罰洋一元茲胡又向朱索償損失在萃豐碼頭萬仙茶樓大起衝突朱從樓上跌下腰際受傷由警將一干人及店主金冠英帶至第一區警署金請追償毁失之玻璃價値諭飭朱胡二人合賠洋三元給金具領並着朱罰一元胡罰二元分别交保釋放 
[有辮子之吃虧]  
　　曾三至法公堂控稱在途與馬和尚因事口角詎馬動手行兇將我髮辮扯斷業已報捕拘案扯去之髮呈案請察馬供因曾先自動手是以抗拒惟扯去之髮實係添在擔子内之假髮求覽判馬罰洋五元冉賠原告假髮洋一元了事 
[雌老虎蹂躪花園]  
　　閘北孔家木橋永成花園主曾某前至四區三分駐所報稱邇來因有游人進園採拆花枝並時常失竊故將園門關閉詎前日傍晚有住居談家宅之談阿南　門不應竟拆毁籬笆入内竊花嗣被園丁李關生瞥見喝阻不服其母談不妹綽號雌老虎旋又糾同談林華陳彩堂等來園行兇擊毁花棚花樹花盆玻璃窗等物損失甚鉅請爲提究迨經該分所警佐派警往拿談等均已逃逸昨日該園主已赴淞滬警廳禀請嚴究矣 
[烟土究從何來]  
　　甬人甘老二因持値洋七百餘元之烟土三包在虹口兜銷被包探查見以其形跡可疑當將人贓一併拘解公共公廨訊供管押候查在案昨晨由廨復訊甘仍不能證明來歷判將烟土併送江海關焚燬甘從寛開釋 
[不認誑騙烟土]  
　　泗涇路永康土棧主周榮華（即鄒藴華）控粤人蘇玉明（即蘇璧璋）以交通路和泰土號名義騙取値洋一千二百九十八元之烟土等情業經捕房將被告拘解公共公廨訊供管押在案昨晨復訊原告偕代表律師上堂訴明被騙情形並由見證張世寳投案證明前情訊之被告供不承認並不認爲蘇璧璋會審官王肇之君商之英領康君判蘇還押候再復訊 
[地方廳判斷烟案]  
　　來往珠涇上海等處私販烟土之婦人薛陸氏此次又在滬上購得無印花烟土六十二包計價洋一百零五元被警查獲拘送地方訊辦在案昨經該廳推檢各官開庭飭提該氏到案研詰之下以其販賣烟土罪已成立判處五等有期徒刑監禁二個月並罰金洋十元又繆杏生乘公司輪船來滬私帶烟膏一叮爲海關扞巡查獲指交水巡捕房轉送地方廳請究昨日亦由推檢各官開庭訊供明確判罰洋五十元充公 
[女子突如其來]  
　　前日午後有十七歲女子陳阿英至新閘路四百三十五號門牌顔王氏家要求收留該氏以女來歷不明卽報新閘捕房派探將女送至公共公廨暫留昨由官媒解案請示據女供稱慈谿縣人父母雙亡於去秋隨戚來滬住居横浜橋地方不知門牌因出外不記歸途故至該氏家求宿並由顔王氏上堂證明前情中西官判女暫留流　所候核 
[男女拐匪逮捕]  
　　拐匪王二與婦人王陳氏串拐閘北戴寳卿家男孩小五子匿居租界被戴報告閘北警署派警報請捕房協同前往將王與陳氏查獲昨　公共公堂預審判王與陳氏併交閘北來警帶回歸案訊辦 
[拐賣女孩之懲治]  
　　滬西义袋角三百五十八號居廫朱正海控王西有誘拐伊家六歲女孩小占子串同馬仁有馬李氏賣於虹口粤人某甲等情昨由捕房將王等各人與女一併查獲解至公共公廨經中西官研訊屬實判王押西牢一年馬與李氏各押半年女交朱領回完案 
[車夫與傭婦之關係]  
　　錢德順在四川路七號門牌内爲包車夫與傭婦夏謝氏姘識經氏夫夏寳成偵悉前日報告捕房派探前往將男女拘獲昨解公共公堂經中西官略訊一過判與謝氏分别押候查明再訊 
[巡捕扣住小孩]  
　　粤人某甲前日帶一男孩（身穿白竹布對襟襯衫灰色格子布短衫綠色柳條布單袴黄色線襪靑布蒲鞋面鞋子）行經黄浦灘碼頭爲巡捕查見以其形似拐販上前盤問甲卽乘隙逸去遂將該孩帶至法公堂詰問據供名陳金寳鹽城人年八歲父母俱存係由其父得洋三十元售於某甲判送善堂留養候領 
[跑街舞弊之下場]  
　　振業煤炭公司延朱斯芾律師在公共公廨控告跑街王錦章私收客帳等情業已由廨將王傳案諭令存洋三百元保出候訊在案昨晨復訊據原告代表律師上堂聲稱被告陸續私收帳洋一百九十三元均親筆開明與原告所控數目相符應請訊辦訊之被告供認不諱兪代襄讞商之英領卓君判王押西牢九月示儆 
[追償違背合同之損失]  
　　虹口百老滙路多老配中西雜貨店經理王庭祥控楊芳萃違背合同請追損失洋七百元昨晨由公共公廨傳訊兩造均延律師到堂代表中西官判楊交保候訊 
 
 
 
] 

Page 11

 
 
 [P保人應負責任 
　　張逸堂控陳硯畊不理擔保夥友金刻渭私出票洋三百元一案昨晨由公共公廨傳訊據原告投訴前因夥友金刻渭私出本票致被謝子庭具控公堂奉判償還另向金之保人陳硯畊追缴是以具控並延律師上堂請追訊之被告亦延律師到堂辯護　讞員商之美領畢君以保單所蓋圖章屬實判被告償還原告洋三百元並着照償堂費 
[控告盗賣墳地之不實]  
　　張承緩至法公堂訴稱曾由祖上向奚姓購地四分有零安葬棺木田單尚未取到存在奚處今被奚姓後嗣奚寛永掘起棺木將地盗賣求請追究奚供前由伯父將地劃出四分餘售於張姓田單實存民人處惟並無掘墳盗賣之事判候查明再核在案現已查明出售之地與張姓墳地毗連乃是李姓之產並非張姓墳地棺木亦未被掘故又傳同原被經聶讞員判令奚寛永將田單交出給張承緩領去完案 
[稅務公所批示二則]  
　　商人曹敬熙禀批查定章認辦貨稅非同業之人得全體贊成者不能承認兹閱來禀並無同業圖記查原認稅數係屬半稅來禀是請認全稅稅數全不相符殊屬含混所請認稅之處着不准行 
　　草貨業代表鄭觀儀禀批據禀已悉曹敬熙禀請承辦牛皮沙籐認稅已批飭不准矣仰卽知照 
[工巡捐局批示照錄]  
　　連錦堂禀請指定遷移船隻地點由批據禀已悉查浦東一帶地較空曠除洋碼頭外均可停泊船隻業經詳請鎭守使道尹出示曉諭遷移在案日暉港附近及潘家木橋等處甫經開浚未便准令停泊至礙水利浚浦局挖泥工程即日動丄着卽遵照批指傳諭各該船户趕緊遷泊浦東勿任遷延致誤要工至此項船隻遷移之後仍歸該所常川派人嚴加稽查現在大碼頭至輩家渡旣已建築碼頭儘可將辦理此段地點之司事移往新遷地點辦理一切自無不敷分布之慮所請另添司事一節應毋庸議 
[誌謝]  
　　南市外灘上海醫院醫學校定於七月三號（即今日）午後二時半行修業禮請育賢生助興本佼男生游戲演劇昨承東邀參觀書此誌謝 
雜平三 
[水災又紛紛矣（訥）]  
　　中國人之生命非特外人賤視之不肖官吏賤視之土匪盗賊賤視之即天亦賤視之也不然何以蝗禍甫減而各省之水災又紛紛見告乎内亂兵禍相循之不已又繼以凶荒其全邑全鎭遭水淹没者固無論矣卽未被淹没之地因淫雨過甚水勢漸漲圩堤塘工皆有朝不保暮之勢米價因以日貴航行因以障礙謡言紛起匪盗生心而人民之生命於是乎益危矣造物生人者也乃亦日助人以殺人則何不如少生此可憐之民之爲愈耶雖然防於前而救於後固任人力之自謀今各地毫無禦災之籌備則卽謂人之助天以殺人也可 
來件 
[小學算術科商榷會簡章中華民國四年六月]  
　　一宗旨本會專就小學算術科發表實地研究之心得由各會員互相商榷以資算術敎授之改良進步 
二組織　本會由江蘇省立第一師範及第二女子師範兩校附屬小學校敎員發起聯合第二第三兩師範附屬小學校敎員及吳縣常熟崑山吳江四縣小學敎員共同組織之他縣小學三會員　以百名爲限儘先報名者入會 
四職員　本會不設會長即以兩師範附屬小學校主事爲主席其庶務書記編輯等職由主席臨時推任之 
五入會方法　有志入會者請將意見或方法列爲議案（每人以一題爲限）并開具姓名校名通信處於本年七月十日以前寄交本會無議案者謝絶入會 
六會期　中華民國四年七月十三日至十六日但得延長兩日七會所　蘇州胥門内三元坊江蘇省立第一師範學校附小學校内 
八商榷方法　（一）每日定時開會由主席排定議事順序依次討論（二）會議時先由擬具議案之會員說明意旨繼由他會員公同討論之惟每人說明或討論之時刻須在十分鐘以内（三）商榷之結果由書記員記錄并彚刋報告以發表之四臨時有適宜機會敦請名人到會演講 
九經費　會場經費概由兩師範學校附屬小學校擔任 
十寄宿　遠地蒞會之男會員得在第一師範學校内寄宿女會員得在第二女子師範學校内寄宿每人每日納膳費雜費銀一角五分（被褥等須自行携帶） 
十一旁聽　凡欲至本會旁聽者須先期向本會領取旁聽劵（旁聽人數以會場能容爲限） 
　　通信處　蘇州城内三元坊省立第一師範附屬小學校小倉口省立第二女子師範附屬小學校 
來函 
[松江程鹿鳴來函]  
　　邇來松地時有無恥之徒冒滬上諸善堂名義僞造捐册私刻印章向政商各界募寫捐欵自一元起至數十元不等受騙者已不少此等蟊賊與善堂名譽攸關素仰貴報熱心社會祈將此書登入來函欄内以便公鑒 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[印花土製藥說] [  南邨]  
　　鴉片之爲物也載在本草產自佛國其力萬千其功千百可以療頭痛止腸潰去　病平逆咳殺蟲蠱助精力本宫禁之秘珍（鴉片自明季入中國當時惟宫廷有之用以治病）亦藥界之魔王其性能已有如此製藥之說夫復何疑且稽諸梵籍尤有說焉昔者緣在王城時嘗嬰疾病曾吸藥烟得蒙瘳損諸苾芻以緣白佛佛言有病者聽吸烟治病（見毗奈耶雜事律第十卷）是鴉片治病本我佛開其端世尊以慈悲渡人寗有害人之理則烟能治病已屬昭然矧本草列之穀菜部中尤可徵斯非惡草米藏蔬荳原本同珍溯吾烟霞同胞寢饋此鄉者更非一朝一夕乃祖乃宗而子而孫習與性成固已視爲飮食衣服米豆蔬麻之不可少顧醫者有言病穀者必治以米湯病果者必療以核灰此俗所謂以毒攻毒心藥心病之道亦即方書之所謂以物治物之法也然則烟民病烟又安能不以煙土治之乎吾知政府此舉寓意遠而措置當元必有醫國手借箸於内不然者此奇方妙藥豈庸衆所能知耶是則政府之以印花土運銷三省非弛烟禁而病民正爲民病堪危爲斯民賚此藥物俾得保其天命也明矣且吾聞製藥雅片與害人之雅片烟並非同物（見淸雍正七年硃批諭旨漳州知府李國治一案）勝朝憲章朗然可考今政府善於復古仿效惟神則此製藥之印花土亦必非害人之雅片烟可知吾人又何得瞀焉不察妄加譏評乎 
[說愛] [  茸顚]  
　茸顚略識愛皮司提嘗周旋於外國書籍間見中有一則標題爲人生之愛其文曰一歲之孩吚吚啞啞祗知索食故其所愛在甜津津之乳而不在母至三四歲而方知慈母之可愛矣八歲則愛其放假之日以彼日坐校中如見閻王如吃官司也至十五六歲而愛放蕩矣若吃香烟也义麻雀也皆在學步之時一有人干涉之禁止之便覺無趣二十歲而愛意中人並肩喁喁兩情欵欵情書來往密如雪片在天比翼在地連枝無以狀其情之濃也至二十五歲則愛床頭人鴛枕並頭卿卿我我閨房並影儂儂郎郎鐘鳴而鼓和夫倡兩婦隨愛情之甜若蜜白頭之樂無窮也至三十餘歲則愛子女繞膝之子舞掌之珠皆較性命財產爲重而視父母妻子爲輕至六十歲後則愛適意之事老妻已如陌路子孫亦覺討厭惟覺適意之事是可愛耳此爲人生愛之階級萬難逃其範圍者也余仿其意更推廣之曰凡作官之人初必愛名譽政聲一好便有升官發財之想繼則愛金錢明取暗括貪婪無已預備爲他日安樂享福計也再則愛豔妾金屋數十左擁右抱費千金羅之不惜也終則愛戴綠頭巾若是者爲作官者愛之階級什九不能逃此範圍者也若夫姐兒愛俏鴇兒愛鈔盗賊之愛其勃朗寗醉漢之愛吃威司格賭徒之愛义麻雀打撲克文人之愛其秃筆與夫嗜痂之好逐奥之癖種種之愛皆愛之例外者故不入階級之列說者謂愛之一事種類繁多花頭百出說不盡說云 
譯著 
[間諜生涯] [  天虚我生]  
（一）間諜生涯之起點（續） 
　　吾書雖自述生平然其間所叙實爲國家秘密與予私人無關至予之姓名籍貫知之者實僅三人其中一人乃爲世界上最尊貴之元首然以自已之關係甚重故亦不肯以予姓氏告人讀者伹聞麥克倫司長之言即亦可以知其微矣予生平不喜以　語惑人今乃爲此閃燦之辭初非侮弄讀者蓋其間實有不得已之苦衷也然予今者著書則又不能不路供一二予之姓氏且弗論而吾人身世實爲造成惡運之基至今言之蓋有餘前予族實爲舊家故予自幼習於侈奢凡世間交際一無所知以予自有前程在無待謀而得也然而痴人說夢曩之以爲固有者其後竟成虚想一生役役無時不消磨於風塵之中今年三十有九一事無成已成厭世撫躬自問直可謂爲虚生然綜予三十九年之經歷咸可驚而可駭罄吾胸中所有實較千百人所有者爲多予初習陸軍受體育者三年復肄業於歐洲最古之大學校中得哲學醫學博士位時年纔二十二耳予尤好研格致方儀除歐洲普通常識外且復獵及亞　緒國費去光陰亦復無數幸得其成乃歸祖國爾時少年氣盛日覩國家艱巨時發憤言以致獲罪政府吾家中人大懼乃不容予逐予至一人跡罕至之處宣言爲予已死兾免於禍嗟乎吾果死者則亦不致有今日之煩惱不幸而不死直至今握筆之時猶復心疚不已是直予司命之神爲予祟也予旣被逐遂發憤作環球之行所聞見事亦復不少爾時吾蓋以忿鬱所致莫之爲而爲不意於後來事業竟大有用予於土人游牧之事尤所深喜遂得與土人接近且得其信用甚深久後復棄去游行至澳及紐西蘭僑庽多日美洲西部予雖未嘗足履其地但就聞見所及亦頗得其崖略時方擬作南洋羣島之游而南斐洲時局忽亟將不免於戰事予生平喜入危亂之邦冀有建樹聞戰局將開雄心爲之一振乃乘第一班汽船抵地角鎭CapeTown)易船而馬直至萊根得河次是日遂遇一事事雖小然實足變易予將來之趨向且鑄定予將來之命運故不可不述 
詩選 
[偕諸女士游百花洲題柳茵精舍] [  許貞卿女士]  
　　靑靑楊柳依精舍恍補蘭閨主客圖得與心知賦招隱百花洲畔小東湖 
[湖三村詠桃花]  
　　桃紅開遍小村前風景依稀似昔年今日尋春探芳訊不曾帶得買花錢 
[酬蔣莊之女士二首]  
　　一幅瑶箋絶妙詞薇香盥露夜闌時披吟不覺江天曙日滿紅簾尚未知 
三生有幸結芳鄰得遂升堂步後塵翫月西窗同檢韻菊銘椒頌一時新 
詞選 
[數花風賦蘆花用張玉田韻] [  東園]  
　　按數花風卽鳳凰閣玉田此解下闋烟水去程應遠原作此程歷代詩餘作此去戈氏詞選遵胡本更正因依其韻賦蘆花亂花飛雪秋水長天一色飄零湖海感覊客繫住舟輕似葉風蕭雨瑟流蕩處如何禁得數莖霜染等是少年頭白伊人何處玉洲隔幾度溯洄中沚溯來江驛無奈是雁銜枚一 
小說 
[奇情小說秘密汽車] [  東堃譯]  
　　第三章（續） 
　　滕達笑道這個何用感激我雖然替你劃策其實呢也是替我自己劃策你看我昂藏七尺已經到了授室之年雖玉鏡臺前芙蓉帳裏還不曾有過知心着意的人兒然而情之所鍾端在我輩倘或我一朝失足墮入茫茫情海之中你也肯看着十年來朋友面上援一援手的嗎說畢又是一陣大笑這呵呵笑聲中忽然夾着一陣丁零丁零的聲浪原來壁火爐架上掛的時鳴鐘竭忠盡智在那裏報告主人說時候已到不可遲誤呢 
　　兩人一聽得鐘聲從椅子上直竪起來吩咐烏麥萊備好一輛汽車　然而上直指格老文公園路口而去原來縢達的姑母便是聲名藉藉的公爵夫人里芙同他丈夫便是在兩議院中赫赫著名社會黨人的競敵亞拉夫公爵同居在那裏兩人到門口下車便有一個警裝的看門人替他們除去外衣另有一個僕役引導兩人登樓到應接室中來勃立南一壁登樓一壁留心觀察這所邸第舖設得甚是莊嚴華麗樓梯下級陳列着一對支那景泰藍的磁盆盆中各植一株棕欄樹枝葉紛披好像綠色人種托開幾只巨大的手掌在風前招展歡迎他們呢樓梯的欄杆用加拉拉地方的白石鑿成肌理細膩雕鑲精工不是尋常建築物中所有的公爵夫人里芙立在一盞粉紅色絲罩電燈之下歡迎這兩位少年他身量頎頎嫻娜中帶着一種剛勁的姿勢佳人半老面色還甚是白嫩嘴唇還甚是紅潤想見他在少年時一顧傾城在宴會歌舞場中艶名流播呢他此時盤着滿頭烏油渍的頭髮低壓兩道修眉滿面含笑說道勃立南子爵你立身行事無不擇善而從你和我内姪都是靑年有志之士辦得好事業收得好效果并且獲得好名譽較我等株守一室有福得多了我的女兒隨着我女婿往愛爾籣去了我的兒子密郤統帶聯隊遠戍勞哀去了剩我和公爵一對老　猻冷淸淸住在這裏每念膝下兒女雖有若無相對悒悒如今見了你們兩位少年英姿磊落恍如接見我自己的兒女心裏喜歡得甚麽似的然而我兒子頑鈍那裏趕得上你們兩位呢說着伸展一臂挽勃立南往餐室中去滕達隨在背後笑說道里芙姑母你說的話太謙了危我們如何措辭喜信報君知我今晚不伹挾得子爵同來并且帶得一段極有趣的新聞在此這新聞只合令你一個人曉得所以我甚滿意今夜會餐只有我們三個人可以無不盡之言 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國四年西曆一千九百十五年七月三號星期六舊曆乙卯五月廿一日共五張 
救國儲金 
[中國銀行收欵淸單六月十二日第五十六次報告]  
　　　四百十八册九十四號至一百號袁錦泉六元劉仁爕六元李希賢六元黄元彬六元張操六元恒億昌正記湖縐莊省端午節酒席費十四元陳世鴻二十四元 
　　四百二十册五十八號至九十七號同裕洋貨號十元李待琛六元范致遠六元杜國庠六元蔣繼尹六元周斯陶六元陶仲十二元繆子明六元王振球六元錢潮七元龔澤洪六元吳韻笙一元李爲漣一元趙淸槐六元金正　六元潘茌六元何溥鑾十二元蕭根性六元李耀南六元民鳴社看戲下八歲童擲臺一元恒大當同人省端節筵資十元朱湘泉一元徐蟄龍二元中華留日學生同窗會六元阮湘六元楊聘漁十元吳景遽十元段鋼城五元湯元尹五元顧仲賓四元楊佩璋二元徐子華二元李志剛二元楊松慶一元蔡顯榮一元李國棟一元沈鴻來一元謝華勳一元甘庶康一元常氏一元 
　　第四百二十二册三十四號至四十八號崑山縣立女子高等小學校職員學生九十元楊佩山二十元唐開先五元楊子驤六元郁文十二元范壽康二十四元何競擇六元盛測浩一元源豐順碗號各友二元福棠一元玉泉一元樓心子一元顧氏一元鈞廷一元張氏衷義學校諸生節省每日餅餌之錢八元 
　　第四百二十三册一號至三十四號雷宣六元郭開貞十二元夏　鼎六元周文達六元程光銘六元中華留日李生同窗會一元文元模一元黄　六元陳震異一元羅超彥六元李萬隆米行二十元私立養正學校各敎員十元私立養正學校各學生六元張炎德一元俛亦宗一元沈人寳一元汪學儉一元節省端節酒資鼎盛同人十元楊喬年三元省端節酒席費公平洋行賬房二十元居杏紅二元王賡章二元杜象飛二元周銘之一元葉武曹一元鄭文蔚一元賈覯　一元楊煜祚一元謝慶撲一元陸耀斌一元趙煥章一元黄毓培一元鐵明一元江蘇省立第二師範附屬小學校衆學生十二元 
　　第四百二十四册一號至三十六號屠模六元張　六元余霖六元祝振綱六元白銘璋六元何春帆六元陳惟一六元張資平十二元謝斌六元黄黄元十二元朱公凖十二元彭維基六元龔守賢六元陳乃賡六元温泰華六元桂毓泰六元靑年會二百元翁叔庚三元勤泰銀爐同人節省端節酒席費二十元魚鴻庠二元陳克湛一元孫承桂一元諸葆忠一元王纘祖一元洪之琛一元洪之珩一元陳根生一元孫承根一元情過即老九十元芝卿一元叔康一元馭記一元堯記一元伯康一元仲康一元季康一元六月十二日第五十六日共收儲金銀圓九百五十七元連前共計已收儲金銀圓五十八萬九千零四十四元銀二千五百四十九兩六錢八分中國銀行謹啓 
[六月十四日第五十七次報告]  
　　第四百二十册九十八號至一百號兆豐莊儉省端節節菜費二十元萬泰板木行節儉端節筵資十元靑年會中學堂一百四十三元 
　　第四百二十一册十三號至五十四號凌善元五元宋漢章一百二十五元蔡湘舲一元陳道本一元本子環一元仇西揚一元姚益卿一元李應騏一元耿記十二元朱瑞芳耿兆業一元高子旭五元周阿瑞二元方嘉瑜五元李季根一元許敬恒三元楊毛兒宣連生一元戴君卿一元孔堯生陸茂生一元張銀貴保金郎趙海福陸金根一元魏炳華王金榮一元徐阿榮周文奎一元胡康有一元楊錫藩一元益愼莊同人五十元和記洋行帳房同人節酒費十元崑山協源祥煤油公司同人節筵費五元葉資富一元張永寗薛福生一元胡賢賡一元金敬宗一元徐明陽一元張永礽一元源豐順煤棧各友節省筵席二元顧鍾記十元顧順興顧　興一元顧鍾記學生二元龔源達一元龔伯良二元崔叔和二元羅祉餘二元查靖邦二元朱幼鴻一百元（未完） 
[交通銀行收欵淸單]  
　　六月十四日第三十一次報告 
　第三十册八十一號至一百號曹硯淸一元仇舜伯葉伯琴一元朱西園一元夏榮伯二元張伯賢一元沈錦心一元錢長生二元邢伯才二元康讓廉二元康維一二元邢桂汀五元李象賢二元計秋泉三元張心泉二元徐根良一元葉尚熊五元協泰益一元黄紹棠二元黄芹香二元計湘橋一元 
　　第三十一册七十九號至一百號招商内河輪船公司節省端午酒筵費二十元許寳藜五元陳墓商業公會五十元社順之十元瞿際雲一元丁竹生一元杜華蓀五元陳竹君五元陶雲生一元劉炎泉一元陸瑞鴻一元范綺雲二元姚達人一元張保時二元邢銀泉三元顧賓臣二元楊慕連五元張拱垣十元張永業五元張寳書二元衛少甫二元奚紹慶二元 
　　第三十二册一號至十四號房租一月施省之施子英七百十八元杜寳籙張允葵一元同善學校男女學生八元仁濟典五元趙錦棠六元源泰協一元范德盛一元交通銀行端節酒席費二十元陸延康一元唐錦存十元張留福五元榮衛宗四十元方君一元曲梅岡一元六月十四日第三十一次共收儲金銀圓九百九十三元連前共計已收儲金銀圓五萬八千五百二十一元銀七百四十五兩一錢二分八釐交通銀行謹啓 
 
 
 

Page 18

 
 
   
 
