# 1905 - 156 - 4911547

 

Page 1

 
 
[電傅諭旨P ] 
　　五月初八日内閣　　抄奉上諭雲南迤南道著張星吉調補胡泰福著調補廣西右江道欽此 
[電傅宫門抄]  
　　五月初八日召見機軍陳光弼 
[諭女子教育宗旨（續四月十八日稿）]  
　　英國八世紀以後女子教育不過習拉丁語國語及所謂自由藝術而己十四世紀時女子尋常教育於讀書外兼授裁縫剌繡割烹醫術音樂各門十六世紀之始男女咸主張普通教育當時輿論均謂女子教育之關係在盡其爲母之道而能佐其夫以治其家爲本此英國賢母良妻派之起點也十七世紀英國政治上倡革命之説清教徒一流主持女子教育之改良然富時女子所著論説猶有謂女子之理解力劣於男子惟男子可以受良教育者十八世紀之初雖漸有倡導女權之説而其大部分之思想尚未驟進墨守其賢母良妻之宗旨其科學於裁縫家事外仍不過古代語言外國語言及算術音樂而己所立女子學校大都私塾小學自十八世紀之末以迨十九世紀之初女流教育乃日漸開拓時有傑出之女子鼓吹女權防護之論以爲教育社會男女當有同等之位置以明女子非爲男子之玩弄物於是女子始有高等教育而當時有急進派者又倡導其所謂女子政治學有主代議政體論者又擴張其所謂女子選舉權而非賢母良妻派遂起點於此時矣十九世紀之半女學改良進步愈速自初等教育中等教育以至高等教育學科規則漸次完備女子自四歲至十歲入初等科十歲至十五入中等科十五至十九入高等科一千八百六十九年女子始受大學教育許聽大學教師之講義一千八百七十三年始築新校編定女子大學之一部入學試驗有一定之資格當時學科則有神學古文學數學機械的科學倫理的科學自然科學法律歴史中世語近世語東洋學及音樂理論學各項其後科學逐年研究逐年改良至近來女校之盛與男校無異女權之伸與男權相抗此誠爲非賢母良妻派極盛之時代也夫英國高等女學之勃 
 
 
 
] 

Page 2

 
 
興如此然其經營艱苦以成之者出自民間之力今日本又有在上者爲之提倡此所以不數十年而非賢母良妻之説而有萌芽之發現也夫 
　　法國古時女子亦重僧尼教育自十三世紀之末始於僧尼教育之外兼施家庭教育貴族及富民往往延聘教師以教其女子至十六世紀之初宗教改革文藝復興而女子教育之理想乃稍進其後受人道派之影響女學之精神益復振起改良其教法女子習書算生計醫學各科社會上與男子有同等之地位此爲改革宗教文藝復興之效果十六世紀之末女子尤研究古文學當時婦女文學之盛傑出於他國十七世紀有一女子教育大家出而教育之法更趨重於家庭教育所著娘之教育一書其主義在養成爲母之資格而盡其治家乏道是説有功於女子甚大故其後所設各女學之宗旨德育則以育良子善家政爲本藝術則以裁縫剌繡編物等爲要所謂賢母良妻之教育蓋即發端於此時也十八世紀之中小學校許男女共學八歲以彰受家庭教育八歲以後入縣立之學校當時女子學風專注重於賢母良妻之教法國女子中等教育之成立實自此始十九世紀之中女子教育理論家益發明而女學益活動要求實施女子高等教育規則學科試騐各項亦頗完備蓋當時之女子己有非賢母良妻之思想矣迨一千八百六十八年始准婦人入大學試驗醫學至一千八百九十二年婦人始入法學大學一千八百九十八年各專門之大女學生至有八百七十一人之多近來入 
大學者愈衆女學之進步甚速非賢母良妻之教育久己遍布於上下矣國民文化愈進女學亦愈發逹今之日本足以繼具後矣 
（未完） 
[俄艦拆卸軍械]  
　　日前逃至上海之俄兵艦現己將船中緊要軍械拆卸計有八百餘箱（旅） 
[電斥吴淞砲台員不報日艦出口]  
　　日本魚電艇來申於初四日翌晨即開駛出口管理淞口砲台各員並未電逹上海道迨袁觀察葉軍門等發電詢問據復日艇未見出口觀察及軍門以其怠忽太甚特發電申斥之（旅） 
[吴淞口外中國及各國所泊兵艦情形]  
　　昨日吴淞口到有奥國巡洋艦一艘美國巡洋艦一艘奥艦係由長江遊駛返滬泊於張華浜新關對浦美艦則由北洋大沽口來申卜碇三夾水外中國兵艦三艘其海圻海籌泊長江口即三夾水之北海容則泊三夾水南係監視俄運艦高麗號者（旅） 
[川督電告要求四川商埠成都]  
　　聞日前川督錫良電致外務部謂某國要求川省某處商埠請婉言却之（盈） 
[户部核允福建船廠借欵京師]  
　　福建船廠借匯豐欵三百萬己於上月由户部核准（日） 
[伊犁將軍密電京師]  
　　日前外務部接到伊犁將軍密電内均暗碼當即封送慶邸究係何事未得其詳據外間傅聞謂因俄兵在伊犂地方勾串本地土匪滋擾過甚請即照會駐京俄使速即轉電該國兵官設法彈壓云云（訟） 
[條陳添設川西巡撫京師]  
　　四川京官蔡主政鎭藩以川省距西藏二千餘里地方遼闊控制綦難現值藏事棘手其勢尤難兼顧擬請於打箭爐一帶添設川西巡撫所有土司暫仍其舊另設鎭道府縣治理地方兵事民訟俟辦有就緒再議改土歸流條陳本部聞己由各　議准代奏矣（訟） 
[電商南洋添設水師總督京師]  
　　據政府人云王大臣議及現值海防吃緊沿海聲氣不相聨絡擬添設水師總督一員以資統治聞己電商南洋大臣詳細議覆以憑核辦矣（訟） 
[岑督密保余誠格廣州]  
　　日前岑督有密電至京大略謂廣西臬司余誠格實有封疆大才急宜不次攉遷云（閨） 
[國家銀行擬招商股北京]  
　　户部財政處奏設之國家銀行初議不收商欵以免吏胥藉端舞弊自張野秋大司農蒞户部後即籌議銀行事宜以銀行爲國家財政之根本原藉商民之通融儲欵爲多若僅恃官欵資本既薄亦恐商民不見信用致如中國銀行之不能發逹現擬咨商各省督撫仿照北洋國債票辦法變通辦理通飭各州縣勸募商民入股其一切章程斟酌去留并優給獎叙聞不日即咨商各省督撫云（月） 
[廣益會提議銀行之計盡廣東]  
　　日前廣益會總理左君提議廣益會當先設一廣益銀號大意謂廣益會份計三十萬現雖各員肩認十餘萬此外不敷尚巨全靠招徠而招徠又必須有信用莫若各會員自行組織一廣益銀號每股五千元如會員中有不願認股者其銀作爲附充亦可如此方足以昭信用將來俟該銀號收齊會銀始可實行銀貨倉之計畫聞到會者咸贊成此議云（暌） 
[御史奏請查辦裁撤衛所京師]  
　　日前御史錢能訓因衛所裁撒之事上一封奏請將劈分清查繳價等事上緊施行限期具報並將把持串通舞弊之委員暨江安糧道揚州府署各書役伍丁一併查究裁革奏上奉寄諭著周馥妥籌辦理按衛所書役伍丁雖前奉諭旨飭令一律裁革然至今猶把持盤踞欺詐散丁此次經錢御史奏請查辦己飭兩江妥籌辦理該管長官或不能再旨袒謢也（日） 
[濬河行輪禀請專利北京]  ` 
　　職商戴乾等擬設通濟小輪公司特於日前具禀商會謂商等集股四萬兩購置小輪兩艘專走甯波奉化其沿途碼頭有西鄔蕭王廟南渡等處惟南渡距大塔堰一叚約長二十餘里河身淤淺非設法先自開濬行輪不能暢逹然開濬河身所用不貲故與尋常行輪不同若不禀請專利恐坐享其成者接踵而起將來阻之不得禁之不能人益我勞未免虧指懇請轉禀商部准其專利十年以保商本聞商會己請商部核奪矣（震） 
 
 

Page 3

 
 
[日本留學生電請嚴飭盛宫保速廢粤漢路約日本]  
　　日本留學生據留美學生函知盛大臣與合興公司挾巨資運動以比續比因亦電禀外部請嚴飭不准於廢約外再生枝節否則斬盛以謝天下（艮） 
[批查洋人聚賭蘇州]  
　　蘇州馬路商務工程會審委員洪冀昌大令禀奉大憲飭查馬路麗華戯園一帶有洋人聚賭等情因將查明細情禀復署臬司朱廉訪批云此案法人伊失巴圖等膽敢在馬路租賃房屋開塲賭博該員近在咫尺開爾笙又有巡緝之責當時不即查究直待開設之後始行諭禁又因持有領事准賭憑單甚至不敢顧問縱謂法文無從辯識但蘇垣並無領事此該員所知何來給單准賭之事若云係上海跑馬日准賭之件無論有無此理豈容藉此隐射該員向來辦事尚有識兒何此事轉類畏葸耶房主丁藍溪雖訊不知情惟貪得重利不問可否擅自租給洋人致有聚賭之事實屬不合應如禀倍罰租金撥充公用以示儆或至馬路演做淫戯早有禁令本署司復與該令諄諄言之近聞該戯館仍演靈鷲寺新戯志在牟利不顧廉耻其情尤爲可惡皆云開爾笙受賄故縱如果屬實更屬不成事體仰即認眞查禁開爾生究竟有無前項情弊應由該員隨時察看禀聞撫憲耳目甚近母再大意至要至要 
[林京卿請假己允福州]  
　　侍郎銜前太僕寺卿林司僕維源初定於五月初啓程北上商議開辦勸業銀行事宜兹聞司僕須暫請假電由商部允爲代奏至謝恩摺則須俟司僕入都然後呈遞也（明） 
[蘇省海運滬局總辦未能辭啓蘇州]  
　　去冬江蘇漕米陸續解運京倉兹聞倉督驗得蘇省漕米不能免潮濕之弊電詰糧道陸觀察謂係蘇滬局兌收冬漕漫不加察似此不知選擇當查取總辦以下職銜照成案辦理（旡） 
[縣令更調述聞蘇州]  
　　蘇州官塲消息有宗介眉大令委署吴縣李紫璈大令調署長洲縣蘇静菴大令調署上海縣之説傅聞如是未知確否（蠱） 
[考試留學卒業生北京]  
　　本月初二日學務處考試留學卒業生聞此後尚須在保和殿考試一次（月） 
[銅元局不發薪銀幾致罷工蘇州]  
　　蘇省銅元新廠督辦郭觀察與舊廠督辦朱銑伯觀察意見不合朱觀察告病請假上憲委陸提調代辦朱戚某甲在新廠經理銀錢朱告假後甲辦理頗不順手某日赴督辦處領欵僅有洋二百元歸而散給頃刻己盡次日復往請領以無欵未發各工匠因此相約罷工嗣督辦聞之始將洋銀發出而反責甲辦理不善故甲亦因此請假（蠱） 
[紀蘇垣某公子淫兇不法事蘇州]  
　　蘇省某大憲甲乙二姪甲嗣子也性好色與某姓女私識賃屋於湖沿街作藏姣之所詎女淫蕩性成近復與乙有染本月初一日田婢私約乙至富郎中巷某姓家歡會甲偵知之突然前往將女及婢扭回攢毆旋將女煩惱絲連皮帶肉盡行揭去復以并州快剪將婢髮剪下女及婢忿甚即投牙釐局臬司行轅鳴寃時適朱廉訪因公出外由内署家丁某出爲勸阻令女暫回未知精於刑律之朱廉訪於此案將如何判斷也（隨） 
[江督批飭府親提身死不明案蘇州]  
　　蘇省常備軍差弁唐顯丙身死不明一案經長元二縣驗得實係灌毒斃命因飭該營管帶李瑞琳將在逃之槍匠翁錦生獲案嚴辦屢紀本報現是案經長州縣蘇大令通詳各憲江督周玉帥批飭蘇州府許子元太守親提訊鞫務期水落石出故初四日蘇大令復偕臬憲委員葛司馬將文及該營號房周鑑三刑訊旋又拘提該營差弁馮子亭到案初五夜升堂研訊三人均無口供因判文改收内監周馮二人收外監日内即解府訊究矣（隨） 
[戴統領辭差吴淞]  
　　吴淞戴棲田統領鶴松現己辭差聞日内即須交卸（歸） 
[王參議啓程赴厦]  
　　商部王叅議清穆己於昨日帶同王大貞單鎭兩部郎由滬乘海定輪船赴厦門考察商務並聞參議到厦後即在林侍郎維源處暫駐行旌（家） 
[嚴觀察將次赴京]  
　　聞嚴小舫觀察定於月内進京料理通商銀行王晉叔虧欠公欵事並聞王晉叔本山源豐潤作保（明） 
[上海道允撥銀充京師習藝所經費]  
　　外部電商各督撫關道籌撥習藝所經費己紀初七日本報兹聞上海道接電後己允解銀一千兩作爲開辦經費（家） 
[紀籌議棉紗止完正税事宜]  
　　商部王丹揆議堂前以上海棉紗認捐公所辦理不善議照通州大生紗廠章程辦理由廠代收正税一道不再重徵己由商會集議多次兹聞本埠各華廠業己允洽惟洋廠尚未承認並聞己由議堂除函請滬道會商税司轉飭洋廠照辦外另須由商部咨商蘇撫札飭滬道會同松滬釐局陳亦漁觀察妥籌辦法以昭愼重（孚） 
[青浦縣田大令通詳阻築佘山馬路禀]  
　　敬禀者竊照工部局洋人率領工匠屢在卑邑民田立椿釘界圖築佘山馬路一案迭經禀請巡道憲照會領事照約禁阻上年十二月間據七寳鎭張董函報又有洋人進築線路並惟分防丁縣丞函告又經禀奉本府巡道照會領事查禁停工各在案准查佘山馬路洋人蓄意己非一年動工亦非一次察其情形斷不肯半途而止况上邑轄境自徐家匯起迤邐至高家灣止路工多己築成橋梁亦經興建所未能直逹佘山者祗卑境及婁界之十餘區圖耳籌思至再殊鮮良策抵禦伏查卑邑地居腹裏既非通商口岸砌築馬路又與約章不符乃洋人違背條約突入内地恃其强硬手叚竟在卑邑民田之内擅釘木樁前經卑職履勘飭丈經過卑邑共有十一圖每圖中 
 
 

Page 4

 
 
[第四版]  
或半里或二三里五六里不等共丈見九千八百一十六步每三百步爲一里合二十七里三分路旁墳墓十四座均有窒碍且查馬路經過處所河浜溝渠計有二十一道之多若任其開築河道必須堵塞卑邑地屬水鄉均係稻田全在河道疏通頼以灌溉倘河浜壅塞水道不通旱澇固難蓄洩農船載糞亦屬往來不便農民即一日不可生活不但馬路附近之田諸多關碍即數里外之田畝亦大有關係是誠墳田水利均受其害附近居民必難聽從勢必拚死相抵滋生事端前者洋人屢來卑邑插標釘樁越界興築衆情洶洶大爲不平幸鎭董得信較早一面函報卑職一面就近請分防丁縣丞開導始免滋事迨經卑職前往彈壓農民耆老舉香跪道僉請照約禁止免予開闢情詞甚爲迫切蓋佔百姓之田地即絶百姓之生命雖迫於勢力不敢相争臨以官法不敢相抗其心可憫其情可憐卑職忝膺民社捫心自問對之實覺抱慙况洋人違背條約强築馬路若不設法阻止將來必以此爲成案到處皆可仿行日後交涉之案更形棘手然欲免剥膚之害必須尺地寸土不售外人方能阻其興築使彼無可置喙是查禁民問私賣田地實爲第一關鍵卑職誠恐洋人餂以重利鄉民爲其所愚先諭各圖地保隨時密查不准聽信奸商租地肇釁違即提究取結呈請本府憲台彚送查考並將洋人上年釘樁經由處所令各業主出具切結結内叙明不敢貪利私售違甘重辦兹己有五百十六户一律出結足見其心其固並無賣地之人一面示諭業主不得貪利私售田地即有華人購買只應詢明來歴先行報官俾杜暗代洋人出而情弊并飭接壤處所之業主張四根沈士良先具不敢私售切結存案第其中難免奸徒暗地勾串揑造白契誆騙洋人彼亦明生故犯私相受授以爲强辯硬築地步此種弊端不可不防以後必須執有印單印串投税印契方足爲憑以杜假冐卑職以爲似此釜底抽薪或者可杜覬觎當經面奉巡道查核詎二十五日公回即准七寳分防丁縣丞暨圖董地保函禀到縣以本月二十三日又右工部局丈手帶同工役四五十人復來排立石樁鄉民正在農忙勢甚洶洶欲與爲難現在極力勸阻請核奪前來除設法禁阻鄉民肇釁外查該處離縣城有數十里之遥一時呼應不到萬一羣起爲難倉猝生事卑職實難任此重咎現己逕禀巡道核奪事關交涉應乞口憲台迅速照會總領事查照條約不得在内地强取民田開築馬路致生事端地方幸甚卑職幸甚所有工部局强築馬路情形合肅具禀仰祈鑒核批示祗遵（容） 
[日本宣告滿洲小戰]  
　　初七日東京電云本處官塲宣告滿洲戰地初五日之情形如下日軍一隊向前城子東梁篩溪而進遇俄步兵一隊及馬兵五十人日軍即將俄兵逐出陣地并占據前城子東北蔡本鞍東之高地俄馬兵與四方台大丫屯及斯添地之日軍小戰皆被日軍擊退譯字林西報 
[小吕宋對付逃艦情形]  
　　初七日東京電云據謂俄恩寛斯海軍提督及巡艦二艘抵小吕宋後請命於美官欲在該處修理美官特派員數人察查該艦修理應需若干日及俄艦究竟能否駛至他埠嗣委員報稱修理三艦須六十日始可竣工然此時美政府己諭令小吕宋之美官飭俄艦於二十四點鐘内離出或解卸軍械小吕宋之美總督即照會日領事將實行二十四點鐘之章程以初五日午時爲始及初六日下午又照會日領事俄艦將解卸軍械歸美海軍提督管理譯字林西報 
 [P俄國各地自治會公禀俄皇彚電 
　　初七日字林報接倫敦電云俄國各地目治會委員二百五十人聚會於莫斯科己議定公禀俄皇要索徵集國會國會之人則田民公舉以評斷或戰或和之問題及註銷可恨危險愚笨之專制禀中又將責任加於俄皇之身并戒皇不可遲違又選委員數人將禀呈於俄皇此禀無異國民交與俄皇之哀的美頓書其語氣激烈甚爲罕見且稱俄皇爲爾不用尊號亦無循例忠愛之言俄京上下人等見此等人之大膽無不驚詫同日太晤士報接倫敦電云莫斯科來電稱俄國各地自治會之會員雖由政府禁阻聚會但乃會議一日議定俄政府應體察全國民人之意以定議和之問題及國務之改革又電云俄各地自治會之會員七十人聚會於莫斯科議定呈禀俄皇謂彼等之意俄國即應停戰 
[英輪船報知海艦行蹤]  
　　初八日香港電云英國蘭迨而輪船由日本馬其到此報稱於初七日在推突羅勃蘭科附近遇見兵輪十四艘並無船偕之而行 
 [P英政府决計撤回東方戰艦 
　　初八日倫敦電云英京司攤特報謂英政府己决定撤回駐於中國英海軍之頭等戰艦 
[法國改派新使]  
　　初八日英京電云法國各報謂法外部突爾楷思君辭職後法之新政策係派改新使至柏林及摩洛哥 
[德法交涉]  
　　初八日英京電云德報爲摩洛哥事交涉賢要故法兵部大臣於初五日諭法德邊界之陸軍統領將防軍點名如有缺數即招補 
[　　初七日德京電云日本專使有棲川親王及其夫人己離柏林而至漢堡埠 
[俄外部批駁願與日本議和之謡言]  
　　初七日柏林電云俄國近有謡言謂俄皇己願與日議和俄外部大臣伯臘蘭姆斯道夫因奉俄皇之命一一批駁之 
[俄民要索設立國會]  
　　初七日柏林電云俄國各地方自治會會員在木斯科聚會己議定禀呈俄皇索要設立國會以定或和或戰並謂日俄之開戰係俄皇顧問官之大誤譯德文報 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日印通商全新]  
　　日本政府於本年西三月十五號與印度政府簽訂商約今照德文新報所載譯録如左一無論何項貨物凡由日本或屬於日本之地輸入印度者須照他國相同之貨物一律完納最低之税二凡由印度運往日本屬於日本之地之貨物照第一項辦理三約中所訂之權利可推行於英印所屬之土人部落英國政府應將土人部落開列清單交給日本政府四此約繕英交日文各一份由兩國全權大臣在日本東京畫押互換即可實行實行之期以六個月爲滿（震） 
[京師大學堂開運動會續誌北京]  
　　京師大學堂於前月二十四日開運動會己誌昨報兹悉二十五日上午八下鐘續開運動會至下午五點鐘始散男女賓客雲集京師各學堂學生均張旗鼓穿操衣排隊而來入會角勝各國駐京公使及其夫人均來觀賽是日會塲警察員爲最能實行其義務一切規則均極整齊東西洋人來會者有坐馬車直入會塲警察員必迫令下車然後放入故東西洋人均稱美之兹續將運動次序及得勝員姓氏開列於下擲槌姚梓芳（分類科）頂囊賽跑徐福祥（預備科）擲球符定一（公共科）越脊競走張清臣區宗洛（預備科）跳高陳叔玉（公共科）二人三足競走王恩第馬汝郲（公共科）阮志道（分類科）梅光龢（公共科）犬牙競走紅旗勝拉繩師範勝職員匙蛋競走樊教習來賓競走能重欽兒六百密逹競走張清牙掩目拾球賽跑王斌各科選手賽跑預備科勝一千密逹賽跑張清臣各學堂學生賽跑醫學一千密逹馮璽臣譯學實業均四百密逹五城順天湘蜀八旗均二百密逹（豫） 
[津海關道保工局會詳工人病殁斐洲應令公司撫卹運柩請咨商附入原約文]  
　　南非洲華工病死一百數十人工主不給恤不運柩由北洋咨請外部議妥撫恤訂入約章己紀上月二十五日本報兹閲北洋官報載津海關保工局會詳直督原文爰照録如下爲詳請事竊查英屬南斐洲招募華人具作工章程第十三條載明意外喪命給回撫卹銀兩而無工人病故應給撫卹專條緣訂約伊始乃過略舉天綱其詳細節目自可隨時增人期於兩無窒碍方足以持平而永守現查工人張起泰等百十九名病殁斐洲該公司既不運回復不給卹職道等再三争辯該國保工委員及公司董理始則以條約未載爲辭繼則以不能全主推諉終則以函致斐洲商量然往返需時能否有成尚無把握又恐不能著爲定例况應招之人不僅直隸一省辦理尤未便兩歧溯自招工以來未及一載以本省二萬餘人核計病故己百十人應得撫卹運柩等費二萬餘元若將來合數省數十萬工人計之死者或及萬千則此兩項費用必增至一二百萬元爲數積多勢必吝而不與故不得不及早妥籌辦法以盡保工之義且所招華工類皆貧苦遠離故國原冀博事蓄之資乃不幸而病殁異鄉致令家屬人財兩無所見揆諸情况殊足矜憐雖修短不齊生死有　然其致病之由該公司實不得委爲天命者蓋斐洲地居熱帶水土既與中國不同而礦井邃深風氣又與地面迥異工人受病大都因不服水土及下井受瘴而二者均爲血中中毒較之皮外受傷罹劫更酷自可視爲効力捐軀應與意外喪命一律撫卹方能折服衆心若謂約章無病故之文則查合同載打政府招工律例第九欵二十六節有工人或因疾病打政府例可令公司送伊回國之文並無指明何病亦無病故字樣是工人有病即當照例遣回乃公司於該工人等病時不遺回華聽其病逝該洲己與招工原例大旨相背倘謂急遽未遑資遣係意外之事更應按照意外喪命給回撫卹復查合同載招工律例第十欵二十七節及十一欵二十八節倘工人期滿返國或照例遣回該公司給足示脚使費遣回中國不肯回者送官究治罰欵不過十磅不能繳者監禁不過三個月如仍不肯回者總監察官勒令返回是工人應回而不肯回者例有應得之罪今工人患病例應資回而公司不遣之回者該公司又當如何受罰監察官又當如何勒令送回再查作工章程第三條合同期滿之日或因别故致令合同作了者工入須要即回所有使費公司支給今工人不幸而死豈非合同作了乎該公司照章應給使費將柩運回若謂約章合同均無運柩回國明文試問約章合同亦有工人殁後即當埋葬斐洲之語否總之工人爲公司効力以致受病而公司並不照例資回令其病故斐洲該公司自應照意外喪命給回撫卹又工人出洋必須返國一人有一人回華之水脚使費公司既藉工人之力而獲利斷不能因其己死即省其應得回華脚費以 
 
 

Page 10

 
 
　　爲國利而不將其柩運回第運柩與撫卹兩層倘能並行固爲盡善如二者必不可兼則與其争運柩而回不若争撫卹爲上蓋棺柩運回祇能抵出洋之通商口岸而轉運至工人故里費實不資若竟由公家懲欵代運則庫藏支絀辦理似屬爲難若仍由各家屬自行運葬則該工人家苟素康斷不致爲月辛十餘元冐險遠遊職道等籌壽再四輕重相權實以争給撫卹贍其家屬較爲要著擬請按照應給回華脚費作爲撫卹銀兩在公司原係應付之欵實屬惠而不費在工人家闡得此養贍亦可免飢寒之慮惟事關保工交涉要政應如何辦理職道等未敢擅專理合具文詳請憲台鑒核並請轉咨外務部與該國使臣商訂附條添入原約以安遊魂而惠窮黎實爲公便督憲袁批據詳己悉仰候咨呈外務部與英國公使商訂附條添入原約以安遊魂而惠窮黎仍俟外務部示復再行飭遵此繳（露） 
[蘇撫續委分赴松太各屬嚴地中立蘇州]  
　　自俄敗艦抵淞後蘇撫陸春帥深恐奸商接濟特委幹員分赴崇明奉賢金山上海等處襄助各地方官保守中立兹春帥又接滬道袁觀察電知又有俄艦到淞下碇復委李太守厚礽及顔大令澍等數員續赴川沙華亭南匯等處詳細察探遇事查照公法辦理（隨） 
[管帶保升己奉部咨蘇州]  
　　省中飛划右營管帶米登魁都戎占元前因緝獲著名盜魁高東山及梟魁海裏奔等經前撫憲端午帥奏請保升守備併加都司銜現撫憲陸春帥奉到准奏部文當即下札飭知矣（隨） 
[飭縣撫恤病殁留學生家屬蘇州]  
　　前上憲遣赴日本留學之陳祖舜於本年三月某日病殁於日本旅館撫憲陸春帥深爲憫惻札飭學務處轉飭該生原籍震澤縣籌欵撫恤該生家屬（隨） 
[縣前盜刧楊州]  
　　甘邑署前太平巷内淮南總局稿書王均家於上月二十七日夜間突來匪徒多人手持利器由屋躍下各執麻繩將男女一齊綑縳篋囊搜掠一空計劫去現洋及衣飾等物約值千餘金旋將臨街牆撬開一孔始徐徐開門而去次早事主投縣報案委捕廳踏勘嗣據署前轎房中人報稱微明時見本署小隊江得勝由太平巷奔出形跡可疑自大令立即提訊堅不承認密飭隨役至小隊家搜得贓物呈騐該犯始供出夥黨如看二門之王小　子馬夫馬得功本縣轎夫江某捕役馬小和尚皆甘邑本署役人此外尚有湖南北匪人多名均末獲到又有灣子街前之湖北人亦其黨羽於二十八日晚往捕被逃（益） 
[續分人員驗看名單]  
北安徵宋志賢江蘇甘肅秦鶴門湖南甘肅傅建五貴州湖北王昭慶雲南湖北陶開永四川湖北吕明煇湖北湖南劉運第陜西四川縣丞唐志輔湖南直隸唐濟美湖南江蘇袁用舟江蘇山東竇立身安徽山東慮志傅山西山東任澍枝浙江河南孫金塘奉天河南曹耀祖河南陜西成崇慶江蘇浙江林端福江蘇浙江何建章江蘇浙江張象至江蘇福建方本修安徽江西田榮望湖北江西蘇繼祖四川湖北周家義廣西湖南杜宗唐四川廣東黃作霖四川廣東鍾毓春順天布照磨唐濟清湖南湖北縣主簿劉鍾襄山東陜西府照磨余樹滋湖南湖北州吏目張壽頤江蘇山東熊熙順天河南魯兆坦浙江廣西鹽巡檢鄭光宇浙江長蘆巡檢李文華山東直隸曾善福江西江蘇鄭延祜浙江江蘇王溥濟江蘇河南王自新四川陜西定錫珍湖北浙江張鼎元順天福建王松霖浙江廣東施鼎和江蘇湖北謝鼎銘湖南湖北陳繼先浙江四川劉方岱四川雲南吴瑞鸞江蘇廣西顧明耀浙江北河按司獄劉盂武江西安徽從九品周國樑江西安徽朱保震順天山東魏論思湖北山東葛維勳江蘇浙江陳光輝江西浙江鄒序珩湖南湖北周百臻河南廣東陳光輝江西浙江陳世楝浙江四川典史汪維賢浙江直隸鄭光弼浙江直隸孫建章安徽江蘇趙德堃直隸山東譚德潾山東陜西梁華堂四川甘肅黃傑浙江四川邵溶四川雲南未入流莊槎順天浙江高濿金江蘇江西汪彦順天四川萬家慶浙江四川陳國楝湖南雲南 
[允給聨單]  
　　法商滔司及百利洋行兩家擬赴浙省嘉湖杭紹等處收買絲繭呈請法總領事照會關道轉咨税務司各給三聨單數十張以便前往採辦昨日道憲己將聨單送至法領事署轉給矣（水） 
[發行路由]  
　　今日爲己故席正甫觀察舉襄之期清晨由懿德里公館發引朝南折東由大馬路一直至黃浦灘向南進四馬路一直至泥城橋過橋抵王家庫將靈柩暫厝丙舍按大馬路東及沿浦灘一帶凡婚喪儀仗工部局均不准經行兹因觀察在匯豐銀行有年西人素所信服并聞洋東在行前設奠故特允徑行云（容） 
[幸未成災]  
　　前晚美租界百老匯路某西人家忽然失火幸即覺察施救得熄然己受驚不淺矣（火） 
 [P滬城瑣志 
　　本邑大小各街雖設路燈然並不能通明故夜行者咸爲不便現有某某諸紳擬禀請當道將城内緊要各待改裝小雷燈以便行旅○本城自開辦警察諭令各店鋪將侵佔街道之攔杆限三日内一律拆進各户奉諭後己於前日分别遵照辦理矣（木） 
[上海官事]  
　　前辦商船出口貨捐局委員鄺耀門明府自奉上憲撤差即賃居南市現經江寍藩司札委署理江浦縣篆明府奉札遣丁赴省謝委不日即須起程履新矣○督辦鐵路大臣盛查蓀宫保日前電致南市馬路工程局翁太守請其嗣君名兆霆者赴北京密商要務業己將次就道矣○正任江蘇按察司經歴劉參軍煥奉藩憲札委採辦貢木四千根並隨辦帮木四百根現己一律辦齊於前晚由滬乘輪押解北上矣○蘇省寳蘇鑄錢局委員宗大令近奉藩司札委來滬採辦紫銅白鉛等貨現己辦就白鉛二百六十八担於昨日禀請道台袁觀察給予免税單先行押解赴蘇○浙江試用通判陳子衡别駕鳴銓前日因公來滬現己事畢換乘恒生輪船向往廣東公幹新簡潮州府慶錫臣太守於昨日由滬換乘輪船 
 
 

Page 11

 
 
[第十一版]  
赴粤○湖北督銷局總辦曾岳松觀察紀壽昨由滬乘輪赴鄂（土） 
[上海縣案]  
　　滬城半涇園講習所失竊一事迭由縣比捕嚴緝在案前日由捕獲解積竊沈阿毛到縣汪大令提訊之下沈供原籍湖州自犯事來滬隨同陸阿銀學穿窬之技四月間有横涇阿三糾同入城連竊數家本月初一初三兩夜又竊喬家浜鮑姓等珠飾等件詰以講習所一案初不承認喝責籐條至四百下笞責五百板上挺棍良久始供與同黨新發竊得銀洋分與阿三數元是實大令得供判釘鐐枷號先發各失主門前示衆再辦○楊順如扭控高陸氏誘妻張氏一案亦經汪大令訊問張氏供去年被翁楊瑞甫帶至蘇垣押入花烟館並非爲高陸氏誘拐楊順如供陸氏與父私識張氏實被誘拐求究大令似供詞各執判楊領妻回家高陸氏省釋了案（木） 
[南市瑣譚]  
　　馬路工程局總辦翁子文太守查得裏外馬路所堆垃圾雖經局中派夫挑除然僻街小巷堆積尚多殊非愼重清特出示曉諭各鋪居民所有傾出磚屑限令趕道之意爰緊掃除如違童究○大南門外蔡家菴被匪劫去多金前日經警察總巡朱森庭明府率同西門外巡防局員羅二尹前往勘明然後禀知縣尊汪大令一體勒緝（土） 
[會訊伶人主鴻壽欠洋圖賴案]  
　　王弼臣曾入日斯巴尼亞籍昨投該管總領事控伶人王鴻壽陸文德欠洋圖頼由領事照會讞員屠興之司馬准即簽差將王鴻壽陸文德提案訂於前日午後由襄讞孫耳三大令會同日領事闓第士君提訊原告王弼臣延律師陸舌儒到案譯稱王鴻壽前開三馬路玉仙戯時王有押櫃洋銀五百元迨閉歇向索不還是以控奉傅案後王鴻壽己挽入向原告懇情出立期票分期拔還業己允諾惟司帳陸文德有期票洋二百元應請究追質之陸供一切欵項均應由王鴻壽歸還求察大令得供商之闓君判陸退去於一禮拜内自向原告理楚違干提追（木） 
[會訊福和洋行定貨不出案]  
　　謙和洋行主人愛文司控林舸琴擔保該行買辦陳鵬飛經手定貨不出並虧空銀兩等情曾經中西官屢次會訊未結昨日上午十點鐘英副領事德爲門君蒞廨會同襄讞孫耳三明府升訊捕房將陳鵬飛山西獄提出解案愛文司某定貨成單呈案孫明府訊之陳鵬飛供四家之貨係式老夫卜某向洋東所定此項成單係洋東交與商人轉囑式老夫前去蓋印之後仍由式老夫交與商人轉交洋東收執商人不過照章過手而己實與商人無涉時宏順洋貨號東蔣德懷亦到堂侯訊隨傅蔣與陳對質據云素不相識蔣稱並未向該行定貨陳亦稱並無經手定貨之事隨著蔣將定貨圖章比對兩章各不相同林所延之博文律師仍執前言申辯大都係林之保陳只保其用空虧逃與該行定貨等並不相干明府以供詞各執必須式老夫卜某到案方可水落石出與德君互商之下著將陳鵬飛帶回俟傅到卜某再行訊奪（木） 
[公共公廨晚堂案]  
　　姚華明前因媳姚孫氏私識金小弟捲物濳逃當經尋獲控之公廨判姚華明當當領回管朿嗣因孫氏復逃至濟良所即經送案判暫發濟良所劉養昨日襄讞王春舫明府提案訊問姚華明供稱媳婦種種不守婦道勢難領回請即發堂擇配明府准將此婦送至棲流所留養姚華明當堂具結完案○同和錢莊前控恒康股東吴憶仙欠銀不還當經提案判交保出外自行理處昨原告以吴延不理償復具詞控追襄讞王明府提案研訊吴供此欵應由各股照算理償小的屢次向催伊等置身事外求再寛限清理明府判吴仍交原保限半月内如數理清如延提比不貸（木） 
[公共租界分廨早堂案]  
　　招商洋人控北棧司事張星喬周秀生私將棧内值銀四千二百餘兩之貨調與别處昨晨將張等提案張星喬供此鐵二千餘担前係致大借去值價銀六千餘兩約即歸還近因致大閉歇經手人逃避他方因由董事固舜卿出爲理處屠司馬商之德繙譯師謀君諭令速即料理俟下禮拜六再訊○增裕洋行前控曹桂卿鄧錦堂收賣被竊之麵粉當經提案交保候訊昨晨被告延律師戴理門到堂聲訴中西官諭俟見証西洋人到案再訊○韓有祥投河自盡爲巡捕救起昨日解案韓供泰州人來滬投親不遇不能回里德繙譯師謀君允賞給盤費洋四元著於午後到署給領並派捕送至船上○某洋人控稱在小菜塲被王阿株在其袋内摸去洋五元當由細崽扭住交捕解案判責二百板枷號一月○美最行洋行前控青島船賈辦韓炳南騙吞税餉銀四千餘兩當經飭提到案交保今又獲到何菓鄭仍譚康伯三人韓延律師哈華托到堂譯稱韓經裝之貨交卸後均有收條請爲察驗原告稱前日裝至青島洋布六百件因何缺少一百件韓稱裝貨係副買辦羅學縷經手現羅己回廣東至小的裝布至青口棧房父卸祇有五白件亦有收條呈驗前後所裝均有簿據收條可核中西官諭俟下禮拜六再訊○廿月松前控陳紀生私將雜貨盜賣即經飭提昨日解到原告禀稱祖居新嘉坡現己入英藉此案須與英領事會訊司馬諭俟下禮拜一訊問（水） 
[法界公堂案]  
　　朱姓家有一婢年甫十餘上月二十三日被夏同桂劉德喜藏匿爲朱偵知拘案請追夏同桂供此女係小的親生劉德喜供女由袁姓賣與浦東大令得供著押侯交女到案再核○李吉平禀稱上月二十八夜被賊竊去各贓報捕查獲竊賊董福生弔到原贓解案請究大令判枷號五天責二百板○杜中元何天福設攤誘賭爲巡街捕拘獲起出贓具一併解案請辦大令判各罰洋二元○偷兒陳寳元由杭州來滬行竊某姓家綢布衣服數件爲包探緝獲弔到原贓解案請訊大令判責二百板贓存捕房待失主認領○積竊沈阿四姚阿海王茂生迭次犯案驅逐出境前日又來圖竊爲包探拘獲解案請辦大令判各押捕房五天○鄉民陳照生將西人所蓄之貓斫去兩足痛極聲嘶立時斃命爲西人送入捕房解案請辦陳供貓係兒子斫斃年幼無知求恩寛宥大令判罰洋一元以儆○丐童朱永發沿途强搶物件爲巡街捕拘獲送案請辦大 
 
 

Page 12

 
 
令判責手心一百下（水） 
[美租界捕房紀事]  
　　昨日趙計氏投捕房訴稱僑居新記浜路某號房屋前日所失去布衣一件遍尋無著刻見鄰近某西人處包車夫某甲將原衣晒晾向之理論反被糾同流氓多人闖入家中恣意行兇並將家中雜物搗毁請爲究辦捕頭令包探前往查明實情再核○昨晨鄉民倪老虎投捕房控稱住居塘山路左近兄富榮無端被同居之菜芹寳生扭住兇毆傷及頭面請爲查辦捕頭詢知是處係在租界之外令自投上海縣署　控○張信橋周秀生在虹口某洋貨店爲經理人近因用虧店中洋銀六千餘元致店倒閉昨經店主投訴捕房捕頭即偕包探錢榮堂前往將張周二人拘獲帶入捕房押解公堂禀請屠司馬訊辦○前晚有酒醉俄兵雇周阿三之東洋車至吴淞路停車後非特不給車貲反將周毆傷並將軍板擊毁由巡捕拘入捕房捕頭令押解俄總領事署票請訊辦（火） 
[上海六馬路仁濟善堂籌振公所施子英經收山東各處等賑捐四月初一至二十日第一百廿九次清單]  
　　任操卿觀察交到隐名氏洋一千元餘蔭書屋爲母六旬壽辰洋二百元陳箕鎬爲父病愈完愿洋一百元盛世鈞寄生彭叔彛各洋十元胡益齋求母速愈太倉汪仲安各洋三十元潘少記沈氏各洋五元周振庭洋六元無名氏洋一元知過子求妹家平安童馬氏求兒目疾速愈各洋廿元本月份共收洋一千四百四十七元扯七三一申元一千零五十七兩八錢二分選前共收規元十六萬二千二百十六兩三錢二分六厘除解各處欵外净存規元三十二百八十兩零一錢六分九厘銅洋八十三元十七角 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
