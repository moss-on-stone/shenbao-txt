# 1903 - 240 - 4910911

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[四書五經義大全] [  圖書集成局啓]  
　　仿間四書五經義汗牛充棟只互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨具匠心詞嚴義正本屆鄉會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊　有代售 
[贛撫柯遜菴中丞奏豫籌廣西辦匪善後事宜摺]  
　　新授廣西巡撫護理江西巡撫臣柯逢時跪奏爲豫籌廣西辦匪善後事宜恭摺具陳仰祈聖鑒事竊廣西地處邊陲實關南疆全局近年糜爛至此兵久無功殘賊生靈爲害最酷臣自蒙恩命畀之撫綏夙夜圖維不遑寢處竊計現署兩廣督臣岑春煊規畫宏遠又得提臣馮子材親往言師不難尅日蕩平救民水火毋俟臣鰓鰓過慮惟以凡下之質撫此殘破之區智慮難周財力尤絀不得不先籌辦法上達慈聰一兼募土兵廣西苗猺雜處民氣强蠻山易藏奸兵多通匪雖平時地方安謐而數百人劫奪拒捕挂單斂錢擄人勒贖之事亦所不免戊戌鬱林之役苟且粗安患氛日深一日左右江一帶所有匪巢負嵎踞險可以智取難以力爭近則頭目愈多黨羽愈衆潰　散勇與匪相合槍砲快利毒燄愈熾防兵旣不可恃不得不借助客兵惟客兵不通語言不識路徑利於攻戰不能搜捕巢穴旣竄宜拔根株今疑派熟悉情形員弁先行前往就地招募土兵不拘名數分布郡邑酌給口糧以爲之備擇正紳爲管帶選牧令爲箝束申明紀律激厲士氣兵旣可用匪亦自除昔明王守仁巡撫南贛時南中盜賊蜂起朝議發廣東湖廣兵合勦守仁上疏止之其討平廣西斷籐峽隠賊以提弱卒役諸書生掃積年逋宼此前事可師者也一先剿後撫廣西數十年來幾於無歲無亂乃至無亂不洗剿村莊而亂益加甚近則議撫矣又迄無成效夫不能勦而遽撫適以張賊勢而懈軍心也今招募士兵令良民團結自衛該匪野無可掠大兵雲集窮蹙自歸而後准其招撫一邑平卽安插一邑一府平卽安插一府庶不致有受撫之名且不貽異時之祠譬如患癰不務盡去其毒則元氣益傷未有不大潰者此自然之勢也籌撥的欵廣西素稱貧瘠每歲度支尙苦不給加以墊付邊饟籌備洋欵出入相衡虧短甚鉅師旅饑饉窘迫可知籌兵籌餉籌振三者同時并舉何以支持若一旦餉項不充匪勢披猖滇黔東粤湘湖伏莽乘勢糾合臣一身不足惜如大局何惟是部庫空虚各省爲難情形大略相等軍興以後求助於鄰封者已竭忠盡歡而不可再卽如各省協濟邊餉三十六萬兩近年僅廣東尙解八萬湘鄂欠解纍纍皆由本省墊付以後能否如數恊濟尚不可知而目前無論如何非鉅欵不能有濟擬請敕下户部指撥的欵一百萬兩應時解赴以濟急需並請將每年奉派英俄德洋債及匯豐等磅價二十二萬餘兩又新派償欵三十萬兩暫由户部另行籌撥俟軍務平定挹注有資照常攤解又聞本年所借洋欵數鉅期迫當由本省出有印劵以後如何處還外人豈能减讓大要嗣後餉需總須借資粤東統籌接濟幸署督臣關懷大局宏濟艱難此則廣西軍民延頸跂踵以俟之者也一破格用人自古著常之功拔士作相拔卒作將若盡拘資格遷就必多雖在完善之區已慮暗中腐敗廣西善後之策全在守令得人必爲守兼擅文武兼資而後足以勝任所謂遠方州縣得一良令如得勝兵三千得一良守如得勝兵三萬得一良部吏如得勝兵三十萬誠重之也伏維聖鑒洞燭幽隠乞勅下部臣凡有補署三年内暫勿拘以文法其文武員弁實有異常勞績者並准優予獎勵臣惟有矢公矢愼爲地擇人如有偏私請治臣罪以上數端臣千慮之愚豫籌補救至於變通盡利容俟抵粤隨時與署督臣諮商辦理以期仰慰宸厪是否有當謹恭摺具陳伏乞皇太后皇上聖鑒訓示謹奏奉硃批所請撥欵各節著户部議奏餘依議欽此 
[電傳宫門抄]  
　　昨日午後一下鐘時京師友人專電告知本館云七月初十一日皇上召見軍機大臣及劉思翥馬奎叙李岷琛是日並無明發上諭 
[俄言難恃]  
　　美京華盛頓來電云美國各商人恐俄得滿洲以後美貨不能運往求售以故心中甚爲不平數日之前俄曾允英美日三國在滿洲通商然美國諸商人則以爲空言難恃如有此意莫妙於載在文憑現在滿洲各地方商務大半在俄人掌握故欲設法阻止别國通商也 
[俄謀深遠]  
　　天津每日新聞云俄國之侵略東方蓄謀深遠蓋已二百餘年矣兹舉其重要事件如下以供參考一哥薩克頭目博牙魯科弗氏率一冒險隊出黑龍江沿岸該地方始印俄國人之足跡至本年已二百六十年二哥薩克人哈樂弗氏率冒險隊圖黑龍江沿岸之遠征至本年已二百五十年三哥薩克將軍巴西科弗氏於西魯加河畔築略慶得要塞至三年已二百四十五年四意勒得知事下忒弗氏因博恰加及窩和疵該人民緊要之食糧計畫由黑龍江以輸送至本年已一百五十年五始由薩加屯島及黑龍江口以探險爲科眞雪倫氏之遠征至本年已百年六抹維弗將軍於略慶得締結黑龍江沿道一帶地方併吞條約至本年已四十五年七於九十九年間以租借爲名佔領旅順口大連灣至本年已五年 
[鑿穴通車]  
　　營口友人來函云哈爾濱以北有一巨嶺陡絶崇峻盤繞九坂始得升巔蓋横絶中俄之要路也 
 
 

Page 2

 
 
俄人欲於此處鑿通軌道行駛火車併力經營業已數載僅通十數里之遥聞其開鑿之法先用火藥炸裂然後以人力修鑿往往勢力過猛石焦而墮以致壓斃工人今春爆裂三次震斃工人不下百餘名 
[日人購米]  
　　日本訪事人云本年日本采購緬甸米爲數甚多計自正月至今由仰江往東者已五十萬墩左右矣 
[江遷報捷]  
　　廣東訪事人云聞上月之杪粤西遷江縣匪徒猖獗城池岌岌可危駐防百士之安勇中營與匪接戰相持竟日匪始敗逃各勇越山而追入夜然後收隊是役也安勇僅二百名敗匪干餘斬首數十級擒獲匪目一名惟哨官林興陣殁另傷勇丁十餘名地方得以轉危爲安殊稱幸事 
[查獲軍火]  
　　廣東訪事人云月初某日廣東水師提標後營守備劉守戎應禄在東莞縣屬廣濟墟緝獲大小快槍甚多派弁解赴省垣交緝捕總局查騐近日增城縣屬新塘沙村陳姓族人械鬥已釀多命尤復四處招集外援私購軍火得毋此宗器械亦接濟彼鄉歟 
[密查兵額]  
　　金陵友人來函云自己革廣西提督蘇元春以扣减兵額被參後兩江督憲魏午帥訪聞江南某提督亦有此等情事特密派幹練武員明查暗訪如竟實有缺額責令赶緊如數補齊倘慮經費不敷不妨另籌津貼 
[學士頌　　聖]  
　　上月二十八日鄂中大吏祝嘏稱觴典禮矞皇已詳前報兹悉當日席間黄仲弢學士揚觶作頌曰尙書公以本日恭逢我皇上萬壽聖節約各學堂監督教習總辦提調各營統領將弁諸君爲慶祝之宴紹箕承乏纂書謬與其列頌詞中殷殷以中國教育史爲言自維愚陋萬不克承然以此見尙書公深知教育爲今日第一要義關係中國全局非止湖北一隅其用意遠且大也中國爲萬世一教之國自周以前爲封建時代又爲方策時代故學校辦法與近持東西各國不同而用意乃多密合至於德育最重身教以感化爲極則則又有非各國所能企及者周尙文而教學之法實尙武管子所謂聖王作教以寄武國語所謂匿武覿文是也秦漢以降惟宋胡安定先生深明其意經義治事兩齋各分科目治事中有兵法一門又嘗讀别立武學而不果行逮於我朝聖祖仁皇帝天亶聰明同符前聖自經史外凡天算地輿形數音律西國外洋之字母文字無不通曉幾暇格初編中於草木鳥獸石質風向名種物理之學無不研究依西洋新法改定時憲南書房蒙養齋皆有西人以備顧問所製儀器大砲皆入會典於官學中增置算學騎射本我朝家法至於日御講筵指授兵幾於數千里之外則又曠古所未聞當時名臣輩出然其識用皆相去遠甚故盛德大業猶未竟其設施禮記曰德成而上藝成而下行成而先事成而後是故先王有上有下有先有後然後可以有制於天下也又曰天地之道寒署不時則疾教者民之寒署也教不時則傷世今我皇上恭奉皇太后聖訓屢詔各寗因時立教興學練兵德行藝事兼施並事自强之興日新未艾抑紹箕竊更有一要義焉易坎之大象曰君子以常德行習教事時常武篇盛稱宣王中興召伯江漢之功序釋之曰有常德以立武事伏願我皇上遠追周文王壽考作人之盛近法我聖祖仁皇帝孝養聖母陶育人才秉長德以敷聲教馴致久道化成之治並願尙書公精神强固承宫保師帥之後經緯文武日起有功爲今日之胡安定與各學堂各營諸君共相勉勵於常德俾鄂學蒸蒸日上爲各行省樹之風聲則自大清光緒二十九年以至於萬萬年中國教育之盛將遠駕歐美而上之其可記述必有倍蓰什伯於從前者紹箕雖愚陋願終從事於此以爲海内學人擁箕清塵之導所不敢辭也敬以爲我皇上祝並以爲尚書公曁各學堂各營諸君賀　進一觴焉 
[主司過境]  
　　杭州訪事友人云福建正主考李學士聯芳副主考劉太史學謙奉命出都於本月初二日卯刻行抵武林省中府縣各官俱在馬頭迎迓及星使呵殿至武林門月城時護撫翁大中丞曁將軍都統學政織造恭設香案跪請聖安禮畢延星使進官廳略叙寒喧然後告别至初三日清晨星使傳諭起行由江防統領調師船四艘護送出境 
[文闈委員]  
　　重慶訪事人云本屆川之文闈由上憲委辦各差以署鹽茶通吳蓉甫觀察充内提調前署川東道賀稚珉觀察充監試餘尙未經掦曉姑俟續陳 
[續調簾官]  
　　杭州訪事人云本届　　經試内外各簾官　　　憲崔方伯札調現任知縣七員兹又於候補中添調若干員兹將銜名録後前寗海縣知縣沈維賢卽用知縣郝毓椿　介禄　熙光杜光佑大挑知縣陳麗生張子謙王　年李向庭盛鴻燾候補知縣韋其謙曾毓經洪錫初胡遠芬李登雲胡爲和楊泰階胡裔麟黄士懋　黄昻其内監　則委候補知府蕭太守文昭内收掌委候補同知錢司馬增勳充當 
[煤礦大興]  
　　蕪湖訪事人云廣德州地方　　首鷄等山皆　煤礦刻有精於礦學者到彼勘閱禀請州憲袁幼菴太守開採太守允之現已動工間此煤礦利益　厚又涇縣之煤礦刻亦有人邀合鈺森洋行洋人馬爾田氏前往開辦惟能得利與否尙無把握也 
[勸辦民團]  
　　寗波訪事人云鄞邑盜更甚　　鄉一帶搶刼頻聞雖派有防軍扼要分駐而地方遼闊未免鞭長莫及邑尊周少軒大令現特出示勸諭四鄉村民籌辦民團以佐兵力所不及公舉素孚鄉望紳耆董玾其事富者出錢貧者出力日安本業夜事巡邏大村或四五十人小村或二三十人聯絡氣一遇警事四出兠拿庶匪無從匿跡地方可保無虞若各村議有就緒卽來縣禀呈章程以便核示開辦 
[騙術翻新]  
　　金陵采訪友人云月前有口操京音之某甲自　縀客投寓馬巷觀音菴舉止豪奢衣冠華麗各機坊主爭携縀踵門求售甲謂至少有十匹始可選閱且非經紀轉手一概不收各機坊主浼經紀李炳生送往甲購定若干匹計洋銀四千八百圓約以某日交付至日各機坊主紛至沓來李亦在座甲正檢點縀匹以待裝箱乃囑小坐以候至天將向晚忽郵政局送到一函甲忽遽問囑李代閱則中有規元四千兩之匯票一紙李遂付甲收取并誦函語曰前者匯上銀五千兩想已將縀悉數買齊今再奇規銀四千務卽多多收買京中需貨甚急如有大宗務必赶緊寄來銀若不敷卽可電匯甲聆之蹙而言曰不料近來金陵竟無好縀子前欵尙未用完何又寄巨欵前來徒滋累贅各機坊主念其長袖善舞也齊稱明日當有頭號縀匹送來甲謂果有上好縀曰當悉數收買今將前帳算訖隨後看貨可也各機坊主謂此須帳欵何急急爲尊務正忙請候異日甲未及答驀有一十七八齡童子衣履整潔狀類徒手提億泰和錢莊燈籠逕趨甲前謂管事周某邀君晚膳甲告以今日旣需裝箱報關又將開發客帳前已辭過實苦無暇分身也其人遂悵悵而去未幾復來並偕狀類傭工之乙丙二人謂奉周管事之命因有要事面議務請撥冗惠臨客帳可於明日開銷若欲運貨入京明早報闕亦可甲乃笑謂似此主人情重却之恐致不恭奈何各機坊主咸慫恿之甲乃將匯票交住持僧妥爲收藏告之曰今夜恐不能回寓矣復對衆曰今日實不及算帳請以明晨十點爲期可乎衆皆曰請如教李偕衆去次晨如期而至住持僧言甲猶未返詢以縀箱所在則曰昨晚已由億泰和老司務雇東洋車載去矣衆心焉疑之急赴億泰和追詢並無其事歸向住持僧索所 
 
 

Page 3

 
 
窑匯票持赴某匯票莊照看則係贋本河豚啓其衣箱中盡敗絮碎石衆疑李與串合扭赴江寗縣署請追縣主飭管押入翼房一面派人赴各城門查訊簽稱是夜並無縀子出城知人贜猶在城内乃知會保甲城守嚴密查拿 
[鄂省官塲紀事]  
　　漢口訪事人云楊葆初大令奉上憲本辦樊口釐局已上院禀謝奉委到差○漢口玉帶河一帶官地兵燹之後半爲居民所佔前經上憲委員設局清理乃開辦以來未地楚楚故陳以心觀察又委保甲局聶福田明府前往詳細查勘明白禀覆○調補廣西巡撫柯遜庵中丞聞交卸江西撫篆之後尙須回鄂省原籍修墓然後赴任○湖北候補縣余大令思誠經北洋大臣電調赴京辦理銀錢總局事務日前已禀辭就道矣 
[浙省官塲紀事]  
　　杭州訪事人云升署鹽運司候補道許豫生觀察貞幹於本月初二日在本署接印仍回公館暫住蓋因署内雖已修整尙需糞除塵土也迨初六日率同瀛眷遷入衙門并定於初七日開庫　浙省迎接主司乙秦沙二委員已於初四日禀辭就道馳赴清江兹又由藩司崔磐石方伯續委候補府經歴何錫蕃叅軍赴蘇州迎迓并　探聽星槎消息發電來杭以便預備一切 
[鄖山秋色]  
　　寗波訪事人云甬江前因市中火油稀少價值頓昻邇來各號陸續到員頗多是以市價稍見平减美孚牌子每箱售洋銀三元一角三分○甬江北往來寗鎭海龍小輪船現因機器損壞鳩工修葺須俟工竣方得開行○寗郡各當典向章質貨按月取息二分近因小梁街地方開設同大新典制錢每千讓利一分意存招徠因之附近各典遂公議一律减息六個月貧民受惠殊不淺也○甬江威遠兵船因久不修理船身不固現已駛入西江廠中修葺大約匝月後始克竣工也 
[北固秋光]  
　　鎮江訪事人云前音道署庖人劉某毆打某烟館主方姓署丹徒縣洪鷺汀明府迎合上憲意旨將烟館中五人枷示兹已開釋旣而常鎮通海道郭月樓觀察亦將劉發押至縣令遞解回籍○常鎭通海道兼鎭江關監督郭月樓觀察近因沿江鹽梟充斥勾結土匪特札飭文武各員弁認眞防拿毋任漏網並商准瓜洲鎮總兵高藎臣鎭軍添派師船分駐七濠東碼頭各口岸常川梭巡以靖江面 
[之江秋浪]  
　　杭州訪事人云省城警察各軍因地方遼闊查察難周現值鄉試伊邇巡防不容稍懈聞督辦劉觀察禀請撫憲添招百名以資防範○杭地自六月中旬以來連日晴霽新稻收成頗爲豐稔刻下已多登塲而外埠之米載運來杭者亦復不少故市中米價大平每石祗須錢四千文左右 
[上海縣署瑣案]  
　　鄉民趙春春控堂叔趙咸成佔嬸謀産等情前晚縣主汪瑶庭大令升堂訊究春春供胞叔咸慶去世已有三載寡嬸王氏有田十畝近被堂叔咸成姦佔懷孕謀吞將産圖吞叩求究辦王氏供丈夫咸慶業已去世遺有田産無人承受故由小婦人與同居之夫堂第咸成姘識刻已懷孕將屆産期求鑒咸成供小的妻亡已久故與寡嫂王氏姘識大令命責二百板交人保出著將咸慶所遺田産方單呈候核斷王氏發交某善堂行至半途大呼腹痛縣差促令速行甫入堂中卽生一女差遂回縣禀明○童子張根生等七人被匪人拐至汕頭由海關稅務司獲送來申申請蘇松太兵備道憲袁海觀觀察發縣安置前晚大令升堂訊究張根生供小的係蘇州人父母皆亡向與長兄阿虎同居閶門外次兄亦在蘇州上有與顧金寳被匪誘拐至滬附某輪船往汕頭幸蒙輪船買辦察出告知稅務司送交地方官賞給小的等七人衣袴解回上海拐匪聞由彼處地方官交人保去矣顧金生供小的亦蘇州人父母均已去世隨兄金泉居閶門内亦被匪誘拐朱培生供小的原籍常州遷居蘇城已有兩年父親朱栢金在上海某繅絲廠工作小的隨母在蘇陳雲生供小的孑然一身並無父母兄弟由閶門外餅店主湖北人雇令携餅出賣致匪人之手今旣到案求仍送回吳福生供小的家住虹口父親開設鞋店費阿四供小的家住本城喬家浜父親在某烟館爲夥母親傭於某宅朱阿七供小的年祗六齡家住某紅木作内餘皆不知大令訊畢飭差將朱送往普育善堂留養張顧朱陳四人備文解赴蘇州交地方官傳領吳費朱三人傳父母來案領去○沈周氏被匪人拐往青浦價賣娶主查知來歴不明禀送青浦縣署由縣主轉解來滬大令於前晚飭提串拐之沈徐氏質訊周氏供小婦人住本邑西門外丈夫每日出外傭工五月初二日沈徐氏偕一甯波老嫗糾約小婦人往看龍船突被引入船中載往大塲鎭鄉間沈廷章家暫住次日伊等卽回滬小婦人被沈霸留二十餘天然後載往青浦價賣後向娶主說明蒙伊送縣解回尙求明鑒徐氏供稱周氏自隨寍波老嫗潛逃五月初二日先在某茶館啜茗周氏命小婦人至家取鞋交彼小婦人並無串拐情事大令以兩婦均非安分之流飭交官媒押候提寗波老嫗質訊究辦 
[上海巡局紀事]  
　　昨日南市外毛家弄人王聚生投十六鋪巡防中局控稱同居之李阿根及周氏向爲蟻媒小的迫令遷移非但不依反糾人兇毆叩求究辦局員黃衡堂二尹准詞諭候飭地甲傳李到案訊斷○前日十六鋪巡防南局委員賈礎玉叅軍禀知保甲總巡朱森庭明府以南市蔡陽弄後面義塜經人刨毁迄未修復等情爰傳二十三鋪地甲錢德到案諭令催傳枷犯阮龍生王長卿緊修整並著叅軍隨時稽察毋任怠忽 
[浦東總巡局紀事]  
　　前日浦東鴻源紡紗廠執事人某甲函送女工姚大妹及阿毛至保甲總局稱聲阿毛竊取姚大妹之金耳環以致口角紛爭總巡謝岳松明府升堂研訊諭令阿毛赶緊將原物交還取具安分切結然後覔人保去○陳念慈投總巡局控倪春許見坤無端糾人兇毆受傷求請提究等情總巡謝明府諭候傳集人証訊斷 
[英美租界公堂會訊案]  
　　德商福來德投本管總領事署控稱今春派傅懋祥赴周家口等處購買芝麻數百包雇船裝運來滬被船户王德友竊去若干核算之下虧耗銀九百九十二兩有奇因將船主扭送淮安府清河縣署訊明移解來申等情德總領事照會會審公廨昨晨讞員孫建臣直刺會同德繙譯官麥令豪君升堂研訊福來德投案請追並稱如彼無力賠償請移文清河縣將船出賣抵價胡安仁供此項生意由小的承攬王不應沿途行竊並將船鑿沈今洋人控請追賠銀九百九十二兩有奇實不爲過夏永祥所供與胡相同王供小的有弟兄德富等人現在鎭江等處所缺之貨並無如許之多叩求恩宥直刺商之麥君著將王德反還押候備文移請清河縣將船變價著福來德自行投案具領禀復訊奪 
[惠書志盛]  
　　昨承江海新關稅務司以光緒二十九年各關警船燈浮樁總册見貺首列各省通商口岸圖其後將各處所設警船燈浮樁編列號數詳記某省某府廳州管轄下以及何人所管形色若何末復發明防險號令條分縷析羅羅清疎誠航海者不可不覽之寶笈也特綴數語以表感忱 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　七月初一日外務部廂紅旗值日無引見吏部呈進月官卷召見軍機○初二日吏部翰林院正藍旗值日無引見順天學政陸寶忠前往河南請訓陳名侃謝署外務部左丞恩世續請假五日召見軍機及文華陸寶忠 
[嚴申軍律]  
　　九江采訪友人云江西續備前軍統領蔣維楨總戎廣棟經大憲飭令另候差委所遺營務札委廣饒九南道瑞華儒觀察代庖觀察旣任事卽出示曉諭曰欽加二品銜統領江西續備前軍兼北路營務處廣饒九南兵備道瑞爲出示曉諭事照得訓練防營原爲保衛地方而設乃近來不肖勇丁不安本分往往滋擾民間本道接統伊始有鑒及斯業經通飭各營嗣後勇丁因事外出無論公私一體掛號領籖并責成哨官每日仍將號簿呈送營官蓋章備查在案特恐防範雖嚴積重難返或藉領籖掛號在外逗遛依舊生事不顧責革相隨或以買賣而强佔便宜或以理論而憤揮拳臂甚至藉端圖詐使酒行兇以及無中生有意外出奇之事不一而足罄牘難書在該商民等不與計較無非欲圖安靜免惹是非而若輩天高地厚麻木無知猶謂良懦可欺益肆其狂妄喪心之態横行市廛言之殊堪痛恨除派員隨時密查外合行出示曉諭爲此示仰商民人等知悉嗣後本軍勇丁如有在外滋擾情事准其來轅指控以憑按照軍律從嚴懲辦該商民等亦不得稍有揑飾致于併究毋違切切特示 
[示催認捐]  
　　揚州訪事人云舉辦認捐一事吳純甫太守屢次曉諭未見舉行太守隨會同地方官出示嚴催略云楊郡籌辦認捐迭經金陵督辦釐金總局憲曁本局一再出示曉諭並諭飭各業董剴切勸諭在案乃迄今多日各業仍存觀望之心雖有一二識事者來局禀認又爲他業牽制不欲創行於前殊屬罔知大義現裁釐有期已見報牘認捐一事已經金陵總局憲詳請督憲專摺奏明嚴飭速辦勢難再緩該業商等食毛踐土俱爲朝廷良民當此國用浩繁帑藏支絀之際自應共效輸將該董等領袖市廛亦當羣相勸勉且此舉係化私而爲公亦恤商而裕餉寍省創辦六合踵行該處商民未聞受困揚郡地大物博商賈繁興雖未必勝於江寗亦何嘗遜於六合本局重承斯乏責有攸歸現已禀明仍於本城十門設立分卡遴派司巡稽查進出各貨不日卽行開辦合先示諭云云想各商民經此明白曉示當可踴躍輸將爭先恐後矣 
[擬築石塘]  
　　紹興訪事人云紹屬之蒿壩左近江塘於月前坍决十餘丈雖由鄉民赶緊堵塞然已水勢内溢底窪之區幾成澤國旋經村董耆老聯名報縣請卽撥欵修築刻聞府尊熊再青太守以該處塘岸向不堅固擬照虞上之塘改築石塘雖耗鉅欵而可望一勞永逸爰照前案詳請大憲撥帑籌捐派員督紳鳩工改築不知上憲能俯如所請否也 
[布局開工]  
　　漢口訪事人云湖北織布局因放暑假停工有日兹者金風薦爽暑氣全消總經理鄧君季常遂定於本月初十日照常開辦 
[添設洋行]  
　　蕪湖訪事人云蕪湖洋行向祇已得利一家刻又有英商分設瑞字洋行日商門地榮亦新開門地洋行并綢縀鋪又擬在安慶添設門地辦館刻已至申江運販貨物富商大賈接踵而來鳩江貿易之興益未有艾也 
[聯枷示衆]  
　　揚州訪事人云郡人陳甲余乙皆青皮也　揚人呼土棍爲青皮　某日各率羽黨在茶社門毆經巡街練勇拘解保甲局局員姚大令飭將陳黨一千人提至詳加研訊知非安分之徒遂分别笞責示儆内有高小五子一名實爲此案禍首遂判令連陳余二犯荷以三聯重枷發茶社前　衆　 
[南市捕房紀事]  
　　日前萃豐馬頭船户姚福生失去駁船一艘因卽投報捕房請爲查緝隨由捕頭令水巡捕陳向緝竊賊獲龔裕卿一名解至捕房押候解送馬路工程局禀請總辦翁子文太守訊究○前晚南市捕房八十號華捕殷忠甫臥房内失去紡綢短衫褲一套禀知捕頭轉禀工程局總辦翁太守請卽派人查緝 
[英美租界晚堂案]  
　　王瞿氏前控楊曹氏許桂寶誘匿養媳翠寶等情并邀錢二寶爲見証讞員孫建臣直刺略訊口供飭押候將翠寳交出前日午後翠寳由錢二寳尋到直刺質訊之下王瞿氏投案求領翠寳供稱年一十有六自幼許字王瞿氏之子杏泉爲室童養其家被姑任意作踐未婚夫復助之爲虐以致苦不堪言前月在某繅絲廠工作及散工出外恐被兇毆因至自來水橋左近徐雪大家暫避實與楊曹氏許桂寳無干楊曹氏及許同供小婦人及小的實遭誣累今蒙訊明叩求開釋直刺飭將翠寳交其姑領回不准再行凌虐許與楊曹氏當堂開釋 
[英美租界公堂瑣案]  
　　杜梅生在蘇州河畔强拉行客附坐小輪船被包探顧阿六拘案請辦讞員孫建臣直刺商之德總領事署繙譯官麥令豪君判責一百板枷號一禮拜發犯事處示衆人小工袁阿春章梅生爲人舁木途中撞摥孩子倪炳生報經包探顧阿六拘獲解請直刺訊押昨晨以倪業已傷痊可送請訊斷直刺判將袁章各責三百板荷校一月罰出養傷洋銀四元○蔡正言掩入徐寶生張益梅兩家行竊銀質對時表及支銀憑摺等物報由包探沈阿炳獲案請辦直刺判責二百板贓分别給徐張具領○卜才榮掩入高王氏家行竊夏衣兩件報由包探顧福其獲案請究直刺判責一百板贓給氏具領○馬夫李阿二駕車不愼撞傷顧紀龍經包探邵仁初拘獲解案請辦直刺判罰洋銀十元給顧爲養傷費并枷號三百發犯事處示衆 
[法租界捕房瑣案]  
　　安徽匪人周山順前在護城河畔向某姓女郎攫取挖耳簪一枚携至某押店質錢經包探拘獲解案讞員魏蒓塢大令研訊之下周供小的向在某營當勇裁撤後流落滬江是日見路上遺一挖耳簪隨手拾得並非攫自女郎頭上大令著押候查明核辦○流氓周福生行竊某姓家銀臂釧一枚當塲拘獲送入捕房昨日大令研訊之下認竊不諱隨著重責二百板○剪綹賊王雲生在途竊得洋銀三元被失主拿獲送入捕房昨日大令訊明口供著枷號半月期滿責釋○偷兒郭阿四行竊蔡陳氏家錫茶壺等物由包探緝獲解奉大令訊供著重責五百板○偷兒顧桂根行竊某姓家水烟袋一枚被失主追獲連贜送入捕房昨經大令訊供著笞責一百板 
[美租界捕房紀事]  
　　昨晨某甲潛入新記浜路某鄉民家竊取衣服數件携之而出適爲某包探所見連贓帶入捕房捕頭令押候解送公堂禀請讞員孫建臣直刺訊辦○前日裏虹口胡家橋某繅絲廠内失去絲若干磅查無蹤跡由廠中某西人函致捕房捕頭令包探倪順泉前往查看情形以便嚴緝贜賊○昨日亭午時小工陳阿四在西華德某茶肆中與同伴作葉子戲不知因何忽地爭毆適爲某號巡捕所見一併帶入捕房捕頭令各押乞丐牢半天以儆○昨日某號華捕巡至虹口燮昌自來火廠後荒地上見有孩屍一具當卽報知捕房捕頭令地保轉報某善堂備棺收殮舁赴義塜掩埋 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
張人駿片再據機器製造局詳稱該局製造槍砲子彈需用鋼鐡各材料前於光緒二十六年由司庫籌撥銀二萬二千兩派員赴上海採購曾經奏辦在案現材料存儲無多亟應添購各廠應需各物並擬造毛瑟快槍及無烟子藥等類須酌添機器及應用物料共計需銀二萬兩請由司庫照案籌發以便派員採辦等語臣覆查河南機器局製造軍械本屬因漏就簡各項材料儲備無多前存之項已將用罄而軍火器械實爲切要之圖非撥用鉅欵廣爲添製不足以資利用惟豫省庫欵奇絀一切正雜各項均已收不敷支祇可設法挪移暫顧目前之急當經飭司籌撥去後兹據該藩司延祉由新章减平銀兩欵内撥銀二萬兩爲採購前項物料之需等情詳請具奏前來臣覆核無異除飭局開呈所購材料清單咨部外理合附片具奏伏乞聖鑒敕部立案施行謹奏奉硃批該部知道欽此 
　　　河南巡撫張奏籌欵撥充新練三營餉需片二十二日 
張人駿片再各州縣漕餘藉資常備軍先練三營之用必俟冬季漕收報竣方可解齊而目前待用孔急已在改章贏餘先行借撥此項雖聲明流抵正賦計漕餘解到劃還尙屬有盈無絀惟三營全練新操需欵頗鉅僅有漕餘可指所差尙多有不得不先事預籌者臣前奏謂設有不敷另再設法挪撥正爲此也現與司道熟商鹽斤加價極力設法整頓每年以入抵出除撥欵外尙稍有盈餘可資周轉現擬將所餘之欵悉數撥充常備軍餉以補漕餘之不足則三營要需有著庶不至左支右絀除咨部查照外謹附片具陳伏乞聖鑒謹奏奉硃批該部知道欽此 
[河南巡撫張奏試辦常備步隊三營摺二十二日]  
調補廣東巡撫河南巡撫兼管河工事務臣張人駿跪奏爲試辦常備步隊三營現已一律募齊遴派分統管帶並報明成軍日期恭摺仰祈聖鑒事竊臣前以豫省開練常備軍一時餉項奇絀未敢多招擬暫募步隊三營作爲試辦業經陳奏在案委素習新操之補用叅將王有宏尹天魁都司趙會鵬等攜帶招費馳赴河北安陽滑濬等縣河南陳州許州各屬會同府州縣按照章程格式認眞選募嗣據該參將等先後禀稱遵檄馳往各處分投選募地方官已先期出示曉諭並附募章所有入選兵丁均擇身家清白確係土著而又年力精壯者取具鄰証切結編造花名清册一分由地方官存案一分彚齊分起管帶來省聽候點騐成軍等情臣據報後隨時督同藩臬兩司親自按名點檢詢以年貌籍貫尙與清册相符當開募之初臣卽諄諄告誡此次薪餉優厚原期整頓非復向來軍營可比斷不任游民潰勇溷厠其中不唯審愼厥初抑且預杜後患各該員具有天良儻仍草率因循一經查出定卽從嚴叅辦是以王有宏所募滑濬等縣壯丁未敢稍涉大意距省較近先已募竣經臣點檢後於閏五月初一日成軍作爲步隊中營卽委該叅將管帶薪餉亦於是日起支尹天魁趙會鵬等所募安陽等處及陳州許州各屬壯丁距省較遠適值農忙當地舉充者一縣不過十數人或數十人均係按式愼選至閏五月初始克竣事於十五日點檢成軍以趙會鵬管帶步隊左營尹天魁管帶步隊右營薪餉亦於是日一律起支左右兩營仍檄王有宏分統一切新式操法委派分省補用知府景啓督操訓練惟裕餉爲練兵之本完銀州縣改章徵收現已遵旨分别停止驟失此大宗鉅欵餉源頓竭懂有漕餘一項常年通計不過八九萬金不但此後添足十營仍嗟仰屋此卽試辦三營應需經費不敷尙鉅業已檄行藩司會同糧道設法務另妥籌總期立此時之基址待異日之宏張一俟新任撫臣抵豫應再察酌情形推廣辦理至現招三營試辦開募時之招費成軍後之薪餉雜支一概悉歸糧餉局先在漕餘項下動撥暫照山東先鋒隊章程及上次所擬辦法核實開支造報　面督飭該分統等認眞教練加意講來不得徒習新操之名總冀漸收實效並曉以籌欵之難如查有侵蝕廢弛情弊卽遵迭次　諭旨嚴懲以期力圖振作上副朝廷整飭戎行之至意所有招募常備軍三營暫行作爲試辦遴派分統管帶並成軍日期各緣由謹恭摺具奏伏乞皇太后皇上聖鑒訓示謹奏奉硃批該部知道欽此 
[陜西學政沈奏陳明遵章改辦高等學堂緣由摺二十三日]  
陜西學政沈衛跪奏爲遵章改辦高等學堂謹將半年來辦理情形先行具奏並請調員充當教習恭摺仰祈聖鑒事竊臣于光緒二十七年十二月會同督撫臣奏請將味經崇實兩書院歸併宏道改爲大學堂欽奉硃批著卽認眞辦理力求實際欽此臣乃愼延教習嚴立規程添購書圖擴充堂舍經營數月所調肄業人數到未及半而秋闈獲雋已得二十餘人雖學堂之成效抵闈而士氣之奮興有自旋於二十八年十月由管學大臣咨發欽定各學堂章程臣卽遵照將宏道大學堂改爲宏道高等學堂惟是程度太差欵項太絀商之撫臣升允先由藩庫每年增撥經費銀一千二百兩然合之舊有之欵歲入尙不足萬金艱窘情形幾難措手而責無旁貸自不得勉事圖維現在修建各式講堂藏書處圖器室體操塲及學生齋舍養病所浴所等工程一律告竣卽應用之書籍圖畫器具操本模刑臣前後三次派員購諸上海及日本東京大致亦備惟各府直隸州中學堂有經開辦尙無卒業之生可以升補姑就宏道歴年挑取聰頴之士暫定額一百二十名作爲補習科補習中學課程使考騐及格再行升爲高等正科庶收循序之功或有速成之效大凡爲學之道莫要於求師秦中樸㒏之區就地取材最爲難事况學科繁賾尤非借資群力未易程功臣博訪周諮破除成見除延定日本教習二員小山田淑助早崎梗吉分教各國語言文字圖畫格致鑛化體操諸科其經吏倫理諸子名法輿地物理算學地質諸科至少須得中教習五員方能分任前經遴聘丁憂在籍翰林院編修薛寳辰威寗縣舉人毛昌傑醴泉縣舉人王世德候選教諭張秉樞等四員品端學邃各有專長但以人數不敷致應教各科未能悉舉兹查有員外郎銜内閣額外中書胡均文行俱優通知時務勤於啓迪鄉望翕然前聞其會試請咨由京赴汴臣因就近函招該員亦以桑梓關懷樂於相就合無仰懇天恩俯念事關典學准援各省奏調京員辦理學堂成案將内閣額外中書胡均留於陜省充當宏道高等學堂教習如蒙俞允並擬籲乞飭下内閣衙門免其扣資以示體恤臣伏查欽定章程高等學堂應奏派總理一員現在籌欵艱難似不 
 
 

Page 14

 
 
必鋪張多費學臣事簡開可就近兼理以資鎭攝而節虚糜至宏道現辦情形與欽定章程間有未能相合之處臣謹於欽定章程每章每節下詳細加註刊發在堂諸人一律遵守並咨送京師大學堂備考其有未盡事宜及將來經費或有不足仍當隨時體察情形咨商撫臣辦理所有遵章改辦高等學堂並請調員充當教習各緣由除分咨政務處内閣禮部大學堂外謹會同陜甘總督臣崧蕃陜西巡撫臣升允合詞恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
[陜西學政沈奏購置鉛板活字機器排印新書藉餉多士片二十三日]  
沈衛片再臣前擬在味經官書局酌提成本購買鉛板活字排印新書於光緒二十七年十二月會同督撫臣附片奏明在案現在此項鉛字機器銅模等件已於上年十月由上海裝運到陜卽於十一月開工先將臣所定擬印書目提要排印發行俾士子尋流溯源稍知門徑然後就書目所定各書次第校印數月以專業已出書二十餘種遠近紛紛來購風氣大開至各屬買書之多則以商州直隸州知州尹昌齡爲最每書一種多至三四百部少亦百部數十部以之餉遺多士爲益何窮陜省各府州廳縣應設中小學堂疊經撫臣切實督催雖皆據報開辦而實在認眞經理能任勞怨不遺餘力者亦惟尹昌齡一人似此實心任事之員倘蒙聖恩飭下陜西撫臣查明奏奬以勵勤事而策其餘庶幾關學之興指日可待所有前購鉛板業經運到並開工後銷書情形除咨明政務處禮部京師大學堂外謹會同督臣崧蕃撫臣升允附片具陳伏乞聖鑒再現已奉到京師大學堂咨發暫定各學堂應用書目與臣處所定擬印書目大同小異而詳備過之嗣後卽以大學堂書目爲定本分門選印免再紛歧合併陳明謹奏奉硃批署升允查明獎勵欽此 
[陜西學政沈奏訓導捐置書籍擬請獎勵片二十三日]  
沈衛片再據署西安府醴泉縣知縣唐松森禀稱該縣訓導樊楷以連年官俸及授徒修脯所積捐置原籍郃陽縣小學堂新舊書籍一百五十餘種作爲官書以餉多士懇請立案前來臣卽行查郃陽縣屬實並據開單呈送多係切要有用之書因念陜省各屬中小蒙養學堂雖據報一律開辦而師資書籍兩屬闕如固不乏勇於任事之員孜孜求理而地方偏瘠籌欵萬難坐是因循似亦未便苛求深責該訓導樊楷冷官薄俸歲入幾何而捐置本籍小學堂書籌至一百五十餘種之多實屬深明大義查該員以舉人大挑教職選授醴泉訓導在任已十有七年悃愊無華勤能稱職且曾創捐醴泉縣賓興鉅欵凡此皆師儒一官絶無僅有之事可否仰懇天恩賞給陜西西安府醴泉縣訓導樊楷内閣中書銜以示鼓勵而昭激勸之處出自鴻施逾格伏候聖裁所有訓導捐置書籍擬請獎勵緣由謹會同督臣崧蕃撫臣升允附片具陳伏乞聖鑒訓示謹奏奉硃批著照所請該部知道欽此 
[陜督崧新撫潘奏遵照部議核减武職邊防保案及補保改獎緣由摺二十三日]  
頭品頂戴陜甘總督臣崧蕃甘肅新疆巡撫西林巴圖魯臣潘效蘇跪奏爲新疆武職邊防保案兵部議駁遵照核减並將實在出力漏未列保及底銜繕寫錯誤或重複得保分别補獎更獎籲懇天恩飭部核准以昭激勸恭摺仰祈聖鑒事竊新疆七載邊防照章應保在事出力文武員弁經臣崧蕃與前任撫臣饒應祺會銜具奏奉到硃批該部議奏單併發欽此欽遵通行遵照在案旋准兵部議以新疆歴次裁兵節餉防營所留不多今該撫饒應祺以邉防屆期奏獎請保至四百七十餘員咨獎至一千餘員之多似覺灅無限制應請駁回令聲明實有若干營每營共保幾員核實删减照尋常擬獎等因於光緒二十八年五月二十三日具奏奉旨依議欽此咨行到新當經前任撫臣饒應祺欽遵咨行通飭遵照核减去後兹據各標營旗核减陸續申覆前來臣等查新疆撫標提標及鎭恊各標原設馬步各營旗哨除歴次裁减外尚存步隊四十三營旗二哨馬隊五十七旗開花砲隊六哨大員兵弁營書勇丁二萬四千九百二十餘員名定章每百人准奏保三員咨保六名應奏保七百二十餘員咨保一千四百數十餘人經臣崧蕃商同前任撫臣饒應祺奏保四百七十七員咨保一千四百九十四名已屬極力從減兹復據各營旗删减計實在奏保四百員計核减七十七員咨保一千一百二十三名計核减三百餘名臣等伏查該員弁勇丁人等在事多年前次河湟逆回竄擾嚴密防剿以及綏來庫車烏什回會各匪疊次變亂在事奔馳多未獲保庚子之役逆回乘間繞越搶掠該將士等衝犯瘴癘報援岩穴馳騁搜捕昕夕不遑微勞足録此次尙有漏未列保者屢次禀求臣等察其出力委係實情未便令其向隅仍擇其尤爲勤愼者補保二員並將底銜繕寫錯誤及保請封典重複者另請改獎相應繕具清單仰懇天恩俯念久役辛勤飭部核准以實激勸而重邊防出自鴻慈逾格除將補保各員弁履歴清册咨部外所有遵照部議核减武職邊防保案及補保改獎各緣由謹會詞恭摺覆陳伏乞皇太后皇上聖鑒訓示再此摺係臣效蘇主稿合併聲明謹奏奉硃批訪部議奏單併發欽此 
[喀什噶爾提督焦奏報到任接印日期摺二十三日]  
甘肅新疆喀什噶爾提督胡松額巴圖魯奴才焦大聚跪奏爲恭報奴才接印日期叩謝天恩恭摺仰祈聖鑒事竊奴才前于署甘肅提督任内准陜甘總督臣咨光緒二十七年十二月二十七日奉電旨喀什噶爾提督焦大聚著崧蕃飭令迅卽赴任欽此隨准督臣派員接署提篆奴才遵卽交卸起程出關於光緒二十八年十二月二十六日行抵新疆省城與新疆撫臣晤商一切隨卽前進沿途察看營伍於二十九年四月十三日馳抵喀什噶爾漢城准前署提督奴才谷振傑派中軍叅將張鴻疇將印信文卷等項齎送前來奴才卽于是日恭設香案望關叩頭謝恩祇領任事伏念奴才南服粗材西征末將荷戈帶甲馳驅曾効于行間撫士厲兵韜略實慚夫駑下敢備干城之選驟應專關之榮感荷殊恩益深惶悚查喀什噶爾爲極邊重鎭近今復時局艱難舉凡和輯兵民約束將領以及聯絡交涉稽查卡倫在在均關緊要自維愚魯懼弗克勝惟有殫竭血誠遇事隨時咨商撫臣認眞經理以期仰答高厚鴻慈于萬一所有奴才接印日期並感激下忱謹繕摺恭謝天恩伏乞皇太后皇上聖鑒謹奏奉硃批知道了欽此 
 
