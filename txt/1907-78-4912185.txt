# 1907 - 78 - 4912185

 

Page 1

 
 
   
 
 

Page 2

 
 
[本館經收甯准皖北水災呼屬急振清單]  
　　初一日張鵬記洋二十元無名氏洋二元小洋五角小蓬萊主人陳敎善洋十二元崇義堂銅小洋十六角劉戴福劉致祥求祖母福體康健日本金四開四個初二日顧翼清洋二元蕩口誠求堂洋三十元山東黃縣交來仲紹周洋四十元趙質堂洋二十元寳聚豐洋廿元仲蓬山洋十元喬福楨洋十元八詠居求病速愈洋二十元周競寰洋二元張錦雲洋二十元初三日烟台元和號洋二元章存德堂洋一百元章聚興衆友筵資洋二十元吳馨記洋十元章聚興銅洋四元鴻翔氏銅洋四元無名氏銅洋三元二角初四日興記銅洋五元銅小洋四百十角初五日晋大莊袁仁大莊張同各善士初四夜友人招飲馥興園春酒節省招妓集助洋四十元六齡子小洋十一角　香氏洋一元小洋八角求安氏洋五元語溪棉力子洋十元初六日堂前燕子書潤洋二元初七日王承龍洋三元初八日寄申補過子洋三十元張安房洋六元初十日無名氏五姓合洋一元無名氏洋一元大豐號銅洋四元清和氏洋五十元又經募洋一百元孫去病洋十元○共收洋五百九十九元小洋二十四角日本全四開四元銅洋二十元銅小洋四百二十八角 
[電傳上諭]  
　　二月十二日奉 
　　旨呂偑芬轉補翰林院侍讀劉啟瑞補授翰林院侍講欽此 
[電傳宮門抄]  
　　二月十二日召見軍機寳熙 
[說竸（續）（斧）]  
　　更不觀夫子弟乎其異日之柄用亦一國與之爲關係者也其好競爲何如乎第就其不可一世之槪而言誠有取代政府以爲政之志其願望非不大其位置非不高也然而于其一已之私每棄而不講于一國之大恆越而能言其大家庭也則以毁綱常决籓籬而自豪其入學校也則以排敎員鬨監督爲已任其或入徵兵之隊警察之班則並能合一大羣結一團體而凡茶坊酒肆烟寮博塲梨園妓院固無不爲所魚肉聚衆滋事日有所聞街市里巷所在皆有而其鋒之所向當之罔不披靡于是肇釁生亂習爲故技然亦有時自相毆鬥往往飲食之細口角之微亦不惜揮拳用武而地方之受其凌虐者咸呑聲飲泣莫可如何然則若而人者謂之不好競又誰其見信但其强悍不靈旣如此矣而其學問之應講與否道德之應重與否規則之應遵與否法律之應守與否舉皆非其所樂與聞俾思麥曰一國之興其重任恆在蒙學生徒以中國之學生而妄誕儇薄一至于此當復何望乎如必稱若是行爲仍不失爲物競之公例則吾終不敢謂斯言之當也 
　　雖然官吏者人所仰望者也後生者人稱可畏者也其好競之不軌于正爲人齒冷如是而其他之各類齊民雖曰好競尙足恃乎然亦非不競也若商賈之于轉輸也不計是貨之當運與否第計其利之果得與否如能滿其欲壑則無不趨之若騖雖與國家有無窮之害則不暇顧也百工之造作亦然不計是器之應製與否但計其于已有益與否苟便于一身雖于同胞之性命有大妨焉亦所不遑問也嗚呼以吾國商工之衆曾未聞設一謀定一策以與外人角逐于貿易之塲而徒區區競國家之血胤競同種之命脈則皮不存矣毛安傅之有不同歸于盡者乎 
　　然商工之外又有貴者競勢富者競利侈奢者競室廬競衣服競妻妾競僕役困窮者競傲慢競孤高競笑罵競訕謗托門下者競奔走競呵奉求進身者競于謁夤競緣逹觀者競逍遙蹤樂者競男女饕餮者競滋味刻薄者競錐刀下而至于優伶競聲倡妓競色流氓競很盜賊競偸嗚乎以吾國品類之多之雜而無所不用其競則未始不同但官吏之競近于私子弟之競近于浮而其他各類之競益每下而愈况然則其羣于一國而競也若是而國果當興耶衰耶强耶弱耶則吾不敢知吾惟願吾國人起而一察歐美人之所以競之之道其與吾同耶否耶 
[專電一（二月十二日酉刻）]  
　　請派領事保護德屬華工○德屬薩摩地方虐待華工不堪其苦現駐德公使電請外部速派領事前往藉資保護（句） 
[專電二北京（二月十二日亥刻）]  
　　派員試辦外郊警察○京師内城巡警總廳現派沈國均金梁試辦外郊警察（章） 
[電查各國郵船章程北京]  
　　郵傳部堂憲現已議定試辦郵船日内卽行電致出使各國大臣調查辦理郵船章程造册送部以憑叅考（其） 
[决定修築張庫鐵路北京]  
　　張庫鐵路政府久議修築嗣因意見不一遂將此事擱起日前署郵傳部尙書林贊虞軍機以京熱鐵路尙可緩辦張庫一路必宜速造以興商務故卽與各堂官議定俟京張鐵路修竣决計卽行修築所需欵項已與唐吳兩侍郎預爲籌畫矣（氣） 
 
 

Page 3

 
 
[彙紀九南鐵路怪狀九江]  
　　九南鐵路前以暗揭洋欸爲人指摘卽發電催正副辦來潯現副辦陳伯嚴已抵九江總辦李薌垣聞不日可到將合謀公益耶抑爲個人之私利耶試觀其後○有路棍萬象周者因取悅劉紳矞祺得爲鐵路購地鄕紳并由公司延爲路工收支乃萬把持路政侵蝕路欵不一而足即工廠搭蓋茅棚數間建小木橋三座已開支至千八百餘元又招雇小工每人必索押櫃若干而工錢須月滿始發竟將該欵存入私開生和錢店圖行拆息故外間嘖有繁言（今） 
[農工商部近事北京]  
　　飭繪密縣礦地詳圖○豫無前據商人劉紹先等請探密縣鉛礦咨部查核給照現部中以該礦地界在定章三十方里以上咨復豫無請飭該商另繪詳圖再行核辦 
　　擬請揀派駐京礦務大臣○農工商部各堂官日前會議擬請揀派熟悉鑛政人員充爲駐京鑛務大臣總辦各省鑛務至所有一切准駁應辦事宜仍須由部主持云 
　　派何廷俊爲商務議員○農工商部擬派豫省農工局總辦何道廷俊充部中商務議員現已咨行河南巡撫轉飭遵照 
　　章主政仍須赴吉○吉林將軍逹桂前因開埠事宜頭緒紛繁奏調農工商部主事章宗祥相助爲理部中以章現辦商報頗稱完善於上月二十七日具摺奏留奉旨章宗祥仍著前往吉林差委 
　　議催廣設工藝廠○農工商部各堂官現以外貨内流日甚一日議通飭各省將軍督撫廣設工藝廠已辦者大加改良未辦者迅速添設勿再觀望稽延以保利權 
　　寗陽鐵路總理禀批○新寗鐵路總理陳宜禧將寗陽鐵路現在辦理情形具禀農工商部茲奉批示云據禀已悉所陳勘線墊基雇一購料各情形尙稱詳盡仰卽赶速籌築尅期竣工以擴地方公益不勝厚望惟路政現經改隷郵傳部嗣後該公司辦理情形除具報本部外仰即隨時報明垂傳部核奪爲要（民） 
　　改編製茶全書○振貝子以中國茶業銷路銳减皆因製法未精奸商復攙造僞茶以致利權旁落當與各堂官商議擬將本部所編製茶全書仿照印度錫蘭採摘種植烘製之法改良重編並速擬定私造僞茶罰律以便頒發產茶各省一體遵辦以挽利權（仁） 
[西報北京訪函彙譯]  
　　俄使赴滿洲調查與約事之關繫○中俄商議滿洲中部北境約事遷延已久本定本月開議因駐京俄使濮科第偕華俄銀行代表員一人赴滿洲致又展期俄公使此行非至西四五月間不能回京中國當道以日俄戌兵於西四月十五號撤退急思與俄國將約事議結蓋以約事不定則滿洲華官辦理各事俄人每嘖有煩言甚或從而干預子俄使此次前往滿洲華官皆爲之注意總之約事遷延爲日太久俄使之舉動實於滿洲地方官舉行新政大有妨礙也 
　　俄人居心叵測○據大連灣日本人電信所述謂俄國並無眞心撤兵之意蓋俄國僅將駐防吉林黑龍江之軍隊退至邊界一日有警大軍可直人中國境内傳聞中國政府已飭吉黑兩省將軍派員赴中俄界内親自調查報告政府也 
　　袁督聖眷尙隆○直督袁宮保爲蔡侍御列款彈効其最要者卽北洋練兵動用巨欵不先請示中央政府以致直隷藩庫空虚應請飭下該督將該省財政詳細奏報如查有私用之欵應責令繳還云云袁督聖眷未衰故摺上仍留中不發 
　　奉天創辦電話郵○傳部允盛京將軍趙次帥之請派員二人前往奉天省城辦理電話事宜意在改良交通之法並整頓向日本購回之電話數年之内即可開辦並須逐漸推廣至滿洲各大城及通商之處以期與電報並行不悖 
　　農工商部擬派滇礦督辦○農工商部與政府及滇督商議簡派大員督辦雲南銅礦滇省礦產夙稱富厚如能興辦則鑄造銅元可以取材本國以杜絶洋銅進口傳聞該督辦大臣兼有辦理他省銅礦之權農工商部以此項經費亟須籌備已與各省總督商議此事 
　　外部注意吉林居留地之交涉○外務部因駐京日本公使林權助照會抗議已電諭吉林將軍與紥奉日本總領事荻原君將日本人在吉林城内居住貿易一節議結吉林將軍答稱各國租界已在城外選得一地倘准日本在城内居住則他國必援例要求且英商貝南次在長沙城外居住貿易一案辦理諸多棘手不可不引爲殷鑒云 
　　赫德簡派滿洲稅務司○哈爾濱道台來電謂蕭集芬（地名譯音）滿洲里二處擬設立稅關俟章程擬妥經中俄委員及赫德所派稅務司高諾范羅夫核准卽可開辦聞營口稅關幇辦日本人已經赫德派充大連灣海關稅務司云以上譯字林報載西三月十四號十六號北京訪函 
[俄商販茶帶運銅元南昌]  
　　江西義甯州爲產茶之區現有俄國商人帶運各省銅元到潯關請給護照赴義寗州地方販茶而銅元自奉部模發鑄之後有劃地分界之别進口出口皆關禁令現汪頡荀觀察以未便禁阻當即電禀贛撫請示核遵（千） 
[鄂省財政窘迫之現狀武昌]  
　　鄂省財政支絀情形屢見本報現度支部電催甘肅協餉銀三萬兩及歷年積欠餉項統共不滿十萬而張香帥飭司籌解竟至法無可籌特電覆度支部力陳財政爲難情形擬此後每年只解甘省協餉一萬兩否則不能應命此亦可見財政窘迫之一斑矣（安） 
[官紳當堂衝突之笑柄湖南]  
　　武陵縣舉人周爕鼎前年在某省以事遞解回籍交地方官管朿今正二十三日邑宰廖子才大令在大堂收受呈詞内有一禀具控童某極言平日劣 
 
 

Page 4

 
 
跡半由地方官受賭坦護所致大令因詰以此禀爲何人所作答稱舉人周爕鼎主稿大令卽傳周到案當面質訉周堅不承認並出言頂撞大令怒連批其頰並責以士林中人當束身自愛勉圖出身何乃以刀筆自誤且爾係交官管束之人更不宜干預詞訟周稱舉人並未干預訟事至於勉圖出身舉人實不屑做官倘有富貴思想何待今日試問今之擁高爵食厚祿堂堂稱百里侯者果有一人具做官資格者乎清夜目思能無愧死假令舉人一行作吏斷不至似今日做官之人亦斷不至似公今日之以野蠻手段壓制平民也舉人繅絏非罪何足以此藉口當時侃侃而談狀頗倨傲大令默然良久竟無詞可　遂任其揚長而去（亦） 
[南斐洲華工問題]  
　　初十日倫敦電云南斐洲特國立法院散會以前進步黨力請政府派員考察華工問題殖民部大臣史默士不允所請謂　府意在謹守前言以解决華工問題譯字林報 
[進賢縣又有仇敎匪徒南昌]  
　　刻得南昌專函云進賢縣屬北鄕地名七里岡近有遊勇會匪嘯聚甚衆自號爲英雄會并勾結近村土匪意欲與敎民爲難該鄕紳耆已星夜來省密報以免釀成大患（因） 
[巨商好善可風漢口]  
　　漢口巨商劉于陶君見沿途張貼淮徐海飢民圖惻然憫之特捐銅元二萬串向江漢關道署請給護照并請電飭沿途各關卡放行俾得親往發放如該巨商者可以風矣（今） 
[電禀處置留養飢民辦法江寗]  
　　鎭江遺散飢民大致已將畢事現常鎭道榮觀察電禀督撫兩憲略謂鎭江留養飢民已資遣完竣計自正月初十起至二月初二止合共資遣二萬二千七百七十六人其餘係附近飢民已陸續歸里而徐海災民有未歸者因在碼頭江邊包挑土方推行小車均有錢賴不肯回籍現飭查明户數口數將來如有願歸者應由地方設法資送幸辦粥廠資遣以來一切悉稱平安堪慰憲厪（可） 
[遵札密查囤户究辦無鍚]  
　　署無錫縣伊大令近奉上台密札訪聞該邑有人屯積米粮一百數十萬石希圖牟利居奇值此米少價昻亟應密查從重罰辦大令當卽遵照密查以憑究辦而濟民食（可） 
[蘇撫電飭嚴辦搶米匪徒松江]  
　　松江府戚太守日前將泗涇鎭搶米情形電禀江督蘇撫察核茲奉蘇撫電復内開虞電悉已飭郎鎭添派師船馳往蘇州河一帶認眞巡防並飭前後派往飛划各管帶聽候該守節制此次各縣現獲之犯卽由該守督縣訊明擇尤電請懲辦嗣後如有糾衆搶米持械拒捕者卽遵節次電檄分别嚴辦但不得誤傷良民應由該守隨時親往督捕期無枉縱至各縣賑糶事宜務飭迅速遵辦貧民得所匪燄自可潜銷上海各鄕已電飭該縣會紳速籌拯濟希卽一體飭遵等因現太守已恪遵照辦矣（有） 
[五誌消弭搶米案辦法]  
　　派差保護米船○本縣王大令接准宜興荆溪二縣來電有粮米數百石裝運至由船户鑒於搶米風潮不敢開駛懇分電沿途經過各州縣派差防護等情當卽加派差役前往護運 
　　滬道飭緝搶米匪徒○道憲瑞觀察查得莊家涇地方搶刧無錫金匱兩縣粮米各匪犯均未弋獲特飭上海縣迅飭幹役嚴緝大令奉札後已著皂快頭全順薛貴等下鄕緝拿矣（軌） 
　　補錄上海縣禀蘇撫　○近日米價騰貴婁靑上嘉比連各處迭有貧民衆衆攔搶米船先經會同隣邑拘拿彈壓今日訪有運滬漕船在蘇州河章家涇被搶除曾營及鄰縣馳詣查勘拿辦另禀外蘇州何爲内地運米來　要道設有阻碍漕運民食大有關係乞飛撥砲船十餘艘星夜馳蘇州河一帶分段駐防並酌派官輪遇有米船沿途護　再探購洋秈陸續運到已會商紳董平價出售並聞（或 
[稅務郵政要差更調近聞]  
　　字林報云江海關稅務司好博遜君告假二年定於西四月杪離滬遺缺由寗波稅務司調充稅務司賀璧理因奉專差在滬多時現定於西四月十號赴北京充郵政參贊 
[江督端致復旦公學電（籌撥學堂經費）]  
　　復旦公學禀悉經費每月由財政局籌撥洋二千元卽來寕具領督院庚（川） 
[江蘇敎育摠會致靖江縣書（爲舉學務總董事）]  
　　敬啓者二月初六日接江蘇提學使周照會内開准貴總會（中略）察辦施行等因准此查此事前據靖江敎育會會員范循讓至敝會報告正在派員調查茲准前因由敝會調查員會同提學使所派許中書同簡前往貴縣秉公確查以憑酌覆查地方視學官卽爲學務總董關係甚重貴縣禀提學使文中一則曰會同學界同人再三選擇再則曰會同學界正紳公同推舉夫旣曰選擇則仍沿照會紳董之例文卽曰推舉亦尙非投筒選舉之辦法蓋選擇與選舉異推舉與選舉亦異貴縣併選擇推舉爲一談又誤以選擇推舉爲選舉之代名其實選舉人之資格與被選舉人之資格皆爲地方公會之所當研究且貴縣上學使禀中並未言開會選舉而僅曰再三會同然則選舉不由公衆所謂再三會同者何在因聞提學使批禀中有須公同選舉之語故爲之解說如此至靖江敎育會來函所指斥腐敗情形自非會同調查無從指實茲將該會來函及敝會致提學使函一并抄呈貴縣爲振興學務起見當必不存成見也調查員到時希指示一爲荷 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學部議覆女學堂章程摺]  
　　奏爲詳議女子師範學堂及女子小學堂章程恭摺具陳仰祈聖鑒事竊中國女學本於經訓故周南召南首言文王后妃之德一時諸侯夫人大夫妻莫不恪秉后妃之敎風化所被普及民間江漢諸篇言之尤備孔子曰人而不爲周南召南其猶正牆面而立也與蓋言王化始於正家倘使女敎不立婦德不修則是有妻而不能相夫有母而不能訓子家庭之敎不講蒙養之本不端敎育所關實非淺鮮此先聖先王化民成俗所由必以學爲先務也方今朝廷銳意興學兼采日本歐美規則京外臣工條秦請辦女學堂者不止一人一次而主張緩辦者亦復有人臣等每念中外禮俗各異利弊務宜兼權自欽派學務大臣以至設學部以來歷經往復籌商亦復審愼遲回未敢輕於一試故前年奏定學堂章程將女學歸入家庭敎育法以爲先時之籌備上年明定官制將女學列入職掌以待後日之推行惟近日臣等詳徵古籍博訪通人益知開辦女學在時政必要之圖在古制亦實有脗合之據且近來京外官商士民創立女學堂所在多有臣等職任攸關若不預定章程則實事求是者旣苦於無所率循而徒務虚名者或不免轉滋流弊臣等用日夙夜思維悉心商酌謹擬女子師範學堂章程三十六條女子小學堂章程二十六條凡東西各國成法有合乎中國禮俗裨於敎育實際者則仿之其於禮俗實不相宜者則罷之不能遽行者則姑緩之現在京外各地方如一時女敎習難得不能開辦者務須遵照前章實行家庭敎育之法以資補助其已開辦各女學堂務須遵照此次奏定章程以示準繩倘有不守定章漸滋流弊者管理學務人員及地方官均當實力紏正總以啟發知識保存禮敎兩不相妨爲宗旨以期仰副聖朝端本正俗之至意如蒙兪允即由臣部督飭京師督學局並通行各省將軍督撫一體遵照辦理所有詳議女學堂章程緣由謹恭摺具陳伏乞皇太后皇上聖鑒訓示謹奏正月二十四日奉旨依議（貢） 
[東三省近事]  
　　哈爾濱租界地址○哈爾濱開放商埠後租界地址尙未决定現政府議擇地於松花江埠頭下流十二里之處定爲租界 
　　招領商埠地基○黑龍江商埠公司現將所勘地界丈清招人投領以備卽時建造因定價甚廉故投領之户均皆踴躍云 
　　商埠購買修道機器○黑龍江商埠公司擬將所開商埠之内一律修築石路均仿京津辦法用修道機器較用人工加速而且價廉現已遣人前往營口購買一俟運到卽行開工建築 
　　商務公司招股紀聞○哈爾濱商務公司業經杜觀察由長春吉林等處籌措市錢百萬餘緡爲開設銀行之資本其餘不敷擬招添商股三千每股吉銀十元共三十萬元限五個月交齊按照八釐行息 
　　設立機器油房消息○長春商人郭俊臣擬在租界内設立機器油房一所業已經官批准立案招集商股每股俄洋一千元共集一百股現聞俄人入股已居其半華人入股者無幾云（輝） 
[陸軍部議添五鎭於東三省]  
　　陸軍部近與奉天將軍協議欲於滿洲地方添置新軍合從前所有新兵共成五鎭計齊齊哈爾一鎭吉林一鎭奉天三鎭譯大阪朝日新聞（穎） 
[奉天各領事集議家屋問題]  
　　日前英美日三國領事對於奉天城内家屋問題開領事會議卽日公繕意見書向奉天將軍抗議唯德領别五意見俟得駐京公使訓示再行定奪現趙將軍聲言對於此問題實不願取消大阪朝日新聞（穎） 
[度支部議開採收回金礦]  
　　漠河觀音山一帶礦產前爲俄人估踞經黑龍江將軍程留守與俄人議定以三十八萬羅卜贖回連一切器具　宇　内現度支部以議鑄金幣存金甚稀即電程留守開採漠河金　以供應用譯大阪朝日新聞（穎） 
[擬築北京河鐵路]  
　　近有福建商人具禀郵傳部願集資建築北京至熱河鐵路茲事須酌量地方情形與熱河副都統協議定奪譯大阪朝日新聞（穎） 
[鄂省鐵路限期開工武昌]  
　　鄂督張香帥近諭路政處人員將粤漢鐵路由武昌至湖南岳州一叚開工事宜赶緊籌妥詳覆限於三月内開工以期早觀厥成（曰） 
[定期公决購買九廣路股廣東]  
　　粤督前議以粤漢路股溢欵購買九廣路股當卽札行鄭道官應傳諭董事邀集各股東集議遵辦今董事函復以一時傳集不易定期不月二十八日大集股東由公衆議决方可辦理（悉） 
[潮汕鐵路之風潮廣東]  
　　前月抄有同文學堂敎員兼嶺東報主筆温某因站夫索費不遂被毆傷眼鼻等處訴之管站總理均置不問學報兩界遂大動公憤電請惠潮嘉道嚴辦乃沈觀察正擬初一日親住辦理而站夫又將保商局坐辦朱某主僕毆傷於是商界亦憤憤不平遍　傳單於初四日在漳潮會館大集會議對付之策并卽公電潮州黃鎭軍請示辦法聞此次風潮極烈正恐不易平靜也（疆） 
[集股開設議論路事之報館廣東]  
　　香港某商係粤路股東日前函至公司内言特以路事之故在港集欵開一報館以維正埋擬派人常到公司採訪乞准其抄錄函件俾有所闡發而伸其言論自由之權（多） 
[關道病劇漢口]  
　　江漢關道桑鐵珊觀察困病請假已紀前報近日觀察病更沉重鄂督張香帥因札委厦門廳代拆代行以免貽誤要公（音） 
 
 

Page 10

 
 
[學界預備歡迎憲兵鎭江]  
　　鎭郡學界近聞江督於本月抄派南洋憲兵一支隊駐紥鎭江紏察軍人違背軍紀風紀之事因特預備開會歡迎兼擬聯絡警軍學三界組織懇親會一所以免日後衝突云（下） 
[添招陸軍學生安慶]  
　　皖省遵照部章創辦陸軍小學堂業經奏明設立現該堂又定於本年四月間添招新生挑補足額不日卽當曉諭各屬矣（政） 
[師生定期覆試安慶]  
　　皖省招考師範已紀前報刻各屬考案均已揭曉計取三百八十名於初十日覆試（化） 
[師範傳習所開辦九江]  
　　九江改考棚爲師範傳習所已紀木報現孫太尊特延羅大佺孝廉爲監督所中章程均已訂定聞三月間卽可招考（近） 
[杭府駁斥船埠提費設學杭州]  
　　職員李錫麟等日前禀請杭府卓太守擬將葉家埠差費提充設立學堂當奉批示云案查船埠貼差規費迭據過塘行沈宏遠世職傳壽恩及職員汪柏年民人李嘉祥等先後來府禀控互相攻訐嗣經前府三太守禀准撫憲將此規費提充官立半日學堂經費飭縣查照勒催並照會半日學堂總理各在案據禀前情究竟改埠爲局應歸何人承辦仰仁和縣迅速核辦飭遵照案嚴限催繳半日學堂經費按月四十元如尙藉詞延宕卽應由官遴派司巡設局經理以釋訟累至另設學堂一節前府並未批准顯係藉學朦混斷不准行（比） 
[監學易員蕪湖]  
　　蕪關公立小學堂監督文化舒大令刻由省憲委署績溪縣缺遺差由關道楊若臣觀察詳委楊雨時大令接辦（少） 
[中學堂派員守提串捐鎭江]  
　　總埋中學堂承瑞卿太守札派梁尉生二尹前往陽壇溧三縣守提隨忙帶征之串捐因該捐曾經禀請督撫定案專充中學常年經費故未便任其久延也（下） 
[營兵過鎭鎭江]  
　　江督端午帥近以江北安東桃源兩縣飢民勾結匪徒肆意搶刦地方不靖因電飭江陰四標巡防隊統帶李漢舟飛派徐營官親北兵士兩隊以一隊駐桃源一隊駐安東藉資鎭攝徐君奉調後於本月初九日督率勇　由澄來鎭當經鎭道榮觀察飭水陸總巡周錦堂妥爲照料並雇小輪三艘於初十日將該勇載往清江然後赴安桃分駐（射） 
[歡迎徵兵安慶]  
　　安徽督練公所前派第二標常備軍統帶張俊騏爲皖北總徵兵官赴廬州府開辦徵兵事務刻已徵到兵士五百名於初七日送至省垣軍界學界均開會歡迎（化） 
[招考警察新班長沙]  
　　湘省福源巷舊設之警官學堂今遷至西長街舊銅元局由莊廉訪易名爲湖南全省警察學堂現因招考新班特出牌示略謂續招第三班學生定於二月初十日考試凡在省候補佐貳雜職及各屬申送之紳班均限於初一日起至初五日止來堂報名其非由地方官申送者槪不收錄云云（放） 
[警察畢業生站崗武昌]  
　　鄂省警察學堂甲乙兩班已届畢業之期梁星海廉訪親自到堂給憑即派往西局站崗并委該堂管理員沈嚴充西局委員以資董率（今） 
[委解頭批京餉安慶]  
　　皖藩庫於初八日放出京餉六萬兩係本年頭批銀兩業已委員解赴北上矣（非） 
[禾郡紳士續請撥欵購米杭州]  
　　嘉興府紳士日前電禀省憲請撥欵三萬兩購　平糶而藩司僅允撥銀萬兩現該縣紳士錢駿祥等以實不敷用續電到省仍請撥足三萬俾應急需電文錄下撫藩憲鈞鑒官紳會借莊款購米萬石全賴撥欵作抵頃聞奉發萬兩實不敷用禾郡商力奇窘非紹屬可比且聞湖郡已撥六萬兩以彼較此未免向隅務求准照前請三萬兩之數速發俾應急需合郡感德錢駿祥吳受福姚福同錢鳳祥同叩（比） 
[米捐總辦定期到差蕪湖]  
　　新委蕪湖米捐院局總辦鄭紀常觀察准於十二日到蕪十三日接辦其局所則在江夏里前巡警總局舊址（内） 
[巡長搶親蕪湖]  
　　蕪湖巡警局巡長尹玉珊去歲聘定陳姓女爲妻尙未完姻前日女之母某氏欲帶女回鄂尹情急遂於初六晚糾集多人潛往搶親某氏當赴巡警總局喊控總辦黃潤九觀察詢悉情由大爲震怒立將該巡長責革正副巡宫亦分别記過撤差以示懲儆（内） 
[米價昻貴福州]  
　　閩中近來米價逐日騰貴上白米每石須八元三四角之鉅官塲與商會定購客省之米現均未到難資接濟民心甚爲惶急（始） 
[饑民搶米安慶]  
　　日前皖北壽州淮何隠賢集地方有米船經過被饑民搶掠一空現該商已呈報到州轉詳皖撫請示核辦化 
[搶案又見湖南]  
　　去冬瀏醴之亂湘潭四鄕居民被匪搶却者甚多今年正月杪該縣株洲地方某富家又被匪黨多入刦去贓物甚夥已報由縣主任大令委捕廳勘緝矣（私） 
[飢民續至安慶]  
　　皖省於本月初七八兩日又有飢民千餘人乘坐民船十餘隻接續抵省泊於東門外連日上岸求食居民頗受驚擾（政） 
[商務總會函送買賣成單式樣]  
　　啓者我華商貿易貨物不論本埠外埠時有因未立成單致滋紏葛之事上年十二月公議明定買主賣主互立成單式樣以冀永杜爭端茲經劉柏生議董函送各商買賣交換成單普通式樣兩紙到會條分縷晰備極詳明惟各　情形不同合將劉議董所定普通成單式樣兩紙抄送貴同業互相釐訂應如何損益之處務祈各抒所見於兩禮拜内函復本會以便定期决議禀部立案再保人一節亦應有保單或保信以爲憑證如有自願通融無保單保信毫無憑証者凡有紏葛本會碍難理處合併奉布上海商務總會謹啟（南） 
　　照錄劉議董所定普通成單式樣 
 
 

Page 11

 
 
買進成單式 
立買進成單今購進 
號件言明每件計價值正 
所有交易條欵議定於下恐後無憑立此成單簽字存照 
計開 
　　一買進之花色及名目詳註 
　　二定銀有無及付過定銀若干詳註 
　　三出貨日期或遠期或近期或分期出貨詳註 
　　四付銀日期或五天莊票或十天莊票註明 
　　五收貨地方或送到船上收貨或在棧房内收貨註明 
　　六關稅釐金進口出口或歸賣主或歸買主完納註明 
　　七樣本註明有無小樣如交貨與原樣不符應卽退換 
　　八到期不出貨如因市價跌落到期不能出貨聽憑賣主照市面另售所有虧折如數賠償賣主 
　　九扣用價内有無扣用註明 
　　十保險如途中遇險保險行認賠因而遲到賣主呈有確據者不擔遲誤之咎棧房内保險未到出貨期前歸賣主旣到出貨期後歸買主 
　　光緒年月日立買進成單押 
　　中押 
　　賣出成單式 
　　立賣出成單今售與 
　　號件言明每件計價值正 
　　所有交易條欵議定於下恐後無憑立此成單簽字存照 
　　計開 
　　一售出之花色及名目詳註 
　　二定銀有無及收定銀若干詳註 
　　三交貨日期或遠期或近期或分期陸續交貨詳註 
　　四收銀日期或五天莊票或十天莊票註明 
　　五交貨地方或送到船上交貨或棧房内交貨註明 
　　六關稅釐金進口出口或歸賣主或歸買主完納註明 
　　七樣本○明有無小樣如交貨與原樣不符聽憑退換 
　　八到期不交貨如因市價已漲到期不能交貨聽憑照市面結價所有盈餘如數賠償買主 
　　九扣用價内有無扣用註明 
　　十保險如途中遇險保險行認賠因而遲到賣主呈有確據者不擔遲誤之咎棧房内保險未到出貨期前歸賣主旣到出貨期後歸買主 
　　光緒年月日立賣出成單押 
中押 
　　今日尙有繙譯及本埠新聞小說均列入第三張 
　　 
 
 

Page 12

 
 
　　新昌人參號發兌移設英租界六馬路仁濟善堂斜對門老仁壽里内第三石庫門便是 
嘗謂醫不三世不服其藥至哉斯吉由是而論可見醫樂一道不獨求醫固宜愼重即投劑未嘗不宜三思故稍有識見者購藥不賞廉總以認定創世馳名老店爲準繩能卓見焉大抵經商貿易首重招牌否則其誰信之盖店旣老如木之有本也其製一藥而得名於天下者匪伊朝夕設非一番苦心孤詣精益求精安能永垂久遠異口同聲豈泛泛者所可同日語哉馬寳治痴創日本號千古神奇精製獨秘溯自出售迄今凡世患痴癲以　羣醫束手等症服此而愈者實屬數不勝計此固昭昭在入耳目寰字皆知特是天下凡物有一眞創於先必百虛步於後此亦世風之常原不足齒不過滬上此等惡習爲尤甚頻年魚目混珠何可勝數只知惟利眼紅不問效騐與否往往假冒本號招牌希圖朦混或胡蘆依樣李戴張冠或始現没終轉瞬風流雲散或依草附木究之則無根縱不獲效與彼何尤亦可謂善於藏拙者矣世風之漓良可嘅已本主人心存利濟　弊如仇故不得不從至理中研别眞僞而杜效尤除仿單已用暗記再載立馬牌號外所有本號馬寳每小匣均各皮帋封固而於尖角歧縫間槪由本主人親筆花押再罩原印可謂旣愼且密毫髮無遠設購支若干或試一分無效其餘只須押印不糊儘可珠還合浦如押印擦損不符則不退萬一購主欲當面試磨藉長識見者本號任從客便均無不可區區愚忱無非爲實事求是起見想亦賜顧者所深許者也是爲幸本主人識○再本號馬寳治極重痴癲只須鐵許立愈者輕六分足彀除根勿輕視焉每分二元無扣遠方寄購請交郵政局速而且妥包無假冒之弊信局則不可靠愼之切切 
包愈内外痔瘡立見奇功 
凡患痔瘡之症雖風混燥熱四氣受傷所致實肝脾腎三經虛損而成日久則生管成漏破孔穿腸膿血淋漓痛癢難堪本豈志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣　本培元等妙品專治一切内外惡痔服之立刻定痛消管生肌硬塊化軟根除蒂落再服一匣永不復發最奇者愈後非但永不再發且喜身强體健飯量如增屢試屢驗凡醫藥不能見效但服此丸藥到包能病除眞化痔除根之仙丹也如重者宜服正號其功更捷正號每匣二元副號一元○假冒甚多購者認明○外埠函購信力自給○分設上海英大馬路萬康醬園對門德仁里内石庫門廣東陳恆德堂謹啓 
 
臺灣彩票並不停止聲明 
臺灣總督府彩票開彩　來已歷四次定例甚嚴公正無私是以本此發所經理票務如第一次頭彩第三次二彩五彩均由本所此出昨閱東洋報登日東京電文云東京地方臺灣票第七回禁止發行樣而本所並未接到臺灣總督府電文停止字樣至於中國報章所登臺灣形票暫行停止又登已由臺灣總督今日出示云云殊多失實之處伏思果係臺灣總督出示豈能覆令本所發賣今晨　接臺灣覆電云臺灣彩票並不停止票仍發賣　故深知第四次臺灣票卽華二月十七開彩照舊開彩並不　止也請購票諸公安心可也今售臺灣票全張五元分　六角頭彩五萬元函購向蘇州盤門外青陽地日租界郵便局隔壁當班回件不悮　蘇州台灣彩票批發所易中洋行加滕豐啓 
　　戒烟溥濟水　戒烟溥濟水　一絕　二能　三奇　四妙　丙午年六月朔漲價每瓶一元每打十元交郵局寄加稅一成郵票代洋槪加二成一妙在靈藥荀不靈貴固無益　亦不値而此水之靈則久播人口如人烟癮一錢日需烟資一角十日便費一元若以一元購水便可戒除等而上之　一兩亦祇十元即使加倍不過廿元以廿日之烟資療畢生之痼疾其爲便宜孰大於是　一妙大穩戒烟藥最多未必全無效驗所難者戒將不吃力戒後不拖累耳惟服此水能免一切疾苦癮斷藥停决無後患　一妙在天下最適意者莫加吃烟即是最不適意者莫如戒烟惟服此水則一邊吃烟即可一邊戒烟戒面不戒不戒而戒癮斷不覺誠最適意之事也　一妙在便别種戒藥每含毒質常人悮服爲禍甚烈惟此水性極和平三歲小孩皆可試服並無妨碍隨置案頭不勞檢視是之謂便右四妙　一色奇色本黄也面水面則結成白花一層如瑞雪如糖霜色澤鮮明藏久愈妙凡假冒者其色帶黑一陳即臭　一香奇龍涎枷楠别種戒藥常用之而服者不覺其香惟此水則用龍涎諸品别饒韾逸每一開瓶淸沁肺腑使人精神一爽　一味奇甘而微鹹淡面彌宣耐人尋味服後能開胃健脾飯量驟進醉後服之兼能醒酒右三奇　一奇治烟癮據嘉定李荇洲醫士言邑富人嘗購此水數瓶戒烟癮旣斷矣而水尙餘半瓶以贈其麟即有烟癮而兼患難瘓者也服水之後烟癮若失且能起行然患疾已十餘年服水僅半瓶耳李君嘖嘖言之諒非過譽也　一能治白濁本埠薙髮匠某思白濁已久而有烟癮服水二瓶小便竟通至三瓶而癮斷濁亦全愈矣購藥時藽述如此按本藥房神藥奇功告白雖臚列此水能治吃烟人種種疾病然並未道及以上二種是則神藥之奇眞有不可思議者矣右二能　一戊戍以前未聞此水戊戍以後惟有本藥房出售此水可謂絕後空前一時獨步矣彼未得良方而謬誇創製者能毋顔汗右一絶括打藥房啓 
信成銀行續收股本給發上年股息廣告 
本銀行　三批股銀每股每股二十五元定於三月初一日起取取其上年股息亦於是日給發在股諸君請攜帶副股票息摺來行繳股取息併換正股票另有積餘股章程請來行或函索取閱再本行北京分行業經開辦不日添設無錫分行如有欵項托匯者請　賜顧可也 
上海萬聚碼頭自來水橋信成總分行謹啓 
天下聞名○種子仙丹○靈騐無敵○舖設上海二馬路中市西鼎新里内交易○若服他家不靈請求一試虛言欺人罪我惟天 
京都天寳齋人參鹿茸靈芝野术海狗腎扶陽種子衍慶丸　 
本草云海狗腎一物名曰　肭臍其性大爲扶陽養腎養精堅固一切諸虛百損五勞七傷夢遺滑精腿酸骨痛四肢乏力服則立驗木齊獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉未久或精淸如水精冷如冰或未交精先洩洩而不射雖年輕捐傷體弱之人服之轉弱爲强此乃本齋獨得秘寳非他家大言欺人毫無實際可比常服補命門益丹田開胃煖脾活絡壯筋培元固本養精烏鬚黑髮返老還童却病延年多子多壽此丸捕陽種子固十分靈驗敢稱第一絕非是誇口矣每料雙料廿兩三十六元每兩雙料二元單料減半○另有始創秘　鹿茸海狗腎壯陽補身種子衍慶酒大瓶四元中瓶兩元功效同上此酒如購十瓶照市五扣○壯陽煖腎種子膏每張一元○扶陽第一海狗腎每條洋六元功勝鹿茸十倍○遠埠函購託郵政局最妥信局僅防作弊 
　　大隆樂房化學秘製人參六鞭壯陽種子延壽酒專治陽痿萬分靈驗種種奇功不勝枚舉非常適口老少相宜 
　　普天下第一壯陽種子奇藥從來未有 
　　此酒乃本藥房獨秘良方合天下壯陽種子各藥斷無如此功效神速故能　銷各國名馳環球凡陽　不舉未交先洩見色即流腎冷精塞等症飲之玉莖立刻雄壯異常　事堅而且久任意歡樂一舉成孕雖衰弱老翁只須畧飲少許包能精神煥發百戰百勝屢次試驗皆得轉弱爲强多子多壽一切虛捐勞傷夢遺滑精耳鳴目花面黄肌瘦腰酸腿軟諸患無不藥到病尤除妙在氣　香濃性　和平故常飲身强體將百病不生飯量倍進容顔肥白步履如飛鬚髮轉黑眞天下奇藥也大瓶四元小瓶二元如不善飲酒者另服參葺海狗腎壯陽種子延壽丸功交同酒如丸酒並用最妙外貼緩腎壯陽種子膏取效更速每對二元四角如婦人體弱多病另諳調經種子即孕丹則男精足而女經調自然一戰功成每料八元 
拿究　名傳单賞格 
　　去臘長江一帶有揑稱上海醫學調查社會員黄晉隆刋發傳單顚倒上海道憲查禁嗎啡戒烟藥淸單製抽去首干禁令之家而以本藥房之天然丸無端揷入殊屬胆大妄爲又有揑稱留東陸軍學堂學生張翼鵬出洋游歷 
考求醫科吳德庸留學生韓明朱熙張祥麟四川候補府夏棟生等刋發江督查禁各藥房售賣攙入嗎啡之藥 
傳單亦將本藥房混行砌入顯見俱出妬忌之人有意混淆黑白希圖敗壞名譽似此兒戲公文駭人觀視實屬 
不成事體除禀請本管領事查究外特登各日報如有確知此等傳單究由何人刋刷能證明眞憑實據者密向 
北京路穆安素大律師報明拿究本藥房當酬謝洋二百元决不食言特此廣告上海三馬路中法大藥房啓 
　　南興隆號五金雜貨 
　　本號自運各國名廠銅鐵鎖較羅絲釘挿各色漆油各牌魚油巴利士油一應俱全諸尊光顧請移玉至上洋虹口白大橋北首便是 
 
 

Page 13

 
 
[商務類誌]  
[滙票二月十二日老中庸洋行報]  
　　上海匯至倫敦 
銀行電匯　二先令十辦士七五 
銀行卽期　二先令十辦士八一二五 
銀行六十日期　二先令十一辦士 
銀行四月期　　二先令十一辦士二五 
商匯四月期　　二先令十一辦士二五 
商匯六月期二先令十一辦士八一二五 
大條銀　　三十辦士九三七五 
　　上海匯至法國 
銀行電匯　三佛郎六十五分半 
商匯四月期三佛郎七十二分半 
商匯六月期三佛郎七十四分半 
上海匯至德國 
銀行電匯　　二馬克九十七分 
商匯四月期　三馬克零四分半 
　上海匯至紐約 
銀行電匯　七十個 
商匯四月期　七十二個八七五 
　上海匯至印度 
銀行電匯　二百十四個半 
商匯卽期　二百十五個 
　　上海匯至香港 
銀行電匯　　七鐵三分二五 
商匯十日期　七錢二分二五 
　　上海匯至日本 
銀行電匯　七錢三七五 
商匯十日期　六錢九分三七五 
[金銀錢洋] 二月十二日 
現貨標金　　三百三十七两 
遠期標金　　三百三十六两五錢 
足赤　三百四十三兩 
沙赤　三百四十五两 
新匯劃收市　七錢二分七厘八七五 
本洋　一两 
小洋　六錢四分七厘 
銀拆　二錢七分 
洋找頭七錢二分二厘 
錢找頭　　九百文 
銅元　　　一百四十四千八百文 
市錢　　　一百三二四千文 
衣牌　　　一千零五十文 
[烟葉] 二月十二日 
○天福洋行辦去鄧州葉一百件每担價八两八錢　廈門帮辦去宿松葉二百件每担價銀七两七錢　黄崗十二两至十三两五錢　均州七两五錢　市面甚疲 
[花] 二月十二日 
四牌子長崎花每担價廿二兩四錢　又横構濱十八两四錢　通州花十八两八錢　太倉花十八两七錢　火機花十八兩五錢　統牌花十八两至十八两二錢 
[棉紗] 二月十二日 
○本魔紗　十六支紅團龍八十两零五錢　十六支丹鳳八十两　十四支藍團龍七十七九两　十六支財神七十九两五錢　十四支又七十七两　十四雲龍七十六两五錢　十六支又七十九两　十四支鐵貓七十七两　十六支又七十九两　十六支雙龍八十两零五錢　十四支又七十八两　十四支藍龍七十九两　十六支雙龍八十四两五錢　十六支公茂八十两零五錢　十六支又七十八兩　十六支怡和八十两零五錢 
○印度紗　廿支老中國人八十一两五錢　廿支紅銀龍七十九两五錢　十六支金龍八十三两　十六支中古上坟八十二两五錢　十六支　白龍七十九两五錢　十支雙旗六十四两五錢　十支彩美人六十五两　十支紅人竹六十三两五錢 
○東洋紗　十六支立馬九十四两五錢十六支藍魚九十二两五錢　十六支福島九十二两　十六支三馬九十一两　十六支雙喜九十两零五錢　十六支財神八十九兩五錢　十六支廿字八十六两五錢　十六支伏龍八十六两五錢 
[洋貨] 二月十一日 
○元芳原布　八磅四金三元每疋二两六錢八分半　又彩人鎗二两五錢四分半　又藍三元二两五錢　又藍人鎗二两一錢　又雙人牌一两九錢六分半 
又洋房牌一两九錢四分半　又緑九獅一两九錢三分半　七磅十二三傑圖二两七錢七分半　七磅藍三元二两三錢　又藍四美二两零四分　又藍人槍一十二磅路燈第字每疋三两七錢二分半　又荷花四两四錢五分　又藍日牌三兩九錢八分　又雲獅三兩五錢七分半　又九獅三两五錢四分半　又人槍三两四錢六分半　又吉慶三两三錢八分半　○細斜紋　八磅雙松鼠每疋二两七錢二分　八磅劉軍二两六錢八分半○竹布　八十每疋五兩九錢五分　三多五两九錢　○市漂布　鳥金日每疋五两五錢一分　將軍五两一錢二分狀元五两一錢五分半　四皓四兩七錢四分　荷花四兩一錢七分半　彩萬壽四两二鏡四分半　四相簪花四两零六分　春芳四两四錢一分半　彩三多四两零九分半　東華四两零三分　十八子四两五錢一分　花燭四两四錢九分半　紅五星三两八錢一分半　劉軍三两七錢五分　紅金星光三两五錢二分半　又毛三两丑錢四分　彩四美光三两四錢一分半　又毛三两四錢三分半　七十二線紅雙路光三两一錢四分半　又毛三两一錢五分半　又紅二美三两一錢八分　白金三元三两一錢　七十二線攽子三两一錢　六十四縁鳥三元三两零五分　游戲光三两零一分半　六十四線藍雙路燈光二两七錢六分　洋房牌光二两七錢四分 
[米麥] 二月十二日 
機噐白米八元二角半次七元九角　常白米八元一角次七元八角　錫白米七元八角半次七元六角　正豐白米七元九角五分次七元七角　蘇同白米七元九角次七元六角　松江雙轉七元八角次七元五角　青角雙轉七元七角次七元四角　起碼白米七元三角　楓涇白米七元三角五分　常白元七元五角次七元二角　錫白元七元三角五次七元　蘇同白陰七元三角次七元　安南糖每百磅七元一角半　常小麥五元二角次四元八角　錫小麥四元九角次四元六角 
[油荳] 二月十二日 
　　棧牛荳油九两五錢　青荳油九两　萊荳油八两八錢　棧牛籽油八两六錢棧青洋三两七錢四分四 
[煤油] 二月十二日 
　　現貨老牌一两八錢七分七厘五　月半一两八錢六分七五　三月份一两九錢零五　鷹牌油一两一錢九分　三月底期一两二錢一分　　吔一两一錢七分半　僧帽一两一錢七分五　十字牌九錢八分　月底期一两　扣三分用 
[郵政二月十三日收信時刻傳單]  
寄往各埠　交由　本日截止收信時崇明堡鎭　小輪　又　上午八點半南翔崑山 
沙頭無錫　火車　本日上午七點半 
蘇州巴城　又　又　　又 
大倉黄渡　火車　本日上午七點半 
定定羅店　又　又　又 
瀏河浮橋　又　又　又 
珠街閣白鶴港小輪　又　上午九點鐘 
嘉定　　　又　又　又 
青浦重固　又　又　又 
奉賢新塲　民船　又　又　 
江灣寳山　火車　又　又　 
閔行南橋　小輪　又　上午十一點 
南潯湖州　又　又　又 
泗涇七寳　民船　又　又　 
大塲　　專差　又　又　 
平湖　小輪　又　下午一點半 
川沙南匯大團民船　又　下午二點鐘 
海門廟鎭　小輪　　又　下午五點鐘 
周浦　　　專差　　又　上午十二點 
甯波　　　輪船　　又　下午三點半 
松江亭林　小輪　　又　上午八點三 
張堰莊家行　又　又　又 
洙涇楓涇　　又　又　又 
章練塘　　　又　又　又 
杭州嘉興　　又　又　又 
石門灣　　　又　又　又 
石門塘棲嘉善又　又　又 
莫千山　　　又　又　又 
　　以上每逢禮拜日上午十一鐘下午三點半挂號信件廳於所限時刻前一點鐘送交郵政局 
長江各埠　　　下午九點鐘 
　　每日更改單二月十三日 
寄往各埠　輪船名　裁止收信時 
福州　海晏　又　晚九點鐘 
廈門　漢水　又　又 
油頭　又　又　又 
塘沽　西平又　又 
天津　又　又 
北京　又　又　又 
牛莊　遇順　又　又 
膠州　德公司又　上午十點鐘 
　　本局逐日所登收信時刻傳單近日冗長不便排印爰擬删繁就簡將每日限定各口郵件收信時刻專開一單登明本日報章嗣後一槪拆去不復再登此啓 
 
 

Page 14

 
 
半價出售速來取巧 
　　倫敦太晤士館現將大英百科全書連申平價發售以冀輸入文明不意竟大爲學界歡迎故購取者日益衆惟前運來之書現將售韾存貯無多恐再越數日卽可全數售出矣若待售罄時方購則非俟新書由英京運到不可是以深望諸君速來購取勿落人後何况現今所定之價皆照英京市價减半發售然此半價不日卽將增漲而按月付銀之例亦將删除均歸現銀交易如諸君有意於是書者務請速臨購取旣可得半價之相宜而又能照按月付銀之例每月約付六两七两不等倘仍觀望不前一俟限期滿日非但書價照加一倍而且價銀尙須一次付清 
大英百科全書三十五巨册藏在橡樹轉輪書架内 
[倫敦太晤士報特許中國官宦紳商士民之價值]  
一凡蒙　紳商訂購者本館收到全價或第一期之定銀五两後卽將全書三千五臣册並附送華英音韻字典集成一部一併寄奉如欲連旋輪書架者亦可附書送上 
二按月分交之法即每月在某日付銀五两六两七两銀數之不等以視裝訂之分别次序 
三每月分交約及三年屆滿訂購者雖須陸續付價然在此三年期内已早得是書全集之應用 
四初次銀五两可由商務印書館遇付嗣後每月續付之價逕交上海倫敦太晤士報館經理處收照 
[贈送二百頁圖說樣本]  
　　凡未能親臨審視全書者茲特費巨資備就圖說樣本以便奉贈凡斯西學之書倉内容無不創獨建異而連綴之 
　　該樣本共計二百頁圖說約數百篇提網擊要全從百科全書　集而成並附書總目按月分繳之法各種裝訂之欵式以及旋輪書深圖說等倘蒙　函購原班寄奉不取運費 
發行所　倫敦太晤士洋涇浜第一號大英醫院三樓供售處上海棋盤街商務印書館　仝啓 
 
 

Page 15

 
 
   
 
 

Page 16

 
 
   
 
 

Page 17

 
 
[美國注意美洲中部小國之戰事]  
　　　十日倫敦電云美國海軍兵士已在中央美洲宏部拉斯國之脫魯克錫　勝錫褒巴拖高茲各處登岸以保護美人之利益因尼揩拉古及宏圖拉斯两國仍戰爭未息也又電云美國外部大臣羅德接兄尼揩拉古商司太立揩两國之使臣告以必須與宏都拉斯國停戰否則中央美洲全行震動則歐洲將從而于涉矣 
[日本重臣赴英報聘]  
　　十一日倫敦電云日本伏見宮親王赴英報聘已抵馬賽俟英皇由畢愛立治地方回英後卽行入覲 
[郵船失事餘聞]  
　　十一日東京電云大北公司郵船逹柯太號在日本聘面失事後其船尼經大風砍折爲一故已全船沉没 
[滿洲俄兵撤盡]  
　　初九日栢林電云滿洲俄兵業已撤鐖 
[俄議員不贊成大赦之舉]  
　　初十日柏林電云俄國民院議員不贊成大赦者居其多數盖以此舉尙非其時也 
[特國定限期卽度人之律例]  
　　初十日柏林電云南斐洲特國政府定限制印度人在該處居住之律例 
[東歐小國亂耗]  
　　初十日柏林電云羅瑪尼亞國亂事未平 
[特國核議亞洲人入境條例]  
　　初十日倫敦電云南斐洲特國議院已將亞洲人入境條例核定惟薛爾彭伯爵尙未宣布英皇允淮之詔議會已展期至西六月十六號再行開會 
[法國銀價節貴]  
　　初十日倫敦電云法國銀行價值增漲致令股票市面震動不平　皆以謂銀幣價貴不僅在目前也 
[歐洲市面近聞]  
　　初十日倫敦電云公債票跌價至八十四○四分之三股票市面紛紛清理賑目歐洲市面不見活潑衆皆亟從查察倫敦股票交易之賑目云譯字林報 
[新令接任]  
　　新任上海縣李紫璈大令超瓊定於今日已時接印任事昨已頒發紅諭仰署中書差人一體謁見（夏） 
[招考舊察學生]  
　　總工程局擬在積榖倉設立警察學堂招生八十名入内肄業已紀前報茲局董將章程布告限定二十截止報名二十一日至二十三日午後一時至四時到局挑選俟三個月畢業撥派各要叚站巡（尾） 
[更改匯劃定章]  
　　向來滬上各莊家滙票滿五百兩者方可匯劃不送現銀現因盜案迭出送銀來往深懼攔刦特於本月十一日在錢業公所會集同業議准以後上一百兩者卽可匯劃凡數十兩畸零之數則送現銀以杜匪類覬覦（南） 
[浙紹公所籌欵濟荒]  
　　餘姚沙民被水災饑寒遍野滬上同鄕紳商心焉憫之特於十一日開第一次特别大會在浙紹公所會議平糴當經各紳商籌集捐欵壹萬壹千餘元以資接濟（南） 
[德文報主筆定期赴歐洲]  
　　字林報云德文報主筆芬克君定於西四月赴歐洲遊歷 
[道批照錄]  
　　鮑永茂等禀批該廨書差舞弊妄爲迭據控發批飭查辦不啻三令五中兹據禀訐各書差官媒等種種劣跡如果屬實不特涉訟之人受害難堪卽該廨聲名亦日爲之蒙玷亟應切實查究以除惡習而肅官箴仰會審委員關守迅將禀控各節逐一澈查分别革究其報母得稍涉廻　干咎　禀内列名之男婦諸人旣稱大平身受訟害　竟日否尙在該廨及官媒管押併卽查明聲覆此批（車） 
[錢業雇用西捕]  
　　滬上錢業現因租界迭出盜案經董事謝袁二君在公所集議由公所商准巡捕房雇用　捕七名巡邏各錢莊地段東至四川路南至天津路西至山西路北至北京路以資保護並由同業七十家每家認洋三元津貼捕房（南） 
[南市收銀新章]  
　　南市錢莊以各銀行集議送銀提早一句鐘擬卽照辦又以向有護丁六名沿街護衛送銀控恐匪多丁少爰由各董商之工程局及裁判官再添丁三名其收銀來往亦照北市提前一點鐘（尾） 
[鹽捕統領文告]  
　　浙西鹽捕營統領徐發出告示一道略謂本部内巡一軍均駐松江府屬訪聞每有藉查私爲名行劫過往船隻之案經州縣拿辦營哨等官胆敢挺身包庇實屬不成事體應嚴加陶汰明立法程松江爲產鹽之區梟販出入如林誠恐所轄各營仍踵前弊現以松江府爲本軍營務處准受害之民或就近赴縣禀報審實後轉呈松江府提問或逕赴府指控一經審實具禀前來本統領立予軍法從事决不寛容云（疏） 
[稽查客棧]  
　　總工程局近以匪徒出没半由客棧窩留爰出警務處飭知東南西各區警務員挨門查察各客棧有無藏匪並著各保甲隨時查報各棧主亦宜呈明名姓環簿到局以資查考（尾） 
[派探偵察抵埠船隻]  
　　滬道瑞觀察擬派探四名專在十六鋪各碼頭輪船航船抵埠時竭力搜查如有長江各埠來滬匪徒一經查獲解案重懲（尾） 
[飭提拒捕革保]  
　　滬道瑞觀察前派偵探楊金山往拘南匯革保唐福仙詎該保竟拒捕傷人就擒後由道轅押發南匯縣訉辦唐串出董事運動店鋪十餘家投縣具保事爲瑞觀察訪悉以該棍身充地保膽敢拒捕該縣何得率准交保特札飭提案訊究（車） 
[盜犯解道過勘]  
　　英廨解縣之開槍拒捕紏搶衣物兇犯陳金富顧福生兩名前晚經土大令提訊供陳顧均認不諱大令着加蓋指模還禁候解送道轅過勘（澄） 
[上海縣案]  
　　英廨送地保宋其明前晚由王大令提訊朱供寳山縣人唐仲梅被賊撬門行竊拒傷事主小的偕同事主投虹鎭巡防局禀報局員卽派局勇汛捕約同小的至唐家查勘察無形跡小的與局勇等據實禀復今事主怪小的匿報控告求鑒大令判交保候查復再奪○虧欠彩票銀洋之一少卿聞控投縣訊究趙供杭州人前曾欠彩票洋一萬七千餘元已付紅票一萬五千元今來上海係料理此事大令判收押再訉○本縣王大令提訉押交茶禮之石張氏據供向開客棧自被押後棧門已被洋人封釘且女兒已死無力償還大令喝責籐條二百下判從寛斥釋（哲） 
[公共公廨晚堂案]  
　　趙德林與其母索洋又與其姊滋擾經其母報捕解究趙徐氏供兒子胆敢用刀戳斃婦人等情急報究孟劉氏供被趙竊取金鐲一對英洋二口餘元求追明　判押西牢二年示儆○李春林竊取桃松生皮馬褂一件報捕解辦判押一月○史保順竊取阜康莊燕窩値洋四百餘元賣與源太號内由捕解究明府判　西牢一年贓給失主○郭于雲因　大號已閉冐名向往來各店　取貨物押洋一口餘元化用報捕　究判押六月○葛仁扣串同毛氏私將迷路女子巧仙價賣洋七十二元由姑徐陳氏報捕解究葛供不敢價賣賣巧　供十四歲婆徐陳氏　虐逃出不愿回家毛氏供身價洋均朱連成收去婦人祇得洋两元明府以朱未到判分别押候提到人証再訉○江沈氏將陳四福之妹子於前月初八日誘逃經陳追尋報推將江之姘夫盤詰供出該女已隨趙立根往蕭山昨由包探陸恊庭角案陳投訴 
 
 

Page 18

 
 
前情請究江初不承認後稱已到蕭山去接來滬襄讞王肇之明府商之英巴副領事判押限七天交人如速重究 
[公共公廨早堂案]  
　　捕房前以蘇州飛划營弁在滬拘人並不投捕房申明卽將當時同捉之魯老二卽羅老二及小石照子拿解公廨請懲並詳請道憲核示均載本報昨日捕房將魯石解案前次被拘之徐蔴子投案供稱小的前爲石魯等騙出交與划飛營槍船轉解昭文訉與各盗對質並不認識因此釋回王明府以此案旣日違章抑且錯拘平民實屬玩忽商之英巴副領事判將魯石仍還押捕房劉蔴子交保候辦○捕控牛奶棚陳大好卽白姑窩娼一案昨由包探將陳送案　延穆安素徫師到案聲辯西探馬克濤禀稱有妓名閘翠已在陳處四年阿翠供十九歲到陳處已四年現在陳　覊阻從良穆律師言此事尙須詳察八十四號西探禀稱奉票傳陳阿翠之外尙有四妓明府商之巴君判將陳　交官媒看管於禮拜三復　核奪○工部衛生局洋人控蔡呵英姜金祥私將牛乳在界内銷售查此項牛乳係浦東鄕間之物食之有妨衛生傳案請究蔡供姜是代小的担送之此項牛乳因上海牛乳棚缺乳向小的轉買府客求宥明府判將牛　棄云再罰洋五十元○某洋人乘東洋車路經新閘路有歹人六七名將該洋人之車攀到一鬨散去該洋人投新閘捕房控請拘拿昨由探李星福將徐紀來拿獲解案巴君以該洋商係美國人民與歸美領訉斷隨由王襄讞判將徐還押於全日會同美領事訉辦○洋商鄧米吉利控繅絲女子劉桂英等紏同匪徒多人至勤昌絲廠吵鬧並打毁絲廠等情捕房飭探朱子藩將劉等傳案王襄讞以原告未到著交保候訉○婦人劉文英控張少卿等在勤昌絲廠内以繩將劉細絣强留不放等情捕房亦於昨日角案明府飭俟二案仝訉○積竊李松亭竊羅滎記等八家衣服物件爲拍包　如海拘案請究中西官會訉之下判贓交各失主具領李發押西牢半年期滿逐出租界○傭人陳渭有行竊洋東詳一百零五元五角報探拘案　究陳堅不承認明府判管押三月示儆○西崽張阿福竊洋東銀钃表各一只西衣三件皮鞋一雙報探沈阿炳將竊贓起到官判張押二月贓給失主（莊） 
[法租界公堂案]  
　　萬源永東洋莊主汪嘉　控司帳張鑑三匿帳圖逃一案昨日提訉汪稱店本共十股商人三股張一股店事由張經理停歇不肯交帳向催遊約情急具控張稱支本存欵約有一萬五千今存貨及被人所欠亦　一萬三千官判覔的保限十天將帳及存貨欠户理清禀核○徐理增控報關行主王益甫不還經手借　等情徐稱王去年承造靑年會房屋欠源記本行銀一千二百餘两由小的向戴某借銀一千两後將田單向合記作塲抵借銀一千歸完戴欵今王圖賴不完王稱戴欵早由職歸還執有收　陳明府以徐情節支離判不准理將案註銷○敎民丁鳳金在聖母院滋擾送案奉判交親屬具領移查並無親屬在申奉判開釋○報紀宋肇昌宋尙軒因爭管陳皮店業互相涉訟昨日两造邀同親長玉守元母舅王潤山到案集訊肇昌稱該店去年輪係二房尙軒今年應值三房肇榮庶母白氏不令肇榮進店致母親氣忿身死尙軒供三房堂叔病故肇昌不理皆由小的承當料理各債一千八百元明府得供判肇昌將死母棺殮令母舅王潤由調處禀核○徐伊甫前控信昌押店主胡阿五圖賴一案經官交保候查原告昨偕見証同茂棧坐莊客袁錦輝投案並繳賑據稱胡欠之洋内一百元由袁過付官得供判袁前往料理禀復（墜） 
[美租界捕房事]  
　　前晚二點鐘北河南路四百零十號門牌嚴慶元家有匪徒撞門不開移時乃去嚴報知捕房飭探查緝○邱桑氏行經西華得路被西醫汽車撞倒碾破頭面足骨由五百六十三號捕將氏載入捕房奉飭送醫求治○王阿福弟婦張氏前被人拐逃王偵知匿居新記　路報捕請查飭投公廨控告○張洪友昨領三歲女　在楊樹浦求售經人報探宋掌桂將張拘入　究○洗衣司董阿星之妻余氏前晚與同居張瑞根索欠口角氏卽呑烟斃命由董報知捕房飭同地保查明報殮（西） 
[寓小言說雙靈魂不准複印（十五）]  
第十五節 
五鐘三十分蓉溪謝去而虞氏出至客堂問鑑淵曰姚先生亦無術耶我回知此非醫者所矣治鑑淵歎曰嘻苟非神仙誰能愈此我亦知其不可爲而姑盡人事云耳 
　　虞氏曰汝頃時不嘗言招魂耶倘得印人爲之招魂其魂或可去我適窺祖漢似又熟睡速爲此計不可遲也鑑淵曰此何益古人招魂乃具文耳虞氏曰不然小兒受驚恐魂出舍則身熱臥不安大溲下靑綠色非藥所能治但於其睡時持其衣而招之輒愈此招魂之有益可知矣今使其素所狎暱之印人持其素所服御之衣衫作和愛柔輭聲呼其名自近而漸遠則其魂當應聲去縱不然亦無損害何弗一試之語畢卽强農裔往召印捕農裔商之醫士請爲介紹醫士曰人之靈魂受於上帝豈招之即來而揮之卽去者與其招魂也不如入我禮拜堂虔禱之上帝鑒汝悔改之誠不難遣去印魂也（詩云上帝臨汝無貳爾心孔子曰獲罪於天無所禱也孟子曰存其心養其性所以事天也聖人以神道設敎發明天命性道以爲德育之基其大意與耶穌略同惟言道之精粗流弊之大小各異趣耳）鑑淵虞氏皆不以爲然 
　　醫士又曰彼巡士各有職守斷不能任我等號召之且汝以爲印魂可招之使去則中魂亦將可以招之使常常發動而不昧也汝胡弗試一招其中魂耶虞氏農裔然其言卽至祖漢臥室外悄呼之曰祖漢歸來乎祖漢歸來乎祖漢瞿然驚醒遽問曰誰呼我虞氏等皆大驚喜曰好好祖漢歸來矣急入户視之則又已沉睡虞氏曰祖漢乎汝已歸矣汝知汝母之盼汝乎 
　　祖漢漸醒鑑淵農裔又有所言祖漢斜睨之現慍色此時醫士亦隨入祖漢見之急起立爲禮鑑淵等知其又是印魂發動也皆規規然出 
　　虞氏曰頃我呼之其魂已發現然隨又潛伏不自奮此奈何鑑淵曰當其熟睡時兩魂皆靜驟呼其名中魂有所感觸而偶然發動然不能勝印魂故又爾爾雖時時呼之亦無益也 
　　虞氏曰不然此後再呼之當預使農裔伺其側倘得中魂發動卽搖撼之使不復睡則可以歷久矣鑑淵歎曰嗟乎此何益彼頃時之偶爾發動如夢中作啽囈耳其心初未嘗自知故又隨時即惛昧雖欲使之奮發亦非搖撼之力所能奏效也農裔亦急應曰唯唯伊昨日午後中魂已發動偕我返庽至南京路伊印魂忽又作遂於某時歸捕房由是觀之印魂之發動隨時皆可不必在熟唾時今但當求能驅逐印魂則是拔本塞源之道矣 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
本係附屬署中現在工部旣經歸併所有房屋已經法部奏明撥交應用且經費本屬無多勢須裁撤容山臣等另案奏明辦理現在臣部調用人員　抵皆專門畢業之士學成致用母庸另設學堂是吏都所議學習一層亦與臣部情形未合竊意近年科舉已罷捐納已停銓政自日漸疎通不致如從前壅滯面此後學堂人材日衆亦宜酌留餘地爲多士進身之階如果此項分部人員學有專長臣部仍可隨時調用以資鼓勵庶於部務人材兩有裨益總之臣部奏定章程本與他中不同此次歸併工部事極繁難尤與他部情形有異擬請臣部人員　照奏定成案由臣等愼選調用母庸由吏部掣簽分發俾收得人之效如蒙兪允卽由臣部咨行吏部欽遵辦理所有部調用人員與他部不同擬請仍照成案辦理緣由謹恭摺具陳伏乞皇太后皇上聖鑒訓示謹奏奉旨著照明請吏部知道欽此 
　　宮門抄十二月二十一日英慈假滿請安並謝恩掌儀司奏二十五二十九日祭奉先殿恭王振貝子行禮召見軍機 
[熱河都統廷奏爲熱河整頓圜法並設立官銀號以維市面通商情摺]  
　　奴才廷杰跪奏爲熱何整頓圜法並設立官銀號以維市面而通商情恭摺仰祈聖鑒事竊熱河地面自庚子以來圜法腐敗官錢缺少銀價奇昻百物亦異常騰貴問民交困久矣推原其故一由於歷年禁運糧石不能出境而銀之來路少一由於口外銀值昻於内地各商進口置貨不以銀而以錢而錢之去路多銀錢兩荒私錢乘虚而入以致銀價物價相率奇昻市面遂大受其影響奴才到任察看情形欲整圜法惟有嚴禁私錢欲禁私錢惟有多備銅幣於求治局鑛稅各欵騰挪凑撥疊次派員赴津購　銅幣先後運到銅幣一千五百餘萬枚發商行使問民稱便於是私錢不禁而自絶惟在津以銀一兩易銅幣百五十枚到熱則每兩僅合百三十八九枚蓋幣重路遙運費繁鉅若按原領價發商官不勝其虧折若不按原領價發商商又不勝其虧折計惟有銅幣與紙幣兼行現銀與銀帖五用方足以濟一時之窮而行諸久遠然邊地商賈本小利微未便任其虚出憑帖惟有設立官銀號以取信於商民而又非多籌貲本不可熱河欵項入不敷出籌辦實非容易茲杏有求治局原存荒價礦課銀四萬餘兩又由本年稅捐項下匀撥銀數千兩共凑足庫平銀五萬兩作爲官銀號原本由津招來殷實妥商候選同知胡維憲承領試辦熱河官銀號所有該號一切事宜均歸該商總董不用委員以杜向來官場辦事積習並按商部奏定公司章程叅以内地錢號通行規例酌定條約俾資遵守仍與該商面訂此次設立銀號係爲緃持市面開通商情起見銀錢出入必須公平不得仍蹈商號積習任意傾跌以昭大信目前成本較少應照天津奉天官銀號辦法開給銀洋錢三項紙幣資周轉仍酌定成數不行得漫無限制致蹈虚空擬於十月初八日開設試辦伊始有無成效尙無把屋然熱地市面疲困民極金此别無整頓良圖謹將酌擬章程八條繕具清單恭呈御覽至此項成本係由官欵提撥將來遇有交卸應請列人正項照數移交合併陳明除分咨度支部農工商部查照立案外所有熱河整頓圜　並設立官銀號緣由理合恭摺具陳伏乞皇太后皇上聖鑒訓示謹奏奉硃批度支部議奏單併發欽此 
[靑州副都統文奏爲叅辦協領不衆望被兵控訴摺]  
　　靑州副都統奴才文瑞跪奏爲叅辦協領不孚衆望被兵控訴恭摺仰祈聖鑒事竊本年十月初一日起更後有兵丁多名來至奴才轅門叩懇求見面訴下情奴才當卽出署訉問該兵丁等跪列轅門聲稱廂黃正白旗協領晉祥辦事朦蔽虐待兵丁每多徇私肥已廂白正藍旗協領薩勒哈畚勘丈地畝有受賄賂情事出槽馬匹變價以多報少各等情惟兵丁等所控均係口訴並無呈詞奴才遂卽開導飭令歸旗一面將協領晉祥薩勒哈畚先行摘去頂戴開去一切差使聽候核辦奴才伏思兵丁控訴職官理應派員先行查明始能叅辦　派本城旗員查訉恐不能破除情面當卽咨商　東撫臣楊士驤派員查訉以成信讞旋委補用道吳煜來靑訉得協領晉祥被控各節係該協領私定章程巧立名目歷年扣存銀錢等項他旗無此辦法目於被控之後始行交中顯有不實不盡以致衆怨沸騰其平日之待兵寡恩已可槪見協領薩勒哈畚被控各節實因辦理諸多不善頗滋物議且充當馬隊管帶官其所主持營　亦多　淆不清奴才覆查協領爲木營首領應何如潔已奉公方足以資表率乃該協領等　官若此實屬不孚衆望應請旨將恊領晉祥卽行革職協領　勒哈畚年尙富强擬請以驍騎校降補以觀後效至兵丁控　職官雖出自有因此風亦不可長已由奴才分别責革以肅營規所有奴才叅辦不孚衆望被兵控訴之協領各緣由理合恭摺具陳伏乞皇太后皇上聖鑒謹奏請旨奉硃批著照所請陸軍部知道欽此 
宮門抄十二月二十二日恭額勒春各假滿請安禮王肅王得紀錄謝恩崑中堂等謝賞綢緞恩李殿林等同鄉官謝恩敏公請假二十日張　熙劉永亨各續假二十日召見軍機那中堂景灃毓秀 
[山西巡撫恩奏爲特叅大員闇溺職官幕俱各售欺士民不理於口謹據實紏叅摺]  
　　頭品頂戴兵部尙書銜山西巡撫奴才恩壽跪奏爲特叅人員庸闇溺職官幕俱各售欺士民不理於口謹據實紏叅恭摺仰祈聖鑒事竊維　賢　舉大法小廉未聞上無道揆而下能共遵法守者也矧茲民智大開是非公諸輿論新政待舉振策貴有精神豈容庸員劣幕濫厠於中仍其故智查藩司吳匡詳委補用知縣扈墨林管解科布多烏里雅蘇台等處常年經費銀共四萬九千餘兩於六月　二日中省起智行至寗遠廳石匣子地方被由水冲去餉銀二十鞘雖據禀報陸續撈獲尙欠少銀一萬七千兩之多屢催追查該司漫然應之並面稱將來總須賠繳現在河冰凍結撈獲無從失事已久委員並未詳叅又交域縣皮商靳漢臣與牛星臣爭帖互控一案經縣訉明不准明充斷令牛星臣繳押帖銀一千兩發商牛息以備學堂公用取結呈司詳院批准該於八月彙詳補帖案内改叙靳漢　之名隠圖翻異經奴才查詢該司始而諉爲不知繼稱係幕友關本德所爲已辭之使去夫帑銀絲毫爲重案卷豈可改移似此玩忽欺朦殊出情理之外推原其故皆由於藩司吳匡才識　闇遇事瞻循故委員藉以推延幕友敢於弊混若不嚴 
 
 

Page 24

 
 
行究辦必至人人效尤敗壞紀綱吏治何堪設想且查吳国由幕而官學識淺陋久爲士論所輕竟有學生致函譏諷奴才猶以該司作吏有年紳民多所熟識遇事　辦冀有感情近於議辦鑛事令其致函平定州紳推誠相告俾得迅赴事機乃持至多日僅僅持京員谷如墉一函具復函中亦無要語仍以責之原議諸質之該司惟見其痰𠻳面紅喘嘘不止模糊應對莫展一籌衰庸若此誠難勝任監司藩司任重事煩未敢曲爲容隠謹據實糾叅惟查係品大員應如何予以懲處伏候聖裁除將兩案提交太原府澈查究辦所失餉銀卽責令該司協同委員照數賠繳如繳不足數再由奴才叅追辦理外理合恭摺密陳伏乞皇太后皇上聖鑒訓示謹奏奉硃批另有旨欽此 
[山西巡撫恩奏爲晉省情形彫弊實業未興謹據紳民之請免認各省捐輸以蘇民困而利興作摺]  
　　頭品頂戴兵部尙書銜由西巡撫奴才恩壽跪奏爲晋省情形彫弊實業未興謹據紳民之請免認各省捐輸以蘇民困而利興作恭摺仰祈聖鑒事竊照案據晉紳翰林院庶吉士解榮輅等聯名公禀稱晉省自咸豐年間軍興以來較稱完善於是助餉之捐非止一次多則百餘萬少亦數十萬其後丁戊大祲元氣驟傷甲午庚子兩役商務之虧折復以億萬計朝爲富室夕作窶人皆職等所目繫此即加意培養民力猶恐難紓乃近年除本省善後捐輸外餘如蘇皖捐川捐東捐兩廣捐奉天捐日接踵而至幾於無歲無有雖未加以抑勒而已應接不暇目前路鑛工商諸要政均待興辦需欵尤多徒以悉索之餘不惟紳民無力認籌卽任事亦難强勉應請嗣後各省捐輸免派晉省以事休養俾能通力合作振興路鑛及各項工商實業庶不致兼營並鶩力有不逮而本省之利權亦可免其外溢等情請予轉奏前來奴才查晉省地方情形實已今非昔比該紳等所禀殆冀民力留其有餘得集本省之財專辦本省之事自係爲便民興利起見旣據合詞籲懇未便壅於上聞所有晋省情形彫敝謹據紳民之請免認各省捐輸緣由理合恭摺具奏伏乞皇太后皇上聖鑒飭部查照立案施行謹奏奉硃批度支部知道欽此 
　　宮門抄十二月二十三日意公得紀錄並伊子冠頂謝恩橚具子請假十日並謝賞綢緞恩吏部呈進春季搢紳禮部呈進春山寳座順天府呈進春牛圖又奏京師得雪五寸有餘關防衙門奏初一日太高殿拜表濤貝勒行禮内務府奏派恭懸恭收聖容派出溥侗澤公又奏派初一日壽皇殿恭代行禮派出醇王又奏派堂子掛紙錢派出繼祿又奏派致祭時廳宮宣仁廟派出德壽慶麟陸軍部奏派更換值年之大臣派出禮王倫貝子芬車溥興繼祿希朗阿溥　善豫掌儀司奏初一日祭奏先殿橚貝子行禮召見軍機鹿傳霖陳邦瑞唐景祟 
[考察政治秦爲遵旨議奏摺]  
　　考察政治館奏爲遵骒議奏恭摺仰祈聖鑒事本年五月初三日准軍機處抄交署兩廣總督岑春煊奏請將廣東省水陸提督歸併一員並將虎門屯防同知改爲撫民直隷同知一摺奉硃批該衙門議奏欽此原奏内稱廣東省原設陸路提督一員統轄全省綠營駐紥惠州嘉慶十五年添設水師提督一員統轄全省水師駐紥虎門立制本極周密惟今昔情形不同綠營久成虚設惠州與虎門地方相距僅白餘里朝發夕至若歸併一員控制極便　成亦專擬請將黃東水師陸路兩提督歸併一缺改爲廣東不陸提督又虎門原設屯防同知一員僅有督催之責並無理民之權該處距縣　遠必須改設無民同知方資治理擬請將虎門屯防同知改爲撫民直隷同知等語查廣東綠營疊經裁汰舊存兵額本屬無多現又經該署督將所存綠營裁去七成營制更簡查從前署閩浙總督李興銳奏請裁併福建水師提督一缺曾經臣等會奏議准改設福建水陸提督在案今廣東事同一律自應將統兵大員酌量歸併以節摩費而一事權原奏擬請將廣東水師陸路兩提督師併一缺改爲水陸提督統轄全省水陸綠營及内何外海師船各節擬即准如所請惟惠州地居衝要陸路提督現旣裁撤地方未免空虚應如何酌撥兵隊駐紥以資鎭攝之處由該督體察情形妥爲辦理所有水陸提督印信應請飭部另鑄頒發其現任水師提督　鎭氷擬請卽改爲廣東水陸提督與陸路提督李福興應作爲裁缺提督如薩鎭冰一時未能到任新設廣東水陸提督一缺應請卽如該署督所擬仍以現署水師提督本任南澳鎭總兵李準署理至水陸兩　督裁去一缺所餘廉俸及兩提標官兵應分别裁併各節陸軍部查該署督所擬業於裁兵摺内貝奏應由臣部另摺議覆又原奏擬以虎門屯防同知改爲撫民直隷同知將東莞縣西北境香由縣北境統計地方七十餘里劃歸該廳管轄等語查東莞香山兩邑縣治相安已久旦分别恐於地勢民情諸多未便所請應無庸議惟虎門原存水師提督駐紥現併轄陸路不能常駐虎門原奏旣稱一切緝捕彈壓事宜各縣官鞭長莫及自應　通辦理擬將虎門屯防同知仿照順天府　四路同知之例改爲捕盜同知伊兼管屯防事宜分轄東莞香山兩縣捕務以重地方至該同知本屬海疆繁難縣調要缺今改爲捕盜同知所有應行增改事宜該督酌覈辦理其補缺章和吏部查該同知原係題調要缺仍應由外揀補升調兼行以符定例　有遵議緣由謹會同繕摺具陳伏乞皇太后皇上聖鑒訓示謹奏奉旨依議欽此 
宮門抄十　月二　四日恭王謝賞紀錄恩崑中堂等謝賞福壽字恩陸潤庠等趙秉鈞等紹英等同鄕官謝恩榮勳等謝授内外城總廳丞恩崑源預備召見禮部奏派視看牲隻派出恭王溥良正黃漢奏派備查壇廟派出葛寳華侍衛處奏派後黃寺聽經派出海年恩耀召見軍機戴鴻慈紹昌張仁　崑源 
[度支部奏爲遵旨議奏摺]  
　　度支部謹奏爲遵旨議奏恭摺仰祈聖鑒事四川總督電奏請變通土稅新章等語奉旨著財政處户部議奏欽此遵由軍機處抄交前來據原奏内稱土稅新章窒礙情形一案部議令妥爲籌辦當經再四籌議分别電商户部柯逢時去後查新章無論内銷出口每担均收銀一百十五兩行商减輕固易遵辦惟内銷之土從前每担只徵銀五兩零百出諸零星種户貧苦小販今驟加至二十餘倍窮氓從何措納搜查不嚴羣率隠漏操之稍蹙詐索苛擾百弊叢滋迨至民不聊生罔恤身命法令亦有時而窮利 
 
