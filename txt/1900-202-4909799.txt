# 1900 - 202 - 4909799

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[論中國宜早送各國使臣出京以冀和議之速成]  
　　北方自義和拳匪揭竿起事兵匪混一剿撫兩難日本書記及德國公使被戕釁端已開中外遂成交鬨之局迨砲臺被佔海口被阻津城淪陷都中岌岌不啻累卵之危雖各國聲言並無奪取中國土地之心及殘害中國人民之意而調兵遺將餘力不遺其意若必欲攻入京城而後快竊思各國旣無奪取中國土地之心殘害中國人民之意何以必欲進攻京邸以快其雄心耶如以焚教堂殺教士攻租界戕公使各國之恨拳匪刺骨入髓必欲勦除盡凈始搛然於心且深咎中國不自痛剿養癰成患其欲攻入京師意在剿匪别無他意不知拳匪不過鳥合之衆剿除究非難事當匪勢方張中國不能及早痛剿星星之火以致燎原禍延中外中國政府誠難辭其咎乃恭讀報中歴登諭旨朝廷之意無不以誼重邦交剿除匪類爲念惟京城匪勢已熾兵力不濟一時難於剿除故今各省調兵入衛現已遵旨陵續北上一俟雄師雲集行見掃盪妖氛如沸湯沃雪各國豈不能見及於此而不肯稍却者吾知各國之意雖在勦匪雪恨而其所最重者在各使臣之被困末出耳果存此見恐各使臣被困一日則各國之兵必進攻一日而議和之局終不能成説者謂各國使臣困守京城誠屬可危然歴觀報中所紀則各使館經朝廷保護末盡被燬而東撫電逹各省亦終以各國使臣無恙爲辭可知除日本書記及德國公使被戕外其餘使臣必無被害之事豈朝廷諭旨疆吏電音不足取信於各國乎如必俟公使保護出京始足徵信豈不知兵端未解匪類未盡使臣斷不能首途蓋恐途中一有變端必致百喙莫辯此中國朝廷保護之苦心各國亦當深諒之也但中國雖如此辦理以爲仁至義盡其如各國之疑團終莫能解乎夫不能解各國之疑者其故有二京中各使館雖有西兵抵禦及中國保護而匪人日夕環攻豈能相持日久卽云閈閎之高牆垣之厚而究非有湯池之深金城之固何以至今末曾攻破此西人之所以不能不疑者一卽云匪人不用槍砲故可以深閉堅拒現雖爲匪所困不能出險然朝廷旣能保護何難使各使臣親書一紙分慰各國乃至今信息不通魚沈雁查雖中國力任保護疆吏堅言無恙果將何以爲憑此各國之不能不疑者二有此二疑則各國之兵奚肯遽退昨報錄日廷覆書亦以救獲現存各國使臣則餘事自應易辦是可知各國辦理此事之宗旨矣中國不欲議和則已如欲議和宜先將公使護送出京俾知中國保護之非虚旣能保護則中國斷無甘於開釁之理各國亦當深諒冋之不能護送皆以兵力未足恐途中或有變端現在入衛之兵絡繹北上則兵力無虞不足護送當亦非難若冉觀望徘徊則兵連禍結何時能已僅以使臣無恙之空言而欲取信於西人吾恐西人斷不能爲之動聴也然則護送使臣出京其可再緩乎哉 
[俄簡大臣]  
　　華歴六月二十八日倫敦來電云俄國朝廷以中國北省匪亂特簡兵部大臣狐羅八今氏至華總統本國水陵諸軍至於各國之兵大約將來亦須歸其統率也 
[和戰關繫]  
　　本報前紀華歴六月二十八日倫敦來電謂美國伯里壐天德麥根利氏接奉中國大皇帝國書之後卽傳語駐美大臣伍秩庸星使謂本總統深顧爲貴邦介紹惟須貴邦先應允數事然後出作調人兹又接華歴六月二十九日倫敦來電云麥根利氏回書略謂若中國果能切實聲明各國駐京使臣依然無恙并中外台力以平拳匪之亂則美國極顧首先倡議代爲勸和也 
[索書解惑]  
　　西字報云駐香港意大利國領事服而必者利君接到署粤督廣東巡撫德靜山中丞電報言聞北京各國欽使現尙安然無恙爰卽繕發一電請中丞發交駐京意國欽使並請欽使卽發回電領事所發電信中有一密事惟意欽使及領事二人知之若意欽使果然無恙必能照此密事回覆卽可知意欽使尙存無疑若有回電而不提及密事者必係華官僞爲欽使無恙之説卽不可信以爲實也 
[英帥南來]  
　　西字報云英國水師提督西摩氏由大沽乘伊拉格里的巡艦南下並帶快船名日沈多梁於前日之晚到滬目下伊拉格里的已駛入浦江沈多梁則在吳淞口外聞西摩氏將於日内泝江上駛謁見南洋大臣劉峴帥及湖廣總督張香帥大約係商議和平之策也 
[欣回故土]  
　　華歴七月初一日香港來電云港督電達駐天津武員請設法備船將在津粤人之願回桑梓者一律送回其費以洋銀五千圓爲止業已由香港粤商集有成數矣 
[英添海軍]  
　　西字報云英國海軍水師兵本以十五萬人爲常例近恐遇有大戰尙屬不敷調遺爰擬添設海軍接應隧都計一萬五千人定以十二年爲期想不日卽當由議政府核准著爲新例矣 
[英搭戰事譯電]  
　　本埠字林西報譯華歴六月二十九日路透來電云刻有搭軍一隧由守芳頂地方南不侵犯各處英國弁兵之被搭軍掳云者近七日内計共兵丁二百七十二名武員七人又云英政府前領征搭軍費計共英金三千萬磅左右近因不敷應用擬再請議政院准橃軍需英金一千一百五十萬磅 
[皖南警耗]  
　　蕪湖訪事人云上月二十四日道轅接奉省憲加緊排單内開皖南南陵銅陵兩縣均有會匪揭竿倡亂潛謀不軌均以閙教爲名煽惑愚民勢頗猖獗現已由皖南鎭派撥馬隧一營馳往彈壓吳觀察以銅陵與蕪湖相距僅百有餘里南陵則更犬牙相錯爰卽派兵前往會同查拿並親詣籌防局與地方印委官紳籌議圍拿之法想區區小醜跳梁當不難聚而殲旃使無噍類也 
[宿松教案]  
　　安慶訪事人云上月二十五日傍晚時忽聞晝角齊鳴有兵過境急出視之係定安中營練軍兵土拔隧馳赴潯陽向詢其故稱安慶府屬宿松縣鄉民聚衆七八百人與教民爲雖縣尊朱大今會營彈壓鄉民皆不服從大今爰飛禀省憲調兵保護按宿松距省旱道二百餘里水程三百里有奇兵勇附輪船至九江由九江至宿松指日可到乃次日市井傳言謂教堂業已焚毁并殺害教民多人然乎否乎須俟探明再錄 
 
 

Page 2

 
 
[麥團教案]  
　　安慶訪事人云有地名麥子團者距省城二百餘里乃一小市集也歸池州府青陽縣管轄有某國教士在彼處建堂傅教歴久相安自拳匪以仇教爲名擾亂京津各處莠民遂欲乘機竊發幸撫寭王爵棠大中丞嚴加防範閭閻頼以安寗無如防不甚防日前聞彼處教堂有被匪人焚毁情事幸教士聞風遠避末致爲匪所害也 
[清湖教案]  
　　杭州訪事人云衢州府江山縣屬之清湖鎭地通八閩民俗强悍某日忽有土匪以仇教爲名焚毁教堂乘機搶劫邑尊周大令率勇前往彈壓反敢拒捕其勢洶洶道憲鮑爵觀察調兵征勦並飛報至省撫憲劉中丞遂調防軍二營速赴三忂以平匪亂其詳細情形容俟探明續述 
[諸暨教案已平]  
　　杭州訪事友人云紹興府屬諸暨縣閙教一事已將大略情形及委沈吳兩大今前往查辦歴紀報端兹悉肇事之初土民與教民因事爭毆當塲撃斃士人四名教民受傷二名縣主倪大今帶差及勇往彼彈壓捉獲士人四名回署後末加詳番卽行枷責以致激成衆怒聚衆二千餘人將教堂拆毁并搜獲洋人二名閉置一室以爲挾制之計故沈大今起程時先至杭州總教士處謝過并商酌保護被因洋人之法教士謂所毁房屋物件尙屬小事總以救出二洋人性命爲要大今謂此事必須商一妥善之策方可否則沿途皆有土匪恐被要截若肯稍稍屈辱庶可保全教士允之大今乃於十八日偕吳大今東渡邑民聞大令將至脅從之人當卽散去迨大今旣抵諸暨百姓跪迎者實繁有徒大今俱以好言撫慰隨拜會紳士傳集地保令其曲爲開導曉以利害大令復升座大堂宣言於衆日現在北友匪亂津沽地方已至不可收拾大憲力任保護教堂及傳教西士俾爾百姓皆得樂業安居豈容妄生事端致遭離亂本縣姑念爾等平時尙屬安分皆因誤聴謡言致有此事是以禀請上憲從宽發落僅將爲首之人按律治罪其餘槪置不究惟被因之二西人須從速交出以便押解到省聴候撫憲辦理爾等各三思之迨至上月二十三日果由某紳將二洋人送交大令大令早已預備寛大木籠兩架隨命禁入卽派差役勇丁護送至杭送入撫署劉中丞卽命開釋送交總教士處教士深爲感激盖大令深恐中途有人要截不得不從權辦理也大今自救出洋人後卽派差將爲首肇事之人拘拿到案其一卽以軍法從事餘則减等治罪附從之人槪免株累今各速爲解散居民悦服無不感大今辦事之公平大今本擬卽日回省因紳士恐餘焰復熾再三挽留故返斾之日現尙末定也 
[西人避地]  
　　金陵訪事人云省垣爲東南一大都會又係南洋大臣駐節之區西人之傳布福音貿遷貨物以及軍營學堂之教習税務郵政之司員日盛月增不减過江名士華洋共處中外無猜省垣各逹官又共體聖朝柔遠之心務使賓至如歸無一夫之失所西人之旅居於此者蓋莫不視爲安土稱日樂郊咸有不願他去之意邇自北氛不靖將阜秦淮之地謡言揭帖頗駭聴聞西人引北事爲前車莫不防患未然亟圖避地雖經南洋大臣力任保護而各西人心驚風鶴不免自危因共買棹赴長江上游挹潯陽之清風覧湓浦之皓月邇來數日省中已絶無西士之蹤矣 
[函請保護]  
　　蕪湖訪事人云上月二十四日蕪湖道吳觀察接到駐無英領事麥迪莫君函偁河南省各屬教堂均被匪徒聚衆擊毁教土習避至皖北正陽關請速電禀安省大憲檄飭地方官妥派兵丁護送來蕪以免别遭意外觀察當卽電禀省憲並函復領事請俟避難教士抵蕪再商去處然聞前數日領事已發出傳單勸令在蕪及各内地教士以北省亂耗日熾内地萑苻難免竊發宜及早遠離是以各教士皆於日内爭先挈眷乘輪船赴滬然則彼豫省避難教士抵蕪後必更另適樂郊方可作世外桃源也 
[約束宜嚴]  
　　蕪湖訪事人云邇以北省拳匪作亂各省防務戒嚴蕪地係通商之區保衛尤不可忽略是以矯矯虎旅刻下如霧沛雲屯然約束不嚴每易滋生事故某日有人在江滸試放洋槍不意槍彈飛入精健營險有傷人之事趙統領特派兵丁出外踨跡放槍之人迨查至江灘不知如何與某姓木棚中人口角各不相下互肆毆爭兵丁寡不敵衆致被撕碎號衣乃回禀統領立卽移文蕪湖縣請提木棚中人究辦此一事也又該營兼帶之保衛左營某勇丁於上月二十六日傍晚入市購物行經通津鋪某小烟館忽然烟瘾大作涕泗交流急卽入内擬領略烟霞趣味詎意滿榻橫陳竟無容身之處館主乃今與某客共榻勇丁獨欲寛暢致與客言語齟齬旣而摀物槌檯大肆兇橫衆客大怒咸欲與之爲難館主更以烟槍作當頭棒喝致勇頭破血流奔至蕪湖縣署喊控縣主張邑尊給以藥餌今先治傷一面簽差提烟館主研訊至各勇丁因强取人家畜養之物及因購物而與市人互毆之案更屬不知凡幾地方官隨在敷衍了事未致釀成事端然手握兵符者自當申明軍律約束加嚴庶地方無意外之虞而居民亦得有安堵之樂乎 
[營勇滋事]  
　　寍波訪事人云郡城湖橋附近萬潤酒坊夥某甲日前與駐劄廣福寺勇某乙不知因何兩相爭毆乙恃細柳之勢號召同黨多人將甲拽之而去居人見之共抱不平相率閉門罷市聚衆將甲奪回异至提轅前喊控提憲余軍門卽飭戈什哈二名查問情節見係控告勇丁擾事未免存迴護同類之情斥不准理居人咸憤遂聨名繕禀復投提轅控訴余軍門乃飭城守營項叅戎勸諭各店鋪照常貿易一面將滋事之勇移縣請辦時適逢萬壽祝釐之期不理邢名發差看管聞甲身受重傷想須視其性命之存亡然後定勇罪之輕重也 
[儲憲回轅]  
　　杭州訪事友人云浙江糧道鄭芝嚴觀察押運北上在津收兑糧米未及竣事而大沽戰釁已開杭地音信不通署中深懐疑慮嗣於五月二十八日接到津局委員由德州發來電音知儲憲已將津局事宜赶早完竣移駐通州至六月初旬復接通州來信知憲旌業已遄發由陵南下兹於上月二十六日辰刻憲節安抵省垣府縣各官均在下馬頭迎接觀察接覔後叙談移時命輿回署旋卽赴撫轅禀到 
[委迓文旌]  
　　金陵訪事人云江寗府王鹿峯太守接奉江蘇學政瞿子玖大宗師檄飭傳諭所屬生童定於七月初二日齊集省垣聴候按臨考試太守因卽轉飭各縣學一體遵照並飭元寗兩縣赶雇工匠迅將下江考棚修理整齊兩縣日遵奉府飭立派辦差人等督工修葺試院並置辦供賬所需刻已由縣具禀到府太守遂委文武巡廰各一員赴江陰伺候文旌來省兩巡廰遵奉盡檄業已禀辭就道矣 
[恭祝萬壽]  
　　杭州訪事友人云本年恭逢皇上三旬萬壽浙江巡撫劉京韓中丞欽遵皇太后懿旨於六月二十六日行慶賀禮業已頒發紅諭榜示轅門兹悉是日四鼓文武各悹咸整肅衣冠齊集萬壽宮官廰内迨交五鼓中丞命駕戾止各官遂更朝服在丹墀下排班行三跪九叩首禮殿庭上下燈綵輝　鼓樂齊奏行禮已畢退入官廰更衣小憇旋卽升輿回轅宮前高搭綵棚自二十六日起二十八日止演劇三日以示與民同樂之意至旗營中則在梅青院恭設寳座各恊領率屬恭祝如儀駐杭各國領事官俱升旗誌慶城内大街自清河坊起至三元坊止各店鋪懸掛燈綵並製燈匾燈對或綵畫羣仙祝壽圖等光明炫耀頗覺可觀并有雇清音灘簧楚曲等以祝無疆之壽誠一時盛事也 
[幾釀逆案]  
　　姑蘇訪事友人云蘇鄉光福鎭附近石馬頭人某甲年逾弱冠不務正業其叔某乙屢戒不悛上月中旬其日惡叔絮聒不休敬以老拳意猶未慊袖出利刃向叔猛刺遂昏晕倒地血湧如泉族中人及諸鄰右見之恐釀逆倫重案羣抱不平將甲拘獲交地甲並舁受傷人擬送吳縣署請辦行經道前街鳳池茶園入内暫憇卽經人竭力勸解今暫免送宫視叔傷勢如何再行核奪然似此目無長上任意逞兇三尺森嚴豈容曲爲寛恕哉 
 
 

Page 3

 
 
[墩湖消夏錄]  
　　武昌訪事人云自北方拳匪肇事此間警信迭傳居人咸懐疑懼選事之徒更乘機揑造謡言恣其簧鼓疊經官憲出示查禁仍不免陽奉陰違六月某日署湖北藩司瞿賡甫方伯出轅拜客道經某茶社適有某甲者高踞荼座將義和拳事恣意裝點張大其詞方伯聞之立飭拘至輿前嚴加詰責隨發交藩經歴某參軍枷責示衆以爲造謡者戒若甲者可謂惟口啓羞矣○鄂省居民炊爨冋皆用煤惟本省所産無多全恃湘省運來接濟每當夏秋水漲之時洞庭湖中估帆絡繹而來貨旣缺乏無虞價亦因之平减近日煤船到者甚少聞因湘省運兵北上所有舳艫均被官差封雇故湘中煤米兩項轉連無從來源頓少米珠薪桂竟有出人意外者矣○鄂中五方雜處良莠不齊自直北拳匪肇亂以來署臬司孟志青廉訪見人心浮勳因嚴飭保甲總局認眞巡察并商請督中恊俞恊戎城守營𤧞叅戎派兵輪流巡緝以是入夜後卽聞柝聲角聲馬蹄聲此往彼來絡繹不绝廉訪更不時輕騎减從微服出巡見有保甲委員並未在鋪值宿者立卽撤差示儆似此實事求是藻密慮周閭閻當可高枕而臥矣 
[秦淮消夏]  
　　金陵訪事友人云自北地亂起南洋通商大臣兩江總督劉峴帥綢缪先事防備甚嚴旣派兵以衛教士復出示以禁謡言嗣更添募兵丁嚴修武備稽查匪類保衛閭閻凡防務中應有事宜莫不極意經營精心布置一切詳細迭經誌諸報端兹悉峴帥以匪徒不法每作奸於昏夜之間省垣地廣人稠五方雜處當此北氛不靖謡諑繁興恐奸宄溷跡其間深夜恣行不軌除通飭營縣保甲徹夜四出梭巡外並飭保甲總局城守恊鎭暨元寗兩首縣出示曉諭禁止夜行一過三更無論何人非奉公差不得在街行走如敢故違禁今卽由巡查綑送有司衙門從嚴究辦○六月二十六日爲皇上三旬萬壽先期十日督憲劉峴帥通飭所屬恭備祝嘏禮儀並札飭地方官曉諭四民同伸慶祝自二十三日起省垣满漢文武各官署均结綵懸燈鋪陳華麗各官花衣補服不理刑名届日齊集萬壽宮朝房同效嵩呼之祝至民間亦皆高搭彩棚無疆共頌是誠普天同慶之盛事也 
[三泖延凉]  
　　松江訪事友人云邇來郡境小竊蠭起居民咸有戒心上月下浣某日南門内荷池弄某姓家忽來一少年衣履整潔乘間竊取布衣棉被適爲主人暼見突前扭住少年懼叩頭如搗蒜主人始縱之使去二十八日有人在責院前旗竿上縶缚一賊團勇某甲從而鞭撻之詢之知因攘鷄被獲者後經人緩頰始得釋是夜貢院前某姓家又有小竊踰垣而入因天𤍠未睡聞聲喊捕賊遂飛步奔逃説者謂松地捕務廢弛已久且捕役大半與賊通同一氣恣意爲非安得在上者嚴密查拿庶稍戢宵人之𦦨乎○趙盾宣威天氣奇熱枯坐斗室扇不停揮猶覺汗涔涔下居民偶一不愼卽不免爲二豎所侵華亭縣林霨生婁縣屈吉士兩大今先後循照舊例就西門内普照寺西門外妙嚴寺保嬰閣等處設局施醫以拯貧病亦仁政之一端也○三十個黨頭目費雲生卽蹺脚雲生前經婁縣屈吉士大今派差拿獲旋又獲住羽黨三名訊明懲治押候重辦惟其中尙有著名之某土棍未獲大今遂嚴諭差役設法查拿上月二干八日某士棍潛至北門外小荼肆品茗適爲某差之兄所見立卽入城報信迨各役飛馳前往已被遠颺乃怏怏而返 
[中外聨歡]  
　　英國水師提督西摩氏於前日午後五點鐘時乘某英國巡艦由津蒞滬下碇虹口某馬頭昨日新○簡直𨽻總督李傅相在洋務局設席柬請西摩君赴宴並邀駐滬各國領事陪座一時水陵並陳賓主極爲歡治 
[校閲團操]  
　　寓滬法商自聞北省拳匪之亂舉行團練日夕操演以備不虞前日午後三點鐘時各團兵聚集法租界大自鳴鐘捕房門首排齊隧伍演習行軍布陳諸方法國官商咸乘馬車戾止相與憑軾而觀直至夕陽西下時始各分道而去 
[嚴懲縱火]  
　　日前英租界鄭家木橋順興小客棧比隣空屋内忽然火起旋由捕頭今包探趙銀河往查似有縱火情弊因將棧主蔡石林及夥徐慶榮拘獲解經英美租界公廨讞員翁笠漁直刺訊供判今押候查明再核昨晨解案復訊見證人李福卿及僧圓潤投案訴稱小的等向住棧丙是晚空屋火起時棧主及夥並不驚惶串同縱火情或有之蔡石林供圓潤與李因向小的索詐不遂是以來案强作見證小的實不敢縱火求鑒直刺商之梅繙譯以如此情跡縱火無疑判今先行枷號游街十日期满管押捕房二年以儆棧夥徐慶榮從寛斥釋○日前帶鈎橋北首晉源飯館失愼捕頭疑其亦有縱火情事飭包探將館主沈春生解案訊供後仍交捕房帶回押候查明核辦昨晨亦解案復訊沈一味求恩直刺商之梅君以情有可疑判押捕房一年 
[請究火頭]  
　　上月二十四夜本城小東門内義和洋貨店失愼殃及者四十餘家兹經各家查明義和曾保火險甚鉅疑店主陳湘波串同比粼增記裱綾莊主汪裕堂有縱火情事現由慶雲銀樓等聨名投上海縣署禀請提究並以爲義和保租之允章綢莊咎亦難辭亦請併究縣主汪琦庭大今諭候查明核辦 
[投署呼寃]  
　　昨午有男婦老幼五十餘人投上海縣署聲稱被巡防局勇毆傷守候署前欲俟縣主汪瑶庭大今公出時攔輿呼籲未識大今見之允爲訊理否 
[誣竊邀恩]  
　　駁船户陵金全陵銀全昆季行也前日將黃荳若干擔售與某米行正在議價時十六鋪汛捕王增福王富寳見之指爲竊贓拽至某　樓任情勒索陵情急唤集同帮人將二王拘至十六鋪巡防中局控請究辦局員文斌臣二尹提案研訊二陵同供小的等安分營生不敢行竊突遭誣指叩乞伸寃二王俯首求恩二尹謂二王身充汛捕不應貿然誣良爲竊向之索詐姑從寛典不予深求諭今痛改前非比之使去二陵著卽交保開釋 
[英美租界公堂會訊案]  
　　英商德和洋行投本管領事署控徐榮記包造房屋延不完工由英正領事班德瑞君函致讞員翁笠漁直刺請提徐榮記到案於前日午後三點鐘會訊德和遣買辦朱良甫投案聲稱去年八月洋東倩俆包造泗涇路一帶房屋計銀六千九百三十四兩立有合同限至今年七月杪竣工付過銀三千兩今限期將届延不完工請卽訊究徐供包造之屋至今尙末逾限不敢有意遲延實因無力墊欵屢向德和領銀掯不交付叩求公斷直刺商之班君著徐督工赶造准於下禮拜四到廨領銀違干末便兩造遵諭而退○英婦馬氏控黃成之欠銀四千三百餘兩疊經直刺會同英領事研訊兩造供詞各執無從核斷嗣據黃供是案實被何鍚裕唆使英婦誣控求提何質訊直刺遂於前日傳何到案會同班君訊問何供此案馬氏已於去年呈控小的至今年始與馬氏同居相識不敢唆訟求恩鍳宥直刺商之班君著交人保出限下禮拜覆訊核奪○英商瑞信洋行控丁伯涵定購粗布三百捆延不出貨前日傳丁至案而原告末到丁供向瑞信定購布袋三百捆計五萬只已付定銀一百兩四五月間迭向出貨均以尙末到齊對今又向催仍無貨可出现已將銀備齊務求諭令原告赶緊交貨直刺商之班君謂原告未到碍難核准著將丁交保再行訂期會訊 
[惠周中澤]  
　　福州府屬突被水災波及興化一帶田廬人畜大半漂没無存其生者蕩析流離萬口嗷嗷亦苦難延殘喘昨承恒震竹尹山莊以洋銀一百元移交本館恊振所助作振欸除掣給收條外因思當此炎風烈日之中吾儕雪藕調冰猶苦揮汗如雨嗟彼子遺黎庶憂深澤國餬口無資其困苦情形當有非筆墨所能罄者今得大善士指囷不吝拯此哀鴻作善降祥天道不爽其食報詎有涯哉拜領之餘謹書數語以謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　邵松泉控戚允昌韓鑄卿串呑銀兩經縣主汪瑶庭大今提訊邵供戚素爲木作頭前年因包造洋人房屋價約三萬餘金紏今監生合股監生轉紏陸鑄卿付過銀七千餘兩帪目歸韓經理後以房屋愆期致被洋人罰去銀三千兩由凌雲洲接辦所有監生等墊欵分文無著戚供向洋人承包時預與邵松泉商議據言有銀可墊監生故敢包造迨工程至五六分邵等祇墊銀七千兩不肯再墊以致遲悮被罰韓供專司帪目有帪呈閲並無串吞之事大今檢閲帪目甚屬含混喝今掌頰五十下與戚一同收押候再訊核○瞿阿土控地保日岐珍將地朦禀充公等情亦經汪大今提訊瞿供有祖遺田四畝餘前年升科局查丈時小的卽將三畝餘税契及六分地之方單呈局勘騐地保白岐珍向小的索洋一百元不遂朦禀局憲謂此係藩憲税尾不能爲憑竟將三畝餘地一併充公求核白岐珍供升科局許大人以方單爲憑無單卽行充公召賣旋由興業公司主雷吉安買去小的不敢向瞿索賄求鍳大今日本縣歴查升科局各案許大　絶無體恤之心未免太過且雷吉安係著名地販控案纍纍鄉民受其害者指不勝屈判今暫退候提雷吉安到案再行訊究 
[上海巡局紀事]  
　　十鋪汛捕陳金路見有一人形跡可疑悮指爲竊拘送巡防東局訊究詎知此人係烏木作夥旋經作中聞悉邀集同業數十人向陳問罪勢甚洶洶旋又投巡防局禀控汛捕誣良爲竊叩求重辦不知局員陳二尹將如何辦理也○流氓銅匠阿狗在西門外向人拆稍爲保甲總巡局差拿獲解局請辦經總巡局員傅莘崖明府提訊屬實判收禁改過局半年 
[馬路工程局瑣案]  
　　前日南市捕房十五號巡街捕王春江巡至浦濱某馬頭舟人吳阿狗所拳之犬向之狺狺狂吠王怒舉棒擊之吳聞聲而出將王扭住飽以老拳王情急唤集某號巡街捕將吳拘入捕房捕頭今移解馬路工程局禀請總辦程雨村大今提訊王投案申訴前情吳供小的係江北鹽城縣人在新泰木行執役豢有小洋犬一頭被王猛擊因向理論並未行兇大今著押候查明實情覆訊核辦○前晚舟人萬阿狗舉綱得鱼置諸浦畔偷兒李掌炳心焉羡之乘間竊去鄰舟上人某甲見之代爲追獲狃交某號巡街捕解送捕房捕頭今移送馬路工程局程大今提訊之下李供小的係本邑人落魄無聊常彈劍鋏偶動食指是日爲此順手牽羊之舉叩乞鍳原大今判責二十板驅逐出境贓給還失主 
[南市捕房紀事]  
　　前日豐記码頭福康缸甏店主高懋生投捕房訴稱日來門首所置大缸數口常被賊犯竊去請爲查緝捕頭今傳一十三鋪汛捕陸福到來限今嚴緝務獲究懲○前日午後有溜韁馬一匹由法界竄至南市裏馬路踹傷小孩二口由十五號巡街捕見而追獲帶入捕房捕頭命將馬牽往萬裕馬頭某厩中留養候失主認領 
[英美租界公堂瑣案]  
　　包探趙銀河禀稱孫巧生行竊姚仁林烟槍一支經小的查獲原贓解請究辦孫俯首求恩讞員翁笠漁直刺商之梅繙譯判押二天以儆○葉再園禀稱失去布衣二件報捕後查係沈阿四所竊拘案請究直剌判將沈責二百板管押一月○陵阿福禀稱董三福向小的拆梢洋銀十元不允卽被毆擊請爲究辦讯之董俯首無詞直刺判將董笞責二百板管押一月○某包探禀稱梁馮氏失去木鐘一架查係陳天生所竊吊出原贓解案請究直刺判責陳一百板管押十天○張榮榮禀稱被談壽生訛詐不遂拔刃戳傷股際請爲嚴究談供詞支吾直刺判責三百板交捕房管押一年以儆○仱人張燕芳控桂仙戲園主應桂馨强邀天娥旦往彼處演劇經直刺提訊之下張供稱現𫇉福仙園戲班天娥旦先由何姓在保定府邀至蘇州議定六個月爲期嗣因蘇地市面寥寥經小的面邀來申暫演付過定洋四十元詎桂仙園主應桂馨不問情由强邀之去小的心有不甘求請公斷天娥旦供在蘇州何姓戯園演劇定期六個月張雖亦會面邀而應桂馨先向園主何姓商借故小的來滬後至應處演唱應供職員向蘇州何姓園主商借天娥旦暫唱數月以後仍順送還何姓求鋻直刺命天娥旦將所收張燕芳定洋四十元交還准在桂仙暫唱具结完案 
[法租界捕房紀事]  
　　前日八仙橋左近某烟紙店執事人收有銅質僞洋銀數枚疑係賣菜傭某甲乘間混用誤行收下因於翌日將甲扭入捕房據情伸訴捕頭以事無憑證末便遽信一面之詞著押候查明再行核奪○前日偷兒某甲至英租界某姓家竊得紡綢褲一條携之而逸事爲流氓某乙所知躡跡追逐獲諸法租界正在扭结不解時適某號巡街捕得得而來向前盤問乙稱在英界某包探名下當夥役追賊至此請交帶回巡街捕責其越界拘人顯違定章不允所請一并拘入捕房捕頭命押候解送公堂禀請讞員朱森庭明府訊究 
[美租界捕房紀事]  
　　前晚潑婦王俆氏與鄰婦談錢氏不知因何起釁號召流氓多人拽出街心肆行毆擊事後談錢氏心不能甘奔赴捕房呶呶聲訴捕頭卽派包探沈阿岳將王徐氏拘獲押候解送公堂禀請讞員翁笠漁直刺訊究○前晚楊樹浦某缫絲廠忽失絲頭數包約值銀數百兩天明經廠中司事某甲查知立卽開明失單投報捕房請爲查緝捕頭允之○昨晨賊犯王阿坤混入外虹口甬人某姓家竊取衣服携之而出適爲巡街捕所見拘入捕房捕頭今押候解送公堂禀請訊究○著名流氓有綽號小紹興者常在北河南路一帶設攤誘賭貽害鄕民被其愚者必馨厥腰襄而後已前晚又向某甲勒索洋銀數元末遂所求便肆毆擊甲忿甚奔卦捕房聲訴捕頭允卽派包探查緝以便解送公堂禀請究辦 
 
 
 

Page 10

 
 
   
 
