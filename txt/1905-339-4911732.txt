# 1905 - 339 - 4911732

 

Page 1

 
 
[電傳宮門抄]  
　　十二月十六日召見軍機沈家本 
 
 
 

Page 2

 
 
[論租界居民今日應盡之義務]  
　　前日會審公堂之上西捕奪犯毆人以致公堂停訊讞員辭差租界商民皇皇然如失所倚官紳集議共謀對付之方法以維秩序而保治安此誠自上海開埠以來未曾有之奇變也損主權辱國體論者固已痛切敷陳共知此事之不可不力爭矣雖然自西人　面言之則固曰工部局爲保護華人治安起見拐犯不得不嚴懲也女犯不得不改押西牢以圖仁德之進步也華洋會審章程固有所不必顧也華官之反對者欲破壞工部局保護華人之善制耳洵若是則奪犯毆人之事其禍自華官釀之而英副領事興捕頭不任其咎也彼西人旣横梗此成見於胸中則我爭之愈力彼必持之愈堅我以喪失主權爲言彼愈以擴張權勢爲亟各執一辭相持不下甚至以華官此舉爲出自仇洋之思想以冀煽動各國出而爭持逞其腕力以抑制華人者此等猜忌之心一萌恐兩國之民皆將不能享治安之幸福而嫌釁將自此愈深此則不能不爲居於租界之中西人慮也夫使工部局而無保護租界内華人之心也則亦不必言矣使工部局而果有保護租界内華人之心其一切爭端皆爲華人之治安起見則我有一大惑不可解之問題於此卽前日大閧公堂之後各商民對於此事之感情是也夫人卽甚愚未有受人之保護而不知感者未有對於保護我之善政而羣思抵抗者字林西報所謂租界内之　人定必以各領事與工部局保護身家性命及優待中國犯人之舉爲然此亦容或有之之事也顧何以昔日則歡忻鼓舞於租界保護之下而四方之民皆願寄一廛今日則驚惶擾攘紛紛集議羣謀所以保日後治安之方一若各領事與工部局之保護爲甚不足恃者夫所謂保護之善政者必受此保護之民共以爲便而安焉而後可自詡爲保護之盡善今西人之意以爲此次之肇釁皆由領事與工部局保護華人之故而起是則領事與工部局之有德於租界内之華人華人固應感謝之不遑胡爲乎羣起而反對其事以爲不合於理此非一大惑不可解之事乎 
　　或曰今日商民之集議者不過一部分之人耳未可爲輿論之憑也則竊有一獻議於租界之居民焉以東西各國市政之制論之凡一市之居民有各舉代表人以理市政而保治安之權利租界内之華人雖未行此制然平日各幇各有會議之所各有領袖之商董隠然己有代表人之資格此次對於閧閙公堂之一大事華員西員各持一說不肯相下欲求至公平之處置莫若以受此保護人多數之輿論决之彼居於租界内之民各爲其身命財産計以如何保護之法斯爲妥善必有一公論之不刋者在是宜由各幇商民各自開會集議各陳其意見書於商務總會以定對付之方使租界内中國商民咸以工部局之保護爲盡善盡美而女犯之押西牢實爲善政則華官爭之殊爲多事卽讞員之不勝任欲破壞工部局保護和界内華人之舉是實爲租界内華民之公敵任其受辱可也攻而去之亦可也若租界内之各幇華商羣以工部局之保護爲尙未盡善女犯之押西牢實爲不便會審公堂舊章不可不遵則此次肇釁實西員擔其責任而撤去副領事斥退捕頭之要求實爲正常之辦法彼各領事與工部局旣以保護租界内華人自任今見全體華人議論一致則欲爲日後保全治安計必翻然自悟前日之所爲不免有誤會之處諒不至終執成見其事不難和平了結居於租界之商民今日應盡之義務蓋莫有重要於此者若全體决議以爲工部局今日之辦法不足以保護華人爭之而不能得則租界者本西人所租爲西人之居留地者也華人厠足其中靦顔託庇於外人之下本已受之有媿况并不能得其保護之利乎樂士正多舍而去之固人人有此自由權也至於暴動之事斷不可尤而效之彼雖有戰艦快炮亦將安所用之哉 
彚錄閧閙公堂後商議對付情形 
[（其一）其總領事照會滬道請轉飭審委員文]  
　　爲照會事照得據本署德副領事禀稱本月十二日早堂有捕房解案三男二女控稱拐騙女孩十五口由四川帶領來滬當時關分府金委員均在座本副領事商定飭捕房將該被告等之行李檢查有無憑據以備知女孩之來路暫將此案畱起改日再審嗣因將該婦女二口留於何處一層關分府當欲畱廨看管本副領事甚屬爲難請其勿再如是至後關分府意欲將該婦女二口交保本副領事因以此案所控情節甚重未能允從嗣後彼此商酌未定關分府卽令廨差將該被告等帶去本領事卽謂捕頭該被告等萬不能留於公廨故彼此商酌未定關分府卽令廨差將該被告等帶去本副領卽謂捕頭該被告等仍行帶回捕房等情據此查德副領事不允將該被告等留於公廨者係遵各國總領事所擬定及本總領事飭行之辦法且留起再訊之案其被告自應由捕房帶回此次關分府如此爭執實係早存意見并且有意輕視陪審官英副領事也相應照會爲此照會貴道請煩查照迅賜轉飭會審委員嗣後勿再如此生端以期公堂安謐望切施行見復爲盼（顚） 
[（其二）滬道駁復英總領事照會]  
　　爲照復事本年十一月十三日接准照會（照會見前從略）等因到道查中英會議條欵内載中國亦在上海設有會審衙門辦理中外交涉案件又載兩國律法旣有不同只能視被告者爲何國之人卽赴何國官員處控告原告爲何國之人其本國官員只可赴承審官處觀審各等語此案被告旣係華人則華官爲承審英官爲觀審明矣豈有觀審官而能干預判押之權乎又洋涇浜設官章程第一條委員有管押華民之權又第六條無領事管束之洋人由委員自行審斷夫無領事管束之洋人華官且有審斷之權豈至於華民轉無管押之權乎此案卽使公堂訊明拐騙屬實照章亦歸華官按例辦理况訊無實據廨員判令交保自是照辦德副領事已無干預之理卽令愼重案件暫行管押遵照定章亦只能判押本廨關丞辦理此案確無絲毫不合德副領事于預判案已違條約强改女犯押所復背定章况更喝令西捕毆差 
 
 

Page 3

 
 
奪人致公堂差役被撃受傷復敢凌侮華官强將無罪宦婦刼押西牢本道以爲以英總領事之公正和平方將嚴飭德副領事之無理立卽撤換向公堂謝過以表歉忱不謂來文乃謂德副領事之不允被告畱廨者係遵各國總領事所擬及貴總領事飭行之辦法也此種辦法本道不知各國總領事所擬者係何項章程何時所擬英總領事係據何項章程而飭遵者中英條約係奉兩國國家頒行會審章程亦係總理衙門與各國大臣訂定本道恐英總領事又各國總領事無此擅改之權也德副領事置中英兩國國家之條約於不顧置中國總理衙門與各國大臣所訂定之章程於不顧而遵英總領事及各國總領事所擬不足爲憑之辦法此則本道所爲大惑不解者矣且美德義各國陪審西員均遵守定章辦理則此種辦法必非各國總領事所擬而係出於貴總領事一人之私意又可知也毆傷差役侮及華官藐視公堂放棄法律實爲德副領事無理之尤來文無一字及之者豈貴總領事竟一無所聞耶抑貴總領事悉知其無理而故諱之也總之此案按之約章揆諸公理德副领合之謬妄當爲天下所共知本道惟有仍請貴總領事查照本道本日照會辦理以尊約章而符公理爲此備文照復（顚） 
[（其三）滬道照會英總領事霍請撤換德副領事并斥革捕頭]  
　　爲照會事前據公共租界會審委員關丞金令禀稱貴國陪審員德副領事違章喝令西捕毆差奪人並西捕凌侮華官一案當經本道據情照曾貴總領事並照會領袖總領事曁駐滬各國總領事輪停公堂秉公查辦復經本道派委魏令詩銓前往公廨詳查並飭騐明廨差受傷情形兹據該令禀復廨員所禀各節均係實情廨差受傷甚重並向醫院取有傷單爲憑等因到道查女犯照章應押本廨迭經本道申明定章照會領袖領事飭遵在案美德義各國陪審西員亦均照章辦理毫無異言乃德副領事始終執抝獨違定章已難共事關丞金令照章判令交保或押本廨並無謬誤德副領事竟至喝令西捕肆行兇毆以致公堂差役被撃受傷並傷及觀審之人委員金令下堂喝阻西捕竟敢以木棍相擬强將宦婦李王氏等奪押西牢似此任意妄爲不顧法律輕侮中國國家派委之會審官吏藐視貴國國家曁各國國家公認中國會審之公堂若不嚴加懲儆何以重裁判而保治安除照會領袖領事轉飭工部局將西捕頭及帮兇之各西捕查明斥革治以應得之罪應請貴總領事卽將德副領事撤換叧派熟諳定章之員再行到廨陪審外合亟照會卽希貴總領事迅卽查照並希見復施行須至照會者（顚） 
[（其四）滬道照會領袖俄總領事請轉致撤換德副領事併回察看公廨巡捕]  
　　爲照會事前據公共租界會審委員關丞金令禀稱（原禀見前從略）德副領事違章喝令西捕毆差奪人並西捕侮及華官一案當經本道據情照會貴領袖領事並照會駐滬各國總領事暫停公堂秉公查辦復經本道派委魏令詩銓前往公廨詳查並飭驗明廨差受傷情形兹據該令禀復廨員所禀各節均係實情廨差受傷甚重並向醫院取有傷單爲憑等因到道查女犯照章應押本廨迭經本道申明定章照會前領袖總領事飭遵在案美德義各國陪審西員亦均照章辦理毫無異言乃英國副事始終執抝獨違定章已屬無理此案關丞金令照章判令交保或押本廨並無謬誤德副領事竟至喝令西捕肆行凶毆以致公堂差役被撃受傷並傷及觀審之人委員金令下堂喝阻該捕竟敢以木棍相擬强將宦婦李王氏等奪押西牢似此任意妄爲不顧法律藐視各國國家公認之中國會審公堂輕侮中國國家派委之會審官吏若不嚴加懲辦何以重裁判而保治安除照會英總領事外應請貴領袖總領事轉致各國總領事將德副領事卽日撤換另派熟諳定章之員再行到廨陪審並飭工部局將西捕頭及幇同行凶之各西捕查明斥革治以應得之罪以儆效尤而申公理再前次捕房派來公廨察看之巡捕係爲定章所無亦應一併撤回合亟備文照會卽希貴領袖總領事迅卽查明照辦理並望見復施行須至照會者（顚） 
[（其五）滬道照會俄總領事請將所押西牢女犯改押公廨文]  
　　爲照會事照得會審公堂女押所改建之後前曾三次告知貴前領袖總領事知照各國陪審官除英副德領事外遇有捕房解來女犯亦允公廨収入押所看管在案現經本道另派幹練華婦在所照料務期悉臻周妥所有前次英副領事會訊堂期解案之女犯如李王氏張姜氏多名現尙寄禁西牢自應一併提回以符定章除照會英總領事外爲此照會貴總領事查照迅飭遵辦卽祈見復施行（幸） 
[（其六）滬道照會俄總領事請釋黎黄氏等文]  
　　爲照會事據廣肇公所紳董徐潤等禀稱英捕誣指李王氏查照（中略）立卽照會領事飭捕房立將黎黄氏及陳笛南莫柏定屈逹初眷屬乞卽交廣肇公所取保並將行李照數點還等情據此查李王氏卽黎黄氏旣係官眷扶柩歸里其同行之陳笛南非親卽夥業據該公所紳董查明均有來歷之人所携各婢亦均有身契可騐乃該捕房憑空誣爲誘拐全數拘入捕房奪去行李置呈騐護照身契於不問並釀成閧堂奪犯交涉以致黎黄氏等久押西牢實屬寃累無辜應卽予省釋並將行李發還以息人言而昭公道除批示外合亟照會貴領袖總領事請煩查照轉飭捕房立卽遵照並希見復施行（幸） 
[（其七）廣肇公所董事徐潤等禀道請釋黎王氏批詞]  
　　禀悉查黎王氏以官眷扶柩回里而竟遭捕房誣指誘拐奪押西牢寃累無辜殊出情理之外本道深爲惻然兹已切實照會領袖總領事轉飭捕房立將該氏等釋出並將行李等件如數點還以伸寃累希卽知照（組） 
[（其八）廣肇公所衆商董禀廨請釋黎黄氏]  
　　昨日廣肇公所衆商董聯名具禀公廨大旨謂李王氏卽黎王氏實遭誣拐請爲開釋等情關絗之司馬准詞之下據情飭承照會英德副領事轉飭捕房將黎王氏等送廨以憑開釋（見） 
[（其九）商部致上海道電]  
　　頃接上海紳商徐潤等電稱（原電 
見十四日本報從畧）等語查同治七年會審原章第二條載案情祇係中國人並無洋人在内卽聼中國委員自行訊斷各國領事母 
 
 

Page 4

 
 
庸干預咸豐八年通商稅則善後條約附載兩國議約大臣照會聲明彼此意見不合各宜申報上憲又烟台條約第二端載斷交涉案件倘觀審之員以爲辦理未妥可以逐細辯論庶保各無向隅各按本國法律審斷各等語此案華婦黎黄氏由川來滬如並無牽涉洋人案件英官本不應干預卽使意見不合亦應照約逐細辨論或請上海道會同領事官復核何得將廨員判語置之不顧任意違章强奪改押至西捕肆辱官長無論中外法律均所不容該紳商等所禀如果屬實與國體主權關係非細倘衆情憤激滋生事端尤恐於英員亦有不利應請貴道詳細查明實情按照約章切實辦理並速電復以便咨行外務部向公使理論商部鹽印（顚） 
[（其十）江督復上海商會電]  
　　徐雨之諸公元電悉此事昨接滬道來電已據情轉電外部請照會領銜公使查辦得復再由滬道轉達馥寒（顚） 
[（其十一）道憲覆各紳董禀副領事嗾捕毆差奪人靜候核辦函]  
　　來牘閱悉英國陪審官德副領事嗾捕毆差奪人辱及廨員並傷觀審商民違章藐法舉動謬妄殊出情理之外昨本道於收受呈詞業經當衆面告必當據理力爭執定章程辦理貴紳商等諒已知悉查會審公堂爲施行法律之地乃英陪審官竟顯違章程大失體統如此本道爲執行法律之官深用媿憤現已一面照會領袖總領事曁英總事請其將德副領事撤换並將行兇之西捕頭及帮兇之西捕查明斥革治以應得之罪一面電禀外部南洋商憲查照約章切實理論總之事關國體主權豈容稍有將就應請貴紳商等布告大衆靜候核辦希卽知照此復（顚） 
[（其十二）紀商學會會議西捕毆辱華官事]  
　　十六日午後城内俞家弄商學會特開大會集議西捕辱官對付之方法到者三千餘人尤惜陰黄靭之朱若霞周春富李右之徐文彬孟伏魔何明生謝强夫姚勇忱諸君次第演說大旨謂中國今日須官民合力保護國權如不允撤換副領事之要求吾商氏當聯成一大會再議辦法衆皆贊成乃散（外） 
[（其十三）崇海同鄉會集議對付辦法]  
　　十六日四點鐘十六鋪福美里崇海同鄉會爲大閙公堂事開特别大會到者百餘人由黄君雅平演說開會宗旨在會諸君莫不慷慨激昻旋决議公舉王事靜季銘黄雅平王徒與徐芑豐赴商學羣學滬學及公忠演說各會代表同情合力實行對付辦法至六點鐘散（外） 
[（其十四）文明拒約社傳單]  
　　英陪審官德爲門喝令西捕毆畝我讞員喪失主權同深痛憤兹定十七日午後一點鐘在城内九畝地校塲特開大會議以對付之符凡在滬華人咸請齊集上海文明拒約　啟（外） 
[（其十五）道憲駐節洋務局]  
　　關道袁觀察日來因閧閙公堂一事每晚駐節洋務局以便中外官商就近晤商一切（見） 
[（其十六）道憲在洋務局宴請中西官紳會商對付主義]  
　　昨午道憲袁觀察在洋務局設筵恭請各紳董及美代總領事殷萼森君副領事安立德君并呂海寰吳重熹李經方盛宣懷等飲宴會議對付閧閙公堂主義美總副領事因另有要公故未赴宴（見） 
[（其十七）領事公會之大集會]  
　　文匯報云十六日午前本埠各領事皆集於俄領事署中由俄領事闊雷明君爲會長互相商議禮拜五新署閧閙之事約歷二點鐘之久並未議有結果惟議定欲與道臺和平辦理并擬照會道臺謂此案已在詳細考查請設法勸導使人心鎭靜現此事全在領事手中深望不必携往北京交涉也 
（外） 
[上海學商界復五大臣電又]  
　　（爲停止歡迎事）星軺遠征前擬恭備歡迎荷謙尊逾分曷勝敬佩昨日上海公廨陪審英副領事違章嗾捕毆差辱官華人憤激人心惶擾遵俟鈞節回華屇時共表献曝之忱上海學界商界代表公叩（外） 
[出洋五大臣致上海道電文]  
　　（爲辭歡迎事） 
此次奉使出洋不日起程赴滬聞滬上學界商界諸君並有歡迎盛舉事當圖始諸愧勿勝緣飾過情尤虞非分務請執事轉達同人先致鄙忱代爲辭謝倘他日海外歸來於考察諸端稍明梗概再與諸君劇談痛飲此澤等所深願也澤慈方亨鐸 
[攷察憲政大臣出京]  
　　十五日北京電云考察憲政大臣載澤尙其亨李盛鐸三人已於本日午前出京譯字林報 
[出洋考察政治大臣昨日尙未抵淞]  
　　出洋考察各國政治之端戴二大臣昨日尙未到淞故道憲袁觀察縣尊汪大令定於今晨赴淞恭迎惟聞二大臣有至淞後並不來申卽在淞口換輪啟程之說不知確否（近） 
[中國將派專吏至俄會商滿洲問題]  
　　十五日北京電云今日並不會議自十二日後滿約逐漸進步刻聞中政府已派定慶親王徐世昌那桐三人於中日兩國議結後前往聖彼得堡與俄國會議滿洲問題譯字林報 
[會議中政府提出滿約各欵情形]  
　　十五日北京電云中政府提出滿約各欵已應允日本在東三省敷設電線惟須定一年爲限開礦事亦宜劃定疆界至捕魚及伐木事則已允其免徵租稅所不能承認者爲製鹽及布設東清鐵路支線兩欵故兩國全權頗以該兩欵爲難於議决譯字林報 
[滿約定期十六日再議]  
　　十五日東京電云滿洲條約末後之數欵已於禮拜日（卽十四日）議及茲定於禮拜二日（即十六日）再議譯字林報 
[俄公使偵探滿約之計謀]  
　　十五日東京電云得北京來信駐華俄公使於中日會議滿約情形無由知其消息現　已再一計將於慶親王之某妃處探聽一切云譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[黔撫起程武昌]  
　　陞署黔撫今堯階中丞於初十日在鄂省文昌門外皇華館馬頭雇定大號官舫携同瀛眷登舟聞幕友隨員尙多未集故開行之期仍未能定（文） 
[浙撫在鄂小駐武昌]  
　　調任浙撫張小帆中丞係南皮宮保姪曾孫日前由晋來鄂宮保挽留小駐並飭在水陸街學務處預備行轅以便與督署就近往來朝夕晤叙（又） 
[辭赴日本考查警察蘇州]  
　　警察總辦陳抱初觀察瑜銷差後卽於十二日禀辭撫憲陸春帥赴日本考查警察情形（首） 
[鎭江洋務局易員鎭江]  
　　鎭江運北統捐局總辦李大令樹生現奉上憲札飭調辦鎭江洋務局差擇於本月十二日接事（常） 
[鎭郡議設農學堂鎭江]  
　　常鎭道郭月樓觀察現與諸紳會議以刻下各縣開辦農工部礦小學需用敎員甚多擬在鎭設農務師範學堂一所招生敎授以便畢業後分派各縣充當敎習聞主其事者爲吳孝廉南賓（常） 
[裁撤巡捕欵撥歸警察學堂蘇州]  
　　管領蘇城警察章百川副戎以警察巡捕日久玩生加意考察擇其不安本分者裁去五十一名警察局司道據報以省城開辦警察學堂正當請籌欵項之際此次所裁巡捕工食計洋三百十二元擬撥充警察學堂經費歸入學生膳資項下支用刻已分别移行遵照矣（榮） 
[銅元新廠添派各員蘇州]  
　　蘇撫陸春帥以銅元新廠現已開鑪鑄造該局規模較大事務殷繁必須添派各員分别辦理爰札委按經歷唐熙年辦理報銷兼稽核事宜縣丞吳德培充當内稽查差何伯龍充當外稽查縣丞池漢明巡檢竺大炘從九郭樹榮王桂墀府照磨胡緝熙朱錫麟均備差遣各員奉札後均於十一月初一日到差（榮） 
[婁縣禀知改良監獄蘇州]  
　　婁縣監獄本極低小潮濕異常現經邑尊屈吉士大今遵奉新章改良一律拆卸重建計分三進第一進設蕭王堂及自新所女監第二進外監及廚房第三進内監中問均留大天井左右均蓋走廊共計房屋十八間一律升高推廣天井放大以通空氣屋内上下鋪蓋木板多設高鋪間開網窗俾铭薰蒸疾疫之虞飭匠估計工料洋三千三百零七元八角四分人厘由縣籌欵興工建造刻已通禀省憲核示矣（榮） 
[新漢報之組織漢口]  
　　自漢口日報館停辦後卽有駐漢某國領事署文案倡議集股開辦新漢報嗣因集股不易事遂中止刻有曾充漢口日報主筆繼君友堂賡續此舉意在必成現甫集資二三千元卽思勉力出報並租定鮑家巷房屋一所並請某報館代印然經濟困難究不知年内能否出版也（文） 
[太古公司在湘省建築碼頭長沙]  
　　英商太古輪船公司在湘省西門外購置碼頭基址迄今已逾二年去歲設立堆棧今年六月復運到蠆船安泊河岸又將所購基址四周圍以竹籬以清界限現又擬建洋式碼頭一座因目前河水淺落便於興工已購辦石料招工興造矣（初） 
[昌和輪船停走湘潭長沙]  
　　英商怡和公司之昌和輪船向由漢口開往長沙湘潭等處現因冬令河水淺涸故此次開至長沙抵埠後聞上遊之巴箕灘已經不能行駛遂於次日開回漢口湘潭埠卽於此次停班（初） 
[翔鷗小輪掽損車頁長沙]  
　　長沙專行湘潭之翔鷗小火輪於日前在湘潭開行中途至巴箕灘偶失檢點致爲灘石所掽損壞車輪兩頁遂卽停駛將搭客另載民船聞該輪本擬赴漢修理因此次撞損後卽須先將輪頁配　再行拖赴漢口酌加修理云（初） 
[目員遊歴續聞長沙]  
　　前報紀日本學員遊歷來湘至嶽麓高等學堂參觀一節兹探悉日本現在上海開設學堂招選日本學生七十人入堂肄業月前已經招滿該學生等聞両湖南北學堂興盛遂全班由鄂來湘意在考查學務抵湘後寓居省城北門外開福寺僧學堂因該堂總敎爲日本僧水野梅曉也連日至省城各學堂及嶽麓高等學堂參觀三四日後卽乘輪赴滬（初） 
[賭徒拒捕斃勇寗波]  
　　慈谿縣境車州陸家埠地方近有賭棍等賃租地塲聚賭經邑尊吳令喜孫飭親兵哨弁捉拿數人甫行數里之遥有賭徒多人各持刀械隨後趕上將被獲數人搶奪而回並將俞哨弁頭顱用刀撃傷并傷勇丁二人回衙後禀訴大令立卽親往查拿無如各賭徒已各鳥獸散未經查獲旋卽回署（恭） 
[寕波火警寗波]  
　　甬郡東門内隆泰帽店於初九夜二更時失火延燒左右鄰歷二句鐘之久火始熄滅計被焚各鋪有三十餘家房屋數百椽聞各保險行賠款約有二十餘萬兩云（恭） 
[甬市紀略寗波]  
　　甬江近來洋錢升水每洋百元須升水一元左右銅元異常充斥每一元已兌一百另五枚（恭） 
[道憲傳問要公]  
　　上海道袁觀察昨日飭傳縣尊汪大令至滬北洋務局詢問要公（近） 
[參府鄭重冬防]  
　　參府周子安叅戎以現届冬防前日諭飭水師各營員弁自卽日起每日務必親臨查緝不得疏懈干咎（近） 
[紀保安公會會議情形]  
　　昨日保安公會假火神廟後廳邀集城廂内外紳商董事各救火社會代表人百餘名集議添備救火器具設立火鐘樓等事先由發起人姚君義門佈告開會宗旨大旨擬聯絡各鋪先將舊章詳報本會俾得改良以求盡善并將英美法三租界章程譯爲華文藉資攷訏繼由穆君杼齋演說火爲無形之害與地方有密切之關係西人救火會中人雖犧牲其身亦所不惜統上下社會中人一律如此其救法甚速爲我國所不及亟宜仿效之又陸君松侯謂本會先宜設立警鐘樓未設以前暫雇專人報火倘一有火災各洋龍可以立卽馳至又七鋪某君謂救火須聯絡聲氣不分畛域末由穆君杼齋擔任興辦火鐘樓事楊君伯龍擔任調查各洋龍捐款等事姚君義門擔任函索廣東廣西救火會章程並研究泰西各國救火會章程俾本會有所取法以臻妥善各救火社會遂相率簽而散（外） 
[紀八鋪地方會會議情形]  
　　八鋪董事徐君葆芬特於前日廣發傳單遍請本鋪紳商在廣福寺南土地堂會議章程使本鋪上中下三等社會聯爲一氣以結團體並恭請邑紳姚君義門演說地方自治之關係大旨欲居民各有合羣思想以集地方羣策羣力之益（外） 
[電借起重火車]  
　　製造局總辦魏觀蔡接江寕銅元局總辦滿芸蓀觀察移文欲借局内起重火車一部派委布理問雲參軍韶來甲投領魏觀察查得本局有飛鈴起重火車飭匠修理候取昨日潘觀察電飭雲參軍估明該火車共重若干墩知關免稅速卽裝輪運往（欣） 
[號商因虧避匿]  
　　南市豐記沙船號近因虧欠各項往來銀十餘萬金號主避匿不面昨由北市南順泰號主投總工程局禀請正裁判員孫耳山明府提追（欣） 
 
 

Page 10

 
 
[海容兵輪入塢修理]  
　　北洋海容兵輪近因損壞由管帶咨明南北洋總統蕯軍門於昨日入塢修理（欣） 
[頒定房捐洋價]  
　　本邑四鄉各鎭十月分房捐洋價現奉蘇省總局頒定每元作錢九百六十文（近） 
[移請協緝盜犯]  
　　署理通州知州恩直刺昨日移文法公廨内開民人朱兆龍家被盜搶刦獲匪石光清夏春泉供出盜黨陸四劉父子恐其匿迹租界除懸賞緝拿外合亟移咨貴公廨請煩飭探協緝云云讞員陳大令當卽准照辦理（居） 
[接辦商會]  
　　上海總商會新舉總恊理已奉到商部劄飭擇於本月二十一日已刻到會卽於是日午刻設筵大會各幫董事二點鐘演說三點鐘投票公舉議董聞此次議董擬舉十二人（南） 
[拿辦流氓攫物]  
　　本縣汪大令日來訪聞本邑大東門及大小南門交界之處每有流氓乘間搶攫行人物件情事故飭差捕嚴拿究辦（近） 
[米石初次出口]  
　　本埠米市自奉弛禁出口之後所有護照費三千六百両由各客幫議定公攤刻已如數申解護照業已給發前日第一次由烟臺汕頭厦門各幫裝輪一萬餘石出口故昨日米價稍漲計常白米每石四元七角常白元每石四元九角（欣） 
[失愼未成二則]  
　　前日下午四點餘鐘英界靖遠街三十一號屋某成衣店失愼幸左右鄰帮同救熄僅毁眠床蚊帳等物捕房飭探沈阿炳查明情形據實禀覆○又昨日上午十一點鐘雲南路三百九十八九十九號屋楊少芝所開雉妓院因午炊遺失稻柴登時烟燄直冒幸捕房近在咫尺由包探竇如海沈阿炳等帮同取水灌滅不致成災事後檢查焚去稻柴二百餘斤地板亦已焦灼（見） 
[馬車傷人續誌]  
　　昨報紀某洋人馬車碾傷老嫗一節兹悉該嫗王張氏係無錫人方某由鄉間來申被馬車碰倒於地車輪從兩臂碾過當經包探沈承炳送至仁濟醫院醫生騐得左手之骨已斷右手之筋已傷恐不免殘廢之虞云（見） 
[關提要証]  
　　閘北鄉人徐金生前被著名騙子騙去洋三千元由人代徐追還若干所少尙巨徐心不甘投控法廨提究昨由法捕房派探至英界愛文義路捕房禀請關提要証捕頭准卽派探徐阿華將姚桃桃及地保王順堂等提交來探歸案訊辦（見） 
[領妻再控]  
　　翁師錡翁師釗投公共公廨控黄熾夫謀産强婚一案判黄交保候傳翁妹彩寳復訊已詳本報前日晚堂由差將彩寳解案經關司馬集訊翁供洞庭山人父親曉山在營口貿易納妾孫氏生育兩男兩女父與孫氏俱已病殁遺有營口房屋被司帳黄熾夫串同庶妹彩寶吞没有孫姓信函爲憑近由彩寳等將柩盤至滬上庽新鼎陞棧妄稱孫氏遺嘱已將彩寳配黄爲妻查黄本有大婦乃竟抛帖强婚爲此情急控究訊之周文卿高寳林同供爲媒是實黄熾夫供湖南人本在營口生意與一金姓認識此事係金姓說合翁彩寳供遵每遺命配與黄姓司馬得供判彩寳交黄先行領回翁著查出吞産實據准再控追（見） 
[上海縣案]  
　　本縣汪大令前晚提訊北局函解之潘關卿供年十四歲昨晚路過太卿坊有余姓幼女在家喚小的入内作伴被陳錦如毆打由巡士拘局送案質之陳供與余同居余在某公舘爲長隨昨夜潘從余屋走出疑伊竊物因曾毆伊一下大令判潘戒責五十下斥釋○又訊北局函解之黄王氏供夫故來滬在杜宅傭工有張少卿前稱欲開筆店偕伊叔母借去金戒銀飾衣服後乂聳令婦人再醮嫁張婦人未允今向索物抵賴求追質之張供該氏於今正同李姓來滬衣物俱李借去有意誣索大令判張押候查究○施榮狗與妻母涉訟大令於前晚復訊江張氏供婿施榮狗違斷不租房屋已經婦人出資搬遷婿仍遊蕩不歸施供自願租房再搬大令判差代覔房屋如施再敢健訟嚴究不貸（近） 
[總工程局紀案]  
　　向爲翻戲之甬人林永慶騙誘馬頭船户陳龍龍至野雞妓院賭博誆去洋三十元昨日扭至總工程局請究由正裁判員孫明府訊得陳受騙屬實判將林穿之縐紗灰鼠袍寕綢馬甲及金戒銀表當堂除下并身畔搜去之洋三元四角著卽變價除還洋三十元外餘洋充公並鎖示三天收押改過局一年○元昌小花行主陸少卿前因收買久大和花行失竊棉花由孫明府訊限七天交贓並罰洋五十元在案昨已到期分文未繳飭提復訊陸求寛限明府判令押繳違干重辦○舁泰煤炭店司朱阿林在毛家弄馬頭上貨被籮間夫搶奪扭毆由該號禀局請究副裁判員陳二尹飭提籮間頭賈坤發限兩天交到行兇之人候訊○王雨卿在永裕公司馬頭竊崇海同鄉會客人之絨一疋當塲拘獲送局請究陳二尹判責手心一百下鎖示三天押兩禮拜（欣） 
[英租界捕房事]  
　　楊德龍掩入洋涇浜蔣阿狗家竊得報時鐘茶壺等件爲包探何阿春拘入捕房押候解究○河南路美生西國紙筆店夥姚林生竊店中洋一百七十四元報探王長桂拘獲帶入捕房押候解辦○魯麟洋行夥史叔奇竊行中洋綢三疋由管事人方元順拘送捕房捕頭飭探金立生查辦（見） 
[法租界捕房發落]  
　　四十四號華捕偕太古巡丁在永安街火場彈壓有匪徒十名强欲入内扒取燼餘經捕喝阻匪等胆敢恃衆行兇該捕急吹號叫由探捕獲得三十名帶回捕房於發落時解案請辦陳大令著分作三班每班十名枷號五天發犯事地方示衆○陳玉峯禀前日午後三點鐘雇車裝運柏汕行至永安街被匪搶去報捕查獲朱金生陳阿寳請究大令判各枷一月贜交失主○費正谷禀失去划船一艘報捕查係陳阿林所竊請究大令判枷號二十天發碼頭示衆船交失主領回○王單氏禀徐榮堂淹入内室圖竊拿案請懲大令判押捕房半月（居） 
[美租界捕房事]  
　　王阿根乘某號東洋車至天撞路被吳阿六搶去綢袍一件報捕請緝捕頭允之○李金生混至天潼路竊郭富生鞋店内綢鞋多雙由探倪順全拘押候辦○劉小根竊西華德路蔡小祺洋二元由探張才寳拘獲押候解究○某黑人在密勒路向小販葛阿四購食山芋不名一錢向索被毆由捕將兩造帶入捕房捕頭以事屬細微將黑人開釋○鍾根記雇陳阿三東洋車至靶子路因索加車資起釁將陳面部撃傷由捕帶入捕頭飭赴公廨控告○一百零二號捕巡至麥倫書院附近見有孩屍一具馳報捕頭飭傳地保掩埋○住居東桂芳之曹全福被竊大小洋及銅元值洋數十元報捕請緝捕頭准之（古） 
[振武宗社書記員報告]  
　　上海吳讀秋先生惡鴉片若仇雦於數十年來痛陳烟害之文與戒烟經騐各方搜羅富有都爲一編題曰去毒彚錄由李佑之先生交付本社以備參攷之助○湖州菱湖鎭汪秉良石門洲錢鎭周逸民誓終身不吸並逢人力勸○崑新明倫學會會員函云前由朱君稼秋寄到貴社簡禀敝會卽於十月𠳨日特開大會由唐頌堯君宣布宗旨當日會中誓永不吸食及担任勸導者王楚泉朱蔚之洪幹才徐允海汪士模潘杜卿洪理卿張慕韓俞道生張泳之方瑞生周煥陶張泳東朱幹臣張萃生徐炳如許績孚朱梅生周紹耆張達侯姜蘭生錢純齋金理如邵汝福席履安等二十五人即行痛戒並願現身說法者唐頌堯杜英伯二人振武支社即附在明倫學會中（後略）○華亭岑叔平願勸門　不吸已吸者勸力戒 
 
 

Page 11

 
 
[上海六馬路仁濟善堂施粥捐十月初一日至十一月初十日清單]  
　　宋虎臣爲慈親五旬壽辰筵資移助爲親友造福洋一百元又求合家平安洋一百元張姓洋六十元原名居士求病速愈洋三十元方兆源張錦棠於琪記張姓陳兆棠名洋五元立大號謝筵資移助洋五十元王純立洋廿元曹祥泰洋十二元同昌　完愿徐康侯求合家平安舒隠氏求兒女病速愈各洋十元孫新連洋十元汪北糖雜貨衆商年例敬神戲資移助洋五十八元三角隠名士慈北沈東如和豐盈靜波楊玉崑李姓隠名氏各洋二元廣東張姓洪姓儲俊卿鄒耕山各洋一元義茂善號英銅洋各十元無名氏洋一元銅小洋二角隠名氏銅洋三元廿角無名氏銅洋十九元錢子翁銅洋四元榮陽銘記白米十石筆業刻字詹松冒牌罰欵白米二石四月承訓堂二元六月份張雪翁百米七斗共收洋五百廿六元三角銅洋卅六元廿二角白米十二石七斗 
 
 
 

Page 12

 
 
　　廣東彭壽堂始創參茸芝术海狗精如意丸壯陽之速種子之妙功效無敵立刻見功如不信將别家之丸當場比試立分眞僞 
　　始創眞方人參鹿茸靈芝野术海狗精壯陽種子如意丸 
　　海狗腎爲助陽生精補腎益氣能補一切虚損勞傷人所共知兹本堂煉其精液配以滋補上藥爲丸功力更大凡高年陽痿少年色傷以及吃烟人種種虚弱無子等症尤爲應效無比最奇者雖白髮老翁極虧損之身體服後立刻陽物雄壯堅如鐵石任意房事百戰右勝倘能堅心久服即可連舉數子以其精髓充盈故也尤妙在藥性補而不燥滋而不滯與市間覇烈宣淫諸品大不相同故常服最能豐滿肌膚光潤面目堅長筋骨烏黑鬚髮因其血肉之品無尅伐之弊尤與陰虚陽虚氣虚血虚等體質極宜故公卿士庶不獨視爲壯陽秘寳且推爲補劑聖藥也每瓶雙料二元單料一元如用雙料取效更速雙料每大料廿瓶三十六元單料減半○另有參茸芝术海狗精壯陽種子如意酒大瓶每瓶四元小瓶二元雙料加倍○外貼壯陽種子膏藥尤妙每張一元○婦科調經種子夢熊丹每料八元小盒一元○廣東彭壽堂鋪分上海二馬路石路西首興隆里内 
　　天下聞名○種子仙丹○靈騐無敵○鋪設上海二馬路中市西鼎新里内交易○若服他家不靈請來一試虚言欺人罪我惟天 
　　京都天寳齋人參鹿茸靈芝野术海狗腎扶陽種子衍慶丸 
　　本草云海狗腎一物名曰腽肭臍其性大爲扶陽補腎養精堅固一切諸虚百損五勞七傷夢遺滑精腰酸骨痛四肢乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉未久或精清如水精冷如氷或未交精先泄泄而不射雖年輕損傷體弱之人服之轉弱爲强白髮老翁及少年虚弱之人此丸服下約一分鐘玉莖雄偉異常堅固勝如鐵石房事任意歡樂百戰百勝此丸乃本齋獨得秘寳非他家大言欺人毫無實際可比常服補命門益丹田開胃煖脾活絡壯筋培元固本養精烏鬚黑髮返老還童却病延年多子多壽此丸扶陽種子因十分靈騐敢稱第一絶非是誇口矣每料雙料廿兩三十六元每兩雙料二元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○壯陽煖腎種子膏每張一元○扶陽第一海狗腎每條洋六元功勝鹿茸十倍○遠埠函購託郵政局最妥信局愼防作弊 
　　上海文明戒烟社會開辦邇月卽已四海風馳各省埠均設有分會售藥處 
　　有志戒煙者請看驅除烟患轉弱爲强 
　　晏安鴆毒古訓所戒况鴉片烟之廢時失業害命傷財者乎本社因念祖國積弱之久憫同胞陷溺之深苦心研究抵制之方經十易寒暑始成此一種文明戒烟丸藥服此丸後不獨巨癮立失且可補益身體却病延年以觀世之暗用嗎啡等品名爲戒烟實乃代購以致愈戒愈危者殊有天壤之别有志戒烟者幸嘗試之即可知本社之一片菩心非托空言焉惟藥本較巨不能不酌收價值以期持久計每瓶六百粒定價一元每袋十粒定價念文服法另詳仿單欲購者認明英租界三馬路西首鼎豐　對門大甡堂内本社總發行所便不致悮○上海南北市各烟紙號均有分售處以便有志諸君尚可就近購取　上海文明戒烟社謹啓 
　　奏辦南洋籌捐大票頭彩伍萬元第七會十一月十八日開彩 
　　本局奉南洋大臣兩江督憲周奏請改歸官　派委梁鈺堂鄭業臣兩觀察總辦一切事宜許苓西觀察總司稽查并委滬道袁觀察粮道譚觀察率同文武官到塲監視開彩所有中彩紅票山源豐潤銀號擔保第七會大票額設二萬二千張每張分爲十條售洋六元以八成派彩紅票十足兌洋大票准十一月十八日副票准十月十二廿七日在南市董家渡江西會館當衆開彩兩湖分局設在漢口花樓街九江分局設在西門外生記號鎭江分局設在全昌仁局内杭州分局設在後市街南京分局設在清和坊高銀巷批價紅永悉照定章辦理特此佈告 
　　三馬路　錦里錦成合出售宏昌仁綢緞底貨花色俱全减價售現　　　 
　　奏辦機器造紙公司廣告 
　　本公司自開辦以來勘定日暉港基地四十餘畝業已塡土築壩掘池次第告竣廠棧等屋亦正興工前向茂生洋行定購頭等新式機器據接外洋來電已經陸續裝船頭批約年内運到是該廠落成計日可待所有股份每股規銀一百兩除第一期已收銀二十五頭外兹應　收第二期股銀以補機器屋價之需每股照章仍收銀二十五兩爲此登報廣告請與股諸君携同第一期收據或抄錄原收據號碼户名前來本公司繳付第二期股銀以便照塡收據俟第三期定期繳足將第一二期收據兩紙交完然後換給股單息摺幸勿遲誤謹啓 
　　中國合衆保險公司賠欵確速 
　　兹於十一月初三晚十點半鐘因鄰居失愼致被延累幸先託陸紹周翁在合衆公司保有火險元二千兩今蒙該公司如數賠足業已收妥規元二千兩正可見該公司誠實可靠特此鳴謝 
　　法界永安街恆興泰蒲包店主人鍾恆甫啓 
　　中國國民紙烟有限公司 
　　本公司痛洋貨之侵入慨實業之未興爲挽回利權補塞漏巵起見由同人等籌集鉅欵向倫敦名廠訂購機器聘請專門化學家配煉製成上等紙烟名曰麒麟醒獅兩牌有開胃降氣消痰生津種種衛生之功且入口香潔有味與市上所售惡劣之品不同賞鑑家請一試之便知言之不謬也廠設上海西門外羊尾橋北堍十二月出貨批發從廉特此佈告 
　　公平水火保險公司告白 
　　謹啓者小行經理水火兩險在申已數十餘年矣今因推廣生意起見特添保南市貨物房産等項並無友人在外招攬生意凡遇不測立即賠償毫無延緩久蒙　紳商欽羡賜顧者請　臨英大馬路東首老晉隆洋行對面本帳房面議可也　公平保險帳房謹啓 
　　上海華興水火保險公司告白 
　　啓者本公司在香港註册凡事悉按公司註册定章辦理兹遵例於華歷十一月十八日即西歷十二月十四號下午三點鐘尋常叙會一次以便將本公司開辦各事宜當衆籌議以期盡臻美善儆邀在股　諸君届時　賁臨福州路五號本公司會商一切俾得就正　高明實所厚幸謹此布告　華興水火保險有限公司謹啓 
　　開設大東門外大關南首老馬路市謹擇十月初七日天喜天醫良辰誠宰 
　　上海嚴大生藥號虔修景岳百補大全鹿丸 
　　本號運售各省正藥精變飲片虔修丸散膏丹杜煎虎鹿龜驢諸品仙膠各種花露藥酒香料細藥發兌賜顧者認明本號招牌只此一家 
　　信成洋行承辦皇家製造廠一切軍裝各種機器兼辦五金雜貨等在三馬路東九號洋房内 
　　訪尋逃妾 
　　前買南京人尹啓發之女如意子爲婢旣而收房早有生育平素相安今年十月初一日忽席捲而逃訪係伊弟尹留柱拐回現已告官緝拿志在必獲恐不知者容留寄頓因而受害特此布告此婢小身材短頭髮瓜子臉假小脚眼下微塌颧骨畧高好鴉片喜打扮望而知非良婦今年廿三歲南京兼揚州口音尹留柱今年廿三歲前在帽扇店帮夥若有人跴實下落可至蘇州虎邱清節堂後面黄家報信拿獲後定以所拐約值千元之衣飾全數酬勞 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
