# 1904 - 74 - 4911103

 

Page 1

 
 
[古今圖書集成并二十四史全書増價出售[  [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩毎部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鍳之○二十四史全書共訂三百九十二本分装三箱實價洋六十元此佈 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携带石印字跡過小又费目力閲者憾焉茲本局特將前已鑄就之鉛版重印校　縝密髮憾無遗每部定價碼洋三元卽日出售賜顧者請向申報館申昌書室購取可也此佈 
[新印歴代史事政治論] [  點石齋啓]  
　　是書集古今論史之作多至五百種如王夫之　通　論沙張白　史大略之類悉數探人無一遗漏其中更有不經見之書如明刻于愼行　史漫録王穀　史管見魏禧史論尤侗看鑑偶評夏之蓉　史提要等類不下數百種一一搜録并各爲之標題以時代編次史書中可命之題無一不備購此一種可免别購他書　者　類旁通自有左右逢源之樂凡三百零八卷訂二十八本欲講者請至上洋三馬路申報館申昌書室及各書坊均有代售 
[觀報紀俄令森嚴事慨而論之]  
　　以血肉之軀處戰爭之地槍林砲雨危險萬分而欲責以奮不顧身不稍退避嗚呼是豈易言哉必也隸名軍籍者皆有忠君爱國之心但知喋血沙塲不願生還故里然後能不避艱險勇往直前否則手握軍符之將帥平日與軍士恩義相乎飮食則與之從同疾病則時加存問撫循周至不啻家人父子之親一旦與敵交綏自能生其感激之懷奮其勇敢之氣若二者皆有所未至爲軍帥者或能威權整肅法令嚴明苟或退縮不前卽以軍法從事則身列戎行者知稍存畏葸之見必然軍律難逃轉不如一往無前或於藥雲彈雨中尙可徼倖於萬一是雖非由忠愛之固結恩義之交孚而威六法行猶不矢行軍之節制今者俄日之戰已歴月餘彼此力敵勢均一時難分勝負其軍營規制亦各有優劣局外者未敢遽肆品評惟觀昨報所紀俄國軍令之森嚴固亦有足述者美國紐育克埠華捱爾獨報登俄京來電云當日軍首次進攻旅順時有一俄國海軍武弁私乘小艇登岸爲巡視港口之某弁所見回禀俄督矮立幾息夫某日矮督唤弁入帳中嚴加詰責弁默默不能對矮督乃親掣手槍當諸員弁之前扳機擊斃觀於此其軍政之嚴不亦深可畏哉夫俄人之以專制得名也久矣其君若臣　猛鷙雄毅從不以姑息爲心觀俄皇此次誓師謂所派兵士五十萬人願以其半付之鋒鏑雖其殘民以逞殊足傷天地之和而威權之重膽略之雄亦有令人可驚可駭者是非由平日賞罰嚴明毫無假借顧安能驅無紀之師轉戰於數萬里外哉雖然吾因此而深有感我中國矣夫中國緑營爲經制之兵練軍爲招募之勇各直省星羅棋布未嘗不足以壯觀瞻然一旦與敵人交兵無不望風譁潰遠者無論矣屈指近一十年來法國馬江之戰日本平壤之戰兩軍甫經相見卽已辙亂旗靡相率潰奔即近日廣西土匪負嵎糜餉如是之巨調兵如是之多歴時如是之久而又臨以素號知兵之大帥宜可以迅奏膚功矣而乃日復一日奏凱無期推原其故爲軍士者大率獷悍粗浮旣不知愛國忠君爲何事統兵大帥又但知以尅扣軍糧爲要義何能與士卒同甘共苦以情誼相感孚於此而欲令效死疆塲雖愚者亦知其不易卽以軍律論冐死赴敵者未必賞　之有加貪生濳逃者亦未必嚴刑之難逭夫死生利害之見凡人皆計之甚工今旣臨陣潜逃司軍律者未遽加以刑誅亦誰肯以性命擲諸鋒鏑之塲而悍然不顧哉要之以忠愛相固結而不避艱險勇往直前者上也因恩義之交孚自抒其感激之懷各奮其勇敢之氣者次也二者皆不可得徒恃威權整蕭法令嚴明已非名將行軍之本意乃若并此而無之其何能掦國威而摧强敵哉吾是以觀俄帥之槍擊逃弁而不禁深爲中國慨矣 
[博川兵鬥]  
　　高麗平壤來電云東歴三月八日註卽華歴正月二十三日有日本乘馬之偵察兵四名行至 
平壤迤北愽川地方註博川距平壤二十二日里　與敵兵三十騎遇衆寡之數大相懸絶而日兵仍奮勇鏖戰以致陣斃一名旣而敵騎漸漸退至北方日兵乃偵察一周收隊而返 
[吉林兵備]  
　　日本大阪某日報云某日有日人堀姓者歸自吉林緬述邇日彼中情事大旨謂僕僑寓吉省東 
正門之畔當遄返時見其地屯有俄國第二軍圑計陸軍總兵一員營務處副將一員職如參將之軍　一員朝鮮繙譯官一員精通日本言語文案及大小武弁五六十員司帳人二名其中各員弁皆暂住中俄銀行分铺惟司帳人叧覓棲止之處此外尙有烏司利司幾旅圑統帥陵軍副將一員營務處千把總各一員迤東第二兵站有副將一員輜重隊四十餘名游擊守備各一員西伯利亞東部游擊兵第十六聨隧一千五六百名内四百餘名係新募者統以參將一員都司二員末弁三十八員砲兵第七聨隊二百二三十名携有劈山砲八尊統以都司一員大小武弁四員拔伊卡司幾之立氣拔鐵利騎兵砲兵共二百二三十名統以都司一員大小武弁五員携有新式野戰所用之砲八尊矮路鏗司幾騎兵第一大隧可殺克兵八十餘名統以都司一員愛皮路司幾卡馬蠻兵六十餘名代理吉林領事游擊一員護以可殺克騎兵三十餘名带有蒙古繙譯官一員至吉林街市之北祗有東南向之砲臺一座派砲兵六十餘名駐守統以千總一員臺上安置野戰所用之大砲五尊叧有步兵一千五六百名分駐由吉林逹寛城子中間各地寍古塔則駐有步兵五中隊騎兵三中隊工程兵一中隊約九十名歸騎兵總統部下都司二員統率此外尙有拔鐵利司幾砲兵八十餘名隷守備麾下携有野戰所用之砲一尊又步兵　都司一員游擊一員守備二員步兵營都司二員守備二員督带豫備 
 
 
] ] 

Page 2

 
 
兵甚多分駐氣他曁尼誇拉伊司幾二處 
[陽兵備 
[ 
　　日本大坂某日報登中國天津來電云目下營口以南瀋陽各處約有俄兵六萬名左右大半係近日招募成軍者分而計之旅順得一萬各海州得五千名蓋平得八千餘名營口及牛家屯共得八千餘名遼口得七千餘名臺上祗有野戰所用之砲三四尊某日由爾濵轉運水雷二百五十具迤邐抵牛家屯火車站旋雇夫運人市中蓋準備遼河旣開用以防堵河口也但日内河中冰尙未泮有俄砲艦名其烏氣者依然留滞塢中 
[陸地行舟]  
　　德國來電云數日前俄政府调集海底濳行之新式水雷艇二號由西伯利亞鐵路載送亞東大約一艇當運至旋順口一艇當運至海參威然陸地行舟終不免勞而無功之慮也 
[俄招義勇]  
　　美國某日報云頃得俄京聖彼得羅堡來電大略謂西歴二月十八日註卽華歴正月初二日俄國陸軍部出示招募義勇開赴亞東其規制凡年未四十曾受軍事教育者一律編爲義勇隊隷矮立幾息夫麾下使之宣力行間特不知果如能日本之萬衆一心踴躍用命否也 
[俄人備]  
　　日本大阪某日報云西歴一千九百零三年俄人之占據遼東者由華東鐵路火車運到糓米之類六百八十三萬四千捕獨前年祇二百零七萬二千捕獨互相比較多至四倍又奇其中麥麫一百九十一萬三千捕獨小麥一百四十五萬一千捕獨豆一百五十三萬一千捕獨小米三萬五千捕獨註俄國衡物之權以捕獨計亦有譯作捕度及波特者每一捕獨合英權四十磅實華權二十七斤 
[勢難中立]  
　　日本大阪某日報登東京來電云當日本之始與俄搆兵也美人咸望未久卽可言和且戰地當確遵限制而抑知不然日前簡駐中國京師之美使忽詰問俄使日貴邦詎不知中國已晝定中立區域乎奈何竟兵至遼河以西也俄使答以敝國並未聞中國宣言將遼河以西作爲局外中立之地且我俄駐遼之師未撤中國旣欲中立敝國自應以適宜之例處之無他意焉自是俄人迭用狡謀欲擴張交戰之地朝廷畏其迫脅意稍游移幸日本公使内田氏商之各國駐使竭力爭持俄人計不得成旋又白諸華政府謂遼河西岸十啓羅邁當之内華人不得安營如欲出師當至附近之處而止竊謂俄人於地理頗爲熟習恐華政府未易與之抗衡也 
[一視同仁]  
　　日本下關來信云日本紅十字會醫船博愛九於東歴三月九日註卽華歴正月二十四日晚六下鐘時由仁川歸至門 
司載有患病之日弁一員日兵八十一名及俄國陣上受傷之海軍末弁三員水師一十九名合一百零四員名聞之船中總理吉川元雄曰我船於東歴二月二十九日註卽華歴正月十三日奉命由宇品啓行繞道門司三月三日註卽華歴正月十八日清嘵抵仁川四五兩日陸續自兵站病院將傷者病者舁至船中厥後風浪滔天不能與岸上互通消息以致寄碇三日至三月七日註卽華歴正月二十二日午後四下鐘許諸事已皆就緖醫者乃用愛格司電光鏡察視負傷之人叧易衷瘡布带八日註卽華歴正月二十三日清晨掦帆出口一路平安遂約定十日註卽華歴正月二十五日侵嘵舁傷者上陸隨於午後轉輸赴伊豫高濱當俄國弁兵上陸後卽由紅十字會愛媛分會中入送赴宇品船中日兵多因氣候不佳致呼吸部不舒蓋時行病也俄兵本三十一名在仁川紅十字會醫院中已斃其二是以祇存此數中有一名負重傷餘均無甚關係旣而吉川氏令舌人傅語俄兵吿以大旨俄兵咸喜出望外得安其心旣而吉川氏復令侍疾婦悉心調護日夜毋稍疏虞旋又諄嘱俄兵日君等雖係敵人然旣負傷自當鄭重療治所望盡釋憂慮强飯加餐以却病魔以慰眷屬今當用船送君等至本國松山紅十字會醫院其地天氣和煦養病最爲適宜請君放心决不如仁川之日在冰天雪地也此去松山有海程三晝夜君等旣至彼地可致函故里俾父兄妻子得悉行蹤一俟戰務旣停卽得生還鄉井矣言盡於斯愼旃自愛有見者謂俄兵中之中彈丸者有一人而多至一百六十餘粒在船頗能恪遵法度安靜無譁洎送赴松山之時不禁感激涕零深謝日人待遇之厚惟與日兵則始終未交片言所食者爲鷄肉牛乳之頪皆用西法烹炙日進三次並未嘗以草具食之也噫俄日旣已搆兵而日本之敵人依然一視同仁不分畛域宜乎受其撫育者傾心低首羣稱仁澤之如春哉 
[日釋俘囚]  
　　日本長崎來信云俄日開戰迄今我日所俘敵船中人都一百五十一名口一律　留佐世堡東歴三月十一日註卽華歴　　　　　　　 
正月二十六日用長門丸大仁丸分别載送長崎旣抵埠岸上已豫爲警備旋由長崎縣知事野口君轉交各本管領事官計俄人歸代理之法領事某君華人歸華領事所派隨員某君各就船舷按册點名雇小艇渡登彼岸其中俄人最多有傅教士有海車武職大員又一五十餘龄之老婦懷抱四五歳幼孩當離船時咸脱帽致敬喜溢眉梢有身無長物祗一雨　者有行嚢豐富肩荷手提者馬頭之上觀者密若堵牆遇有相識之人則遙呼姓名嫣然一笑此種情景殊可觀也 
[腦船已釋]  
　　日本長崎來信云俄日戰釁旣開日人擄獲一腦威國商船名曰海路磨司詰知承俄人之雇山英國運煤至旅順東歴三 
月九日之夜註卽華歴正月二十四日日人釋令駛赴中立國海洋此誠萬國公法中一新例也 
[開埠盛儀]  
　　香港循環日報云正月二十一日爲廣東江門開埠之期午前十點鐘時洋關署理税務司某君親至關前高揭中國徽章 
并令飛虎緝私船上兵丁列隊致敬英領事與稅司暫住之兩花舫則分懸英旗及龍旗各一飛虎船上嗚砲三　開埠之禮旣成税務司請觀禮諸洋人至花舫讌飲是日氣候嚴寒欲雨不雨英之麽顯法之亞加士兩砲艦均下椗口門 
[爭承賭餉]  
　　廣州訪事人云粤東小闈姓賭餉現有某商願照前額酌加每年認繳正餉及報効東西兩省軍需府學堂經費共洋銀一 
百六十餘萬元禀請大憲承辨未幾又亦有認至二百萬元者目下大憲宋經批准然聞前辨之商先以餉重難辨自行辭退秦失其鹿天下共逐之不知究爲何人所得也 
[甌郡官埸紀事]  
　　温州訪事人云上月下旬某日新授浙江泰順縣知縣韋益山大令由杭領憑至滬附招商局普濟輪船來甌小駐東 
陽春客棧俟禀見道府憲然後赴泰聞定於二月初二日履新○日前樂清縣知縣張頌元大令附招商局普濟輪船起徎由滬赴杭謁見撫憲聶大中丞面陳要務○前署泰順縣知縣萬養珊大令聞新任韋大令定於二月初二日接印隨卽料理交卸事務昕宵栗六幾於寢　不遑○温州 
府知府王雪樓太守之三少君前已名列賢書近爲二豎所侵於正月二十二日赴修文之召○前者温州鎭總兵余鼎臣鎭軍政體違和近已喜占弗藥矣○温處道童紹甫觀察近奉上憲公文派令報效銀六千兩其餘屬員各捐若干○温處鹽釐總局現由候補道郭馥卿觀察接辨整頓 
一切頗覺日昃不遑 
 
 
] ] 

Page 3

 
 
[荊郡官場紀事]  
　　沙市訪事人云荊宜施道余尭衢觀察於正月初四日乘某輪船赴省謁見上憲叩賀新禧旋於初八晚乘洞庭輪船 
遄返○日前荊宜施道余尭衢觀察飭警察局繕發六言韻示曰照得時局維艱官民均應謹愼一切頑耍賭博自來懸爲厲禁動輙敗人家産又易招集匪棍現値新春佳節尤要各安本分倘敢擲骰押寳一律銷局治罪笞杖枷號並施勿謂言之不預 
[鳩邑官塲紀事]  
　　蕪湖訪事人云此間官場每届　歳時必紛紛至省垣叩賀　大憲年禧本年撫憲誠果泉中丞以時局艱危先於去 
臘札飭各府州縣如無緊要公務一律不准來省以重職守而杜繁文屬下各官皆仰體憲懷不敢輕於獻媚○蕪湖巡警局發審委員趙幼江大令現已回省銷差所遗讞務歸朱星五通剌接辨並兼辨文案事宜 
[宜陵春雨]  
　　宜昌訪事人云兩浙商民之寓居宜昌者在南門外後街購得地建造浙江會館自去年兵士破土至今歳正月方落成首事諸君擇於初七八日雇就名班演劇二日藉梨園之雅韻聨梓里之深情不可謂非一時盛會也○去年各鋪貿易大半虧折以故今歳新正卽有小錢店數家次第閉歇亦可市面之艱難矣○立德洋行由川中購煤運赴漢皋行至沙市下游毡帽套誤攔淺沙不能行駛船上人急回宜昌請洋行中人派人前往照料 
[沙隄春旭]  
　　沙市訪事人云沙埠旣設警察地方竊盗　毆之事頗覺罕聞惟各巡勇於各攤之擺列街心者無不向之訛索小本營生之輩受累亦殊非輕也○荆州郡城崇正高等小學堂自去歳開學後頗著成效現擬加廣學額四十名每名歳收學費洋銀十二元願學者先期報名擇於正月二十日開學○正月初八日大阪公司湘江丸輪船鼓浪來沙未久卽開往宜昌○美國人所設聖公會添設蒙學堂二所一在毛家塘一卽在會堂之内門前黏有告白云本堂上海設有約翰書院武昌設有文華書院宜昌設有美華書院無非助○國家培植人才起見廔經現任督撫疊次人院巡閲一切章程悉臻美備本牧師今於沙鎮設立蒙塾二處每年每名取修金一千有志西學者速卽報名如有稍識梗槪之學生卽當送入大書院肄業擇吉正月二十二日開館○某甲向在荊州府署之側説平話蓋柳敬亭一流人也正月初二日正在口講指畫興高采烈之時忽有天主教民某乙與旗丁某丙互爭坐位口角不休適道憲余觀察道經其處以事關滿漢飭交荊州理事府同知某司馬核辨司馬立卽升堂訊究敎士聞之乘輿至署緩頰司馬遂將乙開釋甲丙則送江陵縣訊　 
[金閶小志]  
　　蘇州訪事人云省垣靈　寺財產甚饒住持儈銘洲不守清規穢跡昭著倉米巷隆慶寺住持僧炯　聞之以爲有隙可乘遂於正月二十四日夜半唆使某寺僧維照糾同無頼聲稱捉姦一擁入房將銘洲綑縛旋搜出甲乙二女郎炯菴佯爲勸解令銘洲出洋銀五百元始釋其縛事後流氓復擁至寺中擊毁器物銘洲乃繕禀投長洲縣署控訴事爲紳士朱君以増等訪悉以銘洲荒淫無道法不容寛聯名禀請縣主蘇靜菴大令立予驅逐叧選戒行僧爲住持大令尙未批示而炯菴意存覬觎亦繕禀投縣請將靈　寺産歸伊兼管大令批斥不准○閶門外王金二汛弁獻歲以來每夜糾集劉盤龍一流人大開賭場抽頭漁利一面带領兵士分投各處尋覓賭窟聞有牌骰聲卽排闥而人多方恐嚇必滿其慾壑而後已有陸娘娘者孀婦也在家與子女擲骰爲戲被二弁拘至局中勒出洋銀八十元某豆腐店甲乙二徒玩弄竹牌被詐洋銀二十五元某夜某煤炭店夥友圑坐作　子戱二弁令兵士從牆頭躍入經店中人獲住指爲竊贼解送總巡局旋由二弁設法保出諸如此類不下十餘家現已聯名繕禀投城守營參將署瀝情控告想曾參戎嫉惡如仇必當有以懲儆也 
[弭患無形]  
　　邇者兩江總督南洋大臣魏午莊制軍籌一弭患無形之法通飭所屬文武各官略謂長江及内地各項匪徒爲數甚多本宜痛加剿辨惟刻下俄日開戰防堵嚴密若再從事於此誠恐急則生變轉肇事端著卽設法勸諭投誠俾令効力贖罪等因前日上海縣署已接奉此項札文矣○ 
[救護日食]  
　　昨爲日食之期時交未正上海縣主汪瑤庭大令會同教諭邱廣文督率縣丞楊二君主簿孫少尹典史趙少尉在縣署大堂香案前行禮三次並由僧道輩虔誦經文伐鼓嗚金以申救護遵古制也 
[政重催科]  
　　上海縣主汪瑤庭大令以去歳冬漕雖已收有八成其餘迄未清繳因定於二月初五日起限五日一卯至十卯止一律收齊昨日傳到各圖地保諭令十卯内如能繳清當賞給花紅違則定予嚴比蓋催科之政宜然也 
[解犯過府]  
　　日前署南匯縣知縣張玉泉明府派差押解賭棍張忠金萬昌兩名赴省勘訊道出申江投文縣署縣主汪瑶庭大令飭寄禁獄中一面諭令書吏繕備公文定於昨日轉解松江府署俟府尊丁次軒太守訊明然後轉解蘇省 
[讞員謁客]  
　　昨日午前新任英美等國公共租界公廨讞員黃耀宿明府带同舌人拜會英美徳三國駐滬總領事美徳兩總領事均以禮接見互罄驩悰惟英總領事叧有要公豫期致函辭謝 
[上海縣署瑣案]  
　　陸連山因欠銀事被人控告前經縣主汪瑤庭大令訊取口供押候追繳前晚升堂復訊陸供小的係常熟縣人向在治下爲米業掮客所欠某行洋銀四百餘元現已由胞弟措資理楚目下小的在押患病甚望出外醫治務乞矜全大令以原告並未禀請銷案所供斷難憑信姑念患病屬實著覓本城的實人保去○日前江此某邑人柯光紅以伊弟光初被張七元顧保仁毆斃等情投縣控訴大令將屍驗明委係病斃遂於前晚升堂詰訊光紅供小的與胞弟光初分居兩處光初倒斃時小的正在浦東工作是以不知實情現擬盤柩回籍苦乏川資尙求因斷金紀綱供小的被光紅强令作証並未目擊情形顧張同供正月二十三日之夜小的等停工回寓後並不出門安有扭毆之事大令著光紅具呈實係妄報切結連金等交人保釋 
[浦東總巡局瑣案]  
　　日前本邑西鄉北橋鎭巡防局員羅秋阜二尹拘獲聚賭攫銀之流氓范阿忠一名函送浦東保甲總巡局總巡謝岳松明府研訊之下知范素不安分命移送上海縣署請縣主汪瑤庭大令訊懲○浦東人張金榮扭傅阿福至保甲總巡局控稱因賭滋事橫被兇毆總巡謝明府訊供屬實判令責傅三百板取具改過切結然後交人保釋 
[上海巡局瑣案]  
　　前晚南市二十三七鋪巡防局員李伯屏二尹率勇巡至董家渡見張錦松王金生秦四孝福仁四人形跡可疑因卽带回研訊張王認竊萬裕馬頭王姓家衣服遂飭捕役吊獲原贓判令各責一百板交捕管朿秦朱雖訊無犯事實據然深夜在外逗留亦非善類判各責一百板交人保釋○城内泰來祥烟館值堂人沈培生曾央錢炳榮薦至浦東六里橋窰貨查捐船當巡丁被錢騙去洋銀二十元前　遇諸集水街因扭控十六鋪巡防北局請卽究懲局員某君允之 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[珠海濤聲]  
　　廣州訪事人云缷署陽江守　莊守戎家荃前在任内虧空公欵銀數千兩營主察悉詳請大憲札委千戎兆禮將莊提解省垣責令繳清現已發交中協看管矣○兩廣總督岑雲帥現擬整頓鹽務商之運司信都轉意欲改行票鹽都轉答以照目下辦法奏銷尙屬無悞如欲改絃易轍必須奏明立案旣而雲帥派員分赴各鹽埠詳查進出數目其前任鹽經歴兼鹽務公所總辦毓參軍幹因昭信股票事被上憲撤任蓋以此項股票銀兩當時由源豐潤號先墊十萬兩議定由鹽包項下抽回數年來已還至八萬餘兩所欠不過二萬左右至去年昭信股票發獎參軍藉口償欵未清將股票一槪發交源豐潤各鹽商疑其有意侵蝕嘖有煩言事爲雲帥所聞去年札飭運司撤任查辦現擬罰銀六萬兩以了其事聞參軍願繳三萬兩云○廣西巡撫柯遜菴中丞近向瑞記洋行訂購馬克愼大砲一尊砲彈若干顆新正某日已由香港運至粤省大約卽須轉解桂林聴候撥用矣○李世桂前因經理緝捕事務私收陋規經兩廣總督岑雲帥查悉斷罰銀四十萬以贖前愆世桂請將所餘惠泰公司按餉撥抵外並開出同黨之曾受此費者若干人擬分别輕重責令攤派不知能如願以償否 
[上海總巡局案]  
　　歹人陳應亭　造中國内地自來水公司水票向人求售被爲公司中人查知禀報城廂内外保甲總巡局總巡朱森庭明府飭差提訊供稱此票係寗波人某甲所造倩小的求售明府判令枷號一月發楊家渡示衆 
[馬路工程局案]  
　　前日彭文新將某號江南義振彩票改書頭彩號數持赴南市善利全票店圖領彩銀被店夥王楚珍察破扭入捕房捕頭解至馬路工程局總辦翁子文太守倩襄讞委員黃衡堂二尹研訊彭供此票由吳慶生給小的令持往領取洋銀小的不知有塗改情事二尹判令枷號半月發善利全門首示衆 
[英美租界公廨晚堂瑣案]  
　　日前有朱姓者家中失去金約指金練條對時表等物約値洋銀二百餘元疑傭婦汪孔氏所竊投報捕房捕頭令包探倪順泉將氏拘解公堂讞員關絅之司馬略訊口供暂行管押前晚升堂復訊氏供小婦人係崇明縣人夫故無依來滬傭作至朱公館之第三日主婦卽失去金飾小婦人實不知情惟前數日主人曾將所雇車夫阿福停歇是否係伊所竊不敢妄陳司馬反復研詰失口不移遂喝掌頰一百下還押官媒處候再比追○萬德控陳卿等誘匿妻子等情司馬正欲簽差飭提玉卿卽偕陳缺子陳玉宇將萬妻張氏送案前晚司馬升堂研訊萬供妻子張氏於去年　月某日忽然不見訪悉被玉卿誘匿向論不睬今旣送案求准領回張氏供丈夫不顧家用小婦人是以出外傭工前日途遇缺子等人言已涉訟因卽相偕投案並無别情玉卿供張氏方在某姓家傭工伊夫突然來案朦控叩求明察司馬反復研訊堅執不移遂喝令笞責一百板缺子供小的聞萬控玉卿誘匿伊妻因之四處訪　昨在馬路中與氏相見因告知玉卿携同來案司馬飭分别還押聴候復訊核奪 
[英美租界公堂瑣案]  
　　偷兒劉阿龍漝某至洋行竊取餐房所用器具寄存孫鉅元處經洋人查知函報捕房捕頭令包探徐阿華將劉拘獲吊到原贜昨日解案請訊讞員關絅之司馬商之美總領事署繙譯官白保羅君判笞責二百板枷示五日孫交人保釋贜給失主領去○李阿虎竊取某洋人家金約指金耳墜等物報由包探顧福其拘獲起出原贜解請懲辦司馬判押捕房三月贓紷失主領去○小竊顧阿福混入陳阿榮等三家竊取棉被衣服等物報由包探顧福其獲案請懲司馬判責二百板○木匠葛坤生徐本金藉失竊銅尺爲由將同業楊銀生軋入某茶肆訛詐洋銀三元數角事後楊據情投訴捕房捕頭令包探徐榮珊將葛徐獲送至案司馬判令將葛笞責二百板枷示一禮拜徐笞責一百板○偷兒王福生先後掩入邱阿大等六家行竊衣服報時鐘等物報由包探顧福其拘獲昨日送案請懲司馬飭押候吊齋各贓然後訊辦○陳阿寶　居源興小客棧乘間竊取單被及衣服兩件經棧主扭交包探徐阿華送案請究司馬判責手心一百下 
[法租界捕房瑣案]  
　　流氓張雪生誘拐英界某繅絲廠女工陳王氏之女阿四順金及鄰女吳巧雲至法界新長發小客棧姦宿被包棎緝獲解奉讞員魏蒓塢大令訊供管押此已見諸報章昨日大令飭提至案將張枷號二月期滿責釋阿四掌頰一百下順金巧雲各責手心一百下交陳王氏領回管束○某洋貨店主張仲興控庖人陳倍生行竊哆呢二匹皮鞋一雙大令著將陳笞責三百板○王阿三陳阿福行竊某藥肆中藥料售與王周氏報由包探一并查獲解奉大令訊供判罰王周氏洋銀二十元王陳各責三百板○積竊徐記元湯元寶經包探解奉大令訊明著將徐重責三百板發改過所監禁二月湯枷號半個月期滿責釋○張譚氏控王松林許銀和誘賣伊子等情迭奉大令訊供押追日久挺押不理昨日提案復訊王許仍執定前供一味狡展大令著將許笞責三百板王笞責二百板還押捕房限三日内將張譚氏之子交案如再玩延定予嚴比 
[美租界捕房紀事]  
　　前晚九點鐘時百老匯路靖遠街第四十五號門牌粤人鄭阿大家火起積薪中炎炎直上幸汲水施救祗焚去　草若干事爲捕頭所聞以鄭曾保火險恐有種火情事令包探前往偵查○前晚有某甲者至元芳路第五十四號門牌恊來小客棧借宿夜半忽患病身死棧主某乙投報捕房捕頭令地保轉報某善堂備棺收殮○昨晨偷兒王福生掩入裏虹口老街甬婦方榮氏家行竊鍚燭臺等物携之而出適爲包探陳洪得所見連贜带入捕房捕頭令押候解送公堂禀請讞員關絅之司馬懲辦○昨晨二百五十八號巡街捕投捕房報稱漢碧禮路北永祥里口倒斃一無名男子衣衫藍縷狀類乞兒捕頭令傳地保報堂收殮 
 
 
 

Page 10

 
 
故員齋戒露禱三日霖雨大降歳復大有農民以至誠感愛戴尤深綜計該故員治思恩二年疊　巨憝愛護蚩氓百廢具興不遑寢處地方頼以敉平心力由滋交瘁積勞成疾於二十六年十一月初一日在任病故合郡士庶欷　流涕如失慈母謂其平日以實心行實政視民事如家事於民生休戚風俗盛衰靡不夙夜勤求竟致政成身殞雖古循吏不是過也伏查光緖二十四年潯州府知府夏敬頤以遺愛在民經前撫臣黃槐森奏請將治蹟宣付史館今馮德材治行不愧循良理合陳請轉詳援案具奏等情由司具詳前來臣查該故員馮德材署思恩府事兩年戢暴安良興利除弊盡心民事卓著循聲嗣以積勞病故經前撫臣丁振鐸請照軍營立功後病故例從優議叙奉硃批著照所請該部知道欽此經吏部議奏加贈太常寺卿銜按知府實官廕一子入鹽讀書六月期滿以知縣註册候銓奉旨依議欽此聖恩優渥寮屬同欽今據該紳等追思遺愛臚列政蹟臣　加查核亟思表彰以風有位合無仰懇天恩俯准將已故署思恩府知府馮德材守思政蹟宣付史館立傳出自逾格鴻慈理合會同署兩廣督臣岑春煊恭摺具奏伏乞皇太后皇上聖鑒訓示謹奏奉硃批著照所請該衙門知道欽此 
廣西巡撫柯奏梧州設關通商請復道員駐紥片初四日 
柯逢時片再臣接准署督臣岑春煊電開據英領事照稱梧州以上潯　一带苦盗商人被劫梧州向有道員駐札辦交便捷請復　制等因臣查梧州府自設洋關通商建有該關監督衛署以鹽法道兼該關監督随時往來省梧辦事兹准前因應卽飭令該道移駐梧州督飭統带水師員弁認眞清理河道以安商旅遇有交涉事件妥爲辦理除檄飭遵照外謹會同署兩廣總督臣岑春煊附片陳明伏乞聖鑒謹奏奉硃批知道了欽此 
廣西巡撫柯奏整頓吏治均定各缺公費緣由摺初五日 
廣西巡撫臣柯逢時跪○奏爲整頓廣西吏治擬先均定各欵公費以期久任而袪弊端恭摺仰祈聖鑒事竊維廣西匪亂由於吏治不修然吏治之所以不修非盡官之不肖實由缺之不均甘苦相懸趨避不免中材以下大抵皆然廣西如太平泗城鎮安等所屬州縣道路旣遠水土極惡所入之欵歲或不及二十金往返川資動耗其半所出或且倍之任斯缺者無不視爲畏途負債難清能還爲幸於是多方委缷敷衍終年得求交代安望其盡心民事整理地方頽靡相仍禍亂遂伏又如臨桂蒼梧等縣地居衝要供億　多體察情形不得不予以調劑於是優瘠之缺例有更替而皆不可以久居用人者不拘不能爲地擇人竟不能不爲人擇地又較優之缺所有平餘入欵大半皆在冬漕若以漕交卸則賠累滋多不均尤甚至於道府各缺除兼管關廠税項者經費尙充其餘如左右江道柳州思恩南甯太平等府皆清苦異常供張節壽之資不得不仰給屬吏遂至賢者無所養其廉　不肖者遂得肆其貪婪膽徇鑽營無不由兹而起卽各巡撫學政藩臬兩司衙門支入之欵養廉而外亦俱瑣屑不僅各稱决有未安取與均屬非義惟用度較鉅供億煩多稍爲寛籌藉存體制且免滋他弊以肅官常臣與省寅僚再四商酌惟有將通省院司道府州縣各衙門用度繁簡道途遠近按月酌定公費卽就各衙門本有入欵均有支給養廉亦歸入計算照章匀關定章以後不准於公費之外叧立名目收取分交違者以贜私論各州縣地丁項下向有坐支佐俸役食祭品廪糧等項照舊留支臣頃在桂林設立廣西官銀錢號收發司局各欵擬於梧州潯州南寗柳州等府一併設立分號凡各官公費准其在附近官號支領各缺入欵亦均解交官號收儲抵用綜計每年共應支銀五十九萬四千兩各缺原有人欵約共銀六十八萬三千五百兩通盤合算尙屬有盈廣西通行花銀每百兩較厙銀少十兩有奇擬一律以花銀發給留此餘欵以備偏災之不足又州縣開呈入欵如有名目不正者尙須核明禁革遇有應辦差使查明果係因公亦准由官號支付各官到任之始並准另給一月公費作爲資斧及置備什物之需上司到任不准絲毫累及州縣州縣到任不准絲毫累及商民凡封船隻索夫馬購器具送酒席盡行革除總令缺况相均足敷所用雖邊遠之地亦可久於其任庶任事者無所藉口自愛者亦有所資自各激發天良勉圖稱職奔競營求之弊可不禁而自除於吏治或有起色臣爲整飭地方破除積弊起見是否有當理合將酌擬均定廣西通省各缺公費及原有人欵緣由開具清單恭呈御覽伏乞皇太后皇上聖鑒訓示謹奏奉硃批該部知道單片併發欽此 
廣西巡撫柯奏學政商定棚規擬由公欵開支片初五日 
柯逢時片再廣西學政一缺每年領養廉銀二千七百餘兩按臨各屬由州縣致送棚規以爲辦公之用書役人等經過地方不得不取給州縣陋規以敷口食現任學臣汪詒書到任之始廉隅修飭卽以名目不正欲盡行裁革又苦經費無出膢商之前撫臣亦以相沿旣久未便遽議更張現聞臣有均定各欵公費之舉與臣熟商擬將各屬原定棚規悉數提歸公項連同養廉　匀計算毎月由宫銀錢號解送公費花銀一千兩遇閏匀攤並將學署書吏承差皂隷各項人等大加裁汰按月酌定工食每月計花銀一百兩亦由官號按月解給其不敷者由學政自行給發凡從前各州縣應送酒席費家人書差火食陋規並過山禮等項名目一槪禁絶除水路船隻陸路夫站及入棚後每月所需薪米油燭仍由辦考州縣代備議定章程俾有限制准各州縣開單由官號公欵開支此外不今縣縣耗費分文以袪積弊而肅政體是否有當謹附片具陳伏乞聖鑒訓示謹奏奉硃批　欽此 
兩兼總督岑等奏邊防恊餉緊要請飭各省籌解摺初五日 
署理兩廣總督臣岑春煊督辦廣西邊防候補四品京堂臣鄭孝胥廣西巡撫臣柯逢時跪奏爲邊防緊要恊餉欠解太多　懇 
天恩嚴飭各省按期　解以濟饑車恭摺會陳仰祈聖鑒事竊照廣西邊防原設二十營歲需餉銀四十餘萬兩向由湖南湖北廣東每月各解銀一萬兩每年共三十六萬兩餘由廣西籌撥光緒二十二年前督臣譚鍾麟因廣東償欵不敷奏明將恊撥之十二萬兩歲减四萬兩亦由廣西撥補計自奉准恊撥以來三省應解之數均未解足截至本年底止湖南欠解銀一百七十萬九千兩湖北欠解銀一百五十一萬二千餘兩廣東除奏准减解外仍欠解銀二十八萬四千餘兩爲數甚鉅而邊防緊要皆由廣西勉力 
 
