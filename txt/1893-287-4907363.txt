# 1893 - 287 - 4907363

 

Page 1

 
 
[赶印京報放大附張啓] [  申報　　臣工章奏薄海願聆偶一濡遲無不延頸跂足是以本舘特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纖悉靡遺綴錄報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[新印六部處分則例告成] [  圖書集成局啓]  
　　是　臚列各種處分事例進呈列聖睿鑒條分縷析詳盡無遺凡有新例增添者更隨時附入所以嚴官守定考成若準繩然無所偏倚誠居官者所不可不讀而佐治者亦須融會貫通者也坊間雖有木板流傳而亥豕魯魚殊多紕繆本局悉心校勘積日累月訛悮胥刋然後用新鑄鉛字排成印以雪白連四紙分裝八册盛以錦匣核定每部碼洋一元工角賜購者請移玉上海申報館帳房及各埠申昌書室均可 
[巡勇巡捕異同說]  
　　古者民風敦厚所以守望相助出入相友民自能互相禦侮互相周恤而無事乎在上者之督率也降及後世風氣日偷强者脅弱衆者暴寡小之爲盜賊窩家閭閻被害大之爲敵人奸細機密潛通然此皆罪大惡極法所不赦彼亦惟恐人知深自掩藏無敢肆其毒於衆見共聞之地者也其最可惡者莫如滬上無業流氓平日遇事生風恃强索詐明目張瞻以爲業在其中毫無忌憚按其罪不過枷責而核其情甚於盜賊此非有以防之不可防之者何租界則有巡捕城廂則有保甲巡防各局之巡勇中西官蓋深知其弊而特不敢忽視所以安良懦而防匪徒也然而巡捕與巡勇則大不同矣城外有巡捕亦未嘗無打降索詐之事惟不敢使巡捕見之見則必遭拘獲也城内以及南巿則不然雖有巡勇而流氓之横行如故也地方之受害依然也上海一邑地濵海隅向來民風椎魯如無懷葛天之世自西人通商以來商買雲集風俗爲之一變咸同之間髮亂方熾四方之避難者皆以此間爲武陵之源遷聚日繁迨大憝削平始漸歸其鄉里而有等漏網匪徒旣屬無家可歸又復無業可執於是非爲梟匪盜賊卽以拆梢度日乘機訛詐恃衆打降日有所聞視爲常事近年以來白作玉器各帮而外又有一種短衣窄袖三五成羣日游行於大街小巷魚肉鄉愚一呼百應按滬地一隅除洋商租界而外巡防各局所管及者南北約十許里東西約五六里城中則分設五局西北則老閘新閘八仙橋皆有分局十六鋪迤南則南北中分爲三局此十一局中各有巡勇其數幾何又有各鋪正副小甲以助查緝亦不可謂不多矣而竊盜流氓之仍未靖者其故何歟蓋各鋪小甲本與租界巡捕無異而彼則不管閒事惟人家租房買地則有小加一之費開行開店則有開巿之規春秋兩季則有祝壽之分爭鬥詞訟非錢不行一經赴訴則烟鈔茶資飯錢已需洋三四元是非未判而所費已屬不貲故各鋪甲之出息大者一年可一二千金小亦四五百金較之租界中西人所設之巡捕其所得有數倍過之無不及也然而巡捕則挨班分叚日夜悛巡遇有打架拆梢等事立卽拘入捕房押解公堂隨時訊辦而捕頭及三道頭等復不時查察賞其勤而罰其惰故各捕當班無敢偷惰以取罰者獨至租界以外城廂内外並不見一巡勇地甲沿途巡緝遇有拆梢打降等事受其害者或當塲扭住其人或能指其姓氏里居尚可以赴局中申訴局員見勢難推諉始肯略予懲辦如非當塲拘住或不能明指其人則一經撒手無處追尋雖赴局申訴惟有傅喚鋪甲使之尋緝不過虚行故事徒延時日而已由是言之巡防局之設果何爲也哉夫巡防本地方有司之事非他人任也自地方有司迎送事冗遂添設巡防局然則巡防局之有巡勇與工部局之有巡捕其義正同乃巡捕則挨班分叚不分畫夜隨處巡行更有植立中途以防車馬碰撞其辦事何等認眞而巡勇則各局分藏不知匿於何處前此某委員在差時尚見有巡勇持鞭巡行西門外一帶及城中亦有巡勇見面今則出入城中苟非經過局前竟不知有巡勇租界巡捕其實則集之居户城廂巡勇工食雖出之於官其實則出之於官者仍出之於民者也出工食以養如許巡勇而昕宵不見一巡勇之面一任流氓横行匪徒溷迹閭閻擾累　闠驚心正不知巡防二字作何解也或者曰各局巡勇諸人未嘗無梭巡之時但探聽總巡由何路而來則卽在何路裝腔作勢無論日間夜間其信息極靈其奔走亦極快倘非總巡所經之處則流氓盜賊雖沿途生事而亦無人焉爲之彈壓爲之拘拿此則巡勇之與巡捕同而不同之處也然而吾不禁慨然於中西之殊政已 
[諭旨恭錄]  
　　九月初二日奉旨造所叅疏防監犯越獄之管獄官山西太平縣典史彭希祖著卽革職拿問交張煦提同刑禁人等嚴訊有無鬆刑賄縱情弊按例懲辦有獄官太平縣知縣俞恒著革職留任　　限將逸犯閻鳴山嚴緝務獲究辦餘著照所議辦理該部知道欽此 
[都門吏治]  
　　兵部爲知照事武選司案呈現出有直隷天津鎭右營游擊一缺照章應以漢三等侍衛推升查有馬廷襄年四十歲河南項城縣人由庚辰科武進士漢三等侍衛行走四年期滿經欽派王大臣騐看覆奏奉旨以游擊用欽此應將該員擬選此缺相應知照領侍衛内大臣處轉令該員於二十五日赴天安門外朝房預備擊簽萬不可以可也○禮部爲知照事所有本年癸已恩科宗室新中舉人在保和殿覆試例應奏派護軍統領一員稽察中左門經本部於本年八年二十日具奏請派稽察中左門護軍統領一摺本日奉硃筆圈出署廂白旗護軍統領克勤欽此欽遵到部相應抄黏原奏知照廂白旗護軍統查照辦理可也○吏部爲曉諭事所有光緒十九年七月分分發道喬聯寳等三十三員本部於本月二十六日午刻給照相應傳令各該員務於是日親身赴部承領毋得自悮可也○兵部爲知照事武選司案呈所有奏請兼襲雲騎尉世職分發福建候補知縣何建忠一員本部於光緒十九年八月十八日帶領引見本日奉旨何建忠著准其兼龔雲騎尉世職欽此欽遵到部相應知照吏部曁閩浙江蘇督撫查照可也○文錦如都統仙逝所出管理廂旗蒙古新舊營房應卽奏派管理經值年旗開列該都統副都統銜名請派管理廂紅旗蒙古新舊營房事務一摺於光緒十九年八月二十三日具奏本日奉硃筆圈出廂紅旗蒙古都統松溎欽此○兵部爲知照事武選司案呈現出有直隷大名城守營都司一缺應歸八月分由部推選照章應以漢藍翎侍衛推選到班查有木書祿年三十九歲山西忻州人由内成科武進士漢藍翎侍衛有走四年期滿奉硃筆都 
 
 
] 

Page 2

 
 
司用欽此應將該員擬選此缺相應知照領侍衛内大臣處轉令該員於二十五日赴天安門外朝房預備製簽萬不可悮可也○廂黄旗漢軍都統爲知照事查八旂漢軍砲營向在向城門箭樓内仔儲紅衣神捷劈山等大小砲位例於每歲八月底輪流請往蘆溝橋演放畢仍送存門樓相應知照步軍統領分飭崇文宣武朝場東直阜成西直安定德勝等門值班官兵查照卽於本月二十八日由各該旂砲營官兵前往會同於該各門樓内恭請砲位前往蘆溝橋演放可也 
[會商陳設]  
　　明年皇太后六旬正壽舉行慶典業經降旨於西直門關廂一帶沿途略陳景物等因兹聞總辦慶典王大臣擬照成案卽由各衙門拿分叚落陳設景物其應如何分叚陳設舉行一切事宜應由内務府主稿會同總辦慶典王大臣具奏請旨遵行惟應舉辦一切自當斟酌盡善方昭美備刻由内務府咨請總辦萬壽慶典王大臣各堂憲於八月二十九日辰刻在西苑門關防衙門内會商一切以備會稿具奏恭候旨下遵行云至一切詳細容俟續登 
[電傳湖北鄉試題名全錄]  
丁禧瀚武舒輝懋武胡廕北漢蔡中爕安舒鎭圭武余靖漢吳雲鳳武常煊燿荆洪槃漢徐嗣豐漢袁承祖武王贊皇黄陳翰芬黄涂鴻健安徐文佐黄李哲運漢高錦官黄陳金黄宋均平漢徐驤黄杜康鶴漢陳鴻　漢江丕勲鄖陳曾培黄許堃黄周杰安楊毓瑞宜焦作正襄胡有煥麻李翥華漢劉洪烈漢黄慈瑞安李世英漢歐陽泗安劉人傑漢胡瑞雲荆劉發安胡輔元安陳元晋荆佘寅中武熊克昌襄陳爕黄徐鴻彬漢汪夢桂武袁皇黄陳懷淸黄朱沛昌漢陳國光德忠興旗呂承瀚武盛殖施呂鴻希武黄祖培黄凌雲旗蕭紹昌漢黄綸漢楊章漢錫齡旗施子珩德周保琛漢郭鑒堂宜 
[蓮出淤泥]  
　　金陵某姓女住信府河年十八丰姿綽約楚楚可憐母平日多醜行女弗善焉八月間母卒女毁容閉户携弱妹以女紅度日雖零丁狐苦而志趣淡然鄰有某媪者專爲野鴛鴦作撮合山掉三寸不爛舌能令織女思凡飛瓊下嫁無賴少年呼爲雌蘇秦其造淫孽已可想見矣媪偵女獨處且窘迫異常思居以爲奇貨遂密與某中設計詭詞告女曰小妮子時當妙齡又具此天人貌舉目無親一旦爲狂蜂浪蝶所誘崑山之璞詎能潔白無瑕耶曩聞爾母云有至戚呆姓家饒於貲久不通音問老身素識其人是朱家郭解者流倘悉爾姊妹苦况　不坐視也老身爲爾傳遞一消息如何女唯唯越二日甲與媪偕來温言慰卹語語動人女年輕不辨眞僞頗有感激涕零之狀次日甲喚肩輿接女與妹同去並贈衣服自飾數件女欣然而往比至其處華屋也眷屬殷勤如欵貴客心頗安之乃不數日甲令女除母服飾以艶妝女不從繼以威逼知已入牢籠中密紉小衣夜臥挾刀剪自衛忽一夕有某公子排闥直入偎抱求歡女驚起誓不從命相持旣久女握刃作自刎狀公子始駭而遁公子非他卽甲女之意中人一夔不足又顧而之他初不料有投梭之拒也女遭此大窘計無所施不得已强爲歡笑令人不疑或可兎脫某日淸晨衆猶未起女啓扉潛出復至信府河舊居泣訴於街鄰隣人不平邀集十餘人具呈禀縣署江寍縣趙小帆大令以誘拐逼姦事關風化亟宜懲辦立標火籖提某甲并媪及某公子到案某公子飾詞遠出遣抱申訴當將甲媪二人嚴訊盡得勾串顛末用籐條鞭媪背數百甲亦如之二三十鞭不能見血重責執刑人故差役凛凛不稍寛假也責畢收押擬遲日再行笞責蓋非痛懲不足以挽惡習所謂除莠安良者卽此意也 
[彞陵漁唱]  
　　某號掛旗船裝載棉紗各貨運往重慶駛至歸州下首地名匾担石者被石碰破赶急搶救貨物已浸濕數十件堆放岸傍忽是夜三更陡來匪徒多人竟將棉紗搶去數包當經該掛旗船上水手人衆追赶奪下數件另有一件匪因包重難以携沈當卽將棉紗包割開抽去多餅及船夥赶追救取貨物而匪已逃遁無跡現雖在歸州報案不知可能獲案否也○郡城内外小孩多有路遇西人口語不善者恐釀事端地方官卽出示曉諭禁止告示錄下賞戴花翎補用直隷州特授東胡縣正堂加二級周爲出示嚴禁事照得宜郡自設立各國通商口岸以來凡西人在此處傅教貿易以及遊歴經過居民自當一律優待以示輯睦現奉府憲函開頃晤英領事面云近日郡城東門北門内外有些遊人遇有洋人行走仍爲詈罵請設法禁止等語亟應嚴禁以杜釁端合行出示嚴禁爲此仰闔邑軍民人等一體知悉嗣後如遇西人經過務須以禮相待不得肆口詈罵並各約束年幼子弟不准任其在外胡爲滋事自示之後倘敢不遵仍蹈前轍一經查明定卽拿案嚴行懲治如係幼童并傳該家長一體究辦决不姑寛各宜凛遵毋違特示○近日四鄉新棉花已出每日卽有人由下路挑得皮花或百餘斤或數十斤來宜昌花行消售現在上好貨花約值錢二十串之譜次者十七八吊錢不等然每日雖有皮花上巿總不見多不過逐日不斷耳○某日下午有某號旗船入川於早飯時過河行至南津關下面大堆子地方因船中貨物未曾裝匀　重下輕帶縴溯流而上不料船身一側浪隨湧進致船傾覆貨物漂流而下至宜昌城對岸之石榴紅地方方將船收住某號赶急派駁船過河駁提水濕各貨上岸而尤魚洋菜等俱浸濕無用矣近日上貨極多彼船户其小心在意爲妙○中秋節後天氣驟凉夜間時有相風凉雨陡覺增寒人之不能調養者動患頭疼發熱幸不致釀爲時症惟江上之水日漸消退已離舊岸文餘矣 
[夜臺避債]  
　　天津北門外竹竿巷立泰永錢鋪與針巿街立泰成等號同一劉姓東家劉固富家翁嗣以力不如前遂將該鋪陸續收巿其立泰永掌櫃曰譚鶴亭劉於收巿以後淸釐帳目謂譚實有侵挪情事具控於天津縣而譚鶴亭旣經歇業又遭訟累空空妙手無術可以點石成金再四思量擬向夜臺逃避爰於上月下旬自用尖刀剌腹腸卽隨刀流出不能敷救輾轉斃命屍妻卽赴縣以威逼喊控兩相纒訟不知何日斬斷葛藤耳 
[中西會示]  
　　大英欽命駐劄重慶管理本國通商事宜署領事官法大淸欽命四川分巡川東兵備道重慶關監督黎爲會銜曉諭事照得重慶設立聚昌自來火公司原定章程外來火柴概歸公司發賣二十五年限内他人不得添設原恐中國奸民起而與之爭利或冐充洋商撓亂中國之權故特嚴申禁令若洋商販賣另有約章可循不在此例特恐遠人誤會徒滋爭競合行會銜曉示爲此示仰華洋商人一體知悉嗣後有洋商自願開設自來火廠者必須禀明領事官定奪凡洋商販運火柴入口者先將包數花紋廠號禀明領事官移知監督騐明轉飭公司知照自應遵守約章聽其任便交易售與華人而由華人亦任便發賣該公司不得過問若華商販運上項火柴到渝到萬者仍遵定章概歸聚昌公司發賣不得在外私售二十五年限内華人只准入股合開亦不得在此另設自來火廠此又中國自主之權外人不得干預以示區别而敦輯睦毋違特示 
[西泠客話]  
　　杭垣考試爲人搶代者謂之放馬倩人搶代者爲之騎馬此風小試中由來已久盖馬者在已無志於此不過爲人馳驟而已故鄉試不聞有是說也近數科塲外飛卷盛行鄉試遂亦有放馬之名雖經上憲嚴絶弊竇然防不勝防富家巨室每遇大比之年先集番餅若干邀請一榜或兩榜者屆期會叙一處稱之曰棚兒更有不待邀請效毛遂之自薦者待題紙飛出善於某題聽其擇取而爲之復由塲外飛入塲内以希獲售而馬之最奇者有某姓家本富有在京供職歴有年所現已考取軍機竟敢跋涉數千里之遙私自回藉爲人搶代噫在寒酸　猶可 
 
 

Page 3

 
 
原而赫赫京員斗瞻如是斯眞目無法紀者也○烏龍巷口欄杆店某甲年已五十餘膝下尚無子嗣因與某氏婦姘識去歲冬間竟獲弄璋之喜今春欲將婦及子領回團聚一室妻不允從此醋每風波無虚日至九月初四日甲將子抱歸妻曰此呱呱者不知何人遺種也汝墓木已拱尚欲眠花宿柳何顔之厚乎順手掌夫頰數下甲忿甚携子而去至晚不歸有知者謂甲在某寺擬削髮爲僧子則寄於育嬰堂矣 
[牛莊近信]  
　　交秋以來輪船稀少洋關稅餉大減去年此際已收稅銀四十萬兩光景今年目下只收得稅銀廿九萬兩然頂旺則前年一年共收銀六十二萬上年則共收五十八萬兩今年則相形見絀屈指封河已不到兩月之期斷不能再收二十萬之數洋關如此常關則尢甚矣○半月以來上河小船寂然無到者荳子又漲蓋因陳荳早完不知何以正當旺出新荳之際上河竟寂然不來咸謂省憲封捉官差所以各船一概遁匿若然則大有碍於國課商情轉瞬封河地方大局亦攸關非淺也○上月廿四日河神廟演戲下午演丑表功一劇其丑正表弟二功忽東看臺上有一旗服年輕婦人連聲喝止置之不理乃大怒飛擲兩茶盃以擊丑仍演如故臺下人衆齊聲喝采擲碗者臉赤如火羞恨憤極飭其跟人速詢會首此戲何人所點會首亦笑置不理伊乃急自歸去自稱道臺衙門之四奶奶觀其行止似非平日深藏閨閣之人且看臺上皆良家婦女老少何止百數皆若司空見慣並不稍攺色相何獨四奶奶深惡如此○營地自上月十八日換季以來寒威日逼近日竟衣簿棉袍矣○厘捐局總　福樹滋太守於八月廿三日動身赴錦州府署任○營口油坊生意最大亦最穏從來未聞有賠耗者惟今年油價步步增漲油坊亦家家賠錢近在將見新荳矣油坊且都停碾矣聞田莊台一齊早停營街亦停有五六家西街義泰德亦頭鋪交船最多近亦停碾然則今年油坊家吃虧實不淺矣○東營河神廟係當年三江商船帮創建歴來經費仍由三江商船輸捐前年水災營邑人士咸知河神靈感遂公禀請奏錫封號上年興議重建凡官商紳富均有捐輸此次後殿告成於八月十六日開光演戲十天營邑士人舉國若狂咸謂關東地方神廟雖多終無如此壯大眞是見所未見查詢工程化費未及萬金局面殊爲宏敞云○營口爲東三省進出商埠萬商雲集並無會館惟三江帮先有河神廟繼建三江公所並咸安堂義莊數年前天津帮與廣潮帮各建山莊於東營閩廣二帮又各在西街賃屋立公所現聞廣潮帮置買恒盛油坊舊基攺造娘娘宫將來以建會飭營口地方再二十年必大有可觀矣但巿面上通行抺兌過爐使用憑帖終非久計也 
[營勇失物]  
　　營勇某甲在大東門外開濬河道前日下午事畢往王信義葷油棧中取水洗濯旋卽他去未幾復來東尋西視揚言頃間洗手時有一玉鐲置於檯上臨行未取可速交還棧夥某乙謂爾去後並無物件遺下豈可藉詞詐擾甲怒不可遏鼓檯拍凳有一口吸盡西江之勢經人解勸終不釋手甲與乙互扭至巡防中局控告局員提訊之下以甲控失無憑碍難准理姑念窮苦異常由本委賞給大錢四百文甲不願領錢堅請追物局員一财開導甲始唯唯而去 
[書船被撞]  
　　某書坊貨船由杭州赶考回滬初七夜泊在董家渡候潮四鼓時忽有乾記之連中小火輸經過撞洛船頭書船上人在夢中驚覺大呼救命連中始停輪將人救起船則拖至淺灘沈下然人雖無恙念餘箱　物已水漬不堪斯誠妄之災也 
[虹口瑣誌]  
　　著名流氓長脚阿寳拐騙中之巨擘也前日又至虹口紅帮成衣會館向司閽者詭稱因某兵輪有事欲借金鑼一對向爾主說明可卽付我司閽者不疑遂以鑼給之詎意一去不來經該業董查悉赴捕房控告捕頭允爲飭探查緝○本邑人劉海林向業成衣匠在英租界北山西路德安里許春全家製棉皮綢衣四件業已製就忽被竊取經許查悉向劉盤問劉不但不認反赴美捕房誣控自已衣服亦被訐竊旋由包探唐寳榮查明劉將許衣藏取寄在親戚處遂將劉拘押捕房聽候吊贓究辦 
[換牌續述]  
　　保甲總巡張牧九司馬諭飭各地甲將城廂内外各烟館門牌一律更換已列前報前日十六鋪南北中三叚各烟館投局掉換門牌每張出小洋二角五分當經局中查得南叚人數不符者十餘家北叚姓名不符及冐名頂替者三有立時扣留以便查核 
[飭令棺殮]  
　　昨報列陳屍在室一則兹聞該叔某甲收取洋銀後一去不來轉租房屋之某乙以屍身未便久擱遂赴捕房報明捕頭飭包探查傳某甲著其赶緊棺殮 
[碰船禀道]  
　　中庸洋行西人密臘同發鐵卽飛脫乘坐遊船被小火輪船碰撞一案業經蔡太守訊問後命繙譯查勘壞船及究竟如何碰撞再行訊斷已列前報兹悉飛槎小火輪船係蘇撫憲之官輪此次送榮尚衣來滬適蘇藩憲鄧方伯之公子回粤鄉試順道來滬欲返蘇臺乘飛槎回蘇之便雇坐官舫卽由飛槎拖帶於夜間九無鐘時開行至十二點鐘駛至周太僕廟相近逆潮而上中庸洋行西人密臘飛脫所坐之遊船順潮駛來兩相碰撞及太守命劉繙譯同值日差至杉板廠地方查勘壞船飛槎小火輪之管篤徐君已到言及駕駛時點有紅緑燈以期來船避讓自已坐在艙面留心瞭望及至港面略闊處稍不留意不料遊船順流而下毫不避讓及輪船欲避勢已不及致相碰撞輪船頭艙稍有損瓌坐船亦已震損至遊船之白燈懸在桅杆之上不甚分明况管駕輪船者向前瞭望並不見桅上所懸之燈輪船則隨路放氣及與遊船砸撞西人墮水救起後曾與密臘言及彼此兩有錯誤徐君與鄧公子本欲往蘇州因西人欲至上海卽與同來而飛脫之子則繪有碰撞圖樣謂小火輪船實未放氣遊船照章行駛被碰後艪前及船艄觸成一孔已估得修理費銀七十二兩並毁碎玻璃並地球式之燈及零物不件又失銀表一隻共價銀十兩零總計八十餘兩開帳呈堂援救飛脫之小船户劉唐氏亦將損壞情形禀明帶船待勘當經繙譯勘明兩造之船均有損壞徐君言旣係彼此船頭碰撞然則遊船後艄一孔何來遊船上人言遊　後拖有小杉板當碰撞時小杉板横亂冲擊致將遊船觸有一孔觀小火輪船艪後捐壞所帶坐船亦損則震動之情形可知矣繙譯查明後禀覆太守太守飭差李愼邀同船廠工頭估看小火輪船及坐船並劉唐氏之小船修理應費若干開單呈核太守復於昨晨商之薩副領事以此案兩造均有疎忽須將情形禀明道憲候示核辦 
[重懲賭棍]  
　　今年三月間有瞿子高卽瞿梅生投上海縣控稱祖遺墳地被賭棍瞿桂寳設攤聚賭向論遭毆叩求提究未幾桂寳亦投縣控梅牛開塲聚賭内大令准詞飭差先將桂寳之夥吳四保子提案訊供收所前月間桂寳在虹口另與他人肇事由捕房拘送英公堂轉解至縣大令飭將原告瞿梅生提到諭令分别收所候訊前日桂寳在押所適有前年底毆斃葉順昌案内之萬惠如同在押所桂寳籍端尋釁看役彭春喝阻不依據情禀報大令大怒卽於晚間升坐花廳提齊原被研訊先提瞿子高卽梅生研詰供稱係本邑人世代書香現爲京貨生意往年住廿五保三圖於光緒二年間遷至裏虹口共生兩子長子亦習京貨業次子現爲醫生去冬桂寳保出後卽時開賭今春至小的祖墳上擺賭小的卽往喝阻伊竟不服於三月十三日下午帶同伊子瞿慶仁瞿慶祥等前來將小的毆打小的告知地保朱增祥委諸不理令我告知陸坤咸陸亦置若罔聞小的無奈於三月十八日到案控告大令問爾與桂寳是否同宗答稱不是又問爾知桂寳去冬保出後何時聚賭答稱桂寳於十月初一日保出初二日開塲賭博問桂寳之子現作何事答稱亦以聚賭爲生問爾與吳相識否答稱不識係桂寳賄囑出塲且桂寳控小的聚賭實無其事小的家世貞白情願淸貧不願濁富豈可取此不義之財大令提吳四保子至案供稱係江北人前爲小工後至瞿桂寳處賭檯上爲夥每日約得工資百餘文家有老母不敢聚賭大令命提瞿桂寳研詰供稱係本邑人去冬蒙恩保出不敢犯事此次伊等滋事小的並不在塲是日上午小的在家吸洋烟忽被捕房拘送英廨轉送憲案大令曰去年本　蒞任之始不知爾之劣跡是以於十月初將爾保釋爾去時亦自願攺過自新 
 
 

Page 4

 
 
决不再到案下何以又在外間生事經捕房拘送公堂爾在蔡大老爺案下求請送縣及將爾送來又在押所中肇事實屬胆大妄爲桂寳供稱此次小的實被捕房悮拘小的在押所中因萬惠如向我勒索故與理論不敢肇事大令問爾與梅生究竟有何糾葛供稱並無他故無非爲聚賭而已况虹口之賭消息甚靈如大老爺往拘難以就獲大令問何故供稱如今日大老爺往拘已由地保陸坤咸朱增祥等前去通信迨憲駕到時各賭徒早已逃散矣目下賭徒共有四帮小的自蒙恩保釋以來並未賭過兒子慶仁等亦各安分貿易大令問四帮賭徒是何等人供稱係廣帮潮帮江北帮安淸道友帮大令問廣帮何人爲首供稱高老與老呂爲首均　捕房中之副捕頭潮帮者係馬興大不同方先生等爲首其餘兩帮係阿吉大順子小順子羅瞎子及吳四保子等諸人爲首前有戴四南與梅生梢有瓜葛小的向梅生解勸伊因此懷恨到案控告大令又問瞿桂寳曰自昔至今爾到案下共有幾次答稱七八次問是否均爲賭案答稱不是因田地涉訟大令曰爾之劣迹本縣早已深知現在不必抵賴此次　肇事被拘一到公堂卽求蔡大老爺移縣爾之章豈不以爲到縣署卽可朦保出外乎供稱小的並不滋事是日小的在家午膳卽至一林春吸烟於一點鐘入内五點鐘出外伊等於三點鐘滋事小的在公堂並未求請送縣大令曰爾不守本分已可想見旣已押入所中尚敢與人尋釁喝令拖下笞責四百板卽著釘鐐收禁内監聽候擬辦吳四保子供求交保大令不准着卽還所吳倔强不行大令大怒謂本縣命責桂寳爾不應在旁代求顯見非安分之人着重笞二百板還押候再查明瞿桂寳吳四保子二人劣迹冉行詳辦 
[衣被羣黎]  
　　全家都在西風裏九月寒衣未翦裁此黄仲則詩也夫客路凄凉尚起無衣之歎况災民流離轉徙號寒之餘繼以啼飢乎本館恊振所昨承東鼎新里隠名氏助洋四十元又隠名氏助洋二十元得此恩施下逮茅檐蔀屋中有不同拜挾纊之賜哉合綴數言以當心香一瓣 
[鉅欵助賑]  
　　順直被災後飢民困苦顛連莫可名狀所賴濟世者仁慈而寓以慷慨踊躍而隠厥姓名相與爲善殊有不約而同者洵堪爲天下樹之的焉昨承希勉齋助規銀五百兩永安堂調元堂各四百兩日强齋培本堂延齡室長春館燕貽堂五户各三百兩蒙祐堂二百兩其九户由蔚泰厚號交來合規銀三千兩委解接濟救災卹鄰捨鉅資而恐後扶危濟困植陰德於無窮大善士拯急同心彼凋瘵無依者當拜仁風而感頌矣渥膺美報可立而待也上海北巿絲業會館籌賑公所施善昌謹誌 
[文章濟世]  
　　謹啓者敝堂接奉曲園老人俞蔭甫太史以文章潤筆移助直賑洋十元祗領之下欽謝莫名椽筆生春壽世更教濟世仁人利溥佛心本是仙心功德無邊福壽無量謹登報牘奉揚仁風上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[客述]  
　　　中西兩倉蒿草盛茂現屆秋令天高物燥監督循例出示限十日内灌人　倉交除凈藍亦滇重倉諸之要務也○傅聞江蘇糧道憲景月汀觀察於九月初三日起旱回南辦理收漕事宜○江蘇督糧道景奉錦山海道書奉硏東邊道奭敬送八旗滿蒙漢三塲試卷津海蘭道應敬送常州府合屬試卷通永道張敬送安徽合省試卷吉林分巡道訥敬送永平府合屬滿漢試卷奉天昌圖府正堂錢敬送昌圖府合府試卷通州正堂吳敬送淮安府合府試卷三河縣正堂王敬送三河縣試卷天津縣正堂李敬送長元吳三縣試卷三品銜候選郎中黄敬送天津合府試卷柏鄉縣正堂江敬送柏鄉縣試卷 
[陰雨傷稼]  
　　金陵自八月以來陰雨連綿江潮日漲禾稼未登塲者被淹在田農人泛木盆割取稻頭落水中者十有四五已登塲者堆積如阜不見晴曦榖中漸生萌芽而米粒全無用現已損三四成如再不放晴將有轉豐爲歉之勢願蒼蒼者憐而憫之也 
[白食難喫]  
　　蘇城著名流氓許大疉次犯案經地方官嚴懲具改過結　檡放而兇惡性成仍不稍改本月初二日午刻偕同類數輩行至大成坊巷新開飯鋪内團坐一桌開懷大嚼食畢不名一錢揚長而去櫃夥將其喚轉好言理論許卽大肆咆哮不肯低首時該處地甲亦在是鋪噉飯聞之上前勸解詎許卽遷怒於地甲摩拳擦掌勢將兇毆適中路總巡王明府呵殿而過見之喝差拘拿櫃夥及地甲跪禀緣由明府卽著帶回局中升堂提訊略詰數語立飭差勇持片送往總捕署請懲魏司馬以許怙惡不悛飭發改過局收禁聞者快之 
[重懲誣控]  
　　王嘉福有洋三百元寄在張周氏所開小客寓旋被誘姦吞洋訴知捕房派包探唐寳榮拘該氏送案疉經蔡太守訊供該氏不認吞洋太守飭包探查明再訊已列前報昨據包探唐寳榮廪稱王嘉福原籍鎭江自言帶來綢縀售得現洋今王之老母王某氏已到言明兒子在家中祗帶洋十七元大錢九百文並無綢料等件王嘉福之誣告已可觀見今帶其母上堂請爲發落王某氏供訴前情王嘉福供詞支吾張周氏仍執前詞蔡太守謂王嘉福居心不良任意誣控可惡已極其母不存袒庇之見誠實可嘉判王嘉福重笞二百板以儆誣告之罪張周氏開釋 
[縣案彚鉹]  
　　浦縣徐雲泉至法界提人被法捕查有拆梢情事拘入捕房徐情急自盡一案屢載報章前晚黄大令命將法捕房送來之鴇婦阿　生王三寳　案研訊先據阿招生供稱係蘇詶人丈夫阿龍　開花烟館素來安分今春有竊賊葉阿金被案下捕夥拘獲誣扳小婦人等有　洋五十元因此徐捕來提其寳小婦人與葉素不相識安有寄贓之事小婦人不願到案情願賠出贓洋五十元當時經丈夫阿龍與李桂等保比次日徐　春園烟館守候小婦人將洋送到烟盤中不知爲何　捕房所聞將徐拘押徐爲何自盡均不知悉王三寳供與同屍妻徐錢氏　禀求　伸寃麻皮阿四卽李桂供稱充當九鋪十二鋪汛捕是日小的與則龍及探夥阿毛追入城中在舊校塲擔保阿招生等出外次日如何付洋徐雲泉如何被拘小的毫不知情謝　二供稱小的現充差夥是日與徐至烟館取洋忽被捕房拘押徐情急自盡大令得供判將阿招生王二寳分交官媒收管李交差候提阿龍阿毛到案訊辦○喬文仙私逃一案已見報章前日晚堂喬母喬金氏投案訴稱係本邑朱瞿鎭人年四十八　生有三女大女已嫁三女在家次女文仙自幼在朱菊生家爲童養媳去年六月十八日成親此次歸家後小婦人令其速回夫家詎女不諳路徑行至靑浦地方大令問爾知爾女何在供不知大令曰已由本縣將爾女交朱領去矣該氏連連稱謝大令謂爾欲與女來往否供不願來往大令著具明結呈案又問爾夫何在供在寓患病大令着退去 
[英界公堂瑣案]  
　　二百五十六號華捕禀見陸阿松在天后宫前擲骰是以拘案陸供擲骰小賭後當改過蔡太守判管押七日賭具銷毁○陳阿二稱在碼頭上米被工人金炳榮行竊拿獲人贓交捕送案金供貪小拾米求從恩典蔡太守判管押七日贓交陳領○林施氏訴稱被孩子吳木子行竊衣服拿獲人贓交捕送案吳供早失怙恃不能度日致犯行竊蔡太守飭發棲流所留養贓給該氏○陳夏氏訴稱葉仁寳在門前大使喝阻不依反敢行兇致被擊傷頭顱報捕拘案求請騐傷曾至西醫院據言醫治七天可愈葉供急欲大便被阻口角無意碰傷蔡太守飭令管押俟七天後再訊○包探孔阿才禀積竊傅同香行竊鞋子拿獲人贓送案尚未查明失主傅供認犯竊蔡太守判管押五月贓存捕房待失主認領○寍人陳阿林在本邑人喬阿明門口小便被阻口角兩造各邀同鄉人打架由捕拘案該捕禀稱拘各人至捕房時忽有項阿好追至欲以調停自任爲此一併送案喬供稱兒子阿元被伊等毆打陳供因其任意小便故與爭論被遭毆擊心不能平故亦招人報復項供不敢多事陳小　翁小娘　元中等同供代爲解勸喬阿元供亦被毆打蔡太守以細故打架均有不合判陳阿林管押三天項阿好押二天喬阿明押一天餘均閉　 
[法捕房瑣案]  
　　昨日葛同轉蒞八仙橋捕房提何汝梅飯作所控傭工之張阿寳到案先據薦頭人王福林供稱與張阿寳素不認識因飯作内急欲用人卽倩小的引薦同轉問張尚有柴内所藏之米現在何處張稱初次犯竊同轉著掌頰八十下謂張曰爾旣犯竊尚不認錯此次從霓　　以後再犯定當重懲○陳子福王陳氏二人因拆姘不遂互控公堂經葛同轉訊明均非善類押候各予掌責昨日提案著照原斷各掌頰八十下王陳氏嘵嘵置辯同轉以其狡展著再掌二十下申斥一番一併釋出○邱金三投案訴稱回甬之船現已雇定卽欲旋回故里嫂氏患病未便投案求將姪女桂姐釋出令嫂氏領回同轉提桂姐到案問丈夫何名現年幾歲供稱丈夫姓陳名金發年廿六歲同轉將桂姐申斥一番飭包探送至船上○同盛米店夥李桂之持該店圖章簿據投案同轉將各圖章逐一騐視與錢票上所蓋圖章詳細復核該店夥又呈出十月初二期票一紙計九八銀五百兩當將收票之人扣留正欲鳴捕拘拿忽被兎脫同轉又將簿據細騐筆蹟與票上符合似係一人手筆問店中司帳爲誰供稱一爲蔡德春一爲楊珠生同轉謂李曰細核筆蹟似與楊司帳相同　可回去詳細查察恐外間尚有票據不止此數遂命提魏金生劉福生　阿　徐桂堂華慶祥五人到安間曰爾等各人將如何拾來情形從實　明劉福生供在同仁堂門首拾來沈阿發供在新北門拾來徐桂堂供　萬寳樓拾來又據奉傳到案之小車夫張阿美供票在法大馬路飯店門首拾來問見有人失落否供不見同轉謂各人曰爾等卽係拾來亦應報明捕房原告本欲向爾等根究出票之人今姑從寛一併釋出以後不可黄小拾取魏等叩謝而出○鎭江人陳水發同子八兒投案遞禀并具領狀聲稱妻室陳銀珠前因不守婦道隨人出外致有賣娼情事涉訟公庭蒙發普育　留養現已知悔求恩領回團聚同轉命提陳銀珠到案再三申斥銀　俯首求恩并稱尚有衣服在堂内交同伴阿根收管同轉命包探至堂内領衣給還陳銀珠交其丈夫帶回夫婦叩謝而退○龔王氏控媳張氏不别而行在途遇見扭送案下同轉訊明後飭押侯傳到張正勲訊問已紀前報昨據正勲投案禀稱向爲小木匠住居長浜因王氏欲將媳婦再醮以致涉訟同轉訊明逼醮屬實未便釋回命提王氏姑媳到案諭令張正勲温同王氏之兄王富金來案責令王氏出立不敢逼醮　結著將張氏交保出外俟王富金到案候核 
[福建官報]  
　　八月二十三日縣丞施則杜禀謝過班新海防候補儘先補用行知○二十四日縣丞龔若城禀銷北門盤查禀辭赴泉州塗秀厘卡○二十五日通判邱晋　禀明聞訃丁本生母憂縣丞原鴻儀自京禀到縣丞吳廷翔自京起服請咨來閩禀到○二十六日府經駱兹棠自漳州公幹禀到禀銷差○二十七日准補拿口巡檢朱景鎭奉裁厦門厘局文案禀可銷差謝飭赴任禀辭試用巡檢徐懋璣自京禀到藩憲牌示照得按照磨張維崧在任病故遺缺應以候補按照王鍾椿咨補特示○二十九日委辦船政船塢事宜知府朱宗炳由馬尾禀到禀見禀辭典史余讓沅自京禀到藩憲牌示照得新選古田縣汪育陽應卽飭赴新任供職又本任寗縣　臣洽調署連城縣遺缺應以大挑試用知孫何亭署理特示 
[省官報]  
　　八月廿五日楊永昌銷廣信鹽局差回省禀到禀見仁和縣伍禀知糧道行知前屆海運加運同銜蒙恩覆奏並十七年保案均奉核准禀見叩謝大錢巡檢于　　知藩司飭知赴任叩謝縣丞白曾蔭　知糧道飭知十七年海運蒙恩保獎補缺後以知縣儘先補用叩謝鄭祖庚由京來省禀到從丸品蔣朝琦服闋來省禀到禀見○廿六日大挑縣李思敬禀知糧道飭知上年海運蒙保補缺後以直隸州用禀見叩謝邵同珩禀謝上屆海運獎案蒙保知縣任補同知以知府用禀見任環增禀謝上屆海運蒙保同知用王賡夔禀銷解京餉差○廿七日前署餘杭　羅銘勲禀見禀謝海運保案俟補缺後以同知直隸州用鍾上珍禀知厘捐局委威平厘局差叩謝○廿八日候補府莊人寳禀銷假禀見禀蒙憲恩海　案内保准補缺後以道員用叩謝大錢巡檢于儉禀見禀辭赴任○廿九日同知王啓甲禀知廿三日聞訃丁親母憂候補縣陳錫藩禀見禀辭解餉赴都○三十日同知黄源晋禀知丁　憂 
[蘇省官報]  
　　廿九日藩轅牌示照得調署丹徒司巡檢姚鏞聲現飭令仍回高家司巡檢本任所遺丹徒司巡檢員缺查　試用從九王桂墀堪以委署○三十日縣丞黎耀森禀知奉委武闈報事差○九月初一日汪瑞曾謝給咨赴都引見卽辭署吳縣主簿范景賢謝委兼理吳縣縣丞事卽辭縣　陳毓楠盤門旱關從九李仕策婁門水關朱福履胥門旱園均禀知臬憲委盤查差蔣瑜臬憲委赴崇明縣保甲差卽辭縣丞管鈞余永楨從九張廷璪葉洵張鼎銘未入胡長慶　禀知奉委武闈執事差○初二日同知李　濤臬憲　赴江北緝捕差並往江西公幹辭調署上海縣典史陸桐華禀到俸　驗看○初三日同知袁保基禀知臬憲委赴淮屬抽查保甲差郭重光謝飭留蘇差委劉澤寰諒奉督憲飭知十八年海防案内保補缺後以主簿補用項兆騮銷洞庭山絲捐差 
[邗江官報]  
　　八月二十六日戴分轉文携禀辭赴差童鹺尉士成辭回廟灣鎭卡○廿七日趙觀察濟川辭行回省○廿八日汪鹺尹内炎奉保甲局委　外四叚巡查○廿九日徐相　沈　察守遲公　過揚經知大巡共廿員均奉委押北鹽差 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年九月初一日京報全錄]  
　　宫門抄○蘇撫奎奏查明江寍等屬光緒十八年地丁等項奏銷　内未完一分以上各　　　摺○楚督張　奏籌解　經費及加放棒餉片○粤督李奏撥給蘇省官剥船水脚片○楚　張奏委解出使　　　　斤○護江撫方　奏籌撥年兵餉片○又奏委解十九年分厘金京餉銀兩片○又奏　撥　九年第二批海軍經　　兩片○九月初一日工部白旗值日無引見○巴克坦布假滿請安○載瀛續假十日○吏部呈進月官卷○石　　　克們泰　志顔○○江蘇巡撫奴才奎俊跪奏爲查明江寗等屬光緒十八年地丁等項奏銷案内未完一分　　谷府州縣恭摺開單仰祈　准户部咨各省奏銷册結到部覈議潘驛題覆需時經征各官應得處分業已設法規避未完　日仍未能年淸年欵議令嗣　一　題一面先將未完一分以上各員開具簡明淸單專摺奏報由部核定處分先行復奏其有具奏　續完者准其續行奏請歸本　開　嗣准户部咨各直省經征有額雜稅亦令比照雜項錢糧未完分數開報續准部咨各省經征　丁錢糧凡數在一百兩以内　有　完在五分以上照革職　缺者該督撫於奏報未完一分以上摺内聲明朝限三個月征完免議　滿無完將該員先行撤任仍找原奏分數議處各等因均經　行遵辦在案兹據江甯藩司瑞璋詳稱甯屬奏銷例限向係截至次年六月底造册詳辦所有光緒十八年分地丁等項奏銷　屆造　之期將各屬報解是年地丁等項錢糧按照應征之數核計地丁項下人　衛未完一分以上雜稅項下銅山縣未完一分以上及三分以上山陽縣未完一分以上及四分以上桃源興化贛榆寳應淸河沐勝　縣未完一分二分以上四分並四分以上不等又接傕雜稅之淮安府未完一分徐州海州二府州未完一分以上開列經接催徵員石未完銀數詳稱具奏前來奴才復核無異除咨部查照並　　行勒限嚴催徵完淸解歸入續完另行奏報一面飭將奏銷趕緊詳辦外理合恭摺具奏並繕經接催徵員名未完銀數淸單恭呈御覽伏乞皇上聖鑒敕部查核施行再此案江甯藩司於七九初九日具詳十二日到蘇核辦合併陳明謹奏奉硃批户部義奏單併發欽此○○張之洞片再前准户部咨豫撥光緒十九年分京餉奏撥江漢關洋稅銀十五萬兩又光緒十九年分東北邊防經費奏撥江漢關六成洋稅銀十萬兩又具奏各關應解抵閩京餉攺爲加放俸餉銀兩江漢關仍於四成洋稅項下每結提　千　各等因均經轉飭遵照辦理所有江漢關奉撥前項銀兩業經委員管解第一二三批京餉共銀十二萬兩東北邊防經費第一二三　共銀七萬兩並第一百二十八九兩結應解抵閩京餉攺爲加放俸餉銀八千兩應解赴京交納均經奏咨在案兹據湖北漢黄德道監督江漢關稅務惲祖翼詳稱在於所征洋稅項下動支庫平足色銀三萬兩作爲本年第四批京餉又在於第一百三十一結　征六成洋稅項下動支庫平足色銀三萬兩作爲本年第四批東北邊防經費銀兩又在第一百三十結所征四成洋稅項下　撥庫十足色銀四千兩作爲本年加放俸餉銀兩飭委候補知縣史恩緜試用知縣黄州府經歴吳明分别管解赴京交納並聲明江漢關本　奉撥京餉銀十五萬兩東北邊防經費銀十萬兩均已掃數解淸等情詳請奏咨前來臣覆覈無異除分别給咨管解外謹會同湖北巡撫臣譚繼洵兩片具奏伏乞聖鑒謹奏奉硃批户部知道欽此○○李瀚章片再江浙　運漝糧由直隷官剥船接運　　前於光緒十二年經臣奏定每年每船由江浙漕項内酌貼工食銀五兩十六年因米少船多每　祗能輪運一次所得水脚已較歴屆爲少經年停泊苦累難堪此項工食若按米數核减必致偷漏滋弊奏明仍按每船五兩發給旋准部咨令自光緒十七年爲始每平斛百石准結工食銀七錢五分其從前按船給銀五兩章程卽行停止等因復經臣瀝陳船户苦累淸形奏請照案仍按五　　發俾　身家奉旨著照所請户部知道欽此兹查本年分撥蘇省官剥船一千一百八十隻除舞弊革辦外其餘一千一百七十六隻每船仍發津平銀五兩共給津平折實庫平銀五千六百五十六兩五錢六分仍由道庫漕項内動支據江蘇糧道景星詳請奏銷前來臣覆核無異除淸册領狀咨部其浙江糧道酌貼銀兩由該省照案自行造報外理合附片具陳伏乞聖鑒敕部查照謹奏奉硃批户部知道欽此○○張之洞片再據湖北漢黄德道監督江漢關稅務惲祖翼詳稱查江漢關第一百三十結提存出使經費銀兩業經委解江海關騐收詳請奏咨在案兹查第一百三十一結所征洋商進出口正稅六成銀兩除開支稅務司並關用經費及傾鎔折耗外實存銀二十四萬六千二百二十四兩六錢一分六厘按十成計处應提一成五厘出使經費銀三萬六千九百三十三兩六錢九分二厘又收招商局輪船出口正稅四成八厘銀兩除開支傾鎔折耗外實存銀三萬七千二百七十四兩四錢零三厘按十成計算應提一成五厘出使經費銀五千五百九十一兩一錢六分遵照户部核覆每萬兩扣給解費銀二百兩卽在所提出使經費内扣給委員解費銀八百五十兩零四錢九分七釐計實解銀四萬一千六百七十四兩三錢五分五釐飭委候補知縣胡廷松解赴江海關騐收等情詳請奏咨前來臣覆核無異除分咨外謹會同南洋通商大臣兩江總督臣劉坤一湖北巡撫臣譚繼洵附片具陳伏乞聖鑒謹奏奉硃批該衙門知道欽此○○方汝翼片再查前准户部咨具奏福建省壬辰年兵餉撥江西辛卯年未完地丁銀五萬兩並准閩浙總督兼管福建巡撫臣譚鍾麟咨以江西積欠閩省遞年兵餉經部議准暫從緩解其續撥十六年分協餉仍令如數報解以濟要需僅准解到十六年銀五千兩又續撥十七年兵餉銀五萬兩十八年兵餉銀五萬兩僅准解到十七年銀五千兩所有奉撥十九年及欠解十六七八等年協餉共銀一十九萬兩飭委候補同知羅承祖來江守催領解回閩各等因當經行司遵照兹據署藩司福裕詳稱伏查江西省歴年欠解福建兵餉已奉部議暫准緩解其十六年以後應解銀兩自當遵照撥解現據各屬解到光緒十九年地丁項下匀出銀五千兩爲福建壬辰年兵餉於十九年七月初三日飭庫動放遵照福建來文如數發交來員福建候補同知羅承祖具領援照歴辦成案飭令交商妥爲匯赴閩浙總督兼管福建巡撫衙門交收掣批回銷並令遵照回閩銷差詳請奏咨等情前來臣覆覈無異除咨户部曁閩浙總督臣查照外所有籌撥閩省壬辰年兵餉交給來員具領匯解日期緣由理合附片陳明伏乞聖鑒謹奏奉硃批户部知道欽此○○方汝翼片再查光緒十九年分京餉撥江西地丁銀三十五萬兩厘金銀十萬兩又續撥地丁銀四萬兩行據藩司先後籌撥地丁銀二十五萬兩遴員委解赴部交收詳經撫臣德馨曁臣附片奏報各在案兹據署布政使福裕詳稱所有奉撥厘金京餉亟應遵照籌解第查厘金項下現無存銀惟有援照成案改動地丁俾免遲誤今於司庫續收光緒十九年地丁項下動放銀五萬兩遴委候補知縣李墨林領解於十九年七月二十一日起行由陸路前赴户部交收等情詳請具奏前來臣覆覈無異除飭迅籌續解外所有委解十九年分厘金京餉銀兩起程緣由理合附片陳明伏乞聖鑒謹奏奉硃批户部知道欽此○○方汝翼片再查光緒十九年正月内承准總理海軍事務衙門咨光緒十九年分北洋海軍經費撥江江厘金銀三十萬兩按八成解足分批徑解北洋大臣兌收限十二月内掃數解齊等因經撫臣德馨轉行遵照籌解兹據署藩司福裕詳稱查汪西省每年撥南北洋經費銀三十萬兩按八成飭解光緒十二年奉將前項經費改爲海軍經費計是年分共解銀二十萬兩十三年分共解銀三十四萬兩十四年分共解銀十一萬六千五百兩十五年分共解銀二十一萬兩十六年分共解銀十九萬兩十七年分共解銀十九萬兩十八年分共解銀十九萬兩所有十九年分海軍經費解北洋銀二十四萬兩前已解過銀二萬兩先後詳奏在案兹查北洋待用孔殷自應亟力籌解現於司庫厘金項下騰挪銀三萬兩爲十九年分海軍經費徑解北洋第二批銀兩於七月十三日動放發交三晉陳商號限四十日匯赴北洋大臣直隷督臣李鴻章天津行署投兌以昭妥速並照章放給該商匯費銀三百兩等情詳　具奏前來臣覆核無異除飭續籌撥解並咨户部曁總理海軍事務衙門及北洋大臣查照外所有籌撥十九年海軍經費徑解　　　二批銀兩交商匯兌緣由理合附片陳明伏乞聖鑒謹奏奉硃批該衙門知道欽此 
 
 

Page 13

 
 
[光緒十九年九月初二日京報全錄]  
宮門抄○諭旨三道錄前○直隷李奏京旗各屬莊田租項照案减收摺○又奏未完一分以上員名淸單片○又奏　　　　　名淸單片○又奏派員接管海口防務片○又奏姜桂題留營辦理片○皖撫沈奏道員賞還銜翎片○又奏　别　　片○楚督張奏籌解第七批鹽厘京餉片○陜督楊奏報土藥釐銀數目片○九月初二　内務府國子監正紅旗值　　引　　○榮公鍾公名假滿請安○榮公由東陵回京請安明湖北宜昌鎭總兵傅廷臣請訓並請假一個月○廣州副都統興　　訓○肅王續假十五日○英信續假五日○幼官學奏派管學之大臣派出長麟○貴恒奏請開缺○召見軍機傅廷臣興　○○大學士直隷總督一等伯臣李鴻章跪奏爲順直各屬本年水　亟重請將京旗各屬莊田租項照案减收恭摺仰祈聖鑒　竊順直各屬間有王公貝勒等府莊田光緒六年御吏朱以增請遇災酌减租數並佃租歸地方官徵解臣以佃租改歸官徵事有窒礙奏明仍由各府自行經理光緒九年十二年順直水災均照案奏請减收租項十六年被災較重復援案奏請减免欽奉是年八月二十五日上諭本年順天直隷各屬水災甚重民情困苦異常朝廷憫念災黎迭經賞撥銀兩撥給米石以資賑歉情形將如何减收租數之處行知坐落州縣出示時諭不准莊頭攬頭等將已减之租朦混舞弊其内務府各項地租步軍統領衙門地租並著查照成　一體减收以紓民困等因欽此欽遵在案查順直各屬窪區本年水勢之大被災之重較九年十二十六等年尤爲甚重業經臣等將籌辦賑撫情形迭次陳奏飭委道府督勘災歉分數另行照例籲懇恩旨豁緩糧租照章先令曉諭停徵兹據各該州縣禀　被災之處田禾旣失收成廬舍又多倒塌甚有積潦未消卽春麥亦難播種民情困苦異常所領賑欵僅堪度命佃種各府莊頭攬頭地畝應交　錢實屬無力完納禀請照案奏辦前來臣等查順直此次重罹水災小民蕩析流離慘難言狀前蒙特恩賞撥江蘇江北河運漝糧奉天粟米並屐辦賑捐以資接濟皇仁優渥感戴同深被災各屬應完本年正項錢糧例得懇恩豁緩先行照章停徵王公各府仰體聖慈自必將災區地租照案核减惟經手之莊頭攬頭人等賢否不一誠恐從中朦混全數追呼昏墊餘生何堪朘削惟有仰懇天恩俯准照案特諭王公貝勒各府並各京旗自行體察坐落州縣災歉情形將莊田租項分别减收其内務府各項地租步軍統領衙　地　並卽一體减收以紓災困查歴屆成案内務府係不分災歉一律减免五成本屆災情較重自應照辦王公貝勒各府及各京　步軍統領衙門是否概减五成應各迅速酌定知照直隷轉行坐落州縣出示曉諭俾窮黎早沾實惠其有災前花户長完及上年豫行全收長　　　准其留抵次年之租節年民欠均緩至次年秋後啓徵臣等俟奉旨後卽敬謹刊刻謄黄委員分往被災州縣村莊張貼並　於僱收時先按五成完交仍俟各處核定减免成數再由各該州縣曉諭遵照如上洋業經豫交者無庸再交至各州縣未被災歉村　仍應照十成完交不得藉詞减免倘有莊頭攬頭書役人等串通弊混及奸民影射抗租照例懲辦各屬紳民地畝内有佃户承種交租者旣被災歉亦令一律减收俾昭公允理合會同兼管順天府府尹臣孫家鼐順天府府尹臣孫楫恭摺具陳伏乞皇上聖鑒訓示謹奏奉硃批另有旨欽此○○李鴻章片再據藩司裕長詳稱光緒十八年分廣照庫地租奏銷現已核竣先將經徵已未完分數員名開具淸單請奏前來除詳細淸單咨部外所有未完一分以上員名繕具簡明淸單敬呈御覽伏乞聖鑒勅部查核謹附片具奏奉硃批户部議奏單併發欽此○○李鴻章片再部定新章經徵各項糧租應先將未完一分以上員名開單奏報等因兹據布政使裕長詳稱光緒十八年八項旗租奏銷現已核竣將經徵未完分數員名開單具詳前來除詳細淸單咨部外所有未完一分以上員名繕具簡明淸單附片具陳伏乞聖鑒勅部查核謹奏奉硃批户部議奏單併發欽此李鴻章片再山東　萊靑道劉含芳於十八年五月奉旨調補斯缺該道自北洋辦理海防卽派駐奉天旅順口綜理水　營務會辦船塢及各砲臺工程創設魚雷營操練雷艇添設水雷學堂分建水陸師需用槍砲器械藥雷子彈各庫均能認眞督籌條理精密旅順與烟臺對峙爲北洋門户要衝尤爲海軍根本之地臺塢廠庫各工甚關重要該道艱難締造歴年最久經手事件最多兹已逐件淸厘就緒由臣遴派妥員接管並咨明山東撫臣飭赴本任現值籌辦烟臺膠州防務添築砲臺與旅順大連灣威海衛南北聲勢聯絡登萊靑道常駐烟臺兵輪駛赴各口均尚便捷應仍飭該道兼管營務於地方公事之暇隨時就近周歴各成會商各將領整頓工操實於海防全局有裨理　附片陳明伏乞聖鑒謹奏奉硃批知道了欽此○○李鴻章片再新授雲南臨元鎭總兵姜桂題向隨四川提督宋塵　部毅軍轉戰南北各省無役不從於光緒九年調赴奉天辦理海防駐紥旅順口十四年簡放廣東瓊州鎭總兵仍留營帶隊十六年十月在營丁憂開缺服闋復蒙恩補授今職查姜桂題調防旅順迄今十年督率操防素稱得力旅頓爲北洋要衝毅軍尤百戰勁旅霎柱題在營最久驍勇樸誠情形熟悉與各將士氣誼相孚實爲該軍不可少之人合無籲懇天恩俯念旅順海口防務重要准將晏桂題仍留宋擾軍中辦理營務俟接替有人再行赴任是否有當伏乞聖鑒訓示謹奏奉硃批著照所請兵部知道欽此○○　秉成片再查安徽省拿辦首要會匪龍松年張道士徐耀庭及劉天發李幅齋等多名皆係存記花翎二品頂戴開復安徽候補　袁秉楨於辦理蕪湖大通保甲時督同員弁設法訪查知其名姓行蹤飭帶線勇分途蹗緝獲案後解省斫訊狡展茹供該員旋因核　　職嗣以捐助順直賑欵並補交銀兩經吏部議准開復原官調取引見其獲解之各匪犯今均質訊明確分别懲辦在事出力員　臣欽遵前奉諭旨彚案具摺奏請獎叙察覈督率查拿爲民除害實由該員認眞得力未便没其微勞可否仰懇天恩准將開復　　候補道袁秉楨賞遠銜翎以示鼓勵抑或另予優獎之處出自宸裁除履歴咨部查覈外謹附片陳請伏乞聖鑒訓示謹奏奉硃批袁秉楨著賞還銜翎吏部知道欽此○○沈秉成片再勞績保歸候補班州縣人員應於到省一年後察看考核奏明分别繁簡補用歴經循辦在案兹查有五品頂戴候補知縣熊鈺自光緒十八年六月十六到省之日起連閏扣至十九年五月十六日止試看一年期滿例應甄别據藩臬兩司會詳前來臣覆查得該員熊鈺心地明白辦事穏練堪以繁缺留省補用除咨部查照外謹會同兩江總督臣劉坤一附片具陳伏乞皇上聖鑒謹奏奉硃批吏部知道欽此○○張之洞片再前准户部咨豫撥光緒十九年京餉案内提撥湖北鹽釐銀十五萬兩又准户部咨續撥本年京餉案内撥湖北厘金銀五萬兩行令分批起解等因業經籌撥本年第一批至六批京餉鹽厘共銀十萬兩委解赴京交納附片奏報在案兹據湖北布政使王之春鹽法武昌道瞿廷韶籌撥本年第七批京餉鹽釐銀二萬兩飭委候補知縣史恩綿試用知縣黄州府經歴吳明管解赴京交納等情詳請奏咨前來臣復核無異除分咨外謹會同湖北巡撫臣譚繼洵附片具陳伏乞聖鑒謹奏奉硃批户部知道欽此○○楊昌濬片再前准户部咨甘省徵收土藥厘金銀兩應自光緒十六年起按年據實造報不得併入百貨厘欵内開支以免牽混並將所收銀兩專欵存儲聽候指撥等因遵辦在案兹據稅厘總局司道詳稱甘肅省自光緒十八年正月起連閏至十二月底止關内厘局卡收支土樂欵目彚爲一宗計新收厘　一萬八千二百三十兩四錢三分業已如數解交藩庫專欵存儲聽候指撥以出抵入並無存餘造具四柱淸册並聲明前定工築厘章每百斤實抽厘銀一十六兩六錢拘歸百貨厘局兼收薪工卽係統支奉飭另欵存儲不得擅動以故十八年分抽收土樂厘銀應支前項　工仍在貨厘項下開支所有十八年收獲土樂厘銀已由某藩司照數搭解海軍衙閂查收等情詳請奏咨前來臣查　　地處邊陲冋無洋樂到境本地雖有栽種鶯粟者亦屬無多　故收厘有限每年歸入百貨厘金欵内造報兹該稅厘總局將元　　八年分所收土樂厘銀一萬八千二百三十兩四錢三分如數解交潘庫已由甘藩司搭解海軍衙門查收在案除飭司仍按年列　　查　飭各局卡認眞抽收實收實報以裨厘務外謹附片具陳伏乞聖鑒飭部查照施行謹奏奉硃批該衙門知道欽此 
 
