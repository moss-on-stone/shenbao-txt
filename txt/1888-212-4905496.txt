# 1888 - 212 - 4905496

 

Page 1

 
 
　　 
[經策通纂前集定價分售] [  點石齋主人啓]  
　　經策通纂一書體仿乎玉海爾繫富過之文　乎策府而卷　逾　匪惟足供訓詁攷据之資寶集霰部類書之成矣前集曰經學輯要依經　次爾分厥九一曰易首雅雨堂本李氏周易集解次讀書齊本李富孫周易集解勝義次經訓本惠氏易漢學易例次汪氏刻本周易姚氏學周易通　月令二曰書平津舘本孫氏尚書今古文註疏三曰詩首馬氏毛詩傳箋通釋次玉海附刻本詩地理攷次六　堂本校正陸氏毛詩草木鳥獸虫魚疏次玉海附刻本三家詩攷次守山閣本范氏三家詩拾遺四曰春秋首學海堂本趙氏春秋三傳異文箋次古經解彙函本杜氏春秋釋例次學海堂本孔氏春秋公羊通義次劉氏公羊何氏釋例次　南遠書本侯氏榖梁禮證次粵雅堂本許氏榖梁釋例五曰禮首朱子儀禮經傳通解附增次胡氏儀禮正義次惠氏禮說次朱氏禮記訓纂六曰四子書首翟氏四書考異次林氏四書典故覈七曰孝經知不足齋本臧兵孝經鄭氏解輯八曰爾雅郝氏爾雅義疏九曰說文朱氏說文通訓定聲附補是編也仿售本之精　點畫悉遵按原書之部居體裁如舊冺門戶之見無　朱之分寧經彌涘足貲寶學諸家師承備在左方現巳殺青分裝世二本碼洋十二元計售一部之　巳得連城之璧想亦海內窮經之士所嘉許焉 
　　 
[經策通纂後集定價分售] [  點石齋主人啓]  
　　後集曰策學備纂　百氏之菁華繹四部之要義首經部得卷四十有二次史部得卷九十有四次天算附西學得卷十次方輿得卷二十有二次　學得卷八次官制得卷三次選舉得卷十有二次循吏次儒林文苑共得卷九次禮學得卷六次禮制得卷三十三次樂律得卷三次兵制得卷二十有二次刑法得卷五次錢幣得卷三次田賦得卷三次征榷次鹽鐵共得卷六次農政得卷二次荒政得卷四次漕運得卷二次河渠得卷三次水利附公田得卷二次氏族得卷六次四裔得卷六次金石得卷六次子部得卷二十有九次集部得卷二十有四次選學得卷八次　文得卷九次攷工得卷六是編也計字數三千萬有奇按原卷千五百有差簼千石於靈峰傾萬撙之強水始克殺青分裝四十八本碼洋十六元只取成本分卷倒　另謀　聞 
　　 
[書本報領懇誌盛事後]  
　　西醫梅威令先生教授醫法於華學生三人業已成功日前試演軍營救療兵士之法并請在滬各醫生公同評隲給予憑據俾得行道關道憲及滬上中西官莫不咸集此已登諸前日報章道憲顧之頗爲喜悅不但當衆鳴謝而且次日特往梅醫生處卒踵謝以寵之蓋中國之有西醫自此而始故視之若不勝鄭重也聞不日梅君卽當挈之北上交與李傳相因傳相前曾有言謂此次學生學成之後當量爲保獎請給以功名並欲令此學生等分往各軍再行教授以便薪傳授受愈推愈廣傳相之用心可謂周至矣當給憑時計有四人一爲李君荃芬一爲陳君呈棨一爲吳君傑模兹三人者乃專習西醫而皆已成功者也其所給者爲行醫之憑據其一則爲林君璣璋乃在醫院中襄事已有九年之久惜於西文不甚精熟以故不能授醫理而於辦理醫院中諸事則極爲熟悉故其所給者爲辦理醫院事務之憑據此四人者亦可謂有志竟成者矣吳君傑模前年曾蒙枉顧年雖輕而學已積翩翩儒雅藹然可親與之談娓娓不倦李陳林三君則推於給憑時見之未與接談而其所學之淺深則初無所殊也梅君久欲以西醫之法授華人而無如華人之中精於西文者少不精於西文卽不便授以醫理故特至香港向學堂中各紳董商之各紳董亦深以梅君此舉爲善無不樂爲允許遂於學生之中悉心挑選擇其質性聰敏西文已精者得兩人卽李君荃芬陳君呈棨挈之赴臺灣專心教授復有吳君傑模聞而欣慕自願負笈從梅君遊其用心尤爲真摯故吳君之就梅君學業後李陳一年而其成功則一今次一律給憑初無軒輊於其間至此而梅君之功乃告成　梅君之心乃大慰矣夫梅君之有此志也匪伊朝夕因見泰西各國皆有隨軍醫士照萬國公法之例雖在兩軍交綏之時而此輩隨軍醫生自成一隊另有號衣兩軍皆不得犯之設有受傷倒地無論爲弁爲兵卽由醫士舁去敷治此種隨軍醫生有老有少有男有女皆能照顧病人料理傷患各國各軍皆有之而中國獨無故發此心願爲中國創此未有之奇然先時所教則尚屬治病諸法卽有療傷諸術亦尋常之傷非行軍時受傷之比也自聞傳相言將來學生等學成之後擬分置各軍於是知中國之所以習西醫者所重在此乃復教以行軍時救治受傷兵士之法并一切應用器具重新添置俾得以盡其長至今日而業已有成前此試演之時無不一一如法首領醫生俺特生及各醫生與兵船哨弁等見之咸拍手稱善然則中國之所欲者至此而可償其願傳相聞之喜可知已雖曰此時止有三人梅君今後亦未必再肯選徒授業蓋卽此三人學業之成而梅君之心力幾於交瘁故知其可一者未必可再然既有此三人則譬之種植果樹有此三人以爲之種則將來之生生不已者當無窮期而中國自此當有無數西醫更有無數隨營醫士與泰西各國無異此皆梅威令先生之功不但李傳相之心慰龔觀察之色喜卽我中國之人亦當同深感激者也或者謂西醫之法與中國不同中國數千年來向無西醫而治病之法亦未嘗失傳名醫世出歷觀各家醫案及所著各書何者遜於西醫而必舍中而就西哉余曰不然時移勢易風氣亦且爲之轉移自與泰西通商以來凡西醫之藥販運至中國者不知凡幾而銷場日廣則可知華人之喜服西藥者殊不乏人與其亂服西藥何如請教西醫之爲愈乎與其請教西醫何如華人自習西醫之爲尤妙乎吾故曰梅君之有此一舉中國人所當同深感激者也此次梅君功成名就挈帶此學成之四人赴津以交之於傳相必有位置此四人之處苟得創設西醫學堂令此學成諸人爲之教授則以一生二以二生三以三生萬中國之所裨當有不可限量者矣余將拭目以俟之余更將翹首以待之梅君行乎哉卽以此篇作贈行之序焉可也 
　　 
[諭旨恭錄] ○六月十九日軍機大臣面奉　諭旨本月二十五二十六二十八日均着推班欽此○二十日奉　旨內閣中書李廷斯吳蔭培高繼昌陳璧臧植　唐古忒學助教廣春中城兵馬司副指揮劉見堯俱准其補授保舉倉屯站官依凌阿倭凌阿知縣沈廷翰章憲曾劉保仁端木鴻鈞王德中鹽大使潘祖恩病痊知府施之博知縣宋作寶俱照例用卓異道文惠同知張希淵俱回任准其卓異加一級仍註册候升同知沈守謙着准卓異加一級仍註册回任候升欽此 
　　 
[輪船電信] ○怡和洋行利生輪船失事初據西信譯登前日又經牛莊訪事人詳述情形因再照登報牘昨日該行接來電云貨艙之水業已戽乾現有丐拖缽在此施救卽可將貨救起船身應保無虞矣 
 
 

Page 2

 
 
　　 
[河復故道] ○黃河入海取道徐州由來久矣自河北徙此道遂成平陸兩岸居民就河底播種二麥數十年來昔之白浪滔天者今皆青穟遍野矣上年鄭州决口全河奪淮而下東注洪澤湖形如側釜欹不容潴因是裏下河一帶深恐陽侯挾高屋建瓴之勢决東則東决西則西淮揚十數州縣皆不免其魚此不待智者而始知也乃近日忽紛紛傳說謂洪澤湖自經伏汛驟漲一丈五六尺其水已全趨桃源縣境之某口　入某港循黃河故道繞徐州直達尾閭入海此說若確則岌岌於東者忽一變而改爲西趨不但高寶諸湖無溢出之患卽淮東新挑之各引河亦無潰决之虞但不知天從人願否耳或曰此信已見之電音當非齊東野人之語况現在各省督撫憲救災恤隣不遺餘力加以籌賑諸君子深體天道好還之理爲之消弭於無形東南一隅或者其有豸乎書竟不禁額手而頌曰盛哉乎斯世 
　　 
[九江二事] ○九江九華門至鎮轅門一帶街道凹凸不齊陰溝亦多淤塞每逢霪雨泥濘沒踝行者無不視爲畏途地方紳耆聯名詣鎮轅稟請派兵修葺朱春山軍門俯如所請捐廉派弁往南康府購辦青石數千方飭新勁營勇興工畚挶如雲尅期告竣從此化蜀道爲康莊軍門之功豈淺鮮哉○有湖南人某甲由金陵附上海輪船往九江行至湖口縣廻峯磯江面客忽躍入江心諸客見之齊聲呼救船主卽命停輪飭二副帶水手四人放一洋划前往撈救而客已載沈載浮逐流而逝洋划救援不及怏怏而回船主轉舵來迎不期洋划行至輪船旁處被巨浪衝覆四水手經燈塔中人救起二副則與波臣爲伍矣 
　　 
[印度異人記] ○印度有異人焉其生也不知何年其死也不知何日其來也不知何處其去也不知何方其事迹之怪怪奇奇實有人目所未見且耳所未聞者噫是殆錬形之士乎近閱歐洲報載有某英人來稿一則稱述異人之事甚奇據言某於十四年前往印度地方遊歷凡該處之士君子多與之遊有一友係印度部民固年高有德者流閱歷甚深見識甚廣因與爲友常與談論天下事一日友突如其來怱怱而言曰有一異事君願聞之否緣近有一異人新到本境不知其從何而至且不知其歲幾何想與青山同壽　其人善死死而復活活而復死曾無已時今其人已算定死於本城君其欲觀其死葬以及復活否某聞之念天下之奇安有奇至於此諒爲無稽之語然既有是說亦不可不一往觀之因曰既有此異余深願得一見之不知君肯爲余介紹否友曰是何難今其人所定死期仍未能屆乘其未死與之結識得以暢談今古何如某喜極因偕往訪焉既至見其人貌古樸望之似四十許人身甚壯頂踵不留毫髮目灼灼有異光因與之言詎異人英語甚精無煩通事以爲代達因與閒談瑣事友乃附耳而言曰君可問上古大水陸沉時事抑問印度開闢情形某聞之不禁惘惘不知所爲以爲人縱通神安知數千年前之事因爲問及里士斯沙之事其事在一千五百零三年時迄今已將四百年矣異人聞問乃一一縷陳并言此事當日余曾在場但其中情形後人所傳者因世遠年湮故不無有稍歧之矣某聞語益詫異不勝因又問勿里文仰事按勿里文仰乃美國人數十年前曾奉美廷委爲猶打地方總督自創模文教稱爲聖人雖仍奉美之正朔然自主其教美亦不敢爲之過問固亦一時之雄也某以此事爲問異人曰此事亦嘗聞之惜道阻且長當日尚未與其人會晤也某復與論吉里付爵臣在印度所行之事異人言之娓娓其語甚詳且言吉爵當日在印之時與之往來甚稔云嗣某與談印度當日情形異人曰當日西人在馬打刺士第一次登岸時余曾目覩也所言之事多非人聞語談未久某卽興辭而出沿途思索心搖搖如懸旌念天下之奇何至於此閱數日友復來曰異人算定須死四十日已定於本日某時屍解盍往觀乎某欣然允之既至則人海人山壅塞不開某至諸人讓路與行時該部之王亦在焉塲中搭一木架異人端坐其中諸徒環侍兩旁異人因與徒言語甚細聽之不甚了了有頃曰時已至吾須死矣時在場見者一時譁論無不欲躋前看視旋見異人身搖搖不定諸徒環坐誦經未幾聞異人長吁一聲而氣絕矣異人死後諸徒乃近前探其舌而反之時王已預備巨袋并棺槨等徒乃將異人坐置袋中旋以索牢縛袋口王乃以印封蓋旋取袋置棺中外加錀焉其匙王自佩之卽委禁軍將其棺舁入後宮另以一室貯之親加封鎖並派禁軍輪流防守不得少懈欲覘其異眾乃散去時見之者均竊竊稱異恨不能卽到四十日之期無何期屆往觀者益多擠擁道中路爲之塞時王卽由宮中啓門命舁棺出親爲啓視並出其袋王騐之封識宛然絲毫未動因爲啓視並無臭穢氣諸徒乃將異人捧出見其狀仍如初死時惟身蜷曲而已徒乃具沸湯爲之沐浴未幾足能略動徒乃扶之臥並取藥油拭其頂及背更以藥水抹其鼻藥水之味殊烈不知爲何品也拭畢並探其舌而正之諸徒復環坐誦經如送死時約有一二刻久卽見異人筋絡稍爲跳動俄而動愈甚後復長吁一聲兩目復啓徒乃扶之坐時諸人觀者均已結舌出神不知所自時異人舉目見王亦能認識因與王點頭後以眼色授徒命諸人且退眾乃散出惟異人及徒在室中翌日覓之已不知其蹤跡矣自兹以往十餘年來不復得知此人消息非一大奇事哉某西人之言若此並言此係目擊情形並無稍存飾僞以駭人聽者竊按此事聞所未聞若異人者出沒無常見首而不見尾其殆神龍之流亞歟竊聞之印度爲古佛國明心見性之士多毓其間故多有能服氣錬形之術意者異人得其秘妙故得神仙羽化之旨歟錄叻報 
　　 
[潞河雙鯉] ○總辦江廣漕米張戟門太守於十九日押運抵通謁見倉帥並請示期提騐當蒙面諭二十二日提騐漕糧五十船○十五晚北風大作勢甚猛烈俄而雷鳴電掣冰雹驟下城西二十五里北塌被雹最甚禾稻皆有損傷大木之被風拔起者不計其數幸爲時不久天卽晴霽○萬壽宮羅家橋西水　浮出男尸一具年約五十餘歲身穿藍褲青布雙梁鞋面黃微鬚由地保報官張刺史親臨相騐委係落水身死並無傷痕當卽飭保備棺殮埋插標待認○某甲西集人性嗜賭而阮囊羞澀卽在本鎮拐一五六歲幼孩欲轉售於他人以爲孤注詎被人識破盤出真情當卽獲住由本鎮首事人公稟送州訊辦○定邊衛三懷堂妓院開設有年游蜂浪蝶獵豔漁香絡繹不絕院中有妓名桂芳俗稱之爲老一花叢翹楚也有白某與之暱情意頗深有董某者羡其豔欲強佔之白怒甚糾眾以待董亦旗鼓相當欲滅此而朝食幸有好事者極力排解始得化險爲平否則兩軍相對非死卽傷不幾以吃醋而釀成禍哉○西海子死水坑爲回教張姓畜魚之處每年秋令買放次年夏令捕取獲利三倍去秋張某曾買放魚秧二萬餘尾值錢六七百吊今夏正在捕取之際天氣亢旱河水淺不盈尺前夜魚因水熱盡浮水面附近居人爭先撈取次早張某趨視已失去大半頓脚槌胸悔恨莫及急遣人沿河守望然亡羊補牢事已晚矣○近日賭風甚熾藩憲特頒示諭到通張刺史遵照出示略云開塲聚賭爲害匪輕一經入局廢時失業敗產傾家輸窮則盜心漸生人多則匪徒溷跡或人命因之而起或爭訟因之而興種種惡情筆難盡述各省皆有直省尤甚近更有轎夫因賭釀命地方官反爲廻獲者若不嚴行究懲何以除暴安良自示之後如有前項情形地方官不隨時懲治定予詳參如地方官拿獲賭徒本罪在擬徒以上者准予變通隨案詳請記功一次以示鼓勵○六月十七日俗傳爲城隍誕辰是日大開寺門香客畢集廟中人預備供品新城茶作自作茶食一百二十八色色色新奇並招京都瑞和成班演戲魚龍曼衍鑼鼓喧闐觀劇者大有吐氣成雲揮汗如雨之勢售冰水者莫不利市三倍○某甲幼年失怙奉養孀母其嬸母亦住在院內同居分爨嬸潑悍性成時加凌辱母子敢怒而不敢言惟吞聲飲泣而已一日母伺子出自用三寸長針刺入腹內意圖畢命子歸詢悉情由赴州喊控嬸懼甚徧請傷科百端拔取經數日始能起出雖不至有性命之憂然案尚未結嬸母已受虛驚不淺矣 
　　 
[協戎抵禾] ○前署杭州協鎮翼勇巴圖魯張協戎於今春進京引　見奉　旨准補嘉興協戎旋卽出都於月初到滬迤邐赴杭謁見大憲奉飭赴任遂於二十四日由杭啓程嘉協各武員聞信卽派探馬預備迎接二十六日午刻恊戎座舟之嘉興東碼頭停泊各員投手版參見協 
 
 

Page 3

 
 
戎卽乘大轎用全副儀仗進東門由大街走嘉署前過西縣橋經集街進宏文舘暫駐旌麾聞定於七月初二日夘時接印 
　　 
[五茸鴿信] ○張澤鎮河中有一浮屍地保見之急赴華署呈報二十六日楊邑尊帶同刑仵下鄉騐得屍身並無傷痕乃飭備棺收殮○某日之晚府署南首施弄口某姓家內室忽遭回祿之災或云蚊烟遺火或謂潑翻洋油燈所致幸得迅速灌救僅焚一床一帳而已是夜二更時西門外　某茶肆主家中亦緣洋油遺誤烟燄迷漫幸救者眾多得卽撲滅事後愚夫愚婦咸議集資建醮以乞庇於祝融嘻我人卽不能修德禳災亦當隨事留神俾免災生意外僅藉淫僧妖道口宣佛號向土木偶乞靈果何益哉○有名遇姜者韓退之梓人傳中人也性好淫色遇有邨姬里媼卽思設法羅致如匠石之無棄材去年娶土妓愛寶爲室人咸謂其自此當從繩則正曲酒範圍矣不料近又與高姓女姘識竟以百兩　歸高貌美而妬特甚嘗語遇姜曰一夫一婦人之大倫譬如求木於山若得雙心必遭雷刧尺有所短寸有所長子當圖之遇姜不以爲意也本月二十日高暗購砒霜一包擬置諸雜物中以毒愛寶是夜鼂更初下風雨大作雷電交加霹靂一聲將高攝出跪諸泥淖呆若木雞其母再四苦求始息阿香之怒然面目黝黑竟如焦木一般矣○二十四日譚青崖軍門駕舟出巡有一舟子失足落水同袍急爲救起則已氣絕身亡矣 
　　 
[上海求志書院丁亥冬季課] ○經學超等　徐　森　王光熊　朱逢甲　汪贊鈖　陳慶年　楊譽龍　特等　尤　桐　曹寶書　金承熙　柳預生　王廷鼎　汪開祉　一等六名　不取四名○史學超等　宜曾豪　汪開祉　朱逢甲　陶承潞　汪贊鈖　許文蔚　特等　許克勤　葛士濬　殷松年　不取三名○掌故超等　朱逢甲　汪開祉　王廷材　姚錫光　許克勤　葉承錫　特等　黃錫恭　不取一名○算學超等　崔朝慶　胡惟德　程之驥　特等　錢來青　不取一名○輿地超等　王廷材　汪開祉　葉承錫　特等　戴　羲　陳光祖　吳兆麒　秦銘直　吳壽萱　江　青　一等五名○詞章超等　王廷鼎　楊引傳　殷松年　顧學瀚　曹心怡　康日乾　特等　陸　　　錢衡韍　陸祖誥　陳曾彪　楊應環　戴樹圭　一等六名　不取六名　 
　　 
[匿報自盡] ○上海縣裴邑尊訪聞英界會香里有人吞烟斃命地保匿不報案遂於昨日飭傳該處二十五保二圖地保張潤翔問話隨有屍堂兄王得法投案報稱死者姓王名玉　鎮江人向操錢業近因失就窮苦無聊以致吞烟自盡邑尊飭卽備棺收殮盤柩回籍土叩謝而退 
　　 
[戮屍示儆] ○　匪林駝子在監病斃裴邑尊稟請道憲札委川沙廳倪司馬莅滬檢騐各情已詳前報現奉臬憲批飭戮屍　示邑尊因於昨日黎明時會同城汛李千戎赴西門外邑屬壇起出該梟屍棺親視劊子梟取首級裝入木籠帶回懸掛白虎　候發浦東六里橋犯事地方懸杆示眾 
　　 
[兇犯解府] ○毆斃章士增之兇犯陸厚卿審實解府翻供發回現經裴邑尊覆訊得實已於昨日點派兵役解赴松郡勘轉矣 
　　 
[寓客病斃] ○法界新街五十四號門牌福來烟館客寓中於前晚將垂斃之寓客某甲拋棄於西一號弄口適被某乙所見告知巡捕稟明捕頭立飭該客寓主將病人舁回捕頭又飭包探江德林往視實係久病回稟之後逾時斃命該寓主報知捕房捕頭復飭包探李雲發前往看視又經該寓報知同仁輔元分局派司事看明無傷的係病斃隨卽收殮事已了矣而十二　地甲業已報知縣署裴大令立傳該客寓主進署問話不知如何發落 
　　 
[上海縣署瑣案] ○前晚十二點鐘時犯人田雲程在監滋閙扭住禁卒肆毆管監家丁稟諸裴邑尊立刻升堂帶案研訊田供小的囑買物件禁卒不允致相口角不敢行兇邑尊命裝入木籠聽候重辦○符春榮控寡婦沈計氏佔地裴邑尊批候詣勘昨日戮屍事畢道經西門外萬生橋丈勘該氏家屋基有贏無絀隨至保甲局升座飭帶兩造至案先由該氏供稱小婦人屋基與符地毗連符有餘地租與唐杏寶建屋因小婦人家出檐椽有碍被符鋸斷反在案下誣控蓋符有西門外自稱董事之唐作頭卽唐杏寶爲護身符是以敢欺凌孤寡耳邑尊飭將該氏交該圖地保帶縣覆訊察　 
　　 
[英界公堂瑣案] ○包探陳阿九秦少卿康阿　等稱我等同鉛捕頭至東棋盤街木作舖樓上見粵人聚賭共有二桌當卽拘獲楊阿三等十餘人并打天九只烏木牌紙牌籌碼大小銀洋翡翠班指等件一併帶至捕房惟林阿述經人具保洋十五元出外言明今晨投案詎林不到現將其餘人証賭具解案林之保單呈閱楊阿三唐阿三同供在長發棧生理乘涼偶作葉子戲梁阿桂供爲茶葉生意並未與賭在彼觀看夏阿永供在呌貨行生理與楊等相識同去玩耍何阿彭供爲廚子不敢共賭洪阿林供做籐椅生理與同鄉人閒談王阿來供爲燒飯未與賭博崔阿吉供賣燒餅伊等呼我買餅誤被拘來胡阿林姚阿裕同供在寶和洋行生理夜間散步至此魏阿文林阿灘劉阿金林阿則陳阿華等同供失業閒居偶到該處蔡太守商之賈副領事判楊阿三等各罰洋五元賣燒餅之崔阿吉開釋具保未到之林阿述着捕房傳保罰洋起案各物除賭具銷毀其餘各件俟繳洋分別認領○王大春訴稱在自來水公司爲夥因近來時有人竊水東家命我留心查得周桂山木作內竊水最多昨黎明時守獲周及担桶併交捕房又有劉德龍等十名亦同竊水遂交巡捕今已併送憲案周供住在開木作之房內德和洋行之產裝有自來水管取水至作　應用劉德龍陳阿才陳阿福王阿福朱金寶林阿昌陳王氏張裕生周桂桂王長生等同供偶然取水蔡太守商之易副領事判罰周洋一元劉等各罰洋半元以儆○陸仁香稱在新關爲更夫因常失竊格外留心昨見王阿二行竊衣服獲住人贓交捕送案王阿二供無錫人行竊原是不合然被私刑吊打傷痕請騐蔡太守謂陸仁香既獲竊犯豈容先用私刑後交捕房殊屬不合嚴加申斥准其領贓該竊犯王阿二押候遞籍○昨報列定期會訊一節昨據李芝堂稱前日下午在靜安寺蟠桃閣下樓時在扶梯遇素不相識之張有成彼此碰撞伊竟辱駡不休與論被打張有成供在參府署當差奉諭查拿偷竊鼻烟壺及冒取金練金戒之茶房吳鳳翔前日龔元卿陸阿寶等至靜安寺地方暸見吳在蟠桃閣樓上啜茗我急奔上不料在扶梯上被李碰撞爭鬧間我卽遣人報捕及捕到時吳已逃遁至捕房時反將我等留住龔元卿陸阿寶供與同李又稱我不知伊拿人之事我被伊毆傷印捕稟稱確由張有成前來知照及我去時張尚打李是以捕頭將張等暫押張又稱爭鬧時蟠桃閣內之人均助李將我毆打蔡太守問張爾知李是否與吳相識答稱是否相識我不知道蔡太守以事無憑証一併斥退○華捕稱昨見李仁洪所駕馬車載有四妓一男並無照會向之詢問由陳交出製造局銅牌照問妓據言出洋一元二角向馬房租遊靜安寺爲此拘陳又見樂小梅之馬車載客遊黃浦灘亦無照會據客言向公大馬車行喚坐馬車出洋七角半樂亦將製造局銅牌交閱將樂一併送案銅牌呈騐陳仁洪樂小梅俯首求恩蔡太守問陳樂二人曰銅牌的係製造局所造爾等私自載客主人不知耶陳樂唯唯太守判陳樂各罰洋五元銅牌給還製造局旋有開馬房之人當堂繳洋十元陳樂卽行釋放○前報包探秦少卿拘送拉客妓女陳金蘭一節昨據該包探稟稱前夜路經該處先有女傭喚我入內繼有此妓囑我玩耍故將妓拘案陳金蘭供崇明人現年十六歲早喪怙恃賣與該鴇前日誤喚母舅不敢拉客蔡太守飭該妓仍發官媒擇良婚配○朱錫昌稱在大英醫院爲侍者昨夜在外歸時房門已被賊扭鎖行竊衣服被窩赶卽瞭望見賊奔逃未遠追赶時由捕阻獲人贓鉛捕頭稟竊犯李阿位前竊豐裕洋行衣物拘來奉發捕房管押半年釋放未久又敢犯竊蔡太守以該犯怙惡不悛殊堪痛恨再發捕房管押六個月贓交朱錫昌領去○張寶生稱開押鋪用胡桂亭司帳弊端百出用空錢百餘千又挪用錢十餘千且敢私刻圖章將押下之衣物或滿期不任贖取或未滿期而　 
 
 

Page 4

 
 
妄蓋圖章以爲錧　無存今查出各弊開明細帳將胡交捕送案細帳呈閱胡桂亭供非我所爲尚容詳訴緣由蔡太守以是案須詳加察究今日解送之案繁多飭將胡桂亭交捕房帶回呈閱之帳發還張寶生俟禮拜三再行解訊○陳盧氏稱住寶和里昨　因倒便壺被隣人郁積裕辱駡與論致被毆傷又被打失金簪及翡翠茉莉等件報捕拘案請爲騐傷追償失物郁積裕供我未打伊且伊到捕房祗報失物值洋五元零今又言失金簪等件值價更鉅荒謬已可概見該氏又稱遭毆時隣人皆見蔡太守飭郁積裕交保并諭該氏邀同証人投案再訊○王陳氏稱蘇州人丈夫是粵人早經病故兒子王順生不務正業日與惡少爲伴今被行竊皮衣質洋六元報由捕房包探施景山拘兒子并吊皮衣送案情願照還押本再將兒子禁押賠償飯食　俟其改過再　開釋其子王順生供年十六歲押鋪夥呈票請追洋六元蔡太守着該氏給還押本皮衣領去王順生發捕房管押一月察其能否改過再候核辦○當鋪夥金子青稱昨有江北人劉阿福持連環金戒要當洋十七元當平六錢餘重向伊言可當十五元細察之兩邊有赤金中間銀質故將劉及假金戒交與包探陳阿九送案劉供江北人曾在鎮江向友人買得福順當票出錢七百文備本取贖在後來申需錢使用向該當質錢七百文原說是銀質伊言語不通誤爲要當十七元包探稟劉未言當七百文且其身畔尚有鎮江當票不知所當何物金又稱偽金戒製造甚精明明混爲金質並不是我誤聽言語蔡太守問劉既稱在鎮江贖來福順當在何處贖在何日答稱該當在西門外贖在一月前太守飭將偽戒及劉阿福交該包探帶回捕房再行澈底根究○前報沈仁卿失去週歲餘之男孩阿海一節兹聞包探正在緝拿拐犯卽有李阿四串同周炳蘭在范處指周爲孩父欲領孩子范卽將李周扣住交該包探拘拿昨解公堂該包探申訴前情沈仁卿抱孩上堂稱浦東下沙人在滬開嫁粧店家住南市我年四十餘歲祗此一子尚在學步前在門口被其誘領范祥賢稱浦東人向爲洋行生理現患病在家突有李阿四抱孩言從鄉間領孩至此意欲寄養我見其情形可疑且知李非善類究詰之間李棄孩而去故將孩子交捕送案後李又串周希圖領孩李供因見孩在城脚啼哭我買西瓜與食抱之而回周俯首無詞太守謂李阿四拐孩圖領情殊可惡若不重辦不足以示懲儆飭將李及周炳蘭移送上海縣按例懲辦沈等投縣備質 
　　 
[法捕房瑣事] ○昨有搖小船人某甲喚縫窮婦補綴衣服索資十文搖船人祗出五文該婦不肯兩相齟齬該搖船人手中有棒竟將該婦當頭一擊適巡捕至將搖船人管押一宵昨經捕頭研問判搖船人出資三百文給婦押候繳錢再釋是真要便宜反吃虧矣○法包探在小東門外獲到行竊洋傘夾被襪子等件之賊既到捕房祗認竊傘押候解訊 
　　 
[和周養蓀仁兄自題可室元韻郵呈小樓主人點鐵] ○舞雱風月共徜徉如此幽居十倍償壁上圖書誠足樂道中甘苦味親嘗棲身斗室才名大託跡窮鄉人事常可笑儒林真品少惟君志不在膏粱　江雲渭樹相思久一紙魚書夙願償廣廈無心爲我計故園有味共君嘗誰知酌酒論交切可羡趨庭授受常今日逍遙毫楮贈不教處世度黃梁　愛吾廬主人楊炳翰呈稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　 
[願各省內地及各海埠大紳富及時破格助賑說] ○子舆氏云惻隱之心人皆有之時當晚近積習雖薄　輒謂世風之不可轉移者非也蓋人心之不古也其始實由於承平日久兵革不興災祲不至其人數世享太平之福雖有貧富之不同而貧者識囿於生計之艱苦富者心溺於生意之驕奢此其人不論於行路遇溝壑之瘠熟　無覩卽使於同室之親有甑釜生塵且將置若罔聞噫　今日而言施　則窮民無告雖目擊且不足以動人拯救之　而　便數千里外安樂之人民慨然動推解之懷其勢豈不甚難雖然特無不世賢豪出而奮興之耳當夫時難迭興人心厭亂苟有賢人君子以仁術激發人心何患不古道復行舉世同仁哉是可於十年來士紳之辦振騐之自光緒初年晉豫大旱赤地十里其民人饑而死者不可以千萬計於是南中諸君子念經亂之餘抱救世之志創辦振捐恊濟遠災而晉豫日萬災民甫慶　生不意繼之順直水災更繼之山東河患年復一年日甚一日而諸君子立志堅定不憚勞瘁其初年辦捐每戶捐數大致多者銀數不過數金少者錢數且止百十然南中各省爲地究廣　時卽似此籌捐已得有鉅萬成數以救災區迨晉豫旱災既平順直水災既定乃山東之河患歷歲愈深諸君子之苦口婆心胼手胝足辦振愈力而各省之應捐善士捐數亦愈旺多者逾千金或數百金數十金者比比皆是其或銀數金或錢百十者皆有心無力之君子大都由日用衣食中搜索而出之者也善哉古道之猶存足徵世風之可挽矣切急捐欵之逾千百金者類皆各省紳富之君子也當籌振初年末卽經以千金日金應募者無他彼非以初時國難爲無關遠災爲非要家資爲足重也蓋亦以天下災爲不可測深恐一朝有不可弭之思當及時而用之此實各省紳富大君子之用心行見巨欵相繼爲民請命者正未有艾也不然何待歷歲之沉災而始輸捐之源源乎然自去歲鄭州决口其害更不止如往年山左一省之災實爲南北數省安危所繫僕於此不禁爲諸紳富大君子更進一說焉夫各省通都大邑其紳富家資至殷實者類不過數十萬金而止也尚不若南北沿海各埠大紳富君子百萬家資　櫛比林立卽有千萬者亦不乏其人僕意諸君子於此誠及時而用之之時矣夫臺灣林紳富傾敵國當東南用兵之際曾助餉需百萬金前歲法人之變復助巨餉此真薄海同欽凡在率士民所當奉爲則效者也鄙意竊願家有百萬之君子此時或慨解一二十萬金或數萬金如家有千萬之君子則解一二百萬金或百數十萬金以助振需　平國患則大祲可以　平而天災可永弭也嗟乎今何時哉鄭工合龍未定伏汛卽今已臨究未知何所底止卽使幸而合龍而山左河南億萬災民復業正未知何日况大水之後疫癘流行固在意中更難免異日飛蝗繼起災區雖遠可不懼哉且自春間九江地震繼而鎮江金陵揚州嗣則京都北通州及奉天之管口山左之登萊等處此何兆耶僕自少經髪匪之亂鋒鏑餘生彼時見紳富之陷於兵戈者不知凡幾是以當爲寒心假使此後河患不除振源或絀災民豈甘作餓莩伏莽且徧在寰區當此之時惟有恐後爭先毀家紆難爲國家固結民心培養國脈從此坐擁多資以享昇平之福子孫貴顯世守勿替豈非善保其富之道哉不揣冒昧謬献芻言惟天下之紳富大君子鑒之　來稿 
　　 
[身世玉樓題畫之一錄請夢畹哥點鐵] ○墨牡丹　薄游京雒　緇塵曾賦清平忤太真一自倚闌揮醉墨石花頓改昔年春○秋　　祗隨寒菊共清芳不　穠桃競艷光絕代佳人原寂寞病容新試道家妝○梅　空山寂寞無人賞明月飛來也斷魂却憶去年殘雪裏紙窓燈影伴黃昏○竹　本是干雲百尺材誰憐勁節拂塵埃鳳凰飢極難謀食袖薄天寒枉自哀○梅竹　同是超塵軼世姿風前雪裏倍相思善貞憔悴玉琴瘦腸斷含毫寫照時○紅梅補竹　驛使傳來得好音平安相報莫沈吟自憐曾醉東風客鳳泊　飄直到今○牡丹　低頭嬌倦不勝看風細香濃怯嫩寒日暮小亭春宴罷玉人扶醉倚闌干　太痴初稿 
　　 
[聞歌聲似善貞訊之果然感賦一律卽請夢畹正和] ○那堪重聽雪兒歌短鬢愁深白要多詞賦登塲悲宋玉音容慢慢想韓娥慘聽冷落花經勒忍說孤寒月受磨底事曲終人不見青衫濕透淚滂沱　六月廿八晚高太痴戲筆 
 
 

Page 10

 
 
   
 
 

Page 11

 
 
   
 
 

Page 12

 
 
　　 
[光绪十四年六月十九日京報全錄]  
　　宮門抄○諭旨三道錄前○發抄　硃批五道○楚督裕　奏爲徵取錢漕之員懇請獎叙摺○大臣謙　奏爲司員稅務未清卽請嚴催摺○山東學政梁　奏爲科試完竣摺○楚督裕　奏爲厘務出力人員懇請　賜獎勵摺○新撫劉　奏爲知縣改請教諭片○滇撫譚　奏爲道府州縣期滿甄別片○六月十九日吏部翰林院正紅旗值日吏部引　見二十名　宗人府十名　咸安宮二名　戶部五名　正白滿四名　廂紅滿四名○莊王恩公福中堂松森各假滿請安　嵩山續假十五日○召見軍機　恩中堂烏拉布龍湛霖蔣艮○發抄　劉銘傳奏臺灣知縣乏人請變通補署奉　硃批吏部速議具奏欽此○又候補令高光斗代理鳳山令奉　硃批吏部知道欽此○裕祿奏遊擊唐淦護理鎮　鎮篆務奉　硃批兵部知道欽此○又請以海門營副將王清和調補荆州營副將奉　硃批兵部議奏欽此○陸寶忠奏科試完竣奉　硃批知道了欽此　○○頭品頂戴湖廣總督臣裕祿頭品頂戴湖北巡撫臣奎斌跪　奏爲徵收錢漕年內掃數全完之員懇請獎叙恭摺仰祈　圣鑒事竊照錢漕爲維正之供催料乃有司專貢鄂省頻年奉提京餉以及　撥協濟隣省各餉全賴地丁等欵批解踴躍藉資挹注是州縣催科之勤惰實爲餉項所攸關其有催科勤奮先期完解之員歷經奏請獎敘均奉　俞允在案兹據湖北布政使蒯德標督糧道鄔純嘏會詳稱查隨州額徵光緒十三年司庫地丁等欵錢糧除坐支外實應解銀一萬九千八百二十五兩二錢七分二厘又應解道庫漕南止耗米折水脚兌費隨驢閉丁等欵共銀一萬三百三十七兩一錢八分一厘均於年內掃數全完　情詳請　奏獎前來臣等查隨州額徵各項錢漕銀兩合計在三萬兩以上能於年內掃數全完洵屬催科勤奮自應專案請獎合無仰懇　天恩俯准將署隨州知州補用知縣莊則敬照例給予加一級以示鼓勵而昭激勸謹合詞恭摺具奏伏乞　皇上聖鑒訓示謹　奏奉　硃批着照所請吏部知道欽此　○○奴才宗室謙　跪　奏爲前任八溝稅務司員未將稅銀歸清熱河道庫墊欵請　旨飭下理藩院嚴催以重庫項恭摺具陳仰祈　圣鑒事竊查前都統繼格任內光緒九年十一月間准理藩院行知代奏喀拉沁札薩克郡王旺都特那木濟勒旗連年遭災請將每年八溝關稅項下　賞給二成銀兩以資賑濟又十年五月間復准理藩院行知代奏喀拉沁札薩克頭等塔布囊阿育爾扎那旗連年歉收請將每年八溝稅銀項下　賞給一成銀兩以資賑濟先後均奉　上諭准借支十年由熱河道庫支給卽於每年應給旺都特那木濟勒阿育爾扎那八溝稅銀內按年扣還等因欽此欽遵轉飭熱河道先後在於雜稅項下籌借喀拉沁王旗十年二成稅銀一萬八千兩阿育爾扎那旗十年一成稅銀九千兩先後給領並將喀拉沁王旗議自光緒十年起阿育爾扎那旗議自光緒十一年起均分作十年由八溝稅司在各旗應得稅銀項下逐年扣解道庫歸墊等因嗣准前任八溝稅務司員榮安將光緒十年分喀拉沁王旗應得稅銀一千八百兩光緒十一年分阿育爾扎那旗應得稅銀九百兩解還道庫在卷其應解喀拉沁王旗光緒十一年十二年十三年等稅銀五千四百兩應解阿育爾扎那旗光緒十二十三兩年稅銀一千八百兩均經熱河道節次移催歷任司員均因連年收成减色街市蕭疏以致徵額難復碍難驟解等情稟經奴才迭次嚴催兹據現任司員恩霖蔣應解阿育爾扎那自恩霖光緒十三年五月十二日到任起至十四年五月止稅銀九百兩完解惟應解喀拉沁王旗光緒十三年五月十二日到任起至十四年五月止稅銀一千八百兩先解銀一千兩餘銀秋後補解其應解該旗之十一十二兩年及阿育爾扎那十二年未解各稅銀均係前任司員理藩院候補員外郎榮安理藩院員外郎崇禧署理八溝稅務前任熱河理刑司理藩院員外郎清祥欠解之項呈請核辦卽據熱河道德克精額將已解之銀如數兌收歸墊欠解各銀未便延緩詳請　奏准補解前來奴才光緒十一十二暨十三年正月初一日起至五月十一日止應解稅銀事關庫墊既稱歷前任司員欠解之項現在崇禧病故榮安清祥已經任滿回院當差自應先行請　旨飭下理藩院勒限嚴催榮安清祥及故員崇禧家屬將各任內應解銀兩赶緊按年措解 
　　 
[京報] 第二千七百四十一號　戊子六月三十日申報附張不取分文 
熱河道庫歸欵倘延不解交及交不足數再由奴才奏請從嚴催解除咨戶部理藩院查照外所有前任八溝稅務司員未將稅銀歸清熱河道庫墊欵請　旨飭催緣由理合恭摺具陳伏乞　皇太后　皇上聖鑒謹　奏奉　硃批着照所請該衙門知道欽此　○○詹事府少詹事山東學政臣梁燿樞跪　奏爲通省科試一律完竣恭摺仰祈　圣鑒事竊臣上年科試情形當經先後陳明在案本年二月初一日出棚按試武定遞及臨清東昌四月初五日回省考試濟南本棚至本月初二日考畢計通省科試一律完竣臣接任至今徧歷通省武定臨清東昌三屬歲科兩週其餘經前任學臣考過歲試臣僅一按臨塲規一律肅清士子類多循謹濟南本棚不乏文藝優長之士而搶替頂冒亦較他屬爲多查獲搶手十名均交提調懲治發落之日仍勉以敦尚樸學返求躬行期副　聖天子興賢育才之至意經過各屬地方民情安謐武定一帶其時盼雨綦切濟南等處膏澤應時秋成可卜堪以上慰　宸厪至錄科及優生會考事宜容屆時次第舉辦所有微臣科試完竣情形謹具摺陳明伏乞　皇太后　皇上聖鑒謹　奏奉　硃批知道了欽此　○○頭品頂戴湖廣總督臣裕祿頭品頂戴湖北巡撫臣奎斌跪　奏爲遵保辦理厘務出力人員懇　恩俯賜獎勵恭摺仰祈　圣鑒事竊臣等前因湖北辦理厘務各員著有成效恭摺籲懇　天恩准予擇尤酌保數員以昭激勸欽奉硃批著准其酌保數員該部知道欽此又附片陳明辦理漢口厘務候補知府史書青一員前經臣奎斌援案請獎奉部議駁仍懇歸入此案一併彚獎奉　硃批着照所請該部知道欽此仰見　聖主鼓勵人才微勞必錄之至意跪聆之下欽感莫名臣等伏查鄂省厘金爲濟餉大宗近年協撥浩繁全賴辦厘各員稽徵得力方能有裨餉源綜核上年一歲之中厘金收數銀錢併計共收錢二百八十萬餘串實爲近年所未有該辦理厘務各員均能黽勉從公力除積弊始終勤慎勞怨不辭始克集成鉅欵無悞要需不無微勞足錄兹臣等督飭牙厘總局司道就通省辦理厘務各員中詳加考核較其收數之等差察其辦理之難易除比較歷年收數僅多二三成者由臣等酌給外獎外其前保辦理漢口厘務最爲出力之候補知府史書青暨收數較歷年多至四五成以上之員擇尤分別奏請獎勵不敢稍涉冒濫謹將擬保四員繕具清單恭呈　御覽合無仰懇　天恩俯准照擬給獎以示鼓勵出自　逾格鴻慈謹合詞恭摺具陳伏乞　皇太后　皇上聖鑒訓示謹　奏奉　硃批吏部議奏單併發欽此　○○劉錦棠片　再五品頂戴不論雙單月前先選用訓導陳壽昌前於新疆六載邊防案內因重保以訓導用經臣改請免選本班以知縣錢先選用並　賞戴藍翎嗣准吏部議覆改請獎叙並非應升之項且由選用訓導請免選本班以知縣不論雙單月前先選用並請戴藍翎係屬兩層核與奏定章程不符行令另核奏明請獎等因當經轉行遵照去後兹據該員稟請改獎免選本班以教諭前先選用等情前來臣覆核無異合無仰懇　天恩俯准將五品頂戴不論雙單月前先選用訓導陳壽昌前於六載邊防案內重保訓導一階改獎免選本班以教諭前先選用出自　鴻慈謹附片具陳伏乞　聖鑒訓示謹　奏奉　硃批吏部議奏欽此○○譚鈞培片　再道府同通州縣等官到省試用一年期滿例應督撫察看才具奏明甄別以肅官方兹查有署廣南府事遇缺儘先前補用知府周濟泰儘先補用通判劉國光軍功保舉遇缺前先補用知縣黎肇元到省試用均各一年期滿例應照章甄別據藩臬兩司先後會詳前來臣查該員周濟泰精明幹練劉國光年壯才明黎肇元才識明練均堪以各本班留省補用除將履歷清册咨部查照外謹會同雲貴總督臣岑毓英附片具陳伏乞　聖鑒謹　奏奉　硃批吏部知道欽此 
 
 

Page 13

 
 
　　 
[光绪十四年六月二十日京報全錄]  
　　宮門抄○諭旨一道錄前○發抄　硃批四道○大學士閻　奏請　簡派藩臬大員經理京銅運務摺○尚書錫　奏部務繁重擬請添設司員摺○新撫劉　奏爲烏魯木齊捐修湘軍忠義祠片○又　奏爲巴里坤捐建祠宇片○台撫劉　奏請頒給欽天監時憲書印一顆片○新撫劉　奏爲遵建立專祠懇請立案摺○六月二十日戶部通政司詹事府廂白旗值日無引　見○惇王等謝賞表禮銀兩恩○橚贝子續假十日○戶部奏派管理三庫　派出曾紀澤○召見軍機　孫詒經續昌高釗中明秀○發抄　杜噶爾奏卡倫侍衛那清阿患病更換奉　硃批該衙門知道欽此○沙克都林札布奏帮辦大臣魁福回旗起程日期奉　硃批知道了欽此○奎斌奏鐘祥令黃世崇疏防二參未獲議處奉　硃批着照所請該部知道欽此○楊昌濬奏解閩海關稅數奉　硃批戶部知道欽此　○○大學士管理戶部事務臣閻敬銘等謹　奏爲請　旨簡派四川等省藩臬大員經理京銅運務恭摺仰祈　圣鑒事竊查滇省運解京銅沿途經過省分需員照料向由臣部將藩臬大員開單請　旨每省酌派一員經理其事三年期滿　奏請更換前於光緒十一年六月初二日將四川湖北江蘇直隸四省藩臬兩司開列名單奏請　簡派本日奉　上諭戶部奏稽查雲南運銅各員期滿請旨更換一摺雲南辦解京銅前派沿途經理各員期滿該部查照例案將經過之四川湖北江蘇直隸等省藩臬開列名單請旨更換四川着派易佩紳湖北着派黃彭年江蘇著派譚鈞培直隸着派松椿卽責成各該員嚴飭各道府及沿途地方文武員弁認真稽查催趲護送前進等因欽此欽遵通行遵照在案兹查雲南辦解八起頭批京銅已據咨報起程此後續辦銅斤次第運解沿途催趲照料一切事宜關繋緊要在在需員經理前奉　旨派出各員現已三年期滿自應奏請　簡員更換謹將四川湖北江蘇直隸等省藩臬兩司名單開列進　呈每省恭請　欽派一員責成總司其事仍各委道府一員會同沿途地方文武員弁隨時認真催趲護送前進該運員如有無故逗留及盜賣短少等弊卽詳報該督撫嚴行參辦至經過各省洋面如有應需水師照料之處卽由　派出之員詳咨前途督撫及水師提督調派弁勇切實照例此次　派出各員並請自奉　旨之日起定限三年責令實心經理遇有升調事故卽令接任之員一體遵辦俟三年期滿再由臣部開單奏請　簡派以重銅務而專責成所有稽查滇銅藩臬大員業經期滿擬請更換緣由謹繕具清單恭摺具陳伏乞　皇太后　皇上訓示遵行謹　奏請　旨奉　旨已錄　○○吏部尚書臣錫珍等謹　奏爲部務繁重倍蓰於前擬請添設司員額缺以備取材恭摺仰祈　圣鑒事竊以爲政之道首貴得人庶務之司端資羣力吏部銓衡黜陟一切公事分隷四司曰文選曰考功曰稽勳曰騐封四司中以文選司爲最要事亦最繁　聖朝籲後旁　登進之途日廣部務亦逐日增自捐例開而事倍蓰保舉多而事更繁每月投供人員有多至四五百人者每月分發人員有多至三四百人者內而銓選推升外而升遷調補端諸紛龐掌印帮印司員固屬責無旁貸管股司員一股公事幾與各部一司相等且各部司員中有充補軍機章京總理各國事務衙門章京者尚可兼本部行走臣部司員一經傳補卽不能兼顧部務其事繁責重已可概見自同治三年因保獎之案紛至沓來於文選司特置派辦處派滿漢總辦帮辦管股司員十餘人專司其事每遇獎案到部察核册檔分別等差參稽例案極爲繁重近來保案愈多議奏之件月或數起十數起不等宛於四司之外別爲一司而辦事者則仍文選司之員往往以一人而兼數事今昔情形迥異不能不籌久遠量議變通查臣部滿漢司員多由配簽分部兹欲得人而理必酌增分發臣部之員推配簽事例向係按各衙門額定簽數之多寡若但議增分部之簽而額缺祗有此數恐序補無期難資鼓勵則欲酌增分部之員必須酌添額設之缺近年京官添設額缺者光緒六年十一月宗人府奏增設宗室郎中員外郎主事各一缺光緒十二年六月步軍統領衙門奏添設員外郎一缺主事一缺筆帖式二缺光緒十三年七月太常寺奏添設滿寺丞一缺其外官添設額缺者不勝枚舉均經先後奉　旨允准在案謹考　欽定大清會典內載臣部司官　國初 
　　 
[京報] 第二千七百四十二號　戊子六月三十日申報附張不取分文 
時有理事官副理事官額哲庫啓心郎等名嗣裁滿漢啓心郎缺改理事官爲郎中副理事官爲員外郎額哲庫爲主事又　皇朝通典內載通制滿洲蒙古漢軍司屬六部皆統爲員額不分專曹悉聽堂官調撥後始分司定缺其漢人司屬則順治元年卽隨曹置額又　皇朝通治內載各司員額初制裁增不一後定設如今制各等語現定爲滿郎中九缺員外郎九缺主事十缺漢郎中四缺員外郎五缺主事六缺查六部司員額缺戶刑二部司屬多至數倍毋庸比較卽以吏禮兵工四部而論臣部司員滿缺少於兵工二部漢缺少於工部實屬事浮於人臣等公同商酌除考功稽勳騐封三司缺額悉仍其舊毋庸輕議更張擬請於文選司原定額外添設滿漢郎中各一缺滿漢員外郎各一缺滿漢主事各一缺均作爲文選司永遠額缺並請將新增之滿郎中作一缺爲選缺滿員外郎一缺作爲題缺滿主事一缺作爲選缺漢郎中一缺作爲題缺漢員外郎一缺作爲選缺漢主事一缺作爲題缺一切選補輪次與原定額缺接算悉照定例辦理署辦事司員有所鼓勵而臣等亦得收指臂於部務大有裨益如蒙　俞允恭候　命下所有添設各員缺應給廉俸應由臣部知照戶部照例辦理併此後調部份部司員卽可按缺加增員數以俻任使臣等慎重部務起見是否有當伏乞　聖鑒訓示遵行謹　奏奉　旨已錄　○○劉錦棠片　再查烏魯木齊地方自光緒二年克復後經臣在迪化城內擇地捐修湘軍忠義祠一所入祀陣亡傷故文武員弁勇丁並捐置房屋園地水磨作爲香火歲修祭祀等項經費維時軍務吃緊臣率隊進剿未及呈請入奏現在烏魯木齊建設新疆行省所有從前捐修湘軍忠義祠相應請　旨俯准　敕部立案歲時由地方官致祭以垂久遠而昭激勸除各員弁勇丁姓名並房屋園地水磨租課銀兩飭由藩司轉飭迪化府縣分別查造清册至日另案送部外謹附片具陳伏乞　聖鑒訓示謹　奏奉　硃批着照所請該部知道欽此　○○劉錦棠片　再據巴里坤鎮總兵徐占彪呈稱前大學士左宗棠已於省城建立專祠惟查巴里坤城自遭回逆之變滿漢官兵士民陣亡傷故甚多經左宗棠遣師平定功德昭著令人思慕不忘現與護領隊大臣金貴並地方文武於巴里坤城東關捐建左宗棠祠宇一所查明當日死事官兵士民計共一千九百餘名附祀祠內以肅明禋而勵殊俗懇請奏咨立案前來臣覆查無異相應請　旨俯准將巴里坤東關捐建前大學士左宗棠祠宇並附祀官兵士民　敕部立案除花名清册容俟查明另案咨部外謹附片具陳伏乞　聖鑒訓示謹　奏奉　硃批着照所請該部知道欽此　○○劉銘傳片　再查定例欽天監時憲書印各省頒給一顆存於藩庫以備每年印書頒行郡縣等語台灣改設行省此後遞年時憲書自應由台照式刊刷盖印頒行應請　敕部鑄頒欽天監憲書印一顆發由縣驛遞送來台存儲藩庫以備每年印書之用據布政使邵友濂具詳前來除咨部查照外臣謹附片具陳伏乞　聖鑒訓示謹　奏奉　硃批禮部議奏欽此○○尚書銜甘肅新疆巡撫二等男臣劉錦棠跪　奏爲遵　旨建立已故大臣專祠懇請　敕部立案恭摺仰祈　圣鑒事竊前大學士二等恪靖侯左宗棠光緒十一年因病出缺奉　旨於湖南原籍及立功省分建立專祠等因當飭布政使魏光熹鎮迪道兼按察使銜恩綸道員陳晉蕃王久銘籌欵興修去後旋據各文武員弁捐集欵項詳委前署哈密協副將龍在田候補知縣羅正湘會同署迪化縣知縣陳希洛在於新疆省城南隅擇地修建上年十月祠宇落成當經安位致祭詳請奏咨立案前來臣查左宗棠自奉　命進規新疆蕩平南北兩路議設行省允宜隆以享祀上副　朝廷褒嘉之典下慰軍民酬報之心兹專祠告成除祭祀歲修等項飭由藩司轉飭迪化府妥議章程另案咨部外謹恭摺具陳伏乞　皇太后　皇上聖鑒訓示謹　奏奉　硃批該部知道欽此 
 
 

Page 14

 
 
　　 
[光绪十四年六月廿一日京報全錄]  
　　宮門抄○發抄　硃批四道○缺單○大臣載　奏爲奏　聞摺子○廣西撫沈　奏爲知縣調署欠片○雲督岑　奏爲道員廻避例卽請暫留夾片○楚督裕　奏爲道員調署夾片○將軍杜　奏爲司員年滿卽請暫留摺○又　奏爲延醫請假委署片○大臣謙　奏爲郎中年滿赴部引　見片○陝撫葉　奏飭知縣赴任片○六月二十一日禮部宗人府欽天監廂紅旗值日無引　見○曾紀澤謝管三庫　恩○江西贛寍道文惠謝　恩○游百川續假二十日○召見軍機　奎潤童華文惠恩普○發抄　盧士杰奏洪運河水勢情形奉　硃批知道了欽此○楊昌濬奏請以監生胡述祖等爲其母捐賑建坊奉　硃批着照所請禮部知道欽此○譚鐘麟奏請以鄭元龍等署理商州協副將各缺奉　硃批兵部知道欽此○又副將劉輔軍補延綏鎮右營遊擊奉　硃批兵部議奏欽此○光緒十四年六月分缺單　知縣四川黔江虞恩霖丁　直州同湖北荆門王廷選故　布理問直隸姜德義故　州判山東濱州羅繼　丁　巡檢江西贛縣施增泰丁廣西懷集余慶賢近廣西宣化葉椿年丁湖南　州汪宗海捐升　典史浙江縉雲臣保恒近　○○奴才載遷榮頤英廉跪　奏爲恭摺奏　聞仰祈　圣鑒事竊奴才等准理藩院咨稱具奏前藏達賴喇嘛專差堪布扣謁　定東陵呈進　洪献等因一摺於五月十五日奉　硃筆圈出尚書紹祺欽此另文咨稱尚書紹祺帶領護印札薩克喇嘛堪布喇嘛等於五月二十日由京起程一路應住之處遵照嘉慶四年所奉清字　諭旨內呼圖克圖堪布等頭站住燕郊行宮外朝房次日住薊州獨樂寺第三日住隆福寺第四日至　陵差竣程途照前等因欽此咨行前來奴才等遵卽轉行一體遵照預備二十二日尚書紹祺護印札薩克喇嘛堪布喇嘛等行抵　隆福寺二十三日紹祺恭謁　陵寢二十四日辰刻帶領護印札薩克喇嘛堪布喇嘛等叩謁　定東陵呈進　供物佛尊奏書等件奴才等率同司員於　隆恩殿前檐下陳設黃案將奏書哈達佛尊畫像供於案上藏香紅花列於兩旁尚書紹祺恭詣月台前行禮次令護印札薩克喇嘛堪布叩謁分班帶領喇嘛等進至月台上誦咒畢下階遶　殿一週詣　西配殿丙排設法器唪經禮畢由尚書紹祺帶領退出奴才等率領司員敬啓　隆恩殿門謹將佛像十八尊畫像九軸暫供　東暖閣內詳查歷届成案鍍金佛像供奉　東暖閣佛樓案上畫軸佛像請至　隆福寺廟內供奉恭查　定東陵　隆恩殿東暖閣內原無　樓所有佛像十八尊畫像九軸可否一併請至　隆福寺廟內供奉抑或成作供案卽供　東暖閣內奴才等未敢擅便理合請　旨恭候　命下奴才等再爲欽遵辦理其奏書二件哈達二個循照成案請至　西燎爐內焚化粗細藏香三百九十三束黑白芸香二匣紅花二百五十兩收存　東配殿內每遇祭期分次敬謹焚化所有前藏喇嘛献供念經遵照成案辦理並佛像應於何處供奉各緣由謹恭摺奏　聞伏乞　皇上聖鑒訓示遵行謹奏奉　硃批鍍金佛像十八尊著成作供案破供　東暖閣內蓋衙門知道欽此　○○沈秉成片　再臨桂縣知縣楊先俊調署桂平縣知縣所遺臨桂縣員缺查有興業縣知縣李昶老成持重辦事謹慎堪以調署據藩臬兩司會詳前來除分飭遵照外理合循例附片陳明伏乞　聖鑒謹　奏奉　硃批吏部知道欽此　○○岑毓英等片　再准吏部咨儘先補用道員鄧在鏞與雲南藩司曾紀鳳兒女姻親應照道員迴避例以總督兼轄之貴州省改發行令給咨該員前赴改發省分以道員歸原保班補用等因臣等查該道員鄧在鏞前委會辦營務處清理各營粮饟業經附片奏明在案兹營務處事件尚未辦竣而西南兩方緊要亦需該道員稍助指臂合無仰懇　天恩賞准將貴州補用道鄧在鏞暫留雲南差遣俟防務稍鬆再行給咨赴原省候補出自　逾格鴻施除咨部查照外謹合詞附片具　陳伏乞　聖鑒訓示謹　奏奉　硃批著照所請吏部知道欽此　○○裕祿等片　再新選湖北鹽法武昌道葉蔭昉現已到省自應飭赴新任惟時當舉行鄉試之年湖北文　歷係武昌道充當提調官查現署斯缺之候補道惲祖翼識卓才優到省年久於科塲事宜最爲熟悉曾經咨明禮部派充本年戊子科文閱鄉試提調現正籌辦塲事未便遞易生手兹准部咨湖北荆 
　　 
[京報] 第二千七百四十三號　戊子六月三十日申報附張不取分文 
宜施道廣敏欽奉　上諭着開缺送部引見等因應卽遴員前往接署以使廣　交卸北上查荆宜施道有監督宜昌關之責時有中外交涉事件該鹽道葉蔭昉曾充總理各國事務衙門章京諳悉洋務堪以　行署理如此量爲轉移實於地方科場各事宜均有裨益除檄飭遵照外謹合詞附片陳明伏乞　聖鑒謹　奏奉　硃批着照所請吏部知道欽此○○奴才杜噶爾車林多爾濟祥麟跪　奏爲司員年滿籲懇　天恩俯准暫留清理案件以資熟手恭摺具陳仰祈　圣鑒事竊據烏里雅蘇台軍營理藩院帮辦章京花翎統壓前班　缺儘先前前先支補佐領主事職銜榮昌呈稱竊章京前於光緒七年七月二十五日蒙現任將軍杜噶爾等奏奉　諭旨升補理藩院帮辦章京主事職銜之日起連閏扣至十四年四月二十五日止七年期滿自應遵照向章報滿呈請揀員更換以重部務並請　賞給回旗當差等情前來奴才等伏查烏里雅蘇台一切事宜雖云規復舊制奈近年來軍營理藩院承辦蒙古案件不惟較前煩多且現值整頓邊事清理善後積案之際務須專員經理方昭慎重當查該章京熟諳蒙務辦事精詳今雖據其呈報年滿然該員現有經手未完事件自未便遽易生手合無仰懇　天恩軫念邊務緊要　俯准將該幫辦章京主事職銜榮昌暫行留駐清理積案而資熟手容俟辦理就緒卽當給咨令其回城當差惟思該員現已歷保花翎統壓前班遇缺儘先前前先支補佐領係前於八年冬間業經送部帶領引　見奉　旨照例補用人員刻卽奏懇暫留該員清理案件一時弗克回旗設遇缺出勢難望補並懇　恩准飭部轉行綏　城將軍查照如該翼遇有應升缺出照案奏補以勵勤勞而資觀　可否之處出自　鴻慈所有司員年滿懇　恩暫留各緣由理合繕摺具陳伏乞　皇太后　皇上聖鑒訓示遵行謹奏奉　硃批着照所請該衙門知道欽此　○○杜噶爾等片　再據署三音諾彥部英盟長公蘇倫札布等呈報本盟貝子銜札薩克公鄂勒哲依木爾呈稱竊職染患瘡疾又兼氣喘神迷等症雖經延醫調治總未見效實難力疾辦公呈請照章給假俾資調理其札薩克印務派委本旂恊理台吉額林錦署理等情當經差派協理台吉額林沁前往查騐屬實取日該札薩克印結據情呈報前來奴才等查該札薩克現在患病請假既經該盟長等查騐屬實自應按照定章給假兩個月令其調理所有札薩克印務卽照所請派本旂恊理台吉額林錦署理除將呈送印結存案備查並檄覆遵照外理合附片具陳伏乞　聖鑒謹　奏奉　硃批該衙門知道欽此　○○謙禧片　再前因奴才衙門理刑司司員理藩院花翎四品銜蒙古員外郎清祥三年期滿因查該司員　力有年事均妥恊可否量予鼓勵遇有本院郎中缺出儘先補用等情奏奉　硃批吏部議奏欽此兹准吏部咨覆核與定例不符令卽查照定例出具切實考語赴部帶領引　見候　旨升用等因具奏光緒十四年四月初五日奉　旨依議欽此欽遵知照前來奴才覆查該司員清祥才具老成辦事勤能熟悉蒙古情形通曉滿蒙文義審理重案諸臻妥協三年之久並無貽悞實屬著有微勞前次保奏既與定例未符自應遵照部咨保奏送部引　見候　旨升用除分咨部院查照外理合附片陳明伏乞　聖鑒謹　奏奉　硃批吏部知道欽此　○○葉伯英片　再新選洛川縣楊鼎昌於光緒十三年十月到省繳憑當因該員甫經抵省於地方情形未能熟悉經臣　奏明暫行留省察看在案兹查該員才具明晰自上年十二月飭赴咸長兩縣發審局學習聽斷平允公事亦頗留心自應飭赴新任以專責成據署藩臬兩司具詳前來臣覆查無異除批飭檄委赴任外謹附片具陳伏乞　聖鑒謹　奏奉　硃批吏部知道欽此　 
 
