# 1908 - 5 - 4912552

 

Page 1

 
 
   
 
 

Page 2

 
 
[十二月初一日奉]  
　　上諭朕欽奉慈禧端佑康頤昭豫莊誠壽恭欽獻崇熙皇太后懿旨禮部奏元曰禮儀一摺元旦令節皇帝率王公百官在皇極殿行禮停止筵宴其在外公主福晉命婦均著進内行禮欽此 
十二日初一日召見軍機那中堂 
論説 
[對於各省設立諮議局之意見（續十月初一日）]  
　　就省議會之權限而言。有宜注意者二。其一爲議會所應議决之事項。其一爲議會議决以後所應發生之効力。 
　　言乎其事項者何。蓋有宜倣各國所行之通例。亦有宜創各國所無之特例何以言之。東西各國。於地方利病興革及其財政出納等。皆必依各本地方議會之議决我國向無。歲計預算。而國税與地方税亦復不分。一切差徭之攤派。丁漕之折徵。釐金雜捐之增創。外銷中飽。稽核無從。財政不理。信用全失甚至如蘇省近年某前督曲徇州縣不待奏准擅加丁銀每。兩制錢二百文之多某升撫任司道籌欵。苛征牙税驟增其率至十倍之。重最拂輿情而違定制。在各國未有地方政府可任意加税者。凡税目新。增及變更税率。皆須以法律而定。非議會議决不可。故有議案之不通過。而無抗捐暴動之事。此則各國所行之通例有宜倣者也。各國地方長官。全無外交權。故地方議會。亦自無叅預交涉之事。我國督撫權重。得主持。外交之一部。一二庸閽無識者或以輸入外債爲籌欵。以許人合辦路礦。爲興利。其禍實較之加賦割地而猶烈。如增祺之於遼。崇善之於閩。丁振鐸之於滇。固己無待深論。即其餘各省依頼外債者亦復不一。且爲額日。鉅。貽累無窮。往往深秘於事前。爲挽回所不及。世豈有使人棄權利或負。義。務而不俟得其承諾者。日本府縣制。於豫算以外之義務負担及權利抛棄。皆須府縣會議决。彼於内部日然。何况對外此則各國所無之特例有宜創者也。否則以人人切己之利害。而謂非事事所可干預。議會雖遍。設。容喙之餘地幾何矣。 
　　言乎其効力者何。蓋論議會之組織。最重者爲選舉權。論議會之作用。最重者爲議决權。自十九世以來。民選議院。亦爲國家機關之一。其議决之。可否。實與行政官廳之禁令同其效力。可决者間接執行。否决者亦當然。停止。固非若一般之輿論。僅爲無効之空言。立憲國民之所以叅預政權。者恃此。所以監督政府者亦恃此。否則議會所議决者。不能必政府之實。 
 
 
 

Page 3

 
 
行即政府所實行。者可全不本於議會之議决勢。必國政與民情動多相。反。而議會徒文具。議員亦贅疣。甚至如蘇。杭甬路欵事。政府可不顧全國。一致之議論。而悍然獨行其是可危孰甚。前鄂督議復外官改制。定各州縣議事會權限。謂議事員但許有議事之職。不許有决斷之權。其議决之可否。悉由官定。此蓋以防行政之掣肘。制議會之專横然議事員能議而。不能决。與不議同。能議决而並無議决之効力。亦與不能議决同。日本於地方議會之决議事件。倘有違權違法害公益者。行政官得令再議。或請示於上官。甚者可取消之。其制限嚴矣。然取消之與無効固自有别。取消。者必取消之後始歸於無効。是以有効爲原則者也若不明定以適當之。制限。不論其所議者果爲越權。違法害公益與否。而概須取决於官。是議。會所議决者。直自始無效矣。夫自始無效。與本自有効而惟加以制限。其範圍之廣狹。權力之大小相去奚若。故既確認議會之成立。必并認其所。議决者。爲有一定發生之効力而後可謂公庶政於輿論。可謂　叅政之。實權。不然則僅使人備顧問而己。上條陳而己去取用捨。本自無常。謂爲。專制國之偶開言路則可。若云爲建設議院之基礎。吾知其因果相差之。遠也。 
　　如右所論。省議會之組織及選舉所以規定可言事之人。省議會之職務及權限。所以規定可干涉之事。重要之端。略盡於此。然亦止論其原理。而不及詳定其條文。至若議員之年齡任期俸給。以及議會之招集休閉規則警察等事。則所關較細。甯俟異日。 
　　抑於此更有言者。省諮議局及各府廳州縣議事會之設立。既見九月十四日之諭旨。日聞有限明年三月一律舉辦之説。近如贛鄂兩省。并己先期成立。不可謂非進步之速。然而選舉之資格不定。議事之權限不明。苟日觀成。恐近粉飾。且以官議爲民議。大本先差。成効可睹。夫省議會之設。立固自不難。所難者在眞能破專制之習。重人民監督之權。以期合乎立。憲各國議會之特性。名正言順知必自改正省諮議局之名稱始。（己完） 
專電 
[電一（廣西）]  
　　桂撫張嗚岐電奏匪勢又增艽封洞口民人供給匪糧日見猖獗現犯上思廳境兵傷三十名越南添設領事法國不允匪犯仍不交出必貽巨患請飭外部與法使竭力磋商 
[電二（北京）]  
　　江督蘇撫會奏忙銀加價征解賠欵餘三百文辦公支絀他無貼補司庫奇窘請每兩加二百文一年爲限暫試辦俟銀價跌至千四百文即令停止并議有田十畝始加二百文庶不累民 
[電三（北京）]  
　　護川督趙爾豐奏請將榮銓准予釋回奉旨外務部知道 
[電四（北京）]  
　　東督徐世昌電告外部交甚爲棘手昨己回奉 
路欵要聞 
[江浙代表到部晤商情形]  
　　二十三日京師友人函云江浙各代表於二十一日齊赴外部謁見各堂官仍守商辦拒欵宗旨先由慶邸宣言無論如何磋商總須政體外交民情各方面處處顧全力爲正辦某代表擬以繫鈴解鈴責成盛宫保磋廢草約盛初則多所推諉嗣因迫於衆論己允盡力磋商惟云前日慈諭諄諄苟其我力能辦生死榮辱皆所不計但恐非一人之力所能磋商就範等語旋由某丞令代表查閲檔案閲至四十餘分鐘當即退出 
[湖廣會舘不遽開會之原因]  
　　廿五日京函云日前連降四次諭旨細繹詣意似盡爲路事而發都下人心漸形惶惑謡啄頗多而勸股各會因此未敢遽辦即所認路股亦大半多所觀望本定廿五日在湖廣會舘開勸股會并商拒欵各法傅單雖發而届時亦未舉辦 
[餘姚拒欵分會職員會紀事]  
　　餘姚拒欵分會於上月廿五日在商務分會事務所開職員會公推副會長謝賡仙君爲主任先由幹事邵予任君報告開會宗旨次由朱嘉琳君宣布草案請衆公决草案列下（一）定名本會由城鄉紳商學界發起成立對於各府縣分會爲獨立機關對於國民拒欵公會爲補助機關定名餘姚拒欵分會（二）宗旨拒絶外欵力保路權以集股爲唯一無二之標準（三）權限本會行勳範圍以集股爲拒欵此外於行政及各國圑體一無干涉（四）組織正會長一人副會長二人幹事分評議經濟股務庶務運動調查書記 
 
 

Page 4

 
 
　　通各部若千人（五）會員凡具左開條件即得爲本會之會員（甲）遵守本會定章者（乙）認有路股者（六）會所無定臨時通告（暫假商務分會爲本會事務所）（七）會期（甲）職員常會定星期二星期五午後三時至五時（乙）臨時執行會無定期（丙）特别大會無定期（均由事務所臨時通告（八）經費先由職員量力担任或會員自由捐助（九）開支會中公費據實開支辦事人均盡義務（十）休止以逹到目的即消滅宣布畢有馬子畊君起言謂第四條正副會長以下原定某某部幹事之類宜以幹事爲總綱再分評議經濟等子目衆贊成旋復提議津貼百分之一一節謝庚仙君言前者優先開招敝處經收股分不受紅股現亦仿照辦理邵予任君言此番津貼非前届紅股可比况傅聞外間以此頗滋疑義鄙意此事吃重在經收四錢莊應請問升大莊經旭初君等經收辛勞以及紙筆將何取資經旭初君謂既擔責任豈爲利計悉盡義務元亨經手謝莘菴君全元經手楊汝霖君彚餘經手黃慶修君同聲贊成議至此時己日晡遂散會 
[蘇路接各處認股函]  
　　（青浦縣時敏小學校函）蘇路續招新股敝校經招及自認計三百五十股（安亭鎭集股會函）敝處安亭鎭本係崑青嘉三邑毗連一切公益事宜悉統同辦理兹集得一千股希即註册蔡望之李仲箎等（海安商界經招股人函）劉文光韓玉鑑夏竹安陳養軒陸味之韓壽伯譚侣樵韓鼐臣統計招認五百四十一股（海安劉玢函）兹先將玢與夏淦清經理之卹釐局歷年餘欵錢四百餘千代買蘇省鐵路票一百股玢以爲善舉一有餘欵則不免覬覴争論故買成股票禀請行政人立案永爲堂産區區愚忱叙此顚末以爲經理善舉有餘欵者勸（金匱縣后宅鎭拒欵公會函）本月二十日在金匱后宅鎭假邵義莊開第一次拒欵會臨會者二百餘人當由黃君淡如演説羣情踴躍先後認定一千三百十五股（江蘇鐵路恊會函）頃得太倉顧君公亮報告經招一千三百股並太倉商會認定若干股另開細單呈覽（太倉公會函）濟泰紗廠一千股各典業一千零六千股浦采臣顧禮堂認集一千股吳仲齡一各股陳雲生二百股周子愼沈恒孚一百股管訥之一百股甯紹商業二百股錢春沂二百股胡少岑一百股王家谷董鶴林顧鶴三顧惠侯周子英聞孫蓉復豫莊楊頌丹錦成公所錢復孫以上均各認一百股總共五千五百六十股尚有零股容再續登（蘇路查帳員龔子英報告）頃接旅閩蘇府同鄉蔣選青來函云旅閩同鄉己發傳單即日開會現同志己集得七千餘股 
[常州女界保路會認股報告]  
　　（第一次）瞿楙奎瞿楙授一百股任雪航等四人各二十股閔蘭言十五股任孟潔海二十七人各十股史琴仙等四人各六股瞿慶安等三十三人各五股劉蔀劉淑英各四股徐能等七人各三股劉國英等三十八人各二股瞿保强躉交二股吳普等四十九人各一股以上共八百股收洋八百零七元 
　　（第二次）耿静藴一百股史吕德奎五十股張琴修李素儀各十股張擷芳耿桂實各五股徐小閑耿澤生耿勛生各三股吳佩君史淡如耿史記各二股劉逸楠全交二股李素宜高克明須塋各一股以上共二百股收洋二百零七元 
　　（争存女校報告）莊繁詩吕璇友各二十股周聿震楊頌甫各二十五股胡素君十股袁勵貞楊旦復張金記名五股馮又蘭二股錢鳳輝等六人各一股以上共一百二十三股 
[甬屬集股處報告旅青同人認股數]  
　　謝子脩張少坡羅子明各五十股劉漢池四十股梁逹材何惠之各二十五股羅伯恂嚴法祥各二十股吳燿之十五股鄧劍銘楊瑞芬曾熾生杜笑芙陳榮基梁連先謝幹伯余紹周張廷彦簡潤之吳輝之蘇静波楊葆書譚伯梁馬世岳吕疊荃鄭明山陳乃昭謝崧孫何永生各十股譚善章麥黃三陳啓南陳健行楊辛錦何毓墀黃國仰楊耀李逹賢劉榮昌蘇鋪甫龔玉衡何福生張仲彭嚴恩培胡茂卿各五股以上廣東同人四十五柱計認五百七十五股周寳山五百股董永生一百二十股洪桂初備介堂毛仁求各一百股柴仲深傅徐氏傅博記陳順發傅榮輝朱名洲周瑞豐各六十股周磻溪蕢延芳華德奉張爲鈞各五十股陳祥甫王松山吳馨園陳明洲各四十股楊俊山周啓明陳脩一王霓仙徐承統林志奇李個臣周俞氏各三十股范鴻文侯筱卿謝振麟各二十五股王詠裳蕭冠春張昌歧陸嵩齡朱沛臣陳彬章陳甯才鄧友亭連永康傅李氏傅卿記傅梅記傅蘭記林乾康王瑞堂毛恭昇柴之藩柴之彤張純茵　芝蓀徐詠春各二十股王允孚范何三劉同賢戴敦敏沈麟齋王鳳林林春魁王霸生張卜升徐富良葛炳楊陳祖茂張雲生陳清夫王堃年潘林美周全燦王庭漢各十股葉技甫蔣能或吳尚耀楊笛清周耀卿沈忠桂徐廷卿朱海麐吳才揚葉餘良王寳全沈倫槐張昌福蔣榮良李蘭卿李友卿張美祥各五股以上浙江同人八十七柱計認二十七百股總共一百三十二柱合認三千二百七十五股 
緊要新聞 
[廷寄各省籌幣制北京]  
　　樞廷奉旨現當整飭庶政幣制關繫重要近來内外臣工有謂宜鑄一兩暨五錢重十足銀元以爲十幣一錢暨五分重九成銀元以爲輔幣者其説蓋以各國貨幣自有制度以相沿襲中國用銀河以兩計一切田賦釐金官俸軍餉以及洋税賠欵無不準兩核算官民沿且久成習慣如以七錢二分九成銀定爲幣制收發出入必須折合幣竇滋多勢難信用而墨元輕重相等更易浸灌數年之内必致墨元充斥全國致成莫大漏巵日中國商務除通商口岸外南北各省仍是用兩者多用元者少至於農工各業口民生計國用出納大率皆以兩計數更不待言未可以少易多致啓紛擾迨兩幣鑄有成數並造行紙幣厚儲銀本隨時以銀市金鑄存金幣自可漸蹈實金本位而主七錢二分之説者意在不用兩錢分厘名目祇須以枚計算期與他國貨幣相通求金本位之預備不宜執守舊日成兒而銀錢流轉以商家貿易氏生日用爲大宗國家税項特其一端若概用一兩幣制揆之通國生計程度未能盡合且貨幣通幣重則私銷亦須愼防二説相歧莫衷一 
 
 

Page 5

 
 
是惟中國與各國議立商約必須畫一幣制如存兩則不能以七錢二分銀元爲國幣如用元則官民習慣之兩勢難遽廢且數年之内國幣所鑄無多則生銀斷不能遽廢豈能不以兩計如兩元同爲主幣又非畫一之制兹事重大不厭詳考著各督撫體察該省官商軍民市鄉情形暨銀兩銀元約計行用孰居多數何者宜存何者宜廢各抒所見限一月内據實電奏以憑核定欽此等因己由軍機處電知各省督撫欽遵辦理矣（齊） 
[蘇撫黔撫同日奏保人才北京]  
　　廿三日署蘇撫陳啓泰奏遵旨保薦人才查有内閣學士陳寳琛翰林院編修袁嘉穀度支部郎中晏安瀾均堪大用其蘇省同僚容留心察訪數月後續行保舉云云奉旨吏部知道同日黔撫龐鴻書奏保知府倪惟欽王玉麟以道員在任候補並交軍機處存記奉旨着照所請（山） 
[慈宫檢閲趙御史舊摺北京]  
　　廿五日京函云趙炳麟所上速立責任政府一摺八月内己經政務處議駁上月二十二日太后忽諭令政務處檢取趙炳麟原摺進内留覽迄今日三日尚留宫内大約因惲學士請定任政府將以趙摺比較之故（影） 
[蘇藩照會教育總會商催諮議局辦法文]  
　　知照事奉署撫憲陳札開光緒三十三年十月十二日准吏部咨内閣抄出光緒三十三年九月十三日奉上諭（中畧己見前報）欽遵鈔出到部相應知照可也等因到本署部院准此合就札行札司即便移會學臬兩司並通飭各屬一體遵照一面行知本省學務總會會同各紳將一切辦法規則詳愼商確分别妥議章程送同會核議詳察辦等因到司奉此除行知外合就移知爲此照會貴總會請煩查照希將一切辦法規則詳愼商確分别妥議章程復司會核議詳辦理施行須至照會者（敬） 
[胡屬梟匪猖獗湖州]  
　　桐鄉湖屬桐鄉縣境梟匪爲患迭誌本報兹悉該處紳士勞乃宣及管帶周樹森知縣徐土鋆近又致電浙撫云界轄境内靈安含山兩處各有梟匪船隻五六十號游弋來往有圖刧城鎭之説紳勞乃貢等異常惶恐森兵力單薄恐有不敵會商鋆及乃宣等非厚集兵力痛加勦辦不足以懾匪安民伏乞迅速派兵馳縣會勦云云 
　　德清德清縣屬之鍾管村上月二十三日梟匪道出該處刧去粮船一艘擄掠民船多隻又縣屬新市鎭之西北霅溪地方二十三夜有大帮梟匪連刧陸姓四家其餘大小店鋪多遭擄掠又附近新市之千金三里廟地方上有二十四日張統領與梟匪開仗自上午八時至下午一時鏖戰至五時之久梟匪竟勝肅哨官之砲船被梟匪刧去張統領退紥新市設法防堵新市鎭因之戒嚴居民異常恐慌新市附近之善里地方爲大帮梟匪屯聚之處行旅咸有戒心（疑） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 
[畫史（留學界之怪現狀）P ] 
專件 
[税務處爲渝漢掛旗船隻事咨鄂督文]  
　　爲咨行事前准外務部咨稱准英朱使照稱據本國駐重慶署領事詳稱近由税務司不允英商雇用之華式船隻由重慶開往漢口當時照此辦法不但違背修改長江通商章程且與數年來通商辦法不相符合是以本署領事向詢驟禁之故嗣准税務司復函以華式船隻僅能由重慶開往宜昌其以前偶有他項辦法不能視爲日後仍允違章之道云云請爲核奪前來本大臣查光緒二十四年修改長江通商章程第二條内載凡有約各國之商船准在後例之通商各口往來貿易即鎭江南京蕪湖九江漢口沙市宜昌重慶八處又第三條内載凡在長江貿易之商船現分爲三項一爲划艇釣船及華式船艘並第七條内載一凡由洋商雇用之華式船艘只准裝載實係洋商自置之貨由通商此口赴通商彼口須於税務司處請領專牌各等語以上各章程所云足見英商所雇之華式船艘應能由重慶駛往無論以上所到之通商何口均無不可今新海關忽謂不尤開往漢口實屬有違定章請轉飭將此類向來之辦法仍照舊章施行等因前來本部查重慶洋商所雇華船按照該關章程僅能往來宜昌重慶通商貿易惟英使所稱税司不允奂商雇用之華船由重慶開往漢口與通常辦法不符等語究竟情形如何自應詢明税司再行核辦相應咨行查照轉飭總税務司詢明核辦聲復等因當經本處札行總税務司查明申復去後兹據前後復稱宜昌關不准旗船開往漢口乃係遵照兩湖總督憲諭辦理重慶關因見宜昌有此憲諭遂將由重慶駛往漢口之旗船亦即停辦總税務司查洋商由渝至官或自備或雇用船艘裝貨往來係憑照光緒十六年之約凡輪船可裝之貨無論華洋商人均准裝於此項船艘運載嗣於二十四年間重修長江通商章程時第二條指列各關内有重慶一關第七條内又有准洋商雇用華式船艘惟祇准裝載實係洋商自置之貨即與宜昌重慶專行往來之船有别其宜昌前往重慶之船准裝華商之貨重慶前往長江他口之船祇裝洋商自置之貨其宜昌重慶來往之船自應仍照十六年之章辦理至重慶開往他口之船原應照二十四年之約章裝貨來往惟其間有湖廣總督不准洋商雇用華船由宜昌往漢之諭究應遵照二十四年約章准洋商雇船裝載自置之貨抑懸遵照此次憲諭辦理之處是則此案之緊要關鍵理合申請裁奪各等因前來本處查洋商雇用華　附旗裝運自置之貨在長江各通商口岸來往乃係向章且由宜至漢亦係歷辦多年之案件所請自應照准但須聲明不得仿照重慶至宜昌之船裝載他商貨物除咨復外務部並札行總税司外相應咨行貴督查照轉飭該關監督遵照辦理可也須至咨者 
[分類新聞]  
 
 
] 

Page 11

 
 
 [ 
政界 
[皖撫開辦皖政輯要局安慶]  
　　皖撫馮夢帥近擬創辦皖政輯要局凡關於一切要政暨古書遺籍編纂成帙置備局中俾僚屬得以研究且可藉此保全國粹培育人才現在該處租賃民房定期開局矣（政） 
[江督札飭整頓各屬刑政南京]  
　　江督端札各州廳縣文云各牧令審斷顢頇民情不服或因延擱要案濫押無辜當經特札通飭認眞清理專案禀覆嗣因各屬禀詞敷衍並有率用申文及延不禀復者復經開單行司勒催各在案迄今將及一年各牧令泄沓如故以本部堂特札飭辦並迭次嚴催之件尚敢玩忽因循是該牧令等平日於訟獄一事漠不關心玩視民瘼己可概見言之深堪痛恨本應立予撤參姑再列表札催所有表格内靖安弋陽等九縣應由司及該管府遵照前批分别委查據實禀辦永新等十八廳縣飭另遵照批札另行詳晰禀復其延不禀復之南昌等四十州廳縣亟應由司各記過二次移會藩司註册以示薄懲仍限文到十日内迅速遵飭專案禀復並責成該管府隨時馳往所屬各廳州縣查明詞訟命盜案件有無隱匿監覊各犯有無濫押瘐斃逸犯曾否弋獲據實禀揭至於監獄迭奉諭旨飭令切實改良尤應嚴飭就地籌欵赶緊修改並多設罪犯習藝所以期化莠爲良是爲至要（商） 
[催辦官賣公膏公司蘇州]  
　　駐滬英領事近又照會蘇撫請飭停辦蘇州官賣公膏己誌前報兹悉此事業經蘇州禁烟局臬司陸廉訪等詳復撫憲略謂蘇州議章開辦官賣公膏公司係屬官督商辦資本出於商家且職商華銓良承包三首縣公膏原議亦准土商入股一切情形與金陵等處官膏不同是以與約章無背更與西商無涉仍請照復等情昨經署撫陳中丞據情函復霍總領事查照一面並札飭禁烟局飭催姚詩聲大令速令廣帮土業各商與公膏公司籌議妥洽禀復開辦（眞） 
[蘇撫電咨限制浙省購米蘇州]  
　　蘇撫陳伯帥爲運漕事致浙撫電云漾電敬悉己飭局照驗放行不准留難阻滯惟前以蘇省正在收穫之際雨水太多秋成暗損本省糟米尚未採辦而米價每石己漲至六元左右倘浙省採運過多深慮米價繼漲增高有妨民食當據司詳咨呈請照上案仍購三萬石其餘乞往别省採辦以維大局在案未據接准咨復應請仍照前咨轉飭辦理爲幸（木） 
[杭州商會預籌民食事宜杭州]  
　　杭垣商務總會總副理聨名具呈浙藩略謂浙省非産米之區全頼客米接濟杭嘉湖三屬遠則恃蘇滬爲來源近則以泗安廣德爲運道而紹屬則又賴浙西轉運故年歲稍歉民食立匱今年米缺價昂經開會平糶原冀秋穀順成稍紓民困不料各屬旱患以後又受虫災加以收穫之時連日陰雨稻多霉爛由漸而成實謂暗荒通省牽計不過三四成之間新穀登塲價己六元各處禁米出境客商生畏民心惶惶聞上届截漕十餘萬石己飭各屬購運且本届新潛亦將紛紛購買於年荒米貴之時陡運出數十萬石情形岌岌今年台州旱荒盜出四擾嵊新一帶黨匪勾結嘉湖梟盜横行無忌欲圖補救惟有首籌足食之策擬請將浙省災深民困實情詳請撫院入告請將上年漕米遞緩一年起運倘不蒙部允亦宜改辦折價一面察看情形奏請截留新漕以拯飢民採購米穀以平市價嚴查奸販以杜漏巵能爲地方多籌一分儲積即爲閭閻多銷一分亂萌恭煦等目擊時艱憂懷大局有粒食維艱之慮即爲人必思亂之機倘不先時補救不特商業大有妨碍而於民生治安關係尤重不得不冐瀆上陳伏候察核云（黑） 
交涉 
[定期續開拒艦會漢口]  
　　旅漢粤人前因英人干涉西江捕權曾於十月杪開拒艦會以圖抵制等情己誌本報現因西江緝捕聞英人决議干涉故又定於本月初四日續開拒艦會集議挽救之策（音） 
[鎭江電燈交涉己定鎭江]  
　　鎭郡英租界始因大照電燈公司所挂電綫未用樹膠包裹難免危險之虞决意不肯裝用以致彼此交涉頗啓齟齬現在公司己經改良英領事乃會商工曾局董與公司定約准於西正月一律妥設云（眞） 
[催造教堂清册蘇州]  
　　江督端午帥以各屬應造教堂清册夏季分各屬均己送到惟蘇州府一屬尚未據造册呈送實屬違延特飭蘇臬司轉催該府赶緊造報以憑彚核咨部一面並通飭各屬迅將秋季分前項清册赶緊接續造送核辦矣（禾） 
[札飭淮關不准浮收華洋陋規南京]  
　　江督端札淮安關文云前准駐滬日斯巴尼亞正領事賽照會大豐荳餅淮關任意舞弊浮収索費請行知持平辦理不得延悞日期等因到本大臣准此查貨船經過該關無論華洋各商均應律扞明裝運實數按照該關定章飭完正税及火耗平飯北鈔等項銀兩立即放有固不准稍有留難需索亦不准任意折扣减讓今大豐行夥採運荳餅據稱實數四百五十石該關司扦竟照三百二十石塡票己屬不合既塡給税票飭完正税銀十六兩何以另給大關挂號帳單開列各項名目竟多至六十兩有奇一併交商収執即使照章加入火耗平飯北鈔等項爲數本屬無幾斷無於正税外加收至兩倍有餘之理其爲該關司扦小遵定章任意勒索己可概免該關自改章以後迭飭認眞整頓不准浮収陋規此等積弊若不嚴切革除無論貨屬洋商必且以藉口受虧横生枝節即華商抵關索税多所索擾於税項大有窒碍應即由該關楊道刻日確查根究務將一切陋規名目從嚴禁革隨時約束在關司扦遇有貨船一律遵章實行扦報立即放行倘再有需索規費情獘一經察覺或被告發定將該司扦嚴行提究決不姑寛（商） 
軍界 
[閩督電咨參將改署平陽浙江]  
　　松鶴帥致浙撫電云養電敬悉湖州恊陳副將步曾部選是缺未據到閩即就近赴任敝處無從知悉是以飭委管參將署理今陳副將既己到任自不必再行委署管參將改委署平陽恊矣（元） 
 
 

Page 12

 
 
[嚴禁私售舊製軍裝武昌]  
　　鄂省各營兵士近將舊製軍服私行發賣經陸軍制張鎭軍彪查悉特親至軍裝庫檢騐存數并諭飭嗣後如有私售之獘即惟各營管帶及管庫之人是問云云（生） 
[飭緝搶刧徵兵老父之土匪蘇州]  
　　蘇州陸軍第一標第二營後九兵士王蔭南禀稱伊父於九月間行經徐州府屬睢甯縣地方被土匪手持洋鎗半途搶刧失去洋四十餘元並衣物等件親戚郭時任被匪開鎗擊斃報田睢甯縣黃大令勘明驗傷飭緝贓匪迄未緝獲今己查悉係士匪裴小雨所爲求請飭拿等情由標統盧世儀呈請劉恊統轉咨督練公所袁劉二觀察據禀轉咨蘇臬司嚴飭該緝拿究辦（乙） 
[派員轉運訂購鎗彈漢口]  
　　漢上三井洋行代湖南兵備處訂購手鎗子彈二萬八千顆日前己由日本裝運抵漢當由該行電知湘撫特派李游擊少三至漢解運回湘業己在漢關道署請領護照矣（音） 
學務 
[教育會舉定正副會長常州]  
　　常州武陽教育全體會員日前開會决議將副會長楊芝亭君舉升正會長又舉治事員劉伯仲君爲副會長并提議勸學所總董徐屠兩君既各認教務不能兼顧須另舉專員常川駐所以重教育云涯 
[武陽小學實行分校辦法常州]  
　　武陽公立小學籌議推廣己誌前報現聞决議於營田廟設立東區職業學堂西廟設立西區職業學堂每校額設四十名學科分修身國文算術地理歷史理科體操手工圖畫唱歌九門除將原有免費生撥入肄業外並添招新生數十名一律免費又於雙桂坊忠義詞設立南區初等小學東橫街設立北區初等小學學科與本校初等生同各招學生四十名並補招插班生酌収學費以資津貼（天） 
實學 
[呈驗紅砂土質安慶]  
　　滁州烏衣鎭小河口地方有一土山約廣三里專産紅砂土該處紳耆以此項土質若攙和水門汀製造機器模型係屬必需之品當即禀由該州牧將該山砂土一盒送呈商務局試驗後即行設法開採（周） 
[擬辦森林公司鎭江]  
　　鎭屬句容縣各董以縣屬各鄉荒地甚多擬開設一森林公種植樹木以興實業並由官紳合籌資本開辦（退） 
[磁業公司定期開股東會湖南]  
　　湘省醴陵磁業公司兩次所招股本將次収齊現由該公司發起人熊秉三觀察偕同坐辦沈象乾大令同赴醴陵察看公司情形並籌商將來一切辦法擬於明年二月初一日開全體股東會决議一切應辦事宜（胡） 
雜記 
[自認革命黨之瘋人漢口]  
　　漢口巡警道馬少竹觀察所用之偵探員徐升日前在某客棧内拿獲湖南人歐陽澤生許和生二名搜出手鎗二枝及木像書函等物任意指爲革命黨正副都統當即解往道署由馮觀察詳由鄂督札飭武昌府黃太守嚴加訊問乃供詞類似瘋癲竟自認爲地命黨不諱現太守己録供轉詳鄂督核示矣（生） 
[盜墓駭聞武昌]  
　　鄂紳士觀察昌熾世居江夏南鄉其妻於前歲逝世子葬於金口鎭近忽被盜將墓挖開剖棺盜物事被王之親屬查悉常向江夏縣禀報王棠軒大令即於上月二十六日往勘屬實一面縣賞緝拿盜犯並將山主地保及墳墓附近之居民帶署收押（音） 
[江督設立公園之計劃南京]  
　　公園之布置午帥札商務局公園辦事處實業學堂文云本部堂前札飭設立公園辦事處原欲網羅衆卉輦致殊方逐漸推廣以爲異日博物院基礎惟現在百廢待舉財政困難擬先就紫竹林西僞山前設立植物賽會院爲之起點合行札飭札到即便遵照迅速會同估量經費妥訂章程並將如何劃分種植陳列各區域暨預備嗣後開拓博物院地步繪圖貼説一併詳復 
　　草木之栽植札實業學堂云照得公園爲陶淑生靈講求樹藝之地必有奇花異草繁植其中始足饜士夫之游觀助學生之多識查實業學堂採購東西洋樹秧花草各項耔種業經陸續運到應即由該堂酌分一半開單移送該園查收並令花匠鈴木前往禀承該總會辦等因地按時如法栽種以資點綴（商） 
[派員巡緝匪類鎭江]  
　　鎭道劉觀察以滬鎭鐵路交通後恐不免有匪徒混跡其間特派周副將德標督率巡勇探士捕役人等分途偵緝如有形跡可疑者務須嚴密查拿以靖地方（射） 
[派員調查牙帖税鎭江]  
　　兩江督練公所總參議朱菊樽觀察近奉江督札飭赴滬調查加抽牙税醬捐事官即於日昨乘江新輪船過鎭赴滬矣（御） 
[禀請嚴緝肆竊釐卡匪類蘇州]  
　　常昭内河釐局總辦湯太守在衡以王莊分卡被賊竊去捐欵洋一百三十三元票洋八十元小洋九十五角銅元三十千八百文又司事之衣服等物報請常熟金匱二縣勘明飭緝迄今贓賊未獲實緣該王莊鎭時有地痞棍徒開塲聚賭窩藏匪類肆竊釐卡地方官又不實力比緝比致迄今贓賊無獲等情禀請各憲嚴飭該二縣勒限緝拿以靖地方云云（一） 
[聨名禀控縣令武昌]  
　　湖北羅田縣知縣危大令士修現被該縣學界中人聨名具禀鄂督請派員查辦當奉趙次帥批飭藩司轉飭黃州府查復以憑核辦（音） 
[拿獲縱之匪徒漢口]  
　　漢口新街福生號二十三晚被匪徒縱火幸即覺察率同警勇前往拿獲現己送交夏口廳審訊據供己屢犯盗案不諱云（音） 
[勸消戒烟丸南京]  
　　中西醫院所製戒烟丸轉送實業學堂化　現由該院申詳江督己分飭三省四藩司通行各屬一體勸消矣（商） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
故事小説人面獸（念七） 
第七回 
[集巨欵人心未死説奇事奸臣遭殃]  
　　列位。你曉得天戍看了電報。爲什麽要嚇得這樣原來這電報。是浙江省。的公電。就是要掘他格坆。驅他出籍的。天戍一看。覺得所言正與夢境相合。曉得那些事情己是千眞萬確然而他竟絶無一點凄慘景。象把電報隨手一撩。不復理會。這也可以想見天戍的人品了。如今且丢開一邊。再講那江浙兩省的人。天天開會議事這裏一簇那裏一簇無非説些拒欵的話。至於怎樣的説法。小子也記不清許多。只曉得他們開一個會。總要打一個電報到政府裏頭去的。弄得電報局裏的人。打起號碼來。總是○。○○八。（不）六○○八。（要）○二三四。（借）這幾個字倒覺有些討厭了。在政府裏呢。格外覺得司空見慣。不足爲奇。却拿定了一個老結主意。説你們路股不足。非借不可於是江浙的人。又想出一個抵制的法子。説我們江浙兩省。素稱富饒。區區路股。何難湊足。路股一齊。政府裏頭自。然没有推託。此説一出。各處開。起會來。會場上的情形。又是一變。拒欵的話也不講了。政府的電報也不打了。凡是江蘇省人開會。立在演説台上的人。總是伸出了五個指頭高聲。喊呌每股五元每股五元。浙江省人開會。立在演説台上的人。總是伸出了兩隻手。用兩個食指。十字花交起來。極聲。極氣的高呌每股十元每股十元。不到幾天通盤結算。十元五元的己經。湊了三千餘萬。列位。要曉得三千萬欵子。雖則不好算少。然而還有好幾。種人没有出錢。且聽小子背來。一種是富紳巨賈。他們整天整晚的躱在。家裏。呼呼鴉片烟陪陪姨太太。朝朝寒食。夜夜元宵。外邊的事情。一概不。得而知。即使有些風聲傳到他們耳朶裡也假痴假呆。只算没有曉得。能麴躱過。也就算了。一種是極有家私的浪兒蕩婦。花天酒地。翠繞珠圍。歡樂塲中。大名鼎鼎。喜的是美人駿馬。要的是極慾窮奢。水路。旱路。馬路攤路。行行精通。樣樣明白。獨有鐵路兩字。肚子裏頭。一點影象也没有。倘使。這兩種人。肯拿出錢來。不要説三千萬的欵子。就是加了十倍。也頃刻可。以有的。 
國外新聞 
[英國歲人驟减]  
　　二十八日倫敦電云英國財政前九月所入减少二十七萬一千六百九十二磅袛就一季収入論實己減少一百十五萬五千一百八十二磅二十九日倫敦電云英國前一季財政所入各項條目除郵政局外均有減少其减少最甚者爲財産税項計共五十八萬七千磅 
[美國經濟恐慌餘聞]  
　　二十九日倫敦電云美國芝加哥及密華凱電氣鐵道公司與其附屬營業部共有資本金三十兆金圓現由官吏派員掌管該公司之財産等事三十日倫敦電云美國佛琴尼省利處蒙埠來電謂西巴德空中鐵道公司亦因控案經法廷派收支員管理公司財産該公司資本金共七十一兆金圓二十九日倫敦電云美國紐約省知事致本省議曾之政見書謂限制銀行之政策既可施行於銀行必能同時施行於托辣斯公司又聞管理銀行事務專員呈請飭各銀行劃定預備金額并定每星期清算報告一次 
[摩洛哥戰事近聞]  
　　二十九日倫敦電云利恩沗大將電稱渠與愛爾權利邊境各軍大戰掃蕩一空並據得該處要隘各族土人均己求降並自支罰欵云 
[日本貿易額加增]  
　　二十九日東京電云一千九百零七年日本輸出品價值共日洋四百三十兆零五十萬元輸入品價值共計日洋四百九十四兆二十萬元其總數較之一千九百零六年實增日洋八十二兆云 
[南極探險隊出發]  
　　三十日倫敦電云英國陸里中尉沙克立登 
糾合同志組成南氷洋探險隊己於紐西蘭島之利得登地方啓程前赴南冰洋一帶 
[日民入美尤衆]  
　　三十日紐約電云美國國務大臣魯得氏近接日本外務大臣林董函牘係答覆舊金山管理外民入境委員之文因前曾得其報告謂兩國雖議約限制而日人之入美者益衆云云 
[駐美日使之感情]  
　　三十日紐約電云前駐美日使青木氏啓程歸國時美國内閣中人均親行送别以上譯字林報 
[俄國工廠罷工]  
　　三十日栢林電云俄國巨苦地方石腦油廠工人同盟罷工 
[法軍在摩之舉動]  
　　三十日栢林電云法軍在摩洛哥之克蕯孛朗卡地方佔據美提那是役死一人傷三人法國運送艦一艘在克蕯孛朗卡海濱受損沈没馬林那地方攻擊貝尼奸森族之舉業己停止其爲首激亂之徒亦經拘獲所有軍士即將遣回 
[美政府反抗鐵道大王]  
　　三十日栢林電云美國政府己議定訴訟法廷務將鐵道大王海立門之鐵路公司解散云 
[報館主筆受罪]  
　　三十日栢林電云德國采共富脱報主筆哈屯因謗毁毛奇將軍及尤侖袤親王審無確證罰令監禁四個月 
[德新軍艦將次告成]  
　　三十日栢林電雲德國所建之第一號屈電該戰艦將於西二月杪行進水式以上譯文滙報 
 
 

Page 19

 
 
本埠新聞 
[浦東鄉民閙事十二誌]  
　　浦東閙事一案現由上海南滙兩縣令道委萬翰香司馬與總工程局董事邀同各鄉董連日在總工程局磋議善後辦法聞己將爲首閙事及鳴鑼聚衆之人調查確實即候按名拿辦昨王大令己回南滙由萬司馬據情禀明滬道核示遵辦江南提台劉華軒軍門所派巡防隊四十名兹因浦東鄉民己由官紳勸諭平静故由軍門飭調回松昨余劉兩隊官己率兵起程矣（泳） 
[調任蘇臬改期赴甯]  
　　新簡江蘇臬司瑞辛儒廉訪本擬於昨日乘輪赴甯謁見江督兹悉昨日因有要公不克起程業己改於初五日赴甯矣（哲） 
[美國水師統領來滬]  
　　美國水師統領李義壽因公來滬即就美領事署爲行轅昨至洋務局拜會滬道旋由梁觀察前往答拜（軌） 
[道批照録]  
　　孀婦費李氏禀批該地前據清丈局商令禀報丈見六分九厘一毫請照時值减作每畝一百元繳升以示體恤經王前道批准照辦在案據禀前情候分行上海縣會丈局一體飭遵（車） 
[厘捐總局批示兩則（爲牛捐事）]  
　　保元公所王定灜禀批查牛捐一項該職商原禀及擬呈章程稱每年運牛三萬三千五百頭每頭捐洋一元八角合將統年認捐六萬三百元之數並無鄉牛塘脚牛等名目亦無每只收洋二元六角説之兹核來禀忽以此項鄉牛每只少收一元請出示觀諭鄉民每牛一只照章捐洋二元六角禁止塘脚名目等情顯係該商爲催繳該項故意以萬不能行之事蠱惑本局將來即持此説爲短繳地步設心亦可謂狡矣據禀前情仰貨捐局立即遵照即飭移縣限催繳解母任藉延切切此批○又批該職商承認牛捐苟能月清月欵毫無蒂欠本母庸中縣催追此項認捐延欠及今己有五批之多該職商既知體面攸關即行掃數清繳發縣之案本局當亦爲之飭銷兹核來禀繳捐一成絶不提及乃詢第七批捐欵應否續解殊爲荒謬捐欵按批繳解不足由商賠墊悉由該職商自行訂定今乃抺煞成案一味游移來局混凟尚復成何公事據禀前情仰貨捐局迅即移催勒限繳解一面將認袁撤銷通報查考母遲此批（泳） 
[失火罰鍰]  
　　新閘麥根路余益帆所開之裕承泰油酒棧前晚失愼經鄰人張施氏王陳氏喊救己不及撲滅燒毁殆盡事後英界捕房派探將余及管棧之王芝培洪楚全拘入昨解公堂請究張王兩氏投訴前情並稱是日一點餘鐘該棧派人出貨至七點鐘起火情實可疑求察訊之王洪同供保出貨外閑時並不到棧不知火從何來是日一點鐘並未出貨實被兩氏妄供訊之余供開設裕永泰油酒棧貨色極多實不知火從何起中西官判余罰銀二百兩充公仍撫卹鄰居不得推諉王洪各押捕房三月以戒疎忽（衣） 
[南滙縣差緝獲要犯]  
　　浦東上南交界之陳水關橋地方十月杪有甲乙二人被梟黨謀害斃命曾誌前報前晚南滙縣差役來滬在南市董家渡某船上緝獲奉賢土棍陳阿榮一名昨晨又在浦東張家浜緝獲梟黨三名均係是案要犯該差在滬面禀李大令即行帶回候究（夏） 
[西人犯竊定罪]  
　　某西人前竊亨逹利洋行什物報捕拿獲昨由捕房押送至英按察使署訊究該西人延某律師代爲分辨良久判押西牢九個月示儆（業） 
[控追欠欵]  
　　裕大油漆店主陳友祥被糟坊主沈炳成扭至縣署控請追還給欠往來貨洋三百餘元當奉李大令諭飭值役收押候訊 
[施送寒衣]  
　　滬道梁觀察以垷届隆冬天氣甚冷貧民無衣卒歲深爲可憫特製棉衣褲一百餘套分發各善堂轉給以資禦寒（車） 
[監犯自盡]  
　　滙四捕房押犯謝如生前晚在牢自缢身死當經管牢巡捕禀明捕頭派探陸恊廷傅知地保報縣收驗一面將謝屍檯送斐倫路驗屍所聽候相驗（衣） 
[口角自盡]  
　　新閘卡脱路何昌興衣店主何樓如昨與伊妻口角潛服生烟當送仁濟醫院治無效斃命仍由伊妻抬回棺殮（戎） 
[溺斃]  
　　甬人周月生向在某西人遊船司餐昨日泊舟蘇州河新大橋畔因事登岸落河身死旋由網船將尸撈獲備棺收殮（衣） 
[宜事]  
　　鐵路釐局委員知縣何聨芳供布稽查委員彭守訓候補知縣王清芝松滬巡防五營管帶章豹文右營水師隊把總李時芳典史薩修賢貨捐局總辦金籛孫貨捐局會辦向傅柱等昨均到道禀見新委公共公廨帮審楊繩武禀知初一日到差松海防同知秦錫鎭禀請病假二天巡警總局偵探課長汪景龍禀銷病假（哲） 
訟案 
[總工程局紀事]  
　　萬聚碼頭船户陸桂生前裝萬興裕等行米石攙水舞弊因被停歇詎陸懷恨行夥吕寳奎逞兇毆辱扭控到案米業潤秦長順裕源等隨具公禀請究孫明府訊明屬實判戒責二百下交埠頭保出不准再在該碼頭逗留○源源祥紙店主壽允懷前控執事鄭官生捲帳逃避判鄭押交在案兹因挺押不交補提串借銀三百兩之信和泰紙店主俞祖賢到案訊判如數繳呈鄭戒責一百下限三天覓保出外理處○恆順草貨店孫彬臣扭控皮鞋店主袁四和欠洋四十一元九角經陳叅軍訊判將身上搜出之大洋三元小洋七十二角飭孫具領俟交保限明年拔還○船户王榮生在太平碼頭雇林平安杉板擺渡口角互毆由巡士拘局判各罰洋三角斥退（夏） 
[巡警局記事]  
　　總局江北婦人王竇氏昨在閘北投河經巡士救起送局據稱因與人口角是以圖盡局員命留局候訊 
　　城内第一路一區袁中元控被王阿弟騙去袖袍等物判沈姓作保求究判逃限三天交人再核 
　　第一路四區王招第投稱被流氓搶去金挖耳請緝局員准之 
　　浦東第二路一區徐保林控王阿榮迭次拆梢判責三百板開釋○湯保壽竊花衣由管門人查獲送究判枷示十天（衣） 
[公共公廨早堂案]  
　　曹阿毛與錢三少爺王阿六等串竊吳阿炎管家白馬兩匹控奉簽差恊探米順持文赴平湖縣關提在案昨米探禀稱平湖縣令不允將錢王等交出叩請示遵帮　王明府商之德師副領事判曹還押候再備文移提人証並吊原馬到案再辦○沈富泉前與沈伯生合租農船一隻在寳山蘇境被人竊去船主某甲將沈伯生扭控奉嘉定縣令訊供交保昨在馬路將沈富泉拿獲解究判押候備文移解嘉定縣歸案訊究○著名流氓任阿新即小甯波持刀在馬路攫取衣洋控奉拿究判押候下禮拜六解辦○德發洋人羅新與姚紫祥楊甘堂等借黃浦塡泥工程爲由騙取陳英和等三人洋銀一案昨解復訊姚延律師禮明譯稱此案由洋人指使姚紫祥無罪應請交保謝用記供有合同今未帶案求察判 
 
 

Page 20

 
 
還押候下禮拜六解訊○候補知縣汪海帆僞造鈔票一案昨復解訊判還押候下禮拜六訊奪○楊彩清用空李榮記銀洋控提案判交保候訊○沈王氏張王氏王祝氏蔡袁氏等串拐邵邱氏男孩扣和賣於粤婦向張氏得洋五十元報捕解究明府以人証未齊判押候再訊○過犯蘇阿林前經逐出租界今又潛來判押西牢一年再行驅逐○陸晉明與陳榮生串竊公和祥棧房洋緞二十箱賣於張姓控奉解究判押候提到收贓人再訊○曹東才即冬昌入贅施吳氏家爲婿昨日因事口角由捕解究判押候過堂訊斷（業） 
[　　周阿庭被席銀元誣控在立大輪船竊取舗蓋一案前日周父文標投稱兒子向守本分求准保釋聶司馬准予具結存案將阿庭領回管束○船户王中英前控親戚錢阿土不還借欵會項錢供由姚利森唆使判押候拘姚核辦在案前日復訊錢供姚己逃避所欠借欵難措置求恩釋出設法交還判交保出外清理如違提究○流僞吳阿二蔣子卿王裕才等强搶東洋車坐墊押候傅到失主再訊○蔡長才竊太古碼頭棗子陳興勝偷絲頭陳生欽圖竊張姓衣服任青山殷交惠串搶王許氏被頭判各枷示五天○王亞山違章在小東門外設攤聚賭判枷七天賭具銷毁（舟） 
[美租界捕房事]  
　　前晚有二俄人在百老匯路酒醉胡閙並闖入某成衣店内將學徒張晉德肆毆嗚捕拘拿亦被毆失號叫旋由他捕帮同拘入押候究辦○又有二法兵亦在該處醉閙由印捕拘入押候核奪○沈春林報稱前晚走失五歲小孩一口名阿福捕頭允飭包探查緝○瞿子林投稱在菜市街開設米舗被學徒名寳寳者私取洋一百八十元逃迅捕頭當飭包探朱子藩查究○王徐氏昨扭裁縫榮春來至捕房訴稱無端被毆失去金戒一只請究飭氏投廨控訴○楊家灣天賜里某西人前晚强將帮傭之大姐倪金囡姦傷昨由親屬投請究辦飭送同仁醫院驗傷並派六十號西探偕華探王某查辦（西） 
來函 
　　張堰來函昨閲報載松屬各縣抑勒洋價之反動力一則每元竟差百文之鉅經華婁紳董某某等集議電請度支部咨行督撫飭令櫃價與市價照章一律等情查此項洋價去年曾有酌照本地當價之明文在官家供應浩繁此種弊政歷届相沿視向固有設竟以不完糧白爲後勁之計未免小題大做鄙意此刻路股尚未招足不若將此項羡餘提取一半充作路股之用則合府屬各縣統核爲數定當不貲化私爲公實一大妙事也金山何也香啓 
 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
