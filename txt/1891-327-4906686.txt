# 1891 - 327 - 4906686

 

Page 1

 
 
[新印通問便集告成] [  申報舘主人啓]  
　　是書爲南沙子虚氏所輯盖亦尺牘之流亞也首列家族是函次爲外賊箋簡由是而通禀尊長友朋贈答門分類别升然秩然凡持　涉世之規慶賀弔唁之節以及信而格式行輩稱呼羅羅淸疏無體不備又恐初學家于書中典實未能一覽而知因復博攷詳稽逐加註釋人苟悉心拔覽則飛箋染翰自能右有左宜本舘因取而印之以公同好每部分裝四本祗收碼洋兩角諸君子有欲以箋素見長者認明本埠申報舘申昌書室或各外埠申昌及分售申報處購取可也 
[中西醫學良楛論]  
　　醫所以寄死生自神農嘗百草而醫學以興嗣是厥後代有名家探原窮流無微不至而醫技愈精醫書愈衆操斯術者直將有挽回造化之功焉降及道光季年五口通商西人來華互市而西醫之航海而至者亦實繁有徒在迂拙鮮通之流往往拘守成方不稍遷變薄西法爲旁門左道决不過而問津而意在好奇者則又酷信西醫謂其精益求精窮研究竟不若華醫之模糊影響每有盛名鼎鼎者亦以草率剛愎悞病人於是一病之來卽倩西醫下手以刀針代藥石不復從事於前劑湯頭噫凡若此者非失之於拘墟卽失之於詭誕其失雖異而其流弊則相同也僕則以爲華醫有華醫之佳處而其弊則失之於庸西醫亦有西醫之佳處而其弊則失之於覇何以言之醫家如歧黄盧扁和緩之流大抵洞見本原始得稱爲醫中之聖降而至於後世名家輩出代有傳書如傷寒論金匱外臺秘要千金方以及景岳全書證治準繩亦皆中正和平不偏不倚用以治病無不著手成春自醫者隸于雜流讀書明理之人幾不屑操此技術於是有不尶不𡯓者略讀數首藥性賦卽可出而行醫師以是授之徒父以是傳之子轉相則傚奉爲金鍼而貿貿然按脉開方竟視人命爲兒戲嗟乎是庸醫也醫而庸安望其有起死回生之術亦何怪人有疾病反求治於西醫乎顧必謂西醫之無流弊此亦見之一偏也西醫治病除切脈騐色外復有問病之筒騐冷熱之表以及各種器具多不可以僂指終每診一病人必歴一二點鐘之久其有需刀鋸從事者不能一人獨治必延數醫商摧兼作證人其視疾也可謂詳其用心也可謂細矣而又欲行醫道必先考試試可而給以憑據始能在市上懸壼其貨藥也必每味考騐精詳不得以宿物混售非若中藥之不知其性不識其名惟事局面鋪排且復大言欺人滿口天花亂墜卽可利市三倍居積多金由是以觀似乎西醫之於病人當可十不失一矣然究其極終近於覇故藥苟對症則一二滴立可見功偶或失之毫釐後卽難於補救然則如之何而可曰我不敢謂華醫之必無效騐我亦不敢謂西醫之效騐如神我而疾病纒身亦惟隨所遇而求治斯可耳猶憶昔年予患重傷風兼發寒熱遍謁諸醫皆進以滋補之劑盖以予年尚少且日處花天酒地中疑是陰虚故思培補其本質也不料愈補而風寒愈不能出以致幾瀕於危後遇友人投一疏解之方服二劑卽愈祗此輕描淡寫而已勝於捉虎擒龍亦安見華醫中無識解超卓者乎邇者予又患肝疾脹痛欲絶始延華醫診治藥用木香枳實檳榔靑皮沈香諸品連服數劑功效全無後延四醫治之令飲藥油半甌一更衣而痛卽止盖患肝氣者必大便秘濇通之則氣自平也此則西醫之勝於華醫而其效有可立見者也總而言之華醫則古勝於今古者聖人代出醫學昌明沿至於今而業此者皆愚魯無知以致此道日就綸替非醫學之謬實習醫者之不通也西醫則今勝於古古者椎輪之始未極標新至今而討論研求新法乃日出不窮多發前人之所未發居今者而欲重興此業必使西醫亦知華醫之法庶幾用藥不致與古法大相懸絶華人乃敢信而服之華醫亦知西醫之方庶幾臟腑經剖視而愈明脉絡以攷騐而愈細用心診治自能得手應心然而能此道者誰乎信此說者更誰乎則亦惟任醫道之漸卽湮没而已矣噫吁 
[遼陽警信]  
　　昨日滬上字林西字報發有傳單云接到滿洲信息言滿洲地方離北京東北約六百里之地有土匪倡亂該匪頗有紀律有喇嘛領隊官兵四千各往剿敗績被殺者七百人遼陽遂爲所奪地方官被戕又聞該處教民亦有被殺者現已直趨北京聞天津已調兵六千名前往堵剿矣東望遼瀋曷勝惄然以上皆西人所得之信息若本館訪事人則未經云及也 
[鐵滬江聲]  
　　城西三十五里地名馬橋口有姜文福者以捕魚爲生濱江結茅而居一女郎年甫十三四習勤耐苦及炊爨縫級等事無不以身任之日前姜駕舟北渡女臨流浣衣手腕一鬆衣隨水逝女以搗衣杵往接之用力略猛一抽贒而足已　地翩若驚鴻隨流竟逝家人聞聲出視急用竹竿撈救則渺渺香魂已游水府矣慘哉○久昌雜貨　開張甫一載餘虧折甚鉅上月店東忽將本銀悉數提去店中轉輸不及遂致倒閉客欠甚夥而存抵無幾各債主心不能平謂執事劉姓將貨先期連藏有意吞噬相約禀官王大令差提訊究不知將來若何了結也○統帶巡防新兵李軍門占春到防後整理一切巡閱各處營卡廿一日上午九點鐘時行抵高資鎭屯紥該鎭之楊哨官帶隊遠接沈巡廳率鄉耆店民在道旁恭迓軍門至防營少憩一一接見温語撫循冉三慰勞是日一路巡視直至句容始止○者理高家司巡檢沈小田韶和以息訟安民爲事此處民風故好爭訟片言不合動輙糾衆講理啜茶之外繼以吸烟所費約一二十千不等勞民傷財莫此爲甚沈惡之酌示大事十人小事五人淸茶評理費以百文爲限違者提究有以訟事相干者一概謝絶頗脫柴米衙門習氣現辦冬防尤爲認眞每於黑夜策馬巡行十餘里外遇守夜不力者罰之鍰以示儆一王姓貪懶早睡少尹察出罰出油燭各十斤以爲玩惰者戒鄉人德之○普仁堂設立有年其留養殘廢也則有公地租息其施捨醫藥也則有零躉街緣經費不爲不足然董事等所爲不滿於人意因之嘖有煩言王太守知之前日突然涖堂問司事何在答以外出問董事爲誰告以未來太守怒　悉將堂中簿記帶回署中立委保甲委員姚君前往查核有無弊竇禀覆核辦 
[愼重大典]  
　　江南武闈業經試畢本有廿三日揭曉之說兹聞劉峴帥事必躬親不假他人之手將留堂人數分爲四等馬步中十三枝者爲一等中十二枝者爲二等十一枝者爲三等十枝者爲四等每等各立一手摺皆自書其姓名籍貫後塲刀石輕重亦如之以後合前以前較後總須有實在工夫方能入選卽名次高低亦不肯草草從事是以 
 
 

Page 2

 
 
揚曉較遲聞擇於廿七日懸榜云 
[譯館掄才]  
　　金陵城北妙相庵内設有同文館肄業其中者或登賢書或游泮水不知凡幾自劉治卿觀察履任淮揚此差遂委洋務局總辦曾經郛觀察兼理視事之後擇期考試諸學生以定去留與洋務提調沈仲禮司馬同文提調左明府斌躬親校閱取中年歲未滿二十以及中西文字優長者十餘人仍留館學習預爲使署儲才之地其餘通中文而不通西文或通西文而不通中文或年紀不符或口音不對者均令回籍另謀生業以免老大無成自傷瓠落黜之正所以愛之也兹將取列前茅者照錄於後○上取頭班六名高鐸江寗葉爾昌江寗徐家庠嘉定徐永銓上海顔其昌湘鄉戴儒珍上海○中取二班八名夏延齡江寗印繼光全椒詹貴珍上元吳祈年涇縣許福元丹徒袁澤厚湘鄉詹貴琛上元陳章彬上海○次取三班四名陳啓錄江寗袁澤普湘鄉沈鶴章江密潘榮升江西除以上所取人數尚有餘額擬另期招考量才酌補其英文教習現聘黎吉士刺史法文教習仍延龔佩卿二尹口傳手授各盡所長觀察勞怨不辭實事求是于此已略見一斑 
[茅龍更衣]  
　　金陵新路口後街大都係老圃者流支搭茅房藉蔽風雨或十餘家或數十家城市之中微有山林氣象廿三晚十點鐘某姓因炒落花生偶不經心致火延燒蘆蓆濃烟透頂烈焰騰空將成燎原之勢幸鄰人尚未就寢門前方塘一頃取水甚便諸人踴躍灌救得以卽時撲熄僅焚去草屋一椽拆去三椽可謂不幸中之幸矣 
[同室操戈]  
　　金陵東門有金姓者以賣縀爲業家道殷實而人頗謹愼諺所謂落一樹葉怕打傷頭者也不料心愈怕事而事乃愈多廿四日早廚夫某甲與火夫某乙因細故口角忿不能平互以器械奮力毆擊多人勸阻置諸不聞不見及甲負痛倒地乙方釋手奔出主人以爲偶有傷損不至碍事遂未將乙拘住延至午正見甲奄奄一息口吐血沬舉室惶然急知照地甲並武卡勇丁徧處緝人已渺如黄鶴矣倘甲有性命之虞恐主人翁亦不免株累矣歐陽公云禍患多伏於忽微豈不信哉 
[金陵官報]  
　　十月二十五日中協王見城守協劉見帶親兵信字營王榮誥到見通判方道成銷北六七叚保甲差知州王端啓到北六七叚保甲差知縣陸秉森禀謝奉藩司飭知碭山縣交代初叅淸楚詳准酌委代理句容縣候補直隸州汪樹堂禀到禀謝請補通判直隸州並禀知九月奉順直賑捐核奬花翎同知鄧賡元禀辭赴江浦粥廠差新選淮安府軍捕通判姚紀衡禀辭赴任無爲州章維藩禀辭回署廟灣營游擊劉玉龍禀到從九林增奉示寫履歴補昨日新授浙江處州鎭曹正興見新任織造文今進署有於二十七日午時接篆 
[袁江雜錄]  
　　浙江正主試李筱岩閣學於十一日乘舟抵浦旋卽易車北上○江南副主試李木齋太史於十二日抵浦並未勾留當卽乘軺入都○新簡浙江學政陳六舟宗帥於十二日由都抵浦登舟南行○新簡江蘇學政溥玉岑宗帥於十五日行抵浦上旋卽泛舟南下○今年落花生收成尚好油價因之小跌每担减錢八百文○南巷爲往來之要道行人隨意便溺遂致污穢難行近日縣中出示禁止有目不識丁之某甲趨而就溺爲差役所見捉將官裏云判以荷枷半日罰挑泥數擔鋪塡道途○淮揚鎭標中營守備胡勝福現須赴部引見其缺暫委左營守備署理遞遺之缺委候補守備王元署理○著名棍徒某甲邑尊下車後卽指名訪拿以遠避未獲兹因强占某姓養媳不成被人告發邑尊惡其怙惡不悛痛加笞責判枷一年以儆途人均爲稱快○十五日朔風怒號同雲密布夜半微雪旋止次早水面結有薄冰居人御重裘而尚覺不暖云○淮揚海道憲於二十日由揚州回轅○大悲閣在勺湖中央春夏間蒲葉葦花與荷蕊柳絲交映詩情畫意兼而有之乃日久傾頽人跡罕至近得好事者籌欵新修並有善烹調者僦居賣酒雅人屐齒交錯於途○婦姑勃谿民間時有詎某氏婦因口角微嫌竟服洋烟畢命其母家遂大興問罪之師經人調停至再始得寢息然家資已罄其大半矣○某甲北鄉人來浦購物携衣服數件置某店櫃外甲方留心議價而衣服已不翼而飛拚命號呼竟無應者乃雪涕而去○各烟館邑尊諭以二更閉門然陽奉陰違者甚多兹保甲總局又限於定更卽須息燈遍張告示違則重究 
[皖江零拾]  
　　皖省風俗無論貧富人家凡靈柩出殯必先厝於隙地名曰避煞有力者閱數年卽行遷葬至景况艱難者往往因循成習年復一年致使朽骨零骸暴露於冰霜雨雪中此固仁人之所不忍見也沈仲帥以惻隱爲心慨捐廉俸面諭首縣吳松午明府出示曉諭令民間浮厝者限兩個月一律遷葬勿得仍前暴露其無力遷葬者卽宜協同地保赴太平靖定兩局掛號聽候局董率保查明後准給抬費大錢一千六百文石灰一擔又無主之棺定擬十二月初七日責成局董逐叚淸查編號繕立牌記飭雇工人遷葬義山自有此舉而掩骼埋胔可以復見於今日有不共感中丞之盛德哉○二鼓時馬王廟地方有手携銅鑼一路鏜然且尋且喊者謂早膳後走失一六歲男孩如有收留者當謝洋四元知風報信因而覓獲者謝洋兩元云云未識掌中珠尚能入手否○楚北人某甲年甫四十餘挾計然術遨游異地今年八月間患病畝林自知不起遂由京口搭輪船回里行至大通以上疾勢忽劇遽爾氣絶及舟抵皖埠由其同仵友人將屍舁以上岸備棺收殮死别徒傷生還無望閨中兒女一聞噩耗當不知若何沈痛也 
[潯陽紀事]  
　　俄國魏雅謝莫斯奇親王由本國來華遊歴自京都直隸山東江蘇安徽以迄九江以順豐洋行爲行臺某日拜謁關道憲次日道憲率同王植東盛菊蓀兩司馬答拜至二十五日附某輪船往漢口聞仍須折回九江前赴南昌吉安贑州至南雄廣州廣西出鎭南關至東京始返本國○龍開河爲九江上下商船停泊避風之所一遇船多口塞往往進出維艱二十日下午四點鐘時有鹽船失愼火勢飛揚烈烈轟轟無異火牛奔竄幸風平浪靜人多水近登時撲滅不致蔓延 
[儲憲回蘇]  
　　江蘇督糧道景月汀觀察於廿六日傍晚乘坐官舫抵蘇舟泊閶門外太子碼頭蘇州府魁太守及長元吳三縣以下各官均至河干呈遞手版觀察概辭未見卽排道進城回署 
[縣試題目]  
　　蘇省長元吳三縣前奉學憲牌示舉行縣試已於二十日開考廿五日初覆今將正招各場文題照錄於後長洲首題繹如也至儀封人次題民猶以爲小也元和首題舜有天下選于衆次題樂歲終身飽吳縣首題何以文爲至駟次題晏子以其君顯招覆題長洲誠之者至誠之者經題十月納禾稼元和故將大有爲之君至欲有謀焉吳縣夏諺曰吾王經題衆維魚矣實維豐年元和經題及通塲詩題容俟訪明補錄 
[海外旌旋]  
　　中國駐叻領事左子興方伯涖任十年叻中華民咸荷帡幪之蔭而於中外交涉事件更能井井有條洵足壯皇華之色邇來方伯思親志苆陳情歸養經再三疏請然後恩准焉惟日前被交缷事務覊纒是以倚裝而未能刻卽起駕兹聞經手之件均已事事妥當旋於目之十一日由叻附法國郵船名美路濱取道香港卽行榮旋坷里該船已於十七晚抵港云 
[示頒新政]  
　　大淸欽命駐劄新嘉坡兼轄海門等處總領事官二品銜候補班前先補用道黄爲示諭事照得新嘉坡設立領事保護吾民旣十餘年惟新嘉坡以外大英屬地甚多寄寓華民甚盛我總理各國事務衙門王大臣念近日通商之局日開吾民出洋謀生者益衆不可不加意保護因特咨請出使英國人臣薛商諸大英　外部將新嘉坡領事改爲總　事兼轄海門等處旣　外部允行卽奏請將本領事充補此職 
 
 

Page 3

 
 
復經總理衙門議奏奉　諭旨准行兹本領事業已到任視事查南洋各島大英屬地除遠處不計外其歸新嘉坡管轄者曰麻六甲城並省曰檳榔嶼島曰丹定斯羣島曰威利司雷省曰科科斯羣島是皆屬土此外保護各邦有白蠟碩蘭莪芙蓉等處前於西歴一千八百八十五　大英政府聨合各地定其名稱曰實得力塞多爾曼士譯卽爲海門屬部兹當總領事創設之始本領事到任之初自　普告我華商人等一體知悉凡新嘉坡總督所轄之地所有寄寓華民本總領事均有保護之責本總領事辦理交涉已十餘年在日本五載居金山四年兹復由駐英參贊調充是缺凡總領事職分之所當盡權力之所能爲斷不敢不殫竭心力上以抒報　國之忱下以盡護民之職我華商等來寓此邦遠者二三百年多有置田園長子孫者近者或十數年或數年遠方服賈亦能以善居積耐勞苦著名於五部洲而衣冠制度不忘故土頻年以來屢捐賑欵其急公報　上之忱久爲　中國士夫所推重尤爲本總領事所愛慕若能視本總領事如一鄉之鄉望一姓之族長同心合力無分畛域其勷美舉旣可以增　國之輝光亦可以延已之聲譽至於負販細民勞苦工役遠適異方自食其力但能安分守業不背地方官法律卽不失爲我　國善良本總領事實有厚望焉此諭　大淸光緖十七年十月初九日示 
[浙省官報]  
　　十月十七日憲駕在本署箭道考試武生技勇署水師都司羅禀安杭理事李禀知本日查十城門同知潘紀恩禀奉委修仁和監獄工程差仕錢二縣禀知新授四川藩司龔于十八日午刻由轅申刻由下馬頭登舟調署山陰縣唐濟來省禀到署永康縣郭文翹因公來省禀到嘉善縣江峯再禀見禀辭回署大挑縣范澤興禀辭赴海平石桐催地丁差稅課大使吳慶雲禀知藩司糧道委海運津通局差叩謝縣丞陳誥准補靑田縣丞蔡愼銓俱禀奉藩司委武闈鷹揚宴差十八日憲駕在本署箭道考試武生技勇定海鎭陳拜會辭行新授四川藩司龔進見禀辭糧道世差人禀請感冐假五天申協曰禀安杭府李禀見禀知開船送四川藩司龔候補府向人冠專丁來省禀謝札飭留辦杭嚴衛韋杭同知孟杭理事李杭通判陸俱禀知開船送四川藩司龔同知黄灜海禀知奉部核准蘇皖賑捐案内奬叙花翎禀謝潘紀恩禀銷仁和監獄工程差蔡文杰定鎭象何恩烰仁錢海富於均禀辭赴各縣催地丁差鄞縣楊炳灼因公來省禀到永康縣郭文翹禀見　辭准補太平縣但懋祺禀銷京餉差並請假數天收呈委員紀禀安候補縣蔣紹琬禀見禀辭赴南潯厘局常熙廉張　德均津局巡檢湯聲淸縣丞童煜一滬局英山津通局俱禀知藩司糧道委海運差叩謝楊祖五禀銷催前武康程故令交案及豁免等銀業已掃數解庫府經歴馬世忠禀知藩司委二門巡風差十九日憲駕在本署箭道考試武生技勇乍都統忠親拜謝壽前廣東高廉道陸來省差人禀到杭府李杭嚴衛韋杭同知孟杭理事李杭通判陸均禀知送新授四川藩司龔回署禀安仁錢二縣禀知開船送四川藩司龔富陽縣張佩紱禀見叩辭山陰縣唐濟禀見前署建德縣張炤禀知交代淸楚本藩司糧道委海運津局差並籌賑局飭知拔委優缺一次禀謝候補縣黄秉鈞禀請感冐假兩天歡景芬禀請續病假數天石廷熙梁登仕俱禀請感冐假數天任環增津通局布理問姚天佑汪煦府照磨席素德縣丞費綏祖均津局楊世俊滬局黄瑢解通州輕齎銀兩俱禀知藩司糧道委海運差叩謝正任江山典史羅堃禀請感冐假三天從九品沈維鎬禀銷假二十日憲駕黎明在本署箭道考試武生二塲畢前貴州學臺林國柱由蕭山籍來省親拜新任織造英上海差人上前請安藩司劉臬司唐種道世嘉湖道王俱禀安運司惠候補道彭均進見黄宗杭中二協四營都守省提塘蔡杭嚴衛韋俱禀安遊擊何文友禀奉冬防總巡差禀謝金華都司楊文蔚禀奉飭知留辦總巡差叩謝杭府李杭同知孟杭理事李乍理事廷杭通判陸甯分司高嘉分司黄俱禀安同知郭鍾岳管解温州關稅來省禀到仁錢二縣稟安富陽縣張佩級禀知邀友來省會算交代正任浦江縣善廣禀請繐服假七天候補縣程贊淸禀安王作梅正任浦江典史胡祥鈺均禀知藩司糧道委海運津局差禀謝 
[辛夘科江南武鄉試題名全錄]  
　李殿元亳州　宋殿　沐陽　陳定邦阜陽　張鴻運海州　呂　勳潁州　湯殿元泰興　曹步鰲蕪湖　岳紹武山陽　孫志彪太和　　　呂錫恩阜陽　陸景儀六安　韓兆元潁州　王振邦豐縣　饒士英太和　傅俊杰太和　何金魁銅陵　孫海鰲高郵　長　怙駐防　　　呂國華江寍　馬魁龍江寗　善　保江寍　馬承恩上元　馬殿邦江寍　馮國樑蕭縣　張倫元南匯　毛延正蕭縣　侯廷華淸江　　　金定鰲松江　徐松蕃婁縣　潘文龍松江　康步雲淮安　錢在本金壇　李正金山陽　楊　煐萬江　駱學朋鳳陽　胡錦章鳳臺　　　楊秀山毫州　王祖蔭六合　饒子英太和　史漢章建平　張　虓宿松　榮　慶駐防　王振基鳳陽　陶鴻知壽州　文　樑駐防　　　梁兆舉銅山　王廣順蕭縣　郭法堂鳳陽　兆　凱駐防　胡忠元甘泉　龔培爵崇明　杜勝魁六安　胡彩廷蕪湖　李洪賓潁州　　　許國忠鳳陽　王奉宸阜陽　陳汝成如皋　顧洪魁震澤　隆　鈺駐防　袁履中沛縣　武幹國渦陽　凌安邦合肥　高天球合肥　　　許鴻亮江寍　殷宗魁丹徒　張鵬飛蘇州　秦本幹上海　朱正賢江寗　朱　爵上元　寛　應駐防　朱占鰲銅山　鄭國琦泗州　　　馬聨甲海州　蘇燦藻毫州　黄磐安壽州　郭鴻昌鳳陽　蔣　霆泰興　王書芹寳應　熊慶璜阜寍　張桂芬通州　劉毓珍寳應　　　葉尚昇山陽　巨金濤鳳陽　徐尚逹南匯　周熊飛沐陽　錢　堃如皋　張登龍如皋　郭冠軍臨淮　吳鴻賓　壁　姚成楷歙縣　　　李鴻標阜陽　朱殿卿東臺　周啓昌東臺　邵建瀛碭山　周福增崇明　夏華椿和州　饒魁英太和　蕭連元阜陽 
[公宴方伯]  
　　新簡四川藩憲龔仰運方伯抵滬情形已列前報兹悉滬上各官於昨日公請方伯在天后宮旁行臺宴飲爲樂并召天仙部梨園子弟淸歌妙舞藉以侑觴肴陳水陸美盡東南盡歡而散 
[移提到案]  
　　徐蔡氏在縣控稱兒子金生由蔡陶氏爲媒聘定謝祥發之女愛貞爲童養媳光緖十三年八月間謝將女領去小婦人屢次往接被其捐匿現在查悉愛貞由伊父寄押小東門外鴇婦王阿二花烟館爲娼叩求提究袁大令備文飭差照會領事協捕拘拿去後於前日將王阿二謝愛貞謝祥發等一併拘解到案大令諭飭分别看管聽候研訊 
[勘訊案犯]  
　　東洋車夫張再香在順泰碼頭踢斃坐客黎阿坤一案上海縣袁大令詣騐之下將張帶回訊實解府轉勘已紀前報兹悉張再香抵松後經松江府恩太守於本月二十六日午堂提訊該犯俯　求恩太守飭發婁縣收禁聽候備文解蘇過司 
[大令騐屍]  
　　英租界北坭城橋東自芝罘路地方有江北人　福田在此開設福園小茶館前日下午有拖　車之江北人陸連桂在座啜茗俄有同鄉人拖包車之于長根前來不知何故與陸口角爭扭之際于忽倒地氣絶身死當卽報知捕房將陸拘押茶館主沈福田堂作李江羣均至捕房巡捕頭飭傳二圖地保張兆岐投縣請騐昨日午後一點鐘時上海縣袁大令帶同仵作書役人等臨塲相騐地保申訴前情沈福田供小的開設茶舘是日因事出外及歸始知茶客陸連桂與于長根口角爭扭于長根倒地身死堂倌李江羣供陸連桂先到啜茗于長根後到口角爭扭于竟臥地氣絶陸連桂由巡捕房解到供先在該茶肆啜茗于長根前來向小的借錢數十文答以阮囊羞澀安有閒錢借汝于卽扭住髮辮肆意毆打小的踢伊右脚一下不知伊如何氣絶身死大令命仵作騐得死者右脚踝上僅有微傷並非致命面帶黄色牙關緊閉的係素有疾病一時痰厥氣閉身死邑尊離座親騐核與洗冤錄所載氣閉身死情形相符遂飭備棺成殮發壇標記又命將陸連桂仍交捕房帶回解送英公堂轉解至縣沈福田李江羣交與地保伺候質訊 
 
 

Page 4

 
 
[流妓吞烟]  
　　英租界四馬路西首大興里第一百零九號房屋開設野鷄妓院妓女金珠忽於前晚用高粱酒攙入洋烟中潛自吞下及毒發傭人始知覺急請陳與昌絲棧派人往救無如受毒已深回春無術延至昨晨身死雞窩中人驚慌四散經管門人報知捕房傳二圖地保往查據稱死者名金珠原籍蘇州尚有父母經人寫信至蘇催其父母來滬再行料理捕頭以屍身不能久擱着報縣候示並聞金珠與其胞妹同作皮肉生涯因有狎客某甲初與金珠有私情好甚敦繼忽與其妹交好由是姊妹頓含醋意如冰炭之不相容金珠抑鬱無聊遂以一盞紫霞膏斷送殘身傳言如此確否非所知也 
[馬逸傷人續述]  
　　昨報列馬逸傷人一則兹聞鋼絲馬車一輛係英界馬車行所置是日馬忽驚躍狂奔由英界三馬路馳過三洋涇橋直逹吉祥街途中有年輕力壯之某甲從車旁擦過欲將馬車拉住孰意馬力甚猛甲力不能支跌出二丈之遠昏絶倒地馬車復由護城河向東疾駛當有東洋車一輛有客高坐其申不及避讓被將車擋碰斷東洋車立時傾翻馬車輪盤在坐客胸前滾過幸輪旁有象皮受傷尚不甚重途中共被撞壞東洋車六輛坐客及車夫五六人均受損傷現聞各自回家醫傷並未至醫院云 
[法捕房瑣事]  
　　滬城姚姓家前被傭婦之子曹和尚行竊金表一枚嗣經失主查明售與法界護城河畔原興冷店控諸法公廨經包探將原興店夥周金林學徒張阿桂等拘案訊押一切情形已紀前報昨晨朱明府莅八仙橋捕房時包探禀稱查得學徒張阿桂實係九月初十日進店諸事未能深悉明府着將曹和尚帶案問金表究竟售與註家曹稱實售與原興冷店明府謂張阿桂曰爾雖進店未久然須細細想來不可冤累他人張答稱實在記不淸楚明府着將曹還押候核○傭婦朱張氏前控主母陶左氏積欠工洋四十四元向索不付反遭毆打一節已紀前報昨晨朱明府到捕房時朱張氏邀同荐頭孟榮桂至案明府飭將陶左氏帶案問爾共欠傭工洋若干答稱實祗欠洋十三元明府卽問孟榮桂曰爾知此事原委否供稱小的向在陶家爲奴辭歇在外已有八年之久該傭婦控欠之欵小的實未深知明府得供之下飭陶左氏退去諭孟婉爲調處兩造均遵諭而退○台州女子許阿鳳被朱老五張國良帶至滬上經蟻媒毛桂松轉賣適法包探查獲由朱明府研訊明確判將毛桂松等枷責在案尚有蟻媒徐張氏脫逃在外亦經緝獲昨晨明府將徐張氏帶案問曰許阿鳳之父許松敦來滬是否由　　毛桂松處通信答稱小婦人與毛素不相識許阿鳳來滬後由正喜之妻帶去朱張兩人未帶行李卽住在小婦人家甲小婦人不敢與伊等同黨尚乞施恩明府着將許松敦帶案詰問許放聲大哭不發一言明府問徐張氏曰爾能將許松敦及其女送回台州原籍否徐張氏稱願將父女送往寍波再行乘船回里明府允如所請着將徐張氏押候交保○寗波人胡方喜前控婿嚴安林將妻變賣在花烟問内訊究細情已列前報嗣因嚴安林因妻發在善堂養病閱時已久屢至公廨遞呈禀詞求將妻給領未蒙允准昨日嚴復持保單到案禀請領妻回籍明府着嚴退下於禮拜二到堂候示 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇垣官報]  
　　廿二日知府銜前署甘肅肅州直隸州補用同知彭紹豐湖南湘鄉縣人由籍來知縣夏輔咸禀知奉委松江府帮審案件差廿三日通判李士彦禀辭回金陵知縣李慶禀銷河運差曹日新禀知奉委赴崇明公幹卽辭汪歴奎禀知赴金陵見制憲縣丞劉步洲禀銷文闈執事差從九龔家駟禀銷河運差知州朱秉衡禀辭委赴江北查各屬鋪遞差請補鹽城縣方道濟禀辭委赴阜寍山陽二縣公幹並奉首府委鹽城縣公幹知縣童毓昌禀銷委勘太昭鎭寳四州縣塘工差回廿四日藩轅牌示照得嘉定縣諸翟司巡檢俞佳祿在任病故遺缺查有試用典史王棟堪以署理同知黄琪禀銷南路總巡差趙曦耿禀知到水路總巡差知縣王國振禀知到南路總巡差並銷水路總巡差費鴻年禀謝發審結案蒙給予前先酌委署事一次檢文煒禀知奉委元邑監放孤貧口糧差二十五日分發江蘇候補道懋績廂黄旗人由京來省船泊胥門碼頭三品銜知府用兼襲騎都尉江蘇候補同知馬玉田四川人服滿來省禀到並過知府班通州黄承暄禀到丁憂知府銜江蘇候補班前補用直隸州劉運吉湖南人由金陵來李瀚鋆禀知奉藩憲委赴江陰公幹縣丞劉步洲禀謝飭知十二年分海運案内蒙保俟得知縣後加同知銜准補太倉州七浦司巡檢楊瀚禀辭赴任從九姚定信禀知奉委長邑監放孤貧口糧差二十六日候補道福盛知府潘兆芬均由金陵來請補鹽城縣方道濟禀辭赴阜寗山陽鹽城三邑公幹巡檢趙鑑三禀銷解桃源淸河盜犯首級差回並禀謝十六年分冬防案内蒙給予記功四次 
 
 
