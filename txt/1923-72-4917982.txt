# 1923 - 72 - 4917982

 

Page 1

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *   
 
 

Page 2

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *   
 
 

Page 3

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *時人名論）本報特約（ 
[政府人民（邠）]  
　　　今之政府裝飾品耳換言之爲對外有交際而其交際須於北京行之故不得不設此偶像以與之周旋其實疆吏固不以政府視之即人民亦並不以爲必需之物也我人果承認國家不必有政府則已否則不當如是設想而亟應加以注意焉 
　　推人民所以如此設想之故日政府爲軍閥之政府而非我人民之政府耳旣不能與軍阀爭組織政府之權則惟有鄙棄其所組織之政府而不顧明知政府之力量無從遠及於我民故我即鄙棄之政府無如我何也 
當袁世凱總統制之時代其内閣皆軍閥政府也段祺瑞之内閣制時代軍閥内閣也自是而後内閣受制於軍閥惟軍閥之命是聽只可謂爲軍用内閣又其後軍閥除責令籌餉外且無所需於内閣則只可謂爲軍需内閣今者張紹曾内閣以六中將組成之然至多可謂爲軍人内閣若曰軍閥非此六中將者所敢當也 
張紹曾組閣時某君曾語之日「段内閣爲有實力者專恃一已之實力而失敗靳内閣矯其弊不植已之實力而周旋於徐段直皖奉直之實力間而失敗梁内閣又矯其弊專倚奉天之實力而失敗自後諸閣或偏倚保定而失敗或偏倚洛陽而亦失敗是有實力無實力或倚甲或倚乙或平均待遇無所偏倚而無不失敗此皆前人徧經試驗之結果君將何去何從抑或尚有他法」張默然無以應彼何故無以應日其立足點在軍閥而不在人民者對於軍閥非「動輙得咎」不可 
政府之不爲人民計而事事爲軍閥謀此我人同具之感想也然一思政府之由來則此乃當然之結果每當組閣之際徵求軍閥同意者歷若何之困難支配各方均勢者又歷若何之困難然後七拼八湊以成一内閣一或不當其意閣員解體而内閣如破甑矣然則爲内閣者安得不兢兢業業以求軍閥之弗怒我尚何暇爲人民計哉 
　　人民以何種方法組織内閣其必以代表人民之國會行使此職權無疑矣張紹曾之内閣非國會所同意者乎軍閥欲推倒之而人民亦未嘗擁護之何也人民心理殆未嘗以國會爲代表我人者故内閣之來去與我人無關猶之前此之内閣也就内閣言必以民意爲立足點而後能爲人民謀然必民意能爲内閣之後盾而後内閣有抗拒軍閥之實力尤必内閣出於眞正之民意而後民意肯爲内閣之後盾然而國會已非眞正之民意則眞正之民意我人將於何處求之 
　　我人不欲有政府則已倘猶欲有政府則當求組織人民之政府徒自怨懟鄙棄否認無益也誰使政府之無聊至於如此者萬惡之軍閥自不待言然而勿徒詈軍閥焉誰使國會不足以代表民意者非我人民自作之孽而何一二三一六 
 
 

Page 4

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *[國内專電]  
　　北京電閣潮即最高問題乙方以倒閣爲最高初步甲方以護閣爲第一防線外黃决藉内閣變更和平方針下台乙方欲使李彭出閣使府院不協作甲方護李不護彭或黃彭先退）二十日下午一鐘（ 
　　北京電黃陂語張紹曾以後時局予不參加意見以貫澈責任内閣制精神）二十日下午五鐘（ 
　　北京電張英華徐佛蘇對調林俊廷兼代桂長李根源兼全國貨物展覽會會長（二十日下午九鐘） 
　　北京電今日閣議後李程吳三閣員赴府請發閩粤令及楊森督川劉存厚長川黎言考慮擱置（二十日下午九鐘）　　北京電二十閣議除内高由次長代餘均到修正知事審訴章程决咨國會修正著作權法出版法咨國會修改膠澳商埠局組織及所屬機關章程即公布派龔積柄爲膠澳商埠局坐辦海軍測量標條例即公布責各道尹分區調查實業共和紀念博覧會大綱甘皖旱災展徵稅釐附捐一年均可决派陳俊爲贛南道鄭烈閩高審長李炳年高檢長財政會議籌備處准繼續開支半年張正地爲新疆司法籌備處長均通過（二十日下午七鐘） 
　　北京電段在津陰曆二月八日壽辰十三派朱深赴奉十六派曾毓雋赴奉十五派吳光新赴滬中山秘書楊晉十六到津左右預備奉系西南系皖系合併懇親會浙亦有代表到津段表面念經下碁實有髀肉復生之慨（二十日下午一鐘） 
　　北京電外交上對廢止換文交涉無可靠助力故二次駁覆政府態度少鬆將以保留將來隨時交涉爲歸結）二十日下午一鐘（ 
　　北京電二十日閣議閩粤令主稍緩二十一條二次覆文重在保留隨時交涉撤廢地步（二十日下午七鐘）　　北京電十九衆院秘密會爲廢止換文主張緩急兩派有小衝突結果决駁覆（二十日下午一鐘） 
　　北京電衆院駱繼漢等通電責内閣外交失敗（二十日下午七鐘） 
　　北京電英美要人評廢止換文交涉謂將成國際上一大懸案（二十日下午一鐘）　　北京電外銀團以政府不批准關餘作内債基金認爲機會擬請將關餘留作外債基金財劉負氣謂寗作外債基金不令内債痛快（二十日下午一鐘） 
　　北京電東京廖恩燾急電學費窘絶使館被困速先滙一萬續滙一萬八千）（二十日下午一鐘）（ 
　　北京電比法銀公司開呈司成路墊欵一百萬鎊帳單及滙兌辦法請核（二十日下午一鐘） 
　　北京電昨訪丹使館悉駐華公使歐森奉政府電召爲外部次長即日回國後任係駐日公使調華歐已照會政府請給護照（二十日下午一鐘） 
　　北京電十九農長在衆院報告滬紗廠虧累將有二十萬人失業請發公債三千萬兩擬以二五附加稅擔保正交議間紗商等請免紗稅安格聯以紗稅每年收放五百萬不能辦擬改由稅務處附徵救濟棉業附加稅每包一兩爲三千萬兩公債擔保現正核議本人無成見允提國會表决（二十日下午一鐘） 
　　北京電蕭耀南與白宫間信使往還甚密黎允蕭長期長鄂（二十日下午一鐘 
　　北京電洛息吳電孫傳芳所部進至延平爲止不許東進（二十日下午一鐘）　　北京電貴陽滇軍十六夜入城袁� 
及師長出逃貴州銀行被軍搶盡（二十日下午七鐘） 
　　北京電參陸處電吳新田孔繁錦川局糾紛熊但謀掃除異已軍隊卽希相機應付早定川局 
　　北京電吳佩孚以劉鎭華短少軍事智識薦范滋澤爲陜督署參謀長襄助一切（二十日下午五鐘） 
　　北京電陸洪濤向漢廠定造軍械備欵四十萬二十萬由陸自籌二十萬截留甘省鹽稅（二十日下午五鐘）　　北京電梁如浩通告威海中英委員會設外交部舊署（二十日下午七鐘） 
　　天津電各團體對日本拒絶取消二十一條連日開會宣講及散傳單游行示威（二十日下午一鐘）　　天津電奉軍在綏中一帶舉行春操直軍因之增防人民誤爲奉直備戰（二十日下午一鐘）　　香港電某方訊陳炯明由港秘密回惠有隨員多人（二十日下午七鐘）　　香港電林俊廷委陸福祥爲桂財廳長（二十日下午七鐘）　　香港電岑春煊代表梁昌話梁士謨昨到梧將赴邕謁陸榮廷（二十日下午七鐘）　　香港電孫擬委古應芬繼陳德春任五邑綏靖處長（二十日下午七鐘）　　香港電許崇智升任熊略爲第六軍長（二十日下午七鐘）　　香港電李烈鈞有日間由汕來省說（二十日下午七鐘）　　香港電翁式亮十七覆部下電言不欲再厠身軍界（二十日下午七鐘）　　香港電聞有逃軍數千由西北江返省駐防（二十日下午七鐘）　　香港電聞陳德春中兩槍逃去江門有一街被搶現電話鐵路均斷（二十日下午七鐘）　　福州電周蔭人所部李春生旅長帶隊三千餘本日抵省王永泉以南較場爲李駐紥（二十日下午一鐘）特約路透電 
[南北時局]  
　　二十日北京電國會議員多人通電各小請同於三月二十六日作示威運動要求取銷二十一條要求並籲請國際聯盟或國際仲裁法庭解决此事 
　　二十日北京電據桂省當局電稱省長已辭職林忠廷現被推爲臨時省長 
　　二十日北京電漢口消息河南匪氛復熾美敎士芬 
克氏近率其妻拏在某處爲匪二隊刦去值一百五十元之行李兩日後賴特斯拉夫女士在同處爲匪攔刦隊近刦掠汝州縱火焚燒四鄉死傷平民多人　　二十日北京電滇軍於三月十二日占據貴陽之說� 
業已徵實袁祖銘逃　失下落 
[魯爾糾紛記]  
　　十九日巴黎電愛林消息昨日火車站殺死法兵案今復拘獲一人 
　　十九日柏林電波春消息據法人宣稱愛林殺死法兵案共拘獲數人内有國會議員夸資氏及法庭裁判長伏爾末氏 
　　十九日柯洛業電來因共和報記者史米慈氏被擊後協約國高等委員一致决議中止柯洛業警長職權派員澈查此案 
　　二十日倫敦電每日捷報柯洛業訪員電稱來因共和報記者史米慈氏已因傷重殞命 
二十日愛森電愛森法員因兵被擊已拘愛森警長法庭裁判長德意志銀行愛森行行長及其他銀行行長多人爲質須德警交出行兇之人始允開釋如不能緝獲兇手則軍隊保留搜查全鎭之權現已拘獲該案發生時曾在車站之汽車夫多人 
　　十九日巴黎電法國公共工程總長特羅克氏今晨游閱威斯特化與白魯門蕯爾二處該二地之法工刻仍在搬運煤斤繼至德人沉船三艘堵塞來因河河流處觀濬河工程今晚已起程回巴黎德國煤務委員决議無論何人買賣法人所占之燃料當照收受賊贓治罪柯洛業英國警察已懸賞百萬馬克緝捕槍擊史米慈氏之兇手法警察在杜塞爾道夫拘獲德國國民黨宣傳機關領袖其人爲一美術學生名齊末滿 
[法國之魯爾軍費]  
　　十九日巴黎電財政總長致書參衆兩院財政委員會謂本年前四個月魯爾軍費將請國會表决者共一九六○○○○○○佛郎内須扣除三六○○○○○○佛郎蓋法國雖不出軍此費亦須用以維持魯爾原有法軍也 
[希臘革命軍領袖衝突]  
　　十九日巴黎電據希臘各報載稱希臘革命軍領袖自相衝突塞拉斯希軍總司令班加洛將軍聞已要求首相戈拉太大佐及革命委員會主任泊拉斯蒂拉大佐辭職因彼等反對宣布臘共和之故 
[喬其亞之騷亂]  
　　十九日巴黎電喬其亞國復起騷亂聞近曾槍斃二百餘人内有政治犯多人幽禁砲臺中之政治犯六百人宣布絶食表示反對 
[里昂展覽會閉幕]  
　　十九日巴黎電里昂展覽會已於星期日閉幕辯論報載稱除五金及織品二部因原料暴漲而受影響外餘如玻璃磁器玩物衣服皮貨均得滿意之結果里昂絲農部大得利購物者甚衆 
[澳洲之聯太平洋科學會]  
　　二月十六日墨爾邦消息澳政府現邀請二十四派代表參與聯太平洋科學大會各代表將於八月杪左右會集墨爾邦中國亦在被請之列所討論之問題内有農業動物學植物學人種學漁業地質學及防病藥品等項澳政府已允撥五千金鎊充會費 
[各國近事紀]  
　　十九日巴黎電美國務卿休士氏以德牒文致法大使之說並未徵實時報載稱此說所傳德代使未請代遞牒文之電不符且與休士氏所表示之志願不合 
　　十九日君士坦丁電駐君士坦丁英國高等委員哈林頓將軍奉召至倫敦報告軍務由意國高等委員摩培里將軍暫攝協約軍總司令職 
　　二十日倫敦電泰晤士報哇太樺訪員探悉加拿大政府建議阻止僱用漁船日人在太平洋濱捕魚凡捕魚之人均將發給執照惟不給予日人 
　　十九日芬蘭京城電據最近消息列寗病體日健漸能用期右臂右腿 
[東京之華事]  
　　二十日東京電衆議院今日通過議案規定以拳亂賠欵增進中日邦交辦法内有津貼留日中國學生交换演講員維持青島各學校等項 
　　二十日東京電東京中國學生今日集衆數百人示威反對日本所絶取銷二十一條要求爲警察廳散 
[公電]  
　　國會議員王乃昌等通電各省督軍省長議會敎育會報館鑒慨自民六黎氏非法解散國會以後北方無合法政府孫中山躬率海軍倡議廣州主持護法其間雖疊經變亂然先後戡定者胥爲中山此六年中北方將帥亦鑒於段徐之違法失政同伸議憤　　原而有皖直奉直之師卒以恢復法統其間經過論法律北旣無合法之總統南亦屬暫定之機關論事實則北以諸將爲重心南以中山爲主體故過去之糾紛彼此不問目前之政象乃可調和有此收拾時局之機黎氏權攝總統名號倘能對南北主體出以公心使歸接近則和平統一之功未始無望不料黎氏始以裁兵廢督爲名而詐取祿位繼以因位營私爲計而離間雙方對南則毫無誠意對北則日事挑撥其所信任之張閣陽託和平統一之言陰爲武力經營之策遂不惜假粤中僭竊爲辭僞稱辭職其變更和平而持武力之隠流露行間夫黎氏以任滿總統權膺高位在法律上本無根據之可言張紹曾由黎氏提出組閣在法律豈有立足之餘地如以粤中爲僭竊則黎張自已之各是否僭竊若謂不經北方之任命即爲僭竊則東省之保安司令浙江之善後督辦雲貴川湘之自治省長亦須以僭竊責而討之乎充黎張之所懷非引起全國糾紛不止彼以僭竊討人則人亦必以僭竊討彼豈特統一絶望恐時局將墜於永却不復之域禍亂相乘誰司其咎邦人君子幸注及之幸急圖之國會議員王乃昌龔渙辰張金鑑龍鶴齡張廷輔李變崵戴書雲吕泮林李素王湘叩皓印 
國外要聞 
[英報記蘇俄實况社會主義已失敗]  
　　字林報十二日北京通訊云紅黨在國外之宣傳往往與其國内報紙之紀載大相矛盾黨人在外莫不極力宣傳蘇維埃制之優良俄國狀况之日佳然試一閱其官中報告則情形殊不如是京中自近日始能直接獲見俄政府公報觀其一二月份内種種紀載與評論似皆非樂觀宣傳家之所應言按俄國今日形勢渙散空有社會主義聯邦蘇維埃共和國之名實際已無國家存在所有者僅爲各社會主義蘇維埃共和國之結合而已其交通工業對外貿易等雖仍由國家辦理但國内已發起銀行運動此項運動直接與各種社會主義相反由此可見俄人已完全承認施行社會主義之失敗矣據最近莫斯科政府公報稱俄政府辦理各種交通及工業之虧耗已逹所發紙幣總額百分之四十西南境鐵路以虧蝕過鉅而停駛者共有二千俄里且自恢復對外貿易以來因輸入超過之鉅所存金銀大半流出國外而此種情形非俟農産有過剩輸出國外後更無從救濟國内耕種田畝一九一六年有七千二百萬俄畝一九一九年減爲六千萬俄畝今則僅有四千九百萬俄畝而耕作猶不若往日之良致收成歉薄然因牲畜種籽之缺乏畝數耕作情形俱難冀其有進步也去年所播之麥發育甚劣他日收成必極歉薄今年春種倘有充分種籽固可望補救無如種籽缺乏深恐本年災情行將更甚於去年過秋收實在情形須至五月内方能確知也俄人爲救濟大局起見已允私人設立銀行資本主義因此復活且銀行如有相當凖備金而其中四分之一爲現金者得以發行紙幣其本位幣爲俄幣台方Tehervonetz而非盧布現最先設立者日國家銀行資本二千萬盧布董事爲一瑞典財政家及前任閣員數人其他同樣之銀行亦將陸續設立此種步驟皆與社會主義相反但爲吸收外資開發　　　固不得不爾　也十四交　　 
 
 

Page 5

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *   
 
 

Page 6

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *國内要聞 
[復職决定後之張内閣]  
　　張閣之能否復職在於保系閣員之是否實行拆台而保系閣員之是否拆台在於閩粤命令之肯下與否劉吳自内閣通電辭職後即避居津門其用意雖路人皆知然彼固未嘗明白表示也迨程克奉張命赴津邀請彼始明明告以非允發表閩粤命令不能來京當時蘇齊代表孫發緖亦居中調停謂彼右保證張必下警告孫文命令吳劉則云警告孫文命令係張主持與我何與我則只要求其下閩粤兩令他非所知程無法勸告乃以電話將此意告張紹曾張滿口承諾且促程速同吳劉回京以便副署此即劉吳一變態度而欣然就道之由來也比劉吳下車直詣張宅復申前說張又稍躊踷謂可先行復職再由院中電詢保洛可否不必拘定督理名目改用其他類似名義發表劉吳答以如保洛允諾因好否則仍當照前議辦理張唯唯觀此則内閣復活之訊由於劉吳之來劉吳之來由於張允諾履行條件固屬至明瞭之事實也 
　　張於劉吳來後口氣又略變動已如上述據聞昨日（十八）各閣員仍在張耶開國務會議對於閩粤問題已議有結果惟所傳頗不一致或云沈令决暫從緩孫事則先與王永泉協商發表一比善後會辦較有實力之位置或云沈孫均暫不發表於閩先撫慰王臧於粤先要結粤桂各軍官使之實心内嚮或云暫不用明令發表改由參陸辦公處直接致電孫沈令其辦理某省軍務善後事宜或云孫令暫緩沈令若無變更今明日即可發表以上諸說雖互有出入然大抵皆由於不敢不敷衍保洛而又不便不稍顧自已之面子故出此無聊之辦法聞會議散後已有電致保洛徵求同意保之態度本視洛而决大約至今早止如洛方未有回電亦先行復職在張及其他閣員之意以爲復職後如回電不贊成尚可再行磋商惟劉吳旣已有言在先是否肯照此辦法實一大疑問也 
　　國會方面對於張閣之形勢日趨惡化倒閣聲浪已甚囂塵上現聞各政團仍在接洽之中而以全民社進行爲尤力雖益友社政學會爲之出力帮忙然或反以是之故而愈激成各方之反動蓋益友本有包辦内閣嫌而政學又復分得閣席自然爲向隅者所極不快其他私人受惠者固不乏人然處此週圍空氣壓迫中亦不能不稍存觀望張閣本已以合法自命則國會態度自須注意聞已有人向之建議謂際此生死關頭惟有照投票同意時辦法分頭接洽以期反消無形好在議員先生目的所在已成公開所謂彈劾不信任等等皆不啻逹其私人目的之一種武器或不似保洛之難於應付也 
又據另一消息云吳劉前日歸京後即在張宅會議時間頗長關於先復職再說一層大致决定有人提及星期一先開一特别閣議以示舊店新張刷新耳目之意但最後言今日大家所說之話已差不多如無特别事故星期一不必開會待星期二開閣議例會可矣故星一如有要事當仍在張宅會商張下午必一到院惟不開所謂特别閣議閩粤兩令變相發表之說前日亦曾擬及但昨晚所聞則此兩令即使變更形式日内亦難發表其原因有種種一則國會近咫尺其空氣不能不顧二則據探報粤局日内立刻將有變動欲稍俟其結果且以沈鴻英之地位已在不如前不足利用故中央即欲任一人以總攬粤局亦恐將不落在沈鴻英頭上至於閩事聞亦有變化故如邊防督辦軍事善後或司令等名義日内亦不至於發令至於内閣局部改組一說確在醖釀之中張氏且已悟知識階級所以反對張閣最初實受彭允彝之累故局部改組恐仍難免惟方法上頗感困難如彭李硬不肯走無法將其免職也但當局意中亦已厭棄彭李倘再有關於彭氏等之事實發生而彭等又有辭職之表示時則當局將不再慰留之併希望其能速自行引退是爲局部改組說之眞相復職通電已在起草殆將總統不准各方挽留外交危急及仍抱和平統一主張等槪行裝入而國務院秘書廳之改觀亦勢所難免呂均之去留問題張左右意見分兩派昨日則去吕之說較勝然對於吕之位置頗費斟酌其後任秘書長原有萬兆芝代理之說萬見此席非易對付已表示不幹萬之平時希望確不在此聞張左右主張去吕者實多推薦劉新桂吕如果去則劉之繼吕將成事實焉 
[衆院將討論駁回日本覆牒]  
　　衆議員褚輔成等關於二十一條問題在衆院提出一案擬咨請政府對於日本政府覆文應嚴重駁回並通牒各國以求諒解該案已列入十九日衆院議程第一茲錄原文如次 
　　我國爲維持國際之公道保障遠東之和平並厲行華會所通過之各原則對於民國四年五月二十五日日本所强迫袁氏擅訂之中日條約及換文由國會會議决無效政府據以咨逹日本政府並與訂期商酌接收旅大辦法在日本政府接受我國正式照會後果有掃除和平障礙策進中日親善之誠意應即表示承認乃閱本政府復文對於我國合理之聲明與提議完全拒絶且更通告各國政府强詞奪理不一而足誠爲國際失態之舉不得不引爲遺恨茲就其復文與通告中不合正理及措詞失當之處一一摘出而加以辯駁焉（一）日本覆文謂大正四年之中日條約及交換公文原經兩國受正當全權委任之代表正式簽字且經中日兩國元首之批准而日本政府關於此項條約之見解又經日本全權在華府會議有所聲明因此認爲有效查國際間締結條約以批准爲要件而批准須依各締約國憲法上之手續亦爲二十世紀之通例憲法上批准條約權日本帝國在天皇中華民國實質上在國會彼所謂經兩國元首批准者就日本帝國言自無不可若就中國言不特藐視我國國憲抑且污衊我國國體民國四年所提供之中日條約在中國方面始終未經國會承諾若以無權者之批准爲有效則一國之任何官吏或人民與他國締結條約皆可作爲有效豈非國際間莫大之危險然則該條約及換文中國固未嘗完成批准之手續僅憑日本單方之批准何能發生效力所以關於山東南滿各問題别有協定者實爲該條約無效之結果至謂日本全權曾在華會有所聲明而我國全權在巴黎和會聲明無效時曾經和平會會長承認此問題之重要及華府會議我因代表再聲明無效各代表承認解决此案之必要允爲保留然則我國此次重行聲明無效理由甚爲充分也（一）日本覆文又謂對於我國政府所提議各節協議接收旅順大運之辦法及該條約及交換公文廢止後之善後措置均無何等應酬之必要查日本取得租借旅大之權利基於光緖三十一年中日會訂東三省條約該約第二欵載明日本國政府承允按照中俄兩國所訂借地及造路原約實力遵行而俄租旅順大連灣條約第一欵載明租地限期自畫此約之日起定二十五年爲限照原約扣至本年三月租借期滿日本應有履行原約交還旅大之義務我國政府旣有接收旅大之提議日本政府不能不接受即不能不與我協商辦法今該覆文漫謂無何等應酬之必要是爲不履行條約之義務則在日本政府不能不負破壞條約之責任况旅大問題實爲東亞和平之障碍與華會九國約定之原則根本不容我國此次提議無非尊重九國協定之精神以求掃除障碍維持東亞之和平日本爲九國協定締約之一員對於尊重協定解决遠東糾紛之提議竟謂無應酬之必要詎非國際失態之尤者耶㈠日本通告各國政府謂大正四年中日條約爲中國與日本以正當手續訂結之國際條約夫國際間締結條約除戰爭之結果外必以締約國之雙方自由表示意思與交換利益爲要素民國四年我國絶無與日本締結政治條約之意思徒以日本方面席勝青島德軍之餘威乘歐戰方殷各國無暇東顧之機會脅迫我國政府與之締結有利於片面之條約我國政府不從竟出最後通牒之手段迫令簽字又明知我國憲法上有承諾條約權之國會正值非法解散之際勒迫我國無批准權之總統爲法外之行動如此而可謂正當手續則凡人類間之强廹行爲皆可爲正當世界寗有公理之可言耶㈠日本通告各國政府又謂該約有效部分業已無幾中國政府有意破壞有效各欵日本政府碍難再行讓步查該約由强廹而成在中國方面迄未完成憲法上之手續當然全部無效不成問題日本認該約爲有效試問滿蒙一部分利益問題何以單由日本片面之宣言便可發生變化今日本政府執本未發生效力條約責我有意破壞我國萬無負責之理設我國不爲减少東亞糾紛勉保中日親善起見早應根據馬關條約第一欵對於日本併呑朝鮮提出抗議試問日本政府何能逃破壞有效條約之責耶㈠日本通告各政府又謂滿洲問題關係日本之存在此語尤爲悖謬夫滿洲地方早組成中華民國之奉天吉林黑龍江三省爲我國固有之領土日本政府若至租借期滿不將旅大交還便爲侵佔我國之領土被人侵佔妨我主權詎非有碍中華民國之存在今我國據約接收旅大日本政府反謂關係彼國之存在試問旅大於彼國領土與主權有何關係日本此種宣言顯背華會九國協定諸原則想各友邦聞之决不予以同情也總之我國此次照曾日本政府根據華會九國協定之原則依中日會訂東三省條約及俄租旅大條約提議接收旅大並聲明二十一條無效極爲合理日本政府竟不顧華會之協定兩國之友誼完全拒絶殊違我國力謀中日親善之誠意並背各國維持遠東和平之公誼應請政府本上述各理由對於日本政府答復嚴重駁回並通牒各國政府以求諒解事關東亞和平本國生存特此提議是否有當敬候公决 
[黎邸招待商界代表（尊庸）]  
　　商聯會請速頒裁釐日期明令本月十八（星期日）黎總統在東廠胡同邸宅招請商界代表午餐商聯會商約研究會會長張維鏞王文典及評議員江經沅安迪生盧治安等共十八人京師總商會會長孫正鄉等四人湖北商界二人並有李農長唐副指揮使及公府庶務司胡司長陪席先由張維鏞代表向總統致謝次即談論商政略分四項㈠請總統决心裁釐明令公佈黎謂釐金病商病國在前任總統期内即在灜台開過會議討裁釐辦法不幸未逹目的此次復任總統無論如何總必希望逹到裁釐成功㈡請總統飭檢閱使實行職務閱檢各省軍隊留其有用者去其無用者督促實行裁兵計劃黎謂復任時即以裁兵爲條件所抱八個字主義即加稅裁釐裁兵廢督有飯大家吃并希望實業發展國貨能推銷外洋㈢希望憲法早成黎謂現在爲憲法障礙者僅少數人亦不難疎通商界有此大志願并望商界帮同向國會方面敦促總期憲法早成㈣修改農商法規爲百年大計商界此次加入修改法規委員會係破天荒之舉故各人皆格外鄭重研究現商聯會商約研究會已聯合成一預備會定每日下午一時至四時夜七時至十時日夜開會討論此事黎謂此次各省商會出席七代表學識經騐皆極豐富李總長對此會又極熱心提倡將來一定收良好結果王文典并向李總長當面要求謂商界請願求政府决心裁釐已經三次現商人復又繼續請願呈文本日已在府院部呈遞求總長即提交閣議李允於本星期二即在閣議提出商界各代表俱極滿意茲將商聯會四次促請政府决心裁釐呈文錄下呈爲裁釐無期阻碍加稅務懇迅頒明令宣示中外而釋羣疑事竊敝會前於上年八月二十一日曾將增加關稅數目曁全國釐金收入各情分别詳計懇將裁釐决心早頒明令宣示國人在案同年九十月間財農兩部爲討論關稅問題召集各省區總商會代表來京與議各代表復於十月十五日全體具呈仍懇迅頒明令宣佈裁釐决心普示全國各在案迄今未蒙批示企盼良殷伏查華府會議各友邦均望吾國早日實行裁釐中英美日葡各國條約載明同時實行增加進口稅至切實值百抽十二五以爲裁釐抵補可見加稅問題實綠緣裁釐而起釐金一日不裁外人即一日不允加稅事理昭然毫無疑義本年各國應派代表來華舉行關稅特别會議祇以我國對於中外共盼之裁釐事項毫無凖備遂互存觀望遷延一日吾國即少收入約十萬元（此僅就實行二五附稅之第一步時而言若合裁釐後再增值百抽五計之日將少收四五十萬元矣）維鏞等愚所及未敢緘默用特重申前請應懇俯察下情迅賜提出國務會議并查照敝會及各省代表前呈一併議决通過即日頒布明令定在民國十四年至遲下半内實行裁釐并於實施以前迅由主管各部趕速籌備根據各國條約同時實行進口稅切實值百抽十二五以爲裁釐損失之抵補明白宣言庶代表會議時外人不生疑慮而加稅裁釐要政可免無謂枝節是否有當理合呈乞鈞鑒訓示遵行云云是日午餐後黎與各商會代表攝影而散）三月十八日（ 
[農商部提出工廠法案]  
　　國聞通信社北京通信云農商部所召集之修訂農商法規委員會業於三月十五日在該部開成立大會正副委員長及派定之委員共計二十八人此外復另聘王寵惠張耀曾等十七人爲該會顧問定於十九日起實行開議修訂各項農商法規以六個月爲限所有議案或由農商部交議或由各委員提出已有議案多件就中有農商部提出之工廠法案與商界關係甚鉅聞此案兩三星期後即將議及茲錄其草案内容如下查我國工界近年以來每因待遇問題發生罷工風潮隱患所伏至爲可慮亟宜由政府厘訂一種工業法規尅期實施俾廠主與勞動者皆了然自已地位盡自已義務不至彼此誤會有危社會安寗且以對外關係而言自華盛頓第一次保工大會以後國際勞工局屢次函請訂定工廠法令亦不宜長久稽延致失信用惟我國實業方在萌芽生計日見困難對於國際協約如時間限制年齡限制等項不能不加以愼重考慮茲經審度本國現狀參酌列邦成規擬訂草案十四章共五十二條其一時不易實施者或附以例外或暫予緩行期於保護勞工之中仍寓維持實業之意特行提出仍希公决第一章總則第一條本法適用於具備左列條件之工廠㈠平時使用職工在五十人以上者㈠凡含有危險性質或有害衛生者不適用本法之例外工塲另以敎令定之第二條凡在本國領域内設立合於第一條所定外國工廠准適用本法之規定前項規定由該管行政官署隨時通知遵守第二章年齡第三條男子非滿十二歲女子非滿十四歲廠主不得雇用之但在本法施行以前業經雇用之職工男子滿十歳以上女子滿十二歲以上者許其繼續雇用第四條男子由十三歳至十七歳爲幼年工滿十七歳以上爲成年工第五條幼年工及由十五歲至十八歳女工只能從事輕便工業第六條外國工人年齡以各該本國法爲凖據第三章時問第七條幼年及女工每日工作除休息時間外不得過八小時成年工每日工作除休息時間上不得過十小時同一職工同日在兩個以上工廠工作時其時間應統算之遇有災變及其他緊急情事發生時得由行政官署暫將第一項規定停止適用第八條因特别情形前條之規定確有窒礙時於本法施行後十五年以内得由廠主詳具理由呈請主管機關核給二小時之延長第九條在某期間内因臨時必要欲將工作時間稍加延長時得由廠主隨時詳具理由呈請行政官署核給二小時以内之延長但其期間一個月以内不得過七日第十條在某期間内因時節關係欲將工作時間稍加延長時得由廠主預先詳具理由呈請行政官署核給一小時以内之延長但其期間不得過該時節三分之一第十一條廠主不得令幼年工及女工從事於午後十時至翌日午前四時之工作第十二條因特别情形必須夜間工作或必須加添夜班趕速工作及必須採用晝夜輪班制度之工廠自本法施行後十五年内不適用前條之規定前項工廠之種類另以敎令定之第四章休息第十三條廠主對於成年工至少應每月給予二日之休息對於幼年工及女工至少應每星期給予一日之休息遇有災變及其他緊急情事發生時得由行政官署暫將前項規定停止適用第十四條廠主對於職工應每日給予一次或數次之休息前項休息時間之總計每日至少應在小時以上每日工作時間不足六小時時得將休息時間比照縮短第十五條凡特種工廠有必須採晝夜輪班制度者應將職工班次至少每十日互換一次第十六條具有第九條或第十條情形且經行政官署核准延長工作時間之工廠在其核准期内得不適用第十三條規定第十七條職工之工資應全部付給通用貨幣不得以物品抵折第十八條工資之付給應有定期至少每月付給一次第十九條因特别情形暫將工作時間延長時應由廠主按照時間加給較優工資第二十條廠主對於職工不得由工資内預先扣存若干爲違約或損害賠償等用之欵第二十一條爲職工貯蓄或爲職工各種利益起見扣抵工資之一部分時不適用第十七條之規定但事前應詳擬辦法呈由行政官署核准第二十二條職工解雇或死亡時廠主即將該職工所應得工資全數付給本人或其遺族並將所存儲金一併發還第二十三條遇有婚喪急需費用經職工請求預付兩個月以内之工資或請發還所存儲金之一部分或全部分時廠主應酌量准許）未完（ 
[交部禁止商路借外債]  
　　交通部令各商路公司云查商路借用外債流弊滋多辦理稍一不愼即易發生糾葛於路政及地方主權均有莫大關係前經本部提議限制各商路借債辦法凡有借用外債事宜其議借之先將借欵用途預算詳列條目報部核准方能向外人議借其所訂合同條件並須經部核准倘未經呈明致生糾葛本部碍難承認以上各節曾經國務會議通過於民國元年八月由本部通電各省轉行各公司一體遵照並經外交部先後通照駐京各國公使凡各省商辦鐵路各處鑛商借用外債非經中央政府允准不能有效其出借之洋商亦必先行禀請本國公使詢明確係政府已經核准方可借給各省如有以路鑛抵借外債者民國政府概不承認外人因此所招損失政府亦不擔任等語曁刋登公報有案嗣於民國七年二月本部復重申禁令兼爲預防糾葛起見歷於各公司核准立案時在所發執照内附加條件嚴禁招收外股及私借外資以杜流弊各在案乃近聞各省商辦鐵路仍有私借外債以及朦混隱匿等弊殊於前項通令大相背謬合行令仰該公司即便遵照務當恪守迭次通令不得招募外股擅借外債倘有私行募借或竟發生糾葛本部概不承認一經查實並予該公司以相當之處分其各凛遵勿違 
[劉盥訓提議查辦吳佩孚]  
　　日前衆院方面有查辦吳蕭之提案茲衆議員劉盥訓又有查辦吳佩孚黷武干政禍國殃民案提出期原文云吳佩孚一介武夫丁茲多難屢宣血刃之勞頗收一時之譽中外人士每加曲容無非冀其避干涉政治之嫌爲全國軍人之範乃不知自歛漸成䟦扈爲國家計認無可忍查吳佩孚始抗段内閣以黷武爲其罪狀繼抗張作霖以干政爲其罪狀遐邇歡迎遂能戰勝先受直魯豫巡閱副使之職繼拜兩湖巡閱使之合若係自愛之人當不受此非法之官旣受之則近之保定遠之武昌爲其駐師適宜之地乃佔據洛陽隱恃成臯虎牢之險外控豫秦鄂三省地方道路喧傳三省官吏多其私人督軍省長以意去留人民何辜重負軍閥故爲三省人民計應請查辦者一豫西多匪本難諱言自吳佩孚駐師洛陽而匪屢擾及洛陽附近之地各報所載不一而足兵不足耶抑玩寇耶平日大言適與相反故爲豫西人民計應請查辦者二京漢鐵路本係國有聞吳佩孚數年以來屢截留路欵並位置私人以爲久假不歸之計近更激動工潮殘殺工人中外駭然道路以 
 
 

Page 7

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *目故爲尊重路政保全工人計應請查辦者三責任内閣載在約法張紹曾組閣以來雖少成績而和平統一之宣言尚合國人心理報載吳佩孚一日數十電又派員坐守張氏爲破壞和平統一之舉究竟有無此事影響前途甚大故爲何障約法尊重和平統一計應請查辦者四總之吳佩孚何我巡閱使何職而所行所爲皆段張所不敢行不敢爲者責人而復自蹈之其心甚巧其害甚深謂之黷武干政殃民恐吳佩孚有不能自解者謹據約法提出查辦案伏希大會議决即咨政府辦理國家幸甚提出者劉盥訓連署者景定成尚鎭圭詹調元劉榮棠王恒田桐彭養光張善與王兆雄李燮陽 
[吳佩孚開洛陽會議]  
　　吳佩孚固自命爲武力統一之實行家近月以來尤肆力於作戰二字凡其奕棋布子以及籌欵製械無不積極進行漢陽鞏縣兩兵廠趕製槍彈之忙碌已可窺見一般一面更敷設長途汽車路經郾城鞏縣汜水榮陽鄭州中牟各縣藉以利便軍需一面則與幕下商議仍就以楊攻川以沈驅孫以孫督閩爲統一之前提於川則資助楊森以外責成鄂蕭身上而以盧金山王汝勤共同負責於粤則勾結沈鴻英以外責成贛蔡身上而極力拉攏陳炯殘部使與沈軍聯合即孫傳芳督閩之用意亦係注目此點於閩則布下孫傳芳一部内則嚴防王臧外則肆應粤沈有此策畫故對於十省聯盟之說大有坐言起行之趨勢擬由十省各抽勁旅名爲聯軍以圖統一西南東北奇勛所謂十省者直魯豫晋陜甘蘇皖贛鄂是也因此遂定於本月二十日在洛陽召集軍事會議現在十省中所派來代表已逹七八人其行在途次尚未到逹者不過二三省分江西方面吳已另電催其速來一面並電致陳炯明沈鴻英孫傳芳等囑其派員出席陳炯明當即派遣錢鑄韋代表北上有謂錢已到洛者聞此次會議所注重之議案係解决川閩粤軍事問題以及與此問題相牽連之餉械問題云 
[國務院之凌亂狀况]  
　　自張内閣宣言總辭職以後中樞政務之停頓固不待言而國務院之凌亂情形亦大堪發噱姑舉一事以例之秘書長室中有一鐵櫃内藏皆係機密文件向例舊秘書長將去則必將鐵櫃新收舊管之擋件目錄一本鑰匙一把交於後任秘書長接收此次新舊交替吕均當然領得此傳院寳物乃不知如何忙碌此一本目錄一把鑰匙百忙中不記放在何處某日交通部忽來一公文請查院中所藏關於京　綏路之某密件參考吕大索鑰簿竟不可得於是急極智生復函交部謂該件公事藏在鐵櫃中其鑰匙前秘書長佩潢經交出應請貴部就近查取云云此函到後吳佩潢大詫謂此兩件我早已交出何至今日尚追到我身上乃親趕到院逐一質對果然早已交於吕均吕氏無法推諉而鐵櫃鑰匙又大索不得乃喚一鐵匠到院將櫃打開查點案牘幸無散失當將致交部函追回一面尋覔鑰匙然鼓鐘於宫聲聞於外政界中已傳爲笑柄矣 
[直魯豫議員請願裁兵移墾]  
　　頃直魯豫三省省議會議員多人聯名請願兩院請其咨明政府施行裁兵移墾計畫茲錄請願書如下爲請願事竊吾民苦兵匪久矣苦兵多則競言裁兵然擁兵者不惟不裁兵反日益增兵一旦餉不能濟勢將兵變爲 
匪是兵一裁而匪又多矣苦匪多則競言勦匪然治匪者不惟不勦匪反日困於匪一旦力不能及竟至招匪爲兵是匪一勦而兵更多矣兵匪相乘迭爲禍變累年擾攘莫可收拾吁可嘅已雖然兵匪均游民之變相游民實兵匪之本身不過被生計所壓迫投之官者則爲兵散之民者則爲匪耳故欲解决兵匪問題當先解决游民問題欲解决游民問題當先解决生計問題甚未可本末互易因果倒置日孜孜焉以裁兵勦匪畢乃事也今試就我國之實際考之其游民充斥之表徵究屬局部的而非全體的東南富庶雖患人滿西北遼闊實患土荒當局者不知調劑社會上勞力土地之均衡而日日腐心於私爭覔置國計民生於不顧此代表等目擊社會之恐慌而不能不從根本上積極的謀解决之方法也夫立國之道各有其本救亡之法亦各因其勢與時值此民生彫敝之時期幸據此地大物博之版圖盡民之力竭地之利誠天賦我以當强資料地予我以無窮利源也况中國自古重農在組織上確有特殊之歷史今乃因游民叢集局部之故而發生亂源一方面旣感生計之艱難一方面復嫌地方之過剩危機已露大禍潛伏及今不圖後患何堪終夜徬徨吾恐遺棄我國家無窮之利源者患猶小影響我社會基礎之破壞者其患更大也均民殖産救貧弭爭代表等敢斷言舍殖民墾荒外殊無其他良好之方法也墾殖政策者實我國目前救亡所急需亦即根本上積極的救濟良法也誠能移墾西北刷新我農國組織平均我農村支配不獨兩方之人民土地可同時均一即全國之民生地力立互見昭蘇游民得所而社會之基礎堅利源日關而國民生計裕舉前所謂兵匪問題游民問題生計問題均可同時解决矣亟請咨明政府定墾殖政策爲全國裁兵善後方針熟籌墾殖計畫厲行墾殖事業刻期舉辦分步實行以兵墾爲目前謀善後以民墾决永久謀生存國家興亡爲此一舉用特請願提出公决咨明政府立即施行國家幸甚國民幸甚順直省議會議員吳得祿胡國賓朱升華等十二人山東省議會議員宋傳典等十人河南省議會議員胡鼎元等十人 
[河南敎育界之派别（淵如）]  
　　河南敎育界黨派複雜有所謂北大派北京大學畢業回汴者有所謂北高師派北京高等師範畢業者有所謂本省高等派此派爲清末民初河南所辦高等學堂畢業之人有所謂武高師派此派爲武昌高等師範畢業者惟人數過少未足與上三派爭雄角逐前三派中以北大派之名譽爲最好以北高師派之實力爲最雄以本省高等派之由來爲最久目前北高師派正走紅運然將來於河南文化思想上有所貢獻者必首推北大派無疑也試一考察其黨系之内容凡經過及現狀之變化有足紀者略述如次 
　　汴敎育界黨派競爭之烈至於今日似已足令人驚歎庸詎知民國初元黨爭之劇烈並不亞於今日而實際上且復過之廻溯民國元年至五年此五年中有北洋派與本省派之爭北洋派者保定師範畢業者也本省派者開封師範畢業者也當時北洋派首領郭海峯任省公署敎育科長因其爲袁世凱戚串頗有權勢敎育界勢力曾受其支配現在已爲國會議員與汴敎育界不發生關係矣本省派首領陸介眉任敎育廳科長現今仍繼續任事陸與劉鎭華頗有關係兩派相爭至爲劇烈但北洋派人數雖少而團結力甚堅本省派人數雖多而勢力渙散迨郭海峯去職北洋派凌替中落無繼續勢力之人至民國六年開封敎育界北洋派勢力已不啻剷鋤盡凈本省派巋然獨存以爲今後可執全省之牛耳不料北京畢業因汴之人日見其多於是曩日北洋派與本省派之爭至是一變而爲北京派與本省派之爭矣本省派依然以陸介眉爲領袖北京派之領袖則爲陶朗齋陶北大畢業平日接近趙倜回汴後即任農專校長現爲省敎育會會長汴中北大畢業人衆陶出而提倡應響甚速由是北大派漸造成團體而勢力且日益加强本省派因腦筋之頑舊辦事之迂謬在社會上漸漸失其信仰力非北大派之敵也民國八年春適有徐侍峯者得某議員之援助歸任本省一師校長彼本北京高師畢業對於敎育事業致务甚勤異軍特起以與北大派對抗於是河南敎育界又有北大與北高之爭北大派除陶朗齋外如馮某王某周某等皆該派之中堅分子北高派以徐侍峯爲中心附之者有余某張某等雙方勢均力敵彼此遂造成相持之局然以人材論兩派因不相上下以實權論則河南全省男女師範曁中學校長現在幾什九爲北高師派所占北大派僅僅寄人籬下在敎員範圍内稍稍活動而已 
　　河南敎育界以北大高兩派勢力之競爭已呈動盪不寧之狀態數年來益之以武高師派愈引起無謂之糾紛緣民國九年李步青爲河南敎育廳長李本湖北人當時敎廳第一科長張子岱爲武昌高等師範畢業受事後壹意援引同學惟武漢畢業者是求因此北大北高二派外又益之以武高師派所幸該派雖與北大北高鼎足而立而勢力究不能與該兩派抗李步青初到河南銳意刷新敎育尤注意於改革學制及敎授人才北高派本以此見長者李步青日與之接近北大派乃怒不可遏時有怨言十年徐侍峯因學潮去職李步青乃任彼爲敎育廳編輯主任由是北高派與敎育廳更有密切之關係北大派方面積怨愈深反抗力亦愈大迨十一年夏北大派以全力攻擊李步青必去之而後快李果不安於位徐侍峯亦隨之下臺李步青去後繼其任者爲凌冰凌係本省人素無黨派彼乃天津南開大學敎務長對於敎授管理尚屬認眞敎育行政非春長也凌於學校敎育偏重理想方面揆之實際未必相合因其任事日淺用人一層不事更張對於北大北高武高本省各派均無好惡凌去而現任敎育廳長王幼僑遂乘時崛起矣王本政客式的省議員因奔走洛參謀長李倬章之門得膺此席互任以來在敎育界無所表見專向各方敷衍故敎育界對之無好感亦無惡感然欲望其刷新恐亦不可得耳 
[洛吳援閩收川新消息（武昌通信）]  
　　洛吳迷信武力援閩援川爲其貫澈主義之急先鋒據洛陽傳來消息吳找預定兩月内即將援閩收川計畫辦竣所需軍費約須三百萬元刻已分途向蘇贛鄂等省籌集至軍事進行亦分令孫傳芳王汝勤等遵照預定計畫努力做去以竟全功聞援閩總司令孫傳芳以得洛陽充分援助無論督理命令下否决定實行入閩其入閩計畫係分三路中路爲周蔭人所部第十二師由黎川進攻將樂業在順昌所屬横店與王永泉部開始接觸左路爲孫部第二支隊由光澤襲擊邵武右路爲魯軍張克瑤部由長汀進取武平孫之大本營已移至南城居中策應另據贛訊謂周蔭人所部已過光澤邵武其二十三旅現駐延平二十四旅駐龍口孫傳芳定十七日由南城至邵武指揮各軍和閩上述兩消息雖微有出入而孫入閩决心已可斷言至川省戰事自楊軍八日攻下萬縣後雙方士卒俱告疲乏因之數日未有戰事十四日石青陽張冲兩部約萬人向夔萬楊軍防綫内反攻楊派唐廷牧率軍抵禦盧金山亦從右襲擊石張兩部均被擊潰刻已不能成軍楊森所部大本營已由巫山移至萬縣現正調集各軍大舉攻渝其攻渝計畫聞分水陸兩路陸路派唐式遵率部由梁山取墊江水路楊親率精銳攻忠州但軍派張余兩旅守梁山石梯關但親在忠州抵禦楊軍雙方軍隊已成對壘之勢鄂省援川軍盧師宋旅業各派一團由奉節進駐雲陽爲楊軍策應據外人方面傳說鄧錫侯劉文輝兩軍會攻重慶但軍之背璧山永川戰事甚烈鄧劉兩部前隊已抵青本關但軍精銳多在忠州梁山又不能分兵後顧前後受敵軍心極形搖動重慶商會恐楊車逼近影響商塲特懇求但軍退出重慶願代但籌欵以爲開拔費但見敵軍勢盛已又屢戰失利已勉允商會之請願將重慶讓出現商會一面籌欵一面派員與楊接洽是夔巫渝萬似將爲楊軍呵成一氣矣然軍事瞬息萬變此時尚不能斷言也洛吳旣積極於援閩收川何曹亦深表同意日前派員解來槍彈二十萬發分給援閩川各軍昨運十萬發赴宜交楊軍前敵應用又電鄂令籌援閩川軍費百萬元鄂蕭昨已覆電允籌　二十萬元洛陽見萬縣攻下除派吳定一赴宜宣慰外並解現欵八萬元犒賞各軍據傳洛吳决於二十日召集八省代表在洛陽會議孫傳芳楊森均派代表前往列席鄂省所派代表爲駐保代表殷鴻壽此會議結果於時局必有多少影響第鄂隸於直系勢力範圍悉索敝賦無役不從多數鄂人大爲不平日前鄂籍衆議員湯用彬等致電省議會及各團體請尊重宣言援閩援川鄂人絶對不能供給餉糈與械彈並應隨時加以嚴重監視雖不能阻止保洛軍事之進行但亦可見鄂人對於直系之情感也（三月十七日） 
[劉顯世武力回黔之因果]  
　　聯合通信社長沙通信云自袁祖銘率定黔軍回黔後雖援滇省先例廢除總司令以省長名義總攬軍民兩政然恃北方奥援旣不能融洽川滇復不能安輯内部遂釀成劉顯世今日武力回黔之事袁氏地位勢將不保不可謂非黔省一大變局此中經過當爲留心滇黔政局者所欲聞茲爲述之如次 
　　袁祖銘前此黔係以劉顯世出資組織之定黔軍爲基本實力不惟洛吳之贊助由劉氏交涉而來即在黔各軍之響應亦屬劉氏舊有勢力之發動故袁氏入黔數月僅以總指揮名義執行政事所以示總司令與省政最高權尚在劉氏也乃事權旣屬頓萌異志舉凡劉氏親信隨同回黔及原在黔之劉黨袁均排擠以去顯世旅滬數月以待袁氏迎之返黔復職詎知袁竟叛已乃往倚滇唐尚不敢望唐之必能助力也及劉抵滇袁氏一方致電迎劉返黔一方宣布廢除總司令就省長職不爲劉氏少留餘地劉氏武力返黔之念遂决於此 
袁氏未入黔之先原欲引唐爲助奈當時唐與王文華關係未斷對袁不免隔膜深啣之及至回黔與唐氏貌合神離遇事陰持異態唐雖引以爲戚尚謀相與妥協聘問之使相屬於道袁則恃有吳援時加揶揄去冬朱培德所部在桂滇軍胡國秀一旅奉唐命假道黔省回滇唐氏事前派員與袁交涉得其許可通過臨事又五次婉電請其放行乃胡軍甫入黔境袁即派兵堵截全部繳械唐氏至此忍無可忍而戰機動矣 
劉顯世執黔政柄幾近十年前年雖被迫出亡然百足之蟲死而不殭其實力之存在者尚不可侮他姑勿論即劉顯潛（顯世之兄）所部之巡防隊十七營已占黔省軍隊三分之一劉登吾（顯世之姪）所部新軍一團尤稱勁旅彼等固知袁之不能相容猶不敢自居戎首也自顯世被袁擯居滇垣愈積不能平堅請唐氏助之驅袁唐不欲輕開兵釁僅聘顯潛爲滇黔邊防督辦冀其稍安旦夕迨袁截繳滇軍槍械後唐氏大憤劉顯世又乘機說唐請派兵助之回黔唐氏乃派唐繼虞張汝驥分道入黔顯世舊部皆紛起應現滇軍前鋒去貴陽不過百里袁氏在省已不能立足逆料數日之内將率其殘部退處川湘邉境以待洛吳之援助耳 
[裁兵聲中之廣東軍隊]  
　　共約十五萬人月需二百萬元廣東自軍興後軍隊驟增數倍刻下裁兵之說高唱入雲誠望其能實行茲先將各軍概數查錄如下（一）東路討賊軍分爲五軍第軍長黃大偉第二軍長許崇智第三軍長李福林第四軍長張國楨第五軍長鄧本殷另收編熊略所部兩旅計步砲各兵二十二旅約六萬六千人（二）中央直轄軍分爲四軍第一軍長謝良牧第二軍長鄧澤如第三軍長盧師締第四軍長陳德春共有步砲兵三千人（三）李烈鈞新編之中央直轄軍共成四師第一師長尹驥第二師長李雲復第三師長翁式亮第四師長賴世璜共約兵額八千餘人（四）南路討賊軍總司令黄明堂總指揮申保藩共有步砲兵約二十六營計七千餘人（五）桂軍又名廣東陸軍）即沈軍（總司令爲沈鴻英第一軍長李易標第二軍長沈榮光第三軍長古　日光第四軍長黃鴻猷（死後暫缺）第五軍長李耀漢計約兵數一萬四千人（六）中央直轄桂軍第一軍軍長劉逹慶死後暫由陳天太代理將以劉炳宇升充計共轄三師第一師長劉炳宇所部駐廣西第二師長劉玉山第三師陳天太均駐廣東除駐廣西者不計外計駐廣東者共約二千餘人（七）粤桂聯軍西路總司令劉震寰最近編成四師第一師長韋冠英第二師長嚴兆豐第三師長黎鼎鑑第四師長伍毓瑞計共兵額約五千人（八）滇軍分爲兩部（甲）楊希閔部直轄三師第一師長楊希閔兼第二師長蔣光亮第三師長范石生計共兵數約一萬人（乙）朱培德部約兵三千餘人（九）原日粤軍第一師長梁鴻楷第三師長鄭潤琦第四師長吕春榮楊錦龍兩部計共七千餘人）十（各路討賊軍如周之貞吳鐵城林樹巍陳策蔣國光朱卓文蕭組譚啓秀等其兵數雖無可稽考大約總有一萬人以上（十一）陸戰隊共約一千餘人）十二（陳炯明殘部如林虎黃業興王定華陳炯光陳小岳陳修爵胡漢卿徐東海等計共四十餘營約兵一萬五千餘人統計以上各軍兵額共約一十五萬人每日兵士伙食以二毫計一日之中亦須伙食三萬元尚有官長伙食及各種費活支等項每日亦須萬元以上其餘如服裝彈拔隊等費尚難臆算總之軍費一門每月總在二百萬元以上而廣東全省之收入每月亦祗二百萬元以上盡供軍費尚虞不敷故今日而不亟爲裁兵廣東眞不免有破産之憂也願當局者其意注焉 
[贛省鹽斤加價之内幕）南昌通信（]  
　　贛省鹽斤加價原爲保障公債基金之用而商人遂趁此時機預購一萬零七百引致起各界人士之反動惟其内幕則由於省城商界原有南昌帮及吉建帮之分自前年商會改選吉建帮失敗遂另行組織商帮協會以與商會相抗然握金融之實權則南昌帮實不敢望吉建帮之項背吉建帮旣多財善賈遂對收買公債證劵實佔有絶大多數故倡議鹽斤加價者自爲吉建帮人然當時南昌帮以所存公債無多固無所用其保障對鹽斤加價自必有倡高調佯示反對及鹽斤加價將實行時南昌帮盧馥窗徐瑞甫吳季卿乃有預購鹽引至一萬零七百之多事爲商帮協會所聞由會董提議請本會迅開特别會議呈請軍民長官迅予查明取銷此次預購鹽票並嚴重懲罰惟聞某方面對於此事則持旁觀態度其意以爲伊等預購鹽票乃爲一種投機事業自不能從事取締但一般人則大爲懷疑謂預購爲投機行爲似也然當時曾議定每日祗准購一千引何以一二日間竟購至一萬餘引非舞弊而何故公民宋之傑等特具禀當道云竊鹽斤加價原爲保障公債信用以維市面金融而加不料市儈徐瑞甫盧馥窗吳季卿等八面勾通於鹽斤未加價前二三日即合資預購鹽一萬零七百引以每引加價六元計算一轉手間即可得六萬餘元之利其外更有一班奸商亦在未中價前預購鹽一萬數千餘引所有加價好處幾爲若輩攫去殆盡不知小民汗珠之資承認鹽斥加價誠知官廳出於萬不得已之舉忍痛擔負以濟公家之急而該市儈奸商悍然不顧竟以此爲若輩牟利之捷徑其無心肝何至於此公家旣未得加價之實益小民又徒增擔負之重累不若根本取消之爲愈也公民爲小呼籲起見惟有具禀兼省長速圖良法迅予取消並乞將預購鹽之市儈奸商嚴重懲罰以爲壟斷者戒萬一計畫不能更張則請在秤上加價俾預購者不得施其狡智而公家亦可免爲業敺雀之譏實爲德便　 
[浙公團會修正參議會條例]  
　　三月二十日下午二時浙江各法團聯合會縣議會聯合會爲修正參議會條例特開聯席會議出席者三十二人公推阮性存主席報告參議員賄選案自發生以來有主張廢止條例殊屬不合祗祇能就前條例量予修正各法團聯合會曾經集議數次因事關重大故須聯合討論但以事實上能做到爲凖當經黃維時王繪青童一心陶振東許倬雲等討論結果一方面推舉代表與各團體接洽一方面推舉起草員修正參議會條例並决定每會各推八人時阮君因事退席改推莊景仲主席各法團聯合會推定接洽代表金百順阮　性存王犖胡炳　起草員許倬雲李次九童一心林文琴縣議會聯合會推定接洽代表王立三陸啓趙之偉張立起草員吳國昌陳德新兪錫恩李惠人定二十一日上午開始接洽下午開起草員會次王犖提議收回旅大及及廢止二十一條關係外交現省敎育會定二十二日下午三時開國民外交大會希望到會諸君一體出席衆贊成遂敝會 
 
 

Page 8

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *   
 
 

Page 9

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *   
 
 

Page 10

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *國内要聞二 
[浙省實行校長聘任制]  
　　省垣中等以上各校校長委任制改爲聘任制乃自民國九年浙江第八次全省敎育會由王卓夫君提出改革公文書式校長一律用聘任制以尊重敎育人格議决後再由浙江省敎育會提案經第六次全國敎育聨合會議决在案十一年浙江第四次敎育行政研究會陳百園鍾郁雲二君賡前提案此次中等以上學校校長會議又推陳百園王卓夫李維岩黃百新君爲代表十九日下午二時至敎育廳張冷僧廳長延後各代表陳述來意張敎廳深以爲然聲明此後尊重校長人格一律用聘任制惟對於學校公文體裁暫仍舊例不日於浙江公報敎育月刋用公告表示一切 
[東南大學新氣象）守恒（]  
　　國立東南大學經郭秉文博士擘畫周詳氣象日新茲將最近校况錄下㈠講師菲列賓工科大學主任劉諾治Reynords君乘休假之時來華考察工業狀况特由該校請爲講師擔任敎授工科學程半載蔣竹莊君精通佛學該校哲學系本有佛學學程故自本學期起遂請蔣氏講授佛學哲理兩小時俾學子得窺印度哲學之玄理黃炎培君爲該校校董風以職業敎育主義宣傳於南北刻由該校聘爲職業敎育講師藉作有志研究職業敎育者之南針㈡貸金學額會該校爲貧寒學子有志深研起見特組織一貸金學額會曾在梅庵開正式成立會一次後即選舉理事五人現在開票結果爲郭秉文劉伯明陶知行張子高涂羽卿五人該校除貸金學額會外并訂定大學免費學額辦法五條於三月十四日公布㈢中國哲學會該校文哲科主任劉伯明博士鑒於中國哲學之重要爰聯合全國同志組織一中國哲學會已草擬簡章二十三條總會設於南京各省外邦有會十人以上者亦得設分會其組織分總理事會計文牘圖書通信出版六種北京由張君勱君招集一二十人協商一切進行事宜預定今年七月一日開成立大會於南京㈣名人來校參觀法國巴黎大學敎授吕留Levi博士精研東方佛學刻在日本東京帝國大學講學約四月十五左右即可抵寗該校哲學系因吕博士精於印度哲理對於東方文化上之關係甚鉅特請吕氏分期講演美國華盛頓大學東亞文化史主講兼全國敎育會主幹喬温Gewen博士在月内抵寗該校政法經濟系與史地系同人因喬氏對於中國學術上之關係甚深擬特開歡迎大會㈤助敎授將次放洋東大助敎授多係本校畢業生一方任職一方即從事研究高深之學修足各項學分本年暑假時各種學程大部讀完其中升學外國者現已預備行裝矣如物理助敎鄭衍芬（自費）數學助敎孫鎕（自費）化學助敎張江澍（江蘇省費）生物助敎曾省（自費）敎育科助敎兼附中敎員王克仁邰爽秋（校費）均將赴美東部又工科助敎葛正權化學助敎王義鈺前任化學助敎葉枚則將自費赴德國柏林其中四五人業已購定船票下月起程其餘則在署期時放洋云 
[西沙羣島調查記（一得）]  
　　水産極富燐礦尤夥國人其速起經營西沙羣島在瓊崖榆林港之東南起崖縣迄陵萬大小十餘島距海岸約一百四十餘英里當香港與新加坡往來之孔道實扼歐亞交通之咽喉（參看略圖）𨽻屬於崖縣� 
向爲琼崖沿海居民採捕水産之區以島上居民少未設官管理前清光緒末葉日人佔我東沙島交涉結果以十萬元與日人始得收回該島隨派補用道王秉恩率文武官員多人乘軍艦查勘勘畢即至西沙羣島擇要履勘殆爲亡羊補牢計也事後各樹國旗標幟而歸東沙島收回後即派人前往從事畜牧西沙羣島則以扼於經費行其荒棄此西沙羣島之形勢及其略史也西沙羣島各島上積有數千年之燐礦）即島糞（據崖縣測量委員陳君明華報告該礦礦區有七千餘畝之多（參看礦區表）水産則以鮑魚爲最著他如海參玳　海螺尤魚等亦夥琼崖漁人於秋末冬初乘北風駕帆船駛往該羣島採取水産次年春間乘南風滿載而歸往來自由毫無阻滯依此生活者不下一二百萬人是亦見該羣島物産之豐厚矣 
　　惟是此等膏腴之地除却貧苦漁人自由採捕水産　政府從未注意及上貨棄於地致動外人之食指在民國九年九月以前即時時發現日人在該羣島偷採燐礦至九年九月竟與奸商何瑞年及冒充福建籍之口人高瑞南等假稱中國資本呈請廣東政府准許開墾該羣島定名爲「西沙羣島實業公司」政府不察貿然批准十二月崖縣派委員陳明華會同該商等前往測繪該羣島地圖始發現該公司資本確係日人所有高瑞南亦係日人他如雇用之工人所乘之汽船亦無一不屬日籍至十年春季該公司更運多數之日人台灣人至該羣島大興土木於是工廠醫藥局相繼成立凡距該羣島五六十華里以内之中國漁人或遭其槍擊或被其没收所獲水産種種虐待不堪方狀至此瓊崖人士始大恐懼開會拍電請願編演「西沙慘劇」以及省議員之嚴重質問奔走呼號幾及一載至去歲十一月始由廣東省政府撤銷該公司成案此日人謀佔西沙羣島經過之大概也該公司之成案雖已注銷而日人之經營已根深蒂固欲其一時離開該羣島勢必不允蓋又可借此要求賠償也現已有華僑梁某及瓊崖一部分人士正謀承墾該羣島以免再啓外人野心不過該島所有燐礦已被日人搬取迨盡（據瓊崖漁人報告每週有日汽船兩次前來西沙群島开勢畧圖 
　　搬運已有七閱月之久云）又有五六百之台灣人二百餘之日人居留該島不知有何良法遣去之也茲將崖縣派往測繪該羣島委員陳明華之測量各島之面積礦區報告表列於左以供閱者研究 
[西沙羣島面積礦區表]  
　　島名面積（英井）礦區（華畝） 
（一）多樹島一六九七一五一三六八三二　　 
（二）玲洲島二四二三二五一九五六一一（三）筆島三三六九四○一六一二○三）四（中島二九九六○○一四一九五六）五（北島三八一九六二○二六二）六（吕島三二三七三一六七二五）七（都島二一六八八七○四一（八）南島二五七五一九四二六（九）樹島一九○五四六四六六）十（登島二六八三三一七○三右列十島爲該委員偕同何瑞年高瑞南等實地測量之結果其他各島燐礦頗少面積亦微尚不適於墾殖故未往測勘云 
[蕪湖快信]  
　　呂調元以中央特派禁烟大員不遠即將來皖調查皖省爲禁絶省分　　使　　發生特通令六十縣知事體查禁以絶根株 
　　兩湖巡閱使署刻以軍食缺乏擬派員來蕪採辦軍五萬石此間各界以近來米價高昂且值此禁運期間倘一旦來蕪採辦民食前途不無影響聞已有人電請呂省長咨復拒絶 
　　揚子江水道討論委員會前次議决組織地形測量隊不日即行出發特咨請安徽吕省長令行皖中南北三道尹轉飭各縣知事遇有携帶此項護照人員務須認眞保護以重測務而便進行蕪湖房道尹奉令後業已轉飭皖南二十三縣知事一體遵照辦理 
　　蕪湖縣知事徐傅友昨奉新任財政廳長何炳麟通電兩則催解二㈠月份征存雜稅㈡飭查十一年份征解錢糧數目並謂三月份征存各欵無論如何爲難務於四月十日以前解庫母稍延誤　　蕪湖紳商各界創辦之養濟院自去歲籌備以來内部已布置就緒於十八午後開在立大會到者甚衆仍推現任警察廳長何樹德爲院長目前收容老弱殘廢僅一百名擬擴充至七百名全體贊成當塲認捐者甚爲踴躍並推舉吳怡生房秩五李葆舲濮秋丞何毓甫等四十一人爲董事以期積極進行 
　　安徽礦業協會名譽　會長王志襄被任爲督辦安徽官礦事宜已見明令茲得政界消息王氏有電來蕪謂須下月間方可出京來皖並擬在蕪設立機關此間礦業恊會會員已預定在明遠電燈公司開會歡迎 
[南京快信]  
　　江蘇省農　會縣農聯合會各界聯合會爲日本拒絶取消二十一條昨電全國請一致力爭以維國權　　外交後援會昨發表收收回旅大宣言請全國國民一致力爭　　津浦車昨運到槍彈千餘箱即轉輪運贛 
　　韓省長接内務部皓電近聞京外地方自治協進分支會會員多有假借名義强迫官廳擅撥公欵包攬詞訟交結吏胥情事查該會本係一種私立團體以研究自治爲限何得藉此招搖用特電逹務希轉飭各該管官廳查明倘各該分支會有踰越範圍行動應即從嚴依法取締並盼見復　　省署前准敎育部通咨凡照新學制新設之六年小學應愼選具有商小校長之資格而富有辦學經騐乾委充韓省長昨已令行敎廳分飭查照 
　　幣制局令寗造幣廠速鑄五分鎳質輔幣 
　　韓省長通令省立各校速編十二年度預算限二十五日以前送敎育廳彚呈以便省議會開會時交議　　交通部訓令津浦滬寗各路局調查各路債務情形並飭條舉興革意見以便交由本部籌還内外債委員會核辦 
　　農商部咨省署請轉令實業廳從速籌設地方地質調查所並將所定辦法報部核奪 
　　全國商聯會昨函復蘇事務所定五月二十日在京召集臨時會届時請派員與會　　江蘇省編纂政治年鑑聞各處塡報材料頗豐現已着手編纂 
　　菸酒署籌設全國菸酒商業銀行蘇事務局李局長昨令各分局曁支棧踴躍入股共觀厥成聞蘇省攤股八十萬元 
　　江蘇全省典業公會以淮徐海各典商受錢價虧耗預備相率停歇昨呈奉省批准一律改用洋碼以維營業 
　　全省商會聯合會原定今日（二十）行開會式因報到代表不及半數故仍須稍緩 
　業廳昨通令各縣知事籌設道路建築分會限期成立 
　　日來天花傳染益甚下關及城北一帶即年已數十歲者亦多傳染 
　　省署昨通令各縣知事調查蘆田升科約數造册呈送俾昭核實 
　　憲兵司令部移調駐揚憲兵第二中隊改駐下關靜海寺蘇隊長頃已率隊抵寗 
　　警務處長兼省會警察廳長王桂林因丁艱給假昨由兩長正式會委劉鍚彤暫代處長趙永平暫代廳長　　齊督舊曆三月十五日壽辰部屬議定壽儀分爲福祿壽喜四種福百元以上祿五十元以上壽二十元以上喜十元以全數撥充開辦仁壽貧民工廠基金已設事務所於軍需課昨已有人紛紛納欵 
　　陸部新訂發給運輸軍火護照規則十條昨咨軍署查照 
　　韓省長委張壽鎬充本署參議袁瀚赴松江會縣趕造統計表蔣乃曾陳培琛籌備自治事宜財廳委馬振儀充海門稅務所長 
[杭州快信]  
　　浙江國民外交會因廢止二十一條及收回旅大問題定二十二日下午在省敎育會召集各界開臨時緊急會議共謀對付 
　　上海生絲檢騐所經理包文思昨午後來杭與杭總商會接洽美絲業團準二十七夜車抵杭翌晨赴偉成各廠並參觀市政十一時赴商會與絲綢各商聚晤下午二時赴拱埠乘小輪離杭至湖屬南潯　　皖省禁米出境商販完稅省不在禁例現浙省紹蕭杭各縣米商已紛紛領取省印護照前往採辦惟成本較鉅市價難減 
　　二十五日丁祭中等以上各校休假一天地方通信 
[蘇州]  
　　偵探隊獲盗蘇警廳偵探隊長潘秀清查得張少波等（即常熟阿二）三人與黃阿雲家盗案有關即於前日飭派探士李炳榮張淦泉二人馳往張姓家搜查抄出花緞羊皮馬甲等物連同張少波等三人一併帶隊鞫訊經事主黃姓到隊認明確係贓物張亦供認行刦不諱昨已備文派探將該三人解送地檢廳訊核矣 
　　二工改名工專省立第二工業學校校長劉勳麟日前具呈省署請將該校改正名稱茲奉韓省長指令呈悉該校名稱應即改爲江蘇公立工業專門學校仰將最近辦理情形查照頒專門學校規程造具事項清册呈候核咨並錄報敎育廳備案 
[松江]  
　　石家罅鄉民被盗西北鄉石家罅莊琴秀爲子訂婚於十九日請親友聚宴詎當晚十時即被姚涇橋江北船上盗匪二十餘人打門入室將琴秀全家男女老幼一併捆縛並刦奪廚内菜刀三把逼說藏銀處所砍傷琴秀之弟琴舟泉要害並毆傷琴秀之母夏氏妻王氏弟媳陸氏親戚莊秋琴等多人後由琴泉負傷掙脫捆索從屋上躍出喊救盗等始搜刦各房贓物出門登舟向浦江駛去聞所失約值四百元左右業由事主報縣勘騐跴緝矣 
[嘉定]  
　　黃渡籌築新路西南鄉黃渡鎭與青浦縣接壤向所吳淞江爲交通要道自滬寗鐵路通車旅客咸舍水就陸惜自鎭至站小路崎嶇曲折往來頗屬不便天雨泥淖没脛行旅苦之近由當地紳士金文翰錢步珍等發起從該鎭中心另築新路直逹車站通行膠皮車輛聞已勘定路線尅日興建預計年内可以完工通車云 
[常州]  
　　縣商會代表赴寗全國商會聯合會以本年關稅特别會議與裁釐加稅關係至爲重要於上年在漢口開第四届大會時議决定於本年五月間在北京召集臨時會議討論應付方法並函知各省先行召集本省聯合會集議後公推代表赴京列席本省商會聯合會事務所依照大會之議决召集全省商會定期三月二十日在南京開聯合會先期函知各縣商會推舉代表赴會武邑商會代表李復稔君業於十九日乘車赴寗並聞此次所議除裁釐加稅問題外尚須討論撤銷貨物稅附征特捐等案云 
　　章視學二次來常省視學章伯寅於十七日來常視察一高三高二女高女師等回校後以十八日爲星期當晚回蘇十九日上午復乘車來常由第一區史學委陪同赴女職市七乙工市職等校視察下午赴男師適該校舉行成立紀念會停止上課章君至各敎室循視一周即興辭而出便道赴紅梅閣天寗寺等處游覽二十日赴乙商五中等校視察云 
[鎭江]  
　　丹陽發起市民公會丹陽縣市民成有貴等發起市民公會昨假紅梅閣開籌備會議聞其宗旨在提倡市政發揮自治精神云 
　　雷雨損傷春花連日天氣奇寒陰雨連綿低田行將被淹迨至十八夜又雷雨大作翌晨始止春花收成恐將减色云 
[揚州]  
　　十二圩添設崗警十二圩地方遼闊年來客民漸多巡警職責漸重乃總局旣於舊臘遷移南製掣舊址離繁盛市街稍遠而崗位又嫌太稀因之警力愈覺掣薄弱盗匪横行搶案疊見因是全鎭寒心警局有鑒於斯商請儀棧長轉禀揚州運使另與場運兩商及駐圩鹽務各公司磋商添設巡士四十名業由運使批准約月底月初必可實行云 
　　揚由關監督蒞新新任揚由關監督劉曉齋訂期今日（二十一）接事先於十八日由寗蒞揚駐節左衛街某銀行其隨從則寄寓新勝街中西旅館中國行長葉灜仙與劉有舊爰於是晚假怡大花園設筵爲之洗塵藉盡地主之誼 
　　調解醬鹽訟案東台醬業聯合會前與食商謙益永因加稅改洋後推翻優待舊列發生控案曾經丁運使諭令興泰東運銷局長調解刻經該局長雙方竭勸醬業向食商購鹽率由舊章讓斤讓價以示優待呈復運署銷案矣 
　　帶徵貧兒院費江都貧兒院經費竭蹶迭由院長金樹滋主任陳朔邀請各法團士紳會議補助方法經决定於田賦内上忙每兩帶徵大洋七分漕糧每石徵收一角具函縣署請轉財廳察核並請自十二年上忙起徵刻奉指令以事關地方善舉衆情允洽應准辦理除呈省署備案外仰即知照云云 
[清江]  
　　三農定期開學省立第三農校新校長孫思麐業於本月九日抵浦十四日接事後聞定於十六日上午行開學禮下午開始上課 
[南通]  
　　捕獲盗犯三名三餘鎭王雨亭家被盗夥刦一案業經縣署派警在崇明外沙安平村及海門廟橋地方緝獲盗犯朱龍華張冠清二名昨又在吕四業團營廟内續獲黃信華一名當即解縣併案訊辦矣 
[南京]  
　　電唁浙一師學生蘇敎育廳致浙敎廳電云浙江敎育廳張廳長台鑒閱連日報載貴省第一師範學校敎職員學生全體中毒慘斃學生二十餘人莘莘學子罹此慘劇曷勝惋惜謹致電唁獲救諸生並此慰問即希轉逹江蘇敎育廳篠印 
[嘉興]  
　　縣會定期開會嘉興縣議會於去年十二月二十三日自動解散後迄已三月現省吏以無此辦法指令不准汪知事因於前日公宴議員勸告續開常會故該會臨時主席沈文華已决定補開上届常會七天並定於四月一日正式召集本年常會業已分函各議員知照矣 
[厦門]  
　　自來水公司發起人會厦門自來水公司於三月七日假座黃奕住君宅内開發起人會發起人出席者黃秀烺黃迺川吳藴甫邱世定黃奕住黃世金黃仲訓葉心鏡諸君推舉黃世金君爲臨時主席提議案件（一）籌辦主任黃世金君報告本公司已認股本五十七萬四千元應請續認足數以便　議决進行（一）籌辦主任黃世金君報告厦門水量經美國之亞洲建業公司及　國之西門于兩機師均稱足用願承攬并擔保等由議决案件）一（　决本公司股本原認定五十七萬四千元所欠之二十二萬六千元茲再由黃奕住黃世金兩君各加認十萬元計共七十七萬四千元股份將足議由古曆二月十五日先收定金每股五元一俟定金交齊之日即定期開成立會依章選舉（一）議决一俟董事會成立後調集各承攬投票以價格相當承辦之 
來件 
[浙江醫專學校之一師毒殺案毒物鑑定書（續）]  
　　（子）分折化學實性反應第一乾式反應（A）木炭上之試騐將飯之一部百度乾燥之注意熱灼於木炭上則放不快之蒜臭（B）昇華試騐即用第六條砒素附著之銅片乾燥之熱灼於試管中則見砒昇華於管壁一部酸化變爲白色結晶狀之亞砒酸AS2O3（即砒霜）檢視於顯微鏡下具整然結晶形　　第二條硫化水素（H2S）之反應取飯之一部用鹽酸酸性液温浸二小將浸液瀘過取其一部通以硫化水素即生黃色之三硫化砒（AS2S3） 
3H2S+AS2O3=AS2S3+3H2O第三條硝酸銀（AgNO3）之反應將第二條之三硫化砒沉澱溶於强硝酸中則酸化而生成砒酸（H3ASO4）3AS2O3+28HNO3+4H2O=9H2SO4+28NO+6H3ASO4再將砒酸用水酸化鈉液）NAOH（中和之加以硝酸銀）AgNO3（ 
液則生赤褐色之砒酸銀（Ag3ASO4） 
Na3aso4+3Agno3=Ag3SO4+3NaNO3第四條硫化錏((NH4)2S)之反應將第二條浸液加少量之硫化錏（NH4）2S則生黃色之三硫化砒此沉澱溶解於過剩之硫化錏而生亞硫砒酸錏（HN4）2ASS3 
AS2S3+3）NH42S=2）NH4（3ASS3　　第五條佛林氏液（FehlingsSolution）之應在　性（或中性）溶液中加此試藥能使供試液中之亞砒酸依洪變爲砒酸伊洪同時有酸化錮游離 
AS+2CU+2OH=AS+2CU2O+H2第六條錮）CU（之反應投一片純錮於本試料之鹽酸酸性浸液中加熱則見砒素游離而附著於錮面　　第七條苦土合劑MAGNESIAMIXLURE之反應將供試料以强硝酸酸化之加阿摩尼亞（NH4OH）之後用此試虊則生砒酸　鎂MG）NH4（ASO4之白色結晶性沉澱 
2H3ASO4+2MgSO4+NH4cl+nh4oN=2Mg)NH4(ASO4+2H2SO4+Hcl+H2O　　第八條錮酸錏）（NH42MO4之應將第六條强硝酸浴分其一部加（NH4）2MO4液則生黃色結晶狀之砒錮酸錏（NH43ASO4L2MOO3H3ASO4+L2NH4）2MOO4+2LHNO3=（NH4）3ASO4L2MOO3+2L）NH4（NO2+L2H2O 
第九條碘化鉀澱粉液KJ）C6HLO5（23H2O之反應用游離之碘（J）能還元當量之砒AS（此際將飯之浸出液以强硝酸酸化之加水稀釋注加KJ）C6LOO5（23H2O液則溶液變爲青色而沈澱 
HASO4+5H+2J=AS+4H2O+J2 
　　第十條顧才氏之反應gutzejtsTesr取數片之精製無砒鋅投於試管中約注加三CC之衡硫酸用精製棉塞於管口上面掩以二重濾紙濕透濃硝酸液寛塞木栓放置數分鐘不見濾紙上顯何等之反應於是將棉及木栓離開注加飯之浸出液再添加試藥少許仍將棉及濃硝酸液濾紙木栓等如上法置之放置數分鐘則見濾紙上自黃色變爲黑色 
6AgNO3+ASH3=ASAg33AgNO3+3HNO3黃色AsAg33AGNO3+3H2O=H3ASO3+3HNO+6AS黑色 
　　第十一條倍登獨夫氏之反應（BettendorffsTest）注二CC濃鹽酸於試管加一CC强亞鹽化錫SNCL2液再加四CC鹽酸浸出之飯液徐徐熱之則生褐色之沈澱 
2ASCL3+3SNCL2=3SNCL4+2AS　　第十二條萊因氏之反應ReinsChest（據以上第六條及第一條（B）之試騐法合併之即本試騐法也詳第六條及第一條之（B　） 
來函 
[東省特别法院來函]  
　　申報主筆先生鑒閱三月十二日貴報新聞攔内載有張作霖安慰李家鑿一則查敝廳所並未接有張總司微電東日亦無去電貴報所載諒係傳訛特函聲明斌賜更正實爲公便此頌撰安東省特區高地審檢廳所同人東省特别區域高等審判廳東省特别區域高等審判廳檢察所啓三月十六日 
 
 

Page 11

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *   
 
 

Page 12

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *   
 
 

Page 13

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *本埠新聞 
[紐約歡迎華絲業代表之滬聞]  
　　吾國派往美國參預第二次世界絲綢博覽會之蘇浙魯三省絲業代青朱謀先等到美後之情形略紀本報茲滬上美商行得紐約美國航務部發來電訊述美國歡迎華代表鈪形並言及美國著名絲綢業領袖及美國陸海運界之重要人物對於輔佐華絲之發展允予助力故此次華代表赴美所得成續頗佳茲錄電中所述情形如下當二月五日提督輪船總公司在紐約假美航部哈定總統輪設宴歡迎中國代表八人陪席者爲美政府中各部份官員及紐約絲綢業界要人又有太平洋各鐵道輪船公司之代表主席爲提督之紐約總理開華氏與美政府航業部之總理華根氏入席後經開華氏一一介紹畢然後演說近數年來華絲運美不及日絲遠甚此次各代表還華苟能力謀改良則將來華絲在美之發展可以預卜美人對於歡迎華絲之熱度仍不减於昔日凡運輸上可以想助之處無不竭力從事提督公司之五總統輪在太平洋内可謂最速之商輪凡從上海到西雅圖今年又爲利便華商計減爲十二天一班若由横濱運絲至紐約裝提督船只十三天十二時可以到逹由上海起運者再加兩日兩日两夜之行程可謂至速矣言畢即介紹美國太平洋合衆公司芝家谷公司聖保羅公司密爾華記公司四家火車鐵道公司之總代表現兼任北太平洋水脚公會會長之薩克遜氏與華代表即經薩氏起言美人之喜用華絲實較用日絲之心爲殷今旣荷各代表來美吾人極願贊助此後凡有華絲從上海裝太平洋輪至舊金山西雅圖德古姆温哥武各埠而轉鐵道至紐約者鄙人當竭盡輔佐之力改用特别快車輸送此客乘快車尤速用答貴代表等來美之盛意云云後美政府官員及各絲綢業領袖均有發言宴畢借觀哈定輪中之湖絲艙此會並無日代表在座云 
　　今次之二次絲綢博覽會日本代表係乘昌興輪而往其總代表名ＲisnkoKudo共派二十一名之多大會中之名譽會長吾國爲施肇基氏英國爲李第氏AucklandGeddes日本爲hanibara法國爲霞西倫氏JulesJussoraDd即意大利瑞士等國亦有名譽會長也 
自此以後華絲運美無論海運陸運均可得優先之便利矣 
[實業廳調查菸廠]  
　　本埠烟業公會昨接上海總商會來函謂奉江蘇實業廳公函據經濟討論處欲調查我國工商業發展情况請求將江蘇省製造水烟旱烟捲烟鼻烟各廠之名稱數目地址及出貨若干銷售何處等項詳細列表以憑彚轉云 
[聶雲臺由京回滬]  
　　華商紗廠聯合會會長聶雲臺君前因組織棉業銀公司發行債券請政府以關稅爲擔保特偕穆藕初赴京請願已接洽就緒本擬早日回滬嗣因農商部開法規委員會聶君由上海總商會舉爲法規委員會出席代表故又稽留數日至昨日（星期二）始行回申云 
[商會電陳否認廿一條之理由]  
　　請兩院鄭重宣言 
總商會昨致參議員電云參議員趙世鈺諸公同鑒寒代電奉悉撤廢二十一條爲國家生存問題凡屬國民誼無反顧尊論以起爲後盾望之國人片言扼要極佩藎籌查日人自我國提出此案以後多方設詞冀動各國之聽揣其立論無非謂諸約有效部份現時僅有關於南滿權利數條而此數者皆由日人以極大之犧牲造成今日之位如果容許華人要求將來香港九龍難保不受影響語不知日人自日俄戰役以後所爭得者如遼東租借條約之繼承如樺太南半島之讓與如俄國沿海州漁業權之分潤皆其相當之代價若必另索酬報則吾國於甲辰戰役與日本原屬友邦當時日本仗義興師亦爲顧金亞東大局起見與英美之助法戰德事同一例英美於凡爾賽和會時旣從未向法另索報酬而日人忽於日俄戰役事過　遷面後乘歐州不暇東顧之際向我要索日俄議和時不能得諸俄人之各種權利詎非李代桃僵以友邦而代受戰敗國之處分此種舉動實爲空前未有之創局爲國際道義所不許即此一端已足廢約而有餘其他法律上歷史上種種理由更無待置辯矣至於香港之讓與則一係戰後締約之結果與日人和平無事時之要索性質不同稍有常識自能辨别惟恐萬一友邦輿論爲其朦惑外交前途不無多一障礙應請貴院以國民代表之資格採用上述理由發表鄭重莊嚴之宣言譯成各國文字廣爲分布或亦上兵伐謀之一策特電奉商至希察核上海總商會叩皓 
[蘇農會請一致主張對付外交]  
　　全國商敎聯合會昨接江蘇省農會及縣農會聯合會來電請一致主張取銷中日二十一條密約文日頃上北京國務院電以國會議决取銷中日二十一條密約爲數年來國民奮鬭之結果今日本拒絶取銷矣旅順大連灣租借期滿全國輿論悉主收回今日本又運動延期矣當此外交千鈞一髮之際萬乞鈞院顧全大局勿存消極速提抗議以維國本萬世實利賴之等語貴會係全國商敎領袖務乞一致主張通告全國期逹成功無任企盼江蘇省農會曁江蘇縣農會聯合會同叩 
[全國學生會評議會紀]  
　　昨日下午二時全國學生總會在三益里會所開第三次評議會出席各省區代表十二人主席李國瑄議决案列下㈠主席報告杭州學生會來電請總會派代表赴杭議决公推黃日葵赴杭再約同浙江代表來滬㈡公推黃日葵夏曦爲大會秘書㈢贊同上海總商會發來財政公開辦法并推舉代表接洽共謀國是㈣由南京代表楊嘉猷赴二師接洽催江蘇學生總會委託代表三人出席㈤通電各地學生會於三月二十五一致舉行收回旅大示威游行㈥有緊要會務發生得召集臨時會議㈦北京代表提議裁兵運動案議决修改付下次評議會通過㈧北京代表提議裁兵運動案議决修改付下次評議會通過㈨湖南代表提議中國學生會進行方針案通過其他重要議案因爲時已晚定明日下午二時開四次評議會繼續討論云又北大代表王汝璵因校事定數日内北上并報告連日進行情形俾北京學生會能依照大會議决案而從事進行云 
[國民對日外交大會委員會紀]  
　　發表第一次宣言 
前（星期一）晚八時國民對日外交大會各委員在救國聯合會開第二次委員常會由委員長徐謙主席首將所擬宣言簡章草案提出討論僉謂宣言無須修改且宜速行宣布惟簡章應俟下次討論一一付表决通過繼討論示威運動辦法經衆商酌良久公决定於二十五日（本星期日）聯絡各界假公共體育場開一示威運動大會並推舉唐豪·汪醒齋·夏曦·周霽光·王亞樵·陳家　·倪无我·陳國樑·等向各方接洽至於官廳方面則由委員長繕具公函由委員携赴恊商云 
　　附錄國民對日外交大會第一次宣言吾國近已正式對日本提出否認日本乘歐戰時强迫吾國之二十一條因之主張收回旅順大連是爲我中華民國全國人民一致表示之决心合於公理正義且可以保東亞之和平亦即所以謀世界將來之永久和平日本絶對不可輕侮者也乃日本之答覆反堅持其昔時强迫之行爲爲有效從而拒絶旅順大連之接收違反公理獨逞强權冒世界之大不韙我國民用是發起對日外交大會以扺抗之一方警告日本軍閥一方仍促進中日國民之眞正親善此本會所欲鄭重宣言之意也旅順大連之租借根據中俄會訂條約此條約之第三欵租地限期實只二十五年日本繼俄租借亦只能依此條約今當二十五年限滿之時當然照約交還旅大不容片面狡展不謂日本對於此點悍然不顧竟謂接收旅大之議無答覆之必要其意無非以旅大租借期已因其片面無理要求之二十一條展爲九十九年效尤强國施於我國曾不思亞爾　斯勞　之　讓本無期乃不過五十年已復歸於法非復德有且德之國勢今已一　不振强權果足侍乎舉世疾視之二十一條吾國自始根本否認已於巴黎會議華盛頓會議兩度提出與會之國均表同情乃日本猶强認爲雙方締結之約除已聲明放棄及撤回保留各項目外堅欲維持其片面之效力查國際條約在民國未有不經國會通過而能由行政機關任意締者吾國臨時約法第三十五條即明明有此規定是袁世凱昔日本所屈服自訂之條約吾國儘有否認之餘地可無疑也日本在國際間有德意志第二之惡感其强暴行爲實爲衆矢之的在歐戰中乘列强不暇兼顧之時欲破均勢而獨染指於吾國旣不能肆其𩻻呑徒使吾國人民引爲國恥永不能忘而列强亦皆以爲不宜巴黎華盛頓兩會均有其表微日人當亦自覺夫日本與吾國經濟上本有相互之關係非兩國國民實行外交親善不可乃日本軍閥口親善而行　食徒留一欲併呑吾國之痕跡而又爲列强所監視而不獲逞實屬至愚德意志之前車不遠日本人民正宜引爲殷鑒應極力反對其軍閥之所爲須知吾國主張收加旅大乃保我主權之不可侵至日本人民尚能尊重吾國之主權吾國人民要未嘗不願使其在吾國能逹其經濟　求之目的也總之今後世界和平之關鍵其問題實在遠東而遠東問題又在日本是否愛好和平日本若能斷然放棄其土地侵略政策依吾國之主張交回旅順大連自認二十一條無效則柬亞永無戰禍而日本仍可保其吾國經濟密切之關係是本會之主張實爲善意所冀日本國民深能諒解者也倘日本軍閥不顧吾國之要求則吾國人民惟有取自衛之方法對日經濟斷交特此宣言惟我友邦共鑒之 
[各團體籌議舉行示威運動]  
　　二十五日 
本埠各團體昨日午後三時開聯席會議討論對日外交及示威運動組織辦法到者有全國學生聯合會·中華救國聯合會·中華救國十人團·山東路·江西路·兩商總聯會·等三十餘公團唐豪主席略謂中國受日本脅迫而訂之二十一條約向爲全國國民所否認並經吾國代表在凡爾賽和會及華盛頓會議席上一再聲明無效日本代表雖有放棄一部分權利之表示根本上仍未取銷實國際上之遺憾此次經吾國政府遞送取消二十一條牒文日本拒絶復文業已送來第一步之進行雖爲政府職權而吾國民實有督促表示之必要則三月二十六日爲旅順大連租借期滿之日照原約亟應收回日本根據二十一條以延租借長期限吾人應絶對否認然須有所表示故本日由各公團聯席討論辦法請抒高見云云經衆相繼發言均甚激昂當公决籌備示威運動辦法如下㈠定名稱爲國對日游行大會㈡組織分交際·總務·文牘·庶務·四科際每團一人總務舉定全國學生會·救國十人團·兩商總聯會·擔任庶務每團二人文牘舉定全國學生會㈢接洽華租兩界官廳推定唐豪等三人㈣旗幟文字公决限於取銷二十條收回旅大爲限㈤示威日期定二十五日下午一時㈥集合地點在滬軍營㈦游行辦事處定救國十人團㈧經費由各團自由分任㈨每日下午三時聞會討論進行辦法㈩事前登報通告各團體 
[山東路商聯會之討論外交會]  
　　國聞通信社云本埠山東路商界聯合會於前晚開職員常會討論外交問題公决辦法如下㈠對日經濟絶交方法（甲）通告本路各商店一致勿賣買日貨（乙）凡中國原料及各種貨物亦禁止運銷日本（丙）請米業團體勿再將食米運往日本（丁）勸告國民立志不用日貨㈡加入羣衆示威運動（甲）是日請各商店多派會員參與（乙）請各商店懸掛白旗上書「不承認二十一條約收回旅順大連主權」）丙（徵求各員意見議畢散會 
[東方紡織公司召集股東會]  
　　大陸報云昨日東方紡織公司召集股東大會以邇來紗廉花貴每包需蝕銀二十兩公司存貨擁擠資本不敷週轉决定續收未繳股本計共二十二萬股股以超收額面三兩之價發行實收六兩云 
[華僑贊裁兵之復電]  
總商會昨接南　　中華總商會函云昨接廣州總商會轉來快郵代電一紙大意以减兵理財爲急務擬集合全國士農商工各界團體實行監督政府一致主張等因准此敝會即開會議决經衆贊成用特具函奉覆尚希查照備案爲荷此致上海總商會 
[商總聯會裁兵委員會紀]  
　　上海各路商界總聯合會之裁兵委員會昨晚舉行委員常會到委員九人議决四案㈠加推四川路張𩸜堂滬西九路葛品生山東路謝廷燦滬北六路成夑春民國路徐運新閘北五路孫綺恨等六人爲委員㈡印發余仰聖提議之白話傳單㈢徵求鼓吹裁兵運動之諷刺圖畫與文字㈣分派委員向各處聯絡接洽　 
[周兆瑞赴寗參與本錫珪回寗後之重要會議]  
　　海軍總司令杜錫珪於日前晉京催取餉欵並爲最高問題統一問題閩粤問題順分往保洛有所商榷業已公畢於十五日田京返寗聞杜氏出京餉欵仍未領得對於上列三項問題亦無確當辦法惟海軍全體枵腹從公盼餉甚殷迭次聯名電京嚴催若再延宕不發惟有援照上次辦法自由行動派艦截留鹽稅以充餉糈之表示故杜氏在洋聞信怱遽寗擬於日内在寗召集第一第二曁練習艦三隊司令會議重要軍務本埠海軍第一艦隊司令周兆瑞接電後已於昨日乘滬寗特别快車赴寗與議矣 
[旅滬皖人對於皖近事之表示]  
　　反對改軍爲警反對督署移省旅滬安徽紳商因聞吕調元有將殷部十二營改編省警備隊之議無端增加皖人負擔表示一致反對特於昨日電吕如下「安慶吕夑甫先生鑒報載公將殷部十二營擬改爲省警備隊道路傳聞或且失實茲將此中弊害剴切陳之查殷恭先所部十二營久議裁撤鐵案如山公蒞任宣滿於人耳今若改編警隊明明使𨽻屬中央殘餘待遣之兵一變而爲地方軍隊該部餉項向取給於財部者今轉移之省庫成爲固定之額其害一該餉旣移省庫原定省警備隊二十四萬元之預算勢必因此不敷另須議加餉費是使甫經取銷新安武軍之墊餉易一名目依然復活無往非皖人膏血皖人豈肯受欺其害二旣以警備隊餉移抵殷部額支則各縣現有衛隊勢須一律裁盡概易客軍客軍素無鄉土觀念昔僅就一二處者今反使零星分散於各地患伏無形愈難收束其害三殷部改編警備以後指揮節制之權必屬諸軍長不啻爲虎附翼省官將不敢過問其害四綜此四害其於皖人生命財産以及民治前途危險窒礙所關至鉅望公貫澈宣言力主掃數裁撤勿爲甘言所誘强勢所迫全皖之幸我公之福急盼明示用釋羣疑皖人李經義柏文蔚阮强李經方劉世珩陳惟彦許世英姚春魁汪頡旬余之芹洪冀昌汪漢溪徐乃昌劉更年楊士晟温朝詒劉愼詒李國杰范毓靈程源銓陳仁梅舒邦杰孫元方汪景龍汪禹丞李次山汪慶辰張鴻鼎劉醒吾關建藩宣傅謨王慶雲李乾玉等同叩效」 
　　又聞督理馬少甫近有將署移省讓出蚌埠歸鄰省駐兵之說旅滬皖紳同日電致安徽馬督理吕省長聲明反對錄電如下「安慶馬少甫先生吕夑甫先生均鑒昨接安徽旅京九團體體通電略謂近聞督理意欲移省讓蚌不勝驚異計其弊害不可者四萬望聯合抗爭等語蚌爲駐軍要點省爲民政中樞省長駐省督理駐省督理駐蚌旣無文武同城之牽掣尤合軍民分治之精神局勢久成宏規宜守且細繹督理善後名義應於軍隊集合之地籌畫裁汰改編之方舍蚌駐省其義何居道路傳言謂此項舉動事前已有遷讓之約且近聞陳調元已派人赴蚌規畫駐兵地點因何有此深謀是否早得同意皖本貧瘠省區皖人又素守保境安民之旨何事招人嫉惡過勞越俎代庖同人思患預防均視此爲全省存亡問題决難忍默不爭聽人宰割皖猶有人設以此舉施於隣省隣人又豈能甘受而况年餘以來皖人奔走呼號竭力籌欵　　義兵以救省危督理躬觀其事寗不深知乃殘餘之殷部正待全裁而强悍之隣軍　思壓境朝增兵夕即索餉陰佔據明則移防吾皖人尤認爲與嚴重裁兵之本旨大相背馳經義等痛心桑梓利害切身警耗傅來皇然滋懼究竟有無移省讓蚌之計盡應請明白宣示用釋羣疑並盼早日旋蚌裁兵减餉力踐前言迫切直陳立候電復皖人李經義柏文蔚阮强李經方劉世珩陳惟彦許世英姚春魁汪頡旬余之芹洪冀昌汪漢溪徐乃昌劉更年楊士晟温朝詒劉愼詒李國杰范毓靈程源銓陳仁梅舒邦杰孫元方汪景龍汪禹丞李次山汪慶辰張鴻鼎劉醒吾關建藩宣傅謨王慶雲李乾玉等同叩效」此電發出後并將原文電復北京旅京皖事改進會·皖事革新會·安徽裁兵協會·安徽裁兵促進會·皖人同志會淮社新皖社·淮　學會皖籍學生同志會一面并致電北京天津漢口蘇州各地安徽同鄉會通知云 
[李經羲覆呂調元函]  
　　李經羲答復安徽省長吕調元函云接奉惠書不期而至表示虚懷於意當受過承推挹非心所安吾皖行政失綱糾紛已極推原禍本武人鴟張越軌莠徒利而煽之往事皆然於今爲烈於是掀起大波一動不可復靜許氏治皖年餘於裁兵改選兩事尚能不違民意乃竟以此受逼辭職旣辭職矣又復以此受逼離省使不得代而去中央感覺困難命公來皖安輯任官資格具在鄕人望救不暇惟視公之設施爲從違初心本無所軒輊徒以軍閥重疊保薦繼以嚴重督催公復頻數往來其間不免形迹顯然采色過重輿論對馬本多不滿今更事事與皖爲仇舉動驕横較前益甚鄉人料其必爲皖禍無不隱懷憤恨正慮其諸黨朋比公乃爲馬所力保又見卵翼馬之鄰藩利用人爲前駈干越而不負責視皖殊無善意遂不能無疑於公以爲彼人何愛於公若無陰私要結何獨信公如是之專且切耶鄉人惜公結胎錯誤已落人掌握操縱即肯暫施權術姑示優柔而權勢在所必爭終將由包圍入於挾制不免進退兩難而吾皖與我公交困矣此爲將來情勢所必趨有識者深慮吾皖政權輾轉移歸武人皆藉公手而操全勝觀於力薦私黨分收警權惟恐不及假借聯合名目意在融警入軍務使羅爲已用若非公變章行權即區區一方省警目前已不爲公有其他如移占省署爲軍民合治張本讓防衝要爲巡閱侵略端倪雖未實行已先籠罩及其發難補救已遲此近日抨擊所由來也至若裁兵必敷衍完局改選難違法取消明眼人知此爲人民艱苦爭持所得中央政策法律所規固非馬得而驕抗又豈公所能私循倘彼人僅於舉此二事文飾廉蕳交歡而他者皆可以任情妄縱則亦徒自暴棄而已何足欺我全皖如謂騰謗惑聽者非與公有嫌怨即於公存攘奪世情變幻百出羲亦不敢决其必無然又何能使吾皖智愚一轍人人心目中皆引爲深憂大戚魔力果能如是之大則所指爲魔力者即爲眞正輿論矣夫以難治之皖處於羣沸之秋公即敷政多能已難保盡滿人意况乎一策未施署門甫入已先使人民隱懷疑二語云誠信未孚不可以臨衆此後剛柔之間茹吐皆難爲用叢脞竭蹶爲慮正多公不幸多此兩重弱點事果有累於皖亦即不利於公是以同人本愛鄉之心以愛公如能勸止公行固可以此破陰謀之投餌即不及勸止公行亦可以此效他山之攻錯公倘能絃外聆音言中會意藉讜論責難之嚴切作武流干政之規維仍爲桑梓犧牲不受權門利用未嘗不可遏抑野心破除苛約愚以爲世風雖薄正義猶存當道果嚴守分權之責復不存附勢之心清議滿前起爲後盾凶人節麾高擁苟不甘居豺虎未必竟全無忌憚也總之譽公者諛言日至豈能不害於私諍公者苦口見憎未始不利於病言者倘得而居功疑者將轉而爲信目前之得失成敗在公一轉移間肯下最後决心耳因動於雅量之善機用敢爲推誠之忠告惟我執事實利圖之 
 
 

Page 14

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *[東北城商聯會之外交會議]  
　　東北城商業聯合會昨爲外交問題特於上午七時在會召集緊急職員會議馮秋心主席首由主席報告政府提出取銷二十一條之通牒業經日政府拒絶而旅大租約亦於本月二十六日期滿值此一髮千鈞之秋國家存亡所關應請在場諸君互相商議具體辦法以便對付云云當經在座職員議决辦法五條㈠勸告本會範圍内之全體商店會員概與日人斷絶經濟關係㈡即發扺制劣貨傳單萬張喚醒同胞共雪國恥惟所擬字句勿得激烈以防奸徒藉口當請文牘主任陳天生起稿㈢致電參衆兩院請其嚴重監督政府對日外交勿得稍有退讓㈣由會支欵置備白大旗書就觸目驚心之句懸掛通衢藉促人民之覺悟㈤加入二十五日之大示威運動 
[平濟利路之命案]  
　　妓女出局不回往尋之一男一婦被匪擊斃住居法新租界華格臬路五十九號門牌之婦人華氏（即阿英姐）有賣女方寳寳在英租界棋盤街雙慶党么二妓院應客於前日深夜有王某又名盧雲元者將寳寳招至三馬路某旅社七十七號房間内掯不放回故由跟局大姐林弟回家訴知華氏同姘夫湯培生前往該旅社找尋時王與該妓已避往他處祇有不識之甲乙兩人在内當由華氏向論爭吵旋由該兩人允許同往法租界南陽橋地方找尋迨至天明五點時偕同行至法新租界平濟利路七十號弄口僻靜之處突被甲等袖出手槍開放彈中華氏及湯培生之頭部立即倒地身死甲等即逃逸無踪後由巡捕查見報告捕房飭派探目韓邦逹徐阿東·任水揚·等到塲查勘一週當將兩屍車送同仁輔元堂騐屍所於昨日下午四點餘時聶讞員蒞塲檢騐當時屍女小阿囡投訴前情即經聶君檢騐一過諭候檢察廳派員騐明棺殮一面着捕房飭探跴緝兇手到案究辦 
[出洋留學領照手續之新規定]  
　　無留學證書者不給護照 
交涉公署昨發布告云爲布告事本月十日奉外交部訓令内開准敎育部咨查近今自費赴歐美留學者爲數漸夥其中常有工商中人藉用留學名義在外謀利者迨至費用不繼往往向公使館或留學生監督處假貸欵項滋擾不休殊屬不成事體茲爲防止前弊及便於稽核起見嗣後凡有以留學名義請領護照者應先騐明所發留學證書再行核發附送官自費生留學證書式樣請轉行遵辦等因相應將原送官費自費留學證書式樣各一紙令行遵照辦理到署查出洋留學現經敎育部咨行發給證書并訂明未經發給留學證書者不得以留學名義向交涉公署請發護照誠恐未及周知爲此布仰出洋學生一體知照 
[閘北改縣說中之寳山人言論]  
　　自滬上西報申說閘北改縣問題後有關係各縣如上海·嘉定·寳山·均有議論但未宣布茲聞寳山方面有人謂如果以滬埠發逹故鄰近之閘北因之改縣則將來閘北至極發逹時其鄰近應否再闢一縣抑併寳山嘉定全境而劃入之不無疑議如以極繁盛處應設縣署管理則寳山縣境之閘北何妨將寳山現有之縣公署移置以便收指揮之効重申章同在任時之主張此種言論告似可供閘北改縣問題之研究也 
[閘北籌設敎育會之糾紛]  
　　閘北市廛日盛前由徐錦裳等發起籌設閘北市敎育會具函邀請各校推舉代表列席當經正式投票選出陳熊爲籌備主任按步進行日前徐錦裳等忽對於陳氏表示不滿復召集一部份會員另推吳研因爲籌備主任而陳熊自身·與飛虹·上海三高·等校加以剖白備述經過情形吳君亦聲明不就閘北市敎育會一時恐無成立之望也 
[淞埠建設之進行]  
　　張督辦贊成碼頭船塢計衋北京稅務處咨外交部云據江海關稅務司條陳意見謂上海一埠因無可停巨舶碼頭將不能維持其頭等商埠之地位現擬自吳淞口至舊江一帶建設碼頭關棧及無稅區並謂如借債舉辦以所獲利益償還本息綽乎有餘至此項事業歸官辦抑歸商辦暫可勿議惟沿浦灘地擬全數歸浚浦局先行收管但不得政府命令不便辦理並希望事前不必知照地方長官以免遷延時日被人民領地升科據爲私産日後難以收用等語外交部以爲該處辦理碼頭關棧等項屬於吳淞商埠局及擬設之港務局職權故已據情咨請淞埠張督辦查核辦理茲悉張督辦極願依照前年浚浦技術委員會所議之碼頭船塢計劃及早實施業已分電外交部稅務處轉飭江海關稅務司與埠局直接協商辦理期速觀成云 
　　中國海外航業公司集股銀五百萬兩經營海外航行及碼頭堆棧兩部事業前曾擬具章程呈經吳淞商埠局分咨各部核准立案本年一月淞埠局據該公司發起人劉垣等呈報現已集到股銀九十餘萬兩將碼頭堆棧一部先行開辦已在淞埠譚家浜地方購地八十餘畝從事興築請求批准立案業經張督辦准予分咨備案並派埠局新委建築科宋科長監察工程協助辦理俟部復到後即行開工云 
[航業消息彚紀]  
　　提督公司接西雅圖總行來電太平洋之運華客貨今歲較去年稍爲發逹故自本月三日起添加新輪一艘名白克司菲爾號四月中旬可到輪内以厦門·汕頭·福州等處之南洋貨居多並有木頭八十萬尺運來又麥堅尼總統號今日下午可到停泊中碼頭來貨逹五千噸之多明日往香港出口貨有一百二十噸　　昌興公司於下月起取消小吕宋埠已紀本報其原因爲美國寄往菲烏島之郵件現已歸中國收歸自辦以後不再由昌興之皇后輪帶往該公司又因小吕宋之營業本極清淡所以廢止也 
　　日本郵船公司之八幡丸此次自門司來滬甫離港口先遇南風繼又改變爲西北大風該輪經過二十四小時之危險及至進口到申輪中所載之棉花二百另二包洋紗三百件東白糖一萬七百袋已稍受濕矣又該公司之長崎班第二艘快輪上海丸自十五號出廠後上星期亦已經試車速率與長崎丸同故已决定於二十五日開始就航上海第一次出口期係二十七號自此輪加入後該社之中日上海線内定期船已有十輪矣 
　　順享洋行經理之菲澳那威輪船其航線現亦擴充至德國之享寳此次之林逹號於二月二十四日已實行由享寳開出將於四月二十日到申故本年之中德航業必較上年愈爲發逹也 
[曹家渡救火間建築交涉近訊]  
　　　工部局總辦函述建築原因曹家渡建築救火間一事地方團體曾一再請求交涉昨交涉人署特覆閘北地方自治籌備會函云逕啓者工部局在曹家渡設立救火間一事前准貴會來函並據商民鼎豐等六十餘户來呈請爲轉飭阻止當經商請領事轉飭工部局即日撤消嗣以時隔兩旬未准函復又准松滬護軍使轉據地方各團體公函並工巡捐局上海縣知事先後函呈前來復經嚴重交涉並曾面晤領袖領事催速撤消一面派員與工部局直接商議茲有工部局總辦致本署陳科長世光一函用特抄送台　除俟領袖公使復到再行奉逹外先此奉復即頌日祺駐滬江蘇交涉公署啓（附工部局李總辦致陳科長函）逕啓者日前承枉駕敝局詢問在極司非爾路建築救火間一事當經面告經過情形茲特再爲函逹查敝局議定在愚園路及地豐路之轉角添造西區救火間專爲西區預防之用惟該救火間工程浩繁一時不能造就誠恐新閘救火間距離太遠不及施救西區之火患是以去年敝局議定在極司非爾路暫設臨時小救火間以便預防該處廠家如遇有失火之時即可於新閘路救火隊未到之前就近先行施救但敝局原擬租一中國式房屋以爲救火之用苦無相當房屋因此議定在極司非爾路道契六九八六之敝局餘地上計三分三釐三毫暫築小屋祇容救火機一駕救火員數人其造價約二千兩至二千五百兩以上情形想係台端欲知者特此奉逹敬頌日祺云云 
[總商會爲惠工清理之兩函]  
　　一致該行一復債權團惠工銀行宣告清理後總商會曾一度去函請其注意工人存欵迄未見覆昨總商會因惠工債權團迭次之請求復致函該行重申忠告同時復債權團一函今一併探誌於下㈠「致惠工銀行函」逕啓者敝會前因貴行儲蓄户之請求曾於本年一月間泐奉一函陳述工人境遇之可憫銀行信用［之宜固請將此項存欵首先注意力籌善後諒蒙垂察佇候月餘未邀惠復而該儲户等望欵之殷有如望歲迭以居間人辦理不力來相詰責竊念此事關係租界金融人民生活社會辨别之力本極薄弱而一般儲蓄觀念又正在萌芽時代保育維持敝會與貴行均有相當責任是以不避煩凟之咎再向貴行諸公有所忠告幸垂聽焉查貴行額定資本共一百萬元而實收者僅有二十五萬元計居全額四分之一是此外未繳股本四分之三計七十五萬元證以公司條例一百零六條曁第一百二十六條第一項之規定實有首先繳還以了債務之責任蓋非特有限責任之法理如是且資産負債表中此項未繳股本原爲銀行之確實資産而爲一般債權人之擔保品也貴行清理以來歷時已久僅知催收外欠而對於此項未收股本並未首先認繳直至外欠不能約期收齊儲户羣起詰責始有或須續繳四分之一股本之表示而一般儲户則已望眼欲穿久矣是貴行對於公司條例股東責任之規定未免缺少相當之注意特是亡羊補牢猶爲未晚法定之責任旣難逃千人之督責而熱心社會事業者又不以一挫而自隳其所守敝會深願貴行諸人實行續繳股本之策以爲積極了債之計則儲户之百般指摘者自能一變而爲咸相諒解否則彼等以自衛之决心行最後之對付旣添糾葛又損令名諒非諸公所願聞也披肝瀝膽言盡於斯至祈賜敎此致惠工銀行各董事先生㈡「致惠工儲蓄債權團函」逕啓者接誦本月十六日復函以工商界訴訟清理之案由敝會公斷處審結者不一而足旣能審理訴訟自非毫無權力等語均已奉悉查敝會此項職權約分兩類一爲公斷一爲理賬但公斷依據部定章程必須由雙方同意聲請或出於法院委託理賬亦須由官廳選任或由該公司具函委託敝會方能有所依據行使職權現查惠工銀行一案旣無上述情形則敝會公斷處自屬無從辦理前函所謂祇能爲道義上之援助者語意如此惟據今日報載海德理律師復貴團函知該行股本僅實收四分之一則依照有限責任之法理以及公司條例第一百零六條之規定各該股東自應有績繳股銀以了債務之責任已以此意函知該行董事對於此層請其從速照辦矣此致惠工儲蓄債權團 
[閘北水爐業請維持行規續聞]  
　　電省請願 
閘北水爐同業昨日又電呈省署請求維持行規其文日省長鈞鑒閘北水爐業行規關係全體生計同業一致尊重詎有閘北商業公會吳復初等主謀破壞羣情恐慌以當此生計艱難成規若被破除營業失所保障勢必致全體輟業除聯合赴縣署請願外合亟電懇鈞長鑒准查照原案維持令縣遵辦全體戴德閘北水爐業李勝先·何潮福·王榮桃·華忠鳳·等二百四十人同叩 
[天后宮攤户致縣敎育會函]  
　　述要注復業經過 
天后宫攤户根據議案昨日以天后宮商市公會名義函致上海縣敎育會聲明事實請予維持生計原函如下敬啓者敝會各攤讀見報載貴會函請欵産處保持天后宫現狀旋由該處函復等情是眞是僞令人莫解緣此復函所云與天后宮攤户七次呈求復業事實絶對不符非但生計攸關抑且公理莫明貴會爲一縣敎育機關事緒紛繁此案非關敎育容有未知故敝會不得不冒昧凟陳聲明眞相幸明察焉敝會成立二十四載各攤在宫於此擺設公地實已年久所謂四五十年原爲文詞約數内有幾户其祖父由小東門廟塲遷來實在五十年以上而與廟重始亦已四十一年（按縣志清光緒五年出使大臣崇厚奏建官商籌造九年落成）設攤至今宫内從未有禁想我父老稽考往事非無籍可稽去年六月奉縣公署一零六號布告飭讓修理確有暫行遷出以便興工字樣並無永禁之意懸之宫内載之報章何能虚搆自八月後三次呈縣請求復業蒙批據經理欵産處主任警佐具復如無不正當之行爲自准照營生等語亦未有禁可見欵産處此時亦尚未有禁意惟花栅適已遷入此批一出即於三日内朦請永禁設攤矣至謂符永年·楊益山·等未見流離失所語雖誠然惟自閏月至今共逾九月原六十一攤除餓死尤張二户現存五十九攤此中只符楊等八攤雖尚未爲流民却亦離廟失其原所從前在宫設攤非露天者日費二十三文作爲租金及香伙清潔之用攤本有限除父傳子兄貽弟外生財移交須數元十數元不等每逢歲時祭祝各出香金修理又各量助所謂日租攤基有費捐修又有費也然以外究無何等苛捐若符楊等八户以職業著名關係無可歇業他往暫依租界隣近店前弄首設攤餬口不但房租地費之昂貴抑且爲一暫字受得許多損失痛苦正難言喻其餘五十一户雖寄居四近而失業已久種種苦况早於省呈中切實陳明是亦各攤之所以公推符楊諸户爲代表誓死力爭此廟内攤基之一大原因也故平心論之縣令流離失所四字實猶未足以形容不過良心上流露一語而已乃欵産處言外意若多不滿之見個中黑幕誠難測矣况花棚之賄設石獅之移動悉爲委員查明確鑿縣長復親履勘諭令拆除花棚今且旣不遵拆黑幕神通眞是公理澌滅騰笑外人而福佑路之代謀欵産處並未提及萃秀堂即據理反對則此處是否可以設攤諒生長上海者皆能知之而縣署與警佐之偏袒何方諒亦顯然然公理自在人心請觀滬上各報一月來之輿論當知此案大略情形豈出之運動皆爲黑幕中作用乎遁辭亦知其所窮而已且民無信不立非信何以服人爲富之不仁忍心竟至若斯不知敝會各攤正惟以天后宫體而主權之重及省批縣諭之宜遵根據正當理由逹目的晢取文明以至復業倘再被誣飾遷延必置攤户於死地萬不得已惟有將全案始末訴諸公論利鈍不計也貴會爲上海高尚國體羣英薈萃不乏仁人豈徇彼欵産處一人之私與衆意背馳忍絶我五十九攤祖代相傳攤基之蟻命又况敝會各攤之子弟大多在貴會學校管轄之下定亦有以善敎青年毋使攤民失業致其子弟失學入於歧途是尤畝會全體不勝痛哭流涕深有望於貴會中之仁厚長者已且廟内設攤多例可援敝會只求各攤業花棚無占攤基並願擔警費互相監視勿受人欺勿污我名非關生計他曷遑求亦早呈明省縣矣用將事實奉逹至希垂察是荷區區愚誠惟天可天凟冒之處尚乞原宥專肅敬請上海縣敎育會諸公鈞鑒天后宫商市公會符永年楊益山等五十九人公叩三月十九日 
[電氣處裝線工人已照常工作] 　 
　　工部局電氣處裝線工人因要求增加工資不遂宣告罷工已迭誌本報昨聞該項工人罷工兩星期後於前日歸工一切工作條件與未罷工前相同惟夜間等班應得工資一層已經允准此後當即照發云 
[裝釘書籍工人罷工紀]  
　　本埠書籍裝釘作共計六十餘家裝釘工人計一千五百名於夏曆二月初一日起店主方面因近年米珠薪桂原定每日貼飯金七分今欲增至一角而工人方面以爲祇加飯金而不增薪資實無其理於是聯絡各作工人一律罷工藉爲抵制計裝釘之生活規定摺書一萬張工資一角八分今工人方面則舉出高松林吳延富二人爲代表昨日在釘書公會開會代表即向該會會長說明理由略謂各店主之欲增加飯金實亦出於當然而工人之工資素稱微薄何得遽然增加照代表之意飯金增三分）即七分至一角（而工資則必須增四成（例如摺書一萬張計洋一分八分今則須改爲二角五分二釐）磋商之下亦無具體結查定今日再至公所開會召集各印刷所經理取衆議云 
[警廳長勸募公債償欠餉]  
　　當塲認去三萬餘元 
國聞通信社云淞滬警廳因欠餉甚鉅省中特由所發災歉善後公債中撥劃一部指用該項公債總額爲七百萬九成實收每年四月三十日及十月三十一日發息週息一分五年償還每年兩次每次還五分之一并以全省貨物稅　作擔保提出上海·無錫·丹徒·武進·四處稅收每年一百八十萬擔保付息本月十九日晚警廳長在一家春宴客即向紳商報告此事勸爲認募當塲由湖州會館認一萬姚慕蓮五千顧馨一三千陸伯鴻四千約共認三萬千元云云 
[日本紗布輸入驟减]  
　　國聞通信社云自日政府拒絶廢止二十一條後中國各界至爲憤激商界方面雖未實行抵制然近日來日本輸入之紗布已驟見減少華商方面恐受損失亦不敢進以致到貨銷路呆滯故大阪等處棉業薈萃諸地均紛紛拍電探問華商對二十一條之態度對於現狀甚爲悲觀苟日政府再行堅持前途必受大影響茲將最近一週之日本紗布輸入數錄下 
）前週（）上週（（減少數） 
　　棉布八八七梱六二二梱二五七梱棉紗二二三○梱一○四五棋一○八四梱 
[偵查僞造正金鈔票之部令]  
　　松滬護軍使署日前接内務部咨轉准駐京日使照會内開據北京正金銀行支行函稱上年九月間有人以該行青島支行所發鈔票之僞造物請求兌現近又發見北京支行之僞造物其請求兌現者均爲貴國人查北京支行假票極爲粗劣其爲僞造物不難發見而青島之僞造鈔票則精巧無異眞僞難以辨别可知其大規模之僞造該行發見此種假票後即請由日本警察署行文貴國警察署分别搜查迄今犯人猶未就獲請設法查辦等情此事不獨阻害該行鈔票之通行或致破壞一般市面之安全請爲令飭該管官廳迅將犯人逮捕　到案從嚴懲辦以免除種種之阻害咨請查照通行各省一體嚴密偵緝等因到部除分行外咨請飭屬一體查辦等因業由何使通令所屬各軍警留心偵緝矣 
[美國將在滬設立新銀行]  
　　據美銀行界消息美政府現擬在上海及日本各設立一半官性質大規模之新銀行其辦法按照一九一九年美國上院通過之銀行新法案辦理一爲聯邦外國銀行資本二百十萬美金一爲聯邦國際銀行資本七百萬美金各商埠均擬設分行數處云 
[本埠新組織之兩銀行]  
　　銀行事業邇年來大有蒸蒸日上之勢聞今年又有新組織銀行兩家一名香港國民儲蓄銀行滬行該行總行創設香港資本一千萬元營業發逹今在滬開設分行其地址在江西路天津路轉角現正從事裝修大約下月初可開幕一爲北京裕華銀行上海分行該行總行在北京廊房頭條中間路南七十三號樓房天津漢口等處均已設立分行云 
[嚇詐匪徒提解公共公廨候訊]  
　　盜匪張長江·（即張廣成）袁仲杍·（即袁棕舒）因於二月十八號持械搶刦法租界巨籟逹路善樂里二十五號周佩箴家財物未成沿途拒捕開槍逃入公共租界擊傷四百六十二號三道頭印捕二百五十二號司關華捕途人宋有濂並擊男子一人（該男子業經捕房查明名張爲卿）嗣因該盜等函約事主至新世界交欵經事主報告法捕房派令中西包探協同公共捕房中西包探往拿該盜等逃至西藏路大慶里口開槍拒捕又擊斃法捕房探夥周錫林當被拿獲解奉法公堂訊實判張·袁·兩盜及其同黨趙林堂併解護軍使署懲辦各情已詳誌本報茲悉新閘捕房捕頭以該盜等曾在公共租界内槍傷華印兩捕並擊斃行人故於昨晨派令華探王梅生與西探　鐵稟准法公堂中西讞員將張袁趙三盜提解至公共公廨第一刑庭即據該探等上堂稟明前情經關讞員得稟商之美戴副領事以四百六十二號印捕傷未全愈判將三盜嚴行收押候展期研訊 
[禁縱牲畜踐食青苗之縣令]  
　　上海縣知事公署昨發布告云爲布告事案據高行鄉經董談　基函稱據敝鄉二十二保三圖圖董陳錫榮呈陳據敝圖各梱業來稱現有一般無知鄉民豢養羊鴨及馬縱放田間踐食青苗再三向之勸導勿得貽害他人無如置若罔間且有出言不遜者刻下正値青苗發育之時若被牲畜踐食則收穫必歉不特有害民生且恐上妨國賦爲此專函奉懇轉呈縣公署出示禁止以利田疇而維畢業無任盼切之至等情據此查縱放牲畜踐食青苗實於農民生計綦有妨害該圖如此各圖必恐效尤據函前情爲特陳請縣長鑒核迅賜發給布告遍諭全鄉各圖嚴行禁止以保農田而惠民生等情據此除指令照准外合行布告仰該圖鄉民一體知悉以後毋許散放馬羊及鴨踐食青苗致妨農産如敢故遠定予究懲不貸其各凛遵特此布告 
[嵊縣春振消息]  
　　嵊縣華洋義振支會因今年春振事電致駐滬紹屬水災籌振會云上海北京路同和里大來號王曉籟轉紹屬水災籌振會公鑒嵊災重區廣冬振欵絀無補萬一現值青黃不接哀鴻遍野非振不活加以地方不靖險象環生照此次甬會議撥分數萬難分配乞即設法加撥以救民命而安地方禱切嵊華洋義振支會巧 
 
 

Page 15

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *本埠新聞二 
[友華銀行滙市報告]  
　　昨日友華銀行滙市報告云十九日倫敦大條銀價近遠期均縮二五紐約跌爲六角一二五倫敦紐約間滙價升爲四元六角九分八七五今日此間各國滙價掛牌悉照昨日弗動晨間市况穩定旣乃見堅某時金鎊成交價三月份三先令二便士半四月份三先令二便士三七五五六月份三先令二便士二五美金成交價三月份七十五元三角七分半四月份七十五元二角五分遠期七十五元嗣因投機家售出甚廟市况驟堅至收盤時英鎊售價三月份三先令二便士八七五四月份三先令二便士七五五月份三先令二便士六二五美金售價三月份七十六元一角二分半四月份七十五元八角七分半五六月份七十五元七角五分日金三月份售價六十三兩七錢五分購價六十三兩六錢二分半四月份售價六十四兩購價六十三兩八錢七分半銀行滙票定價英鎊近期三先令三便士七五遠期三先令三便士半美金近期七十七元五角遠期七十七元二角五分佛郎滙票購價皖期一二○○枚遠期一一九五枚昨日倫敦銀市歐陸及中國均售出收盤時印度購進市况穩定紐約銀市呆滯而清淡 
[上海商業市况彚錄]  
　　金融昨日上午銀幣市價爲七錢一分九釐二五午市收盤爲七錢一分九釐三七五比較前日大起二毫五中國銀行買進洋二十萬元價七錢一分九釐二毫五正金買進現洋十萬元價七錢二分中國銀行甬江來洋五萬元又南京裝來洋十萬元又杭州裝來洋八萬元三月底期洋早午兩市皆爲七錢二分七釐二五銀拆早市價一錢午市息價五分比前日小去三分交通銀行裝去杭州大條一百五十條 
　　昨晚止各銀行查倉庫存銀二十千四百零八萬兩洋三千四百零一萬元大條交銀爐熔銀無存 
[公債票]  
　　昨日各項公債市况初甚平淡價格無大上落午後受主　旺故市價紛紛向上金融公債現貨千元票開盤六十二元一角至收盤大至六十三元二角比前日提高一元一角三月期由六十二元三角逐盤高至六十三元半計漲一元三角四月期除息最高價曾至過六十元零五角收盤雖回低三角比前日尚提高一元角五分整六現貨前市買户較金融爲多後市益形暢旺且現貨存底稀少故價格甚爲堅俏收盤四十三元五角半計增九角五分三月期結果好起九角五分價計四十三元六角分四月期收盤四十三元八角計漲九角五月期前市毫無受主後市始略有做開計價四十三元九角五分五年大票收盤四十九元五角半計高三角五分七年長期由三十八元七角大至三十九元計高八角償還八釐收盤二十五元七角半計増一角五分整理七釐大二角價計四十五元九角金融百元票價六十三元六角價格可謂堅俏惟買户有限故僅開三盤云 
[國内滙兌]  
　　昨（二十日）内滙市價大致平疲計北京銀滙比前日跌小五錢爲一千零五十四兩銀元低落七角五分計一千零九元二角五分天津行化爲一千零六十二兩計小五錢銀元同降半元計一千零八元二角五分濟南濟平小一兩二錢半爲一千零三十一兩半銀元仍計一千零五元青島膠足不動價計一千零六十六兩正金鈔遜去一兩計一千零九元漢口洋例退去一兩六錢二分半爲一千零三十四兩二錢五銀元疲去一元爲一千零五元二角五分宜昌宜平同縮一兩爲一千零三十七兩銀元仍爲一千零十五元九江銀元爲一千零六元南昌銀元爲一千零七元比前日各跌一无烟臺烟估仍計一千零四十兩零五錢銀元計一千零十元蕪湖蚌埠徐州清江温州等銀元各爲一千零五元安慶銀元計一千零六元南京鎭江揚州無錫常州常熟宜興等銀元同爲一千零一元五角蘇州銀元計一千零一元南通嘉興湖州銀元各爲一千零二元杭州寗波紹興餘姚等銀元同計元蘭谿銀元計一千零四元五角海門銀元計一千零四元奉天銀元計一千零十二元哈爾濱銀元計一千零十四元重慶九七平銀爲九百九十七兩五錢萬縣九七平銀元爲一千零二十七元五角各九七平銀爲一千零二十七兩半銀元計一千零二十七元五角各與前日市價無異云 
[外幣]  
　　昨（二十日）各種外幣市况平常各票價格多趨鬆動英票比前日遜去五分買價爲八元七角半美票買一元八角一分半荷票計七角較前日各跌一分日票退去五釐計價八角八分半坡票買一元計小一分港票成交有限價鮮增减買價仍爲一元零一分德票買二元五角法票爲一角一分六釐各無上落羅卜各票進出之數均不見多價格依舊計一千元新票買三兩五百元老票買五兩二百五十元票買二兩三錢五元至二十五元買價爲七兩云 
[金市與滙價]  
　　昨係星期二近期大條銀縮一二五遠期二五五月份標金毛盤爲三百十三兩二錢較前日（十九日）收盤大六錢後高至三百十三兩四錢先令揭曉勿動有印滙小一羅比法小十法滙小十法郎香港大二五餘未更動五月份標金價爲三百十二兩七錢先令各匯等市面銀行賣出五月份先令價三先令二辦士一八七五買進三先令二辦二三一二五又五月份美匯賣出七十五元一角二分半買進七十五元三角七分半又五月份東匯　價六錢四分七五買進六錢四分半後又稍轉軟五月份先令結價三先令二辦士一二五買進價三先令二辦士二五故標金最高漲至三百十三兩五錢嗣後人心轉疲先令等亦轉硬五月份先令結價有三先令二辦士三七五買進三先令二辦士半又五月份美匯賣價七十五元半買價七十五元七角半又五月份東匯賣價六錢四分半買進六錢四分二五故標金最小跌至三百十兩零六錢後稍轉高至三百十兩零九錢收盤烚赤未做開午後五月份標金開盤三百十一兩因人心甚疲即小至三百十兩零三錢先令揭曉弗動三月份標金價爲三百十兩零七錢各匯等市况銀行賣出五月份先令價三先令二辦士半買進三先令二辦士六二五又五月份美滙賣價七十五元半買進七十五角半又五月份東滙賣價六錢四分半買進六錢四分二五後因會同抛出先令而銀行方面亦皆不欲進以此標金最小跌至三百零九兩一錢其時市况五月份先令爲三先令二辦士六二五賣出買進則爲三先令二辦士七五又五月份美匯賣價七十五元七角半買價七十六元又五月份東匯賣價六錢四分二五買價六錢四分後因買進者稍多故又回高至三百十兩零一錢又至三百零九兩八錢收盤全日抛出先令有十餘萬鎊之多故標金較昨日跌去二兩八錢云 
[紗花]  
　　昨日星期二大阪三品紗價來電較前日小七八角遠期小二元數角美棉電報現期小十個磅音五月小十四個磅音十月份漲一個磅音印度孟買花電報朋搿而漲五個羅比奥浮辣漲十五個羅比日洛去漲四羅比各交易所標準近期漲一兩七八錢遠期漲八九錢市上客帮買價本紗日紗均好起五錢江西汕頭牛莊威海衛漢口天津蕪湖野鷄等帮買進本紗四百餘包日紗六七百包期本紗一千五百包公會小包市價亦好起二錢五分至五錢成交百餘包各廠皆未開出市面有趨高之勢 
昨日棉花通州標準五月份開盤三十七兩九錢至後市收盤三十八兩市面堅定鴻裕紗廠買進現貨送廠陜西花二百件價三十八兩德大紗廠買進現貨送廠之太倉花一千三百包價三十三兩八錢 
[絲市]  
　　昨日洋莊絲市漸趨清淡統市惟新廠絲續有銷路市情仍堅開利購進元元牌銅人牌各二十擔價扯一千五百兩公安買藍龍牌三十擔價同安利買天來龍牌二十擔價逹一千五百四十兩白經交易昨亦略有中和買上等大經三十擔價扯一千零二十兩較前尚無漲賤黃灰絲經均無交易雖歐莊進胃尚有絲商嫌價過小以致銷路停頓價仍堅定 
[呌莊]  
　　昨係星期二輪值英商公平洋行拍賣疋頭之期共排列花羽綢素羽綢斜地羽綢尺六元絨泰西緞市布原布漂布紅布元細斜白洋紗等各貨計二百七十三件統計一萬二千零九十四疋比較上届少六十件計二千五百五十六疋各客帮銷路仍無起色市上本街亦屬平淡其中白洋紗元細斜二種因時在春令將值應銷時節故價稍見硬云 
[華洋義振會近訊]  
　　華洋義振會昨日接處屬麗水華洋義振支會來電云頃奉甬分會篠電開囑即派員赴滬報告災情並先電陳况略等因遵查處屬十縣災情迭經列表呈報災民之困苦災區之遼闊冠於全浙早爲鈞會所公認客臘雖經鈞會曁浙江壬戍會查放冬振幸堪緩死須臾凡極貧中稍次之户查有斗升糈担石之儲尚可苟延災重者限於振欵悉未散放並告以俟春振時定當救濟邇者時令已更青黃不接由冬轉春災情萬變次貧已轉極貧極貧更形危急不僅溝瘠爲憂勢若禍亂將至爲目前春振計接食新穀尚有五閱月全處災黎念九萬有奇即給以苞米亦非五六十於處屬餓殍者無微不至用敢頻向呼籲上冀鴻施明知鈞會博濟維艱籌欵不易而一念萬衆災黎易子析骸之慘狀又不敢不昧死陳詞冀延蟻命除遵電公推支會董事陳逸鄭寳琳二君代表敬赴鈞會泣陳災况外謹肅電聞伏唯憐察駐處華洋義振支會長蘇若望王文彬叩皓 
[旅滬閩同鄉大會記選出本届幹事]  
　　旅滬福建同鄉會於前日在十六舖泉漳會館開常年大會并改選幹事下午三時搖鈴開會首由會長沈次裳致開會詞次由幹事陳壽凡報告全年會務之經過林承基報告全年收支之情莆幹事郭兆鯤提議本會常年捐欵變通辦法經衆贊同史家麟邵立耑演說整理會務語極痛切旋即由會員投票會長請由會員中推定六人爲開票員及檢票員開票結果當選幹事姓名如下郭兆鯤·黃天霖·江一南·江宣夫·林常明·伍嵩如·盧步蟾·盧香元·陳偉峯·黃憲武·胡道南·胡炳章·林仲文·劉啓周·吳應培·林承基·史家麟·姚子崙·蕭幼　·林承年·邵立耑·任玉貴·謝維孫·黃玉富·陳壽凡·沈次裳·鄭月波·黃文周·陳少華 
[三區救火會公開整頓]  
　　西區市民開會要求三區火會根本整頓已誌前報昨日由區董余魯卿向雙方接洽由三區火會印發通告邀請地方市民加入在該區火會内開會集議改良辦法當塲舉定朱葆三爲正會長余魯卿·朱馥堂·爲副會長朱子蘅·諸文綺·王立才·陸星莊·王被侯·馬崇淦兪聞職·穆蔚良·凌建南·張筱園·陳金源·諸錦良朱確生·朱益謙·張守先·等四十五人爲評議並議决通知本區市民旣經該區尊重地方公意已由地方　出代表加入共同察頓　極進行以保公安而衛市民云云 
[救濟婦孺會游藝大會預誌]  
　　中國救濟婦孺會自開辦迄今已十有二載收養婦女男孩達數千名現因會務擴充開支日増所有經常收入不敷應用爰於陰曆本月初十·十一·十二·十三日假座南京路工部局議事廳舉行音樂游藝大會一而分發入塲劵請求各界量力認購將所得劵資作爲常年經費茲將游藝秩序記錄於下（一）該會大班西樂）二（金小蘭金小香大鼓（三）王子平君演技（四）中國武衛會演技）五（精武體育會演技（六）青年年會會員演技）七（王崑山口技（八）武飛團各種技術（九）萬國商團義勇隊隊員演技（十）王玉林化裝雙寳（十一）沈易書三絃拉戲（十二）該會女生跳舞並聞入塲劵每張售洋二元該會會員一例滅售半價藉示優待云 
[文監師路商聯會副會長逝世]  
　　文監師路商聯會副會長張連發因憤國事蜩　外交失望得病而逝該會同人羣深哀惋特由會中通告會員於今日前往執紼以誌哀悼云云 
[護軍使令禁施放風筝]  
　　松滬何護軍使以本埠及各市鄉所設電話電報各線關於官商傳遞公私消息而與軍事機關之拍發文電尤關重要迭飭該管軍警並地方官廳妥爲保護在案兹届春令乃各鄉頑童每有施放風箏紙鳶藉以娱樂但鳶線最易損礙電線一經絞阻則電線必致斷裂貽誤要公關係非細亟應嚴行查禁爰特通令所屬各軍警及各縣知事一體出示嚴行禁止應令該家長約束子弟不得施放風箏違干查究 
[奉天輪船撞傷兩船]  
　　駁船户朱阿二張小弟等於前日（十九）午後二時承裝本埠旗昌源合記機器油廠黃荳五百包運泊浦柬元一碼頭轉輪出口適太古公司奉天輪船在彼掉頭一不經心致將該駁船撞覆所載黃荳盡傾浦中同時該輪又將亞細亞洋燭船撞損進水當經該行用小輪拖回所裝洋燭略受水漬事後由該船户朱阿二馳報水巡捕房請求向該公司索賠損失而亞細亞亦用電話報告水巡捕房備案 
[救濟會偵探查獲可疑男女]  
　　揚州人周招生及婦女張氏於昨日上午十一時同乘太古公司奉天輪船出口經救濟婦孺會偵探陳少雲登輪盤查因二人言語不符情節可疑當用電話報告水巡捕房派探協同將周招生及張氏併解捕房梅捕頭以　　拐帶　疑於午後備文押解地方檢察廳發落 
[一再私造僞幣分别押懲]  
　　粤人李阿金與婦人陳高氏同在孟納拉路八百六十一號屋内私造僞質大小銀元被捕查悉往將李與高氏連同各種製造器具及已造成之大小銀元一併獲解公共公廨奉飭分别押候訊究在案昨由捕房將被告男女押解分廨經中西官研訊屬實以李阿金前因私造鉛質小洋會經訊辦有案實屬怙惡不悛着押西牢三年陳高氏押女所九月分别示儆抄獲之大小僞洋充公各種製造器具銷燬 
[扭控搶妻案續聞]  
　　湖北人胡玉亭在四區一分所控林張氏擄其妻王氏解科訊辦各節已紀昨報茲悉胡王氏前夫龔阿毛業泥水匠係林發記之舉徒龔娶王氏時曾向伊師借洋一百出有借據龔死後王氏由林留養在家二年前忽不辭而去日前在大舞臺左近弄内爲亭因言及伊前夫之欠欵應由胡償還故囑其夥夏來生華新龍至胡處通信胡乃以擄人勒續爲詞投警區告發業經段科員玉亭因言及伊前夫之欠欵應由胡償還故囑其夥夏來生華新訊明原由判張氏等交保俟林發記到案再核 
 
 

Page 16

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *[新閘路大批賭徒之科罰]  
　　婦人羅陸氏因在新閘路一千四百二十八號半屋内聚賭抽頭前晚爲新閘捕房捕頭偵悉派令中西包探協往查獲當將氏與賭徒袁金生·劉金三·陳金培·陳阿三·婦人伍劉氏·錢陸氏·劉張氏·等男女三十一人連同賭具一併帶入捕房昨解公共公堂經中西官訊明判羅陸氏罰洋三十元餘人各罰洋三元一併充公賭具銷燬 
[指控冒捕圖詐之訊究]  
　　住居西棋盤街四十六號屋内之藍白如指控浦東人楊金林冒充特别巡捕以搜查烟土爲由拆梢洋五百元等情業由總巡捕房將楊拘解公共公廨諭交五百元保候訊在案昨晨陸襄讞會同義　領事斐洛君升座傳集人證隔别研訊首由捕房代表梅脫蘭律師述明案情即由藍之代表　維露律師詰據藍白如供稱一月十八號下午三時許被告與一西人同來被告自稱係特别巡捕指西人爲捕頭有抄查烟土之權着我出洋五百元彼即可將西人帶回否則將與不利我答以店主不在彼等遂去並聲明於翌日前來取欵次晨我即往報捕房派探來店守候至將午被告果又獨來包探乃將其逮捕云云又由見證劉伯祥上堂證明十九號上午楊因到店領欵被逮狀况又由西人某氏投稱業打樣與被告素來相識被告之故父生前係頭十八號晨被告到寫字間謂渠友欲於閘北建築房屋願介紹我前去打樣遂邀我同往廣西路民和里訪渠友未遇轉至廣東路尋訪亦未遇下午又邀我往訪從河南路弄内一家後門而進我在客堂候告至廂房與人談話片刻被告云其友不在我即　回嗣後被告對於此事從未談及云云又由包探謝水泉·西探堯克·上堂稟明逮捕及詰問被告口供情形並稱被告以至該屋係訪友人曹信初然詰以原告因何控爾拆梢被告則不能答查被告前曾充當特别巡捕業於前年三月辭退云云旋由被告代表律師向各見證問一過質之楊金林供稱因爲打樣事往訪曹信初未遇故至四十六號屋内訪問友人連生亦未遇原告囑次日上午往尋故如期而去即被逮捕等語中西官訊至此時已逾午判改期續訊 
[股票糾葛涉訟案已結]  
　　祥和泰前與厚記股票糾葛涉訟法公堂原告祥和泰由逹商帮辦辣福郎律師聲稱此項股票實係原告照市價買來儘可飭查等語旋經公堂委派鑑定人查明屬實判候宣布堂諭飭遵茲由中西讞員商明堂諭判日訊得此案原告祥和泰係照票面之價值買進實屬正當厚記並無證據提出所請駁回此項股票應歸祥和泰執管堂費被告負擔原告請追損失一節應毋庸議 
[假方單抵借銀洋案之覆訊]  
　　馮樹勳前投法公堂控龔績卿化名陳謹翰將假方單抵借去洋三千元求追後判着壟押西牢五個月再還原告借欵洋三千元在案茲因被告不服决仍延巴和帮辦博勒律師請求覆訊現經中西讞員核准昨又傳訊先由博勒律師稱前有葉時春·王炳炎兩人向龔績卿借洋一百五十元由陳謹翰爲中顯見確有其人今將借據呈鑒詰之葉王兩人供認曾向龔績卿借欵惟中人陳謹翰由龔績卿囑令書寫其人不相識等語被告律師農復起而辯稱當時龔績卿向馮樹勳借得三千元後方有此欵借與葉王兩人應請堂上明察又據見證應侯才供商人在蘇州銀行爲營業部職務龔績卿於上年陽曆三月間向敝行往來於八月間由龔介紹協大公記户名共存銀二千餘元均以圖章到來取欵今將證據呈鑒請核旋經兩造互辯良久聶讞員商之法正領事德君判展期再核 
[火警灼傷婦人]  
　　昨午十一時滬城也是園北首金家栱桿觀音堂後而許姓家不戒於火登時冐穿屋頂延燒左右樓房各區火會咸　車蒞塲汲水灌救至十二時許始熄共燬樓平房十餘間當火熾時有某氏婦欲入内搬取件爲火灼傷頭面手足當經家人雇車送往醫院求治因其所傷頗重拒却不收該家屬乃託親友報告紅十字會立派救護汽車前往將該氏車往醫治 
[昨日汽車傷人案兩起]  
　　昨日上午九時許有寓居極司斐爾路榮慶里一百二十八號門牌之本地婦人孟郭氐於靜安寺西善鐘路口被汽車撞倒手　等處受傷由靜安寺路捕房一千五百十九號華捕到來抄錄汽車號碼另雇車送受傷婦人往紅會總醫院醫治一面歸稟捕頭候示又有某西婦於昨日上午十時許駛過靜安寺路撞倒行人王保雲頭腦受傷甚重經靜安寺捕房一百二十一號華捕到來押令汽車載送受傷人往紅會總醫院醫治即持傷狀單呈報捕頭請究 
[地保請驗猝斃之楊大毛]  
　　徐家滙迤西馬家角地方有農夫楊大毛年四十一歲舊曆本月初三日忽然斃命該處二十八保十八圖地保褚連舟查悉楊曾於初一日因代人掘啓釁與伊外甥馬伯鑫衝突扭毆所以越日身死事關命案昨午先投上海地檢廳報請相騐車檢察長諭令往傳屍屬來案訊明核示 
[顧阿四縊斃之免驗]  
　　潭子灣鐵路旁所竪香烟廣告木牌下昨晨有一人在彼縊斃經該圖地保查見報告地檢廳請騐旋據屍母顧王氏投廳稟稱揚州人年四十四歲死者顧阿四年二十三歲係婦人之子向在牛皮廠爲小工此次我子自縊爲缺乏經濟關係故出此下策請求免騐自願棺殮車檢察長派員訊明判該氏具結送查速往收殮 
[請驗界浜内浮屍]  
　　寶山縣九一圖地保王金福昨午投上海地檢廳報稱北四川路靶子路東首界浜内今晨有一無名浮屍年約四十餘歲身着破舊大衣下穿藍布褲查無家屬報請相騐車檢察長諭候派員往騐 
[公共公廨民事訟案彚紀]  
　　昨日公共公廨訊理之民事訟案併誌如次）一（少婦黃胡氏訴其夫黄亦初欺騙成婚請求斷離並追贍養費洋案迭經訊明屬實判着黃亦初給予洋三千元詎黃並不遵斷以故前日將黃拘押昨黃延律師請求復訊而原告代表律師以復訊期間已過不能核准要求將黃押追並發封其信屋結果被告交三千元保請求復訊不准（二）楊福慶訴金慧民違背租約請追小租洋案結果改期候傳房主並王建中到案再訊（三）義泰綢緞莊訴姚雲卿不付票洋案結果被告逃避無從傳逹臨訊又不到案應照原告所訴之數缺席判决）四（華德潮訴陶榮芳欠洋案結果改期候飭傳被告到案再訊（五）豐大銀行聲請理賬案結果改期續訊清理代表律師呈出賬單兩紙本廨派探會同李左民向華商證券交易所吊取賬簿六本附卷（六）正行錢莊訴夏福川賬目糾葛案結果改期 
[誌謝]  
　　昨承中華職業敎育社寄贈「敎育與職業」第四十二期一册内容有江蘇職業敎育計畫案職業敎育之鵠的·以二百萬金辦旅館職業敎育·中國之發明家趙石民博士·亨利福特如何能成汽車大王諸篇資料均極精美每册祇祗售銀一角又承錢業公會贈送第三卷第二號「錢業月報」一册又銀行週報社贈第二百九十號「銀行週報」一册誌此併謝 
來函 
[錢業公會來函]  
　　逕啓者敝公會本届常會報告慶成莊原有資本銀十萬兩今年舊曆元旦增加資本銀十萬兩先後共計資本銀二十萬兩閱本日報載誤爲慶祥莊合亟聲明請將此函登入來函門以資更正爲荷上海錢業公會啓三月二十日 
公布欄 
[上海地方審判廳]  
　　批示一件姚瑋卿狀繳欵項由狀悉准交此批一件王秉之聲明緣由并請領房票由狀悉候　案訊奪此批一件孫渭臣狀　銷案由狀悉准予銷案此批一件王錦桂　請執行并給領由狀悉本案債務入張慶蘭已於本月十七日將第一期債欵繳楚業經傳該債權入繳証具領在案仰届時親到候訊此批一件顧锦春狀請執行由狀悉案已上訴所請應從緩議此批　　一件張進發狀領案欵項由狀悉候傳案訊奪此批一件姚又榮狀請執行由狀悉案已　追仰即知照此批一　符正才狀領案欵由狀悉准領此批一　顧少堂狀請執行由狀悉候訊奪此批一件王朱氏狀領欵項由狀悉准領此批一件宋炳榮等狀請執行由狀悉候傳案訊奪此批一件張長松狀領欵項由狀悉准領受狀　存此批一件湯計氏狀請將呈案財産據註銷存卷由狀悉所請照准此批一件宋茂全等狀請派吏監築由狀悉候傳案訊奪此批一件李伯賢狀陳　遷　由狀悉該民是否已照判履行候　債權入到案訊奪比批一件趙新財狀請執行及查封債務人財産由狀　案　傳追所請查封債務入財産之處應候核辦此批一件黃宏振狀領物産由狀　准領此批一件吳志元狀請執行由狀悉候傳案追繳此批一件郭耕山狀繳欵項由狀悉貨欵准交所有該氏負擔訟費着即如數繳案以憑准領此批一件郭耕山請領賬據由狀悉准予具領此批一件趙祥泰狀請銷案由狀悉准予銷案此批一件熊世和狀繳欵項由狀悉准交此批一件張樹生狀請執行由狀悉查本案卷宗尚未奉上　審發還所請應從緩議此批以上三月二十日 
[上海地方檢察聽]  
　　批示張進發　悉此批陳德奎狀悉本案業已着手偵查仰即知照此批袁祚　呈悉中華民國製糖公司如何招股章程如及何時呈准註册均未據聲叙明白無憑察核該民如有何項請求可向該管官廳呈請核辦所請應毋庸議此批　姚增祺狀悉候送高等檢察廳核辦此批萬友源等狀悉本案業經起訴劉開先如再有騷擾行係犯遠違　罰法仰即呈赴該管區署請求保護可也此批薛王氏狀悉仰先將罰金繳楚再爲核辦此批邱銀江狀悉候查明核奪此批殷慶軒狀悉候查明毋多凟此批何黃氏狀悉案經訊明毋許旁凟此批黃翁氏狀悉仰候飭　勒令指出毋許滋事此批萬杏芳狀悉已　蕭碧桐訴狀批示矣仰即遵照批蕭碧桐狀悉案經訊明毋許滋生事端致干咎戾切切此批以上三十七日大澤金城狀悉　即帶同僞票來廳候訊此批陶金標狀悉　付預審候送級審判廳核辦此批袁承裕狀悉查此案第二　判决並無錯誤上訴期間亦早經過所請應毋庸議此批徐姚氏狀悉本案徐阿根已傳訊不認有毆打之事實曾經本廳騐明該氏未有傷痕仰毋好訟有傷家庭和氣此批朱金榮狀悉所請易科於法不合應毋庸議此批許海　狀悉所訴係因欠　發生糾葛仰赴同級審判廳請求核辦可也此批尤杜氏狀悉該氏來廳候訊明核奪此批以上三月十九日 
[淞滬警察廳]  
　　批示婦人賈金氏批查爾子賈正年業據三區警署解到　發科訊明尚無故買贓物佐証當經交保省釋矣仰即知照此批管伯英批呈悉候今行該管警區查明制止所請傳訊暫毋庸議此批楊樹年批候據情令行二區警署查照辦理可也此批潘雙庚批呈及失單均悉准予發交偵緝隊派探跴緝務獲解　此批楊潤玉批據呈已　姑准省釋此批三月二十日 
 
 

Page 17

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *本埠新聞三 
[恊大工廠添設製盒場]  
　　貝勒路協大工廠自去年遷址擴充以來所出之絨線及線球爲數甚夥而仍不數銷售日前該廠經理顧少岩特召集股東臨時會議議决增添資本添購機器並在該廠後面租得空地一畝餘自建廠房力籌推廣又因紙盒爲線球裝璜繁用品故另設製盒工塲監製各種紙盒除自用外並承接外界委托製盒云 
[裕豐仁新造市房門面]  
　　裕豐仁洋貨號由張君炳森經理開設於南京路四五○號已歷多年内部陳列各種呢　若直貢呢·條子方格之花呢·嗶嘰等花色甚多近雖飭匠翻造門面而其營業仍照常進行現已將次竣工裝璜甚爲美觀云 
[同春新廣運新貨]  
　　南京路二六五號浙江路之轉角由吳君芝山經理同春新洋貨號洋貨疋頭門市批發均做并售呢羢運到新貨甚多該路四四九號之同春祥亦由吳君經理營業與同春新均甚興盛云 
[德新祥近兼營批發及門市]  
　　南京路二四七號由秦君蘭生經理德新祥洋貨號專做洋貨疋頭本廠布疋之批發近更兼營門市橱窗内陳列諸貨有冲印度印花綢六種印花直貢呢五六種顔色花樣俱美云 
[英法運滬之府綢等貨]  
　　先施公司二樓疋頭部昨又由英國先施運到絲條時灰嗶嘰多種種每尺售洋一元八角絲條府綢及印花府綢每尺售洋七角俱鮮艷奪目並有時灰藍嗶嘰每尺售洋一元 
　　又該公司綢緞部日内各種春貨購者頗衆日昨新由法國運到加闊印花綢質料純柔花色美麗每尺售洋二元半另有印度花綢有清雅之圖案畫每尺售洋二元六角云 
[歐美嗶嘰絨等到滬]  
　　永安公司洋貨疋頭部新由歐美運到大批貨品如全絲毛織雜色嗶嘰絨最爲新頴每尺售洋二元六角顔色鮮明其餘如絲搶絹每尺八角法國絲條嗶嘰每尺一元此外有電光紗印花府綢印花嗶嘰及各花色貨數十種均精美應時售價亦甚便宜云 
[麥精杏仁露之贈品]  
　　美洲華僑林蘭醫生創製之麥精可仁露爲治咳之藥近以推廣銷路起見凡購該露一瓶附贈一瓶白蘭地杏仁精由南京路行施永安及四馬路老德記分行經售云 
[容膝社聘到粤中庖人]  
　　易安居附設之容膝餐社現更爲改良求進起見特由社主親往粤中禮聘羊城著名廚師及技手數人來滬以烹調各種滬上人士素未嘗食之粤中異味近來挑選原料甚爲忙碌云 
[春季書局之廉價]  
　　福州路之世界書局現已於舊曆二月初一起舉行春季廉價一月云 
[法國新製之玻璃器皿]  
　　近年玻璃器皿銷場極盛究其原由皆因輕便玲巧價又低賤惟市上所售者以日本製造者居多昨悉四川路惠羅公司於二星期前由法國運到大宗玻璃器皿價甚相巧種類甚多如菓盆牛乳盂洗指盆糖碗酒杯冰琪琳盆花瓶等都三十餘種式樣精美玲巧異常尚有刈草機多種每具價自念五元至二百念五元不等又有一種軟鋼絲握之如絲瓜籐者據說可作洗拭地板器具之用每包僅售三角五分此外尚有盥洗磁器白色者每套八元五角繪色者十元五角上述數物皆陳在該公司三層樓上任客觀看云 
[有隆瑞泰之橡皮布等新貨]  
　　南京路之瑞泰·與河南路之有隆·二呢絨號到有新貨如下有隆號新近運到大批英國名廠橡皮雨衣布毛棉均備現值英匯相宜成本略輕爲優待顧客起見門市一律廉價開剪其售價如下六十英寸活芝蔴灰面格裏者每碼售洋兩元五角又深淺菜灰素色毛棉開士美面棉裏者每碼三元兩角增素色純毛開士美面棉裏者每碼四元五角雙面元青純毛開士美面棉裏者每碼四元五角純毛時灰柳條開士美面嵌絲條格裏者五元正特等素色時灰開士美面嵌絲條格裏者每碼五元五角瑞泰號則到有下列各貨人字花呢因花紋係人字式故各此次所到者顔色深淺均有製單裕衣均相宜價每尺一元條子毛細呢現在最盛行以之製袍及馬褂該號現向法國定織運來價每尺二元華逹呢製衣晴雨均可用以製西裝除避雨外尚可爲春季之大衣價雙幅每碼七元雨衣對於定製中西式均可貨料有橡皮數種華逹呢數種價視料與大小而定現買橡皮每件二十八元至四十元華逹呢每件五十元均西式又由英國新到西式橡皮雨衣内有雉皮裏子外有腰帶可活動隨意用否每件洋九十五元云 
[考察歐西無線電政者之歡宴　]  
　　在梅家弄鎭並有各項游藝 
梅家弄鎭陳則忠君於民國九年由交通部派赴歐西考察無線電政此次回國昨由該鎭附近人士於南鎭漕河涇鄉立第二小學特開歡迎宴會來賓有五百餘人先由主席潘蒼水君報告開會宗旨次陳君演說在歐情形分敎育·軍制·物産·工業·商業·電政·以及華僑情形又由張景福君等演說學生表演游藝内有六七齡兒童之國語會話從容不迫殊非易事繼演「老漁翁」劇本表情甚切實另有周文璉君之魔術演畢乃散會 
[大埔旅滬學生會歡送前會長]  
　　因前會長羅鳴白行將南游昨晚七時大埔旅滬學生會因羅前會長鳴白行將南游特開歡送會於大東酒樓由副會長楊幼笙主席致詞次由楊劍民劉秀南楊瑩致詞由羅君答詞九時始散 
[通俗演講塲今日開標]  
　　　少年宣講團所籌建中華路少年宣講團建築上海通俗演講場前曾招人投標建築茲定今晚（二十一日）八時在小西門北首該團辦事處開標凡團員·及投標者均須到團公同開箱云 
[青年會舉行徵求之三次揭曉]  
　　今晚八時舉行有游藝及影劇青年會徵求大會開幕以來已逾三週各隊均以結束已邇進行不遺餘力昨日特宴各隊長及隊員於聯華總會到者頗多席間談笑甚歡對於徵求進行極抱樂觀外埠除江蘇軍民二長已各允捐五百元外本埠地方長官如何護軍使均已允爲維持會員預料此次徵求必能超出目的現定於今晚八時舉行第三次揭曉有演說·游藝·及影戲等節目以資娱樂云 
[中國新片明晚在恩派亞開演]  
「飯桶」「新南京」「中國新聞」 
中國影片公司所製「飯桶」·「新南京」·「中國新聞」等三影片日前由武昌路滬江影戲院開映時頗受觀者歡迎茲悉此三片定明晚（二十二）起將在法租界八仙橋恩派亞影戲院日夜開映四日云 
[美國第一公司五大影片之一]  
　　安尼史蒂華之［情天　果］··明晚起··在大戲院開映四天安尼史蒂華ＡnitaStewart爲美國電影界最美麗之女伶表情尤極細膩生平所演之影片無一不使人傾倒如「彼之婦」TbeWomanHEMsrried「苦海之花」RoseoftheSea等片皆屬名貴之作而又以SowingTheWind爲尤佳此片爲美國第一影片公司五大新片之一其餘各片如「Passion」「TheOatb」及已在本埠演過之「尋子遇仙」TheKid(此片爲滑稽大家卓别靈所主演)「男女之關係」ManWomanMsrriage等是也女自忖日 
　　「豈彼之愛情僅有一月乎」 
[愛情影片「情开孽果」中之一幕]  
至SowingThoWind一片現已運滬定明晚起在上海大戲院連映四天該院譯名「情天孽果」計長八千八百六十七尺分作七本内中演員除女伶史蒂華外尚有史答門MyrtoStedrnan毛力生JamesMorrisonT等亦屬電影界中之名重者内容情節大致演述一放浪　之舞女自子歸後不安家居漸復故態且挈其幼女逃亡於外迨女稍長即送之入學校肄業又自認爲女之保姆不欲使之知爲嫡母因恐女不滿其舉止也女母無以爲生即人設俱樂部以引誘良家子女爲業但始終不許其女混入以虞墮落後仍爲女所知但不知爲自已之嫡母故臨行遺一書與其保姆(即其嫡母)謂操此無恥生涯實使我無顔依食云云嗣女即出外習歌舞未幾學成聲名大著無意中忽與某富翁所收之義子發生戀愛初富翁以情場失意不欲其義子亦淪此苦海故强阻　之後查悉女即其棄婦所生亦即自生之女出驚喜交集即使之成爲眷屬至女母因失女後憂鬱過度竟患神經病後在陋巷中遇見其女氣極而死内中飾女母者爲史蒂門女伶其在劇情中之塲數反較史蒂華爲多因悲歡離合皆由其一手造成也聞此片僅演四日云 
)尚有本埠新聞轉入後頁( 
 
 

Page 18

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *[救濟會游藝大會之節目]  
　　有各種武術及游藝中國救濟婦孺會定三月二十六日至二十八日假座議事廳舉行音樂游藝大會一節已誌昨報茲將該會游藝秩序先載於下 
　　（一）該會大班西樂）二（大鼓）三（大力士王子平演（四）中華武術會之武術（五）精武體育會之武術（六）青年會會員演技）七（口技（八）武飛團各種技術（九）各種雙簧）十（三絃拉戲（十一）該會女生跳舞并聞入塲券每張售洋二元該會會員一例减收半價籍示優待云 
[武術游藝會之餘音]  
　　日昨中華武術會開宣傅武化游藝大會來賓至者二千餘人樓上下幾無隙地其演說及助欵贈塔情形已誌本報至於該晚之各種武術均富有精神尤以寗竹亭君之醉劉唐劉德生君之菩佛手及何玉山君之六合壯拳馬良部下之率角術藉格清·羅叔青二君之大刀單刀對戰爲最受歡迎此外如少年宣講團之化裝演講殳袁二君之崑曲春水恨人之逍遙津王玉芳之除三害郭黄諸君之韓江絲竹王子平君之武技均各擅勝塲云 
[賬員公會籌辦英文夜校]  
　　賬員公會籌設之英文夜校已籌備就緒延聘鄭海舫爲敎務主任趙香亭李弼臣王延松等擔任各科敎員課程注重商業昨晚七時由楊會長偕各敎職員率同學生數十人行開學禮參觀者頗多云 
[安徽公學實行學力分組法]  
　　西門唐家灣旅滬安徽公學後學生日見增加該校校長李振亞特於昨日召集敎務會議决定實行學力分組法凡屬主要科目如國文英文算學等各組均設主任敎員使程度不齊之學生得以按其學力分别選組上課云 
[商務中學籌組校友會]  
　　定四月一日開成立大會閘北滿洲路三畏里商務中學開辦已十二載歷届畢業生約三百餘人茲以憾於同學星散聚會無由特發起組織校友會以資聯絡感情常通聲氣乃於十八日上午九時在校内舉行籌備會議由張梅厂主席結果暫設幹一·文書·會計·交際·游藝五科推定秦叔懋爲總幹事謝詠蘭·丁光明·吳錫良·褚匡九任幹事張梅厂·殷由道任文書周問天任會計張耀庭·游避興·孫長根·張春海·顧月波·蔡文進任交際按序籌備積極進行定於四月一日開成立大會云 
[民國公學開敎務會議通過五案]  
　　新閘路西新康里民國公學日昨開第二次敎務會議首由方巽光提議逢星期日邀請學生家屬來校談話會聯絡感情案次由虞仲咸提議星期通俗演講案金叔平提議注意兒童體育方法許受仁提議兒童閱書指導案許上鑫提議組織通俗學校普及平民敎育案全體通過茶點散會 
[合一公學之懇親會]  
　　敎授概照新學制虹口元芳路寳仁里近由蔡重覺君等新辦一上海合一公學自本月十二開學以來高初級學生之陸續入學肄業者頗形踴躍敎授概照新學制辦理現該校校長蔡君恐學校與家庭不相聯絡每多誤會致礙敎育進行特於昨日下午一點鐘邀請各生父兄在該校開懇親會到會者甚衆當由蔡君宣佈辦法及所以採用新學制敎授國語之理由又聞該校附設之英語國語日語夜校亦將不日開課云 
[商業縮記學校擴充學額]  
　　乍浦路之商業縮記專門夜校開學已數星期學生在一分鐘内多能縮寫四五十字初班現擴充學額兼收女生云 
[振羣學校擴設女子部]  
　　北四川路聚賢里粤僑振羣華英學校現因多有女子來校報名特擴充敎室另設女子部并添聘中西女士以分授各科英文由校長譚小谷主任中文則請陳此生主任云 
[英法夜社女生班開課]  
　　乍浦路英法夜社近添闢一書室專爲敎授女生之用並已聘定章女士爲敎員定明晚正式開課尚有餘額云 
[兩江女師演講國技]  
　　虹日鄧脫路兩江女子師範昨請馬子貞蒞校演講國有武術略謂吾國開國即以武功試看一部二十四史歷朝著名武將不可勝數今人乃徒以學得外國角力球術等爲榮棄國粹而不顧殊屬可歎云云次由陸禮華·楊恢吾等導引參觀略進茶點而散該校校醫已由梁寛聯醫學士擔任梁女士畢業廣東光華醫院設有惠然醫院於崇明路至該校英法文課程則由吳天倪擔任云 
[坤範女校之學額將滿]  
　　新閘梅白格路坤範女子中學已於正月十八日開學各級學額中尚餘中學科二名專修科一名高小科四名美術科走讀義務生五名其餘各級均已滿額本届敎員又添聘多人云 
[東方藝術研究會將授證書]  
　　在會研究畢業者可得之東方藝術研究會自開始以來會員對於研究寫生甚爲踴躍各界報名入會者絡續不絶其中以學校敎職員居多近來該會屢接各校圑體來函要求照學校辦法昨晚經該會主任集合各敎職員會議議决研究會名稱實含提倡民衆藝術之意其範圍頗廣但現爲學生便利起見從本學期起將内容稍加變通凡在本會實習期滿三年成績優勝者得由本會授予卒業證書云 
[江南學社續印書畫大觀]  
　　南京路民康里江南學社書畫部前曾搜羅海内名人書畫刋印書畫大觀正續二集可爲各校學子臨摹之範本刻擬編印三集云 
[昨日之菜市]  
　　北市每斤·兩只·洋·之價蝦每斤三角半五百六青魚洋三斤半　四十斑魚兩三十二十五甲魚兩四十四十鮮龍頭魚兩五十沙魚兩三十三十蚶子斤二百八二百廿　蛤兩五十鹹蟹兩五十羊肉斤三角六洋四斤鴨只一元鴨蛋只四十五蔬菜斤八十六十膠菜斤一百大豈菜斤一百廿枸杞頭兩七十四十油菜斤六十葱斤一百一百　萄斤八十　　北市　　南市 
小黃魚兩四十五　五鮮帶魚兩四十銅盆魚兩四十　魚兩四十　魚兩五十毛蚶斤八十蛤蜊斤三白廿猪肉洋三斤半三斤三雄雞斤三角四鴿只三角鹹蛋只四十五掦標菜斤一百六薺菜斤一百四六十 
黃豈芽斤一百四鹹香瓜兩四十四十天菜斤六十胡葱把三十冬笋斤一角八兩三十　　北市　　　南市 
大黃魚兩四十五六十鹹帶魚兩三十三十白魚兩二十墨魚兩四十四十海鰻兩三十蜊肉兩四十三十搶蟹兩五十牛肉斤三角二角雌鷄斤三角半二角半鷄蛋只三十四十白菜斤一百四青菜斤八十六十天津菜斤八十黃韮芽兩二十草頭斤百菜　斤七十大蒜斤一百六蒿苣笋反四十春笋兩四十 
[今晚亦舞臺新演許田射鹿]  
　　亦舞臺自出演歐陽予倩所編之『臥薪嘗膽』後營業殊佳今晚則出演三麻子所編之『許田射鹿』其中角色支配尚善馬連良飾吉平楊瑞亭飾車胃歐陽予倩飾貂嬋三麻子關公張國斌飾劉備張德俊飾吕布張月亭飾董承劉振庭飾獻帝馬春樵飾張飛閻海山飾曹操潘海秋飾程昱張菊樵飾陳宫　今晚第一本情節自水淹三軍擒獲呂布起至拷打吉平止塲數極多約須五小時始可演畢云 
[集會表]  
　　陽本曆月時期地點召集者事由廿一日四馬路中市大陸圖書公司開幕禮第二發行所廿一日午十天后宮橋　總商會委員會二時半廿一日至廿外　市衆敎士堂演講會八日廿一日下午五時西門體育塲童子軍聯合會討論會廿一晚八四川路青年會徵求會第三次揭曉時廿二日下午四時兆豐路底物華絲織第二股東會廿二日下午五時靜安寺路夏令配克四童隊游藝會戲院廿三日新閘路一七零六號友聲旅行圖細則委員會廿三日梵王渡聖約翰大學中文　論會廿四日徐家滙南洋大學南洋與約翰比賽藍球廿四日下行　根路操塲遷寗滬杭兩路比賽足球足球隊廿四日晚七虹口日人俱樂部日僑居留氏納年會稅會廿四日晚八時四川路青年會徵求會未次揭曉 
[今日天氣微有曇意]  
　　徐家匯天文臺昨日下午四時三十分氣象預報云天氣微帶曇意沿海自馬鞍島以南有正當之時令風其北則風向不定日本與父島間亦然本埠温度在下午三時前之二十四小時内最高五九·七最低三三·六去年同日最高五五·二最低三七·四 
 
 

Page 19

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *   
 
 

Page 20

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *自由談 
[一知半解] [  翰]  
　　世界用鹽·以瑞典那威及北俄爲最多·每人每年平均需二十二磅强·或以爲地居寒帶使然·實則非是·如美國阿拉斯加之愛斯開摩土人·即全不用鹽· 
[三言兩語] [  鵑]  
　　我們現在觀察政府不必像煞有介事用正正當當的眼光去觀察只須像看小孩子游戲般看着好了小孩子游戲花　眞多打鐵環捉迷藏抽陀螺踢鞬子不管有益無益只知道頑但瞧我們政府中閙着辭職復職最高最低各不朋友們打鐵環捉迷藏抽陀螺踼鞬子有甚麽分别呢 
[匏繫廬拾遺] [  抱器]  
陸武鳴之絶技）上（ 
　　火器之於今日月異歲新種類滋多其精利洵非他種軍器所可及者顧類别雖甚繁夥而自步槍以迄重砲於其用時咸須瞄準容且有藉乎精密之測算蓋必賴目力之助者勢使然也獨手槍一器無需目力全憑手法良以手槍之爲物其體積至短且小短小則不能瞄準而其效用又限於近處近則不及瞄準故使用手槍必至精極熱庶獲於不知不覺間與手法吻合蓋其使用時上下左右所爭僅在分寸之際不則失諸毫釐差以千里矣嘗聞吾國軍人中善用此器而爲術最精者實爲陸武鳴誠以武鳴起家草莽自微賤以躋貴顯無日無時不佩手槍以自衛直視之爲第二性命積之旣久遂如上文所言於不知不覺間盡得其手法之奥竅故能發無不中擅古所云百步穿揚之絶技耳 
[林黛玉葬花詩考証（二）] [  胡懷琛]  
　　葬花詩 
花謝花飛飛滿天紅消香斷有誰憐游絲軟繫飄風榭落絮輕沾撲繡簾　中兒女惜春暮愁緒滿懷無釋處手把花鋤出繡簾忍踏落花來復去枊絲榆夾自芳菲不管桃飄與李飛桃李明年能再發明年　中知有誰三月香巢已疊成梁間燕子太無情明年花發雖可啄却不料人去梁空巢亦傾一年三百六十日風刀霜劍嚴相逼明媚鮮妍能幾時一朝飄泊難尋覔花開易見落難尋階前悶殺葬花人獨把花鋤涙暗洒洒上空枝見血痕杜鵑無語正黃昏荷鋤歸去掩重門青燈照壁人初睡冷雨敲窗被未温怪儂底事倍傷神半爲憐春半惱春憐春忽至惱忽去至又無言去不聞昨宵庭外悲歌發知是花魂與鳥魂花魂鳥魂總難留鳥自無言花自羞願儂脇下生雙翼隨花飛到天盡頭天盡頭何處有香邱未若錦嚢收艷骨一坏凈土掩風流質本潔來還潔去强於污淖陷渠溝爾今死去儂收葬未卜儂身何日喪儂今葬花人笑痴他年葬儂知是誰試看春殘花漸落便是紅顔老死時一朝春盡紅顔老花落人亡兩不知 
　　我按上面三首詩全體未必相同不過一小部份相同罷了今將相同的小部份摘在下面 
　　今年花落顔色改明年　　　復在年年　　花相似歲歲年年人不同（劉　） 
　　昨朝花勝今朝好今朝花落成秋草花前人似去年身去年人比今年老今日花開又一枝明日來看知是誰明年今日花開否今日明年誰得知（唐詩） 
桃李明年能再發明年國中知有誰）葬花詩（ 
[評中國影片公司之新片（三）] [  ]  
　　（三）飯桶飯桶滑稽片也飾飯桶者爲揚州　幼山君幼山有絶技能以舌自舐其鼻尖痴肥　腫形態可笑美國有『肥的』亞半谷者演滑稽劇以痴肥著亞半谷體重二百又八十磅今幼山重三百磅則更勝半亞谷二十磅矣其「吃飯」「走路」「啼哭」「磨墨」以及種種神氣皆極可笑楊女士之李華狀態豔美舉止活潑演來亦皆得體洪警鈴之李華父扮得甚像身分亦合惜有時不免有新戲作派流露於不自覺耳秦哈哈之陸洪清則新戲作派太重而服飾亦不甚合宜矣綜觀以上三片惟飯桶劇本有不甚貫串處演員亦偶有最高問題仙佛門法　 
　　二小疪而其引人發笑之能力大泰西滑稽劇亦每犯此等弊病未可深怪也而其攝影術之精妙使人無不滿意攝者爲美國人谷羅堅君名雖不顯其技則精大概在美國以演員之名爲最盛著名演員幾同華盛頓林肯之無人不曉著名導演員則已比較的爲少數矣至攝影者之喧騰於人口者則竟無有其在我國其攝影之技術除谷羅堅外未有能使我滿意者凡曾觀在中國攝製之影片者一比較之當與我有同情焉 
社會小說 
[人間地獄（廿二）] [  娑婆生]  
第四十三回萬金一擲紅黑分明兩語三言肺肝如見 
　　黎宛亭心裏正在那裏轉念頭接著莊家第二灘又蓋了灘缸搖好了第一灘的應吃應賠的俱已結束黎宛亭暗暗佩服那分配的人手段敏捷這時候忽然瞧見坐在對面的一個高大身材濃濃的時式八字鬍鬚重眉深目口操北邊口音的賭客帶笑著嚷道我眞不信今天的『四』上那兒去了和他緊隔壁的一個杭州口音没鬍鬚的中年人對他道師長我看今天這個『四』簡直没有影子了那師長道没有影子我也得打他出來說著點著了一枝雪茄烟用力的吸了幾口一看盤裏的注碼還是打二三角的居大多數『四』上依然冷冷清清那師長　了一　眉取了七百元的籌碼從『四』上一擺道我　你來不來這一次往那兒跑在他隔壁的那杭州人道師長　也太相信這位老四了師長眞簡的和老四有緣呢那師長用蘿蔔粗的手指捋了一捋鬍鬚微笑道豈有此理你又提起了那個老四了說著數一數面前籌碼這再有兩紀打不著我選是去尋那個老四吧那杭州人也笑而不答正說之間莊家又開了原來又是一個三不提打了中的人得意也不提莊家賠錢的忙碌只氣壞了那位師長一張黃而且黑的臉這時候差不多要變了發青了黎宛亭瞧得清楚心中正納悶這個師長是誰也不好動間恰巧章伯祥這一記是打的『么』没有打着狠覺蕭閒宛亭遂從桌子底下指指那師長低低的問章伯祥道這是何人章伯祥忙附耳對宛亭道此人姓馮乃是福建的師長人倒狠豪爽這裏不大來的宛亭點點頭章伯祥又道今天這位師長可黑極了軍閥的威勢賭神菩薩是不怕的你瞧今天的灘路『四』是一個極冷的冷門他偏偏要打越打越不來越不來他越要打今天馮師長在這上邊犧牲得狠不少了宛亭也低低的道怎麽一黑就黑到如此呢章伯祥微笑道本來要灘賭銅錢也没有什麽本領憑據聰明點的人也只瞧了一個紅黑罷了你不信瞧著馮師長不走莊家一直搖到天亮他一直打四打到天亮到明天天的天亮回也不會見面倘然馮師長去了或則他變了宗旨不打回了你瞧『四』馬上就來這眞比發咒還靈然而莊家這一次可大吃這位師長的虧了不面打的人也可不必看路也不必用心思只要認作『撇四』去打没有個不贏的你想不是大大的吃了虧嗎宛亭覺得狠不錯這時候搖莊的人向後邊立着的一個僕役道『烟來』那僕役立刻答應了一聲須臾捧了一副精緻的鴉片烟器具來將鴉片烟裝好一人持着盤一人將烟槍送入搖莊的嘴裏替他對火搖莊的人安然坐着不動呼呼呼的一連抽了三四筒輕輕的搖了一搖頭便不吸了恰恰下面下的注碼也齊了搖莊的人一瞧大家依然是吃重了二三角四上只有一注一千元的孤丁這一定是馮師長的注碼了搖莊的人心中暗暗的叫了一聲苦没法子只好開了灘缸大家衆目昭彰的對着灘缸瞧馮師長急得立了起來趁那莊家揭缸千鈞一髮的時候大聲喊了一聲『四呀』好像是助他一臂之力也好似喊那『四』的魂兮歸來 
談屑 
[忘] [  徐絜]  
　　魯有大忘者徒居而忘其妻夫妻孥爲人世之至愛者而竟忘之眞可謂天下之善忘者矣雖然今之軍閥多行不義非至自斃而不悟是且忘其身矣不亦爲魯人所竊笑乎　日忘八誰日不宜 
 
 
 

Page 21

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *   
 
 

Page 22

 
 
第一萬七千九百八十二號;中華民國十二年 西曆一千九百二十三年三月二十一號
星期三 * *常識 
常談 
[管人與人管] [  覺]  
　　人格最高之人可以管人而不爲人管此道德談非法律談也法律則我以此管人人亦以此管我必不當有可以入管人而不爲人管之人所惡於專制政體者以皇帝無人能管也今試問我國之議員何人能管之乎彼則總統可管也行政官可管也甚至司法機關不當管而亦管也而議員本身之如何受管除輿論制裁外殊無成文法之規定是推倒一皇帝而産生無量數之皇帝也於是勢惡土豪羣起而竊據議員之一席恃其無人能管也而無惡不作欲國之不亂其可得乎 
　　然而共和國家不能不選議員也而議會政治之弊既如此將何術以治之日他國固有先例矣一日解散議會一日撤回議員皆管議員之法也余以爲從事於制憲者無論國憲與省憲二者必採其一 
衛生 
[保育幼兒法柳] [  培]  
　　欲强其國必先强其種欲强其種必造成多數身體健康之人欲造成多數身體健康之人必自幼兒始故保育幼好實爲强種根本也茲將保育幼兒法略述於後願爲父母者注意及之　 
　　㈠不宜假手僕婢中等以上之家庭往往以幼兒付託於雇用之僕婢此實非也蓋兒童接近僕婢之時多則語言舉動與之俱化其性質固已不堪且僕婢往往放蕩恣肆致陷小兒於危險置幼兒於地而終日不顧者亦有之於是幼兒起居飲食盡失其宜遂致生種種疾病是爲父母者貧一時之便貽害乃至無窮不可不注意也 
　　㈡食時宜令多咀嚼幼兒胃腸薄弱所食之物均宜緩咽細嚼庶易消化 
　　㈢勿與以嚼爛食物世俗育兒者必將食物嚼爛然後移入幼兒之口其意蓋謂必如是庶幼兒無不消化之患也不知兒大人口内之毒氣盡拌於食物中以入幼兒弱之腸胃其害甚大 
　　㈣睡眠幼兒睡時頭部宜稍高衣服不可緊束致手足不能自由衾褥宜輕軟而不宜過於温暖食乳者尤不可含乳熟睡爲幼兒母者急宜注意 
　　㈤疾病前之診察幼兒之疾病雖猝發於不覺然實可診察而得之是在爲父母者平時留意列各要件如下（甲）哺乳之形狀何如（乙）起居行走之模樣何如（丙）舌苔何如（丁）面色何如（戊）大小便何如（已）身體之温度何如若有異徵即爲病狀宜急請醫生診視 
　　（六）疾病時之調護幼兒之病變動極速故醫治亦須敏捷服藥多少須一遵醫生命令不可任意增減飲食尤宜審愼排泄物最好蓄置之以供醫生檢閱更細記病中狀態一一告諸醫生（乙種酬） 
道德 
[一個裁縫] [  謝試成]  
　　余幼頗好嬉蓋亦童性好動使然初不知其中乃出一可紀之事焉某日余戲作錢票一張（錢票乃各商店所自出用以代錢者非若上海之鈔票）而以硃書其後日寳全號托爲該店所出票其實連該店亦無也旣成捲摺而擲於門左門固臨市人來若織知必有誤以爲眞而拾之者伏門隙以窺焉對門有冷姓者方蹒跚來前見票欣然四顧無人又不知票之屬誰逡巡拾之以去殊不知造票之主人正與鄰童捧腹門中也大功告成漠然不復措意明日至鄰趙裁縫家趙極樸實故余頗親其人謂之日「余有一可笑之事告汝蓋對門冷某拾得廣票也」趙頷其首余初以爲彼聞此言必詢余原委今竟也余所料乃詢之日「子何以知之」趙答曰「冷某昨以此票四出兌換乃無寳全其號者是以知之」余以冷某中余狡計乃大樂並告以票係已造之事趙日「若然子幾害之矣余昨日於門前拾得金戒指一枚方以爲奇忽冷某怱怱來形色蒼黃悵望四處余詢之冷謂當彼探手拾斯廣票時手爲堆貨所觸彼之戒指隨之而脫當欣然得票之際乃不自覺也」余聞趙言此大笑曰「貪夫自應受此懲戒速示余以戒指趙正色曰「已還之矣」余讚之曰「冷某乃與汝不睦之人而汝乃還其所失之物誠君子哉」趙曰一斯乃人人應爲之事亦無關於睦與不睦且不義之財取之不宜吾行吾素何君子之有余曰」冷某其曾以物報汝作酬謝乎」趙曰「彼惡足知此然余亦萬不受其何等之酬也」余以其不念舊惡并能潔身守已若此之人求之於讀書明理之士且不可多得而得之於未嘗讀書之裁縫中乃筆面出之用以勵我青年（未蓋章） 
　　按人苦不自知謝君知趙縫工之潔身守已而不自知其造錢票以愚人實極不道德之事也幸拾票者失去之戒指爲縫工取還否則或因是而生他種之變故矣愼之哉漸 
法制 
[現行法例上之離婚] [  張偘]  
　　離婚制度有二種一協議離婚一裁判離婚協議離婚爲現行法例所許（大理院五年上字一四七號判例） 
　　協議離婚無一定方式無論休書或契約或言詞聲明均屬有效）三上四六○（ 
　　裁判離婚之原因爲現行律所明定而經大理院採用著有成例者有左之數種 
　　一夫毆妻至折傷以上者）六上六三四（ 
二夫婦一造經彼造常加虐待至不堪同居之程度者（五上一四五七） 
　三妻爲其夫祖父母父母所毆至折傷殘廢或成篤疾者（六上一八） 
　　四夫抑勒妻與人通姦或夫之尊親屬抑勒子孫之妻與人通姦本夫知情參與者（四上三七八） 
　　五夫抑勒共妻價賣爲娼縱圖賣不成確有證據者（三上四三三） 
　　六夫婦一造受他造重大侮辱者（五上一○七三） 
　　七夫誣告其妻犯姦者（六上一○一二） 
　　八用財買休賣休和娶人妻者（五上六五四）　　九妻背夫逃亡有一去不返之意思者）五上五九八（　　十夫對妻之父母虐待或加以重大侮辱者（七上一五○） 
　　十一翁强姦子婦者（大理院七年統字第八一三號解釋 
以上係就積極方面言之至若消極方面即法例明示不得認爲離婚原因者又有左之數種 
　　一尊親屬衝突非離婚原因（三上二二三） 
二因貧不給衣食非離婚原因（三上七六五）三先期强娶非離婚原因（三上一○七七）四吸烟賭博非離婚原因（四上一九二五） 
五擅賣妻之妝奩非離婚原因（五上九六三）（乙種酬） 
敎育 
[父母對待子女心理的謬誤] [  孕歐]  
　　没有受過敎育的父母對待他們的子女常有許多心理上的謬誤爲害很大因爲可以影響及於子女的德性這類的謬誤心理我特地寫下來敎望爲人父母的早日把他除掉 
㈠父子母常假意握其拳或搜其袋表示有食物的樣子引兒童前來兒童到了面前知道這黑幕下次就學起來騙人了因此養成欺騙的劣性 
㈡父母常使小孩去打人或駡人小孩依着父母的樣子就照着去做因此養成傲慢的劣性 
㈢父母常使小孩混入人業去竊物小孩做了一次就做二次因此養成盗竊的劣性 
㈣父母常使小孩到别家去索食小孩有食即喜且因爲索食想起索錢來並各物都索起來因此養成無恥的劣性（五）父母常因溺愛的緣故多給零用錢與子女小孩因有所恃遂亂用起來因此養成奢華的劣性㈥父母對於子女稍有不滿意的地方即施夏楚以爲非此不足以云敎其實敎子並非如此就算了事總得循循善誘俾能納之於善 
㈦父母駡子女穢語污言常常不免小孩聽慣了不免就模仿起來養成粗俗的劣性在父母駡他的意思不過欲禁止他罷了其實欲以謾駡來禁止小孩的行爲這種心理是不對的 
　　語云「勿謂善小而不爲勿謂惡小而爲之」上列一切都是常見且微小的但是很緊要的願世之爲父母的人勿謂微小而忽之）乙種酬（ 
雜錄 
[勸勿燃放花砲　] [  金香槎]  
　　去年陰曆元宵我在本報雜錄欄做了一篇『爆竹之害』所述的事都是目覩的我的意思對於爆竹實在不贊成因爲他是有損無益的東西一經燃放不是驚小孩就要釀火患若說是敬神所必需那麽不燃放花爆便不算敬神嗎進一句說不過國人的積習和迷信罷了 
還有許多的頑童新年裏親戚朋友給他的壓歲錢别的一樣也不賣偏偏去賣那抛砲哩（俗呼金錢砲）花筒哩種種燃放的玩物沿街亂放金錢砲倒不過響了一聲没什麽大壞如花筒之類萬一不小心往往要闖窮禍而且日間不能玩必定要晚上施放的這又苦呢 
　　我親眼瞧見的有一羣頑童在街上燃放鑽天老鼠（花砲之一種）這樣東西然着了四處亂鑽的其時那些頑童一頭放一面嘻笑對面便陳市安橋設着許多的食物攤光顧的都是苦力不料一個花爆直鑽入人叢裏去正中一車夫的臉上那車夫急急閃避因此立足不穩連人帶車跌倒旁邊歇着一副餛飩擔經車夫一絆那擔也就傾翻碗哩瓶哩都傾在地上把碗摔碎倒還小事可是擔裏的滾水　出把小販和車夫的頭面燙傷看的人齊說頑童害人再去尋那些頑童他們見已肇禍早四散逃走了但推根求源總是花爆之過呵 
　　又新北門口那水菓店夥伴某日間也因燃放流星趕月）亦花爆之一種（斜了一點登時鑽入對門的樓窗裏去把窗簾燃　了一個焦孔樓中主人不覺大怒說幸在此時人尚未眠萬一夜深勢必釀成火患所以將夥扭住鳴警送局結果是罰了一塊錢該夥的飯碗說不定就此打破所以我勸有錢賣花砲的不要弄出禍來還是大家安分些罷 
）乙種酬（ 
 
