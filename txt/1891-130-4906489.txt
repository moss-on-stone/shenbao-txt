# 1891 - 130 - 4906489

 

Page 1

 
 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招股之時購票者卽爭先恐後迨去冬告竣除售出股票外局中尚留書二十部現可出售每部收現洋五十六元并以購者源源而來深恐不能遍給因又續印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前己購股票目今尚未取書者請卽移玉來取以便先覩爲快也肅此布聞伏維雅鑒 
[分局遷移] [  點石齋啓]  
　　啓者本埠分局向設在二馬路横街三層樓洋房内發兌石印各種書藉歴有年矣今因修築房屋擇定四月初一日遷在四馬路横街南首仁濟醫舘對門如蒙貴客光顧請認明庶不致悞 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售罄兹復排以竊鉛印以潔白紙張每部十本碼洋六角卽日出售有欲討論掌故者請向本埠申昌外埠申昌及尋售申報人購取爲盼此佈 
[漢上迎賓記]  
　　維聖清十有七年歳次重光單閼病月初十日俄國儲君來游漢臯先是總理各國事務衙門悉俄儲游歴各國將命駕來華一覽中國人物山川之勝預咨沿海疆臣囑以俄儲來時宜加禮欵待仰見我聖天子當陽蒞治所以懷柔逺人修好睦鄰者有加無己誠盛舉也湖廣總督張制軍預遴幹員修客館備供張珠燈錦幔陳設華麗届日制軍出轅躬迓登楚材兵輪隨帶宋常周三統領以蔡觀察毅若爲相禮辜委員鴻明爲譯官俄儲乘彼國商船翼以二兵輪抵漢口鎭南洋兵輪升俄旗燃砲二十一聲迎之俄船升中國龍旗答砲如數旣下椗制軍換坐小火輪躬往拜會時江漢關憲及督中恊己先時到鎭伺候制軍率文武員弁計十有五人登俄船船上排列洋槍隊三十名樂工亦如之樂奏俄儲偕從官出艙相迎以客座窄狹自蔡觀察以下咸止於艙面座設酒果陪坐者爲希臘國世子年方弱冠與俄儲爲中表戚同來游歴各員及繙譯官均侍立於旁相與道殷勤叙邦誼均由彼此譯官互相傳遞酒畢興辭俄國水陸提督二公爵三見制軍於艙面免冠握手爲禮制軍亦握手以答之侯爵兵官三則免冠自通爵銜制軍拱手以答之大約官秩較卑故禮亦從之而殺與俄儲年二十有二歳白面黄髮大耳微髭佩小七首約八寸許率其從官送至船首同掠鬢謝逺迎厚意制軍訂以翌午十二下鐘設讌於晴川閣請貴儲君玉趾早臨遂揖别而俄儲亦回艙矣儲君體質似甚薄弱船中陳設精緻不退各國兵隊樂工亦多參差間有老弱其北方樸陋耶抑故示弱耶此則不可解者制軍旣登船展輪俄船復燃砲十七聲以送之我兵輪亦答砲如禮此初十日制軍出轅躬迓之禮也詰朝八下鐘制軍復登楚材兵輪命駛赴晴川閣設讌所親爲指授布席方位委吳游擊良儒偕同班三人駕楚材往迎俄儲至十二下鐘俄儲至輪吳游擊等恭迓於艙門船上升俄國旗我兵登桅列班俄儲入船周視循覽贊美不置展輪過塘角砲臺升三砲各隊燃放槍砲連環不絶逾刻始至俄兵輪二先時駛至以翼衞儲君赴讌但登桅列班不升旗以示别也制軍盛服乘轎迓於河干俄之洋槍兵及樂工等登岸肅立俄儲登岸俄船升砲二十五聲制軍先升輿俄儲乘黄幄轎以八人舁之次爲希臘國世子乘緑轎四人舁之又次則太平洋水師提督公侯爵凡乘緑輿者四乘藍輿者四魚貫入晴川閣門外降輿俄儲冠如中國武職所戴之盔金縷嵌五色寳石中立十字架上揷銀鼠威風高尺許兩肩承如意垂纓絡貂皮披肩胸列金線光怪陸離不可逼視左佩長刀垂地又一小劍一尺許服上下皆白呢爲之正身緣以黑色金絨譯官云盖卽彼國朝服也制軍迎入坐自世子水師提督而下計來西官共二十四人各佩刀衣冠瑰異各以其國爵秩爲等殺樂工全部陳列階前樂器鼓鐃詞譜均備一人背席執兩小箸指揮各樂節奏迨一下鐘制軍肅客入筵我國文武員弁與列者文以江漢關道江觀察霖瑞總理鐵政蔡觀察錫勇爲首列漢陽縣陳夔麟明府及承辦供張各員隨之爲一行武則提督宋德鴻率副將等若干人爲一行督標蔣中衡澤斌偕常統領逺藻率宫役於陸岸巡緝管駕王得勝張彪等乘楚寳問津諸小輪游駛江面往來彈壓整齊嚴肅無敢譁者俄儲以下皆掠鬢免冠以示敬西樂合奏賓主人座座仿西式列長筵中以各色小瓶供花果甚繁左右列玻璃酒樽及刀七如式席東北向以右行首列爲第一坐俄儲君也左行首列希臘世子從官以次列坐正坐後設二小坐列酒果如正筵則爲辜委員鴻明及俄國繙譯官也菜爲滿漢全席每上食一次樂作一次采凡二十品點心四賓凡起立三稱祝三樂凡三十二奏席將終制軍向俄儲置詞云貴儲君氣象雍容秉質篤厚將來承統俄基必能爲北方賢嗣敦好鄰疆使中外共享昇平之福本部堂有厚望焉俄儲君肅立而對曰願貴部堂威鎭封疆使兩國常敦和好我等永逺不忘貴部堂今日待我情誼云云讌畢樂止儲君復請登閣以望江漢時風日晴和長江浩浩波平如鏡帆檣如織武漢烟户不下數百萬家雲蒸霞蔚氣象萬千兩岸水陸兵丁列隊嚴肅大别黄鵠及寳塔諸山屹如屏立觀者摩肩接踵幾無立足地俄人歡欣歎美咸願制軍賜詩以記今日盛會禮成賓辭登輿制軍仍乘輿送之河干是日也武漢空巷出游中西人土絡繹於道而始終不聞失事足見制軍威令之肅曁諸員彈壓　嚴而中西敦好賓主雍容歡宴竟日成禮而退則又華洋修好以來所未有者也爰濡筆記之俾四方觀禮者得循覽焉 
[上諭恭錄]  
　　四月初二日奉上諭巡視西城御史鳳英等奏遵保獲盜出力之司坊紳董一摺着該部議奏單併發欽此 
[日下炎言]  
　　廣西梧州府蒼梧縣城外某地方於二月初間居民不戒於火陡兆焚如頃刻間烟焰冲天勢不可遏地方文武聞信馳往設法救援奈該處民居率用竹木結搆架板成屋又值西北風狂吼致房屋蟬聯火起幸設法拆截火道並用水龍竭力灌注始行止熄計焚去鋪店民房二百數十間之多器物等件甚夥並被傷焚斃男婦數人該 
 
 

Page 2

 
 
地方官立卽捐資撫恤並將災情飛禀上憲桂撫得報後立飭司撥銀一千金解往災區並飭該管地方官妥將被災各户分别賑撫毋任流離失所等情現經馬大中丞將此事馳陳黼座矣○户部三庫爲咨行事三庫檔房案呈銀庫郎中宗室松安現届三年期滿例應咨取宗人府各部院衙門理事官郎中揀擬帶領引見請旨調補相應咨行貴衙門卽將合例應送之員開具履歴加註考語卽日咨覆如無合例應送之員亦卽咨覆以憑辦理可也○部選廣西宜山縣知縣志燮現己馳抵桂林循例呈繳部照並呈明與開缺慶逺府現廣西另補知府志潤同胞兄弟照例廻避等情由司詳請撫院核奪經桂撫查核例載同胞弟兄同官一省應令官小者廻避於連界他省擇缺對調等語今宜山縣知縣志燮與另補知府志潤同胞兄弟同官廣西一省照例應令志燮廻避請於兩廣總督所轄之廣東一省由部擇缺請旨對調以符定制等情由馬大中丞據情入奏於三月二十二日奉硃批吏部議奏欽此○吏部爲示傳事所有漢廕生譚輔宸錢綏槃唐維錦張光藻承佑沈豫立等六員本部定於四月初二日帶領引見相應示傳該員等於初一日晚在内城左近歇宿於初二日丑刻赴西苑門外六項公所内吏部公所報到聽候排班帶領引見再是由穿紅青褂備帶補褂青褂並佩帶荷包手巾忠孝牌並傳於本月二十九日午刻衣冠赴部演習口奏履歴如是日不到定將引見扣除勿悞特示○兵部爲知照事武選司案呈現有叅將一缺截歸部選照章應以叅將用之漢二等侍衞擬選查有漢二等侍衞周選青年四十二歳直隸天津縣人由癸未科武進士二等侍衞三年期滿引見奉硃筆以叅將用欽此應行擬選是缺又出有守備匹缺照章應以守備用之漢藍翎恃衞掣補一缺其餘三缺歸本省查有漢藍翎侍衞葉朝棟年五十八歳廣東東莞人由丙子科武進士藍翎侍衞二年期滿咨部以守備用應行擬選守備一缺相應知照貴侍衞處轉傳該二員於三月二十四日赴部過堂廿五日黎明在天安門外朝房聽候簽掣不准不到○禮部爲移會事由禮科發出本部具題議覆年届百齡五世同堂之江西萍鄉縣壽婦湯氏准旌一本於光緒十七年三月廿四日奉旨壽婦湯氏着賞給上用縀一疋銀十兩餘依議欽此欽遵到部相應移會内閣稽察房查照○熱河副總管徵麟三年任滿陛見來京己奉旨留京當差自應仍以七司三院員外郎補用其熱河副總管一缺經内務府開列一等俸深兩項　中員外郎清單進呈請　簡本日奉硃筆圈出熱河副總管着京察一等廣儲司銀庫郎中貴存去欽此○廂藍滿志印務叅領准本旗護軍營來文以副護軍叅領志平病故出缺請由本固山保員送放謹將應放各員開單禀請都統點送經本管都統恩相國諭將世管佐領恩光騎都　加一雲騎尉玉斌點送入放副護軍叅領遂將履歴備文咨送護軍營查照○兵部爲知照事武選司案呈據漕運總督咨開浙江台州衞守備李清標病故出缺應歸部選按照銓選奏定章程輪應俸滿以衞守備用之門千總到班查有東便門門千總培亮應行擬選此缺除咨步軍統領衙門傳令該員赴部騐到外相應知照廂黄旗滿洲都統查照 
[譯東報述俄儲受傷事]  
　　本月十一日下午一點半鐘俄儲以下偕坐東洋車馳過大津小唐崎街先是地方官己召近地巡捕警衞沿途守山警察署屬巡捕津田三藏者亦在選中及見俄儲來至相近突然拔劍猛進擊頭帽端先斷傷却在面儲君卽飛步下車奔避民房希臘世子在旁揮鞭且防且毆三藏踛躇車夫乘機捉脚倒之奪劍斫之三藏負傷倒尚欲起時巡捕頭木村某見狀馳來奮拳下擊立縳三藏此事眞是一瞬隨官諸員皆愕然日官設床儲君辭之且在屋頭令醫療傷並纒繃帶而氣色如常悠然喫烟以俟療治衆皆感其武勇云儲君再坐車至滋賀縣署希臘世子徒步從之日兵數千嚴重警護二點鐘儲君己到縣署就床取安逾兩點鐘儲君言旋乃與有栖川親王同坐火輪車指西京而去聞儲君自枕骨至顳顬之處共有三傷長三寸深三分幸不至大速愈可期云查津田三藏者三運縣士族今年三十七歳奉職巡捕己六七年性沈默寡言笑不曾唱趙燕只數年前曾有發狂疾後不久而愈以至今日日官本擬審究速刑四三藏重傷難語之故暫收獄施療 
[緬事述聞]  
　　緬甸之仰光埠扼衣拉瓦底江口全緬門户也英人割據其地經營草創三十餘年來商務爲之大興今復據有全緬通國物產皆由此運出賦稅之旺遜於印度而在新加波檳榔嶼之上物產以米爲大宗楢木干石牛皮及其餘土產亦難悉數閩粤滇三省之商於此者不下萬餘人閩商生意最大粤商販售中國東洋諸雜貨滇商購買米石木棉鹽斤運往雲南土人貪逸而愚好佞佛無逺圖管謀所入以之飯僧供佛者十居七八浮屠廟寺飾金施繪竭數十萬而不惜故雖自奉甚約而實鮮盖藏尚不敵印度回民之貿易於此擁資數百萬也考緬甸爲中朝南障貢藩之名分至今猶存華人懋遷於此者皆以無領事保護爲憾本年上己之辰華商紳董聞姚黄兩員將到齊集碼頭約有數十人迎至公所小住五六日始去亦可知華人之誠意矣以上係西人來信錄之以補緬志之缺 
[出示安民]  
　　揚州無賴滋擾教堂本館己訪悉情形詳登報牘日内事雖平定而府尊陳太守猶恐流氓土棍再滋事端特會同保甲總局揚州叅府出示曉諭居民其略云照得通商各國在各省會郡縣設堂傳教具載和約查揚城天主堂設立有年乃爾等居民近以無影無形之謡言妄寫揭帖煽惑人心甚至聚衆肆閙殊屬不成事體該堂如果有暗昧之事本府等自當禀明各大憲咨請該國領事官查辦决不致以聾瞶置之兹本府等率同郡城紳董前往該堂嚴密查勘杳無可疑形跡足徵傳言之謬爾居民自宜安分營生毋滋疑懼合亟會銜示諭爲此示仰郡城人等知悉須知本府等愛民如子事無鉅細悉秉至公務使民教相安爾等居民務當各安本分毋再聽信謡言滋生事端是所厚望切切特示三月二十九日 
[軍纛啓行]  
　　廣東將軍繼述堂留守來申情形己見前報兹悉留守於昨日傍晚六點鐘時挈同瀛眷乘坐緑呢大轎至法界金利源碼頭登海晏輪船赴津本埠關道憲聶觀察提右營劉叅戎松海防劉司馬上海縣袁明府並印委各員均至憲舟恭送並由江蘇撫　滬軍營親兵督轅忠信二字營親兵各執洋鎗大旗均在江干鳴鎗敬送如儀 
[訂期拜客]  
　　新任上海縣袁海觀明府接篆以後尚未拜會駐滬訂於十一十二兩日拜會各領事云 
[搭客墮江]  
　　寗波人陳宗仁由蘇州搭祥濟木輪來申於前日午後三鐘點行至周太僕廟左近船身偶爾轉側陳遂跌落河中同船搭客聞聲起觀有戈姓者見而惻然揚言於衆曰有能入水救人者當酬銀洋三十枚久之寂無應者遂展輪來滬茫茫逝水一去不回未知以後能否遇救也 
[雛鶯弄舌]  
　　前報列秃鶖褪羽一則昨經捕房將住居德善里之楊吳氏吳陸氏並搜出紅漆大木魚袈裟經卷等物一併解案據通事稱前日包探往拿時楊吳氏口出大言將包探辱罵又據王郁孫三包探禀往拿時見楊吳氏所穿衣褲均係時式十分齊整與妓女無異今日解案伊卽更換舊衣以掩耳目前日據德善里司閽人王茂生言楊吳氏平日茹素時有和尚往來其門如市現又查明楊吳氏樓上臥房精雅絶倫彷彿秦樓楚舘同轉問楊吳氏曰爾年幾何家中尚有何人作何事業如何與和尚往來楊吳氏供稱小婦人年纔十九丈夫姓楊名杏林乳名小末郎十四歳時完姻向住鄞縣境内語未畢吳陸氏從旁揷嘴同轉惡其囉唣着帶下復問楊吳氏曰爾家與和尚往來究有多少樓上共有臥房幾間答稱小婦人與吳陸氏同住樓下樓上臥房係同鄉人袁梅思轉借袁有小星以此爲藏嬌之所日前往寍波看會尚未回滬將房空閉小婦人有時出外諷經師父義九和尚每逢三節送禮物至婦人處並未與被拿之威堂卽彗光和尚相識問旣有藁砧爲何茹素諷經供稱丈夫貪 
 
 

Page 3

 
 
　懶做不能爭氣只得隨母夾申問來申後爭氣多少供稱三年前丈夫欲鬻入娼寮小婦人不願曾在英公廨具控蒙蔡大老爺恩准令丈夫具同後不准賣娼有案可稽同轉以其不肯供認着押候查究 
[候傳烟鴇]  
　　昨報列妾薄命一則昨經捕房將女子陸月英及自認藁砧之周寳山等一併解案同轉令周暫退問女曰爾家尚有何人如何與周寳山來滬供稱小婦人今年十八歳四年前嫁與同鄉人施其方爲妻翁名德昌家住湖南寳慶府地方問爲何又至漢口矣周寳山相識答稱丈夫初至漢口開設點心店與小婦人同住一處去年五月間小婦人欲回家當有撑竹排之周寳山花言巧語詭稱伴我回家小婦人一時糊塗致受其愚遂往杭州周開設小烟館將小婦人押與跳板船上作皮肉生涯當取英洋六十元甫及一月有客出洋六十元代爲脫籍令小婦人速回家不料被周寳山指阻於二月十八日送來滬上押在興聖街花烟館内得洋四十元有賈姓客憐我困苦慨然出貲令我速回漢口周仍不肯放反欲與賈客尋仇問爾被周押在花烟館内必有契據供稱契據被周焚化間賈客現住何處爾等來時如何寄跡供稱賈客聞住某輪船局不知其名小婦人前住小東門外小客棧謂周如此虐待何不向官署控告供稱小婦人年幼胆怯不敢控官問周何以認爾爲妻供稱小婦人實有丈夫並非周妻問賈客向在何處答稱在杭州大關上執業向爾目下主見若何答稱欲回漢口同轉着將周寳山帶案謂陸月英與爾本不相識爾以甘言哄騙送往杭州鬻入娼籍屢有素心人解囊措置方謂一朶青蓮可以脫離火坑爾乃百計阻攔多方尋衅心腸很毒一至此乎周稱陸月英尚有父母實係小的之妻問如係爾妻必有庚帖何不呈案供稱庚帖在家未曾帶出謂卽係爾妻不應押錢賣娼答稱實因貧迫所致同轉復問陸月英曰母家尚有人否供稱有兄名國增另有夫兄施溪賢同轉問周曰爾是否在漢口攩攩排供稱是及至杭州欲謀釐卡生意因所謀不遂買棹來滬資斧中絶不得歸里故將妻典押同轉謂周寳山不肯直供着押候傳到花烟館鴇婦再行質訊 
[上海縣署瑣案]  
　　著名流氓瞿桂寳屢次肇事經前任陸明府訊責收所在案邇因瞿在所滋事爲新任袁明府所聞遂於前晚在敬業書院升座提訊瞿俯首求恩並稱小的之子不肖將房屋田畝出售小的不得己將積蓄之洋二百二十元呈在憲案求恩明倧明府得供判令笞責六百板仍飭還所○前日據天津縣批差押解張福田朱寳善汪賡揚辛明奎並辛汪氏汪蓮子汪芝芝等來申赴道轅投文聶觀察飭發上海縣收神袁明府於晚間提訊據辛明奎供稱杭州人保舉守備在津富差此次被張耕山誣指牽涉辛汪氏係我妻汪蓮子等係我女汪賡揚供稱係湖南人以知縣分發直隸亦被張耕山所累朱寳善張福田同供湖南人餘供與辛汪略同明府謂張耕山在天津妄造謡言私刻關防匿名揭帖業經傅相查獲訊明正法爾等均係張耕山供出之人傅相核以遞籍係屬格外從寛爾等可知感戴各人同稱深感傅相厚德我等没齒不忘明府着分别交差收管聽候備文分别遞解回籍 
[英界公堂瑣案]  
　　陳惠亭訴稱鄔金昌包開蘇州河四百丈以一百丈轉包與小的更以一百丈轉包與沈阿五沈又轉包與任阿發又有夏文吉黄瑞堂二人各包一百丈工資概由鄔向河工局具領兹各工人催索工資甚急嚕喤不堪向鄔商量鄔言目下祗能先領洋銀七百元恐難攤派囑小的再持摺往領票洋七百元及領出突被夏黄將票奪去并毆傷車夫袁鳳臺因之報捕拘夏黄送案袁聲訴被毆受傷之事夏黄同供稱各向鄔包河工一百丈目下工人索資甚急鄔非但置之不理反暗中嗾便陳收取票洋指不派給小的等遂向索取支票支得現洋分給各工人照數核算尚應向找並不多收戴文秀供稱小的在夏黄處繕寫工帳蔡太守尚鄔何在陳稱容卽邀伊來案太守飭將夏黄戴三人移送上海縣訊供核辦○韋晉卿卽韋慶慶訴稱小的在太古碼頭扛夫頭目韋永興處充小頭目昨日某輪船抵滬督同扛夫搬運貨物王春富等紏衆奪扛小的告以現在自己人多無須外人襄助倘遇船多需人之際再來相邀可也王非但不依反糾同黄雲山唐正奎等行兇致小的被王砍傷肩胛永興永韋殿臣各訴前情土供稱小的係徐州储人昨日輪船到時小的己上船作工歴二點鐘之久韋忽來驅逐以致口角　敢行兇黄唐同供稱小的等皆徐州府人當時亦在工作並不帮兇蔡太守諭令永興自行醫療王押俟訊辦黄唐各管押三天期滿交人保出○三百零五號華指稟稱昨日小的出外巡街時見陳天喜在天后宮前設二十一門賭攤因連賭具解送案下陳供稱小的係杭州人年七十四歳孑然一身並無子女親屬小本貿易兼擺小賭攤蔡太守謂爾犯賭本應懲辦姑念年老發城内普育堂留養賭具存候銷毁○包探陳阿九禀稱積竊包登三怙惡業悛近又竊取陳漢記板箱二口經小的拘拿送案陳投案請准領贓包供稱小的係泰州人連次犯事自知罪不容誅尚求格外開恩子以自新之路蔡太守判令笞責二百板遞回原籍贓給陳領法○寗波魚販柴焦亭訴稱小的有一木桶被賊竊去由某號巡捕查獲人贓解送案下巡捕禀　此桶由周和尚竊取託王阿六售在某炒麫店經小的拘獲周王將贓吊出周供稱小的係本邑人年十五歳父母俱亡不得己而犯竊王供認銷贓略不諱帥副捕頭禀稱周王均曾犯竊蔡太守判令將周發棲流公所收管王遞回無錫請地方官嚴行管束贓給柴領去○扛夫洪信立遭同業陳錦章毆傷並有方阿如帮同恣横由捕拘陳方送案蔡太守訊供之下諭令方央人保出陳押候洪傷痊訊辦此己見諸報章矣昨日洪投案訴稱小的傷己漸痊叩求恩斷方供稱小的並不助陳毆擊陳供稱小的不敢狡展求大老爺恩斷可也太守判令陳再押十天方交人保釋 
[法界公堂瑣案]  
　　鎭江女子吳如雲年甫十五前晚携鞋子衫褲行經法界迷失路途經巡街捕所見送入捕房昨晨解案通事稱查得此女於八歳時來申寄名於虹口某剃頭店嗣遭凌虐困苦難捱遂於深夜脫逃同轉向女詰間女稱幼失怙恃家中尚有胞兄八年前由叔父帶至上海寄名與人間寄名者爲誰女欲言又止同轉喚至身旁低聲問曰剃頭店中寄名父母是何名姓待爾好否如有委曲不妨直說本委能爲爾伸雪女卽供稱寄名父係句容人吳才甫母常將竹竿撻我身首均有傷痕問爾叔現在何處供在上海問叔家可有嬸母爾願往叔家否供因無嬸母不願往叔家問爾願往何處供願回兄處同轉謂旣無人認領着暫押捕房再行核奪○太古洋行西人偕十二號管棧人林東　控稱有田恒喬於前日早上十點鐘時至棧房詭稱騐視客貨轉瞬卽去情有可疑往樓上查檢見夏布包己被割破缺少夏布一疋當將夏布包移放别處不料田復於下午兩點鐘時上樓仍在原處四下探望小的向伊盤問據言永昌泰報關行囑出黄紙等貨及向報關行詢問據言田於數年前確在該行執業迄今停歇己久此次並未囑伊出貨因此送入捕房據包探禀在田身畔搜出揑寫出貨字樣並押票十餘張一併送案同轉問田曰所押者係何物供係衣衫錫茶壺等物問所竊夏布藏在何處供是日往棧房找尋友人致被悞指爲竊同轉着押候比究○包探禀施庭寳在英界犯竊被逮釋放未久前晚又在法界向行路人囊中摸索當被覺察扭獲送案同轉問英廨因何案懲辦施供向友索錢致被誣竊蒙蔡大老爺笞責一百板卽行釋放同轉以其怙惡不悛着押候笞責二百板○通事稱陸春榮竊銅盆一隻經捕拘獲送案請究陸供向來安分日前住客寓中被人換去衣服以致藍縷不堪加以腹中飢餓難忍出此下策同轉着押候失主到案再核○恊源舊貨店夥吳關生捲逃店中物件尋交到案交保料理己詳前報昨據該店主許元生之妻吳氏投案禀稱吳關生進店時由兪阿茂舉荐張阿玉作保今吳捲逃物件值價甚巨荐保人置之不理反唆使吳母至店吵鬧丈夫受此虚驚臥床不起將孩子寄與鄰家不得己來案禀訴同轉問荐保人曰此事懸宕己久爲何仍不料理供稱吳關生之姨夫喬新樂尚未尋見我等屢向許元生理勸因其妻不肯吃虧以致延擱同轉着包探將荐保人帶往恊源向許元生料理禀覆候 
 
 

Page 4

 
 
核○優人陳姓與花烟間鴇婦李魏氏口角等情己詳前報昨據李魏氏偕妓女陳銀珠投案陳亦由原保人送案候訊同轉令陳及李魏氏一併退下詰問銀珠曰爾來申幾時由何人送入花烟間供稱去年四月廿九日由丈夫陳水發帶至上海押入花烟間得洋一百五十元問爲何與陳世中口角答稱陳時來游玩情投意洽小婦人懇伊援手脫離苦海致與本家口角問爾曾付本家洋銀否供二月廿八日由陳代付洋五十元未寫收據同轉着將陳及李魏氏帶案問李魏氏曰陳銀珠抵押據曾否帶來供稱未曾帶來復問陳曰爾有無憑據供有陳銀珠所贈表記一包當卽檢視内有頭髮一扎荷花瓣包金銀簪兩枚同轉謂李魏氏未帶抵據着將銀珠管押陳交原保候李魏氏取到筆據再核 
[分發人員騐看名單]  
　　新海防掣籖分發内閣中書莊余珍山東部寺司務李廷琳順天○籌餉掣籖分發郎中甘璧江蘇趙聯第浙江○保奏掣籖分發主事陳壽田順天胡玉麟江蘇懿善廂黄旗漢軍○鄭工指省分發縣丞周紹寛貴州福建巡檢盧炳元江西江蘇○新海防指省分發道朱溍浙江江蘇沈瑜慶福建江蘇知府陳同書安徽福建直隸州知州四品銜李恩祥河南山東知州四品銜秦奎良山東直隸鹽運判許星璧湖南兩淮知縣同知銜黄家麟順天山東吳志道浙江廣東蘇錦霞安徽浙江鹽大使李彬直隸兩淮布理問趙善培浙江江蘇府經歴譚家駿浙江山西吕昱江蘇山東歸兆鎔江蘇浙江鄭藩江西浙江縣丞宋奎文直隸山東何福䙫福建江蘇何志清直隸山東余永楨順天山東白曾蔭順天浙江李洪琦湖南山東李洪琨湖南山東劉金成江蘇福建盛弼江西湖南葉朝棟江蘇浙江鄭孝哲江蘇浙江黄舒錦雲南四川曹杰江西山東張學易浙江山東凌詠浙江山東兪軾浙江江蘇鹽知事龍嘉霖順天廣東縣主簿卓觀榮廣東江蘇蒯書升山東北河高樹滋江蘇安徽州吏目敬第芬順天雲南彭壽多廣西雲南王兆禧湖南雲南黄式章湖南廣西藍元福陜西四川鄧爲霖四川雲南府照磨程瞻纓浙江福建鹽巡檢陳江芳江西兩淮江清駒浙江兩淮朱麟祥浙江兩淮巡檢徐士芳直隸山西薛廷韶順天湖北劉潢湖南廣西陳式榖湖北山東陳如怡安徽山東高思敬江蘇北河羅鏜浙江江蘇高式中河南江蘇黄遇春浙江安徽湯蔭榮湖南廣東從九品王保銓安徽江西典史陳光業浙江湖北徐藻浙江湖北沈克莊浙江山西王恩濬浙江山東顧襄四川陜西沈鍾靈浙江廣西張崇勳四川雲南未入流張茂修湖北四川王渭浙江廣東單廷銓四川山西王亮輔河南山西於敬中浙江直隸○海防指省分發縣丞錢經疇浙江廣東○籌餉指省分發府經歴王汝霖直隸山東縣丞王經珍安徽江西朱上清湖南福建未入流王潤浙江四川○勞績指省分發道花翎二品頂戴郭慶藩湖南江蘇二品頂戴胡廷玉江蘇安徽知府鹽運使銜楊奎綬江蘇浙江鹽運使銜蹇念咸貴州雲南直隸州知州趙執詒江蘇直隸知州尹彥鉞江蘇山東四品銜姚虞卿安徽直隸桂中純江西安徽通判熊振槃湖南甘肅知縣花翎同知銜宋席珍貴州雲南平煥文浙江湖南張侍楓河南山西張雯浙江福建花翎知府銜轉蓬仙甘肅陜西藍翎同知銜陳丕業安徽山東從九品姚元吉安徽江蘇○進士指省分發知縣戴輔道湖南江蘇常牧湖南江蘇○截取舉人指省分發知縣陸鴻遵奉天直隸○國子監教習掣籖分發知縣方任棟湖北○教習掣鐵分發知縣張守麟山東姜汝洋山東○應補呈請分發州吏目汪永揚湖北浙江從九品孔昭璼河南湖北于富之順天江蘇未入流榮桂廂黄　直隸凌清華浙江福建 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年三月二十九日京報全錄]  
　　宫門抄○諭旨一道錄前○發抄硃批四道○鄂撫譚奏審明盜犯按例定擬摺○黔撫藩奏派員接替片○又奏報交代日期並請旨賞假摺○署黔臬黄奏報接篆日期摺○護黔撫黄奏報接印口期摺○粤督李等○奏委署知縣片○三月二十九日禮部宗人府欽天監廂紅旗值日無引見○慶王謨貝子克侯各假滿請安○召見軍機皇上明日寅正二刻正太廟行禮畢還海辦事召見大臣○發抄柯逢時奏歳試完竣奉硃批知道了欽此○沈秉成奏提標右營陸防守備傳文彩借補提標後營遊擊奉硃批兵中議奏欽此○又記名提督劉青煦服闋仍統領南字選鋒等營奉硃批兵部知道欽此○又安徽頴州營遊擊翁開甲開缺以副將補用奉硃批着照所請兵部知道欽此○○頭品頂戴湖北巡撫臣譚繼洵跪奏爲拿獲强刦盜犯審明照章懲辦並將臨時因病不行事後分贓之夥盜按例定擬恭摺仰祈聖鍳事案據房縣知縣歐陽烜詳報民人戴永盛鋪内被盜强刼一案當經批飭緝究該縣旋會同四川大寍縣獲犯劉起宏等並起獲原贓訊供通稟經臣與督臣札飭安襄鄖荆道檄委補用知縣張甝前往會同提犯覆審明確禀經批飭分别照章就地正法照例擬辦在案兹該縣歐陽烜提犯審擬由鄖陽府知府許有麟解經安襄鄖荆道魏綱覆審議擬詳經批行署湖北按察使惲祖翼覆核轉詳前來臣覆加查核緣劉起宏成崇潮劉得祿劉老么卽劉導元分隸湖北竹山四川大寍雲陽開縣等縣彼此素識均先未爲匪光緒十五年九月初三日劉起宏成崇潮劉得祿先後在房縣所屬地方會遇素識己獲之秦世明唐老三鍾老么在逃之白從得楊五元各道貧難秦世明探知該縣貿民　永盛家有錢起意行刦衆俱允從唐老三又轉邀劉老么及在逃之劉老九蒲春亭熊老五陳正禮入夥卽於是夜秦世明唐老三鍾老么白從得楊五元劉老九蒲春亭熊老五陳正禮劉老么分携木棍火把扁担繩索劉起宏成崇潮劉得祿俱係徒手一共十三人行至中途劉老么陡患　瀉落後秦世明等十二人偕抵戴永盛門首用棍撞開使門點燃火把一齊擁進戴永盛之母戴陳氏與僱夥戴永貴喊捕秦世明等用繩一併綑縳嚇禁聲張搜刼銀錢首飾衣物分携逃逸尋獲劉老么告知行刼情由同至僻處查點贓物俵分各散該犯等各將分得衣物賣與不知姓名人得錢花用劉起宏等各剩有衣物未賣事主戴永盛投報縣會營患騐詳緝該縣兵役旋獲創起宏劉得祿並起贓到案復會同四川大寍縣兵役先後拿獲秦世明唐老三鍾老么成崇潮劉老么經大寍縣提訊秦世明於被獲時畏罪私服身帶洋藥於取供後毒發殞命唐老三鍾老么困在大寍縣另犯有强刦覃姓之案應歸另案審辦將成崇潮劉老么同起獲贓　解經房縣傳主認領提同劉起宏等研訊悉與大寍所訊秦世明等供詞相符禀經臣與督臣札飭安襄鄖荆道報委補用知縣張甝馳往會審該犯成崇潮劉得祿己先在監病故該縣禀府檄委保康縣知縣陳樹菱騐訊禁卒並無凌虐詳經批飭歸案擬辭該委員會提該犯劉起宏等覆審明確禀經批飭將劉起宏就地正法劉老么照例解勘兹該縣比緝逸犯無獲復提劉老么訊供議擬由府解道覆訊詳經批司覆核轉詳前來查律載强盜己行但得財者不分首從皆斬又律載共謀爲盜夥犯臨時因病不行事後分贓者發新疆給官兵爲奴各等語又湖北省奏定章程盜犯執持刀械聚衆至五人以上者地方官拿獲訊明後禀請委員會審明確卽行就地正法等因遵照在案劉起宏等聽從秦世明起意行刼戴永盛家得贓綑縳事主實屬兇暴昭著同惡相濟自應按律同擬劉起宏成崇潮劉得祿均合依强盜己行但得財者不分首從皆斬律擬斬立决劉起宏己遵章就地正法成崇潮劉得祿各在監病故應與訊無凌虐之禁卒均母庸議劉老么聽從行刦臨時因病不行事後分贓亦應按律問擬劉老么卽劉導元合依共謀爲盜夥把臨時因病不行事後分贓者發新疆給官兵爲奴例擬發極邊烟瘴充軍仍以足四千里爲限事犯在光緒十六年三月二十日恩諸以治係强盜疑遺不准援减解配後鎖帶鐵杆石墩二年照例刺字秦世明己在大寍縣畏罪自盡應毋庸議唐老三鍾老么應歸人寍縣另案懲辦劉起宏等各在外爲匪原籍牌保父兄無從覺察禁約亦免置議獲贓己給主　未　各贓冋逸犯曰從　等緝迫另結　贓人不知姓名無從拘追此案首夥十三人己於二叅限内獲犯四名首犯自盡一名另案懲辦二名獲犯過半兼獲盜首硃防載名邀　開報監斃斬决盜犯二名管獄官例　免議所有拿獲鄰境斬决盜犯二名遺犯一名應叙職名係四川大寍縣知縣高　嶽相應開報除俱招送部外理合會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批刑部議奏欽此○○　　片再臣因六年任滿奏請陛見欽此諭旨着來見欽此旋又請旨派員接替以重職守於十二月十五日恭奉諭旨着派黄愧霖暫行護理欽此欽遵恭錄咨行在案所遺臬司篆務查得糧儲道黄元善守正不阿堪以署理遞遺糧道篆務查得候補道諸裕立精明穏續堪以署理除檄飭遵照外謹會同雲貴總督臣王文韶合詞附片具陳伏乞聖鑒謹奏奉硃批史部知道欽此○○貴州巡撫臣潘霨跪奏爲恭報微臣交卸撫篆並起程各日期恭摺仰祈聖鑒事竊臣因六年任滿陳請陛見欽奉硃批着來見欽此復請旨派員接替以重職守於光緒十六年十二月十五日恭奉諭旨着派黄槐森暫行護理欽此遵卽恭錄咨行並將任内公事料理清楚定於二十六日飭委貴陽府知府趙爾巽無標中軍叅將尚宗將貴州巡撫關防並王命旗牌文卷等件齎送護撫臣黄槐森接收臣交卸後擬次年四月初六日起程由湘鄂赴滬該處距家甚近籲懇天恩賞假一個月回籍省墓以盡鳥私事竣卽航海進京叩謁天顏祗聆聖訓　伸依戀之忱除將交卸撫篆日期恭疏題報外謹繕摺具奏伏乞皇上聖鑒謹奏奉硃批着賞假一個用欽此○○二品　戴署貴州按察使糧儲道臣黄元善跪奏爲恭報微臣接署臬篆日期叩謝天恩仰祈聖鑒事竊臣於光緒十六年十二月十七日接唪貴州巡撫臣潘霨行知情旨派員接替奉諭旨着派黄槐森暫行護理欽此所遺臬篆委臣接署於二十六日派員將印　文卷齎送前來臣當卽恭設查案望闕叩頭謝恩祗領任事伏念臣諫垣備職未報涓埃光緒九年十二月由工科掌　給事甲蒙恩簡授貴州糧儲道十年五月到任迄今七載有餘兩權臬篆時切悚惶兹復恭署斯職查黔省爲邊徼要區臬司爲刑名總匯舉凡　吏安民明刑弼教諸大端在在胥關緊要如臣檮昧懼弗克勝惟有遇事禀承護摭臣實心實力認眞整飭不敢以暫行攝任稍涉因循以兾仰酬高厚鴻慈於萬一所有微臣接署臬篆日期並感激下忱謹繕摺恭謝天恩伏乞皇上聖鑒謹奏奉硃批知道了欽此○○二品銜護理貴州巡撫按察使臣黄槐森跪奏爲恭報微臣接護撫篆日期叩謝天恩仰祈聖鑒事竊臣奉貴州撫臣潘霨行知前因六年任滿循例進京陛見奏奉諭旨着來見欽此復請旨派員接替以重職守於光緒十六年十二月十五日恭奉諭旨着派黄槐森暫行護理欽此跪聆之下莫罄悚惶遵於是月二十六日交卸臬篆是日由撫臣潘霨將關防文卷王命旗牌委員齎送前來臣當卽恭設香案望闕叩頭謝恩敬謹任事伏念臣嶺南下士迭荷榮施觀察愼疆甫陳黔臬愧涓埃之未報恒夙夜之不遑兹復渥荷綸音暫權疆寄材輇任重勉策駑駘查貴州壤接川滇界連楚粤苗夷雜處綏靖宜先臣自顧疏庸深虞竭蹶惟有力圖報　益矢悃　於蔡吏安民練兵籌餉以及地方一切應辦事宜隨時禀商督臣實力經理斷不敢以暫時護理稍涉因循以冀仰答高厚鴻慈於萬一所有微臣接護撫篆日期並感激下忱除恭疏題報外謹繕摺叩謝天恩伏乞皇上聖鑒再現值封印期内臣接印後仍　謹遵對合併聲明謹奏奉硃批知道了欽此○○李瀚草等片再新選會同縣知縣陳志喆於光緒十六年十一月二十五日領戀到省本應飭赴新任惟念會同縣地方緊要必須熟悉情形之員方期得力前此飭委試用通判向熙署理類能認眞整頓刻下經手之專尚多未使　房生手兹查有署四會縣知縣蔣廷桂現己飭回石城縣知縣本任所遺四會縣知縣篆務應卽飭令陳志喆署理　藩　兩司會　　菜　檄飭遵照並將該員應繳文憑扣明限期另行咨部查照外臣等謹循例付片具奏伏乞聖鑒謹奏奉硃批吏部知道欽此 
 
