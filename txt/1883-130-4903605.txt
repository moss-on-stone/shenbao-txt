# 1883 - 130 - 4903605

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[滬上典質押三舖利弊說]  
　　古之官近於民今之民遠於官惟其近也故親而能信惟其遠也故尊而不親良以罷封建而無久任之吏廢井田而多失業之民周禮國服以財貸民之政遂不復行故晉唐之間質庫之設始盛行於城邑漸誰漸廣至於今日支鄉巨鎭無處無之至少一二多則無慮十數家然在昔承平時開設典肆者猶必家道殷實循例請頒木榜領官本比於鹺賈日鹽商曰當商嘗見兗豫齊淮間典肆之墻壁皆大書特書裕國便民四字其高自標榜如此每逢地方水早成災擬籌巨欵郡邑長官必先請鹽當開寫捐簿而後錢布米豆諸商次之推執牛耳莫之敢踐其爲時貴重又如此覈其貲本大都不下二三十萬金承開典當者非家號素封不能措辦是以一城內外有四隅不能偏及者於焉有代步之設泊乎大兵之後井邑蕭條民生凋敝非設質庫無以濟閣間之窮乏况不時之需有餘之家亦在所不免於是封疆大吏如曾文正諸鉅公胥有招殷商開典當之舉斂貲私設者遂錯出其間而滬上爲尤甚自以貲本細微旣無部榜又無藩帖不敢以與富自居巧避其名日質噫質與典有以異乎無以異也質卽典典卽質也然而其息則視典爲重矣其息有三分者有四分者其期則視典爲迫矣有以八足月爲期滿者有以十足月爲期滿者更有集些須之程本步軍犯之後塵而開設小押者其息則視質鋪尤重矣以期計息以十日爲一期有一期取二分者育一斯取三分者其期則視質舖爲尤近矣有以十期爲滿者有以十二期爲滿者大抵操業愈下則獲利愈厚居心愈貪則待人盒刻豈徒押鋪爲然哉而小押之害巳不可勝言其取息之重滿期之迫猶其顯焉者也憶數前年前出北門而散步瞥見市門之側叢人屯聚若蜂蟻聲甚譁趨而視之蓋押舖中人與取贖衣物者相爭執操吳音余北人也其言嗷嘈猝莫能辨第見門外人攘臂而登旁觀者曳而下之櫃內人以手自指其鼻躍躍故出在後者挽而止之須臾鋪夥轉面向內示人以背取贖者徒肆咆哮唇焦舌橋無如之何乃持衣一束扯縐如油炸麻花跟蹌而去余就旁觀而詢之有江北人久於海上者笑謂余曰所言君未解其事君未知耶然此等事每每有之鬼蜮會倆習以爲常固無足怪今日之事亦此類耳其人以絮衣一領請暫抵靑錢三百以偶有所缺祗需此數且嫌其取息太重故不欲多得錢厥後因事遷延鈄屇期滿而舖夥之狡點者向有抽替之弊以舊易新名爲封包轉售之以得善價而東主不知也彼與絮衣者屇期來贖而趙幟已易故劍難求是以不勝萁憤與之再二爭諭舖夥顧叢人而言曰我有一言諸公共聽安有絮衣一領表裹俱新僅押錢三百者乎聞者皆唯唯容曰爾喪盡天良徒逞巧辯吾云暫抵有諸夥曰押物以票爲憑寫票以字爲據旣云暫抵何以不書客語塞良久乃搔苜頓足而嘆日哈人心如是成何世界此地尙可復居耶彼二人所爭執之言如此爲君述之其恍然乎余曰諾已知之矣過耳秋風置之不論不譏兹以論次典質押舖連類及之據事直書曲直是非固自有在矣本館前四左俟相有禁絕小押鋪之示所有質舖准其并而爲典不能則閉有益民生殊稱快事曾著爲論說極言其流弊其爲害也若此則宜禁可知或猶以小押可以濟典質之窮補典質之闕極力廻護者謂典閉於昏質閉於夕押則燭盡三條門猶虛掩來者不拒美惡兼收人棄我取人却我與窘迫者恃爲救命星君亦未可深罪斯言也强詞奪理固不爲無見然未卽利弊之大小輕重而一思之耳信石療疾可奏奇功世皆目爲毒藥而深惡痛絕莫之敢蓄者以其爲福無幾爲禍無窮也彼以小押爲便者殆猶知信石之能療疾而遂以殺人爲諱可乎 
[析津近信]  
　　○天津西人來信登諸字林西字報言上海中西各報傳到津沽中有鮮載越南近信故該處人見報者莫不惶惶心動議論紛紛然而華人爲尢甚現在安南使臣尙在析津究未識此事作何布置也又言開平傳來消息大有興旺之勢言目下所出之煤較前爲多亦較前更佳現在該處每日約須用煤一百墩每墩計價　銀兩該處煤礦似此生色東北邊又開鐵礦然則公司之日新月盛可預卜矣 
[羊城雜聞]  
　　○香港西字報載有粵省信息言數日前有盜於白畫入某典中行劫刻去洋三百元盜則逸去百計跴緝迄未弋獲大憲以省會重地自畫搶刻案情重大實令屬下勒限嚴緝務獲倘仍前玩愒立卽奏叅革職故現在各官認眞購緝聞己拿獲數人矣又云去年撫轅前某姓家有女兒白日被人拐去日久未獲拐匪撫憲震怒將武弁黜革數員仍勒限留緝各官情急乃明直暗訪得悉該拐匪之姓名井一切細情且知其現在新加坡乃設計作信誘該拐匪回粵因而獲案然則書言威克厥愛尢濟豈不諒哉 
[福州近聞]  
　　○福州醒字報言本月初六日有某西人親見一事殊爲不法亟錄之綠有某甲者欠債而不能償是日爲憤家多人拖至一池邊搭毆之立時斃命當搭毆之際該西人上前勸解意欲投某甲而出而衆人皆不之允并謂如必欲解勸將移禍於該西人爾時該西人以孤掌難喝無可設救目擊其死因念福州地方似此等情事常常有之而寬無人焉爲之設法嚴禁是誠風俗之憂也有司牧之責者何竟置若罔聞耶又云現在茶市將屇該處商人己備洋四百萬元寄往山中購茶或者今年福州茶業可以生色也 
[諭令拯船]  
　　○聞福州將軍督撫等于二月初十日會銜出示曉諭洽海文武各官及一應軍民人等大畧言凡見有船隻失事無諭華船洋船必須極力拯人救貨聞示中有章程五條群言如何施救之法救則有賞不救則有罰云云按此事最爲美舉沿海各處皆宜仿行也 
[今春茶信]  
　　○頃接漢口友人來信言令春荼市江西寍州一帶已於三月初十邊開秤惟山價賬跌尙未得悉兩湖茶帮須於四月初旬可以到漢出樣查今年進山各莊江西較往年多一莊兩湖較去年少二十一往至於茶業有 
 
 

Page 2

 
 
無生色則此時尙難深悉大約本埠跑馬以後各商皆當首途矣 
[謀命奪車]  
　　○北方之御者搖曳一輕無遠弗屇從前末開海禁由京津至王營一帶如出戶庭未聞御者被媒書命不謂今日足不出里閈而有是事矣白唐口在天津城東三十五里其上五里日雙港再上十里曰灰堆左右村莊皆係來城必經之路白唐口有某姓車來往城鄉雇人爲御卽所謂抱鞭者年不過二十左右或謂城兩之雙廟街人一日送客來城空車遄返途遇三人似係營勇裝束問車去向堅請趁車言明至白唐口爲止御者以爲順使姑許之年例灰堆於三月初間演春臺戲是日驅車過此正值魚龍曼衍金鼓喧闐之際客又請停車看戲御不之許允至散塲爲止加津錢五百文又飭軍至臺前與女客看車夾雜衆以不分男女已腹誹之知係勇丁且暫隱忍其實不爲看戲捱至黃昏始可下手也灰堆下走十里曰雙港戲完後趕緊套車加鞭趙路時巳更餘人靜前不及店路不挨村正在灰堆雙港夾界窪中客出短刀將抱鞭刺倒棄屍道旁趕車從原路回津住於西頭小店急將牲口及車覔人脫售不敢較最價值從賤議定售價若干千特買賣牲口須有牙行經紀揆其行徑已恐來歴不明售主又以乏錢先付十五千約日找足彼方候價詎翌日地方見屍上下村人有覩其載客觀戲知爲御者客之形狀均非善類恐係謀車害命一面報知車主一面請官相騐緝兇偵之牙行果有售頭口者價未全收而人尙在店急往掩捕獲住兩人其一逸去贓証確鑿料難抵賴遂供認以上各節夫謀書一命分錢五千會不旋踵而身首不保人又何苦爲此傷天書理之事哉 
[春雷誌異]  
　　○金陵朝陽門外於二月下旬有厝棺一具被雷擊碎出其尸則年久不腐而僵且遍體生毛長數寸經地保報上江兩縣詣騐傳其子孫領棺另瘞一時謂此毿毿者行將出而禍人放於春雷發聲之始一如除舊布新宜阿香亟亟載馳而至以消患謚未然耳又江北六合天長之交於前月雨後居民見荒墟上有焦痕畝許趨視之則一物大倍於蟹己焦黑而斃實蜘蛛也以密市絲網爲圍而已以身踞其上故雷火一擊而並成焦土耳見者咸詫其適從何來墮劫於此又金壇縣城外某莊實三家村落也有陳姓子年僅十四從塾歸戲跳於黃牛之前牛忽怒視而觸童走避牛已自斷其靷而追觸如故童不得已急揉升上樹樹幹弱牛力撼其下童懼而墮牛卽蹄而觝之比人趨救已無及矣此去秋八月間事也今春此牛忽遭雷斃現在訛以傳訛謂此牛腹有朱書歴歴可辨指明童爲某當道之復身牛卽當日之尋仇而不得者云云則耳聞誠不若目見之爲可信矣 
[温州近聞]  
　　○三月初一日永嘉石邑尊帶同書差仵作人等前往柟溪惡詳上范地方檢騐死尸聞此案前係械鬥傷命涉訟多年今復糾衆鬥毆以致尸親變而爲兇手而兇手轉變爲尸親然柑溪命案往往如此兇手當前差役亦不敢拿緝故身膺民社者頗覺疲于奔命也○初四晚永嘉塲楊某同平陽夥友四人搭航赴郡收買短髮同舟之項侃侃而談刺刺不休不意次晨舟抵郡城之小南門而楊業己氣絕矣該船主同地保赴縣呈報石邑尊卽於午後帶差役等住騐甫及騐畢將尸收殮而事主始遂言尸首必經親友一看方可棺殮是以石邑尊命打開棺蓋侍伊等看後再行釘蓋而該事主等反覆推尋故意稽延祗綠暴病身死實屬無可覓隙迨至傍晚如各無言耳○温郡賭博其風甚盛但無賴之輩往往假此控官以爲索詐地步今年自入春以來賭風稍歛而賭棍賣油標等無處覓錢竟將新年偶賭之人列名禀捕故被控之慶芳振豐阿四癩頭三等一控于糧聽一倥於水利分府數日之間狀投二署似此輾轉訊詐則閭閻之受其累者登有極哉○樂淸縣魏澄齋明府之姪不知何故突赴府署控其叔魏明府停喪不葬等五欵業己管押待質兹聞魏明府到郡未識何以調停之也○温郡現有紅單船四艘在沿江一帶常川梭巡聞此船係張軍門獨力舉辦所有水勇之口糧管駕之辛俸以及器械等項均係軍門捐廉散給自今以後波浪不作鯨鯢不來而商帆賴以又安者皆軍門之賜也○楚軍右旗李叅戎已奉明文調省另委而接帶之賈君不日可以抵甌矣○初五夜沙港內倐有火警當卽撲滅初六午後府前橋下三鳳藥店又有火警燒去店樓一間及哂藥天棚幸日間易於灌救否則該葉店與裕泰火炮店毗連其害可勝言哉○郡城東北間海壇山上古墓內有小狗熊兩隻爲永寍巷某甲所得但海壇山時有人行且有僧人居住不識小狗熊之徒何而來也○連日温郡街上有人抬兩處骨求售其大者長有丈餘其小者亦有五六尺索價太昻尙無售主聞此骨卽樂淸近出之虎然雖打死兩隻而各處之虎依然逐隊同行安得驅而遠之也哉○温標各營兵近議裁撒二成己接明文但温標自左侯相裁兵增餉後人數已少若再撤二成勢必不數分派故張軍門於十二日乘元凱輪船晉省欲與撫憲婉商免行裁撤惟此事係關奏案各直省一例皆然卽使温營兵丁無可釐剔當此新章甫下誠恐一時萬難更議也故連日各管己將兵丁點閱惟候張軍門返温以定去留云○初九日枬溪四十一都朱岸地方因種桑起釁毆死一人業己報縣請騐又前月二十二日五尺地方因上山砍樹將某甲挖去兩眼某乙又將四路把守不許人行故屍親於十二日始得入城呈報頭梗之民竟至於此耶 
[曉諭軍民示]  
　　○特授湖北漢陽協營漢鎭專汛陸路都閫府紀錄十次胡爲出永曉諭事照得漢鎭地方爲華洋交涉之區商賈輸輳之所良莠不齊賢否莫辨本都閩府藉隸蜀西服官楚北己二十餘年該鎭所有不法匪徒擾害商旅情形雖未久歴早經訪聞有等無業游民迭經地方官訪拿在案至地痞日間分聚茶偉鬥弄良家婦女或見貧苦無依或因人力單弱互相煽惑誘良爲奸晚則同與殷實子弟聚賭誘嫖傾家蕩產更有當街巷口排攤賭博遽稱各署兵役假名惡詐情弊或暗集深巷遇有過住孤客鄉民雖不肆行搶刼而該痞夥等故意擁擠乘間掉竊甚或勾通營兵藉名聚賭以及酗酒滋事包庇種種不法情事實爲商旅之害殊堪痛恨兹值本都閫府蒞任斯土亟宜整頓嚴除此習已分行各哨官嚴禁並飭安目密杳外合行出示曉諭爲此示仰諸色人等知悉務須各守正業均安本分勿得酗酒强橫以身試法倘有營兵稍染積習藉名擾害滋事許卽扭送本都閫府衙門嚴枷責革若係假冒營兵名目勾結流痞一經查獲定卽送究從重懲辦决不稍寬其各凛遵毋貽後悔切切特示 
[禦災芻言]  
　　○湖北之沙市人浮於土向賴川米接濟咸豐以復全資南米去歲南省年穀不其豐登故濟沙之米甚少而蜀墻之不問米廠者巳二十餘年矣近有客自川省來言及成都地方迭次求晴而夔州所屬之大昌鎭又荒旱異常自冬徂春甘霖未沛貧民至以樹皮充飢且聞長陽宜都松滋等處其不願入吃大戶之黨亦有噉食草木者地方官屢經出示限定米價嚴禁閉糶然皆一時之計按近來自荊江而上楊蜀滇黔各州縣膏腴之壤大半種植鴉片鴉片旣多則價愈廉銷愈廣而吸食者愈衆而癮亦愈大故遇多稼之年猶可支持而偶逢荒歉則必至倉無儲穀囊無蓄錢無儲榖必稱貸而後食無蓄錢卽稱貸且不得食而一二納稼之農深恐雨暘不時秋成難望儲穀數十石自備自用亦是人情之常於此而日地方非無穀是某某閉糶所致一切種烟吸煙之輩精力衰疲雖遭困餓不能謀生乘此傳言相率而盤踞於方榖者之室炊其釜而釁其甑必使無蓄粒穀而後巳地方官又從而張帖告示不責人以種穀而責人之閉穀不抬價以招遠來之榖而抑價以虧木地之榖恐將來種穀蓄穀之戶以爲有害無利槪行偷種鴉片若曰鴉片成土收漿而後積久彌隹不至穀之屢遇豐年紅朽堪虞也且收藏齎運輕便百倍不若穀之易於見眼致遭掠食也於是荊江而上儘成一印度世界一遇凶年並無榖之可閉此亦意計中事牧民者不可以不知此係沙市友人所述 
 
 

Page 3

 
 
其言諄諄然於國計民生不無小補亟錄之以備當軸者採焉 
[黃學憲歲取松屬童生經古性孝案]  
　　○古學正取二名　秦錫圭上海　張際淸婁縣○備取二名　張際昌妻縣　王廷棟婁縣○性孝正取一名王受祺上海 
[黃學憲覆試華婁新進文童題]  
　　○四書文題　詠而歸　五經文題　好賢如緇衣　詩題　賦得拜孔揖顏　得階字五言六韶 
[黃學憲覆試上海縣學一等生員案]  
　　○汪踢增　王維泰　葛士淸　張楨　趙光坦　錢景福　劉至淸　蔡爾康　徐頌增　溪學仲　秦榮光　馮純毒　王維城　凌貞鏞　趙世修　彭澤熙　徐駿　孫承鼎 
[歲試華亭婁縣新進文童案]  
　　○華亭　黃祖蔭　沈景賢　夏時行　沈錫麟　金住宕　沈光棣　姜保邦　錢貴靑　丁邦昌　張國英　馬開泰　徐士鈞　沈爾康　唐遇隆　干連壁　葉人驥　沈鼎元　以下撥府　張宗華　張恩溥　何純熙　金灝　潘應鰲　黃應昌　張昌言　徐光容　宋光俊　戴紹祖○婁縣　韓昌時　張家翰　顧雍　夏宗堯　王廷棟　許昌鎬　張際昌　周廷楨　胡常惪　張倬　唐佐治　張士希　陳祥貴　朱濬熙　聞時敏　馮恕　張際淸　袁朝衡　胡嘉駿　湯銘　以下撥府　毛遇順　沈宗約　瞿其璜　吳時颺　鄧一鳳　唐元斌　吳淸翰　陳光熊 
[邑尊赴蘇]  
　　○上海縣黎邑尊聞於日內公出乘坐民船赴蘇謁見各大憲面禀要公不日卽當返滬云 
[賽馬停公]  
　　○聞下禮拜一及禮拜二三等三日爲庽滬西商春季賽爲之期是以本埠海關於九點鐘開門至十二點瞳閉門停辦公事又聞英領事公廨亦於十二點鐘閉門一律停公云 
[西戲可觀]  
　　○西戲士夏思芙現在三雅園開演其所演諸戲法與在西戲園一律奇巧其價則較西戲園爲廉屢堂本報後告白近日每晚九點鐘開演新法奇技層見疉出妙絕一時以視華戲之魚龍曼彷金鼓喧天者殊覺別開生面有好奇者盍往觀乎 
[收捐換人]  
　　○英租界之馬車東洋車水車及烟館娼寮等捐向歸捕房之平總巡捕頭經理逐月輸收惟房屋之四季捐及浦中各處之駁船捐由工都局經理收捐之際不過派捕相助而已兹聞平總巡捕頭業將各車及烟館等捐移請工部局董管理云 
[搶帽可惡]  
　　○前日傍晚時虹口門鷄塲口有某甲者衣裳楚楚兒診處熱鬧畧一點足竟被賊攫去小帽一頂惟其搶法與衆不同先將甲之辮與他人之辮結成一片然後擭其帽而去迨甲欲追則其辮猝不得解及解脫則賊蹤已遠去矣人謂該賊之手叚固巧然遇頂上圓光者又何法以處之 
[房主出洋]  
　　○英租界大馬路西首英華西街之房屋壓斃人口并毀物件及陳太守擬勸該房主酌賠等情已列前報兹悉陳君竹坪亦同勸該房主每間房屋賠洋十元压斃者每名给屍親洋二十元現己議定由太守着地保報名照派是亦體恤貧民之意也 
[英界公堂瑣案]  
　　○楊樹浦地方鄉人打架一節已列昨報昨由平和洋行東投案聲稱屠包芝轉令陸狗郞包工墊泥詎被徐炳揚糾衆毆傷陸所產之工人七名均投同仁醫院今僅一併投案請爲騐傷并失鐵鋤衣服開帳呈閱惟周殿卿受傷甚重不能投質周萬奐費學明薛仲逹張錦生唐龍生朱漢卿等六名均巳投案此六名中周費二人傷亦不輕太守謂是案作經屠包芝爲原告本分府諭其明白具禀候批今屠並不遵諭具訴又不投質轉由平和行束控告然該洋東係英國商人理合禀該管領事照會本分府再行核奪盖昨日會審之西官係美哲副領事大守隨讀哲君轉知平和行東該行東亦遵諭而退太守又令受傷之一起人仍回醫院○西洋人稱細崽陳贊卿取我箱籠鎖匙開箱圖竊被我看破交捕送究陳供在西洋人處爲細崽時被毆打我不願在伊處服役並無竊匙之事尙請明察陳太守謂該西洋人指控無憑一併斥釋○王小林稱昨在虹口茶舘啜茗有人因賭爭毆擲櫈拍檯以致傷我左肩訴捕請究金阿美供做小工餬口昨日傍晚在小茶館暫歇不知何故此人忽誣我碰傷向我饒舌旋由巡捕拘到捕房陳太守謂王小林所控支離一併逐退 
[法界公堂瑣案]  
　　○昨報列縫工欠償一節經法捕房將陸秋亭解訊原告升和綢縀庄夥朱長生投案禀訴被欠緣由並請追究等語翁太守詰之陸秋亭據供住彩視街開設成衣店結欠升和綢庄貨洋是實日前曾向該莊言及在本月二十四臼先措繳洋四十元到月底再還洋四十元端陽節收帳後一併歸淸不知伊等何意約我吃茶卽行鳴捕翁太守謂約計所欠洋二百六十元今當於月底先繳還一半其餘一半下月理楚陸稱實係向人商借之洋月底繳半之說恐難如數太守謂今姑交保出外姑看二十四日有洋交到否再核○取票冉核一案昨復集訊金裕秀偕蕭茂宗至李正興處取到前付朱松泉還同昌莊洋元詎意大同未付現洋祗取回大同烟館本票一紙翁太守謂爾等所爲不實不盡蕭茂宗稱伊將洋二十四元錢一千文並未設出交付者是大同本票但今己取回當收去掣銷至前次閃案洋元卽給金裕秀領去其錢一千文前經簫已付未松泉被其用去卽將呈案之錢交蕭以宗大同之事金又稱本莊尙有未經手之件未曾淸楚請爲暫押翁太守謂此人實屬可惡本不譯放着金補詞到案當爲該辦○太古德記倒帳一案已將疉訊情形登報昨日復據各原告帶同該行司帳人王悅卿投案將收到銀兩照大小股勻攤祗收到一折有零光景開單呈案并聲明德記簿上有棋盤街益裕土行欠德記銀六百餘兩虹口沙田盛欠有銀八十餘兩偕同王悅卿前往收取而沙田盛祗認欠六十餘兩至益裕則稱非但不欠且查帳上有德記久伊銀一百數十兩故請派人前往對帳等語太守准其所請井謂王悅卿日本分府雖准爾寬限但沈子樂必須追其趕緊到滬王唯唯而退○法包探將帶賣春册之金錦棠解案太守研詰之下金稱春册從鎭江買來非自已所繪太守判實一百板○捕房又解因賭打架之兩人據姚桂根稱有兄桂明在董家渡開火腿店故在兄處前日至寍波會館相近之老虎灶彼等誘我入局押牌九後因看出破綻與之爭論卽被彼等多人將我重打致央去棉襖一件小帽一頂錢四百文據開老虎灶之陳明初稱有人在店內挖花伊硬要代控致相齟齬我並不在塲太守謂挖花與牌九均是賭錢均要懲辦因何要避去牌九兩字而認挖花實堪毫異着將陳明初責二百板姚桂根欲入局賭博亦應懲辦着責一百板衣服着陳檢還○昨據羅啓寶偕妻羅王氏投案稱於本月十二日遷居彩視街地方而十三日有在寶泉樓茶肆之薙髪匠田保生來云有伊素識之友徐開生本在公和煤炭店爲生意今因公和閉歇無處棲身欲借宿於我處孰料莫不懷好意於十五日卽欲誘我妻偕遁又於昨晚趁我未回欲姦我妻適挽回家撞破將伊送案田保生亦在外候傳太守着傳進田保生稱與徐爲友實不知其若是無恥太守詰之羅王氏則供與其夫相同及問徐開生則語多游移翁太守謂不必强辯前次於夜間走至八秈橋相近某姓處會將爾狗案曾幾何時又敢肇事着重責二百板枷號一个月又着田保生將徐之物件向羅處檢回倘徐再往羅處滋擾准羅啓賢隨時嗎捕○小東門外時新樓茶肆主管延挂投案稱日前有二三十人來吃茶及惠鈔有小錢十餘文堂倌同其掉換非但不肯且將小錢丟入錢筒內而昨晚又來吃茶稱堂倌將水潑伊身上大肆咆哮故鳴捕拘解一人不意伊之同黨三四十人蜂擁而來將我痛打拉至相 
 
 

Page 4

 
 
園茶館相近幸捕房聞信捎西捕來方能解散大守詰解案之人據俞案榮奚阿順稱均以駕船爲業因彼店欺人太甚故與伊評理並末痛打太守謂硬用小錢又故聚衆打架實屬可惡着將爲首之奚阿順重責二百板帮毆之俞系榮責一百板○前報列董家渡薙頭店案兒一節經法包探將經手之各婦傳到於昨晨覆訊原告薙髪匠傅啓福訴稱小孩經彼等於十二日抱去之時臍帶己脫及向索還彼等卽於十三日抱來則臍帶未脫明係掉換故欲索還原兒旋據法通事稱傳妻託其隣婦抱兒去時其夫未知及回家知兒已抱去隨欲隣婦抱兒回隣婦乃到北市向各經手人商酌抱還不知如何又往別處抱得一孩爲薙髪匠所識破翁太守詰及解案之顧紀氏稱抱兒與陸洪氏而陸又訐張王氏張又抱與李徐氏李又抱與周石氏太守謂究竟抱兒往何處李徐氏稱有在火輪船上作大司務之寍波人姚子勳年老無兒其妻新產一女將張王氏抱來之兒作爲螟蛉子大守謂姚姓往何處法包探稱住在英租界延齡堂卉內周石氏卽其家傭婦也大守請現在須將兒抱回周石民稱兒已殤矣太守不信問掉換之兒又從何處得來陸洪天稱有居香粉弄之王老太婆家新生一孩故商酌抱來太守問究竟從何而得陸洪氏稱其孫子從眞如鎭抱來太守着法包探協同原告帶四婦人前往姚姓家將兒抱到再行核判周石氏則管押云 
[奉題容純甫觀察玉照]  
　　○偉人抱負自嶔崎氣象巖巖一望知屈子心悲芳杜日賈生策上治安時風濤閱歴乾坤隘雷雨經綸日月馳會待形求手帝夢好將隻手挽天維 
　　山陰桂笙弟何鏞拜手 
[暫之金陵周桐蓀詞友至輪舟送別三疉春遊前韻却寄]  
　　○吳淞半剪春波綠斜陽影映檣帆矗送行佳客話篷窓三日淸香生錦褥喜如叔度復相逢頗覺襟懷滌塵俗夾岸紛紛柳絮飛江城如畫供遠矚玉容坐對晚霞明秋水芙蕖初出浴人生娛樂須及時豈堪鬱鬱嗟蜷局此行小別當淸遊何須三疉陽關曲今朝忽遇太常齋盤琉佐酒淸談續　是日桐蓀茹素　醉鄉聽徹琵琶聲恍似江州增感觸芳草竿綿鶯亂啼落花滿地如丹沃待送春歸我亦歸尋芳同醉杯中　夢醒月落舟已移猶聽歌聲戞珠玉六代江山足游覧安得相携同豁止 
　　味馨室主人稿 
[蘇撫轅門抄]  
　　○三月十八日首曾府畢禀知本日紥陽書院烏們考試准調川沙同知羅嘉杰禀辭赴任　候補同知陸家攘解餉赴揚州回　候補縣傳方駒禀知聞訃丁父憂又陳以垣禀知辭奉藩憲委勘估太鎭河工差　又黃承暄縣丞詹奎均銷海運漓局差　又郭希振奉江寗府委解六合縣秋審人犯來又何福鍾三叚府經歴彭烐一叚均禀知奉委阊胥门外夏防巡查差　吳江縣主簿陈維桢管解秋審人犯來卽辭　先標候补都司張增礼稟知奉委胥門路巡查差　○十九日候補道李慶雲辭行赴華亭勘工候補縣陶在銘銷海運滬局差　泰興縣黃橋司巡檢單錦堂解秋審人犯來卽辭　從九章瀕禀知奉委閶胥門外四叚夏防巡查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百九十六號]  
[光緒九年三月十一日京報全錄]  
　　宮門抄○諭旨五道錄前○發抄　旨四道○接續前稿○大臣伯等　奏凝請　定奪夾片○又　奏查明員外郞被控綠由夾片○大臣桂　奏爲奏　聞夾片○恭親王等　奏爲充署章京夾片○三月十一日理藩院鑾儀衛光祿寺正藍旗值日無引　見○徐桐等塲內專摺請　安○欽天監呈進月食圖○召見軍機　○發抄　德馨奏交卸護理浙撫篆務回任日期奉　旨知道丁鈇此○劉秉璋奏接任浙撫篆務日期謝　恩奉　旨知道了欽此○溥豐奏恭報接署馬蘭鎭篆日期謝　恩奉　旨知道了欽此○丁寶槓奏官運局辛己綢銷引徵銀總數奉　旨戶部知道單三件併發欽此　○○接續前稿　又據李蔭長叚瑞徵等呈稱另有借貸商人銀欵四千九百五十八兩現已如數措還又據商人所開爲懿綿墊欵銀三千二百兩亦已查明另片具奏辦理又提訊康惠霖供稱八年十一月間邢鍚昌借使銀一千兩內除償還外下短銀六百兩當堂交出又據邢鍚昌供稱商人備仔保固銀七千八百七十七兩七錢三分九厘六毫情願當堂呈交惟內存有應繳戶部扣平銀七百五十六兩九錢九分四厘七毫應作何辦理聽候指示至徐永興手虧欠銀二萬八千六百十九兩八錢四分應作何追繳聽俟分派臣等督飭司員逐欵核算查此案工程原估續估共撥二兩平銀二十三萬八千千百五十八兩三錢四分八厘除扣平抵用外尙有找領銀內應單六分减平銀七百五十六兩九錢九分四厘七毫二共應有銀二十三萬九千五百十五兩三錢三分九厘六毫今按商人底帳官弁供結懿綿早稱已查明銀一十一萬零八百九十五兩四鋪九分九厘六毫內除修工領項實用銀十八萬九千二百五十九兩七錢六分俟收工時由工部核辦督修監脩借用薪水李蔭長叚瑞徵借貸康惠霖浮借商人備存及應繳戶部扣平銀兩共計二兩平足銀　萬九千四百三十五兩七錢三分九厘六毫現巳分別提還追繳暫交遵化州庫飭令具批解部交收商人墊辦懿綿工程銀二千二百兩歸入另片具奏辦理至徐永興虧短銀二萬八千六百十九兩八錢四分現已飭令遵化州查封徐永興家產提傳徐永興之子已草把總徐晉笏供稱從前革弁故父蒙前任鎭憲派委督修營房便過工程銀兩草弁知道至實在使銀多少未知詳細邢商人旣有帳可憑所有故父短發銀兩革弁不敢狡賴祇求給限變產儘力完交又據遵化州知州王啓俊密禀查看徐永興家產縱使估變抵勻恐難足所虧帑項一半之數臣等悉心酌核所有此案爲短銀二萬八千六百十九兩八錢四分雖係徐永興一手虧短並據其子徐晉笏請限完交然使除永興得以虧爲之由實因前任總兵誤用非人所致若全着落徐晉笏賠繳亦恐交不足數轉於帑項有虧應令徐晉笏贈繳二兩平足銀一萬四千三百九兩九錢二分景瑞分賠繳二兩平銀一萬四千三百九兩九錢二分均勒限一年完繳景瑞所賠繳銀欵卽令依限自行交納部庫徐晉笏所賠銀給卽交遵化州押僅依限完納具批解部除徐晉笏家產由遵化州查明登記報部暫時毋庸變抵外倘限滿延不淸欵卽行變抵監追景瑞賠欵倘限滿不完亦應照例嚴行追抵以重帑項查該副都統景喘旣首議修建營房身認承修宜如何力求核實淸滴歸公乃率允員弁借支薪水復明知徐永興一手把持及至釀成事端經　欽命查辦　飭令朋白回奏又不覆奏實情任意欺飾迨經解任質訊仍復游移輾轉巧爲趨避窮詰再四如據供認辦理不善誤用非人並認情願賠交公項請予處分是該副都統謬妄欺蒙實出情理之外就其自願賠交公項則商人所謂該副都統許爲籌畫賠累令其成全辨理之語尙非無因惟查係一時空言且此時公項旣有着落自應就案擬結無事深求惟該副都統以二品大員負　恩僨事以致衆兵不服滋釀重案未便因其賠欵稍事姑容可否請　旨革職以昭炯戒其監督監修各員弁等身任監工於工程偷减毫無覺察概藉口徐永興經手錢糧　似末經奉委而於薪水無不借支雖云奉諭在前繳還在後亦應分別嚴叅除負外郞懿綿另片陳明辦理把總盧彬前已革職把總王貴蔭劉振麟閻文選外委楊蕴秀已歸兵丁滋事案內懲辮外其借支薪水銀兩最多之守備隋登第借貸錢兩最多之把總李蔭長叚喘徵均請　旨卽行革職遊擊萬祿請革去勞擊仍留世襲騎都尉兼世管佐領回旗當差守備李瑛請以把總降補千總郝作霖請以外委降補把總徐永綬劉定亦榮振邦李良貴劉振武均請以外委降補千總劉廣仁侯廷樑劉寶堂均請以把總降補梁丙陞王仲盧承志郝晋恒均請以外委降補外委李良福叚春林均應草去外委仍留爲兵錢糧稿房外委楊錫恩旣非督修監修亦隨衆借支銀兩雖經賠繳仍應斥革至商人邢錫昌攬修營房不思核實工程敢於草率又復挪移私墊私借且於徐永興虧短鉅欵當時並不舉發雖不回過承修大臣而於景瑞卸任時又不具呈明請辦法亦未向新任總兵告知現雖已一一查淸該商含混包藏亦可旣見姑念工程尙未報竣應仍罰令將房間偷减工料墻垣攙用土坯攺照工部原　册式勒限六個月一律賠修該商因工料不寶致釀事端未便槪罰不議應卽革去捐保布經歴及五品職銜倘限滿工程不完以及將來工部收工時再有弊端卽應從重治罪至此後營　未完工程事件仍請責令馬蘭鎭總兵認眞督飭另委員弁妥實經理以靖軍心除解任副都統景瑞飭令回京提傳官弁暫飭回任歴次調取案卷檢齊發還追出銀兩暫存州為患所有臣等查辦要案究明虧短帑項分別叅辦追繳各綠由理合恭摺具奏伏乞　皇太后　皇上聖鑒謹　奏請　旨奉　旨已錄　○○伯彥訥誤祜閻敬銘片　再前據商人邢錫昌呈控員外郞懿綿勒索銀兩倚官壓商伊書吏康姓傳語要使銀兩商人將紛伊堅辦工程欠銀二千二百兩暫爲不要並據呈出淸單當由臣等請將該員外郞懿綿解任歸案隨訊據懿綿供接搭戧橋修理厫座二欵共欠銀二千二百兩因素與該廠在來是以賒欠　定東陸挂匾係前此總兵景瑞自行傳知商人邢錫昌辦理八年景瑞回京令懿綿湊銀一千兩該員於八年二月二十六日面交景瑞銀條一千兩等情經臣等附片具奏在案嗣景瑞解任到案初供二月二十六日並未見過懿綿實無面交銀條之事令與懿綿面質懿綿當堂呈出景瑞給伊信函並由興茂永錢舖查出原開銀條給看始據景瑞供稱想起該負交到後未晤邢錫昌適點檢行囊齡放入紙包內回家查出交該廠舊夥孫姓交邢錫昌囑令收帳此等付寄信函事件不甚介意復訊擴無錫昌稱孫姓已於七年散去景鎭交給銀條商人實無見過又提興茂永鋪商訊以何人取去該舖指稱係由柴姓支取商人邢錫昌稱柴姓亦係伊己散舖夥旋據景瑞又遞親供聲稱諒係柴姓與孫姪同謀支取惟是景瑞代人還欠付託非人應自行歸還等語復傳懿綿問以所欠商人接搭創橋脩理厫座二欵銀兩是否向商人勒索懿綿供稱光緒元年辮理接塔戧橋除已付下欠銀八百兩三年脩理厫座除已付下欠銀四百兩委因二項彼時未能到手及至領出復有別項緊要移緩就急是以賒欠實無向該商索過分文亦無令康惠霖向其勒索並面供情願討限交還又提承辦衙門書吏康惠霖訊供懿綿實無傳語使銀情事惟該書吏借用商人銀六百兩初供狡賴不承迨人証環質始據供認當堂措交又訊邢錫昌供稱實因康惠霖狡頗帳目疑其以官壓商此外亦無另有勒素確據臣等查懿綿所稱面交景瑞銀條已據景瑞供認願自歸還應毋庸譏至懿綿欠商人工程墊欵亦據供係己付下欠之項並彼時末領及至領出栘緩就急等情惟查該員派商承辦工程於應發欵項事閱多年半給半不給致令商人私挪私墊偷减要工若非經此次控告辦理實難保必其决無勒掯雖無倚官壓商情節仍應請　旨將撫任員外都懿錦交部照例議處其書吏康惠霖查無傳語使銀重情淮狡賴商人已属駔猾现已咨行該衙門斥　並酌擬爲杖完結至景瑞認還商人二两平足銀一千兩懿绵認還商人一两平足银一千二百两仍係商人工程銀兩單四所開挪墊公項均應勒令景瑞懿綿限於一個月內各自赴部奪交還康惠霖交出銀六百兩已歸入追繳工程銀欵暫存遵化州庫聽候解部銀條信函附卷存有所有臣等查明員外郞懿綿被控緣由理合附片陳明伏乞　聖鑒謹奏奉　旨已錄　○○伯彥訥謨祜閻敬銘片　再綠營兵丁絕少營房馬蘭鎭兵久巳無所諸與旂營不同詁間景瑞何爲創修據稱因鎭兵義慕旂營兵房懇請而起詰以從前有無成案舊址所答諸属支離該兵丁等到案間有謂群住營房其父子兄弟不能聚居者亦未必衆情悅從景瑞先咨工部辦理工部卽未核准令其自奏部臣亦不謂可行乃景場一意創修自行　奏請當此庫欵支絀不知景瑞何必爲此可有可無之舉戶部籌欵維艱奏撥六省並搜及屋金銀欵五年之久始解足二十三萬餘兩之數又復不知愼重辦理無法致釀重案臣宗仰體　聖朝寬大之　恩諸免深究惟其分賠銀兩擬請倘或限滿不完由部監追卽遇　恩　不准援請裕免以爲率事興作濫請庫欵者戒是否有當伏候　聖明定奪謹奏奉　旨巳錄　○○桂昂片　再查嘉慶五年六月欽奉　諭旨　東陵西陵所有應行送京引見之荼飯香燈拜唐阿等俱係微未之差道路遙遠往返不無糜費嗣後遇有缺出着交各該管大臣棟選奏補不必送京引見以示體恤等因欽此欽遵在案茲　裕陵出有茶房拜唐阿一缺奴才揀選得閑散拜唐阿鍾秀堪以擬補俟　命下之日奴才照例分咨廖部內務府查照辦理謹附片奏　聞軍機大臣奉　旨知道了欽此○○軍機大臣臣恭親王等謹　奏查滿洲軍機章京理藩院候補員外郎奏華現已蒙　恩簡放塔子溝理事司員其軍機章京一缺應以　記名挨次補用之理藩院員外郞齊普森充署爲此謹奏奉　旨知道了欽此 
 
