# 1914 - 336 - 4914819

 

Page 1

 
 
調查 
[述中國鐵路權之瓜分（六）（杖策）]  
　　浦口至信陽州鐵路英人曾於前清光緒年間得有濟甯津浦廣九鐵路讓與權且期將浦信鐵路西展至成都該路沿揚子江北岸雖專爲經濟上發展起見然其價值與印度緬甸四川間之鐵路相等將來西展成都聯絡印度緬甸二線於軍事上有無上之能力所以英國政府曾令滙豐銀行怡和公司組織中英公司允以全力贊助之並將福公司開礦權訂明准由礦地築一鐵路通至浦口以厚其勢種種奬勵無非欲使資本家見其利益昭彰勇於投資耳現該路自浦至信一叚已經開工所需材料均由英國供給而其所過路線交通便利亦無崇山峻　以限之成功之期當不在遠我國政府亦派督辦以示兩國合辦之意其實大權旁落坐擁乾薪不啻爲人作嫁也 
　　杭州至長沙鐵路英人旣得以上諸鐵路敷設權後擬另築一路由杭州過南昌以達於長沙府該鐵路意在控制揚子江流域並鞏固其東南之勢力預防各國之分竄於經濟上軍事上亦極有價值將來並可延長至湖南辰州貴州遵義以達於四川叙州府與緬甸鐵路聯絡如是則英人以兩幹路夾揚子江南北直出東海則其布置之方針經營之手叚夫豈在俄人下哉總之英俄兩國目前於中國占最優之地位不過俄係大陸國與我壤地相連其勢力尤爲猛列耳 
[日本]  
日本本一三島無名之國耳自日清戰而朝鮮入其版圖日俄戰而南滿洲歸其租借今日儼然一躍而至於大陸矣現該國對於我滿蒙方面着着進行幾有一日千里之勢曩由俄人勢力範圍内據有南滿洲鐵路旋復由我前清政府手内謀得安奉吉長鐵路駸駸乎有駕英陵俄之勢執東亞之牛耳現該國乘各國紛紛要求之時又得滿蒙三鐵路敷設權 
　　四平街至洮南鐵路該路起四平街過娘娘廟渡遼河至遼源州折而北向又渡遼河經開通以達洮南沿途多肥沃之地俱已墾熟出糧甚盛爲滿蒙極大之寳庫故經營滿蒙必先經營此路乃得入手日人謀之久矣向以蒙人風氣閉塞謂建築鐵路有碍風水横生阻力不能如心所欲無可如何現該政府對於蒙人方面連動純熟不復反對我政府亦有機可乘於是目的以達且此路將來得展長至熱河距北京祗三百餘英里長虹直入氣冲牛斗不可謂非軍事上重要之路線也（未完） 
 
 

Page 2

 
 
時評 
[交外界之變幻（冷）]  
　　無端而起中美海軍同盟之說又無端而起中美同盟之說此日人之懷疑也謂日人之懷疑者是謂日人之並非懷疑而故傳此流言以别有作用者亦非無人也 
德旣於我取得膠高濟韓二路而抛棄其沿路礦權今又無端而要求并欲變更路綫至於徐州此德人之變計也日人方交涉南滿四路又起面要求由閩至長江之路俄人得手外蒙之路又起而要求北滿之支路是日俄之無饜也嗚呼英法比之旣負中國鐵路之大半而趨矣德日俄又從其後而浪攫中國鐵路甯無盡耶 
英人之要求四川礦産曰美得油礦英亦友邦奈何勿畀我德人要求旣經抛棄之沿路礦産曰他國多得德不能獨後其言何若出一轍也各國之所謂友邦者皆如是以待中國日後外交界變幻尚堪言哉 
命令 
　　五月十一日大總統命令江朝宗給予二等嘉禾章此令又令陳培錕給予三等嘉禾章吳徵鰲給予四等嘉禾章此令又令褚恩營譚慶林均給予三等文虎章陳銓張國慶均給予四等文虎章王敬紳蔣文啓給予五等文虎章張守和張廷栻盧喜成姜永順陳冰張樹林萬鶴鳴郭福林王世榮給予六等文虎章楊鴻標燕德林劉玉傑袁喜魁張慶榮李子明郭秉鎔崔霽山王克誠阿克東馬永標劉萬和于魁選沈紹林楊克林孫治邦張國文孫壽山孫裕祖聶先富榮泰郎維本司光祿李玉田張傑王席珍龐吉陞朱言仁左殿元給予七等文虎章此令 
又令據湖南民政長湯薌銘呈稱現任長沙縣知事陳繼良前湘鄉縣知事陳寳書力戢匪氛獨標亮節擬請從優　勵等語該知事等或剿匪辦案特著勤勞或戢暴安良力籌賑撫旣據該民政長臚陳事蹟自應優予奬勵以資激勸陳繼良給予四等嘉禾章　寳書着以觀察使交政事堂記名此令 
又令容賢給予五等文虎章此令 
又令張動銘奚以莊王均胡國英劉學惠樂達明均給予八等文虎章此令 
又令劉宗懋李沛霖均給予九等嘉禾章此令 
又令鶴春袁得亭加陸軍中將銜此令 
又令申振林安吉加陸軍少將銜此令 
又令張繼善加陸軍少將銜此令 
又令任命劉文瀚爲江北陸軍第三十七旅旅長此令 
又令任命楊春普爲江北陸軍第十九師步兵第三十八旅旅長此令 
又令内務總長朱啓鈐呈請任命曾維藩兼任秘書應照准此令 
又令内務總長朱啓鈐呈請僉事李固基經部保免知事試驗請開去僉事本職等語李固基准免本官此令 
又令内務總長朱啓鈐呈請任命黄兆熊爲僉事應照准此令又令陸軍總長叚祺瑞呈請任命楊立言爲江北陸軍第十九師步兵第三十七旅第十三團團長張金甌爲江北陸軍第十九師步兵第三十七旅第七十四團團　石辛朔爲江北陸軍第十九師步兵第三十八旅第七十五團團長吳士良爲江北陸軍第十九師步兵第三十八旅第七十六團團長張長林爲江北陸軍第十九師騎兵第十九團團長周良扶爲江北陸軍第十九師砲兵第十九團團長應照准此令 
又令護理直隷民政長吳燼呈稱永定河道謝嘉祜呈請辭職謝嘉祜准免本官此令 
又令司法總長章宗祥呈稱署山東濟南地方審判應推事吳文郁郭慶福裴子安均屬人地不宜請開去署缺另候酌用等語應照准此令 
此令司法總長章宗祥呈請任命張允同爲山東濟南地方審判廳長陳世彬屠振鵠龔應鵬署山東濟南地方審判廳推事熊仕昌署山東福山地方審判廳長馬玉瑞署山東福山地方審判廳推事應照准此令 
又令内務總長朱啓鈐呈據河南民政長田文烈呈稱河南河防局局長馬振濂呈請辭職馬振濂准免本官此令 
又令内務總長朱啓鈐呈據河南民政長田文烈呈請任命吕耀卿爲河南河防局局長應照准此令 
又令據江蘇民政長韓國鈞呈稱前任興化縣知事李學誠虧短公欵四千餘元又　動正稅開支餇械銀九千餘元避匿不出請令飭查封家産備抵等語知事爲地方親民之官應如何潔已奉公力圖報稱乃該知事李學誠竟敢虧挪公欵至萬餘元之多實屬罔知法紀殊堪痛恨應交文官高等懲戒委員會從嚴議處並由奉天民政長將該知事原籍家産查封備抵以儆官邪而重公欵此令又令前據蒙古實業公司呈請承墾揚濟兩貝勒荒地並訂立合同一案當以事關蒙民生計所請尚屬可行惟其中有無轇轕别情迭令前國務院内務部轉飭蒙藏事務局曁奉天民政長瀝陳窒碍情形又據該公司具呈申辯請予維持復經交院部核議各在案兹據内務部呈稱此案關鍵以調息該旗同族爭議爲先决問題擬請飭令奉天民政長會商該管盟長先將各該旗放荒爭議解决再行會商揚濟兩貝勒地内開放辦法等語并據前國務院轉據蒙藏事務局呈同前情查近來東三省墾放蒙荒咸由地方長官飭令該旗札薩克商洽辦理此案以蒙人承墾荒地原不妨稍予變通期有裨蒙民生計惟該旗爭議未决該公司亦無從着手進行且五族一家旣融畛域則行政統系不容混淆無論何人承墾荒地均以受地方長官監督爲當然之辦法此案仍應責成奉天民政長迅速會商該管盟長督同札薩克將各該旗爭議先行解决再將揚濟兩貝勒地内開放辦法會商詳議呈候核奪總期於整理荒務體恤蒙艱兼顧並籌兩有裨益以副本大總統眷念蒙産之意此令 
專電 
[北京電]  
　　德於去臘十三日曾與外部換照會取得膠州至高密濟南至韓莊二路兹德使又來文變更擴張路線至徐州並要求已經抛棄之沿路鑛山權謂他國多得德不能獨後日使方交涉南滿四路詳細條欵且有要求一路由閩至長江之說俄更要求北滿支線外部一未解决 
[北京電]  
　　查實中美同盟說係揑造清載洵曾向美包造戰艦若干此次美問繼續否英亦攬辦袁總統意不甚主張大海軍且尤不以一國包辦爲然故一併拒絶馬尾借欵並未成外部尤不預其事故併海軍同盟說亦無根 
[北京電]  
　　孫寳琦病據當局一致聲稱借欵條件可減輕額須減少余問之外人則稱並不減輕若條件大致妥洽卽可墊欵 
[北京電]  
　　昨日主計局開第一次財政會議袁總統主席總次長交通總理梁士詒中國總裁湯叡鹽務署長張弧並以機關資格列席因係改組故舊有之議員非新命不能列席局長吳廷燮並未列席湯叡又續辭職將以前辦大清銀行之張允言（即伯訥）代之 
[北京電]  
　　政府接荷使報告海牙萬國禁烟大會定六月十五日召集 
[北京電]  
　　據外交界消息俄國陸軍大臣蘇克化夫里洛夫奉俄皇之命啓程向遠東進發聞携有重大使命 
[南京電]  
　　馮督保許星璧爲江蘇國稅廳長故許晉京 
[南京電]  
　　馮督飭江甯鎭守使調查旗産 
[南京電]  
　　日本實業家澀澤男爵將來甯韓省長通飭各縣保護 
特約路透電 
[北京電]  
　　政府與五國銀行團之談判進步極鈍現信政府竭力欲令五國銀行團寛定關於鹽課及監督之條件卒乏效力五國銀行團已允將上次借欵所定整頓鹽政之欵一千萬元撥出以抒廣東省金融之窘迫惟監督條件仍在談判之中 
[北京電]  
　　湘皖贛奥都督會請召回前國民黨各都督派往日本之留學生因若輩與黨人非親卽友恐爲黨人之思想薰染將來學成回國無益政府云云袁總統已准如所請今年召回之學生約六百人 
[北京電]  
　　恢復諡號議案已由政治會議審查會駁絶大約將擱起國慶日議案亦經審查會退回袁總統現信袁總統日後將交參政院議覆 
[北京電]  
　　據國權報載稱目下在京謀差者共有十餘萬人 
[張家口電]  
　　張家口至庫倫之隊商雖時遭盜刧而駱駝雇價亦較前高漲惟近來貿易極佳附近各鎭小搶案甚多現望大同至某處之鐵路開工後無業之民可以工作求生則搶風自戢也 
[成都電　]  
　　四川西部建江（譯音）流域一帶各城現開辦戒烟局由軍官督理 
[成都電]  
　　冕甯縣附近黑猓猓部落之一部分已擇定一土司願受中國之治華員已派員估計田地房産價值預備來年向徵損稅 
[東京電]  
　　美日公斷條約已由樞密院批准譯電 
[北京電]  
　　新省制草案行政官僅分三級曰巡按使曰觀察使曰縣知事 
[北京電]  
　　政府調薩鎭氷至京擬畀以大元帥辦事處某職淞滬水陸警務督辦一任行將取消 
[倫敦電]  
　　有小輪船一艘避過滅魚雷艇在曷爾斯特東北海濱起卸機關槍二十枝即由汽車運入内地 
[倫敦電]  
　　愛爾蘭本年用欵超過入欵英金一百二十七萬五千鎊 
[倫敦電]  
　　皇家學會有要求參政權之女子持斧砍壞已故赫克末君之威靈頓公爵遺像洞穿三處該女子當場就逮 
[倫敦電]  
　　亞爾特畜特有陸軍雙葉飛機兩艘互撞空中雖不甚高已成粉虀死軍官及機師各一員重傷軍官一員 
[墨京電]  
　　墨西哥官軍自稱已在台姆闢柯擊退叛軍 
[維拉克羅慈電]  
　　據避難人民聲稱墨西哥官軍已於五月十日棄台姆畢柯而走 
要聞一 
[政事堂中之治人治法觀]  
　　徐相國之宣言熊内閣所擬大政方針擱置已久最近總统制實施徐相國就任後以旣係總統負行政上之責任國務卿本無發布大政方針之必要但照例文章亦不可少日昨特調閱熊内閣大政方針全案擬删繁就減製成宣言書云 
[新政府之通告]  
　　政事堂成立以後暫以舊國務院爲辦公地點兹將司務所最近通告誌之於下略謂本所現已成立除每日到大總統府辦公外仍以政事堂公所（卽舊國務院）爲辦公地點所有寄本所公文函件仍祈送政事堂公所投遞可也特此通告又有以政事堂名義通電各省都督民政長鎭守使及各處將軍都統辦事長官等者探其内容係着將下列各項限月内一律詳報中央（甲）關於軍政者（一）新舊軍隊之確數（二）各軍軍官軍佐詳細履歷（三）餉來源出自何項（四）軍餉有無欠發情事（乙）關於財政者（一）庫欵現存之確數（二）財用是否盈絀（三）各稅目下收入之情形（四）三年度與二年收支之比較 
[左右丞之值日]  
　　政事堂之組織於國務卿之下設置左右兩丞堂左丞楊士琦右丞錢能訓奉總統任命之後業於日前就職惟兩丞堂職務依政事堂組織令之規定均係贊助國務卿與聞政事其權限旣屬相等作事亦即無所分别兹開楊錢兩丞堂刻已擬定分班值日辦法每日一人值班每班兩日輪流更替以便與國務卿及各局局長商辦一切要公 
[國務院之易名]  
　　政事堂之名義係連屬總統府惟府内因限於地不敷分佈各局次要事務卽於舊日國務院分科辦事惟國務院名稱旣經取消政事堂之名又不便分立兩處聞已將國務院房舍改爲行政公所以期名實兩便除重要文電由政事堂機要局辦理外所有普通文件曁例行公事仍歸該所辦理其辦事細則稿已擬就日内當可發表並聞該公所北西兩門均已於日昨懸掛大書行政公所之門牌並法制局機要局主計局等處亦各掛門牌又聞該所内之衛兵現已增額徐國務卿寓所周圍警護甚嚴較諸從前國務院時代頗有面目一新之感云 
[附屬機關之地點]  
　　機要銓叙印鑄法制主計五局及司務所均爲政事堂之附屬機關聞各局所辦公地點業經徐相國分别指定大致因國務院與總統府距離甚近其銓叙法制兩局仍設於國務院内印鑄局向在王府井大街本係賃租民房現正提議移入院内至機要局辦理文牘及纂擬命令主計局稽核全國財政司務所堂理府中一切庶務均係與總統直接辦事機關故决定設於總統府以内云 
　　各局所之印信政事堂設立瞬届旬日近來與各機關公文往返皆用白紙但叙事由不署明發文機關較之從前軍機處交片尤爲簡單刻聞議定以後公事均以各局名義行之因政事堂設於總統府國務卿亦無直接行文之必要均不必有印信僅鑄造機要主計兩局及司務所印信云 
　　各省呈電之核辦新約法公布國務院取消從前各省應行呈請國務院者一律改呈總統已見命令發表兹聞總統昨又交諭政事堂嗣後各部所接各省呈電首列總統之件均由政事堂核辦呈復總統後再行知照各部如各省之呈電祗致部者即由該部核復該省 
[辦事人員之六種]  
　　政事堂局所官制業已發表惟主事無定額昨聞政事堂人云現在官制雖定尚未實行調查亦未實行補用其現有之辦事人員分六種（一）在參事上辦事者（二）在參事僉事上辦事者（三）在僉事上辦事者（四）在僉事主事上辦事者（五）在主事上辦事者（六）在主事辦事員上辦事者關於右之規定皆係暫行辦法將來即視事務之繁簡辦事之勤惰分别去留在參事上辦事者將來即爲參事在參事僉事上辦事者將來即爲參事或僉事在僉事上辦事者將來即爲僉事在僉事主事上辦事者將來即爲僉事或主事在主事上辦事者將來即爲主事在主事辦事員上辦事者將來即爲主事或辦事員惟主事辦事員上人員 
 
 

Page 3

 
 
最多在半係消納國務院總統府秘書廳之舊員增入者約十之二三將來參事及僉事兩項頗不易得大部分人員皆吸收於主事及辦事員之中聞關於此項人員俟實行任事二個月後再行擇尤分别任命云 
[交通部與兩梁之疑問]  
　　自新政府改組梁士詒出國務院楊士琦入政事堂說者謂粤系已失敗迨長交通者爲梁敦彦氏而說者又謂粤系雖失敗而仍不失敗蓋梁敦彦固粤人而又爲梁士詒所信任此中内容不可究詰乃至今日愈隳五里霧中而足以啓吾人疑資者更自不少（一）各部總長未發表前外間皆以爲不爲交通系首領之梁士詒即當爲非交通系之楊杏城乃終之被任命者則爲近於無所屬之梁敦彦此一疑問也（二）梁敦彦者籍屬粤系長在外交乃不任外交而任交通旣任交通不應請假卽有母喪亦應予假留京日來外間頗聞有梁敦彦不願爲交通派之傀儡必有交通派排斥梁敦彦者種種風說然耶否耶此又一疑問也 
（三）梁敦彦請假呈於初二日遞入初三日已批准初七日已見公報何以昨日又以命令發表得母梁敦彦卽以請假脫離交通乎果爾則繼任者又爲誰何此更爲最後之疑問也 
以上三個之疑問固不易索解但就其形迹　測之說者謂梁敦彦必不久於交通而繼之者爲誰何都人第一注意者卽爲交通首領之梁士詒也梁士詒或更一躍而長交通據其大本營爲最後之决鬥亦未可知云云此爲京中新發現之一種議論也 
然又得他一方面消息則謂梁敦彦已赴魯調查路政是於其本職而已盡義務不啻爲表示其允就交通之徵驗然則前說又何爲而來耶抑盡係懸　之詞而毫無根據耶異已 
更有一說足以相發明者録之如下政事堂宣布組織後府秘書廳當然取消廳長梁士詒遂被任命爲稅務處總辦已誌前報說者謂總統對於梁君深爲器重仍有如左右手不可一日離之勢此次任命其爲稅務處總辦實出於無法位置故日來梁君仍時出入總統　與總統面商一切現總統府已議定設立内史專爲辦理總統文牘事宜對於政治不能干涉惟有陳明意見之權内史長一職總統擬仍請梁君兼任此又爲梁氏本身之另一消息也並聞此項官制已由法制局編擬矣 
[平政院之開幕時期]  
　　第一呈控案順天府尹沈金鑑到任以來政績未昭乃將所屬二十四縣知事紛紛更舊易新而於府署人員亦俱設法排去以致該府多數含屈人員大爲不甘兹已聯名除上書大總統陳述該府尹違法事蹟外另具　平政院請即究辦兹聞該呈所控内容計分四欵一濫用私人一違背法律薦任官吏一侵越司法權一受賄事件此爲平政院開幕伊始之第一案也 
　　肅政史特權關　肅政史十六人平政院評事十五人總統業於七日以命令分别任用此項人員多係各部總長及各省都督民政長並各高等長官所密薦聞各長官之所密薦者甚夥總統皆特擇尤簡任者昨發表此命令時大總統專延汪伯棠院長到府密諭方針大致以平政院爲糾彈裁决之最高機關不可不遴選穩　人材以收平政之實效各機關遞事呈請總統均由機要局拆閱轉呈惟肅政史之封事由平政院直呈總統機要局亦不得拆　　肅政史及評事之上書均不用呈式名爲封事又聞肅政史及評事之俸給均優異給與惟不得兼任行政事務云 
[北京政聞彚誌]  
　　參政院議員之擬定政治會議本月内即當解散而參政院亦當於是時成立參政院之議員取材於政治會議將必不少聞政治會議議員名單昨已開呈總統核閱總統之意參政院議員擬定爲四十名如若不敷則另在參議名目酌加十人或二十人云 
　　國慶紀念案之結果政治會議李議長具呈總統謂奉交陜西都督張鳳　等電請定國慶紀念日一案兹經表决以十月十日永遠定爲國慶日南京政府成立之日應行停止並改二月十二日爲宣布共和紀念日統俟參政院成立飭交修正至各省獨立紀念應請一律禁止等語當奉總統批准如所議俟參政院成立後併交修正 
[財政部非法之試騐]  
　　財政部總次長對於部中員司有嚴行甄别之意聞已與參事司長等密議將指定僉事二十餘人當堂試驗部員聞之多爲不服羣謂僉事係高等文官只應受高等文官甄别委員會之甄别况其中多已甄别合格者乃任意指定試騐殊不合法且部員如不稱職長官亦有秉公黜陟之權何必爲此非法之舉未識其究竟果何如耳 
[巿政條例案之脫稿]  
　　總統現已特任朱桂莘總長兼任京師巿政督　巿政條例現已由法制局分别趕訂業已脫稿不久即以命令公布兹聞該局對於此項草案極費斟酌大都係仿照美國巿政條例倫敦日本東京兩國巿政條例之規定並參以北京之習慣又除擬定組織巿政公益會外並議决以下數瑞（一）開通水利（二）整理街衢（三）籌畫建築雷車事宜（四）提倡各種實業並聞預算辦理巿政之經費須二百餘萬已由財政部撥交籌辦費二十萬矣 
[舉行知事試驗之影響]  
　　特保知事之運動費昨聞有人上書總統及國務卿以民國日言窮困然所窮困者　府各機關而各機關之人員其　綽較前清尤甚　就第一期之特保知事道路傳聞每員需運動費六千元計百二十員可得七八十萬第二次第三次亦可想而知而此輩知事皆係貪汚成性深知做官之利益惟各省人民迭遭兵禍目下稍得休息又遇此如狼似虎之特保知事生吞活剥將無噍類矣云云聞東海接此書後以此雖不無過言然不無原因特由政事堂提出嚴懲縣知事辦法并通知各民政長將特保知事確有貪案可查者即暫停委任暗查品行以肅官方而清吏治 
　　知事停考之一消息政府試驗縣知事於第一届取中者皆已分發各省聽候省長之薦任而二届試騐亦將完竣詎於近日得官場消息謂政府對於三屆之試騐忽擬有停止之議道途相傳不一其人聞停止原因謂第一屆分發人員到省後該長官之對待有種種困難態度或置不理以表示拒而不納之意中央聞此情形不欲因此末節而傷省吏之感情遂擬將三届試騐停止或將三届考期往後推展云云按當道對於考試現正興高采烈似斷無停止之舉此說殆謡言也 
[新舊稅則施行之近狀]  
　　所得稅之實行期所得稅條例早經總統以敎令公布惟以施行細則尚未擬定以致實行無期日前財政部曾將此項細交由本部所設之籌辦新稅所起草刻聞此項草案　經該所擬定昨九號兩所開會業已提出一俟議决即日呈請大總統公布并擬定關於此事將來在部中特設兩委員會昨已將兩項規則草案同時提出兹探其名稱一爲所得稅審察委員會一爲所得稅調查委員會云 
　　稅務處之呼將伯稅務處昨有電致各省海關監督略稱民國成立財政困難常關旣歸中央直轄又可自由整頓應由該監督就所屬情形或清釐物價或實行稅則總期無加稅之名而可收增欵之實該監督體念國事之艱難財政之困竭極力設法蓋得涓滴之助猶勝於無接電後望切實條陳勉爲其難 
[雜評一（無名）]  
　　復諡復諡議案竟不能通過於政治會議政治會議之尚有一得歟抑此種細案固在可有可無之例也夫復諡之無益於實事而徒起人之疑慮者亦猶祭天祀孔類也政治會議旣通過祭天祀孔案而獨反　復諡案政治會議之今是而昨非歟抑以爲昔重今輕也二者必有一焉 
　　候缺西報謂北京候缺之人有四萬之多何其供過於求之若是也又謂蒙邊多盜若鐵路築時需工旣多則此鞏可謀生計而盜可少嗚呼盜之多何與候缺人相埓耶盜或以鐵路工人減少之候缺人之多將以何法减少之耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新政府組織中之中央地方兩官制]  
　　中央地方官制如何規定能否與民國現在政情習慎推行盡利實爲建設事業最重要之兩問題乃者約法公布新政府成立對於此兩問題亦復漸有動機兹特探録如下 
　　中央官制總統制實行内閣制消滅等而至　各部各局官制均須有一次更改總統對於此事已决定辦法除關於直隷府中附屬各機關之官制酌爲制定發表外其各部官制亦須酌爲修改至其修改之點總統以現行官制階級簡單各員升轉不易殊不足以資鼓勵而策進行特擬酌加等級以便升轉謂有擬將各部署事名目一律撤消改爲同僉事其僉事名目擬分爲一二三三等在職入員有勤於政務卓著成績者卽依次提升以資觀感至外間謂除内務財政兩部原設有兩次長之外其外交陸軍兩部刻亦擬趁此將欲修改官制之時請援例各添置一次長之說兹經議查此說實有未確 
　　地方官制地方官制當熊内閣時代曾規定在大政方針内延擱多日尚未解决兹聞總統以約法公布政治設施亟待進行此項地方官制旣須加一番變更故擬將最後法制局起草之地方官制草案提出於政事堂會議提前議决即行發表此項草案内容聞係省道縣三級制省設巡按使道設觀察使縣設縣知事至議决發表之時各省長官尚須略謂變更大約此項官制産生之日即爲各省都督絶命之時現在各省民政長多有加會辦軍務名稱者即係爲將來裁撤都督之預備說者謂將來官制發表其原充各省都督民政長之人員卽擇其人地相宜者一律改爲巡按使其原有各司等附屬機關亦須略爲歸併以資减而昭劃一云 
[總統致財政會議委員訓詞]  
　　前日各省財政會議委員覲見總統當經總統特致訓詞原文云諸君爲各省財政會議委員此次來京於全國財政情形當已考知大略矣民國成立以來財政困難日甚一日初非濫　使然本大總統居行政最高之地位在職兩年未支歲俸去年經國務院議定歲俸亦並未如數照支即在京各行政官吏亦可信其並無濫費然則收入之欵於何用之亦用之於兵餉政費及償還外債等事而已大衆須知養兵所以衛民無兵則土匪亂民相率横行而秩序不能維持即以對外而論苟無陸軍何以立國上年亂黨肇事國勢綦危　賴兵力以戡平之則今日之中國恐已非吾國所有矣若夫設官分職亦所以奉行職務保護人民語云治人者食於人此自一定不易不理至外債一項前清時代已有一千五百萬磅民國成立續借二千數百萬磅而零星小借欵尚不在其内此欵皆不能不如期歸還以全信用若信用喪失國家破産則土地人民皆將陷於外人腕力之下又或監督財政而民國前途亦將永無振興之望噬臍之悔嗟何及矣在人民一方面希望减輕負擔本屬恒情即政府亦非不欲輕徭薄賦與民休息但若經費不繼無以維持秩序則人民必將受其痛苦或信用喪失牽動外交益復不可思議而人民之受痛苦恐將百倍於今日兩害相權當取其輕母寧使吾民忍受一二年之痛苦而隱造千萬年之幸福也况民國成立人民咸思有參政之權苟不盡義務斯有忝天職日本議員某嘗謂吾國參議院議員云中國新造共和如被華服要在不惜用費語雖近諧亦有至理今欲整理財政在人民或不無怨咨而官吏之怙利自恣者亦或不無怨望而在財政官吏切實開導喻以利害總當一力任怨而任怨之外更須任勞萬不可因循敷衍否則財政不能理軍費政費無所出外債亦無從歸還一旦大局飄摇載胥及溺吾屬尚能置身政界從容計畫乎今各省財政敗壞至此不盡由於人民於原有之欵未盡納輸實多由經理財政之官每不得人或於釐　肆行侵蝕或於支用過爲浮濫且有捲欵而去貽累國家者是竭人民之菁華以供貪猾之谿壑此尤非認眞整飭嚴予懲處不可者也夫中央爲國家根本中央不能鞏固則大局　危各省安能獨完故各省當以擁護國家者擁護中央萬不可狃於偏見但知自顧必須中央聯合一氣如手足之捍頭目庶幾羣策羣力國賴以存此次各省派員來京江蘇浙江兩省已議有端緒即山西亦尚有可採其餘皆係官樣文章此時當開誠布公實事求是豈宜上下相蒙更蹈秕習諸君於財政講求有素尚其依據中央政府所定計畫設法進行以匡危局此則本大總統所日夕企望者也如官吏漠視大局不以愛國爲念本大總統亦决不稍存姑息危及國家各宜記之 
[中國加入萬國郵會之原委]  
　　萬國郵政大會將於本月某日在日斯班尼亞開會我國特派駐日斯班尼亞公使戴陳霖爲全權代表並派帛黎會同辦理兹譯郵政情形及入萬國郵會之原委於下 
[我國入會之緣起]  
　　郵政之有萬國郵會專以統一世界郵政聯絡各國郵線爲目的蓋猶電信之有萬國電信同盟以及鐵道之有萬國鐵道同盟也郵會約創於二十餘年前第一次開會在華盛頓入會之國締結郵約規定每六年一大會以便修約最近末次開會爲羅馬大會距去歲四月爲六年期滿重開大會之期開會地址預定爲日斯班斯亞京城旋歐洲各邦因巴爾幹問題未解决無暇及此遂以多數提議改期定於本年本月開會駐京日斯班尼亞公使以會期照會政府並請入會而我國入會之議以起 
　　入會關係之重要萬國郵會最近末次之羅馬大會我國亦常與會郵約條文列有我國名稱然此係與會而非入會蓋與會不過參與會議無履行郵約之必要入會則負有必須履行之義務入會關係較爲重要前此羅馬會議我國祗派駐意公使就近與會此次則旣派戴氏就近與會復派帛黎前往會辦云 
　　帛黎被命之原因戴被命爲駐日斯班尼亞公使而未啓程時交通當局招戴氐與議入郵會事戴以未熟悉情形爲辭並謂如萬不獲已請派專員會辦爲幸云云帛黎之被命或即以戴氏之請爲之主　然其原因尚别有在帛黎法人而我國之所謂郵政總辦也郵權多歸伊掌　蓋我國郵政自稅務司創設以來即歸稅務司管理自稅務司以移歸前清郵傳部郵政人員即隨以轉移蓋郵政名義雖歸部轄而其實權仍操之外人民國成立因循不改與鐵道電信之時須外人資助者固毫無以異帛黎爲郵政歸稅務司管理時代之人物辦理郵政頗久惟據最近報告每年郵政入不敷出其視各國財政恃郵政爲大宗收入者殆有問矣此次之被派爲郵政對外代表固將有以酬其庸云 
[政府方面之最近狼訊]  
　　平狼採定之十策白狼猖獗以來各地文武官長條陳平狼方略者指不勝屈兹經總統一一批覽擇善從長約有十端條舉於左（一）嚴監軍隊母使爲匪黨所誘（二）責成各縣知事與當地商人協編義勇隊（三）嚴察下級官吏母使滋擾平民協助匪黨（四）境内如有匪徒出現立將該管知事撤任（五）不服官吏之命者處以嚴刑（六）一有變亂立命洋人離境（七）匪徒侵擾之區當爲難民籌措生計免致誤入迷途（八）漏網匪黨務必嚴搜冥索母任再逞兇行（九）採用伍保之制（十）責成前敵勒限平賊 
　　勝狼原因之一說趙倜軍大勝白匪業已明發命令開復褫職處分並令查明出力將士請奬兹聞此次大獲全勝之原因有人謂係由林虎携白匪所給之行軍地圖送往日本交孫文黄興閱看被日本偵探查獲呈由該國政府送交我國政府發交前敵軍隊照此防禦攻守之所致云云亦可謂新奇矣 
[京津間之各校運動會]  
　　天津各校聯合會前日下午一鐘北洋大學校新學書院唐山鐵路學校北洋醫學校德華普通中學校官立中學校直隷公立高等工業專門學校八處在南關青年會操場開天津學校體育聯合會已紀前報兹將各門前列姓名録下（一）童子百碼第一趙世澤二梁景琪三梁寳平四徐志鈞（二）擲鐵餅第一蔡時傑二齊守信三王廷章四王銳七（三）成人百碼第一王文逹二杜連科三楊景鐸四崔誦芬（四）童子撑竿躍高第一黄國瑞二唐家襄三趙世澤（五）成人一英里賽跑第一郭毓彬二杜庭修三張貽燕四魏文翰（六）成人高阻物第一黄惠林二王澄懷三馬程雲四朱神康（七）童子四百四十碼第一梁景琪二唐祥三徐志鈞四趙世澤（八）成人躍高第一袁慶祥二朱家楣三黄惠林四郭紹儀（九）成人擲鐵餅第一王庭章二王文逹三朱汝楷四陶一民（十）童子躍遠第一劉寳億二鄒澤濱三元永釗四趙世澤（十一）成人四百四十碼第一郭毓彬二馬壽彭三王士琦四徐仲吉（十二）成人低阻物第一劉寳成二甘景鈺三王澄懷（十三）童子二百碼第一趙世澤二梁景琪三梁寳平四劉寳億（十四）童子躍高第鄒澤濱二梁寳平三梁景琪四劉寳億（十五）成人三百二十碼第一楊景鐸二王文逹三陳松康四張念源（十六）成人撑竿躍高第一杜連科二譚鋈三張鴻濱四王澄懷（十七）成人半英里第一郭毓彬二杜庭修三魏文翰四金鳳祥（十八）成人躍遠第一楊景鐸二黄惠林三葉瑞統四郭紹儀（十九）童子半英里四人接力第一南開中學校二新學書院三德華普通中學校（二十）成人一英里四人接力第一新學書院二唐山　略學校三南開中學校四北洋大學校（總分數）第一南開中學校四十八分第二新學書院三十三分第三唐山鐵路學校二十八分第四北洋醫學校十七分第五官立中學校第六高等工業學校均十分第七大學校六分第八德華中學校一分凡取列第一至第三者分别發給金銀奬牌一面再前提學司盧木齋敎育司蔡儒楷各贈大銀杯一只中華書局贈銀杯一只大銀杯二只議定非三年運動會該校均取第一者不能贈給查南開中學校去年運動會取列第一此次又取第一其一大銀杯暫給該校保存如明年該校再取第一實行贈給其二大銀杯因本年春間開筐球會官立中學校取列第一亦仿照以上辦法暫歸該校保存又銀杯一只預於八日五英里賽跑郭毓彬取列第一將該杯贈與郭君奬品發畢合撮一影而散 
　　高等師範運動會日昨（九號）北京高等師範學校各級學生在該校操場開第二次運動會其運動項目已誌京報是日各生依次運動興高采烈皆有精神來賓蒞會者亦頗夥由校之大門至運動場沿路線左右插以紙製五色國旗及各國國旗迎風舒展彩色紛披頗屬美觀操場地址尚宏敞設備亦整潔運動界限之外爲樹若干株枝葉葱蘢空氣甚好開會之時爲午十二點鐘閉會之時爲夕七點鐘頗極一時之盛 
　　全國聯合運動會第一次全國聯合運動大會南方各省將到京預會已迭誌各報兹聞武昌漢口長沙三處約有三十餘人上海南京貴州等處約有五十餘人届時皆將來京與賽云 
[魯省長易人原因]  
　　此次山東民政長高景祺之離任表面上爲猝丁母憂自然哀毁逾恒無意規畫政務因而特電大總統懇請辭職固屬情理之常也而底裏則因高之行爲實有不洽輿情之處據北京某報所發表者謂高糊塗之行爲實屬不可思議如勸德領事將濟順鐵路延長至彰德一事此事始末已見本報尤足遺累外交日前德領曾致函行政公署促高轉商中央謂順德鐵路經貴民政長慨賜允諾將路線延至彰德聞命之下不勝欣慰請由貴公署轉商中央改定條欵以備刻期興工勿負盛意云云聞高接此函後即擬作覆允爲轉商經魯督及各司道所阻暫行搁置然究如何回復則未可知也高糊塗之長魯本爲田文烈倉猝調豫暫時承乏實則總統並不信任之前委某公子爲商埠局長及潛行來京已屢受申飭決定撤換未及發表而高適以丁憂開罎高之遭遇雖爲不幸而開缺之名義則尚未失體面也 
蔡儒楷江西人由直隷敎育司調署敎育次長其初到部以資望稍淺好事者多挪揄之然其爲人雖屬舊派而觀其與周總長力爭敎育欵項一節尚能不放棄其職守政府又以其前任外官熟於地方情形故以蔡君接任當不致如高之糊塗也至敎育次長一席董鴻褘旣任命平政院評事湯總長與梁善濟原屬多年厚交故特薦之政府卽行發表命令云 
[湘省搜烟肇釁之大風潮軍警查烟處三方起感]  
　　湘省自入民國以來辦理禁烟事宜尚爲嚴厲惟禁烟員紳往往惟利是視祇圖罰欵分贜不顧人民之擾累對於報口例將罰金提奬四成並不加以取締即或搜查無據亦無反坐及揭示姓名之條致各報口存一有利無害之心任意投報於是禁烟員司大肆騷擾恒有威逼過甚釀成命案之事近日省城發見一極大命案因搜烟啓釁致禁烟及軍警各界大起衝突現經鎗斃兩人而風潮日復加緊兹將一切情形詳録如後 
　　省城禁烟總處於四月十八號據報口報稱種福源地方北一署轄境湯某家有人吃食鴉片證據確鑿該處即於是晚八句鐘時派調查員許如春帶同衛兵十餘名會同北一署巡警多名前往搜查因湯宅係與長岳鎭守使部下三十九旅七十七團督隊官俞鍾瑞同居方入門時爲俞宅護兵所阻調查員謂係搜查湯宅爾等不得干預該護兵以其語言强項仍復禁阻由是彼此口角繼至相與互毆俞督隊官出爲彈壓時以人多擁擠擊鬥正酣遂至不服理論各逞兇横衝突許久各方面大半受傷俞督隊官受傷尤重比將各受傷人舁送康濟醫院請爲調治 
此次衝突後各方面均赴都督府報告湯都督立派本府參謀官前往調查並於次日在府中會議其時各受傷人正在醫治須俟將來有無危險再行核辦 
　　俞督隊官因受傷太重雖經醫院儘力救治迄難奏效竟於二十五號因傷斃命一時軍界大譁羣起鼓噪謂非將該搜烟之調查員及其衛兵巡警等從嚴懲治不肯干休 
　　湯都督以搜烟衝突竟至釀成命案且俞督隊官由鄂來湘贊理軍務頗資得力今慘遭冤斃殊爲可惜特飭巡警廳會同禁烟處將調查員許如春巡警黄仁定解送執法處訊辦已於二十七號侵晨在舊貢院前坪鎗斃並給俞督隊官卹金一千元由該家屬具領 
　　湯督對於該調查員及巡警之鎗斃其中有不得已苦衷蓋非此不足以平軍界之憤激也乃自執行鎗斃後軍界尚未滿意而禁烟處曁巡警兩方面亦各大抱不平以爲因公獲罪致處死刑以後公事實難辦理因有全體罷職之說湯督聞此消息殊覺左右爲難故日來寢處不安大有無可如何之勢云 
[雲南抗烟滋事紀]  
　　普洱雲南普洱府（現已改縣）漢夷　處且版輿甚廣除設有漢官外於距城稍遠之邊地另設土司治理惟該處夷民向來不講實業多賴栽種罌粟爲生近年來雖官廳如何嚴禁仍不免間有偷種者今年軍民兩府派軍隊遍處巡剷詎近日該處之猬牛玀六村因栽烟甚多不肯拔除竟聚集散兵及夷匪數百人藉估剷烟苗爲名盤踞雍村山頂大有蠢蠢欲動之勢 
　　緬甯雲南緬甯廳現已改縣與緬甸毗連該處夷人最多除縣知事管理附近城池之漢夷諸民外其餘遠處夷民均另有土司分治但該處向爲滇南産烟最盛區域今年又復遍地私種縣知事以功令攸關派兵前往督剷該土司聞知乃令土團土民把守要隘阻止剷烟兵隊入界該兵隊以人數太少無可如何現已另由防西加派軍隊一連馳往督剷不知作何歸宿 
　　個舊四月十一號個舊屬之磨黑寨有匪首李懷等前曾違禁種烟抗不剷除兹於八號復糾匪數百人持械搶劫鄰村之老母寨居民叚思學家以致附近寨民紛紛逃避警局派巡長趙繼盧率警往緝李懷等　開槍拒捕擊斃巡長趙繼盧警士劉印海餘均受傷并奪去快鎗十五桿子彈八百餘顆觀察使以該匪等旣違禁種烟聚衆搶刧復敢拒傷警長　屬罪大惡極特派游擊隊長普鎭安速將逃避寨民妥爲招撫一面嚴緝匪首務獲究辦并派員厚殮已斃長警及飛函臨安縣派警協刻已電告軍民兩府矣 
[卾省之新碑記]  
　　修葺三烈士就義碑黎副總統前年在卾建築都督府落成後即於府前彭劉楊三烈士辛亥八月十九日就義處建立石碑亭高一丈許其碑上刋彭劉楊三烈士就義處九字欲以表彰功烈垂諸不朽乃自段都督蒞卾後凡關起義紀念有形跡各項如起義門蛇山洞三烈銅像等或將銷滅或將中輟故此石碑人皆視爲可以毁壞任意踐踏繫馬以致周圍石欄均經撞崩前日段都督出府見及特飭庶務員鳩工選石大加修葺并令布告禁止損壞汚毁見者咸以爲異　　蛇山洞建立告成碑卾垣蛇山鑿洞以利行人現已將次告成經工程總理羅鴻陞君於昨日在洞口建立石碑屹然旁立作永垂千古之紀念其文云武昌通都也有山焉襟江帶湖屹然聳峙東西綿亘十餘里其形如長蛇然故以蛇名梗塞南北交通熙來攘往者罔弗嗟行路之難也民國元年六月鴻陞總理陸軍工程局承副總統黎命就山下適中地點開鑿孔道以利行人始而懼其工之不可必成旣而懼工成不可以歲月計卒乃捐除疑懼體黎公爲民興利之心奮愚公殫精移山之志督率工匠星夜開鑿不年餘而洞工成矣自兹以往易崎嶇爲周道行人無復歌上山之難變險夷爲坦途孝子不必切登高之懼其卽黎公興利於民之徵也夫是爲記 
[紀粤省覺魂日報被封拿人事]  
　　西關第七甫覺魂日報初五晚突然奉令停版并有游擊隊多人入内搜查旋將該報編輯歐陽壽石發行崔夢蘭印刷黄志甫并排字部工人陸剪荆四人概行解往警廳聽候發落該報現由警察八區派警駐守各夥伴亦已紛散至其獲咎原因多有謂因該報轉載王國柱檄文及陳炯明文告所致現在外間異說紛傳或謂四人被逮後至昨日尚未提訊仍押於督署都督對於此案曾與參謀部熟商是否適用軍法審訊尚待確查倘無助逆證據及非有意煽惑即行解交檢察廳研訊按律處以罰金或謂該報近來門前已懸有美國旅聞美領事昨日到都督府請將該四人保釋或又謂六號午後有軍人押一文弱少年到小北門外槍斃恐即該報編輯歐陽壽石惟未見將罪狀宣布確否未知云云究竟若何辦理則尚未得眞相也兹將覺魂日報致同業函録下 
 
 

Page 7

 
 
本報原屬敎會機關一向不偏不黨久爲閱者所共知此次突被封禁拿人未悉緣何獲罪外　傳說則以本報登載潮梅亂首佈告之　詎知此項佈告實自　頭新華日報剪來井非本報杜撰且本報剪用此稿經於題目指明其爲匪首之布告又謂其語極悖逆報紙具在可覆按也本報之生死存亡不足計而是非不可不明爲此函懇貴主任代爲轉致各同業即將此　刋登報端以俟公論五月六號賴亦鳴 
[奥將有女子賣物焚幣會出現]  
　　廣東省中善商各界以近日紙幣低折謂爲銀荒其害比諸水旱凶災尤酷蓋水旱凶災受害者不過偏隅而銀荒之災受害者徧於全省上自富商巨賈下至小户編氓莫不蒙其損失蓋厚者變薄薄者變貧貧者變乞甚至雖乞亦無人施與其慘爲何如且政界之薪俸以低折太過旣難枵腹而從公軍警之餉需以低折太過尤恐脫巾而譁噪其危險之狀實比凶災百倍故議於日間糾集各團體仿照戊申年女子賣物賑災會辦法組設一女子賣物焚燬紙幣會現已商諸省城各女校業已多表同情允願擔任　物義務而各商家亦多願分任招徠及捐送品物擬定先在西關開設俟西關閉會後續在東堤開設各以半月爲期其西關地點即在戊申年之賣物場其東堤地點則擬商借東園蓋西關固多殷富之家而東堤亦多五陵豪客其擲紙幣而救銀荒者諒必大不乏人三千元一幅孔子像二千元一瓶荷蘭水四百元一張新聞紙吾將拭目俟之矣說者請粤人夙以好義聞於天下逆料比諸戊申之盛舉有遇之無不及云 
[浙路風潮後之餘瀋]  
　　調查員之出京交通部朱總長以浙路股東會一事迭據該路股東沈潮代表虞和德理事姚福同監事陸樹聲等先後來電陳述不同除電浙督省長再行查覆外特派路政員謝篤夫專程來浙調查當日會場情形詳細具報以便核辦聞謝君業已出京不日即可抵杭云 
　　解決法之着手浙路湯前總理借舊雨劉樹屏君由紹反杭後理事姚慕蓮監事陸叔同皆欲湯老出而和解遂於昨日（十二號）上午七時一同趁車往滬並邀代表虞和德審議員田澍霖以融化各方面意見爲着手之解决方法 
　　清算處之發息浙路股本已達一千零四十七萬一千八百零二元二年份應給官息洋七十三萬二千三百零七元六角二分照公司第二次議定章程本年陽曆五月朔日起應登杭滬各報發給上年股息現因交通部接收在卽已議定俟部欵滙到後由浙路股欵清算處再行定期發給 
　　六十萬之空爭前清郵傳部借給浙路公司英銀六十萬兩此次路歸國有呈准交通部免本還息計除付九年利息外尚存洋六十萬元當時擬定清算處常年費十萬元職員酬勞金二十八萬元小工酬勞金五萬元合計四十三萬元尚有十七萬元却無正當用途於是前代表朱桂卿函索酬謝十五萬元各經理處又要求將支剩二萬 
元分配本届　京代表及前董事查帳員於是　起絶大之　潮兹據公司中人云公司與部皆無現銀准備果爾劑　此空爭亦殊不犯着也 
[地方通信鎭江]  
　　女學將開游藝會鎭郡潤秀女學敎授管理均尚合法現屆高等班畢業之期擬定本月十八號開一畢業游藝會云 
　　物産會推定評議員巴拿馬賽會丹徒出品分會遵照江蘇恊會章程各縣商會農會敎育會各推舉評議員一人現商會已推定前南洋勸業會評議員吳佐卿農會已推定該會副會長洪鑪敎育會已推定該會正會長殷宗渠已由分會備文呈報矣 
　　護軍使回浦江北護軍使蔣雁行日前赴甯與都督省長會商裁减軍費問題兹已　畢十一號蔣君由甯乘車過鎭暫駐行旌翌晨即乘招商小輪遄回溝江 
　　嚴查私運米糧出口馮都督韓省長會電各海關監督嚴防奸商將米榖私運出洋以重民食等因現鎭關監督袁思永已轉飭各關卡員司等一體嚴查矣 
[揚州]  
　　又斬决黨人日前陳團長兆豐部下偵探胡玉田捕獲之僞團長高紀經駐揚軍政執法處長方柳江會同旅部劉執法官謝知事訊明呈報都督府核示於九日奉到指令飭即按法處决當由方處長會同劉執法官至縣監提該犯至大汪邊斬决 
　十區學董名單前縣知事温志希曾將江都學務區域分爲十區推廣各鄉小學委派各小學校長前往開辦接收曾紀本報兹謝知事復以管理學務公産公欵經收學務捐釐須釐選有公正士紳專司其事特按照學務十區分委學董十員如下李國柱一區王贊臣二區朱辂三區張念劬四區徐竹樓五區于實輅六區任桂森七剾中下策八區張叔河九區王鳳儀十區 
[江西]  
　　米榖弛禁之通飭米榖弛禁一事曾經商會籌議弛禁辦法五條惟迄今尚未實行現在滸灣各商又以米榖囤積甚多無處銷售巿面奇緊亟應弛禁藉以輸入現欵俾資流通當經咨由總商會轉呈行政公署核准自五月十五日號起律弛禁惟仍照原案以六十萬石爲率以示限制戚省長並於七號通令各知事曁各稅員略云兹經本公署酌定自十五號起一律弛禁凡遇米榖出口查照向章除内地十分統稅由各局口徵收至湖口抽收長江出口三分曁加抽十三分稅捐外每石再另抽本省積榖經費英洋一角五分以備分撥瘠苦地方填補倉　之用所收各欵均由湖口統稅分局按月分欵報解並將出口石數另摺報查其九江運輸米食仍照向章辦理云云 
[武昌]  
　　卾監犯反獄之餘音卾省監犯越獄一案迭紀前報兹新任高等審判廳長周永訶君到任後查及是案除再通令各縣緝逃犯外並詣監詳細查勘得悉各監犯當越獄之前所有石灰洋油炸　各物均以醬菜罐裝入故守監人役疏忽未能覓覺兹不能不再爲防範爰將各囚室醬菜罐木棍等件概行搜出每犯只准留二碗爲用以昭慎重又各守衛警役畏罪在逃未獲者尚有六人其餘均收押昨由地方廳刑庭長胡君親提嚴訊雖用刑拷問抵死不認勾通云 
　　又捕獲二黨人國民黨湘支部幹事楊傑（湖南　陵人年二十左右）因與黨人有關係經湘督通電緝拏兹又匿跡漢口日租界由警察廳偵悉呈由交涉員與日領事交涉允准協拿昨遂捕解到　訊問數次録供呈奉叚都督令解省垣軍法處訊辦不卜解湘歸案與否又沔陽縣仙桃鎭前國民　分　主任　傳　素來横行鄉里該黨取消後猶不改前非兹由沔陽天門潛江各縣士紳劉駿等查明其近來仍有勾結黨人情事特控於軍府派憲兵前往拘解來省交軍法處訊辦 
[長沙]  
　　曾公詞已恢復湘鄉曾文正專祠於前年反正後改爲大漢烈士祠迨湯都督蒞任即奉大總統命令前清名臣專祠一律恢復業經次第遵辦現在將該祠門額改題曰清曾文正公祠所有一切均應恢復舊規惟其中所奉首倡起義偉人遺像亦應另建祠字報以馨香俟擇有地點再行興工建築云 
[廣東]  
　　焚刧泰安輪船案之匪犯前星期四日澳門警差在該處某屋内拿獲華人一名訊係焚劫泰安輪船夥黨聞係憑警察引線帶同偵探隊前往梁寳之屋時有一人瞥見警察卽將頭上所戴　帽扳低蓋目偵探等見其形跡可疑遂將其拘獲該屋内有一婦人年約十七歲詢係梁寳之妻並稱伊夫係前一星期往港已在泰安輪船爲鎗轟斃又在屋搜出鐵棒兩枝彈丸二百顆該婦稱係代人收存者并謂伊祗出嫁一年初時實不知其夫係爲匪類刻下被拿三人係伊夫弟名梁紹章然在此男匪身上并未搜出鎗械祗係大腿及鬢角曾受鎗傷伊稱前五天梁寳邀其往港　某旅店梁寳約其赴搭泰安輪船以作遊玩後在船内聞吵閙　聲隨見火烟擁出伊因惶恐遂躍入水中船中人卽放槍轟　其大腿别人又鎗傷其鬢角伊手持木板在海飄流多時後爲某小輪船救起帶至青山地方乃乘手車返家云云 
　　公立銀行之經營廣東公立銀行現經指定東堤省立銀行爲籌辦處已於一日開幕頃悉該籌備處現因中央已飭王璟芳隨帶現金及中央紙幣趕行來粤而各項進行方法亦已次第就緒是銀行開辦轉瞬即届各項公務自必隨之而繁五日經已按照前定議案搭棚修葺俾壯觀瞻將來公立銀行開辦卽在該處云 
　　疫症流行之調查近時疫症流行省垣及各屬均有傳染日來尤爲劇烈兹將本城有疫地點調查如下計城内地方之最劇烈者爲番禺直街長塘街大塘街擔杆巷舊倉巷流水井學源里府學西街其餘小北直街天平街福泉街滿界西濠街現已發現多宗不能枚舉城外則以濠畔街之德興里頗多餘則高第街廖家巷木排頭水母灣第一津第二甫第三甫及河南地方均有傳染省外各屬則以順德爲最如容奇大良龍江龍山小布平步等處迭經發現餘則南海之佛山東莞之石龍新會之外海及肇慶大埔等處亦有防不勝防之勢據省垣一方面而論染疫者十不救一以發熱及核症居多朝發夕斃良醫朿手故從前閉歇之棺材店日間紛紛復業所有僧尼道士等亦皆應接不暇云 
[雜評二（默）]  
　　兩梁之關係某系某系之爭盤旋醖釀至新政府改組而始揭曉所揭曉奈何梁士詒離交通梁敦彦長交通是也然揭曉不數日而梁敦彦卽有辭職說梁士詒卽有進長交通說又不數日而梁敦彦又有已允就職赴魯勘路說梁士詒已安心整理稅務說又不數日而梁敦彦有將長外交說梁士詒有將長財政說内幕暗昧神出鬼没殊不能測其所止雖然他姑勿論以新政府甫成而用人即舉棋不定其何以示信於國民 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[赦免黨人之布告]  
上海縣知事公署昨發布告云案奉上海觀察使令開三年五月九日奉江蘇都督府指令内開案奉　傳大總統令上年七月之變（中略）附亂人等或因事被脅或無識盲徒雖迷誤於一時恒追悔於事後律以脅從罔治之義準諸衷矜勿喜之情自應從寛赦免予以自新併由各該所在地方官呈報該管都督民政長核發憑照令各回籍安業不准各該簿吏根究株連（中略）等因奉此合行令仰該使即便轉行一體遵照此令等因奉此除分行外合就令仰該知事卽便一體遵照此令等因奉此爲此出示布告倘有從前被煽情惑誤入亂黨之人現在已經悔悟情願自新永不犯法釀亂者仰卽一體知照特此布告 
[關於烟禁之通令]  
上海觀察使署昨奉江蘇韓省長訓令云内務司案呈奉内務部令開查禁烟政策爲强國要圖非積極進行難期成效在前清時停運印藥者僅有東三省山西四川五省民國成立以來直隷廣西湖南安徽山東五省已於上年停運印藥福建亦於本年五月一號實行禁運湖北浙江兩省現經中央派員會查停運交涉指日即當辦到其餘各省亦復於禁烟要政雷厲風行此亦禁烟良好之效果而爲民國强盛之轉機也惟是鋤惡務盡百密或有一疏流毒堪虞圖終難於善始倘使未經禁絶地方不除潛滋之躉業經禁絶省分復燃已死之灰是鴉片廓清終歸無望匪惟人種之强弱所係抑亦國體之榮辱所關督查禁烟本部旣專立一處所有禁烟事宜責無旁貸所望各省地方行政長官嚴飭所屬對於種運吸售四項恪遵大總統迭次訓令實力奉行並遵照本部前發表式按月造報母得視爲具文苟且塞責務使全國無一吸烟之人内地無一私藏之土共樂康和同臻上理本部實有厚望焉經此次通令之後該管官吏如敢敷衍因循意存玩視斷不曲予優容也爲此令行該民政長轉飭所屬一體遵照可也此令等因奉此查禁烟一事牽涉外交内地不能肅清外土終無停運之日現在直隷等省均已實行停運獨江蘇尚未辦到環顧鄰封能無愧怍現在各縣種運吸售等事業經派員分投調查尤望各縣知事急起直追遵照部令切實奉行務使境内種運吸售一例肅清以便呈請中央會商英使派員會勘商議停運倘敢敷衍將來會勘時致有烟苗或私運私吸私售等事發現貽誤外交玷辱國體則功令所在恐難稍從寛宥也除分行外爲此令仰該觀察使轉飭所屬一體凛遵 
[清查營地之公函]  
　　南巿工巡捐總局朱局長昨致救火聯合會函云准上海縣知事洪函開案准清理江蘇水陸台營官地總局函開據敝局調查員康錦榮呈查驛字號營房十五間披屋三間前清向住提右營營兵在上海邑廟西首即二十五保五圖得字玗三十三號基地原額三畝一分六釐二毫光復後經救火會向巿政廳租用每年繳納地租洋一百五十元巿政廳現改工巡捐局擬請轉函工巡捐局將前項基地交由敝局調查員康錦榮接收等因轉函過局准此查敝局接管巿政廳移交財産並無前項基地貴會係於何年月日向何處租賃有無租契合同每年若干繳納何處相應函請查照希即詳細答復以便轉知爲盼 
[法租界福康祥刦案五誌]  
　　盜匪余三龍於九號晚糾黨郁新中劉芝東等搶刦法租界大自鳴鐘斜對面福康祥烟膏店洋銀二百元沿途奔逃開槍擊傷多人其中東源海味行出店李士榮及木作學徒胡阿泉業已先後因傷身死均經中西官騐明自行收殮等情迭紀前報昨日又探得各種情形録後 
　　中彈者醫治之情形當科匪奔逃時奮勇上前兜拿之陳永泉槍傷肚腹昨由廣慈醫院西醫生將陳背部剖開壯槍珠鐵出大約可保無虞尚有長發棧學徒朱金生年十九歲是晚亦中流彈穿入腰際自行醫治並未報告捕房昨經藍總巡訪聞飭包探前往仁濟醫院查看詢悉槍珠當時穿出經醫生將傷口封好現在尚在醫院想不至有礙性命 
　　盜供槍彈之由來現在余盜嚴押在捕房昨經西探目石維也君向余研詰手鋡係何人交給余稱槍係周順一交給槍珠係坐地分贓之顔少甫發給云云現顔已拘案收押周亦已由華探目黄金榮及韓邦逹程芝卿方福林等協同閘北巡警拘獲送入閘北警局管押昨由法公堂備文前往將周移提一俟提到周盜由捕房詰明後於星期五解堂訊辦 
　　盜匪奔逃地點之察勘昨日午後三句餘鐘公共租界老閳捕房副捕頭某君帶同譯人姚君蒞法總巡捕房查明余盜沿途開槍逞兇情形旋經西探目石維也君偕同指點是晚余盜在福康祥號内開放兩槍逃出店門經探捕急吹警笛追拿由大馬路往西從萬隆醬園角嘴磨坊街朝北經菜巿街往西擊斃李士榮由自來火行西街往北槍傷陳永泉竄過小木橋到松江路又傷斃胡阿泉旋由印捕帮拿手鎗始抛入浜内折回法界始被探捕拘獲各處地點該副捕頭沿途察勘明白與石君分手而回 
　　屍親之請求撫恤盜犯余三龍奔逃時在菜巿街口鎗傷東源海味行出店李士榮斃命後業已經中西官偕蒞同仁輔元分堂檢騐收殮昨日堂期屍表兄周正立投案遞禀稱因李身後蕭條家中貧苦求恩撫卹聶讞員與法副領事德君惻然憐之遂賞給無卹洋三十元周叩謝而去 
[有慶里刦案盜犯槍斃]  
　　法租界敏體尼蔭路有慶里史瑞雲等家案内之盜犯俞阿龍等十名由法公堂訊實解送鎭守使署延不懲辦曾由法捕房藍總巡函催速辦在案兹悉此案之犯業由鄭鎭守使飭軍法科訊實擬判俞阿龍虞阿安王阿五三盜係爲首要處以死刑其餘七犯分别輕重監禁經鄭鎭守使核准咨照法捕房藍總巡由藍君遴派西探副目亞來風書君及華探目沈德福前往監視行刑昨日午後二時即將俞等三犯在西炮台槍斃兹將宣布之罪狀録下上海鎭守使鄭爲宣布事案據法公堂解送搶劫敏體尼蔭路有慶里十三號史瑞雲沈炳乾兩家之盜犯俞阿龍王阿五虞阿安張盛年許來法王啓仁吳小山小金甫陸杏生洪阿根等十名並呈供單一紙又據公共公廨補呈盜犯俞阿龍王阿五虞阿安三名夥劫大沾路七百九十二號謝王氏家供摺一扣一併解送來署發交軍法科各該盜供認同謀携帶手鎗夥刦史沈兩家及謝王氏等得贓不諱供證確鑿應即按照情節輕重分别判决查俞阿龍王阿五虞阿安懷藏兇器迭次搶劫且累犯均屬首要實屬藐法已極非嚴予懲辦不足以戢盜風而保公安應將俞阿龍王阿五虞阿安三犯處以死刑立予鎗斃張盛年一犯應處無期徒刑永遠監禁王啓仁許來發小金甫三犯均處一等有期徒刑監禁十四年吳小山陸杏生二犯均處二等有期徒刑監禁九年零二個月洪阿根一犯處以三等有期徒刑監禁三年零二個月以示懲儆除分别執行曁飭緝餘犯另究外爲此示仰軍民人等一體知悉此布 
[鄭觀濤務須到案]  
　　大東門外義大牛皮店搜查軍火案内牽涉各人業經鎭守使分别移提在案昨日（十三號）下午二時鎭守使署據上海地方廳汪檢察長飭警解到由法公堂轉解之王樹谷一名當經諭飭軍法科押候訊辦尚有義大店主鄭觀濤（即鄭老三）意國人極佛勞尼白勞尼以及是日搜查軍火之探警經鄭鎭守使以均係要人須到案質証爰特分别轉行飭傳旋據復稱均可隨傳隨到獨鄭老三訴稱因事不能到案委託某某代表候質鄭君以案情重大雙方均應澈究未便照准仍飭傳全案人証到濟再行研訊 
[甯垣興辦電車之先聲]  
　　上海内地電燈電車公司總經理陸伯鴻君近接蘇省馮都督韓省長等公函云寧垣爲省會要區全賴交通利便以資振興商務且該處地面爲各路之樞機非興辦電車難以周轉查上海華商電車開創未久已有成效可觀將來發達之機定可預操左劵甯省亦擬仿照辦理以興實業所有經營手續及一切開辦章程非得該總理面商協訂未易着手希請來甯會商創辦等因陸君接到此函昨已將該公司原訂章程曁開辦手續携直省垣謁見都督省長面陳一切矣 
[物産會紀事（五）]  
　　會期展緩三天上海物産會自五月初六日起至十五日止原定十天爲期兹聞該會會長洪伯言知事因各界出品到會頗遲現距離閉會僅餘二日仍有續送出品來會陳賽者非量予展期不足以饜游覽者之心現已議定展限三天於十八日閉會 
　　外埠學校之來觀上海物産會開幕以來各學校之到會參觀者日必數起日昨上午有楓涇鎭麗德女學校全體學生七十五名由該校王校長敎員李源率領附搭滬杭早班火車來滬蒞會參觀經該會主任幹事吳杏濤君備筵十席留餉午膳席散後在會中又一村前合攝一影以誌紀念又虹口天主堂某敎士帶領全校西童四五十人亦到會參觀 
　　職員之值宿會長洪伯言知事以會場内各種出品貴重者居多自應嚴爲保護凡辦事各職員宜輪班住宿於内以便易於照料聞已知照主任幹事員王省三吳杏濤兩君轉知各職員每晚務須值宿云 
　　警備隊之護洪知事又函知滬南崔分廳長請撥派到會之警備隊第二排排長尹君轉令巡士於每晚閉會後加意巡邏防護崔君已令知該排長遵照慎重加防矣 
[蘇省出品展覽會已着手預備]  
　　滬南圖書公司内設立巴拿馬賽會蘇省出品協會事務所定期六月一號爲始即在該處開展覽會兹經該會坐辦于璟懷季新益二君以物産會業將閉幕本會一切事宜亟因預備其展覽會之會場須格外佈置盡善現已由工巡捐總局撥工將該處門外馬路放寛並沿河添裝木欄以便交通而會場前面矮屋破舊不堪殊不壯觀以故函請縣知事洪伯言君飭念七舖地甲傳諭該房主趕緊拆除兹聞該處地點係由第三分署所轄經崔分廳長令知該署員將防護路線繪圖呈核以期將來開會時預備防護 
[驗契証書須貼印花]  
　　上海縣知事公署昨接江蘇國稅廳籌備處布告當即發貼揭示場其文如下爲布告事照得旅蘇客民赴本處總騐契所或上海縣署驗契分所呈騐印契每契填給查騐証書一紙應貼一角印花稅票一枚其票由本處或上海縣署代貼該業户於應缴紙價註册費外附完印花稅銀一角事關保障財産利益母稍違誤爲要特此布告 
[地方新審廳長接任]  
　　新任上海地方審判廳長袁麟伯君一再訂期履新因前張廳長辦理移交事宜未竣以致遲緩接任等情曾紀前報兹悉張廳長業將一切卷牘趕辦完竣當即通知新廳長袁君詣廳接代昨日午後二時袁君帶同推事王黼裳字粲忱浙江杭縣人陸鍾禧字綬仙浙江蕭山人沈敏樹字培樹浙江杭縣人鄭文楷字式庭江蘇儀徵人並主簿黄玉藻字蘿莊浙江蕭山人及書記數人等蒞地方廳接任與張清樾君晤談片刻張君卽將印信以及各種卷宗要件並主簿所一切訟欵逐一點交至下午四時許始交卸畢袁君卽將廳中各項差役花名逐一檢點以定去留 
[絞决犯罪狀之宣布]  
　　上海地方檢察廳長汪魯懷君接司法部指令飭將謀殺洪阿大案内兇犯趙阿二（卽趙金士）處絞等因昨日下午二點三十分鐘片請地方警察十名保安隊十名在監内外保護並委李檢察官帶同録事及司法巡長梅南枝全體法警蒞監内行刑場升座公案提出該兇犯趙阿二驗明正身命飭綑綁行刑畢將行刑場門發貼封條俟明日棺殮兹將發出罪狀録後上海地方檢察廳爲宣布罪狀事本月十一號奉司法部第一千一百二十二號指令内開四月三十日據該廳呈復遵將同級審判廳判决趙阿二等謀殺洪阿大一案全卷抄録請鑒核等因查趙阿二卽趙金士係犯共同殺人及脫逃俱發罪原判依暫行新刑律第二十九條第一項及第三百十一條處死刑依第一百六十九條第一項處二等有期徒刑九年依第二十三條第一欵定其應執行死刑本部依第四十條復准合令該廳於文到三日内將該犯趙阿二卽趙金士處絞等因奉此查此案係於上年三月十五日准法租界會審公廨移送趙阿二即趙金士在法界巨籟達路謀殺洪阿大卽阿桃一案訊據該犯趙阿二即金士供認共同謀殺洪阿大即阿桃不諱當即按律起訴嗣因上年七月間滬地戰事之際該犯在地方監獄毁械脫逃復經本廳函知各機關一體嚴緝旋由法捕房包探將該犯拘獲收押捕房於本年一月十號將該犯趙阿二即金士解送到廳訊據供認前情復經本廳起訴經同級審判廳公開合議庭審理片請檢察官蒞庭並選任辯護人爲被告人出庭辯護訊據趙阿二即金士供仍如前由同級審判廳依據暫行新刑律第三百十一條之規定科該被告以最高度之刑判决趙阿二即金士處死刑於本年三月三十號宣告扣至四月十號判决確定由本廳遵照刑律第四十條抄録全案卷宗呈請司法部核復在案兹奉前因除將趙阿二即金士按照試辦章程第一百十五條之規定由檢察官蒞赴上海監獄監視執行外合將該犯趙阿二即金士所犯罪狀宣布俾衆咸知特此宣布 
[李鼎新晋京之預備]  
　　海軍李總司令現因晋京覲見並擬面謁海軍部劉總長商辦要公而本司令部事務殷繁必須派員代理故於前日　致現駐福建之海軍左司令林君令其速　海圻巡洋艦來滬代理總司令職務 
　　劉總長電令派艦巡查北洋海島 
　　海軍部劉總長查得北洋大沽口附近之菊花島廟島等處洋面素爲海盜聚集之處每屆春夏之間魚汎上巿魚船每多被搶現值黨人思逞之際誠恐勾串海盜滋擾爲患亟應派艦巡查北洋各海島以戢盜風爰於前日電令上海海軍司令部迅速派艦馳往撥巡等因現聞李總司令擬俟福建駐防之海圻巡洋艦抵滬後即派聯鯨軍艦馳往北洋巡查 
[三女同時自縊]  
　　已故楊樹浦集成紡織廠帮辦李英芝之妻李韓氏生有三女均未許字長女現年五十歲次女四十歲三女三十七歲住居楊樹浦橋東首一百九十號門牌内近因韓氏患病身死由長女拍電與舅父韓松藩來滬料理喪事韓接電後遣子紫佩來申至李家備棺收殮後由李女向韓索取存欵韓竟圖賴不認以致三女忿不欲生於前晚自縊斃命昨晨傭婦王楊氏由外回家見門鎖閉呼喊不應告知鄰人敲門入内往視三女均已縊死當卽報告捕房捕頭飭探往查並在死者身畔檢出寃單三紙一面將屍車送驗屍所昨由中西廨員蒞所騐明委係自縊身死騐畢白捕房傳到屍戚韓紫佩經中西官研訊據供死者之父故世後有莊太太捐助洋一千元帶歸揚州存與某當内按月取息洋十五元寄申歸死者家内用度後因家叔仲藩故世將此欵交與家父代管此次接電後家父命我來申料理喪事至於冤單上所書其父李英芝有洋三千元存與舅父韓仲藩處屢次向索圖賴不還等情實不知悉云云又傳傭婦王楊氏供訴前情中西官得供之下飭屍戚韓紫佩先行具結收殮候再調查核辦其冤單係綴於三女胸前大旨經文匯報譯載兹爲譯録於後余姊妹李姓祖籍鎭江父前清孝廉卒於光緒二十五年開喪之日父友某君憫憐余等母女無恃募捐三千元叔某遂起貪念秘不告知母氏九年以來度活維艱困苦之狀不可言喻母氏憂鬱成病因以去世叔死之際嘗以欵存某戚處戚已來滬不認有此且命余姊妹扶母櫬回里余姊妹深識女子大義爰於今夜懸樑自盡以保名節殁後不必報官相騐所衣孝服亦勿去之兹恐殁而志不能明特留此書以告普天下人士欵如追得請撥洋一千五百元捐入紅十字會余姊妹三人之棺可塟於親墓之旁云云 
[强姦案註銷]  
　　住居江灣附近蕭王廟南曹家浜婦人李倪氏之十八歲女兒李娥娥向在楊樹浦老公茂紗廠做工於七號清晨六時放工回家行經華特路僻靜處被住居陳家弄之成衣匠李餘生與在逃一人曳入麥田内强行姦汚經女哭訴其母報請楊樹浦捕房將李拘解公共公廨訊供押候原騐女醫士到堂質明核辦在案昨晨由廨復訊先由捕房代表牛門律師上堂譯稱被告於七號清晨串同在逃一人將女曳至華特路麥田内用强姦污據女在捕房供明當時原告放工回家行經彼處被李餘生將女所携飯籃搶去原告向之索還即被拖入麥田内撳倒在地在逃一人將原告兩手揑住被告即將原告之褲剥下因原告倔强李遂將褲扯碎致被姦汚原騐女醫士本定於今日到堂作證因另有要事未到察核騐單女已破身惟未註明何時破瓜現原告有見證及醫生騐單呈案應請訊究繼由西探上堂禀明原告至捕房報告後即往强姦地點麥田内察看並送原告至新馬路醫院騐治及將被告拘案各情形繼據女母李倪氏投訴伊女已詐字住居新垃圾橋某姓女兒被李强姦後回家哭訴婦人即告知女翁繼即與女兒至捕房控告務請按例懲治並據女供在老公茂紗廠做夜工七號早晨六時放工回家被李餘生與在逃一人曳入麥田撳於地上一人在後將我兩手按住被告一手撳於女口不能聲張强剥下衣以致褲被扯破被告扒在身上有十五分鐘之久致被姦汚供畢將扯碎之布褲呈案請察繼由捕房代表牛門律師與被告代表律師向西探及李倪氏母女逐一盤詰一過陪審西官英領哲君詰女當時被李强姦時李之兩足置於何處女供壓在我之腿上是時被告律師駁稱李之兩足壓女腿上何能强姦且原告曾邀被告至泰和街吃茶評理希圖索詐不遂故赴捕房控告顯有不實應請將案註銷英領哲君亦以原告所供情形不符商之孫襄讞遂判將案註銷被告開釋女交其母領回管束 
[南巿辦理路燈清道之近狀]  
　　南巿路燈清道二項移歸滬南警察分廳長崔君轉令各區警署分别辦理後崔分廳長即以减政爲第一主義將垃圾船夫頭清道夫頭裁去其各夫役工食每天照前酌减錢數十文不等以致嘖有怨言而路燈因以不明行者不便兹聞崔君已令該科員轉飭稽查員勤加查察凡煤油概用上等之貨不得以次貨混用致滋物議並禁夫役尅減煤油云 
[寰球學生會演說紀]  
　　寰球中國學生會於前晚八時請醫學博士俞鳳寳君演說寰游雜感先由主席楊仲馨君介紹遂請俞君演說略謂西洋之文明乃物質上之文明西洋國勢之進步乃物質上之進步物質上之文明與進步乃根本於科學之發達我人苟求之亦不外乎從敎育上進行也昔曾文正派學生出洋日本亦同時遣派生徒伊籐其一也日之學生歸國經營東瀛三島一躍而爲頭等國返觀吾國之留學生其成績爲何如究其原因極形複雜大概吾國留學生回國者或志在爲官荒其所學或要求鉅俸株守以待或耽於逸居之樂或甘爲異族之奴種種謬舉皆由於讀書不明理之故也其尤足異者學生回國後輙以外國語言敎授生徒殊不知彼之寓華人士不諳華文譁語而用外國語言講解者不得已也吾國旣在本土本鄉何必棄國語而用西語使學者旣學其科又受牽制於言文欲進步之捷速何可得耶吾　日人游學歸國者即用日文日語敎授生徒或將所學各科譯成本國文字以供學者之參考國人之智識因而愈廣推之英美德法亦無不然惟獨吾國游學界異是誠所不解今中國留學生益多而國民知識如故非國民之負留學生實留學生之負國民也夫學習外國言文爲過渡時代所不得免之事蓋將灌輸歐美文化於通國不得不取逕西文然亦不欲全國之人均學外國言文設令多數之人學習西文西語恐經濟上之虧損且較大於庚子賠欵矣今雖在過渡之時不得不計及將來派遣游學之舉自國家經濟上視之宜即停派學生若按科學程度論之急宜續派學生即十年百年猶不宜停此兩者均難實行則宜思所以縮短過渡時代而速進於自立時代所謂自立時代者國内各科學之程度等於歐美諸大國也今欲逹於自立之期似猶邈遠惟求其能縮短過渡時代則亦不難於速進其法維何一則派遣敎員或畢業生出洋實習大學以上之學問二則國内自立大學延聘天下著名之科學家以造就大敎師之人才苟能行此二策則十年内可養成多數大敎師二十年後求學者不必往外國矣今欲求一精深之科學家中國罕見其才非借重異國不可苟不求縮短過渡時代之法則更閱百年仍不能不仰賴於人而吾人將永遠不能爲大學敎師矣余未出洋前常以以人爲不可及今則殊覺其非倘能講求衛生則體力不在西人下振興敎育則腦力不在西人下保我人固有之道德則道德不在西人下我何畏彼哉彼之政府各有疑難問題難於解决者英之自治問題德俄將閧問題美與墨西哥之風雲德與法之世仇日美之新惡感均爲世界上疑難之問題若以吾國諸問題較之猶屬易解但求政府與人民合爲一氣則無論何事均可辦成國力增進之希望固無窮盡也吾國尚有一事亟宜提倡者即社會敎育是也一般國民不幸而列於中下等終其身罕得受敎育之機會故不可無社會敎育以補助之兹特略言一二提倡之法先宜結合小團體聯合科學家醫家衛生家農學工學家商學家敎育理化諸專家時演說於各社會中擴其智識並可集一般唱彈詞說演義者爲之講解衛生農學化學等之略要使傳播知識於下等社會并可於劇場中乘其戲曲替換之時演講科學以十分鐘或十五分　爲限此外更有一法今余尚不欲提倡即利用留聲機器將科學之理法以普通話講入臘筒使傳播於内地風氣不開之處第留聲機係外人所造須俟中國能自造之後方可推廣其法凡若此類不可悉舉兹不過略言及之余在美時嘗聞西敎士演說中國腐敗情形每多失實過分之語余謂美國人曰西人之在我國者大率不習中文中語難與吾國通人學士相接觸彼西敎士之演說誠可謂畫蛇添足云云今旅居吾國之西人見聞淺而考察不眞皆因未習中華言文之故其咎在西人而不在我然吾國人受其影響已非淺矣余在倫敦時有英國婦人來詢余曰君自日本來乎余曰否余乃中國人也彼忽現傲色復詢曰君視英國與支那有無相異之點乎余曰相異之點乃在心地而已英人在上海建一公園顔其門曰狗與華人不准入内在此園之西百步以内又有一公園係中國人所設立天下萬國之人均可游玩此即英國人與中國人心地相異之點也此婦聞之懊喪而退吾中國人心地皆厚實故中國必不致亡云云詞畢復由楊君仲馨道謝而散 
[巡警無查鹽之權限]  
　　滬南崔分廳長以調查私鹽非巡士權限乃查得各區長警站崗時每於深夜查見鹽販挑運私鹽輙向干涉以致滋生事端爰訓令各區警署署長署員嗣後凡遇挑鹽過境者應聽鹽巡查察不得擅向查問以杜交涉等因業經各該署轉飭長警遵照矣 
[夏令警服之赶製]  
 
 

Page 11

 
 
滬南崔分廳長因現届夏令天氣漸熱各區長警等所穿夏季警服應行預備趕製以便更換現已飭本廳庶務科員將各區署長署員之身材長短查明紀録照式製造惟此種警服料本係黄色羽布現擬變通辦理仿照北洋官制成例製造業已開工大約不旬日問即可完竣俾於六月初起實行更穿 
[初級廳解送押犯]  
　　滬南第一初級審檢兩廳奉令歸併地方廳定於明日（十五）實行結朿併辦等情經紀前報兹悉該檢察廳檢察官於昨日將該廳之第三看守所内男女各押犯造册編列案由定於今日派令司法警察押解至地方檢察廳收管其第二看守所内因人犯較多擬分兩批解送以昭謹慎 
[蔣靜山控案解歸地方廳訊理]  
　　蔣靜山投淞滬警蔡薩督辦處訴閘北水巡區違法虐民各節屢記前報兹悉此案前日已由該警區將原被人等解送地方檢察廳請究矣 
[是扣債而非捲逃]  
　　北河南路德興火油棧經理魏天湄控跑街余友山捲取現洋一千一百元逃逸等情由廨訊判俞存洋五百元保出候查在案昨晨由公共公廨復訊原告投訴前情請追訊之被告延律師到堂代表聲明被告因原告虧欠洋三千餘元不還是以將洋扣留且立有摺據應請察核中西官得供會商之下遂判將案註銷被告開釋 
[不交烟土案供詞各執]  
　　和源土棧主粤人陳阿元（即陳愛堂）因不交宜興人易俊臣定購烟土被控公共公廨飭傳到案於前晚集訊先由原告供稱去年向被告定購小土一百斤每斤價洋五十五元五角五分當付現洋一千四百元票銀二千兩先後出過七十四斤尚存二十六斤因土價飛漲被告圖賴　不交貨是以具控云云並延律師到堂請追質之被告供不承認並稱與原告向有往來祗現貨交易並無定貨亦延律師到堂代辯聶襄讞研訊良久因所供各執與觀審西官英哲副領事判被告仍交原保候再核奪 
[尚須核對公正人報告書]  
　　歐陽鐵梅因不理新昌號欠欵被控公共公廨傳訊奉判各邀公正人理處在案兹經公正人將理處情形報告公堂前晚由廨復訊兩造代表律師仍各到堂互辯之下奉孫襄讞與觀審西官奥領克君判被告改交擔負六百七十七兩六錢四分二釐責任之殷實妥保候將公正人具呈之報告書發交兩造律師核對然後再由公堂定斷 
[開庭審訊抵單掯贖案]  
　　王錦堂在閘北初級審判廳訴陳興隆吞没押單一案前經董推事開庭辯論王訴稱抵押於陳之田單向贖不允等情陳延王煥功律師辯稱田已絶賣與被告有絶契兩紙呈騐當以供詞各執候調查覆訊在案前日下午續開辯論原告亦延黄煥昇律師爲代表互辯良久奉判原被一併交保聽候核奪 
[被告病故]  
　　已故趙桂生在日因不贖石維贒處抵單被控公共公廨飭傳在案兹因趙已病故由原告具禀公堂前晚奉孫襄讞與觀審之奥領克君判候飭傳二十二保十三圖地保楊竹山到案證明單地坐落何處再行給諭由原告照單執業 
[汽車傷人案須再研訊]  
　　南京路上海汽車公司汽車夫高安弟於本月三號午後在湖北路振豐街轉角司機不慎撞倒夏桂生之脚踏車並將途人嚴金寶蔣阿占朱金大碾傷嚴傷勢最重脚骨已斷當由捕將高拘解公共公堂迭經訊供不認奉判押候坐客何姓到堂質訊在案昨由捕房將該坐客何榮生傳案經王襄讞會同英領康君訊供良久前後供詞不符即由捕房代表牛門律師將呈案之汽車上速率察看當時行車快慢以及高如何肇事情形向堂上詳述奉判高仍還押候再訂期研訊核奪 
[公共公堂瑣案]  
　　郭惠卿萬德順因串竊浦東某洋棧機器油被水巡捕房查獲昨將二人拘送公堂訊供不認判押候下禮拜三查明再訊 
　　英商實客利控盛阿四串同劣保陸曾祥盜賣地皮七分四釐八毫一案昨由捕房將陸傳案請訊陸延律師上堂代爲辯護奉判押候訂期會訊 
　　南京路二十七號外國食物店主某西人控式拉夫唐和良私收賬洋一百元等情經公廨訊供判被告押候原告呈出賬據并邀被收各户到堂質証在案昨晨復由捕房解究因人証未齊中西官判唐存洋一百元交保候訊 
　　虹口東有恒路一千九百九十五號居人唐阿五將其妻邵氏鎖閉空房百般凌虐經氏乘隙逃出控由捕房於昨由探將唐拘解公堂訊供據稱寳係邵氏不守婦道私將物件運出是以不准出外並不虐待並延律師代爲辯護中西官會商之下以邵氏亦有不合判令將案註銷邵氏交唐領回管朿 
　　馬夫包子山糾黨持刀將探夥錢三山腿際戳傷由探將包拘解公堂訊供押查在案昨由中西官復訊屬實判包押西牢九月示儆 
[謝贈]  
　　江都私立第一平民小學校請開明民鳴新民三社藝員於舊曆二十一日在開明社演劇籌欵昨承贈劵三紙又上海郵務管理局惠贈郵務區全圖一幅書此併謝 
雜評三（訥） 
[慘哉李氏之三女]  
　　世界最苦之人爲鰥寡孤獨四者不謂更有一種人非鰥非寡非孤非獨而其苦尤甚於鰥寡孤獨如李氏之三女是已此三女年長者已五十最少亦已三十七而皆未字人父母又相繼殁伶仃孤苦甇無所依卽非至戚猶憐而助之而乃爲至戚者反吞没其友人捐助之欵致使三女同時自盡人之無良竟至此耶讀其冤單較之觀新劇中各慘劇尤爲可悲也雖然爲之父母者不爲擇配亦有過焉此殆爲自由結婚反面之流弊歟而三女乃曰余姊妹深識大義自盡以保名節可悲抑可敬也 
專件 
[登新大陸記（遊記二）（續）俞慶恩鳳賓]  
　　五號晨至稅關領得華僑執照詢悉此照須常備懷中照上實貼小影一片以便隨時查閱直至離美爲止吁此乃英人苛待非洲土人之政策也不意吾人亦受此屈辱余等相戒負笈而來姑忍辱而求學將來歸國誓必告諸國人共籌抵制之策以雪此恥而保國體也是日向火車代表購買車票及睡眠榻小票計美幣百元到車站與管行李員接洽交付行李自遠東來者可帶行李三百五十磅余之箱笈計重三百八十餘磅循例納費美幣四元六角箱笈越長途必須用繩綑綁以免撞壞司行李者備繩索雇童僕專事綑箱每箱收美幣五角搬連行李悉用馬車每箱運費亦美幣五角小件减半在彼固屬至廉而寒士頗嫌昂貴若用夾板麻繩於啓程前自行扎縛可省此費惟途中取物以及關上騐貨時略爲不便耳站中司行李者體力甚大旣携大箱如運小件兩手一挾兩膝稍屈箱笈上下一如其意連運十餘箱毫無氣　面赤之狀細察搬運者無一不如是無怪站中行李以千計堆積如山而秩序絲毫不紊也 
　　九月六號天雨竟日晨九時往車站聞人云欲乘十點二十分之車者須於九時到站未審何故但結伴如期早去等候而已及抵車站入待車室室甚廣大坐定靜候見來者益衆未幾汽笛一鳴全室震動漸覺離岸始知非待車室而實渡船也渡河登睡眠車至十點二十分開車始知早到之由乃欲過渡也車行二十分後全車分爲三段停在渡船之上船笛一吹車亦隨船而在金山灣中矣一刻後登彼岸渡船之軌道與活碼頭之軌道相接車聲隆隆三段連爲一氣誠爲見所未見之事是日經長橋穿山洞十數次穿洞時暗無天日煤烟飛入車中氣爲之塞頗爲所困車中飮食旅客可隨意購買一日三餐各有定時逾時不招待食時有菜單單中列諸肴肴之右價值附焉點菜時可知其價菜雖昂貴而豐富腴美亦逾尋常一二肴可以果腹美國頭等睡眠車地方狹窄不如吾滬甯鐵道睡眠車之舒暢臥榻有上下之别下榻略貴可容二人余與刁君同榻而寢上榻止容一人若二人同寢有傾跌之虞惟天氣炎熱時一榻二人甚屬不便購票時榻之號數當認明車之每節亦有名稱亦須記明否則車中散步時最易忘懷夜間尤苦於尋覓也是夜大雪車中幸有熱氣管未覺過寒 
七號過落機山高原距海面四千七百尺天晴和暖較之昨宵下雪時如越半載豈天氣亦有炎凉世態耶 
九號晨抵芝加哥宿於客收霍旅館飯後覓車站購睡眠車票發電與牛君囑其於十一號晚八時三十分到站相見也後至美士芹湖畔緩步當車觀游水者技多巧妙男女不避嫌疑游泳自如移時至麥寄爾醫院擬訪友並參觀適友人他往未果 
十號天氣炎熱晨往華盛頓公園游玩又往屠場見宰猪切肉均用機器該地巿政廳派人監視並檢查午後三時往車站登車向波士敦進行 
　　十一號晚八時三十分抵波士敦牛君惠林徐君志誠羅君惠僑三人到站來迎殷勤照拂遂宿於聖鮑套街之百廿三號寓中 
自上海至此三萬餘里跋涉長途頗覺困憊途中某西人問曰君因何事而來答以負笈求學耳彼作駭異狀旣而曰萬里游學非富家子弟乎余本窮措大奚可以富自居彼西人徒知富者能遠游不知今日寒士亦登新大陸矣拉雜作此不避瑣屑後來者略取鑒而已 
或云官費生登岸甚便並無周折近因冒稱學生而入美者時有發見故自費生如余者檢查略苛耳附記於此亦足見遠適異國之不易耳 
來函 
[南京吳晉來函]  
　　啓者現閱五月十日貴報第三章孫立德供出同黨一則内載尚有吳晉夫婦知情同謀匿居　北某處等語竊思天下同姓名者原屬不一而足惟不意與敝人賤姓名相符誠恐傳聞失實遠近親友因而駭怪用特聲明尚祈列入來函俾衆週知勿致訛傳實深盼禱江蘇都督府軍事諮議宣庽南京三坊巷九十七號吳晋謹啓五月十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[老三老四傳] [  周五]  
　　老三老四居湖北之老河口五代時常樂老一流人物也乃父老大八十歲始生老三老四老蚌生珠遂不勝其老牛舚犢之愛老三老四老成練達厥狀類老壽星其初本一老學究也龍頭屬老遂中老秀才老於運動一躍而爲前清之老州縣嘗自稱曰老爺呼其妻曰老太太其母曾爲老鴇老三老四老而好色好跳老蟲居家輒與其老妻相對吃老酒剖老蟹唱老調聲如老貓其家有老松一株老枝縱横老鴉棲其上據以爲老巢老三老四常顧而樂之老大旣死老三老四遂杜門不出如老驥之伏櫪如老僧之入定日與老妻研究老八股以自娱有時效老萊子之着五色斑　衣戲於老母之前見者咸嘆爲老孝子焉老三老四最愛陳公班之老土喜崇拜老土地善畫老漢推車圖老河口一帶爲之紙貴蓋老三老四固爲老河口之老名士而於丹青一道尤屬斵輪老手也其議論老氣横秋可以嚇倒十七八代之老祖宗常謂其老妻曰吾人老當益壯昔秦始皇用老王翦而收統一之功漢昭烈用老黄忠而有定軍山之捷吾雖老髦然老馬之志可用也老妻聞之輒嘆曰此老倔强猶昔其實老三老四老奸巨猾老而彌烈乃一人面獸心之老　父耳同鄉有老狗其人者爲老河口著名之老飯　老三老四之老友也一日偶勸老三老四作滬上遊老三老四從之遂寓於寳善街之老天福旅館老三老四最喜食老大房之酥糖老紫陽觀之醬蛤輒與老狗携手遊老馬路老北門老閘橋老垃圾橋及美界百老匯路等處老三老四樂而忘返大有終老是鄉之概後因徘徊於老九章綢緞莊之前被人指爲老賊遂一併拘入老巡捕房老三老四恐老頭皮之　送也老淚不覺涔涔下後二老旣出老巡捕房老三老四知上海之不可以居也於是與老狗返老河口晚年遂隱於老人堂間常怨恨老天之無眼云 
　　論曰國之老大由於人之老大也我中華之所以被外人稱爲老大帝國者以國中多老三老四其人耳老而不死是謂賊若老三老四者非所謂老賊歟其拘入老巡捕房也宜哉（四） 
[打油疊塔] [  蔚雲]  
　　賭邪路嘸唅做甯可閒坐嬴來弗當數輸脫自家喫苦衣裳鑽進長生庫便債台築就如何躱船到江心已是没奈何勸同胞迷龍兩字休貽誤 
嫖風騷　妖嬈夜夜元宵黄金土樣抛娘姨大姐看牢倒說防伊要跳槽舞妙歌嬌　工笑巧怕痴魂一縷瘦不禁銷勸同胞茫茫慾海歸航早 
新文明害人精筆墨無靈逢人眼不青自由眞相難尋路索名言枉醉心毫無實際徒擁虚名共和兩字空自深迷信勸　　莫向桃源更問津 
舊謹守方步走寛袍大袖書句不　口揩鼻子　　手老花眼鏡黄銅鈕掃地書香薰天　臭這種人才要算第一流勸同胞個中妙理須猜透　 
[參觀丢拿馬賽會記] [  蘇子胡柱戲著]  
　　余聞纒夾二先生云廣州有丢拿馬賽會之設異常欣躍即晚搭印度國公司輪船蛋姆福爾號赴粤觀覽霎時間已抵埠逕趨會　該會爲提倡駡業優待來賓起見入會場者不需分文余甫入場卽聞丢拿馬嘸加采丢奶嬸丢你希發隆之聲不絶於耳余以爲彼都人士恭祝丢拿馬賽會之誠意故不注意前行不數武陳列物品已在目前遊覽一週所見形形色色除二先生已登入自由談者外尚有續運到之物品如左 
（湖北出品）包到姆媽勒的雜（讀作炸）種 
（浦東出品）郝奶娘小（讀作曉）浮屍 
[續丢拿馬賽會出品記] [  福建老]  
（福建出品）柴女奈夾晒乖撲撈主俊白蔡扛吾台攝受　正狠表主養棚都死躇婆骨稍篩興化府土産 
尊聞閣詞選 
[深春有感] [  拜花]  
　　微風如剪雨如蔴開到　　感歲華要把緑章重打點春陰留住一分化 
阻風中酒損春心乳燕鳴鳩忽緑陰消受萬端惆悵事棗花　子靜沈沈 
[餞春]  
　　又是鶯愁蝶怨時天涯芳草緑差差臨行欲把金鈴贈明歲春風好護持 
櫻筍廚開作主人幾回惆悵坐花茵明朝總有閒游興滿架薔薇不當春 
自由談話會 
　　讀報見某社某君新著好事多磨一書欣然購閱書僅二十餘頁而價需一元私念是必極有價值之名著孰意披閱一過乃爲前年申報所登情海波瀾記之化身不過將書中人重投母胎使外國人變爲中國人而已此種飄竊手叚實貽當世小說家之羞特爲揭穿俾知自返[  太湖吳興肇]  
閱書看報惟吾所好學識進步獲益匪少舍此而外我皆不要雖服商業學不敢抛未入儉德本不賭嫖旣入儉德格外要好錢不浪用但求温飽香烟雪茄未染分毫秦樓楚館足跡不到麻雀牌九忒嫌胡閙洋貨雖佳不學時髦恐違規則貽人譏誚東塗西抹胡說白道閱者諸君付之一笑[  田佛民]  
儉德會規則一不狎邪二不賭博三不必以酒食結交四不必華服五不輕寒素 
入會者慈谿葉秉麟武陵胡清泉洪澤　皖南胡道明湘鄉劉鳴盛澧陵陳欽蔭吉安劉德芳建武吳梓安休甯王冰海甯朱德欽杭縣馬穉生徐如泉鄞縣何靜山蘇州楊劍花楊亭秋女士慈豁葛　梅陳雲康裘景生鎭海張如山洪俠民餘姚沈水　淮安范甇民南京李子實鍾景風吳音谷東山席裕貴 
劇談 
[記十七夜之開明社] [  振之]  
　　正劇（情仇）有曾經芳者見一女學生才高貌美擬與求婚自漸年長貌　　不足　被姝青盼乃託弟經芝頂名求婚乃弟固一　　少年也女學生竟允之親迎有日經芳囑弟出外旅行料遞時必有風波暫避其鋒遇此風波則生米煑成熟飯可無他變也結婚之夕新娘情知有異與經芳多方辯難不生效力後即出外找尋經芝旣相見相持而哭詎經芳尾隨於後覩此情狀恨恚交加竟置二人於死演至此余因事急歸未窺全豹 
天知飾曾經芳參觀女校與馮月英相遇後回家思慕之情描摹盡致託弟替名求婚一節頗耐尋味尤好在不加造作妙肖自然至公園窺見乃弟與月英並肩而坐喁喁私語一種撚酸情形做得極佳俟乃弟與月英分袂後突然出來以手拍月英以足頓地（月英秋波斜睨翩若驚鴻而逝）似太粗率無理（應出來略道寒喧謂我請你到舍間觀書你爲什麽不來蓋在校中初遇月英時曾有請至舍間觀書等語也） 
新婚之夕一席話女子愛少年男子如何年幾大的人如何措詞極雋永後見月英與乃弟執手牽衣扭作一團殺機驟起令人驚感 
鵑聲飾經芝在公園遇月英毫不儇薄吞吞吐吐說一番話極似初時相見說不出求婚的樣兒神色極佳後被月英切責乃正色曰我狠愛你我哥哥愛你尤切你嫁哥哥即是我的嫂嫂豈不是差不多麽此種口吻純乎愛情超出淫欲之外可謂高等人吐屬憐儂飾馮月英在公園一幕恰合身分新婚之第一夕應作驚愕駭異之狀不應糊裡糊塗過去經芝已出外旅行與行結婚禮者必爲經芳無疑如謂結婚時仍由經之頂替則當經芳詰問（婚書上是我的名字）時儘可說（行婚禮時非你）以爲對付總之此等處不能使人瞭然於戲情之曲折且衣服太少在學校在公園在家中是此身衣服在新婚之夕仍是此身衣服太草率矣遇經芝一幕尚能稱職 
小說 
[哀情小說滿園花（一）] [  天虚我生]  
　　芹士語人曰吾在髫年時深恨不爲滿人及至光復則又幸而不爲滿人然予終恨不爲滿人也如爲滿人則吾幸福當不淺鮮而今則此恨綿綿無盡期矣故吾甘冒不韙請著滿園花以示讀者滿園花乃詞牌名吾書中之主人翁嘗爲是詞故卽以名吾書予初未嘗學詞其時猶尚帖括吾父以文章負時譽兼擅古學乃由鄉先生介紹於滿族白公之家爲西賓焉公子二長曰書城次曰書紳年齒俱長於予女公子曰漱花則與予同庚予初未嘗得見女公子當吾父就西席之初予亦未獲隨侍踰年而後主賓相得吾父請於居停主人乃許吾入侍與兩公子共讀時予纔十三齡吾母愛予有若掌珠深恐館暖不時乃謀舉室偕遷於時某色旗下適有閒宇賃值旣廉且與公家接近計遂决是年花朝之前五日青石橋西垂楊樹下巁牆一角抱精舍三楹玻牕低拓適臨流水中有一人憑闌小立牽楊柳之枝蘸水而嬉者卽我是也其時予心中頗以得此新居爲樂波光撲檻人影倒映波痕起如羅榖則人影亦爲摺疊　之眩爲奇觀時吾母之年雖近三十而丰度猶若二十許人知者知爲母子不知者且疑爲姊弟且吾母之撫愛我者亦無所不至我以新居足樂暫弗入學吾母亦以獨居寡歡復改前議而以丸熊課讀自任設一書案於吾母繡床之側吾母則拈針刺繡長日不離其座予則伊唔少頃即復游目騁懷於垂楊流水之間舉凡葉底流鶯之語陌頭驄馬之嘶莫不凝神佇聽以輟吾讀吾母以愛予故亦不督責惟吾父每逢三六九日必令舘僮持題目紙至强予爲詩文時予作文不過二百字而艱苦乃萬狀獨於詩則游刃有餘蓋詩題類多合於眼前風景故覺材料豐富取之無竭每成六韵沾沾自喜吾母亦好吟咏間或助予一二聯而吾父則謂吾人之詩萬弗逮其女學生也女學生者即漱花是予初以爲吾父殆有所偏索觀漱花之作則吾父謂其性情特異每成一藝必請立改非然者則坐立不甯矣故其稿本未嘗得以示余予因之亦弗深信（二） 
[浮生恨（三）] [  浮生]  
　　余父中年得余頗鍾愛然以避兵廢讀故輙引爲憾事故對於余之讀書督責頗嚴余口素吃猶憶六歲入學時讀神童詩至禹門三級浪平地一聲雷二句期期艾艾不能成誦父大怒楚撻無算幸母氏以身横翼之乃免至今思之猶惴惴焉余少多病恒輟讀七歲時瘍毒發耳際勢甚猛纒綿二載始得瘳孰意余病甫愈而次年之二月二十九日余母遂見背矣 
讀者諸君凡髫年喪母已爲人生第一慘事况余母見背之日即爲余困頓之起點蓋母氏存亡不特關余一身之哀樂正有關余一家之隆替也故當日出於孩提之良知良能雖亦悲慟靡已然今者歷歷迴思幾乎百折柔腸寸寸欲斷哀慟之深大有什百倍於曩昔母兮母兮母而在余今日境地何至淪落余今日家况何至蕭條余之諸弟何至困頓而余重冒不韙之名亦何至若是其甚嗟乎我書至此我涙竭我心碎昊天不弔何奪我母之速也 
余母治家肅而御下極寛故身没之後舉家哀恤而余父尤悲悼欲絶誓不再娶然此第就情理上言之而於事實上則斷非計也蓋余母没時遺余姊妹四人余年甫九歲二妹一則七歲一則尚在襁褓中余姊稍長爲前母所出然年僅及笄亦未諳家事若余父終不再娶則一切家政將以誰畀故當時戚　無不以此相勸即余之外祖母亦屢以爲言余父亦漸知非計乃於冬間舉家還鄉而復締姻於鄰縣某氏當余父離鄉時一身之外幾無長物族　戚友咸反目若不相識乃不二十年而擁資十萬衣錦榮旋斯時碼頭迎者有人造廬訪者有人某處請接風某家請洗塵宴會殆無虚日而親友之走訪者猶紛至沓來户限爲穿不惟我父如置身山陰道上應接不暇即我姊妹數人亦被若輩勢利鬼纒擾欲死殘冬易過忽又新年我父以余齒漸長宜注意讀書乃延師於家而更召族中近支子弟與余共讀余此時遂由受家庭敎育時期折而爲求學時期半生來愉快之時期漸漸告終而後此淪落困頓之原因亦漸以胚胎萌芽於此十年中矣（　） 
 
 

Page 15

 
 
   
 
 

Page 16

 
 
   
 
