# 1890 - 1 - 4906002

 

Page 1

 
 
[賑物求售] [  申報館協振所謹啓]  
　　本舘自籌辦賑捐以來屢承諸善士以書藉珍奇助賑　泉分惠威泐五中現計積有剡原文鈔十　金綱經墨蹟一部刻絲夀字中堂一　士女　堂一軸六書通二部歴代名人畫譜三部　給今古奇觀一部經藝五美六部山水一軸歳朝圖一軸泰西美談一部津門雜記一部原楊募年宫碑玄秘塔碑銘靈飛經三種石印七十二家評注楚辭一百册邃懷堂詩文全集十一部石印求治管見七百册博物志一部聖教序一張玄秘塔一張皇甫府君碑一張多寳塔一張郭家廟一張硃拓鐘鼎十二幅象牙笏版一塊計九兩重木　綱鑑易知錄全部自來柄時辰表一枚伏望諸君子慷慨解囊速臨購取　崴楊枝一滴得以邐遍蒼生乎 
[商務論略下]  
　　泰西公司之制意至美法至良我中國所當效法者也人苟欲創大業成大事而工鉅費重非一人所能勝其任者則述其所爲以請之於官殷立公司招售投票其出息之厚薄按招股之多寡以均分焉卽入有已成之恒産本業而欲分售之於人則出其所有以請之於官設立公司招售股票其招股之多寡按出息之厚薄以估定焉所售股銀聚有成數可以另籌生計别事經營而人之窖藏鉅欵坐擁厚貲欲思隱當之計以求幾微之利者則莫如購各公司股票爲最善信實公平絶無弊竇按歳計息安如泰山且藉此休暇之身清閒之日以專心於學問奮志於功名不致爲家事世故所紛優公司之良法美意竟有如此我中國世家鉅族號稱當翁者惟購置田畝建造房屋開設店鋪三者而巳田畝之利最微而計亦最穩偶遇凶荒但棄本年租息而於田畆無恙也若水火刀兵諸患則無慮矣房屋之利稍勝田畝所慮者變出意外如水火刀兵諸患耳然無所謂折閱虧倒也至於開設店鋪利則什伯倍蓰者有之不利則折閱虧倒者亦有之顧之三者田畝則有催索之煩倉工之費若有覇阻抗欠之户比佃開租在所不免房屋則有召租之煩修理之費若房客積欠無償又須控官簽差封鎖赶逐店鋪則用尤費而事尤煩無論出入必稽往來必愼凡經理之可托與否夥計之作弊與否皆須隨時加意逐處留心人苟有恆産本業粗足温飽聊以自存則惟汲汲焉日從事於求田問舍操奇計　之不暇矣又安得休暇之身清閒之日以有所爲乎吾見夫氣盛志銳年富力强慨然欲有所爲於當世徒爲家事世故所紛擾功名因是而蹭蹬學問因是而荒蕪卒之終老牖下無可稱道者比比也由此言之我中國有志於商務别泰　公司之制有不可不效法者矣乃自滬上開礦股票一時風行不顧其後乾没消耗迄於無成買股者遂惴然懼皇然疑以公司爲虚名以股份爲騙術自兹以往雖有鉅欵厚貲誓不買公司股票如漠河關平股票明奉上諭屢經衆議唐皇冠冕至公無私而與股諸君猶未能踴躍鼓舞恐後爭先者職是故也嗚呼有如此之艮法美意而知而不信窒而不行可慨已且華商之性情風氣識見管謀實有不及西商者西人無論操何業任何職皆課之以事限之以時當其時必聚精會神專心致志而爲之無他管無旁騖也迨事旣畢而後遨游以取樂休息以節勞華人則不然一日之中苟有一時休息遨游者雖業無廢職無曠亦必從而疵議之以爲是不勤也是不敏也於是事未來而欲作欲輟旣游移而無主事已至而若作若輟又懈怠而荒功甚至切已之私推諉於他人當務之急遷延於異日其因循苟且偷安畏難之病已中於膏肓而不可解矣西人之視商務也不特爲圖利計也以爲分所當然責不容諉勤勤懇懇以終其身雖功已成業已就斷不敢自暇自逸安富尊榮凡欲有所爲者一志旣立百廢具舉一切險阻艱難均不得而中撓之一年不成則寛以歳月俟諸來年畢世不成則責諸子孫期以數世華人則不然當其出身涉世未始不毅然直任奮然敢爲迨功成業就初衷差慰私願旣償往往恬退自安委靡不振以爲是保富之道且詡詡然假老子知足知止之說以誇於人實則志氣頽墮筋力懈弛耳西商之惟利是圖同業相妬風氣與中國同然秉性質直立業久遠凡貨之高低價之多寡從無朦混欺誑之舉用是取信於天下而天下信之如貨價不能自定則有拍賣一法令買者看貨喝價以酌定焉華人則不　市價之劃一不二者寥寥焉可屈指數也大都較短量長爭多論少喧呶旣久始得成父若稍不經意則攙雜低貨勒索高價等弊不一而足而後日之生意市面之聲名皆不暇顧矣尤奇者假如有一物於此明值百金則買者祗許以六七十金而後繼長增高浸至百金而始售繼有人焉知其所值百金竟驟以百金許之而彼反不售也盖彼猶冀其稍有加增耳如是者以爲生意本色固自當然實則徒費唇舌徒勞跬步且使人不我信非計之善也嗚呼商務未善之處猶多姑不具論試質之貿易中人或不以斯言爲河漢也 
[京師近事]  
　　廂藍旗護軍營瑞福兩印鈞以本營印務等處繕寫稿件咨文雖於滿漢文字粗通若遇摺奏應用清字現僅護軍校海謙一人能繕此外並無嫻熟清書之人倘遇急要奏件非一人所能繕者必致掣肘因擬預爲延攬以免臨時貽誤酌定新章破格予奬俾收臂助此係本旗滿蒙固山無論養育兵閒散有能通曉繙譯清書端楷願在本營繕摺上効力者卽取本佐領圖結來營投効果係工於清書俟六個月期滿卽行坐補護軍如此變通本營自無乏人之虞該兵閒散又增進身之徑殊於奏章有裨禀明本管恩統領飭諭立稿備存照請辦理諒此章旣　其餘兩翼七旗莫不聞風興起矣○吏部咨行八旗謂此次送考學習内閣中書人員本部已經移會内閣訂期奏派閱卷大臣在貢院考試　准各旗將送考人員清册陸續咨部理合咨行各都統傳知送考人員務於文到三日内取具佐領圖結持赴本部投領卷票以憑至期入塲考試倘逾限期概不給領卷票不得延宕自悮功名吉林將軍長軍憲以吉林地方攺設府廳州縣以後公事較煩在省人員不敷差遣非僅委署乏人且有缺懸無員指補實於地方公事有所未便奏請由吏部飭曾任正佐抑或正途出身人員揀選知州通判府經歴巡檢各二員分發吉林差遣委用以裨地方剡已蒙兪允矣○宗人府爲咨覆事准太常寺來文内稱本年歳幕應行分遣王公前往東西各陵園寢致祭應由宗人府預將此次輪應遣派王公銜名開送以憑繕本進呈奏遣等因前來相應將此次歳暮所擬奏遣之和碩鄭親王凱泰等銜名繕單黏附咨覆貴寺查照辦理○宣武門外海北寺街民人某甲生有一女年已及笄碧玉小家姿容絶世少年過其門莫不目逆而送有某乙者垂涎已久旋於上月十一日糾集黨羽乘女倚門擄載車中以去行至西便門被官兵阻獲詢 
 
 

Page 2

 
 
明女之住址將其父找至連乙送交衙門訊辦○上月二十一日廣儲司内銀庫開庫放給内廷各門各項值班官兵一個月口分銀六百六十餘兩三旗侍衛月費銀一千兩内務府三旂海班口分銀二百餘兩○吉林官學向設繙譯教習三員例由内繙書房繙譯官擇優派往三年期滿優予奬叙近聞吉林省城繙譯教習聨中翰捷於十月初因病而殁除身後事宜已由長軍憲委員照辦外所出教習一缺請由内繙書房照章飭繙譯官各員中擇其精通清漢堪以司鐸者奏請派往訓迪學生○詹事府考試供事已見報章上月二十日爲考試之期清晨志愚伯正詹等進署各考生已雲集候考辰正時正詹等衣冠升座點名考生一一應諾卽偕出結官至公座領卷出結官退出考生歸號正詹事同監試官逐名詢詰嚴查槍冐代倩等弊至申正始行點竣封門扃試除不到扣除外應考者共九百四十餘人試以告示一道必須寫作俱佳方能取中至晚十點鐘淨塲正詹事宿於署内閱看試卷至二十一日午後始出團案錄取業字五十四號等三百名示於二十二日黎明赴署覆試其正塲告示題爲　考試以杜弊端事覆試則僅書本生姓名年歳籍貫三代而已○户部浙江司民科經承陸希匡日久未能進署當差實屬有誤要公遂由該司滿漢掌印出示斥革此後不准入署云○上駟院爲咨行事本院司鞍司轡均有懸額照章咨取十營前鋒護軍充補相應咨行貴營於護軍中擇其年力精壯鞍馬嫻熟者保送數名造具履歴木牌三分務於文到五日内咨覆本院以憑回堂傳期揀充○前門丙甕洞兩旁設有左右官廳兩所上月中旬某日薄暮時兩廳值班官各率兵役多人手執燈籠分往東西甕洞掩閉城門瞥見棋盤街迤西有十數人各以花布蒙頭身衣洋人襖袴手持短棒一擁而至兩廳官以其形跡可疑卽飭兵役向前阻住扭至廳中研究俄有一人供稱小的等皆係某公館傭人祗以被人欠債反遭毒毆因此心懷不平約定報復廳官冷笑云爾等胆敢於内城禁地昏夜聚集多人持械尋釁尚目有法紀乎近年明火盜案多有以打架尋釁爲名者地面官被其欺朦以致革職爾等爲鬼爲蜮情狀難測須鎖交北署根究以免本廳受累於是親率兵役將諸人連夜押解北署兇械十數具一并呈交至近日北署作何辦理並諸人有無訊出竊盜案情尚未有聞也 
[北通近事]  
　　南鄉某甲失去騾馬四頭報諸州署經捕役拿獲盜犯研訊之下供認售與東安縣騾馬市張直刺遂簽派幹役協同東安縣捕到市起贓未識能合浦還珠否也○霍亂一症多見於夏令從未有時屆隆冬亦染此症者邇日冬瘟盛行每有延醫未來頃刻斃命者不但通郡爲然聞京都亦或有之何天時不正若此耶○當鋪之設上裕國課下便民生貧民生計維艱每有解衣付質以應急需者時值隆冬沍寒特甚欲行取贖籌措爲難此種情形殊堪憫惻張直刺奉到藩憲周玉山方伯札諭今年通屬收成减色較成熟州縣有别各典鋪自應提前减息自十一月十五日起至年底止共四十五日無論所當何物原當三分者減去一分以二分取贖原當二分者减去六厘以一分四厘取贖以示體恤有此一舉貧民庶得免于啼飢號寒乎○出西門外十五里地名三間坊爲入京師齊化門必由之路車馬馱載絡繹於途有高某者年纔十四歳游行道上誤陷車軌中被車所碾登時暈倒雖請傷科敷治未識能否告痊也○南關王恕園東關積善齋北關吕祖祠三處粥廠均於上月二十日開杓散放限於辰刻持器赴廠領粥遲則雙弓米已報無餘矣○直省設立清賦局清查旗民交産地畝藩憲周方伯臬憲額廉訪會銜出示云頃據三河縣賴令禀稱順屬刁民往往隱種黑地較多恐被清查輒將地畝酌撥數畝投入王公府内一經詰問則移坵换叚以少冐多冀免租税固屬刁惡異常而王公府管事等或以地自外來輒自代爲頂認地方官往往不敢認眞查究誠爲黑地漏巵現擬定罪名出示曉諭甸户人等凡承種無糧無租黑地無論有無字據務須及早首報以便升科免追從前花利違干重懲○某夜河東沙務某氏家忽聞院内犬吠狺狺疑有賊盜隔窓燃鎗擊之誤傷塲工彈子入腰背無法取出人謂難免性命之憂也○許觀察委某貳尹及曹守戎赴省支領通永鎭各營冬季兵餉三萬餘兩○上月十八日彤雲密布六出花飛俄而狂風怒號滴水皆成冰凍嚴寒氣象可見一斑已 
[粤東談屑]  
　　新任關憲廣槯使於十一月廿一日到省廿六日已時接印是日省中各憲均往賀喜車馬如雲旌旗夾道前任長槯使卽於是日交卸榷使在任兩年體卹商情口碑載道商人製造匾額一方送至關署懸掛以頌德政榷使辭讓再三然後領受親出大堂與各商人相見謙光下逮商人咸感頌不置○横海輪船經制車劄委督標後營把總陳樹楨管帶陳君奉札後卽日督率水手人等出洋巡緝○補用府常月波太守奉委廣雅書局提調差太守學問優長才猷穩練榮膺斯委定能措置裕如也○某渡船由省開往香山行至中途突有小火輪一艘迎面駛來聲稱緝私喝令渡夫停擺過船查騐渡夫信以爲眞不敢違抗詎料伊等過船後拔出利刃多方恐嚇將銀兩及貴重貨物搬運一空鼓輪駛去渡船行駛遲緩不能追捕徒唤奈何而已賊匪用輪船行刼則海道巡查更難措手矣未識有緝捕之責者何以善其後也○前日有著名匪棍一名由港來省意圖糾黨行刼仕靖遠街某烟舘居住爲營勇訪聞潛往緝捕該匪胆敢取出洋鎗向勇轟擊致傷營勇數人奪門而出營勇畏其兇暴不敢窮追該匪遂得逃脱匪棍猖獗至此誠地方之隱憂也 
[穗垣火警]  
　　十一月廿五晚二更時廣東河南和珠社街某棚店因晚炊遺火積薪遂致失愼火光照耀儼如白晝各水龍聞警赴救電掣星馳爭先恐後是處偪近河干取水較易無如北風甚勁火勢益張燒至十餘間始行撲滅云 
[邗上官塲紀事]  
　　初二日康鹺尹奉琪委巡庫差委署北掣沈司馬元龍禀知赴任虞鹺尹際唐奉堤工局委河工差初三日泰壩金分轉卸事回謝委總局初四日武分轉元統委解南京餉起程初五日韓鹺尹志榮委青口局凌分轉樹模委府署發審差初六日劉鹺尹芝齡委溱潼緝私差初七日丁觀察葆元由工次來揚公幹 
[關防告示]  
　　新任皖撫沈仲復中丞下車以來整頓吏治除莠安良早已吏畏民懷頌聲交作兹蕪湖縣王明府又奉到關防告示黏貼通衢照登於左以見中丞之整躬率屬固有超出尋常者焉蕪湖縣王爲出示曉事奉府憲春札開抄奉撫憲沈爲愼重關防嚴禁詐僞以肅功令事照得本部院起家詞舘洊擢封疆代著簪纓克勵敬恭之素志歴官中外唯知淡泊以自甘兹恭膺簡命調撫皖江自慚德薄鮮能末由化民成俗整躬率屬期無負聖明特達之知杜漸防微庶下慰士女來蘇之望事無鉅細悉本親裁案不停留從無假手二三僚幕各具端方數輩僕從祗供奔走親戚皆縉紳舊族户誦詩書子弟則約束惟嚴人敦禮教山人遊客絶少往來術士醫師總鮮交接旣禀冰淵之鑒亦嚴稂莠之鋤皖省地濵江淮界連吳楚商賈蟬聨於四境梯航絡繹於當塗稽察少有未周奸宄因而溷跡或謬附梓桑世誼逞其譸張或詭托瓜葛至親巧施簧鼓或假遠來僕隷或稱親信賓朋或詐號輿臺肆誅求於廛市或藉通聲氣竟擾累夫糾民隨地招摇乘機謊騙凡兹匪僻務在必懲除飭屬密防查拿外合亟出示曉諭爲此　闔屬軍民人等知悉爾等須知本部院胸無成見法不容情辦事一秉大公爲政務求實際凡有聞見各舉所知賢有司勿作夤緣之想轉被欺朦爾百姓毋存僥倖之心致遭撞騙所在院堂寺觀切勿容留不論士農工商咸許呈究倘有棍徒借事招摇指名撞騙許卽扭赴地方官鎖提解轅盡法嚴懲照例究辦如敢通同容隱以及保甲勾串窩連併干重究本部院言出法隨愼毋輕身嘗試自罹法網務各凛遵特示 
[信船被刦]  
　　禾中訪事人信云聞蘇州盛澤來禾之福潤正和兩局划船携帶洋信抵禾於初三日開行至湖州府屬新市鎭相近被盜 
 
 

Page 3

 
 
掠刦當赴地方官衙門報案請緝未知卽能破案否也 
[廉訪抵揚]  
　　護理漕運總督新授福建按察使徐廉訪文達於本月初一日交卸護篆起節南旋初六晚抵揚隨卽登岸至丁家灣公館暫駐襜帷在揚度歳俟來春冰泮卽當携同瀛眷赴閩履新云 
[鹽船遭風]  
　　前紀高寳一帶運河淤淺築壩挑濬往來船只皆須繞越外湖等情兹聞本月某日有某批北鹽船兩艘滿載鹽斤由北南下駛出口門未及半里湖面忽起狂風舟子見勢不佳赶急轉舵擬欲折回不虞載貨太重船身吃水甚深竟爲波浪潑沈後一船本連繫一處見前船沈没急將纜繩砍斷始得無恙檢點鹽數已被淹没四五百包不識司運者若何辦理也 
[儲憲蒞申]  
　　前晚江蘇糧道景月汀儲憲乘舟抵滬暫泊製造局碼頭昨晨蘇松太道龔觀察製造局總辦聶觀察松海防同知劉司馬上海縣裴邑尊咸詣舟次晤談一切儲憲隨换坐某兵輪赴金陵謁見曾爵帥定於十二日回申押運冬漕北上 
[西節停公]  
　　今日係西歴一千八百九十年元旦租界中各洋行住宅門前均以冬青柏枝紥成花樣各國領事署及浦中停泊之兵輪商船皆高扯五色旗幟迎風飄颭本埠道營廳縣及英法兩公廨會審員循照向章至英刑司新關税務司教堂駐滬各國領事署恭賀新禧蔡太守因飭捕房停解一日公事 
[押追欠項]  
　　前有廣和行之史全乾泰記之費紹得等投法公廨禀控在周家口坐庄客人楊正寳達桂榮二人結欠貨銀二千五百餘兩求追訊究等情葛蕃甫同轉准卽飭提去後昨晨同轉蒞八仙橋捕房發落各案畢包探王榮培禀稱飭提之楊達二人現已到案請訊史全費紹得各訴前情並稱楊已到滬廿餘天延不理還迨我等向追緊急始據住居在行之兪春淡出勸折償而達桂榮堅執要三折償還核算銀祗七百餘兩數目懸殊况我等均有店東被欠如此鉅欵豈能了結周家口及我行往來生意者一律清帳獨楊達二人藉貨被焚爲詞堅要三折伊等在周家口存貨賣見一千餘金並非無力爲此投案求請究追同轉調楊達曰爾等欠伊貨欵時屆年終作何償還答稱本月初八日新到黑股皮一簍售去卽可償還問能售多少答有四百九十餘元現下我等挽托兪姓勸折認償同轉謂三折總嫌太少楊稱貨在周家口十三日抵岸十五日卽遭焚燬信函已給史等看過况被焚之事大衆皆知費稱信函未曾看見楊稱伊行執事吳竹山送看現在惟求格外從寛准我等分期歸銀同轉謂三折之說可作罷論費稱聞伊到有股條三簍共十萬餘丈可售銀千兩何以祗稱一簍顯係逞刁楊稱實無三簍之多詢馬實記北貨行内便知供至此紛紛涙下同轉謂三簍一簍暫緩爭論爾等旣與往來年杪自當設法措還令將二人押候究追楊稱求押一人以便一人在外料理同轉隨謂通事曰如有人保准保一人出外料理史費叩謝而退 
[上海縣署瑣案]  
　　前年陳廉元踢傷賣柴人潘永發旋卽斃命訊供屬實解司審勘發回兹奉到發回兹奉到恩赦部文遂由帮審委員詹明府升堂提訊令措繳掩埋銀二十兩卽行開釋陳供稱小的監禁將及三年貧苦萬分實難措繳明府飭令還禁候示○陳范氏控陳朱氏爭奪家産詹明府質訊之下陳范氏訴稱丈夫向開協興水菓行本年七月間忽然病故小婦人撫有一子不料有陳朱氏者云係夫之前婦突來爭奪家資陳朱氏供稱小婦人向居寗波夫故來申竟被陳范氏將銀錢覇匿明府謂爾丈夫死不多時遽興獄訟殊屬不是姑飭親族理處明白可也○竊犯顧阿炳因在周浦竊得脚爐等物至南市質錢被捕役查拿解案詹明府飭提訊究顧供認犯竊三次脚爐在周浦鎭周姓家竊來明府飭收入自新所贓則暫行存庫候傳失主具領 
[英界公堂瑣案]  
　　松江人闕關和投英捕房訴稱從原籍來滬帶有銀洋廿六元經過蓬萊園弄中被花烟館妓女沈愛寳拖進與鴇婦陳萬氏女傭朱蘇氏等將洋摸去向索不還捕頭命包探唐寳榮往查妓與鴇傭等均不承認且言闕來時己有醉意該包探卽將妓鴇傭婦一併帶至捕房捕頭着移送英公廨蔡太守飭闕覓保妓鴇傭均發官媒看管候訊○萬生顧繡庄執事人楊蘭坡稱昨有已歇夥陳梅卿前來不問情由將我妻毆打二拳爲此報捕拘案其妻某氏供與同并請騐傷陳梅卿供楊控孫柏生私將顧繡盜買小的理說不明兩相口角不敢逞蠻蔡太守飭陳梅卿具結交保不得再至楊處饒舌違干咎戾○包探張松樵稱孩子周東生張阿龍唆使别孩陳阿華行竊許阿三家衣服質錢分用今獲人贓送案周張二孩犯竊已非一次許阿三申訴前情請爲領贓周東生張阿龍陳阿華均各求恩蔡太守判周東牛張阿龍各責二百下陳阿華責一百下贓交許阿三領去○包探沈金隆稱緝獲積竊閔阿榮起到洋烟同十餘枝失主皆在城内尚未到案閔阿榮認竊求恩蔡太守飭押候移送上海縣究辦以便傳失主領贓○包探陳阿九稱徐德江報失箱内銀洋衣物約值百餘金查獲積竊陳寳卿起到原贓一併送案徐德江請爲領贓陳寳卿俯首求恩蔡太守判發捕房管押一年贓交徐領○董梅生稱在洋行爲買辦被陳生和借去使票八張計共洋一千六百餘元屆期向索不付被累不堪扭交巡捕送案陳生和供借票轇轕受董之愚容將下情禀訴蔡太守判將陳管押限七日内料理○林雲龍稱開機器鋪昨在更上一層樓遇見友人董常孝邀我吸烟我不依卽被毆打由捕拘案董供紹興人爲銅匠與林同業因林欠債並欠房租向我商借洋百元立有經摺可憑向索無着以致爭執蔡太守得供之下飭將林董二人交差俟訊董德根稱開薙髮鋪有朱長慶之子在我店習業立有關書乘間私逃朱向我索子吵擾異常爲此交捕關書呈閱朱長慶供經友人薦我兒子到董處習業現無蹤跡故向理論蔡太守飭候過堂覆訊關書暫存○怡和洋行管碼頭西人惠鐵稱見陳長桂竊煤約二百斤雇王德勝扛運獲住人贓送案煤請充公陳長桂供做小工貪小拾取碎煤土德勝供不知是竊贓蔡太守判陳長桂笞責二百板王德勝管押二十八天煤充公○包探唐寳榮稱陳阿金行竊清芬堂烟館水烟筒八枝獲住人贓送案張錫其稱是清芬堂執事人陳阿金做過堂倌替工昨夜扒墻行竊由包探獲住今請領贓陳阿金供認行竊蔡太守判發捕房管押兩月贓交張領○包探唐寳榮稱伶人董阿金韓桂卿行竊周鳳林之鼻烟壺洋傘等件交丁寳生質錢分用報由小的獲丁吊贓連董韓一併送案周鳳林遣傭人王蘭州申訴前因請爲領贓董阿金韓桂卿同供丁寳生使我等取物交伊質錢韓得洋三角董未得錢丁寳生供與董韓等擲銅錢賭輸贏伊等輸錢取物交我典質蔡太守判笞丁寳生百板董韓二孩從寛開釋贓交王蘭州領去 
[法界捕房瑣事]  
　　郁祝氏控陳月湖於同治七年分借銀八十兩未還呈明借據經葛同轉於八月間提陳到案訊追嗣因交保延不理楚傳案押繳洋廿六元曾紀前報昨又提陳至案謂曰爾欠八十兩本分府衡情酌斷令還洋八十元除繳案外尚少洋五十四元爾挺押至今分文不繳實屬有意圖賴非嚴比不足以示儆戒陳月湖稱求交原保出外設借不敢延宕同轉謂八月間成訟至今尚未了案怠玩已極姑念再四乞恩從寛免責准交原保限五天繳洋延干比追○騙子朱東生經葛同轉斷令笞責枷示曾紀前報昨日同轉莅捕房發落後謂朱曰爾不知害了多少人究竟騙洋如何用去答稱實被汛捕陳阿男嚇詐使用包探王榮培禀稱奉諭着飭交阿男之妻陳許氏今已在外候示同轉命帶案謂曰爾　上月初八日交保着交陳阿男何以今日仍未到案實屬混帳究竟爾夫何故不到案答稱伊爲洋涇鎭一案前往該鎭約三四日可到同轉謂屢傳不到可惡已極爾夫通同騙子得錢使用究用去多少洋元答稱因拘捉之嫌實遭朱東生誣指叩求明鑒同轉謂不打不足以示儆隨 
 
 

Page 4

 
 
命掌責四十下押候交出阿男陳許氏求准保出限日交人同轉准交原保限三天將陳阿男交案○王李郁三包探拘解積竊陳阿揚訊押吊贓已列昨報昨晨該包探等禀稱奉吊各贓已吊到水烟袋棉馬褂各一件尚有押票二張問係該賊之衣同轉問陳曰物件從何處竊來陳供詞支吾又問爾是何處人答稱寗波鄞縣鄉間人現欲回鄉苦無川資同轉謂爾如願回鄉攺過本分府當格外從寛准爾回籍當繕名片到南順記商號如有釣船往寗卽將陳送回○丁周氏探馬子鄉醉後行凶已列昨報昨提馬子卿到案謂曰令爾具結何仍在押况在師母處因醉肇釁殊不近情答稱昨到案者乃師父丁長貴之第三妾東洋刀是伊物實未行兇家住城内淘沙場倘蒙責辦無顔回去同轉謂姑念爾生意中人全爾體面從寛不究隨令親書切結當堂畫押斥退○有恒行洋人偕收租人張金和遞禀聲稱小東門外大街有三家船局不付房租拘案請訊同轉詰到案之兆亨船局夥戴上達據供向做禮昌鐵行生意前憑何家和經盤該船局出洋九十元豈知已積欠房租洋三十四元今查知實受愚弄兹局主孫廷揚避匿無蹤呈明盤據求恩鑒核張稱尚有協太船局欠租四十七元協茂船局欠租三十元同轉謂該船局主爲何不來張稱因事他出故將該局夥拘案質之葉阿大等各供局主在外設措洋元令我等投案張又稱十月閒已奉斷着還租洋迄今尚未交清同轉謂違斷賴租實屬貌玩命將協太等兩夥各掌二十下押候拘提局王陳租來顧阿勝到案究追戴上達年輕受惑盤受船局所欠房租須提到前局主孫廷揚訊辦問戴可有親屬在滬答稱現有中表戚兪景福在禮昌行生意堂叔戴阿坤在永安棧爲帳房可往查詢同轉命張金和帶往該局估值傢伙若干一面着緝孫廷揚到案訊追張叩謝而退○前有周麗泉控莊某虧空絲頭銀兩一案經葛同轉訊押交保飭探眼同算帳禀復己記前報昨據周麗泉遣弟周錦堂禀稱所欠之銀憑人理勸莊願認償銀二百兩但係期票爲此投案請訊同轉謂現旣理明總須現銀不准期票莊稱一時難措現銀同轉謂不能任爾之意命還押限十四日繳銀莊求寛限同轉不准○萬鈺同紀劉氏冒認親女小金珠卽小玉子經開花烟間之朱夏氏嗚捕拘案斷令各押半月示儆詳記前報昨將萬鈺等二人帶案問爾等知悔乎豈能紏人冒搶生女紀劉氏稱今後再不敢前去認女同轉命具不再滋擾切結始准開釋○又提欠有恒房租十九元之葛春濤到案問何以挺押不繳答稱實在無力同轉命掌責二十下押候交保限五天理清延于提比 
[賑捐兩志]  
　　昨日本舘協振所承與昌棧交來隱名氏賑捐洋三十元求保長女胎安體健仁心所布善氣斯凝掌上明珠可期圓隱已又陳侯氏將香資洋四元移助振捐减香積之清供拯荒區之殘命雖非巨欵實出仁心我佛有靈定當拈花微笑曰善哉善哉 
[安徽廬江縣官紳起解第五批鍋巴棉衣啓]  
　　敬詞者廬江縣蔣丹如大令毛芹圃少尉會同盧子相孝廉兪春浦茂才等在該縣勸募鍋巴棉衣寄賑山東業經　續由敝處代爲轉解疉紀報章兹又接來信並棉衣五十件鍋巴五十算計三千觔囑令赶緊彚解以救餞寒等語當蒙招商局免收水脚代爲報關寄交上海文報局查收竊思廬江一邑地等彈丸民非富庶聞鄰省　災望賑甚亟該縣官紳投袂而起倡首勸募卽能慷慨輸將源源而來實足令人欽佩請登申報以爲好善者勸並爲百萬災民叩謝伏惟公鑒蕪湖關稽查輪　委員梁承平謹啓 
[蘇省撫轅抄]  
　　初五日候補府楊靖禀知本日到水利局文案差又戴文佐銷水利局文案差候補知州朱之模禀辭回松滬嚴家橋厘局從九温士俊宜荆江隂等縣催提漕項回分發江蘇試用巡檢福涵蒙古人禀到○初六日候補道沈玉麟宜荆查帳回卽辭行赴常昭候補同知孫詒紳謝委代理江隂縣事卽辭赴任卽用知縣劉元誠禀知奉委赴新陽縣清查社榖差卽辭正任震澤縣平望司巡檢兪龍盤禀知辭奉委赴太湖查帳差正任上海縣典史許占梅由上海來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[已丑長至後二日同人公餞日本秋山儉爲先生於海天春酒樓席間承示留别一律下韻奉酬卽希郢政]  
　　來從東海正韶年舟泛吳荆馬走燕游遍山川貪勝景交聨文字盡時賢力爭造詣功彌　償得歸心喜歡顚此後時懷黄歇浦應憐迢遞隔雲天倉山舊主稿 
　　昨讀高昌寒食生贈花桂林詞史一律微吟數過香豓絶倫并心羡　豪飮然不之深近暮晚霞主於五雲深　招以佑酒始佩其無私譽也卽席口占二截以和用呈高昌寒食生晚霞生同政○五年已倦江南夢一日頻銷海上魂辜負姮娥親摘取天香深處又黄昏繁絃急管未休時隔座伊誰促誦詩一樣花心和酒膽夜闌人散祗相思 
[上海四馬路高易公舘内籌賑所陳詠南經收代贖山東婦女捐欵清單]  
　　七月廿五日無名氏洋五元○廿八日吳劉氏洋五元○九月十一日宿遷李修本爲父完願非求平安助紋七兩○十八日恊同慶寳號交來如如居士節省懺資移助洋六十元○十月初五日宿遷李修本爲妻願助洋六元○初十日梁焕南翁交來粤東鄭秀封翁助洋五十元合規元三十六兩七錢五分○廿二日聚隆昌洋六元○廿五日姑蘇龔留耕堂洋十五元○○以上總共收規元三十六兩七錢五分紋銀七兩英洋九十七元 
[上海北市絲業會舘籌賑公所施少欽經收山東江浙賑捐十月初十至十二日第二千二百五十六次清單]  
　　山東捐揚州尤　會求母病速愈洋廿元隱名氏求消災降福合家平安十元又求子十元清江東昇氏五五拙安生求諸症速愈四元姜孝揀求身體復原四時平安二元無名氏求免災難洋　元尤門陳氏還願一元麥朝基還願對開一元劉光裕堂蔚泰厚各銀一兩苗裕慶堂無民氏各五錢廿四户合規元三兩二錢一分江浙捐大興吉洋六十元大興兆六十元永興隆四十元大興儀四十元四户由林蘭孫翁來蕪湖絶處逢生客六元南大生五元小洋十二角汪笏卿募合家免灾晦延陵吳氏古多平陽氏三户各五角囓誠延陵女國達三户各三角求常足常安樂各二角金城寳子周氏四户各一角共十二户合洋三元二角江捐眞州存心堂徐少卿翁募無名氏洋五十元東山嚴子翰求兄病速愈廿元劉　記廿元鎭江裕隆力不從心人五元門求保康健人四元不留名節食懈資二元浙寗道署新關文案處慈西動虎堂二元無名氏五角湖州捐杭省人和無名氏廿元慈谿學署李中十元南橋莊嘉炳十元莊温氏三元武穴補過子適獲孫女湯餅移助六元又募戴殿臣朱子堂汪蓉莊吳蘭亭戴階平汪頌增王燦章張勛卿鄭明逢樓十户各一角百勉民四元感顧氏二元山右安星度求在外平安湧記求在外諸事順由豐泰莊各一元無名氏一元銅洋一元不記名幸不災各洋五角聊表心二角無錫正昌貽善堂各銅洋一元甬江老恆茂趙醒悟軒氏募存心會趙子康氏李施氏三户各洋二元趙鐘氏陳子泉鍾久無名氏藕湖書屋無名氏鷺門客七户各一元趙施氏吳廷鑑王厚齊方祝年顧立朝袁容水胡克甚　國　趙旋氏懷記徐德蘭金鏡氏十二户各五角無名氏六户各五角共廿八户合洋廿二元以上初十日山東捐蘇城潘資一程門彭氏保病愈洋五十元盛傳榮求母血症卽愈十元陸昭容八元樂善堂一元悟迷一元岳市錢善士募朱萬隆洋十七元八角錢成甫十元零二角周馨土六元周子安周仲書王元成三户各四元顧子全馮松溪陶冲仁三户各一元張錫汪子彪陸孫岩沈韞山唐守梅顧幼蘭六户各五角共十五户均助棉衣捐合洋五十二元○浙江捐福州觀梅堂何新議平銀一百兩何幼記十兩二户由源開莊來合規元一百十七元另四分紹興德記道郎二户由愼餘莊來各洋十五元力綿子保病速痊合宅平安十元羅店燭業同人八元無錫春源瑞微盡心五元無力鄉人三元益昌興銅洋十元青蓮閣募貝安氏朱三寳錢文榮高松山譚朱氏五户各洋一元顧景鶴吳玉豐錢榮香邵如春長春樓朱桂方六户各五角又募吳桂生周雲欽各洋二元童鼎榮五角在啓洲何秋園各三角莊連生陳寳夀常福堂陳文龍朱寳林葉　生無名氏七户各二角朱福記馮錦文何慶方許雲卿袁魁金五户各一角共十七户合洋二元香港票洋一元小洋四十角○湖州捐鎭江高燈順洋二元紹百官鎭局離鄉子皖含過各一元林稭眉兒募湘鄉羅陳朱無錫林四户由雨虞屏兄來各一員泰亨源來燕南布衣居士根本堂嘉善堂三户各一元愛蓮堂三角命不如人銅洋一元以上　一日山東捐漢口徐道榮爲母冥夀助賑洋廿元鎭海劉貞財求病愈五元不書名談松夀余司直三户各一元保艾居士四角談伯記致祥各三角江浙捐黄阮氏生産後水瀉求速愈十元無名氏六元施紹齋二元天津人一元浙江捐晋義莊由恊源莊來洋一百元又無名氏三十元金陵紹慶同人三十元陳可雄一元湖州捐乍浦譙心氏二元隱名氏又節省食解一元思遠堂一元蘇州乾豐祥高信誠高定求各洋五角尤姓無名氏杜姓無名氏有心無力五户各錢二百文共七户合洋二元以上十二日 
[上海北市絲業會舘籌賑公所施少欽經收山東賑捐十月十三日第二千二百五十九六十次清單]  
　　山東捐汪作霖酬心願由源豐潤來洋一百元默禱氏求母乳恙速愈由江裕船來漢平銀五十兩批見規元五十一兩一錢一分二厘常熟知罪求全子求合家平安十元順天蜜雲張岳氏大興半秋女史僕朱氏求平安由安慶寄來十元莫厘勉力子爲子病愈求保平安助棉衣五元無錫顧杏二求病速愈五元蘇州隱名氏求己及女瘧疾卽全二元浙寗宦游天台人求合家平安二元黄子記助東湖州由恊源莊來十元江浙捐錢登達求病愈十元元亨利貞由仁大當來二元又集慶堂一元楊柳塘銅洋二元浙江捐海門正大順五十元無名氏一百元榮陽榮記廿元又助棉衣十元長沙朱蘭方募朱樂道堂十八元定海憫災氏九元登瀛堂巨手二元仁大當來陳勗孫集　堂各二元集慶堂一元福緣善慶四户合二元湖州捐尤江張益芳募力不足者十元安慶沈莊氏求肝氣濕痰病愈曹平銀八兩樂善軒由泰亨源來各二元姜孝鴻姜孝棟各一元嘉郡勉　朱撫記各一元無錫温慶泰温明遠一元朱雲甫薛伯英合一元定海恊興信局募王寅齋一元泗安楚軍右營帳房寄來湖南永州府道州何門蔡氏節省移助求夫康健廿元何門李氏節省移助求夫康健十元六齡童子何丙榮積壓歳湊助求父病速全五十元不書名四元不具名三元巳溺人十元大樹堂漂水黄氏叚脩堂聘之氏錫九氏五户各一元無名氏二户各一元金沙姜姓五角周晴川錢八百文鎭塲仁記無名氏胡漢堂鎭塲洪啓大陳繼增崔叔姪六户各錢四百鎭塲銘記東盛張氏泰興順記姜文莫鎭塲焕記熱心人不留名九户各二百文無名氏三户各錢二百又一百文吳明記錢一百共三十二户合洋三十元蘇城金公舘升二寳廬禹墨家嘯竹軒喜楚書微七户各一元殷湯各五角共十户合洋十元以上十三日○山東捐應如時住室由惠泰莊來二百元敦大還願二元無名氏一元三角恊源莊來維揚恊順成王師德李兆凱白永脩霍震秉王銓五善士續募大興義五元同和義復順裕康恆興恆有錢店晋豐恆裕震泰泰森九户各一元斗班無名氏明德堂陳鴻鈞無名氏船行陳鴻昌七户各錢一千陳張氏錢五千陳開元查居林宋子宏喬會元王鳳山葉茂亭業書堂陳開順陳如成宋海林張起龍張有山陳公興金鶴華戴茂秀劉瑞亭李球山成康田丁玉成利耕堂戴茂錦何海海陸玉成陳運興成脩堂廿五户各錢五百無名氏五户各五百文又錢四百李成三百文有號華記無名氏燕冀堂謝無名氏槐蔭堂隴西堂敬德堂約禮堂顧子謙無名氏李慕齋無名氏樂知堂永號泰字許處中仰山堂東字無名氏復號四德堂樹德堂綠野堂無名氏榮號程晏如無名氏何芳桂彭漢卿無名氏尋源堂善餘堂致遠堂葛平陽子味無味齋無名氏王星氏春惠堂三十九户各八五錢一千文周君伯無名氏施朝卿無名氏洪茂堂無名氏六户各八五錢五百文鐵柳主人無名氏榖貽堂分西氏蓮蔭堂四好堂陳季衡許惠生許云生王桐華十户各八五錢二千文更生子義質堂趙春元三户各八五錢三千沈立齋八五錢四千裕盛隆元亨利官收餘記三户合洋三十元餘東塲馬廿元無名文銀十兩裕盛隆同人元各五元朱又軒曉鏡堂李各四元李繼業三元吳殿揚來如春新春永春熙春六户各二元江進賢張竹齋義興號陳吉記姜合興天寳齋震泰恆恊順成福興號李天興朱廣泰九義齋隆發李蕊樓無名氏力耘先十六户各一元無名九七錢六千又九七三千又九七二千又九七一千期自齋九七錢二千同興安九七一千無民氏五百恊順代補串四百五十陳恆泰足典錢一千八百恊順三百文共一百五十乙户合洋二百十七元二角規銀十兩另五錢八分○江浙賑捐章藴卿病愈還愿洋一百元合規銀七十四兩徐錦春求合家平安洋三元小洋十角○江南橋莊永裕莊温氏洋三十元春華祥無名廿四元劉河集善堂施周奉分州楊交來屠户唐阿二程阿四賣發水猪肉罰欵充賑十二元無名子爲子求痰症愈賑十洋杭州恆豐順孫子求嗣昌十元揚州阜成典金燿疎求病愈四元川沙司獄署王楊氏完愿兩洋城北不留名祈平安二元蘇省募孔軒兩元蘭心室春樂居各乙洋無名一元王蓉甫乙洋漢口瑞號隱名氏求生意好爛板洋十元○常熟信泰典懷永記二元吳冠亭五角李玉聲吳蔭甫許潤生三户各二百方和生吳德仁顧傳生無名四户各一百共九户合洋三元錢四百九十二文○湖州捐漢口非薄子募九户由趙沛翁來洋十元盛傳榮爲嗣母欽旌節孝夫人馮氏病求平安十元寓杭無名三元又二元古越志心道人二元無錫恆義銅洋一元無名江英蓮張仲安三户各一元常熟徐祥隆無名一元杭州一品堂同人公助乙元吳松鋤梅書屋四角以上十四日 
 
 
 

Page 10

 
 
   
 
 

Page 11

 
 
[光緒十五年十一月十七日京報全錄]  
　　宫門抄○諭旨五道錄前○滇撫譚奏叅革哨官摺○又奏委署總兵片○又奏咨調總兵校閱騎射片○直督李奏道員飭赴新任片○滇撫譚奏革城守營歸案審辦片○直督李奏分關開廠以贍窮黎片○東撫賑奏已革道員捐賑請賞還原銜翎枝片○又奏甄别知州等片○又奏堵築大寨西紙坊兩處口門陸續進占情形摺○滇撫譚奏管解同知短交協餉銀兩革職勒追片○東撫張奏本年伏汎章邱齊河等處隄埝被水漫溢已在保固限外摺○十一月十七日工部鴻臚寺八旗兩翼值日無引見○禮王霍穆歡各假滿請安○直隸叅將春福謝恩○那王續假一個月○召見軍機續昌孫詒經徐樹銘○○頭品頂戴兼署雲貴總督雲南巡撫臣譚鈞培跪奏爲特叅兵丁滋事約束不嚴之哨官請旨革職恭摺仰祈聖鑒事竊據署楚雄縣知縣黄天漢禀光緒十五年六月十八日駐防兵丁高萬興强姦客民余占堯之女玉蓮未成逃逸玉蓮羞忿投井身死等情查兵丁强姦民女未成致令羞忿自盡不法已極該管哨官石新玉漫無約束致釀鉅案現當整飭營伍亟應查明嚴叅以肅紀律當經批司會同營務處將管帶楚雄營戰兵補用副將錢正先行記過責令勒限督拿該逃兵高萬興交縣訊辦在案查石新玉係由補用千總保以守備儘先補用並加都司銜相應請旨將該哨官都司銜補用守備石新玉暫行革職仍限令該營管帶督飭該革弁將該逃兵高萬興勒限拿獲交縣究辦所有特叅兵丁滋事約束不嚴之哨官請旨革職緣由除咨部查照外謹恭摺具陳伏乞聖鑒訓示再雲南巡撫係臣本任毋庸列銜合併聲明謹奏奉硃批着照所請兵部知道欽此○○譚鈞培片再署雲南鶴麗鎭總兵馬忠病故所遺鶴麗鎭總兵篆務查有升用總兵雲貴督標中軍副將屈洪泰軍政嚴明謀勇兼備堪以署理除分行飭遵外謹附片具陳伏乞聖鑒訓示謹奏奉硃批兵部知道欽此○○譚鈞培片再查定例武闈鄉試巡撫主試總督監臨其考試武舉外塲時如督撫俱係漢員應咨調提鎭來省公同較閱歴經遵辦在案本年滇省舉行已丑恩科武闈鄉試臣係屬漢員例應咨調提鎭來省公同較閱騎射藩司曾紀鳳提調糧儲道松林會詳請調前來臣查有昭通鎭總兵何雄輝熟習騎射堪以咨調較閱除照會外謹附片陳明伏乞聖鑒再雲南巡撫係臣本任毋庸會銜合併聲明謹奏奉硃批知道了欽此○○李鴻章片再新授永定河道萬培因現已來津應飭赴新任以專責成除檄飭遵照外理合附片陳明伏乞聖鑒謹奏奉硃批知道了欽此○○譚鈞培片再花翎儘先補用遊擊前由儘先補用都司借補雲南城守營分飭呈貢汛右哨千總顧得勝被民人李嘉賓呈控縱妻拐藏民女被獲等情亟應澈訊究辦相應請旨將花翎儘先補用遊擊由都司借補雲南城守營分防呈貢汛右哨千總顧得勝革職以憑歸案審辦除咨部查照外謹附片具陳伏乞聖鑒再雲南巡撫係臣本任毋庸列銜合併聲明謹奏奉硃批着照所請該部知道欽此○○李鴻章片再省城四關每年冬令設廠放粥以贍窮黎今屆附近州縣尚有歉收民情困苦已委員查核户口極貧大口日給米三合小口减半其雖非極貧而口多業少實在困窮者亦量爲調劑大口日給米二合小口减半於十一月十五日起分關開廠按五日散放一次所需米石在採貢項下撥用其員役薪工運米等費由藩庫籌撥據署藩司周馥詳請奏咨前來除飭令嚴督委員核寔妥辦並咨户部查照外理合附片具陳伏乞聖鑒謹奏奉硃批户部知道欽此○○張曜片再臣據賑撫局司道詳稱沿河被水地方户口衆多賑欵不敷每賴各處捐助藉資賑濟兹有已革山西道員王定安聞悉山東黄水爲災捐助賑銀四千兩匯兌到東捐此鉅欵於賑務不無裨益如何請奬之處詳請具奏前來臣查已革花翎二品銜山西兾寍道王定安籍隷湖北由舉人服官江南直隷山西等省優於學問褫職以後閉户著書因聞山東黄水爲災捐助賑欵四千兩獲濟良多臣未便没其善行惟有據情奏陳可否仰懇天恩賞還原銜翎枝以爲好善者勸理合附片具陳伏乞聖鑒訓示謹奏奉硃批該部議奏欽此○○張曜片再勞績保舉人員應於到省後予限一年察看甄别兹查沿河候補知州熊翊清候補知縣吳金鼐姚萬傑秦瑨到省均滿一年例應甄别據藩臬兩司會詳前來臣查熊翊清老成明幹吳金鼐年壯才長姚萬傑公事明練秦瑨辦事詳愼均堪以本班補用除履歴清册咨部查照外謹附片陳明伏乞聖鑒謹奏奉硃批吏部知道欽此○○太子少保頭品頂戴山東巡撫臣張曜跪奏爲堵築大寨西紙坊兩處口門謹將陸續進占情形恭摺具陳仰祈聖鑒事竊臣於九月初二日在章邱工次由驛馳奏張村堵口合龍並大寨西紙坊兩處堵口動工情形欽奉硃批知道了卽着督飭各員將兩口門迅速堵合毋稍延緩欽此臣查大寨口門於漫溢成口以後刷寛至九十三丈赶卽搶築裹頭由道員李希杰籌運料物於八月十三日鋪就壩基節進占用正壩邊壩以冀穩固現已築成七十五丈東壩口門迤下挑定引河現在水勢猶復時消時長溜靠西壩刷深至二丈二三尺東壩水深一丈及數尺不等道員李希杰吏部員外郎多培晝夜在工不遺餘力員弁勇夫均能奮力工作又經安設鐵軌車運土極爲迅速至西紙坊二隘口門先飭東昌府知府李清和候補知縣葉潤含運購料物逐漸動工自張村口門堵合之後卽飭道員張上達赴西紙坊總理工程兼旬以來已陸續進占築成五十四丈口門收窄水勢湍急淘刷愈深丈量口門中洪至二丈三尺引河業經挑成臣往來督催不容稍緩　於迅速之中又須穩固所有大寨西紙坊兩處口門陸續進占情形理合恭摺具奏伏乞皇上聖鑒謹奏奉硃批知道了欽此○○譚鈞培片再留滇差遣丁憂浙江補用同知侯樑委赴湖南省迎提光緒十四年分二批協餉庫平銀八萬兩管解回滇赴庫交收除照章支給解費外短交銀三千六百六十九兩五錢據稱時值殘冬長途加意謹愼招募親兵護解以致虧短開摺禀懇核銷等情查管解餉銀應支解費向有定章何得於定章外復有多支當將該員發交雲南府勒限嚴追屢催未繳未便任延據雲南府詳由藩臬兩司會同善後局詳請奏叅前來臣查解員侵挪餉銀例應革職治罪該員管解湖南協餉銀八萬兩除照章支給解費外短交銀三千六百六十九兩五錢未便任其推延相應請旨將留滇差遣丁憂浙江補用同知侯樑革職以便勒追除咨部查照外謹附片具陳伏乞聖鑒再雲南巡撫係臣本任毋庸列銜合併陳明謹奏奉硃批着照所請該部知道欽此○○太子少保頭品頂戴山東巡撫臣張曜跪奏爲本年伏汎章邱齊河等處隄埝被水漫溢已在保固限外恭摺陳明仰祈聖鑒事竊接准吏部咨開光緒十五年八月初二日具奏山東修培黄河南北兩岸隄埝出力請奬一案正在核議間七月初三日據該撫奏六月二十五日章邱縣境大寨大隄漫溢七月十三十四等日齊河水勢盛漲張村等處隄埝先後漫溢查山東承修隄埝均按異常勞績請奬原爲河工重要是以破格從優乃甫經工竣列保多員旋卽潰决難保無草率偷減情事相應請旨飭下該撫將本年奏保培堤埝案内章邱齊河大隄决口承修各員保案撤銷以昭核實等因奏奉諭旨依議欽此欽遵咨行到東臣當卽轉行河防局欽遵查照去後兹據河防局司道詳稱山東修辦黄河隄工曾於光緒十年奏明照黄河例限保固一年民埝本屬民工向無保固亦經奏明邀免自十年創築大堤以後民埝加以津貼官督民修至十二年冬又經將大隄民埝估工請欵派委員弁一律增培均於十三年四五月間先後完工騐收如式並無草率偷减情事所有承修保固印結呈請咨報工部在案本年六七月間章邱齊河等處隄埝先後浸溢係在完工兩年之後已逾保固限期所有承修監修各員應得奬叙應否懇免撤銷等情具詳請奏前來臣覆查無異所有章邱齊河隄埝漫溢旣在保固限外其修培出力各員應否撤銷保案仰懇天恩飭部核議辦理除將承修監修委員銜名咨部外謹恭摺具陳伏乞皇上聖鑒訓示謹奏奉硃批吏部議奏欽此 
 
 

Page 12

 
 
[光緒十五年十一月廿二日京報全錄]  
　　宫門抄○諭旨一道錄前○發抄硃批四道○科給方奏展開海防新捐推廣變通摺○陜督楊奏請迅放道缺摺○又委署道缺片○東撫張奏堵築章邱大寨漫口合龍日期摺○又奏開復道員處分片○又奏保員外郎片○十一月二十二日禮部宗人府欽天監正紅旗值日禮部引見七名○河南總兵崔廷桂到京請安○大額駙請假五日○安興阿請假十日○廷禧續假十五日○召見軍機崔廷桂文興廖夀恒○發抄曾國荃奏遵覆現辦災賑情形奉硃批覽奏均悉所籌辦賑情形尚屬周妥卽着飭令該委員等認眞經理以期寔惠及民欽此○又推廣捐例並請捐復翎枝奉硃批覽欽此○額爾慶額奏已革提督徐得標留營差遣奉硃批着照所請兵部知道欽此○又塔城城工撥欵興修奉硃批卽着咨行楊昌濬查明籌撥應用該部知道欽此○○兵科掌印給事中臣方汝紹跪奏爲展開海防新捐擬請飭部酌核變通推廣以資鼓勵　裕度支恭摺仰祈聖鑒事竊臣閱内閣抄出十月十八日户部議覆海軍衙門奏准展開海防新捐一摺又同日抄出大學士直隷督臣李鴻章條陳捐務一摺言之均極詳悉查向來捐例新開頭一二卯報捐最爲踴躍誠以新班壓舊銘補有期故人思振奮也督臣李鴻章所請加成壓班各條欵洵爲當務之急無俟贅言惟其條欵　尚有從前籌餉例續增各條經部議删去者其中不無可採如　推廣變通列入捐條於捐務實有裨益謹就臣愚見所及臚列四條敬爲皇上陳之一道府銓選章程宜量爲變通也查海防鄭工開捐五年以來捐道府者僅選三員祗因專俟簡缺方能輪選故到班無期也咸豐八年吏户等部會議選補章程内載捐納道府州縣正印等官由貢監生初捐及並非曾任正佐各員照捐免保舉銀數再補四成准其不論繁簡遇缺統選等語今開新海防捐例擬請援照前章准道府正印各官照捐免保舉銀數補交無庸减成或再加一倍准其不論繁簡統選惟此項人員如報捐太多於正途截取班次有碍應由吏部酌核　撥缺分與之如謂選缺無多或將兩留一咨攺爲一留一咨則選缺較易矣一武職自叅遊以下仍可准令報捐也查報捐武職自前閩浙督臣奏閩省武營捐納人員太多請分别停止於光緒五年十一月奉上諭各省報捐武職均着永遠停止該部知道欽此臣思由白　報捐武職誠恐流品混雜倚官仗勢滋生事端若已入仕途及由正途出身者似不至有此流弊現自停捐十年以來各省已　從前擁擠可比今開海防新例擬請現任武職及候補候選武員並武生及科甲出身者均准報捐叅遊以下各官若白丁報捐仍不准以示區别一捐生未能依限呈交免保舉補監四成等銀者宜寛爲展限也查籌餉事例欠交免保等銀五年以内准其攺奬實官自開海防例攺章一年以内准其攺奬實官一年以外祗准攺奬　銜封典夫籌餉例係米票减折上兌尚可寛限五年而海防所捐則係實銀上兌僅予限一年殊不足以昭平允今開新海防捐擬請凡欠交免保補監等銀者再展限數年俾捐生前捐之欵不至廢棄或由此攺捐加捐於捐務亦大有裨益一罰停會試殿試者宜准其捐免也查籌餉例此條行之未久卽行停止誠以事關考試且收數甚微故部議删去殊不知士子求名之苦風檐寸晷無心之失往往有之一經罰停卽遲至三年方能應試若罰兩科便須六年矣寒素儒生情殊可憫查官員獲咎捐復由户部行查吏部分别公罪私罪准其捐復以此類推似士子之罰停較官員之降革尤爲情輕今開新海防捐擬請士子如有捐免罰停會試殿試者准由户部據呈行查禮部如實係無心錯誤無關獘竇者仍准捐免其銀數卽較前加重人　樂從以上四條如蒙恩旨准行實於捐務有益仍懇飭下户部逐細檢查但有可集捐資而無傷政體者不妨多立條目俾益庫儲臣爲籌畫捐務起見是否有當伏乞皇上聖鑒謹奏奉旨已錄○○太子少保頭品頂戴陜甘總督臣楊昌濬跪奏爲鞏秦階道在任丁憂遺缺請旨迅賜簡放恭摺仰祈聖鑒事竊臣據鞏秦階道姚協贊詳報該道生母鄒氏迎養在署因得患病症調理罔效於光緒十五年九月十八日病故該道係屬親子例應丁憂回籍守制等情除將所遺道篆先由臣委員接署一面飭藩司照例詳請具題外所有鞏秦階道員缺應請旨迅賜簡放以任職守理合恭摺馳奏伏乞皇上聖鑒訓示謹奏奉硃批另有旨欽此○○楊昌濬片再鞏秦階道一缺界連川陜爲南路咽喉所屬番回雜處彈壓撫綏在在均關緊要非通達治體熟悉地方情形之員難資治理查有甘肅遇缺儘先題奏道易孔昭學識俱優實心任事曾隨原任大學士臣曾國藩前福建水師提臣楊岳斌各軍營辦理營務歴著勤勞嗣原任大學士臣左宗棠統師西征檄調赴甘委辦甘南支應數年深重臂助先後積功荐保今職引見到省後委署安肅道篆力破積習講求吏治實道員中不可多得之員今鞏秦階道姚協贊丁憂遺缺該道於南路一帶民情風俗最爲熟悉以之接署期缺人地相宜洵堪勝任除檄飭遵照外謹附片陳明伏乞聖鑒謹奏奉硃批吏部知道欽此○○太子少保頭品頂戴山東巡撫臣張曜跪奏爲堵築章邱縣大寨漫口合龍日期恭摺馳陳仰祈聖鑒事竊臣於九月二十八日曾將大寨西紙坊堵口陸續進占情形恭摺奏報在案旬日以來大寨東西兩壩工程加緊赶辦時逾霖降水勢仍未大消本月初旬東西北邊各壩接連進占口門收窄怒浪奔騰測量口門水深至三丈四尺溜勢剽急漸次淘深東壩時有蟄陷赶緊加廂追壓大土力求穩愼先於口門上游盤築挑水大壩以挑溜勢至是又加築接長以資捍禦下游引河亦經挑挖深通以待黄水下注東壩加廂穩固因卽再進一占至十四日兩壩門占均成僅餘金門四丈水勢抬高上下相懸至一丈以外口門水深至四丈二尺若稍爲緩堵必致淘刷愈深卽經道員李希杰預運料物堆存兩壩頭以備金門下占並卽啓放引河於十五日辰刻釘樁挂纜該道員親在東壩頭吏部員外郎多部親在西壩頭督率營弁勇夫兩壩料土並進晝夜不停金門占入水失穩時值夜間風雨交加至十六日寅刻風愈迅猛該道員司員等屹立壩頭督催愈力幸勇夫用命不避艱危踴躍從事至已刻將兩邊正壩金門占追壓到底赶卽壓土澆培後戧賴有鐵軌鐵車經前河南候補道李正榮管運得力卽於是日酉刻堵閉斷流臣駐工巡閱察看已臻穩固堪以仰慰宸厪臣復飭在工各員弁將加廂壓土善後各工一氣赶辦查此處堵口工程自開辦以至合龍經營六十餘日始克竣事若經費寛裕辦理尚不甚難第以原估欵少不能不力求節省經臣委派工部主事梁廷棟稽核正雜料物工歸實際在工文武均能協力同心備嘗艱苦得以合龍穩固惟有仰懇天恩准照異常勞績給奬所有總理堵口工程之二品銜候補道李希杰請賞還頂戴並開復部議降四級調用處分其餘尤爲出力文武各員應俟西紙坊合龍後一併請奬其用過工需銀兩統俟善後工程一律完竣先行開單奏報再另照例造册報銷所有堵築章邱大寨合龍緣由理合由驛馳陳伏乞皇上聖鑒訓示謹奏奉硃批另有旨欽此○○張曜片再前河南候補班前先補用道補用同知李正榮運解鐵軌鐵車來工運土極爲得力該員晝夜督催異常出力仰懇天恩俯准該員李正榮開復道員仍歸原省候補班前先補用並免繳捐復銀兩以示鼓勵現查歴城西紙坊堵口工程土路過遠已飭令該員督運鐵軌銕車前往西紙坊安設以期迅速謹附片具陳伏乞聖鑒謹奏奉硃批另有旨欽此○○張曜片再吏部候補員外郎多培經臣奏調於光緒十二年十月二十七日欽奉諭旨着前往山東等因欽此該員卽起程到東經臣委辦河務營務任事實心稽查防營勇夫經理河防諸事尤能破除情面認眞整頓所到營縣雖一飯之惠不受其勒介耐苦實所罕覯本年伏汎盛漲險工迭出始則派令搶護濵州青城各處險工嗣因長清縣之北店子揚莊鄭家莊險工極重該處居省城上游河水高出城堞一被漫溢則省城地方不堪設想卽調多培移防該處晝夜搶護每於風雨晦夜駭浪拍堤該司員露立不動在工員弁勇夫無敢退縮卒保無虞千百村莊賴以無患地方士民感頌其功兹派會同道員李希杰堵合章邱大寨漫口工程深念欵項之艱難諸事節儉晝夜催工每於進占之際躬親督率以極難之工程卒能穩愼竣事山東河務至難臣每擇道府之官可以率同員弁分管二三里勝其任者不可苟得或有長於他事而利害不明不任勞怨斷難責以河防得人之難如此臣查多培由廕生奉旨賞以員外郎分部卽補簽分工部行走選補景陵禮部員外郎六年俸滿保列一等開缺候選六部員外郎籖分吏部自臣奏調到工三年以來勞績卓異其性情耿介尤爲難得惟有仰乞天恩逾格特加擢用以示鼓勵出自鴻慈謹附片具陳伏乞聖鑒謹奏奉硃批另有旨欽此 
 
