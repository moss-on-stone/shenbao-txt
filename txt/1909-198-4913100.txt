# 1909 - 198 - 4913100

 

Page 1

 
 
   
 
 

Page 2

 
 
上諭 
　　監國攝政王鈐章六月初八日内閣奉 
　　上諭袁樹勛奏分别舉劾屬員一摺山東濟南府知府知府張學華署東昌府知府濟南府同知黄篤瓚濟寗直隸州知州丁兆德准補郯城縣知縣賈景德署黄縣知縣補用知縣武晣試用同知盧士棻既據該撫臚陳政績著傳旨嘉奬署魚臺縣知縣補用知縣陳伯和藉案苛罰怨讟煩興試用知縣張蓉鏡於署黄縣任内虐商殃民聲名狼藉邱縣知縣孫景先才庸識闇治盜無能署黄縣黄山館巡檢試用典史黄廷謨任意勒罰衆謗沸騰清平縣典史吳起鵬年老多病捕務廢弛候補同知郭昂識闇才庸候補同知梅兆棠性情貪詐候補知縣林介策派修河工糜費過甚著一併革職陳伯和黄廷謨並著查明罰欵按律究追林介策有無浮冒侵蝕情弊仍着查明核辦餘著照所議辦理該部知道欽此軍機大臣署名奕劻世續張之洞假鹿傳霖假那相差 
　　宫門抄　六月初八日　召見軍機　端方　李樹棠　朱祖年　音德 
　布　景昌　崇祥　志廣 
論說 
[論粤漢借欵當歸當歸罪於粤路股東）漚（] 　　 
　　粤漢路跨粤湘鄂三省。皆中國領土也。三省人民皆同胞也。粤集公司。而湘鄂借欵。主者曰。湘鄂無欵故借。不知粤既有欵。湘鄂惡得無。欵方粤之招股也曰修粤漢鐵路也。而天下之應之也。亦曰購粤漢股票也。原額二千萬。其後溢額至四千萬。於是議以二千萬修幹路。二千萬留築枝路。夫以粤漢幹路號召天下。而以枝路終之。巳不啻違反二千萬元之股東之目的。况股東所欲築之幹路。乃可以通行湘鄂規取粤漢利益之路。非限於粤中一節老死不通之路。設當日以粤人造粤号號召天下。不特各省應者寥寥。即粤人亦漠然無所動於中矣。粤漢全路二千里。平均每里費成本二萬元適得四千萬元。然則粤路公司以千數百萬元營粤路。以二千數百萬元營湘鄂路。奚不可者。 
　　借曰不可。則粤人所招集之股欵。即爲粤人之私産也。四千萬元之股東豈盡粤人。即是粤人。亦無粤人不可造湘鄂路之理。夫設鐵道。營利事業。也。粤人不至鄰省營利。則何爲而天下貿易市塲。不少粤人蹤跡。又買股票無異置産粤。人不願在鄰省置産。則何爲他省不少置産之粤人。抑何爲他省之人。皆願在粤省置産。借曰不可。則天下之築路者。皆當集本省之資本。而非本省人皆不得闌人也。借曰不可。則二十二省之人。皆當斷絶。不得復有交際往來之事也。無是理也。 
粤漢一綫。自具首尾。鄂爲首。湘爲身。粤爲尾。首屬於甲。身屬於乙。尾屬於丙。各不相顧。斯何物也。丙之尾。沾沾自喜。而不知其身首之異處。或告之曰。汝首安在。汝身安在。則愕然不知所以對。此可悲之甚者也。今其身首 
 
 
 

Page 3

 
 
將墮外國人之手矣。可奈何 
借欵旣成。則其身首或屬於德於英於美。粤以尾承其下流。粤人樂乎。有四千萬元。而不能保其身首。焉得智。吾甚怪夫粤股旣足。湘鄂寂然而粤股東不問也。吾又怪夫借欵將定。湘鄂驚起而爭。而粤股東又不問也。然則前日之爭先恐後。而購粤漢股票者。皆病狂也 
粤路公司之機關。皆粤人掌之。吾聞之人與人相處。有三主義。五洲萬國。視若一家。曰世界主義。負嵎自固。罕與人遇。見生客至。則猙獰起立。作欲撲狀。客去乃止。斯爲洞蠻主義。即生番主義。瑣瑣自得。屏不與人通。爾爲爾。我爲我。若將終身然。斯爲村落主義。吾觀粤人。奮然辦粤路。不知規畫全局。若惟恐他省人來干涉粤事者。斯第二主義也。不出粤省一步。免至與他省人接觸。自取劣敗者。斯第三主義也。充是二因。遂成今日之粤漢借欵若然吾。將致。怨於粤人。而恕其非粤人。不知公司爲全體股東所組織。安有非本省人不得與聞公司事之理。借欵之變動。爲根本大計。而粤路公司無一言。皆股東放棄之所致也。放棄亦罪也。 
嗚呼。物凝滯而不動。則朽蠧生。粤有四千萬元。三年之中。僅造成百二十餘里。雀鼠之耗。不可資數。粤路股東不暇自哀。而局外人哀之。抑不知湘鄂人聞之。其將睨此四千萬朽蠧可惜之股欵。而心動否耶。抑亦守前二主義者。故數年間絶不聞以此爲言。並至今日而始終不言也。中國進化之阻力。莫亟於省界問題。嗚呼可悲也己。 
來稿 
[江蘇省視學侯鴻鑑上樊提學意見書（三續）]  
　　（三）注重女子必備之知識以定必修之敎科。　女學之敎。科遵照部章辦理。自無不合之處然各屬。女學敎科。於家政一科。往往缺乏。如寳山城鄉四校。皆無此科。竊謂興女子敎育之目的。所以造就賢母賢婦之規範也。而家政一科。缺焉不講。旣失家庭敎育之本旨。又失女子固有之本能。至於女子師範學校。於敎育一科。尤爲命脈之關係。往往普通各科甚完備。乃名爲師範畢業。而敎授法。管理法。敎育制度。等均未肄業及之也。（如蘇滬各女校之所謂師範畢業者）故普通女校之敎科。　注重修身家政國文算學女工圖畫六科。女子師範。則於敎育一門。尤必加多鐘點。是蓋有鑒於今日研究女學敎科之缺失。而應特别注重者也。（四）酌定女生之制服以示統一之區别。　衣服爲章身之具。學堂制服。所以標學生之價格。而示區别於不入學堂之人也。今内地各女學。雖多崇尚樸素。而上海各女學。服裝未必從同。而非女學生。往往效女學生之裝束。貽譏社會。知之者固一望而知。不知者累及女學。阻礙新機。影響甚大。自應徵求本省經辦女學者之意見。如何酌定一種女學生之制服。並女學生梳笄梳辫之。以何等年齡爲限。首由省城官立女子師範行之。然後推行各屬女校。務使女學生平時。必穿一定之制服。出入必佩特别之徽章。俾不入女校之非學生。不得倣效。庶幾女學之價格增高。非女學生亦有所區别。而無從混淆矣。 
以上各條。就本學期調查報告意見之所未及者。兹特臚陳之。或有應行通飭者。或有應交議紳酌議者。何條可行。何條不可行。均祈憲裁批示施行。不勝殷　之至。 
專電 
[電一（北京）]  
　　海軍處所擬先設軍港置備巡艦經海軍大臣議覆擬准 
[電二（北京）]  
　　河南京官會議楊敬宸擅與福公司訂約貽誤大局僅予革職不足蔽辜豫撫袒庇劣員掩護巳短擬一併嚴叅 
[電三（北京）]  
桂撫張鳴岐電奏桂臬叅案牽涉蔡其銘岐應廻避請歸粤督查覆 
[電四（東京）]  
新訂日韓協約議定書爲改良韓國司法監獄又整理韓國財政之基礎該議定書巳於今日公布全約共五條録左 
　　一韓國政府以其司法及監獄權委任日本政府　　二司法監獄官吏參用日韓兩國之人 
　　三日本裁判所適用韓國人韓國之法律 
　　四韓國地方官及公吏歸日本官長管理及指揮　　五一切費用由日本政府負担 
[公電（常德）]  
湖南常德府水災民荒初七日麕集數千人擁進城内圍困紳富李亨泰住宅貼鄰電局中人甚爲驚恐 
緊要新聞一 
[資政院前途之茫茫北京] 　○攝政王以諮議局九月初一成立擬令各督撫於十月初一日前舉行單級選舉資政院議員着於 
 
 

Page 4

 
 
　　十一月初一日到京學習辦法大致議定惟時巳促迫而院中一切章程尚未妥訂殊非鄭重憲政之意爰屢次催令入奏而該院玉大臣雖有不日入奏之議然聞各章内容仍未議定起草者主張又不一故入奏之期尚難懸揣云 
[攝政王籌興實業之汲汲北京]  
　　日前農工商部溥　　尚書入值時攝政王與談良久謂現在中國實業尚在萌芽物産雖屬豐富類多坐棄致啟外人之覬觎現在美比兩國對於中國商業異常注意若不力圖振興必致利權外溢宜如何鼓勵工商振興實業之處須相度時勢竭力趕辦奏請施行 
[民部司員更調之紛紛北京]  
　　民政部肅邸諭衛生司　　主事王某著開　總辦烏布　遺烏布以疆理司郎中陸增煒調補其疆理司所遺總辦烏布着派新補郎中劉道仁辦理 
[籌畫全國軍政之種種]  
　　朱恩紱稽查全國製造廠　陸軍部爲統一全國軍械起見日前遞一封奏請加道員朱恩紱副都統銜督辦全國各廠製造事宜摺上奉旨改爲賞加三品鄉銜稽查全國製造事務聞未前曾爲某相某大臣經理鉅大之金融機關於經濟界頗有勢力云 
　　攝政王注意劃分軍政權限　攝政王對於軍政權限非常注意於軍諮府未成立以前特設軍諮處添派濤貝勒管理故於上月二十九日召見陸軍部尚書鐵良侍郎壽勳姚錫光諄諄垂諭謂此次辦理軍政須認定權限不可稍存意見陸軍部爲行政機關軍諮府爲司法機關互相維繫兩不相越以期軍政日有進步 
　　朗貝勒派管軍諮處原因　管理軍諮處大臣原擬派洵貝勒攝政王以其軍事上閱歷尚淺故派朗貝勒充任朗貝勒興攝政王曩在貴胄學堂同學甚爲相得且知其學問故有此優遇云 
[唐侍郎歸國後之鬱鬱北京]  
　　唐侍郎紹怡以此次奉使歸來卒歸侍郎候補心甚怏怏擬不日即請假回粤東家鄉祭掃塋墓再作計算 
[統籌添設護路巡警辦法北京]  
　　郵傳部奏查鐵路向章應由本路專設巡警管理該路界内彈壓看守等事本與地方所設警兵有緝捕專責者權限攸分然鐵路巡警果能布置周密防患未然則界内竊毁之案自可减少而地方緝捕之事亦不至加驚現在官辦各路所設巡警惟京奉一路向由北洋調派巡兵約共一千餘名其京漢一路南北兩叚直鄂撥有練軍護軍巡防等隊　叚專賴汴省所設鐵路巡警營分站駐紥而該路專設之巡警　祗一百餘各其餘各路警兵多或百餘名少僅數十名且往往沿用彈壓巡查護勇等名目事權旣未歸一責任　復不專人少路長不敷分布推其因陋就簡之由原爲節用省費之故不知鐵路機件價值昻貴遺失購補爲費巳多萬一生出危險傷害人命損壞車輌則撫恤之費旣鉅修理之費尤繁臣等通盤計晝與其懲治於事後不如防護於事先是鐵路多設巡警費尚有限而保全路務利在無形得失相權其理甚　臣　擬即察酌情形將此項護路巡警統籌添設并將彈壓巡查護勇等名目一律更正以期統一而符名實即商辦巳成之路亦當由臣部隨時體察商籌辦理務令路政益臻完密臣等思患預防并爲地方官吏輔助聯絡起見是否有當伏乞聖鑒五月二十日奉旨巳録 
[關於湘路借欵往來要電]  
　　旅吉湘紳致徐公勉電　佛蘇兄鑒粤漢借欵事輿論力抗弟等僻處邊省不能盡力挽救公精思卓識素爲同志所信仰急當力持正論以扶危局吉省黄可權范治煥等同叩 
　　旅滬湘路保存會致奉天電　奉天圖書館同鄉鑒路權重要應設保路協會速集商股乞籌覆共堅持旅滬湘路保存會謝寅杰等 
　　又致湘紳電　長沙荷花池譚組安轉左宗樹諸君路權切關議案集股尤　先著外省湘人多倡設協會以保商辦權利速籌覆并堅持旅滬湘路保存會謝寅杰等 
　湘紳覆旅奉湘人電　奉天圖書館陳樹藩諸公鑒電悉鐵路借欵屢電懇拒北京回電謂合同倣津浦而優於津浦者四事一扣頭少二還期短三重自料四厚餘利主用人之權中國之利絲毫未有損失湘中研究津浦合同仍堅請删除查帳總工程師各條至選舉事報紙處誣長沙官監員請府騐票澈查又近日初選被選者共八百餘人合電北京决不承認借欵闓等叩　 
[京師近事]  
　　葡國某銀行現巳籌足資本擬與中國合資開築廣澳鐵路郵傳部以華葡合辦之約巳由澳督轉咨駐京葡使聲明作廢業由本部立案是該路應全歸華人辦理不容葡人染指擬一面與葡使據理力爭一面電飭倡辦此路之粤商從速鳩資興辦以杜覬觎 
　　外務部以東省鐵路學堂總敎習俄人卜郎特盡心敎授成就人材甚 
多現擬奏請賞給該敎員三等第一雙龍寳星以示優異 
　歸化城都統三多前經奏請遴選蒙古王公子弟人貴胄學堂學習一事兹經政務處王大臣會議該蒙古子弟入貴胄堂肄業應另立一班校舍亦須寛展擬即照准以便從速布置 
　　頒發西藏喜詔大臣前因病故一　故爾　行現聞業巳　派侍衛連某接充此差惟每欽　各領行裝路費一千五百兩前欽差德某巳將此欵領出用罄現巳病故不能補爲交出接代者又無力墊辦刻尚在磋商 
 
 

Page 5

 
 
一時未能起行 
　　近日步軍
統領衙門添設研究所巳飭步軍營武職各官員每逢三八之日齊集研究所研究一切保守治安要政事宜每届研究之期討論三小時午後散議 
　　法律館修纂法律預計明年可以竣事大約裁撤之期亦即在明年　　度支部昨曰電致各省監理財政官迅即調查各本省不列正欵之一切捐稅分别蠲免以恤民困 
　　東三省總督錫清帥昨日巳抵天津不日便即晉京 
　　聞直隷代表以孫慕韓中丞雖巳升署東撫然關於津路事孫當仍負責任不得讓其脫肩 
　　直隷監理財政官劉京卿陸太史到津巳久兹聞財政官自到局至今尚未發表一言聞者多甚詫異 
　　攝政王昨議嗣後凡　於憲政事項交憲政編查館或政務處會議者一律　在内閣會議　王充任議長以便當時决定免致遲延 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[西報譯要]  
　　各國合借華債之爭持　泰晤士報載初七日鈕約電云德國財政家與英法兩國銀行前曾同謀承借中國路債兹因美總統塔孚脫干涉此事巳有成效遽欲解散銀行團體以爲要挾華盛頓人士咸信塔孚脫總統若能告成借欵之舉實與政治上有絶大之關係云 
　　美國注意華事之一斑　又載同日鈕約電云芝嘉哥克蘭君之簡爲駐華公使美國各處報章無不載有佳評且均不約而同謂美國駐華公使爲外交上最重要之任並稱克蘭君之簡此任爲美國新進步政策起點商界之中尤爲歡迎故均擬設宴祖餞克君届時必有國内著名之士在座無疑克君近與鈕約銀行家會議中國路債問題預料美國在華之利益發逹必速並謂中國經濟情形殊爲安固其債務諸事自能善以處之總之美國能若優待中國中國亦必以友誼相報美國今日第一責任係扶助中國成爲强邦耳 
要摺 
[外學兩部會奏遣派學生赴美謹擬辦法摺]  
　　爲收還美國　欵遣派學生赴美謹擬辦法大綱恭摺具陳仰祈聖鑒事竊查光緒三十四年六月二十二日外務部奏稱美國减收賠欵經與駐京美使商定自撥還賠欵之年起初四年每年遣派學生約一百名赴美游學自第五年起每年至少續派五十名其挑選學生及到美安插送學等事俟商定章程另行知照美政府贊襄一切彼此互換照會聲明以爲議定之據等語此項賠欵業於宣統元年正月起按照議定减收數目逐目擬還在彼旣巳實行則選派學生一事在我自應舉辦以昭大信惟是此次遣派遊學非第酬答與國之情實兼推廣育材之計造端必期宏大始足動寰宇之觀瞻規畫必極精詳庶可收樹人之功效臣等公同商酌擬在京師設立游美學務處由外務部學部派員管理總司考選學生遣送出洋調查稽核一切事宜並附設肄業館一所選取學生入館試騐擇其學行優美資性純篤者隨時送往美國肄業以十分之八習農工商礦等科以十分之　習法政理財師範諸學所有在美收支學費稽察功課約束生徒照料起居事務極爲繁重擬專派監督辦理至於學生名額自應按照各省賠欵數目分匀攤給以示平允其满洲蒙古漢軍旗籍以及東三省内外蒙古西藏亦應酌給名額以昭公溥謹將籌擬辦法大綱關列清單進呈御覽恭俟命下即由臣等遵照分别辦理其餘詳細章程應督同學務處人員隨時核擬施行所有收還美國賠欵遣派學生赴美緣由謹合詞恭摺具陳伏乞皇上聖鑒訓示再此摺係外務部主稿會同學部辦理合併聲明謹奏宣統元年五月二十三日奉原批依議欽此 
　　謹擬遺派遊學學生辦法大綱開列清單恭呈御覽 
一設游美學務處由外務部學部曾派　事人員專司考選生管理肄業館遣送學生及與駐美監督通信等事並與美國公使所派人員商榷一切 
一設肄業館在京城外擇清曠地方建肄業館一所（約容學生三百名其中辦事室講舍書庫操塲敎習學生居室均備）延用美國高等初級各科敎習所有辦法均照美國學堂以便學生熟悉課程到美入學可無　格紫館專爲巳經選取各省學生暫留學習以使考察品學而設（詳細章程另擬） 
一考選學生各條所取學生擬分兩格第一格年在二十以下國文通　英文及科學程度可入美國大學或專門學第二格年在十五以下國文通逹姿禀特異以上二項均須身體强壯性情純正相貌完全身家清白始爲合格每年擬取第一格學生一百名除由外務部學部在京招考外並分咨各省提學使在各該省招考録取合格學生不拘額數咨送外務部學部覆考選取實在合格者送入肄業館學習或數月或一年再行由館甄别擬取第二格學生二百名凡二十二行省民籍满蒙旗人及内外蒙古西藏等處參照省分大小賠欵多寡以及有無賠欵斟酌裒益定爲額數由學部行知各省提學使各按單開定額選取送京入肄業館學習或數月或一年再行由館甄别甄别辦法係將考試分數及平日分數合計甄别之後於兩格學生内格選五十名送赴美國留學其不入選之生仍留館肄業所有各省提學使咨送入館之第二格學生如查有年歳不符及學行不純者咨回本省其往來川費責令該提學使賠繳本年應派學生爲時己迫擬電行各省選取合格學生各若干名尅期送部考試擇尤送往美國仍一面在京招考派送一津貼在美自費生經費　有盈餘每年酌撥若干爲奬賞自費學生之用至多者每年約五百美金至少者一百美金此項學生須由駐美出使大臣或部派駐美留學監督查照確係在大學正班肄習實業巳人第二年班以上功課實有成績景况實在困苦者方爲合格至於奬金多少亦按照景况功課酌定 
一專設駐美監督在美學生人數衆多安置學校照料起居稽功課收支學費等　自必異常繁重應設監督管理選品學才望足資矜式之員派充駐美學生監督准其調用漢洋文書記支應員各一人帮同辦理 
分類新聞 
政界 
　　新舊督對於紳民請願之政見廣東　○自治研究社以粤省應辦三大要政函請張前督胡護督主持辦理當奉張督復云昨接　函備悉一切承示應辦粤省三事係爲興學育才利用厚生起見足徵諸君關　 
 
 

Page 11

 
 
　　桑梓各具　誠佩慰無似弟行將他適未及一一籌辦抱歉良深巳據情爲之入告俟欽奉諭旨後再由新任袁海帥會同諸君妥商辦理胡護督復云昨奉公函猥以鄙人暫攝疆符辱承瑑飾過情彌增顔汗承示資助留學歐美學生以宏造就而備任使設立大小工藝厰以興實業而厚民生拆通新城城垣以便交通而免壅蔽足見諸君子關懷桑梓共圖公益欽佩良深惟事關重要似宜與在省司道公同籌商妥協再行分别辦理以昭愼重現巳分行藩學臬三司會同善後局勸業道悉心籌議矣鄙人久駐珂鄉愧於地方無補今再護疆篆益覺蚊負滋慚尚祈諸君子不吝敎言以匡弗逮是所至禱 
[定期提議地方自治大會寗波]  
　　鄞邑敎育會勸學所發起於初　　十日假縣學明倫堂特開大會議立財政調查局所以及籌辦地方自治事宜昨巳徧發傳單届期務請各界蒞塲討論一切辦法 
[批示地方自治辦法安徽] 　 
　　皖撫批籌辦處擬定地方自治辦法　　禀云地方自治爲民政之　輿即憲治之基礎該司道等所擬辦法由城而鎭而鄉次第井然有條不紊事取四便期定三年籌慮精神良殷佩慰應准如詳辦理仰即將期限清單廣爲刋印由該處移行各屬一體遵照並候分别奏行立案所有未盡事宜及應行變通之處仍仰該司道等督飭在事各員悉心規畫隨時詳定以利推行爲要 
[州縣賠累之呼籲浙江] 　 
　　錢塘嘉興秀水烏程歸安等六縣聯名會禀省台文云浙省歷年折漕從前米價低減每石折價一兩四錢一兩六錢不等按年增縮各就市價爲轉移光緒三十三年折價二兩八錢委因其時市價每石確在五元以外本届市價每石不及四元相較本極懸殊况浙省糧漕向係征收本色與蘇省征折採運者不同浙省以本倉漕米運滬交兑必須揀選乾圓潔凈始可交收且時當春夏霉濕交蒸各縣倉米急於同時變糶减價招徠幾至無人過問故每届市糙每石價洋四元一二角倉糙售價賤至三元一二角合之每石折價二兩尚有不敷且須提解盈餘四錢更形賠累若再議增實覺欵無所出力有難勝惟有仰懇仍照原議每石二兩折解以蘇困累 
交涉 
　　勘界大臣對於葡人要求之抗議廣東　○澳門葡人向高大臣而　要索二事一新開香洲新埠不得有妨害澳門商業之舉動二在澳華民須入葡國國籍並謂上二欵若不見允則劃界之事恐不能定云云高大臣謂兩國大臣本由兩國政府簡派來澳辦理劃界之事是劃界之事巳經早定今所要求二事與本大臣無涉本大臣只知關於一切劃界之事不受他人之要求云 
軍界 
　　劃一陸軍懲罰表式安慶　○陸軍部上年奏准頒行陸軍懲治逃亡章程陸軍目兵逃亡勸懲官長章程陸軍懲罰過失章程業經通咨皖省欽遵辦理在案乃半年以來陸軍各鎭協陸續申報者固屬不少然格式參差殊非一律且延玩不辦者亦復甚多兹經陸軍部將以上三項章程編擬表式又咨皖省轉飭遵照其有遇案應行報部者仍照章辦理並於奉到章程日起按表詳晣塡明申送到部以憑核辦 
　　籌議添練防營辦法湖北　○湖北鄖陽襄陽兩府爲上游門户自襄郡以上山川綿亘道里遼闊房縣竹山兩邑林深坂畯匪徒宵小最易藏奸棗陽等縣又界接豫邊盜賊混跡自非厚集兵力巡緝不足以保治安現陳小帥查該兩郡僅有左路巡防隊一軍分途駐紥兵力甚軍詳加攷查該地形勢尚須添募步隊兩營以一營分紥鄖陽府各屬一營扼守襄陽府老河口鎭及均州等處方爲週密惟餉項支絀一時殊難撥此巨欵今宜先其所急在老河口先練步隊一營以地方之欵辦地方之事昨特札飭光化縣令延約該鎭紳商妥籌集欵之策計練兵一營常年餉項能自籌若干尚少若干據實禀復核辦以憑酌量撥補至該營應如何分哨扼紥之處俟籌欵定後再行酌議 
飛划水師統領出巡蘇州　 
　　統領飛划水師各營杜鶴峯游戎於　　六月初七日禀明撫憲酌帶本營師船出巡松江各屬並繞道至崑新一帶查點各營弁勇及察看本軍防地情形 
學務 
[考試選拔頭塲續誌蘇州] 　 
　　蘇省樊學司日昨爲考試松鎭太屬　　選拔頭塲之期一切情形悉照蘇常頭塲辦理兹將題目録下　李晟諫和吐蕃李泌請和回紇論　明代文臣多知兵武臣多讀書論　製造業所必需之要素共有幾種宜如何擇地立廠始與各種要素合宜試詳言之　又學司以時當溽暑各考生精力不免疲乏原定初十日考蘇常兩府優頭塲應即一律展緩一日改於十一日考蘇常兩府優頭塲十二日考松鎭太三屬優頭塲以示體恤昨巳牌示飭遵矣 
[視學員開會研究學務武昌] 　 
　　學司高文宗於春間通飭各屬視學員來省開會研究各邑學務利弊及應行興革事件兹巳齊集於上月杪在敎育總會開會討論復於六月朔日在兩湖師範學堂共相研究當議定增訂視學方法十條及整頓高初等小學辦法章程頗稱完善 
[官契改歸勸學所經理無錫] 　 
　　錫金勸學所以民間置買田房各　　産官契向歸庫書承領經辦以致民間購契諸多未便且有不知當向何處購領者故往往仍用私契擬援照上海縣詳定成案將軍契分歸城鄉各學區董承領發售並於中費十成中酌提二成撥充城鄉各校經費現奉藩司批准照辦惟援案酌提中金一節司中查無成案學費固須籌濟輿情能否允洽仰常州府飭即察酌情形妥議詳復核奪並移録上海縣原案同送查核 
實業 
[糧價增漲之原因湖南] 　 
　　湘省近日因岳州常德沅江等處均以　　水漲潰隄災情甚重紛紛採購榖米以資接濟而外省如浙商亦來湘辦米粤商亦來湘購辦豆麥雜糧致各項糧價逐漸飛張近日省垣上米每 
 
 

Page 12

 
 
　　石巳售至五千四五百文岳州常德售至五千七八百至六千文不等蠶豆每石巳售二兩三四錢其餘雜糧亦莫不隨時增漲云 
　　鄂省籌設農林總局武昌　○陳小帥以農林兩項爲振興實業之本鄂省雖設有農業學堂講求農林之學但鮮收實效現值諭催各省興辦工藝實業鄂中關於工藝局廠官設甚多急應設農林總局一所以爲各屬模範巳飭勸業道擇定農業專門學堂爲該局屋舍即委鄒道兼充總辦農學監督梅道光羲研究農林有素特派充會辦巳訂立設科治事章程指明開辦 
雜記 
[新任人之一斑蘇州] 　 
　　蘇撫瑞中丞札委廣西候補道錢錫寳觀察充本署總文案差觀察巳於日昨到蘇謝委蒞差　候補道施曜庚觀察奉委接辦蘇省調查局務巳於六月初七日准前總辦張觀察辰將局中關防文卷等件移交接差視事 
[政界醉心舊學之一班安徽] 　 
　　湘省王壬秋太史爲吾國耆宿著　　書立說不求聞逹昨經江督瑞午帥電邀赴寗小作勾留藉覽六朝山色旅寗政學兩界紛紛假座公園開歡迎會以誌欽仰兹悉太史由寗過皖經沈子培方伯留寓藩署一時關於年誼友誼諸君莫不昕夕過從詩酒締歡頃由旅皖湘宦公布傳單訂於初五日就湖南會館特開歡迎大會撫藩以次各員均蒞會觥籌交錯履舄往來頗極一時之盛 
[警員須不嗜嫖賭切結湖北] 　 
　　巡警道馮觀察現聞武漢警局　　當差人員多有沉溺嫖賭情事如漢口警察總局報銷課員張某竟嫖虧公欵萬餘金庶務科長劉某亦因嫖娼爭風與人打降雖經撒差叅辦然大足損警界名譽昨特飭警界各員一律具不吃花酒不乂麻雀之結如違犯者定予撤參以肅官方 
　　拿賭反被賭捉之奇聞常州　○常州向有一等賭棍假世家巨室開塲聚賭誘引良善破産亡　事所恒有而各巨室旣貪房金之厚復遂呼盧暍雉之心相率將房屋租與伊等且各衙門署之家丁書役無不通氣有恃無恐即無知差勇妄爲嘗試伊等聲勢赫赫鋒不可攖日昨某處勇丁至某家拿賭該勇見錢眼開大肆擄掠置賭具於不顧該家將賭具藏匿後反誣該勇等無故訛詐形同化外飭同賭之人將該勇梱送至武進縣嘱爲懲辦徐大令懾於該紳之威立予重責了事 
[德清烏程閙荒之異聞湖州] 　 
　　德清水災情形巳誌前報兹悉連日霪雨爲災田稻盡被淹没米價異常昻貴貧苦鄉民均憂乏食遂至各村糾聚要求該處官紳將平時所備積榖設局平糶以惠窮黎該處有澉村地方人多强悍近日紛紛赴縣報荒突於前月二十八日下午二時糾同五六百人將其三分之一齊集縣署其餘盡至庫書朱雲林家拆毁房屋逢入亂毆嗣又遷怒經管積穀之施紳容齋因至西門外拆其住宅由老僕飛往禀報邑令即帶巡警各勇馳赴保護當塲拿獲三十餘人帶署訊問身間均藏施姓贜物邑令因此大怒謂若輩以報荒爲詞閧堂塞署要求索米開導不聽竟敢到處拆屋白晝搶刦實廰目無法紀遂於是夜三更時將鳴鑼糾衆之首惡王寳山按照西律槍斃并於頸背割一小刀保其首領一面電禀列憲求援次晨城門封閉該處鄉人又各聚衆千餘名意圖保復幸湖防周統領大隊己到始一閧而散　烏程王大令孟雲自爲災民接連閧閙衙署以來並聞德清驚耗異常慌懼除面禀夏太守電省請示辦法外恐匪徒乘此煽惑肇禍近日移撥兵弁多派值日駐守宅門並聞家眷受驚擾後巳暫遷他處一面令本署親兵隊及李典史加意保護監獄然東鄉災民仍多接踵而來每莊各數十人不等手　　禾一束因宅門有差兵攔護兼爲謡傳德清閙災有格斃鄉民之事撫帥巳通電格殺勿論之風聞雖紛紛喧壤究不敢如二十八九日之横行無忌惟在大堂至川堂一帶蜂來擁去而巳 
[紀事]  
[考優拔片片]  
此次蘇屬考試優拔。搶替之風極盛。有斯文敗類者數輩。於考期前二三日。大聲疾呼於考棚前某茶肆云。余善爲人捉刀。有拙於文者。倩其搶替。每篇洋三十元。或二十元或十元不等。聞至賤者。每篇僅有兩元五角云。 
　　某郡某生。自負文名。包攔搶替。每篇計洋三十元。獲售者加五倍。於是熱心優拔者。莫不奔走其門。而某生非自作也。一一分配諸友。而巳取其折扣。是以有爲人之學者。亦如蛆之集。某生於是有優拔經理之目。 
　　考優拔之前數日。學子羣集於考棚左近。庽所爲之满。一如秋闈景象。凡入茶肆及寓所者。每見有數人密談。或出鈔票相授見客來。則若有驚恐狀。紅白紙條。上書某住於某處某家。而下匿名者。旗桿上爲之貼满。 
　　宗師亦微聞其事。語諸閱卷　云。此次老試。搶替極多。眞僞莫辨。惟凡搶替者。必在第一二篇。故此次閱卷。必須注意後篇云。此老亦可謂善於作劇。 
倩人捉刀者。大抵打聯號。打一聯號。須費三四金。聞此次考試打聯號之費。共有四五百金云。 
聞江蘇議員之考優拔者。共有八人。諸議員恐被人議論。大抵約同密友。借於靜僻之地。深居簡出。有某議員昂然不顧。常至考棚前茶肆啜茗。人有譏之者。某議員曰。議員無權利可享。惟此爲我議員應享之權利。某生　而不言。 
聞有某學堂監督。亦束裝往考。巳赴蘇矣。有某友馳　寳之曰。君之此舉。敗壞三端。一敗壞學界前途一敗壞我之學校。一敗壞爾一身之名譽監督乃悵督乃悵然而返。 
[清談]  
[留園快馬之廣告]  
夜花園之通宵逹旦。足以敗風俗礙衛生　。官吏禁之。報紙言之。而若辈無恥之徒。仍　奇爭勝。各　一幟。開設於租界之外。一班無知男女。仍各挾其所知。都衣　首。徜徉於花園之中。樂而忘返。可歎孰甚。尤奇者。近來習慣。競以美輪駿馬縱轡絶馳相誇耀。而　其快馬　之禁。日昨法界外之余邨園因經。過租界疾馳。及私給照會情事。致被法捕房。干涉而拘留者。多至三十餘車而留園之影　。猶大書特書廣告一班。游客曰。 
　　游我花園。　馬車儘快。　儘快儘快。 
　　勿許並排。 
一若自誇其花園。獨可馳快馬於租界外。而華官無可奈何者。即經過租界内。而捕房　不敢阻止者。第爲招攬游客計。而絶不計及快馬之危險。有地方之責者。將何以處此。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
各省籌辦諮議局 
初選舉重開票 
　　湖南　　　（長沙寗鄉） 
　　寗鄉縣二次開票得票數及額者十七名除補足定額十名外其餘七名作爲候補當選人兹照録姓名如下　張應韶　伍紫溪　陳炳勛　胡家浚　林嶽喬　洪恩　鍾文巂　唐雲棟　成日忠　周蘭本（以上均當選）楊文玲　林振衡　楊浚勛　歐陽健爻　周榥榮　周伯康　李浚昌（以上候補當選） 
　　又　　　（岳州巴陵） 
巴陵縣二次開禀得當選人八名照録如下　張羽宜　吳性純　方榮穀　劉厚忠　劉宣　吳善慶　李冕南　劉光謙 
　　　籌建諮議局之計畫 
　　湖南 
湘省諮議局擬仿湖北圖式修建惟擇定之叅將衙署作爲地址目前尚在拆卸一時難以落成距九月初一日開辦之期爲時無幾若不早爲籌備不免臨時倉皇現由湘省士紳議暫假席少保祠略爲布置從權開辦一俊新局告竣再行隨時遷移巳由各士紳呈請上台察核施行矣 
[初選舉訴訟]  
　　湖南 
巴陵縣東鄉吳紳忠等於選舉事竣具禀岳州府請予補遺奉批選舉遺漏准其增補照章呈請立有定限不准逾越該生等直至少月中始來起訴碍難照准事當創始在事員紳即有錯誤憲政館亦不苛求故原章於九十八條等至一百一條一百二條外不立法則該生研究當自知立法本意務求公益勿沾沾於個人之權利 
本埠新聞 
[補録江蘇浙江敎育總會呈學部請明定選]  
[派學生赴美章程文（閏二月二十七日發）]  
　　爲呈請事竊聞美國退還庚子賠欵業由外務部與該國商定歲選學生派赴留學傳播以來經數月矣各省士紳奔走相告日望大部宣示辦法爲保送學生之標準江浙兩省風氣開通較早士紳之研究此事者亦數月矣僉謂庚子賠欵旣由各省分認則選派學生之名額自應以賠欵之多寡爲差目前偏僻各省或尚無合格之學生亦不妨暫由他省之合格較多者備補其額此項學生必愼擇品性優良國文素有根柢巳合中學堂畢業程度而赴美以後無須補習外國文字者方爲適宜各省保送此項學生者似不必拘泥畢業文憑之有無而當責成本地方勸學所或敎育會之保證庶去取採諸公評而選派一人他年可得一人之用又各省以歲擔賠欵之故財力日竭各項新政無計振興非擴張實業則敎育政治均無銳進之希望此次選派學生固宜分習專門似尤當注重實科以爲富國之基本除將各省賠欵實數分配學額另行造表呈鑒外擬請大部明定選派學生赴美草程　頒各省俾即資照辦理以慰衆望伏祈迅賜察核施行須至呈者 
[謹擬各省賠欵實數分配學額表]  
　　　　　　　　　　　　　　　　　　　　　　　每十二萬九千 
省名　　　庚子赔欵　　　實解數　　　應派學額　五百兩於百名　　餘數 
　　　　　原認數　　　　　　　　　　　　　　　中得一名 
直隷　　　八十萬兩　　　五十六萬兩　　　　　四名　　　　　　　四萬二千兩江蘇　二百五十萬兩　一百七十五萬兩　　　　十三名　　　　　六萬六千五百兩安徽　　　一百萬兩　　　　七十萬兩　　　　　五名　　　　　五萬二千五百兩山東　　　九十萬兩　　　六十三萬兩　　　　　四名　　　　　　十一萬二千兩山西　　　九十萬兩　　　六十三萬兩　　　　　四名　　　　　　十一萬二千兩河南　　　六十萬兩　　　四十二萬兩　　　　　三名　　　　　三萬一千五百兩陜西　　　六十萬兩　　　四十二萬兩　　　　　三名　　　　　三萬一千五百兩甘肅　　　三十萬兩　　　二十一萬兩　　　　　一名　　　　　　　八萬一千兩新疆　　　四十萬兩　　　二十八萬兩　　　　　二名　　　　　　　二萬一千兩福建　　　八十萬兩　　　五十六萬兩　　　　　四名　　　　　　　四萬二千兩浙江　一百四十萬兩　　　九十八萬兩　　　　　七名　　　　　七萬二千五百兩江西　一百四十萬兩　　　九十四萬兩　　　　　七名　　　　　七萬三千五百兩湖北　一百二十萬兩　　　八十四萬兩　　　　　六名　　　　　　　六萬三千兩湖南　　　七十萬兩　　　四十九萬兩　　　　　三名　　　　十萬零一千五百兩四川　二百二十萬兩　一百五十四萬兩　　　　十一名　　　　十一萬五千五百兩廣東　　　二百萬兩　　一百四十萬兩　　　　　十名　　　　　　十萬零五千兩廣西　　　三十萬兩　　　二十一萬兩　　　　　一名　　　　　　八萬零五百兩雲南　　　三十萬兩　　　二十一萬兩　　　　　一名　　　　　　一萬零五百兩貴州　　　二十萬兩　　　　十四萬兩　　　　　一名　　　　　　一萬零五百兩共一千八百五十萬兩　共一千二百九十五萬兩　共九十名　共一百二十九萬五千兩　　共計餘額十名作爲東三省及藩部留學額數 
[巡官注重衛之抗爭] 　○巡警總局洋總巡孟君偕四路一區藍副巡官四路四區錢副巡官查騐泰原永協昌二銀爐所用之藥水巳紀昨報兹悉是日該爐特延西醫一名招待孟君入内查騐孟君見各工匠牙齒皆被鏹水薰黑謂爲有毒而西醫堅稱與公衆衛生並無妨礙袛須將烟囱加高數尺辛臭之氣卽可稍减云云當時孟君巳有允准通融之意錢副巡官不以爲然謂該爐煉金時臭氣四溢附近居民觸之賶逆不巳斷非將烟囱加高數尺即能敷衍了事仍令遵限遷徙以重衛生但不知總辦汪觀察如何辦理也 
[敎士與南滙縣之齟齬] 　○美總領事韓慈敏致滬道函云據上海南門本國長老會秀女敎士禀稱前因擬設分堂於南滙縣下中心河鎭曾向該處民人姚桂林租得房屋一間以作講書堂之用當被曹志詩百端阻撓禾成嗣又串通姚桂林詐買此屋由該會中敎友金有方及牧師李恒春將該屋單據繳呈南滙縣備案以持訊斷詎該案斷後派人往領單據數次縣官均置之不理至前次函請轉飭繕給保護該處分堂之告示至今亦未張掛兹特具禀懇爲轉請札飭南滙縣迅將前項單據發還等情查閱原禀南滙縣似有心與敎會爲難殊不可解合將原禀照抄一紙函送即祈貴道察閱嚴飭南滙縣趕將金友方李恒春前呈單據即日 
 
 

Page 19

 
 
發還並予該堂以相當之保護爲荷 
[釐卡扣留絲頭案近聞] 　○滬道蔡觀察復英總領事函云昨展來函祥茂行在浙江採辦絲頭被師古橋釐卡扣留請轉致急速放行等因查此案於五月十五日按到函示先電浙江嘉興釐局查明辦理旋據電復嘉屬師古橋並無釐卡又經致電蘇牙釐局轉飭其如何辦法迄未復到以致奉答有稽兹接前因除再據情電催俟復到另布外即祈貴總領事查照飭知爲荷 
[城内]  
[弔驗單契] ○姚伯鴻與潘宗浩爲造屋佔地互相控告總工程局因兩造各執一詞送　读究曾經縣令判　查勘在案昨日田大令親至侯家路履勘諭候吊齊單契再核 
[壓傷身死] ○二十五保三　地保唐全坤昨日投縣禀報英租界三洋涇橋北首大安棧後面王道虎所開之老虎灶烟囱爆裂王上前施　烟囱倒下壓傷多人王受傷最重抬至醫院斃命刻巳將尸舁放驗尸所求請相驗旋由尸姪王阿福投縣禀求免驗大令准之 
[離間夫婦] ○南京人張德炳之妻王氏去年因被夫虐待逃至滬北濟良所求請救援當時張將隣人謝阿堂及封候臣扭至一路巡局指爲誘拐曾經提訊判封收押謝交保帮同找尋至九月初五日張在濟良所尋獲帶回局中王氏求請發堂封訊明被誣由張服禮省釋在案但去年至今張王氏在堂留養巳有十月前日由堂董函送到局請爲發落游巡官遂傳張德炳到局訊據張王氏供年二十歲丈夫年二十五歲初甚和好去年　識三十餘歲之蕩婦劉氏遂與婦人不睦種種凌虐不能度日此時並非不肯隨夫回去恐實遭其毒手請將劉氏提案發堂擇配以絶往來方可安逸度日游巡官以該氏所供確係實情遂即備函將張德炳張王氏一併送縣請爲核辦 
[輾轉姦拐] ○劉德勝前在湖北誘拐江德源之妻張氏來申在碼頭上遇見羅子祥被羅將劉嚇走希圖强佔張氏不願在途爭閙由巡士拘解一路巡局判氏發堂候伊夫認領羅子祥拘留俟獲到劉德勝再行　斷在　前日西四區又將劉德勝查獲解局復訊劉供向住湖北與江張氏之夫江德源素來認識該氏因江無力養贍願與小的姘識是以告知伊夫一同來滬前日遇見羅子祥　云江德原巳在原籍控告帶同縣差到申關提逼小的與江張氏遷至城内並囑小的避匿是實訊之羅子祥供認希圖姦拐求　判劉責四百板羅寳三百板交保氏仍回堂俟江德源到案再核 
[互相控告] ○章文藻即章梅槎赴縣控告仲義和扣船等情奉田大令升訊章供有沙船一艘往通州修理計洋三千餘兀概交耆民王春揚付給今被該處木行主仲義和將船扣留請究仲供章命王春揚挽葛左泉担保賖去木料洋一千三百元除收到五百元外餘竟串同船主圖賴是以將船扣留小的先赴工程局禀追章忽來案岐控訊之葛左泉供詞相同判章速交王春揚到案訊奪 
[唆詐無效] ○楊佐文控趙　塘唆詐一案昨由三林塘巡局送縣訊究楊供光緒十八年絶買堂弟楊日生田地一畝八分係由趙蓮塘代筆書契今趙忽悔賴唆使日生硬贖圖詐求究趙遞禀詞稱未代筆大令閱其禀詞字　與契上確出一手命趙當堂核對始供年者忘記判趙具確曾書契切結斥退 
[逃匿巳久] ○周掌全到縣控稱髮妻陳氏逃逸三載刻經襟兄謝秋泉在租界遇見始知避　之處乞恩移提縣令准之 
[請追欠欵] ○源興莊夥胡仲彰控周調甫欠銀一案因周避匿由縣著保羅仲圭交案質訊胡供周于去年在信和洋行爲買辦被欠銀四午七百餘兩將洋酒棧單作扺自後周忽避匿伊托汪仁卿將洋酒售銀一千五百兩餘無著落求追周供此項洋酒值銀六千餘兩擬還源興大豐兩莊欠欵被胡吞没小的並未托人售賣　胡將汪仁卿交案再行訊奪 
[竊案何多] ○一路巡警分局游巡官訊判竊案多起彙誌如下　陳金生竊陳姓女子金環責三百板押改過局五個月　王永順竊水利廰署衣服十四件責五百板押改過局五個月　陳銀芳圖竊未成責二百板　逐出城　張潤生竊沈素愛攤上紅木算盤責二百板驅逐出城 
[道此四則] ○楊榮華禀批陳阿華欠找該匠造房價洋旣由總工程局訊明押繳旋經　保清理何以迄置不睬禀傕又被指斥殊不可解仰總工程局裁判官録案其復以憑察奪至禀叙陳阿華因案送押嗣被用賄保出一節檢查光緒三十三四年改過局月報押犯清册並無其人其事究係如何情形並即查明聲復　沈子眉禀批此案業據楊榮華來禀批局録案復奪如果楊榮華願憑該民人等理勸了結塵著自行赴局聲明禀復銷案　李實慶禀批旣據一再　訟不休姑候移　巡警總局將訊判情形移復到道再行核辦　石瑾良禀批仰南匯縣仍照府批迅卽傳集復訊秉公核斷具報勿　訟延印串黏抄並發仍繳 
[縣照録] ○張富泉禀批案巳勒提虚實　訊自明著卽傳諭張瑞昌等赶將歷年帳據檢齊呈候集訊核斷母得藉　結姑附 
[南市]  
[體恤巡士] ○總工程局警務處昨出條諭云仰巡士等知悉現值夏令天氣正炎所有站崗各段巡士自即日起至七月初十日止著撤去腰束皮帶以示體恤 
[被告避匿] ○滬北美生洋行前在公共公廨呈控盛友生盛芝千等三人於今春賣給之牛油一百六十餘担迨運赴東洋查知該貨巳被攙入次貨與前次之貨頗不相符因將原貨退回向論不○請爲傳究業巳飭將芝千等二人傳案惟盛友生避匿南市王家碼頭邰永興羊毛店内昨由寳讞員派差持函至總工程局請爲協傳局中准即照辦 
[造屋違章] ○太平碼頭戴姓家翻造房屋並不收進工程局路政處以其有　定章限令停工仍不遵照昨因飭令十六舖地甲著傳匠頭到局並弔取所領執照聰候核示 
[扭控逆媳] ○葆　碼頭划船婦馮陳氏扭控伊媳陸氏即八妹不守婦道違忤毆辱工程局孫裁判以陸氏迭次胡閙本應嚴究姑寛著交管帮帶出理處如再違忤定予重辦 
[倒帳影響] ○大碼頭永泰草貨店執事　榮標扭控巳閉皮鞋店主施長楚欠洋九十七元九角避匿不理當由工程局陳副裁判提訊施供因被法租界同春鞋店倒賬波累所致求恩明鑒判交保理處 
[私遞食物] ○張永生私將食物遞入押所適被管所巡士查見拘至裁判所訊究　供在滬北某洋行執役實由炳奎之母囑令代送求宥裁判員以所中並無是犯顯見不實判罰洋一元充公如不繳洋改押三 
關北 
[起滅自由] ○巡警總局批沈富春禀云據禀爾妻沈氏被張李氏等誘拐未成巳赴分局銷案等情是此案業經了結何以復來總局禀求提訊起滅自由殊屬混凟所　著不准行 
[短交財禮] ○　李氏前至巡警總局控稱其女由李漢臣爲媒嫁於胡子雲爲室當時言定財禮洋八十元除收過五十元外尙少三十元屢討無著請爲追究昨經汪裁判提訊判李交保著邀胡子雲到案質訊核斷 
英租界 
[幼妓何多] ○四川路老祺昌弄内群玉樓鴻月楼兩粤妓院容留幼妓梁秋桂梁彩玉　大福周寳玉陳老四李闌桂何桂鳳李珠珠李叶喬林阿　等十人應客被總巡捕房捕頭偵知即於前晚派探前往將鴇婦何瑞億陳大姑及各妓拘入捕房昨解公堂訊究判兩鴇還押女所十妓暫留濟良所候查明來歷於下禮拜六再訊 
[所托非人] ○袁阿香將李沈氏寄養之女孩○於謝楊氏得洋四十二元由沈氏報知捕房將二人一　查獲昨解公堂訊明屬實判被告各給原告洋十元楊氏交保袁押一 
 
 

Page 20

 
 
月女交沈氏領冋完案 
[訟棍哀求] ○揚州訟棍陶幼蟾因奸估潘有封之妾謝氏由廨判押在案昨日復訊陶跪求成全中西官以案關奸拐未便從輕判陶仍與謝氏分别還押候下禮拜六原告到案再核 
[母女重聚] ○無錫女子顧阿林被匪拐帶來滬賣於李張氏雉妓院爲倡嗣被女母顧紀氏偵知報捕將各人拿獲收押在案昨日解廨復訊明晰判串拐之張胡氏押女所四月李鴇斥釋身價不追女交其母領回仍候提該拐匪到案訊辦 
[無端行兇] ○松江路花煙問鴇婦劉王氏控過犯何小弟無端行兇昨由捕房解廨訊供屬實判何四月期满　逐出境 
[旣賠又罰] ○江北女子陳弟子控被瑞綸絲廠用人李友生　傷一案兹女巳醫愈昨由捕房將李解廨判李給還傷費洋十元再罰洋四十元充公 
[誘賭患] ○楊焦氏控汪阿星宋隆生鄒金生施陸氏吳和尚張阿三等七人誘賭　取金押髮等情昨由捕房將各人一併解廨訊實判汪押三月期满○逐出境施陸氏押三天朱罰洋二元餘人各罰一元一併充公 
[拖累保人] ○德商魯麟洋行控劉矞卿欠欵逃逸一案昨晨由探將劉子天福及保人張馥堂解廨復訊原告倩王明山及愛理司律師到案請追張亦延律師到堂辯護判張與劉子一併還押候會商核辦 
[勿再遲延] ○著名地販賀茂生因將不值鉅價之田單向德商陽成喜抵銀一千兩延不取贖由廨押追在案昨日復訊判再押限兩禮拜清理再遲擬罪 
[控竊無憑] ○逹昌洋行控馮阿仁馮根壽竊絲一案昨經八堂復訊馮等延律師上堂代辯中西官以並無實據判兩馮一併交保開釋 
[竊案彙誌] ○沈桂生竊取某洋　人物匿跡虹口前日由閘北偵捕隊緝獲寄押哈爾賓捕房昨解公堂請究判派捕將沈解送巡警總局訊辦　王開泰何來富串竊金阿蘭衣物判王押三月何押十天　王梅春控李永生行竊鉛字昨經公堂訊實判李押三月期满逐出租界　陳金甫竊取陳祥榮縣車判押兩 
[美租界]  
[壓傷車夫] 小車周順林昨日裝載貨物行經漢碧禮路橋上車忽翻倒周被壓傷由捕送入捕房轉送同仁醫院醫治 
[撞傷行人] ○施阿三昨拖東洋車至吳　路撞倒行人陳炳榮致傷頭面由捕拘入捕房押候核奪 
[日人行兇] ○日本人某甲昨雇梁阿堂之東洋車因梁爭索車資輙行兇毆由捕拘入捕房押候解送日署訊辦 
[押犯病斃] ○華得路西牢五年押犯王春棠昨日病斃由管獄人知照捕房飭保查明有無家屬再行收殮 
[婢女被拐] ○海寧路一百十二號羅姓家有十八歲之婢女一口前晚被人拐失昨報捕房請爲查緝 
[巡捕被毆] ○八百二十一號落差華捕昨向吳淞路楊金林索欠起釁被楊毆打旋由該捕歸禀捕頭飭探查辦 
[法租界]  
[馬夫收押] ○魏阿東趙炳炳江北阿大李阿二沈來生長發王阿毛陳長德陳榮根王寳生陸寳榮阿三等各馬夫俱因夜間往游花園在新界租寳昌路等處爭勝疾馳巡捕舉手阻止非但不聽反肆辱罵昨經公堂出單按名傳案判魏阿東等七人各押二月王寳生等五人各押一月以示懲　 
[分認賠償] ○維羅洋行用人王茂芳被陸　蘭用假方單騙押洋四百元一案會將赴莊支洋之朱梅生拘押捕房嗣經　堂訊明朱無干涉開釋惟當初右裕泰煤炭棧主張榮培在據上蓋戳保贖故前日將張及原經手八高松林傳案令照八折　償高認償六十元張賠二百六十元分三期拔清了案 
[貪利收贜] ○杭州春源珠寳店春間被甲乙兩丁人以購物爲由竊去珠寳數件携來上海失主丁松生訪知後遂即來滬除向城内某店將贜贖回外尙有新北門外蔡天　珠寳店收有大珠兩敉向贖不允因即報知捕房由捕頭前往將店主蔡成忠及原贜一併解廨訊究中西官以該店祇出洋一百元購買值價二百數十元之物實有不合判交保候辦 
[不遵判斷] ○大利洋酒公司前因不還通明西字報舘告白刋資經舘主開逹　師控經公堂判定愛爾臘道承租之時該費歸愛認還自　租後所有刊資悉歸接開之各股東理償詎事巳逾期原告遺人往收竟置不理故原告復於前日投廨禀請核辦中西官諭令退去候示 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小说 
[奇情小说　美人虹　英勞倫斯著　瘦狷譯意　（十一）]  
　　第四章 
　　埒根出林後。逕至倍梨村車站之守臺上。彳亍於臺之兩端。 
　　中宵風露。徙倚無聊。使梅黛嶺姗然來遲。猶可稍慰岑寂。乃久之不見貺臨。俄汽笛嗚嗚然。火車至矣。車中人紛紛下車。站長則燃鐙檢旅客之行裝。狀極忙碌。 
　　更數分鐘者。車行矣。埒根惶急萬狀。時則雲破月來。梅黛嶺之居。隠約可見。荒林老屋。風景依然。而鬢影脂香。竟難再親芳澤。良緣坐失。佳耦難逢。則不禁沉沉大痛。驀見眼簾觸處。若有人疾行前來。諦視。益審。　覿面時。則來者正其意中人耳。於是轉悲爲喜。含笑語曰吾固知卿之必來。第爲時過宴。鄙人雙眼盻穿矣。 
　　梅黛嶺自安索室中出時。即望車站而行。懼火車將至。疾行若奔。此時嬌喘頻作。亦不審埒根作何語。急隨之登車。嗟乎。故鄉雲樹。夢斷天涯。世熊驚人。蜀道非險。矧梅黛嶺以一妙齡弱女。伶仃獨行者乎。然梅黛嶺曾不之慮。一若家居困苦巳極。遷喬之喜。正在此行。反欣欣有自得色。 
　　晨曦將放。車止於離城數里之一小車站。俟乘客登車後乃行。一客入梅黛嶺所坐之列車中。面梅黛嶺而坐。似遠來倦極者。傾其身作安息狀。目灼灼然。熟視梅黛嶺。 
梅黛嶺横波斜瞥。見此客神采照座。亦不禁頻頻遥顧。埒根自登車後。與梅黛嶺昵語少時。即堅屬梅黛嶺靜坐勿曄。懼過勞傷體。此時乃復獨行至他列車中。覓其同行之友。梅黛嶺對坐之客見之。即起立與梅黛嶺爲禮。且問曰君非將與埒根同至城中歟。梅黛嶺曰然。 
聞家閨秀。隨客宵遁。此何事而可掛諸齒頰耶。梅黛嶺言畢驟。覺春暈梨渦。嬌羞不語。客巳　悉其意。遽曰勿爾。勿爾。吾知之久矣。埒根非好相識。今有人獨行深山中。侣虎而友狼。其危險奚若。君之前途。正與此同。吾此來特欲出君於險耳。語巳。出一名剌授梅黛嶺。謂危急時苟有所命。無不　力 
國外新聞 
[南斐洲議案近聞] ○初七日東京電云南斐洲聯邦議案巳經上議院第一次宣讀通過南斐洲殖民地各首相及各代議士因期通過該案現均聯袂赴英英國國會巳准照殖民部大臣克魯伯爵之請特蘭斯對爾之亞洲僑民不由地方市政局管轄而由議會總督統治 
　　英政黨抵制俄皇遊英　○初七日倫敦電云英國下議院工黨及佛國民黨議將外務部經費預算之數酌减藉以抵制俄皇遊英之舉反對該議者一百八十七人贊成者七十九人外務部大臣葛雷痛詆議論外國内政之不合蓋論者多依據於偏說故也 
　　德船出險　○初七日倫敦電云德國郵船特拂林桀號業巳安然出險船中之貨起出者共二百五十墩是夜風浪　惡船客均爲不安 
　　佛祖遺骸發見　○初七日倫敦電云近有人於印度配斯哈華附近某塔内發見銅匣一具内有水晶箱中藏枯骨三條見者皆信爲釋迦佛火化之殘灰考中國釋家某氏紀載釋迦佛火化餘骸於耶蘇紀元之初經印度皇迦利釋迦置於某塔其地確爲今所發見之　故該古物巳信無可疑云　按釋迦爲佛敎敎主生於紀元前五百六十二年至五百五十二年之間 
　　美城倖免水災　○初七日紐約電云墨西哥灣加茄爾凡斯登城前遭水淹岌岌可危現水巳漸退城可無礙死者共僅十人 
　　法國組織新内閣　○初七日倫敦電云法國薄頊華司君力辭組織新内閣之任惟法部大臣勃里盎特巳應總統之請從事此舉 
　　美德商約近聞　○初七日栢靈電云據華盛頓傳言美德暫訂之商約至速須到明年西二月撤銷 
　　希土可免失和　○初七日栢靈電云駐土希臘公使照會土政府希臘新内閣必能和平處事　 
[外員閱看英國海軍] 　○初八日倫敦電云日本閑院宫親王夫婦及日本駐英大使加籐君中國駐英公使李經方現赴蘇格蘭閱看英國海軍閑院宫親王近經英皇贈以維多利亞大十字寳星一座 
　　印度學生慷慨就義　○初八日倫敦電云西七月一號擊斃利記醫生及陸軍中佐威立君之印度學生買丹拉業巳判定死罪定讞後該學生即向裁判官行軍禮曰謝吾大人生今能獲捨身祖國之榮譽生實不勝其樂也　 
來函 
[施送痢疾散] 　○敬啟者鄙人歷年虔製紅白痢散頗蒙患者奬許現值夏令瓜菜生冷正供咀嚼食者不愼厥疾隨之爰仍製藥施送不取分文患者可向新北门外天主堂間壁三泰行索取外埠民局原班即寄信力自給　勾章吟梅館主人汝南三三氏啟 
 
 

Page 27

 
 
   
 
 

Page 28

 
 
   
 
