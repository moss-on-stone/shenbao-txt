# 1921 - 170 - 4917365

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[鄂省槍斃軍官有感（冷）]  
　　自民國成立以來兵變者屢矣然自有兵變以來變兵與其統率變兵之軍官受軍法之處治者未之前聞也故兵雖屢變人民雖屢受刼掠焚殺之苦而變兵仍安然也至多不過繳械遣散而已統率變兵之軍官更安然也至多不過改隷他軍而已故其計愈得其膽愈大而其繼續之兵變也亦愈多 
　　此次武昌之兵變固屬武昌人民之不幸然因此而槍斃變兵千餘人使兵知有所警戒又因此而槍斃統率變兵之軍官若干人使統兵者亦有所畏懼雖兵變之罪其原因不盡在兵與軍官而兵與軍官其罪亦在不可赦之列特惜有罪而受軍法之處治者僅及營長以下耳 
[命令]  
　　六月二十五日大總統令特派劉冠雄爲福建查勘烟禁大員高增爵爲陜西查勘烟禁大員潘齡臯爲甘肅查勘烟禁大員此令 
　　又令饒金城授爲陸軍一等軍需正此令 
　　又令海軍總長李鼎新呈科長陳彦訓因病懇請辭職應照准此令 
　　又令司法總長董康呈請任命王鎭南署奉天營口地方審判廳長李祖慶署河南開封地方檢察廳首席檢察官均照准此令 
　　又令陸軍總長蔡成勳呈請授蕭炳昌爲陸軍步兵中校葛家偉爲陸軍騎兵少校李宣泌爲陸軍三等軍需正陳國麟爲陸軍三等軍法正均照准此令 
　　又令陸軍總長蔡成勳呈准河南督軍趙倜咨請以銳恒陞補佐領應照准此令 
　　又令黄楚九給予二等大綬嘉禾章劉世熾晋給二等寳光嘉禾章劉承植給予四等嘉禾章此令 
　　又令潘杏濃給予三等寳光慈惠章此令 
　　六月二十四日大總統令陸軍總長蔡成勳呈請授鄭殿陞爲陸軍騎兵中校並加陸軍騎兵上校銜張恩錫爲陸軍憲兵中校蔡鳴謙爲陸軍砲兵中校張作濤爲陸軍步兵少校並加陸軍步兵中校銜賈鴻儒爲陸軍二等軍需正李榮林阮貞誠爲陸軍三等軍需正均照准此令 
　　又令陸軍總長蔡成勳呈請授張德藩爲陸軍輜重兵中校唐應良爲陸軍砲兵中校史先德韓同凱鄭連友劉秉臣岳鴻圖均加陸軍步兵中校銜陳希賢秦長勝張金聲吳英孚賀銘泉陳景洙盛曰辰焦步魁范鴻翔爲陸軍步兵少校趙雲貴爲陸軍騎兵少校徐文彩童明哲均加陸軍步兵少校銜郭荔芳加陸軍砲兵少校銜黄榮仁爲陸軍三等軍醫正鄭敏加陸軍三等軍需正銜均照准此令 
　　又令胡永奎李慶祿均授爲陸軍少將李文炳李夢庚袁平本趙明德均加陸軍少將銜牛永福崔鳴山趙恩臻均授爲陸軍步兵上校陳九芝陳輔陞李長榮均授爲陸軍騎兵上校曹善同授爲陸軍一等軍法正此令 
　　又令王世廷加陸軍步兵上校銜此令 
　　又令陸軍總長蔡成勳呈請任命周書銘爲京師憲兵第一營營長應照准此令 
　　又令陸軍總長蔡成勳呈請將陸軍第四混成旅步兵第二團第二營營長孔憲雲免去本職應照准此令 
　　又令陸軍總長蔡成勳呈請任命李守忠爲陸軍第四混成旅步兵第二團第二營營長應照准此令 
　　又令喬賡雲關海清張奎武均給予二等文虎章談國忠王樹翰均給予四等文虎章此令 
　　又令詹宏硯晋給三等文虎章此令 
　　又令楊克斌給予四等嘉禾章此令 
[專電一]  
　　北京電烟酒署前曾發行九十萬特種庫券交華法銀行售於外商今華法向該署催付本利又潘復集議下月再發二百七十萬由烟署按月出十八萬元爲還本用利一分半託某某兩行承售原議留到烟酒銀行成立攬此生意今恐來不及但華法亦在競攬 
　　北京電小野昨訪潘鈕接洽借欵締約問題潘已允另覔相當擔保品及增加利率但其機關通信社所紀則相反（二十六日上午十二鐘） 
　　北京電美銀行消息上海美隆五百萬借欵談判破裂其勢必借日欵（二十五日下午二鐘） 
　　北京電使團對於政府請求修改稅則議論不一某使謂中國未統一某使謂增稅之收入應供還外債用結果將開一會議答覆中政府但當時文書上聲明大戰後兩年實行所謂未統一不成理由因稅關由外人管數年來並未受不統一直接影響（二十六日上午十二鐘） 
　　北京電中俄商約草案修正爲二十八條五附件正在譯俄法文俟告竣卽向俄提出（二十五日下午二鐘） 
　　北京電黑督漾（二十三）敬（二十四）兩電據滿站急報新黨在多盧義夫薩克將巴龍所部擊退計斃六千餘人並獲大砲二機關槍十三架輜重無算巴部已向外蒙退却與巴黨通欵日人新慕義夫等三人已被新黨監視敬電謂賣買城俄新黨大破舊黨表示肅清舊黨後退出蒙古但舊黨殘部向庫倫退 
　　北京電院覆張作霖百五十萬計已滙到印信正趕製希先就職熱河毅軍種煙併希派員查辦 
　　北京電浙某電頃晤盧督據云爲顧全主座顔面决不宣布獨立自治係全省民意非永祥所得而私（二十六日上午十二鐘） 
　　北京電魯人孫璽卿請築東阿博山間輕便鐵路又張藎臣請修汶南太平莊間輕便鐵路均被駁 
　　北京電海交兩部會商張謇等條陳開闢海外郵航案尙須賡續討論（二十六日上午十二鐘） 
　　北京電張作霖咨呈葫蘆島築港計畫及包工合同請决定 
　　北京電交部函梅爾思滬寗路要求分攤公司九年份餘利 
　　北京電洛陽電陳樹藩已往乾州設總司令部改編陜軍三師劉世瓏張金印白鴻儀爲師長主力集中興平擬照曩時驅陸建章方法將來突然驅閻故長安以東無一陜兵閻督分三路前進十六旅二十師第四旅爲中路河北靖國軍爲北路第七師爲南路馮玉祥旅原爲前鋒現落後張錫元旅在前三十九旅在中（二十五日下午三鐘） 
　　北京電京滬航空京濟段七月一日開航計大鵬正鵠舒雁三機 
　　北京電參陸處派何恩溥赴保與曹商陜西軍事（二十六日下午二鐘） 
　　北京電曹錕派熊炳琦來京請撥七師二十師軍費（二十六日下午二鐘） 
　　北京電鮑貴卿報告政府小徐等並不在杭（二十六日下午二鐘） 
　　北京電滿站電據日人稱赤塔一帶由庫恰退出華難民被該處俄軍圍去六七千人異常虐待 
　　北京電鄒芬電俄黨巴謝商定同時擾亂崴埠以北滂江南面另出一路竄入新疆使我軍隊牽掣請速加派後路援軍（二十五日下午八鐘） 
　　北京電陳遐齡電藏匪又將九壩旗山等處佔領並在該地高築砲壘射擊進攻防軍宣言不日再取巴鹽軍心搖動速撥大批械彈接濟（二十五日下午八鐘） 
　　北京電奉張電俄黨亂事日急着手平息不易擬施釜底抽薪法使兩蒙王公握蒙不致附逆東北俄新舊黨戰爭祇宜禁其在我國邊聯絡不宜干涉其他（二十五日下午八鐘） 
　　北京電奉天召集兩蒙王公會議口外蒙王已由京轉奉 
　　北京電閣議（一）民事訴訟法曁施行條例自七月一日起先就東省特别區施行（一）熱財廳經費仍按三萬元開支（一）市政坐辦唐在章病辭照准以馬問恩簡任（一）冀寗道改任孫奐崙（一）萬國農會歲費加認六萬佛郎（二十五日下午八鐘） 
　　北京電殷鴻壽復鄂代表述靳意對請願各節深表同情惟王督如一更動卽不免牽動大局事實上萬難辦到靳約代表今日入見說明苦衷（二十五日下午四鐘） 
　　北京電密電劉閻馮加意保護陜境外僑（二十五日下午四鐘） 
　　北京電陜訊直陜兩軍已開始接觸（二十五日下午八鐘） 
　　北京電熱河電林西經棚什巴爾台均有匪蹤昭烏達盟全部搖動除飭李米兩使剿辦外再由毅軍編制游擊隊三營速發欠餉以策進行（二十五日下午八鐘） 
　　北京電劉式訓今晨出京赴滬 
　　北京電靳接見鄂代表力言撤王尙非其時鄂人大失望 
　　北京電昨參陸處派何恩溥赴保面曹商定陜事（二十六日下午二鐘） 
　　北京電學生會四大决議組校内講演會及補習學校爲長期救濟派代表赴清華調和敎員與學生意見定期招待各團體 
　　北京電午後三點半敎職員假女高師招報界茶會主席報告經過及今後方針（一）對六三事要求政府撤銷誣陷通電訴訟派大員曁軍警長官道歉明令向國民引咎償醫藥費充善舉（二）對經費依八年預算照四條保證辦法（三）對馬鄰翼違反事實汚衊同人等罪狀稿成發布又二附件甲維持鄂師校費乙懲辦馬聯甲等（二十六日下午五鐘） 
　　北京電菲洲法屬罅里央華僑請設領館部電陳籙查明有無設領必要（二十五日下午二鐘） 
　　北京電王督有（二十五）日將變軍營連排長十四員交軍法處訊辦 
　　北京電宥（二）（十）（六）晨槍斃二師營長熊守義連長翟南夢排長耿甫田張維志司務長程連升及二十一混成旅營長賈世珍（二十六日下午八鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　天津電曹電中央對鄂王主和緩（一）兵變由欠餉苟罪王中央亦難辭咎（二）兵變由反對者鼓撤王適中奸計（三）事後處置嚴厲收拾迅速均難能可貴（四）無相當繼任人物 
　　天津電馮玉祥電稱渭南會議改儉（二十八）舉行未開議前及議期内兩軍不得接觸 
　　天津電曹汝霖徑（二十五）赴滬 
　　天津電吳佩孚派翁守謙入京陳述（一）免直軍變迅籌欠餉（二）陜陳不悟應積極準備軍事（三）所部保京漢線安寗（以上二十五日下午十鐘） 
　　香港電報載梧已下仍未證實因桂陸增調勁旅應戰故 
　　香港電陳炯明有辭省長專任軍務說（以上二十六日下午十鐘） 
　　滁州電馬聯甲電准寢（二十六）赴蚌張督令新安武軍每營裁四十人 
　　滁州電浦口津浦機廠工五百餘人宣言反對洋監工梗（二十三）罷工一說係受某系運動（二十五日下午十一鐘） 
　　無錫電大雨爲災低田已盡成澤國（二十六日下午五鐘） 
[公電]  
　　四川但懋辛劉成勳等通電各報館均鑒前此川政無主各軍師旅爲睦鄰修好起見往往派有代表在外接洽刻已推定劉湘爲四川總司令兼任省長以後對於各省接洽事宜應由劉總司令主持以歸劃一特此電聞四川陸軍第一軍軍長但懋辛第三軍軍長劉成勳（下銜略）敬印 
世界路透電 
[法意英之近東調和]  
　　二十二日巴黎電法意英三國外交界對於白里安氏朗加爾伯爵士克松貴族談話之結果甚爲欣慰聞希臘如接受協約國調和之議則協約國大約將請希臘放棄士麥那衆意土耳其之承認協約國建議已無甚疑義蓋照此建議實以君士坦丁博斯波魯斯士麥那三地復置於土耳其宗主權下也土政府如加拒絕則協約國有自由行動之權 
　　二十六日雅典電希政府答覆協約國調停希土爭端之牒文不允於目下接受調停之建議 
[英礦工礦主重開談判]  
　　二十五日倫敦電首相喬治氏柬邀礦主礦工於星期一日在商部開聯合會議由財政大臣郝恩爵士爲主席礦工幹事部今日曾與職工聯合會大會及工黨代表會商繼乃接受首相之請柬工黨領袖似將努力促成滿意之解决礦工幹事部現擬放棄全國利益共同分配之要求故可望礦工早日開工有人甚至希望礦工於七月四日上工礦工幹事部仍望得政府一千萬鎊之津貼金 
[英相調和愛爾蘭之兩函]  
　　二十五日倫敦電英相喬治氏函致愛爾蘭民國總統伐勒拉氏Ｖalera略謂政府甚願英皇在北愛爾蘭國會行開幕禮時所發和解之勉詞不致毫無效果故請伐勒拉氏或其代表來游英倫政府願予以安全證狀庶可與北愛爾蘭首相切實討論以圖解决英倫與愛爾蘭之人民旣屬近鄰宜相和好雙方相互之提携不獨有益於帝國抑亦有造於人類也政府發此請函志願迫切欲舉數百年來激起雙方人民惡感之有害衝突而銷除之云云喬治氏又致北愛爾蘭首相克萊格氏一函詞意相同惟字句稍異衆對於喬治氏此舉頗歡迎之指爲政府方面趨向和平之最大努力 
[美國駐日公使之任命]  
　　二十五日華盛頓電哈定總統任共和黨全國委員會主任華倫氏爲駐日本大使實非大衆意料所能及華倫氏爲國際有名之律師預料此行將携有美國關於（一）日本管理山東與占據北庫頁島（二）處置雅泊島（三）加州置地法所持態度之重要訓令華倫氏不日將因公出游月餘大約將於八月一日左右啓程赴日 
[美國勞工會排斥日人]  
　　二十五日丹佛電美國勞工聯合會主張完全排斥美國之日人及其他東方人之動議案命幹事部設法阻止修正排斥華人之規定並圖取銷與日本所訂之「紳士」條約動議案關於此節之文曰日人之詭譎非法律所能制加州一處之日僑今已逾十萬名此項危險匪特僅及於加州將來全國將受其害 
[美國之海軍經費案]  
　　二十四日華盛頓電衆院與參院之聯合會議已商定海軍議案經費之總額計美金四一七○○○○○○元議案中將加入波拉氏提出主張召集裁減軍備大會之修正文參院提出之規定所經删除者其一爲瓜姆島建設驅逐艦根據地兩院所商定者（一）爲建造飛機運送艦兩艘（二）海軍部設一航空事務局（三）海軍共置募兵十萬六千名 
[飛渡大西洋之大飛機]  
　　二十五日紐約電據倫敦消息美國近所購英國之大飛船Ｒ三十八號不日將由美員駕駛飛渡大西洋兹已試飛六小時半之久成績甚佳該飛船能載客四十八人 
[德美之邦交]  
　　二十五日紐約電柏林電稱德國外交部已布告凡美人産業爲德政府所扣留者將立即發還以期便利德美間商務之恢復政府所扣留之産業現已發還不少 
[各國近事記]  
　　二十五日丹佛電勞工聯合會大多數贊成幹事部否認萬國職工聯合會大會之舉並採納報告斥責俄羅斯勞農制度爲專制的爲勞工之仇敵爲摧殘自治之物 
　　二十五日丹佛電美國勞工聯合會通過議案請陸海民政各部將所雇外人不合爲美國公民者一律辭退 
　　二十二日美國楊斯唐電美國銀行家聯合會會長特勒姆氏宣稱以美國資本證劵投於外國之企業使他國能購買美國所餘製造材料實爲解决美國出産逾度之唯一方法 
　　二十五日倫敦電今日海德公園舉行國際聯盟會成立周年紀念之慶祝會四十八國之代表參與此會工界與敎會亦均加入園中設演講壇十二演說者頗多 
　　二十六日倫敦電此間現正考慮英太子可否應日太子之請游於日本因英太子將於十一月間出巡印度或可乘便游日也 
太平洋路透電 
[南方近事記]  
　　二十五日廣州電來往西江之英船船長反對粤陸海軍官登船搜查一案業已解决廣州英總領事署與粤當道商定嗣後由海關人員協同在西江或各港任巡邏職務之粤陸海軍官登船搜查 
　　二十五日北京電長沙電稱湘軍二萬名由長沙常德向鄂邊進發志在攻擊王占元 
[日本近事記]  
　　二十五日東京電此間各報載稱工程師測量師及無線電專家等計約五十人組成探險隊乘帆船赴白棱海峽志在調查楚柯資柯蒂海角ＣhukotskotＴromontory之天然利源定十月間回國此舉需費日幣一百萬元預料可得滿意之結果 
　　二十六日東京電在此集議之日本商會聯合會已通過一案主張召集列强會議共同討論裁减軍備議案文略曰國際聯盟旣成事實限制軍備乃成各國嚴重考慮之問題日本爲擁護公道人道與維持世界和平計宜與更强締結關於軍備之條約庶國際和平得以確保而國人精力得注重於實業云云 
國内要聞 
[陜事之戰機已動]  
　　陜局日趨險惡陳樹藩除於嘯日電致中央對於易督命令公然指爲亂命外幷通電各省聲明中央促成戰禍彼不負責之意原文略云樹藩决心引退迭電聲明區區之衷海内同見中央憒憒已甚不復代留餘地萬一將士義憤所激致成橫决樹藩無辭隱輯勢將促成戰禍究之釁非我開邦人應共諒之據此以觀中央即欲允其所請爲維持威信起見亦不便遽然行之因於漾日拍致閻新督一電催其率兵前進以免延宕時日致陜軍得從容籌備愈難收拾並令迅與劉省長鎭華切實聯合共相策應又一確訊政府以陳仍抗令備戰擬將陳樹藩在津埠積蓄之私産（爲數約値百萬元以上）没收以示恫嚇之意曹錕對於陜事之處置主張嚴上寛下辦法對於附陳上中級軍官均取嚴厲手段下級軍官均從寛不咎聞已派秘書長王毓芝於昨日夜車來京分謁府院請將陜中附陳軍官明令褫職至直軍方面閻陜督前日又電政府稱刻正召集部下會議一切已先令第三十九旅跟踪馮旅繼續開進集中於臨潼一帶靜條命令入省云云陜軍方面已在華陰臨潼等處宣布特别戒嚴所有党仲昭井岳秀劉世瓏張金印所統之各軍均分布於華陰道上恰與馮旅之第一第二第三梯隊針鋒相對興山白河商南各處張丹屛白戈仁之軍隊亦已陸續出動政府連日接馮旅急電稱陜軍刻已着着備戰應請迅示機宜等語綜以上各情觀之兩方積極準備恐終不免於一戰也 
　　附錄陳樹藩與陸軍部兩電如下（陳樹藩嘯電）火急北京大總統國務院各部總長均鑒樹藩拜受新命將届一月所請善後六條辦法尙未奉切實解决之文電對於部曲將校殊無以慰其喁喁屬望之意頃據報告閻督已蒞潼關是交替即在目前而所請尙無一允行是中央對於樹藩不過以若離若即之空文姑爲望梅止渴之慰藉而已此次中央亂命本無應行服從之必要樹藩所以决心引退不爲游說所搖者並非不能自立甘居退讓蓋上爲中華民國公共顔面計下爲保衛鄕里治安計不願自居戎首使國家統一之局由我破裂中央能諒苦衷必使有餘地以自處今微衷不蒙鑒察而外界之煎追轉急將無謂潼關天險左輔粤區俱已讓人從此長驅直入陜軍無須對抗之能力耶樹藩旣求退而不能則惟有擇要扼堵以供來者戰守出入權均在我藕以力爭大江以北之勝區固當優爲也如中央果猶爲保全力華民國公共顔面計則當公聽並觀火速將所請辦法六條力所能達到者分别立予實行勿稍爲游移恍惚之辭徒延時日若必迫樹藩求去不得樹藩固不暇自惜即中央又豈能指揮若定雍容游刃而有餘耶曲衷之言猶祈詳察陳樹藩嘯（陸軍部覆陳敬電）西安陳將軍鑒密嘯效各電悉執事督陜數年憂勞備至公忠體國欽佩莫名來電措詞過激想因籌備交替事集心煩偶易常度軍人以服從爲天職智者當不逞一時之意氣致蓋世功名爲一二游詞所累中央固能原諒如公論何艶電原擬善後六條前已分别核復來電仍欲徴求具體辦法茲更爲執事縷晣論之原電對於陜匪主剿不主撫本部極表同情一俟後任履新即行繼續剿辦報消一節查前報六年十二月至七年十月剿匪消案因册據外有不符往返行查近始接到咨復至六年度服裝及七年十一月至八年三月剿匪兩案昨始咨部核算尙需時日又六年討逆臨時用費一案前與財部商定照山西成案辦理已經咨達未准咨復無從清理進行其未到各件應候到後再行核准請奬一項本部所接咨電節經聲復准予從優奬叙但勳績調查表未經送部或因電碼不明或與官册未符了草從事錯誤良多仍希趕送以便提前辦理至清理欠餉一節究竟積欠若干原電並未聲叙確數中央財政奇絀本無餘力兼顧惟有轉知新任接洽維持之一法前電請將欠數具報即係竭力遷就之意仍希查照元電迅速造報藉可設法結束編師一節原電未經聲叙原有兵額餉數曁改編辦法與章制是否相符預算有無更動軍械是否敷用本部無從核辦仍俟表册咨部再行商酌至閻督所帶赴陜軍隊前已轉知力從輕減惟原電旣有請新任嚴剿陜匪之主張即應予以相當之兵力執事任内連年剿辦迄未肅清或因陜軍實力未足掃平各匪閻督履新伊始非有得力軍隊何以繼執事肅清之志且所調多係國軍亦無永駐一隅之理一俟陜事稍定即將調回原防不致增地方之擔負此節母庸多慮以上各節均本部委曲求全之意尙希諒察爲幸陸軍部敬印 
[各方驅王運動之京訊]  
　　日前湖北旅京同鄕向府院請願要求撤換王占元由警察總監殷鴻壽代見該代表等允於三日内答覆今日已屆滿殷氏特於昨日親訪湖北代表某君對於湖北事件深表好意惟言王占元如一更動即不免牽動大局今日（二十五）靳總理約諸君面談一切由余偕往請轉告貴省代表諸公屆時同往云云 
　　湖南趙恒惕爲鄂人抱不平已見昨報昨日又得消息謂趙氏確有乘機攻鄂之舉動並已於個日電令現駐岳州之朱旅長（鄂人）爲前敵總司令長沙衛戌總司令夏斗寅爲副司令决定即日動員惟因贛鄂前此有聯防之條約恐陳光遠乘虛進攻株州一帶特派王某馳赴南昌由蕭良臣介見陳氏陳氏已否認贛鄂聯防條約並表示中立之態度鄂人孫武蔣作賓及新由廣州來漢之田桐等均集漢口以爲湘省内應云云似此則中央袒庇之王占元或至激成長江形勢之劇變亦未可知矣茲錄鄂人激烈之電文一通如下王督軍鈞鑒自公督鄂種種罪狀擢髮難數兼以境内兵變層見迭出精華之區盡成焦土不惟鄂人痛之入骨即國人聞之亦莫不怒髮衝冠軍心旣叛人心復離爲大局計爲公計均宜早避賢路以謝鄂而全中央選賢任能之至意乃竟不出此尙欲戀棧吾鄂人士豈能干休刻已全體一致公如不去誓以鐵血相見衆怒難犯專欲難成即今不悟後悔無及何去何從聽公自决鄂事革新同志會叩養 
[中央對付浙潮之辦法]  
　　政府派往浙江疏通之鮑貴卿聞業已因京據某通信社消息鮑氏於二十四日上午入見總統陳說浙省自治制憲之聲不絕於耳究竟省憲如何制法從何處着手毫無准備其製憲分子多名士一派言行不能相顧故所論列者皆未能即成事實且盧督軍絕非一定贊成自治者亦係爲潮流所逼料其不久將有一種覺悟從根本撤消目前派人疏通殊屬無益儘可聽其暫時搗亂云云旋訪靳總理所陳大致相同鮑氏又言盧氏自督浙以來即自稱原籍寗波近日更刻一私章文曰四明盧氏之章凡關於自治文件俱鈐用此章又一消息則謂鮑貴卿回京後有人詢以浙事鮑氏絕口不提謂此行係爲游覽西湖而往並無若何之任務據此則鮑氏之疏通無結果可斷言矣前數日外間頗傳吳佩孚曾派王鑫赴浙參與盧永祥之自治會議聞吳氏已迭次向人聲明謂浙江事件本身向未預聞至派遣王鑫赴浙一節係因政府付託向盧氏代達政府之意勸盧氏勿作偏激之舉動外間所傳當係誤會然觀吳氏於十三日致政府電謂長江風潮愈演愈激近日更形動搖中央若漠然視之恐輿論益見沸騰大局行將破裂應請俯維民意發表對於自治之政見以免潮流之激烈而解時局之糾紛云云則吳氏亦未嘗不以盧氏之主張自治爲然所謂調停者亦必非勸盧氏根本打消自治可知矣 
　　至政府方面之應付據東亞通訊社消息謂日前總統總理曾爲浙江問題商議辦法總統所主張者約分三步（一）先行疏通盧督個人意見（二）俟盧督意見疏通得手後由中央發布明令籌備各省自治而取開放主義但須要求盧督設法取消省憲起草（三）添設閩浙巡閱使以盧督充任但盧督須同時趕辦新選舉聞會商結果先從第一步入手惟關於辦理新選舉一節恐難得盧督之同意尙須從長磋商據另一消息則謂政府對於浙事先以切實疏通爲入手辦法俟疏通就緒後即發一泛論自治之聲明以解釋一切誤會此事即由此暫行擱置否則中央將挽曹張聯絡甘陜新贛皖鄂晋魯直東三省及綏熱察三區各軍民長官拍一維持國是保全大局之通電與浙督針鋒相對以爲抵制刻下此事正在醞釀中大約盧督如再倡第二次高調此電即當應時拍發也 
[外交之重要各問題]  
　　英日續盟之主旨北京某報載我駐美公使施肇基來電報告美政府現已將英日續盟内容之主旨探明約分兩項（一）在遠東太平洋南洋各地日本維持英國之商業及經濟英政府當扶助日本在以上各地享有其他一切特别利益及權利（一）在歐洲大西洋加拿大濠洲等地日本當以全力維持英國之地位及權利刻下美政府之意謂如此等續盟之精神實不啻排斥美國於世界以外而與美國宣戰云云 
　　青島開放之主張駐京日使小幡氏將次來華已見各報惟據昨得東京消息云駐華公使小幡氏自返國後迭次發表對華意見甚多其在外務省提出重要建議有擬將中國青島先向駐日各國公使要求贊同改訂該處爲公共商埠以省交涉上之手續事爲我駐日胡公使探悉除密電報告外連日分向在日公使團表露反對之意惟各公使能否容納其主張耳 
　　南潯路共管說南潯路迭起風潮原借日欵久未清理茲據外交界消息日本以南潯路借欵本息三年未付殊與原訂借欵條約不無違背駐京日代辦公使已於日前親赴外部要求履行條件將該路由中日共同管理所有重要職員均改用日人並延長路綫 
　　漢特區押欵說近來中央及地方借欵往往有爲人民所絕對不知者最近征蒙軍費早已支出聞其來源乃出於抵押漢口特别區（即舊德租界）其詳細條件現尙未悉但聞欵額係三百萬資本主爲日人云 
[遷延不决之京敎潮]  
　　調人張一麐因見政府互相推諉迄無誠意之表示乃於日昨退避香山現敎次馬鄰翼以蔡儒楷在敎育界頗負時望乃復函請蔡氏居間調處聞蔡氏已以私人資格由津來京又八校辭職敎員代表昨日上午九時開第四十九次聯席會議仍由王兆榮臨時主席除報告往來文件外並議决兩事（一）對於主席馬叙倫被傳一事前已議决由全體敎職員共同負責現進行方法决以全體代表名義具一訴狀於下次開會時各帶名章簽署即送檢察廳聲明共同負責（二）於下星期日下午二時在石駙馬大街高師招待京内外各報社通信社通信員特派員開談話會藉以說明宗旨及以後之進行並希望報界主張公道又北京國立專門以上八校畢業同學代表聯席會議日前開會决定揭布政府敷衍調停之不當幷通電全國不主張敷衍之調停茲覔錄原電如下上海各報各團體公鑒政府藐視敎育肆意摧殘羣情憤激無間遠近頃者調停風聲宣騰報紙同人等雖知其爲誤傳猶冀政府有悔禍之心庶黌舍紘歌不至從此斷絕乃考諸事實竟有大謬不然者彼所謂調停云云純爲詭譎之政策初無毫髮誠意夫學界之所竭力以爭者無非爲敎育的欵六三慘劇則尤爲國人所不可忍之事蓋敎職員人格爲敎育精神之所寄託絕對不可侮衊而敎育的欵爲鞏固敎育之基礎豈可常有動搖乃敎次馬鄰翼對敝會代表之言曰六三事件不過枝葉問題敎育的欵現尙無有把握推其意以爲欠薪旣發則諸事可了嗚呼馬鄰翼之言如是即政府之心可知是直視敎職員爲市儈目士林爲童蒙也以是而言調停適足以滋糾紛同人等衡度時勢一再研討决定六二事件及的欵保障非有澈底辦法不可一切敷衍調停同人槪不主張尙望國人勿眯狡謀同聲鞭策倘政府仍無悔禍之誠則敎育神聖終難久處虐政之下公理昭彰必有根本改造之時謹此電聞不禁翹企北京國立專門以上學校留京畢業同學會代表聯席會議 
[綏遠兵變之消息]  
　　北京某社接綏遠函云本月十一日駐察素奇鎭第一師一團三營九連十二連於早八時譁變將該鎭乾元店萬興永及民間住戶三十餘家搶刦一空至下午四時竄擾後山十三日駐歸綏縣之第一師騎兵團二營在大敎塲將所存之乾草四十餘萬縱火燒燬幸未搶入歸綏一聞槍聲亂放人民異常驚惶黎明復竄入後山矣十四日駐畢克齊鎭第一師一團三營强迫該鎭農商會出洋千元白麵五千斤並聲言如不交出即燒搶該鎭不留鷄犬云云各該受禍區域已公推代表不日來京向當道陳訴 
[武穴通信（亮）]  
　　盧軍分駐富池譁變紀 
　　武穴自毛軍解散去境後地方治安完全由盧旅擔任數月以來市面尙稱寗靖匪風日漸减少商民以疲蔽之餘稍稍告慰詎料自宜昌兵變後武穴又復戒嚴此間駐軍係盧金山所部五六兩團近奉省令於上月二十四日將五團開往宜昌旅長隨亦赴省以應王督電招武穴軍事槪歸六團團長劉宗儀負責查六團來自施南已經數月所部一營駐廣濟二營駐武穴三營駐田鎭而三營第十二連之兵又分駐富池計有四月之久乃忽亦禍起蕭牆該軍竟於本月十四日下午一句鐘突然全連譁變槍聲隆隆將連長司務長一同擊斃（因其不從所致）持械出營强刦富池水警巡板二艘飛渡過江在武穴上游十五里盆塘地方暫駐又將電桿斬斷數根希圖聯絡田鎭之兵合同大舉（聞田鎭有一連附和）進逼武穴以遂其慾武穴聞警後地方居民紛紛遷徙秩序騷然本地之兵又屬寥寥無幾盆塘距此甚邇槍聲自遠而來愈聞愈近於是商會立開緊急會議大旨以武宜前車殷鑒不遠慘淡市廛不難化爲灰燼言之皆有談虎色變之槪旋即决定面懇團長竭力維持勿使變兵入境團長即命副官督撥步兵一連機關槍四架飛往戒備杜其下竄嗣聞該變兵與田鎭之兵擊戰甚劇雙方相持約二句鐘變兵死者三人溺斃數人終以寡不敵衆又因武穴之兵馳至四面受敵不得不棄盆塘之地向圻春方面竄逃是役武穴電線中斷 
 
 
 

Page 11

 
 
消息不通祇得由潯轉電武昌告警王督得悉後當即趕飭盧金山旅長·連前往宜五團二營之兵於今日馳回武穴原防並撥楚同江元二艦來武鎭攝地方略告平靖查三旅軍隊素稱王氏可靠之兵乃亦在富池譁變幸武穴田鎭未被波及此誠地方不幸中之大幸也 
[武宜善後之各面觀（漢口通信）]  
　　王占元自經此次兵變後表面上雖似意態消極辭職薦人然其實不過以退爲進而已邇來武漢謠風甚熾强半爲一般缺乏常識者所製成惟各方驅王運動頗爲積進某某界内潛居驅王之重要人物多至二三十人因是謠諑繁興王占元亦有所聞除以重法繩諸造謠匪徒與誹謗人民者外並密令軍警緝拿黨人據聞被緝者二十一人領銜爲某將軍其他皆屬鄂籍新舊國會議員二十二日下午一時王督又親渡江訪問各領事道歉保證此後武漢决不再有亂事並請各領事勿容留黨人在租界内有擾亂鄂省治安行爲又令陳交涉員正式向各領事交涉如查租界内確有匪徒請予引渡歸案各領事均允爲協助至宜武兩地受災甚重政府撥欵與個人捐助不過三四十萬元杯水車薪無濟於事前已電京請以鄂造幣廠擔保向漢口國内銀行團借欵二百萬元專辦善後已邀政府核准特委魏聯芳郭幹卿開始向各銀行接洽此欵旣名爲辦理善後當可邀銀團之允諾昨又召武昌善後事務所主任魏聯芳入署面諭武昌災民米食維艱應從速開辦平糶魏主任奉諭後當即回所召集會議决定今日（二十四）派員設局明日即開局售米（按該所原定二十一日開局售米乃延不照辦因王面諭始得實行）其他賠償損失與撫恤死傷事體旣繁需欵亦巨大約須俟善後借欵成立後方可着手辦理 
　　宜昌重遭兵變受災更慘前曾推派代表龍匯東沈邃菴王介輿屈恩波四人晉謁省長請在省設立宜昌駐省善後辦事處與武昌善後事務所聯合進行至中央撥救鄂省賑欵十萬元宜武應平均支配以示平允省長雖允酌量照辦究無確實消息二十二日宜昌旅省人士特在糧道街白士塘巷一號開同鄕會討論宜昌善後議决組織彝陵同鄕駐省善後辦事處推屈恩波爲正主任熊文欽王介輿爲副主任進行辦法决定三項（一）致電府院報告宜地災情要求從速賠償與撫恤並推定李純如爲晋京代表請各同鄕一致呼籲（二）請願兩長速定賠償撫恤及善後辦法（三）推舉龍匯東高志成等四人爲回宜代表調查災情報告來省以作要求賠償撫恤之根據又擬就上兩長呈文要求八事（一）速辦平糶使窮民無告者得賴生活（二）貸借資本使小本營業者得以謀生（三）免徴米稅以裕民食（四）豁免錢糧以撫民難（五）懲辦變亂官兵以肅軍紀（六）籌辦商團以資保衛（七）裁撤軍隊以除亂源（八）賠償損失以復元氣昨二十三日省署函請宜昌旅省人士到署開宜昌善後會議屈恩波熊文欽等十八人均應召而往當塲請願具體辦法二項（一）宜武均受兵刧官廳辦理善後宜武應一例辦理武昌善後事務所宜改名爲武宜善後事務所（二）王督善後捐欵三十萬串僅以十萬串賑宜昌已失其平此次政府撥欵十萬元宜昌應分得五萬至抽象要求具詳呈文中請省長允准照辦劉省長即席起謂宜武同屬桑梓自無分彼此請俟商諸武昌善後事務所再爲答覆代表等復轉至督署爲同樣請求王督亦允商同省長酌辦代表等以所要求略具眉目遂興辭而出（六月二十四日） 
[九江近事]  
　　連日鄂屬武穴富池口兵變又傳武昌駐南湖軍隊有不穩消息上游一帶來潯避亂者絡繹不絕此問已宣布特别戒嚴所有要隘均派軍警扼守晝夜梭巡防範嚴密居民覩此情形異常恐慌其重要物件紛紛移寄租界以防意外昨據吳鎭守使語人云贛軍僅欠餉一月已向各軍官軍士切實開導勸其不可妄動如要發財從實業方面着手兵士頗服從余言决無意外之虞幷謂我已在某公司入股二萬元預計十年之内即可獲利十餘萬云 
　　省視學桂汝丹前日來潯視學適各校已放暑假無從視察乃於今日召集各校長曁勸學所長在縣署會議改良敎育方法第二高小校長張亘之以該校經費支絀勢將停辦請設法救濟亦無具體辦法 
　　潯路總理李盛鐸前日抵寗今日乘輪來潯寓鐵路局聞李氏勾留數日即行晋省聞與兩長接洽事件不僅路事一端 
　　熊希齡前日由漢抵潯軍政界均設宴接風熊氏小憩後即往廬山遊覽昨日下山乘車晋省據其語人此來並無政治意味 
　　九江地方審判廳長林炳勳有調任江寗地方審判廳長消息已於前日晋省請示高審廳長詢問繼任何人俾便準備交代 
[閩浙交界洋面之大刦案（遂夫）]  
　　閩浙交界之鳳凰洋一帶海盜充斥商民行船輒被刦擄本月十五日閩商船金恒和浙商船金森昌同日被 
[武昌兵變焚搶之慘象（三）]  
刦損失甚鉅當由閩督李厚基電浙盧督派隊會同水警追弋福建商船總會即日電滬海軍總司令派艦會緝日昨據覆略謂在滬各艦除分派外均在修理本司令已電請蔣司令就近派艦辦理云云於是福建商船公會並黄培松南郡會館復電請蔣司令援救原電錄下（一）閩商船金恒和浙商船金森昌等咸日在閩浙交界被盜船踞人擄財産十數萬生命數十人危險萬狀本日已奉總司令號電稱已電台端派艦往救刦已數日且非事主隨船往認不可能就近指派在省軍艦馳往更見敏捷蒙准即乞電示不勝感激福建商船總會叩（一）南帮船金恒和浙帮船金森昌在南北關洋面遇盜人船被圍急如星火經得總司令來電已電貴司令派艦前往救援乞指派就近在省軍艦帶同事主以便指認船式以解倒懸盼切黄培松曁南郡會館同叩 
[浙省憲紀聞（五）] [  ＵＬ生]  
　　應否設都察院 
　　周繼濚君提議以爲近人有主張設立監政院者以衡行政立法之平而使超脫於政黨政治以外對國民評論一切政治之得失云云此問題本屬一種妙想天開之論故又令今日議塲入於迷惑之境矣以民智幼稚政治學識不堅定之中國往往容易存留諸如此類之問題固無足論攻擊此制最烈者爲李次九君謂虞政黨政治不良而欲希望一超脫政黨以外之機關爲之監政性質上實是一種太上機關然其産生仍不外選舉又安知不爲政黨政治所利用政黨還是清清楚楚有政綱政策以爲標準若外冒不黨之名而行私黨之實在機關中爲太上機關在國民中爲元老國民竊誠不知其可明末黨禍皆起於察院是其明證云云在贊成此說者則又分種種性質（一）視監察院爲監察全國官公吏之犯罪違法者（二）視監察院爲監督選舉舞弊者（三）視監察院爲審計院者（四）視監察院爲平政院者（五）視監察院爲平衡行政立法之平者（六）視監察院爲調停之機關者綜以上諸說則所謂監察院者究竟爲何種性質之機關將如何行使其職權而使不背立法之本意皆屬議者自己陷於困難之地位矣且審計性質爲財政會計上之一種司法機關絕對不容與其他有政治臭味之性質者搗混一起否則即失其獨立之精神而容易受政治之牽動矣且名爲監政實則即剥奪人民之監政人民本屬無人不可監政近代直接民權之範圍愈擴愈大則其監政之範圍亦愈擴大今乃以監政之美名而使國民祇能爲寄托的監政是誠欲求其益而反蒙其害矣人民直接監政之中本爲報紙監督輿論監督各法團各職業團體等之監督人民於其發生利害關係之際本在在可以監督而今乃寄之於監政院將使分道並行則此機關爲駢設將使總匯一起而行之則人民監政之權被其剥奪殆盡於是議論紛紜自上午以迄下午莫衷一是最終表决結果主席乃以第一設立一機關包含平政與審計之性質者付表决起立少數否决第二以設立一機關祗包含平政之性質者付表决起立二十一人多數通過至此項機關將來定何名稱均由起草員審奪由此觀之表决結果不過贊成浙江設一平政院而已此項性質尙屬平穩通過尙不算十分奇異此外爲討論敎育問題應否在憲法内專定一章以爲保障此事以無人反對不付表决此外則爲解釋憲法一問題今日亦已付討論大槪此事當亦無甚大問題發生也 
[杭州快信]  
　　三屆省會選舉省長迫於民意擬緩一月實行 
　　浙憲起草會昨午後用無記名聯記法選出主稿員阮性存王正廷褚輔成袁榮叟周繼濚沈鈞儒何建章等七人自星期一起着手起草 
　　浙江制憲後各團體請緩辦三屆省選諸函電省長令警廳一槪禁止登載連日報章半成白片兩浙日報一面發電請上海各報援助一面致函盧督夏警廳詰問聞盧督不以警廳干涉爲然閱函後即以電話告夏廳長謂制憲旣許人民自動報章輿論當然聽其自由發表請勿加干涉故隔日杭垣言論界即回復原狀 
　　杭州嘉言報警廳有令即日停版說 
　　公民毛强羅騷等在杭地檢廳起訴總監督選舉舞弊浮濫有據已予受理俟偵查手續完備再定辦法 
　　杭州學生聯合會評議部昨開會歡送前評議長連瑞琦（醫學專校本届畢業）回陜各校新舊代表到六十餘人省敎育會今日（二十六）上午開子嘉一二及叔詹一二夜校懇親會到敎職員程培甫等省敎育會會長許緘甫評議幹事許漢章葉適今等曁學生一百三十餘人校主盧督沈省長均親臨演說至十一時攝影散會 
[南京快信]  
　　中等以上學校敎職員全體昨致北京府院電云北京各校因欠薪激成敎潮數月以來迄無解决近日現象愈形紛擾危及國本騰笑友邦全國敎育方在萌芽京首都宜如何樹立風聲爲天下望乃略無維持之誠顯有摧殘之跡當軸何心一至於此武昌安慶相繼輟學影響所及殊多隱憂敎育倫亡國何以立同人等心所謂危不敢不告所望顧念國本予以維持免致激憤全國釀成大變幸甚 
　　江寗初選票證全被調查員吞没未發現躉售千張二百五十元零售每張三角其未售出者擬留自投初選當選將來結果調查員甚有一人而佔三四名額者 
　　兩長現加派檢查員四人在郵電局檢查郵電 
　　白寳山陳調元連日迭電密報安福黨人在徐海運動前後捕獲十餘人即解省嚴訊 
　　齊督王省長昨日午前十時在公用講演廳觀高師畢業生行禮訓詞後即偕同至軍署商榷親赴江北巡防事旋因府院不准行意似已打消 
　　旅寗贛同鄕迭次開會討論驅楊運動現决推代表二人北上與旅京同鄕一致進行 
　　贛陳在磁州招募新兵八百餘名昨過浦運贛 
　　陸部派吳吉瑞在蕪採辦軍米一萬石昨轉車運京 
　　皖陶財廳長來寗謁齊督王省長商運銅元來蘇銷售兩長未允所請 
　　顧鰲昨由京來即轉車赴滬 
　　寗紳楊心田請以貢院餘欵開辦工塲省長未准 
　　省立各學校定七月一日一律暑假 
 
[漢口紅會在孝感車站收埋變兵屍身之攝影（三）]  
地方通信 
[松江]  
　　屠稅尙須重投松江縣屠宰稅前由東鄕肉商用莊新竇名義向縣署認投以萬九千元認稅得標詎該商得標後旋即呈報臥病並不向各處正式徴稅事隔兩月忽有該商家屬具呈縣署謂該商憂憤成疾竟至身故縣署據報當即轉呈財廳近據財廳批令斥該商爲揑報飭令縣署將該商前繳之保證金七百五十元没收爲地方公益費一面由廳續派委員定期重投 
　　營地標價召買清理營産局長趙宗漢將在松營地彙列一表標明價格出示招人承買計城壕藥局馬廠衙署基地等一切已墾未墾之地約計二百餘畝總價約在三千元左右 
[蘇州]  
　　東吳大學校役之大考結束東吳大學校内之校役（茶房·花匠·機匠·門房·廚房·木匠·等）向由學生團組織夜校實行强迫敎育制每晚七時起至九時止敎以中文·珠算·筆算·國語·習字等實用科目循序漸進獲益甚多此次大考結束國文成績最優者爲周少堂算法成績最佳者爲阿土開下學期將添普通英語 
　　總敎練員考察童子軍成績江蘇省童子軍總敎練員顧拯來君昨日來蘇考察童子軍成績當由吳縣童子軍章敎練員帶領第一第四兩高小學校及中華學校全體學生於下午四時同至盤門外吳門橋附近願君投入河中作種種姿勢而童子軍之能游泳者亦相繼入河練習至傍晚始整隊進城 
　　晏成中學畢業禮預誌謝衙前晏城中學校爲旅華美人所創辦成績卓著本屆暑假有正科三年級生劉善德吳惟燕裘維平張汝梅周維藩等五人畢業該校特定於本月三十日舉行第九次畢業典禮幷於先日開游藝會並請季理裴鄭章成兩博士蒞校演說 
　　組織公團聯合會吳縣農商敎育及市鄕董事會等近發起組織公團聯合會業於前日在敎育會開預備會舉定委員特别委員幷定於七月二日在勸學所開成立大會 
[無錫]  
　　麥價看漲錫地今年小麥歉收又因霉雨不能凉曬故麥身甚潮一時不能應用邑中各麵粉廠家及各米行家因均派人至南京津浦等處採辦前日（二十二日）北塘某米行派夥友尤某至南京探聽小麥出數及價目情形抵寗後調查得各地廠家與米行家均有派人在該處採辦是以價目提漲高貨五元二角次貨五元至四元九角較錫斛小二升連各種運費等合與錫市不相上下故該夥尙未下手動辦而錫地於二十二三等日天時轉晴稍有到貨市價看疲核算不必至他埠採辦當即快郵寄寗知照該夥止辦守待詎料二十四日下午錫地大雨傾盆至翌晚尙未稍息故市價突又轉硬而該行昨接該夥由寗來函謂該地於是日起亦下大雨故預料今後市價恐亦有增無減也 
[廣州]  
　　滅蠅大巡行紀衛生局於十八號舉行滅蠅大巡行是日十二點鐘後各校學生即聯隊赴大佛寺集合將出發時孫市長夫人乘摩托車至見學生踴躍大加奬勵迨一時許巡行隊大奏軍樂從惠福路出發前行者爲市長特派之摩托車車前懸有白布橫袵大書滅蠅大運動巡行七字坐於車内者爲市長之第二子次爲化裝馬隊及陸軍第一師軍樂隊全部再次爲該局敎育課員陸啓興等其餘悉屬學生及童子軍而以衛生局之特務警察殿後參與巡行者皆手持滅蠅小旗沿途散派關於指導市民滅蠅之傳單多種其紮作像生品物及各項圖畫甚多中有（蒼蠅猛於虎）及（蒼蠅食人）（寗任虎豹生存無使蒼蠅還在）各種喻意紮作品並有滅蠅籠滅蠅帚等物隨行行至青年會入内休息由胡陸兩局長次第演說滅蠅之必要茶會畢復再巡行而散 
來函 
[徐州平市官錢局來函]  
　　逕啓者敝局於十八日頃刻之間忽然兌票擁擠雖平常準備充足然人數衆夥兼以無知之徒藉端滋擾舉動旣越軌範秩序以致紊亂當承地方長官督同彈壓即刻敉平現已照常營業深恐道遠誤聞特函奉達即希鑒照是荷此頌台祺財政部徐州平市官錢局謹啓 
雜評一 
[政府遺誤青年之罪（默）]  
　　政府種種罪惡皆推諉延宕四字成之總統與總理推諉總理與總長推諉總理總長又與督軍省長推諉互相推諉即互相延宕國事遂無一不隳廢於冥冥之中邊事之壞以此外交之誤以此國内一切重要問題之有解决亦以此其尤顯然可見者即今日之應付京學潮是也學界要求之費並非鉅而難籌也相爭之點亦非特别困難也然而竟推諉延宕以至於今謂爲無解决之心也則有時表示其可以解决之機會謂爲有解决之誠意也則有時又食其可以解决之前言對請願則似拒而非拒對調停則似允而非允質言之不外推諉延宕而已殊不知敎育界因其推諉延宕荒廢青年求學之光陰已不可勝數耶是故今日政府以軍警摧殘學生其罪小以推諉延宕摧殘學生其罪大以軍警摧殘學生不過傷數人數十人而止受苦痛者猶有限以推諉延宕摧殘學生則全國青年胥受廢學之苦痛矣政府之罪之不可恕者在此 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[昨日之國民大會]  
　　軍警把守公共體育場後在習藝所前隙地開會 
　　本埠工商學三十餘團體爲英日續盟反對無效决定昨日（二十六）開國民大會曾於日前推定代表六人赴何護軍使署接洽假公共體育場開會事當時由孫梓琴副官長接見言語之間並無絕對不允之表示代表等認爲滿意之答復遂於次日發出通告至第二日上午十二時接到護軍使署孫副官長復信各團體認爲與昨言矛盾遂再致公函略謂官場無論答應與否國民大會必須召集惟會場秩序完全由發起團體六代表負擔然亦希望軍警界臨時加派軍警協助維持云云一面復派代表喻育之嚴諤聲毛一豐張振遠張靜廬五人至淞滬警察廳接洽當由總務科長沈聯芳接見言多推諉代表不得要領要求書面答復至五時先後得護軍使淞滬警察廳復函語氣嚴厲内有際此戒嚴時期人民集會結社一律不許等語當時團體聯席會會議已散各籌備員亦以通告已發收回無術决定至開會時再尋地點一方面由各籌備員在事前至西門照料此事前醞釀之情形也至昨日下午一時後各團體紛紛會集到者數百人其時公共體育塲二門皆密佈軍警鐵門緊閉籌備員中遂推喻育之毛一豐李大年嚴諤聲張靜廬五人與軍警作二次接洽但無論如何皆不答應其時有某某二君見此情形義憤塡膺痛哭流涕跪地哀求然軍警迄不爲動籌備員遂履行昨日之計劃擇地開會當時决赴曠野不料至斜橋又爲軍隊所阻不許通過即游行過境亦所不許遂折回至黄家闕路沿途演講分發傳單旋至地檢廳附近普益習藝所前空地開會公推喻育之主席遂由主席報告開會宗旨略謂今日開會宗旨最重要者即反對英日續盟夫英日同盟第三國豈有反對之理然吾人反對確有充分之理由就廣義方面言之旣有國際聯盟决不容有甲國與乙國締結盟約之餘地如果有之即是破壞國際聯盟即是擾亂世界和平的先聲吾人反對英日續盟即是維持世界和平即是尊重國際聯盟就狹義方面言之從前英日同盟之目的是德俄中韓現在德俄已不成問題韓國因英日同盟以至於滅所剩者即是將亡未亡之中國矣國人所反對之山東問題豈非前此英日同盟所産生之結果耶他如二十一條軍事協定無一不是受英日同盟之賜英日同盟旣如此害及我國吾人非反對不可不應希望所謂政府代爭亦不應以缺乏能力自諉現在英日不敢即時繼續者固以他國及英屬地多有非議而我國各地之疊電反對彼亦不能全無顧忌也云云繼請到會諸君發表意見李大年翁吉雲余佩臯女士崔通約李恒林毛一豐相繼演說英日續盟關係中國存亡有反對之必要演詞非常沉痛聽者憤慨異常咸大呼中華民國萬歲乃分途游行演講至六時始散散後籌備員復至學生總會開會討論執行以上議决各條辦法云 
[旅滬粤商會電阻軍火禍粤]  
　　廣肇公所該公所昨日爲小川丸輪船載運銀元軍火赴粤欽廉一帶助桂攻粤事異常憤慨特開會議公决即日推舉代表晋謁何護軍使並電責北廷其電文云北京大總統·國務院·陸軍部鑒頃悉中央派日輪小川丸裝運軍械子彈助桂攻粤羣情惶恐輿論譁然比年戰禍侵尋民無噍類我大總統就職之初即以和平統一之主張宣示天下國民方聞風欣忭共慶來蘇比者粤桂戰事原係武人局部之爭中央似不應接濟任何一方以助長戰禍塗炭生靈内則違大總統就職宣言失國民之信仰外則負諸友邦和平期望陷國勢於阽危應請我大總統總理總長迅即電飭該輪停止運桂以輕戰禍即救民生商等不勝切禱之至上海廣肇公所叩宥 
　　粤僑商業聯合會粤僑商業聯合會昨因郵船運軍火赴粤西事致北京電云北京大總統國務院海陸軍部廣東同鄕京官鈞鑒報載有小川丸由北載軍械子彈一百二十五萬並現銀數十萬元將運廣西攻廣東等語查粤東連年師旅饑饉洊至紛乘滿地瘡痍不堪再遭糜爛南北本屬一家商等愛國愛鄕渴望和平伏乞大總統與執政諸公本人道主義俯念粤民創巨痛深勿使此項軍火重禍吾粤爲粤東留一分元氣即爲中國留一分元氣不勝迫切待命之至上海粤僑商業聯合會叩宥又致何護軍使函文同前 
[鄂同鄕電數王占元殘忍]  
　　湖北旅滬同鄕會昨又發通電云北京湖北同鄕會曁各省報館各省同鄕會均鑒王占元督鄂八年積惡難數虐待兵民致釀疊次慘禍平日旣訓練無方一旦禍起聚而屠諸孝感玉石不分殘忍成性爲其兵民者不亦難乎中央不自愧其威令不行亦飾曰土匪煽動然則王占元治鄂八年所治何事兵變迭起迄今尙不思悔過猶欲賈禍於各軍官以自全其祿位吾鄂何辜遭此荼毒謹告各省父老能解倒懸以蘇民困願聞明敎湖北旅滬同鄕會叩 
[浙江省憲協進會開會紀]  
　　昨日午後三時浙江省憲協進會在勞合路寗波里會所開評幹聯席會議到會職員在三十人左右杭辛齋主席首由蔣觀雲報告在浙赴督省兩署請願停止三届省選之情形次褚輔成表示勸告停辦之意見並述浙省各縣主張停辦三届省選者之多次嚴濬宣姚吾剛蔣觀雲曹慕管七八人相繼討論停辦省選之進行方法後表决請杭辛齋起草電達各地申述省憲省選之根本衝突及利害關係其電文如下「杭州各報館轉各縣敎育會商會農會各團體各知事鑒省憲省選根本衝突勢難並立歧路徘徊禍變立致現在嘉興等縣選民業已自覺决意停止投票寗紹台溫各處亦有數縣聲明停辦同人旅滬消息較靈觀察大勢非全體選民早日覺悟一律停辦無以弭未來之禍變而促成根本之憲法爲此通電尙祈垂察浙江省憲協進會叩」次推定姚式訓嚴諤聲張寅尙志張靜廬林炎夫趙菊椒陳贊修周世鳳孫道勝任矜蘋等二十三人爲交際員次評議部規則起草員姚吾剛宣讀評議部規則幹事部蔣著卿對於第十八條中之『但必要時得便宜自行宣布』一語發言爭執經衆討論未决遂將此條俟下屆開會再議次幹事部起草員費公俠宣讀幹事部章程稍有修改即行通過後文書科張心蕪報告餘姚陳永謨等三千餘人之來函及杭州省憲起草員會之復電畢即散會已七時矣 
[米店領照聲中之米市]  
　　米價已出十一元公共租界内各米店碾米廠米行因工部局頒佈領照條例並定於七月一號實行羣起反對連日紛紛請求交涉使總商會華顧問向工部局交涉迄昨尙未見有何效果而各飯館及包飯作以米業宣言不達取消目的則一律休業現距實行之期祗有五天倘期内不能解决休業風潮發生則有斷炊之慮故日來咸向米店多購食米以期有備無恐而其他店舖居家亦紛紛購米預儲故米店反因此而門售陡增最高白米價格北市每石昨售十一元一二角 
　　購米存放閘北日來各米店因居戶多購食米銷塲甚佳現各米店以交涉已推嘉榖堂公所辦理而河下存貨不售則來源必將不繼萬一交涉得和平解决來源缺少各米店進貨一時將供不應求市價奇漲食米者又受其害爰將河下來貨買進存於閘北華界賃租民屋囤放以備無臨時缺乏恐慌之虞致昨日白粳市價又漸轉機較前日升漲角許云 
　　米船赴浙求售南市浦江中米船昨日到者皆南帮蘇同青角等處之米祗有七八號常帮高貨殊少米業因公共租界方面各米店停止進貨之後南市城内各米店困於銀根之故進貨本不多且米價又貴在十元零七八角咸不敢多買是以浦江中前五六日所到之貨有未能售去者至是若再延擱恐天時陰兩潮漲或至霉壞遂將船駛赴浙省杭嘉湖等處售賣尙有十餘艘在申求售云 
　　法租界米店之提議法租界各米店共二三百家有數家本與公共租界各同業有連帶關係此次公共工部局欲令界内各米店領照一事聞有提議届時凡界外購米均拒却不送之說 
[研究西北問題之宴會紀]  
　　昨晚六時華僑聯合會許冀公君因林君烈敷近曾游歷本國西北部甘肅·新疆·綏遠·内外蒙古等地遂假大東旅館宴請黄奕住·史量才·歐彬·王敬祥·蔡俊卿·韓君玉·陳炳謙·施子懌·郭樂·葉沅坪·丘心榮·胡道南·李子甕君等約三十人席次許君致辭歡迎來賓並介紹林君演說林君遂致辭云「今夕與茲盛宴甚幸甚幸人之游歷境地各殊諸君或曾游歐美或曾游東亞南洋鄙人竊嘗涉足本國西北部蒙新甘肅諸地兩次民國五年由河南而甘肅·迪化·伊犁·喀什·和闐·羅布泊·古城·阿爾泰·西伯利亞·至北京民國七年由北京而綏遠·寗夏·甘州·肅州·哈密·迪化·札薩克圖汗·三音諾顔汗·土謝圖汗·烏蘭察布盟·綏遠·回至北京經此兩番考察因知西北各地現雖極不發達將來如善爲振興必有美滿之結果蓋西北各地極有發達之價値茲試舉之如下（一）面積之大居全國七分之三而人口只有四百餘萬故移民實邊之策實所宜行（二）物産豐富如牧鹽礦産之屬利源極多（三）中國歷史上之古地因漢族西來取道於此諸地（四）國防之要區强鄰逼處勢所當防現値俄國紛亂匪黨南侵尤形重要已現在急應從事進行者三事（一）交通該地等之交通不便已極如自迪化寄信至北京須四十五日始可達電報亦須兩星期歷游新疆各城曾費時五閱月由迪化回北京更覺長路迢迢故當先從築路通汽車爲起點而後文化實業一切方可進行也（二）文化該地等因交通不便文化固難昌明尤以種族複雜有蒙古·滿州·漢人·纏回·漢回·布魯特·哈薩克·塔奇克等之别故益難於開通其人民往往爲漢人所役使此後對於文化一層實爲當務之急也（三）實業該地等礦産等藴藏之富已如前述河套方面尤可具興業獲利之希望其餘今日應辦之事如製革·織毛·麵粉·製鹼·牧畜·開荒·銀行·等類皆是也以上所述俱自實地觀察得之華僑與國内人士將來如均注意西北方面實爲至幸也」衆遂論叙一切至十時始散 
[昨日廣告公會之交誼會]  
　　中國廣告公會爲世界廣告總會之一部分凡上海報界·印刷界·工商界之與廣告事業有關係者皆可爲公會會員總計華籍西籍共一百二十五人昨日下午開第一次交誼大會到者三百餘人假新閘路簡照南君之南園爲會場園廣袤七十餘畝秀木成蔭風光雅絕闢大廳兩間爲跳舞塲張大布篷於草地爲遊戲塲大廳與布篷相距百步循蹊徑可達簡君慮及天雨乃建蘆廊於兩塲之間旁設几桌椅凳地鋪蘆布木反昨逢大雨滂沱而來賓往來得免泥濘者受簡君之惠也 
　　三時開會預定秩序有跳舞·音樂·滑稽跳舞·口技·戲法·攝影·演說等七項先爲跳舞與音樂在二塲同時舉行來賓有顧此失彼之憾然應接不暇尤感興趣音樂爲旅滬粤人之中華工界音樂會全體工人抑揚動聽跳舞者中外士女八九十人自三時以迄五時三十分鐘共舞四次司樂者爲豐順飯店音樂隊華人舞蹈頗不多見昨日則有韋榮絡君吳仕光君夫婦唐乃安君之公子及盛保之夫人唐瑛女士甘小姐等以莊嚴之色相作諧和之舞蹈中西參綜盛極一時蓋自前法國總理班樂衛到滬時在大東旅社中西共舞之後此其第一次盛會也舞蹈之後爲津人王堃山君之口技亦名人人笑不假弦管作虫豸禽獸扯鈴軍樂之聲闔座莞爾其次爲李松泉君之戲法李君手段之巧妙久著盛譽昨以撲克牌翻覆幻變神妙之極雖賣技者望塵莫及所惜時間侷促尙有多套不及試演戲法之後精武體育會依隨中華音樂會之五音合奏作滑稽跳舞紙冠粉面無待跳舞之滑稽即見其化裝亦是引起甚深厚之興味四時半集會員來賓共攝一影（由兆芳及亞細亞兩家攝）廣告公會副會長張竹平君即在曠場上作簡明之演說略謂『今日廣告公會開第一次交誼大會承來賓不棄冒雨而來實深榮幸復承簡照南先生熱心贊助不但假此園作會場獨力擔任一切布置並備優美之茶點相欵待至意盛情尤可感謝簡先生令聞一世凡今日到會者藉此機緣得望見丰采茲請簡先生有以敎吾儕」簡君照南之演說略曰「今日承諸君惠然肯來實爲小園生色不少鄙人得見嘉賓亦深以爲榮竊廣告事業與商業有密切之關係歐美各國商業繁榮所得於廣告之效力者實多而在吾國近年雖進步不少但究屬新進故爲吾國商業前途計對於貴會抱有無窮之希望誠得廣告業與商界提携彼此助長則假 
[廣告公會交誼會攝影]  
以歲月吾國商業不難與歐美並駕齊驅惟吾人共勉之而已謹請三呼萬歲以祝前途」次廣告公會職員海格君演說先對於簡君表示謝忱並謂「中國廣告公會是世界廣告總會之一分子目前加入者雖限於上海將來當能推廣及於全國吾人自有廣告公會之後必求有益於商業及廣告事業其中尤有爲吾人所應知者即廣告採用科學的方法以忠實之表現收美滿之效果而已」云云以上演說均由謝福生君中西繙譯其次張竹平君報告散會後在大門左右奉贈紀念品（由來賓自向袋中摸出每人一份品類甚多）請來賓毋以其微而哂納之其次海格君又謂意與未盡請爲最後一度之跳舞言畢而室内樂聲又作中西士女又連翩携手入場舞蹈及散會已五時三十分鐘矣 
　　昨日之會中華工界音樂會精武體育會及李松泉君之友誼的贊助實堪欽佩而簡君照南周到之布置豐美之欵待始終義務尤可感激華籍來賓中有爲一般人所注目者有勞敬修·歐彬·勞澤生·王煥南諸君簡君除親自在場照料外並委託鄭健廬·簡琴石·李謨·鄔挺生諸君擔任佈置招待廣告公會之臨時幹事則有張廷榮·林慕婁·戴思茂·桑特斯·張竹平·姚君偉·沈能毅·謝福生·潘公弼·海格·史德孟·鄺富灼·諸君會外預先布置一切則以戴思茂君獨任預備至一星期之久不辭勞頓亦殊熱心贈送紀念樣品者（非賣品）有美孚洋行·茂生洋行·愼昌洋行·華革皮鞋公司·五洲藥房·科發藥房·馬玉山公司·英美烟公司·南洋兄弟烟草公司等八家云 
[昨日銀拆驟漲之原因]  
　　本年以來滬地銀拆殊極鬆動常在三分五分之間惟陽曆二月中曾稍高至一錢左右即絲繭茶新貨登塲亦皆平穩蓋出口貨無大宗交易也乃昨日上午銀拆忽升至二錢五分下午又漲二分至二錢七分外間謂交易所信託公司之關係後悉因某銀行查庫値星期日該行拆進現銀故驟然升漲今日必可回平矣 
[滬寗車運新麥來滬]  
　　蘇屬江北一帶新麥已經上市前昨兩日滬寗鐵路由南京鎭江裝來新小麥五車計六百餘包均運抵上海麥根路俟貨主持有提單至棧始行提取 
[絲繭業組織交易所之消息]  
　　邇來絲繭業創立交易所一事哄傳已多日聞其内容分爲二派將來恐同時有二所成立一派爲絲繭商所組織一派爲絲繭總公所所組織昨聞有廠絲同業討論會者發出通告遍請各廠總經理約於今日下午四時在一品香叙餐其目的實欲聯絡二派感情合併爲一云絲廠夥友湯秉乾等昨發各絲廠通告云逕啓者頃聞同業組織絲廠交易所吾各廠夥友爲助理絲廠切近機關似宜一例入股分沾利益茲定於陰曆五月二十二日（即禮拜一）上午十句鐘請每廠同事中推舉代表一人齊集閘北絲廠會商處（即恒豐絲廠内）公商請求辦法合函通告即希台鑒臨時發起人湯秉乾朱梓棠謝蓉生王綬蓀陶緝敬陳明善倪德祥楊煥章姚鏡波錢樹堂錢筱琴胡錦棠王鴻紳夏春樵錢維賢張楚才汪葆坪石根生周岐山黄吉泰張麗傳屠幼琴陶瑞春張韻生 
[縣商會常會紀事]  
　　昨爲本月第四星期上海縣商會例開常會之期預由該會通函各會董查照在案昨已屆期於午後三時開會會董胡訪鶴張樂君姚伯棠馬驥良吳芹甫徐炳輝孫永年王伯塤傅佐衡王杏塘陸竹坪等相繼到會列席與議首由會長姚紫若姚慕蓮報告各項經過情形次即宣言前經本會籌集春振九萬元内以五萬元撥解北省災區以四萬元請上海慈善團散放曾經查明稅所散收共有一萬二千餘元應劃外再由本會找足三萬七千餘元之現欵合成五萬元乃財廳近復催找實因劃欵一層未能清楚致多誤會之故公决應行再向俞稅所長查照議案應將貴所征收之稅欵趕緊詳明財廳核示以全商界之信用云云尙有認稅一項現奉財廳令知均須加增三成連特捐一併列入以便繼續代征等因旋由洋廣貨業代表胥春瑜袁厚生皮裘業代表應尹卿到會討論增加認稅並否認特别捐等由當由會長慰勸良久仍無允意須再邀集同業商榷後再函復云云議畢即行散會 
[烟酒聯合會常會紀]  
　　中國烟酒聯合會昨開星期常會首由陳良玉主席報告接得上海總商會轉到財政部復電内開京綏鐵路新增百貨統捐業經飭京綏鐵路商貨統捐局核議即經該局令飭所屬各分局卡察度各地商業情形妥爲研究應否變通俟各分局卡呈復到局再請示遵除俟該局妥議辦法呈復到部再行核辦外合先電復等因報告畢俞葆康言西菸一項統計沿途費稅已徴至値百抽一百餘倘再加增此項新稅實屬無力擔任現經同業公决推派代表赴津會同天津商會及各省商會赴京請願至今貨物停運市面大受影響金印侯言外烟値百祇抽二五一稅通行華烟則層層抽捐已增至値百抽百餘豈堪再加負擔無論如何萬難承認次報告浙江菸酒事務局復電内開紹興收回支棧係阮社等十三支棧經理辭職維繫無方始飭分局改組至本年吳前局長編定缸額並無復查之舉用將經過情形特電奉復等因旋經公决今日紹酒業代表未曾列席此事究屬如何應函知紹酒代表於下星期到會陳述原委再定辦法次報告接京師來函菸酒債欵已經當局中人獨主簽約並未經閣議通過行踪異常秘密當局者亦多數甚不謂然一俟查明眞相再行電告公决除先致電力爭外俟得眞相再籌對付議畢時已五鐘乃搖鈴散會 
[各女校續議少女團之組織]  
　　前日（星期六）午後五時神州·南洋女子師範·愛國·女子體育師範等校代表爲繼續商議中國少女團事仍在崑山路十一號半女青年會開會仍由趙佩文女士主席是日討論之要點爲團訓·志願·原理等項現議定團訓爲德智體羣四字徽章如下圖　三角形爲德智體而羣則在其中聯絡一切志願有四句（一）追求眞理（二）盡國民之責任（三）隨時隨地扶助他人（四）遵守規則原理有十條（一）精神活潑（二）愛護動物（三）節儉（四）友愛（五）清潔·（六）服從（七）誠信（八）愼敬（九）忠心（十）世界觀念至於團名尙未確定但有一事已决定即必不採用軍字須用團或其他更好之字因軍字與今日世界觀念不合也尙有服式·栽培·敎練員等事因時不及擬於星期四午後四時仍在原處討論並聞今秋約九月初旬在女青年會設一短期學校專事敎練各女校之體操敎員授以關係類乎童子軍敎練員之各種智識云 
[劉式訓携眷回滬]  
　　外交部次長劉式訓及其夫人由京南下乘津浦路車於昨日抵寗轉乘滬寗路特别快車於昨日（二十六日）下午十時抵滬 
[十誌新世界之兇劇]  
　　包探偵獲開槍人華捕傷勢轉危 
　　新世界游戲場北部發生開槍兇劇死一印捕傷一華捕陸續查獲關係人八名押候訊究等情已九誌本報茲經老閘捕房包探黄潤甫偵悉開槍人趙長山逃匿無錫於前日稟請公廨備文偕同探夥西探前往報請該處警局派警協往北門外新世界旅館内將趙拿獲當晚寄押警局於昨晨乘頭班火車押解到滬帶入捕房經捕頭向趙詰問口供堅不承認開槍諭趙押候解送公廨訊核並悉受傷之二百六十二號華捕樊德功當時係被槍彈從前胸射入由後肋而出流血極多自送公濟醫院療治以來日前已有生命可保無虞之傳說詎昨日該捕受創之處忽增痛苦有無性命之憂刻尙難必云 
[復旦大學同學會開會紀]  
　　昨日午刻復旦大學同學會假座一枝香開會並舉行聚餐到者唐伯耆·錢智修·張一志·朱承洵·朱應鵬·邵仲輝·周越然·閔憲章·范季美·陳鍾英等數十人由副會長張季量君主席（會長于右任未到）首由主席報告上屆會務並聲明職員任期已滿應照章改選當由邵仲輝君提議修正章程改會長制爲理事制討論良久經多數通過並議决理事以七人爲額由七人中互推主席及書記各一人主持會務即用聯記法投票選舉其多數當選理事者爲邵仲輝張季量范季美張一志畢靜謙陳鍾英周越然嗣復議决事件兩項（一）贈送母校體育部八大學聯合運動優勝旗一面（一）定七月三號開茶話會歡迎本届畢業諸同學入會四時散會 
[考察歐美敎育團卽將回滬]  
　　省立第六中學校長蔣省盦第二師範學校校長賈季英等五人於本年一月間奉派赴歐美各國考察敎育定期六個月歸國茲悉蔣君等由香港來電云二十七日可以到滬並聞鎭江六中方面公請職員薛吉人代表來滬接迎持有該校職敎員學生全體致蔣 
 
 
 

Page 15

 
 
君函定二十九日在校開歡迎大會請蔣君先期回鎭屆時該校全體並擬整隊至站歡迎云 
[日學生攷察團出發]  
　　日本同文書院學生考察團一百餘人於昨日（二十六日）晚乘滬寗路夜班快車赴寗轉往各地考察矣 
[調查輸出貿易之通告]  
　　江蘇實業廳長近派葛文灝君來滬調查輸出貿易昨由葛君發出通告云文灝奉江蘇實業廳訓令來滬調查輸出貿易業由總商會國貨維持會介紹親赴各業公所公會工商協會及各大工廠商號調查惟上海區域旣廣各項廠號其出品可以銷國外者又頗多調查遺漏勢所難免茲特將輸出貿易調查辦法登之報端務希有關係之各大工廠商號按照後列辦法繕就報告寄送總商會轉交可也葛文灝謹啓「江蘇實業廳輸出貿易調查辦法」一凡經營輸出貿易之公司商號以及各項殷實廠號其出品可以行銷國外者均在調查之列（俟調查告竣編印中英對照商業名錄分送外國商人以爲推廣出口貿易之助此種辦法在各廠號實與登廣告無異幸勿漠視）種類略舉於後絲茶綢緞土布夏布地氈花邊刺繡草帽辮草帽蓆籐柳器籐麻桐油石膏明礬銻蛋汕餅雜糧機器麵粉罐頭食物牛油猪油腸猪鬃羊毛頭髮鷄鴨毛牛羊皮一輸出貿易調查表式如左商店或工廠名稱地址經理成立年份商品包裝商標銷售國别電報掛號電話號碼備註（商品應將種類質地式樣大小尺寸效用等項分别列舉如將全年産銷額及價格報告者尤佳各廠號願將資本額報告者可塡入備註欄其商品曾經中外賽會得奬者亦可於備註欄詳塡）一凡各廠號應將右列調查表式用藍格洋紙（即普通十八號西抄簿用外國紙）詳細繕報一凡工廠商店牌號地址經理姓名及重要出品或係譯音或加特别標記宜自行譯注西文以免錯誤其願由本廳代譯者聽一商標式樣及其商標非文字所能表明時應備具照相圖樣以期一目嘹然一商品價格及其所用權度得各就習慣繕報務使外人明嘹俾便交易一各廠號如備有出品自錄及圖說得隨同調查報告交本廳委員帶轉一各廠號願將貨樣寄贈者應逕寄本廳本廳當呈送農商部寄駐外公使領事向外商介紹一本廳將設輸出貿易品調查處此次調查如有遺漏各廠號仍可按照右列辦法併調查處規則（即將頒發）隨時函報本廳 
[報關同業開會紀]  
　　日昨南北市報關同業在城内蓬萊路公所内開全體大會到者同業三十餘家會議事項因太古怡和招商日清等九公司前因整頓查核重量起見擬請海關添雇員司查核所有費用由九公司擔任一事與吾業大有利害關係前經邀齊北公所同業開會討論公决一致反對曾會銜函復總商會函轉去後茲接總商會來函謂運貨稽遲不利貨商而九公司以爲决不致有稽遲不利運貨之事蓋查核重量辦法須於輪船裝貨離埠後在海關執行即希轉致關係團體重行考慮竊信考慮後其承認所述之提議云云當經報關同業討論之下仍决意反對惟因到者未及全體礙難取决且待北公所開會聯合對付衆意僉同遂散會 
[明華銀行宴客紀]  
　　北京明華銀行之上海分行曾於上星期宴請同業昨晚七時該行復假座一江春宴請各界人士到者三百餘人該總行行長爲童今吾昨晚宴時由該分行邵芷湘行長與童廣甫童汝蕃等招待至九時始散 
[撥派兩軍艦運餉分發]  
　　海軍總司令藍建樞因海軍部積欠艦隊薪餉及各機關費爲數甚巨於日前晉京到部請領等候日久僅止領到票欵數十萬元到滬後當即轉向中交兩銀行設法兌現俾資應用茲因各艦隊催領煤餉刻不待緩是以藍總司令飭派定安軍艦將是項餉銀運送前往閩厦點交各艦艇領收靖安軍艦則運赴長江上下游各艦艇點收以應軍需該兩艦當於昨日分别起運矣 
[蘇州旅滬同鄕會開會紀]  
　　蘇州旅滬同鄕會前日（星期六）三時在廣西路寳安里事務所開歡迎會歡迎第三届新當選之正會長楊叔英·及貝陳兩副會長就職董事到者二十餘人首由汪星一致頌詞各職員鼓掌表示歡迎次三會長答詞列席後楊會長提出議案擬仿照寗波紹興兩同鄕會辦法分隊徴求基本金五萬元建築會所共分爲二十隊每隊徴足洋二千五百元並先自認兩隊約期兩個月竣事衆一致贊成當經貝潤生張知笙鄭伯壬席立功施善畦周渭石顧子槃奚蕚銜張蘭坪顧棣三盧少堂陸翥雙汪星一尢懷臯徐蓮舫王介安徐枝春翁印若程頌周諸君踴躍擔任或獨任一隊或合領一隊當席認定已超過十隊以外云 
[金華八縣旅滬同鄕會成立記]  
　　金華八縣旅滬同鄕會於昨日午後二時開成立大會會場在西門斜橋腿業公所到會者有趙慶華（郭少葵代表）郭少葵吳夢非鄭雪江張衡甫丁乃剛朱少章等數百人公推郭少葵主席朱少章蔣沸泉紀錄首由主席致詞畧言吾同鄕之旅滬者年來逐漸增多工商政學各界均有其人同鄕會之組織實爲必要之舉此次籌備怱促而今日到會之人數則頗不少足見吾同鄕尙毫有合羣性也云云次按照秩序爲修改草章主席逐條付討論結果關於會費及職員任期等均畧有修改修改畢按照秩序爲推舉會董互選會長當公推趙慶華唐乃安郭少葵鄭雪江張衡甫吳夢非丁乃剛郭伯寛朱少章等六十人爲會董正會長當選者爲郭少葵副會長當選者爲諸葛泰其餘各項職員則另定下星期日（七月三日）午後二時仍在腿業公所開會董會互選云 
[學校消息彙紀]  
　　第一商校南市陸家浜省立第一商業學校今届暑假有本預科畢業生四十餘人現已考試完畢定七月三日放假即於是日上午舉行畢業式由黄校長授給證書九月二日開學 
　　大同學校昨日爲北福建路大同學校假寗波同鄕會開游藝會先由該校長葉雲峯讀開會詞澄衷中學曹校長演說繼由該校學生表演次承天·滬北·北區·及其他男女各校次第奏演又有繆女士之鋼琴獨奏姚繼唐之火棍該校學生繆某英文唱歌中華武術會之武術雅歌集之古劇來賓到者甚衆散會已七鐘矣 
　　勤業女師範西門方浜橋勤業女子師範定於七月六·九·十三晚假寗波同鄕會開游藝會籌欵除本校學生表演自編新劇·各種跳舞·拳術·幼稚生表演等外並請上海著名男女學校及團體如中國女子體操學校澄衷等校及青年會游藝部童子軍孤兒院中華武術會精武體育會中華拳術研究會全國青年協會新到影片等二十餘團體加入助興 
　　專科師範黄家闕路上海專科師範學校昨日午前八時舉行普通師範科學一次畢業式先由畢業生向國旗敎職員及同學行禮次授與證書次由吳校長訓詞畢業生答詞茲錄畢業生姓名如下談經陶矞雲唐學詠李紀唐張浩徐仲達戚啓源宗紀成張雪蕉吳岡張開元莊世超蕭之文沈世詠陳德炳陳承義郭家聲黄遠翹葉廣萋 
　　思敬小學西姚家弄思敬小學校係朱氏設立中分幼稚·國民·高等三科於今五載學生已達五百餘人昨晚朱氏族人會宴於鴻運樓商業擴充校舍辦法到者有節香桐生樹翹季輝薪之伯棠子才友能月生雷生樂芹禮耕企雲等咸謂敎育非尋常義舉可比朱氏當盡綿力爲社會謀幸福爰各分認建築校舍經費達萬元之數倘再不敷擬向至親好友及學生家屬勸募以補助之所需地基聞由祠堂公産内捐助云 
[小學敎育研究會開會紀]  
　　上海小學敎育研究會昨日上午邀集各小學校職敎員至尙文路勸學所開普通研究會到者有縣立一高等十四學校校長敎員等十八人十時開會由李所長主席議决如次一件議提出於省敎育行政會議的議案議决提議案如下（一）請選派小學教員加入國外敎育參觀團案（二）請組織全省小學敎育研究會案（三）請奬勵小學校新著作（四）多級小學校宜行科任制的主張（五）請敎育廳呈請敎育部改定每學年分爲兩學期一件議以後舉行演講會辦法議决時期如在星期日宜於午前演講員以一位爲宜演講後加以談話議畢時已逾午遂退席本學期研究會於兹告止俟秋季始業再訂時日賡續進行經李所長邀留各員午膳而散 
[吳淞東區救火會選舉紀]  
　　吳淞東區救火會於前日（二十五號）開第二屆選舉會午後一時會員全體列席首山正主任許仲良報告上屆經過情形及收支各欵並對於會中現狀及將來各項進行方針次即投票選舉公推劉友桐爲監選當衆揭曉計正會長俞葆邨副會長徐質君正主任許仲良副主任徐戬揚朱維珩幹事劉友桐等七人當選不日另開職員會新舊交替云 
[閘北三段救火會歡迎會紀]  
　　閘北三段救火會於本月二十五日下午二時開歡迎會歡迎本屆新舉會長屆時正會長陳炳謙·副會長黄季植鄧志揚·董事俞宗周·俞星曜·徐其相·張晴甫等及全體會員到會（職董鮑咸昌因事未到）公推俞宗周爲臨時主席秩序如下（一）奏音樂（二）振鈴開會（三）主席致歡迎詞（四）主席報告收支賬目及辦事成績（五）討論進行方針議畢用茶點而散時已鐘鳴四下矣 
[慈善副劵開奬紀]  
　　昨日慈善副劵在南市久大碼頭開奬上午九時半起中午十二時竣事計頭奬一萬四千三百三十二號紹興廣彙源經售二奬二萬四千六百七十一號本埠有利源經售三奬一萬六千五百四十號蕪湖廣萬源經售 
[幼童灌醉斃命之免騐]  
　　婦人楊吳氏之五歲兒子桂生遭素識之徐金寳用原梁灌醉不醒翌日即氣絕斃命經該氏與姘夫劉德山等將徐毆打致徐頭而受傷由警拘送二區警局轉送地檢廳訊辦在案茲悉此案到廳後奉孫檢察官提訊之下以徐所傷無礙判令交保劉德山收押楊吳氏斥退而該氏以子遭慘死姘夫又遭被押因此心不能甘乃於前日下午又投該廳具詞稟請相騐以雪子寃云云昨日上午由孫檢察官沈檢騐員等前赴斜橋附近該氏家中相騐孫君等旣抵氏家即據該氏稟稱我子實係酒醉致死現在可否請求免騐惟在押之劉德山請求釋放回家以便與死兒一面訴畢大哭孫君得供照准免騐諭着具結趕緊收飱並諭該氏曰在押之劉德山俟本檢察官返廳訊明核辦 
[兩汽車互撞]  
　　昨日下午三句餘鐘福州路口西藏路有兩汽車互撞車中三婦女皆跌出有一朱姓女子受傷頗重當經巡街捕到來將受傷女子送往仁濟女醫院醫治一面帶兩汽車夫入老閘捕房請究 
[侵佔路棧貨物案已判决]  
　　滬寗鐵路管理局稟控麥根路棧房司事陳爕臣趙菊生閔羅釗鍾世有姚裘根黄志堅鍾鴻章等串通船戶徐杏生並收買贓物之徐逹卿等侵佔棧房中所堆一百七十六包之花生黄荳及小麥等一案各精已迭記前報茲悉此案自發生後上海地方檢察廳陳燮臣等九人分别傳案訊供明確起訴審判廳請爲公判前日下午該廳陳備三推事官會同張檢察官開庭審理命提陳爕臣等至案陳供年三十五歲寗波人鍾世有供年三十二歲寗波人姚裘根供年三十四歲本地人黄志堅供年二十歲廣東人同稱民等四人係在麥根路鐵路四號棧房爲司事並無將棧中貨物私運出外售賣求察質之趙菊生供年二十二歲本地人閔羅釗供年二十一歲江西人鍾鴻章供年二十四歲寗波人同供我等三人係在該路二號棧房爲司事並無不端行爲求鑒徐達卿供年五十六歲本地人住陸家浜去年十一月間有殷魁文呂培堂等前來糾合集成十股每股五十元共計五百元殷得二股呂得三股民人自得五股立有契約專收各路棧房中地脚各貨是實問官得供問曰此項地脚貨是否爲爾子徐杏生帮同裝運供是的又問爾每包出洋若干供四元六元不等惟此案發覺保由呂培堂殷魁文等主動但彼等爲該路賬房中人員倚該路之勢力以爲得功先則糾合民人合股營生繼而來案告發應請廳長提案一併究懲徐杏生供年二十四歲駕舟生理問官問曰此項物貨誰人囑爾裝運供由呂殷二人囑裝是實又問在何號棧房起出供二號四號棧房中扛運下船又問爾旣迭次在該棧房裝貨則棧房中之司事爾可認得否供棧房中發籌先生民人均皆認得惟不知姓名問官得供遂命徐杏生當庭逐一認明誰在二號棧房誰在四號棧房杏生奉諭一一指認無訛問官命提呂培堂至案供年二十九歲蘇州人在滬寗鐵路經管總棧房因麥根路棧房中時有缺貨情事查棧房中之地脚係由運輸公會派人經理而民人責有攸關因此佯與徐達卿合股實則欲探其究竟是以又使殷魁文附入帮同偵察是以徐達卿收贓後民即報告局長稟控到案是實問官得供一再駁詰各執如前時各被告所延之律師亦相繼起立略謂呂培堂旣稱欲探其中内幕佯稱合股營生則何以直至此項私貨收有一百七十六包之多方始告發足見其中另有黑幕應請堂上注意問官會商之下遂諭辯論終結判令分别收押候判呂培堂斥退旋奉問官又提各人至案宣判徐達卿徐杏生故收贓物罪業已成立判處四等有期徒刑着各監禁一年陳爕臣黄志堅趙菊生鍾世有姚裘根閔羅釗鍾鴻章等七人侵佔公務上管有物之所爲罪亦成立姑寃判令各處監禁一年以儆 
[回國華工領欵涉訟]  
　　皖人韓福祥前至法國地方工作日前期滿回申至中法實業銀行内領取工資因韓將合同遺失該銀行恐韓有冒領情事故不照付詎韓吵鬧行兇當由該銀行鳴捕將韓帶入捕房昨解法公堂請究先由中法實業銀行遣人到案聲訴前情並稱韓如有保人即能照付詰之韓福祥供民人實山法國回申在輪時將合同遺失今有銅牌爲憑惟民人在申人地生疏無人肯保在蕪湖地方即有人作保請求察核中西讞員會判將韓開釋並諭曰蕪湖商店如能代汝作保儘可具稟官廳轉知本廨候核可也 
[幼女自投濟良所]  
　　前日有一女孩自投濟良所聲稱伊名蔡四寳現年十一歲無錫人上月間由伊母蔡吳氏挈來滬地得洋一百元價賣與鴇婦朱慧仙帶入浙江路小花園渠所開之妓院内學戲預備爲妓侑酒因日遭朱鴇凌虐故投所求救等語當經該所西女士將蔡四寳收留一面通知捕房查明情形以便送請公共公廨發落 
[身藏煙土之科罰]  
　　蕭潤生身藏烟土兩大包於前日行經法租界小東門地方爲捕查獲帶入捕房昨解法公堂請究先由捕頭稟明前情詰之蕭供認私帶烟土不諱中西官判蕭罰洋五十元充公烟土没收 
來件 
[海峽殖民地敎育條例施行之經過]  
　　林文慶之被誣新進派之攻擊（新嘉坡華僑一份子） 
　　新加坡海峽殖民地施行敎育註册新律海内外同胞以關係華僑敎育前途匪輕特加注意惟距離較遠者傳聞失實不明眞明致爲華僑盡力者轉冒不韙之名殊可憾也查此事爲該地學司提議由議政局通過所謂註册者即向來各社會須向政府註册幷立規章逐年報告會友及收支等項唯學校前時無此條例茲乃不拘何種僑民創立之學校均須一律註册然其主要目的在取締華僑學校故條例之實行於華僑最感不便而力圖取消也顧英屬之頒行此條例亦非無原因試分述如次（甲）新加坡華僑創設男女學校近三十校經費槪由僑商捐籌董事由各校自舉所聘敎職員頗爲複雜且無良好機關爲之統一不惟收效遲滯而校中或屢生事故輒藉報紙互相攻擊致居留政府視同一般社會而嚴行取締其原因一（乙）五四運動抵制劣貨有一部分敎員集會演說不願居留異域爲秘密運動迨事後發生工人暴動傷斃多人政府指爲擾亂治安好頒示軍律竟月不除幷將演說二敎員拿禁押送出境其原因二（丙）歐戰息後英屬舉行視捷大慶典闓坡若狂我華僑因青島問題絕不加入蓋先日發現傳單禁阻幷宣傳種種威嚇英政府由是大不滿意於敎育昇其原因三此外如華僑不守入國問禁之戒舉動失愼屢爲政府所輕視且國内軍閥橫行南北紛爭國際地位日形墜落遂致敎育條例提出議政局以多數通過迨至本月一日已實行矣（未完） 
雜評二 
[僑商敎育（訥）]  
　　各國在中國謀商業上之立足地無不先之以敎育此何以故以商業言非先儲商業上知識則不足與人競爭以家庭言非先有學校以敎育兒童則不足以令商人安居而成爲社會以對華言非有學校以爲溝通感情研究民性之具則不足以去商業上之障礙故凡在華商業發展之國無不爲其在華敎育發展之國觀前日美商會擴充學校之計劃即可以槪各國之情形也返觀我國旅外之僑商則何如我僑商亦何嘗不以擴充國外敎育爲急要然而於施行上能如外人在華敎育之順利乎同一僑商苟外人在我者能自由發展而無阻而我之在外者不能得同樣之便利則不免爲遺憾矣故我希望各國政府對我僑商敎育予以相當之援助苟有障礙則力謀所以去之如是則僑商之商業安我更希望在外僑商盡力以謀發展敎育遇有困難則不惜委曲以達之如是則我國外敎育亦可與商業俱進 
公布欄 
[上海地方審判廳]  
　　判决主文（民一庭）一件判决朱厚甫與陳傑爲稅欵控訴一案主文本件控訴駁回本審訴訟費用歸控訴人負擔▲一件判决冷欣甫與張耀記租屋涉訟一案主文民國路宏豫里一號開設張耀記窰貨店房屋一幢准冷欣甫與張耀記解約收回管業訟費歸張耀記負擔一件裁判徐紫峰聲明抗議一案主文本件抗議駁回▲一件决定陳小新與高炳勳爲贖房聲請再審一案主文本件聲請照准▲一件判决計淵房輿林錦笙房租糾葛一案主文被告應付原告所經理之哈華托公司房租洋五十二元二角並應遷讓訴訟費用歸被告負擔▲一件决定葛會林與葛恩倫因租田涉訟控訴一案主文本件控訴駁回控訴訟費歸控訴人負擔（民二庭）一件决定陳孫泉與沈少　因田産糾葛控訴一案主文本件控訴駁回本審訴訟印紙費歸控訴人負擔▲一件判决諸顯周訴陳芹生爲贖田涉訟一案主文陳芹生管業之上邑二十八保七圖聲字圩第一百四十四號則田二畝四分四厘三毫應准諸顯周贖回訟費歸陳芹生負擔▲一件判决呂根生訴顧寳生等爲同居涉訟一案主文顧翠林應與呂根生同居顧寳生不得阻止訟費歸顧寳生顧翠林負擔▲一件判决左廷邦與唐馥棠因通行權糾葛控訴一案主文本件控訴駁回本審訟資歸控訴人負擔▲一件判决奚阿彌聲請撤銷和解准予再審一案主文本件聲請駁回▲一件判决陸章章與陸阿苟田單涉訟一案主文本件控訴駁回本審訟費歸控訴人負擔 
　　批示一件劉桂福呈爲嚴氏恃變滋擾請求備案由呈悉嚴氏如敢糾衆恃蠻滋擾儘可臨時訴請法辦無庸預爲備案此此▲一件姚炳南狀保宋興嶺由據吏查報該茶館並非該民所開設礙難准予具保此批▲一件張金生狀請執行由狀悉准予飭吏議判執行此批▲一件王松記等狀請傳案由狀悉候傳價權人訊奪此批▲一件倪阿金　交欵洋由准交此批▲一件劉夢華狀請銷案由狀悉准予銷案所有交案摺據並准來廳繳證具領上批▲一件毛鴻狀領賬簿田准領此批▲一件吳林春狀請給領由狀悉本案卷宗尙未奉江蘇高等審判廳發回所請應從緩議此批▲一件季裕慶等狀領欵洋證據由准領此批▲一件王瑞嘉狀領欵洋證據由准領此批▲一件王傑狀領洋據由准領此批▲一件夏少堂狀請銷案由狀悉准予銷案所有該民前交之期票三紙並准發給徐菊卿具領此批▲一件徐紫峰聲請抄錄由朱志和保嚴林泉之保狀准予抄錄此批▲一件張顧等呈爲依次立繼請求立案由呈及抄件均悉查該氏等以所和爲文彬嗣子旣經憑同親族立有預囑據是已有證明方法自毋庸再行立案仰即知照此批▲一件金長根狀請執行由狀悉准即飭吏照判執行此批▲一件姚伯華狀領欵洋由准領此批▲一件劉明啓狀領單據欵洋由准領此批▲一件施友仁狀交欵洋由准交此批以上六月二十五日 
[上海地方檢察廳]  
　　批示陸少雲狀悉竊盜案件起獲贓物例應發還失主至該典當商等收當盜贓有無故意自應就案論案不能慨括認定所請推舉代表請求立案之處應毋庸議此批▲孔九子狀悉案已起訴候送審判廳核辦此批▲楊書樓狀曁附件均悉候送審判廳核辦此批▲胡陳氏狀悉案已起訴所請應毋庸議此批▲華承煜狀悉所訴是否屬實仰候傳訊核奪票根簿等暫存此批▲朱筱昌所訴是否屬實仰即來廳訊騐此批▲吳培忠狀悉爾在警廳交保開釋不得謂無犯罪嫌疑所請提究誣告之處着毋庸議此批▲楊陸氏狀悉案已起訴候送審判廳核辦此批▲王周氏狀悉該氏之子王和仙帮助他人私藏鴉片意圃販賣一案業經查明確是鴉片並非漆料勿再飾詞此批▲羅姚氏狀悉爾子已捨棄上訴應即送監執行所請交保之處於法不合特斥此批▲楊王氏狀悉查此案係因離婚條件發生糾葛故作種種危詞實則毫無憑據所請不准此批▲王振經狀悉案已判决仰即知照此批▲沈玉才狀悉仰邀爾兄來廳候訊母得延宕此批▲姜惟和狀悉准送執行此批▲蔣陳氏狀悉案已起訴候送審判廳核辦此批以上六月二十四日 
　　批示朱松亭狀悉本案業准淞滬警察廳查復爾女小紅向與張祁氏之子成奎姘識至今不顧母妻贍養張祁氏因至爾家尋覓伊子與爾女口角後各散次日爾復帶領妻女前往張祁氏家尋衅致啓紛爭由區解廳飭科訊騐除張祁氏右脅稍現齒咬痕跡外爾女小紅邏騐幷無傷痕當以爾女對張祁氏加暴行爲未至傷害及誣告張祁氏違警之所爲係屬非違警罰法第五十條第一項及第三十九條第一項之規定併科拘留二十五天業於本月十五日期滿開釋在案等因准此查爾女踰越防閑爾猶縱害不問致令違反警章被處拘留不知悛悔來廳飾瀆殊屬刁狡應將本案却下不予受理此批▲錢長安爾媳與干小龍同一廠工作則早晚相遇同行本屬常事不能爲誘拐之證據况據爾舉證人吳陳氏供稱本月十五日早上工時與爾媳及干小龍同舟擺渡晚間放工祇　干小龍一人擺渡而回適足證明爾媳幷非干小龍誘拐何得謂爲見證確實所請不准此批▲陸吳氏狀悉候傳案訊奪此批▲蔡早生等狀悉事不干己毋庸再瀆此批▲顧鳴皐狀悉查爾子係因誣告被押茲猶飾詞租護請求開釋殊廳非是特斥不准此批▲羅姚氏狀悉查刑律第四十四條之規定限制棊嚴所請易科之處礙難照准此批▲郭懷信狀悉准予票傳仰即邀同叉袋角紙烟店吳姓曁凌雲齋吳永祥等按日投訊此批▲張李氏狀悉案經訴請同級審判廳核辦所請宥釋之處應毋庸議此批▲周沈氏狀悉案經訴請同級審判廳核辦所請開釋之處應毋庸議此批▲馮周氏狀悉候查明核辦此批▲吳兩生狀悉所訴如果屬實仰候偵查核辦此批以上六月二十五日 
[滬海道尹公署]  
　　批示一件南匯縣公民喬聽泉等呈爲劣紳訐董謀董仍被朦縣給委顯違禁令環叩恩予迅即撤銷飭縣另委以維公益而靖閭閭由呈黏均悉查該鄕經蕭糾紛經年迭經本署令飭南匯縣知事遴選素孚衆望能負責任之公正士紳接充以維公益亦未據確實具報據呈前情仍仰南匯縣知事查照前令從速核辦並將辦理情形尅日報查毋延此批▲一件崇明外沙進　鄕敎育會會長張懷微等呈爲挽留代表環懇核准以順民　由呈悉查此案未據該縣呈報到道究竟如何實情仰崇明縣知事查明核辦具報察奪此批 
[上海縣公署]  
　　批示滬寗紹水木業公所董事張毅等呈爲議决加價請立案給示遵守由批呈悉加給工價旣經雙方議决應准立案給示遵守仰即知照此批價目單存查▲姚賢　呈爲創辦蓄牧謂立案給示由批呈悉該民築池養魚並於池旁空地豢養雞鴇牲畜於鄰田有無關礙候令經董查復核辦仰即知照此批▲二十五保四　圇董徐振祥呈爲勒照逼捐請求轉呈照章辦理由批據呈是否屬實候令上海市經董查復核奪仰即知照此批名單存▲張宗庠呈爲房客恃變覇佔請飭押遷追租由批據呈是否屬實姑候訓令第一警察分所長查案具復核辦此批黏單存▲蘇紹絲線絨經染藝同業公和坊等呈爲補送公所章程及聲明地址由批呈件均悉查閱行規關於提欵議罰均未規定數目難保不滋流弊又行單所列酒資等項亦未將另表檢送無憑察核仰再邀集妥議另呈核辦附件姑存此批 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[上海閒話] [  孳何]  
　　居民程度參差不齊莫滬上若故種種舉動殊難一致如對公德一項論自愛固乏人而自棄者亦屬不少致引起一般外人蔑視此實我華人之羞欲雪此恥非由明達者與夫演講各團體極力提倡勸解於自治公德各項詳細述明不可滬人購物無論日用各品喜購舶來品且每舉以誇示人曰此「大英貨---花旗貨---喬門貨---」言時得意之狀見於眉宇人有不知舶來品而或謂之曰物美則美矣價似太昻其人聞之必怫然不悅曰「大英貨---花旗貨---喬門貨」論物評價不貴不貴彼醉心用舶來品故心目中祗知舶來品無一種不美亦不平心與土貨相比較價昻不之問也嗟夫他國之出品美他國工業界之榮光反而自思正吾國工業界之羞吾不知彼何者足以誇於人購舶來品價無論其廉昻利權同是外溢不知彼何事得意抑彼别有肺腑耶余不得而知嘗聞他國僑民愛用其國貨雖遠適異國而不變較之吾國人在國内而猶喜用他國貨者其愛國心理相去奚啻霄壤哉余之爲此言非謂人須絕對的不用外貨謂可省一種不用外貨即省却一種苟不得已而用時亦不足誇也設盡如滬人之心理適墮外人殖民與商戰滅國之政策人不滅我而我已自亡之有餘彼輩不知猶自得意余思之而寒心言之而更痛心矣（却酬） 
筆記 
[幻情記（中）] [  碧梧]  
　　毓之曰吾有友李頌三者乃芝雲之表兄亦即芝雲後母之内姪也彼嘗告吾如是少青曰彼又焉從知此隱秘毓之曰是則不可知意者其姑母告之者彼並嘗謂初頗愛芝雲欲得之爲婦繼知此情其念遂熄少青自思芝雲果爾爾者即當斬斷情根何以與吾獨用情之深然則此說必不可信殆頌三求婚不得芝雲之許可乃作此奇說以陷之藉洩己恨耳然頌三果欲陷之其道甚多何以獨作此說且芝雲亦嘗謂吾吾倘欲得之爲婦事實上有必不可能者此不可能三字果何所指殆即指此耶少青思之再疑念益熾自計待晤芝雲時必窮詰之以明眞相三日後即星期芝雲如約至眉峯緊鎖一若重有憂者少青覩狀思吾何必逕詰之徒令其羞憤乃僅曰覩君顔色似有憂思曷告吾吾當爲君遣之芝雲曰吾後母有内姪李頌三前曾向吾求婚吾旣以有君在先復以其才疎貌寢直一荒傖吾遂嚴詞拒之彼復央於吾後母前彼輩本自家姑姪也吾後母乃力贊其成吾堅持不可繼且以死爭後母怒甚謂旣不願耦頌三休想另嫁他人也此事發生已一月吾恐君聞而心傷故秘而未述少青覺其語意中有機可乘乃曰頌三所謀未遂憤恨可知或竟造謠以陷君君將奈何芝雲曰吾循乎正道不入歧途彼又何從造吾之謠少青曰雖然彼竟造謠以陷君且直陷君入於魔道蓋彼方陽言君爲石女也芝雲曰君何以知之少青曰吾聞友人言知之且甚詳芝雲曰然則吾無庸更諱君矣傖夫頌三不知何由得知此秘逕告吾後母吾後母即以詢吾嗚呼天吾果如是也吾生旣爲魔女固不當妄用情緣以增罪戾然而旣爲人類孰能無情往者吾初見君一縷情絲即飛躍而動吾已不復能自恃繼思吾旣眞情愛君即當速與君離俾君得向前途自謀幸福然而屢欲與君離而情復不能自禁蹉跎以至於今今者君旣知之請速與吾絕自葆眞情吾不忍再累君矣少青聞言强自支持曰吾第愛君之情非愛君之身君身雖死而至於腐吾情必不可滅况君身今猶在耶芝雲苦勸至再少青矢口不少移 
劇談 
[觀劇質疑] [  舒舍予]  
　　某夕觀某舞臺所演白蛇傳之後部劇事雖無可稽查乃獲得戲臺上一問題爰述之以待解人此劇演至許夢蛟出世之彌月日白氏受難之次塲夢蛟己係童子生所飾臺上懸 
一牌示曰（相隔七年）後逾數塲夢蛟又上更以較童子生稍大之角所飾欲往金山尋父而臺上又懸牌示曰（相隔十八年）夫相隔七年十八年不由劇中人自述乃以牌代表誠戲臺上之新例而亦我國劇塲從所未有之創見也按劇本以叙事爲主體描摹爲要素（唱實次要附屬於藝術中一部分）祇求情節貫通不妨删繁就簡閒塲冗多則不無害全劇之精華速寫二字固可作編劇者之捷徑若夫戲台有牌亦未免近似學校課堂之品予以爲總須劇人自述或個性代表亦可（如坐塲白報名述歷史是）不使觀者疑塞便佳就該劇而言未始不因夢蛟斷續較長以裨補救衡諸情理究覺未妥且舊劇演員程度本極薄弱近今本戲尤多以機關從事今對此戲台上之物苟不加以糾正則後此之相隔云云正多是予編劇者作補漏彌洞之方法舊劇上豈宜有此怪物哉 
瑣錄 
[小談話] [  鈍漢]  
　　女子性情有三變嫁後一變生子女後一變晚年一變 
　　舊社會女子有三忙少年時忙裝飾中年時忙兒女晚年時忙燒香念佛 
　　新社會女子有三忙青年時忙求學壯年時忙服務社會晚年時忙誘導後進 
小說 
[社會小說衆醉獨醒（三五七）] [  瞻廬]  
　　第五十五回探錦被背人求子息點明燈當衆報娘恩 
　　原來這座古刹雖然幾閱滄桑幾經興廢然而推本窮源尙是三國時代的佛寺舊址當時吳大帝孫權受他孔母陳娘娘乳哺之恩曾在赤烏初年替陳娘娘蓋造一座佛寺賜名通元算做報恩酬德傳到唐元宗時因爲他的年號喚做開元所以也把通元寺變易一個字喚做開元寺這便是命名開元的起點開元寺供奉的臥佛也是始於唐代從來佛有無量身行住坐臥在在皆見佛相這尊臥佛不過是無量身中表現的一身特地塑作睡眼模樣表明釋迦文佛滅度之像滅度之際斷緣歸空滅而非滅非滅而滅在那釋典裏面自有無窮妙諦於是承以高座覆以錦衾旁塑諸大弟子各作涕淚悲泣的模樣尙有摩耶聖母像肅立在側神氣悵惘似有興衰之感惟曼殊普賢二大士像神情閑曠似乎超出死生以外比及到了元季張士誠占據蘇州號稱姑蘇王他聽了五行家的說話以爲佛像偃臥不是吉兆當時傳下命令把臥像毁滅改造立像但是佛像立了起來張士誠在蘇州郤弄得立脚不住竟被明太祖遣將吞滅比及洪武年間寺僧德巖恢復舊制又把立的佛像改做臥的佛像其時有一位大文學家宋濓先生曾替德巖和尙撰就一篇「重塑釋迦文佛臥像碑銘」篇中說此像用意精緻形模宛然長六十六尺六寸高一十二尺曼殊等像高一十八尺然而到了今朝寺裏只有臥佛像没有曼殊普賢摩耶聖母種種立像幷且臥佛的法身也和常人無異没有從前這麽長那麽高可見年遠代湮漸漸失郤了故意一般燒香膜拜的人也不曉得什麽呌做釋迦文佛什麽呌做滅度以耳爲目道聽塗說才有這般不可思議的佛門故典盛行於世和尙利用時機揣摩娘娘社會裏的心理錦衾裏面不知安排着甚麽把戲引得許多渴望子息的婦人都向錦衾裏亂掏亂摸竟把莊嚴七寳牀當做商塲裏面的摸彩筩社會心理重男輕女摸着男的宛比摸着了頭彩自然載笑載欣快活得甚麽似的（然則翠娥其有頭彩之望乎） 
餘瀋[  瀟湘白蘋]  
　　名高興謗才大見尤綜觀古今如出一轍每有抱負不凡之士厄於奸人懷才莫售孤憤一腔無可發泄嘆英雄之用武無地鬱鬱以終是不啻快奸人之意自負其生有志之士所不取也如賈長沙之痛哭徒殞厥身千載後不過博得世人一番憐惜夫復何益是故窮且益堅屈而彌勁方可擺脫環境還我本來不爲命運所支配否則天下不平事正多倘不事征服則遍地皆荆棘寸步難移矣世人之有受委屈者其以余言爲然耶否耶 
 
 
 

Page 19

 
 
   
 
 

Page 20

 
 
常識 
常評 
[省議會初選舉感言] [  覺]  
　　省議會初選舉之期近矣關心省政者日以不能得良好之議員爲憂或又愁票價之太昻恐無辦法余聞之慨然 
　　票價愈昻則議員之人格愈低苟其人願以買票當選者可决其必非良好之議員蓋買票爲刑事犯雖幸不發覺而議員其名者刑事禿其實有人格者必不爲也 
　　或曰爲地方盡義務稍稍犧牲何妨余以爲凡事可犧牲人格决不可犧牲若犧牲人格以求爲地方盡義務則地方未受其利而風俗人心已先受其大害其人雖確有爲地方盡義務之心而民治之根本已不啻爲稍稍犧牲人格之一念所摧殘見理旣未能澈底明瞭其所盡之義務亦僅矣吾願地方之公民速自覺悟母再有此似是而非之思想則民國庶有豸乎 
道德叢話 
[選民須知] [  練川農隱]  
　　衆議院選舉已過省會改選日期又將近矣有選舉權者須知選舉之與吾人有密切之關係焉吾人屆選舉時若舉光明磊落公正無私之人爲議員即直接爲吾人福若舉勢惡土豪卑鄙無恥之徒爲議員即直接爲吾人禍不觀皖省嗾使軍官戕害學生之議長趙繼椿議員劉碩等乎前車可鑒欲福欲禍胥由吾民自擇 
　　夫前年選舉之成績如何今春選舉之成績如何昭昭在人耳目無可諱飾但前年選舉之無上手段爲僞造戶口僞造公民僞造選舉票等種種今年選舉則怪劇愈演而愈奇不僅僞造公民僞造選舉票即有眞實之選民赴選亦不容選民之自選千票萬票祇須用兩三個寫手費五六個鐘頭以了之嗚呼選政其尙可問乎但事雖爲少數私人之狼狽爲奸然其咎不能不歸於吾人之放棄選舉權置選舉於不問所致觀皖省學生死傷之慘劇吾民其當憬悟矣 
　　今則省會改選即在目前深望同胞對於選舉務當親身往選勿爲利誘勿爲威迫勿放棄選舉之權以任彼少數私人之作威作福倘偶一不自檢别害即隨之若再遇如今春之包辦主義不容選民親選吾人務當向彼一致力爭勿稍讓步則彼等自不能施其技矣願同胞勿忽視爲幸（乙種酬） 
[西方格言（一五六）] [  謝介子選譯]  
　　清晨自省將作何善事入夜則思曾何所作（富蘭克林）（Ｆranklin） 
　　勇敢爲職業之要務（英吉利諺） 
　　將己之不幸付諸一笑者大丈夫也（丹麥諺） 
　　己之所欲當施諸人（英吉利諺） 
　　眞理雖或衰老而不長逝（意大利諺） 
　　母全不信亦母全信（英吉利諺） 
　　善言出諸惡人之口則少善而多惡（意大利諺） 
　　荒職爲棄職之先聲（英吉利諺） 
　　鳥不能射擊捕之者可以網捕之（丹麥諺） 
　　欲得眞幸福者母食（柏拉圖）（Ｐlato） 
法制 
[法律與命令之區别] [  迺頌]  
　　專制政體之國家發令施政皆屬君主之大權命令與法律實無分别自孟德斯鳩三權分立之說興二者始釐然不同蓋一屬立法之範圍一屬行政之範圍絕不容相混者也立憲政體之國一切法規原則上均須經國會之議决但一國之政務至繁制定法律動需時日不能應國家無窮之事變乃爲便利起見特予行政機關有發布命令之權以濟其窮自表面觀之命令與法律均有拘束全國之效力似無所區别而就其性質言之法律之制定必經國會議决乃國家之意思由立法機關表示者也命令之發布係由政府獨斷乃國家之意思由行政機關表示者也一出於國會一出於政府其相異之點即在制定手續之不同而已惟此外尙宜注意者即政府發布命令之權係法律所付與故法律得變更命令命令不得變更法律也（乙種酬） 
經濟 
[布袋裝繭之弊害] [  周擷清]  
　　日内運滬之繭絡繹不絕單據滬杭車所運來者每年約十萬餘包（每包計四十餘觔）此等繭大多由内地繭行收買後自行殺蛹乾繭或僅殺蛹而未乾繭者用布袋裝置使繭塞實爲止然後舟車轉輾輸運至此殊不知此種布袋裝置其弊害關係絲業甚鉅茲將管見所及列陳於後請絲業界中起而改良焉 
　　一壓癟之繭繅絲時索緒旣難且絲縷易斷因之絲量减少繅工倍增 
　　二繭行爲謀利起見往往不使十分乾燥經此重壓後則蛹體内之脂肪汚漬繭層致生絲色澤晦暗而不鮮明 
　　三運繭時適値霉雨期内易受濕氣而發徽 
　　四在棧中易被鼠囓 
　　五搬運時易遭破裂使繭溢出及被挖竊等情 
　　由是觀之當急除布袋裝置易以亞鉛箱次之用木箱儲繭至平箱口爲度不可壓實須用紙封閉庶可免上列各弊縱使箱價較布袋稍昻而獲利奚啻倍蓰况納稅車運等均以觔磅計算當不至加費（不受酬） 
衛生 
[混浴之危險] [  黎離塵]  
　　混浴法行於我國由來已久然對於此法之改良從未有人提及余願將混浴之危險貢於諸君並願喜混浴者一垂察焉 
　　（一）有妨礙呼吸之危險池内旣滿儲熱水而他門又須緊閉池内之空氣固無論矣而水蒸氣充塞其間入其池者幾覿面莫能辨故呼吸時恒覺呈緊急之現象殊不知肺腔受此氣壓後即因之而縮小或極短時間内停止呼吸身體軟弱者幾有昏厥之虞 
　　（二）有損神經系之危險一入池内受熱氣之刺激血輪旣大則神經系易受其衝動或因之而弛緩甚者在極短之時間内失其作用 
　　（三）有傳染病毒之危險聚多數人於一池難免無身患皮膚病者（如疥癬梅毒等）况熱度旣適中而繁殖亦因之極易故傳染亦愈速而愈烈也 
　　上述三種均係極明顯者望喜混浴及操混堂營業者鑒及之而改良可也（乙種酬） 
家庭常識 
[繡品保護法] [  陳豈]  
　　繡品本美術之一種若稍染汚漬即失美觀如能知其保護之法庶顔色可以經久不變鄙人家藏繡品幾經研究得有保護法數則歷年試騐甚爲有效茲特錄之以告世之收藏繡品者 
　　一掛時勿緊貼牆壁宜用木條隔住（本條厚約三四分）最好掛於板壁 
　　二收藏時宜製一洋鐵圓筒捲而藏之以免潮濕（切勿折疊免現折痕） 
　　三霉天宜擇北風時置於空氣充足之處吹三四小時 
　　四繡品如上霉點宜用洋絨手巾輕輕拭凈然後仍須照第三法行之 
　　五框架上如發生霉點即用粗刷刷凈玻璃上如有水氣亦須拭凈以免繡品染受潮濕（乙種酬） 
雜錄 
[忠告旅滬青年] [  汪家培]  
　　上海爲五方雜處良莠不齊之場所我對於少年老成之青年固無忠告之必要惟對於少不更事之青年則不能已於言茲約舉而論次之 
　　衣衣之作用原係禦寒暑維持禮儀故不在華美而在清潔樸實然而上海青年則反是往往盡一月之所入甘徇一衣之所出春典冬衣移東蓋西祇圖一時之悅目不計日後之痛苦其實衣服之華美與否在知我境况者視我之新衣必知我典盡春衫而換得者在不知我境况者視之若無覩也能於此處着想則所衣自無所用其華美矣惜乎青年多不悟此試觀上海當舖之多觸目皆是而其營業則無一家不佳者此皆不自量力而好趨時之青年所玉成之也尤可怪者婦女之服裝袖大如褲管方頸袒胸種種惡形令人難堪而彼固猶以爲美觀也殊不知體統全失矣人之所以異於禽獸者禮儀而已不然男女赤裸而行何必多此一襲章身之具者此我願旅滬青年打定主易勿成爲縫衣匠之玩物也 
　　色好德不如好色可知人之好色天性使然也我非謂年老者不好色不過比較青年之好色性稍爲淡因爭風而斃命者青年居多老者不與焉實則人能鍾情於我安知日後之不鍾情於人况婦女之心幽秘難言無閱歷之情豈能持久若爲圖一時之快樂而犧牲其血汗所得之金錢則何苦來直愚人耳須知男女可以一接而定情者亦可以一轉瞬而分離情云乎哉徒見其忙於合離而已眞情之發見豈一旦夕之事哉我願旅滬青年以眞確之眼光謀正式之夫婦使一家人融融樂樂豈不較朝三暮四之娼婦佳也吾見青年男女之惑於情而身徇者深爲可惜蓋以有用之身甘爲情徇正痴妄耳 
　　友交友難交上海友更難蓋上海朋友多酒肉交勢利交少道義交正所謂可以共安樂而不可同患難者也我旅居上海先後近十年至今不獲一知交可見交上海朋友之不易也在老成者以爲不屑降格而交浮躁之青年而好閒蕩之青年亦不願一交行動規矩之老友於是臭味各别友道遂至不可問故欲求一患難相助痛癢相關者决不易得之於上海所交之青年朋友我願旅滬青年勿貪豪傑之名而濫交焉我猶憶五年前因交友不愼幾至破産至今念及猶爲寒心 
　　以上所述乃老生常談知之者衆而犯之者亦不少我對於此次新世界慘殺事因有所感遂成是篇以爲旅滬青年之塗徑（不受酬） 
問答 
[質奚愁君] [  化成]  
　　閱本月十三日常識問答欄内奚愁君糾正萬濬君草帽洗白法化成如法洗擦後以硫黄儲小盃中置圓内燃氣燻之果發白色然間三小時後仍變黄色敢問奚愁君何法可使耐久 
 
 
