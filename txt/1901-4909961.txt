# 1901 - 6 - 4909961

 

Page 1

 
 
[募振秦災] [  申報館協振所謹啓]  
　　秦中旱魃爲虐赤地千里飢民草根樹皮掘食已盡甚至有設肆貨人肉以圖殘喘苟延者奇慘情形聞之令人淚下本館協振所迭接告災乞振之信深苦目今閩災未澹北難方殷而陜省又告奇荒廣濟博施愧無良策然東南爲財賦之地好善之士多若鯽魚頻年救災恤鄰不遺餘力故刀兵水旱之劫卒未一遇可見善機洋溢自能上格天心矧今鸞輅西幸繫念尤深各處仁人苟能慷慨解囊上可抒君國之憂下可慰災民之望較之尋常施濟之惠功德尤爲無量焉發棠之請不厭再三敢布數行敬祈德鑒 
[泰西各國錢法考略]  
　　錢法之由來久矣自周創圜法九府之設備於周官迄今良法美意權輿於中國乾轉孳乳於外洋各國夫外洋各國之錢法莫善於英間嘗攷之其初祗有銀銅二品自後創行金錢而國中貿易遂皆以金錢爲率雖有銀銅二品祗取一時之便並不視爲合法之錢以故交易付錢各有限制過多不收如逾此限而應付金錢者仍付銀錢應付銀錢者仍付銅錢則可興訟亦可見英俗之重金錢矣攷其金錢厥有二種一名索勿令卽一磅一名半索勿令卽一磅之半二者無論多寡一律收用至銀錢名克郎名半克郎名福祿林名喜林名半喜林名三分喜林名四分喜林共七種各以二十喜林爲限按喜林卽先令克郎福祿林則奥錢而行於英國者此外又有一種名邁地者每枚或値三分喜林或値四分喜林或値六分與十二分喜林亦如此限所謂邁地者係英皇每年特造以施窮民者也至於銅錢則分紅黃二種而此二種錢中又各分三種曰本士曰半本士曰四分本士本士一名本尼四分本士卽法丁也悉以十二枚爲限以此立法井然有條計金磅一枚重華權二錢二分値銀喜林二十枚銀喜林一枚値銅本士十二枚一本士重二錢六分以十二枚爲限卽以一喜林爲限以二十喜林爲限卽以一磅爲限英國錢類雖衆而通用之錢金曰磅銀曰喜林銅曰本士祗此三品民咸稱便得其要也外此各國其有用英錢而不自造錢與造錢而悉倣英錢者無論已卽或别立規制與英之法略有不同而輕重定例亦必合此三品英錢始可明其價値益見英之法善於各國也各國中若德若俄素與英國頡頏其金銀二口錢輕重悉如英制故德之金錢最貴者値二十馬克俄之金錢最大者値二十盧布曰馬克曰盧布皆銀錢也其一枚適合英銀一喜林以是類推可見德俄二國金錢悉合英金一磅至其所鑄銅錢德曰弗尼合百弗尼爲一馬克俄曰古貝合百古貝爲一盧布證以英制似非一例不知英國銅錢以本士爲最貴而德之最貴者一銅錢値十弗尼俄之最貴者一銅錢値十古貝合之英錢與十二枚値一喜林之本士所差亦無幾也惟法國錢制較輕於英其金錢名拿破侖値銀錢名佛郎者二十枚一佛郎値銅錢名生丁者十枚銅錢不出境而以英磅易拿破侖四枚當五枚以英磅易佛郎一枚當二十五喜林輕重之差可以此斷他若各國之用英金錢者曰瑞士國曰葡萄牙國瑞士專用别國三口錢而葡於通用金磅外並不另造銅錢其銀錢曰密勒每四密勒半合英錢一磅奥與荷蘭二國銀錢通用福林祿此外奥有金錢曰喀郎每一喀郎約合英錢五喜林荷又有銀錢曰結利特每一結利特合英錢一喜林八本士意國銅錢曰生丁卽法國所造而銀錢曰賴兒與班國銀錢曰比西他同合於法國佛郎之數故百生丁爲一賴兒二十五賴兒合英錢一磅而班國之比西他亦以二十五枚合英錢一磅土國金錢曰賴而拉銀銅二品錢統曰畢阿斯得銀畢阿斯得約合一百枚爲一賴而拉銅畢阿斯得約合一百十枚爲一賴而拉每一賴而拉合英錢十八喜林墨西哥銀錢曰秘瑣每秘瑣合英錢四喜林有奇卽中國現用之鷹銀此種鷹銀流行各國最廣特其銀色低昻攙質多少略有不同故同是秘瑣而美與智利秘魯等國俱合英錢四喜林喀納搭國合英錢四喜林二本士玻國祗合英錢三喜林此泰西各國通行錢法之大略也 
[意圖佔地]  
　　日本長崎埠西字報云寄泊長崎之意大利國巡洋艦兩艘一名庇沙尼一名輝羅麽士架定於日内開往吳淞會同本國戰船加利布里亞赴三門灣遣兵登岸建造醫院一所及各項房舍以便由北方裝運受傷及枹病之兵士入此治療此舉似已經各國允諾矣 
[智欲弭兵]  
　　日本報云智利國政府與南阿美利加洲各國訂立和約凡有交涉之事務必倩人秉公調處以免戰爭因之决意减少水師戰艦俾得裁節度支刻已將巡洋艦一艘售與伊喬多民主國一艘售與秘魯國日本則向之購得滅水雷船兩艘 
[地不愛寳]  
　　慶州安雅書局世說編云中國礦產甚饒所有多有特無人焉爲之開采遂至大利難興耳近日粤中仁化縣生員關爵騰等竟聨名具禀撫轅聲請查封礦產經撫憲德大中丞大加批斥略謂查得仁化縣屬楓樹坑煤礦前據善後局詳稱委員會縣查勘禀報與民間田　廬墓無碍業已批准給照并辦在案現在開採礦產奉旨飭辦之事萬不准地方紳棍藉端阻撓該生等聨名請仍封禁苟非索規不遂卽係惑於風水之說要知五行百產久藴必彰讀書之士宜通達古今講求時務不得執一孔之見囂囂興訟至詞内牽連搶擄各事尤屬飾詞聳聽著不准行云云按泰西講求礦政惟日孜孜人民利賴無窮日臻富厚豈於西國無害而獨於有害中邦耶中丞此批　發詳明足破愚民之蒙蔽矣 
[匪首伏誅]  
　　蕪湖訪事友人云皖江北岸雍家鎭自立會匪渠魁王三温毛僞號三千歲上月初五日經安徽武衛湘軍副五營統領李本卿軍門擒獲押送蕪湖縣署縣主陳大令研訊之餘王犯自知惡貫滿盈罪無可逭卽將所犯各巨案歴歴供出如數家珍大令備錄供詞通詳各憲本月初六日之夜接奉兩江總督劉峴帥釘封文飭卽就地正法初七日天甫平明大令會同城守營胡都戎並精健保衛等營弁通由獄提出押赴北門外行刑梟取首級裝入木籠傳至江北示衆其黨羽王連喜又號王振元者受有會中禮堂僞職殺人越貨橫霸一方迭經皖撫王芍棠中承懸賞購緝上月二十九日駐蕪精健營統領徐副戎訪知蹤跡輕騎减從濳往擒回押送蕪湖縣嚴刑推鞫大約一經訊實三尺法决不能爲之稍寛矣 
[餉銀解陜]  
　　杭州訪事友人云自乘輿播遷行在需餉甚急浙省杭嘉湖道憲時蓬仙觀察前已籌集關餉二批委員解赴秦中交納兹又於本月初九日提撥銀五萬兩由庫兌出委候補同頟張司馬愷管解赴陜司馬 
 
 

Page 2

 
 
接奉憲檄卽親詣道庫眼同檢點釘鞘擇日禀　就道 
[照錄吉林將軍長留守奏摺]  
　　拳匪揭竿京津道阻燕雲迢遞飛鴻不來以致丹陛綸音臣工奏牘遲至累月始能傳布遐方昨有客歸自京師錄示今夏吉林將軍長留守奏報拳匪之摺如夢如囈如醉如痴噫中國有此疆臣亦何怪兵氣不揚屢受外人之狎侮哉附登於　閱者當亦感喟同深也其詞曰奴才長順跪奏爲吉林拳民無多現已燒燬長春伊退州等處俄房及英法教堂戰事在卽兵力較單擬請各城分練旗兵以資守護恭摺馳陳仰祈聖鑒事竊奴才前因中外開釁海氛不靖請暫事籠絡俄羅斯以安邊境業於本月十五日馳奏在案蓋其時俄人在吉林腹地總以修工爲事且深慮拳民之擾時求保護路工故也詎拜摺後旋聞奉天鐡嶺俄人爲拳民所困勢欲東竄據署伊通州知州朱兆槐禀稱十三日已刻有義和團不孩二名在城西天主堂門首各用雙手向空煽鼓頃刻火由内發焚燬凈盡並不傷人及延燒民房十七日又據長春府知府謝汝欽電稱府西小路榆樹鎭俄修房屋午後忽然焚燒至夜救熄訪查起火之由均稱屋内𨴼其無人忽巨　一聲繼見火𦦨人進火前不覺其熱亦未延及民房數尺外有紅線在地環繞各等語十九日該府電稱又有城内天主堂城外耶穌堂二道溝俄房均於今日先後被拳民數人用扇向房屋煽動起火焚燒情事當詢以拳民何往則已無可蹤跡矣奴才查拳民如此神勇固屬可喜然行蹤甚秘不問兵備之有無到處起釁亦甚可憂吉林自興修鐵路以來俄站不下十餘處而我兵力甚單除防軍分守各邊練軍親軍扼要散布外省城久練之兵僅止靖邊親軍三營實屬不敷分布長春僅紥親軍後營一營護城不過一二哨餘俱沿途散布若俄出長春昌圖車站之兵以相攻取則府城危矣奴才現於無可抽調之中撥出靖邊後路左營驍勇右營前往帮同保守一面與壽山約如俄由三姓水路進兵則以吉江兩省之兵合力迎剿如由寍琿各邊進兵則惟恃吉林現有之兵盡力堵禦惟新練之兵現僅挑足旗隊五營其靖邊强軍二十營雖已招募大半尙未全行成軍卽使速成亦須練作戰兵斷不能分撥各城護守再四籌維祗有令寗姓琿阿伯五城副都統烏拉總管和練旗隊一營雙城五常兩堡協領伊通佐領各練二哨專作護城之兵合無仰懇天恩俯准所請以資防守並准將所需餉項動用公欵作正開銷至各府廳州縣每屬團練各添練步隊百名前已附片陳明此時半已報明募足所需餉項亦請一併作正開支除咨部查照外理合恭摺馳陳伏乞皇太后皇上聖鑒謹奏 
[都轉履新]  
　　揚州訪事友人云簡任兩淮鹽運司程雨亭都轉儀洛匯揚後涓吉十一月初九日接篆是日午前八點鐘時前任運司升任江西臬司柯遜𤲅廉訪派委首領各官將印信文卷齎送和臺交程都轉收受迨鐘鳴九下都轉朝服詣香案前望闕謝恩拜印禮� 
畢公服升座受本轅經知庫巡四首領官庭叅旋由吏胥公役依次叩賀迨都轉退入後堂屬下文武各官曁　郡紳商均往賀喜都轉一一接見謙遜有加 
[定期府試]  
　　寗波訪事友人云某日府尊高嶼卿太守發出牌示定於十一月十六日考試鄞縣童生正塲十八日考試慈谿奉化二縣童生正塲二十日考試鎭海縣童生正塲 
[示禁閙教]  
　　欽加知府銜賞換花翎在任補用直隷州調署江西南昌縣事上高縣正堂加三級紀錄六次江爲剴切出示曉諭嚴禁事照得各國傳教載在約章本年夏間各主教教士回滬暫駐歴經保護出境現奉旨與各國議和各主教教士均陸續仍回舊地傳教具見與中國照常和好之心各國旣願永敦睦誼有司與教士等亦休戚相關凡遇教士到境目宜加意保護毋令有意外之虞吾民務須以禮相待不准任聽地痞播弄隠啓釁端夫地痞播弄之術不過曰傳教爲異端耳教民挾勢凌人耳不知洋教與　老相等盛世亦何所不容吾民但宜自修其本原不必羣驚其非類查各國自傳教以來牧師神甫之跡遍於海内所言亦無非與人爲善之意斷未有倚勢而凌人者卽偶有教民凌人之事一經本縣察知自必秉公究辦蓋民教詞訟由中國官員辦理固不能因習教而稍從寛貸條約之文載明教士不得干預詞訟中國自有政體本縣何敢廢焉且各主教教士與本縣素來浹洽必能約束教民不使爲非爾等儘可相安無事勿生疑忌總之時當今日中外一家無論教與不教皆爲吾子民倘有藉端煽惑致令民教失各理甘心作亂貽我君父深憂及各上憲厪慮定當處以重刑用示警戒至於地方痞棍縱無室家亦有性命又何苦以身試法自蹈罪戾耶除由本縣嚴密訪拿外合亟出示剴切曉諭嚴禁爲此示仰合邑諸色人等知悉嗣後民教相處務宜照常和睦毋得稍形膜視各村不乏讀書昨理之人須隨時爲鄉愚講解使之各泯意見永遠安居此次北方肇亂皆由民教不和以致地方糜爛生靈塗炭慘不可言現値和議將成以民教相安爲第一要義毋許再生事端貽悞大局倘敢故違立卽籖拘嚴辦决不姑容懍之愼之切切特示光緖二十六年十月三十日 
[甬東火警]  
　　寗波訪事友人云本月十二日之夜十二點鐘時郡城深巷暴姓家忽然失火延及陳厚生孝廉家灶屋焚去樓房三楹旋經各善堂水龍曁巡防局洋龍飛馳往救約閱一點鐘許始得火滅烟消 
[南昌火警]  
　　南昌訪事友來函云上月之杪江西省垣棉花巿關帝廟外某姓家烘焙濕衣偶一不愼火勢上炎延燒板壁時已更魚四躍居人深入睡鄉迨鄰人聞警赴救火勢已不可收拾幸保申委員王紫閣叅軍巡夜過此立卽督率巡丁拆斷火路始未延燒街市然际近鄰舍數家早已付之一炬矣當火熾時叅軍拘獲乘火攫物之某某二犯翌晨禀知署江西臬司春會東廉訪廉訪諭令發交　昌縣江雲卿明府訊供笞責枷示以儆至本月初二日之夜三鼓時德勝門内某鹹貨店中人方作葉子戯不虞遺火炭簍中燃及雜物以致陡肇火災幸各水龍馳往救援祗焚去鋪户二家餘未殃及 
[浙省官塲紀事]  
　　杭州訪事友人云浙省製造軍火需用硝磺前經省憲委員分赴各路採購現在徐州所產之硝由江寗某商請照往運除江南器機製造局需用外尙有盈餘浙省藩司榮伯衡方伯聞之卽委正任宣平縣劉大令肇南赴江寗購取大令奉札後已於本月初十日禀辭首途矣○本月初九日藩轅牌示義烏縣典史缺飭現補是缺之于泩回任長興縣典史缺委試用從九品費元鼎署理新昌縣典史缺委試用從九品褚芾常署理慈谿縣松浦司巡檢缺委儘先補用典史盧家模署理○漕糧爲天庾正供本年鑾輿西幸適逢陜省收成歉薄是以需米尤殷前由藩司榮伯衡方伯糧道鄭芝巖儲憲通飭各屬赶早開徵錢塘縣沈大令奉札後卽傳集各圖糧書發下由單令傳諭鄉民定於本月初九日起徵是日辰刻大令命駕赴倉行致祭倉神禮然後將鐵斛较準標貼封條俾各花户按期完納○新任浙江藩憲榮伯衡方伯涓吉本月初九日已刻鶯遷入署先由仁和錢塘兩縣主飭人將藩署内外洒掃潔凈屇期方伯排齊全副儀仗率同瀛眷由臬署遷入屬下各員呈遞手版禀賀方伯接見後隨親赴各處謝步禮也 
[稽山寒瀑]  
　　紹興訪事友人云上虞縣三櫃糧書趙　堂濳將去歲被災免賦之田假造串票私征經紳耆投府署上控府尊熊再靑太守派役提趙到案迭次研訊以事關侵蝕國課未便從寛詳請省憲按律重懲不日將解司勘鞫矣○紹屬各鄉類多浮厝之棺炎風烈日中穢氣薰蒸最易釀成癘疫各善堂紳董有見於此近以節逾冬至禀請地方官出示限令各家屬從速瘞埋如再玩延准堂董派人赴鄉代管窀穸亦造福九原之善事也 
[請驅惡丐]  
　　昨日滬城大東門内居民聨名投巡防總局訴稱近有流氓糾同惡丐日向居民强索錢文不遂所求任情滋擾乞卽提案 
 
 

Page 3

 
 
究懲俾得各安生業總巡傅星崖直刺准之飭地甲嚴行驅逐不准姑容 
[逃婦訴苦]  
　　前者浦東洋涇鎭人楊金華之妻蔡氏逃至滬上徘徊馬路中由前工程局總辦程雨村大令送交普育堂留養嗣忽染疾由董事函吿今工程局總辦葉孟紀司馬司馬飭差傳楊研究楊供小的素以駕駛駁船爲業上月某日之晚囑妻子煮膳妻子不允小的略　呵 
斥遂一去不歸今奉傳訊始知所在求恩給領蔡氏供小婦人原籍寗波府屬蟹浦鎭幼失怙恃被人誘出由孫駿介紹賣與楊金華爲室甫及二月被楊母子兇毆上月某日又因細故橫遭鞭撻抑鬱不平逃至南市董家渡將苦情向孫細訴孫置之不理致小婦人無枝可棲沿途行言已淚涔涔下司馬謂楊曰爾妻不善持家爾應善言開導何得時加凌虐今本委斷給爾領回好爲看待不得再肆　殘楊唯唯遵從大令遂令二十九圖地保薛景齋及鄰人褚松濤保去 
[邑令騐屍]  
　　本邑法租界公館馬路三十七號門牌信孚洋　所雇庖丁嚴金生籍隸太倉州屬嘉定縣昨日午前十點鐘時不知因何在主人房内放槍自擊寫字西人聞聲趨視已中彈仆地因令某號巡街捕將屍舁至同仁輔元堂一面據情吿知捕頭捕頭見係人命重情立卽派某包探協同地保投上海縣署報請詣騐迨午後三點鐘時縣主江瑤庭大令帶同刑仵胥役命駕而至屍妻嚴陳氏投案泣訴叩乞伸寃包探禀稱小的曾聞寫字西人言及嚴開槍自擊時細崽張友甫方在主人房内收拾器皿因之帶案請訊大令飭將屍舁出令仵役如法騐視旋唱報右後肋受槍傷一處彈丸尙在腹内實係因傷斃命大令親視無悞命將屍身棺殮交嚴陳氏帶回張則飭包探帶入捕房暫行管押俟讞員杜枝園大令錄供後移送縣署歸案訊核 
[押追身價]  
　　湖南某邑人叚漢卿偕其叔叚桂秋投本邑英美租界公堂控龜奴彭漢生誘偪伊妹四寶爲倡前日讞員張柄樞司馬略訊口供諭令押候覆訊至晚飭提桂秋詰問供小的姪女四寳年一十有四早失怙恃由小的撫養成人許字同鄉彭姓子爲室前月忽一去無蹤小的情急偕姪漢卿至治下訪尋旋得諸美仁里倡寮正欲領回突被彭龜覇阻叩求究辦併恩准領回遣嫁以免婿家向小的索人漢卿供詞大略相同彭龜供四寳前由伊叔桂秋押與小的立有親筆憑據小的付伊身價洋銀一百三十元至今事閱六年桂秋屢來滋擾前日竟將小的扭入捕房今將筆據呈騐司馬著桂秋手書數字核對筆跡果相符合遂喝令掌頰一百下追繳身價始准領回違則將四寶發堂留養彭龜交人保出限二日内將四寳交案 
[西兵演技]  
　　昨晨八點鐘時有某國水師百餘名肩荷洋槍由統帶官督率至虹口寳山縣境新靶子路操演打靶之技至十一鐘點時始整隊而返 
[美界火警]  
　　昨日上午十一點鐘時美租界西華德路東桂芳里第一百五十七號門牌甬人周洪興家因煮午膳遺火積薪霎時火勢熊熊幾肇巨禍幸經鄰人救熄祗焚去披屋半間 
[上海縣署瑣案]  
　　南市馬路工程局移送錢毛毛劉春等人控潘慶竊取租摺積欠烟資一案到縣前晚縣主汪瑤庭大令升堂研訊錢供小的在南市指南白玉樓烟室値堂　時來吸烟積欠烟資洋銀六元將皮馬褂質劵一紙抵洋銀四元尙少二元向之索取非但不還反被辱駡是以扭控馬路工程局今旣移案求卽究追劉供小的在李公館爲家丁日前有事回家倩　庖代不意潘竟竊取租摺二十四扣今被主人查悉欲將小的斥逐不得已投案控請附追潘一言不發俯首求恩大令喝責二百板交差看管限五日内交還租摺付淸烟價如違　比○朱義雲控朱瑞松虧欠會項洋銀前晚經汪大令升堂研訊朱供小的前因欠舒吉甫會項洋銀一百十六元致被控諸案下今小的亦被朱瑞松欠會項洋銀一百七十六元求恩訊追以便料理舒欠朱瑞松供認欠銀叩求寛限大令飭交人保出限半月内先繳五十元餘陸續拔還○馬橋鎭汛弁施某函送竊賊徐和尙到縣汪大令研訉之下徐　前晚小的與同黨朱桂生至馬橋鎭金隆家圖竊贓未入手卽被拘獲朱則逃逸無蹤求念初犯格外恩寛大令喝責二百板收押所中○李士徵陳晉坤控沈文彩串呑房價前晚汪大令升堂研訊李陳同供昔年曾與沈徐氏之夫沈某合股造屋一所出賃與人藉收租息後沈某病故沈文彩串令沈徐氏將房屋售去房價均被乾沒求向究追沈文彩供沈徐氏之事小的並不與聞亦無串呑情事沈徐氏供丈夫在日並不與人合股造房所售者實係已產大令諭令出外自行理處　 
[上海巡局瑣案]  
　　本邑小東門外協順祥烟館値堂人徐阿龍前被趙春橋欠去烟資洋銀六元　索無著前日遇諸南市芳園烟館因卽扭控十六鋪巡防中局局員黃衡堂二尹研訊之下趙供小的所欠烟資已付過洋銀一元四角徐供小的並未收得分文二尹命將趙交人保出歸還洋銀一元四角○前日何錫圭至南市某酒釀店沽飲不知何故與店主何阿翠口角兇毆旋互扭至十六鋪巡防北局控訴局員文韻松二尹研訊之下判笞責二百板以儆○　前嚴耀宗之妻某氏因忤其翁姑被控於十六鋪巡防中局局員黃衡堂二尹訊悉情由令地甲傳嚴帶去服禮○前日南市生義馬頭碗攤主劉某往萬聚馬頭裕隆盛鍋店購物忽爾口角被櫃夥某甲毆傷其鼻忿不能平投十六鋪巡防中局喊控未幾　隆盛執事人余某投局禀陳局員黃二尹飭地甲帶去理處 
[籌辦陜振十誌]  
　　則敬分致各省官紳通稿云敬肅者竊奉兩江督憲江蘇撫憲檄奉寄諭以陜西連年歉收今年亢旱尤甚災象已盛亟　振撫飭令則敬偕同嚴筱舫觀察周鼎臣觀察分投勸辦義振並奉陜西岑撫憲電達災情西安同州鳳翔延安榆林五府邠乾鄒綏德四州屬全無收穫者多岐山咸陽慘設人市節經謹敬錄登日報布吿諒荷察垂則敬旅居上海歴年各省偏災東南各善士昌辦義振仰蒙大君子慷慨樂輸則敬隨侍先人謹司收解並親往查訪計时閱十八年計欵約千餘萬全活性命殆比恒河沙數受惠者歌功頌德聞風者仰首傾忱陰隲彌綸果報響應大君子亦旣身親目覩而耳聞之矣陜西昔稱三輔今駐六飛其地阻深其俗勤樸積荒旣久必無蓋藏人市旣開必將相食其振撫之亟盡人知之矧有綸言而籌助之難自昔已然矧至今日則敬捧檄以來籌思再三將勸捐爲難情形𤁋陳岑撫憲奉蒙恩旨援光緖三年山西振捐成案給獎實職頒發空白執照以資激勸飭則敬等勉承其乏除請獎詳細章程另文馳逹外用先肅函附呈大略辦法六條伏懇大君子上念聖明之淸問下念億兆之流離以親及親以友及友欵項無論多少彼此互相勸勉榮綰印綬者更酌廉泉之點滴養重林泉者慨分買山之餘資起闤闠而躋廟廊功同輸粟出草萊而被黼黻慶叶彈冠義聞聿昭榮施旋速則敬　與二三同志竭誠經理捐欵儘收儘解獎册　到隨辦藉答諸君患顧飢黎之意仰副九重勤求民瘼之誠臨隷曷勝禱祀迫切待命之至專肅虔頌台祺諸惟德鑒不盡計開一此項義振捐欵一律獎給實官銓補悉照新海防例三成上兌隨時塡掣執照一面印造履歴淸册禀　咨部卽可辦引一捐欵在名者一萬金以上者照章隨時專案奏請破格褒獎一捐欵一千金或捐棉衣褲一千套擬請建坊者仍照章辦理一義振向有不願請獎並隱姓特立此捐册分致以便樂輸收到捐欵後卽掣付兩聨收條彚登日報並俟事竣彚案奏建總坊或請旨嘉獎一經手分勸捐欵各同志照章不送薪資亦不坐扣經費事竣按捐項多寡爲保獎次第其有不及請内獎者必設法彚請外獎如願移獎子弟親友隨時商辦總期有以奉酬勞績一辦捐除部監飯照銀應照章帶收外其紙張油燭一切零用爲數本屬無多則敬已邀集至好同志籌欵備支並不動用捐欵分文以期捐户出一文災民卽受一文實惠謹此聲明以上六條係大略辦法其未盡事宜容隨時奉布惠賜捐欵務期認明上海仁濟善堂絲業會館隨时守取收條或部印執照爲憑[  籌辦陜西義振駐總局施則敬錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[批示包釐]  
　　廣州訪事友人云粤省承認包釐一事前由七十二行商人赴審轅具稟求仍歸商人辦理藩憲丁方伯批示云此事早經本司牌示通省七十二總散各商通籌公同妥議果能同力承此鉅餉的名爲誰設或歲餉不敷將向何人是問限日禀覆未始非維持包商實　補救起見乃一再逾限僅據商首岑敬興繳銀五千兩七十二行總散各商并未見有遵照牌示切實覆陳者若再任聽遷延不惟四百萬之歲餉成効難期恐本省固有之釐金亦歸無著局擬收回官辦萬不已得而爲之迄今事將一月該職等始以商釐宜復爲請姑無論包商撤退業經兩院憲據情入奏斷無出乎反乎之理試問釐議正百萬之預餉除繳尙欠二十四萬以及包承期内五個月之月餉除繳尙有一百餘萬該職等有此財力能解以全數認繳接頂承充乎徒以飭選認眞商董同心協力爲詞仍作室道空言無補至舊商欠餉已札飭南番兩縣督同淸算分别嚴追辦理侵呑弊混法所不容該職等所請收回成命之處應無容庸議又批據禀淸算商釐帳目原派南番二縣事件紛繁未　悉核請專派委員傳齊會尊事屬可行并退商岑敬興等具禀諸局請飭另令擇公地督同會尊無庸再集醫院免激别端應候兩院將近日訊　情形詳覆到後再行備文移釐務局除派委員會同首縣傳集總散商無論慶仁愛育各善堂另擇地弔齊備據秉公確查務使欠餉有著不　　毫隱漏餉於另禀内批示矣 
[英美租界公堂瑣案]  
　　四百八十八號華捕解送楊金康至案禀稱此人不知何故被洋人愛白蘇日指爲行兇並稱失去洋銀二元今者捕頭令小的解請訊究楊供小的在新關郵政局洋人羅人處執御昨至某茶肆搖會行經北吳淞路聞陳趙松家有賭塲因之入内賭博適愛白蘇日在内小的贏得洋銀若干愛白蘇日心不能平遽將小的兇毆以致徧體受傷且失去洋銀五元叩求明鑒見証人阿二供小的目見愛曰蘇日逞兇愛白蘇日堅稱並不同賭因楊欲搶帽是以交捕帶入捕房讞員張柄樞司馬詰捕曰爾知此事究竟若何捕禀稱小的由洋人喚令拘楊見楊已受傷臥地小的未敢信洋人一面之言司馬商之佛繙譯謂楊受傷屬實且見証人供詞確鑿應斷令愛百蘇日償洋銀五元佛君曰愛白蘇日係吕宋人本繙譯未便越俎著楊投該管領事署控吿可也司馬然之遂將原被一併斥退○李阿狗至某洋人家圖竊經包探徐榮珊拘解公堂司馬判令笞責一百板○金阿生行竊李星觀楊啓陳仁淸等家布衣五十餘件經包探卲仁初拘解公堂司馬判令笞責三百板逐出租界贓給還失主○裕源紡紗廠小工阿小携帶自來火進廠有違廠規被執事人交捕解案司馬判責五十板○曹金福竊取陸惠朝家大一面經包探張寳成拘解公堂司馬判令笞責三百板管押捕房一月期滿遞解回籍贓給還失主○胡阿如不知在何處竊得烟槍一枝經包探金立生拘解公党司馬判令笞責一百板烟槍存捕房候失主認領○王美和控女壻吳房元行兇以致互扭時失去金飾吳供小的係寗波府勵某邑人在某輪船執業欲將妻子王氏帶回原籍岳母不允致相口角不敢兇毆美和堅稱小婦人被吳所毆叩求究辦司馬判令將吳押候覆訊○楊萬德行竊陸毛毛家衣服四件經包探劉森堂拘解公堂司馬判令笞責二百板贓給還失主○許鶴福王阿三竊取楊啓之戎阿梅王進堂等家衣服十件經包探邊槐洲拘解公堂司馬判令笞責三百板管押捕房二月贓給還失主 
[法租界公堂瑣案]  
　　上期周金壽遞禀控堂嫂周王氏撫養異姓之子爲嗣私將房產出賣爲完姻之費求恩提究等情讞員杜枝園大令准之出票飭提定於昨日研訊金壽偕房長周洪元投案訴稱堂兄俊齋無後應立小的之子爲嗣不意党嫂王只竟撫異姓子名樹堂者爲螟蛉子將房產變賣得銀一千二百兩投英美租界公廨存案托詞爲之完姻求恩公斷宗譜呈電周洪元訴稱小的係周姓房長餘語與金壽略同周王氏供小婦人夫故無後撫樹堂爲嗣金壽之子亦非已出叩求明察大令飭交的實人保出邀同親族妥爲理處限一禮拜内禀復○唐朱氏前控龔琴生圖呑借欵大令訊得此欵係琴生之弟玉如所借飭將琴生交人保出邀同玉如來案昨日堂期氏投案求追琴生偕弟玉如投　　訊大令向之詰究玉如供稱小的確曾向唐朱氏借錢二百四十千文事與兄長無干今小的亦被吳蓉生借錢若干借據呈閱求恩提案訊追唐朱氏呈遞琴生所書保單一紙琴生訴稱此據實係僞繕小的並未出立保單大令命當堂手繕數字比對筆蹟無訛遂大加申斥飭押候半個月内歸楚○蔣毓裕訴稱昨在菜市街洪義園啜茗突來流氓趙金生將帽攫去喚捕拘獲送案請辦趙供稱此帽係阿六所攫與小的無干大令判責二百板押交阿六到案究辦○長江輪船積竊陳阿三王德勒由包探拘獲解經大令訊供押候嚴比昨飭帶案覆訊陳王同供小的等所竊各贓均已抛入水中無從呈出大令判各枷號一月期滿各責三百板○楊小狗在南市設攤收買竊贓經包探拘獲解案大令判罰洋銀三十元楊一再苦求大令著减罰洋銀二十元以後不准再收竊○丐童張阿四屢次犯案大令訊供笞責飭傳其父到案領回管束其父禀稱小的不願領回大令飭發攺過所監禁四月期滿再核 
[美租界捕房紀事]  
　　昨晨江北小工頭目余一漫匡連順衛仁芝投捕房互相聲訴爭辯不休捕頭叱令一併退去旋令包探李佩芝查明啓釁情由以便解送公堂禀請讞員張柄樞司馬核辦○前晚偷兒楊翠濤混入南門外某姓銅作内竊取皮箱二口携至虹口某押店質錢　爲包探劉光震所見向之盤詰言語支吾因卽拘入捕房捕頭令押候轉送公堂禀請懲辦 
[陜西官報]  
　　十月初一日知縣易國勳往臨潛散賑知縣劉　　由咸醴解銀回知縣李麟　往鎭安查銅礦縣丞陳聚奎往東路查私鹽巡檢王辰庚往潼關公幹通判王逢春由東路伊犂佐領賽沙春解貢馬廣東知州惠恩濟俱進省初二日通判李顯誠往扶風解銀知縣陳澤霖由同官解　回知縣陳丕業往鳳翔知縣孫奉先往乾醴俱查災興平縣楊回任户部主事徐埴湖北知縣方幹臣湖北守備張殿揚千總魯飛熊俱進省福建學院檀　廣西學院劉俱出省 
[蘇垣官報]  
　　十一月初四侯補道沈佺辭行赴太倉知縣楊炳震禀知奉委赴昭文公幹卽辭縣丞白　禀謝奉委上海貨捐局查驗差卽辭指分江蘇本班儘先補用府經歴趙作霖安徽人由皖騐看領咨來省禀到初五日知縣程濟時由滬來禀知奉蘇松太道憲委解户部餉差並銷滬南馬路工程局差郝炳麟禀銷解京餉差直州判胡顯勳禀知奉委解餉赴淸江理問許寳稳禀辭赴滬見道憲從九文煒專丁禀知十月二十一日在漢口漕運差次聞訃丁母憂甲午翰林院檢討江春霖辭行赴陜西太湖水師營務處兼帶正前營許國祥辭赴常熟管帶撫標中營水師劉榮盛禀赴吳江各處查哨點名遊擊任毓山禀知奉委帮帶撫標中營水師卽日到差管帶蘇防前營都司徐誠　禀辭赴宜興初六日管帶撫標水師飛划左營儘先補用叅將徐錦堂辭赴蘇屬各處巡緝知縣尹佑湯禀辭赴甯措資直州判胡顯勳禀辭解餉赴淸江初七日知縣鄜兆雷昨日禀知到撫署文案差郭重光禀銷錫金百局差丹陽縣吕城司巡檢陶鴻綬禀辭赴任巡檢朱兆彭禀知奉飭甄别加考留省補用並謝秋審案内勞續註册五品頂戴候選縣丞陳汝椿浙江人由京來初八日知縣程濟時禀辭赴滬領餉俞世球禀銷徐屬抽查保甲　練差通判潘世杰禀銷江北漕運差主簿迮世輔禀銷上海貨捐局查驗差巡檢白福元交卸署東山司巡檢任事回初九日知府袁恭宏禀知奉委赴常鎭一帶查勘運河工程差同知黃　禀知到東路總巡差知縣劉照靑交卸署陽湖縣任事回蕭啓英禀銷盛澤厘局差李輔燡謝奉委上海絲茶北卡差卽辭典史張勤禀謝委署常州府照磨事初十日知府袁恭宏禀知暫銷蘇城六門釐局差卽赴常鎭一帶查勘運河工程南匯縣吳昨日禀到同知李福冕禀銷稽查江揚通海各屬鋪遞差知縣賴豐熙禀知奉和隨同袁守查勘運河工程卽辭王敬銘禀銷管帶解餉差林廷増服　回省禀到委署常州府照磨張勤禀辭赴任十一日藩轅牌示本月分候補同通州縣直隸州州同州判各員月課定於十三日考試前署中鎭叅府江陰營遊府仇志　通知奉　憲委署太湖恊副將缺南匯縣吳禀辭知縣徐烟章金敏生均禀辭解餉赴陜西徐淸鎭由滬公幹回分發江蘇試用巡檢胡達賢湖南人由京來禀到 
 
 
 

Page 10

 
 
   
 
