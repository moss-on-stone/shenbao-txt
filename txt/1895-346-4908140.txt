# 1895 - 346 - 4908140

 

Page 1

 
 
[重印四百號全部畫報出售] [  點石齋主人啟]  
本齋畫報自創始迄今己歴十餘年四海風行早己不脛而走惟其間一再重印多寡不均不免有守缺抱殘之憾前年因徇諸君子之請曾將元誠至三百號配齊百部荷蒙雅賞不久卽己銷罄迄今又益三年閱時旣久缺數更多卽歴年賜顧諸君有意珍藏亦往往有顧此失彼之慮欲窺全豹盖戞戞乎其難之本齋志在玉成是用不惜工本再將元號起至四百號止細查缺漏逐一補齊其中如淞隠漫録功臣圖風箏誤閨媛叢録等有美皆臻無圖不備裝潢精雅釘成全套定價洋二十元正海内賞鑒家知必有以全璧爲幸者近來官塲不乏同好如購以持贈自必相宜仍由本埠分局及各省分局出售先來預定者價當格外克己此佈 
[續印王肯堂六科準繩出售] [  圖書集成局啟]  
六科準繩一書醫科之大成係金壇王肯堂先生所輯其中論症無微不燭有美畢臻本局前出之書蒙識者爭購幾同帋貴洛陽今　　　　鉛字續印行列井然紙色潔凈盛以錦套每部四十本仍售實洋五元五角卽日出書有欲探索枕秘者請移玉至三馬路申報舘帳房及申昌　室各書坊外埠則向申昌書室售報處購取爲盼 
[論商務不宜掣肘]  
今天下一通商之天下也凡國勢之盛衰軍威之强弱民財之厚薄莫不决之於商務之興廢豈可拘於中國昔時貴農賤商之成見而漠然不加董理哉環地球數十國人竭其智工盡其巧君相規畫於上百姓經營於下莫不孜孜焉以通商爲當務之急獨我中國則但知法乎古而不知合乎今守其舊而不知謀其新狃於苟安不圖振作遂使牽車服賈之雄讓西人以獨步而中國隚乎其不及夫西國商務之所以獨盛者豈無故哉其於商務也特簡商部大臣以總其大綱遠方異域恐耳目之不周鑒察之不及則任之以領事衛之以異輪舉凡物産之豐歉出入之多寡銷數之暢滯月有稽歲有考慮其不專則設學堂以啟牖之恐其不奮則懸金牌以鼓勵之商辦或有不足則出國帑以倡導之商本或虞過重則輕出稅以扶殖之立法定規如何其詳且備中國之於商務不獨概付闕如而且西國之所以啓牖之惟恐不及者中國且從而閉塞之矣西國之所以鼓勵之惟恐不從者中國且從而漠視之矣西國之所以倡導之者中國且從而抑制之矣西國之所以扶殖之者中國且從而掊克之矣於是乎商政不修而商困商困而國病隨之互巿五十餘年諸國無不共享通商之利而中國獨蒙通商之害論者不推本其由來輙歸咎於商之不可通殆所謂知其一而未知其二者也蓋有國家者不能留意商務以敵他人之朘削雖欲求其不困而不可得不然以中國財賦之雄物産之富人民之衆遠出歐洲列國之上開關通巿以其所有易其所無交易而退各得其所雖不至於赢亦不至於絀初何至以神州十二盡爲海西牟利之藪而等中國於衆射之鵠哉日本以蕞爾三島之地變法以來不過三十年國富兵强漸有成效考其要領亦以通商爲本中國之大十倍於日本發憤爲之其必賢於日本也遠矣乃大小雖判而商務之盛反茫乎其未逮有心者於此未嘗不嘆執政之誤於因循而挽回補救之不可以再緩也居今日而策富强誠莫先於整頓商務然所以整頓之道當奈何曰莫若舉中國之大利歸之於中國之民而勿掣其肘嘗見有商民應興之利官或從而回之者有同此一事此人請而允彼人請而不允者有禁華人勿爲而不能禁西人者不知方今普天下旣成通商之局正當厚集民力以興商務而與之抗不明於此而多所掣肘徒長他人之勢而增其燄敺魚敺雀果何爲哉夫招商設局而轉運之利權挽其什伯土漿盛行而洋藥之漏巵杜其一二盈虚消長之理彼此相同準此二者以例其餘則西法之有裨商務者皆宜急起立行不容稍緩而竊所躊躇滿志者尤以弛從前一切之舊禁而去官商之隔閡爲第一要義按西國由官設立者謂之局由民間招股設立者稱曰公司不稱局其總理之人卽由衆股商中推選才幹練逹股份最多者以爲總辦初未嘗有假於官官特爲之保護焉己耳今中國公司之設必以二三品大員充總辦之職頒給關防要以劄副全以官派行之位尊而權重者得以專擅其事位卑而權輕者相率而聽命試問外洋公司總辦有此利權乎中國風氣官與商判然别爲兩途商而以官行之形格勢禁每多掣肘之虞何惑乎商人之恒存畏怯而不肯踴躍輸將哉故欲整頓商務必先俯順商情不强其所難而就其所易不强其所苦而從其所樂而後能推行盡利今宜由南北洋大臣奏明通諭各直省凡通商口岸内省腹地其應興鐵路輪舟開礦種植紡織製造之處一體准民間開設無所禁止或衆擎而易舉或獨力而維持悉聽商民之便全以商賈之道行之絶不拘以官塲體統凡吾華民須知以上各項旣爲華人所開設卽爲華人之利益尤宜切戒傾軋當協力同心互相維持以顧大局不宜有歧視之心畛域之見目前中國殷富雖云不及泰西然坐擁鉅資者正復不少誠能一切弛禁聽民自擇於其中則全中國之財力以興中國之商務大力盤旋振興必易所望當局者斟酌時勢善爲變通吾知商情踴躍衆制並興不十年而中國商務之盛固不難駕日本而上之也 
[寗波火警]  
　　四明采訪友人云十月二十七日之晚鼉更二轉寗波江東楊柳道頭石作店弄某錫　　不戒於火警鑼鳴處水龍咸聞警而來在城文武各官亦均出城彈壓約焚一點鐘之久共燬去樓房一進餘未延燒 
[被刼獲盜詳述]  
　　荆州府屬東南九十里之宜都縣西門外大街新馬頭有鮮于氏者家號素封外設宏順仁錢店内屋卽爲住宅九月廿四日初更時所請西席散學後徜徉門外突來盜匪十二人卽作當頭之棒喝西席見勢不佳急奔入内盜匪趁勢追入入門後將門緊閉櫃上設有洋燈二坐卽行毁壞油傾滿地店東驚悉出問盜卽以敬奉西席者轉奉店東見勢不佳亦卽逃避司帳武姓方伏案銖算旁有學徒蝶夢正酣盜抽刃直刺皆帶傷逃匿内室各盜卽就所携硫磺撚一齊燃著遍處搜括尋至銀櫃極力搥踢而櫃堅牢不動遂翻倒將底撬開見内惟藏烟土數個蓋櫃係夾層上槅銀錁下槅烟土耳街隣聞嘈雜聲羣來觀望見門内火燄照徹烟霧迷漫疑爲失愼鳴鑼警衆盜誤以爲團練圍拿怱遽間舍土而刦桌上碎銀五十八兩制錢廿八串開門冲出隨放洋鎗逢燈便息逢人便打一時測字攤燒蠟攤東倒西歪驚惶無措地保聞警前來亦被重傷衆見其鎗刀雪亮叱咤風生不敢逼近任其呼嘯穿向家巷循南門外大街而去店東鮮于光照急詣縣署報案縣尊陳曼秋明府親臨履勘以南門外係往枝江大路遂卽郵遞移文枝江縣協同兠拿復飭捕役會同都司勇丁跴緝盜匪出南門過余家油坊門首洵往枝江程途該坊指以大路詎至三岔路口忽然迷途繞西而行至姚家店始知失路旋轉向南問津而郵遞者己馳驅在前渡曰水港囑令舟子鄭某如後有結伴而來者不類本地聲音呼渡勿應該差知盜往枝江必由此港也遂投文至枝江縣署當卽帶領全班差役到彼岸堵截而盜匪婉轉至枝江大路時適與宜都後發之捕役勇丁相值一路套哄至白水港盜匪連呼渡河竟無應者捕役遂易言 
 
 

Page 2

 
 
曰夜半行客有事　路爾等何得弗渡舟子聞聲知非異鄉人始敢盪漿前來盜匪同舟共濟開駛至彼岸而枝差己準備牢籠亟行捕捉當塲獲住二名其餘紛紛望洋溪而奔枝江縣卽飭差役坐小划蹤追盜匪陸路迂遲不及差役水程之速先至洋溪橋東守候並關會砲船協拿移時盜匪奔至兩面合圍又獲住五名其一投水死尚有五人向後山越嶺而遁枝江縣卽移文宜都次晨宜都營兵百名往彼處護解回城盜首沈姓者身一震動繩練皆寸寸裂差勇知爲男兒好身手急將兩臂折斷骽骨敲碎舁之以行至縣署陳明府升座訊問皆傲睨不跽内有張起義者痛哭匍匐於庭階明府詰之供稱孝感縣人年十九歲本年六月間始完婚家無次丁有老母六旬餘　擋農事皆張獨理羣盜籍隷光化與之接界素不相稔七月間盜匪至家邀出外贸易帮賣绿皮梁樊石鐲等件辭以家内蕭條遂出錢十二串爲安家費且言祗數月餘卽可回家張見其糾𦆑無奈只得同行沿路爲之挑担詎至老河口布店肆行搶刦得銀百餘兩白布廿餘疋始知誤入匪黨意欲竊逃匪黨窺其意每以白刃惡言相恐嚇脫身無緣强爲附知行至某某地方又搶刦二次至此處己四案矣供畢碰頭邀恩再造連訊三堂細情縷晰悉張招認而此五匪者兇狀萬分站立案旁不發一語惟直呼命該死旋自歎曰以五十餘兩銀斷送幾條命殊不值明府録供後電禀上憲旋奉來札就地正法陳明府卽請駐沙鎭南營勇百名到邑帮往法塲護圍己於前日梟首示衆矣計起事與就擒時僅遠隔兩更天氣霜露奔馳未獲果腹一餐竟至駢首受戮自嘆云殊不值其亦由衷之言也 
[東粤官塲紀事]  
　　廣東采訪友人云統帶巡防營卓勇前定安縣李芷香大令因事開罪保頣菴留守留守初擬撤參嗣經具大力者向之轉圜始邀寛免現在卓勇己一律退出旗界嗣後出旗兵自行查緝卓勇不容過問矣○升署巡撫成竹銘中丞前己欽奉電傳諭旨兹聞官塲中人謂部文月内可到中丞因擇吉本月初九日卯時接篆 
[彞陵客述]  
　　宜昌采訪友人云十月十八日午後江水大漲夜半時將河岸茅屋全行淹没有在水中深六七尺者一時作河岸生涯者紛紛將物又搬運上岸不知何日方能消退也○前此河下米船稀少米價驟昻每石售至錢五千餘近日所到漸多以致南船米每石减去數百文從此謀升斗者可不致拮据矣○某號前由掛旗船運貨入川中途失事貨物浸濕急雇人曬乾再行打綑查點之下短缺甚多詢之船户堅不承認遂扣留送縣不知如何追償也○某日快利輪船抵埠裝貨二千數百件及返漢上貨多至三千數百件旣而昌和輪船抵埠各家並無貨到 
[漢皋瑞雪]  
　　漢口采訪友人云十月望前旭日麗空恍似三春景象迨十六夜銅壼三滴遽發狂風急雨敲窓徹夜不絶翌日隂霧蔽空黑雲密布他鄉作客者不無對景增愁至十八十九二十二十一等日北風其凉峭寒殊甚爐煨獸炭尚嫌凍合玉樓彼卑田院中無袴公輩更有欲爲號寒蟲而不得者殊可憫也三十二日清晨滴水成冰大有釀雪之意入夜天公果作玉戲花飛六出無殊柳絮因風味爽約伴登高遥望上下樓臺儼若琉璃世界曾不須臾旭日東升銅鉦高掛閭巷小民又仰天歡呼云黄棉襖子出矣吾儕將曝背南榮乎是夜武漢二郡均得雪約五寸有奇 
[山縣得人]  
　　湖北卽用縣高震鑠明府於前月十九日奉藩憲王芍棠方伯牌示委署通山縣篆按該縣處萬山之中民情强悍素稱難治明府性情倜儻又多權略諒必有通經逹變之才挽澆風而易薄俗不禁跂予望之 
[卾垣仕版]  
　　回江夏縣本任諸肖菊刺史因俸滿請咨入都己誌前報兹悉江夏一缺當道己委恒敷庭别駕署理又武昌府通判出缺委候補通判黄司馬文桂代理聞前署江夏縣徐伯文大令虧累過鉅以致交代大費周折故遲至前月十九日上憲始委恒别駕接署想此中不無别有權衡也又據卾垣官塲中人云現署棠司實缺武昌鹽法道瞿賡甫觀察廷韶有調署漢黄德道現署榷憲朱其煊觀察調署臬司之信並聞瞿觀察於前月廿六日卽接道篆云 
[快班捉賊]  
　　江寗省城地勢遼　城垣周圍四十九里有奇爲門十有三城内有覆舟獅子清凉等山陶谷隨園又在清凉之麓層　衍阜氣象森嚴武鄉侯指爲虎踞龍蟠者此也上元江寗畫清溪以爲治人烟稠密宵小每恃爲逋逃藪城南某浴堂前日清晨投捕廳報稱被賊挖洞竊去銅盆衣服等物後經快班在城河濵兄某賊手携銅面盆一個在押店質押上前盤問據稱在水西門大街向某剃頭店借來快班當卽帶往查問詎該店主承認借押祗得釋之他去及午後又見該賊在儲積營青蓮室烟館樓上與堂倌某乙對榻横陳烟盤中有洋一元二角快班因其形迹實屬可疑覆詰再四該賊慌忙無措漸漸露出廬山眞面快班始將該賊及某堂倌一併拘送衙内並在堂倌身畔抄出押票十餘張内有銀筷二副又在該賊身上搜出押票十餘張無可抵賴始供認掘洞行竊浴堂一案并認曾經報失之北門橋大街某店及肚帶營香蠟店銅錢衣飾等件四家贓物均是穿窬偷竊快班頭因該堂倌與借押銅盆之剃頭店主難免無串通窩贓情事隨命逮至本署與該賊一併管押昨晚經廳憲訊仍著管押堂倌某乙與剃頭店主分别交保出外俟堂期解究 
[俯恤商情]  
　　江省來蕪添捕下游米厘三道每石紋銀一錢經粤商禀蒙方袁兩觀察詳准張香帥一百五十斤爲一石關平改爲漕平用蕪巿通行二七寳兌繳又各米棧前此堆存之米六萬餘石概免釐金一次此憲恩高厚出諸望外者也所有收繳細章現經兩觀察悉心斟定卽就官銀號設局另派委員二人坐局征收俾各米號於完納新關出口米稅時卽拔原數就便完厘無須臾之稽遲至方觀察辦公總局昨己禀蒙撫憲批允將前此牙厘總局假予居住可免局促如轅下駒矣 
[浙鹺近事]  
　　運轅牌示黄浦塲大使飭部選是缺之王宗瀅赴任鮑郎塲大使缺委候補鹽經歴丁立鋆署理○新選瑞安縣丞曾二尹日省現己領憑到省禀請騐看寓居德慶堂客棧因途次感受風寒請假五日 
[西泠採風]  
　　池塘巷彌勒寺僧人文光係湖北人日前有同鄉某甲向之借錢不遂將僧毆打香工見此情狀急赴城守署通報當將甲扭至署前擬送保甲局懲辦甲自知理屈再三叩頭并稱以後不敢再行持强始釋之而去○螺螄門道院巷内劉姓子年約十六七不喜讀書專好馳馬其父母鍾愛頗深往往任其所爲日前賃一欵叚出候潮門至江干遊玩入鳳山門馳至箭道前馬忽走韁翻身落下手足略帶微傷當由馬夫雇輿送之而歸父母見之驚惶失措立延傷科調治不特不加責備反以好言慰之噫眞可謂溺愛不明者矣 
[監院易人]  
　　前報載杭州崇文書院監院新選秀水訓導童君如淮仍兼是差兹據訪事人云童君終恐不能兼顧於考驗時上禀力辭一面由丁祭局紳董其禀舉應輪充當此差之候選訓導陸家驤接辦撫憲准如所請己於廿三日下札矣 
[胥臺雜誌]  
　　新簡江蘇臬司吳廣涵亷訪於前月二十三日抵蘇己紀前報兹據訪事人云廉訪本擬卽於廿五日接印旋以廉訪姑母某氏夫人仙逝於金太師塲廉訪之公館内是以廉訪特詣撫院請假數天俾可代辦喪事至接篆之期或謂筮吉本月初六日卯時然尚未見紅諭也○署臬憲胡廉訪自權臬篆所有江寗鹽巡道一缺張香帥己委前淮揚道桂觀察署理第觀察原有江南營務處水師學堂等差均須兼顧公事紛繁應接不暇刻下督憲以吳廉訪履任有期特於前月二十五日專電催胡廉訪速回江寗諺云能者多勞誠廉訪之謂歟 
[舉行民更]  
　　鎭江城廂遼闊日前地方官出示諭令各坊舉行卡家民更每坊公舉董事一人招雇更夫數名專在本坊周圍巡察輪流更替一聞有警齊出恊力兠擒蓋仿古人守望相助之法並將各巷口添置路燈以便行旅往　亦可免宵小暗陬潛伏所有經費悉由本坊鋪户 
 
 

Page 3

 
 
居民輸捐交董事散放毫不勉强迄今城外銀山門大街一帶己由紳董勸辦民皆樂輸蓋所費無多而獲益甚大尚望他處相繼而　一律舉行則通城數萬户居民咸可高枕而臥矣豈不美哉 
[散勇封船]  
　　中日議和而後駐紥金山衛所防勇前經一再遣散紛紛擾擾殊難彈壓現在華婁兩縣宰又奉江督張制軍來札飭先　備船隻四十艘仍爲載運衛所散兵之用己於前月二十一日一律封雇齊集惟該二營散勇刻尚未見到齊所封之船恐被逃脫故東函南北四城水關連日均令關閉間有欲出欲入者守卒必索費青蚨百翼或數十翼不等亦可謂大獲其利矣 
[賭風復起]  
　　杭人操劉盤龍者以混名申太乙爲巨擘焉中本世家子弟兼與官紳往來平素爲人極謙和而又不惜小費凡服役人等無不重給工資故人無怨言旦多爲耳目上憲稍有舉動輙能先知得以預爲布置不致入其羅網今夏倪某被獲重辦賭風盡絶申早得知爲之歛旗息鼓絶無破綻雖倪之黨羽大抱不平匿名揭貼謂申係驪龍頷下之珠若倪等皆其鱗爪而申　置身事外刻下賭禁稍弛申又小試其技惟不敢大張旗鼓聞設局之處係重堂密室並非尋常百姓家且遷徙無常令人捉摸不定是亦善於彌縫者也二 
[兇性可畏]  
　　西歴八月十六日加刺吉打埠消息言昨日此間喧傳有印度人行兇殺斃五命聞者皆爲驚愕據說印人某甲本係世家子深識英文言語娶妻某氏琴瑟在御靜好無尤璋瓦迭賡宜樂堪詠　日不如何故竟爾爻占脫輻好婟緣變作惡姻緣甲酷虐相待逾於尋常氏不堪其苦遂潛携子女歸寍父母暫避兇鋒甲偵知之卽登岳氏之　　婦同行回家岳家中人鄙其行爲標諸大門之外甲忿怒異常悻悻而去旋尋得白刃六柄烈藥數　繩梯一度復赴岳家由屋外水板登三　闖進一房瞥見子女在焉疑爲妻之寢室方審視間家人己察覺有人登樓疑係穿窬之流卽行呼喊甲性急先將子女刃斃復行出房適遇妻兄某乙乙欲拘甲彼此糾𦆑甲又飲之以刃刺傷胸膛小腹受傷綦重　極倒地甲見無人攔阻復往别房尋覓又遇妻弟某丙甲向前擊之刺中心窩亦卽倒斃然閱時己久家人往報差差役馳至將甲獲住而巡弁亦接踵繼至遂將甲解官審訊以俟發落甲之心性兇狼洵非常人所可及也 
[盤查運庫]  
　　兩淮鹽課爲國家歲入之大宗每年例於冬令派委監司大員盤查一次所以愼重庫儲也本届兩江督憲張香帥仍循向章檄飭常鎭通海道吕鏡宇觀察盤騐觀察奉檄後隨卽起節登舟剪江北渡於上月廿五日抵揚泊舟徐凝門外接官廳前地方文武印委各員聞信之下紛紛出城迎迓觀察遂命輿入城先至運司署拜會與江都轉晤談後復往各處答拜都轉卽於是晚在本署設筵以伸地主之誼同座者爲沙漫洲緝私于觀察保甲局王觀察堤工局郭觀察賢主嘉賓極形歡洽直至漏滴三商始各興辭而散廿六日清晨吕觀察復詣運者會同江都轉升座照章盤騐查得册開各數與庫内存儲之數均一一吻合遂相與退入後堂稍憇移時卽返舟次聞觀察並不逗遛於次晨卽行解纜赴省銷差 
[軍麾遥蒞]  
　　正任安徽壽春鎭郭善臣軍門寳昌現因軍務敉平欽奉朝命仍回安徽本任軍門遂督率部卒航海南來於上月馳抵金陵謁見督憲張香帥後因有要公復由長江下駛於廿六日便道至揚州泊舟旣定駐防各營排隊恭迎軍門隨乘輿登岸至運轅拜會是日江都轉適在花廳扄試到淮新班各員飭丁擋駕聞軍門此行欲與瓜洲鎭高鎭軍會商要事因鎭軍駐節五臺山防營是以軍門特命駕就教並聞無甚逗留云 
[童子自宫]  
　　揚城灣子街某店子年甫成童賦性乖僻前數年其母棄世童卽戒絶葷腥立意持齋茹素有强之入口者卽效於陵仲子出而哇之其父無可如何聽之而己日前有親串爲其議婚己有成說童聞知驀於夜半出利刃自宫因痛甚手軟僅割去一半父覺之急秉燭往視己鮮血淋漓沾染床褥立卽延醫敷治不識能保無碍否家人有詢之者童曰吾有兄長己生子矣嗣續可以無慮吾性喜潔靜今生定不婚配所以如此者示吾志也聞者皆爲愕然嘻異己 
[照録善堂紳董禀道憲曁製造局憲稿]  
　　具禀紳董唐廷桂葉成忠鄭官應王松森經元善施則敬何恭壽楊廷杲唐賛方周士培朱佩珍唐文善石紹聞王槐蔭趙元益鍾天緯　錫春曹基善王恭壽壽譚顯崑王維泰張驤衢曹成逹劉世昌周藻等謹禀大人閣下敬禀者竊紳等見高昌廟一郷坐落上海縣十二圖昔固荒烟蔓草之區雖有邨落亦僅寥寥數家自機器製造局由虹口遷移於此工匠　集巿廛鱗次僑寓旣久莫不挈眷以來至今生聚日繁寄籍　衆地勢亦日闢稽核户口己不下三四千家居然有成聚成邑之象實較邊省州縣有過之無不及但地窄人稠卽不免疾疫時作五方雜處更不免風俗澆漓凡養生送死之具救災弭患之方以及化民成俗之規均闕焉未講縱城中租界善堂林立但相距旣遠乞隣爲難阻隔城闉鞭長莫及其勢不可無一善堂道德齊禮而噢咻之况工匠夫役類多外來貧苦之人棄嬰需收養嫠婦需保全童蒙需設塾教誨之老疾需撫卹留養之傷病則需醫藥死亡則需棺衾暫則寄厝殯房久則掩埋義塜種種善舉迄未舉辦雖蒙歴任局憲置備水龍設立醫局保甲路燈清掃等事但善緣未廣缺陷尚多必須就地籌捐俾欵項有著挹注於不竭之源庶善政能垂諸久遠擬創設善堂一區名曰同仁公濟堂先行舉辦惜字義塾郷約接婴恤嫠施醫給藥施賖棺木等事俟捐款稍裕其餘逐漸擴充此事全賴當代長吏鉅公地方賢良官宰作登高之呼爲衆擎之倡庶幾郷曲共沐仁風窮黎咸登袵席是則馨香禱祀以求之者耳紳等擬邀志同道合之侣勸募集腋誠恐無知匪徒藉端生事阻撓善舉爲特聨名公禀並擬呈開辦總章六條環求憲台批准施行給諭開辦除公呈上海外伏乞大人俯鑒輿情維持善舉倘蒙惠分廉泉爲衆善之倡尤深感泐專肅寸禀恭請鈞安紳董唐廷桂等謹禀 
[准移恊緝]  
　　本縣接准崑山縣來文内開據本境九圖地保倪玉山報稱九月十九夜二更時分事主王守本家被盜匪用石撞門進内行刼銀洋衣飾等物報請詣勘當經會營履勘屬實飭捕跴緝無獲移請恊緝等由黄大令准移後立飭捕役上緊密緝務獲解究 
[開釋流氓]  
　　前日爲城汛李千戎少君迎娶之期彩輿所過地方有兩流氓沿途奪取儀仗中流星架被營勇拉送巡防南周請究局員張二尹訊係事屬細微飭令該流氓向千戎叩頭服禮不予深究 
[築路傳聞]  
　　虹口百老匯路迤東至楊樹浦迤北一直至吳淞口中途有地名裘港口乃上海寳山接壤之境日前二邑尊帶同文量局丈手偕同工部局打樣西人往是處會丈基地聞得商議興築通逹吳淞口鐵路未知確否俟續聞再録 
[油坊作弊]  
　　邇來西門一帶各油坊售出之油其色混濁兼有惡味一不堪下咽居民互相傳述怨聲載道有知其事者謂攙八花油貪圖獲利按此事歴經各前憲嚴禁在案何奸商之不畏法若此耶想一經當道訪聞定必嚴行查辦爲蒼生造福也 
[縣案照録]  
　　周上文控胞姪周立生不務正業𦆑擾强借送縣請辦一案前經黄大令訊供收押自新所再行核辦己詳前報兹經周上文禀請永收改過所以免日後詐擾不休前晚經委員曹明府升坐花廳提周到案供稱本地人父親弟兄四人父親行二名上青故世多年因有衆産沙船一隻伯父令小的撑行供養母親於十七年分經袁大老爺斷令伯父給洋三千元爲船中行本以後小的並未收到母親亦己去世是以向伯父索討明府曰爾在十八年分向爾伯借洋七十元立有借據存案豈有十七年分斷洋三千元未收之理甚屬刁狡喝令笞責二百五十板發收改過所○周張氏偕母舅金子香投縣喊控沈子卿喝令多人毆傷子香禀請騐傷等情前晚亦經曹明府提　張氏供丈夫周金寳 
 
 

Page 4

 
 
素患瘋癱因無子嗣立族姪某甲爲子當議立時在今年四月内分給伊田二十畝前日是沈子卿主使進内驀將四十餘畝之方單强行取去小婦人奔告母舅金子香前來勸理不料行至中途又被沈子卿喝令多人圍而兇毆受傷請騐提案訊究明府飭作作騐有微傷明府曰雖日傷痕其中情節難聽爾一面之詞非訊不明飭回去醫治候提齊人証復訊核辦○昨准英公廨移送著名地棍戴仁榮周海泉兩名到縣請收改過所黄大令飭著先收自新所候訊核奪○浙江臬司行文來滬内開查知有貨船三隻由杭到滬私造報稅假單搪塞浙江未經查獲請於申地嚴查扣留黄大令接奉來文卽轉移知各貨捐局留心細查當經十六鋪貨捐局查獲船客洪春船户楊阿掌船中果有假單解送道　黄觀察札發上海縣詳訊嚴究前晚經曹明府提訊洪春供寗波人在劉可鈞所開雜貨行内爲夥起案之假單均是劉交付小的不知是伊假造求開恩並請簽差拘提劉可鈞到案查究實與小的無涉船户楊阿掌供本地人惟包裝駁貨稍得脚力並不知伊行私造假單叩求恩典明府曰私造僞單假刻印信情節甚重究是何人所造儘可從實供明堅稱是劉私造明府判令將此兩人收押著交劉可鈞到案質訊究辦 
[施粥開廠]  
　　謹啓者敝堂定章施醫停止接辦施粥今准於本月初一日起循章開辦每日仍以午後兩點鐘至四點鐘爲限憑籌給粥風雨不更竊維時命攸關充飢兼可耐寒則救急莫先推食敝堂夙憐窮餓因按候開施枵腹餘生必令鼓腹以仰副諸同仁垂念饑黎之至意但敝堂本無恒産又鮮常捐雖仗陸續捐貲而需費實繁終虞綆短爰祈澤周涸鮒惠及嗷鴻德漙恩洋義粟與仁漿並錫福緣善　家聲偕世業俱長矣兹將開廠日期并募捐緣起附誌報章布昭公鑒[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　○　　　　右功　人　鄉愚　　　　　將　病之牛價賣屠沽以怨報德殊　大地之和此皇朝所以行嚴宰牛之也友言廣東南邑大策圍有某甲家蓄耕牛近患更病甲恐資本頓喪賤價求沽屠夫某乙以利有可圖買而宰售於巿村人知之咸戒不敢作　之嗜有某丙性素饕餮食指爲動卽購斤餘歸而大快朶頣家人以牛病將死肉必藴毒力爲勸阻丙不聽飲啖自如詎至夜半丙腹痛如割醫不及輾轉呼號逾刻斃命家人以肉由乙售向其索命而乙不肯任咎至今事越多日爭論仍未己按牲畜患病皆藴奇毒食之足以害人乃郷小民每貪小利宰賣死病猪牛老饕者流可不愼哉 
[大令斷案二則]  
　　邵中才張硯香二人合股同謀天福戲館茶房由張出面存押櫃洋一和餘元因園主武春山另易他人邵張二人　　控訴法公堂經鄭大令提訊追繳旋據保人沈顯林顧仁生等呈繳五百元大令飭傳原告具領詎届時張硯香一人上堂呈具領狀將繳案　　如數領去前日邵中才復又具詞以張硯香領洋避匿等情呈控鄭大令准詞出票至城内二十鋪協同地甲提張到案訊究○有陳桂福者向在密采西館充當侍者邇因失業無聊學爲鼠竊狗偷之事在近水坊門首圖竊爲看門人拘獲送案經鄭大令訊供判押五天期滿開釋 
[英界公堂瑣案]  
　　德商美最時洋行向郷人顧鶴松購買靜安寺左近地基十四畝有奇因地上現有孫姓之墳以致地保曹良山不　蓋印曾經洋商控告會訊及墳主孫瑞周投案等情早登本報前日午後原中顧焕廷投案繳洋銀八圓稱係地保蓋印費求給曹保屠别駕以　　尚有轇轕何能卒給蓋印費令焕廷向孫姓理明焕廷唯唯遵諭而退○江西人宋某來滬借居四馬路同慶客棧日前曾爲棧中代寫匾對　　王陳鶴亭設筵酬之前日清晨忽有道轅護勇唐玉至棧中呼宋師爺卽欲將行李箱籠搬去陳以宋尚欠棧中房飯資十七千餘安能贸然卽　　上前阻住宋以我係道中師爺豈區區房飯資而不之信耶况前曾與汝寫匾對照算尚須找我錢文以致互相爭鬧事爲四百十九號巡街　　　所知一併拘入捕房捕頭詰問之下令轉送公廨旣到宋卽大言曰職係道員三少爺之親戚遭陳唤捕毆辱定須究辦嗣經人向之開導爾旣　　二少大人之親戚不應藉端索詐况棧中向爾索取房飯資亦無大過倘經訊問恐反失色不若兩作罷論庶得便宜宋爲之首肯陳亦不欲多　　乃寢○仁和小輪船局鵬雲小火輪船專行蘇滬兼帶民船執事人尤兩二貪多務得往往拖帶民船至十餘號之多以致碰撞客船近日拖　　九號行經野鷄墩與民船相撞致庖丁跌入河中身死事爲官憲訪聞立卽移請讞員飭差往提核辦屠别駕立卽飭差姚恒于昨晨將尤票提到　案押候核辦○沈榮福控胞弟榮慶在浦東拐騙隣人之女顔寳林來滬屠别駕准詞出票提人昨爲差役先後將沈及寳林獲案禀知屠别駕　　别押候訊奪○年雲生不知何許人昨至年氏家索借氏用言回却年以不遂其欲多方吵鬧雖有人理勸年置之不睬嗣經二百八十一號華捕拘入捕房捕頭令轉送到廨别駕押候訊斷○昨日孫安禄朱長生董金發因索房飯金起見一言不合互相毆擊經四百二十號華捕拘入捕　轉送到廨屠别駕著押候訊究○野鷄淫娼周蘭芳年己半百尚塗脂抺粉裝作妖嬈模樣獨立街頭見有人經過卽拉之入内共作不可告人　事昨日又在彼施其故智適爲三百六十一號華捕所見拘入捕房轉送到廨别駕著交官媒押候訊辦 
[美捕房瑣紀]  
　　上月初五日人和商輪船局之小輪船名雲鵬者自吳淞港駛至野雞墩地方猝與灣江子船互相碰　雲鵬之庖人　致撞斃云云己列前報兹悉死者名周榮福向在該輪充庖丁迨屍屬聞訃前來細察當時致死情由以爲周之身死實由該輪舵工駕駛不　所致因投上海縣署據情喊控蒙縣主黄大令批准特於昨日上午十一點鐘飭差咨照英公廨轉咨德領事公館簽押照請美捕房派包探倪　　恊同原差往北山西路第二號門牌新園烟間内將該輪船舵工尤阿二拿獲解入捕房捕頭立命原差帶回縣署候黄大令核辦○裏虹口　　　惻由工部局經理駁有水橋以便附近居民就此浣物近爲該處某木行停放木排將水橋圍没居咸就木排上浣濯昨日上午十一　　鐘　　老嫗登木排浣衣突有行船將木排猛撞嫗立足不住翻身落水該船見己肇禍飛駛逃遁經一百十一號三道華捕將嫗救起倩一百八十三　號華捕將該木行夥送捕房捕頭諭其速將木排遷讓○積竊崇明人周阿福前晚由北京路徐石甫家竊得布衣布被等物行至天潼路　包　　如海查獲解入捕房押候解送英公堂訊究○江北人陸寳生專在各馬頭竊物昨午二點鐘溷至公和祥馬頭竊取廢鐵若干中途爲包挅　進才巡獲人贓一併拘解捕房押候解送英公廨訊辦 
[邗江官報]  
　　廿一日南掣林司馬由十二圩來謝委兼辦儀棧提調棧○廿二三日朱鹺尹有齡銷運轅監印差分發大使衡鹺尹　正紅旂人劉鹺尹晋庚順天人均　到○廿四日姜鹺尹成逹禀赴鹽城北閘差○廿五日分發巡檢蕭鹺尉啓曾順天人禀到 
[上海北巿絲業會舘施子英鈔録金陵恊賑公所魏葉姚三善士經募第四次清單]  
　　江寗駐防崇文書院生童諸位先生九八平二四銀二十五兩九錢一分五釐　　各寳號洋三十元康齡生産平安酧愿晋豐寳善源四户各十元振德堂九元四皓誠心八元福保七元衆姓同人湘雲齋聚五三户各洋五元吕傳福堂四元前如臯縣主簿余　李得禄全之恊　庚興五户各三元求生産保佑平安見泰堂蕭集賢居士江子雲汪雲軒餘齒氏李和大汪恆益號廣期軒九户各二元無名氏一元五角森恊記澄記卜記　名氏無名氏東灶局福生號義順無名氏公收局無名氏春雨軒寳善堂張知非子綿刀人桂福十六户各一元謝平安仍求合家平安人懺悔生求保愚父子四時康吉節東昇　濬生百忍堂張衡記無名氏無名氏無名氏林淮十户各五角李溶記四角王友侃邵堪仰張禄記三户各三角黄佩記二角無名氏錢八百文衡昌和太昌就恆遠震記裕泰米　無名氏赫錦堂左右圖書室主人誠敬堂張葉菊知十一户各錢五百文劉怡甫章雲階各錢四百文寳録堂德星堂寄漁鎰豐無名氏無名氏無名氏汪淦臣蘭子春唐子麒許　五怡情軒十二户各錢三百文無名氏油號油蔴木店無名氏趙楚之李小山周少青陳溪張裕興註裕堂十户各錢二百文愛棟臣吳張氏錦鑫門張之輝無名氏周蘭記無　氏無名氏陳藡仙柏向榮周黻卿關恩賢淮漢章承記承緒堂孫義興陳與九十七户各錢一百文遺慶堂胡謝平安人各銅洋一元以上共計九八平二四銀二十五兩九錢一　五厘洋一百七十元銅洋二元錢十四千四百文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
