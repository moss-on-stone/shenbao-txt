# 1920 - 320 - 4917156

 

Page 1

 
 
   
 
 

Page 2

 
 
   
 
 

Page 3

 
 
時評 
[入於窮途（冷）]  
　　無財不能辦事然而一有財即用於不辦事之地此中國國家所以入於今日之窮途也蓋無財而不能辦事尙可求財以使之有若得財而仍不辦事則人皆以其不辦事故决不再應其求矣求財之道盡此其所以謂之窮途也 
　　然而旣至窮途依然不能不辦事也如欲辦事又依然不能無財也求之旣不能得不求更無從有不得財不能辦事不辦事更不能得財故自今以往之國家不但入於窮途且已走於絶路矣 
　　然則今日爲中國謀財政計奈何曰惟有死中求活而已先以辦事着想忍窮困以建設一二事使人咸知有辦事之信用而求財之道乃可得而言不然雖陶朱復生奚益也 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　十一月二十日大總統令昭武上將軍管理將軍府事務姜桂題呈事務廳廳長趙理泰懇請辭職趙理泰准免本職此令 
　　又令任命袁家驥爲將軍府事務廳廳長此令 
　　又令任命李懷亮署大理院庭長此令 
　　又令王喬晋給四等嘉禾章此令 
　　十一月十九日大總統令兼署陸軍總長靳雲鵬呈准察哈爾都統張景惠咨請以那逹米特補公中佐領應照准此令 
　　又令兼署陸軍總長靳雲鵬呈准察哈爾都統張景惠咨請以蘇恒德升補公中佐領應照准此令 
　　十一月十二日大總統令兼署陸軍總長靳雲鵬呈請任命王占魁爲陸軍第十九混成旅步兵第一團團附黃震爲第二團團附駱斌爲第一團第二營營長鮑傳樞爲第三營營長張中和爲騎兵營營長王玉升爲工輜混成營營長孫桃芳爲少校副官均照准此令 
　　又令兼署陸軍總長靳雲鵬呈陸軍第十八混成旅步兵第二團第二營營長張秀亭請免本職應照准此令 
　　又令兼署陸軍總長靳雲鵬呈請任命史祥甲爲陸軍第十八混成旅步兵第二團第二營營長應照准此令 
　　又令兼署陸軍總長靳雲鵬吾請任命張廷弼爲陸軍第二十七師騎兵第二十七團第一營營長應照准此令 
　　又令兼署陸軍總長靳雲鵬呈請任命盧喜成爲口北鎭守使署副官長應照准此令 
[國外專電]  
　　日内瓦電國際聯盟議會今日開會議案日程列議案二十九條皆無政治爭題一般意見願將爭端暫緩提出俟下屆再提今僅注重組織事件免生異議秘魯與玻璃維亞雖曾提出智利邊界問題但在最後時間皆請議會暫勿討論中國隨大多數舉希門斯爲議長並會同英國投票贊成將奥國入會之請求列入議事日程日本則不附英中國出席代表爲顧維鈞唐在禮（十五日） 
　　日内瓦電顧維鈞被選爲聯盟約章普通手續修正案與聯盟行政會非永遠會員選舉事之委員會副會長計共三十五票顧得二十四票獲選英法意皆舉顧日代表石井僅得兩票正會長貝爾福（英人）未至顧將代理正會長（十七日） 
[國内專電]  
　　北京電日使答復琿春撤兵照會聲明前提一二兩欵來文認爲中國負責本使深表滿意至第三亦甚諒解姑暫保留將來再遇暴動臨時協議所有開琿日軍業經本館飭令撤退并有一部分實行開拔（二十日下午十一鐘） 
　　北京電今午自治聯合會代表謁府由吳秘長代見（一）實行自治（二）准魯田請廢督吳答政府主分三期辦理（一）先行自治（二）着手裁兵（三）最後廢督代表辭出赴院靳派董元亮代見述靳意廢督非目前能辦到俟大局統一再議衆以不得要領回至江西會館會議决定通電各省區查照一面籌備二次請願（二十日下午十一鐘） 
　　北京電中國銀行團决定祇擔任交通實業借欵現正與交通當局接洽擬假某項實業試辦（二十一日下午三鐘） 
　　北京電財政當局商准中交兩行承墊近畿軍警餉六個月每行月墊四十萬由鹽務署發給特種庫劵按月在鹽餘提還三十萬年半爲期（二十日下午十鐘） 
　　北京電此間銀行公會發起定出月在滬召開全國銀行聯合會表决對新銀團一致態度（二十一日下午三鐘） 
　　北京電九年新公債銷出四百八十萬現市面流通之京鈔已收回過半（二十一日下午三鐘） 
　　北京電閣議討論對黔省政變暫取冷靜態度（二十日下午十一鐘） 
　　北京電院部加賞十萬購緝小徐（二十一日下午三鐘） 
　　北京電敎部提中央學位選舉仍緩辦可决（二十日下午十一鐘） 
　　北京電孫振家復靳奉電慚感俟新任接篆卽交卸北上（二十日下午十鐘） 
　　北京電滿站電謝氏銑（十六）夜回大烏里激黨又進攻佔據泮埠金子謝部退集大烏里死守抵禦（二十日下午五鐘） 
　　北京電張景惠報叨林東北百餘里有俄黨數百謀攻叨林已飛調范營由烏進援又報陸部汽車十七輛裝運庫軍糧彈及興和步隊篠（十七）出發赴叨（二十日下午五鐘） 
　　北京電參陸處電鄒代師長叨林方面發現敵縱迅飭派出援庫隊伍兼程前進（二十日下午十鐘） 
　　北京電曹錕電任張景惠爲援庫總司令極贊同（二十一日下午三鐘） 
　　北京電滿站電謝氏聲言將武裝全付日人以抵還借欵日人勢必派兵來滿收受武裝與我主權有關請示辦法（二十一日下午三鐘） 
　　北京電張景惠報庫叨吃緊十六師騎團奉令派援第一營業由駱駝運送出發惟恐運送費時第二三營請俟陸部汽車回口後撥歸應用（二十一日下午三鐘） 
　　北京電吉電據報崴俄臨時政府及各處均密派代表赴莫斯科赤塔等處會議要求和平統一並對付日人决裂辦法（二十一日下午三鐘） 
　　漢口電夏壽康准禡（二十二）晨八時抵漢各團聯合會通知各團七時齊集車站歡迎（二十一日下午八鐘） 
　　天津電馬（二十一）午李純出殯儀仗亘綿數里交通斷絶内次張志潭滇唐代表由宗龍均蒞祭（二十一日下午十一鐘） 
　　天津電陸錦龍濟光遣散龍軍事畢哿（十二）返京（二十日下午十一鐘） 
　　天津電省令軍警政學各機關人員薪俸百元者搭公債一月分兩月扣淸（二十日下午十一鐘） 
　　天津電省令根據省會議决賑災計畫（一）由京津銀行借五百萬向蘇皖奉購糧（二）以二十八萬八千五百元令被災八十六縣作應急救助費（二十日下午十一鐘） 
　　天津電災民露宿無衣褲者近千人將凍斃（二十日下午十一鐘） 
　　天津電倪嗣冲病危電京請撥安武軍欠餉（二十日下午十一鐘） 
　　香港電海軍鬧餉查係海軍陸戰隊統帶饒子和運動因饒憤林永謨有派人接管該隊說（二十一日下午七鐘） 
　　香港電效（十九）日海軍全體水手要求發三月恩餉卽日同盟罷工海珠辦事處下緊急戒嚴令黃埔長洲一帶極震動（二十日下午七鐘） 
　　香港電效（十九）日陳炯明召集洪魏 
及駐城全體軍官會議禁賭洪魏極贊成言宣禁日應開提燈慶祝會誌盛在座司令均言服從上官命令贊成同日陳召各參謀參議上級軍官會議（一）收束軍隊辦法（二）廢鎭守使道尹（三）規復綏靜處（四）稽核局暫緩另設列席無異議大約日間卽明令發表（二十日下午七鐘） 
　　香港電李耀漢領銜電陳請征桂陳覆茲事大候妥定具體計劃再策進行魏邦平伍應祺巧（十八）回省報告克肇情形魏日内回警廳任（二十日下午七鐘） 
[公電]  
　　安慶學生會來電老申報館安慶各校昨日游行講演詞極激烈皖學生會 
世界路透電 
[美國對於新銀團之公表]  
　　十九日紐約電摩根氏代表美國銀行團發表文告宣佈對華新銀行團已由美英法日四國正式核准該合同乃十月十五日簽定其效力以五年爲限若欲在限期前取銷之須得團員大多數之同意 
[國際聯盟記事錄]  
　　二十日日内瓦電（由波爾多轉）星期五日國際聯盟議會集議之公報如下議會議長希門斯氏宣讀威爾遜總統覆文祝議會順利並希望議會事業能予全球以不可毁滅之福利英代表彭斯氏謂聯盟行政會以廣大之胸懷辦理世界難題誠可致賀卽以遣回戰俘一事言之巳足見聯盟有存在之理由繼言及德國等加入聯盟事謂英國勞工欲德國等加入查德國今已參與萬國勞工會並被邀請加入比京財政會英國勞工固未忘一九一四年德政府與其人民之責任德國人民當以其人力所及賠償加諸比法等國之損害列强負執行和約之責但國際聯盟則負謀致世界安寗之責也財政之穩固商業之自由與蒙獲最大出産之協作皆爲萬國善後之要點世界不可分爲仇敵吾人今可造成一種空氣以容納全球之共同行動俾謀將來之幸福云云丹麥荷蘭瑞士代表各有演說委員會巳於昨日開會軍備委員會定星期六日舉行公開會議 
　　二十日日内瓦電（由波爾多轉）星期六日國際聯盟議會集議之公報如下議會今日繼續討論聯盟行政會事業之報告比代表拉方丹謂宜解决各國均分原料之大問題並主張裁减各國軍隊而歸爲國際公有之兵力委内瑞拉國代表謂委内瑞拉願見國際聯盟德謨克拉西之性質以各國平等爲根據加拿大代表羅威爾氏謂加拿大認國際聯盟第一目的在防免戰爭各大國皆應儘速加入聯盟至於聯盟解决原料問題之議不能贊同又謂各國應派有責任之代表能使行政會之决議見諸實施者加入行政會意代表狄土尼氏以行政會會員之資格答覆羅氏等之訾議謂行政會議錄公布於衆之問題行政會於非正式交換意見後曾開大會辯論之至於聯盟財政之問題則屬於議會若阿米尼亞大局非行政會所能負責行政會會員並不爲其國家之代表不過如保持公道之知事而行事耳狄土尼氏又謂羅氏對於經濟問題抱不可通變之態度要知世界之將來與和平無不繫於經濟也事有關國家利益者苟某某國不允討論之且反對調和之則國際聯盟不能存在夫商業之保護適鋪成經濟之戰爭而眞正之戰爭卽隨之而作云云西班牙與南美十三國及丹麥瑞士英比等提議以西班牙語言爲聯盟正式語言與法文英文同當由會衆决定交委員會審查法國稱願贊助此種提議 
　　十六日紐約電共同通訊社報告日内瓦國際聯盟議會集議之情形謂與會四十一國代表顯有應付世界困難問題安置國際聯盟基礎之决心美國未有正式代表但在會議時美國可有旁聽者一人俾將發展各事詳告美政府昨日聯盟行政會商定如美國願有之則辦理經濟與委託代管權事件之財政委員會美國得派代表一人今美洲諸國之未派代表與會者尙有洪都拉斯與愛瓜多兩國衆信會議時期約三四星期其所討論重要問題内有縮減軍備計畫與對於破壞聯盟命令者經濟封鎖之施用等事日本代表提出人種平等之議但在各問題之討論中日本將大活動 
[希王繼位問題與英法]  
　　二十日巴黎電小巴黎人報載稱英法政府已會商對希政策法國駐英大使昨至英外部以法政府之意見通知英外相克松貴族 
　　十七日雅典電今日此間有康斯丹丁黨人之羣衆運動人數並不甚多衆乘摩托車及馬車携前王肖像及旗幟歡呼過市且有任意開槍者武裝警察不加禁阻反附和羣衆高唱康斯丹丁國歌 
[英美與俄政府]  
　　十八日倫敦電英相喬治氏今日在下院宣稱内閣巳决議贊成本年七月間所定關於與俄通商辦法之草約數日内將提交勞農政府惟須俟勞農政府踐笔釋放俘虜之約言始能訂此條約 
　　十八日瑞典京城電樊德里浦氏巳由俄國抵此彼所代表之美公司曾得第一百六十經綫東西比利亞東北部全土租用權六十年加恰加半島亦在内該公司將於一九二一年春開始活動薩爾門漁業將租與美國亞拉斯加罐頭食物製造所該公司且得西特爾水濱長期租權並有購買租地之權 
　　十六日倫敦濮爾瑪爾報評論美國樊德里浦氏在西比利亞得讓與權事謂樊氏與售賣俄國利源之人訂立契約或知尙有他方面亦須顧及日本近巳宣佈不欲承認此項讓與權矣當知日本力能釀成甚不利於在西比利亞開拓利源者之時勢也 
[各國近事記]  
　　二十日比京電維亞爾氏新内閣業已成立 
　　十八日孟買電此間薩遜紗廠工人五千人因要求廠主給布舉行台華里典禮未遂相約罷工 
　　十八日西姆拉電西克希姆之政治員裴爾氏及印度醫隊中之康尼第少佐前屢經逹賴喇嘛請游西藏今已啓程前赴拉薩 
　　十九日倫敦電台菲里斯電稱阿米尼亞因基瑪爾政府提出不堪接受之哀的美敦書决議繼續開戰本月十二日之休戰條約業已滿限阿米尼亞人宣稱願作戰到底 
　　二十日巴黎電君士坦丁消息駐藍格爾將軍之法國文武委員團均於十八日安抵君士坦丁藍格爾將軍十九日或二十日可抵君士坦丁巳到有克里米亞難民十萬五千人内平民占二萬五千餘爲兵士 
[英員之對華商業論]  
　　十八日倫敦電財政家報載英國駐華商務參贊福支斯氏之談片福氏近曾游歷英國各工業區域謂英人今更注意於中國市場頗可欣慰惟勞工不寗繳貨不速而費且大此足爲在華英人商業之妨碍非至國内情形更爲穩定後英國對遠東之輸出勢必受影響也美國訓練中國學生迨學生回國嗜用美貨美國因以獲益今英國亦將有同樣計畫對華新銀行團其性質爲協作而非競爭愛狄生此言實獲我心協作乃可免生種種糾紛中國亟宜有更穩固之政府然後實業可興德國恢復力不可忽視德人現擬奪回在華巳失之商業至於日本則當可誠實遵守新銀行團協作之精神云 
太平洋路透電 
[日本對於新銀團之公表]  
　　二十日東京電外交省今日發表公文一件此文英美法日四國今日同行發表文中謂日本慰悉英美法日四國銀行團代表上年五月在巴黎所訂定之組織對華新銀行團合同今巳由有關係之四國銀行團批准新銀行團爲四國政府所承認此銀行團之組織乃使中國政府或各省正當有信用之代表因此公債而得建築交通更具所必要之經費確信此項公債最可增進中國之利益助中國統一與穩固並可予各國個人營業以平等之機會而推廣其在華經濟活動之範圍此種互相提携定可使有關係之五國間關於東方之問題更易得相互之諒解 
[日使對於琿春撤兵之覆文]  
　　二十一日北京電日使小幡星期五日午後致牒外交部述中國答覆日本撤退間島軍隊之條件事文内請詳示中國駐間島軍隊之數額及駐紥地點謂日本必須於撤兵之前知此二事蓋恐匪黨或將乘日本撤兵之機復出襲擊也至於中國反對遇續亂時日本有派兵之權則彼不能取銷日本之要求惟此節可作爲保留云 
[北方近事記]  
　　二十一日北京電衆院初選定明年三月一日舉行覆選定四月一日舉行參院選舉定四月二十日舉行藏蒙兩院議員定四月三十日舉行 
　　二十一日北京電唯一報（譯音）解釋小徐逃亡事謂小徐乃藏匿箱中箱中寫有軍用行李等字樣由火車運往天津即送至日船該船啓椗後小幡始以逃脫事通告中國外交部小徐今已抵日本 
[日本近事記]  
　　二十日東京電大藏省大臣於劇烈辯論後提議將下屆豫算經費減至十五萬萬元因此政府計畫多將展緩辦理 
　　二十日東京電日本鐡路運費將於一月起實行增加衆反對甚力以爲生活代價將因此而高 
[東俄近狀記]  
　　二十日海參崴電克拉斯諾施柯夫氏以哀的美敦書電逹海參崴政府要求解散政府服從赤塔海參崴議會今夜集議右黨議員决議衛守濱海州以拒過激主義並請加浦爾軍協同烏蘇里哥薩克兵擔任防務過激黨揚言如不承認赤塔則擬令工人罷工社會黨尙未决定意見農民代表意見不一致各黨甚以結果爲慮或恐共産黨起事或恐日軍將佔據海參崴 
 
 

Page 7

 
 
國内要聞 
[北京通信（吹萬）]  
　　北京敎職員總辭職問題與敎育經費 
　　北京各校敎職員因敎育費積欠過多對於維持生計實有無能爲繼之槪於是迺由敎職員聯合會提出兩條辦法由各校敎職員自行會議取决（一）限政府於本月内將欠薪完全發淸本月以後當按期發給不得延緩（二）限政府自本月起將月薪按月發給以前欠薪分期於三月内發淸如政府不允或允而不履行則舉行總辭職各校敎職員雖多主張用第一條而畏持之過急反不能得效果遂决採第二說公推代表爲夷初等十二人與敎育部接洽敎部答覆未能十分圓滿代表中有請以十一月十日所發敎育費爲十一月分費者范允之而於七月以後費則允極力設法各校長及敎員對於代表所請者大不滿意蓋代表中有新任敎員者以敎部若繼續自七月發薪則彼尙需間二月始得薪金若以本月所發爲十一月費則彼立可得金也然七月薪金但按八年預算發給者九月以後則各校多有添班其金額逾於七月者至巨今敎部僅按七月發給而各校長則當按十一月薪開支其爲難可想見矣至於敎職員方面則以按例敎部於每月二十六日發欵十日所發作七月費則月底可依要求條件索本月及八月欵今代表允以十日所發作本月費則至月底亦僅能索七月費故亦反對代表所爲敎職員校長一致與代表爲難代表迺大窘本日下午敎職員公會開會於美術學校商議敎部不履行要求條件以後之辦法據記者觀察則總辭職之一舉實不過敎職員用以恐嚇敎部者在事實上决難實現蓋北京各學校以小學爲最多敎部於小學經費巳發至八月而學務局復墊發一月所欠者僅十月耳敎部復允小學可以特别通融將爲按月發給現時所欠僅二萬左右尙非難措故小學敎員皆不願罷課大學方面以罷課則范必去如去范而後敎育欵項即能突增固亦在所不顧而在事實方面考察則范之去轉足使敎育經費受影響所謂敎育基金者范方竭力爭之今已稍有端倪故亦不贊成罷課其餘各校對此表同情者頗多故雖有一部分贊成罷課贊成辭職者其主張决不易實現也敎育部於敎育欵項誠無法籌措本月十日所發迺向政府領得公債百五十萬由部員顧某經手僅抵借二十萬元十一月底之難關信不易度據接近范氏者言彼所爲難者僅本年十一十二兩月費倘各學校能免强維持至來年一月彼即有辦法决不致再有欠發情事云范氏之計劃以北京城區所加之房捐抵小學經費以北京方面所收之所得稅抵高等及中學欵此二種稅則皆於來年一月施行所得稅在各省雖尙竭力反對而在北京則期在必行外省反對不成問題也各校敎職員聞此消息多有願忍一時之饑以爲永久計者而總辭職問題迺更受一種打擊學生方面對於敎職員總辭職亦表示不滿意謂敎育經費不發爲政府與敎員之關繫學生旣納學費學校即當授以課爲政府不發薪而使學生受功課上之犧牲學生當令學校負責以此爲校長者迺益感困難終期總辭職一舉之不能實現惟時巳交冬學校開支又因天時而增加於此兩月中欲維持學校之本身已大非易事敎職員聯合會亦開會於美術學校代表報告最近與敎育總長交涉結果總長允小學照發（即將欠薪發淸）中學以上各學校本月止可再發一月惟止能限於月内而不能定於二十六號且謂彼已將敎職員所要求者商諸財長財長但允以後不欠而於補發欠薪則頗爲難代表發言多爲范諒會議結果中學以上各校至十二月不發欠薪仍採總辭職辦法十一月則但望再發一月薪知欲敎部補發八月及十一月欵在事實上萬辦不到也至於十二月之發欠薪爲欠薪中幾分之幾則固爲議論所未及苟敎育部能發十之一即與此議决案不生衝突總辭職之機會實至少也 
　　至於敎育基金則已由范向政府交涉以森林荒地撥充而農商部則但允發給一部敎育部乃派部中參事蔣維喬於今日下午赴農商部接洽一切究竟撥給若干在蔣與農部諸人固已知之以尙未定案恐啓各方爭端故尙不允發表而敎育基金則確已有着落矣（十九日下午） 
[庫倫最近之要電]  
　　庫倫俄亂近日仍未平靖聞昨日（十九）陳毅有兩電到京報告戰情並請發軍餉原文如下第一電云袁張各營運庫後即日国加入戰線卽行作戰大毛篤慶巳由我軍完全佔領又據探報烏叨等處黨匪麕集現巳分飭各軍分途進剿第二電云近因庫事緊急軍用浩繁曾續請十十一十二三個月軍餉四十五萬元及臨時軍費四十萬元共八十五萬元雖經院部核准迭電呼籲未蒙撥滙益陷艱困軍事運輸至今毫無預備袁團亦至今無出發之日現所領各欵多爲軍事挪墊必須續發十月以後軍餉及臨時軍費始能填還各欵而各軍前綫每日食糧均由商會供給柴草牛羊馬匹均由蒙旗供給均全記賬事後結算其費當必甚鉅又軍士奬勞及客軍挪借通融諸費亦必甚多若不預籌的欵實屬應Ｉ 
[北京學生之大遊行] Ｉ 
　　十七日北京學生爲琿春問題延不解决由學生聯合會發起游街大會（上）女學生之情形（中）淸華學生之整隊（下）全體學生在天安門聚集之盛况 
付俱窮想俄匪尙逗留蒙境預備反攻邊局安危尙難逆料而軍事一日不了軍費即一日不停此毅所有請中央再預籌六十萬元之請也至若戰後撫恤軍士漢蒙人民及佈防諸費尙不在内又王公年祿俸急待頒發以全信用而安蒙心此亦須早爲籌運免致臨時拮據者也至十月政費請仍照槪數六萬元發給以濟眉急軍事稍定卽詳造預算呈核不足照補餘則減除以昭核實即懇尅日匯欵鼎力維持俾專心禦外無内顧分心毅爲全蒙生靈頓首感謝急切縷陳幸垂鑒察無任惶悚立懇電示毅叩銑 
　　政府日前任命張景惠爲援庫總司令之職因由電令告知張氏并未明令發表故知者極少昨聞張家口張景惠又來電云國務院鈞鑒頃據援庫第一支隊袁團長天順等銳電稱據營長張士品報告删日早晨率隊進剿匪勢不支退向東南三十餘里森林逃竄我軍將大毛篤慶巳全佔據露地宿營當經團長電飭張營長暫駐該處搜索附近以防拆毁電線并保護交通大略俾利運輸恐顧彼失此未令窮追又據叨林步兵周連長銑電稱探確俄匪三百餘名向叨進攻等語當飭該連長聯合步兵妥爲防禦并令范營抵鳥星馳前進等情當飭以叨林兵單敵向該處進攻亦在意中查果屬實應商陳使由庫用汽車運兵援叨爲要等語知注特陳張景惠叩篠印又電云國務院鈞鑒本日陸軍部汽車十七輛分載庫署糧彈曁興和步兵一排由叨起運當飭袁團長天順就商陳使預派隊伍掃淸庫叨大路俾利運輸等情去訖特併奉陳張景惠叩篠二印又據烏得消息美國救援團巳從庫倫將外僑救出首途回京現行抵該處計在庫所有美僑俱已出險尙有英人一名及俄人費坦何夫曁其家屬均安然無恙大約下星期一可以抵京矣 
[琿春交涉之近訊]  
　　據外交界確訊張巡閱使與鮑吉督巳將琿春交涉之經過作一度之結刺呈報政府惟關於撤兵及其管琿春之兩項緊要條件與日軍武官嚴重交涉迄今未得要領聞鮑督並報告政府日來日軍之行動愈軼軌外凡該軍駐在地之商民皆受侵凌買物多付半價有時竟一文不給云云 
　　外交團確訊日軍在延吉道屬五縣地方近已開始活動實行剿匪之權刻並由剿匪總司令遣派日軍令赴各處其支配數目如下（一）延吉附近之銅佛寺山河鎭各派兩中隊（二）和龍附近之六道溝黑山嶺各派步兵兩大隊砲兵一營（三）汪淸附近之百草溝步兵兩中隊機關槍一連（四）東寗之綏芬河步兵兩大隊機關槍一連砲兵一連於五站亦增派兩中隊（五）琿春方面則由四道溝靑松嶺剿匪之日軍大本營臨時酌派以上各路軍隊均經下動員令出發 
　　據外人方面消息云日本關於琿春之復文將交外部内容略謂中國對於日本撤兵之條件除一項餐均可承認無任欣忭此除外一條即該處如再肇事端日本仍可派兵日本亦深知中國人民之態度但願永無意外然如有不測則日本仍須派兵又問中國軍隊接防間島之詳情例如何種軍隊人數共有多少何時調往及防守何地日本將以此爲撤兵計畫之參考 
　　琿春交涉日本方面最初藉口於華軍未到不便撤兵故院部嚴電吉督鮑貴卿囑令轉促軍隊速進昨接鮑督篠日覆電謂咸電備悉吉省派赴延吉軍隊昨巳開抵敦化額穆等處業由貴卿電令火速前進至日本撤兵題日領似無權談判仍請由部辦理以期早日解决 
[徐樹錚脫逃後之推測]  
　　據北京益世報所載徐樹錚逃亡後某外人向日人方面探聽口氣似徐尙在交民巷　日人私居因徐於本月上旬曾有請求解除保護理由謂現在予之舊部及同志門下等分散各地對於予之失敗大爲不平巳定辦法分期起事余實無法遏止恐彼等利用予之名義到處活動則予曾爲貴公使宣言保護不爲政治活動之一人果如予之部下舉事則因予之故戕累及貴使故不得不請貴使將予釋放俾以後有事亦不致累及貴國令名并謂國際法上對於政治犯無養老之規定故予之此舉實爲公私兩便云云觀此則徐不過暫離武官室似尙未遠行又聞外交部請將其餘八人要求引渡一事日使昨（十九）已拍電東京政府請示辦法但以形勢看來日使决不肯辦此然要求之舉乃中國政府應執之態度也 
　　又據晨報所載徐樹錚之脫逃已成事實但昨日東交民巷謂小徐尙未逃走之說又起又謂日使館所以爲此通告（一）試探我政府之態度（二）假令有人借小徐名義在外有所舉動則日使館可卸其責任謂係逃走以後之事但證以各種理由則小徐實尙未出日本使館云云 
[京聞拾要]  
　　取消軍事協定辦法中日軍事協定條件當軸决定提前取消聞刻巳議妥進行辦法預備逐件施行（一）日政府最近曾有宣言謂協定條件無存在之必要亟應趁勢進行以期收效（一）電致駐日公使囑共探詢日政府對於該項條件有無廢止之誠意（一）由中央與駐京日本公使談判定期取消（一）實際上撤去東三省協定所應履行各項事宜 
　　航空處建造五線路全國航空線路重要幹線五條前日閣議討論結果巳准實行建造茲據接近航空界者聲稱此次航空處原定計畫共擬建造幹線十七條支線八條惟因限於財力及人才故先就最重要之幹線五條先行著手佈置以充空中商務運輸及郵遞之用下餘各起須俟敎練所學生卒業及向英國訂購之飛機依約交齊方能漸次擴充至目前著手籌辦之五條幹路其起終及經過地點如下（一）京滬線起點北京終點上海經過地方天津濟南徐州南京（二）京漢線起點北京終點漢口經過地方保定石家莊鄭州駐馬店（三）京哈線起點北京終點哈爾濱經過地方北戴河錦州奉天長春（四）京庫線起點北京終點庫倫經過地方張家口滂江烏蘭托羅海（五）庫科線起點庫倫終點科布多經過地方沙布克台烏里雅蘇台以上五線所列各地點日内航空處遴派技師前往設立航站倉庫材料廠一俟竣工即可開始航行 
　　修築國路之籌劃修築馬路行駛汽車於交通上可以補鐡路之所不及尤適於中國現情前内務部有鑒於此原擬有修築國路之計畫祗以欵項籌措維艱迄未實行此次北方旱災發生各方面均提倡以工代振該部即藉此機會謀實行修築國路一方面可以發展交通一方面可以救濟災黎刻擬先從京濟（北京至濟南）開濟（開封至濟南）兩路入手京濟一線因京漢火車已可由北京到涿州故即由涿州築起直逹濟南約五百里開封至濟南約七百里兩路業巳由部派員踏勘完竣第二步即開始測量該部現巳派定僉事郭養剛技士萬樹芳爲測量隊隊長率領隊員分途前往測量約兩月餘可以竣事預算此項測量費約需一萬六千元除由財政部發給六千元外餘一萬元由振務處撥用至將來築路之用欵則擬向外人商借刻正在接洽中 
　　烟酒抵借之傳說政府現因新銀團條件嚴厲借欵之途徑亦絶聞有張某向政府建議請以全國烟酒稅發行内國公債五千萬元一俟售出後即提五百五十萬元償淸美債餘數則資以渡過年關並可與美國磋商使美債不提供於新銀團連日正在核議中另一消息云某要人前爲設立中華烟草專賣公司及訂立中美烟酒借欵事宜曾命全國烟酒督辦張壽齡赴上海方面與某資本家接洽一切張在滬躭擱月餘所進行者頗有頭緖前日歸京卽於十九日上午謁見報告所接洽之一切情形其内幕如何則非局外人所能悉也 
[南京快信]  
　　學生因琿春事今日（二十一）組織講演十組分道在城内外各空闊地演講聽者甚衆 
　　新疆楊增新電軍民兩署伊犁道尹與俄新黨代表立臨時通商條件俄商在新貿易一體照章納稅並懇將所收稅欵作爲新省邊防軍費又電告阿山辦理墾務收回俄人侵佔土地情形 
　　浙督長咸電稱浙省釀酒所需糯米向在蘇省無錫等處採購近因火車禁運食米之故拒不裝運據菸酒事務局呈轉行路局凡遇浙商購運釀糯准予一體裝運並通令地方稅務各機關查無夾帶食米情事無論船運車運均予照章徵稅查騐放行軍民兩長昨已通令各關卡遵照 
　　山東陸軍混成第一旅給照來蘇購米軍民兩長以蘇省米禁未弛該旅所購之食米旣未呈由該管長官咨明陸部轉咨有案且一照數運照内并未註明數目顯有弊混應即將所購之米悉數扣留聽候查辦 
　　軍民兩長昨致蘇常鎭守使電云删電悉鄉民糾衆抗租已據派兵妥爲彈壓赴機迅速甚爲妥洽仍仰嚴飭鎭攝愼防意外一面督縣設法勸導俾令早日解散勿任蔓延滋事毋稍疏虞並准嚴拿肇事首要依法懲辦鄂督代表場文愷今日早車由寗北上浦口商埠督辦孫多鈺昨由滬回聞洋工師不日可來 
[杭州快信]  
　　省議會昨又延會計自上月二十八日開會至今僅選舉一審議長及各股審查員忽忽延至十餘日議事會明日届第六日亦延會兩次 
　　省議會議員趙協曾（蘭谿籍）因有他就（已委任河南信陽第一高等分廳推事）上書辭職以候補之胡懋昭（永康縣）遞補 
　　浙江警察協會今日（二十一）午後開常年大會（一）報告雜誌社收支數目（一）報告本會收支數目（一）選舉各職員（一）籌議進行方法（一）演說 
　　前農事試騐場場長葉芸因虧短欵項抗不交代昨忽有舊職員呂荃謝志澄向新場長陸海望尋釁聲勢洶洶幾致用武幸農校校長周淸到場勸散 
　　紹縣旅杭學生同鄉會二十八日假省敎會開會盧督軍沈省長今日（二十一）午刻邀全體省議員赴陸軍同袍社宴會並請各文武陪席 
　　盧督昨委樓文釗充紹興戒嚴司令部軍法官施鐸充第二師軍需官朱孝陔充第二師軍醫官 
　　尙有要聞二及地方通信轉入後頁 
雜評一 
[王士珍到京（默）]  
　　中國每至政爭不了時必請王士珍來京和解又必請王士珍出山以爲和解之惟一方法是王士珍者政府百事之和事老亦即政府百病之救急良醫也 
　　然政府雖力請王士珍到京而王士珍到京後無一次和解有效亦無一次肯允出山是政府所信任之良醫終不能救政府之急病而政府乃益朿手無策矣 
　　夫以政府萬能之威權不能解决政府所用之人之爭而必煩一北洋前輩之老招牌是政府萬能之威權竟不及一北洋前輩之老招牌也然此老招牌至今日亦徒有虚名猶之時下名醫初無起死回生之良藥而政府猶恃以救百病之急豈不異哉 
　　雖然舍此老招牌外政府固無其他救急之法也 
 
 

Page 8

 
 
國内要聞二 
[湘省平江兵變紀]  
　　湖南駐紥平江軍隊爲蕭昌熾所部之第十二區蕭原任零陵知事及代理零陵鎭守使後其所部永屬郴桂江道三區之兵皆不受管轄蕭氏雖有管理三區之名實際上僅其衛隊一營能受其指揮調遣及此次駐平江後適江道區　令劉夢龍有擅自移調軍隊之事於是譚氏乃藉此爲由將劉夢龍撤差而以其所部之七營移歸蕭氏直接管轄劉氏及其部下得此命令均極力反抗或請暫緩移交或請收回成命呈電紛馳積牘盈尺各司令見其情勢激烈亦爲之緩頰譚氏均批斥不准並催其迅速交卸劉移交後遂將其攺編爲陸軍第十二區而劉氏舊部報復之心遂由是益甚祗以蕭氏防範嚴密無隙可乘遂忍而未發至昨十三日該區第一支隊長王應祥及其他各營長以蕭氏防範巳疏且衛隊亦巳開往他處乃乘機發難首由其部兵將司令部圍住口稱有要事請見司令蕭知事機不妙即遣參謀周翰出見亂兵首將該參謀捆住然後直入内室將蕭司令搜獲部内其他各人員亦被綑縛一槪拿至對河之玉帶橋原擬將其一併槍殺後有人從中調解始於次日僅將蕭氏牽至橋頭槍斃聞共擊八槍情菜極慘旣殺蕭氏遂公推于順祥爲司令主持一切其時平江情形騷亂萬狀經于氏發出安民布告始稍寧帖惟于氏不知何故忽於搜得公欵鉅萬後聲言須開赴永興隨即擄得夫役若干率領一部分士兵由平江出走譚總司令得此消息當開軍事會議商酌辦法除派第三旅旅長魯滌平第六團團長劉鉶卽日開赴平江四面包圍無許潰兵擾入他縣外並派第十二區參謀長成書率步兵一營即日馳赴該縣鎭撫一切省城方面則以連日謠風大作大西門守城隊且有搜出炸彈情事亦應分别防備巳一面宣布戒嚴一面將葉開鑫所部之第二團全部調至省城分駐城外洛處撫任防守 
[皖省之兩學潮]  
　　法校之風潮皖省法政學校近日因校長問題風潮頻起始則爲學生欲謀學校之革新而作推翻校長之舉繼則敎員受外界之運動同起罷課以爲抵制新任校長丁述明之武器當民國七年之際該校長爲張銘張係留美法律碩士頗能應世界之潮流灌輸歐美之文化所以該校自伊辦理後學校進步大有蒸蒸日上之勢方謂法校前程未可限量不料張銘辦理未及兩載乃有胡寅旭者出長此校胡向與張敬堯接近又爲劉道章餘黨學識資格均不能任校長故接辦之後成績毫無視學校如釐局任用私人於是該校學生遂共起推翻之後經官廳改委丁述明代理而胡寅旭尙不自悟運動一般少數敎員罷課復運動安福餘孽光某之弟來長該校以致該校風潮迄今尙未結束而敎員等仍在罷課中敎育界有此現象殊可慨也 
　　農校之風潮皖省第二農校前爲某職員因挾私忿鼓動學潮幸各學生覺悟尙早業將秩序恢復乃舍監某氏以所舉未遂忍以齋夫送來親筆私函改易字句揭載某報藉以淆惑聽聞掀起波瀾校長李寅恭以其品行不端一面辭職一面函呈省長派員澈究以分皂白其呈文略云敝校風潮甫息一切幸復原狀而舍監忽因齋夫送來私函改易字句投登某報妄開各欵淆亂聽聞藉圖鼓動風潮校長賦性愚拙狷介自守毁壞名譽實不甘心現雖辭職縱不能留去後之思亦絶不願遺此汚點於校以昭終身之謗除將該職員立時辭退外理合將原函抄錄連同報章備文呈送鉤鑒請速派員到校逐件根查倘或坐實校長自甘認罪如係誣枉務請依法究辦以重學務面端士風現此事尙未了結也 
[江蘇之兩學潮]  
　　七師與十中風潮江蘇省立第七師範前第十中學前以賽球衝突七師因自行解散發出宣言後迄今一週有奇猶未有解决之消息此事表面觀之雖甚微小而内幕則殊複雜茲就見聞所及記之如下按兩校地址皆在徐州其中學生自以來自徐屬各縣者爲多故兩校感情本甚融洽初無不能相容之理其所以日卽於此困難之境者　别有其故傳　十中有人慫恿學生與七師爲難願七師初則鎭靜自持置諸不理仍照常上課十中適有被傷者張煒之父爲徐州鎭守使署參謀長遂不惜公靈於張張固武人又加愛子心切（實則受傷甚微僅眼部破油皮一塊）乃爲函銅山縣知事令向七師拿人辦罪顧此事旣無左證究致罪何人實一問題於是乃有控指七師足球部長佟王二人之事七師方面得此消息乃大恐然令佟王二人抵罪則又問心不甘勢力旣不敵則危險之　或不可測於是不得不出於解散藉以抵制是即七師解散之由來也七師校長知維持無效遂先行赴省辭職學生亦舉有代表數人晉省控訴聞省議會巳將此事列入議事日程前日徐屬省議員及旅寧各重要分子多人亦提出嚴重質問於省公署詰責其對於此事之辦法限五日内答覆而據敎育廳方面消息謂已委鄒視學前往辦理此事但鄒方視學鎭江一帶何日返省尙不可定則起行赴徐更屬無期故此事之解决恐尙須時日也 
　　五中之風潮五四以後罷學風潮數見不鮮但原　不同結果亦異此次省立五中風潮罷課幾近旬日外間有責難學校者有不直學生者似均非眞像茲紀其大略情形如下 
　　近因本月十四日五中開運動會學生要求先一日停課以資練習敎務長郁某初本應允迨校長牌示祗允休息半日學生　負氣挾書上堂并此半日亦不願停止孰知各敎員經校長通知是日下午均未上堂學生遂羣往質問郁某何以敎員不來郁某答覆措詞不善學生遂决意停開運動會然校中入場劵巳經發出評判員及來賓亦經先後請到勢難中止不得巳童校長親自勸解亦無效後經各敎員調停始勉强開會次日休息一天亦無事再次日學生氣憤漸消本可無事乃郁某忽出牌示謂俟調查淸楚後欲開除學生云云學生乃更憤甚遂又罷課由學生會出示開除郁某堅持頗烈否則決不上課童校長無法祗得向省中辭職現辭職書已逹敎育廳矣按歷　學校起極大風潮校長必有一度之辭職校長辭職後官廳則挽留校外則調停依學校方面則乘此罷課期中自行解散着各家族將學生一一領回待挽留就職後再將爲首學生革去十餘名再行召集開校學生反對之人則依然不動此事結果是否如此讀者可拭目待之也 
地方通信 
[蘇州]  
　　鬧荒風潮未息吳縣温知事前因東橋黄埭一帶聚衆鬧荒於夏曆初四日下午親自赴鄉彈壓一節茲悉該處鄉民以温知事在鄉時曾允於三日内解决減租問題現己逾期並未見有若何表示又有蠢蠢欲動之勢而田業會一方面亦以該處租米依然不動向縣詰問温知事復於十一日乘早車先赴滸　然後繞道至東橋黄埭兩處剴切勸諭仍撥陸軍三連用兵艦三艘拖帶前往以壯聲威 
[松江]  
　　松滬童子軍野戰紀松滬兩地童子軍於二十日晚間在西外景家沿一帶操演野戰是日上海共來童子軍百二十四人敎練員二十人松江因三七兩團童子軍未曾參加故祇到五十九人敎練員五人是晚七時佈陣八時鳴砲會戰上河童子軍即向景家沿附近之松江童子軍守備區域進攻松童子軍大本營在西陵塔之最上兩層懸紅白燈十盞塔下由兩方評判員守視檢察攻進童子軍之　帶號數並限定攻進兩人熄燈一盞上海童子軍進攻異常勇猛都有泅水渡河攻入塔内者首先攻進之兩人爲二師附屬之百零三號及職業學校之七十三號計自八時起至十時停戰共熄塔燈四盞兩方童子軍敎練員於停戰後在松江童子軍司令部開評判會議公推省童子軍總敎練員顧果擔任評判長評判結果上海得五十分扣去違犯規律之罰分五分實得四十五分松江得五十九分扣去違犯規律之罰分十八分實得四十一分二十一日松江童子軍聯合會復假公共體育場開歡迎會並請上海童子軍表演技術以資觀感而聯情誼 
　　第二女高小之學藝會縣立第二女高小校址在楓涇鎭查楓涇地大人衆而女高校祗此一所該校開辦迄今已有七載而限於經費故未能擴充一切自今學期起校長沈君梅銳意整頓故延范叔寒主任敎課時歷四月而學生造詣楚楚可觀近日沈校長鑒於楓地女校素不爲外界注意因擇定（隂曆）是月十四日在校舉行學藝會以表演學生平日成　屆時必有一番熱鬧也 
[濟南]  
　　新大輪船遇險近聞招商局新大輪於二十七日夜十一時至山東登州海南北蛇山木家島北觸礁擱淺後至二十八日上午十一時有山東沿海澄海巡洋小兵艦巡弋過此始將船中男女乘客拯救離船凡客所帶行李均未携帶當日下午駛抵威海衛遇大風停泊五天於初四日始駛至烟台該艦長即在烟台巡警廳交差於是同難人即舉代表至招商局商議辦法該局云已趕派新豐圖南兩輪駛往出險地點拯救勸同難人等再上新銘船帶往天津辦理一切於初五日晚八時抵津埠各代表等即至招商局請其設法並拍電至上海俟有來津輪船將客人行李帶至天津已由該局認可將失物人姓名登錄旋又變更辦法擬每人給洋自行住宿乘客不允聞被難者共六十餘人現有三餘人住法界佛照樓專辦交涉并待取行李尙不知如何了局也 
[揚州]  
　　更迭勸學所長句容勸學所長陳祖濂辭職經敎育廳委蔣炳鎔接任南匯代理勸學所長葉壽祺去職亦經敎廳委黃報庭承充該兩所長均已接事特備文報告江都各縣勸學所查照矣 
　　警務恢復舊制江都縣署巳奉到警務處令知警察所長仍由知事兼代而新接事之警察所長施濟晋業由寗返揚訂於二十一日仍將警所鈐記送交縣署爲交替之手續其隨帶之保安隊由商會每名給川資二元回省並聞施以此次來揚接事耗費頗鉅商請警佐陳鏡如向知事關說酌予補助 
　　整頓學校規程敎育廳近以各縣學校規程都半惡劣特通令各縣轉飭各校迅速整頓以便派員視察 
[江西]  
　　淸理欵産辦法九江地方士紳前組織財政淸理處淸查各公團出入欵項以爲自治先聲詎成立月餘除賓興洲事務所將賬交出外其餘均抗不交賬幾至釀成訴訟刻經王知事出爲調停由各公團將賬目繳存縣署先行製　規定次序再由淸理員赴縣淸算已於今日實行淸理矣 
　　改選會長衝突九江商會延不改選十二帮帮董提出訴訟雙方互相攻擊迄無結果實業廳屢促改選而該會延宕如故茲因辜代會長觸犯刑事案發生十二帮董事開會議决將辜之職權取消另舉陶繩士詹若棠爲維持會務主任一面籌備改選而辜派則發出宣言書謂辜之刑事係　個人範圍不與商會相涉仍堅持先行算賬再行改選以資抵制似此則改選目的能否逹到尙難逆料 
 
 

Page 9

 
 
   
 
 

Page 10

 
 
本埠新聞 
[王瑚久不蒞蘇之蘇人憤言]  
　　張季直等昨致北京電云北京大總統國務院鈞鑒蘇舊長免職久而未去職新長受任久而未蒞任前以王廉姑置蘇人治蘇成議今聞院促其行而府尼之中央自隳信用至此尙何術拭新政局果王不即行蘇人爲維省政計惟有亟籌自决謹先電陳張謇沈恩孚黃炎培穆湘瑤賈豐臻朱叔源願樹森陸規亮張志鶴張孝若號 
[濬浦局仍擬採用北簳山石礦]  
　　江蘇特派交涉公署前據靑浦縣知事呈復略謂濬浦局因開濬工程供給石料之需要欲在屬境北簳山開採石子經即委派專員查得北簳山載於志圖且山有干將試劍之石並有市廛村落礙難採用請爲函復等情當經許交涉員函轉濬浦局去後昨又接海工程師來函略謂前奉大函藉悉種切北簳山開採石擴一事茲將所擬各節約分數點俾本局得在該山工作而利用之請貴交涉員注意爲荷（一）本局工程師偕同著名石子包工親往該山勘視乃知該處之石不少可開五百萬噸（二）開此石礦或不至纒擾該處村落墳墓其應需遷移者至多不過數次但爲遷移計本局亦必以最平允之價值賠償之（三）如經開此石礦則該處居民日與礦工及船民有直接之交易因之獲益匪淺（四）如全山歸爲私有本局或租或買所需之地當出公平之價（五）本局提議可否請該山鄉耆派代表來局與本局直接磋商以上問題與濬　工程關係甚鉅如蒙台端允爲相助俾於河工大有裨益卽希察核施行云 
[市經董致總商會函] 省議員初選調查已截止 
　　上海市經董辦事處致總商會函略謂今届舉行第三屆省議會調查選民事宜前經貴會轉發各該業領袖分别調查填寫送會轉交茲因逾期巳開始審查敝處於本日（二十二日）截止除將巳填就之選舉單彙送縣署外倘貴會有續填之單請暫勿送處一俟奉有補選命令再行知照云 
[絲業請撥赴美賽會費之照准]  
　　江浙皖絲繭總公所因美國於來年二月六日在紐約舉行萬國絲繭博覽會於絲業前途關係甚鉅業經開會議决公推代表籌備携帶女工機匠及各廠樣絲牌照佳繭等品前往與會惟此次赴美賽會一切費用預計非數萬金不辦公所力薄獨自擔負勢有不逮故特由該公所總協董沈聯芳黃晉紳電請政府撥欵協助昨接京電此案巳經國務會議决定准由江海關稅欵項下撥助銀二萬兩以資應用云 
[絲廠停工後之捕房注意]  
　　本埠華租兩界各繅絲廠因近來廠絲洋莊銷路完全停頓市價日跌無力支持以致相率停車者已有二十餘家男女工人之驟失生計者不下一萬餘名事爲公共租界滙四捕房所聞因停工各廠多在該管老垃圾橋浜北一帶特派幹探連日至各該廠查詢停工緣由工人多少勸令照常開車以維市面惟各廠咸以絲無去路力不能支爲對未能勉徇所囑然亦可見外人之重視實業與民生矣 
[省會通過廢止繭行例之反響]  
　　江浙絲綢機織聯合會昨致江蘇齊省長電云南京省長鈞鑒報載省議會通過廢止繭行條例案羣情惶駭絲織原料缺乏巳逹極點若任自由領照則遍地繭行竭澤而漁行見兩省數千萬機工生命立填溝壑議員昧於工商狀况通過病民禍國議案我工商誓不承認届時萬懇駁回原案拒絶公布以救絲織實業無任迫切江浙絲綢機織聯合會箇 
[銀錢業貼用印花稅問題]  
　　上海銀行公會及錢業公會因接總商會函及江蘇印花分處長李湛田公函以奉財政部令錢莊銀行銀錢莊票支票莊摺均須貼用印花嗣又准駐滬印花分辦處函催以實行期近請如期遵辦等因昨日特在錢業公會公同集議旋提出先决問題如下（一）各銀行錢莊銀錢支票莊票其票面數目躉千累萬多少不一按法累進應歸何人擔負（一）外埠支上海滙票如有未用印花應如何對付（一）由申支票印花稅是否用票者負擔抑錢莊負擔（一）收解各欵用莊票支票不過代收代解毫無沾潤其印花稅出於何處俟上項各問題議有辦法方能答覆遵行云 
[稅所訂期加徵振捐]  
　　上海稅務總公所兪所長致商會公函云逕啓者十一月二十日奉財政廳嘯代電開十一月十七日奉省長公署訓令准財政部電開查本年北地災祲振濟需欵甚鉅本部擬於原有稅捐附徵一成作爲振捐業經呈奉大總統指令呈悉准如所擬辦理即由該部通行遵照等因原呈擬訂辦法四條（一）此項加徵振捐以各省區貨物稅曁常稅等項一律於正稅外附徵一成振捐自本年十一月起扣足一年爲止即以此項收入專供辦理振濟無論何項開支槪不得截留動用（二）此項加徵振捐各稅捐原定稅率不得變更并於稅單内註明加徵數目以便查核（三）此項加徵振捐每月共收若干由各經徵機關分欵造具淸册於月底呈由各所關局專欵報解振務處或該處指定之機關核收一面報明部庫存案（四）照案應免稅釐者除官用品軍用品及免稅米糧外此項振捐按照應徵正稅徵收四成又查本部以振災需欵急迫并以此項附徵振捐爲償本付息基金先行募集公債四百萬元條例已奉令公布在案此項附徵振捐於振欵及國債信用均關重要務請飭廳切實徵收專欵報解除分行外特電查照等因准此合亟訓令該廳長仰卽尅日轉電各屬遵照辦理並出示曉諭以免商人誤會切切此令等因奉此查此案兪前廳長任内曾奉部電前因當以第四條辦法照案應免徵稅釐者按照正稅徵收四成其四成之四字有無錯誤此項振捐原定十一月起徵今巳十一月中旬各經徵機關多未通電勢難趕及擬從十二月一日實行電請部示去後茲於十一月十七日奉財政部銑電内開寒電悉免稅物品徵收四成振捐電文並無錯誤開徵日期自十二月一日起可照辦仍扣足一年期滿截止等因自應遵辦除通電並由廳撰具告示另行刋發外合行電仰該局所長轉令所屬各分局所一體遵照部電辦理切切等因奉此除令知各分所遵辦外相應錄令函致貴商會請煩傳知各商遵照 
[近日米市之狀况]  
　　滬地米價近旬日間又忽暴漲至每石九元七角人心遂起恐慌其致此之由實基於下列三端（一）米業斛手因要求米店增加斛費於隂曆十月初一起繼續罷工三天在罷工期内各米店因無人過斛遂不能進貨一般米販得以趁此時間向到滬之米船戶收買打包上棧（二）斛手加費之事解决後初四日開斛而船上之米已爲購買一空船戶多巳回鄉彼等恐斛手罷工之事非一時所能解决故亦未陸續運米來滬（三）浦東金家橋地言連日發生外省難民搶米之案故雖不知斛手罷工之事之船戶而對於被搶者又起戒心不願運米前來因此來源旣少價遂增加現船戶知水上警察對於米船已加保護斛手亦經照常開斛故前昨等日到貨頗多米價巳稍轉鬆惟據米業中人云囤積之風仍未稍殺若官廳能對於打包上棧之米格外注意毋使偷漏出口則來年靑黄不接之時尙可以之救濟否則恐比今夏米荒時尙須加緊二十元一石意中事也云云 
　　又函云滬地米價自舊曆十月初旬以來又增漲至九元以外前昨等日到源尙旺店舖銷路亦不十分擁擠市價似稍有轉鬆之望惟聞一般做打包子出口者仍在預備收買現巳改變打包地點以冀瞞蔽同業昨日有常帮峴帮米船十餘艘爲新閘之某記購定爲數約一千餘擔預備解運大連等處買定之後尙未打包云 
[關於滇軍入湘之湘督覆電]  
　　李烈鈞所部滇軍由貴州假道湘省返粤湘中發生誤會經在滬西南各總裁并湘贛各省議員分電湘省軍民長官曁各機關力爲疏解茲得湘督譚延闓皓日（十九）覆電承認一致進行原電錄後（銜略）删電敬悉協公本係舊交素同患難滇贛兩軍久同袍澤前日分赴川粤以湘省迭經兵燹財政困難供給維艱好人造謠遂多疑懼刻派員赴黔與協公商洽並向各方面解釋凡關大計自當一致進行必無妨礙請釋遠念特電奉覆延闓皓印 
[于右任致駐滬代表函]  
　　自北方統一令發表後陜西靖國軍方面態度亦頗可注意茲悉于總司令最近致在滬趙其相代表一函略誌如下頃奉手示藉悉種切北庭統一令猝然發表手段至爲滑稽此問堅持始義之初志國事一日未决即一日不敢稍懈日前曾寄一函卽述明内地種種情形計當逹覽矣總之我軍無論如何必維持現勢以爲最後之决勝我兄可放手進行一切囗囗等於所謂統一令初下時欲乘機爲彼方游說此間早有所聞一致抵斥現巳打消矣此復即頌時祉弟于右任上十一日 
[美公使回京之歡送]  
　　駐京美公使克蘭氏及其夫人等五人於昨日（二十一日）乘滬寗路ＡＬ花車掛在由滬七點五十五分鐘開行之快車北上滬上中西人員到站歡送者有護軍使代表孫梓琴交涉署陳震東楊小堂美總領事警察廳軍樂隊陸軍二排偕路警排在三號月台上歡送克君與歡送諸人脫帽致禮而去 
[蔡孑民尙未來滬]  
　　蔡孑民君本擬本月十七日由京來滬以便乘輪赴歐美十八日可抵滬現聞蔡君因其夫人忽病十七日未能首途遂電囑滬友代詢法國輪船果如期開駛否如能展期尙須稍緩南下否則日内即來滬云 
[機器工會開成立會]  
　　上海機器工會昨日假白克路上海公學開成立大會到者頗衆三時開會由主席李中君報告本會經過情形演說者有孫中山陳獨秀歐陽桂生倪文富等中山氏演說有二小時之久首述機器與資本勢力之關係末則以三民主義作結略謂我人欲貫澈民生主義非在官僚手中奪回民權不可否則我國徒擁一專制變相之民主國號耳獨秀氏謂工人團體須完全工人組織萬勿容資本家厠身其間不然僅一資本家式的假工會而巳是日到會者除各工會代表外尙有胡漢民戴季陶楊明齋等俱因時晏不及演說云 
[浙軍過滬調防]  
　　浙軍第一師二團第二營官佐目兵奉令由嘉興調往寗波駐防業於前日夜間由禾乘坐小輪來滬昨日下午三點時換乘超武兵輪開往寗波駐紥所有由甬出發來滬之三十八團第二營官兵亦於昨日午後換乘小輪前赴嘉興填防矣 
[天津路發生途刦銀箱案]  
　　大陸報云星期六日下午某錢莊以銀幣二箱每箱裝洋一萬二千元由小車推送極斯菲爾路某紗廠後隨店司一人行至天津路爲一汽車所阻車上躍下盜匪三人各執手槍即奪取銀幣一箱置入車中急駛而去店司認明該車爲一四三一號即報告捕房捕房查悉車爲某汽車行之物旋覔獲駕車之人詢明該車駛至霞飛路某處停止繼至其地爲一西人住宅因以拘獲與刦案有關之華人多名 
[鴨窩沙搶案續聞]  
　　廣順寗波釣船由滬裝貨開甬於本月十六日午後七時許駛至鴨窩沙洋面被盜刦去所儎火油食米各貨又被擄去船夥李阿富一名迄未放回水警趙廳長自據該船主投報請緝後除令飭外海第三第四兩區迅速購綫訪緝務獲究辦外昨又令調現駐淞口之鈞和游巡艦艦長董仲發君趕緊開往口外各海島帮同追緝並令該艦認眞梭巡以弭盜患 
[催兌殖邊事務所常會紀]  
　　催兌殖邊商困事務所昨午二時開常會朱子才葉貺辰朱萊生等准時蒞止推葉貺辰主席報告略謂殖邊滬行迄今仍無開兌消息屢催罔應不得已於日前函請銀行公會會長宋漢章設法維持并請董體芳而陳債權被困情形己蒙宋君俯允將情函致國務院曁財政農商兩部及殖邊總管理處要求迅予淸理俾慰羣情而蘇衆困今尙未得宋君處覆信不識有無效果衆以爲如荷宋君贊助諒不至再置不理應各靜聽佳音次朱萊生起言報載近有邑紳鈕鐡生爲此事代向政府申訴之說如果成爲事實亦爲吾債權一良好之援助理應抽派代表至鈕君應再行請托深謝熱誠議至四時餘始宣告散會 
[國民大會策進會評議會紀]  
　　國民大會策進會昨日（二十日）下午五時開第二十三次評議常會公推張振遠主席林炎夫紀錄（一）報告出發代表自漢口來函（二）報告評議部第三屆委員交替手續王保相起立辭委員結果一致挽留（三）報告研究組織法委員會定星期日午後二時開會（四）提議每月開叙餐會一次由發起人趙南公申明本席意旨在聯合本埠各團體對於重要問題互換意見溝通情誼並不拘定加入本會團體及本會評幹人員周劍雲主張此案可不必由本會評議部提議多數贊成通過（五）報告南京聖公會來函並附致警務處原函（原函附後）報告畢主席歷述南京警務處長王桂林屢以强權壓迫聖公會阻止各團體組織策進會情形請籌議扶助方法周劍雲起言先由本會以國民「救國大義」質責王桂林促其反省主席付表决通過隨交　幹事部致函王廳長議畢遂散會 
　　附南京中華聖公會愛國團致警務處長王函淸泉處長鈞鑒敬啓者閱十一日本埠立言報載貴處轉報並奉指令内有敝團當一體查禁等語不勝驚詫且關係敝團名譽甚鉅故不得不爲我處長一一陳明之按敝團成立三載於茲並非戒嚴期内所組織當然不能與他種會社相提並論此其一也况每值開會必通知本區或將入座劵送逹貴處辦事會議槪取公開並非秘密者可擬此其二也且敝團以提倡道德救國曁養成完全人格爲宗旨並非乖謬違法者可比此其三也若夫國民大會係吳子玉先生所提倡即中外輿論亦認爲最合法之舉動敝團組織之份子固無一非國民對於救國舉動當然竭力贊同至南京之民意如何尤非敝團可以左右者此其四也至於曹君慕管（上海澄衷學校校長）朱君定一（紹興旅滬公學敎員）兩代表親來敝團演講乃喚醒同人力謀救國按曹朱二君均係學界鉅子滬上名人且開會時純取公開態度尤非秘密會者可比此其五也就此五端敝團差信爲正大光明純粹救國之團體毫無違法之行爲深恐無知諜報淆亂聽聞致滋誤會特再檢奉敝團詳章一份務祈鑒察至諜報如何尤乞即日惠示以釋國人之疑慮云云 
[上海勸學所開國語討論會紀]  
　　上海縣勸學所所長李頌唐於前日（二十）午後請敎育部特派視察員黎邵兩君到所演講國音並預邀本埠各小學校校長敎職員等到所開國語討論會屆時到會者有縣立第一高小潘贊麟市立梅溪高小徐苞洲與各校校長敎員等七十餘人三時開會山李所長起立報告略謂今日由潘贊麟先生紹介請黎君蒞會演請國音與會諸君如有疑聞不妨陳述請黎君指示遂請黎君入席演說略謂此次鄙人來滬參觀各學校在國民科三年級已多　取用國語讀音亦甚正確江音字母在國民科一年級不敎者居多但不敎　音字母而發音均照國音甚覺整齊鄙意能用國語讀本好並用國音尤好用國音而先授注音字母更好因爲注音字母之作用一足以帮助記憶生字二足以帮助記憶國音蓋兒童旣習注音字母即能議生字又國音應用機會現在尙少犯童在校中學習後容易忘記學習注音字母後就可以帮助他記憶至於一二年級不敎國音最爲危險因學習國音年齡愈小愈便初步弄錯入後便難學準矣後更提出討論問題（一）國民學校一年級敎注音字母有無困難（二）國文改授國語時間可節省敎材應否加多討論結果有二甲用圖式敎授對於優組可設補充的敎材乙減少讀法時間加多鄉土科時間以研究知識（三）五聲應否指示兇童黎君謂五　的問題極難研究現在南京高師和全國敎育聯合會都在主張以京音爲國音但是此話不成問題因京音以外無國音國音以外無京音相差者祗百分之五要之照北京的四聲念完是京腔京調不照北京的四聲聽起來就略有不同現在上海各校多用北京四聲不知有困難否用起來能適合否鄙意要一律纔奸（四）字典中不載的字如何處理黎君答云俟函詢敎育廳國語統一籌備會或敎育部國語統一籌備會應俟復到後當即遍告各校再行討論議至此已五時半遂由李所長宣告散會茶點而散 
[小學敎育研究會開會紀]  
　　上海小學敎育研究會昨日上午在勸學所開普通研究會到者二十六人十時開會由李頌唐報告提議各題經衆討論許久表决如下一件報告收到顓橋鄉第二校閔行第二校第四校高行第六校洋涇第三校强敏縣立第一第二兩高小先後報告調查國語敎學法狀况表七份一件報告閱書部幹事會所定閱書細則議决照原案通過一件提議籌備國語統一分會議决由國語幹事部籌備組織定十一月二十五日下午四時開幹事會再定組織方法議畢時已過午遂退席各敎員仍在所午膳而散 
[各方面之籌賑聲]  
　　華洋義振會華洋義振會前接余日章君轉來河南振務廳長孫世　君來函其籌欵辦法己誌昨報茲續載如下綜計以上七種收入截至止上爲止約共得洋二十萬元雖續收之欵尙可源源而來而災區過廣災民過多杯水車薪焉能徧濟且籌欵於被災之省無異乞食於餓夫之前困苦艱難不言而喻不得已乃向外省各慈善團體竭力招徠或馳電哀求或派員往籲現在漢口華北救災分會捐欵五十萬元分赴臨漳安陽内黄等縣散放又北省急振協會第一次捐小麥雜糧十八列車分赴洛陽新安澠池陜縣靈寳閿鄉等縣散放第二次捐小麥三千五百石高梁五千餘石而豫省只放安陽等十七縣及原武陽武兩縣每縣散麥種七十石高梁僅放武安一縣確數尙不得知第三次捐洋二萬元正在購糧尙未决定散放地點又上海華洋義振會會員邱渭卿獨捐十萬元逕赴湯隂散放又北京華北振濟會捐小麥二百石分赴彰德一帶散放又上海工振協會擬捐欵十八萬元修理陜縣至潼墷 
關官道招集饑民以工代振另撥振欵若干尙不在此敷又南洋兄弟烟草公司捐助北五省振洋十萬元擬自河南入手辦理又上海華洋義振會兩次捐洋共十萬元先滙之五萬元巳照收存分配臨喑内黄濟源武安各縣後滙之五萬元尙未收到以上均係招徠之外省義振會救災卹鄰殊可　佩至於本省已籌之欵雖屬無多而除略撥各縣急振以外購糧平糶勢不可以復緩故特訂章程通令各縣有倉穀者開舍舉辦無倉穀者籌欵進行如果力有不足則以省欵先行代爲購糧並認火車運費俾得稍紓財力月前已派員分赴歸德許昌駐馬店漯河等處採買以備分配現正輾轉運糧俾資接濟他如以工代賑亦屬便民利國之圖觀音堂至陜縣淸化至蓋縣兩鐡路聞交通部均已籌有的欵勘測完工迭經電部催促提前趕辦並要求福中公司招致苦工一千人已蒙允諾此外安置流民保護運商設因利局以便借貸保存耕牛以利農田亦均先後通令興辦在案值此凶歲災民困苦流離目擊心傷難安寢饋雖救荒不遺餘力而浩刼難以　回所有豫省辦理災振情形用特函逹台端查照務祈大力維持迅向華洋義振會及其他團體代爲呼籲云云 
　　廣仁堂廣仁堂魯湘豫義賑會接焦樂山來函云東省被災二十縣最重八九縣共計災民二百萬人又以臨淸爲首一縣有二十八九萬之多劉鶴翁於初二即飭友四出察看昱亦着趙玉亭兄等隨同察看臨淸以西北境尤爲苦中之苦百數十里内數百村中荒烟寥落不見一牛騾鷄犬因己旱近兩年無春秋之收土基封戶者十居其三四均携老幼逃荒四方所有未能出逃者因無壯丁只有幼孩有一婦女而顧三四幼孩者有髦耋老人老婦各領孫男孫女三四小口者問之每日只食一二次揄樹皮葉根磨粉雜以蘿蔔英燒湯度命間有湯中稍有小米高糧之家十之一二大都無鼠食之糧者居多昱親見一三十餘歲之婦領帶四幼孩問其歲一八一六一四一周於路旁泣乞饑黄黑瘦不忍置之恐將填溝壑也即照諸善長慈意避人私給四元該婦撲地反而哭不成聲昱即飛走以避之又一老夫婦携六八歲二孫行乞問之兒媳均亡昱至撫人處亦給二元該老夫婦撰地而泣叩響頭昱亦飛走而避之所未能逃荒者皆情懇兒女之人也死不忍離諸如此類振其子連其祖父母均能相依存活者有十之四五至其出逃者有將嬰孩掛樹投井擲棄者不計其數將來無命可歸者又不計其數俗云北方人不如南方犬也創此保嬰義舉誠乃莫大之仁但是災情重衆善欵甚微如何而可稍安不忍之心終日徬徨日坐愁城此番廣仁堂大振欵亦無多若以二十八九萬災民以七成剔之亦須二十萬口以小孩三四成計之亦須六七萬大口一元小孩折半五角必須十七萬元奈此次振欵不及其半數劉鶴翁等亦日坐愁城將必慟哭秦廷也即照大振每大口一元作一千四百文每口每日吃食三銅元亦只能存活四五十天佛敎會另給保嬰票一張按月給發相繼其間六月之中竟可保其性命乃用費少而見功六萬嬰孩之中剔剩一成亦有五六千口如二成須一萬餘人每口按月一元須每月萬元以六個月計須六萬元公等能可竭力籌助若干亦莫大之功也 
　　北方工振協會北方工振協會放振員報告棗强縣災况云棗强幅圓四百方里全縣分爲八區氣候乾燥自去年七月至今年七月天無滴雨下降故邑中人民罹災者有五百九十六村莊災民約十三萬餘今年八月間邑人播麥二次不得萌芽災民所食者惟樹皮樹葉草根而己調查時至各處村莊見各家中無一壯丁惟有婦人孺子就而問之則壯丁皆因飢餓不堪逃亡在外婦孺之在家者竟有數日不食嗷嗷待哺慘不忍覩此次調查初分二組先由縣城附近着手次第及遠自十一月八號起先查第一區各處村莊每日可查三百多戶頗覺遲緩故於十二號分三組調查然全邑災民有十三萬餘非益以神速不足以濟此飢餓待哺之災民後於十五日分四組出發調查大約每日可查六百餘戶此次調查之方針純係急振性質故先備振票三萬除紙寫明人口之多寡分仁義二字仁係次貧義係極貧每至一戶必先詢其大小幾口凡壯丁不在其内然後察其家中之有無給以仁義二字如係貧不能堪與夫老弱廢病寡婦等則給以義字其他種種方法由調查員隨時觀察臨機應變無一定限制也 
[外洋輪船之進出口貨]  
　　法國郵船公司之鶴蘆號ＹＯＬＯＵ業於前日開赴荷蘭國之落得旦姆出口貨中在漢口裝有芝蔴七千包在上海又加裝芳蔴一千二百包其餘則未裝他貨至於該輪在英法比裝來之進口貨計有油漆一千四百六十八桶洋緘一千桶鹹水（酒類）三百桶鐡條鐡板一千一百十七件洋酒一千一百五十六桶香烟一百十桶洋布一百九十七件洋紙七十件機器車五件雜貨四百二十六件又中國郵船公司之尼羅號己定星期一下午離滬赴美在申裝去之貨以花生葡萄爲最多共有二百餘噸云又有昌興輪二公司之曼思文號從美國裝來香烟及烟葉共一千七百四十八件箱鹹魚二千一百三十件硬紙一百餘件牛奶七千箱在申卸淸各貨定星期二開赴星加坡又有怡和洋ＺＢＬＯＥＭＦＯＮＩＬＣＮ定明日開往倫敦及荷蘭在上海裝出之貨有麫粉一萬一千包 
[國内輪船進出口貨物之調查]  
　　進口貨（寗波）招商局之江天輪船前日由寗波來申裝來之貨有竹筒竹根三百六十件乳腐三百墵錫箔五十件藥材二十六件桂圓十件草蓆十件雜貨一百二十四件（長江）太古公司之鄱陽輪船由長江各埠抵滬裝來各貨有白米三千九百六十八包紙頭一千五百八十七件黄荳二百二十一包小麥二百十包桐油皮油八百八十九桶烟葉六百三十九件藥材一百船十五件黄絲一百二十六件猪鬃羊毛一百零七件蓮子六十五包苧蔴五十件柿餅三十件亂繭綢子二十二件芝蔴烏梅粉二十七包生漆十桶烟絲鋼器八件木耳十四件肉皮糖餅疋頭共六件又招商局之江永輪船從長江裝來米麥荳三千八百三十四包銅元三百箱機花三百二十一包水菓二百九十九簍烟葉二百九十件紙頭碎紙二百三十件土酒一百四十八墵瓷器二百件火紙一百零一件白蔴一百二十四件棉布一百件皮蛋二百缸鮮蛋花菓七十三件生漆三十二桶布頭棉花八十六件茶葉茶梗十三件黄絲綢緞皮貨三十五件白煤五十噸黄蔴十一件（烟津）招商局之新銘輪船由烟津來滬裝來之貨有生梨一千九百七十五簍胡桃瓜子三百三十二包紅黑棗八百九十八包藥材六百六十三件暇乾二百四十一件水烟二百六十五箱栗子一百五十七包洋酒一百五十墵金條二箱葱頭一百三十件暇米魚乾八十五件藥墵八十件靑磯木炭九十四件驢皮碱子四十八件山東綢緞三十七件蛋桶雜貨十件（揚州）入逹公司之大和輪船由揚州來申裝來之貨有小麥一千二百八十七包花衣六百七十包猪羊一百六十九只荳粉一百零一包鷄鴨鵝二百十四件鮮蛋九十九件花生八十一包蟹三十三件葷油四十五簍火腿三件醃肉三十四件白菜秈米二十三件鴨猪毛香腸十一件紅皮六件 
　　出口貨（寗台）招商局之江天輪船前日裝往寗波之貨有白米一百三十包花生九十七包土粉一百包棉花一百十包洋布五十件鐡器一百五十七件又有越東公司之水利輪船前日開往石浦台州裝去之貨有黄荳二百包糖二百包花生一百包洋火六十汀花衣五十包香烟二十四箱荳餅五百件紅黑棗一百二十包麫粉三百包洋紗布六十件餘爲雜貨（福州）三北公司之寗興輪船前日開往福州裝去之貨有麫粉九千零 
 
 

Page 11

 
 
八十包黄荳七百八十包芝蔴一百五十四包冰糖一百五十八包洋火六十六汀粉絲三十件縫衣機十一部銀子六箱藥材七件電料七箱水菓三百零一簍肥皂絲光巾及洋松共八件（烟津）招商局之新銘輪船前日開往天津裝去之貨有白米一萬六十零四包麫粉一萬二千六百五十包水菓三百八十二簍洋布四百四十一箱瓷器二百三十四件紙頭二百九十一件香烟二百六十五箱土酒一千六百十二墵竹掃二百件鐡五百五十九擔蔴袋八十五件藥材二十件雜貨一千零三十八件又怡和洋行之官升輪船前日開往烟津裝赴烟台之貨有麫粉四千五百包白米黄豆二千六百四十二包銀子十箱洋布三百四十七箱爆竹一百件香烟七十八箱又裝赴天津之貨有麫粉一萬八千零九包白米二千九百九十六包苞米一千一百零九包蔴袋一千一百十四件菉豆三百包瓷器二百八十件糖包一百七十包水菓一百二十簍香烟七十箱油桶八十件洋布一百零五箱雜貨五百三十五件 
[烟酒聯合會常會紀]  
　　中國烟酒聯合會昨開星期常會首由主席陳良玉報告近得北京消息政府爲預籌舊曆年關用費起見將發行烟酒公債劵額定五千萬元查本會前曾議及自辦國内烟酒公債訂有條件嗣因時局糾紛用途不明公議緩辦在案現時局依然不定而政府爲年關用度意思舉行公債定額至五千萬元之鉅事關烟酒兩業此項債劵應否於此時實行應請討論金印侯起言據鄙人看來此項公債决難實行（一）用途不當（二）國内公債信用薄弱（三）時局未定（四）全省水旱災荒救死不暇何來有此鉅欵（五）就我兩業而論困於苛稅商業日衰决不能以有限之汗血供無窮之揮霍現在外債不成思及内債而國内情况旣如上述之五種即使實行可决其必無能應之者政府不於此時裁兵節費徒　債度日實與人民心理相反次兪葆康沈子卿趙庚卿等討論烟酒銀行事各有建議厥後公决須通盤籌劃方可入手議畢時已五鐘乃散會 
[紹興同鄉會常年大會紀]  
　　紹興旅滬同鄉會昨日假座黃浦灘前德國總會開第十届常年大會並歡迎新會員午後二時開會會員到者千數百人公推魏淸濤主席指選會塲糾察員王大章等十二人先由主席報告開會宗旨並致歐迎詞次會員趙壽孫致答詞次旅滬公學學生唱歡迎歌次董事會報告（甲）主席報告今春辦理餘上平糶案（乙）本年第二次徵求會員成績（丙）公學董事壽孝天報告公學擴充狀况（丁）主席報告辦理曹江水災籌振案（戊）會計董事裴雲卿報告會欵决算會衆均無異議次公决修改總章程草案會員田祁原發表意見謂現在會員逾八千人選舉手續過於繁重宜將職員任期改爲兩年經全體表决通過次會員金光耀發表意見謂勸同鄉會提倡體育俾會員減除不正當之游戲以節金錢而强身體次演說本預請經子淵君經君以事未到由邵仲輝演說謂同鄉會宜容納新文化以蔡孑民經子淵二先生爲法注重互助精神以發展同鄉會事業又王大章演說謂同鄉會宜辦儲蓄銀行更以人才經濟道德三項並重次開票員宣布選舉結果當選議員八十人及次多數若干人次攝影茶點又演梅蘭芳影戲兩齣散會 
[鐡路局備車運械]  
　　北京陸軍部因需用過山砲及機關槍手槍等項特電令上海兵工廠撥配過山砲十八尊機關槍八架手槍一百零八枝由滬運京除派員持護照半價執照來滬押運外並咨請交通部電知滬寗滬杭甬鐡路局備車裝運當經交通部電知該兩路管理局轉飭遵辦昨日（二十一）該路車務總管飭令上海南車站即日備車在站聽候裝運出發 
[孟納拉路搶案續誌]  
　　新閘孟納拉路六十七號謝憤生家於十九號夜被盜多人持械入室刦去值洋七百餘元之金珠飾物現洋報捕請緝未獲己誌昨報前日又經該管捕房捕頭派令華探張盛全周少蓮協同西探高愛樂至事主家詳細調查得當此案發生時謝與眷屬在新世界游玩未回祇傭人在家據該傭人等聲稱因大門未局突來盜黨多人當有兩盜入内一盜袖出手槍嚇禁聲張致被刦去金飾現洋而謝以被刦各物與親友寄存之物同在一處被刦均係己物頗滋疑竇要求該探等查明被刦眞相以憑澈究 
[送貨汽車撞斃男孩]  
　　前晚七時許有年約十餘歲之男孩手持大碗一只途經北浙江路華興坊附近時突被陸長林所駕之送貨汽車撞倒於地碾傷頭部腦漿并裂直　於數尺之外頓時氣絶身死狀殊可慘當經巡街捕聞警到來將汽車夫陸長林拘入捕房禀明捕頭飭即將陸收押一面派探　開富陸玉山分别往查死者家屬外並將尸體舁入騐尸所候報請公廨中西官蒞所相騐再核 
[培英養正昌浩三校聯合游藝會紀]  
　　培英養正昌浩三學校昨日午後一時起假座廣西路汕頭路笑舞臺舉行聯合游藝大會來賓甚衆由會塲總幹事任壯飛等招待其節目如下（一）西樂（二）雙簧滬北公學（三）絲竹少年宣講團（四）南方拉戲沈易書（五）和平新劇社全體合演著名新編好戲（新紅樓）薄暮始散 
[展期舉行檢查印花稅]  
　　本年冬季印花稅大檢查巳由淞滬警察廳長會同上海縣沈知事佈告定期本月二十日舉行並經由廳委派科員分詣各區署所會合縣公署所派之員並各管警區巡官警察等實行挨戶檢查在案茲因此項大檢查手續尙未完備故至期不及實行聞須展期數天始舉行大檢查云 
[浦東同人會常會紀]  
　　浦東同人會昨在滬南浦東公所補開秋季常會到會者七十餘人午後二時開會會長倪菊裳報告會務報務及虹口義務夜校情形次提議事件（甲）研究恢復地方自治張恂子起述積極與消極並行如市鄉經董之作惡儘可共起糾正其後請本日到會者爲研究自治之基本會員當場推定主任三人以司其事（乙）預選省議員决定發票及宣佈日期）丙）提議監視團之進行經衆討論甚詳决取嚴密辦法（丁）督促企業儲蓄團之進行倪菊裳報告經過情形公决定九年一月起收欵如有中途無力存儲須有保證方可取回嗣又討論改良婚喪及整頓地方黑暗辦法而散 
[百老滙路商界聯合會職員常會]  
　　百老滙路商界聯合會昨日下午二時開職員常會公推李澤源主席略謂本會職員任事頗熱心惟限於公務往往心與願違以致會中各事多有不能負責若因循以往無以增本路之光現擬招一人襄理庶幾有負責之人夜則擔任夜校敎員日則專理會務月薪一項會長許廷佐頗願補助衆贊成並請李君代聘通過次謂夜校基本金前由各校董募集洋六百元現在又承校董李叔孝募得本路南洋公司製造廠大洋五百元殊可誌感又次爲施醫局事公舉周榮奎王繼周二君爲募捐員無論募得多少仍由許會長補助再次爲公布賬目議待陽曆年底照徵信錄辦法各送會員一册用以徵信議畢散會 
[藥業友誼會歡迎會紀]  
　　藥業友誼會日昨假北四川路横浜橋中華基督敎會堂開會歡迎法律顧問許理律師及正副會長友帮代表等是日七時許來賓會員到者頗衆公推李澤源主席張錫君記錄主席報告開會宗旨畢全體起立表示歡迎法律顧問許理大律師之意即請許理君登台演說陳漢民繙譯略謂貴會團體堅固將來發逹未可限量今以法律事　鄙人爲顧問忻幸之至鄙人自當視會員爲一家人盡力相助云云次正會長張硯蓀演說略謂律師所以保障人權本會會員已逹二千六七百人會務旣繁法律顧問即不可少今許理律師熱心扶助鄙人極爲樂觀仍望諸位會員大衆一心以促進行云云次副會長陳漢民演說謂本會聯絡同業同胞共求進步本會人數如此之多惟望諸君始終熱心發展會務云云次張錫鈞代表副會長虞純甫報告經過一切又次王某代表交際科馬天民聲明徵取會員月費情形來賓童理璋等亦相繼演說至十時餘攝影散會是晚到會各人均由李澤源贈給工商友誼會出版之夥友週刊一本云 
[米商公所會議防護米船被搶辦法]  
　　南帮米商公所因内地米船來滬時遭搶刦航行危險故於昨日在公所開會籌議保安方法經到會者討論僉以本年以來在夏令時亦常遭搶刦非惟銀洋米貨亦被攫掠雖因當時米貴而然但當地各有官長水陸皆駐軍警事前旣未防範事後屢次稟陳各管縣長從未查獲人贓現在冬令己至米貨正旺米船售米而歸倘無錢莊可滙必須携帶現洋更屬危險惟有聯集各帮公陳商會轉請省長飭屬認眞保護一面由内地公所聯請商會各向管轄地方長官切實陳請施行以保商業而安航旅云云照此議决而散 
[慈善副劵開奬記]  
　　昨日慈善副劵開奬在久大碼頭前利濟局舉行開出之大奬號碼如下頭奬一萬七千五百二十九號寧波大逹利經售二奬三萬一千五百三十六號蘭谿振華經售三奬二萬四千八百八十一號南昌福利公司經售 
[花衣船被刦案之昨訊]  
　　浦東西溝福興花行厪曹楊炳之駁船載花衣四十餘包駛往下海浦油車碼頭浦面被盜行刦經海關水巡捕房西捕緝獲盜匪徐占郎一名押解地方檢察廳訊辦己誌前報茲悉此案昨經檢察官將徐盜提案預審據供崇明人住浦東陸家嘴搖船爲業　　刦奪花衣實係在逃之周福慶（即小無錫）起意所乘渡船係向楊掌龍借來等語奉判將鹹花先行給領徐占郎加釘雙鐐收押一面函請水巡捕房飭緝在逃之周福慶等務獲解究尙有夥盜周寳郎及某甲等二名當夜鳧水奔逃登岸經楊樹浦捕房獲住已由該花行具禀檢廳請求移提歸案訊辦矣 
[督署委員之行蹤]  
　　齊代督昨派劉參謀來滬晉謁何代軍使後隨即赴杭晋謁慮浙督聞爲會商江浙聯防事云 
[火燒草棚]  
　　昨晚九點三十五分時公共租界東京路西面草棚内失火延燒約兩點鐘之久公共租界救火會聞警後即驅車往救得以熄滅共計燒去草棚五十餘間 
[火車乘客跌傷]  
　　昨日（二十一日）滬寗路由滬開寗之三四等車將至南翔車站相近有一年約五十餘歲之男乘客從車中跳下跌傷頭部當由該車車長將傷人扶起搭乘由寗開滬之六號快車送至滬上醫院内醫治 
[公共公廨早堂提早時刻]  
　　公共會審公堂向例賖休息日外餘日早堂訊理各捕房所解刑事案件槪於九時半開庭午正閉庭近悉關正會審官以時交冬令晷刻短促而案件反多欲於兩小時半審訊十一處捕房之案當然不及擬提早半小時開審得以多結一案各方面皆受其益陪審英副領事業已贊成凡星期一三　屬於英領事陪審之早堂刑事准於九時開審定本星期一（即今日）起實行故檢察處昨已分别知照各捕房與各律師矣 
[指控工頭毆斃兒子]  
　　潘連寳向在滬西第九紗廠搖紗間做工本月八號被工頭董順財毆傷歸家醫治無效延至前日身死經屍父潘洪華報請戈登路捕房派令探目陳永康徑將屍體舁入虹口斐倫路騐屍所稟請公共公廨陸襄讞會同英赫副領事於午後蒞所當飭檢騐吏檢騐一過未能證明致死原因中西官即升座公案據屍父潘洪華投訴伊子連寳現年十九歲在紗廠做工上星期一十二時無故被工頭董順財毆打飯後上工復遭董兇毆回家稱被工頭打傷遍身疼痛翌日仍往工作至星期三傷重未去至星期四我妻恐工錢無着囑令仍往工作又遭毆打旋至星期六上午九時往領工洋十時回家遂上床不起延醫診治無效至昨日因傷殞命當時被毆後即向董理論董承認毆打後央人送來洋一元並認給醫藥費我子無故被毆身死要求伸雪又據見證李郭氏何培榮投案證明本月八號均目覩董順財將死者毆打一下是實中西官得供諭令屍父退候西醫剖騐明白報告公堂再核 
[各被告交保候訊]  
　　美國大洲貿易公司在公共公廨呈訴張朗齋定貨不出請追損失英金四百六十磅又美和洋行控怡昌號主唐子培定貨不出請追損失洋一千零十六元又日商香匠勇控强世根不還定銀三千七百十七兩又日商安部洋行控永裕號周潤甫不出定貨請追損失銀一萬四千三百五十九兩又孫祥生拉錢敬齋不付期票洋一百七十元又亞東公司控億仲號徐松松定紗不出請追損失銀八千四百兩又梁元控李遐昌不理定造汽船價洋五百二十元又蔣寳初控吳萃玉不理墊欵銀七千零五十三兩又王慶堂控吳茂卿朦蔽方單又張裕昌控黄夢良張伯良不還欠洋六百六十二元又吳王氏控吳金彪行兇請求離婚並追債贍養費及物價洋一千元又謝朱氏控夫謝廉夫虐待請求離婚並借欵洋六百七十元及贍養費等各案該被告等於上星期六由廨出單派令探捕先後傳至公堂廩奉中西官諭着分别交保聽候訊核 
[學生下電車跌傷]  
　　新閘路和安小學校學生本地人秦根道年十四歲於昨日下午四時搭某號電車行經靜安寺路下車不愼跌斷右手右足骨當由一百十九號印度捕到來雇車送往仁濟醫院醫治一面歸報捕頭候示 
[逆子毆父之驗訊]  
　　徐家滙附近居戶鄒翰飛向爲敎讀生有一子名敬初現年二十六歲早經成婚今年春間因事與妻父胡悅堂衝突甚至動手行兇胡念至感僅令服禮了事詎敬初品性日下前日向乃父翰飛索錢不遂竟取凳子擊傷乃父頭部及左目翰飛因年老力衰氣忿填胸當即倒地不省人事當爲鄰人沈丹生瞥見立即號召各鄰右到塲先將翰飛設法救醒一面鳴警到來將敬初拘送二區三分所警署翰飛投所伸訴一切並由沈丹生胡悅堂等到所證明行兇各節經署員訊問一過立命備文飭警將一干人證於前日下午逕送上海地方檢察廳請爲律辦檢察官提案預審之下　　　鄒　飛受傷　雲判令回去　　沈胡二證人過去　　初着收押候乃父傷愈再行證明究懲 
[捕頭假滿到差]  
　　楊樹浦捕房捕頭强生君於春間請假七個月回國茲已假滿乘輪來滬前日稟奉麥總巡諭着仍回楊樹浦捕房故該捕頭昨已到差辦公矣 
[　　曹家渡某紗廠巡丁邢瑞寳馮春泉二人因該廠小工周某住所日前失竊棉被邢等疑係小工喬士榮所竊前晚至喬家搜查毫無痕跡將喬軋至宿舍私刑吊打直至翌日天明方始放下致被毆傷甚重由喬偕同二房東高雲章作證投報四區四分所昨解司法科經段科員質訊一過連同起案之蔴繩樹棍等兇器移送地檢廳核辦 
[革警敲詐先行示衆]  
　　浦東花園石橋小工頭谷芳恩家因被革警林士芳藉端敲詐經谷鳴同崗警將林拘解三區警署轉解警廳訊辦在案茲經司法科劉科長訊據該革警供認假冒名義意圖敲詐不諱判將該革警林士芳發回浦東游街示衆一星期期滿再行遞解回籍以免滋事 
[破獲花會機關]  
　　閘北竇山路萬興隆柴炭店主婦韓顧氏容留朱袁氏金周氏朱阿龍吳阿福等組織花會機關前日被五區王署長訪悉飭警將一干人逮獲起出簿據紙條等證物昨解司法科押候訊明再核 
[請領留養婦女之愼重]  
　　潘燦恩前控浦東爛泥渡人爲工頭之張阿華姦佔伊妻潘費氏（即費招媛）一案當奉上海地方審檢廳將張與該氏拘案收押詎張在押甫及二日因病身死由法官騐明判由家屬收殮潘費氏訊明判决監禁二個月茲己期滿因潘燦恩並不投廳請領奉諭將費氏發送救濟婦孺會留候給領在案前日由其母費王氏投會請求將女給領該會長以潘費氏係由檢察廳送會留養未便給予領去因即飭探余長林前赴江灣該會留養院將潘費氏提回連同費王氏并送地檢廳請爲發落當奉譚檢察長諭飭將潘費氏暫爲管押費王氏着在外靜候訊核 
[競賽汽車之傳訊]  
　　汽車夫阮　根夏苗生兩人前日各駕汽車至長浜路開機疾馳互相競賽適爲法捕房十一號西捕查見以阮等如此行爲藐視章程己極抄錄號碼回稟捕頭於昨晨傳至法捕房詰據阮等供詞推諉諭各交保聽候傳堂訊核 
[汽車夫違章]  
　　汽車夫陳阿四昨在南京路開駛六百五十一號汽車不照工部局章程行駛被一百二十六號華捕查見向阻不聽指揮當被抄明號數回稟捕頭業已請廨出單傳究 
[汽車傷人三則]  
　　汽車夫某甲於昨日上午十一點時駕車至法租界大世界門前司機不愼將某姓家之六歲男孩撞倒傷及頭部當由巡捕到來一併帶入捕房飭將受傷之小孩送往醫院醫治汽車夫退去聽候核奪昨晨一時許汽車夫張桂林開駛三百十八號汽車行經北四川路撞倒在路行走之廣東人陸士受傷頗重當由北四川路捕房一千一百十二號華捕赶來阻止汽車開行帮同汽車夫扶受傷人入汽車押令載送仁濟醫院醫治旋即持取傷狀單帶同張桂林入捕房稟候捕頭發落昨晚八時許馬立師路孟納拉路口有六百六十七號汽車駛過撞倒湖北人李唐林碾傷足骨當由新閘捕房一千零五十四號華捕前來攔住汽車開行押令載送李唐林投仁濟醫院醫治一而帶該汽車夫入捕房請捕頭核示 
[塌車碾傷女孩足背]  
　　客民沈長有家居小西門外大興街地方家有一女年祗五歲名桂蓮前日午後在門前馬路上嬉戲突遭李尙桂所駕之塌車將桂蓮左足背碾傷由警到來將李拘入二區警局沈長有携同乃女桂蓮投局候示經杜警正質問一過命函送地檢廳訊辦嗣奉檢察官提案騐訊之下桂蓮判着乃父領回自醫李尙桂着收押候核 
[破獲燕子窠]  
　　曹阿四邇在法租界地方私設煙具容人在内過癮現爲該管捕房捕頭查悉以曹有違定章爰於前晚帶同包探及暗差捕數名前往搜出烟具等物甚夥連同烟客十餘名一併帶入捕房諭令烟客薄罰斥退曹交保候究 
[龜奴不認買良爲娼]  
　　高郵女子生林於日前被人拐來上海串同某甲等價賣於法租界吉祥街某號門牌沈某所開之花烟間内爲娼　洋化用現爲女父得悉具控　　　於前日飭探持文來申投報法捕房請求協緝當由捕頭飭探偕同前往該處搜查並無其人祗將沈某帶入捕房經捕頭詰據沈供民人並無買良爲娼之事求察諭令管押聽候解堂訊核 
[小工被人毆斃]  
　　住居法新租界宏納金路能德里十二號門牌内向爲小工之錢榮良於前晚八點時至附近梅泉里第三十三號門牌内不知因何被拉黃包車之崔成祥董六等數人上前將錢扭往兇毆傷及要害倒地氣絶身死崔等見己肇禍一哄而散後由巡捕到來將屍車送同仁輔元堂騐屍所昨晨經包探王德奎將崔董兩人拘獲帶入捕房詰據崔等供認行兇不諱捕頭諭令管押聽候稟請中西讞員檢騐後再行核辦 
[更夫竊取木料之押究]  
　　楊樹浦路某鐡廠所僱更夫揚州人兪友順因陸續將木料竊去被同伴姜大生瞥見訴由洋東席墨門報告該管捕房派探季立仁往將人贓一併帶入捕房詰問口供一過押候解廨請究 
來件 
[森林與旱災之關係（續）] 林學碩士凌道揚 
　　夫森林影響於雨水不僅森林所在地已也空氣流動而成風風由森林經遇自收取多量之濕氣携諸内地以調和大陸之氣候此種現象雖尙無科學方法測騐之數量而科學界闡明森林與大陸氣候相關之理類皆有明確之見解現各國專門試騐者正在進行考察之中其所得之結果足以證明此說之非虚者亦不少矣 
　　杭伯爾博士爲歐洲氣象學家之領袖其言曰瑞典森林所發之水蒸氣爲量甚大設其國境内無此繁茂之森林其水蒸氣必不能如是之多惟此項特多之水蒸氣旣不能常存於林内又不能全數降而爲雨落於該森林所在之地蓋風力常携之以散布各處故此種水蒸氣給予瑞典之影響如何則殊難考量矣博士之言論極爲明確嗣即證明瑞典森林影響於其東部諸國之雨水甚大因平常風向係由瑞典而東各國之居其東部大陸者雖距海較遠而濕氣雨水并不缺乏者即賴有瑞典吹來之濕風也 
　　更觀美國科學家牕氏關於美國中部雨水之言曰森林供給空氣之濕氣利益殊大設美國春夏兩季之南風及東南風不於其經過之區域與沿墨西哥海灣大西洋海岸及亞蒲拉曾由之森林相接觸絶不得含帶多量之濕氣而美國中部之雨量當不如今日之充足蓋從大西洋沿岸及墨西哥海灣而來之風固携有濕氣然一入内地温度漸減水蒸氣即漸凝爲雨而下降風愈前進濕氣即依次減少此必然之理也若中部雨水全恃風所携來海中之濕氣則雨水所及亦不過限於接近海岸之一帶焉能及於中部惟風所經過之地皆森林繁盛之區不惟携來之濕氣無漸進漸減之虞且隨地皆有森林發出之濕氣以增助之故美國中部雨量適宜於農業衛生居民安享此絶大之利益者良有以也（未完） 
雜評二 
[北簳山採石（訥）]  
　　鄉民反對採石之理由不外妨碍古蹟村落墳墓三種此三者中尤以墳墓爲最重視無論何人必欲設法保存而後巳故凡採石之舉而苟礙及此三者鄉民未有不以全力反對之在當局對此或亦深知此中情形代鄉民籌種種避免之法但至有避無可避者則兩方之爭執以起使必以官力强行之則惡感所積亦甚危險蓋因此而惹起起方之風潮已不乏先例吾故謂今日北　山之採石當再愼重考量者也 
　　夫在採石者必以工事爲重而地方之人必以保存古蹟村落墳墓爲重今日專顧工事而不體察地方人之心理固必無其人惟或有體察未周之慮或雖深悉而因急於應用之故稍加勉强卽兩方意見之所由生故淡可不堪酌盡善而後出之也 
公布欄 
[上海地方審判廳]  
　　判决主文（民一庭）一件判决丁少泉與姚星田車輛糾葛一案主文姚星田應賠償丁少泉車價洋三十元丁少泉其餘之請求駁回訟費歸姚星田負擔一件判决沈鴻基與徐會銀借欵一案主文徐會銀應償還深鴻基洋二十元訟費歸徐會銀負擔一件判决毛安慶與張順富因米欵糾葛一案主文張順富應償還毛安慶洋一百元毛安慶其餘之請求駁回訴訟費用歸張順富負擔一件决定錢少卿與朱元因房租控訴聲請窒礙一案主文本件窒礙之聲明照准一件判决宋信夫與龔復興等因祭産糾葛聲請再審一案主文本件再審之訴駁回再審訟費歸宋信夫負擔一件决定徐生元訴邵新齋保證債務涉訟聲請註銷一案主文本件訴狀准予註銷訴訟費用歸徐生元負擔（民二庭）一件判决王海亭訴李子芳借欵涉訟回復一案主文本件窒礙駁回聲明窒碍後費用歸李子芳負擔一件判决陳康泉等與費克明因基地糾葛控訴一案主文本件控訴駁回本審訟費歸控訴人等負擔一件判决沈仲岐與陸曾培因基地糾葛控訴一案主文原判關於沈仲岐屋基八釐八毫應繳價認領部分撤銷又令沈仲岐讓還陸曾培基地一分九釐部分變更之沈仲岐應將系爭一分七釐四毫三絲强之基地讓還陸曾培管業並將所立界石二塊除去沈仲岐其他之控訴及陸曾培第一審其餘之請求均駁回本審訟費歸沈仲岐負擔一件决定陳廷良爲田土涉訟不服崇明縣公署批示聲明抗告一案主文本案俟抗告人遵章繳納控訴審訟費後由本廳作爲控訴案件受理 
　　公示送逹第二三一號爲公示送逹事案奉江蘇高等審判廳指令第三零五零號一件呈復徐宗元聲請一案决定無從送逹由内開呈　仰即依法公示送逹並將公示送逹日期記明送逹證書仍繳應備查此令决定正本一份隨發决定正本一份送逹證一紙等因到廳奉此除送逹證書記明送逹日期呈報備查外合亟將聲請人徐宗元應收受决定正本依法爲公示送逹仰即遵照毋違特示民二庭推事唐維翰第二三二號爲公示送逹事案據朱葆元與孫靜山等因執行異議一案業經本廳定於本月二十九日上午十時審理節經填發傳票飭吏往傳茲據去吏報稱本案被告人陶阿東住址不明行踪無定傳票繕本無從送逹等情前來按訴訟通便當事人住所不明者得將書欵文件以公示送逹爲之查該被告人陶阿東旣踪跡不明合將繕本傳票依法公示送逹並仰被傳人陶阿東依期到庭毋違特此公示民一庭推事許文鎔第二三三號爲公示送逹事案查吳慶林與沈仁溪等貨欵涉訟一案前經本廳定於十一月二十日上午十時開庭審理飭吏傳喚在案嗣據該吏報稱楊四九業等逃避無從往傳等情前來現本廳續定於十一月二十九日上午十時爲公開審理日期合將該被告人傳票依法公示送逹仰該被告人楊四九依期到廳候訊毋違特示 
　　批示一件王渭卿狀請押保交案由狀悉准予傳保人來案訊追此批一件楊木海狀請給領摺據由狀悉着速邀同陸金松來案訊奪此批一件沈佩軒請求給領證據由狀悉准予具領此批一件丁春瀋請領案欵由准領此批一件朱信侯請求給領案欵由准領此批一件方導泉請求執行由狀悉准予飭吏繼續執行此批一件傅林氏請求批示由狀悉仰速來廳聽候訊奪此批一件傳林氏狀請准交飾物由准交此批一件詹以和等狀請給領案欵由准領此批一件詹以和等請求銷案由狀悉准予銷案此批一件奶生狀請給領案欵由准領此批一件戴家生請求給領案欵由准領此批一件瞿仲良請求准予保釋由狀悉准予交保候訊此批一件陳嚴氏狀請銷案由狀悉准予銷案此批一件朱海海狀請執行由狀悉巳飭吏執行矣此批一件高則誠狀請銷案由狀悉准予銷案此批一件陸朝桂狀請傳案由狀悉案已飭傳候訊奪此批一件黄藴瑜狀請傳案由狀悉准予飭傳被告人到案訊追此批一件雷文成狀交查封費洋由准交此批以上十一月二十日 
[上海地方檢察廳]  
　　批示姚巧巧狀悉案經本廳騐明爾並無受傷痕跡着毋庸議此批王福祥等狀悉案經姚巧巧狀白明白批示仰并知照此批毛章鈺狀悉本案前巳諭令夏維銀帮同查尋爾妻下落自應遵照辦理何得屢凟此批李正才狀悉候傳訊此批黄錦章狀悉查和誘係親告罪業於前狀批示明晰本廳未據陳餘告訴以前礙難即予偵查所請不准此批周呂氏狀悉所訴不成易科理由礙難照准此批陸王氏等據訴顯係婚姻糾葛着自向同繳應具訴所請礙雖准理此批翁源發狀悉仰爾速催梅南枝另覓妥保來廳核准後再行准予所請此批陳金實狀悉候溧陽各縣調查函復到廳再行核辦此批胡張氏狀悉案在偵查所請應毋庸議此批賈金氏狀悉此案尙在偵查所請應毋庸議此批瞿紀昌狀悉候再偵查核奪此批陸文魁狀悉案已執行所請不准此批王徐氏狀悉該氏究寃有無共同犯詐欺取財罪正在偵查所請應毋庸議此批李小保等候續訊核辦此批郭淵　狀悉本案王徐氏究竟有無共同犯罪事實尙未偵查實在所請暫毋所議此批以上十一月十九日 
　　批示張宗福呈件附函均悉仰候轉呈江蘇高等檢察廳核辦可也此批 
　　魏葻　狀悉據訴黄陳氏率領婦人三口到爾處藉故滋閙事果非虚儘可晴求警區保護如果有眞正犯罪刑事發生亦可報告警區獲送到廳核辦所請存案之處於法不合應毋庸議此批陳圍興狀悉案巳傳領仰即遵來廳具領可也此批王正道狀悉爾子姦拐婦女及姜春科等自傷誣告兩案均經本廳偵查明確分别起訴在案所請應毋庸議此批曹揚炳狀悉邇來黄浦江中匪氛日熾本廳早有所聞旣經當塲拿獲正盜　候訴請同　　判廳從嚴懲治此批邵梅生保狀悉本案巳付預審逕向同　廳具保可也此批以上十一月二十日 
[滬海道尹公署]  
　　批示一件南滙縣民唐翔生等呈爲得規包庇烟上嗎啡公然　售請求飭縣澈底根究以肅法紀由呈粘均悉　稱該團烟館林立經　凌雲　得規包庇等情如果屬實自應從嚴查究仰南滙縣知事即便查明確情嚴行查究依法核辦具辦此批一件奉賢縣民何尙雄等呈爲侵盜公産　求澈究由呈悉據稱該　保　堂董事徐元惠侵盜公産各情旣經該民等呈控縣署澈究　　　　　　　來　　　　　　　　　　　　　　　　　　　　　　 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚] [  鴛雛]  
　　婚禮上有種種名詞如稱男家爲「乾宅」女家爲「坤宅」帖式如「妝犒」等不一而足賬房皆習爲之言來如數家珍雖處今文化演進時代尙容其遺留勿去在吾人觀之宅之稱爲「乾坤」巳覺不可爲訓矣婚禮上有種種角色合演成劇如「樂人」等不審國家何種法律規定其於婚喪之家應享權利雖不需用亦必索喜錢以去此輩似站立於專做賬房者旗幟之下在社會間隱相呼應而所得之資以其家行事大小爲凖有一定之價格在也 
　　年來奢風日熾於嫁娶之事尤其踵事增華幹一喜事耗二三千金尙不云過費良以中國人現在之人生無澈底之覺悟與信仰率以拔俗爲可恥之事其爲子女亟亟代謀婚事巳謬誤矣矧破産負債而炫其婚事此更謬誤也廉儉之道旣無人講男女兩家復互不見諒於是社會間以奢婚而仆者往往而有更使自負婚事責任之靑年多一障礙因虧負而喪失婚後之樂者亦不少也嗚呼危矣余嘗語人婚禮固人生快意之一事即使力任虧負而所得之人實彌畢生之福其代價亦云值得若半開化之社會間奢極奢矣而熱鬧之辰一過耗數千金所得或挾一高等之玩物或隨一高等之蕩子眞爲不值得矣 
筆剳 
[梅毒記（上）] [  旣澄]  
　　有以色相植名於歌舞隊中曰梅蘭芳者國人之趨慕之如吸鶯粟之烟久而莫能自已人因以梅毒名之吳慶明之室人沈靜琳即染梅毒之一人也慶明皎如玉樹一時有羊車叔寳之目年十七即游學歐邦三歲歸來蔚爲中西學者之翹楚父爲都下豪商資籍尤厚選婦二載乃得靜琳靜琳亦世閥才媛允是慶明嘉耦人方謂珠連璧合會當宜爾室家而孰知事有悖人恒念者蓋靜琳生平無他嗜好惟衣服妝飾在在須角勝標華其始之待字瓊閨衣飾之資歲逾巨萬而慶明則大有衛文公帛冠布服之風性本非慳習乃成樸結褵而後靜琳數以爲言慶明則笑而謝之謂將以劬學蜚聲無暇與綺襦紈袴之倫競茲餘事也靜琳亦深愛其所天之積學特性情所在雅不欲此晶瑩玉樹匿彩於麤蔴大布中浸假以趨向之歧遂不免形諸顔色由是香車所向獨往獨來路人之屬目之者莫不作不知誰是比肩人之想矣 
劇談 
[羣芳艶影（二十一）] [  夢華]  
　　日昨記者論浣蘩之聲線可謂一時無匹惟對於霸腔反線未曾說明其唱之難點蓋霸腔反線首患無聲不能引起高字旣有聲又恐全用高字故唱霸腔反線如不能將快慢高低妥貼自然字字中節斷不能盡其妙趣此唱霸腔反線者之所以引爲難也今論浣蘩之聲線所唱霸腔反線在今日伶界中難與頡頏吾恐在粤三十年前之新芬亦必佩服浣蘩歌喉也然唱工固屬緊要而做工與配角亦不能不注意配角得當方可盡演時之妙猶梅畹華之於鳳卿玉芙也今雪芳所選之配角崔笑儂譚劍秋廖無可李秋紋陳倩魂等可謂選擇得宜且各能盡其所長洵爲難得 
　　論我國戲劇之受他國人歡迎京劇當推梅畹華梅游日本萬人空巷莫不以爭見畹華爲幸今粤劇當推李浣蘩曾游南洋美洲轟動一時浣蘩重蒞春申奏曲歐美人士之傾慕無日不有數十西人在座六日美慶皮革公司大班克立夫君偕其夫人特開茶會歡迎浣蘩於本埠寳昌路公寓隆以上賓之禮并邀運通銀行大班温華瑚君夫婦大藥房總理威璐軒君美慶經理多柱君夫婦曁華賓十餘人談讌盡歡僉頌浣蘩之聲藝歌喉堪與海外大劇家並駕齊驅記者以爲歐美人士之歡迎吾華伶界自浣蘩始不可謂非特色也 
 
[鴻飛冥弋人何慕]  
雜錄 
[春明絨唾錄（四）] [  倦紅]  
　　瀛仙姓張氏廣陵人始呈色相於申江巳著華譽又慧敏能歌數年來金帛交投腰纏十萬矣息迹春明聲聞未晦其所交與泰半聞人諗之者不見其有門前車馬之喧而其居處之豐華又遠出彼赫赫名姬之上也畜婢媪數人頣指氣揮煌煌如貴人命婦侍酒之頃低鬟默坐俄頃即逝自我觀之彼姝風貌殊未有度絶恒人之處而喧赫若此寗非天耶有以其象索題者爲書一絶云離合神光晦萬珠九天瓊樹見娟腴須煩廿四橋頭月與攝雲鬟入畫圖或見之以爲諛者吾笑曰吾目蓋爲姬之珠翠所搖矣 
新聞拾遺 
[錢問題] [  隱厂]  
　　南京西鄉某村有農民丁某者妻郭氏性暴惡與孀嫂同居常凌虐之丁又聽信妻言助之爲虐昨因分産不均起釁郭氏竟持木棍將孀嫂打倒丁復以膝壓其腹痛毆孀憤甚抓住丁某腎囊丁痛極狂呼郭氏急咬其嫂肩頭數十口血流如注該孀堅執不放竟將腎囊揑破比即昏倒旋由親友送往醫院診治恐不免有性命之憂聞者咸謂丁某乃欺孤呑産之報云 
[米關係] [  光]  
　　昨晚偕友人行經浙江路見一嫠婦年可三十許提一女孩沿途涕泣陡有一某甲詢之故婦含淚曰刻往舅處借得鈔洋一元將以買米詎行經半途忽袋破失落今無從尋覓奈母女二命何甲慨然曰汝旣眞是失落我即畀汝一元言畢自袋中出洋一元與之一時見者咸謂甲心田仁慈云 
[燭風潮] [  立德]  
　　昨晚八時許英法租界電燈忽熄於是一般未備自來火燈者紛紛向烟店購買洋燭余時適經福建路約熄十分鐘時卽放光明𨺗見某烟紙店門前有一婦手持洋燭一筒與該店夥友爭閙探其原因謂婦在熄燈時來購洋燭錢方付訖正欲取之而去電燈忽放光明該婦見燈已明欲將洋燭退還店夥不允以致爭吵婦無奈卒購之而去 
小說 
[社會小說衆醉獨醒（二○○）] [  瞻廬]  
　　第三十三回事多拂意悍婦反脣語出有心匪徒切口勉齋没奈何左作一個揖右作一個揖說了許多仰仗拜託的話人家只是疎疎落落回答幾句没要緊說話面部上面蒙罩着幾層嚴霜遇着促狹的還話裏藏機語中帶剌把他奚落番（大宗師之末路一至於此）只爲他平日仗了劉剝皮的聲勢大模大樣的慣了無論甚麽人都瞧不上他的法眼一旦失了勢只有人笑他那有人憐他挨延到晌午時分壯裏骨碌碌作響蛔蟲兒大鬧饑荒又不敢回家去吃飯餅攤上買了兩塊大餅權且充饑又怕撞見熟人路上喫東西討人家笑話便把大餅納在衣袖子裏走到街頭巷口假做讀告示看廣告的模樣仰着臉兒面牆而立把袖口緊緊的套着嘴巴暗地裏啃嚼這兩塊大餅一塊啃完接啃第二塊郤聽得弄裏一陣脚步聲走出幾位斯文朋友滿口之乎者也在路上論文談藝（路上吃大餅與路上論文談藝同一可笑）勉齋覺得聲音很熟多分是小茶寮裏的酸朋醋友在路上咬嚼文字我且别和他們照面他們從前上門試騐時飽受我一番奚落今天别遭他們的報復因此呆看着牆上招貼不敢回轉頭來驀地裏有人拍着他的肩頭使出雌雞般的嗓子向他招呼道咦徐老先生久不見面郤不料在這裏相會眞呌做萍水相逢盡是家鄉之客也耶勉齋聽這聲調早曉得來人是誰比及回頭看時果然是私塾先生呂文甫還有方厚卿曹墨亭一輩人都和他點頭招呼勉齋没奈何也和他們點頭答禮頭郤可以點得口郤不便開得喉嚨裏築起了一條壩兩腮鼓得高高的大有吹喇叭的模樣（奇怪） 
自由談之自由談[  鵑]  
　　彼何人斯一督軍一巡閱使耳以何權力而能擅派專使通好鄰邦觀其奴顔婢膝之醜態直令人作三日惡諺云十個鬍子九個騷此鬍子殆欲一獻其騷於鄰邦當局之前乎嗚呼吾不忍言矣 
[大昌煙公司徵文揭曉（丁等）] [  汪易安]  
　　對山歌 
　　有人勸我香烟勿要吃搭漿貨倒是香烟牌子多勿過倷阿肯明明白白告訴我喏碌俚一種牌子頂正路 
　　我阿有啥勿肯告訴耐有一家大昌公司拉上海造出來香烟勿多幾時㖸四處八路已經才銷開 
　　我問　大昌香烟啥商標香烟滋味勿知好勿好吸俚香烟阿有啥個贈品㖸買個價鈿勿知阿公道 
　　紅錫包商標大囝小囝好白相烟葉滋味甜來香自香買兩包香煙送一個紅蛋吃㖸價鈿而且交關强 
　　我看見過招紙貼得海海外只當子新開蛋行買紅蛋原來買兩包香烟有得吃紅蛋㖸只望人家多子多孫好口采 
　　好口采來好口采　快些吸俚烟吃俚蛋巴倷開年照式養個大胖兒子㖸好讓大小嬰孩牌香烟人人愛 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[我國之貧富觀] [  覺]  
　　我國以濫借外債之故致新銀團提出種種苛刻之條件或以爲此眞愛我也或以爲此將厄我也均可不論要之我國之爲貧國幾爲世界所公認矣 
　　然試一問所濫借之外債何往則曰多耗於軍餉也軍餉何以如何之多則曰發餉者層層折扣職愈崇則扣愈多而兵額與餉額相去甚遠也於是盛傳某督軍家貲二千萬以上矣某督軍家貲千萬以上矣吾萬不敢謂無一督軍不如是而亦何敢謂無一督軍如是而國民則衆口同聲無不謂我國之富人蓋無出督軍右此所以倡議廢督者以爲不必裁兵苟督廢而所省之兵餉巳不知凡幾也 
　　嗚呼民貧矣兵亦未嘗富也督軍富矣國家則如是其貧也且吾見昔之因督軍而致富者身死未久而兵巳欲刦其家財則可想見未死之督軍其家財必爲兵所垂涎無疑也然則與其國貧而身富毋甯身貧而國富之爲愈矣而夢夢者奈何不悟 
國民常識 
[勸國民提倡國民外交談] [  謝孝僊]  
　　國依民立民恃國存國家外交之得失即國民命脈之存亡關係誠非淺鮮蓋外交固賴外交官之折衝樽俎不辱使命國民亦不得卸其責也歐美國人恒重視國民外交我國當引以爲法此次巴黎和會國民一致拒簽德約國民外交得以放其曙光現又届國際聯盟開會時矣我國民仍宜本奮　精神一方面固結團體誓作當局有實力之後盾一方面要求友邦主持國際正誼之公論再將關於山東案件二十一條種種黑幕之前因後果詳爲搜集編述成篇寄往瑞士發表報章俾各國了然其眞相或可仗義直言得補救於萬一也此皆國民對於外交上應盡之責任且亦中國生死存亡之一大關頭若猶醉生夢死不加注意則將來霹靂一聲外交失敗徒喚奈何後悔莫及全國咸蒙其羞矣願我國民三致意焉（乙種酬） 
[新與舊] [  思]  
　　天下　只有合理與不合理没有什麽新和舊 
　　所謂新舊不過是時間上一種關係在事實上簡直起不了什麽變化譬如月蝕舊時以爲是人道乖亂所以天道也不和史官還要大書特書勸人君省刑薄稅到現在知道月蝕是月和地球軌道上一種現象二十年前吾們多覺得婦人小脚好看到現在知道是一種最慘的肉刑從此可知天下事只有合理不合理没有什麽新和舊了 
　　中國人最不問是非最好守舊看得舊的制度風俗好像是天經地義萬世可師所以近年來聽着男女同學啊工商解放啊新文學啊便只管嚷着新的邪說禍比洪水猛獸其實他們對於這事的所以然之故還半些没有知道眞和吃東西般没有到嘴裏先亂嚷不好吃一樣莫怪外人笑吾們擁着現代的肉體和十五六世紀的頭腦 
　　宇宙是生生不息的人生是進化的一件事的有新的主義發出來一定是這件事原來的方法經過吾們實騐以後或是覺得不合理或是還没有完備所以才想出另一個方法來代替他倘有再好的方法那末又要棄故從新因事實上的進化生出時間上的新舊來所以吾們萬不能只管鬧着時間上的名詞 
　　秋光已老轉瞬寒冬吾們快要預備皮衣了倘使尊府上有兩件狐皮袍子一件是碩大無朋棗紅八吉紋的面子一件是寛緊合宜淡灰圖案紋的面子請問你老人家要那一件（乙種酬） 
經濟 
[投機買賣之性質] [  興]  
　　投機買賣乃商人間無貨而行交易也例以某貨爲目的依照交易時之市價而訂定交貨期限待定期旣届即以是日之值爲比例行其找結之方法交易之損益一視時機爲標準故曰投機此項交易大都通行商業繁盛之區蓋商業旣盛則來貨自旺或以辦定之貨過裕恐受停滯之患乃於貨未到埠之先預行兜售或以某項貨物漸有缺乏之虞爲先事綢繆計自宜及早收儲其後商人射利之心愈逹焦點馴致無貨以行交易第於到期結算以决盈虚之機此投機買賣之起源也俗以其跡近睹博謂之買空賣空 
　　商人經營此項交易索率乘機進出見買進之貨已漲則迅行賣出以便早占實惠若在賣者覘到期之貨將無低廉之望乃亟轉事收買俾爲抵補之地苟堅抱到期結算之拙法則前途之危險殊甚穩重者决不出此也間有外業中人垂涎利益亦出資一爲嘗試因此折閱巨本者往往而有無他不明業中之眞理不測四週之大勢冥行罔索孤注一擲幾何而不遭覆敗哉藉使少有所得又須耗費各項報酬餘利亦甚微矣故甯以勿貪爲宜 
　　要之此項事業雖不及賭博爲害之烈然利弊之率正復相等且商人每因一己利害關係從中設計播弄故市場貨價不克保其平衡並足養成商人倖獲之念而置實業於弗顧故殊不可定爲完全正當之業務也（乙種酬） 
衛生 
[汗之研究] [  崧年]  
　　人身排洩之廢物三尿與糞人所習見而易知也汗則往往因其微而忽之不知汗綫週佈全身一平方时之皮膚中殆有二千八百餘以全身之面積計之爲數當有五十餘萬汗綫之長約爲一时四分之一則合全身之汗綫而引長之可逹二百哩之遙言之豈不令人驚異乎然人身雖有如此數多之汗綫而吾人除炎夏及劇動外並不覺有汗之排洩者何歟是則未知汗之有可覺不可覺二種耳 
　　（一）可覺汗即炎夏或劇力動作後汗出成滴爲目力所可見者是 
 
 

Page 18

 
 
（二）不可覺汗此則無論寒暑不間盡夜隨時發出狀如蒸汽非目力所能見惟吾人試於嚴寒時探手裏衣移時復出而按諸玻璃上則必頓現白霧是即不可覺汗遇冷凝結之證也此種汗液普通成人每日排出之之量約有兩磅之多云 
　　此外又有所謂盜汗者則發於睡時醒而即止患肺癆及虚弱症者常有之乃一種病的現象非常人所通有也 
　　汗旣爲人體内排出之廢物則汗亦如尿之來自腎臟歟抑如糞之來自腸胃歟是則皆非也汗乃來自血液中由汗線下端圍繞如球之微細管攝取以來而排出於體外者也其成分大槪水得百分之九十九固形物得其一固形物者卽尿素食鹽所化成之混合物也故含有鹹味及臭氣 
　　凡物遇冷則凝結熱則化氣又凡物凝結之時則熱生化散之時則熱減此物理學之定理也而人身發汗亦本此理人身熱度加高則發汗多熱度減低則發汗少故凡勞動及飽食之後温度增加時必發汗以殺其勢如是所以調節體温而保健康也不然必將致病彼發熱症多因汗管閉塞之故也 
　　由是以談汗有排洩廢物調節體温之二大作用矣故人之 
　　有互助的意味並且是生活獨立可惜没受過敎育！一般人目爲奴隷 
生機一日不絶即人身發汗無時或已吾人試以漆塗身體而閉塞其汗管則未有不死者也故善衛生者宜常沐浴以保持皮膚之淸潔勿使汚垢膩塞汗管則排洩流暢疾病自少且有多種之皮膚病亦自因之而絶跡矣（乙種酬） 
 
[勞工夫妻職業一斑]  
法律 
[離婚之效力] [  成祥]  
　　離婚之效力可分兩項述之 
　　第一配偶者間之效力分述於左 
　　甲關於身分上之效力夫妻關係因離婚而終了遂生左之結果 
　　一離婚之配偶者免相互同居相互扶養之義務 
　　二離婚後妻無服從夫權之義務故妻之行爲能力前爲夫權所限制者至是盡行免脫而仍爲有能力者從而改嫁與否非夫家所得干涉（大理院判例四年上字二一三號） 
　　乙關於財産上之效力離婚之及於財産上效力現行律雖無規定明文惟據通常條理若離婚之原因由夫搆成則夫應給妻以生計程度相當之賠償但縱令離婚之原因收妻造成夫對於妻亦祇得請求離婚而止妻之財産仍應歸妻（判例四年上字一四○七號）故妝奩應聽妻携去（判例六年上字一一八七號）而定婚時之聘財除有法定追還財禮之明文或事出詐欺者外自無因離婚之故槪予追還之理（判例五年上字五六號） 
　　第二對於子女之效力夫婦離婚時得以協議定子女之監護方法如並求議及則應歸其父任監護之責但有特别情形（年幼即其一端）卽暫歸其母撫養亦無不可（判例三年上字二六九號解釋七年八二二號）然歸母監護之女其嫁資仍應由父支給（判例五年上字四○九號）（乙種酬） 
道德叢話 
[西方格言（六五）] [  謝介子選譯]  
　　英國望其民人人盡職「納爾遜」（ＮＥＬＳＯＮ） 
　　寗爲貓頭毋爲獅尾「意大利諺」 
　　幸運至少叩人之門一次「英吉利諺」 
　　言行之間猶有修路「西班牙諺」 
　　妻賢則夫良「英吉利諺」 
　　甘於口者未必盡宜於胃「丹麥諺」 
　　人攖疾時大都愈覺純善「英吉利諺」 
　　善惡不兩立「德意志諺」 
　　惟得之正義者始爲眞利益「英吉利諺」 
　　命運如愛情然不容强迫者也「施高蟠傲爾」（ＳＣＨＯＰＥＮＢＡＮＯＲ） 
社會常識 
[慾望發生之順序] [  樓明遠]  
　　慾望爲人類生活上一般行爲之動機溯其發生之跡得繪圖而說明之如左 
　　Ａ生存慾望Ｂ情交慾望Ｃ聲聞慾望Ｄ健康慾望Ｅ精神慾望ＡＢＣＤＥ 
生存慾望者即衣食住之慾望也一日無衣不免於寒一日無食不免於飢一日無住不免於風霜雨露之侵凌凡屬人類莫不皆然無分乎文野也故此種慾望首先發生 
　　情交慾望者即男女交合之慾望也此種慾望繼第一慾望而發生古來蠻族戰爭婦女爲主要之戰利品情慾早發實足證明近世文明進步自制心雖占優勝然終不能消除其勢力也 
　　聲聞慾望者卽求他人尊敬及認識之慾望也盛飾華裝藉以誇耀無論男女具有同情即蠻人之間此慾亦早發逹觀其貿易之商品裝飾品多於日用品其心理可見矣 
　　健康慾望者卽延年益壽之慾望也此種慾望發生於第三慾望之後一切人類未嘗皆能具備惟文化已進之人類社會研求醫藥講究衛生始得發見其存在 
　　精神慾望者即修學崇德等之慾望也此種慾望發生最後野蠻人種無論矣即低度文明之國民亦付闕如其能發生此高尙之慾念者非高度文明之國民莫屬也（乙種酬） 
 
