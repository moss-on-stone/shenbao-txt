# 1906 - 203 - 4911953

 

Page 1

 
 
   
 
 

Page 2

 
 
[宫門抄]  
　　六月初六日召見軍機吉林振具子 
[戶部再駁蘇省規復銀價摺要摺代論]  
　　奏爲蘇省本年上忙加收二百。文仍難照准。並遵旨議奏。恭摺具陳。仰祈聖鑒事。内閣抄出両江總督等覆奏蘇州征收三十二年上忙銀價。仍請每兩加錢二百文。凑抵賠欵。照案帶征一摺。光緖三十二年五月初五日奉硃批户部知道欽此欽遵。又據翰林院侍讀學士惲毓鼎奏疆臣藉詞加賦。請飭部妥議。並各州縣征收丁漕。完納銀元。應照市價折錢各摺片。均於五月十四日奉旨户部議奏欽此欽遵由軍機處交出到部。據該督臣等覆奏。大約謂蘇省銀價驟漲。各州縣征收丁糧每兩折收二千文。人不敷出。請於上忙加收折價錢二百文。共合二千二百文。以符同治七年收數。其賠欵仍帶征二百文。照案征解。現在各屬槪已啟征民間完納。均尚相安。懇請恩准。而該侍讀學士惲毓鼎所奏。則以當日繳抵賠欵。卽以規復同治七年舊價爲詞今該督撫臣忽以新加二百文納入舊價之内撥還各州廳縣而另借賠欵名目再加二百文惟知體恤屬員而不知體恤人民。且一面奏請一面通飭各屬加收民間錢賤物貴。度日維艱。今更加征丁銀折價。小民不足自給。其苦可督想乃謂民情相安似非實事。又另片奏征收丁漕。民間完納銀元應照市價折錢。不得違例不收銅元。自定櫃價等語。臣等竊以國以民爲本。設官原以保民從。未有剝民以肥官者也前該督等以銀貴錢賤。請將賠欵規復之二百文。撥還各州縣。而另行征二百文。以作賠欵。經臣部議駁奏請飭令照常征解。奉旨依議欽。此遵行知該省在案今該督等仍以前情一再瀆請如果應加前此臣部卽毌庸議駁卽此次該省京員亦可不必另有陳奏此其間誠有礙難照准者不得不爲我皇太后皇上剴切陳之。查蘇省征收錢糧。自同治四年奏定。每兩連公費折收錢二千文。七年銀價每两易錢一千七百文。因加收二百文。共二千二百文。二十年銀價減落。仍復每兩二千文之舊。至二十八年賠欵急迫。前督劉坤一奏請規復七年銀價。每兩加收二百文。是民間完納丁糧。刻下固巳二千二百矣。今該督臣等以銀價與七年相埓。干完納二千三百文之外。更請加征二百文試。問規復錢價之二百文出。于各州縣乎抑。仍是出諸民也若猶是出諸民也則。合之各屬所收之二千文與同治七年所征之數無以異若。再加二百文則。是每兩二千四百文矣曾減固視乎時而目下該省錢價尚。未至干此也况該督等前奏請將各屬所收規復銀價之二百文。發還各州廳縣今則謂其賠款二百文。原與銀價無涉。顯係自相矛盾（未完） 
　　本舘接到鐵唐兩大臣議定辦理稅務 
[權限專電初七日午刻到]  
　　北京專電云督理税務鐵唐兩大臣業已奏明先行設立税務處擇定崇文門内西堂子胡同爲辦公處所己於六月初二日開辦聞己議定涉及交涉各事仍歸外務部核辦出入税項亦仍歸户部指撥外所有各省常洋兩關税務事宜則統由該處核辦聞己通電各省督撫關道一體遵照辦理矣（弁） 
[蘇省大吏提倡鐵路認股]  
　　蘇省鐵路公司成立後京外紳商入股極形踴躍茲者蘇撫陳筱帥首先提倡入股四千元濮紫泉方伯朱竹石廉訪陸申甫觀察上海道瑞莘儒觀察　　　 
各入股二千元以爲各屬官斯土者之倡於此足見蘇省當道諸公熱心路權維持路政之意矣（南） 
[鄂督奏請派員總理湘路湖北]  
　　粤漢鐵路湖南一段近己議定章程宣布辦法聞鄂督張宫保特電奏請派袁樹勳王先謙余肇康三員理湖南路政（呂） 
[商訂浙路購地新章杭州]  
　　浙省鐵路現自總工程師羅獄生君由直鄂回杭招考測繪生卽常開辦惟應築軌道之所購買民地殊形爲難茲奉商部由京照會浙路總理湯劉二京卿商訂章程照錄原文於後爲照會事案查鐵路佔地極廣購自民間動需鉅欵所以購地一頂實爲路政重要之端矧爾來商民不顧公益壟斷居奇比比皆是若不釐訂章程俾知遵守實屬漫無限制前經本部調查各路現辦章程分别採擇京其切實易行者酌定十八條大綱粗具惟是訂章之始不厭詳求且購地事宜與地方有直接之關係各路情形又復不同此路章程能否一律照辦有無窒礙遺漏貴紳綜綰路政利弊必能通籌一切動中覈要希將前購地章程詳悉參酌簽明覆部以便彙列奏定通飭遵行相應鈔錄章程　　 
清單照會貴紳查照辦理並希迅即見復（的） 
[揚運司趙都轉覆蘇撫電（爲派兵彈壓推搶米匪徒并開辦平糶事）]  
冬電敬悉揚城無一防營祇有緝私營分紥各場搶米滋事由縣令釀成米價過昂所致本司於二十五日電禀玉帥飭調常備軍祇來二百名又於儀棧撥百名亦難分布平糶先將鹽義倉存穀赶礱出售並飭府縣勸諭重開米鋪亦己遵辦玉帥電飭嚴拿亂民卽行就地正法遵卽出示當時已稍平靖惟鄉間尚有擾亂情形已派勇前往彈壓云云（仙） 
[電飭嚴懲搶米匪徒江寗]  
　　江督周玉帥昨奉電旨周馥等電奏悉匪徒藉米貴爲名乘機搶奪著卽嚴拿懲辦以　　 
靖地方欽此速飭各屬一體欽遵辦理等因刻已通飭各府縣遵照矣（星） 
[江督派兵赴仙女廟彈壓莠民搶米閙事鎭江]  
 
 

Page 3

 
 
　　揚屬仙女廟地方因誘民搶米傷官閙事當經揚州府榮太守暨江都縣電禀江督督憲於初三日電飭駐鎭巡警新兵前營陸管帶撥兵一隊前往彈壓次日陸管帶遵卽傳令邵哨官親率本隧巡兵雇用民船載往仙鎭云（再） 
[贛省嚴查匪蹤江西]  
日前贛撫吳帥仲接江督周玉帥密電云長江一帶有革命黨多人意圖起事請卽嚴密防範購線掩捕又鎭江查獲炸彈匪徒供有黨羽多人潛來江西實因南昌教案出後贛省警信頻聞加以水灾米貴民情更易煽惑云云仲帥當卽密委幹員多名嚴密查察數日以來警察各兵弁密查各地達旦通宵不得安枕而南昌府徐性臣太守復念外匪潛蹤必有内匪接濟彼游手好閒之輩相率流爲無賴者不知凡幾因督同南新兩首縣孟孔兩大令發出牌票多張備列著名匪棍及横暴流氓數十百名嚴密按拿己經緝獲十餘名訉押懲辦其餘紛紛逃避他處想内匪既靖外匪當無能爲也（用）　 
[玉山縣齋匪蠢動南昌]  
　　廣信府玉山縣於庚子年間有土匪圍城當經剿擒匪目多名惟匪首竄入浙境皈依道教掩人耳目屢屢尋瑕伺隙思逞奸謀近因該縣警察總巡孫直刺攬權勒捐怨聲戴道匪首聞之私回該縣乘機煽惑訂期入城總巡畏禍逃遁縣令祇得親督分巡率領巡兵發出洋槍數十桿晝夜巡查並高懸重賞未審能殲厥渠魁否（田 
[廬陵縣禀報莠民解散情形江西]  
　　吉安府此次民變迭經綴列報端茲悉廬陵縣彭大令當日呈報省憲略謂卑縣吉臨清賦分局派委趙從九彝鼎下鄉催徴舊欠鄉民誤會舊欠已經豁免又串票加徴三十文疑爲浮収藉端抗納莠民因之乘間煽惑將委員逐回聚衆抗粮閧城滋事經防營槍斃數名始行逃散一案一切起釁缘由以及辦理情形己縷晰禀陳憲鑒核示在案茲奉電飭前由自應遵照辦理惟卑縣滋事莠民自十六日經防營槍嚇逃散後皆紛紛潛回各鄉復經本府會同防綠各營暨文武員弁諭飭各紳士分頭下鄉理勸解散餘衆以遏禍亂一面仍由各員弁潛查密訪不使莠民混迹城厢捕風捉影煽惑人心并簽派幹役會同營兵嚴密食拿起釁爲首及鳴鑼聚衆圍搶營存洋鎗之人務獲提同現拿之周興發等訊究詳辦並出示曉諭城厢各鋪户依舊開張買賣以靖人心現在各莠民經此懲創尚知歛迹仍安故業似可無虞城厢各鋪户現亦依舊開張人心稍靖地方稱順堪慰憲厪除仍由卑職隨同本府暨文武員弁隨時防範並妥密保護各教堂毌稍大意致滋疏虞外合將現在莠民解散地方安謐情形禀請察核批示祇遵（田） 
[電禀瑞昌縣搶局村民抗拒查辦南昌]  
　　瑞昌縣洪下源村民毀搶統税分局迭經列報茲闻九江道電禀至省謂遵派九江府孫守酌帶常備軍一隊前往瑞昌查辦詎村民負隅抗拒不交首要不聽查辦現由道加派兵力并帶車砲四尊以壯聲威云云不知能否卽行平定也（赤） 
[西江海盜獲案待懲]  
　　南中國早報載廣東電云日前捕獲與英國西南輪船被刧案内牽涉之海盜内有二人在佛山鐵路停車塲逮捕又一人在英國小輪船上拘住目前該犯等皆己解送水師提督李軍門歸其從嚴懲辦譯字林報 
[電飭查辦蘇松曾匪京師]  
　　昨日政府電傳諭旨致蘇撫畧謂近有人奏現有會匪潛入蘇松一帶地方滋事該屬地方官隠匿不報著卽遴派妥員前往嚴行查辦倘有以上情事應卽派兵赶緊剿捕云云（日） 
[中俄約章又將開議京師]  
　　日前外部照會俄使催開議約茲據確實消息云俄使濮科第君刻已覆照外部允爲定日開議又聞議約隨員宋小濓觀察月前押解軍械回至黑省並在黑省認眞調查俄國於黑省情形刻巳調查事畢再行來京將一切考察情形具禀於外部堂官以資中俄議約叅攷想俄使業己允認開議而宋觀察來京俄於北部之經營殆亦瞭然中俄議約或從此有頭緖矣（閏） 
[英使照請停辦肅官秤行京師]  
　　甘省海城平遠各縣近日設有官秤行凡交易不用官秤者不准交付與洋商之經理人其辦法大約係爲晝一權量起見現闻英國駐京公使以如此辦法實與條約不合特照請政府咨行該省卽行停辦未知　　 
政府如何答覆也（呂） 
[英法商輪互爭權限鎭江]  
　　法商東方輪船擬暫借鎭江英租界碼頭停泊而英商太古公司則抗議不允法商以英公司旣須分明權限則上海法界停靠之英輪亦有不合以致互爭不已一時尚難議結云（巧） 
[關道力拒築橋洋欵鎭江]  
　　大阪公司因輪船搭客連貨必須經行小閘而該閘啟閉不靈未免覊延時刻因擬另造洋式木橋通至招商馬頭由日領事商諸鎭關道陶觀察願認建築　　　　　　　　　　　　 
費一萬金觀察不受刻己自行籌欵派員赶辦洋橋工程矣（皆） 
[考政大臣回京後之位置述聞京師]  
　　聞考察政治之澤端戴尚四大臣返京後之位置澤公則充攷查政治館之首領端午帥仍歸外用以期内外兼通共籌新政而戴侍郎有兼入軍機處之消息尚其亨之内用與否尚未有聞（盈） 
[政府不悦岑督述聞北京]  
　　近來政府諸公頗不滿意於粤督岑雲帥每接見赴粤人員言及岑督必多微詞大約不久定有調動或竟離任亦未可知（圖） 
[奏請變通翰林升缺京師]  
　　聞榮侍講光於日前呈遞一摺略稱翰林院編修一職漢人居多滿闪數少擬請嗣後遇有滿撰文等項缺出先以漢軍人員變通升轉等語（呂） 
[紀華商體操會公宴攷政大臣端戴兩欽使]  
 
 

Page 4

 
 
　　欽使 
　　初六日六句鐘上海體操會會員公讌端戴兩欽使於洋務局届時會長率同會員教員會友等分班舉手行晉謁禮卽相率入座觥籌交錯讌畢由會員胡君寄梅朗誦頌詞舉杯稱賀星使拍手稱謝遂由戴大臣誦答詞會中同人咸鼓掌申謝遂盡歡出席仍排班舉手同仲謝悃星使温語勉勵極爲讚賞同人至是相率鞠躬而退茲將頌詞答詞錄登於左 
[華商體操會員頌詞]  
竊思立憲必基於自治自治尤賴於自衛必人人明公理然後可籌自治必人人能尚武然後可謀自衛今聖人提倡立憲毅然决然仁賢重臣又不辭　瘁遠航重海爲兆民謀久安之策職道等適逢其盛何敢自棄懦頑徒知慶幸而不稍盡國民之義務預備軍人之資格　仲答高深於萬一乎是以擇實行立憲所必需之端而倣效之而預備之以期上下交相維持不揣　陋組織斯　　個人之○育而地方自衛寓焉未始非自治其團體之萌芽也雖然事旣草創歷時尤淺精神多未周注辦法多未纯全何　自鳴得意而冒瀆尊嚴况以两欽使之歷考各國法政而旋見聞旣廣搜探尤精於自治自衛之形式精神必多心得區區幼稚團體尤不値大雅一粲但溯两星使遍游列邦倏半龍而上海一隅商業一界已知上皇仁求合人格羣知尚武謀自衛而圖自治奪發澽能若斯之速即此以推之各省各埠各府推之學界工界農界其進化之𨑙速程度之漸增或亦不必上下乎庶幾不負两星使航海萬里之辛劳主持立憲之苦心而頋而樂之也今日者合莝申敬處奉一觴爲星使謝爲中國賀更求自治自衛之良法美意星使之採諸列邦者詳悉訓示以乘敝會法則則敝會之得永永勿墜者皆出自教誨鼓　之恩也至嘉謨入告憲法立頒是又職道等同億兆蒼生馨香嚋祝者耳敬陳澥詞聊献芹　幸乞垂鑒焉 
[端戴两欽使答詞]  
　　今承體操會會員會友諸君設筵欵待本大臣等深偑諸君　　 
組織此會苦心方以未能親臨閲看爲歉逎諸君殷殷盛意溢於言際本大臣等實深欣幸夫以中國近日時代總以能結團體謀公益爲第一要　商界影響尤大功用亦最宏本大臣等環歷歐洲所見歐洲商家無不有團結之性質故其所經營皆合衆人之力以爲力迨其後也力必膨漲蔚爲鉅觀人亦無能奪之者中國從前地勢散漫風教睽離近來處交通之時亦漸有團結之體此實商界前途一大轉機諸　　 
君此會成立雖尚是初基然以欲謀公益之心行聯合團體之事講明討讑毖後懲前數年之間推行盡利舉凡所謂獨立自强之美德何一不可於此基之天下之事能於私德無損卽於公益有裨能於一部分無欠缺即於　國人有感通然則影響功用其專及於商界者成就猶爲小矣本大臣等奉使無似所可喜者吾國有振起之精神與歐美諸强國舉動漸漸相似此歸國後第一快意事也若失自治自衛之法自個人以至區域其組織擴充之道有非一時所能盡言者見聞所得他日更當爲諸君共證焉敬舉一觴以謝諸君（助） 
[紀上海紳商學界各董恭宴考政大臣端戴兩欽使]  
　　本月初七日午刻本埠紳商學界各董假洋務局設宴歡迎考察政治大臣端戴二欽使賓朋滿座美盡東南頗極一時之盛茲將頌詞答詞照錄於後○頌詞光緒三十二年夏五月考察政治大臣端戴二公使事旣蕆將至滬先期電蘇松太兵備使諭紳商學界毋行歡迎禮紳商學界旣重違公意而懷所欲陳者則又不敢以藻績文詞鋪張盛德顧念我陶齋尚書之治蘇也百廢並舉尤注意於教育而大宗伯戴公辦條陳廷　會議見諸施行二者皆憲法所必有事然教育以何考爲普及之規晝議會以何者爲光大之權與邦人禺禺回首而嚮僉謂尚書宗伯奉使而往周歷而歸必能合世界通　所以開文明而策治安者以對楊天子之休命以奠中國而措億兆於苞桑陶英鑄德近鑒日邦爲公赠言有如此江○答詞今日承諸君子置酒尉勞實深感謝此次周諮歐美時追事　每以未能詳盡爲憾稔知海内企望朝廷立憲之意　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
諄毌懇至而諸君子所以督責本大臣與端何書者必更切焉方今一疏未入一事未陳深慮有辜衆望是以歡迎之舉悚愧而不敢承且使者之職唯在敷陳善政言無不盡而已至於集議推行所在朝廷而諸君子亦與有責焉誠以憲政之成立恆在通逹治體能謀公益之賢士大夫合謀組織而不爲淆言所惑私意所奪然後其效始久遠而無傾覆諸君子皆負海内重望平時研究尤有心得其謀所以對朝廷者亦必持之有素是使者之責將終而諸君子之責方始也敬貢一言爲諸君子壽○答詞此次奉使東歸方與少懷尚書不敢承諸君子歡迎之故少懷尚書己備言之顧方猶有欲陳之隠者則以各國立憲之初必皆有預備方法以中國商界學界言之在今日不可不謂之發逹然普通之知識木齋自治之規模未定諸君子苦心無詣經書累年得夫當己較然眼前政界轉機總以言能實行方有效果而所以溝通之道仍不外乎普及教育教育有進步政治始能實行方奉使無似而私幸　學之初衷與今日預備之要點尚無所　所望諸君子熱心於此日求進步則方等今言之必有能行之一日即不言之亦必有能言之一日而方等銜命歷聘之效果至彼時而始能大顯此諸君子與方等所其引爲盻幸者也唯諸君子寳共　之助 
[礦工抗議送華工回國]  
　　香港日日載倫敦電云礦工四千遞禀反抗遺送華工由南斐洲回國之議譯字林報 
[亡國之民幾無容足地]  
　　初六日倫敦電云俄國歐弟薩地方猶太人一萬名夜間皆支搭悵蓬宿于外不敢回家該處曾有人設計激演屠雡之惨劇當　　 
經俄京傳令解散 
[俄國平靜之消息]  
　　初五日倫敦電云俄國昨日平靜無事工黨團體會限禁工人不得于事前罷工 
[俄京發表解散國民院之原因]  
　　初六日倫敦路透電云俄京發布公文聲明解散國民院之原因一由于國民院所爲皆越乎律法範圍之外二由于國民院不信政府固執不化且敢設計竊取行政之權三由於國民院創均田之策教生缺望 
[俄提督又見大用]  
　　神户西報載聖彼得堡電云海軍提督羅斯　温斯 
開蒙軍法院釋放後巳奉簡授重任 
[俄德奥三國聯監之用意]  
　　東報載舊金山電云德奥两君爲管轄俄 
屬波蘭一事已與俄皇聯監俄皇以俄國全境騒動並恐波蘭人乘機起而自立脱離斯拉光之羈勒故不得已而出此策 
[俄國内情可危]  
　　神户西報載倫敦電云俄國丹姆波夫省騎兵殺害農民八十人俄國大概情形頗岌岌可危陸軍背叛之意日見其盛譯字林報 
[法國裁減遠東艦隧]  
初六日柏林電云某報載稱法國將裁减遠東艦隧安南一地以後如被人攻擊當設法自衛　 
[俄國捕拿革命黨]  
　　初六日柏林電云俄國莫斯科舊京有六十五人組一革命會均己被捕 
[波斯國亂事近聞]  
　　初六日倫敦電云波斯國京城民人皆逃至英國使館内避難輿論皆要求國務大臣應行解任 
[俄國股票價復舊]  
　　初七日倫敦電云俄國股票股値已復其舊　 
[英國開會議讑埃及情形]  
　　初七日倫敦電云英國皇家保守會會員開會討論埃及情形首相白南君主席駐紮埃及英大員克倫南君陸軍少將温開脱君皆到會 
[俄國安靜無事]  
　　初六日柏林電云俄國諸事平靜工人皆不以罷工爲然 
[日俄戰後之交涉]  
　　日本泰士報載稱日本駐俄公使曾將戰時留養俄俘虜之用欵開單向俄國索還俄政府己照允日本政府謂俄國政府以戰時曾留　　 
養日本俘虜亦開單照亦頗有理故事之結局當可望彼此皆滿意也譯文匯報　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[贛撫致外部電（爲請開實官捐事]  
　　北京外務部鈞鑒竊江省自春徂夏霪雨兼旬致贛水漫決成災米價日昂民情益困雖經赶辦平糴力籌振濟而災區較廣又値青黃不接之時上厪慈懷頒詔罪己敢不亟圖補救以廣皇仁惟振撫以欵爲先江省帑藏空虚物力枯竭昨己電奏陳明在案查前撫胡廷幹以學堂工赈經費支絀禀請接展振捐經户部議令將振捐停止嗣後報効學堂經費仍照五成實銀核給銜封等項奬叙現旣籌辦振撫相應仰懇天恩准其移緩就急仍改辦振捐照章以四成實銀核奬俾廣招徠再查光緖二十七年因教案賠欵前撫李興锐曾電禀請將籌餉實官捐欵撥抵奉旨允准刻下南昌教案接外務部電與法使議結計賠撫等項共需銀三十五萬五千兩與英使議結計賠恤等項共需英金四千七百磅與司道豫爲籌晝値此官　　 
民交困計惟援案懇請批准開辦實官捐輸一切比照奉天實官振捐章程辦理冀紓民力而免貽誤謹請代奏請旨熹蒸叩（荒） 
[又致户部電爲請開實官捐事]  
　　北京户部鑒洪昨承准樞電敝處奏請改辦振捐並開辦實官振捐奉旨著户部議奏欽感莫名惟是贛省爲難情形恐大部尚未盡知謹再詳陳熹接任後准胡鼎帥開示欵畧歳入不數歳支一百數十萬甚爲駭異遂先從調查欵目入手查丁漕自抽提中飽抵解賠欵洋債幾於不留餘地又値銀貴錢跌每銀一兩易錢一千七八百文丁漕向以錢計州縣非但毫無羨餘且須賠墊紛紛稟求交卸一經改委則延不赴任現據各府州屬聯銜禀司乞恩體恤州縣過苦誠非地方之福執法以從勢必交代虧短徒事參追而己釐金自改辦統税商已詬病亦係以錢交納折銀入收綜計短收銀數十萬實則按征錢之數比較并不爲短勢難再議加抽此入款之大宗其餘零星捐征已搜括靡遺亦無可再加整頓贛本地瘠民貧水災歳所恒有故賑捐歷年請展迄莫能停本年届滿鼎帥初意本擬專備學堂經費據實聲請遂奉按五成收捐之議詎入夏大水又復成災更値米價飛騰民情惶急各處會匪蠭起謠言煩興南昌案結以來焦憂無措計英法賠欵數在四十萬必須預爲籌畵若取之于官官累己如此若再取之于民民困又如斯出入既苦不敷挪墊更無法想明知賑捐久成弩末實官己有兩廣奉天開辦在先招徠亦自不易况辛丑停捐而後熙來攘往己無白丁官制漸更捐納之途口形狹隘左思右維舍此更無可借箸用敢密懇尚祈俯念爲難准如所請贛省辛甚不勝叩禱熹元印（荒） 
[貴胄學堂學員銜名全單京師]  
　　恭親王醇親王愽多勒噶台親王順承郡王多羅貝勒載洵多羅貝勒載濤乾清門行走固山貝子棍布札布奉恩鎭國公溥堃奉恩鎭國公溥佶奉恩鎭國公毓璋奉恩鎭國公全榮奉恩輔國公溥釗　奉恩輔國公溥葵奉恩輔國公意不入八分輔國公溥綱不入八分輔國公溥緖乾清門行走駐京喀公銜頭等台吉祺誠武乾清門行走前引大臣固倫額駙品級世襲一等誠嘉毅勇公麟光三等承恩公爵興安鎭國將軍巡警部左侍郎毓朗鎭國將軍載勃鎭國將軍樂泰鎭國將軍安龄鎭國將軍溥侗頭品頂載應封室室載　輔國將車溥荃委散秩大臣副都統溥倬二品銜太常寺少卿男爵兼騎都尉加一雲騎尉良揆三等男錕鈺刑部郎中郡中額駙德恒奉恩將軍二等侍衛慶恕奉恩將軍興瑞奉恩將軍松瑞奉恩將軍主事樸厚以上三十四員每日目未正刻至巾正刻在堂聽講記名簡放副都統景賢二等侍衛宗室屾林三等侍衞宗室瑞　　 
麟兵部員外郎巡警部稽查處委員毓年吏部員外郎宗室又瀛宗人府經歷宗室載武宗人府候補主事松溥禮部候補　　 
口口宗室德裕候補主事宗室桂樑吏部候補主事宗室慶愈候補主事宗室桂英候補主事志瀚宗人府候補筆帖式麟瑞花翎宗人府筆帖式常紀宗人府候補筆帖式宗室文銘四品宗室毓簡二等侍衛都林三等侍衛兼護軍參領男爵麟壽安徽補用道巡警部委員銓林直隷候補道象賢世襲騎都尉陶文林花翎三品銜内務府郎中希賢吏部郎中榮厚外務部郎中巡警部差遺王慶甲在任候選道巡警部員外郎廣立吏部員外郎鍾崙户部候補員外郎榮桂庫守承蔭以上二十八員每日自辰正刻至已正刻在堂聽講（水） 
[新蘇梟定期接印蘇州]  
　　新任蘇梟司朱廉訪家寳於初五日下午五點鐘抵　由葑門官碼頭停船隨卽登岸先至撫轅禀見八點鐘進署發出紅諭定於六月初六日已時接篆（吉） 
[甬道接印寗波]  
　　新任寗紹台道世善定於十一日由省來甬定於十三日接印（兵） 
[袁京兆仍擬乘京漢火車赴卾京師]  
　　鄂督張之洞奏保袁樹勛大京兆爲湖南鐵路總辦催速回鄂商辦袁京兆本擬俟京漢火車開通以後再行冋鄂乃彰德以南鐵路方修理間又被冲壞故張宮保又電催袁京兆搭輪從滬赴鄂袁京兆接電後詢之鐵路公司聞己將於初八九日開車故京兆仍擬乘京漢火車赴卾云（閏）　 
[新城士商禀留縣主杭州]  
　　新城肇釁後縣主沈大令維賢卽行告病乞退以覘上峰之意見旣而縣屬團董袁某等邀集士商　　 
十餘人分投撫藩二轅具禀乞留未識能允所請否（的） 
[吳侍御奏參江西萍鄉令京師]  
　　江西萍鄉縣前曾有閙學風潮近被吳侍御鈁奏參萍鄉令彭畿昆辦理不善請飭查辦（呂）　 
[宦裔堪憐武昌]  
　　前御史吳可讀之孫暨已故江西南昌縣江召棠之子同於前日到武昌禀謁張宮保張宮保當卽接見優禮有加聞江召棠之子伏地哀鳴良久求宮保爲其父照雪宮保亦揮涙不止云（閏） 
[札飭撥兵塡防鎭江]  
　　自常備巡防軍派赴揚州駐紥後鎭郡内外巡防者僅存站崗兵丁鎭道陶觀察因伏莽未清札飭留防營管帶周副將德標撥派兵丁若干到鎭塡防巡緝並飭遴派員弁弃當總巡晝夜率兵搜捕以期嚴密防範消患未萌（特 
 
 

Page 10

 
 
[吳縣令禀報改良監獄蘇州]  
　　吳縣張大令通禀各憲云奉飭將監獄修建改良等因擬將内外監房屋大小號舍一律修整屋而滲漏處多蓋磚瓦墻垣開裂處拆卸重砌至溝道汲井淤塞不通亦擬一併疏浚號舍内均用玻璃窗上蓋天花板下搭高鋪業經飭匠估計工料需洋一千三百八十餘元又乘馬坡巷内化莠堂墻垣間有損裂坍塌房屋亦多滲漏一併修葺估計工料洋二百三十餘元此兩項經費縣中一時無款可撥自應由縣先行措墊俟工竣援照習藝所成案禀請分年攤還歸欵（永） 
[擬派曅業生充警察巡長鎭江]  
　　蘇省警察學堂各兵學生曅業後總辦嚴觀察擬分别派赴蘇屬各府州縣充當警察巡長責令約朿各巡捕站街巡緝將舊有之三道頭巡捕降爲散巡捕並禀請大憲轉飭各屬遵照日昨鎭江府承太守己接到此札矣（想） 
[巡檢舞弊殃民蕪湖]  
　　安徽建平縣屬梅諸地方有巡檢楊 
順增在任十六年之久徒以離省較遠耳目難周遂敢擅理民詞并加鎖押平日酗酒漁色有劣紳與之狼狽有差役爲之爪牙因是毫無忌顧刻下省憲已有所聞有派建平縣令密查之説（笑） 
[鎭道設戒烟公所鎭江]  
　　署鎭道陶榘林觀察以鴉片流毒　　 
其害靡窮特就萬家巷底聖壽寺内設立戒烟公局普勸國民戒除烟瘾以圖自强並札飭所屬各州縣均須分設支會次第推廣（要） 
[整頓鄉約寗波]  
　　寗屬各邑鄉約現已次第整頓鄞邑西鄉一帶己由各紳董按村辦理妥洽惟東鄉一帶尚未辦妥昨鄞縣高大令前往該鄉各村會同就地紳士開辦（具） 
[懲辦教民冒函寗波]  
　　鄞邑王阿三假冒耶穌教偕我會總理投函府署保釋賭棍曹長生經喻太守詢知假冒立卽飭差提拿到案當堂訊究一案己紀前報茲悉王阿三卽王雲墅本係該教教　　　　　　　　　　 
民經府尊立提到案訊實後重責手心現聞王阿三己由海洋教士除革入教姓名以儆效尤（具） 
[匪徒攫米鎭江]  
　　連日江北各處米價飛漲己至七元五角因此搶米之事接踵而起有某船户在興化承裝白米一百餘石赴揚州銷售於初三日駛至裏下河附近忽被匪徒糾衆登舟將米攫取一空（拜） 
[鹽價翔貴寗波]  
　　甯郡鹽價向來每斤售錢十餘文近來百物翔貴鹽亦隨之而長每斤售至二三十文推原其故實因寕波鹽商辦理鹽務利益搜括凈盡所致甯地鹽捐近年來每歳所入約有十餘萬金委辦鹽務陸承祥每歳繳捐僅在一萬八千金之譜此外皆歸其支銷是以獲利愈盛而搜括愈密鹽商坐收其利而鹽價逐漸提漲販運各户近來莫不艱于經營矣（故）　 
[尼庵發封寗波]  
　　甬江東地方廣福慧香二庵尼僧皆不守清規甚至逐日聚賭現經某紳赴寗波府禀控由喻庶三太守批飭鄞縣高子勛大令飭差將二庵尼僧盡行毆逐並將房產發封充作學堂之用一面由府尊委員將闔郡各尼庵調查除該二庵外並無敗行太守誠恐有人藉端索詐特于日昨分别出示曉諭（易） 
[來函]  
[杭州西湖恊德善堂經募湖南長沙等水災賑捐第六次另登清單]  
　　汪符 
生司馬經募周夢坡善土洋一百元葉祖香司馬經募敏愼堂三十元陳霞起十元黄積慶堂盛敬德堂各八元朱俊卿楊小亭各五元陳朗齋吳篤成堂萬壽蘐堂三戶各四元洪臥符堂彭城氏俞啟　有心人四戶各二元隠名氏朱巽卿立本堂徐無名氏徐勤甫五戶各一元龍游縣唐江南無力子各十元紹城養廬氏五元慈溪縣吳經募吳學古堂十元聚順堂史延陵子各三元世　堂張繼德堂沈紹德堂沈泰記四户各二元吳志宣吳志庚吳志浩植本堂姚鄭善士李善士六户各一元　上三十五户合洋二百四十六元又經募舊金山賑捐第四次清單吉祥恆綢莊林安甫先生募西河氏洋二元棉力子雙棉子全城氏太原氏無名氏五户各一元共六户合洋七元两共合洋二百五十三元上海絲業會館籌賑公所施則敬抄登　 
　　今日沿有各省新聞及本埠新聞均列入第三張閲者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[警務通告簡章京師]  
　　一本通告爲巡警機關報以通上下之隔閡爲宗旨一本通告凡遇與巡警關係公文事件一律擇要登載一本通告内容約分両類文牘類（甲）諭旨恭錄關係巡警之諭旨（乙）部文登錄本部所下之文批（丙）廳諭登錄總廳文批（丁）往來文件登錄總廳往來申禀咨移各件（戊）雜件登錄報告意見書條陳等件記事類（甲）護衛事件記鑾輿出入並中外親王大臣往來時應行護衛之事（乙）秆政事件記廳區巡警編制職務權限禁令賞罰及辦理地方一切要政（丙）治安事件記關係風俗變災營竊盜等事（丁）交涉事件記各國商民教士關係警務之事（戊）豫審事件記預審判決之事（已）衞生事件記豫防傳染病監查飲食物等關係公衆之衛生事件（庚）交通事件記電話電信道路車馬鐵道等事（辛調查事件記調查社會情形營業狀况及探訪報告諸事若有調查之章程及表册之類則另刋附張（壬）會議事件記巡警應行提議之事項無論決與否均擇要登載（癸）雜錄記各種雜事凡不能歸於以上各項者悉載入之一本通告每日一發一本通告暫定每日刷印一紙警務繁簡日有不同則本通告應行添印停印之處隨時酌定一本通告印就後分發巡警各官長俾周知每一巡警緊要什外間概不售賣一總廳各股及各分廳各區其文書事件俱須擇尤報告機要股以便本通告擇要登錄未盡事宜隨時改良（水） 
[公車准改出洋學費寗波]  
　　日前寗郡童紳德厚具禀府署 
請以公車之費改作出洋之費已蒙府尊喻太守批准立案（具）　 
[滬城官事]  
　　新任江西鹽法道文卓峯觀察炳前晚乘江孚 
[輪船起節履]  
　　候選縣丞蔣光燾二尹菊生由寗來住申泰棧又張子理二尹調爕自閩來申提取約章滙閲住大方棧昨日到道禀知（事） 
[端戴二大臣起節有期]  
　　探聞考政大臣端戴兩欽使有擇於初十日乘招商局輪船起程進京之説（宜） 
[考政大臣行轅紀事]  
　　華商體操會前日由商董施子英虞治卿二觀察率同全體會員戎服詣轅晉謁有軍樂一隊隨行蒙端戴兩大臣傳見深爲喜嘉獎並經設筵欵待至九點始散○昨午商會總董曾少卿施子英虞洽　諸觀察在轅設筵公宴至四下鐘散席（力） 
[邑宰宴賓]  
　　本縣汪大令及公子等在滬城也是園設席特請本埠印委員紳于昨日申刻飮晏（事） 
[運解自强軍馬隊經費]  
　　滬道瑞觀察准金陵支應局咨請應解三十二年閏四月分自强軍馬隊經費銀二萬四千二百十両另七錢當由招商新濟輪船運解赴津交北京陸軍粮餉滙兑局查收外昨日據情移咨招商局查照（事） 
[函解經費]  
　　滬道瑞觀察前日致函駐日江蘇游學監督略謂由江蘇學務處寄到找撥師範講義刋資及長期師範生本年應給書籍等費共日幣銀四百元並文批各一件嘱爲匯寄等因茲將前項日幣連同文批一併交文報局寄奉卽祈查收示復（嚴） 
[函請咨關騐放]  
　　廣西巡撫林中丞派委唐時清等兩員拼解土產雜品五箱並圖説清册等費至商部交納昨日據情函請滬道瑞觀察届時經過咨關騐放（事） 
[美國駐華按察司暫行回國]  
文匯報云美國新簡駐華按 
察司威爾拂雷君於今日起程回國美人皆往碼頭送之威君於西十月初卽須回滬開堂審案云 
[阜康織布廠貨捐批飭準照官局辦法]  
　　金陵釐捐局近日具詳江督請將阜康織布廠歸大源接辦所有裝運貨物未便轉飭免捐等語茲奉玉帥批云據詳江南工藝局所運貨物以一年爲限免繳一半捐欵官辦之局尚未概免今大源織布廠捐納厘税未便與官局兩歧本署部堂前批金陵關詳請該商姜漢接辦阜康廠援照成案納税故爾批准當日原爲開通風氣振興商務起見暫與從寛　恤查該道所議阜康廠開辦迄今己閲四年未可漫無限制所請仿照官局辦法最爲持平應令自接開起免捐一半以一年爲限屇滿照章完納税釐庶昭劃一仰卽轉移關局一體遵照繳（嚴） 
[局委得人]  
　　本邑藥王廟施醫局自奉道憲瑞觀察委安别駕鍾愷駐局辦理認眞整頓後局中積弊一掃而空並遴選内外科醫生妥當司事在局施診故日來鄉民之扶老携幼到局就診者每日有三百餘號之多比之往年不啻有霄壤之判矣（宜） 
[局批照錄]  
　　淞滬厘捐總局陳亦漁觀察昨日發出批示一道照錄於下商户陳萬安等禀批查崇邑各口厘金每屇换結之際由縣分别核明彙案取結詳辦本届换結由縣具詳以後復據該前縣楊令來局面禀情形相符可見並非朦詳且案經早定應毌庸議著卽知照此批（宜） 
[警察南區將收月捐　]  
　　總工程局警務刻巳推辦至念三七鋪日來局董飭人在界内清查户口編釘門牌並派司事恊同地甲按户議派月捐以充局中經費（寸） 
[製給巡警衣帽]  
　　九畝地警察學堂添招巡警到堂學習所有號衣號帽等尚未製給近由閘北工巡局總辦徐觀察商請道憲准於前日製就黃色衣帽皮靴等數十套帽上釘有銅圈上書警察二字發交該堂各巡警穿着（事） 
[拘究不法巡士]  
　　警察總辦汪大令訪得西局巡士施子義魏貴三等三名劣跡昭著立飭快役到局拘獲聽候嚴究（宜）　 
[札局查辦聚賭]  
　　浦東洋涇鎭八埭頭地方近日有有流棍在彼結同梟黨聚賭並演唱花鼓淫戲毫無顧忌事爲總巡謝岳松明府訪悉嚴禁詎若輩陽奉陰違依然不法刻經道憲瑞觀察所聞札飭謝總巡從速查辦（寸） 
[日人調戲良家婦女行兇]  
　　前晚十點餘鐘本邑人吳某携同眷屬在四馬路閒遊突來一日本人向眷調笑經吳正言叱之該日人老羞成怒與吳爲難吳懼奔至晝錦里某綢莊暫避詎該日人 
 
 

Page 18

 
 
尾隨入内將吳毆打受傷後經綢莊中人鳴捕到來始將日人拘送捕房捕頭飭送該管領事署重辦（力）　 
[溜韁馬車傷人]  
　　南畫錦里永昌珠寳店主田某日前傍晚時行經南京路石路口忽來一溜韁馬車將田撞倒碾傷頭角經捕急送仁濟醫院療治醫生當將傷口封固因田不願留院旋卽自行回家詎料昨竟因傷身死是眞無妄之災也（命） 
[船夥爭奪泊舟釀命]  
　　水巡捕頭投公共公廨禀稱英國公司三號駁船夥袁瑞卿在馬頭與會德豐一百十四號駁船夥馬阿榮爭奪泊船互扭彼此誤落浦中馬諳水性未死袁被登時淹斃屍由救生局撈獲茲將馬送請定奪屍父袁夢郎投請伸冤司馬商之英副領事諭令水探陸阿九恊保報請上海縣蒞騐再核馬押本廨聽候送究下午夢郎又投縣擊鼓鳴冤汪大令諭候蒞騐辦（命） 
[押懲迷竊匪徒]  
　　名利棧寓客山東人張晋才被同寓匪徒潘榮和暗用迷藥竊去行李銀洋己志前報昨由法捕房飭探將潘解廨請訊張供被潘誘至鐵馬路吃茶暗置迷藥雇車將小的推至法新租界剝去衣服並竊袋内洋五十餘元求辦質之潘供認用茄子花製爲迷藥是實陳大令判潘押捕房二年期滿再押改過局三年贓給張領（興） 
[上海縣案]  
　　英公堂函送私毁制錢之銅作夥陳阿三王阿六劉阿毛王阿 
二沈茂興及錢莊主蔣利卿王長生等到縣前晚經汪大令升訊陳等均供作主名高大有不敢私毁所有搜出之錢實由錢莊主蔣姓等囑令代收以便售給碼頭各小工　給工資之用大令判押候查明傷情覆辦○警察南局函解陳祥黎控巡士查子勒藉存巡士騙錢請究陳供由葉杞蘭到來稱巡士查子勤可荐小的亦充巡士需洋六元故於四月間知數付給允於端月上差不料至今不果求請究辦質之查供洋係向陳商借並無包荐巡士之事且於五月十四還過一元乞鑒大令核供不實判查限三大内將洋交還了案○北局函解薛坤德等勒捐行兇亦奉訊究倪友生供爲棺木匠每得工資千文公所抽捐十文小的積欠洋兩元被所董薛坤德勒出四元不允糾同　　 
金鶴亭父子將小的毆傷由局拘案求究質之薛供公所章程店主月捐两角作頭一角倪係作頭欠捐四元故同巡士往收因渠圖賴拘局是寳大令謂巡士豈能爲爾收捐喝掌煩五十下金鶴亭供亦爲棺匠薛邀小的幇同收捐大令以各項工匠俱因米寳聚衆加價棺匠尚未出此何得勒捐漁利判薛金各責二百板具結交保各罰洋十元以一半給倪養傷一半送北局充公不准再向店主各棺匠收捐違于嚴辦○李王氏挈女瑞英喊冤亦奉訊問瑞英供許配未毛毛之螟蛉子順榮爲室過門童養被朱强逼成姦本年二月產一小孩五月殇亡朱今另聘某姓之女爲媳欲以小女作妾爲此奔回母家求請提究王氏供同大令判候查明察奪○冒領倪周氏股本銀洋之陳雲甫昨日提案比追供仍支吾因判重責五百板還押再限五天無洋照律懲辦（宜） 
[總工程局記案]  
　　席金生投南區禀控在南倉街被流氓小阿福等獲　金表金練鈔票當値員派探細查並無其事且知席向以僞賭驅錢爲生因飭提案嚴究○薙髮匠薛通裕之妻前被賣舊貨之曅恩溥誘出近復脱逃車夫杜二知其行踨扭局請究陳參軍研訊之下判交保候核○青龍橋施聚寳之贅壻施順卿與妻口角扭毆　翻洋油燈幾肇火災被近鄰朱某投控南區拘局請訊判戒責五十下○田元在會館塲賣　荳湯被張永昌葫蘆店小主戲謔口角毆傷鼻孔巡士將張女拘局請訊判罰洋五元充公又給養傷洋五元○嚴金生因調戲婦女被江北流氓蟚蜞阿　江富寳盛宗耀兇毆嚴同其弟桃桃扭盛至南區分辦處控被搶去銀表解局請辦判盛戒責五十下交保二嚴遊漡滋事亦判各人戒責五十（尺） 
[英美公廨早堂案]  
　　唐家弄捕房包探陸恊庭查得住德安里之張褚氏虐斃婢女愛資將氏傳　請訊氏　依壻度日並不虐婢實患急病身死請之扛棺之王桂卿徐富全同供不知有無虐待情事鄰人某甲等亦稱不知其壻　　奎坚供愛實實係病斃平日並不虐待司馬以訊無寳據商之英副領事判董開釋張褚氏交妥保開釋○李士　陸銓戴控古光儀卽古俸庭哄騙朱琴齋合開嘉　　上號被古　帳侵銀求提訊究等情關司馬准卽簽差恊探提案判押候過堂訊辦○著名已故　丐鄭子明羽黨陸星法向張小娘拆梢不遂刀傷腿際經探拿獲陸之同黨王阿虎王由阿虎供出戴正福張阿根等按名拘獲一并解究中西官判陸押西牢十八個月六個月戴張各三個月均作苦工期滿驏逐出境○妓女翁梅倩因鎭江某　行買辦招赴京口家中留傭婦袁張氏看守上月二十六日衣箱中失去皮衣價値甚鉅函促梅倩回滬投報捕房請緝初二早包探竇如海帶同西探往勘詎該傭婦從後樓披屋　逃旋即拘獲昨日解究梅倩投訴前情並稱今　必欲起身如有贓物查出求傳姝氏給領司馬領之判該氏押限七天内將贓指出如違重懲不貸○南京路某洋人處司帳葉惠生近被洋東查出假簽字帳並用空洋共一百四十八元報捕解追葉求寛限措還中西官判押候繳○粤人蘇阿王將穢水　入出售之荷蘭水内由工部局洋人控究判罰洋五十元又雷方迁亦蹈此弊判罰洋五元一併充公○王和林竊梁阿馬家綢衣報捕解辦判押一　○王金生竊一大號熟煤由捕解辦判押十四天○蕩婦　　 
劉葛氏勾誘鄭張氏之夫鄭某通姦繼忽斷絶昨劉糾人至鄭處行兇復裝投捕房朦控解案請究司馬以口角細故該氏不應　訟當堂斥退鄭開釋完案○王月生竊洋人　汽車由捕解究判押二月○張阿根掩入洋人宅内圖竊由探解究判押七天○朱阿四姚金山冒名向瑞昌仁等號騙取鍚箔鉛絲等貨報捕解究判朱押六月姚押三月○小工劉阿六竊招商華棧青鉛十四條報捕拿獲吊出四條解請究辦判押半年○浦東總巡局函稱流氓陳如山向浦東豆腐店主李姓冒充匯由捕房包探勒詐洋八十元應請移提解辦等情司馬判准交差移送惟湏重辦否則仍送究本廨嚴懲○陳六卿控張榮查撬門圖竊追赶拒捕並將小馬夫刀傷手指拿獲解將判押九九月○洋人控過犯曹福生圖竊請辦判押半年○朱福保控陳阿福王阿違章打人請究判各押七天○伍福堂邱仁林徐和生因爭風糾包小林等十二人互相毆打由捕解辦判伍等三人各押一月包等各罰洋一元（當） 
[法租界公堂案]  
　　盧月波偕妻葉氏控英租界某探夥鰲泉王寳生勒詐不遂致子被逼吞烟处盡現避法界由探拘獲解訊陳大令判移送英廨辦理○楊亭榮控顧全郎拐弟媳楊宋氏　小孩一口由探解究質之楊宋氏供顧係夫前妻之弟本屬親戚現願隨同夫伯回家大令判楊亭榮領工完案○鳳凰台灘　塲管帳陸壽芝被堂倌沈坤和用竹管擊破頭額由探拘究大令判沈暫押俟陸傷愈再核○李亭俟控荐頭周小叔引存傭婦串竊首飾屢經傳周訊問不到昨由包探提粉代周作保之德源祥洋貨店主投案退保大令判周押候交出串竊傭婦到案訊辦○李杏生控張姓積欠洋二百元己繳過六十元昨日堂期張又交洋三十尚少一百十元求詢寛限大令判限二十天缴楚如違押追○王賢山控羅林安欠洋二百三十元一案昨日覆訊羅供被王串通包探將小的家中什物搬去王供並無此事大令因两造供詞各執判候查明再訊○一枝春街新興館飯店主積欠房租洋七十五元逃避由房主遣夥投案禀請飭封拍賣生財大令准之○太古印度巡丁扭控汪　雷竊木板三塊請究判押三天○胡生成扭控張阿寳竊衣三件請辦判押半月　成衣匠徐阿長控同居許生才柴金林行兇毆打請究許柴同供徐妻悍潑無故辱人並未毆徐大令判許柴交保開釋○前堂西捕解無故署捕之傅永請辦大令判罰洋二元在案茲因無力昨解覆訊判攺押十天開釋（臨） 
[美租界捕房事]  
　　蓬路胡吳氏前晚被流氓阿九等十餘人調戲不遂胆敢行凶由氏投報捕房飭探朱桂生查辦○某甲與陸姜氏同租蓬路房屋居住近以患病甚重被氏拖棄門外由捕拘究奉飭將甲舁回或送醫院求治違干送辦○積竊李阿慶混入公平路一號西人家圖竊由探　盈堂拘獲押候查明核辦○某葡人雇坐蔡阿二東洋車至蜜勒路因給車資啓釁毆傷由七十六號西捕將两造併送捕房奉飭蔡送醫院求治並給以葡人名片自投該管領事署控告○劉老六竊招商局青鉛銷贓與高阿堂家由探張才寳票提高阿堂押候送訊○一有零二號捕巡至塘山路北首見有孩屍一具回禀捕頭飭傳地保掩埋（似） 
 
