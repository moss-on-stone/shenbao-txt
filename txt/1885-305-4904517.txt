# 1885 - 305 - 4904517

 

Page 1

 
 
[分設湖州申昌書畫室告白] [  申報舘主人啓]  
　　本舘申報並鉛版書籍以及點石齋石印各書碑帖墨寶畫圖等業經四遠馳名不脛而走兹又在湖州北門内泰和坊城隍橋西塊分設申昌書畫室如欲職閱報章可與江定按日送覽至書畫等件任憑選擇價購此佈 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十六號畫報出售] [  申報舘主人啓]  
　　本埠三洋經橋潤康錢庄被刧之夕時齋中晝友適從該處經過親見盜黨各執利械向西逕去其在後一名聞人呼救聲急恐法捕追來渡小橋過英界冀脫身而適爲印捕獲住卽田五也事屬確見故圖之以供衆覽報首畫譜兩圖俱羅漢爲任君阜長所繪筆墨之妙久重藝林不煩贅述後附淞隱漫錄圖說一則准二十六日出售此布 
[書本報大院君歸國事後]  
　　高麗大院君前以爲高平内亂拘來中國今以高王再四陳情適值高亂再平中朝特允其請聽其回國且派袁司馬土統領護送盖所以成高王孺慕之忱廣本朝以孝治天下之道操縱在手施措咸宜誠哉宸謨之運有不可以常情測者然自此而外間議論又復紛然前日有西友言及風聞大院君回國之後王妃心滋不悅而大院君亦頗不愜於王如又有忤大院君者兩人已爲所殺恐高麗從此又有纊亂等語又有謂前者大院君之黨迎訴馬前謂其黨數人皆被周内以入於死罪大院君聞言若有弗豫色然噫星殆無稽之談耳夫今此大院君之得歸以高王屢請於中朝故也高王之請旣屢度必非徒飾外觀其爲眞情摰性所流露也可知王妃若果不悅於大院君且能以萋菲動高王之聴則亦何難止高王之請今旣屢請於中朝而必欲得大院君遄歸以遂其烏私之愛則可知大院君之歸不特高王所欲抑亦王妃之所欲也前者曾有客來自高麗言及高麗人民莫不想望大院君而深冀其有回國之一日由此言推之則大院君之爲人亦屬深愜衆望衆人且愛之如此而謂高王與王妃情係天倫而顧反成仇敵乎吾有以知其必不然也至云大院君黨中諸人迎訴之詞物傷其類容或有之然彼咎有應得明正典刑前此大院君旣經來華而高王討平亂黨乃屬分所應爲之事非大院君所能庇護且大院君亦斷不願庇護今此迎訴諸人其爲亂黨之餘孳耶則大院君自經此番懲創之後久居保定密邇畿輔觀摩所得當必不少夫豈仍若前此之居心一聞是言必將勃然以怒執訴者而付之有司否則亦决不深信又何不豫之有倘果有鍛煉周内之枉則亦辦理者之過於高王無與焉父子之親本非外人所能間李泌誦黃臺瓜詩而代宗亦爲之感泣而况高王一再陳情懇釋其父而父反蓄怨於其子輙以諸人迎訴之一言而遂爲之動容爲之纊色安有是理吾又有以知其必不然也且我中朝之送大院君回國也亦旣大費躊躇矣先之以高王之請申之以高使之迎猶不敢輕易允准先令丁禹亭軍門前往高麗察看民情高麗舉國之人莫不懸懸焉望其歸且戚戚焉深恐其不歸入其朝高之臣亦如之行其野高之民亦如之夫然後知大院君平日之爲人果有以入人之深於是以其情形覆命始明降諭旨命李傅相召之來津宣布聖德使之感深肌髓復恐其初回本國别有變端又派袁司馬王統領小心擁護是眞所謂仁之至義之盡者矣觀於寓高友人郵來大院君回國情形而人言之不足信益可知矣大院君一有將回之信高王卽命工匠預繕景福宫窮極華麗則以見高王望父之情早有切焉者矣及八月廿五日報稱大院君駕抵仁川一時舉國人民懽聲雷動至於國王派人迎接一路拆去草屋毁壞民居廣開御道而高民胥無怨聲於以知大院君之深得民心而高王此日父子重逢其爲大順輿情之道己於言外得之及由仁川至漢城紅男緑女傾城往觀數以萬計卽各國西人之旅韓者亦皆鵠立道旁爭欲一見顏色於其至也皆脫帽垂手以示敬是可知大院君之聞望久孚遠人亦知敬愛雖日本人獨見自外殆亦自知前者於理有絀故此次羞惡之良不覺發見耳以大院君之榮歸情形如此而又加以袁王兩君悉心保護前扈後擁極爲周匝卽入城之後猶以所駐之地去景福宫稍遠恐有疎虞復請於韓廷移駐王宫東便門藉資鎭定國人亦罔不恃以爲固雖有俄使在彼國人亦皆倚大院君及袁王兩君以壯其膽然則大院君此歸又何釁隙之有哉聞從前煽亂之黨因懼罪之故先已聞風遠颺埋頭鄉曲此則又以見大院君之威望夙著而彼不知者猶復以此等無藉之言妄生議論是豈不知大院君之與高王固一本之親非外人所能離間者乎吾則以爲大院君此次歸國其必益加奮勵勇於圖治以自期振興藉以報中朝高厚之德彼紛紛者何爲也哉 
[上諭恭錄]  
　　九月廿二日奉上諭巡視中城御史本貴奏援案請賞外城粥廠粟米開單呈覽一摺京帥貧民過多生計維艱所有中城之朝陽閣東城之臥佛寺育嬰堂南城之打磨廠西城之長椿寺磚塔胡同北城之圓通觀梁家園各粥廠每月共需粟米三百三十石加恩照數賞給自十月初一日起由各該城咨明户部札倉給發該御史等務當督同紳士妥爲散放毋任侵漁單併發餘依議另片奏請賞給崇善堂等處米石等語崇善堂等處各廠收養貧民人數衆多米石不敷支放加恩着照所請所有清化寺街之崇善堂梁家園之百善堂太清觀之公善堂三處煖廠各賞給小米三百石教子胡同禮拜寺賞給小米三百石朝陽門外南海會寺崇文門外玉清觀各粥厰並岡子上興善煖厰各賞給小米一百五十石以濟窮黎該部知道欽此同日奉上諭巡視北城給事中文綱等奏遵保曾同獲盜出力之坊官一摺着吏部議奏欽此同日奉上諭本日召見之禮部員外郎桂斌着交軍機處存記欽此 
[丁沽新語]  
　　傅　於前月十八日晋京時在河北石橋茶座換騎疾馳翌日仍騎而前至張家灣路頗崎嶇馬尤迅速偶不及防致蹶前蹄遂落馬是馬神駿不凡知人旣落馬便儿立不動憲體得未受傷小隊管帶赶前扶起隨又換馬而馳是夜醇邸得信殊深厪系嗣知並無傷損仍恐入朝在紫禁城騎馬或有前失因代奏乞恩賞轎醇邸之眷 
 
 

Page 2

 
 
念賢勞傅相之不遑啓處聞者兩美之○九月廿二至廿四日寓津西人賽馬西官之來觀者則有駐京英國繙譯衞察理德國叅贊克林德及津關稅務司德璀琳華官則有周玉山觀察李丹崖星使Ｊ禹廷統領就中推寳順奪標六次匯豐奪標三次此外兩次一次不等德璀琳君之馬以德人李曼代跑亦奪標兩次○法國欽差戈哥同君於上月到津在紫竹林尋覓公舘並未進京也○劉薌林觀察從旅順來禀見傅相於二十五六日仍回旅順差次 
[巨文島形勢]  
　　日報稱近有自朝鮮之巨文島回者謂該島在朝鮮之南三島圍繞頗稱天然之勝港水甚深大船只能從東南一口出進島上零星村落若斷若連犬牙相錯土人不過三千家築石爲牆編竹蓆爲壁民情安靜歐人登岸亦不加害然欲入其村落則甚爲彼黨所嫉忌婦人更畏洋人一見卽飛奔而逃時有浴於水濵者其未婚之女子髮皆垂而不束旣婚後則束於頭上而不垂島中并無所謂做買賣者只有零星小船往來換物而已其地只能堆積煤炭并無要地可堆别物又龍驤艦前載海軍省原山侍仁禮提督往對州五島等處巡閱現已回馬關卽口動輪開往東京覆命大約必有一番布置也 
[乙酉科貴州鄉試題]  
　　第一塲首題子曰放於利而行多怨次題陳其宗器三題景春曰公孫衍張儀豈不誠大丈夫哉一怒而諸侯懼安居而天下息詩題賦得半在黔中青得青字○第二場易經西南得朋乃與類行書經分比三苗詩經無已大康職思其居好樂無荒良士瞿瞿春秋夏叔孫豹會晉趙武楚屈建蔡公孫歸生衛石惡陳孔奂鄭良霄許人曹人于采襄公二十七年禮記是月也易關市來商賈納貨賄以便民事四方來集遠鄉皆至則財不匱上無乏用百事乃遂 
[乙酉科山東鄉試題名錄]  
　　林瀛藻棲霞增乾竟容武城廪王作綍蓬萊副張方墀海豐廪丁錫書諸城教丁錫祜維縣附高徽嶼諸城廪于鎭川福山廪劉克章歴城附姜海峯榮城附由升堂登州廪冀相儀新太附何召棠城武拔代樹棠堂邑附管象頤莒州附鹿紹廷福山廪李熙春蘭山拔卜振容博山歲丁良幹維縣廪楊成雯諸城廪張膺詩黃縣廪胡芳臨清州增李永詳蓬萊廪王衍韶黃縣附李景綱臨朐拔高淑勛章邱附張廼璿章邱廪武世斌歴城監麟昌青州旗房燕臣東河拔柏傳灝歴城附王道凝鉅野廪張榮晋觀城廪翟化鵬平陽拔郎郡章萊州廪涂昻霄莒州廪張壯釆嶧縣廪李毓珂樂陵教夏如英濟寗廪辛可耀蓬萊附李延慶聊城廪伊若棠齊東拔丁廷聞登州拔李翰昭萊州附周之渭聊城拔徐豐元青州增麟緒青州旗陳汝謙歴城附李瑋堂膠州廪孔慶地四水廪單祐治高密附郭廷相汶上附陳揚平度廪張蘭田掖縣廪王桂瑶諸城廪夏廷相歴城增孫埏濟甯監尹序誥太安拔壽椿青州旗景鍾馴聊城附李步瀛金鄉附劉兆庚歴城監趙燦廷歴城附王國慶維縣附張龍文肥城貢王鈞衡利津教李敦益章邱附孔繁昌兗州廪李藴玉諸城廪王緘三青州附李宗唐博山附閔繼和臨朐附孔繁樸四水附黃澤莪卽墨附 
[副榜]  
　　劉慕周維縣附馬玉珂莒州附王星垣長山附王金堦恩縣廪臧植容諸城附劉錫綸濟甯廪高恩澤海陽廪于崑山樂安廪王書堂陽信廪孫肇營濟甯附李守中博山廪劉玉晋濟河廪李唯曾安邱增 
[乙酉科山西鄉試題名錄]  
　　韓輔國清源廪郭守樸崞縣廪杜起化靈邱廪裴伯則五臺拔傅芝壽陽廪崔文衡忻州廪任硯田孝義廪郝光第榆次廪趙佃太谷廪張芙蕚平陸拔薛如董霍州廪劉萬鍾榆次廪劉廷鈞洪洞副高用世汾陽歲賈景仁夏縣廪馬九如翼城廪吳世武樂平廪劉奮熙祁縣附聶毓湘壽陽附鄭永貞大同副楊景離榮河廪王蔚林河東廪宋國楨河津廪劉坤靈邱廪高篤鄘平陽附冀承詩平遙優楊泰謙平定附張文煥靈石廪白振祺平定附張廉忻州廪董猶龍曲沃拔乾彌毅定襄廪張樹槐絳州廪申季莊汾陽附王學謙清源廪王韍鄉寍拔白佺平定附張蕙太谷增王蔭禎陽城廪馮汝驊臨縣廪荀友楷太平增郭丕承山陰拔王林昌解州曾丁休仁崞縣廪王曁和大同廪張太純介休拔杜甡沁州拔孫應國翼城廪李泰園虞鄉廪賈炳堂盂縣廪吳幹寗武廪趙宜五臺廪常立教榆次廪李昇榮崞縣廪文衡駐防倭蔭封盂縣增李慶森平定附張瑞光隰州附黃汝彥平定廪郭逢丙崞縣廪賈鳳杰臨縣廪竺承路大同拔錫麟駐防賈土鳳聞喜廪白鳳彩代州廪秦殿傑清源廪蘇聯芳平定廪李無逸虞鄉廪侯儒賀壺關廪閻維玉太谷副宋廣漢樂平廪王勵陽曲廪 
[副榜]  
　　李上林五臺附裴象心五臺附叚維新平定廪蘇晉交城廪周自道河津增孔昭忠忻州附武立志祁縣附張榮甲河東商王克一盂縣廪傅覆祥壽陽廪張應林榆次廪馮濟川孝義廪 
[星使行程]  
　　錫席卿大司宼奉命會同蘇擬憲衛靜瀾中丞查辦臺灣事宜一切情形早經列報昨聞官塲得有信息悉大司宼事竣後須由閩入浙迤邐至姑蘇然後入京覆命並不來滬附輪矣 
[厦門述要]  
　　九月十六日督轅牌示署漳州鎭吳霽囲鎭戎光亮飭赴臺灣本任其漳州鎭篆務委記名提督陳鎭戎由立署理○去秋滬尾報捷案内在事有功之文武各員弁曾經劉省三爵帥彚案奏請褒奬嗣因孫庚堂軍門所部開保躭延至八月初旬始克拜摺日前批摺已回想各員弁榮晋崇銜益當奮力効命矣 
[撫轅喜報]  
　　昨日蘇撫署中接到黔中喜報悉譚中丞之公子回省秋試早已鴈塔名題屬僚聞風叩賀輿馬絡繹不絶於途 
[舞萊志喜]  
　　吳清卿副憲自赴吉林練隊駐紥迄乎協防津海出使韓城陟屺空瞻情殷將母蓋未旋珂里者已九載於兹矣現值法人就款防務稍鬆遂請假錦旋稍伸烏養於上月二十四日抵里萱榮堂北欣愛日之方長蘭采陔南樂春暉之可報家庭聚順洩洩融融其公忠純孝之兼全不僅爲宗族交游光寵已清帥體素臞秀近日頗豐偉非所謂心廣體胖者乎 
[蘇臺雜說]  
　　萬寶告成秋收尙稱中稔惟春間麥收甚歉加以夏秋以後人民多疾疫死亡新米價值又賤以致農户入室興嗟倍形竭蹶現值各業户定期收租之際顧彭諸巨紳深體佃艱禀由藩憲酌定租米折價每石二千文飭縣示諭至業户自願减收及收本色者悉聽其便似此體卹佃農定卜權騰蔀屋也惟某紳不遵此諭每石獨浮漲二百文○朱竹石廉訪自權臬篆遇事皆實心整頓並不以五日京兆爲心繡豸風清誠足與古人娩美也近又訪聞省垣有等游手好閑之輩或依附衙門或托名望族招搖紥詐無惡不爲計共十四人均有混名綽號遂扎府 
 
 

Page 3

 
 
飭令三縣及各巡員一體嚴拿究辦數日之間吳邑卽獲到四名内有朱某混號宋江其一混號賽武松長邑獲得一名混號智多星尙有狗頭軍師潘某者本宦家子能作八分隸書頗覺精工惟平日邊幅不修狎暱惡少以致法網悮罹寄語年少文人其尙守身如玉哉 
[荔灣香韻]  
　　廣東訪事人來翰云惠州某生文名頗著志氣亦高自以爲具此英才何難步廣寒而折丹桂不料揭曉後竟落孫山鬱鬱不樂無面目見江東父老竟於中夜雉經而死噫功名顯晦有命存焉某生之死眞愚矣哉○九月十八日係各衙門放告之期是日臬司將審定各犯過堂覆訊計由南海監獄提出六名番禺提出八名各皆鳩形鵠面狼狽堪憐更有數名爲刑具所傷僅延殘喘若令大禹見之當秘下車而泣矣○十九日應元書院山長李若農學士特設盛筵邀請二主司曁張制軍倪中丞繼軍憲葉學憲作陪席設多寳大街護紅香館一時冠裳畢集樽俎言歡極形熱閙云○武闈校射係在東較場現將演武廳粉飾一新派練兵數營爲之護衛云○製造局某匠頭於夜間開工製造悮以鐵條壓傷左足隨卽延醫調治聞所傷甚重恐成殘廢云○南海縣緝捕兵勇現在添募五十餘名分布要津以資防範聞邑宰以時將冬令地方在在堪虞故有此舉也○前日韶州府徐太守函禀沈方伯言該府地方遼闊政務殷繁佐雜官員不敷差遣請於在省候補佐雜内酌調一二員以資委用方伯遂牌示轅門如有願往者准其赴轅禀明給札前往○粤東闈姓統歸商人忠信堂承辦自省垣以迄各府州縣均由該商設厰開收外人不得私收攘利南雄州與江西毗連距省過遠商人未經在彼設廠因有奸民私行開設藉以漁利該商訪聞上禀督憲張香帥特委幹員馳往查辦以儆效尤○候補把總石和鈞辦事勤能素爲上游器重春初臺灣之役張制軍委解軍裝毫無貽誤和議成後制軍卽列名請奬前月某大帥誤聽人言謂把戎解失軍裝具摺糾劾奉旨革職總戎披閱邸抄始知其事卽向制軍禀訴情由制軍謂本部堂聞知自修函代爾剖曰無如大帥拜本之後始將底稿送來是以挽回不及一俟奉到諭旨當再爲爾覆奏云○武生遺材于十七日開考葉學憲命設二箭靶以期迅速告竣後見人數過多恐或擠擁滋事遂分兩日考試改設一靶○廣威兵輪前係石君和鈞管帶現石君被叅所遺該船事務由營務處詳請以武都戎永泰接管矣○各縣基圍刻已修築完固鄉民富者捐財貧者出力無不踴躍從公以故成功較速倪豹臣中丞見鄉民捍衛梓桑深明大義遂札飭地方官傳諭各鄉紳耆將在事出力者開列姓名詳報當卽酌給頂戴以示鼓勵云○南海恩洲堡民性兇横門毆之案層疉如山日前有百餘人在瑤臺鄉互毆損傷甚衆紳耆等恐釀巨禍因聯禀邑侯出示嚴禁并嚴定章程嗣後遇有鬥案責成紳耆將滋事之人指名具禀請懲以昭炯戒○十六晚二鼓時西關榮華里西約廣嚴菴被匪放火正殿被焚爾時火光燭天鑼聲震地水龍之赴救及練勇之彈壓者接踵而至極形喧擾猶幸月明風靜易於撲滅不至殃及池魚云○某日傍晚有一匪徒至五福里吳宅僞稱送信扣門而入隨後卽有數匪擁進手持利刃恫嚇多端宅内人畏之如虎不敢與敵匪徒遂傾箱倒　搜括靡遺計刧去金銀朱寳約值千金出門時復放爆竹數千响以亂其喊救之聲諺云賊有賊智信然間事後事主已禀官請追然海底撈針恐終無着落也　 
[勸賑新法]  
　　今年兩廣水灾經漢鎭各官紳就地勸捐羅掘殆遍苦於無可爲繼適京班初到生面别開人皆爭先快覩官憲恐其滋事卽行禁止於是八大行首事想得一法派闔鎭各業中之幹練者百餘人爲散首事各以請帖三五十封分給熟識之行店字號不論何人如願看戲將帖收受卽出錢一千開演之日帶帖交掛號處記帳爲憑以便查對所得戲資悉以充賑一面禀請關憲弛禁三日卽雇鴻慶班在徽州會舘開演救灾恤隣之意尤妙在因勢利導並非强人以所難宜乎用力少而集欵多也足見創議諸君之仁心智術書之爲勸賑者法 
[漢口烟稅改章]  
　　漢口洋藥釐捐從前均由總局委員設立分局儘收儘解今年洋藥加厘後走私者日見其多釐捐大爲减巴不得不爲變通之計改官辦爲商辦嗣有招商局總辦黃君禀請承辦業奉上憲批准擬於德興洋行對門設局開辦按此辦法與福州上海等處大約相同也　 
[宜昌瑣錄]  
　　某號各辦洋貨數百件雇民船三艘運往重慶將近三珠地方揚帆上駛並雇牽夫數十名竭力牽挽第二船忽被前後牽繩攪亂正欲解清不料船隨繩斷順流而下舵工人等呼號求救幸有紅船赶到將船代爲挽住漸行傍岸重理篙槳繩索緩緩而上方保無虞十是酬謝紅船並酬江神默佑亦號客之幸也○九月初八日嫁娶吉期河西天台山地方某甲以綵輿迎接新娘客從烜赫鼓吹喧闐比至半途轎扛忽折新娘從轎中跌出儼似么鳳之例挂赶卽扶起向左近人家借得繩棍將扛綑好始得再行想紅氍交拜時驚魂尙未定也○東湖縣韓明府蒞任以來嚴申烟館之禁上燈時便衣短服潛帶差役數人赴各處查訪前日在中水門外拿獲三家城内查獲二家提到縣衙從重責罰又見烟館不能禁絶必有包庇之人將某處保甲二名傳到重責小板以爲私庇者戒○江通輪船近來生意頗盛不但裝貨獲利卽每次坐客總有二百餘名上下又聞彝陵輪船近已抵漢口不日亦來宜昌以備冬季水淺之用 
[第三日賽馬]  
　　每届賽馬之期往往雨師稅駕此次已賽至第三日而風和日麗全無絲雨飄空故雖已如關睢之卒章而西人則興愈高采愈烈雅不欲以三鼓氣竭爲故事之奉行是日也小春初届煖意烘晴日之方中西人咸策騎而來麕聚於跑馬廳側亦有就波斯胡酒肆痛飲三百蕉效阮步兵罏頭高臥者時則駿足猶未展也而衣香鬢景寳馬雕輪如水如龍已不可以十百計少選西樂烏烏然紅旗一展三馬遽縱轡疾馳至則怡和洋人爭先一著閱半晌遙聞霜蹄聲如疾風之埽敗籌　鏖蒼莽中幾於目不辨五色惟聞旁人喝釆曰怡和及陶而司眞工力悉敵哉羣議再賽則竟被陶而司占先時則游人愈聚愈多環塲十里地　若鴉陣之紛繁予方游目騁懷不暇留心於賭賽忽七馬騰驤而至疾如鷹隼之一瞥仍由陶而司獨出冠時時已三卞鐘西人皆就跑馬廳小憩予亦循途而歸蓋塵網覊身不克偷閒竟日焉至晚方篝燈賦鬥馬篇適訪事人以日中所見報則第四次賽四馬係海琛勝第五次賽三馬係　昌西人林納爾勝第六次賽十馬係怡和某西人勝至是而西人謂之香并來司則意興更豪輸贏更鉅是爲第七次十二馬齊飛由泰來洋行出人頭地殿之以跳花萁架初則公茂行密司海穩坐紫騮駒一躍而過繼係保安行西人超越高架其末也密司海賈其餘勇奮迅而前不料如小　之入淖中竟爾一蹶不振密司海翻跌草内昏不知人經人以水噴厥身舁送回去至此而賽馬之事畢亦觀賽之記終倘明日圉人再乘興疾馳則憑軾閒觀之際又將按拍而譜閏聲矣 
[恭送節麾]  
　　蘇撫衛靜瀾中丞蒞滬等情昨已詳登報紙昨日曉鐘初動滬南日暉港徽州會館等處所駐督轅忠信兩營勇及撫標滬營親兵九畆地所駐蘇松太道滬軍營勇江南提標右營勇淞北營勇裏河水師兵勇均戈戟凝霜旌旂映日滬軍營更有西樂班角聲鼓聲與舉步聲互相答應咸列隊至新閳南北兩岸鵠立恭迎至八點鐘時中丞乘輿　岸前導除旗鑼傘扇肅靜廻避牌之外又有欽差大臣頭品頂戴江蘇巡撫部院各銜牌繼之以撫標親兵營勇提標右營兵勇淞北營勇各數十名咸執洋槍爲之先導并有勇弁爲之頂馬戈什哈在輿前後護衛簇擁中丞中英和界至法界進北門過三牌坊先至松滬厘捐總局拜見蘇伯庚觀察觀察命家丁擋駕遂次第往拜各員及龍門書院山長隨至道署投柬時邵觀察已預備樂人砲手伺候臨一時轅門之外樂聲洋洋然炮聲轟轟然觀者雖插肩捱背而肅然秩然並不譁然中丞端坐四人肩輿道貎儼然由正門而入與觀察談至十一點鐘始興辭而出仍由北門回新閘登舟其時上海縣莫邑尊松海防劉司馬捐局總辦蘇觀察 
 
 

Page 4

 
 
製造局總辦聶蔡兩觀察提右營陳叅戎招商局總辦盛馬兩觀察英法會審委員羅翁兩太守洋務委員陳太守新關委員葛大令及各巡防局委員先後麕集新閘官廳俄頃邵觀察亦飛輿而至俟中丞登舟後紛紛呈遞手版時已將近十二點鐘憲船係滿江紅及蒲鞋頭船各二艘用飛雲及另一小火船拖駛桅上高掛江蘇巡撫部院旗號船梢則三角龍旗臨風招展解維時各官咸在河干恭送岸上作樂升砲兩岸各營勇齊放排鎗連珠不絶河中所泊長龍砲船十數艘亦均升炮致敬憲舟開遠各員始排道入城營勇亦吹號拔隊各回營次并悉翁子文太守因欲恭送節麾遂知照捕房所有應訊各案統歸禮拜二卽本月初二日訊理云 
[研訊拐賣]  
　　日前金澤人倪壽林在縣呈控趙金標糾黨圖賣弟媳王氏及莫邑尊飭提羽黨范三卽范永祥李金榮倪王氏三人由翁太守訊供送縣各情已詳前報前日下午邑尊飭提原被集訊倪投案訴稱上月二十二日偕弟及弟媳來滬探親借住陸家浜趙金標家詎趙頓起不良糾黨誘匿弟媳王氏范供向在福建某營當勇現因告假回籍暫居法界前日偶至趙處趙稱有倪姓弟兄挈妻王氏來滬躭擱伊家意圖價賣且言有人欲將王氏搶去云云小的詢悉其情向趙妻言及王氏確有丈夫豈可擅留住宿趙因此不敢容留將王氏并伊夫兄倪壽林囑伊親串李金榮帶往滬北客棧小的並無拐賣情事求請明察詰之趙妻張氏供與略同李供開設客棧倪王氏等由親串趙金標之妻領來出棧借住所控情節實出不知邑尊問王氏究從何人來滬答從夫兄壽林到滬初時誑稱領往母家旋被拐至上海輾轉託人圖賣我夫則並未同來邑尊着將該氏暫發善堂候伊夫到案再行訊理並着將范李及壽林　張氏等分别交保候核 
[佳節停公]  
　　昨爲下元佳節本邑城隍神循例出巡地方官先往拈香致敬英界讞員羅少耕太守預飭值日差知照捕房所有公事并歸明日解訊 
[訊判逃犯]  
　　枷犯費阿發脫逃後羅太守勒令地保馮錫昌緝獲解案押候發落等因已列昨報前晚太守飭　保將費帶案問爾枷期將滿何故脫逃費惟叩乞施恩太守判再枷一月俟期滿笞責再行候示隨問該保費旣交爾收管何竟疏忽若斯本應笞責以儆將來今姑念緝獲尙速格外從寛嗣後務宜小心看守免干咎戾該保泥首申謝帶同該犯而退 
[壽禮移賑]  
　　謹啓者湖北福康義號策遠堂　善士性喜節儉不尙奢華前逢大慶因垂念山東省災民飢寒之苦力辭　友免送壽儀且自具杯樽以郤公賀諸親友飲福之餘殊愧失禮用承田善士垂念災民之意公具洋二十四元由滬同裕公號交來囑卽彚解山東并請縷述細情以頌壽翁之行仁而誌諸君之好義請登貴報以冀觀型[  上海絲業會館籌賑公所旋少欽謹啓并]  
[棉衣助賑彚登]  
　　九月二十日南通州三泰寳號助原典棉衣六梱計一百二十件○廿三日平湖仰善居士助新大棉衣一百二十件大棉褲五十條靜修居士公記助新棉衣三十件棉褲三十條○廿五日杭州朱建章助舊棉被三條舊棉衣五件○廿六日漢口敦實善堂父招商局江孚輪船裝來全新棉衣二十四包内計二尺八寸長男棉衣二百件女棉衣二百件二尺長小棉衣一百件共助來五百件○廿八日本埠方振記寳號由太古宜昌輪船裝來原典棉衣四梱計二百件招商局江裕輪船裝來原典棉衣四梱計一百二十件其捐助善士姓名容奉到信後再行聲明○附啓者仰承各省大善士軫念災黎慨謀衣食布棉購製旣備極其精詳車艦梯航又無分乎畛域施者固無偏無黨受者亦共見共聞矣惟是災區太廣撥解爲難所冀大發仁慈不拘新舊總期多多而益善庶幾面面之皆全凡兹鵠面鳩形得免捉襟露肘幸甚疇甚敬代灾民百叩奉謝並布懇忱卽請公鑒[  上海絲業會館籌賑公所施善昌少欽氏謹啓十月初一日]  
[更正]  
　　前述李與吾軍門節抵九江之事實由老鸛塘所派查緝委員有辦理不善之處與洋關辦公委員不相干涉指鹿爲馬實由傳聞異詞附筆聲明所以昭核實也　 
[題寄嘯樓九日聯吟圖]  
　　昔人詠重九十字已千秋况有知音侣同登寄嘯樓纍纍珠玉貫泛泛菊萸浮倘遇催租吏相邀盡一甌古越高昌寒食生 
[采桑子]  
　　無言獨對秋光冷一榻茶烟一榻茶烟腸斷鄰家正管絃　而今憔悴憑誰伴獨聳吟肩獨聳吟肩燈影無聊欲曙天　舊時環珮無消息爲問征鴻爲問征鴻玉宇瓊樓訊可通釵盟粉誓今成夢回首東風回首東風已隔蓬山萬萬重[  石橋生倚聲]  
[太痴以風雨感懷一律索和次韻答之卽呈夢畹吟長郢政]  
　　中年寂寞鬢絲侵風雨憑誰客舍臨背地漫增紅豆恨大家珍重白頭心支離病骨吟燈細憔悴秋容畫閣深買就相思添就涙由來誤我是黃金[  石橋未是草]  
[環翠秋闈報罷鬱鬱不自得病中相對倍覺凄然作詩慰之卽用趙甌北慰程魚門下第原韵]  
　　那堪京兆試二冋絶代應宰廊廟材矯矯劉蕡下第去蚩蚩鄧禹笑人來只餘皓首窮經約何處黃金買骨臺華燭三條兩行涙病中我亦泣英才[  石橋林逹之扶病錄稿]  
[馮厚墉夫子見示勵志詩]  
　　汝亦聰明絶世姿誤他花月總情疾不諳分量徒耽酒但學風流只好詩放浪不期及美譽旣窮誰與訂相知從今踏地修爲去彼岸回頭尙未遲世態炎凉屬世人不妨移想騐天親閔賢衣薄寒猶假季子金多懼是眞勘破交情須努力想穿人　本無因此生日向蒲圑坐修到梅花便是春[  受業葆青錢鋆錄]  
[拉雜感懷寄示叔英舍弟兼呈三家伯紫篔舅氏錄請諸大吟壇政刊]  
　　征鴻片片下江天欲寫離懷寄惠連萬事思量無可語一燈坐擁不成眠黃粱久絶繁華夢白屋新耽醉笑禪常似庾公興蕭瑟何須初賦誦芳荃入洛年華氣激昻不堪往事更端詳有家已似秋英落憶弟徒看晝日長守拙本來廿伏蚓補牢無計悔亡羊斯人例合遭磨折漫把勞牛怨角張無限衷腸慰藉難凄凉涙指白雲禪逢人强學開顏笑入世偏多冷眼看遣悶已恬參佛法不才敢說誤儒冠前途艱鉅還叢委正似再行十八灘暫因風雨守圑焦蜷蜷眞同鼠揖貓春色兩家共楊柳足音終日閙蓬蒿妻緣食苦翻除病境本多愁况近囂落落更無知已客叢編聯訂古人交生涯泠淡計蹉跎研未能穿尙局磨苦笱黃虀消受慣春花秋月等閒過愁城有筆堪横掃塵世無人答浩歌手把吳鉤問明鏡他年端的便如何乙酉秋仲武進非菴甫湯鞠榮脫稿於溧惕庽一 
[蘇省撫轅抄]  
　　廿七日候補縣姚詩聲禀知辭奉委赴上海公幹○廿八候補同知胡秉鈺禀辭奉飭咨送松滬厘局差遣准補崑山縣龔世潼稟辭赴任題署金壇　陳炳泰卽署吳江縣事回並謝奉飭赴本任○廿九日候補縣吳受頤由甯奉江安道委解銀兩來蘇並銷内簾收當差曁禀知奉委發審局卽日到差縣丞陳鐘頴禀知辭奉牙厘局委解准餉赴揚州 
[浙省撫轅抄]  
　　九月廿四日湖南候補道蕭允文由京騐放過浙稟安○廿五日吳鴻溶由京騐看來省禀到梁湖巡檢劉禀辭赴任○廿六日龍泉縣丞吳書燾禀辭赴任游錫祺禀知捐局委　局聯票差叩辭 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年九月廿一日京報全錄]  
　　宫門抄○諭旨三道錄前○缺單○革留鴻臚寺卿鄧奏特叅藩司查辦摺○陜督譚　奏委署各員片○革留鴻臚寺卿鄧奏糾叅道員片○閩督楊等奏報夏季分匪犯正法名數片○又奏甄别各員摺○又奏請調補道員摺○漕督崧奏報到甯日期片○九月二十一日户部通政司詹事府正白旗值日無引見○長順假滿請安○鍾公等前往口外賜奠請訓○儘先副將劉取仁謝恩○延煦請假十日○巴克坦布耀年各請假五日○召見軍機○光緒十一年九月分缺單知州雲南安魏廣心病知縣江蘇金匱倪咸生革江蘇江浦梁得山降廣東英德秦侍堯降廣東大埔邱寳森丁江西宜春孫祿增河南陳留李清齡俱革布經山西湛厚渥故州同安徽壽州裘相怡丁府經安徽鳳陽屠霖故縣丞廣東陽江薜瑶光革吏目奏天復州高培基故巡檢江西贑縣李春榮故廣東嘉應李映奎故典史廣西臨桂崔恒春近○○革職留任鴻臚寺卿臣鄧承修跪奏爲特叅貪劣鑽營之藩司請旨嚴查究辦事臣維粤東吏治積弊已久雖屢經彈劾而監司大員不能痛戒前失且燮而加厲竟有貪　巧詐如調任藩司龔易圖者臣請披瀝爲我皇太后皇上陳之該藩司之由庶吉士改知縣也謁選雲南於時雲南兵事方殷該潘司徘徊不進鑽營奏留屢經部駁後竟夤緣得留山東其規避取巧已見端矣由是荐升府道久任登萊囊槖充盈甲於閩省迨由江蘇按察使丁憂回籍屢與鄉人搆訟甚至毁拆宋朱子祠據爲已有福建紳士聯名禀控該藩司知衆怒難犯始行改回衣陳臬廣東適前運司何兆瀛被叅力求督撫得暫兼署遂濫充省河各廠巡丁勒索銀萬餘金臬署自金國琛以來每年有賭館揭封銀六千兩稍自愛者皆不屑受或捐置書院或歸善堂而該藩司則忝然收受前年升任雲南該藩司憚於遠行又以滇地瘠苦難饜欲壑人言藉藉僉謂藩司逗遛數月必有希冀已而果用其故智籲懇前督臣張樹聲奏留辦理洋務藉事遷延無何而竟與剛毅對調矣該藩司旣如願以恣償益睢貪縱如前南海縣丞薛瑤光購買軍火浮冒多金前藩司剛毅正擬撤叅龔易圖於督撫前力爲緩頰而薛瑤光初則調之海陽旋且留省差委肇慶黃岡稅廠正項四萬二千兩書吏每年送藩署陋規銀三千兩遂以徵收短少爲言祗解餉銀三萬兩前藩司剛毅將此欵撥歸正項勒令解足龔易圖接任後復入私囊黃岡廠一切陋規雖經查辦不能復革矣其尤胆大妄爲者廣東州縣歴年虧空已至四五百萬該藩司不特不嚴行催解且欲見好屬員將裁練兵之費爲之暗塡欠欵手示善後局籌辦各營兵譁譟紛紛禀訴幾釀事變督臣張之洞弛禁闈姓該藩司從中牟利商人誠心堂等許餽私規十萬金而以三百八十萬圓承充該藩司卽行批准其後有效忠堂商人等願繳銀四百四十萬圓督臣批示但較出資多寡論承充之先後該藩司以納賄在先爲之力請乃始合辦前商以旣經加價又係分承祗送五萬圓該藩司猶復力索商人固拒乃已廣東州縣向多浮收地本米羡經前撫臣蔣益澧裁革民受其利該藩司慫恿督撫入奏欲照舊加收以撥充軍餉爲名實則暗圖平餘分潤幸部臣燭其貪刻駁斥在案尤可詫者該藩司在山東時與廣東武弁梁肇　認識迨到粤後梁肇騤遂媒合武員梁荔坡妻兄前住省城河南龍溪濟隆巷今居怡安里部民鄧茂鴻之第四女與該藩司爲妾妾之兄鄧耀廷字亦雲者現在太平沙新開永安和鹽館有事密商卽使其　扮作女嫗入署面議往來傳遞蹤跡詭秘弊竇尤多該藩司以阜康銀號倒閉及福建兵事方亟本籍之買賣與生息之銀錢又復大捐因亟欲取償於粤故其貪謬僉謂自歴任藩司以來所未有也加以徇庇同鄉袒護劣員藩司衙門有福建會館之目凡福建人之官廣東者幾無人不有差事故才調最下之劉忱裘伯玉則以同鄉而任以要地劣員陳嵩壽則引爲私人言嘖嘖咸爲不平督臣張之洞之初到粤也該藩司托疾不出私懇張樹聲爲之先容張之洞以其在粤多年姑爲慰留至於再三必得手書隱言不加彈劾始行銷假總而言之該藩司任事則趨避立身則苟且操守則貪污狼藉用人則朋比贓私自命能辦洋務能理軍餉實則猥瑣以取賭規掊克以稅間架而於州縣之虧空劣員之侵吞則扶同而舞弊也該藩司一無所長而劣跡纍纍至於如此今已調任湖南猶間其鑽營督撫臣意欲留辦善後夫雲南瘠遠則再三避之廣東膏腴則覬覦不去貪黷巧詐莫此爲甚請旨簡派大員確查嚴行叅辦毋令貪狡之員得逃法網則粤民幸甚至闈姓弛禁係粤省督撫臣創議如蒙派員查辦以應廻避合併聲明臣爲懲治貪吏起見是否有當伏乞皇太后皇上聖鑒謹奏○○譚鍾麟片再署肅州直隸州知州事安西直隷州知州廖漙明丁母憂除另文題報開缺外　有肅州直隷州知州印務查有候補班前先補用同知彭紹豐堪以委署撫彝通判宋金壇病故遺缺查　試用通判曾麟綬堪以委署平番縣知縣陳松齡請開缺回籍修墓遺缺查有補用知縣趙家鼎堪以委署據藩臬兩司會詳前來除此飭分别給委外理合附片陳明伏乞聖鑒謹奏軍機大臣奉旨吏部知道欽此○○鄧承修片再河南開歸陳許道潘仕釗性情猥鄙天資刻薄視嫡母如路人素爲鄉里不齒在籍時曾與因案監斃之革員潘增榮綽號紅孩兒認爲叔姪恃勢凌人控案纍纍此次闈姓之議係該員在編修任内代奏率請弛禁聞該廠先遣人到京鑽謀私餽該員銀二萬兩作爲酬謝之費如能開辦利則均分同鄉之宜京師者無不痛恨以爲闔省搢紳之辱聞該員抵河南後叉日以剝削民利營求陋規爲事於河工事宜旣不諳悉又不留心此等劣員若不亟行罷斥不特有害民生亦且有乖風化應請旨飭下河南撫臣嚴行察看據實奏叅謹附片糾劾伏候聖裁謹奏○○頭品頂戴閩浙總督臣楊昌濬革職暫緩交卸福建巡撫臣張兆棟跪奏爲本年夏季分情重匪犯審明正法恭摺仰祈聖鑒事竊照閩省内地就地正法各犯向係年終彚奏嗣准部咨行令按季其奏等因遵辦在案兹查光緒十一年夏季分據營縣報獲賀汶燦何爲美王升標蔡紅三四名或哥老會匪夥黨或游勇糾衆槍奪拒捕傷人或匪徒携帶火器出洋行劫均屬情罪重大未便稽誅當於審明後欽遵前奉諭旨卽行正法以昭烱戒據署臬司劉瑞祺會同藩司糧鹽二道核詳請奏前來除咨部外臣等謹合詞恭摺具陳伏乞皇太后皇上聖鑒謹奏軍機大臣奉旨刑部知道欽此○○頭品頂戴閩浙總督臣楊昌濬革職暫緩交卸福建巡撫臣張兆棟跪奏爲試看期滿人員甄别留閩補用恭摺仰祈聖鑒事竊查定例捐納分發各官必俟到省試用一年後方准題咨補缺又准部咨嗣後無論何項勞績歸入候補班人員以到省之日起予限一年詳加察看出具切實考語分别補用等因遵辦在案兹福建道員用候補班前補用知府邱瑞錦試用同知何宋嶔試用通判鄒一鶴試用班先補用知縣何久澍先後試看期滿俱應照例甄别據藩臬兩司會詳前來查該員邱瑞錦老成練逹堪以知府留閩何宋嶔穩愼明敏堪以同知留閩鄒一鶴勤奮有爲堪以通判留閩何久澍樸實耐勞堪以知縣留閩分别按班序補除將各該員履歴咨部外臣等謹恭摺具陳伏乞皇太后皇上聖鑒謹奏軍機大臣奉旨吏部知道欽此○○頭品頂戴閩浙總督臣楊昌濬革職暫緩交卸福建巡撫臣張兆棟跪奏爲調補海彊巡道要缺俾資控制而重地方恭摺仰祈聖鑒事竊准吏部咨内閣抄出光緒十一年四月二十二日奉上諭福建興泉永道員缺緊要着該督撫於通省道員内揀員調補所遺員缺着恩良補授欽此扣至六月初七日作爲接到部文開缺口期歸六月分截缺查興泉永道係冲煩難海彊兼三要缺非廉明勤幹能知大體之員不足以資控制臣等督同藩臬兩司於通省道員内逐加遴選查有正任延建邵道金俊年四十四歲正白旗滿洲岱倫佐領下人由繕本筆帖式籖分工部派隨直隸一帶防剿奏准作爲候補主事遇缺儘先卽補復在綏遠城軍營差委出力奏准俟補缺後以員外郎遇缺卽補先換頂戴續保免補主事以員外郎遇缺卽補襄辦典禮賞加道銜光緒元年恭辦穆宗毅皇帝孝哲毅皇后梓宫奉移禮成奉旨免補員外郎以本部郎中不論題選咨留遇缺卽補捐輸議叙花翎　本部郎中五年京察一等恭辦惠陵永遠奉安禮成奉旨着在任以道員卽選俟選缺後賞換三品銜等因欽此選授福建延建邵道六年七月到任調署鹽注道卸事現署興泉永道員缺該員穩練勤明實心任事署理斯缺措置裕如合無仰懇聖恩俯念海疆員缺緊要准以延建邵道奎俊調補興泉永道實於地方有益該員由中缺道員初次調煩銜缺相當毋庸送部引見併免核計叅罰所遺延建邵道欽遵諭旨卽以遺缺道恩良補授據藩司沈保靖兼署臬司劉瑞祺會詳前來除咨部查照外臣等謹合詞恭摺具陳伏乞皇太后皇上聖鑒訓示謹奏軍機大臣奉旨吏部議奏欽此○○崧駿片再蘇屬漕粮分成河運一切事宜應在省城籌議奴才到任後因汎防緊要未能前往先行函致督撫臣商酌現在水消工穩汛防稍鬆護撫臣譚鈞培監臨鄉試不日出闈奴才卽於八月二十日自浦起程前赴江甯省城與督臣曾國荃護撫臣譚鈞培面商一切所有奴才衙門日行公事札委淮揚海道王加敏代行代印其緊要事件仍封送奴才行次辦理謹附片陳明伏乞聖鑒謹奏軍機大臣奉旨知道了欽此 
 
 

Page 10

 
 
[上海四馬路高易公館籌賑所請惠十月賑欵迅解接濟公啓]  
　　敬懇者嚴君祐之諸君自廣西來電潘君振聲自山東來電潘君振聲自山東來電並沙洲諸君子來函均經前後登報布逹矣就目下情形而論計廣西及廣東邊界尙有數縣未賑約須欵萬金山東一路災况甚重給食繼以給衣亦非數萬金不可沙洲一路十一月始放冬賑約計災黎二十萬口所需賑欵尙多溯自告灾以來各善士仰體聖天子發帑截漕停工移賑至意蠲資助賑咸爭先恐後下至販夫紅女各願出傭資力拯飢滋之慘凡此皆足以動天地泣鬼神不特災黎感涕謳歌家尸户祝而已也同人等至愚極陋不揣冒昧勉隨施陳王謝諸君子之後於六月秒造册募捐由梓里而推諸外省計送出捐册一千八百三十扣承四方善士慷慨樂輸陸續繳册計得四百本此外未蒙繳册者尙有千餘兹擬本月初十前後湊解各路賑欵以資接濟查敝所日前所收均已盡解無餘日後所解現尙分文未着伏乞仁人善士鼎力設法或助或勸或少或多速卽惠下俾百萬生靈不至立斃於風雪之中功德莫大同人等人微言輕壽賑無策實不足以對災黎其所以冒昧出此再作無厭之求者起死回生實仰賴乎衆力嗚呼時已迫矣欵已絶矣涙已枯矣血已瀝矣仁澤之施早一刻有一刻之益再遲焉恐灾民立轉溝壑雖施且無及矣望哀憐而援手焉臨頴不勝迫切百拜叩禱之至肅此敬叩均安諸唯德照高易賑所同人等謹叩 
[江甯善士乞賑上元江甯句容溧水四縣水災書]  
　　上海協賑各公所諸仁兄大人閣下疉上各函想已垂察查悉上元一縣如南鄉之白米圩東北鄉之棲霞圩帶于沙沙洲圩趙家大圩朱家大圩等共計破災者大小約五十餘圩有决口數十丈者有江潮漲滿者至今東北鄉大圩猶一片汪洋水勢渙漫屋宇倒塌顆粒無收或宰耕牛以度命或爲乞丐於省城窘迫流離不堪言狀夫牛種全無奚卜來年之稼冬寒乂近難爲殘喘之延此僅就上元一屬言之也統計江甯所屬之上元江甯溧水句容四縣大小口數總　十萬現在大圩雖有官修小圩雖有業户捐修然所發工欵斷不敷用且自被水災後顆粒無收牛計盡絶現雖四出謀生老弱婦女已難得食寒冬臘月大雪封門旣不能仰給於城内之粥厰又無可典賣以求生勢必飢寒交迫仝歸於斃本年江南水災各縣並無軒輊泰興常熟武進等縣已由本地集捐江陰靖江兩邑除官賑一千兩外尊處已撥五千元丹陽丹徒江都三縣已由大憲發銀二萬兩尊處又撥七千餘金昭昭在人耳目間上江句溧四縣災况雖不加於徒陽都三邑而災民之數實倍過之卽使摘賑極苦之户亦必照徒陽都三縣多出一縣之灾口惟有仰懇諸公代籌萬元庶江一句溧之災民亦得與江靖徒陽都各邑均沾仁惠而泯向隅之歎鵠候回復敬請大安協賑同人頓首九月二十七日 
[清溪晚歸]  
　　幾曲清溪訪小姑沿隄芳草緑平蕪夕陽歸去騐驢背此際詩情入畵圖○游雨花臺山色鬱葱葱登臨眼界空大江波浪白古壘夕陽紅斷碣理幽徑遺冠瘞舊叢殉難夏國保歐陽晉二先生衣冠之墓荒詞没秋草何處仰高風○登焦山絶頂破浪恣敖遊來登最上頭潮生瓜步遠風送海門秋砥柱中流峙羣峯四望收無人賦招隱弔古暫勾留○楓橋曉發輕烟初散露華濃朝旭遙力樹影中孤客怯寒猶未起片帆正駛一江風○儀亭夜雨贈同舟楊羲亭風雨滯郵桯孤舟客憾生打窗聲不絶欹枕夢難成荒戌凄長夜深閨卜短檠歸期應不遠剪燭詁離情○觀演長阪救主一齣悲壯激昻神情如畵感而成詠眼底曾無百萬兵英雄從古戀功名頻年逐鹿多艱苦捨死攀龍耐戰爭鐵騎叢中扶正主金鎗隊裏作于城誰云優孟　場態想見當時意縱横[  鐵沙奏緑主人志雲未稿]  
[送節菴道兄南歸用文道羲元均]  
　　夜寒虎氣射岌峨舟行巨浪無牂牁風塵澒洞醒南柯有客告我于坡坨淋漓大筆書摩那人情叵測感慨多吾道干城當肩荷讀書豈止重甲科丈夫志氣立斗獻文章彪炳佩玉瑳王道蕩蕩無偏頗東南邊事忽蹉跎漢家終與匈奴和交趾以南海不波要荒畢服鼓鳴鼉少縱卽逝驚電過爭觀竊語誰能訶用蘇句先牛織字得龍梭批鱗直上語必苛忠貞心篤安可儺沂渭名源故田莎鷙鳥諤諤人所歌參差吹徹懷湘娥良金難與披泥沙回天氣可吞山河風捲浪飛曰如鵝崖岸自高立岷嶓叔子遺烈想玉珂豈能喬松附女　庭中自生三本禾魯陽落日方揮戈百萬生靈蘇札瘥况復承平歌和囉自公退食正委蛇杯浮滄海魚龍呵劍倚大外何坎坷異書默識遣蒿莪奇義披矇辨怪譌獨立檜樾不嫌矬具有贍力降羣魔大才槃槃足觀摩饞眼儉腹不可睋吾儕道義相切劘往往抵掌論炙人生由命非由佗用韓句今者無故遭　囮頓令波濤走彈窩問誰有藥郤百痾培補元氣及細麽炊桐知已撫婆娑祖别感懷長樂坡我更前路歎河沱莽莽乾坤多媕娿守道豈惜嬰禍罹日輪金湧大海渦焯爍光燄横秋波培風九萬容策磨未用息影居巖阿釣璜聊且披漁蓑鷹揚虎視君如何海昌鍾鈺式承呈 
 
 

Page 11

 
 
[上海絲業會舘籌賑公所施少欽經收兩廣水災賑捐九月二十四五日第一百二十一二次清單]  
　　全泰豐號解質卿先生交來景州王繼先求身康健夔關平銀二十兩合來九八規銀二十一兩四錢常州震奏莊寄來尙友堂劉洋十元百忍堂張求病速愈來二十元大塲戴晴臯代周式穀寄來求父病减輕漸愈十元張月憔自助完愿十元錫邑無名氏五元浙東陳芸士求身康健五元炕城張陶氏三元繆端保託貨捐北卡吳金臺先生交來十元又小百鎖銀六錢八分漢口無力予求妻病速愈二元附收百忍堂張助江寗十元又張月憔五元以上二十四日○浙省協募粤西賑捐公所第四批經募樂善堂洋十元不留名金八結一個重二錢姜吕生嚴大師二户各洋四元凌雲計三元不留名銅洋三元謝黃氏萬樹梅花　謙益堂朱腰瘦生四户各二元腰瘦生又銅洋二元淨民大師西舟大師性和師太性參師大鄭吳氏王國楨沈調　蔡之　石芸主人古愚山房林馮記樂善居詩禮堂孔春　堂金賜筯堂宋十五户各一元靈果大師太圓明大師隱善齋易雲峯四户各半元復初氏一哉道人楚繫居士亞徐山人金肅卿五户合洋一元善善主人洋二角不留名錢八百文丁劉記錢六百文隱名子錢五百五十文吳清記錢五百文又仁濟堂經募姚珍儒洋二元吳沈氏汪山樵章鼎順陸源泰姚永興朱永盛義成豐姚恆豐信成景雲子逸雲子十一户各一元金元康陸福來二户合一元又併九月初二起至十五日止收桶捐洋三元銅洋一元小洋一角錢五百元十一文以上錢共合大洋二元對洋一元尙餘錢二百九十一文通共寄來大洋六十六元對洋一元二角洋一元一角洋二元金八結一個錢二百九十一文以上二十五日來本日未完 
[上海四馬路浦灘文報局内恊賑公所經收賑捐九月下句清單]  
　　廿七日楊公舘四元王新之先生潤資一角樑懷根翁募催八千二百十五號十五户四元十五福堂陳小姐四元梁列昭善士催七千六百零四號四元敦慶堂鄭二十元　逹堂方募催五千五百三十四號四户三元江倬雲翁募催二千五百五十號成記親信昌成二户各七元汪守安四元江倬順兩元吳淞同升順號募催五千五百十八號王禹昌四元同升順銅洋二元周無名氏催七千三百三十號三元小洋五角春生鑑來無名氏催單七千零口號八元無名氏募催九千七百三十八號種德堂二十元無名氏三户各五元無名氏二元高平蘭記募申三百七十六單廿八户洋一元錢三千一百文王樹堂翁募催五千四百七十五號八户四元長記催五千五百六十四號二元乾發源來無名氏募催七千七百十一號十户一元○杭城懋昌行節省財神會酒筵資十元唐氏募催一萬零一百十一號七户一元二百七十文○春生鑑號交來金陵恊賑公所募第四次盡心子代募本三元英二元四百文同順祥諸同人酒席八元修緣生五百文王　衢求合家平安十千文王仲良求妻病愈五千文又求合家平安五千文朱蔭棠一元厚德堂酈四元無名氏四百三十六文無名氏四元無名氏七十文祥記五百文張退省十元吳守振五百文朱姓八百文行宫櫃錢一百文無名氏推捐薄二千三百九十文申昌櫃捐九百文不書名本一元英一元月餅費二百文翟餘墨堂英六元瞿珍三本一元無名氏一元求母愈五元江定侯五百文張翰翁二元盧善士一百文裕大生諸同事一千文邢儒伯一元四百文夏公舘十元姚文煥二百文陶祥記四元張順記本一元樹德堂徐三十千李錫嘏五百王午樓英六十六元六角六分王少泉英三十三元三角三分熊氏一百菊全手募五百石德先本十五元楊才新一員士記本一員行宫櫃捐四十七張萬氏曾萬氏求母病愈十員刁茂林三百黃記本四元李記本二元胡恆有英二元珠履巷馬記本四元無名氏周士宏二户各五百恆生仁西號二元兒女情長主人三元劉太大二百齊大鏞三百無名氏三百上河江募本一員合收英洋二百六十五元錢一百十一○桐城裕泰號募銳一千九百零一四册浮槎山人二元世濟堂補讀子無名氏四户各一元愼初堂靜勝堂存誠堂善記無名氏五户各四百張智卿二百　紹楊珊伯氏本二元石誠居士祝本一元合收本三員英八員徽歙黃嶽山樵募催二千五百十八號黃嶽山樵方麟二户各五角戒欺氏銅洋二員廣成和募催五千五百五十三號蘇桂山一員力不足者求母黃氏平安廣成和爲善最樂三户各五角○前辦合肥釐局委員一募銳一千五百八十六八十八江西怡發萬陳鼎紙號怡興隆紙號徐仁聚棧四户各五角蕭源聚四百蕭崇樓六百太原仲氏一千二百道生同泰二户各五員本隆億昌二户各三員源昌益泰本洋條色葛廷舉億成朱蘭如六户各二員昇泰恆乾泰元慶泰長興泰益元大富鼎泰振和永裕成發和十户各一元○合肥縣署募銳一千五百八十三册未了願銅洋四元荒謬糊塗子太原仲氏二户各銅洋一元謙益堂本洋六元六桂堂二百太原仲氏九百合收本陸員銅洋陸員英洋一員○楊善士一元○硤石謙吉庄募催五千四百七十二號吕秋潭五百姚壽珍沈雪和朱泉聲三户各三百陸士洲曹錫齡三户各四百宋品豪許立卿林頤齡三户各二百無名氏五百三十合收英三員○本日共收英洋四百五十二元本洋十元銅洋十員小洋十一角錢三千四百八十一○附收山東賑欵英十員另行詳報 
[上海三馬路與昌絲棧陳竹坪經募兩廣山東江寜沙州賑捐棉衣九月廿八日第一百十四次清單]  
　　昌字二千三百五十四册寜波甬泉益號經募留耕堂黃洋四元甬泉益號王世傳鼎盛號留善堂潘四户各洋兩元林錫山董渭成二户各洋一元姚安記無名氏二户各洋五角以上九户共來洋十五元○與字念八册烏鎭總捕署瞿大善士經募沈少記胡愼菴黃蘋記順昌沈松記五户各洋一元不留名全銅洋廿七元春風草廬銅洋二元半野主銅洋一元費公昌徐品記無名氏綠蔭書屋閔蘭亭綠橘軒主張曉記徐萬記茂裕東錢羣芳蔡芳記沈耘江同復興黃世茂源元園王柳塘寶硯堂王沈雲記沈春記沈韻記聯雲書屋蔡文記費小岩八行堂沈芸中正泰廿六户各洋五角以上三十四户共來洋九元銅洋三十元虚對十八元○昌字五百五十七册湖州恆德莊洋二元又經募古職簾室洋二元乾德乾源鷗波漁屋苕溪無力子求合宅平安量力無名氏頓邱氏有名氏眉壽堂朱竹亭九户各洋一元吳箭如陳韞山不書名同裕典無名氏頓邱氏六户各洋五角以上十七户共來洋十六元○昌字一千一百十四册九江張益芳善士經募聚賢堂洋八元一年小孫周胖小孩耘心田氏蘭台張貞子記和記四知堂七户各洋兩元無名氏彭起堂穀詒堂鐘焦定齋文清氏惕齋氏六户各洋一元以上十四户共來洋念八元○城内唐家衖俞笙詩翁交來耕石軒助新棉衣十二件新棉褲十二件共來廿四件○常郡金公舘求嗽疾卽愈并合家子姪妻女姪媳康健安樂洋十元太倉知稼堂錢助棉衣捐洋十元○昌字二千三伯十六册寗波隆茂號經募聽水軒洋四元隱姓氏洋一元又經募協茂號潤記號二户各洋二元無名氏一元以上五户指助棉衣共來洋十元榮茂綢莊衡記綢莊王信記緞莊元懋縐莊四户各洋五角指捐棉衣共洋兩元○陳味腴善士續募無名氏求父母平安洋兩元鄭太太求消灾降福洋半元青村港不留名銅洋二元○本日共收英洋一百另二元銅洋三十二元處對洋十九個棉衣褲十二套又文報局移來海門朱仁和所助藍沙布四十疋合併聲明 
 
 

Page 12

 
 
[光緒十一年九月二十二日京報全錄]  
　　宫門抄○上諭三道錄前○發抄旨五道○大臣彭奏查辦前藩司叅欵據實覆陳摺○前皖撫盧奏委署知府同知片○鄂撫彭奏新授知縣到省暫留學習片○浙撫劉奏舉荐人才夾片○九月二十二日禮部宗人府钦天監正紅旗值日無引見○桂斌穆特亨額預備召見○宗人府奏派充宗室族長派出麟書○侍衛處奏派保和殿監試之王大臣派出頭班那王尙宗瑞雙齡德洪額泰來二班謨貝子德福佛佑都凌阿崇蘭○景運門奏派仰山窪交冲之大臣派出恩全致麟八額駙惪銘○召見軍機桂斌穆特亨額○發抄陳士杰奏捐賑官紳請奬銀數奉旨户部核議具奏欽此○又東省漕船全數出境日期奉旨知道了欽此○譚鍾麟奏假滿目疾未廖仍請開缺奉旨着賞假三個月安心調理欽此○楊岳斌奏遣撤事竣起程回藉奉旨該部知道欽此○又刑部主事楊秀實差竣請假修墓奉旨該部知縣欽此○○欽　辦理廣東防務太子少保兵部尙書臣彭玉麟跪奏爲遵旨查辦前廣東藩司龔易圖被叅各款據實覆陳請旨懲辦以肅官方仰祈聖鑒事竊臣承准軍機大臣字寄光緒十一年六月初十日奉上諭有人奏調任藩司龔易圖前在廣東任内勒索巡丁收受賭銀等因欽此臣遵卽將原叅各欵逐一訪查雖人言不必皆實而物議究非無因該藩司龔易圖由庶常改選雲南大理府雲南縣知縣逗遛不前改捐同知投効軍營得留山東屢經部駁以規避取巧革職在案其時當咸豐庚申辛酉之間天下軍事方劇凡分發各省人員如庶常改選進士卽用一途軍務省分徘徊觀望營求奏留者不止該藩司一人雖經部臣議駁而聖恩寛大猶復棄瑕錄用如該藩司遂至存升府道陳臬江蘇維藩南粤正宜如何激發天良力圖報稱乃制行不謹致速官謗彈章所及列欵纍纍臣潜訪密勘已得端倪不敢深文亦不敢隱徇謹將其事之虚實一一爲皇太后皇上陳之原叅稱謀署運司勒索巡丁一節該藩司於光緒七年九月到臬司任八年正月兼署兩廣運司查粤東鹽務省河及各廠巡丁向歸各廠委員總辦派充自前運司何兆瀛改歸運署接任叚起力除其弊遂不派充該藩司接任後不能檢束家丁難保其必無需索惟事隔稍久難以覆按至兼署運司係在叚起病故之後尙非力求督撫而得臬署揭封賭館陋規相沿已久收受與否惟視本官之自愛與否自前臬司金國琛後歴任臬司皆以此欵捐置善堂書院該藩司任内亦循前法歸充公用有簿籍可稽其未收受賭館揭封陋規尙屬可信原叅謂該藩司升任雲南時藉事遷延希冀對調查該藩司於光緒九年六月升授雲南布政使適前督臣張樹聲於七月回任因海防多事兼有汕頭洋務一案未經了結總督衙門亦派該藩司專辦此案故該藩司得留粤東旣而與剛毅對調是奏留對調皆前督臣張樹聲爲之該藩司尙非無故逗遛者比又叅肇慶府黃岡稅廠承充陋規爲該藩司收入私囊任其短解查粤中稅廠五年一充歸藩署規陋銀三千兩此次承充在剛藩司任内該升任藩司以此項加一千兩撥助海防經費且黃岡稅厰係歸肇慶府徵收批解藩署有案可稽是該藩司未值承充之時旣無規陋可收廠中正餉亦不能任意增减可知也廣東州縣交代虧空原屬不少原叅稱該藩司收裁减練兵之費爲州縣暗塡欠欵其事係傳聞失實蓋該藩司在署藩任内以餉項去絀前督臣張樹聲有各營俸餉緩發二成之議該藩司欲承其意而碍於向章又值升任蕃司剛毅到任遂寢其議是此事並非從州縣起見且雖經議論而未果施行實無幾釀事變情事又叅闈姓牟利勒索規費查此次闈姓弛禁原爲堵塞漏巵暫作權宜之計該藩司承辦此事緣有候補通判蔡壽嵩内候補通判劉鼎得以趨附該藩司之門代商人關說闈姓該兩人慣習鑽營聲名猥鄙故人言藉藉謂有納賄之事究之事無左騐不能臆斷廣東州縣浮收米羡曾經前撫臣蔣益澧奏明裁革上年以海防經費浩繁籌措無術司道等會議詳請復行徵收一年旣經部駁有案事已不行應免置議惟原叅内稱該藩司納民女用私人並徇庇同鄉袒護劣員各節查明實有其事水師中營補用遊擊梁肇騤順德人原冒頂守備梁英病故之名因在粤人皆熟識故赴山東投幼改名肇騤與該藩司在山東識認前年回粤媒合其胞嫂之妹鄧氏爲該藩司之妾因得營帶海東旌輪船一營皆不齒之經督臣張之洞特叅摘去頂戴並撤差使其妾父名鄧茂鴻番禺人係五品軍功妾兄名鄧耀廷居住省城外河南潄珠橋宜安里太平和開設永安和鹽舘人皆知之妾之嬸鄧梁氏往來藩署亦有其事至傳遞滋弊縱跡秘密莫可稽查此該藩司納部民女爲妾實在之事也有商人石麟者福建人在香港開設小洋行在粤省城外開設觀海樓牌舘因與該藩司家丁蔡永軒結識遂出入藩署購買軍裝浮開價值凡購買外洋軍火均由該行換立行單蓋凡大洋行交易祗有五扣此外則不肯浮開以由該行換票則惟意所欲此中顯有乾没之弊又爲其子石和鈞營幹以解運車火爲名得保把總曾將軍火槍械沉溺海中致捐徑歸於無用復與蔡壽嵩串買年久朽壞輪船一隻其價倍開朋分距欵又得管帶廣威輪船其善於鑽謀如此查軍火槍械爲行軍利器各省採辦均遴派廉幹之員以昭愼重該藩司乃以重大事件委之市井小人輕藐要需寔屬不成事體應請飭下督臣撫臣清查明確勒令賠繳以儆浮冒此該藩司引用私人徇庇同鄉侵蝕採買寔在之事也候補通判劉鼎兼數差派充營務處文案該藩司開立佛山火藥局委劉鼎總辦其事名爲坐辦寔不到局經理以致多有失誤該通判倚勢舞弊遇事招搖該藩司傾身庇之該藩司卸篆後督臣張之洞卽檄撤其各項差使陽江縣丞前署南海縣丞薛瑤光本係廣東人冒籍福建向爲洋行服役略通洋語以此奪兢得差重疉其薪水每月支至四百金爲粤省道府兼差薪俸所未有該藩司謂其能辦洋務引爲已用前藩司剛毅因其行止卑汙聲名狼藉屢請於前督臣張樹聲撤署南海縣丞並銷去省中各差務到陽江本任均爲該縣丞從中鑽營得免不爲動搖嗣因司道等公言始撤南海縣丞署任仍留省中各差該藩司與剛毅對調後又復優加差使查該縣丞所辦洋務不過藉事訛詐從中漁利並未了過一事其購買軍火係該藩司總辦善後局務一切把持任其侵蝕此該藩司袒護劣員實在之事也凡此數喘臣考諸官僚証以輿論確鑿非虚不敢以該藩司調任湖南守居邦不非之義夫粤東吏治弊竇滋多罔利圖私者以廉恥爲無用阿諛兢進者以正直爲犯邪習染己深由來者久督臣張之洞到粤之初始當海防吃緊之際籌餉籌軍日無暇晷自未能兼及吏治該藩司請假實因有病委無督臣再三慰留亦無手書隱言不加彈劾之詞惟該藩司以旬宣大員用人行政紕謬如此無怪衆論煩興輿情不治其應如何懲辦以爲大僚營私不職者戒出自聖裁廣東候補通判劉鼎蔡壽嵩陽江縣丞薛瑤光均鑽營取巧朋比贓私應請旨將該員等革職永不叙用以儆官邪廣東候補遊擊梁肇騤候補把總石和鈞行爲卑鄙應請一併革職永不叙用以肅營伍至原叅之劉忱現署博羅縣知縣雖與該藩司屬在親誼並無劣跡裘伯玉籍隷江西閩非原籍現署番禺縣事辦事尙爲明晰亦無劣跡可查陳嵩壽之名與蔡壽嵩彷彿該員經前督臣張樹聲奏叅由通判降選縣丞現充署水師提督方曜營文案曾因他事爲該潘司所譴責實非該藩司私人原奏殆未知其詳該三員應請毋庸置議河南開歸陳許道潘仕釗着實查察於闈姓受賄事並無過交實據惟在籍時與同姓不宗之潘增榮認爲叔姪爲之架訟把持地方官府品行不端桑梓嘖有煩言實屬貪利無恥有玷搢紳應卽請旨革職听有查明調任藩司叅欵緣由謹據實覆陳恭摺具奏伏乞皇太后皇上聖鑒訓示施行謹奏奉旨已錄○○盧士杰片再池州府知府白楚善據報在任病故所遺員缺應卽遴員接署以專責成查有池太同知沈守謙才識宏通堪以署理遞遺池太同知一缺查有試用同知劉豫霖黽勉從公堪以署理該員沈守謙本任内並無承緝盜刦已起四叅案件據署藩臬兩司會詳前來除分檄飭遵並將户楚善因病出缺循例恭疏題報外謹會同兩江督臣曾國荃附片具陳伏乞聖鑒再所遺池州府知府係衝疲中缺輪應由外遴員請補安省現有應補人員應請照章留外遴補合併陳明謹奏軍機大臣奉旨吏部知縣欽此○○彭祖賢片再部選巴東縣知縣焦起騫於光緒十一年四月十六日到省本應飭赴新任惟查巴東地方係川楚門户匪徒出没靡常民俗莠良不一撫綏巡緝必須幹練之員方足勝任焦起騫甫經到省應請暫留學習俾資歴練據布政使蒯德標按察使黃彭年會詳前來除咨吏部將文憑送銷外謹會同署督臣裕祿附片具陳伏乞聖鑒謹奏軍機大臣奉旨吏部知縣欽此○○臣劉秉璋跪奏再統領援浙閩師福建候補道劉倬雲爲原任通政使劉典之胞弟治軍本於家法此次援浙跋涉遄行勞苦備至前來省垣臣接見數次察知其　宇深沈才識通敏而於軍事吏治素所講求實爲有用之才該員現已回閩例須引見到省可否仰懇天恩勅下福建督撫臣給咨送部引見候旨錄用之處出自鴻慈理合附片陳請伏乞聖鑒訓示謹奏軍機大臣奉旨着該撫咨行福建督撫給咨送部引見欽此 
 
