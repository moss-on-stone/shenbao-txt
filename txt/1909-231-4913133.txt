# 1909 - 231 - 4913133

 

Page 1

 
 
   
 
 

Page 2

 
 
上諭 
　　監國攝政王鈐章　七月十一日內閣奉上諭雲南昭通府知府員缺著逹百補授欽此　軍機大臣署名奕劻假世續張之洞假鹿傳霖那桐 
交旨 
　　七月初五日軍機大臣欽奉諭旨內閣侍讀學士甘大璋奏條陳財政一摺著度支部知道欽此 
論說 
[論我國禁煙之弊及其補救之法（渭）二（續）] 　　尤可恨者。朝廷自嚴煙禁以來。首禁官塲之吸煙。又禁地方之紳士如犯煙禁。不準與聞公事。固皆含為民表率之意。無如官吏既視禁令如弁髦。而地方之紳士尤悍然置之不顧。吸煙如故。與聞公事如故。䩄顔人世。毫不知恥。各鄉之董保。亦無人不嗜煙。平日與人調處爭執之事。即要索以煙土相報酬。因此而顛倒是非。亦有所不顧。其種種黑暗慘酷之現象。遠勝於貪官污吏。董保如此。亦何怪鄉間煙館之不能盡閉哉。鄉間煙館之盛。勝於城廂。由於董保查察之不力。而其查察不力之由。卽因身犯煙禁難於啟口耳。且聞地方之紳富。因領牌挑膏之有所不便也。竟有躉購煙。土數十百兩。以為移身安食之計者。雖屆十年期滿。煙土一律禁絕。而若輩安之如素。無絲毫之損害。設計之巧。可謂無過於是矣是以。十店貿易之盛。反較未禁煙之前有加無減。誠非無因。彼中人輒云生意減色者。不過故為欺飾之言耳。否則生意日微。何不聞有一店之閉歇哉。竊以為自頒煙禁以來。凡地方之紳富。擁資甚厚。專事安樂者。可決其無一人而戒絕也。商界中之嗜煙者亦甚多。因頒禁而戒斷者。亦寥寥無幾。且恐初次上癮者。方層出而不窮也。學界中之嗜煙者。固未見其多。卽有之以名餐所關。立志戒斷者。亦不乏其人。且新學界之人。大都意氣自豪。度不犯此所馀者惟舊學界之人耳。此外農工界之人。因煙館停歇。吸食不便。凡年少力薄而不能公然開燈者。服藥戒絕。其數尚多。惟多年老癮。自甘暴棄者。亦依然如故也。總之現在國人之嗜煙者。以紳富及商人為最多。工商界次之。學界又次之。軍界最少。紳富及商人。均視錢財為不足貴之物。且又耽於安逸者。故甚難望其決心戒絕也。上海出售戒煙丸藥之商店。貿易雖盛。但實際上之效騐甚徵。蓋購服丸藥者。或為家庭所強迫。或為親友所。慫恿。姑購此一服。以為塘塞之計耳。其中有毫無功效。依然如故者。有勉強戒斷者。亦有戒後復吸者。其真。以此戒絕者。實不多得也。三年來苦心經營所籌辦者。而效果之收僅如此。亦可見。辦事求。其實效之難矣。此乃民間禁煙之實在情形也。　　我國人之嗜煙成癖也。已數十年於茲矣。舉全國之民而統計其嗜煙者。大約十人中竟有七人焉。且此物非他物可比。人不食米粟。必饑而死。嗜煙者而不食煙。雖不至於死。然其人身生理作用之不舒服。則有瓴人不 
 
 
 

Page 3

 
 
能耐受者。況人之嗜煙成癮也。或因疾病。或因身體虛弱。或因貪逸就嬾。有此數因。欲其決意戒絕。甚非易易。平日得諸傳述。竟有因戒煙而致疾病。或致戕其生者。凡事至與生命有關係。則人必存畏難茍安之心。禁煙之不能驟得大效。必出之以漸者。亦勢所不得不然者也。但數年來所得之効果。僅如上述之徵之又。微則亦非初意所及料者。記者平日於禁煙一事最為注意。每至一地。必探詢此事之真相。與各地之故友相逢。亦必敘談及此。而所得之實在情形。竟有萬方同轍之概。爰述其崖略如右。不知主持煙禁者。將何以善其後也。據記者之私意所擬。則目今補救之法。亦非無也。仍就官塲及民間而分論之。倘京當事者所樂聞者乎。　　官塲禁煙。以具結為歸束之計。當辦理此事時。由督撫派委各省之同鄉官任調查之責。安能保其無弊。蓋無論吸煙與否。其於具結必曰素無嗜好。業已戒斷。而其果無嗜好。果已戒絕與否。則未易知之也。故各省之實缺候補人員。雖同具切結。然謂其中一無弊竇。則未敢信。今欲禁絕官塲之煙害。宜將以前所具之結。一筆抹去。再圖振作。或可名副其實乎。法在不重具結而重查騐。蓋具結為最不可恃之事。惟有視為無效而已。極應重訂查騐章程。切實奉行。據西醫云。嗜煙之人之脈象。與常人不同。即此可定其有癮與否。又聞老癮之人云。嗜煙者具一種特別之煙臭。縱令善於設法。如常洗浴。勤浣衣服。終不能使之絕味。且口中呼出之氣。亦有特別之煙臭。無論吸煙吞膏。均有此臭。最易察出虛實。此皆深於經騐之言。雖屬細節。未可厚非。允宜。定為查騐之秘法。又嗜煙者於查騐時間內之種種舞弊。有出人意表者。其弊非他。即善於暗藏煙膏耳。奇計妙法。遠勝於科舉時代考生之夾帶書本。聞諸傳述。竟有將煙膏塗作膏張貼。於皮膚。以示醫遼瘡疔。藉此剝食抵癮者。亦有將煙膏塗於辮線之間。藉此舐食抵癮者。其類甚多。不遑備舉。至暗藏於衣褲間者。更無論矣。故查驗之法。最貴嚴密。寗以小人待人。勿以君子恕人。以期無所虛飾。可得實際之效果。否則其不陷於有名無實也幾希。（未完） 
專電 
[電一（北京）] 　　海軍處奉攝政王諭海軍應於預備立憲期內分年籌辦每年應辦各事速即擬奏 
[電二（北京）] 　　浙路總理湯壽潛電告張中堂已呈浙撫代辭滇臬到時乞代力求 
[電三（北京）] 　　會廣鑾值班不敬處分經吏部議覆擬罰世職俸十二年奉　旨依議 
[電四（北京）] 　　前護江督樊南洋水師學堂請改為南洋海軍學堂 
[電五（廈門）] 　　北京禁煙公所電飭汀漳龍道何成浩來京調騐 
緊要新聞 
[展築張綏路線籌定辦法北京] 　　○郵傳部。以展築張綏鐵路業經籌定辦法前日具奏略稱光緒三十四年十一月奏派京張鐵路副工程司俞人鳳往勘張綏路線奉旨允準在案茲據該工程司稟稱由張家口起抵歸化城。計分四綫。取道八岔溝出新平口經寗遠為北綫取道大同出殺虎口經和林格爾聽為南線取道大同。北折邊墻出得勝口。逹豊鎮。接北線之西叚。為現擬之綫。再由歸化城至河口即托克托城為枝線。惟是八岔溝貧山臨　軌道依山而行山土鬆浮取以築基不� 
甚適用新平口溝渠交錯橋工較多而鵝壩嶺高二千八百馀尺腦包山且比之尤峻均須開山鑿洞過此山道坡度選高惟豊鎮地尚平坦即由北而南自歸化城東和林格爾土少沙多車馬視為畏途一有大風路軌慮為沙壓南抵朔平類皆脅嶂層巒循至大同小坡溝渠又復不少惟由張家口順南綫東叚抵大同。北折邊墻出得勝口逹豊鎮接北綫西叚至於歸化。展修河口。如是變通。一則不失大同運煤之利。而南弱糧食皆可兼運。修養之費尚有把握。二則同蒲路成可以接軌。三則棄樂山較腦包山。紅糖水溝較八岔溝。枳兒嶺較鵝埧嶺。難易逈殊。若不圖寗遠之捷取道陶林則石匣溝亦可繞越惟邊地早寒。每歲施工衹六個月。約計八年方能完竣。等情查該工程司所勘各綫尚屬詳晣計北綫六百零八里估需銀一千六百六十馀萬兩南綫七百一十里估需銀一千八百四十馀萬兩現擬之綫六百八十九里。估需銀一千六百零六萬馀兩。論路則比南綫為短。論費則比北綫為輕。加入河口枝路一百四十一里。估需銀一進五十萬兩左右。共合銀一千七百五十六萬馀兩。自應就現擬之綫興築。以上所估各欵尚未計及利息釐稅似此鉅欵誠非咄差可辦然以八年攤計。每年約需銀二百馀萬兩。竊維殖民必籌及交通實邊卽所以固圉張綏一綫。實於行軍理藩政策極有關係。況就營業論由張家口而豊鎮而歸化而河口。皆為繁盛商埠。近挹大同陽高之煤炭雜糧。遠萃庫倫寗夏之皮毛牲畜。將來西北客貨奔捲雲集路利之巨可操勝算查京張工費係從京奉馀利項下按年撥濟現由京張展至張綏該路工費擬仍 
 
 

Page 4

 
 
援案分起提撥。且京張指日竣工屆時便可耑營此路卽飭令京張局人員一手經理。暫時定名張綏。母庸另行設局以節糜費七月初一日奉旨依議 
[吉省籌辦添改官缺情形北京] 　　○東督錫良吉撫陳照常會奏本年閏二月升任督臣徐世昌與臣昭常奏請添改民官酌裁旗缺一摺蒙飭會議政務處王大臣等議準覆奏奉旨依議欽此竊查吉省奏請添改道府廰州縣各缺。大小共計二十馀處。本係統籌全局而言自應分別緩急次第籌辦財力庶無竭蹶之虞現經一再考察除寶清舒蘭阿城勃利饒河一州四縣已於原奏聲明習行緩設外其馀添改名缺。約可分為三等。一升改之缺。如五常府雙城府寶州府綏芬府延吉府臨江府伊邇直隸州榆樹直隸廰皆以舊缺升改地方開闢已久一切具有規模自應依照原奏卽行揀員請補。一分設之。缺如琿春廰撫民同知東寗廰撫民通判和龍縣穆陵縣富錦縣等缺或以佐缺升改或由舊治分防憶多寄居未臻富庶事皆草創尚費經營擬先派員試署。俟有成績再行奏請實授。一新設之缺。如綏遠州汪清縣額穆縣樺川縣等缺類皆茺僻之區田廬城郭胥待綢繆度地居民尚需時日擬先派設治委員。前往設治。俟一二年後地方繁興。再由臣等體察情形。分別補署。其臨湖一缺原奏擬治興凱湖西北岸本為邊防起見但查該處地多沙確不利耕植居民尤為寥落擬暫從緩設另於蜜山府屬呢嗎口地方。設一分防同知。該處居民頗衆且為邊界要衝必設專官鎮撫其間庶可無患而於形勢亦較為完善此吉省奏準添改各缺籌辦情形之大概也而最關緊要不容稍緩者。則為東南路東北路兩道缺。查東南路道一缺。原奏駐於琿春所轄區域。南起延吉。東北迄綏芬。沿邊綿長二千馀里。地方極為重要東北路道一缺。原奏駐於三姓。即今依蘭府治。內政外交。均關緊要。且兼依蘭臨江等處關稅事宜。均係邊疆要缺前者各設副者統一員現既奏改道缺自應即速遴員試署查有現署琿春副都統留奉補用道郭宗煕。品端學優才長心細以之試署琿春東南路道員缺洵塂勝任又開復原官留奉補用知府王瑚。守潔才優塂膺艱鉅以之試署依蘭東北路道洵屬用當其才七月初二日奉　硃批著照所請　 
[度支部密奏財政困難之痛切北京P ]　　○度支部。密奏財政困難情形略紀前報專電現悉原摺內容略謂方今百政待興與財政前途在在有密切之關係歲額之收入有限。用度之支出無限。若不分別緩急。飭下京內外大臣。撙節動用。則財力之竭計日可待。與其窘迫於事後不若籌書於事先摺尾併引宋臣范祖禹之言謂未然之事言之未免過甚已然之事悔之則已無及臣不願朝廷有已然之悔。故敢為過甚之言。云云語極深切摺上奉　硃批所奏甚是著抄給各省督撫細心閱看。準照所請施行。並聞前月二十七日召見度支部三堂即為此事 
[川粤漢借欵最近聞北京] 　　○川粤漢路借欵合同已經訂立會誌前報現聞此項合同。正在謄清繕摺。需十數日始可竣事。且須俟張中堂銷假後與郵傳部徐尚書會奏請旨。方能簽押宣布。　　又聞英法美德四國已經分定界限英法承辦粤漢路線。總工程師由英派充。德美承辦川漢路綫。總工程師由德調充。其他工程師等則由四國平均分派所需材料除向漢陽鐵廠購辦外亦向四國平均分購　　初四日。鄂省紳商又致本省京官電云北京江漢學堂轉湖北京官鑒鄂境鐵路借欵稿。迄今尚未宣示。人心惶惑已呈請陳筱帥電京交稿到鄂。公同研究。就近要求全鄂翘首武昌商會憲政預備會叩 
[海軍儲才籌欵之不易北京] 　　○設立海軍速成學堂。一事屢經提議薩軍門移不贊成謂海軍學識決非速成所可幾及除派學生留學外亟宜先設完全中小學堂。以期循序漸進惟聞樞府諸大臣以海軍需才孔亟仍擬設立速成學堂。考選會經肄業水師及陸軍武備各堂畢業程底優夫者。入堂教授。以備組織第一期海軍時任便　　海軍經費。問題迄未決定辦法茲聞某大臣在樞府宣言海軍為國家命脈所關無論若何棘手。萬難再緩。惟籌書銀欵各國皆以議會決定我國雖經預備立憲然去召集國會之期尚遠衹有隨時籌欵次第舉辦一策。若必待指定的欵始行興辦恐時不我待云云說者謂此言蓋為募集國債增加賦稅發也 
[第二次萬國禁煙會之預備北京] 　　○近來禁煙大臣恭。邸不時至禁煙公所催督將各省詳報之禁吸禁種各項案卷。分別詳細列表。併催飭各省按月詳報一切辦法。以便預行編訂第二次萬國禁煙大會之報告。并聞第二次開會時恭邸仍擬親往蒞會云 
[九江公義社函請堅持余案江西] 　　○余發程案經英領訙結將嗎仕開釋後各界大為不平九江商界已實行文明。公義社亦函致教育總會。請予堅持。函云余發程案遷延數月各界懸望六月二十四日始得齊集人證在潯會審赫醫生亦由蕪湖來潯親自署押為據律以法理。嗎仕之有罪名。斷無疑義乃英領執意偏袒。竟於會審之初堅拒會審員及觀審員等。不令入署。而彼之英艦兵官則高坐堂皇。居然觀審。由是以觀。何足為完全正式之裁　。其蔑我主權輕我民命已逹極點連日會審至廿七日早晨宣佈英領云此案已久本可息訟必有從中主使者好為生事所有醫騐及人證皆不足憑即將此案取銷。兇捕嗎仕當以無罪開釋。是時華官固莫贊一詞。律師亦不能抗籌。惟索連日所錄之口供。以為赴控英臬之預備。而領事亦。不謂然。嚴辭拒絕。在領事曲庇兇捕固必盡其強力所能及而後已而我　心憤所在萬難隱忍律師已赴滬上控能否伸理雖未可知要之刑　　件非領事所能判斷。亦非 
 
 
] 

Page 5

 
 
領事所能取銷。亡羊補牢仍視夫為之者之能力何如耳貴會熱心公益務希大力贊助。以逹懲兇之目的。則所以保全國權民命者實非淺鮮 
[京師近事] 　　吏部本年應行籌備事宜前經擬定具奏現陸尚書飭文選司印稿各員。酌擬舉辦（一）核造各項司選人員梳計表一各項分發人員統計表一各省考核州縣事實最優等中等人員統計表一各項開復捐復人員統計表以上一條各欵應以光緒三十四年造起現部員正在查核。（一）咨行各省督撫造送各項實缺現任卸任調署各員統計表一各省候補人員差委入學統計表一全年所出員缺及請補人員統計表均須於次年二月內造齊到部以上一條各欵應卽以本年為始嗣後俱按年一造事前憶咨行各省督撫遵辦。現又行文咨催趕速造報送部（一）酌改外補州縣班次輸次擬定暫行章程現已飭各督撫酌訂辦法。一酌擬釐定京師官制草案一酌擬編訂文官考試章程及任用章程草案以上一條各欵現已會同憲政編查館詳細核議辦法。以便編立章程　　日前張相國續假特頒明諭為近來僅有之殊遇。聞其原因一因現在樞務繁雖待相國解決之件甚多一因朝廷恐相國有退志故預行遏止據是以觀相國之深蒙倚任可知并聞張相請假摺內。有病勢緾綿籲懇撤去軍機要差之語。故復蒙賞假二十日並有朝廷實深厪系之諭　　留日學生周協和等。原習鐵路專門。近經駐日公使咨送到部并請派員考試當奉郵傳部批飭該部顧問官詹天佑觀祭先行考騐。然後赴部考試漢文以定去取　　禮部。各堂會議每月吏部送判分發謝恩人員。總在數十名或百數十名或百數十名之多乃帶領行禮時。每見人數寥寥。及至查核履歷數目又屬相符推原其故必有不到之員倩人投遞職名代領執照並不行禮寔屬不成事體嗣後分發人員赴部謝恩即著派出司員先期點名。依次排班帶領行禮。倘有不到人員先將執照扣留俟該員親身到部謝恩畢再為補給　　會議政務處王大臣等。近訂防洩機要草程多條。大旨應行密議之交摺請由內廷對固。面交政務處提調官轉發該處收發交摺專員守護每屆議期眼同開封。請諸議堂公同會議事畢仍由提調封交收摺人員看守凡交議摺件　需抄題錄稿分呈議堂每經一千該員須在封面書名簽字。倘有漏洩卽行按名查究　　憲政編查館。王大臣前奉攝政王面諭飭令憲政館員簽註採用各項憲政摺奏。茲聞該館王大臣定於本月十五日呈進第一期。係考察憲政大臣于式枚等具奏憲法摺奏摘要共七件　　郵傳部。徐尚書沈侍郎日前由天津查勘路站及北叚公司事宜回京後徐尚書以現在議商查勘山東及浦口各叚路務。深以郵部事繁未能成行擬先令沈侍郎率同隨員赴浦查勘。又聞李德順叅案雖結北叚局內。尚有種種舞弊之事。續經直𨽻紳民稟明當道。現在徐尚書所派接收入員須認真查明方能接收倘有含混之處。尚須稟明督辦請示辦法。　　東西洋游學畢業生。今年回國者聞已不少且已陸續來京學部定於八月間在部中考試。　　美國前任副總統。費雅邦克斯君偕同夫人至津後即拜會端督並弔謁楊文敬公之靈現已事畢於初五日晉京。寓該國衛隊統領夫人之宅。　　度支部。堂憲因西北邊防如伊新庫恰及阿爾泰等處。外幣輸入日多。中國幣制反有不能推行之勢殊於財政主權多所損失議即會同外務理藩兩部籌措抵制外幣辦法。　　前紀政府擬俟戶籍編查清楚即實行徵兵法制并擬訂罰例一則現悉已由軍機處片交憲政編查館。速將兵籍則例。擬訂妥協。核施行　　頃聞內務府三旗衙門接到總管大臣札飭奉懿旨飭交內廷。簡拔宮女。令三旗各戶聰颕幼女年在十四以上二十以下者。迅即呈報備選。母得隱匿　　前任津浦鐵路大臣呂尚書。海寰所得處分雖已蒙加恩而尚書意興索然。常謂為楊所累。日來閉門謝客深思故鄉風景更以內感聖眷之頓衰　迫興論之攻擊已決計回山東原藉雖經親友力勸暫留聞已料理行裝。不日即將首途。矣　　會議政務處。年前會擬奏請將吏部歸併內閣嗣因佈置他項新政故遂中止近該大臣又將各國內閣事宜。催各出使大臣。迅速調查。以備將來吏部歸併內閣之參考。並聞尚有裁併其他衙署消息。均係攝政王為樽節國帑起見云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[丹陽鄉民聚衆鬨署三誌丹陽] 　　丹陽縣鄉民以糧櫃抑勒洋價減折銅元聚衆鬨署一節兩紀前報現聞此事尚有遠因綠該縣櫃書丁紫庭。歷年抑勒洋價鄉民夙抱不平本年四月間。機關敗露。經人稟由羅大令邀請紳董公議罰丁紫庭洋五千馀元。以為設立農會之用。六月間鄉人。以丁姓罰欵未見大令示諭。充作何用。并聞各鄉董有受賄分肥之事。於是大起風潮以要求攤還鄉人為名公議將受賄各董家房屋拆毀至本月初六日。上午十一句鐘果有西門鄉民千馀人。至丁姓家中拆毀一空。三句鐘至朱家村復將馬董房屋燒毀。初七日十二句鐘西南門鄉民約三千馀名。聯隊而來經守城兵丁飛報羅大令暫將城門關閉鄉人見城已閉益憤竟在城下放火一面將門衝開擁至衙署鬨鬧羅令見勢不隹。即遣人從後門出發電至鎮急稟道府請兵彈壓其時鄉人又至總書夏和之家舉火焚燒。約歷四時之久當日六句鐘鎮江府承太守及參府羅令等。帶徵兵百馀名。到塲彈壓鄉名已經散去初八日早八句鐘。復有北鄉民人千馀名。至城下巡探。經府縣等帶兵出城彈壓并以善言撫慰鄉人不依掦言燒何紳房屋當時一鬨而入府縣等見難彈壓亦帶兵進城保護地方不意鄉民果至何紳家中拆毀房屋。并連毀紳董四家。鹽棧亦被折毀幸承太守隨鄉民步行一路以善言解勸至晚始各散去城中各店鋪罷市一日初九日上午始照常開市初十日午後南鄉又到鄉民數百人硬欲入城太守又親自出城善主勸散幸未入城聞四鄉各董之屋。亦被焚五六家云。 
[西報譯要] 　　中日交涉近情。字林報載初十日東京電云中日交涉滿洲爭端。現已實有進行。大約不日即可議結。　　吉寬新奉鐵路合同大綱。　吉寬鐵路及新奉鐵路合同。已於本月初三日在天津簽定茲據日本報載其大綱如下　第一欵南滿洲鐵路公司允以日洋二百二十五萬圓（第百實收九十三）先付中政府作為吉寬鐵路建築費之半。又日洋三十二萬圓（第百實收九十三）作為重建新奉鐵路經費之半。　第二欵其欵應於合同簽押後一月內在東京檄付。　第三欵中政府應儘速派員收納該欵。　第四欵吉寬鐵路所得之進欵應存放於正金銀行滿洲之支行。存放之欵。應為該銀行通用之弊。　第五欵正金銀行應照尋常存欵利息付利。　第六欵中政府允於二十年內付還建築吉寬鐵路之欵。於第五年後起還新奉鐵路重建之經欵自訂定借欵合同起於十八年內歸還。均自所定期限第一年。起第半年交付一次。　第七欵付還之欵應以日弊合算。　第八欵如彼此有違背合同之舉應公舉公正人判斷　　中日新約簽押。上海公論西報載初十日北京電云中日交涉已訂定條約今日午後由兩國代表簽押其欵如下　一日本承認間島為中國領土歸中國管轄。　二新法鐵路俟與日政府詳細會議後可由新民屯向北展長。　三撫順及雲臺之煤礦。準由日本開採日本擔任納稅中政府。　四南滿鐵路及北清鐵路之奉天車站。均應移入奉天省城。　五牛荘至大沙洲之支路（由牛荘接連南滿鐵路）歸日人接續建築。中國允將該支綫展至外國租界。　　西報訪事電傳中日交涉。　文滙報載十一日倫敦電云倫敦泰晤士報北京訪事電稱中日滿洲交涉問題。除撫順及雲臺之礦權外。其馀大題。悉於星期二日議結。日本允將間島退還中國。中國則不得在該島附近築造鐵路。或築路與南滿路綫並行。新民屯鐵路非商諸日本不得向北展長。　按此電大約發於公論報之前故未詳實　　中國擬在高麗設立租界。　交滙報載漢城消息中國擬在高麗設立獨立租界交涉。自春季開議至今。仍未議結。中國駐韓總領事與韓國統監大臣開議之初會擬就租約草稿綜計十六條欵旋經中國代表與統監大臣所派委員一再會議已將約內之十四欵會商妥洽。惟最末一欵為警務管理之權。彼此意見不一該交涉遂因以失敗。今聞將在東京或北京續行開議租界之地則。在濟物浦釜山。等三處云 
分類新聞 
政界 
[征收丁漕規復舊章。江西] 　　○贛省前定儘征儘解章程經劉方伯春霖會商清理財政監理官孫觀繁毓駿等均以流弊滋多會詳撫院請將儘征儘解章程注銷仍遵舊例額征額解當奉馮中丞批準如詳辦理現經劉方伯於七月初四日電飭十四府州轉飭各屬征收丁漕一體仍舊額征額解云 
[辦理統稅之困難江西] 　　○江西建昌府萬年橋釐卡從前向委佐貳辦理經前柯護院改辦統稅後將該卡改為南城統稅札委府班辦理現聞該統稅所收稅欵異常短絀不敷開銷坐支至於比較萬難稽核已據該局委員瑞太守珍將辦理困難情形稟懇當道照舊派委佐貳辦理 
 
 

Page 11

 
 
未識如何批示也 
[太守定期接印寧波] 　　○寗波府劉宗標太守交卸後由桑觀察暫委鄞縣兼理茲聞新府尊鄧本逵太守於初十晶抵甬定期十一日受篆 
交涉 
[香山勘界維持會議案。廣東] 　　○香山勘界維持會於上月三十日開特別會議各都各鄉到者異常踴躍臨時公推正主席梁鳳鳴副主席張振德宣布員吳哲生書記員𣓾學坡林佩三是日議案一袁督新蒞本會應否將界務證據及堅持力爭主旨補呈公稟以期周到請公定楊君瑞初起云袁督新到澳界情形恐未透識應以速遞公呈為是衆贊成一現方磋議界務葡國新造砲船竟於本月中旬連日駛入前山南屏一帶內河游弋測繪背約騷擾狡謀難料據人道新報所載葡已運到大批軍火俟配置各船妥貼實行巡閱入河今巡閱之說已經發露舉國皆知彼蓄陰謀我無預備萬一事機決裂何以自存加以土匪乘機在在可慮應如何續請督憲水提派兵撥輸駐紥灣仔關閘及九洲洋等處以資鎮攝請公定張君樹屏謂宜稟請各憲從速派撥陸軍兵輸駐紥要隘以安民心鄭君植庭起云請派兵輸固今日不易辦法倘政界不如所請又將何以自存似宜一面稟請一面另行設法布置以冀圖存唐君屋樞獻議請兵政界誠有如鄭君所言鄙見現當開議界務議論紛傳土匪乘機煸動最為可慮為自衛計莫如趕置軍火舉辦聯鄉圑防較為有濟楊君瑞初鄭君鶚一蘇君藻煌林君介眉鄭君植庭李君聲桃鄭君培之等均極力贊成隨公決先由本會刋印勸辦聯鄉圑防傳單分送各鄉公舉楊君學坡林君佩三草擬聯鄉圑防章程并公舉李君聲桃蔡君雄樞親赴各鄉聯絡宣布理由衆贊成一界務開議已屆四期所議秘而不宣我國民從何研究現據各報登載及葡人言詞舉動界務前途實屬危險應如何實籌對待以為政界後盾請獻議鄭君培之李君聲桃唐君星樞林君介眉鄭君植庭及旅港維持會代表等均有獻議彼此公同研究數時之久公決再限七日由全體會員條覆本會并訂初十日開第十期會決議實行 
[造送教堂教士季報冊藉江西] 　　○贛省洋務總局移復調查局文云教堂教士時有增減更換房屋地基亦時有添置業經按照各屬最近造送之教堂地名處所以及置買房屋田地駐堂教士姓名國籍季報冊逐一修改繕送表各總冊一份又查造光緒三十三四年全省教案已結未結若干起條列案由茲已分別繕齊移送查收分別辦理再查各屬造送教堂處所及教士姓名季報冊到局時均經逐縣批飭另造一分逕送貴局備查應請一體通飭造送以資考核 
軍界 
[協統庇護兵弁。江西] 　　○贛省陸軍協統商德全任事以來不知整飭以致軍務廢弛地方嘖有煩言前因馬弁呂鳳翔阻止民人挖取演武廰後塘藕毆傷農民當經該姓族人檢同契據呈由農務總會移請兵備處轉行查辦現經商協統復稱馬弁呂鳳翔因奉示查禁蹧蹋操塲攔阻並無不合惟夏姓民人出口不遜手打三四下亦失軍人體統應輕罰禁閉一星期以示儆戒 
[建造營房擇定地置湖南] 　　○湘省常備軍砲隊營向係借地駐紮現已稟準上臺擇定省城瀏陽門外樹木嶺一帶及附近獅子山地址建造營房並打靶塲所尅日興工已由上臺飭令善後局派委補用知縣蔣大令光濬前往該處查勘購買矣 
學務 
[章江學校火災詳記。南昌] 　　○贛省章江學校由南昌燕善逹發起初時校設倉神廟因與會紳秉鈺爭地控案遷出復由燕君籌集捐欵在豆豉廠地方購地建築校舍苦心經營始於去春落成遷入開學辦理頗著成效綜計中學及高等初等三班學生共有一百馀名現值暑假歸里詎知齊夫於七月初四夜三更時鬥牌打破洋燈起火全校變成瓦碟各處水龍聞警奔赴施救幸未殃及隣居然學校所有儀器家具付之一炬 
[測繪學生小過初革安慶] 　　○皖省測會學堂某學生近有某教員之友來堂踵晤適某教員出外某生與某友相熟遂代為接談會天氣酷暑該生呼茶房購嗬囒水數瓶茶房某甲卽購於四海珍不意攜至半途觸壞一瓶某甲返至該店云此瓶原係破壞該店不認互相詈罵旋經巡警排解令買賣各認其半原訂以洋元存押俟飲畢計數照算某甲返以白該生該生怒值友已去遣甲退還該店允退即將洋元扣除數十文作為賠償損壞某甲不應遂請某生與玻理論某生怒甚大為咆哮事為總辦覺察立即斥革某教員以事因已起央人向總辦緩頰總辦不理現各教員以該生如此無辜開革殊屬有乖名譽擬欲停止上課俟調停妥當再行上課 
[示期考試拔塲江西] 　　○贛省考試優拔業經林提學通飭屬境於七月十一日為齊集之期現在各屬考生紛紛投到者絡繹不絕以致省垣頗有從前科舉氣象聞考拔之期已定七月十八日考試頭場云 
[咨送遊美學生赴京江西] 　　○贛省考送赴京留美遊學各生業經林提學於七月初四日在署局試現已揭曉取定黃為基等七名限於七月二十日到京覆試聴候派遣 
[學堂監督辭退寗波] 　　○定海高等小學堂暑假期滿已於初一日開學監督丁紫垣君因議員當選不遑管理具稟向廰告退並薦沈廣文劼安自代當蒙批準另給照會沈君刻已到堂接辦 
書業 
[蘇屬物產會開談話會。蘇州] 　　○蘇屬物產會於初十日上午十下鐘開談話會諸賓蒞止者甚衆始由𣓾千里君演說云蘇州物產會開在各府之先惟陳列之品必欲產於蘇屬者為合格每品各具模範以備大家研究將來可獲利益蘇屬物產之最著者加絲茶綢緞紅木噐具等式式俱精最好請主任之人分別品類各做說明書日在會中細講以便參觀者知所改良將來即可抵制外洋之貨是生計上關係極大之點至展 
 
 

Page 12

 
 
長會期亦極賛放惟望各商家刻成廣告俾審查同得以審查也繼由勸業會坐辦陳蘭薰觀察演說謂物產會與勸業會本是一事南洋商憲通飭各府先開物產會為之基礎惟此會未經開過一切宗旨須照定章欲為生計上發逹之思想此次是中國第一次開會即能踴躍農產美術教育等品均不少其數月以來徵集之功是不可沒至於審查品之多不多完全不完全辦事之勤惰物之精粗美惡須俟農上商部派人調查方能明晣至展期之說能遵中丞之命再展二禮拜最妙惟於今日起先要研究應如何改良之處應請商界之專門者各具說明書工界亦然𣓾君所說模範極是庶另府亦可仿造云云次由幫辦向淑予君演說云今日來審查即為勸業會輔助之事惟在南洋所辦之事甚多審查一事實未辦過所有取舍不明性質無從著手日本會開博覽會有一人造成一表極巧不能列入博覽會中蓋博覽會者專為生計上關係並不是開寶珍會譬如布各有顔色各有平均分數譬如磁器花不好再換油不好再換總要有說明書方知何者為良何者為窳展期二禮拜陳列急宜改良此次是第一次開會開一次改良一次以備明年至勸業會方有進步倘能稍寬期限當作一本陳列書以備照辦至於工藝中人儘可亦來叅觀本有三等獎勵供審查後方能辦別也下午復開談判會經衆議決十三日起閉會上禮拜邀請各業預備審查下禮拜即為叅觀研究審查衆皆認可而散 
雜記 
[各鄉世奴統限一年開放。廣東] 　　○香山縣舉人𣓾士灜稟請開放世奴當奉粤督批云鄉族之買良民子弟為奴本屬地方陋俗日前欽奉上諭有人奏請飭查開放業經行司通飭各屬遵辦在案該紳先世所買世僕梁用安將身契交與其孫銷燬並將會孫選入該族小學堂肄業與族人子弟一體看待洵屬深明大義良堪嘉許至稱各鄉族之有世僕者尚復不少請出示曉諭飭令各戶主一律開放報明各該地方官立案如逾限一年仍未實行開放者準各該世僕自赴地方衙門呈請核辦係為改革陋俗起見似可準行仰廣東布政司會同按察司迅速查明欽遵諭旨妥籌辦法廖日詳覆通飭各屬遵照 
[機工聚衆詳誌。鎮江] 　　○鎮江織綢機工因米價飛漲所得工資不敷食用公衆決議向各綢號要求加添工價各號堅持不允各機匠遂一律罷工於初八九兩日糾集千馀人至城內源泰昌陶乾記陳恒順陶福記各綢號聲言求食愈聚愈衆由四牌樓至堰頭街一帶途為之塞勢甚危險各綢號見勢不隹每人給以銅元三十枚始紛紛散去又至曹生茂蔡協記毛鳳記三綢號擊毀門窗各物其馀城內各綢號均將大門鎖閉以資戒備鎮道劉襄孫觀察聞信之下飛派水陸總巡吳周二君警務總局鐃子敬司馬暨巡防隊城守各營官員各帶兵士彈壓解散以免滋事一面諭飭丹徒縣王緯臣大令迅即會同商會總理及綢業機業各董事籌議此事初十日大令派差拘獲滋事機工數人收押訉辦復由觀察發出韻示掮牌曉諭照錄如下機工加價號商認出照常收貨公平交易示諭機坊迅速開織機匠人等手藝謀食應速散歸各安生業倘再聚衆妄思要挾立提為首嚴懲重責 
[公稟免折薪水江西] 　　○贛藩劉方伯春霖以庫欵支絀條陳撫院裁減各署局所堂處員薪當奉馮中丞批準自七月朔起概行八折實發惟各署局所堂處委員以現在米珠薪桂度日維艱於初六日公同提議決議稟懇大吏求免折扣以示體恤 
清談 
[官之效用。] 　　論者以前日學部獎勵京師大學堂預備科師範科畢業學生。官以內閣中書中書科中書等官。以為異事。不知此無足異也。在政府目中心中。所有者惟官。而在一般學生心中目中。亦無莫非官。得官則喜。不得官則怨。得官則榮。不得官則辱。官之利用大矣哉。不特學生然也。而諸人京無莫不然。好談革命倡言種族者流。平日慷慨而談。若有至死不移之概。而餌以一官。未有不俯首貼耳者。其官之效用一。綠林盜賊。北地　匪。平日專事殺戮一若強暴難制。而與以一官。未有不束手就撫者。其官之效用二。司農仰屋。羅掘俱空。而新政之待興者無限。而懸官以索報効。則平日慳囊自守者。到此亦將慷慨捐輸。官既得而事亦舉。此官之效用三。布衣下士。草芧賤懦。欲為作奸犯科。而有法律以為限制。若有官以為藉手。則即大奸巨敦。而人京無可奈何。名既得而利亦隨。此官之效用四。官之效用奚僅四端而即舉四竭以例之。則方知我國人之夢想官。羨慕官。鑽營官者。非無因也。若曰不然。則請以質諸內閣中書與中書科中書。而內閣中書中書科中書必曰否否。 
來稿 
[初等小學勿用操衣說。] [  蔣維喬] 　　我國設立學堂。亦既有年。主持教育者。孰不望教育之普及。今則徵特不痛普及。實際上反有退步。原因雖有種種。而最足為貧民入學之阻礙者。則操衣是也。余賞勸一貪民。令其子入塾。渠問學費幾何曰。每月五角。書籍紙筆等幾何曰。約每半年二元。尚無雖色。既報各。將開學矣。忽聞校中需收操衣鞋帽等費五元。則大駭。即令其子改入私塾。兒此類事。無地無之。而學堂則尚執有定章。不肯變通。因是阻礙愈生。學生愈少。夫教育普及。須為貧民計。而此操交阻礙之原因。不止一端。貧民生計。每月所入僅數元。以供子弟書籍等費。亦既竭蹶。乃科季操衣。既須躉付數元。夏季操衣。又須二元。人孰不欲子弟讀書。顧力不能措。則亦已耳。此一雖也。一家中及學年之子弟。互不止一人。假如有子弟三人入學。開學時即須繳操衣費十馀元。則中入之家。亦有雖色。況在貧民。此二雖也。父兄或還居他方。子弟必因之轉學。然操衣則各校不同。轉一校必更換一次。此三雖也見。童無不喜運動。衣服之損飭極易。余當實驗一好動之兒童。操衣未及一年即破。皮鞋則三月一雙。假如其父為貧民。則一年中耗於此者。已去其終歲動動所得之半矣。況子弟恒不止一人乎。此四難也。凡此四難。教育家殆無不知之。而皆無策以善其後。是非去之不可。或曰。學生無操衣。則參　不齊。在貧民子弟䄈褐不完。尤為礙目。體操須形式精神並重。無形式。即無精神。是操衣決不可廢。余向者亦持此說。乃驗實際。則殊不然。蓋定章初小前三年。游戲居三之二體操僅三之一。游戲宜重活染潑。固不甚重形式也。且貧民送其子弟入學。亦知體面。青布長衫。未有不具者。此衣冬夏可服。即令其入校必著此衣。形式亦尚可觀。且日本之小學校。亦不用操衣者也。其兒童著和服而履木履不便體操必較吾國尤甚。然未聞有詆其不合者。可知我國初等小學之不用操衣。決其可以通行。並足為普及之助也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[複選舉開票] 　　湖南。　　永州府複選舉開票業經電稟到省所有當選人姓名錄下　胡壁　周鴻動　洪澤灝　何步蟾　姜嶽嵩　楊若時　以上六名均確定當選人　魏聯蓁　劉明鏡　𣓾彬　李燊　以上四名均候補當選人郴州複選舉開票已經電稟到省所有當選人姓名錄下　何居怡　朱廷利　陳為鑑　候補二名略 
[瑣事] 　　長沙府複選監汪太守於上月二十六日開標後得當選議員三十一各候補八名但其中得五票者十二名據章程所云五票以上未知是從五票起算抑須有六票方為合格因電致憲政編查館詢明俟奉覆電始能確定爰面諭各屬初選當選人在省多留數日以備複投又外府電稟籌辦處有父子均複選當選者是否應告廻避亦須電詢憲政編查館核奪方能定事云 
本埠新聞 
[二十誌寗紹人之圑力。] 　　○洋貨商業公會於初七日下午　句鐘會議除顏料洋行門荘五金外共計九家業已決定往來滬甬各客貨一律裝搭寗紹商輸並有火油玻璃兩業亦經議決總以乘坐自創輸船為目的 
[滬道赴寗] 　　○滬道蔡觀察前晚赴寗謁見新任江督張制軍面稟要公定於今晨回滬 
[梟匪得保首領] 　　○張江柵著名梟匪羅本初專在該處上南交界地方販私秤賣拒捕行兇會經松江府戚太守札飭上南川各廰縣及水路監捕營陸路淞滬巡防隊各營弁一體嚴拿務獲解究本縣田大令幸札之下立卽飭派皂頭全順捕頭徐文協同各營官下鄉訪緝探悉羅避匿川沙四眼廟地方各捕駛往拘拿詎羅因患病已由同黨送至周浦鎮病重斃命聞前日各捕到鎮已拿獲梟黨八名監船三艘私監五六十擔不日即可解滬云 
[洋教員請給版權] 　　○北洋大學堂教員美國人甘諾甫著有普通綱史一書稟　駐滬美領照請滬道給予版權蔡觀察以此書究與中國教育是否有益詢據教育總會查復謂是書雖非專備華人所用而教授中國學生尚地我不宜至應否給予版權仍請憲臺核定云云 
[尹克昌能否開釋] 　　○武昌信義銀行經理吳劍華以漢口分行周輔不靈支持為難而行主尹克昌覊押在滬無人料理因特稟由漢關道齊觀察移請滬道札飭公共公堂諭令尹克昌迅速到漢未知能逹其目的否 
[飭提被告無著] 　　○英商錦隆等各洋行前控懋昌洋貨號主𣓾陞遷定貨不出以致虧損會由英領照會滬道札行無錫縣關提𣓾陞遷來滬歸入公廨訊追茲聞無錫縣飭據差復謂𣓾陞遷現已遊幕出外應俟回錫再行赴滬現該縣已稟復滬道查核矣 
[上海醫院經費有著] 　　○南市總工程局董事李平書以上海醫院經費支絀稟陳滬道請在彩票捐欵內酌撿若干以資濟用現聞蔡觀察準即動支英洋三千元撥歸應用 
[續獲盜取奏摺之竊賊] 　　○兩江督轅差弁唐明德失竊奏摺一案茲又由法界包探續獲王阿二一名解廨訊究王供與此案不涉開頭阿二並非小的之名質之在押之吳金寶李金生供與王並不相識判一併還押再行訊核 
[總協理涉訟瑣聞] 　　○安徽池州礦務中立公司總理鄭湘藻稟控協理𣓾培慶私押田單昨由四路二區移解一區經黃正巡官研訊楊供正月間公司以田單一紙託抵銀六百兩至六月間取贖尚少本利銀一百五十四兩另以田單一紙作抵並非私押判楊暫行看管候檢呈田單覆訊核奪 
[會訊汽車碾斃人命案] 　　○陸春泉被馬小眉之汽車夫徐興生撞倒碾斃一案昨晨由探將徐解至公堂經李襄讞與美祜副領事會訊先由六百六十四號三道頭華捕與九十三號西捕稟稱上禮拜三夜十一點馀鐘徐駕汽車至山東路廣東路轉角將寶善街新豊公客棧茶房陸春泉撞倒碾傷當將徐拘入捕房陳送仁濟醫院醫治無効斃命已奉上海縣驗明因傷身死請為訊究復據三圖地保唐全坤稟稱初三日由縣驗明係碾傷左太陽及耳根等處致命是實屍子陸小弟投稱小的在老北門城內老吉元帽店為業父親在新豊公客棧為茶房現年五十一歲係被馬小眉之汽車撞倒碾傷身死茲馬允給予撫䘏洋一百五十元父屍已殮訊之徐延哈華托幫辦律師上堂辯護中西官以案關人命須詳細訊究判徐仍還押候函致上海縣詢明相驗情形並候將該汽車式樣勘明於下禮拜四再訊核奪 
 [P復訊馬夫毆斃工人案　　○楊潤之之馬夫華清生將工人張大英毆斃一案昨晨由探將華解請公堂復訊據虹口捕房一百零二號華捕投稱是日見楊家內有男女多人吵鬧華持紅木棍向張頭上猛擊一下張卽倒地是實被告見證李炳文沈國中周其香等投供見張等二三十人毆打華清生訊之華由楊代延博文律師上堂代辯旋據華供是日　張大英與作頭朱森泰同來忽用洋傘毆打包車夫朱阿二小的解勸不理故持新紅木擡腳向張頭上痛打一下張即倒地不語實係無心求宥華供畢李襄讞即諭錄供生將華親供照錄命華加蓋　模判華還押候稟明道憲於下禮拜二再行訊核 
[城內] 　　姦騙婦女。 
　　○一區巡士曹瑜章見婢女顧蘭貞與徐仁生在暢敘樓茶館爭毆勸阻不聽扭解到局當晚由游巡官審訊顧蘭貞供前晚被徐仁生誘至租界姦宿翌日又到茶館誘騙女子不願徐　行兇旁人咸抱不平將徐攢毆求監訊之徐供詞支吾判實手心二百下斥擇顧蘭貞　頰二百下　堂留養　　仍無依靠。 
　　○巡士范朝山在魚行橋站崗見在陳施氏在途啼哭拘至一路巡局奉游 
 
 

Page 19

 
 
正巡官審訉氏供浦東人因被夫姑逐出毫無依靠求監判送普育堂留養候傳伊夫來案認領詎昨日堂董函告據稱該氏已於清 
[晨逃逸矣]  
　　一路巡警分局批詞。 
　　○民人童福畸稟批據稟沈姓翻造房屋將該宅毗連東墻強行拆去並將柱石圍笆排佔璮立一柱屢邀中保圖甲向諭竟敢恃蠻不理殊出情理之外仰候勘明核辦可也職商唐曜動稟批據稟孫鍾麟圖賴抵欵迄今本利無歸懇請究追等情前來著飭地田勒今原中先行理處否則提案訉究不貸單附 
　　官事。 
　　○江南蘇松鎮總兵徐傳隆　江蘇即補直隷州知州梁驥初四品銜正任浙江鎮海縣知縣孫文詒昨日到道拜謁 
[南市]  
　　案關家務。 
　　○鍾如琦前浙本邑二十五保十二圖房契爾紙代單一紙拘後記木信主寧應佑經手向顧姓抵銀五百三十兩至今年五月初三日由鍾弟慕堯約同寧應佑將如琦所抵之單契取出謂欲覔主售賣迨行至董家渡竟被慕堯奪取而逸宋即投區查緝未獲茲悉墓堯避居法界故由宋扭控捕房解廨訉明宋即稟知工程局派探提回研訉據慕堯供該單契原係已物前被如琦私抵在外今已告知母親取回後將一紙抵在北市鏡中天照相館內得洋二百七十元尚有兩紙存在母處旋由如琦投稱慕堯素行不端一味誑言求察陳副裁判以事關家務不應在途爭奪判慕堯留候覓取人銀並保限交單據察核復訉 
　　誑報失事。 
　　○傳少孫扭船戶孫裕卿至工程局控稱前由任坤生經手配船派孫裝運黃荳三百石至上月二十八日忽然來稱於二十七晚船抵楓涇附近途遇某小輸撞沉失事後衹交來黃荳一百二十二有迨細察原因始知實被盜賣並非失事請究判孫交 
[保限期賠償]  
　　男婦爭扭。 
　　○花煙館女傭丁丁氏前日在南市尋見押客沈金生索欠無著口角爭扭由崗巡拘區解送工程局訉究氏供蘇州人因丈夫失業故在花煙事為傭今被沈圖賴欠洋八元求追詰之沈供前在伊家被氏摸去洋八元判沈逐出氏交保勒令回籍 
　　無賴淫惡。 
　　○鄉女徐素英前日隨其兄徐仁桂至公義碼頭附乘航船至川沙未婚夫家不料在途遇見無賴湯老亭調謔口角旋即控奉南區解至工程局訉究湯自知不合求請寬宥判戒現一百五十下押兩禮拜該女交伊兄覓保具領 
　　冒充巡丁。 
　　○寶成水董行夥熊銀奎扭送無賴陸阿生至工程局控稱監至藕船上冒稱巡丁強取貨物稍不遂意即持石擊船請為究辦判戒責二百下鎖示碼頭三天 
[閘北]  
　　拐匿女子。 
　　○朱徐氏扭李春富至四路一區控被串通拐匪王德洪李保卿拐匿伊女大毛求為究追黃正巡官諭將春富拘押候提同黨訉核辦 
 
　　不願同回。 
　　○煙妓周吳氏被虐逃出由四路一區張正巡官判發棲統所留養在案昨由該妓之姑周畢氏偕同姣父吳雲琴投案請領經黃巡官提案質訉妓供前由伊姑騙至上海押入花煙間今若隨姑回去難保不重被押娼求恩拯拔判還押候查明再核 
　　能否管束。 
　　○泥水匠黃永洲之妻楊氏與伊夫姘婦金氏扭至警局互控已記前報昨黃投案供爾　妻被隣居某甲誘逃至鎮江今又自行回來求請察核判黃嶺妻回家自行管束 
[英租界]  
　　鄉人受窘。 
　　○寗人陸和尚前日在福州路行走被雉妓王小妹強曳人院將陸身畔所帶大洋兩元小洋三角銅元五枚悉數摸去旋即借端將陸掌頰逐出陸心不能甘訴知一百七十二號華捕將王妓拘入捕房送屬管押昨日提訉將王妓收押女所十天以儆 
　　驚㪚鴛鴦。 
　　○杜潘氏與王榮交通奸前晚被本夫杜浩林在奸所捉獲當將王之髮辮剪下控由捕房昨解公堂訊究判男女各押兩月 
　　幸未燎原。 
　　○前日下午江西路萬順興炒麫店起火經救火會西人趕往澆息衹燬地板等物事後總巡捕房恐有保險縱火情事飭探往查稟候核示 
　　店夥交保。 
　　○北海路錢種藥店起火可疑由探張寶榮將該店夥葉子培拘解公堂收押在案昨又解案判業交保候查明於下禮拜二再行訉核 
　　騙取貨物。 
　　○楊國安因與相正奎駱少卿鍾供未保火險因火油潑翻至地為自來火堂經中西官訉明判楊押一禮拜料理相駱均無干開釋 
　　希圖吞沒。 
　　○全雨　因不給邊文錦盈馀銀兩昨由公廨傳案交差饒二堂訉理 
[美租界]  
　　戳斃婦人。 
　　○趙小春在天潼路擺測字攤與虞沈氏姘識同居前晚該氏不知何故被趙兄老大連戮十馀刀氏子阿狗年九歲狂喊救命亦被老大從樓窗擲下幸經行人救援未被擲傷迨由隣居喚捕入視二審已由後戶逃逸氏則一息僅存捕房聞報立即飭探將氏送至同仁醫院至夜半十一時斃命昨日上午本縣田令前往相驗據同居陳九如供當時伊適外出概不知情旋據仵作驗得該氏傷㾗甚多惟腰肚二處傷口一寸有馀委係致命大令親視無悮飭填屍格並著地保會同捕房將屋內什物拍賣為捾殮之費氏子帶回捕房一面嚴飭差保緝兇懲辦 
　　縣令驗屍。 
　　○甘福興即管福興吞煙斃命已紀昨報昨日上午經本縣田大令蒞所驗明委係服毒身死因無家屬報堂收殮榻阿福仍押捕房聽候移提訉辦 
[法租界]  
　　有無證據。 
　　○吉祥街金裕興客棧主萬　麫店起火經救火會西人趕往澆息衹燬地昨日又有江西磁器客人鍾春生投廨附控被萬吞沒寄存洋七十元經恬司馬提案訉問萬供實無其事係被仇人阭使來案陷害聶司馬以鍾所控無憑礙難訉追判萬還押令鍾父出證據再核 
　　失火罰洋。 
　　○某小客棧前日失慎幸即救息昨由捕房將棧主鍾意和傳至公廨請究鍾供未保火險因火油潑翻至地為自來火燃著以致肇禍判罰洋十元以儆疎忽 
　　幼孩迷路。 
　　○幼孩陸和尚年十一歲係浦東張江柵人前日迷失路途由巡街捕送廨請示判送浦東總局就近辦理 
　　車夫圖竊。 
　　○雲飛黃包車公懷洋東偕細思李阿周送包車夫金裕春至廨控稱被金將洗衣作送來之汗衫褲藏在被窩中查獲原賊送案請究中西官以賊據鑒鑒判枷號兩禮拜示懲 
 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[  奇情小說美人虹] [  英勞敦斯著瘦狷譯意。] 　　第二十章　　葛蘭崖行後。梅黛䫈亦起立告別。室中人尼之乃止。顧斜簽椅中。無心酬答。自思吾寗令彼等呼我為失禮耳。瑣瑣部答奚為者。　　佛憨欲告梅黛嶺之言正多。自葛蘭崖去後。乃益惕所欲言。雅麗芙自聞梅黛嶺將倍梨村中之事。悉告彼後。覺荊棘前途。梅黛嶺以一荏弱之身。奚堪獨肩斯任。時時警告佛憨。屬其竭力相助。佛憨因行近梅黛嶺之㫄。柔聲呼曰。梅黛嶺姑娘。蒙君不棄。謬訂知交。顧𥿫不允吾儕少效涓埃之助。僕與寒蕾夫人。尚不能無疑。梅黛嶺曰。助我耶。君誠力足為此。君茍欲之。吾尚敢辭。佛憨曰。諾。謹謝君。抑僕與姑娘。此時僅係友朋之分耳。竊不自揣。欲共姑娘訂兄妹之交。則為情。較親。為助較易。姑娘亦能俯允乎。梅黛嶺暈紅上頰。俯首視地。脈脈不能作一語。佛憨朗聲謂曰。君果能允我請乎。交好若吾儕。君事即吾事。即不為兄妹行者。僕亦斷無膜視之理。顧吾有偏衷。一若非此不足以表吾敬愛之忱。蓋吾門祚衰微。一門以內。絕少期功。君茍。能如約者。則此後連枝幸托。春永棠棣。沒齒銘惠矣。梅黛嶺默然久之。乃畢首謂佛憨。曰吾允子矣。佛憨因急就親梅黛嶺之手以示親愛。且曰。既為兄妹。情均骨肉。君此時意欲胡為者。其詳告我。梅黛內嶺曰。是必不可。告君而丐君之憐。吾之所不為也。告君而君能若飄風過耳。不竭力為吾經營。又君之所必不肯出也。然則兩釋羈愁。各行其是誠不如不告便。佛憨曰。妹之欲冒險伺彼仇人之間隙也。巾幗鬚眉。良足欽佩。顧雙身入險。能不寒心。僕意欲妹長與寒蕾夫人同居。馀事有兄在妹可勿慮。　　梅黛嶺素性耿介。恥受人憐。其對於雅麗芙佛憨等。雖渴欲引為臂助。然萬不肯令他人形諸齒頰。今覩佛憨言。意頗不悅。急答曰。是何言。妹之伺吾仇人也。如登山然。一簣之甗。安有半途坐廢之理。實告君。吾母之死也。慘酷已甚。吾必為之復仇。至吾應得之產。近方握於彼垂死老人之手。吾亦豈能坐視為其所奪。母仇復矣。吾產得矣。吾更將伴雪楷羅等穢惡行為一一摘發。埒根貧我深尤所痛嫉。他日者。吾能立於通衢大道之旁。觀埒根之鋃鐺入獄。吾願足矣。 
國外新聞 
[火山探險之奇聞] 　　○初十日東京電云美國宇林大學校長勞桀斯君在日本間淺火山乘坐輕椅用滑車下降至十丈之深安然而出此種奇績實從來所未有 
[德國海軍大操事宜] 　　○初十日倫敦電云德國秘密海軍大操其演戰之地不出波爾的海以處有德報數種謂德國此舉蓋欲免為英國好事者借端倡北海大操之說耳 
[英國組織綿紗公會] 　　○初十日倫敦電云英國孟晢斯脫舉行棉業大會各會員代表與會者約三四百萬之衆當時議決組織公會嗣後棉紗市價均由公會隨時商訂同業中人不得貶價出售違者重罰此舉僅與美國紡織業者有關云 
[東方交通會成立] 　　○初十日鈕約電云日本東方交通會已在此間設立會所歡迎者頗衆並聞東京商界中人無不樂助此會成立云 
[美海軍少將辭辭職] 　　○初十日鈕約電云美國海軍少將史潑萊君將於西九月三號解綬歸田 
[汽船撞沉續誌] 　　○初十日倫敦云電芝脫維特哇電稱哥倫布號汽船為德公司郵船撞沉後今查溺斃者約在八十人被救者多係水手兩船互撞之時船客均在熟睡比及驚覺大起紛亂五分鐘後該船即沉於巨海之中 
[英皇定期回國] 　　○初十日柏靈電云英皇定期西九月四號由奧回國 
[飛船家賽駛續聞] 　　○十一日倫敦電云飛越英倫海峽之英𠎀勃� 
萊洛脫君在萊姆斯飛船賽塲角勝美國飛船家寇的斯君勃君於八分四秒五分之二鐘內飛駛十基洛米逹之遙每點鐘之速率可有四十六英里 
[英國殖民地海軍事宜] 　　○十一日倫敦電云英國殖民地設立海軍處誶案業已發布準將愛斯瑪爾脫及哈里番克斯海軍署移至坎拿在將來其他各殖民地亦可照例移動云 
 
 
 

Page 27

 
 
   
 
 

Page 28

 
 
   
 
