# 1927 - 96 - 4919434

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
本埠要電 
[寗慶祝會之請願與通電]  
　　八項請願五種通電 
　　南京寗各界十八日在公共體育塲舉行慶祝國民政府建都南京并國民黨恢復黨權大會到者約十餘萬人主席董光孚紀録羅曉樓·蕭學文·黄方城·高鐡郎等演講有蔣總司令·吳稚暉·蔡元培·胡漢民·李石曾·蔣作賓·陳銘樞·甘乃光等當蔣總司令演說時萬衆齊呼蔣總司令萬歲國民政府遷寗萬歲打倒共産黨一致通過請求方案如下（一）請求國民政府秉總理意旨建都南京（二）請中央政治會議嚴厲取締跨黨分子（三）請中央政治會議訓令各級黨部從事清黨運動（四）請國民政府從速廢除不平等條約（五）請國民政府設立中央銀行總行於南京（六）請求改組省黨部（七）請求從速組織江蘇省政府（八）中央政治會議審查武漢非法議决案通電方案（一）擁護南京中央執行委員會全體會議（二）請汪主席譚主席到南京行使職權（三）擁護汪主席蔣總司令之恢復國民黨權（四）請全國民衆一致申討賣國叛黨賊子（五）請全國民衆一致打倒謀害三民主義的欺騙無産階級的擾亂北伐後方的共産黨散會後全體出發游行（十八日下午八鐘） 
　　南京商民協會等團體請願中央總銀行移寗甚力如目前困難亦須速設分行或兌換處（十九日下午六鐘） 
[粤省政府更動廳長]  
　　軍事敎育司法民政四廳 
　　香港廣東特别委員會十六日通電武漢黨部爲共黨把持即日宣佈脫離關係舉李濟琛等五人組特别委員會負粤黨政府全責靜候寗會議解决乞同志就職權所在迅將中國共黨肅清（十八日） 
　　香港李濟琛辭軍事廳長薦徐景棠繼任經特别委員會通過即函徐接事陳樹人函省政府請另推省政府常務主席許崇清辭敎育廳長（十九日下午九鐘） 
　　香港司法廳長徐權伯離粤由陳融繼任曾養甫十六日就政治部主任職陳樹人辭民政廳長及省執委職（十八日下午九鐘） 
　　香港李蟠被任國庫主任與中行長黄隆生十六日同就職（十八日午九鐘） 
　　香港陳樹人堅辭民政廳逐鹿者甚多 
　　香港廣州政治分會停開數日因案牘堆積定十九日開會（十九日下午九鐘） 
[廣州清黨運動之尾聲]  
　　派艦監視黄埔軍校 
　　共黨要人將交公判 
　　香港被捕共黨拘留南關及大明星戲院共人百餘人首要者轉押公安局將交軍警督察處審判關係非深者將釋放情節重大者將交人民裁判現首要者均加製鐐錢大鈞令未審判前一律不准保釋（十九日下午九鐘） 
　　香港十七日軍警繼續搜索共黨機關捕百餘人（十九日下午九鐘） 
　　香港廣州仍有人派反動傳單公安局飭警嚴拿嚴禁結社及演講（十九日下午九鐘） 
　　香港黄埔軍校被當局派艦監視勒令共派自首否則嚴懲（十九日下午九鐘） 
　　香港錢大鈞佈告保護農工團體 
　　香港特别委員會定二十三日招待農工商學界（十八日下午九鐘） 
　　香港特委會派會養甫陳孚木等改組省農民協會曾等請政府飭各縣切實保護農民（十八日下午九鐘） 
　　香港郵務工會通告工友照常服務 
　　香港省黨部十六日令各縣市黨部舉報共黨查辦（十八日下午九鐘） 
　　香港特委會派員接收及改組海外部駐粤辦事處（十八日下午九鐘） 
　　香港特委員因各屬農會乃共黨組織議决一律改組（十九日下午九鐘） 
　　香港民衆運動會十九日宴各界報告十五日事件經過（十九日下午九鐘） 
　　香港特别委員會派陳孚木鄧澤如張難先審判李承翼通告人民舉發罪狀 
　　香港傳陳樹人被扣留不確（十九日） 
　　香港李承翼押公安局待遇尙佳 
　　香港沙面十六日解嚴外人多回東山 
　　香港繳黄沙粤路械時有共黨一部沿鐡路退清遠錢大鈞派兵追擊被捕共黨每人每日給麵餅二三枚充飢工代表會有改組消息（十八日下午九鐘） 
　　香港宣傳委員會十八日召記者開宣傳會議（十八日下午九鐘） 
　　香港十八日宣傳委員會召集記者議决宣傳會稿盡登改組工會及罷工不准登（十九日下午九鐘） 
[汕頭停止水陸交通]  
　　共黨首要先逃 
　　香港汕頭被捕共黨李春濤等三十四人均非首要首要楊石魂等聞風先逃當局恐其鼓動各處農人入汕騷擾故停止水陸交通形勢嚴重傳海陸豐有農團圖起事（十九日下午九鐘） 
　　香港汕總工會罷工委員會·輪渡工會等二十七家被封由廣東總工會派員改組（十九日下午九鐘） 
[黨軍兵艦砲擊浦口]  
　　津浦綫戰事緩和　 
　　鎭揚間未聞砲聲 
　　南京今日午後此間特放兵輪一艘至江心向浦口魯軍開放數砲旋即開回下關江邊停泊（十九日下午三鐘） 
　　南京津浦戰事消息隔膜今日似較前兩日略緩和（十九日下午三鐘） 
　　南京滬寗路員因避免流彈計現掘壕溝一道備用（十九日下午三鐘） 
　　南京今日午後又有直魯軍俘虜四千分兩批運滬（十九日下午五鐘） 
　　鎭江今日江南北未有砲擊至晚軍事當局宣佈特别戒嚴自鎭江迄龍潭禁阻交通（十九日下午七鐘） 
[奉軍初佔臨頴]  
　　奉天奉軍十七日午佔領臨頴靳軍退向偃城漯河等處靳軍師長劉培緒馬德鳳及下級軍官等被俘已押解到鄭（十九） 
　　北京奉軍占臨頴靳軍向堰城附近集中奉軍正努力謀南進（十九日下午二鐘） 
[黨案發生後之近畿]  
　　北京警廳呈政府請授此次破獲黨案得力人員等軍職（十八日下午十鐘） 
　　北京警廳令各區署檢查各書肆如有寄售共産等類書籍一律送呈核辦 
　　北京警廳自今日起檢查各會館居住人員（十八日下午八鐘） 
 
 

Page 5

 
 
時評 
[分合之道（冷）]  
　　自民國以來所演而進者不過分合之道而已分合之道愈演而愈切於實際故自外視之或分或合紛擾依然如昨而實則所以分合之故與前已大不相同矣 
　　始之合也求民國之速成立也民國成立之後知志趣不同雖成立於民國無益於是不得不分旣分之後强者肆意妄行弱者無從措手故强者爭奪而復分弱者聯絡以强合其時或分或合最爲繁複而弱者乃得於强者平衡弱者之所以聯合者惟其主義主義雖有不同而以聯合之故相近者遂得相合然以相合而與强抗强者復以相爭而日分致强弱易其地位而後之强者究以主義不同之故遂又不得不分故始之合也是無主義之合也繼之分也是有主義與無主義之分也今之合而分也是有主義而不同之分也分合過去之歷史如是而已故曰愈演進而愈趨於實際也 
本館要電二 
[漢外部復五國通牒之詳報]  
　　準備與各國磋議根本問題 
　　漢口外部分别答覆英美日法意關於南京事件通牒辭意大致相同謂國民政府對友邦領署在中國領土内受有侵損無論肇事者是否爲北方軍隊或地方流氓義當賠償而個人所受損失則除爲英美軍艦砲攻或爲北軍及挑撥者所致外亦允於合理及必要範圍内賠償各國所提懲罰與道歉二項乃臆斷革命軍爲有罪國民政府對此點早於三月三十一日初次宣言予以反證故主張此問題當待現在國民政府所派調查委員會或中外合組調查委員會調查明白後再定辦法但答覆英通牒内聲明屠殺友邦人民及砲攻友邦城池爲公法通例所嚴禁故國民政府主張將來國際調查委員會不獨調查南京事件而上海五卅慘案沙面慘案萬縣慘案亦當一并調查答復法通牒内亦本此旨主張一并調查法國參加沙面慘殺事實答復美通牒内主張調查美國軍艦砲攻南京事實至各國所提擔保國民政府早一再宣言保護外人生命財産爲固定政策故不獨將命軍事當局出書面擔保且必注意有效辦法實行使外人生命財産有切實保護但國民政府以爲保護外人最佳保證莫如袪除中外一切糾紛根本原因即廢除不平等條約是也不平條約一日不取消外人生命財産危險必繼續存在因是國民政府代表準備與各國代表根據平等互惠原則以磋議解决各種之根本問題（十六日下午三鐘） 
[中日舊約繼續有效]  
　　修約期間將延長三月 
　　北京中日修約期間將延長三月舊約亦繼續有效三月大體已定（十九日下午二鐘） 
　　北京中日舊約二十日滿期今午中日會議商延期辦法因顧本人未列席遂無結果約定星期五再會議决定（十八日下午八鐘） 
　　北京今中日會議日代表以舊約屆滿要求在新約未成立前舊約繼續有效以至新約告成爲止我方尙未完全應允星期五會議時當可决定（十八日下午八鐘） 
[津英界案改就地交涉]  
　　外都撤回專員刁作謙等 
　　北京津英界問題决定交當地談判後外部外委刁作謙等即回京安國軍所委胡世澤等三人則留津與津交涉員莊景珂等協同辦理（十八日下午十鐘） 
　　北京顧因某項外交事件略牢騷十七日赴西山十八日下午爲某要人派員勸回並勸明日（十九）務開閣議但截至五點院方尙未發出閣議通知明日能開成與否須看今夜决定（十八日下午八鐘） 
　　北京津英租界問題將改由就地交涉外部所派專員將撤回（十八日下午十鐘） 
[俄代使等昨晨出京]  
　　北京政府與安國軍總部對俄代表二次所請護照及惠車事十八日尙在考議中 
 
 

Page 6

 
 
故俄代使等一行改今晨出京（十九日） 
　　哈爾濱連日外報載有京電安國軍電哈當局準備接收東鐡等語探非事實現俄僑方面亦尙鎭靜（十七日下午三鐘） 
[魯省將審訊鮑羅廷妻]  
　　北京濟省署擬組特别法庭審鮑妻及俄郵差等現派外交處長冒景偉來京謁奉張請示並徵外團意見（十八日下午十鐘） 
[旅津日僑請抗議長安丸事]  
　　天津日僑十七日酉刻在日公園開居留民大會對搜查長安丸事議决請京津使領提嚴重抗議（十八日下午五鐘） 
[津國民黨黨員被槍斃]  
　　天津今春警廳曾在英租界義慶里國民黨部捕十五人曾經各界營救可以不死近受俄使館黨案及李景林圖謀不軌之影響軍事當局訓令着即治罪王琦十七午由京到津申刻赴戒嚴司令部軍法課觀審定死刑十八日未刻綁赴南市槍斃（十八日下午五鐘） 
[北京政聞]  
　　北京馬福祥見奉張後已恢復自由 
　　北京張景惠偕靳雲鵬定今夜來京 
　　北京大連各團體宴段張繼王承斌等作陪（十八日下午十鐘） 
　　北京日電傳日政府决以菊池中將繼坂西爲中政府顧問但按事實推薦顧問須經中政府同意不能由日方單獨决定所傳似嫌過早（十九日下午二鐘） 
[厦門臺灣分行停業]  
　　厦門厦台灣分行十八夜接總行電自十九日起停業今日已遵電宣布停業原因聞爲該行對鈴木商店債權達七百萬鈴木十七日倒影響該行總督府令停業整理厦日領令台灣籍民提財産目録存案（十九日下午七鐘） 
[厦門台人組救護部]  
　　厦門台灣公會組臨時救護部發宣言謂長江排外空氣險惡爲未雨綢繆設此自衛並定規則十條（十九日下午七鐘） 
　　厦門日艦一艘今移泊海後灘前（十九日下午七鐘） 
　　厦門粤訊厦交涉員派林實許卓然十八日赴福州（十九日下午七鐘） 
[本館專電]  
　　北京京郵局對京由滬轉之國内外包裹一律停收（十八日下午八鐘） 
　　哈爾濱吉黑郵局布告滬地不靖運輸困難凡寄滬或由滬轉寄郵件暫停收寄 
（十七日下午三鐘） 
　　哈爾濱吉黑江防軍艦六艘準十八日開往松花江下游各要塞防守（十七日下午三鐘） 
　　哈爾濱特路兩警處各編手槍保安隊百人巡邏本埠各街隘（十七日下午三鐘） 
各社電訊 
[五公使對陳友仁將再發牒文]  
　　要求切實答復第一牒 
　　路透社十八日倫敦電路透社探悉與寗案有關之北京五國公使現有同意已各向本國政府報告對於陳友仁覆牒之意見彼等認覆文爲甚不滿意以其未答覆五國牒文中所指各點且意在拖延又欲離間列强也大約五國將再牒致陳友仁或聯合發出公牒亦未可知目的在使陳氏切實答覆第一牒之各點預料第二次牒文措詞將較嚴厲或將限期答覆 
　　路透社十九日東京電中國國民政府覆日本之文大意與已見報紙之他國所接覆文相同不過措詞較友好耳覆日牒文希望日本不久即將辦理修約問題俾拔除中日衝突之根 
　　路透社十八日倫敦電每日電開社論抨擊陳友仁之覆牒謂北京諸公使皆以爲今有續發更嚴厲牒文之必要大約將限期使各國滿意同時各國政府已命揚子江海軍司令準備拒絶要求時所擬實行之懲戒計畫該報又稱英國之欲得必要賠償似已無疑如可與列强合作則與合作不能則單獨行動 
[安格聯評論華事]  
　　路透社十七日倫敦電安格聯由北京抵此路透訪員曾往謁之安謂中國各界人民咸抱取消外人特别地位之願望此種輿情不能漠視當加承認惟近來之消息表明華人大多數覺悟前此由俄國指揮進行之政策足以害國現切望目下之運動可以告成一眞正穏固政府蓋目下之内戰爲害匪小也有識之華人皆深知此中國非俟有負責任之當軸而列强可與談判者則商業難望興盛云 
[收回津英界交涉之别報]  
　　東方社十八日北京電收回天津英界交涉英國方而以與安國軍已有諒解爲口實堅持僅允變更表面的租界管理之形式不以外交部員爲相手方故外交部近將此項折衝委諸安國軍當局由地方當局之手解决之聞决將外部代表刁作謙召回云 
[蘇俄代辦昨晨出京]  
　　其他館員同行 
　　路透社十九日北京電俄代使與俄使署其他外交人員今晨出京 
　　東方社十九日北京電勞農代理大使齊哀爾尼克一等書記官皮奈爾·薩阿魯夫·華文參事官·衣外諾夫·及其他重要館員與彼等家族等於今晨八時半離京回國中外人方面無一人至站相送者僅由來倍待夫夫婦等與留京之館員致悲壯之送别辭遂凄然出發 
[中日舊約展期]  
　　路透社十九日北京電昨開中日商約之第十五次會議仍討論最惠國條文舊約明日滿期故議定展長三個月 
　　東方社十八日北京電本日之第十五次中日會議首先討論繼續上次之最惠國待遇協定稅率期間問題雙方意見已接近但尙未至起草條文之時改訂條約之期限明日（十九日）終了議决延長三個月繼續會議其間若中國方面不宣告現行條約之失効則認爲依然有効上者雙方已有諒解一兩日中顧維鈞當有覺書交付芳澤公使下次會議定爲二十二日 
[吳佩孚仍駐鞏縣]  
　　路透社十九日北京電上海所傳吳佩孚現統帶河南聯軍之說全非事實吳未與聞豫省戰事奉軍入豫吳深不懌但對於靳雲鶚之抵抗亦不贊成吳現駐鞏縣紅槍會未有加入軍隊進攻漢口之氣象紅槍會對於任何軍隊始終反對不論其爲北軍或南軍或豫軍也奉軍與靳軍仍有小戰奉軍南抵駐馬店尙未前進 
[津民黨昨被槍决]  
　　路透社十九日天津電去年十一月在英租界被英捕拘交中國當道之國民黨十四人昨由安國軍與直隸軍事當道諭令處决彼等向軍事法庭供認在英租界組織國民黨宣傳機關 
[台灣銀行奉令照常開門]  
　　路透社十九日東京電台灣銀行董事討論終夜卒撤銷昨日之决議仍令台灣銀行之總行及在台灣之支行開門辦事 
　　路透社十九日大阪電台灣最近消息台灣銀行接總督命令照常開門提現者紛來但該銀行現盡力應付 
[日本田中大將組新内閣]  
　　閣員已確定外相芳澤未到田中兼代 
　　預料新政府將召集國會特别會議 
　　電通社十九日東京電新内閣閣員如左確定明日田中總裁參内即日舉行親任式内閣總理大臣兼外務大臣田中義一内務大臣鈴木喜三郎大藏大臣高橋是清農林大臣望月圭介商工大臣山本梯二郎陸軍大臣津野一輔海軍大臣岡田啓介司法大臣原嘉道遞信大臣中橋德五郎鐡道大臣小川平吉文部大臣三土忠造内閣書記長官鳩山一郎法制局長官松本烝治警視總監官田光雄外務大臣確定芳决謙吉歸朝前田中首相兼攝 
　　東方社十九日東京電本朝十一時政友會總裁田中男爵拜奉大命 
　　路透社十九日東京電新政府黨之政友會在下院僅有一百六十席而憲政會與政友本黨則共有二百五十席如新政府未能引本黨爲已助則將感受重大困難但本黨現未必就範也是以衆料新政府不久即將召集國會之特别會議討論應付現有的經濟窘狀之方法此後國會即須解决依照新選舉法舉行大選舉而此新選舉法頒佈後之第一選舉當爲人特别注意也 
　　路透社十九日東京電政友會領袖田中將軍被召入宫東京證券市場聞此消息人心趨堅股價約高起八元 
　　路透社十九日大阪電今日各市場皆形活動蓋信任軍人首相能迅速措施裕如也 
　　東方社十九日東京電憲政會經昨日緊急議員會議决發表長文之内閣總辭職宣言書略謂我黨内閣成立以來斷行財政行政之整理緊縮解决諸般困難問題剷除積年禍根經濟界根本的建設漸有眉目但多年之放漫政策之大震災餘孽尙未凈盡故處置之道務當極爲愼重也云云并述不得不提出臺銀救濟緊急勅令業之理由此後復對於樞府之態度云樞府實爲蔑視幾多之前例且藉憲法上之理由擅行干涉政府之施設方針樞府旣阻止政府遂行其政策則政府不得任輔弼之重責參與國家之密勿然而我黨當專心一志發揮第一黨之權威照憲本聯盟之基礎以期有所貢獻於危急之政局也云 
　　電通社十九日東京電田中於十一時二十分由赤坂離宫退出後即奉大命着手組閣 
　　電通社十九日東京電政友會向主憲政常道論關於後繼内閣組織當涉及内外展及經綸在不背政黨内閣之名之範圍内將起用後藤子·犬養毅·井上準之助等政界有力人材鞏固内閣基礎現已依此方針向某方面聯絡 
　　電通社十九日東京電東京日日新聞云雖政友會内閣恐亦無法東京朝日新聞云宜擯斥樞密院及元老西園寺應於昭和新政之機會辭去元老時事新報云財界不可藉他力應自己結束報知新聞云安定財界是新内閣第一之使命國民新聞云與其改造臺灣銀行不若創立新銀行 
　　電通社十九日東京電政友會總裁田中義一於十時五十分拜組閣大命先是宫中以電話召田中田中即赴亦坂行宫謁見日皇拜命組閣 
　　電通社十九日東京電若御首相昨夜由官邸搬出當其出大門之際似有無量感慨其夫人亦同上汽車後頻以手中掩面 
　　電通社十九日東京電新内閣視任式或於明日下午舉行惟閣員之銓衡頗具相當困難目下已經確定者外相芳澤謙吉内相鈴木喜三郎藏相中橋德五郎文相三土忠造陸相津野一輔海相加藤寬治其他農相望月圭介鐡相秦豐助遞相小笠原長幹法相濱田國松商相山本悌二郎内閣書記官長鳩山一郎法制局長官前田米藏警視總監山岡萬之助等又山本條太郎因本人希望將任滿鐡社長 
[利物浦棉棧失愼]  
　　路透社十八日倫敦電利物浦棉棧今日失愼燬棉花二萬包 
[編纂美洲國際公法會議]  
　　路透社十六日智利京城電美國及中美南美各國之代表三十人在此參與編纂美洲國際公法之公法學家大會議事程序有修訂國際公法·私人民法·組織汎美聯合會·宣布國際法權·美洲共和國對外人所負之責任原則·維持和平計畫·解决美洲國際間爭端各節 
[公電]  
　　重慶來電各報館鈞鑒川省兵連禍結十有六年瀘縣地當衝要無一次幸免於難大軍一至供應繁苛籌墊軍糈不下四五百萬預徵糧稅已逾二十餘年慘聽哀鴻痛遭猛虎窮民無告苟且偷生惟冀革命成功或有撥雲見天之日不意吾瀘駐軍號稱革命其暴歛横征有不敢言而又不得不言者查瀘縣各項稅捐名目繁多統計全年收入最低額在一百二十萬元以上即以上年比較歲入之欵提供李陳袁三混成旅而有餘量入爲出儘可支持去冬陳蘭亭袁品文兩旅長聲言革命率兵入城該軍乘時大肆搶刼受害如夏源泰洪順金舖等一百三十餘家控籲無地次日始見安民布告陳蘭亭爲革命軍第四路司令袁品文爲第五路司令當就職時即迫令人民等籌墊革命軍費銀一萬元瀘人以爲該部認眞革命與民更始不妨忍痛須臾冀想將來幸福殊未及旬日而陳袁兩司令復責令地方籌欵十萬元歴時不過一月墊欵尙未收清又在商會籌墊銀一萬元體仁堂提撥銀七千元地方稅收支所提撥銀四千元旣於敎育局截留肉稅更於公益捐加收鹽稅而劉總指揮伯丞來瀘組織指揮部復嚴令城鄕籌欵二十一萬元以十日爲一期限三期繳楚揚言此欵用途係作三個月欠餉由此推論則全年十二月當迫瀘入籌墊八十四萬元如有緊急要需勢當格外勒取嗣經民衆反對始改爲預徵二十一二兩年糧稅復以最短期間限民楚納不意所謂革命軍不愛錢者暴歛横征至於此極吾人非不知納稅爲人民義務然當依法征收不當任意妄取今瀘人脂膏已竭而駐軍慾壑無厭忍痛不能敢出宣言此後吾瀘不論駐何軍隊只認一年納稅一次凡有預征籌借誓死不承如駐軍不諒必欲肆其淫威吾瀘數百萬民衆惟有聯合自衛與此搜括暴歛之新軍閥决鬥莫謂弱小民衆爲可侮也近聞本縣情形危險萬狀鄕間運米入城半途每爲兵所截奪鄕人由是裹足而城無倉蓄絕食堪虞駐軍不顧民生惟日以催科爲事萬一激成民變影嚮大局貽禍匪輕本會同人避居渝地流離瑣尾心惄如焚不得不告我邦人求爲公道之援助務懇我國民政府中央黨部總司令四川各軍長官省黨部軫念民瘼速令瀘縣駐軍停止預征借墊另調他防俾瀘縣數百萬劫後遺黎得延殘喘不勝大幸迫切陳詞無任屏營待命之至四川瀘縣旅渝同鄕會叩支　 
　　南京來電申報新聞報民國日報轉各同志均鑒向爲吳佩孚之走狗光昇倪氏餘孽之周松甫受叛黨份子鄧演達徐謙高語罕等之命令在皖假冒國民黨名義設立僞省黨部日以排除忠寳同志爲工作陰很囂頑久爲眞正黨員所痛疾近又僞造全省代表大會亂頒標語淆惑聽聞測其用心無非欲阻撓北伐大計傾覆本黨之基礎以遂其搗亂陰謀而行其投機故智喪心病狂於斯爲甚此而不討黨亡何待本日在寗同志爲清黨問題開會討論不期而集者千餘人全塲一致主張聲討必不容光昇等少數叛徒假名搗亂並决以最嚴切手段肅清跨黨份子必須由具有革命歴史之三民主義信徒掌握黨政以救黨國惟光昇等言僞而辯行僻而堅鑒别不清之同志早已受其催眠絶其根株必須揭其而具所望在皖同志即日推翻該僞黨部掃盪叛徒務使跨黨妖孽不再現於青天白日之下鋤奸護黨非異人任急起幸忽觀望同人在寗誓爲後盾特電奉達諸維明鑒杜墨林吳文龍李因張拱辰寗少清葛寸山唐敬甫張仲掖紀樹先孫旨美汪少周王椶之凌銳汪楚西韓坤陳天裁李海平金維繫陳葆元張海洲李漢民鄭簡青楊叔青胡嘯宇張仲箎孫天聖張子仁吳夢天武漢陳亞東陸車五孟康程國鈞李鵬舉劉新甫等一千三百三十人同叩巧 
　　南京來電各報館公鑒頃漳中央監察委員會青電痛陳武漢聯席會議十一點悖謬無任忻悅惟武漢國民政府近爲二三跨黨分子把持措施悖謬挾國民政府命令以陰謀共産主義之　張青電十一點已屬令人痛心而其議决案有設置中央軍委會及廢除民國十五年七月所頒布之總司令條例削小總司令職權集軍權於二三跨黨分子把持之中央使總司令不能統一指揮北伐機能大受影響尤屬駭人聽聞揆其用心無非以國民革命軍總司令蔣同志爲眞正三民主義信徒不能供此輩跨黨分子之利用且此輩暄賓奪主假我國民黨之名義而實行不切國情之共産工作我信仰三民主義之武裝同志尤難受其驅遣因挾國民政府命令一面變更總司令條例削小其職權以壓迫蔣同志一面設中央軍委會集軍權於二三跨黨分子之手以驅遣武裝同志陰謀陰很莫此爲甚國民革命軍總司令條例頒布而後不半年收湘鄂而克贛閩浙皖蘇軍事工作之勝利無與比倫現在奉魯軍閥勢仍猖獗河淮民衆倒懸未解必統一總司令職權俾得努力北伐早日完成國民革命之工作乃忽有中央軍委會之設立與總司令條例之變更其别有肺腸可知當此千鈞一髮凡我國民黨黨員受此輩跨黨分子之擾亂壓迫目擊黨國危在旦夕此時不再努力奮鬭整飭黨紀必貽噬臍之悔除請願蔣總司令不接受國民政府此次命令仍依照民國十五年七月所頒布總司令條例繼續北伐以竟全功外特警告全國同志共同奮鬭依照先總理五權憲法之精神將此項命令一致否决黨國存亡在此一舉吾黨同志盍興乎來伏希公鑒江寗律師公會南京市敎育協會同叩 
　　南京來電各報館勛鑒四月眞日奉總司令蔣正字第一五六號任命狀開任命楊永清爲國民革命軍第四十軍第二師師長此狀等因奉此永清遵於本月篠日在南京行營敬謹就職竊永清改革性成韜鈴學淺求役廿載未展寸長因緣際會資序屢遷忝買名義艱險備至祗以革命未成未敢歸賦田里何意彚征有吉更令超參師干私自惟度實不堪任惟有勉竭駑駘申討軍實深仰總理在天之靈力求民衆合作之氣奉令益懍無達友軍冀匡不逮以抒素志面奏膚功謹電佈誠佇候明敎楊永清叩篠　　 
　　寗波來電上海各報館轉張主任靜江先生鈞鑒吾浙更革以來諸端待理務乞先生來浙就職擘盡一切以慰三千餘萬民衆熱烈歡迎之誠臨電無任翺企之至鄞縣地方法院孫原·湯啓·馮吉蓀·高愷·沈祖勳·陳朝讚等敬叩銑 
　　延平來電各報館均鑒蔣總司令爲先總理最忠實之信徒爲三民主義之實行者爲國民黨最勢力之同志爲國民革命之偉大領袖其過去歷史昭昭在人耳目則反對蔣總司令者即是反對國民革命乃近有不逞之徒希圖傾覆中國國民黨以爲不推翻蔣總司令不爲功故出其卑污惡劣無廉恥無人格之伎倆喪心病狂誣衊我蔣總司令加之以種種罪名此種舉動非反革命而何敝會同人素抱犧牲奮鬥努力革命之决心對於肆意詆毁我蔣總司令之反革命派敝會當與之作决死戰不殺盡此醜態將不干休謹此電佈延平黄埔同學會分會叩魚 
　　美國企城來電申報轉蔣總司令鑒請澈底肅清反動派誓爲後盾美國企城國民黨巧 
國内要聞 
[奉方對豫南又主急進]  
　　十二日京訊奉軍對豫戰事前以津浦線吃緊本有聯絡蘇皖魯軍鞏固隴海防務之計畫故張學良由鄭回京後奉方幹部對軍事全盤迭有會議豫南暫擬進至郾城爲止專力謀東路之聯合此原爲應付當時之局勢起見又以江北軍事與徐蚌息息相關奉方對孫傳芳軍防務亦極爲注重故曾派王占元赴清江向孫接洽一切關於餉械等允充分接濟囑孫軍即行布置反攻現江北黨軍退至鎭江津浦線直魯軍亦向滁州進迫今後形勢已成夾江對峙之局蘇皖情形頓覺緩和故奉軍對豫南軍事復主張乘勝進攻以期早日解决豫局張學良昨在順王府向奉張請示後即决定當晚出京衛隊隨員下午皆赴站等候張氏本人因臨時有事躭擱至今晨五時餘始到站專車遂於五時五十分離京出發張到鄭後擬即令飭前方各軍會合進展至前方情况聞豫東趙恩臻部業由扶溝進至大康正向郾城發動十七軍沿京漢綫南下已逼近駐馬店俟十一軍到後即分路夾擊豫東防務留于珍駐開封佈置豫皖邊境之陳州鹿邑等處均有重兵駐防除第十軍一部已經開動外萬福麟之第八軍亦將開至豫邊協同佈置 
[最近入關之東三省軍隊]  
　　塡防京奉京漢沿線 
　　奉天消息奉吉黑三省軍署日前接張作霖自京來電因在直豫之奉軍均大舉南下軍事孔急爲增厚後方兵力起見令東三省撥派豫備軍五師迅速入關以備調遣三省軍事當局奉令後即調撥各軍隊積極整備一切軍務預備開拔乃日前又接京電謂入豫各路奉軍均得勝利靳雲鶚大敗南竄現正分路進迫惟關内京奉京漢津浦隴海各路所遺之防務關係重要令即由東三省預備隊塡防以鞏固後方張作相吳俊陞因此均已回任籌備軍務除日前有黑龍江騎兵一旅步兵一團過奉西上外日昨又有吉林第十師之騎兵一營砲兵一營第十旅與第二十六旅步兵各一營蒞奉稍爲休息即改乘京奉火車入關去矣至於奉天奉令抽撥之軍隊連日聯袂開拔入關者則爲駐紥大圍場第八師騎兵之一團駐在北大營之砲兵獨立團與在省城内六十四團步兵第一營此外尙有在西豐之騎兵第十三旅並六十四團步兵二三兩營刻亦正在整備不日亦即開拔入關據聞奉軍係赴京漢鐡路沿線塡防吉林軍隊則派赴山海關至天津間京奉路布防 
[日使談俄館案]  
　　電通社十一日北京消息日使芳澤本日向日記者團談話如次「五國對寗案通牒之内容定於本晚發表此將對全世界同時發表其内容五國皆同惟關於交涉及其他各點則在未發表前未便奉告至報紙上雖載有陳友仁向駐漢日總領事要求謂日本若不加入英美之最後通牒則决中止排日運動之說然予尙未接到報告且縱令日本加入該項通牒亦决不信南方政府即將採取報復手段蓋凡屬獨立國家若受寗案等類空前之恥辱則必對是採取糾正手段乃屬當然措置故確信南方政府决不至因此有所報復也又關於蘇俄大使退京事雖未直接聞及度屬事實而其起因似在日前之搜查蘇俄使署事件惟該國代理大使及館員之退京歸國實足示中俄兩國間之關係已趨重大此事誠屬罕見故吾儕對其經過情形如何頗爲注視至蘇俄對華抗議之内容則尙未閱悉然蘇俄大使既已聲明退京則在蘇俄方面之要求未滿足前外交機關當不恢復故其形勢確屬異常重大使團對蘇俄抗議中表示不惜對華宣戰一事尙未加以何等考慮或須俟至得聞本問題之確訊時再講求適當之措置也外傳使團對此當負何等責任之說實屬錯誤蓋使團（即七國公使）對安國軍之請求在主義上僅許其通過東交民巷搜查私有財産而不及國家之代表機關因一任首席公使主持一切至外傳將因本問題引起華方提議收回使館警察權之說則使團方面尙未聞及且縱令提議及之而其事旣屬變更一九○一年最終議定書之舉亦自未便輕予承認也」 
 
 

Page 7

 
 
　　敎育消息 
要聞 
[中國文藝家謝壽康在歐之榮譽]  
　　比京特約通信云國民軍聲勢日盛歐人動色相告各報連篇累牘而載之若俄國大革命時景况而比京王家戲院適初演謝壽康君所編之李碎玉一劇遐邇爭傳洛陽紙貴久感消沉之我國文藝界至此亦在歐大放異彩記者因不憚道遠由日内瓦來不如捨觀之歸而録其大要以告國人謝君字次彭贛州人民國元年來歐入北京自由大學攻政治經濟民國三年赴倫敦避暑適歐戰爆發因轉學法京法政專校經濟科及瑞土羅山大學社會科民國十二年仍回比京以著「法國戰時國債及其財政」一文得經濟學士謝君性愛文學於戲劇尤有研究留歐十四年未嘗一回國其潛心學術不自滿如此謝君斯劇草於德京去歲以稿本示比國哲學家奚賴奚君極贊賞之轉以示比國學院萬齊甫爲介紹於王家劇院該院取材嚴謹聲譽冠全國一見即復書允爲排演旋列入十一月劇目中曾載比京夜報無何中比廢約交涉起遂無期延期但該院以此作異乎凡俗不欲擱置今歲起特中製國衣飾開始練習先後凡十四次導演者爲遵樂覬而徐悲鴻夫人又内幕之演導者也原劇係法文分爲五幕謝壽康君肖像 
此劇於三月十七日正式開演座無虚席萬齊甫君登憂致開幕辭謂吾人藉此劇可窺知中國新舊思想衝突之一斑使歐人能洞悉中國情形而無隠如謝壽康先生之洞悉吾歐情形則世界已往之事必有極大之變遷云云劇終全場鼓掌亘六次不絶直至謝君親出道謝而後已二十四日復演一次其盛况較前日有過無不及此劇公演後各報均有極美滿之評論夜報謂此劇有二特性一爲中國實性之描寫若我人所身親目擊一爲中國新舊思想之衝突本年所演各劇以此爲最令人流連最近新聞謂潔劇情節極簡潔而使人感動應於夜間演之獨立報謂此劇以簡此之方法寫出天眞爛漫之情可見中國人心中之反射比京星報謂中國人用歐人方法作劇如此哀艶動人國民報謂此劇極有趣味可見中國新舊思想之不相容二十世紀報謂此劇用歐西之方式寫中國之思想足以表現中國之新精神與法國文豪范愛氏「戰鬥」所以描寫日本人者同其美妙人民報謂此劇可見中國軍閥横暴之情形然情節及詞句全有詩意（戈公振） 
[東省特區敎育實施辦法（滄海）]  
　　哈爾濱通信張煥相對於東省特區敎育近來整頓不遺餘力上月二十七八兩日復召集特區内中小學校校長百餘人在長官公署會議當經議决本年敎育實施辦法多項兹録之如後第一項（一）敎授事項（甲）敎科書及課程標準應如何規定（一）敎科書之統一方法（小學課本選用中華書局商務印書館出版者中學將來另組圖書審查會規定）（二）補充敎材方法（由圖書審查會指定補充敎材各校選授）（三）中小學所設各科應有統一標準（中學每週授課時數平均三十四小時小學第一年計二十六小時第二學年計二十七時第三四學年計三十二小時第五六學年計三十六小時）（乙）敎學上應注意事項（一）小學校應注意讀寫算均齊進步（二）高小應文言語體并重（三）中學應注意文言文及應用文（四）科學敎授應注重實騐及觀察（五）中小各校應注意同年級學生程度均圖發展（插班生嚴格取録）（應實行升降級之規定曠課超過每學期三分一者應留級（六）中學校應注意提高程度（録取新生宜嚴實行月考實行補充敎材指定參考書）（七）中學應有早操小學應有朝會（丙）關於圖書儀器敎具等應行設備事項（一）各校應酌視情形設圖書館凡由圖書審查會指定之書均應隨時添購關於圖書預算不得移作他用（二）各校當酌購理化儀器博物標本以利敎授（三）各校已購圖書儀器校具等品應由事務員保存造册爲案其有損壞者應隨時修理有新購者應於學期之終具報（四）各校體育用具種類標凖由敎局規定通知購備以便開運動會時得收劃一之效（二）訓育及管理事項（甲）中小各學校應有統一的訓育標準（乙）應製定各種規程（凡校章學則均宜製定備案）（凡請假曠課·敎室·寢室食堂及圖書儀器盥洗各室并會議接見等事均應製定規則一致遵守各校規則由敎局頒發（丙）各校訓練均應提倡中國道德以杜邪說之侵入并注意整齊嚴肅之精神（丁）各校訓練均應注意養成勤儉耐勞安分務本之習慣（戊）各校除校友會外不准多立會社致荒學業（己）各校應注意整潔衞生（各校每週大掃除并常施消毒劑）（各校學生均宜穿着制服中學實行穿着制服小學亦應製備各校制服應取布製以示節儉（三）考績事項（甲）各校應購各項册簿圖表以資統計考核必要之表簿規定如下格式由敎局規定（一）敎室課程表學校日誌通知書（二）敎室日誌（三）敎室點名册（四）學業成績簿（五）操行成績册（六）學生請假簿（七）敎員請假簿（八）學籍簿（九）入學願書（十）轉學證明書各校學生轉學應互相通知（十一）寢室點到簿（十二）學生懲獎考核簿（乙）各校應將學生年齡成績籍貫各作統計表除學校留存外并送呈敎局一份格式由敎局規定（丙）下學期内舉行聯合運動會（丁）各校同年級學生應於本學期内舉行會考章程由敎局另擬（戍）各校應將學生各科成績逐月送局以便定期公開展覽（己）各校學生學年學期及畢業考試成績最優者應定獎勵辦法（一）免費（二）操衣（三）書籍物品第二項考核事項（一）各校學校劃一題一問題路立中學校擬成每年十五元私立中學擬定每年至多三十元私立小學校擬定每年至多十五元（二）沿綫已設各校校址是否適宜（三）各校特殊情形及待决事項云 
[湖南大學之結束辦法]  
　　長沙通訊湖南大學已遵照新政綱實行取消該校長雷鑄寰已去職赴漢現在該校商法兩科學生由長沙乘車赴鄂轉入武昌中山大學肄業工理科學生則另辦工科大學由敎廳聘請李達·魏璧·劉天鐸·楊卓新·趙師梅·李毓堯·凌炳·鄧壽荃爲湖南工科大學行政委員組織委員會主持辦理所有敎職員工丁等薪資一律結至三月底止敎育廳長董維鍵并將實行收束辦法函知湖南大學查照矣函云逕啓者案查貴大學收束在即所有收束辦法由敝廳議决數點如下（一）辦公廳留秘書庶務會計事務員各一人工人三人書記三人辦理收束（二）商科留事務員一人兼管圖書儀器工人三人法科留事務員一人兼管圖書儀器工人三人（三）商法兩科儀器交工科大學接收（四）商法兩科校具交省立第一初中學校（五）造具以前經手欵項决算（六）敎職員薪金及工人工資共欠若干應造具概算書送廳咨財政廳核發以上收束辦法相應函達貴大學請煩查照辦理爲荷云 
[浙江黨務人員養成所派員接管]  
　　國民革命軍東路軍總指揮部駐杭辦事處昨訓令浙江黨務人員養成所全體職敎員云爲令遵事照得本黨軍事發展黨政反形落後揆厥原因實由本黨下級幹部基本黨員不敷分配之故克復各地爰有黨政訓練班及黨務人員養成所之設立期於最短期間就就一般人員爲黨效力意至善也乃浙江省黨部設立之黨務人員養成所主任唐公憲係著名反動份子因圖謀不軌畏罪潛逃以致該所主持乏人學生徬徨歧途俱屬有志革命青年若任其抛荒學業實爲黨國之損失相應派委本處宣傳科科長劉冠世前往接管該校主持一切指導訓練事宜仰該辦事人等一律遵照辦理切切此令 
[松江中小學一律開課]  
　　松江中學校係五校合組而成已於十五日開學因學費增減問題稍有障碍刻已解决於十八日正式上課又公立第二小學校已經開學旋因發生迎舊拒新校長問題致起風潮現亦平息定十八日上課又公立第一女子小學校校長易人校舍被蘇閩奉魯等北軍先後佔居校具盡毁一時難以開學延至十八日始得開學日上課惟學生名册爲兵焚燬未能一律通知祇得多貼招子任學生隨時入校報名 
本埠 
[各區敎育協會開會紀]  
　　第三區十七日下午二時第三區敎育協會舉行第一次代表大會出席者支部代表二十四人執委四人推陸菊初主席張詠春楊放紀録主席宣讀遺囑靜默三分鐘執委朱連三報告籌備黨化敎育訓練班及會務經過情形繼討論各支部提案議决（一）發行月刋由執委會擬定辦法俟下屆代表大會通過進行（二）組織改良敎職員待遇特别委員會由本日出席各支部推代表一人爲委員（三）組織黨化敎育實施研究會擬定組織大綱後請訓練班講師指導一切（四）各支部擬定黨化敎育講題交訓練班特委會接洽末通過護黨救國宣言 
　　第四區上海縣第四區敎育協會於四月十七日下午一時在龍華小學開成立會出席會員三十二人開會情形如下（一）推舉吳肖芹陳聘伊朱愛人爲主席團（二）向總理遺像及黨國旗行最敬禮（三）恭讀遺囑（四）靜默三分鐘（五）籌備員報告籌備經過情形（六）通過會章（七）選舉朱愛人張四維陳梅庭馬義文梅鴻荃爲執行委員潘蒼水朱家棟張少岩爲候補執行委員（八）推定陳聘伊朱愛人錢選青三代表爲上海縣敎育協會籌備員（九）暫定漕河涇鄕立第一小學校爲執行委員辦事處並定於下星期日下午一時舉行第一次執行委員會 
　　第七區上海市第七區敎育協會於昨日下午在比德學校開第一次執行委員會計到何志翔·錢如南·俞慕古·薛伯華·毛元良·顧鶴鳴·湯潔如等七人推定俞慕古主席錢如南紀録議决（一）本月二十二日下午召集各支部調查委員討論進行事項（二）向本埠各機關立案（三）發表護黨救國宣言（四）即日起徵收會費（五）分股（甲）文書股何志翔（乙）交際股薛伯華（丙）經濟股毛元良（丁）庶務股俞慕古·陶劍寒（六）執行委員會規定每月一日舉行（七）會址暫假比德學校 
[上寳平敎育之幹敎聯席會議]  
　　上寳平民敎育促進會雖受時局影響而事業仍進行不懈詳情曾誌前報本學期所辦平校四所業已開學多日近又添辦一所合共五校成績俱佳昨日該會又在博物院路二十號五樓開幹事敎員聯席會議到者郁瘦梅·馬崇淦·傅若愚·顧靜一·錢申之·徐士文·華端岑·郁瘦竹·蔣文達等九人傅若愚主席先由各校代表報告近狀略謂各校俱已一律開課千字課第一册將完學生人數每校平均三十人近受戒嚴影響授課時間已提早辦理云云次討論進行辦法議决事件如下（一）各校尙未造册報告者日内務須趕速辦理以完手續（二）本期開學較遲各校現須整備延長署期以補足四月之數（三）各校學生如有不足者限一星期内補充滿額過期不得另招末後主席報告日内會中將派幹事至各校視察藉資比較改進又各校需用之書籍公費等准由幹事視察時親自送到不誤云 
[上海縣敎育局之宣言]  
　　上海縣敎育局昨發宣言文云敎育爲社會重要事業學校乃製造人才場所執敎鞭者宜有一種正確之主張光明之態度庶足以資表率而宏造就乃近聞有種跨黨份子屬雜其間利用青年昌言共産致莘莘學子無所適從戕賊人心莫此爲甚自今以往敎育界當一致團結從事清黨庶害羣之馬旣去純粹之三民主義得以實現敎育前途實利賴之謹布區區維希公鑒 
[中法工專學潮由政治部辦理]  
　　中法工專學生爲驅逐前校長曾呈請政治部陳主任主持業由陳主任兩電蔣總司令請示辦法已誌前報兹悉陳主任業奉到蔣總司令元電内有中法工專學生反對校長朱炎事交由上海政治委員會辦理之語政治部得電後即分函政治委員會曁該校學生會查照矣該校學生會現已着手備文准於日内派代表向政治委員會請求迅予辦理 
[尙賢堂圖書館開放]  
　　霞飛路尙賢堂原有宗敎藏書樓已多歷年所自去年秋另闢圖書館將歷朝中國帝王名人肖像懸置樓中以副尙賢之意並收羅大種中西書籍供人瀏覽現已佈置妥當於本月十六日開放館設尙賢堂南向三層樓中西人士毋須門券可以逕行參觀又尙賢堂之華品陳列所亦自去年李佳白總理返京駐堂辦事從事擴張廣收物品陳列所中近亦籌備就緒同日開放云云 
[持志寳山縣師兩校學生會成立]  
　　持志大學江灣路持志大學學生會業已正式成立於十八日下午一時在該校大禮堂舉行全體大會通過會章並票選執行委員十五人候補委員五人執行委員互選結果常務李祖祺文書徐溪英交際林魯庶務吕世鼐會計劉文采糾察馬汝昌組織顧婒出版劉承惠講演張炳康調查張夢旦體育倪光祖衛生姚澈工人葉綿長農民汪永堅商人劉煥文 
　　寳山縣師寳山縣立師範學校自改組委員制後煥然一新學生會亦已正式成立昨日下午四時開第一次執行委員會選舉各部主任及幹事到男女委員陳增善·黄紹宗·凌靜·董婉仙·王琦等十二人縣黨部青年部譚翼鵬出席監選指導選舉結果總務部主任王浩英·朱學典學藝部主任范月英·徐馥棣宣傳主任凌靜·朱增福各股幹事産生法一票選一由執行委員會聘請已選出者總務部文書股陳增善交際股董婉仙會計股宋紫玉學藝部圖書股夏寳英演講股王瑜遊藝股顧惠民宣傳部出版股黄紹宗通俗敎育股王聖祥平民敎育股宋朝范·陳鴻霽該會開設之男女平民學校已於昨夜開課往求學者頗踴躍云 
[上大丁卯級同學會成立]  
　　十八日江灣上海大學丁卯級同學會召集全體大會到者九十餘人當推舉李春鍏方超驥楊國輔丁顯金耀光李聖恩汪濤等七人組織執行委員會從事編輯該級特刋内有廣告欄由方超驥君擔任接洽並擬在校内建築鐘樓一座擇日開歡樂大會攝影聚餐以示紀念云 
[育材學生會改組]  
　　上海育材中學學生會遵照政治部制度依附學聯會定章于昨日下午二時召集大會改組並請上海特别市黨部青年部幹事高蔭祖東路軍前敵總指揮部政治部宣傳科代表廖維漢黨代表張雋之及革命軍汪乃武等宣講組織法然後選舉執行委員五人及各股職員三十餘人散會已五時矣 
[中國公學已上課]  
　　中國公學已於四月十五日開學現於十八日正式上課所有正預科一二三年級無論人數多少均一律開班敎授舊有者如劉南陔·金軺章·涂九衢等均已續聘其新聘者有東南大學經濟系主任陳清華代理商科主任蔡鼎成律師擔任法學醫學博士宋杏邨擔任生物及校醫法國北省工藝院工程師陳揚傑擔任理化理學士茅靄庭擔任數學并聞該校自暑假後擬將學費减輕云 
[蘆濱小學校實行改組]  
　　閘北天通庵路蘆濱小學校爲革新内部起見特於昨日開臨時校務會議議决學校行政改用委員制分部負責現分事務敎務訓育三部所有各部施行細則正在草訂 
體育 
[中國足球隊滬選手昨日赴港]  
　　樂華所組赴澳比賽之中國足球隊滬選手陳鎭和·戴麟經·周賢言等已於昨日乘輪赴港（李惠堂已先期赴港）抵港後再齊集全隊選手出發赴澳云 
[昨晚中華籃球會比賽紀]  
　　青年會以四十對三十勝申報 
　　全黑與青夜......青夜棄權 
　　青年會與申報隊昨晚六時在中華籃球房行奪標比賽雙方雖久未獻其身手仍多矯健活潑一如注昔開球後申報隊陳啓東首先罰進一球得一分後青年會談達驊王文華二人相繼投入數球競爭乃漸見劇烈上半時畢青年會以二十四對十四佔優下半時起青年會連勝四球聲勢頗盛申報乃奮勇攻打亦連勝三球嗣後球勢接近各不相讓青年會之談達驊伍繩武與申報隊之歐炳光陳啓東等在在有精彩之表演結果爲四十與三十之比青年會勝以比賽全局言快而清爽頗有可觀裁判員張國勛二隊成績表附后 
　　青年會隊 
　　姓名　　職位　　擲中　　罰中　　犯規　　分數 
談達驊　　右鋒　　六球　　○球　　○次　　十二分 
吳志超　　左鋒　　七球　　○球　　二次　　十四分 
王文華　　中鋒　　四球　　一球　　一次　　九分 
錢一勤　　中鋒　　一球　　○球　　○次　　二分 
伍繩武　　右衛　　一球　　○球　　○次　　二分 
董守强　　左衛　　○球　　一球　　三次　　一分 
　　　　總結　　十九球　　二球　　六次　　四十分 
　　申報隊 
王復旦　　右鋒　　四球　　一球　　一次　　九分 
歐炳光　　左鋒　　八球　　○球　　一次　　十六分 
陳啓東　　中鋒　　○球　　一球　　○次　　一分 
何家鎏　　左衛　　二球　　○球　　一次　　四分 
馬德泰　　右衛　　○球　　○球　　一次　　○分 
　　　　總結　　十四球　　二球　　四次　　三十分 
　　昨晚五時起原尙有乙組青年會夜校與全黑之比賽因青夜朱到放棄權利故未舉行查青夜已棄權兩次照章取消比賽資格云 
[籃球會今日之兩組比賽]  
　　（一）華東與南方（乙組）......五時起賽 
　　（二）樂華與滬江（甲組）......六時起賽 
　　以上第二組樂華與滬江之甲組比賽球會當局深望雙方均能出席以全始終如一之精神 
　　乙組秩序之更動乙組同濟隊因下午五時半後無淞吳火車故該隊除星期六日兩天外不克出席因此該隊有兩次比賽勢必更改日期與時間且因此而有牽動他組時間者特誌如後希各隊注意（以下爲改正之時間） 
今日　　　　星期三　　華東與南方　　下午五時 
二十四日　　星期日　　南方與同濟　　上午十時 
二十四日　　星期日　　華東與同濟　　下午四時 
　　來函敬啓者學生等日前爲接管吳縣境内省立中等學校委員會接收江蘇省立女子蠶業學校一事深恐校長易人影響吾蘇蠶業前途關係甚鉅特發公電宣言向各界呼籲現接管委員採集各方公論業經一致議决仍推鄭先生繼任校長已於昨日正式備函敦請復經學生會委員及敎職員代表一再懇勸已允暫爲維持刻下校務照常進行一切均如原狀誠恐各界未明眞相特請貴館將此函登入敎育消息欄内俾便週知無任公感此請申報館編輯部台鑒江蘇省立女子蠶業學校學生會謹啓 
 
 

Page 8

 
 
   
 
 

Page 9

 
 
國内要聞二 
[續紀北京搜查俄館事件]  
　　事先之接洽證據之一部抗議之内容 
　　十二日京訊四月六日安國軍總部派軍警搜查東交巷俄使館界一案爲外交界破天荒之大事件種種情形迭載本報惟過去與現在之眞相猶多未披露兹從各方面調查頗有所得述之如次 
　　蘇俄使館内有民黨中人居住本爲公開的秘密近月中外各方常得民黨在京計畫活動之報告安國軍幹部久有干涉俄使館之議曾派人與使團接洽使團以兹事體大宜由外交部出當交涉之衝然外交部迭經内部會商終無斷然處置之布置月底月初京津謠言益熾安國軍方面乃决直接負責向使團要求謂前方正在作戰而總司令部所在地已有爲敵人奇襲之危險非加處置治安難保此時曾由辛丑條約國各使開一會議議决在相當條件下許中國軍警入東交民巷其執行辦法則一任領袖公使之裁决此事極秘密公使本人而外間有武官知之此外則無一人與聞迨月之六日午前十時二十分始由警廳以遠東銀行東省鐡路辦事處前庚欵委員會會址藏有擾亂治安分子中國軍警須來搜查爲理由提出公文請領袖公使簽字簽字已畢乃即實行搜查至軍警之佈置係在五日夜間分别知會所以於白晝執行者因恐俄館藏有軍火一經搜捕難保不抵抗衝突黑夜之間慮生誤會别釀事故也 
　　至此案善後辦法計分兩種其對外則俄國已有通牒抗議聲言撤退俄使館愚詢之安國軍負責人員則稱已有電令駐俄鄭延禧代辦不必答復聽其自然其對内則被捕諸人之處置據負責者聲稱終須依法辦理因此案爲中外注目之事不得不按律法辦云云於此更有一大問題即被搜各處現仍爲中國軍警所看守使團曾一再請其撤退安國軍方面則謂各該處所係蘇俄産業軍警撤退以後未便交他國代管則勢必仍還之蘇俄而蘇俄若更以之爲政治軍事活動根據果誰能爲之擔保因此之故要求趁勢收回東交民巷警察權俾中國易於監查此事外人綦爲重視大致一時不易解决又據安國軍負責之者對人聲稱此時東交民巷之警權實際上已在安國軍之手東欲逮捕界内華人儘可辦到不過凡不爲軍事活動者若係安分居住亦决不因從前政治關係而妄爲干涉云云據聞六日搜查之際軍警入門先着手分門把守而未亟亟捕人以致有人縱火燒燬重要證據甚多迄今俄使館内尙常見屋内冒火光可知至今猶在焚毁文件也然即已經搜得之文卷内容已大可觀兹設法抄得一電係去年即一九二五年五月十八日莫斯科政治偵探局密探長温什留賀特致北京蘇俄軍事委員會渥濟寗者内容如下「中央對於擴充偵探機關之計畫已經核准特派密探長一員密探三員奉天方面之密探長派蘇霍盧果夫充任已命令駐上海哈爾濱奉天各探員將所有報告底稿送交北京北京方面再以非偵探報告性質之手續彚送莫斯科革命軍委員會會長及密探總局局長」據奉方人言電内蘇霍盧果夫即駐奉之領事兹既發現係密探長則將驅逐出境矣此外證據文件聞現正在分别檢閱譯印將用中西文字宣布兹僅覓得文卷一部分目録附誌如次以供讀者先覽一卷組織在哈爾濱蒙古及滿洲之蒙古馬隊恊助馮玉祥及蘇俄供給該項馬隊之計劃事一卷蘇俄政府在國民軍第一軍代表之報告及加拉罕與馮玉祥代表林某會議録事一卷廣東蘇俄軍事政治委員團與駐北京蘇聯大使館聯絡及報告事項事一卷河南開封蘇俄軍事密探團致駐京蘇聯大使館關於調查河南軍事之報告一卷蘇聯總政治部大華密探團與總部往來通信事項事一卷駐北京蘇聯大使館武隨員與蘇聯陸軍部及該武隨員所屬駐華各屬調查員往來報告及密電事一卷蘇俄軍事密探長謝福森報告事一卷蘇俄駐華軍事密探團關於奉軍之調查報告事一卷蘇俄駐開封軍事密探團報告國民第一軍情形事一卷蘇俄軍事密探長克羅烏傑報告事一卷蘇俄駐河南開封軍事密探團報告事一卷國民第一二三軍及廣東軍隊與蘇俄軍事指揮人員及加拉罕往來通信及聯絡情形事一卷蘇俄軍事密探團報告事一卷蘇聯武隨員與蘇聯駐中國各處軍事密探團往來文件事一卷馮玉祥軍隊中赤軍古什臣部往來秘密文件及報告事一卷國民第二軍及河南農民情形蘇俄軍事密探團報告事一卷蘇俄軍事密探團關於中國軍事政治之秘密報告事一卷李大釗等致蘇聯大使館函件事一卷國民軍與蘇俄聯絡情形事一卷國民黨事項事 
　　又四月十日代理蘇俄外交委員長李特維諾夫向中國駐俄代辦鄭延禧提出通牒内容大致如下「關於中國武裝軍警侵入蘇俄大使館武官室及館員住所一案兹請以下記意見傳達於北京内閣除本月六日蘇俄駐北京代辦公使齊爾聶克就本案搜索逮捕各情向外交部提出抗議外按照現在所可獲得之消息不特各該地方如抗議所云曾被搜查且使館人員亦有一部被捕不能不服從於强力究竟被捕人員係何名氏現尙無法指實因武裝軍警不許任何人進入武官室及館員住所所在之院落以致迄今被捕人之名氏未據報告武裝軍警事實上猶在占領各該處所中也北京當道之侵入行爲實爲國際法基本原則上空前未有之破壞依照鄭代辦最初聲明謂係軍隊所爲並非警察所搜查但兹據八日北京外交部公文足以證明其與事實不符照鄭代辦所述蘇俄外交委員長以爲尙可忍許且以爲北京内閣意志之法律上執行者不應有如齊爾聶克照會抗議各節行動乃事實上證明鄭代辦所稱軍隊之侵入係由北京軍警在北京政府指揮下之所爲而此等行爲完全爲從兩國發生公式關係以來空前未有之舉如果北京政府以爲彼所攻擊者一若彼照會内所稱在蘇俄大使館直接支配下之處所則彼於未通知以前實無權執行此等行爲况軍警侵入以後不但不許任何人進入出事場所即蘇俄大使館代表甚至代辦本人亦被拒絕此等行爲除非解爲北京政府之意以爲是項舉動宜於不經公式人員到場即予執行則直無可解說也如果北京内閣得有報告謂在俄國大使館直轄地域有中國國民主持反對政府之活動則中國内閣儘可且亦應當先行通知俄大使館乃據來照所稱則貴政府似以爲向北京外交團接洽得使團領袖荷蘭公使歐登科之同意即可以破壞使館陸軍武官之治外法權侵犯使館人員軍警之合作使團代表之參加正可暴露此項違反國際公法行爲之動機且益證明此種侵犯行爲所侵犯者究爲何方利益也蘇俄政府對上述行爲嚴重抗議提出下列基本之要求請予實行（一）中國軍警應從蘇俄大使館武官室館員住所商務委員公所立即撤退（二）所有被捕之大使館員及商務處人員立即一律釋放（三）在武官室所得文件應立即一律發還（四）所有財産即物品用具書籍等被取去者應立即一律發還於原主蘇俄政府爲表示抗議起見於上述要求未得滿意以前召還代辦以下大使館全體人員惟留領事館人員辦事蘇俄政府惟以上述最低要求爲限决不致使北京政府失其體面之地位任何帝國主義之政府若其代表者受同樣之待遇則必以壓迫相報蘇俄政府固亦擁有施行壓迫手段之强制力但蘇俄政府敢宣言絕對避免採此途徑也蘇俄政府明白了解有不負責任之外國帝國主義者挑撥俄國開戰亦完全了解北京内閣係受外國帝國主義者之利用蘇俄政府之政策係以包含中國在内之一全世界民衆利益爲出發點爲答復北京挑戰行動計蘇俄政府敢宣言决不受任何方面之挑撥且無論如何亦當盡力防衞兩國國民之和平蘇俄政府深信本此和平之忱當可得各國國民友愛之同情而中俄國民其尤甚也」 
[津當局注意李景林行動]  
　　天津通信李景林自去年被迫避津後即在日租界銷聲匿跡顧其部下重要分子無日不思李氏再起惜無機會致其計畫屢成泡影最近李姪書鳳秘密招募便衣隊爲某種企圖冀恢復舊日勢力詎事機不密被督察處密探先後拘獲十一名皆係排連長不重要之分子據供稱李有盒子砲勃郎林共一萬支步槍三百支有便衣兵兩萬人分八個機關辦事惟機關地點則堅不吐露經處長厲大森判處死刑第因案情重大罪狀之措辭甚難當即電請某報記者代爲擬稿並請在報上揭穿李之陰謀某君謂本人祇能編輯新聞不諳文牘媿難捉刀至於此事關係甚大事實上雖不若供辭之甚大約三五千人總有如在報上揭穿急則生變反與治安有礙不如秘密設法剷除厲頗以爲然但此項消息業已外洩李景林方面亦有戒備矣又本月十日上午六時督署前金鋼橋上查獲身懷炸彈之刺客一名距褚玉璞送母到津時僅兩句鐘耳據外間推測此刺客或圖不利於褚玉璞軍警當局現對此案非常注意日來租界之便衣偵探觸目皆是蓋皆訪察秘密機關之地點也（四月十二日） 
[天津徵收物品特捐之風潮]  
　　關係各商停止營業失業工人已有十餘萬 
　　十一日津訊直隸當局創辦所謂特種物品有户捐雖經各關係商人一再呼號而當事者總置之不理意在必行各商不得已日前遂一律停止營業以示反抗官商相持業已數日按此項新捐其所規定純屬日用物品故自各商罷賣後其影響於市面者殊不爲小如染商火柴公司石印局油漆作等之工人已有十數萬人現無工作居民用物亦頗感困難前日各租界之紙商亦加入内地紙行取一致態度聲明不售紙張雖預定之貨亦不能售賣因此之故致報界亦大受影響日租界浪花街某報社前日因無處購紙停刋一日省當局若不速即設法恐惹起地方恐慌也 
　　特種物品用户捐事務處處長程世安近鑒於各商停業反對進行困難遂聯絡商會董張品題擬於前日赴商會與各商接洽而各商以爲無接洽之必要具函拒絕商會接函後即電告程處長擋駕矣兹將各商致商會函録下「頃奉貴會通知於本日下午一鐘到會同特品捐處長接洽原應遵照辦理但思商等之所欲言者即收回成命之一言所惶悚待命者亦收回成命之一言而已此外則非商等所敢知亦非所敢聞况此事關繫全省其具體辦法須由全省解决之非一縣商民所敢主張以此似無接洽之必要相應具函奉復敬懇鑒察」 
[時局變動中之晉閻兩要令]  
　　太原宣布戒嚴令軍隊信服三民主義 
　　太原自月前中山逝世二週紀念會中國共兩派以撕破旗幟問題竟起互相械鬥後當局對於維持地方治安一事即曾隨時嚴密防範日來各項工會紛紛成立因之罷工之舉相繼而乘且以閻氏徵收地畝捐事各界亦多私相集議有將聯合市民羣請免徵之說閻氏特於八九兩日先後發表兩令一爲宣布戒嚴一爲改法徵捐亦防患於未然計也兩令原文如下（一）「查近有暴亂之徒結夥携械强迫良民擾亂市面甚至到兵工廠被服廠等處鼓惑滋擾希圖破壞以致中外人民不安紛紛遷居實屬擾亂治安嗣後如再有此種行爲着軍警長官嚴行捕拿倘敢抵抗即按照戒嚴法開槍轟擊以保公安除太原市自本（八日）日起宣布戒嚴外各縣如有宣佈戒嚴之必要時由該知事呈請核准行之」（二）「迭據多數縣知事及實察員函電呈稱徵收畝捐手續異常困難各縣雖有地畝總數而各村分數殊難稽考不實行調查則狡黠者必多隠匿而忠實者或至吃虧若認眞調查則手續繁難度非半年所能竣事且辦理少有不愼殊恐易涉紛擾况按等分徵不易核定爭執殊多請予變更按畝抽捐辦法以便推行而昭公允等情本兼省長察核所述尙係實情應即准如所請取銷按畝抽捐辦法惟債務關係省信亟待償還更未便使一方或一項人民因久欠不償致受偏枯應照核定數目由各縣知事會同地方紳耆按照地方情形另籌便利公允辦法以資抵補除分行外合亟行仰該廳道縣即便轉知所屬遵照辦理」按閻氏之徵此項畝捐係爲償還去年晋北戰時積欠原擬每畝一律徵收一角八分嗣又改爲水地二角二分平地一角八分山地一角六分荒地一角四分應徵總額約在七八百萬元之譜又聞閻氏日前訓令各軍隊信服三民主義内容略云「先總理之三民主義可以調解人羣之不平鞏固人羣之幸福保障人羣之公道增高人羣之價值余早信之服之特因晋省治安關係不便介紹於全軍今則時機已至願我全體軍人信之服之並望本犧牲之精神與障礙三民主義者竭力奮鬥以盡我們救國救民之軍人天職」 
[鎭江軍事要訊]  
　　連日黨軍渡江者甚多對揚州將改取攻勢 
　　楚有聯鯨兩軍艦昨開駛來鎭停泊江中今日午後楚有艦與江北都天廟砲台開砲互擊都天廟砲台被擊燬多處楚有軍艦亦被砲穿一洞並傷四人已抬送弘仁醫院醫治 
　　象山砲台砲閂前被孫軍旅長段承澤携往江北現經黨軍在上海製造局配裝運鎭轉送該砲台江面防務愈加鞏固人心亦因之安定 
　　西鄉詐輸崗地方近到有土匪三百餘人勒令鄕民辦飯並横加需索經該處十三村鄕民聚衆與匪械鬥斃匪四人 
　　南鄕仁讓鄕近亦發現土匪勢甚猖獗有三四村被匪佔據聞該匪等曾在溧陽界内架來肉票三十餘人前日溧陽方面曾籌集現欵一萬五千元向之贖票因欵未足額尙被扣留婦女四人連日駐鎭軍隊在各處兜獲土匪二百餘人今將押解至寗聽候發落 
　　鎭江上海商業儲蓄銀行出納股主任張象賢因挪用行欵一萬二千餘元經該行查悉將張拘送公安局押追其出納股主任遺缺由營業股主任崔子健兼充 
[常州等十五郵局總罷工]  
　　十七日下午有復工消息 
　　常州郵局全體員役因要求與一等局同樣待遇未蒙南京管理局核准十一日起一律罷工至今已閱一週而丹陽金壇珥陵寳堰孟河吕城奔牛戚墅堰溧陽宜興和橋丁山張渚横林等十五郵局亦相繼罷工其所提條件（一）爲津貼費須與一等局同樣待遇並須自本年一月一日補起（二）實行工作八小時（三）員役不得兼辦職務（四）按期加薪不得延緩（五）郵差苦力每星期日輪流休息一天（六）將來復工不得借端調遣或開除員役須經本工會通過縣署以郵務重要十六日特派實業科科長莊中希前往調解當即召集郵局長童允文·職工代表姜諫民等磋商復工辦法商定所要求之津貼自四月十六日起至二十九日止兩星期中由巢縣長與章局長向總局要求補發一二三四月份津貼如能達到目的則已否則四月三十日即須由章局長自動完全補發並由巢縣長負責在此時期内局長以下均不能調離原局其餘條件亦由巢縣長代轉總局備案據今（十七）日消息各員役已能諒解下午或可復工云 
[寗波快信]  
　　十六晨本埠鎭海方面突聞砲聲十餘響居民大爲驚慌昨據鎭海消息係敵艦渤海艦隊海圻帶同武裝商船擊襲海口經砲臺開砲擊退 
　　二十六軍在甬招兵日昨由台州方面招得四十八名寗海方面招得三十一名由委員朱奎帶領搭車赴杭 
　　寗台温防守司令部昨出佈告凡各工會農會及糾察隊等所有槍械均須繳交司令部人民自衛槍械須呈報領照 
　　寗屬各縣及各機關奉政務委員會通令各地外僑均須切實保護外交問題當有中央辦理 
　　本埠江北昨晚戒嚴加緊九時後行人均須受檢查 
　　公安局奉省令通緝江北一分署署員華翀昨已就押 
　　本埠各業店員工會奉市黨部通告均改組商民同盟會 
　　前寗波市政府委員忻壹昨日被市部黨員拘獲暫押公安局候查核辦 
　　房客總聯合會昨已改組同盟會推胡洪民等十三人爲執行委員 
[杭州快信]  
　　革命軍獨立第十五師余憲文部第二團二營全體官佐士兵約六百餘人昨夜十二時由滬抵杭 
　　東路軍第二十二師部監視隊曁六十四團監護隊昨下午三時由杭站專車開滬聞須轉赴南京 
　　錢業店員工會前日下午在錢業會館開會經公安局據報派隊制止不服拘捕七人昨晨錢業同行召集緊急會議决將拘去店員請求保釋已奉照准 
　　杭州肉店用十四兩秤水果店十二兩秤南貨店十五兩秤省黨部據人民報告即函政委會查核畫一權衡當令杭縣署公安局會銜布告在度量衡制未公布以前各商店進出一律暫用凖十六兩秤昨已出示限一星期内一律暫用凖十六兩秤以昭畫一 
　　東路軍總兵站交通處辦事處現設城站鐡路工會兵站總監部衛隊駐城站福建會館尙有士兵因房屋不敷暫於車上駐宿 
　　公安局昨出佈告准省黨部函聞有丁卯國民革命同志會名目開會散印刷品雖宗旨自云不背三民主義而在本黨統治下又在戒嚴期中另立名稱難保無其他作用應請一概禁止以遏糾紛等由合即嚴行禁止至籌備市民會大事宜已在幽冀會館設籌備處並由省黨部各政治部各界團體派員籌備希即加入 
　　市民大會十八日上午開籌備歡迎張靜江來浙主政會省黨部各軍政治部總商會公安局及各業團體均派代表列席張有二十日蒞杭訊 
　　杭州艮山拱宸南星閘口五站運輸同業聯合會十八日下午在福緣路本會開會提議向滬寗滬杭兩路孫局長催發通行證四張以便派員隨車稽查貨物並提議本會改換名稱爲分會隸屬杭縣商民協會 
　　浙江省黨部已由邵元冲等接收繼續進行十八日上午舉行總理紀念週並報告接收經過情形杭縣縣黨部及一二三四各區分部均派代表列席 
　　本屆氣候較寒杭嘉湖各縣蠶事延遲十餘日現正開始飼養下月望後方有新絲財委會委派絲繭委員聞已内定即可發表 
地方通信 
[松江]  
　　何嘉禄靈櫬回松國民革命軍新編第十六師師何嘉禄受傷身死於嘉興福音醫院等情迭誌前報兹悉何君靈櫬於十七日回松在大漲涇登岸執紼者數百人棺厝陳夏二公祠内以便擇日安葬 
　　區敎協會成立紀松江縣敎育區域由敎育協會籌備處規定全縣劃爲八區每區先行組設支部有三個支部成立者即成立區敎育協會即以支部撤銷有成立三個區恊會者即可組成正式縣敎育恊會現在第二區已經成立在案本月十七日爲第一區成立之期是日下午在圖書館開成立大會到四十六人由縣敎育恊會籌備處特派張守白指導成立行禮畢先由指導員報告次選舉區執行委員結果沈玉旋張守白仲太池宋紉韋陳貴三五人當選爲區執行委員朱久望王希船爲候補委員次訂區敎育恊 
 
 

Page 10

 
 
會章程當場議决由委員擬定草章由一區代表大會通過成立 
　　公共體育場之市民大會松江縣市民於十八日上午在公共體育塲開市民大會馮國安主席（一）推舉代表向縣請願懲辦共産份子議决公推盛競生張蔚丹朱滙生蔡仲瑜張恒如等爲代表向縣請願懲辦（一）推舉組織縣黨部委員案議决推舉鈕惕生陳念慈蔡炳章陳陶遺楊藴文吳治平楊了公蔣季康殷亞華陳季恂錢仲英張小通龔遇朔等十三人爲組織委員（一）電南京中央執監委員會蔣總司令周軍長呈明開會情形（一）回復各機關原狀公欵之被吞者請願押追案衆贊成松江縣黨部於是日實行改組並拘常務委員王濟才等押候懲辦 
[金山]  
　　北鄕歡迎焦知事四月十七日下午一時北鄕民衆代表假鄕公所開歡迎焦縣長大會計出席三十餘人先由主席董神駿君報告開會宗旨並致歡迎詞後即由焦縣長演說今後對於金山全縣施政之方針繼由周允昭趙伯賢董神駿等相繼演說末後提案二件面請縣長答復（一）北鄕土豪劣紳應如何懲辦（二）北鄕烟賭遍地而警所私用陋規應如何剷除當由縣長回答其大意說懲辦土豪劣紳其惡劣程度毫無標準故必當查有實據方可用法律手續解决至於烟賭陋規我接事以後即採用極嚴厲的手段來禁止倘此地警所查禁不力或仍用陋規則無論任何人等具名函告立即撤差嚴辦議畢盡歡而散 
[蘇州]  
　　日租界安謐如常蘇州繫門外日租界日商瑞豐·僑本·佐藤·等廠爲勞資問題日前曾發生工潮當時經公安局局長章君疇商得日警署同意特派保安隊馳往保護章氏復親自出城勸導並調查一切工潮幸即平復 
[常熟]  
　　移防軍隊過境本邑支塘鄉於十四日接得電崑山電告二師劉峙部軍隊來支消息由區黨部籌備招待是日午後三時第四團軍隊陸續抵鎭至午夜三時半方全數到鄕團本部駐於毓英小學校第一營駐於支塘小學校其餘分駐各寺院及沿鎭民房是日二師六團亦有一部分到支當夜宿鎭者四千餘人次日四團之第二第三兩營開赴横塘市東周市等處駐防現團本部曁第一營全營衛生隊通信隊等仍駐該鎭約有千餘人十六日第二師第五團全部軍隊由崑山來常於旁晚時到城當夜軍隊分駐城厢内外之寺院及各業公會次日午前十時全部開赴鹿苑鄕進駐常陰沙去後二師第六團全部復由崑山分僱船雙來常當日分駐五團之前駐各地開拔地點未詳現時本邑城廂内外所駐之先遣隊曁十二師及新駐之二師六團軍隊約達二千餘人 
[崑山]  
　　破獲盗船本邑正義鄕警察分所於昨日拿獲盜船三艘内有年約六十餘歲之老嫗及中年婦女各十名又幼童三名並獲贓物計大皮箱手提箱各一只滿置衣服箱上貼沈字紅紙一方並有大小包袱三個内有狐皮襪大衣褲襖鋼錫等百餘件銅元二百餘千業已解送縣署押候訊辦 
　　查辦臨時縣政府本邑縣長秋復係奉國民革命軍二十六軍第一師政治部委令代理於四月九日午刻到署視事十二日崑山縣黨部亦奉省黨部委任張師石張志澄朱秀章吳保豐胡叔異等五人爲崑山縣臨時縣政府委員各委員即於是日集合米業職工會農民恊會理髮工會成衣工會車夫工人等五六百人在縣公署大堂行就職典禮即令縣長秋復辦理交代惟秋縣長以本人係奉上官委任未便擅自交代婉詞拒絶一面電請二十六軍周軍長示遵辦理旋奉二十六軍第一師政治部電令謂現值前方軍事倥偬後方治安尤關重要該縣黨部膽敢擾亂後方殊屬可惡除呈報查辦外合行令仰該縣長關於地方行政切實負責不可疎懈云云故秋縣長刻已布告嚴密查辦矣 
　　二十一師到崑駐崑第一軍第二師奉令開赴常熟所遺崑地防務由第二十一師接防陳代師長奉令即於本月十七日下午四時督率所部官兵由蘇乘車抵崑司令部設圖書館 
[無錫]  
　　賴軍長兼任戒嚴司令官國民革命軍十四軍軍長賴世璜昨奉南京蔣總司令篠電委任兼無錫戒嚴司令官賴軍長奉電即於當日正式就職出示布告遵照淞滬戒嚴條例切實施行 
　　工界聯合總會成立無錫總工會已由賴軍長正式封閉當由市黨部黨員規劃組織工界聯合總會以匯龍菴爲會所業已發布宣言於昨日下午開大會選舉正副委員長到各業工友一百餘人推定王範我爲主席報告經過情形後即用記名連舉法選舉正副委員長結果馮琴泉蔡桐侯當選已由總會函請馮侯二君即日就職 
　　市黨部清黨會議紀無錫市黨部執行委員昨在第三師範大禮堂召集市黨部執行委員及各區部黨員大會到三百餘人軍政治部代表陳毓材列席指導衛質文主席開會情形如下（一）主席報告開會宗旨希望本黨團結内部依遵三民主義努力奮鬥（一）報告共産黨之陰謀希望實行清黨（一）政治部代表陳毓材報告政治部改組情形并提出清黨意見二種（一）凡已入共産黨之黨員一律令其出黨（二）每一區分部須留心黨員誰有共産嫌疑（一）主席提議清黨運動工作甚大須組織委員會負責辦理一致通過當推定衛質文施織孫等十六人爲清黨委員會委員並每區推舉二人爲監察（一）本日未到會之執行委員議决加以懲戒（一）議决改組各區分部須由市部派人出席組織（一）過持志提議市黨部執行委員補選問題市政局長辭職問題財政委員規避對付各項問題議决俟清黨手續完畢再議（一）過持志提議四鄕縣黨部各區分部假打倒土豪劣紳之名任意敲詐鄕民騷擾不堪應請設法議决請縣黨部設法取締以上各項議畢即高呼口號散會 
　　黨區分部被燬國民黨縣黨部第四區黨部第十四分部原設於萬安市潘葑鎭第十四初級小學校内前日夜間忽被人攔門縱火擬圖焚燬幸覺察尙早灌救始熄昨由該校校長唐寳鏡曁十四分部常務委員孫幹越來城分别報告縣政府縣敎育局請求澈究懲辦 
　　特務連開赴丹陽駐防駐錫國民革命第十四軍第二師五團團長歐陽珍前日奉賴軍長命令將第一營士兵開赴丹陽吕城等處駐防所有二三兩營則暫留錫地歐陽團長奉令後昨曾連長於下午三點半乘專車一列開赴丹陽駐防又該軍留杭工兵營昨日在南星橋乘車十二輛開拔來錫分駐城内老廟内等處並聞砲兵團亦須即日開拔來錫共維地方云 
[常州]  
　　縣署召集行政會議武邑集縣長十七日召集各市鄉行政會議開會到曹綱何少敏等數十人巢縣長請財政科長孫浩生代表主席先行禮畢次討論提議案（一）曹綱提議縣公署移設舊府署公安局遷入縣公署案（二）管品星提議第九工場房屋如何保管案公安局房屋保管案（三）須玉祺提議清查滯納罰金妥愼保管案（四）趙章提議取消平民工場擴充游民習藝所案（五）何錫立提議户籍委員已經停止各市鄕正等名義應否令知同時停止案（六）閔君豪提議收回舊陽湖縣署及舊文昌閣房屋案討論多時至五時許始散並聞縣公署遷移舊府署公安局遷入縣公署一案業已通過 
　　組織偵察隊實行巡邏武邑巢縣長奉十四軍二師補充團邱團長面諭以現值地方多故難保有不法暴徒乘機擾亂飭即組織偵探隊實行巡邏以安閭閻巢縣長已遴派隊士每日出發梭巡矣 
　　萬盛鐡廠發現槍聲武邑新西門外萬盛鐡廠十六日夜間忽聞槍聲數響廠内工人知有暴動即全體持器出外追趕見有形似湖北女人及工人數名奔走而去事後呈請公安局及團部密派便衣偵探四出查拿尙未緝獲 
[湖州]  
　　黨部工會同時被封吳興黨部工會早經成立自政局變化後李縣長於十五日在滬公畢返湖立下戒嚴令並於十六日上午會集水陸警察及商團解散總工會縣黨部亦同時被封一切器具盡爲搗毁黨部重要人物均已聞風先避故就逮之施澤民等均屬無辜詮即釋放惟有大批工頭先後就獲經商團總詢實釘鐐覊禁一面由李縣長曁三區水警常區長會銜佈告以安民衆 
[嘉善]  
　　各長警請求警所長免調警所長楊英於二月間任職以來對於地方尙能辦事前日召集各長警職員警佐籌議增加薪餉及開辦敎練所草則向縣署請求認可忽於十七日有新委嘉善警所長詹某之代表周邦甫來善接洽交替事件各長警深恐前頃加餉議案停頓特於是日下午開會議决對於新任警所長一致拒絕務請楊所長於實行加餉後再行交卸一面向縣長及臨時縣黨部請求緩調 
　　搜查縣黨部之經過臨時縣黨部執行委員袁世釗等被公民代表沈肅平等控訴於十七日晚八時由縣長令飭警所長選派武裝警士多人隨往花園衖臨時縣黨部内搜查當被公民等獲住袁世釗一名要求警所長送縣查究蜂擁至縣署經田縣長善言勸導始各散去 
[嘉興]  
　　水上公安局長蒞禾浙江水上公安局局長錢如一此次出發巡視各屬水上公安事宜並檢閱水警以便從事改編錢局長於十七日下午專輪到禾下榻區署次日午前錢局長即在區署召集第五隊全部長警點名檢閱並施訓辭檢閱畢錢局長擬赴王店等處巡視一切 
　　商民協會宣告成立嘉興縣商民協會現已籌備就緖徵求會員於前昨在講演廳開成立會執行委員亦於當時選出陸初覺陸端臣吳厚坤等九人當選爲執行委員徐文彬陸費端生等五人當選爲紀律裁判委員 
[紹興]  
　　巡緝隊改編獨立隊紹興縣巡緝隊現已奉令改編爲浙江省防軍紹興獨立隊在紹駐防負保衛地方治安責任委任孫駿爲獨立隊隊長業將人員編制械彈數目由該隊長孫駿會同省防軍指揮部特派員葛世傑點騐清楚備文呈報矣 
　　解散未經註册工會警察局出示布告云照得擁護農工本吾黨之政策凡做農工羣衆運動之同志應如何謹守秩序審愼將事乃查紹興各工會俱係投機份子不識工人利益爲何物徒知藉工會名義肆意搗亂便其私圖以致地方騷攪怨聲繁興未背先總理三民主義之眞諦本局長維持地方責無旁貸應將從前未經註册各工會一律解散不得私行結合以杜利用 
來函 
[陳孚亮來函]  
　　頃閱四月十九日貴報國内要聞並杭州快信欄内載有蔣總司令部軍政特派員陳孚亮一語不勝詫異竊以鄙人此次赴杭謬承諸同志開會歡迎演講即經聲明本人係以國民資格來杭並未受有何方使命有當塲演講録可証所云蔣總司令部軍政特派員想係訪員傳聞錯誤用特馳函更正即請披露報端以昭翔實陳孚亮啓四月十九日 
[承季厚來函]  
　　昨日貴報常州通訊欄内揭載有自稱三十三軍獨立團團長承季厚所部兵士被巢金深繳械等語閱之不勝駭異查季厚係受三十三軍第二路司令趙韻松所委有委狀可憑此次進攻泰興亦奉有正式命令兵敗退常是實自稱云者實與事實不符即請貴報代爲更正爲禱承季厚拜啓四月十八日 
 
 

Page 11

 
 
商業新聞 
[特訊]  
　　今日起英輪恢復九江貨運 
　　昨有美國顔料五千五百二十八桶進口 
　　漢口運來機花及散棉二千八百件 
　　昨日長江緑茶運來二百六十三箱又鷄蛋四千四百五十箱 
　　本埠有二千包粉絲候輪運港 
　　昨到美棉一萬零四百五十包 
　　美鋼條昨到一批計一千一百七十五件 
　　本埠有大批紗布千餘件裝往九江 
　　長江烟業昨到一千七百二十件 
　　美國有大批機器及零件三千零十一箱於昨日運到上海 
金融 
[上海銀聯會一致維持金融]  
　　上海銀行業聯合會執行委員會昨爲應付武漢金融破裂問題起見議决登報聲明一致維持市面其詞如下武漢當局近以命令宣布自四月十八日起一切交易專用中央銀行鈔票禁用現金似此迷信共産倒行逆施勢必擾亂金融搖動國本除銀行公會會員各行已公同議决自即日起與漢口各行暫行停止往來其他各埠一律照常營業外本會特再聲明一致維持市面保障營業自由恐各界或有誤會謹此宣言諸希公鑒亦足見該業精神團結之一斑矣 
[銀聯會積極籌議加薪辦法]  
　　銀行業聯合會昨發聯字第五號通啓云查前上聯字第三號函所請依照第二號公約第一項之議决案各該行應於兩星期内（即本月二十四日以前）將加薪辦法酌定送會以便彚交委員會議决一節現屆限期已無多日此項加薪辦法各行中尙有多數未據送交到會用特函達務祈查照前函即將尊處加薪辦法於本月二十四日以前送會以便交議爲荷云云又某行以本年二月間已加過薪金相距月餘又復加薪似有未妥擬俟年底從優加給致函該會徵求意見該會已復以此次加薪實爲改良行員生活增進行員福利起見與通常年終加薪不能相提並論故仍請該行從長計議務於行務發展行員待遇雙方兼顧積極進行同業前途實利賴之云云足見該會已認定勞資恊調之一大方針努力實行矣 
[臺銀停業後之善後問題]  
　　台銀本支店全部休業台銀僅台灣内繼續營業一般論者認爲於償權者不公平法律上應爲無効遂决定從十九日起本行亦休業二星期 
　　惟據昨日電通社台北電訊則謂喧傳休業之台銀本店並非事實島内各支店依然繼續營業本日尚有極緩慢之擠兌 
　　日銀總裁發表聲明書台銀救濟緊急勅令案否决後財界安定之鍵移於日銀之手日銀當局無意再予援助已爲市中各銀行所看到更不得不採自衛力針因之台銀地位更陷於非常困難目下財界事態非台銀運命如何之問題乃在如何制限縮小因台銀之不安而起之財界波動之範圍日銀於銀行家集會後日銀總裁特發表聲明書如下此次因爲避免財界動搖起有所提出之緊急勅令案竟未成立日銀特發起東京銀行集會所東京票據交換所銀行代表者會爲種種之恊會日銀務必使影響不致擴大竭力謀資金融通之便宜各銀行亦不僅應講自衛之法並應互相扶助勿使範圍擴大云 
　　日銀放欵新紀録昨日中之日銀爲適應市塲需要起見放欵一億一千萬元爲從來未有之新紀録 
　　日銀門司支店先輸送四千萬爲使台灣政府之收入與支出圓滑起見已由日銀門司支店輸送日銀券四千萬元惟台灣之砂糖業必受大打擊糖業聯合會爲安定通貨調節匯兌支出清算資金等起見曾向當局極力諫止目下台灣内地之商業交易尙未發生變化上山總督已出告示勸其信任當局力戒妄動 
[開關日之錢業市場]  
　　銀欵收解特旺...滬漢暫斷往來...繭洋無形取消 
　　昨日各銀行已照常營業惟洋欵交易因今年絲繭汛毫無發動氣象大概收繭之洋欵用途無形取消致市場中洋市進出較封關時期未見熱閙銀行交易尤寡錢業方面以洋欵票據收解及匯期關係似稍繁多故洋公單收解計有四五百萬光景至於銀拆自前日加漲後現處於堅穏地位而同業拆票交易亦略旺盛惟對於信用稍遜之同業大衆不肯儘量做與拆票交易銀行收解因有四天停業故昨日收解特多兹將市情分類述左 
　　洋厘晨間市况較前日稍形挺秀而做交易之人凡手頭有多餘而欲售出者大都扳住價格堅欲七錢二分二厘收盤嗣經雙方協定結果收盤價爲七錢三分一厘八毫七忽半較前日午市竟漲六毫二忽半之巨錢業做開數額匯劃票欵七十四萬三千鈔票八萬三千内中交鈔票一萬五千元價照市小一毫二忽半其餘各種鈔票照市减一毫八七五及二毫半迨至午市市氣略緩交易狀態亦不如早市之旺卒至厘價收盤爲七錢三分一厘六毫二忽半較同日早市計小二毫半交易數額匯劃票欵六十一萬九千鈔票四萬一千價照市均减二毫半銀行交易晨間有中南買進十萬通易賣出五萬其他各銀行互市二十餘萬午市四期準備庫買進十萬上海賣出五萬此外各方面無甚消息云 
　　銀拆早市依舊與前日市况相埓轉帳及銀拆均爲五分拆票交易比較往時興旺多多即久無聲氣之劃頭加水昨亦開出四五分行情小總會獨息自亦隨勢升昂昨竟有做六七分者銀行方面收解情形因數日收解併在一天疏理所以較往日多至數倍計日商方面票據收解二百八十餘萬廠方代理各欵收解一百七十餘萬經濟風潮方之維持墊欵七百餘萬貨欵收解六七十萬出倉三百萬華商方面匯劃各欵收解四百六七十萬票單進出二百餘萬電滙解欵一百十餘萬出倉一百五十萬又漢口滙票抵解欵一百四十餘萬因滬漢暫時斷絕往來故此項欵子不理外商方面收解票欵一百八十餘萬各户提存墊欵收進二百四十餘萬大條欵解出七十餘萬各種貨欵收解四五十萬又押匯及各路匯票收進二三百萬進倉五百萬裝出現欵六百餘萬錢業各種收解及對外番單票欵約計三四百萬對内公單收解一千七百餘萬又長期欵到期轉帳匯劃各欵三百餘萬云 
　　輔幣江南小洋晨間繼續有人收買卒以供方無現貨可賣成交不過數千角而市價竟抬至六錢三分較前日午市漲九厘午市價同無交易廣東小洋早堅而午疲早市爲五錢九分一厘二毫半午市回至五錢九分兩市成交數額約計十三四萬角之譜銅元昨又放長爲三百八十三千較前日加上一千五百文 
[標金暴跌十二兩五]  
　　營業時間恢復五點收市 
　　昨（十九日）金業交易所已照常營業租界夜間戒嚴鐘點延遲故該所自本日（十九日）起仍照向章至五點閉市大條銀無市美銀價已加六二五標金市况大跌蓋台灣銀行已宣告暫停營業匯市内盤暴落銀行買氣甚衰業中稍有賣出計日金約成交一百餘萬元英美兩滙益鮮市塲上賣户湧旺惟套頭者賣出日金遂進條子約套四兩五錢自早市因銀價加六二五日美减四三七五兼之物品開盤尤小旋即跌去十兩餘英匯揭後回漲二兩餘後匯市暴跌復降五六兩下午初平後加二兩零乃匯市似稍轉好旋又退落一兩餘結果較十五日計跌十二兩五錢六月份初開三百七十六兩六錢已小去八兩八錢後爲七十六兩至七十七兩繼忽降至七十四兩五錢時復漲二兩餘花旗吸進美金六十二元八七五至六十二元七五旋漲至七十七兩二錢九點半先令開出爲七十六兩六錢掛牌勿更僅日金减五錢内盤平定由華商銀行對做英金計二個六辨士九三七五又漲至七十六兩二錢三井售出日金七七三七五九點四十二分爲七十六兩一錢未幾加一兩至後漸降匯市益鬆大通懋業買日金七七二五住友三井三菱買七七一二五至七七入後僅買七六七五至七六六二五十一點二十七分跌爲七十一兩三錢此時七六半難賣嗣由住友三井等吸進七六六二五十一點四十五分漲爲七十三兩一錢午刻復爲七十一兩六錢十二點半收市七十二兩二錢下午開盤七十二兩三錢後爲七十兩七錢復以略有買户回上一兩二點半後各匯轉穏朝鮮買大連七六六八七五和囒出日金七六七五三點半麥加利買英金二個七辨士○六二五三井買日金七七至四點二十七分漲爲七十四兩五錢入後僅七六七五可賣遂回落一兩餘迨五點收盤爲三百七十二兩九錢較十五日竟跌十二兩五錢查一日間最大價三百七十七兩二錢最小價三百七十一兩三錢相差五兩九錢登賬四月份三百七十四兩五月七十三兩六月份七十二兩補水上午三百七十四兩下午七十五兩云 
[外匯大鬆]  
　　華商抛賣日金百餘萬...正金竟無頭襯 
　　昨日大條銀無電惟美銀價電訊已加六二五計爲五角六分八七五又英美間匯率勿動計英對美四元八角五分六五六二五美對英四元八角五分六八七五日美小去四三七五計四元八角半日英及倫敦先令無市本埠各銀行已照常辦公外匯掛牌除日金減五錢計八十兩外餘無變化與封關前（十四日）相同又意大利長二十五元計一千二百五十五利耳瑞士加五元計三百二十三元至於銀行内盤英美日三匯均已趨疲大有江河日下之勢結果較十四日計英金長半辨士美金長一元日金减三兩二錢五華商大致抛出但銀行買意衰頺正金竟無頭襯僅三井三菱住友大通等稍有吸進計日金一百餘萬元英美印匯益形稀少實因台銀暫停三星期之影響故人心恐怖金市又大跌計降十二兩五錢各銀行所成交者計三井出日金十萬元懋業進十萬大通買三十萬元三井三菱住友買四五十萬元花旗買美金十萬元華銀行對做先令一萬五千鎊下午朝鮮買大連十萬元和囒出十萬元三井進五萬元麥加利買先令一萬鎊 
　　英匯揭佈如前計二先令六辨士内盤早市即長後尤硬下午似稍回軟計有四三七五升縮交易不多六月份初結二個七辨士後爲六辨士八七五午收七辨士三一二五下午七辨士二五至七辨士收市買價早市七辨士零六二五後爲六辨士九三七五午收七辨士三七五下午三一二五至零六二五 
　　美滙揭佈仍計六十元零七五内盤甚硬計有八七五上落交易數十萬元六月份初結六十二元七五後爲五角午收六十三元三七五下午六十三元二五收市六十二元七五進價六十二元八七五後爲六二五午後六十三元五下午六十三元三七五收市六十二元八七五 
　　東匯掛價已减五錢計八十兩銀行内盤早市即低以後尤疲下午似見回平一日間計有一兩差額銀行胃口稀少六月份初結七七二五掛牌後七七半以後步降十一點後七六半旋後七六二五午收復爲七六六二五下午七六六二五二點半後見好七七一二五嗣又轉平七六八七五收市買價上午七七嗣後七七三七五十點後漸疲十一點零爲七六三七五三刻七六六二五午收七六半下午初平繼爲七七收市七六七五大連曾吸過七六六八七五云 
[漢口金融紊亂滙兌暫停]  
　　上海銀行公會昨日行市會議報告云津電行化竟毫未變動洋例來電行市激漲至九百九十兩實爲近來所未有現洋封存鈔票停兌金融紊亂市面恐慌本埠對漢往來暫行停止其餘各埠情形略如昨同 
證券 
[公債市場祗期貨有交易]  
　　昨證券市塲現貨始終無交易期貨在前市亦甚清後市始見轉佳成交稍暢全日統計五十六萬五千元内分整六四月期五萬五千元五月期十三萬五千元七長四月期二十二萬五千元五月期十五萬元至各債價格七年於前市初開時極疲弱因報載鄂局有糾紛市上人心殊爲空虚抛出暢旺而收進者極稀致價比前日暴跌達三元之巨惟旋以買進漸踴復行返漲迄下午收盤而漲勢猶未稍衰整六於前市初盤全無交易次盤五月期始行開出時七長已轉漲勢故價無大變化後市兩盤亦平穏結果計全日漲跌差額七年達二元三四角整六則不及一元較之前日一律續跌兹分述之如左 
　　整六現貨無交易期貨四月期惟後市開出一次價計七十一元比前日續跌半元五月期前市開盤由七十一元六角漲至一元九角半下午收市仍轉疲結果爲七十一元五角較前日續跌　　 
九角 
　　七年現貨仍無市期貨四月期上午由五十九元更突降至五十八元比前日下跌計達三元旋收盤即爲買進轉暢回高下午亦仍逐盤趨堅結果收市時計六十元零三角半全日上落二元四角比前日續跌六角半五月期於上午初開即跌至五十九元三角嗣後亦隨四月期回漲結果爲六十一元二角半計有二元二角變動比前日亦續跌五角半 
商情 
[川漢藥材暫趨平穏]  
　　藥材爲川省特産自受軍事影響以來市象久已散淡内地及北方早已停止惟出口帮尙在動辦故來源雖滯緩貨價尙能平穏江浙内地自交通阻碍後川漢貨久乏接濟聞各路貨價大漲如嘉·湖·硤·金·蘭·衢·等處均向杭州寄辦奈杭州存底亦虞薄弱因此貨價有漲至倍蓰者營口帮開河後受時局影響亦見沉悶刁芎王廿二兩刁芎二十兩蘆貝二百七十兩枳壳十一兩均姜九兩半該帮稍有辦去港帮去頭印川箱歸七十五兩把蟲草十兩及裝往該埠託聯益號寄售者亦不少臺灣帮步見呆滯來貨以川箱歸見俏福字頭印客盤開一百兩九五扣划行盤八十兩川澤瀉二十三兩見缺川練子斷擋杞子們頂王二兩二王一兩六錢均九五扣下擋斷少川大黄各擋俏利文元黨金子一百二十五兩玉字一百十五兩無底一百五十兩存底薄尙看再漲副洋尖砂高麗帮有去路漲至一百八十兩餘均平平昨聞滬漢航輪恐阻一般川漢行號均具戒心查申存底除數家稍豐外餘均平常倘内地交通完全恢復長江航路不通川漢各貨將大起生色也 
[花紗漲風復熾]  
　　漢棉來源恐斷...散户忍痛補空 
　　津粤帮紗胃仍健...三品回漲五元八 
　　棉花昨美棉漲十餘磅音印棉停市本棉漲風又勁蓋因漢口發生變故來源恐有斷絕之虞場中形勢驟緊人心趨堅一般散户鑒於四圍空氣不利忍痛補空故生意雖少漲勢頗烈實以賣户缺乏故也但市中實際生意依然停滯本廠態度異常冷淡惟日商稍有添辦據一部人云日商金融恐慌匯票恐將大縮决無購辦之意漢路以後可通來源略有跌落但漢帮以外棉有轉機之勢補空頗湧賣户極缺碼頭上到貨全無南北市出數二萬五千斤期棉前市近月漲七錢遠月漲四五錢塲中成交殊清全日祇有一萬五千一百包漢標拍開之盤如左 
　　收盤價比上日存賬數六月期三一·四五漲○·五○二四、○○○ 
四月期三一·三○漲○·五○三二、一○○七月期三一·五○漲○·三五二九、四○○ 
五月期三一·四五　○·四五三八、三○○八月期三一·六○○·三五三一、七○○ 
　　棉業公會上消息到貨甚少因來路缺乏各貨未詳售盤如左 
陜西花梅花落三○·七五大康廠進三○○件棧交 
本花三○·○○溥益廠進二○○件送廠 
通州花二九·六○至三○·九○申豐進四○○包棧交 
通州花下沙二六·○○至二七·○○永昌進七○○包棧交 
　　昨美棉因天氣不佳雨量過多及大衆購進市况堅穏計期貨漲十四至十六磅音現貨漲十五磅音英印棉停市原電如左（十八日電） 
　　美棉比上日 
　　五月期一四·三三漲○·一五一月期一五·○七漲○·一六 
七月期一四·五六○·一六現貨一四·六五○·一五 
十月期一四·八三○·一四五月最高一四·三九○·一四 
十二月期一五·○一○·一四五月最低一四·二三○·○五 
　　附美棉週末統計如下（單位千包） 
　　前週上週前週上週 
八月起收數累計一七、○六六一七、二二八各港鎭存數三、二○五三、一五六 
八月起出口累計九、○八五九、二二六在紐約者二一九二二一 
輸往中國日本額一、四六○一、四七七全世界供給七、八○六七、七二四 
美及加拿大廠用六、一八九六、二九八其中美棉六、一七六六、○三四 
　　前開後收比上日前開後收比上日 
五月四七·一○四七·二五漲○·六五八月四八·四五四八·四○漲○·五五 
六月四七·二五四七·四五○·七○九月四八·九五四八·九○○·三五 
七月四七·五○四七·六五○·三○十月四九·一○四九·二○○·六五 
　　棉紗昨棉紗現貨交易尙稱不惡惟長江一路受漢口發生變化胃口呆滯北方一帶略有活氣如天津廣東二帮生意較健然大量發展亦難實現也交易所期棉前市開盤以美棉回漲隔日現銷暢達日商金融雖起恐慌而三品紗反上漲五元餘場中人氣略定補空者又湧各月漲八錢至一兩一錢午後實銷走勢尙好但尚有一部份獲利多頭了結近月回跌三四錢遠月跌六七錢紗市就目前景象而論極形紊亂以後漲跌須視現貨踴躍與否爲轉移也全日成交計一萬二千一百包人標拍開之盤如左 
　　收盤價比上日存賬數收盤價比上日存賬數 
四月期一三二·五漲○·五○二六、九五○七月期一三五·九漲○·七○二八、五○ 
五月期一三三·五○·六○三○、一五○八月期一三六·八○·五○一九、三○○ 
六月期一三四·七○·八○三一、三五○九月期一三七·五○·七○一○、五○○ 
　　現紗客帮買去計一千包同行中進八十五包行情日紗小二錢五分本紗與上日相仿略漲二錢五分四川帮進一百五十包廣東帮進二百包天津帮進四百十五包江西帮進六十二包蕪湖帮進七十包漢口帮進十包汕頭帮進二十包内地帮進二十包寗波帮進十五包售盤如左 
二十支炮臺一三二·五○二十支雲鵬一三六·二五五月十六支金魚一三七·五○ 
二十支立馬一四五·五○二十支水月一四四·○○十六支日光一三五·○○ 
一四五·七五一四三·七五十四支寳光一三三·五○ 
二十支藍鳳一四二·五○十六支大發一三一·七五小包十支鹿鶴一○七·○○ 
二十支豐年一四一·五○十六支豐年一三六·七五十支地球一二六·五○ 
二十支雲鵬一三五·○○十六支寳光一三六·五○十支嘉禾一一四·○○ 
二十支牧羊一三四·五○十六支彩球一三九·○○十支豐年一二四·二五 
二十支寳彞一四二·○○十六支雙象一三○·五○小包十支大發一二六·○○ 
二十支天女一四一·○○十六支藍鳳一三四·五○三二支雙魚一七八·二五 
二十支仙桃一四二·五○一三四·二五三二支雙鹿一四七·○○ 
二十支彩球一四一·○四 
　　昨日大阪三品期紗市價照録如下 
　　前市開盤　　收盤　　後市開盤　　收盤　　比上日 
四月期一八九·二○　　一八九·五○　　一九一·五○　　一九二·○○漲五·一○ 
五月期一九二·二○　　一九一·四○　　一九五·○○　　一九四·五○　五·七○ 
六月期一九四·六○　　一九四·○○　　一九七·二○　　一九六·五○　　五·四○ 
七月期一九八·八○　　一九七·九○　　二○一·五○　　二○○·三○　　五·四○ 
八月期二○○·七○　　二十一·○○　　二○三·九○　　二○三·九○　　五·八○ 
九月期二○一·九○　　二○二·○○　　二○四·五○　　二○四·三○　　五·○○ 
十月期二○一·五○　　二○一·六○　　二○四·○○　　二○四·○○　　五·一○ 
　　上午九時半大阪現紗電二十支藍魚一百九十九元漲二元合申規一百七十九兩二錢二十支紅財神一百八十元漲二元合申規一百四十四兩十六支福島一百八十元漲二元合申規一百四十四兩十六支三馬一百八十元漲二元合申規一百四十四兩 
　　大阪棉紗現貨市場想整理以前之交易關係頗非易事惟人心比前日確已稍形安定交易因匯兌跌落漸有起色行情亦因三品反漲未致下跌中等二十支叫價爲百九十三元昨日成交者計有金魚二十支四月期一九三元明治四十二支四月期二八二元Ｍ二十支四月期二二○元 
[東疋跌多漲少]  
　　六磅郭巨紅已到...貨價回小二錢 
　　夏令西貨漸活動...本客俱有購入 
　　疋頭因連日封關交易殊冷落日昨行家已照常辦事裝出貨因天雨多數未曾報關各帮零星進胃已稍活動東洋貨仍跌多漲少六磅紅標郭巨牌已有到貨價較最高每疋小二錢售四兩零五分四磅三兩一錢西皇母漂布小一錢開九兩六錢半桃李園仍須八兩九錢以上二牌昨建帮成交二十餘件直貢呢連日浙省需胃頗盛以下身爲多列國美人二錢二分半雙童鹿三分半秃駝色四分灰色三分七厘半長江帮色汀進意頗濃價較前略硬諫鼓二錢一分梅蘭芳二錢二分細布細斜無甚變化北方大連營口等處成交五六十件歐貨仍平定夏貨漸活潑本街及汕厦一帶俱有購入魯麟絲條府綢每碼七錢色條五錢三分半大總統織條洋紗四錢三分半大舞臺絲條麻紗四錢漂布天津安東復有成交惟箱額不多蓋略爲添補耳 
[羽紗呢銷路獨佳]  
　　本客帮俱有添辦 
　　昨日呢絨公會市面仍平疲交易不暢羽紗呢早經上市若往年本客帮應已有大批成交今庚因時局關係各埠皆受影響延遲至今始有索樣添購然亦爲數無多蓋人心尙未安定故各帮客人咸不願購進過鉅免遭風險開出者零星拆疋原箱均有本客兩帮進胃不弱但較上年已减少一半價格榮太和記絲條羽紗呢現售二兩三錢半信記二兩四錢半公平沙遜爲二兩四錢姬臣大格子二兩二錢半普通貨身骨稍低者一例售一兩九錢銀子云 
[昨有絲經絲頭運美]  
　　絲經三百二十件...絲頭二百七十四件 
　　昨日美郵船約克遜號由滬出口運出絲經絲頭共有五六百件計美鷹信孚藍樂璧等行交裝該輪黄白廠經共三百二十件内二百件運往紐約一百二十件運往西雅圖安旗連納等運往黄白絲頭共二百七十四件云 
[上週洋莊茶銷二千三百餘件]  
　　珍眉銷路獨旺 
　　上週茶市自星期五起洋行西節封關交易停止統計成交約二千三百餘件兹將各花色及價格分别列後 
　　花色成交件數最高價最低價花色成交件數最高價最低價 
珍眉一、四一八七三·○兩三○·五兩眉雨　　一二四　二二·○兩一一·○兩 
秀眉　　一六七　一八·○兩九七·五兩蝦目　　一五　　七三·○兩 
蕊眉　　二七八　一八·○兩一四·五兩貢熙　　二八　　一九·五兩 
娥眉　　四○　　四○·○兩二○·○兩眉熙　　一六四　　一八·○兩一六·○兩 
鳳眉　　一一　　六五·○兩蔴珠　　二三　七一·○兩　　五一·○兩 
針眉　　三四　　二二·○兩寳珠　　八　　五二·○兩 
統計　　二、三○八件 
[粉麥因春雨過多望好]  
　　麵粉盤旋無神客帮仍無問訊惟廠商仍看好面迄少抛售兼以天雨鼓動人心望好蓋在此新麥出新漸近雨水殊有窒礙故足以寒賣方而利於新賣也市面除八月份有某方抛售價小二五外其他均呈挺勢近期又好起半分 
　　小麥祗有期貨成交近期上午以在雨見好一分開四兩九錢一分五月份平平六七月份各好一二分七月份已漲至四兩四錢一分云 
[期糖跌而復升]  
　　昨日糖市海外電訊爪哇無來電古巴現糖價爲三·零六二五較前電無升降紐約期糖五月份三·○七七月份三·一七均小五分十月份三·一二小四分東匯内盤結價七七七五後縮至七六七五公會劃市因鑒於日滙之突縮人心甚虚開盤即驟落初市成交價本月份爲七兩九錢五分四月份八兩零五分五月份八兩一錢五分二盤以買氣轉旺本月份價至七兩九錢七分半四月份八兩零七分半五月份八兩一錢七分半旋以賣方扳緊價又續升二分半結果收盤本月份八兩四月份八兩一錢五月份八兩二錢全市進出尙盛較前日市面小二分半至五分現貨Ｎ嘜昨劃七兩九錢五分明治ＹＴ價同雜嘜價相彷上擋ＹＰ八兩七錢要者仍稀市且見弱鹹水港新廠貨昨開單ＥＲ嘜即行裝船之貨四千包價日金十元零二角該廠上海經理三井洋行業已售通而增幸洋行尙在攬售以現時日匯及稅餉等划合價之八兩五錢有零故預料亦可開通云 
[洋米祇津帮有去胃]  
　　昨洋米交易略减客帮祗有天津帮辦去敏黨米一千餘包價十二元九角三分其他南北各帮均無問訊客銷旣乏本鄕乃呈觀望全日祇開出一號西貢米五百包價十三元一角二分至十二元九角七分又二號二百五十包價十一元九角小絞二千包左右價十二元二角至十二元一角半均爲本街辦去今後若本客兩帮去胃續佳則市面方可挺站 
　　昨天雨南市到船祗十餘號本街去路不佳宿次薄稻價跌小二角餘貨價亦修削北市來源亦十餘號市上去胃平常惟北粳價略帶緊 
[雜糧銷路清淡]  
　　昨日大連所到各貨交易極清價均不振除高元荳開一車價四兩七錢九分以貨乏居挺苞米開一車價小四五分爲三兩八錢半紅糧開二百包價三兩一錢亦較小七八分蓋因受日商台灣銀行之影響日匯與奉天金票均有奇大之變化故隨影響於大連來貨云 
[公平疋頭貨價疲落]  
　　昨爲公平洋行照例拍賣各種疋頭之期計排出一百三十三件五千七百八十九疋惟内有四十件一千六百五十九疋因價不合故未成交拍妥者僅計九十三件四千一百三十疋比上週少叫十件四百七十疋各帮及本街同業等往購者不多各貨價格比前趨低祇有寗綢細布見佳漂布平穏餘俱下降兹將所排各貨數量分紀於後 
　　件疋　　件疋　　　件疋　 
羽綢　　二五　　九三九泰西緞二一　　六七○　　原布一　　六○ 
寗綢　　二　　六○　　洋紗　　八　　四○○　　漂布　　三九　　一、九五○ 
直貢呢　　四　　一二○細布　　六　　三六○　　共計　　一三三　　五、七八九 
尺六絨　　三　　七○　　市布　　二四　　一、一六○　　 
　　所拍各貨價計羽綢每疋降二分五至一錢七分五漲者由二分五至一錢二五寗綢如輕羅小扇每碼加半分直貢呢如吉兆圖降落二分二五元絨每碼小去一厘五至半分泰西緞降自一厘五至一分半惟順風大發見漲七厘五白洋紗如甘露跌一錢九德亦跌一錢七五細布漲自二分至一錢五分内祇人搶三久略降一分市布小去一分至一錢二間有漲起一分至七分原布如戰長沙降八分漂布加大三分至二錢二分小者由一分至一錢三云 
[川乾經現銷不寂]  
　　昨日本埠洋莊絲經交易現貨歐銷尙不寂寞法英莊對於川乾二經現貨因瑞士及里昻需要未衰進意仍濃白廠經期貨華洋雙方均不敢冒險抛購昨連納進鐡機川廠經二十包信孚等進輯里乾大經六十五包價均堅漲云 
　　横濱生絲現貨因環境良好日匯跌落買氣漸見暢達三井日本棉花等已着手購進人氣頗旺最優等貨叫價爲一千四百五十元市况穏健 
　　前收　　後收　　六月　　一四八·○○　　一四七·○○ 
四月　　一四六·五○　　一四五·四○　　七月　　一五○·七○　　一五○·○○ 
五月　　一四七·六○　　一四六·五○　　八月　　一五一·四○　　一四九·九○ 
[白絲頭歐銷轉清價亦平疲]  
　　昨日絲頭市面仍無起色各歐莊對於黄白絲頭進意均淡華商以絲繭落令執有餘貨者求售心切昨市白絲頭雖有成交而爲數不多價亦平疲 
調查 
[呢絨業各號調查表（二）]  
牌號　　經理　　地址　　牌號　　經理　　地址 
義昌泰　郭金馥百老匯路　景泰周信昌　外虹橋 
福昌　　丁積夫　又　　　　公和　張悅根　　又 
何錦豐　鄔君　　又　　　　元大　周苗發蓬路 
全記　　周瑞生又　　　　李同益　　李全忠又 
兆記　　周笙軒　又　　　　升昌　　候松林又 
聯興　　　　　　西華德路公興　　又 
華洋顧君　　又　　　　老順昌祥江君　　西華德路 
　　以上出樣板專做縫帮生意 
牌號　　經理　　地址　　牌號　　經理　　地址 
長德　　周懷玉南京路青雲里福昶吳君南京路民永里 
美利　　張和甫南京路民永里達康劉達鈞又 
信元　　莊人彦　又　　　　　豐裕包錦裕　同益會後面 
豐餘　　朱家賚寗波路同和里恒孚　韓國黻　福建路陶朱里 
豫慶　　柯梅卿北石路新昌里裕泰方君浙江路迎春坊 
祥豐　　吳君南京路民豐里　　慶康董伯堃漢口路晝錦里 
華孚泰陳華庭又　　復康錢德成又 
　　　　陳泰生　　 
恒德　　王應冬五福衖　　錦昌　　朱寳傳香粉衖 
張泉記　　張君　　又　　恒元　　倪國財　　又 
聚康　　陳震業同益會後面 
　　以上批發字號家 
 
 

Page 12

 
 
   
 
 

Page 13

 
 
本埠新聞 
[上海市民昨開慶祝大會]  
　　昨日（十九日）下午二時上海市民開慶祝國民政府建都南京恢復國民黨黨權大會本定在大吉路公共體育場開會適值天雨遂於午前緊急通告民衆改在九畝地新舞臺開會到會團體農工兵商學約四百餘團體人衆約在十萬人以上兹將開會情形分誌於下 
　　會場之佈置新舞臺門首有保衛團團員在場維持秩序塲中高懸孫總理遺像及遺囑兩旁設有速記席記者席並有衛隊十餘人分立左右各擎盒子砲一桿胡立於臺邊臺幕上正中懸有天下爲公四字兩旁有聯語兩副一爲革命尙未成功同志尙須努力一爲爲革命犧牲爲三民主義奮鬭另有永安·新新·先施·等公司及各工會携來之藍布白字之慶祝國民政府建都南京恢復國民黨黨權大會標語場中遍懸小國旗及小黨旗佈置井井有條頗壯觀瞻 
　　開會之情形開會秩序（一）奏樂開會（二）主席讀總理遺囑由吳倚滄恭讀（三）主席團報告開會宗旨由市黨部組織部主任冷欣報告（四）各團體代表演說有東路前敵總指揮部政治部主任陳羣·白崇禧代表尹子衡·學聯會代表龍體要·總商會代表徐可陞·婦女協會代表舒蕙楨·市黨部代表黄惠平·宣傳部部長陳德徵·及工界統一委員會代表某君另有江西省黨部代表報告江西情形（五）通過議案（六）通過通電提案及宣讀通電均由宣傳部部長陳德徵宣讀（七）呼口號（八）奏樂（九）整隊散會 
　　通過之議案（一）擁護中央執監聯席會議（二）電請中央肅清共産分子（三）電請中央通緝徐謙·鄧演達·顧孟餘·等（四）請求中央驅逐鮑羅廷（五）電請中央及各省當局嚴辦一切反動分子及投機分子 
　　發出之通電（一）「通電全國慶祝國民政府建都南京」（銜略）今天開慶祝國民政府建都南京恢復國民黨黨權大會是有極重大的意義的我們確信國民黨的基礎再不會被那跨黨分子破壞我們確信國民政府的最高的機關再不會被那投機分子篡竊我們確信眞正的國民黨的指導中國一定得到自由平等我們確信服從南京國民政府的指揮不平等的條約一定可以廢除所以在這熱烈莊嚴地大會中吾們通過以下的重議案（一）擁護南京的國民政府（二）擁護國民黨黨權（三）擁護三民主義（四）實現全民政治（五）完成國民革命（六）完成北伐（七）消除流毒的階級獨裁（八）擁護中國國民黨中央監察委員會（九）擁護中國國民黨中央執行委員會（十）打倒軍閥（十一）打倒一切帝國主義（十二）打倒謀害三民主義的反動派（十三）打倒欺騙無産階級的反動派（十四）打倒擾亂北伐後方的反動派（十五）打倒賣國賊（十六）打倒賣黨賊（十七）打倒投機分子（十八）打倒騎牆派（十九）打倒寄生政策（二十）打倒陰謀派（二十一）取消一切不平等條約以上二十一條議决案我們是誓死擁護而求其實現並且希望國内同胞一致主張予中國國民黨以實力的援助慶祝國民政府建都南京恢復國民黨黨權大會叩（二）「電請總司令繼續北伐完成國民革命」南京蔣總司令勳鑒革命軍自出師以來迭克名城救民於水火此皆我革命軍將士奮勇努力並鈞座堅苦引領之所致今北方賣國軍閥猶未肅清而黨内叛徒竟有不利於鈞座之行動今日上海全市市民一致議决擁護鈞座繼續北伐完成國民革命務希鈞座以黨國爲重即日引領我革命將士北掃奉匪内清叛逆黨國幸甚（三）「電請汪主席立即赴寗會議」漢口汪主席勳鑒鈞座銷假萬衆歡騰今黨内叛徒逆跡昭著幸中央執監諸公洞燭其奸毅然繼總理遺志建都南京並恢復吾黨黨權今日上海市民一致議决請鈞座尅日赴寗與中央執監諸公共商肅清謀亂中國之共産分子諸重要問題此則吾上海市民所同聲禱祝者也臨電不勝待命之至（四）「電請唐生智馮玉祥及各軍將領一致肅清叛黨賣國的共産分子」漢口唐總指揮·西安馮總司令·鈞鑒國民革命軍各軍將領勳鑒今日上海市民慶視國民政府建都南京恢復國民黨黨權當場一致議决請我革命軍將士肅清叛黨賣國的共産分子鞏固南京中央黨部國民政府黨國幸甚（五）「呈南京中央黨部電」南京中央黨部鈞鑒賣黨賣國之叛徒徐謙·鄧演達·遺毒社會擾亂後方阻碍革命上海民衆對此等叛黨賣國之徒極爲痛恨並以俄顧問鮑羅廷存心破壞挑撥離間徐鄧顧等陰謀出其指揮尤爲吾黨蟊賊幸中央執監諸公洞燭其奸眞誠護黨在寗召集執監會議建設政府鞏固黨基全滬市民同聲騰歡本日上海市民舉行慶祝國民政府建都南京恢復國民黨黨權大會全塲一致議决（一）擁護中央執監聯席會議（二）擁護南京中央黨部國民政府（三）呈請中央黨部爲徐鄧顧等永遠開除黨籍明令通緝盡法懲治並通飭各省肅清共産分子及投機分子以絶亂源（四）驅逐破壞中國國民革命之鮑羅廷特此電呈並懇准爲三四兩項議决案尅日執行黨國幸甚上海市民慶祝國民政府建都南京恢復黨權大會叩皓（六）「致蘇聯共和國中央執行委員會電」蘇聯共和國中央執行委員會諸公鑒本黨總理以世界被壓迫民族日受帝國主義之侵略乃於一九二三年誠意與貴國共同奮鬭故特聘鮑羅廷來華任以顧問詎知鮑氏年來利用顧問地位挑撥離間我國民黨同志近且與武漢陰謀派竭力擾亂我軍後方以圖傾覆國民革命之基礎喪心病狂至於此極本日上海市民舉行慶祝國民政府建都南京恢復國民黨黨權大會特將鮑羅廷陰謀宣布經本場一致議决呈請國民政府迅將鮑氏免職驅逐出境勿使蟊賊居留國内長貽革命之羞謹告蘇聯同志中華民族絶不因鮑氏一人之故使總理聯俄政策發生影響特此布達上漢市民舉行慶祝國民政府建都南京恢復國民黨黨權大會 
[各商店昨日起懸旗三天]  
　　公共租界各馬路華商店號經總商會通告慶祝國民政府遷都南京並恢復黨權於昨日起一律懸掛青天白日旗三天以表賀忱 
[何應欽電告南京慶祝大會情形]  
　　東路軍前敵總指揮部政治部主任陳羣接何總指揮來電云陳主任鑒本日下午南京民衆在公共體育場舉行慶祝國民政府遷寗及國民黨恢復黨權大會到三四萬人蔣總司令及胡漢民吳稚暉蔡元培陳銘樞諸同志均出席講演羣情歡躍對共派之陰謀無不切齒下午散會巡行沿途高呼口號又下午舉行閱兵式到一萬五千人蔣總司令及中央執監委員均出席仍請蔣胡吳蔡諸同志演說聞者咸深憤激特此電聞應欽叩巧印 
[商總會昨日緊急會議記]  
　　各路商界總聯合會昨日下午一時召集各路分會代表舉行臨時緊急會議討論國民政府遷寗慶賀辦法到各路議董二十餘人副議長主席首由主席報告開會宗旨次由各代表討論慶祝辦法經衆議决（一）致電南京國民政府表示賀意電文由文書科起草即席通過拍發（附後）（二）本總會全體議董偕同各路商店會員出席九畝地慶祝大會共同慶祝（三）通知各路商店一律懸旗三天以示慶祝（四）陳翊庭提議發起全滬商界慶祝大會由本總會發起聯絡全滬商界定期共同舉行大規模之慶祝會表示商民意見議决暫定名目爲「上海各路商界慶祝大會籌備會」俟與市黨部接洽妥協後再召集全體滬商界團體籌備進行詳細具體辦法及推舉籌備員等均保留至下屆再議議畢全體議董相偕至新舞臺參與慶祝大會該會慶賀政府遷寗電文云（銜略）竊維南京地居衝要負山帶江形勢雄偉我先總理曾先鑒及並經指定爲中華首都今國民政府及中央黨部業已祗遵先總理之意旨實行建都南京恢復黨權以一號令且壯觀瞻敝會謹代表全滬三十餘萬商民踴躍三百敬伸賀忱上海各路商界總聯合會叩效 
[財委會人員之更迭]  
　　上海臨時財政委員會委員柳亞子業已免職另由總部委繆成兩君加入故該委員會委員業較前增多一名 
[江蘇建設協進會敷陳三要點]  
　　江蘇地方建設協進會昨致南京國民政府電云南京蔣總司令并轉國民政府委員諸公均鑒欣聞公等就職遷都南京從此建設大計確定進行逖聽之餘無任懽忭本會在蘇言蘇謹陳三事一請速定省政中心機關俾一切政務以至各地疾苦紛擾得以陳訴一請速定黨部權限俾各黨部專力宣傳組織而原有秩序得早恢復一懲治土豪劣紳應責成法庭辦理以彰公道以上三端倘蒙採納電令全省遵行曷勝感幸江蘇地方建設協進會 
[英領發表陳友仁致英政府通牒]  
　　文匯報云今日（十九日）下午英總領事署以陳友仁致英國之寗案覆牒交各報發表其内容與致美國者相同僅添下列一節「國民政府提議前述國際委員會應調查三月二十四日貴國政府之海軍砲轟無防禦之南京城以及一九二五年五月三十日貴國控制之上海武裝隊伍一九二五年六月二十三日貴國武裝陸戰隊及沙面商團與去年貴國海軍在萬縣等陸續所爲其他暴舉之情形」 
[長江航輪近訊]  
　　長江船價飛漲華商長江輪停開以來本埠祗太古怡和·兩家有輪往來漢滬而日清公司亦因運載漢地僑民之故停班多日查本埠長江輪客票除大菜間外若官房艙等票統歸公票局包辦票價上落向與輪公司不涉每輪每次僅由公票局納付認給之包價若干大約二等船每次認一千四百元自上年長江方面發生軍事以來各輪公司鑒於往來搭客衆多曾請公票局加價屢商未允各公司頗不謂然及至近日怡和洋行首先打破包認制退出公票局將各江輪之官房艙票收歸自辦同時官艙價原定由滬赴漢每人約售十餘元者今則大爲飛漲即以本日上午出口之隆和輪爲始實行加增其官房各艙票所改定之新價如下（一）上海赴漢官艙四十元房艙三十五元統艙二十五元（二）往九江官艙三十二元房艙二十八元統艙二十元（三）往蕪湖官艙二十四元房艙二十一元統艙十五元（四）往南京官艙十六元房艙十四元統艙十元（五）往鎭江官艙八元房艙七元統艙五元比較原價約增至三倍半以上 
　　外僑又到兩批由漢口及宜昌等處退出之法意德英各國僑民最近又續到一批共計一百三十七名係乘怡和輪到申現已上陸又日本從長沙沙市等處退出僑民二百零六名昨日到滬後已决定今日轉乘日郵社之近江丸及明日之上海丸兩輪歸國聞重慶萬縣方面日僑尙有一百五十名即日亦將來滬 
　　瑞和副辦擊斃近日因鎭江·江陰·浦口·等處南北兩江岸之軍隊又時時開放槍砲射擊故長江船行駛甚爲困難此次怡和輪瑞和號在經過鎭江時適黨軍孫軍正在互放步槍之時船内副買辦鄭葉平恐乘客不知有誤傷於流彈之事特至各艙内一一知照各客命速即伏居艙底不意一彈飛來適中鄭之頭部立即斃命事後檢查該輪共中一百七十餘彈幸旅客均安全無恙 
　　英輪復行九江本埠英商長江輪之九江口岸停航已久兹因中日各江輪又均停班不開潯帮各客家以貨運將阻紛請各英輪恢復九江航駛怡和洋行先已允可即自今日起復航又因上海積阻運潯貨件過多决定特放九江班專船以應客家需求 
[西報載中國艦輪被砲擊事]  
　　上海泰晤士報云昨日消息中國軍艦楚同砲艦溯江上駛時被北岸軍艦開野砲轟擊一彈貫其舷橋之下未炸穿對面船舷而出裂成三呎直徑之大洞該艦當即駛往鎭江停於淺水處準備擱淺沙灘又據昨日新北京將進寗波海口時見一中國軍艦與一運船駛過方島軍艦旋向砲台開砲新北京乃折回口外迨六時五十分停戰後新北京重行入港過砲台前因未遵命停輪故曾被擊三砲幸皆未中新北京遂停輪候查然後駛入 
[三美艦昨已到滬]  
　　美國駐滬海軍司令威廉少將由小吕宋續調之驅逐艦二一八號巴黎德號·二一九號愛狄賽號·二二一號之雪菲遜號·等三艘共載得海軍五百餘名昨已趕到上海即在美孚碼頭停泊 
[滬寗路今日起添開滬常客車]  
　　滬寗路局車務處因鑒於該路客車通行後乘客異常擁擠原掛車輛每不敷乘座故特於昨日通令各站自今日（二十日）起添開滬常客車上下各兩次俾便行旅兹將各車開行時刻記下「上行車」（由上海北站至常州）三號快車上午七時正北站開發售頭二三等車票於上午十一時零七分抵常州照快車章程停靠十九號慢車下午五十分由北站開祇售三等票於下午九時十五分抵常州各站均停「下行車」（由常州至上海北站）四號慢車上午六時四十五分由常州開祗賣三等票於上午十一時三十七分抵北站各站均停十號慢車正午十二時十四分由常州開發售頭二三等車票於下午五時四十五分抵北站各站均停靠 
[滬杭路恢復快客車]  
　　滬杭路自昨日起恢復北站客車已載昨報兹悉該路擬自今日起加開第八次快客車明日起加開第七次快客車開行時刻除第八次車照舊下午一點三十分由北站開一點四十分由南站開外其第七次車規定正午十二時由閘口開出較原定時刻提早一小時半以便乘客之到滬者得入租界而免因戒嚴被阻之虞至於停靠各站悉依以前辦理云 
[北站昨開與會工人專車兩次]  
　　昨日本埠各界及各工團在九畝地新舞台開歡迎國民政府建都南京恢復國民黨黨權大會所有北市各團體前往參加者因須經過租界交通不便故均由北站乘坐專車前往計開車兩列第一列載啓華烟公司職工會等男女工友數百餘人由武裝保衛團護送於午後一時半開往南站步行前往第二列載有各染織廠男女工人及湖絲工會女代表四名於午後二時二十分開往 
[華商電車延長駛行時間]  
　　南市華商電車公司自工會撤銷後對於行駛各路之電車大加整理每晚延長行車時間於十時後始各進廠交通較前便利 
[外兵尙絡續開滬不已]  
　　法國運到坦克砲車 
　　字林報云法國威丕式坦克砲車五輛上星期杪由法郵希那遜號運到後昨日（十八日）在順泰碼頭起岸駛入法租界暫停天主堂街中法學校聞此項坦克砲車每輛僅重三噸載二人内三輛裝機關槍餘裝輕砲砲身可廻旋四向射擊甚便於巷戰按滬上之有坦克砲車此尙屬第一次又郎台上校亦乘該輪來滬已繼巴雪耳少將擔任法租界防務聞巴氏行將退休其期即在六七月間又目下駐滬外兵英國方面已到有官兵一五一二○名不久尙有四千名開到美國方面已到及將到者共約六千名法國三千名日本五千名其中二千名上陸駐防今後三日内復有數千開到此外又有意葡西荷等國水兵總計不久當達四萬人之譜 
[商團巡防人數已減]  
　　文匯報云萬國商團自三月初出防以來晝夜輪班勞苦異常刻因局勢較緩和巡防之人數已减隊員可稍休息僅須每歷三四日輪值出防一次 
[湖北革命同志會重要會議]  
　　中國國民黨湖北革命同志會於十九日下午二時在西門方斜路怡和里臨時會所開重要會議到劉曦等六十餘人劉曦主席會議通過者有二十餘條兹將議决最重要數點摘録如下（一）公推涂平即日走謁湖北同志現任上海外交員郭泰祺君予以相當臂助共拯湖北生靈（二）公推劉曦君即日訪湖北同志蔣作賓君請示以拯救湖北之相當機宜（三）定本星期爲歡迎湖北杜旅長代表大會（四）推汪日昌速擬剿赤快郵代電（五）於國民軍往鄂剿赤時須呈請總司令委以相當名義爲鋤奸後盾藉資効勞黨國（六）通過新加入新同志三十二人議至七時許散會 
[國民黨消息]  
　　市黨部中國國民黨上海特别市黨部組織部於昨日下午一時召集部務會議由主任冷欣主席恭讀總理遺囑畢報告開會宗旨謂此次接收之時重要文件俱已散失不全幸諸君皆依舊工作不致茫無頭緒殊爲欣佩查本部爲本黨部最重要之部分各科俱應抖擻精神努力做去俾部務得以蒸蒸日上煥然一新本部職務不外對内對外兩項對内即整理各科工作或調查其内容或登記或改組或繼續處處俱須注意今日特召集第一次會議希諸君發抒意見先請各科報告已往之工作狀况云云並介紹新職員與諸同志相見次指導·登記·文書·調查·徵求·各科相繼報告次秘書吳開先報告現定職員人數及各科之職務最後議决各案（一）登記科以前之工作太散漫應設法整頓（二）現在共産分子雖已失勢而土豪劣紳及投機分子皆乘時活動以後應嚴加防制即在工作時間亦應隨時注意及此（三）各職員須於規定辦公時間到部供職（四）本部須設一招待員暫由指導科設一問詢處（五）各科趕造辦事職權細則並由各科分頭會議討論支配工作（六）辦公地點問題已有具體辦法大約不日即可遷入市政府原址下次各部聯席會議由主任提出討論之（七）部務會議紀録可送各報發表（八）部務會議定每星期三舉行之（九）以後會議報告多而討論少以免妨碍工作（十）各科每日做一工作報告其式樣由各科自定之 
　　附録上海特别市黨部昨爲改組事告全體同志書云各位同志四月十四日上海特别市黨部改組同志中或有未明眞相者兹將其原因及經過簡略報告以免誤會（一）改組原因多在改組前的 
 
 

Page 14

 
 
上海特别市黨部名爲本黨黨部實爲共産黨部名爲宣傳三民主義機關實爲宣傳共産主義機關名爲本黨同志主持實爲陰謀破壞本黨而加入本黨之共産黨徒所把持應歷來所做工作不外搖動本黨基礎離間本黨領袖阻碍本黨正事進嚴如本黨原爲代表各階級利益的政黨建築在各階級民衆之上而改組前上海特别市黨部藉口擁護農工爲本黨三大政策之一唆使工賊組織工會假促進工人利益之名造成少數暴徒之專制其有意搖動本黨基礎昭然若揭蔣總司令秉承總理遺志率師北伐業已肅清長江流域其勞苦功高凡我忠實同志莫不竭誠擁護而改組前的上海特别市黨部不惜搗亂任意誣衊妄加蔣總司令以新軍閥之頭銜且曾宣傳蔣總司令將與奉方妥洽推舉張逆爲大總統自任副總統及九省經略使此等荒謬論調何值一笑不過意在煽惑民衆推翻本黨革命領袖殊爲可恨張代主席靜江同志主持中央黨務不遺餘力而改組前的上海特别市黨部竟陰謀中傷置張代主席於昏庸老朽獨裁怪物之林尤可恨者本黨軍事日有進展東南克復之後本欲直搗黄龍不意改組前的上海特别市黨部以爲軍事進展與共産黨殊多不利乃設法釀成工潮引起外交擾亂後方影響前敵其阻碍軍事之進展責無旁貸總上以觀可知市黨部一日不改組本黨工作一日不能進行而共産黨工作一日不能停止黨國前途何堪設想自上海特别市黨部爲上海高級黨部一切用人非共産黨不用所屬下級黨部常務委員十之九均爲其同類是故上下一手篤觀黨權凡我忠實同志莫不引爲痛心久思改組（二）改組經過自上海臨時政治會議依法成立之後認爲上海特别市黨部工作不能不派員指導特派陳羣潘宜之羅加倫吳倚滄四同志擔任指導專員當於本年四月十四日到黨部指導而黨部各執行委員及各部長席捲所有文件逃避一空指導員在此種狀况之下證明彼等純爲陰謀破壞本黨之共産黨徒自不能任其繼續負責遂於十五日實行改組（三）改組目的即爲統一黨的機關提高黨的威權擁護黨的領袖指導黨的同志實現黨的主義剷除黨的叛徒以國民革命相號召以喚起民衆爲急務所有改組前的上海特别市黨部决議應分别審查其有違背主義者應予以否認基上所述上海特别市黨部之改組意義重大凡我忠實同志一致團結擁護改組後的上海特别市黨部肅清黨賊鞏固黨基中國國民黨萬歲三民主義萬歲中國國民黨上海特别市黨部啓十六年四月十七日 
　　一區黨部國民黨上海市閘北第一區黨部於昨日下午五時召集各區分部委員於寳山路二十四號區黨部開指導會該區原有區分部共三十三處自此次實行清黨運動後稍涉嫌疑者均早避匿其忠實黨員因膽識薄弱心懷疑懼者頗存觀望故僅到第一·三·四·九·十·十四·二十六·三十一·三十二·等九個區分部委員由指導員管際安主席報告奉派指導第一區黨部改組乃昨到此間非特不見一人且連文卷器具毫無祗剩空屋但因黨務不能一日停頓祗得權作接收此次本黨實行清黨運動改組市黨部其意義請參看市黨部告全體同志書當即席分發次謂共産黨之陰謀現已完全暴露其行動係破壞生産利用農工完全與三民主義背馳其目的在消減國民黨本黨在此危急狀態中凡本黨忠誠之同志應於最近日内有明顯之護黨表示云云次請各區分部報告近狀末三十二分部姜懷素主張（一）到會各區分部於發表護黨文字應由常務委員執行委員及全體黨員列名（二）登報通告定期召集各區分部聯席會議（三）已渙散之區分部中不乏忠實同志應限日到區黨部報名登記俾可指導改組或加入就近之現有區分部（四）定期開全區黨員大會並說明此次清黨係非常運動各同志應恪遵黨的紀律無論如何應准時到會其不到者報告市黨部爲根本的處置九分部馮明權·李祖唐·等均附議並各補充說明主席表示採納當决定登報通告各區分部定本星期五（二十二日）下午二時開聯席會議各區分部如服從三民主義應在最近日内發表護黨宣言或通電由全體列名送報披露議畢散會 
　　二區十七分部二區十七分部於十八日下午七時開第二次黨員大會秩序如下循例行禮後由市黨部指導委員兼區黨部代表凌其翰同志報告共産黨之陰謀及近日清黨運動之必要常務委員報告前昨兩日區黨部所召集之區分部執行委員聯席會議之六項决案及本分部第二次執行委員會之决議各案劉同志報告本日本分部演講隊出發講演清黨運動之情形通過新同志費堯·沈宗約·何嘉賢·潘曾鵬等四人討論（甲）指導員解釋關於共産黨之情形及武漢最近狀况（乙）决議對於清黨運動發表宣言對於建都南京發表賀電對於執監聯席會議發表擁護電（丙）明日體育場慶祝建都南京及提高黨權大會决議各同志全體出席散會時已九時矣 
　　三區二十八分部二區二十八部十八日開第一次黨員大會出席者四十五人推舉楊清源主席吳雲岡紀録循例行禮畢由主席報告甲黨務報告清黨運動之意義乙政治報告遷都問題之重大丙軍事報告最近北伐勝利情形次由區黨部指導員指導清黨問題發表宣言問題慶祝遷都問題再次由連隊特派員指導由第二十二師六十五團一營四連長官演講清黨之意義次討論甲明日慶祝問題一致參加乙訓練黨員問題最低限度須依先總理遺囑所指示之書籍自行研究於大會時將心得報告丙徵求黨費問題照章每月二角臨時動議甲議他分部移轉同志未領有黨證者之黨證問題議决由本分部備函向前區分部催索乙議前次大會因少數共産分子把持决議案多所顚倒今後是否有效案議决應一致推翻推舉執行委員當推楊清源·朱小虬·龔文煥·爲執行委員沈紫岩·周大融·爲候補委員散會 
　　三區二十分部上海特别市三區二十分部於前日午後五時開黨員大會議决提出清黨問題之建議案主張用政治方法消滅階級原建議案録下政治委員會上海分會上海特别市黨部南京中央執行委員會國民政府蔣總司令鈞鑒本黨是革命的政黨主張國民革命打倒帝國主義打倒軍閥同時共産黨也贊成國民革命主張打倒帝國主義打倒軍閥所以我們總理和第一次全國代表大會就容納共産黨加入本黨同做國民革命的工作但是國民黨是獨立的政黨自己議决自己執行不受黨外任何人的命令和指揮共産黨是國際的政黨他們的黨員加入了本黨一面做國民革命的工作同時還要聽他母黨部的指揮向他們最終的目的無産階級專政進行工作他們拿國民黨當作一種羣衆團體組織很堅固的黨國到國民黨裡面起共産黨的作用遇着選舉或是議决都照共産黨的意志做去無形之間國民黨都共産化了這是在黨　的同志大家都感覺到的可是國民黨是最重紀律黨員要絕對服從議决的政黨黨員眼見着國民黨的共産化因爲部黨有了决議又恐怕破壞革命戰綫只好揑着肚皮照着黨章一致進行只又是在黨　的同志都感受到的現在中央監察委員會已　發了共産黨入黨的分子有危害本黨破壞革命的事實我們想當初的過程對於中監的生張完全認爲確當一致的堅决擁護請求中央執行委員會聽從監察委員會的意見肅清本黨内部一面希望共産黨獨立去做他的事業在國民革命戰綫上不要違背初衷與本黨爲敵妨害了革命進行叫我們共同的敵人獲得漁人之利這是本區分部同志所九頓首以求的同勝本區分部同志對於中央黨部及國民政府在處置共産黨方法未經决定以前有一種建議請求採納老子說「民不畏死奈何以死畏之」我們當革命黨的人早把死生置之度外共産黨當初是我們革命的同志他那不怕死的精神是和我們一横或許更進一步我們在法黨運中和清黨成功後似不可用過分的高壓手段對付他們叫他們掉轉槍頭對我們革命德相俾士馬克當國時用極强硬極細密的方法鎭壓社會黨經九年的長時間結果却叫社會黨選舉人由四十三萬增加到二百四十二萬職正組合員由五萬增加到三十萬紀律訓練更比當初大不相同社會民主黨人都說他們的發達是俾士馬克的鎭壓法所賜的這般歴史我們國民黨應該緊記着不要蹈他的覆轍馬克斯的共産等說發生在德國到了現在赤色共産主義却移到俄國實現德國反成了他們痛恨的「黄色國際」這是德國社會政策施行的效果他們的工人個個有保護有安頓（勞動保險職工介紹）他們的小孩個個有善育有讀書的機會（十八歳以下的强迫義務敎育）他們的法庭審判是人民參加的（用陪審制和參加制商事法庭和勞資仲裁）他們的人民覺得没有甚麽痛苦不必要舉行共産革命我國不是這樣却死板的會壓迫革命黨所以就成功了紅色國際這種政治變化也是我們國民黨應該知道的我們多階級的國民黨不是階級的共産黨在階級鬭爭無産專政的觀點上是反對共産黨但是共産黨挾很大的力量要用階級鬭爭達到無産專政用無産專政銷滅一均階級造成共産社會却有很多的人是樂從的我們國民黨要反對他們應該在消弭階級鬭爭上做工夫應該更進一步在銷滅無産階級上做工夫他們用無産階級專政消滅階級我們就應該用多階級專政來消滅階級我們要銷滅無産階級不是用很殘酷的方法銷滅無産階級的人是要用很公道的政治方法叫無産階級的人們都有飯吃有書讀都好過日子慢慢的叫「勞丁資本化」「貧農地主化」都變成小資産階級我們中國本來没有貴族和大資産階級到無産階級都成小資産階級的時候不是銷滅階級了麽階級銷滅了以後他們一階級的共産黨自然失其根據不愁他們不罷手了這是我們反對共産黨唯一的方法這是本區分部同志對於本黨全體同志唯一的希望和請求此呈上海市黨部中央執行委員會國民政府蔣總司令上海特别市三區二十分部常務李次山執行委員譚毅公·黄煥昇·及全體黨員同叩 
　　七寳獨立區上海特别市七寶獨立區分部於四月十七日下午一時開黨員大會到全體黨員二十餘人由市黨部特派陳同志出席指導演詞要點如下（一）最近的國際政治（二）最近的國内政治（三）護黨救國運動之意義（四）市黨部之改組情形及以後黨務進行的方針旋通過新黨員十七人對於護黨運動議决表示同情着文書起草發表宣言又經費一項分三種辦法（一）依照黨綱徵收黨費（二）向市黨部請求貼補（三）各黨員自由捐助散會已鐘鳴五下矣 
[時人行蹤録]  
　　伍文淵國民革命軍第二十六軍第一師師長伍文淵昨因要公於上午十時許由南站乘特備車一輛附掛開杭第六次慢車上赴杭接洽一切 
　　杜起雲鎭江第十七軍第二師師長杜起雲昨因要務須與總指揮部接洽故特於上午十時正由鎭江乘專車來滬於下午五時三十分抵北站即轉赴龍華總部 
　　陳羣陳其采國民軍東路前敵總指揮部政治部主任陳羣及浙省財政委員陳其采於昨日下午二時二十五分由滬乘坐專車赴寗晋謁蔣總司令有所商洽約二三日内返滬 
[昨又有俘虜四千運滬轉杭]  
　　直魯軍俘虜前兩日已有三批共約五千餘人由寗運滬轉杭已迭誌本報兹悉昨日又有兩批共約四千餘人裝載來滬第一批掛車三十一輛共載一千八百餘名於上午十一時五十分開出當晚十二時許抵埠第二批共約二千人載車三十輛於午刻十二時四十五分由寗開出預計今晨可抵麥根路轉杭訓練 
[軍事消息彚誌]  
　　二十六軍調防訊駐防砲台灣之國民軍第二十六軍第二師第六團兵士兩營於昨日奉命調防麥根路·太陽廟·及北站·等處當在砲台灣上車分乘廂車二十三輛於上午十一時三十七分開出於十二時二十分抵北站即於下午一時開往麥根路分防各處派在北站駐紥者計二連原駐北站之第五團兵士將調往眞茹駐防 
　　十二獨立師在滬設辦公處國民革命軍第十二獨立師師長張中立近因便利接洽公務起見特悉胡振庭爲駐滬辦公處處長已於日前在新西區運副署隔壁賃屋開辦除呈咨本埠各機關查照外昨由總司令部特務處派兵士一排駐紥該辦事處以資保護並聞張師長不日有到滬之訊 
　　甬别動隊運滬轉杭駐甬之國民革命軍東路江浙先遣第三獨立團收編處由寗波象山收得第一批别動隊兵士一百名昨由甬乘寗紹輪船來滬由十六舖登岸至南車站於昨日上午九時三十分乘滬杭路廂車一輛附掛六號慢車運杭改編 
[陳羣通告保護農工]  
　　革命軍東路前敵總指揮部政治部主任陳羣近以滬上工商林立關於勞資間之糾紛層見迭出殊難解决昨特根據蔣總司令製定勞資仲裁條例發出通告以安人心原文云（一）擁護總理農工政策保障勞工利益原有勞資契約繼續有效（一）廠主資本家及企業家不得壓迫工友所有勞資糾紛另有正當解决（一）工友須在中國國民黨指導之下組織起來謀本身眞正之利益（一）土豪劣紳奸商地痞及一切反革命者都在打倒之列 
[二十六軍勸告工友書]  
　　二十六軍布告工人申明罷工弊害應各遵正軌文云照得我國工人素來各習本業各守本分耐勞習慣爲世界所稱譽乃自海禁開通以來工業漸進工廠漸增而此忽起忽伏之工潮乃日益猛烈此次上海克復以後一般工人受人利用初則脅迫罷工繼則示威游行種種要狹令人難堪近經本司令官嚴爲制止各廠已逐漸復工足見眞正工界同胞尙知大體誠恐工人腦筋簡單易受鼓惑兹再爲我工人剴切言之我國工商情形與歐美不同故社會生活程度亦異惟其各有特異之點則工人之一切待遇條件自不能以彼例此硬作要求此應覺悟者一再工人智識進步能自動的改進以謀工業上之逐漸發達此固深爲可喜之事無如現時之一般工人祇知爲個人爭權利不知爲大局圖久遠思想幼稚見異思遷一味宿從置是非於不顧彼主使者事成則收漁人之利事敗則處旁觀之列而此無謂之犧牲皆我工人任之事之可惡孰過於是此應覺悟者二至工人旣經罷工則寶貴之光陰安全之身體皆因此而蒙絕大之損失其平時稍有儲蓄者尙可勉强支持否則一身之凍餒進而爲一家之凍餒人雖至愚亦何至爲此越軌不正當之舉動以自絕生計乎此應覺悟者三况工人罷工之後廠家則因出貨無期而至停業國人則因國貨缺乏而購洋貨由前之說則爲不懂商艱由後之說則爲不愛國家倘竟因此而使廠家歇業則是兩敗俱傷同歸於盡我工界同胞豈竟見不及此此應覺悟者四以上四端不過舉其大概情形可見工人罷工有百害而無一利惟是害羣在於害馬害馬不除終非正本清源之計嗣後工人中如有不良分子仍擬乘機煽亂准由各廠家或工人報告本部即當按法懲治决不寬貸至良善份子安分守業者本司令官對於其身家自當妥爲保護一切待遇亦當力助改善以盡職責爲此布告仰爾工界同胞一體知照切切此布 
[女工粘貼傳單之罰鍰]  
　　女工陳根妹·陳杏利·張四妹·等日前在匯山捕房轄境遍貼「爲汪壽華報仇」等傳單被一千一百三十一號華捕二百六十一號西捕等查見將該女工及字條一併拘入捕房昨解臨時法院請究徐·陳·兩氏供認該項字條係一不相識者交給着爲粘貼並予伊等洋兩角等語張四妹否認與徐陳兩氏共同行動俞推事以被告等以文書公然煽惑屬實判各罰洋五元字條没收 
[霸阻上工之劉漢興改期訊理]  
　　工人劉漢興持槍霸阻楊橋浦路洞庭路口工部局電汽處工人工作被捕等情已誌昨報昨晨由包探程明德協同西探將劉解送臨時法院據電汽處工人王忠黨等到庭證明被告日前持槍到來聲稱奉工會命令着即罷工次日又來則未持槍但仍迫令罷工我等罷工亦已多次受苦不堪不願再隨聲附和故將某刼送捕房云云質之劉供奉工會會長之　發給我手槍一支前往勸令罷工第二次則係徒手往勸被拘是實俞推事諭被告還押改期訊理 
[上海工會統委會之内部組織]  
　　上海工會組織統一委員會即指導各工會改組「上海工聯總會」之高級黨治機關其目的在肅清匿跡工會中之共産份子其宗旨在保護眞正工人之利益兹將該會十三委員互選分任職務調查如下（一）委員會主席董福開（二）常務委員蔡公時·汪嘯涯·江政卿·袁逸波·王次賓（三）組織部長李子峯·（四）總務部長唐堯欽（五）統計部長劉公長·（六）宣傳部長費公俠·（七）交際部長尹邨夫·（八）保衛部長張伯歧·副部長彭伯威·各部之下另設各股辦事員等其保衛部共設保衛兵六百名由正式軍隊改組已派定馬志熙爲第一支隊長丁守和爲第二支隊長各工會前往該會接洽報到者極形忙碌該會華界閘北電話爲一三九號 
[黃金榮等眞電之應聲]  
　　（一）黄金榮·張嘯林·杜月笙·諸先生偉鑒共産禍國言之可痛公民等近來目擊亦生於國民黨下之共産份子排除異己壟斷政權掠奪武器煽惑罷工捕殺無辜私封民産擾亂社會秩序釀成極大慘禍顚沛流離毫不顧恤若被梟張日久則我四萬萬同胞恐將盡爲亡國奴矣是可忍孰不可忍兹幸公等爲民除暴登高一呼萬衆響應尙祈貫澈始終敦促全國社團協力同心一致聲討務將陰謀賣國之共産份子殲滅凈盡以收斬草除根之効黨國前途實利賴之公民等立於青天白日旗下不畏艱險願爲後盾湯火不避刀鋸不　前者仆而後者繼身不死而心不休事此電達統希鑒察無任迫切待命之至海鹽旅滬公民張曾貽·錢祖鏞·陳錦華·徐大鑅·等叩（二）南京蔣總司令中央執監委員會各總指揮各軍長各師旅團營長各政治部各團體各報館均鑒國民革命軍蔣總司令秉承先總理遺囑率師北伐所向披靡長江流域先後克復直搗幽燕指日可下不料此次被後方共産份子纂竊政權肆行搗亂利用工人罷工攪害地方治安四民失業商賈輟市陷入於水深火熱之中亡國之禍即在目前言者傷心聞者髮指兹幸救國義士黄金榮·張贐林·杜月笙·等毅然通電聲罪致討挽旣倒之狂瀾拯人民於水火全國響應萬衆歡騰否則我勞苦功高之蔣總司令犧牲數萬熱血志士在槍林彈雨之中換來的中華民國行將斷送於陰謀暴徒之手凡有血氣之民衆能無痛乎第現在共産餘孽雖已望風奔逃難免伏莽滋逞乃騎墻份子尤爲可怕設被改頭換面溷跡其間一旦爆發噬臍莫及宜除惡之絕盡免死灰之復燃公民等涕泣跪求我蔣總司令爲黨國計爲民生計毋懷猶豫毋顧情面當機立斷根本肅清實行三民主義·建國方略·建國大網以竟先總理未竟之志則豐功偉烈永垂不朽矣臨電惶悚無任禱切之至海鹽旅滬公民張曾貽·錢祖鏞·陳錦華·徐大鑅·等同叩 
[浦東特務營昨槍决兩搗亂派]  
　　浦東各工會此次發生風潮時經駐浦東東路革命軍特務營兵士拘獲滋事之張義生·馬四清·等十二人押解楊家渡營部連日經周營長通知各工會代表觀審以張馬二人身藏兇器並非工人實屬有意搗亂擾害後方業經呈奉白總指揮核准就地槍决故於昨日午後四時飭將張義生·馬四清·提出騐明正身派兵二排押赴俞家廟後麥田内執行槍决以昭炯戒兹將罪狀抄録於下爲佈告事照得本營駐防浦東原爲保護地方維持秩序兹查有搗亂首犯張義生·馬四清·兩名於本月十四日午前七時聚衆搗毁浦東各工會經本營派隊彈壓膽敢刦奪兵士槍枝業經第一連當場拿獲並於該犯身邊搜出鐡鏢鐡尺等器到營會同黨部工會商界聯合會保衛團等代表分别審訊該二犯確係孫張餘孽潛伏擾亂經由本營長據情呈報東路前敵總指揮部核辦在案頃奉第二零九號指令内開准予就地槍决以昭炯戒此令等因奉此提出該張義生·馬四清·兩犯騐明正身執行槍决以昭炯戒仰各色人等務各安業守分切勿被人利用肆行騷擾致干咎戾特此佈告 
[南鄕暴徒槍擊軍官]  
　　駐紥西門外白雲觀國民革命軍二十六軍第三團司令部某營長偕同軍需及武裝兵士四名因公赴閔昨日下午二時該營長帶領兵士四名由閔行乘坐滬閔長途車返滬行經惠靈英文專修學校車站車未停妥忽於學校牆後突出暴徒八九名對準汽車開放手槍連擊八響彈中車上營長顎部及乘客丁伯祺頭部石角流血甚多一彈穿腰部未中要害汽車亦彈穿二洞擊碎玻璃其時二暴徒上車搶刦槍械物件幸被車上兵士開槍還擊（其兵士四名坐在車内所携快槍甚長不便還擊致被暴徒上車）暴徒亦猛放手槍且拒且逃漕河涇鎭保衛團陡聞槍聲趕往協助該暴徒向東從新龍華逃去營長軍需均受重傷兵士亦傷二名失去包裹一個皮夾一只（内有重要物件尙未查明）該營長兵士及乘客丁伯祺等仍由原車開至西門白雲觀司令部報告情形聞暴徒中有乘客相識者一面報請二十六軍司令部令行上海縣警察所通緝一面將受傷軍官兵士及乘客丁伯祺送往仁濟醫院救治丁君昨寓山東路華東旅館言之頗詳丁君傷勢甚爲輕微云 
[法租界納稅華人會開會紀]  
　　法租界納稅華人會於昨日下午八時開第八次籌備會議到會各團體代表二十餘人公推李維良主席報告開會宗旨略謂今日開會先討論緊要問題據唐家灣商界聯合會來函報告於四月十七日爲討論房租問題事被捕房干涉並將到會者一律拘捕此種舉動實非適當嗣後集會有非常之恐慌應請各團體代表互相討論次由徐子賢報告謂各商界聯合會皆經法當局承認中法感情素洽應請據理交涉被拘者雖蒙釋出但昨日據法公堂傳單尙須到堂候訊云當由各團體代表葉瑞齋等先後發言主張和平解决辦法如下（一）將經過情形及事實函請法總巡和平解釋（二）請法律顧問吳凱聲律師屆時到堂代辯（三）由本會函請會長向法當局解釋並證明一切以上三種辦法經衆通過次藥業友誼會商借會所顧金林追悼會商借辦事處均經贊成通過次討論調查納稅市民資格事暫緩舉行旋即散會 
[路局規定撫卹因公殞命之路員]  
　　此次黨軍與魯軍在滬寗杭兩路作戰時路員仍本勇敢精神於砲火中服務内有因有流彈傷亡者有爲奉魯軍所殺戮者國民軍到滬後該路當局對於因公殞命員役特優加撫卹獎其忠勇昨日發出通告云所有下級夫役因公殞命者第一次著給其家屬洋五十元以後每月支薪十二元待其長子至十五歲成人後即准其入路服務 
[兵工廠招考技師練習生明日口試]  
　　兵工廠總辦張性白爲搜羅人才起見日前登報招考技師練習生若干名當時報名投考者六百餘人録取者僅技師劉煥祚·金鍵·於崇仁·顧震·鄧濟時·高尙德·任邦義·等七人練習生吳鍾恩·謝銘怡·謝佩和·楊文煥·龔慈·錢俠倫·周廣平·黄文熙·何惟忠·等九人惟爲愼重起見所有録取諸人須於明日（二十一）上午九時口試未録取者之照片一律發還 
[警廳政治部開始辦公之通啓]  
　　淞滬警察廳政治部昨發通啓文云案奉東路總指揮部政治部訓令開委任冷欣爲淞滬警察廳政治部主任等因奉此遵即開始籌備兹已於四月十八日在本城也是園内正式成立分科辦公以後各界與本部有關事件均即來部接洽可也云云 
　　附録淞滬警察廳政治部宣傳科爲慶祝建都南京恢復黨權運動告上海民衆書如下可敬愛的上海民衆辛亥革命成功的時候總理便主張把國都定在南京那時袁世凱要憑藉北方固有勢力力持首都不能遷移之議多方作梗事遂中止及袁氏就職北京以後擁着他殘餘的兵力藉着帝國主義的援助日事擴充便形成了所謂北洋軍閥影響所及致十餘年來窮兵黷武日有所聞驕兵悍將遍國皆是生生的把我大好的中華民國弄得焦頭爛額不成樣子原來北京髮髴是四面包圍着一層障碍要想拿舊時的障翳於短時期内完全剷除是不大容易的事先總理的卓見早及於此所以有莫都南京之議當此底定南京繼續北伐的時候我們自然應該完成總理的遺志立時把國都定在南京才好何况總理的陵寢即在紫金山上便是爲了紀念總理也應該早日將南京定爲國都的回想數月以前我國民革命軍克復湘鄂爲應付軍事及外交上的便利計把政府從廣州遷到武漢這原是暫時的計劃現在蘇皖相繼克復此後軍事重心已經轉移外交焦點亦已轉向滬寗所以更宜及早遷都藉資策應現在國民政府已經正式遷到南京了各地同志及民衆都一致擁護今天的上海慶祝建都南京大會便是表示我上海市民一般的意見從此先總理的遺志可償軍事外交也有了應付上的便利了可是我們在這欣騰歡舞的時候同時我們都要幹一件含有重大意義的事件近來有少數跨黨分子拿武漢做根據地想實行共産主義根本破壞國民革命操縱中央亂發僞令把持武漢政府違背總理遺訓賣黨叛國莫此爲甚當初先總理容納共産分子加入國民黨原是想他們舍棄他們原來的主張服從三民主義努力國民革命的不料他們陽奉陰違口中高呼三民主義暗中則宣傳共産爲階級鬥爭於是操縱黨務攫取政權甚且在我軍進展順利奉魯軍閥行將潰敗之秋竟敢造謠煽惑擾亂後方他們妄想中傷我們國民革命的領袖蔣總司令離間我黨的同志破壞我們國民的革命陣綫這種賣黨叛國的跨黨分子若不在此時行使非常的手段將他們掃數廓清國民革命的前途便要發生危險現在各地的同志及民衆都已感悟到這一層大家起來從事清黨運動了民衆阿我們現在的責任是雙重的了我們一方面要繼續肅清奉魯軍閥打倒帝國主義完成國民革命一方面又要努力剷除跨黨分子增厚内部的實力我們處此非常的環境我們實負有非常的使命我們是要夙興夜寐的攻打外面的敵人監視内部跨黨的叛徒我們是没有一刻可以偷懶直到國民革命完成的時候淞滬警察廳政治部四月十九日 
[光復路之誤傷命案]  
　　閘北新閘橋北堍光復路瑞昌發米行斛司薛晋元學徒陸文元於昨日下午四時因天雨停斛在行門前購食甘蔗彼此互搶因之戯毆陸徒力不敵薛司被扭倒地當奔赴臥室取出小刀一把持向薛司並云倘再相逼此刀可致汝命詎料偶一揮手小刀已逕入薛司小腹立時倒地斃命行中諸人素來相戯未加禁止突見薛司倒地斃命相驚失色當將陸徒扭送閘北保衛團第二支隊請予暫行管押該行經理符前耕於午餐出外已派人四面尋覓設法解决惟該陸徒年未及冠並非兇徒可比此次因戯弄傷人未知符君歸後若何處理也 
　　尙有本埠新聞轉入後頁 
 
 

Page 15

 
 
本埠新聞二 
[河間路前晚盜匪越貨殺人]  
　　河間路二百零一號門牌萬生醬園於前晚七時許突來盜匪五人擁進店堂兩盜各執拿子砲手槍向店夥恐嚇當將賬檯抽屜内銀洋二十元搜刮一空得贓一哄逃逸一盜示威開放盒子砲多響擊傷該醬園出店曹茂清要害倒地立時斃命時有曹根之乘脚踏車經過該處其脚踏車亦被刦去事經捕房得悉派探耿德標前往調查當將曹茂清尸體舁送斐倫路騐尸所於昨日午後二句半鐘報請臨時法院吳推事會同美領蒞所檢騐之下捕房傳同尸弟曹友清略訊一過判檢騐得曹茂清委係生前被槍擊傷要害身死着尸屬具結領尸棺殮聽候捕房緝凶究辦 
[駐滬調查貨價處之新工作]  
　　國民政府財政部駐滬調查貨價處成立於民國八年一月歷次修改稅則材料多取於該處所編各種物價指數及所出版之季刋月報亦頗爲海内外研究經濟者所重視國民政府夙以收回關稅主權改善勞工生活爲職志故對於該處之任務尤爲注意業已令照常辦理該處主任盛俊並經奉令加委聞該處除原有職掌外現正積極籌備（一）上海工資調查（二）上海勞工家計調查（三）編製上海生活費指數（四）編譯勞工問題叢書以爲仲裁勞資爭議之根據及勞工立法之參考兹將此項叢書之内容先爲介紹如下（一）蘇俄勞働法（二）日本勞働法令輯要（一）工塲法（二）健康保險法（三）職業紹介法（四）勞働新職業組合法（三）法國新職業組合法（四）加拿大勞工賠償法（五）印刷業安全保障法（六）德國勞働爭議調停法之研究（七）勞資爭議仲裁及調解之方法（八）勞資爭議與政府（九）工廠安全設備與工人健康問題（十）勞工行政問題（十一）勞工立法之基礎（十二）勞働時間問題（十三）法定最低工資率之研究（十四）最低工資問題（十五）關於制定勞働組合法之問題（十六）近世勞働法制之沿革（十七）日本勞働組合法之評論（十八）近世職業組合主義（十九）勞工組合與生産效率（二十）德國工廠議會運動（二十一）德國勞働團體契約之研究（二十二）蘇俄瑞士德法勞働團體契約之立法例（二十三）歐州各國勞働團體契約之發展（二十四）同盟罷工論（二十五）同盟罷業權論（二十六）各國勞働運動概觀（二十七）社會保險問題之研究（二十八）失業問題（二十九）美國勞工統計局之沿革職務及組織（三十）蘇俄住宅問題概觀（三十一）歐洲戰後之住宅問題 
[請查禁借名歛錢之濟民券]  
　　上海總商會昨函江蘇交涉公署請轉致工部局查禁借名歛錢之濟民券略謂據我國駐漢堡總領事館來函謂近來德人紛紛持上海三馬路九號鄂大申莊所發之濟民券來館查詢其用意及辦法查該劵類似慈善性質但敝館向關滬報未聞有此種善舉且該會所寄德人之函類多向來未到我國或竟有甚貧者究竟該會隨便發出勸捐是何用意且實地寫眞如食親生兒女等實爲文明國之玷應請貴會代爲查明如係謊騙即請通知地方官嚴行取締等語敝會以爲此項濟民券從未見本埠報上登載所列贊成團體及主任姓名亦素未聞識且所繪圖畫亦有玷國體自應轉爲陳明爲此檢同來件祈爲查照轉致工部局查明果有藉端歛錢情事亟予禁止以杜招搖而重國體 
[漁商報告漁會被奪之經過]  
　　江浙漁商爲收回漁會産業事件日前曾派代表至蔣司令白總指揮處請願當蒙蔣總司令批准轉咨浙江政務委員會辦理昨八帮漁商團體特將江浙漁會被孫傳芳侵佔及没收財産等經過情形製成說明書報告各機關原文云自僞清光緒三十年間南通張謇剏辦漁業公司借官欵五萬兩購置福海漁輪以爲新法採捕同時適江浙漁會成立附設於漁業公司之内因漁商來自海外未諳會務亦託張謇兼管該會章程冰鮮船進吳淞口收費五十六元除旺月解關稅十兩淡月解關稅五兩餘其餘議定作爲會中公積以備將來海外某市自衛等事業之費亦皆由公司一手經管此江浙漁會附設於漁業公司經過情形也張謇辦理漁業公司初尙親理其事繼則諉權他人卒至日久弊生不堪設想民國十年江浙漁曾公舉鄔振磐先生向漁業公司交涉調查賬目嗣經會稽道黄道尹會同兩省紳士督算其結果漁業公司因添置漁輪償還官欵等費均由會中移挪虧欠江浙漁會銀十一萬六千餘兩此時漁業公司無力償此巨欵由黄道尹再四調停以漁業公司所購置之福海富海二輪及甬北房屋吳淞氷廠基地房産所以江浙漁會抵銷欠欵而漁業公司由此停辦此當時江浙漁會之經過情形也自漁會與該公司結算後已有五年當時八帮漁商公同議决以會中之支出定會中之收入氷鮮船每次進口减爲五十元五年之間除開支外仗有七千餘元於海市佈置亦從事整頓漁民漁商無不稱便去年八月孫傳芳擬漁商納稅之外又每次出費乃挪用票手段特派莫永貞解散漁會將會中所有之福海富海二輪及房屋財産一併攫去飾其名曰江浙漁業事務局此軍閥强奪江浙漁會之經過情形也以上三種經過情形不獨海外漁民知之即上海多數市民亦無不共見共聞當道不明歴史誤以漁業局爲國家固有機關并誤以漁局爲國家徵收機關今特設二問題證明於後（一）兩海漁商自辦江浙漁會已二十餘年試問去年八月何以發現可知該局産生之日即該會銷滅之時此爲民産被奪之確證（二）氷鮮船每次進口向常關納稅旺月十兩淡月五兩是爲國稅自去年六月孫傳芳剏設鮮魚盧捐每次又加收七元五角名曰省稅試問上海一隅之地漁商旣納國稅又納省稅是否已盡人民之義務則該局决非徵收機關可知總之江浙漁會之産業係漁商歷年積蓄所購置其養船之費集市之費亦由漁商報關項下所公出至會中收入若干支出若干每年於陰曆五月初旬集江浙八帮漁商報告帳略絕係社團性質於官廳實絲毫無與且每年收入之費以進口漁船通過計算爲數亦儘三萬餘元除開支外所餘不過二三千金左右孫傳芳不明眞明派莫永貞解散該會移作官局以爲有利可圖乃僅開辦六月局中虧欠已三萬餘元無益於己有害於人實可爲貪官污吏鑑也至外間謂現有江浙漁會之産業即前日漁業公司之財産尤爲不明債權轉移之歷史爲此特將經過情形約略說明請垂鑒矣江浙八帮漁商謹白 
[商業協會消息]  
　　豫園攤業邑廟豫園全體攤户改組攤業協會昨日上午在玉清宫開成立大會到會員二百餘人當推施笑山爲臨時主席潘岳林紀録循例行禮畢開匭檢票結果選出正主任張筱堂·副主任李榮生·文牘主任施笑山·書記潘岳林·會計主任閔承基·副主任張銀奎·交際主任劉春臺·庶務員胡嘉濬·金裕生·監察員王子香·王子峯·調查員沈春榮·陳雲吉等六人駐會辦事員張錦榮等畢即備文呈報上海工會組織委員會註册並表明本會旨趣謂本會爲謀同人之團結減少全體之負擔排除一切非法壓迫對於外界任何派别概不與問悉以三民主義爲依歸云云散會時已鐘鳴十二下矣 
　　各帮麵食上海南北市滬京翔各帮麵食商民協會昨日下午二時假小南門外馬家廳特開成立大會到店主及夥友二百餘人公推施炳松爲主席報告開會宗旨旋向先總理遺像行三鞠躬禮恭讀遺囑靜默三分鐘繼由文牘部宣讀簡章逐條通過嗣經各會討論會務進行辦法及逐月開支東夥感情融洽一致贊同迨散會已鐘鳴五下矣 
[官契發行所請定官契辦法]  
　　上海縣官契總發行所爲官契用罄各市鄕紛請發契無法應付昨致上海縣公署函云謹肅者本所自二月十七日接辦時祇存官契五張早經用罄現省政尙在建設此項契紙究應如何辦理未奉明文規定但各市鄕田房交易從未停頓各分所屢來催領無法應付且照章成立草契後即須塡具官契投稅逾限應受罰金處分故在官契未頒時可否由鈞署暫定臨時辦法或另給印證以利進行是否有當乞候示遵不勝公感 
[章杰昨日招待新聞界]  
　　江蘇特務委員鈕永建委派章杰赴寗工作頗著勳績章氏特於昨午假中央西菜社招待本埠新聞界到十餘人嗣以章氏因電召赴寗臨時特請方菊影代爲招待并致歉辭并分送報告影響北伐軍情形之長文因以略見各報略不復述至二時賓主始盡歡而散 
[出門米船船友要求加資]  
　　出門米船船友要求加資昨日下午在一枝春召集會議到五六帮代表一百餘人經衆商議之下船友工資每月十元以外者加四成十元至六加五成學撑每月五元臨時拆班每日照最大工資計算請各向船主請求當公舉代表十六人駐申俟各船抵申即向船主聲請並通知各友俟各友到申齊集再行召集全體會議云 
[徐家匯盗刦傷人]  
　　徐家匯鎭西張湘帆開設之小雜貨店内於前晚七時三刻突來口操山東音身穿藍布衫盗匪二人一人在外把風一人入内以購物爲名袖出手槍向店主嚇禁聲張店主知係盜匪上前奪其手槍不料被守門者瞥見向之開放手槍一響及徐匯保衛第三團團員聞聲趕到該盜已遠颺但見該店主頭顱血流如注知受槍傷當即送往仁濟醫院醫治幸無性命之憂 
[公共租界刦案併誌]  
　　馬霍路前晚七時許新閘馬霍路三百六十二號門牌莊瑞榮家被盜匪五名侵入兩盜各執手槍嚇禁聲張搶刧鈔票銀洋四百元呼嘯而逸嗣由事主投該管捕房報請查緝 
　　新閘路前日上午十時半新閘路鴻祥里二千一百十七號門牌陳守記家被盜匪五名侵入兩盜各執手槍嚇禁聲張將值洋四百三十元之金飾鈔洋搶刦携贓而逸嗣由事主投該管捕房報請查緝 
　　昆明路前晚十時虹口昆明路三十九號門牌某姓家被盜匪七名闖進兩盜各出手槍嚇禁聲張搶刦值洋七百元之衣餙鈔洋呼嘯而逸嗣由事主報告該管捕房請緝 
　　同孚路前晚八時三刻滬西同孚路十九號門牌某姓家突被盜匪六名闖入一盜執手槍嚇禁男婦人等聲張擁進内室將珠鑽金飾鈔洋搜刦而逸嗣經事主檢點損失達二千元之鉅即投該管捕房報請查緝 
[船隻在南黃浦被盜刦傷人]  
　　金山富紳顧仲君及某油廠主同僱頃根林船載運眷屬及箱籠行李等回里前日駛至南黄浦上海水泥廠浦面突來盜船兩艘盜匪十餘名内半身穿破舊軍衣褲形似散兵皆北音上船搶刦顧大聲喊救被盜用刺刀戳傷背部等處正搜抄間有内河小輪汽笛聲將開至故盜停刦向小港而逃共被刧去現洋二百餘元及箱子兩只值價甚大昨項開回上海將顧送醫院調醫聞受傷頗重恐有性命之虞 
[牛販在下海浦附近被刦拘獲二盜]  
　　牛販崇明人蔣文卿·丁和尙·王芝雲·等因日前往法租界唐家灣沈二記同源牛行領得牛價一千一百四十四元小洋一百十角乘船回籍是晚九時行經下海浦附近突來盜匪五六人蜂擁登舟出示手槍嚇禁聲張將蔣等銀洋盡行刼去事後由蔣等回行報告跑街倪成發轉報水陸各機關飭緝昨由楊樹浦水巡捕房包探孫阿桂·王珊林·王海泉·等在浦東洋涇港口同興公烟紙店内拘獲是案盜匪常熟人顧二二·顧金虎·二名並在該店後草房内搜出勃郎林手槍一枝子彈四十三粒贜洋四十六元曁金戒· 
金表·金四開·等物帶至捕房經龐捕頭訊據等供認聽從在逃劉根壽（即梅子）糾往搶刦分贜不諱諭令押候緝獲逸盜一併解究 
[捕房查獲盜匪與軍火]  
　　前日總巡捕房特别機關探長白忠祺·探目蘇長生·包探孫少卿·涂歧山·張炳成等在僖開爾路五十三號及九百七十七號兩處屋内拘獲盜匪江北人冷慶雲（即大喜子）·劉玉木（即小于子）·冷慶生·戴思培（即小麻子）·等四名抄得子彈八十粒又往楊樹浦路三千三百十四號門牌及韜朋路九百九十三號門牌拿獲李學善·張裕隆·劉一日三名抄出手槍一支子彈五粒嗣據冷慶生供尙有軍火藏於倍開爾路九百三十六號因又往抄出手槍兩支子彈九粒昨晨併解臨時法院據中西探員稟稱查得各被告對於楊樹浦蘭路七號工部局工程處於本月八號被盜持械搶去鈔洋一千二百十六元雙角六千八百九十八枚一案有關請求改期訊理俞推事略訊一過諭各被告收押候訊 
[旅館内拘獲三盜匪]  
　　美捕房華探目凌潤庠昨日偵悉有盜黨匿跡福州路六百四十五號門牌瑞中旅館二十七號房間内遂稟明捕頭協同包探郭文通等密往按址捕獲盜匪甬人柴振雄·邵瑞芝·通州人王聚金三名抄出金圈等物帶回捕房調查得三被告曾於本月六號持械搶刦西藏路八十號門牌王老五家大洋三百元又於本月十一號柴·邵·二人搶刦北河南路三百三十三號門牌陳祖亭家金飾大洋四百元抄獲之金圈即屬陳家之刦贓捕頭諭令押候解送臨時法院請辦 
[許鴻翥家屬請變更遣囑案展期訊]  
　　許鴻翥興辦實業起家積資十餘萬生前預立遺囑將資財大部份提充慈善經費委託史量才·馮炳南·朱炳章·陳光甫·等爲遺囑執行人逝世後其家屬不能同意延朱斯芾律師具呈臨時法院請求更變遺囑辦法業記前報此案昨晨開庭據許張氏供稱故夫所立遺囑前曾與我言及但其臨終我不在側無從詳悉現因生活程度日高而子嗣輩營業又獲利無幾若照遺囑實屬不能自贍是以請求略爲變更云云並據長子許家仁投案聲明不敢有違遺命而次子家義·家禮·家智等則相繼投案供稱遺囑内卽有若不同意可於三個月請求變更此項遺囑雖非僞造但我父在生時我等概未之見云云遺囑受託人史量才諸君由吳麟坤律師代表聲明應照遺囑辦理與聲請人代表朱律師互辯之下鍾庭長諭展期再核 
[袁阿才騐係槍傷身死]  
　　寗波人袁阿才前在西門外唐家灣地方開設鮮肉莊生理嗣因營業失敗將店閉歇近則不時至十六舖鹽碼頭大生旅館内住宿前日下午六時許該旅館賬房胡秀甫正在結賬之時突聞槍聲一響聲從内出情知有異立偕各茶房入内至各房間内察視當在十號房間臥床上查見袁阿才斃於床上其頭部鮮血直流屍旁遺有手槍一支胡覩狀大駭於是復詣各房間查察袁致死原由詎查至三十二號房間内見有素不識之旅客三名情節離奇當即一并扣住向之盤詰一名陳餘祥據稱寗波人死者袁阿才於是日在渠家午膳後即行分别並由死者約渠於晚間到此旅館中相晤不知其何故斃命一名任阿發係與陳同來者一名楊阿邦據稱前因犯案被逮禁押地檢廳今日甫經保釋出外來此找尋胞兄等語該賬房以陳等三人不無可疑遂報告一區警署立飭長警馳往將陳餘祥·任阿發·楊阿邦·等三人帶署 
料旅客難免知情是以將辛陳亦帶署訊押昨晨傳同該旅館賬房胡秀甫連同一干人移送地檢廳訊辦並命十六舖地甲盧永德投廳請騐奉委楊檢察官開庭預審一過判各嫌疑犯分别收押候示下午楊君帶同沈檢騐員等蒞該旅館騐得已死袁阿才委係槍傷腦部致斃塡明屍格當由屍妻率同子女等投案伸訴一切問官判令具結棺殮候派警偵查究竟是否自殺抑或遭人謀斃復候核奪 
[顧炳泉被汽車碾傷身死之相騐]  
　　鄕民顧炳泉前日下午行經楊樹浦路被西人麥搿利加所駕之汽車撞倒碾傷斃命由捕查見將屍車送騐屍所於昨日午後經臨時法院吳推事會同美領蒞所騐明屍體升座公位即據屍妻顧沈氏供稱死者係我丈夫現年六十六歲今遭死於非命要求伸雪云云被告麥搿利加偕證到案證明一切吳推事判檢騐得顧炳泉委係生前被汽車撞傷身死着屍屬具結領屍棺殮 
[女子參政會改選]  
　　女子參政會召集改選會議昨假北河南路十號開會出席三十餘人由主席王立明女士報告會務（一）本會已加入萬國女子參政會爲正式會員去夏五月在法京所開之萬國女子參政大會本會之出席代表爲駐法公使陳籙之女公子陳等男女士已有詳細報告寄來（二）本會已聯合其他團體組織婦女慰勞隊歡迎北伐軍並贈横匾一幅及食物多種慰勞前方將士（三）本會請女青年恊會婦女節制恊會共同歡迎由日來華之朝日新聞記者及日華學會幹事借聯友好以示親善（四）前因搜查婦女事致函日領事及工部局均有回信並已在各西報上登載次討論前由日來華之竹中繁子服部升子接洽本會組織中日婦女恊會以備吾華女子去日調查婦女運動及文化事宜一致贊成合辦並推王瑞竹負責進行改會長制爲委員制並修改簡章舉王立明王瑞竹蔣英等五人爲起草委員改選結果總務股王瑞竹·王立明·鄭毓秀·孫文雪·林惠貞·唐家偉·金鳴岐文牘股張繼英·蔣英·方慧秋·劉寄塵·張惠文宣傳股朱劍霞·鄭惠琛·彭桂芳·梅守貞·邱冠梅會計股黄丹芷·嚴欽慕·余貴萬調查股方志揚·邵月美·曹孝英並定在下星期内召集各股委員聯席會議五時餘茶點散會 
[杭州歡迎委員致寗電]  
　　杭州歡迎委員致寗電云上海申報館轉南京總司令部張靜江蔡孑民諸先生鈞鑒删電諒達代表等篠日來滬即晋謁蔣伯器先生本擬即赴寗歡迎大駕旋聞聯席會中議行將閉幕議决在滬靜候諸公早日駕臨面陳一切歡迎代表陳孚亮·羅之敬·凌獨見·李施衡·喻哲文·樓詠梅·邵力更·孟禄閔·范言·王璧華·杜震薌·朱謀先·毛虎候·龔玉元·袁祝文·駱光普·十六人同叩 
[東路前敵總指揮部特别黨部成立]  
　　東路軍前敵總指揮部自去年十二月在南昌成立以後即出發前方指揮作戰所以該部特别黨部迄今尙無組織現幸滬寗底定方得在滬稍事休息聞該部將在最短期間籌備成立特别黨部前日由該部政治部組織科黨務股致函各處召集開會選舉特别黨部籌備委員及討論一切進行事項兹將其開會情形探録如左地點小西門尙文路第二師範政治部大禮堂時間十八 
堯·周時璜·軍醫處謝幾迪·黄華·憲兵連唐驥·全瑛·政治部楊耀唐·陳逸雲·翁光輝·胡國振·姚希明·廖輔仁·蔣國尹·曹勛伯·監護隊馬張慶·謝洪·（一）公推閔志達同志主席（二）主席恭讀總理遺囑（三）主席報告開會理由（四）選舉籌備委員選舉結果閔志達·陳逸雲·楊耀唐·翁光輝·唐驥·黄華·鄧復·七人當選（五）討論事項一特别黨部組織系統表應如何决定議决依照總司令部特别黨部組織法二籌備委員辦公地點議决另覓地點辦公三應如何進行方能使特别黨部早日成立議决由籌備委員呈請總指揮暫行停止原有職務專事組織特别黨四限定各級黨部成立時期五指定各級黨部負責組織同志議决以上兩項皆由籌備委員負責辦理六籌備經費議决呈請總指揮撥給七各級黨部成立時之經費議决由籌備委員酌量分配八呼口號九散會 
[緝私第二營鄭營長接事後消息]  
　　蘇屬緝私第二營營長鄭炳元自奉許統領委任後業於本月十三日接任視事所有前任派委稽查探員等職自應一律撤銷藉資整頓惟此後關於緝務上須委稽查以便探訪者定當擇賢委任以昭鄭重昨經布告週知矣 
[南京政治部將開重要會議]  
　　東路軍前敵總指揮部政治部陳主任人鶴昨接南京政治部來電照録如下陳主任人鶴鑒本部重要工作經已編定星期一開小組工會星期二開學生聯合會議星期三開各軍師政治工作人員聯席會議星期四開農民恊會會議星期五開各界團體代表大會星期六開司法委員會議各會開畢改造南京大具規模光孚曉樓叩印 
[全體茶業職工之要求]  
　　茶業職工會前日發表宣言並提出要求九條兹撮録其宣言中要旨謂祗求環境之改良决無軌外之奢望所提條件公正和平限度最爲低細務望店東平心靜氣早予容納希各店東迅派代表與該會委員切實磋商云云要求條件如下第一條承認本會有代表全體職工之權第二條無故不得開除工友如有違背職務須先通知本會經本會切實調查再定去留如本會認爲有停歇之必要時得由本會介紹會員補充之非本會會員不得録用間死於非命者店東須從優撫恤如有特别情形報告本會由執行委員調查確實分别辦理第四條職工辭職或病故在店服務一年以内者須給退俸金兩個月二年以内者須給退俸金四個月三年以内者六個月五年以内者九個月七年以内者十個月十二年以内者一年十二年以外者以每年一月計算惟櫃上揀茶之惡習須一律取消第五條職工在店患病其醫藥費歸店東供給惟醫生須雙方指定或由店東與指定之醫生訂常期優待條件倘遇病重者兩月以後之醫藥費由職工自理惟工資不得扣除（花柳肺癆不在此例）第六條每年店内盈餘須提出十分之三爲獎勵金（即花紅）按職工之薪水攤派其賬目務必公開第七條凡年節勞働節國慶紀念等日得休業一天或數天薪資照給第八條各職工之行李衣箱等須由店東代爲附帶保險其價值於未保之先由雙方估定不得節外生枝（但是店中未保險者不在此例）第九條各店餐膳亦宜改良菜蔬兩量兩素 
[藥業友誼會請加入工會統一會]  
　　上海藥業友誼會昨致上海工會組織統一委員會函云逕啓者敝會自民國九年由王乾康等發起組織上海藥業友誼會後旋因會務停頓停止進行兹由柳虞卿等繼續恢復藥業友誼會爲生活程度日高事請求加薪蒙上海縣危前知事出任調停又蒙店東慨然容納方期勞資協調永維現狀不謂少數不良份子把持會務排斥同志（中略）今幸軍工各界深明大義共起改組大規模之上海工會同鑒於前次之失經多數同志公意繼續恢復藥業友誼會遵照貴工會統一章程備函請求加入即祈察核照准不勝公感之至 
[市公所職工會加入工會統一會]  
　　上海市公所全體各職員曁工人等所組織工會現呈請上海工會組織統一委員會應行登記備案聞昨已接到該會函復略謂接准大函并章程一份聆悉一切檢閱貴會章程與本會尚無抵觸准許加入等由現在該會已函請市公所備案一切事務仍照常辦理 
[石業工會被搗毁]  
　　石業工會業已加入上海統一委員會昨晨被一部份反動派所知將該會全部器具等物打毁一空未知若何了結也 
[五區商聯會請拆鐡絲網]  
　　滬北五區商業聯合總會爲請拆除鐡絲網昨致函交涉使署云敬啓者際此時局業已平寗而租界在華界交涉諸處所設鐡絲網有增無已觀其所設於閘北方面以及界路靶子路北四川路等處鐡網不獨對於往來要道關塞以絕交通即里巷小弄亦多所隔絕睹此情形非但引起居民恐慌實亦有碍國土交通主權敝會地跨北四川路中心查有東西虬江路東寳興路等路接連租界爲行人車輛出入要口自鐡絲網關塞後行人往來車輛等出入皆繞道邢家橋路該道街路窄小擁擠傾軋擾事屢見敝會以爲不急行拆除北四川路兩旁華界鐡網非特於往來行人車輛大爲不便恐意外擾端亦將隠伏於此用是具函奉達仰乞轉飭租界當局即行撤除以利交通而安商業云云 
[諸翟蟠龍兩保衛團擊退股匪]  
　　十六晚一句鐘有股匪五六十人持械圖刦滬西蟠龍鎭開槍進鎭不絕如聯珠該鎭保衛團丁目睹匪徒蜂擁而來立即開槍還擊團員繼之一面致信號於諸瞿鎭保衛團報警諸翟保衛團聞警立即下令緊急集合趕速與蟠龍保衛團互相夾擊激戰一小時匪徒竭力抵禦一時子彈横飛彈如雨下當場擊傷一盜口操北音呼痛不已相持至三句鐘匪漸不支乃負傷匪逸走是役未被搶刦得以倖免 
[陳羣兩復電]  
　　（一）東路軍總指揮部政治部主任陳羣復蕪湖公安局長高東澄賀電逕復者頃接來電過承藻飾彌增悚惶羣猥以庸材謬膺重任惟有與諸同志共同努力革命以求三民主義之實現尙祈合力工作匡助不退是所至盼此復（一）東路軍總指部政治部主任陳羣復上海模範游民兩廠職工恊會施公猛函逕復者接誦來函過承藻飾彌增慚恧惟有努力擁護總理農工政策保障農工利益以期三民主義早日實現尙望合力工作助所不及是爲至盼此致 
[徐滙保衛第三團選舉隊排長]  
　　徐家滙保衛第三團自張隊長朱排長因事離職後所遺之職當以人選關係未曾補缺特由該團團長萬國華於前日發出通告定於本月十七日上午十時開選舉大會是日團員全體到場當由該團團長萬國華監選結果排長薛和生當選正隊長張昭明當選排長所有文牘兼管軍服由王子恭充任稽查由張昭明充任云 
[拿獲開槍傷人案犯徐子佩]  
　　充當日商某紗廠繙譯之袁守堂於上月七號在檳榔路被暴徒開槍擊傷經捕房懸賞二千元購緝前日由捕房暗差華捕查獲案犯南京人徐子佩一名昨解臨時法院俞推事質訊一過諭令押候訊究 
[北新涇鎭之嚴防]  
　　北新涇鎭保衛團於本月十四日與大帮匪盜格門所獲盜匪及手槍等業送警廳懲辦已誌前報現該團爲善後計於十五日召集本支各團全體團員開會議定全鎭鐡木栅門除二三要隘外一律晝夜加鎖並堆置沙袋以防萬一團本部團員六十餘人會同警察專固鎭上防務並派便衣團員探查形跡可疑之人以免疏忽另招壯丁三十名候備於緊要時得以輸送協助而七支隊中日間仍各在駐守地點巡防夜間各調團員十分之四會集團部由正副團總分班撥派向鎭週放哨遇警以放槍數爲號以槍定聲何方何事即便集合而固防務云 
[携武器經過租界之發落]  
　　南市保衛團隊長張鵑聲前日行經公共租界外灘被一千二百二十二號華捕在其身畔搜出手槍一支子彈七粒昨解臨時法院據張供因邇來華界搶案迭出故身帶武器以便隨時防範昨往龍華白總指揮處接洽要公事畢出來經過租界因已忘身畔帶有武器云云並延律師辯護俞推事判張罰洋一元槍彈暫存捕房 
[盜匪攔刦衣帽拿獲一人]  
　　張日祥前晚九時半行經淡水路被三盗持械攔刧長袍呢帽開槍示威被包探韓華亭與巡捕查見亦出槍返擊彈傷一盜本地人周阿五之兩腿即予拿獲其餘兩盜逃逸當送周往醫院醫治候其傷愈再解臨時法院訊辦 
[探追違約損失案展期續訊]  
　　新明記營造廠控告魯生銓等違背租地契約請追損失銀二萬五千一百八十兩七錢一案昨晨由臨時法院繼續開審被告代表詹紀鳳律師向被告魯柏生詰問數語以其答非所問遂根據民訴條例二百五十一條規定當事人無能力陳述停止詰問繼命被告陳金生之妻陳陳氏到庭詰問將地租與原告情形一過嗣由吳推事傳原告新明記代表人許姓到庭質訊數語以尙須補傳人證諭候展期續訊 
[私刻圖章騙取工洋之押儆]  
　　甬人周阿才私刻鴻裕紗廠圖章向該廠騙取工資洋二百十三元被控由戈登路捕房派探將周逮捕昨解臨時法院駱推事質訊屬實判决被告處五等有期徒刑四月僞圖章銷燬 
[廣泰祥號被竊]  
　　北京路清遠里和昌弄九號門牌三樓廣泰祥號於舊曆三月十六晚七時被賊數人撬開窗門入内行竊翻箱倒篋統計失去現洋數千元衣物皮袍等值洋二百八十餘元及該號覺察賊已無踪矣 
[姚紳吳夫人昨日開弔]  
　　昨日爲邑紳姚子讓之繼配吳夫人五七開弔之期本邑各官紳以及商學各界前往弔唁者素車白馬途爲之塞並定今日上午舉殯即日安葬於龍華壽穴姚君因時事多艱一切儀仗概從簡省 
[誌謝]  
　　昨承中華書局惠贈英文週報第三九七期小朋友第二五八期各一册謝謝 
來函 
[王壯飛來函]  
　　閱十九日貴報本埠新聞内載王壯飛復任南市保衛團團總一則微與事實不符壯飛原任該團副官之職去冬團總穆恕再辭職因董事部之囑托本副官地位維持現狀上月下旬内部發生劇變壯飛先自引退與團脫離關係十七日團員自動剷除搗亂份子屢次推派代表固請壯飛主持團務爰仍本副官地位暫行維持當即呈明警廳縣署曁董事部聽候改編此係前後事實至檢點失少軍裝物件云云亦無其事爲此專函改正以昭核實希即賜登來函欄内爲荷王壯飛謹啓四月十九日 
公布欄 
[上海地方審判廳]  
　　布告爲布告事照得本廳執行范廣林訴金志義貨價一案業將債務人金志義所有坐落徐家滙鎭餘慶里即二十八保五六圖端字圩二百零七號霍聚順户則田二畝七分一毫地上坐北朝南房屋實施查封七樓七底又前披屋六間後灶間五間里弄在内在案嗣後債務人對于該不動産如有與第三人爲買賣行爲或議定其他權利者一律認爲無效特此布告中華民國十六年四月十九日廳長鄭毓秀 
　　民庭判决一件判决沈咸生與沈清泉基地涉訟上訴一案（主文）原判關於不准拆屋讓地與賠償地價部分廢棄被上訴人所造房屋五間内正中一間内之半間佔去上訴地三厘七毫五絲應即拆除將該地交與上訴人執管被上訴人在前項地内西邊拆去上訴人坑缸一個應即回復原狀第二審訟費由被上訴人負擔一件判决蕭希孟與奚茂棠抵欵涉訟一案（主文）被告應償還原告本洋八百元利息一百九十一元訟費由被告負擔一件判决天生煤號與公司第二絲廠賠償涉訟一案（主文）原告之訴駁斥訟費由原告負擔 
　　公示送達（全文在本應揭示場公佈）一件判决俞家生與張掌生等因保證債務涉訟案件（主文）被告等應代周漢卿償還原告借欵洋三百元訟費由被告負擔右仰被告張掌生知照 
　　批示一件王吳氏聲請傳訊由狀悉仰侯刑事判决確定後再行傳訊此批一件宋家和聲請執行由狀悉候飭傳訊追此批一件凌鈺鑫請求發封由狀悉仰墊交執行費用銀幣五元候核辦可也此批一件邱松林聲請執行由狀悉候飭傳訊追此批一件錢時桂等聲請執行由狀悉候飭傳訊追此批一件唐高才聲請執行由狀悉候飭傳訊追此批一件袁穗生聲請執行由狀悉候飭傳訊追可也此批一件沙羅生聲請執行由狀悉關於葉福生部份仰候飭傳訊追其餘部份判决尙未確定暫從緩議此批一件道雙大生聲請執行由狀悉查此案判决尙未確定所請應從緩議此批一件韓章簡請押交絕賣契等件由狀悉所請子法不合碍難照准此批以上四月十九日 
 
 

Page 16

 
 
自由談 
[奇虫的擬態] [  楊一笑]  
　　天下有最奇的動物能够模擬周圍物類的狀態使他種動物誤認爲他物這就叫做擬態例如爪哇有種蜘蛛形狀像鳥糞馬來羣島有種蝴蝶形狀像枯葉都是一種擬態那麽别種動物可以不害他了 
[琴溪雙燕剪波録（上）] [  曹夢魚]  
　　人生不幸作女子身而舊社會舊家庭中最可憐與最可惡者各有其一簟門圭寳之家甕牖蓬樞之下往往有生女不能自存與人爲童養媳者塊然悽然鞭撻餘生所謂八歲依人馬糞下可憐之身世莫甚於此而黑心有符蹂躪前前室所遺子女毒如蛇蝎很若虎狼之後母其可惡亦曠世無儔引翔鄕附近章氏有婦馬姓固由童養媳而爲後母者幼年所受之荼毒尙有怵目驚心之紀念在其左手彼嘗翹其食指告人曰此指短一節是惡姑親手所折也然彼膝前可憐之前室子女各一人則又徧體鱗傷無一日不遭其毒手憂患之餘依然兇暴昨聞人言其女背已磐折斷其骨兩節前室有兄所居近在一里内鄰人奔告冀其來興師問罪以拯此垂斃之雙雛而兄則别有隠衷制於悍婦不許過問蓋前室未嫁時與嫂不相能嫂方以假手報怨爲快也夜窗促坐與内子娟紅言而悲之娟紅瞿然曰君産青陽青陽析自涇縣亦知涇邑東北有琴溪乎余曰知之此琴高垂釣煉丹之所曰然則琴溪有雙燕曾奮燕翼雙剪頺波與適所聞大相反其亦知之否耶曰是則不知娟紅乃烹苦茗拂几案授紙筆言其事之曲折且曰事雖舊聞足以風世勵俗書而獻諸瘦鵑瘦鵑有心人或不以尋常摭拾棄之也余韙其言以所述著於篇借彼巢燕討此害馬雙燕姓巢氏世居琴溪之西香心廟故址曰燕卿者姊也曰燕賓者弟也少喪母有爲其父作伐者議將有成聞左鄰兒啼聲甚慘訪之則後母榜掠前室子也父方食顧子女而隕涕曰我不忍使一雙乳燕飽鷹鸇之毒物立悔成議誓不膠續時燕賓方三歲抱持於乳母之手不知父言之悲惋燕卿已七歲目灼灼視父淚盈盈停眶迨弟少長每述之而涕出曰吾父天下之慈父也父固業儒潛心力學方當清季變法之初友或勸其入新學不聽又勸其納粟亦不聽曰變法前途吾不知其爲福爲禍資郎墨救則已久或弩末皆不足以溷吾吾有可憐可愛之子女當敎育之使爲叔季完人吾願足矣旣而父病左右無人燕卿蹙額曰爲我雙雛使父中道而捐琴瑟人子何安乃丐其叔母爲父覓小星小星未明而氷上人來爲燕卿作蹇修父已少瘥坐而與氷人語氷人旣去燕賓請於父曰吾父止慈當不使吾姊爲人後母父曰爲人後母惟如吾女者始可耳蓋適爲燕卿說合者正爲人謀請繼室也然燕卿竟從父命適廣德汪氏燕賓旣長授室父納邑中小家女温氏三年之中與燕賓妻朱氏各生一子而家計日艱乃從姊丈汪海籌游江南徐州瀕行朱氏曰君才不可以經商强爲之必折閱若游幕或圖一命之榮其可也旣而果如朱氏言父所授千金蕩然無有而侘傺中忽有彈冠之慶先是燕賓以千金販漆朞年而倍其息即以盈餘附入海籌所設茶肆中會海籌得家書母病傷寒妻病瘧痢以肆事委燕賓倉皇歸故里燕賓之販漆獲利亦海籌爲之經營今坐守茶肆懵然不知所措夥友欺其無經濟才紿之曰今歲茶市必大虧損不若提出股金别營他業有黃森甫者尤狡黠誘其設酒館不半年遂告破産海籌家幸無事而身染温邪久始復出森甫已遁燕賓已手無寸鐡方相嗟歎忽有人自瞧寗來欵門問巢燕賓燕賓出見苦不相識海籌慮有他故儳言曰君誤矣此涇縣巢燕賓也君將誰訪 
[盛典珍訊] [  潔芙]  
　　國民革命軍海軍總司令部政治部於本月十六日舉行成立典禮詳情已誌各報矣兹紀其瑣屑以實自由談 
　　該部於十四日分遞觀禮請柬數約四百柬樣新頴可喜表作蔚藍之青天色中嵌國民革命軍海軍標識裏爲紅地白字備載盛典禮式書法秀麗非僅富於美育化抑且涵蓄「青天白日滿地紅」之雛形以一柬之微而取意深遠該部臨事不苟之精神於此可見 
　　舉行盛典之日該部特於製造局路口高竪尋丈之青柏牌樓以雪絮堆成「國民革命軍海軍總司令部政治部成立典禮」横額一方及「革命尙未成功」同志仍須努力」遺訓一聯襄以錦葩亦壯嚴亦美麗禮堂設於江南造船所大廳内門首亦有高大之彩花牌樓堂中設一文案滿插水仙之白磁花瓶分陳兩端上首高懸孫總理遺像左展「青天白日」之黨旗右舒「青天白日滿地紅」之國旗壁之四周滿佈青地白字之各項標語如「三民主義就是救國主義」「全國革命的海陸軍人在中國國民黨旗幟之下團結起來」「革命的海軍是民衆的武力」「努力增進海軍的建設」「實現三民主義完成國民革命」「行之非艱知之維艱」等等而以所揭之「反省表」與「努力革命圖」爲最特色表列三問題曰「我能實行主義嗎？」「我能恪守紀律嗎？」「我能盡忠職務嗎？」圖中穹蒼青凈白日輝耀獵人清野虎狼奔竄蓋以獵人表明革命軍人之勇往直前而以虎狼代表帝國主義及軍閥也 
　　是日參預盛會者以海陸軍同袍爲多戎服武裝氣象森嚴新聞記者席設在禮堂之左隅半圓書案上備有紅格紀録簿十二册墨盒六個羊毫枝數如之各記者因慣以鉛筆作草未將所備之文房四寳啓用然莫不欽感備辦者之周到也 
　　蔣總司令代表陳主任楊總司令白總指揮郭交涉員林主任等各有演說陳主任演辭慷慨激昻楊總司令誦詞偶沾閩音白總指揮演說音清而和郭交涉員簡潔林主任雄壯各臻其妙每當演辭終了掌聲紛起聲震屋瓦 
　　福建財務委員何玉書君演說「中國今日唯一之需要爲國民黨我等首當認清否則謬矣譬如我人飢則思食是食乃我人之需要也惟我人又當擇食而食而不可去吃草也我人寒則思衣是衣乃我人之需要也惟我人又當擇衣而衣而不可顚倒錯亂也」誠妙喻矣 
　　攝影之後原有茶點而會衆於尊相影入鏡頭之後紛紛驅車駕返於是大好糕餅乏人顧問矣惜哉 
[畢馬伏法後之餘聞] [  曹文海]  
　　直魯聯軍第八軍軍長兼膠東護軍使渤海艦隊司令畢庶澄及衛隊長馬文龍兩氏因三月間在滬貽誤戎機於本月五日槍斃於濟南直隸督辦行轅辦公處已見各報兹得新自濟南來滬之李君口述畢馬伏法時之情形及死後之餘聞甚詳尙未見報爰泚筆記之 
　　李君云畢庶澄槍斃之地係在製錦市褚玉璞宅之西偏園畦中畢身衣嗶嘰長袍無馬褂下穿青緞棉褲兩足有襪而無鞋初擊三槍未死迨發第四槍正中心口而死馬文龍身衣馬褲足部亦有襪無鞋衣扣碎散槍决後更將首級割下尸身埋於安徽義地畢庶澄則身首完全當畢氏死後褚玉璞見狀即撫尸痛哭並謂「老弟...非我欲殺弟也...」遂令攝影以誌紀念尸身即於當夜移至趵突泉藥王廟内所用之衣衾棺槨由褚玉璞出金購備並舉行開弔三日六日致祭者爲林憲祖省長與金參謀長七日爲各師長廳道及下級軍官八日則畢氏之私交亦均往弔 
　　李君又述據畢氏之親信某副官長云畢軍長在青於三日接得褚玉璞召電後翌日午後蒞站索車站長因時間倉猝車輛不及備齊畢氏竟大咆哮謂「你們莫非因我戰敗看不起我嗎」當即喝令隨從搶掛餐車一輛客車二輛率帶衛隊百餘人全副武裝至五日上午十一點三十分鐘抵濟即由褚玉璞之親信副官伴乘汽車三輛引至製錦市褚宅畢氏下車後未晤褚氏即執行槍决副官長又云畢軍長槍斃後其大夫人服毒自盡三夫人亦自縊殉夫畢母則分電張褚兩督辦謂「子叛有據死有餘辜本人已不認其爲子矣」云夫畢母竟出此言可謂私不忘公矣 
[小新聞] [  沈心冷]  
　　臨嫁不忘竹林游吳興有龔某者僅一女二九年華字同邑某氏子爲室女雅耽博恒數晝夜弗倦龔以鍾愛故未忍責也前日爲遣嫁吉期女妝旣竟技癢不能耐復邀伴作雀戲甫兩圈終而綵輿迎者紛然並至女戲自若執柯者恐失吉辰瞔有煩言女聞而怒曰十八年已過何此片刻尙不能耐耶執柯者無奈龔婉言請稍俟越時許始蕆事女乃忻然緩步入輿而口中猶謂白板打錯矣聞者皆失笑 
　　粉牆上突現鬼影城東朱姓家於初六日垂暮時門外粉牆上忽發現一獰猙可怖之鬼影幢幢朅來作種種怪狀傳隣近人觀之羣爲昨舌有遺以溺者則倐然隠去已而復出影倍於前且怒目伸掌一若搏人欲噬者嗣經屠某沃以猪血乃不復見云 
[異聞三則] [  卜元堃]  
　　肉躍奇聞姻丈張展祥家辛酉端節日購猪肉數斤方置庖中忽連躍數次高尺餘家人閧傳以爲怪事詢之期頣之長者均云未之前聞迷信者謂爲禍福之微丈乃於秋問禮斗以禳之後無他異豈禮斗可以解免乎吾不能無疑謂爲禍福之微則權操之於天豈人力所能挽苟人力可挽則喪良之事可無忌憚而爲之矣故記之以供博物家之研究 
　　土中噴血民國十四年靖江東郊有寡婦忘其姓夏日閒坐稻場納凉見土中鮮血上溢婦怪而取箒掃之詎愈掃愈多如噴水狀驚而狂呼且呼且奔鄰人麕集婦言狀俱至冒血處視之毫無形迹衆以爲慌婦歸即臥病幾瀕於危醫治數月始愈 
　　陳某子靖江西沙鄕有陳某者以農爲業生一子年十八一日晝寢起趨坐廳事曰我乃本境城隍瞪目而視作審問狀呼杖之聲達於户外鄰人趨視見狀皆逡巡不前已而欠身而起衆詢始未恍惚記之並言某處某人罪惡甚重已判投畜道某處某先生乃大善人已投生某富室爲子矣衆均猶豫遣人探之果如所言又云地保周某違章枉法怙惡不悛應於七月某日死至期果然人均以爲神現陳子已二十餘歲常爲人走陰差云 
[游藝消息]  
　　民新影片公司最近傑作「天涯歌女」乃歐陽予情導演劇情高尙寓意深刻現已剪接完竣訂於本月十七日起在中央公映聞主演者爲李旦旦云[  笑文]  
　　「掛名的夫妻」乃一愛情悲劇明星公司最新出品也由卜萬蒼導演阮玲玉主演該劇乃包天笑所著「一縷麻」改編情節哀艶曲折刻已攝製完竣約旬日内即可在中央大戲院公映云[  笑文]  
　　環球著名之俄國宫闕香艶鉅片「貴族爭風」劇本完全根據俄國最著名之文藝創作「貴族爭風」一書所描寫之事實靡不風流旖旎哀感頑艶由羅拉及奥梅利兩大明星合演旣有透澈之描寫復具驚人之表演爲電影藝術界之空前唯一傑作北京大戲院自二十一（星期四）日起將該片開映聞該院爲免除觀衆臨時購券擁擠起見照前開映「月宫寳盒」例已於日前將券去行預售購者之踴躍較預售「月宫寳盒」券時有過而無不及云[  鄒思恭]  
[人間地獄（續六十七）] [  天笑]  
　　第六十六回痴情宛轉雨洗棠枝别意纏綿風飄柳絮 
　　蓮孫道好大的脚勁怎麽這樣厚的鏡子也被你踢得似氷花一般宛亭道小青幸虧我們是知道你是個小先生不然我要說你的勁上得太足了阿小妹道不是呀他是穿的高跟皮鞋他心裏不高興恨起來便把雙脚亂踢我們聽得砰嘣一響走過來一看這面大鏡子已經被他踢碎了藕舲道踢碎就踢碎罷了停刻兒叫他們來拿去了不然一個不留心把碎玻璃劃碎了手脚反而不好了小青被藕舲連哄帶勸的重新洗了一個臉說到我們旅館裏去玩吧白蓮花老三本要來看你咧大家便到東亞旅館來到底爲了什麽事母女吵閙大家也不肯說人家也不便尋根搜底的問他幾天以後藕舲和宛亭預備杭州去過年了就祗蓮孫他要挨到報紙停刋的時候回去他有時到三馬路秋波那裏去坐坐有時還要到民慶里月箏那裏去談談對於這個上海他眞有不忍離開之勢無奈老太爺一封一封的信來催他說是能早一天回來却是最好因爲年底下也可以帮帮他的忙直挨到陰曆十二月二十五日他一定要去了他預備二十五日趁七點鐘早車回去可以到家中吃飯二十四日的晚上他到報館裏轉了一轉姚嘯秋知道他明天要走說我們不算餞行且去吃一個小館子因爲有幾家大餐館到了年底早已停止打聽得四馬路杏花樓的廣東館子還是開着他便約了金湘臣一同到杏花樓來因爲天氣嚴寒這幾天大有釀雪之意嘯秋和蓮孫湘臣從報館裏出來一路上念着幾句唐詩道緑螘新醅酒紅泥小火爐晚來天欲雪能飲一杯無轉眼兒已到了杏花樓只見幾個夥計們已經把大紅金繡的堂彩掛起來了正中的廳上所有的桌椅都披上大紅的桌圍椅披點上紅燭全是一副過年的景象他們三人便走上樓來點了一個邊爐來了四兩青梅酒也不再叫局了就大家坐着清談嘯秋說明日你早車走恕不相送了明年新春盼望早些到上海來游玩幾天蘇州有句成語叫做「客人不斷杭州路」但是我看起你來却是客人不斷上海路有這幾個人在上海只怕你還是常常要來的呢 
 
 

Page 17

 
 
　　本埠增刋 
[商塲消息]  
　　中華恊記中山餅乾暢銷北浙江路華安坊中華恊記餅乾公司出品精良行銷遐邇去年新出口山牌罐裝餅乾甘美異常膾炙人口昨日小南門清心女學爲慰勞革命軍向該公司購去中山餅乾數百磅贈送將士云 
　　提倡燃料經濟與衛生年來柴炭之價昻貴異常生活程度咸感困難乃不知有熟煤一種用於家常各種煤灶頗爲合宜此熟煤引火易而燃力耐久如其他各種煤質一經引燃莫不烟霧充塞惡臭觸鼻惟熟煤則絕無烟臭故爐灶上無庸烟囱較用柴炭尤爲經濟而益衛生此種熟煤堪足相抵柴炭之用誠家常之需要品也現歸西藏路新垃圾橋南首錦泰榮熟煤公司獨家承銷零躉發售欲購者盍往試之 
　　實習養蜂場開始實習陳時勳陳廿之吳太玄三君爲擴大吾國養蜂事業之發展開拓吾國天然無盡之利源起見特組實習養蜂場於滬杭路莘莊車站旁專以造就養蜂專門人才爲目的俾有志養蜂而苦無其門者皆得隨時照章報名加入從事於實地之練習以獲得眞確之經驗與技能期縮短達到成功之途徑而免却多少無謂之失敗意良法美論者多之刻聞該場練習生及本埠星期班生均已照章於四月三日開始入場實習而餘額尙多索章報名者仍絡繹不絕云 
　　華達烟草公司之發達愛而近路中國華達烟草公司自設工廠選辦上等烟草精製鴻雁牌寗紹牌農夫牌等國貨捲烟烟絲黄嫩香味濃郁推銷未久已甚暢旺尤以鴻雁牌銷路最盛外埠訂購者日有數起近聞又將有上等中央牌玉獅牌等捲烟出世云 
　　華僑購買輪船香港鉅商曾君之民生輪船向係航行南洋去年來滬航行北洋近欲將該輪出賣聞有華僑富商郭君向之承買已派人來滬調察云 
　　新到極精巧之孫文遺囑粤人黎君善雕刻極細微之字畫今刻有錶墜式孫總理肖像及其遺囑與歷史計有三百餘字細小玲瓏不可多得並有戒指式字畫種類甚多定刻均可經理處河南路種德園藥局内 
　　日光公司之八十支夾底麻紗襪四馬路丹桂第一臺間壁日光牙刷公司發售八十支夾底麻紗襪耐着美觀每雙售洋三角六分三雙售洋一元云 
　　大同銅錫號之開設小東門内大街恒孚銀樓原址近由王鏡如馮秋心蔡明正等共同組織大同銅錫號專製銅錫嫁妝以供婚嫁之需求家用器具莫不應有盡有且王蔡諸君對於藝術質料富有鑒别經騐所請技匠又屬上選人材故所出各品無不質良式美耐久經用且定價低廉以期推廣營業兹聞該店擇於本月十七日先行交易並擬柬請各界參觀品評云 
　　中山裝之盛銷南京路新世界對面榮昌祥爲製造中山裝之首創家手工旣能講究式樣又極準確現應潮流之趨勢欲求普及起見而廣招徠於春季大減價期内所有新到各貨質料異常堅固花色鮮明適合紉縫該裝之用且將原有價格特别削碼聞近日前往定製者甚爲踴躍而其中尤以軍政學界爲最夥云 
　　五彩電版照片新發售此項五彩電版照片有鉛片鋅片玻璃片三種清晰異常色彩鮮艶並可歷久不褪勝於普通賽銀照片今第一次出品爲孫中山先生之肖像分四寸及六寸兩種價目大洋一角起至半元止寄售處大新街遠東眼鏡公司批發處靜安寺隔壁泰利巷中東譯學館 
　　惟善洋行新到美金首飾廉價江西路三十八號美商惟善洋行因滬上對於美金首飾銷路極廣特向美國採辦極優美新式美金首飾百數十餘種如大小冲鑽别針·大賽珍珠·耳圈·各種領扣·袖扣·以及其他衣扣等聞定價頗廉云 
[醫藥訊]  
　　閘北安生醫院照常開診閘北寳山路西寳通路四號安生醫院係德醫學博士孔錫鵬所創辦上月因時局關係暫行停診兹者滬局旣定人心安寗故自陽曆本月十八日起每日上午九時至十二時照常應診診例一切如舊該院地處幽靜房屋廣敞空氣清鮮光線充足病室佈置看護服務亦極周到爲滬地良好療養所云 
　　還爾康藥廠擴充消息新世界西首還爾康藥廠近因營業發達出品衆多特關鄰屋擴充館址并批發另售各種藥品如痧一片·返雄年·紅血輪·腦慧精·健神補腦片·面可新·愛樂她避妊機等均靈效之藥云 
 
 

Page 18

 
 
[劇塲消息]  
　　美人計攝製告成大中華百合影片公司之「美人計」爲中國電影界古裝巨片佈景偉大服裝古雅道具精緻人才恰當該公司同人以全副精神撮製此片歷時半載直至昨日始攝取最後之一段而全片遂亦告成暹邏英荷各屬購片商均已爭先購定映演權後至者失望而去上海方面之公映尙須有待該公司刻正籌備精美之特刋及傳單畫册及一切極有價值之贈品所費不資云 
　　大東影片公司之組織導演汪福慶編劇家曹元愷留法攝影技師張非凡三君刻正合資組織一製片公司定名大東籌備迄今已逾月餘不日即可就緒開始攝片攝影場業已在華德路高郎橋東首覔得空地一方佔地頗廣計縱横數百餘尺辦事處亦暫設該處創辦人皆爲吾國電影界有數人物將來出品之優美當可預卜云 
　　第三集白蛇傳在新中央開映天一青年影片公司攝製之第一二集白蛇傳係時裝劇去年在各埠開映頗享盛名嗣經各界紛紛要求將全部結束因有第三集之攝製改爲古裝一切成績較前兩集尤見精彩前日於中央大戲院開映其售座之佳不亞於唐伯虎開映時現該片於今日起移至海寗路新中央開映云 
　　天一青年公司攝製「宏碧緣」「宏碧緣」（即緑牡丹）一劇在海上已久負盛名幾使婦孺皆知良以劇情曲折離奇於尙武中寓警惕之意所謂慷慨激昻悲哀艶麗兼而有之獨惜舞台劇不能逼真僅得其皮毛耳今天一青年影片公司將此劇攝爲影片由邵醉翁李萍倩兩君導演搜羅著名男女明星數十人其一切道具均係特製聞已籌備數月之久現正日夜趕拍内幕異常忙碌業已攝成底片數千尺云 
　　快活林影片公司之「紅娘現形記」連日攝製内景尙有偉大機關佈景盜窟一幕正在日夜赶製日内即可告竣以俟内景攝竣不日往寗波鎭海等處攝取外景昨該公司將已攝成之一部份試映頗爲諸購片者之贊賞已紛紛向該公司定購云 
　　安南影片商抵滬法屬安南堤岸新大陸影戲院主人楊伯漢前年來滬曾向各製片公司採辦國片十餘套明星天一兩公司所有出品均爲楊氏獨家經理聞該處所有法人影院多不願租影國片楊氏有見及此特於去年底同時在安南創設三支院於金邊海防河内三大埠頭免受外人壓迫云云楊氏前日乘法郵船「梳那蘇號」來滬現往大東旅社連日與各公司接洽租購影片事甚爲忙碌 
　　記賣油郎之思想吾友萬籍天君有思想之編劇家也予嘗舉難爲了妹妹一劇爲歷來國産片中之富有思想者益以描寫之深刻右烘左托令人廻腸蕩氣邇來攝製古裝片夥矣然要皆陳陳相因無關痛癢之情節耳袍笏登場稱之曰古裝萬君本其思想引生花妙筆編成賣油郎獨古花魁之影劇劇本今已竟工此劇非惟以情節香艶服裝古雅表演深刻勝其導演之手腕處處襯以新思想求之目下古裝片中殊屬少覯如描寫娼妓生活之黑暗鴇母專制之淫威富家子弟之仗金錢魔力而陵夷弱女子四媽之爲土豪劣伸做走狗花魁用情之專一斥氣勢顯赫者如狗彘在在予人以深刻之影象（葉心佛） 
[天氣報告]  
　　徐家匯天文台昨日下午四時三十分氣象預報云天陰此間海濱有雨霧低壓將過東海之北向東北東方進行九州之西有旋風全國沿海有稍强之西北風至東北方不等又昨日下午三時前二十四小時内本埠氣温最高七○·六最低五九、二去年同日最高七三、六最低四四·六 
 
 

Page 19

 
 
[團體消息]  
　　結婚預誌青年文學家鄭保華工小說有辯才好作滑稽家言一語脫口四座粲然而風貌甚都今春受聘上大附中任文學概論敎員比聞與閘北啓英女校高材生胡瑞瑛女士擇定四月二十八日在甬本宅舉行結婚請吳經熊博士爲證婚人云 
[書畫訊]  
　　畫家黄羲所作人物能襲芬癭瓢獨具家法吳昌碩王一亭等代訂其直欲得黄君丹青者請至金神父路新新里口二百三十一號可也 
[出版界消息]  
　　「新女權」三日刋不日出版革命軍到上海後女界思想頓然趨於新的一途鄒媖王如鳳二女士有鑒於此特會同沈鑑良君創刋「新女權」三日刋聘請北京名士高晴雲爲總主筆内容分「新戀愛」「新服裝」「新婚姻」「新女性」「新交際」「新社會」等 
　　最新跳舞指南發行大新街迎春坊二九九號梅記公司出品最新跳舞指南自出版以來購者甚爲擠興售價每册洋四角八分分銷處南京路新新公司天天公司賈記照相館云 
　　聲社空谷集出版小西門迎勳路聲社爲滬上商學界愛好詞曲者所組織創設迄今成績超著兹復由該社同志合輯空谷集一册内容專載崑曲「賜福」「賞荷」「思札」「問病」「繡房」五齣蘇灘「受吐」「漁錢」「掃秦」「寄柬」「醉二」五齣用道林紙精印排版亦極新頴每册售價祇收回成本四角靜安寺路日九十一號羅賓漢報館代售云 
　　「人海潮」出版麥家圈老惠中隔壁弄日中央書店新出版之社會長篇小說「人海潮」風行一時事實確鑿閱者急於一覩云 
　　袖珍德華會話指南不日再版吳淞同濟大學敎員謝公威編譯之袖珍德華會話指南出版以來銷路甚廣除本校用爲課本外外埠如蘇州東吳大學江蘇醫科大學武昌德文學校廣州下芳村中德中學校江灣復旦大學曁上海同德醫學專門學校俱有大批採購初版千部餘存不多再版尙需時日購者從速每部大洋七角五分上海商務中華文明等書局均有寄售或逕匯欵士吳淞同濟大學謝公威君購買可可（郵票九五折計算惟以四分以下爲限） 
[本刋啓事]  
　　文藝中學曁李澄宇諸君鑒本刋近因篇幅關係致藝術消息暫時停止一俟篇幅恢復即當續刋特此奉復（記者） 
 
 

Page 20

 
 
   
 
