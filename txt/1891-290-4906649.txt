# 1891 - 290 - 4906649

 

Page 1

 
 
[本科浙省闈墨出售] [  申報舘啓]  
　　本屆辛卯正科浙省闈墨本舘於放榜後卽速購得聚奎堂原本赶緊排印用潔白紙張裝訂完　卽日出售每本定碼洋七分想諸君必有爭先快覩者本埠請至申昌埽葉山房外埠請向賣報人汲申昌購取可也此佈 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼羣絶類之才平揖公卿展抒素抱名動一時是編特緒餘耳烏足以窺全豹然其中清言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每都碼洋八分請向申報舘帳房本埠申昌外埠申昌及經售申報人購閱可也此佈 
[寛嚴異用說]  
　　古人有言披沙以揀金披榛以採蘭皆以言乎選士也選士之嚴固如是哉然而君子之使人也器之又曰無求備於一人抑何其寛也選士不嚴則濫竽者進而名器不足重使人不寛則責備過苛而人且不樂爲之用此善用人者所以不得不運之以神明也古之善用人者莫如舜舜有天下選於衆舉陶而不仁者遠善用人者又莫如湯湯有天下選於衆舉伊尹而不仁者遠夫夫子此言但對樊須問仁問知之意故僅舉陶伊尹二人其實舜與湯之所舉者不止二人也觀於舜使契爲司徒使禹治水使稷治農與夫工也樂也禮也皆各因材而器使之弗相混也故舜受堯之天下而天下大治然而堯舜之世人才必多而盈庭不過四岳九官十二牧二十二人而止則其選擇之謹嚴爲何如者湯之臣其著名者伊尹而外亦不過萊朱仲虺等寥寥數人而左相阿衡各分其職其時去古未遠巖谷棲隠之士湯豈不廣爲搜求而卒未聞多士濟濟則又其取擇之精故也降而至於後世如管仲佐桓公子産相鄭國皆足以展其驥足施其抱負人或疑管仲三戰三北爲子糾謀者無一善䇿與桓公又有射鈎之怨而桓公卒信而任之管仲之所以能施展其才者皆桓公能用人之效也子産則苟非子皮讓政恐亦不足以自抒其才能故管仲之於鮑叔子産之於子皮千古懷知己之感而後之人爭欲爲二子者死焉然如秦穆公之用孟明則又不同矣孟明三敗之辱穆公不以爲罪而卒用之以霸西戎又用人之量之高出於羣類者也夫三敗之辱孟明惡得無罪雖曰穆公實使之然閫以外將軍主之弦高犒師而不知其詐戍人已奔而不之阻二山之險而不知備至拜賜之師則尤爲虎頭蛇尾貽笑天下此其所謂辱者誠不得謂之小挫矣而穆公乃棄其瑕而錄用之孟明遂以秦霸後世之人論及此者輒以穆公爲能用人夫至喪師辱國而猶能容之此其度量爲何如乎然而苟非其人則不得以此博大度之名也故曰選士必嚴嚴則仕途之流品不雜用人必寛寛則國士之效命者多今之世亦何獨不然哉素稱得用之人忽焉而有失則衆人皆屬耳目焉以爲若人之功可以抵其過若人之過且不能掩其功則苟以功過相準而其人仍爲可用之人若人之功或不能抵其過若人之過或較多於功則其人不足用矣然而人各有能有不能或者能於此而不能於彼則責以此事而不必用之於彼事所謂因才器使者正爲此也天下之事一人據之旁人無不羡之羡之久乃積而爲忌忌之甚且變而成仇媒而孽之亦未嘗無人聽者或不及覺則入其言矣甚而竟有煆煉周内以實其罪者而細察之不過忌之者之陰謀詭計所入之言未必盡實奈以先入故而執而不化忌者之計行而向之樂爲之用者今而後皆將解體矣是則不能容人卽其不能用人善用人者則不然書曰任賢勿貳去邪勿疑所謂任賢勿貳　旣知其爲賢而用之卽信之專而責之重謗書滿篋樂羊子竟成申山之勳若以一　掩大德斯近於刻矣至於去邪勿疑則又有神明之斷焉知其爲邪而不之去紹聖熙豐之禍　復見於今日故謀天下大事者先在用人始曾文正公以一旅鄉團經營天下十三年卒成中興之功論者咸以知人之明歸之文正蓋文正之所用者皆其遴選於千百人之中而拔而出之者也故其當時門下部下至今皆爲將相名臣而富時屢蹶屢振者亦不乏人未聞有一人焉退有後言謂文正之不能容牞者卽被其糾叅者亦仍終身自怨自艾絶無怨望之心以是知文正之取士必精而責人不苛所以旂常竹帛俎豆韾香者良有由也用人者以文正爲法斯亦足矣而文止用人之道則不過曰選之必嚴用之必寛如是而已有用人之責者曷不深長思之 
[帝城叢話]  
　　吏部諸堂憲將八月分所出應歸部簽選之東陵郎中等旗缺於九月初五日當堂簽定計開一景陵禮部員外郎儼忠滿洲正白旂入簽選裕陵禮部郎中一鄭工捐納郎中松毓滿洲廂藍旗人簽選盛京刑部郎中一盛就兵部員外春錦滿洲正藍旗人簽選盛京刑部郎中一内閣中書英泰滿洲廂曰旗人簽選中書科中書一大挑二等舉人隆魁滿洲正紅旗人簽選光祿寺署丞遂卽備文分行各該衙門轉各員取具圖結赴部投到以備帶領引見○奉恩輔國公滎頤公之子二等侍衛壽全元配物故中饋猶虚輕　上人聘定正藍旗副護參領春君之女爲繼室六禮旣成已諏吉九月二十日迎娶○廂藍旗護軍統領恩普爲咨送考試事印房呈稱本營印務筆帖式春陞現已升補護　校所印務筆帖式一缺遴得玉海佐領下護軍文成擬正多聯佐領下護軍覺羅瑞鈞擬陪相應造具年貌履歴清册咨送吏部預備考試取中○前紀西陵贊禮郎伊昌阿行至梯子胡同被匪用石擊昏搜搶俸銀一事兹又續聞伊贊禮郎雖立爲報宫勘騐並未深究而其侄德斌見伊督右額角石擊之傷約二寸方圓因血流過多致滿頭浮腫閱　日廳宫置之不理德竟向鎭軍前呈明文鎭車閱畢甚怒立差往查屬實失事地方爲廂藍滿地面是日值班步軍校松福於所管地叚竟任匪徒攔路擭搶擊傷事主實屬疎於防範而事後又不上緊緝賊捕務廢弛步軍校松福先行摘去頂戴仍飭赶緊跴緝賊贓務獲懲辦倘逾限無獲應照新章從嚴奏叅○兵部爲咨行事武選司案呈本部具題請將雲南巡撫譚所奏擬補雲南平越營守備之普洱鎭標左營千總田學先先開底缺以便咨送來京引見一本於光緒十七年八月二十九日奉旨依議欽此欽遵到部相應咨行雲南巡撫查照辦理○富陽冬笋近已到京循例由崇文門監督委員恭齎新到富陽冬笋二小筐於前日分往　太廟　奉先殿兩處交由目領於列聖列后前薦其時食並以冬笋二十餘筐呈進上用當交内務府膳房收儲於午後方餽贈各要津云○户部寳泉局滿監督户部郎中惠昌現已三年差滿照例更换經户部咨取宗人府六部司員帶領引　見奏請更换本日奉 
 
 

Page 2

 
 
硃批圈出户部寳泉局監督户部郎中魁麟去欽此○本年輪值舉行宗室恩箭特賞侍衛之年預經宗人府飭知八旗宗室各族長將原送恩箭宗室等册報本府核辦計八旗宗室由族長先後册送者五百八十餘人於日前經宗人府堂憲在正黄旗侍衛教塲騐看馬步將八旗宗室馬步中靶三枝以上者八十餘人留備恩箭其中靶在兩枝以下者悉不准送已行文侍衛處查核辦理矣按宗室恩箭五年舉行一次定例每次不得逾一百四十人先由宗人府騐看咨送侍衛處先行奏請欽派考試馬步果能箭射有准方留入選再行預備皇上親閱冉能馬步全中或四五枝則特賞三四等侍衛中箭三枝者僅賞大縀而已是天潢貴胄始有逾格殊恩也○吏部爲咨行事騐封司案呈本部議覆户部題奏請將管解京餉五萬兩以上之山西候補知縣章贊祖議叙等因核與解餉無悞請叙例案相符應准照例奬叙一本於光緒十七年八月二十七日具題奉旨依議欽此欽遵到部除栘會户部查照外合卽咨行山西巡撫查照辦理○武闈提調聯吕貽陳爲曉諭事照得報捐武監生例應鄉試向俱赴部騐照註册方准與考據户部等處將報捐武監生陸續咨照前來查報捐武監生人數衆多應由本部核明旂籍姓名三代註册現在八旂滿洲蒙古漢軍並直省俊秀赴各處之報捐武監生持照赴部注册者甚屬寥寥如有舛錯無憑核對瞬屆鄉試之期該武監生等立將執照黏呈赴部騐照註册以憑核對如不赴部驗照註册者臨塲定行扣除切勿自悞爲此預行曉諭各宜凛遵可也特示○武闈提調聯吕貽陳爲曉諭事照得前經御史文郁奏武闈外塲酌展期一摺於光緒十四年十二月二十三日内閣奉上諭兵部遵議武闈外塲酌展限期一摺武闈外塲本有風雨展限之例近科應試人數增多卽不遇風雨原定日期亦形怱促自應酌展限期俾得從容校藝着照部議嗣後順天武鄉試及會試展限二日九月會試十月鄉試均於初五日開考十三日將挑取人數出示曉諭其兵部題派日期均着以次遞推餘依議欽此欽遵歴照在案今本年舉行辛卯科武鄉試合將展限日期出示曉諭各宜凛遵可也特示 
[粤海魚書]  
　　初三日有某甲年近三旬衣服修潔在沙基西豬欄埠頭投水自盡經人拯救不致溺斃而甲復探囊取出小刀自剌咽喉鮮血淋漓觀者皆囙不忍視後又經人舁往醫院調治未識有無性命之虞也○西關廣慶戲院前晚有某紳家丁數人欲往觀劇而囊中不名一錢司閽者不肯放進因此口角遂致鬥毆該家丁等均被打傷某紳聞之極形震怒聲言將稟官封禁不肯干休戲院畏其勢燄浼人調處送回番餅一百枚爆竹一萬響服禮謝罪事始寢息○珠江某妓碧玉年華緑珠顔色艷名卓著傾動一時前晚在某花舫侑觴席散而歸醉眼模糊失足墜入河内是時波濤洶湧援手無從遂占滅頂鴇母失此錢樹哀痛異常見者爲之酸鼻語曰紅顔多薄命如該妓者旣溷跡於風塵復葬身於水府洵薄命之尤者矣○本科優　業經學憲樊介軒文宗會同督撫兩院考試取定正取四名備取十名俟鄉闈揭曉後有無中式然後發榜正取第二名係陳君慶龢番愚廪生陳蘭甫京卿之文孫也按京卿與其兩哲嗣皆由優　出身今文孫復能繼起足徵家學淵源而文宗之賞識亦良不虚也 
[查禁軍火]  
　　軍械火器私買私賣本干例禁揚城保甲總辦趙觀察訪聞某銅匠店專代人修理洋鎗其間難保無私售情事遂不動聲色於十四夜親自出巡行至該銅匠店門首遽令住轎命從人在該店樓上搜出大小洋鎗二十餘桿時店主外出卽將店夥略訊數語令將各鎗及夥一併帶回研究移時店主某甲投案觀察提訊問以鎗從何來據供大鎗若十係某營送來修理手鎗若干係某署親兵小隊囑修觀察謂嘅係官物卽着該營兵丁等自行來案領取並令甲具不敢私售切結取保釋放按揚城内銅匠店甚多並聞各鐘表店亦能修理其間是否官物抑係私連販賣殊難辨别若謂修者多舊賣者皆新人心狡獪安知其不搜羅舊鎗修好再賣矧揚郡營兵甚多又焉能禁其鎗壞不准修理此中情弊想各大憲必有善法以處之矣 
[彭菴燈火]  
　　浙闈題名錄早列報端當發榜之先一日辰刻崧振帥曁各憲呼殿人闡至午初會同李費兩主司監試提調及同考官升坐協忠堂將中式諸卷拆去彌封對讀首塲起講發書吏當堂塡冩姓名籍貫至夜十二下鐘時始畢隨派營兵護送至撫院前張挂各憲亦絡繹回轅○駐防旗營之赴武鄉試者例由將軍錄科兹吉軍憲定於十五日辰刻在西園子校閱技勇二十日卯刻在錢塘門外秦亭山校閱銅砲格林砲打靶然後造册會送撫院○湧金門外三雅茶　開設有年頗稱熱閙今春有某甲者度園左藕香居舊址鳩建屋四面臨湖丹堊鮮明房廊曲折工啜茗者如蟻之聚如蜂之屯履舄駢闐幾無插足之地而三雅園則蠨蛸在户蟋蟀在堂滿徑荒蕪人跡罕至矣噫世界滄桑竟如是哉○鬥畫眉鬥黄頭鬥蟋蟀雖曰游戲究不外乎賭博杭州此風最盛近日秋風西起玉露滿天鬥者皆聚集於豐樂橋松嵐閣茶室中一日之内一刻之間進出輸贏以數百數千計少年子弟蕩産傾家在所不免所望高坐堂皇者有以拘而懲儆之也 
[命案詳述]  
　　松江訪事八函稱干巷賭塲毆斃人命一事前巳述　兹悉是案之禍魁罪首係著名　徙馬某等於月初開塲聚賭距是處三里許之南　鎭有顧某者亦無賴子也偕其隣人韓姓前來奪地花地花者彩頭之謂也當日向馬　　　元馬僅給以八十文韓從旁觀之謂似此區區未免欺人太甚逕由顧手中攫云抛擲賭檯上鏗然有聲馬等大怒遂衆口同聲喝令將顧韓捆縛事聞於南冉人遂唤集漕涇帮有拳勇者約計百人均於次日散布於茶寮酒肆以待得馬而甘心馬聞警匿身於蘆葦之中幸而獲免衆以不能得馬聲言勢將拔起各賭船方可一洩其恨然猶坐而言未嘗起而行也不意有奉賢青村港人秦春山者聞知拔船之說恐坐船有誤手執雙門槍一桿並朴刀一在賭塲趨出干巷帮人與秦不相識疑以爲漕涇人衆鎗齊下秦見勢不佳急卽逃避適被地上剌籐絆倒因此腰腹洞穿肚腸迸出頭足亦刃傷數處手指被脫一息奄奄當卽進以人參并請傷科將其腸納入縳以雞皮亦皆無效延至八日而斃當兩下對壘時身受重傷者頗不乏人惟隣近方七圖莫姓地保雖亦打破頭顱卽經醫療事後立令扣住上風船三艘將所儲洋銀四五百搜括一空然後解船到案并將起釁之顧韓兩人一同送縣秦年僅四十二家中有一兄一婦一兒兒只六齡孤苦伶仃曷勝浩歎刻聞屍屬稟報役邑尊已於十三日帶同作作人等下鄉檢騐惟馬某及犯事各人皆早遠颺想亦尚須緝拿也賭之爲害甚矣哉 
[廣東官報]  
　　初一日試用鹽知事龍嘉霖禀到由京來降補縣丞梁有爲候補巡檢朱錫榮俱禀謝超委優缺一次卸署高州府佘培軒禀到初二日試用縣丞鍾元棣禀知善後局委稽查煤廠差補用通判李承恩禀知奉委估修海心岡砲臺兵房水閘差初三日廣糧廳陸維祺禀知散給謄錄書吏奬賞銀兩補用縣敬輔禀知接辦開平煤廠差初四日補用布庫大使吳森榮禀知調省河補抽厘廠辦事試用縣丞張焕斗禀謝委槍彈局差從九品葉肇光禀謝札知奬賞五品頂戴初五日候補鹽巡檢李禧麟禀知運司給予超委試用巡檢吳祖蔭禀知善後局委充雜差從九品郭光業禀知委解硃墨卷進京督憲牌示東山營守備缺委陽江營承襲雲騎尉許世恩署水提中營守備缺委營用守　麥　朝署署廣西柳慶鎭謝讚飭回新太協副將本任廣西柳慶鎭缺委現署撫標中車叅將記名提督雷震雲署廣西撫標中軍叅將缺委補用副將梁效賢署廣西思恩營遊擊郭玉華飭赴新任新會縣缺　候補　判劉宗琨署 
[金陵客述]  
　　九月十五日係江寗將軍豐漢文軍憲嶽降之辰朱履三千莫不向南極星而祝頌是日又值周軍門奉旨入詞是以同城文武乂須恭送跋來報往頗覺怱忙 
 
 

Page 3

 
 
[宜昌近事]  
　　客有由川省辦得雜貨雇船來宜已完厘金矣前日運上輪船時貨又搬上坡岸被南卡落地厘金局查出謂須完落地捐後方准上船該客遂遵示完納亦足見營運之難矣○土匪自滋事後各自逃逸近因上憲催拿宜郡文武不分遠近晝夜在荆沙以下長江一帶地方拿獲多名又在長楊縣拿獲一名身畔猶有銀兩大約可以追究出首犯矣縣署所獲匪徒雖多大都係附和搶拿物件之犯至放火眞犯早已高舉遠颺矣○領事新修之衙署被匪人拆毁以後其木料器具全歸烏有近日將所封閉之門拆開飭工匠赶爲修理云 
[潯陽近事]  
　　九江府屬德安縣境旱魁爲虐由縣申詳上憲李觀察閱禀之下卽於十一日親往踏勘十四日回轅○前報彭澤縣彭大令因八晉府船泊江邊被賊竊去衣物一案當經德化縣羅大令飭捕嚴緝已於近日拿獲正賊盡法懲治收押班禁云 
[稻江秋語]  
　　近日總理全臺軍械所事務茅少生司馬接得定海正營來文内稱敝營前從貴所領去毛瑟槍子四萬五千顆屢次打靶操演共用過五千四百顆所有積存此項子壳理應備文繳送請煩查收轉移修配以備應用而重軍需等因現已由司馬將此項子壳照例移送機器局薛小亭大令處請爲發廠修理矣○臺北前赴福建應試士子近已由大府特沠飛捷輪船盡數裝回本城例有登瀛學海兩書院由府縣分期主政刻因七八兩月所有未應之課巳由淡水縣孫蕚齋大令示期於月之十四日補考届期各士子前赴禮房報名生員題爲棘子成曰至質猶又也詩題斌得果然奪得錦標歸得標字五言八韻童生題爲吾聞其語矣至吾聞其語矣詩題爲敦俗勸農桑得桑字五言六韻○統領臺北隘勇等營陳雲卿軍門前以撫番不善奉憲記大過三次已列前報護院沈吉田中丞近以該處番民雜處極難撫馭車門接統兩年日久無功似不足以勝任刻已札行撤退另委前福建補用提督高軍門登玉接統軍門奉札後已於十五日赴轅謝委立卽禀辭到防○飛捷兵輪近由福建裝帶士子回省現又奉諭運送軍裝等件前赴澎湖吳瑞生鎭軍處應用聞不日卽　　返緣尚有要公須往金陵也○歐陽太守峻籍隸湖南前持某大憲函投効來臺寄寓寅賓舘内近聞太守以新撫邵大中丞有不日出京之說富赴護阮沈中丞處挂號請假數日乘坐駕時輪船前往内地恭迓然或另有别項差使亦非局外所能料定也○吳見心游戎廣東人行年六十有五曾歴游東西各洋以前在陜西省内曾從沈吉田大中丞歴當要差頗邀賞識近坐駕時輪船來臺投効中丞接見之下以爲舊雨重逢不覺喜形於色云 
[星使入覲]  
　　出使大臣洪文卿星使由蘇來申在天后宫側爲行轅巳見前報兹悉　使於前晚乘輪八都覆命本埠道營廳縣以及各營弁兵均往恭送 
[迎霜降]  
　　昨爲霜降之期本埠提標右營以下各營弁兵各執洋鎗大刀弓箭藤牌鳥鎗大旗均在轅卜同候俄而守備傳守戎城汛李于戎督率各兵出營往北過虹橋太平街冋南出城至教塲循例祭旗禮畢整隊而歸 
[邑宰騐屍]  
　　成衣店學徒張小弟卽費星齋在坑厠自縊身死當經店主倪慶祥協同十六鋪地甲投縣報騐己列報簡昨日上午九點鐘時袁海觀大令帶同仵作書役人等命駕出大東門至屍塲檢騐據屍母費姚氏投案訴稱嘉定人丈夫在日生有二子長者名炳　次者名星齋於本年八月間進倪店爲學徒前晚兒子不知因何自縊屍兄費炳甫訴稱小的向爲小本經紀間我弟星齋前晚與同店學徒頋福昌因事口角以致自盡求恩伸冤店主倪慶祥供稱本年中秋節後有友人薦費星齋至我店爲徒前日晚膳畢竟一去不返主次晨始知自縊並無口角情事屍姊丈金瑞卿供稱星齋實係自盡餘無别情求恩鑒察大令卽着仵作檢騐旋卽喝報委係自縊身死並無傷痕大令離坐親視無悞並據費姚氏求稱情願自行棺殮請免發封大令俯如所請遂排導回署 
[英界公堂瑣案]  
　　公信洋行西人投英領事署訴稱恒大洋貨號夥李惠玉定買魚槍牌洋布延不付銀出貨現在行情已跌及向催問豈知恒大號已經關閉請爲照會華官傳李惠玉訊究等因滿副領事據情照會代理讞員宋莘樂二尹飭差傳李惠玉訂於昨午會訊西人同買辦申訴前情並稱魚槍牌之洋布祗能買與恒大銷售不能别售此係定貨時言定者也今被躭延三月之久矣李惠圡供寍波人恒大號是吳梅軒所開任錫蕃爲執事我向公信行定買魚槍牌洋布尚有未經付銀出貨者現在號主及執事人均已避匿無蹤公信行向我是問然魚槍牌洋布確言由恒大一家銷售恒大己經閉歇號主執事今已避面諒難付銀出貨儘可由公信行另售至行情確跌照刻下巿面每疋跌價銀一分半共定之貨須虧價百兩之譜乞求容尋號主執事料理否則尚存生財可以變賣二尹問買辦是否虧價銀百兩光景答稱照李言百兩然總須另售定妥以便核算二尹商之滿副領事着李惠王交保具限十四天内找尋主人執事認償逾限則將生財變賣料理滿君然之照情諭知公信洋行西人告退○包探黄四福稱查得大馬路成記客棧内住有口操湖南口音者六人情形可疑爲將陳浩先等六人帶至捕房其間四人身帶銀洋或二十餘元或六七元不等巡捕頭問彼在滬甚事均稱於春間帶布疋來滬銷售已經回去現復來　收帳問在誰家收帳則言語支吾今特送案陳浩先陳漢賢秦吉慶馮彩浩陳蕭明秦忠信等同供我等均於夏初來滬銷售夏布現在收帳並無别故平空被拘包探又稱查得陳浩先等六人中有二人當過兵勇宋二尹得供之下飭將陳浩先等六人押候過堂覆訊核辦○包探何瑞福稱妓院慵人朱四範失竊絨單疑被同事人陳百山行竊盤問之下據陳約朱至烟館言行竊情願賠償問價若干朱言價洋二元八角陳允照賠俟其取洋照付豈知陳奔至捕房訴遭朱訛詐銀洋二元八角等情巡捕頭命我查明絨單確被陳竊質洋一元另吊到原贓今特送案朱四範申訊前情陳百山俯首求恩宋二尹以陳百山犯竊猶敢反誣失主朱四範訛詐情殊可恨判押十天以儆贓交朱領去○包探秦少卿稱奉同憲差趙金查拿松江婁縣差役謝勝今已協同拿獲解案差役趙金稟婁縣差役謝勝被人在府署控告發飯歇收管遁逃由婁縣查明謝勝避匿上海租界地方備文前來奉飭協同包探緝獲謝勝供在婁縣署充皂班差役因被人在府憲衙門控告奉發飯歇因案已了爲此走開宋二　飭將謝勝押候移解婁縣　案訊辦○馮趙氏稱向王際雲買羅　口角間詎被用秤桿打破頭面由捕拘案請爲騐　究辦土際雲供悞　傷該氏頭面原是不合情願　償　傷費乞求施恩宋二尹騐明該氏受傷屬實王際雲細故行兇本應重辦姑念鄉愚從寛判罰洋一元給　該氏養傷完結○張有才稱在小菜塲買菜被竊籃内之錢六百文幸由巡捕拿獲人贓送案請爲給領楊阿三供本邑人年十六歲因飢寒交迫初犯求恩宋二尹判初犯行竊之楊　三戒責一百下以示薄懲錢交失主張有才領去 
[法界捕房瑣案]  
　　前晚有法界開花烟間之鴇婦大脚三寳約件某甲至永安街入容大烟館内開燈呼吸　被包探孫錦榮　知當將三寳及甲等並烟槍一併拘送捕房訊問三寳等均藉摇夜會之名已央人保出限於今日到堂候審○女堂倌沈寳珠因入南誠信𤇜館被包探查獲一節屢列前報昨晨朱森庭明府蒞捕房時命將沈寳珠蒂至案下問昨日爾俱强壽山係爾結髮之夫但爾家住城内羅家弄不難查訪今本分府訪得爾本係流妓與强姘識現因强爲筆業所作工資不敷所用爾與彼屢次不睦是日往南誠信烟館確非開燈呼吸實則欲與强拆開姘頭故向該烟館堂倌商議命該堂倌帮同搬運傢伙豈知事不由人竟被包探拿住管押捕房强亦意起不良私欲將爾傢伙　去緣家中早爲地保看守强乃進退兩難自投公堂朦　結髮以上一切是否確實爾須供明沈寳珠卽　首稱是明府問曰此後爾願與强姘識否供稱情願隨强過活謂爾等爲家務口角連累烟館受罰爾心忍乎明府着將在押之强壽山逮案訊問爾家在何處家中有妻否供稱原籍湖州尚有年邁老 
 
 

Page 4

 
 
母並無妻室小的與沈寳珠去年四月間成親實係結髮謂本分府訪明的實况沈寳珠供明實情爾尚敢狡賴乎着重加掌責强卽叩頭如摀蒜求恩寛宥謂沈寳珠管押之後爾竟置若罔聞意存惡念搬其家物件反敢來案自稱結髮乎强卽供認務請恩鑒明府喝令先將沈寳珠掌責一白下謂强曰爾言語不實存心不善着掌責二十下復曰禁止婦女入烟館開燈吃烟早有告示如有查出定當照例嚴辦必將烟館發封入官惟南誠信未許開燈被累受罰本分府亦難以交代着將强再掌二十下一併叱退諭令遷往别處楊桂記行竊錢四百文判責在案昨晨據失主周阿其投案禀稱小的在洋行街豐記海味行爲出店前日往南巿打棉花包行經中途被楊桂記竊去浦包中錢四百文當卽拘獲人贓昨日因有要事不及來案質究等語明府着將在押之楊桂記逮案謂爾昨日供係小菜街别人所竊之錢目下失主已來爾有何說喝令掌責四十下楊仍稱錢係周阿其墮落在地不敢行竊因飭再掌二十下叱退錢給周領去○浴堂主羅萬法控水作紀小記作工中止反被竊去四門町坭一桶一節已記昨報昨晨羅復投案禀追中人楊小園卽筱雲亦遞呈禀詞明府卽令將紀小記帶案詰問保人邱德榮爲何不到紀稱邱係羅萬法之朋友羅　紀立有承攬言定包砌浴堂一應墻屋共洋三百五十五元今未做一半工程洋竟全付反欲添加價目又被拿去洋五十元仍未完工務請追究明府謂工尚未竣不應付足價目且紀小記係窮苦坭水匠只貪生意不顧盈虧此乃爾貪便宜之故咎由自取問紀爾有人能保否供稱有開米店之石坤和可保着押候交保理處○有恒洋行收租人楊洪堂投案禀稱包戚氏虧欠租洋十一元曾經收到洋五元包戚氏又遣保人周子記繳案洋六元明府卽將洋交楊收領謂楊曰爾屋主是誰答稱殷文生之産業問殷在何處稱有事他往下月可回謂今據有恒洋人金四美來信云及該處産業並無托他出面此乃隠戤洋商中外一體辦理答稱昨日金四美曾派人來帳房查問許其待屋主到時先往洋人處說　隨着赶速理料不然卽欲提究楊卽稱謝而去○開客寓之徐瑞林投案禀稱小的租住德和洋行房屋每月租洋十二元前有粤人馬林春冋小的轉租屋一半開烟間後將烟間生財出租與鄭桂林經開鄭於八月廿五虧欠租洋十五元逃匿不面故將烟間主馬林春扭案請追　有川土客人李萬順稱鄭桂林欠我土洋九十三元三角二分務請向租店主馬林春追究明府詰問馬曰鄭租爾生財開店可有中人否答稱中人鄭　大亦同逃走矣着將馬押候追究○栢徐氏控子栢阿有違逆明府着送栢至仁濟醫館戒烟一節已列前報昨晨據包探郁庭湘禀醫生以栢齷齪不堪不肯收管且栢之烟癮已經不戒而自戒矣明府着將栢帶案其母柏徐氏卽投案禀稱須將阿有嚴加懲辦明府着將阿有掌責四百卜阿有卽向其母求拜其母仍有愛子之心代爲求免着笞責一百板交柏徐氏領去○陳丫頭因竊彈花衣店棉被明府着帶案覆問家住何處　稱城中黄坭墻父親陳老七問爾父肯來保否供須將小的送進城去必當收領着責四十板押候傳陳老七到案具領 
[善氣回春]  
　　謹啓者今有廣東電局向餘慶堂大善士因病愈樂助山東賑捐規銀三百兩由楊子萱仁翁　來敝堂彚解災區又楊　經募徐儀臣善士求妻病愈樂助東賑洋十元許文伯善士求甥葉菊和血症除根樂助東賑洋十元均照收到德門固徵餘慶吉人天相更增福壽於無疆善氣自迓天和着手春成永保平安於勿藥同扶善舉頒來義粟仁漿謹代災民遙祝千祥百福上海六馬路仁濟善堂籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
　　　　　　　　　　　　　 
 
 

Page 8

 
 
北京　　輪船　　晚往長江　　　太古公司 
 
 

Page 9

 
 
[邗江官報]  
　　十三日揚州軍廳施司馬由工次來揚夏鹺尹徵解海分司餉來十四日福建道監察御史黄侍御兆檉公幹過揚十五日朱分轉昭林回通泰差次梁鹺尹資垣銷六漫閘 
[蘇省官報]  
　　九月十六日同知陳德濬由吳淞江釐局來高五雲禀知催提武職册籍回並禀謝蒙給予插班委署州縣一次本班勞績署事一次正任唯寗縣侯紹瀛由金陵來禀到知縣范樹恒禀知奉續委鹽城縣會審案件差卽辭諸可寳禀知上海公幹回儘先補用參將桯福禀知到閶胥門内巡杳差縣丞吳德輝禀謝十二年分冬防案内蒙記功三次趙恩燕禀銷海運津局府經歴何慶墀禀銷吳江縣保甲差蔡恩錫盤門何樹勳婁門二位旱關李湘俞侃閶門朱祥穀王在瀛胥門王紹燕湯毓楙葑門趙雲倬應德麟齊門朱正輝胡長慶婁門夏爾純山塘均禀知奉委水巡差補用把總羅萬春禀知巡湖回水師哨官余炳文李漢興均禀知巡湖卽辭十七日同知李福冕禀知奉委軍裝局差並謝十二年分海運奬保交部從優議叙正任荆溪縣薛禀謝飭知回本任楊昌榮禀知赴各屬勸辦山東賑捐差回省孫家聲禀銷河運差調署常州府教授徐鳳鳴禀辭赴任縣丞陳笏書禀銷武闈執事差劉卿寀禀銷文闈執事差十八日江寍試用道嚴翽昌四川人由江寗來管帶太湖水師正前營安徽卽補府李松榮辭行赴江浙一帶會哨花翎總兵銜留陜補用副將石洪祺湖南人由金陵來同知陳德濬禀辭回吳淞江厘局正任睢寗縣侯紹瀛禀辭回江寍知縣葉大莊禀知交卸靖江縣事回省禀謝籌賑案内請奬加運同銜並訊結詞訟記功三次知縣陳文藻禀辭回嚴家橋厘卡王國振禀銷查勘張渚水災差並謝奉委水路總巡差縣丞張沐慶禀知查獲大宗偷漏蒙記功一次巡檢傳淇禀銷海運津局差蔡恩錫禀知本日到盤門旱關差吳江縣典史邸恩漙禀銷盤門旱關差並卽辭赴任家人禀報家主原任蘇總捕分府朱守和於九月十七日申刻在西善長巷本寓病故擇于十九日午時大殮 
 
 
 

Page 10

 
 
   
 
