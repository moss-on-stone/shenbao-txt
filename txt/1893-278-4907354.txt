# 1893 - 278 - 4907354

 

Page 1

 
 
[赶印京報放大附張啓] [  申報舘主謹白]  
　　臣工章奏薄海願聆偶一濡遲無不延頸跂足是以本舘特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣間佚事纖悉靡遺綴錄報端多至倍蓰是以將公堂案牘及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季輝史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[論游勇擾民]  
　　日前武林友人來函述及近有一種操楚音者三五成羣至小街僻巷中自稱某營兵勇派住某省道出於此同伴偶感風寒病勢沈重不能起程願　仁人君子慨助醫樂等費更有謂因病身故不能成殮求助棺木者而居户小家屋宇窄小婦女見之莫不望而生畏給以錢文求其速去彼則爭多論少鴂舌之音逹於户牖凶惡之狀形於面目非飽其慾壑而不止閭里皆不堪其擾噫此等游勇固何自來哉其言語似乎哀黨之所爲其舉動又似乎盜賊之行徑閭閻安得而不被其擾婦女安得而不受其驚然而誰實使之然乎操楚音者則大都皆湘軍也昔會文正公倡募湘軍以剿除髮逆肅淸寰字厥功偉如於是湘楚之人舐其鼎中剩藥而隨以上天者不知其幾何迨功成事定裁撤各營以節餉項而湘楚之人乃大受其窘何則若輩棄来　而從事干戈類多血氣方剛之人營中一切舉止服御與田問大不相同習於營中之舉止與夫氣象規模而一旦欲其仍回田間則諸事皆成不慣此亦理勢之常無足怪者在大帥裁撤兵勇夫固體恤周至各予以曰糧川資或更另有恩賞使之盤纒歸鄉舟車之資可以無缺且可稍餘資斧以爲購耔種作經營之費無如若輩在營揮霍己慣又安能縮食節衣力返儉約故其所得之資不數日而早已用罄以至中途不能啓程流落異鄉者有之漸入匪黨遁入緑林者有之甚而至於結會聯盟邀約號召馴至聚集多人自標名巨謀爲不軌如各處會黨無非此等裁撤之勇所爲若杭友之所言猶其害之小焉者也然而卽杭友之所言而受其害者己苦不堪言矣此輩所以不敢至大街巿鎭而專入小街僻巷之中者其志固回測也小街僻巷則烟户無多所居者多係婦稚之輩其家中男子必皆外出營生此皆在其算中故敢於逞志其托言某　調赴某省則不但婦女輩不能知其眞僞卽使有男子在家且係讀書識字之人亦未能辨其虚實不過借此以作要求之引言而已其取之也易其用之也亦易昔在蘇寓於金獅巷一日與友人過元妙觀甫經觀橋見有如難民者十餘人内皆婦女老少不等在彼邀乞其聲悲哀動人友人慨然予之錢人約數十文至觀内又見有男子十餘人沿途求乞盤纒觀其狀貌大半猙獰氣體强壯詞之則爲某處裁撤之湘勇以營中所給盤纒不多至蘇卽己用盡别無熟識不能告貸還鄉勢將流落故不得巳而告乞倘得仁人君子憐而救之賜之川資則感且不枅友人素好善人各給以一洋曰我一人不能足爾等人之盤川三日後可復俟於此當集同人資爾等以歸若輩皆雀躍而去友人歸而謀之同人有黠者曰此不足信也友人曰我輩惟知各盡其力以行善而己　之眞僞又何問焉卒醵數十金如期至觀前若輩果鵠立以待每人再給以三洋計足赴漢口自是而後友人固絶不措意矣同人中之黠者一日邀友過王廢基指後面小屋使窺之則見觀前之游勇團坐轟飲杯盤狼藉而觀橋所見之諸婦女亦奔走服役於其間其有年輕者並以艶服侑酒侍坐若妓友人見之默然不語急去之歸而謂黠有曰甚矣子之多事也夫吾當給資之時何嘗不念及此輩之僞爲特以一念之善不欲絶其萌芽故絶不顧慮但行我之善而已今見此狀則使人善念灰矣甚矣子之多事也余聞此言亟贊之謂友人之說深合乎聖賢之道而此等風氣則亦不可長因與同鄉某君言及轉逞於地方官驅而去之自是而王廢基無復轟飲之人觀前亦無復乞　川之勇聞者快之然則此等游勇其情固可憫其行實可惡有保衛地方之責者惟有敺而去之一法而誰實行之者說 
[諭旨恭錄]  
　　八月廿四日太常寺題九月十二日祭歴代帝王廟奉旨遣隆懃行禮兩廡遣景善克們泰壽蔭志銳各分獻欽此 
[本館接奉電音]  
　　昨由京友電傳諭旨四道敬謹譯登○八月二十九日奉上諭兵部左侍郎著王文錦補授欽此同日奉硃筆李培元轉補翰林院侍讀王錫蕃補授翰林院侍講欽此同日奉旨正黄旗蒙古都統者魁斌補授欽此同日奉上諭宗人府右宗正著倭勤郡王晉祺補授貝勒載漪著補授宗人府左宗人欽此 
[都下述間]  
　　侍衛處爲知照事八月初九日奉旨朕於明日辦事後出德昌門西苑門進西華門隆宗門出景運門至奉先殿拈香行禮畢進景運門内左門御前侍衛等隨同走長街出順貞門神武門進北上門由西山道至壽皇殿拈香行禮内廷行走王等御前大臣侍衛軍機大臣等隨同行禮畢仍走西山道出北上門進神武門順貞門至乾淸宫宣宗成皇帝御容前拈香行禮畢出内右門隆示門西華門進西苑門德昌門還瀛臺用膳召見大臣卯初二刻預備欽此○掌儀司准李總管連英由頤和園傅到口奉皇太后懿旨著於八月十二日寅刻傳玉成班至頤和園東宫門伺候演戲遂卽劄傅玉成班卯頭飭帶全班子弟衣箱於十一日晚至海淀守宿○正藍旗漢軍副都統容統制山前患痰喘請假醫治無如年老氣弱藥力不勝以致日漸沈重延至八月初八日戌刻出缺當經公子藹堂主政備具棺衾含殮如禮擇於初十日接三停柩三七俾延僧道建醮唪經然後送入佳城以安窀穸○年例八月杪八旗漢軍砲營官兵恭請武城永固神威神捷子母等砲至蘆溝橋西敞紥營安設自九月初一日起至初五日演放五日以期命中及遠例由八旗漢軍副都統奏請欽派二人前往統帶八漢砲營官兵校量優劣此次由承辦廂黄漢固山繕列堂銜名單請派八月初十日奉硃筆圈出正白旗漢軍都統桂祥署廂白旗漢軍都統果勒敏欽此卽由固山恭錄 
 
 

Page 2

 
 
諭旨分律兵部侍衛處七旗漢軍固山查照○新任兼署户部尚書孫爕臣大司空家鼐諏吉八月初十日巳時履任先期經户部司務廳示仰闔署官員吏役人等至期一體謁見○記名倉塲滿監督傳補幾竣己咨由户部分行内閣六部九卿宗人府各衙門各於滿洲蒙古司員中無論京察一二等以及候補額外人員一體出具切實考語保送一二員卽日開造履歴咨覆以憑覈辦○兵部爲傳知事所有期滿雲騎尉緱寳慶趙蘭陵趙咸泰穆榮華張汝霖全瑞璧劉國彪期滿恩騎尉高照等八員本部定於八月初八日卯時在東長安門外堂考馬步騎射田應傳知該八員務於是日黎明各備弓馬前赴該處報名伺候右堂徐大人考騐馬步騎射以憑塡註考語聽候帶領引　見萬勿遲悮○陜西巡撫遴委大挑知縣何大令景管解奉撥陜省地丁等項京餉銀六萬兩分裝木鞘按跕遞迭於八月初十日午刻抵部由原解丁役赴富月司掛號訖雇夫將鞘舁入部署後庫堆存鎖繫在彼看守以俟示期兌收○時值深秋天時漸短在京各衙門循例改於午刻進署申刻散值禮部於八月初十日起吏部於八月十八日起其餘各衙門尚未諭定○國史館示傅准吏部送到漢謄錄唐鳳官盧元張周作梅鄔寳琉等限於八月十九日親身赴館騐到○禮部爲移咨事儀制司案呈本部議覆浙江巡撫松駿題以年逾白齡之浙江慈谿縣壽婦沈虞氏請　旌等因覈與例章年限相符應請旨准　七月廿四日奉旨沈虞氏著照例旌表加恩賞給上用縀一匹銀十兩餘依議欽此欽遵到部相應抄黏原奏栘咨浙江巡撫查照 
[北闈談助]  
　　傳聞順天鄉闈頭塲有四川某生於散放題紙時忽目瞪神迷乘間引刃自剖其腹旋卽殞命文有某生於卷上大書艶曲淫　意者其皆自命風流曾失足於消魂獄内者乎此外曳曰者半卷者墨汚燒損割頁者有眞無草草稿未完者錯寫題次文逾八百詩多一韻者列名紫榜計共六十有三人○日内外簾官己差竣出闈傳聞主司擬定九月十一日拆封塡榜十二日揭曉○宗室鄉試主可擬於八月二十二日進呈中卷發回後當日塡榜揭曉惟尚須二三日後知照各衙門云 
[粤試餘聞]  
　　八月十七日係八旂繙譯生員入闈之期是日寅刻諸生皆整肅衣冠齊集貢守伺候少頃升砲開門逐一點進各旂員均到場彈壓極形鄭重追十九日午後卽一律凈場聞各試卷當堂封固委員解送禮部恭候欽派大員評閱○撫憲入闈監臨凡屬下各官例於每次開門時隨班晉謁剛大中丞以印委各官皆有應辦之事諭令非有要公一概無庸來見中丞實事求是於此可見一斑○本屆恩科闈姓投買者異常暢旺中秋節後仍未截卷監臨剛大中丞聞之深滋不悅謂現在三塲已畢正内簾校閱之時而闈票仍投買紛紜殊不足以示限制而杜弊竇遂札飭善後周傳諭該商立卽止截如敢故違定予懲辦 
[鄂闈佚事]  
　　湖北訪事人云向例闈中膽錄生每人日謄硃卷三本此次監臨譚敬甫中丞細加查核知每日如數謄完者寥寥無幾於是下令催促務須遵照舊章乃謄鎌生大半係無藝之徒旣不善於楷書又不捷於運筆一奉監臨之命祗得潦草塞責或謄至半塗而止或將字句故意遺落或有始有卒而遺中幅似此虚應故事未免悮人功名乃札調候補知縣八員入闈校對如錯落尚少者爲之一一添補否則重復發謄八員晷刻無休異常辛苦中丞擬每員開支新水銀八十兩以獎其勞似此辦理認眞想拔茅連茹自必眞材可得也 
[太守晉署]  
　　蘇州府王可莊太守涓吉八月廿八日遷入本署曾紀前報兹悉太守此次往鎭江公務畢卽携瀛眷同至蘇州太守於廿六日傍晚登岸後仍住湖南會館瀛眷則暫歇舟中廿八日辰刻太守排齊全副儀仗詣封門外靈官廟拈香畢卽至舟中迎太夫人登岸乘坐緑呢大轎在前太守在後入自封門逕進府署書差人等皆站立頭門兩旁迎接太守降輿行拜門禮旋步至儀門時香案及三牲祭禮等皆己預備太守又向儀門行禮然後人内時長元和三首縣及總捕總巡等官咸來道賀輿馬紛紜甚形熱閙太守之夫人則於午後三點鐘迎接入署 
[薤露銜悲]  
　　洪文卿少司馬家住蘇州閶門内縣橋巷八月二十三日府第中接京師電報驚悉少司馬於是日病故舉家哀痛卽於二十七日召僧道數輩誦經禮懴在本宅設位成服親友之來慰問者幾於户限爲穿各大憲咸來叩奠生榮死哀於此見之 
[神山采藥]  
　　東歴九月十一日十點鐘時日本芳川司法大臣進内廷奏事同時層奥外務大臣帶領新任駐劄日本之朝鮮公使金君思徹呈遞國書退食後卽偕芳川君八内閣辦事○駐日朝鮮公使金君因韓王御誕伊　預定東京鹿鳴館設筵以宴日本王公大臣及各國公使領事想屆時必有一潘熱席也○本月十號東京舉行第八回彫刻競技會凡擅奏刀之技者咸自出心栽製成物品携之入會以待品評是日適值星期日人稱爲曜日日太子於午前十點鐘時由赤坂花御殿臨幸宫木少佐陪乘小路伊藤兩侍從當先一掛官丸尾隨後并有三同學友德川毛利伊逹供奉旣及門榎本會首九鬼審查長以下幹事各員整肅出迎太子入便殿　憇受各員拜謁少焉會　請入叅考室覽新製各品退用午餐再入遊覽檢點列品中以濤川七寳製五色鸚哥後藤所作木雕馬最合意命取至便殿以供玩賞嗣又至動物園等處遊覽一周旋於午後二點半時還駕次日午前八點鐘時將各品進呈日皇及皇后奏述遊覽之事○北白川親王擇於本月十一號入學習院肄業同日伏見女親王貞子入華族女學校○日本派駐中國之全權公使大鳥君圭介前奉旨回國卽奉兼任朝鮮公使之命遂定於十二號由横濵乘西京丸赴播州珂里省親修墓十九號由神户附玄海丸向朝鮮仁川進發外務省屬員鄭永邦先於十七號由横濵附廣島丸挈徐赴神户與大鳥公使同舟前往鄭君前曾駐韓數年熟悉朝鮮事務此次奉大鳥公使奏調爲書記官聞公使仍常駐中國京師刻下惟至韓小作勾留云○本月初七日廣島縣屬禀報地震成災而以給黎郡知覽村爲最烈計是日午前八點鐘時震三次道路被壞者六十處石垣崩壞過半土藏亦多龜裂至人畜死傷則未明其數云 
[委缺彚誌]  
　　淮北監掣府一缺經運憲江都轉詳請以候補監掣繆司馬延恩擬補又淮南通屬呂四塲一缺以候補大使黄鹺尹鍈擬補現均奉部覆准遂於上月十九廿一等日牌示轅門分飭各赴新任又現署金沙塲單伯馨鹺尹刻屆期滿例應委員接署江都轉查得現署呂四塲之劉鹺尹精明穏練當卽檄委調署金沙亦己懸牌曉示矣 
[婺星彩]  
　　津郡中營遊府韓錫三軍門久於其任曾以板輿迎養太夫人花前舞綵月下稱觴洵極人生樂事近來太夫人示疾軍門旦夕不離親侍湯藥詎意參术無靈太夫人竟於八月十七日赴瑤池之召軍門親視含殮並報丁内艱此缺已蒙上游易人署理以便軍門料理喪事回籍終制 
[新置水龍]  
　　杭州府署新製水龍兩架洋龍一架運水人夫二十餘起雲梯樻索長鈎短斧一律俱全擇於上月二十二日祭龍排列旗燈大纛游行街巿頗壯觀瞻有備無患於此見之 
[閩事彚紀]  
　　有村夫某甲年逾四十於中秋節日到臬轅叩遞呈詞但阮囊羞澀不名一文不能由代書繳送擅自偵候臬司張笏臣廉訪公出之時竟欄輿投遞以致上于憲怒喝令發枷本轅示衆以昭炯戒䟎淸獻公有云氣死莫告狀窮死莫做賊誠哉是言也○南臺安樂橋頭有下府人某甲被屠户某乙因一言不合遽起爭鋒乙瞻敢手持屠刀將甲斫傷頭顱等處甲厲聲喊救有人報知其家一時紏出數十人興問罪師附近鋪户恐滋事端皆相率閉户保甲局叚委員徐殿臣少尹有地方之責卽督帶差勇十餘名前來彈壓奈兇徒某乙已聞風遠颺少尹祗尉諭某甲補呈候籖差拘拿並著各鋪户照常貿易其時人如泉湧街心擁塞咸稱頌少尹精明練逹不置○有李芙蓉者莽夫也以小經紀爲生年 
 
 

Page 3

 
 
近不惑尚未有家有慣爲媒人綽號下南水者潑婦也去年冬間向李言水部街某甲家有女年已及笄守貞未字因家無男丁其父母要招贅兼襲其嗣但求有願爲者固無須計及聘金也李以爲快事慨然允許薄送缺婁一十元爲壓帖禮卽時由媒將庚書兩家互易居然成姻家矣詎中家逾數月探出李家况甚難前曾犯案拘案懲辦一次遽萌悔婚之念挽該媒將庚書繳還其所送之錢又不照還李不以爲然現巳央人向其理說未審能免雀鼠之爭否也○高湖鄉與江口鄉毗連上月間高湖因鄉人酬神召梨園子弟到廟演劇以致與江口鄉人互相口角現兩鄉彼此攔搶人物甚至各購軍械爲對禦之具閩俗習於械鬥大抵如此殆地方官未及聞知耳否則三尺森嚴定不爲若輩稍寛法網也○南　二塊石積善社義塾後門有老松焉地頗幽靜寛敞異常鄉人男女每乘凉其間晚間尤爲熱閙近日有痞棍多人瞻敢排列賭席以决勝負如蟻附羶　蠅逐臭日以爲常上月廿一日龍嶺汛陳幼庭把總飭其弓役十餘人突然圍拿先將賭具搜去拿獲賭徒某甲餘黨則均鳥獸散聞紳董止欲禀官驅逐今得如此懲創諒可以安戢一時不煩筆墨耳○候補知縣馮菊麓大令在閩多年歴辦育嬰勸葬等事閩人士望之如泰山北斗現北上引見回省新任藩司黄方伯深器重之因庫廳張叅軍丁憂例應交卸遺缺卽委大令接署當有一番新政也○南臺土地廟内並供奉郭聖王神像上月二十二日相傅爲神誕鄉人咸出貲設宴召梨園子弟祝嘏以答神庥紳董先於十八九兩日將神像巡遊境上各社裝扮臺閣馬上故事生旦丑末各臻其妙入夜火炬輝煌笙歌匝地尤爲異常熱閙云 
[叔寳憨癡]  
　　某公子携重貲應江南鄉試抵寍後安頓僕從卽赴北里覓新歡歌舞叢中夢魂顛倒十餘日未出勾欄一步時已八月初七日猶以爲初五也偷得餘閒往購試卷見卷局已撤手足無所措不得已託詞有疾禀求外提調瑞方伯收考面懇冉三大遭呵斥始諭書吏備卷用印送入貢院其荒謬已可概見乃三塲甫畢故態復萌宿柳眠花殆無虚夕近因牀頭金盡恩愛都非燕子嗔人鸚可駡客不堪白眼决計歸鄉而妙手空空諸債蝟集寓中索逋者如雁行立公子無奈典質衣物而與之尚有不敷欠某姓房租四十元無計彌縫彼此大費唇舌經人排解允以立劵續償房東始縱主僕數人去其來也煊赫異常其去也蕭條行李咎由自取夫復何辭近世紈袴兒如某公子者比比皆是詎不大可嘆乎 
[南巿譚資]  
　　昨日有江北小車夫某甲停車王家碼頭之畔突有流氓盧朋飛步上前大聲曰前日我喚爾車往北巿遺下小包裹内有紡綢衫褲等物踏破鐵鞋無覓處今竟在此逍遙乎倘不珠還定當送究甲茫無頭緒瞠目不能出一言正在紛紛擾擾間有旁觀者勸令至某茶肆評理旣入座盧向甲云爾旣不竊物而逃可喚一妥人來保甲連聲諾諾急出外覓友人旣去盧卽驅車逸去洎甲邀友同來則轔轔者已不知去向遂奔投二十三七鋪巡防局訴陳局員以王家碼頭係十六鋪所轄諭令控諸十六鋪局中甲乃含涙而去○縣署捕役某甲探得馬家廠附近某繩索唐藏有私鹽遂於前日會同地甲入内搜出十餘包卽帶店主入解往縣署請辦 
[受賺輕生]  
　　滬城厘捐總局間壁有金陵人陸姓開設紅木洋鏡店因無子女撫族姪爲子嗣因年已長成央媒聘定某姓女爲媳擇於八月中旬完姻陸自念吉期將屇囊槖空空遂向各親友糾合一會當蒙允許絇於前日付洋陸信之遂置備酒筵以待及夜己深無一人到來陸愈思愈忿私購洋烟吞服迨家人知覺則受毒已深無從施救矣旋卽氣絶身死甚哉貧賤之足以困人也 
[埋香恨]  
　　女郎李金鳳年方二九妖冶輕盈二分明月中人也邇來轉徙至滬依西棋盤街蘇搗寳姐所開新聚彩么二妓寮月下花前逢迎未慣以致門前冷落逼上謻臺寳姐又時摧辱之小妮子羞忿交加鬱鬱成疾花容暗減梨頰漸消前晚忽患急痧覔藥求醫迄無效騐呻吟終夜隨卽玉碎香殘寳姐恐涉訟到官難逃刑責急邀到胞兄及母出資棺殮給以路費令其扶柩遄回噫靑樓趣苦應嗔假母無情黄土香埋長歎女兒薄命招芳魂而寂寂歌長恨以綿綿有情人太息咨嗟蓋不禁潸焉欲涕矣 
[相騐吞烟]  
　　昨報載快婿吞烟一節兹悉死者周阿狗係常熟人年二十歲去年憑媒娶玉液春茶館主施味臣之女周施氏卽秀英爲室伉儷尚稱相得嗣因施妻患病周施氏歸寗省視周於廿八日亦至岳家探望忽患急痧辦治無效遂致斃命施因婿猝斃惻然憫这曾貼洋五十元爲棺殮費詎有不知姓之阿全者遇事生風遂唆使屍母周金氏以阿狗身死不明令氏赴縣署控告詭言阿狗被施毆斃求請蒞騐施亦投縣請騐黄大令准詞飭三圖地保石茂卿預辦屍塲伺候美包探唐寳榮江阿三同中西巡捕到塲彈壓昨晨十一點三刻鐘時黄大令命駕蒞至升坐公案該地保禀訴前情大令先提該茶館挑水之徐仁嘉詰問供稱爲水夫因店主婦生外症其女周施氏於本月十八日歸家探視其夫周阿狗時來遊玩亦曾住宿五日至廿八晨十點鐘時又來先在樓上啜茗剃頭午膳後一點鐘出外至馬車行營生至三點鐘時仍回自言頭痛其妻令其安臥至六點鐘見其紳色有異遂遣人請其母周金氏前來並延醫生鄭月峯診治據云脉息巳無並不開方又延　髮匠史榮春挑痧所言相同延至七點鐘身死問爾知周曾與妻吵閙否答稱並未吵閙其妻因見周頭痛欲與同回家中周言無妨不肯回去陳阿福供擺設餅攤早出暮歸未聞周夫婦吵閙餘供與徐同鄭月峯稱係紹興人向業岐黄廿八日七點鐘時請小的看視因周脉息已無未開藥方史王氏供係史榮春之妻丈夫有事回鄉今奉傳喚是以至案此事不知其詳屍妻周旋氏供年二十歲與丈夫同庚去年十月初十日嫁周爲室夫婦之間從無異言因母親有病回家服侍夫亦時來至廿八日又來飯後出外至三點鐘始回問其時可有言語因何身死供稱丈夫頭痛眼花小婦人告以旣如此可同回家中丈夫謂無妨少憇片刻卽愈後見其面色改變卽請婆婆來家時已六點半鐘請鄭先生看視時巳七點鐘問爾於月初可與丈夫吵閙答稱因向伊取錢買菜只給十八文爭論多少則有之並未吵閙大令又提屍母周金氏屍弟小炳至案謂本縣來此爲爾子伸寃然爾昨晚所供爾子被媳毆斃本縣將各人訊問並無此事爾不可任意妄言須將實在情形供明不可聽信他人之言藉屍圖詐供稱兒媳素來和睦因媳有妹秀文出嫁後媳時至妹處遂有異心與子時常反目今無端身死諒係被毆况有金圈衣服被媳携去今兒子巳死媳婦亦不愿領回求請伸寃謂爾以被毆身死並無實據况未亡時爾亦眼見衆人供詞確鑿均謂因病而亡爾不能聽讒言來案誣控如騐無傷痕亦有未便供稱若無傷痕施如何肯貼洋銀謂此係翁婿之情爾不可藉此圖詐氏堅稱有傷大令命徐臣嘉等將所供情形向氏覆述一遍大令亦一再開導氏仍執前詞施味臣將金圈呈上大令遂命將屍擡至街心飭仵作如法檢騐良久喝報因急痧身死並無别故又在死者髮辫内檢出符籖一張大令離座親視無悮周金氏堅稱有傷大令謂若因傷身死體必堅硬爾旣稱有傷可卽指出氏始俯首無詞大令復坐公案謂氏曰爾藉屍朦控厥罪難辭本應重辦姑念女流無識格外從寛著自行棺殮具結存案又謂氏曰爾可領棺同媳回去供稱不願領媳求請將媳退歸母家施稱女已嫁與周姓豈可退歸生死與小的無涉旋有某嫗跪稱係死者之叔母願領姪媳回去大令知非善類卽行喝退又謂周金氏曰爾將媳領回如有人從旁覬　將媳出售逼良爲娼等事一經本縣訪聞定當研究氏遵諭求請免封棺木大令准之遂命駕遄返時己一點三刻鐘矣 
[縣案彚錄]  
　　前有王錫仁投英公堂控李鮑氏串通玉陳氏陳阿茂誘拐六歲女兒金貴售與陳公館蔡太守准詞飭提李鮑氏業己逃逸祗將陳及王陳氏並金貴提到送縣訊　黄大令提訊之下判將金貴交錫仁領回陳及王陳氏分别管押限交身價以便給陳公館具領己紀前報自陳等收押以來閱時己久洋銀分毫未繳前晚大令升堂飭提陳等研訊陳供稱係寍波人前在木作内挑水嗣因患病停歇有素識之季 
 
 

Page 4

 
 
鮑氏來言有王錫仁者自願將女托伊價賣該氏囑小的轉託王陳氏售與陳公館中計得身價洋六十四元由小的交與李鮑氏轉交錫仁領去小的共得中金洋二元五角前堂奉訊將小的管押交洋但小的在滬並無親族一時無力措洋叩求施恩王陳氏供稱係本地人家住滬北山家園生有一子現年十二歲小婦人以針線度日價賣金貴之事由陳囑託况係伊父王錫仁自願小婦人共得中費洋二元家中窮苦異常無力交洋大令以陳等旣然無力准其免繳喝將陳阿茂重笞六百析著令具結赶緊回籍王陳氏著責籐條二百下從寛斥釋○夏金倌控妻彩雲遭妻父鄭行茂藏匿一案由十六鋪保甲局送縣訊辦黄大令提訊之下將鄭管押候提牽涉之蔣阿和及夏母楊氏到案冉訊巳見報章前日原差將蔣等解案晚堂由大令提訊夏金倌伸訴前情請爲訊究夏楊氏訴稱兒子金倌娶彩雲爲室彩雲歸寍日久不回向領支吾無奈扭局控告轉送案下現求訊追蔣供稱係福建人賣檀香度日與鄭行茂同居是日彩雲回家鄭令其淘米忽然不見實與小的無干鄭供稱女兒彩雲並禾歸寗實在夫家走失且小的查悉夏楊氏曾與蔣姘識此次我女亦被蔣藏匿叩求明察夏楊氏又稱小婦人並未與蔣私姘實遭誣指金倌亦訴稱八月十三日小的往妻父家探望見妻正在午膳至十四日往領據稱己他往大令得供判將鄭行茂蔣阿和一併交差限三日將彩雲交案○喬鳳仙遭蟻棍王葭金誘至靑浦縣境意圖售賣被喬父喬咸和投該縣控告縣尊訊供之下鳳仙供稱丈夫朱菊生現住上海三十保二圖縣尊著押候備文來滬傅朱到案具領上海縣黄大令接文後傳朱到案朱不願前往請將喬氏卽鳳仙提案具領大令准之將喬氏關提到滬交官媒收管一日晚間糾合同押犯婦毁門逃逸幸卽拘獲禀報大令著候訊辦前日晚間大令升堂訊案朱投案具領大令提鳳仙至案俯首不語大令以其無恥著鞭有一百下交朱領回管束一面傳喬咸和喬金氏夫婦到案申斥 
[樂善不倦]  
　　本館協振所昨承無錫書畫社遞來書畫潤資洋十元附王大齡丁元錫過永保合助書院花紅洋一元又有心無力子郭姓爲先父補完售愿及求合家淸吉無恙合計香港票洋二十元又惠泰莊遞來漂陽無名氏票洋九十五元六角九分四厘又祝思望助振洋十元霜露旣零無衣興歎正災民瑟縮坐困之時今得諸大善士慨擲飛蚨振彼涸鮒不特免呼庚癸且可同擁綈袍此其愷澤所施豈有涯涘哉高山仰止景行行止敢頌葩經語以誌弗諼 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　某洋行夥孫全成訴稱親戚汪藹如强欲借住家中不遂所求百般恣横無奈給以川費令其遄回豈知汪　舊逗留又來尋釁小的祗租屋一幢殊不便於容留因商之堂叔在所開廣成信烟寮暫時躭擱今復來吵閙以致小的生意被辭無奈報捕拘伊送案請究汪供稱監生係安徽人孫是監生之内姪向由監生照顧伊之胞妹由監生撫養八年伊家婚禮喪儀亦皆監生舉辦現在監生他鄉落魄忽被兇毆且監生疾病纏綿進退維谷奈何奈何蔡太守問現在爾意如何答稱監生氣忿不平求恩伸雪太守謂孫旣負爾爾卽在伊家躭擱亦屬不安答稱是太守謂然則仍至廣成信躭擱求醫可乎答稱恐廣成信不肯容留訊至此有孫某上堂訴稱孫是小的之姪從前汪待尹甚厚現在忘恩負義太覺無情小的曾勸令酌給洋銀使汪回籍豈料姪恃蠻不允致小的亦被辱不堪太守隨飭孫某將汪暫留俟過堂覆　二百三十號華捕禀稱潘王氏與其夫潘順金口角堂姪潘天錦助之將氏頭顱擊破小的曾送氏至西醫院醫治今將天錦等送案請懲潘王氏訴稱丈夫不顧家室小婦人與論勃谿致被毆傷刻已醫愈順金供稱小的與妻口角誤傷頭顱天錦供稱小的惟爲之解勸不敢帮毆華捕禀稱小的拘拿時隣人咸言姪子不應毆及叔母天錦大聲稱我卽兇毆長上有我抵罪與人何干蔡太守判令將天錦管押兩禮拜期滿交人保出順金卽行開釋○包探孔阿才禀稱前有江西薙髮匠傅恒友卽吳小秀與同鄉同業人姚德林徐錦山打架小的見傅受傷解送仁濟醫院求醫先將姚徐送案大老爺卽行保釋後奉飭傳傅來案豈知傅已在院脫逃旋在伊住處搜出單刀一柄剌刀一對木棍二條有指印五處之圓石一方皆兇器也今特呈求電鑒查得傅前曾當勇後習薙髮性甚兇横是以獲請訊懲姚徐同供稱傅曾將店業盤頂與同鄉人又與何炳瀾至某處茶樓打架小的等皆同業同鄉從中解勸反被兇毆伊自巳揑傷以圖抵賴何供稱小的爲傅經理盤店之事傅忽一再尋釁邀吃講茶韓桂生韓炳奎周炳和等二十五人聯名公禀聲稱傅素日横行不法同鄉同業皆受其累傅供稱小的之店由何炳瀾介紹盤頂與人後向論行規致被毆擊小的不敢行兇蔡太守問爾旣習薙髮所備刀棍何用答稱並非小的之物孔探又禀稱單刀剌刀在鋪蓋中搜出木棍在臥室中搜出太守判令將傅笞責二百板押候連兇器移送上海縣遞回江西南昌府南昌縣原籍○包探秦少卿禀稱積竊許阿增串同葉阿和李雲卿連次行竊王陸氏等十餘家之衣物經小的查獲人贓解送案下王陸氏等均投案領贓許供稱小的係靑浦縣人連次行竊萬死難辭惟乞施恩誓不再犯葉供稱小的亦靑浦縣人惟代許典贓並不串竊李供稱小的係浦東人曾與許葉爲友蔡太守判令將許笞責二百板管押二月葉笞責一百板管押二月期滿一併遞解回籍李笞責一百板管押二月期滿驅逐出境不准句留贓給失主分别認領○包探張丸意禀稱前者小的查獲專竊各輪船搭客衣物之湖北人劉田發陳阿喜解案奉大老爺判令笞劉一百板管押三月期滿遞解回籍陳阿喜因法捕房有在押脫逃之案移送法公廨今法捕頭言不欲懲辦爲此解送到案請大老爺發落所有搜出之鎖匙一串呈請鑒閱陳無可狡展俯首求恩蔡太守判令笞責一百板管押三月期滿遞解回籍賊具存候毁去○包探何瑞編禀稱王福之竊取李阿和家萇綢衫布衫經小的拿獲人贓解送案下李訴請領贓王供稱小的係太倉人以後不敢再犯矣蔡太守判令管押兩禮拜贓給失主領去○包探黄四福禀稱孩子徐寳全連次犯竊送案懲辦已幾次矣今又竊取某處空屋内玻璃窓二扇是以送案請訊徐頭皮涎臉全不知羞蒲伏案前東張西望蔡太守遵扑作教刑之法飭責手心一百下發棲流公所管押半年以期洗心滌慮俟期滿傳其父母領回管束贓存捕房以待失主認領○包探秦少卿禀稱竊賊湯東生犯竊不知幾次前次獲送在老爺懲辦昨又在某洋貨店櫃上竊取洋銀七元經小的查獲人贓見其面上有竊賊二字詰之云在通州犯竊到官被剌今特解送案下某洋貨店夥毛竹和投案領贓湯供稱小的係湖北人疉犯行竊自知該死近在蕪湖犯竊致被剌字並未到過通州蔡太守判令笞責二百板發捕房管押一年期滿遞解回籍贓給毛領去○包探黄四編禀稱孩子龔茂生竊取吳萬成家鞋二雙經小的拘拿盤問知前在靑浦原籍竊取楊正甫家烟槍二枝凉帽一頂吳訴請領贓龔直認犯竊崩角求恩其父龔某訴稱兄子犯竊厥罪難逃務請重懲小的斷不姑息蔡太守判發棲流公所管押三月期滿交其父領回營束鞋給吳領去烟槍凉帽暫存捕房以待楊來領○包探孔阿才禀稱許子山前因犯竊案發獲送大老爺懲辦今又連竊汪阿金徐永興許小弟等家洋燈布衣經小的查獲人贓解送案下汪徐許等人均投案領贓子山供稱小的係無錫人向以行醫度日偶然犯竊尚乞施恩蔡太守判令笞責二百板我見今之醫生大抵氣概軒昂不可一世人家延請務必勒索重金許亦操三指生涯者奈何竟習爲三隻手乎哈哈○包探顧阿六稟稱陸某房屋由顧阿發看管前日屋中熾炭過猛隣人疑其放火將墻穴成一孔側身而入扭顧兇毆及到捕房查得並無放火形跡今巳拘獲行兇之楊金生徐瑞春二人送案請卽訊懲顧訴稱小的看管房屋因熾炭煮飯以致濃烟飛出伊等疑爲放火入内扭毆楊徐同供稱小的等聞有烟火氣入内探望並不行兇顯探又禀稱楊徐在捕房時巳認明疑是火起入内詢問綠由蔡太守問屋中物件缺少否顧探禀稱巳查明毫不缺少太守飭將楊徐交人保釋 
[法界捕房瑣案]  
　　昨日葛同轉蒞捕房升座命提淸潔局挑糞夫阮福生到案以其將糞翻潑某洋行前判罰銀七兩五錢阮禀稱小的尚有工資洋銀四元五角同轉著將此項抵補外如數找繳以便開釋頭目蔡子泉遞禀伸訴前情同轉著將阮帶出措繳罰欵○昨報紀老沙　洋行控拖角租屋洋銀十二元之張有才葛同轉飭提至案問何時可繳張求寛限同轉謂須有限期方准保出爾在公堂自認開設呌化客寓本租界内向無此項名目不准復開隨有鄰人朱高氏投案訴稱小婦人與張比鄰伊因欠租央小婦人擔保一月小婦人曾代墊洋銀三元管屋人沈阿寳訴稱房票已交與張妻同轉著沈向原人索還張供稱數目不符求恩鑒察收租人呈遞租摺同轉閱視無訛著張先覓保人限十日内將欠項如數繳淸朱高氏無干省釋並諭各包探咨照房主以後不准租屋與人開設呌化客寓○錦名洋行控積欠租屋洋銀之郁阿金前日葛同轉提訊之餘以無力繳錢自願將生財拍賣同轉准之昨復諭令訂期拍賣○徐言成投案訴稱小的係徐言九之兄言九因犯竊拘押小的被累不堪現在無力賠償叩求明蔡且言九屢犯不悛前曾扭送上海縣究辦葛同轉令送回原籍言成稱小的不願累及親友同轉命提言九到案諭以爾兄手足情深屢次被累現在押本如何歸償言九俯首無詞屢問不答同轉著從重掌頰一百下復問押木如何歸償徐仍俯首無詞同轉著還押令具以後不敢再犯之結又提前經被累拘押之王林德研究供稱伊初時糾小的吸烟旋竊取烟槍逃逸足見有心嫁禍同轉諭言成曰本分府將爾弟管押一月待烟癮戒除仍著爾帶回管束如果依舊違犯准送公堂嚴辦言成唯唯稱是同轉飭將王前存捕房之洋銀三元給還諭令言成俟押期已滿投案候示○前者邵樹生之親戚張孫氏挈小孩投公堂控小車夫蔡何君竊取衣包潛逸葛同轉命將蔡押候覆核等因已詳前報昨日鄰人張祥華陳董氏投案由張訴稱小的開洪春園茶館陳董氏訴稱蔡係小婦人之外甥向在江北新到治下失衣事在初十蔡於十八至此其爲寃枉不問可知現求交保出外帮同查緝葛同轉謂卲曰當雇車時可曾記淸號數邵稱並未記得惟認明其人面貌無訛同轉謂此中尚有可疑遂著將蔡交張保出○長發棧司事倪蘭亭偕李良臣投案繳呈罰款洋銀四十元求將接客人馮子興卽馮慶開釋葛同轉謂須爾同業中人具結以後不准再犯遂提馮到案申斥一番交倪等帶出並諭令長發棧補具切結送案備查 
[粤省官報]  
　　督憲牌示海門營叅將缺委儘先叅將李渭培署理南韶連鎭中軍遊擊缺委補用叅將徐永元署理南韶連鎭左營守備缺委營用守備劉澤榕署理香山協右營守備李世淸飭赴新任那扶營把總缺以督標後鶑右哨二司外委把總梁健泰拔補督標後營右哨二司外委把總缺以督標前營添設額外外委馬文聰拔補督標前營添設額外外委缺以督標中營馬兵陳嘉輝拔補 
[邗江官報]  
　　二十日某科翰林夏太史孫相過揚分轉永錫委卾岸差遣戴分轉委赴泰屬查災朱鹺尹文榘起服回淮○廿一日運憲江都轉公座會審要案○二十二日新委泰壩田分轉恩厚禀知赴任 
[揚州多子街復茂恆錢莊七月分收解山西賑欵淸單]  
　　丹徒已故劉馮氏首飾變價以資冥福二百千文古月不留名二十元殷茂手十元錫頤堂無名氏二户各洋五元潛川劉愼德堂經懺三元趙善士二元修柱書屋不留名二户各二元無名氏無名氏無名氏三户各一元門口零收桶捐其四元○無名氏一元賴公興銅洋七元○都伯無名氏十元劉蔭餘堂四元劉詠仙張崇恕堂二户各二元無名氏一元古愚氏一兩五錢二分古光氏一兩九錢二分朱明卿手銅洋二元門口零收桶捐共一元○敝所經收各賑欵合規銀二百零二兩二錢九分八厘統寄由上海恊賑公所彚解所有順直賑捐另歸福相祥錢莊收解尚望源源接濟合併聲明 
　　上海中華匯理銀行告白 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年八日二十三日京報全錄]  
宫門抄○直督李奏委署知府摺○又奏知縣開缺回籍片○又奏教職佐雜叅不及額片○將軍裕奏補正關防員摺○浙臬趙奏報接篆日期摺○浙撫　奏飭臬司赴任片○蘇撫奎奏展期核算地丁册結片○又奏報辦理監臨日期摺○護江撫方奏彚奏委調各缺片○又奏援案動用稅契銀兩摺○八月二十三日工部鴻臚寺廂白旗值日無引見○劉恩溥假滿請安○齡公續假十五日○洪鈞續假二十日○工部奏派西陵歲修工程派出汪鳴鑾○值年旗奏派管理新舊營房派出松溎○召見軍機○○大學士直隷總督一等伯臣李鴻章跪奏爲知府因病出缺先行委員署理併請旨簡放恭摺仰祈聖鑒事竊查天津府知府鄒振岳山東溜川縣進士同治四年由庶吉士散館攺用知縣來直歴任懷安清范等縣旋補易州直隷州簡放宣化府知府光緒十五年調補天津府知府該員官直三十年勤政愛民循聲卓著才識開展表率有方歴經保薦在案兹據報因患瘍證於本年八月初八日在任病故查有候補知府李蔭梧精勤幹練熟悉情形堪委署理除飭遵照外所遺天津府知府係衝繁疲難海疆最要之缺政務殷繁必須得人治理應請旨迅飭簡放以重職守理合恭摺具奏伏乞皇上聖鑒謹奏奉硃批另有旨欽此○○李鴻章片再廣昌縣知縣成明郁年五十二歲湖南新化縣進士由卽用知縣題補廣昌縣知縣光緒十四年四月到任兹據該員以近接家信因上年雨水過多先塋被冲坍塌請開缺回籍修墓由藩司裕長臬司周馥具詳前來自應准其開缺回籍除咨湖南撫臣外理合附片具陳伏乞聖鑒敇部知照所遺廣昌縣知縣係屬選缺照章歸部銓選謹奏奉硃批吏部知道欽此○○李鴻章片再定例各省教職佐雜按年騐看分别保薦留任其叅劾之數直隷應劾教職六員佐雜七員如無衰庸戀缺叅不及額亦卽奏明等因兹查光緒十八年教職佐雜前己照例調騐惟皆叅不及額除仍督同司道等隨時留心查察不拘年限認眞甄别並將十八年已經甄别各員題咨外理合附片具陳伏乞聖鑒敕部知照謹奏奉硃批吏部知道欽此○○奴才裕祿跪奏爲遵例奏補正關防員缺恭摺奏聞仰祈聖鑒事竊查道光二十一年三月初四日奉上諭耆英奏請將正關防擬陪之員記名坐補一摺嗣後正關防缺出其擬陪之員著准其比照三陵各項官員之例於送京引見時由吏部聲請記名遇缺坐補欽此欽遵在案今福陵正關防常陞因病出缺查前有光緒十四年四月二十八日引見正關防擬陪奉旨記名之福陵尚膳正融春係遇缺應補人員請將正關防常陞所遺之缺照例以記名之融春奏補其融春所遺尚膳正之缺奴才另行照例辦理理合恭摺具奏伏乞皇上聖鑒謹奏奉硃批該衙門知道欽此○○浙江按察使臣趙舒翹跪奏爲恭報微臣接印日期叩謝　天恩仰祈聖鑒事竊臣前在温處道任内蒙恩補授浙江按察使當奉撫臣崧駿恭錄光緒十九年三月十六日欽奉上諭行知到臣遵卽恭摺謝　恩籲請陛見嗣於交卸温處篆後馳赴上海附輪迎摺北上行抵天津途次接奉批旨著來見欽此遵卽星馳入都仰蒙召見二次聖訓周詳無微不至跪聆之下欽感莫名七月初二日請訓後仍由天津航海南下二十日回至浙省奉撫臣崧駿飭赴臬司新任兹於二十六日准前署按察使鹽運使臣惠年將印信文卷移交前來臣於是日恭設香案望闕叩頭謝恩祗領任事伏念臣關中下士知識庸愚自通籍而供職西曹涓埃未効由典郡而分巡東浙寒暑初周乃洊擢提刑拜三歲兩遷之　命况坐升本省無採風間俗之勞恩遇彌隆悚惶彌甚責任愈重報稱愈難查浙省本江海要區臬司爲刑名總匯舉凡詰奸除暴察吏安民淸訟獄以恤閶閻嚴保甲以弭宼盜在在胥關緊要如臣檮昧深懼弗勝惟有益矢愼勤力圖整頓隨時隨事禀承撫臣認眞辦理以冀仰答高厚鴻慈於萬一所有微臣接印日期並感激下忱謹恭摺具奏叩謝天恩伏乞皇上聖鑒謹奏奉硃批知道了欽此○○崧駿片再新授浙江按察使趙舒翹陛見出都現已到浙應卽飭赴新任署臬司惠年仍回運司本任署鹽運司王祖光仍回杭嘉湖道本任以重職守除分檄飭遵外理合會同閩浙總督臣譚鍾麟附片具奏伏乞聖鑒謹奏奉硃批吏部知道欽此○○奎俊片再江蘇省兩藩司屬經徵地丁等項奏銷定例於次年五六兩月由司截數造册詳請具題册結隨本送部兵燹以後因地方元氣過傷民貧賦重錢糧徵解不前以致歴屆奏銷兩藩事均未能依限造册詳題本屆奏銷光緒十八年地丁等項錢糧現已七月中旬僅據蘇藩司造册詳送於六月内具題在案而甯藩可應造册籍尚未詳送將來卽使到齊鈞稽核算並繕黄册事極繁重在在有需時日本年恭逢癸已恩科江南文闈鄉試輪應奴才入闈監臨現已定期隨帶關防前往金陵勢難兼顧惟有循例籲懇天恩俯准酌量展兩月俟奴才闈塲竣事回蘇卽行赶緊核明具題以昭愼重而免舛錯理合附片具陳伏乞聖鑒訓示謹奏奉硃批着照所請户部知道欽此○○頭品頂戴江蘇巡撫奴才奎俊跪奏爲恭報自蘇起程前赴江寗辦理監臨事宜日期專摺奏祈　鑒事竊准禮部咨開光緒十九年正月初一日内閣奉上諭明歲恭逢慈禧端佑康頤昭豫莊誠壽恭欽獻皇太后六旬萬壽仰維懿德普被寰區慶洽敷天歡臚率土允宜殊恩特沛加惠藝林著於本年舉行癸已恩科鄉試二十年舉行甲午恩科會試俾兹多士忭舞觀光用副朕錫類延厘壽世作人至意該部卽遵諭行欽此恭錄移咨前來卽經轉行欽遵在案伏查江南文闈鄉試監臨事宜向係江蘇安徽兩省撫臣輪流值科本年恭遇恩科輪應江蘇承值業將科塲事務督飭江寍藩司循照例案次第認眞辦理現在傷期伊邇江蘇安徽兩省應試士子自巳雲集金陵奴才擬卽預期前往料理闈務兹定於七月二十七日隨帶關防自蘇州省城起程前赴江寍其巡撫衙門日行事件照例飭委蘇州藩司鄧華熙代行代印遇有緊要公事仍包封遞至奴才行次核辦所有奴才由蘇赴寍辦理監臨事務起程日期理合恭摺具奏伏乞皇上聖鑒謹奏奉硃批知道了欽此○○方汝翼片再案准吏部欽奉上諭嗣後各省州縣無論奏調委署代理著每屆三月彚奏一次等因欽此轉行欽遵在案兹據署布政使事按察使福裕詳稱光緒十九年春季分委署代理知縣印務所有准補德安縣知縣朱士林委代新建縣知縣奉新縣知絲屠福謙委署廣豐縣知縣侯補知縣王重藩委署德興縣知縣補用知縣石守謙委署新昌縣知縣候補同知潘懿委署萍鄉縣知縣補用知縣沈維楨委署東鄉縣鄉縣教習知縣汪恩濰委署安遠縣知縣大挑知縣梁樹棠委署新城縣知縣卽用知縣陳本棠委署濬谿縣知縣以上共計九員造册詳請具奏前來臣覆覈無異除淸册咨部外理合附片具陳伏乞聖鑒謹奏奉硃批吏部知道欽此○○頭品頂戴護理江西巡撫布政使臣方汝翼跪奏爲光緒十八年兵餉地丁不敷支放援案動用稅契銀兩恭摺具奏仰祈聖鑒事竊查江西省各鎭協標管官兵馬匹光緒十八年分連閏共應支俸薪餉乾銀二十二萬王千一百六十兩五錢六厘准户部於光緒十七年撥餉案内豫撥光緒十七年地丁銀六萬兩以爲十八年春季兵餉之用又添於十八年撥餉案内續撥十七年地丁銀六萬五千一百六十六兩五錢六厘九江關洋稅銀十萬兩先後共撥二十二萬五千一百六十六兩五錢六厘經臣在藩司任内先後動放九江關解到洋稅銀十萬兩十七年地丁銀十一萬七千六百五十二兩二錢八分六厘又經署藩司動放十七年地丁銀二千七百七十一兩二錢六分七厘尚不敷銀四千七百四十二兩九錢五分三釐因是年各屬地丁徵不如額兼之撥解京恊各餉無遺以致本欵無銀可動而兵餉係計口授食要需難令枵腹從事由司設法籌墊藉恤兵艱兹據查辦十八年兵馬錢糧奏銷應另行籌補足數以便造報溯查咸豐七年地丁不敷支放八年兵餉業經咨准部覆准動各年雜稅湊足以後歴經援辦有案今光緒十七年地丁不敷支放十八年兵餉銀四千七百四十二兩九錢五分三厘情事相同自應援案籌補應情動支十八年稅契銀四千七百四十二兩九錢五分三釐湊足放給造報以符原撥之數據署藩司福裕具詳請奏前來臣覆覈無異除將動支年欵細數咨明户部備查外所有光緒十八年兵餉地丁不敷支放援案動用稅契銀兩緣由理合恭摺具奏伏乞皇上聖鑒敕部查照施行謹奏奉硃批户部知道欽此 
 
 

Page 13

 
 
[光緒十九年八月二十四日京報全錄]  
宫門抄○諭旨兩道錄前○滇撫譚奏揀補知州摺○又奏調補烟瘴要缺提舉摺○粤督李等奏委署道缺片○又奏添募勇數餉數請勅部立案片○護江撫方奏湖口砲臺工竣日期片○大臣沙奏拿獲朝陽反逆訊明正并酌獎出力員弁摺○東撫福奏知縣仍照原保補用片○又奏知縣等改獎更正片○鄂撫譚奏支欵造辦火藥摺○川督劉奏職員捐建義莊片○粤督李奏廣東省添練標兵教習月支薪糧砲費請准立案摺○雲督王等奏新海防第十七卯捐輸請獎摺○八月二十四日内務府國子監廂紅旗值日無引見○松溎謝管新舊營房恩○内務府奏派致祭内外城隍廟派出崇光長有○掌儀司奏初一日祭奉先愉澍貝勒行禮○淸安遞遺摺○召見軍機芬車○○頭品頂戴雲南巡撫臣譚鈞培跪奏爲揀員升補要缺知州以資治理恭摺仰祈聖鑒事竊准吏部咨開雲南廣西直隷州知州劉于豳不及光緒十九年二月二十日奉旨照例以奉旨後第伍日行文等因按照限减半計算扣至四月十九日作爲接到部文開缺日期歸於四月底截缺係衝繁難要缺毋庸掣籖業將截缺日期咨部在案查定例知縣以上官員如遇例應題調缺出及烟瘴地方俱准升調兼行聽該督撫酌量具題又知縣以上官員如遇應行調補之缺均令該督撫照例於屬員内對品攺調若該省實無可以調補之員而屬員内果有才守兼優政聲卓著者於疏内　無可調補必須題升之處詳細聲明吏部查明與例相符議准又奏章程内開州縣以上應題應調缺出如係題缺請升調缺請補或題缺請調調缺請升俱令於摺内詳細聲明方准升補又州縣必須本任内歴俸三年以上方准揀選題升又題升知縣以上官員俱令送部引見各等語查廣西直隷州地方遼闊回夷雜處民俗强悍政務殷繁現辦邊防尤爲緊要必須精明幹練熟習邊務夷情之員方足以資治理臣督同兩司於通省應調人員内逐加遴選非現居要缺卽人地未宜實無合例堪調之員惟於應升人員内查有烟瘴俸滿開缺候升甯洱縣知縣劉雲章年四十四歲陜西臨潼縣人由廪生應同治癸酉科本省鄉試中式舉人甲戌科會試第二百六十九名貢士殿試三甲第一百二十五名進士引見奉旨着以知縣卽用欽此籖分雲南領照到滇遵例報捐同知升銜歴署江川通縣等縣知縣請補保山縣知縣奉文覆准光緒四年正月初一日到任八年八月調署鎭雄州知州九年四月在署任聞訃丁父憂開缺回籍守制因在保山縣任内勦除永昌等處匪徒出力保奏銷以同知在任補用嗣奉部議查該員業已丁憂開缺應改爲俟選補知縣後以同知在任補用九年十一月二十五日覆奏奉旨依議欽此十一年七月服滿起復赴部引見遵章呈請分發原省仍歸候補班補用十二年七月初十日經欽派王大臣騐放發往十三年五月初七日到省委署昆陽州知州請補甯洱縣知縣奉文覆准十五年十一月十八日到任劃辦猓黑夷匪案内出力保奏奉旨賞戴花翎欽此十八年九月實歴烟瘴邊俸已滿三年例應報滿業經具題開缺撤回内地候升並保題升用各在案臣查該員劉雲章熟悉邊情聽斷明敏歴俸巳滿三年以之升補廣西直隷州知州實屬人地相宜洵堪勝任與例亦符據藩司史念祖臬司岑毓寶會詳前來合無仰懇天恩俯念員缺緊要准以俸滿開缺撤回内地候升甯洱縣知縣劉雲章升補廣西直隷州知州實於地方有裨如蒙俞允該員係俸滿候升知縣請升直隷州知州俟覆准日照例給咨送部引見至該員保准以同知補用並俸滿應升之案照例查銷除咨部查照外所有揀員升補要缺知州緣由謹會同雲貴督臣王文韶恭摺具陳伏乞皇上聖鑒敕部核覆施行再此案應以光緒十九年四月底截缺之日起限扣至七月二十九日限滿兹於限内楝員升補合併陳明謹奏奉硃批吏部議奏欽此○○頭品頂戴雲南巡撫臣譚鈞培跪奏爲調補烟瘴提舉要缺恭摺仰祈聖鑒事竊查石膏井提舉李宗道於光緒十九年五月初六日在省因病出缺當經具題開缺聲明所遺石膏井提舉係烟瘴三年俸滿撤回内地候升提調要缺應在外揀選調補應照例以該員李宗道病故本日作爲開缺日期歸於五月底截缺係要缺無庸掣簽定例各省烟瘴苗疆等項邊遠缺出令該督撫照例於現任人員内揀選熟習風土能耐烟瘴之員題咨調補不得以候補初任人員題咨補用又烟瘴地方知縣以上官員准其不扣年限升調兼行各等語查該井烟瘴最盛水土惡劣由琅井改設管理石膏磨黑二井地處要邊現值加成認課經徵督銷尤關緊要必須精明幹練熟習鹺務能耐烟瘴之員方克勝任世督同司道於本項應調人員内逐加遴選非現居要缺卽人地未宜實無堪以調補之員惟於例准改調提舉對品之知州内查有石屏州知州許之載年四十三歲係浙江錢塘縣人由監生報捐布政司經歴投効貴州軍營因克復城池出力保奏同治九年七月十五日奉上諭着免選本班以知州不論雙單月選用欽此光緒十六年十二月分籖選石屏州知州十七年二月十九日引見奉皆雲南石屏州知州著許之載補授欽此領憑起程十八年二月初二日到任臣查該員許之載年强才裕明幹有爲熟習鹺務能耐烟瘴請以調補石膏井提舉實屬人地相宜與例亦符據布政使史念祖按察使岑毓寳鹽法道普津會詳前來合無仰懇天恩俯念員缺緊要准以石屏州知州許之載調補石膏井提舉實於鹽政有碑如蒙俞允該員係現任知州請調提舉係屬對品銜缺相當毋庸送部引見所遺石屏州知州選缺按照二留一咨新章前雲龍州知州缺業經歸部銓選此次石屏州知州係咨選後第一留缺應照章相留外補俟奉覆准照例遴員請補除咨部查照外所有揀員調補提舉要缺緣由謹會同雲貴總督臣王文韶恭摺具陳伏乞皇上聖鑒勅部核覆施行謹奏奉硃批吏部議奏欽此○○李瀚章片再案准部咨以後各省增裁勇數餉數隨時奏咨立案不得於奏銷後補報亦不得隨册聲明等因當經行局遵照其光緒十五年以前應行奏咨各禀業經具奏在案兹據廣東海防善後局司道詳稱查光緒十六年以後每因地方遼闊原駐勇丁不敷分派均應隨時酌量派募以資巡緝所有添募各勇丁自應先行奏咨立案以符定章查雷瓊道朱采先在嶺門設立分局招募勇丁四十名又於閔安添募勇丁三十名嗣因不敷分布又在南豐分局勇内節出二十名撥赴閔安擇要駐紥連原募勇丁共成五十名又前署瓊州鎭總兵李先義添募水勇七十名分配拖船駐洋巡緝又記名堤督蔡金章添募廣勝軍三底營勇丁七百五十名接帶挑留慶字營礮目四十名又在水師提督所帶潮普勇内撥出二百五十名改爲廣勝軍另添募礮目六十二名又前署水師提督北海鎭總兵王孝祺添募勤字一底營勇丁二百五十名又陸路提督唐仁廉在於水師提督所帶潮普勇内撥出五百名攺爲仁勝營礮勇另添募正副教習五名以上添募改撥各起勇數業經列入十六年春季秋季十七年冬季十八年夏季册報在案所有月支薪糧公費等項銀兩及瓊屬腰站攺爲文報局數目並海防局經費逐一列册詳請奏咨立案前來臣覆核無異除册送部查核外謹會同廣東巡撫臣剛毅附片具陳伏乞聖鑒勅部立案施行謹奏奉硃批該部知道欽此○○方汝翼片再江西湖口縣武曲洪砲臺前因被雷火轟燬經撫臣德馨委臣前往查勘估修該縣西岸梅家洲炮臺潮濕過重兼生日蟻亦須修理復經勘明原建暗臺修理費鉅禀商撫臣改建明臺嗣臣欽奉恩命護理江西撫篆未遑兼臺工復委現署藩司福裕督同各委員照估接辦所有估需工料銀數及興工日期均經撫臣德馨曁臣先後奏報各在案兹據署藩司福裕詳稱武曲港砲臺於光緒十八年七月二十七日開工十月二十七日工竣因該臺五門砲位之梁具等件被雷火燬失由江南機器局代爲修造未到至本年四月二十二日始行運到安設齊全砲臺規模悉仍其舊梅家洲暗臺改建明臺於十九年正月十七日開工至四月二十日工竣署藩司福裕於五月初九日起程親赴該兩處砲臺工次逐細騐明修造如式工堅料實並無草率偷减情弊詳請其奏等情前來除飭將用過工料細數造册繪圖另行報銷　所有江江湖口縣武曲港梅家洲兩處砲臺修建工竣日期理合先行附片奏明伏乞聖鑒謹一奏奉硃批該衙門知道欽此○○奴才沙克都林札布跪奏爲吉林練隊拿獲朝陽反逆焦痣解省訊明先生正法並將在事出力員弁擇尤請獎以示鼓勵恭摺仰祈聖鑒事竊查本年四月初一日承准軍機大臣字寄本年三月二十一日奉上諭熱河勦平股匪後伏莽仍未凈盡深虞乘間竊發並分竄奉天吉林等處滋蔓難圖著裕祿長順督飭營汛地方各官實力巡防認眞　　務當合力兠拿有犯 
 
 

Page 14

 
 
必懲等因欽此時值將軍長順校閱水師出省當經奴才欽遵轉飭嚴審巡緝去後嗣據吉林五六七起練軍統領慶祿督同員弁兵勇等在賓州界東山八里川地方搜獲朝陽要逆僞副將焦痣綽號振東並獲盜蘇材卽彪子劉發卽北霸天共三名呈由阿勒楚喀副都統咨報前來卽經奴才咨准該副都統將蘇材劉發二名就地正法將焦痣派弁押解到省發交發審局訊供後奴才親提研鞫機供朝陽縣人在迷立營居住光緒十七年二月在縣屬木頭城子蘇萬深家爲盜匪李教明所惑練習金丹邪教十月初二日該逆復聽從李教明赴蘇萬深家聚議謀反公舉李幗珍爲僞主蘇萬深置備洋砲旗幟約會建昌教首齊保山潘姓平泉州教首梁貴成同日舉事十二日聚集二百餘人齊赴縣城沿途裹脅居民一千八百餘人十三日闖入縣街拒殺官開放獄犯焚燒衙署李幗珍遂在街内盤踞僞稱掃北武聖人蘇萬深僞稱九門提督該逆與王坤僞稱副將張雙周寛爲僞叅將各帶大隊朝陽四面受教遂議分兵占地該逆家向與喀拉沁王旗有仇二十日帶隊至喀拉沁焚燒王府搜殺蒙古不計其數二十七日該逆在五官屯與古北口官兵接仗敗走僅五六十人仍歸李幗珍股内十一月初一日隨李幗珍攻奪鳥丹城升爲僞元帥張雙周覧各隊歸其統帶十六日在那村溝拒殺官兵張雙周寛均中鎗身死該逆知事敗隻身潛逃入山隠匿本年二月間逃至吉林江北與蘇萬深之胞姪蘇林並盜匪劉發會遇共議入山糾合盜黨以圖再逞先在卜魁界間家店夥刦得贓俵分四月二十日行抵賓州里川地方遂被擒獲奴才察看該逆言語狂悖與夫桀鷔不馴之氣其爲逃逆無疑奴才當派全營翼長文元恭請王命督同營員將焦痣綁赴巿曹凌遲處决以快人心而昭炯戒一面咨會熱河都統嚴緝犯屬務獲擬解查吉林山深林密自馬賊肆擾以後伏莽至今未靖前者熱河教逆之變漏網甚多其東竄來此無非欲句結盜黨滋事希圖死灰復然焦痣所供糾合賊衆以圖再逞非空言也奴才自當遵旨嚴飭地方文武各官實力搜捕有犯必懲惟此次在事出力員弁不無微勞足錄例得隨案奏保合無仰懇天恩准照異常勞績給獎練軍統領副都統銜花翎蒙古恊領慶祿請以副都統記名請旨簡放委叅領花翎雲騎尉慶喜以佐領儘先補用並賞加協領銜五品頂戴委官儘先驍騎校滿林請以防禦儘先補用並賞戴花翎遇缺卽補知府趙宗翰請俟補缺後以道員在任候補歸道班後加二品銜以昭激勸除飭取該員弁等履歴咨部查核外所有拿獲朝陽逆犯焦痣訊明正法並將出力員弁隨案請獎緣由理合恭摺其陳伏乞皇上聖鑒訓示謹奏奉硃批該部議奏欽此○○福潤片再奴才請獎搶護險工案内有坐補齊東縣知縣秦浩然請免坐補原缺仍歸本省補用准吏部覆奏内稱該員所請獎叙係屬援引捐例名目核與歴辦成案不符應令另核三明請獎等因自應遵照辦理查該員自光緒八年請補齊東縣知縣在任三年整頓地方毫無貽悮嗣因請假修墓開缺於十三年二月分發回東歴委河工要差連年搶護險工最爲出力實屬有用之才惟原缺坐補遲速未可預期久置閑散似不足以示鼓勵合無仰懇天恩俯准將該員秦浩然仍照原請免其坐補原缺仍歸本省補用出自鴻慈逾格謹附片具陳伏乞聖鑒訓示謹奏奉硃批吏部議奏欽此○○福潤片再奴才請獎搶護險工案内有候補知縣趙瀚霖請俟補缺後以直隷州在任候補並加同知銜江蘇試用縣丞屠麟士請歸候補班補用均奉部核准在案兹據趙瀚霖禀稱該員前於鄭工善後案内經前兼署東河總督河南巡撫臣倪文蔚由知縣保加同知銜於光緒十六年八月初六日奉旨此次所保同知銜係屬重複請攺獎俟歸直隷州班後加四品銜又據屠麟士禀稱該員實係縣丞銜指分江蘇試用從九前所開試用縣丞係屬錯誤詰更正底銜由指分江蘇試用從九請俟到省後歸候補班補有據該營總辦道員詳請具奏前來奴才覆核無異仰懇天恩勅部分别改獎更自以昭覈實除將屠麟士更正履歴咨部查核外謹附片具陳伏乞聖鑒訓示謹奏奉硃批吏部議奏欽此○○頭品頂戴湖北巡撫臣譚繼洵跪奏爲動支司庫耗羡銀兩造辦火藥恭摺仰祈聖鑒事竊照湖北荆州滿營每年常操需用火藥鉛彈工料脚價循例動支司庫耗羡銀兩給發荆州城守營具領製備歴經照辦在案兹據湖北布政使王之春詳准荆州城守營請領光緒十九年常操火藥一萬一百五十四斤三兩二錢需硝八千一百二十三斤五兩七錢六分例價銀三百八十九兩三錢九分三厘需磺一千一十五斤六兩七錢二分例價銀四十七兩三錢八釐柳炭器具工料價值銀七十一兩五錢八分七厘又應用黑鉛三千五百三十三斤四兩例價銀一百三十三兩九錢一分五厘工料銀一十二兩四錢二厘又例定水脚銀六兩三錢八分七厘共銀六百六十兩九錢九分二厘己於司庫耗羡欵内動支並就平扣收硝磺二項價銀移知善後局分别支給餘銀給領製造俟辦事竣由營造册報銷等情詳請具奏前來臣覆核無異除咨明户兵工部曁荆州將軍查照外理合會同湖廣總督臣張之洞恭摺具陳伏乞皇上聖鑒謹奏奉硃批該部知道欽此○○劉秉璋片再據署新都縣知縣繆延祺轉據知府銜補用同知直隷州候選知縣周祖佑禀稱該職遵其故父四品封職周雲章遺命將田一百六十八畝有奇並捐建義莊祠屋六十四間護莊房三十餘間共費銀一萬五千六百七十餘兩作爲贍族公産造具田房數目義莊條規呈縣由府申道移司詳請奏咨前來臣查該職周祖佑恪遵父命仿先賢范民義莊之法慨捐鉅欵贍族敦宗實屬好善可嘉查光緒二年嘉興府平湘縣紳士朱之柟等遵其故父朱養張遺命捐田贍族經浙江撫臣奏請建坊奉旨准行在案該職周祖佑事同一律相應援案請旨俯准該職周祖佑遵用樂善好施字樣自行建坊以昭激勸除將册結咨部立案外理合附片具陳伏乞聖鑒謹奏奉硃批著照所請禮部知道欽此○○頭品頂戴兩廣總督臣李瀚章跪奏爲廣東省陸續添練標兵教習月支薪糧炮費照章奏明立案恭摺具陳伏祈聖鑒事竊照案准部咨嗣後各省增裁勇數餉數隨時奏咨立案不得於奏銷後補報亦不得隨册聲明等因當經轉行遵照所有光緒十五年以前應行奏咨各案業經分别奏報在案伏查廣東地處海濵民情獷悍巡防緝捕在在均關緊要虎門沙角等處爲南陽第一門户原派分駐防守之慶字營於光緒十七年九月經原任潮州鎭總兵升授湖南提督婁雲慶奏帶赴湘虎門等處遂形空虚亟應添練標兵分别塡紥以資保衛當經臣咨由陸路提督唐仁廉添練標兵五百五十名並飭署高陽羅鎭總兵潘瀛添練標兵三百名又因連州地方毗連猺寨時有猺匪出没飭由署三江協副將周天意添練標兵二百名扼要駐防籍資彈壓又署臣標中軍副將楊安典中軍都司陳玉祥原帶練兵飭令兼習砲火添募炮教習四員並按月照章支給擦砲經費銀兩而唐仁廉潘瀛周天意添練標兵均係分調各處駐紥與存營操練者不同不得不添設營哨各官用資鈐束均按照廣東營制分别支給薪糧銀兩據管理廣東海防善後局布政使覺羅成允等造册詳請奏咨立案前來臣覆核無異除册送部查照外謹會同廣東巡撫臣剛毅恭摺具陳伏乞皇上聖鑒飭部立案施行謹奏奉硃批該部知道欽此○○雲貴總督臣王文韶頭品頂戴雲南巡撫臣譚鈞培跪奏爲新海防第十七卯捐輸請獎恭摺仰祈聖鑒事竊查前准户部咨奏辦新海防捐輸一摺奉旨依議欽此行令仿照籌饟例定銀數四品以上五成實銀上兌五品以下四成實銀上兌常例封典虚銜升銜頂戴貢監等項均照例定銀數核减六成由各直省督撫責成藩司核實辦理隨時發給實收按月造册並將副實收隨册咨送户部核准換給執照隨收飯照銀兩併同請獎淸册解部等因當經行司通飭各屬並出示曉諭一體遵照業將第一卯至十六卯捐生造册奏咨在案兹據布政使史念祖詳稱自光緒十九年三月初一日起截至四月底止收獲報捐實官吳本禮等十名監生一名共收正項銀三千六百零八兩彚將第十七卯所收正項銀兩存儲候撥部飯照費銀兩俟集有成數另文批解造具各捐生姓名履歴淸册及副實收詳請奏咨前來臣等覆覈無異除淸册副實收送部查核外所有新海防第十七卯捐輸請獎緣由謹合詞恭摺具陳伏乞皇上聖鑒勅部核覆施行謹奏奉硃批户部議奏欽此 
 
