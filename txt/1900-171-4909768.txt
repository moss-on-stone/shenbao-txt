# 1900 - 171 - 4909768

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華録實洋十元○潘頤福咸豐朝東華録實洋一元三角○王益吾成豐朝東華續録實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤録碼洋六角○康熙字典碼洋二元八角○三家醫案碼洋三角○醫醇職義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳録碼洋一元二角○紅樓夢補六角○閱微草堂五角諸君欲購省請移玉至三馬路申昌書畫室或申報館帳房可也此佈 
[本埠居人遷移室家有關大局論]  
　　義和拳匪之揭竿爲亂也在北方京津一帶耳與南方固無涉也各國因中朝不肯一意主剿紛紛調兵入京以致佔據砲臺遂開戰釁亦在北方京津一帶耳與南方無涉也顧自釁端旣啓警耗必多或言西兵爲華兵所敗或言華兵爲西兵所攻傳信傳疑虚實參半要之南北相去路隔數千里之遥北方卽甚亂離而南方則無須憂懼乃不意滬上一隅之地居民鋪户咸甚驚惶日來之收拾室家提携眷屬或遄回故里或遷徙樂郊者幾於無日不聞無日不見小輪船拖船載客應接不遑房屋十空二三無人接賃亦可見人心皇皇不知進退矣然僕以爲滬上則斷無所患也無論拳匪遠在京津斷不能飛越而來擾亂本埠况中西官已互商防備頗極周詳自可安堵無虞何事流離轉徙難者謂拳匪卽不遽至而長江上下伏莽重重會匪鹽梟所在皆有保無因北省拳匪滋事蠢動爲非則應之曰會匪鹽梟固難保其不乘時竊發而本埠則可斷其萬無擾及之虞蓋中西官已互相商妥如有土匪作亂租界外歸道憲剿辦租界内歸各國領事官敉平自此職有分司彼匪人何敢妄動難者又謂皇太后惑於奸人之說竟欲掃盡西人倘詔令南省疆臣不許西人在上海安居樂業則吾輩寓居租界安見不遭兵燹之憂則應之曰無論中國兵弱餉窮萬不能大張撻伐卽使如荼如火羆虎師雄挽粟飛芻餉糈山積而英法俄德美奥意日本各國合縱以圖我以一服八其能濟乎大沽之戰亦以各國欲縱兵入京震驚宗廟故不得不出於戰以阻其來耳此中自有不得已之處非果欲與各國相見以兵戎也若本埠居民挾其資財挈其家室徙至窮鄉僻壤以爲安土樂郊則竊賊盜匪必生覬觎或反因此而遭刼掠是無異避吉而趨凶也不亦傎乎抑吾更有慮者匪徒伏處山澤間本屬不敢猝發而滬上居民乃倉皇失措奔避不遑匪徒知之必疑爲滬上已有兵氛轉欲乘機妄動是則以諸人之妄思避亂而令可以安處之滬反因之而召亂矣其爲禍也不更大哉嗚呼由前之說本埠諸移家者獨受之禍乃諸移家者自取之咎也不足惜也由後之說本埠諸安居者共受之禍非諸安居者之咎乃諸移家者貽之咎也大可惡也然則欲滬上旅人安居無恐遷徙無聞其將何法以處之曰一在中西官勸諭各富商毋得懷疑照前安處倘無端浮動盡室偕行途中或遇盜徒致爲所劫是自貽伊戚地方官不爲緝拿一在各西人宜處以鎭靜萬勿稍涉張皇京津縱有桑梓之人貨財之類然於此時祗能置之不問雖惶急亦不能挽回華人見西人之安處無虞當亦以鎭靜爲心而不復紛紛遷避一在中西官出示禁止不得妄造謡言如有謂拳匪如何神異及滬上已有黨羽者一經聞知卽當拿究如此則滬上安滬上安則天下大局亦不致於摇動否則滬上本無所警而驚惶悚懼四散奔逃是無異漢世訛言長安水至而土匪草竊或轉因人心之浮動嘯聚爲非是則大有可慮也吾願受廛爲氓者尚其三復斯言焉 
[使臣無恙]  
　　昨日駐滬英總領官事接山東巡撫袁慰庭中丞來電略謂本部院自聞直隷拳匪肇亂卽迭派幹員探聽京津信息祗以道途梗阻不能尅日遄回刻悉五月二十四日駐京各國使臣依舊安然無恙特此奉告以免懷疑 
[西人出險]  
　　昨得烟臺來電云華歷五月二十七日之晚有英國運糧船名恒勃者由北帶河開赴烟臺載有僑居開平礦務局及北帶河之泰西男婦三十人日來以上二處西人皆已出險保護北帶河之兵士無所事事亦卽撤回大沽矣 
[紀西人被難事]  
　　香港循環日報登天津某西婦來信云目下水陸各軍皆已嚴陣以待不復畏拳匪侵犯地方所畏者祗火警耳因拳匪恒揚言欲將西人房屋縱火焚燒以致夜間均不敢安睡前數日已被焚去大棧房一所此間雖有兵丁徹夜梭巡而大衆仍不得不加意防範昨有一專差到此係法人三十餘名被困賊中倩其前來求救者據云法人被拳匪追逐携帶孩婦行三晝夜始遇練兵一隊往迎然已艱苦備嘗形容憔悴其中婦女更狼狽不堪有四人遇匪受傷一人奪得拳匪旗幟一面一婦坐蓐甫三日幸得突出重圍然所産之孩業已斃命殊可憐也當逃脫時不獨拳匪奮力窮追卽兵士見之亦時出洋槍轟擊幸各西人均帶有槍械得以擊斃六十三名至西人尚有七名不知下落也 
[烟電述聞]  
　　昨日滬上西人得烟臺來電云泰西各國兵士已於華歷五月二十七日午後馳抵天津日内駐京各國使臣由華兵妥爲保衛傳言某日英提督西摩氏由津督帶兵士入京甫行三十里許突被匪人所擄然確否尚不得知也 
[法相宣言]  
　　倫敦來電云日前法國外務大臣地勞加士氏在議院中論及中國義和拳匪之事謂邇者各國再三堅請中國政府剿平各處匪人政府終未允許現在俄廷允與各國會同辦理有俄兵六千名已在旅順口預備起程矣 
[西兵入衛]  
　　昨日傳聞江海關稅務司接烟臺來信云各國兵丁已於禮拜日卽華歷五月二十八日由天津取道入京矣 
[美調戰艦]  
　　倫敦來電云美利堅國有鐵甲船二艘一名蒲路克林一名莫那道克冋駐新屬地小吕宋島兹者政府聞有拳匪作亂特於昨日雷飭開赴大沽 
[派艦來申]  
　　前日日本長崎埠來電云日廷自聞拳匪之變歷次派兵艦往北保護本國官商近又以上海爲 
 
 

Page 2

 
 
華洋互巿之區各國皆檄調師船嚴爲戒備因於華歷五月二十九日飛檄佐世保軍港遣高雄及八重山二艦鼓浪來滬藉以厚兵力而衛民人按佐世保在長崎左近爲西海道所轄高雄日語謂之塔卡劃長二百三十英尺闊三十三英尺入水十三英尺雙暗輪馬力二千三百三十匹載重一千七百六十墩每一下鐘時行十五海里船上有六寸口後膛砲四尊四寸六分口後膛砲一尊魚雷砲二尊配置士官以上三十三人士　三百三十人八重山日語謂之雅以雅馬長三百十五英尺寛三十四英尺入水十五英尺雙暗輪馬力五千四百匹載重一千六百墩每一下鐘時行二十海里船上有四寸六分口快砲二尊格林砲六尊魚雷砲二尊人數未詳 
[會保天津]  
　　昨得烟臺來電云英廷由香港調往中國北省之英兵三百餘名印度兵九百餘名已於華歷五月二十七日午後行抵大沽陸續登岸矣大沽本駐有日本兵士三千名俄羅斯兵士二千名德意志兵士二百四十名英兵旣到卽會同前赴天津救援租界中各國官商士庶 
[諭緩入京]  
　　華歷五月三十日香港來電云刻得廣州信息知李傅相接奉由山東轉達之電旨著仍坐鎭粤中不必交卸北上按傅相暫緩啓行之事本館已於昨日紀諸報章矣 
[粤民挽駕]  
　　昨報曾紀兩廣總督李傅相奉召入京忽又中止當時互相猜測僉訝其何以忽阻行旌兹閱香港循環日報始知粤中紳士一聞傅相於五月二十六日啓行之信卽皇皇然如失慈父母印成小啓集衆挽留啓中略謂吾粤風俗强悍治盜之張弛最難自中堂蒞節是邦粤民額手相慶若望雲霓下車甫數月整頓緝捕窮治盜匪駸駸乎拭目覘太平焉比聞朝廷以拳匪猖獗召促回京在中堂體國公忠保全大局不能不仰遵朝旨分宵旰之憂但恐宼君去河内則盜風餘燼復燃辦理益形棘手蓋拳匪之亂固欲待中堂而肅清而中堂去留尤爲吾粤安危所繫用敢布告全省紳商聯稟籲懇中堂暫緩行旌賜吾粤以承平之福闔省幸甚大局幸甚傅相閱之意良不忍然刻下京師棼亂中外交註浴日補天端資柱石恐粤民雖欲攀轅臥轍傅相終當守君命召不俟駕之義不敢久滯征驂也 
[漢陽閙教]  
　　漢口訪事友來函云五月十九日湖北漢陽府罩巿地方突有匪徒多人將某國教堂焚燬西醫某君及傭役某甲均受傷夷堂中諸教士幸獲無恙刻已安抵漢皋至如何起釁情由則傳者未能詳盡也 
[謡言可駭]  
　　姑蘇訪事友人云自北省義利拳匪擾亂以來各處謡諑紛紜人心異常浮動游手好閒之輩卽乘間妄肆詭謀上月下旬某日衙署中人某甲在某處拾得匿名信一函所載皆謬妄無稽之語内有約期五月二十六日至閶外楊家橋左近焚燬天主堂之語頗足駭人聽聞遂將原函禀呈長元吳三縣主蘇王田三大令三大令據情禀知上憲上憲飭卽會同總捕同知黄司馬以及各路文武總巡各帶差勇赴教堂左右悉心保護閱一晝夜音響杳然各官遂呵殿而回祗派令差役駐守 
[杭垣防務]  
　　杭州訪事友人云自山左義和拳匪竄擾京津縱火殺人猖厥日甚此間風聲鶴唳人有戒心撫憲劉景韓中丞深恐無賴匪徒乘機竊發除飭保甲提調分飭各叚巡員嚴加巡緝外凡街巷栅門限於每夜二鼓時一律上鎖不准擅開各大憲輪流出巡務使若輩無從混跡各處教堂早已派駐防軍悉心彈壓近復札飭中軍官管叅戎添撥本標營兵四十名城守營兵二十名擇要分駐協同保護是亦防患未然之道也 
[鄂城防務]  
　　漢口訪事友人來函云北省拳匪日益猖狂警信迭傳人心震動湖北爲長江上下游孔道督憲張香壽制軍深恐匪徒乘間竊發爲害閭閻因札飭所屬將各要隘一律嚴加防守並令各砲艇四出巡查以靖江面而保行旅 
[潯江防務]  
　　九江訪事友來函云自北省拳匪肇亂風聲鶴唳到處驚疑五月二十四五等日在廬山避暑之各西人絡繹乘輪船回滬其因事逗留者特賃輪船一艘停泊江口以備不虞過關商輪船亦須彼到此開常留一艘以資緩急關道憲明華亭觀察鎭憲宋佩珍鎭軍委前營遊擊張立齋遊戎督率所部會同德化縣應莘臣明府晝夜赴各處查察總以保護教堂驅逐匪類爲要務似此防衛森嚴彼蠢蠢之徒當不能再肆謡言摇惑人聽矣 
[蘇垣防務]  
　　姑蘇訪事友人云上月二十七日蘇州府濮紫泉太守札行總捕同知黄司馬及長元吳三縣主各路文武總巡略謂北省拳匪滋擾蘇垣地方遼闊良莠不齊深恐無賴之徒聞風響應應卽多派人役各按所轄認眞稽查務期日夜梭巡勿使間斷等因併札飭各城門委員每夜限十點鐘一律下鍵盤胥二門尤宜加意 
[門禁森嚴]  
　　松江訪事人云由左義和拳匪揭竿起事蔓延至於畿輔一時風聲鶴唳不異八公山草木皆兵南省人心亦不免爲之浮動邇日郡中時有茅山羽士及江湖賣技者流蹀　巿廛形蹤詭異華亭縣林霨生大令婁縣屈吉士大令先事防維傳諭城廂内外各地保加意巡邏每夜二鼓後復輕車减從親出巡行城守營楊克明遊戎亦傳諭四城弁兵二鼓時一例將城門封鎖不准閒雜人等任意出入亦未雨綢繆之道也 
[勒繳陋規]  
　　武昌訪事友人云湖北巡撫于次棠中丞目擊邇來庫欵支絀力圖整頓釐金曾通飭各屬將各項陋規和盤托出附入正項報解旣而訪聞宜昌釐局歲收陋規不下錢一萬餘千而所報者僅十之二三顯有不實不盡因將總辦土别駕檄調來省勒令補繳錢七千千文倘逾限抗不繳到定卽專摺　叅又某大令辦理蔡甸釐局收數頗有贏餘惟所報陋規未盡核實亦經撤差候辦似此認眞釐剔不稍瞻徇宦海中人當稍知潔已奉公而不復有所隱匿矣 
[浙學回轅]  
　　杭州訪事友人云浙江提督學政文督平大宗師於正月某日按試台温二府兹已竣事五月二十日乘舟回省省中府縣及三學教官均在三郎廟上碼頭迎迓宗師概不接見隨卽排道入轅次日拜會劉景韓大中丞并赴司道各轅投刺 
[練勇緝匪]  
　　廣州中西報云五月某日廣東順德縣紳士龍君景愷聯合同志諸人赴督轅具禀聲稱粤中緝捕之費向係按畞抽捐如歸官辦恐難持久等情督憲李傅相閱禀韙之卽援筆批示曰前經本閣爵部堂訪聞東海護沙艇勇額不足爲匪挾制甚至有勾通窩匪情事是以議歸官辦稽察較易兹據禀稱此項捕費由業户按畝抽捐如歸官辦必難持久亦屬實情現有沙艇三十二號輪船一號配勇六百餘名果能實力整頓餉額無虧自足爲地方緝捕之助應准仍由該紳等認眞經理隨時派人前赴沙所督率稽查免滋流弊如沙艇勇丁嗣後查有不法情事卽惟該紳等是問拿獲匪犯准就近交順德縣訊辦仰候分行各營縣遵照蓋有船數十有勇數百果督率有人認眞辦理自足以補兵力之所未及也 
[提勘要犯]  
　　杭州訪事友人云五月某日浙江臬轅解到要犯四起計共十一名内紹興一起阮維詳俞押炳史安生三名台州一起胡連均一名金華一起方善莒應用茂周明榮三名徽州一起陳子付劉定三畢友才柯金亭四名臬憲榮伯衡廉訪提訊後分别定擬罪名申詳撫院二十四日撫憲劉景韓大中丞札行臬司將各犯開送名單定於二十六日清晨親提審勘亷訪奉札之下札委司獄顧叅軍督同解役將犯人十一名押赴撫轅候訊併柬請城守張都戎撥兵二十名一路護解時屆辰刻中丞升坐大堂營兵在階下站圍中丞逐一録取口供命原差帶下 
 
 

Page 3

 
 
收禁 
[聖湖碧浪]  
　　杭州訪事友人云上月十六日省城旌德觀舉行温元帥會中途遇雨會中　皆掃興而歸十八日下皮巿迎仙觀復舁元帥偶像出巡前次執事諸人餘興未闌紛紛附入者如龍燈高蹺甯式燈景馬戲地戲檯閣等類不下十餘起他若旛干爐子飛又會蓮花鏡等類多好勇鬥很之徒會首恐易滋事禀請總巡傳諭禁止城守營張都戎則命某哨弁帶兵隨會而行以資彈壓○省垣米價邇因三麥歉收來源不旺上白米每石需洋銀五元一二角最次者亦須四元有奇數米而炊者無不愁眉雙鎖云○浙江提督學政文叔平大宗師前准紳士禀請查禁淫書業已通飭各屬認眞辦理上月十二日省城各書賈邀集同業至吳山武聖宮會議共計此項淫書四十餘種概不准再行出售並在神前立誓所有各鋪留存之淫書五百餘部由恊德善堂紳董給價購之付諸祖龍一炬嗣後如有陽奉陰違者一經察出從重議罰亦可謂從善如流矣○油紙扇爲杭省出産之大宗每屆三四月各號將貨辦齊運赴京津銷售現因拳匪肇事扇客已次第南旋至于綢縐之行銷京津一路者現接前途來電囑將定貨暫行停織其業已　就者暫停裝運亦可見商務之日艱也 
[茸城巷語]  
　　松江訪事人云馳馬通衢久干例禁而三河年少往往得意揚鞭任情馳驟黄童白叟步履蹣跚偶或避讓稍遲輒遭踐踏華婁兩縣主曾與中營張參戎城守楊遊戎會銜嚴禁而牧圉之私豢馬匹出賃獵資者依舊視煌煌禁令若弁髦五月二十四日街巿馬蹄聲得得然不絶於耳旋聞西門外秀野橋東堍有某皖人策馬疾馳致將某姓童撞仆踹傷面部左目珠迸出途人呼捕百喙雷鳴而皖人竟絶塵奔去嗣經童之父母扶入耶穌教堂求治晚上或傳已死殊不知其究竟也○西門外秀野橋東堍樂恩堂爲美國教士衡特立君宣講福音之處近者教士欲赴滬避暑遂預於數日前將堂中各物雇舟搬運迨五月二十七日柬邀府尊張子虞太守華亭縣林霨生大令婁縣屈吉士大令中營張華園參戎城守楊克明遊戎批騐所車笠齋鹺尹設筵欵之歡臚中外美盡東南賓主忘形握手珍重至午後始散而選事之徒又謡言蠭起謂教士得北方拳匪警耗恐此間非樂土爰挈眷偕行堂中物件擬逐一點交府縣各官封職以待他時指領云云然此皆子虚鳥有之談也○提標左營遊擊吳星甫遊戎炳辰蒞任已逾十載近經上峯拔補漕標中軍協鎭遊戎奉到飭知急於赴任遂定期五月二十八日交卸左營篆務馳赴清江文武寅僚排日祖餞臨行前數日適值遊戎壽辰屬下武員及各汛弁紛紛趨轅祝嘏至新委署篆之盧遊戎桐森迄未來松遂議將印信交守備蘇守戎慶隆護理○每屆大閱後例雇名班演劇五月某日梨園子弟次第到來適北地匪擾杯蛇巿虎到處戒嚴中軍張叅戎城守楊遊戎遂下令止演賞給川資洋銀三十元著卽日駛往他埠 
[上海官塲紀事]  
　　昨日電報學堂總辦俞棣雲明府因有要公命駕至上海縣署拜會縣主汪瑶庭大令籌商良久而别○昨日卸任南匯縣汪蘅舫大令命駕詣蘇松太道轅謁見道憲余晉珊觀察旋復拜會上海縣汪瑶庭大令茗談片時而出○昨晨辦理本邑防務之戴子邁明府命駕至上海縣署拜會縣主汪瑶庭大令商議公務 
[議保民人]  
　　昨日午後蘇松太兵備道憲余晉珊觀察命駕蒞英美租界公廨邀集各國領事官互商一切大旨謂目下匪類横行人心惶惑切須妥籌善法使南洋各埠居民安枕無憂觀此知中外各官咸以安靖民人爲要務我輩寄居租界自能尨吠無驚幸勿悮聽謡言以致自貽伊戚也 
[兵船出口]  
　　北洋海軍艦隊中海天海容海圻等六兵艦於上月二十三日駛抵滬江停泊楊樹浦左近前晚海天海圻等五艦先後鼓輪赴吳淞口外惟海容仍泊彼處不知有何要公也 
[慎重軍裝]  
　　本埠江南製造局爲軍械重地邇者北省拳匪滋事到處風鶴驚心江蘇巡撫鹿滋帥特派留防水師營千總某君帶領弁勇駕砲艇數艘來滬就製造局馬頭駐泊以便壓彈閒人 
[保護教堂]  
　　本邑大南門外清心書院爲美國某教士所設邇者蘇松太兵備道兼江海關監督余晉珊觀察恐有匪人滋擾移知滬軍營管帶龍葆珊遊戎派勇一隊前往保護 
[巡查嚴密]  
　　邇者北省團匪勢益蔓延滬上人心頗爲摇動蘇松太兵備道兼江海關監督余晉珊觀察思患預防嚴諭巡防局各委員每晚親率勇役四出巡查前晚馬路工程局總辦程雨村大令率同差役地甲巡至南馬頭見某姓小茶肆及仁裕祥廣貨店均有人聚賭喧聲達於户外因命差役傳諭禁止及至洽興街左近見有三人背負包袱形狀慌張乃拘解送十六鋪巡防局請究旣而二十三七鋪巡防局委員盛雨村二尹巡至大南門外桑園地方見有一人偃臥某店櫃上因卽提至輿前研詰其人年約四十左右不肯吐露名姓二尹其衣冠整潔不類匪徒飭地甲帶去妥爲安置 
[縣示照登]  
　　上海縣正堂汪爲出示曉諭事案照光緒二十五年分秋收歉薄禀奉藩憲批准將應完錢糧普减一成實征九成所有花户溢完銀兩照例應行流抵次年之賦兹屆啓征光緒二十六年分上忙漁課除飭承逐户核算除抵實征各數登册註串啓征外合行出示曉諭爲此示仰闔邑漁户人等知悉爾等溢完上年一成上忙統於本年上忙内併扣該漁户等務將本年上忙漁課除抵應完銀兩按數完納掣串安業毋稍觀望延欠致干提追切切特示 
[解犯過站]  
　　南匯縣弑夫案内女犯吳周氏男犯唐連生帮兇瞿桂千迭經解府訊勘任意翻供兹又經吳次竹明府研訊確實先將吳周氏唐連生兩犯解府過堂昨日解差來滬投縣禀明過站縣主汪瑶庭大令立卽繕備文書轉解松郡 
[載客須知]  
　　日前南巿淮揚公所董事馮春祺遞禀馬路工程局稱沿浦江各馬頭渡船冋章每船祗准載七人如逢黑夜不准婦女摇船藉以整風俗而重民命邇者各渡船竟不遵約束貪載多人甚至有婦女駕舟無分晝夜蕩澜於烟波浩淼之中狎褻之情在所難免爲此禀求及時禁止總辦程雨村大令准如所請不日將出示諭禁矣 
[會訊招勇被拘案]  
　　包探顧阿六張阿五同解營勇湯順寳王阿福李福壽王必松錢阿四王松成王石香彭仁炳王正福嚴必生王金生至英美租界公堂禀稱伊等在租界中大言炎炎聲稱奉令招募勇丁小的見無營官照會顯違工部局定章是以拘請訊核湯供小的係安徽某縣人五月二十六日入吳淞營當勇近奉統領班大人之諭來此募集精壯以便訓練成軍叩求恩鑒餘人供亦相同讞員翁笠漁直刺商之白繙譯著一併帶回捕房候查明再核聞昨日已由營主函致租界領袖葡總領事請卽照會公廨釋回矣 
[照例停公]  
　　每年西歷六月下浣滬上各銀行例得暫停公事以便將上半年各帳逐一結清本屆議定華歷六月初三四兩日停公適逢謡諑紛紜人心惶惑然此係照例之事寄語官紳士庶各自安心幸勿巿虎杯蛇疑團莫破也 
[災生无妄]  
　　自北省義和拳匪勢燄日熾西人之旅居涙上者皆日夜戒備各西捕防範尤嚴昨晨楊樹浦捕房細崽周梅生至寫字房中整理一切偶見新式快槍取而玩視不意槍中儲有藥彈觸動機關砰然一聲竟將右頰轟去痛極倒地血肉模糊迨某西捕聞聲趨視見周已一息奄奄遂倩人舁送同仁醫院求治醫生騐得傷勢甚重謂恐難免性命之憂云 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前晚提標守備程厚菴守戎押送已革茶房盛德隆至縣請辦縣主汪瑶庭大令　　　　訊究盛供小的前在守府署當茶房去年姨太太命小的購物老爺知之卽將小的斥革送姨太太回母屬事已久矣今忽將小的送　　下所呈兇刀非小的之物大令逐細盤詰執定前詞遂判責三百板○本城大南門内朱姓遣傭婦吳王氏送洋綢六疋　　　　　　　買店一去不返報經巡防南局飭捕拘獲訊之牽涉吳金桃因一併解縣請追汪大令研訊之下王氏供小婦人前夫已故　醮與吳妙生因家貧出外帮傭昨日主人命送洋綢途遇夫弟吳金桃與其友兩人將綢搶去並扭小婦人往北先在小東門外將綢當　　十元給小婦人兩元旋又逼至老閘某紡紗廠做工後見丈夫吳妙生得回家内求鑒吳金桃供小的並無搶綢情事王氏私逃至老關小的查悉報知伊夫致挾嫌誣指大令喝令笞責二百板復向王氏研詰供詞與前不符遂飭交官媒收管吳交保○前有　　安者控楊炳華强搶伊妹成親汪大令提訊媒人供稱藍欲帶妹往金陵致楊槍親遂將藍責押兹經原差補提楊炳華　　妹到案大令向之研詰楊供小的與藍恒安素識曾央謝阿根爲媒聘定伊妹送過財禮洋銀五十四元後悉藍恒安欲挈妹逃回原籍故糾衆搶親藍氏供上婦人年十七歲由兄許配楊姓忽欲帶回原籍圖賣但旣受楊姓之聘不願再適他人大令將藍申斥復判責楊二百板限十天内補送聘禮二十六元將藍驅逐回籍不准逗留 
[英美租界晚堂瑣案]  
　　李華棠控萬安樓客棧主黎輔臣欠銀圖賴讞　翁笠漁直刺查知黎僑寓法租界中遂移文法界公廨關提未獲前日李妻周氏將黎扭案至晚直刺倩襄讞委員張柄樞司馬升堂研詰李周氏供小婦人籍隷湖南某縣與黎誼關桑梓去年十二月黎因拮据向丈夫借貸洋銀六百二十元約定正月内歸還至期伊因無力籌措願將萬安樓客棧作抵商定通力合作立據爲憑嗣以棧中生涯並無起色丈夫不願再與共事當卽憑中將帳結算應由黎找還洋銀六百元後祗收到四百元尚有二百元由黎出立期票兩紙不意到期收取竟被託詞游約求恩訊追黎供小的與李合開萬安樓客棧被寓客欠宕洋銀四百八十元嗣李忽欲拆股言明先付還頂首洋銀六百元所有虧欠之數歸李清理當時議定早已清楚何得别起訟端求鑒孫鼎新辜人傑劉培遠同供李與黎合開客棧小的等曾爲介紹從前彼等往來帳目概不知情迨拆股時照帳核算共虧洋銀一百餘元應由黎找還李洋銀六百元除已付四百元外尚有二百元出立期票至今未付叩求公斷司馬斷令黎除去虧帳再還一百元限次日繳案給領票據當堂塗銷兩造遵斷叩謝而退○鉅元涵春仁大宏慶公各錢莊被泰順棧主劉禹臣虧欠銀二萬八千餘兩避匿無蹤遂將棧夥張文泉扭送至廨禀知直刺押候尋劉交案前日拘獲棧中司帳人李玉亭至晚倩張司馬研詰鉅元執事人邵子卿涵春執事人陳維堃投案訴稱被劉虧欠甚鉅今劉已逃避無從追繳惟李與劉冋鄉且曾在棧中管理洋銀應知劉匿跡之處求向究追李供小的前在泰順棧執業至本年正月被劉辭歇劉係山東登州府某縣人與小的里居迥異伊如何虧欠實不知情求鑒司馬著將李交人保出尋劉到案清理違干重究 
[英美租界公堂瑣案]  
　　四百十九號華捕解送朱阿二到案禀稱此人在某茶肆中與葉阿寳口角將葉毆傷爲此拘請訊究葉供朱向小的訛詐洋銀五角不遂所欲便肆兇毆叩求究辦朱供小的向葉索欠非惟無著反敢逞强尚求明察讞員翁笠漁直刺見葉受傷屬實判責朱二百板○包探金阿二解送高福生陸永林陸全道王阿三到案禀稱伊等四人强向周桂千索詐不遂擅取麥一擔由周告知小的緝獲請追周供小的與高並無欠欵不料伊竟糾集多人擅將家中所存麥一擔攫去叩求究追高供小的被周積欠洋銀三十五元屢索不還不得已邀同陸等前往索取周乘間避匿故取其麥作抵直刺判令將陸王各責五十板高管押三日○一百十一號華捕禀稱吳阿慶行竊某西人家油衣一件經小的緝獲人贓拘案請究吳認竊不諱直刺判令管押十日贓給還失主○包探陸阿九禀稱陶榮吾行竊李文明所置小車一輛是以解案請究陶供此車由小的出洋　五元四角向江某購得並非竊贓叩求恩宥直刺將車給李具領陶斥釋著赶尋江某到案訊追○包探竇如海解送小竊嚴阿寳到案禀稱此人行竊曹思助家布衣四件單被一條經小的緝獲人贓送請究辦曹投案請追嚴認竊求恩直刺判令笞責二百板發回捕房管押一月贓給曹領去 
[法租界公堂瑣案]  
　　常熟人金大大於光緒二十二年領媳周氏來滬鬻入鴇母張娘娘所開杏桂堂内爲妓得身價洋銀一百八十元本年三月甯波人康榮生出洋銀二百七十元納諸側室金聞之向康藉端索詐以致涉訟公堂讞員朱森庭明府訊取口供飭將金大大暫行管押昨日補提張娘娘及許阿桂到案覆訊張周氏卽張娘娘供稱周氏由其翁姑倩麥家圈并墊子店之吳樹堂作中押入杏桂堂爲妓取去身價洋銀一百八十元邇由康姓納諸簉室金忽前往訛詐求鑒周氏供亦相同金大大不認賣媳明府飭仍還押將張周氏許阿桂交人保出候補提吳樹堂到案再核○李阿金向車夫朱阿福買得嵌寳金簪一枝轉賣與舊貨攤　張寳生被包探查獲拘入捕房解經明府訊供飭交保出外補提朱阿福到案復核朱供小的向爲車夫金簪在戲館門首拾來賣與李阿金得洋銀一元四角李轉賣與張寳生得洋銀十七元明府著押候飭提張寳生到案覆核○去年九月流氓王才寳在小東門外將八號華捕連戳三刀報捕拘拿未獲前日在某烟館向王士卿索借不遂攫去畫一幅賣與舊貨攤主周阿元得小銀錢十角王士卿欲向索還致相口角被包探拘獲在寓處搜獲單刀兩柄昨日傳同八號華捕解案請訊王才寳不認行兇明府判枷一個月責八百板王士卿周阿元無干省釋畫幅給還○顧陶氏扭傭婦李龔氏到案請追所失皮夾一枚内儲小銀錢二十四角工部局錢票二紙　龔氏供小婦人向在尹家爲傭並未犯竊明府以指竊無憑斥退不准○吳淞盛字後營哨弁曹瀛西遣號房尹品之持函投案禀稱日前營勇黄升榮因事來滬在浦灘找尋同營勇丁各小工悮爲招兵圍聚詢問致被巡捕拘送案下求卽釋回明府與陸繙譯會商准其領去○倪阿林禀稱小的在英界某包探處爲夥竊犯吳阿六英界亦有案件求帶回歸案辦理明府准之○　探禀稱積竊鄧春芝自鑄與鈞和兵艦三副相識昨日前往查詢並無其事因之解案請辦明府判責五百板○包探禀稱細崽周阿二竊取洋人家金錢追贓未獲大老爺判令枷號一個月今枷期未滿洋人請將身畔搜出之銀表銀練金戒象牙骨摺扇等物抵償明府准之○包探禀稱偷兒費阿寳竊得夾被一條失主當塲拘獲送案請辦明府判責一百板贓給還失主○包探禀稱賭棍方金福在洋涇浜設攤聚賭愚弄鄉人是以拘案請辦明府判責二百板○包探禀稱陳阿毛迭次犯案受懲前日又來圖竊是以拘案請辦明府著從寛釋出不准再犯 
[美租界捕房紀事]  
　　昨晨賊犯蘇阿仁混入虹口某木作竊得刀鋸等件携至某押鋪求質適爲包探邵潤初所見拘入捕房捕頭令押候解送公堂禀請讞員翁笠漁直刺究辦○昨晨跑難賊張阿弟潛至外虹口某碼頭竊取棧内所儲舊鐵正欲携之而出不虞爲管門之印度人所見扭送捕房捕頭令押候解送公堂禀請懲辦 
 
 

Page 10

 
 
[皖省官報]  
　　五月十七八日貴池縣張炳耀委辦巢縣釐卡同知沈定均辭請補建平縣周捷三謝奉行知准補發審局學習大挑知縣柳元翹知奉藩憲委應局銀庫差候補知府許鼎霖到赴宿松公幹回直隷州顧厚焜辭赴蕪湖王清濤知奉委搭解捐輸十藥等欵縣丞魏殿丞辭赴皖北土藥局差遣巡檢王廷珪到由池州府差遣回典史潘際唐到由鳳陽府差遣回藍翎五品銜指分安徽試用巡檢吳介椿到江蘇人○十九日同知銜改掣安徽試用知縣劉儒芹到江西人號半卿戊子舉人委辦倒湖釐卡直隷州　寳桂署和州童寳善均到前涇縣閻恩培知奉委副辦防軍火藥局卽用縣崔保齡知奉委發審局副辦行走○二十日卸辦蕪湖關查騐知縣沈訓忠到通判許濟均謝奉行知　詳酌委州縣一次知縣劉啓文辭奉委赴頴州查案並委發審局副委縣丞增齡謝超一次巡檢桑潤謝超委二次酌委一次記功三次○二十一日祁門縣夏曾佑到署和州童寳善全椒縣袁學昌代理無爲士橋司湛元球東流縣典史撒鳳翔均辭本任鳳陽府通判周朝霖知奉委發審局帮審府經侯雲瀚陳榕直隷州判張宗翰典史陳鴻規巡檢胡森　余家潘均謝超委○二十二日卽用知縣周榮期知奉委發審局副辦行走差候　知府仵鼎霖知奉委辦大通厘卡知縣張武桐面試陳正源謝奉飭知賑務案内保奬曾希文許　　巡檢孫雲謇陸景澄典史徐祖昶均委一次府經陳元彬謝超酌委均一次 
[録上海陳家木電報總局内籌賑公所自光緒廿二年正月分起廿五年十二月止收解湖南四川湖北江蘇山東河南浙江安徽江西等處義賑按批總數清單]  
○山東第一批洋三十三元龍洋一元第二批洋五百廿元銅洋十元第三批規銀二百十兩零四錢八分現銀一兩九錢洋四百五十八元龍洋六十二元銅洋五元第四批洋五百五十三元龍洋十元第五批洋一百七十三元五角第六批規銀三十六兩洋五百八十七元五角二分九厘龍洋二元第七批洋二百四十七元龍洋一元第八批規銀廿一　零一分揚平銀一百兩洋五百五十四元二角龍洋四元第九批規銀七十一兩二錢一分九釐洋二百十九元二角七分五釐第十批洋二百四十九元四角第十一批俄銀廿　布洋九十九元第十二批規銀三百十九兩三錢一分四釐洋廿六元五角龍洋五十元第十三批規銀一百零五兩五錢六分七厘濟平現銀十兩洋廿五元五角第十四批洋一百廿六元六角八分四厘龍洋四十二元　十五批洋四百零三元日本龍洋四十一元一角第十六批洋二百八十五元第十七批規銀二百三十五兩一錢七分一釐洋廿九元龍洋十四元小洋合七元○紹興第一批洋二百零七元龍洋五元第二批洋八十五元洋一元銅洋十五元小洋十角銅上洋四十九角第三批規銀一百兩洋五十二元銅洋六元第四批洋十二元英龍洋七元龍洋一元銅洋三元原舊棉衣褲二百件第五批規銀一千一百五十一兩四錢洋一百十二元龍洋二元第六批洋廿六元○以上共收二七寳銀二七寳銀二千兩規銀七萬八千七百零九兩四錢六分四厘湘平銀一千兩提平銀一百兩現銀十一兩九錢俄銀廿盧　英二萬六千三百九十三元四角零五厘英　洋七元　洋三百十五元一角次洋三元爛洋十四元銅洋二百三十四元六角小　一千二百七十九角藥水小洋一百六十六角大錢四百文共湘平揚平現銀俄銀及洋錢　換見規銀二萬一千零十八兩零一分七厘四毫原舊棉衣褲一千四百件痧藥二千瓶○各賑所撥欵湊解項下○湖南申報館規銀四千兩仁濟堂絲業會館規銀六千兩張　翁在新嘉坡經募由盛督辦收解英洋二萬二千六百十七元五角八分五釐○川卾仁濟　兩批共規　一千兩申報館四批共規銀四千兩絲業會館規銀六千兩○徐海施子翁規銀二千兩申報館規銀一千兩宋培翁山芋乾欵規銀六千五百八十二兩五錢六分○江陰申報館規銀一千兩○山東申報館兩抵共規銀二千兩○以上共收撥　規銀三萬三千　百八十二兩五錢八分○以上收欵撥欵連銀洋錢換見統共收規銀十三萬三千三百十兩零零四分一厘四毫二七寳銀二千兩英洋二萬二千六百十七元五角八分五釐原舊　衣褲一千四百件痧藥二千○解欵頂下○湖南匯交嚴佑翁第一批規銀十二萬一千兩又第二批規銀二萬兩又第三批由盛督辦匯解英洋二萬二千六百十七元五角八分五厘○四川匯交任逢卒觀察第一批規銀千兩又第二批規銀三千兩匯交嚴佑翁第一批規銀二萬兩此單仍未畢 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[安寗公司告白]  
治頭痛藥 
ＨｅａｄｃｈｅＣｕｒｅ 
啓者安寗公司所製治頭痛藥倘因發燒及瘟疫而痛用此藥治之無不立愈倘欲試用則天下各處藥房皆可購取此係人家决不可少之物之一經用過卽無須他藥購者須認明牌號以免誤購蓋本公司所製者皆有紅色花押也愼之愼之 
止痛藥水 
PａｉnＣｕｒｅ 
啓者安寗公司所製止痛藥水不論何等疼痛皆可立止如風濕痛受寒痛筋骨痛背痛損傷痛腫痛骨骱挫折痛頸痛蟲咬痛胃痛腸中氣痛牙痛耳痛霍亂腹痛以及一切痛症都可通治實爲奇妙無出其右之品 
安寗公司所製魚肝油酒服之能大補全身氣力增長身體肥胖 
安寗公司所製各藥料在中國各埠藥鋪寄售本公司經理處設在上海四馬路第五號門牌 
[上海經理批發和濟公司中西大票]  
本號承辦德商和濟公司中西大票逐月批發零躉不拘紅票足兑現洋英五六兩月分票疊經開彩中彩諸君請卽來兑現洋茲售英七月分票華六月廿四日仍在上海四馬路丹桂開彩如蒙　賜顧格外克巳函購原班回件　上海棋盤街廣恆興○彩章○老恊記○天源○同得利○五馬路大得利○大馬路易安○二擺渡叙興發○麥家圈祥興○四馬路二章○廣祥興○二馬路廣英隆○廣泰和○益成申莊○後馬路大有利仝啓　分售處上海棋盤街老必得○財運來○立發○同有利○鴻運來○同發源○快發財○大馬路南運來○萬利全○萬得利○海利源○立得彩○虹口彙昌○裕豐莊○松江富可求○生財道○杭州萬利源○鴻發達○大得利○老恊濟○蘇閶鶴齡堂○屢中○鎭江益成○大賚○元亨利○揚州寳文閣○廣泰昌○恊中軒○仙鎭全昌仁○邵伯億大局○淸江快得利○寗波王文正○鎭江同豐大德馨○南京全昌仁局○漢口利通源○九江生記○江西洪源發 
[新出法帖]  
本堂摉集家藏原榻二王歐柳顏蘇米趙成親王諸眞蹟如黃庭樂毅十三行縮皇甫小麻姑洛神賦醉翁亭魏墓志廿餘種　印精緻允爲臨池至寳上海英界吉羊樓兩宜齋古香閣各書坊發售 
[聲明贋冒]  
頤香齋　州茶食鋪開設杭　薦僑街已將廿年貨眞價實久蒙貴客　顧惟從無分開他　詎近日風聞由本齋分出一店者　生意本屬風馬牛無涉然旣有此言不得不早爲聲明勉致怡誤閲者鑒之頤香齋告白 
[彭誠濟堂發兌戒烟參片]  
本堂創製戒烟參片巳歴二十餘年服此而戒絶烟癮者幾如恆河沙數名馳天下久爲士商洞鑒頂好極貞延益戒烟參片每洋八塊回生每洋十塊立命每洋十五塊定心每洋廿五塊安神每洋三十塊參茸定神戒煙丸每瓶洋五角龍涎香戒烟丸每瓶洋五角另批戒烟一粒金丹格外公道賜顧者向上海三馬路南首老巡捕房對門藍墻洋房内不悮 
[華洋合衆票頭彩誌喜]  
第二會合衆票頭彩第八千七百七十七號由本行拆與六馬路虞廣泰售出謹此誌喜必得成啓 
[司各脫滋補䲄魚肝油]  
此油潤肺除痰養顔長肉補益氣血堅壯筋骨又能除爛肺之蟲去穢毒之血消胃經之積滯舉凡身體瘦瘠胃不消化肺經受病憂鬰癆傷房事色傷破金吐血咳嗽氣喘皮膚濕毒癬癩頑瘡小兒肌肉不長筋骨軟弱等症皆能治之不論男婦老少無病常服亦能壯旺精明充盈膚革此乃清補而不燥滋潤而不膩之聖藥也諸尊欲購者請至上海及他埠經理各口事務豐裕洋行均可選買此佈 
[名醫留滬]  
平江朱桐生幼科係名醫吳愼先高弟也專精醫學脉理獨自秘傳活人無數而於痧痘一道尤爲三折肱兹應某紳之聘安寓滬濱仝人暫爲挽留世願患病者速往診治殊有裨益焉寓三馬路石路口雅仙居棧内貧病不計席幹卿陳子文胡翔鷗金芳洲仝啓 
[新到天平]  
兹者本行出售美國名廠好厚牌天平巳歴多年早巳馳名遐邇今該公司專託本行經售中國各口座平每隻四百磅起至二千五百磅止並有絲廠紗局所用檯上擺平兩數起碼至十六磅爲止無不俱備其價批發格外克巳望各貴商賜顧是荷英大馬路老晉隆洋行啓 
[老太古告白]  
倫敦格崙西火險公司叭喇定火險公司阿德來火險公司勞洽愛司具火險公司啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客欲保者請臨面議可也特此佈告 
[香港太古糖局拍賣車糖]  
本行由港自運ＢＡ唛五温Ｂ唛四温半CW唛四温二五　唛四温　唛三温七五Ｈ唛三温車糖準每逢禮拜二五早十點鐘在本棧房拍賣拍定卽收定銀限兩禮拜出清如過期不出將定銀罰去下期另拍特此佈聞上海老太古洋行謹白 
[燕製除痰聖藥]  
專治傷風咳嗽哮喘癆瘵以及一切咽喉氮管肺部各症此藥各大藥房發售每瓶價洋一元上海英大馬路第三十二號燕大闢父子藥棧經理人求啓 
[頭彩誌喜]  
第二會廣益頭彩第五千八百四十六號並下附彩由本行分條售出得主台銜容後聲明特此誌喜大馬路萬福來啓 
[五月三十日銀洋錢行情例左]  
新匯劃收市　七錢八分二 
銀拆　一兩 
龍洋找頭　七錢零八 
錢找頭　八百文 
市錢一百廿二千文 
卡錢　一百廿一千文 
衣牌　九百二十文 
[五月三十日匯票行情列左]  
銀行電匯銀票　二先令八辨士八之三 
銀行現銀票　二先令八辨士八之四 
銀行三十天期票二先令八辨士八之四 
銀行四個月期票二先令八辨士八之五 
[大清郵政收信時刻曉諭傳單]  
寄往何處　輪船名　某日　截止收信時刻 
吳淞　火車　六月初一日　上午八點鐘　上午十一點　下午一點半　下午四點鐘　 
膠州　乃士卜　又　上午九點 
烟台天津威海衞牛莊廣生又　又 
汕頭厦門　財生　又　又 
寗波鎭海　北京　又　下午三點 
蘇州杭州　小火輪　又　下午四點 
鎭江揚州高郵淮安清江宿遷台兒莊南京蕪湖大通安慶九江孤嶺漢口漢陽武昌武穴岳州城陵長沙常德湘潭沙市荆州宜昌重慶　大通　下午六點　晩八點至九點 
厦門　海定　又　又 
香港汕頭經香港澳門琼州北海龍州蒙自河口思茅　法公司　又 
掛號信件包裹什物匯寄洋銀統於五點鐘前送交郵政局郵票每日上午八點售至下午四　又晩刻八點至九點鐘止 
 
