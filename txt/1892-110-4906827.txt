# 1892 - 110 - 4906827

 

Page 1

 
 
[續小五義出售] [  申報館主人]  
　　本舘所印續小五義一書爲有目所共賞寰海風行不脛而走茲特重付剞劂字　清晰朗若列眉　之以小字印成殊費目力者不可同日而語　賞鑑家必能辨别也定價碼洋五角五分卽日出書售處仍照曩例 
[仁濟堂一龍池觀龍記]  
　　龍之爲物列於四靈而西人則名之曰特而來根雖有此名以爲實無此物謂有時空中所掛夏日或有人見之或見　不見尾或雲光中微露若一鱗一爪者皆水氣之所形也譬之水盆内滿貯清水而以空鉢合之水中俄而揭鉢則盆中之水隨鉢而上其勢連絡不絶天地間空氣吸水氣而上升亦猶是耳故與西人言龍决决乎其不之信中國則自古聖人早已言之周易乾卦六爻皆以龍喩卦德蓋以爲龍陽體也乾陽德也天行健與龍合德故初九曰潛龍九二曰見龍九四曰躍龍九五曰飛龍上九曰亢龍用九曰見羣龍上而騰雲下而入淵又孰敢謂之無哉獨是豢龍氏之民廢於夏桀劉累失官而逃豢龍遂失其法後世絶無傳人而龍藏不見雖有葉公子高之好龍其所好者亦皆似龍非龍見眞龍則驚而走耳施少欽封翁創設仁濟善堂勇於爲善廣大法力其治病諸符靈應如響往往有不遠數千里來求其符者病愈則或捐數金以至數百金數千金以助善舉以故人之敬而奉之者若神明封翁亦卽以神道設教務以宏其善願廣其善緣神鑒其誠靈異乃集上年由杭州之韜光寺龍池内請得龍五條盛以玻璃之瓶固塞瓶口至中途而忽失去其一今年又有自無錫送龍十二條至党合之得龍十六條卽於堂之右闢池以居龍當度地開池之時適當泉眼且掘得一泥丸如蛋大堅靭而光悞觸而碎之丸中皆清水識者謂爲空靑可療目疾甚忱惜之而泉眼卽在丸之下丸去而泉濆湧以出亦異事也池正方而中通泉眼處則形圓殆　内圓外方之義圍以石欄上書三大字曰一龍池前日星期約余往觀余與程丈鴻徵同往始獲見之然旁欵字小卽不甚晰懐中出千里鏡窺之乃知爲封翁手書而命名則由於壇上移鏡向池中竭目力覷之見一龍游於池之西南角其形如蜥蝪頭正方四足而短尾身圓而不匾蒼黑色背上齒齒然如有鱗而微露金光程丈爲言其腹下有紅色如血余則無所見也又有一龍在池之正中圓處則以水深潛隠不能了了但見其色黑而已夫龍非池中物古人之言也然有時而飛行九天亦有時而潛伏一處故曰非池中物則言其必將由池而上騰乎霄漢不能終老於池中而池中之爲龍出身之所存身之處則固無所諱也龍得居此池中以養其性而適其天將來或有求助於龍之時當必有求而必應此則於劉累之後别有豢龍之法者也吾則以爲是龍也殆由封翁善心之所感而應念以來也龍屬陽善亦屬陽與善同德故乾卦以龍爲卦體而言積善之家必有餘慶善之爲陽無容疑義陽與陽感故龍應陽德　來處乎池中而甚馴自是而善氣之所感乃愈推而愈廣今年小清河之工下游刻下已竣上游亦已開手不日可奏功而封翁籌募接濟其功最大從此河流循軌馮夷效順則龍之得時而駕也鎭江議開荷花蕩以停商舶藉以避風浪安行旅近亦將次告成封翁實創斯議而又撥欵以濟其工此則龍之雲從而作覩也其哲嗣子英直刺赴熱河辦朝陽等邑兵荒之賑去年兵燹之後人民顚沛安輯甚難直刺不憚其難毅然爲之封翁又撥欵以濟其事此則龍之雲行雨施也夫各欵雖皆由各處大善士解囊濟助而來然苟非封翁之孶孶爲善心誠求之又焉得集此巨貲以濟大事且不止濟一處之大事此其神通之廣大變化之從心正不啻龍之飛行絶跡變化無常大而升天小而潛淵無方無體無拘無碍同一理也然則龍有十六條而壇上命名曰一龍池其所指殆在此不在彼封翁其猶龍乎光緒十有八年歲在壬辰李春下浣高昌寒食生記 
[帝城春色]  
　　會試同考官馮侍御金鑑入闈後所遺巡視北城御史一差經都察院公同酌擬以山西道監察御史李侍御慈銘暫行署理於三月初十日履新司坊官員及揀發候補各官練局委員哨弁吏役等人一齊謁見○北城吏目王君應泰因欲爲子授室禀請兩城城憲賞假二十日所遺篆務由城憲札委揀發北城補用吏目袁君國鈞暫行署理旋於初十日履任視事○督理街道御史吳侍御於某日巡至大棚欄見有車兩乘阻住去路喝問御者爲誰並無一人答應侍御怒謂旣無御者宜將車交坊收管始有甲乙兩車夫出爲承認侍御飭各責三十板以爲之儆○刑部直隸司司員審擬斬梟明火盜犯五名山西司司員審擬斬决盜墓犯一名均於三月十四日清晨提出獄中如法綑綁納諸無圍車内派一役坐守更以二役把住車門前後有南營六汛弁兵團團擁護迤邐出宣武門至瑞露居捨酒處驩呼暢飲顧盼自雄各道姓字俄而緩緩行至菜市口扶令下車暫覊囚棚以待駕帖到時處决○棉花二條胡同内吏部員外郎兪正郎鍾頴寓焉梅妻鶴子相對怡然雖處軟紅十丈中頗不愁米珠薪桂三月初七夜突有賊踰垣而入將箱中紗袍褂兩套紅呢幛三十餘幅席捲而逃事後查知卽謁見大金吾請諭令南營營官飭西珠市汛右哨弁兵竭力訪緝并照例限以時日逾限不獲聽候分别嚴叅○尹氏婆媳二人誘匿某氏二女事發經北吏差役拘獲到案交官媒收押並起獲某氏幼女交某避災婦領回候質兹尹氏供稱小婦人生有一子年已廿齡故將女留匿家中意欲撫爲養媳並聞私下倩人向避災婦乞情無論其女有無玷汚槪不控究婦允之當堂將女領回以待城期帶城具結完案○吏部爲批示事據勞績應補先正指揮陳文熙禀稱竊職由中城兵馬司正指揮丁憂服滿揀發中城委用嗣因獲盜出力保舉應補先補用現經南城正指揮丁憂開缺前曾用至捐納正班止此次應補先輪補到班聞已選撤回另補之劉景韶不勝詫異是否大部另有例章若以都察院奏定以繁攺簡之章比例又何所區别爲繁簡惟應補先人員輪補到班以簡缺叅撤之員壓補應補先似覺偏枯伏乞照章更正等因具呈到部查五城司坊官員經都察院以人地未宜開缺歸於另補援照各省撤回另補定例辦理仍令其赴部投供遇由部揀補之缺卽行擬補歴經辦理在案又都察院具奏酌核該司坊攺簡另補章程内開嗣後司坊官員有經該城憲甄别攺簡者歸於實積簡缺正班二缺後補用有自行呈請攺簡者歸於實積簡缺正班三缺後補用等因於光緒十二年十月廿二日具奏奉旨著照所請該衙門知道欽此欽遵在案查五城撤回另補人員除坐補原缺外遇有缺出不入班次先儘補用歴經辦理有案前於光緒十五年出有南城正指揮一缺其時開缺另補之劉景韶應行擬補當因都察院新章由繁甄别攺簡人員應積正班二缺後方准補 
 
 

Page 2

 
 
用其由簡缺開缺另補者未經議及而劉景韶係由東城開缺另補之員繁簡不同開缺則同攺補則同若將該員卽行擬補似與都察新院章立意未能相合當將劉景韶比照以繁攺簡章程亦將該員扣補正班二缺後再行擬補實於新章成案兩相持平其南城正指揮按班以宋王智擬補在案今光緒十七年十二月分所出南城正指揮一缺查坐補無人撤回另補之劉景韶自新章後核計已足正班二缺之數自應卽該以員擬補不積之缺本部辦理銓補自有權衡無不力求平允劉景韶係比照都察院新章辦理無所謂不符亦無所謂偏枯光緒十五年南城正指揮出缺時发無都察院新章卽應以劉景韶擬補以此遞推現在所出之缺亦非應補先人員到班更無所謂壓補所有該員陳文熙係勞績應補先人員以後再遇缺出若無坐補原缺鄭工新海防遇缺先舊海防先海防卽舊例有捐遇缺先有損遇缺分缺簡捐班後各項捐納應補先人員自係勞績應補先到班所請更止之處應無庸議○禮部示頭傳八旗官學候補教習瞿榮棪限三日内赴部騐到携帶筆墨以備當堂塡寫親供核對筆跡毋違○棉花五條胡同圓通寺有湖北孝廉五人僑寓及入闈所携僕從俱隨至貢院前寺内寓房嚴加鎖錮本月十四夜有梁上君子毁窓而入將四人所置箱中衣物席捲一空一人幸獲瓦全未經被竊事後寺僧禀報文武官署各官皆派兵捕前往騐明慰以設法緝獲 
[鐵甕江聲]  
　　鎭江府王可莊太守府試文童前報巳將各題錄入報中十六日次覆徒邑頭題孟子曰於齊國之士至下飲黃泉陽邑頭題豈惟口腹有飢渴之害至不爲憂矣旗童頭題有爲者辟若掘井通塲次題一心以爲有鴻鵠將至至孟子曰魚賦得披沙揀金得沙字是日並覆古學漢　祖置酒雒陽南宫賦以題爲韻作賦者免作次藝二十日總覆通塲題見得思義九思章作起講行已有恥作起比則以學文作中比可謂士矣子路問士章作後比諸童納卷後循例飲宴而出聞定於二十三日發長案○兩江督憲劉峴帥赴揚大閱本報已記其詳當憲舟進瓜州口時揚鎭文武員弁伺候迎迓者帆檣林立齊集口門内外迨憲舟駛近鎗砲雷鳴旌旗風捲甫下椗各官紛紛呈遞手牌峴帥一一接見始則京口駐防積副都統藎臣入見密語移時述及旗丁尙稱安謐憲意頗爲欣慰俄而旂營協領魁延等三人入見峴帥謙光下逮嘉勉再三由是兩淮鹺尹常鎭道淮揚海道揚州府鎭江府及江甘丹徒各縣尹瓜鎭營員等次第接見每見必殷殷垂問不憚煩勞直至鼃更三躍始畢峴帥年屆古稀鬚髮雖蒼精神甚健接見屬員和平謙靄故景仰光儀者莫不畏威懐德焉 
[邗上大蒐餘話]  
　　兩江總督劉峴莊制軍奉旨出轅大閱旣抵邗上卽於本月二十三日蒐軍一切情形已詳報牘是日校塲一帶人海人山當各兵走陣時有某氏婦挈五歲小孩高立凳上正在目迷五色忽聞砉然一響左首坍下看臺一時嘈雜喧譁人如潮擁致母子均踣於地其子被人蹴踏腹破腸流血肉淋漓慘不忍覩又有某姓姑媳仆於人叢中媳恐姑年邁力衰不堪受此蹂躪急覆身上衛之不料二人咸受重傷當經家中人設法舁回則其姑尙可無虞媳巳因傷殞命矣此外遺簪墜珥失去子女者更不知凡幾然則人何苦以性命相拚兾飽一時之眼福哉至二十四日午刻峴帥起節赴清江晚間小泊灣頭鎭緣是日風雨交作加之沿途水淺小輪船煤火不能加足以故拖帶遲遲也二十五日清晨起碇十一點鐘時抵邵伯鎭預期地方官就東堤館驛外支搭碼頭結彩懸燈輝煌璀燦憲舟並未傍岸惟稍泊於鐵火灣西隄勘閱中大王廟形勢卽前此本館所紀移廟向後讓出隙地俾將河漘削灣爲直之處峴帥旣降輿隄工總辦莫仲武觀察軍廳蕭子祜司馬及隨從之司道各員亦均艤舟登岸鵠立趨陪峴帥見此項工程僅得十之六七隨卽登舟弱上隨以魚雷船三號各員亦次第尾隨上駛聞是晚泊高郵州屬高郵以上界首等處水道尤窄須過馬棚灣河流始暢屈計二十七日清晨方可抵浦並聞憲舟行至揚州沙河壩北有一小輪船擱於淺水船身略受微傷當　帥勘視中大王廟工程時邵伯居民咸欲一瞻丰采爭先恐後由東隄喚渡過江三老長年頓高聲價有一舟因攬客太衆覆溺中流丹中四五十人同占滅頂是處水甚湍激幸有小舟拯救衆人始得誕登惟一男孩慘遭溺斃其時適甘邑宰送差過此急飭僕從將渡船戶指交地保押候提訊嚴懲 
[旌麾抵浦]  
　　昨接清江浦來電云兩江總督劉峴帥於廿八日午刻抵捕 
[鉅案覆訊]  
　　李顯謀一案自瑞方伯親提訊問後如何辦理局外人久無聞見現因宿遷縣獲一渠魁姓李名漢聞係李鴻化身曾將被獲緣由登諸報首當劉制軍出轅大閱時諭令原審官研鞫李顯謀等與李漢曾否認識務期水落石出以成信讞是以李小軒阮水三兩太　曁署上元縣陶仲彝大令代理江寍縣王秀山刺史於前日午後升坐府署花廳提李顯謀李元鏞萬松亭等到案隔别訊供關防嚴密無從知其底藴惟聞供稱李漢一名並未謀面是否會匪不得而知餘供與前堂無異原審官見毫無頭緒仍令各人還禁是日由二點鐘訊至五點鐘始退堂門外觀者雖多均不得越雷池一步惟二三差役竊竊私語側耳於旁得其大槪如此 
[溥學院歲試松江府屬生經古案]  
　　正取十六名周士濱奉賢經解鈕永建上海附經解于鬯南匯廪經學沈嘉樹金山史論謝起鳳南匯廪古張葆鍈府學古黃廷珍南匯古許毓麟婁縣古陸炳麟府學古顔鏞婁縣古姜世綸華亭古兼經解錢同壽府學古胡常惪婁縣經解李光祖華亭經學梅豫棖上海附史論張爔府學　學○次取二十四名陸志清南匯史論葉其斆靑浦經解吳前楣華亭經解蔡勤恪華亭古　望峯南匯古錢尙谦華亭古徐世傑南匯古張尙純南匯經解葉其松靑浦經解王宗毅上海廪古王納善上海附古蔡爾康上海廪古沈琨華亭古顧宗壽華亭古潘炳辰府學古顧駿金山古蔣道腴奉賢古張增頤華亭古徐元熙府學古江銘奉貿古張光璵婁縣附古王平格金山古童汝福上海附算朱念椿華亭經解兼算學 
[學憲歲試松江府八學生員正塲題]  
　　府故湯之於伊尹學焉而後臣之故不勞而王桓　之于管仲○華好臣其所教而不好臣其所受教湯之於伊尹桓公之於管仲○奉得其所哉得其所哉校人出曰孰謂子産智予旣烹而食之曰○婁得其所哉得其所哉故君子可欺以其方難罔以非其道彼以愛兄之道來○逋塲經題春王正月師次于郎以俟陳人蔡人莊公八年○詩春後鱸魚墜釣肥得肥字五言六韵○金山如智者若禺之行水也　無惡於智矣禺之行水也行其所無事也如智者○上海有際可之仕有公養之仕於季桓子○南匯何爲也哉曰爲其多聞也爲其賢也曰爲其多聞也○靑浦能與人規矩不能使人巧孟子曰舜之飯糗茹草也○通塲經題慮善以動動惟厥時○通塲詩題賦得松花薰得白雲香得雲字五言六韻 
[襄水錢春]  
　　蕪湖縣王宇春大令接奉學憲行文舉行縣試因卽出示曉諭　邑士子定期三月二十八日取齊四月初二日開考○三月二十四日傍晚東城内中江書院後面某姓所住草屋失愼時則狂風大作烈燄横飛比隣三家　付一炬遠近望見紅光上燭奔集灌救立時告熄事後傳述起火之由謂某姓少婦正在池畔踞石浣衣猛擡頭見有老漢挈二童昻然而過一回顧人影渺然方驚訝間火已穿窗出戶此堪爲村氓里嫗閒談一助不足爲大雅道也 
[赭山晴靄]  
　　蕪湖保甲自去冬大加整頓以來巡防稽查固已異常嚴密而冬防委員亦較往年倍增其數刻下捐費旣定通盤籌畫量入爲出特將城内巡防二局内河稽查划船一局荻港分巡一局合共佐雜四員並兵丁等一律裁撤此已見諸施行聞當軸尙欲擇無關緊要者酌裁數員俾留此有餘不盡之欵陸續添置水龍及地方有益之舉老成碩畫可謂無微不至矣○無　少年瞰得人家有暗昧事伺隙而動勒詐 
 
 

Page 3

 
 
錢財兼俗　之紥雞籠西湖池北有某氏嫗挈一孫婦居焉嫗固少時豪富晚年落拓者婦亦良家子柔黄皓腕光彩射人祗以其孫磨蝎臨宫惘惘出門所如輙阻家書欲寄下筆爲難嫗與婦始猶以十指佐生計久之借貸無門炊烟屢斷不　已令孫婦暫作出墻之紅杏一枝春綻蜂蝶爭飛而　　貲　尤形繾綣究以戴星出入往返多勞遂令其移樽就教朝爲行雲暮爲行雨朝朝暮暮陽臺之下自以爲神女生涯千秋有兩不意春光易洩爲附近甲乙丙所聞遽於深夜爲紥雞籠之舉貲郎雖有偷香手惜無點金術惟婦奩具中尙剩番餅二枚舉以爲贈甲乙等欣然受之相約以後不再滋擾及次日忽蜂擁而來喧嚷愈甚嫗意作俑自我他日孫男歸來一副老面皮何顔相見不如早赴九原以掩此羞遂私購阿芙蓉數錢有人吞服及知覺灌救則已不及奄然遂斃隣右知禍由甲等而起且甲亦非無賴不過心地狹窄作此驚人舉動致釀命案豈容輕恕衆議控官請辦甲等大恐亟挽和事老勸解願出洋銀六十枚爲嫗棺殮費事遂寢息吹縐一池春水干卿底事甲等借捉姦之名肆訛詐之計已爲法所不容况更釀成命案乎乃以調停了事得免送官豈非僥倖○花鼓戲盛行於私街僻巷最足壞人心術近復明目張膽肆無忌憚曾家塘後黄姓妯娌年皆少艾其藁砧同業皮匠日事生計昕宵忙碌不解風情妯娌遂掎裳聨襼樂聽靡靡之音本月中浣忽如竊藥姮娥雙雙遁去黃姓昆季急出尋訪碧海靑天渺無蹤影正在躊躇無計旋聞人言妯娌已隨人逃至東梁山某處馳往探訪則又轉徙至寍國於是閒關跋涉一路追尋究不知樂昌破鏡尙有重圓之日否○南門外二十里有白馬山不甚高峻巨石撑雲清泉灑砌野花斑剝宛如世外桃源山麓一小蘭若供　木偶不知爲何神土人因祈子輙應遂以娘娘廟名之每年三月十九日相傳爲娘娘誕辰四鄉婦女不遠數十里而來扳依蓮座香車寳馬絡繹偕　廟　更於是日雇梨園子弟登塲演劇笙歌嘹亮觀者如雲更有賭徒趁熱閙時在山門内外大開博塲呼么喝六使無知少年顚倒於其中爲民父母者其亦有所聞耶 
[蘇臺柳色]  
　　江蘇巡撫剛大中丞於本月廿六日辰刻排導至胥門外官碼頭登舟用小火輪拖帶往常熟昭文等處勘視河工○兩江總督劉　帥將次涖蘇大閱撫憲剛中丞於廿六日委太湖水師正前營李軍門松榮赴鎭江迎迓旌麾○近日有茅山道士偕一頭陀年皆四十左右狀貌猙獰望而知非善類道士手舞飛鈸頭陀常敲木魚又帶一瘋癱丐子三人狼狽爲奸沿街托鉢至小店鋪須七八文大鋪須予以二十文苟不滿其慾壑不肯舍而之他前日在某當鋪强索靑蚨三十翼鋪夥予以半數僧道大肆咆哮正在喧嚷之隙適總巡惠司馬呵殿而過詢悉情山喝差拘拿帶至署中司馬提訊之下謂爾輩不僧不道在省城内强索硬討豈不畏王法耶著各責二十板責畢謂道者曰汝不似出家人本分向　爲爾成全令雇一薙髮匠將煩惱絲盡行削去各賞番佛一尊飭差驅逐出境不准逗留蘇境 
[九江試事]  
　　本月十九日九江府崇濟川太守考試德安瑞昌彭澤三縣文童二十一日考試德化湖口兩縣文童計德安己冠首題雖覆一簣未冠首題進吾往也瑞昌已冠首題雖執鞭之士未冠首題君亦爲之彭澤已冠首題雖千萬人未冠首題吾往矣通塲次題惟心之謂與詩題　　雲擁春流入遠江得江字德化巳冠首題其斯之謂與貧而無謟章未冠首題富而無驕湖口巳冠首題其何以行之哉未冠首題人而無信通塲次題語之而不惰者詩題賦得采茶歌裏春光好得春字旋於廿二廿四兩日先後出案德安前列爲曾傳福張淦魏洪濤桂馨王大動夏炳炎聶繼瑜王鳳哲劉鳳韶胡子炎瑞昌前列爲徐州王鸞藻王贊元張肇山談季靑周　溪曹子杰蕭汝榮胡良策鄷景雲彭澤前列爲丁桂年何明浚　鵬摶朱煦揚黃士林朱繼潛高毓崧汪鍾艾曇朱炳周德化前列爲鄭呈楷蔡懋許鈕傳善李盛鑄周以成蔡懋源鄭瑞瓊魏相伯王文鐸湖口前列爲周應藩何紹先董玉成秦樹春沈秉誠梅煥先周念東董作楫殷振春郭友松 
[告示照登]  
　　賞戴花翎特授九江江防軍捕府兼辦新關洋務發審記錄十一次王賞戴花翎總辦九江電報局兼理常關會辦洋務升用直隸州正堂候補督糧府盛爲剴切曉諭事照得潯郡爲華洋雜處租界一帶地方係歸洋人管理向來打掃潔凈往來行人不得任意踐踏除洋人派有巡捕逐日查看外卽本分府亦派差役照看遇有口角之事隨時勸息以免釁端現值府試五邑士子雲集難保不在租界往來潯郡人才輩出諸童深明大義斷不與人相爭誠恐跟隨之人未必周知仍須時加約束平日宜留在歇家照料勿令其在租界内游手好閒致與洋人巡捕齟龉不合轉起爭端有傷和好本分府除逐日親歴巡查并嚴飭差役防範外爲此示仰軍民人等知悉爾等租界行人亦宜照常安靜不得以考試之時糾聚多人致滋紛擾一經查出决不姑寛爾等素爲良民定知安分守法各宜凛遵毋違特示 
[百花洲錢春記]  
　　江西來信云清明以前雨水過多茶芽難茁雖有及時采取者亦苦汁稀味薄不能使兩腋風清兹則薄暖輕寒惠風和暢新茶入市晒製俱佳是以色香味三者俱全頗合洋莊銷路云○省垣經訓書院於三月初十日開課題爲京師之野解卦氣值日圖考無極而太極朱陸異同平議鄭康成先生贊并序擬庾子山三月三日華林園馬射賦并序謁陶靖節先生祠五古豫章書院於三月十八日師課生監題不如鄉人之善者好之其不善者惡之童題鄉人皆好之何如子曰未可也詩題賦得衆仙同日詠霓裳得霓字 
[滬上官塲紀要]  
　　浙江巡撫崧振靑中丞任滿入都道出滬上上海縣袁大令飭就美租界北河南路天后宫旁出使大臣行臺内預備供張以候襜帷○江蘇臬司陳舫仙廉訪之瀛眷由湖南來滬暫住天后宫畔行臺擬於日内雇舟赴任 
[鵠候憲旌]  
　　兩江總督劉峴莊制軍詣各屬大閱將次來滬上海縣袁海觀大令卽飭差役往吳淞伺候又飭辦差家丁預備一切並在滬南製造局碼頭上搭蓋彩棚輝煌奪目局内大廳上掃除潔凈以便制軍蒞止暫駐襜帷 
[定期啓徵]  
　　光緒十八年上海縣上忙正雜錢糧昨經袁大令出示定於四月初二日設櫃啓徵 
[不准啓封]  
　　滬南萬生瑞火腿店虧欠安裕等錢莊銀二萬餘兩經安裕等莊投縣控告袁大令准詞飭提該店主等到案訊追一面飭差先將該店棧房内火腿一萬餘隻封閉前報已紀之矣前日忽有胡成業投縣遞禀聲稱係該店股東該店棧内有火腿六百五十隻另行寄存今奉發封求恩啓封將此貨如數給還昨經大令批示略謂胡成業另辦火腿六百五十隻卽使不在萬生瑞公帳之内亦應變價抵償俟帳目算清再行核辦並著胡投案質訊 
[解犯起程]  
　　孫晉昌控流扇有錫卿卽子胡卿及陳鑑生張相濤行兇訛詐一案袁海觀大令訊供之下判將胡等分别笞責收入所中候備文解回南匯縣原籍此巳紀諸前報前日大令將文備齊立飭原差押解起程 
[卹銀給領]  
　　徐興發之船在下海浦行駛被金恒瑞木船撞沈溺斃搭客悔趙二姓上海縣袁大令詣騐之下飭差將木船上之朱曉洪逮宁訊供判令朱出洋三百八十元並銀二十四兩給與徐興發及梅之族人梅谷雲並吳淞營哨弁王春岱等分别具領作爲撫卹之費兩造遵斷具結前報已記其詳矣前晚由袁大令請帮審委員宋莘樂二尹提訊此案徐興發梅谷雲王春岱等投案請領銀洋朱曉洪因病未到卽由朱之保人周雲投案聲稱前堂奉袁大老爺斷定令朱曉洪交洋三百八十元銀二十四兩今日先措洋二百元先行交案朱曉洪適患疾病未能投案尙少之洋求寛限本月底交清二尹准如所請遂將所繳之洋給梅谷雲具領梅領洋後卽在二百元中提出三十元呈案供稱此洋請團給徐興發收領作爲修船之費徐又稱前堂所斷之洋王春岱應領各人託帶信洋八十七元八角梅谷雲應領埋葬並貨價洋五十一元半現在如何 
 
 

Page 4

 
 
領至二百元之多二尹查閱前卷與徐所供脗合卽著梅谷雲將所領之洋找出一百四十八元半令王春岱將八十七元六角如數領去分别具呈領狀尙餘之洋暫存俟朱曉洪將洋銀交清再行給徐具領徐遵諭而退 
[漏捐逮案]  
　　南市貨捐局查得大碼頭左近元吉泰同吉泰二米行偷漏花生捐一百數十包立向二行查問行中人置之不理由局備函到縣請爲提究袁大令卽飭差役陳德往提前日經該差將元吉泰之楊姓同吉泰之陳姓提解到縣飭候訊供核辦 
[抄襲陳文]  
　　前日傍晚有妙手空空兒掩入虹口某姓家見牀上被褥斬新捲之而出家中人未之知也適門外有東洋車過卽乘往法界向某押店質錢押店夥檢閱之餘忽有呱呱而泣者細視之一嬰孩也遂將人贓扣住正欲扭送捕房突有甲乙等人追蹤而至詢知賊已禽獲卽向押店主稱謝再三扭至虹口送交彼處巡防局請懲按此事似曾見諸某小說中意者竊賊其亦抄襲他人著作耶哈哈 
[英界公堂瑣案]  
　　森記酒店主陳介浩控稱學徒黃林生見時已夜午而酒客陳蓮生尙留連不去因婉言趨之蓋恐干違工部局定章勢必被拘受罰也蓮生非但不依反將蓮生擊傷是以送案請訊蔡太守諭令俟黃傷勢告痊再行判斷此已列諸報章矣昨日介浩訴稱黃被蓮生及王春乾擊傷費去醫藥洋銀七元二角五分黄供稱小的所傷兹已平復蓮生供稱事已訊明惟求恩宥蔡太守謂當日酗酒滋事者非爾一人著向各一湊繳洋銀七元二角五分給黃爲養傷費○小車夫趙老虎訴稱小的被李錦榮等毆傷蔡太守訊供之下飭將李押候趙醫痊再訊此前報所已登者也昨日覆訊趙訴稱李雇令小的裝載荳腐架論價不諧小的遂驅車而去不料忽又糾集四人雇坐小的之車小的告以人數過多力有不逮卽被拳毆足踢以致胸背受傷李等氣尙未平又嗾犬齩傷小的兩腿以致不能行動現在始得醫痊李惟泥首求恩蔡太守判罰洋銀十元給趙爲養傷費再令覓人保釋○包探黃四福禀稱伶人李阿德失去絨毯旋與張龍興爭扭後經小的查出原贓知係譚阿三持往抵押向譚詰問言由張龍興交下今將人贓送案李訴稱小的係蘇州人隸名菊部演劇爲生管班人曹小雲房中失去絨毯查知由張行竊及向張詰究知由譚串同行竊因念譚係趙之親戚年幼無知可否俟趙料理張供稱小的係蘇州人絨毯於竊得後偕譚典押得小洋銀六角俵分使用如今只乞施恩譚供稱小的亦蘇州人絨毯灿張竊得交與小的押錢分用蔡太守判令將張管押兩禮拜交李領交管班人遣令回籍贓給領○二十一號巡捕禀稱朱阿和家失去小狗與沈小福互扭至捕房捕頭以事甚細微叱令退去後復扭來是以送案請訊朱供稱小的係寗波人家中失去小狗知前曾被沈偷捉故向理論沈非但不服反連次糾人尋釁沈供稱小的係江北人與朱爲鄰朱家如何失狗小的不得而知不料朱竟連次尋事以致互扭至捕房蔡太守著將朱沈分别交人保釋不得再肇釁端○二十一號巡捕禀稱小的於巡街時查得裘書雲駕車之馬蹄有傷痕干犯定章拘解案下裘供稱小的係寍波人此馬爲其西洋人所畜是日借車行駛請大老爺問西洋人可也西洋人某甲供稱馬係商人所畜蹄上並無傷痕如今容領回醫療梁副領事親自騐明馬　確已受傷蔡太守遂飭將馬歸公一馬房醫傷餒養俟告痊後給償醫藥草料之資始准具領○包探何瑞福禀稱昨夜小的在華衆會遇竊賊林其光向之盤詰自認竊得某客皮夾袋内烟匣并洋銀一元五角如今銀洋早已用完祗存烟匣今特解案請卽訊懲林供稱小的係杭州人向習待詔業如今落魄巳久無復有喚令奏刀者不得已學爲胠篋探囊以圖餬口如蒙寛宥則没齒不忘矣蔡太守判令管押一禮拜贓存捕房待失主認領○一百五十四　巡捕禀稱胡仁桂踽踽獨行自不留心致被沈小全馬車撞倒出自馬腹下尙不重傷小的以胡雖惷愚沈車亦行駛太疾爲此拘送案下禀請罰鍰胡仁桂訴稱小的係寗波人現在治下某髹器店作小工初至上海不知行路章程致被馬車撞倒受傷如今祗求公斷沈供稱小的係上海人　行走中途以致肇禍且當時小的高聲喚喊伊竟置若罔聞馬匹又行駛如飛急切不能收勒蔡太守判罰　洋銀四元以兩元給胡爲養傷費兩元充　處西醫院經費○二百四十八號巡捕禀稱小的巡行靜安寺路見王阿春駕車飛駛與他車鬥捷爭先有違工部局定章是以拘案請訊士供稱小的係寍波人以後不悸違章此次惟求宥赦蔡太守判罰洋銀五元撥充某處西醫院經費○包探顧阿六禀稱小的察知竊賊沈　榮屢經犯竊是以隨處留心今始拘住起到衣物詰知竊自楊炳仁等家送案請究楊及張廷錫投案請領失贓沈供稱小的係上海人連次犯法自知惡貫已盈惟求大老爺湯網宏開以全蟻命蔡太守判令笞責二百板驅逐出境不准復來贓給兩失主分别認領○二百五十九號巡捕禀稱小的巡至某處見馬夫王阿寳在路裝配馬車因之拘送案下王供稱小的係寍波人以後不敢違章矣如可恩　不忘人德蔡太守判罰洋銀一元撥　某處西醫院經費○三百五十二號巡捕禀稱昨日有洗寳初者扭住　達經言被搶去小洋　二角適小的巡街至此將戚帶至捕房今特送案請懲洗則竟不投到戚供稱小的係寍波人興洗同賭並不搶奪小洋銀蔡太守命卽開釋○楊阿木　稱小的存有木料被夏阿元所竊當塲追獲送案請懲夏供稱小的惟拾取零星柴火以供炊爨之用並非行竊尙乞開恩蔡太守判令管押三日贓給楊領去 
[法界捕房紀事]  
　　某甲昔　某洋行賈辦兹已辭歇尙欠行中銀二百餘兩行主遂據　控告昨日某包探遇諸吉祥街清芬堂烟館拘押捕房○某西人家細　　乙忽發癲癇之症時而手舞足蹈時而面　頭逢前晚行至途中無端怒駡　某號捕巡街至此拘送捕房捕頭著送往醫院中爲之療治○某因　竊也前　不知從何處田間竊　菜蔬携經租界事爲某號華捕查悉拘送捕房捕頭以事屬細微著押至昨日六點鐘時卽行開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[彝陵雜誌]  
　　去冬宜昌未得大雪今春寒冷異常氣候不正目下患傷寒者頗多善攝生　不可不防之　早也○宜昌培元堂施種　牛痘往年於三月二十内外開局今年提前辦三月十五日卽行開局家有嬰兒者自當襁負而至矣○東湖縣考試　生本定於三月二十八日　今又攺期四月初二日童子車中不乏英才可以及鋒而試矣○江水甚淺輪縏能過天心洲因此處神沙出　不常輪船往來偶有疏虞卽致致　淺故不敢以輕心掉之也 
 
 
 

Page 10

 
 
   
 
