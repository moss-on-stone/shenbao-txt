# 1922 - 218 - 4917771

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[主張與没趣（冷）]  
　　田曾謂黎曰若爲傀儡則可普京若有主張則勿討没趣今僉謂其言驗矣余謂不必今日而知其言之驗也且不僅黎爲總統然也今日無論何人無論何事苟有主張終必至討没趣也此我爲主張言之也若以黎爲今日之總統而論又不必有主張而終討没趣也即無主張而爲傀儡亦必至終討没趣而止也故田之當時勸黎應曰若願討没趣則可晋京若不願討没趣則不必晋京其言較爲直捷也 
　　雖然爲總統固非有趣之事苟益於國雖討没趣庸何傷 
[命令]  
　　八月十二日大總統令兼代國務總理王寵惠呈據經濟調查局呈參議黄序鵷景耀月張益芳陳銘鑑常堉璋史澤咸易宗　蔣羲明高仲和黄霄九蕭承弼李慰方吳蓮炬仍充議員呈請辭職贊序鵷等鈞准免職此令 
又令内務部呈河南河務局局長吳篔孫懇請辭職吳　孫准免本職此令 
又令任命鄧長耀署河南河務局局長此令 
又令財政部呈請將蕪湖關監督何炳麟免職另候任用何炳麟准免本職此令 
又令任命陶洙爲蕪湖關監督此令 
又令兼代國務總理王寵惠呈秘書朱誦韓曹錫庚懇請辭職應照准此令 
又令兼代國務總理王寵惠呈請任命殷春初卓宙署秘書應照准此令 
又令署交通總長高恩洪呈請將僉事楊奎免去本職應照准此令 
又令全國水利局總裁李國珍呈試署技正蔡彬懿因病懇請辭職應照准此令 
又令陸軍部呈請任命王兆璜爲陸軍第九師副官長劉毓琬爲陸軍第九師步兵第三十五團團附田幸中爲步兵第三十三團第三營營長明道魁爲步兵第三十四團第二營營長張慶三爲步兵第三十六團第一營營長高文進爲第二營營長梁彥章爲輜重兵第九營營長均照准此令 
又令據司法部呈核安徽高等檢察廳山西第一高等檢察分廳判决案件處刑過重彚案擬請宣告減刑等語本大總統依照約法第四十條宣告將判處無期徒刑之徐本富減爲一等有期徒刑十年楊德盛減爲一等有期徒刑十四年以昭矜愼此令 
又令張維鏞郭幹卿安迪生均給予二等嘉禾章江經沅胡炳堃均給予三等嘉禾章許炳璈雲維僑楊明僧高啓運高冠甲李堪鄭潤嵐張繼宗張崇午戴翊棻均給予四等嘉禾章此令 
[國内專電]  
　　北京電保洛對府派員赴奉委曲求全頗露不滿謂此計若成早在徐東海時代何待今日黄陂應做事實之總統若欲以法律爲護符須知軍人之擁黎者並非覺悟乃爲以之作傀儡田文烈於黄陂魚電後曾勸黎曰君甘爲軍閥傀儡則可入京若懐有主張請不必自討没趣今竟騐矣（十二日下午一鐘） 
　　北京電張紹曾今日十時赴陸部就職後卽出席閣議（十二日下午六鐘） 
　　北京電張紹曾就職通電稱紹曾懇辭不獲遵於文日就任署職揆兹時艱未靖自惟譾陋倍凛氷淵尚祈時錫指針敎督不逮周行惠示昕夕禱蘄無任延跂之至（十二日下午二鐘） 
　　北京電孫丹林内務總長黎已有允意（十二日下午六鐘） 
　　北京電各校敎職員今日仍赴敎部索薪王寵惠允下星期三有辦法（十二日下午六鐘） 
 
 

Page 5

 
 
   
 
 

Page 6

 
 
[國内專電二]  
　　北京電吳佩孚最近表示奉軍志在復仇無悔禍誠意予至忍無可忍亦不妨再行較量一下又謂予將來縱失敗則成功者乃爲予之部下决輪不到張作霖（十二日下午一鐘） 
　　北京電兩院催新疆議員尚有五六人報名而未到兩月後不到開除（十二日下午六鐘） 
　　北京電海部欠餉久海部員司主張將頤和園變賣發欠薪因甲午後重建海軍費爲西太后用以築頤和園之故（十二日下午一鐘） 
　　北京電蘇督電部敝省經費因財政艱窘以致各軍隊正餉尚難按期撥發所有積欠電報費自應内外相維容缓籌還（十二日下午一鐘） 
　　北京電經募車債銀行團函部協隆洋行來員聲稱津浦路所購之棚車一百輛已陸續運到浦口所有關稅一切費用以欠欵過巨不允再付本團亦無法再墊惟有請部迅電津浦路代爲付給卽在該局積欠應付本團之債票凖備金内扣抵此項車輛仍暫由本團保管將來應交何路俟商定後由部令知辦理（十二日下午一鐘） 
　　北京電中日實業公司向王正廷交涉中國欠日本欵甚多將在魯案項下劃算王不允（十二日下午六鐘） 
　　北京電濬浦局歸入長江技術委員會某方面運動交閣議通過蘇議員函院部力拒（十二日下午六鐘） 
　　北京電川電第一軍已佔領萬縣孫傳芳見楊森聲勢不振無意進援（十二日下午六鐘） 
　　北京電張文生電常德盛部變兵數百人由湖口武穴渡江北竄派安慶史旅在太湖勒令缴械解散　　北京電張聯陞電陳樹藩部張藩率部竄至竹谿當卽直攻五鳳山觀音閣遂奪回竹谿張藩向鎭坪退却（十二日下午六鐘） 
　　香港電商聯會電陳炯明請回省派赴香山請唐紹儀來省之代表回言唐若得陳同意亦允出山（十三日下午十鐘） 
特約路透電 
[協約國停止賠欵付現會議]  
　　十一日巴黎電半官消息英國答案如下（一）准德停付現金至本年底爲止附以條件（二）德國須履行繳貨義務而煤木兩項必須照繳暫停付現所必附之條件中爲（一）德國實施禁資本出境法（二）國家銀行有自主權（三）固定短期活債（四）許賠償委員會切實監督德國財政賠償委員會可收存德國出口貨與德國稅關百分二十六之稅項此欵如委員會認爲必要時將來可撥交德國應用　　十一日倫敦電倫敦會議因專家委員仍甚勞碌故須至星期一日始再開會英國内閣對於德國暫停付現事一致與喬治同意决定將訿事由喬治辦理今日專家委員會專討論德國礦產森林管理權限之問題雖法人方面稱法比意三國見解皆同但此事猶未决定後又討論以德國百分二十六出口稅爲抵之國際公債問題按此問題係英國答案之一 
　　十二日倫敦電聞午後專家委員會議後意見隔閡視前爲甚據外人專家云目前所有之停頓乃總揆事英相喬治氏已赴鄉間作短時之休息 
[法國勒令德人出境事件]  
　　十二日倫敦電路透社探悉法國在亞爾薩斯勞蘭省之威逼計畫（一）出示禁止德人提取銀行存欵（二）勒令德人五百出境此種德人大都爲未依和約所予之機會改隷法籍者第一計畫行之無效因德人早有戒心已豫先提出存欵矣遣回日期定今夜開始 
十二日柏林電亞爾薩斯勞蘭省之被逐德人許帶手携行李有家屬者可帶一萬馬克個人五千馬克如法國要求不遂將再逐出德人五百德報詞甚憤懣指此爲無益於事之野蠻行爲某報主張德國宜行報復方法放逐在德法人 
　　十三日柏林電德國致牒法國謂法國所布關於淸算處付欵之計畫不能以凡爾塞和約或追加條約爲根據且爲國際公法所不許又稱法國不待付欵到期遽施威逼計畫實屬違背現行條約而爲極不公道之舉如法國堅主此態度則此事應提交萬國法庭公斷德政府另有牒文抗議法國驅逐亞爾薩斯勞蘭省之德人出境謂所准携帶之現資甚微將令被逐德人在途流爲乞丐 
[德政府與巴伐里亞和平解决]  
　　十二日柏林電德中央政府與巴伐里亞政府之爭端已和平解决巴伐里亞政府已允撤銷所頒行違背中央政府擁護民國法律之條例中央政府允巴伐里亞予實施此項法律有特别主權 
[俄拘英輪]  
　　十三日君士坦丁電過激黨昨在巴杜姆拘捕英船三艘謂爲舊屬俄人英艦數艘已駛往該處英商已與該處停止交易 
[愛爾蘭領袖逝世]  
　　十一日倫敦電愛爾蘭領袖格里菲士氏今日因心臓陷逝世格氏暴卒倫敦與杜白林皆爲震動格氏於十日前患瘁症後即痊愈昨日猶至辦公所惟離所視常日較早旋入醫院一俯身間卽仆地不起喬治氏已代表内閣致電高林士氏稱譽格氏愛國之忠勇且謂格氏逝世實愛爾蘭重大之損失喬治氏並致電　慰格之家屬 
[萬國法庭討論佃工作工時間]  
　　十二日海牙電萬國法庭今日討論法國益田萬國工團在國際上有無資格規定佃工工作時間與其他事件之問題大多數决定應有此資格法比代表表示異議該法庭並决定工期無審查出產方法之資格 
[美參院授權總統變更稅則]  
　　十二日華盛頓電參院今日以三十六票對二十票通過授權總統在一九二四年七月前得變更新稅則各稅率之計畫 
[英國輸出額增多]  
　　十二日倫敦電商部報告七月份英國輸出品共値英金六○五○○○○○鎊上年七月份爲四三○○○○○○鎊輸入品共値英金八一七五○○○○鎊上年七月份爲八○五○○○○○鎊輸出增多若是之巨殊堪注意 
[智利參院彈劾外長]  
　　十三日智利京城電智利參院通過彈劾外交總長案責其所報告參院之華盛頓條約消息與原文不符 
交通大學無線電 
[美國之拆毁戰艦權]  
　　華盛頓電海軍部次長告衆院海軍委員會謂海軍部以爲總統有全權可照海軍條約拆毁戰艦但若由國會立法以授與此權亦屬相宜 
[美國路礦工潮未已]  
　　克勒夫倫電火車夫總會會長電致各處火車夫准其罷工因火車夫有事態無可再忍之陳訴也 
　　華盛頓電煤礦工團領袖魯亦斯接各處報告後稱各煤區礦工之屬於工團者皆全體罷工衆議院勞工委員會現攷慮組織煤業調查會會議案煤礦工團向之聲明謂礦工罷工風潮不難早日平息惟出產之恢復全視礦主將來態度而定如受僱者可充分調查則魯亦斯願贊成調查會 
[美國之輸出額]  
　　華盛頓電據商部統計今年六月底止上屆一年内美國對歐輸出値一·○○○·○○○·○○○元對南美輸出减至三○○·○○○·○○○元對日本輸出二五九·○○○·○○○元（前届一三八·○○○·○○○元）而日本輸入美境之貨物値一○六·○○○·○○○元（前届一三三·○○○·○○○元） 
[各國近事記]  
　　舊金山電塔虎特氏在美國律師公會聲稱依賴國會行動以期促進司法適得相反之結果 
　　紐約電南愛黨人估據商務海電公司之南愛電局歐美電信交通爲之緩滯對外匯市及其他營業之依賴歐洲來電者頗受影響 
公電 
　　黎黄陂通告再咨辭職電各省巡閱使督軍省長總司令各都統各護軍使鎭守使各省議會敎育會農會各埠總商會各報館均鑒歌電計達頃准衆議院咨稱本月八日常會提出報告僉以大總統係由總統選舉會選出此項辭職咨文非本院所能收受應將原咨退還等因比即咨行兩院文曰准衆議院咨復前因查總統選舉會依法係由國會議員組織所有本大總統補行辭戰事件應請俟國會議員人數迄三分二以上時定期開會公决相應咨請查照辦理等語本大總統此次復位固感各方　請之　亦念本人　盡之責違法所不敢居食言所不敢出但願辭職得許負責有人法統不虚此行無負敢告有衆鑒此微忱蔡元洪文印 
　　唐繼堯通告改組省政府電北京黎大總統參衆兩院各部院各省巡閱使總司令督軍省長各都統護軍使香山唐少川先生上海孫伯蘭譚組庵褚慧僧諸先生南通張季直先生北京熊秉三蔡鶴卿王嘉疇諸先生天津嚴範孫張敬與諸先生各省議會各商　各敎育會各報館各團體均鑒自辛亥武昌首義各省興師皆設都督府爲對抗淸庭之計共和成立專制未除及項城注重集權改爲將軍行署帝制取消後又復改稱督軍雖名目屢更而實權未替遂成藩鎭擁兵之勢且有武人專政之舉繼堯忝綰軍符鑒兹流弊曾於民國九年六月實行廢除督軍方將次第裁兵修明内政中更　變所志未償邇來民治潮流彌漫全國知武力之實爲民患則惟有廢督銷兵知集權之不適國情則惟有聯省自治救國之策實無逾此現爲貫澈廢督主張確立自治基礎計改組雲南省政府於省長下設内務財政軍政外交敎育實業交通司法八司使軍政隷屬省長之下其國家政務由省長秉承中央政府執行兹已由雲南法制委員會擬訂雲南省政府暫行組織大綱定於八月一日實行至省長一職應由民選惟省憲未制就以前繼堯前經本省各法團公推仍暫任雲南省長職務所有靖國軍總司令一職卽於是日廢除謹此電聞尚祈公鑒唐繼堯感印 
國外要聞 
[德國特約通信（王光祈七月一日柏林）]  
　　德國之恐怖時代（三）記者關於德國外交總長那提老被剌之事已連通三信皆以「恐怖時代」四字名篇夫恐怖時代者不祥之名詞也而記者却喜用之毋乃近於不仁其實一部西洋政治運動史非「有權階級」陷於恐怖時代即爲無權階級陷於恐怖時代換言之前者爲「無權階級」殺「有權階級」後者爲「有權階級」殺「無權階級」甲仆乙起循環互演故「恐怖時代」四字不足畏所畏者此四字僅加在「無權階級」　之頭上而已 
　　德國自革命以來左黨執政而右黨陷於「無權階級」近年右黨决定採取虚無黨手段（即暗殺手段）以對付左黨造成今日「有權階級」之恐怖時代去年暗殺中央黨左派首領愛爾池擺改Eyzberger之凶手Schulz與Tillessen二人至今尚未獲得據云業已逃亡匈國首都此次　殺那提老之案聞又與凶手Tillessen之弟有關其弟名KarlTillessen爲佛蘭克大學之學生當去年愛爾池擺改被剌之前數日彼曾向其友人宣言「我對於現在這種局面眞受不了我非餉那提老的腦袋以一顆彈子不可假如事不成功其第二顆彈子則讓我自餉」未幾其兄將愛爾池擺改暗殺爲政府懸黨捉拿而彼則仍住佛闌克大學逍遥法外上次社會民主黨首領夏特曼Scheidemann被剌未遂一案彼又涉嫌疑政府乃下令逮捕最近那提老被剌事件發生後國會議員Wels在國會報告又謂彼與此次暗殺事件極有關係於是數案俱發政府遂嚴令捉拿現在業已捕獲將其押來柏林若彼To;;essen弟兄者眞可謂以暗殺爲生涯「一門皆凶手」矣 
　　惟年來迭次發生之暗殺事件决非凶手個人行動而有一種秘密團體在其背後爲之指揮計畫一切德國有團體名OrganisationConsul者最近被政府偵探發現該團體中組織有暗殺一部專司暗殺敵黨政治重要人物之事其有宣布死刑者約有十二人除那提老外柏林日報BerlinerTageblatt總編輯TheodorWolt亦列名其中此種暗殺部之計畫極爲秘密雖奉命實行暗殺之凶手事前對於一切暗殺計畫亦不能預知所有該部部員皆有一特定數目號碼此外更有種種綽號其會員　互相傳逹消息之法不用信函　　事員往來奔走傳遽有時亦用簡短電報若一日破案則每個部員皆　有不供出其他同黨姓名之義務此次暗殺那提老之凶手Techow（係假扮汽車夫者現已捕獲）VogelKonaner（係實行暗殺者今日尚未捕獲）三人皆屬於此種秘密團體據開暗殺那提老之計畫並不始於今日當那氏代表政府前　日諾瓦會議時卽已着手預備其落謀深入可想而知此種秘密團體之組織恰似從前俄國之虚無黨其不同者只主義一點而已現在德國政府又頒新令凡參預此種謀殺共和政府人物之秘密團體或以金錢供給此種秘密團體者皆處以死刑或無期徒刑以保護共和政治之重要人物此眞可謂今日德國「有權階級」之恐怖時代矣 
　　自去年中央黨左派首領愛爾池擬改被剌後久未將凶手獲得左派各報多譏警察辦事不力故此次那提老被剌警廳方面極爲努力以雪前此各報譏謗之恥果不出數日全案遂破此其進行之敏速實屬令人可驚先是那提老暗殺事件發生後警廳已疑係OrganisationConsul團體中人所爲當卽拘禁該團團員九人後以未得實證又將其釋放連日偵騎四出晝夜搜查遂於暗殺案發生後之四日將行凶汽車發現該汽車係停於柏林西部某家停車塲之内據該停車場場主云暗殺案發生之前一日有一汽車夫將汽車向該停車場租停數日次晨該汽車夫復來將該汽車取去據云將往接彼之主人未幾彼又乘空車而歸仍停於該場之内自此之後便未有人來取該車云云警廳復彚集各方材料遂决定凶手爲TechowVogelKnauer三人並將其年齡面貌等等公布又據偵探報告該凶手等現已沈出柏林惟未帶出國護照及相當金錢必不能逃往國外仍居國内云云至於該凶手等所乘之某班火車所逃之某種地方無不一一指出如數家珍吾人亦不知彼輩偵探以何方法而能得此但驚談其神速敏捷而已該凶手Techow已於二十九日（即行凶後之五日）在FrankfurtA·D·緝獲該凶手即當時行凶汽車之假扮車夫也現年二十一歲其父爲市政廳官吏柏林商業裁判主席已於一九一八年去世共有三子其長子現爲銀行行員其次子即爲此次暗殺案件之凶手該凶手於少年時即喜政治運動屬於右黨激烈一派前年軍閥派占據柏林之役該凶手極爲活動曾占據軍械倉庫計其時彼方爲一十九歲之靑年也其第三子現年十六歲尚肄業於柏林中學亦復有乃兄積習當前年軍閥之變彼纔十四歲業已與其同學大放機關槍爲軍閥派效死力焉此次雖未直接行凶聞亦屬共謀之一現已置於獄中矣其母聞其次幼兩子皆犯殺人之罪一病倒牀前日該凶手押來柏林警廳乃用汽車將該凶手之母親接往囚所與其子相見其　乃自述伊對於其子之行動事前毫不知情云云最後更含痛謂其子曰「汝必悉吐眞情勿作誕語」於是該凶手乃含淚自承駕車行凶不諱惟對於其同黨姓名則始終不吐蓋堅守其黨中之信约也至於其他凶手二人則尚在追捕之中大約日内當可就擒 
　　除上述直接行凶之三凶手外尚拘留嫌疑犯若干其中日柏林大學學生W.Gybtger一人係德國右黨靑年運動之領袖又爲羅登道夫將軍之私人秘書德意志日報DeutschenTageszeitung之主筆聞此次暗殺事件彼亦爲主謀之一而且代凶手購置車票預備旅費以　凶手逃出柏林並於暗殺案發生後特馳往行凶地點故意指東說西以亂探耳目現在彼亦已被擒矣此案株連極寛日來逮捕者尚紛紛不絶左派各當更定於本月四日罷工要求總統下令逮捕羅登道夫興登堡海爾非里徐Helfferich諸人其關係之大頗不减於吾國當年之所謂宋案矣 
[俄京之德國實業展覽會]  
　　世界新聞社云莫思科於七月上半月開一德國實業展覽會借新造之泊路伏笛脫橡皮公司屋宇爲會場陳列物品地而廣五十一萬四千方英尺此言之目的　表示各種重要生產之統一及節省方法陳列之分　如下（一）　　　　（二）電　品（三）　礦機器（四）木工機器（五）　　　　　　　　此外尚有原料部其中陳列德　工業　後　各　原料價貴難得而發明之種種代替品所有陳　　除爲俄國所購者外進口時概免納稅此展覽會之性質不僅爲表示的并爲競賽的其最良之品經一評判委員會審定給以奬憑關於展覽會之一切事務由俄德兩方合組之委員會管理之俄國方面之代表爲國家經濟及外務兩委員會德國方面之代表爲德國工業陳列局云 
國内要聞 
[新内閣仍主擱淺中]  
　唐紹儀内閣因受洛方之壓迫已呈不能成立之勢王寵惠以唐閣旣遭反對則本人所代理者爲無根據故有具呈辭職之議惟因前日晋府報告閣議情形時黄陂殷殷勸挽囑以國事爲重在唐少川未表明態度以前無論如何總須維持現狀免滋枝節王氏未便峻拒故其擬議中之辭呈截至昨日（十一）止並未實行提出至張紹曾組閣一節王氏在黎總統前確曾一度推荐但黎之意尚以唐閣問題未决目下談不到此昨午黎在府宴請張紹曾亦祇勸其速就陸長始終未及組閣事張氏昨對某記者言謂本人並不願即行來意因總統電話謂有若干要事非當面一談不可乃聲明請勿以就職相强到京後總統仍以撑支中央局面爲重屢勸就職外傳代理一層决難承認否則惟有不就陸長而出京昨午在府宴會一致勸我先就陸長不得已今日擬到陸部就職此來目的並不爲此各方面敦促甚殷不得已聊以凑數而已云云其措詞亦甚冠冕不過王寵惠求卸代閣意極堅决徒爲黎之情面所拘不得不靜待數日如果一星期内唐紹儀默無動靜則亦祇有以對不住三字向總統道歉而逕行引退届時依時局之趨勢閣揆一席竟輪到張紹曾身上亦不能遽斷爲必無之事也 
　　又聞財長高凌霨本有前晚來京之說旋因在津與各方接洽結果知目下財政已陷絶地遂不免畏葸郤步昨日黎氏特派張懐芝赴津勸駕如難即來則將張英華之次長兼鹽務署長先行發表令其代理部務又農商一席盧信旣得吳佩孚錫以流氓頭銜勢難登台江天鐸升署總長之說雖盛而黎以江氏爲討論系要人亦恐别生枝節尚在躊躇之中總之内閣形勢苟延此殘缺狀態亦感其困難耳 
[最危險之財政情形]  
　　現政局根本上之危機乃在財政二字其他問題均在其次據財政界所談目下之財政幾於無辦法各省事實上均等於獨立解到中央之欵不過零星數萬元北京所仰食者只爲鹽餘關餘二項實則鹽欵餘額零碎分俵早經指定事實上只有不敷並無餘欵最近則以時局關係鹽稅鋭減今年旺月尚不抵往年淡月且以本月鹽欵而言預計發放者可得二百餘萬而政府應支欵項經明令或契約由鹽餘指撥者至少數已有四百餘萬一切政費軍費尚不在此内至關餘現在每月不過五十萬而指定由此撥付者更多此後關餘能按月發給否更爲一問題此皆財部唯一財源之近狀也舍是則爲交通部查交部本身負債達七萬萬本年到期利錢約六千萬高恩洪做法非常呆板决無餘力可以通融此外烟酒署目下所轄各局能指揮供給者除京兆烟酒外尚未聞有别處故目下中央搜括主義亦不適用他如中國銀行團等等實際已相約不再投資外國銀行團小借欵亦絶無希望一般達官貴人未嘗不思運動大借欵然大借欵以何物爲抵押向何國商借今日歐洲市場之恐慌英法美對於賠償問題之注意更有何人出來兜此筆生意且中國何年統一對外人如何措詞事實上亦所謂望梅止渴而已 
 
 

Page 7

 
 
財政上無辦法如此故雖以極願來京之高凌駕氏亦復望而却步據接近高氏者言日前高氏爲籌畫欵項曾在天津某宅招集前任財次鈕傳善商籌全盤計畫此外復電招朱延昱赴津諮詢一切而代理財次凌文淵及公債司長錢懋勳前日赴津勸高凌霨就職昨日正午已回京據云高氏對於就職一層尚無積極表示惟謂財政困難已達如此程度彼恐幹不下去故尚猶豫凌文淵出京時帶有辭代理次長之呈文當面遞交高氏請其另派賢能高不肯受凌乃强委呈文而去夫以天性渾厚官癮甚深之人物亦聞而不前則今日財政之糟可想也此外聞昨日美國公使舒爾曼氏往拜新外長顧少川時對於中國所負美債不但不能還本並到期利息亦不付給表示極不滿意之語且引上海密勒報評論爲證顧氏甚窘詢及庚子賠欵展期問題美使亦無積極退還之意今日世界最有富力者爲美國而中國對之屢失信用如太平洋拓業公司借欵及芝加哥烟酒借欵等累次展期利息久不發給美國頗有違言芝加哥一欵即顧氏在美使任内所借至今無好辦法顧氏言及猶云與本意相違也 
　　財政危機不但中央各官署無薪水其影響且及於市面此外直系最近感受經濟痛苦者即爲曹錕吳佩孚其第三師欠至九個月此外各師至少者亦欠至六個月若長此以往無相當之辦法則直系亦必見困於財政而吳佩孚之偉大計畫更說不到矣 
[京敎育界又赴部索薪]  
　　王寵惠不敢到部北京國立八校經費至本月十日止已積欠五個月八校校長及敎職員均以開學之期瞬息即至多向政府催討迄無結果本星期一（七日）曾在美術學校開校長敎職員聯席會議决定於星期五（十一日）上午八時聯合八校校長及敎職員齊赴敎育部坐索並預定種種辦法非達到目的不退敎職員則分組前往取輪流坐索方法故昨日（十一日）上午八時八校聯席會議代表及敎職員與八校校長（蔡校長未到由譚熙鴻代理）等集於敎育部者二百六十餘人當時敎育總長王寵惠尚未到部敎部職員以事出意外頗見倉皇之色及索薪代表說明來意謂同人等今日來部係欲面見王總長詢以對於積欠八校五個月經費及由關稅項下撥付敎育經費問題究持若何態度是否能於開學前發淸積欠同人等爲生計所迫已朝不謀夕不得已而有此舉希望王總長即出一面該部員等始略見安堵當有四參事及三司長等出而周旋某參事謂王總長尚未到部校長方面乃請電催其即刻到部某參事當即電詢王宅答以總長尚未起床諸人聞訊大不謂然謂同人挨餓而來而總長則高臥未起殊不合理更請再催其起床即來部員於是再電詢問王宅答以總長今日因其他政務甚忙無暇到部諸人不允王氏乃親在電話答言其言如前部員只得將其語再轉告諸人諸人大憤立請陳任中與某某二參事即刻乘汽車赴王宅堅請來部旋據回部覆稱王總長今日無論如何不能到部請諸位改日再來諸人不允時已十一時許諸代表乃派人出購麵包分與同人大有不見不散之勢參事秦汾見諸人意甚堅决乃復電詢王總長亦堅請其一至部中乃王又答以無暇秦詢以明日有暇否答以明日爲閣議之日亦無暇更詢以下星期一如何王答下星期一亦未能定諸人聞訊乃大憤謂王氏爲人本尚淸高何以今日亦擺起官僚之架子遂請秦汾再與王氏通電話謂本人如不來部此事將不能解决無論如何必須來部一行王乃囑其轉達諸人可與湯爾和次長接洽諸人以湯現在辭職不到部中即與接洽亦必無結果堅執不允部員多方解勸始由校長方面與湯氏通電話湯亦答言自身現已辭職不能代王總長負責只可以私人資格接談諸代表如願相見請即來舍下云云諸代表以見與不見相等遂仍堅請面見王總長部員不得已又電告王氏王答如必欲見可請校長於今日飯後相見諸代表則不必來校長乃對衆轉達衆不聽再四商榷始一面請校長前往一面即在西花廳開臨時大會當即提出三項辦法請衆公决（一）敎育當局負有維持八校之責任王寵惠旣爲敎育總長八校經費當然由王氏負責今日王氏雖不來然而明日後日而至於其辭却敎長之日止總須到部同人惟有在此坐索一面派人回家携帶臥具食物前來非達目的决不退出敎育部部門一步（二）今日暫且退也明日同人齊赴王氏住宅坐索如無辦法則堅守王宅非至有辦法之日絶不退出（三）今日暫時退歸一面請校長於飯後往見王氏向之切實要求同人等明日仍於上午八時齊集敎育部聽校長方面報告與王氏接洽結果倘王氏能親至敎部固佳否則明日爲星期六閣議之期同人一齊赴國務院請見王氏閣議席上財交敎三長及總统均在尤便說話並一面緊急通告今日未到之同人明日亦齊集敎部若仍無辦法則惟有照預定辦法非達到目的不去討論結果决定照第三種辦法尋復决定對王寵惠氏加以警告蓋以王氏身兼國務總理敎育總長及北大敎授無論於責任及情義言王氏對於八校欠薪均應有切實辦法且王氏素來爲人尚帶學者態度無官僚狡猾之氣習今一爲總理兼總長乃大變其態度殊非同人所逆料故託校長代爲轉致王氏盼其即日覺悟校長等當允一一照轉時已十二時半二百餘人乃陸續散去 
[旅京鄂人赴院請願]  
　　催决省長問題鄂省長問題聞黄陂除派員持函斥責蕭耀南並飭令交印外復令王懐慶專車赴保轉託曹錕設法疏通連日又因旅京鄂人催促甚殷復囑府秘書某君轉向各代表聲明其態度大致謂余對於湖北省長問題爲中央威信地方治安及余個人之顔面計决定持堅到底無論他們如何阻難如何調停余决不收回成命但政府方面係内閣負責已將先後各呈文交　去了三數日内當有辦法可囑他們靜候該代表等以黄陂旣有如此宣言遂趕辦呈文赴院請願第一次（五日）因王寵惠尚未就職由秘書長林步隨代見八日王已通告就職該代表等又備呈文向院爲第二次（十日）請願適値國務會議總理不便離席囑將呈文留下改日再見該代表等頗不滿意於是昨日（十一日）又爲第三次之請願届時代表到院王因八校索薪問題與各校長在電話中接談不能親見當卽電派秘書吳南如代見首收各代表詢問貴秘書能否負責答稱可負轉陳之責於是各代表遂更番說明此次請願罷免蕭督軍及鄂人希望湯省長早日到任各情形並云此事總統旣爲堅决主持鄂人又仰望迫切何以總理就職數日仍無一正當辦法倘過於因循將來惹起武漢罷工罷市罷學之風潮誰負其咎吳答云總理日來對於此事正在接洽中央以地方民意爲主貴省民意旣如此傾向湯公總統又有堅决的主張總理方面當然依據民意與府方取一致之態度余定將來意轉陳總理大約今晚總理與總统作一度之商洽後自有確切之答復諸君可於明日午前十一時來院候訊該代表等卽將呈文交吳告辭出院 
[歐俄新代表到京]  
　　大陸報十二日北京電云蘇俄政府赴華代表卓夫氏今日在京奉火車中語記者謂渠奉命赴北京挾有建設莫斯科與中國間交誼之全權渠且受莫斯科與赤塔政府之命與日本談判解决各項爭端聆卓夫氏之言足證俄國已以今日爲解决遠東問題良好之時機卓夫氏豫料日本將卽應俄國之請在北京舉行會議卓夫氏謂雙方今當作重大之讓步卓之隨員中有幹材十人内有數　曾在日諾瓦受有經騐又伊凡諾夫氏爲華務專家在京頗著聲聞卓團於七月二十七日離莫斯科閱十二日到京卓嘗在途患病交通部曾以通常外交鐵路免費證給予該團 
[再紀京綏路員反對喪權債約]  
　　京綏鐵路原欠太康洋行車輛價欵二百三十餘萬金元曾經訂有合同給以期票五年付淸到期如不能照付即認年息八釐本年該路因欵支絀兩期未付該洋行於本年四月間提起交涉要求改訂合同派人監管收入每月至少須撥四萬金元如不能撥利息即增至一分二釐經京綏局據理駁復除給八釐利息外當然不成問題乃自高恩洪到部竟於六月十二日將所提合同由路政司主持函局一一簽訂承認（合同原文已錄八日本報）查該路現已負債至三千六百萬元之多各債權人除太康外如均援例要求派人監督收入按日扣還統計每日至少須撥一萬二千元之譜該路當直奉戰前每月收入約五十餘萬戰事以後車輛多被運兵扣留收入之數已减至二十四萬僅足開支工薪燃料及養路經費尚無着落如照合同實行該路破產立見現在全路員司迫於公義對於此項合同誓不承認業經呈請沈局長轉部限以一星期内將此合同完全取銷一面請願國會提案彈劾並發表宣言喚起國人之注意該局沈局長近與各員司代表等談判亦深以合同非常危險極爲憂慮但以高恩洪一意孤行此事若與相商必攖其怒兼以所處地位總不願員司遽走極端故將公請轉部呈文暫行擱置迭經召集各處長課長會議討論和緩辦法惟各員司奔走呼號内外一致大有非達取銷合同目的不止之勢沈局長覩此情形無法解决已擬即日辭職卸責兹覓得員司請局轉部呈文披露如下亦足見其憤慨之情狀矣呈爲挽救垂亡萬衆一心泣血陳詞仰祈鑒核呈部取消簽訂太康洋行亡路合同以保主權事竊京綏路自去年訂購大宗材料及借欵負債已達三千六百餘萬燕巢於幕危亡立待不料本年六月間交通部及鈞局復與太康洋行簽訂亡路合同其種種嚴酷喪失國家主權各條件已披露於交通同人一份子傳單内經本會調查一一屬實於八月六日開職員大會提出討論議决此種破國亡路合同誓不承認經各處同人舉定代表二人請求局長宣布當時何以變更原訂合同秘密簽訂轉呈交通部趕速挽救限於明日答覆即將此次改訂喪權亡路合同儘一星期完全根本取消要知路政主權不獨同人生死關頭抑亦惹起國際債務重大外交以促國家之危亡同人等食祿忠事人格須存内外一致萬衆一心苟交涉或有障碍之處甘願犧牲身家性命爲後盾倘當局不予力爭廢約同人等寗爲玉碎不爲瓦全事機迫切泣血陳詞伏乞局長轉部力爭不勝惶恐待命之至京綏鐵路同人會總務處代表林競江國珍車務處代表陸衡唐炳元工務處代表史繼謨張書閣機務處代表張濟海梁星泉會計處代表鍾耀輝劉兆玉警察處代表陸銘德倪培鑫 
[庚子賠欵充留學費問題]  
　　美人之觀念與英不同世界新聞社云庚子賠欵自對德宣戰後停付五年轉瞬本年十二月間已經滿期吾國財政有愈趨愈惡之勢不知届時如何應付也昨密勒報有論賠欵改充留學經費一文云中國欠英國拳亂賠欵約一千一百萬鎊對德宣戰後停付五年如不展期則今年十二月間又須繼續交付數月以來英國國會及報紙頗討論用剩餘賠欵全部或一部分以充中國學生在英國留學經費之問題有某君投書泰晤士報力言「急應奬勵選派中國靑年至英國留學愈多愈妙今日之學生卽將來之商業旅行家或商人故於英國商務利益有深切之關係」此函發表後七月十九日下議院中對於此問題爲一度之討論而素稱熟悉遠東事情之濮蘭德君似被其擾動亦致書泰晤士論之據路透社電傳該函之一部分如下 
「彼謂一般人以爲以敎育便利給予華人能博得華人之好感實並無證據反之在中國所有之徵狀適得其反日本所敎育之靑年其數遠過於他國所敎育然未嘗因此大博中國之善意英美所敎華生其後爲商人者爲數甚少彼從　知有一件由此種商人决定對外善意之事其求在英美留學免費者均爲歐化官員及富商之子弟謀握中國之政權此實中國之一大危機凡有資格之觀察家類能言之蓋此等之野心若實踐卽將造成一擁有特權之政治階級完全爲中國人民所反對者按此項討論於美國人有重大關係因美國曾歸還賠欵之一大部分以充華人留學美國之用故也目下留美華生計近二千人其數且逐漸增加但由賠欵作學費者殆不逾半數其餘或由自費或由親友資助當美國於一九○八年退還賠欵時並未附以改充敎育經費之條件其後决作留美經費全出於中國之自决再觀私費生之數與官費生幾於相等足證美國敎育制度得華人之信任並非受條件上之束縛美國對於敎育中國學生從未作爲一種營業其計畫之成功殆泰半由此華生赴美留學欲人何校習何科均可自由選擇淸華學校派送學生亦常就學生之成績及好尚而指定學校然學生到美後輒能自由擇校留學一年之後更能自由學生在美少則四年多則十載恒肄業三四校然後畢業歸國後爲種種職務上至政府各部下至製氈廠及影戲公司皆有彼等足跡亦有無所事之流蕩度日者紐约倫特學校有一中國畢業生歸國已三四年現爲一著名氏黨領袖有中國康泊斯（美國工黨領袖）之目假使以金錢數目計算美國商業界所得敎育中國靑年之效果恐有絀而無贏若就兩國間之友誼計則其佳果已爲人所公認敎育一個學生而卽控制其行動本無此理留美華生歸國後樂購美國機器爲意中事而因價値不合而不購亦爲情理所應有據可靠消息有兩三年前派往法國留學之中國學生多人已轉往德國留學總之此全部問題之要點爲中國欲生存於此科學的世界必須研究新學術欲研究新學術必先栽培許多曾受西方敎育之人材以爲基礎他國從前曾竊笑美國敎育中國靑年之舉今乃尤而效之則當首先抛棄自圖私利之念中國人以個人及總體論皆富於知識及獨立精神决非營業性質之敎育計畫所能加以影響英國果决定以拳亂賠欵充敎育中國靑年之用者最後必於中英間之關係有益但恐不如提倡此計畫者之所望耳須知中國靑年旣受西方敎育而得其益必具有世界觀念必能就西方各國之國家生活而以自己識見判其良惡至此等國家與中國之關係尤必有主觀的見解若欲以一時期之敎育束縛之實必不可能之事也 
[吳佩孚令孫傳芳大舉援川]  
　　國聞通信社漢口通信云吳佩孚於逐徐擁黎之餘别有感觸廢然返洛差幸聯湘告成謀贛得手乃以黎氏斷然下湯長鄂之命令不啻將洛陽養命源之湖北突破其四平八穩之局故吳一方表示把持湖北之决心一方中止其保薦孫傳芳入京衛戌之謀而爲援川之凖備當川軍内訌之始吳原曾令孫飭毘連川東之鄂西各軍對川嚴守中立孫並有歌電聲明嗣吳因川軍楊森迭敗一三兩軍分途東下勢如破竹重慶動摇恐鄂西終必受其影響曾又密命孫氏接濟二軍（楊森部）大批子彈冀資挽救不料但懋辛軍（即一軍）接濟亦充依然大勝楊軍勢成孤立吳遂急令孫氏變其中立之態度决然爲援川之進行揚言川中一二兩軍得勢爲和平統一之障礙除命孫氏趕編援川軍隊相機進行外并電商陜劉在川北間爲一種之預備至孫傳芳原擬來鄂赴洛面商援川計畫嗣因二軍求援太急（劉湘近派代表羅繼貞九日過鄂赴洛求援）遂中止赴洛即整隊援川并特派盧香亭團長來省將赴洛承商一切聞已議定孫爲援川總指揮北洋第十八師師長盧金山部爲前隊孫部第二師爲後隊宋大霈所部鄂軍第三混成旅爲續備隊現二師五六兩團已由巴東開拔進駐硃砂土茶店子候令且雇就圻江火輪凖備運送軍需孫并電令現駐鄂垣二師之砲兵凖即調宜并令白寳瑛副官立即前往第三混成旅軍需課長羅步五刻特來省領取開拔費及採辦行軍應用品據云援川各軍刻已節節前進但孫氏離宜赴川之期則尚未確定云 
[西安通信]  
　　陳樹藩尚盤跨嵐白▲姜潘王部已道散陳樹藩自經挫敗衆叛親離大有死灰不能再燃之勢張寳麟所部已由第七師吳心田收編爲混成旅張仍爲旅長已令駐寗羗略陽一帶可以斷陳之左臂姜宏模王宗榮潘占魁等志在就撫經劉兼督資遣回籍者已千餘人惟潘占魁與姜王之部下因劉資遣不撫大失所望故日前紛紛向河北亂竄幾於到處皆是旋經劉氏分兩種辦法一情願繳槍者一律資遣回籍官兵每人給洋三十元至二百元不等并給退伍證書二不願繳槍者派隊圍剿勒令繳械現收槍已在千枝以上但其部衆甚夥驍悍素著兼有潘占魁爲之主故由渭水徒涉而過河北羗白交口雨金倉頭大程鎭一帶者實繁有徒迭經第一師補充團團長馬淸宛并第二旅團長党佑卿在交口倉頭大程鎭迎頭痛擊戰鬭頗爲劇烈雙方死亡枕籍後經旅長田潤初君增派勁兵始將該部剿滅凈盡潘占魁已無下落姜宏模日前來省晉謁劉雪亞氏當即被押衛戍司令部王宗榮亦棄甲單獨來省則姜王之已無能力可知矣姜渭南籍係陸軍敎導營畢業精悍絶倫夙爲陳樹藩胡景翼所器重年弱冠充團長實在陜靑年將校中不可多得者也自被拘後深悔所事非人劉又念其所部完全資遣已蒙開釋姜現决志擬往京津滬漢一游以增閱歷不願再爲軍人之生涯王係行伍出身自經此次挫折亦灰心異常擬此後經營商業不願再爲軍人但聞陳仍野心不死擁張藩陳鵬盈各部盤踞嵐臯白河一帶屢經第七師顧旅攻擊至今尚死抗不退 
　　陜西兵匪水旱相互爲災於兹六載矣百姓無知種烟貪利往往引起外交上之糾葛且連遭歉收所入恒不敷出數十年儲蓄之倉糧盡爲駐軍享用一空鄉間之富有囤户亦盡數供給軍匪昔之所謂富户素封者今已一貧如洗矣倘再遇饑饉之年餓莩萬難幸免兼督劉氏昨出一佈告謂吾陜於戎馬倉惶干戈擾攘之時對於烟禁未嘗廢弛况今大局已定决心務絶根株如再有蹈覆轍人治罪地充公云云又令各縣每畝地徵穀半升并嚴飭各軍絶對不准動用以填倉糧而防荒年但此種空言文告恐未必有何效果也（八月五號） 
[兩年來陜西之烟禍]  
　　北京萬國拒土總會消息云去年秋間中央特派禁烟大員宋聯奎（按宋即陜西人一舊官僚也）赴陜禁烟宋君歸報謂已肅淸云云其時烟已收畢當然烟苗不復再見宋固未切實調查也彼曾謂榆林道内一律肅淸乃據本會通信員通信云去年五六日間離延安城數步之地即大種嬰粟蓋自一九一八年以來該縣從未停種查百姓之所以敢於大種特種實係遵長官命令不種且受壓迫因是大道之傍紫白相映非特偏僻之區爲然也本會另一通信員通信云韓城城内即稍鴉片吾人在陜西作三日之旅行無處不與鴉片爲伴且可見軍民長官忙於經營之狀况往往藉口地畝不實敲詐農夫因而大受賄賂官吏實不啻經營鴉片貿易之保險公司也又西安來函云宋聯奎之報告純係虚僞據吾所知（一）漢中道直公開的大種鴉片（二）郿縣寳鷄以西各縣均種鴉片官廳收稅且不問其種否直强令其必種也（三）東部各縣如渭南華縣潼關各縣與西路同官廳雖有限期釐淸之告示實則自欺欺人耳（四）西安以西及西安以北常有戰事發生調查實屬不易督軍省長權力不及其地均推諉不負責任（五）與官廳聯合禁種實爲必要然鴉片稅收爲其生命之所託望其厲禁直屬夢囈所常發表之官樣文章不足信也（六）二年中鴉片之價大落現每兩僅售三元五角與五年前較僅其十分之一故一般人多染阿芙蓉癖可惜亦可痛也馮玉祥督陜時日期雖短尚知禁止其權力所及之地種尚少現馮已調任河南則鴉片消售必將大盛矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[川中戰局之近况]  
　　八月二日重慶通信云川軍第二軍此次開戰將及一月初頗蓬蓬動動近則楚歌四起日陷困境蓋戰事未起以前劉湘楊森曾派代表與北方接洽表示服從中央贊助統一誠意洛吳當允接濟劉楊彈械必　時且允出兵相助劉楊信之戰禍突起以第一軍但懋辛在川軍中較有實力一軍降服其他各軍即可迎刃而解不料附北一層難邀各軍同意加以第一軍以兎死狐悲之說感動各軍省軍遂於數日之間相繼東下一致進攻二軍川省酉秀黔彭屯駐之湯子模楊春芳部隊爲石靑陽所統率石爲民黨自不能附和二軍方戰事初起一軍一再讓出開縣梁山綏定等處及退至綏定地方始與二軍决戰因在綏激戰四日雙方死亡俱甚後遂相持綏定順慶之間同時石靑陽部向涪州方面出發以拊二軍之背二軍四混成旅部隊大受石部打擊涪州並爲其佔　後二軍六混成旅奮力反攻始將涪州奪回石部乃退彭水然二軍部隊疲勞已極下川東戰事方趨沉寂省軍鄧錫候賴星輝各部忽抵距重慶八十里之老關口進攻重慶田頌堯劉斌各部亦抵遂寗與一軍五假何光烈部共同進攻合川戰事遂由下川東移至川北與上川東現在駐永川銅梁璧山之第三軍第七師陳國棟部隊亦由壁山出磁器口進窺渝城二軍方面在老關口抵禦鄧賴及三軍藍旅者爲楊森及二軍一混成旅長劉文輝九師獨立旅長傅當等所率部隊即一混成旅與傅旅全部存磁器口方面抵禦陳國棟者爲王陵基所率部隊爲六混成旅·九師憲兵一團·及白團等在合州方面抵禦田頌堯劉斌何光烈者爲二軍四師長潘文華與九師旅長王正鈞即率四師及王旅等部隊在此時期一軍第一師長喻培棣第六師長余際唐第二混成旅長張冲等亦實行反攻綏定二軍之抵禦者爲第三混成旅長李樹勛第二師長唐式遵各部涪州湯子模部亦有反攻涪州之說二軍實有接應不暇之感七月三十日陳國棟部已攻至浮圖關前距淪之小門坎僅二十餘里因二軍王陵基死力抵抗三十一號陳部退至靑木關至老關口一帶鄧賴與楊劉傅各部戰鬭最爲激烈八月一日鄧軍繞老關口直搗白市驛楊森與王陵基至是爲省軍隔斷失去聯絡同時江津方面發現省軍楊森又改向江津方面抵禦一二日以内老關口白市驛一帶必有更激烈之戰爭因此重慶甚爲震動劉湘已凖備搭輪赴萬合州方面潘師部隊兵力極薄合州爲一軍何光烈佔領潘師退守三峽綏定方面一軍各部反攻所有二軍部隊實不能抽調以救濟渝城重慶一失二軍部隊惟有退守夔萬以涪州爲第一防線而已最初省軍發動二軍請求停戰省軍提出二軍退出重慶撤去楊森兩條件二軍方面對於前項要求頗難承認遂决定作最後之奮鬭現二軍去楊森以劉湘回任軍長之風說暗中仍盛惟將來各軍將領對川省此次戰事之意向是否卽止於此尚不可知耳 
[福州小學敎員加薪案近訊]  
　　福州小學敎員加薪一案經省縣王陳兩敎育會長曁小學研究會廖會長調停擔保於七月一日起實行其條件已紀前報唯此案與省立小學有關且當時王述曾敎育廳長回浙未與聞其事遂於七月三十一日由廳函訂王陳廖三會長·省縣立各校長·中學師範附屬小學校長·及幼稚園長·小學敎員代表到廳會議廳之各科長與閩侯縣婁知事均列席王廳長略謂小學敎員加薪問題發生之初余即已着眼及此且身任閩侯知事時與諸君日多周旋情况亦較熟悉余曾任敎員此中情形寗有不知徒以本省財政尚極竭蹶督軍前此聞知亦以力不從心爲憾本年三月余請假回里其中經過未及與聞到省細察情形故有今日之集會所擬辦法與從前議决不同者有三點（一）不欲以低俸與高俸敎員爲同一待遇（二）此次加俸視生活不能維持者爲重其他爲輕故有若干元以上暫不加俸之規定（三）各中學附設乙種實業班及乙種實業學校等有薪奉較優者有目下仍可維持者不在此次所定範圍之内言畢出王科長振先提出辦法（一）擬定省立小學敎員加俸辦法（幼稚園在内）（甲）十元以上六成現發三成（乙）十六元以下五成現發二成半（丙）二十四元以下四成現發二成以上俟財政稍裕時補足）（丁）二十四元以上暫不加薪（戊）敎員兼薪以兼差所得總數合併計算（己）各中學附設乙種實業班及乙種商業學校性質與小學不同不在以上規定之列（二）擬定縣立及公私立小學敎員加俸辦法（幼稚園在内）（甲）十元以下六成現發三成（乙）十六元以下五成現發二成半（丙）二十四元以下四成現發二成（以上俟財政稍裕時再行補足）（丁）校長二十四元以上暫不加薪二十四元以下照敎員辦理（戊）敎員兼薪以兼差所得總數合併計算（己）私立學校補助比薪俸多者照薪俸加五成薪俸比補助多者照補助加五成現發二成半（俟財政稍裕時再行補足）婁知事亦起而陳述贊同所擬辦法并云官廳一出誠意並負全責散會後各敎員代表卽到聯合會陳述一切議决請官廳履行原契約無討論之餘地經調人疏通翌日又開會議贊同分級加薪辦法唯欵須全給二十四元以上薪俸之敎員計無數人亦應照給依敎廳辦法月不過千餘元聞係指由串票每張加徵四十文至電氣公司方面磋商至今並未承認該公司總理劉崇偉日前入部或傳係向平政院訴願省長違法兹劉已回閩並未訴願但請農商部向大理院請求解釋省議會議决徵收月捐爲小學敎育薪奉有無違法十一年七月十五日大理院復農商部函統字第一七六一號略謂准貴部函開今設有某省議會對於該省一地方之某電燈電話自來水電車等類之一商辦公司以議决案之形式議决由該公司按月抽捐若干元以之撥充該省内之某一城鎭小學敎員薪俸并聲明不得攤及用户等語查省議會暫行法規定省議會之職權得爲議决者六項預算省稅使用費規費固在列舉之内唯此項抽捐係於一省同種類之諸公司中指定某一公司令其按月抽捐並任意指定抽捐之額數令其繼續繳納又僅以一省中之某一城鎭之小學經費内之敎員薪俸爲指定之用途與省稅使用費之性質似不相合且對於該公司更有不得攤及用户之議决究竟此項議决是否在於該暫行法所列舉之議决職權以内事關法律解釋相應函請解釋見復等因到院查省議會對一地方某一公司爲按月抽捐之議决不能認爲省議會暫行法第十條各職權以内之事其議决即非合法則指定用途之當否可以不問至限該公司不得攤及用户蓋即不能與用户合意加價之意尤爲制限他人之私法行爲能力更屬不合相應函復貴部查照此復云云現此案仍在懸而未决中 
[雲南省政府改組成立]  
　　廢除總司令名稱唐聯帥本於前年即實行軍民分治正在進行之際忽遭政變致爾中止今年由桂回滇復政時即欲仍本初志進行祇以軍隊尚須結束乃暫以靖國軍總司令名義兼任省長收束一切現在滇省已分爲四區各區設有鎭守使及鎭守副使多人藉以維持地方治安近日黄陂復位主張廢督裁兵唐以自己本首先主張之人更不能落人之後乃於月前委編製省制委員多人編制省政府大綱就緒業經宣布特於八月一日將類似督軍之總司令廢除專任省長就總司令部改設省長公署省長爲唐自任另設省務員四人委袁嘉縠周鐘嶽孫永安胡若愚充任省長之下設有八司四處二局其司員名目曰内務司就前之政務廳改設委吳琨充任司長曰財政司機關仍舊委王久齡充任司長曰軍政司就前之軍政處改設委馬驄允任司長曰交通司委陳鈞充任司長曰外交司機關　前外交署改設委任之琛充任司長曰敎育司機關就前敎育廳改設委董澤充任司長曰實業司機關就前實業廳改設委華封祝署理司長曰司法司機關就高等廳改設委張瑞萱充任司長又委李伯庚袁嘉穀田鐘縠爲省長公署參贊省長公署内附設四處曰參謀處機關仍前委孫永安充任處長曰樞要處機關仍前委周鍾嶽充任處長曰軍諮處機關仍前委楊益谦充任處長曰總務處機關仍前委李玉崑充任處長另設二局曰銓叙局機關附設於内務司内委任徐爲翰充任局長曰統計局委任態廷權充任局長此就組織省政府之各機關而言也 
　省中各公團因唐聯帥廢除總司令另組省政府以爲實行民治之先聲不能不舉行慶祝先期由報界公會會長惠大我通生省議會民治實進會·三迤總會·報界公會實業改進會·敎育會·總商會·農會·及法政師範·農業工業·省立中學·成德中學·昆明十一屬聯合中學等學校·各村董聯合會於本日齊集省議會列隊至五華山省公署開武亭舉行慶祝放禮砲一百零一發慶祝華即由三棵樹後營門出巡游各繁盛街市由賣線街轉土主廟街下西院街轉東院街折正南街出南城經忠愛坊廣聚街入護國門由繡衣大街正東街上四牌坊仍至省議會解散各團體均有標旗一桿參與游行隊員各執紙旗一枚中書慶幸民治之文字并有童子軍維持秩序此係人民方面慶祝之情形政府方面則各機關軍界少校以上政界科長以上警界署長以上均着軍常服佩帶勳章亦齊集開武亭慶祝省長省務員就職其餘全城各街道商號由商會通知於通衢處所高搭彩棚設置牌坊各家舖户均須懸燈掛彩表示慶賀因此街市極爲熱鬧 
[皖省長署之暴動事件]  
　　倒許聲中之一怪劇皖省倒許聲浪愈唱愈高適馬聯甲來省因學生會事與許言語齟齬致許氏負氣出走雖經馬聯甲親自出城挽回許氏仍回省署而馬許之間發生衝突早已全城傳播倒許派（三屆省議員居多彼等因許氏不肯召集且各區選舉現多已判决無效根本推翻故恨許剌骨）得此消息以爲有機可乘遂借淸查省政府財政爲名意欲藉此逼走許氏十日下午三句鐘由議員派价子相約百人齊集張家拐民權實進會開會分兩起赴省署先後闖入傳達索名片彼等自稱十公團代表許氏不見囑取個人名片傳達遂取得名片數十張許氏以人數過多復令傳達出謂諸君人多不便談話請推代表四人入見議員派以許故意刁難遂破口大駡一時大堂前人聲鼎沸呌駡之聲不絶於耳許氏乃親出勸導彼等有在接待室者有站在大堂旁者人叢中大聲喝打許氏未及開言卽有人將茶碗花盆向許氏亂擲登時省署秩序大亂許氏由衛隊保護退入後堂急用電話召警廳長王善荃派保安隊數十名武裝到署彈壓把守東西轅門旅部亦派隊兩連紛紛拿人彼等東竄西逃祇因頭門緊閉無法逃出竄匿各科者有之逃避公役室内者有之旋經搜出胡鏡波·周祥·王家猷·劉公德·岑霞軒·查鑄石·汪培生·夏少侯·王蔚城·胡爾齋·江海峰·洪梓琴·洪樹棠·方舟濟·黄劍凡·盛蔭階·程子綉·劉華卿·舒鐵珊·費廣成·金品雲·趙味然·劉佐五·咎言信·金子尚·楊佐卿·趙家復·王述武·汪世方·吕厚道等三十人一律用蔴繩綑縛迨至電燈開火始將胡鏡波等押送地方檢察廳當經地檢廳派檢察官先赴省署騐明搗毁物件情形回廳後提胡等分别訊問檢廳門首觀者如堵旋見兩人一連拷送看守所收押據聞由省署逃出者隨奔至城西舒宅集議斯時全城紛亂道路喧傳咸稱民權進會會員大鬧省署緣胡鏡波等從前曾組織民權實進會該會成立之初本爲運動議員而設自何毓祺丁述明等當選後已變爲議員團體是日鬨鬧省署者大半爲該會分子因許世英不認三屆省議會選舉爲合法　成仇怨暗中運動倒許已久近由一部分在京議員　王達秘密接洽議定以召集三届省會爲條件擁王倒許故若輩不惜犧牲購買多數游民作此冒險舉動當彼等赴省署時有人見其手　皮包沿途招人前往每名給以一兩元不等外傳王達曾派人携欵來皖有所　動雖事無佐證而此事發生皖人多疑或有關係否則彼等亦不敢如此孟浪也至被捕諸人如黄劍凡等或係警界中人或爲議員子弟收押時莫不呌寃然已第之無及許世英方面自省署被鬨後當晚即召集各廳處長到署開一行政會議今日（十一）省署門首已大張布告首述胡鏡波等鬨鬧情形繼謂非奉免職命令决不也省城一步蓋許氏以爲如再負氣出走反墮彼輩術中耳附澄淸選舉辦事處通電北京大總统國務院内務部司法部鈞鑒上海申報並轉皖同鄉公鑒蒸日午　暴徒胡鏡波等受非法省選人之嗾使冒充各公團代表聚衆鬨鬧省署經衛警拘交法庭恐再　名揑電致　聽聞特此聲明安徽各公團澄淸選舉辦事處程　福史毓琨等即眞 
[粤軍入皖之最近情况]  
　　徽屬六邑同鄉定開大會粤軍竄皖現仍聚集婺源休寗之間馬帮辦派往徽州之軍隊均嚴守防線候令前進日昨安慶皖軍第五混成旅旅長史竣玉又派該旅第二團第三營營長高衡裕帶兵一營取道大通開往徽州以厚兵力皖南鎭守使署近接婺源縣知事佟思永快郵代電知該粤軍邇來尚無法外行爲現徽人定期在屯溪召集旅外徽屬六邑同鄉各派代表到屯開六邑公團聯合大會解决雙方退兵及將來地方治安諸問題旅蕪徽州同鄉十二日已開會公推代表聞已推定徐馨圃汪麟閣盧輔民汪集祥四人日内即可首途又聞旅京徽州同鄉以皖粤兩軍在婺源休寗相持戰機迫促定元日（十三）在京開六邑同鄉會以謀調停辦法結果未知如何耳 
[粤垣戒嚴原因之傳說]  
　　粤軍大搜敎育總會廣州消息五六兩日省城忽然戒嚴西關各街閘固入夜關閉而財廳省署一帶亦異當戒嚴並加派軍隊守衛頃聞戒嚴原因以北伐軍失敗而省垣軍隊空虚故黨人急欲謀據省垣有擬抛擲炸彈與軍艦同時並舉之消息當道因此戒嚴又聞葉舉連日據探報謂某方面現派暗殺黨數十人潛伏市内定期起事并抛擲炸彈縱火擾亂又據探報東門外北横街某新編軍隊三營有受某方面運動定期舉事等語葉以此事姑無論有無爲防衛起見不得不下令戒嚴以故五六兩日所有東門惠愛東路省議會前東川馬路一帶均有軍隊放哨注重防守并沿途注意行人狀甚嚴密同時并電調查處長黄福芝督飭調查員日夜派隊嚴搜某派機關及各俱樂部故連日報哉某處被搜某日拿獲某嫌疑人等實緣於此 
　　四號下午八號許粤軍熊旅長所部百餘人全副武裝并有穿黑膠綢衫便裝暗探數人馳赴九矅坊廣東省敎育會内搜查各軍隊到時先將該會四面包圍所有貼近該會之縣署前朝觀街書芳街九曜坊觀蓮街等各街口 
均嚴行把守不准行人過往卽該會内瓦面亦有軍隊蹲伏該軍隊入會後卽大搜一遍繼又搜二十四國民小學校及市立醫院該醫院學校亦同設在該處該會卽原日舊學台衙門地方頗大）計由八時三十分直搜至九時許始收隊惟并未搜出禁品亦并未拿人當軍隊嚴守街口時有身穿白夏布長衫某甲硬要通過九曜坊軍隊制止不服致被拘入敎育會内用草繩縛起當時附近各街居民不知底藴誤以爲有意外事發生均堅閉門户不敢外出聞此次該會被搜原历言人人殊有謂該會會長爲汪精衛汪爲民黨致受嫌疑但不解市立醫院及二十四小學同是公立亦受連帶之查搜未知何故 
[汕頭大災後之港訊]  
　　港政府煞心救賑香港消息云汕頭此次慘遭風災損失重大據前日到港威陞輪船員所言岸上情形日趨惡劣已檢拾之屍骸因待棺殮葬暫堆積一處日久腐爛臭氣薰騰易生癘疫奈災區遼遠萬端待理非急速所能奏效該埠糧食淡水俱告匱乏糧食得香港之救濟尚可支持惟食水間　非一時所能解决各種車輛完全停止故城中與城外各區之交通極形不便潮水爲颶風所激盪泛濫全城延及距城數里之鄉村以致壩塵甚多損失人命物產無算山東輸現擱於離海面二里之泥灘此處於潮　時祇水深五六尺如濬一河道或可將該輪復浮海面其尾柱及船頭骨雖已受傷尚可返港修理財生輪全船毁爛　似無挽救之望同陞輪兩旁各穿一大穴尚可修理頴州輪略有損壞已安抵本港入澳修葺矣港政府現飭華民政務司海關監督與華人團體接洽商酌關於救濟之方法凡有查詢或獻議須向彼等提出昨日港政府致函汕頭英領事請其代向汕頭地方官道達悲忱並望英領事將該地急需協助之性質通報一切港政府於前星期六日由海康輪付汕米一百包餅干一百三十二包麵包四包爲散賑汕頭居民之用星期日再付往糧食三百六十七包昨日又以無線電致英領事請其電告再需迅速之救濟否並問及蓋搭暫居屋宇有無需用棚竹等材料及尚欲多得糧食否潮州八屬商會前日發起簽欵團向各處簽集巨欵施行急賑辦法某富商自購餅乾數千元前日赴船往汕聞英美烟公司曾捐欵一千元 
　　此次潮汕颶風爲災自本港政府撥欵賑濟及旅港潮州商會組設賑災辦事處旅港潮人踴躍捐題聞僅兩日已捐得四萬元各方人士亦莫不協力相助昨日旗昌洋行辦房唐鶴亭君購買餅乾數千元派代表前往發賑又有廣府人芳元堂亦捐銀千元送交該商會代爲辦賑即西商聞此災情感動卹鄰之念亦將有鉅欵協助現汕頭米食奇昻潮州商會已再購辦大帮米食前往矣香港十蔑西報載稱前星期一晚汕頭之風災爲中國海岸歷史上所未有其損失確數非目下所能猝知兹將由汕來港搭客傳述之情形撮錄於下星期三下午約四點鐘汕頭接得警報大風在北緯線二十二度東經線一百一十七度之間吹向西北方各船艇紛紛赴避風塘躱避陸上屋宇亦緊閉窗户准備一切至八點鐘天氣漸劣風勢亦猛馴至半夜風力愈吹愈烈寒暑表降至二十八度以下惟十二點半時風忽停頓約一點鐘久風由東北而轉西南華界適當其衝受害極鉅二點半鐘後風力最猛其速力每小時在一百里以上益以大雨繼至助風爲虐沿海一帶海水被風淃上陸地深逾六英尺汕頭地勢平坦不數分鐘水浸全城船艇有被風吹至距岸逾一英里之遥至三點半鐘風勢漸減及天亮時風靜日出全城慘狀觸目傷心船隻漂泊岸上貨倉商行民居咸遭毁壞躉船浮橋或沉或碎自來水電燈之供給完全停止屍骸數千徧地皆是山東同陞二輪擱於山邊財生輪初駛往汕頭北九里之砲臺海島後方避風亦爲風吹擱島上全船破爛華民布朗勿調士頴州等輪皆略有損傷渡船小艇雖在避風塘躱避多不免於難岸上屋宇無一倖免電杆樹木水順等多被摧折人畜屍骸盈千累百拾獲屍骸之事不能進行迅速然第一日已移去千餘具之多被救者飢餓不堪難覓食現無適飲之水夜間全城黑暗華官已急行設立檢屍所並派兵巡邏街道以防搶掠本港當道聞訊後即决議救濟定例局業票决撥欵一宗以供此事之用勿魯釐亞兵艦前日由港啓行赴汕潮洲輪於星期五晚往汕迨抵埠時無船起貨遂將郵信卸下載客返港此次風災生命喪失之數有謂當在二萬之譜雖實數尚未探悉而以現情觀之其數亦必甚户也潮洲輪大副語訪員云彼在東方幾四十載其所歷之颶風以此次爲最惡劣若以香港一九零六年之颶風與之相輪　　港　　之颶風直兒　耳屍骸漂流　地皆是若不從速險給將有　亂時疫之患牛羊鷄豕全數溺斃貨物　散居民無人救濟必有飢饉之虞海水淹没内地至四十餘里村民受害極慘有全村變爲澤國者損失之數非俟異日不得其詳 
[瑞億輪船在汕被刦紀]  
　　香港華字報云據瑞億輪船主報告謂七月三十一號瑞億輪由港開往汕尾載有搭客一百八十名當未開行時搭客均被香港警察搜查并未有搜出軍火等物行至筲箕灣時該輪略停片刻下有些少軍器材料爲汕尾兵工廠之用船至三門海關時仍未有發生何種意外由三門開行後約一點半之久突聞槍聲甚急并有四人佩帶軍械走入船主房皆操客籍話者命船主駛往汕頭其餘各賊將船洗刧一空及至汕頭時各賊相率下船而去查該賊混入搭客中人有二十名船中衛隊六名上前制止被傷一名有一搭客阻止賊匪致被槍斃各賊想必由港下船者因沿途各埠未有落客辦房被刧去現銀三千五百元該賊并由船上衛隊手中取去槍四枝及子彈甚多貨物如米魚等物並未取去 
[杭州快信]  
　　浙江籌贖膠濟鐵路會今日上午開會僅到幹事七人及王正廷之代表樊光乃改開談話會總幹事張暄初（二師師長）辭職問題决推杜韞藏（省會副議長）王湘泉（商會會長）徐靑甫（中行副長）三人赴張庽挽留進行方汉俟續會討論 
　　嵊縣公民喻忠國等電省詳報六日夜風雨成災王知事親自履勘督雇簰隻撈救三百餘人至高處寺廟放振一面召集士紳組水災急振會設法振濟並决先借用積穀欵二千五百元派員分赴各鄉急振惟窪之處水尚未退一時尚難逐地調查謹先電聞 
　　諸曁知事及公民何頌華等前昨兩日分電報告風雨爲災山洪驟發人畜田廬橋梁堤梗漂没無算屍骸遍野損失甚巨請速派員查勘設法救振昨委任用知事王施海馳往勘視限日呈報 
　　上海總商會商品陳列所組設蠶繭絲綢展覽會開幕在即現杭州綢業會館已精選綢緞紗羅各品預備運滬送交該會絲業公所亦擬採辦各地細絲運滬陳列　　衢屬開化濟嶺相近之贛省濟溪據報有粤軍發現已飭加意防堵 
　皖浙毘連之屯溪粤軍方振武部進佔黄茅等處者現經皖軍李團擊退浙屬駐淳七團十一連連長祝紹周已派隊赴威坪地界防堵 
　　上板兒巷浙江國技傳習所本學期由田紹先主任敎課專授太極拳等各技術就學者均中小各校敎職員現定十八日舉行畢業式 
 
 

Page 11

 
 
　　浙江法政學會黄維時祝文鍾等發起組織私立法校賃定奉化會館爲校舍訂定章程呈部認可昨函聘軍政各要人爲校董 
[南京快信]  
　　財部迭電財廳催解巨欵赴京以濟急需嚴財廳長以庫空如洗省軍政費尚無法籌措已婉電拒絶 
　　司法部令蘇高等廳於十二年起在省會先行創設感化院一處次第推設各縣並規定辦法五項飭即着手籌備蘇高等廳昨派員來寗察看情形并與地方廳接洽一切 
　　濟南本月十九日開全國醫學大會寗垣醫學界公推張健齋等二人赴濟與會 
　　蕭耀南派諮議董岳山來寗謁齊督有所接洽 
　　張耀曾昨復齊督電云遠辱電賀彌殷心感耀曾樗櫟凡材久疎榮利再奉司法深憂弗勝尚祈時賜指敎以匡不逮 
　張懐芝張紹曾蔣雁行公推師景雲來寗弔唁齊督封翁昨已抵寧 
　　張謇昨電齊督云太公弔期因事不克親奠敬遣兒子（孝若）代表前來叩祭并命代陳一切准删早由滬到寗 
　　武進逃脫監犯二十五名兩長昨令所屬嚴緝 
　　四城平糶局因米價仍未跌落現延期一月撤消 
　　省署委汪兆爵赴蘇州查案沙田局委吳寳蕃充常江靖沙田分局專辦員 
地方通信 
[松江]  
　　警捐解决後之聚餐會縣知事温棟甫君以此次警捐風潮經松防司令王精甫君出爲調停業已完全解决故於十二日午刻邀請王司令及司令部副官孫凱庭並四區新警董侯古漁等在署聚餐並請紳界及警所中人作陪賓主入席後即由王司令執盃起言略謂此次因警捐問題商警兩界不無誤會但一經說明彼此均已諒解深望各界以後勿生惡感即於善後諸問題如有意見參商之處亦不妨從長計議自無不可解决之理蓋一涉意氣之爭往往各走極端即難諒解鄙人在松治軍五載因素不問政致於地方情形不無隔閡自此次調解之後始悉一二公等均甚明達諒不以鄙言爲河漢云云在座諸人唯唯稱是直至下午三時始盡歡而散聞商會方面以所爭各點已達到目的業於十二日印發傳單分致各商號勸將房警兩捐仍照錢碼繳纳以復原狀 
　　米船撞斷塘木之訊究岱山米船前因颶風失事撞斷金山嘴海塘椿木致被塘工局將該船户許阿順解縣追賠十二日下午經藍承審員提案研訊據許供稱係浙江岱山人此次因裝海蟄售賣回來購裝白米十九石八號上午途經金山嘴適遇颶風致被捲入海岸撞毁海塘樁木二十餘根船只與白米十九石俱被土人打撈强撑而去事屬大災非人力所能抵抗應請寛宥藍承審以船户雖甚可憫但該局追賠係有先例自難即予釋回故判暫行收押 
　　辭包屠稅肉商金葆裕承包屠稅一年期滿由縣呈請財收廳派委一再招商投標均以官廳所定底標過巨經辦爲難無人顧問當第二次招投時雖有一標投匭而所填正稅額僅一萬二千元較之底標尚少三千元經縣會委呈廳請示辦法由財廳指令舊商續辦一年惟舊商以一年以來虧絀甚巨業已呈明縣署裁至古曆七月底止不願繼續承辦矣 
　　颶風續發松地於十二日午刻起續有颶風發現直至十三日午刻猶未平息且潮勢愈吹愈猛一切舊建築被風吹塌者不知凡幾而田作物之害尤甚云 
[蘇州]  
　　田業銀行定期開幕蘇紳潘尤等招集股金五十萬賃定觀前街市屋一所組織田業銀行呈部請求註册現在已奉部令核准所有該行内外各事亦由總理潘子起分别籌備竣事並聘定汪淵如爲經理聞定於二十七日正式開幕 
　　商會選舉又擬展期蘇州總商會日前選舉副會長時因發生爭執曾展期至十五日投票再選現聞該會因恐選舉時又有障碍擬再行展期以便疏解昨已通告各會董定十三日下午三時召集會董先開一談話會付衆討論矣 
　　一師同學會將開會第一師範吳縣同學會定章於陰曆六月中開大會並選舉職員兹已届開會之期業由職員會議决於本月十七日上午十二時假護龍街怡園開會並歡迎第八屆畢業同學十六人昨已通知各會員凖時蒞會矣 
承辦屠宰稅之糾葛吳縣各市鄉屠宰稅自認商盧榮記撤銷後曾有曹養素願以二萬二千四百元承辦與各市鄉董事接洽妥貼呈由縣署轉呈財政廳核示正進行間忽有錢煥綺者以二萬四千元認數函由商會逕呈財政廳核准令行到縣各市鄉董事大起反對開會公决電請財政廳收回成命其電文如下南京財政廳長鑒吳縣市鄉屠宰稅錢煥綺冒籍吳縣託名肉業運動廳委濫額包認與盧商濫認之額相差無幾設非意存虧欠即圖額外勒加前事不遠堪爲殷鑑董　爲稅收商情起見應請立予撤銷地方幸甚吳縣市鄉董事陶惟坻錢鼎姚元佳戈允棟張冕傑張世璋朱廷熙張震生朱祖培高銅鳳叩 
　　無錫控案駁斥無錫縣公民孫君修等上年控告該縣知事趙汝梅選舉舞弊由高等廳指定吳縣公署受理當因被告屢傳不到延宕至今吳縣地方廳成立後原告續行呈訴經地方廳傳集原被開庭審理原告等所控各節殊不成立故其請求已宣告駁斥訟費亦由原告人負擔 
　　飭查囤積私運吳縣知事蘇城稅務所同奉省電略謂近查各屬米價均漲至十餘元一石實爲從來所未有米貴之由固因來源缺乏而私運之未絶囤積之居奇實足爲米價騰貴之影響民食所關地方治安所係合亟通電仰即一體遵照各就該管關卡口要地方隨時嚴查私運一面由各該管地方官尅日查明有無藉囤積爲名而實行居奇者從嚴取締呈候核奪 
[常州]  
　　徵收猪捐充學欵武邑勸學所長徐化吾以第二届縣敎育行政會議徵繳各市鄉猪捐業經議决呈奉省長核准在案本年第三届敎育行政會議以此項捐欵前届議决迄未實行勢難再緩爰擬辦法公同議决以期大宗收入現値編造預算之時全縣敎育經費所入不敷所出虧短甚鉅亟應搜集議决捐欵次第進行特將徵收猪捐辦法備文呈請縣署出示曉諭以便遵行縣署據呈後昨已訓令各市鄉董遵照辦理並布告城内外猪商一體周知矣 
　　延長馬路線工竣武邑城西紳商因便利交通起見實行延長馬路線計有三段西達新馬路之南口東達西太平巷之小橋南經仁壽里達西直街長途約有二里左右自興工至今已歷月餘至前晚始行工竣故自昨晨始車轎可以通行矣 
　　請免膳費遭駁斥武進縣之男師學生會具呈省廳縣請求自下半年起免缴膳費敎育廳接呈後已訓令姚知事查核具復辦理姚知事昨日批示駁斥其文云查師範學校以省立爲原則縣欵專辦初等敎育本無擔負中等敎育之能力九年度縣預算會議所以有停辦兩師範之議决案經本公署督飭勸學所長召集各該校長一再磋商於無可設法之中勉籌維持辦法不得不酌收本科膳費其預料講習科則概由自膳並非中途變更尤屬不生問題證以部頒師範規程第五十六七兩條各地方得酌量情形減給半膳或收自費是酌收膳費並無不合何得爲違法苛徵非法婪索殊屬不明事理至借摯一節是否可行姑候令行勸所查核妥議復奪仰卽知照 
[鎭江]  
　　大風中之損失鎭江新洲老洲一豐低田禾苗現將　熟滿望可以豐收不料八九兩日颶風暴發潮勢洶湧以致各洲新堤均被風浪冲决秧田淹没不計其數各洲農民紛至縣署報災張知事昨已通令各該洲警區調查所受損失據情呈報以便核辦 
　　輪船罷工之影響自上海發生輪船罷工風潮後影響及於長江鎭埠八九十及十一等日上水輪均未到鎭而各商號運往漢口之各種貨物均塊積躉船乏輪裝運頗受損失 
　　丹陽發現時疫丹陽縣近來發現霍亂流行甚速死亡相繼聞日昨該邑東鄉二村居民染疫而死者計有八人現王董事已呈准警察局設立時疫醫院規定城中城西兩處以資救治 
　　派兵赴淮防匪齊督軍現派第二混成旅二團三營 
開赴淮陰預防匪患該營兵士日昨由寗分乘民船三十艘用小輪拖帶道出瓜洲並未停留逕向淮陰進發 
[揚州]  
　　西岸餉捐已解决鄂湘西皖四岸運商爲拒絶蔡成勳勒捐西岸四十萬助餉一事全體停止掣鹽迄今爲時已久蔡旣不减少捐額而商人亦不情甘報效長此相持終非善策現經丁運使調停令商人出捐數之半聞已得蔡成勳之同意不日卽行交納 
[南京]  
　　旅寗滇人阻止唐繼堯借欵旅寗雲南同鄉會因外傳唐繼堯有將箇舊錫礦東川銅礦抵借外債之說當以兹事重大八月三日特開臨時大會討論利弊僉以礦產爲滇省命脈而箇舊之錫與東川之銅尤爲礦產中之主要者萬不可因餉械缺乏輕予抵押外人聽其操縱倘果屬實貽害將來必非淺鮮决議與旅京同鄉會取一致行動去電阻止一面致函滇中各團體請將此中眞象查明賜覆兹錄其致唐繼堯電如下雲南唐總司令鈞鑒頃京滬報紙及各處來函交稱麾下因餉械缺乏向法商借欵五百萬元充軍餉並購槍五千枝以箇舊錫礦及東川銅礦爲抵押云云竊礦產爲我滇全省命脈而箇舊之錫與東川之銅尤爲礦產中之主要者斷不宜因餉械缺乏輕予抵押於外人聽其操縱明達如公諒不出此敝會固深信此種消息之不確惟市虎驚傳或非無因若果不幸而傳言屬實務懇麾下迅將成議取消别圖補救此中眞象究竟若何乞明白宣布旅寗雲南同鄉會叩 
[徐州]  
　　師範附小分設第二部省立第七師範附屬小學現以就學兒童發達特於東門外大馬路中首路北建築第二部校舍並以該校敎員陳鏡湖爲第二部主任刻陳君已將第二部附小校具設備完全聞八月間定可開課　　勸學所長請假赴滬銅山縣勸學所長楊勉齋因八月十五日江蘇省敎育會江蘇義務敎育期成會開各項會議應即赴會現已向縣署請假於十四日赴滬與會所中例行公務以駐所楊勸學員代理 
[蕪湖]  
　　旅蕪徽人之會議旅蕪徽人因南北兩軍入徽保全桑梓安寗事於十一日上午九時在徽州會館開六邑全體大會結果除推洪曉秋等四人就近謁馬帮辦請求暫緩進兵外並公推徐聲圃汪麟閣二人回徽列席六邑 
公團聯合會公同討論以期在消弭戰端 
　　水災振欵之支配皖南各縣水災北京振務處曾撥欵二萬元現張許兩督辦已按災情輕重分本各縣計南陵四千元寗國二千五百元涇縣二千四百元宣城二千元郎溪二千元貴池一千五百元宿松一千四百元繁昌一千元俟振欵滙到即行分交各縣散放業已電告蕪湖蚊災急振會矣 
[涇縣]  
　　蚊水成災之慘况安徽涇縣自四月初三初四一雨如注晝夜不息以致山水流洩不及初五日旌德太平石埭三縣蚊洪同時並發暴冲而下沿河溺斃人畜衝盪田廬不知凡幾西鄉沿河數十里農事大多摧殘如章家渡街上水深數尺河邊店舖吊樓傾倒十餘家而三益醬坊損失尤巨自章家渡以下如灣灘鄭家蕩沙河裏直至城内平地水深三四尺水漫城廂居民急不暇避多被水衝散涇城河邊淌來浮屍觸目皆是至茂林村九思墩下溪口潰决二三十丈水冲沙壓田畝變成沙洲蕩地竟爲廢物各種雜糧淹没殆盡民不聊生又沿途石橋板渡冲覆諸多交通斷絶行旅維艱鄉下農工往來尤苦其家被冲散者屋倒人亡無路可走只有淹留祠廟屋角奄奄待斃亦云慘矣 
[湖州]  
　　縐業學校校友會紀吳興縐業高小國民學校創辦已十三年前後肄業學生甚衆成績頗優現由該校高小畢業生多人發起組織校友會前日下午一時開成立大會遠近校友到者四百餘人有大學畢業者有中等學校畢業者有北京警官高等學校畢業者有服務銀行錢莊及絲縐各業者其開會秩序（一）臨時主席宣告開會（二）臨時書記朗讀初次集會紀事錄（三）臨時主席報告草章（四）討論草章（五）通過會章（六）選舉職員（七）討論會務末由校長劉鶴齡致勉詞略謂集會不徒重在形式尤重在精神結社不徒貴有良章貴能實行今日之會形式精神俱佳所定會章亦堪稱完善但望諸同學力求實行始終如一則本會將來之發展定可預卜云云旋即閉會時已四時半乃茶點盡歡而散 
　　風吹倒屋傷人前日下午狂飈忽起牆壁摇動屋瓦震震有聲經兩日夜未息聞北門外蕭家兜地方有農家母子五人同牀眠睡是夜其家牆垣爲風吹倒屋瓦亦連帶坍下磚石泥瓦盡卸於眠牀之上母子皆被壓斃血肉糢糊狀至可慘又本城馬軍巷陸某家亦於同晚爲風吹塌後進樓房一間適是晚無人在内臥宿故未傷人亦云幸矣 
　　商會選舉會董吳興縣商會本月八日改選會董是日各業會員先後到會遵章投票選舉於次日當衆開匭計選出施俊卿（銀行業）李恢伯（絲織業）許韻笙（繭業）曹汝奎邵壽民孫詠江高杏生（以上均錢業）鈕衡甫沈蓉江鄭庸生兪寳書（以上均典業）等二十二人業已由會函知各當選人查照矣 
來函 
[南京楊傳福來函]  
　　敬啓者閱十二日貴報南京快信欄内載蔣敎廳長以本廳一科長朱學臯三科長楊傳福供職不力昨將朱楊撤差改委江垣源趙世堉接充等語殊非事實僕於五月二十七日具呈辭職至七月二十九日奉令准辭即行離廳在辭職之時蔣尚不知在何處離廳之日蔣亦未接敎廳長之任（蔣於八月一日接任）撤差之說從何而來請貴報館更正是荷楊傳福啓八月十三日 
雜評一 
[料與驗（默）]  
　　西南預料北政局之言論人每以其黨派不同而疑其言之過甚然至今日則西南所料幾無一而不騐也謂擁黎出山非以謀統一不過借爲傀儡之過渡耳而今之情形何如謂提唐組閣非眞能容納西南人才不過借其空名以示寛大耳而今之情形何如恢復國會非以尊重法統求根本解决不過利用其機關以圖自便耳而今之情形又何如其他如不干政之宣言廢督裁兵之號召西南早視爲欺人之語者今皆又一一見之事實北方武人所藉以自詡者今皆原形盡現而無所遁以此言謀和不啻欲南而北轍也 
　　吾謂北方而果有智者今日當事事開誠以與西南相見而勿再以貌親陰違之故智爲得計更勿以孫陳一時之勝敗爲成功而遂謂莫予之毒不然北方之所料於西南者最後恐未必果如所料而西南之所料於北方者其騐恐不僅如此而止也 
 
 

Page 12

 
 
   
 
 

Page 13

 
 
本埠新聞 
[北京派員迎孫]  
　　大陸報云星報昨日接北京電云黎總統已派黎澍赴滬偕孫中山入京聞曹錕亦有代表在滬會孫按孫中山個人代表陳友仁曾於十日前來滬陳連日在滬與北京各黨代表接洽特未悉所與接洽者爲何人耳南方護法派之人以爲北京政府爲京中發生之時勢所迫知不得不與孫氏直接談判今必有足使孫氏允北上建議云 
[孫中山昨仍阻風未到]  
　　如風定今晨八時可到孫中山搭俄后輪來滬本定十二號抵申當日因本埠發生風警俄后號未能駛抵吳淞遂展緩至十三號（卽昨日）進口昨日上午一點鐘時昌興公司得俄后號無線電報告於二點鐘前船可抵淞囑公司預備渡船接客當即派定亞歷山大號准定午後二時由新關碼頭赴淞至五點鐘還上海六點鐘再由新關碼頭送客至吳淞以冀俄后輪當夜放洋詎一時許風勢更大俄后號續發來電以小火輪不能靠近郵船蓋風浪激急如渡輪攏貼大船甚爲危險爲圖旅客安全起見十三號停止接客改收今日上午黎明五時許派亞歷山大號開往吳淞接客故中山來申當在今晨八時或九時之間云 
　　昨日團體方面之歡迎中山者有中華印刷工界聯合會代表爲王伯英王化民又有中華勞動聯合會代表爲張文忠史觀濤共有兩界團員二百多人另有法統維持會·海員公會·參戰華工會·曁旅滬民黨中人在下午一時左右早已齊集海關碼頭守候至二時許聞得昌興公司宣告今日接客消息始各分散回去云 
　　工商友誼會昨發緊要通告云逕啓者陽曆八月十四日即陰曆六月二十二日星期一上午十時爲護法孫大總統行轅蒞滬之期我國人崇仰大總統政績者均應凖時前往三馬路外灘新關碼頭表示歡迎並請各商店各團體懸掛國旗表示敬愛爲特緊急通告切勿延誤爲盼此請各界公鑒上海工商友誼會議啓云云 
[兩日來颶風中之聞見]  
　　本埠自前日午後起發生大風昨日自晨至晚風勢更猛各輪船之進口者祇有寗紹公司之老寗路怡和洋行之怡生號·日淸公司之岳陽丸·太古公司之重慶號江輪四艘至下午又有從東洋開來之博愛丸一艘餘皆未曾進口至於出口輪船如怡和太古等應開之烟津輪官升等亦未見駛出須俟風息時方可放洋太平洋郵船林肯總統號初定昨晨四時赴港者直至午後五時許方見該輪駛離中棧提督公司之格倫得總統號亦復如是在下午三時以後黄浦江面之舢板小划子幾無一艘可見悉皆避風去矣 
　　昨日颶風更劇傍晚兼下暴雨本埠各輪船公司俱奉海關理船廳傳諭不准出口適値星期長江班輪船仍有進口南市十六舖各公司之小長江輪船亦因風急浪湧暫免開班浦江内潮汛本在小汛期内因値東北風水勢頓形高漲與大汛相彷水勢爲狂風所翻頓現黄色以致自來水公司内沙濾出水大受影響沿浦房屋之玻璃窗並凉棚遭風擊毁者甚多城内各店舖均提早收市云 
　　前晚風勢狂烈甚有飛砂走石之象幸浦中早有預防故無極大影響而陸路上如小南門口楊姓樓披及九畝地福田菴路甘姓平屋均遭大風吹坍幸未壓傷人口又浦左白蓮涇口相近浦邊泊有駁船一只船上有一船夥看管昨晨被風將船吹上岸灘入於田中後經船主到來將船拖入浦中駛回滬上云 
　　昨日沿海一帶浪如山立淞口帆船概泊口内幸未失事至砲台灣浦邊之安樂潭内前日停有崇沙帆船一艘裝載瑞安輪船失事溺斃之屍棺七具詎因風浪洶湧不能運往後避該處過夜不料夜半全船傾覆屍棺　行墮水船入幸　岸上未遭淹斃落水屍棺昨日祗得僱人冲風冒浪設法打撈拖起五具尚有兩具在浦邊木石被浪顚簸棺木成爲片板屍體浮於水面仍將葬於魚腹矣 
　　滬杭甬鐵路前夜（十二）下午十時許滬杭間電報綫及杭嘉滬長途電話綫均被大風擊斷阻止交通當經各該站長以電報電話事關緊要立即飛報車務總管轉知電務處趕派工匠分别前往修理聞滬杭間電報已於昨日（十三）上午十時修好照常通行惟杭嘉滬長途電話綫尚未修好聞今日（十四）始能修竣如大風仍然不息恐難恢復又前日（十二）由杭開滬之一百零七號快車及一百十一號夜快車以及昨日由杭來滬之一百零三號特别早快車皆被風力所阻該機車汽力减小以致沿途躭延時刻故各列車抵滬時均計逾規定時間遲到四五十分鐘聞到杭各列車皆有誤點云 
　　滬寗滬杭二路局得天文臺之報告早已通電各站預防故路上尚未發生危險惟二路來往之各客車因被風阻到滬誤時十分餘鐘云 
　　浦東四鄉農民所植棉稻連遭兩次颶風收成勢必减色故各鄉農現均憂形於色云 
[海員罷工第九日]  
　　海員罷工風潮發生後迄已九日連日由海員代表與天華肇興懋昌寗紹元一等各公司磋商辦法次第解决恢復原有航業而三北公司雖有虞君洽卿口頭允許增加薪工並未實行簽字故該公司之升有升平德興長安之江等五輪有船員二百餘人停靠浦江業已陸續加入罷工之内惟寗興一輪昨日已由虞君遊同海員代表磋商辦法决定逐部解决已經簽字海員工會亦發通告請寗興海員即日恢復職務但升有等五輪因三北公司股東衆多虞君個人不能作主須開股東會議决後方可决定方針而招商一局態度堅决兩走極端尚無調解餘地海員工會方面仍由各職員發給罷工海員飯食茶劵外並在均安水手公所焱盈火夫公會聯益後艙公會等團體預備爲各海員住宿之所又聞海員公會在停工之八日内在中華茶樓並百老匯路兩處發給各海員飯食費用均在五千元以上云 
　　上海泰晤士報云海員罷工狀况昨日未有變動聞三北公司極願與海員公會解决爭端惟對於一月一日起增薪之要求未能照允海員公會對於此節願作讓步改爲自三月起增加甚至四月起亦可衆意一二日内雙方當能簽定合同昨日小公司中有寧紹公司承允加薪該公司寗興輪船一兩日内將開往福州 
[絲繭總公所董事會議紀]  
　　閘北絲廠會商處各同業因據各廠繅絲女工籲求轉請警廳輕辦穆志英等一案事於前日開會議决俟沈總理回滬後函請核辦在案兹悉沈聯芳總理已於昨晨回滬即於午後一時在總公所開全體董事會議山沈總理主席宣佈閘北會商處來函内容後經各會董討論之下以此次罷工之事旣據進德會各會員家屬登報聲明出於被動今各廠工作業已恢復原狀並據各女工籲稱穆志英等拘押多日已知悔過代求薄懲應准予以自新函請警廳從寛保釋公决照辦當經書記擬就函稿經衆通過後宣告散會時已二時餘矣附錄該公所致警廳公函云敬啓者昨據閘北絲廠同業會商　函稱日前繅絲女工穆志英等手持白旗糾衆阻止各廠女工上工要挾同盟罷工情事仰赖貴總所召集會議維持辦法並經警廳將穆志英等傳拘訊辦在案日來各廠報告各女工已相繼工作而穆志英等旣爲官廳法辦亦屬咎由自取惟體察現在繅絲女工工作情形尚稱安謐敝處於今日邀集閘北同業全體會議推奚雨臣君主席協議情形僉以穆志英係一女流毫無知識此次要挾罷工聞爲局外人利用所致揆厥其情不無可原擬轉請官廳略示薄懲云云爲此備函仰懇俯念下情破格矜全從寛懲罰等情並閱報載女子工業進德會會員家主梁得材等二百三十六家來函聲明各節劃此次各廠女工罷工完全出於脅迫並非自動日來各廠女工照常工作其穆志英王康侯等拘押貴廳業已多日旣能悔過自新現値天氣炎熱擬請廳長俯念無識女子准予暫行保釋　以示體恤惟穆志英歷　女工罷工案内均有關係此次手執白旗攔阻女工不准上工却爲首領應請廳長飭令出具切實保結如果出外再生事端以及結黨開會覇阻女工上工等事均惟保人是問屆時應由保人將穆等交案律究俾資警惕而維實業實爲德便云云 
[議員請宣布湖局挪用省欵函]  
　　南京韓省長大鑒太湖工程局挪用蘇屬存典省欵財廳委員帮同抵借殊駭物聽省欵爲地方命脈非經省命議决豈湖局所得妄挪亦豈財廳所可擅動請速查明披露以息羣疑參衆議員秦錫圭姚文枬丁文瑩沈維肇楊擇劉可均 
[浚浦局支配升科費之交涉]  
　　浦東塘工善後局對於浚浦局議决支配升科費其議案中如該局預備將一九二二年三月一日以後所收入之升科費銀分給之由交涉員轉付升科所屬之縣知事充作發展公路公渡之用者計百分之六十五由交涉員轉付會丈局之會丈費計百分之十以上二欵俟接會丈局正式通告述沿岸地主之契内已將升科地畝加入簽字卽可照付其餘留歸本局作爲升科費用如丈量繪圖估價記錄及料理等計百分之二十五並謂本局不能如浦東塘工局之意使此項議决案並見效於往昔各等語但沿浦灘地升科事宜早經前淸道撫核准撥歸塘工局作爲修路公渡等用案牘具在萬難變更今浚浦局自行支配自由升科並且貿然施行實難承認聞已具呈部省請求迅令滬交涉員制止外一面呈請上海縣公署轉函交涉公署轉致浚浦局查照云 
[電拒曹元度回任之省批]  
　　閘北地方自治籌備會曁閘北救火聯合會前有冬江二電拒　曹元度回水電廠長任九日已奉韓省長批示云（一）冬代電悉報載廠長易人毫無根據仰即知照此批（二）江代電悉本省長祇謀地方福利其他非所敢聞報紙所載往往失實毋庸鰓鰓過慮此批 
[俄后輪赴美之旅客]  
　　今日昌興公司之俄后號赴美其旅客中之華人有頭等艙内之骨董商李佑仁鮑叔秬二人每年赴紐約一次所　出之古董至多而價値亦甚巨二等艙有興化哲明學校敎員柳郁靑·南京國立東南大學生徐聲揚·福州協和大學生李治泰王際華·南京金陵大學生李澤康·福州英華書院學生程大謨等均係赴美留學云 
[淸丈籌備會開會紀]  
　　上海淸丈籌備會於昨日開第一次大會各市鄉會員到會者計四十一人午後二時摇鈴開會由會長莫子經主席開會後主席卽報告略謂本會起草員所擬各種簡章業經印就分寄各會員察閱現據會員沈寳寅等提議以淸丈一事關係重大討論辦法不厭其詳常駐會員須常川到會勤愼磋磨以臻完備擬請將簡章第三條原文中常駐會員十二人名額改爲十六人或十八人或二十人經衆討論之下贊成改爲二十人補選八人於會員中互選之次由主席將上海縣淸丈局章程上海縣淸丈籌備會常駐員會簡章丈繪員及練　生錄用規則逐條宣讀經衆將文字逐條修改全體通過次投票補選常駐會員開票結果舉定張國華朱頌賢王瑞年陸杏林曹九思曹幹臣衛芝山潘良士等八人至四時許即散會 
[菲島請願獨立委員團抵滬]  
　　大陸報云赴美請願獨立之菲列濱委員團昨日乘花旗公司輪船林肯總統號由美過滬據菲島衆院議長鄂斯米拉氏在船語客謂此行所成就者吾人已得共和黨政府之質言謂美國不欲背離已定之政策且並未有所退縮美政府之政策即終必許菲列濱獨立是也美國輿情亦贊成菲島之獨立至菲島於後此數月進謀獨立之方法尚未能豫言回菲後將以此行之報告提交兩院議員組織之獨立委員會再由該委員會提交參衆兩院云按請願團團員今回菲者共約三十五人乘林肯號者共十八人該船將於本日啓椗 
[寳山防疫紀要]  
　　寳山城廂霍亂時疫流行多日馮知事分呈省道後由省署訓令警務處委派衛生科長王鍾琦率同秦醫員岡蒞寳籌辦城淞防疫事宜嗣以吳淞爲商埠重心户口稠密疫勢較盛由道尹會同警察廳長電省派員專辦本月八日在商埠局議决吳淞防疫歸道尹與陳簡任職主辦外城市由縣知事會同處委規畫旋亦奉省加委令就　承商張督辦辦理當即延定交通局董事王紳鍾瓚爲主任并分别延委事檢查調查等員醫員除處派秦君外並延軍醫官徐蘭亭君曁董驚人擔任事務所已於六日成立現按照辦法從預防及消毒遏止方面積極進行隨時派警巡察注意公衆衛生故日來染疫者漸見減少防疫醫療所即借用徐君之吳淞分醫院各醫員常川分擔診治打預防針者每日常有數十起云 
[淞埠市政籌備處調查部會議]  
　　昨日下午淞埠市政籌備處調查部會議由袁觀瀾金侯城兩君提出調查事項分别討論議决先鄉區後市鎭鄉區以圩爲本位調查之記載與報告（一）本圩地圖（二）列表（三）分項說明其調查要項另列之在本項調查未着手以前先行調查吳淞鎭衛生事宜五時許議畢散會 
[温州旅滬同鄉會紀事]  
　　請吊銷王理孚運米護照温州旅滬同鄉會昨日下午四時在該會事務所開緊急臨時會議公推孟鳴臯主席略謂今日召集會議爲省議員王理孚等領照辦米有碍温屬民食經本會幹事林炎夫及鄙人等前後通電省長請其吊銷護照收回成命一案迄今多日未見明文是否進行請衆討論鄭守謙起言王理孚此次辦米旣經温屬全體公民各團體及旅滬旅坑旅京同鄉函電省長均不承認請收回成命又閱八月四日報載有省辦平米在温採辦者現存滬上尚有一萬餘石目下早穀登塲此項平米無人顧問省署振務處已令經辦人員察看市情卽在滬埠隨時變價以資結束云云凖是以視可知浙西一帶實無缺糧之患故將由温辦來之米在滬中途變賣何對於連年荒歉僅堪自給之温米曾經温屬全體公民請收回成命尚未有效遽徇二三省議員之私情不恤人民呼籲應請本便再即通電省長尅日收回成命吊銷護照以順輿情而顧民食並電甌海道尹知事及各團體公民等請將王理孚等已辦成之米隨地扣留平價變賣衆皆贊成通過林樂生起言省長借振濟浙西之名竟將由温辦來平米在滬變賣顧名思義何以自　應請本會將省長縱徇省議員之漏海不顧内地民食之堪虞一一宣佈全省及呈請政府懲戒主席言此第二步之對付容再討論議畢散會 
[律師公會評議員會紀]  
　　上海律師公會昨日開第九次常任評議員會到者如張一鵬費廷璜席裕昌沙訓義孫鑑李昌姚文壽黄啓英蔡倪培等午後四時開會提議各案如下（一）吳縣地方廳現已成立因吳縣律師公會會則未奉司法部核准以致律師出庭被阻議决電請司法部迅予核准（二）司法部印紙現已實行因辦法未善議决呈請高等廳轉呈司法部迅予改良議畢遂即散會兹錄其原電如下北京司法部鈞鑒本會會員吳廳兼區已奉核准今吳廳以吳縣公會會則未奉核准不能出庭以致已受委任各案積牘彚繁於廳務亦多阻滯可否懇乞大部電飭吳縣廳暫准本會會員先行出庭並迅將吳會會則核准毋任盼切上海律師公會會長張一鵬叩元 
[美專籌建校舍歡迎委員會誌]  
　　上海美術專門學校　建校舍募金委員會前晚七時假一品香舉行歡迎委員大會　到者有梁任公袁觀瀾黄任之沈信卿張君勛王一凖莊百兪賈季英謝介子等五十餘人由劉海粟君主席致歡迎詞並請梁任公君演說略謂從前專制時代國家操縱於帝皇一人之手國家的興革恒以帝皇之賢明與皆　爲轉移若老皇昏瞶則希望於皇太子辛亥之役國民根本覺悟從事革命由君主而成共和由帝皇而總統總統是什麽簡單的講人民都有選舉權被選舉權於是人民皆有帝皇總統之責但是十一年來之國民一若君主時代昏瞶的帝皇現在將成過去的殘局所希望者在全國的靑年靑年一若皇太子今天在座的諸公我很感到皆有太師太傅之責敎育的責任是十分重大須十分努力須從趣味方面去幹所以要提倡美敎育云云繼由黄任之君演說畧謂人生的趣味大都爲環境所束縛能打破惡劣的環境就能得無上的樂趣剛才梁先生講及在南京所謂的都說從事敎育須從趣味方面去幹但是這種趣味怎樣使他濃厚我很　到上海這個地方比較北京南京覺得很乾枯全滬著名的高等敎育機關不過四五個很缺少討論研究集會的趣味我們以後要注意到這一點趣味這件事约分爲二從物質方面言之只要製造精良就得到工藝上的趣味從精神方面言之雖在縲絏之中只要有書讀有學問研究得到美的感受仍舊是非常有樂趣的所以人生要開拓思想解脫環境束縛我覺得非提倡美感敎育不可使人人得到美的極受得到精神上的愉快今天就提出這個題目以後還要和梁劉兩先生及今天在座許多美術專家詳細的討論云云繼請沈信卿君演說畧謂人生做事各有其趣但是不能得到眞的樂趣梁黄二先生所講的都是在從事眞趣方面發展的言論我們從事敎育應當在眞趣方面努力去做覺得美感敎育大爲重要云云末由主席一一申引復由徐品泉君奏琴關良君奏繁華鈴以表歡迎散會時已鐘鳴十下矣 
[汕頭風災之籌賑聲]  
　　潮州會館旅滬廣東潮汕風災籌賑辦事　報告云旅滬潮商籌賑潮汕災黎昨又續捐欵捐郭樂軒君加捐洋五百元陳成利捐洋二千元郭補如君捐洋一千五百元無名氏善士捐洋一千元鴻泰公記捐洋二千元郭永餘捐洋一千五百元郭孚生君捐洋一千元郭煜盛捐洋一千五百元怡成捐洋一千五百元鄭義興捐洋一千元和記捐洋五百元不書名善士捐洋五百元范裕記捐洋五百元信記捐洋一千元鄭友松君捐洋二千元鄭寳泰號捐洋三千元天和號捐洋一千元郭玉安君捐洋一千五百元潮商公公捐洋一千元陳靑峯君捐洋一千元鄭美泰捐洋一百元德裕號捐洋一百元德發祥捐洋五十元榮康號捐洋十元陳梅伯陳宫榜捐洋一百元信成莊捐洋五百元鴻豐莊捐洋五百元益大莊捐洋五百元大成莊捐洋五百元茂豐莊捐洋五百元潤餘莊捐洋五百元祥裕莊捐洋五百元益豐莊捐洋五百元鼎盛莊捐洋五百元乾元德記助洋五百元胡楚卿君捐洋一百元陳名氏助洋二百元公興海記助洋四十元鄭季生捐洋五十元戴茂林捐洋五元梁松邦捐洋三元江春浦君捐洋五十元云 
　廣肇公所汕頭此次風災情形極慘昨日廣肇公所特開會議由該公所捐洋二千元復將旗滬廣東慈善會現洋存前甲寅乙卯兩年水災捐欵内銀五千餘兩掃數撥送潮州會館滙汕賑濟并推舉馮少山唐耐修陳澤民三君與潮州會館接洽勸捐事宜聞康有爲亦以災情重大擬　書助賑託該公所代爲分售云 
　　粤僑商業合會粤僑商業聯合會會長陳炳謙梁綸卿黄式如曁各會員鑒於潮汕風水重災死人無算屋宇傾塌生者流離失所飢不得食該會昨日特開大會到會者二百餘籌議放福議决先由該會墊捐洋五千元送交潮州會館轉解災區散賑云 
[縣商會常會記]  
　　昨日上海縣商會開第十三次常會之期午後四時舉行到者該會會董十餘人均列席與議當由正副會長報告最近接得各官廳各團體函件次第陳述其最要者係滬海道王道尹來函關於滬寗長途電話事奉部令徵求意見云云當經各會董互相討論以此事曾滬北總商會徵集意見後已經答復在案至於南市方面並無關係似無答復之必要云云其餘各案分别提議至傍晚時散會 
 
 

Page 14

 
 
[滬杭車内查獲無票啞口西人]  
　　滬杭甬鐵路昨日（十三）上午九時零五分由滬開杭之一百零六號慢車駛至松江相近車上稽查員檢查二等車内有西人一名無票乘車該稽查照章向伊補票該西人係啞口身上分文未帶祇有麵　袋一只書有奉天機器廠字樣内藏單西衣二套皆新又朦面帽子一頂形似船上生理年約三十餘歲衣裝神氣均壯察其形狀胸中似乎有事當經松江站將其扣留待杭來一百零三號特别早車送滬由鐵路警務處楊巡官備文派警二名送往法捕房經捕房以該西人啞口無言不知何國籍未便收受故將該西人仍由路警帶回送交西門淞滬警察第二總區暫行收留俟查明某國人再行送交該管領事收管云 
[旅滬俄僑之現狀]  
　　中國通訊社云俄國旅滬紳商巴得羅米爾義斯基氏爲一著名之大實業家曾爲愛華新聞通信社通信員今將回國據巴氏云俄國僑民在滬者約計四千八百人其中三千八百人屬過激派即猶太人反過激派在上海辦有兩種新聞紙頗具勢力過激派雖有一種新聞紙常與之爲敵但因消數不多今將停辦然無論過激派或非過激派對於猶太人在俄擾亂平和之舉動則皆欲掃滅之以爲快云云 
[英商會月報論銅元落價問題]  
　　上海英商會月報復論銅元落價問題詳列數年來各地每銀元兌銅元數如下 
　　一九一八年　一九二一年　一九二二年 
　　　十二月　　　二月　　　　六月 
烟台　一三四·七○　一四五·七○　一七五 
鎭江　一三四·○七　一四四·四○　一八五 
杭州　一三二·○○　一四三·○○　一八四 
漢口　一三八·四七　一五一·五○　一八二 
南京　一三四·三○　一四五·○○　一六九 
寗波　一三一·七三　一四三·五○　一七○ 
上海　一三二·五七　一四三·七○　一七一　 
蘇州　一三二·五五　一四一·○○　一七七 
天津　一三七·八二　一四八·四○　一七六 
長沙銅元之價更小每銀元可兌銅元二百零三枚彰德兌一百九十六枚足證漢口造幣局近段銅元價値最低據海關報告自本年一月一日起至五月十九日止運入漢口之銅塊共有一八七三○○○○磅之巨計自美國運來者一二八四七○○○○磅由日本運來者四七○六○○○磅經過上海者一一七七○○○磅現信此項銅塊或全供造幣之用華人泰半以銅元計工値買賣亦以銅元計算物價隨圓幣兌價之大小而步漲工資則不能隨以增高銅元近今落價之結果證明造幣局之餘利乃剝取於人民而社會中最苦之各界被害最甚上海某僱主近查明最近工界之不靖其主要原因實爲銅元之落價此事今已證明爲中國實業界及全國幸福之危害上海各國商會當早日開會協議消除此害方法云云 
[絲綢機織聯合會開會紀]  
　　明年二月間美國紐約舉行第二次萬國絲綢博覽會曾經上海總商會歷次通告絲綢剌繡各業預備出品並由生絲檢查所主任陶迪　親往各商會宣傳該會之重要等情屢誌前報兹悉九畝地江浙絲綢機織聯合會特於前日開會討論預備事宜於下午三時開議正會長王介安因事晋京由汪星一主席到會綢業有杭蘇盛澤丹陽寗波等帮代表先由主席宣布開會宗旨其議决案如下（一）議决現博覽會中已與陶通定妥會場八間以爲陳列中國絲綢賽品之用稍費約須五千元此欵亟應早日籌齊庶免臨時侷促擬定每邦各出五百凶元大帮加倍（二）議决赴賽出品均須自備中英文合璧之說明書及票簽並將價目照美金合算其滙價若干届時宣布（三）議决前日上海總商會議决向政府請領洋七萬元由絲綢商蠶商分領此項呈文不日出發本會應函致在京王會長請就近向政府請願藉達目的至要求政府於修改稅則時加重原料出口稅減輕熱貨出口稅以資提倡云云散會時已鐘鳴六下矣 
[公共租界重定中區地價表（四續完）]  
地產號數　每畝價銀　地產號數　每畝價銀 
499　25000　500　25000 
501　25000　503　25000 
504　25000　505　25000 
506　25000　507　25000 
508　72000　509　62000 
510　62000　511　67000 
512　73000　513　70000 
514　35000　515　38000 
516　32000　517　31000 
518　35000　519　30000 
519A　31000　520　47000 
521　37000　522　35000 
523　34000　524　38000 
525　36000　526　37000 
527　36000　528　50000 
529　46000　530　35000 
531　31000　532　31000 
533　46000　534　40000 
535　36000　536　42000 
537　33000　538　37000 
539　38000　542　33000 
543　33000　544　35000 
545　35000　546　31000 
547　35000　549　25000 
550　27000　551　30000 
552　20000　553　33000 
554　25000　555　25000 
556　23000　557　23000 
558　27000　559　31000 
560　34000　561　22000 
562　30000　563　26000 
564　32000　565　19000 
566　34000　567　21000 
568　21000　569　18000 
570　19000　571　16000 
572　18000　573　18000 
573A　20000　574　21000 
575　23000　576　19000 
577　19000　578　20000 
579　19000　580　24000 
581　20000　582　22000 
583　18000　584　22000 
585　17000　585A　22000 
585B　24000　586　25000 
588　23000　589　23000 
590　23000　591　23000　 
592　22000　594　27000 
596　28000　597　25000 
598　27000　599　25000 
600　26000　601　25000 
602　25000　603　25000 
605　30000　606　27000 
607　24000　608　31000 
609　26000　610　28000 
611　27000　613　28000 
614　28000　615　26000 
616　27000　617　48000 
618　32000　619　45000 
620　30000　621　30000 
622　60000　623　32000 
625　30000　626　65000 
627　35000　628　70000 
629　73000　630　68000 
631　65000　632　60000 
633　50000　634　33000 
635　32000　636　30000 
636A　29000　637　35000 
638　34000　640　35000 
643　38000　646　31000 
646A　25000　647　35000 
348　19000　649　30000 
650　31000　651　26000 
652　19000　653　28000 
654　27000　653　27000 
656　23000　657　29000 
658　25000　659　25000 
660　25000　661　24000 
662　25000　663　22000 
664　25000　665　22000 
666　25000　667　22000 
668　25000　669　30000 
670　30000　672　22000 
673　25000　674　38000 
675　24000　647　22000 
677　19000　678　26000 
679　19000　680　25000 
681　22000　682　20000 
683　28000　684　25000 
686　27000　686A19000 
687　20000　688　20000 
689　25000　690　23000 
691　20000　692　24000 
693　23000　694　19000 
694A　10000　695　24000 
697　23000　697A　25000 
698　23000　699　30000 
700　27000　 
[本星期成交之印紗]  
　　本星期中印紗成交四百包價格見跌印紗有一千三百四十五擔到埠印花到貨計二千三百五十二包本廠紗成交計一萬六千包計十四支七百包價一百四十一兩十六支一萬二千八百五十包價自一百三十八兩至一百四十九兩七錢五二十支一千九百包價一百五十兩至一百六十兩八·九十·十一·十二·月期貨均有而以本月期貨居多日紗聞無所交易小包紗成交計四千三百包云 
[本星期進口之印日紗]  
　　本星期進口印日紗計印紗九百包日紗一千六百九十五包自元月迄今進口總數計印紗二萬九千六百四十三包日紗八萬七千四百零二包本週中運往各埠計印紗一千零六十五擔日紗七百六十六擔計運寧波日紗五十四擔南京印紗九十擔日紗二十擔漢口印紗四百二十擔日紗一百五十八擔宜昌重慶日紗九十五擔烟台印紗十五擔天津印紗十八擔日紗十六擔牛莊日紗一百十一擔日本日紗十六擔香港印紗三十擔日紗九十五擔本地印紗四百五十擔日紗一百五十擔其餘别處印紗四十二擔日紗四十九擔本週止本埠計存印紗一萬零七百七十擔（尚有一千三百四十五擔未出日紗三萬四千三百四十七擔云 
[一週間之茶市]  
　　上週洋莊茶市各貨尚形暢銷大帮雖稍呆滯而零沽拆賣如蛾眉珍眉尚仍銷去不少珍眉市面高中莊頗爲堅俏售開盤價均稱平穩玉山等處之低莊貨與本地土莊稍形呆滯珠茶亦無何等發展土莊尤難行銷高莊貨售盤八十五兩較前跌落七八兩貢熙市面因土莊棧紛紛搜買白頭行亦多購進故售開市價較前已見提高祁寗兩路紅茶市上甚形缺乏怡和錦隆兩行頗多需要成交二千餘箱售盤均較前提高四五兩湖州一五平水大帮因花旗去路呆滯全無成交零星碎貨雖有少數輸出然售盤均極看低　面殊難樂觀 
[上海商業市况彚錄]  
　　金融昨日銀幣上午市價爲七錢二分零六二五略小收盤爲七錢二分○八七五比較上日大一毫二忽五 
　　銀拆市面本極寛鬆上星期内大條進口不少惟以星期故午前略高銀拆爲四分午後收盤高至五分大約今日仍當回落云 
　　蔴市月絲據產地報信約出月初可以到申而頭號不過三尺光景然市面因被日商坐辦以致步步提高將來到申统票能開二十三四兩春絲昨日茶會外山貨標頭二十七兩五錢標頭二廿七兩而南鄉貨統票開二十四兩客口尚要加價云但月沅前日已到四百付年歲與春沅相仿而客盤標頭欲開二十二兩六錢乃買者不服遂未議開 
　　桐油市支白桐油漢口洋莊辦過十六兩三錢之後暫停未動因先令已縮匯水不划之故市面較上週已跌二錢今日老牌本支棧交已批十四兩五錢然查之來源不湧市難大離不過内地消靜又値身價高昻人心多抱觀望據此以觀後市一時尚難起色也洪江桐油今接鎭江來信三盤客貨已開十七兩四錢合申規十五兩六錢而紥數有若干及公盤須　日遂有正式市面耳 
　　秀油因來源集多去路較少市面較前已回鬆四五錢而中秀老牌（陳茂宏德如公）兩牌已到二百餘件客盤開二十一兩歸本埠恒祥油蔴號獨家拿進因此牌乃是多年老牌其油質色澤之優勝非别牌可比故各帮均歡迎别家見信去添者皆抱向隅之憾云 
世界商業電報（特約路透商業電） 
[倫敦銀市週報]  
　　八月三日倫敦電云三妙爾芒台格公司報告云本週銀市　岑寂往時中國每有售出過某限度而需要不足抵出售之力量則價必低落今售者不急於脫手故價能維持於狹限度内歐陸所供頗微印度爲市塲主要之支柱但多售出遠期以抵其購買摩加太哥爾特斯米特公司報告云印度所來定單大半有限出價微低於市價故許多定單並未履行購者無論定單成未皆頗冷淡故市面遂無精彩該公司之意目前市况無起色之任何徵象 
[倫敦證劵金融市况週報]  
　　八月四日倫敦電云證劵交易所因休假之影響及馬克落價歐陸時局不定故趨勢較岑寂高等股票需要仍好三釐息公債劵價五十九鎊較上週减一鎊之二分之一大戰債劵仍爲一百鎊半日本債劵價見起色中國債劵岑寂油公司股票呆滯鑛股票價有進步金鑛與非　性鑛尤礦股票因運煤至美國及他處之故價頗堅對外滙價自英政府致英國主要債權國之牒文發表後人心之不安增高十倍但今日因衆賠償問題可獲良好之結果收盤較穩定金融界現資需要頗殷因暫時之局勢貸欵之供給頗少每日拆息爲百分之一又四分之三與上週同三個月期滙票息爲百分之一又八分之七上週爲百分之二政府現償還所貸之欵流行之紙幣額已見增多因休假需要所致 
[紐約金融市况週報]  
　　八月四日紐約電云本週證劵市不穩鐵路股價有不動者有高五磅音者實業等股票價自高七磅音至低五磅音不等週初因工潮及商業消息不佳歐洲財政狀况紊亂銀行利率增高摩托車橡皮胎與油均落價加以各項工業更感缺煤之痛苦故證劵市頗呈弱象未幾鐵路等股票均見起色商業股票亦受人注意對外匯價英鎊通週皆佳其他貨幣價均不定週初因歐洲經濟狀况不佳投機家售出甚巨馬克售價落至·○○一一仙又四分之一但後因衆料英法兩總揆之會議或有良好之結果各國貨幣價爲暴漲金融界之利率高至百分之五蓋凖備月杪付股息及付借劵利息之故未幾内地各銀行因利率高漲放出之欵甚巨故市况轉平本週紐約收到之現金値美金九百萬元 
[倫敦五金市週報]  
　　八月四日倫敦電云本週五金市殊不穩定惟當此國外情勢極不安靜之際比較上堪稱堅固足爲市况之特點銅之受人注視前爲甚因美國统計地位之故購買三個月期貨者頗盛標凖銅雖較電氣銅稍廉但交易不大點錫之統計其佳果爲豫料但售現者仍不乏人且有空頭者售出近今有勢力之購買業已中止美國工潮仍令人不安而歐洲政局亦足使用户存觀望之心靑鉛本週到貨頗多用户紛紛購入歐陸需要亦更佳亞鉛市况活動而不穩購者初皆紛購九月期貨價爲大漲於是遂有大批貨售出惟購者即由市塲引退出產家態度仍堅豫料美國統計地位必續有進步惟用户需要因商業呆滯之故數不致巨衆意價之續漲與否或保持現率惟繼續控制出產一舉能定之 
[英國金銀輸出入數（八月四日倫敦電）]  
　塊　七月二十六日止之週鎊　八月三日止之一週鎊 
由英輸出總額　五一○○○　三六三○○○ 
内有往中國　（運往各地）　一一一○○○ 
又往印度　　　　二三二○○○ 
輸入英國總額　一○一○○○　一二九○○○ 
内存由美輪入　八七○○○　四一○○○ 
又由歐輸入　二三○○○ 
又由斐輸入　四三○○○ 
由英輪出總額　五五六四○○○　一七九四○○○ 
内有往印度　五四○○○　一三○○○○ 
又往美洲　五五○六○○○　一六五六○○○ 
輸入英國總額　六四六○○○　九六四○○○ 
内有由闩輪入　六二七○○○　九四四○○○ 
[法蘭西銀行紙幣流行數]  
　　八月十日倫敦電云上週法蘭西銀行報告紙幣流行總額爲三六四五○○○○○○○佛郎按　一週爲三六三九○○○○○○○佛郎計增六○○○○○○○佛郎 
[七月份美國運華銀數]  
　　八月三日舊金山電云七月份美國運往中國及香港之外國與内國銀條總額如下 
運往中國盎斯 
外國銀　三三○五○○○ 
美國銀　一四四六○○○ 
運往香港 
外國銀　四七○○○○ 
美國銀　五五四○○○ 
[英國非鐵性五金存數]  
　　八月三日倫敦電云七月杪英國各大口岸非鐵性五金存數已由倫敦五金交易所統計科查明報告並與六月杪存底比較如下 
　　　六月杪噸　　七月杪噸 
點錫存底總額　五七八三　六五四五 
内有海峽殖民地貨　八九六　二一一○ 
澳洲貨　二五五　　二五一 
英國貨　　一○一四　九○○ 
中國貨　七七　　七五 
荷屬東印度貨　三五二一　三一八九 
美洲貨　二○　二○ 
靑銅存底總額　一二九二二　一三五○○ 
内有淨銅　一七三七　一八一○ 
又攙鋼　一一○○○　一一五一○ 
靑鉛存底總額　二八六　　二三五 
（存五金交易所貨棧） 
亞鉛存底總額　四六六二　四二九○ 
内有政府所有　一九一三　　一七五○ 
又五金交易所貨棧所存二七四九　二五四○ 
[孟買存銀週報]  
　　八月五日孟買電云八月五日止之一週孟買存銀三千五百條與七月二十九日止之一週存數同 
[蘭開夏棉市週報]  
　　八月五日孟却斯德電告一週棉貨市况云本週棉布銷路未見起色但布廠因棉價看高仍不鬆價印度方面仍有零散交易大都爲輕布中國方面有花色布及特别貨交易爲數有限近東交易平淡因有關於財政事件令人不寗之謡言故歐洲財政氣象迄未鎭定故對歐陸之貿易現亦大受影響本週棉紗币面尚未呈屬望已久之進步氣象增進棉紗價之謀終成流產紡美棉者固無重要生意紡埃及棉者亦無足令人注意出口貿易頗不佳也渥爾丹之紗廠多家因生意淸淡已開始减縮產額但有若干紗廠有定單在手可開全工四五星期白拉克本紗價之略起並未產出效果泊萊斯頓各廠之紡機照常工作羅志台爾各廠在假期滿後未有大起色之望波爾頓失業者有减無增廠家報稱進步尚佳八月五日利物浦電告一週棉市云本週棉市初則沉靜而有較平之趨勢但自美政府棉業報告發表後空頭紛紛補進未幾發生反動力美政府報告之效力大減德幣馬克價格暴落亦爲紛紛了結之一原因本週收盤市况滯鈍某重要棉商稱美國统計家赫斯特氏估計今年世界陳花存底爲四百九十萬四千包去年爲九百十九萬四千包前年爲六百八十四萬四千包赫氏此說確含有利於多頭性質但美國歐陸及蘭開夏傳來之消息皆不令人欣快美國之工潮德幣之落價咸使事態愈形複雜目前局面殊宜愼重行事云 
[美棉统計週報（八月四日紐約電）]  
　　　　　　　上週　　　　本週 
各口岸到棉　五七○○○包　一一○○○包 
内地各鎭到棉　三○○○○包　四五○○○包 
由美輸出（日本在内）　一四四○○○包　二○○○○包 
輸往日本　　一四○○○包　四○○○包 
各口岸存棉　　四九九○○○包　四三九○○○包 
内在各鎭存棉　三六九○○○包　三四六○○○包 
紐哇蘭斯存棉　九八○○○包　七三○○○包 
利物浦存棉　八九一○○○包　八一九○○○包 
[紐约生絲市週報]  
　　八月三日纽約電云本週絲市岑寂日本生絲價較和緩廣東生絲價穩定廣東絲存底漸减豫料下批貨未到前價將堅俏横濱生絲公會决議減少内地絲廠運抵横濱之生絲數商家接此電報殊爲滿意以爲可堅此間市面綢貨市况活動運動用之織貨銷路暢旺爲前所未有 
[紐約生絲市（八月十日紐約電）]  
　　　前價每磅　　　本日價每磅 
關西特别飛切　七·六二　丨·七五 
關西良一番　七·一二　七·二○ 
關西一番　七·○七　七·一五 
廣東特别A一四丨一六　七·六五　丨·七○ 
上海機械絲生雙鹿　八·三五　八·三七 
信州上一番　六·九五　七·○二 
[里昂生絲市（八月日里昂電）]  
　　　上日價每基羅　　本日價每基羅 
　　　佛郎　　　　　佛郎 
日本特别　二二七佛郎　二三○佛郎 
中國小特别　二三五佛郎　不動 
廣東頂頭號一一丨一三　二二○佛郎　不動 
[纽約貨棧存絲數（東正昨報所載）]  
　　八月九日紐約電云美國生絲公會報告八月一日紐約貨棧所存生絲數如下 
　　　七月一日存數　　八月一日存數 
日本生絲二三二二九包　二二八六三包 
意國生絲　二七九包　二二七包 
其他生絲　二三八七包　四三八四包 
總數　二六八九五包　二七四七四包 
尚有本埠新聞等轉入後頁 
雜評二 
[汕災應急救訥]  
　　此次汕頭之災不同於尋常之災爲歷史上罕見之慘劇聞之而不惻然動心者非人也港政府與英領事輓芻運米熱心救濟應爲我全國人所同聲感謝尤應爲我全國人所共起救濟者也蓋救災之事且無所謂國界更安有所謂省界如此慘劇我國無論何人皆負一分救濟之責任上海尤爲富商大賈善士義紳特產地宜其踴躍輸將乃除廣潮團體熱心爲桑梓籌賑外其他團體之奮起協助者尚少夫災鉅非少數人之力所能濟災急又非從容徐圖者所能成功故同一救濟早一日卽可多救無數災民之生　遲則生命之不獲救者多矣所謂救災如救火卽此是也 
　　我國人恒以互助博愛之名詞爲口頭禪今如此大災而膜視不救則平日之所言皆虚外人恒稱我國民樂善好義不落人後今如此大災而不能自救　將何以副外人之稱譽故今日實我國民大試騐之日也 
 
 

Page 15

 
 
本埠新聞二 
[道路會第二次執行董事會記]  
　　中華全國道路建設協會於十二日晚七時在靑年會開第二次執行董事會議到會者共有十人會長郭秉文君主席報告開會其議决各案如下（一）敬懇本會董事張孝若君爲名譽調查員考察世界各國治路養路各事宜案通過（二）本會董事陳樹棠君所著最新道路建築法專書關於出讓版權之辦法協訂合同案亦通過但合同第二條第三項之字句特舉吳山君詳爲考慮修正下次報告（三）訂期歡迎四川劉總司令特派到會代表黄卓倫君并約同參觀滬太長途汽車公司案衆贊成并歡迎前次公推之駐滬名譽顧問與董事及此次新舉之名譽職員等共同考察治路養路各事宜亦通過（四）公推王一亭·陳琴軒·陳勇三·吳志靑·朱勵公·劉士琦·戴居正·高大綱·塍克勤·胡世烺·十君組織委辦會籌築紀念路案通過（五）公推道路月刋社名譽社長及職員名譽社長王正廷君名譽副社長李英石·洪伯言·二君社長郭秉文君副社長史量才·許秋颿二君名譽總撰述陳樹棠君名譽撰述劉士琦·戴居正·李則靈·吳靜存·徐竹園·五君名譽譯著趙惺吾君等案通過（六）主幹吳山君報告名譽會長王正廷君聲明對於本會一切進行計劃重要事件除當然絶對負責外尤望本會同人協力提挈積極進行等由（七）吳山君臨時動議本會董事洪伯言朱民愷儔等所辦之滬太長途汽車公司赴京續招股本擬備於函致名譽會長王正廷君祈竭力贊助代爲招股案通過（八）簿記主任趙惺吾君報告决算案（民國十年一月起至民國十一年六月末日止）主席主張公推洪伯言朱愷儔二君爲審查員詳細稽核再行報告吳山君附議主張各項簿記單據交付審查通過（九）公推謝介子·陳勇三兩君爲審查預算委員案（民國十一年七月起至民國十二年六月末日止）通過（十）董事兼名譽會計陳光甫君因往港組織分行來函辭職公推洪伯言君擔任會計并通過此後會中支票過十元以上者須由會計簽字以昭鄭重衆贊成十時散會 
[飭傳盗案内人證赴軍署對質]  
　　迭在公共租界犯越貨傷人重案三十六起之大帮劇盗王寳生（即蘇州阿榮）陳長順張子卿蔡寳根秦毛狗盛桃桃等十二名由公共公廨訊判押解護軍使署按律懲辦各情已屢誌本報業經護軍使署軍法課鄧科長連日開庭研訊並於前日函知匯司捕房飭傳被刦事主見證及承辦此案之中西包探人等到署質訊當經捕頭包鐵氏特派華探目金福壽包探陸連奎侯阿寳四十號西探目潘林士等分别傳同各事主及見證王旭甫吳兆康袁秋葵胡啓明王萬昌蔣昌堯林漢文投軍署質證云 
[署期體育學校畢業式]  
　　中華武術會所設之暑期體育學校中西並授理術兼明是以報名就學者各省皆有兹届修業期滿定於本月十三日行畢業式計得證書者蔣理一等三十餘人之多云 
[民立中學丁巳級會舉行年會]  
　　民立中學自開辦以來已十有餘載畢業者不下數百人該校校友會係集合各級級會而成前晚七時該校丁巳年同級會蔣保廉張宗瀛趙希昻葉志臯蘇滌新金礪若楊稼山等二十餘人假五馬路順源樓舉行第五届年會及矣餐會席間討論各項擴張會務及聯絡會員等事至十時始各盡歡而散云 
[立羣女學消息]  
　　公共租界阿拉白司脫路立羣女學暑期學校除中小學各組尚有一星期結束外英語語音組已告結束學員大都爲各地中小學校英文敎師及滬上洋行或銀行職員對於敎員張士一君所授功課俱非常滿意故全體學員於昨日公宴張君於靑年會以示謝忱并攝影以留紀念聞下學期張君在該校添辦英語師範科以養成中小學校英文敎員爲宗旨現報名者頗踴躍誠女學界之好消息也 
[歇浦甲種商業學校近訊]  
　　本埠西門内夢花樓路歇浦甲種商業學校自創辦以來即組織名譽校董會藉資贊助前得郭秉文君等加入後刻南通張孝若及寗滬實業敎育兩界名人周啓邦楊杏佛陸步靑諸君等贊成該校創辦宗旨亦均加入名譽校董該校覺寒苦學子升學之難特定優待辦法凡有畢業學校校長保送申述狀况者得減學費之半該校又爲便利商學兩界研究商業學識起見附設夜校分初級及中級兩班初級學費概免中級以費極廉一俟組織就緒即行宣佈招生云 
[曉江氏繪畫展覽會預誌]  
　陳曉江氏去春赴歐考察各國美術於本年六月三十號歸國得大小作品百餘件並摹寫泰西名畫十數幀今於陽曆本月十八十九二十三天假法租界霞飛路商科大學開個人展覽會並有後援員周勤豪氏作品十餘幅以供獻而内藝衛界之參觀云 
[衛生會演講紀]  
　　國聞通信社云前晚（十一）八時中國衛生會假座　山路東吳第二中學大禮堂開演講大會敦請張道中主講目疾之傳染及其防　法聽講者極形擁擠堂爲之滿演講要旨大概請目爲五官之一最爲重要人人皆知目疾之原因約分六端如物贊力學化學微生蟲等目疾之傳染不外乎微生蟲之侵入而微生蟲之侵入收於抵抗力不足所致至於傳染之最易者莫如茶館酒肆浴堂等處之手巾不經洗濯互相傳遞若有微生蟲入其中一觸即發餘若與患目疾者接近及握手等均易傳染故欲免除此種危險必須隨時隨地細心留意并力求淸潔早眠早起多得空氣若自己患有目疾則是人宣隔離稍遠此亦個人道德之一演講甚久至九時餘始行散會云 
[聯益善會施材一朿]  
虹口胡家木橋香烟橋路上海聯益善　據西藏路上海時疫醫院報告有江蘇泰州人王黄氏年六十歲及丹徒人關山病死在院無人收殮又天津路中國紅十字會時疫醫院聯票報告有江都入唐子餘松江人黄阿泉黄陂人張祥仁上海人張雲甫顧關卿山東人段四德阜寗人嚴月樓餘姚人洪福標等因病身死請爲收殮又會董姚錦榆君填施材聯票報告寳山人金阿寳病死在胡家木橋七十七號門牌進華鞋店樓工會董陳保欽君報君云有于耀芝浙江杭縣人病死提籃橋隆　里七百三十五號又鹽城人朱寳貴之女翠姊楊昌玉之于小丫頭殷小仁潘小三等死無棺殮該會當即給材飭令扛夫分别前往殮葬會塚内有張雲甫于耀芝屍材由家屬運回原籍云 
[滬西慈善會設局平糶]  
　　滬西慈善會會長徐菊如以現靑黄不接之時米價騰貴滬西一帶貧民衆多數米而餐莫不憂形於色是以籌欵擬向食民採辦處批購秈米在滬西設局平糶以濟貧民誠恐愚民無知藉端滋擾昨特具呈上海縣知事公署請爲出示曉諭並請警區派警彈壓云 
[紹興同鄉會請振電]  
　　杭州沈省長鈞鑒頃據紹興海瀝鄉自治委員邵子瑜等電稱本月六號夜颶風驟起怒潮掀大南瀝一帶沙地均屬濱海幅𢄙邊闊全賴堤埂爲保障今被潰决至三十一缺堤内頓成澤國畜植廬舍悉被漂流居民失所哀鴻遍地嗷嗷待哺災鉅淸慘並據上虞瀝海所公民楊肇春報同前由各到會聞之殊深驚憂用特電請鈞長迅飭縣委查勘並請撥欵趕辦急振以濟眉急臨電神馳無任盼禱紹興七縣旅滬同鄉會叩元 
[民生協濟會籌備進行會]  
　　昨日星期日二時民生協濟會假貴州路壽聖庵開籌備進行會秩序如下（一）主席倪旡我君報告經過情形（二）會員李梅先洪仁傑提議組織學校議决自秋凉後籌備進行（三）會員費席珍提議組織編輯週刋通過即行舉辦（四）又組織露天演講團議决籌備進行是日到會會員六十餘人各舒意見發表積極進行該會擬先採取登册俾後次第進行云 
[軍政界今晚赴寗弔唁]  
　　國聞通信社云南京齊督軍父喪定於本月十五十六兩日舉殯本埠軍政界如知事沈寳昌南北巡捐局長姚石蓀許劍靑及淞滬護軍使代表等俱於今晚赴寗弔唁云 
[萬國拒土會事務所遷移]  
國聞通信社云本埠萬國拒土會昨接北京總會來函謂對於租界禁烟統一法律正向各公使團進行又該會事務所已遷至崑山花園五號辦公總幹事林君炎夫因事東渡業向該會請假一月凡函拒土事宜已交崑山花園五號樂林生執行矣 
[川沙組織商團]  
　　浦東川沙縣境龔鎭於本月初四日彼鄂省難民騷擾各情曾誌本報近日該處一帶鄉民謡傳該難民船停泊東溝外浦江邊糾集四處同類擬圖報復云云商民一夕數驚難安枕席故由該處紳商陳雅樓胡兆伯陸耀飛吳日新等發起组織商團呈請川沙縣公署發給槍械以資實力保衛云 
[楊醫生赴德考察]  
　　愛文義路惠旅養病院係席錫蕃君集資建設規模宏壯辦理完善就診者日見增多今各慈善董事特派該院主任西醫楊玉階赴德考察以資取法楊醫生定於月杪首途同行者尚有李公俠醫生云 
[前晚運杭之米石]  
　　滬杭甬鐵路暉港車站於前夜（十二）十時零五分由滬開杭之一百二十號夜貨車裝出食米八車計二千三百石聞係均益公益兩轉運公司代運前往拱宸橋車站卸車云 
[郵務管理司之通告]  
　　上海郵務管理局長希樂思昨發第五四九號通告云爲通告事案查前發通告第五百三十號内載收寄廣西保險及代收物價包裹一節兹自即日始凡寄往廣西之保險及代收物價包裹暫時僅能收寄至梧州一處此告云云 
[東南植業銀行讌會誌]  
　　昨日（十二日）東南銀行讌請各界於四馬路倚虹樓該樓預先添設燈綵並置花草座位寛敞來賓自六時起至九時止歡接不暇車馬盈門計到會有四五百人大半商界巨擘誠爲良會云 
[容膝餐室開幕]  
　　易安居附設之容膝餐室昨已正式開幕室内布置華美等於宫室斯川桌面係特向意大利國定購之下　石代價至　富有美　的觀念使人一入其中頓覺煩慮滌除宛如淸凉世界矣故社會上有容膝爲滬上高尚餐室之譽云 
 [P泰和洋行經理德廠機器 
　　德國黑直林敦紗廠機器廠以及挨姆斯脫郎機器廠所製各種機器久爲世界所推許歐戰以前向由某洋行經理推銷我國各埠著名各紗廠皆選購之現聞英商泰和洋行大班BLYTH已與該廠　訂定歸渠獨家經理兹　聘定前瑞記紗廠買辦錢子平君爲華經理錢君老於紗廠二十餘年可謂駕輕就熟矣 
[軍署查禁七種書目]  
　　松滬護軍使近令警察廳請飭屬嚴行查禁七種書目（一）平民寳鑑（二）官塲揭隱（三）政府秘密大觀（四）新智識（五）國民正義（六）治世要訣（七）下士衣套 
 
 

Page 16

 
 
[修葺天后官近訊]  
　　滬北天后官年久失修且設滿貨　蹧蹋不堪業經上海縣公署令飭將前項貨攤一律驅逐以便興修昨聞上海縣知事沈寳昌特在一枝香設宴邀請本埠鉅绅及商會正副會長會董等籌議修葺計畫有某紳主張改建宫屋縮小聞因經費關係尚須從長討論云 
[印捕頭布改色]  
　　公共租界捕房之印度巡捕莫不首纒紅布此種裝束相沿迄今已有數十年故滬埠紅頭巡捕之名人盡皆知乃自上星期起頓改舊制頭上所紥紅布盡易淡黄色並另以一塊深藍色下端有鬚之布綴於左額但此藍色之布上差時則用落差後須即卸除以示區别云 
[利濟正劵與甘肅副劵開奬紀]  
　　昨日爲利濟正劵開奬之期在南市久大碼頭該總局内舉行開出新章之雙五大奬號碼及經銷各票者照錄於下頭奬一萬二千三百二十三號本埠善利全又五千一百九十二號漢口振華公司特别頭奬一萬二千一百六十二號本埠大利元二奬一萬六千五百七十三號本埠大利元又一萬六千五百八十六號本埠大善元三奬三萬八千零五十號本埠天吉利又二萬七千七百零八號杭州義記公司四奬二萬九千四百四十六號南昌福順祥又一萬八千八百八十八號蕪湖分銷轉漢口義大利五奬五千四百十七號漢口大達公司又三萬九千九百零一號本埠廣滙源昨又爲第十一次甘肅救濟震災副劵開奬之期在西門外共和影戲院内舉行開出之五大奬號碼並經銷各票號錄下頭奬二萬六千五百三十九號嘉興大利公司二奬一萬六千四百八十六號本埠有利源三奬一萬零六百九十八號蘇州快得利四奬二千三百二十五號本埠廣滙源又四奬一萬五千一百四十四號本埠有利源五奬八千一百三十七號湖州萬利源又五奬三萬一千八百十二號本埠大利元 
[俄人請取消逐出字樣]  
　　俄國人雅谷司給末司基前因與客利西飯店法國庽客失竊大批鑽石一案有關被捕解經公共公廨判着驅逐出境在案兹悉該俄人以滬地置有產業不能離開特延雷聲布律師請求公廨將逐出字樣取消日前奉諭着其於一個月繳存現洋一千元一年内不准再犯刑事則准將逐也字樣取消若一個月内不能繳洋仍照前判執行云 
[蒸籠店火未成災]  
　　昨晨七句半鐘虹口海寗路二千七百二十二號門牌魏壽福所開之蒸籠店學徒煮粥失愼頓時濃烟密佈幸經店夥比隣察覺尚早帮同取水撲滅僅焚燬樓板什物未肇焚如迨各段救火會聞警各驅皮帶車到塲已烟消火滅云 
[姪媳失蹤控及鄰人]  
　　浦東老白渡米店主王乾治係湖北人家有姪媳王沈氏今年十九歲近與鄰人邱俊昌邱孫氏夫婦不時來往日前王沈氏忽然失踪王疑邱夫婦有唆使誘匿情事並牽涉李濱有等控奉三區一分所派警將邱李拘送警廳訊供各執前日奉諭傳同王乾治一併移送地檢廳奉判押候交保王着退去候示 
[尋獲逃婦之糾葛]  
　　通州人顧阿三向在原籍耕田度日憑媒聘定婦人沈陳氏之長女年二十二歲名彩鳳爲室當時過門童養不久即行逃避顧即以妻母沈陳氏將女彩鳳誘去藏匿等詞控經南通縣公署判决該氏敗訴不得已復將十八歲之次女金鳳許字與顧即於去年夏間成婚迨至舊曆閏五月中金鳳亦脫逃無踪該氏亦不知去向顧乃偕友人王金標朱春和來滬找尋不料沈彩鳳暗與王長生姘識來滬賃屋於西門外京江公所隔壁小弄中沈陳氏亦同居在内前日爲顧探悉偕王朱同往尋獲當將該氏並彩鳳以及王長生扭控二區警署惟金鳳仍無下落奉諭備文將該氏母女等連顧王朱一併送地檢廳訊辦 
[姦案訊押候究]  
　　本地人朱寳興在五區境内六三花園爲園丁其子阿龍娶張氏爲媳日前被紹興人余阿賢誘拐捲逃由王秀卿窺破至朱處通信前晚朱偕妻翁氏率領伊子並邀同證人在姦所將男女一併捉獲解經杜署長訊明屬實昨解司法科押候核辦 
[金阿和家被盗]  
　　浦東洋涇鎭迤東裘家木橋地方金阿和家於本月九日即陰曆六月十七夜二時許突來口操北音盗匪十餘人手執棍棒破門入内袖出手槍禁嚇聲張當將男女扎縛入室翻箱倒篋任意搶刦計金銀衣飾現洋二三百元之譜携贓呼嘯向西而逸後由事主金阿和檢點失物開明失單投報三區二分署請求飭緝 
[凌禎榮家被盗]  
　　浦東洋涇鎭東里許印家巷地方做米行業之凌禎榮家於本月十一日即陰曆六月十九夜突來口操客音盗匪十餘人執械破門入内禁嚇聲張當將男女扎縛入室大施搶刦携贓呼嘯向南而去收事主檢點失物約値五六百金開單投報三區二分署請緝 
[電車碾傷老嫗]  
　　昨日午後一梁餘鐘時有年届七十七歲之江北老嫗乘輪來滬上岸後行經外馬路適値華商某號電車由北往南駛近該嫗身旁迨由四十四號司機人朱成開念即踏鈴奈該嫗年老聾鐘未及覺察以致跌入軌道中被車頭板擦傷面部並碾及左脚骨立時昏暈由警查舁送第一區署轉送新普育堂醫治一面將司機人銅牌扣留候示 
[毆踢致斃之請騐]  
住居漢中路七間頭之鹽城人李德和推小車爲活十一晚因其妻朱氏在門前倒水濺濕隣居許張氏之衣服起釁許之子名禎素糾同多人將李德和蜂毆踢傷李之腎囊一案前日經四區顔署長轉解司法科後因李腎囊腫大傷勢沉重送往濟生醫院療治延至晚間氣絶身死昨飭十一圖地保赴地檢廳報請檢騐矣 
[因口角吞服生烟]  
　　昨日下午有寓居福興路唐家弄三百四十九號婦人徐氏及新橋升和里四十四號婦人漢氏因與人口角吞服生烟自盡旋經家人察覺車送醫院救治得獲無恙 
[爲毆打拘入捕房]  
　　南京人陳長林昨日下午於北京路與人鬭毆被擊破頭顱血流被面經老巡捕房六百零二號華捕到來一併拘入捕房奉捕諭送陳長林往仁濟醫院醫治再核又有江北人趙林南昨日傍晚在貴州路遭某甲用木棍擊傷由老閘捕房一百七十六號華捕查見送趙林南投仁濟醫院治一面拘行兇人入捕房請究 
[兇犯提起上訴]  
　　本年舊曆端陽日下午有兇犯施桂生在小北門外用刀戳斃虞聚寳一案迭奉地方審檢廳一再研究判决施桂生監禁十四年在案兹悉此案施桂生奉諭判决之後心不甘服乃於前日下午在廳具狀聲請不服判决提起上訴奉諭核准着提出理由准予上訴申送蘇州高等廳再審 
[拘獲花會賭徒]  
　　住居百老滙路三百九十二號門牌之趙阿興趙阿友陳王氏等因組織花會呌筒到處誘賭被該管捕房華探目楊阿泉包探何慶恩劉向軒訪悉禀明捕頭協同西探麥克濤往將趙等三人拿獲連同花會字據一併帶入捕房禀請捕頭核辦 
[鴇婦容留無照妓女賣娼]  
　　妓女情情在廣西路四百四十六號門牌妓院内懸牌爲娼因未向工部局請給執照經專查妓寮之中西南捕查悉以該院鴇婦蘇州人王春氏容留無照妓女賣淫有違定章現已禀請公共公廨出單飭傳該鴇到案訊究 
[私娼沿途拉客]  
　　私娼沈杏春張愛寳薛三寳鍾仁弟王桂寳王阿媛許阿二谷阿四徐老三陳老三等均因於夜間出外沿途拉客有違定章被捕拘入捕房着各存洋十元保出聽候公堂傳訊 
[搭乘電車之違章]  
　　搭乘電車者站於脚踏板上係屬連犯工部局交通章程被捕查見拘入捕房初皆着存洋三元保出聽候公堂傳訊邇以此種惡習仍少悛改故昨有七百六十九號華捕在愛文義路拘站於電車脚踏板上之張阿蘭至捕房捕頭着存洋五元作保使一般有所警戒云 
[誌謝]  
　　昨承大東書局惠贈第二十四號「星期」一册謝謝 
來函 
[内地自來水公司總經理姚慕蓮來函]  
　　各界用户公鑒逕啓者近日疊接來函以敝廠出水渾濁云云此固無可諱言但敝公司自接辦以來添池添機無日不以整頓擴充爲念冀出水之得以淸潔充足至前歲秋除前公司原有沙池外敝公司新添沙濾池已達六隻供求之量已如其分然爲未雨綢繆計當時即擬續行添開而廠内基地苦不能容時適外洋有新發明機器沙濾池之法爲傎昌洋行所經理佔地不多而出水則與百數十方之沙池無異預計三只則應用有餘但以滬上從未見過未經試騐不敢放手多定乃先定一只合同訂定去春到貨裝騐果確即當續購以備今夏所用不意到貨誤期前秋所定直至去秋到齊迭向催問　均以外洋罷工爲詞迨經趕緊裝騐出水果如所言即行續購而爲時旣迫已不能應今夏之急因洋行到貨誤期致前歲之預計皆左加以邇日風狂潮急浦江進水渾濁異常天時人事迫而致此對於各界用户實深抱槐現經竭力設法以資補救自當逐漸澄淸也專此奉佈以明原由并道歉忱内地自來水公司總經理姚慕蓮啓六月二十一日 
[永大來函]  
　　時屆夏盡秋初正疫癘盛行之際吾南市近日之自來水溷若泥漿竟至不堪入口夫水爲居家日用所必需亦人人所必要全賴水之淸潔方與我居民有益乃數日以來該公司不從事整頓置人民危害於不顧長此以往恐吾南市數萬人因服汚水而間接受傳染之疫癘豈非受該公司之賜耶事關公衆安寗不敢緘默務請貴報登入來件欄内至爲感荷此請申報館台安永大頓八月十二號 
[李新甫來函]  
鄙人向在上海南市民立中學擔任敎科並未兼營他商業今見貴報本埠新聞欄載有李新甫因仿冒法國某種香皂致遭控究一節適與鄙人姓名相同誠恐遠近親友未胆眞相致生疑慮用特具函聲明李新甫啓 
[沈兆榮來函]  
　敬啓者查水警破獲盗案應盡之職務兆榮任職以來於今十載所破盗案不知凡幾從未登報表示查八月九日登報本埠新聞欄内載蔡家橋孟姓家及蟠龍鎭一夜被刦八户之批劇盗其實五家）由靑浦縣游巡隊長楊安靑等帶同眼線公吏投法捕房請爲協緝當由西探長戴薩克並中西捕同往拘獲盗首趙常壽等數名等語殊爲詫異查該兩案經敝隊第一分隊長張思達第三分隊長芮龍　吳江縣水巡隊巡官劉玉廷等馳赴上海會同偵探長黄金榮探目韓邦達方福林並本隊駐滬偵探李得標顧春根等費累月功夫嚴密偵查於本月五日在上海八仙橋萬隆客棧及叉袋角網船内緝獲同搶兩案盗犯八名靑浦縣游巡隊長楊安靑並未在場因負縣署緝捕之責攸關顔面要求列名不得已徇其所請牘附一名乃該游巡隊長楊安靑竟貿然登報居爲已功况事實種種不符若不明白揭出公理何存請貴報登入來函欄内以昭核實此請撰安江蘇全省水上警察廳第一區第二隊隊長沈兆榮敬啓 
公布欄 
[江蘇高等審判廳]  
　　民庭判决陶星大與陳榮生等因保證債務涉訟不服第一審判决上訴一案（判决主文）本案上訴駁斥第二審訟費由上訴人負擔張春山與戴仲倫爲房契涉訟聲請救助一案（裁决主文）本件聲請駁斥施賢銀與史錦華爲債務涉訟上訴一案（判决主文）原判除駁回史錦華請求房租之部分外廢棄發回原法院迅予更爲審判史錦華關於房租部分之上訴駁斥楊丁氏與楊謝氏爲凖禁治產涉訟一案（判决主文）本案管轄錯誤應由吳縣地方審判廳受理（以上八月八號） 
　　批示時劉氏呈爲寗廳執行濡滯請督促由呈悉已令該廳查明原案迅予依法辦理此批（以上八月九號） 
[江蘇高等檢察廳]  
　　批示張殷氏悉候調卷核辦此批王世生等狀悉候調卷核奪此批郭嘉德狀悉候調卷核辦此批陳耕愚等狀悉候令上海地方檢察廳依法辦理此批陳定富委龔同元辯護呈遞一狀陸文元委　立人辯護呈遞一狀陸文元請迅予開庭呈遞一狀以上三狀業經本廳查閱候送同級審判廳核辦仰即知照此批（以上八月八號） 
　　批示卞克周狀悉據訴是否屬實候令江寗地方檢察經依法核辦此批華道源狀悉查同案之被告盛嘉銘等在同級審廳審訊時均未據稱有刑訊情事何至對於該民獨加苛待所稱殊不近情旣據堅請澈查姑候查明核奪此批視陳氏狀悉此案前經本廳調卷候卷到再行核辦此批馬良對於臧汝鑫一案聲請撤銷具保呈遞一狀李璜對於陸定夷等上訴一案呈遞一狀張耀星等補具理由呈遞一狀以上三狀業經本廳查閱候送同級審判廳核辦仰即知照此示（以上八月九號） 
[上海地方審判廳]  
　　判决主文（簡易庭）一件判决程炳奎與凌菊生等因基地紏葛一案（主文）在程炳奎所有坐落上邑一區二十五保六圖能字圩第六十九號住屋以北北通凌姓衖直達福祐路之石衖一條在石衖北端西首之坑屋一所共計地一厘九毫應習爲程炳奎所有凌菊生在程炳奎石衖内築立之籬笆一行界石岡塊應拆去訟費歸凌菊生負擔一件判决趙悅卿訴王鍾秀贖田涉訟一案（主文）趙悅卿應備洋六十五元向王鍾秀贖回坐落上邑二十三保八圖第七百四十三號趙文户則田二畝四分七厘九毫方單牛張賣契兩紙訟費由王鍾秀負擔 
[上海地方楡楡憊察廳]  
　　批示徐桃桃狀　仰自　己安分毋再滋事此批劉阿根狀悉案經傳訊仰候核辦此批夏金山狀悉仰該民到案訊問核奪此批甘阿三狀悉案經起訴同級審判廳訊問所請保釋不准此批遲金氏狀悉爾子旣經判准緩刑毋庸傳案執行此批梅增福據訴關係房租糾葛本廳未便受理此批黄小毛等爾等行竊均已自白業經訴辦乃忽　稱吳林生竊取烟土爾爲代運以圖抵制如果實殊不知帮運烟土科刑重於刑竊顯有與此案關係人從中揷訟爲爾等不利　特斥此批睦和尚狀悉候偵查此批任如林狀悉　判决後送回執行准予照辦此批施士雲狀悉候偵查此批丁傳福狀悉案遂預審候送同級審判廳核辦此批以上八月八日 
 
 

Page 17

 
 
   
 
 

Page 18

 
 
自由談 
[座右銘] [  陸九淵]  
　　自立重重不可隨人脚跟學人言語 
雜說 
[飈風之與天文臺] [  錢樹玉]  
　　近日大風時起沿海受其損失者不少日前天文臺預測狂飈又將突起於是各輪懼不敢行而今果實現昔之所謂風雲莫測者今則可以測矣 
　　嗚呼今日政黨之險惡不測軍閥之喜怒不測以及世道人心之變幻不測其視風雲爲何如吾甚冀將來天文臺亦能一一預測之也 
閒話 
[繁華風轉記（巴黎世俗觀）] [  昭實]  
　　歐美各國婦女多模彷巴黎風雖至微末之事物苟非巴黎式對之恒怏怏不樂巴黎婦女之於巴黎風尤所信仰設巴黎市忽有一種新奇意見發生即係至愚蠢者在彼婦人亦承受之而效法焉一千九百二十二年春間巴黎天氣酷熱女衣力求其薄惟帽則仍用黑色呢製在顧主購用時每先詢店夥謂此帽在天熱時合用否夥答曰「可」則逕購之不稍疑帽式極寛大覆首甚熱人問如此天氣何以帽仍用呢則曰適時而已時式之傘過小不足以遮日光故須用寛邊大帽帽多黑色故衣與傘有時亦全黑以巴黎婦女喜用一色之衣帽也巴黎婦人出外大都携犬自隨最近犬之毛色亦須與主人之衣帽同色若衣帽全白者則携白犬於是有以其犬加色染之一種趣聞如及中國繭綢則宜將犬浸染於咖啡汁中深盼紅綠諸色不再時行否則其犬豈不立時成怪物乎 
　　巴黎現時擴大游戲範圍愈危險之事趨之者愈衆最新式之游戲爲駕飛機雖在貧寒亦願積蓄資財求在空中一試以爲此生莫大之榮以是飛機失事時有所聞最近巴黎喧傳飛機失事之笑話謂有兩猶太人欲乘飛機由巴黎到倫敦駕機者索價每人一千佛郎猶太人以爲太昻駕駛者乃曰苟在飛機中不與我交一語兩人同乘價祇收一千五百佛郎於是飛往倫敦抵站回顧僅剩一人飛行家詢之則曰彼墜於海我因有約在先不能與汝交一語否則將多出資也邇來乘汽車及飛機者日多故馬車之數日减馬車旣少汽車之需要愈繁御者急忙飛趕開駛極速一月之内（一九二二年四月）發生三千一百起案件均爲危害行被人警干涉者 
瑣錄 
[窺識俊儔錄（上）] [  靜淵]  
　　吾人略涉史書得先哲一二佳言莫不景然追慕此迨天賦之審美知能盡人同具固無足述惟能垂此名言者斯可貴耳然先哲已往惟有讀其書想見其爲人而已予曩鄉居多暇好購新書籍自遣讀書懐人兼有得識影片者（前游戲雜誌初期有著者精美影片）比來海上懐想而外更思一見諸著者顔色自愧不文未敢進見忽於越昨讀沈君禹鐘消夏雜話有諸俊侣在半淞園籌議設立靑社事按其時日不禁自喜曰吾得窺識諸俊儔矣當時席上固無予在試述即席情狀呈示瘦鵑先生以占予所見之確否附驥之想非所敢也 
某星期日風雲醖釀而無雨預計霉汛將届欲乘此半晴天氣一暢游襟乃油然動半淞園之想予寓距園非遥信步而往囊六朝文絜一卷備游興闌時於綠蔭中讀之蓋未偕朋儔或恐寂寞耳抵園後周覽一過就小廳之側楹茗焉旣而苦蚊擾乃遷坐廊下對面巨廳之客旣滿坐臥狼籍譁噪無常是園雖極靜雅此輩恐多俗客也巨廳之廊張一圓桌旁坐三五人中有白晳少年丰度魁偉時時起立引領如盼客者眉宇間架有墨鏡恬定之儀態愈足表其安閑似非飽學者弗克臻此予斗憶沈君禹鐘者即若人乎緣沈君有文曰「舊地」鈍根註其末有「沈君魁偉少年」一語而其紀游之篇又每引半淞園爲嘯傲之地窺其人而思其述作倍覺敬然猶未敢必爲沈君也 
 
[得心應手]  
笑林 
[競泳] [  卓呆]  
甲乙二人約定了比賽長距離競走誰輸了誰罰錢到了當日甲北了一個大皮包來了乙很覺奇怪問道這裏頭是什麽啊甲正色道藏的是五日間的食料乙就大警說道我不曉得你有這麽大的本領我决計比不上的於是情願把錢付給他甲拿了錢說道我那裏有什麽大本領實在有生以來也没游泳過一次啊 
小說 
[社會小說人間地獄（一七五）] [  娑婆生]  
　　第二十五回鳳姐魂銷春宵苦短王郎福薄蜜月難圓 
　　話說雪紅仙館請黎宛亭吃便飯因而談到雪紅仙館約翠冰老九赴杭州燒香的事體正在那裏議論翠冰老九和谷四少好的話不提防外面走進一人掀起帘子道你們在這裏談老九麽雪紅仙館和黎宛亭等迴頭一看原來却是程藕舲藕舲道早半天你和我說五六點鐘到這裏來吃晚飯吃飽了回棧呌我在一蘋香候你如今已是八點鐘了你還不回來我只得來捉你了誰和你旣不吃飯也不喝酒却在這裏背後議論别人家的短長黎宛亭道我還餓著肚皮没吃呢吃完了就來一面吩咐雪紅仙館快些開飯雪紅仙館道程大少來好極了請還請不到就請在這裡用點粗小菜罷藕舲道我是吃過一客大菜了肚皮委實吃不下還是你們對酌吃杯團圞酒罷正說之間娘姨已經擺上菜來却是淸淸爽爽五六樣精美的肴饌雪紅仙館硬要拉程藕舲坐下程藕舲道我也不吃何必入座雪紅仙館道我們這個齷齪地方櫈子檯子是不淸爽的難怪程大少坐總不肯坐一坐藕舲聽他這一說笑道這樣說來我倒萬不能不坐了便一屁股坐在當中宛亭和雪紅仙館却對面坐下藕舲虚設了一副杯著却不動筷雪紅仙館和宛亭對酌起來宛亭不歡喜喝酒呷了半杯白蘭地雪白的大臉已經面泛桃花便推杯不飮吩咐娘姨盛飯雪紅仙館却勸他盡了杯中的餘酒再許吃飯宛亭一定不肯程藕舲道不必爭論了你們快點吃罷你們别只顧自已不替我旁邊人想想等得心焦呢雪紅仙館道程大少在此地候他同到那裏去應酬藕舲道應酬却不是應酬是同去尋一個朋友黎宛亭道到那裏去似乎還早你何不將馬褂寛寛呢何必這樣正襟危坐呢雪紅仙館道我到糊塗了怎没替程大少寛馬褂說罷放下筷子走過來替程藕舲解馬褂雪紅仙館見藕舲那件馬褂是細毛貂的油水極好光彩照人提在手裏分量狠輕雪紅仙館道程大少你這件馬褂狠漂亮呢這貂皮怎麽這般匀潤藕舲道這是家裏舊衣服改的雪紅仙館道怪不得呢如今皮貨店賣的貂皮再也抵不上這樣聽說好的貂皮全運出去銷洋莊剩下落脚貨再賣給中國人難怪没有好貨了這時候一個小大姐走過來要向雪紅仙館手裏接過馬褂去掛起來雪紅仙館吩咐那小大姐道阿巧你將這件馬褂送到亭子間掛在我的櫉裏罷放在外邊人多手雜很不妥當阿巧拿著馬褂領命而去藕舲道你眞太小心了一件馬褂還値得這樣當心雪紅仙館道程大少你有所不知如今堂子裏不比從前了往來的人很雜了稍不留神便出亂子新近王熙鳳家大靑白日不是出一件事體嗎 
[隨便說說] [  瘦鵑]  
　　歡迎孫中山先生到滬孫中山先生護法功高爲一個法字奮鬭了幾年挨了多少辛苦吃了多少閒氣雖因了護法做一任護法總統似很合算但也因了護法得了個孫大砲的渾號不大値得但是無論如何孫先生總已對得起這個法了 
 
 

Page 19

 
 
   
 
 

Page 20

 
 
常識 
（一）授稿本增刋者其材料除衛生法制道德經濟四項外增敎育科學宗敎市政雜錄問答六項其語涉攻訐　人者恕不登載 
（一）投稿者篇末須開明姓名曁詳細地址並黏一名片每名請自加單圈若篇幅過長及繕寫潦草字不易辨認者佳構亦從割愛（一）登載之稿酌定甲乙兩種報酬甲種兩元乙種一九其酬取酬者投稿時須署名蓋章於標題下（但署名不蓋章以不願以酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有句義藉便討論起見當擇要登載恕酬不給 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增刋得酌量增删其疑字（一）投稿不登載者原稿恕不發還 
常評 
[善意與惡意] [  覺]  
善人必無惡意惡人必無善意 
惟善人必無惡意故其對於惡人亦往往以善意待遇之惟惡人必無善意故其對於善人亦往往以惡意揣測之 
　　今之人一涉用人問題則往往誣人以狥私一涉財政問題則往往疑人之舞弊或納賄凡此皆惡意而非善意也雖一般人固亦不免於狥私不免於舞弊而納賄然必謂人人狥私人人舞弊而納賄則必無此理也而誣之疑之者幾以爲無一人不若是盖必意中有私而後以狥私誣人意中有弊有賄而後以舞弊或納賄疑人其人苟非惡人烏得有此惡意於此可推想今日之善人少而惡人多矣 
　　而不知人性固皆善也但人人存一我决不狥私之念則狥私者自少矣人人存一我决不舞弊我决不納賄之念則舞弊與納賄者自少矣此則所謂善人之善意也日以惡意度人何爲哉 
　更正十一日常評第十三行若聖與神則吾豈敢誤應改爲「神而明之存乎其人」第十四行不敢居應改爲「存乎人」 
衛生 
[霍亂叢譚] [  鳳賓]  
　　（四）引蠅物與霍亂病者蠅類與霍亂病旣有密切關係則一切引蠅之物均宜掃除所謂引蠅物者乃腐敗物甜味品瓜皮剩餘食物糞穢等等皆蠅類所吮啄之物必須掃除盡凈如在廚中每日有剩餘物質宜置於桶内且加以蓋徒置桶而不製蓋則蠅類仍可麕集於其上無補於事也 
　　某夜余往城内某弄治痧症見所謂弄者僅容一人之行走兩邊有高牆舉頭望月不啻井底窺天蓋其弄實狹窄之至狀如一線天也而余所履之地則瓜皮狼藉溲便亂遺以燈照之見蠅類無數半已睡着聞足音之擾有起而飛舞者余畏之如畏虎狼也病家之領導者偕余行告余曰此弄中病霍亂者已不乏其人東鄰之子方登鬼籙西鄰之婦一息奄奄何疾病之多耶嗚呼疾病之原因卽在足跟之前後而不知淸潔之道以公共之路爲溝壑直自害自耳宜乎霍亂之降臨而人命如芻狗也 
　　霍亂病者自身已入險境又可危害家庭其嘔吐與遺下之穢質恒包藏無量數病菌與菌毒素苟不掃除或多用「滅臭藥水」以消毒之則一家之人均有傳染之禍可不愼哉病菌與汚穢乃良朋二者不可須臾離也病菌藉汚穢而滋生汚穢得病菌而可大施其殺人之力蠅類號稱逐臭之夫最喜接近汚穢惟恐汚穢中之病菌不能傷害人羣乃不辭舉足撲翼之勞爲之搬運入於人家或駐足於飲食品或沾染其箸碗杯碟而危害人間之性命故飛蠅猶飛行艇而附於蠅足之病菌猶炸彈也倘人類生育宜加限制則蠅類與病菌之生育更當限制之或曰蠅類與病菌之繁殖亦可限制人口其說然乎吾不願以蠅與菌之力限制人類之生命也 
經濟 
[商業問題之研究（續）] [  吳東初]  
　　零購學（六十三）定價與計利（三）貨物定價貨物定價乃進貨人於貨物購進後未了手續之一查定價非常重要旣不能定之太巨又不能定之過賤太巨則賣不出過賤則虧及進本故定價一層頗有研究之必要 
　做生意而欲獲佔勝利似不能不用科學方法着手普通商人往往任意定價譬如貨品每打二元二角五分者每只售價二角五分每打四元五角者每只五角每打九元者每只一元一似對於貨色可不分種類不諳市情且亦可不顧及售賣上之難易只知進本爲一數售賣時代擬一數於二者 
相比能找入若干卽謂獲利者 
　　殊不知果如所擬能否完全賣出則又是問題設使中途發生困難如同行競爭欵式變遷存貨損壞開銷加重而貨色又遲遲難賣試問此時尚有何利可言乎故凡貨價之規定如無一定標凖總非能操勝算也 
按之規定貨價有左列數者不可不知者 
（一）種類商品之種類千頭萬绪不可名狀要之可分爲二大宗曰必需品曰奢侈品必需品如柴米油鹽等爲住家過生活所一日不可少者此種物品售價卽不宜過高蓋銷路已有有貨不愁賣不出是不能過於計算利益奢侈品則不然價格固不妨抬高認爲謀利之極好機會然亦須審視買客之購買力是否能及也 
（二）供求供求爲規定價格最要之二分子進貨人多知供求之理者必能於定價上愈有把握亦即於大勢所趨知其來源與歸宿買客需要時時變更半由自動半由商店所造成其出於商店造成者價格尚能操縱如由於買客自動者則非事前有所凖備即賺錢者自賺錢虧本者自虧本矣（三）暢滯　貨物中有易售賣者隨進隨出是謂暢銷貨有難於出賣者今日買進不知何時始能賣出曰滯銷貨滯銷貨有關成本與拆息與所謂應市之暢銷貨定價須各不相同也 
　　綜上三端研究所得則知貨物定價事非草率所可了必也進貨人於貨物之購進熟籌如何規定價格方不致於成本售賣利益三方面有一障碍也 
法制 
[婦人國籍應隨夫移轉] [  竹賢]  
　婦人從夫東西一例此國籍法所以不容夫爲甲國籍妻爲乙國籍也此國籍法所以認外國婦人與本國男子結婚之後外國婦人之外國國籍因嫁夫故即變更其國籍也今人不察往往娶一外國婦人意以爲領事裁判權未經國家收回認妻爲外國人不受本國法律拘束可作無上屏蔽而本國官廳亦復缺乏法律常識竟承認其爲外國人不敢繩以法律貽笑中外莫此爲甚惟際此太平洋會議之後認領事裁判權爲國際上不合於法之法我國得有交涉撤銷之希望其撤銷之理由尤賴實行法治改良司法始得爲收回領事裁判權之條件否則民不知法官不明法外國人雖欲撤銷領事裁判權不可得矣吾願今之從政者熟讀法律事事以法軌爲軌以冀實行收回領事裁判權爲我國外交上放一點光明不勝引領望之（乙種酬） 
道德 
[進德錄] [  季子]  
吾父春間命鈔先儒格言爲進德錄今節錄以餉同志 
人非善不交物非義不取親賢如就芝蘭避惡如畏蛇蝎邵堯夫） 
寗我容人毋人容我（鄭太和） 
　　但願温恭直諒之友來此講學論道示以孝友謙和之行德業相勸過失相規以敎訓我子弟不願狂躁惰慢之徒來此博奕飮酒長傲飾非導以驕奢淫蕩之事誘以貪財黷貨之謀以助我子弟之不肖（王陽明） 
　　學問之功與賢於已者處常自以爲不足則日益與不如己者處常自以爲有餘則日損（何仲倫） 
人心一懶百骸俱怠（同上） 
人能齩得菜根則百事可做（）汪信民 
今人不能齩菜根而至於違其本心者衆矣（朱晦翁） 
心爲一身之主如樹之根如查之蒂最不可先壞了心（楊椒山） 
　　讀書見一件好事則便思量我將來必定要行見一件不好的事則思量我將來必定要戒（同上） 
　　與人相處之道第一要謙下誠實同幹事則勿避勞苦同飮食則勿貪甘美（同上） 
　　見人之善則對人稱揚不已見人之惡則絶口不對人言同上） 
　　傳家兩字曰讀與耕興家兩字曰勤與儉安家兩字曰讓與忍防家兩字曰盗與奸亡家兩字曰淫與暴（吕叔簡） 
外思濟人之急内思閑已之邪（袁了凡） 
日日知非日日改過（同上） 
只爲因循二字躭擱一生（同上） 
凡事須小心收歛雖儘僕下人待之亦宜有禮（張維喬） 
人雖至愚責人則明雖有聰明恕己則昏人能以責人之心責已恕己之心恕人不忠不至聖賢地位也（范堯夫）（乙種酬） 
宗敎 
[淸眞敎中可效法之美俗] [  星實]  
　　回回敎原名天方敎在中國者亦自名淸眞敎其敎徒篤信哿蘭經一言一行必以經典爲根據坐是錮陋拘愚末由進化然敎中美俗可爲吾人效法者亦正不少述之如次 
（甲）速葬與薄殮中國古時以階級之尊卑定葬期之遠近即以天子之貴亦不逾七月後世以迷信風水及他種原因往往一再遷延停柩或至十餘年之久旣以久覊親骨而乖禮敎復因屍氣薰蒸而害衛生有識者往往非之淸眞敎於敎徒死後由絶氣至葬埋至多不許逾十五番禮拜之時間是即不逾三日也（淸眞敎徒每日黎明前禮拜一次由午後至日入禮拜三次日入至夜半禮拜一次每日共五次）且葬時祇裹以白布與冰麝香料不許以金銀珠玉等貴重器具從殉不若中國迷信者之棄貨於地而其敎徒墳墓亦從無爲盗發掘者此等良俗美意寗非一般人所當效法者耶 
（乙）飲食起居有合於衛生淸眞敎徒飮食起居專務淸潔頗合於天然之衛生述其顯而易見者有數事焉 
一食肉禁犬豕凡自死之獸肉與惡形惡性之動物亦皆禁食之 
二戒絶烟酒之嗜好 
三每日必早起 
四每逢禮拜之前必沐浴 
五沐浴時禁用汚穢之水 
六常習勞動能耐勞苦 
吾嘗見彼敎中人往往有年逾六七十鬚鬢蒼然而精神矍鑠每逢敎中舉行典禮皆能跪拜如儀與少年强壯人無異未始不由敎規之美善其起居飲食暗合於衛生之道也（丙）服飾樸素現代社會日趨浮靡於個人道德國家經濟影響殊大淸眞敎中人則皆屏絶嗜欲崇尚儉樸卽敎授經典之人稱爲阿渾爲羣所推重者亦布衣布履非遇大慶典不著華美之衣其樸素爲何如耶 
（丁）富於愛羣合衆之心淸眞敎重愛羣合衆敎徒子弟入學堂者不取學資皆禮拜諸寺以公資給之敎徒中有不能自存活者相與助資財謀生聚遇長途缺乏旅費者必資而遣之死亡未有不合力收瘞者蓋凡同敎之人無論識與不識苟有合於正道之患難斷無不樂爲扶持是富於同情之顯而可見者也 
　　他如不信堪輿不尚巫覡不演劇不設木偶較之他種宗敎亦有足多者吾非謂淸眞敎旨之臻於完善顧其規律亦不無可取者耳擇善而從是在吾黨 
 
