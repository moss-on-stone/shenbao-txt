# 1893 - 316 - 4907392

 

Page 1

 
 
[新印温病條辨] [  圖書集成局代啓]  
温病條辨一書爲淮陰吳鞠通先生所著條分縷析精括詳明誠岐黄家所必讀者也本局用新式鉛字排印刻巳告竣寄語杏林橘　　人尚其家置一編以供揣摩之助乎訂成四本每部碼洋六角欲購者速至蘇申掃葉山房及外埠均可購取可也 
[新印各書籍發售] [  圖書集成局啓]  
欽定二十四史全書實洋五十六元○欽定四史書畫實洋四元○隨園三十種實洋五元○刑案匯覽實七元○九朝東華錄實洋五元○歲曁朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季裨史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月袋碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[論中國宜特設商部]  
民有四曰士曰農曰工曰商盡之矣四者其勢並重而不可偏廢天子設官以治天下之民不能兼顧則亦分爲　部以治之六部本乎周官吏部天官大冡宰戸部地官大司徒禮部春官大宗伯兵部夏官大司馬刑部秋官大司宼工部冬官大司空吏禮二部所以治天下之士蓋士有上中下之分似較農工商爲鄭重故分隸於二部戸部則所以治天下之農工部則所以治天下之工兵刑二部則皆統士農工商而並治之惟其所治者則專在於軍旅刑罰而己四民之中獨商無專治之部會計司於大冡宰則不過核計其數而已而於商之事則不之問也意者古昔之世商務固視爲不足重輕者乎然而懋遷有無化居其說載於禹謨實爲最古顧何以於商務竟缺其官後世一仍其舊至今不改然法制無百年而不變因時以制宜審勢以變法則又爲國之善經立政之要圖也神機一營爲醇賢親王所創設海軍衙門亦創自醇邸此皆本朝舊制之所無者也然自與泰西通商而後海禁大開洋舶接踵而至彼之所尚者輪船鐵中火砲洋槍我旣不能拒之於海口使之不越雷池一步地而猶固守成見不知變通則坐以待弊之勢也醇賢親王老謀深　碩畫宏圖創神機營以講求槍砲創海軍衙門以精究水帥海戰至今雖未敢謂果足以破强敵固吾圉而民心賴之以定衆志賴之以固且醇邸旣創興於前當必有繼起而竟其前功者則將來安知不可以駕西人而上之卽船政製造各局亦中國同來之所無招商電報各事皆中國近來之所創而自初至今歷見成效則可知中國之謀國者未嘗不隨機應變因事制宜蓋不僅救時有宰相而己也惟商部一官則尚無人焉奏請設立是一缺陷事外洋各國皆有商部之官卽東洋亦仿而行之綜商務之總綱爲富國之張本其意甚善蓋商人往往人各一心不能合而爲一每見爭奪擾攘不顧大局或相率而赴愬於官而官與商多格格不相入且有以商爲魚肉者此非别存意見實以官之於商有不能洞若觀火者遂至於隔閡而不得通是則無商部大臣之故也竊以爲中國之商務廣大不亞於泰西各國而所以治商務者則惟有稅司搉員此外無人焉夫但收商人之稅厘而不能爲商人設一謀興一利則商人之出捐者未免心有所不服外洋商務皆統於商部大臣商人有疑難莫决之事商部爲之剖决籌畫疏通商人有危險之情商部爲之保護必思所以成全之以故商人咸服而且上下一心内外一德夫是以商務蒸蒸日上而富國之道基於此强兵之道亦根於此中國此時當仿其法而行之亦設商部一官其位與六部等而各直省則皆有分司之員或卽以藩司兼之蓋厘稅皆歸藩司則商務亦不妨責成藩司也倘以藩司事繁不能兼顧則卽責成牙厘局總辦其一切經費不必動支國帑　在厘金項下開支富亦有盈無絀是仍以商人之所出爲商人經理之與西人之以地方上捐欵爲地方上辦事同一理也旣有商部大臣則　商務中有不便之事可以爲之設法變通其衰披者振興之棼　者清理之爭競者抑治之攘奪者懲創之外人有欺凌而侮弄者則扶持而培植之試觀近來中國絲茶兩項其勢漸見疲敝而絕無人焉爲之籌畫振興僅見稅務司代茶業計議稅務司洋人也洋人而猶立意爲中國整頓商務而中國之人反無之可恥孰甚焉而原其所以無人一爲籌及之故則由於中國無專理商務之員苟能特設部臣則專心致志　商人輩悉心講究評　利弊斟酌損益衰多益寡稱物平施不但可以補局官之缺而且可以纘神禹之緒其裨益豈淺鮮哉然而尤在乎得人 
[本館接奉電音]  
昨由京友電傳上諭二道敬謹譯登○十月初八日奉硃筆張仁黼補授司經局洗馬欽此同日奉上諭戸部左侍郎崇禮倉塲侍郎許應騤均著加恩在紫禁城内騎馬欽此 
[官樣文章]  
内閣爲知照事所有吏部等衙門會同内閣酌議萬壽慶典援案籲懇天恩賞給地叚略　景物搭建經台同申祝嘏一摺定於十月初一日會同具奏相應知照各衙門卽請各堂務於是日呈遞膳牌萬勿遺悮○吏部爲知照事所有揀補江蘇江寧府理事同知一缺本部定於九月二十四帶領引見相應知照貴衙門傳知應行列揀之禮部筆帖式長勇起居注筆帖式舒隆阿内務府筆帖式興瑞通政司知事容順刑部筆帖式雙琳翰林院筆帖式瑜璞翰林院筆帖式淞林奉宸苑苑丞普恒内閣中書春林禮部筆帖式玉順等十員穿天青褂備帶補褂　青褂並佩帶對子荷苞手巾於是日五鼓赴西苑門外六項公所内吏部公所書到聽候排班帶領引見萬勿遲悮因用印不及徑行白片○管理正藍旗滿洲都統貝勒銜固山貝子奕爲咨取事印房呈稱本旗現出有公中佐領一缺照章咨取三四五品京　科道郎中理事官員外郎副理事官侍讀頭二三等侍衛冠軍使雲麾使治儀正前鋒參領侍衛正副委護參領正副委鳥槍護車參領翼尉恊尉副尉步軍校等與本旗應升人員一同揀選相應咨行貴衙門卽於前項應送人員保送一二員卽日咨覆本旗以憑辦理○兵部爲知照事武選司案呈現出有廣東高州鎭右營都司一缺應歸九月分由部推選按照奏定及變通新章應以漢藍翎侍衛以都司用人擬選查有陳文田年三十八歲山東汶上縣人由丙戍科武進士漢藍翎侍衛行走四年期滿引見奉硃筆以都司用欽此應將該員擬選是缺相應知照貴領侍同大臣處轉飭該員於二十五日赴天安門朝房聽候擊簽萬不可悮○神機營爲咨行事案查仰山窪八旗合操於同治十年間經本營奏准每年仰山窪合操由本營存公項下津貼入操官每員錢四千每兵錢二千以示體恤等因歷經循辦在案今本年仰山窪合操伊邇相應咨行八旗滿蒙漢各營卽將本年仰山窪合操實在入操官若干員兵若干名共應領津貼錢若干文詳細查明造具數目清冊務於卽日咨送本營以備覈放○戸部銀庫於二十三日開庫放給 
 
 

Page 2

 
 
黑龍江○領鎭邊軍餉銀二十四萬兩當堂過平裝箱封鎖經領餉官花翎佐領恩委員等雇備大車多兩分載餉箱恩委員率帶官兵數十人有在車押箱有乘　護行皆携帶器械卽於是日首途登程○兵部爲知照事武選司案呈現出有廣西撫標右營守備廣西柳慶鎭左營守備二缺應歸九月分由部推選一人按照奏定及變通新章應用漢藍翎侍衛以守備用人員查有葉錦標年五十五歲廣東香山縣人由戌辰科武進士漢藍翎侍衛行走二年期滿咨部以守備用應將該員掣選一缺其餘一缺歸本省相應知照貴侍衛内大臣處傳知該員於二十五日赴天安門外朝房聽候掣簽萬不可悮○軍機處片交吏部光緒十九年九月二十四日軍機大臣面奉諭旨本日引見截取道員用戸科給事中張嘉祿截取繁缺知府用刑部郎中吳其珍二員著於九月二十六日預備召見欽此欽遵相應片交吏部轉行遵照○本年癸己恩科順天新中舉人經禮部奏奉諭旨著於九月二十四日在保和殿覆試欽此届日五鼓新舉人計投結覆試除奉旨扣除三名外計百有三人衣冠齊集中左門堦下以俟欽派稽察賡護軍統領音布率正紅護章京護軍校護軍等於門下東向排立禮部堂官張署宗伯蔭桓於門下西向公座點名給卷並給官韻一本每　十人卽由賡統領啓扉放入及點畢遂卽掩門新舉人入保和殿卽按禮部官於矮桌上所黏名簽以座卽由欽派監試王大臣由御座上恭將欽命四書文詩目請下令解元另紙恭錄黏於楹柱仍將題下送入御座諸舉人執筆爲文午間各賜奶　奶茶並各給　饀餑餑十枚蓋卽唐時紅綾餅遺意也諸舉人祗領復於殿外西北堦上預備茶水火壼俾士子消渴至未刻卽有交卷至戌刻净塲由監試大臣將試卷用紙疉條每十本一束送入西苑萬善殿以備詰朝欽派閱卷大臣閱擬等第兹將此次欽命順天新中舉人覆試文詩題目錄左文題歲十一月徒杠成十二月輿梁成詩題賦得南極一星朝北斗得朝字五言八韻 
[添設粥廠]  
今夏水災過大畿南一帶徧野哀鴻嗷嗷待哺雖官設粥廠相距甚遠者負老携幼恒虞不及前經張給　條請援案酌添粥廠俾弱　不致委塡溝壑壯者得免流爲盜賊兹聞京兆尹念及近畿以南一帶飢民過衆飭諭地方官勸邀公正紳董廣爲勸捐錢米並收卽就畿南一帶大興所屬之米育鎭禮賢鎭青雲店三地方宛平所屬巴家園子南格莊榆伐鎭三地方一律添設粥廠六處俾飢民得以就近領食不致流離失所均已開廠煮粥以賑矣京兆尹又慮就食人數日衆仍擬上疏乞恩賞米以濟不足云 
[提役捉賭]  
京師崇文門内東單牌樓羊圈有某甲在彼開設賭局晝夜耍寳己非一日乃九月廿二日午刻提署廟大班番役人等前往抄拿某甲相與抗拒各受傷夷後因番役到齊甲乘機奪路逃遁無蹤番役擁入抄拿當將開寳作活要錢賭犯九十餘人促獲鎖繫内有年愈六旬白髮龍鍾者三人蒙古喇嘛二人青衣僧一人捨命奔逃逍遥法外此外漏網者頗夥該番役將賭犯賭具　文一併抄解至大班下處該番役猶嫌抄獲未逾百人行經東安門外大街又將道旁猜字意賭攤順便抄拿賭犯十餘人并合帶往下處拷訊錄取口供後方行解交步軍衙門究辦 
[商號倒閉]  
厦門建茂錢莊開張十餘年貲本富有廛巿推巨擘焉嗣因在牛莊天津神戸各埠開棧連售各貨藉票商銀兩以爲挹注利息盤剥暗受虧折前年幾有倒閉之勢勉力支持至本年夏秋之交神戸一埠股東恐被拖累將銀項停止匯兌諸莊因而掣肘延至九月廿六日倒閉共計倒欠各西商票號及本地郊號銀項十三萬五六千兩之多而票商源豐潤蔚泰厚兩號爲最鉅共被　銀五萬五六千兩恊和信新泰厚兩號各一萬五七千兩蔚長厚亦被倒數千兩協同慶巳不做交易號中經事私欵生息亦被倒一二千兩計票商六家共被倒九萬餘兩此外尚欠洋商八九千兩本地各錢莊郊號之欵三四萬兩現經源豐潤等禀請厦防分府拘傳一二人押追未識將來如何辦理俟有續聞再錄○又厦門北郊榮陽瑞號爲海澄王姓所開貲本十三四萬號東於前三年身故分號經事見小東人性好揮霍使作偃旗息鼓之計至本年秋末力有未逮厦號亦卽停歇矣○建茂錢莊於九月廿六日倒閉西帮各票號被倒者三分之一咸有戒心票號在外生息之欵何止數十萬各錢莊大半借此爲周轉厦門關帝廟前及港仔口各錢莊與票號往來更鉅票號有鑒前車擬將存欵收回恐此後　根更緊營運者更覺跋前躉後矣 
[鶴巿官聲]  
蘇州府遺缺知府彦太守於本月初一日到省請假已紀前報兹悉太守假期己滿於初五日詣大憲衙門禀到於初六日戍刻藩憲鄧方伯懸出牌示云照得鎭江府知府員缺前巳遵旨以蘇州府遺缺知府彦秀請補兹該守業己到省應卽先飭赴任○華亭縣知縣王大令用龢署事以來瓜期巳屆現經上憲調省所遺員缺經藩憲亦於初六日牌示以候補知縣童大令寳善酌委署理○南匯縣縣丞劉二尹淦經其家人赴省禀報病故遺缺卽經藩轅牌示以試用布理問婁少尹湘委署又丹陽縣主簿陳以恭病故所遺員缺以府經歷俞同慶堪以委署○自來賢良在位宣上德抒下情誠無取乎德政牌傘也而民之攀轅餽送者自出於情之不容　蘇撫奎大中丞察吏英明恩周萬姓在省士民日前有恭送牌傘頌揚德政者而水路總巡楊鹿坪明府漙自到差以來創立新法周巡水道舉凡一切弊竇掃除殆盡行商居賈有口皆碑日來亦有製成德政牌德政傘以誌勿諼者明府謙讓不遑誠美德也 
[姦犯過堂]  
上月廿七日蘇州由上海縣解到拐妻謀命案犯富經司獄官騐明面貌飭將一干人發吳縣監分别收禁己登前報兹悉本月初七日午刻江蘇臬憲陳舫仙廉訪升堂提訊原差預於監中將吳妙林阮張氏等六犯提出解司過堂據聞經廉訪研訊之下各犯悉照前供毫無翻覆廉訪卽著富堂畫押仍飭收禁有見者謂各犯所經之處顧盼𠂤雄全無懼色阮張氏身長體胖亦無慘切之容而吳妙林於行走時猶向阮張氏頻頻注目鐵索琅璫之下猶露憐香惜玉之情可謂至死不變矣 
[寧郡辨志精舍癸已冬季課題]  
漢學敢以王之讐民百君子越友民解周之始郊日以至解釋臾曳臾叜○宋學觀過知仁論晏子學於墨氏說擬六先生畵像贊○史學兼掌故姚宋優劣論漢惠帝諸子辨誣錢法議○天文兼算學歲星前率後率論 
傳仁均戊寅術始得行定朔說獨體合體均有重心自重心作垂線必與地平成直角解○地輿商山四皓里居攷問通鑑外紀謂祖乙自耿徙邢或云奄兩說孰是問史記天官書正義引淮南山氣多勇澤氣多瘖林氣多躄險阻氣多壽廟氣多仁湍水人重並與地刑訓原文不同何歟○詞章擬韓昌黎復志賦漢大司農高密鄭公像贊雁字七律四首 
[束裝内渡]  
駐紥東京中國使署東文繙譯官劉子貞大令慶汾自任譯務以來先後兼任箱館築地二處領事十有餘載屢欲請假回國上游咸温語慰留蓋大令在使署辦理交涉事務輕重得宜歷任星使均倚之如左右手不能一日離兹聞大令因有要事必須親自回國瀝陳於汪芝房星使之前星使曲體下情俯准給假并諭以如期銷假人令唯唯遵諭當卽束裝乘横濱丸赴又隨崔星使駐美之叅　等於西歷上月三十一號挈同脊屬搭花旗公司船至横濱適横濱丸將欲動輪不及上船　寓濱埠俟搭下次日公司船赴滬 
[崎陽風雨]  
日本信云華歷九月初三四等日崎陽狂風大雨有摇山撼岳之勢港内吹沈大小船百餘艘溺斃人口不少陸地倒塌房屋折傷樹木不計其數亦一時巨災也 
[薰皮遺火]  
本月初一日午前十一點鐘安慶金保門外板井巷硝皮行因用柴火薰皮失於防範以致延燒蘆壁烈燄穿空幸各善局水龍相距不遠紛紛馳救得以應手撲滅僅焚去該行一家隣右均未殃及誠不幸中之幸也 
 
 

Page 3

 
 
[粤東火警]  
九月廿四日下午一點鐘時粤東河南地方仁安里更練廠因煎茶遺火積薪兆焚如火光熊熊上冲霄漢是處與城廂遥隔一河水龍赴救未能卽至迨奔集火場則燎原之勢己成竭力灌救約歷二點鐘之久視融氏始歛威而返計共焚去房屋十餘間一星之火遂成此次居家者可不加意防患哉 
[會匪解省]  
會匪劉高升經蕪湖緝捕委員擒獲解至縣署訊鞫供認不諱復由蕪湖道袁爽秋觀察提轅親鞫據實申詳俟奉省憲批回再行派弁起解巳據蕪湖訪事人所述錄入前報兹又接安慶訪事人函云袁觀察已札飭前廣西候補知縣徐大令芝將該匪押解登程於初二日到省赴撫轅呈遞公文沈仲帥卽飭巡捕官督同原解兵役押送該犯寄禁縣署日來巳飭發審局委員在撫署箭道演武廳扃門嚴訊供詞若何非局外人所能知俟有所聞再行錄報 
[賽會先聲]  
西國官商定於今日慶賀開埠五十年布置懸燈結彩前報迭經登錄兹悉工部局堅立燈杆懸挂彩旗搭建高臺公家花園新築水池用噴水機器將水激射屆時開放宛如樹杪飛泉映以電氣燈五色迷離足使光摇銀海昨巳安置停妥　租界大馬路華人所開店鋪亦於杆上高扯龍旗藻繪相宣如長虹之煥采雜以各旗明燈輝煌奪目水龍會及寗粤等帮商人所助之會團練兵與各兵船上之兵經過河路本館後幅告白己載其詳如天宇晴明則萬盞燈光一時齊吐恍入長春之國如游不夜之城因此旅居滬上者莫不興高采烈各在茶坊酒樓預定坐位以待觀看竟有不惜重資博片刻快樂者後來之人欲得片土而不可得石路中天仙戲園新排燈彩中外同慶全本於昨夜開演描　景色簇簇生新古往今來亦一大戲塲也及時行樂者何不可作如是觀又昨日下午時大馬路邵萬生南貨店門前裝設地火燈紥成四文通商五十年盛會字樣某烟館門前紥一大壽字徧綴五色燈某藥店前懸掛各種彩畫屏風扇式等燈石路口十字街頭工部局懸有横額色若紅霞兩面書有華文云開埠切經營且喜今日繁華期逢大衍通商徴欵洽共說此邦富庶歡浹同人黄浦灘濱亦一律掛燈扯旗往來觀看之人巳甚熱閙云 
[賽會路程續聞]  
初八日報登出會路徑以各帮會隨水龍至大橋堍英公館卽讓華會過橋而散兹聞改議華會不過大橋仍至北京路口卽朝西至四川路朝北至蘇州河沿河復回大英公館續隨水龍直行朝南至洋涇浜水龍卽過法界而散華會卽上松江路而散 
[妓女喊寃]  
長三妓女王文君口操本地音前日以往保安司徒廟進香爲名乘間奔至英公廨控稱賤妓現在百花里謝姓妓院包房間因欠男傭張阿寳張阿道女傭銀姐等洋銀催索甚急與之熟商被張阿寳掌頰因此忿恨不願再爲娼妓求恩超豁值日差禀明蔡太守飭候訊供核辦 
[刦後餘談]  
南巿火警情形己屢紀本報前日有被焚之裕茂隆花行當火勢熾盛時人口均已逃出店中物件則盡付刼灰昨日由行主母某氏瓦礫塲中嚶嚶啜泣涕泗横流意欲扒取物件突有羣乞兒擁擠上前搶扒各物將該行主母軋開適被廿三七鋪地甲老朱所見將衆乞兒驅散又聞當火焚至周源順時所有物件幸各店夥協力搬出事後檢點失去田單廿餘紙遍處找尋迄無下落正大花行基上有乞兒十餘人翻磚撥瓦拾取廢花該行出店某喝令他往豈羣丐置之不理適二十三七鋪巡防局巡勇經過拘住王阿二一名帶往局中請辦由局員　穆亭二尹升堂訊問王阿二俯首求恩二尹著將王重責一百下飭勇帶往火塲遊行示衆一周交丐頭領去並著具改過切結王二叩謝而退 
[無理取閙]  
康嬸嬸麻娘娘在滬南王家嘴角附近開設雕花作生有一子某甲曾娶某氏女爲妻女素來不守婦道前晚有划船上某乙行過門首向女調笑被甲家擁之出門痛毆一頓身受重傷昨晨乙糾合划船帮數十人闖入甲家甲夫婦蟲飛同夢尚未起身乙等一擁上懷將甲夫婦從　被中拖出飽以老拳後又將中軋至丹桂樓茶肆評理唇槍舌劍鋒利莫當後有人喚十六鋪地甲裘寳生之夥名老榮者向兩造再三懇情乙愿以香燭邊爆登門服禮甲始爲之首肯詎裘甲向甲索取謝意中初不允旋經人勸令出洋銀四元交於老榮以去繼而向乙索酬未知乙有力取償否也 
[訊無端倪]  
逆子弑父一則前報己紀大略前日傍晚時上海縣黄大令訪悉前情飭差薛貴總頭李愼值役洪升等下鄕查提該差奉諭之下立帶夥投數人於薄暮六點半鐘前往至十點鐘馳抵東北鄕廿二保五十圖羅家宅地方恊同該圖地保顧雲香楊記堂至羅家查問羅茂茂因何身死卽有死者之堂弟羅永永答以病故差保曰旣係病故我等奉憲尊飭派來此爾等須隨往上海禀明差保將屍子等拘拿永永竟指爲拆梢當將屍子二人從逸己則挺身而出差保無奈將永永及同居之羅姓旅姪羅掌寳以及顧楊兩地保於昨日清晨回　亭午到縣薛李洪三差據情禀報大令於午後三點鐘升坐花廳隔别研訊先據差役禀稱小的等奉諭查訪及祗該處見羅姓家中做佛事向羅永永查問則指小的等拆梢不得巳將永永掌寳及二地保解案屍子二人被永永縱逸小的等查　羅家宅一帶均無兒子謀死父親之事惟至洋涇鎭一帶民間皆稱羅家宅有逆倫案云云大令先提顧雲香至案供稱係本邑人現尢廿二保五十圖地保昨晚台差到來卽往查詢均稱羅茂茂因病身死問茂茂共有幾子答稱二子問長者何名答稱長名秋桂次名寒林問秋桂等作何事業答稱秋桂在南巿王家碼頭泰和質當爲庖人寒林在家與父耕田餬口問秋桂等可有妻室答稱秋桂已娶寒林尚未成家問茂茂今年幾歲答稱七十一歲問茂茂父子向來好否答稱好問茂茂得何病症而死答稱起初身　寒熱於上月二十日起病至本月初五日身死商昨日伊家做佛事可是超度茂茂答稱小的往問伊稱鄰家做三官會非爲茂茂超度大令曰茂茂旣係病故何以外間人言藉藉供稱小的亦不知細情或者羅有被仇人布散謡言昨日小的見申報載有此事巳往查一次大令曰申報於昨日登報本縣於初七日傍晚知悉如其中有隠情爾亦不必包庇供稱不敢包庇大令提楊至案供稱小的向辦錢漕顧辦刑名餘供與顧同大令命退下提羅掌寳至案研訊供稱係本地人年三十歲向以耕種爲業茂茂係小的之堂伯此次實係病故大令問住何處供稱亦住羅家宅與茂茂同居大令問茂茂起病在於何時供稱上月二十左右問何時病故供稱本月初五日病故問患病時請醫看視否供稱請王萃甫看視問茂茂病故之日秋桂等二子在家否供在家大令曰本縣查得秋桂等向與伊父不睦供稱伊父子向來相安大令著退去命提羅永永至案　稱年五十三歲與茂茂係堂弟兄小的共生四子一子嗣出尚有三子一孫茂茂有二子長子秋桂爲質當庖人寒林與父在家耕田上月二十日茂茂患病先請王子仁繼請顧星橋及楊謙之診治無效於本月初五日病故茂茂氣絕後寒林責秋桂不將棺木備齊致將屍身延擱二天不料仇人起造謡言誣指姪兒弑逆大令曰天下病故　甚多何以不誣他人獨誣　家耶本縣於前日已有所聞茂茂旣係病死何以爾將秋桂寒林縱放耶供稱並非小的所縱大令曰爾旣不縱現在何處供稱不知問永永掌寳曰爾等同稱茂茂病死可肯具結答稱願具太令曰本縣查出别情如何供稱小的等願甘重辦大令着將羅永永羅掌寳等各具切結分别交保限永永三天内將秋桂寒休二姪交案一面仍俟訪查　在再行核奪顧楊二地保斥退候示 
[斷給家産]  
曹韻樓之妾徐氏與鄰人鄭姓通奸被夫弟曹騮拘送縣中並爭奪家産等情黄大令提訊之下候經管曹氏家産之曹　到案　著　檢呈租摺契據再行覆訊己詳前報前晚大令又在花廳提訊原差柴陞將曹騮曹忠渭曹徐氏及族人曹耀澂曹檀曹基成曹基鏡 
 
 

Page 4

 
 
以及萬泰禎萬愼恒兩南貨店執事人朱世和程惠鄕等解案請訊先據騮供稱監生家産前次奉諭曹驤執管嗣因驤不理與衆族公舉監生之堂姪孫曹炳　管　堂諭令監生邀同曹炳來案奈炳此次應試回來染患疾病且年幼胆小是以不到大令問前堂本縣令爾檢呈契摺今日可曾帶來答稱尚未清理曹耀徴曹檀同供曹氏家産如令曹炳經理事無不妥曹炳人亦規矩此次曹炳不到並無别故實因年輕畏懼可改曹　渭投案候示曹徐氏供稱曹騮見小婦人懦弱可欺欲將家産獨覇若令曹炳執管家資亦無不可惟恐曹騮假冐是以今日不到現求公斷大令曰本縣自有權衡爾不必惶急曹基善因事不到曹基成曹基鏡供與徐氏略同大令命提朱喜和程患卿至案問曰兩店資本若干供稱萬　　約有一千五百元萬泰順不到是數大令向兩造一再研訊均供如前大令衡情酌斷令將萬愼恒歸曹徐氏經理萬泰順資本甚微加一舍缺給歸嗣子曹忠渭管業目下忠渭年幼暫令曹騮代管惟徐氏日後亡故家資仍給忠渭兩造聞斷均叩頭稱謝大令謂今晚本縣草率判斷所有爾等家産契據曹騮尚未交案一俟交到再行細斷一面飭差恊同親屬往查萬愼恒二店資本究有若干禀候再核兩造皆遵斷具結而退 
[善與人同]  
本館恊振所昨接良心難昧人來函云僕自鄂返滬讀上月二十二日貴報載有泰峯氏爲滬北機器織布局被燬有買存之紗布同罹一炬旋蒙當局諸公體諒迅速賠清不致虧累實出萬幸當具順直賑洋五十元用鳴謝悃并爲同志者倡云云識量高卓莫名欽佩僕同預　災痛定思痛維念事同一轍善豈讓人亦願具順直賑洋五十元以作後塵之步諒各號同此被災幸免必不肯稍存恝視也良心難昧人之言如此急錄之爲好善者勸又承蔚長厚交來江右望城縣署各友五十一戸助賑洋念元零二角集腋成裘聚沙建搭心香一辦竊願代災民敬爇矣又本恊振所前承善士以文徴明山水人物册頁一部草虫冊頁一部助振今由黄佐卿善士出洋五十元購去旣聯翰墨之緣又著解推之譽誠一舉而二善備者矣故樂得而彚記之 
[㢮齊情殷]  
謹啓者敝堂接奉如皋頤園舊主沙健庵大善士樂助賑洋一千元又奉丁玉軒翁交來無名善女洋三十七元救命而解仁囊鉅欵不邀嘉奬耳鳴陰德造福靡涯頂祝慈雲欽佩無量再敝堂前奉皖撫沈大中丞壽慈女公子書畫助賑惟善爲寳韞檳而藏刻下彩票尚未售完欲奪錦標請移玉趾[  上海六馬路仁濟善堂籌賑公所施善昌等謹誌]  
[免災修德]  
南巿王泰興花行王文毓善士爲鄰居失愼幸獲平安本擬設筵伸謝以答各洋龍曁戚友竭力援救慮有未周將英洋一百元委助順直賑項渥旫神佑曲體羣情彼凍餒餘生當感夫仁至義盡焉[  上海北巿絲業會館籌賑公所施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蓬瀛攬勝]  
日本宫内省傳諭日皇定於西歷上月二十七號行幸上野美術協會是日午後一點鐘日皇出宫門堀河侍從陪乘德大寺侍從長供奉花房次官齋藤宫内大臣秘書官日野西試補侍從岡侍從扈隨鐘鳴二下駕詣會所會長佐野君出迎先導皇入休憇所所中供有古鷹兩邊懸枇杷菊花花前有圍棚裝飾幽雅有三十六歌仙帖趙仲穆琴棋書畫横卷水晶大印三顆有三山居士及大司馬等印此外古器數種大都古色古香足以娱目有頃賜佐野會長以下各官及會員之有位有爵者拜謁旋由會長先導皇至第三室閱視新畫復退入休憇所此時會長以下將畫帖課題上献不下二十種皆會中名手所作次献青年所繪十餘種皇閱畢起　還宫時至四下鐘矣當日點取新畫數十品以供宫中之用當賜士産及金百元又賜青年畫工金若干元衆人歡呼拜受咸以爲榮○日本各縣水災曾紀前報嗣經地方官陸續禀報災况日皇見罹災之重以岡山縣爲首與后並賜金三千五百元又賜烏取縣大分縣各千五百元熊本縣愛媛縣各千元又佐賀縣金千五百元山口縣五百元 
[朽骨何來]  
閩垣水部門外五里許尚元鄕有柯雲霆素以製造雨具爲事年十九時遊於沙縣代人操作因店東侫佛遂亦沾染習氣自是茹素誦經居然爲如來弟子及壯回鄕人有勸其納室者掉頭不顧撫族姪爲嗣出囊中資爲之娶媳今巳弄孫矣柯年七十有五退歸梓里自食其力性寡言語自奉甚薄日食二餐夜間學禪家打坐法如此者二三十年九月十四日柯召兒孫至榻前囑勿他往曰今夕我當成佛我死後愼勿殯殮七日後可以灰苧塗縳我身自有人祀奉無憂乏阿堵物也言訖而逝當未死時以兩手按脇下兩足互交盤坐蒲團中氣絕後骨軟如綿其首屹然不倒里人異之爭相傳播遠近來觀者日多一日好事之輩飛輿策駟而來咸以一見爲快茅廬狹隘不容長者車轍竟有鑿壁而觀者一種愚夫愚婦羣奉香楮叩拜於前不可以僂指計南門外瞿眞人廟内有某甲出袈裟一襲加諸其身倩照相者持鏡欲攝其容鄕人堅執不允甲乃悵悵而歸抑何愚歟鄕人旋將柯尸用絲苧緊縳以灰漆塗之只露手眼足指以爲奇貨可居似此妖言惑衆有地方之責者何竟充耳不聞耶 
[滬壖雜聞]  
浦東人金正岐者携妻錢氏來滬在西門外開設臺基日前勾引鄕人秦義和之媳翠金與順興館飯店夥阿關結露水緑被秦偵悉將男女雙雙拘獲扭赴茶肆評理金復串同燈籠阿三麻皮金金等將阿關軋入城中敲詐爲前報所已紀嗣錢氏以蕩婦莫奶奶亦曾分洋十元與莫互相爭論各不干休遂扭赴巡防局控告局員蔡蓉卿二尹升堂集訊莫供素以耕種爲生鄰人金正岐夫婦開設臺基爲遠近所深悉此次勾引秦媳翠金與阿關通奸得洋廿元囑男女二人認金夫婦爲乾父母與人無尤竟誣指小婦人分用洋銀心實不甘扭案請究金錢氏供開設臺基翠金由麻皮金金領至五雲日昇樓茶肆交與小婦人與阿關撮合得洋廿元二尹盤詰再三矢口不移遂判掌頰四十下爲開臺基者戒莫奶奶無干省釋○本邑西門外惠順里等處　風大熾前晚十一點鐘時正在興高采烈適被局勇所聞拘獲賭徒甲乙丙等送入局中蔡二尹訊明娶賭屬實判各責二百板以儆○沈金芳吳毛毛在美租界蓬萊路某西人處爲司烹任乏　行竊洋東大衣及零星物值銀四十餘兩持赴長生庫得錢使用經西人查悉函致美捕房由包探江阿三查明實情將吳沈二人拘獲吊　原贓　押　房俟禮拜一解案請訊○王其卽王健麻子及混名荳腐小連生火燒毛毛等三人皆著名地棍也屢經地方官嚴辦期滿釋出依然怙惡不　　來王等遁跡南巿遇事生風拆梢打架日有所聞前晚有開荳腐店之陸金榮行經滬南油車碼頭忽與王等相遇王等三人上前攔阻向陸强借洋銀三元陸不允王等竟扭住用武正在難解難分之際有亮泉軒茶館主出爲解　始了其事○有名摇頭阿大者曾充縣署差夥素喜杯中物每飮　醉前晚阿大又酩酊而歸至寓處就寢次晨日上三竿同伴見其尚未起身二前呼喚寂然不應細視之已魂歸地府矣長醉不醒可謂獨有千古 
[英廨瑣案]  
蘇鄕人楊馬氏素以傭工度日因患足疾被主人所逐忽有拖軍之通州人劉阿三引誘同宿客寓凡三夜忽啓　　因之走散該氏無處棲身徘徊衢路由巡街捕帶至捕房轉送英公廨請爲安揷蔡太守委宋别駕訊明劉阿三有誘姦情事飭差提到劉阿玉再行覆訊○傭婦顧楊氏者因無子女携阿大爲螟蛉子年巳十二無如阿大日事遊蕩屢訓不改遂於昨日送至英公廨請蔡太守暫　　流公所莫其改過自新然後收領太守准之 
[法界公堂案]  
蟻媒吳蘇氏賣娼案内之同黨劉金山孫正元二犯前經葛同轉訊明責懲押候送縣遞解回　此巳　紀報章昨日命提至案訊供飭某包探將劉送請上海縣備文遞解鎭江府丹陽縣原籍孫遞解常州府武進縣原籍由地方官嚴行管東不准復來○公記經租帳房收租人楊汝堂訴稱九月初一日蒙大老爺公斷將東洋車拉歸一處登申報告白三天然後拍賣現在東洋車只存二輛求卽追究葛同轉諭令下期投八仙橋捕房候示○日前製造局縫人楊培堂竊取衣料典押經某包探拘獲解送公堂各失主紛紛投案開單請追總辦劉觀察遣同鄕人談姓到案領贓葛同轉飭將吊到之贓給各失主認領尚缺若于聽候追比旋有湖南人鄧春林劉祥仙投案同轉問所失何物　劉所供瑣屑不堪同轉檢查前卷並無鄧姓其人諭候下期投八仙橋捕房與楊質証所有當本五千餘文届期亦須呈案鄧劉遵諭而退○魏同源經租帳房收租人控戴阿三積欠三月房租計洋銀十四元錢三百九十文戴供稱小的開設剃頭店生意清淡求恩寛限日期葛同轉飭　人保出限三日内付清不准延岩○錦名洋行經租帳房收租人控周俞氏欠洋銀十六元周王氏欠十四元姚六氏欠十一元八角將房租與　收租用去周王氏供稱丈夫失業無聊致將租金拖欠周俞氏及轉租人袁富三均稱患病日久求恩寛限葛同轉均飭交人保出限五日付清不准逾限○包探郁廷湘禀稱前晚四點鐘時小的巡至寳興里見錢阿東踽踽獨行意圖竊物搜其身畔有當票數張及鐵鎖火紙等物今特呈案請騐錢供稱小的並非圖竊實係醉後胡行郁探禀稱伊在織布局當小工名曰錢阿崔在新關司閽名曰錢坤榮後又在三洋涇橋河沿開新恊定馬車行葛同轉謂卽不圖竊亦當懲以犯夜之罪遂飭管押三天候其父來案認領 
[蘇州馬大籙𢀼直東義賑公所桃塢同人彚報蘇復昌滬信昌杭公信寗文茂粤會館各收欵九月下旬清單]  
培字册古歙方人口平責海楊程人口平安二戸各一元皁東隠名子張靖瀾求室病速痊二戸各三元徐門陶氏求病速愈蔣門汪氏還愿二戸各十元思過草廬銅洋六元廣西全省防營諸公規銀七十九兩六分以上八戸共收洋二十八銅洋六元規銀七十九兩六分共合規銀一百兩八錢三分六厘○杭州湖墅公信紙行彭君菊亭經收亭字册王文瑞求兩母平安二十元韻花新居主五百元以上二戸共收洋五百二十元共合規銀三百八十三兩二錢六分五厘○蘇州中巿復昌莊徐君乾齊經收復字册江小姐病痊二元江芳泉祈病速好四元張廷　五元吳縣楊念宸求妻病愈二十元求是堂祈保幼孩速愈五十元無名氏求病痊大小平安一百元以上六戸共收洋一百八十一元共合規銀一百三十二兩九錢二分○上海晝　里信昌珠　陳君養泉經收信字册勉力子勉力子勉力子不知人無名氏無名氏無名氏八戸各五分屈綺莊二十元嚴博施三十元嚴待時五十元以上十一戸共收洋一百元四角共合規銀七十三兩三錢七分八厘○廣東金陵會館周君樹三經收菊字册無名氏規銀一錢四分四厘周樹三湊躉數規銀一錢六分金蓉止規銀二錢一分六厘彭子淦夢化子二戸各規銀三錢六分羅　順堂陳輝棠阮待輝東江衆水勇任映西潘敬之陳頴川王三槐堂楊宏農　梁安定堂謝廣堂孫景清堂周萬臣陞少笙鄭子實彭詠南吳落杳朱越生彭星如潘子駒張雨生廖心泉張儆吾楊中之劉玉堂衛植三馮鉄香柳致祥朱越舟蔣式如李子順錢少樓三十二戸各規銀七錢二分膝少荃一兩八分朱季星楮煒甫還研主榮熙泰吳和甫袁谷香　月主人何竟如方石夫張琴舫曹竹邨屬還珠沈蓉階逕省順方琴莊謝爾純劉鑄鎔鄒禮門程雲生廿九戸各規銀一兩四銀四分粤東裕泰行規銀三兩五錢七分馮柱臣規銀三兩六錢無名氏規銀三兩六錢四分衆善同登規銀五兩四分跖絲氏規銀二十一兩六錢東絲氏規銀三十兩定青氏規銀四十二兩以上六十四戸共收規銀一百六十二兩一錢七分○南京宋文茂號宋愼安經收培字册六位先生月餅票六張一千二百文老廣和樂號應君含章經收桶捐散錢一百文王姓二百文無名氏月餅票二張四百文黄先生五百文陳大老爺趙門劉氏無名氏三戸各一元平安堂吳童天生童地生三戸各二元愛思山房本洋六元介福洋綢號朱君靜涵經收桶捐伍友忠廖如川皮業緒三戸各一元翟宗正本洋一元葉守慶五百文中西大藥房王君銘周經收桶捐散錢五十文月餅條二百文小錢二百文折大錢六十文小洋一角愼餘錢　孫君鑑泉經收桶捐錢一百文以二十二戸共收洋十二元本洋七元錢二千三百十文小洋一角共合規銀十七兩五錢八分八厘○本旬共收規銀八百七十兩　錢五分七厘連前共收規銀一萬二百五十三兩五錢二分七厘○共解過直東賑規銀九千兩 
[上海六馬路仁濟善堂經收南北雨巿米寳行米麥雜糧捐七月初一至二十九日第五十五六七旬清單]  
穗祥寳行錢十三千四百四十文永眞和二十千六百九十九文恆祥十九千七百七十四文同順十六千三百二十七文源豐泰十四千七百三十七文源冐豐十一千五百七十五文同吉泰五千四百九十五文豐和八千六百八十六文裕祥七千二百六十九文生源五千九百十二文乾利六千四百八十九文同泰公十一千五百六十二元恊昌泰三千八十四文振豐二千七百七十九文聚源三千一百二十九文豐記四千三十二文愼茂豐二千九百四十九文萬順公十千七百八十九文德盛一千八百四十二文恆源一千二百六十八文元生長一千四百八十三文義記公九百九十七文錦祥一千五十九文三和一千三十六救協記六百五十三文義生八八百八十九文正豐六百六十四文萬昌一百文增和祥三百五十一文永順一千四百六文德大四百三　九文恊豐三百三十四文贓茂九百二十九文裕愼六百三文萬源一百十八文潤元一百八十三文洽興昌二百四十四文同德三百二十二文晋泰四百八十四文同發一百五文源順恊二千六百四十四文恆隆一千六百二十六文衡大四百十七文唐永愼二百十四文北同泰一百二十四新興和一千九百七十九文錢恆泰三千三百三文大興合一千一百三十二文同興一百九十七文宏茂一百二十文大興洽一百六十文水興和一百三十八文恆裕一百五十三文合記八百九十五文裕　一百十文　　　百三十四文裕昌十四千二百七十八文元吉泰八千七百九十文長豐六千三百九十八文潤和四千九百三十一文震大四千四四百三文松盛六千五百三十四文衍源三　六百四十五文仁和利二千七百四文葆生二千二百八十一文元和三千五百五十一文潤泰二千四百十六文萬隆二千五百十五文三泰二千四百八十八文生泰三千二百四十 
 
 

Page 10

 
 
九文寳泰三千九百三十四文萬祥昌一千三百九十八文餘大一千六百四十九文元長一千九百三十五文萬生一千二百八文天元一千三百七十　文鼎昌源二千九百七十五文南元昌八百九十一文愼餘七百六十三文泰興八百七十五文天和九百五十五文愼生六百四十四文　正六百六十文同泰五百四十二文　義隆二千二百五十二文長義四百文　興二百六十五文萬祥二百六十三文元泰六百九十五文周義記三百五十六文聚泰七百八十四文泰潤一千五百十六文甡義五百二十八文萬盛泰三百三十七文和記二百六十八文稚泰一百三十一文愼益七十九文萬成四十一文以上九十八戸共收錢二百九十二千五百二十七文 
[滬北鐵馬廣益善堂九月月捐清單]  
壽康延康晉和恊大愼餘元甡惠泰彤源衡大厚康永豐存德利亨立大和元恊康恊昇宏元寳和泰源鴻順彚康宏大正大升大承裕寳順以上廿七戸各助錢六百文九章介福嘉綸天成裕盛和五戸各助錢六百文升和大章晉昌恆茂允章九和謙吉祥謙詳元懋萃源謙記咸章十二戸各助錢三日文錦章併六百文啓泰併六百文唐茂枝助洋六元陳善亨助洋五元戴綏之戴運來李光琴各助洋三元朱葆珊徐棣山譚幹臣各助洋二元黄佐卿併六元何瑞棠韓山曦周周蓮塘源和太錦章老悅生　昌老順　新順記南順記柳鶴亭十一戸各助　一元吳春池併三元義昌成併三元梁煥南宏生隆昇恒來源各助洋五角德大併一元美最時併一元五角復泰一元黄省三一元恒來洽施德豐通裕各助洋三角恒升洋四角恒生生大裕生正大恒各助洋二角曹德大四角恊泰四角莊源大二元四角各洋布號稅季洋廿四元錢二千四　九十文金太太助錢二千文存濟堂助錢一千文可熾同昌泰各助錢五百文愼餘堂清蓮閣昇平樓各助錢四百文亦新園其萃樓春園各助錢三百文保安丹曾錢九百文　五芝堂錢一千五百文潤泰昌六百文元利鴻運樓金合順廣盛湧源義成一壼春同慶樓日昇樓恒生義十戸各助錢二百文祝源昌八百文沈春記四百文永愼恊成祥各助錢一百文一層樓助錢一千二百文五年樓助錢八百文以上共收洋八十三元四角錢四十四千五百四十文又英法美界一文捐錢廿二千一百七七文 
 
 
 

Page 11

 
 
   
 
 

Page 12

 
 
   
 
