# 1911 - 206 - 4913821

 

Page 1

 
 
   
 
 

Page 2

 
 
上諭 
[閏六月初五日内閣奉]  
　　上諭湖北布政使著連甲調補欽此 
上諭安徽布政使著吳品珩補授張毅着補授安徽提法使欽此 
上諭甘肅甘凉道員缺著吳絅補授欽此 
上諭吉林府知府員缺著何壽朋補授欽此 
上諭馮汝騤奏特参庸劣不職各員請旨懲處一摺江西補用知府邵之純工於欺飾罔上徇私德化縣知縣前署彭澤縣錢志銘信任門丁用刑率意彭澤縣知縣前署星子縣許廷恩居心嗜利罔恤民艱贛縣桂源司巡檢前署鄱陽縣典史翟寳書擅受擅理幾釀命案均着即行革職又片奏測繪學堂總辦江西丁夏補用道陳旋樞濫用非人任意開支該學堂提調候補知縣王慶璋罔利營私不知自愛收支委員廣東試用縣丞申錫齡工於舞弊侵吞有據著卽一併革職其冐之欵並着勒令陳旋樞申錫齡照數賠繳申錫齡俟賠繳後驅逐回籍交地方官嚴加管束陳旋樞係該撫奏請留江補用人員茲據自行檢舉請交閣議處馮汝騤著加恩免其議處餘著照所議辦理該衙門知道欽此監國攝政王鈐章奕劻那桐徐世昌署名 
宫門抄閏六月初五日召見内閣總協理大臣 
交旨 
　　六月二十九日欽奉 
 
 
 

Page 3

 
 
諭旨二十七日召見之開缺浙江鹽運使衡吉著交内閣存記欽此 
[述旨]  
　　六月二十六日奉 
　　旨協理遼瀋道滿監察御史員缺著忠浩補授簽選江西臨江府通判恩年浙江杭州府通判鄭應韜月選理藩部筆帖式景厚俱署准其補授保送分發知府翰林院編修陳樹勲著以知府分發省分補用保舉貴州補用道李鳳元浙江補用知府程贊清俱著照例用分發江蘇試用道許恩緝四川試用道鍾文虎孫廷藻河南補用知府張繼煦直隷試用知府高鴻善俱着照例發往欽此 
代論 
[變通初等小學讀經講經草議]  
　　沈同芳上中央敎育會 
按定章初等小學第三四年有讀經講經科。議者或病經義艱深。不便於兒童之心。理名詞奥衍。尤不便爲直觀之敎授。且國文敎科書。旣按照兒童程度以編纂。而又使之讀難解之經義。至於政治知識。更非兒童所能領會。凡此皆停止初等讀經者所主張。誠持之有故。言之成理。而最近各省敎育聯合會。條陳大部。謂宜將初等讀經講經時間。改爲其他各科。時間。而節錄經訓。定爲修身科之格言。且以經書爲敎員最要之參攷書。務使融會於心隨時援用。以爲指導兒童實踐之準的各等語。質言之則經不必全讀。而可以節錄。不必責學生以誦讀。而但求敎員之善講。果如所言。寗非事半功倍。然證以近日所見聞則融會。於心隨時援用之敎員恐十無一二。微特經義之未必貫徹也。誤司寇爲司冠。讀顓臾。爲顓叟（見）上年某報）較之焉烏亥豕。而尤覺離奇。其稍能講解者。大半尙科舉時代所留貽。再閱數年。恐并此不可得。此固無可諱亦不必諱者。今若遽廢。讀經。而此等融會善講之敎員。尙未養成。則勢必講非所講以訛。傳訛將有甚於今日者。竊謂欲討論經之當讀與否。宜先討論經之應存應廢。如其應存也。則今日之讀者。卽他日之講者。不能讀。焉能講如其可廢也。則不特初等小學多占。鐘點即高等小學以上又何獨不然。改爲其他各科時間。如泰西各國學科之配置。豈不善。惟西國小學校。除國文（各國）自有之文字）歷史地理格致等目外。其修身一科。則重在宗敎。而吾國。獨無。數千年來所崇尙信仰者。惟一孔子。並旁及孔子之徒。於是將孔子及孔子之徒言論。從而尊之曰經。無論何種學派。其所稱引。必納之於經以自圓其說。漢宋門户無論。己卽今之言立憲者。必曰天視民視天聽民聽言革命者必曰湯放桀武王伐紂言民權者必曰民貴君輕。此猶涉政治問題也。其他尋常。動作。人倫道德。譽之者必曰經正民興。毁之者必曰離經畔道。蓋孔子斷非宗敎家。而其道力所彌綸。使數千年來。人人輸誠屈服。如人身然。魂必附於其體。而後耳目四肢得竭其運動之能。西國崇尙宗敎。是宗敎者卽其國之魂也。吾國無宗敎。則魂將何所附麗。然此數千年來。學說不甚相遠。至今新學各派。猶必津津援據一二古書。則吾國之魂。雖欲謂不因經而存不。得也。旣知經之存於吾國有以上之關係。又别無其他崇尙信仰者可取而代之。則經之宜讀。與不妨參用節本。有討論之餘地矣。 
按經之名義所由起。非以文字爲一家私言也。易雲雷屯君子以經綸。言綱紀世宙之謂鄭氏注謂。論撰書禮樂施政事。經之命名殆由此起。孟子行仁政必自經界始。地界言經亦取經。紀之意。是以地理之書。多以經名。（漢志有山海經隋志有水經後代州郡地理多稱圖經之類）至於六經始見於莊子天運篇。以禮樂詩書易春秋爲六藝。始見於太名公滑　列傳自樂經旣亡。漢武立博士祗有五經。唐時立之學官三禮三傳。分而習之爲九經。其刻石國子學。則并孝經論語爾雅故亦云九經也。宋儒取禮記中之大學中庸。及進孟子以配論語。謂之四書累代因之。而十三經之名始立。今就定章所列爲初等小學讀經科者。曰孝經。曰論語。曰禮記節本竊謂初小畢業。上年部奏已更定四年。則第四五年期之禮記節本。自可從删茲但討論孝經論語之應讀與否。孝經論語之應纂訂節本與否此亦有可研究者也 
經未可。廢旣如前一說。則孝經論語之列爲課本。以仍全國崇尙信仰之習慣。無可取而代之。必人人所公認。所難者日力之不給文義之不盡明。故敎育聯合會亦有節錄經訓之說。此意固已得心之同然。然難者或有二說。一謂聖經不全讀則無益。不知孝經首。章仲尼居曾子侍。孝經非孔子所著。爲曾子弟子所作。（見晁子正讀書志）四庫總目謂魏文侯有孝經傳。當是七十子之遺書。程伊川謂論語成於有子曾子之門人。當時聖人立言。其門人如何。編次。均非及見。在編次者各尊所聞。更何嘗責人以全。讀今旣將以上兩經。列入初等小學。則已視爲全國人人必讀之書。旣非如科舉時代。欲於此中繙檢題目。將爲躬行實踐計。則顔淵居德行之首。僅詔以四勿。子貢問終身可行。惟有一恕。其餘答問。孝問仁語皆簡直。然則經不全讀。使兒童摘要而默識於心。正是有益。一謂聖經不宜割裂。此說固近於尊經。而實與侮經無異。孝經而外。曾子言孝之最精者。莫如事君不忠非孝。也戰陣無勇非孝也數語。蓋孝經全書。自不敢毁傷以至不敢失於臣妾。言不敢者九。皆所以處常。惟父有不義。子不可不爭於父。爲處變之語。至於不忠無勇五者之非孝。則通變達權之至者。尤切於今日之世界。必兼採　說。而其義乃全。門弟子僅就當時言論。而箸之於編 
 
 

Page 4

 
 
非謂孝之一事。其言論卽止於此也。至孔門言行。散見他書尤多總之。古人箸書。非以爲名。第條記其當時問答之實。故論語前後亦有重出之文。蓋或聖人所亟稱。而筆之至再無所避其複沓。又何所嫌其割。裂（科舉時代之截搭題眞可謂割裂矣而人不之議何耶）且全文俱在。自高等小。學以上。如求深造。儘可參觀。以上兩難。旣無容疑慮之處。則但當討論編纂節本之法。 
按大部奏覆前法國使臣孫摺初等小學所讀禮記。擬用江永禮記約編。以期歸於簡要。夫禮記坊表儒行等篇。亦皆記孔子之言論。禮記旣可讀約編。則孝經論語。義同一律。或曰孝經篇數無多。似可全讀竊謂孝經誠可全讀。但學齡兒童。驟與語天子諸侯卿大夫之孝。未必盡能明瞭。尙須酌引他處論孝之語。以互相發明。如曾子所云五。者之非孝。及其。他散見於諸經者。（如父母旣殁思貽父母令名必果及曾子易簀得正而斃之語均極精）但使文義簡截。便於兒童心理。不妨條證其說。作爲敎。授時指導之資料。至於論語爲羣弟子所記。體裁本不一律。子張一。篇記諸賢之語。猶後世之學案。陳蘭甫嘗分而錄之。其餘十九。篇所記諸賢。問答亦分而錄之。（見東塾讀書記）然則此項編纂。固亦通人之事。今以便於兒童誦讀。與敎員講授。爲之類纂節本。大約分論學爲一類。人倫道德爲一類。政治爲一類。一類之中。再以事相從。似於讀者。講者。有融會援引之依據。於部章輿論。兩有折衷。應照中央敎育會章程第三條第一項第三項請大部派員編纂此項節本以期適用之處。請公决。至於高等小學以上讀經一科。應否參用此法。以歸簡要。當另議。 
專電 
[電一（北京）]  
寄諭赴俄修約專使陸徵祥俄索甚奢應嚴駁蒙邊增兵及添設領事尤宜堅拒毌得輕許並將會議情形隨時電告 
[電二（北京）]  
寄諭各省督撫飭令軍事參謀官詳察軍人程度軍隊風氣及駐軍要隘徵兵區域繪圖帖說呈備妥訂徵兵章程於秋間實行 
[電三（北京）]  
滇督李經羲奏續辦審判期迫才短内閣不以此時定政綱祗可變通辦理敬陳辦法三要端以備採擇 
[電四（北京）]  
澤公密奏各省藉財政困難出入相懸紛紛電請截留協解各款隱寓破壞預算之意請從嚴降諭所有宣統四年協解各欵無論如何爲難務須籌解 
[電五（北京）]  
東督趙爾巽密保編修邵章以提法司記名留奉辦學 
緊要新聞一 
[派修皇室大典預誌]  
　　不知又須費幾許時日澤倫兩大臣日前召見奉監國垂詢修訂憲法近况極爲詳細并諭勿再延緩須於資政院開院以前脫稿呈候交議兩大臣奏謂皇室大典與憲法並重且於君主大權各條文亦互有關係請一併簡派大臣從速修訂監國深以爲然隨與慶邸商議聞已决定仍派該兩大臣與禮邸會同妥修日内可見明文 
[典禮院屬官制將次發表]  
　　換湯不換藥典禮院成立後院長以至學士皆已簡定而應設僉事缺數尙未宣布聞僉事分爲三等即以禮部郎中補一等以員外郎補二等以主事補三等惟員外郎與郎中同爲五品不過正從之分若以之補二等僉事（六品）則爲降等主事原爲六品若以之補三等僉事（七品）亦爲降等故多有不願者近復經該院議定以郎員同補一等以主事補二等以七品小京官補三等不日即可發表 
[改革順天府制最近聞]  
　　改爲行政官廳順天府改革問題之提議已非一日有主張與直隸分離獨立升爲行省者有主張改爲行政官廳視東京府體制者惟因外官制尙無頭緒故迄今未經决定茲探得内閣消息日前裁撤兼尹時諸大臣籌議良久慶邸等多數意見仍以後一說爲適當將來外官制宣布時即該府終了時也 
[振貝子之片馬交涉譚]  
　　以不了了之片馬交涉案遷延甚久振貝子回京之翌日（念八日）胡惟德與貝子坐談三小時之久貝子謂英政府對於片馬交涉希望甚大萬難和平了結若我國事事允許將來該國必以片馬爲深入中土之點欲此案之了結除非不了了之云又聞外部梁大 
 
 

Page 5

 
 
臣宅中接到英京梁大臣來函謂尙須在英勾留一星期俾與英相磋商片馬案件云云 
[停止烟捐上諭之由來]  
　　英使竟以取消條約爲要挾粤督張鳴岐對於進口洋烟異常嚴厲擬於每箱舊稅之外加抽百金英領與之抗議並請駐京英使向外部力爭謂照禁烟條約除該約中所訂正稅外其餘雜捐一律除絶今粤督立此名目顯與； 
條約相背若北京政府無力禁止英國將取消第一次禁烟條約及續訂條件云云外務部以此爲核省一部分之事並非中央政府之意答之並卽奏請明頒上諭以釋内外之疑此上月三十日停止一切新捐上諭之所由來也 
[迤西道更迭之原因]  
　　耿葆煃不善媚外上月三十日上諭以魏家驊補雲南迤西道耿葆煃署雲南迤東道查耿原任迤西道此次更选之原因以迤西與緬甸接境與外人交涉頗多耿遇事亢直英領事以爲傲慢頗不滿意月耿曾加油馬鈔並徵練民團數千人英領更以爲有意排外遂電達駐京英使要求撤換故有此更迭云 
海軍部注意江防 
海軍部於上月二十九日午後三時致統制長江艦隊大臣薩鼎銘電報一通略云長江伏莽爲患擾害治安雖經艦隊梭緝而該匪黨仍屬不時騷擾出没無常殊爲可慮加以江皖湖廣前後遭遇水災雖經朝廷頒帑賑撫但盃水車薪恐難濟事灾區旣廣而饑民散佈於野者益衆誠恐匪黨乘間煽或後患何堪所有長江防務此時最爲吃緊擬請加派兵輪分佈於各該要塞妥爲防範上緊巡緝以固江防而衞治安 
[外交官服制尙難開議]  
外務部遵議出使義國大臣吳宗濂奏請變通外交官服制一摺前己奉旨依議茲聞此事外部已於奉奉旨之日遍電駐各國公使徵求意見現巳紛紹電覆外部其主張雖畧有異同而大致則無甚出入惟一切圖樣不能同時寄到外部擬俟各公使將各國冠服圖式一齊寄部之後卽行會同軍諮府陸軍部詳細釐訂奏請頒行并聞現已寄到者祗有數份故日内仍不能開議云 
[蒙藏軍政問題]  
　　理藩部與陸軍部庫倫伊犁等處籌練新軍問題該大臣將軍等仍照舊章將應行咨報陸軍部之件先行咨報理藩部爲之核轉現壽耆以軍事集權陸軍部業經實行惟蒙藏軍政事宜是否應由陸軍部直轄仰仍由理藩部核轉應即公同商定爰决議將此事擬成說帖送至内閣政事堂預備於初五日核議定奪 
[中央敎育會第五次大會紀]  
上月三十日上午中央敎育會開第五次會議會員到者一百三十餘人是日議國庫補助小學經費案此案業經審查會修正是日爲再讀逐條討論前日審查員報告時議論芬如而卒莫得其要領故至逐條討論時紛議滋起開議前先有王君季烈謂會塲表决約分三種一爲起立表决稍重則爲無記名投票更重則爲記名投票昨日之表决軍國民案殊靠不住因會塲到者一百四十八人而起立者七十六人實係多數然安保點數時不無錯誤且後列之人亦恐有未曾聽明而盲從者此應請會長加以愼重又派審查員固必視其平日之所長要亦不無偏重之弊似昨日之指派審查員尙欠適當戴君展誠亦以爲言於陸君光熙謂昨日表决人數爲確定之多數學部之開中央敎育會原欲聚多數人士相與琢磨學部會員不應列會員之席戴君展誠恩君華同起辨詰時會場遂有大呼請會長維持秩序者陳君寳泉恩君華仍對前說辨難不已其時戴君展誠亦起言昨日表决時後列人員實未聽明會長謂昨日之事可置不論且先議國庫補助案於是朗讀第一條衆無異議至第二條云補助以敎員薪俸爲限一語遂羣言龐雜矣先是吳君震春對於第二條曾提出修正案主補助學校不補助敎員經辦事官朗讀後遂由吳君登台說明主旨范君源濂王君季烈恩君華江君謙相繼辨明所以限於敎員薪俸之意吳君鼎昌亦主是說大致謂旣以推廣爲目的則似以補助敎員爲是吳君震春猶有所辨論始終以學部旣有小學校經費標準則可以對於學校施補助蓋不及此標準則補助之可也時會塲秩序稍稍棼亂楊君度起言學部此案旣言補助則不能不指定事項而施補助旣欲指定事項而施補助則終不如指定敎員薪俸爲最妥其時在場各會員之意終不能盡同許君鼎霖謂照此辦法竊恐於發達二字全無希望普及二字相差尤遠並力說官吏奉行不善弊 
 
 

Page 6

 
 
病百出於是有請付表决者而會場欲發言者仍紛紛禾有已也時已過十鐘會長宣告表决照章先决吳君修正案得少數作爲審查會修正案通過休息三十分鐘至十時五十五分續議朗讀第三條姚君漢章頗有所詰難於是答者辨者遂紛起而廖君名縉亦以標準不明爲言姚君漢章復問現時究有幾我初等小學顧君棟臣答現已飭各省調查姚君復問大約須欵幾何如何提出資政院范君源濂答約略估計多則二百萬少則一百萬姚妍謂簡易識字學塾稍加改良即可成初等小學萬一所需補助竟以此而增至六百萬或八百萬則如何袁君希濤亦謂增設與添辦非實際上之限制以二百萬爲限恐不敷於是張副會長起言補助小學應補助新辦之學堂不補助添設之學級則學堂始有日多之望似於普及推廣之意較爲切近其意甚周至顧君棟臣答辨仍主原案並答姚君謂簡易學塾决不能當初等小學於是王君炳燇謂條文中之三十人可否改爲四十人或五十人而註明僻處不在此限胡君璧成謂現在且以主三十人爲是會長以時已十二鐘官告展會三十分以張副會長之提議付表决起立者四十五人少數表决時經時頗多會員中尙有欲討論者而三十分已届遂散會日日會塲秩序益不如前當表决張副會長提議時後列諸會員互相談笑甚爲嘈雜文君斌兩次大呼請會長維持秩序終弗能止 
[京師近事]  
　　田際雲一案供詞判狀迄未公布現聞田於獄中患病甚重而同案被禁之瑞星橋狼狽尤甚蓋瑞素有烟癖自入獄後非若家居之可以自由也並聞此案以田瑞兩人情節最重而所斷之罪則出人意料除瑞卽行革職郇漾議處鐘聲老朱陳鎔喬稽氏逐回原籍外田等亦僅罰銀十五兩蕭某等罰銀十兩李范氏等歸原案訊理其餘則均釋放 
兩淮鹽務日形頽敗其鹽商之虧累較蘆　有過之無不及昨有皖省京官某君鑒於長蘆鹽商之失敗被官收取民間頓失大宗進項特聯合兩淮等省鹽商在京創設鹽務公會維持各省鹽務所有應行改革事宜及各種困難問題發生皆由該公會判决云 
陜西試用知縣何某本一無賴子前以事故由兩江押解回籍交地方官嚴加約束後逃之陜百計夤緣得恩撫歡於是故志復萌竟將陜西南岸石油礦山私售日人近忽來都挾多金運動某大臣擬創辦中日石油公司在外招搖聞受其騙者實繁有徒云 
陸軍部因明春擬辦陸軍軍官學堂現由德國聘罼官三員充爲顧問員已經訂約聞該德員（一）前充駐京德國衞隊統領步隊少佐典基爾曼（一）前南京講武堂敎習砲隊大尉布賴和黑爾（一）前湖北講武堂敎習工隊大尉某君不久均可到京 
幣制局提調等日前禀商度支大臣澤公略云刻値實行新幣之期而此次頒行各省飭塡銀元錢巿價新章表册惟汴魯等省巳經陸續塡妥咨覆滇滇粤桂閩甘等省均未塡覆請咨行各省卽日咨部以資考核聞澤公當即允准分咨六省督撫催促矣 
新疆巡撫袁大化自去年冬間丁憂服闋後監國以新疆日益阽危防務異常緊要該撫頗肯任事故畀以斯缺惟道路遼遠該撫於本年入夏始抵新任故奏報接任摺子前日始到監國批其摺尾云知道了其盡心妥愼辦事以靖邊疆用副委任觀此監國顧念邊陲與期望該撫之心可以想見聞袁奉命時親友代致隱憂而彼則轉以爲喜謂可一抒懷抱果爾則新疆前途之福已、 
時評 
　　其一 
敎育家有二大主義一日國家主義一曰社會主義若軍國民敎育則僅僅國家主義一分子耳所以張國威而非所以召内亂况今此之打靶亦世界各國軍國民敎育上共同之名詞而非今日吾國特有之創例也 
乃自中央敎育會會員提出此項議案後政府諸公深閉固拒疑心生暗鬼杯弓幻蛇影一若大亂即在旦夕者然吾不識政府果何憾于國民當此外侮環伺之秋而必欲諱疾忌醫束手以待斃耳 
然而政府固囂囂然自命曰朝廷今日實行融除滿漢矣君民一體矣熙熙然攘攘然以締造我億萬年立憲之帝國矣 
[其二]  
　　京師其怪異之淵藪哉田際雲一案而有李范氏王鐘聲一案而有喬稽氏淫伶蕩婦旗鼓相當一若天生配偶者然異矣 
雖然斯案之發生或曰由於爭辦香廠或曰由於貽案行賄道路傳言莫衷一是今則行賄者不問爭辦者亦不問而彌天罪惡一概以招搖撞騙視之或革職或議處或罰銀或驅逐回籍法官之斷獄又若别有會心者然嗚呼噫嘻 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤紳會議澳門禁賭情形]  
　　是亦國家交涉之後盾上月二十九日粤省各團體假座廣東自治研究社會議澳門禁賭事件由盧梓川主席陳述會議理由畧謂此議由江太史發起二月時張督曾對衆宣言國家交涉官廳主之國民交涉士紳任之現我外部己電飭劉使向葡外部商禁并聞英政府以港澳毗連亦力贊成商禁之議與我外部極表同情是國家交涉己見開始我輩士紳應如何助务力以盡責任請公同研究隨經議决數條（一）聯合社團具禀督院請持人道主義援照各國協助中國先例轉告外部與葡政府正當交涉（二）徵集截緝澳門私票條陳及對待賭商方法定期閏六月十二日再開會議表决公佈云 
[嶽麓山草木皆兵矣]  
　　匪警火警湘撫前次接到粤督來電謂有粤省滋事匪黨陳詒田（係湘籍）已逃回原籍恐有勾合匪徒情事請即飭屬嚴拿等旋又接到黔撫電告謂有巨匪張老連等據報已竄入湘境希即嚴行該拿以免滋擾各情未數日又接桂撫電告亦謂有匪徒竄入湘璄楊撫隨卽會商司道飛飭各邊境竭力嚴緝以弭匪患並飭水陸各軍警隨時嚴行跴訪一日之間札文之防匪者凡百數十道次日即接沅州府及左路巡防隊統領電禀謂芷江黔陽兩州交界之處有匪徒嘯聚其間人數約近數百紏衆搶刦並有擄人勒贖情事經左路巡防隊第四第五兩隊前往捉捕該匪等膽敢械拒捕反傷官兵多人請電示機宜等情楊撫據禀後頗視張皇之像隨電飭該統領再行添兵往勦務須從速殲除以免蔓延 
撫署於二十六日晚十二句鐘時司道官廳耳房忽報火警於是全署震動愈疑匪徒縱火立用電話傳各司道府縣到院大加搜索其撫標練兵衞隊從頭門以至内室皆荷鎗矗立如臨大敵幸火隨即撲滅僅焚燬器物數事查至天明仍屬杳無所得次日撫署除向例衞兵守護外並添派巡防隊多人分佈頭門二門宅門等處卽司道名衙門亦各派兵守護各城樓所紥之巡防營亦各加意防備以昭愼密七城緝私卡棚均由巡警道添派巡警認眞巡防遇有形跡可疑之人務即嚴加盤詰以防奸宄並由撫院飛飭各水師一體認眞稽查母得疏懈至前經開赴各屬各鄉防營亦經撫院札飭各統領一律調回尤可笑者昨有秃頭學生二人在撫署頭門觀看牌示趦趄其間其守衞頭門之衞隊隊官疑爲匪黨當即上前盤詰該學生等見其狀態可晒皆置之不理該隊官遂以爲確係匪黨直上前捕逮學生等見勢不佳百端爲解說卒示以操衣上之領章確係爲某民立中學堂學生隊官始釋之而去 
現在晚間巡防隊之查夜者偵探隊之緝捕匪類者以及各營鼓角之聲澈夜不息居民爲之騷動聞撫署及司道各署每晚均由巡道分派偵探警察分班巡邏以資防範自頭門以至宅門均有嚴裝荷槍者數人挺立守護再有巡查者二十人亦澈夜不息各署皆然防備異常嚴密防緝數日迄未捕獲一人殊可笑已 
[皖江南北災情續誌]  
皖江南北水災情形已詳前報茲悉皖北自無爲州五里碑堤岸潰决後該州災民麕集之處上九連自鳳凰頸至何家壩下九連自何家壩至蕪湖對江之蟂磯計長亘一百五六十里結棚縛蔴露宿野處嗷嗷待哺者不知凡幾其他散處邱陵岡阜者自倉埠門外至新河口及倉頭鎭以下蔓延至皇圖寺開城橋縱横上下不可以數計上東鄉災民自何家壩至二壩沿江一帶約十餘萬上九連圩災民自鳳凰頸至何家壩新壩一帶約數萬出北門至倉頭鎭迤邐至皇圖寺一帶約十萬上下三處災民統計三十餘萬而楊柳圩爲運漕鎭首圩日前被浪激潰全圩浸没該鎭自治紳員等來蕪電乞撫憲曁上海華洋義振公所乞救矣皖南則自繁昌保大圩於二十八日潰决蕪湖麻浦六垾兩圩又復吃緊緣保大圩與麻浦六垾祗一河之隔深恐保大圩水由堤溢入不免殃及之虞蕪湖縣朱繡封大令於三十日携帶樁木親往六垾先事預防以備不虞茲將連日馮大臣趙關道查災情形彚錄如左 
馮大臣查災詳紀查賑大臣馮夢華中丞上月二十九日乘利濟小兵艦由甯來蕪當卽換坐元利小輪於下午四點鐘開輪過江赴無爲州查勘災情甫進裕溪口馮中丞見内河水勢頗大未破各圩堤岌岌可危欲再前進恐浪逼圩堤是以立派隨員施君改坐紅船赴無爲切實查勘中丞於當晚七句鐘回蕪次日黎明仍坐利濟輪赴繁昌查勘災情關道派唐伯華少尹隨往照料馮中丞用照遠鏡瞭望見保大圩雖潰未曾全没尙可設法搶救當卽冋蕪 
 
 

Page 11

 
 
面諭關道趙觀察先行墊欵千兩購辦麻包三千隻椿木五自根立派隨員前往督工搶救又面諭南路巡防統領李葆林叅戎即日親督防軍前往協助李參戎當即在一二兩營内揀選精壯兵十三百名親率雇民船多艘用元利小輪拖帶前往馮中丞又飭弁持片請大清銀行總辦劉慧之觀察至輪面談多時聞係籌賑欵事至八句鐘時即命起椗開輪返甯與江督籌欵開辦急賑矣 
　　趙關道查災情形蕪湖關道趙觀察前日札委濮永熙携帶乾糧赴無爲州散放並調查被災情形上月杪返蕪會同該州陳牧禀稱五里碑决後水勢日盛二十五日三閘圩亦被冲决五里碑壩又被水冲刷崩潰百餘丈現正用樁木柴草塡堵災民逃出者及搬居高處约四五十萬人關道當以對江巢縣和州含山等處圩堤亦有被水冲潰者日前特委濮巡檢永熙即日前往會同該州縣及　董等詳細調查已破圩堤若干未破之圩堤是否堅固刻日禀復以憑轉報設法補救濮委員等當於初二日起程至皖南池州府屬同泰保興等圩亦經先後潰决災情極重該處紳民電禀省憲乞賑皖撫朱中丞電飭蕪湖道派員前往查勘災情聞關道趙觀察擬於初三日親往該州查勘矣 
分類新聞政界 
[粤省宣統三年預算告成之狀况廣東]  
　　上月二十六日督署會議廳議决本年修正預算案一事曾紀本報聞是日於歲入各門均已審覈核定即歲出門内亦見妥恊惟軍政費一項緣亂事善後添募勇營等欵開列尙須斟酌張督因飭於本月二十九日再集會議各司道曁監理官及清理財政局財政公所科長員等下午二點鐘仍復畢集在會議廳樓上討論至酉時聞始議妥辦法已飭清理財政局即行編繕成帙報部察核矣 
[鄂督遵籌沙洋堤工善後辦法武昌]  
　　鄂督前電内閣代奏搶築沙洋堤工仍被漫潰請將承辦各員分别參處並自請參處一案業於六月初七日奉旨欽此刻鄂督特恭錄札飭沙洋堤工局坐辦彭守覺先酌派得力委員在於工次將未潰之工妥實防護不准稍有疏虞仍將辦理情形禀報查核一面飭由工振局司道遵照諭旨預爲籌備一俟水勢平退卽行迅速搶築以期早日成此要工不得仍前延誤一面飭藩司查明己降縣丞伍璣係何省人詳請咨飭來鄂効力一面由司局分飭下游各州縣查明如有被水災黎立即妥爲安撫勿任流離失所並速設法消疏積水以期補種有秋餘悉查照電奏辦理云云 
[膏業閉巿風潮之近狀鎭江]  
　　鎭郡膏業因禁烟公所調查無照挑膏致起閉巿風潮一節已紀報端茲悉該膏業以廣怡成出膏店被查私開燈吃一案未便久懸欲權爲歸結該業董吳某當即率同膏業數人至城内禁烟分所理論詎行至中途忽遇所董嚴棟臣孝廉及調查員顔介臣乘輿而來彼等卽向前申訴嚴董云如了結廣怡成事仍須依原議議罰並具結了事以免效尤而吳某則云此事實受委屈今番不過息事而已若一具結則事歸實在碍難承認嚴董以調查員在廣怡成親見私售燈吸理應照章議罰正在爭執間旋有膏業多人接踵尾至彼此言語不合嚴顔二人乃乘輿返所膏業人等亦相隨至所羣起爭執嚴見勢不佳恐釀禍端急報縣署聲言膏業聚集多人在所滋事當經丹徒縣文大令派差到所查察其時該膏　等人大半解散所餘祗二三十人而已即令散去不數時大令諭令各膏店先行開巿有何理說當來縣禀訴母得任意罷巿聚衆滋閙違干重究等語該膏業接諭後卽於初三日一律開巿並一面具禀到縣聽俟傳訊現聞已將吳董傳去先詢原委並籌議辦法矣 
軍界 
[贛粤邊境擄殺之風雲南昌]  
　　贛粤邊境匪徒嘯聚搶刼之事時有所聞業經馮撫札派巡防後路統領劉槐森駐紥南贛邊境以保治安現該統領據二十一營張管帶炳森禀稱據偵探報告廣屬上月二十三日有匪徒六十餘名在大垇頭地方搶刼桂陽客商傷壞商民八九人長江防營並團練局派勇合捕無蹤二十六晚又刼河口人村擄去鄉民一人本月初七將軍洞有匪三十餘名是晚在黄沙坑造飯該處户口來長江禀報防營團勇前往掩捕桂陽韶郡防勇合團攻擊斃匪十餘名餘匪擊散初九黄竹山有匪一百三十餘名槍械四十餘桿長江派勇往捕無蹤又據宋哨長探報匪徒百餘聚集粤黄沙坑官軍追擊取匪首級七顆並快鎗大砲匪亡二三十人又據五洞劉哨長報告初十日粤營督兵搜山至池魚坑與匪相遇槍斃匪徒二名獲解一名餘匪逃往狗井一帶韶州府屬柴園山藏匿現今會同内良五洞局紳查察放綫偵探日夜嚴緝又據文英謝哨官報稱本月初旬仁化東坑一帶有匪數百焚刼擄掠多家新田白石等處有匪三百餘人又聞東坑地方軍隊圍捕斃匪數十名割首級八九顆餘匪逃散各等情先後報告前來除由管帶督飭各哨益嚴防範隨時探禀並據二十營申管帶玉衡禀報偵探情形大致相符各等情查我軍防地均尙安靜然菲蹤飄忽聚散靡常自應嚴爲戒備以防不虞除分飭嚴密購綫偵巡兜捕協拿外現將上情禀報馮撫核示矣 
[講武堂裁撤之尾聲武昌]  
　　湖北陸軍講武堂早經議定裁撤以其常年節省之經費六萬金助充二十一混成協的餉現該堂已於六月底實行停辦所有各班學員學兵本係各標營隊官佐弁兵挑選而來刻仍各回原營由各該管長官按日督率在本營講堂繼續敎練以期成材惟不另派敎員而已該堂原聘之東西洋敎員統共六員現在合同未滿尙有二年職務此時辭之回國亦須照給二年薪俸但軍隊之中不便令客卿插入又無别項學堂可以位置聞經督練公所議定將日員武木鈴少佐改派至測繪學堂充當敎員餘概致送薪水如數任聽回國查該洋員等任職多則三年少者數月今獲兩年乾薪以歸可安享清閑之福矣至諸華敎員惟令督練公所存記委用並無分文恩薪該敎員等無不嘆洋員之大佔便宜不置 
 
 

Page 12

 
 
學務 
[華婁勸學所遷地消息松江]  
　　華婁勸學所敎育會創始時設於方正學祠前年該祠讓給城自治所即賃普照寺西馬姓房屋辦公近經學界中人議以賃居民房不獨體制不崇兼耗經濟不如遷入縣學明倫堂俾符名實聞已商准學師設法修葺以便遷移　 
[贛學裁併小學之計畵江西]  
　　贛提學司以兩等模範各區高初兩等小學及半日學堂額支經費自奉撫憲飭裁銀一萬兩合計各堂本年下學期經費僅有銀一千五百兩之譜業經分飭各堂所有一切開支均截至六月底停止在案查小學爲地方敎育可以左右未來之社會程度關係至爲重大斷無可持消極主義但現在經費支絀無可挪移祗得勉强裁并停止並將管敎各員薪水酌量减核此於撙節之中卽寓維持之意該管敎各員大半由師範畢業本有應盡之義務自當仰體時艱力顧公益至各堂一切雜用均應查照此次規定之數不得溢出範圍致成無着似此極力節縮尙難適合裁存之數所有不敷之欵應俟由司另行設法彌補日前特將裁并各堂辦法及支配管敎各員職務薪水一切雜支黏單於後俾共和悉除分行外合就札飭札到該畢業生卽便遵照會同在事各員迅將兩等模範並南一初等小學所有器具及一切用品逐一清理移入南營坊舊有測繪學堂内以便暑假期滿即行開學 
實業 
[寅益繭行股欵之糾葛松江]  
　　寅益繭行主人丁兆麟家資數十萬自其幼時行業即歸姨表兄王洪祥管理前年繭本折耗過半附股者爲沈錫福蘇子材寡婦劉邱氏邱鄭氏等照賬各需給還半股時丁因家事與王有讎遂以串吞爲詞將王扭送上海縣請李故令收禁事後迭經南北巿商會曁蘇州商會核賬排解勸丁略予償還丁執不可近由省憲將全案移交松江府請爲訊結松府戚太守前日升座集訊以天氣炎熱命用小凳令丁坐供沈等跪其旁至是轟然起立意謂同此體面商人應得利益均沾翌日復訊丁沈前同得賜坐旣而專提王洪祥訊鞫以其不肯認供飭用天秤架荆條等刑惟仍屬游移漫無確供云 
[禁遏倒莊私劃之手續松江]  
　　松郡通源莊倒閉後商會己設辦事處舉定代表查賬各四員互籌進行嗣悉存户中强有力者私擇可靠之欠户擅議劃扣似此自私自利殊碍大局昨已縣條聲明决不承認矣雜記 
[廬大驥被匪戕殺情形廣東]  
　　順德團紳盧天驥因指攻匪徒致被戕殺官民同深憤惜茲悉上月十九夜亥刻該故紳正在衆涌鄉家中忽有四匪賺門入室餘匪蜂擁而入先將盧綑綁隨毆隨罵家人環跪哀求而匪等謂盧胆敢開匪名當團長必使慘死等語復將財物搜掠凈盡所有合同契據又寄當之當票盡行撕毁卽陳設之時鐘大鏡洋燈甚至屏牕玻璃亦均搗爛歷三小時始將盧紳扛去約計匪數不下二百餘皆執新式無烟等鎗附近鄉鄰莫敢赴救其家人初則冀其勒贖不卽報案或可生還迨二十三晚始查知盧紳已被戕害屍在離村數里江村頭廢塜内當即抬回鄉局門口適該縣聞信馳至始行騐明報殮聞該紳四子皆幼情形極爲慘變云 
[架子大王奉文就地正法湖北]  
　　漢口收囤賊贓劣跡如林綽號架子大王之王順王福父子及其黨鄭昌德（即鄭老虎）夏口廳捕弁陳明忠（卽陳忠）等四犯獲案已將兩月迭經督委特别讞員陳太守樹屏王大令篤基江夏縣李令曾麟等刑訊各犯均避重就輕狡不承認現鄂督以該犯等惡跡昭著証據確鑿本無待乎訊取確供爰於日昨電奏援審辦匪徒例請即將該四犯就地絞决業已奉旨照允初一日午十二句鐘特派轅下武承啟官陸守備應藻恭賚大令帶同戈什八名及右路巡防隊兵丁四十名至縣署會同李大令升座二堂飭兵役入模範内監將該四犯提出賞以酒食驗明正身登時綁赴武勝門外刑場處决其經過街頭巷尾皆由巡警道派臨時巡警荷槍防守蓋以該犯黨羽衆多恐中途或有他變也 
[敎諭賄賣廩生之敗露湖北]  
　　學司王壽彭近據咸寗縣附生胡兆匯禀稱該生於乙未年科試考列一等第五後以科舉停止赴他省游學刻因暑假回籍查悉是年曾考一等第九之戴遵甲賄通敎諭周逢吉將其名移置前列朦混詳補食餼實屬大干功令懇請查究以重廩祿王學司當飭咸寗縣錢令荃查明歸咎於已故學書畢康而爲周敎諭洗刷掩護王學司以該敎諭無論受賄與否均難辭欺朦之咎姑從寛記大過二次以示薄懲至戴生則飭褫革衣頂以爲躁進者戒 
紀事 
[亡韓太子之奔喪涙]  
亡國太子朝鮮李昌德宫之母嚴妃。前日病故。電傳至東京。明治天皇至第三日。始行出示。韓太子當詰問日本内務省曰。母喪大事何故今日始行報我。内務大臣笑謂太子曰汝母病故。何算大事。内務省公事甚忙。此種電報。一時忘却矣。太子退出。流涕謂侍臣韓人某曰。明治皇孫略受外感。而舉國若狂。今我國母已喪三日。始行報我。亡國君王。眞不値錢。我不恨日人恨李完用耳。母乎母乎。其速爲厲鬼以嗁完用之魄乎。言畢。涙涔涔不已。翌日遂隻身歸韓云。 
雜錄 
[肺癆病淺說（續）]  
其傳染也。大都由於咯痰。蓋病肺癆者。必咳嗽而痰多。其所吐之痰涎中。必含有結核菌無數。同居之人。與之談笑。當其言語時。或咳嗽時。有噴出之涎沬。觸之皆能傳染。又病人吐痰於地。至乾燥則變爲塵埃。隨空氣飛散四處者。吾人從口鼻吸入肺中。則肺癆病必。由此而發生焉。又病人所用之物件。大　皆有結核。菌必用藥水消毒後。他人方可動用。若未行消毒。面他人遽用之。亦有傳染之虞。况病室侍奉之家人。血脉相通。體温相同者。尤易感染。故肺癆病之傳染最廣。實爲吾人之大敵也。 
病狀肺癆爲慢性疾病。然亦有甚速者。慢性肺癆。至數年或十數年或數十年面死。其速者。或二三月或二三週而猝然死亡。大凡患肺癆者之普通病狀。其脉搏稍速。而無特異之狀。至發熱羸瘦衰弱等增進時。則脉數增多而細弱。其精神常。見憂鬱之狀。常有心悸亢進思考力與勇氣减弱。或貧血咳嗽頭痛不眠盜汗食氣不振。食後胃部覺膨脹而壓重。起嘔氣嘈雜吞酸。惡心嘔吐。每誤認爲慢性胃病。亦有反是而食慾佳良。胃部絶無病狀者。又或筋肉羸瘦。身體倦怠。略有動作。便覺疲勞。下午兩頰現紅色。發消耗熱。時於。痰中見血。（亦有不見血者）其初咯白色之痰液。久之則咯黏液膿狀之痰。中有甚多之結核菌。時或。咯血。時起。胸痛。運動。則呼吸促迫。發熱盜汗。日益加劇。四肢。浮腫衰弱而死。（以上之病狀每人未必咸備）（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[再誌醫生謀害人命之駭聞]  
　　住居老北門内醫生徐仲魯同子鴻卿前日被徐季樹偕同鄰居鳴警拘局送縣已紀昨報茲悉徐仲魯向住老北門内大街一百十九號開設煙紙京貨店兼爲内外科醫生前年徐同伊子鴻卿串通念五保五圖地保夏順生及奚馮二地販盜賣吳順生家墳地四畝二分與泰和洋行計價洋二千八百元得價分肥遂將自己破舊平屋翻造三層樓房乃收歇京貨店仍操醫生舊業今春并屢謀該處叚董未遂其願此徐之歷中也至地主吳順生被徐吞没地價之後心終不甘曾於去年一再具禀道縣終屬無效吳見屢控不直乃挈同六歲幼子名阿大者踞住徐家索欵迄逾半月之久竟於本月初二夜半被徐謀害不料天網恢恢適被近鄰所聞當向詰問徐稱吳老病復發以致大呼小呌諸君聽之可也衆鄰因此不疑及至翌日鄰人因不見吳父子蹤跡又向詰問反被辱罵正欲邀同衆鄰將徐扭解適徐因有弔奠事出外衆鄰等守候徐回來蜂擁上前將徐扭交北五區轉送一路分局移解到縣奉諭押候訊究昨晨八時本縣田大令升座二堂研訊先據十二舖地甲金文供稱此案如何發生小的實不知情直至案發後始隨徐仲魯投案候訊惟上月中旬吳順生到徐處索取地價銀兩徐仲魯將吳父子毆打又亂吹警笛狂喝捉賊交由崗巡帶至北五區曾經汪區官訊明前情知徐誣良爲盜遂將吳善爲遣去一面飭令小的往傳徐仲魯父子訊核詎徐父子早已聞風逃往租界至本月初二回家方由鄰居人等扭局現在始知有謀害人命情事求請從速蒞騐大令諭飭速往屍塲預備候騐又訊鄰居張永順供爲洋貨生意借徐仲魯之弟季樹房屋居住與仲魯房屋毗連各分門户出入初二夜半聞徐家有喝救聲急往詢問徐仲魯與妻子俱稱無事商人因天熱未能就睡仔細聽之始則聞有拆墻壁之聲繼聞有撬地板之聲後又聞敲釘錘之聲心滋驚疑迨翌日不見吳父子二人蹤跡尤屬疑惑不解忽見鄰人馮金明無故搬塲知渠亦悉是夜之事當較商人更爲明晰因向詢問馮祗吐舌不語因此隨同衆鄰報局又訊沈佩蘭供稱寗波人在老晋隆洋行爲夥與仲魯之弟季樹同在一行是日季樹到行己十句鐘被洋經理責其過晚季樹答稱家有疑難大事洋經理窮詰其狀始述明以上各情遂由洋經理囑令商人同季樹進城根問鄰居始知出此鉅案因令其出首控告免遭拖累至徐季樹在行經營多年向無錯誤求鑒魏月舟供爲洋貨生意住居西門城内緣親戚張汪氏與徐爲鄰特託其到案代表馮金明供在開平礦務公司爲夥於上月中旬遷居徐之房屋内付有頂首洋卅元每月租 
金洋五元徐屋三層商人居住二層早出晚歸前夜聞有喊救聲走至半梯被徐妻子攔阻翌晨問及吳順生父子仲魯答於天明時出去商人情知有異遂一面覓屋一面與衆鄰商議報官徐季樹供在晉隆洋行爲夥與仲魯是同胞弟兄早經分炊商人房屋由財神弄進出仲魯由大街出入餘供與前略同詰之徐仲魯供小的之弟與册書余某通謀欲奪吳順生之册簿十圖未遂其願故挾仇用門閂將吳打死是實大令詰以爾弟旣犯命案爾何不出首反待汝弟先控况鄰人不控爾弟均控爾一人豈皆與爾挾仇乎仲魯語塞大令謂爾身犯命案還欲咬及爾弟何以對爾祖宗乎復諭馮金明云爾係外人出言必公吳順生究是何人毆斃從實說來馮供季樹雖與仲魯兄弟平日從不求往月毆打吳順生係在深夜門已關閉季樹豈能越墻謀害顯見挾弟出首之恨誣供求察大令又詰徐仲魯仍不供認判將衣脫去笞責徐始供稱吳順牛挈子坐索小的深以爲嫌是晚將吳用門閂向背上猛擊一下復將頭連擊二下因其喊救復用抹布掩口再將繩紥縛勒斃抛入北側間井内仍將地板釘好大令又問順生幼子阿大何在答於三日前已送回南翔寄居諭着速即交出尙可從寛辦理訊畢着差妥愼帶往屍塲及至徐家先令仲魯將兇器門閂交出諭令各鄰居退去如逢傳訊爾等仍須到案各鄰稱謝而退大令退堂後即於午刻帶同刑仵書差人等前往老北門徐宅屍塲相騐大令逐一察勘至北側間見地板早巳撬開再至井中將吳順生屍身撈起放在天井中大令升坐公案查得吳順生本姓甫旋有屍親甫和生屍嫂甫嚴氏屍弟甫有生及吳妻之母舅投求伸雪大令飭仵騐得吳屍頭腦壳已被擊碎胸前背後均有門閂擊傷痕跡遂諭塡明屍格由屍屬自行棺殮大令返署仍將徐仲魯帶回收押候訊 
[巡警總局姚局長禀各憲文]  
　　報告獲盜情形竊查上海地方華洋雜處匪盜最易溷跡其間近時隣境租界時出盜案迭經局長隨時嚴飭水陸各警區認眞巡邏偵捕以昭愼重六月二十九日下午三點鐘水巡隊門崗曾樹濤瞥見一人在河干往返數次窺看停泊小船該崗警見其形跡可疑上前盤詰即情虚逃逸隨即喊同各警追捕拿獲並起獲盜船一隻以及單雙刀鐵尺小刀火藥銅帽等件卽經水巡隊區官徐世溥訊明即盜犯吳老三供認在常州戚墅堰地方行刼不諱同盜之劉美祥等尙在租界昇平樓吃茶等語並搜出金戒指洋元等件徐區官復派巡警留心偵緝至晚九點鐘又見形跡可疑三人來往河干注視盜船巡警上前查問形色倉皇分投逃跑盡力追趕一律擒獲復訊卽係同盜之劉美祥卽劉老四王桂郎徐四吳阿三即老四供認與吳阿三一同行刧復在各盜身旁搜出金戒指洋元各物徐區官卽於十一點鐘將盜犯吳阿三即胡阿三等四名曁盜贓兇械押解來局局長卽飭司法課點騐收押加派巡警小心看守次日即派預審裁判以令景福承審下午四點鐘時以令適訊出盜犯吳阿三等供指卞成 
 
 

Page 19

 
 
義係起意紏邀行刧首盜其時有自稱蘇州偵捕潘巡長及自稱眼線卞成義來局觀看當將卞成義扣留提同各盜詳細研審提據盜犯吳阿三卽胡阿三供六月十六七遇認識之徐兆喜並其師卞成義邀伊搖船到常州裝貨十九夜開船伊與王桂即徐四劉美祥即劉老四三人搖船二十二夜行到常州戚墅堰停泊二十三夜二更時分將船搖至離戚墅堰十餘里曠野地方見有前來航船一隻故意將船撞他卞成義徐兆喜手持刀械跳上來船後卞成義徐兆喜將一小木桶抬過船來復搖至原停船處開看小木桶内裝有銀洋六百二十元由卞成義分經六十元二十九下午伊與卞成義在四馬路昇平樓吃茶他叫伊至水巡隊門首看船致被拿獲又據盜犯劉美祥即劉老四供卞成義徐兆喜雇伊搖船二十三二更卞成義說明前去搶刧將船搖開遇一航船卞成義喚令撞船向借火食錢等語卞成義徐兆喜持刀至船抬小木桶回來開看係零碎包封洋元等共計六百二十元由卞成義分給洋六十元二十九夜被水巡隊拿獲又據盜犯王桂即徐四供二十三二更遇一小航船卞成義就開槍一響阻住來船徐兆喜持刀向取銀洋後由卞成義分給洋六十元二十九日夜被水巡隊拿獲又據盜犯卞成義供六月到蘇州找尋偵探隊表兄王長林謀事十九回上海聞同夥搶刧常州航船張起發說此事係吳阿三兄弟並福子老四老三老五七人所做伊即至蘇州報告王長林由張隊官派潘巡長同伊來拿徐兆喜向來認得不是徒弟吳阿三等供伊首盜實係仇攀又據夥犯吳阿三即老四供向來駕船自置船隻裝運糧食並未與吳阿三等搶刦二十九夜遇見水手劉美祥及不認識之徐四吃茶邀往新閘河下船上找人致被水巡隊拿獲各等供據此局長伏查此案盜犯卞成義起意紏夥行刧常州戚墅堰航船各分贓洋據吳阿三等供詞歷歷如繪惟卞成義一味狡展堅不承認旣係首盜將來飭傳事主到案環訊不難質實　於吳阿三卽老四供稱並未隨同行刧是否確切亦易辨别事關盜案自應解省審辦 
[騙子利用鑲牙人]  
　　騙子某甲前日至山西路衡利鐘表店内選購銀表見該店内有附居之鑲牙人陸生昌甲卽與陸言有一友人欲鑲金牙囑爲略待俟至近處購買衣服然後同去陸信以爲眞在店等候詎甲卽冒稱鐘表店親戚至間壁華豐新衣店選購香雲紗衫褲一套囑令同往取銀甲復入衡利内接取衣服卽喚陸偕往跟送衣服之人見甲與陸同行知必確係親戚故未向索取衣價旋甲行至二馬路禮和洋行門首乘間躱匿陸久候不見尋問無踪始知受愚惟尙不知騙取衣服之事迨至回店始經查悉即偕華豐衣店中人同投總巡捕房報請飭探偵緝 
[四誌承買朱培初産業之周折]  
　　駐滬日本副領事岡本君因日商三井洋行與已閉倫章造紙廠股東朱培初欵項糾葛一案曾經函致會審公廨以此案現由商黄虞洽卿出爲調停請將朱所呈各項契劵檢交原告及虞董等清理明白再請銷案業已詳誌昨報茲籺岡本君昨接會審官函復略謂前項契劵已於召買時由吳育滋堂繳價領去茲因尙有週折情愿退還現在旣由虞董出爲和解並允備銀贖回甚爲妥洽惟此項銀兩應先繳呈公堂以便傳吳到案領銀繳契否則由虞董與吳目行接洽可也 
[馬路積潦記]  
　　昨日午後一句餘鐘忽然陰雲四合雷電交作霎時大雨傾盆歷二小時始止各馬路溝渠以不及宣洩致成積潦如二馬路三馬路四馬路五馬路六馬路浙江路山東路等均地處低窪竟成澤國以致車馬行人不便往來一般苦力者背負行人每人索銅元一二枚不等及至四句餘鐘水始漸漸消退 
[法界新警鐘樓落成]  
　　法界火政自與英界劃分界限後凡遇火警由新北門外天主堂鳴鐘古警惟鐘聲不甚宏亮故由火會中人與工部局各董議定在新租界寳昌路新建之水龍間内建造警鐘樓一座專司報警現該鐘樓業已落成日内即可懸掛警鐘矣 
[城内]  
抄示批詞○松江府戚太守昨日札行上海縣云奉提法憲左札奉撫院程批婁縣洋委驗華亭縣監犯陳洪苔因病身死一案驗訊由奉批仰提法司即飭上海縣核案詳辦並行該縣及華亭縣知縣知照仍候督院批示繳格存等因奉此查此案現據該縣並詳到司除批示外合亟札飭同日又奉提法憲批婁縣詳前案由奉批查此案現奉撫憲批示已另檄行知矣仰松江府查照飭遵仍候督憲曁巡道批示繳格存各等因到府奉此查前據並詳即經批示在案茲奉前因合併轉飭札到該縣即便核案詳辦並移婁縣及華亭縣知照 
道轅紀事○候補府經歷陳翰補用知縣孫福年昨日到道禀見 
[南巿]  
盜犯漏網○前晚十一點鐘滬北楊樹浦捕房派中西探帶同行刦引翔港某姓家之盜　某甲一名至南巿裁判所禀稱有盜黨一名住居十六舖仁安里陳愛卿家請爲協提當准派探往拿竟被從後窗跳逸惟將拒捕之二房東陳愛卿及王阿一兩名拘案請究奉飭留候訊明發落 
按月拔付○僑居城内之奚文衞在裁判所控稱前代前開震泰米店之劉樹生記至屈姓處借洋二百元迄延數載共欠本利洋二百八十餘元求請追給經湯裁判傳訊劉供無力理付判交保按月拔洋六元 
限繳騙洋○歐巨川前借謀充長安輪船買辦名義紏串滬北新燕旅館内之王福生余老福等向劉聚喜夏來傳丁阿福等以薦生意爲由騙去押櫃洋一百六十元立據並由該旅館担保事後查無其事向論之餘已由余賠洋三十元其餘推諉不理昨將歐扭控裁判所請爲追給歐供認不諱判戒責五十下交保限一星期繳呈洋一百六十元給丁等分别具領 
還洋退婚○山東人劉文啓昨扭同鄉船户王長富至裁判所控稱前在杭州聘定汪季鴻之女爲室事閱五年汪忽悔賴已在杭州某署涉訟奉判擇吉迎娶距汪避居滬上 
 
 

Page 20

 
 
並由王覇阻追令退婚求請究斷王供因劉前曾犯法被逮懲責是以不願許給正訊核間汪同其妻胡氏亦來案候訊汪供因劉與華姓婦姘識已生兩孩是以不允許給前曾得過禮洋二十六元今願貼給劉始首肯奉判汪交保予限三天内繳還洋四十元給劉具領一面飭氏將婚據收回完案 
准領逃妻○閔行人吕松林之妻何氏前年私逃來滬在北巿某姓家爲傭前日適在花衣街乾豐茶館内撞見不肯隨歸且不認爲夫婦由巡士拘至裁判所請究旋據吕供該氏過門後已生子女各一女年十四歲子已天亡詰之氏供含糊陳裁判官斥其無恥判交其夫領回管束 
[閘北]  
　學徒互毆○南林里萬泰烟紙店學徒林雲初前日與同事沈介祺細故口角互相肆毆不料被沈擊破頭顱血流如注乃互扭至四路二區昨移分局蕭區長判沈收押候辦諭林自回醫治 
不認作弊○錦成絲廠控小車夫頭胥嘉喬守元車繭作弊一案已記昨報昨經蕭區長集訊胥等供在該廠包車繭子已經多年向無遺悮前日共車三百九十一包點交無悞至其中有無壞繭並不知情官判還押候查再核 
供辭各執○湖北婦人張胡氏控章鳳朝王阿大等拐賣伊六歲幼子已記昨報昨經蕭區長提訊章等供由該氏姘夫某甲出面價賣質之胡氏供並無其事實係彼等串賣官判還押候查 
盜匪解省○水巡隊緝獲盜匪吳阿三劉梅祥徐老四等訊供還押已記前報昨奉以大令覆訊一過判將一干人並眼綫併解蘇省巡警道署訊辦 
[英租界]  
　　火警續誌○前日旁晚六句餘鐘浙江路洪德里某姓家起火已略紀昨報茲悉起火者係四百六十五號門牌張渭賓家因在樓上遺火延及床帳張妻與小孩均灼傷頭面當即車送醫院醫治計延及樓下醫生貝士奎家並四百六十三號戈公館四百六十四號徐彬記絲頭號四百六十六號協隆順煤號其燬樓房六幢當火熾時駕駛救火車之李阿林因匆忙跳下致被車輪碾傷脚骨由一百三十二號西捕查見將李車送仁濟醫院醫治事後捕房以張與貝姓均保火險不無可疑即飭探目張寳榮與八十二號二十一號兩西探前往查核 
西探避暑○總巡捕房管理火政之十五號西探依克請假一月赴莫干山避暑遺差由麥代總巡飭八十二號西探薛姆生暫代包探升級○匯四捕房包探嚴桂金湯榮生均因辦公認眞經麥代總巡查悉諭各拔升一級以示奬勵 
遞解要犯○粤人廖玉湧郭松林因私招華工出洋遞解回籍道經租界昨由總巡捕房派捕護送出境 
竊案可疑○樓蕚棠寓居河南路高陞棧二十號房内因失竊値洋二百餘元之銀鐲六十九副昨投捕房報請包探李星福與八十二號西探協同前往查有可疑之處回禀捕頭核示 
立索欠租○北京路立大號因積欠新沙遜洋行房租洋一百五十六元由該管領事照會公廨於昨日飭差協探傳諭該號限於五句鐘内付清如違發封備抵 
汽車傷人○荳腐店司馬紀岩昨乘三十三號　　在　京　　　　　　　　　　駛來之三百另六號汽車撞倒跌傷左足由捕查見將馬車送仁濟醫院醫治 
走失婢女○泥城外麥根路四十五號門牌前滬道蔡觀察公館内走失十四歲婢女一口昨報靜安寺捕房請爲查緝 
强盜發威○雲南路某炒麵店夥李阿金昨投老閘捕房控被德仁里開設雉妓院之强盜　四毆傷捕頭准飭包探曹錦珊查辦包探獲賊○王阿四昨在南京路浙江路轉角五龍日昇樓内竊取茶客紗長衫一件圖逃當被包探錢壽生查獲拘入捕房押候究辦 
請緝贓賊○愛文義路第八十二號乂徐家匯路十一號某洋人家均因失竊衣物昨日先後至靜安寺捕房報請查緝 
[美租界]  
　　撞跌受傷○趙國安昨乘羅阿三東洋車至北四川路被一號電車撞翻以致跌傷頭面當報捕房捕頭諭令自回醫治 
閨女私逃○住塘山路七百四號之葉魁良其女招弟年已十九於前日忽然私逃昨葉報告捕房捕頭允爲查緝 
會疑紏葛○張阿二陳林松二人昨因會欵糾葛在西華得路互毆扭控捕房飭赴公堂禀訴 
互毆併拘○顧阿全昨在北河南路向小販金阿高購賀食物論價起釁互相扭毆被捕併送捕房核辦 
過犯潛回○過犯王小四子昨又潛來租界被一百八十三號西探查獲拘入捕房押候解辦 
[法租界]  
　　仁至義盡○法捕房十六號華捕朱桂堂當差三十餘年上年麥總巡見其年老派往顧家宅看守公園以示體恤茲朱於前日身故麥總巡查　朱身後蕭條爰特禀明總領事每月給予朱妻洋五元俾得贍養 
汛捕窩贓○法馬路新成公司日前被張掌發竊去綢衣一包匿贓於某車庽内旋爲城内汎捕蔡順察知誘張入城拘押某區分局一面私將贓物吊出押與南巿某小押店繼又偕蔡至押店吊贓仍將贓留押不解區局僅押兩天釋放旋爲法探獲住詰知新成失贓係彼所爲故即拘入捕房押候禀請公堂核辦 
都是貪小○陳福實行竊市攤鹹魚老婦張氏行竊某姓家活鷄俱被捉獲送捕請辦捕頭命一併收押候解公廨請核 
海上閒談 
昨日大雨傾盆積水没踝一般人力車夫與小車夫奔走風雨之中衣衫透濕眼目迷矇其苦實不堪言狀而坐車者猶怒其不能疾行叱斥之擊扑之且將先經講定之車資故意扣减一若因車夫之不能疾行以致濕其衣服有非此不足以洩憤者何不諒之甚耶 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[湖南巡撫楊文鼎奏提法司署改設屬官分科治事摺]  
　　奏爲提法司署改設屬官分科治事恭摺仰祈聖鑒事竊查前准憲政編查館咨行考核提法使官制清單曁准法部頒發奏定直省提法使署畫一經費章程通行查照辦理等因均經轉飭遵照茲據署湖南提法使袁學昌詳稱法司一官職掌全省司法上行政事務責任綦重現當憲政提前籌備舉凡審判之建置監獄之改良以及稽核民刑各案考察推檢各官計畫廳監各欵事當創辦條理極繁非分科設官無以專責成而資助理查奏定提法司官制應設總務刑民典獄三科各設科長科員書記立法至爲周密惟三科職務繁簡各有不同量事派員支配務求適當擬將總務科分設四股一曰秘書掌理機要公文函電及不屬各科各股事務二曰銓叙三曰收掌四曰會計分掌官制第三條第一二三等項事務刑民科分設四股一曰法典二曰編制分掌官制第四條第一二兩項事務三曰統計掌理官制第四條第三項曁調查民刑習慣並未設審判各屬詞訟月報功過等項事務四曰審核掌理官制第四條第四五六等項事務典獄科分設二股曰監獄曰習藝將官制第五條一二兩項事務析爲監獄及習藝所兩類分歸該兩股掌管通計三科十股每科設科長一等科員各一員十股各設二等科員一員其書記官亦分三科總務科設一等書記官二員二等書記官三員刑民科設一等書記官二員二等書記官四員典獄科設一等書記官一員二等書記官三員仿照直隸江蘇等省奏案就歷在司署核辦刑案籌辦審判之幕友委員切實甄别並照章考取合格人員委令試辦一年察看能否稱職再行奏請試署成立之初事務叢雜並於定額之外暫設額外科員四員分派三科藉資學習遇有缺額挨次充補隨後即行裁撤各員薪水均照奉頒畫一經費簡章科長照數給發一二等科員每月各羥十元匀作額外科員津貼俟將來裁撤卽歸復原數以符定章書記官分等給薪仍與部定總數不相出入司署勘轉各屬刑案向係幕友兩人分辦現審判正在籌備解勘仍居多數若概隸刑民一科益以新增之解釋考察統計等事深恐顧此失彼並擬暫時變通無論新政舊案但遇關係緊要之事三科科長得各就專長互相輔助此增設司法屬官之情形也司署及長沙府署向設有督審發審兩局承審各屬命盜解勘委審及京控上控提省提府案件現審判尙未徧及前項案件仍須審理各省有改爲督審處者有另設特别裁判所者名目雖有不同實際並無區别擬參酌廣東辦法將司署督審局暫仍舊貫其長沙府發審局則於省城審判開庭時裁併督審局辦理將來辦理各屬審判一律成立督審局亦卽裁撤其餘附設之清訟處統計處審判籌備處所辦皆總務刑民兩科之事應即歸併該兩科辦理所有原設稿寫各生向有數十人今書記官僅十五員實不敷用擬就原有寫生擇其文行較優楷法匀淨者酌留十五名作爲書記生每名薪工按月平均十六元分隸三科專供繕寫如再不敷隨時另行雇倩所需薪工於雜支欵内開支各項雜役則量事酌留俾供使用其餘書役一律裁汰以除舊染司署屬官舊有照磨司獄兩員照磨一缺業已奏裁所有原管點騐各屬解司人犯事宜應暫由司於刑民科科員内隨時委派辦理其司獄一缺有監獄之責應俟省城模範監獄告成再行裁撤此裁改司署官吏書役局處之情形也分科經費約分兩端一曰常年費查上年原定預算數目經常及預備費有閏之年應需庫平銀二萬六千七百十七兩一錢一分五釐現旣奏頒畫一簡章自應查照改訂核計每月需用經費銀元三千元全年三萬六千元折合庫平銀二萬四千兩遇閏照加一曰建築開辦費司署屋宇多已朽敗且不敷三科辦公之用前經估計共需建築開辦費銀一萬五百七十五兩一錢六分三釐現當財政困難自應力求撙節擬就署内西偏隙地興修公所並將督審局及原住刑幕寫生各房酌量修造整理核實估計共需建築開辦費省平銀七千七百五十六兩六錢五分此兩項經費均經再四核算無可再减應由藩司分别照數籌撥濟用至司署原支各欵除督審發審兩局仍照原數歸併支領外其餘如刑幕修金監印收發各委員薪水書吏紙工飯食清訟統計審判籌辦等處經費均於分科之日一律停支此劃撥分科經費之情形也以上三端均經悉心考究斟酌擬定現在公所工程業將告竣科務繁重亟待搆成擬請先行分科辦事即於六月初一日成立等情並造具建築開辦及經常經費預算表詳請奏咨立案前來臣覆核無異除將各表分咨内閣法制院法部度支部查照外所有提法司署改設屬官分科治事緣由謹會同湖廣總督臣瑞澂恭摺具陳伏祈皇上聖鑒敕部立案施行謹奏宣統三年六月二十四日奉硃批法部知道欽此 
來件 
　　上海農業中學章程 
[一總綱]  
　　第一節參照部章授以農業必需之知識技能養成實業專家直入高等或專門學科爲宗旨 
　　第二節本校在上海縣境城西二十五保五圖地名婁浦定名曰上海農業中學 
　　第三節於中學本科預科外另設附屬第一高等小學一所 
　　第四節編制敎授管理及實習另訂專章 
[二學科修業年限]  
　　第一節學科爲修身國文外國文算術物理化學博物作物園藝（與農産物並重）土壤氣象肥料經濟法規簿記農産製造畜産獸醫病蟲害水産林業圖畫體操 
　　第二節修業年限本科三年預科二年 
　　第三節學科及每週敎授時數 
　　第四節預科學科及每週敎授時數（三四兩節均列表從略） 
[三學期休業日定額納費]  
　　第一節一年分上下兩學期 
　　第二節暑假年假外日曜日國慶日聖誕日立校紀念日節令咸休業 
 
 

Page 27

 
 
　　第三節本科預科各額定六十名入學時取具保證書及本生志願書　　第四節本科預科學膳宿費每學期各銀四十圓（閏月照加）均入學時預繳中途退學所納學費概不給還 
　　第五節始入學時附納操衣費五元雜費兩元（有餘發還不足補納） 
傭費一元課業用品繳價購領實習服臨時酌定 
　　第六節凡從本校附屬小學畢業升入者至第三學年免納學費惟在免費期内中途退學須追繳所免費 
[四考試報告]  
　　第一節考試分臨時學期升級畢業四種 
　　第二節於一學期終報告修業成績於其家屬 
[五奬勵懲戒]  
　　第一節凡有後列各項之一者於一學期終或奬銀章或授名譽證書或題名於禮堂（甲）有特别善良之行爲者（乙）學行俱列最優等者（丙）一學期無輟業者 
　　第二節修業期滿考試合格給予畢業證書並申送高等學堂 
　　第三節違本校規則或命令者輕則訓誡重則留置甚則退學 
　　第四節凡各項規則另訂細章中學小學一律恪守 
附則農業已有知識他科學或有缺陷本校於正課外設有補習班 
[六附屬高等小學學科修業年限]  
　　第一節學科爲修身國文農學算術歷史地理理科圖畫音樂體操英文 
　　第二節修業年限定爲四年 
　　第三節課程及每週時數（表從略） 
[七定額納費畢業]  
　　第一節額定八十名膳宿通學不拘 
　　第二節膳宿者每學期納銀三十圓（閏月照加）通學及貼午膳者半之中途退學學費概不給還惟始入學時操衣費五圓雜費僕費各一圓均須預交課業用品繳費代辦 
　　第三節修業期滿試騐合格給予畢業證書升入本校中學 
[八附則]  
　　第四節餘悉同中學章程 
發起人倪逢伯校董姚文棟史量材 
小說 
[言情小說投海孤兒（七十七）]  
　　然而俄頃之間去舟盡覆求生者一一入於死地而幾死者轉僥倖而得生。上帝之賞罰爲何如耶。至於迭克司之得生。上帝或留之。别有他用。吾輩安能一度而得。惟迭克司旣返倫敦。聞弗倫富士及馬利亞遇救不死。而愛力森輩亦皆得拯。且喜且怒。則立至弗倫富士許。面弗倫富士。尙欲力脅弗倫富士。以馬利亞嫁彼爲婦。弗倫富士自返英國。肝疾逾深清明之氣。已一一汨没無餘。亦無復有纎毫悔過之思想。馬利亞勸之勿悟。但謂馬利亞曰。我之所以得救者。正以吾能深識天道難恃。力袪悔過之心也。不爾者。又安能遇救。讀者諸公。當知弗倫富士者。至不信天道者也。平日恣意行惡。未嘗一動其天良。前此之悔艾前非。正以其妻臨命數言聞之深入肺腑自悔殊不應虐待其妻致其妻賚恨而死蓋雲苔之待弗倫富士。宛轉懇摯。直捧其滿腹之愛情。以貢諸弗倫富士。卽弗倫富士以横逆加之。雲苔亦忍受勿較。其愛夫之情。一一掬諸顔色。天下斷無有身爲人類。對此嬌婉之美人。而漠然不動其情愛者。弗倫富士雖酷嗜金錢。然心房之中。亦時時闢有方寸之地。以容情愛。惟貪財之慾念。勝於戀婦之愛心。往往愛心乍發。已爲慾念排擠而去。不留頃刻。至於雲苔旣死。弗倫富士追念前情。悲悔無藝。然弗倫富士悔艾之時。腦中又有他念。以爲我旣改過遷善。此後當不至再逢不若。迨舟中歷受迭克司之迫脅弗。倫富士已有拂戾之心。至於大舟觸礁。漂寄荒島則弗倫富士鬱怒如狂。改過之心全泯。以爲天道夢夢改過之人。乃不得上帝之戩。我又何樂而不爲惡耶。弗倫富士旣横梗此念於胸中。則决計怙惡弗改。馬利亞殷憂至於萬狀。力勸其父。謂吾輩之居然得救。正上帝行其威力。所以堅吾爲善之心。非罰善而賞惡也。弗倫富士曰。然則今日之惡人多矣。上帝胡不一一罰之。而任其流毒於世界。馬利弄流涕曰。爸爸幸勿詆毁上帝。彼輩惡人之所以倖逃天罰者。蓋其時未至。非天罰之疎也。譬如巨砲發彈。砲彈出口之時。初無聲嚮。亦不炸裂。迨出口之後。始發巨聲。轟然爆裂。斷不能以初時之不聲不炸。遂定此砲彈爲永永不聲不炸。其不聲不炸者。時未至也。今爲惡之人。大類砲彈已經出口。而轟炸之時未至。怙惡不悛。禍且立降。爸爸幸念女言。萬勿自棄於惡。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
