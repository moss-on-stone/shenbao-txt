# 1908 - 240 - 4912787

 

Page 1

 
 
   
 
 

Page 2

 
 
   
 
 

Page 3

 
 
交旨 
八月初三日交會議政務處本日貴處奏議覆農工商部奏會擬畫一度量權衡圖說總表及推行章程一摺奉 
旨依議欽此 
八月初四日交民政部法部直隸總督軍機大臣面奉 
諭旨民政部奏查獲藉端招摇意圖煽惑人犯請遞籍監禁一摺就師輦轂之下豈容不肖匪徒造謡生事著民政部將該犯謝日光交直隸總督發司永遠監禁欽此 
[論說]  
[江蘇諮議局芻議（沈同芳稿）]  
八月朔旅滬同人公宴賫呈代表。同芳曾於席間報告擬設籌辦處之大意。忽忽將浹旬。此間寗蘇兩屬士紳。所往返商確者。同芳捔知梗槪。敢附以意見。以備兩屬士紳之研究。先是諮議局之詔旣下。其章程議員之額。寗得五十五。蘇得六十六。於是寗蘇分合之問題以起。條别之有四。 
甲之言曰。寗蘇議員之分額。爲漕糧學額之關係。其意非分截寗蘇也。諮議之權限。莫重於預算决算。吾蘇全省財政戎政鹽務通商各事。爲總督所專主。如寗蘇分局。以總臨分。則無此制。各不相謀。則蘇局直接之巡撫將轉禀承於總督。而蘇乃有間接之諮議局。而事仍不可以畢舉。故蘇省諮議局有一無二。所在地尤在寗而不在蘇。并勸蘇紳勿守不出戸庭之故見。此一說也。 
乙之言曰。照章局所設於督撫所駐地。江督蘇撫雖不同城。而同所轄地。與兩廣總督之於廣東。閩浙總督之於福建雲貴總督之於雲南。其情形至不侔。何也。彼廣東福建雲南省内。不聞更有巡撫也。兩江總督其關防文曰江南江西總督。明乎統轄贛皖寗蘇四藩司。如謂寗蘇兩屬諮議局應就總督。則皖贛奈何。且如單純轄八府三州一廳之江蘇巡撫何也。甲說不盡可從。此又一說也。 
丙之言曰。甲與乙之說。微立乎對待。而江蘇諮議局又多半主合不主分。雖章程議員之額。明明曰江寗五十五。江蘇六十六。似近乎分矣。然分額之故。甲說己明。且吾謂江蘇二字之名。義實合江寗蘇州兩省坦而名之。如安徽福建之比例。便彼未嘗另設一藩司耳。江寗江蘇云云。例如江寗江蘇之藩學兩司。其署銜必曰江寗等處蘇州等處。是江蘇二字。在實際上言之。惟巡撫實轄全省。布政提學。則僅蘇州等處也。吾江蘇諮議局。必令全省。决不能援江蘇議員之分額。而以江蘇專屬之蘇州等處又明甚矣。今籌辦伊始。或先設不寗不蘇向稱交通之上海至諮議局之或分或令。俟籌辦處成立再議。此調停乎乙丙之間。而意則仍主合者也。此又一說也。 
丁之言曰。兩說理論非不當。然揆之目前事實。尚不易行。就時論事。莫如 
 
 
 

Page 4

 
 
先借上海兩屬公共之江蘇敎育總會。召集兩屬之士紳。協商籌辦處之辦法。將來或就兩省垣分設處所。俟諮議局成立。其事之應就議於總督者。則蘇議員至寗。事之應就議於巡撫者。則寗議員就蘇。并仿敎育總會寗蘇迭爲會長之列。至寗至蘇之時。寗蘇議長更迭爲主席。此主分而仍不失爲合者也。又一說也。 
以上四說。甲爲發起。其宗旨之最確者。曰合之一字。乙立乎對待。而事實上尤不可以分。丙丁二說。則因調停而得事實上之便利。丁固尤較便利矣。於是甲乙丙諸說。不能不折人於尤便利之一途。惟因其便利而迅速赴事之希望愈亟。故又或有不待召集。即如丁議分設籌辦處之說。是說也。籌辦處手續上之問題。惟於實際上原無甚關係。且兩屬士紳。旬日之間。函件往復。毌固毌我。其不難即行解决。又可知也。惟同芳個人之意。於分設籌辦處之前。兩屬士紳。爲正式之會議即一切籌辦時之手續。協商者亦甚多。丁之主張先行召集。即就形式上言。於設立江蘇諮議局籌辦處之名義。亦較完全。毌寗有此一召集之爲愈。此皆旬日内議設籌辦處之大槪。同芳竊於討論寧蘇分合之時。而又不能無一言以貢於諸君子之前也。（未完） 
[諮議局選舉區制解（續）（孟森來稿）]  
或曰此說乃好立異耳恐立法者之本意不如是。夫僅遽選舉章程第五十四條内姓名不符四字。爲小選舉區之證。是爲孤證。其與相反對之證則甚多。（一）第二條明載初選舉以廳州縣爲選舉區鐵證己定。（二）投票區之名義。即不得爲選舉區（三）第四十一條。止言投票人以列名本屬投票簿者爲限。並不言票内所書之選舉人。以列名本屬投票簿者爲限。（四）第七十三條。旣言複選檢票方法。亦照第五十四條辦理。則亦有對照姓名一事。初選則當選人必出於投票簿。猶可言也。若複選之投票簿。亦知在條文中爲何物乎。選舉章程第七十一條複選投票紙投票簿及投票匭定式。與初選同。據此條。則亦當以投票所所屬投票人。造具此簿。而投票人亦當以列名本屬投票簿者爲限。是複選投票簿中。祇有來赴複選之初選當選人。立法者於諮議局章程第五條下。所加案語。明明複選當選之議員。不必具選。舉資格。案語云。本章程第六第七第八等條。於被選舉之限制。已極嚴密。故本條所定被選舉資格。除年齡以外。更無何等要項。蓋選舉議員。與任命官吏不同。國家但當指定何種人。爲在不應選舉之。列不當更立程。式强令選舉。人必於何種人内。行其選舉權也。故各國通例。除年齡以外。大抵無所限制。則并不必在選舉人名册。即不必在初選。投票簿。又何論其在複選投票簿乎。今欲强解初選時之姓名不符四字。又何以解複選時之姓名不符四字。兩處仍有一不可通。不如并謂爲立法者之不檢。誤以無名單記法爲記名單記法。所云對照之姓名。意實指選舉人之姓名。無庸深求之也。（未完） 
專電 
[電一（北京）]  
新内閣組織法己由憲政館員商議起草 
[電二（北京）]  
憲政館資政院議請通飭各省如屇第二年諮議局實行選舉法之期而未能舉辦者將該督撫從嚴參處 
[電三（北京）]  
東督徐世昌政府謂其用人不愼有調京消息 
緊要新聞 
[頒布議院諭旨之鄭重北京]  
　　初一日宣布議院期限之詔聞諭稿己繕就數日因阻撓者多未經發表初一日召見軍機時慶邸先上憲政編查館封奏并面陳今日不可不立憲之理由至數十分鐘之久最後力陳時勢艱難若不及早將國是决定使憲政尅期實行萬一人心不固外患愈深陷中國於朝鮮地位臣等不足惜其如太后 
皇上何因此太后大爲震動即行決定頒布當由張中堂起草進呈其緊要關鍵均係太后欽定復召集各王大臣詳愼斟酌始行鈔交内閣宣示天下故是日邸抄到閣己至午後一點餘鐘矣 
[楊度辭差述聞北京]  
　　候補京堂楊度以屢次被叅且到憲政館後迄未派得重要差事決意辭差商請提調寳熙代爲面辭寳提調亦已面允惟慶邸有挽留之說其餘各堂遂未置一詞據楊京堂告人 
 
 

Page 5

 
 
云宣布憲法大綱偏重大權恐以後受人指摘不如及早乞休較爲得計如此則志在必退矣 
[東三省辦墾借欵續聞北京]  
　　東督徐世昌等前奏東省墾務鉅費　籌奉旨著軍機處度支部會同徐督速議具奏已誌前報現經度支部開具墾務節略送呈樞府力言庫欵支絀無可籌撥樞堂議及此事頗不以借外債爲然惟袁尚書則謂墾務勢在必行與其多所顧慮致不能立時興辦起外人垂涎之心不若借債自辦之爲愈也然以贊成者少迄未議决因此會同度支部徐督覆奏一節則尚遥遥無期 
[政務處奏覆畫一度量權衡北京]  
　　八月初三日會議政務處議覆農工商部奏會擬畫一度量權衡圖說總表及推行章程一摺云原奏度以營造尺量以漕斛衡以庫平爲制度之準則此爲恪遵祖制一定不易之經查量衡之數皆起於度中國度數出於律尺西法則用子午周之略數原本不同爲用則一聖祖仁皇帝稽古同天因心作則累黍布算而定營造尺測量體積而造新樣斗升爲部製鐵模所本今以御製律吕正義之尺圖與倉塲衙門所存康熙四十三年部製鐵斗較其尺寸毫釐不爽是知斗斛之容積法馬之輕重悉定於營造尺之寸法實爲萬世所當遵守至各省有司衙門沿用之營造尺灌斛庫平原器旣失以致參差不齊未盡合於舊制自經此次釐正當令斠若畫一此經國宜民之本也原奏兼采西制與酌量增捐逐漸仿製各節查歐四各國因度量衡體製不合窒礙於商業者殊多乃於法之巴黎設立萬國同盟公會考訂各國度量衡大小異同與其比例特立專章以便交涉蓋除一二國自爲風氣餘皆入會得享平等之利益焉英磅行於中國始自商埠繼及榷關而學堂工廠等事皆利用法之邁當風氣所趨習而不覺設爲責實循名之計恐有數典忘祖之虞是宜正厥名稱定爲比例日用旣便於計算交往亦得以統同近來私家著述多有中西度量衡比較表大都用會典尺圖不甚畫一宜乘此次定章載入官書俾知信用且今日整齊之法即他年入會之基也所稱增損八端如度制之内增鏈尺摺尺捲尺三種量制之内增勺合槪三種及各增圓式一種衡制之内改鐶齒及法馬之形式改以營造尺一立方寸純水量之重爲權之重率又增重稱一種毫釐法馬凡六種臣等按諸圖說詳其體用或有關於學理或取便於施行大率以因爲創足補考工之缺惟是科學日備器惟求新理化氣機之用表尺精微之製莫不究極數理衍爲專門豈可習用而不知其原循途而不師其轍應由該部於官廠之内兼立學堂以資倣造此又採用西制必宜精益求精者也原奏於頒行新器斟酌次序擬定章程大抵由官以及於商民由省會商埠以及於内地其期由二年遞緩至十年辦法尚爲妥愼蓋度量衡之不同沿襲太久驟與更張或多扦格且民間成用之物一旦令其廢棄則惜費亦出於人精然如各省所用尺斗與稱雖較定制頗有增加而舉物之長短大小輕重以相衡其價值亦不甚懸絕可知一時難改者由於習慣之自然而於生計無所損益誠得良有司徐爲轉移則更革當易爲力惟銀之用平則官商倚爲利藪必須明定制幣乃能畫一至於行政機關雖未完備而如各省度量衡局有調查統一之專責如諮議局商會有定章檢察之公權疆吏總其大綱持以實力則整齊風俗庶可收效於異時耳雖然欲求畫一之源首在製造次則信用東西國度量衡之制皆聽民間造賣然其稽察之法至爲精嚴或設檢查公所或由巿區警長按時考騐法有專條民有公德加以章程周密如歎僞難施中國官器悉遵部頒祖模製造而各省所用參差不一何况民間若以西法行之則機關不備紛擾滋多今定畫一之器必使式樣材料毫無差忒則製造宜出於機器商家本小利微豈能任此原奏由部特設一廠凡各種度景衡之器悉由官造官賣自爲行政統一之要圖應請准其試辦惟一廠所造必不敷用多設分廠則經費較鉅又斗斛平稱重大之件道遠者轉運爲艱應如何妥籌良法請飭下該部會商各督撫另擬詳細章程奏明辦理至此次所定暫行章程四十條大綱粗具如稍有窒礙之處亦應隨時修改以臻美備當日奉旨依議 
[許珏禁烟條呈之餘義北京]  
　　都察院代遞候選道許玨呈請變通禁烟期限所有辦法三條己錄昨報兹悉呈詞結尾有與外交相關者合再補錄如下 
抑職尚有鰓鰓過慮者英人自光緒初年設有禁烟公會廣勸禁止栽種販賣迄今三十餘年屢告我國駐英使臣願贊助中國熄滅此害兹幸 
明詔迭頒竟符所望英政府亦顧念邦交允許分年減運名友國亦多樂爲夁助觀人情效順之應足徴天心悔禍之機惟是兩年以來各省將軍督撫實心整頓者固不乏人而藉口十年之期苟安姑待者頗居多數轉瞬三年之後倘土藥減種無多吸食之人亦未減少深慮外人責言謂我冀土藥暢銷之利且恐届時要挾向我索洋藥損失之貲旣礙邦交彌增國恥故職夙夜焦思必須在此兩年之内將栽種販賣兩項及早禁止則吸食之人自可日減日少蘇民困而堅鄰信莫要於此 
[請查寳山官紳衝突案蘇州]  
　　寳山斥革孫啟麟一案所有電文公牘迭紀前報兹悉該縣紳士潘鑄禹太史又電請蘇撫派員澈查原電錄左 
蘇州撫憲鈞鑒孫啟麟案官紳衝突太甚妨碍治安乞速派委查明核結寳山紳士編修潘鴻鼎禀 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
前經軍機處内務府電傳諭旨著浙江巡撫增韞採辦浙産藥品野於术杭白芍大生地金菊花等類迅速齎京以備上用等因昨聞己由增中丞派委候補知府恭送内務府轉交御藥房查收並聞己由内務府大臣進呈御覽 
農工商部近電致厦門商會林叔臧京堂云美艦來厦計期不遠貴總理前禀就厦開辦百貨陳列所足徴熱心商務爲此電委貴總理爲陳列所總辦迅即開所云云 
陸軍部致鄂督電云本年第八第九兩鎭準備點騐册卷表圖限八月初十以前送部查核爲要 
此次應考之留學東西畢業生前經學部咨催統限八月上旬來京候考現聞粤桂湘鄂四省均己咨送到部其餘各省學生亦己陸續報到部中有中秋節後考試之信 
[西報譯要]  
○派員會商滿路接軌字林報載初九日東京電云中政府己派北清鐵路事務總理福萊君與日本南滿洲鐵路交涉接軌事宜 
○俄國聯絡中國之新政策文匯報載初九日柏靈電云俄國某官報載稱俄國允許於一千九百十四年舉行海牙和平會時中國一切應行改革事宜决常盡力協助 
○俄國駐京新使抵京泰晤士報云新任駐京俄使克羅新於本月初四日由滿洲行抵天津俄國巨商曁外人之往車站迎接者頗不乏人刻己搭車入京 
分類新聞 
政界 
[參革挺撞藩台之知縣蘇州]  
　　江督蘇撫片奏略謂嘉定縣知縣高蒸因案撤任遺缺以前署長洲縣宗能述委署惟該令在長洲任内欠解庫欵甚鉅經藩司瑞澂飭令先行約數繳存司庫再行赴任乃該令不即遵辦始則逗遛上海繼則託病請假迨經瑞澂而詰猶復出言不遜雖事後懼千參劾已於初參限内算結解清然迹其居心殆因嘉定現非優缺觀望取巧本應嚴參以爲不顧大局者戒第念該令小有才能尚堪策勵當此人材消乏遽予擯棄亦殊可惜似應量予薄懲以觀後效相應請旨將宗能述暫行革職如果自知悔悟再當奏请開復若始終不堪造就當再從嚴參辦七月三十日奉硃批著照所請該部知道 
[嚴責緝捕蝗蝻不力縣令南京]  
　　清江徐固帥致江督電云楨行至宿遷親見蝗虫甚多己諭愛令立即設局收買限五日内買捕净盡但恐愛令辦事迂緩仍乞帥座嚴諭並楨在玻璃公司小垣見其滿院皆蝗當囑許道就近代爲收買其價由楨付還多一處買可早一日肅清等語午帥得電以徐屬蝗蝻迭次嚴電飭捕不啻三令五申今宿遷蝗蝻尚如此之多愛令所司何事實屬疲玩可恨當即電飭徐州道府應將愛令先記大過兩次勒令於五日内買捕交施並將境内所有蝗蝻一律殲除净盡倘再逾延定即照玩視民膜例撤參不貸 
[調查烟籍先聲松江]  
　　婁縣劉大令初九日又出示諭略謂有癮之人現需一律報名惟遠近不一往返爲勞本縣思一簡便法紳界則照會紳　商界則移請商會肩挑負販之人則責成城鄕董保逐一調查報名入册以便申請禁烟局塡給執照统限八月十五日起九月十五日止若逾限不報則他日設立官膏局槪不准私自挑吃 
又初八日松紳胡光鼎周作孚林增鑑陳憲章吳前楣沈和叙周仁湛等借坐商會集議調查烟籍辦法以便塡給執照擬仍照清鄕章程分叚辦理公擬簡章六條禀請縣憲批示遵行（一）議由縣繕發簡明告示諭飭各地保掮牌鳴鑼遍圖宣示三日俾得家喻戸曉以免調查時多所疑忌（一）請將奉發章程刊印多張分貼各處俾易周知（一）擬列調查表式請核准刊發（一）擬按叚分查除陸居外所有水居長泊船亦歸各叚挨查（一）不受調查及未便調查者擬於查過後另行設局限期自行投報（一）此次調查擬於八月十五日起以一月竣事九月十五日起設局一個月限滿截止 
[護藩接篆日期安慶]  
　　護理皖撫沈方伯接受撫篆已紀本報所遺藩司一缺未便久懸經沈護撫電商端督請以皖臬玉廉訪兼護兹得午帥復電意見相同當即會札派委一面專摺奏報聞玉廉訪定於初八日接篆視事 
交涉 
[東督宴請俄使奉天]  
　　俄國新簡駐北就公使携帶書記二員於初一日下午過奉駐節於西關外商品陳列所昨日晚俄使拜謁宫殿又往拜東督及中外各官下午六時經東督訂約俄使在公署宴會陪坐者爲陳簡帥梁錢兩叅贊交涉司陶杏南勸業道黄錫臣曁交涉司隨同辦事各員並聞俄使於本日即乘汽車赴任 
[查明各領事姓名住址奉天]  
　　奉天巡警總局以奉省開埠交涉日繁各國領事時有更動凡姓名住址均待調查特函請交涉司開單隨時報告以便保護 
[美領事館續訂租借合同奉天]  
　　美國駐奉領事館係租借善緣寺房屋刻下年限届滿己函請交涉司商同續訂合同 
 
 

Page 11

 
 
軍界 
鄕董毆斃武弁蘇州 
　　蘇省飛划營陳統領因有要公於上月十六日派某弁持函至鹽捕中營李領哨處投遞道經葛莊地方詎有横涇鎭董事衛某之子疑爲竊賊喝令多人將該弁拿住痛毆渾身受傷並將該弁衣袴褫去旋經陳統領查悉函請吳縣查辦而該弁傷勢沉重旋即斃命王大令以衛子無端誣竊毆斃人命情節較重因特密飭幹捕於初五日在光福鎭附近之某鄕緝獲業經大令訊供後釘鐐收禁矣 
[部飭陸軍學習官到差安慶]  
　　皖撫近接陸軍部咨開北洋陸軍學堂學生金吾畢業後經部考列軍械科上等己奉籤分第五鎭學習官事該生自應領照到差今輙以係屬皖人應辦皖學爲辭避勞就逸殊屬非是應令該生仍速來津供職等語皖撫准咨後當即轉飭遵照矣 
[禀安領哨通匪蘇州]  
　　蘇藩瑞方伯昨據江陰鹽捕營分統朱大令禀稱中哨領哨李春茂奉委跴緝巨梟張道清嚴老九二名詎該弁與該梟夙有深交竟敢暗通密信縱令遠颺現經查實特將該弁解省禀請究辦方伯得禀飭將該弁發交吳縣收押派委清鄕審判員吳司馬其昌研訊究辦 
[電請奬勵秋操照料員安慶]  
　　秋操又有謀旅行軍諮處馮正使國璋前赴太湖道經皖省其時各營道均往謁見並派委多員隨往照料其所撥馬匹亦經馬營派弁隨同馳送兹聞正使有電來皖謂照料各員及馬營所派之隊官人等沿途均尚謹愼照料亦頗周妥請飭分奬等語繼中丞接電後適值病劇出缺未及核辦刻由沈護撫查照辦理 
記湖北防營每年應領薪餉○湖北水陸各防營每年應領薪餉確實數目調查錄下漢靖營一萬五千八百一十兩零五分七釐五毫漢防營一萬二千二百四十四兩五錢二分沙防營一萬二千二百四十四兩五錢二分宜防營一萬四千四百八十九兩一錢一分二釐五毫襄防步隊營一萬四千四百八十九兩一錢一分二厘五毫襄防馬隊營四萬五千六百八十九兩一錢五分三釐七毫武勝綿防營二萬二千二百六十七兩三錢二分一釐五毫鐵路營七萬八千三百八十二兩四錢九分七釐八毫七絲緝捕營六千三百八十二兩四錢九分零五毫工防營三萬六千七百八十二兩一錢六分五釐七毫 
施防營一萬七千六百九十六兩三錢一分二釐八毫七絲黄防營一萬八千三百九十一兩八錢二分八厘七毫田家鎭砲台一隊二千八百五十八兩四錢六分四釐三亳敎練隊一萬零四百六十二兩一錢四分八釐九毫共三十三萬九千三百九十三兩四錢六分五厘一毫四絲 
學務 
[詳請給咨赴美比留學浙江]  
　　提學司詳浙撫文云選派歐美留學一案業將取定名額酌核學費川資及整裝費大略數目會同藩司詳明在案現在考取各生己陸續塡齊願書及保證書計願赴美國留學者十六名比國留學者三名擬即於中秋前放洋俾九月内可以入校仰祈俯賜分繕欽差出使美國比國大臣咨文二角發司以便轉給各該生領齎前赴投遞聽候分送肄習再尚有王烈一名在京師大學堂肄業尚未畢業准京師大學堂監督電請扣除已另詳請以謝永森補額合併聲明計開派赴美國學生十六名蔡光勩礦科嚴鶴齡法科徐新六造船科孫顯惠礦科（查孫生顯惠在浙省高等學高充英文敎員現因開辦正科敎員缺乏由高等學堂監督咨請暫緩一年俟明歲再行出洋）沈慕曾鐵路工科韋以黻機械工程科徐名材工藝化學科包光鏞工藝化學科葛爕生法科張善揚電氣機械科葉樹梁法科錢寳琛鐵路工程科胡衡青鐵路工程科章祖純應用化學科胡祖同商科丁紫芳鐵路工科赴比國學生三名胡文耀工科翁文灝鐵路工科孫文燿鐵路工科 
[禀准自費附伴出洋浙江]  
　　杭垣考取歐美留學備取生烏程縣人應時以此次蒙取列備取第一自恨學問淺薄不得附驥推蓄志出洋己非一日因此極力張羅擬自費資斧留學美洲將來正取如有缺出即可補給官費且己先出洋可免班次不齊等慮現探得外國汽船有八月十二三放洋之說爲此禀乞隨正取一并備文咨送等情禀經提學司批云該生擬先自備資斧留美深堪嘉尚現在正取廿名内雖有缺額一名已奉撫憲諭准將上年駐英公使咨請已考入英國大學之自費生謝永森補充該生到美後如二十名中再有官費缺出届時應准儘先補給該生至謝永森已在英校有年此次無須發給川資所有謝永森名下所遺之川資整裝等銀兩即移給該生承領以示體卹仍著該生邀同保人分塡志願書保證隨同相片補呈備案 
[飭查腐敗學堂南昌]  
　　江西樂安縣舉人康懷萱等以該縣高等小學種種腐敗禀請整頓等情現奉林貽書學使批云據該舉人等廪陳該樂安縣高等小學堂種種腐敗情形及增生何堯勲慣包詞訟沾染耆好而又鑽營兼充堂中管理員敎員等情已悉如果屬實亟應切實改良以去害羣而維學務仰候札飭新任楊令景星秉公確查禀候核奪 
[分日考驗測繪新生體操南昌]  
　　江西陸軍測繪學堂所有舊班學生四十名現届外習學業曾奉部飭出示添招新生四十名兹悉報名投考者一千餘名由該堂監督劉祺督同各敎員於八月初一日起至初十日止按日分班考騐各生體操以便擇尤取入肄業 
實業 
[洋工師赴禾勘路杭州]  
　　浙路洋工程師日昨由杭起身赴嘉善查勘路工是日乘坐四行車至拱宸橋改乘招商内河輪船起程公司派三人與之偕行 
[海參威華僑奏准開設商會奉天]  
　　海參威自開放商埠以來旅居該埠華僑日益增多前擬於該處組織一商務總會藉敦鄕誼已禀由東督轉行咨部奏明辦理現已奉旨批准由東督發交奉天勸業道轉飭該華僑遵照辦理 
[礦務公司集股開辦湖南]  
　　湘省南路衡桂一帶礦産素饒巳經該處紳商先後開採大半者有成效現有桂陽州陳桂森等創曾瑞豐礦 
 
 

Page 12

 
 
務公司己經開辦銻礦三處砂質甚隹均在六七成左右並租定黑鉛礦數處又於桂陽常寗屬地租得銅錫礦山各一處且在白沙地方設一鍊廠提鍊各種礦砂均經次第開辦惟該公司造端宏大需欵不貲自非獨力可辦業由陳紳等擬定暫集股本洋四萬元作爲四百股每股百元俟辦有成效再議擴充已將集股章程刊布分投勸招矣 
[不准變通運荳辦法鎭江]  
　　六月間鎭江商人林恩霖等以六七濠江岸坍塌不成巿面禀陳上憲請將烟商用沙網船運豆一案變通辦理指定金山鮎魚套之間停泊裝運以恤商情現經劉關道履勘地勢以鮎魚套係屬南岸在禁地範圍之内目下正在嚴防私運米糧出口所請遷改南岸停泊裝運黄菉荳一層流弊滋多碍難照准即飭仍由揚州瓜濠採辦以免流弊 
[請將菴廟改建巿亭漢口]  
　　漢口花樓自張美之巷一帶街道狹窄異常居民店舖大爲不便現由李君鼎臣具禀商會請將陶聖菴改作巿亭聞總協理己允核辦 
雜記 
[迷信神權之蠢物南昌]  
　　贛省俗傳八月初一日爲許眞君拔宅升天雞犬皆仙之期遠近數百里之男女分赴西山舊居及省内萬壽宫進香者絡繹不絕自七月三十日通宵逹旦城門不閉至初一日尤異常熱閙甚有一步一拜三步一拜名燒拜香者男女不知凡幾迷信之深有如此者 
[咨請移解騙案夥犯漢口]  
　　漢口大德通商號被湖北己革典史王熙掣騙巨欵一案王熙祇供認得銀八千兩其餘一萬八千兩係潘兆熙李香九杜實章陳沛林四人分用兹聞首府黄太守以潘犯已經山西平定州緝獲李杜陳三犯亦由直隸大興縣拿獲特詳准鄂督咨請直督晋撫飭將該犯解鄂質訊 
[派員照料繼撫喪務安慶]  
　　皖撫斷中丞病故後一切喪事由首府縣代爲照料刻因該府縣等各有職守不能兼顧經護撫沈中丞委賴令家偉劉令光澍沈令昌淦等常川到署將喪務應辦事宜妥爲經理 
[整頓文廟樂舞生廣東]  
　　南番二縣禀復廣府略云文廟樂舞生現己選定佾生八十名于七月初十日開局謹遵典禮認眞演習由卑二縣先墊發三個月廩粮及樂師脩金銀二百二十五兩其開局經費銀六十兩及添補樂器木架及衣帽帶靴等項銀一百一十四元均經墊訖交樂師具領會同委員督飭肄習俟此次秋季畢事再行詳細籌定章程核定應支銀數請示辦理 
[鄕民求免錢糧鎭江]  
　　鎭郡各鄕山田禾稻久旱不秀鄕農顆粒無收日昨聚集多人入城環求縣令勘騐冀免錢糧并求振撫當由王令諭飭聽候赴鄕勘驗核奪 
[火車出軌保定]  
　　初二日三點鐘京漢北車開至望都縣忽將軌路軋陷車己出轍幸未傷人當經電告保府跕長派往修理嗣因損壞頗鉅急難修整其時南車亦到當將兩處客貨互換載回以故北車回京時己十一鐘三十分 
[東鹽接濟長沙]  
　　湘省食鹽缺乏已久前由督銷淮鹽總局電禀江督並咨兩淮運司暫就山東借運票鹽若干以資接濟上月初己經運到東鹽一票不終日即己銷罄仍復告匱二十七日復由吉順祥鹽號運到東鹽三票以一票接濟湘潭以一票接濟益陽其餘一票則逕運長沙惟長沙一票僅到八百餘包尚有三千餘包仍在距省六十里之靖港因河水消退尚須撥運故日來省垣鹽巿仍復缺乏刻聞已有大幫淮鹽運至中途不久即當運抵省埠 
[清談]  
[萬世一系之中國。]  
吾嘗見某學堂之植物學敎科書。其開卷第一種即用櫻花。不覺爲之失笑。蓋日本櫻花量盛。日人比之於國魂。故其敎科書往往卽以攖花列首。今中國敎科書。并此勦襲之。豈不令人可笑乎。吾又見憲政館資政院所擬之憲法大綱諸端。其君上大權項下第一條卽曰大清國皇帝統治大清帝國萬世一系。則又爲之竊竊然疑。蓋日人所謂大日本帝國萬世一系者係自誇其從前之皇位。傳嬗於一姓。故用此名詞以示特異。今中國憲法。亦并此勦襲之。豈非令人可疑乎。 
或者曰。子毌泥。以館院人材。如此濟濟。豈不知此。今乃借用此名詞者。蓋日本用此四字以誇示其旣往。我國用此四字以希望於未來。斷章取義。又何不可。 
則答之曰。子說誠是。然我國向來之章奏等。几有用東西各國新名詞者政府輒以政體風　習　不同駁斥之。今此空前絕後之偉舉。而其開端。即竊用日本名詞。論者不察。得毋疑政府之不學無術。不將與植物敎科書之首用櫻花者。同類而共譏之歟。 
難然。欽定憲法之名稱。旣煌煌然見諸上諭矣。則萬世一系之名詞。何不可見諸欽定憲法之有。 
新小說 
[妖怪鬭法（二續）]  
看官你道爲何。原來這妓女在艶妝盛飾之時。酒陣歌場之裹。但覺珠光寳氣撩亂得人眼花。所以行者倒也被他迷住了。及至夜闌人寂。眉目傳情。不免有些妖氣流露出來。行者是個老作家。豈有不疑惑的道理。故意候其缷妝。暗暗摸出照妖鏡。向他背後一照。那知不照猶可。一照之後。分明一隻毛茸茸的老狐狸。形狀實在可怕。行者不覺喊了一聲。那妓女便回轉頭來問他做甚。行者道。我因多吃了些酒飯。有點肚痛。那妓女便要呌相幇去喚挑痧。行者慌忙摇手。說我身邊自有家用良藥。就在袋裹摸出幾粒丸藥距咽了下去。假說道好了。總算把這破綻。遮了過去。一面慢慢地向烟榻躺下。心中好不納悶。想起這隻狐狸。從前曾在半途遇過。手叚著實利害。恐怕他已看出我的眞相。故意要在老孫面前。賣弄手段。亦未可知。然我老孫亦不是好惹的。與他比試比試也好。心裏想定。面上却做出從從容容的樣子。仍舊與這妓女同牀合夢了一夜。明日清晨回家。自與那起三朋四友混攪不提。單說這妓女原是一隻九尾狐。在深山裏修練了幾百年。面孔長得胖胖兒　怎奈狐性好淫。又好採人精體。所以變了人形。在妓院裏做這勾當。那日行者朋友呌他時。看見行者手不停脚不停。不像是個好人家模樣。心中着實有些疑惑。就私下揭起法眼。仔細打量了一回。暗暗詫異道。原來是這個東西。莫怪姊妹淘裹說。現在堂子飯。沒甚吃頭。連你這個猴子。都要到堂子裹來撒野了。你戴上帽子。穿上衣裳。裝出了這副排場。只好　遮上海人的眼睛。怎　得過我老娘。今日旣然落在老娘手裹。要撕盡了你的猴皮。拔盡了你的猴毛。纔稱得我老娘心願呢。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[江督端奏覆盛宣懷被參各欵摺]  
奏爲查明大員被叅各欵據實覆陳仰祈聖鑒事竊照光緒三十三年六月初十日承准軍機大臣字寄三十二年五月二十八日奉上諭有人奏商約大臣盛宣懷貪鄙近利行同巿儈並有擅售公地勒買民田情事請旨飭查等語著端方按照所參分别密查據實具奏毌稍徇隠原片著抄給閱看欽此遵旨寄信前來奴才當即札委蘇松太道升任江蘇布政使瑞澂並現任蘇松太道蔡乃煌按照原奏所叅各節分别切實密查務得確情去後兹據瑞澂蔡乃煌先後查明　覆前來奴才復詳加查訪互相印証如原奏盛宣懷充招商局督辦用局欵購買上海産地弊端百出有用本局及總辦出名者有用福昌行出名者且有假用英商密爾登出名者皆盛宣懷一人經手推其紛歧錯雜之故無非價漲則視爲已業價落則撥歸公産牟利之工至斯而極一節查盛宣懷督辦輪船招商局事於光緒十二年七月到差二十八年十二月交缷招商局所置産業屬寳山者吳淞江地二百四十畝五分屬上海者租界内外局房巿房及浦東貨棧等二百六十畝有奇共價銀八十四萬八千餘兩係光緒十六年至二十七年陸續購進非一時一人之事是以或由招商局曁總辦出名亦有先經所雇管事洋人密爾登經手後由招商局出名者均有道契及印契爲據由局執業據該局單開各地核之道署底册副契及英美領事署册均屬相符間有載在官册爲局單所無者英册三紙係洋人担文抵押不贖光緒二十年作銀二萬兩歸局承受二十五年已由局照原價售出故未列局産名至福昌行出名者美册二紙係浦東之舊棧基於光緒二十年售於英商隆茂洋行價銀十五萬五千二百餘兩局簿已收有此項其事在盛宣懷交缷局差之後矣至其紛歧錯雜之由實因創局之初官私合股利用衆擎旣而分併不一遂　轇轕光緒十九年招商局買英租界浦灘旗昌洋行房屋九座共地三十一畝半價銀四十一萬兩局欵不能獨購以一座歸李愼守堂承買其八座則招商局與盛宣懷之五福堂合資購置各籌其半憑商局股東公議訂立合同名爲華産公司地契雖用商局之名郤非全是局産二十四年將李姓一座買歸商局二十九年公司分析以前次合購之八座當衆拈　半分管業招商局與五福堂各得四座自是五福堂之四座與商避公産無涉不久即售與洋商其招商局所得四座時價約值七十萬較原本增數倍盛宣懷並無價漲歸已價落歸公之事又原奏將通商銀行公地二畝零擅售與日商三菱公司現在上海道未允稅契不能交易一節查通商銀行之地七畆九分零與招商局毗連亦在旗昌洋行購來之内己於二十九年分歸五福堂次年即售與法敎三德堂又招商局西南有地一畆四分三毫因有馬路隔開於三十一年由該局售與通裕洋行該行又賣與三菱公司所稱盛宣懷擅賣自是傳聞之誤上海道不允稅契亦無其事又原奏與岑春煊合買上海之蘇州河地畆甚多及合置崑山縣田恃勢抑勒民怨沸騰一節查蘇州河在上海英美租界之間地勢綿長價極昻貴道署契册各業戸均由洋商掛號未見有盛宣懷與岑春煊購置産業崑山縣在蘇州之東向多荒地有人集股收買設立墾牧公司岑春煊入股頗多盛宣懷未經合股其地購自客民非買諸土著皆按巿價交易民間無控告之案自無恃勢抑勒情事奴才查招商局創始於同治十一年前北洋大臣大學士李鴻章遴派盛宣懷殫力經營著有成績該局成本官欵商欵兼收並蓄議者見局面恢閡地價翔貴不無致疑究竟該局係商業性質出納欵項購置房産皆待局董股東商議乃定倘盛宣懷一人專斷罔利於已貽禍於公衆股東耳目昭然斷無緘默自安甘受剥削之理盛宣懷才長肆應經手事繁百密一疏詆諆難免若有意擅售公地可以信其必無所有遵旨密查商約大臣被叅各欵緣由謹恭摺具陳伏乞皇太后皇上聖鑒訓示再此案欵目轇轕輾轉調查致稽時日合併聲明謹奏八月初二日奉硃批知道了 
本埠新聞 
[西報再論浚浦局挖泥工程]  
　　字林西報云本報曾於五月間評論濬浦局挖泥工程當時探悉哥洛尼及里萊利亞挖泥船兩艘每點鐘約可挖泥五百立方碼今該局最近報告所載共做工七十三天半並謂因該船泊於曲水下流退潮時水流甚急不能施工故每日須停一兩時夫潮水漲落每日兩次今即以每日停工兩小時論之則挖泥船兩艘共做上六十七天半哥洛尼每日應挖八千九百十六立方碼里萊利亞每日應挖九千六百九十四立方碼如照每點鐘挖二百五十立方碼計之則每日祇可挖六千立方碼然即照此數尚不爲少今以六十七天半計算則該兩船仍少挖四十五萬立方碼也 
[外人干涉巡警權]  
　　租界領袖領事以閘北巡警不甚得力以致住居北四川路之英人逹木生房屋内迭次被賊圖竊英人哈未所購寳山縣境之基地　竹頭亦被竊去此外偷竊情事時有所聞嗣後巡警總避若不竭力整頓祇得由工部局設法保護業己照會滬道轉請巡警總局迅飭偵探巡士嚴加防範 
[闢門築路之阻力]  
　　滬道蔡觀察　以上海拆城一事已奉督撫批飭停議爰另將闢門築路籌欵等事詳請憲示兹奉江督端午帥批示云據詳己悉查上海紳商請闢城門添築馬路現在尚未議定的欵何能遽令營　會同復勘該道擬俟籌足闢門築路養路之需再予復勘倘果無碍方准興工所籌甚有見地應准照辦仰即遵照仍候撫部院批示繳 
[盜匪與印人爲難]  
　　昨晨三點鐘有盜匪多名至楊樹浦某木行落乙　被盜毆傷事後由行主報知捕房飭探查拿務獲 
[定期提訊洋犯]  
　　英人丁姆司前因毆斃東洋車夫陳初文由滬道蔡觀察照會英領事霍君飭提懲辦在案兹霍君已與英按察使議定准於西歷九月二十三號上午十時提案審辦昨因照會滬道請派妥員到堂觀審 
 
 

Page 19

 
 
[兇犯又被控告]  
　　德商施鐵恩至德總領事署控告法界電車司機人李甘扣駕車不愼致被撞傷由德馬副領事照會公廨寳讞員飭差協探持文至法捕房禀請派探移傳當經法捕頭查得李因碾斃龔王氏母子兩命收押在案昨特派探將李解送英公廨訊究寳讞員商之馬君判仍交來探帶回候會商核奪 
[派員調停爭奪餘地]  
　　總工程局因京江公所擬將義塜餘地收回有礙路工時與辯論兹又繪圖貼說禀明滬道昨蔡觀察特委法廨讞員景明府蒞塲會勘事畢即至總工程局與各董事妥爲籌商免再爭執 
[禁約西探私遣華探]  
　　代理英美捕房總巡麥高雲君昨日出示略謂聞西探常有囑令華探爲外人辦理私事嗣後如再有此等情事務須據實禀明仰各華探捕一體知悉云云 
[楊行鎭店舖被刧]  
　　寳山縣屬楊行鎭顧協盛米布店主顧子平家於本月初七夜被盜刦去銀洋衣飾同時對門和順昌南貨店亦被刧去巨贜該縣胡大令深恐贓盜遠颺昨將賞格送至英公廨轉送各捕房飭探嚴緝務獲究辦 
[電車又斃一婦]  
　　法界九號電車司機人趙叙慶於初六日下午撞傷松江老嫗某氏己誌前報昨晨該處地保沈裕春趙慶平投縣禀報該老婦業己在婦孺醫院因傷殞命求請蒞騐大令即於午後到院相騐實係傷重身死因查無屍屬即飭善堂棺殮發壇召領 
[中國品物陳列所開幕]  
　　英界福州路中國品物陳列所定於今日未刻開幕昨總理李平書君協理王一亭君柬請官紳商學各界届時蒞會以覘成績 
[城内]  
限制存儲火油○救火聯合會長李鍾玨禀請限止城内各店舖存儲火油曾紀前報兹由本縣李大令核准於昨日出示略謂各商號補戸人等須知火油性烈易於肇災以後存儲火油至多不得逾五箱之數倘敢抗違定即提案究罰 
預備選舉職員○救火聯合會於初九晚在蓬萊路　會議定於二十五日下午一時假明倫堂開第一週年紀念會先期將被選舉名單及選舉單分送各社以便選定職員担任義務 
突如其來○吳正大炒貨店主吳新寳病故已久造有繼妻陳氏曁妾沈氏本年五月陳氏身故忽有方孫氏同子阿大弟孫洪生到來稱是陳氏前夫之媳陳氏遺物應得領回當將箱物搬去今由沈氏投縣控告提同兩造及新寳之兄吳清大等訊悉底藴判孫洪生交差限孫氏於五日内交還各物至孫氏與洪生供被原差青面孔私押東來客棧三天有無是事候查澈究 
事不干已○汪桂芳扭李仁根至一路一區巡局由游巡官審訊汪供親戚金瑞人於去年娶妓女阿玉爲妾五月間被李姓女傭誘令捲逃金托小的代尋今在安仁橋遇見李傭之子仁根是以扭案請將李收押限交伊母訊追李仁根供阿玉逃逸時小的之母早已歇出如何憑空誣陷求察游巡官以汪事不干已一併斥退不理 
約束蕩婦○姚任氏前與僧人永清犯姦由縣發堂在案兹由氏之叔父任長生投案求領並請將被封什物給還大令准之飭卽領回松江原籍自行約束 
揑控搶刦○李錫卿控宋慶耕陳紀忠深夜搶刦一案兹由縣令傳同原被及地保之子朱秋生等訊得七月十六夜李姓家並無被搶及母妻綑縳情事詰之李錫卿供亦不符判一併交差候補提人証再審 
局批兩則○一路一區巡警分局批民人金德慶禀云據禀協記彩票店吞賴花紅求請究追查該行分售彩票其中售出中彩者扣提花紅應同售票人匀分有無此種規例本局無從查悉仰候飭甲協同該民人邀同行理處息事勿遽興訟又批寡婦陳程氏禀云據禀租戸丁雙全欠租不付求提押遷仰候飭甲查明論令搬遷否則提案訊究 
官事　署理浙江寗紹台道李輔耀吏部主事陳度昨日到道拜會上海鐵路厘捐委員汪紫瀾請假五日 
[南巿]  
屢戒不悛○顧慶卽顧鳳山前在工程局充當偵探因事降充所丁兹因伊夥陸祥茂在外詐贓控奉責押顧又向陸之堂弟詐去堂費洋兩元昨由孫裁判傳顧質訊供認不諱判戒責二百下斥革卯名逐出境外 
僞票何來○蘆席街剃頭店主魏雪香前晚與沈進才（卽黑皮囡囡）等抺牌因調换僞鈔票口角扭控南區解請工程局訊究判沈罰洋五元僞票銷毁魏　洋一元 
確係弟媳○江北婦人徐金桂前日迷路由五號巡士帶至工程局忽有無錫人顧和生稱係弟媳請爲給領陳參軍恐有不實未經允准兹由顧弟阿順偕母邵氏投案稱去年在無錫出洋九十四元向石船戸張榮臯買來是實判覔保領去 
償還虧損○嚴大柴炭行主吳嘉賓前向船戸張中甫定購柴貨過期不交以致虧本昨日扭至工程局控告判張貼還洋五十元了事 
[閘北]  
誘拐小孩○陳阿小偕見証沈三至四路一區警局控告王陳氏誘拐小孩經黄巡官提訊屬實判王陳氏掌頰一百下交保限三天將陳孩交案再核 
房客滋擾○羅岩駒昨與房東滋擾巡士勸阻不服拘至四路一區警局押候訊奪 
[英租界]  
是否縱火○新閘路諸仁卿家因保險起火由探傳至公堂請究據供祇保銀五百兩因披屋内未及關窗致被匪徒縱火圖害求察判從寛罰洋十元以儆踈忽 
失火卽熄○老垃圾橋西敦裕里日商更新戒烟紙烟有限公司於前晚三點鐘起火幸卽救息祇焚去零星什物房屋未損 
愛花成癖○德商愛克控李榮仲吳毛毛串竊紅桃花昨由公堂復訊原告洋人投案求究訊之李吳同供此種紅桃花係托公司輪船西　孔阿茂在伽門購來並非竊取孔阿茂供與李吳相同中西官判李吳一併開釋如原告欲得此種桃花准其價買兩造遵斷完案 
限期理欠○立發洋行西人與華人莫友根控過犯鞠愛廬（卽鞫其光）虧欠帳銀及代賃紅木器具租洋避匿不還昨由公堂提訊判鞫帶回捕房覓保出外限一禮拜理楚再核 
無恥之徒○錢慶昌馬文操與沈顧氏在途扭毆由捕拘入捕房昨解公堂請究錢馬同供顧氏由濟良所逃出被小的等撮見與之爭執並不扭毆求察氏供錢一再引誘婦人不允致被誣錢中西官以氏不守婦道判押女所二月期滿着其姨母來案具領錢馬從寛斥釋 
不知自愛○濟良所留養之烟妓吳鳳實婢女王梅仙時常吵閙昨晨解廨誚究判改發棲流所留養 
欺騙婦人○趙劉氏因走失小孩破無賴徐啓咸騙去尋費洋四元報由捕房派探拘獲解廨請究徐供不承認判交保候查再核不認行竊○維昌洋行西人控出店陳友堂竊取手鎗一枝昨由公堂提訊陳供原箱内祇有九枝洋東監視開箱何敢竊取判交保候查 
公堂瑣案○利源通號控包海時冐取牛奶由探解案判罰洋五十元押捕房一月如無力繳洋加押一月沈小弟洪壽根陳阿福串竊黄阿九衣物沈押西牢半年洪陳各押一月期滿一併逐出林友亭第三人控 
 
 

Page 20

 
 
船戸楊文祥串竊洋六百元訊供不認判交保候查再訊德商克魯森洋行控張子謙定貨不出昨由差探傳案交保候訊日商東亞公司控楊倉舟張愼卿定貨不出昨日傳案一併押候會訊洋商德綸公司控陳浩清担保徐念本欠銀不理昨由差探將陳傳案判交保候訊劉李氏控王阿三上屋　竊由探查獲訊係過犯判押西牢半年逐出過犯周阿蘭竊范阿連布衣押三月逐出蔣生甫賈金標串竊姜阿來鐘表將押三月賈押一月顧炳均控楊林華混用銅洋訊不承認判押候查明再核 
[美租界]  
電車肇禍○前日傍晚馬夫王阿生駕車至西華得路被十五號電車撞壞車輪訴知捕房飭赴電車公司理論 
　頭請假○美捕房盤副捕頭因事赴津請假一月遣差由十一號西捕代理 
　途誘賭○左公臣在狄思威路沿途誘賭由捕拘入捕房押候究辦 
冐取貨洋○厲億記包裝西華得路各式電燈被夥何祥榮在往來各號冐取貨洋數百元逃逸厲即投報捕房派探查緝 
竊取銀洋○侍者魏阿生在蓬路某號洋房内行竊銀洋五十餘元由洋東報知捕房飭探拘入押辦 
[法租界]  
騙案紏葛○顧季和延博士律師失孫銘山吕尚金陳瑞華藉詞合做立豐輪船買辦騙去銀七百兩洋一百五十元一案前日復由公堂集訊博律師稱顧季和被騙銀兩係向法商苑林借來故由本律師代表控追况陳等三人在本律師寫字房立有中法文限期還據時有吕尚金之子在場吕子能識法文現在某局寫字且有奚賡餘郭仲山爲証旋據郭奚同供立據簽字屬實餘事槪不預聞被告律師開　稱苑林借欵　自向顧季和索還不能與孫陳吕交涉此案應由顧親自到案質審方可定讞判候禮拜五再訊 
雉妓發堂○英界雉妓張阿金前晚至法界聽唱攤簧歸途順便拉客適爲副捕頭撞見拘解公堂發堂留養 
各罰五角○電車公司西人昨至公堂訴稱王虎郎乘坐電車不給車資又小車夫楊大駕車不愼撞壞電軍均請究辦判各罰洋五角了事 
一味狡賴○周坤泉欠張永瀛貨銀昨由公堂復訊諭令先遠銀四百兩周仍狡賴判還押嚴追 
國外新聞 
[韓報案擬傳外人作証]  
　　初九日東京電云漢城裁判所昨日决議於下期審訊大韓日報主筆楊氏時傳英人裴蒂爾君考爾倫抱斯脫維克公司總理考爾倫君法人馬丁君及濟物浦恰姆利琴公司經理茄恩特夫君到堂作証至何日開審尚未宣布 
[塔孚脫又得政黨協助]  
　　初　日華盛頓電云美國上議院員福萊克君近日道過托萊瀆地方與共和黨候選總統塔孚脫君會談片時握手歡别福君自誓必力助塔君以爭選舉初九日華盛頓電云西浮其利省現有政黨兩派皆尤允協助塔孚脫君 
[儆戒土報愼重言論]  
　　初九日倫敦電云十爾　塞洛里開之進步黨近曾儆戒君士坦丁各報勿載有傷各國感情之議論又命於埃及並波斯尼亞兩問題皆不可記載否則將視爲叛徒云以上譯字林報 
[英國麻草减收]  
　　初十日倫敦電云英國近日時有大風大雨致開恩脫麻草收成大爲减色採麻者率皆間居無人雇用 
[英國歡迎加籐]  
　　初十日倫敦電云倫敦泰晤士報載稱英國自聞日本簡派加籐君爲駐英大使之消息異常歡迎加君前在英國充當公使自一千八百九十四年至一千八百九十九年今日英日邦交篤厚之佳果皆樹基於加君之手云 
[法擬承認摩王]  
　　初九日柏林電云駐德法國代理公使已預告德國殖民地次官謂法國深願與締結奥爾其西拉斯條約各國交涉承認幕連海飛爲摩王之舉惟法使於承認之詳情並未述及至前謂法西兩國聯告各國之公文迄今亦未收到而幕連海飛承認奥爾其西拉斯條約及各國約章之宣告書今已自摩京出發遞至歐洲現惟俟愛勃特爾愛齊自行辭位則各事皆可解決矣以上譯文滙報 
小說 
[學界小說風流太史（廿三）]  
[第六回毁偶像銷滅神權歸官辦改良校舍]  
袁大老爺聽了。又攔住他道。平常的時候。給你看看。原沒有什麽要緊。但是這個時候。無數的學生。都在樓上讀書。你雖然年紀大了。到底是個女人。不便上去。等改日放假的時候樓上沒有學生。我呌人來同你上去看一看就是了。難道我還和你撒謊麽。那老婆子聽了。雖然心上還有些不相信的意思。却聽著袁大老爺的話兒。說得一分有理。又不好硬闖進去。只得罷了。後來這個老婆了。也一連來過幾趙。要看看這位齊天大聖的神像。都給袁大老爺支吾過去。不是說樓上有人。就是說樓門鎖了。鑰匙不在這邉。支吾了幾回。那老婆子也就絕迹不交了。這是後話。按下休提。書歸正傳。只說袁剌史自從開辦這個公益學堂之後。學生的程度。一個個都高得狠。學堂裡的敎科。更是十分完備。就是那管理學生的規則。也都是井井有條。一毫不亂。慢慢的省城裡頭。傳說開去。大家都曉得公益學堂是個敎科完美。程度最高的地方。就是李制軍自己。　也來看過一次。也著實的誇奬公益學生的程度。不上一年。就聲名大振起來。省城裡頭的那些學堂中人。也有到公益學堂來參觀敎科的。也有來調查章程的。袁剌史辦事雖然順手。却只有一件事情。著實爲難。沒有一宗大錢的公欵可以預備開支的。你想這樣的一個學堂。沒有經費。那裡辦得不去。雖然收些學生們的修金。却是沒有多少。這一年裡頭。也不知受了多少困難。打了無數亂荒。這個時候。恰好這位李制軍在任病故。陞了山西巡撫宣秋濤。　做這裡的制台。這位宣制台。却是一位熱心興學的人物。一到任便曉得那位學務總辦余大人。不是個辦事的人物。便把余大人調了一個省外的差吏。一面立刻電調廣西知府袁恒甫袁大人。來辦這經的學務。不到半個月的工夫這位袁大人。連忙急急的赶　過來。宣制台便委了他一個學務公所的總辦。認眞眞的辦起學堂來。 
 
 

Page 21

 
 
   
 
 

Page 22

 
 
　　本館前因翻造房屋改造門面仍在處原坐北朝南小楊樹里對過現己工竣照常交易满漢酒席掛爐猪鴨以及包辦菜席京辦大菜隨意小酌一應俱全並添設上下廂房上廳樓廳寬場雜坐一切改良及堂館茶房應酬遇到凡　貴紳商賜顧庶不致悞本主人白 
[上海振新機器硝皮公司告白]  
本行新創機噐硝皮公司聘請頭等英國名司　專硝熟牛架皮生皮軍皮裝料鞋面底皮　各色均可製造倘蒙賜顧其價格外克己向本行面議可也四川路四十四號 
凡購此散　必須認明○京都天寳齋○方是的眞○醜陋男子變爲白面書生○粗頑婦女泛爲紅粉佳人 
[京都天寳齋獨家秘製　嫩面玉容散]  
本齋秘製嫩面玉容散己歷一十七年馳名遐邇中外皆知無論通商大埠鄕僻男女咸宜此散之妙不言可知近有牟利之徒虚言仿造擅自誇張深實可恨購者留心弗爲其欺况此方得自唐宮本主人珍藏秘密豈有輕易傳人者乎此散之功異常靈速用法極便專治婦女而上麻點雀班紅粒黑氣油光暗晦男子烟容酒刺瘡疤汗班以及各種滯氣每日搽擦二三次無不應手而愈無論男女若用此散只消旬日之間女貌勝如沉魚男容猶若潘安老年不啻少年昔唐代貴妃亦用此散搽擦故而肌膚滋潤面容姣嫩唐皇寵愛甚篤全賴此散爲之一助眞乃閨閣必需之物有益無損方知予方不謬矣　每瓶大洋二角每打二元○另製雙料重用珍珠鷹粉取效愈速獲益更大每瓶四角每打四元遠埠郵寄回件信資自給○分售處安慶四牌樓天元祥雜貨店○二馬路西鼎新里京都天寳齋啓 
廣東彭壽堂始得異法即愈耳聾丸○立服立愈○假冒甚多○購者宜愼○經售韋廉士醫生紅色補丸批發 
[善治耳聾]  
凡患耳聾者因腎水下虧相火上炎或鬱火傷肝以致耳聾目昏視聽不靈皆因陰虧陽僭而其症源尤在氣虧血脈不流通呼吸不能靈捷氣逆則虚火向上故有耳鳴耳聾耳脹耳痛言語不聞等症本堂起首創製異傳秘方加工精製是丸專治一切耳内之症無論男女老少兩耳重聽雖二三十年老症服之立見奇効轉聾爲聰補眞陰生津液攝納浮陽根除虚熱重者二大盒斷根輕者一大盒全愈妙在神淸氣爽身强體健永無復發之患天下治耳聾之第一奇藥也虚言欺人罪我惟天每盒四元中盒二元小盒一元如兩耳扒挖損傷常流膿水另搽珠黃吹耳散即愈每瓶五角鋪分英界棋盤街中市朝東門面廣東彭壽堂啓 
[伴野製麪機器發售]  
本行所爲特長者則大略如下○價格外便宜○機器鐵堅製固且輕小運用便甚○每架一人運動不要氣力○麵形之粗細方圓隨意製出○每天製出甚多○本行特備樣子以及圖樣希貴客隨時○來駕敝行賞識機器或賜函電付圖樣不取分文 
　　高田商會 
　　英租界博物院路第八號謹白 
[商辦信義儲蓄銀行添招新股廣告]  
本銀行爲推廣生意挽回我國利權起見添招新股一百萬元每股一百元正不折不扣按年八釐行息半年付息一次以交銀之日起息在各處信義銀行支付其餘攤分紅利充當一切職員應得權利另有章程乞就近取閱可也　售股處 
　鎭江二馬路○信義銀行○上海鐵馬路天妃宮○信義銀行○北京前門外長巷下頭條胡同○信義銀行○宜昌二牌樓○信義銀行○漢口河街董家巷○信義銀行○武昌芝蔴嶺○信義銀行○湘潭十二總○信義銀行○蕪湖二街○信義銀行○長沙南正街○信義銀行○南昌石頭街○信義銀行 
[奏辦湖北籖捐彩票頭彩五萬元八月廿四日開彩]  
　　本局奉　湖廣總督部堂奏明開辦第八十會票額設六萬張每張售洋六元中彩共九千九百九十八號計六張中彩一張以七成餘發彩派出彩派出彩銀之高比各公司爲優准定期八月廿四日在漢口開彩得彩紅票憑本局對號單兌銀元本總局在漢口鎭江上海分局設在南市萬聚碼頭信成銀行樓上○本埠來信力票力一概本局不付統歸自給○再得彩紅票如無本局騎縫圖章以及長方上海分局小印概不收票兌銀因無根可查也特白 
 
[恭遵御方處製痰喘半夏元小兒福糼丹]  
考本草半夏治病功用甚大然須修製得法方能奏効本堂先人在軍機時曾患痰嗽氣急之症所服各家半夏不下數十極竟無効驗旋奉　聖上賜此四十八製半夏元　等方恭製照服不旬日其病　若失　在京親友乞方求藥者踵主不絶咸知實係　除痰定喘仙丹　宮中嬪監數千人至今無痰氣病者全仗 
　　此藥　之功本局廣製發兌以來北京一帶信購爲最多因恐　　遠省　未能周知特再廣　病者親天下同除此疾甚所厚望焉 
　　⊙半夏元　能除老年痰嗽氣急　少年勞咳吐沫　哮嗆痰多　痰飲痰厥　肝胃氣痛　多夢遺精　濕痰胃呆　婦女白帶　小兒驚風　雖至氣喘欲脫　牙關緊閉　　祇須將烏梅擦開牙齒用藥三錢化開灌下　能咽者立可氣平　回生歷試神驗定價大瓶二元四角小瓶一元　⊙福糼丹　專治小兒百病以急驚痰厥咳嗽肺閉　肺風痰喘　傷風寒熱　胎毒胎火等症服下不到一時藥引痰出不留腸胃不傷正氣此方自承　恩錫在京向合施送立有神驗治病尙多統詳仿單定價大瓶一元小瓶五角 
　　上海老垃圾橋堍貽德里五弄第三家嘉興錢靈蘭堂啓　分銷處　南市同益里靈蘭分局 
[集成儲蓄公司廣告]  
啓者本公司辦公處今遷至福建路第四百五十及四百五十一號門牌特此廣告 
[註册商辦漢冶萍煤鐵廠鑛有限公司預算節畧]  
一大冶鐵山之鐵以及武昌德化之鐵足供五百年開採萍鄉煤山之煤亦足供五百年開採其礦産之富如此　一大冶鐵質一百分内含鐵六七十分之多雖潞澤之鐵亦不能過之現在自用之外日本製鐵所每年訂購十萬墩以資搭用而漢廠所鍊生鐵己銷通日本及美國太平洋等處不特足塞漏巵且可出口矣萍鄕煤質含灰在十一分之内毫無磺質正合鍊鐵之用漢廠初用開平日本焦煤需用兩墩方能鍊成生鐵一墩現用萍鄕焦煤只用一墩零便可鍊成生鐵一墩現在自用之外日本製鐵所亦來訂購不錯運費其礦質之美又如此　一漢陽鐵廠現有化鐵爐兩座又添造新花鐵爐兩座馬丁鋼爐大小四座又添造新鋼爐兩座現以生鐵鍊成新鋼一萬分之内含燐只有二三分其純凈勝於美日而足與英德第一等純鋼　美洋報稱許謂不料中國能造到如此地步　一大冶鐵山估値五千萬萍鄕煤礦估値三千萬漢陽鐵廠估値二千萬共總估値一萬萬係屬至少之數現在用欵不遇十分之二是以股分足値五倍之價　一漢廠冶礦本年八月底止共用商本銀一千二十萬餘兩萍礦連轉運輪駁共用商本七百四十七萬餘兩按照目前估値漢廠舊虧己經補足萍礦稍有盈餘帳目具在可備股東詳細查核　一預算漢陽鐵廠三十四年分每日出生鐵二百五十墩（現日出一百墩俟淸灰爐成日可出二百五十墩）三百日計共出生鐵七萬五千墩（每墩成本約合二十兩　其中以六萬墩練鋼每日出二百墩只算八折至少可售馬丁鋼四萬八千墩以一萬五千墩售生可獲利銀八十萬兩（一預算萍鄕煤礦三十四年分每日出生煤一千五百墩（本可出三千墩因昭山鐵路未成輪船難運三百日計共出生煤四十五萬墩其中以三十萬墩鍊焦炭可售炭十五萬墩（每日出五百墩約五折成焦以十五萬墩售瑰煤約可獲餘利銀三十二萬兩　　一　　　 
預算漢陽鐵廠三十五年分每日出生鐵五百餘墩第三大爐己成連前三座三百日計共出生鐵十五萬墩（每墩成本約十五兩　其中以十二萬墩鍊鋼可售馬丁鋼九萬六千墩擬加馬丁鋼爐二座連前五座　以三萬墩售生鐵通年約可獲利二百三十五萬兩　生鐵成本可少七十四萬兩　一預算萍鄕煤礦三十五年分每日出生煤三千墩　其時如果昭山鐵路己通可以儘運三百日計共出生煤九十萬墩其中以六十萬墩鍊焦炭可售炭三十萬　（其時第三鐑鐵大爐需焦加倍日本亦可銷通以三十萬墩售塊煤約通年通得獲餘利六千三萬兩　一以上預算皆工師礦師所約計工程如期完竣則利益如數可償三十四年分起官利八厘按年三月分照付三十五年第三爐告成後當有餘利三十六年再加第四化鐵大爐每日可出鋼鐵一千　成本愈輕獲利愈厚將來漸次增添製造當可與克虞伯新新鋼廠並駕齊驅於五大洲之上 
 
 

Page 23

 
 
 
面黑如墨之人常搽此露竟可變爲雪白日本俚歌云能使烏鴉變白鷺帝國良方白肌香露蓋膾炙人口久矣頂上生髮香油每瓶五角 
 
 

Page 24

 
 
   
 
 

Page 25

 
 
   
 
 

Page 26

 
 
章程 
[山東農會簡章]  
一濟南省城設總會一所爲全省農會之樞紐 
一四關各設分會其餘村鎭巿集多設分所以期擴充農業聲氣相通 
一農會經費現無可籌地瘠民貧加以各項捐輸異常拮据部章第七條内載明於本地公欵中酌量撥助本地公欵毫無餘項礙難籌撥農會開辦伊始用項浩繁擬請先由官欵發　節儉動支俟辦有頭緒再由本地籌助經費以資久遠 
一總會設總理人一各分會及分所董事每處一二人不等 
一四鄕分所擬按各里分畫區設立總期民智廣開於農業方有進步 
一總會附近設有農業學堂及試驗塲各一所以資研究農學日加改良一分會及分所甫經設立尚無成效俟稍擴充擬多設農事演說會每月三次集衆討論講求改良以開風氣 
一境内所有土宜物産均歸本會切實研究列表逹部 
一蠶桑草帽辮紡織林業畜牧一切事宜均爲本會内應盡義務如有辦理得法者應由各分所聲報分會呈明總會詳請勸業道逹部給奬以示鼓勵 
一遇有盜伐樹株損壞田禾違碍一切農事之處本會應行保護當由分所報明分會轉報總會商同地方官懲辦罰令照賠 
一凡有栽種各項樹木及田地收歛情形均由各分會會員隨時赴鄕調查報明總會 
一各分所會友良莠難齊應由各分會會員隨鄕稽查設有借端勒索訛詐鄕愚情事當即報明總會隨時更換 
一附城相近著名大小各山均應爲本會保護如有違禁開採情事須由各分所報明分會轉報總會應請地方官嚴懲示衆 
一農會大旨與商會相同原爲保護鄕民而設總以不病民而使民間享應有之　益方爲得法 
現設農會先行試辦如果成效可觀應請發給戳記俾易辦事 
一此項簡章原未盡善或有應行增減之處隨時叅酌辦理 
一東省北鄕一帶地勢窪下菜畦稻田頗佔多數其中所有漁業及别項利益均應歸本會經理以期發逹 
賑務 
粤皖鄂三省聯合義振會八月初三初四兩夜借羣園演劇籌欵報告單 
本會於八月初三初四兩夜借蘇園演劇籌欵是兩夜所收游資及資物利益除特别總用過净　洋四千六百四十八元二角業於初七日如數送至商務總會代解災區今將詳細賬目開呈公鑒至園内尋常繳用亦須洋三百八十餘元槪由羣園主人擔任義務不啻捐助本會故亦附列清帳統昭核實再是日羣園内一切均盡義務惟大菜房係外人租屋開設故仍照常交易不能强之亦盡義務耳合併聲明清賬列後 
進欵收發辦人兠售人場劵二千二百零七紙洋四千四百十四元收門售入場劵四百二十九紙洋八百五十八元收賣物水果點心荷蘭水白蘭地香烟皮酒洋廣貨銀器（本利且賑洋一百四十九元零五分共計進欵洋五千四百二十一元零五分付欵付女校音樂四班馬車七部洋二十八元借風琴扛力及調準琴聲工力洋十三元髦兒戲班洋一百七十六元清客串後場馬車洋二百十五元東洋戲洋六十六元外國戲法洋三十元影戲洋五十四元東洋烟火洋八十元登報告白鬢洋四元兩角印刷人場劵並信紙傳單戲單洋七十元零六角五分西樂洋三十六元共計付洋七百七十二元八角五分收付兩抵揭牘洋四千六百四十八元两角 
[附羣園擔任義務各欵報告]  
付電燈二夜約洋三十元火油洋七元燈籠五百只洋十五元八角添購東洋燈籠洋七元燈燭一百四十五斤洋三十三元零六分馬車燭洋七元九角洋燭鉛絲洋釘玻璃洋六元一角街燈洋紗毛巾洋三元園内各司事薪水兩大扯計洋二十元木竹匠工洋兩元九角小工洋十五元背燈洋十四元七角新添照料人茶房洋八元又東洋人四名洋九元又印捕管門洋一元淺椅子二百把洋二十元借椅子車力洋六元　彩百子彩洋三十一元八角臨時添搭蘆栅洋四十六元兩角五分蘆匪舖地洋二十五元兩角茶葉洋十五元五角飯食點心洋四十五元一角五分酒洋五元車力洋四元六角六分美孚燈半打燈罩洋四元兩角五分共計付洋三百八十四元二角七分 
[采芝堂黄巨欵助振]  
啓者昨由竇价人先生交到敝處振欵洋一千元係采芝堂黄大善士所捐助有心爲善不求人知是以未列台甫奉聆之下莫名欽佩又吳敬善堂捐洋十元由吳君經送來會合並登報奉揚仁風[  源通官銀號縣振會收欵處嚴彬啓]  
[蘇筠尚經收振欵第四次清單]  
長崎商務總會總理沈明久先生經募指振江浙計三江幇三江會所日金一百元源昌號日金八十元鼎昌裕號日金八十元三餘號日金五十元張隠南君日金二十元豐記號裕豐順號俞寳鴻君桑寳芝君陳秀峰君萬利莊恒泰莊福泰莊長和號裕昌號胡渭熙君各日金十元祥豐號長興號合盛號屠祥瑞君各日金五元廣幇衆商日金一百二十元繆玉庭君日金十元福建幇衆商日金一百五十元共日金七百四十元八五五合上海規元六百三十二兩七○謹特登報以楊仁風並爲災黎　頓以謝 
 
 
 

Page 27

 
 
   
 
 

Page 28

 
 
   
 
