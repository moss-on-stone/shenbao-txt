# 1912 - 155 - 4914120

 

Page 1

 
 
評論 
[國貧治本論] [  （華如璋稿）]  
　　今之爭持不己者拒外債也募内債也藎忠愛國之熱忱誠足尙矣然不論其爲内債爲外債而其爲人民所負擔則一也民力充而足以取償雖外　不爲累民力艱而强以應募雖一發難爲繼於是民力不勝其負擔國用仍出於借債募於内而無以應募於外而無以償其不爲埃及波斯之續也幾希若是者但爲治標之計而不爲治本之圖也夫所爲治本之圖者無他培民力而已而要不外乎開源與節流二大端開源之要首重實業然以吾國經濟之困難振興之乏才固難計日而收其效則不得不先從事於節流以培民力者勢也夫節流之事更僕難數吾且不具論而厥惟禁烟爲最急鴉片之耗民財惰民氣也久矣究其極必至弱種而不可救藥昔者天誘其衷朝野悔禍毅然懸厲禁訂條文以　締之而友邦亦仗義爲之助無如有治法無治人遂不免虚行故事耳自民國光復以來咸以爲新政之初必擇其害之太甚者先致意焉雷厲風行一掃而廓淸之無難也乃遲之又久抑若未暇及此且并昔之虚行故事者而若存若亡以致毒燄有重張之勢烟禁無實行之期亦獨何哉夫鴉片之害雖累萬言不能盡亦旣盡人如之能言之吾故不爲詞費而禁煙爲節流之首要足以袪人民之耗惰而增長其負擔之力者吾誠不能己於言政府於此速宜嚴訂禁令以迅猛之手續行之止辟不嫌其過嚴除毒務求其必盡而尤在令出惟行不徒博紙上之空談以收實事求是之效果使非然者國不困於債而困於無負擔之人國不國矣吾願愛國者愼弗爭持於内債外債而味夫治本之圖也 
[專電]  
　　銀行團今日（十三）續付墊欵三百萬財政部即函致該團謂六月十九日前需再付六百萬月底再付一千五百萬以便實行裁兵計畫如不照付即向别處籌借約七日内答覆 
　　小借欵須俟倫敦會議方可確定熊總長囑令函催甚急　　熊總長將六月至十二月需欵開單送交資本團備閲 
　　某某兩國近有密使往來不絶外交團謂與中華民國頗有關係 
　　袁總統答覆谷鍾秀質問案（質問何以不任王芝祥爲直督）援據約法及最近叅議院議决案嚴詞駁正各議員見之均滿意 
　　統一共和黨極力反對國民捐及不兌換劵宣言此等議案絶對不贊成 
　　叅議院議决服制多用國貨 
　　財政部次長任命章宗元即可發 
表 
　　胡瑛將任命爲貴州都督 
　　工商部總長一席因陳其美迄未到任擬以王正廷轉任 
　　朱立崗己到京將派充總統府顧問員 
　　聞議定官制内將來各省行政官有須由總統委任之語（以上北京） 
　　南京留守今日（十三）實行交 
代各員均搬出留守府所屬盡行取銷僅留政務處及軍事裁判所黃興即赴滬籌欵程都督携欵卽來（南京） 
[特約路透電]  
　　天津法商酒店昨晚（十二夜）有外兵數名入内飲酒因問價口角被店主路袪（譯音）開鎗擊斃匹袪（譯音）并擊傷可林（譯音）該店鄰近美營兵士聞警大抱不平與該店攻擊被美巡兵阻止路袪即被法警兵拘入捕房 
　　江南製幣廠電告政府鼓鑄民國紀念幣經己出廠財政部令本部司員預算六月份各項開支細數以備淸查 
　　袁總統允准工商總長陳其美辭職即命次長王正廷充任 
　　日本貴族員十一人約星期六到京面謁袁總統 
　　粤省革軍起事時所出軍用鈔票現跌至八九折經政界知會錢業令勿抑價惟小錢店不通用市面恐慌 
　　荷蘭京城萬國匯兌銀行將開大會中國特派劉鏡人孫仁仙二君赴會 
　　開平灤州鑛合辦條約現己簽押 
　　護衛頣和園之滿兵一名被漢兵欵係宗社黨拘去滿營兵士即向藥局奪取火藥施放空礮姜桂題聞警卽馳赴彈壓 
[譯電]  
　　今日（十三日）國務員赴參議院開秘密 
 
 
 

Page 2

 
 
會議磋商四國墊欵條件據聞頗　 
有進步 
　　政府今日（十二日）己支用銀行圑允付銀三百萬兩至續行付欵問題目下無所變動約須俟本月十五號資本家在巴黎集議後始能解决 
　　參議院今日（十二日）集議己將蒙藏行政陸軍官職而議案付股員審查（以上北京） 
　　俄人對蒙政策近益著手進行軍隊己入蒙境　 
且得其航路權現豫備在愛琿興辦航業與滿洲里跕相接由國庫撥款補助　　庫倫僞政府行事殊爲活潑各處現紛倡反對北京府（以上哈爾濱） 
　　意軍此次進攻桑塞時土軍另以奇兵襲擊意軍嘉士嘉列需營地當時兩軍攻擊頗爲激烈約一小時之久士軍不支遂退去其步炮兩營兵士斬夷殆盡　　由栢林飛至維也納之飛艇賽駛會内有學生七人德國飛船家赫士於五點三十六分鐘内飛畢四百英里之路程其成績實冠儕輩（以上倫敦） 
　　美國陸軍中尉哈士爾赫斯脱及華爾虚在陸軍飛船學堂飛空時墮地殞命（考萊巨派克） 
　　據屈里帕里土耳其陸軍統帶報稱桑塞之戰情殊劇烈因敵軍勢盛目下暫行退守土軍死者百名傷者三百名意軍死者約千餘名（君士坦丁） 
　　桑塞之戰土軍失良將一員名阿白特爾拉 
　　山東鐵路公司開常年會議極爲稱意聞該公司董事郝愛脱查看該路後巳得絶佳之結果前任靑島總督特魯配爾已舉爲董事（以上栢林） 
　　據拉蕯電稱西藏大局無甚變動華人復請藏人媾和藏人允現仍在接戰 
　　前任首相桂公爵赴歐游歷外間　　不絶近得可靠消息知此行全屬私游並無政務勾當但桂名望頗高此行或有意外之結果亦未可知惟桂因有家務須於十月底返國故不過美 
　　朝鮮謀害總督寺内正毅一案共拘獲嫌疑犯一百二十三人大半皆入耶敎茲定於本月二十八日起當衆鞫訊彼等被告組織秘密會社由留美本國人暗中協助及在間島設立陸軍學堂希圖於中日構兵或美日構兵之際起倡獨立伊藤公爵在哈爾濱之遇害朝鮮首相在義王墩之被擊朝鮮總督寺内伯爵在漢城之遇險皆彼等所爲據查彼等屢圖行刺總督因防衛緊嚴故未成事（以上東京） 
[公電]  
　　黑龍江都督電鄂黎副總統各省都督均鑒管潁侯閻步靑等冐稱江省公民代表揑名具呈汚衊軍人報界及經查拿又用同盟會長名義散布傳單意圖暴動各節前於佳蒸各電詳陳在案查管潁侯等犯種種行爲不第爲軍報各界所不容亦江省人民之公敵現己將閻步靑拘獲其管潁侯一名巳畏罪逃匿若不嚴密拿獲按律懲辦倘再煽惑他處勢必擾亂治安將無己時惟求副總統各省都督埀念人心甫定大局所關轉飭所屬軍警各界一體協緝務獲解江訊辦以息衆憤而保公安實紉公誼黑龍江都督宋小　文印 
　　北京參謀部電武昌黎副總統南京黃留守各省都均鑒本部所轄陸軍大學校擬於陽曆八月朔日接續開學所有前在陸軍預備大學堂未畢業學員志願入校者希即傳知届期前來勿誤并請查核貴省此項學員現有若干預期彙報本部以便籌備爲盼參謀部文 
　　又電武昌黎副總統各省都督伊犁鎭邊使 
張家口都統歸化廳轉遞綏遠城將軍寗夏府將軍均鑒入伍生曁中學生進京時仍著原有軍服俟到京由部代製各該校服裝以期一律墊款若干再行電達陸軍部眞印 
　　北京共和黨本部電上海共和黨交通事務所轉各報舘鑒共和黨本係統一黨民社國民協進會民國公會國民黨合併而成迭經通告本部早在北京成立各支分部亦先後改組章太炎以意見差池脱黨乃個人行動與本黨合併絲毫無所變更太炎現仍用統一黨名義時時有所宣布並電致各處以圖問惑切望本部黨員及各支分部黨員勿稍誤會並希注意共和黨本部文 
要聞一 
[參議員之勾魂攝魄]  
　　自定官制官規案之通過 
　　新刑法之要點 
　　政黨作用之大變化 
六月七日參議院開會新秘書長林長民到院任事議長介紹於各議員彼此點首爲禮是日議事日程計列六案一河南都督與省議會關於約法之爭議案第三讀會湯化龍謂旣暫許河南省會議决官制官規則提案權之屬於都督不言可决今宜於咨文中聲明以免再起爭執河南議員陳景南孫鐘反對云如必都督提案恐永無交議之日且都督即爲舊政府之腐敗官吏所提之官制必不適用盧士模云照約法參議院亦無自提官制官規之權何况省會殷汝驪謂第三讀會祇應修正文宇東三省議員和之本案之蛛絲馬迹前函己詳言之蓋案爲河南一省之事而東三省人渴望其案通過則三省議會亦可援例自定官制故東三省人對於此案之熱心實較甚於河南人河南參議員五人皆同盟會於是同盟會全體議員俱右袒河南人雖張耀曾李肇甫極斥其非者亦不得不服從黨議東三省議員皆在統一共和黨殷汝驪爲統一共和黨之重要人見此案於浙江無關且爲暫時之計中央官制頒行即可取消於大局亦無甚妨礙遂爲政策的之主張二黨相合故共和黨雖主張極爲正當屈於少數竟被否决况今日爲第三讀會湯説必不可伸不待表决巳知之矣此亦可知議會中多數專制之一端也二大總交議刑法案特派員汪有齡 
説明云如此重大法典斷非二三月之短時間内所可提出今之草案卽以前淸法律館之定本爲根據經若干學者之研究復由資政院之討論凡從产所謂程度不足不能適用者今茲民國肇造其必可適用無疑惟將與國體有妨者一律删去其雖與國體無妨而於體裁上不合者亦删去至條文之可商者修正之其最要之點有四一减少刑名以符刑法之本義二不用比附援引以免司法官侵入立法範圍三感化敎育以冀减少犯罪人爲社會改良之根本上計畫四新舊法交替時代不比較輕重悉從新律其他各點悉照世界最新學説都凡三百九十條請諸君從長討論明瞭簡切議員中多讚賞之者惜口音不甚高朗北省人多莫明其所言何指者於是著名法學家秦瑞玠大展經綸質問三端一妨害國交罪僅言外交代表其範圍如何二内亂罪内對於大總統有侮辱等情無特别規定似於保護一國元首之尊嚴有缺三僞造貨幣罪保護并及外國在民國流通之銀行劵似於經濟政策有損請答復其言亦殊有味他議員中能舉此問者恐亦不多汪答曰前淸定本國交章中羅列君主總統等名目在政府眼光以爲本國大總統不必别設規定則外國君主等亦不宜特定專條代表二字原屬解釋問題君主總統自可包括在内至對於本國大總統有侮辱情形共和國之法例大都不視爲一種特别階級然刑律不同正可藉以救濟如侮辱罪自四等罰至拘留爲止此中可酌量情寳處理特派員高　起答曰保護外國鈔票恐損經濟政策此爲政治上問題刑法規定爲法律上問題試問外國鈔票在民國能否行使旣可行使而法律不予保護恐於社會經濟大起擾亂凡法律之行使乃從政治上己顯之迹象而言不能對於同一之亦象而爲異等之處置也衆大鼓掌秦又云本國大總統不設專條而於外國代表轉有特殊之規定似欠平允汪答曰此着眼之點不同似非可質問及答復了之蓋已涉討論範圍似宜在審查會詳晰言之衆又大鼓掌政府委員以法制局人爲最能勝任由於爲學生出身者多又多任敎習若干年知識旣有一長口才亦有經騐對於稱述答辯絶無羞怯之態與純然官吏之爲委員者逈乎不同前次汪爔芝今日汪高二君皆甚可取其結果即以全草案付法制審查會先是楊廷棟倡議法制審查會存案甚多况刑法爲大部法典宜改交特别審查會秦瑞玠謂刑法豈有不交法制股審查之理權限所在不可不爭楊廷棟云法制股如此勇往無前同院感佩惟請早日報告以慰衆望可耳三提議覈實軍數以節虚餉案前經討論多時山西議員力主反對外間疑其與擁兵自衛浮糜餉需之都督有關者說雖無証據然記者亦無從指其反對之意豈有軍數不必覈實而餉需不必節者眞實不可思議今日提議仍如前次情形大約同盟 
會議員主張反對者多共和黨主張贊成者多然亦非全體一致如共和黨之丁世嶧忽起言原案無效可以不提而同盟會之李肇甫又起而力駁丁説謂此案重要豈可不理丁與李連座記者在東樓遙望之恰與成一直線見丁言則李點頭李言則丁含笔其爲故弄狡獪以示融化黨見之意灼然可覩近見參議員議案往往提案者爲甲黨可贊成者爲乙丙黨在黨事者别具苦心今日議塲情形亦猶此耳然記者竊謂不甚正當討論之結果贊成者三十四人而到者七十二人遂爲少數原案廢棄記者甚以爲怪此等議案竟通不過議員究存何種心理恐非國家之福在贊成之三十四人中三黨人俱有最多者爲共和黨次者統一共和黨最次者同盟會又有一國民協會之張鶴第者言此案應打消却無理由但云我前提之公債案大家亦云意見不錯辦法不對遂爾打消今此案亦如此故亦可打消　員中多向張笑視者此更可怪矣 
[參議員歡聨日本貴族議員之先聲]  
　　七號參議院開議至十二時議員紛紛退席議長忽止令勿走而令旁聽人先退席知又有秘密會議矣午後訪問某參議員知駐日代表汪伯唐君致參議院一函略言日本貴族院議員柳澤等十一人書記官一人結一游歷團漫遊中國其費用由貴族院支給此次游歷半官半私實爲觀察政治狀態關係甚爲重要約六月十五號到京勾留二日即往奉天雖不使與之爲正式之國際交歡然國民交際自不可少并聞柳澤等之意到京後以得見大總統爲榮尤以得與參議院諸君握手談笑爲樂云云議長報告畢請衆决定辦法各議員俱謂日本貴族院議員來京爲我中華民國成立後第一次之來賓况與我參議院尤有相同之地位允宜謁誠歡迎以聨情誼請議長先與政府商 
定日期時刻免致衝突其塲所即定在農事試騐塲衆皆踴躍贊成届時車水馬龍必有一番熱閙也茲將日本游歷團姓名爵位及黨派分列如下 
柳澤保惠　　　伯爵　　辛亥俱樂部 
前田利定　　　子爵　　研究會 
水野直　　　　子爵　　研究會 
加太邦憲　　　　　　　研究會 
崛正一　　　　　　　　研究會 
小野田元熙　　　　　　幸俱樂部 
高崎親章　　　　　　　幸俱樂部 
安塲末喜　　　　　　　幸俱樂部 
坪井九八郎　　　　　　幸俱樂部 
杉田定一　　　　　　　交友會 
鎌田榮吉　　　　　　　木曜會 
　　書記官男爵東久世秀雄 
以上各員杉田鎌田爲現政府人小野田高崎安塲坪井爲舊政府人聞到滬到京俱與公使領事有所籌議吾國人其加意焉 
[咄咄灤礦竟歸併開平矣]  
　　又是一幅實業傷心史東京朝日新聞開平煤礦公司與灤州煤礦公司合併一舉談論已久今卒告成新公司管理權己爲開平總理南桑恩所得此舉可爲英國在華事業之大進步考開平煤礦原由中國官商合辦李鴻章督直時發起用費銀二百二十萬兩拳亂之際該公司恐礦爲聨軍所毁乃用英國資本家郝浦氏出名將該公司改爲中央合辦招集資本洋一百萬圓當時公司中產業估値洋三十九萬五千圓其餘六十二萬五千圓則在英國售賣股票於是公司營業大加擴充由郝浦氏總攬管理之權每年各礦出煤自八千噸增至二十萬噸其礦地面積現佔二十二萬方英里之廣除己出之煤外地下尙有二萬二千五百萬噸之多每年出產不難自三百萬噸增至四百萬噸該公司每年可獲凈利英金三十萬磅有奇華人因不能由英人之手購回開平煤礦乃發起組織灤州煤礦公司藉以抵制英國公司招集資本銀二百萬兩天津德華銀行因忌英人之獲利實助其成初在馬口開工地與開平相接以灤河爲界工作輸運均稱利灤州之煤雖稍劣於開平但北方華人抱恢復利權之熱心咸樂用灤煤而不用開平之煤灤煤每日僅出一千噸惟能如開平之瞞 
備新機則出數可以大增開平公司英國資本家頗以爲慮乃倡兩公司合併之議初議由華人購回開平煤礦華人願出英金一百五十萬磅英人索價二百四十萬磅卒經商定付欵一百八十萬磅華人正在謀集此款革命命事起淸軍與民軍爭持之際英使朱邇典周旋於兩方面間頗得華人歡心英國資本家乘此機會即謀購買灤礦之舉其合併合同兩公司資本各定英金一百萬磅新公司之赢利開平股東得十成之　六灤礦股東得十成之四新公司須在天津設立總事務所董事部兩公司各舉三員由六人中舉定辦事正副長員公司營業之責就表面觀之兩公司顯然平等然此不過名目上之舉藉以平華人之情感耳實則公司全權皆操之於開平公司總理南桑恩之手故灤州公司實無異歸併於開平公司也 
[滿洲人權之保障者]  
　　民族大同會中華民族大同會劉揆一吳景　寳熙朱德裳恒鈞范源廉谷鍾秀施肇甫景耀月張繼王寛馬鄰翼恩華曁全體會員等公呈大總統懇請頒發保護旗產命令己蒙大總統通令週知在案茲照錄其原呈如下竊以此次改革本係政治問題與種族毫無關係惟武昌起義之初宗旨未經宣布兵民不盡曉然故各省旗人公私財產爲地方官或軍隊極力保護得以完全無損者固屬不少而横遭侵害以致流離轉徙無可告愬者亦所在多有現今民國成立五族一家 
 
 
 

Page 3

 
 
同隸共和政治之下卽應同享共和政治幸福所有京外各旗公有財產前經被人侵佔者應由所在地方官及公正紳士淸查分别經理即以作爲籌畫旗民生計之用至旗人私有土地房屋等產均應仍爲該本人所有如有藉端侵佔經該本人提起訴訟由地方官查覈屬實者應卽勒令退還原主似此辦法不特使旗民衣食有資得免轉死溝壑爲人道所當然且俾天下咸知民國廓然大公絶無種族歧視之見前謠諑自息人心愈安民國基礎當自此益固本會義主大同應行代達公懇大總統即予頒發命令通飭實行無任禱企之至　　滿族合進會民國開幕五族共和滿族合進會特於初六日在前清理藩部舊址會議提出請求政府條件兩端一爲要求叅政大權一爲杭州駐防問題緣在杭駐防屢屢生事浙人公議令其遷出滿城（杭州駐防所萃之地）故該會要求政府阻止浙人勿逼其遷出聞此項公呈昨己遞到國務院矣 
[清皇移宫不果之眞相]  
　　京中近日傳言聞淸皇室有於陽歴七月遷居頤和園消息届時遜后遜帝及其宫嬪近侍均移往該園其淸室所管各衙署如内務府等均移往京西所有軍隊之應屬淸室者或遣駐京外或在頤和園駐紥以資保衛聞此議出於淸太保世續爲隆裕后所贊成者袁總統聞信卽向世續竭力阻止謂可不必多此一舉目下總統府决不遷往宫内留此亦屬無用此次政體改變我已大抱不安若再使后駕奔波更爲不忍况目下人心未固萬一因皇室遷移致亂秩序尤爲非計世續述隆裕意謂决不以此稍存芥蒂袁總統仍極力挽留詞意懇摯甚至泣數行下現己將此情形代達隆裕果爾七月遷居之説恐成畫餅矣 
來稿 
[華法美三國聨盟可保世界平和論（節略）（韓汝甲著）]  
　　聨盟而保和平乃爲科學原理社會趨向人民幸福聨盟當有條件（一）互換利益（二）彼此感情（三）公共光榮聨盟須先預備在巴黎開萬國共和大會聨絡國民感情在各國設共和支會研究國際利益政治問題經濟問題科學問聨盟所生結果（一）世界大勞（二）立國根本 
　　科學原理科學日算學天文物理化學生理心理倫理經濟人種美術宗敎風俗法學以其敎法之先後成立之遠近論理之次序而分類如上然有一原理而可貫通各科名曰科學原理蓋科學之成立發達以其有　於人道見利於羣社耳否則爲殺人科學或滅種科學矣或曰以算學而測量砲準以化學而製造炸彈皆可以科學殺人屢見不一見然則科學又何嘗不能殺人耶答曰此乃用之失當或不得巳耳非爲科學原理也不然自槍砲測量爆彈造製發明以來專以殺人吾輩早無餘類矣况測放用處原爲航海榮路以及有利於羣生之事不幸而以殺人正所以爲共不受人殺也炸彈之製造原爲消除障碍而設與夫有害於羣社之物不得巳而殺之正因其可以殺人也聨盟而保和平有益於人道見利於群生是暗與科學原理相符耳（著者叧著科學與人道羣社之關係） 
社會趨向上古野　社會抵持强權戰爭可以獨霸一時中古半開明社會强櫃戰爭互相保持可以治世現世較開明社會强權漸次消滅戰爭隨而減少此考諸古今各國歷史蓋如此也（著者叧著强權戰爭退化論）用聨盟而保和平首在平均勢力而削强權繼爲消滅戰爭其圖進化又合社會之迫　耳 
人民幸福夫國無强權又無戰爭人民樂天自由專心從事於有益人道見利羣社之科學其進步當一日千里其幸福乃什百千爲吾故曰聨盟而保和平爲人民莫大之幸福也 
　　雖然此專就科學原理社會趨向人民幸福而論史於實濟方面　之 
　　（一）互換利益民國成立固巳艱苦欲謀完善尤爲極難首以科學不精人才缺乏斷因工商失敗財源斷絶初時非借聘客卿利用外債以無着手之法吾以客卿無妨惟在節制合法位置得宜一面派學生出洋一央普設學堂非終始依頼外人平可更代而有自立之日也外債可借要在用爲生產事業夫以五厘借來之債而用之開礦修路苟能破情面盡良心爲之每年餘利必然數倍足見借債不特無害正乃生財之道數十年後工業發達商務興盟乃成最富之國奚以外債爲哉以振興軍備作不生產之用一時旣不足以爲國防日久反而因累民生危險極矣綜上觀之民國初欲自振非外債外人别無良策與其俾然聘之借之何如先而聨盟偏重法美將來爲我後拔耶 
　　至於法美之對中國首因推廣工商繼爲存於資本三在位置除才極欲爭先與我聨絡抵制野心强國騙霸支那我正可利用之也 
　　（二）彼此感情法蘭西革命影響全歐漫及北美於是美州獨立繼得法將援助遂立北美共和聨邦於歐西大陸之問中國革命雖滿漢世仇不共戴天亦以近來法美革命戰史相繼譯出影響極大一般靑年學者多推華拿爲一代英雄皆法美革命時代之人物耳故法國革命波及美華先後相因互受激刺宜乎感情相同民心一氣可聨盟也 
　　（三）公共光榮夫以華法美三大共和國鼎足大陸而維持世界和平公共光榮不亦大哉 
[淸談（平子）]  
　　墊款合同各國銀行圑喧傳業巳讓步稽核處可以不設專員税務司可以不必監同遣散軍隊然近有一説銀行團以最後提出之條件尙未見允現仍不肯照數付欵其墊欵合同近日問有更改然亦僅僅辭句之問大段實未變更耳 
　　嗚呼其果昨是而今非耶抑亦前此之傳聞失實耶北望燕京憂心如搗究不知電傳消息孰眞而孰幻耳 
　　雖然外人秉性堅忍工於交際一切國際上之交涉謀定後動時或有一二端之讓步聊以博交際上之歡心然不旋踵而借詞推翻以爲桑榆之補絜長較短無或逕庭尤其甚者且駕今日而上之矣是在當交涉之衝者有以熟思而審處之毌或墮於外人之術中而負國民所期望也 
小説 
[俄王之偵探（九十八）（無名）]  
　　女婢道他説這是他的女友如今己死了世上只留這個肖照故此要他余驚問道己經死了麽女婢道他説如此我卻不知余心自想此説或可相信愛末姑娘給那毛登弟末次的信上他也自説恐怕不久於世鉛忒今又如此説法不知鉛忒能知愛末姑娘一向的蹤跡麽可惜鉛忒走了我又不能問他余又問那女婢道你如何將這肖照給他的女婢道我起初原是不肯後來他求之再三我纔不得己允許了他了余笑道他定謝了你多少的你纔肯這樣女婢笑而不答余又問道那麽這肖照架裏這兵官的舊照是那裏來的女婢道是我換上去的我因取去了那小姐的照照架空着不好看特在樓上檢了這舊照放在這裏面的余道他取了肖照之後怎樣女婢道他取了肖照之後仔細觀看好似十分愛那照上的人是的看好了後放在他的衣袋裏余道他不曾説别的説話麽女婢道他不曾説别的説話收了照後又向房内各物細細檢查並將房内壁上各處輕叩似覓藏物之地余默無言那女婢又說道依我猜度這客人總是和來脫考脫家有甚秘密東西的關係客人前次來時是要向來脱考脱索那東西的來脱考脱知他來索故此要逃逃走不及所以將他悶在書廚裏這次那客人再來似明那所藏的秘密東西還沒被來脫考脫携去所以特在各地搜守 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[留守府交替紀聞]  
　　蔣次長去電北京袁大總統唐總理叚　長陳參謀次長均鑒程都督明日派員來寗接收　擬將善後事商妥後不日即行回京先此奉聞蔣作賓叩眞 
　　蘇委員到寗程都督委任黃君郛張君一爵解君朝東陳君陶怍四人來甯與留守府員商議接収交代事務巳於昨日到甯想一二日内程都督定可正式任事矣 
　　留守府通告黃留守以解任在卽恐有藉此造謠生事或竟驚恐移居者通告人民謂取銷後一切布置皆己完妥並籌有的欵以供軍餉務宜各安生業勿誤信浮言致驚擾 
　　頒發紀念品十三日黃留守頌發孫中山先生及黃留守小像各一張與府中各處職員以爲臨别之記念 
　　留名莫愁湖水西門外莫愁湖金陵名勝地也夏日荷開水面香氣薰人對岸則有翠微晚照景緻出自天然湖上横額向係曾徐千古四字光復後有陳方諸君以曾國藩對天洪楊之戰殺害同胞非漢定之功人若令與徐中山並列是大好湖山已留汚點遂函請留守改換標題或用孫徐千古或用孫徐對峙留守固表同情仍以所擬稍有未洽之處現因解任在即當無可再緩聞决定改用孫徐輝映不日即飭匠修改俾孫先生之名與此湖相埀不朽云 
[蘇台近事片片]  
　　解散漁黨支部蘇都督前日接到南京黃留守解散漁業統一黨之電（按此電己見前日本報從略）特分别飭令飛划太湖水師内河水師三統帶官及各屬民政長等一體遵照查明將該漁業統一黨各處支部立即勒令解散迅將解散情形報明查核 
　　警長禁造軍械軍政司以近據偵探報告省垣城隍廟前某刀店内有人定造剌刀等件甚多聞係先鋒營之人所定造自應查明禁止特移令巡警鴢局轉諭各刀店人等一體遵照如己造者即行繳呈聽候給價收買嗣後不准再行製造違則提究等情己由石局長分飭遵照並出示曉諭矣 
　　不准收取船捐蘇州民政長宗君以近有人呈請飭令將蘇城内外各項船隻一律給照收捐等情現當民生困苦之際何能再創此等船捐剝削小民特指駁不准外誠恐有假冒收捐之事特再出示曉諭人民一體知悉 
　　初級審檢改章蘇城第一第二第三初級審判檢察各廳定期續行開辦各情迭紀前報茲悉此項初級審判各廳現已改爲城内城外兩廳將城外三落灣之廳改爲城外初級審檢廳皮市街之廳改爲城内初級審判檢察廳其中軍弄之第二廳即行裁撤業經提法司頒發印信分繪該二廳開辦矣 
　　軍備科長有人蘇都督府軍政司軍備科長蘇謙兼充司長司事辭職之後軍備科長一缺迄未委人昨聞此缺有委湯心存接充之説因湯君辦理取消常州軍政分府一事頗著勞　故也日内當可發表矣 
[蘇市公所臨時會紀事]  
市公所開　平　在卽有議員吳震元等二十餘人聨名提議擬改米麫並發兩期發米一期發麫並擬請章五條請求特開臨時會議由議長訂期於六月十二日開臨時會當由董事會董事等到會陳述意見以平糶米榖業巳籌欵購運並無餘欵可以購麵且以麫代米蘇民　愼恐不相宜遂議决俟平糶期滿後如米價再不低落或須延長日期届時再以麫粉接濟又民政長交議據田會業户呈請將欠租佃户　作苦工飭查城内現有何項可作之工或挑墩或　淺議覆核辦一案議决現在天時亢旱工作以撈淺爲宜又議員陸銀疇提議請將全縣丁銀按照丁口分派縣議員名額案及議員潘菜章提議請將城市所納丁税分配縣議員額案兩件合併付議各議員討論良久僉謂省議會議决縣制縣議事會議員額以所　地方納税之數爲準田畝多在鄉間員額均爲所佔城市未免向隅當由總董蔣季和君（現充省議會副議長）起言縣制與市鄉制規定議員額數一準納税總數一準户口總數本屬含湖通過未免　出紛歧應俟國會成立再行變更劃一遂隊决呈請都督核定成提交省議會重行復議時巳　鳴五下議長宣告閉會而散此外議案甚多定於六月二十一日（卽五月初六日）開夏季常會再行排定議事日表逐項公議 
[奉賢命案之離奇]  
　　奉賢三富塘鎭居民吳仲颺家有糧田數十頃在該鄉頗稱富有然因暴戾不仁以致鄕人不與往來日因催租太苛時與佃户涉訟因此稍耗其家產今歲仲颺因各佃戶欠租太鉅將田收回迄因種者寥寥一時難以召出該縣民政長聞之以爲將良田靳不出召勢必變成荒地并知吳爲孤立無援之輩於是科罰二千金限七日繳淸吳固求展限不許且言逾限不繳加倍議罰吳素爲里黨不齒因此告貸無門於是因逼生懼因懼輕生竟於陰曆四月初六日呑嵌寳金戒指一枚約重三錢竟不得死復於二十一日晨自刎經家人覺察往救吳恐又不得死乃自將兩手由刀孔處挖人撈出喉管頓時氣絶民政長聞吳死耗乃亦懼禍而逃 
[鎭紳代爭旗營柴灘]  
　　儀徵縣民政長陳君爭奪京口旗營徵潤洲柴灘一案現經鎭江慈善會長楊鴻發君等呈控蘇都督謂該洲灘地雖居儀徵縣界然實於前淸時代由旗營出資購買光復後曾經丹徒臨時縣議會議决旗民公產仍作旗民公用並禀奉前都督莊批准在案乃　徵縣陳民政長藉口旗營消滅妄思爭奪實屬違背法律藐抗命令且現在慈善會創設工藝廠爲貧苦旗民圖謀生計專恃此項出產爲常年經費應懇大都督指令該民政長勿再悖法妄爭未知都督如何批示也 
[新華亭之名譽訴訟]  
　　松江有吳迪蕃者發生也其戚陳子鶴精西醫吳妬之甚去年陳之弟　　置吳助之爲盧且憑空揑誣陳以西藥毒母刊發傳單肆行污衊陳憤而控諸檢察颺吳抗不到案乃發司法警察拘吳到庭訊實罰金百元陳據律要求處吳五等有期徒刑吳乃大恐因丐諸親友詣陳求免陳因念親情允許和平了結松俗傳單風氣素盛此後當知所檢矣 
[錢塘江上之鹽巡]  
　　日前有諸曁商人許小裕在餘姚鹽場購運　晶盤灰（按上八府農田性淡必需鹽質爲肥料例於芒種前後旺運）二百餘件裝運兩船進錢江口突被巡局在第一艘内搜出夾私查係船戶所載乃巡商錢石卿欺許某鄉愿勒罰洋四百元允其釋放許某謂運晶裝船單貨符合船戶帶私與商無涉何得妄罪無辜拒絶不理致錢某老羞成怒一船夾私兩船俱扣所有貨物一律充公並用鹽政局名義將晶客船戶牽混扭送法院發押兼旬不審亦不釋致各府商販大動公憤公决聨名呈控都督飭由提法司查辦矣 
[嚴勦紹匪之露布]  
　　紹屬新嵊等縣匪勢日益蔓延近更勾結外匪裹脅飢民自稱獨立軍編制營隊築寨樹旗猖獗情形駭人聞聽現聞該處巡防隊會集三營竟無制匪良策昨晚會同知事王世裕聨衛條呈都督欲乞鄰師之協助略謂嵊邑西鄉久稱盜藪雖凶悍不及台匪而地勢險阻負嵎日固自光復以後醜類濳藏官紳養癰因循致成今日燎原之禍五月十八日竟有約期起事攻據縣城等警報近復編制營隊編給徽章勾通外匪圖破城池幸管帶廷玉等先後督師到境匪謀得以稍阻旋又拿獲匪探裘桂燦匪首裘小虎等供稱不軌情形業己電請正法而各鄉紳民紛紛請救經知事王世裕會同各管帶督隊下鄉及到兩頭門大王廟開元西金太平石璜等處均係森林叢灌山路崎嶇詢之耆老詞更閃鑠大率畏匪而不敢言至西鄉之三十九都安宅麻家板宅石佛下王各村地勢尤形險惡匪黨據爲老巢城廂雖賴重兵四野均遭蹂躪似此情形非請會兵痛勦萬不足以絶亂萌查嵊匪狡悍聚散無常兵去爲亂兵到爲民加以地形險阻孤軍深入可慮且壤地吡連金華台州各屬稍有挫敗紛遁鄰境非請不分界域合力嚴勦不能迅奏　功所慮者各鄉劣紳通匪包庇民圑更爲匪導線每値官兵剿辦各民圑明爲協助實則爲匪偵探此次會剿擬將民圑一律擯絶倘不奉令濳出濟匪者即以匪類剿辦一面查照取締民間槍械規則嚴密限制一面飛電中右各路巡防隊選派精旅於天台東陽各縣交界要衝嚴防截擊以免潰竄等語聞蔣都督己於昨日電檄台防盧統領寗防常榮淸中路吳統領游擊張伯歧諸將帥星夜會師進剿矣 
[李都督杯酒勸公債]  
　　江西李都督谥六月八日在民捐總局行開局禮後復在浙江會館筵宴承認公債各資本家餘未繳淸及分文不繳（現己令警視廳拘案押繳）與己繳淸者外共計四十一人實到二十人李督乃於席間宣布曰今日係商公債事特請諸君到會當初諸君担認公債以應軍需實屬熱心愛國鄙人殊深欽佩乃馬督行後諸君所担認公債均各觀望不繳不審是何原因今日據商會總協理面談具知實因洋價參差之故現擬規定辦法凡從前繳欵者槪照原章每元以七錢四分計算若後繳者則必須照現時洋價計算以昭公允並謂前淸時代政府與商民交涉每天信用今民國成立無論何事自應注重信用故江西辦理公債必以信用爲第一着將來擬令財政司規定章程協同商會參酌辦理以期盡善等語四時始各盡歡而散 
[皖贛茶税交涉]  
　　安慶電云南昌李都督鑒據屯溪總局電稱警局呈德與李委咨婺採德茶須預繳税出境時驗單放行成箱後仍到德換引票預繳洋准抵並述贛前致電皖茶由皖征税贛茶由贛征税互相保護勿再重征等因查前電係指成箱之茶並非毛茶婺祁茶佳德浮茶劣商人互買用以　和並非婺祁茶粗製德浮茶細製且贛買皖紅茶多皖買　綠茶多紅茶大宗巳過皖未収毛茶税若如贛委辦法勢必皖商皆趨贛引皖税暗中受累擬請電咨彼此毛茶皆不收税否則以生熟貨分别如皖採贛生茶由贛以五成收税到皖製成熟茶由皖驗明贛票補五成起運贛採皖茶亦如之似較直捷平允惟須另發毛茶半税大票或就現用大票叧編號蓋毛茶半税及毛茶補引戳記禁用小票免致貽累鄰省又德卡六處婺祁兩局若亦酌添旱卡抵制未免煩苛請酌撤數卡庶爲相當辦法等因據此查贛買皖紅茶皖旣未收毛茶税則皖買贛綠茶應請電飭贛局一併免税以昭公允至所擬生熟辦法似兩方面尙無虧累應請照准明年實行德卡過多請電飭酌撤仰荷公誼文蔚印 
[魏司長無禮受辱]  
　　贛省步隊第四旅長蔡森奉命移駐贛州於本月八日在順化門外校塲地方點名拔隊出發是日軍政各界均往歡送正列隊時有財政司正長魏斯炅君護兵前驅跟丁後擁乘三人肩輿直冲隊伍而過各軍隊以爲都督蒞臨均各舉槍行禮蔡旅長亦下馬致敬詎魏並不回敬直至演武廳下轎經機關砲營管帶李明颺查知並非都督乃羣起詰問該司長面紅耳赤逃往浙江會館赴都督筵宴之約迨歡送事畢各兵隊入城後憲兵司令官廖伯琅及都督代表周璧階等皆以該司長太不知理遂令兵士往財政司拿人該兵士至財政司後請示捉拿何人當有轉圜者改命兵士捉拿財政司護兵轎夫一時該司慌亂異常急遣人赴浙江會舘告知魏司長魏遂禀告都督謂並無失禮之呈李督乃飭總務廳長王良箴急赴調停始得和平了事 
[山西亂耗彙聞]  
　　大同大同自經淮軍搶掠後幸陳軍門希義竭力維持地方得漸安靖所有收撫淮軍現己漸次裁併至宋二麻煩孔憲林之軍隊或調遣外紥或設法飭散凡有措施槪與紳學各界人等咨商辦理大同地面轉危爲安飲水思源陳鎭與有力焉 
　　潞安五月二十日夜間駐紥潞安城内之省防新軍第二營馬步兵隊突有蠢動之勢除分防之兵隊外約有二百數十人事起後由該隊亂兵首目率領先往府署將存庫之地丁等項銀約三萬兩刧掠一空府知事劉煥衢及家眷僅以身免所有衣服雜物悉被刧去一時城中槍聲四起秩序大亂遂搶刦錢舖洋貨舖滿載銀兩雜物整隊向北門衝出第此隊兵丁直隷河南等省之人居其多半故於亂後向東陽關逃逸所過之潞城黎城均被肆擾而所刧騾馬尤夥翌日城中秩序仍未平靜土匪乘間搶取物件各商家舖戶均閉門罷市現城中尙有巡防隊二百餘名因無器械未曾附和 
　　平陽平陽當兵變時各營雖焚毁搶刦蹂躙不堪而帮統李沛榮所領馬隊與管帶范禎祥所領砲隊二營仍十分鎭定始終無一人譁潰蓋初亂時二君持槍各立門首謂兵曰爾等雖願爲土匪我輩不甘爲鄉馬頭目倘有一人出營非立刻槍斃不可且兵變後又極力維持旬日之間賴以保全者二君之力居多焉故該處人民咸曰平陽若無李軍士盡解體平陽若無范到處盡成亂噫二君可謂識大體者宜人民之擁戴也 
　　蒲州日前有自永濟來者謂有土匪數百在蒲州一帶肆行搶掠擾害閭閻居民咸有戒心云 
[晋垣緝獲鉅匪]  
　　蒲州府屬萬泉縣匪徒董太來素以販土爲業自客臘民軍圍攻平陽時該匪假冐徵兵混迹軍界旋得排長之職於是趾高氣揚大展所欲今正河東軍餉支絀派人向各縣勸捐以應急需該匪即藉勸捐名義日帶馬步兵廿餘人四出搜羅勒索銀物一有不應兵刃交加萬泉張壅村鄭王兩家爲該縣之首富鄭姓家無男子只二婿婦有子方五六歲該匪率領多人突於黃昏時飄忽進村槍聲隆隆刀劍飛揚村人疑爲土匪起事老幼男婦四竄逃避該匪卽直入鄭宅立令捐銀六萬兩孀婦環跪泣求終不允是晚卽住宿鄭宅淫擄孀婦狎褻侮辱無所不至王姓見事急恐觸其怒遂殺猪置酒極力欵待一面託人通説行賄始免於辱在鄭宅住十數日王鄭數家共賄銀四千有餘始允他去其餘所至各村或藉名勸捐或藉名搜槍小民以三十二十行賄者指不勝屈嗣後鄒人赴運告發積案共有三十餘起之多張民政長派員密查事事確實即照會李恊司飭令就地正法以警兇頑而該匪羽翼衆多暗透消息竟聞風遠颺逍遙法外者幾有日矣乃該匪悍性天成猶不能改過自新復在黎城縣　安府一帶號召黨羽肆行搶掠日昨來省携帶人役槍械并携重金意欲運動得一標統不意天網恢恢疏而不漏竟爲巡警道查拿拘押矣 
[電商張勳鎭守蒙藏]  
　　張勳軍隊現分駐山東境内者約有一鎭之數每月兵餉約須十五萬有奇槪由中央政府及山東都督協濟陸軍部前以財政困難曾一再電致張勳論令酌將部下遺散張勳均以部下多舊軍不允遺散爲詞經國務員會議後均以山東軍隊甚多足敷駐防旣據張勳電稱難以解散現在蒙藏等處甚爲不靖若使張勳領所部前往鎭守可免政府顧之憂當已覆電恊商矣 
[濟南死一權紳]  
　　歴城權紳汪瑤庭在前淸時代曾任上海縣令恃其宦囊充牣過捐道班退老林下居然大紳專以逢迎大府爲目的魯省利權被喪於某國者有彼簽押爲據而一切新政更無不爲彼所把持所有某會某局某所無不以汪爲之長新界人物汪更極力排斥之故山束新政絶無進步者汪之罪也山東獨立後汪與某等甘爲張吳走狗表衷爲奸反對其和殺戮志士故有三大害之稱東人恨之次骨近聞巳於日昨病斃矣六 
[監犯險被刧獄]  
　　漢口地主審判廳因監獄未修所有人犯均收禁於看守所内計有一百七十餘人之多該處祇派有司法巡警數名守衛監門前日竟有長期監犯黑皮老四鄭明發萬福林等爲首串其同黨在外接應已則脱刑逸出謀盡旣定全監人犯皆願遵從黑皮老四等八人己將手脚上東洋鐐鑄打開約定初六夜起事幸有監禁六年之拐犯吳應祿獨不肯附和於所官杜德福收封時吳犯盡將密情揭破該所官當報審判廳長袁鳳　飛請二鎭統制派兵一營前來重將各犯加上刑具卽提出首謀之鄭明發等八犯訊供不諱該犯等力大如牛在庭訊問時萬福林又將新鐐扭斷飛擲審判官之面幾被打傷於是重以粗鐵練綑之押解省城模範監獄嚴加禁錮并申請法司擬各加監禁期五年從犯則寛免不究現在該審判廳已商請二鎭常川撥兵一隊駐守監所以妨他變矣 
 
 
 

Page 7

 
 
本埠新聞 
[德人持械夜行之口實]  
　　滬軍都督陳英士君復通商交涉使陳貽範君函云敬復者前准函開德商敦布爾於黑夜持械經過華界爲光復軍兵士將其鎗械扣留該國總領事斥爲與盜刦相同之行爲擬令將光復軍兵士嚴懲並與德人謝罪各等語查此案發生以後即經敝處將詳細情形奉告左右諒己早蒙鑒及茲准前因當再詳細相告查寳山路係屬華界取締規則華人自有完全之主權持槍夜行無論其爲華人爲西人均在禁例况當此謠諑紛傳加以各處遣散兵士閘北爲滬寗鐵路通軌之地又復逼隣租界爲保衛地方治安之計特派該軍隊輔佐警察之不及職權所在並非無理之干涉槍枝取下逕繳警局移送捕房交還該商辦理亦無不合德總領事斥爲與盜刧相同之行爲殊不知正爲防止盜刧行爲之正當辦法否則華界可以持械夜行則近界一帶奸宄卽可以自由行動恐於地方上更生危險之象誰敢擔此重咎西人游歷内地據約尙須持有中國官吏之護照况於深夜持鎗有近於妨害治安之嫌疑豈担負保護地方之兵士反不應加以詰問該西商以片言不合拔刀卽刺此等行爲當治何等法則我因正當之保衛而取其槍枝交諸警局一面即申報髭官轉請貴使向領事圑交涉更不能斥爲有罪即無言可向該商申謝應請貴使力保主權嚴重交涉現定一輯睦邦交格外通融之辦法祇有查明寄居華界之西商圑共有若干報明警署附以照相由中國官吏出給執照准其持鎗來往方免以後再行有轇轇若援照華官兵帶一不開口不能殺人之指揮刀行經租界且須拘罰則租界以外西人即不能持鎗自由行動並請貴使向領事團磋商邦交上應有相互主義西人旣可領照持械入於華界華人亦可請其給照佩帶軍器入於租界斯爲公平若徒以惡言恐嚇止可施之從前滿淸官吏吾民國官長萬不敢曲徇外人　此不講公理壓制人民之行爲美雖不敏不敢承命一切尙祈鑒察是幸 
　　附錄陳涉使原函敬啓者頃接德總領事函開據上海德商團練管帶施賀斯禀稱有德商順全隆洋行内德人歐利敦布爾格向充商圑於西本月四號夜完畢回　不意忽有華兵數人將該德人操槍並槍刺均行搶去並據德人歐利數布爾格禀稱商人向充商　於本月四號在大馬路操練場操練迨操畢後於夜間十一點半鐘前往北河南路租界以外因庽所係在租界外北河南路二十一號房約　租界三十步之譜商人正走之間忽有光復隊華兵十數人喝令站住上前看視商人所背洋槍看後卽行搶去復時商人據爲　　查近四月以來商人常着操衣並携帶洋槍在北河南路來往該處警兵亦素知之當該華兵將洋槍搶去之前商人卽向素取並將腰間所帶藥彈空盒給看意令無須將槍拿去乃有華兵數十人令商人不能支撑逕將洋槍搶去警兵在旁視若無睹並不上前受理商人於將洋槍被搶去後即　租界　海事路捕房報告捕頭即派中西包探各一人冋商人前往界外　　路巡警局查詢該局謂此槍現存於光復隊營房商人問包探前往營房内有一武員初時猶謂此槍現存巡警局後　再三詰問始承認在於營中惟不允恰還至西本月五號由海寗路捕房由電話謂有一華人巳將洋槍送巡捕房商人當即收回各等情前來據此本總領事查此等與盜刦相　之行爲萬不能允合亟函請查照希立刻轉致陳都督將光復隊内搶鎗之華兵悉數嚴懲並與該德人謝罪迅速見復爲要等因准此相應函違貴都督請煩查照核辦見復施行 
[審訊民權報案詳誌]  
　　公共租界工部局控告民權報一案昨晨十時由公共公廨王襄讞會同美副領事强君升座集訊先由侃克律師代表工部局上堂譯稱五月二十號民權報所載論説時評有鼓吹殺人意義殊違租界定章業將該報主筆戴天仇傳案請爲訊奪即據被告代表德雷司律師訴稱此案究係何人爲原告有無政界中人侃律師答稱捕房見報載激烈言論請廨出票派西探往提時曾經聲明係捕房控告旋由二十九號西探上堂禀明當時往提情形德律師辯駁曰捕房旣以刑事案控告應有實在證據今依據何項律法未據聲明本律師已將報載各節譯成西文呈請察閲旋由載天仇君投稱我係日本法律學堂畢業生到過北省及關外等處與袁總統因事會過唐總理處則並未到過我爲報館主筆己有三年先在天鐸報現在民權報惟未到報館之前亦時有論説送至報館登載供至此又由侃律師聲稱該報所載之文堂上巳經閲悉但當時捕房譯報因有殺字顯係激動閲報之人欲殺袁熊唐章四人故由工部局控告德律師駁稱袁唐諸人不發一言而工部局竟爲之出面控告原告腦筋似乎不甚清楚侃律師答稱原告所控者以該報不應如此批評别無意見备律師又駁稱外人在中國通商祇能干預商務不能干預中國國事須知滿清政府推倒時尙嚴守中立而工部局對於中國黨會等事亦與租界内尋常事故一律看待如昔年蘇報館因議論滿清政府之失當滿政府出而控告其時工部局並不應允今民權報所載文詞係爲反對外債而發生工部局竟出而干涉核與公理不合况此案發生後北京官塲有電來滬令將控案註銷且查所登各節並無鼓吹殺人之意亦不妨碍租界治安不過欲使濫借外債之人閲之戒勉而己而工部局不明此旨貿然控告實所不解查泰西文明各國新聞紙亦時有此種言論如印度報紙論及英皇無論發言如何激烈並不爲罪又如西國預算册内所議一般可殺之人及鬧敎可殺等字樣報上亦時有登載從無控告之事况中華民國業己成立國民均有自治性質斷無言論不能自由之理總之此種言論係關係國事性質毋庸工部局控告堂上陪審官美副領事亦隷共和國籍應知文明法度今工部局控告民權報有如主人宴客進譔不佳主人並無一言而客人反責烹者之不善恐無此情理是時中西讞員即互相商議宣佈堂諭如下（共和國言論雖屬自由惟値此過渡時代國基未固建設方新尤貴保衛公安維持大局苟政府措置失當亦宜善言規導使之服從與論該報措詞過激捕房以鼓吹殺人具控到案迭經訊明應依照中華民國新刑律第二百十七條妨害秩序罪減五等處斷著罰洋三十元此判）戴君聞斷復向堂上聲稱此案雖經訊明定斷惟報載殺誅賊三字係欲使一般辦事失當之人閲之驚心觸目而明白時事之人視之皆爲應有之言論惟不明事理者或以爲不然不知此種文字卽古人亦嘗言之孟子曰左右皆曰可殺勿聽諸大夫皆曰可殺勿聽國人皆曰可殺然後殺之何嘗於殺字有所避忌今堂上判以三十元之罰金以鄙意度之似尙未當惟此後再有如是之言論尙須干涉否請爲明示中西讞員曰以後言論總以和平爲是戴君乃微笑而退 
[僞造軍用鈔票之影響]  
　　本埠商界自陳變山等僞造之軍用鈔票發現後莫不大受影響軍界中人亦殊不便茲滬防李統領以滬西閔行鎭市面繁盛所駐軍隊向用軍用鈔票現恐軍人購物兌換商家不允收用或有爭執爰於前日親赴閔行傳論各軍人如執有此種鈔票切勿硬用致傷軍商感情倘市面果難通行可向中華銀行兌現一面飭令各營官長派兵在鎭妥爲照料遇有持　硬用者准卽拘送究辦近來軍界經濟頗爲困難而軍用鈔票又不能流通以致滬防水陸各營應領陽曆五月分薪餉迄尙未發現各該營長己於前日進謁滬防全軍李統領禀請代求都督設法核放矣 
[裁判所改制問題]  
　　南市市政廳長以滬南設立裁判所原爲自治之基礎現在共和告成該所名稱亦應從同爰擬改組初級審判廳以便商界詞訟就近審理業巳呈請蘇都督核示遵辦惟近見司法部通電又將所有審判廳改爲裁判所檢察廳改爲檢事局故南市裁判所更改名稱一節遂即擱置一時尙難定奪 
[公堂還發繳欵]  
　　公共公廨前讞員寳子觀私挪華洋各商案内之繳款逃匿無蹤業經中西讞員議於前清滬道寄存領袖比總領事署之庫款項下提給現己將寳子觀所挪各欵查明開單於昨日午後由捕房分傳各原告到堂經關讞員與比副領事愛君逐一訊問諭各退去候分别給憑定期照給 
[學生演劇助捐]  
　　南洋大學學生對於國民捐甚爲贊成刻己集有成數俟收欵機關成立卽行繳納並聞該校同學多人又組織一南洋演劇助捐團專演新劇逐日於課餘之暇勤加練習現己純熟定於陽曆六月十五日午後假座新舞臺開演所得劵資即充損欵惟該校有鑒於去年募餉之舉故是日並不設募捐隊及售物等類如有慷慨解囊者則該校願爲代存云 
[伯利華僑之熱忱]  
　　伯利華商總會函致上海總商會略云伯利埠即俄之阿穆爾省也俄人來年在該省開設賽會己函許我民國通商省分均可將賽品入會陳列敝會忝在東道不得不廣爲搜羅以爲商戰勝利之預備倘蒙惠臨祈將赴賽物品應押税課及應需地址若干丈尺先行函告敝會當持選專員妥爲照料 
[信業議籌國民捐]  
　　南市信業聨合會於前日下午續開大會提倡國民捐到會者八十餘人首由主席張鞠軒君宣佈宗旨次由副長飽倬　君謂上年軍餉萬急時我業僅上海一埠巳捐過洋一千八百元散捐尙不在内此次如合各省埠同業人數計每人一元可得數萬最少每人一角亦可集數千　由李蓮茀君謂此事應迅至各埠轉輾勸集或交由總會彙繳或逕就近繳呈國債民捐各聽其便嗣由鄭蔚生陳子宜二君起言西人笑我中國人熱心僅十分鐘又謂國民捐如同兒戲凡我同胞若不急起直追將來受辱必有不堪言不忍聞者是日討論良久俱各擔任並擬函請各支會提倡捐助力盡義務　衆贊成遂散會 
[報界代表參觀字林報]  
　　昨日三旬鐘俱進會武昌漢口京津等埠報界代表赴本埠字林西報館參觀先由字林主筆葛利思君介　各代表與經理呂佛思華德生二君伴同至編輯部排版部印刷部逐一參觀並每人送六十週年紀念册及歡迎印品殷殷握手而别 
[炮隊營之内容]  
　　游擊砲隊營改歸滬防李統領接收定期點驗巳誌昨報茲悉砲隊營管帶謝贊廷所部一營計分中左右三隊中隊隊官成育桃左隊隊官譚濟斌右隊隊官劉肯堂每隊分爲三排每排分作三棚每棚正副目兵十五名總計該營軍官十七員軍佐十一員兵士三百七十八名夥夫三十二名號兵六名號目一名匠目皮缝工雜役馬夫軍醫馬醫等五十八名統共五百零四名其所有軍火計七米立九新式快槍一百桿子彈六千顆十二磅車砲十八尊砲彈二千六百顆一百磅要塞快炮一尊四十磅要塞快砲一尊六磅長式快砲兩尊現謝營長巳逐一開造清册於昨日送請李統領查核矣 
　　又聞滬軍陳都督以砲隊營旣歸滬防統領管理所有該營陽歴五月分薪餉應由李統領造册送府核明發給昨巳飭令李統領照辦 
[公布限制通電之新章]  
　　上海縣民政長吳君出示曉諭云案奉江蘇都督程第一百七十號府令内開據民政司稱五月二十九日奉交通部沁電内開限制一等官電收取半費前巳由國務院議决通行查現在往來電報無論公務私事輙用各省都督各軍隊各報館各團體甚至有男女同胞各字樣　以電報代印刷品之用一電傳遞數百局一局抄送數十分電局疲於接遞且報費亦難計算全國線路皆爲此種電報所擁塞卽接報各局亦不知收報主名投送尤恐貽誤故前大總統孫中由先生亦以該項電報輙至數千百言收發經十數小時不免因一人一事致碍各方電報曾經通令限制在案亟應核定限制辦法以重報務而利交通茲特核定限制通電章程如下一凡發通電者須指明某埠某名如通電各報館各團體者亦須指明某處某某報館或某某團體不得混用各省各處等字樣餘類推二凡一電發寄數埠者每埠照價目加收報費一份如一電發寄兩埠者應核收兩份報費餘類推三凡同在一埠須抄送數處者除應收報費外並由發報之局援照通例每抄一份按照字數加取抄費四凡用全體名義發電者其領銜之人必須在報底上出具姓名載明住址加蓋圖記以負責任五發電之人不照以上辦法則電局隨時可將該電截留不任其咎以上五條准於元年六月一號起施行除通行各電局外卽希查照等因到府奉此合亟通令各該民政長立卽出示曉諭商民各界人等一體遵照切切此令等因奉此查厘訂報費准於元年六月一號實行等由前奉第一百五十三號府令到縣遊經第七十八號示諭公布在案茲奉前因合再曉諭爲此示仰　邑各界人等一體遵照毌違 
[劉彬投効後之要差]  
　　滬軍都督陳英士君聞爲宗社黨人由寗來滬希圖熩亂會飭各軍營一體訪拿毌任滋擾茲悉滬防全軍李統領以該司令部業巳収撫太華山主劉彬爲探訪長並設有探訪隊今旣聞有宗社黨人來滬煽惑自應責令該探訪長督同各探訪員密赴輪埠車站及各旅館秘密訪緝務獲嚴辦 
[輔濟救火會職員名單]  
　　南市外鹹瓜街輔濟救火會每年開選舉大會一次本屆舉定各職員姓名照錄如下正領袖朱維善副領袖邱介帆調查員陸衍麟林元濤幹事長葉仲靑幹事員陳濤卿鮑惠生　德明王祖宣書記糜楚良錢子虞 
[軍人姦騙女子續紀]  
　　前日有自稱滬軍步兵八十九團二營五連三行長之林鶴回被南區探伙拘獲繼又在祥發棧内查獲與林私姘之女子張素貞已紀前報昨解裁判所訊究素貞供年二十一歲許字法華鎭某姓過門童養刻因省親回家被林誘出並騙去金耳環銀臂釧質錢浪用訊之林供是台州人餘語支吾旋由女父張菊臣同該女夫　代表汪毓投案聲請訊究追還飾物判將全案人証送請都督府發落 
瑣聞 
[城内]  
　　催繳糧賦○上海民政長諭催各地保云照得忙　錢糧抵支軍餉要需征解本有定限豈容延宕時期上年上忙以及雜税軍糧迄未　數疲玩已極屢飭嚴催該保等竟以光復藉口希圖匿抗殊不知册卷俱在淆亂無從且上海光復秩序安寗鄉里從事田間毫無驚擾何得托詞逞刁抗欠糧賦要知完納國税本爲國民當然應盡之義務急公奉上亦吾民天然之職分各該保等不能善爲開導甚或收入侵挪以致欠數較巨難副完限茲際春　足數踴躍完公者固有其人而刁頑疲玩者仍所難免特立分限給賞發諭通催爲此仰各地保卽便遵照　將上年未完忙銀雜税尅日繳清仍照舊章給賞一面將發出漕糧未完各串查照後開限期上緊催完分給賞欵用示鼓勵面昭激勸倘再不知振作因循如故一經逾限立卽提案究追决不寛恕其各凛遵毌違計開　　限期一六月十九日即陰曆五月初五日爲初限全完者賞千分之十五承辦新漕銀百元賞一元五角二六月廿四日卽陰歷五月初十日爲二限全完者賞千分之十承辦折漕銀百元給賞一元三六月廿九日卽陰曆五月十五日爲三 
限全完者賞千分之七五承辦折漕銀百元給賞七角五分逾限不賞提案究追 
　　都督府批示○卸差第五師九旅十分團二營後隊隊長李紹實禀批禀悉因撤差訐告上官軍隊中往往有之法紀攸關此風本不可長惟察閲來禀所控該營長假公報私之處情節頗重反坐之咎匪輕該隊長當不敢信口誣詆自干罪戾姑准派員密查明確再行核辦至該旅的屬各團營光復出力人員凡經該旅長呈報到府者早由人事科分别奬給文憑徽章轉發在案該隊長是否在應得奬勵之列儘可逕向陳旅長詢問有無自知禀謂舊繳槍彈未領賞金一節查此項軍器當時雖得自滿清何莫非國民脂膏所購造前經本者督酌予奬洋亦鼓勵來者之意該隊長旣深明大義未索賞金此時更不便補給若云缺乏川資爲數果係區區原可俯如所請奈現値餉需奇絀挹注無資仰卽叧籌歸計並候留守府批示祇遵可也軍事養成隊畢業生王鍪等禀批禀悉該生等旣有志嚮學本都督亦甚願贊成惟現在大局初平敎育未遑普及一時實乏程度相當之校可以送入肄業至云蘇州所設將校講習所須由各團營下鈒將校中考選弁目不在 
此例今卽給咨前去恐該生等限於資格亦是往返徒勞所請着毌庸議木作陳興記呈批呈悉據稱包造西門外斜橋滬軍營房由恒升馥記轉包尙欠包工銀洋一千七百四十九元一角請卽追繳給領一節當由本府查得該處營房確由恒升馥記經手營造嗣由恒升馥記與該木作訂妥祇包工食不包作料惟該木作承造以後曾因　延時日棄置作料由恒升馥記具禀步兵第三十七團請爲查究該木作情虚事迫不得巳託水木作公所董時關處代爲懇情則常時工作得能竣事該公所董事調停之力居多現在恒升馥記包工尙未付清仍應由該木作逕請該董事代爲清理可也仰即知照 
　　民政長批示○浙寗水木工業公所業事王文通等禀批據呈該水木工業公所設立巳逾二年茲復重組簡章公舉董事以期固結團體而整業規具見注重工藝力謀進步披閲訂章亦尙周妥殊堪嘉許所請立案給示應行照准候卽繕示給發並分移一體保護仍候滬軍都督民政總長交涉使批示 
　　審判廳批示○周　訓呈批據訴此事業經檢察廳批示傳集訊究在案其根係刑事上起訴該民應卽赴檢察廳候訊奪本廳民訴進行應卽停止着各知照巢堃律師爲顧倪氏案請求改期狀批狀悉查輔佐人不能獨立聲請改期律文具在所請延期之處碍難照准 
[南市]  
　　無力認罰○貧兒院函送偷竊皮料之皮鞋匠陸炳全至西區移解裁判所訊究陸供已由西區飭令罰洋三十元無力遵繳判留候傳同該院司事質明核斷 
　　鄭重其事○紹興女子夏阿大在滬北老閘橋順興里華泰洋燭廠内傭工前日因母病回籍倩該廠出店施洪興伴送至大達馬頭搭乘輸船不料在途失散女卽啼哭由崗巡帶至東區施即投案請領區員因口音不同恐有别情移送裁判所訊明原委判夏女暫留施交保出外邀同廠主徐祝三到案具領 
[閘北]  
　　轉輾抵押○張勝大前將田單向黃桂泉抵借洋三十元嗣黃將軍轉抵與錢錦亭近因張備齊本利向贖無着控奉裁判所訊判交保趕緊了理 
　　拔還肉價○榮福晶投裁判所呈報徐阿三之結欠肉價洋四十一元不還昨經孫所長集訊判交保分期拔付限至年底還清 
　　咬極口○住居公益里这皮匠謝金寳投二區控告同居朱德龍之弟朱德光强奸其　王氏不遂咬傷手腕昨晨轉送警務所押候解送裁判所訊辦 
　　開烟燈○蔣巧生陸阿强因在六十間房屋内私售燈吸由一區巡警查獲解送警務處訊明判蔣罰洋兩元陸罰一元並各具結開釋 
　　銷案○永和祥米店前控徐根祥結欠黃荳價洋八十餘元迭經訊追在案昨原告以事己端明求請消案裁判長准之 
[英租界]  
　　限等十二樓○妓女十二樓向在湖北路迎春坊三弄二百十三號門牌縣牌應客茲該妓竊取　婦林李氏値洋四百五十元之金飾潜逃林鴇疑係狎客陳市水咬使報告捕房於昨日派探將陳拘解公堂請究林　偕跟局大姐阿五寳　奴李阿五投案請究訊之陳供曾於某夜召十二樓等侑酒據云將往湖北漢口等處並不唆使　遭誣指聶襄讞商之类蓋副領事判陳交妥保限址尺君交十二樓到案再核　　　 
　　李阿三喊屈○勞合路住户周小春控告李阿三誘拐五歲女孩阿囡曾經公堂判李管押西牢半年在案茲李以被寃難甘昨延律師候魯公到堂聲明被誣各節請爲釋放判事還押候核 
　　小孩子迷路○昨有年約十一二歲之謝姓男孩上身無衣下穿藍布褲赤足在愛文義路迷途由捕送廨　示中西官向之　詰不能言語判留認領 
　　流氓入西牢○流氓王福生黃春泉在福建踏等處攫取顧泉元等金　銀鐲均經包探查獲昨解公堂訊供屬實判王押西牢一年黃押四月期滿均逐出租界 
　　私收客帳○陸秉泉控陳福生私收客帳等情昨由捕房將陳傳至公堂交保過堂候訊 
　　須問見証○陳榮賓控楊阿二竊取鈔票洋一百元昨經公堂研訊不認判楊押候原告邀到見証再行質訊 
　　註銷訟案○吳江縣同里鎭人任廷旭控衆慶記秦陳氏（卽妓女鏡花閣）串呑値洋二千元之珠花一案又王坤坤控劣保辛藴蘭霸贖活賣與己故周海榮之單地並串周妻唐氏盜賣等情迭經公堂訊供未結前晚由副會審員王崧生君分别復訊以任廷旭控案原告與見証兪柳氏所供各殊顯有六實而王坤坤控案訊據得主顧全卿及周唐氏供稱實與被告無涉具察閲契據王坤坤早經絶賣何得砌詞妄控判將兩案一併註銷所有人証蓋行斥退 
　　可望脫累○粤人洗蘭芳因開設廣東戲園呑沒吳綏之等押櫃銀洋被控經公廨傳訊交保後因洗避匿爰將保人韋就日蘇紫彬二人拘押在案前晚經王襄讞訊據韋蘇二人同供洗避匿厦門地方請卽移提判韋蘇二人還押候移交厦門會審公堂將被告解滬再行訊奪 
[美租界]  
　　無憑無據○粤人陳耀平住婓倫路一百九十二號其妻黃氏日前私逃無蹤昨陳疑係鄰居王梁氏之女阿愛串逃　控捕房捕頭因無証據斥退候核 
　　調戲女子○銅匠張阿來昨在西華得路調戲女子方阿桂由女父鳴捕拘入捕房從寛斥釋 
　　情節可疑○包車夫張阿二係通州人日前因其主失竊衣飾値洋二千餘元適張不辭而去報經捕房請廨出票派探移提昨巳逮捕來滬押候解廨訊究 
　　拐匪何多○茂海路喬正秀之十歲男兒扣掌又天潼路鄭王氏家之九歲婢女桂香昨均被匪拐失投報捕房請緝 
　　幸未燎原○西華得路森泰木作披屋内不戒於火幸卽　滅捕房派中西探往查覆核 
[法租界]  
　　研訊命案○流氓陳老陳卽陳永喜前曾戳斃馮阿大逃逸茲爲探目黃金榮偵知拘獲昨解公堂禀稱陳在捕房供出與現押英界西牢之馬金甫同謀故將馬移提到案請訊旋由死者之叔馮四和禀稱姪兒在醫院未斃時説明被陳及綽號秃背阿二肆行毆打頭上被戳一刀又被開放手槍擊傷旋卽因傷身死求請伸雪又有鄭洪喜禀稱陳老陳及阿二馮阿大同至我處吸烟畢一同出外卽聞馮被人戳斃惟並未目見行兇不敢指實訊之陳老陳供稱並未行兇係在逃之阿二所爲因馬金甫與我有仇故被誣報馬金甫供我押在英界西牢豈能同謀求察聶讞員判將馬送回英界令鄭退去陳還押候再訊辦 
　　保人脫輕○某錢莊主何介甫控金貴才前代水菓行主徐姓担保往來銀二百五十兩倒閉脱逃求請向金訊追判金交保限五個月繳清在案現金將徐子徐世華尋見扭案禀稱商人無力代賠今將徐子送案求追徐供父親有事巳回甬江原轉是否欠銀商人實不知情判交保限七天函追伊父到案訊理 
　　徽章無着○蔡金楊投廨禀稱昨日行經許王氏花煙間門外被烟妓强拖入内因我不允與之狎暱遽被烟妓搶去所帶之徽章是以報捕拘案求請追還許王氏供烟妓拉客事實有之信並不搶物求宥讞員以搶物無憑不究惟妓女拉客實　違章着押十四天以儆 
　　毆打巡捕○某號華捕投廨禀稱有周桂生陳福生張安吕武文蔡福生等在途兇毆上前喝阻反被打壞號帽拘案請究訊之周供認地兇不諱陳供因周前來購買水菓口角爭執誤毆巡捕求宥質之張等同供並不帮毆判周押十四天陳罰洋五元張等三人無干開釋 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[窮夫致巧婦書] [  靜觀]  
　　巧卿慧鑒僕本一窶人子耳慕卿賢慧謬附絲羅始願不在琴瑟之間諒卿亦知之審而籌之熟矣今僕在陳有絶糧之憂兒女有啼飢之慘不得意一再作書相告意卿必運空空妙手作無米之炊以濟此急乃卿計不出此貿然欲乞貸於鄰夫使此舉一成非獨受人輕覻亦將傷僕之體面僕雖貧萬死不能承認萬不得巳僕尙有盡善之法爲卿後盾憶破閣内有陳豆四担係數年前物雖陳久枯乾若能煮法得當亦足供吾人一時之享用煮法維何用後屋豆箕柴燃以猛烈之火則釜中之物何慮不滋膏盡出耶願照行之僕有厚望也 
[和尙尼姑鴛牒譜] [  愛]  
　　仰承佛面俯納蟻媒允以俏尼爲光和尙配耦歡諧彌勒室垷觀音方便門開楊枝水灑伏願誦經誦懺百年結香火之緣擊缽擊磐五世成風流之佛統希慧眼俯賜法鑒不宣 
[右和尙致尼姑]  
　　荷承法眼不鄙荒庵猥以小尼姑爲高僧配偶甘露宏施天花幸附旣參禪喜用答凡思伏願極樂同登生公説現身之法西天偕到龍女竟成佛之功統希佛慈俯賜慧鑒不宣 
右尼姑致和尙 
尊聞閣詞選 
[高陽臺春光云暮佳約成虚爰製新詞藉伸相憶用竹琓韵寄士] [  瘦蝶]  
　　痴蝶迷香哀鵑破夢落花庭院深深誰譜瓊簫一聲吹散輕陰王郎何計消長書料攤箋閒寫山禽那能禁抛郤流光負丁香衾（君善寫花鳥得南田神體常下榻於巢雲樓畫室）經年不到鴉江路怪酒懷詩興一例銷沈目斷春波錦帆遲渡烟潯（君曾訂於春暮見訪）相思待倩瑤琴訴怕朱弦未必知心慢沈吟離　難　後約重尋 
[有懷虞美人調用瘦蝶詞人韵] [  佐彤]  
　　年來百事機心鈍笑向壺中問夜涼風雨夢魂驚怎奈　啼喋閙引愁生慣無聊是相思劵瘦骨輕飛燕知音巳去不聞琴帳望天台玉女住雲深 
[春雨初晴偶成五律二首] [  珠溪蔡選靑]  
　　辜負游春約蕭然坐草堂琴書陪我懶風雨替天忙尊酒醉仍飲罏灰死尙香閒愁俱滴碎欲赴黑甜鄉 
　　雨住己斜陽庭花破蕊忙春添三月　人倚一梱香詩思靜方細天光閒覺長游絲弄晴景低逐柳絲揚 
心直口快 
　　人皆以戴綠巾爲辱殊不知戴紅巾更有甚者[  矯哉]  
　　西人謂華人辦事祇有五分鐘之熱心提倡國民捐者可不協力輸將一雪此譏 
　　聞國民捐便抽聲嘆氣置之不理者可爲候補亡國奴 
　　湘省有傭童韓一月得工費五百文以二百文助捐彼月得數十元者反一毛不拔對之寗不愧死開國民捐可救眉急維持國貨可挽利權雙方進行必收美滿之効果（醉園） 
　　吾願執政諸公切勿濫借外價致國家於淪亡吾願國民捐日形發達切勿虎頭蛇尾致爲外人訕笑吾願殷實富戶慷慨輸捐切勿效守財虜故態致貽後悔吾願各政黨和衷共濟切勿爭一時之意氣致大局於不顧吾顧談自由者以道德爲標準切勿假自由以行罪惡[  立三]  
西門外某女中學校成立已幾易寒暑辦事之如何未能深知其竟素悉該校長之苦心孤詣有足令人敬仰者 
　　日昨該校敎員某某等因供膳不佳遽爾推翻檯桌聞者爲之昨舌學校何地敎員何人敎員豈視學校爲噉飯地乎 
　　從前因飲食而起風潮往往出於學生今反起自敎員學風之敗壞竟有不堪設想者 
　　將來新政府辦理不善吾人當合羣力以推翻之區區一飯桌奚足道哉[  匹志]  
　　嘉定兩等女子小學毓婁兩等女子小學各職員學生熱心愛國竭力資助國民捐我願各處女學堂職員學生咸急起直追共襄是舉[  虹]  
滑稽談 
[某富翁] [  立三]  
　　某富翁新納妾兼値開店之期一時戚友多具聨道賀有某客贈一軸幃大書金錢可卜四字翁大喜懸諸廳事及晚大開筵席有一客見之掩口作葫蘆笑翁異之訽其故曰子被此人奚落矣蘆金錢龜名且卜卦須用龜合而言之謂子定要做龜耳翁聞言大憲急撤之 
[保辮新法] [  星]  
　　民國成立以來不容髮辮者久矣雖防護周全終難免軍人之眼目於是有盤結頭頂者有乘坐肩輿者有埀辮胸前者有藏辮領内者種種方法終難保全一經揭露快剪立下被剪者埀頭喪氣不敢聲張甚至涕涙交流放聲大哭余深爲憐之因爲若輩稔思一計苟欲保全髮辮須粧病人狀將辮結起頭帶風帽面塗黃栀水身着長袍曲背後行呻吟不絶剪辮隊賭此情狀必不忍加以詰問或者曰如至茶坊啜茗　館飲酒巧遇剪辮隊詰以有病何能飲酒則將何以對之曰因病勢驟重往醫生處就醫適醫生在酒舘飲酒余不耐久待故追尋至此求其診視若有人問曰汝辮尙未剪乎請脱帽驗之則復呻吟曰剛剛出汗脱帽恐冐風此命將不保矣想軍人亦有好生之德一開此言定可放之逸去謹告保辮人依計而行無往不利也 
戲攷[  健兒]  
[五雷陣一名兵呑六國]  
　　戰國時孫臏龐涓學道於鬼谷子同習兵家學親若兄弟學成游梁梁王敬其才各畀以重任龐自知學不如孫頓起妒意讒於梁王謂孫係齊人陰蓄異志軍國大事悉洩諸齊王合謀危梁王信之即下孫於獄而刖其雙足龐知孫得鬼谷先生之 
 
 

Page 11

 
 
秘書陽爲上本力救時遣家丁給以華衣美食而乞其秘書孫憤爲學所累己盡焚其書至是乃默誦而繕出之家丁憫其爲龐所愚以直告孫遂佯狂因得釋適齊使至梁曾識孫臏槖載以歸齊王隱其名而任以軍事龐見孫己殘廢而成瘋疾夜郎自大目空一世後伐齊卒中孫計被射死於馬陵道此孫龐鬥智之情形也戰國之世以秦爲最强秦王常擬呑併六國混一宇内知毛賁有異術委以十萬雄兵使伐齊國齊使孫臏拒之毛道術甚高兵又精多孫遣侄迎敵不利齊兵大敗孫乃親自出陣與毛鬥法毛以孫眞勁敵回營設五雷陣施符念咒攝孫魂入陣擬殛死之孫在軍中頓覺精神恍惚然孫之道術精奥高深魂雖被攝眞元不散離魂遊於陣中雷火亦不能傷之後孫得師援用太極圖破其陣毛遂大敗而回齊國賴以安全此五雷陣之眞相也梨園中往往以五雷陣爲孫龐鬥智實則顯係兩事各不相涉然考之史策並無五雷陣事實不知梨園中何所據而云然 
小説 
[短篇小説愛國丐] [  鍊則]  
　　叮呤！叮呤！！叮呤！！！鈴聲淸越震入耳膜一時問足聲大起紛紜雜沓若有幾千百人步履者然俄而繁響俱息靜肅無譁忽有沉痛慷慨之聲起於演台上曰 
　　諸君乎諸君乎我極摯愛極尙義之諸君亦知我民國今日之現狀乎政府因建設政事籌備軍餉待欵孔急借貸外債授外人以監督財政之權夫財政爲國之命脈世有命脈扼於人而猶生者乎外人監督我財政則我國之命脈絶諸君乎國命可以絶乎國命絶我人性命獨能生存乎毁家以紓國難今其時矣願諸君毌吝財其各襄助此國民捐其各襄助此國民捐 
　　言甫畢一人大聲應曰如是乎先生詢如是乎外人絶我命乎我亦願助國民捐衆亟注視之則一丐也鶉衣百結破爛不完羣怒其妄將加呵逐而丐者巳於腰問取裹物出破其重重之紙布出錢一千鄭重將之忽又躊躇曰吾聞富人捐欵動數弗見棺材弗肯哭鈍根画諷 
　　千百元或數十元至少亦必一元此區區者不知可以投捐否捐款論多少否奈我所儲者僅此區區苟必欲滿銀一元則所缺尙巨卽竭力縮食非再乞數月不能奈何台上人曰義哉丐捐不論多少也若可與我我爲若代繳乃冋顧衆人曰諸君乎丐猶如是諸君若何想諸君斷不讓此丐獨占美名也於是羣奮而起握管認助或數十百元或數元不等 
　　君子曰世有鮮衣怒馬任情揮霍而以經濟窘乏辭國民捐若乎觀於此丐能弗恧然 
[短篇小説離婚捷徑] [  龍]  
　　唐女士慧珠者宦家女也年二十有五嬌　羞花圓姿替月苧羉村裏脂粉如雲無一人能出其右 
者 
　　慧珠之父以宦海波惡賠累傾家仰鬱以死身後蕭條一貧如洗不得巳嫁作商人之婦商陳其姓心田其氏權什一徵貴賤常占不家食之爻慧珠以遇人不淑恒自怨紅顏命薄同里士族子徐伯棠者一翩翩濁世隹公子也正月四號造心田家賀年適心田外出未歸慧珠與伯棠固竹馬之交素相識也因延入内室鎖開金獸尊泛紅螺共話前塵同斟隹釀名花相對未免有情爾愛我憐相見恨晚 
　　伯棠情不自禁促膝而前請談衷曲乃欲言而又止者三慧珠覩狀不能索解因笑語之曰妹與兄友非自今始兄固豪爽人苟有所陳不妨明示何亦學作酸子行徑伯棠聞言乃正襟危坐發出一種憐惜之聲曰噫妹乎妹固方伯之孫觀察之女貎不讓飛燕才不亞小鸞今雖世異時遷烏可託貧商以終老兄聞妹之嫁爲廢寢忘餐者累月妹若猶念祖父之家聲而圖終身之策不如竟謝心田琵琶别抱上而貴介次而士族誰不欲得妹以爲妻爾時年華如錦美眷如仙大足享天地間無垠之幸福以視伴彼齪齷市儈井　勞形相去奚啻天壞妹其有意乎（未完） 
 
 
 

Page 12

 
 
   
 
