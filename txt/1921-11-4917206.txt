# 1921 - 11 - 4917206

 

Page 1

 
 
   
 
 

Page 2

 
 
   
 
 

Page 3

 
 
我之黨見（老圃） 
因黨之腐敗而謂國中不應有黨此謬說也立憲之國當然有議會議會政治當然有黨旣爲公民當然有政見政見不同當然有黨夫如是雖欲不黨安得而不黨因立憲國不能無黨而謂今日中國不能無黨亦謬說也排軍閥斥强盜爲全國人民心理之所同憂亡國憂破産爲全國人民心理之所同故中國國民合全力以禦軍閥猶恐其力之不專斷無餘暇行黨派之制猶之中國朝野合全力以禦外患猶恐其力之不專斷無餘暇行封建割據之制夫如是雖欲有黨又安得而有黨由今之道無變今之俗以後中國更無所謂國民派進步派亦無所謂研究系政學系乃若有之止有軍閥黨甲軍閥黨乙然此可謂之隊不可謂之黨乃若有之又止有軍閥附屬品甲軍閥附屬品乙然此可謂之徒不可謂之黨吾嘗謂軍人爲寄生蟲然則附屬於軍閥以成其黨者乃寄生蟲身上之寄生蟲也寄生蟲身上更出寄生蟲爲極下等之動物安得謂之黨專電 
北京電頃訪某使館就下列問題詢某使（一）英日續盟趨勢彼云未定（二）歐美觀測勞農政府是否成功彼答俄已漸漸變更極端主義當能存在（三）新銀團前途彼答等於舊銀團雖有十四條規約但各爲自國權利終有顧忌惟貴國處安福時代之借日欵情形去朝鮮不遠新銀團成功無此危險矣問新銀團不成則朝鮮成則得不波蘭乎彼云一看裁兵廢督之前途（十一日下午一鐘）北京電昨内財兩長在滙豊簽字於振災借欵四百萬之合同當未簽前政府派陸徵祥說明災民待哺希望速辦美法日三代表力勸英代表勿以打破關稅存放慣例爲言因附稅期限爲一年分存銀行期满仍復原狀英代表始首肯謂簽字則可但監放辦法未妥不能交欵今日銀團討論監放辦法定中外各十八人當事人云陰曆年内必交欵（十一日下午一鐘）北京電滇唐派代表吳坤到京見靳謂如維持唐現狀卽可内附但另息顧品珍迫唐辭職甚急北京電某當局語人川中自令下後迄無一電卽劉存厚亦無表示情形頗可慮惟甘事接洽有緒北京電有舊議員二百十三人開單請政府位置須有缺後方北來政府告以先來方委新議員聞訊要求同樣待遇政府頗為難北京電維克斯飛機第二批運到在清和裝配英技師監視因南苑有奉軍故不放在南苑航廠北京電烟濰路濰縣至昌邑段竣事先辦摩託向美商訂購二十輛北京電外部電魏宗蓮將宜昌外人損失報告及政府調查報告併案覆查速報（十一日下午一鐘）北京電英倫電英俄商約内幕已完全成功英資本家已備値千萬鎊之貨一次運入波羅的海因克拉新聲明俄京已集五十萬鎊之金塊購貨不用紙幣（十一日下午一鐘）北京電稅務司安格聯條陳府院謂哈埠違禁約品之來源及日本分布藥品方法應將海關在哈埠車站行使完全管轄職權及時確定方針并將哈爾濱稅務司梅維亮意見書附呈梅氏查明虊品來源（一）經華郵局進口者（二）鐵路運進領有全重徵專照者（三）水陸及陸路由愛琿運來者（四）由愛琿满站用郵包進口者（五）由俄郵局運入者（六）沿中東路各地進口者（七）由日本郵局入口者稅務司以三分鐘停車時間在哈長火車上查到十五磅烟土平均計之可謂甚矣又呈日郵局寄嗎啡證明書一件係櫳田商會寄物（十日下午一鐘）北京電中央對湘計畫擬定責成閻相文所部赴湘鎭懾各路軍隊令鄂王贛陳各派援軍在岳州萍鄕維持邊界（十一日下午三鐘）北京電魯田復院電裁兵遵辦已先從第五師着手淘汰凡連排長年在四十以上兵士年逾三十者分别給資遣回原籍連長三百元排長減半兵士三十元下月實行北京電財周以陰曆年關在邇財政益形窮迫軍政費及川湘桂三省善後費毫無着落密商交葉擬以某路盈餘向某國扺押借欵（十一日下午三鐘）北京電庫褚其祥電告蒙匪三千餘勾結俄人將犯庫（十日下午二鐘）北京電馮玉祥將移駐沙市（十日下午二鐘）北京電院派林行規赴港辦關餘訴訟事（十一日下午五鐘）北京電擬授岑勳一位（十日下午二鐘）北京電鄂王電保何佩鎔劉承恩傅嶽棻堪長鄂與民治有益（十日下午二鐘）北京電昨下午贛同鄕大會决更戚拒丁贛人治贛省政公開通電發表宣言並呈政府電贛陳戚（十日下午二鐘）北京電交部路政司長鄭洪年販土被控事不確係神州通訊社訛傅現鄭已向該社等交涉（十日下午四鐘）北京電鄭洪年因晨報益世報載其運土被逮認爲誣衊今午向法庭起訴（十日下午四鐘）天津電日人靑柳沿南满京奉線考查電器工業灰（十）（日）抵津擬赴濟南靑島曁寗滬（十一日下午十鐘）福州電連城歸化等四縣被前粤軍營長羅剛等連合土匪佔據王旅派郭貴軒營長剿辦（十一日下午一鐘）公電 
甘肅乞振之通電各報館均鑒甘省於十二月十六日晚三鐘十六日晚七鐘地忽大震省城約震六七分鐘之久毁屋傷人連日復繼續小震至今不止迭據天水通渭會寗靖遠武山導河榆中定西靖寗等縣先後報稱此次地震非常劇烈或十餘分鐘至二十餘分鐘城堞圮落房屋倒塌死傷不可勝計天水縣城樓倒下壓斃人民二百餘名城外馬跑泉天水交等鎭幾於蕩平且有山崩地裂湧出黑水之處會寧縣全城傾塌壓斃人民約十分之四靖寗縣山飛川益人民死偒過半通渭靖遠房屋倒塌凈盡死傷無算靖遠竟有一處乾河可以行筏甘省多山其交通要路如車道嶺清凈山齊家山等處均因崩坍阻塞　桿亦毁交通斷絕實爲自來未有之大災又據報稱回敎首領馬元章居隆德縣之西積灘地方臨變祈禱因山崩塌全家六十餘口盡被湮没鄰近敎徒死者五六百人其餘回漢人民死傷數萬鎭戎縣之同心城地方夷爲平地海原縣城半城塌陷各縣村鎭全行毁失者甚多各官吏間有傷亡其尤重者百務停止現正派員分路切查約計災情自省城以西較輕東路及東南北昆連各縣最重且連日各地仍震動不息人心惶恐幾如世界末日將至所遺災民無衣無食無住流離慘狀目不忍見耳不忍聞甘人多倚火坑取暖衣被素薄一旦失此復値嚴寒大風忍凍忍饑瑟縮露宿匍匐扶傷哭聲徧野不爲餓莩亦將僵斃牲畜傷亡散失狼狗亦羣出噬人實較本年北五省災情爲尤重廣建不德値此巨災與官吏紳民相對慘沮旁皇現已於本署設立籌振公所倡捐集募并提公欵急辦　衣分發倉糧飭被災較重各縣截留應解欵項立辦急振惟甘省素稱貧瘠又値錄荒杯水車薪躊躇無策除電陳府院部請賜振卹外伏懇仁人長德愷悌君子推饑溺之懹景卹鄰之誼發起義振覃惠災黎並乞提撥欵項先行賜滙甘肅省公署籌振公所照收分發以濟燃眉渴望德音至爲禱叩甘肅省長兼督軍張廣建省議會議長王世相副議長王友曾王之佐曁全體官吏紳民同叩艶印雲南省議會通電各報館均鑒本會此次臨時會期間對於雲南盬運便由雲龍壟斷鹽利蠧國殃民提出彈劾案依法咨辦在案尙未得其答覆乃該運使逕敢通告全國誣衊本會實屬怙惡不悛茲於本日大會議决暫行停會俟得圓满答覆再行開議特聞滇省議會� 
　印北京鄭洪年來電各報館鑒今日鄙人致北京益世　晨報鐸聲報神州通信社兩函文日晨報北京益世報鐸聲報鑒頃讀一月十日貴報有路政司長販土駭聞一節不勝駭異貴報之揑造謠言毁壤他人名譽本屬慣技似無辨論價値但此爲事實問題總統府與地方廳必皆有案可稽豈能任貴報之混淆黑白鄙人始念我國言論界尙屬幼稚本愛護之心特請貴報自行於登載昨日新聞之原地位欄内以同一格式字數明白更正如其置之不理或更正方法不依被害人之請求則鄙人迫不得已惟有依法向司法機關告訴尙望鑒原此頌撰祺又致神州通信社一稿文日神州通信社主任鑒讀晨報載有路政司長販土駭聞一節不勝駭異正致函晨報等報請其自行以同一地位同一字數更正並將該函登載各報廣告嗣接友人寄來印刷物知係貴社所發之稿惟晨報等報並不聲明稿從何來應自負其責任且查知貴社主任陳班侯即爲現充晨報編輯之人是否通同揑造謠言毁人名譽居心誠不可問爲此特請貴社自行以與昨稿同樣格式字數向曾發稿件各報社聲明取消以免流傅倘不承照辦鄙人爲保護個人及各路名譽計惟有依法向司法機關告訴此頌撰祺交通部路政司長鄭洪年啓等因鄭洪年蒸印太平路透電 
東俄近事記十日海參崴電美軍艦阿爾巴尼號之總機師昨晨四時回艦之際爲人槍擊聞行兇者爲一日兵该機師以手槍回擊兩次其所受之彈雖在心房之上穿過肺部但仍能步行登艦延至今日殞命十日海參崴電星期一日開始選舉須至星期二日正午　事民衆殊覺冷淡有選舉權者僅二萬人報名註册其特點之一爲公私房屋均懸俄國舊旗全不見紅旗影跡十日海參崴電加浦爾軍司令維爾比斯基將軍今日謁見西比利亞日軍司令大井將軍大井謂日兵無退出泊里摩里亞省之意日兵視加浦爾之兵爲避難人民彼等必仰助於俄人日兵非俟赤塔建設眞正民治政府不欲承認之日兵所需求者爲事實空言間島之日兵 
　　十一日東京電陸軍省宣稱間島日軍業已撤退僅留兩大隊保護該處日僑由一旅長指揮 
北京近電記 
十一日北京電政府命嚴鶴齡注意關於國際聯盟會之中國禁烟事務交通部請魯督軍查報牛肉供給及耕牛實狀以免議徵之牛隻出口稅礙及菜牛之輪往菲列濱與日本 
　　十一日北京電昨日政府照會各公使謂擬依照前牒於一月十六日起徵收海關附稅又關於所議之借欵事擬不照外交團建議設立分配委員會而改設一中外稽核所故該借欵合同本定昨日簽字今未能照行附稅問題似有打銷之虞 
 
 

Page 4

 
 
   
 
 

Page 5

 
 
   
 
 

Page 6

 
 
英國討論失業問題 
十日倫敦電　政治家實業家與工黨領袖現無不專注其精力以期解决商業窘困之難題今日除閣員在唐林街相邸集議此事外職工聯合會亦舉行臨時會議討論對於政府提議各事之態度而財政部亦召集工商會議研究政府所辦各工廠内減少二時之問題本星期尙有國會職工委員會與工黨理事討論全部失業問題之會議及倫敦各區市長討論救濟倫敦失業人方法之會議 
　　十日倫敦電　英相喬治氏對於倫敦工黨所提出補救失業之建議答稱建築大路之工程已在二十七省與倫敦三區内開始進行此外尙有五十處正在當道籌畫中十七倫敦區議會與二十八省議會現已提出修理大路共八十條之議案而衛生大臣現亦趕辦道路與陰溝之工程無業之人因此多得安插内閣與失業委員會現仍按時集議討論其他各種補救失業之計畫　　十日倫敦電　財政部召集大會討論政府工場減短工作時間問題受僱政府者之職工聯合會代表謂政府此項計畫如須減少工資則未便遵行因受資過少不敷生活也預料政府將於下届會議時有所答覆職工聯合會代表曾言政府儘可雇用多人而不必減少現受雇者之工資 
法國選舉記 
　　十日巴黎電　參議員九十八人已選出九十六人計保守黨得三席（失五席）共和黨得十三席左共和黨得二十六席（多得二席）急進黨與急進社會黨得四十三席（失四席）共和社會黨得十一席（多得七席）此次選舉絕未發生事端候選員中之閣員五人除一人外均獲選共産黨候選員十人均失敗 
世界最大無線電台 
　　十日巴黎電　聖亞西塞之無線電臺已於昨日安落基石將於兩年内竣工其規模之大在世界無線電臺中可稱獨一無二每小時能發二萬四千字 
希土戰事記 
　　十一日羅馬電　君士坦丁半官消息小亞細亞之希軍現準備在白魯薩至鳥沙克陳線取攻勢巴卜洛斯將軍已率其參謀人員前往白魯薩希軍已與土軍在米恩特開戰傷兵多人已抵士麥那聞希王將抵小亞細亞 
美國將退出大使大會 
　　十日華盛頓電　聞美國决議退出巴黎大使議會官塲雖未徵實此說但承認下星期協約國總揆會議時美國無代表出席並謂參議院旣未批准凡爾塞和約美國代表出席於議會實屬不合 
巴拿馬運河之平線運河 
　　十一日華盛頓電　陸軍總長巴克氏今日於談話中主張在巴拿馬或尼加拉奎築一與海面同水平線之運河與現有之巴拿馬運河相輔而行其所根據之理由爲十五年後巴拿馬運河將不足應全世界商務之需求巴克氏謂此項工程在商務上較在軍事上更爲重要但以軍事言巴拿馬運河日後將嫌太狹不能通過將來極大之船隻美國於一九二三年可望造成之新戰艦共寬將爲一百零五英尺而巴拿馬運河則僅寬一百十英尺耳被選總統哈定之意見以爲巴拿馬運河宜改爲與海面同水平線之運河 
加洲排外案 
　　十一日薩克里孟土電　加里福尼亞議會今日一致核准上星期參院所通過請中央政府勿訂打銷加州取締外僑法或予日僑以公民權之任何條約一案 
各國近事記 
　　十日倫敦電　取締煤斤出口之令業已取消 
　　十日倫敦電　海軍部命海軍中大事節用如有須需經費之計畫非經特許槪禁實行 
　　十日台里電　印度農事之惶慮證諸官場所發之時季風預測實非無因據此推測印度西北與鄰近山地將有不利之雨 
　　九日華盛頓電　被選總統哈定與政界等要人晤商一月後已有良好進步以趨向其行政方針之宣布並已决定其列國聯合會計畫之大綱 
　　十日墨爾邦電　航業罷工致使火車電車一槪停駛僅墨爾邦一處已有失業者二萬人他處亦多皆因缺煤所致 
　　十一日米蘭電　塞拉郵報載稱達倫齊哇氏不日將卜居威尼斯從事著作 
　　十日君士坦丁電　藍格爾將軍舊部軍官三十五員已携眷前往暹邏投效陸軍暹王年少時曾隨俄軍練習聞頗欽佩國防俄軍 
希馬拉雅山之大探險 
　　十日倫敦電　希馬拉雅山之最高峯名愛福萊斯峯者其途徑今尙未爲歐人所探知今日皇家輿地學會會長楊赫斯本氏宣佈登峯探險之議謂政治上阻力今已撤除印度政府已允輿地學會阿白泊山俱樂部所組織之探險隊出發此乃大冒險除尋常艱險外在此較人跡所曾到者逾四千咫之高地尙有人所未知之困難非將通達此峯之途徑先行愼重探明則愛佛萊斯峯之頂終不能達也今年内將派探險隊赴印度專探山徑明年再派登峯隊前赴西藏 
國内要電 
北京通電　（吹萬） 
　　贛議員抵京後之行動江西省議會自通過彈劾戚揚與民選省長兩案後因戚揚令警備隊改扮公民於該會審查民選省長法案時强迫打消該兩案議員見勢不佳遂宣告休會而所謂民選省長案者雖業經通過以選舉手續如何尚未規定旣不克開會續議遂爾擱置惟彈劾案旣已告成可以請内務總長提出閣議懲戒於是贛議員之目光遂羣集於彈劾案以某去戚議員到京者刻已有二十餘人皆寓江西會館六日黃用中等赴内務部請見内務總長時在下午張志譚未在部由次長代見議員述彈劾案成立之情形並列數戚揚在贛之罪惡請總長即日提出閣議付以懲戒次長謂内務部現已派員往查因議員饒正音等對於該案之成立認為有違法情形故不得不先派人往查以明眞相待眞相旣明此案果依法通電戚揚果罪無可恕自當由總長提出閣議付以懲戒議員謂依法律内務總長於省長之受彈劾者但能提出閣議付以懲戒無派員調查之明文今之派員調查實為非法人民萬難承認尚期總長依法提出閣議至於饒正音等謂彈劾案與民選省長案之通過有違法威迫情事則自有議事錄可稽議會自身負其責總長止可依法提出閣議也次長謂派員調查一節雖無法律上之明文規定而以前江蘇山東浙江等之省長彈劾案皆先派員往查然後决定辦法前例具在於江西當然不能獨異議員謂人民方面但知法律内部不依法辦理而貿然派員調查實係違法違法之舉不能引為先例倘以前此違法舉動人民未加糾正即認爲先例則國家違法之事亦多矣國法將成具文國且不國况省長彈劾而派查卽江浙魯各省亦頗不以中央此舉爲然乎次長謂調查不過以明眞相如果所查與省會所彈相同則結果反足爲省會助自不至有違法之舉且戚在贛已七年去之亦不爭此數日如果有罪仍當去之議員謂内部派查者是否即中央命令所云由省長自查曰否問是否係督軍如非者其人可得聞乎次長謂其人决非督軍且其人剛直决不致爲左右袒因往密查不能宣布其姓名議員仍以提出閣議爲要求而次長則終以查後再定辦法答復遂無結果而散七日下午議員復往其時張總長在部以部中方開會議不能出見八日下午議員將彈劾案原文及議場記事錄議員宣言書印就携往内務部以部中客廳小不能容多人乃公推黄人庸黄用中巢廣源李霓裳楊翹新蕭治品等六人爲代表於四時赴部部派呂司長出見所言與次長同謂必待派查者回報方可决辦法且仍引蘇浙魯等省事爲先例議員謂浙魯等省之派查實在提出閣議以後今江西省長彈劾案獨不提閣議先由部派查不特違法且無此先例人民萬難承認請總長速提閣議呂謂查已往不久即回待回而提則一次閣議卽可决定辦法事亦兩便兩方爭執終未得結果最後呂允轉達總長而散議員歸後决再於次日（九日）公函張總長促其從速依法提出閣議記者曾問邱議員以如果張氏得函後仍不依法辦理則貴首議員是否將向平政院起訴邱言節尙未預備大約可以不必有此舉云 
張馬破裂中之甘局 
　　甘肅督軍問題　自任命蔡成動後表面上似已告一段落不料命令始下即有甘肅軍官反對陸洪濤護理情事發生而蔡成動日前雖曾照例來電辭職然本心實非不願因慮甘人擋駕故預留地步果然日昨甘肅旅津各界聯合會發出反對通電一件主張甘人並有蔡氏專横較張尤甚非達到甘人治甘軍民分治之目的不止之語原電如下寗夏馬都統轉各鎭守使及省議會商會農會各公民團體均鑒甘人治甘軍民分治此係吾甘九百萬人民之公意而政府偏惡民之所好任命被綏民久棄之蔡成動督甘兼省長查蔡氏專横較張尤甚又帶兵一師二混成旅之多甘肅値此民窮財盡之餘徧遭地震奇災何能在擔負此項巨大軍費倘再聽蔡氏禍甘七年甘肅不亡何待都統及各鎭守使為民請命力主廢督磊落光明人所共見尚望貫澈主張嚴為拒絕蔡成動帶兵督甘至省長一席非簡任甘籍賢員萬難承認方今政府惟實力是視民意遑恤諸公取舍之間甘肅安危存亡擊之共　甘人爭人格為九百萬人民造幸福非達到甘人治甘軍民分治之目的不止再張廣建禍甘七年朘削民膏千萬務將張氏並其任用之各貧贓污吏就近一併拘留清算帳目俾吐出歷年吞食公欵以賑災黎不勝盼禱之至甘肅旅津各界聯合會叩虞甘人對蔡之態度旣如上電顧甘中形勢之險惡其程度猶㥉蓰於此據聞自免張任蔡之命令發表以後寗夏馬福祥之兵旣直趨蘭州與張廣建所部對峙昨某方面得蘭州急電該處近已發生戰事馬福祥統兵有二十五營直向前方猛撲西寗馬麒甘州馬麟亦紛紛調兵前往作戰雙方均高揭汗回之旗幟以作極激烈之戰爭陸洪濤且於二十五日誓師討馬故中央電令護理甘督之令至今尙未電覆至陜西陳樹藩前本與張廣建有聯防之約刻以甘局紛糾於陜邊防務必形吃緊已飭甘陜交界之所部嚴行戒備暫守中立又聞旅京甘人頃得甘州電訊陸洪濤所部已在蘭州左近與馬部衝突激戰頗烈張廣建已派兵兩營前往作戰西寗馬騏已率兵一旅抵蘭馬麟聞警亦抽調四營連夜出發預料不日蘭州戰事將益形擴大刻下甘省羣馬阻塞隴東斷張兵之歸路即以斷西下之援軍而一方面又調兵入省已有逼迫張廣建背城一戰之勢但城中張氏所統及陸洪濤所部兵力雖及萬餘然一經接觸坐守窮城勢不得不求救於外軍聞隴南鎭守使方面孔繁錦所統尙有二十餘營將及一混成旅張氏已密令開動前往救援擔任東路之牽制冀圖出走之計至政府方面昨日亦已接甘肅馬麒等來電謂陸洪濤與張廣建爲一邱之貉不能令其護理督軍現依順甘民之意决定將張等所剝奪之民間財産一例扣除同時陸洪濤亦來電謂馬等無故稱兵違抗中央命令洪濤等爲自衛起見不能不嚴爲戒備請示辦法等語當局接到此電知甘事危急當卽去電令雙方嚴束所部並催蔡成動速赴甘任以解决一切聞蔡氏刻已籌備履新日内擬即晋京面請機宜並已先令第一支隊第二支隊由李處長統率赴甘屯駐甘南武都等處俟蔡赴甘後再隨同開赴蘭州但旅京甘人頗反對蔡氏昨日特在南横街吳公祠開會到者百餘人結果决定三項辦法（一）反對蔡成動帶兵入甘（二）通電甘肅軍界請其一致拒絕外軍入境（三）要求中央遴任甘人爲甘省長以實行軍民分治說者謂甘省張馬已實行破裂若再益以蔡成動之帶兵入甘則甘局恐益紊亂矣都門文化運動中之四結社　（靜觀） 
北京大學自蔡子民任校長後新機勃發學會繁興其他專門各校感發興起亦相繼以吸收新知爲務醞釀激盪閱時二年乃遂産生出「五四」之空前大運動思潮澎湃舉國風靡近來勢力雖覺稍衰但新源另關已啓其機運動之舉固未稍歇不過不取從前之方式而别從實地做切要工夫其工夫維何即在「發揚學術培養知能」八字以愚所知北京現有四種團體可以代表此種運動之精神爰述其槪略以介紹於全國學界（一）新潮社該社由北大學生組織可爲最初文化運動中有力之一員近雖中堅人物多數游學歐美散在四方然新近從事改組已由雜誌社進而爲學會會中任務不僅在編輯雜誌定期發行並團聚精神多多編譯新書以期介紹新文化於一般社會其以往成績計發行過雜誌兩卷業書四種此後更注全力於社務之擴充與基金之籌集所有駐歐駐美之社員咸擔任翻譯任務已舉定編輯主任周作人周北大教授當今有名之文學家也（二）新知編輯社該社成立已歷一年社長成平為北大文學科學生其餘社員亦以北大學生居多數其唯一宗旨在發揚學術傳播文化一年以來計編譯告成之書已有三種曰近世化學曰紅衣記（小說）曰吹管分析術現均在印刷中不日卽出版其他在編譯中者尙有十餘種皆屬饒有價値之品去年年末復行改定社章擴充範圍並經組織新知書社一種附設新知編譯社内意任以自行刷印發售爲目的書社之組織即以是故社中分營業爲二部（一）爲主要營業在刷印發行新知編輯社之書籍雜誌（二）爲附屬營業在代售國内各種學術上有價値之圖書雜誌資本總額定爲兩萬元先招足五千元（三）哲學研究社該社爲最近産物其組織分子亦以北大學生居多數其宗旨在於研究哲學社員無分種性組織分五股各股幹事以一學期爲任期一庶務二文牘三會計四交際五出版開會分常會討論會講演會三種最近該會延請英國大哲學家羅素任特别講演並由會中提出種種問題請其討論解决不久即將以討論所得編輯成册刷印發行又新年假期中該會同人迭請科學哲學各名家到會講演種種重要問題並訂出旁聽規約以便非會員而願研究者之旁聽略收聽講費及講義費此亦可謂應時勢之要求而此有嶄新組織者矣（四）中國社會學會此亦爲最近新組織之一種團體社内中堅人物北大高師各居其半其組織該會之原因如彼等所宣言（一）以社會學爲最新科學中國研究之者尙少意在一方致力介紹一方共同研究以期與各科並肩齊驅（二）因社會狀况之調查非合衆力難於集事（三）因列强經此次大戰之後羣倡改良社會之論我國社會旣已混沌而不清感受新潮益復杌隉而不穩問題待决所在皆是亟應結社討論以期外察趨勢内省國情藉得良好之結論其簡章共有十條宗旨在研究社會學會務分年會月會臨時會組成讀書調查兩部現已舉定余天休王卓然陳汝索三人爲籌備員陳北大學生王則高師學生也觀於上述四種團體則知前二者爲舊有後二者爲新設舊有之會固已力謀革新以求進步新設之會亦復生機甫啓大有可爲皆所以策文化運動之進行繼續「五四」未竟之大業面其因綠牽合殆無一不與北大發生關係焉北京銀行公會落成開幕記 
北京銀行公會因會塲新築落成特於八日下午二　行開幕禮各界到者百餘人如梁士詒周自齊葉恭綽陸宗輿各銀行總副裁行長經理等以及府院代表新聞記者均到會下午三時開會首由馮幼偉（中國銀行總裁）董事長報告經過情形次由周財長葉交長上海銀行代表府院代表演說散時已四時餘極一時之盛茲錄馮董事長之報告以見北京銀行公會之内容今日本會新築落成同人盛集而賓客濟濟惠然蒞臨本會榮寵曷其有極攷北京之有銀行公會實權輿於民國六年之十月其時都下銀行創設日多發展益盛爰由中國交通新華儲蓄金城鹽業中國實業浙江興業中孚八銀行公議組織北京銀行公會先後假鐵路協會交通博物館財政部舊址爲臨時會所規定每星期三六兩日各銀行重要職員會餐一次聯絡情誼互換知識裨益於業務者蓋至多也然會所借用總屬權宜之計凡本會應行舉辦之端悉感不便公議向市政公所承租官地建築固定會所因於七年十二月租定今用地址佔地二畝二分九釐租價二萬期限三十年期满仍得以原價續租一期同時修訂公會章程呈請財政部核准立案至八年七月公會宣告正式成立而本會工程亦於是時開始建築直至九年十二月落成此本會成立及建築會所經過情形也本會會員除發起者八家外陸續加入者則有中華匯業北京商業大陸大生五族商業中華懋業北洋保商聚興誠大宛農東陸新亨等十一行按照規定章程董事五人本届董事於八年八月在會各行選舉當舉定交通銀行協理任鳳苞新華銀行總理方仁元金城銀行總理周作民鹽業銀行總理吳鼎昌及耿光等五人爲董事復由董事中互選耿光爲董事長此本會内部組織情形也按本會宗旨在團結同業間公共精神發展金融界之公共事業故九年五月間發行銀行週刊所以輸内外財政金融及商實業之消息也發行以來銷數日增自本期起擴充篇幅改爲月刊又七月間政潮激烈之際爲救濟市面起見由各銀行合集救濟金融基金雖風潮早定未見實行然足以爲後日經濟合羣之嚆矢也又同時因政潮之影響同業中有感外界誤會者地方長官不取直接干涉而委託本會視察政府之重視本會及本會之正當維護同業亦可見一斑也京外各埠銀行公會已成立者則有天津上海漢口杭州蚌埠等處十二月間曾在上海開聯合會一次本公會亦派代表與會討論互相聯絡方法以期聲息相通共謀進步此本會與他埠銀行公會接近之情形也溯自我國與外人通商以來國内商業進而爲國際商業經營之範圍日擴其方法亦日異爲之樞紐機關者如舊日之錢莊票號已不能應今日之潮流所謂銀行者乃應運而生銀行者所以供一國財政工商以及社會經濟之運用也其營業之方法之魄力以及方針政策必足有以副之或更糾正而引導之自非一行一地之實力之知識所能爲所以貴有銀行公會之設所以尤貴有各埠公會之聯絡提携也値茲新築落成至堪慶幸然而同人責任方始未艾如何使同業共趨正軌謀銀行信用之確立如何使金融流通謀社會資金之增加如何厚儲實力謀金融市場之穩固如何確定方針謀貨幣制度之革新如何通力合作謀國民經濟之發達如何固結團體謀金融之獨立毋鶩於未而忘其本毋愼於始而怠厥終則本會之設爲不虛矣願與同人共勉之黑省會再爭俄人占地 
黑龍江西岸俄境阿欽斯克以東居民六十四屯土地兩萬方里本屬我國版圖自庚子變亂俄人抱侵攘北滿之野心乘中國官府之昏庸出兵强佔據為領土數十年來吾同胞輾轉於水深火熱之中伏處於暴俄積威之下顚連困苦奔走呼號其一種淒慘之情形誠令人不忍卒述上年黑屬愛琿縣學紳兩界對於俄佔六十四屯曾請願省會據理索還當由省會咨行省署轉咨外部設法交涉無如外交當局　北國土重大問題竟拋諸背後棄置延擱以至輾轉逾年迄無解決刻下束俄地方紛爭甫息統一之政府雖立對外之實力毫無正宜趁此時機亟圖收復故日昨特由省議員馬清濂等再提出索還六十四屯議案一件付會公决原案略稱查前當上年常會期内接准愛琿縣勸學所長王純樂前縣議會議員陶孜誠等請願向俄國交涉索還庚子變亂俄人佔據之黑龍江左岸六十四屯土地一案原議引據前清光緒二十八年四月中俄會定合約載有速將黑龍江西面地方一如軍隊未經佔據以前仍歸中國版圖等字樣更據咸豐八年及十年中俄兩國先後正續合約證明江左六十四屯土地兩萬方里確屬我國領域並有界壕界碑可資憑證自光緒庚子議和後俄人迄未退還萬餘難民流離失所亟應就此俄國政變亂之際乘機索還各等語案經本會議决咨行省公署轉咨外交部並令行交涉署黑河道分別交涉各在案惟迄今年餘沈寂無聞究此案已否辦有端倪殊難懸揣以土地主權關係之重難民流亡失所之慘値此俄國内政棼如對外無力據約索還誠為大好時機縱中央萬端待理顧此不遑然我官民痛身切膚萬難坐視况前旣有約可據現又停止俄使待遇在俄已失國家資格即我國經略板圖依舊佔還當亦得各邦之諒解惟是東俄雖經大亂刻間緩衝政府業就成立中央為尊重民意起見不妨據理交涉速令退還揆之國際公例此舉亦屬和平應請即轉咨省署迅速分別咨令照案主持嚴重交涉以重主權而復初觀聞此項議案業於日間全體議决通過卽日咨達黑龍江省公署不久當由省署咨行部院提出交涉云滇議會與鹽運使之激戰 
雲南鹽井極多產鹽極旺在前清末季雖極力推銷尚愁不能足額售出故鹽斤極貴時每斤亦不過値銀三四分而已自現任鹽運使由雲龍到任後改商運商銷為官運官銷任意加價以至釀成鹽荒之象現經省議會議員議會决提出劾要求唐聯帥撤任嚴辦如不達到目的則以去就相爭其彈劾案原文如次案查黑井區内地銷岸鹽價陡漲本會曾經迭决咨請貴司令部轉令鹽運使署從速維持并委托議員張以文等切實調查茲據議員張以文等報告書稱近月以來鹽價奇漲實綠由鹽運使利令智昏把持鹽務擅設官運停抄商盬陽借平價之名陰行壟斷之實暗中舞弊抬　居奇致使商販歇業小民受淡食之苦間接影響灶户有停煎之虞若非正本清源則鹽務前途將有不堪設想者矣茲將調查所得各情爲大會一詳陳之查中央稽核總所對於各省鹽務向聽人民自由販運并無停收散商稅欵之規定乃該鹽運使竟敢違法擅專停抄商鹽經本會質問猶復朦蔽欺飾揑稱官運局試辦章程曾經北京鹽務處核准等語茲查稽核分所奉總所第一二七七號電令飭知運使所擬官運局辦法應行抗議等語證之由運使呈准之言實屬自欺欺人莫此爲甚迨至設立官運停　商抄致使鹽價陡漲物議沸勝乃又設官鹽平價　　省垣以掩飾衆人耳目查其辦法係廣派私人先於鹽井各區鈔鹽運省計全區日産鹽七萬餘斤除三公司及零賈外該運局抄鹽三月有餘共計抄鹽二百餘萬斤之譄分屯各處而平價處零星售賣者省城内外不過二十餘户每户日分鹽五百餘斤計該局售鹽二十八日約售出鹽四十十餘萬斤每百斤定售九元七角仙照該運使定章已加售七角七仙售鹽時間又只一二小時每人只賣給一二斤每斤又只有准秤十二三兩價銀一角有奇核實計算是每百斤已達十三四元之多以該運使所定官價每百斤九元九角七仙之數無形增加三四元然使出價得鹽不至淡食猶可說也乃售鹽時間太短人民擁擠異常有已交錢而未得鹽者有得鹽而復擠落者有將錢遺失而尋找哭泣者有一般無賴藉擁而竊取銀鹽者有因購鹽而酿出人命重案（見小東門 
 
 

Page 7

 
 
薛家巷）種種慘狀言之難堪該局所抄多數之鹽則密屯各處名爲號鹽每百斤暗抬價至十七八元計私售出鹽一百十餘萬斤照市價每百斤抬價十元以上合收入銀二十餘萬元與奸商互相漁利以致附近各縣鹽價每百斤𨺗漲至二十餘元之多甚有出價三十元尙且無從購鹽而受淡食之苦者嗟我滇民其何以堪且自該運使停止商運以後各鹽商有在未停止商運以前曾經納稅至今尙未得抄者在井守候爲時已久資用告盡籲無門以致羣情隫急勢將暴動曾經稽核分所傅助理呈請分所函請解决該運使竟充耳不聞近因鹽價驟漲購鹽艱人民之激起公隫者所在皆是倘仍因循釀出意外之變試問該運使能當此重咎乎應請大會尅日提議轉咨聯帥省長迅將該鹽運使由雲龍撤差嚴行查辦治以應得之咎并將該官運局收入餘利二十餘萬元追繳用充軍餉以爲貪贓枉法岡恤民艱者戒至現在鹽價日漲購鹽艱難各縣人民已受淡食之苦實由該運使停止商運所致應請將關於鹽業各項公司一律從速取銷仍准各縣人民自由販運買賣庶鹽價可期平復不致再爲貪官污吏奸商所把持（中略）是否之處尙希大會提議公决等語當於本月九日正式大會變更議事日程提前研議討論結果將調查報告修正爲彈劾案按照省議會暫行法第十七條之規定付表决經本日出席議員全體可决相應備文咨請貴司令部公署查照辦理除咨省長公署外此咨聯軍司令部省議會方面所舉由氏罪狀具如上述顧由運使一面則以鹽務爲國家行政不在省議會職權範圍之内對於省會提案根本上絕對否認其致各省通電云北京鹽務署稽核總所各省督軍省長省議會總商會天津長蘆鹽運使稽核分所山東鹽運使稽核分所河東鹽運使稽核分所奉天鹽運使稽核分所兩淮元運使稽核分所兩浙鹽運使稽核分所福建鹽運使稽核分所廣東鹽運使稽核分所四川鹽運使稽核分所均鑒查鹽務為國家行政不在省議會議决範圍之内省議會亦無受理請願之權於六年六月奉鹽務署電令業經咨請雲南省議會查照在案乃本届省議會屢次提議鹽務均予平情答覆嗣復咨請取消官運取消抗不煎鹽之灶户王選廷罪案取消灶户犯私之呈准法案均不免越權干預撓亂鹽法經即援據電令逐一駁覆拒議員中暴亂分子挾制全體以為議會萬能非實行干涉不可並捏造種種浮詞以破壞運使名譽運使本良心責任辦事自省不疚第恐遠道不明眞相特據實電告伏祈主張公道以維鹽務行政無任感企雲南鹽運使由雲龍叩馬印粵路罷工風潮之始末 
此次粵路工程各部工人罷工風潮原因頗為複雜查該路工務處長一職向係總工程司兼充及該路協理劉煥就職後卽將工務處長一席另委陳某充任故對於辦理公務事宜咸多阻礙之處工人等以該路委任職員遵章須由董事局通過始生效力不能由總協理直接即可委任又該路工程員役有飛班道班二種道班則僅任一站之工程修理而飛班則任該路之任何車站遇警即需趕速前往修理以利行駛詎前月該路公司竟將飛班工人裁去四十餘名路面司員亦裁去二十餘人因是工人等對於分工辦事各項頓負重責又該路全路枕木類多朽壞現據精密調查其枕木之質全無朽腐者僅得四分之一工人等恐長此以往倘不大改革則行駛車輛易蹈危險而其罷工最大原因則為欠薪問題該公司前因機務工人罷工風潮竟至停止車輛行駛遂致交通斷絕故鑒於前此覆轍凡機務員役均如期清發薪水不再拖欠惟對於車務及工程各部員役則仍舊積欠至二月或四個月未發工人以待遇不平咸為憤激又以該路公司每日收入欵項數達八九千元何致有積欠薪水如是之鉅且前因省内亂事工人損失不資經聯請給予卹欵又屬無效因上項種種情節遂相率先行預約罷工并擬具條款要求允許始行開工其罷工之初先由英德以上各站工人於二十九號舉行西村以上則三十號舉行而黃沙車站則四十一號舉行當該站工人罷工之時該路報工又因欠薪問題羣起嘩變竟將該站是日收入所得欵項槪予截留以為欠薪抵欵現下全路工程各部工人業已一致行動經該路協理劉煥紛向各工人善為調處并將要求條件酌量答覆惟以現下總理溫良彝因公赴港未返尚須斟酌辦理因於二號電復各工程師暨各段長監工云三十一各電均悉欠薪卽清發恤欵已有着落仰該總工程師分工程師段長監工等立即督飭開工修理路面不得遲延推諉如有危險應負責成本總理因公赴滬所有要求一俟假滿後自有完滿解决執行總理職務協理劉印東等語惟工人等以所請要求允許各條件仍未有完滿答覆特由各路工程師暨監工余鴻德等聯名電覆協理略謂協理東電敬悉鴻等深知協理苦心維持殊為感激無如罷工已久一意堅持非照要求之五欵完全切實解决不肯開工經監工等連日多方勸導迄無效果協理若誠心維持卽請先將要求之欵一律照准明白宣示迫切待命曷勝企禱等語現該協理極為焦灼力求解决辦法經於二號將英德以上各站工人欠薪解撥欵項九千元先行暫予發給其餘欠薪准於一日清給統計倘該公司清發全路工人欠薪約需欵四萬元至要求卹欵及購買枕木各項亦已極力籌欵照辦故解决罷工問題目下已有頭緒大槪俟一星期後工人等當可復業開工聞劉煥又於支日發出快郵電略謂煥任職以來誓以開源節流興利除弊為己任一月之間已將總務處之機要編輯稽查購科車務處之營業文牘會計處之文牘檢查統計機務處之工程文牘等十餘課一切冗員先後裁撤此次罷工風潮無非由總工程司容祺動把持職權暗中唆使所致煥亦明知勞怨不免業集於一身但職責所在不暇瞻前顧後云云又聞陳省長已電該路各監工謂據該路劉協理稱現在全路工資已完全請給而工程處各工仍未盡開工等語似此鼓衆滋事於路政大有防碍仰即督率工人卽日開工如仍有從中把持定必究懲不貸并仰該路警嚴禀查案不使滋生事端大約該路風潮或可告一段落也湘省軍事雜訊 
湘軍第三旅第五團及補充團均駐岳陽當倒譚倒趙之役該兩團團長張振武郭步高均隨同李仲麟等為同一之動作李等此次復謀起事張郭亦經與謀故李瞿諸人旣經被殺張郭所部趙恒惕方面自無任其存在之理自三旅旅長魯滌平赴岳以兵力尚單遂又將宋鶴庚所部調任岳陽帮同遣散現得確實消息魯宋兩旅自進兵包圍後張郭兩部各有一部份反抗首就岳陽放火燒毀商店至千數百家魯宋兩旅長比下令攻擊該兵等始竄逃四散其餘各兵知力抵拒均請資遣宋遂宣示辦法新餉全給舊餉允發兩成其餘八成槪發存餉證各兵當均允諾昨已由兩旅長電省請迅籌現欵以便卽日遣散聞總部已向商會籌借二十萬應此急需醴陵軍事現在已告收束李仲麟所部計共及十二營除于應祥已率兵兩營向攸縣逃竄外其餘十營已全部解散計第三區在醴株一帶解散四營十一區在大托舖易家灣一帶解散三營第七區在攸縣茶陵一帶解散一營第二區在株洲姚家壩一帶解散兩營惟李部士兵多係招募土匪故在醴陵解散後即七八成羣竄入四鄕肆意搶掠甚至强奸婦女放火殺人無所不至該縣民國七年之慘劇竟復演於今日矣王育寅在湘西稱兵連陷桑植慈利等屬現在趙總司令以王軍勢燄甚張各軍三面環攻迄未戰勝故復於日昨特派第十區全部開赴澧縣與第二旅及第十區各軍會攻王部該區司令唐榮陽奉令後隨即函達水警廳請預備民船四百艘定於兩日内卽行出發赴澧蘇省長請准設參事會電 
江蘇王省長昨致府院及内務部電云北京大總統國務總理内務總長鈞鑒查現在江浙等省議會皆有設立省參事會之請求本省議决案瑚以内務部對於浙案不准在先未予公布已咨回省會復議矣惟瑚竊有陳者省長綜攬一省政務責任綦重非因時制宜不足以裕措置非集思廣益不足以策進行矧今時會推移地方行政日趨繁頣敎育則須推廣實業尤望擴充水利交通皆亟待整治省長於國家行政之外兼顧地方行政外則以把持取憎内則以繁冗貽誤見過易而見功難苟得輔助省行政之參事會以資襄贊則得人而理發展可期此有待商榷者一也議會官廳地位不同觀察互異良由分權過甚聯繫無從官廳常視議會爲空談議會則憤官廳專斷中以客氣流於感情遂致相攻相禦顯患起於政爭爾詐我虞隱憂且及道德苟推誠相與且得參事會以調劑其間應可免衝激而袪隔閡此有待商榷者二也我國行省區域之大人口之繁可媲他洲之一國近來論政者每有改訂省制之議即中央亦將有地方行政會議之舉然但憑理諭未必盡利於推行與其閉户而造車不若羡魚而結綱參事會僅地方制度之一部分何妨凖　試辦果其利也從此可以推行果其害也隨時可以改進俾制憲者有參考之資爲政者得經歷之益此有待商榷者三也綜此理由瑚對於本省省會請設參事會案擬具大網五欵如省議會復議案與此相符瑚卽以省長職權公布施行如與此不符瑚亦未能允准也大綱列下一省設省參事會以議决執行省行政爲限不涉國家用人行政事件二參事會輔助省長不取責任制三參事員分專任兼任二種兼任者以各廳長兼充專任者由省議會選出之但其數得多於兼任者四參事員須有年齡資格之限制五中央有劃一制度時本省單行條例作廢以上五欵舉其大要似尙可資省政之進行而無碍國法之統一是否有當謹請大總統提交國務會議議决或交由内務部核議議定電示祗遵瑚不勝迫切待命之至王瑚叩庚印蘇議員對省債之意見 
蘇財廳長嚴家熾藉口蘇省積欠押欵三百八十萬元無力清償擬發行省債四百萬元藉資彌補業由省長公署提交省會核議現此案尙在審查中據聞一般議員有絕對的反對者有相對的贊成者日來紛紛各提意見書徵求同意至絕對的贊成者則尙未吐露頭角茲錄棄理封及朱紹文等意見書如次以供蘇人之研究「葉理封等意見書」我蘇十年來敎育實業不加擴充而負債至三百八十萬元查其内容係當局見好中央逐年代墊之欵此乃中央負江蘇之債非江蘇自負之債可知也不向中央索還又代爲之募公債殊爲不解蓋索還現欵尙曰中央寅吃卯糧無可應付若公債而可償宿逋中央不過一印刷之勞盈千累萬頃刻成就何不向中央徑索也人民受公債之禍至深且烈每一公債出其入手募法或以九五繳或以八五繳其繼不能足額暫以抵押聞而公債之價跌抵押不敷轉以賤售而公債之價又跌我人民以汗血之資出八五九五之實價一轉瞬而資本耗其半統計百萬之債額人民即須耗四五十萬元近且以百元之債額而售十餘元者有之此項債票在外人之手將來政府償本决難短少政府之錢無一非取諸民是百萬之額人民又須擔負八十餘萬之虧損此言之而咋舌者也然其始未嘗不經國會通過未嘗無擔保品未嘗無防弊之條例初不料其墮落如是之速受害如是之深取締方法無一能實行此又談之而驚心者也今江蘇公債條例比中央所發公債優點何在不但無優點且其始已含舞弊之作用本月五日財政廳長議會宣言謂六十縣未能儘數承領將來上海一部分商人自能樂購夫舉公債而人民樂於分認不把持不低售尙不失爲公不如是徒供奸商黑吏操縱價値從中牟利之資結果與國家公債同一宰割人民謂江蘇公債必無上項流弊官廳有此保障否議會有此保障否假令不能保障人民受朘削以後能令官吏議員負賠償之責任否不能也不能則此項公債斷斷不可承認蓋一承認而我江蘇同胞茹苦飲痛者又不知凡幾前據廳長又言大生股票値二百萬元以上可以抵售然則欲償宿逋不妨先以此票售去尙欠一百八十萬元於國稅或漕糧特稅項下逐年扣還六十萬元三載而債負自清舍此不圖而必斤斤於發行公債又何爲者謹抒所見以資討論提出者葉理封章紀綱龔滌瑕王大鰲葛錦城沈蕃武聞棨周日永徐承禧劉振殿孫劍虹「朱紹文意見書」按省長交議短期公債咨文及嚴廳長到會說明各節其内容可分爲募債之原因與還債之辦法紹文以為財政如此恐慌且影響於其他政治之恐慌其責任雖在國家而實害乃及於吾民如無他種較良之救濟方法不得已而必出於此亦應有相當之保障條件條件能行而後此案可以實行茲先將原案内容分析說明並依此内容而擬必要之保障條件如下（一）本案募債之原因可分為四（甲）現在數月之内幾無收入可言而支出月須百萬以上無可籌措甚為恐慌（乙）借較長時期之債還最短期之債（丙）借低利率之債還高利率之債（丁）將已押出之大生股票贖回拍賣收買二百萬元公債交江蘇銀行作為資本使國省多年爭執之欵就此解決（二）本案還債之辦法可分為二（甲）本年還息之數十萬元可由省長督軍節減支出抵之（乙）第二三四五年還本息之每年一百數十萬元須在國家費政費項下如數節減騰出上海寶山丁漕及上海貨稅為清債本息之用依上列說明因擬保障之條件如下（一）此公債應正名為民國十年國家短期公債（在江蘇省發行）（二）此公債旣擬賣大生股票收買二百萬其餘額不得在各縣攤派（但各縣人願買者不在此限）（三）賣大生股票買公債作為江蘇銀行資本須於未發行公債之前咨財政部批准將來即完全為省有之欵（四）江蘇人民旣為債權人本會為保全債權人利益起見在公債未還清期内須得中央特許有左列之兩權限（甲）此五年期内每年國家之本省預算案須得本省議會之同意使確有足敷償還本息之的欵（乙）此五年期内每月國家之本省軍費政費發放前須由本會組織稽核處依照預算為事前之監督以上保障條件應由省長咨明財政内務陸軍各部及督軍特許後方能開始發行公債提出者朱紹文地方通信 
[松江]  
　　籌備地方自治近訊　松江地方自治籌備會籌備員李維翰等前呈縣署請予備案茲經縣署批云呈及簡章均悉查地方自治旣有明令頒布該公民等創始籌備仰即依照明令辦理可也云云各籌備員對之頗示滿意現該會於九日下午開第二次幹事會到李芑香黄肯堂朱久望楊了公唐志臯陸雨生王佐才朱駕雛葉子良等九人由李芑香主席朱駕雛記錄首由主席報告備案經過情形次互相討論會務决於一月二十三日（陰曆十二月十五日）假公共體育場開成立大會并定二星期内各籌備員遷入松江市公所分投籌備開會事務奉賢 
　　電請撤消鹽警　奉賢紳士阮惟和為鹽警草菅人命致省長運副代電云王省長楊運副均鑒奉賢靑村袁浦兩場向為產鹽區城查舊松江府續志載捕役巡鹽應離場三十里婦孺肩挑不在禁例迭經備案立石垂示詳明自民國五年靑村場朱前知事創議請設鹽警以來藉口抄鹽苛猛於虎如上年駐紮四團之鹽警貸夜闖入董掌生家槍傷董妻幾致斃命及白日轟斃板户王樹生等事至今案尚未結詎近有駐袁境戚漴墩之鹽警又開槍連斃姚阿金陳秋生兩命兇逾劇盜聞者髪指若謂因拒捕格殺無論姚陳等手無寸鐵且陳年僅十王槍彈又從背穿腹而出該警之非法開槍顯然若謂該警行使職權則大帮私梟從未緝獲僅在産鹽之地草菅人命尤爲法理所難容若不籲請令縣並咨浙運司鈞座飭塲嚴懲正兇優給撫恤一面另訂緝私辦法嚴杜出口速將内地不法鹽警尅日撤消後禍旣不忍言洧民且視晒鹽爲畏途圖改業則又滷田難畊如流亡何如　收何迫切上陳無任馨禱奉賢縣紳士阮惟和陳鴻翊朱家駒胡　望倪良佐莊仁鎭陳同倫朱聲鳳張智書等同叩灰蘇州 
　　更易選舉事務所長　吳縣省初選舉事務所所長一職原係第一科主任何文炳兼任近悉何君以胃病大發選務紛繁力雖兼顧一再具呈縣長懇請辭去兼職聞温知事因其辭意堅决不忍過拂業已准如所請另委第三科主任蔣云階接替矣　　女子職業學校消息　江蘇私立女子職業中學校由鎭守使朱琛甫及紳學兩界同人熱心提倡開辦以來成效卓著今由校董會議議决寒假以後力圖擴充學科方面注重數理添設商科並授外國文聘請有名人士擔任教授於實習方面除刺繡外分　桑實習織維織品實習兒童玩具實習三項並添設工藝傳習所召集貧家子女於短期間學習一二種工藝技能俾得便於謀生此亦教育界一線之曙光也　　商會打表赴寗集議　蘇州總商會前日接商會聯合會省事務所來函略稱頃准財政廳長面商請本委員會各代表於本月十一日在寗會磋商解决貨稅附徵辦法除通告駐寗打表暫緩回籍外相應函請查照即希敦促貴代表尅期蒞寗以便會議云云聞各代表昨已連袂偕往矣揚州 
　　催解學生旅費　教育廳近查江都籍南京高師學生旅費尚未由該縣供給特訓令縣署籌解即經王知事令行勸學所查照辦理　　整頓食商積弊　公民黃紹翔王鑑泉等以同福祥各商短秤匿稅請願省會整頓原文以自辛亥改革後鹽法變更歷任運司所用科員大都劣募猾胥濫芋司署勾串把持習為故態以致各商因緣為奸短秤匿稅視為固然雖經控告官廳皆置之不理旣無夙憲彈劾之官官商皆可為所欲為毫無忌憚貴會為立法機關負人民代表職責當此國庫　洗亟宜整頓特將各食商營私舞弊條欵抄錄即祈提交大會通過咨省長轉咨鹽署實力整頓追繳該商等從前漏稅以濟國用而儆貪頑通令食商出入鹽斤胥歸一律不得任情減少以維鹽法云云鎭江 
　　咨請協緝逸盜　溧陽縣屬陳塘關地方客民李恒芳家於前夜突來盜匪十餘人手執刀槍明火執仗撞門而入事主之妻楊氏暨母姚李氏驚覺喊捕被匪綑縛並用刀砍傷李妻一人刦去洋銀衣飾等物逃逸無蹤現經該縣楊知事咨請丹陽丹徒揚中各鄰縣一體協緝務獲懲治　　航空委員南下　航空勘委員現已南下不日由寗至鎭故金陵道尹已令行鎭屬各縣　届時接洽辦理各知事均已奉令遵照矣　　警察無理取鬧　鎭郡西鄕高資地方昨有農民某姓等之耕牛數頭在長樂鄕山上散放因誤食田麥致起交涉嗣經里人調處蓄牛之家認賠償被損田麥之農户洋二十元以息其事詎為高資鄕警察分所鄕所長所聞勃然大怒遂派巡長一人巡士四人荷槍實彈武裝前往長樂鄕聲言欲捕扣牛之人一時鄕人大為恐慌遂鳴鑼聚衆與之抵禦比聞開槍　響幸未傷人當場拿獲巡士一人袛着警服並無領肩各章扭送縣署謂係匪徒冒充警察希圖搶刦當經張知事訊明所獲之人實係警察並非匪徒然不應在鄕間荷槍上彈越界捕人判將巡士收押再候核辦嘉興 
　　商民反對加捐　嘉屬各縣商民對於部令加徵賑捐一節僉以商民負擔已重殊難再事增加嘉興嘉善海鹽平湖桐鄕崇德乍浦新塍等各商會特於日前在禾邑縣商會集議結果電請省中當道轉電中央免予徵收以纾商困茲將原電錄下督軍省長財政廳長總商會均鑒貨物稅已徵附加二成若再因賑加徵衆商堅不承認商會勸導無效現舊嘉屬各商會咸集禾中會議僉以北地災賑衆商早已勉力輪將應請鈞座轉電中央免予舉辦一面電令各捐局届停止開徵以紓商困雜訊一 
[各省與中央　　若吉]  
　望之中央政府而無可望勢不得不望之於各省蓋各　省而能自理其省則中央之政治雖暫時無狀日後必　能改善也然而今觀各省其無狀一如中央　武人之專斷相似議會與行政官相背相似分黨相攻　而無一事可為又相似總之各省之情形一中央收縮　之小影也然則又將誰望哉 
 
 

Page 8

 
 
   
 
 

Page 9

 
 
   
 
 

Page 10

 
 
再提發還上海閘北兩市自治 
欵產案 
　　江蘇省議會議决發還上海市自治欵産案後咨經省長轉咨松滬何護軍使覆電反對等情曾見報端茲黄議員等又將此問題提出緊急動議案其文如下（黄議員炎培等提議　再咨省趄轉咨松滬護軍使發還上海市自治欵産並閘北自治欵産緊急動議案）本會前議决咨請省長轉咨松滬護軍使發還上海市自治欵産案咨經省長文復准松滬護軍使何三十一電開各節咨會查照前來查本會議决此案係依照先經公布之江寗吳縣辦法當民國三年袁氏取銷自治本不止上海一隅江寗吳縣發還欵産辦法旣經公布於先上海事同一例何不可仿行於後何使所稱癸丑變亂及滬上情形複雜云云當時袁氏取銷自治所據以爲藉口之資斷非今日明令恢復自治時所得援爲口實蓋地方自治仍受國家法律制裁在地方請求自治固無所用其嫌疑在官廳允許恢復亦無所用其顧忌質言之上海市自治恢復後於護軍使保障治安之權責無損絲毫也况就工巡捐局顧名思義所謂捐者寗非取諸市民一面責以納捐義務一面奪其自治權利上海地方猶是中華民國一部分之國土上海市民猶是中華民國一部分之人民於情於法均未可獨令向隅况自取銷自治以來一切收支對於地方納捐人民從無片紙之報告今政府凡興一捐辦一稅必令上海市民首先報効而市民之所報効亦往往較他在爲多於全國公共之義務則厚責之於地方應享之權利則偏奪之恐非上海市民所能甘也至道路工程明屬地方自治範圍何使稱龍華馬路及軍工路等工程浩大斷非紳辦所能集事即使各省自治完全成立而上海路政亦應畫歸官辦等語殊不知上海全市路工陰龍華及軍工兩路外不知凡幾何一非地方自治時代所舉辦近歲以來市政之停滯進行路工之日就　敗市人且嘖有煩言卽以軍工路論盧前護軍使以軍隊興築便利地方誠深感佩然究不能因此而奪地方自治應有之職權吾知軍政方面爲德必期有終在地方人民於義亦不容暴棄也又上海閘北市政廳當時旣同時取銷現當請求發還欵産經閘北地方自治研究會等十二團體來會請願自應併案辦理擬請將上述各種理由再咨省長連同前案轉咨松滬護軍使查照准將上海及閘北兩市自治欵産契據組織機關接收辦理并咨明國務院内務部備案是否有當謹提出緊急動議請公决提議人黄炎培朱紹文溤士奇王撰會張宏業黄次山錢铭銓劉伯昌陳大猷 
一年來各公司航業之調查（十） 
　　（十三）天祥洋行　美商天祥洋行　在中國經理航行之商輪從前本有奥國輪船公司及太行之紐約航輪DodwellsNewYorkLine與美利堅東方輪船公司AmericanOrientalLine等三路自去年奥輪自行設立公司後該公司現以經駛美輪爲主其航行綫均從美國紐約出發經巴拿馬·日本·以至中國而以香港小呂宋·爲止大約與各美輪行駛之航路均同該公司去年開駛至東方之船先有罷露頓砲台BoltonCastle臺卡砲台DacreCastle鴨奇兀　砲台EgrementCastle勞頓砲台LowtherCastle等各輪係屬該行自派之船每一月中可派駛一船到華又有經理之美輪在上年至中國者有劻慕烈號Comeric棉那烈Maneric南那烈Naneric呵推烈Orteric蘇華烈Suverio等輪亦駛航紐約一路惟其往來開行時有歷經三數月始克派出一船者因船舶之不敷派駛故去秋於奥輪脫離經理以後先則該行自加總禮拜堂一輪與各砲台號輪船同駛遠東一路而經理之美輪公司同時亦添增普麗烈號Poleric一船迨至去年太平洋減收水脚日美航業競爭事發生因於冬間吏增墨斯普泰曼Mesopotamia門託魯斯Montros孟嘉士探砲台MuncuserCastle等三輪故現在該行已有八萬噸以上運最之貨輪往來中國紐約之間聞本年尙須有加添兩輪之消息去歲該行　商輪由美國輪入中國之貨物　銅　一項爲最多其次則爲機器與紙烟等項云 
　　（十四）茂生洋行　美商茂生洋行AmericanTrndungCo係經辦中美兩國之進出口貨並自備貨輪以運裝機器五金洋貨等項來華有時亦兼裝客貨去年上半年該行曾派有歡樂號墨崑號Maquan斯帶蘭Atanly及西愛文號WestIvan等四船來華載量均在七千噸以上至冬間十一月中又加派西約班號Westlappa一輪化裝花旗紙烟到申今年一月四日該行復有西約斯探WestJester號海輪從美國之西雅圖裝運五金鋼鐵來申業於六號卸清後開往香港矣 
　　（十五）中國郵船公司中國郵船之航行太平洋者以該公司爲首創雖郵船袛有中國號China尼羅號Nile及南京號Ninking等三艘然船身極大咸在一萬四五千噸（惟中國號一萬零二百噸）而且艙位布置内室陳列在在較他公司之郵船爲優故不獨國人樂於乘搭即西人亦極爲歡迎也惟各輪航路向之行駛新金山檀香山·日本上海至香港爲止者在去年冬初又添航小呂宋及星加坡兩埠現已規定由美回國之船除尼羅號一輪仍以香港爲終點外其中國號則至香港以後便往星加坡而南京號則開至小呂宋云又聞該公司現擬擴充航業尙須添增至厚之基本金云 
西報紀美公司新添之輪船 
大陸報云美國航務部准於今年内以新船數艘撥歸花旗輪船公司收用第一艘名金邦者GoldState原係運兵船今已改爲商輪春間卽可開赴中國第二艘名帝邦EmpireSrate三名巴梅突邦（PalmettoState即南加里福居州之别稱）四名胡西爾邦（HoosierState卽印第亞那州之别稱）此外尙有較小之　船兩艘與貨船一艘亦撥與花旗輪船公司又提督輪船公司亦領得航務部船隻五艘將由西雅圖開赴遠東而中國郵船公司聞亦可得航務部新船一艘或數艘云 
西報論去年之絲市 
　　字林西報載去年絲市狀况略譯於　去年上海出口之　　 
絲統計僅五五三二四包以較一九一九年輸出額爲九三八○一包其數額驟減之巨之巨實堪驚異吾人就實際上論之去年實爲絲市最惡之年將近年終市面之惡劣殆已達極點矣年初美商方面需絲甚夥惟恐供不應求故其時日本横濱於三星期中絲價自每包三千四百四十日元漲至四千三百日元然此後絲市竟一蹶不振旋跌至每包三千八百五十日元五月中又驟至一千二百六十日元蓋此時僅歐洲方面稍動辦耳七月中横濱絲價已達極低之度每包僅售日金一千一百元記者按若以此時東滙五錢四分合上海規元每包僅售六百兩左右而本埠華絲出口普通牌子約售每包八百兩以外是日本絲市之衰較之上海有過無不及也茲列去年上海出口絲之種類及數額與一九一九年相比其表如下 
　　　　一九二○年　　　一九一九年白　絲　　二一三一九包　　三七八三四包黄　絲　　　二○五四包　　　六一二七包白　絲　　一○六七八包　　一九二四八包黄　絲　　一二五三四包　　一七四九八包絲　頭　　　八七三九包　　一三○九四包合　計　　五五三二四包　　九三八○一包又接紐約絲業公會去年十二月九日訊云該埠現時尙存絲四八三五七包較之十一月此時計售出一千○三十包較之數月前存貨約減少二萬包惟本埠華絲商以美國方面絲之銷路如此呆滯一時難期有大批定貨則上海絲市之轉機仍無望也 
去年對美輸出之槪略 
　　駐滬美總領署近將一九二○年内上海報裝美國之貨　與貨値統計表寄往華盛頓計去年運美之貨共値美金七千一百十五萬九千二百二十五元此外裝往菲列濱與夏威夷島者亦値美金逾五十萬元去年輸出之貨品其額量與價値多較前年加多惟生絲額量減少逾一百萬鎊價値減少逾一千萬元他如蛋白人髪與花生油亦皆大減其增多兩倍或大增者爲銻冰蛋纎維物花生與糖輸往菲列濱者如麫粉猪油與他種猪肉製成品其量額與價値皆較前大減 
上海之榨油事業 
　　棉　棉油素爲中國産品之大宗每年輸出數額甚巨一千九百十三至十四年一季中世界之棉子産額估計一千一百萬噸而中國所産者約占一百六十萬噸輸出以往日本爲最多每年輸出總數約一萬六千噸左右一千九百十九年以後輸出暴增計達四萬噸而去年一年中出口尤爲興旺天津漢口兩埠爲棉子棉油輸出大埠而上海則因榨油廠之發達自各埠運來之貨大都供本廠之需轉運出口者數額殊少上海現在榨油廠據最近精確之調查約有六家每年需用棉子餅三萬噸棉子油七千噸其餘通州有二處漢口有一處天津有一處寗波有一處其生産之能力與上海厰相彷彿又查棉子棉子油近星期中出口甚少云 
會計商事諮詢社之新事業 
　　邇年以來國人漸知實業之重要其創辦新事業者接踵而起此實經濟社會之曙光然因狃於積習不能利用科學組織之故往往因計畫不周組織未當以致中途竭蹶遂無長足之進步不得謂非缺陷也蓋商工事業之經營事前旣貴有精密之計畫事後又貴有完善之組織然計畫與組織之研求一方面固在實業家能羅致專門人才以爲事業進行之輔助他方面尤頼學術家能設置專門機關以供社會公衆之諮詢此二者均爲今日發達實業之急務而尤以諮詢機關爲要圖也今徐滄水徐　祚姚仲拔熊正瓛四君有鹽於此合組會計商事諮詢社其事業要旨則受商工業者之委托辦理下列各種事項（一）代爲計畫各種商業機關之内部組織及事務管理（二）代爲整理各種商業機關之改組及閉歇事項之清算（三）代爲計畫關於投貲及企業之利否（四）代爲編定會計規程及帳簿組織與營業報告書（五）代爲檢查帳目并出具證明書（六）代爲編訂關於商業事情之規約合同或擬撰廣告及一切文件（七）代爲調查銀行公司之營業内容及其財産現狀（八）代爲調查股票債票之實質及其買入賣出之利否（九）代爲計算外國匯兌上滙入滙出之利否（十）代爲編製或搜集關於商工事業之研究資料及統計表册（十一）代爲調查國内外之商品市况及其需給情形（十二）代爲翻譯英語法語日本語及其他外國語（十三）介紹往來交易殷實銀行及買賣證劵之確實商店（十四）答復關於商工業上法律會計等項事情之各種諮詢 
證劵物品交易所領到部照說 
　　上海證劵物品交易所前經呈部立案奉令試辦開幕以來營業頗爲發達現聞正式部照業已頒發約一星期内當可發表云 
交通部覆糧食維持會電 
　　浙江路淞滬糧食維持會前因米價增高皆由奸商囤積偷運國外所致曾電請京外各當道曁交通部飭屬查禁復續請滬電報局周局長轉請豁免平羅往來電费及運米來滬車費期限三月均誌報端其請求查禁之陷電茲已接到交通部靑日覆電茲錄於下上海淞滬糧食維持會鑒陷電悉已分飭所屬認眞查禁矣交通部靑印 
滇黔電速舊議員赴粤 
　　聯合通信社云在滬舊衆院議長吳溓伯接唐繼堯劉顯世由雲南拍來急電請速偕議員赴粤開會原電如左上海吳蓮伯議長鑒政府重建百度維新非當會議應疑先召集請速偕議員諸君到粤共維大局爲盻繼堯顯世叩佳印 
藍建樞晋京 
　　海軍總司令公署奉海軍部電稱茲有要事面商望速到部會商等因藍總司令因上年部欵支絀積欠各艦隊薪餉經費爲數甚巨是以親自入京以便結算當於前日偕同本署參謀長何品璋乘滬寗特别快車赴寗轉搭津浦火車入京所有公署日行公務委第二艦隊總司令杜錫珪代拆代行杜司令已於昨日到滬入署辦事當即電呈海軍部備案 
古巴國公使出京來滬 
　　駐京古巴國公使於昨日（十一日）晨出京南下乘車來滬 
福開森氏由京抵滬 
　　福開森氏於前日由京南下轉乘滬寗路車於昨日抵滬 
濬浦局海工程師北工 
　　濬浦總局工程師海德生近奉直隸河工督辦熊秉三電召北上列席河工會議並諮詢關於河工上規劃事宜海工程師奉電後業於日昨乘津浦車北上矣 
奉天參觀敎育團抵滬後消息 
　　奉天參觀敎育團五十人團長王用賓夏湛忱馬卿伴送員沈魯玉一月一日由奉出發首到杭州參觀前日來滬先電中華書局代定旅館並出該局備車迎接商務印書館亦派員在車站迎接現定在滬三日由中華書局李廷翰沈問梅等招待昨日爲第一日午前參觀萬竹小學正午在省敎育會用膳午後參觀尙公小學及商務印書館晚間商務印書館歡迎會今日爲第二日午前參觀務本女子中學及附屬小學正午參觀公共體育場午後參觀中華職業學校及附屬工場晚間中華書局歡迎會明日爲第三日午前參觀約翰大學中學及聖馬利亞女學午後參觀中華書局總廠傍晚參觀靑年會卽趁輪赴南通云 
北方工賑協會理事會紀 
　　决定辦理豫西工賑本埠北方工振協會於一月十號假座靜安寺路十號開理事會議討論工賑辦法並請豫省督軍省長代表邵君式之及豫北籌振會赴滬招待員張君翰靑到會旁聽列席者田祈原方椒伯五杏塘穆藕初劉柏森李旭堂章靜軒史量才武棣森吳寄塵王子崧張則民諸君由史量才君主席茲記其集議情形於下吳寄塵君報告會長意見以爲治天下樞在水北方水利不興水旱頻仍將濟不勝濟本會宜儘力治一河或一渠稍樹工振之模範茲擬延請章靜軒義紳擔任其人於水利車事均有經騐故特請其始終其事鄙人政策在減將來之偏災更無區域意見惟最大宗旨　在完成一事若賑欵一經分散一事無成則所不贊成主席言本會宗旨有兩大端（一）以二成辦急賑以八成辦工振（二）所有振欵槪不假手他人此兩事必須始終貫澈劉柏森君言本會賑欵多係各方自願捐助故不必受官家之干涉吳寄塵君言此時須解决者即究應辦何項工務史主席言欲討論此項問題宜先問各方災情之輕重及其受賑之多寡方可解决豫督軍省長代表邵式之君言災情以豫西爲重而振欵獨少豫北籌賑會代表張翰靑君言鄙人此次來滬非爲豫西豫北之爭而歡迎貴會工振義紳速往災區施工者也應如何進行之處仍請貴會自决豫北方面毫無成見倘貴會能使豫北豫西兩方利益均霑則所歡迎劉柏森君言舉辦工賑萬非一時所能着手總須俟工振義紳章靜翁到豫測勘後方可决定主席言據雙方意見以觀似已無西北兩字之爭所爭者惟在豫之一字而已但所謂利益均霑豈非本會所深願無如本會二成急賑之欵已經溢出不少茲擬辦水利則又不能東疏一河西濬一渠蓋事分則力微必致一無效果故於利益均霑一層似難照辦吳寄塵君言本會志願在成一事業心目中絕無成見邵式之君言鄙人係浙人今台州災重及不爭浙而爭豫其無私見可知若豫人必作西北之爭使慈善團體不敢着手則浙人大可收漁人之利主席言各代表旣無成見則本會仍宜先請章靜軒義紳往豫測量將來究應辦豫西或豫北工振惟本會有權解决他人不能干預豫北代表張翰靑君言欵歸一處終覺不均倘能分歸兩處於治水方面當亦必有濟主席言本會理事穆藕初先生於豫省情形較其他理事熟悉即請穆君發表意見穆藕初君言鄙人對於豫省災情更無成見前在鄭州時據各方報告似豫北豫東災情多爲人所注意而豫西災情則全無人顧問并曾特派人員向各方調查覺豫西災情異常嚴重且遍地皆匪民不堪命至本會振欵似不宜分分則一事無成貴代表關心災黎固無成見本會確亦無成見今鄙人意見有兩大端（一）欵不能分（二）豫西災情亦重主席言各處情形大槪都已明白此時究應付表决否如贊成表决者請舉手大多數舉手贊成即付表决主席言此時先以辦理豫西工振請諸君表决如諸君贊成辦理豫西工振者請舉手大多數舉手贊成辦理豫西工振吳寄塵君言本會旣經决定往豫西辦工振惟工振種類甚多目下應否决定一種抑俟章君勘察後再决穆藕初君提議此事應俟勘察後再决公議付權與章靜軒義紳調查豫西辦工方法俟報告到會解决章靜軒義紳請由會派會計一人主持會計主席方此事卽請本會會計主任錢新之君委託開封交通銀行專派一人司賑衆贊成 
提議總商會對國民大會辦法 
　　自國民倡議以國民大會解决國是一時舉國響應上海純粹農工商學一百餘團體組織策進會外埠加入團體如各省商會敎育會等已達十八省區該會曾致函上海總商會請其發表意見並加入該會總商會覆函表示極端贊成仍主張以個人自加入往返爭議迄未解决頃總商會會董江湘浦等以策進會爲上海多數工商界團體組織總商會爲工商界自由組織之機關對於策進國民大會當出於動因在總商會提出議案如下 
　　上海總會對於國民大會有「自動的」辦法(甲)理由國事敗壞達於極點環顧宇内直接受其痛苦者無如吾商人大營業之蒙損害固不待言而小本經營之傾家蕩産至無地自存所在皆是吾人曠觀世界當此商戰潮流軒然東嚮之際他人方擬出其全力馳逐於東亞市場我商人皆救死扶傷之不睱尤何有抗拒他人之餘力商業之遭人蹂躏其結果必陷全國經濟界於破産之慘境吾商業同胞處今日政治現狀之下果欲免此浩刦者必人人對於現政治存根本改造之决心則舍今日國人喧傅中之國民大會殆無他策蓋中華民國之主權在我國民全體無如國人依賴性成任令武人·官僚·議員·政客·攫奪政柄戕民生迄於今茲國是糾紛莫可究詰欲枝節而整理之幾無可着手之處國民大會者集合國民多數之公意爲根本上之解决以主人之資格求自身之福利分至當法至公也吾顚連無告之商民不乘此時機以自動的精神起而謀所以自救則此後之殘害吾商人者直吾商人坐待其殘害耳於人何尤乎抑尤進者上海爲全國商業之中樞上海總商會尤爲全國商人視廳之所係今日社會心理對於商會較其他法定團體尙有比較的信仰心何者商會爲純粹商業份子自行組織之團體不受任何機關之牽掣得代表商人自由發表意思表示於國人之前逆料各方之商會與非商會聞聲響應者必徧於全國試觀目前工商業團體對於國民大會之狀熊已可見國一致堅决之心理吾上海總商會尙自處於「被動的」之地位其受人責難何以自解據上理由爲大局計爲商人計爲總商會計對於國民大會已萬不容袖手坐視此爲湘浦等今日提案之由來（乙）主張總商會之對於國民大會为當處於「被動的」之地位旣如上述則其「自動的」之主張如何湘浦等以爲此事已在緊急時期應由本會勸令全國工商會爲一地方促進國民大會之機關徵集該地方各界之意見(全國各縣之商會已次第成立似較他國團體爲合)國民大會雖爲非常之舉國民心理旣一致贊同終有實現之一日吾工商界同胞爲最純粹之國民份子居國民全體中之最多數出而主張自無偏激泛濫之患此又爲湘浦等主張之要點本會同人果不肯放棄良心上責任者則時機已屆無可踟蹰謹具槪略至詳密辦法應俟可决後公同擬訂是否請公决提案人江湘浦連署人馮少山趙林士盛丕華黄伯平葉惠鈞孫梅堂湯節之·方椒伯籣寅初·袁履登·呂耀庭·周偑箴·沈潤挹 
國民大會策進會代表會記 
　　昨日國民大會進會各省區代表仍假廣肇公所開討論會午後二時先由蔡子屏金臻庠曹慕管三人起草代表會簡章至四時草成稍事休息五時各省區代表到齊入席後公推霍守華爲主席將簡章草案提出討論由蔡金曹三君將草案理由逐一說明間有修改通過嗣復由揚中代表朱寶璜提議時間尙早應於此刻按照章程選舉主席俾有專責以利進行衆贊成當用記名式投票選舉結果上海代表霍守華當選繼由蔡子屏提議章程通過主席舉定應將正式會期决定以便進行當决定十三日下午三時爲正式會開幕之期由各省區代表報告各地國民大會進行狀况並箋邀滬上各團體到會參觀 
何護軍使接見外官續誌 
　　松滬護軍使何豊林昨日在署接續接見駐滬各國領事曁按察使等招待者爲軍署外交委員楊小堂自午後二時半起分定時間依次接見直至六時許始竣 
外洋輪船進出口行程 
　　昌興輪船公司之貨船麥泰淮號昨日從温哥武開抵上海停泊於公和祥碼頭卸貨裝來進口貨共有二千九百噸計原桶洋釘七千件大小機器一千七百件雜貨一千六百件在申卸清各貨即定本日開赴星加坡又有意國郵船公司之攝本號將於明日開出在上海運裝之出口貨以芝蔴爲最多共有一千噸又有日本郵船會社之山城丸亦定本日開還神户門司昨日在申裝運有麩夫四千餘包菜餅與餅屑五千件花衣及包花一千五百件餘爲鷄子等項大英郵船公司之貨輪彭谷號自去年十一月底在孟買開發後因於星加坡停留二十日故來申之期一再展緩本定十日可抵上海嗣接香港來電謂須於本日始可進口尙有該公司本年新加歐亞郵船之喀什縻埃號已於本月七號從倫敦開行下月中可至上海又該公司三角洲號Delta已於本月十日由香港開出十三日可抵上海又法國郵船公司安得來彭號於一月十號下午六鐘由神户開來定於十三號上午七鐘抵滬停泊南满洲碼頭 
滬寗快車來滬逾時 
　　昨日（十一日）滬寗路由寗開滬之六號快車駛至常州車站車頭上之機器忽然損壞不能行駛當由該站站長立派替班車頭拖至滬上已四點五十二分鐘逾時一點十分鐘矣 
福建學生被拘案之昨訊 
　　福建學生劉開祥陳國瑞江秀淸陳晋昌林佑民林壽昌劉友賢許世雄王希昻等九人因閩商陳鳴岐父子並謝翔 
 
 

Page 11

 
 
高被人暗殺案牽涉在滬被拘暫押上海地方檢查廳候示核辦在案茲據旅滬閩省商學公會代表宋某等七人於前日午後司投地方檢察廳要求揭見譚檢察長述明來意欲將劉等九名具保出外候示如有交涉願全體負責等語時適譚君公出未回由廳派員當面拒却並聲明北京司法部尚未有確切辦法來電示覆故君等須再靜候可也該代表等始唯唯而去籌辦滬太長途汽車之近訊 
太倉旅滬同鄉會發起籌辦滬劉長途汽車一節已誌報端本月十一日該發起人等在英租界樂里開籌備事務所成立會先出朱愷儔報告調查南通長途汽車實業情形次由主席洪伯言提出招股簡章草案逐條通過並議此項事業現在先辦自上海閘北起至太倉縣劉河鎭之路綫一俟營發達即就劉河向西北方面延長故公决定名爲滬太長途汽車公司以備發展股東以認股者多定招二十萬元聞明春即須着手訂購車輛照辦路工云國内輪船進出口貨物之調查 
　　進口貨　（寗波）招商局之江天輪船昨由寗裝來貨有大豆二百零五包乳腐六百　棉紗八十件木屑一百包烟葉八十件草席四十六件冬笋三十三簍蒜頭二十二包掃帚十八件草帽六件色綢四件雜貨一百八十件　（長江）太古公司之大通輪船昨由長江裝來各貨有礦砂一千桶香烟五百九十四箱桐油七百五十桶來麥豆四百七十八包皮油四百零一桶棉花一百二十五包茶梗一百六十九件生漆一百零七桶豬油四百六十簍皮蛋一百五十缸煙葉一百六十七件猪棕六十二件茡蔴五十八件炮竹六十件土酒七十　亂絲五十八件棉紗三十件茶葉三十箱綢子黃臘五件雜貨八百五十八件又招商局之江永輪船裝來水烟二百四十箱黑豆一百十九包牛骨二百件信石二百六十塊紅棗一百零六包棉花一百十包　豆一百包棉布一百件军烟葉一百件銀洋二十箱皮桐油九十桶生漆五十三桶黃蔴二十件牛羊皮六件亂絲四件雜貨一百七十四件　（盡粵）太古公司之新疆輪船昨由港粵裝來貨有英泥四千桶車糖二百九十七包油漆三十桶柿餅五十七包烟葉梗二十六件紅皮二十八件炮竹二十七件燕窩五件土酒四　雜貨一百七十一件（揚州）大達公司之大龢輪船昨由揚州裝來貨有花衣九百九十八包小麥八百五十一包生餅一百五十五件鮮蛋一百七十五箱豬一百零九只山羊三十三只雞鴨一百四十九件　粉八百包葷油八十二簍鹹肉鷄一百件花米三十包　　出口貨　（寗波）招商局之江天輪船昨日裝往寗波有赤糖一百四十包花衣一百包洋布一百零八箱豆油五十桶香烟葉八十二箱水糖三十包鹹魚三十七包水果二十九簍蚶子十七包柴油兩桶雜貨三十六件又裝往轉口貨二百五十三件（長江）太古公司之大通輪船昨日裝往長江之貨有赤白糖四千二百包冰糖三百包葵扇三百五十件姜黃五十件檀香四十一件蔴袋三十件胡椒二十五件香皂十五箱書籍十箱雜貨一千八百件景昌公司絲市報告 
中美新聞社譯景昌公司報告云「日本絲市」橫濱市面仍極不穩市　有名無實時時有暴落之勢「上海絲市」機器中國絲曾有數包照市價成交問價者漸多惟交易仍有限「土色絲市」新收成之存貨尚少出脫惟本埠曾購五十包故價已漲至二十兩此批購去之貨聞係供日本人之用「改良七里絲」仍不活動市價不變各絲市價如下中國機器絲特別大號九五○兩特別號九○○兩中號八○○兩七里絲上號八二○兩市號七九○兩土色絲上號三七○兩市號三四○兩友華銀行銀市報告 
中美新聞社譯友華銀行十一日報告云昨日倫敦銀價跌三先令四便士遠期跌五先令八便士紐約價漲至五六又八分之一倫紐匯價漲至三七三半此間開盤時市况頗不定後漸羣周交易頗多金鎊價三先令十一便士金園七三中國昨又在倫敦賣銀印度則買進印度市價稍　動云小溝中發現刀傷男屍 
二十五保十五圖地保李睦森投上海地方檢察廳報稱兵工廠西　外湖北會館後面鐵路旁小溝中今晨發現刀傷無名男屍一具形似黃包車夫身上着有車夫號衣上有二十九號字樣查無家屬為此來案請騐譚廳長即委朱檢察官毛檢騐員等於昨午蒞塲相騐當飭小工將該屍撈起置放平地騐得該屍年約四十左右身上外穿藍布　衣有廿九二字内着元色破舊洋緞馬甲又　色棉襖藍布單衫　　白布短衫下穿藍布　藍布襪足穿草鞋衣袋中有香煙二支洋火一盒銅元十餘枚該屍雙手用繩反縛其頭上被人用刀斧亂砍頭面四周約受刀傷六處惟頭頂最重以致腦門擊損腦漿流出闊有二寸寬約二三分委係因傷致命而死塡明屍格判由堂棺殮發封厝壇號衣並廳繩帶回儲庫聽候派警輯兇務獲解究並着該地保偵查死者家屬來案問話皮商公會通告當選會董名單 
皮商公會昨日通告同業云逕啓者本會今屆選舉帮黄賢　　正副會長當選票數業經通告在案嗣因新當選正會長江湘浦君副會長猶秩東劉秉彝二君來函連帶辭職迭經各帮會董互相討論公函挽留正會長江湘浦君業經出席擔任就職惟副會長兩席雖經本會迭函敦勸無如猶劉二君再三撝　迭函固　不獲已於上星期六再開董事會徵求衆意僉以猶劉二君如此懇辭出於至誠本會如不續推替人勢必會務停頓碍進行當經公同推舉馬乙棠鄭良卿二君擔任以全其事除函請馬鄭二君就職並將本屆正副會長及各帮會董當選名單通知同業外特此通告附錄本屆選舉各帮會董及正副會長名單京帮金子雲馬乙棠馬晋卿三君東帮鄭良卿陳玉書趙聘三三君川帮江湘浦猶秩東劉秉彝三君漢帮劉萬靑李清臣劉漢賓三君甬帮王佐禹陳運新二君本帮吳子芬君正會長江湘浦君副會長馬乙棠君鄭良卿君名譽會長馬少園君王修五君劉萬靑君溫屬同鄉籌賑消息 
　　溫屬同鄉會近得會稽黃函之道尹來信調溫屬水災華洋義賑會已撥欵四千元交濟生會散放并知濟生會另備六千元合成一萬另行分配賑濟云云又黃道尹代溫屬捐募一千一百元已滙交甌海叚道尹分放又平陽駐滬代表葉曉泉等昨隨同張雲雷黃子瑜往招商局商派商輪由蕪湖運米徑至平陽鰲江因該處為本關須商允江海關方可照辦已另向海關設法一而又於三北公司商辦未知如何結局惟平陽本為產米之區本年因水災奇重粒轂無收饑荒異常聞該處城區　處饑民已經鬧荒數次並釀成罷市罷工之風潮云 
浦東救火會開會記 
　　浦東爛泥渡第九區救火會前日午後三時假新建醫院内開會首由陳泉生報告購辦新龍及改名稱事緣浦西各區救火會已改為東西南北等區別第九區似不適用云云經衆議决第九區改為浦東區仍與浦西各區聯絡旋即在三區警署門前試演新　　二小時之久觀者頗形滿意而散 
教會徵求棉衣助賑之結束 
　　橫浜橋北廣東中華基督教會前兩禮拜分五隊徵求棉衣助賑　　 
華北災民每隊舉隊長一人均以女界擔任九號晚結束共徵得棉衣等物一千餘件内以該會學生鄧苑明隊為最多共五百五十分此外個人最多者為倪蘊德黃惠貞兩女士是晚請方由災區調查查回申之張竹君醫生演說歷一小時之久力主以工代賑及開工藝等廠須標本兼治說到食宿時之窘况有令人憐笑者末由主席劉寰偉致謝茶會而散 
承發吏口試及格之榜示 
　　上海地方審判廳本月九日考試承發吏錄取筆試及格者二十六名昨日上午仍在該聽口試計報到穆文等二十二名當由主試官沈鳳樓等逐一點名口試言語以民事執行困難及送達無人接受應交代誰人等語為問題至午後四時許發出榜示云為榜示事照得攷試承發吏舉行口試業經評定計平均分數及格者十五名列榜如次計開·穆文·王致祥·王兆祥·陳正修·姜元動·孫立民·楊春·徐晉·黃國澄·黃承康·黃翰·孔文源·徐清溪·瞿錦文·莊山·又布告云為布告事照得承發吏考試業經完竣所有及格各員應俟呈報定期發給及格證書仰即知照此布云云 
軍衣運北助賑 
　第四師軍隊砲園因奉護軍使命令將該團兵士之舊棉軍衣二千餘襲運往北京賑務處長賑濟饑民於昨日（十一日）由該隊兵士自行運至上海南車站並經該軍隊官長呈請滬寗滬杭甬鐵路局長准予免費裝運此項舊軍衣計八十餘包共裝三十噸車一輛已於昨日（十一）由上海南站運往上海北站然後轉往南京 
裝池公所業產糾葛之縣批 
　　上海裱糊業錦文堂裝池公所現被該業王竹庭凌琴生顧掌生等串同五圖十一圖及十圖地保將公所基地公產盜賣與盛姓管業得價朋分經該同業業董盛炳銓等並代表人楊志卿查新甫等先後具呈上海縣公署請為澈究並保存同業公產已紀前報茲沈知事昨日發出批示兩則照錄如下具呈人楊志卿等呈為劣保　庇玩法侵盜公產請求提究並保存事由呈悉候提五圖地保宋志純十一圖地保趙晋生十圖地保郁洪興等查訊核辦此批又具呈人查新甫等呈為劣保朋庇違法串賣公產請求依法提究並保存事由呈悉已於楊志卿等狀内批示矣仰即知照此批 
屍屬請求免騐 
　　閔行鎭荳腐店主吳漁耕協同十八保十八圖地保洪金發具報伊店夥沈男之替工張三元在店暴斃稟請相騐一案已紀前報昨日上午地檢廳正欲派員乘輪往騐間忽據死者胞姪張某投廳具詞聲稱我叔實係自已縊死與人無尤請求免騐自願棺殮譚廳長准如所請着具結存查 
火車撞壞汽車之訊究眞相 
　　滬杭甬鐵路車務總管因日前該路杭來特別快車在日暉橋左近與汽車互撞傷斃汽車夫一事於昨日（十一日）上午十時召集該段工程師及路警巡官帶同日暉橋看守　門之人在上海北站公事房詳細訊問以明眞相面憑核辦 
攔路攫洋之獲究 
　　福建路三百零六號門牌大昌生煙紙店學徒朱正林昨持鈔票洋二百二十五元貼頭小洋三十三角金鎊一枚至虹口一帶兌換現洋引角途經蓬路突被張友發將票洋攫取飛奔逃逸該學徒遭刦駭極狂呼捕盜並在後尾追至某弄口經一千一百七十三號一千三百八十四號兩華捕與二十二號日捕及包探沈阿炳西探康仇日探剛島等聞警趕至四面兜拿將張攔獲搜出原　帶回捕房請問口供一過押候解廨嚴懲 
迷路男孩待領 
　　四區崗警前日查見迷路男孩一口帶回警署經顧署長訊據供稱姓韓名小三子年十一歲金壇人父名老韓向住　　船上新遷來閘北住址不明家有病母及兄妹等兄名大根云云奉諭暫行留養聽候家屬到　認領 
夫也不良 
　　賃居滬南外倉橋街汪介眉之女今春憑媒嫁與本城老縣前福銘里某號門牌黄銘德爲室完姻後夫婦尙稱和睦前晚黄深夜回家不知道如何起釁將該氏痛毆且加猛踢致氏腹孕受傷頃刻昏暈不知人事為其母屬得悉紛向理論時汪氏已被反鎖於臥室中黃則早已預避當即設法救出然該氏已臥於血泊中胎亦墮下即送至滬北某醫院請為救治不知能保全性命否母屬汪氏則已赴法院起訴矣 
吳萬紅交叔領回 
　　妓女吳萬紅因不願為娼自投濟良所由所解送公共公堂訊據供稱被人誘押妓院伊叔耿長壽在南京路浴德池浴堂内爲業判暫留濟良所候核在案昨晨由所將吳女送案請示即據耿長壽之代表律師高露玲上堂釋稱吳萬紅乃敝當事人之姪女父母早故憑媒許與吳姓為養媳遭其姑逼娼實未得悉請求給予領回云云並據吳萬紅供年十七歲願隨叔父耿長壽回家等語經中西官核供判女交其叔耿長壽具以後永不入妓院切結領回昨日公共公廨訊案紀 
　　昨晨公共公廨民四庭由俞襄　會同英包副領事訊理各案彚　　 
誌如次（一）永大號主顧頴生訴同震號主王友奎股欵盈餘等項糾葛案據原告代表律師聲稱前原告查得被告有赤金五百兩存在方九霞潤記銀樓故稟請公堂給諭該銀樓將金存案令該銀樓尚未遵諭履行應請核示云云即據該銀樓經理李安綏偕代表律師持簿據到堂證明同震號並無赤金存儲「結果」訊得李安綏並無存金之事原告亦不能提出確實證據應將前發方九霞潤記之論單取銷（二）大通號訴陳桂記訂貨不交請追損失及陳反訴該號不付貨欵案前判限原被兩造各交二千五百兩鋪保候訊茲已期限屆滿而原告大通號尚未覓得保人不敢到案特延律師到堂請求寬限「結果」再寬限原告一禮拜交兩千五百兩舖保候訊（三）信泰協棉花號主陳子政訴晋德錢莊夥陳瑞生及郁蓉甫不理代墊期票案「結果」陳瑞生旣有病不到准展期七天再訊（四）劉搢三等訴已倒源顧花行股東胡廣廷宣隢帆不理往來抵押各欵案據原告代表律師聲稱上年六月堂上判令兩被告開釋出外清理各　限予一個月内具報迄逾許久毫無舉動應請查訊云云即據被告胡賡廷之律師起稱胡自蒙開釋後即被人控於法公堂將胡拘押至今未釋云云而宣之律師亦稱宣係該花行漢口經理所有帳簿業已交出而宣亦早赴漢口云云「結果」再限被告等於一個月内將營業情形報告再核（五）萬豐康號訴泰隆號欠欵案雙方律師請求改期再訊「結果」照准 
冒名騙銀押一年 
　　博物院路英美烟公司西人某指控已歇侍者寗波人傅掌全於去年十一月十九·十二月十八兩次冒名簽字於支單上向花旗銀行騙銀三百五十兩逃避等情經虹口捕房包探沈阿炳查得傅在北四川路七百零九號門牌開設洗衣作因稟明捕頭協同西探康仇於昨日將傅拘解公共公廨經中西官訊明屬實判傅押西牢一年如能將銀交出准予减輕刑期六個月 
債案缺席判决 
　　楊漢章前延巴和律師代表投法公堂控吾雅梅不理貨欵銀五千零七十兩求追後被告屢傳不到判候下堂論飭遵在案昨經中西官商明堂論判曰被告不應迭次抗不到案准予缺席判决利息每月一分核算着被告歸還原告六千八百八十兩另聽候提被告到案訊追 
懲罰燕子窠主客 
　　蘇州人戴子濤張阿銀與紹興婦人王陳氏同在香紛弄七十一號屋内開設私烟間被老閘捕房捕頭偵悉於前日派令中西包探協往查明屬實當將戴張與陳氏及煙客沈長山徐福忠蕭振東葉新記奚全福金福生李明江等男女十二人連同烟具六副一併帶入捕房分別拘留昨晨解送公共公堂經　　員會同美丁副領事訊明以戴子濤張阿銀王陳氏破壞烟禁判分別各押一月烟客九人各罰洋三元充公示儆烟具銷毀 
指控串竊之提審 
　　住居虹口西華德路六十九號門牌　者寗波人陳賢榮在公共公廨刑事科狀訴同居之同鄉寡婦張忻氏及陳善道串竊值洋二百元之金飾鈔票並計洋一萬元之聚康錢莊存摺一扣等請業由該管捕房將男婦兩被告逮案命候訊核在案昨經李襄讞會同美約副領事升座提審先由原告代表律師述明案情次據被告代表律師起稱陽曆去年十二月二十四號敝律師代表張祈氏遞一民事訴訟請求給諭聚康莊將一萬元之存欵繳存公堂並請飭傅該莊經理應聯方曁本案原告陳賢榮到案質訊均蒙核准查請求時及請求之次晨民事堂期皆係貴副領事會審原告律師旣知被告已民事起訴是不應另提刑事訴訟要求將案註銷否則由被告將在摺金飾等物交存公堂俟民事案訊結如被告果有盜竊行爲本案方可進行云云原告之律師聞語起而駁稱當敝律師請求簽發拘票時實未知被告已以民事起訴迨蒙准出拘票之後與檢察員惠勒君談及此事由惠勒君通知存摺事張忻氏已遞民事禀詞當時敝律師即復到堂聲明可請堂上詢問惠勒君及公堂錄事西員即由惠勒與三十八號錄事西員分别上堂證明當時情形中西官判着被告將首飾交存公堂候民事案訊明再奪 
雜評二 
[工賑感言　（怡）]  
　　辦理賑務分兩端一曰急賑一曰工賑急賑所以濟目前工賑所以謀久遠此固盡人知之也 
　　然吾謂工也者如築路治河等本自治範圍以内之事未遇偏災之時本應先事講求及至遇災而始籌畫似已較晚今北方各省因遇災而辦工賑矣然未遇災之各省對於築路治河等事亦注意也 
公布欄 
[上海地方審判廳]  
　　公示送遠第五號（全文在廳揭示塲公布） 
　　(民二庭)　一件盧偉昌與張森因貨欵糾葛一案茲本廳定於一月十八日　　 
上午十一時為言詞辯論日期仰被告人張森嚴守上開日時來聽候訊毋自延誤特此公示右仰受送達人張森知悉 
　　（民二庭）　一件判决徐姚氏訴張裕堂欵項涉訟回復一案主文即時判决除張裕堂應還徐姚氏本洋二百元及訟費部份外廢　之徐姚氏對於利息之請求駁回聲明　礙後費用歸張裕堂負擔一件决定張根保訴孫根弟離婚涉訟一案主文本件訴狀准予註銷訟費歸原告人負擔一件判决冷欣　訴尚詠源欠租涉訟一案主文尚詠源應還振業公司租洋一百六十四元小洋十六角並將所租本埠老北門外舊倉路三十四號房屋一幢遷讓並回復房屋裝修原狀交於振業公司執管訟費歸尚詠源負擔一件判决俞裕美等與陶炳之欵項糾葛控訴一案主文本件控訴駁回本審訟費歸控訴人等負擔一件决定喬維臣聲請命令停止工作一案主文本件聲請駁回聲請訟費歸聲請人負擔一件判决孫承甫訴鄭阿和欠租糾葛一案主文鄭阿和欠鋪豐廠租洋二十二元六角應即如數繳於孫承甫具領並將所租坐落電報局路平房一間即日遷讓訟費歸鄭阿和負擔 
　　批示　一件姚星田狀交欵洋由准交此批一件丁少泉狀請給領由狀悉姚星田業將案欵交清着即來聽具領可也此批一件蔣盤根狀請中止執行由狀悉爾與該債權人如有糾葛儘可另行起訴與本案無涉未便准予停止執行此批一件陸少雲狀保任曉岩由准保此批一件丁少泉狀領欵洋由准領此批一件杜　　狀請銷案由狀悉准將被告開釋完案此批一件李阿才狀請執行由狀悉准予派吏執行此批一件鄭鴻鄉狀交欵洋由准交此批一件鄭鴻鄉狀請拍賣由狀悉者即來　候　此批一件陳繼堂狀保瞿仲良由准保此批一件謝堯庭狀請給領由狀悉查本案卷宗尚未奉江蘇高等審判廳發回所請應從綏議此批一件米楊慶狀保周乾坤由准保此批一件馬成共狀請強制執行由狀悉候派吏押遷此批一件孫吉雲狀請追繳由狀悉候派吏執行此批一件熊　痕狀領標價由准領此批一件劉楊氏狀請追繳由狀悉已傳追矣仰即知照此批一件徐紫峯狀請函縣拍賣由狀悉俟寶三縣知事函復過　再予核辦此批一件殷李氏狀請追交由狀悉查原有妝奩究屬若干前與殷子才供詞各異判决内容亦無從證明已谕爾另行起訴以求實體之裁判者仍遵照前諭可也此批一件何彬成狀請執行由狀悉查本案卷宗尚未奉江蘇高等審判廳發回所請應從綏議此批一件朱仁貴狀交欵洋由准交此批一件丁組秋狀請執行由狀悉業飭吏執行矣此批一件飲連生狀請銷案由狀悉准予銷案此批以上一月十一日 
上海地方檢察廳 
　　批示　金培榮等狀悉爾等均以販賣野味為業自應互遵會章公平分配毋得壟斷居奇致生事端倘再有爭擾行為本廳定當執法以繩共狡此批金范氏查爾弟范三狗屍棺當時暫交地保盧永德收殮既據請求給領回籍安葬等請候傳同地甲來聽諭話可也此批薛文才狀悉既經川沙縣公署偵查予以不起訴處分爾如不服應向該署聲明再議所請不能准行此批高漢卿狀悉候偵查核辦此批張嚴氏狀悉案經明白批示毋庸多讀此批張小三子狀悉易科條件綦嚴所請不合礙難照准此批郭巧官狀悉仰即來聽候訊此批劉銘之狀悉仰即取具妥保來廳候訊此批陳子祥狀悉爾等爭　糾葛應赴同級審廳起訴本屬未便受理此批王三案經判决所請改判無此辦法至請求易科礙難照准此批鈕君宜狀悉該緝拘此批以上一月十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[二大人工之紀念（四）] [  駌鵻]  
　　南半部南旺以南雖極堅密惟提防及水閘之制不免疏笨然自昔施此巨工亦殊壯偉可稱但以後修河築堤之工不甚研精措慮故河流淤淺不能盡運輸利濟致船不能行者一年有數月之久雖有鐵道起而代之亦甚可惜也况年來北省水旱各災皆不無關係者矣 
　　余對於此二大人工遺跡之退化得感想若干條如左 
　　（一）在歷史上不啻表示帝王專制之能力 
　　（二）中國民情好聽一二人驅使蓋除此二者爲帝王驅使以成者外無人民自動以成同等之工作 
　　（三）歐洲之巴拿瑪運河於二十世紀始行開通運河則開於第七世紀人工濬河之智識能力實推中國爲初祖 
　　（四）秦始皇隋煬帝皆號稱横暴昏淫者及有築河濬河之思想率成巨工今之以治國自鳴者應該如何 
　　（五）今日人民供給政府之稅較秦隋北宋役民之値如何所得之成績又如何 
　　（六）長城運河今後是否聽其自然 
　　（七）我國今日之對外不在長城而在外交與民意水利雖不能不興而溝通新學術尤爲急務 
　　（八）我國民力有恢復之日否即有民力能於長城運河外别成偉大之事業以爭存於世界否 
　　（附注）本篇參酌英敎士施根生中國舊游記及王蓮溪氏中國近世地理誌二書而成助余邏輯者門人程杏鈿君也（終） 
筆記 
[笑聲記] [  旣澄]  
自言情之小說多而二十少年無問賢不肖咸自幻美而多才之女子授色輸情立於其後或則道塗一見寤寐縈之弔月唬雲欲仙欲死重以電影之戲彌日夜輸送歐美國華靡之風聞見日張而心情亦以之日擴蓋此日少年之幽心已無復怡然自得者矣實則人生可爲事正多必不欲生而沾沾於是不亦無聊已甚耶且人人而必稱其願則天下又胡得爾許才美女兒者吾生平未近女郎縟愛繁情尤漠然未味其甜辣或以吾陋持論乃失平情吾誠受之然近者吾新有所得計述之中懹抑鬱之少年當亦略平其意用請於吾友略晦此中人名氏而演記之并略开吾嚮日數罹譏笑之言猶自懼更爲不識面諸少年詬厲也一日吾過友人鄭世祺時吾新自都反不見世祺逾三歲矣旣相見吾友意殊欣悅謂吾曰吾近乃栗六逾恒旣悉承吾父業又出入必伴吾妻今日吾妻約詣丈人家小宴用置吾務而子適來巧也吾兩人别久茲當作長談吾且不出言至是鄭夫人已自樓降瓊姿茂質吾固辨其爲徐慧荃女士也世祺起爲介吾亦起禮之鄭夫人報禮已面吾友曰旣澄君來君今日義當勿出吾友曰然余意亦如是鄭夫人復面吾曰今夕請膳於此良友久别在理當作竟日談也余爲語謝其盛意鄭夫人更顧吾友似欲有言然乃未發遂與余爲禮出聞其立室外語侍兒曰告庖人使備夕膳食簡之錀汝取之俟大爺命大爺今夕若出可先自電話告吾言已傅御人備車移時車聲作去矣余顧吾友則凝視室牗淺笑伸眉似其神志已送夫人去余乃卸衣坐呼吾友曰世祺君娶近半年矣君夫人擅才美名余曩在滬恒耳其聲譽且知爾時慕之者衆而竟歸子子誠得天厚哉 
 
[依然如故　]  
談業 
[影戲雜誌（三）] [  　民哀]  
　　一婦人有外遇其夫忽欲挈之旅行意良不願又無法以却之不得已摒擋行具夫偶出所歡適至别緖縶懷狀至戀戀婦啓胸盒出小照贈之俄聞門外履聲槖知其夫已歸急不睱擇乃匿所歡於行篋中門啓夫入出表視之知火車將發乃亟鎖行篋呼僕携之出門婦覩之心急萬分然亦無可如何袛得怏怏從夫而出及門馬車在焉夫婦偕入車中僕夫力舉行篋置之車頂門外道路傾側車動篋墜　聲轔轔　　 
御者不知也司閽之　見篋墜力呼　應乃挾篋追之比及竭盡平生之力擲之車頂一轉側間又墜於地至是車中人始覺御者停車助僕置篋於車頂緩緩而行　火車站距開車時僅三分鐘車站小工爭來運物此篋爲一老年工人　得力又不足以勝之乃顚倒其篋轆轆以行旣登行李車已鮮𨻶地乃立置於厠所之側憶篋中人入時之位置此時蓋倒縣矣幸途程匪遠俄項卽至行篋下車時之播簸殊不亞於上車時此夫婦下車後入一旅館館役畀篋登樓一失手篋從樓級上宛轉墜下及地篋破篋中人方執小照接吻不已此篋中人之閑睱殊不可及殆類今之楚歌四面充耳不聞依然以婦人醇酒自娛者之士大夫也 
新聞拾遺 
[逆] [  鶴鳴]  
　　松邑城内照寺南有蔣氏婦者夫早卒家無擔石賴針　浣滌以自給含辛茹苦堅貞守飾鄰里多　歎焉其子年已成童舉止佻㒓烟酒賭博無不沾染有所得輒揮霍盡其母屢戒不悛惟有引空飲泣自嗟命盡而已日前午後其子適在鄰右作雀戰戲爲母偵悉親往責其歸家行之中途不禁憤火中燒舉掌聲之詎子躍入坑中掬土飛擲恰中母目不能開視坐地大號子仍兎脫一時見者莫不斥其子之忤逆云 
[吝] [  荊香]  
　　　南市老馬路某紗布莊店主王某在某日人洋行爲經理賦性慳吝不拔一毛前日有同鄉親戚沈某在北京某校肄業因事返家路過滬地因川費少携擬至王某處商借詎初入門時王某欵待極殷勤迨寒暄後即告以來意王某厲聲曰年關在卽尙欲向人借錢乎言罷竟向内入沈某面紅過耳羞憤已極借如厠爲名即萌短見幸被人撞見即行解救王某駭極予以十元沈某怒目曰财奴爾尙目我爲敲詐人乎言已掉首竟去 
小說 
[社會小說衆醉獨醒（二四四）] [  瞻廬] 　 
　　第三十九回　拍胸脯閨闥審新朗打脚背街坊騎醉漢婆子道舅太太眞是一家不知一家的事俗話說隔層肚皮隔層山太太和那大少爺犯着心病似的他把小姐配給大少爺並不是憐愛大少爺正要借重這位伶俐乖巧的好小姐把大少爺收捉得服服貼貼使他倔强不得現在大少爺不過考中了一個畢業生（也是個烘火爐的和尙）老爺便把他抬舉到雲端裏去太太心裏怎不氣惱後來太太發了一個很向我說道他會舉他的兒子難道我不會抬舉我的姪女他的兒子會畢業難道我的姪女不會畢業王媽媽你替我告訴在師爺呌他快到洋學堂裏和那校長商議好歹弄一個畢業生給我姪女頑頑也敎我發洩這口悶氣我便依着太太的囑咐通知了伍師爺誰料校長獅子左開口說　我們老爺捐　一千塊錢方才肯奉送小姐一個畢業生娘子聽着　了一會子的看頭便　唷唷眞正得了買一個畢業生怎要這許多錢婆子又喝了一口茶道可不是呢我們太太也是這般講　然掙氣不掙財要和老爺閙脾氣便免不得有些費用然而把這雪白的一千塊錢換一個小小畢業生太太心裏畢竟有些肉麻虧得書房裏這位好伍師爺人緣又好辦事又能幹三番五次和那校長相商方才講到一個最克已的數目三百塊錢絲毫没有折扣這都是伍師爺在暗地裏出力替東家節省了七百塊錢又把這事辦妥了氣噓噓熱騰騰完全辦些清公事似這般忠心人眞是天下罕有（然而八十塊錢已在先生書箱裏矣）休說伍師爺十分盡力便是我和春桃兩個爲着這件事跑出跑進替太太和伍師爺兩下裏傅話也不知跑了多少脚步氣噓噓熱騰騰又是貪圖些甚麽也不過替東家辦事須要掏出良心來幹辭不得勞苦惜不得脚步（然而十元鈔票各在腰槖中矣）娘子點頭　腦了一會子便向翠娥說道翠兒你的福分眞大遇着這般疼愛媳婦的婆婆不是前世敲破了木魚怎得有這般好機會好因緣 
自由談之自由談 
[記昨日所感] [  鵑] 　 
　　夜來有夢夢境至甜蜜若有瑰寶爲平昔所不能得者忽焉得之顧恨其爲時過促渾如瞥眼風花瞬焉即逝雙眸旣豁而好景成空矣因念天下奇憾之事莫如好夢之易醒蓋此等好夢不能夜夜得之誠願其多拓時晷聊資一時快意也 
 
 

Page 15

 
 
   
 
 

Page 16

 
 
常識 
常評 
[可憐中國之納稅人] [  箴]  
納稅義務也顧立憲國之稅與專制國之稅異民主立憲國之稅又與君主立憲國之稅異專制國之稅有義務而無權利立憲國之稅則權利須與義務相當所謂不出代議士不納租稅是也君主立憲國之稅權利與義務相當而已民主立憲國之稅則如主人之資本委托其僕人經理不惟應有查賬之權苟有錯誤并得斥退其僕人者也我國非所謂民主立憲國乎而何以我國之納稅人虛擁主人之名一任其僕人之營私舞弊而絕不過問也即有過問者而其僕人之抵抗主人若不自知其爲僕人而一如專制國之君主惟其言而莫予違也鳴呼中國之納稅人 
國民常識 
[訃告不應夾叙] [  清職銜]  
　　慈谿吾不如予近年每見世之爲先人訃告者必夾叙前清職銜琳瑯满紙不嫌其冗竊以爲亟宜除去蓋自辛亥光復國體變更政尙共和以前之不平等階級一律打破前清職銜更安有價値况死後得書生前職銜乃專制魔王籠絡人心之權術彼時處於積威之下習以爲常相沿成風現旣解脫羈縛超擢面爲民國主人翁何以一經死去尙舍主人而勿爲而猶以前朝之奴才爲可貴耶是欲顯之反以辱之欲尊之反以賤之矣吾是以勸世之爲人子者勿墮落其先人之人格於訃告中夾叙闪清職銜也更有進者死者已矣孟子謂人人有良貴此高尙之思想也不此之求而徒鋪張死者之高官顯職以爲身後之榮於是淺識之徒虛榮念切服辟邪說油然面作遂不惜倒行逆施而嘗試之縱未成爲事實然亦殃及國家吾是以勸世之爲國民者母墮落國家之地位而於先人訃告中夾叙前清職銜也（乙種酬） 
日用常識 
[田地計算簡捷之口訣] [  治平]  
現今計算之法有筆算珠算二種然吾人求計算簡捷之法莫如珠算惟運用珠算時往往有口訣在余對於田地計算亦有一簡捷之口訣焉此法爲計算田地必用之法如計算田地之面積以方步計而納糧以畝計則方步聚爲畝畝化爲方步此間必须經過乘除二法今得此口訣則可省乘除之勞苦矣　　（甲）方步聚爲畝（俗名田見畝）（一）搭一去二四　見一作四空加四　見一作五下去二（二）搭二去四八　見二作八空加八　見二作九下去一六（三）搭三去七二（四）搭四去九六　　「註」　口訣内搭字即商之意例如搭一去二四即商　　　　　　一去二四又作字即改作之意例如見一作四　　　　　　空加四即見一改作四然後空一位而加四也　　　　　　及見一作五下去二卽見一改作五而下一位　　　　　　去二也 
應用 
例（一）有田地二○○二五六○方步聚爲畝數若干則可應用下列口訣　見二作八空加八搭三去七二見一作四空加四搭四去　九六即可算出答數爲八三四四畝例（二）有田地二八九四一六○方步聚爲畝數若干則可應用下列口訣　搭一去二四搭二去四八見一作五下去二見二作九下　去一六卽可算出答數爲一二○五九畝　「註」　凡用方步聚爲畝法即除法之意故計算時必　　　　　自左而右　（乙）畝化爲方步（俗名畝見田）（一）一退二四（二）二退四八（三）三退七二（四）四退九六（五）五存一二（六）六存一四四（七）七存一六八（八）八存一九二（九）九存二一六　「註」（一）口訣内一退二四卽以一退去下加二四又五　　　　　　　存一二即以五改爲一面下再加二也餘可類　　　　　　　推　　　　（二）畝化爲方步即上法之還原也故可依上例之　　　　　　　答數復爲原數應用 
例（一）　有田地八三四四畝化爲方步若干則應用下列口訣　四退九六四退九六三退七二八存一九二卽可算出答　數爲二○○二五六○方步例（二）　有田地一二○五九畝化爲方步若干則應用下列口訣　九存二一六五存一二二退四八一退二四卽可算出答　數爲二八九四一六○方步　　「註」　凡畝化爲步卽乘法之意故運算時必自右而　　　　　　左（乙種酬） 
商業常識 
[辦實業不可貪小利] [  筱笙]  
辦實業本是一件賺錢的事但也要賺的得法若賺的不得法只顧目前的便宜眼光看不到久遠終久必致失敗是想賺錢反到賠錢了這是中國實業界之大病所以現在立意想辦實業的人實在不少而資本家肯投資在實業上的却是不甚多也多半是信不及這班貪小利的實業家的原因譬如用土法辦礦固不如用西法好因資本的關係原不得已但工程設置的不代備一遇危險工人死亡利益損失不算甚至於就此歇業一敗塗地錢也賠了礦也不用開了說起來眞令人寒心中國從前各處礦産的廢井多半因此歇閉的又如中國的工業品近年來用心研究也不是没有幾様可用的只因捨不得出廣告費要買的買不着要賣的賣不出去豈不可惜又因貪便宜買極壤的原料成本固然減輕了然而失買賣的信用人家都嫌壤不要或成本原來不重因貪目前的多利把價錢定的很大人家嫌貴也是買的少不知現在的工業要貨眞價實人家就歡喜來買且又可以同外國的貨競爭若是只貪眼前的利益銷路一定不能暢達這工業還能發展嗎東西做得好價錢賣得便宜不怕眼前不賺錢或且虧本只要公司的信用傅了出去貸銷得多就可賺錢且能賺得長久這纔是會做生意的呢所以說辦實業切不可貪小利（乙種酬） 
 
[應鵬中庸主義不知貽　多少靑年]  
衛生 
[尿與健康之關係] [  謹愼]  
新陳代謝乃吾人生理上之作用而體内之廢物太半由尿排泄是以排尿障礙則起尿毒症Ｕraemie反之而排尿過多則起尿崩症Ｄiabelesingipdus今日醫學進步凡妊娠肝病腸病諸症之診斷莫不取决於尿也成年强健之人一日二十四小時間平均所排出之尿約爲一五○○立方仙米即有增減其相差亦甚微荀一日間排尿量减至五○○立方仙米以下或增至三○○立方仙米以上俱爲病徵大量加多卽爲多尿症DiePolyurie異常減少即爲減尿症Oligurie 
　　成年康健之人所排出之尿其比重約爲一·○一七至一·○二四若再下降則爲尿崩症腎萎縮腎水腫等症上升則爲糖尿病熱性病或爲急性腎炎 
　　成年康健人所排出之尿通常呈以方香性臭味若尿而現阿母尼亞Ammonia性臭則尿道中必有細菌其尿呈菓實樣臭者爲前驅症或糖尿症之徵 
　　健康人之尿呈淡黄色發熱之時則呈暗黑色或褐赤色黃疸發生時由膽汁色素而呈褐色患瘧疾猩紅熱等症或中硫酸石炭酸蓚酸醋酸等毒時由血色素而呈鮮紅色 
　　健康人之尿概清澄透明放置時久始變溷濁若新鮮尿即呈溷濁則爲病徵也 
　　通常尿中於尿色素外主要成分爲尿酸尿素蓚酸食鹽硫酸鹽燐酸鹽炭酸鹽等若其含有蛋白質Ｅiariss或圓柱Harnclinder則爲腎諸病之徵如腎及輸尿管疾患時則發血尿Ｈameturie此時血色素與赤血球共存尿中而膽汁色素發現於尿中時則爲黄疸肝疾熱性病及血球崩壤諸症之徵（乙種酬） 
道德業話 
[西方格言（八七）] [  謝介子選譯]  
　　大海弗拒百川（英吉利諺） 
　　好弄才知者轉爲愚（德意志諺） 
　　蔑視苦之親屬者必棄於天（英吉利諺） 
　　爲所樂爲將毋疾首（意大利諺） 
　　野心如一瀉不返之急流（瓊生）（ＢenJonson） 
　　極惡之人恒進人以最良之勸告（擺萊）（Ｂailey） 
　　俗捕鳥者愼毋驚之（英吉利諺） 
　　富人之中有卑於乞丐者（德意志諺） 
　　涉未習之水者危（英吉利諺） 
衰老與貧困爲兩太重負得其一已難堪矣（德意志諺） 
科學常識 
[發光體之發明] [  史鴻]  
　　發光體之發明爲近世發明史中最有趣味之事常金屬品置火中燒之金屬紅熱可供熨斗之用或用以點火或可使他物溫度增高之用法國裴奎爾Ａenrbbecquerel先生常設想置某物體於日光下晒之倘能吸收日光令夜間放光可代燈亮之用於是以各種金屬置日光下晒之以待試騐天雨將曾晒之金屬物置之屧内　日取屧内之照相亁片撮影見照片上有長方痕跡初以爲劣亁片不足介意下次撮影見亁片上亦復如是一厚帙亁片皆有同樣之痕跡檢查亁片知於其上曾放置晒過之金屬所致先生大喜以爲該鑛物金屬能吸收日光照相亁片爲其所吸收之日光放射而生痕跡欲將該鑛物久置日光之下以期吸收充分適逢是年巴黎久雨無可暴晒將未晒之物仍置之屧内之亁片上次日取亁片視之亦有痕跡此最可驚疑者也經再三試騐始悟該鑛物自已能發光故亁片之感光膜受其作用而生變化且考其所發之光與Ｘ光線有同樣之性質此原質名爲鈾Ｕranium其後銧Ｒadiun及釷Ｆhorium皆由鈾中分析而得（乙種酬） 
工業常識 
[鐵筋混凝土之混合法及對於建築上之功用] [  李月波]  
　　建築上所用之材料須具有强力强力云者即能抵抗一切外力ＥxteriorForce而不爲之破壤外力普通可分三種（一）壓力ＣompressivceForce（二）引力ＴensileForce（三）切力ＳhearingForce凡材料抵抗外力之能力愈强則其建築愈穩固木石鋼鐵水泥等均爲建築上常用之材料其强力各各不同最著者爲凝土Ｃoncrete與鋼鐵Ｓteel之混合物名曰鐵筋混凝土ＲeinforoedConcrte茲將其混合法及功用分述於後 
甲混合法凝土混合法有兩種 
　　（一）水泥ＰortlandCement一分沙Ｓand二分石子Ｓtone四分用水調和使成糊狀鑄成模型中挿鐵條普通用者多爲方柱體及圓柱體方柱體四角挿鐵條四根圓柱體中心可挿鐵條一根或以鐵置成管狀中貯凝土若改用别種式樣亦可 
　　（二）水泥一分沙三分石子六分混和用水調成糊狀鑄成模型且挿鐵條方法同上用此比例混合者其强力較遜於前 
乙功用 
　　鐵筋混凝土爲强力最大之建築材料而以抵抗壓力之能力爲最强用第一種比例混合者其每平方英寸Inch之截面積上可受壓力三千五百磅引力三百磅用第二種比例混合者每平方英寸之截面積上可受壓力二千五百磅引力二百磅年數愈久則其强力愈大雖遇水火亦不破壞凡房屋橋樑溝渠等大建築均可用之可保穩固而傾頽之虞現用以爲電桿者亦甚夥（已種酬） 
 
