# 1905 - 135 - 4911526

 

Page 1

 
 
[電傳上諭]  
　　四月十七日内閣抄奉 
　　上諭江蘇揚州府知府員缺著榮普補授欽此 
[電傳宫門抄]  
　　四月十七日召見軍機葛寳華 
[論女子教育宗旨續十五日稿]  
　　吾輩欲解决日本甲乙兩派勝負之問題當於何事斷之乎曰斷之於他日女子許否入大學而己蓋賢母良妻派與非賢母良妻派之分别實關係於教育上程度之高下當教育卜男閥甚嚴之時代（男閥者日本名詞卽男尊女卑之界限也）學問爲男權所專有女子不得干預於是有志者慨然於女權之不伸起而與男子爭平等女子乃始得入初等教育又爭而又得中等教育斯時女子始有賢母良妻之資格而賢母良妻之說出然男女終不平等而男閥不能盡撤也於是又爭而又得高等教育今日者女子旣得高等教育可漸有與男子同一地位之望而不僅爲賢母良妻之用於是非賢母良妻之說又出然女子但能入高等學校而不能入大學校則非賢母良妻之資格 
 
 
 

Page 2

 
 
仍不完全終不能與男子等於是又起而爭入大學（聞近日倡議女子入大學校聽講者已不少）故他日女子能入大學與否之問題决而後男女平權之問題决男女平權之問題决而後賢母良妻與非賢母良妻兩派勝負之問題亦决此事理必然之勢也日本女子昔日因爭權而注目於教育上也用歐美主義今日因教育而致甲乙兩派之紛爭也亦與歐美女子教育之情勢略同故記者欲究日本教育上兩派勝負之原理不得不先考歐美女子教育競進之歴史 
　　德國當中世初期女子之教化閉塞尚甚大半用僧菴學校十一十二世紀時貴族婦人稍有教育思想七歳以上之女子必入校受業於讀書外兼學各種手藝至十三世紀女學漸盛倡導女子教育者日衆要求建設良校教法宗旨不外學習治家庭育子女使婢僕各事此等學校適於中等社會女子之用蓋是時講女學者已稍知教賢母良妻之意矣迨十八世紀之中國民文學勃興女子教育益進步咸趨重於賢母良妻之教學科略備公立私立各女校愈多至十九世紀程度日高漸由女子中等學校以進於高等學校建築設備教具課程漸次俱備多與男子相當之學校斯時之女子已養成賢母良妻之資格矣十九世紀之末高等女子咸欲高出於賢母良妻之教豫備入大學之科學而德國非賢母良妻之派於是以起一千八百九十一年政府始許女子入大學爲聽講生試驗文學醫學哲學實業等科至　年又准入大學本科而女學之進化遂達於極點男女之權初無稍異非賢母良妻之主義乃通行於國内矣夫德國女子當欲人大學倡議非賢母良妻之時亦嘗經種種反對屢屢阻遏户折不回而始達其目的與今日之日本奚以異哉未完 
[奉諭各部司員不得捐升及呈請分發术館京師專電]  
　　吏部尚書世續面奏本部司員呈請分發奉諭現當整頓部務之際需治理若紛紛呈請分發是有意規避嗣後各部于裁革書史之後各司員認眞辦公不得捐升及呈請分發（坤） 
[江督電詢俄艦行蹤本館廣州專電]  
　　江督周玉帥電詢粤督岑雲帥叩以波艦行蹤究竟駐泊何處（孚） 
[直督派員確查德艦至海州事本館天津專電]  
　　德兵艦突至海州鳴砲樹旗直督袁宫保以此事如確關系甚鉅密派幹員赴該州確查詳復（明） 
[江督電詢德艦至海州之意金陵]  
　　江督周玉帥得德艦在海州鳴砲樹旗之報告深訝事出非常即電詢膠州總督詢以德艦此舉究竟是何命意（家） 
[吕尚書電致東撫布置德艦駛入海州事]  
　　駐滬議訂商約大臣吕尚書自聞德兵艦在海州鳴砲樹旗之信以海州密邇山東即密報魯撫楊中丞亟作未雨之綢繆之計（歸） 
[抵制美國華工禁約]  
　　昨日上海南門内兪家弄商學會以美國華工禁約損我國權窒我利源所以侮辱我者實甚爰發傳單准於十八日午後二時特開大會籌實行抵制之策凡在同志皆可往議 
　　十六日上海商務局接廣東來電云商務局鑒蒸電敬悉公等首倡義舉遵經會議禁用美貨分電外商二部梁欽使乞公等時將辦法賜教廣東各善堂總會公啓（外） 
[會匪成禽蘇州]  
　　前月吳江縣紳董翁熊家被劫一案經縣主某大令拿獲盜犯汪長峯一名搜出票布三張上書花果山西北堂等字樣究出匪首係文大春卽温大春且是案亦係文爲首云云大令詳請各大憲嚴飭各營懸賞購緝本月初三日留防太湖水師右營王錦堂游戎淮典率領師船馳赴浙江會同内河水帥右營兼湖防飛划營管帶張叅戎立德在長興縣治天平橋地方將匪首文大春拿獲研訊之下供認售去票布前後共三千餘張因即寄禁烏程縣獄中於十六日回省投撫轅禀請陸春帥核奪想派兵至烏程將文匪押解來省也（隨） 
[緝獲巨梟蘇州]  
　　著名巨梟吳大道寛專在江浙一帶各鄉鎭開設賭塲時或擄人勒贖越貨殺人惡迹昭彰案如山積屢經江浙各大憲懸賞購拿迄未就獲本年正月經某營拘住仍被在途中乘間脱逃旋復拒敵官軍擊傷長洲縣差勇因之蘇靜菴大令亦懸賞購緝本月十二日飛划右營管帶米登魁游戎率領師船至常州緝案訪知吳梟在陽湖縣境之洛陽鎭開設賭　因卽馳往掩捕吳梟竟持衆抗拒一時槍砲齊施彈如雨點吳旋以力不能支率衆敗退經遊戎併力赶上當塲禽獲併獲得梟船數艘軍械多件當於十四日解回省垣禀經撫憲陸春帥飭發蘇州府訊辦府尊許子元太守飭暫收長洲縣内監候示期提訊（隨） 
[潮州義和團匪復起潮州]  
　　邇來海邑某都某鄉忽來一有髭女子勸人入會并以幻術嚇詐嗣有知其底藴者謂此會發起於數年前宏安某姓家其始藉稱仙公降擅愚詐財物後經彩塘吳姓加意經營以是歛財日多黨羽日衆勢力亦因而日大迨後吳與甲因事齟齬共壇遂移歸彩塘由吳一手經埋至春間忽來此婦自稱能以術驅除狐鬼知人吉凶并能使入其會學其術者不論槍砲水火均有法以避之於是遠近愚民及無知婦女趨之基鶩其實所謂有髭之婦係男扮女粧用以聳惑愚民耳目并誘騙婦女錢財也至近日又藉名團練製造軍械召集匪徒勒案鄉里（該黨近曾勒索　市某米店出榖三百石又勒一洋各出銀數千元）甚至有儲積乾糧等事其意實爲叵測居民畏其黨羽衆多不敢計較多有移家遠避者聞其黨巳有萬餘人多係揭陽及海陸豐會匪又聞吳某藉名團練係賄囑七都紳士郭某爲之禀請近因舉動乘謬人言　　郭恐受波累自至海陽縣署面禀胡大令懇請除名大令不許郭益懼再請大令派員管帶練勇以免事生意外未悉胡大令 
 
 

Page 3

 
 
如何辦理也（列） 
[盛宫保入京之意見漢口]  
　　此次盛杏蓀宫保由漢乘座火車入京陛見聞須面陳粤漢廢約事宜准五月初旬出京紆道入鄂料理鐵廠諸事然後赴滬與各國領事開議加税免釐辦法（泰） 
[張宫保訂期勘路漢口]  
　　湖廣總督張香濤宫保定於下月中旬啓節蒞漢由大智門外乘火車沿途查勘鐵路情形併察閱劉家廟一帶所開河道（奏） 
[江督便道考查塩務鎭江]  
　　江督周玉帥自清江行轅啓節回寗特繞道通州海門一帶查看鹽務并攷察目下銷數之衰旺大約不日即可到鎭故文武印委已預備恭迓行旌矣（井） 
[咆哮公堂之戈什哈擬罪蘇州]  
　　撫轅戈什哈徐俊生桂生昆季兩人串騙藩署書吏沈少堂之弟幼堂金珠一案經少堂投吳縣控告李紫璈大令飭差傳二徐到案俊生在二堂上大肆咆哮大令飭發捕廳署管押據情通詳上憲其細情已誌前報兹聞上憲擬科俊生絞監候之罪桂生充軍其串賭之候補巡檢嚴永清叅革（隨） 
[續誌差弁身死不明詳情蘇州]  
　　常備軍第一營差弁唐顯丙無端身死疑爲同營文洗臣謀斃經撫憲陸春帥飭該營管帶李瑞琳將文拘送長洲縣署研究一切情形均志前報兹聞是案緣文在營中開堂收徒爲唐窺破將所燃香燭擲之於地徒衆四散不料唐卽於是夜身死旋經隊官榮國柄陳玉欽李丙昆謝毓津四人聯名遞禀各大憲略謂唐身死不明允宜查究惟文開堂收徒形同會匪混入營内淆惑軍心而李管帶毫不覺察經唐窺破禀知亦不查究應請分别飭查以肅營制云云署臬憲朱竹石廉訪現已委員至長洲縣會同蘇大令研訊連日將唐同室之號房周鑑之刑訊毫無口供現聞上憲擬將文洗臣照軍營例治罪已死唐顯丙開棺檢驗（隨） 
[寺僧禀求保護紹興]  
　　嵊縣鹿苑寺禪房幽散田産甚豐近有人欲以寺産爲興學之需縣主丁佑臣大令已經允許住持僧聞而大恚正擬皈依日僧旋知上諭有飭地方官保護寺院之語因卽具禀投府求爲維持府尊熊再青太守爲之通詳立案一面札縣傳知士紳不得輕動寺産以安方外（頤） 
[粤省興學籌費情形廣東]  
　　粤省各府州縣開辦學堂往往以寺觀産業繳充學費若無此項産業可繳則必開辦無期地方官因此撤任者不少各州縣有鑒於此故遇無寺觀産業可撥之處則惟有捐及該處進出之貨物或抽銀水或承認繳捐大抵粤省各州縣興辦學堂籌欵之法不外乎此兹有臨高縣開辦小學堂因經費無出該縣令擬招商承領販賣牛皮每年認繳捐銀二千一百元撥充學堂經費已具禀學務處此又籌捐興學一法也（暌） 
[綠營練習洋操紹興]  
　　越郡各營雖曾學習新式操法然甚草率兹有派赴省垣武備學堂肄習速成科之弁兵四名已畢業回營領　文憑當奉萬雅伯協戎示期考騐尚覺純熟因卽飭令教習所屬各營俾成勁旅其步伐口令悉仿日本陸軍規制（頤） 
[練兵學堂議用新譯教科書鎭江]  
　　兩江督練公所提調參謀等官頃將日本新兵教育實施一書譯成華文頒發各營駐鎭常備步兵第四標奉到札發後統領龔參戎即商諸常鎭道擬在北固山設一練兵學堂即以督練公所譯本爲教科書訓練精壯兵弁（井） 
[飭延日本教習兼教中學堂鎭江]  
　　日本人橘釀君本由京口八旗學堂延爲教習現蘇學務處因橘君於測繪理化等科極有心得特飭鎭江府德太守禮延該員兼教中學堂諸生故太守卽遵飭照辦（井） 
[太平廳署開工建築鎭江]  
　　鎭鎭太平洲地方有東西南北四沙之分地極廣衍民事尤煩劣董惡棍往往串同洲保魚肉鄉民前蘇撫訪聞情形因奏請設官分治而以三品銜候補同知錢黼書補授太平廳實缺專理該洲切事務刻己赶築衙署以便履任視　（井） 
[鎭道加給草屋遷費鎭江]  
　　前紀鐵路工程局斥遷草屋僅給每户遷費各一元以致窮民聚衆抗拒等情兹悉監工洋人幸未受辱現常鎭道力主加給遷費議攺草屋每間給費一元故該民等已欣然另遷他處搭屋棲止矣（井） 
[察視航路以便行輪鎭江]  
　　張李直殿撰頃用小輪周歴通州泰州等處察視河道之寛狹及水勢之深淺以覘行駛小輪有無窒碍前日來鎭拜會常鎭道議及泰州一帶亟須開辦河工以濬航路云（井） 
[漢鎭茶市現象漢口]  
　　本年雨水過多各處産茶均不甚暢茂較之去歳不免略减茶價遂因之高抬現在祁門茶已到一百零三字尚未開盤兩湖内地各路之茶約本月望日左右可以到漢矣（泰） 
[富商不允接辦官銀行鎭江]  
　　職商劉通德奉盛宫保札委接辦鎭江通商銀行後即至鎭地查考一切見從前經理人尹稚山虧空各帳尚未與總行一律清楚誠恐一經接辦諸多未便故擬繳札辭差云（井） 
[停辦晶石礦京師]  
　　察哈爾大馬羣牧地所産之晶石礦前由墾務大臣派委墾務局總辦陳際唐觀察辦理開採事務曾經禀報商部立案嗣由該部行查辦理情形及晶石優劣行銷何處各節兹經都統聲復到部略謂該處晶石出産雖多無如質傳色滯不堪於用曾將所出之晶石帶赴上海售賣不獨西人不買即華人亦云不佳雖賤價而沽　難望有銷路現在已飭該局暫行停辦 
 
 

Page 4

 
 
矣（震） 
[美意兵艦行蹤]  
　　淞口數日前到有美意二國頭等巡洋艦二艘下椗張華浜新關南首十六日意艦駛赴南京聞係攷察近來英德二國舉動及一切商務云（旅） 
[岑督奏陳病勢懇恩開缺出洋就醫摺接四月十六日稿]  
　　廣東盜賊之多歴任督撫及現在京官言之詳矣自臣蒞任後批飭就地懲辦之盜犯及各營當場格斃并欽廉一帶陣斬者約計何止數千其新舊著名匪首如區新戴梅香馬王海徐大王志林瓜潘騰林伯虎吳文伍李北海等或斬或降殲除略盡然去一匪　一匪又生即十餘之童騃亦敢公然械劫是豈粤民之盡習於爲盜哉半由財盡民窮生計迫之使然耳又有賭館爲之製造洋界爲之逋逃愚民習見爲盜者營力少而得財多遂相率視盜爲職業是故廣東廣西之匪不戕官不踞城向以劫掠及擄人索贖勒收　水爲事意惟在得財故耳然廣西尚屬内地槍彈接濟甚難但使牧令得人肅清尚易爲力廣東則地多環海槍彈來源甚易苟有槍彈游隋之民皆盜賊也賭餉每年數百萬爲本省歳入之大宗旣不能嚴禁以清其源待其爲盜而加之刑戮雖云勢非得已能不隱疚於中且刑戮之數與賭館製造之數萬不足以相當旋滅旋生盜何由弭此廣東特别之難又一也以上所陳三難特其大概此外棘手之事悉數難終微臣病勢之深旣如彼兩廣爲治之難又如此若不深維力陳言之蔽賢竊位病不足惜如負國何早擬瀝陳病狀籲懇開缺因四事未定宵旰憂勞未敢率請兹幸仰賴朝廷威福大小各股已一律盪平雖善後諸務萬緒千端較剿辦股匪尤爲繁難惟其事多歸本於吏治撫臣之責重於督臣故擬及此陳情庶免病勢日深末由圖報臣病己年餘中醫歴診多人均無甚效卽蒙恩賞假在任調理而微臣賦性迂拙鉅細躬親非事畢萬難安枕無論煩難如兩廣即使責任較簡之地在才長心泰者或可臥閣以理在微臣則斷不克藉養沈疴反覆思維惟有籲懇逾格天恩俯准開去臣兩廣總督署缺俾得出洋訪求良醫安心調理並擬自備資斧隨即遊歴歐美各邦考其政治微臣素寡學識渥承重任時用兢兢此後事變方殷斷非無學識者所能徼倖此行倘能夙疾早瘳考察略有所得亟當歸詣宫門求賞差使勉圖後效藉贖前愆臣行年未及五十報國之日正長與其因循病廢而深貽悮之憂何如略假歳時而爲補過之地耿耿血誠非敢有畏難趨避之意在昔庚子之役臣未奉詔命猶率偏師馳驅効力犬馬愚誠久在聖明洞鑒此際力求引退正以不甘病廢留異時圖報之身决不敢自外生成遂伏處而忘國事所有臣因病懇請開去兩廣總督署缺俾得出洋就醫緣由謹恭摺瀝陳伏乞皇太后皇上聖鑒訓示謹奏（暌） 
[俄人要求敷設鐵路]  
　　目下俄人外務部要求敷設自庫倫至新城横貫内外蒙古之鐵道又貝加爾湖上流至庫倫鐵道以期獲得聨絡東清鐵道之權利此事交涉甚爲秘密 
[法人擬設民政局於蒙自]  
　　北京來電云雲貴總督丁振鐸電達外務部謂法國擬於雲南省設立蒙自縣民政局君力阻譯大阪朝日新聞 
[炸彈傷人]  
　　十七日倫敦電云俄華爾騷總督麥克新馬維樞將軍因俄皇誕日至華爾騷大禮拜堂舉行禮拜出堂後有工人一名被包探二人所追工人偶然失足跌於道左右上以致衣袋中所藏藥彈一枚忽然炸裂工人及包探二人與附近猶太人一名炸爲虀粉其餘受傷者甚多近地之房屋亦有毁壞者 
[暹羅分界]  
　　十七日倫敦電云法外部大臣突爾揩思君宣言法屬暹羅已允照法國所定之疆界故法屬暹羅與暹羅本國之疆界現已定由灘姆靈海港推廣至白乃文港爲止譯文匯報 
[德報不認德人在海州有懸旗鳴砲之事]  
　　十六日柏林電云意大利英國各報所載德海軍在中國海州懸掛德旗之消息德國博聞報不爲承認原其謡言之來因德國探格兵輪在海州測量水道然當時並無懸旗鳴砲之事亦未與華人爲難駐烟台德領事亦已聲明謂德在海州設一陸軍站以便保護内港行輪一事實係不確 
[德親王抵黑龍江]  
　　十七日北京電云德國非特列勒伍普兒親王現已安抵黑龍江譯德又報 
[新任美使來滬]  
　　文匯報云新任美國駐華欽使柔克宜君於昨日晨乘中國皇后郵船由日本到滬柔君之妻女與之偕來 
[俄攻駐於昌圖之日軍]  
　　十六日東京電云日本報館駐滿洲戰地訪事人報稱有俄步兵三四隊馬兵七八隊帶大砲三四尊於十五日晨由奉化大道向南至昌圖地方緩攻彼處之日軍午後即退戰地大雨已停天氣日暖 
[俄兵分駐]  
　　十六日東京電云滿洲之俄軍現分爲三隊一在奉化一在昌圖及昌城間一在葉家屯此三處以奉化爲最緊要計駐有俄兵五六師團衆人之意以爲雨汛未到時又將有戰務 
[俄艦隊見於乏辣勒海港]  
　　十六日倫敦電云抵新加坡之輪船報稱十二日遇見俄艦隊於開姆蘭海灣北六十五英里之乏辣勒海港相近四十五英里之洋面十三日又見俄艦隊於乏辣勒海港東北二百五十英里洋面 
[俄提督接任有人]  
　　十六日東京電云俄京及克浪斯奪海口屢有謡言謂俄羅提督現患心悸症俄政府已准其回國接其任者大約係副海軍提督 
[俄艦隊仍由羅提督主持]  
　　十六日倫敦電 
 
 

Page 5

 
 
云英露透軍局駐俄京訪事人電斛勃立勒夫於昨日覲見俄皇蓋將往遠東接統俄海軍至目下俄艦隊仍由羅提督主裁一切 
[海參威俄官諭商人卽行離埠]  
　　十六日倫敦電云庽海參威各商人現奉俄官之命即行離埠按旅順未被日軍攻擊之前亦有此舉恐目下海參威又將被日人來攻也譯字林報 
[輪船運煤接濟俄艦隊]  
　　十六日倫敦電云西貢傳來消息彼處商家積煤甚多忽然不見有行沿海之輪船裝煤由西貢出口據稱至中國及非列賓羣島但計其程期並未至彼兩處已早回西貢聞此等輪船卽係接濟法屬洋面之俄艦隊故獲利甚厚又聞有大輪船多艘爲人所租裝煤出口駛向荷蘭屬之東印度島目下法海關極爲忙迫故無暇留心輪船出入之奇異舉動但衆人之意以爲此等輪船與俄艦隊有密切之關係云 
[俄第四艦隊起程有期]  
　　十六日倫敦電云本處海軍中人謂俄波羅的海第四艦隊己裝配一切將於本月二十日由俄起程於二十四日抵丹麥國之宜而堡海口譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法總統接見日親王]  
　　十五日倫敦電云法總統羅培君於昨日接見日本有棲川親王及其夫人 
[德政府不認占據海州]  
　　十五日東京電云日政府於昨日接德政府公文一件聲明不認占據中國海州之事謂德兵登岸實爲測量　見譯字林報 
[江督電召幕僚赴浦揚州]  
　　江督周玉帥駐節袁江時因事務紛繁未暇兼顧特電召寗轅幕府中章君恩夀來浦襄理一切章君得電隨即赴袁兹聞諸事部署已妥擬偕玉帥南旋（剥） 
[差役營兵互鬥揚州]  
　　差役毛某前晚在達士巷某妓寮内忽與營兵楊某爭毆楊受傷而遁翌晨楊邀集儕輩同至教場尋毛毆打毛亦身受數傷事爲楊之營主訪聞立飭某弁將毛楊等解送甘泉縣署究辦（剥） 
[洋碼頭修理工竣沙市]  
　　沙市關洋碼頭下一帶駁岸現均修理工竣預備租給各公司安設躉船日前經荆宜關道蔡觀察發貼示禁數條一此項工程專爲躉船利便商旅起見凡民船於躉船未來之先亦許暫時停泊惟石柱石椿不得抛錨下椿一各碼頭如巳安設躉船所有民船不得靠近躉船以圖上下人貨一各民船停泊碼頭務宜恪守定章不得喧嘩滋擾及在船聚賭鬥毆等重保正提差亦不得藉端訛詐一此項章程泐石江干永遠遵守（否） 
[郵政司事舞弊廈門]  
　　郵政局司事鄭某收接林某寄泉州洋三十餘元私自拆用日久不交經林屢次函查事始敗露税務司兼郵政司嘉君將鄭送交厦防廳究辦（蹇） 
[設船禦溜鎭江]  
　　去冬鎭郡荷花塘沿江一帶忽然崩塌捐失房屋貨物甚多現南順記洋貨棧禀請鎭江關税務司義君謂時交夏令江潮盛漲水勢溜急須派理船廳前往勘明在岸之西首設船禦溜以防再有坍電之事（觀） 
[維持蒙學蘇州]  
　　學務處批曹吳銓禀略謂儒林學堂係從前議由江震震澤小學堂按年籌濟錢四百千是該蒙學全以此欵爲大宗該兩學堂歳入甚富何得藉詞推諉仰震澤縣迅卽照會董事如數分撥以全義舉至蒙學爲當今急務向在僻陋之區尤爲難得該生熱心教育造　人才廠卽妥爲維持勿任中輟云云（隨） 
[店夥行兇沙市]  
　　漢陽人蕭某在猪塲街左近開設成衣店其夥黄某日前因事與蕭口角當卽辭歇黄懷恨於心初一日清晨身懷利刃空入蕭室乘其睡熟用刀猛刺太陽穴耳門脇下諸處迨衆夥知覺已經斃命當由地保將黄拘住解縣請辦（否） 
[嚴稽茶税九江]  
　　新茶不日上市道憲瑞觀察因會同税務司李君出示凡茶葉到埠必須起於關前俟完税後方准到棧以免獘混（遯） 
[盜刼類誌廈門]  
　　初二晚外清保壁某甲家突被盜黨多人劫去銀洋及衣服首飾約計四百餘元初三晚廣東會館相近黄傅家又被盜匪十餘人撞門入内意在搶掠幸有某營勇查夜經過四面兠拿盜始遁去○有周聲者在同安各鄉貿易至石潯鄉地方突被土匪吳自梘等多人持械駕舟截住去路希圖搶劫周大聲呼救匪等始一哄而散前日周據情禀明提轅黄芍巖宫保已批飭同安營叅將會同同安縣嚴密查拿矣（蹇） 
[漢皋火警漢口]  
　　初八日午刻漢口永玉河河街某烟館失愼被焚各鋪水龍聞警齊至竭力援救始得熄滅計被燬房屋五十餘椽（泰） 
[縣佐出缺金華]  
　　金華縣丞胡東海二尹蒞任期年兹忽因病逝世當卽詳報到省現奉札委張二尹晏清前往署理（頤） 
[建屯積煤油九江]  
　　美孚煤油公司近在潯城對岸龍閘河地方購買地基以便起造房屋堆積煤油禀明道府縣請即親往踏勘以昭愼重（遯） 
[派運東三省賑米鎭江]  
　　常鎭道郭月樓觀察近奉署江督周玉帥之命派洋務局總辦邵虎伯刺史在鎭採購萬國紅十字會賑米五千石用輪船載住塘沽設法轉運東三省接濟被難之人大約數日間即可購齊矣（觀） 
[宫保閱兵廈門]  
　　近日提憲黄芍巖宫保面諭中軍彭參戎現當整飭管伍之際各營官兵務須認眞操演前經檄飭水師四營會集訓練以及大小官員亦應習練打靶本軍門展期十一日至大校塲校閱考驗（蹇） 
[飭令押行領帑廣東]  
　　帑項發典生息向來責諸當行而押行則未經承領現大吏責令與當行一律領帑經該行禀請求免旋奉批示謂南番當行押行輸餉不同而年期有别獲利均屬相等發典生息銀餉從前歴辦有案不能舍押店而專責當鋪致涉偏枯仰廣州府飭南番兩縣傳令各押　迅將帑 
 
 

Page 10

 
 
本承領生息毋任推諉云（暌） 
[得馬非福南京]  
　　省垣候補同知某司馬隨班聽鼓歴久無差近奉滬道飛檄調往將加委任不覺喜出望外欣然就道詎意所附某輪即失事之元和船其妻聞耗之下憂懼交并不得己向親鄰告貸赴滬找尋乃住滬經旬偵訪已窮杳不知其蹤跡想已不復在人世間矣現其妻由滬回省日夕號泣狀類瘋顚亦可憐哉（豫） 
[粤督批長壽寺毁學案廣州]  
　　粤督岑雲帥札委查封長壽寺已紀昨報兹將雲帥批南海縣禀詞照錄於下南海縣委查訊長壽寺僧毁學案由批禀悉天下事此是則彼非總應有一著落斷無模稜兩可之理使兩造互有是非亦應分别某某爲此是某某爲彼非斷無均無是非之理來禀數干言於此案孰是孰非無一確切註脚歸結處僅以無論有無主使該僧偉光實屬咎無可辭爲言夫寺僧咎無可辭更何待說現在對待之兩造不但學堂與寺僧且是學堂與伍紳該印委僅僅歸結於寺僧者不過以得罪學界與得罪鉅紳同有未敢遂姑以寺僧相搪塞耳不知辦事當論是非不當論勢力學堂果非雖衆謗集於一身亦不能絲毫假借伍紳果非雖勢焰炙手可熱又豈能顧忌瞻徇此案商業學堂借用長夀寺鐵汁堂該紳董等如果與寺僧說妥何致該僧另租作致用學堂無論租作致用學堂一說是假是眞是否藉學抵學致用學堂匾額爲伍紳所掛爲張福所掛然該寺之不願借與商業學堂應用灼然可知該紳董等如實因無地可覓斷不能不借鐵汁堂則當見致用學堂匾額時自應仍與該寺僧和商或仍暫借或照致用學堂租價租用該堂旣屬寺産寺僧即有所有權自須俟寺僧允願方能置該紳董等管理權之下今乃於寺僧未允願之時據以學堂器具人役遷入該堂是與强佔何異該紳董必曰固與寺僧商借在先彼己允願非强佔也不知借用旣無契約卽不能禁其另租另租之時即是不允願之時何能以借用在先爲解該紳董必又曰我固己禀官立案者也不知商務局之批准立案是認可該紳董等借用鐵汁堂設商業學堂並不能因此批遂奪寺僧之所有權以與該學堂即謂寺僧翻異前約何以不於翻異時禀官查究顧汲汲焉强佔何也是即毁學果係伍紳主使而此一節終是該紳董之過至寺僧於鐵汁堂雖有所有權原不能禁其另租惟當商業學堂遷入校具之時何以不阻就使阻之不聽何以不禀官候斷其校具於廿二日移入明知該堂已爲校具所佔無地可以會食何以廿三日猶擊綁往該堂會食謂非有意鼓衆滋事誰能信之學堂是奉旨飭辦之事該寺僧有何勢力竟敢蓄意爲難謂無人爲之後盾又誰信之且檢閱伍紳前遞訴禀所列毁學實情言之歴歴如會雖據稱博訪所得然當廿三日毁學時目擊者惟寺僧與學　紳董耳巡兵及其餘各人到塲則毁學固已畢事無從目擊矣然則伍紳所謂博訪非訪之於紳董即訪之於寺僧若云並非得之紳董寺僧僅僅得之道路傳聞又安得謂之實情耶况伍紳著重者在案外無端牽涉故具呈目明誠如此也則但聲明實係案外牽涉并無主使請嚴究誣揑可耳又何必鋪叙商業學堂如何顧用洋人及以前如何演說滋事直以此次毁學均由學堂激或聲明無干之意轉少辯談毁學之意轉多夫辦學諸人誠有可訾然伍紳旣不自居被告之地位何須控訴原告以輕被告之罪是卽學堂紳董　屬不合何庸案外之人代被告辯護乎今潘金甡等控伍紳主使伍紳控潘金牲等誣揑并請究坐已成兩造有一是即有一非豈容含糊了結該印委來禀亦稱本案以伍紳有無主使爲最要關鍵何以於此等處并不詳究偉光心著雖狡不認供當時在塲滋事之僧徒甚多又何以不多拘數僧到案環質至禀内罅漏參差之處尤不一而足如第六局巡官巡長稱閙事時見不僧人在書報處門首阻止偉光供則云伊同一老僧出來彈壓又如巡官稱廿三日十二點鐘時韓善甫父子帶一印度洋人倉皇由局後門而入由局頭門走出潘金牲等供稱韓教皆帶一印度洋人照應行李偉光供則云廿二晚有二洋人帶同工人將行李檯椅挑至鐵汁堂安放以上所指各各不符試問此等不實不盡之供詞從何定案該印委等奉派查訊此等重案乃竟如此敷衍實屬可惡各記大過一次新任南海胡令巳經接印應飭再行覆訊此案關係重要固不容二三紳董動藉興學大題肆意用强尤不容毁學者得以逍遥法外此案無論潘金牲等所控伍紳主使各欵及伍紳所控潘金牲等各欵孰虚孰實而寺僧紏衆毁學固已共見共聞此風一開辦學者將有所畏毁學者且日以多於興學大有妨礙本部堂於寺廟僧徒向無歧視惟此等頑僧斷難曲貸應飭縣先將長夀寺所有産業一概查封充公以爲糾衆毁學者警伍紳與潘金牲等兩造訊明另行詳結仰廣東布政司會同學務處商務局迅飭南海縣遵照辦理具報仍候撫部院批示繳附什存（冬） 
[皖省官報]  
　　三月十八日候補直隷州朱光瑩辭赴江蘇採磺價陳　謝超委一次典史吳文焕辭奉委解清賦銀赴　州十九日鄭道台咨調隨同出洋巡檢梁蔭南起服來省廿一日委署全椒縣王培璧辭許月菡辭赴西梁山查勘炮台廿二日委辦灣沚厘卡知縣王在欽辭知縣孫頤年知奉臬台委驗收常備軍丁程廿三日委署黟縣張武桐辭張其濬知奉臬台委赴各營估勘工程廿四日調署夀州正陽司李文夀辭沈保衡辭奉蕪湖商務局咨調差遣巡檢譚德森由鳳陽關解餉來省廿五六日委署青陽縣程恩晉辭知縣蔡世信知奉府委督查新設牛痘局差廿七日准補東流縣杜葆光辭 
[紅十字會捐欵]  
　　啓者本會承廣東運台調補浙江運台信都轉捐助餉銀二百兩又代募七二兌洋九百五十三元三角洋銀一百八十七兩四錢八分二厘七兌洋五十元兩共合來小洋一萬五千二百二十七角六九三兌見元一千零五十五兩二錢三分又承日昇昌交來廣東安祉堂助元一千兩江蘇學台唐大宗師募助第九批龍洋一百零八元四角許邨場大使董鹺尹榮慶堂務本堂錢各一百元恊同慶　來元七十九兩四錢四分無名氏　冥福龍洋廿二元調署　隂縣金調卿大令英洋四十一元太原氏求子病愈并保合家平安洋二十元金湘儒洋二元隱名氏洋二元耕記五十元戰局北踰災氛未靖瀋南一帶難民雖均已分頭放賑并給籽種牛具各費資遣　　而大兵之後十室九空籌撫爲難正深焦灼承大君子鼎力維持源源惠助曷勝感荷之至除分掣收　並函復外　乞登報鳴謝惟希公鑒[  上海萬國紅十字會同人謹啓]  
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
湖北候補知府馮斆彭直隷候補知府沈瑞麟均請俟得缺後以道員用分部郎中衛清亮請俟奏留後以本班儘先補用浙江衢州府同知王恕請以知府在任候補工部營繕司員外郎蘇錫衡浙江候補同知秦瓚三多江蘇候補同知沈文孫東河候補同知牛培元分省試用同知張維彬前安徽潁州府同知志植忠候選同知林志偉均請俟得缺後以知府用兩浙試用鹽運副湯仰舒請俟補缺後以運同用在任不論雙單月選用知府正任浙江蘭谿縣知縣蘇錦霞請仍以知府在任不論雙單月選用候補同知直隷州浙江江山縣知縣龔廷玉浙江嘉善縣知縣汪清麒均請俟補同知直隷州後以知府用直隷州用河南蘭儀縣知縣沈福　請俟直隸州得缺後以知府用四品頂戴同知直隷州用浙江候補知縣秦國均請俟歸同知直隷州後賞换三品頂戴雲南陸凉州知州吳齊鴻請　運同在任候升候選知州錢纉槃請加二級江蘇金山縣知縣蔣清瑞請以同知直隷州在任候補浙江寗海縣知縣陳承澍請以同知在任候補湖北隨州州同曹蕊請以知州在任候補前江西安遠縣知縣汪立元江西德安縣知縣周廷華均請以應升之缺升用兩浙試用鹽運副泰聯元浙江候補知縣錢寳鎔秦文棣陳金聲汝夢庚安徽試用知縣曹述誥分省試用知縣楊殿瀋均請俟得缺後以同知直隷州用兩浙試用鹽運副周樹森浙江候補知縣史悠祿黄羡欽江蘇候補知縣李相鈞均請俟補缺後以同知用浙江試用通判程慶祺安徽候補知縣黄家璋湖南候補知縣黄家瑩湖北候補知縣徐元瀛蘇錫鴻候選知縣胡光鏞危土修均請俟得缺後以直隷州知州用江蘇候補通判梁書祥河南候補通判劉鴻燾分省補用州同陳炳鏞浙江試用布經歴裘桂芬邊　愚候選布經歴蘇錫澤均請俟得缺後以知州用安徽試用知縣周鈞棠請以本班儘先補用江西試用知縣高振鍠候選知縣李彦彬均請交部從優議叙浙江候補知縣徐元綬沈惟賢候選知縣李彦銘黄秉榮程遐師候選鹽大使范雲嶟均請俟得缺後以應升之缺升用不論雙單月選用知縣吳毓琛請仍以知縣不論雙單月選用兩浙三江場大使張福年在任候選知縣兩浙運庫大使李培生均請以知縣在任候補知縣用浙江候補縣丞吳曾衍請俟離任歸知縣班後以本班前先補用在任候選知縣浙江寗波府四明驛丞汪承謙請俟選知縣缺後以同知直隷州用浙江試用按經歴顧綬珊福建候補鹽大使危士桀兩浙補用鹽大使華心嶽林志童凌雲候選鹽大使蘇錫圭候選州判陳國章江蘇候補府經歴邱培仁丁乃昌曹維祺浙江候補府經歴顔澤陽胡肇基四川試用府經歴錢綬槃分省試用府經歴沈毓源浙江試用縣丞吳琮吳葆誠韓文衡尹恭佑盧夀祺吳兆堂顧鳳起黄文明徐瀚王念祖薛邦祺鄭思資孫錫疇安徽試用縣丞劉經全廣東試用縣丞丁學駿江西試用縣丞朱宗烈黄恩榮江蘇試用縣丞張景澄高士寅福建試用縣丞葛德潤分省試用縣丞趙觀劉紀正縣選縣丞虞鏞均請俟得缺後以知縣用在任候選府經歴浙江丞嘉縣西溪巡檢邱嘉樹請俟候選府經歴　以知縣用浙江試用府照磨陸德坤請俟得缺後以縣丞用鹽大使銜周超吳國璸王承勳顔治陳承濬均請以鹽大使不論雙單月選用縣丞銜周其爵畢承錯楊立言王崇俊監生袁恩霖均請以縣丞不論雙單月選用武童賈魁斌侯善祥王春富均請以把總補用以上浙江勸捐請奬尋常一百四十三員江蘇候補道胡銘業虞和德黄武緯江西候補道任鳳苞福建候補道徐子青候選道王開甲均請加二品銜廣東試用道包國珍候選道陳大俊均請加鹽運使銜分省補用道李湛暢請交部從優議叙候選知府文廷楷請加三品銜兵部員外郎潘炳南户部主事張聯駿兵部主事任承沆刑部主事錢鳳神陳煜坤徐德輝分部主事時敏兩浙試用運副任鳳儀候選布理問邱宗文請加四品銜分部主事朱寳瑜俟分部後作爲學習期滿湖南候補知府成同頤江蘇候補知府莫枚李厚礽江西候補知府史廣善留奉補用知府阮毓昌均請俟得缺後以道員用在任候補知府江蘇徐州府運河同知項兆麟請俟得知府缺後以道員用江蘇候補同知許　邢奎湖北候補同知王同夀雲南試用同知莊錄江蘇候補直隷州知州　鍾元童大疇均請俟得缺　以知府用知府用浙江截取同知方駿知府用四川候補直隷州胡鴻　均請候過知府班後加三品銜知府用安徽儘先補用同知借補寗國府通判錢應豐請以知府在任候補江蘇試用通判金殿元候選通判孫兆能兩浙嘉松分部運判胡汝翼兩淮試用運判姚近愷候選布經歴施炳元張　德楊文藩均請加四品頂戴江蘇試用知州金庭芳安徽試用直州同任夀彭安徽候補知縣楊雨霖均請俟得缺　以直隸州知州用安徽試用州同周仁夀湖北試用州判任鳳祥分省試用州同錢振起侯選州同任承傑江蘇試用布理問施忠第安徽試用布經歴王士衡均請俟得缺後同知州用浙江太平縣知縣但懋祺請以同知在任候補安徽蒙城縣知縣謝士彤請以直隷州知州在任候補山東鄆城縣知縣馬德驥請以同知直隷州在任候補湖北議叙通判任承憲浙江候補知縣汪述祖直隷候補知縣張美翊安徽試用知縣徐德銘福建試用知縣袁　江蘇試用知縣鍾蓀分省試用知縣任紹文候選知縣鄭　逌均請俟　缺後以同知直隸州用江西安遠縣知縣胡　賢　以　升之缺升用直隷州用江西試用知縣史悠頤請俟歸直隷州後加四品銜兩浙曹娥塲大使王錫礽清泉塲大使徐彭齒均請　知縣在任候補浙江新城縣教諭錢乃昌請以知縣在任候選江蘇試用按　歴張光勳浙江試用鹽經歴楊彭年江西試用府經歴任錫彭分省試用府經歴陳守謙候選府經歴張福森四川試用縣丞　錫元安徽試用縣丞唐春雲周穋湖北試用縣丞丁恩焕　　蓓浙江試用縣丞　景祁張萱蔭汪衍慶程椿　寳周蘇試用縣丞　德修洪昌年候選縣丞雷守訓顧則范張　森候選教諭孫兆　吳增春均請俟　缺後以知縣用舉人劉毅請以知縣不論雙單月選用舉人任錫周任錫名請以教職儘先選用候選布庫大使顧忠翰請俟得缺後以應升之缺升用江蘇試用從九品王炘　俟得缺後以縣主簿用鹽大使職銜朱黄璿請以鹽大使不論雙單月選用縣丞職銜丁瑞昇請以縣丞不論雙單月選用鹽大使銜浙江試用縣主簿　濬淇布理問銜阮紹昌均請加五品頂戴以上上海勸捐　奬尋常九十八員直隷候補道翁順孫福建候補道蘇完澤均請加二品銜浙江試用道王宗夀請以本班儘先補用二品銜在任候補道廣東　州府知府沈傳　二品頂戴道員用江蘇候補府趙文粹均請給二品封典道員用廣東候補知府鍾昌世在任候選道廣東東莞縣知縣劉德恒均請俟歸道班後加二品頂頂戴户部郎中宋夀徵分部郎中黎廷颺江蘇候補知府朱寳榮分省試用知府黎廷輔廣東候補鹽運同方觀濤均請加三品銜刑部主事梁廣照請加四品銜湖北試用知府雙夀廣東候補知 
 
 

Page 17

 
 
[鑄私怪狀南京]  
　　日來查拿私鑄異常嚴密若輩雖遷其居處雙其姓名猶恐無可遁形而又不忍舍此厚利乃將頭髮剃去扮作緇流白晝則分投各處僞託化緣夜間乃潛集僻區鑄錢如故可謂異想天開矣（豫） 
[教堂失竊江寗]  
　　自各營裁汰老弱後竊案迭見城北鼓樓岡基督教堂前夜亦被竊去貴重品物甚夥報經上元縣張子俊大令前往履勘教士囑儘三日内緝獲犯贜（豫） 
[閩垣患疫福州]  
　　閩省春夏之交天時不正民間多患結核血瘟之症正一行宫前有吳典史者其室中男女均患時疫吳避居鼓山藉免傳染詎未數日忽然惡寒發熱僧人勸其下山暫住某各寓尋即溘然長逝家中人登鬼錄者共有七人之多吁可悲矣（萃） 
[不准報災南京]  
　　州縣徵收上下兩忙爲最要公事本年二三兩月霪雨兼旬麥多腐爛鄉民赴縣報災者絡繹不絶迨四月初天稍晴　而元寗兩縣已飭書差卽日開徵上忙矣（豫） 
[徇情開禁南京]  
　　江寗縣葉大令前因東嶽賽會致釀命案即行出示禁止乃東嶽會中有天保一會係藩署書役爲首書吏中有與大令相識者赴縣關說大令恐拂其意因將禁止公事弔銷任該會自初七日起照舊迎賽三日（豫） 
[天足社之效果蘇州]  
　　吳門天足社創立未久而見效之速有一日千里之勢固由辦事者之熱心勸導亦可見放足之有百益而無一損也社例凡六則一社稱吳門不過因地爲名非與他處過分畛域一本社先於蘇城分設三處一舊學前積善局一撫署東首翰林院王宅一十梓街西小橋南首虞陽李寓一題名者不費分文但請詳開姓氏名號住址官階或職業隨時交下敝社當按季刊俾衆周知倘宅眷親臨可於下午三點鐘至西小橋李寓或十全街五龍堂巷口放足會事務所内廳有人接待並可面述放足之法及奉贈各式鞋樣一旣經入社家中婦女未纒足者勿纒已纒者速放其爲子弟訂婚務求天足以期種種便益其年歳過大不易放者聽然亦宜稍稍放寛以舒血脉便行走且爲年輕者之先導一題名册及社啓等先由始事人刊印分派尤望同志之士捐印各種圖說如天足歌殘疾可憐圖說莫包脚歌張端兩尚書戒纒足說沈仲禮觀察天足會演說節略宋敦甫太守武昌不纒足會全文史子斌先生　　郎圖說等書　爲傳布以期薄俗　革一本社除廣勸天足外不問他事現在入會及願任分會者異常　　除本省最居多數外近則浙江安徽清淮河南遠及江西兩湖福建山東四川兩廣直隷計共五百餘人且如陸鳳石尚書陸百夔侍郎等亦皆與聞其事薦紳道於前齊民效於後將來漸推漸廣使普天下女子皆能自立亦吾國强種之一端也（散） 
[浙江全省學務處移文]  
　　移會事本年正月二十一日奉撫憲聶札開照得興學育才爲當今要政亦實自强根本科舉旣將停减學堂爲登進之階固宜一體普設而學生趨向尤不可不端欽奉上諭各督撫赶緊督飭各府廳州縣建設學堂並善爲勸導逐漸推廣無論官立民立皆當恪遵列聖訓示之規謹守範圍端正趨向不准沾染習氣誤入奇　一切課程尤在認眞議求毋得徒事皮毛有名無實等因欽此業經管學大臣將各項學堂章程學務綱要管理通則及考試奬勵專章奏定通行各省一律遵照辦理在案本部院蒞浙以來於學務情形隨時稽訪悉心攷察並於省城設立學務處總司一切無非欲造就通才端正趨向以期學界日有進步兹訪查各學堂學生循謹守法劬學猛進者固不乏人而龐雜浮　沾染惡習者亦復不少如蓄劉海髮著黑色襪甚至不束褲脚更罩長衫或戴鳥打帽或攺外洋裝又有蒙小學生而遽令割髮易服招摇過市者此等澆薄之風所在皆有亟應出處通飭各學堂管理員無論官設私設一律嚴申厲禁倘有前項情事輕則傳知父兄分别斥退重則重加懲罰以儆效尤此惡習必應革除者一也又管理通則内載各學堂學生不准聯盟紏衆立會演說及潛附他人黨會等語兹查學生中有創立會館以聯絡各學堂學生爲宗旨每堂學生及三十人者即須選舉評議員其評議員即有代表全校之責似此舉動大失學生本分夫曰聯絡曰評議曰代表全校非聨盟糾衆而何旣爲專章所禁何得顯相違犯且身入學堂自當專心學業期成有用之才亦何必爲此非分之舉至於按名索捐尤屬無謂應卽由處嚴密確查如有此等會館卽飭地方官立時封禁不准開設一面通飭官立民立各學堂一體嚴禁在堂各學生不得附入黨會致干查究此會館之亟應查禁者二也又學務網要内載此後京外官紳興辦學堂無 
 
 

Page 18

 
 
論實　公設私設俱應按照現定各項學堂章程課目切實奉行又各員職分通則内載教員當按照各學堂科目程度切實循序技授兹訪查各學堂專請之教員竟有每星期授課祗四小時大小時或十二小時者并有並無科學門徑學生上堂問難無以爲答者該教員謬擁臯比虚糜經費管理各員亦不愼定去留任聽濫竽充數實非振興學務之道至課程之如何排列學級之如何編制與奏定章程亦竟有未能符合者似此敷衍錯雜何能得有實效該處有攷核全省學務之責自當加意整頓力求攺良昨據申送通頒分拄册式亦甚詳備惟恐各地方官仍以空言作復毫無實際應再由處將各學堂經費住址課程管理員教員銜名學生人數及一切詳細規則擬定通行表列式刊刷成頁遴委通曉學務明白精細各員分赴各屬將官立民立各種學堂確加查核分别塡註齊全送由該處彚核何者辦理妥恊何者應飭攺正何者可認爲何等學堂分别釐訂明確註册立案一面查造詳細清册呈送本部院衙門備查庶幾整齊劃一不至有名無實此教科之必應改良者又一也未完 
[寳邑學堂運動會]  
　　寳山縣學堂定於本月十四日舉行運動會適逢天雨改期越日舉行在會學生有淞鎭楊行月浦曁本城城東城西等六學堂寳山縣王大令師孫廣文以下各文武曁附近紳商志士均預購入塲劵蒞會塲外觀者約有數千人（旅） 
[被撤武弁之運動]  
　　吳淞盛字步砲五營淮勇現已攺編第八標常備軍三營留防軍一營將從前營哨官分别撤調以陸軍學堂出身人員充補故戴統領於日前親赴金陵遞禀江督運動一切未識能挽回否（旅） 
[棍勇串竊火藥]  
　　淞口每逢會操之時常有不法營勇通同火藥棧管更夫竊取火藥私出兠售動輒數十百斤去年曾爲巡街弁查獲一兵處以軍法詎日前又有某流氓代某勇銷售火藥分肥不遂僞爲拘獲向買主勒索鉅資有好事者出爲排解謂一經到官陷人重罪勸出洋銀了事（旅） 
[匪徒打單]  
　　淞鎭東市某布號於本月初八日接一匿名信函内云借洋三十元若不允定須放火强劫店主惶急先以銅元數百枚密藏來函所指之東馬路旁隂溝内越日續來一信言銅元業已取到仍要索前數店主畏禍如數納入舊處並邀店友狙伏於附近地方密察動靜至四更時有四人至彼將洋取去店主等在黑暗中不能識其面目事後禁不聲張至日昨始由學徒說出傳遍一鎭咸有戒心（旅） 
[巡丁不法]  
　　日前有羅店米船載米百石由内河駛至月浦寳山沿鄉售米行至吳淞爲鎭西泗港口水卡巡丁所見指爲繞越索取陋規不遂糾　扦手將櫓舵取去勒罰三倍各米商羣起不平邀吳淞羅店二鎭董函請寳山縣王大令轉咨該卡總辦飭將船櫓給還并查究該巡丁索詐之罪（旅） 
[捐設學堂]  
　　費裕昆太守在新閘陳家浜捐資創立博文學堂所收學生取資極廉刻已禀准學務處立案矣（木） 
[密查營務]  
　　江南提督楊鏡岩軍門近日由蘇太一帶巡察回滬訪得太湖左營有缺額情事故抵埠後即委員密往查辦（金） 
[開辦警局]  
　　每届夏各滬城　王　例須開局施醫今届開辦在卽奉上海道袁海觀觀察飭局員預備一切以便届時開辦（金） 
[禀拘行兇]  
　　前日王麻子崔二匡介福史長標等各流氓糾同張四擁至新關路喬姓家將喬夫婦毆傷喬某控於愛文牛路捕房派探往拿王已逸去祗將受傷人送醫院醫治邇因王等已潛行返滬由喬姓家人查知遂票請捕房派探拿究（木） 
[拘獲棍黨兩志]  
　　前日下午有著名巨棍范高頭之羽黨龍來生周阿生黄順卿等數人在本城小南門城根向人詐擾經南局警察巡士偵知密禀局員黄二尹派通班巡士將龍等拘獲轉解上海縣汪大令諭飭收押候辦○已正法之巨盜高東山羽黨張大虫等奉蘇撫陸春帥札屬嚴緝經上海縣汪大令飭捕頭徐文購線在法界拘獲押解捕房禀明大令提回縣署釘鐐收禁（金） 
[帽店發封]  
　　去春英商伊德延高易律師控鄭湘藻騙去安徽旌德縣開礦股銀三千餘兩一案疉經歴任讞員會同英領事訊追至去臘鄭由易順泰帽店主易永祺保出料理詎易避匿無蹤前日讞員屠興之司馬接英領事照會請將山東路泰生祥帽店發封司馬卽飭差照辦昨日早堂泰生祥店主延博文律師投案稱鄭湘藻之保人係開設城内之易順泰與泰生祥不涉請即啓封屠司馬以發封該店係英副領事德君來文應俟禮拜一堂期申請博律師遵諭而退（木） 
[自盡免驗]  
　　寗波人龔家訓賃居法界菜市街前日伊妻張氏與鄰婦戲謔爲本夫申斥張氏含羞吞烟斃命當卽報知捕房捕頭飭探恊同地保投上海縣請驗昨日午前縣主汪大令帶同刑仵蒞塲相騐地保禀訴前情旋據屍父張某報求免騐大令准之著備棺成殮（水） 
[控案註銷]  
　　英商壳件行主克拉克前控瑞和洋棧經理汪理堂侵吞銀兩一案原被供詞均載前報前日英德副領事蒞廨會訊各案時屠興之司馬將擬就堂諭與德君互商其文曰克拉克所呈信件不足爲憑且訊無實在憑據應將控案註銷（木） 
[上海官事]  
　　江南提督楊鏡岩軍門自蘇太查哨抵滬後昨詣道轅拜會袁觀察互商要務聞軍門定於明日起節返郡○試用通判朱蕚甫别駕正煇昨奉上海道袁觀察札委在轅辦理洋務差即詣轅禀謝（金） 
[上海縣案]  
　　妓女陳田珍投縣控鴇傭逼娼旋據傭婦黄周氏控妓串客質當珠花潛逃等情經汪大令訊問陳妓供有木器被本家黄文蘭覇吞大令准提到案於前晚質審黄文蘭供在羣玉坊妓院爲娼陳田珍由迎春坊調來取去帶擋洋一百元每月貼房飯洋四十元除客來　酒稍有沾潤陳妓衣飾自製自管伊由熟客方叔丹常來住宿串同潛逃亦見陳妓戴過珠花並無吞伊木器情事 
 
 

Page 19

 
 
陳妓供由父押與黄周氏處爲娼身價三百餘元祇得一百元餘俱製辦衣飾器具八年期滿仍逼寳娼投案鳴寃並未吞質周氏珠花乞鑒大令判陳妓交官媒帶回管押黄妓交保候訊○湖北人嚴老五前經訪拿到縣訊供收押兹有張義園楊義興等六人一再具禀代求保釋大令提嚴復訊供在浦東陸家渡開小雜貨店前爲糧米小工稍不安分近己痛攺具保六人中張義園等三人開烟館楊開包飯作其餘一開茶館一摇划船大令察得六人俱係客籍無一正經商民未便准保判還押候再復訊○前年糾人攔路攫取程守備寵妾金飾之程少卿並拔人勒贖之夏小弟俱押攺過局期滿解縣發落大令逐一申斥外判程交保速回安徽如違提辦夏速回婁縣不准再在中渡橋開設煙間（金） 
[警察局紀事]  
　　羽士朱某前日在邑廟與學徒某甲爭論被警察巡士所見上前查問甲己逃去朱不服被拘至局奉郁二尹訊供以不應與巡士爲難判罰洋九元並掌責十五下逐出○本城警察東局委員郁二尹以巡士不遵定章任意私出以致因公傳詢屢有誤事故於昨日示諭局前如再不先禀明私目出外定行禀請總辦汪大令嚴辦（金） 
[滬南雜誌]  
　　南市生義馬頭順昌飯館主榮某於初七日走失養媳一口年十七歳昨日開明面貌禀報十六鋪巡防南局曁捕房請派捕甲查緝○南市捕房所雇探夥向有腰牌以示區别邇來捕頭查得内有數名性成疲玩不堪辦公因於前日禀明總辦翁太守將所給腰牌吊銷另招妥人承充○昨日探夥在途拘獲竊賊某甲解至捕房捕頭禀明翁太守奉飭管押片時釋之便去○屠夫吳阿如在祥記馬頭驅猪違章被巡街捕拘解馬路工程局奉襄讞黄二尹訊明判責八十板○昨日上海縣汪瑶庭大令移文馬路工程局内開據江北划船户環控渡船户爭奪渡客一案業經訊問請煩查明細情移復等情翁太守已准卽飭查矣（土） 
[會訊案]  
　　德商天福洋行控葉順記木作主不付支票銀三百兩昨午葉邀同博文律師投案聲稱支票銀三百兩是付與正興木行不涉天福之事此係華人與華人之欵與該洋商無涉卽使原主到期不付向例將票退還原根不能他人代索此華商一定之例故天福不應收受此票時天福洋東帶同買辦周顯庭稱當時收受此票曾先問葉葉並未說不付博文律師在堂與天福洋東爭辯多時屠興之司馬與德副領事麥令豪君互商之下以收付支票旣有定章著原被各投商務會議公所秉公理明禀覆核奪○怡昌洋行前控伶人王洪夀即三麻子欠銀一案經公堂會判分期拔還至今尚少二百三十元原告投案請追司馬飭傳王之保人陳興齋至案陳亦延博文律師申辯稱王先不在上海以致遲延刻王在新戲園演劇不難交案判周具限於下禮拜六將洋繳案○福來德洋人前控和餘莊執事王秀坤欠銀五千兩一案曾將王提案追究昨日午前福來德又投案請追王稱已有銀一千六百兩由錢業董事付與祥裕錢莊司馬謂旣經控追理應繳於公堂遂著赶緊將銀措齊繳案候下禮拜六覆訊核奪（木） 
[公共租界晚堂案]  
　　萬順裕棉紗店東于　生前控趙藴香張春泉虧銀一千五百餘兩昨經襄讞孫耳三明府提訊于夀生供與張趙合股開店旋因虧本閉歇該欠各項兩人不理用虧銀兩亦不歸還張春泉供未曾用虧不過未經結算至趙藴香確用虧銀五百七十餘兩並有另欵核計一千之數趙供所虧之銀並非自用有兩人借用現在南匯縣境明府著將張趙一併管押限一禮拜内理明清繳違干比追○陳吉甫控誠亨錢莊股東沈開清欠銀一百五十兩圖賴不認由捕解訊沈供並未欠銀亦非誠亨錢莊股東且不知誠亨是何人所開但聞此莊係薛桂亭經手小的實出不知陳供誠亨莊沈有兩股伊用薛桂亭經手此欵應沈歸償明府著將沈交妥保限三日内如數理償若不清繳將薛桂亭交出押候比追（木） 
[公共租界早堂案]  
　　前有楊坤山控余錦元假冐圖章向成大莊冐取洋二百元及支票銀三百兩當經訊明追還支票繳過洋一百十一元尚少八十九元限二禮拜清繳昨日解案訊追原告楊坤山禀稱余錦元另虧空銀一千餘兩當由荐保朱旬之允許理償是以未控現因分文不付應請一并提追司馬商之麥君諭將余還押捕房俟提荐保到案再行訊追○前姚華明控張小弟誘拐姚孫氏捲逃藏匿昨晨由包探朱桂生提集解案司馬諭令分别管押過堂訊究○葉阿坤控史信仁强用銅元並行兇毆傷由探解案判罰洋十元○張阿三控楊和尚竊被三條判責一百五十板○胡浩二控陳阿三竊門簾布一捲判責一百五十板○捕解陳阿福在天津路小菜塲擲骰賭博判押捕房三天○捕解雉妓吳三寳拉客違章判罰洋十元○捕解船户王維生拉客趁船判枷號四天○朱公才控姚阿桂竊去銀首飾數件判責一百板（木） 
[法租界捕房案]  
　　某烟館堂倌顧錫根與烟客齟齬被控十六鋪巡局函請拘入捕房昨日局勇投案呈遞名片請帶回歸案訊辦大令准之○王元興禀稱失竊東洋車坐褥翌日在途尋獲將朱阿福扭案請辦大令判責一百板贓交失主領回○沈生濤禀前日抱小孩行經打狗橋失竊手鐲一隻當即拘獲張連生贓已授與同黨扭案請迫張不認行竊大令以指竊無憑著卽開釋○唐王氏禀在菜市街開小客寓陸福生來棧借宿竊去蚊帳在途尋獲扭案請辦質之陸福生矢口不承大令著卽開釋○陳福生陳阿榮陳金生行竊各贓爲包探拘獲解案判各責二百板○徐少卿行竊衣被等物失主報捕查獲原贓解奉大令訊供判枷五天責二百板（水） 
[美租界捕房事]  
　　塘山路鄉民王小弟昨因建造房屋未領執照由巡捕拘送捕房捕頭令王投王部局領照再行接造○西華德路同豐肉莊被竊當十銅元一千餘枚及制錢十餘千卽投捕房請緝捕頭令包探前往查勘○甬人趙金生在百老匯路開設小茶館抽頭聚賭爲捕頭訪知令包探錢榮堂將趙拘獲押候解辦○張寳生行竊天潼路王阿梅家綢布衣服多件爲包探沈阿岳連贜拘送捕房押候解辦（火） 
 
 

Page 20

 
 
   
 
