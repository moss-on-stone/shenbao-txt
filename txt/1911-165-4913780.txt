# 1911 - 165 - 4913780

 

Page 1

 
 
   
 
 

Page 2

 
 
上諭 
[五月二十三日内閣奉]  
　　上諭沈雲沛奏假期届滿病仍未痊懇請開缺一摺吏部右侍郎沈雲沛著准其開缺仍留幇辦津浦鐵路事務欽此 
　　上諭吏部右侍郎着勞勳補授欽此 
　　上諭陳寳琛現巳補授山西巡撫著派侍郎于式枚總理禮學館事宜欽此 
　　上諭趙濱彦著開缺來京另候簡用湖南布政使着鄭孝胥補授欽此 
　　旨陳寳琛未到任以前山西巡撫着王慶平暫行護理欽此監國攝政王鈐章奕劻那桐徐世昌署名 
　　二十三日召見内閣總協理大臣陳寳琛 
代論 
[資政院江蘇議員爲諮議局議員辭職事呈資政院文]  
　　資政院議員汪榮寳等爲本省諮議局議員全體辭職懇請咨行内閣迅賜解决事。竊議員等。近見江蘇諮議局。因爭執預算。始而議長副議長常駐議員辭職。繼而各屬議員又紛紛辭職。議局一空。深爲驚異。嗣經切實調查。始知去年諮議局議决預算。由江蘇巡撫交議之蘇屬各案。呈報後即於憲政編查館規定期限内核准箚局。公布施行。由兩江總督交議之寗屬各案。直至十二月十九日。始將不以爲然者數條箚復到局。諮議局以預算關係極重。呈請於本年二月初一日開臨時會。將督箚不以爲然各案照章復議。呈報後。逾限不復。又經呈催。至三月三十日始奉箚復。以預算全案咨送資政院核辦並申明預算未成立以前。暫照上年之案辦理輿論大譁。咸謂行政官有意破壞預算。觀其暫照上年之案辦理一語。即可知其用意之所在。而諮議局議員遂不得不引咎辭職矣。今督院電奏摺奏。所陳各節。實多誤會之處。有不能不爲之剖析者。如督院謂諮議局責難國家行政。騰出地方行政經費一節。查督院原交預算册中有緝捕費一萬五千餘兩。軍事書報印刷所一萬一千餘兩。清理田賦經費九百餘兩。諮議局以此三項係國家行政。不應列入地方預算卽不在諮議局議决範圍之内。乃爲之辨明性質。改入國家。即於交議原册總數内如數扣除。並未將所列之欵。移作地方之用。何得謂之責。難國家。此誤會者一。督院謂增删移就即屬踰越權限一節。查去年十月資政院通電各省。謂本年預算。歲入旣未劃分。則議决歲出。宜以督撫現交預算案之總數爲准。此中移緩就急酌盈劑虚。自屬諮議局分内之事等語。局議恪遵此意。於督院交議原總數。並無絲毫溢出。其所删减者。正諭旨所謂實在浮濫之欵。何得謂之踰越。權限此誤會者二。督院謂諮議局删除留學經費一節。查此欵原案僅列總數二十二萬八千餘兩。而學生幾人。遊學何國。所入何校。所習何科。竟無隻字開列。諮議局以無從審查。一再呈請加送詳細表册。及至閉會。並未見復。不得巳將此數列入敎育預備費。並聲明俟督院查明箚知。即在預備費内如數動支。而督院忽以撤回學生等語聳動觀聽。試檢查諮議局呈報原文及預算案之說明。何嘗有一語涉及撤回。此誤會者三。督院謂安徽諮議局敎育會爭執上江公學經費一節。查上江公學。爲皖籍紳商自行捐辦。本係私立性質。而督院交議册列作官立學堂。其收入總數。共一萬四千二百三十七兩。所撥官欵但有三千九百兩。而竟混將田租紳捐等私欵並作行政經費計算。開列浮至三倍有餘。離奇巳甚。諮議局分别性質。將並非官欵之一萬四百十一兩。於預算册内剔除。以袪弊混。而上江公學之收入實依然如故。至三千九百兩之官欵。係於蘇皖共同之奏定南洋大學專欵内挪移者。如數删除。所以重奏案也。皖人未悉議案内容。致有具呈爭執之舉。乃督院不能明白宣布以釋其疑。轉藉爲窒碍之口實。而以挑釁鄰省爲得計此誤會者四。至議員馬良以復旦公學監督名義請欵補助學堂。其事旣非由諮議局提 
 
 
 

Page 3

 
 
議。其文亦非由諮議局呈遞。明係個人行爲。與諮議局何涉。且馬議員爲復旦監督。本係督院所派。因經費支絀。請欵補助。允否仍督院主之。更何得牽涉諮議局。所議之預算。以上情形。不過就督院原奏各條。證明並無窒碍之處。而諮議局議員所以辭職之故。則不在此。蓋甯屬預算總數。共二百三十餘萬交復議者不及。五分之一復。議後督院仍不以爲然者。不及十分之一。其餘一大部分。旣未箚交復議。自不在不以爲。然之列。何以概不公布施行。因十分之一。而致全部預算盡遭廢擱。則國家曷貴有諮議局。諮議局曷貴有議决預算之權乎。諮議局議員。上無以對朝廷。下無以對人民。引咎辭職。良非得巳。議員等見聞較確。不敢緘默不言。現各屬自治團體。以預算不成立之故。同深憤激。設立預算維持會。不平之氣。日積月深。大非地方之福。且九月開會在即。議員旣全體辭職。勢必不應召集。是各省皆有諮議局。獨江蘇無諮議局。憲政之憂。何堪設想。輾轉籌思惟有懇請總裁副總裁。據情咨請内閣。迅賜裁察。如以諮議局爲是。應請飭令將預算全案照章公布。施行。否則飭由江蘇督撫說明。理由奏請解散以便重行選舉。不誤九月開會之期。不勝迫切待命之至。除將去年諮議局呈報預算案總說明另摺抄呈外謹合詞具呈伏乞鈞鑒議員汪榮寳吳廷爕許鼎霖曹元忠夏寅官周廷弼趙椿年胡礽泰顧棟臣馬士杰潘鴻鼎方還孟昭常雷奮謹呈 
要件 
[諮議局聯合會請飭閣臣宣布借債政策呈都察院代奏稿（續）]  
　　此次借債政策。恭繹諭旨。明定爲改定幣制。振興實業。以及推廣鐵路之用。改定幣制。振興實業。推廣鐵路。爲政策之標題。决不可即認爲政策之條件。在諸臣本此政策而借鉅債。必先有精密之計畫。斷無漫無成竹。貿然一試之理。就改定幣制言。此項借欵。將爲購置幣材之用耶。按國中人口之比例。需鑄實幣若干。需用幣材若干。流通於國中之生銀若干。銀圓若干。閣臣曾有詳悉之調查比較乎。有詳悉之調查比較。當采自由。鑄造之法。以實值換實值。吸收國中之銀貨。而此外債濟其不足。今於法制則不采自由鑄造。而以外債爲基本。此何說也。將爲大清銀行準備金之用耶。大清銀行之組織。純戾於銀行之原則。邇年以來。敗相畢露。救正改革實爲先决之問題。而所謂準備金者。亦必有一定之成數。閣臣曾於銀行改良之法。與準備金之確數。有精詳之計慮乎。將爲收回舊幣之用耶。國中舊幣之惡孽無逾銅元之充斥。自非用不加貼補盡數收回之法。必終亂幣制之統系。而蹙國民之生計。閣臣於處置籌擬舊幣辦法。亦當略陳梗概。大旨所在不外暫准照巿價行用。按年限制隨時設法收回。最後之解决。歸於體察事情。斟酌辦理。以何方。法能使并行不害於主幣。收回不累於國民。閣臣曾有確實之把握乎。則例頒布一載。施行瞬將届期。幣制根本問題之待决者。不知凡幾。計之巳熟。而後敢樹借債改定之政策。此不能不要求宣示者一也。振興實業。盡人皆知爲要政。此次借欵條欵。指定東三省之工業。東三省之工業。以何者爲重要。東三省重要之工業。須若干之資本。而後能舉辦。而後能推廣必有以總計而區劃之。振興實業之要件。必有種種輔助之機關。中央銀行之外必有賴於國民銀行。銀行之外必有賴於股分懋遷公司。閣臣能爲有條理之布置否。實業之發達必恃有完備之法律。以爲之監督保障。内地各種巳舉之實業。旋起旋減非法律不備。卽用法不善。有以蹙其性命。欲移植發榮於邊省。閣臣能爲保。障監督之實計否。此不能不要求宣示者又一也。（未完） 
專電 
[電一（北京）]  
　　聞庫倫大臣電覆内閣調查某國添駐蒙邊兵隊約近萬人馬隊居半事極危迫請速示辦法以便遵行 
[電二（北京）]  
　　盛宣懷特謁閣臣陳說粤省抗路風潮並非出自股東匪黨存心煽亂何事不可藉口應請責成張鳴岐迅即消弭斷不能因此收回成命以壯匪膽 
[電三（北京）]  
　　督辦鐵路大臣端方儘月内出京因粤省風潮最烈議先赴粤給還商股 
[電四（北京）]  
　　皇族不宜總理内閣公呈政府以聯合會尚未閉會堅請後命故擬於日内宣降明示不加准駁但以暫行閣制爲解釋之地 
[電五（北京）]  
　　魯撫孫寳琦電奏親貴不宜總理内閣奉諭傳旨申斥孫撫之奏係由慶邸授意一爲固位一爲阻拒他人進言 
緊要新聞一 
 
 

Page 4

 
 
[粤督續奏路事急迫情狀仍堅持國有不收回成命]  
　　粤督張鳴岐以初十日粤路股東會議激烈於十四日電奏情形請照股東意見籌定辦法巳載昨報兹以該省近日忽起抵制票幣之舉爰又自擬國有民有兩種辦法於十七日加急電奏并聞是日共發急電三件兹將最後一電原文錄下大約二十二日之諭旨卽因此而發也電云 
　　本日兩電計均進呈粤省反對收路真正股東雖非心所樂從果能使用過資本無稍損失尚可强就範圍至外來亂黨對於收路一節猛力抵抗其實并非於鐵路有切巳利害無非藉口政府失信多方煽惑兾激衆怒以肆其肇事之初心此次省港商民抵制票幣係受亂黨煽動本日大清交通兩銀行及各處官銀號巳收四十餘萬元持票取現自早至暮情勢洶湧經鳴岐派得力人員極力彈壓多方勸導幸未暴動惟由港而來四鄉之人風潮劇烈日甚一日就尋常情形而論亟宜將票幣籌足現銀隨時應付自不致卽生意外但此次原因不同非應付現欵所能平爲亂黨煽惑者又多無知愚民非情喻理遣所能解更非口舌所能彈壓從中主事之亂黨均分布澳港及南洋各埠又爲法律權力所不及查緝辦理異常棘手現巳督飭文武嚴定規則於持票取款之人嚴行取締并多派親信將弁分頭偵察又飭商會廣發傳單合力維持目前正值大亂甫平人心浮動四方游手無業之民動以數十萬計其能否帖安就範實無把握萬一事機一變非嚴辦三數人不足以示懲儆第拿辦之後亂黨更易藉詞播弄愚民無知一唱百和事變之來更非意料所及目前兵力尚可以禦變但亂象未顯斷無卽加兵力之理若待亂事巳成再施兵力損失尤多再四思維進退維谷惟有懇朝廷指示方略俾可遵行鳴岐日來籌得辦法二端（一）堅持國有政策准令商股悉領現銀以安真正股東之心如無知愚民甘聽亂黨鼓惑聚衆滋事准卽格殺勿論治亂用重典亦不爲過（一）請收回國有成命仍歸商辦責成續收三期股款限年成路倘届期不成再由國家收回亂黨旣無詞可憑愚民自不難解散是否可行請代奏當日奉電旨張鳴岐電奏亂黨抵抗國路煽動愚民著嚴拿懲辦所陳辦法二端著郵傳部度支部督辦鐵路大臣端方歸併前案妥籌具奏 
　　粤人因鐵路國有一事私行集議謂政府巳許商辦今又收爲國有顯示失信於民照此類推則國家所發之鈔票亦恐失信故紛紛持票到官錢局及大清交通兩行索取現銀然就廣東官錢局一家所發鈔票計之巳達二千萬左右設持票者齊來索取其勢必將不支十七日粤督第一電卽係爲此謂此日内設無巨欵接濟巿面必致摇動請飭度支郵傳兩部設法接濟即日電匯銀三百萬來粤以資維持當日即有廷寄飭該督妥爲辦理並著速開閣議籌商辦法端午橋侍郎本定十九日出京因此尚須參與閣議暫緩起行 
　　又粤督第二電謂廣東近來銀根本甚緊急自抵制幣事起巿面愈益恐慌如部欵電匯不及請准自行直接向匯豐銀行借外欵四五百萬兩以期維持巿面鎮靖人心此項所借之欵粤借粤還不必由度支部經手以濟急需聞政府己有復電准其息借五百萬矣又聞粤路股東原定十五日開會商議路事被粤督出示禁止不許集議各股東因之大爲憤激而在香港及南洋等處之粤人亦同聲響應决不公認盛宣懷所主張之國有辦法昨巳電致内閣陳明種種反對之理由措辭甚爲激烈其風潮恐非一時可平云 
[政府對付滇事之冷淡言者諄諄聽者藐藐]  
　　十四日内閣慶王等呈遞封奏兩件無一發表外間紛紛猜度有謂其一係屬官制其一係新内閣官制者有謂其一係屬官制其一係奏請裁撤吏部憲政館者衆說紛歧大都注意於屬官制一事兹據確實消息謂兩摺中實無屬官制在内一係議覆滇督請調知兵大員一係議覆三都護請築張庫鐵路及奏調武衛軍事并探得議覆滇督摺内容略謂據雲貴總督李經羲電稱滇省事機危迫請内外協助又以軍中缺少精良鎗礮請飭兩湖兩江各造快槍一千桿每枝配子萬顆速解滇省以備意外并請准調桂省陸榮廷赴滇籌辦邊務等語查桂省伏莾遍地時有蠢動之虞龍濟光巳被調赴粤兵力單薄若將陸榮廷調滇設有變故絶無依恃所請應毋庸置議至請撥槍礮一層尚可電商酌撥總之現在時危邊迫該督務當勉爲其難堅持鎮靜勿稍虚驕轉滋僨事又電滇省紳學界擬倡辦國民團一節目前外人並非有意啟釁斷不可輕挑兵禍該督更當隨時剴切勸諭解散設有借端煽惑儘行嚴密懲辦毋稍寛縱末謂以財政言須就地妥籌不能專恃部欵而失開節之意以軍事言須重防内亂尤不宜專意備外。而忘堂奥之憂當日奉旨内閣議復李經羲電奏慎省事機危迫請内外協助一摺着依議欽此 
　　滇督日前又有急電來京請將片馬交涉從速解决當經内閣會議數日迄未議决乃交外務部飭具說帖不料外部諸公素　怕事王 
 
 

Page 5

 
 
張延宕者居半主張退讓者居半覆呈到閣閣臣仍無定見直省諮議局聯合會聞之大懼以爲若主退讓英人得寸進尺川藏雲南不旋踵即受其禍若主延宕則英人必更進兵高麗貢山求達其侵佔之目的其結果仍不外以讓地了事外部與閣臣似此軟弱昏闇失地亡國翹足可待十七日在松筠菴會議公决具呈質問政府對於此件交涉究竟如何辦結並一面電知各省諮議局迅速向政府電爭勿得用外部優柔之政策云 
[政府籌藏政策如是苟如是是巳足乎]  
　　内閣昨接駐藏大臣電告巳革達賴喇嘛時往返英藏間勾引藏民背叛中國現藏民投入英籍者日多一日未便禁止巳革達賴行踪詭密應如何對待之處請示辦法十六日政事堂會議閣臣提出此項問題某大臣以爲若將該達賴加以禁錮恐失藏民之心若任其煽惑人心則後患不堪設想宜速選深通藏語及長於演說人員前往該地宣布朝廷德意并講演傾向外人之非一面頒賜現任喇嘛寳星以優異之至巳革達賴宜飭駐藏大臣派員跟探行蹤隨時監督免其與藏民接洽庶足以稍遏亂萌云云聞賛成者竟居多數此亦可謂無聊之政策矣 
　　另函云西藏全境漸入英俄勢力範圍巳革之達賴喇嘛又從中煽惑藏民意圖背叛西藏大局岌岌可危軍諮府有見及此議仿派遣駐紥各國武官辦法遣知兵大員一人駐紥該境專任調查該境要害及伺察某某兩國對於該地籌備軍事之狀况惟不用武官名目仍署名爲帮辦大臣云 
[政府與國民之戰備預備操同室之戈]  
　　資政院總裁世續日前在内廷與内閣三大臣及郵傳大臣預籌該院開院時交議借債議案案及政府特派員對付之方法某某兩大臣主持頗極激烈謂議員等如有風潮即遵前旨治以違制之咎雖馴致解散亦所不惜惟世議長甚不謂然當時曾婉言議會關係之重大不可顯拂衆意致碍大同并退而告人曰余必以平和主意始終維持云又聞政府自披閱聯合會不認皇族内閣之公呈慶内閣不置一詞專候監國定奪監國亦不能决轉奏皇太后太后以爲决不可允恐啓民權膨漲壓伏君權之漸今慶王年巳衰邁自可聽其乞休着載澤繼承其任惟總理一席總不必論皇族非皇族云云監國唯唯然終以如此解决似不妥協因是甚形躊躇至聯合會之預備倘政府竟無下文即將皇族不能任内閣之理由及代表痛哭呈奏政府置之不理種種情形宣告國民抑或政府批駁或去一親貴而任一親貴亦當將情形宣告國民請公决辦法云 
京師政黨組織之初步 
[辛亥俱樂部]  
　　前在京各志士發起之辛亥俱樂部巳屢開會議討論政綱迄未解决十八日在香爐營五條事務所復開全體會議經衆决定政綱八條（一）闡揚立憲帝國精神（二）提倡軍國民敎育（三）發展地方自治能力（四）主張保護貿易政策以振興實業（五）整理財政以增進富力（六）審度公私經濟能力以謀交通之發展（七）整飭軍備以充實國力（八）體察内外情勢確定外交方針政綱旣巳議决聞宣言書亦可於卽日發表當時投票選出常議員十二人評議員十二人又庶務員三員書記員三員會記員三員交際員三員並聞刻下陸續加入之會員日益增盛尚擬添舉常議員及各項職員若干以資進行 
[憲友會]  
　　十七日下午憲友會在松筠庵開大會提議會務歡支部發起人並支部通則草案經衆討論通過（一）據會章第三條之規定各省會及商埠應得設立支部定名爲憲友會某某支部（二）各支部之目的及行動條件一依會章辦理（三）會員入會應照會章第二章之規定（四）支部應設正幹事一人副幹事一人其文書會計庶務調查編輯交際各職員由各本支部酌定（五）職員任期一年其選舉及職務規則由各本支部議定（六）支部會議應分全體會職員會二種其細則由各本支部議定（七）支部與總部關係應照會章第五章之規定（八）本會政策之關係一省者由各該体省支會議决後不得有二種以上之主張其關係一省者由各該本省支會議决議决後各該支部會員不得有二種以上之主張（九）各支部議决案應隨時報告總部（十）本會議决案應以本會名義刋布之（如關係一省之議决案應註明某某支部字樣）其活動方面中央爲國會（資政院）各省爲省會（諮議局）及他法定各團體（如商會敎育會自治會）本會議决案有必須以本會名義執行者非經大會議决不得自由行動（十一）各支部會務應接照本會所訂各項酌量情形舉辦（十二）各支部會費之收入分入會金月捐特别捐三項由各本支部按照會章斟酌規定（十三）各支部應各以其所收入十分之一作爲總部維持費但支部亦得因其情狀要求總部恊助（十四）本通則係規定通行大旨其各支部章程 
 
 

Page 6

 
 
應由各本部按照此項通則詳細規定（十五）各支部所有規定章則及他戒約應依據本會各項章則辦理 
[蘆鹽反抗國有無效矣]  
　　天津維持會四代表於十四日進京運司張鎮芳亦同時進京等情巳誌前報兹悉維持會四代表到京往見澤公適澤公未在府回事處云公爺留諭令各代表赴鹽政處與晏提調晤面各代表遂將禀留府到鹽政處適晏提調又外出於十五日下午五鐘始得相晤各代表辨論許久晏許以殷商所加之一兩五或可免去等語各代表本以維持全綱大局爲宗旨聞晏言不甚滿意正極力爭辨間適澤公電招晏提調到府未得終談而散是晚運司張鎮芳由京致電蘆綱公所及商會云本司巳面求督鹽憲將殷商之一兩五免去等語蘆綱公所接雷當即集議覆電仍請將累商引岸一律歸商組織公司辦理商會亦照此意覆電來京惟天津商界因商會總協理對於此種大事不肯力爭遂以商界全體名義亦舉代表四人於十五日進京十六日正向各處投禀銳意進行忽於是晚接天津商會電話云運司有電到會私欵由官担認歸還各代表可速行回津等語其實運司原電係令商會查明私欵數目以憑核辦並無由官歸還字樣不過藉此以稍慰商界之人心而疎懈其團結之力乃商會總恊理不察竟電令商界代表回津商界四代表巳知此中底藴故仍復在京堅持不爲少動至運司張鎮芳因長蘆鹽務風潮來京欲謁見鹽政大臣澤公請示辦法聞澤公之意所有鹽商攤繳每引一兩五錢之稅准其免繳其倒欠中外債欵亦准由鹽政處向大清銀行借欵代爲償還惟引岸收歸官辦無論如何總須辦到張運使因巳有頭緒明後日即須回津矣 
京師近事 
　　此次佛山匪亂粤督張鳴岐初甚驚慌繼則意在諱匿故初次電奏張大其詞不數日奏報卽誇張自巳布置遽稱一律蕩平蓋爲併入粤亂保案計也惟聞廣東京官連日接得佛山紳商電告僉謂該處匪勢現正極熾搶刦尋仇無日蔑有省吏旣置若罔聞地方官亦因大憲不問不敢認真勦辦似此荼毒實係大吏釀成及今不治必至不可收拾云云聞粤京官得電甚憤日前巳經會議决定聯合入奏並巳電覆佛山紳商矣 
　　前者陸軍部擬派各省軍事參議官以期集權中央各督撫反對甚力事未實行近聞濤朗兩大臣以各省情形不同若必勉强辦理日後遇有變故各督撫勢必不肯負責籍詞推諉轉於大局有損日昨特邀陸海軍大臣籌商一切據濤朗兩大臣意擬派熟於軍事之員分赴各省調查形勢俟竣事後再定妥善辦法然後劃清權限庶免紛爭之弊 
　　川粤漢幹路旣用四國借欵俄人亦欲於西北擴殖路權屢向我國外部要求張恰鐵道及潼伊鐵道數設權外部以路政爲郵傳部專責藉盛官懷爲推托并囑俄使與盛直接交涉盛知俄人不可輕與也以力籌自辦謝之俄使不悅而去 
　　日前政府致東三省督撫要電一件長約數千言探聞係蘇撫程中丞條陳治東政十二條其中以築路墾務移民爲最先辦法故特轉電該省督撫著按照所陳各欵妥速核議 
　　前紀郵傳部擬招郵政學生一節日前各堂會議以現在本部交通人才缺乏不僅郵政收回部辦需才甚夥即鐵路人才亦因幹路收歸國有需用極多而本部所設交通傳習所除簡易科外高等科不過三百人斷難敷用自應續招郵政及鐵路高等學生以備專任管理之用遂决議除京師招考外另派專員赴各處辦理招考事宜聞巳派定部員張昱荃太史前往漢口上海福州各部招考矣 
時評（東吳） 
[其一]  
　　滇督請撥鎗械請調陸榮廷。請練兵團之電奏。屈計巳將兩月。而内閣至本月十四日。始行奏復。具其摺中。一則曰宜鎮靜。母虚驕。再則曰外人并非有意啓釁。不可輕挑兵禍。一若滇督種種請求。皆不免喜事也者。 
　　夫滇省情形。何等危迫。片馬交涉。何等重要。人人而知之矣。而内閣。總協理獨泰然處之。反斤斤以慎防内亂爲前提。蓋外侮之來不過襄。與國家邊地而止。萬一内亂不靖。禍生肘腋則與諸大老有身家性命之關係者也。故其摺尾有曰。以軍事言。宜慎防内亂。不宜專意防外。而貽堂奥之憂。 
[其二]  
　　粤人反抗路事。急迫極矣。粤督初尚堅持。繼亦轉圜。而政府仍堅持。政府之手叚。不可及也 
　　我謂政府能以此種手叚。施之外交。施之禁烟。施之籌備憲政則中國富强。直指顧間事耳。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省銀巿大恐慌始末紀]  
　　粤省此次銀巿恐慌爲數十年所未有幸官商極力維持風潮日漸靖息一切情形迭詳本報兹特調查此事始末情形彚而錄之以存真相 
　　（一）銀巿風潮顛末省城此次官銀錢局大清交通兩銀行忽起風潮其發生原因衆論不一十二日香港巳有此種消息十四日有人遍收此種銀票歷兩日許約得數十萬携帶來省紛紛持往各行兌換一時互相附和遂成絶大風潮十六早八點鐘前每員祗低水三仙午刻低水五仙下午低水一毫至十七日略爲鎮靜惟紛紛向官銀錢局找換該局以人數過多請官派警兵防勇到塲彈壓復發出規則取銀者挨次放進由局門入由旁門出各人爭先恐後至有騎膊馬沿門攏以進者後來者徘徊門外不能擁進惟見人人皆換到現銀亦或携回紙幣以去查大清銀行紙幣發行尚少連日換者幾盡間有存者訪聞各店亦如常行使日昨巳無人往換矣交通銀行至十七日午後巳無人往換且後換者交給倍快隨到隨交獨官銀錢局出票最多十七持票往換者擠擁如故總計三日内兌換之數十六兌銀十九萬餘十七兌銀十八萬餘另由啟昌銀號代兌八萬餘十八日兌銀十六萬餘以故官商對於此次風潮尤爲注重該局云 
　　（二）官商維持態度此事於十四日在港發露時省中官塲巳接探報卽集官商會議預備對付統計三處所存現銀及存付之銀號儘可支持張督即晚電商度部截留洋債數十萬撥助十五晚復電照准又由大清交通分毫各分行預備接濟至官銀錢局此交大吏迭由藩庫籌銀十萬兩運庫籌銀十三萬兩財政公所籌銀二十五萬兩解赴該局仍一面酌撥紋銀赴造幣廠趕鑄接濟以隹維巿面而安人心所有官商連日維持情形節錄如左 
[督院]  
　　粤垣此次銀巿恐慌十七日官銀錢局兌換風潮尚依然如故粤督又復出示曉諭文云照得本省官銀錢局所發各種鈔票向准完納各項公欵兹特重申示諭所有本省關稅釐金錢糧以及一切雜徵餉項均先儘用此項鈔票作足九九七平上兌不准絲毫折扣倘有不肖丁役敢於掯勒一經商民指控立予盡法嚴懲不貸十八日張督因查城廂各處找換銀錢等舖乘機折價賤收銀紙故意留難不肯通用其奸狡伎俩殊屬可惡特飭南番兩首縣密派委員遍到各錢舖明查暗訪遇有奸商折價收票及留難通行等弊着即嚴行拘辦一二以挽刁風并即日電商郵傳部度支部云以鐵路風潮牽動官銀錢局紛紛兌現影響甚大巿面銀根緊絀務請設法維持以防變生不測 
[藩司]  
　　藩司因官銀錢局風潮通電各府廳州縣文云省城官銀錢局現因鐵路風潮紛紛兌現巿面銀根甚緊務即迅飭各處傳諭紳商竭力設法維持所有官銀元票巿面照常流通勿令稍有疑慮仍將遵辦情形隨時電禀藩洽印又有電通飭各釐廠一律收納銀票不准稍抑時價以資維持 
[警道]  
　　巡警道示云官錢局發行紙行幣準備額金緩急有濟持票換銀向無停滯近聞奸商藉端牟利貶價低收顯違定例亟應查拿以示風厲諭爾人民勿墮奸計欵係有着决無虧累共保商場互相維繫倘敢故違定行懲治 
[勸業道]  
　　勸業道出示曉諭文云貨幣之用首貴流通其中消長盈虚實與商業巿塲有密切之關係本省官銀錢局與大清交通兩銀行發行鈔票均由國庫担任備足基本額金隨時應付久巳信用昭著萬無停滯恐慌之理乃查近日謡言傳播商民紛紛持票赴各該行換領現銀尤以官銀錢局最爲擁擠先經督憲出示曉諭昨日七十二行九善堂自治研究社自治會各紳商團體大集於總商會公同議决業巳刋派傳單通電港澳各埠似此信用完足官商合力維持更復何庸疑慮惟訪聞此次謡言初起即有藉端牟利者貶價低收又轉赴各行局兌現無知愚民紛紛附和而省城一種找換銀錢店舖亦多减折收入轉兌現銀遂使巿面交易周轉不靈凡百生理均受虧損匪特有違定制實足擾亂金融機關現在巳奉督憲飭行巡警道曁府縣分别查禁究懲本道爲維持銀業商務起見合行出示曉諭仰商民人等一體知悉爾等須知本省官錢局爲國家營業資本充足原有大宗現欵存儲源源接濟本不慮無以應付卽以行使而論完納公欵旣准儘先上兌七十二行大小商店亦均一律通行無論如何不虞無着凡有此項紙幣務各照常存用以利轉輸萬勿輕信謡傳爭相換取徒令自受虧損影響及於商塲其各找換銀錢等店同爲商業中人亦須照常兌換共任維持不得再行减折漁利致干查究 
[造幣廠]  
　　造幣廠錫總辦昨以官銀局銀票商民紛紛携票到換恐不接濟有碍局面請以日工先開早半點鐘收工則遲半點鐘併開夜工多鑄龍毫以便接濟巿面等情電部聞度支部巳准如所請矣 
[紳商各團體]  
　　當十七日風潮劇烈時總商會七十二行九善堂自治 
 
 

Page 11

 
 
研究社自治會各團體以亂後路事謡言紛起連日紛向官銀錢局提取現銀愈聚愈多雖有現欵預備兌換但人多擠擁應付不及粤省人心浮動慮生他變由七十二行會同各團體在總商會集議維持辦法如下（一）省城七十二行大小商店一律照常存貯行用官銀錢局銀紙九九七平兌足分毫不得折扣衆贊成（一）印傳單二十萬張分派本城商店及分寄四鄉衆贊成（一）通電港澳及各埠分會分所協力維持衆贊成 
分類新聞 
政界 
[太守解釋新政上之猜疑鎮江]  
　　鎮江府承瑞卿太守以鎮屬丹陽縣各處因調查鄉村户口鄉民輕聽謡言毁學閙事風潮劇烈惟此事務在必行不能停辦特撰刻白話告示切實剖白並無造橋攝魂之事應由地方官派委本地熟悉情形之人趕緊接續調查不得阻抗倘有奸民從中煽惑及冒充調查員需索情弊准其報告拿案嚴辦切勿再生疑慮致滋事端違則重究現巳刋刻支告多張飛遞四縣一廳遍貼城巿鄉鎮俾衆周知矣 
[鎮郡維持民食之手續鎮江]  
　　鎮郡米貴民飢紳商籌辦平糶以濟民食前有米船多艘分泊瓜洲三江口正當禁止出口商會派人往說給以護照限定價目覓保訂約願運來鎮者約七八千石米價得以稍平惟地方遼闊奸民私運究難盡絶鎮道諭令沿江海各口認真盤查並派陶式泉大令帶砲船赴下游一帶巡哨商會亦派人至各處稽查遇上岸者放行船運出口者扣留以免釐局賣放至鎮郡平糶局向來設在閙巿府城隍廟鎮西倉今紳界設於偏僻之德星宫内准於二十四日開局不出廣告人多不知蓋紳米太少故不敢明賣也 
[鄂省巡警之新編制武昌]  
　　鄂省城内外前後中上下五警區原各轄有三分區兹經新署警道祝觀察重行編制將各分區一律裁撤改設分駐所仍係每區三所警官之任用章程亦有更改不日即照民政部新訂章程將警務公所屬官各區區官巡官巡長等一概調考一次其科長區長由督院監視區官科員巡官等由督院派委會同巡警道監試此次考試後凡非警學出身及曾辦警務三年以上者慨須撤換聞將來每區祗設區長一員區官二員一等巡官二員二三等巡官各一員一等巡長一名二三等巡長各四名巡警一百三十二名司書生四名每分駐所由該管區派一等巡官一員二三等巡長各一名巡警三十名又現在看守十城門之綠營練軍須隨綠營裁汰鄂督特飭兵備處會商巡警道派撥兵警接替昨該道處商議巡警道擬以陸軍接守兵備處則以陸軍現在講求操法未便派出擬歸警察專任而巡警道以警士額少不敷分佈並未應允尚須熟籌善法也 
[鄂省明年預算歲出册告竣武昌]  
　　湖北清理財政局前辦宣統四年預算歲入册巳依限於四月下五日以前造齊呈院咨部在案兹該局以現辦明年預算歲出各欵部限五月十五日以前送部刻下其限巳迫坐辦袁道勵楨特督率各科員書記員等漏夜編繕異常勞苦昨巳編竣繕就裝訂成書預備各司道主管官會議查核各册表款目是否無訛一俟各司道簽註妥當即呈院依限達部以重財政 
[鄂諮議局預備第二届選舉武昌]  
　　湖北諮議局近呈督院謂該局改選應在明年三月十五日即届舉行初選之期所有選舉人名册照章應於本年六月内一律告成九月内頒布各投票所宣示公衆惟選舉調查極爲繁重若非先時預備旣難期其完善尤恐有誤定期擬請通飭各廳州縣從速調查俾得按期告成以免遲誤刻瑞制軍巳將選舉順序期限清單規訂札飭各屬迅照前届辦法立將分區調查事宜預爲籌辦務在六月以前將選舉人名册造齊一面箚復諮議局查照矣 
軍界 
[測繪學堂亦准湘生附學武昌]  
　　鄂省各高級及專門學堂均有湘生附學專額惟測繪學堂係屬軍事敎育部章各省概須建設所以無外籍附學者湘撫楊俊帥以該省陸軍財政奇絀開辦測繪學堂經費殊難籌措爰咨商軍諮府陸軍部鄂督擬挑選合格湘生五十名送鄂附學每生年認學費雜用銀一百五十兩按季匯解軍諮府以鄂校能否容納所認學費足否敷用特電請鄂督核辦昨鄂督詢之該堂監督劉道邦驥據稱此項附學湘生須爲另開一班并應添派敎員二人綜計至省每年需費萬二千金是以復電湘撫請其照數籌解以便佈置另開一班云 
[海軍部不允西江兵輪改隷警道廣東]  
　　張督昨准海軍部電開前年籌辦海軍伊始限于經費不充故粤洋艦隊未經編制查粤省向爲盜賊出洋之藪近復亂黨時見暴動是則外洋内河水師尤爲吃重亟待擴充以弼隱患復查西江緝捕兵輪歸水提統帶年來尚稱得力現本部正在籌備擬添製淺海砲輪數艘撥駐粤岸與粤省舊有之輪相輔爲將來編練艦隊地步刻聞有將西江兵輪或歸警道管轄之說未知確否如果屬實第恐以後地方偶遇匪亂則事權不一難免互相推諉貽誤事機而且本部於粤洋艦隊亦無從經營大局攸關不無窒碍當望協力維持一切暫仍其舊未識尊意若何用特商詢并望電復 
[水巡局改章之一斑廣東]  
　　省河水巡總局向歸水師提督管轄由褚守光宗駐局總辦其職掌統系受承於水提警道之間權限向未分明現張督與李水提商定以後水巡事宜概歸巡警道統轄之下其原辦總辦褚光宗旣充當六門緝私不能兼顧應將水巡局差銷去改委李副將世桂兼充水巡局總辦昨巳分别札知并咨行李水提查照矣 
[三十五標不日實行淘汰鎮江]  
　　駐鎮三十五標統帶敖正邦君昨奉江督札開略謂江南軍費支絀所有備補兵及弁目護兵馬弁護兵三項應卽一律裁撤以節糜費統帶奉文後聞巳定於六月間實行矣 
學務 
[陳道旋樞辦學之悲觀江西]  
　　贛省測繪學堂總辦陳道旋樞因爲侵吞公欵業經馮撫派委吳道查明屬實撤差追欵而陳道復向日商籐富敬二私訂合同定購彝器現由日商運贛吳道慶燾（現任該堂兼測量司總辦一不肯承認此項大宗彝器詳陳到院現奉馮中丞批查測量司購置彝器陳道與洋商所訂合同並未於事前呈明核定本撫院自 
 
 

Page 12

 
 
可置不承認况查上年預算表册並未列入此項購費即屬特别重要亦應欽遵上諭籌有的欵方准酌議追加所有購置彝器合同應責成陳道自行理結並由兵備處核明收到各器與藩庫放欵如有未符卽著落陳道如數賠繳仰兵備處即移陳道遵照毋得稍有違延致千嚴譴切切一面移會藩司及吳道知照 
[商業學堂開辦之先聲蕪湖]  
　　蕪湖商業學堂現巳着手開辦日内卽可出廣告招生該堂係初等商業程度與高等小學相同現擬暫招本預科學生各一班敎員除聘商業專門一人國文及普通科二人住堂外英文體操均請他校敎員兼任其會計庶務各席該堂因係小學會計庶務並無多事均由敎員兼理並不另置以節經費 
實業 
[勸業道組織商品陳列所武昌]  
　　勸業道高松如以農工商部定章本年各省應設商品陳列所現在江浙川汴等省巳成立多處而鄂省雖議及多次因開辦經費難籌加之商人出品太少恐難收陳列之效是以未果組織近奉部箚飭速赶辦爰委勸業公所商業科長胡子笏君暫就勸業塲開辦將該廠南北兩廊後座大加修飾並由胡君督率司役將原開勸業獎進會各式精緻櫉櫃布置整齊分類陳列曰天産部曰工藝器械部曰染織部曰敎育部曰陶冶部曰美術部共分六類擇日開所任人縱覽以開商智 
[馮開濬熱心實業之一斑武昌]  
　　鄂省學紳馮太守開濬任各校管敎巳十餘年與兩湖師範監督劉洪烈文高等學堂監督紀鉅維等同負盛名學界中久有四大金剛之稱近馮紳因其原籍南漳縣屬羊角山産泥可以製磁業經携赴湖南醴陵試騐製成器皿較湘贛名磁尤有光澤是以集合同志認股五萬金創辦南漳磁業有限公司刻巳購機械延工師佈置開辦但創業伊始事務紛繁非親身經理難期完善南邑距省千餘里省中模範兩等小學監督一席斷難兼顧爰早將此職辭去昨聞又上禀將其省視學差使另委接任俾得專辦磁業盡心策畫爲鄂省實業界增一特色惟王提學以該紳辦學最爲得力尚有不允之意 
[電燈公司借欵之紏葛蕪湖]  
　　蕪湖明遠電燈公司前借大清銀行款項四萬兩以全副機器作抵業巳付還過銀一萬一千兩尚欠二萬九千兩該銀行擬將其機器拍賣並干涉其財政該公司不允互控於地方審判廳迄今尚未了結刻聞商會巳出調停可望和平解决矣 
雜記 
[馮啓鈞亦幾被刺漢口]  
　　巳革巡警道馮啓鈞偕其妾庽於漢口華景街碧秀里前月某日薄暮時突來長衣洋帽者四人直入樓上内室聲言尋馮說話馮妾見來勢不對大聲呼救霎時僕役齊集喊問該四人即各出手鎗短刀殺傷厨役一人而遁當經德租界巡捕攔獲執刀者一名解送洋務公所訊究而馮又函請文武印委謂該四人爲鉅盜之圖刧者請一體嚴拿逸犯務獲以憑究治兹聞又經德捕房拿獲粤人麥同一名送案訊據供認有同黨陳滿陳益多人原爲尋仇而來事敗後巳四散云云聞馮革道以仇讐太多不敢在漢口居住業於日前仍遷至武昌西廠口前任警道時所庽之公館矣 
[王福父子恐難末减武昌]  
　　鄂督近訪拿著名劣弁王順及子王福收禁模範監獄巳紀本報日前并札飭武昌漢口兩地方檢察廳出示招告該劣弁父子惡跡其札文中有云該劣弁父子在漢專囤賊贓開設架子樓所有各處賭塲總會皆須納其規費核其情罪與伏法之徐升父子相等應即搜查證據訊明確供禀候盡法懲辦云云一面又札派候補知縣方令毓桂王令篤基詣模範監内會同江夏縣李令審訊蓋鄂督前曾奏明審辦匪徒地痞惡棍請按照現行例分别主法正法監禁察看特行派員審辦毋庸由司法官廳判决致多窒礙業巳奉旨着照所請兹以該劣弁父子平日行爲實係匪類故援此案辦理以便即行顯戮聞該惡王順與督署武承啟官何安祥（咸寗縣人）同鄉且有換帖之交故平日敢於恃勢妄爲事發後妻妾子媳羣赴何處哭泣求救且欲賄以巨資何巳斥之門外以免受其牽累至其被拿之近因聞係英領布拉德君主動緣布君日前晋謁鄂督謂租界賭館太多捕房竟無能拿辦鄂督驚問其故布君曰各賭館均納王順規費受其保護印華各捕因其黨羽太多（王黨之著名者有三十六天罡七十二地煞一百零八將等名稱）恐被尋仇等語鄂督聞言後卽用迅雷不及掩耳手段自派轅下弁兵逕往逮捕現自王福等獲案後其黨均巳遠颺聞鄂督巳嚴飭武漢文武按名密拿勿行漏網致爲民害 
談屑 
[刺史巧對]  
　　李芋仙。少有才名。工詩詞。集成句對。不煩思索。脫口而出。黨客遊河南。周翼庭太守方居祥符。因述在都時集句贈。　伶。皆暗藏其。名頗示得　狀。翼庭曰。若吾號不易對。李　何難。即舉長恨歌一語曰。在天願作比翼鳥。良久不言。客亟詢之。李以手拍其股曰。隔江猶唱後庭花。舉座大笑。翼庭不悅。後李行時。所贈甚薄。李告人曰。爲一聯巧對。換我三百金也。 
[藩司諧謔]  
　　左文襄督陜甘時。閩人林壽圖爲藩司。林故工文字。雅好詩酒。兼善諧謔。文襄。時招與談飲。一日外間報某處捷音至。林稱其神算。頗致佩服之意。文襄拍案自詡曰。此諸葛之所以爲亮也。巳而談及時人。頗怪近日自稱諸葛者之多。林亦拍案曰。此葛亮之所以爲諸也。文襄惡其輕薄。後竟劾罷之。 
[相國丰神]  
　　南皮張子青相國。年巳耆耋。而神氣無殊少年。恭忠親王嘗戲問之曰。君何修得此。張曰。吾無他術。獨能不用心耳。恭王曰。君真大能位至軍機。而能不用心。洵是難得。 
雜著 
[過渡閣記]  
　　時維五月。競渡艮辰。杖國老翁先期於江干擇地築一過渡閣以競渡焉。其閣之制。周覆以草。支之以竹。四面欄檻。可供憑眺。其基之俯臨於江者。撑以小木縛以小籐。似甚牢固然一遇競渡波潮之刺繫。則大波小波。高湧邊。是日也。氣清大朗。羣龍出海。高慶老翁。先折東延客。邀看競渡。閣中陳列華麗。逾時客至。老翁居入位。觥籌交錯。高辨雄談謂此閣之形勢。俯臨萬有。總握中央。萬流仰鏡高聳雲表。亦斯閣之勝模乎。則見夫波勢澎湃。風氣呼吸。一登龍門聲價十倍。船頭坎坎者。過渡之鼓耶。船尾舒舒者。過渡之旂耶。巳而號砲一聲。羣向龍門出發。彩蛟齊萃。金蛇弄湊。　踔自得。奮迅如生。鉦鼓震天。波濤動地。水痕乍離。久不能合。雷音錯起。縱而愈雄汗血　斑。非戰於野。蒼頭跳躍乃習於水。錦標　得。高懸大纛之旂。蘭巵相慶。羣飲菖蒲之酒。此競渡之勝事也。時則主人問於客曰。今兹羣賢畢至。慶兹高會。不可無文以紀兹閣之盛。座中一少年曰。翁之命名此閣爲過渡。其亦有取於各國競爭過渡之現狀耶。果爾。則有過渡之希望。過渡之恐怖在（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[信義銀行存户之怨憤]  
　　滬道劉觀察前日親訊信義銀行各存户及鎮江造紙公司股東與尹克昌紏葛一案一切表形巳詳昨報兹悉觀察退堂後各存户約集數十人内有婦女二十餘人盤踞道署花廳不允散歸聲稱今日不將吾等存欵追繳給還斷難過去並稱婦人等所積針黹餘資被該銀行總理尹克昌舞弊侵吞倒閉拖累迄巳數載官塲辦理此案一味延緩若不將尹克昌照例監追非特中國實業大有窒碍卽國事亦恐有關係衆議紛紛至夜半尚未散去劉觀察無可奈何復諭本署發審員承明府向各存户再三勸慰並代觀察傳諭不使存户受虧衆始怏怏而退 
[六誌英皇加冕慶典之預備]  
　　本月二十六日爲英皇加冕之期租界内公共處所及英商各行號預備祝賀迭紀前報兹悉電車公司亦巳預備燈車一輛用電燈裝成皇冕皇節及圓球之式較原式各物約大十倍計用電燈一千三百盞以代寳石該車隨提燈會而行不能仍用電力行駛故由電車公司備馬拉之該車由大橋隨行至洋涇浜橋以候提燈會由法界回至黄浦灘再與同行至跑馬塲然後卸馬用電車拖之來往南京路黄浦灘直至車馬停止來往爲止此外尚有燈車數輛代表印度坎拿大不列顛利亞澳大利亞及南斐洲諸處均各仿飾本地風景如印度則飾一印度之廟宇坎拿大則飾成境内之山湖不列顛利亞則飾一户獅澳大利亞則飾成田野之風景南斐洲則飾成村落之風景又聞各處救火會亦各以救火機器等物飾成各物以相爭勝提燈會中尚有日人數百名携燈隨行 
[寳山同鄉會成立會紀事]  
　　二十二日四時寳山旅滬同鄉假北京路中國醫學會開成立大會到者約三百人公推周翼雲爲臨時主席李平書爲監察由王　玉代表主席宣布開會宗旨次由蘇履潔宣布會章當衆公决次推李平書爲名譽會長後行正式選舉周翼雲得一百五十八票當選爲正會長王　玉得八十四票黄友林得八十三票當選爲副長會卽由正會長推舉經濟部會董蔡小香陸鴻卿周晋甫朱韓甫袁葆生徐起之何少能蔡伯韜黄賢生張雲史等十人理事部理事員鮑貫參蘇履潔顧逸鷗凌雲岑李炎生徐紀方錢南山曹梅馨趙簫賡蔡香孫等十人均經全體贊成評議調查兩部定每廠各舉一人儘五日内報告事務所再行宣布至此巳六時茶點休息旋復入座名譽會長演說末提議本邑孫令違背憲飭抑勒糧價事由顧歆唐鮑貫參王　玉三君陳述洋價病民官紳狼狽由同人發言抗爭爲民請命云云全體鼓掌者再後决定照藩示指明禀告如本邑延不實行卽由同鄉會名義禀告全體贊成遂散會 
[救火社會友之義勇]  
　　新北門内邑廟後門謝生記骨牌店前日失火經紀本報兹悉當火熾時因該處未裝自來水管由外街龍頭上吸水灌進頗爲費力時有救火社會友陳君奮勇上屋忽從高處墜下不省人事當經會中人雇車送往上海醫院請爲騐治據醫生云陳君傷勢甚重恐難保全聞連日各會友及各叚董等前往探視络繹不絶云 
[曹一士人祀鄉賢誌盛]  
　　上海张先哲曹公一士人祀鄉賢祠擇於十五日舉行巳見前報兹悉是晨九時由曹氏宗祠起行有西城學堂及貧民學堂職員學生列隊恭送曹氏族人或公服或常服衣冠步送儀仗甚盛所過之處曹氏族人及邑紳多設香案致敬抵文廟時本邑士紳衣冠恭候至明倫堂社學師行禮畢卽奉牌位至大成殿階下行謁聖禮復奉至大成門側鄉賢祠安供田邑尊杜學師先行致祭紳士族人等依次行禮而退西城學堂職員學生復迎曹公遺像至學堂公祭查上海於九十年前入祀鄉賢者爲曹公錫寳卽曹公一士之姪後先輝映誠盛事也又聞此次入祠之上一日曹氏族人先在宗祠恭行焚黄禮並由族人公祭以昭誠敬其從五世孫曹驤恭撰一聯附錄於後以憂天下爲心具范希文少時志不負平生所學是陸宣公一流人 
[再誌辜金鳳婚事之交涉]  
　　寡婦辜黄氏原籍廣東其故夫曾入英籍該氏僑居靜安寺路某號洋房内其女梅卿又名金鳳略知中西文字近憑新衙門前周文記内之周老太婆爲媒嫁於甬人朱承康於四月二十九日過門立有婚據嗣女時常歸寗朱令該女與其正室同居不使黄氏見面氏即以朱騙女爲妾等詞控由該管領事照請會審公堂准飭傳訊昨日朱偕代表律師愛理司並媒証周老太婆投案候質原告亦延費信惇律師到堂申訴孫襄讞與英康副領事會商之下判朱與周婦照章交保訂於禮拜三午堂會訊 
[探弁續獲盜黨]  
　　盜黨徐根和尤阿二黄阿金夏金甫等於本月初二夜夥刧常熟南門外劉巷地方時嘉書家衣飾鉅贓逃至滬北匿居楊樹浦路及愛文義路等處被常昭緝捕隊探弁吕文標飛划營五營哨弁王樹奎等偵悉追踵來滬投文公共公廨於前日協同匯四捕房包探楊掌生邊槐州等前往將徐等四盜並婦人黄陳氏等一併緝獲昨解公共公堂經孫襄讞會同英副領事康君略訊一過判分别押候禮拜五與巳獲盜匪楊銀泉等質訊究辦 
[僞造劃票之結局]  
　　閘北某警局巡士湖北人熊榮祀（卽熊偉）因將僞造之裕寗官銀錢局劃票持向北京路廣源錢莊内圖騙洋二百五十元由探查獲解送公堂押候函請巡警總局查明此票是否由副巡官易朝宗之弟囑熊收取復候訊核在案昨日復由捕房解訊熊仍堅執前供中西官以巳向警局查明易副巡官之弟並無其事判熊押滿兩月僞票塗銷 
 
 

Page 19

 
 
[蟻棍一味逞刁]  
　　寡婦周張氏控蟻棍王壽福拐年其女阿英（卽金蘋梅）爲娼一案前日下午經巡警總局裁判官孫大令提訊該氏當堂遞禀聲稱探夥陸某地保趙貴（卽趙子玉）等受龜奴小金賄賂來家欺壓逼令求銷婦人巳函囑婿家來案領女求請追交質之王仍逞刁推諉判王還押候移文英公廨提到該女再行訊斷 
[江隂同鄉開會]  
　　小西門外黄家闕路江隂公所於二十二日午後開同鄉會到者百餘人公推毛耕園君爲臨時主席報告開會宗旨次由會董薛醴泉沈瑞文吳江鷺查恒春王希玉沈子卿毛一鳴趙文連陸抱虚諸君相繼演說當塲認繳捐欵約有二百餘元至六句鐘散會 
[永濟救火會選舉職員]  
　　二十二日晚八時關南永濟救火會開第二次選舉會由社長葉延康君臣視開票當選人如下（名譽贊成員）張樂君楊菊生湯仲甫周逸齋嚴子良（社長）金伯申葉延康（領袖）馮杏蓀金炳生（幹事）徐新甫彰壽昌（書記）徐子羲朱新棠備選）周杏昇董魯卿陳璋鴻楊楨書 
[浙江糧道回省]  
　　浙江糧道曲春圃觀察日前蒞滬會同浙江海運滬局總辦黄朗軒太守等將所兌上年各屬漕米分别騐看歷紀前報現聞觀察因尚有三萬石左右未經解到先於昨日回省一面催行各屬如數解齊毋再延緩 
[議事會移送議案]  
　　城自治公所於本月十一日起開夏季議事會業巳議畢由議長沈信卿君彚集各案移送董事會逐件閱看然後再行定期開董事會議决施行 
城内 
[冒族奪産]  
　　浦東三林塘鄉人薛耕泉昨扭同姓不宗之薛登發到縣喊控被登發冒族硬奪田地向論動蠻求請伸寃等情田大令諭飭補詞候提訊究 
[察出僞票]  
　　昨有邵春林手持匯豐銀行五元鈔票一張至小東門内廟東乾昌米店掉換現洋當被店夥察係僞票扭交東局轉解一區分局經德區長訊問邵供在四牌樓萬隆皮梁店爲夥此票係向小東門外立昌綢緞莊收來不知是否僞造區長着將僞票扣留存局銷燬 
[道轅紀事]  
　　會丈局帮辦英册租地委員楊純武昨至道署銷差調辦浙江電政總辦江蘇候補道陳恩霖由京來滬到道拜會 
南巿 
[追獲竊賊]  
　　江北人俞小五子潛入西門外斜橋嶺南山莊塜所内竊取浮厝棺上銅環一副被看役陳惠泉瞥見追獲人贓扭送南區　解裁判所請訊俞供由小蘇州紏往竊取判戒責一百五十下鎖示犯事處一天期滿驅逐出境 
[仍難圖賴]  
　　鮑鼎泰缸　店執事李漢臣將沙船伙彭小寳扭至裁判所控被欠去貨洋四十九元一角僅付洋九元其餘圖賴求請追理彭供因被人騙去洋二十元所致務求寛限判彭交保着於六月初十日七月初十日兩期各還洋二十元了案 
[短交漕米]  
　　振新米棧執事胡長林前日赴裁判所控告運糧船户費嘉洪短交漕米四十八石向論不睬當在船上搜出餘米數十石抗不斛交請爲究斷費供共裝漕米一千七百條石除去升合僅少五石三斗判交保將米如數斛給該棧如違扣船押繳 
[中人煩惱]  
　　寓居蘆蓆街之王贊臣在南區控告砌街匠潘德南於光緒三十四年將房屋等據託向沈姓代抵洋三百元約定半年取贖後因到期不理代爲贖出現在事閱三年本利計共洋三百八十元二角請爲究追經區長移解裁判所訊究潘供出於無力求恩核减湯裁判向原告商勸减去利息五十元着潘交妥保分限中秋年節兩次還洋三百卅元了案俟如數繳楚然後將據發還 
閘北 
[僅還四元]  
　　韓通正控賀明生欠洋廿七元由四路分局蕭區長判解總局前日經孫裁判官提訊判賀還洋四元給韓具領了案 
[姦案罰欵]  
　　住居長春坊之錢根福控馬春松與姘婦劉周氏通姦一案前日經四路分局蕭區長提訊屬實判馬罰洋四元錢及周氏一併斥釋 
[誑騙無憑]  
　　常州人巢盤林前日扭周春林張徐氏至四路分局控稱小的因髮妻逃逸來滬找尋被周與該氏誑稱包尋騙去洋七元求追當經蕭區長訊問周等不認區長因事無証據斥退不理 
英租界 
[誑騙獲罪]  
　　寳恆源頤康等紗號控胡仲年私刻圖章騙取值洋一百七十元之洋紗一案昨經公廨申西官復訊屬實判胡押西牢九月假圖章存於捕房備查 
[賠償了事]  
　　新閘捕房一千零四十九號華捕控顧耀記雇乘朱龍泉之東洋車不給車資反紏蔡阿二將朱兇毆向之喝阻亦被撕破號衣由廨判令顧蔡二人各存洋十元交保候查在案昨經中西官復訊明白顧蔡合賠該捕警裝洋十元了事 
[各有不是]  
　鎮江人徐啓秀近由原籍帶領六歲女孩小和子來滬找尋其戚未遇被吳炳良張英伯二人唆使將女價賣事後因徐反悔向論爭執被捕一併拘解公廨押候移提傳其妻徐楊氏質訊在案昨晨徐妻投案質對中西官以該女由徐自愿價賣兩造均有不合姑寛一併開釋 
[勿再賣淫]  
　　湖州婦人顧王氏將女英囡押於清和坊鴇婦陳錢氏家賣娼被探查獲巳將英囡與鴇解廨訊明判將陳鴇押女所半年女留棲流所着氏押交身價洋一百元准予領回在案昨晨氏卽遵斷將洋繳案判具結將女領回以後不准賣娼身價充公 
[凌虐女子]  
　　住居北浙江路泰仁里第五百三十四號屋内之談德榮向業洋貨因將七歲買女陳友蘭百般凌虐經隣人沈某函訴濟良所知照捕房於昨日將談與女一併拘解公堂訊供屬實判談罰洋十元充公女發幼女所留養 
[無恥巳極]  
　　無賴王阿生深夜在虹口一帶誘令西人鷄姦被捕查獲昨解公堂訊實着押兩月期滿逐出租界 
[逐出復來]  
　　西裝粤人生多司迭　　　曾經公堂訊辦逐出租界兹又潛來被　　獲昨解公堂請究判押候禮拜三究辦 
[擅放汽鎗]  
　　甬人應阿亭前日在虹口試放汽鎗巡捕以其違章於昨日傳至公堂訊實判罰洋五元充公汽鎗發還 
[撞見小賊]  
　　劣孩黄雙喜在温州路弄内竊取施孔氏家小孩之金鎖片持至南京路慶餘銀樓兌換被氏撞見扭控捕房昨解公堂訊供推賴判押候查明於禮拜三再核 
[犯案纍纍]  
　　巨竊王錫金近由閘北巡警局獲案訊實判押二年在案昨經靜安寺捕房捕頭得悉以王曾在租界内竊取華洋各户衣飾銀器各物查拿未獲即派包探陳永康前往該局商准將王帶回收押旋由包探翁松林協同一百廿一號西探至虹口嘉興路一百九十二號屋内緝獲王之同黨王阿虎張阿榮等兩名拘入捕房押候吊贓究辦 
美租界 
[窮漢怨命]  
　　方金生失業巳久無術謀生昨至斐倫路浜畔投河自盡經巡捕查見阻止帶入捕房旋由其戚馮阿生投案領回 
[客棧聚賭]  
　　吳淞路革弄内朱阿才所開之小客棧紏衆賭博昨被一百十九十號西探查悉歸禀捕頭請廨究罰 
[塗改質劵]  
　　粤人李日明塗改北四川路匯大押店之押票持往贖物被店主察破鳴捕到來李即逃逸 
[及時而動]  
　　住居蔡家浜之陳錢氏昨至捕房報告養媳林林年二十歲忽然逃逸請爲查緝捕頭准之 
[撞跌女孩]  
　　女孩羅阿蘇廣東人昨在百老匯路被某西人之馬車撞跌受傷由捕帶 
 
 

Page 20

 
 
入捕房驗得所傷甚微給予孩母羅王氏領回了事 
[乞人路斃]  
　　老街路某弄内昨斃男丐一名由捕歸禀捕頭飭傳地保查明收殮 
法租界 
[僞充烟膏]  
　　捕房向章不准商民在租界内熬　肉皮芝麻等料及土渣等僞烟膏消售有犯必懲蓋因此種僞質烟膏較真鴉片烟毒害尤烈之故兹經查得李增福王小狗二人專收各種雜科熬煮成膏消售内地各處爰將王之二房東及李增福廨請訊判令交保候補提王小狗到案併究 
[滿盤散沙]  
　　雲飛黄包車公司控經手放車人沈金階虧欠租欵洋九百餘元業經公堂追到銀五百兩餘欠將其子代押着沈出外自向承放之各小包頭追索欠欵日前己將金三陳芝鄧光榮等三四人協探拘案訊押追繳前日又將丁二扭至公堂稱被欠去車租洋五百二十五角八分聶司馬判丁交保限七天理還 
[設攤誘賭]  
　　陳阿榮馬榮祥王阿福等紏同黨羽在東新橋地方擺設三四賭攤誘騙鄉愚昨被包探一併拘獲解廨訊實判陳枷號兩禮拜馬王各押捕房七天 
[理應如此]  
　　匯昌公司收租人控王泮芹圖賴四五兩月租金計洋三十六元經公堂訊不承認判候查明再核兹經捕房查得王於四月二十七日遷出應認四月分租金所有改動之裝修着於七天内仍照原式裝還了案 
[更正]  
　　昨報紀蔓盤路五百二十八號門牌火警一則兹復經調查係由歐陽姓家起火昨報誤爲吳姓更正於此 
海上閒談 
[忠告少年戒游夜花園（徐其相投稿）]  
　　每逢春夏兩季上海有傷礙風化兩大汚點。一爲春間游龍華。一爲夏月游夜花園游龍華。於柳綠桃紅時。駕言出游。擴眼界吸空氣。不礙衛生。其害惟有傷風化一端。而游夜花園。犯風露。行苟且。不獨傷風化。實於衛生之道。有大不利焉。稍知自愛者無不裹足。而冶游少年。則莫不興高采烈。趨之若鶩。嗚呼因此。戕身而殞命者。歷年何可勝數耶。 
　　今龍華寺將歸消滅。如果實行。固一大快事也。而夜花園徧處皆有。恐當道之力。亦不能禁遏。通宵達旦。舉國若狂。浪態媚形。無所不至。若僅染其疾病於夜游無恥之男女。咎由自取。其害猶小。一旦酿成疫癘。則害及人羣。其害與水火刀兵無異。此中隱憂不可不慮。際此國事日急。正志士枕戈待旦之秋。冶游少年。非叔寳全無心肝者。尤不宜作此勞形傷德之舉。曷不移其强壯之身體。寳貴之光隂。入體操國民等會。則他日尚有保衛國家之望。而外人見之。亦必贊我之富於自治力。而有團民之資格。豈僅衛生之道應爾哉。 
　　據聞歷辦夜花園之華洋商人本年因滬道申禁在先咸有擲欵虚牝之慮惟若輩神通廣大未敢决其終無舉動願我青年勿以徐君之言爲河漢也可記者附識 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺　 
[度支部會奏議駁勢河都統奏防營督暫難裁撤請另籌的款添練陸軍摺开]  
　　奏爲遵旨議奏事内閣抄出熱河都統誠勳奏熱河各路防營暫難裁撤請另籌的欵添練陸軍一摺宣統三年三月十四日奉硃批該部議奏欽此欽遵到部原奏内稱熱河陸軍本年爲應行成鎮之期僅成步隊三營馬隊一營砲隊一隊尚不足一恊之數自應遵照部咨將三路防營一律裁改以資挹注惟據巡防營務處詳熱河自庚子以來盜風愈熾雖有直隷練軍八營僅能分防朝建一帶經歷任都統設法籌欵先後奏練巡防隊十五營分爲三路散布各屬地面藉以稍安然猶以限於餉力未克多招營隊時覺地廣兵單不敷分布去年奉省特派大員督率防營分路清鄉熱河東南處處毗連奉境彼拿此竄更形吃緊若一律裁撤改練陸軍恐練新之效未彰而裁舊之弊巳見况熱河地方荒野寥廓賊匪横行埓於奉省而防營則遠不如奉省之多查上年東三省督臣以奉省防營碍難改練陸軍奏明有案熱河事同一律應請查照辦理查巡防隊零星分布專事巡緝與地面有密切關繫一時未便裁撤尚屬實在情形惟添練陸軍定有年限前以籌欵無着一再咨商部臣疆臣迄無成議現在防營旣難裁撤惟有仰懇聖恩飭下直隷督臣陳夔龍援照前案設法籌撥抑或由度支部另籌的款按年指撥俾得專心添練早日成鎮等語臣等伏查熱河添練新軍前於光緒三十四年十一月據前都統廷杰將開辦經費並常年混成一協不敷之餉核明請撥經臣部會同陸軍部奏准由部籌撥開辦經費二十萬其常年一協不敷之餉除直隷協欵二十萬由該省查照辦理外部庫應籌銀十萬一千兩内以騰出旗兵的餉一萬八千兩扣抵實不敷銀八萬三千兩即在部庫練兵經費土藥稅等款撥給嗣以直隷協欵無着該都統奏請另籌臣部查核練兵經費各省欠解甚多禁烟令行土藥稅又成弩末奏令直隷總督仍將前項協款二十萬設法籌濟等因上年五月該都統復奏直隷協款迄無成議請先就部撥之常年經費八萬三千兩添練步隊一營過山砲隊一隊以爲得尺得寸之計經臣部會同軍諮處陸軍部議准照辦奏奉俞允行知遵照在案兹據奏稱冯因查現在款項支絀熱河添練陸軍自非裁撤防營騰出餉項不足以資訓練惟旣據聲稱該處毗連奉境地方寥廓賊匪横行巡防各營零星分布專事巡緝一時未便裁撤等語是該處防營底餉均巳無可騰挪自應遵照臣部上年奏案將巳練新軍各營隊先就部欵認真辦理以爲陸軍基礎如新舊併練非但熱河無此財力即欲通籌匀撥而本年預算己定前項協餉二十萬直隷無款可籌巳據該督咨明有案此外各省關庫儲同一不敷實無餘款可資挹注所請由臣部另籌的欵之處實屬碍難照准恭候命下即由臣部行知熱河都統遵照辦理所有遵議緣由謹恭摺會陳伏乞皇上聖鑒再此摺係度支部主稿會同軍諮府陸軍部辦理合併陳明謹奏宣統三年五月十一日奉旨依議欽此 
國外新聞 
[英國擬設無綫電報]  
　　二十一日倫敦電云郵政大臣薩繆爾君在帝國大會宣稱僵或各處卽速設立國有無線電報局以通聲氣一舉政府以爲與軍事上商務上皆極合宜政府今議先在英倫西泊納斯亞丹孟買海峽殖民地及澳大利亞六處設立局所薩繆爾君並謂隨後再展至鈕西蘭及南斐洲南斐洲一路將取道東斐洲或西斐洲與英倫相接並提議英倫西泊納斯及亞丹之設局經費由英國擔任孟買鈕西蘭及澳大利亞設局經費由印度鈕西蘭澳大利亞自行擔任以新嘉坡一處爲總關鍵其經費由各地分任至辦事經費及所收之費悉數歸公給派 
[帝國大會會議續聞]  
　　二十一日倫敦電云坎拿大首相勞利安君在帝國大會提議欽派大員代表全國調查國家商務關係巳經會中採納首相愛斯奎士君謂勞利安君所言實一實際之提議將在下次會期豫備實行之法愛斯奎士君又謂帝國及各屬地關於政策事宜當仍各主家政以行其財政政策欽派之員將來當游歷全國政府將不避困難以選能幹出衆之代表云 
[波斯首相赴歐]  
　　二十一日倫敦電云據波斯京城德黑蘭電稱波斯首相兼外務部大臣西巴達業巳離國據謂擬赴歐洲具啓行極爲匆促並未辭職惟曾上書攝政王託故身體不健云 
[坎美交換權利之真相]  
　　二十二日倫敦電云坎拿大首相勞利安君在憲政俱樂部席間演說謂坎美交換權利並非莊嚴之條約以後隨時可以更變云 
[土耳其首相之演說]  
　　二十二日倫敦電云土耳其内閣總理大臣哈基巴沙代表土皇在柯沙伏平原演說表明信任阿爾巴利亞矢忠土皇之意聽者十五萬人 
[美國緩邀華商游美]  
　　二十一日東京電云美國太平洋沿岸各商會巳將今夏邀請華商代表赴美游歷之舉展緩兩年實行因先與日本約定延請彼國商人於西十月間游美故也 
[日本腦威商約簽押]  
　　二十二日東京電云據官塲宣稱日本與腦威所訂之商約巳於星期五日簽押 
[西班牙關於摩事之宣言]  
　　二十二日柏林電云西班牙政府宣稱西班牙派往摩洛哥之軍隊如受抗敵則西軍始更圖深進 
[土耳其派員游德]  
　　二十二日柏林電云土耳其赴德調查事務之商人及國會議員巳行抵柏林各報歡迎極摯 
[俄國内閣討論疫患]  
　　二十二日柏林電云據聖彼德堡電稱俄國内閣因虎列拉之患日見其盛巳討論防止之策 
[萬國水手罷工五誌]  
　　二十三日倫敦電云水手領袖員宣稱罷工之後受影響者巳有五千人惟信彼等將於本月二十一號增加工資一律上工現有多船巳准照公會定章付薪航業公會則稱如有缺乏水 
 
 

Page 27

 
 
手不能開船者該會力能供給云 
小說 
[殖民小說華僑涙（四十六）]  
　　范鳳洲便同着衆人到勸業會去逐處查察。足足的查察了一個禮拜。只見各省各館的那些品物。雖然也一般陳列得五光十色。光怪陸離。却都並不是一定要用的品物。范鳳洲看了。感嘆一回。和鄭國昌等說道。你看我們中國的出品。不過都是些美術品。没有一些兒實用。平空的費了這許多經費真是寃枉。鄭國昌便道。我們此番預會。原是預備着多捐些兒經費。帮着他們擴充會塲局面的。如今看來。不過是這船模樣。還擴充出什麽來木植之聽了。接口道。我們旣巳到此。只要捐幾個錢。作爲會塲的經費。就算盡我們的義務了。楊惠君聽了道。據我看來。這個會塲的形式。雖然不甚整齊。但是在我們中國看起來。巳算得有一無二的盛舉了。况且此番開會。本來是初次創辦。大家都是没有見過的盛舉了。况棘手些兒。我們旣然來了。理應就看我們的耳目所及。和他們商議改良。如有經費不敷之處。我們大家理應竭力捐助。這個勸業　。雖然中國是第一次創辦。却是於工商各業上。都極有關係的。或者將來能在世界各國的工商界。中占一個高等的地位。也未可知。范鳳洲聽了。覺得不錯。便也不說什麽。大家同着回來。到了旅館。張月華也巳經回庽。同着幾位同志的女士。正在談論會塲的缺點。原來張月華雖然同着范鳳洲等一路同來。却不是他一個人。還同着幾個同鄉女士。一起來的。見了范鳳洲等回來。大家都起身相見。范鳳洲和衆人隨意坐下。大家談論一回。都說會塲裡頭。没有個合式的公園。却是個最大的缺點。楊惠君道。我情願一個人獨捐鉅欵。作爲建造公園的經費。我們明天去和那勸業會總董。商量一下。請他立時規地建造就是了。張月華接口說道。可惜我們製造的新式槍砲兩種。没有帶來。不然也好呌他們看了。長些見識。過了一天。范鳳洲等正要去拜會那位會塲總董侯博通侯觀察。恰好侯觀察倒先來了。范鳳洲等便把要捐資建造公園的一層意思。和他說了。侯觀察聽了大喜道。本來敝會爲着經費不敷。所以各種建築。大半不能如式。如今諸位這般熱心慨助。是再好没有的了。如今就請諸位先去規定了地址。卽日興工就是了。說着。就要請范鳳洲等同去。范鳳洲等只說有些小事。請觀察先去。我們等一會兒就來。侯觀察聽了。便告辭先走。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[上海商務總會通告大小輪船公司書其一]  
　　接准滬關道劉移開本年五月初九日奉郵傳部電開宣統元年分船政統計各表前於二月間電飭速填呈部在案迄今未據禀復本部現辦第三次統計立待成書仰該道迅將應造各表限二十日内查填呈部事關憲政勿得再延等因到道奉此查此案本年二月間奉郵傳部電並准蘇省調查局移催節經備文移會在案兹奉前因除函催新關稅務司查明迅速辦理外合再移催請煩查照迅飭各公司立速赴關具報以憑填造事關憲政幸勿再延各等因准此查本埠大小輪船呈請本會轉報註册具領船照者共計有一百十一艘之多兹准前因除分别函催外相應專函奉達貴公司迅速查照前領囗囗輪船之執照自行赴關具報填造彚案轉詳事關部飭幸勿遲延自誤 
[其二]  
　　爲通告事案於宣統元年十二月初一日奉郵傳部箚發大小輪船公司註册給照暫行章程飭會轉行各商務分會各輪船公司須將一切章程呈報核予立案註册後隨時頒發執照由各該公司自行持照赴各海關呈騐方可禀請海關給予船牌完納船鈔其從前巳給船牌之大小輪船公司亦均應一律補領該項執照以昭劃一等因遵經按照郵傳部註册章程第五條所開各節刋印小啓擬就呈式轉行各分會各公司依式填註送會轉報自宣統二年起呈會轉報之大小輪船巳有一百十一艘之多續請呈報註册者無日無之歷蒙郵傳部分别准駁批會轉飭各分會各公司查照在案嗣據呈會轉報者有爲預爭航綫起見每遭駁詰無從查其實在於本年五月初九日禀奉郵傳部批開據禀輪船註册漫無限制請明定章程預防流弊等情查本部自開辦註册給照以來凡有新辦輪船股分公司必須核定所呈章程辦法股票合同是否完全始准註册其舊辦各股分公司營業巳久應報事件間有漏略亦必先准給照飭令續呈至各商獨資創辦之輪除舊輪補報註册外其新辦各輪必先由該省督撫或關道勸業道電部復准發給暫行船牌然後另請註册均係按照奏定章程辦理本無可議兹禀稱在會呈報者有預占航線各等語是該會旣未知拒絶於前復未能查詢於後查各省設立商船總公會即爲領袖入會向船即爲團體本部定章令由商會及船會呈請註册卽因各輪附屬在會耳目較近體察易周何得諉爲無從查實嗣後如有虚揑航線藉端競爭以致妨害公益情事當由該會據實禀部核奪辦理等因奉此查大小各輪船公司遵章註册呈由本會轉報請照者雖各該公司行號等未曾入會本會爲振興航業歷經通融轉報惟旣無限制之定章即無拒絶之權限領袖團體並不入會更何從查詢其實在今奉部批令各輪附屬商會卽爲領袖入會各船即爲團體事關部飭合亟節錄批由刋印通告奉達貴公司迅卽查照凡呈由本會轉報具領船照者分别各班各路各舉領袖一位入會代表以便責成體察免致虚揑競爭之弊應請將所舉代表　名籍貫電話住址以及公司名稱小輪船名艘數詳開送會彚案報部查考以資保護而安輪業如各該小輪不顧公益延不舉充將來如有妨害航線情事未便擔任責成本會爲振興航業預防流弊並遵奉部批飭令船商入會以結團體而圖公益起見務祈貴公司迅速舉辦不勝企盼之至 
閘北商團會章程 
[第一章命名]  
　　合閘北全區各商業聯絡一大團故名曰閘北商團 
[第二章宗旨]  
　　培養强健體魄振起尚武精神聯絡各業結一大團保衛一巳身家性命財産爲商戰後盾以扶佐地方治安增漲國家勢力爲宗旨 
[第三章職員]  
　　名譽會長二員正會長一員副會長二員會董評議員無定額會計一員書記二員庶務二員 
[第四章選舉]  
　　名譽會長及會董以推舉定之正副會長評議會計書計庶務各員均用投票公舉一年一任任滿再舉連舉連任 
[第五章責任]  
　　會長有監督全會執行會務之責任名譽會董有補助之義務監察之責任評議有議决之責任會計有管理帳務收支銀錢之責任書記有司理文件記錄議案及一切報告之責任庶務有幹理一切會務之責任會員操員均有保守名譽扶佐勢力擴張範圍促進程度之責任 
[第六章權利]  
　　會員操員皆有選舉權操員畢業皆有被選舉權 
[第七章入會]  
　　身家清白未經刑事懲罰者不論貧富皆可入會爲會員及操員惟操員别訂規則 
[第八章出會]  
　　無大故不得出會如有萬不得巳之事詳告會長邀集各會員會議多數認可由本人具有出會証書方准出會 
[第九章禁約]  
　　一不得違背會章一不得以個人破壞全體名譽一不得戎服閒行及入游戲之塲一不得逞勇私鬥恃衆欺人一不得吸食鴉片及酗酒賭博 
[第十章操法]  
　　習練徒手體操槍械兵操銃劍術及野外要務令 
[第十一章經費]  
　　（甲）公欵移撥及個人捐助爲特别捐（乙）各業月捐及會員操員月捐爲經常捐 
[第十二章會期]  
　　（甲）每月開職員會一次每年夏季開大會一次爲常會期（乙）遇有外界非常事故及會中重要事件經會長提議由書記員報告全體臨時開會爲特别會 
[第十三章開除]  
　　不守會章不洽衆情以及違背禁約破壞團體者當於職員會會議開除 
 
 

Page 35

 
 
[第十四章撫卹]  
　　會員及操員如有保護地方出力因而受傷或殉身者由本會籌資優卹 
[第十五章會所及操塲]  
　　會所在閘北同善粥廠操塲在滬寗鐵路車站北 
[第十六章附則]  
　　以上各章間有未盡事宜應行增减之處均於大會時公議更改 
　　記者按第九章禁約（不得以個人破壞全體名譽不得逞勇私鬭恃衆欺从）二語最爲切要惟此係中國人之通病徵之往事指不勝屈今旣有所警惕力圖自强自不應仍有此惡習 
 
 
 

Page 36

 
 
   
 
