# 1905 - 355 - 4911748

 

Page 1

 
 
[電傳上諭]  
　　十二月初三日奉　　上諭四川綏定府知府員缺著高增爵補授欽此 
[留學法國學生靳志致留美學生書來稿代論]  
　　美國華工禁約激憤同胞内地禁用美貨一呼百應民氣之壯深可慶幸然愚以爲爭禁約者仍不過徒治其標耳將來改約之後仍須有治本之法而欲求治本之法則必先推究禁約之所由起禁約之所由起論者謂白人忌華人之分利斯固然矣然亦華工人格不全吃鴉片聚賭拖長辫甘污穢害公衆之衛生亂地方之秩序爲白種人所憎惡而鄙賤也今苟使吾華人之學問思想發達富於自治力則雖爲白人所忌而苟不至爲其所憎惡所鄙賤必猶足以與白人相抗而圖自立南北美諸民主國悉係歐洲之移民惟因其國民程度高富於自治力故能離本國而自立吾華人寓美者其數如此之鉅使人人富於自治力安見不能成海外一殖民國乎又何至爲白人奴隸求生路而無由耶故愚謂爭改禁約之後當以興敎育爲第一義否則禁約卽使幸而得改而我華人吃鴉片如故聚賭如故甘污穢害衛生如故則卒無以善其後蓋爲白種所忌其事猶可爲若爲其所厭惡所鄙賤則眞不可爲矣故曰興敎育爲爲約後 
 
 
 

Page 2

 
 
之第一義也興敎育爲駐美欽使及領事之責此事不必國家出錢籌欵但能嚴定章程迫令華工送子弟入學否則罪其父母則在下者自能響應其事至簡單易行而絶無流弊今欽使及領事旣不肯爲之則爲吾同學衆人之責任無可諉也然興敎育之說留美諸同學已曾有言之者而究未收大效何哉吾以爲此敎育宗旨錯誤之故也敎育分爲両部一爲祖國敎育一爲白種人之敎育論者多主張祖國敎育此論似近理而實大謬在美華人敎育之所以不能速成而普及者其弊皆坐於此何以言之蓋漢文艱難且無完善適當之敎科書及文法書學之十年不敢必其能文從字將且中國科學不發達學問皆遁於空虚卽使能文從字順矣其於增長智識擴充民力之問題尙去之天壤也且在美洲而欲興漢文必須捐集鉅欵購書籍聘敎習另行組織一社會其事至艱遠難行終未易舉辦且卽能舉辦亦終不能有大效果今不欲吾華人與白人相競爭乎與白人競爭則必須具有白種人之智識材力凡白人所知所能者吾華人無不知之無不能之夫然後可與之競爭而戰勝之此必然之理也然欲具有白種人之智識格力則必入白種人之學堂爲白種人之學問非徒恃區區之漢文所能從事也今宜請駐美欽使及領事逼令華工送子弟年六七歲以上二十歲以下者入美國各工種學肄業其無資者由公衆立一輔助會共醵資以助之其有子弟而不送之入學堂者由欽使領事及公衆共罰之美洲中小學堂學費甚廉因他人現成之學堂而使吾國青年咸得沾漑文明其事至便其辦法至易其父母本爲作商工而至美洲而其子弟乃一變而爲畱學生因勢乘便擴我民族黄禍之說將非虚語事之便利無有過於此者五年十年之後必有絶大效果然使不幸而欽使及領事不肯爲之則爲吾畱美同學諸君之天責無可推諉或設法勸諭或作白話報以煽動之或設法用勢力以威脅之務使華工之子弟無一不入美國之學堂無一不受完全之敎育斯爲達到目的然或者謂但白種人之學問則將來學成恐不足爲祖國之用此不足慮今日敎育華人之宗旨在於養成其智識材力足以自立足以與白種人抵抗使白種人葼我畏我而不敢仍以禽獸待我能如是是亦足矣至於備祖國任使一層置之不問可也待之異日可也倘使寓美華人能在美洲自立一民主國如西班牙人之於墨西哥者則雖離棄祖國抑又何傷耶况且我黄種具有戀故土之性質十年後擇其已在美國學堂卒業之華工子弟其年齡幼小而心懷故土者敎以漢文亦仍不失爲祖國之用也吾爲此議非欲廢棄漢文也乃欲以白種人　敎育爲先而以漢文繼之於後以白種人之敎育爲强迫敎育普遍施之於人人而以漢文爲隨意科以待其有志於此者而其要點有二其一取其事之易於舉辦其二則取其切於實用川敢發其機於此願吾同胞有以竟其事 
[外務部致江督電（爲知照催詢滬案日期事）]  
　　南洋大臣鑒頃准汪欽使電稱西節放假三日滬案須於初二日催詢外務部印（顚） 
[粤督電達華人入美規約]  
　　初二日香港電云得廣州通信員來信粤督岑宮保已電致駐美中國欽使謂華美兩國董事所議華人入美之規則已可允准美國若能承認此項規則粤督可以竭力禁阻抵制美貨之舉並重罰不用美貨之創議人云云譯文匯報 
[南京十七省致上海江蘇學會電（爲設立學會事）]  
江蘇學會代表人張惲劉王鑒現在十七省公舉學會於一星期内專待公等來寗開議學務十七省學會公啓按此電無人署名故學會並未答復（望） 
[上海江蘇學會復江寗各學堂函（爲十七省學會事）]  
　　十七省學會此間於二十五日得電莫測由來無從寄訊來函始悉一切總之旣係公會似應先行廣告届期齊集交通便利之所爲各省所公認然後商訂章程推舉職員方爲正辦茲事體大豈一星期内少數部分之人所能議决若第就在寗諸寓公之意見遂謂組織江蘇成十八省公會謂之旅寗各省學會可也謂爲十八省公會不可也同人創立江蘇學會其宗旨本爲交通學界並無對待外省之成見而他省率惴惴焉視本會爲抵拒外省之具然則商會林立爲交通耶抑爲抵拒耶我不欲加諸人人亦無加諸我時事孔棘外人方恊以謀我而我固自狹其範圍何所見之不廣合十八省以自固圑體可也合十八省以互相爭競不可也蘇人以積年之放棄受他省之戟刺始翻然改梧蘇人咎又何辭自立之道當務其大者遠者十七省發起何人來電未經署名無從答復拉雜書此以告我蘇省同志卽以告十七省同志諸君子果有熱誠提倡而謀所以交通而研究之者乎敢誦衞大夫之語曰則瑗請前（望） 
[甬江開巿寗波]  
　　甬江各行販與各鹹貨鋪水菓鋪罷巿一事已兩登報端茲悉其事實係各鮮鹹貨行不善辦理所致近來甬江銅元充斥行販賣買往來均係銅元而各鮮鹹貨行初時不准行販解付銅元繼復禀請當道改用洋元逐日行中洋價掛牌每元作錢一千零四十文各行販以銅元局洋巿價每元須一百零八枚輾轉兌洋付行每千虧折四十文因之聚衆抵制不販各行之貨宏源行夥係錫琪平時本與衆行販有隙故於商會集議時衆行販一擁入内將孫曳至湖西關帝殿毒毆頗負傷夷幸經高大令親赴彈壓將孫帶回迨至二十九日夜四更時大令親至半邊街押令開巿而衆行販見告示並未有銅元通用之諭是以仍不允從大令雖一再開導各鋪仍未開巿初一日下午三句鐘衆行販又各持香向城廂各鋪懇請一律停止貿易頃刻間甬江一帶及靈橋門内並東門直至西門大小各鋪一律閉門罷巿鄞縣高大令急出勸導至晚仍未開門當晚山呂軍門派練軍在各處彈壓高大令亦卽出示曉 
 
 

Page 3

 
 
諭略謂鮮行交易互與肩販爭執連日聚衆罷巿實屬不成事體現今會集紳商爲爾等妥籌辦法通行銅元制錢各照甬江大價如有隨時漲跌進出皆歸一律自今示諭之後爾等各安生業倘敢把持滋事定行嚴究不貸此示出後衆行販始見平靜至初一日夜四更時大令復親至半邊街押令開巿初二日早晨復親赴城廂内外剴切勸導各行販始照常販貨各鋪亦一律開巿貿易大令恐行販又復變更至下午仍在半邊街親自彈壓（敢） 
[商部電覆寗陽鐵路辦法廣州]  
　　日前岑督以寗陽鐵路有緊要三端電請商部核奪一須定年限期滿後歸國家公產二募勇護路須由官募公司籌解勇餉三委員查核報効已紀前報旋接商部電覆謂由官募勇公司籌餉保護全路藉辦警察此條可照准行其第一條第三條未便槪行照准仍請從長計議酌定良法以勵商情（珠） 
[江南銅元局近情南京]  
　　江南銀銅元局添造銅元新廠署理鹽巡道潘觀察實爲主動力原禀署督周玉帥謂建廠房購機器得銀六十萬便可足用旣得允惟卽分公款在東花園東關頭等處購地建造私宅數所皆費巨萬而於新廠之形式上又復窮極奢侈省中公帑挪用幾盡而新廠尙未完工邇經言官彈參戶部已先有來文嚴定銅元限制玉帥卽命儘本年將購存之銅斤從速鑄蕆明年再議新章新廠工程亦著卽日停止聞江寗將軍昨已奉政府命令查此参案矣（坐） 
[飭議官紙局辦法廣陳]  
　　廣東議辦官紙局近接岑督札文略謂印花稅徧行于歐美各洲以英國爲完善歲人不可勝數卽如香港一埠歲徵四五百萬元近年日本亦以印花稅爲歲入最鉅之欵粤省與香港相距不遠若能仿照成法參以本地情形量爲變通先擇數項定發印紙取稅畧輕成効當可立覩本部堂查接管卷内前廣州府知府龔升守議覆印花稅一禀條理精細損益咸宜惜旋議旋輟未及舉行昨據臬司擬議官紙局辦法附陳契據按照文憑以及當票借劵經摺帳簿合同婚帖等項應歸官紙局酌定官價發售寓印花稅於官紙之中洵爲興利之要策現議各項除契據已用三連單無庸更議外其餘各項绵可擇要試辦本部堂詳加察核除臬司原摺所議各項之外似可添入分關撥單兩項此皆民間有利益相關之字据往時淆亂混集並無劃一之印稅易啓爭端遂多攙訟今若槪用印紙旣足以徵信復足以防僞所費不多所受益不少狀紙一項亦應改用特别印紙粤民好訟不妨畧仿外國訟稅之例從重酌定寓息訟於籌欵之中各項印紙務求精工并可携遠經久民利其便官求其贏法無有良于此者應卽迅速設局舉辦俾可切實施行推印稅與官紙事本相因應否另設印稅局或將官帋局附隷其中臬司事務較簡且官帋局之議係由臬司發端其中條理必能籌畫精密卽責成臬司督辦至印稅各項多以商務爲主尤應體察地方商情酌籌辦法并卽督飭廣州府南番兩縣會同商會逐項考求以期推行盡利免致隔閡一俟議定卽條列章程詳候核定以憑奏咨立案出示遵辦（來） 
[遵飭妥驗民命案紹興]  
　　諸曁敎民陳龍因案拘押服毒自盡由紹府尊熊再青太守委蕭山縣李思澄大令往騐旣而田副主敎指爲賄串復奉上憲諭飭改委嵊縣趙君閎大令赴諸妥騐茲將撫憲電諭錄後紹興府熊守頃據高道電家（中略）等情據此查此案先由田副主敎來電業經電飭高道分别查辦轉飭遵照據電前情特電飭該守迅卽確查諸曁謝令如有違法致斃人命情事卽由府先行撤任委代仍飭鄰封妥愼相驗據實通報不得含糊瞻徇是爲至要仍將遵辦情形電禀查考勿延兼院阮印（才） 
[總稅務司嚴定小輪裝載新章錢江]  
　　鎭江關稅務司義理邇君前接監督郭道憲函案奉外務部札開行駛内河小輪往往貪多重載時有傾覆肇禍情事因卽咨商駐京總稅務司嚴定新章嗣後小輪載重不准稍逾原額如違查出初次罰關平銀五百兩二次罰一千兩三次卽將船照吊銷設或因此失事尤須加等嚴懲刻經義君遵照辦理矣（常） 
[御史王步瀛奏統籌大計敬陳管見摺]  
　　奏爲統籌天下大計敬陳管見恭摺仰祈聖鑒事竊以今日圖富圖强不外財政軍政而財政以推廣圜法爲要義軍政以亟辦鐵路爲大綱請爲我皇太后皇上縷晰陳之一銀幣成色無須九六也查墨西哥等處所造銀圓不過九成一二餘雜銅鉛小銀圓且止八成四五顔色聲音未嘗不亮粤鄂仿照久已通行今若定爲九六恐外省解部如此本地行使則未必然一時化騐如此後日鑄造則未必然徒供圓役之漏巵於公家有何益處仍應令戶部及各省鑄銀圓槪以九二爲率小者八五或以庫平庫色爲辭則九二非足色九六亦豈足色但期利用何必虚耗一銀銅兩幣宜廣鑄暢行也查天津戶部造幣廠所定機器每日止能出銀元六十萬枚銅元亦祗如是非惟戶部一廠不足供天下之用卽直隷江蘇湖北廣東四局同鑄亦豈能遍及二十二行省幣制盈溢究待何時應令每省各設一局母許多設所鑄銀元銅元平色務與戶部造幣廠一律如此則將來戶部銀行紙幣亦易推行而各直省亦無此疆彼界之患一各省錢價應略爲限斷也查巿價不齊本係物情然相懸太甚官民交困此豈壓力所能强行是以官收制錢而不願收銅元任意挑剔民交銅元而不願交制錢藉端滋擾欲一圜法轉以淆亂殊爲非計應令各省城設一官錢局限令每庫平一兩銀圓易足錢不得過一千五百文仍每串以銅元制錢各半使用京城則新造當十銅元與原有當十大個錢各半行使其一時確無銅元地方准暫行全用制錢倘使銀圓敷用卽停鑄銀圓銅元敷用卽停鑄銅元以時消息務令錢價平定卽物價亦復均匀一鑄造銅元應專用紫銅也查往日錢乏私銷在民今日錢乏私銷在官其故在於攙鑄黄銅銅元銷毁制錢無算除從前所鑄黄銅元每當十一枚止准當制錢二文以杜取 
 
 

Page 4

 
 
巧外應令各省官錢局嗣後母許再鑄當十黄銅元鑄者以違制論一各省銅元應嚴禁私鑄也聞山東登萊青一帶及直隷各州縣制錢日形短缺天津尤甚民間買一二錢之物給銅元一枚賣物者無制錢找付則付一竹片或紙條爲質俟陸續買到十文然後收回原質民甚不便其故皆由奸民盜銷制錢私鑄銅元藉攘官局餘利而私鑄手機購自外洋一人日可鑄銅元三四千枚必設法嚴禁並禁私運手機庶免病民病國而限制銅元政策乃可暢行一各省制錢應酌量添鑄也查銅元一枚當制錢十文原因有此制錢乃可抵算惟奸民盜銷制錢日少卽以京城論自春間銅元暢行數月以來所有重三四錢當十大錢巿面罕見不知都從何去若不及早籌計勢必至制錢斷乏銅元止作一文使用查戶部寳泉局酌留兩廠改鑄六分重制錢各省亦應酌設爐座鼓鑄以資補助庶可保銅元餘利[  未完]  
[再誌督練公所總辦調閱淞口弁兵吳淞]  
　　兩江督練公所總辦朱菊尊觀察於初三日上午由滬乘火車蒞淞由淞口第八標新軍統領商恊戎等率同各員弁迎接至南石塘砲台聞朱觀察此來係檢查新軍兵弁操防等事并查獅子林南石塘三砲台砲勇（通） 
[禀道嚴辦鬧事匪徒]  
　　四馬路捕房西探意克華探趙銀河在西新橋浜屋内拿獲二十二日爲首肇事之已故惡丐鄭子明羽黨頭目葛性卿卽張省卿於昨早解廨請訊中西探禀稱葛在租界無惡不作且無日不身藏兇器向人拆梢受害之人不可　計請爲嚴究關司馬與美副領事安立得君互商之下判仍交捕房管押候禀道憲嚴辦時有法租界包探持票投案禀稱該棍前在法界犯案纍纍出票未獲今悉被拘請示施行關司馬諭以聽候道憲核示包探王長桂禀拿獲搶同興衣莊等處之流氓龔彩章王才保陸金法等龔已在寫字間供認六人同搶解請訊究質之王供被龔誣攀陸則崩角求恩中西官判還押捕房候開錄案由與葛省卿案詳請道憲一併嚴辦（見） 
[英領事出示開送損失清單]  
　　駐滬英總領事出有告示謂此次亂事英人所受之損失各將清單送交本領事以便索償不得遲延譯字林報 
[調營赴吳淞彈壓吳淞]  
　　日前謠傳有匪人千餘名匿迹吳淞地方會審公廨關司馬知之專役持函至寳山縣署詢得實無其事惟謠言尙未盡息初三日上台又調到蘇捕營划艇二十艘由魏郭二領哨率帶至淞鎭黄浦港口駐泊以資彈壓（通） 
[查覆吳淞安謐實情]  
　　公共公廨讞員關司馬前日訪聞吳淞到有形似工匠之人千餘名恐其潛入租界滋事飭差備文至寳山縣往查已志本報昨晨該差李元捕役凌振携寳山縣回文至滬覆稱查得並無此種形跡可疑之人且淞鎭現在甚爲安謐云（見） 
[德法两國兵艦到淞吳淞]  
　　初二上午到一法國兵艦由淞直駛至申下午又到德兵艦一艘泊於淞口三夾水（通） 
[法艦抵滬]  
　　初三日字林報云法國巡洋艦特斯卡得號（載重三千九百八十五墩）已於昨日抵滬泊於法界黄浦灘 
[留日學生返國人數]  
　　初三日文匯報云本日抵滬之日本郵船有華人四百八十四名中有學生二百三十八名并有學生一百二十二名並不登岸逕乘該郵船前往廣東 
[法領事囘滬]  
　　初三日字林報云駐滬法總領事達喇伯弟君已乘此次法國郵船起程來滬大約明日可以抵埠 
[日本遼東總督囘抵東京]  
　　初二日東京電云日本遼東總督已於今晨回抵東京 
[新艦下水]  
　　初二日東京電云日本巡洋艦筑波號已於昨日在門司下水日皇太子親往試騐後於今日下午回東京 
[日開國會]  
　　初二日東京電云日本國會開會之禮節將於明晨舉行 
[莫斯科亂勢未止]  
　　初二日倫敦路透電云昨晚由莫斯科傳來最近消息謂各處防壘刻已添築亂黨仍未降服 
同日東京電云上禮拜莫斯科之劇戰至禮拜日晚間七點鐘始止計斃五千名傷一萬四千名官軍與亂黨接戰之勢皆極猛烈（按此電與昨報所載初一倫敦路透電稍異故譯之）譯字林報 
[駐滿洲俄兵叛]  
　　初三日天津電云駐紥滿洲之俄兵已開始起亂蓋以冬令嚴寒仍不調回故也目下該俄兵時有暗刺兵官之事哈爾賓之鐵路公司及鎭巿各店鋪俱遭焚毁 
[摩洛哥問題]  
　　初三日倫敦路透電云摩洛哥國王不允在瑪德利德會議摩洛哥事件祗允在阿勒基西勒斯或担基亞會議此事同日電云德國之摩洛哥政策仍覺難於實行且頗憂糶文匯報 
[俄國之選舉問題]  
　　初二日倫敦電云聖彼得堡已頒行選舉新例准平民得選舉權惟仍主張間接之選舉諭旨有云泰西各國亦從無平民皆得選舉權利之例其範圍最廣者亦僅得施諸城中而從無遍及鄉鎭云譯字林報初二日柏林電云耶穌聖誕節時聖彼得堡頗形安靜俄政府已頒行選舉法凡國民之納稅者皆得有選舉權利俄民接受之下頗安靖莫斯科亂黨已爲官軍降服政府及兵隊之勢力復見加增俄幣與歐洲各國兌換　價亦見日漲譯德文報 
[東亞公司新書局贈書鳴謝]  
　　心理學講義爲日本文學傳士服部宇之吉所著服部先生向爲京師大學堂師範舘西敎員之長記者前在該學堂肄業時服部先生適以是編按日講授發明心理最稱精密實爲講求敎育學者不可不讀之書茲蒙惠贈展卷温故回思同堂講解之時不勝　惘云（奭） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄖陽府發現礦苗武昌]  
　　昨有自荆襄來省游學者云鄖陽府屬保康縣境某山前有某國人游歷至此查有一種礦苗係五金皆備之質向地方官詢問情形大有投資開采之意經某學生向官長聲明湖北礦產早經上臺定章自行圈購不可授外人干涉之權云云想地方官不致擅行允許矣（文） 
[廣幇與義渡局交鬨鎭江]  
　　廣幇與怡泰號昨因欲借義渡碼頭停船卸貨爲義渡水手所阻撓廣帮不服致被水手將貨船中人一併扭送至局廣幇又聚衆前往奪回刻由局董向廣幇董事互相理論據公正紳董之公斷謂義渡局係商捐商辦所有碼頭不合毫無通融惟廣幇亦有好勇鬥很之惡習故兩造均屬不合云（思） 
[木業預防小輪碰撞生事鎭江]  
　　揚州仙女廟木業董事王學裘前以冬令水涸木牌每易與輪船互撞曾向輪商議定每年自九月十五日起至來年三月十五日止小輪均改赴小擺渡對面停泊其餘六個月方能靠近碼頭無如輪商雖然應允並不實行木董終恐碰撞生事爰禀由鎭關稅司函請監督轉飭江都縣出示曉諭各輪局一體遵照前議辦理違干提究（思） 
[漢口]  
　　余壽亭把戎近奉上憲札委督率線勇在劉家廟地方拘獲私鑄銅元要犯方老么一名解請夏口廳訊懲聞方併犯有行竊鐵路局台票八百張一案現須一併嚴究○雲夢縣地方向未設有聖公會茲駐漢牧師余君文卿業已派人前往設一敎堂以期推廣敎務（民） 
[揚州]  
　　蘇州新鑄當念銅元現已陸續運到揚州惟巿面不甚銷用蓋恐又蹈從前當五銅元故轍也○揚州善舉林立經董藉此以肥身家者十居其八九窮民並無實惠可沾至全節堂腐敗尤甚聞新任趙都轉有大加整頓並更換劣董之說（學） 
[十一月分教職選單]  
　　敎授河南汝寗梁乃廪開封甲貴州思州萬定禮貴陽舉雲南蒙化廳宋秉彝臨安優正諭山西安邑李貴春太原廪直隷濟州王之鑑遵化副阜平晁樹梅永平附湖北監利呂聯乙武昌舉廣西横州陽炳照桂林歲全州譚慶嵩平樂歲陜西華州趙登瀛鳳翔舉訓導安徽望江姚道生太平恩繁昌謝廷榮池州廪江西彭澤徐維藩南昌附德安孫葆辰臨江附奉新曾志燔建昌廪武寗熊舒長臨江廪雩都舒恭茂南昌恩東鄉賈師榮瑞州副弋陽劉青照南昌廪樂平黄啓光撫州廪萬安夏敬恂南昌舉福建寗德廖以仁龍岩州拔福安黄駿福州歲山西岳陽郝大中絳州廪四川蒲江王春濬成都增廣西茘浦梁全士潯州舉修仁石維璜梧州廪安徽太湖譚家豫廬州廪雲南威遠廳劉秉義武定增四川慶符伍鋆資州舉陜西甘泉劉步雲漢中廪順天順義曹文炳天津歲復諭四川開縣劉泰階資州廪德陽袁森堂成都舉復訓直隸大名趙惇睦宣化拔江蘇金山周午炎常州增江西撫州余廷翰南昌廪瑞州黄錫朋南康廪湖北荆州劉紹向安陸附襄陽陳常荆州廪 
[滬城官事]  
　　提右營參府周子安参戎會丈局總辦高營之司高昨均因公先後到道縣拜會禀見○福建建寕鎭台孫靜山鎭軍昨由北洋觀操公畢抵滬至道轅辭行返省（近） 
[勘察槍炮子藥]  
　　督憲周玉帥札飭江寗督練公所及軍械局兩總辦到滬考察製造局槍砲於上月二十八日起經朱鞠尊觀察恩紱張少山觀察慶生會同兵備處提調許伯明太守葆英周价人太史維藩又文案委員劉郃侯大令廷舉王翼鈞叅軍運長陳筱芹二尹兆生吳範生二尹晉程元生二尹于書連日到局由總辦魏蕃實觀察導至槍砲各廠考察一切前日復至龍華藥廠研究日本技師石籐豐太郎所製無烟火藥旋至滬北洋務局行轅禀明玉帥察核（欣） 
[試騐無烟火藥]  
　　日本技師石　豐太郎前日製就成之無烟火藥禀請總辦魏觀察試放觀察卽帶同提調等赴西　台諭飭砲隊營帮帶張千戎傳令各兵騐放（欣） 
[局批照錄]  
　　淞滬厘捐局督辦陳亦漁觀察前日發出木商千城請退認捐禀批一道茲錄如下據禀虧累情形年滿求退自應照准然衰極必旺亦巿業之常該商等如仍舊接辦則虧累於前當可獲利於後仰樹木局魏令勸諭該商等明年仍復接辦以收桑榆之利（近） 
[管帶去思]  
　　駐紥滬南留防太湖水師副中營管帶李献廷參戎爾勝現奉上台調駐無錫日前滬南軍民人等恭製萬民傘德政牌以誌去思（古） 
[失愼未成]  
　　前晚七點鐘公共租界新閘路一千一百零六零七號門牌振興木行樓上失愼經街鄰帮同救熄僅焚樓板及板壁等物幸未成災（見） 
[車夫斷足]  
　　塌車夫陳梅祥昨至北蘇州路某鐵行裝載鐵條被生鐵壓斷左足由行主送往同仁醫院求治醫生騐得足骨已斷當將斷足鋸去再行施治（古） 
[上海縣案]  
　　總工程局解流氓馮鑫芳左德奎等七人至縣請訊馮供在飯店夜膳被拘同桌六人槪不認識羅以昌供在在成泰昌烟間爲堂倌劉仁永供向業釘書前日工程局在三勝樓飯店捉人誤被拿獲大令命馮羅二人識認供亦同桌夜飯大令以劉飾謊必有别故飭先收押邱阿火供在報館印書尋友未遇至店夜膳左德奎供前曾犯事収押改過局於五月釋出現爲小販王如意供隨同左德奎賣水菓度日王桂生供未犯事時有馮連樵投稱兒子鑫芳在小的自開米店内二十五日出外不歸今悉被拘乞恩給領大令察得鑫芳似不安分姑准其父領回管東左德奎王桂生収押邱與王如意開釋羅以昌交差著店主具保又訊陳阿毛供爲泥水匠天晚借宿客棧被拿四人祇識蔡義生一人馬阿四供業砌街王雪榮供賣水菓蔡義生供擺水菓攤陳阿毛供向爲江湖流丐大令斥陳初不實供判責二百板與馬阿四押候查辦蔡王各交妥保無保押候再核○日本裝朿之顧岡控被流氓毆打亦經大令訊問供原籍南通州去歲入日本籍在藥房販藥零售前日回鐵廠家中被兩流氓毆打並失藥丸當時扭高昌廟巡局今悉已經釋放爲此控究大令判候移局交案訊奪○陳阿桃扭張魏氏至警察東局禀願休棄由局解縣訊究陳供妻故五年本年九月由陸祥和說合娶再醮婦張魏氏詎氏日吸洋烟小的無力養活求斷休棄魏氏供夫故十一年旣已再醮情願相隨陸供並未爲媒當時在旁略涉一言大令判准休棄魏氏發堂擇配○湘人某姓等環禀滬南瞿眞人廟住持了然私將燈彩幃帳等物質當拘訊不認責押在案昨提復訊仍不吐實大令判速自湖南原籍不准到廟完案（近） 
[總工程局紀案]  
　　烏山船夥王阿珍在小東門如意樓烟館與唱灘簧之婦王李氏附耳交言該氏姘夫阮裕成卽華雙喜疑婦與王有姦令王送氏往南甫至行仁弄門前阮將石灰撤瞎王之左 
 
 

Page 10

 
 
目經探拘局請究孫明府訊得王並非善　著自醫洽阮責手心四百下王李氏責二百下叱退○如意街義興草貨店夥朱汝日疑皮匠李三仔竊取牛皮扭交巡士解局孫明府訊得並非行竊將皮給李完案○久記樹行控作頭歐樹基欠銀奉判限繳在案前日因到期不付行夥張耀才投局請催陳二尹飭提歐之保人俞雪洪到案諭限交歐訊究○法包探帶同竊賊持洋至局請爲派探至松興押店吊贓明府准之（欣） 
[英美公廨晚堂案]  
　　戎永祥控妻弟華雲飛華雲錦圖呑店業並敢行兇前晚奉關司馬提訊戎供前由妻弟華姓弟兄糾開萬生泰酒店各出股洋一百二十五元現被呑没股據亦遭竊去向論被毆求請訊究質之華供開店各帳業已算清戎應找洋一百餘元司馬以兩造所供無憑判各邀公正人理楚○許鴻喜控荐頭張阿大誘匿伊妻金氏求究訊之管英圖供金氏由小的托張若至馬公館爲乳傭辭歇後函知許來滬領人不知張荐頭如何交與訊之張供詞支吾司馬判押限七天將許妻金氏交案如違比追不貸（見） 
[英美公廨早堂案]  
　　長江積賊吳色志在輪船上刀傷探夥周阿五報探張才寳獲訊不認奉判押候覆究在案昨日解廨復訊失主霍仁山供被吳與小五子等竊取金飾贜在吳處請辦訊之吳俯首求恩司馬商之安君判押捕房半年○包探王長桂禀黄少卿因騙婦人胡張氏衣洋控奉發押四月遞解蕪湖在案今未滿期突乘前日吵鬧之際逸出拿請究辦司馬判押滿期後加押捕房一月○舟子王榮生李阿桂竊大順廠花衣由探獲究判押候吊贜再訊○孩子趙家桂竊某洋人大衣一件爲捕拿究趙供衣係馬路拾着司馬判押改良所三月○曹金奎見族妹金曹氏將女賣去因在南京來滬糾同周阿三將氏軋入小客棧内一宵詐洋六十元經張福新勸解不允由探解究司馬以張訊無干涉從寛斥釋曹不應詐洋判押一月周押兩禮拜○無領事管束之東洋人前日在美界西酒店内沽飮大醉痛毆店主報由中西探獲究司馬判押捕房一月○楊豐坤向張甫堂等十二家借用棉被私行押去報探獲案請究判押捕房三月○周寳榮周品月先後竊張小弟等衣服時表由探解訊判各押捕房兩禮拜○尤長根竊王長卿小車報捕解究判押捕房一月○朱品三控駱吉昌用空銀兩奉准差傳訊究昨由包探王阿巧將駱傳案司馬判交保候下禮拜二訊奪○居世錡卽居晉卿控程松卿賣地勒單奉關司馬飭差往傳詎程抗不到案昨由差探禀覆司馬改飭提訊（見） 
[法租界捕房發落]  
　　施金福失去皮馬甲一件疑回居王吳氏所竊扭訴捕房氏供雖曾與施同居現已遷出前日至伊家内並不行竊陳大令著押候查核○裁衣匠陸阿妹竊店中衣服爲店主扭訴捕房搜出當票大令判押七天○李應生王洪生偕劉金林行竊衣服洋傘爲探緝護大令判李王各枷一月劉押捕房十天○陳阿發由寗波附輪來滬被陳金生糾黨搶去衣包拿獲一人送交捕房沿途拔刃割辫圖逃幸未被逸解請究辦大令判先枷號三月期滿發改過所監禁一年○沈海泉犯竊案懲辦驅逐前日又至法界圖竊爲探拘究判押改過所一年○高志喜在火場掘取燼餘陳阿發竊脚燈一個爲包探拘辦大令判各責手心二百下（居） 
[美租界捕房事]  
　　流氓施根堂陸桂寳王得桂昨在西華德路向包連生拆梢並剥去皮袍一襲由探張才寳一併拘入捕房押候吊贓送辦○婦人張章氏投捕房報稱被姘夫之弟顧人賢毆傷面部請究捕頭諭令將氏送醫並飭探拘顧究辦（古） 
[更正訛傳]  
　　十一月二十三日本報紀潯溪女學事茲悉此事係當時奸猾之徒布散流　損壞女校名譽實則校中並無喬裝混入之事且亦未經停辦合亟更正以存其眞（容） 
來函 
[振武社書記員報告]  
　　西安徐心　誓終身不吸并誓全家不吸更鳳擔任勸戒親友之義務○震澤徐鑑文方誦銘龔受賡終身相戒不吸○昭文邵冠賢馮鰲邵福保曹漢英　文虎顧典夔邵邦杰顧守益王舜昌徐保甲等十人均矢誓畢生不吸○湖州新吾郎來函云下走湮没於黑暗城中者五載於之矣向者未嘗不日夜思　此厄特以積重難返卒無如何今讀貴　簡章竟與蠱我茲雅片革命矣昔袁了凡有言曰從前種種譬如昨日死從後種種譬如今日生今而後於未來之世界下走願少有　建樹隨身所接觸本熱誠以勸同胞自度度　戎於普及藉擴大德○富陽許頌平　辦東梓小學　懸吸煙厲禁約令同人廣勸親朋以盡個人之義務○江陰陳幼懷函稱願任戒勸之責並索閱章程 
[任卹風高]  
　　昨蒙奉賢唐安瀾善士爲嚴親八旬　言將懺資移助善舉祈資冥福計交到洋三百元又朱哲甫經募善姓廿七戶助施粥洋二百五十三　　如南姚救吉各洋一百元嘉定錢京記棉衣捐洋五十元拜領之餘仰見孝思肫　善量　操旣攄根本之忱復沛及時之惠洵屬有裨義務理得心安謹一併登報　謝上海六馬路仁濟善堂董事嚴信厚陳作霖曾　米　珍焦發昱劉芬施則敬張韋承等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
三千六百七十一両零係應備還蘇州從前開埠通商建關原借蘇糧道庫之項並備解撥補蘇滬釐金等欵理合分造清册詳請奏咨前來臣覆核無異除將送到原册分咨外務部曁戶部查照外理合會同署通商大臣兩江總督臣周馥核繕清單恭摺具奏伏乞皇太后皇上聖鑒謹奏奉硃批該部知道單併發欽此 
　　宮門抄八月二十三日工部鴻臚寺正藍旗値日無引見調補閩浙總督崧蕃到京請安並請假二十日橚貝子李侯各續假十日召見軍機 
[蘇撫陸奏爲江海關徵收常稅查明各届收支數目彙開清單遵照新章改題爲奏奏銷摺]  
　　頭品頂戴江蘇巡撫臣陸元鼎跪奏爲江海關徵收常稅查明各届收支數目彙開清單遵照新章改題爲奏恭摺奏銷仰祈聖鑒事竊照江海關經徵常稅截至光緒十八年四月底止收放數目均經先後具題報銷在案茲據江海關道袁樹勛詳稱該關常稅自光緒十八年五月起連閏至二十六年十二月底止徵收稅鈔各數均經按照關期届滿分年詳請奏報有案所有應造各年考核册籍本應循例造送祇因上海一口爲各國通商總匯之所洋務紛繁甲於他處以致各前關道未及兼顧造辦委非無故稽延綜核各届常稅歷年所放各欵均係奉文支解均屬相符自應援照同治十二年分收過成案一併開單奏銷請免造册送部以歸簡捷詳請具奏前來臣覆加查核收支各數均屬相符應請援案彙開清單奏銷免其另行造册送部俾歸　捷咨戶部科核銷外理合繕具清單恭摺具奏伏乞皇太后皇上聖鑒敕部查照施行謹奏奉硃批戶部知道單併發欽此 
[江蘇巡撫陸奏爲蘇州關第一百六十九結期内徵収洋藥稅釐銀兩並開支數目繕具清單摺]  
　　頭品頂戴江蘇巡撫臣陸元鼎跪奏爲蘇州關第一百六十九結期内徵收洋藥稅釐銀兩並開支數目繕具清單恭摺仰祈聖鑒事竊照蘇州關徵收華商洋藥稅釐數目業經造報至一百六十七結止恭摺會奏在案所有一百六十八結洋藥項下並無收欵茲據代理蘇州關道沈玉麒詳稱自光緒二十八年八月三十日起至十二月初二日止第一百六十九結期滿徵收華商洋藥正稅銀三兩釐捐銀八兩除分别支解外連同二結共實存銀二千二百九十七两零係應備還蘇州開埠通商建關原借蘇糧道庫之項並備解撥補蘇滬釐金等欵開具册摺詳請奏咨前來臣覆核無異除將該關册摺分咨外務部戶部查照外會同署理通商大臣兩江總督臣周馥核繕清單恭摺具陳伏乞皇太后皇上聖鑒謹奏奉硃批該部知道革併發欽此 
　　宮門抄八月二十四日内務府國子監鑲藍旗値日無引見德峯假滿請安出使大臣李經邁謝恩値年旗奏派查城之大臣派出睿王桂公祥年掌儀司奏初一日祭奉先殿溥侗行禮内務府奏派致祭凝和廟派出恩輝 
召見軍機李經邁 
[湖南巡撫龐奏爲湘省清查衛田改照湖北簡易辦法以歸劃一摺]  
　　護理湖南巡撫布政使臣龐鴻書跪奏爲湘省清查衛田改照湖北簡易辦法以歸劃一恭摺仰祈聖鑒事竊照湖南遵旨裁撤衛官清查屯田經升任撫臣趙爾巽查明湘省所轄荆沔岳五衛除荆左荆右沔陽四衛均隷鄂疆議歸湖北查辦外湘省惟查岳州衛屯地分坐岳州府屬之臨湘華容巴陵平江及長沙府屬之湘陰五縣巴陵臨湘兩縣境内並有鄂省武左黄州二衛屯地亦歸湘省辦理查照湖北原定章程增收稅費在岳州府知府爲總辦並遴委候補同通州縣一員駐局坐辦於光緒三十年三月二十八日會同湖廣總督臣張之洞前漕運總督臣陸元鼎縷晰具陳欽奉硃批戶部知道欽此隨轉行司道會飭岳州府印委各員欽遵查照在案正在分途設局按屯清理尙未造册旋准湖廣督臣咨開三十一年三月二十一日專差具奏湖北清理衞田原定章程屯戶諸多不例另籌簡易辦法一摺於四月二十四日奉硃批戶部知道欽此恭錄咨會欽遵查照並抄錄摺稿咨送前來經本任撫臣端方行司轉飭岳州局印委員考核妥議去後本任撫臣卸事臣接護撫篆據布政使韓慶雲詳稱岳州府印委各員禀稱遵卽會核湖北現改新章八條除第一條所云發還清丈原造畆數清册及七條所云已收衞田稅費現改新章多收者准其留抵木戶令明年正項錢糧又第八條所云議收賠欵改學堂捐各節岳州衞屯田清查伊始現尙未造清丈畆册亦未收有稅費湖南民屯各田向未派有賠欵及學堂捐輸均毋庸議外其餘各條大要以衛田免予清丈一律按照原糧原額均匀攤算每完藩糧兩庫額徵正雜各欵銀一萬兩酌繳稅契及局費錢八千分作三捉笨仍分上下忙兩次收繳其錢糧均照各衞向章折完之數分隷坐落之縣作爲民糧徵收並革除編審各費豁免閑丁欵項詳細體察較之原定章程完納稅費旣減收繳期限尤寛實爲體恤屯艱簡便易行查岳州府設局清屯木係奏明仿照湖北原定章程辦理湘鄂接壤湖北旣已改訂新章湖南自未便歧異致有窒礙應請循照辦理惟是屯田旣免清丈稅復限年分收久設局所糜費實多應將各局一律裁撤分歸屯坐各縣經理以節費用等情由司詳請奏咨前來臣查衛田年遠轇轕屯戶貧苦居多湘鄂情形正復相似故開立已久尙無成效且臨湘巴陵二縣各坐有武黄二街屯田若不改歸一致亦屬偏枯已由臣飭令仿照辦理並先行出示曉諭旣無清丈之擾又復稅減期寛則完納不至爲難徵收可期踴躍合無仰懇天恩俯准將湖南屯田照湖北改訂新章辦理以廣皇仁而昭平允除咨部查照外理合恭摺具陳伏乞 
皇太后皇上聖鑒訓示謹奏奉硃批戶部知道欽此 
[直隷總督袁奏爲查明光緒三十年分雜項奏銷數目摺]  
　　太子少保北洋大臣直隷總督臣袁世凱跪奏爲查明光緒三十年分雜項奏銷數目恭摺仰祈聖鑒事竊查直隷光緒三十年雜項奏銷除大興宛平兩縣門廠官房等租因遭兵燹或被焚燒或經圈佔各租徵收無幾業經奏豁應行剔除外其餘各册均據造送茲查得光緒三十年順天永平保定河間天津正定順德廣平大名宣化等十府併遵化易州冀州趙州深州定州等六州併屬額徵當稅銀一萬八千八百一十両内已完銀一萬三千七百八十兩未完銀五千三十兩又直屬各州縣應解田房雜稅銀三十萬 
 
 

Page 16

 
 
　　　　　　　　　六厘内已完銀二十八萬九千一十六兩四錢七分一厘尙未完銀一萬五千三百五十三兩五錢八分五釐　　　　生銀二百一十八兩八錢二分五釐内已完銀一百三十二両一錢二分六釐尙未完銀八十六兩六錢九分九釐又順天　定正定廣平易州趙州等六府州屬應扣缺官銀二十三两七錢四分二釐内已完銀一十六兩六錢三釐尙未完銀七両一錢三分九釐又順天永平保定河間天津正定順德廣平大名宣化遵化易州冀州趙州深州定州等十六府州屬應扣文職各官罰俸銀九百三十二両九錢四分又徵收通廠木稅銀四千二百二十七兩二錢三分二釐又順天永平保定河間天津正定順德廣平大名宣化等十府並遵化易州冀州趙州深州定州等六州併屬應徵學田租銀二千七百二两一錢八分三釐米豆雜粮租榖一千八百五十一石八斗三升三合三抄租京錢六千七百文租制錢六十二千七百文内已完銀二千七百一兩六錢二分六釐示完銀五錢五分七釐又供應戶部外省盛京行粮墊支銀九百九十三两五錢五分二釐四毫逐欵勾稽數目均屬相符據署布政使寳棻開具簡明册單詳請具奏前來臣覆查無異除將册單咨部外理合恭摺具奏伏乞皇太后皇上聖鑒敕部查照謹奏奉硃批户部知道欽此 
　　宮門抄八月二十五日理藩院光祿寺八旗兩翼値日無引見睿王等謝查城大臣恩召見軍機德本 
[護理湖南巡撫龐奏爲籌解出使經費摺]  
　　護理湖南巡撫布政使臣龐鴻書跪奏爲籌解出使經費恭摺仰祈聖鑒事竊臣准直隸督臣袁世凱署理兩江督臣周馥湖廣督臣張之洞公電接外務部戶部個電内開奉上諭特簡大員分赴各國考求政治所有經費著外務部戶部議奏欽此此次經費非各省合力難期共濟應卽迅籌鉅欵按年認解等因竊維列邦角立爭相雄長内政日益修明外交日益敏捷海陸軍備日益完全知已知彼自待考求簡派親貴出使博覽兼綜師人之長補我之短洵爲自强始基雖湖南素號瘠區財政支絀亦應竭力籌措以濟要需臣率同司道再四籌商暫於士膏稅捐項下籌銀四萬兩作爲本年出使經費第土膏現已改爲八省統捐將來有無餘欵可提尙難預必惟有維時酌劑按年如數報解俾供支用除將前項銀四萬兩交大德通商號匯解限於七月二十日到滬交江海關道查收並分咨外務部戶部查照外理合會同湖廣總督臣張之洞恭摺具陳伏乞皇太后皇上聖鑒訓示謹奏奉硃批該部知道欽此 
[護理湖南巡撫龐奏爲承准軍機大臣字寄光緒三十一年七月初四日奉上諭翰林院奏酌籌經費興辦實學摺]  
　　龐鴻書片再臣承准軍機大臣字寄光緒三十一年七月初四日奉上諭翰林院奏酌籌經費興辦實學一摺翰林院本爲儲才之地研求實學培植成材實爲當今要務所需購置儀器等費著各省督撫按照所請酌定數目逐年籌解以資興辦原摺著抄給閱看將此各諭令知之欽此欽遵寄信前來跪讀之餘仰見聖謨廣運莫名欽服伏維翰林院本培養人材之地並非專習小楷詞章方今時勢多艱需才孔亟尤應研求實學以備任用查原奏内稱大省每年酌籌一千兩其次五六百兩或三四百両湖南雖非財賦之區而較之邊瘠各省自稍不同擬每年籌解經費銀五百両以資興辦除行布政使會同各局司道籌定的欵按年匯解並咨翰林院查照外謹附片具陳伏乞聖鑒謹奏奉硃批該衙門知道欽此 
　　宮門抄八月二十六日外務部欽天監侍衛處値日軍機處引見三十六名光祿寺五名正黄漢九名正紅滿二名内務府十名召見軍機那中堂 
[湖南巡撫張奏爲奏銷晋省光緒三十年分兵馬錢糧遵照新章改題爲奏繕單具陳]  
　　調署湖南巡撫山西巡撫臣張曾　跪奏爲奏銷晉省光緒三十年分兵馬錢糧遵照新章改題爲奏繕單具陳恭摺仰祈聖鑒事竊查定例直省兵餉該管督撫與地丁錢粮合爲一疏同時奏銷又兵馬奏銷册籍定限山西於四月底到部各等語又於光緒二十七年八月十五日欽奉上諭嗣後除賀本仍照常恭進外所有缺分題本及向來專保具題之件均著改題爲奏等因欽此欽遵在案山西省光緒三十年地丁錢粮奏銷現已造辦所有兵馬錢糧應卽隨同奏銷據布政使張紹華將原設太原綏遠右衞駐防並酌留撫標曁太原大同二鎭各綠營官員及改練巡警兵支過光緒三十年分俸餉錢粮等項分晰總散細數造册詳報前來臣覆核無異除册籍咨送各部科查核外謹分别管收除在開繕清單恭摺改題具奏伏乞皇太后皇上聖鑒敕部核覆施行謹奏奉硃批該部知道單併發欽此 
[陜甘總督升奏爲知縣試署期滿遵例保請實授摺]  
　　頭品頂戴尙書銜陜甘總督奴才升允跪奏爲知縣試署期滿遵例保請實授恭摺仰祈聖鑒事竊查定例道府以下州縣以上署職各官銜缺相當試用一年果能稱職將署印實在政績叙入本内保題實授又專題之件欽奉諭旨改爲具奏歷經遵辦在案茲查合水縣知縣蕭子鑑於光緒二十九年十一月二十六日到任扣至三十年十一月二十六日試署一年期滿現在奴才到任未及三月例不加考據甘肅藩臬両司查明該員守潔才優盡心民事到任以來每逢朔望宣講聖諭廣訓士民咸知徵收錢糧令民自封投櫃並未浮收滋擾自理詞訟隨到隨審不使守候拖累且復嚴查保甲奸宄歛迹任内亦無參罚案件洵屬稱職堪以實授會詳請奏前來合無仰懇天恩俯准將合水縣知縣蕭子鑑實授斯缺以資治理而裨地方除將履歷清册咨部外理合恭摺具陳伏乞皇太后皇上聖鑒敕部核覆謹奏奉硃批吏部議奏欽此 
[商部奏爲遵旨籌議添設藝徒及中等工業學堂酌議辦法摺]  
　　商部謹奏爲遵旨籌議添設藝徒及中等工業學堂酌擬辦法恭摺具陳仰祈聖鑒事竊光緒三十一年七月十七日學務處會同臣部戶部具奏議覆御史王金鎔奏請添設藝徒及初等中等各學堂一摺本日奉旨著由崇文門溢徵稅項撥給三 
 
