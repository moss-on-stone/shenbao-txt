# 1893 - 177 - 4907253

 

Page 1

 
 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟糞雅鑒 
[新印四史告成] [  圖書集成局啓]  
　　四史者何史記前漢書後漢書三國志是也自汲古閣板燬失後惟官書局刋以行世然取值過巨非寒士所能購致本局以新鑄聚　活字板排印眉目清楚精雅絶倫亥豕辛羊一掃而盡紙用雪白連史分釘六十本卽日出售僅取實洋四元諸君子有欲爲柔日之讀者請認明本局所印與蠅頭細字者有天壤之别售處在申報館帳房及各處申昌書室 
[論演砲傷人事]  
　　觀於江南提督麾下中左前城守四營步馬隊並正副兩營新兵於本月初九日中營叅將及左前城守三遊戎閱操之時有營兵某甲遺火於藥袋之内登時轟發頭面胸際俱被灼傷痛極聲嘶異常狼狽既而復演砲陣營兵某乙燃放劈山砲後砲膛未經洗滌一清貿貿然實以火藥猛然一聲如震巨霆倒地哀呼手腕屈而不伸二指尖碎如竹帚號褂上血漬淋漓因不禁太息而起曰兵之於械必如身之使臂臂之使指然後將之於兵亦可得其臂指之助若彼甲乙二兵者則眞不能用其械者也說者謂此緣平時未嘗練習故臨時致有此失顧操也有期演也有地何得謂之平時未經操演况兵之爲用全在乎嫻熟如平時未經操演則將之咎難辭矣或者又謂近　營兵半多虚額終歲在伍者蓋未嘗足數也一遇操演之時則招雇巿井遊手之人令之充數意者此次甲乙兩兵亦卽充數之人以故於遺火裝樂均屬外行至於遭此不測是亦未可知也然以意揣之臨時招雇以充數之兵何得輕以槍砲授之授之是殺之也且不特　其身更恐傷及多人營官乃忍爲之乎吾則以爲兵之與械第一貴乎相習今松郡操演者尚係中國舊式之砲尚有此失若近來改用後膛諸砲則其力尤巨設或不愼傷人尤多有西友告予曰中國近來向各國購辦槍砲藥彈其式不一此最易於壞事夫一槍有一槍之藥彈一砲有一砲之連用不但各國不能强以從同卽一國之中亦有截然不同者今中國兼收並蓄各種皆購卽各種皆習當其授之之時固未嘗不朗若列眉謂某彈宜於某鎗某樂宜於某砲一一可以指示一一可以領會而數日之後混而不清有以甲彈裝入乙鎗者有以乙藥放入中砲者偶一差池其禍立至此最足爲軍中之患予曰中國近來講求武備不遺餘力豈有并此而不能知者西友之爲此言毋亦慮之過乎一日見某統領與之談及則曰誠有是事蓋此時中國所用之鎗砲藥彈種類繁多驟難辨認雖派定某鎗歸某營某隊司某砲而兵士之中難免有以一人而充兩役者又有由此隊調入彼隊者一或稍不經心竟有彼此訛誤者此其禍較之洗砲不凈而實以藥者爲尤烈較之遺火於藥袋者則更烈也夫中國近來製造大興自製之新式快槍直可以駕乎西國而上之自製巨砲則如前日所試演之八百磅之彈納於五十二墩之砲可以命中可以及遠其用亦可謂宏矣其制亦可謂精矣則曷不專責成於製造各局令其赶緊製造凡屬車營一概皆授以此種槍砲而不復購諸外洋一則可以使銀錢不流出於泰西一則可以使軍士心齊志一無稍紊亂若此則此等意外不測之禍自可省矣雖然謀國者固不可不作此籌畫而意外不測之禍　非人之所能盡防同日報載本月初十日倫敦來電云有英國兵艦一隊正在地中海操演時忽有一艦名更百等者將水師提督得刺恩所乘之維多利亞兵艦猛種以致提督坐船登時破碎未及一刻欹側而沈提督曁艦中四百餘人同時盡命聞此兩艦皆英國兵艦中之極大者更百等可容一萬六百餘墩維多利亞能容一萬四百七十墩其統帶必亦久經歴練豈有無端與提督之船相撞之理雖其相撞之故電音簡略未曾述明然以意测之必其爲無心誤撞夫以偌大之船而偶不經心尚且肇此大禍若松郡軍營操演時偶然遺火於藥袋偶然砲膛不洗清潔兩相比較則大小懸殊矣以英國極意講究水師可以爲海外各國之冠而尚有此等意外不測之事然則軍營中又烏可有大意之時耶松郡所傷者不過兩兵且係自不小心無足怨恨特恐軍營中之肇禍尚有不止於此故書此以告世之講求營務者 
[遺愛在人]  
　　福建學政沈叔眉文宗在閩仙遊由其公子於本月初八九日在使館設鄭吊客如雲有林琴南孝廉名羣玉者素受知於文宗此次輓以駢句云我公大節得司馬光一字之誠生平兼道學儒林餘瀋猶沾循吏傳閩士私評與朱文正千秋爲偶賤子尤感恩知已斜陽獨弔去思碑又有舉貢禀增等數百人具呈譚制軍其詞云呈爲原任學憲以死勤事教澤在人會懇表彰忠藎上逹宸聰事竊本年四月二十日前兵部侍郎福建提督學政祥符沈公薨於閩省使館士民聞信奔走號慟山頽木壞失所歸依伏思公生平篤守程朱之學於國朝最服膺陸桴亭稼書兩先生及倭文端公視學後卽以倡明正學爲已任請從祀游文肅公於廟廷示士人趨向諸生因公謁見則授以小學近思錄及倭文端公遺書嘗言學貴居敬窮理尤在靜字工夫透又謂脚踏實地爲入門要訣擬於省會建閩學書院因先於致用書院内立義理課館仿舉各郡純撲才雋之士調集其中示以躬行實錢之學手定規條數百言開示應讀之書使各作日記月終繳閱又手輯先儒學規名曰士林模範刊布學宫士之得接言論手采者皆不嚴而肅久而愈化行部所至裁减夫馬屏絶供張襥被輕裝無異寒素於衡校又藝厘除積弊事事認眞終始如一實爲積勞之漸致疾之由請縷陳之閩省向有隨栅搶手公首試漳郡訪知本省曁藉外省者數人按名拿獲隨棚枷示并懸賞購拿搶手革懲濫保廪生每郡皆然而搶替之風以絶下游諸府於學政向有餽送其縣府前茅文理卽有未符無不優容取進公竟謝絶苞苴取士不稍寛假兩年之中文武案自因文理技藝未符遭黜者多至二十二人各學舉優多尚文藝公先考求學行綜核名實而於諸生之不守臥碑者注劣示懲不少貸故案發之日輿論翕然積學寒士尤多獲雋公無無正塲覆試自點名迄淨塲終日危坐堂皇未嘗休息以是諸弊悉絶而心神實因之坐耗去年歲試汀郡武童數倍他郡校閱馬步技勇按名審視不絲毫鬆懈其勞亦倍蓰於他處又因巡視文塲觸傷宿疣接試邵武建寗延平諸郡益以勞瘁回省後方編輯先儒語錄及前人勸禁各郡敝諸論備科試時刊發各學正月病作卽决計奏請開缺曰吾恐誤公事俾朝 
 
 

Page 2

 
 
廷得早簡替人也一時士林皇皇會禀憲轅請挽留者數百人及聞得請解職無不相顧沮喪聞公病革猶問及書院調送諸生已到幾人盖無日不在閩士也公早年通籍入直樞垣疉掌文柄洊登卿貳受朝廷特逹之知至優且渥立朝大節久爲中外聞知非草茅所能殫述惟督學閩省兩年之中實無時無事不將以誠敬者心可鑒諸天日質諸幽獨律之以死勤事衆無異辭俎豆馨香既格於身後三十年上請之成例而飾終令典尤非微賤所敢凟陳惟全省士民區區追思愛戀之喟息徬篁徨不能自已况閩省夙稱海濱鄒魯自邇來洋務盛興功利富强之說深中人心正心誠意之談視爲迂論唯公能維持而振興之其於聖朝培植人才作養圵氣所關尤非淺鮮不得已會詞禀叩伏望大人俯採輿情上逹天聽庶幾正學愈明藎忱益顯士林幸甚旋蒙閩督譚文帥批其禀尾略云原任福建學政沈少司馬端謹持躬勤明愛士按試各屬弊絶風清早爲本部堂所欽佩前聞溘逝悼惜方深披閱會呈具見各舉頁等服膺理學惓念師承海濱鄒魯之風於兹益信已於代遞遺摺摘敘呈詞據情入告矣仰福建布政司轉行知照呈抄發或謂呈稿係陳伯潛閣學代作一時遠近傳抄幾於紙貴洛陽雄文偉論非大手筆固不足當之也急錄報章以廣其傳豈第增榮黌序而已哉 
[榕嶠清隂]  
　　督署向有賞欵約銀百兩散給東西麻瘋院普濟堂等處初四日東西麻瘋院一二百人齊集督署轅門口乘制軍出署環跪輿前叩求恩賞制軍見而惻然諭令照數給賞并每名加給　一升以廣皇仁○福州歧黄家於上月廿八日召祥升班在三皇廟演劇並請紳富十人赴宴中有林君星北係文忠公之哲嗣年近花甲因患瘋疾手足攣屈不能舒展不出戸庭已十閱寒暑矣此次藍輿遽造可謂跫然足音惟一飲一食皆由家丁從旁輔相不意名臣之裔而有斯疾也○某茂才之子前與伶人江學喜之妻口角經江禀控侯官縣署詎江不候提訊擅將某茂才扭送到署一路毆辱致將衣衫扯破侯官李大令提訊時卽將江學喜交差帶回江神通廣大恃顯宦爲護符正誼鰲峰鳳池三書院舉貢生監以伶人毆辱斯文約有百數十人聯名赴督署遞禀收呈官諭以縣中可以了結不必遽逹憲聰各生始持禀回李大令知事關公憤遂提江學喜到案喝笞二百板飭取重枷一面帶往安太鋪示衆士林同聲稱快 
[采香涇消夏記]  
　　江蘇臬司陳舫仙廉訪之長公子官印曰善冋以道員聽鼓安徽經大憲派充洋藥局總辦月初在差次接得電傳家報知已慶洽弄璋當卽傳電至蘇報知廉訪廉訪年逾花甲四世同堂欣慰之情不言可喻本月初二日誕彌厥月屬僚紛紛致賀乃徵召梨園子弟在署中演戲欵賓賓從寅僚衣冠滿座誠盛事也○蘇垣蠶事以光福香山兩處爲最盛今歲新絲上巿較往歲增多家奉馬頭娘者無不喜形於色○齊門外有五金堂焉相傳所奉者爲五通神不迎賽之卽四出爲祟齊東野語誠可嗤也上月二十六七八三日好事者舁神像出游前導有綵馬百數十匹繼以逍遥傘十景牌鬥麗爭妍無乎不備有自詡男兒好身手者爭托臂查臂鑼或袒其衣襟以鐵鈎懸巨鑼於腹淋漓血肉令人見而生恐怖心雜以擡閣高蹻亦無不鈎心鬥角簇簇生新以致觀者人海人山幾無立足之地城内外畫船燈舫爭雇一空二十七日迎賽至木會塲西岸之人相約臨流喚渡一渡船中流撞覆有三人跌入波心急經旁船救援而其一已杳無蹤影矣○上月廿七日下午有一惡少策馬至西貫橋畔撞倒小本營生之某甲馬從頭上躍過見者莫不寒心後知並無損傷亦矣哉 
[潯陽紀事]  
　　潯城茶巿向來開盤後皆連往漢口銷　據云去冬雨雪甚多茶樹凍萎山價頗高山銷路又滯業此者虧本良多也○二麥登塲頗稱豐稔所嫌雨雪過多苗頭不茂菜子苗更稀據貿易中人云一至五月中旬油價必漲○西門外租界天主堂房屋於去年秋間改造近已落成崇樓傑閣上出雲霄聞所費頗不貲云○上憲札委洪亞陶别駕範至潯郡繪畫輿圖於上月廿八日戾止住府城隍廟德化縣羅明府諭令紳董爲之指引以便側量繪畫○前報紀瑞昌縣紀人和油號被盜刼去銀錢并刃傷店夥四人一案吳明府已詳報上憲九江總鎭何鎭軍札飭幹弁督帶兵丁嚴密查緝邵太守亦委敦子範少尹察訪現已拿獲五人一經庭訊諒能水落石出也○調署德化縣正任彭澤縣羅少垣明府廣煦自十七年六月調任首邑去年奉憲檄拘獲哥老會匪張標等詳辦後德大中丞保奏以直隷州在任候補旋又拘獲會　某兩湖制軍張香帥保奏俟補直隷州後以知府候補旋加道銜適饒郡附郭之鄱陽縣賀明府宏勳升補景德鎭軍捕府所遺之缺上游卽以明府調補本月初二日接奉部覆初三日又接省電調署瑞州府附郭之高安縣官紳賀喜者輿馬盈門莫不嘖嘖稱羡湖口縣武曲港砲臺修竣接修對岸之梅家洲砲臺現已告成初五日午刻九江接南昌電音署藩司福餘菴方伯騐收砲臺定於初九日由省啓節并電悉工程委員黄菊秋剌史壽英牌署義寍州事○辦理洋關非熟悉洋務者不足以勝任愉快今由誠觀察札調姑塘關委員萬　五少尹象春接辦所遺之差調金子明少尹内貞辦理均於日内到關○稽查輪船委員劉蔭薌明府榮拔調辦茅店厘卡一俟庖代有人卽行交卸前赴厘局 
[六橋烟柳]  
　　杭垣自入梅以來大雨滂沱幾至一旬之久四月二十七日傍晚雷電交作急雨狂風齊驅並駕地勢低窪處水積二尺有奇檐前滴水勢同瀑布至一點鐘時雨師返旆二十八日淡雲舒捲乍隂乍晴四野麥田被水淹没者十之六七聞紹興近江一路全未收穫被災尤重麥粒均已萌芽春花如是小民困苦可知矣何天公之不做美也○秋風轉眼貢院各行臺及號舍均需修葺　奉崧振帥札委馬少尉彦枚景少尉學相前旆監工以刈草爲首務向章先雇乞丐十餘人進内除草萊捉蛇蠍於是百工興舉蓋鎖閉三年深恐毒蛇盤據其中也一日有丐者三四人巡行各行臺及號舍中見蓬蒿没徑蠨蛸在戸捉去大小蛇六七條納諸竹籠肩負而出内有一蛇俗呼雉雞扑不知何所指而云然其形粗而短腹大背色青綠有紅黑斑紋其齒有毒若嚙人非尋草蒜不治其膽能療眼疾大者若雞卵在腹中則隨日旋轉日出時膽在項下日入時膽在尾日中膽在脊之正中故取膽必視日之高下用利刃破而出之梢有偏倚蛇驚而膽化則無從尋覔矣每一膽價值數元此係得諸道聽塗說錄之以俟識者○下游河道逐一疏濬漸次告竣一則灌溉田疇可備水旱一則往來舟楫可使商旅功草大焉現已疏至德陵門外喬司丁橋地方仁和縣伍大令某日下鄕查勘濬河工程凡遇塘路則以條石或亂石堆砌爲一勞永逸之計○杭人每逢端節有五　八保上湖山之諺五郎者鑞箔郎剃頭郎之類是也八保者麫保酒保之類是地今夏有五　八保二姑娘之說所謂二姑娘者一爲絡絲娘一爲磨紙娘今歲天中佳節風日晴明蘇小墳前叚家橋畔游人往來如織間有乘划船蕩雙槳粉白黛綠摇曳於波光雲影中者至申初時水雲翻墨晴日韜紅轉瞬間急雨跳珠狂風激浪湖心划船紛紛傍岸停歇或東或西藉雙槳之力其行如飛望湖樓上憑欄望較龍舟競渡别饒風致也端午節下城東園巷地方搭臺演戲午後正值鑼鼓喧天笙簧沸地忽見雲隂四起急雨狂風頃刻而至觀者紛紛避　適有看臺一座丧面臺脚折斷如天崩地裂臺上人一齊滾下遺簪脫履者不一而足幸臺不甚高故不致有性命之憂也○自劉吉園軍　署定海鎭後街頭巷尾垃圾　山臭穢不可嚮邇卽有營兵挑除不過奉行故事兹值軍門復任省防統領督飭楚車分叚掃除不遺餘力口碑載道莫不頌軍門之功德○　　三節各衙者差役向鋪戸需索節包不堪其擾雖有例禁視若具文劉方伯於出示嚴禁外復札委候補同知葉司馬祖蔭候補縣盧大令　鈺　大令元釐自五月初一日起至初五日止督同各叚保甲員弁稽查彈壓倘有需索等情立提徵辦差役之不幸實闤圚之大幸也 
[解酲妙劑]  
　　金陵某機匠有飲癖每飲輒大醉每醉輒滋事不止灌夫駡座已也端陽之次日與二三豪友决勝負爲東　主　觴競進玉山遽頽狂藥在胸故態復發遂至秦准觀競渡同伴知其汪態欠佳乘間逃脫某隻身獨往擁擠多時酒氣頓　與他人相遇或揮拳或牽其 
 
 

Page 3

 
 
袖口中喃喃不絶行道者咸退避三舍正醉眼朦朧間忽城守營巡街而來某横　途間呵之不起某游戎詰之曰爾何人斯敢欄官道某曰我皮包骨頭人也既曰官道爾能走我亦能睡爾如不稍待請從我腹上經過如或踏斃不汝瑕疵游戎大怒飭巡勇按住責以軍棍謂曰汝自稱皮包骨頭人今日管教汝有骨無皮責至一百仍謾駡不依復命重責某酒醒知痛大呼不敢再四叩頭乞恩始命釋去向之意氣縱横今則血肉狼籍矣此絶妙醒酒方也 
[壯哉此游]  
　　福島中佐名安正日本奇男子也好遠遊匹馬長征掉頭逕去明治二十五年初夏自德國伯靈起程經過極險極寒之地不知凡幾馬已易其三人仍無恙後抵俄羅斯東部及中國滿洲蒙古各處每至一地查考軍事地理珥筆成書日本通國人皆壯其行比之張騫傅介子或賦詩贊美或作論稱揚此次知中佐君由海山崴乘公司船東京丸回國各口人聞此消息無不踴躍醵資準備迎接二十號東京丸抵長崎官商已備小火船迎於口外迨過船後卽放烟火咨照口内人是日碼頭各學校生徒整隊迎接是處民人有獻旗幟者有獻花果者上岸後欵待於公園陪席者不下五百人中佐卽進神戸聞日皇亦派宫内省委員出接方之古人衣　之榮亦何以過之哉 
[東粤官塲紀事]  
　　前者張香濤制軍總督兩粤時創設官員月課凡同通州縣佐貳雜職並無差委者准一律報名應考由督撫司道每月輪流課試取列高等則既可得奬又能派委優差以故聽鼓諸君莫不各展其才以冀上遊賞識　其中亦有倩人操刀者魚目混珠殊失大憲甄别人才之意本年四月輪應臬司考試諭令各員先自報名註册總計人數過多難於辨識遂分爲三日二十一日自旗籍玉　起至江蘇朱德剛止二十二日自安徽程鈺起至浙江錢福垣止二十四日自浙江陳寳慶起王雲南何寳棻止每日各派同鄕官數人在塲監試以便認識似此竽吹一一想空疏無具之輩伎倆亦無所施矣○委署糧道閻象雯觀察涓吉四月二十六日辰時接篆省中文武各員弁皆衣冠往賀旌旗夾道車馬連雲○潮州府楊子和太守霽忽患風癱症兩足不良於行因禀請上遊解任刻已將印務交兌清楚不日卽回里第養疴矣○徐花農宗帥試畢廉州前赴高州考試節麾既蒞卽編定試期玉尺衡才毫釐不爽聞高府向例歲科並試兹者歲試既畢卽須接辦科試大約須至六月下浣文旌始可返省垣云 
[四明消夏錄]  
　　寗波府經廳汪叅軍現將入都引見所遺之缺經府尊胡太守檄委司獄孫少尉暫攝少尉捧檄之下擇於五月十七日接印任事○茂豐怡記兩錢莊於辛卯冬串通咸德莊馮某重做拆息北帮中人以其重利朘削有害民生控諸道轅奉諭禁止兹有某莊故違禁令於端午前將拆息增至六七角之多視禁令若弁髦爲民上者奈何竟任其如此耶○祝都橋下屠尚書府第中有孫姓居焉孫不務正業日以賭博爲生家産蕩然衣食俱絶日前又因賭負欲將衣物易錢其妻力拒之不從自念夫也不良生不如死遂潛以燒酒和阿芙蓉膏吞服迨家人知覺早已牙關緊閉醫藥難施宛轉呼號旋卽斃命○芳嘉憍賣鹽弄烏姓子年十八歲在東門老得利鞋店習作鞔工邇以賭負資財中夜吞洋烟而臥延至次早不見其起呼之不應知必有異逼視之氣已絶矣急雇人舁送至家其母慟哭失聲幾以身殉哀哉○月初迄今天氣驟熱十一二三等日其熱尤甚幾如炭熾紅爐靜坐斗室中扇不不停揮猶苦汗流浹背寒暑表竟升至百餘度云 
[掃除蝗孽]  
　　安徽太平府當塗縣東北鄕蝗蝻爲患農民恐不足制其死命禀請督憲檄調駐紥蕪湖之老湘營勇星夜馳往捕除上月十六日營主會同當塗縣水明府赴鄕察勘兄蝻孽尚不甚多卽指揮三軍分投　撲計自横山迤邐至新巿博望丹陽薛鎭等處次第進剿務绝根株二十六日碧翁翁喚起疾龍横吸西江傾盆下注奔騰澎湃幾疑黄河之水天上來至二十七日始止軍士持械復出則趯趯者已戢影潛蹤蓋猛雨時已衝刷净盡不煩雕剿自能噍類無遺矣惟北鄕與江寗接壤之慈湖地勢平衍尚有在田間蠢勳者營主遂移隊前往大張撻伐之師直至本月初三日始整隊而返至蕪湖北鄕四褐山曹伏洲諸處蝻子前經王邑尊懸賞收買並約集民夫捕捉復請道憲派營分兵兩哨往剿日内亦將次肅清云 
[宴賓補述]  
　　德國駐華欽差紳珂君由滬北上已列前報兹接閩中信備述德欽差過閩時情形合補述之欽差抵閩後於初四日會同美國領事葛爾錫德國繙譯佛爾克於十點鐘時入城拜會將軍督憲茗話片時卽行辭出希將軍譚制軍龍觀察於十一點鐘時出城回拜初六日希將軍譚制軍公請紳欽差葛領事佛繙譯在北直會館飲宴龍觀察係督辦通商局務候補府陳太守同書係提調通商局務均得叨陪末座主賓歡洽移晷始散 
[定期祖餞]  
　　出使美日秘大臣楊子通星使來滬後暫駐滬北天后宫官側行轅已紀前報兹悉星使啓行有日關道憲聶觀察釐捐督辦錢觀察製造局總辦劉觀察松海防劉司馬上海縣黄大令及印委各員擇於本月二十日在滬北錢江會館肆筵設席爲星使餞行想主賓酬酢之餘當有麗藻佳篇藉壯行色也 
[濬河紀聞]  
　　本邑城廂内外各河道奉關道憲聶觀察商請各營統領督率部下兵弁逐節開挑屢紀報端前日忠信兩字營各兵弁至南巿大東門外吊橋下築壩向西開濬直至蔓　橋魚行橋虹橋登雲橋等處保甲總巡張牧九司馬恐無賴之徒藉端滋擾特飭局勇及十六鋪地甲在吊橋左右往來梭巡驅逐間人並禁止車馬來往 
[訊案提早]  
　　法讞員葛同轉昨日面諭捕房當差人等於本月二十日起所有捕房發落諸案於早間八點鐘解齊九點鐘聽候升座發落蓋因天氣炎熱同轉中心憚暑故有是舉也 
[很心辣手]  
　　某嫗住居虹口鬥雞塲潑悍異常向有雌虎之名每喜暗弄幼孩鄰人恨之刺骨前日下午有某姓小孩年約十齡携錫茶壺買茶嫗在後一推孩卽跌仆在地將壺跑戳入腹中血湧如潮傷勢甚重當經家人舁回醫治不知能保全性命否 
[同歸於盡]  
　　前晚十點鐘時寍波人張阿江在英租界四馬路某烟館作烟霞供養興闌出外行至祥春里口忽然倒地氣絶身死當由捕房傳三圖地保查明張在協正昌馬車行爲馬夫遂咨照馬房主轉催親屬騐明張係患急痧身死立卽備棺成殮暫厝寍波會館○昨晨虹口北山西路三泰公司房屋旁有男屍一具年約五十餘面黑有鬚身穿藍洋布棉襖褲白襪雙樑鞋當由頭圖地保孫仁卿查無親屬報由保安善堂辦棺成殮發壇待認 
[白鴿飛去]  
　　有奚氏者家住滬南十六鋪大東門外每遇人家有喜慶事卽往伺應俗所謂喜娘也生一子名阿四年已弱冠四月廿四日憑金陵胡姓婦及在小南門外佛閣下開設小烟館之趙阿狗並周阿坤等爲媒聘定本邑西南鄕塘灣鎭吳姓之女爲童養媳富付財禮洋四十四元過門以後相安無事前日忽失吳女所在四處緝訪杳無蹤跡遂咨照原媒查知吳女已回母家旁人私告奚曰吳姓慣放白鴿趙等亦爲蟻媒爾豈不知耶奚聞之遂邀諸人向吳理論不知　翔天半者尚能招入籠中否 
[枷犯行刺]  
　　浦東人施錫華曾在柘林營當差又操三隻手技倆屢向民間竊物經人查明投爛泥渡巡防局控告是處文生孫某武生金某又投縣中聯名具控施之劣跡黄大令正在飭差訪查局員高介臣二尹已提施到案訊供屬實判令斥革枷號前晚孫赴唐橋天竹菴内與 
 
 

Page 4

 
 
柘林營汛官夏君相見絮語片時欣然辭出行至山門口施披枷帶鎖手持利刃在暗中守候見孫走近向前直刺幸孫眼明如鏡急將身躱避已被帶傷額角血流被面大聲呼救隣人畢集施已帶枷遁去昨日孫投爛泥渡巡防局控告二尹立飭勇甲將施拘獲以待嚴辦 
[漁人受責]  
　　浦東人陳莫林張晉生均以捕魚爲業前晚赴河干捕蟹因爭奪多少爭毆不已由枯林營分汛夏君出外喝阻陳蠻　異常膽敢向夏辱駡夏大怒飭兵將陳張拘入營中陳笞四百板張笞二百板一併叱　 
[食德飲和]  
　　蓋聞作苦海之慈舫功參化育揚恩波於涸轍感徧生靈敝堂仍照章程各施醫藥惟是人稠地廣終虞綆短汲深迺家　君聞明慨助花洋二十六元葉氏善婦慨助鷹洋十元均給醫藥經費鴻施拜領鰲戴同殷仰瞻大善信惻隱爲懷痌瘝在抱及時布惠珠丹與玉粒齊將亘古留名金母偕木公並重除擊奉收據外謹乞附登報牘藉誌謝忱[  上海虹口元濟善堂同人等拜啓]  
[善氣感召]  
　　金陵勸募山西災民賑捐於前月杪創辦經各善士解囊捐助陸續寄兌鷹洋二千餘元至滬現在聯　駢踵來者于于行看彚成巨欵敬爲災民額首相慶日前布業同人呶生惻憫爭樂解推旋經該業領袖諸君約於十三日在弓箭坊熒惑庵訂議逐店勸輸約得番餅二百餘元并於各布店同事議歲捐之法一歲捐制錢二文五十歲者卽捐制錢百文餘以此類推約計可得洋七八十元法在易行事期有濟固諸君子樂善之殷亦領袖諸君設法之良有以成斯善舉也赤野流潤溝瘠回春想數百萬殘黎當感泣交并也金陵巿廛之廣通闤帶　夙稱輻輳經此番創辦想各業之聞風而起者當不乏人也不勝爲災黎禱籲之至金陵同人謹啓附啓者今接金陵勸辦山西義賑公所來啓並五批由裕盛錢莊匯來洋六百元前後共匯到洋二千二百元又魏文泉大善士新添蘭孫湯餅移助洋十元仰見諸同仁之勸募情殷不遺餘力衆善士之踴躍輸將慷慨解囊祗領之下莫名欽感竊以助賑獲報捷於響應試看魏文泉仁翁勸捐墊欵已得文孫之喜賑災救命自有神鑒報施不爽毫髮特將來啓請登報牘爲災民幸并爲助賑者勸[  上海六馬路仁濟善堂籌振公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[考試試差人員引見銜名單]  
　　四月十五日保和殿考試試差人員分作四日帶領引見兹循引見排數分日列報以供衆覽計宗人府主事郭萬俊等八十員於四月十九日帶領引見宗人府主事郭萬俊四川人李威直隷人内閣侍讀覺羅紹昌正白滿人中書區湛森廣東人張士鏸雲南人連文冲浙江人王寳田山東人姚大榮貴州人王桂琛山東人渠本翹山西人熊濟文貴州人翰林院侍讀學士宗室綿文廂白人丁立幹江蘇人光緒五年順天分房八年雲南學差黄卓元貴州人光緒五年雲南試差九年會試分房十五年四川試差吳講浙江人侍講學士鍾靈正藍滿人光緒十六年會試分房李紱藻湖北人侍讀馮文蔚浙江人光緒五年順天分房八年河南學差臧濟臣山東人光緒三年會試分房五年湖北學差侍講宗室景厚廂藍人樊恭煦浙江人光緒二年順天分房五年陝西學差十四年廣東學差檢討李昭煒安徽人寄籍浙江編修李聯芳陝西人原籍湖北光緒五年廣西試差八年山西試差十五年雲南試差十七年甘肅試差汪樹烈四川人同治九年雲南試差又雲南學差陸繼煇江蘇人光緒二年順天分房五年湖北試差十五年江西試差編修高　恩順天人光緒十三年四川學差十五年湖南試差陸寳忠江蘇人光緒九年會試分房十一年湖南學差十五年順天分房馮光遹江蘇人光緒八年福建學差十四年湖北試差十七年順天分房潘炳年福建人光緒八年順天分房十五年廣西試差十七年順天分房龐鴻文江蘇人光緒八年廣西試差十一年順天分房十四年雲南試差十六年會試分房洪恩亮安徽人光緒八年順天分房十六年會試分房十八年會試分房楊佩璋河南人檢討廖正華四川人編修霍爲楙陝西人管廷鶚山東人光緒八年湖北試差十四年山西學差涂慶瀾福建人光緒五年貴州試差十一順天分房年陳兆文湖南人光緒十五年甘肅試差張百熙湖南人光緒五年山東試差七年山東學差十四年四川試差陳履亨山西人光緒五年順天分房九年會試分房戴鴻慈廣東人光緒五年山東學差十一年雲南學差十七年雲南試差檢討翁斌孫江蘇人光緒十一年順天分房編修檀璣安徽人光緒八年山東試差十一年廣西試差十五年甘肅試差李桂林直隷人光緒六年會試分房十一年貴州試差胡湘林江西人許澤新貴州人光緒九年會試分房吳郁生江蘇人光緒十一年順天分房張星炳河南人光緒十五年雲南試差丁立鈞江蘇人光緒十五年順天分房十七年湖南試差葉大遒福建人張仲炘湖北人祖籍陝西光緒九年會試分房黄紹箕浙江人光緒十一年四川試差繆荃孫江蘇人寄籍四川光緒五年順天分房楊崇伊江蘇人光緒十二年會試分房十六年會試分房陳景鎏廣東人李佩銘陝西人朱光黻河南人原籍江蘇光緒十五年會試分房周克寛湖南人光緒十四年甘肅試差十五年順天分房戴兆春浙江人原籍安徽光緒八年順天分房十四年陝西試差十八年會試分房任貴震湖南人檢討陳存懋江西人光緒五年順天分房八年湖北試差十七年順天分房編修劉沛然順天人裴維侒河南人原籍山西鍾德祥廣西人胡孚宸湖北人王懿榮山東人祖籍雲南陳鼎湖南人光緒十五年浙江試差檢討楊福臻江蘇人編修嚴修直隷人祖籍浙江陳榮昌雲南人光緒十四年貴州學差施紀雲四川人光緒十四年順天分房十八年會試分房趙尚輔四川人光緒十四年湖北學差華煇江西人光緒十五年湖北試差王紹廉浙江人熙麟内務府正白漢人光緒十四年順天分房十五年會試分房彭清藜湖南人王培佑山東人光緒十四年順天分房十五年會試分房陳同禮安徽人光緒十五年廣西試差光緒十七年四川試差柯逢時湖北人光緒十四年陝西學差管廷獻山東人光緒十五年順天分房朱祖謀浙江人光緒十四年江西試差[  此單未畢]  
[刨工龍斷]  
　　蕪湖各烟店刨烟工人多至三四百名其人率皆赳赳武夫與店主隱然有旗鼓相當之勢向來烟榨上用過之繩索由工人變價以實私囊今春吳義隆烟店主欲改舊章將此項歸入店内工人不服遂起爭端店主查悉作俑者爲杜姓工人指名控諸蕪湖縣署杜知勢不能敵走不知所之至上月二十六日始拘獲到堂王邑尊訊鞫之餘杜不善措詞致觸盛怒當堂飽受笞責何以巨枷各工人聞之咸憤憤不平謂及此時而不同伸義憤必致隳其全軍乃相約於五月初三日一律停工按人抽集青蚨三百文以作訟費翌日金鼎金蘭八仙紫玉秋之類無以爲繼箱篋一空凡與管氏淡氏結香火緣者大受其窘幸有人妙於設法將杜求恩保釋遂得浪靜波平初六日已重復開工矣 
[不認臺基]  
　　蘇州陳墓鎭徐姓婦年逾不惑人皆以徐阿姐呼之其爲人也淫蕩性成穢聲四播去年某月偕私夫費某賃居胥門内三多橋裘姓家野鶩家雞幾難辨别費向在胥門外某海味鋪供治庖之職婦未饜所欲時勾引游蜂浪蝶大開雲雨之塲本月十七日有同鄕之航船戸朱某挈中年婦某氏來借宿二宵歡樂無極婦向索借臺基值朱一文不給約以後期婦恨之適朱復挈氏來暗約比鄰安慶道友王某及甲乙二人於上月十九夜二鼓後破扉而入大呼捉姦朱慌甚急令氏由後戸逸去己則穿齊衣服擬亦脫逃三人爭曳其裾百般恐嚇其志蓋在得錢也而朱身畔别無長物祗餘僞洋銀一枚質票三紙三人大爲失望突出小七首揷桌上大聲叱咤聲言爾非藉佛番十尊之力休想出門朱目瞪口呆一言不發三人竟扭其髮辫以刀擬之曰汝至此尚思假作痴聾耶若再吝破慳囊請一試此物朱無可如何央婦爲之勸說婦令朱給以王面錢五枚約於明晚交付三人始首肯而去翌日事爲西路總巡楊明府訪悉不覺大發雷霆飭局差將三人曁婦與朱一併拘案飭地甲嚴加看管習午升堂提訊朱供稱十七日小的偕妻子來此就醫素與徐姓婦相識因之借宿妻子隨於明日回鄕十九夜又因事至婦處驀被三人持刀嚇詐小的不得已央婦爲之作保約翌日交付洋銀五元大老爺秦鏡高懸求恩明鑒明府轉詰之婦所供與朱脗合三人則供稱小的等不敢持刀嚇詐明府飭交地甲看管限四日内交出兇刀再行訊究婦與朱亦交地甲帶去限朱於四日内交到其妻 
[夫也不良]  
　　寍波人張善道者年約三十左右奉老母來滬在美租界中虹橋堍賃屋一幢藉拆字以餬口姘婦某氏年逾半百頗善修飾見者幾忘其爲半老徐娘張嬖之甚奉令承教惟恐不中其意邇來門庭如市囊槖稍盈遂在原籍娶董氏女爲室華年十九姿色可人遂挈以來滬與姘婦同居自此蛾眉見嫉詬誶時聞張不能爲左右袒惟唯阿取容而已姘婦又誣董氏有不端事張信之不暇詳察日以箠鳳鞭鸞爲事董氏孤掌難鳴惟背人飲泣而已鄰人有知其事者咸爲之不平昨日午後一點鐘時張與姘婦將董氏兇毆鱗傷遍體鄰人恐釀命案投美捕房控告黎副捕頭立飭包探江阿三前往將張及母妻拘至捕房轉送英公堂訊辦張之併婦早已聞風逃逸矣夫薰蕕不同器邢尹不同居古今之通義也張乃引狼入室以鶩易雞誠不解其何心 
[本地風光]  
　　孀婦某氏在滬上石街地方開設小烟館昨日午後惘惘出門行至爛泥淓碼頭聳身一躍適被渡船上人瞥見急行救起詢其顚末不發一言意者其有必不得已之故視性命如鴻毛耶○篙工陳掌金之子某甲曾向同伴張晉發借錢千餘文前日張適有急需向甲索取甲無以應致相口角是時陳適在塲從旁解勸張不依奮臂而前更有朱阿莫帮同毆打陳父子俱受損傷遂投爛泥渡巡防局控告高介臣才尹飭勇將張朱拘案訊明原委著將張責籐條三百下朱笞三百板各枷號三個月發南碼頭示衆期滿開釋不料朱乘人不備竟將枷鎖拍去及看役知覺已如黄鶴凌風四出尋蹤尚未弋獲也○江北人某甲前日午後在滬軍營左近張某門首拾取舊布張惡其蹧蹋地方麾令他去甲肆口慢駡張上前毆打甲遽出匕首將張猛刺三下張痛極狂呼鄰里聞聲出視甲已杳無蹤影張卽投該處巡防局控訴局員以事關操刃行兇飭令投縣控告 
[英界公堂瑣案]  
　　包控唐寳榮禀虹口地方小烟館間有不守定章至夜間十二點鐘依舊開燈者今一併傳案有韓潘氏曾違章判罰王春元陳阿寳劉阿朋陳阿二祝阿周吳德成龐福山吳阿二張阿六王炳江陳長根韓潘氏等同供以後自當改過蔡太守判各罰洋銀二元韓潘氏既非初犯加罰洋銀四元概充西醫院經費○楊阿四禀失去衣服查被張彩子行竊報捕拘案蔡太守判管押十四日贓交楊領○一百九十七號華捕禀見胡子卿手持衣包内有衣十一件毡毯一條當票三紙查明在青浦竊來今將人贓送案尚無失主承認胡供在青浦飯店内竊來蔡太守飭押候移送上海縣轉解青浦以便就近傳失主訊問○紀阿玉訴稱昨過衣莊門口突有毛青雲上前調戲正色拒之又被糾黨行兇由捕拘案毛供不敢調戲蔡太守判枷號十四日發犯事地方示衆○二十三號西捕禀昨見朱阿三朱阿昌等所駕馬車二輛在浦灘並轡疾馳違犯定章拘案請罰二朱同供並駛爭前出於無心蔡太守判二朱各罰洋銀五元以爲駕車不愼者儆○某西人訴稱失去衣服洋傘報捕後查明係周阿寳行竊售與孫阿桂起贓送案今請給領周阿寳供竊物後售與孫阿桂孫阿桂供不知竊贓悞行收買蔡太守判周管押五十六日孫罰洋二元贓給西人領去○徐復興訴稱開設客寓藉以餬口被親戚沈士景竊取對時表已獲人贓交捕送案沈士景供與徐有戚誼竊表原屬不合惟求施恩蔡太守判沈士景管押二十一日表交徐領 
[法捕房瑣事]  
　　江天輪船水手施仰之控冐充緝私巡丁之王阿福胡阿榮李阿根於昨日解案葛同轉著照原斷王阿福枷號一月胡阿榮李阿根各枷號半月期滿責放○倪阿全深夜在東興聖街窓盤内用竹竿挑竊衣服經包探送案同轉著笞三百板問係何處人供稱家住 
 
 

Page 10

 
 
浦東廿四保十三圖問地保何人供不知又問家中可有田畝眷屬供有園地三畝尚有高年父母同轉謂爾已屢次犯竊著押候送縣轉飭該圖地保傳伊父母領回嚴加管束○包　拿獲在太古碼頭偷竊紅銅之王海華解案同轉飭押半月昨已滿期開枷釋出○永和信局控丁春山强借錢文纒擾不休同轉准提到案屢次訊供已詳前報同轉因丁怙惡不悛本欲遞回常熟原籍旋因一再求恩免其處解著交的實保人并具改過切結自行回籍兹因在押日久無人願保卽飭包探送至蘇州航船交埠頭帶回蘇州轉送常熟航船不准再到上海向永和信局滋擾 
[濟急救危]  
　　謹啓者敝堂接奉三山施寳熙大善士樂助山西急賑洋一百元又奉仙鎭同昌莊交來邗東逸氏大善士樂助洋四十五元又東海隱士樂助洋四十元朱隱名大善士樂助洋三十元崔瀾曁諸位大善士樂助洋三十元大通輪船桶捐洋廿二元八角五分安徽俞晴波大善士經募三十九戸共助洋五十一元七厘南京保甲局總辦朱觀察大善士樂助神効立生丹杏黄刃共二十料杭州胡慶餘堂樂助保和丸五百瓶臥龍丹五百瓶霍香正氣丸一千服均入山西急賑妙藥仁漿救危濟急頌萬家之生佛叩謝鴻慈集衆善之大成保全蟻命先後祗領感篆同深敬湯仁風用作義氣[  上海六馬路仁濟善堂籌賑公所施善昌等謹誌]  
[邗江官報]  
　　五月初一日委管永豐壩吳分轉用賓禀知任事田分特恩厚禀知缷事許鹺尹崇興委西鹽查艙差陳分轉廷華銷高溧句總巡○初二日内閣中書縣内翰毓林過揚分發知事蕭鹺尹廷彬禀到陸鹺尹寳委解清江餉差○初九日賴鹺尹豐烈禀知到總局文案差蔡鹺尹廷本銷總局文案到總局聽差○初十日李鹺尹有林由寳帶橋汪鹺尹馨濟由舊港均到揚○十一日杜分轉際宸回孔函差次 
[申報舘恊賑所經收順直山東河南山西賑捐五月十一至五月十五日止第十五次清單]  
　　五月十一日寳記銅洋一元錦記勉力人洋四角四同人高昌寒食生金冶臣林昌善蕪湖福興潤來無名氏五戸各助洋一元壽萱老人病愈完願洋二元隱名氏病愈完願洋二元李同泰洋二元再生洋三十元森永瀾柯璧如葉乙庭無名氏洋二元不留名洋十元梁氏洋一元銅洋兩元○十二日量豐典衆友端午節酒移助保平安洋四元邵餘慶堂卽省節費助振保平安口舌湖北全泰洽來錫類氏節省端午席費漢口全昌仁來王林山瞿愿之四戸各助洋兩元春暉堂顧洋三角眉山氏荆藹堂江菜青官懷德堂敬藝堂黄臻伯余省新計七戸各助洋一元海昌恊源局來蔡秋記虚對洋一元燕南布衣根本堂洋一元彚康無名氏洋兩元花洋一元清江政大局來清和縣署洋十元馮孟餘求病愈洋十元陳伯記龍番洋十元合元七兩二錢半錢畹生潤資助振洋六元湖廣督標砲隊弁兵洋四元王芝椿吳仁壽堂錢四千文吳仁福堂錢一千四百八十文方省吾　錢一千文共計六千四伯八十文合洋六元七寳全盛局來江夏扶風無名氏平原無名氏季記洋一元二角安定郡洋一角不留名洋一元九角江裕船帳房遞來保吉堂洋六十元諸善士六戸洋二元一角○十三日懿德省悟振記還愿合助洋六十元立大經募洋三伯六十七元四角半實事求是爲妻盧氏資冥福新　還愿愼齋主人三戸合助洋六十元抱經子還愿洋一百元曉軒氏祈保平安洋十元有名氏錢五伯卅文王惟古錢三伯五十文夏耀堂錢二伯文華振甫于雲程蔡鏡芙王珍銀王郁書染子成梁伯猷朱浚臣王泳卿孫子青十戸合助錢一千零六十文共計二千一百四十文合洋兩元恆昌求安子郁欣逸安慶全泰盛來桐江漁子蘭溪恊興昌來崇德五戸合助洋五元鴻福來洋十元清江銓　祥補過氏蘇州寳順局來聊盡微力各助洋兩元閨女七人洋二元烟台福興潤來山東棲霞省悟子銀四兩另一分申元四兩一錢七分半福州高鳳岐遵母程太恭人遺命敬將經愿洋八元慧珠女鳳珠女子孝姑洋三角諸善士十四戸洋七角子秀洋七角祝三秀葉康年洋兩角鄭煥臻洋二元一角○十四日章怡慶堂求合家平安鄒繼啓堂求合家平安洋八元寗波廣大局來朱陳錢四伯文錢俞錢八百文徐氏錢九百文計二千一百文合洋二元徐子畬洋一元孝誠蘇福善居安心記脩竹小隱四戸合助洋八元稍遂意洋十元陳天香銅洋一元漢口信和洋行來湖北督標砲隊無名氏洋四元衡山洋一元諸善士十六戸沈樹庭洋十元○十五日無名氏洋四角八分五不留名洋一元二角勉力子洋七元三角一分半無力知十德堂林心福林鐵嶺景葉崇錡陳文選求合家平安松江全盛局來順昌與不留各沈經畬岑記無名氏計九戸各助洋二元上虞無氏求母康福常熟晋源號嘉興順成局來沈吳氏三戸各助洋五元雲臥子求父康福林景星林先門陳遠候求合家平安萬全堂柯凌堂湖西櫃赤湖櫃吏工科林桐華林家　蔡登先友于堂求合家平安施純修官潯櫃車田櫃杜潯櫃沈月房俞積善計十九戸各助洋一元　陽氏香溪樵子西河氏彭城氏合助洋四元三聖經洋四元一角心曲虚對洋十二元錫山含記虚對洋四元避榖後葊北釣子印溪醉二少成多陸湘帆無名氏寗遠堂虞松亭唐晋卿春記楊卽素李純伯稼紀無名氏計十四戸洋一元四角永泰源恆德祥陳松盛童氏安定子謪仙裔顧子丹七戸洋一元四角盈泰莊洋三角蘇州恊源局來筆耕齋主人洋四元斯馨堂張洋四元菤葹草堂洋四元竹隱山房洋十元光裕堂曹求合家平安洋六元半豹山房增福延壽洋五十元樂素室洋三元以上總共收洋一千零零七元六角半虚對洋十七元規元十一兩五錢一分半花洋一元銅洋四元 
[立大莊經募山西賑捐第七次清單]  
　　怡燕堂洋十三元紹興頤康莊來蕪湖匯豐莊洋十元樹滋堂李洋二元漢口乾盛亨郝洋二元又源益莊等五戸洋五元又熊祥林等四戸洋二元又陳玉田等五戸洋一元五角又沈厚山洋一元景德鎭保康莊來無名氏洋四元賓記元甡莊來洋十元裘蕚輝洋十元坤記十八戸洋三元祝荆樂堂洋四元高振業堂洋四元漢口源　莊來周淡氏因子多病愿求平安洋十元泰州洪崑甫代募卅七戸洋廿元漢口泰和厚諸友洋五元韋逹臣公冥福洋五元蕪湖厚康莊等並另募銅洋一百另二元烊見合統用洋三十四元九角共捐洋一百四十六元四角 
 
 
 

Page 11

 
 
   
 
 

Page 12

 
 
   
 
