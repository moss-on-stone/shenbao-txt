# 1896 - 24 - 4908179

 

Page 1

 
 
[沈氏尊生書出售] [  圖書集成局代啓]  
　　沈氏尊生一書久已膾炙人口按是書爲錫山沈孝廉所著孝廉博通今古於醫學尤爲精邃窮半生之力著爲是書行之醫林奉爲枕秘惜坊刻模糊漫患　多帝虎辛羊之誤本局覔得原刻善本代　肆友人重付手民印以大號新式鉛字挑選潔白銀張裝訂無訛校　盡善刻已告成分裝二十四本爲上下兩函裹以錦套每部定價碼洋三元二角分存蕪湖湖南寳善分局金陵詞源閣及本埠寳善分局三馬路申晶書室出售世有欲樹醫林之幟者倘其購置一編乎此佈 
[珍物待購] [  申報館協振所拜啓]  
　　本舘恊振所自經解賑欵以來屢阿諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩細列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開　朱漁珊帖一部　高澹游山水一幅米南宮字手卷一軸　天靑緞馬褂料一件 
[丁銀折價]  
　　近日錢價之昻爲從來所罕有銀價每兩僅換錢一千二百數十文洋價每元僅換錢九百數十文向來銀錢漲落雖市面之常然市價終未有如此之昻爲時亦終未有如此之久現在錢價雖不見再昻皆因市面所關勉强支持非自然之市面也各處雖皆禁錢出口而各處底貨實缺致民用仍不能舒若以銀洋之數出入者則以銀合洋以洋合銀尚不到十分上下若以錢碼合算者而用銀用洋無不吃虧况民間不能皆用銀洋也零星瑣碎非錢不行今錢價如此之漲則向之用銀一兩者以錢計之今則不止一兩矣向之用洋一元者以錢計之今則不止一元矣較之從前每兩短錢二百餘文每元短錢一百餘文小民日逐蠅頭何堪驟少此數若不設法鼓鑄使錢價之平則將來市面之受困商務之日衰民間之不便其患有不可勝言者矣然民間錢少之患雖各處市面相同而要莫甚於完賦之時丁銀折價之相懸也向例完納地丁串票皆以銀計而民間從無以銀上兌者無論民間素不用銀卽使以銀上兌而糧櫃書吏必多方爲難或以銀色不符或以分兩不合使民不便於用銀而後止誠以用銀抵銀不特書吏無沾潤而官長亦無盈餘也故皆以銀價合錢應完若干銀則納若干錢惟糧櫃須收提凈大錢而民間所使之錢日雜一日每苦不能提凈致受糧櫃之挑剔而糧櫃亦以挑剔錢文爲繁瑣自洋元通行以後民皆換洋完納彼此皆免挑剔之累然糧櫃所收之洋亦須格外新潔此種之洋向市上換取皆須貼新每一洋則民已吃虧數文矣而完納之時又不能照市價核算雖各邑作價不同而照市價必少數文謂之櫃價則又各處無　　同而民於洋價又吃虧數文矣且雖准以洋上兌而斷不能以洋厘合銀而算作定銀價之後再合洋價以錢爲主若銀洋之價無甚漲落雖銀價作大洋價作小所吃虧者猶淺若銀洋之價過小而糧價不能因之遞减則民間之吃虧不更大乎　朝廷恩待小　民不准州縣有浮收之弊然津貼耗費勢不能不使銀價之外稍有敷餘故完納者亦無不樂從故循爲成例然斷無有如今日銀價之小者也銀價如此之汴而折價若不遞减仍照向章則小民之困不更重乎謹案嘉慶四年十一月　上諭各督撫於開徽之先按照市價核實換銀上庫之數每兩徵收大錢若干文出示曉諭聽民自便　聖諭煌煌明以糧價須照市價市價外不准稍有浮收也同治四年護理江蘇巡撫劉中丞邭膏奏定每兩條銀折錢至多不得過二千文蘇州府議照市價酌加六百文爲貼補辦公之費六年布政使丁公日昌以二千之數通檄各屬其時以市價核算所謂公費者已在其内自後市價日昻折價亦因之遞增其時丁公已陞授江蘇巡撫七年奏請折收錢二千二百文十年張中堂爲江蘇巡撫時奏請折收錢二千四百文蓋因當時市價之昻較之往年步漲一步有增無减耳迨後市價漸低折收之價亦因之遞减光緒三年江蘇巡撫吳公文炳奏請折收錢二千二百文折收之價雖遞增遞减而核市價已皆有公費在内公費以市價核算總不外六百文左右五六年來錢價日跌漸短至一千四百文以内今年市價更小竟短至一千三百文以内而條銀未聞减價折收仍照三年分所定二千二百文之數藩憲所懸告示每以市價不甚相懸爲辭不知市價年年見跌僅以上年之價相较誠若不甚相懸而以光緒三年之市價較之則大相懸絶矣若照市價而合以辦公之費則今之市價一千三百文以内加以六百左右之公費亦祗一千九百文極之二千所謂辦公者諒可有盈無絀若仍照三年所定之數不啻於公費之外每兩又加收二百餘文矣以一兩計之僅二百餘文以通省計之則爲數不已鉅耶於正供常額絲毫未增而小民暗受浮收之累年甚一年閭閻　困莫此爲甚所望各大憲俯念民艱通行核减不使前賢專美於前則大江南北感荷生成固不啻禱祀以求馨香以祝矣 
[本館接奉電音]  
　　昨日清晨京師飛電傳來上諭三道敬謹譯登○十二月初八日奉　上諭張之洞奏總兵因病呈請開缺據情代奏一摺陜西河州鎭總兵王得勝著准其開缺欽此同日奉　上諭楊昌濬奏請將失守營城之遊擊革職隨營効力等語本年七月間回匪圍攻永安營城遊擊范濵湘未能防禦以致營城失守范濵湘著卽行革職不准留營餘著照所議辦理該部知道欽此○初九日奉　上諭陜西河州鎭總兵員缺著何建威補授欽此 
[東瀛雙鯉]  
　　日本友人來信云十一號臺北發來公報稱附近臺北之土兵大槪四散不聚現在新店南部三角湧觀音山小基隆地方出没山中安藤中佐率兵往擊七號越三貂嶺在頂雙溪附近與土兵大戰土兵聚於草苓○七八號土兵還擊宜蘭守備隊雖戰退之而蘇澳宜蘭間道路梗塞日兵於此路被害者百餘名咸戒行不敢往來○淡水基隆宜蘭等地日兵戰死甚多未知其細○角田海軍少將乘某軍艦駛赴臺灣東海岸偵探探得距鳳山陸路二日行程有支那兵三百名駐彼○臺灣總督府叅謀長大島少將回國未久今因臺北土兵蜂起奉命爲軍務上急用著卽刻回任六號午前當由東京乘汽車至軍港乘輪渡臺○日政府旣派第七旅團出師運至臺北助戰又派軍夫千數百名運往供役○去年中日失和日人滿布間諜而而裝操華語深入内地者則以日人荒尾精所設上海貿易研究會所中人爲多今據日報舉其人姓名一一言之石川伍見殺於天津福原林平楠内友二郎磔殺於南京山崎羔三郎鐘崎三郎藤崎秀皆殺於金州均受鼎鑊之刑遇難最慘猪田正吉大隈鵬爲宋營所囚遂見殺藤島　喜在貔子窩爲華軍所縛而殺藤島武彥高見微笑在甯波爲華官所執曾否被殺尚未祥悉日人謂此十一人者皆我國之義士也 
[大坂火警]  
　　日本友人來信云大坂北區若松町控訴院及地方裁判所兩法衙同於本月四號燬於火是日爲各官員新年第一日辦公之日午前到衙十一點鐘卽退散僅值宿員及小使等十名居内火起於控訴院第三事務 
 
 

Page 2

 
 
室時在午後七點鐘值北風甚烈閲二三點鐘之久燒及最鉅之三層樓火焰直衝霄漢遥望如火山直至次日午前一點鐘祝融君始偃旗息鼓而返按兩衙於明治二十一年四月起工二十二年十二月落成地大八百六十九坪房舍大小四十七公廷大小二十一費逾八萬金如斯大厦頓爲焦土日人咸惜之 
[高麗近事]  
　　韓城友人來信云日歴去年十月八號韓京王宮之變事後拿捉韓人圤銑原任军部恊辦李周會原任　練隊正尉尹錫禹下獄監禁十二月廿八號法官張博吳家默鄭寅興審得朴銑由其母告用刀斬殺王妃將屍由内殿持出用衾蓋蔽卽以火油灌燒李周會當時指揮暴徒作亂尹錫禹通同二人知王妃死屍所在而不言皆定處以死刑法官以定律宣告畢朴銑憤不能平高聲吐怨言李周會從容數語頗形憂國之意尹錫禹形狀如常僅發一二言法官仍命入獄准各家族入探給予三人筆墨以寫遺書次夜提赴東大門内舊捕廳之左絞殺之○十八號午後東京轉電云朝鮮國江原道原州暴徒蜂起勢頗猖獗各官衙均被占踞郡守某向忠清道忠州逃亡○學部大臣李宰因國王下詔斷髮掛冠潛遁不知所之後任爲趙秉稷九號入京任事國王下詔斷髮之後人民咸觀望不行内部大臣復出示一道欲令民间家喻户曉父教其子史諭其北并誘勸親友務各斷髮以體王先天下斷髮之意無如一紙告示仍等虚文因民心思舊難改也○韓人潛伏俄公使館計李完用李允用玄興澤李夏榮玄成澤五名室有護衛外來人皆不易行見又前聞尹雄烈及子尹致昊二人乘俄艦逃亡其實潛伏京城刻父子已赴忠清道日皇后特爲撫恤英船愛獨格遇難人之遺族募集義捐今由各處寄金千元送經駐日英公使洒通轉給該家族○本月十一號各地地震據各地報稱茨城之震最劇其次銚子甲府宇都宮秋田等處亦震惟有死傷與否未知其祥 
[京華人語]  
　　前報部議南漕自明年改折一事嗣又聞因倉塲侍郎廖壽恒等面陳一切事宜請明年漕米仍舊掃數解京一俟鐵路造成再議改章故折漕一議刻又有停辦之説云○冬月廿一日有某甲夜宿娼寮而身無一錢次早妓索纒頭甲窘令妓相隨取錢甲前行而妓踵其後至琉璃廠火神廟門首甲紿妓曰爾在此少等予入取貲卽出償爾蓋火神廟内房間甚多向散租與諸局子作坊居住故妓信甲爲某局夥而不疑及立候時久不見甲出頓悟其慌逡巡入廟向各家詢甲迄無知其人者蓋甲已潛由廟後僻處踰墻逸去妓大恚在廟之左右百船詈駡至午後而始去○浙撫廖中丞壽豐奏稱客歲海面不靖商船不旺請將光緒二十年分浙海關短征税課盈餘銀二萬六千二十二兩零懇恩全數免賠一摺經户部議駁仍請按照舊章賠四免六限年繳清 
[逸犯復獲]  
　　北通州訪事人云前報州署外班房押犯逃竄一案兹聞其詳緣是夜狂風大作有在押賊犯三名趁看役倦睡穴牆逃出内有張長立一名係在西門外路刦鎗傷事主要犯孫邑尊聞知大怒立將看役朱永亮嚴責釘鐐收禁一面派役四下追拿一面據情申報各大憲並移知鄰封州縣懸賞嚴拿昨日州署捕役訪知張長立在城西三里河地方某家空室内藏匿率衆兠拿當時獲住堂訊之下供認逃竄情由係逸犯傅合起意惟現在傅合逃避無跡未識何時能弋獲也 
[蘇省决囚]  
　　本月初六日下午臬署遞到刑部釘封文書當於司府二監内提出盜犯四名發至長洲縣署王大令升坐大堂提該四犯略詰數語喝令劊子手如法綑綁當卽會同中軍守備夏守戎帶兵二哨押赴北寺大校塲處决聞該四犯皆係江洋大盜年俱三十左右狀貌猙獰十分兇惡内有一犯聞前年在葑門外糾合外路難民聚集於某牛棚中行刼滸墅關附近某姓家之盜首也是犯於綁赴法塲時沿途高聲大駡顧盼自雄是誠愍不畏法者矣 
[厦門雜錄]  
　　厦門訪事友云厦門四鄉水陸之盜賊橫行搶刼實爲猖獗現當冬臘各處收取帳目銀項身帶四五十元者過午卽不敢行路各渡船小船被刦者無日無之而鄉間陸路更甚獨行者皆被剪刦卽女子衣褲亦須脱下近日風聞海澄縣轄新按後楊鄉有楊某者自稱爲單雄信在鄉置造八槳六槳快船分給慣以海刼爲生者駕駛搶刼伊則坐地分贓得贓卽就本社口售賣肆無忌憚無人敢問有地方之責者宜當如何嚴緝耶○安溪内山向產煤鐵并有王金礦周迪士觀察蒞任以來事事整頓開創訪悉安溪縣内山有此五金之寳特委章文甫二尹因公順道前往查勘如果屬實卽當詳禀大憲舉行開辦云○道署前有某孀婦賃居膝下僅一四歲小孩在門前遊玩忽失所在當卽挽人鳴鑼追尋至近馬頭鄉社見一大脚婦人背一小兒頭上搭蓋包袱慌張而行追者見其形跡可疑卽將其搭袱掀開則小孩卽係失落之孩詢其何以拐負言語支吾隨將該婦帶回指交地保送巡檢司訊實掌嘴二十下忽有委員之弟代其出頭稱係所用女僕在途檢拾小孩亦屬常事並非拐逃遽遭重責豈不念同寅之誼耶不知以後如何結案續聞再佈 
[武林官話]  
　　仁和縣伍大令久爲大憲所倚重現當中日通商洋務需人孔急廖榖似中丞特委大令襄理局務大令奉札後卽赴轅叩謝○十月間本城講舍朔課係錢邑尊束季符大令考試發案後有塗改加奬數目之弊經大令向監院查明知是署中人所爲大令在署將家丁書吏嚴究初則互相推諉繼由禮房書吏自認願賠卽措繳洋二十元大令大發雷霆立欲將該書斥革後經人再四説情始免革役○金華府屬某鎭地方聞有販運私鹽者在彼滋事廖中丞特委候補府郭太守之楨前往查辦○藩轅牌示經雲縣缺以准補是缺之謝焯瑩飭赴新任樂清縣缺以准補是缺之何士循飭赴新任松陽縣缺飭正任是缺之劉靖回任 
[賭徒被逐]  
　　杭州祥符寺在小橋之西地處北隅極爲僻靜住持某僧拄錫於此以房屋空閒供人作寓今夏有諸曁人某甲等假讀書爲名假寓寺中晚間輒以紙牌作戲僧以天時炎熱藉此消遣亦屬文人常事不料後則大張旗鼓呼盧喝雉幾無虚夕僧人以上憲禁賭綦嚴下城總巡程大令尤時加查察恐其波及力爲勸阻甲等怒僧多管閒事反欲借端逐僧僧乃浼求諸檀越立下逐客之令甲等初猶不服謂我們逢塲作戲並非聚賭且房中曾失去衣服多件須令僧賠後因衆檀越云當送入保甲局辦理甲等始收拾行李搬移他處 
[瘋婦投河]  
　　杭有徐姓年五十餘住居洋壩頭因夫有外遇遂成心疾終日狂呼呌駡每見年輕婦女輒指而詈之若與其夫有染者然徐無奈閉置一室外用木栅關鎖維謹一日竟將栅闌打開飛奔而出徐適不在家中僕婦等阻攔不住逕至三橋址河内躍入幸是處水不甚滿經旁人代爲救起送歸其家現用鐵練鎖住恐其復出也又有某姓婦住居江干化仙橋素有痴症終日呆坐自言自語足不出户家人不甚防閑於上月廿九日忽然出　投入河中比及救起則已口不能言次日卽超生清凈土矣 
[觀劇受驚]  
　　杭友信云報賽古禮也鄉民每當收榖已畢集資演劇以答神庥亦猶行古之道耳武林太平門外橫塘地方係東鄉一大鎭市該處農人於上月廿四日起在社廟中傳班演劇三晝夜以酬田神至甘五晚問正值袍笏登塲忽聞戲房中人聲鼎沸諸伶人手忙脚亂飛奔入内鑼鼓之聲一時俱絶檯下喧傳火發看戲者紛紛逃避爭先恐後有啼哭者尋人讥呌者婦女之失簪墮環者不計其數少頃人聲漸息戲復開塲詢之始知因後房洋燈倾翻火著於蘆扉之上霎時烈𦦨騰空幸諸伶人赶將蘆扉拉下以水澆滅不致延燒而兩廊看客已受驚不小也 
[倡用銀圓]  
　　邗上錢價是昻迭紀前報連日已漲至八錢一分有奇轉瞬年關小民受虧匪淺或謂當此之時如以鄂省新鑄之五種銀圓頒發來揚通用足補制錢之缺然本城各店尚恐未肯收用前有過客持龍洋一大元購物該店竟以本街尚未通行不肯收用雖香帥示諭煌煌非官爲之倡不可官倡如何按兩淮鄂湘西皖四岸每月皆有鹽課銀解呈運庫他岸不論如鄂岸每月以應邂之銀數核兌新鑄龍圓運解　 
 
 

Page 3

 
 
此交納後者轉卽以之給發鹽捕營餉以及聽差各員坐薪差薪與夫本署書吏飯食等項一面再札飭江甘兩邑宰出示曉諭各店一律照英洋通用則制錢雖少有此大小五種銀圓周轉於圜法究可不無小補錄之以備當道者之採擇焉 
[會勘馬路]  
　　江海關道黃觀察上海縣署黃大令昨日午前鳴騶往滬北英公廨偕同屠别駕及王曹周瞿四董事閲視老閘至新閘北岸一帶擬欲開築馬路云 
[滬上官塲三則]  
　　候補同知鐘益齋司馬籍隷江西前日道經滬上命駕赴道轅並縣署投刺拜謁黃大令飭丁擋駕○内閣中書史君澤山前日由津來滬命駕進城遍向各衙門拜謁至縣署大令亦飭丁擋駕○候補知州朱少初刺史現爲江蘇海運委員昨日命駕分赴各當道處拜謁如禮 
[水利宜修]  
　　本埠吳淞江及虹口港爲船隻出入孔道兹由工部局打樣西人丈勘妥洽宜開闊挖深以便水利吳淞江自外大橋起至新閘爲止沿岸標揷紅旗虹口港自外虹橋至沈家灣地方爲止迤岸亦於昨日立竿高標硃旗本擬卽日興工爲須禀知江海關道憲及本城邑候然後興工聞黃觀察黃大令擬於昨午赴河勘視 
[工程兩誌]  
　　本埠大東門外至小南門一帶城脚向有街道年久失修以致行者視爲畏途兹經同仁輔元派工匠在彼一律修砌化險徑爲康莊誠善舉也并小東門内石街行人踐履久矣石平如鏡每逢燠蒸潮濕卽便　滑異常不堪涉足往往有老年婦女一跌不起者倘蒙一并修理功德無量惟地當衝要孔道駢肩接踵誠慮日間錐鑿有碍行人何妨飭工匠多雇數人趁行人未集時赶爲修理當亦無碍是在以實心行實事者爲之酌奪施工可耳○本埠大東門小南門兩處吊橋以及各城門所有水關均經損壞今夏城汛李千戎將情形具文移請縣署派匠估計工料不知何故一再估核直至十一月始行估定由黃大令禀蒙道憲黃觀察批准撥欵重修業由官匠於本月初六日開工矣 
[整飭風化]  
　　滬南潮惠會館門首塲地空闊有某　在彼擺設西洋景攤内藏春畫供人觀看以致流覽者殊形擁擠前日十六鋪巡防中局李蘭史二尹巡查過此詢悉某甲敢　淫畫實爲風化攸關飭勇將甲拘回局内喝笞四百板驅逐出境 
[變起鬩牆]  
　　江北人趙姓弟兄均以小工餬口同居　虹口兄則擩弱勤儉委則兇悍姓成每每肇禍前日下午爲細故忽操同室之戈兄大受虧辱潛購紫霞膏吞服至晚毒發呻吟奄奄待斃幸爲家人察悉卽雇人舁至同仁醫院求治經醫生如法施救得以轉危爲安 
[小心防賊]  
　　兹届冬令宵小易於竊發近又有客賊一羣從外路來此技藝絶高飛檐走壁前晚三更時城内陸家宅某姓家被此賊從圍墻跳入撬開樓窓進房正翻箱篋某甲從夢中驚醒大呼捉賊賊卽開門而出飛步狂奔甲追赶無及檢點所失搭連袋内儲洋蚨數枚銀表一隻幸知覺尚早所失不多卽鳴捕甲查緝原贓 
[法界瑣事]  
　　某氏婦徐娘半老丰韻猶存幼時曾習弄缸　技藝及長人勾欄善於酬應故門前車馬頗不冷落近與廣東人楊某姘識住英界三馬路不知其操何業雇用蘇鄉大姐年近破瓜婦每艷妝靚服相率至法大馬路新協順烟館開燈有名阿慶者在新關服役年近五旬色戒未絶將大姐誘至四明公所相近僻靜處强作陽臺之會大姐回家訴知主婦遂大興問罪之師連日在新恊順烟館開燈評理紛紛擾擾不知如何了結○法界同春樓街南首同德里弄底第六十六號門牌某甲家以找棒爲業昨上午十二點鐘時以吸食紙烟將烟頭隨手抛棄遺於被内以致延及箱籠火勢上炎幾致冒穿屋頂幸時在白晝鄰居咸來帮助將火救熄然受驚已不淺矣○元亨洋行西人託掮客購買麝香藏於棧内越日該西人到棧騐視不符卽喚掮客指認已非原物疑爲管棧人某甲所竊將甲送入捕房捕頭命押候堂期解訊 
[大令騐屍]  
　　有黃某者不詳其名係臺灣產向業懦因　申朝割棄臺地日人度臺後家業蕩然一家數口死亡已盡孑然一身賣棹來申意欲至天津找友僑居英界大方棧忽於前日清晨吞服洋烟棧中人得知立卽將黃舁送仁濟醫館求治不料受毒過深晚間七點鐘時氣絶知死當由該棧茶房李仁卿協同地保曹福祥投上海縣報騐黃愛棠大令聞報卽於昨日午後帶同書役刑仵人等至仁濟醫館檢騐旣升座曹跪禀情由李仁卿供係大方棧茶房黃客於十月十二日來棧據言欲至天津後因封河不能前去川資用罄見其憂愁萬狀已非一日不料竟於昨日吞烟自盡大令問知其名誰答未知遂命仵作如法檢騐唱報死者年約三十餘歲渾身無傷委係吞烟斃命大令離座親騐無訛遂著同仁輔元善堂代爲棺殮發壇標記並飭李仁卿留心查訪死者之名以便屍屬來領李唯唯遵諭大令遂鳴騶而返 
[英廨晚堂發落]  
　　廣婦鄭潘氏前控工部局充當圾垃通事之陸阿祖誑騙洋銀一百五十元先經早堂會訊等情已詳前報前日晚堂别駕升座集訊潘氏供小婦人家在粤東現居治下虹口廣東街丈夫鄭阿堂前因犯案被拘奉前宋大老爺判禁押捕房一年迨至本年十月間有自稱工部局辦公之陸阿祖突來向氏謂如要贖丈夫之罪須費洋銀一百五十元卽可釋放氏當信其爲實旋於十一月初十日先交洋一百元至十七日又向各親友借得金飾等物質湊洋銀五十元送交陸妻李氏手收迨至二十四日仍未見丈夫放出小婦人赴捕房控訴詐贓情由當奉捕頭派探往查屬實今奉提訊小婦人不敢妄誣伏乞究追陸供小的亦廣東人向在工部局管垃圾洋人處充當傳話之役素守本分上月二十四日上午小的回家午飯據妻子云有素不認識之同鄉鄭潘氏送來洋銀託代伊夫贖罪之事身答以此事未便干預當將妻子斥責洋銀如數送還潘氏其實並無誑騙詐贓情事實遭誣指今求明察詰之張阿根供廣東人前在美捕房充當包探現當三百三十五號巡捕上月某日小的適值落差至捕房見有潘氏在捕頭前控告陸阿祖詐贓繼而小的出外在途遇見八號西捕伊卽問我可有人在捕房控伊與陸阿根詐贓之事小的答應有之該西捕又問我可認識潘氏否答云前因辦案認識該西捕卽囑同至潘家詢問當據潘氏云並未控告該西捕詐贓惟告陸阿祖有之該西捕怪我打聽不實後被捕頭得知當面申斥謂我不應翎該西捕至潘氏查詢此事當經捕頭革降今奉傳訊據實陳明陸李氏供丈夫向在工部局當役上月廿四早八點鐘有素不相識之潘氏來问爾夫在家否并出洋五十元谓托代辦伊夫贖罪之事氏不知情由將洋收下迨夫回家説明卽責氏不應擅收不明之洋立令如數璧還潘氏以後不知潘氏聽何人唆使誣控氏夫詐贓今求明鑒李阿騰龔阿聖楊黃氏陳張氏等同稱係陸阿祖居隣此事陸阿祖實遭潘氏誣控爲此投案作証别駕以供詞各執著陸自行料理人証一并斥釋完案○嘉定人李小弟控妻閔氏不守婦道節次背逃等情别駕庭訊之下李供現住治下新閘地方妻子閔氏屢次潛逃均經尋回管束日前小的有事回家妻復捲　而逃不知去向今小的查得匿跡在馮張氏處與某銅匠私姘爲此扭求訊究閔氏供實因夫不務正業家中度日維艱不已得出外寄住馮張氏家日以繅絲糊口不料丈夫屢來索擾不休今奉提訊願隨丈夫回家苦守求開恩馮張氏供以後小婦人决不敢容留來歴不明之人乞恩宥别駕得供判將閔氏交李具領回家管束不得再任外出致干重究李領妻叩首而去 
[英早堂案]  
　　包探趙銀河禀稱丁鎭之不知因何硬剝馬岱生之羊皮馬褂報捕後由小的查拿送究馬供杭州人住居山家園地方前夜在靑蓮閣與丁相遇丁强拉我打彈子未允卽邀同流氓十餘人將馬褂强行剝去現在尚有丁之黨羽在外聲言復仇求鑒丁供無錫人現在電報局執事日前馬向小的借洋三元前晚與遇向索前欠馬自愿脱衣交下不敢强剝别駕行供著將丁鎭之押候過堂發落馬褂給還○趙包探又解積竊王雲卿到案禀稱此人屢犯竊案昨又行竊憲差吉阿大家錫事件一對古磁花瓶一個經小的緝獲人贓送究吉阿大投案領贓質 
 
 

Page 4

 
 
之王供松江人行竊該死求恩宥别駕以王係過犯未便從寛判令笞責二百板仍遞松江○王榮春在洋人雪而佛處爲侍者昨日竊狐皮二塊由包探黃四福拘獲人贓送究失主遣人投案領贓質之王榮春供認行竊惟求恩典别駕判將王榮春笞責二百板○包探顧阿六禀稱寍波人葉子亨前因犯事遞解今又來滬由小的拘案送究葉供前雖犯事業已改過此次來滬實因索取舊欠卽欲回籍不敢逗留求鑒别駕判令笞責五十板仍遞解○張配仙苗金生二人小工也因與同業之馬阿榮扛木起見互相口角致將馬毆傷由一百三十三號華捕將一干人拘入捕房昨晨解案馬阿榮供稱向爲小工昨因爭奪找木生意致被打傷曾到醫院醫治約四天方可告痊幸經巡捕拘案求訊究質之張配仙苗金生同供不敢行兇叩求恩典别駕判將張配仙笞責二百板苗金生笞責一百板分别示儆○包探石金榮禀稱王阿寳吳阿金所開烟館吃烟乘人不備扭斷房門銅鎖竊取錫鐲二對布衣二件經小的拘獲人贓送究吳投案領贓質之王阿二認竊求恩别駕判令掌頰五十下○流氓陳阿狗　賣舊貨之盧其昌强取顯微鏡一個盧经素不認識不肯陳卽糾同羽黨攫之而去由包探倪順泉將陳拘獲送究盧投案申訴質之陳一味求恩别駕判笞責二百板 
[美捕房瑣事]  
　　積竊小正三王阿三今秋犯竊經讞員判令遞解回籍爲日未久兹又潛蹝來滬仍理舊業前晚爲四百六十五號暗差捕拘獲解入捕房詰問之下已由某輪船上竊得銅若干售與新閘某銅匠店因於昨晨將窩贓之店主查拿到案押候解廨訊究○寍波人王阿標向爲某洋行侍者刻已先業盤　乍浦路六十八號洋房細崽沈順章處沈與王有舊交故留而不疑前晚沈購得挖花鞋一雙轉瞬爲王竊去卽喚三百另四號華捕將王拿送捕房王堅稱並未竊鞋捕頭亦以爲控竊無憑不予深究卽行開釋○昨晨寍波人某甲與本地婦某氏遇諸吳淞路揪住互毆據謂醋意所致傭人勸解不散後經二百九十號走街捕拘送捕房捕頭略詰數語謂兩造均非安分之流卽令併送英公堂請訊○百老匯路第七十二號門牌新昌機器鐵店前晚爲偷兒預先溷入竊去首飾箱一口及皮衣數襲爲數甚鉅旋於昨晨投告捕房捕頭派包探倪順泉前往勘視　週允爲查緝 
[同濟急賑]  
　　頃奉到蘇垣恒孚銀樓經募各月并桶内另户助賑洋一百一元二角銅洋三元徐肇鈞求病僡洋一百元李春愚祈平安華亭南鄉守拙生楊經募蟠溪寄梅堂陸各助賑洋五十元松陽縣署來同心助善洋三十元仰日堂賑銀五十兩程福五助敝堂施粥洋五十元現在山東等處災慘已極雖經賑撫杯水車薪待救情形急於倒懸敝堂粥廠貧黎繁衆尤爲眼前功德時届歲暮籌捐更難今蒙諸君子同爲解囊種德造福適當其時請登報章謹代災黎九頓叩謝[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[新疆陶中丞奏稿]  
　　頭品頂戴甘肅新疆巡撫臣陶模跪奏爲培養人才勉圖補救敬陳管見恭摺仰祈聖鑒事竊維海防事起議和議戰衆論紛然臣愚以爲國之强弱視人才爲轉移人才不足不但和與戰均無可恃卽幸而戰勝亦無益於根本自古用人文武並重文有科曰武有營伍立法之初未嘗不善積久弊生仕途日益雜民生日益困人才日益不可恃臣竊傷之夫所用非所養所養非所用古今同慨人才不養於平日而欲招致於臨時雖伊呂復生無能爲力今日者創鉅矣痛深矣善於謀國者不以勝而志滿不以敗而氣沮艱難困苦之時正聖主激勵奮興之日易曰窮則變變則通天下事所當變通者不止一端而人才其尤亟非懲前毖後破除一切拘牽之習無以作天下之士氣而收實效於將來臣不惴愚昧敬就管見所及略舉其槪爲我皇上陳之一國子監宜先整飭也京師爲首善之地太學爲育才之所教法未修何以得士臣以爲　敕督撫學政選擇舉人貢生之敦行力學者及大臣子弟蒙恩廕者入監肄業略倣周官師氏保氏之法宋儒程朱學校之議胡瑗經義治事之規治經務通大義治事必達時務祭酒司業當擇學行兼優衆所推服者久於其任教以致君澤民之道修已治人之方擇學業有成者上其名於朝凡部院需人督撫請揀皆於是選取之成效旣著復取堪爲人師者令分教於天下庶學官不爲虚設士子皆有實行治平之基實在於此至納粟入監係明景泰間秕政沿至今日流弊實多所有捐納貢監生舊例擬請一律停止一汰考生减中額以愼科名也學術不明士鮮實行徇俗濫取安望行人邇來應考人多作弊愈巧　例雖密仍屬具文天下事惟簡可以御繁學臣歲科試輪流校藝抉擇易精乃鄉試之前又錄遺才復將歲科試不取者槪行送考試卷過多考官校閲難徧或潛使子弟幕友隨入　理餘如彌封謄錄弊端尤多擬請敕禮部定議各省學政於歲科兩試悉心衡校考列三等及新生未經歲試者均勿錄送鄉試如此則考官得從容評閲文理平常之士不至徒勞跋涉吏役可减經費可省宿弊可除眞材可得一舉而數善備焉臣伏讀乾隆九年八月上諭從來爲治之道貴乎覈實一切因循姑息之習皆當痛除近者士風之囂一至於此而好諛之人浮薄之士尚言國家人文日盛以冀開恩科廣解額者往往有之初不以士習之邪正人品之醕疵爲念嗣後若有以加科廣額爲請者必加以違制之處分著爲令至於議减中式之額則非衆所樂聞或言士子類皆寒素專藉科目爲進身之階或言　習舉業則不能更爲農商謀生無計甚至有言士心失望或妄生議論或别出事端者此皆毫無識見之人不知爲政之體要國家科目豈爲養老恤貧而設乎若有造言生事者是身投憲網國法具在何能逃於天壤哉夫國家旁求俊又本欲量能授官以熙庶績若一味濫取廣收如何可得眞才實濟等因欽此聖訓煌煌允宜萬世遵守臣竊患所貴乎讀書者欲人人爲忠臣孝子也若徒事虚文雖人盡登科有何裨益今日士習益陋宜援照乾隆年间裁减中額舊案將鄉會試中額备减數成俾知科名非可倖邀學問必益加奮至考試之法亦宜變通時文必不能廢而浮糜之詩賦宜裁策問貴乎通今而禁言時事之修例宜改庶幾明體達用人才自蒸蒸日上矣一定小試年限以端蒙養也夫進德修業本與詞章科第無涉宋儒程顥謂子弟輕俊只教以經學念書勿令作文字程頤以少年登科爲不幸朱子謂俗儒記誦詞章之習其功倍於小學而無用蓋童子血氣未定養其良知良能導以孝弟忠倍尚慮不及若令作文干祿縱獲科名懵未見道處則無益鄉里仕則貽誤民生擬請敕部明定限　凡年未及冠者槪不准應府縣試庶培養深厚遠大可期一停捐例以清仕途也天下大弊在官多官有限而候補之官無限於是有筮仕一二十年而不得一事者及其有事則久困之餘難言志節文官則剝民蝕帑武官則侵餉缺額幾乎相習成風矣且入官旣易則謀爲官者日多十不安於學校農不安於畎畝工商不安於廛肆或謀捐納或求保舉或倖獲科名紛紛擾擾皆有不可終日之勢其託足宦途者莫不仰給於有事之官官之應酬愈繁其操守愈難信民俗之敝士習之偷官箴之敗軍實之隳皆由於此科目勞績捐納三途弊實相等而捐班其較著也人以爲報捐者皆殷實而不知貧人反居大半在四民中一無所能謀生無計稱貸入官本已行同商賈乃竟有爲商賈所不忍爲者雖捐班不盡無才然源旣未澄流何由清安得以一二人有才槪諸人人耶督撫雖有甄别之權猶之縱狼入羊羣責牧人以調馴狼性勢必不能旣懸其格以招之安得盡人而劾之此弊不除小民因此藐視官長强鄰因此非笑中華一旦禍發再擲千萬金亦難平定飲酖止渴利害昭然明知理財爲第一難事遽議停捐鮮不謂妄然近年捐例所入歲不過一百數十萬兩此後恐日見其少留此區區無補於貧徒貽後患非計之得也擬請皇上斷自宸衷將捐例槪敕停止一面將内外冗員及宦官等大加裁汰凡用度之無關國計民生及内務府織造衙門各項費用可裁則裁可减則减所省當不止一百數十萬而官常以飭民志以定鄰國亦當欽服不戰制勝之策莫先於此至勞績保舉之濫弊尤百出新定部章較嚴臣不再贅陳一各部院堂司官宜練習政事也自部務權歸書吏而司官絶少眞才臣所聞惟刑部司官尚有明白例案者此外但能潤色文稿便稱有才堂官隨時更調成案山積雖有過有之資勢難徧覽書吏名爲年滿更易實則無異世業故部務莫昧於官莫熟於吏舞文弄法賄賂公行一事也欲准欲駁皆有案可引堂司官卽再三斟酌仍不免墮其彀中夫棄爲后稷契爲司徒終身不遷用能庶績咸熙後世人材遜古政事愈繁責任不專治效奚彰臣愚以爲尚書侍郎升遷宜不出本部一部堂官六員本近於冗苟有懸缺不妨兼攝司員應令嫺習例案分類經管各員有履歴可稽非若奸胥之詭託姓名莫可究詰各部本有則例足咨援引一切舊案槪可弗用儻遇疑難堂官不能决者奏明請旨不必定憑故紙仍入胥吏掌握臣見户部陜西司每奏一案必以活字板印行積久成帙名曰陜曹奏牘始自光緒九年各部儻皆倣行則准駁之故人人可以檢查不但舞弊者有所顧忌堂司官練達事理所益尤多一旗兵宜破除積習以固根本也各省駐防旗兵向稱忠勇承平日久習於驕惰無異閒民值海氛不靖朝廷選擇將才廣招新勇内地旗異罕聞徵調廢弛情形已在聖明淍鑒夫運用鎗砲各法必學習二三年方能心手相應以精械付粗人旬日間便成廢物新勇皆市井無賴而宿將願招募者爲其能耐苦耳驅不教之卒禦精嫺技藝之敵徒恃耐苦二字作萬一或勝之想臣實不知其可而慨然於旗兵之急宜精練也練技藝練攻守須自練筋骨始旗兵不執他役原屬格外優待然同治以來湘楚諸軍土木各工皆責成勇丁無礙戰事蓋精力愈勞愈出築壘挖濠係行軍本分請敕各將軍都統除實力訓練外遇有臺壘城濠渠隄等事應借資兵力者令旗兵一體帮作又各省防軍練勇分紥要隘均有護送餉差緝捕盜賊之責較旗兵苦樂懸殊兵法首重地理斷無株守城垣可稱有用之師者宜將各省駐防旗兵酌抽數成出屯要道歸督撫兼轄繩以漢人軍法於護餉緝捕等事分任辦理以資練習旗兵無忽招忽散入會傳教諸弊果能悉成勁旅則緑營可减餉項亦可稍節值此時勢日棘愈蹉跎愈難致力滿蒙官員爲國家世僕爲漢人表率使人人知宴安酖毒之非克自振作一二十年後滿蒙人才不亞於乾隆以前天下幸甚一文武大員宜勤以率屬也屬員之賢否視上官之好尚爲轉移彼溺於聲色貨利者無論矣卽或怡情金石寄興詩詞多一嗜好必多一懈弛而屬員之勤政者怠矣又如將軍提鎭舍馬坐轎水師將領離船住屋身耽安逸何以督率弁兵並有武員學爲詩畫自鳴高雅其於戎務廢弛必多應請旨通行禁止仍令於應事之餘縱觀經史缴發忠誠涉獵近今地理政書講究新譯水陸兵法期於實用有裨夫人才不擇地而生各省大員果能破除情面屏斥浮文於吏治營務切實講求需以歲月當有可觀此亦造就人才之一端也一禁食洋烟宜自士大夫始也天下人才半壞於烟士爲四民之首不先立戒何以責民官爲同之表率儻有嗜好何以服衆請敕各督撫學政徧諭教官廪生嗣後童生吸烟者不准保送府縣試諸生吸烟者不准鄉試並不准補廪報優舉人吸烟者不准會試如有蒙混從嚴懲辦並請飭在京各部院堂官在外將軍督撫查察有癮官弁悉令回籍戒烟查各國洋人均不吸烟中華士大夫高談學問侈言攘夷於戒烟小事尚不如島族恥孰甚焉一分設算學藝學科目以裨時務也周官有九數之教曲禮判六工之名力必專精詣乃深造近年定算學取士之例先由總理各國事務衙門考試算學後送入順天鄉闈同試詩文華實兼收非唐代明算科所得比然習算之士罕來應試其故有二緣九章難於八股算書中足資問難而非切用者反覆窮究皓首難盡究之制器者祗須略知幾何里學而算家一切考據辯難可弗徧習今定例以算學及格物測量機器製造水陸軍法船砲水雷公法條約各國史事一律考試安有如此奇才一人而兼衆長乎徒令知難者逡巡不前輕於嘗試者仍蹈空言無補之病未盡善者一也合衆人而衡文或百無一取或十取四五今考算學者鄉試卷面另編字號每二十人取中一名定額不得過三名儻諸生文理均優反因考算而限於定額未盡善者二也擬請分算學藝學爲二門試算學者兼天文及地理測繪試藝學者以鑛學及製造船砲之學爲主由總理各國事務衙門於秋闈之前嚴密三試之擇優錄送順天鄉試分編算學藝學字號增加中額以廣招徠臣更有請者算藝與時文試帖兼習之未必兼精定章令習算者並考詩文不過借此以塞文士之口徒徇俗情仍歸敷衍近時保舉捐納庸人皆可得官何獨於稍有實用者必多方以靳之可否專設算藝二科欽派大臣特試仿照繙譯舉人進士之例不必兼試詩文庶專門名家各得自見一水軍陸軍急需文武兼通之才宜破格鼓勵也天津閩粤設立水陸師學堂本係因時制宜而臣工猶或泥海國圖志舊説謂守外洋不如守海口守海口不如守内河以學 
 
 

Page 10

 
 
習船礟爲多事如果船礟不必習敵人果何恃而橫行海上乎夫沿海萬里防不勝防必有海軍數大枝海口方能聨絡各岸防軍亦可酌减惟駕駛兵輪法至精密海道沙綫固應熟悉尤須知算學汽學乃可司機能測七政恒星乃可司舵非獨武夫不足任卽才智之士亦罕臻此詣擬請敕各督撫督令水師學堂學生勤習天文海道御風布陣修造汽機演放水雷諸法期於能言能行每若干年奏派海軍提鎭率領學生駕駛練船遊歴外洋途中親試各生所學專門之技是否純熟分記等第到外洋時由駐津大臣按名試以水軍兵法各論果能清通奏明作爲水軍秀才送辦事海軍南北洋大臣再加考試擇其優者爲水軍舉人並請　敕各督撫督令武備學堂學生勤習西國整散陣法測算遥擊挖溝交轟馬步起伏及明暗臺塹測繪地圖管理軍械各事每若干年奏派司道分内外塲校閲技藝條對兵法果能精熟作爲陸軍秀才送南北洋大臣再加考試擇有優者爲陸軍舉人仍　欽派王大臣覆校水軍陸軍各舉人擇最優者作爲進士如文理較長明白治體量授文職與文進士一體優待上下毋欺眞才自出臣又查武備水師學堂章程本尚周密近聞有將少年不能讀書者濫行送入何能確收實效應由該管大臣嚴行遴選無論旗漢文武官員及士民子弟須明白謹愼文理清通方准留学凡文字算學等擇關係武備者設課其餘槪勿教學免致分心沿海沿邊各省擇要增設水師武備學堂一律辦理以時宣講　聖谕廣訓及朱子小學等淺近切要之書啓發忠君愛國之忱至舊有武科得人本少若輩恃有頂戴往往武斷鄉曲轉難約束儻謂弓矢無益而改習火器則家家可置槍礮流弊尤甚似應將舊例武科一律停止　一各省操法宜變通也水師武備學堂非三四年所能見效宜令各營先將新式後門槍礮及西人水陸操法擇要學習今各督撫亦有知西人治軍之善者以經費不盡合例未能一意講求且大閲時仍須合操舊法武弁旣憚其勤勞文員尤多所訾議譬如鄉村富人延師課子其子旣畏讀書之難旁觀亦謂不必效寒士攻苦且謂其子聰明足傲文士一旦入文塲始悔學之未至今之講求洋務者何以異是擬請　敕明白中外情形大臣參考德英諸國兵法舍短取長酌定簡明章程認眞教練近來礮火猛烈城垣難禦外洋各國將舊有城郭撤毁專事溝塹暗壘及升降不定之砲蓋攻法變則守法不能不變各處緊要地方不可專恃高城大臺亦宜令知兵大臣籌畫設險之法預爲演習　一工藝爲富强之基宜加意考求也古之教者合道與藝　唐虞之世殳斨與皋夔同列朝班誠以有裨國家之事雖至微細必授以專官俾求精造惟樞機之運鍊冶之純悉本於算學重學化學汽學歴因傳授方能以器製器斷非一知半解所能窺見奥竅各省機器軍械船政電報各局委員多未學習間或鹵莽涉獵究難洞達精微今各國往往遣士子赴他國學習工藝兵法用意深遠可以想見　國家創辦幼童出洋之舉行之已二十餘年而成效尚未大著者一則官塲視爲鄙事辦理仍等具文一則專門之學本非一蹴可幾况所派子弟多未讀書文義不明難資重用擬請　敕總理各國事務衙門查覈歴次奏定章程切實推廣選擇滿漢勳舊子弟已讀孝經四書略知大義者送同文館教以淺近九數視其性之所近咨明駐洋大臣分送各國書院機廠礦局於製器駕船兵法商務礦務農政水法殫精肆習其水陸學堂船政機器各局優等學生亦酌遣出洋再加歴練務期各擅一藝回華後滛充諸局所委員庶幾駕輕就熟成效益彰今日致富之要當與地爭利勿與民爭利當栽培工商以敵洋貨而杜漏巵勿搜括税厘以病民而自病此礦務商務工藝所當竭力研求以冀漸收利權者也至添購兵艦似可暫緩以此財用培植土藝俟學業有成後或購或造較有把握　一大小臣工宜力戒自欺也世變之奇有先聖所不及料者而士大夫猶以不談洋務爲高夫不談洋務可也不知彼并不知已不可也今我政事因循上下粉飾吏治營務久爲鄰國所竊笑明明不如人而論事者動發大言自謂出於義憤不知適以長庸臣之怠傲蔽志士之聰明一二有識者畏受訾　或曲爲附和或甘於緘默絶無古名臣交相警戒之風平日視危爲安視弱爲强文武驕惰莫由覺悟一旦有事不肯平心體察謬託正論務虚名而賈實禍誠可爲痛哭流淚者也事前旣莫知不如人事後衆論仍莫肯直認不如人甘心自畫又安望有自强之一日擬請　敕總理各國事務衙門選擇同治以來理理洋務奏摺文牘繙譯各國政務諸書呈備　御覽並刊發各衙門各處書院俾天下士大夫洞悉中外情形曉然於　朝廷爲天下萬姓多方斡旋不得已之苦衷庶人人知恥知難愈恐懼愈發憤人才以策厲而愈出易危爲安轉弱爲强機實在此　以上十三條略知時務者類能言之特未嘗爲　皇上切實敷陳耳當此危疑震撼之時輿論孔多泥古者謹守舊章憂時者競談新法然積習實不能不改而變法亦未敢輕言臣祇就事所可行者爲救弊補偏之計非激揚士類則虚文相市可與共安樂而不可與濟艱危非精究洋務則成法雖高可以制土宼而不可以備 
 
 

Page 11

 
 
强敵環海各國以中華爲魚肉皆由我之痼疾久中於腹心而肢體之痿痺隨之彼日本於三十年前爲英美所敗納幣行成因懼而奮遂成强國我誠能货憤自强合羣策羣力急起直追何事不可勉爲若仍縛於成例淆於浮議不以全力赴之雖勉行十之八九亦無濟於事伏祈皇上俯納芻蕘迅飭内外各大臣悉心核議實力施行以振人心而扶危局臣尤伏願皇上鑒天災之屢警念民困之莫蘇知外患之難弭勵精圖治日新又新默究理亂之根原曠覽宇宙之大勢敕軍機處總理各國事務衙門王大臣等各矢公忠綢繆未雨集思廣益共濟艱難各部院堂司官精白一心綜覈名實使吏胥毋上下其手以壞法度將軍督撫提鎭各率其屬懍然於朝政之嚴明寡欲清心杜絶請託用人理財一秉至公自朝廷以至百執事毋始勤而終怠毋狃目前而忘遠慮上有臥薪嘗膽之大臣下有斷虀畫粥之志士賢才爭奮庶政修明四境綏安遠人賓服實天下臣民所旦夕仰望者也微臣遠處西陲於海防近事未得其詳念時局之日艱愧獻言之已晚冒昧上陳敬效愚者千慮之一伏乞皇上聖鑒訓示謹奏光緒二十一年五月十一日 
[戒賭駭聞]  
　　咠城訪事友人函稱西關外妙嚴寺後有荒地一區本係毗盧閣故址赭宼擾亂後堆積成阜幾如古冢一般俗人遂相傳爲和尚墳塚後有餘地數弓曲徑通幽行人罕到久爲賭徒聚集之所大張涇侯姓棺木店夥某甲癖染烟霞兼嗜賭博一日向店主索得英蚨一餅隨持往該處以爲孤注無如靑龍白虎變化無端未及移晷而已不翼而飛消歸烏有不得已垂頭喪氣而返頓口無言店主佯謂之曰汝今是勝負何如甲以實對涕泗交加店主乃大呼曰汝今後果能戒絶不賭余當日给爾靑蚨百翼甲懊悔殊甚遂一躍而起逕取斜鑿將左手指截取其三血下涔涔昏暈倒地店主駭甚急出人參煎之灌入喉内漸漸蘇甦一面并延請傷科爲之醫治不識能免性命之憂否甚矣賭之爲害匪淺也 
[轅門抄]  
　　十一月十六日知縣周恩楙由松屬公幹回楊萬選禀知奉委吳淞貨捐分局差卽辭鄧復興禀辭赴華婁催兌差葉滋汾禀知奉委解海運部飯銀兩差李　　禀知奉委赴寳山催兌差府知事周　楨謝委瀏河厘局差遣○二十四日前山東撫憲任道鎔辭行進京同知陳祖煊由寗來禀知奉委辦理駐蘇鑣貨捐局卽日到差震澤縣劉禀到縣丞張輔廷禀知奉委赴金壞溧陽催兌差卽辭葛綬靑禀辭赴靑浦川沙催漕差○二十五日知縣范一福禀知奉上海道委解陜西餉差鄧復興禀銷華婁等縣催兌差縣丞沈爾楨禀銷女普濟堂催租差並謝奉松滬局札委趙屯港厘卡差江寗藩轅牌孟贑榆縣典史姚元吉丁憂遺缺查有候補巡檢蔡爾乾堪以署理○二十六日知縣屈泰清由滬解洋行息欵回並奉委赴元崑新等縣催兌差卽辭管帶太湖水師右營補用遊擊劉榮盛由平望來藩轅牌示照得蘇糧道庫大使李乾丁憂遺缺查有新班遇缺先道庫大使徐祖鑑堪以請補○二十七日同知孫鳳鈞禀知奉委解淮餉赴揚州卽辭元和縣葉禀知下鄉訪案馬枚禀知奉委解淮餉差昭文縣主簿卓觀榮專丁來省禀謝飭知十八年分海運蒙保以縣丞在任候補○二十八日府經呂鍾　禀銷太鎭催兌差管帶撫標正後營升用遊擊爕汝瑜由宜興溧陽一帶查哨回補用都司劉祥吉委調辦太湖水後營管帶差 
[邗江官報]  
　　廿六日屈鹺尹壽椿委南掣額外聽差○廿七日何鹺尹脩鑑銷南京餉署瓜洲司胡少尹登衡到揚公幹○廿八日徐鹺尹章錫奉委寳坊寺差徐鹺尹　芬沈鹺尹　鎔同運北鹽起程○廿九日姚鹺尹體杰夏鹺尉　均委北鹽差○三十日某科翰林陳太史兆葵過揚○十二月初一日鹽捕營趙都戎禀赴邵伯公幹龔鹺尹　　銷解甘餉差管分轉貽芬銷淮北騐收壩工　孫鹺尹肇炘委南鹽　鄭鹺尉廷琛夏鹺尉鉞均委四浦掣騐差 
[謹將十一月分各文善大各寳號月捐列後]  
　　唐茂枚洋六元陳善亭洋五元戴耘來黃佐卿兩月各四元吳春池李光琴戴綏翁義昌成四户　二元復　洋二元二月徐棣山譚幹臣朱葆珊老順記南順記戴生昌萬和祥和昌成大吉　九户各洋二元源通銀號錢一千八百源豐潤洋一元八角莊源大一層樓謙記四個月三户各洋一元二角沈裕春錢九百萬豐萬生兩户全年收錢各一千三百文五層樓洋八角周蓮塘柳鹤亭徐俊良韓山　何瑞棠何植園傅晋友吳子良張金和陸全木祝源臺　順記順泰福泰錦章老悦生存濟堂眉壽吉慶堂十八户各洋一元裕盛和嘉綸介福壽康延康晋和餘火愼餘惠泰元甡元茂衍大厚康永豐存德利亨恊昇宏源寳和泰源鴻順宏大正大承裕寳顧升大彚康崇餘同豐廿九户各錢六百天成永裕盛天成北號恊記泰記詠記恒泰劉春和九章繼述堂十户各六角龐竹卿隆茂　瑞昌益昌四户各錢五伯文可熾順梁煥南可燏同昌奏　記愼餘堂宏生隆昇萬有奎李珊記文賢閣恆來源和源源生永昌祥豐大永康公萬盛益記十九户各洋五角純泰莊靑蓮閣四海昇平樓瑞珠書屋林恆昇德元永盛大隆七户各洋四角萃源周同太恆合祥三户各錢三百文丁盈記亦新　元　其萃樓曹裕盛春　九和宏章泰久章施德豐福來洽謙益祥何恆昌　泰昇和復記王敦本十七户各洋三角廣盛大昌金合順元利五雲日昇樓五户各錢二百文　　樓怡昌熾大通裕　昌榮生記義成恊愼鴻昌復泰成泰曹德大恆生義森和寅記翁愼記恆元永一壺春三元同鏖樓十九户各洋二角永愼恊成祥萬興三户各錢一百文鄭　堂范恆甫二户各洋一角又收英法美三界一文捐洋卅四元二角五分又收錢三十千另四百五十三文統共收洋一百卅七元三角五分又收錢五十七千三百五十三文此　登報 
[上海六馬路仁濟善堂開廠施粥經收施粥捐十月初一至十一月二十日清單]  
　　李如伯善士同子鍾惠孫方照助洋八十元江北糖雜货衆商助洋六十　元八角　 
 
 

Page 12

 
 
　子郁且洋四十元王純立寗波無名氏各洋廿元無名氏十二元高馬氏手疾求愈趙林氏求病愈施靜齋不書名王盧氏五户各洋十元求佑四季平安子八元丁門孫氏七元銅洋四元費偕芝東陽覺悟子各洋五元袁仁山陳召棠各洋四元黃恆野無名氏洋三元葉長春保平安金蘭室隱名氏采氏王氏五户各洋二元王姓傅阿明姚琢軒各洋一元蓮塘梁子灝無名氏各五角隱名一角嘉興無名氏助錢四千文隱名氏助銅洋十元　隱名李隱名各助白米拾石錢福金助二石陳順德牛肉莊陳成章助義國餅千十六担　十觔以上共收三百四十二元九角銅洋十四元錢四千文米廿一石餅千十六担五十觔 
 
 
