# 1923 - 265 - 4918175

 

Page 1

 
 
第一萬八千一百七十五號;中華民國十二年 西曆一千九百二十三年十月一號
星期一 * *   
 
 

Page 2

 
 
第一萬八千一百七十五號;中華民國十二年 西曆一千九百二十三年十月一號
星期一 * *   
 
 

Page 3

 
 
第一萬八千一百七十五號;中華民國十二年 西曆一千九百二十三年十月一號
星期一 * *時評 
[閉門造轍] [  冷]  
　　京津保今日所有之舉動可名之曰閉門造轍其根本已爲所不承認而尚欲自附於法律以間執人口是何不憚煩之甚耶大選也議員之人數也投票之形式也候選總統之名單也更以憲法問題加入於其間也即如一一盡如經營者所願能使人遂無反對乎掩耳盜鈴之事固非智者所爲况掩耳而鈴終未必能盜即盜而人亦盡知其爲盜是又何必多此一掩也 
　　今之妄舉者每疾人之反對故欲成就此妄舉而千方百計以消滅反對不知妄舉不息反對决無從消滅逕情直行固屬終敗之道即改頭換面亦豈能徼倖以成功哉 
國内專電 
　　北京電陷（三十）各政團與要人議定十月一日起連開三天憲法會議四日開總統選舉會憲會先通過地方制度一章預定十日新總統就職並公布憲法一部但政團有主如議憲不及將天壇草案三讀公布一部保留地方制度將來續議惟多數則主張速决地方制度以斷省憲派希望各疆吏亦與此主張相同（三十日下午一鐘） 
　　北京電使團對何東和平運動謂足以代表中國眞正人民心理並主全國商會敎育會農會同列發起爲此主義而奮鬭（三十日下午一鐘） 
　　北京電攝閣决撤銷關稅加一助賑案衆院延長會期案定星期二公布因須同時發布下屆選舉令 
（三十日下午八鐘） 
　　北京電曹錕電部銅元票風潮務設法籌欵接濟會同軍警機關嚴拿操縱奸商及串通舞弊諸人從嚴懲辦以維治安（三十日下午一鐘） 
　　北京電張弧今晨由西山轉潭柘寺沈鴻昭錢方軾及王承斌代表高凌霨代表將待於西山張辭呈退還並不給假（三十日下午八鐘） 
　　北京電海部薪潮杜錫珪正調停先擬發薪一月旣往不咎（三十日下午一鐘） 
　　北京電農部託楊臨齋向公記訂借欵合同總額一萬二千元利息一分七釐以北票六河溝三煤鑛稅作抵 
（三十日十午一鐘） 
　　北京電保公園案軍法處長沈係代理原缺仍爲趙繼賢曹以事情重大約趙繼賢到保助審該案凶犯 
　　北京電財部發各機關期票七十九萬本定十月四日支付張弧面催沈鴻昭務如期籌撥勸業行正忙 
（三十日下午一鐘） 
　　北京電感（二十七）京電保定約趙繼賢承審公園彈案電碼誤爲被審特更正（三十日下午一鐘） 
　　北京電日本停止秋操原派師景雲等三人中止起程（三十日下午一鐘） 
　　北京電王景岐電部比政府對增關稅充賑不同意（三十日下午一鐘） 
　　北京電臨城案某國調停速撤田督以緩和列國反響（三十日下午一鐘） 
　　北京電發起南北和平會議之康定華楊穆日内由京赴滬晤何東商進行方法（三十日下午一鐘） 
　　北京電瑞典人安特生條陳振興西北内外蒙古鑛業及組蒙古探鑛團 
（三十日下午一鐘） 
　　北京電農部咨閩浙省長海部咨請會派劉昌言監督閩浙漁鹽事宜特徵求同意請核復（三十日下午一鐘） 
　　北京電雲南省城現設無線電台與各外國通電與大東大北合同有關政府電滇查復（三十日下午一鐘） 
　　北京電前日民八議員向吳景濓接洽報到聞有二十餘人（三十日下午一鐘） 
　　北京電張廷諤因母病回豐潤 
）三十日下午八鐘（ 
　　北京電呼倫貝爾青岡有俄匪二百餘全武裝襲我防軍經擊斃該黨七名餘被張鎭守使解除武裝 
（三十日下午一鐘） 
　　北京電呂調元電造幣廠江廠長弊竇百出應派員監察已委劉錫宸爲該廠坐辦（三十日下午一鐘） 
　　北京電比使催上蔡縣比商華茂洋行被刦損找速由河南省照賠 
（三十日下午一鐘） 
　　北京電顧夫人爲振濟日災發起大會昨晚在外部大廳舉行交際界重要人物均到並有名媛跳舞梅伶等演劇收入約達萬金日英公使及熊希齡孫寳琦顏惠慶等皆預會 
（三十日下午一鐘） 
　　北京電交部路警處護路計劃京漢分四總段設警兵二千五百九十二人京奉分兩總段警兵九百七十二人津浦分三總段警兵二千二百六十八人京綏分三總段警兵一千九百四十四人膠濟分二總段警兵九百七十二人（三十日下午一鐘） 
　　北京電昨晚甘石橋會議大選各代表報告接洽人數有五百五六十人擬再聯絡三四十人然後開會 
　　北京電高凌霨王承斌函新疆議員西北邊防督辦官制准將新疆劃出範圍之外（三十日下午一鐘） 
　　北京電馮玉祥派某旅長赴滂江一帶察看外蒙情形（三十日下午一鐘） 
　　天津電湯漪王用賓等忠告留京兩院同人不可出席四大理由何去何從幸無後悔（三十日下午五鐘） 
　　天津電奉黑議員薛丹曦李有忱李伯荆田美峯傅航國赴京張作霖已飭本籍地方官勒限追回劉哲欲得參議院長運動東三省議員赴京張擬嚴處經趙連琪作保僅被監視 
（三十日下午五鐘） 
　　天津電洛擬令駐粤海軍溫樹德北歸以溫爲海軍總司令杜錫珪調海軍總長杜晋京係索餉及察看情形調停海部風潮非内幕（三十日下午七鐘） 
　　天津電國會維持會編賣票須知一書預選分子紛紛索閲意在多得票價迨閱内容對議員痛加針砭始恍然自失（三十日下午七鐘） 
　　天津電二十九日李榮殿銜曹命過津赴奉請張多加諒解（三十日下午十二鐘） 
　　天津電二十六師長曹鍈於艶（二十九）日在河北會館招集軍官會商援助大選辦法曹銳亦與會　　天津電日郵局通告東京横濱恢復原狀匯寄照常辦理（三十日下午十二鐘） 
　　天津電勳喪事奉張派許蘭洲來津主持需費二十餘萬由張擔任 
（三十日下午十二鐘） 
　　天津電關賡麟派何瑞辰艶（二十九）日來津即晚返京（三十日下午十二鐘） 
　　哈爾濱電聞中俄先議大綱再派全權赴莫斯科議商約代表部意屬李家鏊（三十日下午八鐘） 
　　哈爾濱電哈俄報論中俄會議難成加拉罕或赴日會議吳俊陞前晚回黑（三十日下午八鐘） 
　　蘭州電隴南電帮統黃榮煊在樊家山圍襲東匪擊斃百餘名生擒二十餘名奪獲槍械甚多敗匪已逃竄陜邊）二十九日下午七鐘（ 
　　濟南電田中玉派張參議赴保定慰問曹錕（三十日下午四鐘） 
　　濟南電報界發起振日游藝會今晚開演（三十日下午四鐘） 
　　濟南電熊炳琦有入閣長財說潘復運動繼任（三十日下午四鐘） 
　　漢口電吳暫不南下派王仁沛爲岳州警備司令部參謀長會同葛應龍籌備一切（三十日下午四鐘） 
　　漢口電二十五師五十旅宥（二十六）由岳進駐新牆（三十日下午四鐘） 
 
 

Page 4

 
 
第一萬八千一百七十五號;中華民國十二年 西曆一千九百二十三年十月一號
星期一 * *　　漢口電蕭派員在直魯豫招來輸送卒千人將編成兩大隊開岳 
（三十日下午四鐘） 
　　漢口電武岳車出軌確係匪毀路軌幸司機臨時將客車脫離前車未傷人匪亦未行刧僅放排槍而去路軌約毀二里艶）二十九（去車僅開五里牌陷（三十）修復通車（三十日下午四鐘） 
　　漢口電第四旅要求放欠餉兩關已照發定陷（三十）晚由徐家棚登車開岳（十三日下午四鐘） 
　　長沙電趙恒惕二十九日返居省署唐義彬回湘）三十日下午一鐘（ 
　　長沙電美領事署墻壁被流彈射穿一孔美領電告交涉司該司派商埠警察署長道歉（三十日下午一鐘） 
　　長沙電抽收房租分爲二十路催收長沙縣署因緩不濟急以此項收入向淮商公所紡紗廠長善學宮等處抵借現欵（三十日下午一鐘） 
　　長沙電商會代表請英領允許放米英領允電公使稅務司請示 
（三十日下午一鐘） 
　　香港電孫軍統領廖吉雲宥（二十六）電告職部於徑（二十五）夜三時佔虎路石五時佔水坑六時進攻龍華血戰一夜至翌晨九時敵軍不支向平陵退却龍華已完全爲職部佔領刻正追擊中（三十日下午六鐘） 
　　香港電近日官廳催繳牌照費甚亟昨各商行集議决歸本行自辦惟多數行部仍懷疑慮恐年年抽收决請其立永不再抽字樣方繳納 
（三十日下午六鐘） 
　　香港電儉（二十八）大本營接永豐艦無線電已同黃明堂部夾攻北海鄧本殷軍（三十日下午六鐘） 
　　香港電此間盛傳梧州桂軍有獨立消息脫離粤關係第三師鄭潤琦部事先離梧回粤西江督辦李濟琛現在江門現梧秩序已亂（三十日下午六鐘） 
　　香港電桂督長林俊廷鍾其鍠及各將領聯電陸榮廷推陸爲督辦謀全省統一陸覆電謂年老請另舉賢能惟有事見商亦可助力（三十日下午六鐘） 
特約路透電 
[國際聯盟會與鴉片]  
　　二十九日日内瓦電今日國際聯盟議會舉出烏魯圭巴西比利時瑞典捷克西班牙六國爲來年行政會非常駐會員議會通過一議案對於過去三年在會各國大都减輕軍備經費一事表示滿意並然望軍備經費有更顯著而更遍及之裁减主席發言追述議會所辦之重要事件詞畢乃閉會 
　　二十九日日内瓦電國際聯盟行政會决定凡仍有吸食鴉片習慣之各國庶於一九二四年七月中旬在日内瓦集議然後即開第二次禁烟大會 
　　二十九日日内瓦電九月二十六日朱兆莘在國際聯盟議會發言　中國欲設鴉片專賣之謠言謂中國方依照海牙公約盡力禁烟從無認鴉片貿易爲合法之事又謂美國參加鴉片顧問會之事業殊可欣幸甚望鴉片問題定可美滿解决二十七日朱兆莘論知識合作問題贊成敎員學生各國互換之說謂中國已派學生二十餘留美研究科學而留學歐洲者人數尤多希望歐人亦遊學中國尤望遠東西人之以謀利爲專業者勿輕視更可寳貴之物此物維何即東方知識之模式是也 
　　二十九日西姆拉電印度以鴉片直接供給荷屬東印度政府之合同現已展期五年 
[意希交涉餘波]  
　　二十九日羅馬電意相墨索里尼氏以所得希臘五千萬立爾係一種政治上與道德上之懲戒而非爲物質上之利益今爲表示此種意思起見已决定立即撥出一萬立爾爲賑濟柯夫島及希臘他處之避難希人與阿米尼亞人經費 
　　三十日柯夫電意艦隊除留一艘外均駛出 
[德國内亂漸定]  
　　二十九日柏林電德國全境皆極安寗交通部長已發通令囑執役於魯爾郵電鐵路者一律復業善後部長已取銷於停解法比賠償項内貨物之條例 
[法飛行家之長時間飛行]  
　　二十九日馬賽電法飛船狄克斯末特號自星期二日晨間飛行於一百零八小時内飛行七千基路邁當並未停頓已打破世界長飛行之紀錄豫料尚可留於空中二十四小時 
[日災後之復興院]  
　　二十九日東京電後籐子爵已被正式任爲復興院院長兼内務大臣副院長二人亦已發表分任土木局建築局主任 
[英國撤銷一海軍根據地]  
　　二十九日倫敦電海軍部今日正式將杜佛港交與海港局杜佛海軍根據地至此乃撤銷 
國外要聞 
[波蘭通信] [  天日]  
　　華賒風影錄（三續） 
　　波蘭爲新邦國中有特殊之專賣權如各火車站報章雜誌之經售以及地圖火車表旅行指南之刋行均包與絡繹Ｒuch公司一家營業波語Ｒuch蓋流動也絡繹之名入波蘭境即可見之一說該公司尚由政府暗助波蘭通信社ＰＡＴ與歐亞南北美四洲二十八國通消息（中國上海亦在其内）並設有無線電台規模宏大辦事精勤雖星期日不中輟亦爲政府之宣傳機關此外得專利權者爲印刷公司如各餐館菜單亦由政府指定歸某印刷公司一家承印其菜單形式狹長上方左角爲各菜館商標其下爲菜館名與年月日再下爲菜目以波蘭文與法文對照分類序列一冷湯熱湯二蛋食三魚四肉五家禽六生菜Ｓalata七餅果及冰飲八爲份子菜份子菜價極廉惟午餐Ｏbiad有之其分類不標題甲類排行略前向左乙類略退向右丙類與甲類齊丁類復與乙齊閱者須自辨之世界各國大戰後經濟困窮菜目每日排印者惟北美各名城之大店曁歐洲名都各大旅館其餘均用謄寫板抄印不甚雅觀惟抵華賒無往不可得美饌無往不見美國大店氣派逐日排印之菜單波蘭菜館席間異常整潔其臨街者自窗口至小院闌干外必尙間隔數步有風影之怡人無市廛之侵擾最著者如明晶館RestauracjaCristal國璞館PodKopernjkiem帝國Empire館廚經Gastronomja館等其中菜品如鮮明醇美之紫蘿　湯Barszezbuljon蝦湯鍋燒鮮蝦及冷食之各色水果湯均爲波蘭人妙手特長之作波蘭人抵餐坐恒喜點蘭式之蛋丁魚Szczupakpkpolsku法以魚塊加作料更切鷄蛋爲細丁舖蓋之味頗適口又有一種特產之穀食名ＫaszaＧryczana色如糙米味近蠶蛹爲食品中最低亷者波蘭人所獨嗜外人殊不能解其中之精味也波蘭爲農國食物無所不有肴饌無所不精建國方始受環境之影響承俄奥積敝之餘國家財政不能就理於旦夕之間馬克不免逐日低降然察視其民生莫不熙　自得固不用以馬克低降爲慮華賒諸友人嘗語記者曰「波蘭足食足衣人民業農者過半數美饌隨處可得値此馬克低降時所不能得者惟外國來之摩托車」是以華賒市中摩托車之踪影獨鮮記者尚以此爲華賒市稱幸也不觀夫世界各大城乎飇輪所過塵起灰揚令他人無辜受累不得一息之安寗摩托車之爲弊害似不可謂不甚深若無發明家起而改良之塵飛風動之歐洲寗願此等車輛之銷路不更突飛而猛進此固歐洲人士之公意記者曾屢聞之矣 
[日本災後興復記（八）]  
　　避難及罹災者回京三十日東方社東京電建設於東京市被焚舊址之假小屋已達四萬餘棟其中開店者有五千餘棟在被焚舊址已有日用品出售由他處開至東京之火車乘客擁擠異常大都係由東京赴他處避難者及罹災者这歸還被焚舊址假小屋及假建築日見增加電車運轉區域及時間亦延長自二十九日起　　已通 
　　損害情形查竣上奏三十日東方社東京電震災救護事務局已將此次震災被害之大略調查竣事奏聞日皇及攝政太子計全燬全坍半燬半坍之屋總數五十八萬六千八百餘棟死者十一萬五千餘人失踪者十五萬人内有三分之一似已死亡其總數恐不下十六萬人 
國内要聞 
[北京通信] [  一鳶]  
　　保定公園之炸彈 
　　於此大選急進中忽發生最有剌激性的新聞如保定公園之炸彈聲曹派方面聞訊大爲震驚都避消息語焉不詳且多以訛傳訛不符眞相余於某要人處得悉當時情形撮其大要述之如左 
　　保定公園有三其一在城南其一爲曹家光園其一即出事地方之保定公園城南者係舊廟宇改建因陋京簡地位亦窄光園則爲曹家私有建築宏麗陳設精美較天津河北四馬路之曹家花園尤勝一籌不亞於從前愛親覺羅氏之頣和園惟因屬禁地庶民不能同樂民八曹錕移駐保定乃於南門外迤西沿河迄西南城角剏闢『保定公園』以爲公共游息之所共地旣極寬敞建築亦壯麗亭台樓閣花木珍禽之外有飯店劇場曁各項遊藝與海上大世界新世界相類本由商人承租營業秋節旣屆園經理特加放熖火三日以廣招徠有此諸勝景而後乃得貴人不時臨幸故此雖屬題外閒言亦殊不能不連帶紀述之也 
　　曹錕深居簡出旣有妻妾之奉又有老園足以遊目騁懷故向者從不輕易出門除做其太平巡閲使外他事多不過問近於公餘之暇不時涉足歌台舞榭彷彿有黎黃陂平民總統之氣槪興之所至曾連包公園劇塲廂座幾日遂爲反對黨所注意出事之夕（二十六）本擬偕參謀長陸錦副官長周渭臣等赴園觀劇惟以起居遲延每晚恒在十時左右蒞園其所定包之樓上第一級第二座包廂則有護衛及某下級官在座謀之者錯認其人以爲曹氏已到八時左右即自樓下池座連向曹廂抛擲炸彈兩枚惟以用力過猛彈從斜線而上致觸柱落於池座傷及觀客三人其一爲某署軍事偵探受傷最重其二在鐵路服務者俱傷腿際其一腿已炸斷 
　　是夕曹氏雖以晚到未曾遇險惟聞其子女家人確曾先行有馬弁護衛出事後即由在場軍警護送回邸外間以其汽車之標幟誤爲曹氏而全城文武椽屬亦因誤傳紛往慰問撲空而回當晚即由陸錦電京報告曹氏無恙是夕未赴公園等語攝閣方面即據以令由警廳通函各報闢謠矣 
　　公園炸彈聲隆起左右居民大爲震驚滿街亂跑軍警機關聞訊立即出隊齊集公園曹之衛隊旅本由乃姪士傑領帶比亦率隊出城一面關閉南門由曹士傑所部將公園四面包圍搜索兇犯所有園内遊人均不准外出祇許在園内行動所有無辜受累之男女遊人直至翌（二十七）晨始由軍警按名押送回家若係旅客並須覔保證明職業始能釋放其無保者均被看管至受傷三人則由軍警送入内城醫院救治 
　　據聞嚴密搜索之結果獲正犯一人嫌疑犯兩人均解巡署鞫訊正犯名湯仲銘已供認受某方僱傭行刺同謀者共有五人嫌疑犯兩人亦與此案有關均在嚴密審訊中保定已臨時戒嚴搜索餘黨矣惟頃據某方所傳消息謂是夕曹氏確在公園飯店宴客席未終而劇場内彈聲已起曹雖未遇險然爲鎭定人心計當晚即在園留宿云云姑並錄之以待後證（九月二十八日早） 
[保定公園炸彈案詳情]  
　　曹錕未赴公園之官電吳景濓在京陡生疑懼 
　　二十六晚保定公園發生炸彈巨案曹錕無恙及捕獲兇首供出同謀各情迭見專電茲特詳誌如下保定公園在南門外迤西沿河迄西南城角地位非常寬敞曹錕駐節以來剏闢此園以爲公共游息之所内中花木樓台珍禽異獸之外並有劇場飯店等與北京游藝園相類前晚（舊曆十六日）突然發現炸彈可謂大煞風景之事該園除各項游藝之外並於晚間燃放花盒以廣招徠近日以謠言熾盛將花盒一項停放其餘一切熱鬧如故是晚七時半城内居民突聞巨聲隆然自公園發出疑爲地震咸奔赴街頭露立當時有巡閲使署軍醫處派人馳往查看則此時南門業經關閉（平時此門夜間十時方閉留待公園游人）當即告以係軍醫處人員始得放行至園門口又有軍隊駐守不准行人出入知係軍醫處來人囑急取架床四具此人遄返喚取架床未到受傷者四人已由洋車運入城内醫院内中有巡署稽查員劉月波受傷最重聞當時身死餘地人皆在鐵路服警者（一人不詳）腿部被炸幾斷劉則傷及小腹生命已在呼吸之間此時公園全部已爲曹士傑（曹錕之姪）所部衛隊旅嚴重搜檢在園游人只許在園内行動不得外出在劇場之游人則一步不許擅動當時由内奔　之人爲數甚少據其所說則炸彈係由樓下抛擲而上曹錕向來觀劇常坐西樓特别包廂此時業已偕同二子一副官兩馬弁蒞塲就座炸彈仰抛甫及柱邊立即墜落於劇場池座遽然爆發而池座中距離最近之四人遂負重傷樓上固安然無恙也探員警衛立刻雲集檢索捕獲一人旋即解赴巡署鞫訊被捕者名湯仲銘一切供辭尚在秘密期間惟由接近巡署方面者傳出消息湯已供認同謀者共計七人故公園方面直至昨日）二十七（上午十時軍隊包圍未解城中旅舍等處加倍從嚴搜索當炸彈爆發之後南門有汽車數輛馳入城内或謂係曹錕安返巡署所乘但據另一消息則汽車乃來園慰問者所乘放空回城曹錕偕同眷屬暫在園内幽靜之處休息一宵昨日尚未返轅表示鎭靜俾免居民驚擾 
　　此外各通信社報告如下㈠出事地點係城外保陽公園並非光園緣該公園爲公共娱樂塲所其中附設劇塲曹氏常於夜問蒞臨觀劇是晚（二十六）十時許曹偕同參謀長陸錦副官長周渭臣及講武堂堂長等坐在樓上第二包廂突有人向該包廂連擲炸彈兩枚皆未命中同時落於樓下訇然爆裂炸傷池座觀客三人曹氏以下皆無恙一時園中秩序大亂經軍警協力鎭壓移時即定當場緝獲兇犯湯仲銘一人現正研訊確供㈡曹錕前晚（二十六）在公園演劇宴客至十時餘樓下忽有炸彈爆發此時曹尚未到炸傷張某（京漢路保定站檢票員）腿部餘無恙炸彈爆發後即將公園各門關閉搜查剌客昨日（二十七）午前九時半到京之通車因受京保間各車站檢查至午後三時始到京李榮殿趙繼賢昨午已赴保慰問矣㈢前晚（二十六日）九點保定公園忽爆發炸彈二枚當時炸傷二人一爲軍官某君腿部受傷一爲游人某君傷下身警察四局局長當即拘留園中所有游人歷加審問如與軍警熟識或可覓保者已行釋放此外仍在拘留中並聞審問結果獲有嫌疑犯二名㈣秋節前後三日保定光園例行開放售票演劇前晚九時曹錕已包定包廂（座列第一排）尚未到塲忽有炸彈二枚同時爆發炸傷曹之護從三人全塲立時紛擾當由軍警將劇場包圍搜查凶犯所有在場觀劇之人均不准外出經軍警詢明住處職業按區由警察押回如係旅客亦須覓保證明職業方准釋放凡無職業及形跡可疑者一槪看管聞已拿獲嫌疑犯最重者二人 
　　案發後直魯豫巡署參謀長陸錦即晚電京云「昌密本晚九時保定公園内發見炸彈幸未傷人是日帥座並未赴公園恐有誤傳特電奉聞以釋厪念陸錦宥亥印」翌日北京軍警機關即將此電公布藉示鎭定但據某京報消息則此信傳至京城後地方軍警機關對於防緝抛炸彈者倍加嚴緊吳蓮伯雖曾兩次受驚然以爲反對派虚聲恫嚇及聞保定虎威居處昨亦有此暴動陡生疑懼故於昨晨（二十七）即致函軍警長官要求保護聞警廳與提署昨因此事特開緊急會議除搜查奸宄及飭巡警在兩院及吳氏私邸附近巡防保護外復由提署派右翼田統帶挑選精幹偵探二十名皆穿便衣跟隨吳氏出入爲嚴密之保衞並聞吳氏現住之小蔴綫胡同左右前後巡警林立偵探往來梭巡不斷比較前清皇帝駐蹕行宮不差上下云 
[賄選形勢日緊]  
　　至遲不得過十月五日 
　　前日參院常會開成以後大選派認爲着着成功樂觀之餘於是又欲求進一步之辦法蓋前此所慮者惟在大選之不成今頗擬於大選外更請一好陪客其辦法即極力運動議員贊成公布一部分憲法之主張以示憲選並重並未嘗有所偏枯也聞某議長於前夕往訪某前議長談次提及近日議會形勢憲會頗有開成希望惟地方制度及國權兩章爭點滋多且某方亦不甚贊同不如暫行擱置以免窒礙如足下（指某前議長）以爲可行則明日（即二十七日）憲會開成固佳開不成亦可改談話會以變更議事日程先將前此經過二讀會之條文付之三讀一節諮詢大衆如此旣可得先憲之名復能舉大選之實可謂兩全其美某前議長告以憲法精髓本即在此兩章大家對之皆極注意今若變更議事日程將其擱置恐議塲上必將大起爭執是君（指某議長）意欲免窒礙而窒礙且滋甚談話至此遂無結果而散而此議因亦中止此昨日憲會宣告延會後所以未改開談語會也現詎十月十日祇有十餘天某方之於大選旣非趕於此十餘天内成功不可而議員尚故持一部分公布之說以阻議憲之進行則先憲後選者直已完全歸於失敗也 
　　大選問題本祇有『人』與『錢』之關係以最近南北兩方開會之情形參觀互勘似在京人數已可略彀敷衍惟其中仍有在京而未必出席者不能不再下一番疏通工夫據云現時已被拉攏者計有五百零數人其餘則尚待接洽而今明日尚有一部分可以由滬北來生死關頭祇在此數日中至於『錢』的問題現擬事前先過付十之三其餘給以支票俟事後支領多數雖表贊成而一部分仍有持異議者故尚不能算爲定着大選日期固以此二者接洽結果爲標凖然暗中則預定爲十月二日或三　至遲亦不得過五日其中　有主張再開大選預備會與逕開大選會之兩說大抵仍以後說佔優勢聞攝閣方面日昨曾因此事開一會議結果擬向國會聲明時局緊張外交財政均形棘手閣員責任重大政務殷繁事實上實難再爲兼攝且雙十節前下屆總統若仍不能選出時局前途必受極大之影響務請各政團在十月五日以前速行續選俟根本問題鞏固然後安心制憲俾國家大法早日告成云云此雖屬照例文章然其先選後憲之意則固已明白揭出矣 
　　另訊大選問題各派本擬於秋節前辦成嗣以人數不足及條件一時不易商妥遂不得不稍延時日故於節前僅作疏通接洽之酬酢以爲節後趕辦大選之凖備前昨兩日（二十六七日）各要人及衆羅漢有幾度杯酒之集合席上對於大選略有磋商對於欵項支付决定如下㈠由指定各銀行開發支票於决定大選前分提十分之三選舉後再兌其餘七成㈡此項支票應由羅漢中各推代表承領各政團對於以上辦法一部分已表贊成尚有一部分爭執大選派已極力疏通望趕於十月十日以前舉行大選能否順利尚難逆料至在京議員人數已不成問題大選派所要求者於此極短時間能辦極好之成績故非從速拉人不可聞已决定由各政團首領擔任拉人限於三日内辦理清楚庶於十月十日二日可以舉行大選會據此大選形勢之緊凑於此可見矣 
[選潮急進中之軍警會議]  
　　偵察破壞黨保護各議員 
　　京師衛戌總司令王懷慶昨日）二十七日（下午二鐘在本司令部召集京師各軍警長官會議蒞會者爲提署三堂薛總監車司令等其研究問題如下㈠據報告現聞一般破壞黨秘密來京者爲數不尠深恐此輩暗中破壞治安危及大局亟應籌謀防範之法（議决）凡兩院議場東西車站旅館游戲塲所等處均加派便衣偵探認眞偵察以防奸宄而維治安㈡大選日期在即此次破壞黨難免無破壞大局撓阻選政之計劃除令便裝偵探分赴各處偵察外由昨日起於各議員住宅添派便衣偵探並軍警暗中保護以資防衛㈢現在銅元票跌價不可收拾市民所受損失自不待言但長此以往影響市面甚鉅亦應設法維持以蘇民困（議决）向財政局商籌巨疑以資調劑一面勸導商民不得任意折扣並嚴查奸商從中擾亂㈣秋節已過天氣日漸寒冷城廂内外貧民甚衆前已由王將軍通電向各省募欵籌辦粥廠及施放棉衣現已得各處復電由各軍民長官紛紛捐募亟應從事措辦（議决）由各機關派員於日内開始共辦以濟貧乏五時散會 
[財部張去賀代之趨勢]  
　　張弧臨行曾向人聲稱定昨日（二十七）回京是日下午八時張果翩然歸來下車後即逕至大甜水井賀德霖宅時財部要人錢方軾沈鴻昭陳國權等均先期約好在賀宅談話故張到時錢等恭候已久張即將在津情形與大家一談旋即磋議繼任問題聞已將前此擬議辦法加以决定將沈鴻昭調任庫藏司長以賀德霖爲管部次長兼代部務賀已承諾賀宅會議情形如此其間經過亦有可述者據聞賀之登臺最先爲張弧所提議津派要人亦甚贊同賀初尚躊躇秋節前一日有人晤賀賀謂岱杉旣以無辦法而去則我來豈有辦法如岱杉在臺上無辦法而我上臺有辦法我亦對不起岱杉云云及至張弧赴津時賀之態度猶是如此旋以吳毓麟之慫恿賀始允赴津一行看空氣如何再說賀返京其口氣乃大活動昨日上午且聞津方要人已代賀覓得一保曹勸駕電報賀以直方旣如此看重遂即允許故昨晚張弧返京一說便定蓋事先已有若干接洽也至賀氏之出聞其手續擬分三步㈠挽留張弧㈡准沈鴻昭辭職以賀爲次長㈢張弧再上辭呈即准予給假以賀代部明日（二十九）之閣議大約尚只能辦頭兩步至第三步恐尚待下次閣議始能提出總之此次財部表面上雖似變動實則不過讓張弧暫避幾天看風頭如何再定進退而已今日之財部固猶是張家之財部也 
　　張之辭呈據另一報告係赴津之前即已備好因二十五日係休息日故未將辭呈遞入二十六日下午四時始由財部某秘書親將該辭呈交國務院昨日閣議時提出討論並由沈鴻昭（昨由天津回京代表財張列席）轉述張辭職原因衆以大選在即財政在在需人維持且節關所發各種支票多係十月四五日到期非張在此無以維持一致主張挽留茲將張之辭呈錄下竊弧猥以菲才自甘樗散以時局艱險國家計政急待搘持公誼私交責以再出受事之始申明再四以秋節爲期肺腑下情度邀明鑒荏苒期月補苴規擘不敢以勞怨爲辭今幸節關已過於公私赤立之中大小機關勉籌挹注而勞思累夕舊疾又萌實不能再膺繁劇矧前言具在息壞有盟循顧病軀尤虞覆餗爲此仰懇俯察㣲衷准免本兼各職迅予遴賢接替免誤要公不勝廹切屏營待命之至謹呈大總統 
 
 

Page 5

 
 
第一萬八千一百七十五號;中華民國十二年 西曆一千九百二十三年十月一號
星期一 * *   
 
 

Page 6

 
 
第一萬八千一百七十五號;中華民國十二年 西曆一千九百二十三年十月一號
星期一 * *國内要聞二 
[海部鬧薪風潮尚在相持中]  
　　李鼎新辭職杜錫珪調停 
　　海軍部索薪風潮釀成全體總辭職昨李鼎新猶以公然侮辱長官爲言向攝政院提出辭呈昨日（二十七）閣務會議時李氏出席報告經過情形並再聲請辭職攝閣對於李氏辭職已主慰留並决定對於部員著其限期 
到部辦公不到部者即一槪開革以爲懲戒茲將李鼎新辭呈錄下「呈爲無力維持懇准辭職以避賢路事竊鼎亲忝長海部兩載有餘皆値國家多事之秋府藏空虚之日軍艦餉項以及政費積欠已達二千萬元在軍者枵腹堪憐在部者米鹽莫給言念及此觸目神傷近歲部員索薪幾成慣例爲長官者因庫儲奇絀不得不委曲含忍爲員司默體其困窘爲國家甘受其譏訕乃至近日愈演愈奇侮慢長官事猶近小甚至多方凌辱亦應色羞理財旣無術點金待遇遂窮於應付人心國法蕩然無存勾引者有機可乘挽回者自嗟乏術鼎新再四思維與其容忍而維持何若避賢而引　所有懇請辭職緣由理合瀝情呈乞鑒察訓示施行不勝屏營待命之至謹呈」海軍總司令杜錫珪接海部部員總辭職之通電後急覆電海部請暫予維持現狀並云即日抵京調處原電云「徐次長參事司長曁全體諸君均鑒元密秋節分文無着窘迫已達於極點弟决沁日（二十七）夜車進京與各方作最後之商榷務希諸君暫予維持弟當力任調處也錫珪叩宥」 
　　又聞二十七日閣議時李鼎新除報告經過情形外並主張非嚴辦不可部員願留者則應服從命令願去者則亦不挽留態度甚爲强硬至部員方面現已將「薪俸維持會」改稱「部員辭職善後維持會」進行一切應付事宜並决以七日爲限如李不去又不准部員辭職則期滿時全體不告而去惟前日爲李鼎新姨太太生日海部人員到辛府胡同拜壽者仍不少茲並錄辭職善後維持會简章如下㈠定名海軍部部員辭職善後維持會㈡合部秩序由次長參事司長維持㈢各廳司人員照常到部仍在原處畫到㈣辭呈未批准以前照常到部辦公維持現狀但一星期後不能解决决停止辦公自九月二十六日起至十月三日止㈤關於辭職後進行討論事項由次長隨時召集參事司長曁各廳司各舉二員集議辦理遇有上項會議不能解决事項由次長臨時召集全體公决 
[北京銅元票風潮之現狀]  
　　恐蹈中交京鈔覆轍 
　　將成廢紙之北京銅元票日來京中市面已極少行使者非銅元票之逐漸減少實存票者之不肯折扣行使耳此爲商會之最初目的今已如願以償而銅元恰於此時又形漲價物價又復抬高於是各商店在此中秋節關交易極盛之時無不獲利交相稱賀然市民存有銅元票者旣不肯忍痛行使瞻望前途極少希望無不憂形於色况當局無維持之誠意商會有鯨呑之野心將來市民商業銀行成立之日即平市官錢局壽終正寢之時此八千餘萬串之不兌換券亦不過一篇糊圖帳隨官錢局命運告終誰肯出頭來管即使有以地面治安爲題目出頭反對亦不過如中交鈔之辦法至多打六七折收回若希望十足兌現恐無如此好人事實上亦殊不易辦到也日前市民要求以金融公債付息基金一百二十萬元内提撥六十萬元爲整理銅元券一事聞昨日（十七）國務會議業經提及然此說亦極不可靠蓋公債基金向由總稅務司保管還本付息具有全權决非當局所得任意撥用况公債關係全國市場銅元票僅限京師一隅權衡輕重亦不能舍彼就此又查銅元券流通額在八千萬串以上以二十串合一元計算已在四百萬元左右以區區六十萬元現欵而欲維持六倍以上之銅元票若在内幕未暴露以前容或有效今已眞相畢露已屬杯水車薪無濟於事矣至於商會組織銀行一節除商會方面極力進行不肯稍縱外尚有衛某者奔走尤力據聞該行進行計畫及一切章程之擬訂立案之手續都出其手將來銀行成立即以衛某爲總經理並聞該行擬請准發行銅元票與輔幣券兩種之特權决不容有所放棄現正各處疏通大有非達目的不可之勢惟資金一節外傳已積有七十萬元但實際上認股者現尚不過十有餘萬該行前途似尚在未定之天也 
　　近日行使銅元票者雖少價値則仍難提高普通最多不過六折收受者尤有難色因收入易而支出無途也故數日來已可謂爲銅元票不生不死呼吸僅存之候矣昨聞天津總商會因京津密邇京津錢局又屬同一機關恐受京局之波及事先不得不加一番考察以免爲京局之續乃議定調查天津官錢局發出之票果有若干凖備金是否充足報告商界藉安人心日昨致函天津官錢局云逕啓者查銅元票流行市面爲數頗鉅本會鑒於京師錢荒致起風潮地方商業所關理應預先清查以免臨時發生事故貽累羣衆究竟貴局發出銅鈔爲數若干凖備金存儲於何處相應函詢即希查照詳復以便定期檢查諒以貴局爲昭示信用計當必惠予贊同也 
[衆院延期案之參院咨文]  
　　衆議院議員延任期案自二十六日參議院草草可决後已將此項議决案咨達國務院請速依法辦理並經閣議通過即日公布原咨錄下參議院爲咨達事准衆議院咨開本院於九月七日開第三期第六十一號常會王議員茂材等提出修正國會組織法一案說明後依法交付審查並於當日舉行二讀三手續均經多數通過該案完全成立查國會組織法第十三條之規定民國議會之議定以兩院之一致成之相應抄錄全案提出貴院希一致議决等因到睆本院於九月二十六日常會提出會議當經交付特别審查委員會審查據報告審查結果對於移付國會組織法第七條修正案一致贊同等語按照讀會程序多數贊成通過茲依議院法第五十六條之規定除咨復衆議院外相應抄錄修正條文及本院審查報告咨達貴院查照依法辦理可也此咨國務院計抄送兩院通過修正國會組織法第七條加一但書並於第七條後增加一條各條文及本院審查報告書各一件又聞參議院同時將議員黃佩蘭吳蓮炬等關於衆議院議員選舉質問案一件咨達政府原咨云「參議院爲咨達事本院議員黃佩蘭等爲衆議院任期屆滿政府對於衆議院議員選舉曾否籌備並何日可以辦理完竣復經吳議員蓮炬等贊成上項提案連署均在二十人以上先後提出質問書到院相應抄錄原書咨請查照即希如限答覆可也此咨國務院計抄送黃議員質問書二件」 
[二十七日之使團會議]  
　　護路要案仍須提出長江警備運動實行 
　　二十七日上午駐京各國公使本擬開會議於領袖葡館嗣又改爲下午四時會議後内容頗爲秘密聞最重要者仍爲護路問題已改要求而爲建議或勸告至臨案覆文則意見不一某某兩國認此爲持平滿意而如向來主張者則以爲相差甚遠聞某某公使均致電本國政府請示辦法目下不能决定更有可注意者爲長江警備問題與長江關係較深者主張各國對我提出 
　　另一報告外交團本定二十七日上午十一時開大會因葡國公使臨時發生特别事故不能列席故臨時通告改爲下午四時半開會議事日程共有七項唯臨案及長江警備案與廣東關餘問題關係中國甚鉅其他則係外交團本身問題與中國無關如東交民巷電燈修路等問題之類是也惟昨日長江警備案因外交團意見尚未一致故該案並未提出討論至對於臨案因中國政府之覆文尚有數國不能滿意某國公使提議指定委員數人起草駁回中國覆文當即通過而護路案前雖經美法日各國不贊成然自英國與美法政府直接交涉之結果美法對英國提議已表示贊成而日本亦因震災後須在英國募集公債故亦不便再事反對故是日之護路案外交團意見已歸一致至英國所擬之護路案即於交通部管理之下設立一路警局仿鹽務稽核所之直轄於財政部制度該局用中西局長各一人權限同等並用洋員二十人左右專任調查及指導之責又用一洋會計專管該局人員之薪資及各路路警皆須由洋員指導再行組織並作成精密計劃保護鐵路是也各國公使對於該案因已决定贊成故此次並無重大議論惟關於提出之形式或用勸告式或有條陳式議論尚未能一致 
[鐵路警備處之護路計畫]  
　　自交部設立鐵路警備處以來外交團對該機關頗爲注意不時派員前往接洽而該處主管人員因外交團監視之嚴不能不振刷精神力圖上進聞日前曾具護路節略數欵呈請交部察核辦理（甲）交通部設立鐵路警備事務處爲全國路警之最高機關業已成立其　務如左㈠與沿各鐵路地方軍民長官聯絡協商軍隊護路事宜㈡指揮及督察各路路警（乙）擬設路警敎練所歸鐵路警備事務處管轄專用訓練新警及抽調原有路警入所見習俾擴充警額及增進路警學識該所現在籌備中第一批招募之新警預定爲若干名左右（丙）在新警未卒業以前已由部訓令各路局注重偵探匪情並令原有路警内抽調若干編成有戰鬭能力之游擊隊維持目前路務之安全（丁）交通部此後當力　　客貨物運輸之安全對於護路事宜規定左列四種辦法飭各路局遵照㈠各車站橋梁及其他建築　應設警崗保衞之㈡各列車後酌掛警兵車一輛保衞旅客㈢沿路市鎭村莊應酌派暗探探聽匪情以便報告嚴近之軍隊及站長設法防禦㈣編制有活動性及有戰鬭能力之游擊隊交通部深信如此辦理鐵路當不致再爲小股土匪所擾害至於大股土匪當由地方軍隊負責痛剿决非鐵路警察所能抵禦也 
[膠澳鹽田風潮擴大]  
　　青島民權通信社云膠澳鹽業風潮業紀前報近一二日内風潮愈鬧愈大幾有不可遏止之勢茲將事實經過彙誌於左 
　　洛吳電詢眞相吳電云昨據鄕民公會安子玉等來電内稱丁敬臣壟斷鹽利欺壓鹽户一節如果屬實自應嚴禁惟本使對於是案其中一切情形前未預聞應請青島總商會查明具覆以便審查云云聞總商會接吳電後當開臨時董事會議僉以此等鹽業爭執本會應守中立主旨未便偏倚惟事關市民大局且係商業範圍以内之事自應按照實事並鹽户所據請願據情答覆昨已照此主旨去電說明矣 
　　鹽户預備抵抗聞鹽商主要首領丁敬臣氏前日已由京回青對於此項風潮如何應付尚未露有端倪惟聞青島鹽業公會（鹽商所組）日前奉到北京部署核准文後即擬率帶員司前往接收並有建議帶鹽巡前往實行開辦者聞南萬地方一般鹽户以此案權利歸甲屬乙現下尚未確定擬乘其前往接收之際集合各鹽户預備對待之法並聞業已凑集快槍若干以備與鹽商相抗云此說若果屬實則是雙方一經衝突前途更不堪設想矣 
　　鹽聯合會電訴青島韓家瑞等電財政部總長鹽務署長鈞鑒國家設官所以衛民山東鹽運司長王其康自蒞東省適値青島鹽田工廠收回該項鹽業關係濱海人民生命至爲密切魯案協定所訂運輸商權利亦東民血產換來運司主權均應考察而揚商丁敬臣素無鹽產尤不得諉爲不知詎意王司長係天津久大精鹽公司股東謀奪青鹽銷路欺我民户懦弱串合丁敬臣搶先報名朦蔽鈞聰取得運輸商權復令該商保管公家鹽業任其荒廢至久懸不决損害國家猶復外借日資内聯綱商淆惑鈞聰意圖包攬公私以爲一網打盡之計我民户六千餘家世代鹽業遭此攘奪無以爲生迭經發電反對該司長置若罔聞下情無由上達現在丁敬臣四處揚言每年受三大公司兩萬元報酬並恃王司長爲護符逼迫民户供其宰割縱使罷業該司有蘆鹽可以報銷目的尤爲圓滿何異驅我民户置於死地似此奸商猾吏朋比爲奸若不宣佈其罪狀我沿海商民必死無焦類誓將劍及履及自衛生存就令肝腦塗地快死愈於慘生　甘聽其荼毒尚望我總長署長燭照無遺當機立斷嚴察陰謀依法懲辦是所切禱臨電不勝涕泣之至青島民户鹽田聯合會韓家瑞等一萬餘人叩簡 
　　鹽户全體泣告（上略）吾等於未述丁敬臣之先不能不先述青島鹽業之沿革與其現狀俾全國父老知青島鹽户對於丁敬臣氏非有宿怨私嫌亦非好生事端實生死存亡所關不容默爾忍無可忍而始出此　人苟存一息斷無視人絕其生路而不爭者幸祈有以諒之沿膠州灣一帶自古饒魚鹽之利而鹽尤爲大宗自明清以降膠州灣沿海居民即採用日光曬鹽法趁潮引海水於場内經種種手續俟水乾後場内即現鹽質及德人佔據青益獎鹽業於是民户鹽田乃益增多此項鹽田皆係鹽户滲淡經營自行興築所出之鹽隨時銷售毫無拘束及日人代德而興見膠澳鹽業利益至厚且日本國内鹽最缺乏除食用外如藥品原料等尚需大宗故日政府竭力獎勵日人在青島經營鹽田迄吾國接收青島之前日人在青島附近之鹽田共爲斗子一千三百餘付吾國民户所有者乃反較日人爲少一千零七十餘付惟日人斗子可用者共三分之一餘則多難收成如田畝之薄瘠者焉吾國鹽户所有之一千餘付則盡係膏腴產鹽最豐以產額論吾國所有實超日人二分之一或至一倍青島接收日人所有鹽田據約當然收回此項收回之鹽田即政府招商承辦之鹽田也亦即丁敬臣勾結日資日思盜賣之鹽田也政府之招商承辦定價本爲三百萬元然丁敬臣氏之能力一二十萬尚可勉爲若三百萬實非所能但旣過屠門必有嚼意况丁氏年來已因投機事業破產如是厚利之事業豈肯放過故乃不惜倒行逆施勾結日資以盜賣國土矣至此次丁氏與久大公司合組之永裕公司當然有日資在内雖鹽署有承諾永裕公司承辦膠澳鹽田之意但吾青島鹽户必始終反對不達推翻永裕公司之目的則雖犧牲身家性命亦所不惜以上丁氏之賣國罪狀已揭出次當宣佈丁氏之壟斷輸出剝奪民户之罪狀丁敬臣之盜賣國土吾青島局鹽户乃本愛國熱誠及鄕土利害反對之尤其不能不合吾等力爭甚至雖不欲力爭而不得者即丁之壟斷輸出權是也按華府條約吾國於接收後每年有供給日本用鹽之義務其輸出額年定爲六萬噸至十八萬噸此項輸出由中日兩國政府指定專商承辦丁敬臣即冒充民户鹽田之代表攫取民户之輸出權其用計之毒不啻將民户置之死地膠澳所產之鹽除供本國食用外每年尚須輸出日本台灣朝鮮等處若干萬噸即上所述載諸條約之十八萬噸也在青島未接收前青島有中日輸出商十數家鹽户得鹽或自行運輸或售諸商人不受壟斷不受剝削一律俱按市價銷售今設使政府只許一商有輸出權而此輸出商又非與鹽户有利害關係則此輸出商必將任意操縱以圖大利譬之每噸市價爲十元該商欲定爲七元六元以至一元或五角鹽户旣有鹽不能不賣賣又只一主顧即只有一輸出商於是不能不仰其鼻息受其剝削任其操縱坐視其壟斷而無如之何蓋彼定爲一元尚有價也若反抗之勢必市鹽於市等於糞土而鹽户之生計至是必絕以數十萬黎民之生命而懸於一人之手政府之計爲得乎丁氏之計爲得乎廹其挺而走險釀成意外吾不知尸其咎誰也今聞鹽署有承諾永裕公司包辦鹽田及輸出權之說果其說而確也則令朝下而禍夕作矣蓋永裕公司而操輸出權勢必輸出暢旺而價格高漲時盡將包辦新田所產者輸出之不足然後以疲價收買民户所產者補之若日本用鹽量減縮時則永裕公司將盡以已產輸出民户鹽將無人過問矣今春丁敬臣在青島宣言謂吾得輸出權時每噸定價四元收買而輸出之夫以市價十元左右之鹽（每噸）乃以四元收買其蓄心操縱可見一班將來又焉見不减爲一元或五角吾民户一線征機固已爲丁敬臣斷之矣夫膠澳鹽田當田膠澳鹽户承辦經營之此於地理上歷史上便利上時勢上應有之事也輸出權當爲經營鹽田者之附帶事業更不應另有他商壟斷此又至合於經濟原者也故吾等希望鹽政當局從速覺悟宜速以膠澳鹽户辦理收回官田即官有鹽田輸出權一併歸諸鹽户即退一步言亦宜分輸出權爲二一歸新商即承辦官田之商人一歸舊商即青島民户尤宜明瞭舊商乃二萬餘鹽户絕非丁敬臣所得冒充者吾等旣宣佈丁敬臣之罪狀已又不能不爲丁敬臣告以冀其悔悟夫處茲國家阽危之際國人宜如何保存國土愛護國權乃汝丁敬臣氏大反此義務爲斷喪國權盜賣國土之鬼域伎倆須知青島一切利權乃全國人士奔走呼號犧牲性命金錢以爭回者絕不容一人斷送青島豈無人山東豈無人中國又豈無人汝乃敢大胆若此獨不順汝祖若曾之廬墓乎獨不知汝尚在青島食且住乎抑尤有進者二十世紀之資本主義已成弩末汝欲犧牲膠澳數十萬人之利益以肥已不惜絕他人之生計拆他人之家室則衆怒難犯欲絕他人者將適以自絕矣汝其思之 
[魯省將以學潮起政潮]  
　　大選派亦從中利用 
　　山東掖縣省立第九中學之爭長潮迄今已逾兩月之久其初不過掖縣人與非掖縣人之爭現則敎育廳第一科長熊夢賓將藉此以推倒廳長王訥遂愈趨糾紛而無解决希望蓋自舊校長孫遵善撤差後掖縣議員即强迫敎育廳委李浩光）掖縣人（充該校校長李到校後孫遵善又唆使一部分非掖縣學生出而拒絕李遂用强硬手叚將該學生等驅逐出校該學生等無處可歸遂相率來省包圍敎育廳請撤換李氏另委第三者接充其他膠東各縣同鄕亦代該學生等呼寃敎廳用電令李氏回省另委商德銘爲該校校長商氏甫將摒擋赴任而李浩光又指使學生來電拒絕（電文錄後）電尾并有第九中校學生一百四十二人同叩字樣其實該校總共不過有學生一百三十餘人外縣學生有七十餘人或來省或回籍均已脫離該校留校者不過掖縣之六十餘學生該電實係冒名來省之學生實數亦不過三十餘人因熊夢賓等欲藉此以倒敎育廳長遂僱流氓若干假充學生日日赴敎廳或王氏私宅滋鬧要求王氏三種條件㈠撤回李浩光令商德銘前往接事㈡遷移校址以免掖縣學生擣亂㈢上兩項辦法如作不到時即將該校經費由各縣平均分配只留掖縣所應得者與李浩光令其辦掖縣中學王氏不得已致電熊省長請示辦法而省議會副議長杜尚（掖縣人）現正在京爲熊氏帮忙奔走大選竭力慫恿熊氏電令王氏驅逐該學生等回籍此項電文敎育廳業已接到只以恐惹出意外風潮故尚未動作而掖縣學生亦悉數來省拒絕商氏熊夢賓遂居中操縱兩派學生使風潮急切不能解决以便趁機推倒王氏王氏鑒於事之棘手遂取敷衍主義故以目下情形觀之該校風潮恐非最短期間所能解决也茲併將掖縣學生電令李氏回省拒絕商銘德之兩電錄後㈠濟南敎育廳長鈞鑒近聞又委商某爲校長此等任意出反命令萬難服從任何人來槪不承認生等以死拒之第九中校學生仲躋敬等一百四十二人同叩沁㈡濟南敎育廳商德銘先生鑒近聞敎廳又委先生爲校長此　亂命生等誓不承認以死拒之第九中校學生仲躋敬等一百四十二人同叩沁 
[西女敎士在長沙附近遇險]  
　　英文楚報十九日長沙通信云前星期中本報曾載外國敎士乘船被搶消息乃出事之前一日在同一地點又有相類事故發生因郵差投遞信件遲緩故迄今始得消息先是威斯萊陽敎會於益陽有一重要之傳敎機關及女學校一所與省城時有人來往當出事前十日有一女敎士由省赴益陽平安抵境數日後辛泊森與西門兩女敎士亦偕女生若干乘輪往該地在吾人意料必可照舊平安開到乃今據辛泊森女士來函途中頗受驚恐來函云吾人於上午六時許由省啓行一路平靖如常至下午一時許吾人正在進餐舟忽停止開行水手一人探首入艙囑當心行李余告西門女士船已遇盜然心中猶不信有此以爲或者係軍士扣船因上次曾遇此類事實故也旋至船首探看見岸旁立有形狀凶惡者多人余即與女敎師及一僕人叩彼等用意乃不見答余猶以爲彼輩欲扣船也遂臨時雇小船一隻將所有行李三十件移置該船女生均登岸同時其他旅客亦肩行李紛紛逃避一霎時岸上土匪即吾人先以爲兵士者忽作開槍之勢衆咸大駭一時復聞「從速登船」呼聲余等乃復奔至輪船而水手堅不許登不得已乃向近處村落躱避但行未數步匪徒即向離船行客開槍余等乃急臥草地此時槍聲甚烈上下游均有呼號聲對岸亦見有兵匪余與僕役旋起立擬告以余等係屬敎士但以槍發甚急又復臥倒如是者二三次見四面均有兵匪與吾人相近之匪匿於林薄中時時發槍後匪命余等及其他旅客仍返泊船處余乃與一匪接 
 
 

Page 7

 
 
第一萬八千一百七十五號;中華民國十二年 西曆一千九百二十三年十月一號
星期一 * *談而彼並不自認爲匪時因附近並無他船乃仍與僕役敎士之妻新聘男敎師照料七八女生共登小船顧船小人衆遂致傾覆幸船傍岸吾人乃得與西門女士及交談之匪將彼等一一援救出水仍偃臥草地因空中槍彈颼颼飛過迄未稍止而其他匪徒則正搶刦其他旅客行李未幾江上忽有軍隊多人開到袖上均纒紅布與匪互相槍擊而援救敎士妻生命之匪因不及逃遁與除其標記遂慘被擊殺此後兵船陸續開來吾人乃另雇小船載運行李至附近小村時爲下午五時此村距益七十五里名蘭湖洲自此乃改雇大船至益陽云 
[湘省戰况與援湘之反對聲] [  蕭蕭]  
　　0漢口通信云長沙被譚軍包圍中湘鄂電訊阻滯所傳消息間有與事實相違即如前報譚軍入長之說嗣經向各方調查始悉其不確並聞趙軍於易家灣株州兩役奪回醴林株州譚軍因軍火不足退往淥口暫取守勢趙於二十四日入長與葉開鑫唐生智賀耀祖各旅長面商東路防務次日即返平江另派張少卿爲長沙警備司令擔任省垣治安葉唐賀三旅長均在株醴防堵譚軍但譚軍新挫後不欲浪戰多所損傷擬俟蔡鉅猷軍發動進窺平江時再行併力反攻故趙恒惕駐省僅一日即匆匆回平抵禦蔡軍並電請鄂蕭商由公安石首也兵常德以牽制蔡軍與譚軍之聯絡據軍界消息駐公安石首之胡念先旅有動員入湘說是否爲援趙攻蔡之凖備則無從證明也另據某方傳說譚軍近得後方接濟復令吳謝各部由淥口反攻趙部因寡不敵衆又退數十里譚軍已進至株州附近之淥河方面長沙形勢猶未可遽作樂觀若然則趙軍命運尚在不可知之數也 
　　洛吳派軍入湘爲免湘鄂人士反對故避去援湘名　而以警備相號召擬不日親自南下入岳組設警備總司令部自任總司令蕭爲副司令葛應龍爲軍務處長杜節義爲軍需處長刻正積極配置並電調武昌交通隊長李賡鏗楊庚爲參謀張富有等三員爲輸送隊副隊長至吳南下日期尚無確訊蕭督昨特電令駐洛辦事員王仁沛就近向吳請示南下確期是吳之出馬南來不久可見諸事實而吳之重視湘事亦可見一般也至湘鄂人士則深知洛吳於警備岳境之外尚有更進一步之計畫故對北軍入岳力持反對論調湘議會已電洛阻止北軍入岳各團體並推代表莫建林左宗鑑等來鄂謁蕭請勿派軍入湘干預湘事蕭答湘省戰事鄂亦間接受其影響故鄂軍入岳僅在扼守岳州以保鄂境安寗並無作戰意味若湘事平定鄂軍不難即日撤退云云湘代表不得要領遂轉車赴洛向吳陳述湘人意見又旅鄂湖南總鄕會會長熊騫及士紳楊曙秋等亦擬組織旅鄂湘事和平會推舉代表分赴粤洛請願不必干涉湘事悉聽湘人自决又電請譚趙速息内爭免召外侮至湘省將領中不贊成北軍入岳者幾有十之八九譚軍無論矣中立派如魯滌平等京宣言對外不中立而爲反對之表示並派周某來漢請林支宇與鄂團體聯絡進行和平公約又電召劉錋回湘但林於日前秘密離漢赴常德與唐榮陽陳渠珍等有所接洽據聞係因北軍已實行入湘若湘將領再無切實之團結力必致爲北軍所呑噬希望一致加入討賊軍以便早定湘事使此消息不虚則湘省向之所謂中立者今皆變而助譚鄂軍入湘能否促成趙勝譚敗之局勢猶屬一大問題也（九月二十八日） 
[直軍入湘後之湘人疑慮] [  夏]  
　　趙恒惕反湘後之難題 
　　長沙通信云現在湘中戰事業已停頓湘東以淥水爲界各守防地長沙以西雖有槍聲亦不過遙擊示威而已趙炎午已於二十三日秘密進省葉賀兩指揮覆魯滌平一電贊成雙方交換意見再開和會之說蓋此時雙方確已精力俱疲餉彈不繼雖明知和議未必有成亦不得不借此休養數日靜待後圖矣乃此時忽有直軍入湘之噩耗譚趙聞之皆爲失色據聞直軍第五十旅以岳州爲駐地第四十九旅以城陵磯爲駐地五十旅旅長陳國謨向湘議員言我等爲護路而來岳州爲中國重鎭非湖南所私有亦非直鄂所私有同是國家軍隊應盡衞國職責敝軍此行並不干涉地方内爭云云現駐岳議員李况松與岳州行政委員長荆嗣祐均乘車返省惟湘軍第三團團部仍設岳州北兵如何布置尚不明瞭而北兵入駐湘境之事跡已無可掩飾矣 
　　湘人聞耗已由省議會去一電云洛陽吳子玉先生蕭珩珊先生勳鑒民國改造瞬逾十稔湘民飽經兵燹幾於無法自全創制省憲主張自治以期保境息民幸經海内贊助始底於成去歲承荷兩公容納民意將岳防撤回全我自治感佩至今奈昊天不弔變起蕭牆三千萬人民念締造之艱難羣起護憲誠爲一時之不幸乃者道路喧傳有鄂軍入湘之耗羣情惶惑寢饋不寗竊思上次湘變純係内爭絕不至影響大局湘人自有解决之方無勞鄰封系念兩公旣經容納湘憲於前仍請貫澈始終維持自治於後如果前傳屬實務懇收回成命以全鄰誼而昭大公湘人幸甚大局幸甚臨電迫切佇候明敎湖南省議會叩敬印葉賀唐三指揮亦致鄂蕭一電勸其保全湘省自治護路事宜湘軍可負全責湘鄂仍應劃境以守云云惟洛吳果能心回意轉與否不能斷言也 
　　探聞洛吳計畫以蕭耀南之兩旅第四十九旅分駐雲溪五里牌城陵磯一帶以第五十旅駐岳州岳州停泊軍艦二艘如湘趙戰勝北兵不勞而得岳州不再前進湘趙戰敗則除由岳進兵外又令胡念先一旅由公安石首攻澧縣常德蕭安國一旅由萍鄕老關攻醴陵攸縣事前並徵求趙之同意如肯取消省憲改省長爲督理則各路兵力均歸趙氏節制調遣如趙不從則任湘人葛某爲湘督（葛某前充馮華甫之侍從武官）數日前湘趙代表鄒禮在洛時洛吳以此告之惟隱去葛某一叚耳鄒力陳不可謂長沙已克復不難再破衡陽驅除譚氏無勞外力爲輔吳笑曰炎午兵力僅占東北一隅雖得長沙如獲石田舍此不圖噬臍何及况醴陵尚在譚軍勢力範圍之下長沙尤不可守耶鄒乃以一星期爲約謂趙軍在一星期以内民必可大獲全勝北兵萬勿急急入湘吳允之今醴陵果被趙軍攻克鄒又於日昨奉命赴洛拒師表示趙派兵力尚厚且携有各統兵官要函大意謂湘人力保自治不讓譚氏侵占湖南此後對於南北仍守中立决無不利於公之舉請勿破壞自治無任感盼云云然未必有何效力也 
　　今後北兵如果干涉湘事譚派固屬不利趙派亦感莫大之隱痛北兵非助趙而爲自助路人皆知趙旣以護憲爲旗幟斷不能招引北兵自壞名譽而不知者皆疑爲趙所召市虎蚊雷一致傳說污點難於洗清此其一也趙派對於北軍旣不能認爲友軍又不能以敵軍對待應付之策勢處兩難此其二也趙氏進省而對外嚴守秘密者蓋欲於北軍不受阻拒時祇得率隊退守平江瀏陽一帶延省憲之命脈暫時放下湘事耳然北兵不來則譚趙兩派餉彈兩絀勢均力敵又有魯滌平之中立派從中牽制湘事决無解决之希望昔日人疑鷸蚌相爭漁人得利此漁人係指中立派而不知漁人以外又有漁人眞正之漁人乃北兵也 
[戰和兩難之湘局] [  夏]  
　　魯滌平仍言調和 
　　三湘七澤間自偉人圖法以來幾無一片乾凈土現在兩軍相持地點其在湘東者以淥江爲界長岳一帶以湘江爲界靖港至銅官長沙至瀠灣下皆僅一江之隔兩軍以江流分界日夜鳴槍發砲不止彼此均不渡河激戰長此相持不知如何結局使中立之第二師宣示態度或昌言助譚或决意袒趙雙方勢力顯分軒輊一部分必成負嵎之局未始不可縮短戰區無如第二師上中級軍官亦屬同床各夢稍有助袒立見分裂不得不以中立自全此又助長湘局紛糾之一大原因也計自該師主張和平以來迄無和平辦法實則此次戰事本無所謂主義果欲和平者譚趙不能並立而任何方面又不甘放棄地位試問和平從何說起空談無補徒延時日耳第二師師旅長又發一電云衡州前督軍譚平江湘陽探呈省長趙鈞鑒衡山謝鎭守使吳鎭守使辰州蔡鎭守使長沙葉旅長賀旅長轉宋師長田鎭守使辰州轉保靖陳統領各司令各團長各營長各公團各報館均鑒滌平等籲懇雙方停止戰爭協商解决時局業荷公等贊成茲擬訂辦法七條於下㈠自本月二十二日下午十二點鐘起至本月二十九日下午十二點鐘止共一星期爲停戰期間㈡在停戰期間内雙方軍隊各守原防確定以湘江淥江爲界彼此不得移動前進㈢停戰期間暫由謝吳葉賀各軍之長官就近選派全權代表先行交換意見㈣指定湘潭縣姜畬爲雙方代表換意見塲所即由該地防軍擔任保護所有代表及隨從不得携帶武裝㈤雙方代表交換意見後如認爲與事實不甚相遠再行由雙方會銜通電約集和平會議並繼續停戰若干日㈥和平會議辦法及地點由雙方代表定之㈦第一第二項之規定所有効力由謝吳葉賀擔負責任如有違反者以破壞和局論以上共七條如蒙贊成即祈查照切實辦理並將所派代表姓名職銜及起程赴姜畬日期先行電知以便派員招待魯滌平劉錋唐榮陽叩養戌印此電自表面看來似有一線和平希望然代表會議所議何事譚之主義不可犧牲趙之憲法又難破壞欲求法理之結合難如登天而求事實之接近則譚派占地最廣豈肯讓步趙派兵力並未耗散勢頗團結又鳥能低首下心以圖遷就第二師明知如此而必屢發空談者蓋以粉飾其中立之面目發揚和平之聲浪以博同情於小百姓耳 
[安源雜訊]  
　　護憲軍葉開鑫部於前昨兩日將株州醴陵兩處奪回今日株萍鐵路火車已開往株州至與長沙之聯帶客車何日通車聞亦已與粤漢路接洽大約日内可望通車但湘省大局未定能否持久尚難預料也 
　　安源至蓮花之郵差於日前行至離蓮花十五里富溪地方忽遇土匪數人刦去現洋數元第二次又在六工陂遇匪攔刦該差大聲呼救適遇鄕民十數人行經該處聞聲往救當塲拿獲暮匪人三名解往蓮花縣署懲辦矣 
　　九月十六日爲安源路礦工人俱樂部成立週年是日路礦兩局工人均於公共住所懸燈結彩以誌紀念俱樂部並在操坪搭台演說晚上則映放幻燈影片附近居民來此觀看者甚衆 
[粤戰局最近之趨勢]  
　　東江陳軍之窮蹙 
　　東江戰事聯軍移注中路陳炯明以外援已絕内部不穩日來連聞敗耗頗覺憂形於色也蓋陳氏曾一再請援洛吳欲令贛省出兵再援南雄以分滇軍兵力日來雄始間又有戰事即緣於比不料北兵實無戰心常德盛不過駐防庾嶺聊以自固進援南雄者仍屬沈軍殘部經趙成梁一轚即復潰退北江安然無恙此陳氏計畫之失敗者一陳氏旣不得助於北復欲求助於西屢請陸榮廷東侵然粤當局早知其謀故以西江防務盡委託於李濟琛李爲桂人與桂軍將領極有聯絡不惟黃紹雄不致携貳即林俊廷亦屢派員接洽故西事又不足憂此陳氏計畫之失敗者二此外又運動粤軍舊部爲彼響應故近日呂春榮忽有在高雷獨立之事將聯合鄧本殷申葆藩以圖大舉不料所部莫雄集中化州宣布與呂脫離關係服從中山並通電力斥呂非現第四師所轄全部六千人均隨莫雄返省二十日已師抵羅定計二十五六日可抵省城呂春榮僅率駁壳隊一排逃往赤坎而陳氏計畫又成畫餅矣現陳所希望者祇有令林虎盡率駐漳各部返援林本不爲陳用思獨樹一幟但陳以潮梅爲餌林氏以漳州分子複雜如潮梅果歸彼掌握較易發展故近日已將所部陸續由漳返粤但潮梅久屬洪兆麟禁臠不容他人染指經電潮汕洪軍下令戒嚴無　何項軍隊不得入駐潮州如有强侵即迎頭痛擊然則林部能否援陳不至發生内訌尚未可知也 
[開發皖南礦產之計畫]  
　　王達募債辦礦 
　　皖南各屬礦產極爲豐富官礦督辦王達奉命伊始曾會同呂調元電咨農商部規定官礦大綱辦法七條其第三條内載籌措開辦官礦資本分爲三項（甲）由本省指定專作實業經費有案之欵内撥充（乙）由本省礦業收入項下借用（丙）發行礦業𠏱劵云云惟皖省財政值此奇窘之秋雖有若干收入莫不到手即了焉有餘欵撥充辦礦之用甲乙兩項在此時期决無借撥之望王亦鑒及之日前特親自由蕪來省與呂調元磋商提欵辦法結果皆屬空談王氏回蕪後遂亟亟從事籌備募𠏱債之舉刻已籌備就緖擬定章程發行一種官礦債劵總額爲一百萬元分爲十元五十元一百元五百元四種年息一分每年六月十二月末日付息三年還本未還本期内并得享受官礦純利益中十分之二之紅利到期債劵有入官礦之股之權但入股時依照入股章程辦理至於付息還本均由督辦處就咨部照准之官礦大綱辦法甲乙兩項收入及官礦收入項下將應付息金數目撥存在蕪湖指定之銀行以備每期付息之用其還本時亦就以上收入將應還之數撥存該行以備還本再保證辦法銀行指定後登報公布并由該行登報爲負責之聲明以資保證又本債劵槪不記名准隨時買賣抵押等語此爲債劵上縷列各欵也據聞不日即可發行現王氏一面趕急募債一面遴選具有礦業學識數人委充探礦員刻已分兩路出發一路前往貴池即舊池州府屬一路前往宣城即舊寗國府屬并携帶各種測量器具昨日有張某等兩探鑛員由池州各屬便道來省有人詢以探得鑛產若干處據稱池屬鑛山實在不少而尤以煤鑛爲最多云云果能實力進行未始非皖人之福也 
 
 

Page 8

 
 
第一萬八千一百七十五號;中華民國十二年 西曆一千九百二十三年十月一號
星期一 * *自由談 
[一知半解] [  了了生]  
　　如將螻站（一名土狗）之頭割下後其頭能保存其知覺力至二十四小時之久 
[小游小柏林記（一）] [  翰]  
　　青島自租於德德人出其雄偉之魄力縝密之精神慘淡經營凡百市政燦然具備有小柏林之譽洎日本繼承其業益發揮而光大之宜其戀戀不忍捨今幸光復故物而余亦得於此留三日之游踪輙舉所見聞成斯篇 
　　余之往以十二年九月一日晨自濟南乘膠濟車行所謂膠濟鐵路包括自青島至濟南之斡綫一通溜川博山金嶺之支綫三故在日領時代稱山東鐵道固較渾括青濟一綫修二百七十七英里中經四十八站自本年元旦運河橋毀第駛區間車每日上行下行各兩班每班約歷十二點鐘路初歸我行車頗失時外人嘖有煩言今則甚凖每抵一站嘗試以火車表所列到達鐘點證諸時計竟無少忒足爲操路政者認眞整頓之表徵 
　　一路建築猶是德人遣蹟各站搆造無一雷同站左右半里内植遍洋槐叢蔭蔽日與津浦路有同等現象於此可以覘一國之國民性有一點尤爲他路不及者每站站名標幟甚多易於辨認且站兩旁必植一十字架中條書本站名其横條之兩端則分書前後兩站名並繪兩手左右指示白地黑文一目了然各站月臺無他路之高更便行旅上下第無廊殆以北地少雨固不慮衣履之濕耶 
　　客車特别講究二等車可擬於滬寗路之頭等車而頭等車之華美整潔尤所罕見車役時加拂拭地板見穢迹水痕即加揩洗三等車亦不惡考據其中者皆山東中流以下人物盤厥辮裸厥體而葱蒜之氣經衆口噴出令人作嘔非我輩南人所能與共接席也車身有猶仍見舊式者徽作太陽上出光芒形其已重加髹漆者則在圓圏中篆膠濟兩字爲徽在津浦中憑窓而望恒見赤地亘數十百里至多則膏粱成林南方婦孺多誤爲蘆菽膠濟路則不然沿途鬱鬱葱葱一碧無垠其間墳墓纍纍碑石森森頗肖江南風景土壤黃色而滋潤望而知爲膏腴所植以落花生爲多濰縣一帶盛產菸前在南洋兄弟烟草公司參觀問其所用捲烟原料一部分即取給於是濰縣亦爲巨站站屋上層在站名兩旁有聯語曰如砥如矢至齊至魯自濰縣至烟台尚擬築一鐵道路綫勘測已竣 
[一夕談] [  朱恨波]  
　　摯友曼嫣關家園於滬西僻鄕落成之日適值中秋是晨得其箋招賞月兼遊園圃因於日暮驅車前往旣至羣客悉在藏書室參觀圖書曼嫣好文學宜其收藏之宏富也座客咸舊相識適余至皆歡然握手時已鐘鳴八下曼嫣導吾人入園進膳園雖不廣而其清靜幽雅頗堪爽人心目席設園東之六角亭主人出香濱勸進客皆謝受余以不善飲婉謝之曼嫣堅不許座客咸哄然余笑受一樽未幾而目眩頭暈昏然欲倒曼嫣勸余入室余曰否如此佳節何能輕輕放過因提議奏樂以助興客中慕貞女士與澄芳女士合奏提琴曼嫣之鋼琴獨奏皆臻上乘靜焉默聆幾疑身出塵寰時明月高懸照耀如白畫迨一曲旣罷興盡意闌皆現倦態而曼嫣獨餘興未消詳述其創造家園之經過及旨趣津津而道聆者亦幾忘倦矣曼嫣幼失估恃未幾父亦相繼亡遺有良田百畝悉位滬西價値極昂曼嫣無兄弟姊妹由姨氏遣其入學族人以其弱女子而易欺也咸覬覦於其祖產謂俟曼嫣嫁則遺產例應歸族親也顧曼嫣勤於讀書族人久俟之而無奈何也曼嫣忽宣告於衆謂將抱不嫁主義於是而族衆譁然不服曼嫣曰產爲父之汗血得來渠願悉貨之充善舉餘田三五畝闢宅園以容身迨自身殁遺囑仍捐作善舉族衆不服興訟焉歷久仍如曼嫣言曼嫣謂渠將打破遺產制度行且放洋肄業並擬週游全世界俟學成將自行謀生决不依遺產爲活云客聞其論咸歎服不置焉 
[程艷秋與女起解] [  醉漚]  
　　十八夕爲程艷秋登臺之第一晚演女起解去年在亦舞臺登臺之第一夕亦爲女起解也 
　　梅蘭芳數年前來滬登臺之第一晚必爲綵樓配猶之譚鑫培登臺之第一夕必爲定軍山以故弟子余叔岩及其孫譚富英亦於第一夕唱定軍山蓋取勝利之意也 
　　艷秋去年在亦舞臺唱得甚紅其開臺戲爲女起解今年在丹桂第一臺未演唱之前聲勢已甚盛今年之紅蓋可操左劵故女起解與程艷秋有不可離之關繫 
　　艷秋之女起解吾聽之屢矣確爲極佳之作是晚反二簧凄咽婉轉神情之凄艷尤足動人其嗓音越佳音調越柔曼唱到大不該將親女賣入娼門一句尤令人低徊欲絕去年　公聽艷秋之四郎探母謂抱琵琶向别彈一句已値得大洋一元吾謂今晚聽賣入娼門一句又値得大洋一元七角矣 
 
[選災空氣之我見]  
[蟋蟀雜譚] [  錢國魂]  
　　余幼時喜玩蟋蟀珍若拱璧購泥盆十數眞諸案頭讀書時猶時時窺之家慈命余背誦格格不能吐家慈誡余曰讀書時讀書游戲時游戲切勿相混致荒學業余唯唯實則一如其舊如是者數次家慈忿極將盆投地成　粉余大哭不食者竟日後余舅給余四盆乃食時余年十齡而今十二年矣回首思之猶歷歷在目也 
　　九齡時一日如厠於片瓦中得一蟋蟀身軀與通常蟋蟀相等頭紅如胭脂歸家置盆中以草引之兩牙不張與他蟋蟀鬭不鬭其他咬之則退讓旣而炫諸小友小友欺余弱强奪之余與較則斃蟋蟀偶詢之蓄蟋蟀者云此乃蜈蚣化身其價無定或數百金或數千金所以不鬭者乃未當令當令自鬭云 
　　蟋蟀有二尾者亦有三尾者俗呼二尾爲雌三尾爲雄 
　　蟋蟀不可聞香料味聞則不鬭 
　　蟋蟀草以鼠鬚製成爲最佳 
[眼睛和人格（譯英國毋忘儂花雜誌）] [  茸餘]  
　　他的眼睛是什麽顏色 
　　這個問題是要緊的因爲眼睛就是心神的窗户亦是各人品行的表示物在英國的人們大槪以藍眼爲柔弱的表識其實不然因爲在英國海陸軍界裏的有名人物具藍眼的頗多其中以納爾遜大將的眼睛爲最藍 
　　倘然上眼皮的下弧是一個完全的半圓形那是心情優美的表示亦是瞻怯怕事的旗幟 
　　二眼位置相近者大槪是富嫉妒性並且多嗜好得愛批評人的好歹有人說是欺詐性的表現　 
　　大凡天資聰明的人他的眼睛必定清朗眼珠移動遲慢而發光 
　　環圍眼瞳的虹色彩露出在外面的這人必不按規律做事往往易攖癲狂 
　　二眼位置開豁者這人的智能和記憶力必强 
　　眼睛深黑的人一定富人感情 
　　淡褐色眼睛的人是品行高尚嗜好藝術和美育的 
　　眼腔深陷者表示有不屈不撓非環境所能逼迫性情 
社會小說 
[人間地獄（一七九）] [  娑婆生]  
　　第五十五回將軍起義先試屠龍手膩友痴情倫翻歷象編 
　　白蓮花笑對著小阿妹道不要客氣小衛道老三你不要拿小阿妹大阿妹來鬼混著推托到底日脚怎樣白蓮花被他逼得不了心生一計低下頭來將嘴凑到小衛的耳朶邊如此如此這般這般說了幾句小衛聽了面作㣲笑道眞的嗎白蓮花點頭道自然不要響小衛還要問時那討厭的小阿妹也凑過來道阿姊你說啥物事阿好讓我也聽聽小衛不等白蓮花回答搶着道這一句話不能洩漏天機了小阿妹道謝謝你告訴我㖸白蓮花搖頭道這句話我要說他也要攔阻我不許說的小阿妹道阿姊眞不說嗎我倒有一句話要先說了白蓮花深恐怕小阿妹嘴快將昨天戚志勇的事再流露出來忙對小阿妹丢了一個眼色道你不要急慢慢的我自然會告訴你催急了我偏不說小阿妹便不作聲這時候車子已抵陳家門外停了小衛挽著白蓮花下了車小阿妹在第面跟著走過草地上了台階只見窗内流蘇方捲燈燭輝煌亟是熱鬧小衛等三人趕緊走進去衆人都起立歡迎此時衆客都已入座内中有一承辦公份的陳老四笑著拱了一拱小衛的肩膀道你眞拆爛污這時候纔來我們已經吃了半天了快坐快坐說著將小衛引到自已那一座上去揀了一個空座請小衛坐下陳老四又趕忙掇了兩張凳子擺在小衛身後請白蓮花和小阿妹坐下白蓮花信口說了一聲謝謝猛抬頭一看只見席上對面坐着的一個人向白蓮花㣲笑點頭白蓮花不覺一怔詫異道咦你怎麽也在這裏正是 
　　昨宵銀燈銷魂後已見華髣刼後身 
　　不知白蓮花看見的那人是誰白蓮花爲何詫異欲知後事如何且聽下回分解 
三言兩語[  鵑]  
　　某議員說大選告成可得一正欵不成亦可得出席費正桌小喫反正是一飽大家請看他們那麽窮兇極惡原來單爲了喫一飽料想大選告成後定然裝滿了一隻隻酒囊飯袋喫得一箇箇腦滿腸肥再預備做新政府的國會議員再預備做第二第三批的好生意 
 
 

Page 9

 
 
第一萬八千一百七十五號;中華民國十二年 西曆一千九百二十三年十月一號
星期一 * *   
 
 

Page 10

 
 
第一萬八千一百七十五號;中華民國十二年 西曆一千九百二十三年十月一號
星期一 * *國内要聞三 
[湘垣曾忠襄祠之慘劇]  
　　祠内危險物爆發全祠幾燬波及鄰舍 
　　死傷尚無確數 
　　二十五日長沙函云昨日（二十四）午後一時許忽然一巨聲發於省城東北隅東北隅一帶民居舖屋都爲震動或疑地震或疑對河發放巨砲旋悉係危險物自戥子橋曾忠襄祠内爆發該祠二進三進全數轟燬合抱之柱子都向東北傾倒東北兩方高牆均向外崩塌（均剩東北一角）以爆發之力偏向東北兩方（西面高牆及第一進未倒）塲中樑棟縱横磚瓦狼藉其時救火隊隊員及北區警察正在搬掘此忠襄祠祠内之情形也該祠東面高牆外仆將過街之譚公館外牆壓倒譚公館現爲青年服務社所居牆下爲應接室時適有蔡何二人來此會客並坐牆下均壓斃敎員賀某下部被壓傷甚重現入湘雅醫院診治又該祠北面高牆亦外仆將對街王益吾公館外牆衝開兩缺均約丈餘幸牆内係一小塘王宅得無損傷惟玻璃燈鏡盌盞損毀甚夥神龕内主牌亦全數震倒又該祠西北鄰近楚怡工業學校該校正在上課忽然鄰近發生巨響全屋震動四面玻璃都裂破屋基之土亦受震鬆動學生紛奔樓下幸未受傷惟敎員某君適自乙種工業來校見高牆搖動奮力狂奔始脫險然頭中斷磚已上破血流附近居民被損傷者不計其數此鄰近波及之情形也至危險物之眞象據鄰近居人云該祠内前數日駐有二十二團機關槍連現已開拔祇有二三人留守該祠原爲鴻圖學校所租現預備開學因軍隊駐紮後頗有損壞正鳩工修整於前日在第二進屋柱旁土中掘出一物上有銅壳下係鐵質重約數十斤不知何物據守祠者所稱非機關槍連所遺張敬堯時曾紮砲兵於此該兵行後曾在丹墀麻石下掘出子彈數箱此物或亦北軍所埋等語至昨日有一收荒貨者入該祠該工人即將掘出之物向之發賣收荒貨者以銅壳可以抵錢擬用力敲下不料轟然一聲遂成此禍又據北區警署呈報云案查本日午後二句鐘時突聞轟震一聲房屋驚動比即派警四出偵查旋據戥子橋崗警馮碧池回稱戥子橋曾忠襄祠後進房屋一棟忽然坍倒等語據此經署長親往查勘確坍倒該祠内進房一棟後牆係抵荷池路東該街道亦爲磚瓦擁塞現發壓斃死尸兩具内一名係蔡淑芳並打傷過路之郭子貞賀衷緘鄭福生何宗偉等數人均護送公立醫院調治查該祠原駐二十二團機關槍連該軍現已開拔祇有三人留守鴻圖學校暫遷該祠作校址本日正在修葺忽發生危險溯其原因有云北軍原儲有如鐘形之鐵桶三個茲被工匠擊炸詢之該祠前面各居户均云祇聞響聲餘均不知除俟偵察實在情形續呈外理合將耳聞目擊之現狀具文呈報鈞察備查謹呈云云危險物之眞象雖尚未查實總之非外來砲彈或爲炸藥或爲地雷舊儲地下爲鄕愚誤觸而發較爲可信死傷人姓名如下㈠死亡者何宗維長沙人年十八歲北正街長慶園酒席館小老板因往青年服務社索債被牆將後背打傷殞命蔡淑芳長沙人年十九歲對河紡紗廠工人現住干佛林九號因往青年社會友被炸彈打傷頭部胸部而亡其餘尚有一人將全身炸得五六斷血肉模糊慘不忍聞其姓名尚未探悉據附近人與警察云死亡者不祇此三人尚有多人未及翻出㈡受傷者郭子貞年二十七歲長沙人接貴街協泰祥南貨店帮夥顏面頭部手足臂骨均被打傷賀衷寒二十三歲岳陽人青年服務社傷頭部與手足鄭福生二十歲長沙人建本女校敎嗣腦後受傷上半身受内傷下半身傷尤重左下腿被牆將皮壓脫陳宏二十歲攸縣人羣治學生顏面受傷出血浮腫左足背亦受傷去皮羅錫龍十二歲住稻谷倉六號口吐血泡頭面浮腫潮紅餘又有七八人均受㣲傷各自赴醫院診治以上受傷者警察護送醫院診治 
[閩節關之軍政界] [  禹衡]  
　　軍人有刦奪行爲 
　　福建財政本極困難此次秋節就財廳計劃各縣所解約十七萬元頗足以資敷衍孰意上游被周蔭人截留下游興泉永所屬又被王永泉派員守提舊歷十三日各縣覆電大抵均謂職縣應解之欵已被王護軍使或王帮辦提去即福寗一屬亦有電稱被李鎭守使截提者一時突然短收九萬元難於籌措各機關人員遂起恐慌而敎育費一項十四日尙差一萬九千元上下午均假省敎育會開會至十五午後上燈紛集於財廳大起交涉至十時許始行　去故十六日　立中小學校休息一天財廳薪水短欠三個月本有先發兩月之議縮果只發一月而所以得度此難關者不外出於借債之一途唯政費不足原因實爲軍餉所侵蝕而十四日相傳尚有軍人行刦等說十五日秋節商界本甚忙碌而麕集而議者均以駐紮東門外東嶽廟附近有王部軍人刦奪收賬回鄕之某鄕人小洋三百角鄕人聞呼救聲拚命捕拿獲送孫部中途又爲王部兵士奪去王聞之甚怒同時孫部軍人有以兩元台伏向城内某小錢店兌錢後忽堅稱係五元致起爭執事爲孫所聞亦甚怒均將依法懲辦未知究竟如何惟維持財政實爲維持秩序之要件設不善爲調節或有以牽掣之萬一釀成事變誠非地方之幸也 
[閩南南北軍相持之現狀]  
　　福建新聞通訊社云去年今日粤軍許）崇智（李（福林）黃（大偉）三將領自江西長驅入閩聯王（永泉）去李（厚基）其時上游戰雲瀰漫省垣地方荒亂南軍全盛北軍日衰詎知今日年是日局勢全變除省會上游已完全陷落北軍之手而下游漳泉興化一帶亦先後折入北軍範圍南軍反局脊於廈門永春等彈丸隅地惴惴然唯恐不能自保殊令人有不勝今昔之感然本年午節以前南軍猶據有下游廈門汀漳兩道上游閩清古田永泰沙縣尤溪永安七縣地盤尚擁有李烈鈞四旅臧致平四旅何成濬十旅之兵力較之北軍之二師四旅二十四縣實遠過之苟能善爲運用縱未能圖謀發展亦可維持現狀無如内部意見旣極紛歧外間形勢復甚阻格黃炳武發難閩清以一旅孤軍力戰七畫夜而他部則皆袖手莫前炳武卒以勢孤失敗自時厥後李烈鈞潰於贛邊臧致平敗於粤境王永泉軍隊由閩清永泰而仙遊莆田惠安晋江同安王獻臣軍隊由長汀武平上杭而永定連城龍岩粤軍林虎洪兆麟黃大偉三部亦由詔安雲霄而漳浦南靖龍溪海澄勢如破竹使人無可措手郭錦棠高義吳威賴世璜李雲復蘇世安尹驥七旅軍隊復相率反戈孫本戎龔師曾張貞林懷瑜許卓然劉長勝鄭文勛亦先後折傷潰散南軍至此力窮勢蹙大有一蹶不振之况北軍於是乃得以林虎洪兆麟黃大偉劉春台四部之師及楊樹莊所率海容應瑞楚觀楚同四艦由海澄同安金門水陸三路包圍厦島而所稱南軍三將領之李烈鈞旣遠走於香港何成濬復蜷伏於鷺島猶幸有一機謀敏捷手眼迅速之臧致平收集餘部編成兩旅以田德潤李崇寅爲旅長分守沿海要塞内地各街巷則由住民組織保衛團維持秩序迄今相持兩月敵軍終不能越雷池一步雖用種種謀略如乘用民船希圖偷渡組織敢死隊懷挾炸彈混登碼頭指使台民搗亂地方等等均歸失敗而臧復出其縱橫捭闔手段使敵軍内部分裂省軍與粤軍本有聯盟之宣言粤軍任西路省軍任東路粤軍由詔安入雲霄省軍由莆田人仙游粤軍由漳浦入龍溪省軍由南安入晋江粤軍由海澄迫廈門省軍由同安迫厦門取雙主并進之勢閩軍已被包圍垓心瀕於危殆曾幾何時即中臧氏離間之術互相疑忌卒致王永泉宣言彼之用兵下游實係行使興泉永護軍使之職務只以肅清該各屬爲範圍此外槪不與聞故今劉春台守同安王永彝守晋江按兵不動表示不合作之意粤軍見王行徑不對乃令黃大偉所部由海澄入同安與省軍對抗不久即發生衝突黃軍由集美進迫同城劉軍不敵退却馬巷臧見黃兵勢日盛又派人游說動以利害復與連和黃現已宣告中立以保境安民爲言臧氏對東路旣規畫完妥遂并全力應付西路粤軍此際旣失一聯盟友軍又去一幹部健將勢力頓孤不得不變更戰略引别派之王獻臣授以左翼總指揮之職使爲已用由龍岩出兵南靖入龍溪抵海澄與賴世璜合兵共守前綫進略廈島不意林虎洪兆麟因爭取漳廈護軍使又各懷意見貌合神離獲値潮汕告急許崇智别遣一軍由海陸豐反攻揭陽豐順勢極猛烈林虎當即由龍溪退入粤邊回救根本重地洪兆麟亦由海澄退守龍溪藉謀策應兵力愈分而愈少前方旣久攻不下後方又星火告急軍心動搖首尾狼狽急欲一戰以决勝負遂由洪兆麟楊樹莊協定水陸夾攻之策以劉志陸陳耿光兩部爲後援王獻臣賴世璜兩部爲先鋒由軍艦掩護進攻沿海砲台詎風聲暴露又被臧氏聞知派林智淵以同鄕之義責難楊氏謂其引誘客軍糜爛桑梓海軍乃臨時變卦粤軍亦無如之何故自九月十五日至二十日逐日均傳海陸軍將開始攻擊而事皆不果竟成空雷無雨之象唯廈埠因此警備非當緊嚴水陸交通皆被阻絕長此相持不知何日可以終了至興泉方南雖經北軍佔領而民軍潛力尚厚近仍極力　　　　恢復王永　所　　隊在下游者號稱四旅二團然高義吳威二旅皆　新編不堪重任劉春台一旅守同安僅足應付黃大偉王永彝一旅守晋江楊化昭楊增福各一團守莆田惠安亦僅敷支配不能調動而散處永春南安溪德化等縣之楊漢烈陳國輝陳榮亮莊文泉各部尚有五千餘人或再聯絡上游大田尤溪合盧興邦所部亦不下萬餘人皆係土著健兒亦殊非易侮且楊等始終不忘情於泉州前月下旬由何若濬指揮三路合圍泉城進至洛青兩洋嗣因子彈不繼始退入南安本月中旬又由宋淵源主持五路分犯晋江惠安較前尤爲力戰惠安被圍三畫夜勢將陷落幸北軍由楓亭方面增兵往援民軍指揮陳國輝頭部被彈重傷始行退却日來又喧傳將再行大舉以楊漢烈爲同令與黃大偉聯合爲第三次進攻之計畫現王永泉亦由省垣再調一團增防晋江再由天津購買大宗槍彈二十餘萬元直運泉州接濟不日必又有一番惡戰也 
[浙官民歡讌南下議員]  
　　參衆兩院議員來杭先由浙籍議員在觀成堂公讌次由盧督辦張省長第一師潘師長·第四師陳師長·范軍務廳長夏警務處長馬憲兵司令官等三十日十二時在督辦處讌會賓主盡歡而散 
　　浙江民治協會民生協進會法政學會公民大會國民自决官憲法協進會杭縣議會杭縣農會公立法政畢業同學會第一中學畢業同樂會私立法政專門學校求實中學校務本女子蠶業學校女子體育學校三千日下午三時假浙省敎育會開會歡迎南下議員由黃人望貴郁華胡逸石鳴盛張立朱采眞等爲招待員參衆兩院議員到者六十餘人振鈴開會後先由秘書張心蕪引導至花園攝影藉留紀念次入席由顧乃斌主席謂今日地方團體歡迎國會南下議員係歡迎其有人格者民國十二年來法未造成而亂法者甚衆此次南下諸議員並非離開立法機關實因不欲與無人格者共處一方此敝團體等所以發起歡迎也次張繼歷述浙江在歷史上地理上之重要現在曹吳行動違法殃民凡屬國民均應起而奮爭次劉楚湘云曹錕賄買選舉喪失廉恥凡有人格者絕對不能承認次馬君武云今天到杭州來承各團體歡迎非常慚愧輿論對於國會議員不分清白溷稱之爲猪仔我們亦猪仔一流但無論何種國家須有國家法律及國民道德浙江盧督辦對於非法賄選表示反對實爲難得次李慶芳等演說至五時餘散會 
[杭州快信]  
　　浙軍第一團團部及一二兩營杭州留守决定撤銷槪歸原屬部隊陳團長委姚軍需正魏校官計劃確定馬匹槍械由陸道輸送服裝器具由水道輸送雙十節起程赴温防 
　　全國敎聯會浙代表赴會推諉滇省招待員慶松泉何逖江來杭勸駕今日（三十）由省敎育會副會長李傑偕慶何二君起程赴滬凖備出席帶去本會及全浙敎聯會提案㈠改選與賽遠東運動會計畫案㈡廢止各校星期日案㈢各縣小學校長改聘任制案㈣各縣敎育會與縣機關改定公文程式案 
　　省敎育會副會長李傑代表赴滇出席全國敎聯會新會長張乃燕係新會員資格二十三日開會審查須滿兩月方能確定會務由評議會主持 
　　新昌匪患肅清善後辦法議收畝捐經陳知事擬訂規則呈省核示軍民兩長以頗多疏漏會令悉心另擬具復至有糧無田之產亦飭財廳令縣妥議辦法 
[南京快信]  
　　寗紳昨接滬杭士紳來函重懇兩省當局於和平公約内增加限制調防 
　　齊督近據探報謂有黨人活動特令行各團長偕參謀長分赴各要塞查看防務囑令特别注意 
　　津浦路除組夜巡隊外並將設偵察警探查匪情 
　　省議會截至昨日止已有六七十人報到日内開會或可足法數 
　　交通部咨省署嗣後俄國難民經由貴省各路乘車者應飭將詳細人數起行日期及上下站呈由貴公署咨外部轉咨本部核辦等因當令各交涉員遵照辦理 
　　聞北京昨電兩長請商國省等各校暫時收容留日回國學生以便繼續修學 
　　省敎育會昨函省署代蘇籍留日回國學生徐醉六等請欵救濟聞已批交敎財兩廳核辦 
　　五年公債二次換給新票原定今）三十（日爲止刻因� 
尚未　齊特佈告　　　年 
　　實業廳令行丹徒金壇溧陽宜興武進等縣查禁未經批准之漁業公會 
　　省署昨委朱舜年充錧產處會辦文廷直充沙田局會辦又派雲書會同騐收下關惠民橋工程財廳委王沛充丹徒清理田賦委員烟酒事務局委王乃康充第七區烟酒分局會辦 
　　韓省長夫人明日上午十時出殯由漢西門上船運回海安原籍省警廳飭經過各區妥爲保護 
地方通信 
[蘇州]  
　　蘇議員北上參預大選之傳說蘇鄕滸墅關王紹鏊潘承鍔兩國會議員前因反對吳景濓包辦大選曾於月前聯袂南下　滬國會籌備處相繼報到後即來蘇下鄕茲傳王潘兩議員現已容納省中疏通有於日内同車北上參預大選之說未知確否 
　　邱敎員包車撞斃老叟舊藩署私立女職中學敎育員吳興人邱景恒於昨日（二十九日）午後四時偕同該校敎員王某乘坐該校自備包車兩輛駛經東美巷南口志成橋堍邱敎員車夫唐大個子拉車疾駛誤將坐於橋欄之賣糖老者湯阿曾撞倒跌於石駁岸上頓時血流如注昏暈仆地該處崗警見已肇禍立將乘車肇禍之邱景恒連同車夫唐大個子一併追獲帶所訊押該警一面將湯阿曾車送天賜莊博習醫院救治詎湯抵院不及一小時即因傷重殞命故該警所即日已將邱敎員唐大個子送署轉解法庭訊押一面已報請吳縣地檢廳派員臨塲騐屍矣 
　　罷工車夫已允回復原狀城北車夫罷工一節曾二誌本報茲於昨日由袁署長朱巡官商請某公司發車拉客一面與蒲輪議定退讓各車夫始允今日回復原狀 
[松江]  
　　慶祝雙十節之先聲松江救國同志會樂恩益德會兩團體以雙十節國慶將届擬舉行大規模的慶祝運動以激起邦人愛國熱忱特於三十日下午召集各界人士假座楊家橋景賢女子中學開籌備會先由主席朱季恂報告宗旨次議名稱問題公决定名松江各界雙十慶祝會旋討論進行方法議决㈠推舉代表接洽各學校各團體共同加入㈡通告各商店請於國慶日一律升旗懸燈結彩㈢慶祝方式國慶日下午一時在公共體育塲行慶祝式並追祭創造民國死難諸烈士（祭畢有愿執旗遊行者聽）晚間舉行提燈遊行大會隨即推定接洽代表定於十月六日下午六點半鐘仍假景賢再開籌備會而散茲錄接洽各團體之代表人名如下（商會）朱久望周鶴雲（救火會）同上（農會）錢天聲（典業公會）仲太池（米業公所）趙松銓（縣敎育會圖書館體育塲）陳念慈（小學校長會市敎育會）沈玉旋（小學敎員會）陳念慈（征糧處）徐偉聲（孔敎會）沈玉旋（警察敎練所）承遠軒）聖公會（朱季恂（成衣公所）葉達文（水木作公所）翟健雄（理髮公所）徐偉聲（划船帮）趙松銓）襪業公會（周鶴雲（藥業公會）侯古漁（縣議會市議會）通信 
　　孔敎會改選揭曉松江孔敎支會因職員任滿於三十下午開會改選縣署委二科主周冠五監視會員到者五十七人先由幹事王佐才代表幹事長姚蔭松報告任内經辦各事次即發票選舉正副會長及幹事殆開匭揭曉姚蔭松當選爲會長王斗槎楊了公當選爲副會長倪汗忱王佐才王慕吉袁蓉生杜希房當選爲幹事再次爲選舉評議員十二人由葉伯廉等當選云 
　　龍興鄕盜匪連刦松屬龍興鄕鄕二圖農民高福全吳富生家俱被土音盜匪各執刀槍木棍先後刦去銀洋衣飾而逸業經報由縣署委令警所檢查吳伯華前往履勘矣 
[奉賢]  
　　知事力勸開課該縣小學敎職員爲反對莊敎育局長罷職多日茲該縣知事歐曠剛特發通告力勸開課略謂知事爲此案晋謁敎育廳長面受機宜回即召集紳學會議刻已呈覆敎廳不日即有明示應請各敎職員須以學生學業爲重迅即開課云云敎職員方面以目的已逹當即遵令一例復職照常上課矣 
[常州]  
　　四鄕公所幹事會紀武進四鄕公所於二十九日下午三時召集幹事會到趙仲和白靜齋等幹事六人幹事長白靜齋主席先由主席陳述開會宗旨即行開議各案㈠提議添設名譽坐辦一人議决聘議周季萍擔任㈡討論大會日期當以原定二八兩月舉行此次須俟縣議會將地方預算通過後定於九月間開會全體贊成議决通過至四時許散會 
　　警界消息彙誌武進警察第六分所長宋桂華自奔牛炸藥爆發后頗受地方人士攻擊姚知事已定將第四分所長鄭麟與之對調日内即須交替第二分所長陳鼎元前曾請假回籍縣委李警佐暫行代理陳君於二十人日晚回常二十九日已照常到所辦公警察總所以冬令將屆急宜注意冬防恐新招警察對於操法不能純熟特規定日期令各分所按期操練由敎練員金少懷主持一切星期日并舉行會操以資比較 
[鎭江]  
　　仁章織廠工人械鬭城内仁章織綢廠近因杭州帮工人不守廠規且又虧欠數百元日前函請一區派警彈壓將各該工一律停歇並發每人川資洋四元各回鄕里詎昨（二十九）午後一時所有辭歇各工二十餘人約同在廠工人在三區地方新寳樓茶社吃講茶勒令在廠未歇工人罷工並約流氓施虎等助帮未允羆工即各出器械爭鬥勢甚洶湧崗警阻止無效當以有七八十人之衆即鳴警笛各警到塲將雙方首領及施虎四人一併拘至二區轉解總局懲辦矣 
[揚州]  
　　胎異紀聞邵伯鎭東街居民謝氏婦懷孕足月日前分娩產生一雙生殖器之男孩一在胯間與常兒無異一在臍下並無腎囊小便即由此而出誠異聞也特誌之以供生理學家之研究 
　　銀行訂期開幕上海中國實業銀行於揚州左衞街設立分行以資推廣江北各埠　業已委托劉晦之及錢業鉅子姚春甫任行長業經籌備就緖訂於十月一日開幕昨函軍警紳商各機關查照矣 
　　請派大軍剿匪淮北鹽務稽核分所以據青口支所及垣商南方旗報稱土匪劉保有等佔踞陳家港以南一帶張貼布告措詞威迫紳商籌借大洋十五萬元鹽營槍械一百五十支否則到青鎭大肆焚掠近又在濟南場境蒿子頭地方架去巨商司事四人中途釋放年老一人使語該商如欲贖回三人必須付欵一萬五千元等情特函請運使轉請督軍省長速撥大軍往剿並飭淮北緝私郝統領一體遵照以安商旅而保生命 
　　籌辦户籍辦法江都缺乏户籍經濟始有主張緩辦之舉省長因此特委任用縣知事劉人駿來揚催辦寓埂子街交通旅館與曹知事及欵產處人員磋商已得具體辦法先行試辦第一區（即城廂市）視成效如何再行次第舉辦業將辦法呈報小長察核矣 
[南通]  
　　聯絡反對航政局通崇海泰總商會前以本省將設航政局曾經通電拒絕近接商聯會蘇事務所函請再共起力爭並迭據各業團體及各會員到會陳述僉謂應爲堅决表示俾達取消目的聞總商會將於日内再電省署抗爭並聯絡各商會一致反對 
　　棉業公會近事通如海棉業公會前派楊伯衡錢渡華分往海門如臯調查新棉情形以便編製棉產統計俾供各會員營業之參考茲悉楊君已於二十九日由海返通查得海境十一區植棉田畝面積佔總數百分之五十二八稻田佔百分之四一黃豆田佔百分之三十三三雜糧佔百分之九八新棉受水災損失計百分之四十七五平均每畝產棉三十八斤又十分之八較去年减二十斤又十分之三聞該會爲謀棉市消息靈通起見特委託林舉百爲駐滬專員按日拍電通信報告市况並另訂會員索取報告及納費辦法逐日發信内載本日現貨及交易所市價電報並昨日棉紗市况國外棉花電報及臨時之種種報告定其夏曆九月初一日起實行以四個月爲限刻下各會員繳費訂約者甚多 
[南京]  
　　籌備縣自治江寗縣自治已由地方辦事處籌備進行現函致各紳云案准縣公署函開奉省長訓令内開准省議會咨以根據去年建議案應將各縣市鄕議會先以省令恢復並頒發辦理選舉其限表令仰依限辦理檢查擋案江寗城市議董兩會未經組織成立除揭示並呈報外相應函請查照妥速籌備依限辦理並希見復等因准此茲訂夏曆八月二十日下午二時在貢院街地方辦事處開會討進行方法事關縣自治要政將　　　時　　惠臨與議 
[徐州]  
　　敎員索薪縣立各校因敎費四月未發已宣告停課茲因地方當局對於此項敎費仍無法籌措各校敎員又於二十六在縣立第一小學校開聯合會推第二小學敎員郭禮齋主席討論索薪辦法當經議决各校推定一人爲幹事推舉代表輪流索薪俟舊欠還清此後敎費有切實擔保薪金按月支給始能上課 
　　大彭市將開正式會銅山大彭市秋季常會定於十月八日開會刻已呈報縣署並函請董事會及各議員於五日前提交議案以便屆時開議 
[北京]  
　　學校敎育調查辦法中華敎育改進社對於各處調查擬組織一調查委員會專司其事委員會可分二部一執行委員二測騐委員執行委員擔任下列各項事務㈠規畫本地敎育調查和序㈡與各學校接洽敎育調查事宜㈢將學校敎育調查表（表式附上）發給願受測騐各學校塡寫然後收回留交與調查主任㈣邀請測騐委員㈤預備集會會塲及召集測騐員開會等事㈥收集各學校所認之測騐費用㈦籌畫本地調查所需之經費執行委員可由本地方敎育行政人員及各學校校長充任測騐委員擔任下列各頂事務㈠分任各學校實施測騐事宜㈡校對測騐答案之對否㈢會同各學校敎員核算測騐之分數測騐委員具有下列之資格㈠語言清楚能說明作测騐之方法使被試騐之學生容易了解㈡中小學敎員師範學校高年級學生大學及專門學校學生測騐員之名額可就受测騐之班次及學生數目定之大約每處需五十名至一百名上擬各項辦法係該社在京師舉行調查時經騐之所得以供進行之參考 
[嘉興]  
　　城東商聯會籌設夜校嘉興城東商聯會辦理衞生等事宜頗著成效茲悉該會將籌設商業夜校以便商號夥友學徒等入校就學得增智識刻正規劃一切其校址即商借城東學校俟籌備就緖即行定期開學云 
　　禾地發生喉症入秋以來天久不雨氣候乾燥近日居民發生喉症者頗多初起時喉頭紅腫甚或腐爛其輕者舌根上多起紅色小泣越三四日吐出臭水而愈醫家謂爲熱症須多飲清凉劑庶可無患未知當否 
[湖州]  
　　發現時疫湖邑自入秋以來天時不正寒暖靡常因此感受風邪而患痢疾者頗不乏人且邇來發現一種性質頗烈之時疫凡一經傳染須從速醫治否則即有性命之虞 
[杭州]  
　　聯合運動會籌備會本屆中等以上學校聯合運動會二十九日是午三時在體專學校開第一次籌備會到蠶校朱文淵醫專李愼㣲體專王卓夫安定代表余玉崗商業代表夏約文等議决支配職務問題分總務運動衛生交際文書評判六部推定陳柏園爲總務部主任李愼㣲爲衛生部主任王卓夫爲運動部主任朱文淵爲交際部主任李維岩爲文書部主任至評判部主任尚待酌定另聘運動地點指定梅東高橋十一月五日舉行天雨順延種類分團體國技田徑賽三類經費五百元與會各校各贈記念書一紙入塲劵男八千張女四千張云 
[寗波]  
　　總商會定期開會甬總商會昨（二十八）致各職員函云逕啓者舊曆八月二十日下午二句鐘召集職員臨時會議屆時務祈必到勿遲爲荷提議事項如下㈠上海總商會快電香港何東君提議回復和平提倡裁兵通令全國商會協力進行事㈡審查本埠錢業公所函復高等審判廳調查甬埠過帳之慣習㈢浙江軍務督辦處會稽道尹公署全國實業聯合會勸募日災振濟事㈣安徽大通總商會快電查照約章禁止裝米出洋以保民食事 
　　婦安益智會定期開會甬婦女益會曾於二十六日在江北岸槐花樹下梅宅開籌備會討論一切進行方法定十月四日開下半年第一次常會本屆會務仿美國婦女會章程研究中西文字手工烹飪音樂圖畫等演講問題注重兒童敎養及家庭衛生法英文注重會話敎授者爲美國女文學士凡年納會費一元者皆可享受以上種種利益云 
 
 

Page 11

 
 
第一萬八千一百七十五號;中華民國十二年 西曆一千九百二十三年十月一號
星期一 * *常識 
常談 
[中外政治生涯之比較] [  覺]  
　　我國人之政治生涯從未有合乎吾人希望中之政治家者但有政客耳近則幾幾并政客而無之蓋政奴而已奴與客皆主人之對待名詞不能自知其本爲國家之主人翁故永不能產生政治家而其始也客其繼也奴 
　　今觀於英人勞合喬治之政治職業談旣揭櫫勇敢兩字爲政治家成功之惟一要素又痛斥虚僞注重良心選舉其精到之語與我國孔孟之論政若合符節所謂人同此心心同此理無分於中外也 
　　試以我國所謂政客政奴者與之比較此忽忽十二年中曾見有足當勇敢二字之稱者乎曾見有不蹈虚僞之習者乎曾見有一度選舉可稱良心選舉者乎非惟不足當勇敢之稱也且巧滑無比非惟自蹈虚僞之習也且使實心任事者無立足之地非惟不以喚起選舉之良心也且以種種手段引人入於黑暗之途而使終身無自拔之機會是以此政治生涯中十年以前有客而無主人最近且僅有奴而無主人矣豈不哀哉然而欲爲國家之眞主人蓋非甚難剷除其奴性則勇敢之精神出虚僞之惡習破選舉之良心發現 
衛生 
[烟毒之說明] [  知非子]  
　　烟有兩種（一紙烟（二）鴉片均與衛生有礙 
　　紙烟之爲物也氣味濃郁携帶輕便人多愛吸之不知烟之含有毒質也甚劇其毒質爲化學家所發明名（尼古丁）西文爲（Ｎicofine）含十體積之炭氣十四體積之氫氣二體質之氫氣所合成用符號標明之爲（ＣloＨl4Ｎ2散布於烟草葉中如提取之則爲無色油狀之液體即所謂烟質是也遇空氣變成褐色飲數滴即死紙烟即吸其烟草雖不純粹飲其毒液然每支紙烟必含百分之一或至百分之十之尼古丁毒質縱不立刻致死久之必減壽算可無疑矣况其毒尚有遺傳性乎 
　　鴉片之流毒更甚世人亦多知之特因一榻横陳呑雲吐霧足以興奮精神增加樂趣故趨之者如鶩加之鴉片有鎭痛安眠之功更爲一般人所沉溺考鴉片亦一植物質爲未成熟之嬰粟果殼取其滲出之乳狀溶液而乾之内含嗎啡約百分之十性極毒人服之即死嗎啡之主要成分爲十七體積之炭氣十九體積之氫氣三體積之　氱氣符號標明爲（Ｃl7Ｈl9ＮＯ3）故較古丁更毒西文名Ｍorphia我國人雖不直接服其毒質可免驟死然間接吸其氣質久即成癮是貪一時之快活遺終身之苦累精神漸萎痼疾遂成囚首鵠面生命短促遺傳子孫種亦受弱斯眞民俗之大害在昔科學不明民智不開國民之受其愚者固猶可恕今敎育日漸發達民智亦日形開通何以據我所聞吾國民之沉溺於此物者仍不少耶亟將烟之爲害錄告吾國可敬可愛之諸同胞亦轉弱爲强之一大關健也（乙種酬） 
經濟 
[價格循環之法則] [  黃冰清]  
　　物價之漲落雖有時不免有人爲之操縱然價格自有一定循環之法則其由需給之增減而起者名之爲第一法則其關係如左 
　　㈠需要增加價格騰貴 
　　㈡需要減少價格下落 
　　㈢供給增加價格下落 
　　㈣供給減少價格騰貴 
　　又有由價格之騰落而起者名之曰第二法則其關係如次 
　　㈠價格騰貴需要減少 
　　㈡價格下落需要增加 
　　㈢價格騰貴供給増加 
　　㈣價格下落供給減少 
　　以上之兩種法則實爲價格决定之中心其第一法則作用起於事前第二法則作用起於事後前後兩者旣有因果之關係又有矯正之作用故合稱之曰價格循環之法則 
（未蓋章） 
道德 
[禁淫書之我見] [  凌雲]  
　　上海某校發現學生在寄宿舍閱看淫書之事函請省敎育會設法取締坊間發行淫書斯眞治本之法 
　　第淫書之禁非一日矣淫書之出版亦日新而月異幾有禁不勝禁之勢况學校青年甫當成年之時血氣未定情竇已開以淫書爲導火綫不獨踰檢蕩閑抑且賊性戕身害至鉅大總其害之結果有二 
　　㈠手淫其害爲片面的消耗及無限制的縱慾釀成虚癆貧腦體弱夭折等症此爲安分學生所犯者 
　　㈡野合其害爲不道德行爲及踰越範圍之獸慾釀成癆瘵腎虧梅毒夭折等症此爲不安分學生所犯者 
　　淫書之害如此實爲學校青年之一大勁敵以我所見所聞購閲淫書不獨男校然也即女校亦有人手一編者其戕賊男女青年之身心性命害且甚於洪水猛獸某校之請求禁止發行實爲當務之急惟法律有時而窮吾以爲繼法律之後者除嚴禁學生購閲外須加以切實之開導 
　　禁淫書發行爲治本法 
　　不准學生之購閲淫書爲治標法 
　　余以爲能與學生爲切實之開導尤爲治本之治本法 
　　何以言之禁淫書爲法律問題然死灰有時復燃故淫書未嘗弛禁而淫書仍暗中活動不已也 
　　禁學生購閲淫書爲事實問題在校時固可以强制離校後學校方面尚有何法以制止耶 
　　惟切實之開導爲感化問題可以說明青年時期之重要與淫書之弊害以及淫書種種之誣妄與不宜閲看之理由吾意受敎育之青年智識當然開通腦盘自較清晣必能容納忠告幡然悔悟不惟可以絕不寓目即陳列在前伊等亦必燬棄充其效果或可轉勸他人勿犯同樣之病此誠根本解决法也况一方面厲行禁止庶幾淫書之禍可絕跡於天地間矣不知世之操敎育權者亦以余言爲然否（乙種酬） 
法制 
[國家之權利義務] [  遺生]  
　　凡爲人罔不有權利義務自然人有自然人之權利義務法人有法人之權利義務國家者公法人之一也當然亦有權利義務試分述於左 
　　第一國家之權利 
　　㈠自衛權國家之有自衞權猶人民之有正當防衞權也蓋國家爲達其存立目的起見故有自衞權 
　　㈡獨立權國家之有獨立權猶人民之有自由權也有獨立權之國家始可謂爲完全之國家否則國權失喪無日矣 
　　第二國家之義務 
　　㈠遵守國際公法之義務國家之有遵守國際公法之義務猶人民之有遵守國法之義務也蓋爲世界各國共同和平起見故有遵守國際公法之義務 
　　㈡履行國際條約之義務國家之有履行條約之義務猶人民之有履行契約之義務也蓋條約乃有利於雙方之合同故爲雙方利益起見各有履行之義務（凡條約之利於片面者不得謂之條約）（乙種酬） 
市政 
[建設橋梁應注意之要點] [  綬章]  
　　我國舊式之橋梁多不合宜今各大商埠及交通之區已將舊式橋梁改建新式而一般較爲偏僻之地方雖有改造之機會而建築仍仿昔日舊式實非市政上良好之現象茲將建築橋梁應注意之要點寫出以資一般留心於市政者之參考 
　　㈠舊式橋梁多用木料故易腐朽常須修理今欲建築橋梁則當用石或磚或水泥造成之 
　　㈡舊式橋梁多成曲線形故行人一不注意常易發生危險今欲建築橋梁則當用水平形造成之 
　　㈢舊式橋梁階坡甚多時高時低殊不便行走今欲建築橋梁則當造成平滑之表面 
　　㈣舊式橋梁兩旁往往没有欄杆即有亦多不堅固今欲建築橋梁則兩旁當設立十分堅固之欄杆 
　　如此則所建築之橋梁雖不能盡如新式之完善然較之舊式已無不合宜之處矣（乙種酬） 
雜錄 
[商人應讀的書] [  棣]  
　　書籍是知識學術的寳庫人人需要知識學術即人人需要讀書但因各人所需要的知識學術不同所以各人所讀的書亦自然不能一致　如學農的與學工的學工的與學醫的他們所讀的書是根本不能一樣的我的兄弟是學商的且只有商小畢業的程度頗好學他問我應讀什麽書呢我的答案如下並質之高明以爲然否 
　　我以爲商人云者在職業的資格上講爲「商」在人的資格上講爲「人」故商人應讀的書亦應以這兩點爲根據而規定之 
　　㈠商的資格方面應讀一切普通商人所讀的書及各該專業所應讀的書而看報尤爲必要從報章上可得許多商業上的智識與新聞看報各人各業的看法不同我以爲商人則宜除世界大事國家大事之外須注重商業知識與新聞此外如商界名人傳亦可多讀以遠大其目光激發具志氣 
　　㈡人的資格方面人的職業雖然不同人的根本的需要還是大部分相同的人同爲有感情的動物我以爲陶冶其感情誰都應有些文學的欣賞這樣如中國舊有的正當的有文學價値的小說實爲最適宜的讀物此外如四書等不可不讀而近世名人嘉言（如曾文正公嘉言鈔等）等亦爲良好之讀物都於身心有益的又如普通地理歷史亦可涉及之 
　　固然商人的時間有限但人只要有志願來讀書於二十四小時中終有多少時間可以抽出來供你應用的以無謂的應酬賭博等代之以有益的讀書更爲易於辦到的事日知所無月無忘其所能年月旣久自成出人頭地之商人（乙種酬） 
 
 
 

Page 12

 
 
第一萬八千一百七十五號;中華民國十二年 西曆一千九百二十三年十月一號
星期一 * *   
 
 

Page 13

 
 
第一萬八千一百七十五號;中華民國十二年 西曆一千九百二十三年十月一號
星期一 * *本埠新聞 
[反對賄選之兩通電]  
　　均促國民行使主人職權 
　　各省聯席會議前日駐滬各代表曾聚會討論時局問題公决以會議名義通電發表意見該電昨已發出原文如下各省區軍民長官·各省省議會·各法團各報館均鑒共和國家之組織應以憲法爲軌範我中華民國第一任大總統即根據於憲法一部分之大總統選舉法而產出外得友邦承認内促南北統一國法効力由茲顯著今後國家安危關鍵即視此一線之法統能否依舊保持稍有遷就即種革命惡因此義旣明則現時北京謂大選運動無論進行至何程度我國民均認爲無效同人等内省良知義難緘默謹據法理爲我國人剴切陳之元首重任領袖羣倫非大有動勞於國家及負全國之輿望者不克勝此今試問舉國側目之武夫有無此項資格雖其親暱亦未敢公然肯定京保兵變洪憲西侵復辟稱臣旣往之咎固無論矣近年黷武營私俾全國同胞含寃畢命者數以千萬計吾民茹苦負痛豈能寬恕如國家紀綱未墜早已傳首九邊乃留京議員竟敢認定此等稔惡之徒爲大總統候補人被認者亦以爲舍我其誰居之不疑文電絡釋儼然事實我國民如果對於總統候補資格提出嚴正解釋促其反省何致令羣盲瞽說如此猖狂今時機已迫計惟有明白宣言謂依刑律應剥奪公權者縱已倖逃法網斷難任其再僭尊位此我國民所宜注意者一也總統選舉會依法應由國會議員組織顧組織義當自動决不容他人法外之干涉選舉法所謂自行集會所謂任滿前三月意在杜野心家之操縱此次北京所擬開之選舉會武人通電叱咤於前五千票價誘買於後與法律上自行集會之旨根本不合况所謂任期者有八十三日·一年三個月·與下年五個月又二十三日之聚訟此種枝葉問題在西南護法各省·奉浙當局·原不重視至假冒恢復法統之曹吳諸人則非俟國會正當解釋終難逃狐埋孤搰之咎在帝國則擅自廢立罪坐纂奪在民國則毀法亂政罪在違憲彼輩旣不能自了其法律問題則合法之選舉會終古無由成立强而行之終貽禍種此我國民所宜注意者二也况三分二之選舉人四分三之得票數法定綦嚴豈利誘威脅所能强致自政變以後守正議員自動南下在津滬簽名領費者達四百餘人褚議員輔成等迭次通電聲明在案北京常憲各會流會至三十四次以上可爲鐵證十日之預備會號稱過半數事實上顯然作僞婦孺皆知復有在塲點名秘書孫曜及事前請假被簽名代到之張議員瑾雯等五人先後函電證明當日確有冒名頂替情事據報載蒸日院電知其中尚有賄欵百萬并僱用書記混列議席種種黑幕預備會之過半數旣已百方弊混失信國人則選舉會之三分二數必盡力作僞可以斷言况離京議員列名討曹者已達四百八十人同時斷不能化身爲二出席北京預備會縱有一二不肖贊否兩歧按諸法理亦應以在滬之自由表示意思爲憑在北京因暴力强迫而出者當然無效凖是則前日之預備會將來之選舉會均無合法成立之可能并不待其竊得總統名義始發見其違法此我國民所宜注意者三也被選資格選舉機關集會程序三者皆陷於非法而民意之向背又顯然與天下以共見於此而猶鰓鰓過慮一若北京所謂大選尚有一顧之價値者藉非至愚則爲奇妄比者國維不張羣言淆亂病在言諭家併感情利害諸說爲一談而不衷於國憲致清議威權沉晦不顯善者心灰惡者膽壯國事可哀此爲最痛古者冢宰布治邦國徇以木鐸曰不用法者國有常刑大總統選舉法爲吾國旣成之憲法棄而不用是爲國賊有賊不討國民之罪同人等喋喋陳詞不敢逞一已之私臆惟以國憲爲依歸朗讀選法以期其喻亦古人鐸徇之徵意也凡我同志动興乎來各省代表聯席會議公叩卅 
　　法統維持會本埠法統維持會昨發反對賄選之通電云全體國民公鑒北京僞參議院通過僞衆議院所謂延期案吳景濓王家襄輩狼狽爲奸其同矯法之罪愈益昭著殊非口舌所能爭獨怪我主權在握之國民於曹錕吳佩孚之假冒法統也聽之而國會内部遂起紛擾於吳景濓等之蔑視人權也聽之而傀儡總統遂指揮步軍統領衙門私擅逮捕於該僞會之破毀司法摧殘敎育也聽之而僞政府遂敢侵凌法官毆辱學生優容復優容該僞議員益肆無忌憚釀成今日公然賄選之局誰爲爲之孰令致之則我國民亦不能辭其咎也我國民乎如欲甘心亡國則已苟非然者其速行使主人職權對於法統眞僞問題予以明確之裁判并請分省調查附逆議員姓名布其罪狀與衆共棄之法統維持會艶 
[又一反對賄選之通電]  
　　民生協濟會 
　　貴州路民生協濟會昨發通電云廣州孫大元帥天津段合肥先生上海黎黃陂先生唐少川先生岑西林先生奉天張總司令衡山譚總司令海軍林總司令雲南唐省長杭州盧督辦貴陽唐督辦各省議會各報館各團體國會移滬辦事處均鑒六月十三日政變而後國陷坵墟滯京議員權門走卒咸孶孶以大選是務數月以來光怪陸離都門腥穢實已聞者掩耳言者蹙額姑不論曹氏平日功罪如何觀期骫法自便苞苴公進形同市販買賣之賄選豈能予人以承認誠如盧督辦感電所謂即令所舉者爲大聖大賢已足玷污國會騰笑中外而有餘况營選者爲全國唾棄之劣駟下乘乎國人燭奸鑑惡羣起鳴攻宜矣特是彼輩利令智昏率意孤行人言不足恤輿論不足畏掩盡天下志在必成雙節將届時機已迫旣非唇舌可以挽救更非函電所能收效若不急起圖維根本改造恐將長此混亂永益糾紛地方無清寗之望國勢有纍卵这危諸公或爲開國元勳或係締造共和偉人或封疆所寄或民意所托覩此景象豈忍忘懷尚祈本愛國護法之初衷排除異見各本良心羣力組合共謀艱辛俾國家信用存一線生機使天下蒼生有所仰賴挈領振綱露布聲討所謂伸大義於天下者必先正名名正則詞順燕豫雖衆豈能敵天下億萬之心檄文所至其有不望風而來歸者歟敝會民生爲志豈預政聞惟感禍及眉睫匹夫有責之義謹貢蒭言願共起圖之民生協濟會上海總部叩陷 
[救國聯合會反對賄選之會議]  
　　昨日下午三時救國聯合會爲反對曹錕賄選開臨時會議到者周霽光吳山沈儀彬等三十餘人推黃石安主席首報告開會宗旨略謂曹錕運動大選賄買議員將足法數本會會員方振武頃有一提安主張兩種反對辦法望諸君討論當由方振武起述提案謂全國人民反對曹錕大選至今曹仍悍然不顧可見空言反對而無有力辦法實不足以警㚥邪鄙人一再考慮特提議兩種辦法其一消極的爲不納稅因目前全國雖反對曹錕但曹賄選之資仍出之國民澈底反對惟有斷絕其財源斷絕財源祇有不納稅其二爲積極的所謂積極的即聲罪致討並討附曹之議員更須向外交界要求關餘鹽餘等欵槪不交與曹家政府此項提案是否有當請衆公决周霽光云懲曹須有一種相對機關宜組織民意政府然後方可發施命令聲罪致討惟此民意下府非擁黎元洪至應取何種制度尚須討論張一志謂本會向有兩種主張一爲和平會議二爲委員制曹錕所爲均與此目標衝突當然反對惟反對仍宜不背本會宗旨趨重和平鄧嘉　起立贊成斷絕曹錕經濟次方振武再解釋提案與本會宗旨並不衝突次沈儀彬主張先進行罷稅其餘從長討論主席亦以罷稅爲先决問題即以此案付表决通過次周霽光主張推舉研究罷稅運動委員當塲推方振武周霽光鄧嘉　張一志黃鎭磐郭元覺吳山張涵初倪无我九人爲委員遂散會 
[翟富文覆留京議員書]  
　　衆議院議員翟富文因留京議員某君函促返京憲選昨日特覆一書云接讀來示併快郵敬悉垂愛之至惟返京一事有未可冒昧輕率者區區之愚萬言難罊謹以簡單之說略爲表示吾兄知我有素當鑒下忱弟此次出京非受某方之運動亦非於何人有所袒徇實爲國家綱紀作正義之主張而已試問六月十三日之變綱紀何在正義何存劉君恩格等答留京同人書及梁卓如致曹氏書言之已詳且無待弟之詞費總之弟之良心去年因法統恢復而來今年因法統破壞而去所謂法統者以繼續民國六年六月張勳解散國會前之政府爲正確之定義本年六月十三日以後即仍可謂之法統中絕曹黨果能澈底覺悟當依左列之條件（甲）曹錕須通電承認六月十三日之變爲本已之失職謝罪於國人（乙）六月十三日之變逼宮奪印諸人調戍邊遠從嚴議處（丙）京都五百里内此後永不得屯駐軍隊地方治安由政府直轄警察負責（丁）恭迎黎大總統返京繼續六月十三日職權聽其自由提出内閣交國會正式同意）戊（恭請在滬議員回京繼續六月十三日會議自由議憲並議决總統任期問題自由大選不得威脅賄買右列五條凖諸春秋大一統之義不能絲毫假借者也果能服從此義弟即幡然返京且於合法大選時允投曹錕一票不然即使在滬同人全數北上獨弟一人亦當甘爲海上逸民誓不返顧者也歌功頌德者旣有百數十萬人之多又何須求弟一人之加入哉幸謝故人言盡於此無以我爲念晤談風月請俟他年專此奉復敬候道安惟照不宣 
[記昨午一品香之宴會]  
　　陳家鼐歡宴林支宇汪精衛述粤訊及京事 
　　湘人陳家鼐君昨日正午假一品香歡宴湘議長林支宇君並請各界人士陪宴到者汪精衛·柏烈武·馬子貞·彭素民·茅祖權·蕭炳章·張知本·與報界人士共數十人由陳家鼐君主席略謂林議長此次隻身來滬與各界接洽原係不忍湘事破爛苦心調和譚趙兩派志在保全實力留待伸張正義而用維護桑梓之熱忱實令人欽佩家鼐今日並請諸君子共聚一堂非常榮幸云云林議長起立舉杯致謝略謂支宇承陳先生召宴感甚深願各方面共維湘局云云又由陳夫人唐家偉女士致謝辭云今日蒞宴之林汪柏馬茅張諸位先生又係敝中華女子美術學校校董年來諸位校董與各界賢者贊助敝校良多家偉敬竭誠感謝尚懇不時賜敎幸甚幸甚座中汪精衛馬子貞諸君均有討論午后三時盡歡而散 
　　宴後本能館記者復與汪精衛君接談汪君之言茲紀其兩要點如下 
　　㈠廣東軍事變動甚多前日聞陳炯明佔平山消息後曾即電詢廣州方面據復電謂非但平山未失且尚克復三多祝等地不過雙方現又預備有一塲惡戰耳 
　　㈡最近北京方面消息曹錕已願出巨欵現僅斷斷於期票及付現之爭執是其勢不難攫得總統之頭銜然而各方面無論如何總否認之則其勢必至兵連禍結故現在各方面應積極準備也 
[皖浙運動和平代表昨日赴蚌]  
　　公約共計四條 
　　皖浙兩省紳商推出代表六人赴皖要求皖馬簽字和平公约等情已紀昨報茲悉推出之代表余誠格因年老不能同行由其子余𥿩代表前往其餘皖代表王文藻� 
呂陶浙代表金百順·祝紹基·陳其采·等均於昨日中午搭車赴蚌要求馬聯甲呂調元簽字簽畢後再行返滬轉道偕行赴杭請浙盧簽字至公約條文係由徽寗同鄕會所擬大致係仿蘇浙公约共計四條其言較爲混統最着重於兩省交界軍隊之不得移防及客軍之侵入又聞此約成立後江浙和平協會將改爲江浙皖和平協會云 
[法治協進會常會紀]  
　　通過致何東氏函 
　　法治協進會昨日（九月三十號）下午二時開第十次常會到者有張家鎭王開疆蔡鼎成湯應嵩俞祖芬陳仁琅張飛熊徐金熊羅仁傑沙訓義何世楨王煥昇鄒仁傑孫乃湛秦聯奎黃取英沈時復蔡倪培陳奎堂李昌等二十人輪推張飛熊爲主席報告一週間會中經過情形畢由各會員討論各議决案如下（一）上屆推蔡鼎成會員擬致何東爵士之函稿已由蔡會員擬就審讀一過議决通過繕發（原稿錄後）（二）對國會延期問題宜如何表示意見案議决國會延期認爲違法其一切非法行爲根本上無效並通電否認公推蔡鼎成主稿（三）律師陳奎堂陶廷枋吳承圭李宗唐請加入本會議决通過准予入會（四）理事金鴻翔三次缺席應照章補推議决即席補推陳仁琅爲理事議畢散會 
　　附致何東爵士函曉生爵士左右連日讀報敬稔台端以中原神胄爲上國客卿惓懷故匣翩然蒞申倡導和平冀回浩刦蘇子卿時思漢土王景略不忘晋室憂先天下語重心長高義熱忱曷勝欽佩敝會同人深慨夫國勢蜩蟾鬩牆無已紀綱隳墜滋爲亂階爰集斯會以促法治爲救國之唯一方策欣逢台端耆年碩望登商一呼敝敝同人旣殷附驥之情願効執鞭之役所冀舉國法團各省當軸會於一堂破除成見以法律爲根據以民意爲依歸用償和平之願意成法治之功福國利民詎有涯涘爲特公推王開疆何世楨二君代表晋謁崇階藉抒誠　願執事指定時日賜以敎言無任企幸先此奉達祗頌旅祺法治協進會敬啓十月一日 
[李鎧致浙盧電]  
　　浙江軍務善後督辦盧嘉帥鈞鑒捧誦感電義正辭嚴國人聞之敢不拜嘉然時至今日紛亂極矣國人苟不救國則已如欲救國舍護法而外並無别項問題就管見所及全在固結民意制成憲法爲不二法門不由此而行之仍由武力解决法律失其功能糾紛仍未已也今曹賊以欺詐竊國賄賂風行運動選舉人數不足冒名頂替居然明目張胆亦藉法律爲名實行攘奪大位而走北拜金議員自甘玷污其奈之何倘使僞選告成吾民維有一致反對誓不承認全蘇人民爲公後盾並乞催促南方議員諸公從速制選以固國基而維法權臨電激切無任盼覆江蘇自治期成會李鎧陷叩 
[移滬議員赴浙觀潮之消息]  
　　各方面招待情形 
　　國會議員觀潮後已到杭州二十九日由參議員李茂之在其别墅招宴晚間浙籍國會議員褚輔成杭辛齋童杭時田稔張復元等二十餘人假座陵軍同袍社設席邀宴各省區同人是日六時先由各團體開歡迎會車馬齊集於城内頭髮巷綢業會館議員到者有八十餘人各團體則有浙江法政學會民生協進·會民治協進會·公民大會杭縣縣議會·農會自治協會·公立法政同學會省會敎育研究會·憲法協進會·第一中學畢業同學會·務本女子蠶業學校·女子體育學校·私立法政專門學校·及求實中學等十數團體代表蒞臨一堂濟濟近一百五十人先由田稔主席致词謂此次諸同仁光臨敝省非常榮幸時間怱促設備不週諸多簡慢幸各原諒昨晚同仁到站受各團體歡迎比以時間過促並擬盡東道地主之誼是以力辭由敝籍同仁約聚以便互相介紹余對於此次同仁降臨敝省因過去事實有二種觀感昨日海寗之潮旣大且整彷彿對諸君表示一番歡迎之意其一新秋時日湖山愈媚諸君對此風光似有一種美感而此美感亦足表示湖山對諸君歡迎之意其二董昆瀛推馬君武答詞馬君武謂承浙江同人招待非常感謝當此政潮澎湃之時吾人尚有幾日閑暇來觀潮兼游湖山深願政潮從此善爲解决俾此美景良辰得保常態永爲吾人息游之地大局從此和平斯眞同仁之所希望也省議員查仲堅謂本省苟能保持和平實爲人民幸福所謂美景良辰四字吾人應永保持之但諸公主持正義不屈不撓之精神實爲吾人所歡迎不睱者也呂志用謂浙爲自治省今有如此壯潮美景更盼望以潮之雄偉之精神打倒非法打倒武力以景之清秀之態度一滌舉世塵垢而灌輸最澈底之和平張光偉李士林皆有演說最後韓寳華謂諸公光降實爲千載一時之機不特人民歡欣鼓舞即湖山亦爲之生色諸公之南下係爲被逼而然今旣能爲法守節爲國持正吾人應爲諸公之後盾以剷除暴力以打倒非法選舉云云如是賓主盡歡各團體定三十號上午在省敎育會招聚而散盧督辦則定於三十日上午柬請會餐畢攝影晚車回滬已由路局預備車輛仍由馬司令劉副官率衛兵護送云 
[國會通告續發公費]  
　　十月一日至三日 
　　兩院移滬秘書廳昨日各發通告云本院議員九月份下期公費茲定於十月一日至三日每日午後二時至四時在本廳發給即希凖時携帶徽章並圖章親臨領取爲荷特此通知等語並聞補發之公費每員二百元亦已將欵項備齊俟公費發訖後即可定期補發矣 
 
 

Page 14

 
 
第一萬八千一百七十五號;中華民國十二年 西曆一千九百二十三年十月一號
星期一 * *[省農會爲濬蘇州河致商會電]  
　　江蘇省農會昨致上海總商會電云閲報載貴會舉行吳淞江水利協會常會議將開濬吳淞江事宜委托浚浦局代辦所有承辦合同正在秘密考慮中而浚浦總局則已招人承運河泥着手進行此訊果確内政假手外人前途異常危險查該局辦理浚浦侵越國權浪費國稅地方人士嘖有煩言所幸期限屆滿正可迅謀結束今設委以濬淞工程該局延長勢必變本加厲貽害地方更非淺鮮敝會爲維護國家主權保障人民幸福計不敢自安緘默務請貴會迅予取消前議另籌正當辦法俾杜隱患而善要工至深跂禱江蘇省農會豔 
[青浦縣推定水利代表]  
　　江蘇縣議會聯合會前因組織太湖水利議事會分函沿江二十五縣議會推舉代表到會已誌本報該會昨接青浦縣議事會函云敬啓者接准大函以准太湖水利防災會函議分函各縣議事會每縣推舉會員一人囑於函到二十日内推定函復等因敝會即經會商敝縣水利研究會會長章君紀綱推選合格人員茲據函荐張君仁望爲本縣代表前來相應開具履歷函送請煩貴會轉知太湖水利防災會查照是荷此致江蘇縣議會聯合會青浦縣議事會議長吳保華 
[敎聯會代表二次出發紀]  
　　共五人 
　　全國省敎育會聯合會第九屆大會第一批代表已於上月二十八日下午放洋赴滇第二批代表於昨午在虹口招商局中棧乘約克遜總統號起程計有江蘇代表黃任之·袁觀瀾江西代表叚育華山西代表李尚德·李貴德等五人南洋商業學校校長吳醒濓與郵局職員何夔伯隨同赴滇内吳君係往參觀再赴西貢游歷何君由郵局派赴滇省任事送行者有慶汝廉黃警頑顧旭侯馬崇淦等滇省駐滬招待員昨即有函電致沿路滇省招待員妥爲招待湖北代表彭紹夔字石蓀係湖北省敎育會幹事已於前日抵申浙江代表不日將選出已由滇省駐滬招待員何作楫赴杭接洽外傳直𨽻代表王鳳岐� 
有中止赴滇之說據招待處云並未接得直隸省敎育會正式通告王君將小住二三日偕湖北浙江代表及招待員慶汝廉赴滇又廣西代表謝起文黃尚欽已動身赴滇云 
[留東學生最近情形之調查]  
　　黔魯桂鄂學生清單 
　　中華敎育團救濟日災會接到赴東代表林騤十九日來函稱留東各省學生最近情形業經分頭調查將次就緖先將貴州·山東廣西·湖北·四省·清册寄上等語現該册亦已收到該調查表内分姓名·年齡·籍貫·學校費别災前住所·災後住所·受災狀况·備考等項備極詳細茲特摘要登載於後 
　　貴州省　死一人　全燒一人　半燒三人 
　　姓名　學校費被災情形　姓名學校費　被災情形 
　　傳少華　一高官燒失當去衣服　但　漪女藝自無 
　　王澤民　高官無　　　　　　　羅亮漢日大自燒衣物甚巨 
　　譚勤餘　高工官燒失當去衣服　陳璞目中自無 
　　胡文燦　高工官無　　　　　　段叔瑜日中自燒當去衣物 
　　張連科　帝大無　　　　　　　段巨濤豫備自無 
　　郝新吾　鑛專官牆崩受傷未愈　李世盟日大自燒當去書物 
　　陳孟羣　女美官無　　　　　　彭松年豫備自燒當去衣物 
　　趙澤宗　一高官無　　　　　　方步文豫備自無 
　　高昌逹　帝大官無　　　　　　靳經緯日大自行李燒一部 
　　姚壽齡　高大官燒失當去書物　郎德沛明大自無 
　　楊敬茲　高工官無　　　　　　劉家鉘明大自無 
　　周達宣　帝大官無　　　　　　楊希慈尚大自無 
　　袁愈琦　醫大官無　　　　　　鄧光鏡明大自無直接損害 
　　袁愈沆　六高官無　　　　　　潘超世明大自無 
　　張夢麟　八高官被蓋帳等遺失　漆士昌慶大自無 
　　馬宗榮　八高官無　　　　　　袁愈佺豫備自無 
　　何叔敬　鑛專官遺失書籍蚁帳　毛景周士官自行李燒一部 
　　楊志渠　豫備自無　　　　　　朱星橋飛行自無 
　　葉毛氏　產婆自死亡親生子葉美束行李等物全燒失周逸羣日大自燒失行李一部及當去衣物 
　　山東省　全燒四人 
　　姓名　學校費　被災情形　姓名　學校費　被災情形 
　　王　雲　高工官財物全燒　　　賴嵩源　大自無 
　　王繼仲　高工官無　　　　　　陳廣漢明大自無 
　　周兆新　高工官無　　　　　　蘇郁文廣高官無 
　　毛守封　高工官無　　　　　　郭保琛高工自無 
　　于　所　高工官無　　　　　　方　輝礦專自無　 
　　姚志軒　日大自無　　　　　　聶振庚礦專自無 
　　陳駕驤　東亞自財物全燒　　　宋少衡礦專自無 
　　余康德　東亞自同上　　　　　李欽齋一高自無 
　　段振邦　東亞自同上　　　　　孟憲蓋一高自無 
　　高奇　　明大自無　　　　　　陳履　慶大自無 
　　廣西省　　全燒二人　　死一人 
　　姓名　學校費　被災情形　　　姓名　學校費　被災情形 
　　朱錫晃　高工官衣書當去燒夫　雷榮柯六高官無 
　　梁士梯　商師官同上　　　　　龐大恩工專官無 
　　梁士栻　高商官同上　　　　　杜肅五商官無 
　　李貞　　高師自足受傷　　　　徐大康高工官被房屋壓死 
　　譚仁勳　高工官燒失當去衣書　李仲柏帝大官無 
　　張家轉　千醫官同上　　　　　陳錫朋商工官燒當去衣書 
　　陳錫璋　明大自無　　　　　　黃培中高工官同上 
　　張心沛　帝大官無　　　　　　廖競天商大官同上 
　　陳錫瑚　明大自無　　　　　　譚義勳高工官同上 
　　黃尚拔　高工官衣書當去燒失　滕澤霖高工官同上 
　　蘇卓　　高師官無　　　　　　黃立生商大官燒行李全部 
　　黃尚潘　高工官衣書當去燒失　滿炯然商大官同上 
　　湖北省　死一人　全燒者九人 
　　姓名　學校費　被災情形　姓名　學校費　被災情形 
　　王宗焜　商大官死亡　　　　　李丹亭日大自所有品全燒 
　　葛汝柟　高工官所有品全燒　　戚榮昌慶預自同上 
　　王子江　商工官同上　　　　　孫必亨一高自同上 
　　蕭學海　商大官同上　　　　　杜伯訓商師官被服燒失 
　　李榮光　高工官同上　　　　　曾昭信明治官書籍當於質店 
　　劉鎭漢　慶應自同上　　　　　劉伯文高師官書籍外套紛失 
　　蕭玉璜　日大自傷足（輕㣲）　金華錦帝大官損失不明 
　　望作楷　日大所自有品全燒　　李中孚東大官一部書籍燒失 
　　宋懷榮　高師官同上　　　　　王家重農大官損人不明 
　　汪桂馨　商大官同上　　　　　蔡侃美衛官損失不明 
　　雷震滂　商工官同上　　　　　南夔慶應官無恙 
　　夏維海　應大官損失不明　　　楊昭恕慶應官無恙 
　　孫同康　應大官同上　　　　　丁華慶應自衣服書籍被燒 
　　於潤華　應大官無恙　　　　　胡謨安早大自無恙 
　　張定成　應大官無恙　　　　　李錫明治自無恙 
　　洪愼初　應大自無恙　　　　　熊道玟明治自無恙 
　　蔡禮成　高師官無恙　　　　　李揆明治自燒失皮袍桌椅 
　　張清芬　東京農科實官無恙　　劉先林鐵道省實習官衣書當於質店 
　　鄷道濟　高工機械科官同上　　　張境鐵道省實習官衣服當於質店 
　　陳堯成　東大官當去書籍衣服不明 
[關於日災救濟之昨訊]  
　　遣送災民回籍連日由日冋國之被災僑民由日災協濟會招待分别安置遣送各省學生另乘滬寗滬杭兩路回里者已商准交通部直接請發免票茲錄該會昨日所得交通部及溫州道尹等來電如下㈠北京交通部回電云中國協濟日災義振會宥電悉旅日被災學生僑民回國請領免票依原定辦法應以三等爲限除至哈爾濱四人須經南滿路不能照辦外所有由浦口起程至北京二十人至奉天六人漢口至開封七人至太原三十九人已分電各該局照發并希貴會分别給予公函證明以便到站領取交通部豓㈡上海中國協濟日災義振會溫州同鄕會鑒儉豓電悉災僑七百餘抵温已給資回籍傷僑送院醫治催飛鯨冬日開炭欵存文老處赴樂未歸此地欵絀由知事暫墊尚難設法籌還希商招商局救濟災僑旋温沈致堅張濓卅 
　　赴日賑災英艦還滬日本發生地震後駐滬英國巡洋艦柏探菲號於九月三號開赴横濱災地賑護難民外國兵輪之第一艘離滬者厥爲此艦餘則美國駐亞驅逐艦十艘亦從芝罘急行赴日今各美艦於前兩日先後返申昨日英艦柏探菲號與好來華號兩艘亦因賑災事竣業已離東返滬於昨日午後五時到埠 
　　請查鄭貴龍踪跡總商會昨接陳潤璋君來函請代調查其親戚鄭貴龍在日確息文曰逕啓者茲有舍親鄭貴龍年十六歲浙江鎭海人在横濱山下町一百九十二番地新記號學業地震後迄無信息探問該店同事避難來滬者皆謂確已逃出險地惟最後來滬船隻亦無鄭君蹤跡闔家掛念寢食不安以其年逾花甲之老翁最甚爲此仰懇貴會赴日救濟員徐可陞君實地調查迅賜復示俾得　家釋念回示請寄本埠十六舖方惠和糖行轉交爲盼 
　　紅會慰勞莊得之昨日下午三時紅會辦事處常議會開會慰勞由日回滬之莊得之理事長到者會長楊小川·議長王一亭·常議員金伯平·劉襄孫·沈鼎臣·哈少甫·王培元·勞敬修·許秋颿代表季讓之等數十人主席金伯平代議長致詞謂此次莊君率隊赴日救護頗著辛勞同人等深代災黎感謝云云次楊會長致詞謂此次日災消息傳來後鄙人因病未與救護之事至爲愧赧幸莊牛二君不辭勞瘁星夜奔馳吾紅會職在慈善且與萬國締盟救災無分畛域謹代表本會致謝二君莊即起立報告赴日救濟情形並謂此次人地生疏承黑什里吉多所帮忙得名隕越感激之餘在日即敦請黑氏爲名譽會員均當塲通過次王一亭報告協濟會情形末討論各項議案茶點而散 
　　中華學藝社慰勞代表日本震災發生後中華學藝社即推林騤張幟章二君赴東慰問並籌救濟方法張君因病先回昨日該社幹事時假美麗川菜館開會慰勞並招待護送歸國學生之日華學會幹事高橋君平氏及此次歸國社員黃光斗黃世光譚勤餘趙雨田諸君云 
　　蘇督長覆義振會函華洋義振會昨接南京齊督軍韓省長來函云仲英行先生大鑒接展惠書附件敬悉鄰國奇災自當振卹本國民食尤應維持且米穀爲出洋絕對禁品載諸約章承示與日領面談辦理情形熱心公益感佩無旣已據情電達中央矣特此函復云 
[皖同鄕會常會記]  
　　昨日皖同鄕會籌備處開第二十五次籌備會到會者有吳仲謀俞去塵路文彬詹銘珊李少穆王龍廷張已振俞魯卿柏烈武李筱南許世英王紹川許伯龍舒醒廳呂稿漁鄂潤之等十六人由李少穆主席報告上次千歲丸由日送回皖籍學生二十五人計由會招待回寗者女生一人男生二人回省者女生二人男生十三人又六安學生祁雲龍因受震壓傷内部前由協濟會送天津路紅會時疫醫院茲該院現已閉幕擬送同德醫院調治餘人均由私人招待已遷出平安旅社計用欵二百五十餘元當議决由會募一特别捐歸還籌備處大會地點及日期當經衆議以安徽原有會館大多數同鄕均未知悉雖該地址稍遠會場稍窄不可不在全皖會館舉行遂一致通過在閘北中興路全皖會館内舉行成立大會日期以陰曆九月初十後擇定確期登報宣布徵求會員會議决以八月二十七日登報宣布截止一面即由會函催各組或專人取會費及收據等件以便憑據按名註册六時散會 
[對日外交市民大會重申宣言]  
　　本埠對日外交市民大會進行經濟絕交始終懈昨日又發重申宣言文云自本年三月二十六日旅大租借届滿日人挾持强力蔑棄公理竟援引吾國人根本否認之二十一條佔據不還同胞經此欺壓忍無可忍因一致主張經濟絕交以促日人之反省時越半載接踵繼起之對日團體幾達百餘保都市主持其事者皆實業界中心人物一種堅强之槪雖以對方之狡悍亦不免氣奪詎正在合力進行之際而日本京横等處亘古未有之震災突然發生屬在鄰封義無坐視國人本人道主義亟聯合個人或團體盡力救助外間不察謂與經濟絕交之旨不無抵觸因有提議停止抵貨或取消對日團體者敝會鑒此因特開評幹聯席會議提出討論結果僉謂同人等皆此次救助日災之一份子但救災與抵貨劃然不同救災係盡人類互助的義務抵貨係盡國民自衞的責任主張相容而仍不相混今日國土主權被人侵奪即國家命脈受人控制此二十一條不撤廢旅大不交還終予吾人自身及其子孫以無窮之危害故抵貨主張决不應因日本人暫時之災難而即有所變更等語因即根據此議重中宣言吾同胞須知同人今日遭此不幸固難保不影響於國際地位然日本野心家鷹瞵虎視之雄心恐未民因此稍殺即據此次返國難僑先後稱述日人漢視華人生命與其加害華人之狀態聞者無不髮指今彼利用震災時　逼令吾僑日工商界歇業歸國者尚絡繹於道其平日仇恨華人之心理昭然若揭此後對華政策安知其不加甚吾人方益加儆惕之不遑寗可遽自喘息總之二十一條一日不撤廢旅大一日不交還吾國人經濟絕交之進行一日不能放鬆吾人固不願利用日人不幸之機會而加以懲創亦不願以日人一時之不幸而自貽禍患九仭之功在此一簣愛國同胞其速努力同人不敏願始終堅持以隨諸君之後再布血忱以誌息壤云 
[留德生活費驟漲消息]  
　　寰球中國學生會遊學部昨接留德學生謝祖培來函述及德國和活費驟漲情形茲將原函節錄如下「德國近來的生活漲得可怕馬克仍續跌不已昨日「八月二十八日」每美金一千一百萬馬克店中有用金馬克或美金價格而照當日馬克市價以紙馬克計算者德人視馬克如此可嘆可嘆現在除書籍器械等價格已超過戰前外其餘幾與戰前相等便宜機會已去恐不復返我們外國人租屋以外國錢付値爲最多有一英磅有二美金有一美金的房子都是房東所要求的在法律上元全禁止以外國錢付値的現在一月的普通生活費須有五十美金言可敷用」 
[會商處置柘林俄難民辦法]  
　　江蘇水警第一區沈區長以柘林地方近有大批俄國難民函由江蘇許交涉員派委俄文譯員周鎭南前往處置等情已誌昨報茲悉周譯員奉委後昨至閔行謁見沈區長磋商遣送辦法當由沈區長派委該區督察員徐亞伯率領水警巡士會同周譯員偕赴柘林沿海灘一帶查察勸慰俄國各難民即日隨同來滬以便轉送駐滬俄僑事務所安挿 
[美海軍艦現泊南黃浦]  
　　美國海軍派赴游巡中國各洋而之魚雷艇四艘業於前日駛抵本埠因租界浦江並無浮筒可泊是以商准海關改泊南黃浦現均租賃江南造船所之第三第四兩浮筒暫行停泊其租費每艘應繳每日租費洋十五元惟各該艦内之美國水兵皆奉艦長放假登岸遊玩因該處適値軍事區域故由京師憲兵營等派令該處各軍警妥爲保護云 
[各團體籌備國慶]  
　　法租界·東北城·民國路·北城等商業聯合會爲舉行國慶致各團體各學校函云逕啓者十月十日國慶紀念凡我國民處此國家多事之秋尤宜表示維護共和之决心敝會等定於是日舉行提燈大會此種國家大典端賴羣衆是以函達貴會貴校·務乞贊同其襄盛舉茲定於十月號下午八時假北城商聯聯特開各團體聯席會議磋商辦法以重大曲北城商業聯合會法租界商業聯合會·東北城商業聯合會·敬啓再者現已假定老北門薩誌弄等十五號北城商聯會爲籌備處倘有接洽請逕至該會可也 
　　閘北商界聯合會於昨日下午二時在恒豐路敬業里開職員常會到者二十餘人王理卿主席由張夑成提議國慶紀念將屆而我國改革以來已十有二載日日處於多事之秋尤當表示維護共和之决心云云决議印發傳單通知各商號届時一體懸掛國旗并舉行提燈大會 
[外報論中國紗廠虧蝕之原因]  
　　英國孟哲斯特指導報北京通訊云近數月來華人紡織廠大半以紗市低落蒙甚鉅之影響或停其錠子之半或減開半工今夫抵制日貨一舉據東京訪員所言日人損失當在日金二千萬元之上果爾則中國工業應有蒸蒸日上之勢顧乃適得其反其故安在是誠大可研究之事也查中國紡織廠之勃興在歐戰之初其時棉織品需要甚鉅因引起殷富之注意以爲僅須購置優美機器自有厚利可獲乃紛起建造廠屋購置機器聘請經理技師而坐待盈餘之至惟中國通例殷富之官紳商賈必爲其貧困親戚謀一優美位置不知是　親戚未必即具新式工廠經理或技師之天才因是經營結果驟見虧蝕而資本家猶不覺悟諉其咎於通國商務之不振與日人競爭之劇烈夫商况不振固無可諱然彼西人所營之廠或雇用西方訓諫之人或有相當人才之廠猶頗順利且大都能抵抗此武人亂政所造成之逆境而無慮至日人競爭在中國市場當亦不致有極嚴重之影響以華人今方抵制日貨而其生活程度又甚低下也且中國紡織界人物親與市塲相接觸當能習知其所需而投以所好是較他國之競爭者其地位又勝一籌也中國四億人民以經濟不發達大多數仍用棉織品紡織一業苟能引用新式管理法而於經營之道謹愼將事未始不可有偉大之發展爲今挽救之計惟有聘用經練宏富之儔居經理技師之位際此人才缺乏之際不妨借材異域聘用外人司管理或監督之職外人薪水誠較華人爲巨然於出產之增加營業費之減少所得當大過於所失也且此種情刑不僅紡織界爲然中國凡百工業莫不如此惟皆遲遲不易悟及耳至於棉織界之借助他山僅屬一時治標之計藉使棉織一業在未得充分之專門技術人才以前仍能進行不敗若欲培植人才鄙意宜派多數青年往英國棉區留學俾得最良之商業敎育今日中國棉業情形苟不亟圖補救恐資本家將以失敗而收回其投資各廠勢非閉輟即折入日人之手而棉織品商務益將爲日商所壟斷再開闢内地市塲亦爲發展之要圖惟此則藉手運輸之便利而運輸之便利尤賴於政局之安靜蓋中國而不建設良好之政府凡百工業當無有能興盛者又豈紡織一業已哉 
[部委鄭寳菁查楊砥中被控案]  
　　海軍部前接福州商會曁各行商電控駐閩海軍陸戰隊旅長楊砥中縱容員兵勒捐貨欵擾害商旅等種種罪惡請爲撤換嚴究等情海軍部據電後委派本部軍法司司長鄭寳菁南下轉道赴閩寳地調查以明眞相鄭司長已於前日由京抵滬昨日轉輪往閩矣 
[華洋義振會聯合會改期]  
　　華洋義浱會原定十月三日至五日借上海總商會議事廳開全國華洋義振會聯合大會現因事展期昨特函致總商會大致謂前因十月三日至五日欲開全國華洋義振會聯合會商借貴會議事廳荷蒙函復允准不勝銘感茲接北京總會來電謂此項會議因各省聯會會員正在辦理協濟日災事宜均難遠行恐届時與會者不足法數擬暫時取銷前議云云特此函達即祈查照 
[昌餘里抄獲炸彈]  
　　法捕房西探長戴薩克君邇查得法新租界巨籟達路昌餘里六十六號門牌内有人私製炸彈爰於前日午後飭派探目程子卿包探金成山等前往該屋抄出炸彈數枚並拘獲某甲等數名帶入捕房管押一南將炸彈浸入水缸内聽候核奪 
[一週間之内滙與外幣]  
　　内滙上星期中内滙市面因各埠政事不靖致商業又趨凋零致滙欵甚爲淡京津兩滙祇星其一星期五通滙兩次銀滙比前週末各跌一兩洋滙則小七角五分烟台烟估週初曾高至一千零四十九兩半其後步步鬆動週末跌至一千零四十六兩半比前週末反縮小二兩銀元始終爲一千元漢口星期一價計一千零三十二兩二錢五分比前週小二錢半後雖略有上落結果則毫無改動銀元週末價爲一千零十一元二角半比前週提高三元二角半九江南昌銀元初疲後漲結果較前週各漲一元九江週末計一千零九元南昌一千零十元成都九七平銀初無增減星期四日暴漲三十兩價計一千一百三十兩銀元同高至一千一百三十元其漲高原因一由兵亂匪禍裝運阻碍一由現洋奇缺所致萬縣九七平銀週初價計一千零十五兩比前週末小五兩銀元同降五元價爲一千零十五元以成都滙價相比其銀滙差數竟鉅至一百十五兩洋匯一百十五元爲近數月夾所僅有奉天銀計一千零十二元哈爾濱爲一千零十四元比前週各跌二元其餘滙價週間雖稍有上落而結果均與前週末相同云 
　　外幣上週初時外幣市况依舊呆滯星期四以後因外滙　動標金趨硬是以市塲賣户較稀票價因以多見回高英金票週末買價漲至八元九角二分比上週大四分美票週末買一元九角四分計大一分五釐荷票結果比上週高一分價爲七角二分半日票週末成交買價爲九角四分半比上週提漲八釐坡票兩次改大五釐週末買一元零二分羅卜一千元新票買二兩二錢計漲二錢五元至二十五元票結果比上週好起五錢價買七兩半此外如馬克法郎及五百元二百五十元羅卜等票進出兩稀故一週中價格毫無改動目下各票交易均無大宗前途漲落當不致十分劇烈云 
　　尚有本埠新聞等轉入後頁 
 
 

Page 15

 
 
第一萬八千一百七十五號;中華民國十二年 西曆一千九百二十三年十月一號
星期一 * *本埠新闻二 
[一週間紗花槪况]  
　　上週棉花到埠頗爲旺盛漢花姚花共有三萬包以上通花到貨亦不弱惟多新陳合凑各地棉訊俱佳陜花收穫最豐江浙兩湖收成亦在七八成以上本埠棉市因之日見疲勢通棉本年平均每畝可收子棉四十五斤較去年約少十斤惟無害蟲發現收穫想不致再少也日紗疲弱已久近因布疋災地所需急廹價頗堅挺紗亦帶起會日銀再行貼現業已實行可解金融枯窘之危三品人心爲之一振埃及棉纖維精長品質良好收穫又多故輸出較前增加一倍輸入英美最多法意日德次之上週日本紗市雖有轉機之望而考其廠商之虧損實覺可驚二十支紗成本每包棉價（美棉印棉）約二百二十二元工價五十元共需二百七十二元今則售價僅二百三四十元其虧損之巨較我國廠商爲尤烈也茲將上週本埠紗花成交槪况分述於左 
　　㈠期紗上週期紗價格極少變動成交僅十一萬一千一百七十五包較前週少十六萬四千三百七十五包計紗布交易所九萬三千三百包物品交易所一萬二千六百二十五包取引所五千二百五十包茲以上週中十月期爲標準而比較中日之期棉於左（九月期紗布二十六日價爲一四八·九兩二十四日價爲一百四十八兩七錢三品二十五日價爲二百四十七元九角） 
　　月日　中國紗布交易所　日本三品取引所　東滙 
　　　　　　兩　　　　兩　　　日元　　　　兩 
　　九月廿四日一五三·八停市 
　　九月廿五日中秋停市（二四九·四） 
　　九月廿六日一五二八一七二·四（二四八·○）·六九五 
　　九月廿七日一五三·六一七六·二（二五二·六）六九七五 
　　九月廿八日交割停市一七八·二（二五四·五）·七 
　　九月廿九日一五二·六交割停市 
　　九月份棉紗交割紗布人鐘標準爲一千三百五十包全係十六支鴻禧交割價格爲一四九兩總價銀爲二十萬○一千一百五十兩 
　　㈡現紗上週現紗交易平疲日紗銷路起色各帮共做開四千八百七十五包較前週少一千六百二十五包烟台·北帮·四川野雞·天津·青島·汕頭·廣東·漢口·營口·蕪湖等帮俱有交易本紗二十支價格以二十四日一百八十一兩之三羊爲最高二十八日一百六十三兩五錢之電車爲最低十六支價格以二十九日一百五十九兩七錢五分之金城爲最高二十四日一百五十四兩之大發爲最低十四支價格以二十六日一百五十一兩之如意爲最高廿四日一百五十兩七錢五分之大發爲最低十二支價格以二十四日一百五十兩之大發爲最高同日一百四十五兩五錢之電車爲最低十支價格以二十四日一百四十二兩之寳鼎爲最高二十八日一百三十二兩之雙羊爲最低他若本埠英廠紗以二十四日一百七十一兩之二十支雙馬爲最高價二十九日一百二十一兩之十支文明爲最低價本埠日廠紗以二十九日一百六十五兩五錢之二十支立馬爲最高價同日一百四十九兩二錢五分之十六支紅喜爲最低價週間各廠開出期現各紗共一千包較前週少九千一百五十包計二十支紗四百包十六支紗三百五十包十二支紗二百包十支紗五十包内鴻裕廠寳鼎五百五十包寳成廠如意二百包恒豐廠富貴五十包申新廠人鐘二百包茲以大阪現紗一週間成交價格錄之於左 
　　月日藍魚牌紅財神牌福島牌三馬牌 
　　日元日元日元日元日元 
　　九月二十四日　停市 
　　九月二十五日　二五六　二四○　二四○　二四○ 
　　九月二十六日　二五七　二四○　二四一　二四二 
　　九月二十七日　二五五　二三九　二四一　二四一 
　　九月二十八日　二六二　二四○　二四五　二四六 
　　九月二十九日　二六八　二四五　二四九　二五○ 
　　㈢期棉上週期棉賣勢爲盛故價格步跌共成交二十五萬五千四百擔較前週少二十六萬二千四百擔計紗布交易所成交十八萬二千五百擔棉業交易所成交六萬九千七百擔物品交易所成交三千二百擔茲以上週中中·美·英·三國十月期棉價錄之於左 
　　月　日　中國通棉　美國紐約　英國利物浦　印度孟加拉 
　　規元　　金洋　辨士　　羅比 
　　九月二十二日　三八·九○　·二九二五　一六·一四　四一三 
　　九月二十四日　三七·九五　·二八八八　一六·一六　四三○ 
　　九月二十五日　中秋停市　　·二八三三　一五·九四　四一六　　 
　　九月二十六日　三七·二五　·二八五○　一五·八七　四一二 
　　九月二十七日　三七·七○　·二八六八　一五·九○　四○七 
　　九月二十八日　交割停市　　·二八八二　一六·三五 
　　九月份期棉交割棉業交易所四千六百擔全係通州花交割價格爲四十四兩總價銀爲二十萬零二千四百兩聞交貨方面以通花運滬延期致當日未能交割清楚尚須延長一日云 
　　㈣現棉上週現棉廠家需要繼續旺盛共做開二萬八千三百四十六包較前週增四千三百七十六包内印花三百包價三十九兩五錢（二十四日）陜花一千四百六十五包最高價四十一兩五錢（二十六日）最低價三十六兩（二十六日）漢口花一千五百包最高價三十六兩（二十四日）最低價三十三兩（二十六日）蔡甸花九百八十一包最高價三十六兩（二十四日）最低價三十五兩五錢（二十四日）本花一萬一千二百包最高價三十八兩（二十六日）最低價三十五兩五錢（二十八日）火機花六千八百包最高價三十七兩（二十七日）最低價三十五兩五錢（二十四日）姚花二千六百包最高價三十五兩五錢（二十四日）最低價三十四兩四錢）二十七日（太倉花一千五百包價三十九兩五錢（二十六日）通花二千包價三十八兩（二十八日）收進者計恒豐四百包統益二千零八十一包東棉二千包日信五千八百包崇信一千包三井三百包和大四百包廣帮一千六百包厚生二百包怡和五千一百包美盛五百包三新二百六十五包寳成一千包内外五千包他若美國現棉最高價爲·三○一金洋（二十二日）最低價爲·二九一金洋（二十五日）英國現棉最高價爲一八·○六辨士（二十二日）最低價爲一六·七八辨士（二十六日） 
[一週間之絲市]  
　　廠絲因歐市趨疲···交易寥落···絲價驟跌二百兩 
　　白經因内價增堅···成交亦稀···行市堅挺 
　　川魯黃廠經歐莊來價過小···交易完全停頓···惟川鄂黃絲法莊走銷尚暢···價亦激漲 
　　灰絲經存底枯薄···歐美銷路···亦趨停滯 
　　全週中各絲成交額共祇一百十六擔 
　　洋莊絲市上週益趨冷靜歐美各莊對於各絲經需胃均淡故交易仍現寥落市價亦因而疲賤蓋歐美市場各絲市價均不若滬市之高前數週本埠絲市之所以銷暢價漲者皆因投機者之乘間抬高直超外市而上之近日來各方進胃均足而横濱日絲尚無正確市價故歐美買户不願再胃大以購進致來價遂較市小一二百兩市風由此轉疲絲價遂即跌落矣茲將一週間各絲價市情分類詳述如下 
　　機械廠絲上週中廠絲交易異常清淡歐美等處銷路均滯高等期絲各歐莊嫌價太昂交易毫無僅中下等價則由法莊談進細條份絲二十擔絲價較前跌二百兩蓋廠商態度雖以繭價商昂不願過分賤售然因前週之價並非正式市盤深恐此後日絲鬆廉則前價勢難復至目下因底盤太高不宜堅持是於得遇談判承抛少數以應市需然市况因而疲靜矣 
　　輯里白絲經上週中白經交易亦見寥落高等期貨美莊頗有進意但吃價較小百餘兩華商因内地絲價仍昂成本攸關不願虧本求售致無成交惟下等期貨由美莊購進二十一擔絲價較前逼漲十兩七里白絲上週英法均無去路市况尚堅定 
　　川魯黃絲經上週中川魯廠經交易完全停頓雖法莊方面週間時有來賬卒因論價不合毫無成交惟沔陽黃絲法莊銷塲頗暢市價較前提高三十兩其餘反車溧陽等絲走銷亦盛價均激漲一二十兩不等行市頗爲堅挺 
　　八繭灰經上週中灰經交易又趨停滯上中等貨以及大　　絲均無成交緣滬埠各棧存貨將次告罄而邇來歐美市塲銷路亦復不起是以交易沉寂然華商態度依然閒適而對於抛售新絲因無把握尚未承抛故市况仍趨堅靜也 
　　預料本週絲市各經交易當能轉暢因週末各歐莊接得日本秋蠶歉收之消息遂紛發各絲電報預計日内當有電轉之望惟各絲市價則以歐美行市實較滬市低廉故恐難如前價之堅昂矣 
[一週間之茶市]  
　　上週間洋莊茶市週初殊形靜寂及至星期四五英美各莊對於珍眉大帮等項先後開辦市面頓見發展全週紅綠箱茶成交二萬一千六百十八箱爲近週以來未有之暢旺惟售價均無特别開出銷路雖不爲不暢然按諸實際各茶價格除湘鄂祁寗等路之紅茶略有沾潤外其餘湖州路莊等路之綠茶通扯每擔虧折七八兩至十兩不等茲將上週間各茶市况分别詳述如下 
　　路莊上週間婺源·屯溪·歙縣·遂安·德興·玉山·等處之路莊� 
綠茶交易以珍眉爲暢盛成交四千三百零八箱較前週增銷二千九百零六箱行家去路仍以怡和洋行爲最優但婺源北鄕高莊之貨如婺珍奇香等牌號多爲同孚洋行搜買全週開出之價頂盤不過七十兩其餘自四十七八兩至六十五兩評定貨價較前星期約漲一二兩預料本週銷路不滯市盤或可續漲至大帮一項市面清淡全週僅上星期六由怡和惠利兩行買進三帮計六百六十五箱售盤自二十六兩至三十四兩市價仍不甚見高其中蝦目藤珠寳珠等貨錦隆協和等行略有去胃市面已較前見活貢熙秀眉兩项存底不甚見豐上週無大宗交易鳳眉娥眉珍眉蕊眉等貨因華商對於大帮尚多不肯拆賣故交易亦不見多惟產地來源不繼各莊需要漸殷華商態度轉趨安穩市勢已見堅定云 
　　平水上週間湖州平水綠茶週初清淡英莊雖有零星進胃然大帮銷路至上星期六始行活動大帮成交九千六百六十五箱仍由惠利錦隆天裕同孚等洋行及粤帮華茶公司買進運往美國銷售開出價格高莊二十七兩二錢五分中低莊自二十四兩五錢至二十六兩二錢五分貨價較前週略爲回漲但較開盤之初仍低六七兩一般茶商多不肯賤售本週頗有回漲之希望云 
　　土莊上週間本埠土莊茶廠所製之紅綠箱茶外洋銷路已趨活動英商如保昌天祥等行均已先後開辦全週成交珍眉貢熙秀眉等項總計二千餘箱珍眉售盤自三十四五兩至三十八九兩貢熙售盤二十一二兩珠茶售盤自三十四五兩至三十八九兩貢熙售盤二十一二兩秀眉售盤十五六兩市價較前週均無漲跌惟茶廠家因存底甚豐依然觀望 
　　工夫上週間工夫紅茶市面頗爲活潑寗州温州湘鄂等路之貨英美印各莊均多需要全週成交四千一百九十七箱寗紅售盤三十三四兩温紅售盤二十七八兩土紅售盤二十五六兩湘鄂兩省之貨售盤二十八九兩市價均較前略高茲將前上兩週輸出箱數及存底列表於下 
　　輸出比較表 
　　茶名　前週輸出　上週輸出　茶名　前週輸出　上週輸出 
　　箱數　箱數　箱數　箱數 
　　平水大帮一五七八四九六六五　路莊眉熙二一九一三九 
　　路莊大帮一七六六六三　　　　路莊眉雨八工七一九 
　　路莊珍眉一四○二四三○八　　路莊芽雨一二一一 
　　路莊貢熙二一五七七四七　　　祁門紅茶二○無市 
　　路莊秀眉五八九六○二　　　　寗州紅茶四一三三九四 
　　路莊針眉三二八三八三　　　　湘鄂紅茶二○六一三二○一 
　　路莊鳳眉二九九一一三　　　　温州紅茶無市五六一 
　　路莊娥眉五八八六　　　　　　土莊紅茶一二二一八一 
　　路莊珠茶八七三三七　　　　　寗州花香無市一○○ 
　　路莊蕊眉一○五一五　　　　　土莊花香無市二○二 
　　存底表 
　　茶名　　箱數　茶名　　箱　數 
　　路莊八九一六四　　　　　　　平水六三五三三 
　　工夫四一○一○　　　　　　　土莊六二二五 
[一週間由浙運滬之現洋]  
　　滬杭甬鐵路同和運銀公司於九月二十四起至三十止一星期間由杭州造幣廠及各商行號運來現洋逐口分送上海各銀行錢莊其數如下（二十四）順成局一千元（二十五）春和一萬角（二十六）順成局二千元（二十七）交通銀行六萬元鴻賣四千元（二十八）交通銀行五萬元同沅三千六百元祥太小洋一萬六千角兆豐四千元（二十九）交通銀行十二萬元安裕四千元鎰康三千五百元（三十）交通銀行十五萬元泰和九百元又小洋一萬角祥太一千五百元以上一星期間由杭運到現洋共計四十一萬五千元又小洋三萬六千角均蓮抵南站卸車逐日由華運公司分别送交矣 
[太古貨棧之火警]  
　　法租界外黃浦灘太古三號四號貨棧於昨午四點五十分鐘忽兆焚如當由救火會得悉立驅皮帶車到塲灌救聞該棧内堆存雜貨等物損失頗巨云 
　　又函云法租界黃浦灘太古洋行之三號棧房昨日下午四時半樓上忽然火起該棧司事見勢已不可收拾即報太古洋行各救火車即到塲灌救至六時半尚未熄滅昨日本係星期日封關休息適新北京輪船進口所裝各貨甚夥故三號棧照常開門上貨迨該輪貨物堆存完竣即行失火該輪裝來者以茶葉呌貨居多故各客皆未保險此外各該棧本存之貨多邊爆什糧藥材等亦有半數未保火險損失頗鉅現該行正在調查該棧堆存各貨及起火情形當火熾時新開河至法大馬路交通斷絕故法租界之各路電車停駛開至十六舖者駛至大自鳴鐘爲止英界八九兩路之電車亦開至洋涇浜爲止聞三號之房屋及客貨損失頗爲不貲云 
[沙船遇霧失事]  
　　祥泰公之吉利隆沙船此次由申裝載泰豐仁源等號之紗布棉紗等貨（約値四萬餘金）前往福建於舊曆八月初九日起椗開駛出口十四日駛在外銅沙洋面適天霧不能辯明航路該船耆民趙祥生·把舵印桂春·正欲落蓬收港因霧露甚大突開至山脚下船頭撞於山脚石上頓時碎裂船尾亦碎致不能行駛泊於灘上該處山民聞悉糾衆至船上觀看見所裝爲布疋等貨紛紛將布疋棉紗搬去一空該船各船友喝阻當被毆打耆民趙祥生頭額手臂均已打破乘輪來申報告號主泰豐仁源等布號知悉向祥泰公追索貨物該號允許賠償惟該船船伙三十餘人尚在該船上其船已不能用碎壞不全不願設法雇輪拖申昨派吉長隆沙船開去將各船伙製載來申聞該船之損失八萬金連貨本共十四萬金之巨云 
[滬杭路行車時刻之略改]  
　　滬杭甬鐵路行車時刻自十月一日起略有變更所有上海嘉興之區間車改爲下午三點三十分由上海南站開杭州開滬之五號慢車到上海南站改爲下午四點二十五分又第十五號車新龍華開十三點五十二分老龍華到十三點五十六分開十三點五十八分上海南站到十四點十分第五號車新龍華開十六點零七分老龍華到十六點十一分開十六點十三分上海南站到十六點二十五分第十號車上海南站開十五點三十分老龍華到十五點四十二分開十五點四十四分新龍華到十五點四十八分第十四號車上海南站開十七點十五分老龍華到十七點二十七分開十七點二十九分新龍華到十七點三十三分第十六號車上海南站開十八點十五分老龍華到十八點二十七分開十八點二十九分新龍華到十八點三十三分至於江墅區間車時刻亦有變更第五十五號車閘口開十二點南星橋到十二點零八分開十二點十分杭州到十二點十八分開十二點二十一分艮山到十二點三十分開十二點三十二分拱宸到十二點四十五分第七十二號車閘口開十一點五十分南星橋到十一點五十八分開十二點二十分其餘滬杭上下行之特别快車夜快車時刻一律照舊並無更改云 
[小學敎育研究會開會紀]  
　　上海縣上學敎育研究會於昨日上午十時半開普通研究會到三十八人議决各案如左一件報告本會擬印第六册研究錄徵求各校發表稿件議决儘四星期内交出本會以便編入一件議學期研究問題議决㈠各科測騐㈡理科（注重兒童實騐）一件議第二師範區小學敎育研究會開會時准備事項議决㈠出席代表由會中推定六校每校出代表一人但各校得自願加入推定六校如下縣師·縣一·養正·和安·飛虹·旦華㈡議案請各校預備於下次研究會中提出討論㈢展覧成績請各舉校預備不出席學校可托出席代表去陳列 
[道路會之紀念路委員會]  
　　全國道路協會舉出委辦專理籌築紀念路事經誌前報昨委辦會特開全體會議議决事項如下㈠修正委辦會會議規則草案通過㈡修正委辦會辦事細則草案通過㈢公推楊存義爲委辦長陳琴軒爲副委辦長吳山爲書記案通過㈣公推各部職員案楊存義工程主任胡國光副之李英石購地主任陳琴軒副之膝克勤庶務主任朱𠢔公胡世烺吳志青副之劉雲舫交際主任樊� 
發源錢鑄禹副之陳琴軒會計主任陳勇三副之規則細則各條文字句多由該會顧問張君維鏞潤色修改午后二時各委辦由正副委辦長導引至龍華車站起至黃浦江邊一帶步行察勘路線俟各代表與何護軍使沈縣長滬南工巡捐局長接洽請求贊助即可着手進行云 
[前晚發生兩刦案]  
　　厦門路與新閘路 
　　前晚公共租界内於一小時之間連續發生盜案兩宗（一）在夜半十一時許有盜匪五六名皆服短衣突至厦門路一百八十九·九十號門牌某烟紙店四盜各執手槍嚇禁店中人聲張躍進店堂將賬檯抽屜内大小銀洋及鈔票共計三百餘元搜刦一空其時適住於該店對門之婦人張胡氏赴該店購物各盜見氏手臂上之金鐲燦然即順便捋刦携贓呼嘯面遁（一）在夜半十一時半新閘路十三號門牌某烟紙店被盜匪三名侵入袖出利器嚇禁店夥人等聲張以一盜在外把風兩盜將店主婦所戴値洋九十元之金鐲一副捋刦面遁事後被刦之事主分投各該管捕房報告捕頭派令中西包探馳往查勘一過並詢問被刦情形各盜服式口音回稟捕頭轉請麥總巡司通飭所屬各捕房曁特别機關一體留心偵緝贓盜務獲解案盡法懲治云 
[張炳一不認活釘陳氏]  
　　浦東欽賜仰殿毛家宅塚地發現活釘婦人一案經警署將死者陳氏之姘夫張炳一·張兄張炳頂·拘送法庭訊明判押並下挪開棺相騐各情已紀前報前日原辦本案之張檢察官又開庭命提炳一研訊據供天津人在碼頭上爲小工死者陳氏係崇明人今年夏間伊自願與民人姘識租屋浦東沿灘同居爲時不久不料舊曆八月初旬以來該氏身患寒熱民人爲之調治未見效驗不數日而死民人赤貧如洗只得草草棺殮並無活釘陳氏之事可請訪察問官得供判令還押昨午張檢察官又詣南洋醫院與該院長討論研究條子布褲上所染痕跡若何再行辦理 
[周浦鎭姦殺案四誌]  
　　浦東周浦鎭發現因姦暗殺案獲解兇手開棺相騐等情已三誌本報茲悉死者桂阿香伺作蟻媒兼爲鹽販婦人秦氏（名文寳）原嫁蔡姓爲婦與桂姘識如夫若婦而該婦先於禾嫁蔡姓之前已與姚關慶姘識近因姚往續歡爲桂撞見痛毆以故關慶蓄意謀殺密囑專販婦女之顧阿春托做婦女買賣誘赴阿春所住空屋中用刀殺死聞兇手關慶之父名姚酉生前因犯案在蘇州正法今其子又以殺人聞現此案諸犯惟顧阿春在逃正在追緝云 
[工商協助會覆選揭曉]  
　　寗紹台工商協助會於前日下午七時舉行本屆新職員複選結果當選者爲（甲）文牘科·余瘦鶴·鄭文同·王夑臣（乙）交際科唐康年·周葉茂·謝茂章·莫春生（丙）會計科范東生·呂經畬（丁）敎育科嚴芥疇（戊）調查科林德茂（已）醫務科謝筠壽馬濬初（庚）總務科張鏡笙·王立夫·鄒裕傳·李澤源·長子孝云 
[掃毒會案業已起訴]  
　　濮中路四十號私立之掃毒會遺黨在外以搜查烟土爲名到處擾民由警查獲自稱該會調查之朱榮標·賀金山·李萬林及抄土索詐之濮小妹·陳貴芳等稟詳警廳將該會撤消朱等連同起出掃毒會招牌函解法庭訊辦已詳前報前日午刻由鄭檢察官提同在押之朱賀李濮陳五人逐一研訊畢判令還押卽以預審終結起訴審判廳請爲公判等因一面又出票派警往傳該會總理張毓及劉正川韓德林等一干人到案另行訊判 
[高等廳傳訊石仙廟案證]  
　　浦東楊思鄕石仙廟被刦案内砍斃香夫馬有泰（即老佛）之匪犯王紀昌·佘玉成·殷老四·等三名前奉法庭訊實判决王犯已奉諭執行槍决佘殷二犯不服判决無期徒刑聲請上訴業由上海地方廳備文將佘殷二犯解赴蘇州高檢廳訊辦在案茲悉此案奉高等廳林大文推事官等查閲案卷已定於陽曆十月九日聞庭審理前日又行文上海地方檢察廳着派警往傳石仙廟住持女尼果因並該廟中之幼尼二名及楊思三林兩鄕各商家等着屆時併來蘇投案候質昨午該廳法警已持票下鄕分投往傳矣 
[肉莊失火即熄]  
　　昨日上午十一時浦東爛泥渡錢永興肉莊因午餐不愼火心落於油鍋内登時火光澎湃濃烟四佈幸時在白日當即撲減旋經崗警到來將該肉莊主錢順全拘解三區警署訊究 
[電車上失竊鉅數鈔票案之昨訊]  
　　雜糧業商人奚理堂乘華商電車失竊鈔票一千一百零五元一案經淞滬警察廳獲到探夥丁三等申解護軍使署拘押候究迄未處判經南市錢業等聯名蓋章備具公呈請上海縣商會轉呈軍署伳請將獲到之丁三等依法嚴懲茲聞　商電車公司總理陸伯鴻據奚一再懇請援助以此項竊案發生於電車在乘車時甫經踏上脚板即遭擠軋竊去鉅數之鈔洋今已案延半載有餘未經官廳將已獲之丁三等要證懲處其黨類甚衆逗留外間專事肆其㫢篋探覆之故技行旅者稍不留意輙遭所算不特商界中人多所受累即地方安寗貽害非細况此輩在電車上攫竊於電車營業不無關係等語陸總理亦以竊匪在電車行竊乘客受害非淺亟應相助爲理請官廳迅將丁三等從速依法判决實行嚴懲並追緝黨羽併究故已將原呈詞遞呈軍署並面謁何使陳明種種原委請爲飭課提訊在押要證丁三等懲治云 
[信船被刼]  
　　本埠全盛·順成·林仁記·永泰豐·正源·協源·等民信局僱用史王桂划船裝載客寄洋信貨物運往松江嘉湖等處舊曆八月十九日黎明時由申埠開駛行至十里之遙張家塘江口二十七圖地住突來盜船一艘盜匪五六人口操本地音將史王桂划船攬往匪過船將各局之洋信總包並貨物等件劫掠回船呼嘯飛漿方東而去事後船人回申報告各局會同局主復到犯事地方將船中包有刼剩之貨物查對明白開具失單報告高昌廟水警懇請跴緝贓盜矣 
[滬南東區商聯會歡迎會董新職員]  
　　滬南東區商聯會選舉職員後又推舉名譽董事多人昨日假大碼頭東區救火會開歡迎會到者約百人一時振鈴開會公推鑑清尹村夫爲臨時主席致歡迎詞即請全體會董職員受職會長高起立將經過情形報告後並宣稱個人只負責辦事决不擔任會長名義推辭至再後經全體一致挽留繼有朱少沂陳良玉陳奎棠沈少雲王濟川徐賢昌孫永年邱統斌江宣甫陳子翔顧翕周曹龍田壟壽昌等相繼演說全體並請陳良玉陳奎棠朱樹楨邵仁傑四君爲該會義務法律顧問均已允諾後略用茶點盡歡而散 
[汽車傷人兩則]  
　　昨日上午九時許某號汽車駛經南京路撞倒寗波人王松峨碾傷足部經老閘捕房一百三十二號華捕到來抄錄汽車號碼另雇車送受傷人往仁濟醫院醫治一面歸報捕頭候示又有三千五百五十九號汽車於昨日是午四時駛經提籃橋撞倒行人錢徐根頭部跌傷不省人事經滙山捕房四百三十八號華捕押令汽車載送受傷人投同仁醫院醫治旋即帶該汽車夫入捕房請究 
[乘火取物之控究]  
　　新閘温州路二十四號門牌棕榻店樓上於上月二十八號早四時忽告火警已誌本報茲悉該棕榻店隔壁二十五號門牌房屋係王祥榮所住其後樓則租與婦人趙李氏迨火救熄後王檢點財物皮箱内之鼎餘錢莊存欵一千五百元之存摺一扣及某絲繭廠値洋二百五十元之股票均已不翼而飛衣服亦有缺少總共約計失去兩千元嗣查明係趙李氏乘火取去遂報告該管捕房派探吳捕生前往將氏拘獲搜出原贓帶回經捕頭詰據氏供起火時因濃烟密佈各物難以辯認實係誤取等語捕頭命送氏至公共公廨收押聽候中西地官提案訊究 
[咯血身死准予免驗]  
　　住居福州路三百三十三號門牌向在漢口路美麗川菜館爲堂倌之徐寳山前日在家忽然咯血血勢如潮湧血止而氣即絕經同居人報告老閘捕房派探沈阿岳往將尸體車入虹口　倫路騐尸所以便報官相騐昨有死者之友人投該捕房請求免騐捕頭開立根氏准其所請命赴騐尸所領尸收殮一面報告分廨備案 
[兩搶匪人贓並獲]  
　　楊月英昨携女孩行經福建路時被寗波人王阿泉將孩手臂上所戴値洋二十五元之金鐲一隻攬取而逃又陳雲洲在四川路被紹興人王六九搶去手中鈔票洋五元均被包探程桂卿·孫德福先後拘獲人贓帶入捕房押候解送公堂懲辦 
[烟案併紀]  
　　浙江路小花園六百九十號門牌妓院内兼售燈吃洋烟爲專查妓院之中西兩捕查悉昨往該院抄出烟具連同鴇婦王李氏帶回捕房稟請捕頭核辦蘇州人方意金在新閘愛文義路四百七十五六號屋内設立燕子窠售賣燈吃洋烟前日爲該管捕房中西兩副捕頭訪悉往將方及烟民何亭富·張善生·陳阿金·何湯氏等男婦拘獲連同烟具帶回詰問一過諭方收押餘人准各存洋五元作保聽候公堂訊辦又總巡捕房包探石仁信·協同四十王號西探在寗波路乾記里二號門牌屋内拘獲私售燈吃洋烟之梧州人馮三和·烟民沈芝山·徐品三·陳子忠等候解公堂訊究已誌前報此案已由公廨中西官於日前提審屬實判决馮三和罰洋四十元無力改押西牢一月餘人各罰五元充公示儆烟具銷燬 
[攔刦金釧拘獲一匪]  
　　住居美租界束唐家弄九百七十七號門牌之婦人鄒張氏昨晨九時許因事出外行經百禮弄突被匪徒三人攔住去路一匪以手按住其口禁止聲張兩匪各將該氏手臂所戴金鐲一副搶刦携贓而逃後氏大聲喊捕適包探陸連奎聞警攔獲徐阿昌一名並搜出原贓金鐲一只拘入捕房詰得尚有金鐲一只已被同黨携去諭飭押候禮拜一（即今日）解送公堂請辦 
[水警破獲崇明劫案]  
　　崇明縣境洪港地方鄕民陳國强及朱蔣二姓等三家前被盜匪糾　持槍連刦一案茲由承訊之江蘇水警第第四區第十七隊隊長池耀宗密　駐滬偵探李得標帶同探夥陳長福張培鑫在南市董家渡附近緝獲高大郎李采甫二名當送高昌廟水警第三隊寄押定於今日（即一號）上午仍由該探等解送崇明縣公署歸案訊辦云 
[私帶烟土罰鍰]  
　　朱召恩·張成卿兩人於日前私帶烟土行經法租界地方爲探查見帶入捕房昨解法公堂請究先由捕頭上堂稟明前情詰之朱張兩人供認私帶烟土不諱中西官判朱罰洋一百五十元張罰洋五十元充公烟土没收 
[行車違章罰鍰]  
　　汽車夫周洪飛·徐阿寳兩人日前駕車至法新租界地方開馳快車不燃燈火先後爲捕查見抄錄號碼回稟捕頭於昨日傳至法公堂請究詰之被告供認違章不諱中西官判各罰十五元充公以儆 
[誌謝]  
　　昨承大東書局惠贈第二十四期「游戲世界」一册謝謝 
 
 
 

Page 16

 
 
第一萬八千一百七十五號;中華民國十二年 西曆一千九百二十三年十月一號
星期一 * *   
 
 

Page 17

 
 
第一萬八千一百七十五號;中華民國十二年 西曆一千九百二十三年十月一號
星期一 * *本埠新聞三 
[榮昌呢羢局今日開幕]  
　　棋盤街榮昌呢絨局現由歐美採選新式呢絨嗶嘰大批運到定今日正式開幕廉價一月云 
[長源號廉價一月]  
　　三洋涇橋長源呢絨號自陽曆上月二十九日正式開幕後各種呢絨·呢帽·及嗶嘰等銷出甚夥又化妝品及各種男女純絲襪於此兩日内售出亦多該號廉價期預定陽曆十月二十九日截止云 
[大豐祥昨日開始廉價]  
　　小東門内四牌樓大豐祥皮貨局開辦多年此次葺新自置局址舉行廉價一月昨日開始顧客擁擠異常售去約七八千金云 
[德國新補品到滬]  
　　河南路中英大藥房新由德國拜耳大藥廠運到大批庫阿可斯該藥治咳嗽等症即常人服之亦係補品每瓶售洋二元二角半云 
[新到花邊及化妝品]  
　　先施公司二樓新由巴黎運到大批時髦衣邊以之配綢緞呢绒北機衣料均甚奪目銀地緞邊電光花邊及閃色裙邊尤爲特色又先施化妝品部近來運到大帮白蘭霜及雪花膏現又新製一種艶容潤面香膏到滬云 
[廣東運來新酒多種]  
　　北四川路十號永利威酒莊自上月開幕以來營業甚旺新自廣東總莊運來之蘭花牌各種酒價如下西藏菩提酒·遠年三蒸酒·生雪梨酒·白茅根酒·白檸檬酒·金银花酒·鮮橙花酒·白玉蘭酒·青梅舊酒·黑糯米酒·白糯米酒·狀元紅酒·竹葉青酒·雙蒸舊酒·以上各酒除前列二種每大瓶售四角（小瓶二角半）外其餘每大瓶均售三角半小瓶則僅二角云 
[歐戰慘史影片之映演]  
　　閘北影戲院開映歐戰慘史影片長八千餘尺分作七本演歐戰時德人得勢以潛艇擊沈美國商輪乘客男女數千人浮於海面甚爲慘傷定今日起至二十四止連映四日四夜座價不加云 
[新愛倫今日開映羅克新片]  
　　海寗路新愛倫影戲院今天日夜開演羅克之做醫生五本卓别林之馬浪蕩二本夜戲加演奇怪屋長片第五六集四大本羅克之做醫生一片不獨以滑稽勝其爲小孩救洋囡囡一段描摩孩氣維妙維肖與女郎醫病數幕表情更見有趣云 
[大戲院今晚映「英雄氣短」]  
　　今晚上海大戲院所映之『英雄氣短』原名曰ＴheＨe係最近出版之第一艶情名劇是著名女藝員麥女士ＢarbaraＬaＭarr傑作女士乃電影界後起之秀前演花情蝶義『窮人之妻』『風流債』等諸名劇中外人士交口讚揚早已譽滿全球其容色之昳麗推爲世界之美女子飾少年英雄之葛拉斯君固一翩翩之美少年在電影界中露其崢嶸頭角斯片實亦葛氏之絕唱今與雷麥合演更覺精采萬倍其他之副角都屬一時之名家所謂珠聯璧合相得益彰劇中之背景如山村美麗之景色如歐戰中夜戰之狀况連天之砲火此處並施彩色益顯砲飛彈裂这眞相最後火景一幕尤稱罕有之奇觀至於劇情之奇特結搆之精密固意中事如描摩英雄之多情嫂嫂之戀愛又欲全阿　之幸福保嫂嫂之名節毅然犧牲私怀膛失英雄之身分如冒險救侄奮不顧身之神情令人肅然起敬如身受重傷危在旦夕猶與比國難女訂婚故此片名之曰『英雄氣短』可謂名副其實云 
 
 

Page 18

 
 
第一萬八千一百七十五號;中華民國十二年 西曆一千九百二十三年十月一號
星期一 * *[三大明星合演之佳片]  
　　片名「不幸之婚姻」今晚起在申江開映 
　　年來本埠影戲院皆以競映葛雷非士之影片爲榮耀如上海大戲院之「賴婚」卡爾登影戲院之「重見光明」申江大戲院之「歐戰風流史」等皆屬名震一時之佳片但葛雷非士爲電影界中之著名導演員故吾人長知其導演之才能實超乎尋常之導演員但葛雷非士之面目及其演戲之才能尚未見過亦一怪事昨聞申江大戲院定今晚起將開映一葛雷非士自演之新片名ＦatalＭarriage該院譯其意曰「不幸婚姻」 
　　此片情節係取材美國一著名之哀情小說演一村女自小與二隣兒爲友一貧一富迨長女嫁與貧兒爲妻富兒悲憤之餘甘願孤守不娶但女與貧兒之愛情始終不懈後生子女三幼者尚不至紀歲貧兒以家境困苦不忍其子女爲貧困所苦乃發憤乘波遠商越年滿載而歸不意舟至菲洲附近之海洋中遇暴風而覆幸爲同伴所救飄至荒島幾月後同伴因無食餓死貧兒驚怖欲狂日事祈禱求上帝默佑其愛妻愛子且出其幼兒之髮玩之不知其幼兒早已夭亡其妻自夫去後亦日事祖禱求上帝默佑乃夫如是者數年仍不得貧兒消息時富兒見貧兒久出不歸又無音信逆知已死乃接濟其妻以示誠意越久富兒即萌意求婚女初不允後以富兒待其至誠乃約以一年越年貧兒仍不歸女再約以時日及期仍不見夫歸來於是不得已仍嫁之又越一年貧兒忽搭漁舟歸時女與富兒已生一子貧兒深夜潛至富兒家窺之見其妻抱富兒曰吾愛汝貧兒聞之心痛欲碎乃悵歸逆旅次日即得重症久年勞塵竟至不起臨死以爲幼孩髮交與店婦且求其勿以歸家事告渠妻僅謂有客自海外來親見我已物化故以幼孩髮託其携歸言訖即逝 
　　此劇純爲一哀情劇此中飾村女者爲電影明星麗琳甘熙ＬillianＧish麗琳在「賴婚」中以善演哀情勝而此片亦然且麗琳之嬌態瘦容已足使人憐恤益以含怨如泣之表情尤足使人動悲也其在此片中演望夫數幕危坐石橙上止注海潮黯然無語其情景彷彿秋桐葉落夜聽杜鵑之啼飾富兒之父者爲葛雷非士惟幕數極少故不能顯其長處飾富兒者爲美國電影界已故名伶懷蘭斯李特ＷallaceＲeiad表情做工亦極穩健故此片能在申江大戲院開映爲該院生色不少亦該院開幕以來未有之佳片惟愛觀熱鬧或胡調之影片者或以我言爲河漢但觀衆中亦多明達之士如撥冗往觀可定余言謬否也（君平） 
[學務叢載]  
　　敎育界之各項消息合誌如次 
　　上海大學之英文辯論上海大學英文系近組英語辯論會美術系組織美術研究會昨日星期六英語辯論會初次開會特請何世楨博士評判並定每星期六開常會云 
　　南方大學添聘新敎授南方大學本學期新舊五百餘人添聘歐美畢業敎員十餘人現又聘定夏牛惠珍女士敎授英文演說女士係名醫牛惠生惠霖兩君之妹·夏晋麟博士之夫人留學英國皇家音樂大學十年專擅長樂歌與演說兩科自下星期起即到該校上課云 
[演講消息]  
　　江亢虎講社會主義歷史江亢虎博士今年在南方大學講社會主義之進化與派别每星期三午後四時開講一次預定十星期畢事除該校學生選課外并歡迎旁聽惟因限於地位來賓必須預先報名領券云 
　　寗波同鄕會之通俗演講寗波旅滬同鄕會注重通俗敎育每禮拜六必請人演講現該會遴選各公學學生演講以資練習前晚講員爲該會第一公學學生陳孝思講題爲「關謠」聽講者六百餘人該生年祇十二演講時態度從容侃侃而談其對於宗敎大同會所發之傳單痛詆力闢絲毫靡遺云 
[球戰新訊]  
　　乓乒上星期六晚八時上海武技研究會與青年會日校乓乒隊在青年會游藝室作友誼之比賽觀者數百人結果爲十五與一之比青年會日校勝是日青年會日校賽員爲許立卿（隊長）·曹國衡·許崇業·郭寳潤·陳揚芬·關錦麟·陳國春·陳仲良八人云 
　　網球南洋大學網球隊單人比賽此次已舉行三次昨日下午三時舉行最後决賽與賽者爲丁夔與李果能二君公正人爲楊錫鏐君結果爲三與二之比李君遂得本年之錦標由馬濟君贈以銀杯一只茲將該隊隊員姓名錄下李果能（隊長）·丁人夔·黃文建·陳起東·倪麒時·徐樂·劉鑑·楊恒·陳體欽（以上二人爲管理員）云 
[程艶秋昨演五花洞]  
　　昨日丹桂第一臺之日戲程艶秋演五花洞其前則有高百歲之打嚴嵩劉奎官之新長板坡小楊月樓演花田錯飾婢女春蘭榮蝶仙·侯喜瑞·王又荃演穆柯寨郭仲衡演完璧歸趙均有勝處程艶秋飾洞妖所變之潘金蓮與吳春富所飾眞潘適相比較吳技藝亦不弱艶秋斌媚天然表情靈活唱工力求字字送到尤以抑揚控送處爲最博彩聲也 
[集會表]  
　　陽歷本月時間地點　　召集者　事由 
　　一日　九江路二號　善和洋行　遷移禮 
　　一日　四川路春江里　元和洋行　遷移禮 
　　一日　黃浦灘十八號　英國連納洋行　遷移禮 
　　一日　愛多亞路　女權運動同盟會　徵求會揭　 
　　一日　山東路　　山東路商聯會　常會 
　　一日下午四　　南市　縣敎育會　職員會 
　　一日下午四　　四川路青年會　野外賽跑會　談話會 
[今日沿海天氣不佳]  
　　徐家滙天文臺昨日下午四時三十分氣象報云臺灣以東之颶風折向西北北或北方進行廹及琉球以北之東海上中國沿海自揚子江口以南東與琉球羣島之間有旋風及惡劣之天氣黃海一帶適處颶風與大陸反旋風之間故北風甚猛日本及琉球仍無氣象報告來滬本埠溫度在下午三時前之二十四小時内最高七七·九最低五九九去年同日最高七二·五最低五八·八 
 
