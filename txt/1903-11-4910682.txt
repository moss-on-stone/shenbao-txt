# 1903 - 11 - 4910682

 

Page 1

 
 
[雙璞齊四書五經義增價啓] [  圖晝集成局白]  
　　自八股攺試經義承學之士驟遇更張輒以師承無自爲慮此次各省榜發所刊第三塲圍作頗因體栽有乖政爲有　者所訾議况現在各省歲科試經義列爲首塲苟非出色當行尤未易破壁飛去雙璞齊主人嘗謂作經義之法疏解聖經當用說義正義之例徵引史鑑兼及時事當用衍義講義之例爰取古今名儒碩彥經義諸作彚而選之題有未備則敦請通材博雅分任操觚搜採富而抉撣精迥非巿上所售者可比現由本局用新鑄鉛字排印成書都計五十六卷爲文三千篇裝釘二十四本原定洋銀二元四角現因所剩無多每部酌加四角欲購者請速臨申報館購取可也 
[述客談時事]  
　　客有自海外歸者疇昔之夜訪執筆人於寓齊圍爐縱談卒然謂執筆人曰子寓滬多年滬上爲通商巨埠見聞較廣且居報館更必博訪周諮目今時局情形想必洞悉子亦知中國危如纍卵乎曰中國貧弱固不自今日始也鄙人固日抱杞人之憂惟才識淺陋雖寓通商之地仍不啻井底之蛙目前之若何補救將來之若何歸朿誠不敢預料亦不能預料君游歴海外已久外人之視中國究竟若何必已窺其底藴悉其大凡能爲僕一一告俾得漸開茅塞否耶客曰現各國之視中國不啻如砧上之肉耳惟不欲遽肆其鯨呑者誠以中國民心未盡解體且外人各存忌嫉之心是以徘徊觀望虚爲委蛇其實均非厚待中國無非欲敲脂吸髓務使中國計窮力盡民心不散而自散然後各視其强弱以爲施展斯時而始欲爲中國計終亦無能爲役矣惟現在亟早爲計羊雖已亡牢尙可補至於補救之法亦不外内修政治外睦鄰封二者而已乃觀中國非不知此二者惟皆有名無實所謂政治者不過隨題敷衍所謂輯睦者不過事事俯從以此爲補救竊終未見其可也僕在外洋已久中國偶一舉動外人無不電達每年電費在所不惜中國一事有涉於自强者外人聞之無不惄然憂憂夫中國之尙能自立也一事有涉於自弱則無不竊然喜喜夫中國之日漸可侵也其消息如此其居心如此亦可以知其大槪矣夫立國之道不外富强富則不外商務强則不外練兵中國兵力之弱商務之衰固不能與外人較然能逐漸整頓逐漸講求尙不難歩其後塵乃南洋反將兵船裁撤北洋將電報奏歸官辦無論疆吏别有深心另謀施展而兵士已無不解體商情已無不渙散吾恐外人聞之已無不掩口而幸災樂禍之心又進一層矣若論輯睦之道中國孱弱至斯事事自難力爭然亦不能一槪圓融雖各國皆宜輯睦亦必有實心聨絡之國庶一有齟齬之處賴以相援無論中國之弱不能不藉將伯之呼卽各國各自雄長亦必各有奥援以爲抵制現在雄國首推俄德英法美而日本亦居然與之頡領日人因朝鮮之事與俄互相猜忌恐非俄敵於是聨英此日人力爭上游之計也德法世仇也而德强於法法人於是聨俄此法人力爭上游之計也中國宜仿此法實心聨絡一二國以爲奥援則各國自不敢存輕視之心矣僕意日本爲同文之國唇齒之邦聨之最爲親切且聨日不啻聨英聨一國而受兩國之援計固莫善於此西則宜聨德國以牽制虎狼之俄俄人知有德國之援亦不敢十分要索俄人能退讓而法人無論矣美人則向無蠶食之心以調停自任苟無開罪自不生釁如一視同仁親疎不别必至一無所援而後已也或者謂俄人聲勢較大若與俄聨豈非可俯視一切乎不知俄爲衆矢之的且與中國口惠而實不至不特無益於中國且有　於中國若與之聨必先代俄而受衆怨想留心時務者當無不見及於此也客去乃述而弁之報端質之當世之談世務者以爲如何 
[各國計里表]  
　　徐家匯匯報云英國壤地約二千九百三十四萬六千法方里俄國二千零二十四萬四千法方里中國一千一百十萬法方里美國九百七十一萬六千法方里巴西國八百三十三萬七千法方里法國八百零三萬七千法方里土耳其國四百十萬法方里德國三百十四萬法方里比利時兼剛哥國二百五十萬法方里葡萄牙國二百零九萬法方里荷蘭國二百零八萬法方里暹羅國六十三萬法方时奥國六十二萬法方里意國五十三萬三千法方里西班牙國五十萬四千法方里日本國兼臺灣四十一萬七千法方里高麗國二十一萬八千法方里其以法里計者蓋譯自法國報章也 
[各國計口表]  
　　徐家匯匯報云中國人民約四百二十六兆名口英國四百兆名口俄國一百三十四兆名口美國兼古巴斐利濱八十五兆名口法國八十一兆名口德國六十五兆名口日本兼臺灣四十六兆名口奥國四十五兆名口土耳其國四十二兆名口荷蘭國四十兆名口意國三十二兆名口比利時國兼剛哥二十五兆名口葡萄牙國二十兆名口西班牙國十九兆名口巴西國十六兆名口高麗十兆半名口暹羅國十兆名口其中皆係整數並未計及奇零泰西報章往往如是也 
[日求英助]  
　　香港循環日報登英京倫敦來電云聞日本因俄人强令中國不得聘日本武弁教練陸軍特求英廷相助俾得與别國並駕齊驅英外務大臣允之 
[砲廠大觀]  
　　香港循環日報云德國克虜伯砲廠所用員弁計共三千八百三十三人工匠約四萬三千名左右各項機器多至五千三百副誠大觀也 
[日槍新製]  
　　香港循環日報云日本某武員深諳英德法三國語言文字近日自出心裁製一短旋槍能容彈子十粒一彈旣發别彈繼之無須轉動機括且槍身甚輕雖弱小之人亦能開放每一分鐘許可發彈八十粒每一點鐘許可放六千四百次槍中機械甚少製造頗易成功不若平常手槍其價非常貴重也 
[設官治商]  
　　徐家匯匯報云鳥里雅蘇臺係蒙古所轄與俄境犬牙相錯向有俄商開設店鋪與蒙民通有無附近鳥梁海鳥赤河套恰克圖均設有俄官保衛商旅近來商務更盛交涉益繁喀爾喀四盟無一處不有俄商蹝蹟其 
 
 

Page 2

 
 
八大都以牛皮獺皮子皮牛隻向三札兩盟易取駝羢羊毛每年約有三四百萬金其運至俄法者尤多商人惟利是圖時或互相齟齬今將軍連順辦事大臣奎煥會銜奏請在鳥設立中俄通商局以章京主事一員筆帖式二員分司其事并延聘書記四人招雇巡兵十六名所需經賈每年約二千二百餘金在常年六分减平項下支銷刊給木質關防一顆文曰中俄通商事務局關防刻已奉旨兪允矣 
[諭禁彩票]  
　　烟臺訪事友人云日前山東登萊靑道李觀察接奉直隷總督北洋大臣袁慰庭宫保來電内開順直義振彩票現已停止著傳諭民間不得再售等因刻已遵照辦理矣 
[輪船小劫]  
　　烟臺訪事友人云有俄國商船名營口者於上月二十五日之夜由烟臺開往旅順口駛至鐵山洋適某輪船由旅順口飛駛而來避讓不遑致被磕撞船身損壤沈入波心幸搭客水手等人得遇救援免占滅頂行船之險有如斯哉 
[劫案已破]  
　　京師訪事人云前者某富室新婦某氏赴戚串家喜筵及歸時已深夜中途突被匪人掠至某小巷攫其衣飾推之下車氏踽踽獨行不辨歸路迨天明行至東單牌樓大街適一叟一嫗挽小車而至見婦情形狼狽　問何爲婦以實對且告以母家在崇文門外中二巷叟嫗欲送之歸婦深深感謝乃雇一騾車載之出正陽門至迤東津蘆火車站購票欲赴老龍頭婦聞而驚詫與叟互爭適富室僕人尋至乃告知火車站巡兵共扭叟嫗送官訊究叟嫗始不吐實加以刑訊方供出内城某某所雇囑載婦至老龍頭下車領謝官立派勇丁入城會同左翼弁兵搜捕所指某某其時東城協巡公所已有所聞急將某某等六人拿獲起獲金珠釧各贓訊之卽當夜中途行劫者并稱尙有數犯被逃起意者係甘井胡同杜四卽小白臉杜與富室比鄰時已更深急往捕之獲諸榻上當塲搜出六響洋槍一枝隨一併解交歩軍統領衙門現方訪拿逸犯大約不日卽當解交刑部矣 
[添設巡船]  
　　寗波訪事人云寗郡每屇冬防官憲必派令巡船偵巡宼盜現雖備有巡船四艘仍不敷調用因又添設兩艘於上月二十四日開往各鄉村巡察 
[潤郡官塲紀事]  
　　鎭江訪事人云入冬以來米價飛騰常鎮通海道長久山觀察心竊憂之深恐奸商暗中販運出口爰卽出示嚴禁略謂倘有違犯一經獲案定將米石充公照例懲治等因似此憲諭煌煌當不敢以身試法矣○十二月初三日爲西歴一千九百零三年正月元旦常鎭通海道長久山觀察以及文武各官咸排導詣駐鎭各國領事署及洋關稅務司公館天主耶穌各教堂致賀二馬路天主堂中高懸五色彩旗並以冬靑栢枝遍綴户牗靑蒼滿目斑駁陸離午前十點鐘時由司鐸舉行彌撒禮中西男女之奉教者均到堂瞻拜觀察特飭租界總巡周錦堂游戎親帶勇丁在門前彈壓○上海煻捐局總辦許東畲太守於月之初五日抵潤州拜會各當道旋乘民船渡江赴揚州公幹○時方寒沍冬防戒嚴南洋續備新湘全軍統領陳宇山軍門特於月之初五日乘長龍船赴圌山一帶巡緝○丹徒縣洪鷺汀明府見郡中錢價日貴銀價漸低特於本月初六日出示嚴禁奸商將銅元販運出境違者悉數充公○本月某日新勝水師營管帶徐寳山都戎乘某輪船赴白門謁見上憲禀陳緝匪事宜 
[之罘近事]  
　　烟臺訪事友人云某日山東福山縣李大令出有賞格略謂准英領事函稱牧牛人徐某在威海近城被殺兇手在逃未獲如有軍民人等能拿獲送案者一經訊實賞給洋銀二百圓○烟臺天順德絲棧主曾保某甲至靑島某洋行當買辦近忽虧欠巨欵乘間脫逃由行主電禀駐烟德領事某君函請東海關道李觀察將天順德執事人傳案訊押棧屋發封俟查明甲虧短若干然後核奪○某甲由高麗購得紅參六百餘斤雇船運至威海挑送烟臺意圖偷漏海關稅課經稅關委員查獲將參扣留聽候議罰○某甲誘拐某姓童養媳來烟正圖變賣不虞被某姓尋獲扭赴巡司署請懲巡檢某少尹研訊之下將甲答責管押媳交某姓領回 
[福海潮音]  
　　福州訪事友人云福建舉人劉孝廉以明春會試暫借河南貢院舉行較之航海入都程途窵遠所需資斧似非寒士所能籌爰約集同志諸君投閩浙督轅禀求津貼督憲許筠帥以所呈尙屬實情諭候飭善後局查明核辦○邇來省地辦理冬防派出巡警軍二百名分叚巡緝某夜巡至夾道坊見有甲乙丙丁四人形跡可疑盤詰來由横被毆擊事爲保甲局文案陳梅生少尉所聞飭差馳往道山范公祠左近拘獲城邊七等二匪研訊之下直認不諱因喝令答責數百下押候重懲 
[漢水冰紋]  
　　漢口訪事友人云湖北警察局所需經費向以房捐爲大宗前因辦理不甚認眞以致收數未能起色現經上憲攺委曹策臣别駕總理其事想不至玩愒如前矣○鄂垣紡紗織布兩局自歸粤商韋捷臣接辦之後竭力整頓頗攺舊觀現在所出紗布各處暢銷因於某日起繼以夜工軋軋鳴機聲時與巷柝聲相應答足見事在人爲非可以官様文章敷衍也○德商美最時洋行前在漢口通濟門外江岸起造碼頭以便輪船停泊嗣以距華界太遠諸形不便禀請德領事與華官商議擬就馬王廟河街日本碼頭左近擇地另造一碼頭無奈彼處毫無隙地華民又不肯退讓以致遷延至今尙未定局 
[鳩兹瑣紀]  
　　蕪湖訪事友人云此間米巿向極暢旺每石例納稅銀一錢刻忽加征四分四釐金陵駐蕪米釐局更收釐捐銀四分四釐合計每石須納至二錢八分八釐以致米巿生涯頓形冷落○廬州府城擬建李文忠公專祠及武備學堂工程甚爲浩大所需材木皆由裕溪運往大約開工之期當不遠矣○蕪湖天主堂司鐸翁君擬在隔江運漕鎭建立教堂已購得某寺地基由紳董鄰右立契簽字寺僧不服控之縣署不知縣主如何辦理也○由縣西門至江干十里長街由商務局總辦許九香觀察派員督修一面請武衛楚軍統領李軍門撥勇工作刻已告竣遂接修二街三街及馬路 
[玉人簫顏]  
　　揚州訪事人云近日十二圩所儲南北塲鹽高如山積後至者幾於無地可容棧憲程觀察爰札飭淮南總局略謂現在各岸銷巿正旺棧鹽儲積亦多各商掛號者雖已有四十餘票而均未來棧訂運前聞各商以錢價高昻意存觀望兹附鑄之銅元已到錢價自必日漸低落除咨請運司飭催外合亟札飭札到該員卽便傳諭各運商迅卽訂運過掣卽日領照出江毋任再延等因刻下局員已牌示局門曉諭南北各商一體遵照矣○大王廟前運河縴岸前經屯船户鄧厚培禀准興工修築將次告成旋因水勢過溜又禀請添建護椿當經委員估訂工價禀明運憲程雨亭都轉在救生息欵内動支 
[雲間近事]  
　　松江訪事人云婁縣屈吉士大令籍隷浙江嘉興府屬平湖縣夫王人氏爲前陜西藩司王方伯大經之女公子年登七秩鴻案相莊近忽爲二豎所侵遽於上月二十五日乘　仙去大令情深伉儷痛悼逾恒二十六日就署中大殮郡城文武寅僚及地方紳董咸以一 
 
 

Page 3

 
 
束生芻吊唁素車白馬爛其如雲○南鄉亭林鎭人某甲崇奉基督教疇昔之夜忽有同教阮姓兩人糾合外教趙阿才等三人入室滅火强掠器物臨去敲火點燈被甲察知面目遂指名請汛弁吳把戎移知華亭縣署縣主陳仲陶大令急派壯捕馳往緝獲趙阿才一名餘已聞風逃逸研訊之下供稱此事由二阮起意原許事後各給洋銀一元小的懼禍未及同行叩求明察大令飭釘上脚鐐收禁化莠所○松江府許子原太守前奉大憲委赴海門一帶查勘河工閙事情形於上月二十六日乘舟回署○西門外秀野橋北首俗名石檻内近有鹽梟散勇大開賭塲一擲千金興會飈舉附近商農因此失業喪貲者不可勝計或謂此事實由鹽捕某哨弁爲首不知在上者亦有所聞否 
[漕價已定]  
　　光緒二十八年上海所辦冬漕業經縣主汪瑤庭大令與米業中人議定每石洋銀四元四角八分刻已由各米行分别採辦以重正供矣 
[滬南火警]  
　　昨日黎明時本邑大東門外花衣街同愼南貨店後進披屋内不知因何遣火致肇焚如司更人見之立卽鳴鉦報警俄而錢業花業兩洋龍風馳電掣而來吸水噴射移時卽烟消火滅然已燬去披屋二椽矣 
[上海縣署瑣案]  
　　前日王葉氏控鄰婦二姐誘拐女兒逞兇毆擊等情縣主汪瑤庭大令研訊之下氏供小婦人家住江灣鎭生有一女年已十八許字某姓子尙未成婚今年七月被鄰婦二姐誘之出外託名購物一去不回小婦人四出找尋直至今日始在巿浜橋遇見向問女兒蹤跡言語支吾責令交出竟被毆傷叩求騐明提究大令察得氏並無傷痕諭候派差查明訊究○前者王豐鎬被自稱江蘇候補知縣之程文炎　去洋銀若干元控經大令提訊旋程在通州串同某洋人欺詐平民被控逃匿經蘇松太兵備道袁海觀觀察派員至蘇提獲押解來申發縣訊追尙未了結現由通州知州某直刺申請觀察札縣迅將王控案訊結解程歸案訊辦觀察准之將情飭知大令前晚大令提程復訊程供職員前已兩次繳洋銀一百元餘欠叩求寛限大令申斥再三准展限半月如數繳淸再延定當比責○前者永義昌信局夥雇尹阿元划船載信包貨物至某處被船户孟才桂竊去洋銀五白元寳銀三錠逃往北巿經巡街捕拘解英美租界公堂訊明轉送縣署訊押前晚大令提孟復訊孟供小的係紹興人前因貪小行竊船主並不知情今原贓已由失主領回叩求恩典大令判發攺過局覊押兩月期滿責釋○吕三寳控妻父繆金培將妻霸匿等情大令提訊之下繆供小的係無錫縣人生有兩子三女長次兩女早已嫁出第三女於今春嫁吕爲室過門後吕與其母時肆凌虐毆傷足踝以致逃回比醫愈送之回去吕不收反來案誣控吕供小的在某酒館治庖今春娶繆氏爲妻性情悍潑時將母親惡駡小的略加訓斥彼卽逃回岳家小的前往探問答稱未回後在途中尋獲因之鎖錮家中旋又毁門逃逸及小的至岳家向領岳父不肯放歸今旣不服管教斷難久留求恩發交善堂留養吕繆氏供小婦人被夫責駡逃回母家不敢辱侮婆婆尙求明察大令飭氏當堂向吕叩頭服禮然後領回管朿倘再悍潑准予禀究 
[英美租界晚堂案]  
　　圖書集成局中人投英美租界公廨訴稱排字人楊伯心王桂卿等人透支工値求卽究追前晚讞員張柄樞司馬飭提研訊圖書集成局主遣抱呈某甲投案聲稱楊王向局中透支工値洋銀各五十元楊王同供小的等人確透支工値現願回工作逐漸扣除司馬飭押候交人保出照常工作將所支之欵扣還違則究辦尙有胡桂華徐仁仁馬錫康三名仍著嚴提訊究○職員張永熞卽張小軒控胡廷甫侵吞五金號内銀兩求提保人周俊生究追等情前晚司馬升堂研訊張遣家丁劉慶投案禀稱家主在禮和洋行經理軍裝事務叧設五金號延胡主持一切不料竟被侵吞巨欵叩求向保人訊追胡供號中生意淸淡以致虧折每日進出均有帳目可查安能吞蝕張實倚勢誣控求恩明察周供保胡至張處執業如有虧欠逃避之事理應照賠今五金號實係虧本安與保人何干尙求明察司馬將劉大加申斥胡立予省釋著邀公正人赴商務公所理楚 
[英美租界公堂瑣案]  
　　包探徐阿華禀稱前者王恒豐水烟袋店主胡芳貽投大老爺案下控伊妾范雙寳不願隨之回籍等情小的奉飭往提兹特送案請訊雙寳供稱小婦人於四年前由王恒豐執事人王某爲媒嫁與胡姓生有一子今丈夫於本月初五日赴漢口王忽從中播弄以致涉訟公庭求鑒襄讞委員魏蒓塢大令商之德總領事署麥繙譯官飭暫交官媒看管候傳胡到案訊奪○包探徐榮珊解王阿二到案禀稱此人行竊楊阿五家衣物報由小的拘獲送請究懲大令判責二百板逐出租界○包探張全林解朱林泉到案禀稱載坤全買得木板數方掮至王家厙朱誣指行竊訛詐洋銀報由小的拘獲送請究懲大令判責三百板押捕房二月○流氓沈南向張洪生藉端訛詐不遂所欲將張馬褂褫去報由包探劉森堂拘獲解案請懲大令判責三百板枷號一月○包探倪順泉解某洋人家細崽汪蘭亭到案禀稱洋人因伊唆使諸傭人一律停工報由小的拘案請訊汪供小的並無唆使衆同事停工之事且洋人尙欠小的工貲三十三天叩求明察大令判責一百板所欠工資令諭洋人照給 
[分發人員騐看名單]  
　　新海防例掣籖分發郎中余恭楷江西蔣長松江蘇蔣長洛江蘇員外郎戚之升浙江主事惲寳元順天陳芝昌廣東王鴻燻安徽惲福鴻江蘇廖廉能四川韓文魁浙江王棨湖南都察院經歴韓永泰浙江光祿寺署正劉夑直隷沈嘉煊浙江太常寺博士許永彥山西内閣中書李士瓚直隷王硯耕山東周湛元陜西韓臚雲河南羅迪楚四川光祿寺典簿李頌年江蘇部寺司務李鍚璋順天伊光文福建國子監典簿包榮誥浙江○籌餉例掣籖分發主事張鋆衡直隷○榮績掣籖分發部寺司務王奎綬順天○新海防例指省分發道李厚禧浙江湖北花翎恩鍾廂藍旗漢軍山東劉國宗安徽山西花翎劉兆庚山東四川知府花翎劉中楷奉天山西陳炳福建廣東曹景賢陜西甘肅同知孟廣悌直隷湖北劉恩田山東江蘇王煥安徽湖北李傳勳安徽河南知州叚兆　貴州雲南朱知緒江蘇雲南袁誦先四川山西通判金正燑貴州四川潘毓岑江蘇河南楊文海貴州雲南寳卿廂藍旗漢軍山東陳鶴廕鏖西四川金士俊浙江福建直隸州州同黄自炳湖北知縣楊濟直隷山西黄翕廣東廣西高令甡直隷湖北朱澍基順天江蘇黄壽年湖北江西黄毓祥湖南四川李宗晟湖北甘肅任煜熏湖北安徽孟清夑山西直隷許芳湖北河南馮廷極湖北江西翟熊書安徽湖北廖元龍江西江蘇孫銓吉浙江雲南傅蓉鏡陜西四川蔡濟椿浙江江西衛獻瑤河南安徽劉敬襄四川安徽王瀚陜西甘肅計達三浙江福建陳琦廣西雲南王維樅順天河南黄家齊湖北河南龎訓彝江蘇河南高震河南陝西王佩珪安徽四川張望墀浙江福建左樹修湖南廣東曾世璜雲南廣東郭成基山西四川鹽大使黄鼎鍾福建廣東蕭炎瑞廣西廣東賈國澄直隷兩淮吳德烺安徽長蘆宋貞起河南山東蔡若筠浙江福建史能濟浙江福建林薰浙江廣東此單未畢明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　前日鴻生洋貨店執事人韓雪芝扭范八斤至捕房捕頭令解至馬路工程局總辦翁子文太守倩襄讞委員黄衡堂二尹研訊韓供范至職員店内購煤油二箱言明貨價兩交不料伊自將油桶砸破强令調換不遂其欲卽將職員頭面抓傷是以扭請訊究范供小的駕通州航船某日向鴻生購煤油二箱至晚由店夥送至船上今日見油桶滲漏向之調換店夥非但不允反將小的毆駡小的惟與理論而已並未滋閙二尹斷令韓將油調換命范備香燭至鴻生服禮○趙新渠串同其弟松林竊取嘉泰茶棧與後馬路某錢莊往來憑摺冐支洋銀四百元旣又竊取帳桌抽屜内洋銀五十元由其父南臺扭送馬路工程局襄讞委員黄二尹研訊之下令將新渠管押限交松林前日帶案復訊南臺聲訴前情新渠供小的已將實情供訴而父親終疑小的暗中串通求恩寛宥二尹判責手心二百下還押捕房赶緊交出松林如延重比○包探黄量海解王阿大至案禀稱伊在馬路中圖竊被小的拘獲捕頭令解案請懲王供小的係震澤縣人於本年九月某日來滬昨往南巿訪友適遇債主某姓情急思逃並未行竊二尹判掌頰五十下○管阿二竊取翁子文太守公館内　毩及洋銀二元旋經汛捕拘解工程局黄二尹升堂研訊管供小的年二十有六本年六月倩馮太平薦至翁大人公館内當車夫適有親串患病醫藥無資不得已將馬鈴質錢借給並未行竊二尹令赶緊贖還 
[法租界公堂瑣案]  
　　本月初六夜潘朱氏被蔡存奎蔡李氏夫婦將生甫四齡之女抱至蟻媒王張氏家倩包王氏賣與廣東人某姓迨報捕往拘女已不見因將伊家所藏男女孩各一口帶回捕房昨連案中　涉之邰昭福解請訊懲王張氏供起案这孩係崇明人袁長根張陋二所生實因患病寄養小婦人家至潘姓女實被包王氏賣與廣東人並非小婦人所爲求鑒邰供小的由潘朱氏倩尋所失之女王張氏供此孩實被包王氏領去賣與廣東人讞員孫建臣大令商之法總領事署費繙譯官者將一干人押候嚴比○徐永清訴稱去年十二月被將阿大誘匿幼孩旋託稱找尋向小的索酬洋銀十元立有筆據不料蔣得銀後卽避匿不見曾將伊母扭案請追嗣由前任大老爺交人保出迄今事隔一年尙未交案爲此將蔣送請究追蔣供此女實被包王氏領去小的已緝訪屬實大令著一并押候嚴比○鄭信寛訴稱本年四月由甯波倩王根蘭帶洋銀一百三十八元信二封至永興豐肉莊掣取收條不料被王悉數吞沒爲此扭案請追王供小的帶送銀信實因賭博輸罄無力歸還求恩寛限至明年陸續措繳大令限一禮拜内將洋銀如數歸還延干嚴比○王友仁控留芳照相店主婦汪氏積欠房租洋銀一百三十餘元大令諭令將氏交的實人保出赶緊理楚昨日王役案求追大令飭包探將氏帶出著王邀同廣帮友人估計屋内生財共値洋銀若干禀復核奪○陳富順已控方某氏縱令其子阿新行竊衣服十餘件大令正在飭拘昨日氏夫方永溪遞禀聲稱陳栽贓圖害求提究辦大令向之詰訊方供兒子阿新於九月某日回南匯原籍現在升昌木行執業陳供伊子屢次犯竊有案可稽前晚有人目見在某飯店果腹大令飭將方交的實人保出限一禮拜内尋交阿新到案訊核○鴇兒丁王氏前控陳幹陳王氏夫婦誘拐烟妓韋桂紅等情大令著將桂紅發堂留養待家屬具領丁王氏與陳幹均　龜鴇之流决非善良押候訊辦昨日提案覆訊判將陳幹重答五百板丁王氏陳王氏各掌頰二百下押候發落○前者舊貨攤主吳必有前因收買竊贓經包探解請大令訊明判罰洋銀十元昨日帶案復訊吳稱小的無力措繳大令飭責二百板○太古馬頭巡丁孫幹禀稱偷兒胡阿四竊取棧中白廳數十斤當塲拘獲連贓解請訊辦大令判責二百板贓給巡丁領回○偷兒張阿生行竊某烟館烟槍一枝入贓並獲扭入捕房昨由捕頭令包探解案請辦大令判責五百板贓存候失主具領 
[美租界捕房紀事]  
　　日前流氓朱聖全串同惡棍朱毛毛將鄉民朱成松劫至荒僻處肆訛詐事後成松心不甘服投報捕房捕頭令包探朱桂生將聖全拘獲押候解送公堂禀請讞員張柄樞司馬訊辦○昨日江北人李阿三竊取公和祥碼頭某號棧中舊鐵被司閽之印度人所見扭入捕房捕頭令押候解送公堂禀請懲辦○前晚甬人黄阿奎在百老匯路與同鄉人張某口角互毆被某號巡街華捕拘入捕房捕頭令各押丐牢半宵以儆 
[江西官報]  
　　記名提督李定明往蕪湖候補府胡乃鈞銷德勝門城防往辦吳城卡候補縣文炳堃由金陵回趙峻往永新公幹陸仁基催運機噐翟鳳儀金沛田俱謝酌委一次行知向世淸缷辦樂平釐卡回府經夏　斌由金陵解雜欵回萬際　應汝燮俱酌委優缺一次曾世榮酌委司道首領優缺江蘇候補道葉　絅候補縣楊　頣俱回江甯孫啓　　提前酌委優缺一次張寳鑑探辦蘆種回蔣鼎元謝酌委一次守備吳歩雲由淸江浦來省代上饒縣張鼎銘調省差委該縣印務以候補縣賀義行酌委署理又新選德安縣周廷華據報丁憂以正任新淦縣周宗洛署理候補道楊會康查明湖北大學堂武備學堂銀銅圓圖式章程回副將謝家雲調帶續備後軍右營都　洪占奎接帶常備中軍右營候補府殷杞齡委進鹽門城防楊焜禀知貴溪任内教案償欵現已解淸姚永成吳燮揚俱辨南昌保甲錢汝燮辦洋口卡指分試用縣吳允尹禀到 
[皖省官報]  
　　十一月二十日候補道石鎭辭行赴金陵知縣勞文琦知合肥任内交代淸楚楊光詒辭委解京餉指分安徽遇缺先補用府經劉霍年到湖北人廿一日指分安徽試用巡檢林桂到江蘇人卽用縣蔡世信太宿　　靑桐濳均辭奉府委催漝知府葉炳章到由安盧甯探辦櫝榖回通判吳澤鋆措資回孔廣洋謝超委一次典史史濟普知丁内艱並奉臬台委仍充自新所卄二日知縣陳懷栜知奉府委赴宿松會勘坍壓孔慶晃知奉府委查勘塘工曹文境謝超委一次縣丞齡辭赴望江丈量洲地巡巡黄日昌知起服來省缷署五河縣典史沈銘書到廿三日候補知州方賓穆到由和州回知縣陳兆煊銷假並奉委課吏館兼收支　豋朱存理均謝超委勞文　謝酌委均一次巡檢麟桂知奉委解屯米銀赴金陵二十四日卽用知縣于鳳閣知赴含山閱卷知縣楊光詒知奉委接解京餉劉以煊知丁母艱陳懹棟辭赴宿松會勘坍壓田　鄧英典史楊載堃巡檢馮崇厚均謝超委一次陳肅溥辭回蕪湖差遣許成琨辭赴六合措資州同張之純到赴皖措資回二十五日委署霍邱縣典史鄒洪訓辭卽用知縣王鳳閣赴含閱卷候補同知袁家　辭奉臬台委赴和州提案直隸州陳寳柱知由順直賑捐捐升知府仍歸原省補用通判兪立誠謝超委一次黄光緖到由皖南措資回並辭赴江西探磺價二十六日候補直隸州張贊巽到由上海公幹回同知王壽堃謝超委一次知縣廖昌彝辭奉臬台委赴皖南公幹董玉璋知代首縣公幹張佐廷到由穎州府牙捐回廿七日委辦蕪湖米釐局彈壓知縣宋毓衡到赴引回請補穎州府經廳哭鐘瀛辭回皖北土藥局差遣缷代理太湖後部司余家　到董玉璋知奉委支應局賑捐文　到差杜葆光知自懹甯四鄉查辦牙捐回李延慶到由蕪湖訊案回府經蔣正南請假皖北捐資二十八日缷辦盧州兼六安土藥府經劉秉棪到知縣熊鈺知奉委赴皖北公幹孔慶晃知銷查勘塘工差竣縣丞張加言到由湖北探磺價回巡檢沈熊到由皖南措資回石鍚瑞謝超委一次賈廷桂知奉洋務局委文案學習二十九日分發安徽試用道志楼到旗人號文用截取補用同知吳震到湖北人本任婺源縣方永昺到由宿渦鹽觔加價回巡檢麟桂辭解屯折銀赴金陵 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年十一月二十六日京報全錄]  
　　宫門抄諭旨均已錄前○船政大臣崇等奏報察看船政近日製造情形摺○雲南學政吳奏報到任接印日期摺○護山西巡撫趙奏爲河東丙申網鹽引奏銷摺○又奏爲緑營裁官擬令帶職歸標片○貴州巡撫鄧奏爲總兵各回本任片 
兼管船政福州將軍世襲奉恩將軍宗室臣崇善暫留會辦船政四品銜四川鑛務商務大臣臣沈翊清跪奏爲察看船政近日製造情形恭摺仰祈聖鑒事竊臣等查船政自建威建安穹甲艦工竣之後督臣許應騤兼管船政任内飭製淺　巡洋輪船兩艘一曰安海一曰定海安海於去年春間告成定海於本年夏間竣事正在洋面驗試船機以便交與管駕接管兹准督臣會商以安海宜於江面駛用藉以巡緝盜賊定海　高可禦風濤攺爲海口港偵獲賊船之用每遇風逆潮退大船不能前進者該船可游弋自如若果得力尙擬再造數艘俾成艦隊此本省製船之情形也北軍南駐江陰之際海籌海深二快船巡洋抵閩擬就閩塢修理適値春旱潮小兼以塢前淤積嗣經極力開挖俾得進塢業於七月間次第修竣銜尾赴滬此北車到塢修理之情形也臣　清本年三月奉旨會辦船政附片奏明各省須向他國購船不如間閩廠製船等語奉旨飭令咨商各督撫妥籌辦理適兩廣督臣陶模署督臣德壽等咨商仿造淺水快船一號又咨商攺木質琛航舊船爲廉欽一帶轉運軍火之用蓋廉欽盜匪出沒所恃只閩廠舊製伏波一船深恐粤防單薄故亟託修攺琛航以資調遣至粤省之海口江面緝私捕盜所用則以淺水船爲宜洋監督杜葉爾於此等船隻繪算其吃水處不及一尺頗盡淺水之能事故本年廣東派員來閩考究現擬陸續解欵先計一號此外省託製船隻之情形也海關向有巡視各口標識浮椿之船閩關之福星船近漸剝蝕總稅務司託船廠代造一船以爲替換此海關託製船隻之情形也以上各船馬力機鍋雖不甚大然必聚中國數省之財以助閩廠工程之作興大抵船大則欵鉅效遲船小則費輕成易故託製者頗形踴躍船政大如穹甲船二號南北洋各省以養船多費尙難收留差遣不如多製小船取其適用於百孔千瘡之時藉以調和洋員覊糜工匠撑此局面　目下所急者在籌還采辦洋欵洋欵還後廠事皆可從容擘畫臣等視事未久善後事宜容與督臣許應騤並飭洋監督杜葉爾熟籌詳商冀有以報答聖慈於萬一其關欵按月二萬兩臣崇善仍當隨時解濟以免支絀所有臣等察看近日船政製造情形謹瀝摺上陳伏乞皇太后皇上聖鑒謹奏奉硃批該部知道片併發欽此 
雲南學政四品銜翰林院修撰臣吳魯跪奏爲恭報微臣到任接印日期叩謝天恩仰祈聖鑒事竊臣奉命視學滇南蒙恩召見兩次並於請訓之時奏明自備資斧由水路抵湖南常德府以接驛站仰蒙訓誨周詳跪聆之下莫名欽感遵卽束裝起程兹於九月十九日行抵雲南省城二十五日准雲貴總督兼署學政臣魏光燾委雲南府學教授李德徵將關防一顆並文案卷宗移交前來臣當即恭設香案望　叩頭謝恩祗領任事伏念滇省爲邊疆文教之邦學政有主持風化之責當此創行新政尤宜杜絶歧趨遴拔眞才昌明正學訓士以網常爲重崇聖教以黜異端立品以忠孝爲歸正人心以厚風俗依仁游藝百變而不離其宗格物致知兼綜必期於條貫臣惟有恪遵聖訓一秉大公嚴密關防認眞校閱冀爲國家收得人之效以仰答高厚鴻慈垂念邊疆振舉文教之至意所有微臣到任接印日期謹繕摺叩謝天恩伏乞皇太后皇上聖鑒再臣經過各省地方秋收中稔民情亦尙安謐惟行抵湖南辰州正値該府閙教之時業經該地方官嚴拿懲辦行抵貴州興義府屬之普安廳等站正　廣西游匪由西隆州竄瀀興義之時亦經該省調兵前往剿辦合併聲明謹奏奉硃批知道了欽此 
護理山西巡撫布政使奴才趙爾巽跪奏爲河東丙申網鹽引奏銷攺題爲奏恭摺仰祈聖鑒事竊查河東鹽引課銀奏銷向例於六月間造册具題嗣因網引積滯未能依限造報經前護撫臣何樞奏准展至九月底造辦在案兹查丙申網引課自光緒二十七年九月開辦起截至二十八年八月底止共征正加各引四十七萬五千五百七十四道未完額引一十六萬二百六十五道又帶銷過乙未網剩引九萬一千七十一道未完引二萬五千一百六十八道援案分年隨帶征課計舊管銀一十七萬八千八百八十八兩三錢零新收銀六十一萬二千六百三十兩四錢零開除銀六十九萬八千六百三十九兩三錢零實在銀九萬二千八百七十九兩四錢零據河東鹽法道馮煦造册詳辦前來經奴才委員盤查覆核無異應卽遵照前奉諭旨將此專案是題之件攺題爲奏至此案奏銷因三省引地皆有旱歉这區商民交困是以未能依限　完造報合併聲明除册結分送部科查核並移咨各衙門查照外所有河東丙申網鹽課奏銷攺題爲奏緣由理合恭摺具陳伏乞皇太后皇上聖鑒謹奏奉硃批户部知道欽此 
　爾巽片再查奴才前以山西天城營守備出缺晉省緑營兵業分兩次　裁官無所附奏請免其序補以省周折旋准兵部咨覆員缺未便久懸業由另行練補並令續出各缺遵章請補等因查晉省緑營武職各員前經奏明全行裁撤嗣後擬不繫以營汛卽攺設於常續備兩軍業由政務處核准惟以各省辦理須歸一律請旨飭下袁世凱劉　一張之洞覆議具奏各在案現在晉省常續備兩軍均已添練所有餉需專指緑營裁兵一項自應查照奏案一律全裁以資撥用其官弁俸薪馬　亦係備抵餉項之需勢難坐耗伏思晉省裁遣緑營辦法與江鄂各省微有不同各省議分年緩裁故官弁可徐圖安插晉省則緑營裁盡官同瘤贅若拘守序補成例則舊者未去新者旋來辦法兩歧且俸廉不能騰出卽新軍餉項無著實於營務大有關碍推原部臣之意亦因營制驟攺苦無位置官弁之方不能不遲回遷就奴才詳審籌度現在所存武職及候補員弁人數尙多其中不無可造这才未忍聽其槪投閒散原奏本令入武備學堂查晉省武備學生業已是額不能再容多人自非變通辦理不足以廣裁成現擬於撫鎭各標設立武備學堂除副叅游各員向住要隘暫令攺練巡警兵一二十名協同地方官鎭攝一切聽候部　分撥其都守以下各官弁卽令帶職來省或赴各鎭標投考學堂課以新操歩伐行軍隊槍械營壘諸學每月課其殿最給以廪　俾資養贍一槪停支俸廉其優者挑入常續備兩軍備補各缺疲弱者分别曾否立功奏請賞給恩俸終身餘者酌量資遣所有費用卽於裁兵截餉各欵丙設法籌動此外各州縣所練巡警並亦准廪請被裁員弁幫帶操練槪不由上司派委以免　制仍俟政務處議有一律通章再行遵辦惟此後所出各缺仍請槪行停補以免　歧雖與前章程稍有未符然實有追待騰餉之勢亦尙非毫無位置之方况緑營積弊情形各省有僉同之議不出數年總歸省摽卽可律通行於戎政無出入所有緑營裁官擬令帶職歸標獲考武備學堂各緣由理合附片具陳伏乞聖鑒訓示謹奏奉硃批政務處會同兵部議奏欽此 
鄧華熙片再調署安義鎭總兵岑有富因水土不服染患瘴疾屢請卸事應令仍回鎭遠鎭本任所遺安義鎮缺查有補用總兵楊昌魁堪以署理署鎮遠鎭總兵熊時敏應令回威寗鎮總兵本任各專責成除咨令各赴任所並咨兵部查照外謹會同雲責總督臣魏光　附片具陳伏乞 
聖鑒謹奏奉硃批兵部知道欽此 
 
