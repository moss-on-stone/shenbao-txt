# 1922 - 171 - 4917724

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[南北相類（冷）]  
　　南北事事相類前已屢屢言之矣至近日而更甚即如最近兩方之和議亦復相類之甚也 
　　北方奉直之和雖成而不足恃關外之深溝高壘依然如舊也南方海陸之和雖成而亦不足恃沙面洋商恐復砲撃而謀自衛則其戰事之未能終免又可知也故曰相類之甚也 
　　總之凡一圑體而遭破裂則破裂後之變化自必相同故今日之所以相類者皆由昔日之相類有以成之也 
[命令]  
　　六月二十六日大總統令　陸軍部呈參事鄭謙因病懇請辭職鄭謙准免本職此令 
　　又令　任命王坦爲陸軍部參事此令 
　　又令　任命歐陽葆眞爲審計院審計官此令 
　　又令　陸軍部呈贛東鎭守使張之傑江西陸軍步兵第二旅旅長劉玉崑此次派赴贛南應援不力致誤戎機擬請免去本職並將原有官勳一併褫奪等語張之榮劉玉崑均著免去本戰並褫奪原官勳章以照儆戒此令 
　　又令　任命蕭安國爲贛東鍞守使此令 
　　又令　陸軍部呈准黑龍江督軍咨請任命德全劉德貴陞補佐領均照准此令 
　　六月二十日大總統令　陸軍部呈請授王傅祿爲陸軍　兵中校那震湶爲陸軍騎兵中校馮秀儒　陞爵裴明義張學曾王雲山盛金元黄庭燎華　軍高恒玉加陸軍步兵中校銜王　春加陸軍砲兵中校銜張策方李國華唐有元楊濟侯占元劃殿臣范慶朝戎鴻炳陳富魁　聯瑞李汝舟王殿　徐少生卜廢生倪朝英何恩田劉炳陽朱華廷王得玉邱錫田馮景灜王　　周正標楊振聲秦佐才李振國耿殿臣蔡文彬爲陸軍步兵少校柴文昇李長發魏廣順任步才爲陸軍砲兵少校閻淸波李金河朱純林張繼忠夏東魯陳起王景文吳乃鑫徐占國蓋明勝王得成梅新桂楊占魁張桂賓顧成龍趙濓黎惟昌顔承章趙魁忠鄭錫祥陳天佑郭占元劉長勝李懹林傅連登王惠標實玉貴趙鳳麟劉玉海張靑　律襄臣儲士傑王子卿陳玉山李學先李　傑竇吉臣加陸軍步兵少校銜王克儉加陸軍憲兵少校銜許　桂鄭長勝田毓林加陸軍騎兵少校銜郭玉潤何登科朱萬成苗振廷孔憲曾加陸軍砲兵少校銜包守謙授爲陸軍三等 
軍需正均照准此令 
　　又令　蘇昌寳晉給二等嘉禾章此令 
　　又令　何啓椿晉給二等文虎章陳保棠余夑梅均晉給三等文虎章此令 
　　又令　井岳秀給予三等嘉禾章此令 
　　又令　胡璧城晉給三等文虎章王尙林王寳山均晉給四等文虎章此令 
　　又令　裘世廉劉文厘馬榮華均晉給四等文虎章此令 
[國內專電]  
　　北京電　顔勉允暫維閣局對豫鄂長官更動主暫緩對粤主尊重陳炯明主張派某員赴粤陳意見明早首途（二十六日下午三鐘） 
　　北京電　曹挽吳勿赴洛謂本人亦將赴津（二十六日下午三鐘） 
　　北京電　某洋顧問説帖南方解紐政府宜寛大召集聯省代表會議不必限於津保黎將此案交保（二十六日下午三鐘） 
　　北京電　王占元宋小濂今午（二十六） 
入京見黎奉事僅辦到停戰退兵止餘事張不理會（二十六日下午五鐘） 
　　北京電　榆關外奉軍深溝高壘不因王宋赴奉而緩和營口封港尙未解除孫烈臣在奉係受張作霖一拜之效吳俊陞在哈與奉相背二十九師並未參加榆戰張屢調未應張宗昌在中東路東省保安自治係官塲空氣民間不識不知奉票十八元易一洋（二十六日下午三鐘） 
　　北京電　王占元原定敬日入關現因接洽熱河撤兵事留住一日據報熱河地盤張作霖情願抛棄高士儐部編師一層張答延琿戰事早已結束不成問題（二十六日下午十鐘） 
　　北京電　吳佩孚以張作霖不肯取銷東三省保安總司令認爲時局尙未澈底（二十六日下午十鐘） 
　　北京電　安格聯云關餘全部作公債基金可無危險（二十六日下午三鐘） 
　　北京電　粵鐵路督辦公所函交部聘用友邦技術專家整理鐵道請與英美兩使商量（二十六日下午三鐘） 
　　北京電　外部咨交部牯嶺租借避暑地合同並無安設電話章程之規定又咨靑島港務航政王督辦稱船廳改歸部轄與海關條約有無抵觸靑島巿制應否以港務收入爲財源容訂期會商（二十六日下午三鐘） 
　　北京電　府院對李烈鈞等由滬通電認非李自身所參預對李不減信賴（二十六日下午三鐘） 
　　北京電　吳電熊克武徵翊贊統一意見（二十六日下午三鐘） 
 
 

Page 5

 
 
   
 
 

Page 6

 
 
[國內專電二]  
　　北京電　黎擬派金兆棪白堅武等迎岑春煊孫洪伊唐紹儀張繼入京（二十六日下午五鐘） 
　　北京電　今日蘇同鄕會電齊請廢督裁兵（二十六日下午五鐘） 
　　北京電　今日魯案細目委員會在舊外部舉行王正廷小幡各有演説極融洽星期四第一部委員會星期五第二部委員會（二十六日下午五鐘） 
　　北京電　今日魯案細目協定委員會王正廷小幡均到先説大致農部估定之坊子等三礦價目將 
　　北京電　劉顯世到保訪吳請益以實力回黔吳請緩謂袁祖銘已植根據與君返黔自易（二十六日下午三鐘）提出（二十六日下午三鐘） 
　　北京電　任命湘川省長顔主先謀意思疏通勿急（二十六日下午三鐘） 
　　北京電　龍烟礦公司請將在京被拘押職員吳仲安沈慶放出 
（二十六日下午三鐘） 
　　北京電　顧王國際聯盟代表原缺已定陸徵祥黄榮良（二十七日上午十二鐘） 
　　天津電　昨王廷楨黄統與邊守靖等秘謀假託曹吳代表卽日赴蘇商齊燮元請王瑚緩交卸韓國鈞仍赴魯任另簡曹鋭或高凌霨爲蘇省長（二十七日上午十二鐘） 
　　漢口電　崇通金華袞舊部五百餘人自稱援贛游擊隊由匪首周孟容統率漾（二）（十）（三）晨攻入通山縣據城索欵刦獄知事馮錦文潛逃軍署據報電寇英傑派隊剿辦 
　　漢口電　吳派杜節義來鄂商岳州撤防事宜聞趙恒惕亦擬派鄒禮來鄂協商派警接防等事 
　　漢口電　趙榮華電藍文蔚歸鄂未商妥並乘川軍撤防佔據建始請以武力驅逐 
　　漢口電　省議會宥日（二十六）開二次臨時會（以上二十七日下午五鐘） 
　　掦州電　曹吳託黄統王廷楨沁日過揚迎韓長山東（二十七日下午九鐘） 
　　香港電　各圑體代表昨到永豊艦謁孫請孫以地方爲重孫對粵事極憤懑并言如陳不回省彼三數日可離粵惟談至夜八時仍無完满辦法 
　　香港電　省會宥電陳言請任書已承收受乞卽來省就職 
　　香港電　李炳榮奉陳令來省勸魏邦平出任維持魏言决不再出但對時局主張（一）勿攻長洲砲臺（二）孫下野當給一些面子（三）妥籌安置北伐軍法 
　　香港電　沙面洋商因恐海軍再有砲擊廣州之舉昨籌自衞法自徑日起老城店舖復紛紛閉門 
　　香港電　省會宥電魏邦平請尅日回職 
　　香港電　澳門教育會通吿罷課香山義勇隊佈吿無論何項人等不准往澳門（以上二十七日下午三鐘） 
特約路透電 
[奉直戰事之尾聲]  
　　二十七日北京電　榆關區域之軍隊刻仍在撤退中直軍領袖决計不占榆關一俟火車齊備卽將開離該處至昨日止直軍開離陣線者共二十列車惟因張作霖仍未將扣留之火車交還故火車仍不敷用王承斌昨由前敵赴津據稱俟至保定見曹錕後即擬就直省長任榆關直軍已歸第十五師潘師長指揮王占元宋小濓今晨普謁總統總統頗嘉獎調停之功聞趙恒惕電致政府願協助遺散軍隊趙現正組織警備隊以代由岳撤退之北軍 
[南北近事]  
　　二十七日香港電　香港電聞報廣州訪員電稱英總領事已命沙面英僑戒備孫中山續事轟擊 
　　二十七日北京電　杜錫珪昨赴保定然後由該處赴滬就海軍總司令任 
　　二十七日香港電　北京丸輪船在港內失愼所載阿謨尼亞及硫黄等物焚燒甚熾 
[朝鮮亢旱]  
　　二十一日東京消息　朝鮮全境亢旱爲近二十年來所未有農産品日見昂貴日內若不降雨則價將續漲九州天旱缺水山田鋼廠業已停工 
[英政府對付愛爾蘭之方法]  
　　二十六日倫敦電　邱吉爾今日在下院言愛爾蘭選舉事謂政府策第一予南愛以自由表示和約意見及證明能否組合有秩序國家之機會第二予北愛以拒絕新芬黨威迫服從之具此兩層皆已進行完畢現已到情勢逈異之新階級一月前英政府供給北愛五萬人軍械俾用以自　臨時政府所未能解散之愛爾　共和軍在北愛成立兩師此即具爾法斯慘劇之主因　北愛現無施行非法報復舉動屠戮天主教徒之理由北愛首相克萊格現能維持大局境內未因韋爾淼遇害兩起報復行爲邊界事能現較和緩因有三角協議决定在譬提戈與比里克設立中立區域由英兵獨負維持秩序之責也英兵守邊之試騐如有成效當漸次推行於邊界全線以內亂外迫破壤北愛政府之謀决不可容縱有暗殺政府决不變此政策南愛政府旣爲國民所贊助則有背和約精神之種種大誤點英政府自不能忍受之彼自稱愛爾　共和軍總部者鼓吹南北愛爾　之暴動甚至擾及英國以破壤和約爲目的今猶佔據杜白林司法衙署此種佔據何能久忍今已　明白通吿南愛政府請卽終止此種事件之時如南愛政府無力無膽不能終止之則英政府將認爲和約破壤不可實施即有完全自由以採行爲保障人民權利所必要之舉動云 
　　二十六日倫敦電　內務大臣夏爾特氏今日在下院稱警應偵查所及尙未查見使用火器專害要員之陰謀夏氏答覆議員之詰問謂南愛議會批准英愛和約後曾有通函遍致各要員吿以如無異議則警士之保護將於一月二十六日起撤銷各要員對於通函未　稍有異議　時雖得密報以暴徒或將肆　縱火爲言但未有意在暗殺之報吿渠意暴徒未有在英國施行有組織的暗殺計晝之意渠從未接有將暗殺韋爾森上將之警吿具爾法斯與倫敦皆未聞此種惡謀現信兇手二人並不與愛爾蘭有何關係二人皆倫敦人從未到過愛爾蘭即其所用之兇器現經陸軍部查明並非英國給與臨時政府之物 
[韋爾森上將之葬儀]  
　　二十六日倫敦電　威斯明斯特檢屍官今晨九時四十五分抵愛登泊萊斯檢驗韋爾森上將遺骸同時有喪車載柩至上覆繡金　十分鐘後檢屍官由警察保護驅車入宮被吿因從辯護士之勸吿未到塲當時訊問證人內有上將之弟及汽車夫修路人上將之厨娘等人據證人之口供當時遒中除修路人外無餘人上將降車至路中時槍聲突起時方以爲輪胎爆裂上將甫舉步槍聲又作上將乃圖以鑰啓車門槍聲續起旋即倒地時見二人在上將左右相距三碼之遙修路者曾持鏟追捕兇手至愛白里街雖受警吿仍不之舍厨娘先趨出上將猶欲與語時上將夫人馳至乃舁之入書室即因傷重氣絕據醫士騐稱共中八彈胸之左右皆中一彈均致命傷檢屍官曾稱讚守法英人徒手追捕兇犯之勇武繼乃判定上將乃由康諾立氏與鄂伯良氏謀殺致死 
　　二十六日倫敦電　自吉靑納死後國家要人之殯儀從未有如今日韋爾森上將殯儀之動人者自伊通街至聖保羅教堂路頗遙遠時値細雨觀者排立路旁肅然無聲持贈花圈極多後以兩大車載之而行殯儀午前十一時一刻出發護送者有兵士三千扶櫬者皆英國海陸要員如費蘭巨海格諸帥法國福煦上將康諾特公爵及各殖民地代表與外交官等皆步行送喪其坐車隨行者惟韋爾森之母與妻耳柩置砲車上以國旗覆之兵士夾衛倒持槍械午後十二時二十分行抵教堂禮堂佈置景色慘黑其在黑衣人中露異樣色彩者惟金線制服耳得入教堂者一千五百人偵探亦雜處其中常隨行於各要人之左右行葬禮者爲倫敦主教墓在納爾遜惠林頓勞白資諸名將墓側出殯時證券交易所等皆停巿 
[德國之暗殺黨人]  
　　二十六日柏林電　巴伐里亞秘密會會員十一人　暗殺賴齊諾博士案株連被逮賴氏將於明日舉行國葬所過一路有國民兵列隊竚立洛斯志維資魯倫白里佛萊堡地方均有工人與帝制黨衝突消息死傷人數不多歐士白格氏遇害案嫌疑犯蒂萊森之弟及郝夫满氏均在末尼克就逮郝氏且被疑與暗殺施特满案有關 
　　二十六日倫敦電　賴齊諾博士遇害後馬克大落今日倫敦開盤價每一英鎊兑一千五百九十枚他國貨幣價亦低落馬克收盤稍堅升至一千五百三十枚 
[德國供給法國公共工程]  
　　二十七日巴黎電　法總理普恩賫氏咋與公共工程總長特羅克氏討論德國按照凡爾塞和約參與法國公共工程建築問題其計晝包括水電廠·鐵路·海峽遂道·船港運河共計需費一八五○○○○○○○○佛郎由德國供給材料人工各項工程將來之收入留作重興兵燹區域之用此項計晝不日必得賠償委員會贊成無疑 
[海牙會議之俄代表]  
　　二十六日海牙電　俄代表圑已於今日行抵海牙 
　　二十七日海牙電　里維諾夫氏語客謂列寗之病乃　暫時性質里氏又謂海牙會議之主要問題乃貨欵與俄國俄代表不欲費唇舌於原則僅欲實是求是俄政府之地位已較日諾瓦會議時更見　固且數星期內可望得豊富之收成勞農政府今擬减少陸軍之半數惟他國亦當其允裁兵 
[運入英國之茶葉]  
　　二十六日倫敦電　商部國會專員湯姆森爵士今日在下院答覆質問謂本年三月三十一日止運入英國之茶葉共四萬四千九百萬磅値英金二千五百萬鎊巳付税者四萬一千三百萬磅內有三萬七千一百萬磅乃接優待率徵税 
[日本撤兵]  
　　二十七日海參崴電　日本宣布於十一月間撤兵後此間商界及右黨政界皆頗恐慌紛將産業及貨物廉價售與外人本年收成希望頗佳 
[各國近事記]  
　　二十七日東京電　東伏見宮親王已於昨晚十一時三十分逝世 
　　二十六日墨京電　美國油公司主任比拉斯基氏昨夜爲匪徒七人擄去勒贖美國代使已派兵追匪按比氏前在美國秘密偵探隊供職 
　　二十七日巴黎電　安南王昨赴諾干特建紀念陣亡安南兵之廟焚香鳴鑼以召幽魂晚間由法總統設宴欵待 
　　二十七日柏林電　據官中宣稱總理韋士博士擬暫時兼任外交總長 
　　二十四日紐約電　威廉羅基菲勒氏今日逝世遺産約値一萬萬元至二萬萬元 
　　二十六日瑙威京城電　亞孟特森氏已變更其飛越北極計晝原擬在哥倫比亞角登陸今將改爲斯譬資堡格 
交通大學無線電 
[美海軍部長游日]  
　　東京電　美海軍部長鄧碧FdwinS.Denby偕安那波里海軍學校一八八一年畢業軍官若干乘漢德森運送艦游日星期日即七月二日可扺横濱即將直入東京盤桓至八日止日當道巳籌備招待禮節七月三日首相設筵欵待席間將互有演詞此後宴會槪無演詞四日開同學歡叙會日本官塲意見以爲加藤首相兼長海軍鄧碧氏雖以非官塲資格來游然二人同爲海軍領袖在華會時巳結私人友誼當此兩國極相篤睦之時鄧碧來游可謂時機極佳日本對亞陸政策現已全變人方推測日本暫不撤回西比利亞軍隊藉圖要挾乃日本居然宣佈撤兵日期以踐在華會之諾言俟鄧碧來日時華會各約定可已由樞密院核准至於日本現行之對華政策顯然欲結中國之友誼將設法向疑念未泯之華人證明其友善政策日本之歡迎鄧碧游日圑不僅限於官場日人對美與情現亦日臻親善華會日代表歸時誠未有得免　議啓但今日加藤所遇之責　不在其華會成績而在國內政治問題　華會成績現已爲國人所公認矣 
　　東京電　加藤首相將由東京赴横濱迎接美海軍都長 
[菲列賓請願與議會]  
　　馬尼剌電　伍德將軍及副總督基爾摩等在呂宋島四周考察形勢歷十六日現已返馬尼剌伍德將否召　議會之特别集會俾議會得對在美之獨立請願圑續發訓示一問題迄未有意見發表上届議會巳於六月六日閉幕而新選之議員尙未宣誓就職論者謂目前菲島未有可發訓令致請願圑之圑體前參院臨時議長稱現尙未接兩黨領袖葵松與沃斯梅那二人之函電未審其意見如何故現未擬召集特别會 
[公電]  
　　北京來電　申報曁各報鑒安徽督軍張文生代表法學碩士張銘昨午觀見大總統已將全國裁兵善後計晝書呈遞蒙總統嘉許業於今午南旋中一通信專電部李道衡 
　　延平來電　申報時報館轉各報館公鑒福建延平商民之慶祝南平暴犯鄧樹榮鄧樹松昨午緝獲商民歡騰皆懸旗恭頌陸軍二十四混成旅王永泉旅長爲民除害以維地方治安瓊 
國外要聞 
[德國特約通信（王光祈五月十四日）]  
　　日諾瓦會議中之俄國問題（六） 
　　日來俄國問題巳集中於（一）各國接濟俄國財政問題（二）俄國退還各國私有財産問題（三）俄國承認各國債務問題之三項此三問題將由協約及中立各國另組織專門家委員會專門討論其地點已預定爲荷蘭海牙其日期則預定爲六月十五照目下情形而論俄國問題似已非一兩月之內所能解决至於上述三項問題除第一項已詳於記者俄國問題第四次通信中第二項已詳於第五次通信中外茲再就第三項俄國承認各國債務問題一爲讀者諸君敬陳之則此次日諾瓦會議中之俄國問題其最重要者已略具於此矣 
　　俄國對於各國之債務問題可以分爲兩種（一）戰前債務問題（二）戰時債務問題今請先言戰前債務問題此次協約國之准俄國得參與日諾瓦會議也係以俄國先行承認開恩斯原則爲條件所謂開恩斯原則者其中第三條即係關於承認債務問題之規定也俄國旣已承認開恩斯原則而赴日諾瓦會議矣則其具有承認債務之决心也可知惟承認債務一事爲俄國方面之片面犧牲若無其他利益以爲交換條件則俄國代表此行實爲毫無意義徒喪失國民之信用而已故此次俄國代表每與各國代表商議之時輙將俄國方面對於各國之要求置爲第一而將各國對於俄國之要求置爲第二謂非先將俄國對於各國之要求加以確實解决之後不能議及各國對於俄國之要求其理由蓋以爲重修俄國（即俄國對於各國之要求）係關於世界將來之公共福社而淸算債務（即各國對於俄國之要求）則只爲各國過去之特别利益且俄國今後履行債務能力之程度亦視此次各國如何接濟俄國財政爲轉移此重修俄國問題之所以必須置放於淸算債務問題之前也反之此次赴會各國與俄國在是諾瓦會塲相見頗似久未見面之債户一朝相逢除索賬外别無話説故此次會議席上對於俄國財政之應如何接濟俄國經濟之應如何恢復絕少討論而對於俄國新舊債務須如何淸算外國私有財産須如何退還則言之不厭其詳換言之即各國將淸算債務問題置爲第一而將重修俄國問題置爲第二其理由即以爲俄國若不先行表示承認各國新舊債務之决心退還外　私有財産之誠意則後此之外　資本家更　敢以金　關係與蘇維埃政府周旋然則所謂重修俄國者亦不過一句空言而已於事實何補云云此即雙方相持之　點也當日諾瓦會議初開時俄國代表　方面對於戰前債務表示可以承認但同時向協約國提出四種交換條件（一）協約國須賠償俄國因協約封鎖俄境及協約援助白軍所受之損害（二）各國須接濟俄國財政（三）展緩還債期限（四）各國正式承認蘇維埃政府據俄國方面所持之理由則以爲俄國勞農革命爲俄雜斯民族空前之偉大事業自此次革命後所有國家對內對外關係皆已煥然一新從前種種譬如昨日死今後種種譬如今日生革命前舊政府所負之義務革命後新政府本無承認之必要徵諸歷史不罕其例當法國大革命時法國會議會於一七九二年九月二十二日宣言法國國民主權不受前此皇室條約之束縛因此之故法國不但否認前此皇室與各國所訂之政治條約而且否認一切　債美國獨立後對於前此統治者英吉利西班牙與人所訂之條約亦不承認俄國勞農革命政府之成立與法美事同一律故照法律及先例言均無承認各國債務之必要惟蘇維埃政府爲謀各國與俄國之間妥協了解起見始有開恩斯原則之承認而同時附以﹁適用交互原則﹂之條件換言之即俄國與各國間之新舊 
 
 

Page 7

 
 
債務及損失賠償須適用交互原則彼此平等淸算也故俄國此次要求協約國須賠償俄國因協約封鎖俄境及協約援助白軍所受損害之權利較之各國要求俄國承認債務之權利尤爲正當云云若俄國此種要求果然貫澈則法國反將變爲俄國之債務者所謂俄國之戰前欠法債務不　從此一筆勾銷矣因之俄國此種要求當熱　法國方面所極端反對嗣經英相喬治從中調停始有四月二十日之妥協條件即俄國代表齊吉林致函英相自願放棄要求協約賠償損失之主張並同時承認俄國戰前之舊債惟以各國接濟俄國財政一事爲交換條件此即俄國方面對於承認戰前舊債迭次讓步之情形也故現在此項問題之焦點即（一）各國如何接濟俄國財政（二）舊債賠還期限如何展緩（三）舊債數目總額如何規定（法國主張俄國須全數承認英意主張酌量减輕）（四）各國何時正式承認蘇維埃政府等等（因俄國代表聲明非得正式承認不能擔任舊債）凡上列問題皆將於海牙組織之俄國問題專門家委員會中一一加以討論吾人此時但靜候其將來議决之揭曉可也 
　　復次再言戰時債務問題俄國代表圑方面對於戰時債務始終未嘗承認其理由以爲俄國參預歐戰所失已屬不少而同時並放棄戰後應得之利益故此項戰時債務須無條件的作廢云云惟照俄國代表齊吉林四月二十日致英相喬治之函似又有承認戰時債務但求協約國將其總額及利息加以減輕之意故一般人皆以爲俄國代表對於戰時債務問題又已重新讓步矣然未幾四月二十二日專門家會議俄國專門家對於齊吉林四月二十日之函又復加以更正略謂齊氏之函原爲英文其意義爲俄國可接受協約國條件但以完全廢除戰時債務及其他各項債務之利息爲前提云云並無承認戰時債務而但希望其減輕之意而此項函件譯爲法文後其意義遂不免大相逕庭云云自專門家對於齊氏之函提出此種新解釋後復繼以四月二十四日俄國代表Rakowski向各國提出之建議該建議之首項卽爲完全廢除戰時債務於是齊吉林四月二十日承認戰時債務之函件不　爲此兩次更正從根本取銷矣最近五月十一日俄國回覆協約之牒文亦無承認戰時債務之意同時莫斯科城中亦復舉行羣衆示威運動大揭反對承認戰時債務反對退還外國私有財産之旗由此觀之戰時債務問題又已成爲不易解决之難關也協約國方面對於俄國承認戰時債務一事以法國堅持爲最力同時並與比國約束比國援助法國戰時債務之主張法國則援助比國退還外國私有財産之要求此次法比兩國之拒絕簽字於五月二日致俄之通牒卽係法比携手互相援助之表示説者謂戰時債務問題在法國初意一面使俄國承認戰時债務一面又許俄國應用凡爾塞和約第一百一十六條之權利得向德國要求戰爭賠慣則俄國一出一入並不吃虧當然易於承認孰料事出意外忽有俄國德條約之發生意使法國之希望頓成泡影此又不能不謂德國代表之手靈眼快也雖然德國方面又因俄德條約一事而見屏於俄國問題會議之外矣其究竟爲禍爲福請讀者諸君試一思之有以語我 
[私運麻醉品赴夏之發覺]  
　　文匯報云數日前本報述及本埠私運麻醉品者與輪船中人勾結之情形茲閲五月二十五日出版之舊金山某報載有徵實此説之新聞一則特照錄於下中國郵船公司之中國號駛至距火魯奴奴港外一小時路程之大洋中有人以値洋五萬元之麻醉品自船上投諸水中當爲一摩托快舢板撈起船長匯愛斯氏瞭見舢板即生疑慮迨聞有箱投水之聲即發無線電通報火魯奴奴税　人員現信該　板已將貨物安然運登岸上當中國號自東方開抵舊金山時財政部專員曾登船搜查麻醉品前此中國郵船公司之南京號抵埠時抄出値洋二十萬元之麻醉品於是私運者爲之膽寒恐中國號所運之品復蹈覆轍乃决意在夏威夷卸下然後設法運入舊金山據中國號船長滙愛斯氏報吿舊金山司法部曰中國號離火魯奴奴一小時後余見有舢板兩艘一距港六哩一距港十二哩旋有一舢板開足速力緊隨中國號此種舢板陽爲日人漁業所用多裝有最速之摩托故能追及任何大船無法避之余曾命全船船員留意監視華人旋由艙洞中瞭見有箱三隻裹帆布浮軟木投入水中但不能見其自何處投下箱旣義水舢板急前進撈起之乃回駛而去余即發無線電通知火魯奴奴税關按向例商船出入火魯奴奴港輒有税關巡船護送以防有麻醉品投入海中此次獨未防及此端 
國內要聞 
[北京通信（靜觀）]  
　　國會籌備中之各方面 
　　舊國會開會日期業經議定八月一日參衆兩議長已有正式通電布吿各省區連日來議員來京報到者頗衆截至今日據談話會主席王家襄氏報吿則知衆院議員到者已有二百三十三人參院議員到者有九十人查出因病出缺人數衆院四十八參院二十一經前次調查之結果確認爲能來者衆院在一百六十以上參院在六十以上面衆院中現有在京而未報到者八有五年出缺未經遞補者十三如此核計衆院當有四百六十八人參院當有一百七十一人兩共六百三十九人此皆爲確有把握一定到院之數殆已超過四分之三而有餘由是以觀外聞所傅國會分子恐難到齊法會議是否能成功爲懹疑者可不成問題矣 
　　兩院在京議員日前已由政府發出旅費各二百元其在上海一方面者旅費並經撥到吳王兩議長原擬推定議員數人作代表携欵前往發放嗣經研究結果認議員赴滬恐有窒碍乃改派兩院秘書廳職員各二人携欵赴滬照册發散其方法（一）限定民六分子其有非常國會補入而未盡依法者可由職員以『册內無名』一語拒之所以不推議員而轉派職員前往者以此爲大原因蓋職員有話可説而議員則情有難却也（二）與中國銀行議定在京照册將各人之支票開好如數撥交滬行以便在滬憑票支取（三）應支數目則依旅費表辦理據聞此項人員不日即可出發褚輔成最近有電來報吿在粤一部分議員因此次廣州俶擾倉皇出奔損失甚鉅現在旣欲北來集會不可不加以補助吳王兩議長接到此電昨特與內務總長張國淦商量辦法意在由政府方面擔任補助聞張氏允對候補議員各補助以二百元其非候補者則仍至上海取欵但在粤亦可由政府略給津貼費今日聞已提出閣議通過至各省長官前因吳佩孚有一優給旅費請速北上之電於是已有數省經省長飭縣知事送欵至議員之門如蘇如鄂數各二百元但彼等到京之後仍取二百元則未免太優矣 
　　近日外間紛傅謂國會對於內閣頗有不满之表示因此社會方面亦多以彼等不能專注精神於開會制憲而獨對此短期過渡之內閣斷斷以爭亦未免有不满之表示如京師總商會並有嚴詞詰問之函逕致吳王兩氏但據院中人言報載某百餘人在中央公園開會聲言行使職權對於不信任之閣員有所表示等語絕非眞相蓋當時實在情形不過因有三五人偶在公園來今雨軒前茶聚談及閣員信任問題適李載廢在座因有張國淦在國會曾經否决本期開會依法不能再行提出之語乃不意製造空氣者流竟據此以爲大好材料抑何可笑今日衆院談話會已由李氏自行聲明而兩院議長議定將向報紙要求更正至對於商會之函擬不作覆以爲旣有向報館更正之函似可無　再覆也 
　　至舊議員前所託足之經濟調查局從前原有暫行保存之議意在留以位置廣東非常國會中遞補不合法之議員但近巳由政府議决裁撤所有國會分子已早不到局並且亦不便索薪自本月起各委員薪金一槪停給僅留職員數人辦理收束事宜至下月卽將機關撤銷所有非議員之重要職員及委員將由政府分發京外各機關酌量任用於是年來一種贅疣機關已隨國會復活之聲而奄然消滅矣 
　　復有一事可附帶述之者則蘇籍議員對於新任命與未到任之蘇省長有所表示是也此事發動於衆議院休息室中故僅由到會之數人具名茲錄其電文如下海安韓紫石先生鑒蘇人治蘇同人盼望已久今公以老成碩望達此目的將來省政刷新自治發展惟公是賴責任所在請勿固辭國會議員張相文邵長鎔于寳軒陳士髦楊擇王紹鏊徐蘭墅謝翊元朱甲昌吳榮萃電稿擬定卽於本日下午在院拍發矣（六月二十四日夜） 
[北京暫局中之內閣消息]  
　　白顔惠慶態度偶作一次之消極後四圍空氣又復蒸　不已因是暫局中之暫局幾大糟而僵惟黄陂方面似終不欲在此維持時期中多所搖動對顔不惜出全力以慰留之昨日相見猶復諄囑請維持至八月一日俟組織正式內閣後即聽其脱卸顔當時未遽允然京未峻拒也顔氏意態旣稍呈活動并有顔氏允維持至七月底止之傅播矣 
　　此次內閣之波浪雖小作淘湧但大體上總未至完全破碎現有之閣員依然於閣議時全部出席財交兩長雖處一般攻擊中但仍未稍存頓挫思想一般人認此爲暫局終可維持之一預證惟有一説謂該兩部之動搖勢已造成幾分府方及保方之一部對此似均有所商議因之紛傅有府方主張國淦長交顧維鈞長財保方主汪士元或高淩對長財及某某長交風説但有謂此種動議八月一日以前或不至實行因相去不過月餘無論如何亦可渡得過去也 
　　據政界中人傅出消息謂現在政局發生暗潮確有鼓動之者計有不得志於新政局之某系與思報復之某系及財交兩部被除之衆怨此外尙有攀龍附鳳之某籍要人均思傾倒現局而乘機活動其手段爲硬軟兩種硬派即釀出猛烈之攻擊使現政局中人不安而自去軟派即分頭向實力派方面施離間以去現內閣中重要閣員之援助者便取而代之以資支配現在更造出海軍驅何之種種危語使各實力派於自紅之途因是遂又促成黑雲濔漫之象政治上之罪惡眞有難肅淸之一日也在此種亂象中而又有周樹模來京組閣之空氣焉 
[吳佩孚準備回洛消息]  
　　吳佩孚宣言將回洛陽綀兵已非一日最近以推薦財交兩長推薦各省疆吏及認計董高借欵致惹起各方之攻擊乃於二十一日發電表示此後絕不干政一面凖備回洛聞除調遣駐在昌黎第三師之一旅卽日開回河南原防外並由第三師駐京辦公處請交通部飭令京漢路局備車所有吳部將一律開回洛陽現在山海關軍事尙未大吿結束吳氏忽然决心回洛不能不啓人疑惑京中報紙多謂曹吳意見絕不隔閡恐未必然也另據保定方面消息云吳自箇電發表後已絕對不問政事近來各方面用人仍多向吳使詢問可否吳已一律謝絕謂以我之地位何處來干涉中樞用人之權且年來軍人干涉政治積重難返我當力矯此弊以爲之倡聞吳現以奉直和議尙未完了故暫居保定一俟此事略有頭緖即當遄返洛陽遠避政局專門收束軍事 
[外報論吳佩孚與時局]  
　　大陸報二十六日北京電云　吳佩孚雖贊成裁撤上海防兵但毫無出兵來滬之意渠認各處兵變不過係督軍制臨終時之痛苦吳氏刻正與川湘當局磋商撤回北兵辦法惟恐慌之時局又在發展中蓋軍隊要求發十個月欠餉並勝敵之犒賞目下必先籌得此欵方可免北方諸省之亂端張作霖亦仍爲吳氏他日困難之一聞張近出大言謂其財源足以補救軍　上之失利不日仍可恢復其勢力云云 
　　字林報二十三日北京通訊云吳佩孚認統一爲全國所渴望毌需再行用兵之説今因粤事而益信京中政客多稱吳氏有先見之明惟若輩對於浙事復多憂慮吳氏常稱盧永祥爲人仁慈倘今日有人舉浙江及其鄰省之局面相詢吳氏必稱容易解决但京中則無此樂觀以爲盧氏宣言不准外兵一人入境即不啻宣吿獨立將爲統一上大障碍深恐他日捲入漩渦中者不僅浙江一省凡蘇皖閩等或將連類波及耳至浙江兵力現有四師二師爲北洋兵二師爲浙軍浙軍態度倘攻盧者意欲督軍自爲若輩勢必助盧苟政府一時能將督軍一缺永遠裁撤則恐亦未必爲盧助北洋二師固一心向盧但軍中長官多熱中於政治生涯料其實力亦復有限雖然苟浙局奠定則若閩若皖亦當同時奠定也此間因吳佩孚决意拒絕陸長主張邀齊燮元來京擔任此席但恐齊氏亦未必肯投入羅網京中政客失此武力之保姆頗覺不安若輩常欲得一車閥入閣俾能供給實力其欲吳氏加入彼輩中者因將來事體順利便可共享其利如一旦辦事不順便可將責任卸於吳氏一人身上吳氏今不願加入故若輩乃切望齊氏之來且國會開幕後政局當有變化顔惠慶王正廷定將推倒而張國淦高恩洪二人亦恐不免目下外間已有一種計劃擬舉高氏爲總理俾其自殺職是之故若蓋急欲引一大軍閥入政府以爲護身符也 
[又將下一和平令]  
　　政府因孫文失敗離粤南方政府之名義已無形取銷現在奉直和議又將成立粤贛戰事亦正着手調停國內殆已完全恢復和平之狀態擬日內先頒一明令宣示全國業已罷戰息爭歸於和平責令南北各省長官約束所部維持地方秩序一面妥議籌辦善後方法共策久安惟聞陳炯明等之意見尙欲先開一南北會議磋商此後行政之組織及軍隊之安　等等聞政府方面對於此種會議須視所要求之條件如何方可承認如南方仍欲如前次之　北對等和平會議恐難贊同 
[山海關撤兵之近訊]  
　　自奉軍退出關外後連日直軍亦陸續撤退據津埠消息 
直軍於前日上午五時起至七時止將駐　秦皇島之一部及其他軍需品輸送至天津方面其餘一部分本擬前日開回河南現因張作霖要求直軍須退至留守營直軍恐張仍不就範故又展緩期限以資戒備又外間喧傅王承斌隻身赴奉接洽和約茲據昌黎消息王現在昌黎因恐張作霖反汗所有軍隊戒備仍極嚴重目下因山海關戰區災民流離失所日前曾致京直兵災善後救濟會請急施振撫以救民命聞該會當召集緊急會議議定委託姚錫章道尹携現洋一萬元麵粉一萬袋赴災區施放 
　　王占元宋小濓往謁張作霖時張託病不出謂現在以保安東三省爲唯一天戰中央如不允我要求我無聯絡必要等語王宋見張堅决如此遂有請示辦法之電到京政府接此電正擬覆電王宋囑其設法進行而王占元昨又來電謂雨亭託人轉吿可以相商並能親至奉天就商一切占元當擬即搭車由綏赴奉相唔容再奉達云云王宋二氏發電時係在綏中旋至錦州邀同孫烈臣同去奉天於二十三日午後七時乘京奉車抵　但據府院消息謂王氏業於二十四晚由奉起程回京如無他項事故發生二十五晚或可抵站 
[鍾世銘已到看守所]  
　　鍾世銘與曹陸同於二十二日由總統指令批交法庭依法辦理指令下後警察廳卽於次日（二十三）將鍾送交地檢廳現已收押於看守所矣當曹陸住宅被封之第三日鍾氏卽被警廳拘捕（鍾自辭職後被警廳監視故無能脱逃）由執法處審問兩次鍾對於戰前交付奉軍一百五十餘萬之欵未有收據終無以自明聞鍾在財次任內欵項不明不止接濟奉軍一項其他不明之賬目尙多鹽務署支出項下有一最爲荒謬之名目卽各報館津貼費九萬元其中某記者月給若干某報館月給若干均一一載明又聞鍾氏在部時爲之經理欵項者係其妻弟王壽恒兄弟二人王之兄弟又各有妻弟一人共計四人一同舞弊王壽恒已於二十四日亦被地檢廳拘捕其餘三人現巳他逃鍾之財産目下尙未被抄　其宅中紫檀木器具桌椅多至千五六百件祇此一項已可見其華侈矣鍾之家人無論大小每逢生日必發帖開筵去歲爲其二歲之女做生凡京內外鹽署管轄機關遍行發帖每處送來之禮物皆値數百金有某省鹽運使頗有所恃特覆書鍾氏力斥其妄爲鍾懼乃又發通函於各處謂其女做生槪不收禮鹽政界至今傅爲笑話 
　　字林報二十三日北京通訊云鍾世銘於奉戰爭時以財政次長代理總長曾自命爲閣員中奉系之代表及奉軍戰敗鍾氏累被軍警監視終至身入囹圄飽嘗鐵窗風味當鍾氏在任時羅掘所得凡有正當請欵悉被拒絕及將下台即發露其私濟奉軍之欵並未取得收據者綜計在二百萬以外此事雖喧傅一時徐氏猶一度釋其監視冀其能籌欵供給公府聞徐第一次命鍾籌十萬元作收買舊議員之用鍾未能遵辦於是復被監視目下鍾氏各項控案中聞有一宗係挪用一萬元作扶乩費蓋鍾氏於開戰前曾請關帝叩以張作霖之休咎當時沙盤中示奉勝之兆因是鍾遂一心向奉按張勳復辟時滬上某老婦曾扶乩叩張勳康有爲之休咎而趙倜此次舉兵外間亦謠傅因某相者許其有皇帝之命故今鍾氏復有此舉誠可謂無獨有偶矣 
[京聞紀要]  
　　顧維鈞對財政之表示　顧維鈞被任爲全國財政討論委員會委員長後外間多謂其與大偕欵不無關係顧氏近對人爲極誠懇之表示謂本人此次擔任委員長對於財政只限於討論不及其他至大借欵則絕不與聞並謂討論期間只限兩個月即吿結束云云 
　　巿民公會之籌備會　昨日（二十五日）上午九時北京巿民公會發起人齊集鐵門安慶會館開籌備大會公推北京日報主筆朱淇爲臨時主席由徐瑾報吿本會發起理由當經大衆討論本會暫定名爲﹁巿民公會籌備會﹂俟北京各界人士繼續加入正式開成立大會再取消﹁籌備會﹂字樣並議决本日到會人士均得爲發起人有分途向各界接洽及共同籌備之義務並由衆推定萬兆芝王經佐羅正緯黄尊三李治東王冷齊徐瑾等七人爲本會宣言書及章程起草員陳寳泉朱淇劉馥王文豹曹經沅徐汝梅林天本梁志　王灝方達三李安國管夢周鍾少梅陳屯等十四員爲專任籌備員再行分途籌備進行事項並由到場人員每人捐助一元作爲臨時經費　　交大京校學生乞援於吳佩孚　交大京校之風潮迭誌前報茲據該校學生方面消息京校各學生以連日奔走呼號雖博得社會多數方面之同情而現時勢力之重心則在保定方面故已於二十四日公同議决致電曹吳兩使懇請電部力爭以維京校地位又致電前校長陳勤宣請其一致援助其致曹吳使電云高交長藉口北京不宜舉辦教育解散交大京校將原學生歸併唐滬已於二十日通過閣議學生等三百餘人對於高交長摧殘教育之舉誓死不承認鈞座國家柱石海內景仰懇請電部力爭維持京校地位不勝待命之至詳情郵陳交通大學北京學校全體學生叩敬 
　　饒漢祥昨又來京　公府消息饒漠祥氏因黄陂一再敦促已於昨日（二十五日）正午十二時由天津來京仍住關才胡同六條本宅擬即日赴府謁見黄陂照常擔任職務並聞饒對府秘書長與僑務局總裁兩職均有就意 
　　八校教職員代表開會　北京國立八校教職員代表前以八校校長出面調停對於兼教長高恩洪暫緩實行第二步對付方法今事逾數日尙毫無辦法因决定於今日（二十六日）上午八時開緊急會議討論第二步辦法據聞大多數代表均主張向交通總長高恩洪追索積欠四個月輕費並擬限期撥發否則更請其負責一並辭去交通總長以　賢能 
 
 

Page 8

 
 
   
 
 

Page 9

 
 
   
 
 

Page 10

 
 
國內要聞二 
[旅京蘇人之會議]  
　　旅京江蘇同鄕會於昨日（二十五）上午十時在江蘇會 
館開會議决要案如下（一）廢督裁兵案决定公電齊督清其自廢一面呈懇府院積極進行（二）反對新教育廳長鄧振　案議定辦法三項（甲）呈請府院收回成命（乙）通電蘇省會教育會一致反對（丙）函遲鄧氏勿庸赴任（三）組織省政討論會案議决聯絡在京蘇省國會議員共同組織（四）恢復江蘇省權案議决公電新省長韓國鈞責令恢復該電當塲擬就其文曰公以蘇人長蘇實償年來蘇人治蘇宿願惟民二以降省權凌夷論者多爲公責然環境所迫或爲公寛何幸公今復臨敢請將前所損失之省權一一恢復之罔附軍閥罔阿巨室罔任僉壬爲公晚節蓋地此實三千萬人所望意見另函達云云（五）反對海軍陸戰隊赴蘇案議决設法拒阻惟以事關重大如何表示定下次再議 
[交大京校全體學生之宣言]  
　　否認取銷京校 
　　政變以還道路喧傅突聞解散交大之耗同人等以學校動搖關係學業前途至爲密切於本月十九日推舉代表謁見交長叩詢其事當蒙吿以改造交大分組爲唐山南洋兩大校以京校學生分别編入唐滬兩校京校卽行取銷之計盡比經代表反復申説理由力請維持京校以重學業卒以不得要領而出詎意翌日交部竟提出閣議通過同人等痛　舍淪胥事變倉猝對於此種不合理性之處置一致議决否認敬垂涕泣吿於我全國父老昆弟諸姑姊妹之前曰京校成立垂二十餘載由交通傅習所剏始而鐵路管理及郵電兩專門學校而交通大學逐漸發展成材甚衆畢業生留學東西各國絡繹於途而尤以服務於路電兩界者爲多克勤耐勞蜚聲中外今交通當局罔識大體一意摧殘敝屣前此之成績不惜已樹之根基冒然將京校歸併唐滬措置乖方實爲罕觀查此次事變起原於父大董事會之爭執當陸夢熊長校之令始下同時卽取消交大董事會滬校學生以陸氏非由董事會選出電部反對主張恢復董事會徵求京校同意同人等鑒於前此董事會流弊横生形同虚設實無裨於大學之發展覆函不主堅持意謂有書可讀苟當局措置不予吾人以學業精神上之痛苦者値茲飄零之局固不妨暫爲忍受也豈期强弱異勢部令不得行於京外遽遷恕及於交大而同人遂不免池魚之殃藉口京師非辦學之地取消京校交部年可節省經費十數萬元嗚呼京校廿年歷史將及身而斬矣撫今追昔何以對前人慘淡經營之苦心何以對出校同學慇懃之厚望事機危迫緘默難安夫北京學校林立聲譽早著諉爲非辦學之所顯屬私心之論况歐美著名大學多在京師要之學校成績之優劣在辦理者之能否得人與地點問題無關也並聞唐由校舍已無餘隙一旦遷移必籌欵另謀建築而教員俸金仍兩地相同所減汰者僅少數職員耳則節省經費之説又非事實徒以滬校風潮洶湧遂不惜以京校爲犧牲嗟夫無故紛更已乖爲政之體加以事實舛戾糾葛無窮班級如何編制課程如何銜接教員學生兩不相習人地俗尙隔閡　多凡此種種皆爲當局所未加考慮者也不寧惟是交大三校滬重機械唐主工程京專經濟精神各注歷史不同何能强夙昔研究經濟之學生附入工程專門之學校是何異削足適履北轍南轅且國家根本端維教育交通發展厥在人才多一學校則學術多一研究之機關靑年多一升學之機會卽國家多養一分之元氣社會多培一部之良材作育滋榮猶曰未贍今高氏任意剪伐是何用心同人遠囑高暸爲學業前途計爲學校名譽計爲國家根本計誓不認此取消京校之舉具犧牲之决心作最後之奮鬥以公理爲後盾以與論爲南針矢　力爭義無反顧京校休戚胥與其之成敗利鈍非所逆料凡我父老昆弟諸姑姊妹幸憫憐而匡助焉謹此宣言六月二十五日 
[淸室優待條件有將取銷説]  
　　據日人方面消息前次吳佩孚入京晋謁黄陂時對於淸室優待條件曾主張廢止略謂淸室優待條件係出於袁　凱一時權宣之計其條文從各方面均可解釋乃淸室竟藉此條件久居國民首都别具一小朝廷之規模對於前淸遺老　臣依舊行其上諭賜謐等事最近並予李國杰以官職難免不再起復辟運動政府宜乘此取銷優待經費令其以淸室自身收入支應一切至頣和園亦宜收歸民國管理大內之宮殿全部並須移交民國政府云云黄陂以此事關係頗大乃答以當愼重出之淸室聞悉此項消息後乃大起恐慌皇族中之穩健　以民國方面旣具有此决心不得不謀相當對付之策與其祇知哀懇乞憐不如自行設法因議定三項辦法如下（一）數年來積欠淸室優待經費要求民國政府發淸（二）調查淸室所有財産之價値另組一銀行以謀自給（三）關於經費規定以外之優待條件拒絕變更又淸室已將所有貴重財産全行移入東交民巷保管視此問題之推移如何或當向外交圑呼籲亦未可知云云 
[岳州直軍撤防之預備]  
　　中央於二十二日明令駐岳直軍撤防此事醞釀許久湘軍之索岳運動亦甚猛烈吳佩孚始終以大局未定拒絕之並令張福來當駐岳州以資鍞攝湘人遂無如之何迨奉直戰後徐退黎復吳曾一再電趙恒惕探詢對於回復法統之意見趙以爲有機可乘遂派代表鄒禮前往保定傅述回復法統本極贊成但須撤防岳州以免湘軍有所藉口吳因亟欲成其統一之業收復三湘以樹先聲遂慨然允諾但以岳州爲湘鄂咽喉直軍撤防之後須以岳州爲湘鄂爲緩衝之地湘鄂均不駐軍僅派警察維持治安以杜將來紛爭之漸經湘代表贊成後始下明令以故明令中有由警察維持秩序母庸再行駐兵等語吳佩孚於明令發表後復電蕭耀南協商辦法無論如何須符湘鄂均不駐兵之原議蕭以事關重要非先與各方協商妥善難保不别生枝節因擬派顧問朱兆熊參謀長張聯棻分赴長岳預商一切大料須待朱張協商完妥始能實行撤兵也現駐岳州軍隊係第二十四師一混成旅第二十五師一步兵旅魯軍一混成旅豫軍一混成旅鄂軍一混成旅又一混成圑共約五混成旅五萬餘人完全撤退其駐地亦須預爲商定聞吳佩孚昨有電來鄂擬將二十四師一混成旅及魯豫兩混成旅完全調至開封協助馮玉祥剿辦皖豫土匪其餘二十五師及鄂軍則完全調駐鄂南其餘撤兵各項手續委由蕭與張福來商酌辦理並另電駐岳魯軍第一混成旅長張克瑤赴保面詢一切張已於昨過漢北上矣（六月二十五日） 
[贛局漸有進步]  
　　星報二十六日南昌電云陳光遠潰兵殘留之半數於十九日由于蘇霖（譯音）前往安撫相遇於吉安府南五十里處因之吉安南昌遂免糜爛南昌自發生潰軍進省焚刦之謠居民大起恐慌今聞此項軍隊已由子氏散爲小隊分駐各縣子氏刻正籌發欠餉免其譁變自子氏前往安撫後尙未接有重大刦掠之報贛局不日可望進步 
[粵局尙未許樂觀]  
　　孫陳兩派內部均有意見 
　　東方通信社二十六日廣東電云陳軍在粵漢鐵路沿線令孫文所招募之民軍繳械忽起衛突陳軍死傷百餘名運回廣東因是遂傅説許崇智軍與陳軍衝突又據傅説許崇智軍之一部已抵南雄其作戰計晝擬促黄大將進出於花縣方面又據贛州來函贛州陷落後許崇智軍稱總統命令關於守備問題及任命官吏皆不就商於李烈鈞軍致兩軍間發生惡威結局李將不與許共其行動 
　　國聞通信社二十六日香港電云洪兆麟黄强怱促離省聞洪欲　總司令　欲任省長陳炯明意葉舉省長推魏邦平過渡葉志在總司令魏避利用已隱遯陳來省無期葉號合不行連日仍有軍隊搶刧案多起港作載温樹德等艦長聯名電否認湯廷光是代表將軍叛法搆和之權粤漢路咋運傷兵數車回省廣韶電報不通似已開戰孫在長洲設大本營集合民軍四千香山已集民軍二千擬攻虎門 
[粵局解决之經過詳情]  
　　各公圑解决之大會　二十日各界人士爲解决時局又在文瀾書院召集大會議並請海陸軍首領到會商議是日葉總指揮未到特派參謀長徐軍鴈爲陸軍全權代表海軍方面由温樹德推舉湯廷光總長爲全權代表魏邦平則派局長吳飛爲代表其餘省會鍾陸馮三議長工會教育會商會報界善界蒞會者共百餘人二時開會李芝畦主席首由李君宣佈理由次由徐代表宣布葉總指揮委派爲全權之公函於是陸孟飛起言葉總指揮亦粵人孫中山亦粵人同是一家人而發生衝突豈有不可和平解决之理現在兩方代表會聚一堂正宜開誠布公即日和解徐代表起言葉總指揮亦抱顧全桑梓之心故自衝突以後即嚴令部隊停戰各父老昆弟如有和平解决辦法無不樂從湯總長起言戰事之起鄙人全不與聞今大局危急亦不能不守被髮纓冠之義惟是海軍現實陷於絕境各艦長以後顧危險故逼而出此苟能使海軍有路可行則海軍必無異議陸孟飛起言粵人實無惡於海軍請湯公竭力調停湯總長起言海軍辦事處巳爲軍隊駐紥餉項又無着落黄鋭起言報載葉總指揮已送函温司令所有海軍餉項仍舊發給請問徐代表是否屬實徐參謀起言此事未曾與聞然葉總指揮當可照辦於是梁謙武起言現下獨有一言請湯總長當大衆答覆海軍餉項葉總指揮必能承認即無論如何粤人亦必有以爲海軍地惟是粤人肯擔任海軍餉項湯公能否擔任海軍不再開戰湯總長卽起言鄙人已聲明海軍有路可行當無異議此事鄙人可以完全擔任（衆大鼓掌）梁謙武再起言湯公旣肯保海軍不戰葉總指揮又表示和平然則今日可以即刻銷兵氣爲日月之光湯公尙有何見解湯總長起謂維持治安鄙人所贊同惟取銷政府總統下野南北統一似非一方面所能有此特權徐代表起言現在可以分維持現局爲一問題下野統一爲一問題統一問題各位旣請競公回粤自有主張今日只解决地方面題梁謙武起謂此説甚是惟現時省城居民日日遷徒商業停輟競公萬不能即日返駕則三數日內省城局面恐愈弄愈槽宜即日由湯總長葉總指揮以海陸軍首領之資格會銜出一布吿聲明雙方息戰安民以定大局最爲吃緊（全場大鼓掌）陸孟飛徐代表謂魏師長宜一同會街作爲保證和平之人衆贊成梁謙武起謂此布吿宜明日發出三代表皆答應於是珠海風雲竟得和平解决其後陸孟飛起言風潮解决後海陸軍必支餉省會主張會同葉總指揮湯總長曁各界代表擇日同往省銀行財政廳淸查紙幣之實數以免金融長此紊亂衆大贊成復由黄伯羣起言孫中山下野問題亦甚重要宜乘今日大會一齊解决易輔臣起謂昨日各界已議决四條議案此事可作爲第二級辦法衆無異義將散會李主席並囑徐代表嚴令軍人維持秩序以免騷擾遂茶會而散茲錄是日各社圑公電如下（一）北京黎大總統廣州孫中山先生惠州陳總司令南雄探轉李部長各省督軍總司令省長上海廣肇公所京津滬漢各報館均鑒粤自辛亥以後變亂頻仍護法靖國皆以一省任天下之重民力凋殘巳達極點吾民引頸企踵渴望統一久矣九年粤軍回粤中山先生重組政府早有徐氏退位當同時下野之宣言今徐氏已悔禍之延長宣吿退位首先恢復國會促成統一中山先生數年護法一旦成功自應踐　退位罷兵　起　傅等讀葉　指揮等　　名言謙　實獲我心爰於皓日聯合會議一致贊同用特宣言以徵民意時　民亦勞止迄可小廉海內賢遠幸　鑒焉廣東省議會議長鍾　陸孟飛馮葆　施東全省商會聯合會會長劉煥　報界公會自治研究社粤商維持公安會各善堂院各圑體代表同叩號印（二）廣州孫中山先生海軍湯總長温總司令粤軍葉　指揮魏師長惠州陳總司令南雄探轉李部長鑒自統一問題發生雙方誤會致以兵戎相見廣州地面頓成槍林彈雨之區人民　徒流離目不忍覩敝會等屬目傷心當於皓日聯合開會僉謂滇龍桂莫　視廣東爲征服地者猶且俯從民意愛惜地方諸公或本同粤人或久居粤地以粤人之愛諸公諸公獨不愛粤人乎用敢聯請雙方即日罷兵徐　善後如有破壞統一糜爛地方則是自　於粤吾粤三千萬人當視爲公敵宣吿中外與衆棄之涕泣陳情即希垂察（名同前）號印（三）惠州陳總司令鈞鑒敝會等於皓日聯合會議贊成統一羣推我公主持粤事務請以大局爲重即日返省以慰羣望（名同前）號印 
　　海軍議定之息兵條件　日昨海軍已派全權代表與葉總指揮妥商條件雙方巳經簽字粤局遂吿完全解决其條件如下（一）海軍全體各艦請孫下野（二）海軍全體服從陳總司令指揮（三）海軍爲國有海軍（四）海軍及陸戰隊餉項按月支足（五）海軍人員不更動（六）統一時海軍有發言權自海軍艦隊返泊長洲海面後省河一帶祇得水上警廳所　各艦　來游弋其餘大小輪船亦屬不多如過河南之横本渡尙未照常關齊因此一般艇家藉勢勒收水脚沙面至黄沙一帶海面則較爲繁盛惟自十八號以來亦　海軍兵艦寄碇所傅昨有永翔等號四艘已駛入白鵝潭尾等説茲聞尙非事實據來自南石頭者言永翔同安兩艦現在車尾砲台外寄碇標有戒嚴旗號劃出航線來往船隻均須依線行駛不得侵入戒嚴區內以免發生誤會 
　　省議會議决迎陳炯明　省議會昨日一時開會議員出席者七十一人鍾議長主席陳天球動議謂伍省長現已辭職并送印到本會本席主張卽日公推陳競存爲省長以維持一切吳爕梅謂此次所推之省長應名爲臨時省長較好余同仁馬超羣陸孟飛略有討論符鴻澄主張選舉陸孟飛主張公推林超南余同仁吳爕梅黄鋭羅賡庸等均贊成陸説主席將公推陳競存爲廣東臨時省長説付表决全體起立通過余同仁謂旣已推定應由本會製定請任書并由本會派人往惠州請陳公卽日就職主席詢問大會派幾人往惠州羅賡庸主張派鍾議長及馮副議長留陸副議長主持會務陳天球馮葆熙會國琮賴汝樓等略有討論潘治戡余同仁贊成派兩議長去並將南北統一之意見拍電各省吳爕梅黄鋭贊成黄維動議歡送國會馬超羣謂此事本會不必討論賴汝樓陳炳焱余同仁贊成結果一致主張不理羅賡庸動議由本會通電粤軍各軍官認眞保衛治安結果省會通函葉總指揮飭令各軍隊知照陸孟飛動議由本會會同總商會商聯會往銀行調查紙幣實數黄鋭黄毅余同仁吳爕梅等略有討論結果一致主張定期派人往查一時已足法定時間遂散會 
　　陳競存之最近表示　粤垣自戰事發生後各界人士威盼陳競存返省主持粤局茲據惠州通訊陳接粤軍將領　各界圑體來電催促後以地方人民爲念未便過於高蹈定於二十七八日返省主理一切　葉總指揮以陳不日返省關於原日總司令部各部事宜應即恢復舊觀以期着手整理惟各部職員因此次變故多巳離去故統限各部職員准於二十五日完全報到否則取銷現計原日各部課職員報到者已不少矣茲錄陳炯明致伍省長電如下伍省長鑒粤局弄到如此田地痛心巳極誰爲厲階國人自公判唯炯萬難辭咎此時姑且待罪救急之方唯有保粤地方保孫公令譽前者並請我公負省長職權出而維持諸將勸吿祇屬府部收束不　省署之事後者國會恢復僞府取銷護法戡亂目的悉達如謂黄陂　職法　尙爭此則應候國會解釋若謂不法武力未就掃餘　廢督裁兵中　自有權　國人已成定論援贛北征喪　　敗　窮七見力爭經營効亦可觀不聽蹇叔之言無救二陵之禍古今同慨抑又何言我公聚重法律法者天下之公非一黨之私非常國會擅舉總統惡例一開亂且及於百世炯力爭無効委曲求全希圖救此不　宵小盈廷以是爲媒擊以亟今日舉國皆依護法旗下恢復六年原狀國事可了則了猶復不肯放手抑又何也若以中國建設大業非吾黨弗克負荷者則妄人誇大之言非忠公謀國之論現惟仗公之力切勸孫公敝屣尊號示天下以無私國會一開依法再選得位以正爲期匪遙炯　罪之躬望以圖之炯明皓印 
　　伍省長逝世前之情形　伍老博士此次離署其行踪言人人殊有云暫居沙面有云現在兵艦更有謂寓於省會據沙面消息伍并未來此住兵艦一説又無從證實至省會方面昨尙訪尋省長印信則非任省會更不問面知頃聞伍貫寓于嶺南學校二十一日下午某通　社記者特往嶺南大學走訪欲得伍離署後之近狀旣至則伍已因病他去據招待室何漢平君云伍前日尙庽本校教授韋博士家今午始離校旋以電話詢韋并介紹記者往韋住宅談話據云伍省長因十五夕槍砲聲與省署接近始怱怱出署十六日庽東山䢔十七日軍艦與粤軍發生誤會東山方面砲聲甚近翌日即來此休養余以伍省長久任艱巨且年届古稀亦欲其藉此休憩故不愿外問傅播致賓朋請見擾此老人省會之訪尋印信實未知伍之作事穩健蓋伍省長素愛平和無論政局何如變更决不至戀此末職省署印信向由尹監印員保管現伍因精神不適延公醫院達醫生診視據醫生云此間休養仍未妥洽故今午已由該醫生偕伍省長赴東山新公醫院調懾伍對大局若何主張已擬有通電不日當可發表至省署公牘早經分飭政務廳總務科等妥爲辦理云云另一消息日前省議會曾通電尋覓省長印信送交省會封存昨日伍省長特飭人將省長大小印共三件并公函一封送至省會文云廣東省長公署爲咨送事按照本省長蒞任之初卽値軍務倥偬之日補苴無術力已難支乃復變起倉卒遂致憂勞成疾當此地方多事之際實屬無力足以支持危局除呈准大總統辭職外所有廣東省長印信一顆小印一顆又政務廳長石質小印一顆相應一併封送責議會察收即希暫爲保存并希見復是荷此咨廣東省議會兼署廣東省長伍廷芳 
　　扣留廖仲凱原因　前財政部次長廖仲凱於十五日奉孫中山命令前往惠州謁見陳總司令是日六時抵石龍先赴第五路鍾景棠司令部擬約鍾秀南總監同赴惠州旋聞東路來有電話立將廖氏扣留即交第五路司令部看管十九日鍾總監抵省廖氏託其轉致住省眷屬并派一家人前往石龍伺候廖之夫人聞信立率子女往兵站部見鍾總監求援聞廖此次被留係因財政上手續有待淸釐恐其聞變出走故暫不放回也財政應自程天斗離任後已爲軍隊進駐昨日葉舉以財政不可無人管理又未便明令委人接替因於日昨發出手諭令財廳第三科長熊文蔚暫行攝理熊氏奉文後即於昨日到廳召集辦事人員維持現狀聞該廳內文件多已散亂傢私夾萬亦多殘破想必繳械時搗亂所致 
　　戰局速了之原因　省城戰事自海軍關砲後人心惶惶至昨日調停會議形勢竟急轉直下海陸軍均切實停戰今日安民布吿一出和平立刻恢復聞所以能迅速和解之原因一則粤軍方面對於孫中山個人絕無攻擊其所以不得不舉行兵諌者以爲非此不能促其覺悟耳故中山已去粤軍卽願罷兵二則此次中山北伐後方實無充分凖備餉項固捉衿露肘子彈亦異當缺乏競存所以屢受中山逼促終不肯贊成北伐者此亦一絕大原因所以北伐軍一下贛州之後各軍子彈已竭不能作戰頓兵贛南後援莫繼艱於進取今聞省城有變北伐軍恐進退失據益不能不靜待後命希望和平 
 
 

Page 11

 
 
三則海軍方面因陸軍已一致贊成統一萬不能反戈內向且海軍陸戰隊去年已經解散砲力雖猛終不能上陸作戰最後勝利不能自操故海軍將士亦知大勢已去昨日湯總長在和議席上云海軍有路可行卽無異議實可以代表海軍共同心理以上三種實爲和平解决重要之原因又加以昨日全省公民發表贊成自治統一之電數年民意一旦揭幕糾紛遂因以盡解矣 
[盧永祥與新聞記者談話]  
　　世界新聞社譯大陸報記者許建屏君六月二十四日杭州通信略云盧永祥將軍於實行廢止浙江督軍被公舉爲軍務善後督辦後今晚第一次在其署中接見上海新聞記者若干人署任興武路會客室甚简樸粉白之四壁僅懸濟　僧晝像一幅以作點綴客入室半分鐘後侍者卽報督辦至盧氏滿面笑容見客甚殷勤服便服與衆一一握手談話中盧氏力言黨派政治與督軍制之遺害中國並述各省重造之必要其言曰『余之第一通電有一大部分報紙視爲余反對黎黄陂復職之一種表示其寛余之意不在此吾認黎氏爲一良好之行政家適合總統一職余個人極敬重其人但政治與法律不能并爲一談黄陂僅能爲事實上之總統而不能爲法律上之總統當徐東海退位後在理宜組織一行政委員會代行最高行政機關職權俟國會製定憲法依法選出總統如此則辦法較妥今則因黨派政治之結果已破壞統一之希望西方各國政黨以主義而存在各有黨綱爲黨綱而奮關國家乃受其利中國之政黨則黨同伐異營私罔利而已』盧氏此處數語蓋暗指北京政府現握於此種政客之手致黎氏廢督裁兵之談徒成空談也繼論舊國會盧氏謂製憲須满五分四之法定人數方能開會此數能否满足乃一疑問彼信應先成憲法然後製省憲但謂彼已將製省憲一事加入浙江善後規晝之中省議會卽將從事製憲預期六個月內可通過三讀盧氏之善後程序亦以六個月爲完成期限盧氏語音沈宏使人信任其所言諸記者對於盧氏之自已地位欲有所詢而艱於開口盧氏則自言之其言曰『余頃已言之黨派政治與武人干政爲中國之兩害余不屬何黨惜不能助除黨派政治之害至對於武人干政則余於兩年前卽首先主張廢督有許多人信廢督當先裁兵因兵旣裁督軍卽無權力則不廢而自廢矣此固爲廢督之理想的辦法但尙有實際的研究不能漠視者兵以督爲模範果督軍决心自廢其地位對主義而爲犧牲則兵士亦必願棄其故業别謀生計故吾信若非督軍决計自廢裁兵將不易行本月中旬吾見吾兩年來主倡之事已得一實行之機會遂實行廢除浙江督軍之職希望他省督軍亦起而實行余辭職後决計享私人生活唯紳商學各界及省議會以善後事務責余擔任余知余若允任此事將引起外間疑慮以爲廢督軍而爲督辦不過表面上之變更督軍雖廢猶不廢也旣而思之余有一法可袪時人之疑卽將善後事務定一成完期限今定以六個月爲限成此大功六個月終卽舉余所受諸人民之權柄還諸人民以後如何施爲由人民决定之若六個月終時已有一合法政府成立於北京浙江可以服從其命令則爲最佳卽使彼時尙未統一余亦必辭此督辦之職一切聽人民决定之至浙省或他省軍務善後之重要無煩余之贅言兵士與雇僕不同不能任意遣走必須爲謀其遣走後暫時之生計且兵士性格不一不適之工作不能强爲如直隸山東河南皖北江北等處之兵皆生成一種强悍性一旦遣散極難爲平民生活余以爲最好使彼等移居蒙古從事耕種但此舉須有極細密之辦法非送彼等到蒙古給予若干士地卽可了事至少最初南年內須爲謀生計或由政府給以工資又使兵士從事非兵士生活必先察其性質强一人作被所不喜之事徒勞而無益以兵士造路不能永遠行之其他造鐵路興林業浚何墾地諸事均當斟酌分配使人地相宜總之浙江裁兵必須於規定一種總裁兵計晝對於兵士公平無偏者頒布後始能實現一部分之裁兵必無結果觀於第十一師之事而可見該師前曾奉命解散然馮玉祥將軍至今仍統率一師名曰第十一師余此時未當不可解散第十師但旣無一種總計晝安知無人不再造成一第十師乎裁兵之實行固須公平尤須有合於科學的分配就浙江而論有浙兵有北兵若僅裁北兵而留浙兵或僅裁浙兵而留北兵均非公平之道又若留存老弱而裁汰曾經戰陣健兒則與科學方法不合知乎此則知欲實行裁兵非全國通盤籌晝不可也』盧氏語中含有一種意味而堅决自信之態度亦躍然於言外盧氏又極讚歎伍老博士爲國家服務不幸殂謝致憾於陳炯明之不當舉動又信上海不致發生變故因蘇督齊燮元吳佩孚杜錫珪均已否認杜氏帶兵六千人到滬之説盧氏反對於統一實現之前借外債關於何豊林之地位盧氏云『督軍尙須廢何况護軍使』言至此又满面笑容不語移時客興辭盧氏一一鞠躬送至大門除兩侍者之足聲外未見一兵士形影云 
[蘇人反對鄧振灜長教廳電]  
　　省議員電　北京教育總長鈞鑒新簡蘇教廳長鄧振灜學識平庸聲名狼籍於教育行政素無經騐際此改良學制亟待進行義務教育正資規晝斷非斯人所能勝任應請收回成命另選蘇賢無任企盼之至江蘇省議會議員宋銘勳錢鼎周乃文冀廷鶚黄端履陸元萃侯兆圭許銘範章崇治叩宥 
　　教育界電　各報館均鑒報載六月二十二日政府任命鄧振灜爲江蘇教育廳長閲之不勝駭異查本省教育近年來百端待理非得富有經騐學識之人出而整頓斷不能收革新之效文鈞等對於鄧君學識經驗旣毫無聞知即遍訽諸教育界同人亦未有能道其姓氏者以江蘇教育關係之重同人期望之殷乃以素不知名之人濫竽斯職每况愈下寗非怪事况據報紙所傅鄧君曾充農商部辦事員而以賭案被斥者果爾則爲有玷官方之人更不足長一省教育之行政而爲靑年學子之表率蘇爲何地鄧爲何人政府不訽諸輿論貿然任命其何以　衆望而示新猷同人等失望之餘一致反對特此宣言諸維鑒察林文鈞王伯秋劉經庶廖世承過探先張玉麟許民一等叩宥 
[杭州快信]  
　　訴訟印税實行改歸郵局售賣司法官廳以浙省原有司法經費應山交通部每年擔任二十三萬元呈由司法部咨核辦理因尙未得覆各屬地方分庭亦因而停頓（原定七月一號開辦）須緩至九月實行 
　　浙江圖書館館長龔　銓前夜因病出缺逐鹿者頗多以湯國琛最有希望 
　　新任教育廳長朱國楨昨委陳峻（崧如山東人）充本署秘書兼會計 
　　各屬貧民習藝所辦理本無成效徒糜公欵現縣議會成立多數主張裁撤各所長向各官廳請求維持 
　　沈省長昨日通令所屬各機關七月三日爲馬廠起義紀念日放假一天 
[南京快信]  
　　某方派王廷楨南下促韓國鈞履任昨抵寗謁兩長卽轉翰赴海安 
　　省議會定二十八日下午一時開大會徐議長已飛函催促在籍各議員來省免悞會期 
　　七月三日爲國軍恢復共和紀念日齊督昨通令懸旂誌慶並准軍隊給假一日 
　　津浦南下快車昨行至蚌埠被安武軍扣留藉口查烟兵士上車騷擾多時一無所獲司機憤激罷工不肯開車浦站李段長昨電蚌囑司機先開車來浦俟部向皖張嚴重質問 
　　南昌傷兵數千各醫院人满爲患蔡成勳特設臨時醫院昨派員來寗延請西醫徐伯儒趙易城吳炳生等九人赴贛擔任醫官療治傷兵 
　　財部電兩長以華府會議關税辦法現將召集特别會議請速查照前電飭屬迅予通盤籌晝並將十年分釐金收數列表送部 
　　甘肅陸督潘省長昨電兩長以甘省雹災之後又成旱象民不聊生請廣爲勸募振濟 
　　東南大學派農科教授錢崇澍陳煥鏞等七人前往湖北四川等省採集植物標本定七月四日出發昨函軍署請塡發獲照以利遄行 
　　齊督　朱振儀兼充江蘇水陸台營官地局會辦 
　　温世霖昨辭齊督今日（二十七）早車赴京 
地方通信 
[蘇州]  
　　偵獲刦案正犯　天庫前楊姓家被刧一案經郭知事李廳長勒限偵探隊於三日內破案翌日由該區巡官會同探目緝獲嫌疑人夜壸寳松等三人帶研訊嗣經事主到塲認明被刦時並無三人在內遂即分别保釋後又據探士陳荀如探悉眞正盜匪至無錫將金飾質當　回蘇匿在電報局內名吳根壽其父即電局工匠前數日往崑山做工當即密報縣署郭知事由電話通知該局局長不動聲色於昨日上午十時許派衛隊等會同陳探前往捉拿一面先由電報局長將工匠逐一點名吳犯無處逃遁遂被拿獲解隊由事主認明即係動手捆紥之人無誤於昨日下午四時許解縣聞該犯年祇十九歲尙有同　數人現正從事偵緝大約不久即能獲案也 
　　二高校友會學術演講會　縣立第二高等小學校校友會二十五日開第二次學術演講會請醫學士顧月槎演講夏令衛生是日到會聽講者頗多下午二時振鈴開會先由絲竹部奏樂歡迎來賓次由徐校長介紹顧醫士登臺演講次舉行餘興有王具二君之崑曲汪君之化學游戲具君之口琴獨奏最後仍由絲竹部奏樂歡送來賓即行散會 
　　捕獲大批烟犯　閶門內中街路北曹家巷口某壽器舖內屋盧友成所開之烟窟前日又有烟客某甲入內過　盧婦因甲積欠烟資頗鉅屢索不償故拒不允入詎甲即投皮巿街北區警察署據實報吿請求迅往查抄該區李凌雲署長據報後當即密派內勤巡官帶領長警一排不動聲色馳往搜查當場抄獲烟槍三隻烟燈十一盞烟缸一只烟灰一大盒尙有零星烟具甚多並拘獲吸客十四人連同私賣鴉片盧友成之婦某氏一併帶署略訊口供即晚備文派警將一千人證一併解廳移縣法辦云 
[松江]  
　　主張學校經濟公開之請議　二十五日縣教育行政人員會有縣立一高主任教員王煥坤提學校經濟公開案請求交議茲錄其所提公開理由八項如下（一）最近省行政公報載教育部令飭各省教育廳調查各校經濟狀况督促公開（二）去年省視學章伯英來松視察我松學校後在勸學所演講如能將經濟公開必能減少學生之不道德行爲（三）經濟不公開事事難望起色我輩教育界忝爲智識階級理應樹之風聲爲各界倡（四）經濟公開後如膳餘用餘以及各種節省之餘可成躉欵或作基金或作年功加俸之用或購得各種應用器皿（五）經濟不公開往往有少數人視爲利藪旣得之者患失之未得之者患得之於是神聖事業變爲巿并行爲而校務日非（六）校務之起色非一人所能奏功必賴諸同事之同心贊助如經濟不公開是無異於人耕我穫揆諸情理豈得謂平（七）經濟不公開而固位之心切於是校長之於教育或一切放任槪不聞問或欺懦侮弱妬賢嫉能務使不安於位其目的固已達矣（八）方今教育亟待擴充面苦於經濟無出設學校經濟公開即可得盈餘以從事是不籌費而籌費不整頓而整頓寗非教育界之大幸耶 
[鎭江]  
　　襪廠大半停織　鎭埠各襪廠出品大都銷售山東河南江北等處獲利尙豊自今春原料飛漲線襪銷路逐漸呆滯價已低跌刻下銷路仍阻最近巿價每打僅一元二角售襪一打須虧本一角一分故資本短少各廠� 
大半停織矣 
[淸江]  
　　預防汛期之籌備　運河上游爲　沂泗諸水交匯之區運堤關係至爲重要所有堤工各汛一切設防方法例應汛期前籌備免致汛漲時措辦不及茲巳入夏多日汛水雖尙未漲而年荒歲歡工料價昂自當刻日𥉇辦預防未然故近兩日內淸江方面河務人員如各汛官及各段修守員等皆異常忙碌從事備辦窩栅簑笠恕燈等物分汛分段搭蓋並一面飭派隊兵駐守以資保衛 
　　王圩被匪之尾聲　淮陰五巿保衛第九圑保董張襄虞等　因匪風不靖具呈縣署請撥警隊駐防等情昨奉朱玉峰知事批云呈悉查此次王圩被殷匪窝擾業經本知事會營督隊痛剿並電呈督軍省長一面仍飭搜捕賊匪查起被擄之男婦等在案該保董等懲前毖後請撥警隊駐守事屬可行已飭調姚排長學洪前往駐巡矣至圑總王蔭謙奮勇禦匪因公斃命情殊可憐侯　案請恤所遺圑總一缺並任王子昭　接充着即知照此批 
[揚州]  
　　馬議員反對有獎債券　淮屬省議員馬里東爲反對在獎債券事通吿江蘇六十縣商會及各銀行書云頻年以來彩票盛行巧立名目更僕難數輾轉支　舉國若狂江蘇一省幾成尾閭社會經濟隱受其害迭經本會議决咨請省長嚴禁在案乃本年五月財廳竟欲發行有獎債券額設四百萬元並不呈省交議自山募集業經宋議員銘動提議咨請省長嚴加制止旋准咨復漫謂事屬國家行政認爲建議事件當經本會以其侵越議會職權送還原咨並電國務院財政部在案甲東忝爲人民代表茲事體大心所謂危難安緘默法律問題茲姑勿論僅就利害方面大略言之查彩票近於詐欺有識之士類能言之獨蘇省尙無此舉同人方引爲榮幸不謂蘇省官廳竟提倡其事此風一長則接踵而起者必層見迭出後患何可勝言將來現金吸盡勢必濫用紙幣東三省以紙幣充斥巿面恐慌岌岌若不可終日前車已覆來軫方遒言之滋足懼也今官廳方藉口於國債爲一時飮酖止渴之計不知此項獎券一鄕一邑均有切膚之關係銀行爲金融機關商會尤有維持巿面之責所幸公同覺悟一致拒絕庶本省財政不致陷於危險江蘇幸甚云云 
　　縣署追繳税捐　江都縣公署近查經徵屠宰附税委員季開謨欠解本年春夏兩季税收昨特委警備隊官王焜瑞守提以資抵發學欵又以五月份牛捐未據解到亦令包捐委員張在田刻日呈解云 
[南通]  
　　部令准辦巿政機關　南通教育會張會長孝若鑒於本縣實業教育交通水利慈善等項事業漸次興辦粗備規模亟應組設巿政機關以期劃一事權業經擬具章程據情呈請內部懇予備案辦理昨奉部令照准刻已開始籌備不日宣吿成立 
　　布吿定期開徵忙漕　通地十一年上忙昨由　莘畬知事布吿定期六月三十日開徵規定每銀一兩應納正税一元五角省税二角五分附税三角徵收費一角二分五教育費四角特費六角保衛費三角水利費五角共計四元四角七分三釐惟劉海沙蘆課不納水利費五角屯折不納特費六角 
[徐州]  
　　農民欲與農會算賑　銅邑農民趙瀾坡等以銅山縣農會所入各欵均經隨意分肥從無對於農事有所建白且自組織後擬同會長張某私人機關而一般農民又大都不學無文遂得爲所欲爲即有少數優秀份子亦復處於張氏勢力下敢恕而不敢言現趙等擬約集各巿鄕農民組織强有力之機關專事淸查農會賬目推翻張氏地盤以免貽誤農事刻正在各方面暗中調查實據以憑進行如果張等戀棧不去即依法起訴斷即張等知機退避亦當追同被空公欵云 
[海門]  
　　各法圑促韓省長蒞新電　申報館鑒頃電江蘇韓省長文曰海安韓省長鈞鑒政府㣘蘇民意令公長蘇蘇民憔悴久矣還我使君雲霓慰望我公欲優游林下非其時矣東山不出如蒼生何伏望速駕福我全蘇海門縣教育會會長薛蔭田農會長楊建之等叩有等語特電奉開海門教育會農會寢 
[廣東]  
　　粤路因崩山阻碍行車　十九日早英德連江一帶傾盆大雨山潦暴漲粤路第八段內由連江至英德第三九七四號椿位被水冲崩路基約數十尺第八九及八八號椿位之路低陷數十尺第四零一三號椿位山洞口之斜波崩塌四十餘尺卸下泥土大石覆蓋軌道第四零三七號椿位路基崩約數十尺第四零四至四零四二號椿位大山崩塌百餘尺卸下泥土覆蓋軌道第四零五四至四一一七椿位均崩塌大山數處經由英德養路處派大隊工人漏夜修理惟此次被水冲崩之路及崩塌大山共九處工程浩大須數日工程始能修復也 
來件 
[蘇議員張援致楊年書]  
　　任道先生大鑒久仰大名尙未識荊爲歉頃讀致顔總理書備見愛護鄕邦熱心民治情深言切欽佩奚如而區區之愚亦有不能已於言者敢爲執事陳之近年以來倡蘇人治蘇論者多矣即不才如援亦爲主張最力希望最切之一份子但所貴乎此者不在得一特殊之人以爲之長而在爲之長者能得全省多數人之公意及同情故換言之蘇人治蘇云云即蘇人自治之謂倘僅蘇長限蘇人不但區域見小示人以不廣抑又何必造成一人之特殊勢力而與政府爭官是故長蘇人物當以能否得多數人之公意及同情爲標凖不當以其年之老少爲品評即其人之能否整理財政收回警權擴充教育振興實業亦當視其人之精力不當視其人之年齡其人而果有朝氣果能辦事果克奮鬭而不爲任何方面所包圍雖年老亦當以少壯目之其人而果腐敗果因循果春夏而有秋冬氣雖少壯亦當以衰老視之且同一老也老朽雖不可有爲而老綀要未可厚非今長蘇之令巳發表韓公吾蘇人第一步之目的已達如果慮攀附者之夥頤也不妨羣起注意古所謂十手十目指視猶嚴况當此自治時代全省三千萬人民人人得而指視之如果慮善後之不易爲也不妨即請少壯之政治家出而運用其政治手腕苟其熱心公益凡優爲者儘可放手爲之桑梓事義不容辭固不必定居省長位置而後可以有爲也如果慮官僚式之政治獨裁也不妨即組織省參事會以主持全省之事務即財政教育　業等機　亦不妨組織委員會以處理之似對於個人不成何等重大問題苟其不然人各有見即各有所偏一開攻擊之端必無已時吾蘇人未能自治已先自擾抑且自侮矣人必自侮也而後人侮之執事所最不能忍者爲居被征服之地位竊恐三十四萬餘方里之江蘇亦終被人征服而已矣夫復何言故當此時機不獨韓公之資望道德吾人當勉事保全卽其人次於韓公亦當容忍於先羣策羣力圖治於後愚魯之見尙祈高明察察焉此頌台綏張援頓首 
雜評一 
[學校風潮（默）]  
　　近來學校風潮之鼓盪幾徧於全國無論爲南爲北爲中央爲外省皆有如春潮怒發之勢究其原因半爲用人不當半爲經費無着因用人不當於是反對廳長校長及教職員種種風潮以起因經費無着於是運動基金獨立財政公開等等風潮以起再進而求其總原因所在則不能不責當局者之不要教育視教育爲閒散無聊之職以廳長等重要位置爲隨意應酬人情之具而危機已伏又視教育費爲不足重輕之費絞全省人民膏血盡供養兵自衞之用而危機又伏質言之在此擾攘不定之政局中教育一事决不在其心目倘長此以往不知幡然變計則教育破産眞在旦夕間矣更可懼者每一風潮起必曰有政治意味學生爲人利用夫一校之中誠難保不有一二血氣未定之學生爲外物所引誘然豈能引誘太多數純白無他之靑年乃輒以政治作用之四字加之冀以自掩其過而卸其責此所以激成學生之憤慨學潮遂愈演愈烈而不可收拾也當局而不欲有教育也則已苟欲有之第一用人宜愼勿以無人格無經騐之人辦教育第二經費宜確定勿專供兵費供軍用而不顧教育雖然以今日而言此迂矣 
 
 

Page 12

 
 
   
 
 

Page 13

 
 
本埠新聞 
[章太炎之解疑書]  
　　　啓者鄙人前此電致董　直稱大總統近作大改革　又有改總統制爲行政委員制之主張外間謠諑初謂鄙人袒護黄陂　謂前後自相歧異請叙中懹以解疑惑六年護法之役孫中山程玉堂爲倡始而鄙人多預其謀遙戴黄陂要求總統復位及海軍奉迎之議皆鄙人與玉堂發之及爲中山作宣言亦始終不離此旨息壤在彼不容自負素心是以他人雖有異同而鄙人必不能立異也若中山之稱非常總統多由孫伯瀾黨中議員選之故其徒至今執以爲是當時反抗徐酋本合權宜之道若必强言合法則所謂言僞而姦矣鄙人於此事前本不與謀心亦不以爲允然選舉旣成更與反對徒令徐酋快意故亦不立異同蓋聞帝制之世民無二王然仲謀稱尊武侯亦遣使致賀豈謂義法宜然利在抗魏故也電文稱謂原在徐酋擁號之時紀念祝辭乃代孫部黨人而作此中曲直任人評定可矣及乎徐酋勢盡顚覆可期於是電勸中山待時去號原電有『切勿負氣忿爭致遭反動』語蓋非獨義法宜然亦知其禍在眉睫也而中山親黨不知鄙人善爲人謀反更以此爲恨逮反葉舉作難猶不知悔自謂援助中山實乃驅之入井其索乏智識者不足賣也其稍有智識者或與北方軍閥本有親父正幸中山由之困辱廣東之糜爛耳諸與鄙人相駁擁中山而攻黄陂者果爲中山計耶抑爲北方軍閥計耶若鄙人之於黄陂則不然護法宣言名義已定而勢未妥帖則力勸其愼於出山黄陂信人太過遽爾就職爲之悵然然護法之業於此吿終時局之艱較前無減則當爲民國更思久安之術此大改革議所以作也夫黄陂猶在認定大總統如故而又有改總統制爲委員制之説者一依現時之常式一謀將來之改良時期不同亦何歧異之有也至於西南各省至今仍有未奉黄陂者此本各有主張鄙人亦不强人就我以要言之結束護法屬於現在策進聯省屬於將來不負前盟屬於人格改革舊法屬於國勢若能就此分别自可釋然至夫胸懷險詐别有作用者鄙人亦不求其諒解也章炳麟頓首　　六月二十七日 
[孫中山夫人之粵變述實]  
　　國聞通信社云孫中山夫人於日前抵滬之後本社代表前往訪問夫人因撰一文述粵變實情託爲發表原文係英文爲譯於下一月以前余夫偕余由贛邊回省其時北伐軍隊已陸續入贛陳炯明軍隊乘隙回粵佔據交通機關妨害人民生業在此情形之下有秩序之政府大有不能存在之勢於是余夫乃不得不回粵一行以圖救濟余夫擬向陳軍勸導使回原防該軍雖唯唯聽命惟終不實行離省而陳炯明氏則每日與吾人文電往還在事變前一星期猶以北伐軍在贛大捷來電致賀當時陳氏雖未與吾人共同合作然吾人以彼與吾夫共事多年且其位置係余夫所與猶不意其卽行叛變至六月九日余夫以陳軍過於横暴使凡事均覺碍手不能進行乃召集新聞會議擬以與論之力迫陳軍離省回防剿匪陳軍之數計二萬五千人而吾人軍隊幾全在前線在省者僅有五百餘人是時除此辦法實無從另謀處置之善策且卽使之與之開戰勢必糜爛廣州使人民吃驚而已迨至十五日夜二時許余方濃睡余夫忽將余驚醒命余速著衣裙隨其同行緣彼於此時忽得一電話謂陳軍將來襲余住所因來囑余速隨其同登軍艦至彼後庶可指揮一切壓平亂事余以當此緊急之時隨在左右徒使彼多所顧忌且以余個人當亦不致受如何危險固請余夫先行余夫乃允予所請當即出府附行者衛隊五十人行後約半小時卽上午二時三十分時槍聲乃四起咸係向吾人住所而發吾人住所原係龍濟光所築居於一小山之崖與山下之總統府以木橋相接橋約長一里横跨街巿之上此時亂兵已據此山之峯且左右包　極力開槍向吾人住所猛擊其口中則大呼『殺總統殺總統』此時所存之衛隊五十人以在黑暗之中無從窺見　人未嘗還擊當時余目力所能及者惟見其按槍凖備而已及天破曉衛兵始以機關槍及來復槍　擊敵大窘迫乃用由砲轟擊彈　　發其一毁余之浴室焉衛兵五十人經奮勇之戰爭面後死傷其三之一顧仍鼓勇防禦余僕亦登屋之隙處射殺敵人若干至晨八時軍火悉罄僅衛兵尙留有子彈數發而已此時勢已不能復留余夫之副官所遣來之衛隊長因　余速卽下山以爲欲求安全惟此一線希望而衛兵亦以此爲言且聲言願留此以禦退者聞此五十人者盡死於此屋中（未完） 
[追悼伍廷芳博士預誌]  
　　彚錄各方面致廣州之唁電 
　　自伍博士噩耗到滬各界同聲哀悼現廣肇公所寰球中國學生會聯合發起開追悼伍廷芳博士大會設事務所於卡德路九十五號中外圑體欲加入者可逕向事務所接洽茲將各界近日致廣州唁電彚紀於下 
　　廣肇公所電　廣州探送伍梯雲先生鑒驚聞秩老仙逝鄕關遙望悲悼同深際此國家多故痛失老成豈特吾鄕之不幸務祈節哀顧變勉當大事專電弔唁藉致哀思上海廣肇公所叩 
　　寰球學生會電　寰球中國學生會因名譽會長伍廷芳博士逝世昨特致電弔唁文云廣州探詢伍朝樞先生鑒　公噩耗傅來民國砥柱又弱一個薄海同悲特電奉唁此間正籌備追悼會台駕何日蒞滬望電覆 
　　褚輔成等電　昨日浙籍國會議員褚輔成等電致廣州伍梯雲云廣州探送伍梯雲先生鑒深夜聞變倉皇出走元老大年何堪欎結不死於異地而死於蕭牆護法結果乃至於斯新國待甦長城遽失普天同哭日月爲昏哀我同儕感深患難周旋壇坫繼起何人尙祈順變節哀用竟先志瞻望嶺表不盡欷歔褚輔成姚桐豫趙舒胡翔春張傅保金尙詵陳洪道蔣著卿盧鍾嶽周珏陸昌烺叩 
　　李鎧電　廣州探送伍梯雲先生秩公死耗哀及海隅同志誼切尤增悲思粤難甫生老成遽殞眷望南天澘涙下尙望勉持勁節無過毁喪襄佐總統共敉大亂江蘇自治期成會李鎧寢 
　　江蘇公圑聯合會電　廣州伍梯雲次長鑒尊甫逝矣國難益棼以尊甫勳名震鑠萬古芳流靈學淵源千秋神在死固無慽生者何堪惟盼節哀治喪襄匡大事以竟先志謹唁江蘇公圑聯合會沁印 
[蔡子民來滬消息]  
　　聯合通信社云蔡子民氏南下消息曾見報端茲得京訊悉蔡氏北京方面尙須料理一切南下過寗亦擬小事逗留約下星期一方可抵滬云 
[由粵回滬議員之苦况]  
　　國聞通信社云在粵議員近因受葉舉部下之壓迫紛紛來滬據某議員所述當亂作時粤軍赴國會辦事處搜得議員通訊簿卽派兵按圖索驥凡議員寓處之財帛盡數搶𠫳一空僅容子身逃避囊空如洗去留兩難上海方面民黨重要人物某等得此消息卽與議長某君商酌擬由三人署名向商家借欵若干匯粵接濟某君不允遂由民黨某某二君另籌小欵匯至香港分給議員每人四十元有家眷者另加川費始克成行抵滬後即至愷自邇路國會議員通訊處擬暫行棲止因無空屋可住皆自覓寓舍情形十分困苦云 
[杜錫珪將來滬履新訊]  
　　新任海軍總司令杜錫珪因滬地有帶兵之謠除通電力闢外晉京辭職等情曾誌前報茲聞杜氏到京辭職未准故須來滬接任前任海軍總司令將拯升任將軍府將軍亟欲交卸後携送眷屬回閩一行然後入京供職當飭秘書課電京催促新任杜總司令提早履新已得杜氏履電一俟公畢即當南下大約杜氏履任之期當在七月一日左右近日本　所傅杜氏兼任上海鎭守使之説訽之海軍界人均謂並無此事云 
[高昌廟區調查户口]  
　　松滬何護軍使以高昌廟地方係爲海陸各軍蠶製造軍械及船塢工廠重要之區該處巿　頗盛居户尤多當此戒嚴時期淸查户口最關緊要特於昨日令飭憲兵第三營及高昌廟警區會同調查户口諭令居民不准留宿外來親友違干懲辦云 
[護軍使令淸積案]  
　　松滬護軍使署迭據英法兩公廨淞滬警廳等呈解拿獲特械行刦务案內之盜犯現共有九十餘名之多已經訊實擬處死刑者亦有數十名値此夏令疫厲易染之際應將處以死刑者趕速執行槍决其未經研訊者令飭迅卽研鞫定讞以期拘留所人犯不致擁擠昨由何使令行軍法科長分别辦理矣 
[一週內國內航業之要訊]  
　　一百萬包白米運進　一百萬元現洋輸出 
　　自上星期三四至今香港方面怱有大批白米之輸入總計數目爲一百萬包係由本埠德大及建記二米號所經辦委託上海太古怡和招商及日輪公司等分運來滬連日如貴生·德生·財生·恒生等輪均專　此米至申尙有裕生輪等未到此米即係仰光之貨由大英公司輪運於港埠者今因上海蕪湖等缺貨故儘在一星期內一百萬包盡數裝到上海留半數於申轉半數至蕪大約在此二三天內便可掃數到申矣 
　　最近三數日內滬上有大批現洋與通行紙幣裝往天津其撥欵者非止一銀行此項大宗現洋計一百萬元本欲一次裝至天津因船舶運輸上之關係故分兩家裝去計太古公司承裝六十萬元怡和洋行承裝四十萬元其何項用途則以守秘密之故無從得悉 
[航業消息彚紀]  
　　日政府巨欵補助對華航務留日學生缺費歸國 
　　日本郵社所定長崎上海班內添開之新快輪上海丸長崎九兩艘現已决定於年底開駛惟該社計算此二船加入新航綫後其第一年之損失至少須一百萬元方可維持至將來當經該社議定向政府要求補助七十萬元一年該國遞信省以其發展對華航業縱多亦須給發故刻已决定俟上海丸及長崎九兩輪開航之日爲始准予補給津貼洋七十萬元以助其中日航業之發達云 
　　日本留學生因經費吿匱在日困苦萬分欲留不能因而歸國者日多昨日因此返滬者又有葉煕明·周天初·陳世雄·吳潤民·林乾章·曾克熙·馬穎·朱學俊·陳鵬·林榮年·及九洲帝大生何愼等十餘名云 
　　招商局之愛仁輪在牛莊失火一事略見昨報茲據該局云此次愛仁輪之失愼貨客均未受傷船身亦未毁壤因其起火處在船內水手堆放物件之處故一經發火後立卽撲救旋即熄滅現在有電來滬卽日將由牛莊返申云 
　　大英公司之格什摩埃號定一號還歐上海有新荼八千箱新絲六百五十件蛋白蛋黄三百桶運往英法云 
　　今次日郵社之山形丸由孟買裝到上海有棉花一萬七千六百六十二件白米一千二百包又有從德國亨堡來滬之呂瑪丸裝到大宗鋼鐵三萬六千八百七十八件銅塊六千五百九十一條玻璃四千九百箱 
　　日本之來滬貨邇日裝來者頗多前昨兩日近江丸博愛九兩船進口計運到赤砂糖六千包時計一千九百二二十二箱大批紡織機器九百九十三箱棉布及棉織品一千二百十一件新紫銅五千零七十方麥酒五百箱炭酸五百箱紙頭三百八十九件其餘爲電料器械等等 
　　怡和洋行之新建宜漢班江輪福和號刻已由耶松廠落成昨午舉行試車速率至佳現已派定徐念萱爲買辦一經將內艙布就便即駛往開班云 
　　寗紹公司之甬　　添開滬甬班已定　　　爲買辦每班渠認七百元之艙位包給金現定七月四號開頭班 
[國是會議之近訊　今日委員會]  
　　中華民國八圑體國是會議所組織之憲法草議委員會及國民監督財政委員會現定二十八日（星期三）下午開臨時會茲將該會致各委員函錄下﹁致憲法草議委員會委員函﹂逕啓者憲法草議原定一月內制定現在爲時已迫應議各事亟待商决茲定於月之二十八日（星期三）下午二時開臨時會務請台端准時撥冗蒞臨無任盼禱﹁致國民監督財政委員會委員函﹂逕啓者國民監督財政委員會前曾定期開會嗣以到會人數過少特展於二十八日（星期三）下午三時開會選舉委員長通過細則事關本會成立務請撥冗蒞會共策進行無任盼禱 
[税則會昨日開審查會]  
　　修改税則委員會昨日下午二時續開審查會到十一國委員審查煤類及磁類（玻璃亦包含在內）煤類之劃分甚爲單純磁類則甚煩碎故留剩十餘項目待下次會討論至上次未及審查之啤酒香檳數項因最有關係之法國代表赴京必須俟其返滬後再討論云 
[紅會全國大會修改會章再誌]  
　　中國紅十字會昨午三時續開大會討論會章各省分會代表出席者四百餘人蘇督代表何宗淸·上海交涉員代表陸昶彬·及宋漢章楊小川蔡廷幹等均准時列席首由議長楊小川報吿今日請本會副會長蔡廷幹主席蔡致詞云鄙人上次大會缺席諸君引以爲憾惟副會長職務三年期满鄙人早經電京辭職幸勿悮會再本日修改税則委員會開會不克久陪請理事長代行主席職務並介江西主教伯難報吿江西救災狀况伯登台演説略謂此次贛省所振災黎多爲北兵數達九千餘我耶教性質與紅會同故極願予以救濟惟經費支絀頗形困難此項救濟爲紅會應盡之責任災兵現需衣食住之救濟甚急我耶教中所有醫生職員雖多義務而其他一切運輸等項在在需費故鄙人今代災黎向諸君作將伯之呼至少請助一千餘元諸君當表同情云云繼由理事長將該會章程修正草案逐條朗誦請衆討論討論中漢口分會代表忽聲明退席略謂今日通過會章如與政府條例有所抵觸本會亦不同意云云此後會衆仍繼續討論對於草案略有修改一一通過最後由主席介紹美國紅會駐滬會員安格爾演説畢而散 
[縣聯會代表促韓就任]  
　　本埠江蘇縣議會聯合會幹事莫錫綸等昨電北京促韓履任云北京大總統國務院鈞鑒奉令韓國鈞長蘇還我使君梓桑歡忭蘇人治蘇因勢利導乃韓省長謙冲自牧遷移浹旬辭職之電旣傅更調之謠又至殊乖蘇民望治之願伏祈立斷當幾迅飭該省長即日蒞任以慰羣望不勝待命之至江蘇縣議員聯合會幹事莫錫綸方家珍李味靑梁鴻卓楊友煕孔昭晉狄思霖陳傅德焦汝霖劉啓文兪惟玨叩沁 
[贛民自治促進會之議决事項]  
　　聯合通信社云旅滬贛民自治促進會昨日開會到者極多對於該省時局頗有所主張議决事項如下（一）議决贊成徐君鶴仙應京同鄕電請赴京會同旅京同鄕調停本省戰事（二）議决覆北京同鄕會函贊成其調停辦法並報吿鶴君即來（三）議决通電曹吳請勿派兵援贛（四）議决通電本省各公圑及各埠同鄕一致主張調停戰事並電曹吳勿援贛（五）函北京同鄕就近質問郭同赴保請兵援贛囑自聲明議畢散會 
[交部駐滬材料處已撤]  
　　交通部駐滬電料轉運處現奉部令裁撤處長陸達權昨已遵令交代淸楚矣 
[美艦歡迎美海軍大臣來滬]  
　　大陸報　美驅逐艦阿爾登號於今晨離滬駛往日本横濱歡迎美國海軍大臣　白氏並隨護登氏來滬按登氏乘運送艦亨德　號預定七月二日抵横　十七日抵上海艦中隨從共五十人 
　　星報云美海軍亞洲艦隊總司令史特諾斯氏將於星期四乘驅逐艦阿爾登號赴横濱參預美海軍大臣登白氏游歷東京之盛舉 
[電車碾斃女孩　腸流於外]  
　　來往小喪門與西門等處之華商電車每在中華路間大南門小西門一帶開駛快車所以肇事及碾斃人命時有所聞昨日午後三時許華商某號電車駛至民立中學附近將住在白漾弄某姓家八歲女孩撞倒立時碾斃甚至腸流於外當　崗警查見卽將司機人等拘入二區二分所立飭二十舖地甲前往知照尸屬並令投報地方檢察廳禀請相騐該司機人亦押送到廳收押候示一時該處電車交通斷絕直至四時後始回復原狀 
　　又函云昨日午後兩點餘鐘時華商電車公司第三十五號電車由小　門開駛至西門行經大南門西首民立中學附近適有住居城內治馬路一百零三號之江北婦人周張氏拖其三歲男孩并　領六歲女孩周阿大因事　城從中華路電車軌道穿過往東將該女阿大釋手迨電車駛至近邊又復情急索拉甚褲脚管女即立足不穏跌仆於軌道中心該車上三十一號司機人李少芳而立即截住車機急迫停車無如車機雖已截阻而車尙隨勢向前以致該女孩之頭顱觸及電車前面之鋼板上傷及左太陽穴頃刻血流遍地神志昏暈該司機人急卽代爲救護業已不及即由崗警聞信到來察看該女孩傷勢極重立卽舁送一區三分駐所俄而已於中途斃命由該氏將該屍體舁回出事地點攤放軌道中旣而屍父周少雲偕二十七舖地甲陶愼忠報吿地方檢察廳於五時許由廳委蕭檢察官與吳檢驗員蒞塲相驗該氏撫屍大慟要求伸雪迨傅地甲及司機人訊問一過始知前情當場由檢騐員察驗該女孩委係爲電車撞傷左太陽穴致命以致身死當向屍屬再四開導着將屍體移置路旁趕緊備棺收殮驗畢將原被一干人證帶回候訊 
[失火焚斃五命之慘狀]  
　　閘北漢中路有宿遷人陳同樹向阜寗人馮得榮租賃樓下門面開設舊貨店昨日黎明時不知因何起火霎時延燒左右鄰居由各段救火會到場救熄共燬矮樓房七幢二房東馮得榮十六歲女名阿五四歲女名小鴨子同葬火窟又比鄰祁得福宿遷人在靜安寺捕房充當華捕家有叔父祁錦春年八十四歲妻兒祁福五年三十九歲姪女祁小五貴年十四歲均不及逃出慘遭焚斃事後經四區二分所倪署員將陳馮祁三人一併傅案研訊據馮供祁保有火險八百兩縱火圖賠致民二女死於非命等情奉判陳同樹暫押馮祁開釋一面飭十一圖地保陸阿保投地檢廳請驗再核至大小屍體五具已由屍屬從火場中檢出斷肢殘骸慘不忍睹此外尙有祁母陶氏及妻某氏因從樓上跳下跌傷已送濟生醫院療治不知能保無虞否 
　　又函云二十七保十一圖地保陸阿寳昨午投上海地檢廳報稱閘北漢中路有阜寗人馮德榮向爲車夫本日黎明前二時許馮之家內忽然失愼當經各段救火會蒞場救熄焚燬樓房五六幢馮家毘連二幢屋中竟焚斃馮之大女年十六歲名阿五又四歲小女名小鴨子又焚斃宿遷人祁　福之叔父祁錦春年八十四歲父祁之母舅鄭福五年三十九歲父祁之姪女小五貴年十四歲業將各屍體先後檢出惟　肢不全爲此來案　請相驗檢察長據　後立委鍾檢察官等前往相驗 
[岑宅兇案將定讞]  
　　持刀砍傷岑春煊內眷女僕等人之兇犯惠　亭業由軍署提歸軍法訊　茲悉何護軍使前目接岑氏函請從速擬　懲辦以儆兇暴當飭軍法科研訊昨經鄧科長提案訊據該犯惠雲亭供認持刀行兇不諱判仍收禁聽候擬辦日內即可定讞云 
 
 

Page 14

 
 
[郵局關於寄德郵件之布吿]  
　　文匯報云中國郵務局布吿尋常及保險包件其重量不逾十基羅者現可寄往德國由直放之輪船運去 
[贖路運動近狀之報吿]  
　　將積極組織眞正民有公司　滬委員會今日開會 
　　上海籌贖膠濟　路委員會主任余日章前以籌欵贖路之根本計晝首在集合各地自動之贖路圑體發起眞正之民有鐵路公司故於五月二十九日由滬啓程於三十日到濟南視察膠濟鐵路實在情形三十一日至天津與總商會及一百二十三圑代表討論贖路事宜六月二日至北京參列魯案理事會議凡開會四次七日至保定接洽學界方面九日至鄭州與商會及他圑體商榷進行辦法十日至開封應學界邀請演講華會經過情形十四日至漢口與當地贖路會武昌商會漢口商會及其餘重要圑體商議民有公司之發起及辦法十九日至長沙在省教育會內演講贖路之重要及國民應負之責任於二十四日晚返滬以余氏各處鼓吹之結果如鄭州開封漢口長沙等處均有籌欵贖路會之組織其組織方法完全由各地商會教育會靑年會等有力圑體自動發起與上海籌贖膠濟鐵路委員會之組織相同且聯絡一致與魯案善後督辦署無絲毫關係至各會因宣傅或鼓吹所需之經費不由魯案督辦署撥發亦不由贖路儲金項下開支均出於原始組織之圑體或個人自由捐助總之各地方人士對於贖路之主張大抵均不以由政府有關係之機關擔任發起籌備爲然必須由人民自動組織其組織之方法有二（一）由上海籌贖膠濟鐵路委員會會同各處同等圑體推出素著聲望之人物作爲公司發起人（二）由銀行會擔任發起惟依據各地方討論之結果爲成立迅速起見則以採用第二種辦法爲最適宜現上海籌贖膠濟鐵路委員會於今日開會將魯案理事會所通過之公司草案加以討論或修正後分發各處切實進行在『眞正民有鐵路公司』上加以努力務達到此偉大之目的以表示國民愛國之精神此次余氏在京參列理事會僅爲貢獻意見及備諮詢起見對於理事之名位早已聲明不受此項委任云茲錄本埠籌贖膠濟路委員會通函如下逕啓者茲因本會主任余日章先生現已返滬亟須討論本會進行辦法並報吿各地接洽情形特定於本月二十八日星期三中午十二時假靑年會會食堂開委員會重要會議務請撥冗駕臨共商一切不勝企盼 
[百老滙路商界之贖路儲金熱]  
　　百老匯路商界聯合會昨日下午一時特開贖路儲金徵求大會各圑體來賓及會員到者三百餘人公推許廷佐主席報吿開會宗旨畢由該會夜校學生及廷佐義校學生相繼唱歌旋請韓鏡湖演説述明此次贖路儲金爲表示我國民愛國之良好機會我國四萬萬同胞使人人能負一分責任則此三千萬元之代價直指顧間事耳卽使貧弱者居多則每人能出一元儲存以十分之一計算可得四千萬金而溢出預定額矣凡我國民盍踴躍存儲乎繼由百匯銀行張靜齊演説略謂贖路儲金係根據上年華府會議開會時我國人民咸能奔走呼號表示民氣外人均以我民已有覺悟不欲以白眼相加我國代表亦不願以弱示人會議席上尙能折衝樽俎日代表方欲以三千萬金代價相要挾我國代表慨照應允亦以我民氣尙未衰頽也今果能於六月內集成巨欵則膠濟鐵路如願贖回我國在國際間尙可保原有地位否則不堪設想矣演説畢參以雙簧及拳術末後加演新劇以助餘興至六時始散 
[昨日之金融巿况]  
　　昨日上午銀幣巿價爲七錢一分五釐三毫七忽五下午收盤又跌爲七錢一分四釐三毫七五比前日小去一釐六毫二五蘇錫等處仍續有運到巿上用途仍稀銀拆上午二錢八分銀行收欵不多計匯豊四十萬兩各銀行三十萬兩午後牧盤拆息二錢五分較前日小去一分 
[昨日公平呌莊之巿况]  
　　昨日星期二爲公平洋行拍賣羽綢斜羽綢尺六元絨泰西緞洋紗花羽綢細布巿布紅標漂布等疋頭之期共排列四百十三件計一萬八千六百九十八疋比較上届小去一百零五件計四千五百七十四疋所拍巿價跌多漲少綠時局不穏客帮未敢多買所拍者仍以牛莊靑島北帮等略多其寗浙兩帮亦有拍去本街白貨等應時者有買進巿面仍無進步云 
[友華銀行滙巿報吿]  
　　昨日友華銀行滙巿報吿云二十六日倫敦大條銀價近遠期俱未動紐約銀價跌至七角倫敦紐約間匯價張至四元四角零半分今日此間各國滙價僅美金長至七十八元日金至六十二兩佛郎至九百三十五枚餘均未動晨間開盤時巿况視昨晚收盤時略見鬆動其後逐漸見硬開盤時英鎊購進價卽期至八月份價三先令七便士美金購進價七十九元自後售出者頗多其價相同下午投機者售出更多英鎊尤甚其價七八月份英鎊爲三先令七便士一二五美金爲七十九元二角五分銀行通日多照此價購進至敗盤時巿况微平英鎊售開價七八月份三先令七便士零六二五美金售開價七八月份七十九元一角二分半昨日倫敦銀巿印度稍有購進巿况堅定組約巿况亦堅購進多照掛牌價格 
[昨日之國內滙兑巿况]  
　　昨日（二十七日）銀元公會集議內滙價格大都漲高京津銀匯漲三兩五錢漢匯高四元北京公砝合申元一千零四十二兩五錢銀元合申洋一千零零五元天津行化合申元一千零五十兩零五錢銀元合申洋一千零零四元濟南濟平較﹁二十三日﹂巿價高一兩五錢合申元一千零二十兩零五錢銀元高四元與申洋相同　島膠足合申元一千零七十二兩零七分較﹁二十三日﹂行巿漲二兩五錢七分銀元上六元合申洋一千零十元烟台銀元仍合申洋一千零零八元開封銀元高二元七角五分合申洋一千零三十九元七角五分漢口洋例遞加七錢五合申元一千零二十五兩二錢五銀元上三元合申洋一千零零九元沙巿九九銀高二兩五錢合申元一千零七十二兩五錢宜昌宜平仍合申元一千零二十七兩銀元合申洋一千零十八元九江南昌銀元高二元合申洋一千零零八元蕪湖徐州銀元高半元合申洋一千零零五元安慶蚌埠銀元高一元每千兩合申洋一千零零六元南京蘇州鎭江揚州無錫常州常熟等銀元仍合申洋一千零零一元五角淸江銀元漲一元合申洋一千零零五元宜興南通銀元仍合申洋一千零零二元温州銀元合申洋一千零零五元嘉興湖州杭州寗波紹興餘姚等銀元均合申洋一千零零三元蘭谿銀元合申洋一千零零四元福州銀元合申洋一千零十元厦門銀元合申洋一千零零八元重慶九七平銀遞加二兩五錢合申元一千零零七兩五錢銀元漲二元五角合申洋一千零零七元半成都九七平銀高二兩五錢合申元一千零三十七兩五錢銀元漲二元五角合申洋一千零三十七元五角萬縣九七平銀高二兩五錢合申元一千零十七兩五錢銀元高二元五角合申洋一千零十七元五角云 
[昨日之外幣巿况]  
　　昨日（二十七日）外幣巿面大不若前日之活動價格除法郎英金票花旗票三種疲落外餘均不動法郎跌一釐買價爲一角五分花旗票跌五釐買一元七角五分半英金票降五分買七元八角五分羅卜千元　票買三兩七錢五二百五十元票買一兩五百元老票買十二兩五元至二十五元票買九兩馬克買五釐二毫五坡元買八角七分半港元買一元零一分東京老頭票買八角五分荷蘭票買六角四分半均與前日行巿相同云 
[永安紡織公司創立會紀事]  
　　永安紡織股份有限公司係由香港澳洲廣州上海四處永安公司於去年春間發起創辦前日在大東旅社開創立會到會股東百餘人共計三萬二千一百三十權先由郭標君宣佈開會繼由到會股東公推郭樂君爲主席首述該公司經過情形并述及創辦之初本定股額三百萬元後承各界踴躍贊助轉瞬即已招收逾額故經兩次擴張股額將總額改爲六百萬元刻亦已將次收足云云次報吿各類賬略及討論公司章程畢卽選舉董事及監察人計郭樂得二萬二千五百八十一權馬祖星得二萬二千二百六十七權郭泉得二萬零八百八十四權郭標得二萬零五百九十六權楊輝庭得二萬零四百七十九權郭瑞祥得二萬零二百三十六權杜澤文得一萬八千七百七十權胡耀廷得一萬八千三百五十五權郭詠韶得一萬六千七百二十七權郭幹勳得一萬六千三百零九權李彦祥得一萬六千二百三十八權郭獻文得一萬五千二百三十八權歐陽民慶得一萬四千六百七十三權駱乾伯得一萬三千六百四十七權林海籌得一萬二千七百四十八權以上十五人當選爲董事劉生初得一萬三千四百五十九權李炯堂得一萬一千一百一十權以上二人當選爲監察人 
[賽槍會銀盾開射記]  
　　第一次華人王衍慶占勝 
　　本埠萬國賽槍會每月向有銀盾比賽一次本年三月間自華人陳景塘完全獲勝後銀盾比賽遂即中止嗣由美華利主任孫梅堂君得悉當飭銀匠定製大號銀盾一座贈送該會仍備逐月比賽旋由該會董事部議决一面去函道謝一面定期開射其賽法以快槍慢槍並重無論何人射分積满五百分者可享受此項奬品茲悉第一次比賽已於本月二十六日（星期一）上午六時在虹口靶子場舉行報名與賽者計有二十七人各賽二百碼快槍十響限半分鐘又二百碼慢槍十響適其時大雨淋漓各賽員均臥水潭中開槍結果推華人王衍慶君射分爲最優計得九十六分茲將最優五名射分揭錄如下（一）華人王衍慶九十六分（占銀盾）（二）華人李玉書八十八分（三）華人陳如松八十七分（四）英人羅可八十六分（五）日人伊籐一郎八十四分 
[染坊主與染工爭執續訊]  
　　染坊罷巿　染司罷工 
　　本埠各染坊罷巿染司罷工情形略誌昨報茲據聯合通信社調查得其前因後果分段詳誌於下 
　　染業中之兩公所　本埠染業有大小公所各一處大公所爲坊主所組織曰綢綾染業公所在貴州路厦門路小公所爲染工所組織曰綢綾染藝公所在華成路三十號各行其事不相爲謀 
　　出事之遠因　今年因北方戰客帮生意不動染坊大受影響規模稍小之染坊多將一部份之染司及先生停歇此項停歇之染司及先生目下已有一百十餘人多貧無所歸遂寄寓於染藝公所目前停歇之染司等以爲目下雖生意不動將來當然有恢復之望爰由染藝公所出面要求坊主此後如需人之時須仍用前此所停歇之染司並擬定條例五種要求坊主允許當經各坊主修改三次始行成立其條例如下（一）議現在人手繁多議定暫行停止進收學徒學生俟人手缺乏必須進人時然後雙方　妥始行進收（二）議學徒限六年满司學生七年满司惟本年進坊學生學徒必須先領證書始得分派酒錢計算年份以領證書日爲起點以前學徒學生由坊內起司日起算（三）議目下各坊人數已多倘有不遵規例聽憑補塡（四）議如有外帮先生就坊營業者依照學生規例外帮司務進坊就業者先領證書規定證書價目計一百二十元（五）議學生進坊日必須先到公所註册待三年後然後起司 
　　出事前之情形　自上項條約訂定後染司遂於初一日在浙紹公所開會報吿訂約時經過情形時有坊主潘某等六人來會要求加入染藝公所客司等以爲坊主加入染藝公所恐有作用將來難免有操縱壟斷之弊一致拒絕遂起衝突於是各坊主遂通吿同業於次日（初二）起一律罷巿而染司方面遂亦罷工矣 
　　染藝公所之聲明　自此事發生後外界僉謂染司要求加薪遂致罷工罷巿染藝公所特通吿各界聲明此事眞相通吿如下逕啓者本公所各坊司友因各坊東多進學徒學生以致司友多數歇業故各司友公同討論哀求各坊東體察工人困苦將學徒學生暫行少進使歇業者可以安插懇求數次卒無結果從中雖有熱心坊東然調和無效本月初一日本公所方與衆司友開會討論突來坊東數人惟內有潘某依特强權硬欲加入爲代表以致互相口角潘某陡然拍桌大罵將茶碗亂擲幸有該管警區派員前來將雙方帶局昨已解送地方檢察廳公同質訊幸蒙廳長以工人要求尙屬正當坊東理應俯從等云無如大行公所昨已通吿各染坊關閉排門並書白紙數條上書﹁吾同業爲行頭衛阿忠唆使工人要挾罷工等字樣﹂分送各坊貼在門首此情此理究係染司罷工抑坊東罷巿事甚明瞭要知衆司友並無罷工增加司酒情事行頭唆使罷工有何證據邀集各坊東經理到會全係一派胡言特此聲明伏希公鑒 
[各學校消息彙紀]  
　　勤業女師範　西門方板橋勤業女師範由寗遷滬已逾十載成續卓著下學期擬再擴充義務學額提倡職業教育然以經費支絀雖經校董聶雲台余日章朱子橋　照南袁觀瀾黄奕住柏文尉等四十餘人蒞力維助尙覺入不敷出現該校長朱劍霞女士特定七月五號夜乘　假期內假座新舞台開　　大會藉資挹注並有新舊劇家歐陽予倩蒞滬獻技云 
　　敬睦國民學校　寳山縣高橋鄕私立敬睦國民學校於前日（二 
十五）舉行懇親會及游藝會到會者如江蘇童子軍總教綀顧拯來該縣勸學員徐祝平工商界周瑞亭辛祝齡黄惠孚等及上邑高行鄕各校長約計來賓二百餘人先由該校演習國文算衛圖董體操均極成熟繼由來賓表演如育英學校童子軍演疊羅漢金字塔潭腿等操法整齊亦頗可觀後由孔遺學校演魔術光怪離奇非常悦目演畢已鐘鳴六下始行散會 
　　英法夜社　乍浦路英法夜社定陽暦七月三日行暑假禮並發給獎品等七月六日起特設暑假商業專修課期限二個月教授縮記簿記信札三項學科云 
　　普益社暑期學校　普益社暑期學校今年特開英文及打字兩科尙有電影游藝會參觀旅行等事使學生得有趣味之暑期生活現定七月十日開學凡未學過莫文及已有中學英文程度三四年級者均可入　云 
[東北城商業聯合會選舉紀]  
　　東北城商業聯合會昨日下午在會舉行第三届選舉大會會員到者數百人首由前任會長馮秋心登台報吿一年來之經過情形畢　即宣佈開櫃當場公推瞿廉卿朱柏如爲檢票陳天生浩爲唱名夏震卿張炳源厲超賢方增新爲監察開票結果馮秋心陳天生何伯勤當選爲會長瞿廉卿爲評議長朱柏如姜昌年張炳源蘇醴源胡訪鶴汪獻亭董國華杭樹權王浩然厲超賢邵廉宏詹松齡張有喬夏　龍兪馥桂華新泉等爲評議員方增新李實爲會計趙紫垣張瑞生王介生駱蔚才爲書記王冷　陸彙泉爲文牘趙秋心蔡明正爲調查張志鵬陳仲良玉愼卿陳志渭爲交際陳善良葛辛閣朱筱田任天實趙揚聲郎錫昌　景甫兪子庸葛仲甫　震卿邢桂生陳庭華尤玉生程蓮　謝源生徐春珊陳壽　李蓮品汪桂生盧　林蔣錦椿潘壽椿陳步丹籌爲幹事迫至完畢已夕陽西　矣聞擇日舉行新職員就職禮云 
[馬寅初已就上海商大教務主任]  
　　上海商科大學教務主任原係聘定馬寅初博士擔任嗣以馬君有北京中國銀行成約於去年十月北上茲該校一再敦請馬君回任顧聞馬君刻亦曾由北京中行電約爲總司劵職務惟以該校敦促之股並鑒於國內高等商業教育之重要不能堅拒已於昨日到校視事云 
[諸瞿鎭刦案中之顧永金]  
　　連刦嘉定縣諸瞿鎭延壽堂朱萬祥萬聚茂等三家案內之嫌疑犯顧永金一名前由水警偵探緝獲解送閔行第一區訊究在案茲悉該犯業經該區徐督察員提訊供詞狡展嗣經一再駁詰始承　此案係與張老二張其山及不知姓之阿心大紅等十二人所刦昨日已將顧永金解送嘉定縣歸案訊辦矣 
[虹口六路商界聯合會歡迎會紀]  
　　虹口嘉興梧州歐嘉狄思威束鴨綠肇勤等六路商界聯合會前日下午八時在瑞康里愛國學校內開會歡迎新會員到者百餘人會長主席余連貴報吿宗旨繼由評議員丁義全君詳述本會歷史次及幹事員朱保羅君等歡迎新員入席極表懇摰來賓林大松君升席演購國病艱如何挽救言詞激昂足資感悟後由新會員代表竺梅先君陳言國祚興衰惟民是賴深昐各界確謀公益以袪積弱語極沈痛動人當有臨時書記員李笑春君擇要紀錄時已關鐘十下復由朱保羅君致歡迎詞旋即欵留荼點振鈴散會 
[久記社演劇籌欵]  
　　久記社自去歲開辦義務學校送診施藥以來成績頗佳今因開支浩大特於夏暦閏五月初六晚假座新舞臺演劇籌欵是日劇目爲該社社員何芥園（太白醉酒）馮雛鳳（打花鼓）張小漁索厚之（捉放曹）沈答人（天雷報）汪時雍邵漱石（四郎探母）裘劍飛（越虎城）陸夢蘅（玉堂春）等劇想届時各演員粉墨登場定可一飽滬人眼福也 
[國樂研究社近訊]  
　　梅家衖國樂研究社曾延國樂專家許仙君按期蒞社竭力教授近因社員益多恐許君一人指導難週現經多數社員推舉國樂程度最高之社員陳道中及蔡金臺兩君爲義務指導員成績當更進矣 
[歡送孫宗賢女士預誌]  
　　上海主日學校推行會名譽會員晏摩士女校校長美人孫宗賢女士對於我國提倡教育服務社會不遺餘力現定七月二日因事回國該會特定本星期四（二十九號）假座東亞酒樓開歡送會以留紀念已舉定會員石叔授君爲歡送會幹事籌備一切事務想届時必有一番盛况也 
[四馬路商聯會叙餐紀]  
　　四馬路商聯會昨日上午十一時假座同興樓菜館內開叙餐會先由會長趙南公請來賓入席次會長報吿該會經過並提出巿民自治問題次由周伯堯演説謂中國自治尙鮮成績同人有鑒於此故有本所之組織請各分會各派學員實習至於一切事宜悉請貴會與以資助次由林大松孫鏡湖張振遠等相繼演説末趙南公起立報吿該路經費狀况後經衆决議推定兪葆生徐衡一等爲收費員仍按月照收月費云 
[靖江同鄕職員會]  
　　靖江旅滬同鄕會籌備處二十五號下午三時在民國路九十二號開第九次職員會議由司事孫愚成報吿經手調查事項前後共已得會員二千餘人現在仍由各調查員繼續徵求大約開成立會時可得會員三千人報吿畢衆提議再從事登報廣吿俾旅滬同鄕皆可早日入會共敦鄕誼衆贊成一俟會務總幹張麗生君田靖回滬即可擇期開成立大會矣 
[浦東公所職員會]  
　　浦東公所前日午後二時開職員會推瞿紹伊主席所議事件錄左（一）五月份司月陳介臣與閏五月份司月黄福堂交代（一）傅佐衡報吿修建董家渡公共碼頭經過情形略謂已請張效良擔任籌劃工程計需費銀約八千元已得發起認捐者十八人約認有二千餘元當衆議决此事由浦東西紳商發起暫設籌備處於浦東公所推舉籌備員十五人專理其事定本月初九日下午六時聞籌備會旋議其他進行事宜而散已萬家燈火矣 
　　尙有本埠新聞等轉入後頁 
雜評二 
[滬上之地位　（由人）]  
　　滬地除商業用實力發展外其餘之事歷來皆以滬地爲運動回旋之地而不以爲實力發展之地者蓋以地處特别情形之下一旦展其實力窒碍甚多苟受反動或且并運動回旋而不可得也故自清末至今握政權者皆視滬地爲喉中之梗而不得志之徒亦每多託足焉此乃中國之一特别地抑亦世界之一特别地也所謂凑合而成者也 
 
 

Page 15

 
 
本埠新聞二 
[熱河副劵開獎紀]  
　　昨爲第二次　河工賑善後有獎副劵開獎之期午前九時開始在西門外共和影戲圚內舉行至午刻十二時止開出之五大獎號碼及經銷各票號如下頭獎八千五百七十六號本埠瑞源二獎四萬二千七百五十號本埠財運來三獎四萬零八百六十六號本埠有利源四獎二萬五千零八十六號杭州義利源又四獎三萬一千七百五十號嘉與大利公司五獎二萬八千三百四十五號本埠美最利又五獎三萬零三百六十四號本埠大利元 
[攔路索詐之拘究]  
　　前日午後有鄕民姚石福張福蔭身藏大洋一元小洋六角行經浦東陸家嘴墤山碼頭被無賴楊雙琴攔路索詐未遂互起衝突當經游巡第三隊崗警將姚張楊三人併解三區警署昨經曾署長畧詰之下以兩造供詞各執判解警廳司法科訊辦 
[盜案候再訂訊]  
　　公共捕房所派爲人管門之巡捕直𨽻人蔣德勝張傅河及安徽人陸惠興沈小峰因有糾黨持械搶刦行爲被匯司捕房拘入公共公廨押候查明訊究在案茲由該捕房華探目金福壽包探陸連奎王桂亭等調查得北河南路六百五十三四號門牌樂振芳北四川路一千六百三十六號門牌蕭學裕及五百另四號門牌王興來狄思威路三百五十三四號門牌某姓等四户先後被盜刦失財物均係蔣等所爲昨晨傅同事主將蔣等解奉關讞員及美約副領事質訊之下以本案人證衆多判被吿仍着還押候訂期研訊 
[路刦犯示衆招吿三天]  
　　無賴孫妙生向在南碼頭路隅攫竊臨浦搭車人民衣物爲害非淺前日被第一區警察署崗警拘獲帶署由王署長預審之下因其白晝攫物申解警廳司法科訊實判發回該署示衆犯事處招吿三天期满後仍送廳發落 
[滬杭車碾斃窶人]  
　　滬杭甬鐵路昨日（二十七）由滬開杭之一百零四號早特别快車駛至新橋相近該司機人望見軌道上有衣衫藍縷之年約二十餘歲男子一人行走當即放汽警吿該男子已經避讓不及致被該機車碾斃當由車長會同站長發電知照全路人員接洽並派警察照料經楊巡官親往查察死者窮苦由鐵路備棺收殮云 
[童子因傷斃命之請驗]  
　　泰縣人李景章住鐵路北大洋橋草屋內以修洋　爲業伊子名三小年十三歳在某紗廠做工一星期前在廠中被同廠十七歳之揚州人管實林以木棍擊傷腰腿等處李向信鬼神僅服仙方未曾延醫療治延至前日下午三小氣絕身死李邀同廠十三歳之曹年子爲證將管扭控四區昨經顔署長傅諭十二圖地保陳泉生投地檢廳報請檢騐一面將管收押候辦 
[招領黄包車乘客失物之牌示]  
　　淞滬警察廳昨發牌示云案據一區警察署單解查獲竊犯孫苗生一名連同衣服等件到廳當經發交司法科訊據該犯孫苗生供稱本月二十六號早晨八時許在南碼頭地方駛行人力車蓬後竊得不知姓名事主前項衣服等件查該犯孫苗生一名並原　衣服等件雖經一并拿獲惟本案事主亟應傅案質證以便認領　昭信讞除將該犯孫苗生發往犯事地方招告三日限满提回嚴辦外合亟牌示仰本案被竊事主迅即開明失單來案質證認領勿得自誤切切特此牌示 
[招領迷路小孩]  
　　昨晨有小孩一名在途迷路由警帶送警察所發交司法科研訊該孩供名姜延齡年十一歳南京人餘語含糊問官得供判送新普育堂留養候出示認領 
[粤婢迷路待領]  
　　廣東女子李老五身穿大布衫袴日前在法租界地方迷路被巡捕查見帶入捕房昨送送法公堂請示詰據該孩供向在某姓家爲婢女出外購物以致迷途餘言含糊中西官判送堂留養候家　認領 
[私藏烟土罰百五十元]  
　　法捕房探目沈德福唐雲卿偵悉東新橋街三十六號門牌郭則民家私藏烟土秘密售賣實屬有違禁令爰於前日稟明西探同至該處抄出烟土一籐夾計重三十餘斤帶入捕房諭令交保候核昨日傅至法公堂請究先由捕頭上堂稟明前情並將烟土呈鑒詰之郭則民供此項烟土實係朋友寄在我處餘供支吾中西讞員判郭罰洋一百五十元充公烟土没收 
[公廨陪審西官接替記]  
　　駐滬美副領事丁瑞門氏奉命升調廣州正領事所遺公共公廨正陪審任務由副陪審美副領事約克博君接替　遺約君副陪審一席昨已經美總領克銀漢氏遴選副領事金君到廨充任矣 
[公廨審理證劵物品交易所控案]  
　　上海證券物品交易所被本所經紀人恒豊恒大兩號在公共公廨呈訴不還證據金等欵一案上星期二由廨下諭後雙方仍不能和解而該交易所亦未遵諭將所控之數三十五萬數千餘元繳案以故昨晨復經兪　　合同英包副領事傅訊被告　洽卿等均到案　示首由後告代表克雷斯律師起　被告上海證券物品交易所不能遵逾將欵繳案之理由現該所理事長等可以上堂證明今據原告代表律師請求狀內謂該所已將財産向日本人抵押一　殊屬不盡不實蓋該所已於三月間與全球貨幣物劵交易所合併該律師旋將辭拆狀呈堂謂此案糾葛情形已臚列於內原告實欠被告巨欵云云其時有斐斯律師即起聲稱敝律師代表全球貨幣物券奪易所參加本案全球交易所於去年十月在意領事署註册該所股東大多數係屬意商本年正月始與上海證券物品交易所合併物品交易所將一切財産抵押與全球交易所訂有抵押據並有合併契約現在物品交易所之股份全球實居百分之六十二月間物品交易所交割不淸停止營業嗣由人調停交出一百萬元與經紀人公會該欵有一部份又係由全球代向遠東銀行借墊職是之故物品交易所之財産應歸全球執管全球旣屬意商他人不能處分物品之財産故今特到堂聲明而後敝律師尙將請求給諭禁止物品交易所變動一切財産以便進行控告其違背契約之損失金四百萬云云原告代表畢士敦律師繼起聲　被告今日所提出之證據上次皆可提出乃何以上次不提而必於今日始提敝律師極端反對原告所控之欵係因該交易所二月份交割不淸應還之證據金　所即使有意商關係然亦當在二月底交割之後發生查物品交易所係向中國政府註册之有限公司按照公司註册章程應有保證金存儲銀行該交易所之保證金當未移動應請堂上將此項保證金執行假扣押再該交易所雖將財産送與意商然原告對於該所之理事長等仍有控訴之權彼所提出之將控損失四百萬及原告欠彼之二十五萬等問題均係原告起訴後隔五星期之久而始發生應謂堂上將被告今日之請求駁回仍照前諭執行云云被告之律師復一再聲辯且堅請堂上准被告交易所之理由上堂證明不能遵諭繳欵之情形中西官未予許可於是被告律師及　洽卿等乃默然而退 
[公共公廨昨日審案記]  
　　昨日公共公廨訊理民事訟案如次（一）九如綢莊聲請破産案結果准予破産派本廨理賬員薛邁羅爲理賬員將破産人財産分派呈候核辦至其他債權人業已狀訴到案應候訊明判决後再予公攤（二）兪鴻典延甘維露律師訴孟紀生奚厚坤等不理花邊價洋案結果奚厚坤交三百元舖保候諭飭潘仲新將花邊一箱限三日內繳存公堂候訊明辦理（三）奚仙嵩訴奚少如不分家産案結果被告請求開釋不准（四）張坤德訴施子英不給賣買地皮盈餘案結果改期訂訊（五）林鴻儒訴謝藴瑜誣控致受拘押請追損失案結果改期續訊（六）蔡鶴雲訴董阿實不還存欵案結果限被告於三個月內償還原告洋二百四十元被告交二百四十元舖保（七）維大染坊訴陶維珍濫放賬目案結果兩造律師請求改期照准（八）秦錫卿訴葛順金欠欵案結果候再傅被告到案訊核（九）蔚豊商業銀行聲謂破産案結果劉原之請求抵賬一節聲請人臨訊不到未便照准張緩卿迄未遵判履行應將其所有之第一電泡公司發封備抵如遵前判付銀或立即到案交保准予啓封繆元記請求抵銷一節限十四天向理賬員提出切實證據再行核判（十）敦康顔料號聲請破産案結果現據益昌等五莊代表律師具呈辯論書應由原告律師逐條書面答復候核海德禮律師請求宣告周九畊抵銷無效各節着提早訂期由兩造辯論核判除以上兩項外所有理賬員已收各欵應准按照報告書分别公攤可也 
[誌謝]  
　　昨承上海總商會惠贈第二卷第六號﹁月報﹂一册又銀行週報社惠贈第二五四號﹁銀行週報﹂一册又久記社惠贈游藝會入座劵兩紙又勤業女師範惠贈遊藝會入座劵一紙誌此併謝 
來函 
[淞滬警察廳衛生科來函]  
　　逕啓者所有廳屬滬南閘北兩巿清道路燈事宜已於上年十月改歸南北兩工巡捐局自辦各界仍有報告到廳手續輾轉深虞延悞嗣後地方如有關於淸道路燈事件望逕與南北兩工巡捐局接洽敬祈貴報登入來函庶便週知爲荷此頌撰安江蘇淞滬警察廳衛生科啓 
[省教育會等來函]  
　　敬啓者黄膺白君及其夫人黄伯樵君及其夫人同舟自歐洲歸來茲定本月二十九日星期四下午四時假尙文門外迎薰路中華職業學校內職工教育館合開講演會請黄膺白君及其夫人講歐美旋行之感想黄伯樵君講德國戰後之工業狀况及最近社會狀况黄伯樵夫人講德國家庭狀况各本其專門之研究報告其實地觀察之所得必有最新最切之資料餉我國人届期務請於三時三刻以前蒞會爲盼專頌台安江蘇省教育會中華職業教育社家庭日新會同啓六月二十七日 
公布欄 
[上海地方審判廳]  
　　判决主文（簡易庭）一件判决鳥志熊訴郭順　　　　　　　　郭　坐　償　馬求龍米洋一　四十五元五角五分訟　歸郭顧坐負擔一件判决鄭芝　訴朱　徵　　房届糾葛一案（由文）朱哲徵向　芝庭　佳之　　　即　　本案訴訟狀用歸朱　　負擔一件判决張榮記與王永　欠欵涉訟一案（主文）王永盛應償　張榮記洋二百元訟費歸　王永盛負擔一件判决莊　　與呂子李粗金　訟一案（主文）呂子李　償　六合公司　　八十八元四角訟費歸呂子李負瑞（民一庭）一件判决王志莊與吳企虞因　界　訟請求再審一案（主文）本案再審之訴駁回再審訟費　再審原告人負　 
　　批示　一件葉阿兆狀請執行由狀悉查本案業據陳妙生提起上告所請　從緩議此批一件金仰孫狀請執行由狀悉查本案因焦橍　等對於本廳本年五月二十四日駁回窒礙之决定提起抗告業將卷宗呈送江蘇高等審判廳核辦矣所請廳從緩議此批一件陳蘭歧狀領分據由准領此批一件李明輝狀請勒令裴還由狀悉着即來案候諭此批一件朱　亭狀請查封動産由狀悉已派吏嚴厲執行矣仰候具報核辦此批一件王秀如狀領證物由准領此批一件龔蟾香狀請勒交給領由狀悉查本案第一審判决係將　之請求駁回迨爾聲明控訴後復自向江蘇高等審判廳聲請駐銷控訴依法自屬無可執行來狀所稱各節應由爾自行設法理楚着即知照此批一件左延邦狀領證件由准領此批一件趙二孫狀領家譜等件由准領此批一件陳冀氏狀請限令拆除由狀悉候傅同陳蘭岐到案訊奪此批一件陸虎全狀請銷案由狀悉准予銷案此批一件楊連記狀請執行由狀悉准予傅迫此批一件朱雲亭狀請銷案由狀悉准予銷案此批一件劉海粟狀交訟費由准交此批一件梅玉川等狀領啓封生財動産由准領此批一件金鏞狀請執行由狀悉候派吏執行此批一件龔長裕狀請執行由狀悉查本案業據郭耕山對於本廳所發之支付命令聲明異議廳俟判决確定後再予核辦着即知照此批一件趙二孫狀交案欵訟費由准交此批一件王久香狀請給領由狀悉准予來廳繳證具領此批一件邵澂　狀請撤銷由狀悉查本案已經依法即時判决該民如有異議儘可於法定期內聲明窒碍所請撤銷無此辦法此批一件符德勝狀交案欵並訟費由准交此批一件張　裕狀請給領由狀悉已傅領矣此批一件龔復生狀請執行由狀悉准予傅追此批一件褔永源狀請執行由狀悉候傅案訊追此批一件任同心狀領發還保證金由准領此批一件　秩初狀領案欵並單據由准領此批一件王楚翹狀請從嚴執行由狀悉已飭傅矣　候訊奪此批一件孫夢賢狀領契摺由准領此批一件陳鴻動狀請執行由狀悉沈岳林等十一户欠租部分准予註銷葛恰和一户應俟本案判决確定再予核辦此批一件陳蘭岐狀交訟費由准交此批一件楊楚翹狀案領件並證件由准領此批一件陳明孫狀請强制執行由狀悉業已當庭　知矣此批以上六月二十四日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[游美隨感（二）] [  朽木]  
　　一九一六年紐稽塞州NewJersey有夫婦與一老婦人同居及老婦人身故多年房租均未淸付其婦人要求法庭得没收老婦人之遺物以作抵償法庭謂只其夫能提出要求婦人無呈訴之權費爾孟州Vermont法庭最近之判例已婚女子若以自身利益之故從事商業則其收入可爲已有若爲學校教員則所獲薪金仍爲其夫所有加利福尼亞州Californio男女婚嫁時除由承襲所得之遺産外關於兩方之財産純由男子管理婦人之薪金當然由其夫收管且得不經其妻之同意可自由處置其私財即其子女之私有妻亦無從置喙妻故時其私財半歸其夫其他半分復分爲二分一由其夫任給何人一分爲其妻名下遺産又有數州如德勒威亞Delaware卓支亞Georgia馬利蘭Maryland法律上對於夫妻關係有時且可不認其爲妻如其夫可以遺言將子女交他人保護之類又南加諾林州SouthCarolina阿拉巴馬州Alabama密西西比州Mississippi魯意西安州Lcuisiana維爾景州Virginia倭亥倭州Obio法律上只認其父爲子女之唯一保護人復有數州惟其父得决定其子女應赴何教堂作禮拜何學校通學如其子能工作時應從事何業亦由其父决定 
劇談 
[梅訊（二十四）] [  珍重閣]  
　　前日天女散花天氣殊熱戲完下裝時開窗納凉遂招風自懼失音次日起解幸已元復 
　　前日貼報本書次晚玉堂春及長板坡玉堂春唱做並重何能更添一戲園主但欲張羅營業而不問演者之精力且不預與申明遽爾牌示事爲畹知大怒詢之始改樊江關畹曰若貼此報無論如何吾明日必吿假也 
　　初議日內演風箏誤此劇前次出演哄動一時而園主以配角難得遂置之 
　　此遭定期一月園主則租約二月在理頗擬蟬聯而鳳畹以天氣炎熱日演重戲居處逼窄且同行者均有北歸之意故尙不擬續約 
　　昨日畹華以來滬承賈碧雲白牡丹諸君之約午刻特答席於消閒别墅消閒爲閩菜巨擘前此碧雲招飲亦即假座其間 
　　閣員有自京來者畹玉聞之喜形於色想海瀆必有歡迎之盛會 
　　文公達昨在畹寓謂屢次南下均瑣冗不博睱晷何當隻身南來領略山水之佳趣而杭而蘇至於金焦蕩滌塵襟必足以啓發慧心不少 
　　三西公司及所經理南洋正業社之化妝美術品卓譽一時蓋邦人士之熱心者所創辦以爲振興國貨者也主任陳君爲林畏廬之坦腹日前特託轉贈化妝品若干種以博一粲鳳卿昨方起卽偕桑鐵珊同出鳳愛骨董暇輒瀏覽於冷肆日前見一硯四周刻隸書心經全部雖託名文彪而精美絕倫不易多觀鳳意固必欲得之也 
　　有謂畹華人極忠愿不合獅吼記身分者姚玉芙亦云令梅大爺作這麽一個人究竟説不過去 
　　日昨覇王别姬爲减價後第一次出演擁擠之極 
　　劉翰怡京卿日前非園盛會亦繼聲淸平樂二闋轉致畹華茲錄之 
　　瓊枝秀出萼綠神仙籍一曲陽春誰和䙷萬紫千紅無色縞衣來共淸尊非園合是名園記省羅浮香夢義熙何處桃源 
　　聞歌倦矣不盡尋芳意芸帙四圍疏雨裏依約一襟蘭氣軟紅極目瑤臺東風好爲吹開指顧江南春信鸞雲也合飛來 
 
[一言九鼎]  
文苑 
[驅車來錫瞬息兩旬偶成五首寄眎瘦鵑老友及同社諸君]  
[  天虚我生] 　　　 
　　惠山侵曉雨濛濛小織輕車入晝中多少倦游人未起不如啼鳥獨惺忪 
　　綠遍郊原二度桑桔槹聲裏正分秧客邊歲月渾忘久夏至今朝日正長 
　　排列疏星遠巿燈四邊烟月起瞢騰翻嫌詩思多於蝟半日偷閒得未曾 
　　對月憑廊酒一樽人間無境足消魂遙憐兒女方爲我報答身衣手線恩 
　　淸凈無爲安可得聽天由命豈其然何當老去忘榮辱小艇浮家作散仙 
[錫次偶成四首再寄瘦鵑并眎拜花] [  天虚我生] 　　 
　　複檻重廊　二重納凉人倚晝樓東爲憐獨客無情思吹送珠蘭鬢角風 
　　吳儂愛好出天然不住紅樓住晝船六扇蠣窗明似雪電燈低處學調絃 
　　渡喧終夜亂如潮綺閣三層不避囂絕似廿年塵夢裏瓜山燈火聽吹簫 
　　惟悴經年杜牧之綠陰成後久無詩偶然賺取周郎顧爲寫風懷寄所思 
小説 
[社會小説人間地獄（一三六）] [  娑婆生]  
　　第二十回　酒綠燈紅鄕親聯愛蒂箏繁絃沸野衲播情苗柯蓮孫忙輕輕握著秋波的手道旣呌了自然要常來呌的姚嘯秋在隔壁聽見了迥轉臉對秋波道三少認識了你這樣漂亮的人還肯不來呌嗎蘇玄曼也接著説道蓮孫我做了這場月老你將何以爲報趙棲梧搶著道没得話説明天呌他在秋波家裏好好的請我們一頓蓮孫笑道我本來要請你們用不著你們提出要求正説之間外邊走進一個瘦短身材黄黑面孔的倌人問道那一位大少是姓柯嘯秋指指蓮孫蓮孫正在握著秋波的手軟綿綿的説不出心中愉快忽的看見這人走過來不覺奇怪忙問你呌什麽名字那倌人道我是新淸和的謝翠紅蓮孫方纔明白這人就是剛纔呌的和阿婉合做的那人一瞧謝翠紅年紀雖不大可是骨瘦如柴眼圏靑黑甚覺可怕再和跟前的玲瓏婉媚麗如天人的秋波一比格外覺得秋波確非凡品了可是秋波見謝翠紅來了上下打量了一回便不久坐拍拍蓮孫的肩膀道我要去了晏歇會蓮孫拉著道再坐一會秋波道還有堂唱呢説罷又與𤣥曼招呼一聲迴眸淺笑的飄然而去蓮孫直將秋波的影子送出帘外方始收回眼光惘惘如有所失謝翠紅在他身旁大唱孤王酒醉桃花宮柯蓮孫似乎充耳弗聞一些没有覺察謝翠紅草草唱完隅坐一旁覺著無趣停了一刻便去了蘇玄曼見謝翠紅去了忙對蓮孫道我看你快些將倚翠偎紅的心思收拾乾凈罷這一種翠這一種紅謝謝罷大可不必倚不必偎呢蓮孫聽著也笑起來道你簡直在這裡將謝翠紅三個字拆散了做文章呢玄曼道謝翠紅我也瞧得出是不生問題了老老實實一句話秋波這孩這般光艶明秀確是出類的人材我一見就賞識他尤其好的是天眞未鑒颦笑之間還夾著三分稚氣兩分憨態這點稚氣憨態女兒家只有十四五歲的時候有過此以往光艶有餘嬌憨漸去這個時候正是極好的時代所謂好花看在半開時不過有一件可慮而可惜的事他不幸在那婉春老四的手底下討生活所聞所見全是浮滑輕佻還學得出什麽好樣子娟娟此豸如不卽早振拔未免可憐可惜我是衣崪雲遊行跡飄忽不能常在此地你旣常在上海可以隨緣調護也不枉山僧饒舌姚嘯秋道哎唷阿彌陀佛今天竟是活菩薩出世點化了趙棲梧正吃了一口酒聽了這句話不由得笑了噴出來連忙别轉頭去張開大口吐了恰巧棲梧所呌的𤫩芸到了見他在那裏吐酒忙道怎麽你又吃醉了嗎棲梧聽見是𤫩芸的聲音忙抬起頭來道不是醉是笑　了𤫩芸順手將自已帶來的一塊印花印度綢手帕遞給棲梧道嘴角上全是酒擦擦乾凈罷棲梧忙接過來擦了一擦嗅了兩嗅笑着還他道香得來靈芸搶過手帕啐了棲梧一口道誰和你唱賣身投靠呢説著往棲梧座旁一坐 
[餘瀋] [  德一] 　　 
　　蚊蠅害蟲也自提倡撲滅者興而蚊蠅之厄運至矣 
　　雖然蚊蠅其小焉者耳彼咐𦎬逐臭吮　吸髓其爲害猛於蚊蠅者徧南北皆是也又安得一一而掃盪之乎吾知蚊蠅有知當呌屈不置矣（却酬） 
 
 

Page 19

 
 
   
 
 

Page 20

 
 
常識 
　　（一）投稿本增刊者其材料除衞生法　道　經濟四項外增教育科學宗教巿政雜　問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人摘指其轉錄他稿者至隔月一日（陽暦）即可向本館取酬其領酬時之署名蓋章須與投稿時同 
　　（一）問答一項專爲喜閲本增刊諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[將醒而又夢] [  覺]  
　　奉直戰爭之砲聲起而北京萬惡之政治打破非法總統翩然下野裁兵廢督之聲洋洋盈耳斯時也有若酣睡者之欠伸旁觀者以爲將醒矣 
　　及默察其用人行政旣無一定之步驟而蠅營狗苟之徒均奔走於戰勝者之門下以求一噉飯之地位此等睡魔纒擾不已而欠伸者乃又入夢境矣昔日之以砲聲打破睡魔者恐亦惟有廢然而返自慨其一片血心付之流水耳 
　　彼夢中人之所以永不能醒者則以誤認爲國服務乃私人 
擴張權利之機會而不知人人作此妄想雖倖而得之必爲衆所棄而終於失敗也然而具此眼光者幾人哉 
經濟 
[商業問題之研究（續）] [  吳東初]  
　　零購學（三十六）　進貨步伐分論（五） 
　　（四）議定條件與折扣　進貨步伐吾已依次論及茲篇及於條件與折扣不啻已經四分之三成熟而成功可待矣所謂條件之議定不外要求行廠給與經理權或專賣權以及付欵日期可否延長或其他生意上所認爲優待也折扣一層亦頗關緊要因折扣愈大即成本愈輕而獲利愈有把握折扣小成本大即獲利有限故能力所及自宜善與行廠接洽冀達到折扣較大之目的也 
　　進貨人對於折扣所當知者應先明其種類而分别按已業之情形與本店經濟之狀况以與廠家接洽請其照給也接生意向例貨色買得多折扣給得大貨色買得少折扣給得小廠家固有定給折扣之權而進貨人之購買亦可預定數額要求廠家與以相當折扣也此外又有一種所謂﹁現欵的折扣﹂即發票上註明某日期內如將貨欵付訖可給與何種折扣日期愈近折扣愈大譬之某貨購入本可九十日付欵者而店家於十日內即行付去廠家爲獎勵店家付欵迅速起見或因本廠需欵孔亟現欵交來總有一種表示歡迎之意思而特給額外折扣即於已規定者外再給以百分之二至百分之十也店中資本充足對於斯種折扣往往享受之其利益全年統算頗有可觀第三種折扣似非折扣而實等於折扣者即廠家欲免小店之怨尤所給與折扣不問配貨單內所開數目之大小都是一律而於配貨單大者另外送贈貨品若干藉報照顧之盛意但表面言之對於大店家並未多給折扣頗有一視同仁之槪其另送贈之貨物在小店家因定貨不多視大店家之專獨享受只可怨已店範圍之不若人也吾謂廠家之此舉並非不相宜不店家亦有應得之權利小店家如能集合同行而共同購買使定單加大則亦可享受其利益矣 
　　條件與折扣之議定所包括之分子約略言之有三 
　　（一）竭力要求最優待之條件與折扣而總以達到目的爲能事 
　　（二）行廠所給與之條件與折扣不妨訪問别家以資比較而於最遷就者就之 
　　（三）條件與折扣固爲重要然對於貨物之性質欵式與價格 
仍須詳加評判以决其取捨也 
道德 
[怎樣破除惡習慣] [  晦嗚]  
　　君有惡習慣嗎　要破除他嗎 
　　習慣的勢力最大我們日常的生活除一小部分基於先天的遺傅以外餘則無論何時何地没有不受後天的習慣的支配的因爲這樣所以好習慣不可無惡習慣不可有好習慣不可不養成惡習慣不可不破除破除惡習慣有什麽方法我説有四個方法但必須一齊做的 
　　（一）要知行合一即知即行　我們要是認定了那一個是惡習慣是不可不破除的便該鼓起即知卽行的精神就從此刻破除起因循猶豫以待來年的必不能達破除的目的 
　　（二）要全部破除除惡務盡　破除惡習慣不可有例外一有例外便不能破除常常見戒吸烟的朋友他們主張平時戒吸在交際時則爲例外於是歸根結底等於不戒這是很要 
緊的 
　　（三）要杜絕誘惑刷新環境　習慣是後天的也是外來的和環境很有關係所以要破除惡習慣對於造成惡習慣的惡環境不可不加以刷新否則被誘惑所包圍安能有濟例如戒賭的眼中當不使看見賭具耳中當不使聽得牌聲一班賭友尤當遠避 
　　（四）要宣吿親友使爲監督　習慣的勢力本來是很大的克已功夫薄弱的人有時不免爲惡習慣所屈伏要是有親友爲之監督加上了一層外力的制裁必不會得重投羅網（乙種酬） 
法制 
[共同訴訟之要件] [  吳子雍]  
　　共同訴訟乃多數原吿人或多數被吿人之數宗訴訟併合爲一訴訟之制度也其提起之要件有實質上與形式上二方面之别茲依律文之意思繹之於下以供世人之觀覽焉甲實質上之要件 
　　一須訴訟物爲數人之權利義務所共同者 
　　二須訴訟物本於事實上及法律上爲同一之原因者 
　　三須訴訟物本於事實上及法律上爲同種類之原因者乙形式上之要件 
　　一須受訴衙門於各個訴訟均有管轄權者 
　　二須各個訴訟依同種類之訴訟程序者 
　　三須提起訴訟時卽係合併提起者（乙種酬） 
衞生 
[夏日之公共衛生談] [  金一]  
　　時當夏日疾病繁多而致病之由都由不潔故除個人衞生此時須特别注意外公衆衞生尤當重視茲述淺近之數則於後以備採擇 
　　（一）道旁宜禁新棺浮厝 
　　前日余赴某地蜿蜓遵一護塘行是乃一公衆出入之路兩旁都爲公地過之者日無慮數千百人中途經某處忽覺奇臭觸鼻異之信步而前瞥見叢茅間有浮厝之新棺一具亦日照臨柩板旣薄又無草蓋屍體尙未腐盡因此發奇臭乃即掩鼻急行而過目的地旣達無何頭昏腦悶胸中忽作惡欲嘔痧氣大發余以其關係之巨旋即馳書該鄕之行政人員請迅飭保將該柩卽日掩埋詎閲數日復經其地依然仍在惟臭氣似稍遜夫以此種極關重要之事而熟視無睹若此不注意公衆衛生已可槪見現炎夏瞬届一般貧苦者流往往以不潔致死故夏令道旁之浮厝每較平時爲多目前衛生智識旣未普徧一般人民旣不能爲自動的防衛竊意官廳方面負有保衛地方上人生命之責此所宜預爲示禁而令隨時掩埋防患於未然者也 
　　（一）厠所須勒令改良其不合式者當嚴爲取締 
　　巿鎭之上人烟稠密横街小衖內坑厠幾無地没有中分地坑黄沙坑兩種而露天者以黄沙坑爲最多時當日午臭氣隨風而至人之過其地者往往掩鼻最礙衛生又我國之坑厠多遵舊式構造上未知改良凡可解溲者普通不外下列兩種（甲）横布木二條縱釘二板成井字形（乙）於二横木之上釘一磬折形之椅以兩種互相比較甲式則人立其上臭氣直衝腦際乙式則臭氣從旁而起乙似較優於甲然人入其中覺有臭氣究不得謂爲構造之合式也至此種不潔之地爲蚊蠅發生之源泉以注意公衆衛生而主撲滅蚊蠅於此出産之處尤宜特别留意俾可漸絕根株此警政方面對於厠所所以當分别勒令改良或取締者也 
　　（一）垃圾當用火化 
　　垃圾爲蚊蠅棲身之所以街上爲最多其中有許多微生物寄居在內講求淸潔各鎭上首須公備垃圾桶若干只分段安放店中又時命學徒各從事洒掃將不潔之物就近傾入桶內每日並規定時期另行雇人以各桶內垃圾挑往一處一併用火焚化將微生物均置諸死地則蚊蠅自無由傅染矣 
　　（一）飲水務求淸潔 
　　巿河內水以河身大都淺狹往來船隻又多故最溷濁至新發水後露台屋下坑厠往往泛溢尤爲不潔此種之水萬不可隨汲隨用飲之每易發生洩瀉等疾最好將此水用沙濾缸濾過然後飲用方可無害即或不然亦須用礬打過俾濁質下降至死貓死狗抛入河中或在河旁盪滌便桶最碍衛生見之者當稍顧公德或即行撈起或急向禁阻也（乙種酬） 
雜錄 
[吾的自問語二十則] [  徐洞天]  
　　（一）吾要狎妓能夠不染梅毒嗎 
　　（二）吾要賭博能夠不輸金錢嗎 
　　（三）吾做虚僞的應酬能夠不被他人看破嗎 
　　（四）吾刻薄成家能夠不生敗家子嗎 
　　（五）吾不講衞生能夠常保身體健康嗎 
　　（六）吾不肯勤儉能夠永久不窮嗎 
　　（七）吾不肯勤學能夠智識增長嗎 
　　（八）吾常説謊語能夠常使他人相信嗎 
　　（九）吾做淫穢小説能夠不遺害靑年嗎 
　　（十）吾損人的名譽自已的名譽能夠不被人損嗎 
　　（十一）吾同人無理爭論能夠佔優勝嗎 
　　（十二）吾常抛棄光陰能夠使學業進步嗎 
　　（十三）吾要購買獎劵希圖中彩能夠不連本抛棄嗎 
　　（十四）吾要濫借債項能夠不要加利償還嗎 
　　（十五）吾事事倚賴他人能夠永不失敗嗎 
　　（十六）吾縱酒狂飲能夠神經不傷嗎 
　　（十七）吾濫交損友能夠不受他的害處嗎 
　　（十八）吾恃强凌弱能夠不被他人反對嗎 
　　（十九）吾取不義之財能夠永遠保存嗎 
　　（二十）吾讀言情小説能夠心志不變嗎（乙種酬） 
 
