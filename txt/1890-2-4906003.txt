# 1890 - 2 - 4906003

 

Page 1

 
 
[續印各省闈墨告白] [  申報舘啓]  
　　本舘每遇鄉書試之年攝嘵後必赶印闈墨出售以　諸君子先　爲快之心每當裝訂初成購者卽絡繹如織誠以裝備校對色色　工取使　　外從　是以能邀有目者所共賞也本科順天江南浙江江西湖北廣東六省早巳次第告成精益求精遠勝上屆板口旣經放大行次　　井　　貼則一律整齊裝釘則愈形華裝前冠題名全錄及主司同考銜名則皆字大行疎易于查檢較他家之只圖省紙以致文詩旣字體精　書　又　一線之留題名錄以極小之字印成　令人燈下無從辦說者實有上下牀之分凡我同人庶幾共鑒乎 
[圖書集成局告白]  
　　啓者本局所印古今圖書集成早巳裝釘齊全由預股諸君持票來領尚有未經提取者亦望及時取去以饜先覩爲快之心現在局中尚有若干部留存每部定價銀二百五十兩如有合意者請移王申報館帳房購取可也此布 
[鐵路要覽弁言]  
　　四明若癡主人撰有鐵路要覽一書旣成屬余一言弁其簡端余曰余何言哉鐵路本爲泰西所創歐美各洲莫不皆有鐵路火車以遄其行而中國獨無前者西人創設於上海以達吳淞中國人始得見之附以往來一擴眼界者蓋不乏人惜乎中國出資購取而不自駛行以求推廣乃拆而去之此大失計之事也厥後鐵條銹廢此事亦絶無人焉言及之自劉省三爵帥首建開辦鐵路之議反覆詳言於鐵路之利無或遺漏是以動九重之聽乃發下部臣議奏而是非各半不能决然又飭下南北洋大臣曁各督撫議覆於是北洋大臣李傅相有七利之陳而各督撫中亦多言鐵路之宜開者朝廷始有創設鐵路之意然因循未果者又數年矣今年兩粤督帥張香濤制軍請由津以達漢口先辦一條鐵路其中名言讜論僂指難終而大要總以自便商民遠隔海口勿使因利以生害自有此奏朝廷欣然嘉納遂議大舉以期鐵路之必成而中國之人咸殷殷焉心中口中皆有一鐵路在顧但知鐵路之成足以裕國足以便商足以調兵足以轉餉其利益爲無窮而於建設鐵路之法則尚未有人詳徵而博考之也夫創辦鐵路必先勘地何地爲直何地爲迂繪圖貼說然後酌中擇要乃可舉行地旣定則又當分疆畫界不得稍有錯亂然後正道有所安置而徐議枝路逐處旁通隨地方添若者曲折若者勁直無或使紊何處宜設橋梁何處應濬溝澮斷者續之塞者通之無使或緩此猶未及於路也設路必先取材若者可以爲墊木何處可以取泥土相度地勢分建路旁屋廬採辦有採辦之人材料有材料之地器具有器具之宜監工宜愼選也司事當擇用也洋匠之聘不可不選之精司機之人不可不擇之審其工或包或否均宜胸有成竹而後其事乃克有濟迨至配搭車輛有其法設立分局有其宜則厥功已竣但須謀養路之策而無復遺憾矣然路上須有旗燈標桿也車上宜有號誌也機匠汽號車守誌號何者爲行何者爲住何者爲作何者爲息必宜條分而縷晰也局長有局長之職站長有站長之司他如機匠也車守也閘夫也車夫也煤水夫也簽票所也修路碼頭之棧房也轉盤車房之處也無不各有所司皆當一一籌及而預爲之謀而且搭車之要安在避險之訣安在可憑者聞見應知者避忌卽車上各執事亦當知所取法凡若此者皆略焉而不詳從未聞有臚陳而備舉之者而是書則獨詳於此蓋作者之心思譬諸水銀瀉地無孔不入而又以聰敏之姿盡閱歴之境東瀛之遊已十數年近來日本火車盛行鐵路遍布故據所見所聞以精者而益求其精於密者而更加之密以是憑意匠之經營心花之結撰而成此書得此書而循序以求之按圖而索之其於鐵路之製豈但思過半而已哉夫中國之於鐵路近年來固大有志在必成之勢其所以尚有所躊躇者則正以事係初創諸凡未諳枝枝節節而爲之瑣瑣屑屑以究之未免有所畏難而不得不爲苟安之計非專爲欵巨難籌也今得此書則一覽焉無不瞭然其於設路行車諸法不啻觀掌上螺紋則事以有所依據而易遵功以有所憑藉而易竣吾知此書之爲功也大而其用廣也抑又聞之泰西之富基於煤礦煤礦之開尤賴鐵路蓋無鐵路以運煤斯銷路不廣無所利也今中國礦務之講求非一日無論沿江沿海以及内地山重水複之區皆有人議開煤礦煤質旣佳礦産亦多若得以鐵路轉運而便往來則礦務之興旺在此卽中國之致富亦在此然則此書也豈僅有功於鐵路而已哉時在光緒龍飛十有五年太歳在屠維赤奮若日躔元枵之次古越高昌寒食生書於滬濵臯廡之南窓下 
[本館接奉電音]  
　　昨由京友電傳上諭二道敬謹譯登○十二月初十日奉上諭給事中貴賢奏請飭裁撤局員以免苛擾一摺據稱直隷省以升科地畝爲名於省城各州縣創設清賦總局濫寄耳目羅織搜尋民間頗形騷動等語各省創立名目設局辦事無非爲位置閒員地步甫經降旨嚴飭裁减各該州縣地畝清查升科係藩司分内應辦之事如果設立多局另派官紳不獨虚糜輕費且恐藉端需索貽害閭閻流弊甚多着李鴻章將所設各局迅速裁撤卽行覆奏仍督率藩司飭令各該州縣將應辦升科地畝認眞經理嚴禁劣紳蠧役包庇騒擾以裕國課而安民生該部知道欽此同日奉上諭沈秉成奏查明屬員優劣秉公舉劾一摺安徽寍國府知府吳潮太平府知府王汝礪　補知府李成鰲吳廷選廣德直隷州知州吳慶釗署和州直隷州知州羅錫疇候補知府張維藩宣城縣知縣范葆廉渦陽縣知縣陳兆慶南陵縣知縣張源臻署蕪湖縣知縣王萬甡懷遠縣知縣單光祿涇縣知縣包宗經據沈秉成奏稱該員等政蹟可稱均屬循良　選卽着傳旨嘉奬仍飭令益加奮勉毋得始勤終怠署　州知州曾道唯廢弛公務不勝民社惟文理尚優着以教職歸部選用英山縣知縣羅永祺信用丁役辦事草率着開缺以府經歴縣丞降補鳳陽縣知縣熊祖詒於命盜案件不能認眞辦理着先行摘去頂戴交沈秉成察看如竟不能勝任卽行嚴叅餘着照所議辦理該部知道欽此 
[京華剩語]  
　　上月初旬某日薄暮時忽有三人手持利刃在沙窩門内大街砍倒行路人某甲搜其身畔所藏意圖逃逸遘有右營兵役五六人見其形狀頗爲可疑遂一擁上前拿捉三人中有一人見勢不佳抽身遠竄遂將二人拿獲詰究祿由甲稱京東鄉人素與友人在内城開設小雜貨店十月間因賠累不支回家變賣田地得銀七十兩藏諸 
 
 

Page 2

 
 
懷中以圖整頓生意誰料行至此地忽遇歹人言畢嚎啕大哭諸役急搜二人有無衣包果由一人懷中搜出旋鎖帶二人交右營都署連日嚴訊供出被逃者爲趙姓派役往拿仍未有獲云 
[剿番近信]  
　　本年秋間臺灣宜蘭叛番滋事統領劉立齋協戎陣亡劉省三宫保赫然震怒暫翦逆酋檄調各軍分路會剿以吳瑞生軍門爲總統蘇健齋竇雨村李本欽三軍門及鄭紫濤傅玉臣兩協戎副之各撥七成隊伍分三路進兵一由新竹一由宜蘭一由大嵙崁上月十九日吳軍門已由澎湖統率所部乘坐駕時輪船抵郡以艋舺大厝口某廨爲行轅尚有後隊在途仍派駕時於二十二日下午兩下鐘時往載同時飛捷兵輪由上海進滬尾口載來健字前營管帶李鼎臣都戎新募淮勇八百名是日薄暮銘軍由基隆調到兩營經竇小村司馬督率抵郡暫紥城内天后宫司馬則假寓軍械所隨由李軍門督率定字全軍望大嵙崁進發傳聞總統定期二十六日會同各軍將領赴敵日來各營認眞操演鎧甲鮮明士卒精壯專俟帥令一下卽行進剿行見欃槍盡掃海澨廓清貔虎桓桓正不難殄兹小醜耳 
[赤嵌錦字]  
　　臺灣信云前月旣望爲林時甫星使之太夫人八秩華誕特拄閩垣召集梨園演劇三日宫保以下咸親往祝嘏開晝錦之堂譜霓裳之曲履舄交錯水陸備陳城廂鋪户居民無不結綵張燈以伸慶祝星使或報以糕桃或贈以番佛不意太夫人連日受祝不免勞神以致忽感沈疴百藥無效延至二十四日亥刻竟爾西歸說者謂太夫人夀已期頤累封一品恩賜御書匾額備極寵榮洪範箕疇洵乎五福咸備矣○月前臺藩沈吉田方伯感受風寒政體違和延醫調治現已占勿藥之爻○袁虞臣太守爲曾文正公之怏壻來臺公幹暫寓第一居○督辦基隆煤務黨幼雲大令於上月二十日因公晉郡襜幃暫駐寅賓館○滬尾海關總辦孫春濤大令晉郡面禀要公想卽須遄返也 
[姑蘇地震]  
　　蘇州訪事人信云本月初六日夜間鼉更再轉居民忽覺地震房屋器皿爲之摇撼銅環聲叮噹不絶逾半點鐘之久始定按是夜本埠亦覺地震業已紀諸前報矣 
[苦口婆心]  
　　蘇臬憲劉景韓廉訪蒞任後勵精圖治百廢俱興廉訪嫉惡尤嚴不稍寛假現在出示將著名地棍一一開列姓名使之攺過自新并嚴禁開賭窩娼騎馬等事諄諄誥誡無非一片婆心第不知若輩能否仰體憲意攺惡從善以無負再三勸誡之苦心耳 
[閒員苦况]  
　　古之人爲貧而仕冀得祿糈以贍其室家自籌餉捐例一開加以軍營保舉不無冒濫於是人各有官幾欲藉末秩以爲仰事俯畜之計初不料因仕而反貧如今日中小班之苦楚者該班人數旣多差事難以遍及委差無望補缺無期卒至吃盡當光家無擔石之儲身有千金之負飢寒交迫裋褐不完眞所謂地獄變相有非言語所能形容者蘇省中小班最爲擁擠就蘇藩司屬下聽鼓者計之不下三百人安有許多差事位置閒員上官以無可如何亦惟以人浮於事一語謝之聞有某當道到任後接見佐雜日擊情形不忍恝置思有以疏通之擬仿江寗派釐局司員之法回明中丞中丞固亦好行其德爲之首肯一時八百孤寒莫不馨香禱祝頌憲恩高厚於不置惜格於某總辦遂不果行說者謂天下事往往因利少弊多之說而力阻不行亦未可厚非也以上係得諸傳述姑照錄之 
[信船被刼續述]  
　　昨報福潤正和兩信局划船被盜刼掠等情兹悉該船係由蘇州至盛澤再赴杭州於初三夜開至新市鎭停泊同帮共有八船至半夜被盜排擋出外約里許將信件銀洋搶刼一空報縣後巳由德清縣前往踏勘飭捕嚴緝矣 
[皖垣失愼]  
　　本月初四日鼉更四下安慶省城韋家巷迤東姜姓家忽傳火警焚去臥房一楹警鑼旣鳴各善局水龍卽紛紛馳至如法灌救火勢漸衰是夜五鼓時東門外某甲家因蒸饎飯遺火柴中登時烈燄飛騰茅屋悉行焚去隣右某老嫗見火偪近怱促搬取零星跌仆屋旁左腿受傷甚重當經善局給藥調治未知能保安全否也至被災之户有人給以蘆席令其暫蔽風霜亦可謂好行其德者矣 
[蕪湖火警]  
　　初八日早蕪湖長街寗淵觀上首某皮箱店失愼一時警鑼亂鳴水龍麕至所幸風不甚大焚去廚屋兩間火卽熄滅箱篋概無所損惟街隣巳受驚不小矣 
[鳩江紀事]  
　　調署和州史蓮叔直刺由省赴任於初八日道出鳩江晉謁道憲聞尚須勾留數日然後履新也○蕪湖鈔關自成端甫觀察履任以來力加整頓早已弊絶風清詎仍有王吳二扦手於查驗磁器船時仍有以多報少之弊當經委員下船復騐察出情弊禀明觀察立提該二役痛責數百板立卽斥革以示儆戒○王義和妓館有金寳者色藝冠時善伺人意高陞棧有二客甫卸行裝卽囑棧夥物色名葩少頃姊妹花姗姗其來計共三人　與登樓侑酒二客獨眷金寳置二妓於不顧二妓遂含醋意出詞譏刺金寳不能忍始則唇鎗舌劍繼而懷臂揮拳燈紅酒緑之塲忽變爲釵擊鈿飛之地相持良久金寳一失足墜至樓下肱骨　拆内有跟來之龜鴇大聲喧嚷聲達尸外二客不能爲左右袒無如之何後經旁人勸解令將金寳先行抬回二妓始忿忿而去○城内某富室畜一婢年已及笄姿容秀麗初六日主母因所用零錢忽少數百疑爲婢竊詬詈數聲婢忿甚潛以紫霞膏一盞和酒吞服偃臥床中比家人知覺則已玉殞香消挽回無計矣蕪地風俗凡人死棺殮後必由夫頭議價包抬倘議價不妥雖停屍數日他人亦未敢兠攬也是日夫頭因聞婢死於非命疑有寃抑遂任意抬價主人吝嗇不從暗生一計用竹牀翻轉將屍放臥覆以被褥僞爲急病招醫者於三更後令家人抬至東門喊城蓋欲抬出城外某廟宇棺殮便可省却夫頭費守城兵丁見病者毫無聲息疑而揭視見屍大驚立卽阻住連夜報縣次晨王宇春明府帶同刑仵詣騐當據仵作騐明的係服毒自盡明府遂飭某富室當場自行棺殮了事 
[宣城盜案]  
　　去蕪湖之東百里有青弋江商賈輻輳店鋪林立亦皖南之鄉鎭也月初某夜有暴客十數人至潘益茂布號撞門而入持刃恐嚇店夥悉觫觳不敢出聲任其飽掠而去迨保甲局勇持械兠捕則盜去已遠徒手而回該號檢點所失約值數百金次晨赴宣城縣報案緝拿不識能卽破獲否 
[花爆滯銷]  
　　江西萬載縣製造花爆向來運往浙江嘉興等處歳銷二三萬簍冬間銷路尤旺亦土産之一大宗也本年秋浙省水災頗重各項生意無不清淡花爆銷路益滯某客由花爆起家積至數萬金近年生理不順虧折頗鉅而客意興未已不肯少休妻妾勸止客佛然曰由此來者由此去老夫不愛惜也一人獨運至六千餘簍旣遇災荒不易銷售勢必熬價囤貨至一二年之久亦未可知然則將來虧折何可數計哉 
[江西官報]  
　　同知嚴士琦禀謝拔委知縣一次行知通判王葆鋆委解第七批漕折銀進京指分縣丞閔作樞禀到係湖南人署按司獄事高安縣丞趙天向調署廣濟庫大使所遺按司獄事務以廣濟庫大使吳鳴盛綢署管帶剛字營申道發綏字營吳慶允保安軍王國權親兵副營尹慶廷前營張祖惠左營江宗良俱由防來省江軍統領譚文秀由吉臨一帶查哨回省知府鮑孝光由湖口分局來省知縣嚴祖彭禀謝拔委一次行知馮學澧勘估軍火局工程崇泰委查南撫建饒九南廣府屬驛務從九徐振先委查廣府保甲補用府王錫三卸辦吳城分局調辦三湖卡李嘉賓由瑞洪卡崔湘由瑞袁臨卡何焕章由涂家埠卡俱來省代理泰和縣李寳權卸事清理交代回省禀謝准補崇仁縣行知 
[皖省官塲紀事]  
　　委辦湖北督銷局江蘇候補道沈觀察守謙於本月初四日抵安慶省垣當卽禀見各大憲按觀察籍隷浙江前曾服官安慶此番　蒞定有要公大約小作句留卽須辭回鄂局也○委辦華陽厘局候補知府文少樵太守庚委辦蕪湖税務局本任太湖縣知縣德 
 
 

Page 3

 
 
蓮舫明府愷均於本月初五日抵省隨赴各憲署禀安聞須迎迓新任盛京將軍裕夀帥然後回局供差也 
[粤嶠郵音]  
　　粤省督轅親兵向係某都戎管帶現因都戎年力就衰訓練難期得力經李筱泉制軍撤退另委補用遊擊張遊戎記廷接管日前制軍親詣校塲調集各親軍查點一徧將老弱概行裁汰以期餉不虚糜仰見制軍整飭戎行實事求是之意○前任督憲張香帥咨請福建船廠製造兵船一艘命名曰廣庚以爲巡防海口之用現在此船業已竣工由張都戎管帶來省禀請騐收騐得此船工料堅實機器靈動足爲防海之一助云○瓊州府屬黎峒猺民頑梗不馴素爲地方之害上年大憲派兵懲辦剿撫兼施設有撫黎局一所專司其事現在黎民向化地方安靖大憲飭將是局裁撤以免糜費局員劉芹生司馬已回省銷差矣○廣州府孫駕航太守升授廣西左江道計已奉到行知推現值大計之年大憲以太守在任已久屬員賢否素所深知擬侯辦理大計後再行飭令交卸遄赴新任○烟館飯店最易藏奸保甲局頒發嚴諭限二更閉門違者重責丹桂里某烟舘膽敢於夜深時違禁開燈笑語喧闐聲達户外局憲聞之赫然震怒立提該烟舘主到局判令枷號三日以示儆戒○廣雅書院山長自梁星海太史辭退後經前任督憲張香帥聘請朱蓉生侍御主講侍御學問優長循循善誘士林聞風景慕負笈來遊院内房舍均已住滿不比從前之寂寞李筱泉制軍蒞任後各書院山長均往答拜獨不至廣雅侍御以禮貌已衰擬俟散館後翛然遠引云 
[擇地紥營]  
　　粤東惠州府屬稔山地方民俗强悍素稱難治前數年嘯聚爲亂幾成大禍後經官兵痛加懲創始得敉平現大憲擬於是處設立營壘派撥兵勇防守以資彈壓以靖地方日前劄委候補縣彭大令貽蓀前往履勘形勢擇要駐紥似此懲前毖後思患預防匪類自不敢生心地方已隂受其福矣 
[潮城鴈帛]  
　　接駐潮友人遞來信息云澄海縣鷗汀鄉書院前古木數株十餘年前常有白鵲巢於其上於此以卜休咎近此二三年來殊爲罕覯故地方兩遭刼數乃前月下旬白鵲復重巢於樹頂故一時見者咸謂地方應有吉祥之兆云○附近嘉應州之流黄銅鼓山近山居民入山樵採偶抬一卵大如鴿卵樵歸寄諸母雞抱焉未幾出一小蛇雞仍飼之一夕忽被巨雷擊死○潮陽深浦山素有巨蟒藏於其間不計其大但聲若火船汽尚之響可聞十餘里凡遇天將雨時常出現於半雲半霧中其出也則詣於南澳回則入於深浦近夕其聲又作居民咸以爲風雨之將至云○澄海縣地居近海舉凡南港北港銅旗新港往來水道皆出其途以故蛋户甚多覊棲於此所謂蛋户者聚舟成族男則漁利營生女則倚門賣笑凡鄉居之民俱不願與其婚配要不過買其少女以充婢妾亦必入呈於官以報從良方可乃自近日海防日緊沿海汛口添置兵丁以至蛋户之家不堪其擾因而散失者甚衆此種情形亦殊堪憫也 
[禾中雜錄]  
　　日前有山東逃荒難民男婦老幼約五百餘名在東栅口白蓮寺住宿經嘉邑尊派撥幹差民壯汛兵押赴吳江地界免致逗留生事○日前由平湖縣解到閙荒人犯李二一名暫寄嘉興縣監聽候宗太守提訊聞該犯鳴鑼聚衆首先滋鬥經崧撫憲訪聞札飭密拿云 
[功名誤我]  
　　瑞昌縣某甲年已而立使君固自有婦然室對芙蓉家徒四壁點金乏術餬口維艱因念族中公産頗豐向例有入文武學者可得公賀儀數百貫甲垂涎已久今年歳考屆期乃從某教師習武每日彎弓躍馬思將一領青衫藉以揚眉吐氣嗣以考費不敷計無所出乃將床頭人變價數十貫至九江應試臨塲馬步箭無一中者名落孫山外甲回寓痛哭自謂功名誤我聞者無不掩口胡盧功名非黨來之物妻子非饋貧之糧甲以一念之貪遂致身敗名裂不售則巳若幸而售豈不玷辱庠序哉 
[暴斃可憫]  
　　揚城板井地方有瞿氏者上年痛失所天守節撫孤飮冰茹蘖爲鄰里所敬仰膝下二子長甫十四次尚髫齡近因貧不聊生爲人浣衣藉以餬口因初六下午婦怱呼氣痛登榻暫憩直至上燈不起其子上前呼唤寂然不應走告隣家經隣人趨視卽已體冷於冰魂歸泉壤矣兩子撫屍痛哭連聲與母慘不忍聞嗣有好善者代爲收殮伶仃兩子尚無所依亦可憫矣 
[杭城瑣記]  
　　杭城四隅開設粥廠每日辰未二時扶老携幼提籃負桶藉以過活者不知凡幾眞善舉也近有刁民將粥拌入腐渣以養鷄彘暴殄天物辜負善舉董斯事者所宜密爲稽察也○近聞賭徒混跡城廂往往三五成羣設局漁利前爲保甲提調拿獲枷號示衆法網不爲不嚴而此風究難盡絶甚至鄉宦人家聚賭抽頭卜晝卜夜幾無停晷士商子弟受其愚弄者正復不少旣不可以理喻亦誠難以勢禁有地方之責者將何以處之○吕宋小票經前任浙撫劉中丞出示嚴禁稍稍歛跡近又公然懸牌日盛一不受其愚者指不勝屈是亦絶大漏巵也 
[慶賀西節]  
　　昨係西歴一千八百九十年元旦本埠各官須至西官衙署恭賀新禧已列昨報兹悉蘇松太兵備道龔仰蘧觀察提右營陳鈺卿叅戎松海防同知劉乙笙司馬上海縣裴浩亭大令法會審員葛蕃甫同轉等均於干前至英公廨會同蔡二源太守排道至南市董家渡地方天主教堂及法領事署新關税務司英刑司署等處道賀午刻齊回英會審署午餐又往英美德意奥日本西洋等國領事署恭賀回時天已傍晚矣 
[上海縣署瑣案]  
　　前日灘船埠頭兪書麟行經小南門外被范巽銓喬得福等扭住紛爭旋赴縣署控訴至晚裴邑尊升堂訊究兪供稱小的行經倉橋左近突遇范喬糾集地棍數十人强行拉住聲言願同投浦江范喬曾由大埠頭丁惠南薦與小的充當胷幫而小的業已有人是以未經允許不料伊等竟欲與小的拚命幸經各店中人出爲解勸不致被毆范喬同供稱兪旣允小的等充當管帮旋復舍而用他人小的等怨氣難伸是以欲與拚命丁供稱小的曾經荐過後兪稱已用别人是以范喬向之尋釁此事與小的並不相干邑尊謂范喬拉人尋釁兇横異常喝令各鞭藤條八百下置諸木籠丁纔充埠頭卽肇爭端亦應懲責姑念初次免予究懲着兪將各棍徒開呈以候提案訊辦○陸介亭因案逮訊供出湯正甫開塲聚賭等　裴邑尊飭差提湯至案訊究情由湯供稱小的充當地保不敢聚衆賭錢邑尊飭帶枷犯姚嘉坤到案將枷開去問究竟何人開賭爾可從實供明姚供稱小的不知底細叩求鑒宥邑尊着帶去還押判令將湯笞責八十下始供稱小的並開賭有某甲等集衆賭錢小的喝　不依叩求鑒宥邑尊飭明白具禀候核○黄連元控張裕松强搬物件等情曾登前報前晚裴邑尊飭提訊究黄伸請究追物件并田單張供稱所搬各物由親戚分與小的事與連元無涉邑尊飭將田單物件一應交出候本縣秉公訊斷 
[英廨瑣案]  
　　瘋人朱元興在街胡閙華捕拘拿不服經别捕帮同將朱帶至捕房巡捕頭命送英會審公廨請爲安揷蔡太守飭值日差詰其住居何處有無親屬朱語無倫次本守飭送城内普育善堂醫治○王盤齋領同兒子至朱阿寳所開客寓内住宿次晨出外留兒在寓俄而往領忽巳不見詢問之下朱阿寳言孩被同來之二人領去於是兩相爭擾扭至捕房巡捕頭飭將王朱二人移送英公廨蔡太守飭交保候訊○徐樹榮扭郭鼎臣至捕房言郭欠銀不還巡捕頭以錢債事非捕房所應管理飭捕將徐郭移送英公廨蔡太守飭徐交保暫押候訊 
[並未傷人]  
　　前報登蘇垣某差弁騎馬傷人一事當時喧傳於市一若千眞萬眞也者後經中營張副戎諭知訪事人以爲此事並無影響合亟再登報尾以志傳訛 
[振務彚登]  
　　古同安痴恨生致書本館協振所云江浙水災傷心慘目天災流行下民困苦設身處地悚懼恐惶承頒賑册今勸得大善 
 
 

Page 4

 
 
士十七户共鷹洋七十元先行寄上祈察收彚解並望掣發收條是荷再懇者外附鷹洋三元祈代購英止月分吕宋票半張以二條存放貴館請將三條寄下倘倖獲利卽以存者助賑又昨承四馬路天吉樓箋扇寳號勉力子惠函云屢閱貴報災荒之處心甚憫惻因將開銷减省自中秋節起積得洋蚨四十元祈大善士撥充江浙振捐將來倘得贏餘則勉力子名下之錢定當盡充善舉又江蘇孫氏聞水災甚重將家中應用之錢陸續　下積得洋銀三元以充振欵又揚州明瓦巷余君少眉來函云魏塘金許氏求産子平安並病速愈樂助江浙賑捐洋十四元本館謂以上諸善信或集狐腋以成裘或分蠅頭以濟困或願縮衣節食以惠飢黎或因禳厄消災慨施巨欵凡此心存去利濟自然果証夫菩提祗領之餘謹拜手陳詞預爲之祝已 
[振票聲明]  
　　本館協振所屢承諸大善士以英十二月吕宋票助振計三萬九千一百三十二號半張二萬三千一百六十七號一萬零四百六十五號八千五百號五千四百零二號二千二百六十五號各一條昨日披閱對號單俱未得彩有辜宏願爲之歉然然善念所周天必曲償其意他日非常富貴偪人而來我知千百朱提定必慨然樂助已特志國語以爲左劵之操 
[來函節登]  
　　浙西布衣貽書本舘協賑所云今歳我浙猝遇奇災仰蒙貴館創辦義賑仁聲所播遐邇咸欽鄙人浙西布衣依人作嫁辛資式微苦無佽助然目睹桑梓苦况不禁惻然於懷現擬節省衣食盡幾分心力助幾文賑捐讀十一月廿四日報章衣鉢傳家一條載本科江右解元聶君諏吉其尊人明景孝廉爲庚午解元一門兩世冠冕羣英人皆羡其家學相承淵源有自而不知其祖德留貽食報正未有艾云云雒誦之餘心竊慕焉今歳恩榜　開加廣中額合十八省計之登賢書者一千數百人其中寒畯者固多富厚者當亦不少榜後分送硃卷各親友例有餽贈竊謂富貴之家本不需此一項儘　全數充賑卽在寒畯之士除去公車費亦可提出數成捐助賑濟在新貴諸君顯揚有志自必飢溺厪懷藉親友之贈造拯災黎之性命眼前功德何憚不爲苟能積德累仁一倡百和他日科名鼎盛自不難媲美聶氏也區區之見是否有當尚希採擇登報云云本館以其好善情殷删節來函登諸報牘天下不乏善士其亦有聞風興起者乎 
　　胡鐵梅先生自東遊歸設鋪於大馬路名東海珍專售東洋諸食品昨與策鰲遊客夢畹生同往過之見珍錯滿目不可方物胡君欵以茶點遂捐食物數種而歸途中得滿江紅一闋○海上三山本可望而不可卽記惟有秦時男女三千零一道是求仙來渤澥空教採藥無消息到而今胡越一家歡眞奇絶多且旨名誰述物維錯咸羅列看蝦龍魚虎奇形難識酒渴好吞東海血詩成快吮　施舌算先生不負此清遊人中傑 
　　海天驪唱圖書後日本秋山儉爲彼國有志士也遊華數載與賢人韻士交多所造就同譜夢畹生尤與契洽於其行也作海天驪唱圖以贈之一昨相訪出以見示披讀一過覺一片情眞誼擊之忱流露於字裏行間夢畹有遠大志彼之能來者我豈不能乘遠而注行將勸夢畹束遊擬以詩詞東老友岸君吟香北條鸛所以傾别愫並以徵文字綵卽請秋山儉爲吟壇郢政○一聲驪唱快登程送别離詩逐後塵博覺會如添韻事日本明年有博覽會之舉若將斯圖列入亦一韻事也海天豪句足驚人己丑嘉平之吉海上百花祠香尉漫草 
[浙省撫轅抄]  
　　十一月廿四日嘉善　莊鳳啓來省禀到調補平陽縣沈禀知前在桐廬任内交代由嚴郡會算清楚圖省禀到○廿五日准補紹興府經歴貝藴章禀謝飭知叩見長浦巡檢吳培身禀辭赴任朱入流鄧麟祥禀知藩司飭知詳補廣濟驛丞禀謝○廿六日前廣西西隆州龔啓藩禀見叩辭赴滇江蘇候補通判陳官縉由清江浦領解河南餉銀來省禀到○廿七日同知劉亮奉藩司委署衢州府陜口同知禀謝調補平陽縣沈禀知桐廬任内交案銀兩掃數解清秦繼武禀知前署開化任内交代在郡會算清楚禀安 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　十二月十一日錢洋並匯銀票行情列左 
　　新匯劃收市七錢三分七厘二五本洋無市銀拆收市二錢洋拆無市洋找頭七錢三分七厘錢找頭一千文市錢一百三十六千文卡錢一百三十五千文衣牌一千另二十文銀行現銀票四先令四辨士二五六個月期票四先令五辨士三八又四個月期票四先令五辨士一八商人票六個月期四先令五辨士三八又四個月期票四先令五辨士一八 
　　十二月十一日進口船禮拜三 
　　武昌輪船由寗波太古公司海口又由汕頭太古公司威時麥又由東洋元亨啓 
　　十二日出口船禮拜四 
　　萃利輪船晚往長江麥邊啓富順又晚往香港省城招商局江永又晚往長江招商局江天又下午往寗波招商局重慶又晚往烟臺太古公司 
　　十三日出口船禮拜五 
　　寶清輪船晚往漢口廣利和安慶又晚往長江太古公司武昌又下午三點半往寗波太古公司海哥輪船上午八點半往仁川日本公司源生又晚往汕頭香港省城怡和行 
　　十四日出口船禮拜六 
　　約各哈麥麥魯輪船上午九點一刻往東洋釜山仁川烟臺等埠日本公司厦門又晚往香港省城禪臣行海昌又晚往寗波温州招商局福和又晚往長江怡和行 
　　十六日出口船禮拜一 
　　駕時輪船往淡水基隆壳件行華安又晚往九江漢口華友啓 
 
 

Page 9

 
 
[鄂渚官報]  
　　十一月十五日候補縣丞劉贊清奉善後局委赴四川公幹禀知辭本任利川縣徐嘉禾候補縣王奎照俱奉督撫憲會委赴鍾祥隄工隨同辦理事件禀見謝委用縣汪齊輝大挑縣儲廷棻解第十批京餉赴京禀辭候補縣何葆修奉委武昌讞局帮審差禀見知候補同知高成烈奉臬憲委辦城外保甲局候補通判包希藺奉委辦牙釐局核對票根兼辦牙帖禀謝知十六日候補府宋承麟奉善後局委赴皖北辦硝知辭本任恩施縣劉鑑巡查江面禀辭藩憲牌示漢川縣小里潭巡檢事務詳委宣恩縣乾壩巡檢李文藩宣恩縣乾壩巡檢事務詳委漢川縣小里潭巡檢李洤俱調署天門縣乾鎭巡檢員缺飭本任之江廷璋圻水縣巴河巡檢員缺飭本任之姜枬廣濟縣馬口巡檢員缺飭本任之和雲漢俱回任棗陽縣典史員缺飭准補之高應垣赴任十七日准補鶴峯州州判方文瀚禀辭修四縣公隄十八日候補縣王賜恩奉委豐備倉監碾倉榖禀知候補縣丞譚鴻夀自應城膏關局來省禀見謝留辦十九日候補道彭進奉委督查城外街道禀謝候補縣李載珪奉委巡查江面調署圻州大同巡檢臧藩臣俱禀辭藩憲牌示隨州知州事務詳委署漢陽縣事本任崇陽縣知縣陳彰五漢陽縣知縣印務詳委署崇陽縣事本任羅田縣知縣朱滋澤松滋縣知縣印務詳委公安縣知縣余彬俱調署崇陽縣知縣印務詳委海防例分缺先用知縣陳瑞瀾公安縣知縣印務詳委試用知縣史賡雲俱署理 
[烈婦殉夫]  
　　烈婦爲孫明府家聲之長女明府係皖北夀春世族以乙榜縣令需次蘇省冬月初明府接家書閱未及半涙濕襟袖同寓寅好訝且詢以悉烈婦梗概云初烈婦生甫二齡卽喪母賴祖母繼母撫養成人幼時貌端好性聰慧針黹精工兼涉書史及笄祖母老矣明府以家貧不足事畜嘗　筆墨館於他鄉而烈女朝夕侍奉祖母未嘗一日離繼母兩次患病幾瀕於危烈女湯藥親嘗衣不解帶者數閱月病愈乃如常匪獨祖母極憐之卽繼母亦愛逾所生平居婉淑貞靜寡言笑喜間列女傳於節烈孝義事輙慨焉慕之宗族姻婭罕見其面見則咸稱閨範焉年二十一適同郡定遠何維棠茂才爲現任涇縣荆山學博之長子已故工部侍郎地山先生之胞姪夫婦同庚極稱伉儷家道亦小康生一子甫三歳結褵半載茂才卽赴都鄉試兩載未歸姑亦繼配侍奉維謹姑媳間極相得今歳逢已丑恩科茂才航海南來回家省親夫婦猶相聚十餘日又赴江南鄉試沿途受暑塲後卽患病不起適其父以涇縣學　送科至金陵爲之醫治無效於九月初一殁於客邸十四日晚女始聞信不哭亦不語隨將茂才在都屢次所寄信函詩筒全行燒去安歇如常次早伺人未　竊服其伯母房中鴉片翻渣水一巨盎乃詣姑前跪陳曰兒不孝隨夫去矣所遺三歳兒望姑善視之語訖卽回房臥灌救無及遂於午後殞命次日其翁盤其夫柩至家悉其故傷悼逾恒姑悔其隄防不及痛哭自撾而已現聞夫家爲請旌表闔邑紳衿共欽其烈遞呈邑令懇請上詳信至父母家祖母哭幾暈絶繼母哭之痛不食者數日宗族姻婭間皆嘆惜不置云 
[湯餅移助]  
　　大樹堂馮君四明之善士也現寓滬北崇德里凡有善舉或解囊樂助或勸募襄辦靡不踴躍從事今因前月喜添文孫承親友之厚貺宜湯餅以開筵因念時屆隆冬飢寒載道以筵讌資助于敝堂施粥計洋念元謹爲親友留兹口福移植心田將見積善之家必　餘慶轉瞬崢嶸頭角岐嶷克家可爲操諸左券矣爰綴數語以誌盛德[  上海六馬路仁濟善堂董事施善昌謹誌]  
[叩乞仁漿]  
　　謹啓者本堂自開廠施粥以來每日就食窮民計有一千二百餘口比之去年增多一倍經費之鉅固不待言無如所入不敷支持靡易雖蒙諸大善士已捐助洋一千一百元但核算施至明年二月杪止尚少經費一半現覩情形勢難中輟點金乏術焦急萬分爲此刊登報章大呼將伯籲懇富商巨賈善士仁人垂憐凍餒量力捐簽雖涓滴之稍施亦是仁漿義粟倘慈悲而慨助奚拘玉粒金錢在啼卽號寒者飮和食德固應銘骨鏤心卽敝同人亦當感激鴻恩實無旣極矣[  上海虹口元濟善堂同人等叩募]  
[金香曲倣吳梅村祭酒體]  
　　豓禪誰證童眞果子弟梨園誇婀娜詎料蠻烟蛋雨中櫻桃一樹紅如火兒家門巷落花多住近諸羅勝苧羅論族青蓮家有譜開箱紅豆曲能歌無端闌入俳優隊位置斯人天有意顔色嬌同北里娃聲名豓樹東瀛懺繁絃急管促登塲舉國人皆喜欲狂一樣當筵看定子幾人顧曲作周郎紅氍毺上歌金縷大小能爲垂手舞飛眼遥窺擲果人坐懷宛像如花女旗辜至處播芳名若說銷魂事不成權替紫雲傳法曲頓驚赤崁産神嬰殘妝卸罷人如玉面粉唇脂香可掬爭覩仙人綽約姿别開兒女相思局螓蛾疑假復疑眞偶現人天色相身麋月二分常照影麈談四座總生春離馴一種如龍性董袖鄂香誰敢競五夜微聞蕙歎深三生纔信蘭因定瀛臺恰好當金臺年少招邀慘緑來莫笑騷人多好色休言燕市獨生才悲歌痛飮紅牙拍卿眼垂青我頭白豈復頽唐就木年猶餘輕薄分桃癖裁成綺語贈何戡罰墮泥犁死亦甘别唱鬱金香一曲莫愁曾說是童界[  雪林後人稿]  
 
 
