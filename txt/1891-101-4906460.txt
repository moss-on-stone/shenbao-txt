# 1891 - 101 - 4906460

 

Page 1

 
 
[新印繪圖三國演義] [   圖書集成局啓]  
　　三國演義一書近來脣見疉出然或字跡太細殊費目力閱者每以爲憾本局特用新鉛字以上等閩製潔白連史紙重加刷印字跡清朗行列井然與所印廿四史異曲同工其中眉批圈點悉照原刻首卷仍列繡像每回各繫圖　裝訂精工每部十二本外加紅木夾板定碼洋二元四日也售　意者請向本埠申昌書室或外埠申昌暨各處賣申報人購閱如欲躉購請至申報舘帳房面議可也此佈 
[新印左又襄公奏疏] [  圖書集成局啓]  
　　左文襄公以名孝亷贊襄張駱兩大司馬幕府一時箋疏多出其手雖未筮仕朝端而奇才偉略固巳傾動中外矣及赭寇猖狂中原鼎　　　　才朝廷破格擢用公亦感激驅不出十年位躋封疆任隆師傳分茅胙土異數酬庸遭際之隆伊古以來所未有也迄今讀其遺疏未嘗不　　　爲人公生平所爲奏疏質而不俗醇而愈肆陸宣公蘇文忠之流亞也本局特用排印廿四史之新鉛字以上等閩製潔白連史紙印成計　　二編三編主訂成二十本每部定碼洋四元卽日出售有願讀公遣書者請向三馬路申報舘及申昌書室外埠申昌及賣申報人購取 
[重印分類尺牘杜售] [  申報舘啓]  
　　分類尺　爲案頭不可少之書其中按部就班條分縷析隨手翻檢不難觸類旁通裨益誠非淺鮮曩所排印者早己不脛而走兹復用新鉛排印宗跡　朗紙　潔淨每部訂成十四本白紙　碼洋七角竹紙碼洋五角卽日也售請向本埠申昌書室外埠申昌及售申報人購閱可也此布 
[論定海建公墻事]  
　　今年定海之火災爲從來所未有燬去廬舍至以千計一城之中幾至去其三之一何祝融之肆虐敢於恣睢暴戾一至於此耶亦以火政不修地方無備故猝遭此變而無所措手耳該處孤懸海中僻在徼外安於譾陋習於樸勤凡所以思患而預防者𠑽未之前聞雖亦有水龍大約猶仍前時之舊雖近來定海人之在上海謀生以及出洋獲利衣錦榮歸者亦不乏其人或者念及梓桑未雨綢繆購辦一二架洋龍亦間有之然當其時火勢猛烈迅捷異常卽有水龍亦且爲所燒燬者數架則似非全無火政之故其中實有天數存也顧此說也吾不之信夫旣凡事皆可委之於天數則人事直可以不盡禍福無門惟人自召此言又胡爲乎迨至甬及述及吳福茨觀察親往災區履勘知火勢之所以至於横暴而不可遏者由於無所攔四之故又見此次被災之後新建之屋增築公墻最爲要著而公墻苦於不多因慨捐鶴俸添築數道以資阻遏此則所謂見兔而顧犬未爲晚也亡羊而補牢未爲遲也吳觀察之所以嘉惠於定海造福於寗人者豈尠也哉嘗遊杭城步至紫陽山頂見有石條數叚排列甚整細視之則爲坎中滿之象詢之父老云宋時朱文公爲之因知杭地多火故以此鎭壓之又授以築牆之法謂卽使不能使吳回絶跡而高築垣牆四面兠轉水雖猛究不能越牆牆係磚灰築成火雖逼近亦不能焚自遵文公築牆禦火之法而杭垣之火雖災不害後人因此牆由文公而起故　之爲文公牆久之　從其簡便呼爲公牆公牆二字甚不可解有訛爲宫牆者謂杭城爲南宋建都之地宫觀極多築牆以衛宫觀故謂之官牆有謂此築牆之地乃係公地就公地以築牆卽以其牆爲公家禦思故謂之公牆然此皆臆度之詞義亦木免牽强孰知其以文公而得名然則公牆之可以禦火亦爲火政中之一端定海之地并無一堵公牆以至任其燎原恣其滋蔓則謂之不修火政誰曰不宜今吳觀察有鑒於前毖懲於後俾再造之邑不至仍留後患其用心爲何如乎竊以爲防火之道固不僅建築公牆一節吳觀察必將舉從前未修之火政而一一督飭修舉如多開井池則取水便而易資澆灌不但可以防火災而且在以興水利溉農田是亦至要之事定海孤懸海中而取水則仍資井泉蓋離海口其頗遠且海水味鹹卽引而進之亦不適於食用故地雖宛在水中反覺取水不便若能多開池井以蓄水平日以資汲食以便灌溉猝有不測近取卽是亦爲甚便此火政之一端也一爲購備洋龍　練救火之法洋龍之救火較之中國舊式水龍不啻倍蓰其取水也便其施放也速其出水也大而且猛遠而更靈卽不及上海这自來水管隨處可以取水然苟池井多開則亦不難就近取水取水便而水勢猛則火得其制而無從肆　狂暴矣此又火政之一端也火政之宜修者固不止此　端而由漸而推扼在以圖則此數端者實爲防火最要之策試觀上海租界並無公墻而每處有一四乂　十字街則房屋不至鱗次櫛比連在一處設有水災易斷火道此亦典公牆之隔斷無以異而各處自來水管星羅棋有則較之開井掘池尤爲利便蓄水之法無過於此惜他處或未能行耳若夫洋龍藥水龍火龍凡所以救火者無一不有無一不備不　警鐘立卽風馳電掣而至奮力撲救平時手法又早己練熟以故上海烟户雖多火灾時有所聞而卒不至於接連被焚多至數千間者今定海地方痛定思痛多方預備但就此三者而勤以求之擴而充之或更變而通之則其於防火之政思過半矣凡事有其創之必更思有以繼之吳觀察旣爲其創當必有爲其繼者庶不負觀察捍災禦事之苦心而定海之人民　永受其福庇也 
[上諭恭錄]  
　　三月初三日奉上諭昨日道旁叩閽之護軍多斌着交刑部嚴行審訊欽此 
[皇都近事]  
　　皇太后於三月初二初四初六初八等日前往頤和園幸游仍出阜成門至廣源牐乘舟溯長河以　昆明湖而入頤和園皇后則於三月初二初八隨侍前往頤和園二日瑾嬪珍嬪則於三月初四初六隨侍前往頤和園二日惟敦宜皇貴妃珣妃瑜妃瑨嬪亦於初二初四初六初八等四日侍往頤和園由總管傳旨諭令各該衙照例預備○新授詹事府漢詹事徐東甫大宫詹會灃擇吉於三月初二日巳時進署到任拜印視事巳由主簿廳示仰門署官員吏役人等至期進署一體謁見各宜懔遵毋違特示○原任工部尙書兼管順天府尹潘文勤公前於兼尹京兆時迭逢河决水災致歉譯賑築隄不遺餘力去夏大雨山河並漲永定决口漫淹畿輔順直被水幾至萬村哀鴻徧野待哺睛亟文勤公籌欵賑撫心力交瘁全活何止數萬致積勞以終士民身被其德感慕不己經順直紳士聨名呈請代奏擬於京師天津等處　地捐建兼尹潘文勤公専祠以隆報饗而順輿清並請列入祀典每歲春秋由地方官致祭等情詳禀直藩裕方伯詳請傳相入奏諒於日内卽可奏乞殊恩矣○管理廂藍滿都統大學士恩爲移咨事准江寗將軍咨送補放江寗廂藍旗防禦正陪二員到旗於本年二月二十八日帶領引見本日奉旨江寗廂藍旗防禦看擬止永怡布補授擬陪之齡秀着記名欽此欽遵到旗相應移咨江寗將軍查照辦理○四川布政 
 
 

Page 2

 
 
便崧方伯番因客夏順直水災冬賑需欵孔亟東顧災黎情難自己節省廉俸五千兩己於去冬寄付賑局分撥順直賑用雖稱不邀獎叙亦未便没其善忱且查此次捐賑各省督撫同道先後皆　恩獎該藩司今捐鉅欵仍應請獎以資觀感擬請賞給四川布政使崧蕃三代正一品封典以昭激覆等情由李傳相附片奏聞於二月二十九日奉硃批着照所請該部知道欽此○中和晦日爲醕賢親王薨逝百日我皇上孝思不遺於二十九日躬詣園寓於醕賢親王金棺前行百日禮雖于金棺前祝文致祭皇上則奠酒三斝後仍舉哀數聲祭畢皇后亦奠酒行禮迨皇太后奠醊畢醕賢親王福晉暨醇嗣洵濤二公先後奠酒舉哀行禮府第護衛官兵旋亦分班於金棺前叩拜然後將孝衣孝帶釋去福晉暨嗣王等亦釋孝服於燎池火花嗣王率屬卽時薙髮正紅滿印務叅領等以本旗副叅领兼公中佐領珠勒亨阿病故自應先行派署容俟揀補以重旗務等情禀知本管都統額筱珊相國點署當諭派令印務章京兼公中佐領德昌暫署副叅領遞遺印務章京派令委印務章京題署佐領驍騎校恩志暫署其公中佐領一缺暫委驍騎校和成額護理云○内閣典籍聽爲曉諭事照得内閣副本庫收藏一切本章關係緊要理宜小心火燭方昭愼重爲此諭示爾工匠人等不准在此搭灶並不准在此吸烟作踐等事爾等各宜凛遵勿得自取罪戾特示○廂藍旗蒙古都統榮爲移咨事本旗　叅領兼公中佐領文華病故所出各揀員於二月二十入日帶領引見本日奉旨副叅領一缺着景瑞補授印務章京一缺着松濤補授公中因領一缺着雙俊補授欽此欽遵到旗相應移咨兵部查照並希將本旗官册内文華等名裁汰攺將景瑞等名然註冩 
[勘騐砲臺]  
　　皖省攔江磯地方形勢最爲險要經現署兩江總督沈仲復制軍奏讀建立礮臺以資控馭兹監造委員朱曉雲總戎禀報工程告竣懇請詣驗署撫憲阿嘯山中丞卽於初五日辰刻命駕而往勘騐工程至十二點鐘始行回轅 
[袁江雜錄]  
　　新授漢黄德道　孔軒觀察於二月廿三日由都抵浦旋登舟南下○先鋒馬隊拿獲盜犯一名解交憲轅飭禁縣獄候訊○豐濟倉陳榖於三月初二日開糶每石計錢二千較巿價爲廉宜鄕民之爭購也○清河節孝祠向無公祭識者每以爲憾兹由首事創設公祭於二月廿九日舉行馨香爼豆彪炳千秋潛德幽光自當默慰於地下也○清河北鄕某姓於上月廿八日夜被盜刦掠衣物一空現巳報縣請緝未知何日破案也○葉邑尊因房地稅隠匿者多爰查例載罰欵限期招納出示通衢俾衆周知毋得自貽伊戚犯者重懲不貸 
[漢陽春樹]  
　　徽人某甲素習岐黄術懸壺漢上以工於逢　遂得徧交豪貴囊槖充盈近又充　某善堂首士勢燄益張冋與橋口某姓女有染花前月下繾綣情深惟女己許字某乙去歲乙己涓吉將打槳而　桃葉甲知之慫恿女家賴婚乙控諸當道而甲以通神手叚喑中布置乙竟不得直女遂爲甲所娶野鶩竟成家鷄矣乙之戚族憤懑填胸然絀於勢力無可如何乃謀困辱之以洩忿一日邀集多人伺於橋口左近而别遣一人至甲家詭云請醫甲欣然從之旣至其處伏兵猝發聚而毆之裂冠毁衣異常狼狽並將甲納諸陰溝中始各閧然散去甲鼠竄歸家於心不能釋然而漢上豪貴皆不與之齒並將首士之名斥退由是門前冷落車馬稀無復從前熱閙矣王法雖漏公道不泯其信然矣○昔官文恭公督楚時専以勤儉化民徧張示諭凡婚嫁祇用銀釵四件衣服二十襲宴客祇用肴饌四簋一時三楚士民傾心向化内無怨女外無曠夫家給人足稱盛治焉自文恭公去後城廂侈俗漸興而四鄕則仍舊貫前數日漢口上關甲局二鄕一嫁一娶事畢後各計所費不過四五十千成禮後一二日新郎則力田如故新婦則操作依然以視城鎭之金屋銀屏奩費千金不轉瞬而悉爲他人有者其奢儉眞不可同日　語嗚呼文恭公之遺澤孔長矣○數日來天氣燥烈卽單祫亦不能御至初四日晨陰雲四布少頃細雨霏霏時作時輟午後雷乃發懿俄聞士壋新堤下殛斃一人趨而視之則查姓園丁也年約四十左右兩脇有孔如銅錢大無焚燬痕横臥地上眼耳口鼻微流鮮血據旁人言死者偕夥友三人往園中割取菠菜突見電光圍繞二人奔避得免其一閃避不及驟爾踣地當是誤觸電氣所至也○　一初二初三等日爲漢口西商賽馬之期初一日一次賽馬六秘醫生勝二次賽馬三美領事勝三次賽馬八順豐勝四次賽馬三順豐勝五次賽馬五順豐勝六次賽馬三阜昌勝七次賽馬七順豐勝八次賽馬五順豐勝初二日一次馬五醫生勝二次馬五順豐勝三次馬七阜昌勝四次馬五波樓舘主勝五次馬六波樓館與順豐勝六次馬六江漢關勝七次馬七順豐勝初三日一次波樓舘勝二次江漢關勝三次阜昌勝四次醫生勝○初三日傍晚花布街前距財神廟不遠之某油果鋪失愼卽時救熄焚去一家不致殃及池魚云○江河日下舉世人情除財色二字外别無奢望有心人未嘗不感慨係之以余所聞則異是有某姓者娶婦醜而愚此人情之所大不如意者也某教養兼施不數年而智慧漸開近則居然支持家政井井有條盖刑于之化固己行於閫内矣尤可異者某本窶人子今雖稍有盈餘皆由銖積寸累而得日前見友人小孩聰頴異常遂勸其出就外傳學習中西文字每月束脩須四五千文某慨然任之期以卒業而後己此其慷慨解囊樂成人美豈爲富不仁者所能望其項背哉又有某姓以長才而屈於短馭生平志趣高遠落落寡合日前偕友人作北里之遊遇一妓乃其故友之女也惻然憫之推食解衣勸其抛撤烟花師依正路通殷勤者數月絶無一絲一毫苟且是亦當世有心人也豈非庸中佼佼鐵肿錚錚者乎 
[鄂垣官報]  
　　二月廿八日候補巡檢呂樹枋奉委辦太平口厘金分局赴兩院禀謝候補典史史悠森奉委幫查崇文三四鋪差禀知廿九日藩憲牌示蘄州知州印務詳委歸州知州畢大琛歸州知州印務詳委鶴峯州知州丁國楨鶴峯州知州印務詳委蘄州知州封蔚礽俱調署 
[三山雜識]  
　　原任福州府廷壽峯太尊愷正月間在署病逝上憲因府篆未可久懸立札候補府傳太守以禮代理廷太尊官閩多年能以清廉自矢其少君仁孝性成哀毁骨立現因宦囊羞澀未能擇日回旗謹於上月二十七日先行出殯暫停城外某寺當舉襄之時一切執事如禮執紼者頗不乏人適卞頌臣制軍因公出轅曾面諭戈什哈等今日廼故府出殯須繞道而行該弁不諳官話佯答之及制軍輿出花巷抵止街恰與相遇太尊靈輪自當暫避路旁制軍情殷舊屬殊不自安知爲該弁所誤回轅後卽傳諭將戈什哈四名發縣重辦旋以大衆求情喝令發回本營申飭以示薄懲○客有從長樂來者稱鄕民某中家僅老母處境不甚貧困去秋甲由省歸時帶有洋銀數十圓是夕見母抱恙甲將銀仍帶在身順到友人處爲摴蒱之戲迨言旋而母己被人殺斃甲悲不自勝到縣喊控經官相騐訂傷十餘處飭自棺殮籖差緝捕而杳無影響近悉該凶手某丙擒獲到案其如何　供向未有聞也○朱紫坊河邊有一木店門前出街横墻微有欹側前日下午時有鄕婦三人經過墻忽倒塌一婦僅受微傷一則頂間血出如泉左脚亦被壓折斷一雖懷孕幸墻從背後壓下尚存一息附近某傭婦立煎鹽湯灌救移時始甦嗣經里紳陳某出錢給三婦醫治未知能保性命否也○屠夫名萬萬者性好訟每不循于禮法經官枷責數次桀驁之氣仍未少攺每晨必臨街屠宰伐毛洗髓慘不堪言張笏臣廉訪每當黎明出署目擊情形彌深惻隠萬仍不以爲意一日廉訪飭縣傳萬到案申斥之下判將萬枷示通衢以爲殘刻而無忌憚者儆 
[嶺南鴿信]  
　　樊大宗師於上月十九日啓行巡試肇屬己列前報兹聞示期廿一日行香放告廿二日考肇府生童經古廿三日考肇府各屬生員等第廿五日考新興陽春封川開建恩平文童廿七日考開平高明文童廿九日考四會廣寗德慶鶴山文童三月初一日考　要文童○私携軍器例有明禁而愍不畏法之徒每私販洋槍以冀漁利二月十九日統帶緝捕卓營李大令在往來省澳之巴式輪船拿獲夾帶洋槍匪犯　亞廉一名並洋槍四枝統解讞局審辦○肇屬恩建開平新興三縣人尙强悍睚眦小怨動輒尋仇屢經嚴禁在案爾來恩新兩縣又復挾仇 
 
 

Page 3

 
 
鬥殺卽由赤溪協陳副　奉委帶兵彈壓解散並拿獲滋事匪犯吳亞猪卽屎缸猪來省交方軍門審辦○粤垣賭風之盛甲於他省而以白鴿禀之賭爲最甚前經大憲札委兩縣嚴行封禁此風略息邇來日久玩生賭徒復萌故態館廠林立舉國若狂此眞閭閻之巨蠹而爲法令所必懲者也上月二十一日經南海縣潘邑尊訪知立卽飭差將城内外票館查封多間聞番禺縣屬賭舘亦一律封禁云○招商局江寛輪船自前月入澳修整現巳工竣於上月廿二日由港開行照常來往駐港俄領事卽租定此船自廿六日起至三十日止共五天每日船租三百元以備俄儲君乘坐因儲君不欲上岸居住故特租此火船也○鎭粤將軍繼軍憲秩滿不日晉京　覲見上月廿二日在城各憲爲之餞行是日適撫憲微有感冐故未赴席廿三日司道各官均到轅禀安 
[府批兩記]  
　　前報載寗波鄞江橋密拿劇盜一事兹聞事主鍾家潭鍾式輝因鄞縣徐邑尊責其輕事重報判令掌頰二百下而丁書訟棍更互相勾結需索金貲情不能甘赴府上控胡太守批示云盗賊鎗斃捕人實屬横行己極該縣不能雷厲風行立拿重辦而丁書訟棍互相勾結反行需索事主勒攺重情如此荒謬絶倫實堪痛恨應勒限一個月卽將著名兇賊周大娘子等會營按名拿獲提同現狠研訊確情追贜給主從重詳辦以肅法紀並查明奉人毛雲綱有無被賊鎗斃情事先行禀復一面將代書戴茂棫訟棍鄔紀勲解府以便提同事主質訊嚴辦毋得臺延于咎○又大挑舉人分發雲南知縣鄭崇敬控鄞縣門丁苛索衙費太守亦批示云據禀鄞縣門丁苛索衙費各端雖與該紳無涉第弊在桑梓亦未便目爲多事該紳挑發知縣在籍養疴能代衆口侃諤直陳如此有胆有識將來到滇榮任必能弊絶風清吏立冰上諒不至明於責人昧於責己也但所事將衙費明定核减章程一節勢有難行民間詞訟例無絲毫衙費若輩仍不免暗中摸索但明定章程則更視爲固有之利益無忌憚矣本府未便作此厲階推波助灡若提該門丁等訊究則被害者避公門而愬紳門質証無從憑何定讞姑念禀關門丁舞弊候行縣嚴行查禁可也 
[東語簡要錄]  
　　老西鄕署日本舊臣也當其征臺番夷琉球皆其主謀厥後自恃功高非常跋扈恩引兵襲取朝鮮以自固日皇不之許又以索餉不遂之故頓起叛心卽統兵船赴長崎欲得煤山以爲進取之計不料陰謀早洩及抵崎而煤山巳有西人把守乃退避至薩摩日廷命將遣師屢次進討誅其部下殆盡老西鄕旋與二三心腹走不知所之及亂定聞其己自盡朝廷遂不子深求此十四年前事也近日忽聞其從俄太子來游於星咸謂前實未死當其事敗卽率桐野諸將潛往俄羅斯此次俄太子不至東京祗赴鹿兒島蓋欲送其回鄕也而日人某投書宫崎日報館則又云老西鄕舉反旗時余從王師攻鹿兒島城下之際西鄕與桐野村田等數人在巖崎谷入口壁疉中枕藉而斃其時爲明治十年九月廿四日經沙村叅軍在舊净光明寺騐得西鄕右腕創痕桐野左手無名指斷落卽筆之於相騐書余目覩其事今貴報有西鄕今尙生存潛伏俄國云云豈其幽靈亦作歐米之遊歟觀此則老西鄕死己久矣安得生還究竟如何外人不敢臆說也○西彼杵郡高島村久保田市之助夫婦二人年齒己暮爲炭坑社傭工上月廿二號午後五點鐘時夫往作夜工婦則在家安睡翌日午前六點鐘時夫回家見門户未啓呼之不答乃約同輩破扉而八則婦己雉經而死檢點物件失去箱内所藏銀圓六十餘枚急奔赴警察署申訴警察官臨騐之下謂此婦必因拒盜被縊將情申評地方官廿五號名地裁判官掘地檢事及梅香崎警察署警部長長崎病院醫黄同往覆騐○寗波人某甲航海至神户開設西式成衣店雇用同鄕某局爲夥乙妻具有姿首甲與之通夜去明來己非一日乙本闒耳無能爲者且喜賭博時作長夜之戰祇須博資入手卽不惜暗帶緑頭巾矣事爲甲妻所知由上海附輪船來醋海汪洋登時波起甲不敢再往乙妻處乙妻見甲情絲己斷奔入店内忿争乙亦助之甲遂控諸理事府理事提乙笞責並欲責婦婦力求始免當令乙具結襗歸旁人憐其冤勸甲出洋銀八十元爲遮　禮先付廿元餘則俟回華時找付至上月乙妻在收此欵甲忽負約乙妻忿　潛覓阿芙容膏吞服乘東洋車再往翌日遂斃諸店中理事聞之拘甲收禁及拿乙則己不知去向矣○日人鄭某自稱鄭成功之後通漢學曾兩次隨便赴中國今春著一論說呈諸李伯行星使痛陳日本地理形勢軍務朝政并直斥攺朔易服之非不啻和盤托出言言中肯頗切近情星使延入者中令教學生日語其論傳至各日報舘備錄報端指斥不堪詈其人爲賣國賊云○俄國懷利懷司德輪船有事則備國家調遣無事則攬載客資每至冬間駛來日本今奉命爲太子坐船在長崎塗堊一周於本月八號鼓輪往吳淞以備迎迓○長崎各巨商聞俄太子來遊擬設東西筵席及紙鳶會其費由董事集資預備刻己捐集百餘金又龜甲商江崎榮造心靈手敏所製玳瑁物無不精巧絶惀凡遇王公大臣　臨及開博覽會必舉以奉獻獲賞甚豐此次俄國某輪船船主定製玳瑁箇一具以備上獻儲君○上月十五號宫内大臣秘書官長崎氏奉命由東京赴鹿兒島因俄太子欲至是處遊歴乏人接待是以簡命前往略盡酬酢之儀也○華歴上月廿八日之夜稅關馬頭下海水中有一媪溺焉適逢小艇飛來援之使起叩以何故答曰老婦年己八十一矣家居稻佐鄕有女嫁十善寺鄕某姓婿癖於酒醉後顚狂可怖老婦見而奔避婿在後追來一時心急足違是以落水言畢道謝而去○近日朝鮮濟州島捕獲海參甚夥釜山海産會社獲利不淺前者社中經理人朝永次郎因涉訟停歇此次又禮延八社蓋以資熟手也 
[鵠候旌麾]  
　　兩江總督劉峴莊制軍於初八日由天津乘輪南下業經登報兹悉上海縣陸邑尊己飭辦差人等在金利源碼頭預備一切祥雲官輪本泊浦江前日與鈞和兵輪同時開赴吳淞口同候憲旌云 
[車夫兔脫]  
　　孫少泉者向在某署爲捕夥上月杪至南匯縣屬周浦鎭情墓事畢後於前日買棹回申旣登碼頭卽雇江北小車裝載　盖衣包鞋籃并零星什物行至大東門外車夫忽從人叢中逸去迨孫覺察四顧杳然徒呼咄咄未知日後能查出破綻否也 
[奉扎提人]  
　　關道憲聶觀察札縣飭提某煤局經理船隻之某甲案究追官欵陸邑尊奉文後己飭提某甲到案候訊矣 
[縣捕獲盜]  
　　本邑西鄕諸翟鎭有振泰染坊上月初十夜被盜刼去客布四百餘疋當經事主趙秋坡偕該處地保曹生章投縣具報陸邑尊立卽下鄕詣勘並飭捕役嚴緝盜犯己見前報兹悉此案盜犯若跡黄渡地方前日被縣捕偵知前往拿獲三名不日押解到縣聽候訊辦 
[盜犯翻供]  
　　太倉朱扣金家去年九月間被盜刦去銀錢衣服報案後由州捕拿獲施春溎湯老虎郭來福等六名經州尊訊實派差解滬赴道過堂聶觀察訊供之下餘犯直認不諱惟郭來福翻攺前供異常狡展觀察當卽發縣監禁於前日備文將施春溎等發回太倉訊實再解 
[英界公堂瑣案]  
　　徐海松稱小的挑賣毛笋有謝阿水唤賈言明價值將筍剥壳削根並以秤釣戳筍秤見斤兩忽又不買與之理論一味逞蠻致被打傷由捕拘案謝阿水　向實毛筍秤見斤兩嗣以秤輕童不符爭論起釁如今只求恩斷蔡太守騐得徐海松受有微傷判罰謝阿水洋一元給徐養傷○西人卜易稱雇用陳寶川爲傭常失物件疑陳行竊報明捕房派包探在陳處搜出自鳴鐘一架的係我之失贜今將人贜送案請爲給領陳寶川供在洋東處爲傭不敢犯竊自鳴鐘己壞不堪供用惟不應收拾在家自知咎戾惟乞施恩蔡太守判陳寶川管押十四天贜　卜易領去○王三元稱爲野鷄馬車夫有姚順芝等二人坐在車上囑卽開行我言須滿四人方可開駛否則須付錢八十文亦可伊等祇　廿錢四十文爭論之下致被打傷頭顱由捕拘案請爲騐傷姚順芝供我與友人坐車王三元自言頃刻卽欲開車守候多時頗不耐煩欲换坐别人之車王三元始展輪勒索車資八十文我以二人坐車應出錢四十文何至出入十文口角之餘伊自碰傷巡捕禀王三元被毆受傷故將姚順 
 
 

Page 4

 
 
芝拘案蔡太守得供之下飭將姚順芝交捕房帶回俟送王三元至仁濟醫院騐明傷勢如何於下禮拜一再行覆訊○陳坤明稱小的以駕舟爲業曾由牙行經手向錢惠吉買榖價己付清錢忽前來索價告以業己付給置諸不理將船櫓取去爭執間由捕拘案錢惠吉供向索榖價伊不肯付遂與争執朱錦堂稱錢惠吉向陳坤明索取榖價其中另有牙行經手轇轕故與調停所議不洽致被巡捕拘案蔡太守着錢惠吉交保自行理處如理處不明再候訊斷○褚洪生控陳小旺詭稱東洋人欲買對時表被取去表一枚轉交與藤文奎報捕先將藤文奎拘案奉訊着交陳小旺在案兹由包探續獲陳小旺起到原表包探禀陳己將表質錢四千四百文今己吊案陳小旺供父親與禇相識取表質錢原屬不合藤文奎供陳將表暫交與我後仍取去我被拖累管押多日今陳己到案可與我不涉求恩開釋質鋪夥呈票請追質本蔡太守隨判陳小旺管押廿一天着繳質本錢四千四百文償還質鋪藤又奎業己管抻多日從寛保釋對時表交褚領去 
[法捕房瑣事]  
　　大自鳴鐘法捕房有花闡焉異草奇葩葱蘢可愛前晚失去外國荷花數種昨經包探王榮培查知被捕房某侍者拔去當卽拘獲送入捕房押候解案請究○某公司輪船洋人前日由蜜采里西式客館中出外雇坐東洋車往虹口及回失去雪茄烟咬嘴一个疑係車夫所竊昨日將車夫送入巡捕房管押○小竊某前晚在洋涇浜柴船上行竊稻柴十捆踽踽獨行適被巡街捕撞見立卽拘獲送捕管押○某甲行竊餛飩擔上之碗數隻當塲追獲扭入捕房押候　究 
[正誤]  
　　昨日蕪湖近事中引用還魂記語悮書西廂記未經檢正合卽聲明 
[澤被枯荄]  
　　謹啓者頃值農事方興災情未淡存心施濟不啻久旱之甘霖昨承鮑君慶祥惠洋四十元又李君修本爲父守愿來二月份第二次賑洋一十元囑解災區助賑仰見大君子軫念時艱慨發仁慈之澤施當其阨定徴感格之神將必旣當方榖亦壽而康可操左劵也謹登報鳴謝[  上海四馬路高易籌賑所同人唐廷桂韋華國李文明等謹誌三月初七日]  
[助賑摭要]  
　　順直山東告災　屢各處修德者斡旋有術彼溝瘠當感頌弗置焉志道齋主人由淮安景源莊託福和莊匯來漕平二六寶銀一百零一兩合規元一百零七兩九錢五分入厘徐州銅山縣汪仁丈緒先由景成公梁寳麟翁交來漕平寳銀六十兩批見規元六十四兩四錢八分金陵龍西氏求早得貴子洋二百元錢维之仁丈爲尊閫徐氏求病速愈洋一百元源通銀號張道葊仁丈爲五令郎完姻蒙諸親友賜儀將謝筵資移助洋二十元太倉濟來典長洲徐端仁善士求保合家平安洋五十元洞庭山徐培德翁求病速愈規元五十兩無名氏由惠泰莊來洋五十元鄂垣徐酉山仁丈病愈續助完屬九八五平它銀五十兩批見規元五十兩零六錢六分三釐杭垣戴筱江翁募吳仁丈其昌求病速愈由恊源莊來洋一百元委解災區種德則兒曹可作定卜克家行仁而親友相隨何妨濟世志土平居學道休戚有關善人不外匡時裁培孔厚奚須設讌可以從權疾病胥除祥和默迓凡此倫常之所係悉由補救之多方用特臚陳藉資觀感[  上海北巿絲業會舘籌賑公所施善昌謹誌]  
[浙省撫轅抄]  
　　二月廿八日錢塘縣東禀知藩司飭知調署鎭海縣缺禀見叩謝松陽縣馮禀見銷讞局正審差叩辭赴任候補縣徐懋簡西安宋織曾仙居蔡秉澄　巖禀知藩司飭知委署各縣事叩見禀謝夏献鋆禀見禀知防軍局委收發文移差蔡鍚侯禀辭赴臨浦厘局卽用縣黄大華禀見禀辭赴錢餘保甲候補縣丞袁玉爐由京騐看來省禀　潘金甡禀知厘捐局委本局　遣巡　顔鍾哲禀知厘捐局委寗郡局業捐差禀辭○廿九日候補縣楊葆光禀銷浙賑核獎差 
 
 
 

Page 5

 
 
   
 
 

Page 6

 
 
 [Ｇ>　　樂善不倦 
　　通州二甲鎭董瞿南陽生性好善今六十餘歲力行不倦凡遇修橋補路設立育嬰養學施衣棺皆踴躍從事一方之人固巳同聲稱頌眞善人也 
　　拍賣房屋 
　　啓者於　三日卽英五月一號十一點鐘在外虹橋下堍招商中棧後面拍賣外國房子四宅中國樓房念二間拍後限期須將舊木磚料等拆讓如合意者届期請至該處面拍可也此佈永發行啓 
　　遺失莊摺聲明 
　　本號與德昌莊往來存摺一個于初五日遺失卽向該莊說明日後如有檢出作爲廢摺無用特此登報馮泰和啓 
　　新表出售 
　　本行新到頂好時辰表零售每只取價洋二元五角如蒙惠顧卽至本行帳房面揀可也特此佈聞元亨洋行帳房啓 
　　普仁堂藥丸店 
　　一身命脈全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍惚此丸係用正北鹿尾巴配入健脾固精等藥專能收攝元神保固精液煖腎鎖陽强筋長髓並止夢遺每兩洋一角鋪在上洋棋盤街開張 
　　聲明 
　　本號祖傳創始秘製半夏專治氣喘痰塞等病久著靈驗素蒙仕商信服四遠馳名惟近來蘇申等處售賣半夏甚多但老二房裕慶堂所售半夏係屬祖傳秘方向無伯仲分支惟有蘇申兩號蘇城在閶門内臨頓路顯子巷上海在縣西朝北門面第八家仕商賜顧須認明本號仿單上有同治五年元和縣陶邑尊憲示爲憑特此佈 
　　皮貨减價 
　　本號屢年自運各口粗細皮貨近因市景清寥以致存積過多今於新正爲始减價售現格外公道倘蒙仕商賜顧請認本號招牌庶不致悮抛球塲大生祥啓 
　　名不虚傳 
　　醫卜神奇屢見報端而眞僞錯雜付之疑信余噎膈大病水米不沾又同慶公張爺大喘均蒙盆湯衖怡茂莊陳君曉滄再造此乃親歴非虚欣感鳴謝祥順公朱子卿啓 
　　冒圖章取貨 
　　有無恥之徒敢刻本行圖章向各號冒取貨物殊屬不法各寳號務宜留心免受其累特此佈聞興隆洋行啓 
　　廣東杏林軒監製 
　　洋烟流毒人心共悼妙方製藥欲挽頽　者固不乏人然所製丸藥難免烟灰土皮等類配之原魂未脫故物仍存致戒者其患更增焉兹有禮阿君者英國善士也擬創禁戒鴉片之會勸農人止栽鶯粟以絶其源并禁出口而免販運又以格物化學之道而考究良方俾華人受害者戒之其心存濟世功德廣大無以逾焉禮君以華人所謂烟癮者不過烟積與烟虫之爲患烟積凝結臟腑氣血不暢舉動瀨慢烟虫慣受烟氣燻所旣燻則濳伏未壎則滋擾或五經患作或四肢不安爰製此方固爲化積剿虫之需復能行氣補血之助加之以酒其功更捷無論輕重新老烟癮一閱月内保能斷絶决無諸病之生素有烟癮者騐之屢矣本軒業得此方不敢湮没禮君之善心因依而法製酒顔之曰禮阿公戒烟酒也此酒絶無烟灰土皮等類參入但烟癮有輕重之分所用藥酒不無濃淡之殊故其價又有多寡之别當用某號藥酒戒者務以癮之重輕爲則焉每天均服兩次每次按服四鐘服後卽冲回米酒四錢其藥味日淡則烟癮日輕限用一瓶其癮立斷此藥價值頗昻戒者幸毋吝惜若捨重就輕則是自悮矣計開○甲號藥酒每瓶洋一元癮一錢者用○乙字藥酒洋二元癮二錢用○丙字藥酒洋三元癮三錢用○丁字藥酒洋四元癮四錢用餘照遞加備詳仿單鋪在上海大馬路抛球塲 
　　附送開彩圖 
　　吕宋五月票公議全張六元分條六角半零躉批發價皆公道紳富信購指明法馬路 
　　源源來○萬利源 
　　五月票全半張分條均照大市零躉批拆比衆公道隔日登報 
　　揚州順利 
　　英五月吕宋票全張六元分條七角批發另議並寄售廣東普仁堂各種樂丸極效龍涎戒烟丸各種藥酒正馮了性酒批發公道敎塲街順利啓 
　　分條六角半 
　　英五月份票出售全半照市批拆公道遠處信購原班回件必定中啓 
　　海上靈丹 
　　去歲忽患淋濁時愈時發今正陡甚行動維艱見申報上洋英大馬路西京都同德堂五淋白濁丸鳴謝試購一元好去一半再購淋濁膏藥一元二角除根嘉興朱氏鳴謝 
　　採犀室 
　　耑門西法鑲牙 
　　啓者余自幼肄業向從西醫數十餘年今立門户精理牙科專鑲全口新式機器各種托子金銀象皮新樣名失力老而等配就俱全如勿用托子妙在牙脚生出似天生無異飲食如常毫無些痛永久堅固並用金銀白玉粉條補　齒患牙痛者兼有靈效藥水倘○中外仕商賜顧請移玉至上海英界麥家圈北四馬路轉角認明招牌此啓 
　　英五月票出售 
　　彩額仍照舊章頭彩可得洋四萬五千元全張六元半張三元分條七角卽華歴三月廿七日開彩凡蒙遠客賜顧請早購取此佈老廣豐新廣豐萬福來萬寳來仝啓 
　　廣英隆公烟 
　　本號專辦上品提尖公斑特聘粤東名師加工細作精製公烟比衆克巳諸君賜顧請認本號招牌庶不至悮此佈本號於是月初六日開市開設上洋二馬路石路口北向開張 
　　請得頭彩 
　　今售英五月分票全張六元分條照市外埠信購原局回件海棋盤街北首 
　　專做批發 
　　英五月沙厘士票全張四元半張二元得彩有五千四百號寗波老允大經售蘇州張樹德經售上洋四馬路梅春里同德洋行經售 
　　聲明假票 
　　去年十月緣有寓客僞造本號憑票冒充棧主業經登報現又在外招謡等事倘有本棧票據抵押等情幸勿收用特白周信昌土棧昌記客棧啓 
　　浙寗陳德海先生 
　　專治男婦一切瘋氣向在杭垣現寓上洋老北門内穿心街口錦泰銀樓内緣初到申地取號金四分特此揚名劉國成識 
　　恊安票號 
　　本號批發吕宋大票有年屢售出大彩遠年週知現批發英五月票零躉信沽原班回件收兑紅票格外公道特此佈聞 
　　基隆煤寄售 
　　今有頭號基隆煤寄售價錢格外相宜如合用者請至上洋五馬路公信洋行帳房面議可也基隆德裕公司告白 
　　本行三次售出頭彩 
　　棋盤街起首老票行曾經售出三次頭二三大彩批發克巳全半張分條照市信購原班回件 
　　三月廿七開彩發財 
　　英五月票全張六元分條吕南豐和六角半批發克巳 
　　高太痴書畫 
　　紈摺扇行書三角花鳥四角楷書山水五角仕女一元潤資先惠信力自給件寄四馬路藝林報舘並出售藝林新報 
　　移寓寳善街長豐棧 
　　葉一舟擇日批命五角起碼談相三角卜課皆說靈驗漲價二角 
　　感謝 
　　余因娱樂沾染白濁爲患二春以成痲毒由漢至申醫治無效屢開上海盆湯衖譚寳宦齋丸能勿藥求買而試二服計洋一元景能愈念有脫患恩深名姓難揚録報致謝 
　　招人承造棧房 
　　啓者本局中棧卽建兩層樓棧房一所招人承包欲知詳細者請至江西路第廿五號門牌馬礦師處便倁招商總局啓 
　　重遊飛龍島 
　　快逰飛龍島 
　　飛龍島之設人皆詫爲得未曾有樂於嘗試去冬因氣候漸寒中途告止值此暮春天氣風日暄妍春城士女咸動游興故復踵行前轍仍設在虹口澳　禮路其中仍有中國茶舘外國酒舘色色宜人來游者可極游目騁悅之致當亦共樂欣賞焉日間自十二點鐘至六點鐘每位取洋五分午後六點鐘至晚間十一點鐘每位取洋一角 
 
 

Page 7

 
 
   
 
 

Page 8

 
 
   
 
 

Page 9

 
 
[蘇州安節局經辦順直山東恊賑公所辛卯歲元旦至二月三十日止第三十一次清單] 　　 
　　　恆孚銀樓桶上旬顧康如十一元勉力人求保恆女冥褊並結來生錄一元桶内點見無名氏錢一百文又中旬無名氏服符完愿十元何劉氏求却病延年二元何寳春求母病愈一元桶内無名氏銅洋一元太和堂桶王芹園省進香一元王培林錢一百文人和震桶無名氏銅洋一元錢四百文恆孚銀樓下旬無名氏五元桶内散錢四百六十四文又上旬程恆慶四元錢七百六十文桶内黠見散錢三百文又中旬薛大名下罰二元錢七十一文桶内點見對開洋二元又散錢十六文本局無名氏一元又無名氏錢八百五十文恆孚銀樓桶潘伊尼募九愿三元錢二百四十文好募居士二元無名氏錢三百七十一文人和震桶郭包汪一元無名氏錢四百文太和堂桶王培林錢二百文王芹園爲母難省香燭一元得見齋桶無名氏敬錢一百三十二文以上兩月共收英洋四十五元又銅洋二元又對開洋二枚又錢四千四百四文合併聲明 
[接錄勸辦恊濟順直捐滬局十六年十二月分清單]  
　　　白玉珍一千文王玉鳳周茂齡各五百文馮俊義二千馮俊明馮俊功馮俊峰馮自省各一千馮自鑒馮書文馮書　馮自成各五百諸事如意十元儀徴縣李淮南監掣楊勸集各户耐安居一元寳善堂務本堂聚耕堂各二元敬業堂明德堂明德堂九牧堂四知堂各一元三楝堂共三元立本堂德鄰堂慶餘堂各一元衍慶堂報本堂各五角保生　佐順堂各二元儀徴保甲何趙經捐各户四邑會舘二元胡福田三百文楊三和椿泰厚各五百文陳益姓萬慶雲各四百劉耀廷姚炳堂鄭雲階各二百王少韓五百蕭董經捐各户四百吳子仙三百沈復生四百龍友海姚本銳各三百周金林廖蘭亨劉國楝各四百態立臣李德茂各三百章國典王鑑堂各四百曾光云二百儀徴保甲經捐各户山淮帮二元曹帮三元劉蔚文萬人傑各二元黄湘臣一元羅意忠五百李升之尹紹之魏週先楊廷茂各一元黄星文復茂源各五百無名氏載鄭記馮名献各四百羅意忠五百蕭清楊四百朱靑山五百李俊英二元周良才羅　林各一元嶽秀堂二元萬彦明二百馮昌吉龍岐山楊朝旺趙國興各五百張春山肖財有各四百劉小譚凡福興各二百文鄧俊山三百曾瑞桂四百鄧月秋馮正卿各三百潘松林二百文潘銀發楊從雲各四百文陳開亮二百文徐經平徐應珍熊德光涂孟昭各二元曾廣夑徐經祥郭家道陳所耀彭復順永茂泰各一元陳孔書二元陳吉齋李佐臣各一元胡德梅豫豐太各二百文毛智盛于廣義各四百文周德鳳錢二百郭正華鄧有益各四百文平江帮四元何志典何思麟何念慈何里駒何郁文何兆科何金章各一百文何吉祥二百文求申届求辨明子乞不屈士各五角平安居壬錢一百求得名求如意各一元求生産平安二元預節湯餅費四元安益船帮六元倪忠才錢四百黄啓貴周永發鄭元有李有財傳光全熊下富各三百文向志貴錢二百梁大全錢三百倪大富石榮貴鄧志泰各二百文倪忠元八仙齋各錢三百文此單未完 
 
 
 

Page 10

 
 
   
 
 

Page 11

 
 
[光緒十七年三月初二日京報全錄]  
　　宮門抄○諭旨三道錄前○發抄硃批五道○將軍額奏定期交割塔城勇隊及地方善後事宜摺○又奏擬定塔城選鋒營族隊官兵屯田章程摺○署江督沈等奏揀補徐州道員缺摺○將軍托奏請閃鎭回旗調理摺○三月初二日理藩院鑾儀衛光祿寺八旗兩翼值日無引見○祁世長李文田前往東西陵請訓○兩江總督劉坤一請訓○嵩山續假十日○崧蕃請假一個月○劉傳福龎鴻文預備召見○召見軍機劉坤一劉傳福龎鴻文○發抄沈秉成奏蘇屬辦賑官紳請獎奉硃批該部議奏單併發欽此○剛毅奏蘇省耗羡不符地丁銀内酌撥奉硃批户部知道欽此○又蘇省徴收漕白二糧提撥河運奉硃批知道了欽此○卞寶第奏記名提督劉瑞冕等留省奉硃批着照所請該部知道欽此○又委署福州府奉硃批吏部知道欽此○○奴才額爾慶額跪奏爲定期交割塔城勇隊及地方一切善後事宜恭摺具陳仰祈聖鑒事竊奴才於本年十二月初一日承准軍機大臣字寄尤緒十六年十月十九日奉上諭楊昌濬富勒銘額魏光壽奏塔城分隷事宜請飭遵照奏案定期交割並請頒發印信一摺等因欽此遵旨寄信前來伏念奴才一介庸愚毫無知識仰蒙聖訓周詳不加讉責跪聆之下感激涕零所有塔城勇隊及地方一切善後事宜自應欽遵辦理業經由奴才咨是護理甘肅新疆巡撫布政使魏光燾定期自光緒十七年正月初一日移交接管以一事權其各營弁勇應領存餉仿照伊犂移交章程均一律算清找撥俾免謬轉惟塔城應分餉項應照奴才本年奏定數目按欵劃分並經咨商訪護撫酌定候接覆文再行會同奏請飭部立案查應修工程一節綏靖城垣業己修築告竣僅於屢工未完擬由奴才一手經理以清界限其城内之兵房衙署倉庫壇廟等工業經飭造細數估册正擬報部間適奉此次諭旨故未簽發查塔域地方瘠苦物料艱貴工匠缺乏若奴才籌辦蒲城甘肅新疆巡撫經營漢城工役並興誠恐彼此牽掣致多延誤自應遵旨概交該護撫酌量緩急次第修建塔城每年所分善後銀三萬兩應請併交統收俾資應用該護撫經理工程素著成效人力衆多經費充足自　措置裕如尅期竣事至分隷副都統之漢隊五百名前經陜甘總督楊昌濬等會奏復經兵部等部議覆奏奉諭旨允准旋進兵部咨催令詳定營制以應照辦查漢隊五百名按馬三步七合算現擬攺成步隊一旗馬隊一旗俟歸併後再行造具花名清册報部立案其餘未盡事宜容俟奴才與該將軍督撫等會同妥籌和衷辦理斷不敢稍存私見致悮邊計以仰副我皇上愼重邊防諄　訓誨之至意所有遵旨交割塔城勇隊及地方一切善後事宜各緣由除咨部查照外謹會同護理伊犂右翼副都統臣富勒銘額陜甘總督臣楊昌濬護理甘肅亲疆巡撫布政使臣魏光燾合詞恭摺由驛具陳伏乞皇上聖鑒訓示謹奏奉硃批該部知　欽此○○奴才額爾　額跪奏爲擬定塔城選鋒營旗隊官兵屯田章程謹開單恭摺具陳仰祈聖鑒事竊維塔城選鋒五等旗隊官兵屯田事宣前經奴才奏請試辦三年再行酌定章程俾資遵守業經奉旨允准在案現届試辦期滿所有光緒十七年以後自應詳議章程以垂久遠惟查塔城兵燹之餘人民稀少播種無多行營糧食每市斗一石價至七八兩是以前任叅賛大臣錫綸興辦屯田藉圖補救數年以來雖未能歸公抵餉而糧價甚平每市斗一石價目二三兩不等兵民陰受其利奴才到任後督飭各員開浚溝渠講求藝種似較從前　有起色該官兵等習於力作頗能樂從現在擬定新章旣不敢操之過蹙致苦苛煩亦未敢有意從寛俾圖利便總期斟酌盡善涓滴歸公倘該官兵等實力奉行則耕九餘三之效庶可方見謹將議定各條繕具清單恭呈御覽並懇恩飭部妥籌議覆以便遵照辦理再塔城標協漢隊現己分隷巡撫管轄該營屯田事宜應由甘肅新疆巡撫妥議另案辦理合併聲前所有擬定塔城選鋒營旗隊官兵屯　章程各緣由奴才愚昧之見是否有當謹恭摺由驛具陳伏乞皇上聖鑒訓示謹奏奉硃批户部議奏單併發欽此○○署理兩江總督安徽巡撫臣沈秉成漕運總督臣松椿江蘇巡撫臣剛毅跪奏爲徐州道員缺緊要揀員請補恭摺仰祈聖鑒事竊徐州河務兵備道叚喆於光緒十六年七月二十九日欽奉上諭開缺送部引見應以奉旨後第五日行文按限减半計算扣至八月二十九日作爲開缺日期所遺員缺例應由外揀補業准部文知照截缺在案應卽遴員請補查徐州道駐札徐州府爲江蘇北路要區籌辦地方整飭河務在在均關緊要非明幹練逹之員不足以資治理臣等於通省道員内詳加遴選查有二品頭戴江蘇卽用道沈守謙年四十五歲浙江海鹽縣人因該員之父沈炳垣在廣西學政任内殉難奉旨交吏部帶領引見同治元年奉旨以七品小京官用欽此八年選授中書科中書光緒元年俸滿截取記名外用充實錄舘詳校官三年全書過半奉旨着在任以知府不論雙單月選用並加鹽運使銜欽此五年全書告成奉旨俟選知府後以道員歸候補班前卽補得道員後换二品頂戴欽此三次京察一等引見記名七年二月選授安徽池太同知九月到任十一年調署池州府知府十二年八月回池太同知本任遵海防例過班加捐道員不論雙單月在任候選是年大計保荐卓異十四年赴部引見奉旨着准其卓異加一級仍註册回任候升欽此因報効銀兩經海軍衙門具奏光緒十四年十月十四日欽奉懿旨着開缺以道員發往江蘇卽用欽此是年十一月經吏部帶領引見奉旨照例發往欽此十二月繳照到省嗣准部次以該員係欽奉懿旨仍以道員歸江蘇卽用人員查照成案應歸於特旨卽用班内補用毋庸試看甄别照例遇有應題應調應選缺出均由該督撫酌量先儘補用等因在案臣秉成到任未及三月例不加考臣剛毅覆查該員才具明敏體用兼全於河務情形極爲熟悉以之請補徐州道員缺人地相需洵堪勝任核與部文酌量先儘補用之例亦屬相符臣等往返函商意見相同合無仰懇天恩俯念員缺緊要准以沈守謙補授徐州河務兵備道員缺實於河工地方均有裨益如蒙俞允仍照河工道員例試署一年期滿再請實授謹合詞恭摺具陳伏乞皇上聖鑒訓示謹奏奉硃批吏部議奏欽此○○奴才托克湍跪奏爲奴才假期己滿傷病未痊復又觸犯瀉肚舊症日益增劇叩懇天恩俯准開缺回旗調理恭摺瀝陳仰祈聖鑒事竊奴才前於上年冬月忽感風寒引動前在河南打仗時胸右受過槍子透出超等重傷復經舉發異常堅痛謹繕摺陳請賞假安心調理嗣奉硃批着賞假一個月欽此欽遵跪讀慈命感激涕零奴才自顧何人疉邀異數理宜振刷精神加童調養若病勢稍得輕减自必勉力依限銷假任事冀圖報稱曷敢自惜求安乃自請假一月以來卽百方調治所有風寒之症現雖漸治就痊而所犯舊傷之處如何醫治不惟總未見輕反覺作痛增劇滿擬安心調養或望速痊詎料上年歲暮忽又觸犯瀉肚舊症晝夜下瀉每日十數次不等以致徹夜不眼精神日疲而傷病並起日益沉重勢難勉强支持况烏里雅蘇台遠處極邊瀋蒙地方旣無佳藥又乏良醫現在雖有粗知脈理者僅可學知大槪奴才再四籌思焦急無法卽覓遠醫診治數日服藥數劑迄未大痊揆度病形實緣奴才年壯時轉戰多省夙夜奔馳追剿賊匪屢受寒暑所致現在奴才年近六十精力憊衰以致舊傷舊病同時皆犯殊非蒙地藥力能望速痊自維病勢實難力疾辦公惟查烏里雅蘇台控制藩夷素稱北邊重鎭誠爲緊要之區若以病軀戀機從事不惟深恐有曠職守設貽悮邊局豈止隕越獲咎而關係誠非淺鮮伏思奴才受恩深重未報涓埃奈奴才福薄致生灾疾然病勢苟能稍支曷敢自甘廢棄不得己惟有特懇逾格隆施賞准奴才開缺回旗調理如蒙俞允所有定邊左副將軍員缺請旨迅賜簡放以重職守俟接奉硃批恩准開缺時奴才謹將將軍印務照案移交滿洲叅贊大臣覺羅崇歡護理奴才卽擬束裝啓程俾得早日回旗調養傷疾倘荷聖主福庇病體得望早痊卽當泥首宫門求賞差使萬不敢少耽安逸自外生成所有奴才假期巽滿傷病未痊復又觸犯瀉肚舊症日益增劇懇恩開缺回旗調理緣由謹繕摺瀝陳伏乞皇上聖鑒訓示遵行奴才不勝惶悚屏營之至謹奏奉硃批着賞假兩個月毋庸開缺欽此 
 
 

Page 12

 
 
[光緒十七年三月初三日京報全報]  
　　宮門抄○諭旨一道錄前○東撫張奏凌汛防護平穏摺○署江督沈等奏揀補海疆要缺知縣摺○將軍奎等奏遵旨會商直隷督臣清厘牧地並請飭山西撫臣派員會辦摺○將軍長奏大臣病故請卹摺○三月初三日吏部翰林院侍衛處值日吏部引見四十三名刑部六名國子監一名武備院六名○熙貝勒假滿請安○豫公致祭明陵回京請安○立山因伊子補缺謝恩○徐樹銘吳樹梅各請假十日○慶福續假十日○嚴家讓吳祖椿预備召見○召見軍機嚴家讓吳祖椿立山現换棉袍褂○○太子少保頭品頂戴山東巡撫臣張矅跪　奏爲凌汎防護平穏恭摺仰祈聖鑒事竊維黄河險工固多在桃伏秋三汎而凌汎亦最關緊要當冬令凌塊滿河謂之淌凌有擦損埽眉之患此其小者若淌凌之時驟然嚴寒凍結凡河身淺窄灣曲之處冰凌最易擁積愈積愈厚竟至河流不能下行水壅則高或數時之間陡長數尺拍岸盈堤急須搶築而地凍堅實簣土難求甚至失事者有之凌汛之爲害止復不淺至春融開河之際海口風寒解凍較遲而上游河氷先開溜積而下每於河灣堆聚氷逾岸高情形極險自十一月以至本年正月淌凌之時極險之處如上游曹州府屬之雙河嶺至齊河歴城濟陽惠民利津等縣境内凌氷驟漲上下游各總辦督率營委各員如法搶護一律平穏堪以仰慰宸厪轉瞬桃汎届臨臣當督飭在工員弁預備料物加意防守不敢稍涉疏懈所有黄河上下游凌汎防護平隠緣由謹恭摺具陳伏乞皇上聖鑒謹奏奉硃批知道了欽此○○署理兩江總督　徽巡撫臣沈秉成江蘇巡撫臣剛毅跪奏爲揀員請補海疆要缺知縣恭摺具陳仰祈聖鑒事竊照崇明縣知縣吳成周調補華亭縣知縣接准部覆以光緒十六年八月二十八日作爲開缺日期應歸八月分截缺所遺員缺係繁難海疆要缺例應在外揀選調補該縣地處海隅民强俗悍港汊紛歧巡防緝捕尤關緊要必得精明練逹强幹有爲之員方足以資治理兹於通省現任知縣内詳加遴選非現居要缺卽人地未宜一時實無合例堪調之員惟查有卽用知縣黄傳祁年四十四歳湖南舉人光緒元年因清水潭堤工損輸案内議叙同知銜己丑科會試中式貢士殿試三甲朝考二等引見奉旨以知縣卽用欽此遵例捐指江蘇十五年六月初八日給照七月十一日到省臣秉成到任未及三月例不加考臣剛毅覆查該員留心吏治人亦安詳堪以請補崇明縣海疆要缺知縣洵堪勝任雖係調缺請補惟人地實在相需例得専摺聲請據江寗布政使瑞等會詳請奏前來臣等往返函商意見相同合無仰懇天恩俯念員缺緊要准以卽用知縣黄傳祁補授崇明縣要缺知縣實於海疆地方有裨如蒙俞允該員係卽用知縣請補知縣銜缺相當毋庸送部引見亦毋須查造叅罰謹合詞恭謵具陳伏乞皇上聖鑒訓示謹奏奉硃批吏部議奏欽此○○奴才奎斌永德跪奏爲遵旨會商直隷督臣清厘牧地並請飭下山西撫臣派員會辦恭摺抑祈聖鑒事竊查察哈爾八旗分設口外供衛京師原爲安置蒙泉休養生息操練射獵之所且有駝馬牛羊各羣牧並台站草地分隷各旗専資牧養定例游牧不准開動其時水草肥美牧畜學蕃屹爲近邊重鎭自咸豐年間各王公馬廠因年久空閒多有私墾之處嗣經户部奏准馬廠報効卅科逐漸紛紛報墾例禁既開地方遼闊各旗聚積客民日重争奪地畝訟務繁興口外從此多事迨光緒六年奉旨清查由直隷山西委員出口勘辦當將各王公廠地巳墾之處按畝勘丈委係無碍游牧一律發給印照報部升科直隷於光緒八年奏結山西於十一年奏結均經嚴飭嗣後不准再行私墾原意從此耕牧相安蒙民樂業不意未經數年奸民地棍故智復萌串通開展暗中侵佔而各旗呈報新地多有越界私墾情弊旗廳均未隨時查禁以致開墾日盛若不早爲清理禁絶實於牧政大有窒碍且地被民人侵佔多一畝農田卽少一畝牧地蒙古生計日促其勢亦斷不能兩立卷查光緒十五年十一月十九日奉諭旨張家口私墾地畝着李鴻章會同察哈爾都統認眞清理其有碍游牧者永遠禁止以杜紛擾等因欽此查察哈爾左翼各旗地界歴年開墾馬廠均己分隷各廳境内奴才奎斌到任後據各地民户以馬廠續開地畝請查勘升科呈詞紛至沓來而各旗羣台站詳報民人越界私墾之案亦連篇累牘詳加訪察近年續開地畝其實係馬廠餘地次第墾熟者固有其事而奸商勾串蒙古私開並民人越界侵佔牧地者正復不少洵爲明諭必須認眞清釐兹與督臣李鴻章往返函商擬卽揀委大員前赴口外查辦將實係馬厰界内無碍游牧之地勘丈升科循照光緒六年直隷舊章辦理如係越墾牧地應將勾串之蒙民嚴加懲治退地歸公務使耕牧判然旗廳之界限既清主客之爭端自絶此次私墾之地毘連山西者民多豐鎭並有私覊牧地之案自應一律清厘並請飭下西撫臣劉瑞祺揀派廉正勤明熟悉邊務之道府大臣會同奴才衙門委員酌商籌辦兩省同時舉行可期迅速集事其如何詳定章程永遠禁止之處統俟辦竣奏結時請旨遵行以副聖朝惠養蒙民愼重牧政之至意所有與直隷督臣會商擬議並請飭下山西撫臣派員會辦緣由理合會同大學士直隷督臣李鴻章恭摺具陳伏乞皇上聖鑒訓示謹奏奉硃批卽着知照山西巡撫派員會辦欽此○○奴才長順跪奏爲新授科布多叅贊大臣在籍病故籲懇天恩從優賜卹恭摺仰祈聖鑒事竊都統銜升授科布多叅贊大臣賞穿黄馬褂鏗僧額巴圖魯雙壽前因赴任在途聞訃丁母憂回旗守制百日服滿以葬母請假經奴才據情代奏於本年正月初四日遞回原片奉硃批雙壽着賞假一個月欽此維時雙壽以廬墓受寒致疾並觸發前往軍營所受刀矛各傷回家醫治奴才親詣看視雙壽呻吟床褥膿血交流自知病劇深以聖恩未報言涙下奴才勸其静心調養迨本月二十一日復往視病見雙壽　志皆迷病如氣脫正爲之延訪名醫旋據雙壽之子西丹國柱呈報伊父於本月二十三日戍時因病身故等情前來查雙壽係吉林蒙古麻紅旗慶祿佐領下人由領催於咸豐九年委爲防禦出江南等省兵一次在安徽克復臨淮關案内出力奉旨賞戴藍翎十年在定遠縣屬十八里岡與賊打仗左骽受二等矛傷一處又於憂陽府縣兩城解圍案内出力奉旨賞换花翎十一年升補滿洲廂紅旗驍騎校員缺同治元年間在九灣打仗左膀右額角受頭等刀傷二處又因克復定遠縣城並固鎭剿賊獲勝在事出力得保佐領旋因克復廬州府案内得何協領五年出吉林高楊樹兵一次補放蒙古廂　旗佐領員缺是年委營總出陜西甘肅兵一次在同州府朝邑縣擊賊大獲勝仗奉旨雙壽着賞給鏗僧額巴圖魯名號欽此七年在直隷山東等省追剿賊首張總愚大股疉獲勝仗奉旨雙壽着以副都統記名請旨簡放先换頂戴欽此九年升授滿洲正藍旗協領員缺並委統領是年因肅清陜北克復靈州城池案内出力奉旨賞加都統銜十年因蕩平金積堡老巢生擒逆首馬化隆在事出力奉旨賞穿黄馬褂十一年由營遣撤回旗十三年三月奉上諭飭查久經戰陣謀勇兼優之宿將經前將軍奕榕以雙壽久歴戎行著有勞績奏保奉旨留中光緒元年在寍古塔副都統署任内因案降三級調用嗣因吉林統帶馬隊督剿獲勝迭受槍　刀傷奏　開復降調處分經部議准開復協領原官六年奉旨統帶練隊前赴　春防守七年奏補五常堡協領並委欽差行營營務處及邊防親軍統領十年調充靖邊左路統領十三年舉行軍政保薦卓異十四年以卓異並六所俸滿送部於四月初八日由兵部帶領引見奉硃筆圈出准其卓異仍交軍機處記名欽此十一日召見一次十五年九月經奴才以才識明練熟嫻韜鈐奏保十二月初三日奉旨雙壽着仍賞都統銜作爲科布多叅贊大臣照例馳驛前往欽此伏查雙壽忠孝性成謀勇兼裕從征十餘年大小數百戰雖身受重傷勇往裹創直前不少退郤其沈毅絶人奮志殺賊與之共事兵間者至今猶樂道其梗槪卽在吉林統帶練防各軍亦能捕務整飭紀律嚴明兵畏民壞翕然無間今以嚴冬廬墓積寒成疾觸發舊傷齎志長逝默數將材殊深悼惜合無仰懇天恩俯准將己故叅贊大臣雙壽照軍營立功後傷亡例從優賜卹以慰忠魂之處出自鴻慈逾格除將履歴咨送兵部查核外所有新授叅贊大臣在籍病故並懇恩優卹缘由理合恭摺具陳伏乞皇上聖鑒訓示再吉林副都統係奴才兼署毋庸列銜合併聲明謹奏奉硃批另有旨缺此 
 
