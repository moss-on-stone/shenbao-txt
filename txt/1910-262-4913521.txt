# 1910 - 262 - 4913521

 

Page 1

 
 
   
 
 

Page 2

 
 
[上諭]  
　　監國攝政王鈐章八月二十四日内閣奉 
　　上諭河南布政使朱壽鏞著開缺王乃徵着調補河南布政使欽此 
　　上諭湖北布政使著高淩霨補授欽此 
　　上諭湖北交涉使着施炳爕試署欽此 
　　上諭禁烟一事禁吸尤要於禁種各省督撫希圖邀功急於禁種禁運而疏於禁吸已屬非是前飭度支部派員密查兹據查明履奏各省於禁種亦不免粉飾即如吉林黑龍江河南山西福建廣西雲南新疆等省均經奏報一律清除其實並未淨盡各該督撫失察及奏報錯誤殊難辭咎均著交部議處其山西吉林雲南等省從前保案均著撤銷以示儆戒嗣後各省務當仰體朕意分刻緩急嚴切查禁總期吸烟日少痼疾湔除庶爲正本清源之計其限期内一切善後事宜著度支部會同民政部土藥統稅大臣通盤籌畫妥定辦法奏明請旨辦理欽此軍機大臣署名奕劻毓朗那桐徐世昌 
宫門抄八月二十四日召見軍機阿王 
論說 
[論制定憲法之方法（續）（心禪）]  
　　一君主有裁可權無干預集議之權凡國家提出之議案。由議會協賛。由君主裁可。二者相俟而成。非立。法丄事。宜國民有權。而國君無權也。惟各有其界限耳。界限不明。患乃日滋。憲法上以協贊裁可。完全立法之效用。而分其恊贊之權於議。會分其裁可之權於君主。是君民之間。有交互之關係。無相侵之階級。即此可知君主之。位望雖高。而君主之事務極簡。 
 
 
 

Page 3

 
 
一君主有命令權無變更法律之權夫法律雖由君主之命令而定。然君主不當以意思變更法律。何也。法律之規定。旣經多數之决議。則法。律之改正。必得庶民之。同意。况一法律之成立。費幾許之經營。耗幾許之歲月。必有獨具之。精神足令人遵守者。君主以私意改革之。則人民無所措手足。而皇皇然先之以議决。繼之以通過。終之以執行。又胡爲者。此又憲法上所必爭者也。 
　　按此雖所以限制君權。而實則君民兩利之道。蓋君主之權限無定。由臣民一方面觀之。固有種種之障害。由君主一方面觀之。亦有種種之。危險何則。朝下一令。夕興一議。黄麻降詔。雷厲而風行。此古時專制之餘毒也。其不適於立憲時代宜矣。然君。主之。乾綱。獨握須爲大臣受過。須爲萬民任怨。萬一政令失措。召土崩瓦解之。禍則君主之地位。且以。不保故君主之。權限。憲法上有特定之。範圍。則君民之間。有數利焉。閭閻幽隠。地方危害。君主。不能以一人燭其。微於是有庶民合議。當庶。民集議之日。君主忽横梗一議於其間。則若飛將軍從天。而降臣民。相顧驚。愕由是一舉一動。皆有牽制。苟君主不加。干涉議定而裁可之。則人民各抒。忠愛之忱。不無集思廣益之。效其利一。君主立於裁成之地位。庶事就理。則君主自。當居其功。庶政廢弛。則羣臣不能不執其咎。故立。憲之國。内閣可以解散。大臣可以。辭職。君主不可。以動搖職是之故。其利。二有此二利。而君。權範圍問題。爲制定憲法上不可缺之要義可知。蓋民權之發生也以此。皇位之。保存也亦以此。實兩利俱存之道也。 
　　第二大臣責任問題 
　　統率百官。贊理庶務。宣上。德逹下情。此大臣之責也。立憲之國。君主旣不負責任於。是大臣起而當其衝。勢不得不以責望於君主者。轉而責望於大。臣是何也。以憲法上之地位。君主神聖不可侵犯故也。君主不可侵犯則政令之出。納機務之解决。大臣實輔弼之。故各國國務大臣。皆組。織内閣。以爲負責任之總滙。而憲法上亦有。種種之規定。以專其責守而重其擔。負於是大臣爲國家任勞任怨。不敢以因循推宕爲能。吾國大臣。有惡歸主。有善自予。數千年以。來矣。三代下可觀之政。史不僅見。雖其間原因複雜。而大臣之巧於趨避。實居其一。容將據法理。按事實。以詳明其責任之所在。備我國考訂憲法之一助焉。（未完） 
[專電]  
　　電一（北京） 
　　蒙古阿穆爾靈圭奏辦實業公司先備股本百萬元存儲交通銀行准九月十一日開辦收股奉旨農工商部知道 
　　電二（北京） 
東督錫良奏設盛京博覽館奉硃批尊藏器物准其整齊陳列母庸另建館舍 
　　電三（北京） 
　　監國攝政王今日（二十四）在乾清宫覲見英衛隊統領 
　　電四（北京） 
　　京奉鐵路總辦陸緒聲吏部議以革職處分定二十六日出奏 
　　電五（東京） 
　　朝鮮總督府官制成立總務部内務部度支部農工商部司法部之外尚置調查局鐵道局通信局而總督亦别有本部諮問府謂之中樞院十二州地方長官支配各地方行政 
　　電六（東京） 
　　英國東洋艦隊提督因斯婁明夫覲見日皇該艦隊於西九月三十日自横濱開赴威海衛 
　　公電（南京） 
　　各報館鑒二十三日午刻本會設宴歡迎美業團彼此情意至爲浹洽而美團於商業尤爲注意宴畢復聚談良久討論商務至下午五時始各盡歡而散特此公布寗商總會 
緊要新聞一 
[江督蘇撫反對借欵要電蘇州]  
　　錫瑞兩督主張借債築路原奏已載昨報兹悉此事經兩督通電各省後各督撫頗有反對者今又覓得江督蘇撫復電亟錄於下 
　　江督張覆電電敬悉以交通爲振興庶政之本血脈貫注支體輕靈誠爲良策行政則速於置郵國防則易於徵調懋遷稱便生產流通而實業從此益進外債息微收爲我用而外交又得均勢是皆利之可言者再窮其害（一）借債修路近已屢行外人投資我尚有故靳其求之迹妥立合同已多失算財權諸事折扣先著皆爲彼占且豫料虧折必須虚抵旣已指抵何虚非實又若我借彼債欵初未交定約日起卽照全數計息存彼之銀籌還我息必較原息减釐隨提隨扣提用出之欵還須寄存洋行陸續支放材料工匠何國之債先儘何國是借欵雖鉅無望流布民閒用料及上等執事仍資彼族吾國人所獲苦工之費能得幾何（二）關稅釐卡抵債略盡所借旣多勢將指抵丁糧設有虧耗利息不繼問及抵欵租賦正供亦啓人干預因租賦而牽連催科賦字參以外人大局何堪設想財政權之旁落埃及覆轍可爲寒心夫路務之有虧耗滬寗已其明証（三）非常之原黎民所懼拒欵風潮羣議未已昨因津浦續債部 
 
 

Page 4

 
 
電設法飭購華股箚行諮議局籌勸據復痛駁至謂無非取華人之財附寄洋人名下助彼侵占路權之柄所見如此若竟輿論紛呶解說旣難壓抑不可購地程工均將横生阻碍（四）衆說旣紛人心震驚奔走呼號易滋暴動以粤省開通最早九廣路工鄉民抵抗枝節滋多經路員會同地方文武幾費調停排解差幸無事洋員已有受傷者前美公使洋人佛山勘路迭受圍毆是皆已事今將各路同時並舉保護設有未周外人以資本所在藉口别生枝節丁未戊申間英人因粤省商船被刧强涉西江緝捕權覬覦之漸似應愼防綜此四端愚慮良用惴惴查美人先以西部諸地募墾交逋不利畝值千元迨借英欵造路八年間成四千英里地價驟增鐵路公司終以辦理不善官商交困此道光十年至十七八九年事至咸豐九年又大舉通路至同治十一年間各公司資本偏重路工以至積壓不能周轉一切損害至十餘年不能復原蓋彼國借欵而權自操亦尚不無流弊今我國論國勢民情旣屬逈異借欵問題更無妥法兹事體大尚望藎籌 
　　蘇撫程復電佳電敬悉九年籌備館部訂章或爲多國之陳迹或係個人之理想於中國財力民力本不恰合於各省風氣之不同地位之迥異更未嘗置意是以立一法而未必能行辦一事而未必有益各省交通隔絶情勢逈殊若非急修鐵路則全國血脈無由貫通全國人民無由接洽雖有良法雖有治人亦决無下手之處藎見宏遠至爲紉佩竊謂普築鐵路以利政治之推行固爲重要簡單入手辦法然入手之先着及入手之後備尤爲重要中之重要不能不預爲籌議築路欵項非數萬萬不能舉環顧歐洲各國雖有餘資又誰肯貸我重金者惟美國富商因受工業限制失其生利之自然皆思出其資本投之遠東以長其生利事業日俄協約成華美感情增厚故政府宜趁此時機與美恊約則將來借欵有百利而無一害不特於路欵有益且於國家大有關係所謂入手之先着是也築路借欵養路斷不能借欵若實業不興而轉運物少則鐵路建成之日即鐵路虧累之日爲今之計宜以外債爲築路之資宜募公債興實業以爲養路之資並藉以爲將來償債之資而後十年以後鐵路陸續告成不致再虞困難此所謂入手之後備是也抑更有進者凡行一政必有人負其責任用一欵必有人爲之監督尊電謂鐵路告成則行政勢如破竹倘使十年之内政象不如今日旣無主腦又無羣力内外棼亂上下蒙飾則雖鐵路告成而政治之不能推行也如故而况鐵路未必確有成何也無内閣負其責任則政事擾雜漫無主宰不特將來之政治無所歸宿即目前築路亦不識誰爲主持無國會爲之監督則以息借之欵供濫用之需實效未聞負累已重徵之往事可爲殷鑒是以全所謂入手之先着及入手之後備實爲築路之重要問題而責任内閣及召集國會又關係先着後備之重要問題也世變日亟誠不我待弟擬與諸公熟商挈銜入告正譯發閒接安帥蒸電有與鄙人相同之處望併察酌爲幸 
　　附錫瑞二督致各督撫原電天津陳制台南京張制台廣東袁制台成都趙制台雲南李制台安慶朱撫台長沙楊撫台蘇州程撫台濟南孫撫台大朱丁撫台鑒辰仲帥微電深切洞逹同抱焦慮竊謂憲政九年之豫定十一部同時之進行中國無此財力半途而廢已可預决非有重要簡單入手之辦法則財盡民散必在意中近查萬國變法之始其中央之集權各省之反對更甚於吾國後執政者察其不行之故在於各省交通隔絶情勢逈殊遂改從急修鐵路下手數年之後國内貫通一氣不易法而令自行彼之政策即爲我之先道良澂徧詢賢逹皆以爲然擬請朝廷决計借外債數萬萬將粤漢川藏張恰伊黑諸幹路及緊要支路限十年赶造一面借欵一面包工以免將借欵移作他用之患鐵路所用工料悉取於國内外人所得不過利息工價而已此欵流布於民間者十之七八則十年之内可救民窮之困十年以後鐵路陸續告成行政之易亦如破竹民間風氣自開速於敎育何止十倍所謂重要簡單入手之辦法似無以易此今中國國大而不得國大之益人多而不得人多之力鐵路果成是取大國而縮小之財聚力完勢增百倍庶可與列强競存於世不然以一旦情隔勢離民窮財盡之狀欲恃兵力以圖强非五十年不能收効欲恃政治以自擴非三十年不能見功世變之亟恐無此三五十年和平之時代足以待我之緩步也倘諸公意見相同即請合詞入告力持此議仲帥謂朝廷不易反汗之名隠收變通之益洵爲名通之論望即熟籌同匡王室錫良瑞澂叩佳 
[蘇撫力駁核節行政經費之非蘇州]  
　　御史趙炳麟前奏飭議確定行政經費一摺又湖北布政使王乃徵奏籌備憲政酌分緩急一摺現經蘇撫程雪帥一併議覆略云該御史原摺内稱將九年籌備事項需欵若干從何籌定分别列表交資政院核議施行等語持論最爲簡捷臣已督同司道籌核按年列表另摺具陳至該布政使原摺所陳各節有足資研究者其論現在籌備之弊也曰不出於敷衍卽出於搜括其論變通籌備之法也曰範圍有廣狹條理無更改其論實行籌備之法也曰以核節之數與籌得之欵通盤計算以定次第臣竊謂敷衍與狹 
 
 

Page 5

 
 
小範圍内容雖殊而形式不免租似搜括之興籌欵名詞雖異而取之於民也則同今欲不搜括而有籌得之欵不敷衍而有狹小之範圍則在主其事者知識能力有以副之此非條文可以限制亦非法律所能剖析者謹就江蘇籌備數大端言之巡警則機關不備敎育則節目多疏陸軍尚擬緩成鎭之期審判尚未覩建廳之實以言範圍則已狹小甚矣然而財力尚且不支來年預算入不敷出者至四百餘萬兩其故何哉蓋行政範圍之廣狹與行政經費之贏絀决非定式之比例若不從整理財政入手但欲核節政費以濟財政之窮臣知雖極核節而財力終必不支即使九年籌備事項一概取消而國家之窮困亦必不稍蘇是可斷言者也凡事祇審其應辦不應辦欵祗審其應用不應用不應辦之事停止可耳應辦之事擴充之惟恐不足反是則藉範圍狹小爲名而仍不免蹈敷衍之實也不應用之欵删除可耳應用之欵廣籌之猶恐不濟反是則以核節爲名而終無籌欵之實也今日百姓困窮非擔負過重之故乃生利無術之由該布政使原摺謂種種稅率難以即行乃就一時情勢言之非就普通法理言之至欲移消耗之欵供生發之用則爲根本之計無過於此臣到蘇以來迭經督飭司道議興實業籌辦工廠並將實業進行方法交諮議局核議分年列表如限進行總期生訃富饒以備將來籌欵著手之處抑臣更有進者宣統三年預算已經報部地方之財現祗此數而籌辦之事迭出不窮筦政務者但促其辦事而不問費之何由來筦度支者但責其節費而不問事之何由舉旣無責任内閣之擔系遂無各部組合之商量此掣彼牽各行其是馴至勉强應付不惜枝枝節節而爲之明知事重費艱萬難相副而部臣姑以是責之疆臣疆臣姑以是責之州縣簿書之催促文告之往來相望於道而實行者百不什一豈惟力有不逮抑勢有不能焉即如憲政編查館奏定内外各衙門每届六閱月將籌備成績臚列奏聞内外臣工明知竭蹶應付不足以言成績然莫不遵章如限爲之奏報於是形式麤具而精神全非文告雖工而實效安在此内外臣工宜共爲内疚不遑者矣夫籌備而期以九年非欲備有九年之文告已也倘非責任内閣以掌其樞紐非各部聨合以互相討究則緩急次第誰爲之主張而政務與政費從何而調濟將來財政日窘一日政務日紊一日臣恐不待九年而國事之潰决已不可問矣是否有當伏乞訓示八月十七日奉硃批該衙門知道 
[法部酌擬法律學員改用法官辦法北京]  
　　法部奏稱五月十七日學部具奏京師法律學堂畢業各生酌擬奬勵一摺内稱該學堂設立之宗旨本以造就司法人才而所得奬　仍屬行政官居多似於立學本意不無稍乖應由法部查照法官考試任用等項章程於京外審判衙門分别將該員等改用相當之司法官庶無用違其才之慮等語臣等查上年憲政編查館奏核法院編制法凡推檢官照章經二次考試合格者始准任用其得以經第一次考試合格論者惟法科大學等畢業而給有進士舉人出身之一項其得免考試即作爲候補推檢官者惟法科大學等畢業而充敎習或律師三年以上之一項此次學部所請改用法官各員以法定資格言之原未能銖兩悉稱惟是道貴因時法宜通變現在京師法科大學甫經開辦而外國法政大學等畢業各項人員亦屬寥寥當此審判需才之頃人才絶續之交苟於深明法學研習有素之員致令學非所用用非所學不特如學部原奏所云於立學本意不無稍乖且亦不足以收爲事擇人之效竊謂此次畢業學員業經奏准給予副貢自與僅畢業而未有出身者不同雖非進士舉人而其得有出身則一旣有出身復就原官保奬又與僅有出身而未有官階者不同雖未充敎習或律師三年而資格仍復相等且會考畢業旣經欽派大臣於前合格保奬又已仰邀恩准於後自與法院編制法所稱照章經二次考試合格始准任用一條尚不相悖惟改用辦法配置殊難各學員中有京職外職之殊有改内改外之别而品級之相當與否又復參伍錯綜於其間惟有詳加分别期歸允當以免過優過刻之虞如原係京官而品級不相當者則仿大理院虚級升轉之法如中書科中書改作正七品推檢之類原係京官而改外者則暫行借補仍留原官原銜如郎中等借補從五品推檢之類原係外官而品級不相當者或借補而留原官原銜如知府等借補從五品推檢之類或應改作正八品虚級法官而暫作爲從七品者如府經縣丞改用從七品推檢之類原係外官而改内者各按本級遞升遞降仍用虚級升轉之法如直隸州州同等作爲候補正七品推檢府經縣丞等作爲候補從七品推檢之類以上各項辦法或變通因應不敢謂黍累無差而比例參觀亦尚非苟且遷就如蒙俞允即由臣部分咨遵照辦理八月初五日奉旨依議 
[美國陸軍大臣覲見情形北京]  
　　十九日美國陸軍大臣狄金生氏偕同隨員等經外務部堂官帶引至養心殿覲見監國攝政王坐於寳座東偏狄大臣入殿向寳座行鞠躬禮監國起立慰勞數語首詢大總統安好次謝貝勒載濤在美時招待之厚誼繼復謂中美素稱輯睦此次貴大臣航海遠來敝國不勝榮幸本監國正恨相見之晚敝國改練新軍爲時不久缺陷甚多倘於考查之暇指示一切尤爲企盻狄大臣答稱此次觀光貴國蒙内外各大臣格外優待不勝感謝貴國軍隊創練未久即能有此成績殊不可及參觀南京勸業會貴國工藝之發逹亦實不在各國下將來逐次改良擴充銷路必能駕歐美而上之答畢仍 
 
 

Page 6

 
 
鞠躬退出 
[京師近事]  
　　聞駐滬某領事日前函致該國駐京公使略謂津滬各埠近來希臘波蘭等處遊民日多不惟於中國社會之治安有碍且此種游民每有種種不法行爲一經釀成事件中國人統以西人目之於國際上之感情殊多損害亟宜嚴下禁令以後查有國籍不清與無正當之營業者概不給予居留證書須一律聽受中國法律之支配云云某公使頗韙其論 
　　韓人尹永德（原籍韓京）因痛祖國之淪亡欲託庛於我國之宇下日前特泣呈於内城總廳懇恩准予入籍大興縣呈詞極爲哀切并聲明寄居中國已十餘年向在津滬包工現積存曁債權共約萬餘元當經總廳批准於十四日咨申順天府轉飭大興縣遵照辦理 
　　駐奥欽使日昨電致郵傳部云大部所派留學奥國郵政貯金專門學員早經抵奥因彼時正值暑假之期未克入學現在該國暑假已滿刻與奥郵部大臣議定所有遣派留學郵政及貯金學員定准西歷十月一號即中歷八月二十八日爲入學肄業之期特此電逹大部查照立案 
　　度支部奏改幣制局派編輯科員等情迭見前報兹聞總提調爲陳君瀾生帮提調爲趙君椿年奎君濂又聞四科每科均有總辦會辦帮辦各名目王君璟芳亦在其列 
　　法部近已將籌備立憲逐年應增各事及應需欵項詳細算出入奏據聞平均計算每年須多支用三百萬兩尚須度支部設法籌給云 
　　民政部此次招考錄事各堂議定取錄正額五十名蓋此舉之原因係爲增設八九品錄事缺額疏通書記升階起見緣該部原定實缺錄事祗三十餘而書記之記名提升者數已倍之故此次之考實爲奏增缺額地步將來傳補恐不易也 
　　學部唐春卿尚書欲將圖書局裁撤一節兹聞該局局長戴展誠因該局關繫重要萬不可裁擬將經費酌量裁减所有該局人員分别調部或歸督學局調查局差委現已禀請唐尚書寳李兩侍郎核奪 
　　大學堂監督劉廷琛日前因父病請假回籍故十八日有着柯劭忞暫行署理之諭現聞劉廷琛父病已愈雖仍託詞省親回籍然意欲不復出山因平日之宗旨與時勢不合辦理大學堂以來諸事掣肘故久有退志政界人謂柯劭忞不久將實授此缺云 
　　趙炳麟侍御昨上封奏一件探係爲憲政編查館爭執新刑律一事摺上即交政務處會議 
　　隆裕皇太后近日每餐添洋肚一簋聞内務府每月在度支部領銀一千六百兩内務府之冒濫皆由皇室經費不定所致可慨也 
　　民政部肅邸日前特派該部一等諮議官張京堂柳爲稽查處帮辦專司攝政王府守衛偵察事宜所屬警務委員及明暗偵探各專員共計三十人謝委時邸堂面諭謂此差責任嚴重務須格外勤奮愼重勿少疎忽云云當於次日到差任事月薪六十金 
[時評]  
　　其一 
　　中國不患無借欵之處。而患無能用借欵之。人不患無。還債之。錢。而愚人人。不作還債之。想 
　　錫瑞兩督所主張者。以爲鑄幣之欵。不過暫時轉換之用。而用之造路。則其。利至普以之還債而有餘。而我政治交通。已大受其益。此誠高瞻遠。矚之政見也。 
　　雖然。某省一千萬元。某路四百萬磅。中國借欵。用之生利。之事亦多矣。而所生之利果何在。 
　　大抵用借欵者。恒視爲。箇人之利藪。而鮮注意國家之利權。但薰於一時之利心。而不計及十世之利害。敗家之子。典屋質產。千金到手。頃刻立盡。必至傾家破。產而後已。此眞可爲痛心者也。 
　　其二 
　　上海市面恐慌之後。官若紳負巨大之責任。急急焉謀挽救之策。蓋無非欲維持市面之信用焉耳。 
　　乃官若紳方盡力以謀維。持信用。而煌煌巨商。甘自失其信用。甚者迹近於騙術。烏呼。水流就下。我不知其所終極矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[黔省又有苛捐激變風潮貴陽]  
　　聞本月初間貴州省古泥地方居民因地方官徵抽口稅聚衆數千人要求將苛令取消當事者對付失宜竟致激成民變將各學堂局所衙署及福音堂搗毁無餘甚至放火焚燒勢甚激昻嗣經大吏派兵前往鎭撫並擒拿首要數人始行解散 
[電復浙諮議局毋庸開臨時會杭州]  
　　憲政編查館昨復浙撫電云號電悉臨時會議員照章陳請者自母庸酌核惟局章三十四條載明召集開會應於三十日以前預行通知等語本條所稱開會字樣係指常年臨時兩會而言現在常年會期甚邇若再請開臨時會與定章三十日以前通知一條不符自應毋庸召集 
[駐奉外兵數目之調查奉天]  
　　頃接奉天來函謂近日外國軍隊之至奉天者絡繹不絶其數南滿共有五萬餘人北滿共有十二萬餘人現由哈爾濱東來者尚陸續不斷刻下三省居民因之極形驚恐 
[電減湘省行政經費長沙]  
　　湘撫楊中丞昨接度支部電云湘省預算歲入七百六十六萬一千五百五十三兩零歲出九百五十一萬二千七百三兩零又未入預算之大清銀行借欵四十九萬六千兩除新增二十八萬六千兩另案辦理外計共不敷銀二百零六萬七千一百五十兩零現旣定量入爲出辦法祗能以欵之多寡權事之緩急究竟何事應加限制何項應行裁併貴撫當必確有把握京外同一艱窘各省預算旣已一律裁減湘省自當共爲其難諸維　　酌奪迅速電復 
[鄂官塲迎接瑞督情形武昌]  
　　鄂督瑞莘儒制軍於十七日乘坐快車出京十八日午刻　漢在劉家廟站下車鄂省文武如署藩高凌霨提法使馬吉樟漢關道齊耀珊漢陽鎭張友亮漢恊陳士恆督中恊尚其奎陸軍十六協統鄧成拔二十一混成恊統黎元洪曁武漢兩府一廳二縣各局所印委人員均在車站迎迓瑞督旋乘楚材兵輪渡江至紡紗局碼頭停泊登岸王護院張提軍均率文武在皇華館備設香案恭請聖安少頃瑞督即乘馬車入文昌門回署各官亦紛紛四散至前張軍門黄警道派赴信陽州武勝關等處之軍警亦於是日隨車護送返鄂聞制軍須休息數日然後接篆視事 
[西報譯要]  
　　倫敦發行中國贖路債票文滙報載二十三日倫敦電云中政府贖回京漢鐵路七釐起息債欵之一份訃英金四十五萬磅今日已在倫敦發行實收一百零八該債欵雖經報章評論而星期六日已虚漲紅利一二釐 
　　日報紀洵貝勒游美事大阪某日報載十八日華盛頓電云洵貝勒抵舊金山時有華僑二千名聚衆示威聞該華僑等皆抱推翻政府信仰共和之思想連日開會演說頗形擾攘洵貝勒此行共擕有可奇之箱九只聞俱呈進塔孚脫總統者内盛何物無從得知故聞者均爲奇訝外間謠傳洵貝勒此次蒞美係與美國開議聨盟問題其說實屬不確同口紐約電云洵貝勒患疾之說未免失實現已前赴紐約爲皮塞爾海姆　業托臘斯總理之嘉賓 
　　川漢鐵路工程近聞字林報載宜昌通信云川漢鐵路現興工建築者共有一百英里之長該路自宜昌稍遠離江後至湘溪鎭（譯音）始近江邊全路共分五叚興築内有數叚須開山洞工程極巨其最長之山洞離宜昌五十英里長約六千二百英尺已有人承攬開鑿其餘山洞二處一離宜昌二十五英里長約一千英尺一離宜昌十五英里長約七百英尺本年可以竣工目下共有工人一萬名從事工作現有橋梁五十座均在建築之中大都皆以三合土爲基狀頗堅固其第一叚十五英里之橋梁陰溝均將竣工堤防亦將塡築宜昌車站房屋機器間引擎置放所辦事處儲料所亦均一一興造現有車頭一具載石車數輛由碼頭至車站間之軌道已於西七月二十一號敷設聞今冬可開車輸運材料各物刻擬於西九月三十號再行招人投標承辦三合土十萬桶其機器炸藥汽罐等物均於秋間可以運到此路工程頗形艱難吾人不得不服主持工程者之勇毅工程司嚴君現赴開工之區察看路線擬至萬縣爲止 
分類新聞　政界 
[派員修理粤省電報線路廣東]  
　　粤督准郵傳部咨稱粤省電報線路每當雨水過多之時更形阻滯自應擇要興修以期通暢所有廣惠潮嘉并經過閩浙等省商綫及贛省與長江京漢線路業經派員次第修展南韶一叚爲廣贛直逹線路關係尤爲緊要兹擬由粤漢鐵路借桿掛線復將贛州至梅嶺一叚官線代爲修理實於官商報務均有裨益此叚線路官局商局各報均由該綫傳遞所有代修經費應由部省各半分認較爲力輕易舉已飭電政局即委伍璧深前往承修並派蘇貞洪與粤漢鐵路訂立合同相應咨請查核見復至工料抵境時并希飭屬保護以重工程 
[督審處訊究舞弊司員武昌]  
　　鄂省候補知縣萬立猷奉委宜昌統捐局差因用人不愼以致弊竇叢生屢有以多報少情事經該員查覺 
 
 

Page 11

 
 
一面將司事禁止外出一面斥革數名而被革者以毒攻毒臚列劣跡多端在省禀控經卜峯將萬委撤差外並將被控司事人等傳集來省委督審處訊明舞弊情形再行核辦 
[湘藩署設立度支公所之計畫長沙]  
　　湘省藩司衙門設立度支公所定期九月初一日開辦各節已誌前報兹聞該所係分爲六科各設科長一員一二三等科員各數人分理其事科員以下另設書記長書記員書記生等約共需三十餘人以善後局舊址作爲公所惟屋宇尚屬不敷擬再將藩署科房劃入現已派委知縣安驤爲公所工程委員昨安令在署後西北一帶隙地詳細履勘繪圖貼說呈請趙藩查核至開工之期則尚未擇定 
[測繪學堂職員請奬被駁南昌]  
　　江西陸軍測繪學堂三角科學生業經司道詳請馮撫考試畢業所有在堂職員由馮撫按照部頒章程第十一二條分别異常尋常造送清册一本履歷九扣咨請軍諮處核明奏奬現准軍諮處咨復以該堂章程第十二條雖載全堂職員辦事尤爲出力者准予詳請給奬惟應如何方准給奬之處自應查照會議政務處奏定學堂保案章程學生畢業人數在六七十名以上者辦事人員方准給奬今該堂三角一科畢業人數僅三十一名與定章不符所請核給奬叙之處碍難照准現馮撫已札知該堂遵照矣 
[警員薪水改用洋碼蕪湖]  
　　蕪湖警務公所近來經費異常支絀總辦丁幼蘭太守除裁减外不敷甚鉅刻擬將公所内外各員薪水向支銀數者一律改爲龍洋數惟巡士不在此例實行之期尚未核定 
交涉 
[桂撫請給洋員寳星江西]  
　　廣西張撫會同粤督片奏此次廣西邊界亂匪滋事倚越南爲巢穴勦辦異常棘手經臣派員疊與駐紥廣州龍州法國領事及越南諒山等處文武和衷商榷按照約章認眞辦理得以漸次削平所有在事出力之駐紥廣州口岸法國總領事魏武逹駐紥龍州口岸法國代理領事伯樂福法國駐紥諒山公使杜福爾法國駐紥諒山副公使沙葛法國駐紥諒山佐理官比松法國駐紥同登四畫官耶林法國越軍稽查官枝任馬法國駐紥同登三畫官嘉歷法國駐紥同登警察官白爾唐法國駐紥同登警察官伯爾洞法國駐紥大隴三畫官生德永等均係實心任事力顧邦交請將以上各該洋員等按照定章分别給奬寳星以資鼓勵 
[部咨保護安奉鐵路奉天]  
　　東督錫制軍近接外務部電咨謂據駐京日使照稱近來安奉路線一帶胡匪猖獗到處搶刧亟宜派兵勦除以保治安而維路政不然恐外人藉口添兵又將多生枝節錫督以此事關係重要又兼主權所在當即札飭兵備處速即遣派軍隊前往沿路駐守以便勦捕而資保護 
軍界 
[禀報布置兜拿梟匪情形杭州]  
　　浙省分統湖屬太湖巡鹽兩營遊擊周都司樹森日昨具禀浙撫院畧稱竊於八月初五日在四安舟次將捕獲滋事各犯交縣訊供各情形具禀在案嗣於初三日文令到四會商四安一帶事已敉平徐圖議結具詳决無他慮惟長興事尚未了商請督隊同往鎭攝核辦初五夜由四拔隊初六日到長適沈統領得嘉防報告鍾埭徐婆寺兩處炮船槍彈被匪搶刦勇丁受傷六名擄去三名等情沈統領即已回嘉卑統領亦擬即日返郡調度防堵爲文令堅留而止遂由長飛檄水陸各營嚴密防範認眞巡緝一面調派先鋒營謝領哨家榜李領哨文廷飛划營陳代帶家玉各率師船八艘分三路遊巡然兵單地廣在在擔心初八日接李守函知謂各處謠言肆起請卽回郡商籌一切等因卑統領得信後比卽知會文令酌留師船數艘駐長鎭壓一面督隊駛回郡城晤商李守最可慮者陸家灣爲太湖要口謠言匪衆趨刦防營不爲無因比即加派飛划四艘前往駐巡一面分派偵探隊肆出密探匪蹤俟得報即行親督出巡兜拿 
[批飭嚴拿妬姦逞兇軍犯南昌]  
　　江西陸軍礮隊營副兵劉得勝出營妬姦殺傷巡兵陳得勝一案現經吳協統具報到院奉馮撫批謂該礮隊營副兵劉得勝身爲礮兵宜如何恪守紀律乃敢夤夜出營姦人婦女且復與巡兵陳得勝妬姦用刀逞兇實屬藐法妄爲殊堪痛恨現旣脫逃仰兵備處立即移行趕緊嚴拿務獲從重懲辦以肅軍紀至該營官長事前漫無覺察亦屬不成事體應如何予以懲儆之處並飭協統酌議具復核奪 
[咨請撤換不諳軍政人員奉天]  
　　東督錫清帥昨准陸軍部電咨以各省申報陸軍人員册内所有敎員以及各項長官多係未入陸軍學堂畢業者亦有曾入陸軍武備各學堂未及畢業即行充差者諸如此類大抵各省皆同現當整頓軍政之際似此不諳軍政敎育之員萬難任其濫竽應請切實查明倘有此項人員立即撤換以重軍政 
學務 
[通告各校改用部編課本長沙]  
　　湖南敎育總會日昨通告各屬勸學所云昨奉提學照會稱湘省向無官局學務公所印刷處亦無石印機器坊間私局資本充　者亦稀是以部須各種敎科圖書雖經到司久無遵章翻印之本而各屬初小所用遂大半均非部定之書且有遵　部札飭禁者亦沿用未改凌雜之病實所未免殊於敎育前途大有障礙本年二月始有湖南機噐印刷局禀請承印經本任學司吳核准月給津貼報部立案飭令遵章翻印兹已印成四十七種賫呈到司核閱所印尚與部式相符際此全省學科亟待整齊之時正賴有此翻本足資講授且部頒初小暫用書目係在部編敎科書未出以前原止限於五年内通用現已届滿自應遵用部頒之本以符定章萬不可再事因循貽誤敎育簡易識字學塾課本關係憲政尤應推廣購用至高小課本雖有數種已付翻印然未經頒行到司者尚多所有前次頒行高小暫用書目自應仍舊通行俟翻印完全再照此次辦理查貴總會係輔助行政機關耳目衆多學界信仰欲期全省一律非得貴總會勸導訪查襄助爲理仍恐僻遠之處官私各校不免尚有陽奉陰違弁髦部頒圖書於不顧爲此合行照會貴總會請煩查照協贊維持函布各分會曁各勸學所以期一律實行至紉公誼等因准此查各屬初等小學及簡易識字學塾所用敎科書應歸一律自不待言現經省城北正街湖南機噐印刷局呈請學司立案翻印學部各種敎科書經本會審查字畫無訛紙張精美又價目極廉實屬便利之用特函請貴所通告至貴邑初等小學及簡易學塾一律遵用旣無敎科凌雜之虞復有程度齊一之益將來學部及學司派人查學亦斷無斥 
 
 

Page 12

 
 
駁等情事關公益用敢通告 
實業 
[電力公司祗准專利三十年廣東]  
　　粤督前准農工商部咨開廣東官商集股收冋英商電燈公司歸官商合辦查閱合同第三條界限以内日後凡用電氣營業均永歸本公司專利一節查各省電燈公司均無永遠專利成案廣東電力公司事同一律應改爲專辦三十年至三十年期滿後再行報部核辦等因當經檄行該公司遵照改訂去後復據詳稱廣東官商合股贖回電燈公司索價至毫子銀一百四十餘萬元之多而添置機線及改良一切需欵甚鉅現在暫時行息備本冀獲有餘利之時分年攤還若僅准專利三十年設整頓再有起色而年限將届又費躊躇商情必皆缺望故合同第一章第三條應請免予更改以維實業粤督據禀後又咨請商部核辦昨已奉到咨覆謂該公司請准永遠專利一節自爲保護商本起見惟查各省電燈公司辦過成案均未准予永遠專利廣東電力公司雖股本甚鉅未便准如所請該公司果能力加整頓商業發逹應俟三十年限滿時查看該公司辦理情形應否准予展限再由本部核奪辦理相應咨行貴督轉飭遵照 
[湖屬商學公會提議路事杭州]  
　　旅杭湖州商學公會成立數年正副會長聨舉聨任本届又值期滿特於二十二日開選舉大會入座後由副會長周湘齡報告本會成立荏苒四年劉澂老及弟雖蒙照章聨舉聨任而聲望未孚會務日就退化慚疚良深此届複選務望諸同鄉愼選賢能庶足保全團體之進行次由會員發表意見周會長宣布上海維持會公函因路事危急均籌保存辦法謂蟄老辦理浙路功蹟昭然固不特個人之頌贊如寗滬路工每里需四萬金浙路僅一萬八千零尚連車輛在内惟養路費較巨每年亦僅二十萬元現因觸怒朝貴突獲變譴朝旨嚴厲雖人民以死力爭持究恐無效而公司内容又萬分支絀年内尚須二百萬圓籌欵不易招股無期設有不濟必資政府之口實無已維有權衡緩急暫用存欵爲宜會衆唯唯當舉出費君恕皆起草答復該會次改選職員周湘齡得二十二票仍當選爲正會長蔣孟蘋得十票當選爲副會長張小莊俞康侯張弁羣張淡如張篤正錢點青蔡渭生許緘甫楊莘耟等各當選爲議董至五點鐘散會 
雜記 
[朱家角商會紀念會誌盛松江]  
　　青浦朱家角鎭商會成立業已一年本月十九日特開週年紀念會官紳各界及會友到會者共三百餘人首由來賓重振學堂學生唱歌致賀和以音樂次總理席康伯報告一年成績述自後應興應革應整頓改良諸事望全體會友同心恊力以逹目的並謂商會之設原以聨絡商情振興實業而保衛商家尤賴巡警是巡警與商會實有密切之關係所幸本鎭各警董半係商會議員實心辦事决不稍存漠視然現在巡警經費支絀未能十分發逹深望各商家踴躍捐輸勉爲公益庶警務得逐漸擴張於商會前途益臻美備再現值商戰時代非洞悉各處商情斷難爭勝是閱報亦商家當務之急本會擬購備各種日報俾各商家逐日檢閱以資觀感而求競勝至總理議董均爲商界代表名目雖異而應盡之義務則同切不可互相觀望致失衆商屬望之心鄙人幼年失學長不更事荏苒一年深滋愧赧本届又蒙全體一再挽留義不容辭敢不努力進行謀公共之幸福又重振學堂向係鄙人經理近復附設簡易識字夜墊概不取費凡我商界宜各令學徒人學一則造就人家子弟二則於店務亦隠有利益三則使國家增若干識字之人一舉而數善備實爲不可失之機會總理報告畢即由司帳報告收支次官長演說次議董高蔭嘉金贊平演說次來賓王鴻甫沈莘畊演說次商會書記員兼重振學堂校長朱稚龍演說謂去年今日爲本會成立之第一日故今日之會名曰紀念會但紀念云者初非紀念去年今日之狀况當紀念去年今日以前與去年今日以後之比較故對於今日之紀念會當生兩種觀念一此會成立一年之内凡一切敷設均能遵照部章而有造於商家也則自後當更努力進行益求美備一此會成立一年之内凡一舉一動尚不足以饜衆心而有待於整頓也則自後當知已往之非速求改良由前之說則生進步之紀念由後之說則生改過之紀念此今日紀念會之正義中國大勢不得不趨重商業夫固人人所知上月十八日鄙人爲裁釐認捐事承乏赴寗得一覽南洋勸業會各館陳列品精麤俱備莫不隹妙可知我國近年實業之進步亦甚可驚凡我農工商界不可不速往參觀以資仿造以圖改良而爲商會光此則鄙人所馨香祝者也次由金澤鎭商務分所長倪訪範致頌詞略謂貴會成立一年成效卓著不勝欽佩敝所成立亦賴貴會提倡之力但旣提携於前尚祈維持於後旋由朱稚龍代表全體致笞詞謂敝會成立倐已一年一切應辦之事均尚有志未逮頗滋慚愧至貴所之成立敝會雖略效微勞亦團體應盡之義務焉敢居功我國商會正在一鼓作氣之時前程遠大甚願與貴所努力共進爲商界造福實所深禱焉次由學堂學生奏歌旋卽搖鈴散會文苑 
[哀朝鮮（北）]  
　　可憐表裏舊山河。風捲雲馳入大和。箕子故墟長已矣。傷心麥秀黍離歌。 
　　一片降幡蔽漢江。殘陽黯黯没奔瀧。國亡自有琉球例。莫再痴心望合邦。 
　　東來蜃氣暗韓京。嗚咽愁聞浿水聲。寂寂江南春夢覺。哀時可。有庾蘭成。 
　　晴空霹靂出安生。百尺藤摧薄海驚。自是羣公工賣國。燕亡從不罪荆卿。（安重根） 
　　屏藩禹域三千載。甲午稱尊笑夜郎。想是新朝多雨露。甘心執挺作降王。 
　　燭燼香殘玉漏終。凄凉南内月明中。上皇雖拜新徽號。依舊當年德壽宫。（日皇册封韓國太上皇爲德壽宫李太王）（未完） 
諧著 
[官塲慾壑記（簡）]  
　　官場之中有大慾壑焉其壑也。上接無底洞。下通無底潭。相傳當地缺東南之時。山崩土陷。訇然而成大壑。遠望無崖際。深入無止境。但覺沓杳冥冥。陰陰昧昧殆天地之無盡藏也。壑之前爲貪泉水濁而不淸。汚流萬里。下有寳藏。暮夜掘之輒有所得。與泉相隔一衣帶水。是爲盜泉。綠林葱蒨。一望萑苻。二水通流。即爲逋逃藪。從此一瀉千里。滔滔滾滾。遂成茫茫巨浸之禍水矣。溯貪泉而入慾壑則見　壑口甚狹。曾不容身。鑽入久之。始豁然開敞。空闊無涘。如望太平洋一般。其深也。杳不。知其所底止約略測其體積。覺所謂載華岳而不重。振河海而不洩者。尚未能彷彿萬一也。據該處老者言。是壑爲患。吾兒時已親見之。每年有人剷地皮以　於此中者。不啻恆河沙數。無如壑中善於藏納。固如泰山之不擇細壤又如洋海之吸受洪流。多不見多。少不嫌少。眞有囊括。四海　吞八荒之勢。故几思塡慾壑者。正如冤禽銜石。徒勞虚望耳。嗚呼。聽老者言。慾壑之難滿如是。豈眞天造地設。以留世人之缺憾耶。不然。何至今之遺禍。尚未已也。吾聞壑中金銀纍纍多至不可紀極。而其所以未滿者則因此悖入而彼悖出。如注酒於漏巵。詞魚於敝　。安右充溢之時。此慾壑之所以難塞也。悲夫。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[督辦鹽政大臣會奏籌擬整頓山西北路鹽務辦法摺（續）]  
　　夫以七十一廳州縣幅員之廣爲食鹽一大銷路而歷來辦法散漫至此尚何鹽法之可言臣載澤奉命督辦鹽政有整飭鹺綱之責當與會辦鹽政大臣山西撫臣丁寶銓往復函商力圖整頓兹據該撫臣派委前署河東鹽法道張汝爔來京面陳辦法臣等公同酌核詳細推求竊謂辦理鹽務一事區畫必因乎地勢措施宜順乎人情山西北路食鹽蒙土兼銷由來已久鹽色紛雜統一爲難欲圖整頓自應以劃分引岸官運商銷爲入手辦法擬請於山西省城設立省北鹽務總局酌量岸情設立分局收買入境蒙鹽發商銷售一面劃分引岸暫時不定引額鹽價招集土著殷商飭交押岸銀兩准其認岸領運試銷所有太原汾州以西黄河以東武川五原以南隰州以北擬行吉蘭泰鹽以鄂爾多斯鹽附之豐鎭寗遠興和陶林等廳及大同忻代等府州擬行烏珠穆沁鹽以蘇尼特鹽附之平定遼州以東民間慣食蘆鹽擬由官惜運仍行蘆鹽其素產土鹽之太原等二十餘州縣雖行官鹽仍准兼食土鹽惟應限制鍋數嚴禁透漏以期逐漸收束母碍官鹽銷路太原汾州兩屬試銷潞鹽應准與蒙鹽公共行銷互相維繫藉以抵制鄰土各私至東素海臺土鹽壅滯歸化托克托城一帶實爲官運蒙鹽之梗自應設法限制勿在充斥陜西花馬池鹽及小鹽向章本禁渡河亦應申明禁令嚴行堵緝不准顆粒入晉以防浸灌謹將籌擬整頓大概辦法另繕清單恭呈御覽如蒙俞允擬卽派令前署河東鹽法道張汝爔馳回晋省會同藩司及河東鹽法道設局試辦一切招商認岸收買運銷詳細事宜統由臣載澤會同會辦鹽政大臣山西撫臣丁寳銓督飭該局妥愼辦理如果著有成效應請將在事人員擇尤保奬以資鼓勵至該局所需收鹽成本暫由臣處臣部湊墊銀十萬兩並由該局隨時與山西藩庫河東道庫籌商借撥轆轤周轉以資應用現在鹽商尚未招齊引岸尚未成立本省及經過此方應收鹽釐稅捐暫照舊章辦理一俟引岸成立實行官運商銷應如何裁免釐捐規定課則及核算餘利截數造報之處再由臣等奏明辦理所有籌擬整頓山西北路鹽務辦法緣由理合恭摺具陳伏乞皇上聖鑒訓示再此摺係督辦鹽政處主稿會同度支部辦理合併陳明謹奏宣統二年八月初二日奉旨依議欽此 
本埠新聞 
[江督請封冐入葡籍人家產]  
　　江督張安帥電致粤督文云滬道禀據上海德源錢莊等四十餘家公禀正元兆康謙裕三莊欠項業已單呈設法援救並請將各該東夥嚴辦兹悉兆康股東唐壽江即靜波係粤藉富商倒閉後隸入西洋籍希圖寄頓玩抗請提案究追等語除由各債户邀同衆商詰問葡領外乞迅飭將其上海漢口產業及廣東原籍祠堂家產一併發封備抵以儆刁頑而安商業等情查唐壽江係由捐納奬叙三品銜候選道按葡法民律第二十二條第二欵無允他國職官入彼籍之例光緒二十六年四月間有葡籍華人張傑報捐同知職銜經葡領飭即退　函知滬道有案現在唐壽江在滬虧倒巨欵抵賴逃匿自難認其事後冒隸葡籍稍涉輕縱已由人駿電奏請旨將三品銜候選道唐壽江先行革職一面應請尊處將原籍香山縣唐家村唐壽江名下財產本房祠堂一體查封備抵仍咨行通緝解滬歸案究追事關滬市商情所係乞迅飭辦理至紉公誼並祈示覆爲荷續電云承准樞電奉旨張人駿電奏悉三品銜候選道唐壽江着先行革職餘着照所議辦理該部知道欽此恭錄電聞祈查照 
[警局查禁巫師之文告]  
　　一路巡警分局昨出示諭云准城自公所董事會移開准　議事會秋季議决禁絶巫師案由董事呈請上海縣並移城内警局一體查禁等因查巫師俗稱之爲仙人爲此者以婦女爲多且有表門招貼能禳災愈疾種種不經無非爲惑衆騙錢起見而迷信之家往往招致此等巫師升堂入室揑鬼裝神浪耗錢財無所吝惜夫左道惑人向干例禁巫師一流宜在禁例應請剴切示諭各居户勿得延致巫師入門即遇有疾病宜注重醫藥不必請仙禱鬼墮其術中並經呈請上海縣出示曉諭並札知陰陽學將此項巫師一律禁絶應請轉致各區警局飭巡隨時查察如有違犯即行拘案重辦以正人心而維風俗合行移會爲此合移貴局請煩查照施行等因到局准此查左道惑人本千例禁况巫師一項業此者多係下流婦女揑神弄鬼妄稱能醫疾病無非爲惑衆騙錢起見其爲蠧役害民言之實堪痛恨滬地開辦巡警以來並經查禁在案兹准前因除會同本路各副巡官嚴飭長警查禁外合並出示嚴禁爲此示仰本路諸色人等知悉上海地號開通自應力破迷信凡人遇有疾病惟宜注重醫藥豈若輩無識女流所能禱禳務各家喻户曉勿復延致入門以後如再有此項巫師在外惑衆歛錢者一經查見定即恂局從嚴懲辦不稍寛貸 
[騙吞乾繭案移歸無錫辦理]  
　　無錫人孫恂如控徐朗甫騙吞乾繭提單抵銀逃滬一案前日午後由廨會訊原告延侯魯公律師上堂代表譯訴前情復據孫恂如供在無錫趙橋地方開設隆昌絲行本月初九日有米店主李石芳與向爲藥業之周伯藩介紹徐朗甫定購乾繭一百六十一担訃銀二萬三千兩在上海小花園茶館内出立定單當收定銀五百兩言定到錫銀貨兩交至十八日即將提單交徐次日滙來信成銀行鈔票洋五千元又現洋五百元約期二十一日付清詎届時徐已避面商人情急出洋一百五十元與李等同乘專車來滬找徐始悉徐已將提單抵與無錫同和莊計銀六千兩並洋一萬元欵已滙在寗波路永豐莊即至該莊查問不意徐在裘天寶銀樓兌換金飾囑伊弟徐瑞初至永豐莊領欵當被商人扣住旋徐亦至當即扭人捕房轉解到案徐實蓄心欺騙求究李石芳供與被告相識素知可靠因此介紹周伯藩供被騙之貨商人亦有一份在内請追訊之徐朗甫供稱於上月十九日來滬庽居新羣旅館内因妹于歸期近欲兌金飾餘洋擬辦貨物販賣當由同棧之　 
 
 

Page 19

 
 
翔人張仲康稱無錫干繭可做於十四日看對貨物即付定銀五百兩至十七日秤貨十八日收到提單時已先後付過銀二萬一千兩尚有二千兩恐貨不符言明貨到上海結清不應控告騙吞求察並延律師愷第士辯稱被告父爲侍郎兄爲知縣不諳經商之術實係原告深知被告身家可靠誘令定繭乃銀價收到後反以騙吞等詞誣控意圖欺詐要知定貨後徐將鈔票現洋一萬餘元帶往無錫有新羣旅館主目覩可証迨往無錫因付價不敷復向友人借銀四千兩借主現亦在堂可以傳訊此案實係揑控請察德襄讞核供會商英潘副領事以交易本在錫邑兩造又均係錫人遂判徐朗甫留候備文移送無錫縣訊斷 
[日人釀禍案四誌]  
　　虹口梧州路日商束孚棉花棧日人籐井立本等數人戮斃勤昌絲廠出店張三寳並擊傷行人范四金小工王阿二劉德彩卽劉德財一案已三誌本報兹悉昨日本縣田大令親蒞同仁醫院驗得范四金傷處深有三寸勢甚沉重當飭該家屬繕具禀詞呈候核辦大令騐畢復駕至公共公廨會同寳讞員曁德孫兩襄讞在樓卜簽押房飭傳見証小工劉德財至案略詰情由據劉供江北人向爲小工因該棧扛力每包祗給十文各小工欲加給二文詎該日人等不允即持有釘之木棍逢人便擊小的被擊受傷倒地彼時日人甚衆張三寳安竟如何被日人戮斃小的不知不敢妄指此案已在日領事署訊過三堂今日午後日領又帶同小的至該棧門前令指述當時肇事情形供畢奉寳讞員諭劉仍交原保候示 
[唐尚書抵滬]  
　　郵傳部唐少川尚書紹怡入京赴任昨日由粤乘坐招商局之廣大輪船過滬即以客利西旅館爲行轅預經滬道蔡觀察札委北卡委員縣丞胡德培爲文巡捕滬軍營管帶縣丞王雲華爲武巡捕道轅譯員陳世光爲碼頭照料 
[廨員對於照料官眷之佈置]  
　　北洋大臣直隸總督陳筱帥之眷屬由杭北上道出滬江將於日内抵埠昨公共公廨寳讞員已預飭差役伺候一面并照請麥代總巡轉飭探捕届時一體照料 
[青年會將演技術]  
　　中國青年會前擇二十五六兩晚請美國大幻術家尼古拉君變演各種技藝查尼君技術甚高届期中西賓友聨袂偕來必有一番盛况云 
[招充巡士]  
　　本邑城自治公所警務處巡士近來因事斥革或懲辦者缺出甚多急須招補昨由警務長穆杼齋發給示諭云照得東南西三區巡士現在缺額亟應招補以免曠缺爲此出示招補如有願充本處巡士而合後開前三條之資格不犯後三條之限制者本月二十七日起二十九日止於三天内午後二時起五時止親自來局報明攷騐如自量不合格者不必空求薦信以致徒勞往返計開一能書冩者一能操本地言語者一年在二十五歲以外三十五歲以内者一吸食鴉片烟者不收一目近視者不收一身材矮小者不收 
[汕頭商號牽涉上海糖行]  
　　粤東惠潮嘉道近因油頭蕭瓊珊所開之怡和字號倒欠百川通等各號銀兩甚巨訪悉上海洋行街蕭捷茂糖行亦是瓊珊所開故即移文上海道請轉飭法讞員立傳捷茂經理人到案研究司馬奉文後傳到該行經理蕭榮桂訊問據稱汕頭怡和行是瓊珊獨開所有鎭江及上海兩處之捷茂字號係瓊珊與堂弟兄蕭菊莊蕭壽臣三股開設現壽臣菊莊俱不在申故由商人爲之代表請求鑒核司馬得禀判桂榮人銀並保候禀請道憲查明汕頭情節再行核辦 
城内 
[禀借公屋]  
　　邑廟内向有花神樓公屋一所由丐頭沈泉出召收　月得租洋十四元詎沈將租欵盡入私囊毫不歸公近有醫學研究所顧鴻逵等　在邑廟分設醫所欲將該樓借用當經聨名禀縣給借昨奉出大令批云研究醫學本係公益之舉該董等現請將邑廟花神樓作分所並收租濟用究竟該　是否公產丐頭沈泉斥革之後現歸何人執管收租候諭飭該圖董保廟中住持確查復奪 
[移縣追究]  
　　朱子良在一路分局禀控潘少庭曾於光緒三十二年間定買木棉花子被騙去洋一千五百元立有約據因潘逃匿無蹤故未控告今始遇見扭請追究經德正巡官審訊潘供認屬實因無保人巡官判將約據原禀及被告潘少庭　縣追究 
[處罰何輕]  
　　一區巡弁宋國瑞查得虹橋東晉太平街第一百零八號門牌財源盛及第六號門牌久和增仁泰三彩票店仍將彩票號牌對號單懸掛回局報告請核奉德正巡官諭將彩票等件吊局一併銷燬 
[吞没辛資]  
　　道探夥王　發因吞匿贓物由道轅偵探長程品山查明面禀滬道蔡觀察卽發電話諭傳上海縣至署飭派差捕多名到道迎提訊辦已記昨報兹悉王仁發又吞没探夥等之辛資現該探夥等亦擬一併請追 
[一路巡局批詞]  
　　章寳泰禀批據禀馬勝泉欠租請追等情是否屬實候即傳案訊理無違此批陸潤榮禀批爾妻黄氏前次潜逃外出陸獻卿是否知情初無確實供証何從懸測據禀前情着仍催同陸獻卿赶尋該氏到案禀候澈究可也此批崔少蘭禀批前准展限十日迄未如期措繳兹又架詞妄瀆希圖延宕殊屬胆玩特斥不准此批 
[道批兩則]  
　　喬黄氏禀批察閱來禀抄黏核與喬陶氏前呈情節亙異惟據稱氏翁名下已分之產因被喬榮螟蛉覬奪曾由該氏黏據禀縣備案　以該親屬等旋爲喬榮等議立兼祧嗣孫禀奉縣批飭議酌撥兩房遣產該氏絶不冋縣聲訴致啓今日之紛爭殊爲不解仰南匯縣迅即查核案情秉公集訊斷結具報毋任纒訟抄黏並發薛顧氏禀批據稱該氏及其長孫年齡是否屬實其嗣子薛恩平日是否尚盡孝養有無揑飾情獘仰通州張直牧據實查明具復以憑核辦母遲 
[官事]  
　　候補四品京堂曹秉　由湖南來申昨日到道拜會三林塘巡防局委員試用縣丞汪鳴謙　丁到道禀銷期服假 
　巿 
[失火罰洋]  
　　前晚十一時北吉祥弄口施二所開之老虎灶因樓上潑翻火油燈延燒蚊帳幸即撲救得熄不致成災當由巡長及八十八號巡士報告工程局拘施二及店夥袁三解局詰明無心失火令罰洋一元充公 
[造屋違章]  
　　總工程局路政處近查小東門内益慶橋劉少記所造之屋收進柱脚未符局章尺寸昨日特飭十舖地甲傳諭停工並著帶同該匠頭何聚鑫並原給執照到局究問又邑　西首館驛橋南堍第十八號門牌黎順泰店亦因造屋朝東收進柱脚尺寸不符飭四鋪地甲傳令停工外並傳　頭金長林携同執照來局呈驗以憑核究 
[招充地甲]  
　　十六舖地甲裘寳森業已病故現經上海縣田大令查得裘之正甲係由伊弟裘鎭即裘寳麟頂卯承充幪混頂　殊屬非是爰將裘除卯外另行出示召充所有十六舖地甲應辦公事諭令十舖念三舖兩地甲暫行聨絡兼管 
[押限繳洋]  
　　聚源盛米行司帳范海和因勾串同夥舞弊吞用帳銀一萬二千餘兩曾經該行執事陳兆熙察破控由工程局迭次研究供認通同作獘又在醫生談幹臣處賭 
 
 

Page 20

 
 
負鉅欵不能彌補奉判交保分期措繳所有人欠之欵看另禀追在案詎范任意違延不將頭期銀措繳前日又經帶比范忽然挺抗因判戒責一百五十下押　展限兩禮拜赶緊先繳洋一千元如違嚴比 
閘北 
[醫生無良]  
　　江北人周明亮向爲江湖醫生前投四路分局控侯三等串拐其妻韋氏妾李氏一案曾記本報前日周與李氏互扭至局昨經黄正巡官訊據李氏供稱廣東人自幼由父母作主嫁與王阿祥爲室成親未久夫即亡故小婦人因悲泣過分雙目失明經母延周醫治愈後遂時來走動致被誘惑成姦又令小婦人向母親借洋三百六十元僞稱至香港營業即被騙來上海伊即終日游蕩刻下衣服首飾俱被典質一空甚至饗飱不繼苦不堪言不得已往虹口同鄉處帮傭是實周妻韋氏向與侯三有染此次是否偕逃不得而知求恩作主問官得供後憫氏爲周所愚判暫留養周斥退候查再訊 
[控告賴婚]  
　　侯佩生控妻父施子堂賴婚一案經四路分局黄巡官判交唐雪村担保已記前報昨奉覆訊侯供唐係施之妻弟恐領回之後伊必勒索財證數百元小的以勞動爲生無此財力故不願具結叩求矜全巡官以唐又在總局禀控判一併解送總局聽候核斷 
[枷責積竊]  
　　積竊李子興因案發押西牢釋出未久前晚又至總局路後面老嫗常裴氏家圖竊該氏驚覺聲喊被李將口掩住幸隣居聞聲奔訴崗巡帮同追獲由四路三區移送一區請辦昨奉黄巡官提訊供認不諱判笞實五百板枷號半月期滿核釋 
[分期拔還]  
　　王萬太投四路分局控寄子方國興圖賴借洋七十元昨經黄正巡官訊明判方交保分期　還 
英租界 
[移提兇犯]  
　　張阿根因在閘北四路二區境内糾黨戮斃徐丁山逃匿租界被探查獲昨解公堂該區　局亦派差投案聲請移提寳讞員會商美海副領事判張還押諭令來差回局禀明候移文到廨再核 
[串吞鉅欵]  
　　胡毓芳控張秉西串吞鉅欵銀二萬餘兩一案昨由探將張傳案請追奉判押候下禮拜二訊核 
[留廨候領]  
　　甬婦葉李氏前日在外洋涇橋乘坐電車至楊樹浦因在車内發瘋當被送入捕房轉送公廨昨由官媒解訊氏供家居南巿鹹瓜街丈夫在升康報關行爲業等語奉判暫留本廨候其家屬認領 
[所供難憑]  
　　婦人胡周氏控流氓鄭三根在迎貴戲園門首搶取金押髮詐由捕房解究鄭供　爲馬夫因姘婦被胡周氏誘匿至法租界家内向論誣控官以所供難憑判鄭押候查明禮拜四訊核 
[拐騙銅元]  
　　陳熙春控匪徒胡小岩以擲包術騙取銅元十三千三百枚昨由捕房將胡獲解公堂請究經孫襄讞會同美仇副領事研訊屬實以胡屢次犯案判押西牢一年期滿逐出租界 
[串竊飾物]  
　　馮又興控曹錦祺之子曹應彪串令其子馮汝林竊取值洋一千六百餘元之金珠飾物奉判曹應彪交保帮尋在案因曹父不愿保子出外昨由捕房解廨復訊據供伊父曹錦祺已在外尋緝判仍還押候訊 
[押候究辦]  
　　陳文貴控王阿三黄阿星徐阿寳串竊珠飾現洋昨由捕房將三人併解公堂請究奉判押候禮拜四訊辦 
[拆姘涉訟]  
　　松江婦人錢福桂控西崽夏和尚竊取垷洋衣物昨日由探將原被併解公堂訊明係拆姘起釁官以男女均屬　恥判案註銷一併斥釋 
[暗竊金針]  
　　張阿二因竊西婦叩爾生金針被探查獲昨解公堂訊供屬實判張押西牢一年期滿逐出租界 
[車夫作賊]  
　　包車夫蔡阿福因竊西人支票銀七十一兩由探查穫昨解公堂訊明奉判蔡押五月以儆 
[補提人證]  
　　朱記明控陳阿二撬門竊取絲綫昨由捕房解究奉判押候補提人証到案再訊 
[巡官回滬]  
　　管理英美捕房華捕張正巡官前請假游歷兹已游倦回滬昨入捕房照常辦事矣 
[誘賭被押]  
　　虹口賭檯上所雇望風人徐阿二陳克金四人租界誘賭被捕一併拘獲昨解公堂訊供屬實判徐押兩禮拜陳押一禮拜分别示儆 
[馬夫盜馬]  
　　陳公館控馬夫周阿　盜賣馬匹由廨訊判周　繳價洋七十五元嗣因無力繳出收押在案昨解公堂復訊判周押兩月以儆 
美租界 
[被騙衣包]  
　　胡陽和年約十六七歲昨持衣包行經百老匯路被匪徒用丢包法將衣包騙去胡因在途啼哭由捕帶入捕房禀請查辦 
[失竊金鐲]  
　　密　路三千一百三十七號某粤人詐投捕房報告失竊金鐲四副現洋二百餘元捕頭允飭中西探查緝 
[噴水違章]  
　　西華得路陳茂興徐寳堂陳春記三洗衣作噴水　章被該管西人查見知照捕房請廨傳究 
[金表何來]  
　　陳愛生袁阿堂二人昨持度金表一只在西華得路某鐘表店售賣被探查見拘押候查 
法租界 
[欠銀不交]  
　　王如雲因在唐永　米店充跑街時通同經理顧某吞用帳洋數千元被控公堂訊實判將小船等物劃抵外再交保折還洋一千元分　拔償詎已經年置之不理原告唐瑞林　禀請將保人揚阿本提押始於前日交王到案而供詞一味游移官命押候嚴追楊阿本姑准退去 
[拆梢查實]  
　　流氓周　根潘雲卿專在菜巿街一帶結黨拆梢前因深夜軋住途人宋掌生季龍海倪子　等三人借查犯夜之名抄去小洋等物報由捕房拘究狡賴不認判押查在案刻已查實姑念已押多日著再各押一月以懲 
[賴償翻供]  
　　趙金鴻前因販買頭髮乏本向周信甫借得銀七百餘兩延久不還控經公堂判七月份先還二百兩餘每月拔還一百兩在案詎趙挺押不理前日覆訊忽又　供　與周合做生意所有贏餘銀尚未除去照算祇欠三百兩司馬以趙前堂供明數目相符豈容圖賴判還押候傳原告質問嚴追 
[欠租被控]  
　　趙阿二控房客蔡子林結欠房金八月計洋四十元向索不付反被伊　子行兇撕破短衫求追押遷　之蔡供上年七八兩月房票係是重給其實紙欠五個月向說遽被行兇官判蔡交保限兩禮拜將欠租交清 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇撫交諮議局議案（續）]  
權衡類别比較較數 
留用器天平稱十六兩漕平 
公堂鹽稱十三兩弱少三兩强 
廢絲行稱自十六兩至十八兩不等多數錢至二兩不等 
藥行稱十六兩三錢多三錢 
酒行稱自十六兩至二十兩不等多數錢至四兩不等 
醬行稱自十六兩至二十兩不等多數錢至四兩不等 
肉稱十六兩弱少數錢不等 
止油行稱十五兩三錢少七錢 
南貨稱自十五兩三錢至十六兩不等少七錢至九錢餘不等 
煤炭稱十五兩三錢少七錢 
糖果稱十四兩三錢少一兩七錢 
漆鋪稱十四兩三錢少一兩七錢 
器水菓稱十四兩三錢少一兩七錢 
鮮魚稱自十兩至十六兩不等少六兩至數錢不等 
以上所述係就鈞札指飭各節之範圍縷陳大略然良鑑竊有慮者蓋檢定匪難而實行不易斛之與平蘇省種類不多整齊較易爲力惟尺與稱則民間自出心裁各爲風氣不獨此户與彼户不同也即一家宅一店舖往往尺有數種稱有數具其沿用則成習慣之自然其入亦爲社會所公認一旦驟與廢止令其改張愿者則因惜費而未安黠者轉以不便爲借口良鑑循繹部章察其輾轉預備期以十年未始不有見於此然其所預備者由留用器時期入新器時期之計畫居多而不知由廢止器時期入留用器時期之計畫之更難於千萬也故現在所當討論者端在廢止舊器一層旣須潛移點化使民間無紛擾之虞又須令出風從俾部章有實行之效管見所及謹陳數條以備採擇 
　　一應由自治公所編白話廣告遍諭商民俾知尺稱各器雖有革改然價值可與物之大小長短輕重爲伸縮則出入仍與曩時無異 
　　一應由商會傳集各行業公議禁約互相舉發以輔官檢查之不及 
　　一官用各器先定革改期限以爲民倡夫上有道揆則下有法守查推行章程第七條至十三條所載各節頭緒紛繁必須飭令各衙門局所先行預備籌議方法俾得如期辦理方足以風示齊民 
　　一訂查章程責成警察以時偵查 
　　一訂懲罰章程查推行章程第二十三條商店不能覈實折合行用查出懲罰自應分别情節輕重詳細訂章以資遵守 
　　一設較準處照章目前祗應有官器及留用器一種其餘各器俱在廢止之列然終不免民間私用若時時取器較騐不勝其繁擬請設一較準處諭令商民於三個月内將准其留用之器持來較騐合者烙印留用二字以後無此烙印者概不准用以免隨時較騐之繁 
　　省城製造各器之店先行調查户數再次調查其暫留舊器之製造已成者將實數詳細登記嗣後祗准售賣不准再行製造並將推行章程第二十條出簡明告示以俾通曉 
　　一推行章程第十五條所載各店號均應先行調查户數某户應領某器幾件均須先行報明以便將來領給 
　　以上各節係爲先事預備免致臨時擾累起見總之就留用器言必使民間瞭然於留用之可信而後能著整齊劃一之規就廢止器言必使民間曉然以廢止爲無妨而後能收剖斗折衡之效良鑑於度量權衡學素未研究妄攄意見自審無當然於辦事之爲難社會之囂雜亦覺稍有體會故敢爲此出位之言惟埀察而賜敎焉 
小說 
[奇情小說鸚鵡禪（三十四）]  
　　第十章　碧海青天夜夜心 
　　時琴宜詣得來得加夫人請曰。妾來非他頃有敝友哈羅者。特來見訪。已需於外矣。願假妾片席之地。以謀一見。蓋哈羅自與琴宜决裂後。餘情未斷。故不惜迂道而來。此亦琴宜所意想外事也。夫人未及答。來珠兒曰。宅中以此爲最勝。君可卽邀之來。妾請去。於是夫人命侍者傳語海洛佛。引哈羅入。 
哈羅雖來。而含怒未息。面色殊怏怏。琴宜曰。君何遽之甚也。已數日不見矣。是間有花園。景物方研。請與君一遊可乎。哈羅曰耿耿私衷。惟欲一覩卿之顔色。餘非所樂。卿居於此。誠得意耶曰主人皆遇吾甚厚。哈羅聞之不平。曰彼安得善遇卿。是必有因者。言時。如骨鯁在喉。急欲一吐。而倉猝又不能傾倒而出。稍息。目琴宜曰。一星期來。僕閱破世味。已不復作婚姻之望。今欲復有請於卿。是朋友之誼。所應爾也。時聲益悲酸。若和涙俱下。問曰。卿所已許爲夫婦者。果誰耶。丨曰是爲基拉爾斐德蘭。以其父有疾。故猶守秘密耳。 
　　哈羅之問。以前之聞言。未及辨所云友者爲誰。一念之痴。謂彼或又有所待。吾先與决裂。其咎在我。今已確知爲斐德蘭。乃反覺心中灑。脫聲轉洪亮曰是尚欲玩弄我耶。夫婦則竟夫婦。何秘密爲者。琴宜語塞良久。以手撫哈羅之肩。誠懇言曰。君無爲是忿忿者。妾之傾慕於斐德蘭。一時遽致顚倒。即妾亦深自疑訝。不知其何由也。三生緣定。欲以人力强廽。徒自苦耳。要之妾負君矣。 
　　哈羅不應。惟植立不少動。徐曰。孰爲負孰爲非負。吾不敢知。然此事之在我。正不啻鐵掌以扼吾之喉。終不能爲慷慨之人。讓人以美。若斐德蘭 
 
 

Page 27

 
 
者。僕於異日。即不能提雪亮之劍。擲鐵黑之彈。亦當使失其所歡。不令安受也。名花有。主遽奪先。聲天長地久有時盡。此恨綿綿無。盡期卿。乎汝但知已之樂。亦知予之心樂否耶。 
國外新聞 
[英員偵探德國軍事案續聞]  
　　二十三日倫敦電云據栢靈電稱愛姆丹旅館屈蘭巨（即巴克姆島所獲英國偵探之一）所居之室近由官塲派員搜查已於床褥之下發見基愛爾並維爾海姆沙夫及北海島之地圖並巴克姆砲臺之冩眞水道深淺均經標明據稱砲台之冩眞係由德人助其獲得云 
[飛船家傷勢續聞]  
　　二十三日倫敦電云飛越阿爾浦山之飛船家沙樊君現已在醫院療傷沙君跌斷兩腿目下傷勢已少痊可大約當無性命之虞聞沙君此次雖未駛抵米蘭然三千磅之奬金仍將歸之云 
[俄國海軍豫算總數]  
　　二十三日倫敦電云每日電報接聖彼德堡電稱一千九百十一年俄國海軍豫算經費共英金一千一百三十萬磅較之一千九百零十年豫算增多英金二百三十萬磅此欵之内包括造艦費二百八十萬磅按一千九百零十年造船費僅九十萬磅耳 
[意報辯正流言]  
　　二十三日倫敦電云羅馬屈里堡拉報奉諭載稱外間傳說土德奥三國聨盟或土羅恊約之承認均未通告意政府皆屬無根之詞意奥德三國之邦交親密誠摯非尋常可比云 
[葡萄牙政黨之意氣]  
　　二十三日倫敦電云據里斯本電稱葡萄牙國會開會之際反對黨議員全無一員蒞會大約國會須延期續議云 
[芬蘭國會解散在卽]  
　　二十三日倫敦電云芬蘭國會議長不允將俄國内閣議案交入會中討論全會亦合力贊助不認此議案國會解散將在旦夕（以上譯字林報） 
[大阪新報被封]  
　　大阪新報主筆及發行人被控違背報律業經當道禁止出版因該報載論評述日本舊時代新時代之婦女涉及皇室祖宗之故撰論者判監禁一年罰鍰一百五十圓主筆二人判監禁八個月罰鍰一百圓印刷者判監禁四個月罰鍰五十圓現受判者均已上控（譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
