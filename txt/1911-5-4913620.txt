# 1911 - 5 - 4913620

 

Page 1

 
 
   
 
 

Page 2

 
 
上諭 
[監國攝政王鈐章十二月初四日內閣奉]  
　　上諭奉天度支使著齊福田補授欽此 
　　上諭安徽巡警道員缺著王履康補授欽此 
　　上諭前據錫帕電奏哈薩克叨吉碼木爾伯克控告塔爾巴哈台參贊大臣孔拉豐阿派令章京奇蘭等管理蒙哈加添無數差使并多方婪索一案當經諭令錫恒按照所訴各節確查嗣因錫恒病故復諭令忠瑞赴塔城接查茲據查明電奏所訴各節均屬實情自應量事懲處前塔爾巴哈台參賛大臣安成扎拉豐阿先後蒙奏冒征扎拉豐阿復索取哈台吉銀兩馬匹魚肉邊氓實屬辜恩溺職雖經病故安成著撤銷䘏典扎拉豐阿着革職遞年經收各章京記名副都統協領奇蘭伊犁錫伯營領隊大臣花沙布後先派充邊防營務處旣不能規正於前又復附和於後奇蘭總辦皮毛公吉又不免阿人所好不知遠嫌泰東陵員外郎准保知府巴達蘭佈補用協領佐領托克瑞巴圖雖係奉諭征收究屬不合均着交部分別議處縣丞單遇亨身充商夥出入衙署物議沸騰著即行革職餘着照所議辦理該部知道蒙哈情形困苦嗣後務當加意撫綏約束章京等毋任苛擾以安衆心用示朝廷體恤邊氓之至意欽此軍機大臣署名奕劻假毓朗那桐徐世昌 
宮門抄十二月初四日召見軍機澤公盛宣懷雷補同 
 
 
 

Page 3

 
 
論說 
[論簡字與漢字漢語之關係（三續）]  
　　其二則論者當知漢語者。單綴語也。吾方論文字。忽攔入言語之藩。論者心詫爲不經。然生民之初。言語實先。有其事物然後有其言語有其言。語然後有其文。字文字固不能先。言語而存在。亦不能離言語而。獨立。（此中關係言之甚長。略著數言。明其綱耳。）則言文字之改造。而溯言語之組。織亦必然之理矣。我國國語。自構成上觀之。則爲孤立語。故有語幹而無語尾。僅以其語幹錯綜排列。而成句。彼此無相互之關係焉。譬之鳥鳴一語。鳥爲名詞。鳴爲動詞。在他種語族。動字以下。無不。輔以語尾。變化。用示時間之變遷。我則無論用之何地。必與已將方。未等字相結合。乃能確定其關係。鳴字。之形蓋無。時而變。自系統上。觀之。則爲單綴。語故一語僅含一。母一語亦僅有一音。譬之如紙日音曰喀彌。英音曰沛溥皆以兩音訓一語。我之紙字始終祗有一音。也如止。日音曰托買。羅英音曰司篤潑。是皆以三音訓一。字我之止。字亦始終祗有一音也或謂漢族言語。亦不盡。單綴。要亦唯固有。名詞。如鸚鵡崑崙者。爲稍有多綴之兆耳。若皇帝廣野祝文狂笑。尖銳請願彼此等。語則皇。帝爲兩名詞所結合。廣野爲名詞形容詞所。結合祝文。爲動詞與名詞所結合。狂笑爲形容詞與動詞所結合。尖銳爲兩形容詞所。結合請願爲兩動詞所結合。彼此。爲兩代名詞所結合。其用補單語。之不足。其體重。單語。而構成。語法命之曰複合語。或曰熟語。言語之有熟語。猶文字之有。會意也。合之若爲一名。分之實爲兩。義於多綴單。綴之辨無語焉。而吾語之所以孤立。實唯此單綴基之。多綴語族。語必數音。故有幹。尾之辨。單綴語族。一語以一音爲。原則。雖有良法。終不能剖一。音爲二。幹其半而尾其半。此語。尾變化之名。所以不現於漢文漢語之歷史間也。此其不。可不知者二。 
　　抑論者於。此尤當知。秉單綴言語者。其勢不至。沈溺於。意義文字不止。今夫天下。之事。物至無涯也。日月星辰山。川草。木鳥獸。蟲魚宮室服御。舉凡有形可。稽者。皆物也。上下左右。靑黃赤白。言動云。爲深淺盈虧。舉凡無物可名者。皆事。也語所以表。事物有是事物。即不能無是言語。事物無涯。斯言語亦無涯。在多綴語族。可藉音之變化。求與事物相副。故音不繁而用備。單綴之語。一音爲一事一物所專。屬即不。能不隨事物之數以製音。有千事物。必有千音。有萬事物。必有萬音。而人聲自然之。音非無涯之物也。以有涯之。音配無窮之事。物而同音之。弊起。異事物。而同其音。不足以示辨也。於是不得不。另設一法以求需供之平。而意義之字重譬之如日如石如熱如食如十如蝕如拾如舌如碩如入。在我讀之。其音皆作日。如天。如添。如忝在我讀之。其音皆作天。苟人率然語我以日之音。或忝之音。而不詳訴其理由。明示其字體。我固不能知其。所謂日者之爲何。所謂忝者之爲何也。是故明明非同一事。物而其音則無辨。無辨不可以訓。則假字體以。爲辨。極單綴言語之弊。可以貴義而輕音。可以賤耳而重目。貴義輕音賤耳重目。意義文字之禍所以深中於漢族之人心。而無如之何者。蓋其。所從。來遠矣。 
要件 
[浙撫增中丞復督辦鹽政大臣函]  
　　方今辦理新政。需用浩繁。若一切取之於民。民力幾何。其奚能濟。惟鹽榷本固有之利歲入又爲度支大宗。整齊而畫一之。取於民者有限。施諸用者無窮。朝廷特簡親賢。主持全局。綱維張弛。薄海承流。績效之隆。中外延跂。尋繹函示頓飭各節。具徵訏謨邃密。規畫精詳。莫名欽佩。浙省鹽務。疲敝已深。增韞綜覈考察。亟圖補救。惟引地分布數省。積弊已歷多年。苟且補苴。無裨實際。必爲本原之計畫。然後有效益之可期。改革機宜。關係匪細。兼權熟計。是以未敢輕議更張。茲幸鈞座統籌鹽政。近秉宸謨。遠矚高瞻。無間遐邇不揣愚陋。謹將整頓辦法。開具節略。呈祈鑒核。 
　　整頓兩浙鹽務要略。第一定名義。鹽務辦法。不外三種。一曰官督商銷二曰官運官銷。三曰官運商銷。就現在情形而論。官督商銷居全國之多數。商情旣極渙散。而官督僅屬虛名。弊緣利生。莫可究詰。法久而敝。所當亟謀改良。之方者也。以保。持利權而論。多趨重於官運。官銷。第按之時勢。揆之世情。市鎭鄉村。遍設局所。姑無論事繁費。巨不能急切舉行。卽小民需要。動與官接。事實上亦形其不便。且引票各商。驟令失業。亦非體恤之。道各國食鹽專賣。大率注重總售。至分賣仍假手於商人。是官運官銷之未可輕言舉辦也。體察通國情形。証以四川東三省成規。參以日本專賣法。爲今之計。莫善於官運商。銷名義旣定。而一切設施。皆以次規舉焉。第二組織機關。浙省旣改辦官運。應設鹽務官運總局於省會。遴選廉明大員。總司其事。凡整飭鹽務。規定章程。任用人員。承繳課釐。計岸招商。綜覈經費。及一切關於官運。之事皆屬焉。並於行鹽區域。按府擇適中之地。設一分局。凡存儲盤騐配運等事。皆屬焉。又於產鹽區域。各設收鹽局凡收買轉運等事。皆屬焉。所有總分局各項職員均優定薪津。以資辦公。如有侵漁勒索等弊。皆以贓私論罪。第三規定產鹽區域。兩浙鹽務。向來煎曬並行。本無侵越近年板盛灶稀。剪剪之銷路日絀。曬鹽之產數日增。而大宗產額。反不在三十二塲所之內。現計產鹽最多者。首推餘姚岱山。皆非設塲之地。次則松江之袁浦靑村橫浦等塲。亦係板曬之鹽。 
 
 

Page 4

 
 
而煎鹽各塲。廢弛者多。煎鹽之灶。不及原額之半。如龍頭等塲。竟致封灶停煎。改務農業。蓋各塲因沿海漲沙日多。潮水鹹質漸淡以致消汁不濃。甚至滴滷無出。必須購餘姚之滷。以資煎製。近來滷料薪工。無不騰踴。成本旣重。售價自昂。商人貪賤舍貴。往往改購曬鹽。而煎鹽之銷路日稀灶戶因商收漸少。壓本難支。無力煎致。廢灶更多。而煎鹽之來源日絀。至曬鹽則本經產旺。價值較廉。官私板數。散漫無稽。商收限於銷數。餘鹽悉供私販。在灶塲則產銷俱絀。在曬塲則產溢於銷。是交敝之道也。爲今之計。似宜。將無滷產絀塲所。分別裁併。以全力注重曬鹽。豐盛之區。認眞整頓。即足以供商銷而裕國課。（未完） 
專電 
[電一（北京）]  
　　通諭各省督撫自降宣統五年召集國會之旨後又將提前籌備爲難情形降旨宣示該督撫等各宜仰體朝廷意旨勸慰人民毋再爭論年餘期限多所凟請 
[電二北京]  
　　某御史奏請嚴催憲政館王大臣袪除私見速定內官制於年內頒布摺中有草議早訂因樞臣意在保全私人不欲裁署是以遲遲不奏等語 
[電三北京]  
　　滇督李經羲電奏明年卽開國會自奉旨駁斥後民情惶恐請速宣布設立內閣諭旨簡定總理並速頒官制以慰民望而救危急 
[電四（北京）]  
　　卸任駐奧欽使雷補同奏回籍省親奉旨着賞假三月 
緊要新聞一 
[劉廷琛究何仇於資政院北京]  
　　大學堂監督劉廷琛日前呈遞封奏痛劾資政院略謂該院自開會以來議員私通各日報館不分良　結黨成羣欲助長勢力以爲推翻政府地步其所主張之事或藉報紙以宣布或憑演講以感動務使國民有反對政府思想其目的所在無非與政府爲難始而藐視執政繼而指斥乘輿奔走權門把持輿論近且公倡邪說輕更國制贊成雖云多數鼓噪實止數人持正者不敢異同無識者隨聲附和使朝廷避專制之名議院行專制之實議决案件必要求政府實行是神聖不可侵犯不在皇上而在議員若不嚴懲一二以警效尤流弊所極必至包藏禍心竊窺神器其害有非臣子所忍言者且一資政院弊已至此若待國會成立之後誠恐大權一去而不可復囘民氣一張而不可復遏履霜堅氷由來漸矣周王下堂迎覲土耳其王幽閉深宮可爲寒心堪爲殷鑒願我皇上此後凡於議案可者許之不可者拒之荒謬者嚴懲之則魁柄不至下移國基可以鞏固又謂今之議者動謂軍機制度不善組織內閣不知是人之不善非法之不善若得其人即軍機舊制亦可濟時不得其人雖內閣新制亦足以速亡更請我皇上誥誡軍機大臣正已率物然後政治淸明紀綱以振即無責任內閣亦足郅治其摺由則係爲憲政初基宜袪流弊請明降諭旨鞏君權而防凌替事摺上聞監國初亦不以爲然嗣經各軍機進言謂資政院近來所議各事確有踰越權限即如請剪髪辮開黨禁等案或更張祖制或大背先朝殊非臣子所宜倡議該監督所陳雖言之過甚然亦不爲無因監國遂批交憲政編查館知道 
[慶邸豈有意乞退耶北京]  
　　慶邸上奏辭職已屢誌前報茲聞該邸所以辭職者其近因雖因資政院之彈劾老羞成怒憤而出此其遠因實由振貝子從旁勸諫之故蓋現在外間輿論及資政院對於慶邸種種怨謗振貝子已調查明晰亦頗疚心且自上月初二日遭遇意外以來更深戒懼故屢次泣諫慶邸及早乞休免至以一身爲衆矢之的慶邸亦甚以爲然遂决意請退聞上月二十三日邸曾在監國前奏稱臣自入軍機十餘年來盡心竭力不避嫌怨屢招物議蒙垢含羞冀圖報稱目下時局日形危迫一切新政兼行並舉自慙學問淺陋才具平庸恐不勝此重任貽誤國事又兼精力就衰年已七十有四實有昏瞆景象故屢凟聖聰懇請開缺乃面陳則監國不准奏請則上諭不許非不感激涕零惟恐久尸樞位貽悮大局心實不忍云云當經監國慰諭再三未允所請慶邸退後次日復具摺辭差而又奉明諭慰留惟聞邸以樞務繁難內外交困已决計不擔責任現雖請假十日擬俟假滿仍續請開缺云 
　　另函云此次慶邸奏懇開去軍機大臣及總理外務部事務要差外間多謂爲對付資政院彈劾之計實則據內廷人云係因頒發嚴禁續請國會諭旨之日慶邸復行請假規避監國深滋不悅曾令郎貝勒赴慶邸府內詰責謂其對於君主竟亦不負責任且當此時勢多艱不能任勞任怨等語慶邸一時氣憤遂具摺奏請開缺惟監國以慶邸究係先朝元老久著 
 
 

Page 5

 
 
勳勞故特温諭慰留日優加獎勵云云兩說未知孰是 
　　又聞監國於降旨慰留慶邸後曾詣皇太后前陳明一切皇太后旋於二十六日遣總管太監二名赴慶親王府第慰問並賞食物四盒貴重皮貨兩年並口傳懿旨勿庸謝恩 
[外郵兩部堅不允認减薪北京]  
　　自政府有裁减薪金之議農外郵三部大不謂然屢與樞府抗爭近農部業已承認而外郵兩部則仍抵制甚力聞外部所據之理由謂該部設立以來薪水早經奏定至今無異辦事人員各有重要之負擔非虛糜廩餼者可比又日與外人接洽若减薪後酬應上不能不縮小範圍則種種寒酸反貽外人訕笑恐損國體云云至郵部所據之理由則謂該部含有營商性質該部人員雖係職官實與商家行夥無異薪金之增减必視商業之盈虧爲轉移該部每年有盈無絀即無增薪之事亦斷無减薪之理現該兩部已據此理由向政府抗爭斷不承認减薪之議未知政府如何答覆 
[預算案恐難適用北京]  
　　此次京外豫算册本係成於今年六月前然近日有兩大問題殆影響於豫算案全部一因憲政館擬奏請明年六月以前實行內外新官制則官俸一節全行更變一因十一月間上諭飭改籌備淸單將六年內要緊之事提於兩年內豫備此節較前節尤重蓋籌備單內所列各項凡國家全部之事殆無不歸之此淸單現在尙未釐訂釐訂後尙當由各主管衙門相度情形豫算經費惟距召集國會之期爲時甚短此淸單及經費不能不早爲算定據憲政館中人言或明年初或明年中當爲此淸單及經費籌定之期彼時自須臨時更變果爾則今年之豫算案雖使審核就緒然揆之事實當不大適用也 
[周廷弼獲賞京堂之原奏北京]  
　　農工商部奏道員周廷弼興辦實業卓著成效請賞京職一摺業奉諭旨賞給四品京堂經紀前報茲由京友抄到原摺照錄如下竊維近百年來環球各國商業發達日新月異綜其要端舉凡農工藝機器製造等事靡不進步甚速誠以商人自有企業競爭之力國家亦有獎勵鼓舞之條是以臣部原奏開辦章程內開商情所在若不予以爵秩之榮誠恐商人之志切忠誠欲圖效用者仍復裹足不前是宜於愼重之中稍寓變通之義等語查臣部三等顧問官二品頂戴候選道周廷弼才具恢宏熟悉商務自創辦裕昌繅絲廠五金煤鐵公司以來實能於農業工藝各事竭力振興收回利權甚鉅復在無錫原籍南鄉開闢周新鎭創建廷弼學堂嗣復集股在北京天津上海等處設立信成普通商業銀行及儲蓄銀行當茲銀根吃緊之時該銀行資本流通接濟市面於商業不無裨益此次該員選充資政院議員來京與臣等接洽討論於商業確有見地實屬不可多得之才臣部籌辦各項實業在在需材合無仰懇天恩俯准將二品頂戴候選道周廷弼以三四品京堂候補以勵成勞而資任使之處出自逾格鴻施謹奏 
[嗚呼資政院暮氣日深矣北京]  
　　上月二十八日下午三時資政院開第三十次議會議長入座而議員多未到會議長尚未報告人數高凌霄問變更跪拜禮陳請說帖已付審查否議長答已交付尙未報告易宗䕫謂彈劾軍機案關係甚重請起草員速爲起草上奏二次彈劾案之失敗其原因卽在遲延不上奏議長答此時人數尙不足不能開議此事嗣後再議擬先報告文件待議員到齊再說邵羲謂南漕改徵關係重大稅法公債股員恐不能擔任審查請議長另指定特任股員以昭愼重書銘謂頃聞會期有展限十日之說但議題尙多十日之光陰有限僅能通過一刑律案而商律恐不能通過此案關係匪輕若不通過即須待來年再議故請多延數日曾侯爵忽起謂展會十日之說確否照像紀念幾時可以舉行衆鬨堂大笑議長謂俟閉會時再說乃諮詢全院邵議員所倡議南漕改徵案另指定特任股員審查衆贊成遂指定十二人黎倘雯請彈劾軍機案不必另行起草即就前日籍議員原稿稍加修正即可許鼎霖反對之秘書官遂報告文件八種報告後人數仍不滿三分之二劉澤熙謂各省追加豫算案有尙未送到者恐尙不能報告王佐良謂此時所欠之人數不過一二致本院竟不能開議請議長派人到各客棧催促到會衆笑之毓善謂會期將盡以後須用傳單知照各議員務必到會以免悮事易宗䕫謂股員室尙有人請派人尋覓劉緯謂川路倒欵奏稿已繕就否請從速辦理章宗元謂人數不足今日旣不能開議空費有用之時光請均退至股員室即開審查會議長言此時人數尙欠二人終不能開議但照章於初一日即應閉會惟議案尙多必須展會現在具奏稿已擬妥請展會十日日內即須上奏命秘書長擬奏稿許鼎霖書銘汪榮寶對於展會期限均有發言議長諮詢全院謂展會期限仍須如何規定書銘請規定爲兩星期孟昭常主張或十五日或二十日均可惟須先明定某案限某日議畢方可議長言十日已定不便再攺但以後可日日開大會衆賛成乃將展會具奏案付表决得多數通過王璟芳謂旣可表决即可變通開議議長答展會奏稿明日即須上奏非今日表决不可若人數不足而開議日後援以爲例甚爲危險章宗元請將以後之股員會卽移於今日開會以免徒費光陰汪龍光言人數旣不足决不可破例開議但宜通知未到會之議員以後務須到會黎尙雯請將不到會之人卽付懲戒易宗䕫亦請今日未請假而不到會者宜查明付懲戒顧棟 
 
 

Page 6

 
 
臣謂照常三日不到會方付懲戒今僅請假一日不到何能付懲戒但此章必須改三日爲一日當時議塲秩序大亂人聲嘈雜陳瀛洲請議長乘今日即開秘密會議衆笑之謂開秘密會議亦須三分之二章宗元請今日討論新刑律但不付表决衆又笑之謂此即係開議汪龍光請開審查會汪榮寶謂今日不開會明日開會否今日已到諸君務請明日必須到會易宗䕫謂院章旣明定三日不到須請假即請查明有三日不到者俱付懲戒顧棟臣謂以後一日不到者亦須請假陳懋鼎謂今日不能開議究竟誰任其咎非懲戒不可易宗䕫言亦如之議長謂以後開會務在午後一時卽開不得過遲易宗䕫謂本員倡議付懲戒之事旣有三十人以上贊成好請作爲議題陳瀛洲主張不必付懲戒江謙駁之易宗䕫請即付懲戒汪榮寶謂貴議員所倡議雖成議題尙未表决何能好時照辦許鼎霖請於今日查明明日再付表决易宗䕫謂付懲戒無須表决衆仍嘵嘵不已議長遂宣告展會 
[京師近事]  
　　組織責任內閣之官制現已定稿准於年內發表惟改訂內外各衙門之官制則須俟內閣事定後乃能實行大約非明年不可 
　　開平礦產經北洋大臣派員向英外務部交步已有轉圜之望購回價額須一百數十萬磅已有成議現因有人從中破壞故至今未能定局 
　　日前德使照會外部謂德皇儲來京師擬瞻仰雍和宮蓋德儲夙知雍和宮爲世宗憲皇帝濳邸且爲北京名勝之一故欲一觀現在宮內已多處破壞政府深恐貽笑外人已飭匠估價修葺矣 
　　郵傳部唐尙書自喪偶後無意進取前日乞休未邀兪允近則稱病不見客聞其所親云尙書無甚大病惟因時局艱難心緒惡劣决計俟假滿後仍行籲請開缺决不再回該部以避賢路 
　　度支部澤尙書近以經費支絀整頓財政當以節省爲先擬將鹽政處歸併本部直接管理以省經費 
　　此次預算度支部原奏京內外共不敷銀五千四百萬兩加以籌備事宜另列及追加各費實不敷銀七千八百萬兩茲經資政院預算股員審查所有歲入應增四百九十四萬有奇歲出應减五千八百九十二萬有奇以原不敷之五千四百萬兩計算之應盈九百八十六萬有奇但宣統三年新增籌備事宜及追加各費約二千四百萬兩以所盈相抵尙虧一千四百餘萬兩云 
　　前郵部尙書陳璧到京以來居於舊宅之旁小屋數椽據云係在南方染有溼氣病故來京養疴但京師非養病之地該革尙書或別有用意耳　　政府諸當道因不允即開國會之請將奉省代表送回本省後昨大開會議（一）儘前提辦憲政（一）防遏各省暴動（一）奏請頒旨剴切曉諭時局危艱國民當循秩序共圖富强不可徒事囂張云 
時評 
[其一]  
　　澤公素持節减主義者。於資政院。議减內外行政費時。亦當委員到會表同情矣何對於預算案之議决。竟藉口裁减過甚。有礙行政。而不允會奏也。 
　　各國預算案。必令收支適合。而後提出於議會。今吾國度部所編制之預算案。虧短乃至五千萬之多。資政院不以爲不合式而駁還之。已體諒度支部不少。乃資政院體。諒部臣。而部臣反不諒資政院。旣無加。賦之提出。又不允。出欵。之節删。使度支。部而爲資政院恐亦。嘆進退。之無策也。 
　　然而度支部尙書則竟不允會奏矣。政府之對於資政院。眞無所不用其反對。 
[其二]  
　　立憲國官吏。除屬於宮內者外。必於行政統系上。有直接之關係。斷未有不負行政。之責任。而能任其存在者也。 
　　翰林院之必裁。爲其與行政無關係也。今該院人員乃主張改置爲顧問院以養一班窮無所歸之文士。不知顧。問兩字。旣無責。任之。可言即無設置之必。要况旣有。弼德院以。充樞密顧。問矣。又奚用此無所事之顧問院耶。 
　　嗟夫人苟有才。何患無自效之地。亦何必戀戀於冗曹冷署。以自廢其長故人謂翰林院人員之善謀。吾謂翰林院人員之無識。 
[其三]  
　　楊君翼之之覆蘇股東陳繩武函也。曾力辯並未受蘇公司之委派。且申明此等重大之事。斷非公司辦事人所能派人商辦矣其言斬然决然。記者方。疑前日京報云云。或以告者之。過乃今日浙代表致。維持會之電文。一則曰楊。廷棟上郵部說帖。再則曰措詞奇。特聞受梁意。異哉異哉。豈江蘇竟有兩楊廷。棟耶使浙。代表之言而非誣。則楊君爲賣蘇路。爲謊股。東使浙代表之。言而。誣也。則楊君固。視名譽爲第二生命者。其肯受寃陷乎。記者敢靜觀其後。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙會議廳人員果盡通法律耶浙江]  
　　浙諮議局議員阮性存等日前援照局章提出質問書質問會議廳人員資格原書略謂查各省會議廳規則第四條審查科第二項人員之資格爲通曉法律人員或司法官而無行政官字樣推原立法之意蓋以司道爲審查科第一項人員則本省行政各官均其所屬若再以行政官列爲第二項人員則司道會議時所主張其屬官之賢者固未便顯然立異不肖者必隨聲附和或緘默不言將與第五條紛歧所謂第三項資格應按總數三分之一之意大相背謬故不泛稱通曉法律官員亦不以行政官司法官並舉則所謂通曉法律人員必爲本省行政官以外之人顯然可見今本省會議廳第二項人員多爲各司道署各科辦事之人究與會議廳規則立法之意是否符合實屬違背謹依局章呈請明白批答云云昨日經增中丞批復謂查會議廳規則第四條審查科之資格第二項爲通曉法律人員或現任司法官其於通曉法律不曰官員而曰人員者原係不必限定何項人員但使通曉法律皆得委任之意固未規定此爲本省行政官亦未明定不准叅用本省行政官且於通曉法律人員下接叙或現任法官是又含有類舉對待之義今必別其爲本省行政官以外之人豈行政官中無通曉法律者耶抑雖有通曉法律者祗能稱爲通曉法律官員不得稱爲通曉法律人員耶如因原文係稱人員無官員字樣即不能用及本省行政官則如第一項司道及府廳州縣來呈固認爲行政官矣何以規則各條統稱兩科人員而本條文並無審查科以左列各項人員承充此所謂人員者兼三項資格言之耶就第二項通曉法律言之耶恐本文之眞詮不如是也本部院選任此項人員係不拘地方鹽務京外候補候選各員一以通曉法律爲斷其時審判廳尙未揀員今則並司法官亦有之原非專用本省行政官如謂第一項有司道本省行政各官均其所屬並各司道署分科辦事之人必致隨聲附和此則不然從來議事機關皆以多數表决縱或司道署之科員不肯盡異於本長官而多數之議員其肯阿附一二人私見乎此可斷斷無慮者也 
[東三省通信]  
　　東督昨接海軍部咨略謂立國以强兵爲要練兵以籌餉爲先際茲時局阽危國事日迫籌練海軍刻不容緩各省前次承認海軍經費至今如數解繳者尙屬寥寥自應嚴催以重要需查東三省共籌十萬兩計奉天六萬兩吉林三萬兩黑龍江一萬兩應即迅速如數解足毋得稍涉延欠致誤餉需 
　　東淸鐵路俄國邊防軍近又派出多數軍隊前往各路以搜勦鬍匪爲名并雇有偵探嚮導等人以作眼線而該軍司令部昨復知照各界出外遊獵之人（俄人冬日多以行獵爲業）無論在鐵路界內界外均須遞呈請領特別護照以免各軍隊拘阻 
　　奉天度支司齊自芸司使以奉省各司道局署所有員司均較本司爲少雖本署事務較他處稍繁而員司竟有三百餘名之多亦未免較濫亟宜切實删减以節虛糜昨特諭知各科科長先擇其事務簡者裁撤百員以期撙節並開列各科員司詳細履歷呈候核減 
　　江撫周中丞日昨致樞府密電一道探其內容係某某兩國在江省曁蒙古各地自由測繪窺伺路礦且屢屢增兵曁派兵隊在東蒙一帶託名游歷盤踞蒙古王府第請速設法維持以保主權 
　　法部廷用賓尙書以司法爲國家法治所繫內謀全國之治安外增法權之鞏固關繫至爲重要東省審判檢察各廳成立較早規模亦較他省爲優惟所委各庭推事等官多係未經法政法律等項學堂畢業人員其是否素諳法律品行是否端正所有辦理成績是否與奏報相符殊難預料昨已委該部郎中王夢臯來東考察并行咨督署查照 
　　江省內興安嶺橫貫呼倫貝爾東西數千里森林蓊蔚華人因鬍匪猖獗猛獸充斥無敢前往砍伐者前年東淸鐵路公司與江省大吏訂立合同派木把前往採伐業已期滿該公司擬再向江撫要求續辦恐歸無效乃禀請駐京俄使向外部聲明江省境內森林礦產請續准俄人開採以敦邦交一切辦法仍照東淸公司前此合同辦理當經外部拒絕日昨咨行江撫知照 
　　俄木把謝夫謙克擅在興安嶺附近之得隆差甫斯基舖設運木鐵路數里經呼倫道派員監視拆毀詎該俄人抵抗甚力並未拆去絲毫窺其隱大有强佔之意昨該道特呈報江撫請向東淸公司嚴重交涉轉飭速拆以免枝節 
　　自日俄新約日韓合併以來日人對於南滿實已包藏禍心其用意之叵測尤難預料近日駐齊齊哈爾日本領事館特添設偵探員數名在江調查我國軍警學政各界并詳測輿圖其探訪之行蹤極爲詭秘時往時來之函件絡繹不絕然均不由中國郵政傳遞統用專人投送長春觀此則其事之有關大局可知矣 
　　日人以遼陽地方爲東省咽喉故所駐兵隊以該處最占多數其軍官佐等級曰師團長參謀長經理部長經理部主計正軍醫部長獸醫部長高級副官曰步兵聯隊長同隊大隊長二名同隊附少佐一名軍醫正一名其工兵大隊長兵器廠出張所長憲兵隊長衛戍病院長以及大尉以 
 
 

Page 11

 
 
下不勝枚舉不但日益增加厚集兵力且部勒嚴明大有乘時而動躍然欲試之意 
　　滿洲里西南十六華里之察漢敖拉煤礦前被俄人私挖多處嗣被驅逐經民政司派員開辦因全用土法開採致至今未見成效而俄人覬覦之心終未絕斷現聞有俄大資本家在京運動俄使向外務部要求准予開採或合資開辦以闢地利當經外部拒絕日昨電咨江撫設法籌辦免至外人埀涎損失主權 
分類新聞 
政界 
[札催各屬宣告淸查被歉情形揚州]  
　　揚州府嵩太守以本年秋禾田地應於督勘得實之日查明被歉各數核實榜示使衆週知以除弊混本年秋禾情形雖據各屬呈報究竟境內各鄉集某村某莊業戶某某被歉某項田地若干應緩忙漕銀米各若干相應依照串載數目開册核明飭繕告示按鄉遍貼乃迄今日久仍無一處照辦實屬玩忽爰於日昨通札各屬遵照矣 
[鄂藩詳復災區無須接濟武昌]  
　　鄂藩近奉督院札開准軍機處字寄十月初三日奉上諭本年被災各省來春靑黃不接之時應否接濟飭於封印以前由各省督撫奏報以憑降旨施恩欽此相應恭錄諭旨飭即由司查復日前署藩馬方伯查復到院謂本年春夏之交陰雨連綿江漢迭漲其有被災較重各屬業經撥欵振撫在案茲據各屬勘報禀內聲明入冬以來天時尙正前次被淹受旱田地業經疏消灌漑補種雜糧其被災窮黎丁壯者現已歸農老弱者亦藉資瞻養來春似可毋須接濟其被災蠲緩錢糧均經各該管道府查勘明確委係實惠及民並無豪强胥吏盤剝欺凌情弊仰祈奏咨以慰聖懷 
[嘉湖各屬漕弊之呼籲杭州]  
　　浙省漕弊自上年諮議局提議改良後公布經年迄無效果現在開征在即各屬紳耆紛紛上控者絡繹不絕日前石門農民沈順麟等指控該邑差開設糧店代民包納一案當奉中座嚴飭該府派員查辦略稱錢糧攸關國課旣不容刁生劣衿把持抗欠亦不准書役浮收重懲定例何等森嚴據稱該縣役私開糧店征解錢漕鄉民完納稍遲加息重征等情呈果盡實殊堪痛恨仰布政司即飭嘉興府迅速委員按照呈控各節確查如果實有其事並由府速飭該縣將該役張柏生解府訊究詳辦毋稍徇延又湖屬德淸縣庫書施某匿發騰黃勒征豁欠迭經該邑紳學界先後上控批飭本府查辦詎該蠧書輦金運動府幕竟得擱案不行現經原告施淸藩等覓得該蠧運動私函和盤托出呈送撫藩各署日前奉吳方伯嚴札謂此案迭經該邑紳控經院司批府委查迄今日久何以呈叙該府尙未札行控關書吏弊混浮征案情重大據稱府書徇庇證據信函必非無因仰湖州府立卽確核案情迅速派委幹員按照所控澈查究懲 
[贛警道籌欵開辦各洲警察南昌]  
　　贛省城外對河一帶各洲人烟稠密爲木商雲集之區常有宵小出沒且多無業游民窩藏烟賭殊屬有害閭閻現經巡警道陸觀察札委盧執中開辦各洲警察以便稽查而保治安惟欵項支絀由道體察輿情設法籌助並以潮王洲王紳述祖打纜洲章紳國祥新洲裘紳鈞黃牛洲談紳兆鰲新田洲梅紳茂春裡洲徐紳希達等鄉望素著熱心公益特行諭知會同各商紳等多方勸導不事苛派集成巨欵以資補助 
軍界 
[鄂提懲罰曠職管帶武昌]  
　　鄂軍步隊三十二標三營管帶李汝逵君於日前在東湖門舉行冬操時因有私事未禀統制核准即濳行回省以致該營於假設敵隊時官兵無人指揮當經八鎭統制張提軍查悉以行軍在外該管帶竟擅行曠職一營失主軍紀蕩然全軍均受其損害此而不懲將來必有人起而效尤特命差弁將該管帶拘交執法官看管飭按照臨陣脫逃軍律擬辦現聞此案已經黎元洪鄧承拔兩協統極力代求張提意稍活動乃由執法官董錫賡從寛議擬將該管帶監禁七日記大過二次罰薪一月以昭炯戒刻已監禁期滿仍回原差供職矣 
[軍事敎育公所禀准設立廣州]  
　　督練公所以現當擴充軍備之際凡官弁長目均訓練兵丁之人此項敎育尤爲重要現議設敎育公所擬定辦法將官長弁目學兵分爲三項一律按其程度敎以相當敎育當即撥定經費及核定敎官薪水辦法具詳督轅請示核辦奉批以軍隊敎育全在官長得人探本窺源此舉尤爲握要現擬辦法甚屬妥善月費無多受益甚大應即照准該項經費即在截曠項下撥支云 
[派員分地淸辦匪鄉廣東]  
　　粵省李水提以近來東莞中堂司屬匪風猖獗前據東莞蔡令禀請派員淸鄉當以李令光襄本係兼辦莞增龍博四縣淸鄉之員委令先往東莞中堂司辦理李令回省面稱該司界連番禺非兼辦番禺交界處所不能得力且中堂司屬匪黨甚多非旦夕所能辦竣而龍門博羅一帶淸鄉亦不容緩經即電商秦軍門將東莞增城番禺交界淸鄉委李令專辦其龍門博羅交界淸鄉另委員辦理已准電復照辦惟添派淸鄉委員一人照章發給薪水夫馬俟局事畢撤銷昨已咨院行司查照矣 
學務 
[指控朦領束修之敎員揚州]  
　　高郵附生謝熙台等日前以培材初等小學敎員朦領束修具禀提學使李文宗請即追繳當奉批云禀悉該鎭敬業堂義塾據稱改爲培材初等小學何以該敎員擔任職務經年足跡亦不一履堂仍復朦領束修虛糜公欵悮學害公尙復成何事體地方學務關係州縣考成該州牧何以漫不經心全無覺察仰即會同勸學所確切澈查併將應否歸併崇正小學與一切實在情形迅速具復以憑核辦 
[湘學司公然禁剪髪辮長沙]  
　　自剪髪易服之說起湘省各學堂學生未免爲其搖動紛紛效尤如陸軍小學廣益中學等校多有自由剪去者事經學司吳子修學使察覺特於日昨通飭各屬嚴禁擅行剪除並飭各州縣隨時查禁如有學生輕信報章擅行剪髪者應即開除出堂並將學生姓名籍貫開報由司通飭各學堂不准收錄其將届畢業者不准畢業其明白安分者並加申儆勿爲浮言所惑以尊朝廷而肅學紀 
[湘省各學堂定期放假長沙]  
　　湘省各學堂以現在天氣嚴寒年節伊邇亟應遵章放給年假以資休息聞已一律停課舉行學年試騐至 
 
 

Page 12

 
 
已定期放假者爲高等學堂定於十二月初三日瀏陽師範定於初十日優級師範法政學堂等亦定於初十日云 
實業 
[贛路二届股東會之宣布江西]  
　　贛省南潯鐵路開辦七年未著成效大不滿同鄉父老之意現因工欵奇絀一般紳學界多方破壞於路事前途大有關碍總協理陳伯言劉浩如黃棣齋黃翼曾諸君又因巧婦難爲無米之炊且內部意見紛歧誠恐公司被人推倒遂同時辭職以全名譽並定於本月初二日開第二次股東常會將是日提議事件先期宣布如左一提議諮議局議决試辦本省地方公債促成南潯路工案董事局報告同鄉京官朱京卿益藩等提出試辦本省地方公債促成南潯路工議案陳請諮議局决議並由議局擬訂公債章程及對於公司辦法除刷印分送外應請公同會議所有决議前項議案分爲二類（一賛成時期）（甲）現即就董事報告公决賛成（乙）俟撫部院核准行文到公司後再行贊成（二贊成條件）（甲）完全贊成（乙）贊成公債其餘辦事權限及章程容再商訂二提議修改本公司現行章程案本公司現行章程經董事局酌量修改共計九條除刷印分送外應請公决以資遵守三提議本公司籌欵進行方法案本年坐辦總理於二月半入都與京官籌商欵項事宜同鄉京官公議向郵部息借部中並未謝絕至八月二十九日坐辦總理得母病重電九月初二出京旋由協理黃鶴雲君携帶關防入都九月二十後始得不可靠之函告茲值歲暮支出甚繁材料工程所欠不下數十萬上年開會决議准借本國欵項現在部欵旣未借成路工極緊勢不能停工待欵招股縱能集事實恐緩不濟急應請統籌兼顧必有良策以促進行四提議另舉董事案查公司章程股東應舉董事代表現在一年期滿應由股東投票另舉五提議總協理辭職案除協理黃大壎另有通啓告辭俟開會甫竣即不克到局任事外坐辦總理劉景熙重喪在身不克到會准於明年扶柩歸葬堅請辭職總理陳三立協理黃翼曾一併辭職應請公决 
雜記 
[老嫗沉寃自縊可憫松江]  
　　蒲肇塘日內開浚夫役人等麕集七寶鎭某老嫗所開小茶肆鬬牌消遣不免誤工河董徐君以該茶肆有碍工作禀請暫時封閉並拘老嫗枷示分防廳門首詎嫗乘隙遁去前日婁邑劉大令蒞勘河道廳官恐大令詢及枷犯乃設法拘嫗媳到署代枷片時嫗聞之誤謂因已脫逃捕媳替枷老幼無罪迭受大辱憤莫可遏遂乘夜潛往徐董門首自縊斃命翌日由徐董馳報婁縣劉大令飛帶刑仵前往檢騐 
[故員身後蕭條可慘武昌]  
　　湖北陸軍測繪學堂提調王肇宏由庠生捐納府經游學日本士官學校畢業回鄂歷當軍界要差近因積勞成疾一病不起身後極爲蕭條所餘者惟前在陸軍特別學堂敎課時撰著之圖學一斑海軍軍戰圖各種書籍板片共值洋一千餘元又有庋藏之書籍儀器　大箱亦值洋一千餘元其子因不能成殮乃面懇堅督劉香逵觀察將所有書籍以一半歸學堂收買以備學生考核一半提出售與各陸軍學堂學生書價聽憑各生酌給惟至少以一元起碼聞劉監督與有同學之誼慨然允諾立即先墊六百元俾資治喪一面禀懇鄂督酌給䘏銀以示體䘏現瑞制軍已飭司撥給䘏銀二百四十兩發交其子具領以資殮葬 
[僑商迭被壓抑可憐長沙]  
　　湘省盧德和烟店乃福建廩生盧集賢所開因前次發布傳單謂商會坐辦宋笠仙議董馬大生吳玉記等不以商情爲重擬於上月二十五日齊集各商家在火官殿演說並籌議市票銅元之平價辦法事經首府戚太守及兩首縣訪悉即會銜示禁並擬將盧傳案申飭而盧復於日昨以商錢局股本不過十萬兩而聽出零票已達百餘萬該店曾以牌名入股十份且在湘寄籍多年貿易頗大田宅孔殷將來商錢局稍涉疎虞股東决不任咎等語發布傳單又經首府等知覺當卽禀奉撫批將盧勒傳到案暫押候審所並一面出示曉諭凡軍民人等愼勿輕信浮言致生疑竇以後無論股東局夥有須聲明之處不准再發傳單只可逕赴商會呈訴云 
淸談 
[進化之大吏]  
　　近日外侮之憑陵。莫如奉滇二省。而疆吏之愛國。亦於是莫如奉滇二督。智慧隨外侮而轉移。政見因時艱而確定。若國會之開誠。有不可一日緩者。吾無以名之。名之曰大吏之進化。 
[趨時之屬員]  
　　自唐尙書有嚴禁剪髪之說。而京師大學劉監督奏禁剪髪。而湘省吳學使諭禁剪髪。一倡而百和。彼響而此應。紛紛擾擾。恍若從風而靡者然。吾無以名之。名之曰屬員之趨時。 
[黑暗之七寶鎭]  
　　濬河工役。廣集小茶肆。鬬牌消遣。洵誤工矣。當事者亦嚴禁各工役。不准。前往可耳。果何必遽遷怒於開設茶肆之一老嫗。封閉之不已。且從而枷示之。枷示之不已。更於老嫗遁去後。復拘其媳以爲李代僵倍之計。而卒之寃憤塡膺。老嫗乃於是乎死矣。 
　　記者曰。小民之命何賤。董事之威何尊。而分防廳之是非黑白。又何顚倒乃爾。吾無以名之。名之曰七寶鎭之黑暗。 
雜錄（續） 
[紀安邑縣歧指寃獄]  
　　未幾。諸客皆醉。繼業歸房不見新婦。亦舉燭照之。新婦見非前人。急起詰曰。汝是何人。係敢逼視繼業笑曰。予爾夫也。新婦愕然曰。何以爲信。繼業曰。何爲不信。新婦曰。果爾。汝以手與我驗之繼業出兩手以觀。新婦大啼曰。有歧指者。已冒作新郎。去猶未久也。繼業觸張歧指謔語盛怒拔劍而去。張父聞叩門聲甚厲。急起拔關。繼業突入噪曰。惡奴張。歧指何在。索與。俱死。張父方大駭愕。家人皆聞聲出。勸甫奪其劍。歧指亦捧。腹出。睹繼業顏色兇暴。問何怒爲。繼業見。其仇突前結其胸襟曰。鳴寃去。衆皆問故。則愧忿難言。張父知不可解群擁至縣。官方姓。喚兩造入問之。繼業訴其謔語與冒姦事。張始覺。極口呼寃曰。小人腹疾歸家今猶未愈。安有是事繼業曰。其腹疾即脫身詐冒計。况新婦稱歧指冒新郎。即爲確據。官正思喚新婦質對。忽聞喧譁聲。二老相結至。一老曰。予爲楊宦。以女與林寶光之子爲婦。縊死。房中。請究其故。一老曰。新婦因何自縊。而子亦不知何往求爲伸雪。官指繼業曰。是非爾子耶。寶光大駭曰。何以先至官也。始問悉其故。官命二老各書親朋僕役姓名。咸按驗之。無歧指者。問失物否。客懼爲訟累。僉諱曰無之。官又訪聞張歧指好爲桑間濮上之游。始信冒姦之情確。嚴刑之。張不勝楚。竟自誣服。律擬大辟。已决旋矣。鄰縣某令。好事者也。久聞是獄。一日獲偷亦歧指。鞫之。言次。雜問以爲偷之興趣。偷曰。曾在某某娶婦家偷竊。洞房之樂。如何如何。令忽怒叱曰。然則安邑林氏一案。亦必爾所爲矣。掠之具服。蓋偷即　三兒也。備文移送安邑。集訊。其夕固有衣履　竊者。讞上州司。三兒伏誅。知縣方某。照例參處。　　　（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十一月二十七日第二十九次議事]  
　　是日下午一時五十分開會議員到者一百二十三人王璟芳請將國庫章程案速令法典股報告李素言資政院反反覆覆何以謝天下前取消者祗奏稿非彈劾案本議員倡議請另指起草員再行彈劾（以下詳初三日本報要聞攔不複載）議長遂指定起草員六人 
　　秘書長承命朗讀剪髪具奏案奏稿大旨多根據特任股員會之報告讀畢衆拍掌羅其光謂有意見書請議長印刷易宗䕫等謂此事已經表决具奏意見書即不能再發表議長命將奏稿付表决贊成者九十八人 
　　秘書官承命報告文件（甲）議員質問各部說帖八件當經議長諮詢多數贊成（乙）股員長報告江謙請將本員質問陸軍部說帖一面諮詢本院一面備文咨行陸軍部議長命秘書官將該說帖朗讀多數贊成劉緯謂浙江四川鐵路事件異常緊要請從速同時上奏秘書官承命朗讀浙江鐵路公司適用商律具奏摺稿桂山謂黑龍江移民殖邊案關係全國請議長列入下次議事時表易宗䕫請將改用陽歷案速令審查會報告秘書官承命朗讀廣東定期禁賭議案具奏摺稿摺中歷陳賭餉之害并議於宣統三年正月一律禁止蓋卽報告書之主旨也李文熙請將四川鐵路案與浙江鐵路案同時上奏陳瀛洲謂東省代表押回後東省人民異常擾攘各學堂紛紛罷課恐有惡結果本員前此質問外部說帖久未答覆應請議長開一秘密會籌商東省善後方法及外部事件 
　　議長命開議預算案章宗元登台報告審查核减公費事略謂公費與廉俸不同而公費又與辦公經費不同蓋公費實一種津貼當此財政困難之際此項公費據股員會之審查即可核减繼謂公費分京官外官兩面京官除軍機大臣仍舊外自尙書以至參議皆在核减之列各部司員多寡不等外郵商部最多法部最少故擬折中核减以度支部爲標準外官公費本較京官爲多此亦事理之當然者然當此淸理財政之時亦不得不减惟自督撫起依缺之繁簡而定數之多寡其餘督撫司道之科員亦擬酌量增減并謂此項報告雖未必十分妥洽大槪即可以此爲標準因一經改動即須全體改變也易宗䕫謂核减公費本爲節糜費起見京外公費之標準已經章議員報告請議長先付表决以次繼續報告蓋此實預算全案之關鍵也于邦華謂對於京外大員公費有討論易宗䕫謂于議員乃預算股員之一股員會中已討論多次請不必在議塲討論吳賜齡謂報告後不准討論萬不能表决易宗䕫謂本員主張股員勿討論非其他議員勿討論也請勿誤會文溥質問章宗元謂度支部兼差甚多章議員旣在丞參上行走又在財政學堂管監督公費甚多何故以度支部爲標準籍忠寅謂議塲祗准對於本問題發議兼差一層已不必說至某人當何差使更不能在議塲內發議至於多寡則本可討論顧棟臣起立聲明以度支部爲標準之原因謂差使之繁簡乃以各衙門用人之多寡而定文溥又謂此項預算案試問可否實行汪榮寳質問預算股新幣制以圓爲本位若公費一項能攺兩爲元則節省不少章宗元答酌定公費標準須以總預算案通盤籌算若一項改用銀元則全案即須更改故此項公費即以庫平爲準文龢對於幣制及銀兩之成色與章宗元有問答王璟芳謂新幣制乃另一問題本院可提出另議不能於公費上牽涉討論文議員所說本年預算案不能成立一語實屬太過且非常危險惟行政大臣對於預算案務須負完全責任而京內外大員俱不能搖動預算案之基礎又溥起立謂現在稅法未改良故有預算案不能成立之說陸宗輿謂本日對於預算案之討論尙不能涉及此種枝枝節節歲出大宗當以軍事費爲第一次則敎育實業等費若能於犖犖大者討論有效始可議及行政費若公費等易宗䕫謂核减公費乃全案之關鍵蓋不節糜費即不能議及他種費用如軍事等是也籍忠寅亦申說所以先定公費之理由陸宗輿謂此事極簡單極易表决故本員意見仍須從大處落墨籍忠寅謂不定公費標準則行政經費對於用人無可適從而他項用費因之難以核算陸宗輿汪榮寶請暫時終止討論易宗䕫謂此次預算總案不足至五千餘萬而政府又無新稅法提出故本年預算案祗能從核减上着手且亦祗能减費而不能核减所用之人汪榮寶請終止討論度支部特派員謂　支部對於財政但求於國家行政上有裨益故能撙節浮費度部無不贊成吳賜齡請發言汪榮寳謂討論已終止二人大爭劉澤熙謂預算案之手續須逐項報告逐項討論公費因廉俸過少而發生而公費又關係各行政機關之用人故公費標準定則他項可以續議現在請勿必於公費上多所討論因明年新官制一頒此項標準即無効用公費標準之實行期旣短而他項報告應討論者甚多請將報告書先付表决吳賜齡請登台發言劉澤熙問是否關於公費吳答關於全案大體劉謂不關公費應請表决後再發言議長令將核减公費報告書付表决多數起立　　　　　　　　　　　　　　　　（未完） 
本埠新聞 
[浙路代表致上海維持會電]  
　　浙路維持會公鑒楊廷棟代表蘇路於十月間向陸中堂郵部唐盛沈梁上說帖稱蘇路不支請欵救濟謂係同鄉京官多數理想或歸部辦謂亦英人竭力主張措詞奇特聞受梁意江 
[滬道嚴追倒欠欵項]  
　　北市正元兆康謙餘三莊倒欠華洋官商鉅欵案內之股東經理陳逸卿戴嘉寳業由滬道札飭公共公廨解道訊比已略誌昨報茲悉陳戴二人解至道署後即於前日下午奉劉觀察親自升訊本縣田大令廨員寳明府亦在旁陪審觀察諭曰爾等各莊虧倒華洋各商鉅欵拖延已久迄無眉目本道對於此案實有萬難寛恕之勢着將所畸業產和盤托出以備抵償如有隱匿定千監追陳逸卿供稱商人放出帳欵約有二百數十萬兩雖經迭次催索奈因市面艱難現銀缺乏驟難掃數歸結至家產一層有愛文義路愚園基址計田數十畝值銀四十餘萬又有晋康里房屋前已抵於長利洋行求恩寛限容即淸理戴嘉寶供商人虧欠尙有一百八十餘萬兩除放出各帳外另 
 
 

Page 19

 
 
有藍格子股份惟已抵於保安公司現在司帳因母故回籍不在滬上須待回滬再行核算求情展限判陳逸卿限七天赶速淸理戴嘉寳旣因司帳現不在滬姑寛予限十天料理如再違延定千嚴追至所有家產著再開具細帳以便備抵訊畢仍著寶明府將陳戴兩人帶回還押 
[商會對於减租問題之推諉]  
　　南市商人沈旭初等聯合法租界商民要求官紳勸减房租迭紀前報茲聞商務分會業已移復滬道大旨謂前准文開協籌勸减房租無如各房東膠執成見未能共表同情且有官置之產本會更不便干預等語各商民聞之以該分會語多推諉恐難收效擬再聯名具禀滬道請爲主持不知劉觀察將若何處置也 
[蘇撫派員致祭楊斯盛]  
　　浦東中學已故校主楊斯盛於本月初四日出殯先於初三日設奠蘇撫程中丞特派委員葉君代表到校設筵致祭 
[核准澄衷學堂畢業獎勵]  
　　澄衷學堂前届畢業學生十一名奉到樊提學批示以甘鑑先一名爲最優應先獎給師範講義一部其餘各生程度亦尙相符其肄業年滿之方仲辰潘宗岳潘知本葉謀褆郁康榮張俊福等六名應照章聽候彙案請獎至轉學之甘鑑先樊正棣甘鏡先沈培玉莊景靑等五名所有前在別校肄業分數旣據調查確實呈表前來姑准一併分別請獎以資鼓勵等語並聞本届年終又有一班畢業刻已定期考試矣 
[改良巡警崗規]  
　　閘北四路二區副巡官龔肇煊前禀巡警道汪觀察條陳改良巡警崗規業奉批准照辦其法將舊定之崗位酌予裁併每崗派甲乙丙三人如甲巡邏則乙站崗丙休息每二小時更替一次以六小時爲一差休息之時不准回局即在崗亭內少憩惟舊有之崗亭內容太窄現須另造六角式崗亭數座週圍均裝玻璃窗門中置木凳一隻擱板一塊板上置有洋燈筆硯記事簿各一遇有事故即責成休息巡士記載簿上以備考核此項新章已於前日起在二區境內實行試辦俟辦有成效再當推行各區 
[責成縣局緝匪]  
　　城內梅家弄張忠寳家日前被匪闖入搶去金飾曾紀前報茲經滬道訪悉以城內設有警察該匪徒竟敢闖入人家硬攫首飾尙復成何世界爰即札飭上海縣曁一路分局嚴密緝拿務獲嚴辦一面諭飭道署偵探程品三密捕解究 
[議籌中區事務所經費]  
　　城自治公所董事前經議定在救火聯合會內設立中區事務所辦理城內自治一切事宜曾紀前報茲因經費無出已於初一日在所提議籌欵問題茲又定期初八日再邀地方紳董 
及各業領袖到所議籌經費並公議該事務所開辦章程以期妥善 
[規定停車處所]  
　　英美電車公司各電車從前遇有搭客上下隨時均可停車今該公司以隨路停車究與工部局取締規則不合爰將停車之處悉照下定章程辦理以歸一律（一）凡鐵柱上加有紅箍者爲電車必停之必（二）鐵柱上有白箍者爲搭客囑令停止以便上落之處此外槪不停車且搭客如欲下車須於未到白箍鐵柱之前數十步先行知照司機人方可停車 
城內 
[不實不盡]  
　　西四區巡士瞿國斌前晚在西門內見有婦女三人在途口角形狀慌張遂即帶局經喬副巡官訊問據徐王氏供年四十二歲本地人同女徐阿秀被陸朱氏誘往城外領至某雉妓院爲娼婦人不願以致口角訊之陸朱氏不認誘拐稱被誣控判將三婦送至一路巡警分局請爲核辦 
[盜犯解勘]  
　　太倉州昨解盜犯三名到道過勘當奉劉觀察諭令押發上海縣暫行收禁聽候示期解勘 
[道批二則]  
　　周正烈禀批此案本年七月間經蔡前道查照係詳批飭縣廨協提樂炳章等歸案訊究何以至今尙未解送據呈前情仰上海縣田令查案移催解究具報張金和禀批仰上海縣照案勒提計阿秋等到案提同在押之時春濤等質訊明確分別究擬詳辦毋稍寛延切切抄黏并發 
[縣批二則]  
　　陳宗浩禀批京帮借用公所道憲斷定以五年爲限現未届期自難忽背前議至京帮公所係屬借與　帮五年之後遵斷另遷如果逾限届時自可禀請飭催禁賣僞貨告示禀內雖有候家浜玉器公所字樣第京帮公所旣未建立則此公所自係借用豈能藉此一禀便可翻案久佔毋庸過慮鮑氏禀批張兆和之子毛頭被氏子鮑金標拐失張兆和前後禀詞均謂出自該氏童媳鮑陳氏之口若無其事則兒女被拐豈肯無端陷人並謂此斷非挾仇報復之事鮑金標如不將毛頭交出惟有疊行嚴比不得妄想交保希圖兔脫特斥 
南市 
[急求一死]  
　　江北人湯寳坤前在某沙船爲夥近因失業貧病交迫前晚至浦江一躍入浦希圖自盡幸由某船戶瞥見救起交由十四號崗巡帶至工程局命送善堂醫治 
[不甘下賤]  
　　雉妓楊鳳寶王沈氏由三馬路　樂里孫姓鴇婦所開之娼院內逃至南市已紀昨報昨經工程局提訊楊供年十八歲江陰人被父押娼迄已三載王沈氏供亦江陰人年二十歲今年三月被父押娼今因不甘下賤是以逃出求恩超豁判一併送案留養再核 
[串放白鴿]  
　　江北車夫劉　菁今春憑　克儉爲媒娶同鄉人王海山之妹爲室曾付禮洋十六元今忽被王誘妹私逃由劉扭控南區解至工程局訊究錢供劉欠交禮洋十元迄未找給王供此事由錢串騙小的並未許婚亦未收洋王氏供日前隨兄避荒來滬許劉爲室是實陳裁判以王旣收禮洋今又推諉不知顯係串放白鴿判王將所得禮洋十六元交案充公無洋改押十六大錢罰洋兩元如違改押四天王氏暫留劉斥退 
[限繳房租]  
　　振興公司經租人李　蕃昨將尙文門外茶館主張汝舟扭至工程局控被積欠租洋一百零七元五角求請追還判張交保限三天趕緊理楚 
閘北 
[盜犯解縣]  
　　搶刦浦東寳山縣境周希滄家之盜犯朱鴻勝夏四王福貴金二勤子周福林陸大保等六名先後由二路分局及總局偵捕等緝獲解案迭次訊供均載前報昨經總局孫裁判覆訊一過判將一千人發交寳山縣歸案訊辦 
[移提淫婦]  
　　顧家宅鄉民顧阿華被姦夫顧生泉謀殺案內之淫婦顧江氏寄押四路分局在案前日由寳山縣胡大令派差持文到局移提即經黃正巡官將氏提出略訊數語判交來差帶回訊辦 
[拐匪逃逸]  
　　紅帮裁缝包景軒於五月間將陳棟柱之侄孫女寳珍誘拐來滬賣　閘北洪安里前日被陳尋見遂將寳珍扭交　巡解入四路分局惟包巳脫逃昨經黃正巡官飭提未獲即將寳珍提出研訊一過判暫發棲流所留養候提包景軒到案再行訊辦英租界 
[狎客交保]  
　　西旗盤街老王記么二妓院妓女　英台控狎客顧明生潘志馨李子璋（即李少章）等無端尋釁攫取金鐲等情由廨訊判一併押交在逃之陳鳳翔在案昨日復由捕房將三人解廨訊究蘇妓亦投案求追寳讞員商之英康副領事判三人均交妥保候移提陳鳳翔到案再行訊核 
[妓女擇配] 濟良所昨解不愿爲娼之妓 
 
 

Page 20

 
 
女胡招弟到　請訊據供年十七歲北京人曾在普慶里爲娼現居汕頭路八十二號門牌求請超豁判發濟良所照章擇配 
[拐匿婢女]  
　　高祝氏近由常州誘拐龔蔣氏家婢女荷花來滬寄居大沽路七百八十號門版伶人周蕙芳家前日經龔蔣氏來滬尋見報知老閘捕房派探將高祝氏與荷花查獲於昨日傳同周伶併解公堂訊悉前情判高祝氏交妥保荷花　留幼女所候移　武進縣查明俟復到再行訊奪 
[違紀烟禁]  
　　餅攤主馮　二在漢口路四十九號屋內私設烟榻售烟　捕查獲昨解公堂訊實判馮罰洋五元充公如無力繳洋改押五天烟具銷燬 
[移文未到]  
　　寶山縣鄉人張金發控楊桂桂等誘拐伊妻張陸氏由廨訊明判楊與陸氏分別押候寳山縣來文再核在案昨解復訊中西官以該縣尙無移文到廨判楊桂桂與氏分別交保候示 
[流氓攫物]  
　　流氓施　　前日在南京路附近攫取楊湘如所携羊皮統子由探查獲昨解公堂訊　　施押一月示儆 
[難定斷]  
　　妓女蘇媛媛家龜奴王虎生陸阿二因將圖竊之王天喜手骨打斷由廨訊判兩龜各存捕房洋二十元交保在案昨由捕房將兩龜復傳到廨　爲究辦判　交原保候王天喜傷愈於禮拜五再核 
[調查帳目]  
　　英商矮皮古興控陳霖　不遵堂斷繳租一案昨日復經公堂集訊原被均延律師上堂代辯判陳還押候查明帳目再行訊辦 
[夜行被拘]  
　　過犯梁小三子與董阿庭車大郎張大林張長生沈阿三李阿二等深夜在馬路上同行由捕查見向詰支吾一併拘入捕房昨解公堂訊究判陳押西牢半年期滿驅逐出境董等四人各交妥保如無保人各押一月期滿再核車與張大林從寛開釋 
[自行處理]  
　　印人殺達門控沈阿土担保湯榮卿借洋不理一案昨經公堂復訊判沈開釋湯交保着自向原告理處 
[監守自盜]  
　　金仲全控店夥沈金標竊洋三百七十餘元昨由包探將沈拘解公堂訊係監守自盜未便輕縱判押西牢一年 
[甘習下流]  
　　劣孩莊炳芳前因犯事訊辦有案茲又竊取張鍾氏家銅元等物由探查獲昨解公堂訊實判莊孩押改良所四月 
[追還物]  
　　陳炳春私將馬甫喬值洋四百元之軋花機器上皮棍八箱價賣昨日由探將陳拘解公堂訊明判交保限一月交還原物如不交還着即賠洋三百二十元如違重辦 
[從寛斷結]  
　　王裕山前因持刀將高李氏陳小阿二頭面戳傷由廨押候查辦在案昨日復由捕房將王解廨訊明係因口角起釁且原告傷無大碍着各自行醫治王押三禮拜以儆 
美租界 
[自盡原因]  
　　粵婦某氏吞烟身死已紀昨報茲悉該婦姓林名阿好與流氓郭阿友姘識日前因細故口角阿友出外不歸以致怨憤自盡前日下午田大令聞報蒞驗由死者之姊王林氏投案求免具結棺殮 
[撞壞馬車]  
　　昨有十九號電車駛至西華得路與　瑞森所駕之馬車互撞致損馬車葉子板陳即投報捕房捕頭命赴該公司索償修費 
[毫無証據]  
　　蔡富新昨扭張連奎至捕房控拐其妻捕頭因詢無証據斥退不理 
[拐失女孩]  
　　住居伯頓路之王陳氏昨至捕房報稱有十一歲之女名富姐被匪拐失請爲查緝捕頭准之 
[無賴逞兇]  
　　張龍根投報捕房稱被無賴楊小炎毆傷頭顱捕頭命送同仁醫院療治再核 
[男女互毆]  
　　沈葉氏侯王氏與侯松興王亨小等不知因何在途互毆由捕併送捕房詢得均非善類分別斥退 
法租界 
[快車肇禍]  
　　某號安南捕昨將馬夫袁春發解至公廨禀稱前日出差在典當街見袁所駕之空馬車向西疾馳致將橫街竄出之運貨小車二輛撞倒因此拘捕送案請究經中西官訊明屬實判罰洋十元充公 
[來歷不明]  
　　朱連生前日肩負絲頭一大包被捕查見以其形跡可疑拘入捕房詳細盤問據稱在楊樹弄買來出洋兩元旋又改稱由伊兄買下昨日解廨又稱在泥城　震泰絲行購來執有發票計洋十二元經中西官查得前後供詞不符且該絲值價約十七八元顯見來歷不明姑寛判罰洋八元連絲頭一併充公 
[兜售牌門]  
　　某包探前晚在小東門查見喬松林肩荷牌門一扇　途兜售當即拘入捕房昨解公廨訊究　稱在鄉間自己宅中竊來判送工程局訊辦 
[圖竊未成]  
　　前做馬夫之李阿生前日至嵩山路四十二號某西人家佯爲訪友希圖偷竊當被司閽人查知拘入捕房昨解公堂訊究聶司馬以姑念圖竊未成從寛判押七天 
[小工貪小]  
　　工部局小工潘長根前日私竊松板兩塊正欲携贓出外被管理西人入內撞見送捕解廨請辦潘供一時貪小自知不合判枷號一星期示儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[浙路代表朱福詵等呈復郵傳部文]  
　　爲呈復事浙人不幸以遵先旨遵大部商辦獲罪於大部之鐵路局長梁士詒不憚違章摧抑股東駭汗奔走舉福詵等前來前月十一日代表輿情咨呈大部二十日見沈侍郎蒙告以章程應廢廿二日見盛侍郎所告同本月十一日兩侍郎同見告以章程應廢且可廢又謂似此情形宜飭鐵路局摘具英公司合同應廢梗槪知照外部一面與之交涉代表等以爲部臣尊主庇民言必由衷守候批答直至十六日始承准照復一城之隔距咨呈已二十六日矣循誦再過則與大部所謂切實批答以慰南人之心全不相符知其必係鐵路局長梁士詒所爲也細案大照始末無非兩公司不守章程而注重於不足爲商廢之據代表等初以爲該局已不復記有章程是以兩三年來事事確守章程節經該局違章摧壓而大部不問今大照一再提及章程則浙路猶有可白者在請爲大部一一言確廢之據可乎大照謂存欵由借欵而來章程由合同而生無不廢合同而可廢章程之理似矣查光緒三十四年借欵合同始終不見兩公司字樣存欵章程亦不見借欵合同字樣又並無兩公司應守借欵合同之明文論立言之體本可置合同於不問况合同章程都由欵字發生大照明明言英公司停不發欵此言也朝野共聞之天日昭鑒之斷無無欵而猶可不廢合同不廢章程之理此確廢之據一大照又謂貴公司未能遵守第十二條章程該路上派用專門人員分派各該員應辦各事以及辭退各該員由總辦或代辦與該總工程司商酌辦理之語似矣然本條尙有總工程司由路局總辦雇用總辦承兩公司總協理命令如總辦與總工程司意見不合郵傳部得令總協理查照雇工合同判斷此雇工合同旣由該總工程司承認今從未一荷大部令總協理判斷該總工程司動輒由英使請外務部向部交涉即其不守雇工合同不受總協理判斷之鐵證且浙路之華工程司邵善閶所謂專門也該局長於本年五月間親到杭州暗誘明奪而由大部札派海淸領袖豈亦照章與英總工程司酌辦乎此確廢之據二大部又謂工程造竣後在存欵期內須用英國籍之總工程司一人料理似矣第路田欵造旣無欵安有路旣無路安有料理蓋第四條之撥欵先失效力即第十二條之債權無自發生此確廢之據三大照又謂外交一方面正甚爲難貴公司如能共守章程則外人無從藉口代表等亦甚願大部之鐵路局共守章程而不以外人爲藉口也光緒三十四年二月大部奏明滬杭甬存欵路歸商辦一片係會同外務部具奏明曰所認折扣虧耗係爲以利易權案經奏定大部之鐵路局忘之外務部定亦忘之無論此一百五十萬磅人民本不願借而强迫之使承認存欵如章程所定多則一千萬兩少則七百五十萬兩此項虧耗共三百四十九萬兩已去七百五十萬兩之半加以匯豐銀行給該局年息二厘該局給匯豐銀行年息五釐出入吃虧英公司坐而收我數十萬金之利又加以匯豐虧耗一欵十年外加還二磅半一欵總計至十年還欵所耗總在一千萬兩以上借欵有耗耗已不堪借欵不發欵即是無欵而歲輸無欵之耗幾加倍稱該避豈猶以如許大利與外人尙不足以易權必猶以商股一千數百萬自造已成之路舉管理權而贈之借欵不信欵之英公司是前奏爲以利易權今必權與利兩去而後外交始不爲難乎沈侍郎於本月初七日語代表等深歎各國借欵雖埃及尙不至如中國失權利之甚該局變商爲大淸臣子宜亦當動於中矣此確廢之據四（未完） 
小說 
　　軍情小說湘纍怨（三） 
　　若是有勇無胆。憑你再是什麼拔山的力士。扛鼎的英雄。臨起陣來。只要看見死了一個軍士。或者。傷了一個同伴。他先是心驚股慄。捷足先奔。那裡還敢。和人打仗。况且有胆的人。必定有勇。有勇的人。却未見得一定有胆。斷沒有胆氣縱橫。而懦。弱無勇的。所以不論爲兵爲帥。都要胆勇兼優。方能所向克捷。一隊兵士裡頭。只要有一個胆勇兼優的人。就把全隊的勇氣。都振作起來。一枝軍馬裡頭。只要有一個胆勇兼優的主將。就把全軍的勇氣。都激發起來。練兵一道。固然是。保國的良圖。擇將。一事却又是練兵的要著。一將無謀。全軍盡墨。所以這個擇將。比練兵更覺得緊。要些兒。只有那戰國時候的趙國。用廉頗爲將。便大敗秦兵。後來改用了趙括。不但全軍敗績。還阬了四十多萬軍士的性命。就是我們中國的海軍。甲午那一年。鴨綠江一戰。也很有幾個將領。奮不顧身。捐軀報國。日本的海軍將士。直到如今。還是大家贊嘆。說中國的海軍。也很不差。無奈壞在那幾個無勇無胆。忘廉喪恥的將領。畏縮不進。臨戰先逃。以致牽動了全軍的大勢。都是那海軍提督丁尙書。不能用人。不能將將的緣故。若是把那位致遠兵輪的鄧管帶。做了海軍提督。也何至閙到這般的一敗塗地。不可收拾。我們中國只知道訓練新軍。製造軍械。却不知道愼於擇將。把那。些紈袴子弟。王公大臣。一個個都掌了絕大的兵權。也不問兵士們的服與不服。一味的草率從事。把國家大局看得就同兒戲一般。你道可笑不可笑呢。如今那一班好爲高論的人。大家都說我們中國的軍人。一個個都沒有。軍人的資格。這句話自然不錯。難道那些統兵將帥。一個個又都是有將帥資格的麼。當軍人的。沒有軍人的資格。不過害在一身。沒有什麼絕大的關係。做將帥的。沒有將帥的資格。却是害在一軍一省。甚而至於國家的興廢存亡。都和這一枝軍馬有密切的關繫。那裡好一些兒大意。如今的政府不知道兢兢業業的。去選擇那將帥之材。却只是隨隨便便的。把這般重任。來做他的位置。私人之地。我們中國的軍政。那裡還有改良的希望。 
 
 

Page 27

 
 
國外新聞 
[土軍與叛民大戰近聞]  
　　初三日倫敦電云泰晤士報君士坦丁訪事電稱土耳其大隊與特納斯叛民連戰四日土軍戰死者一百零七名叛民殘隊已被驅入沙漠之中死者甚多降者千名 
[一九十年英國之貯蓄金] 初三日倫敦電云據斯丹的斯脫報載稱一九十年全國之貯蓄共達英金二百五十兆磅內有英金一百六十五兆磅投放於外國 
[德皇親謝善士]  
　　初二日柏林電云德皇已親自作書申謝卡里其君之捐欵措詞極爲懇摯 
[意后受傷]  
　　初二日栢林電云意大利王后失足踣地致傷手臂 
[奧皇不豫]  
　　初二日栢林電云奧皇約瑟近患寒疾 
[英報滿意波斯答文]  
　　初二日柏林電云波斯答覆英國之公文允許竭力保護商道英國各報均頗滿意英政府大約不致另有舉動 
[日本社會黨案近聞]  
　　據日本每日郵報載稱社會黨幸德秋水及同黨二十五人一案於二十四號二十五號續審此爲第十二第十三堂審訊前一日開審爲察看證據後一日則爲代訴人陳述罪狀近有人代表各犯上書請用口述之證據代訴人反對此議故卒經裁判所駁絕陳述罪狀已於二十五號畢事當時公訴人領袖要求依據新刑律第七十三章諸欵將各犯處以死刑　　（以上譯字林報） 
[倫敦匪徒拒捕駭聞]  
　　初四日倫敦電云昨日倫敦出有驚人之事蓋米爾愛痕特區內有某屋警察信其藏有杭茲狄區謀殺案之要犯以是派隊數百名圍住該屋匪徒乃由屋內發排槍轟擊警察旋有斯考茲街兵四隊携帶機關砲一尊馬軍砲隊携帶大砲三尊及救火隊携帶皮帶等物馳往助之匪徒拚死抵禦旋知衆寡不敵乃放火焚屋自燔其身是役也計傷警察兩名觀客三名斯考茲街隊軍曹一員救火人五名 
[中國運輸業競爭之豫報]  
　　初四日倫敦電云經濟時報載稱中國輪船運輸業不日將起價率之激爭蓋有公司數家在安脫活浦裝貨者已出價率公會故也 
[輪船失火]  
　　初四日香港電云星期二日晚間輪船腦特號忽然起火該船泊於九龍船塢之旁迨將火救息受損已屬不資 
[俄政府注意印波鐵路]  
　　初三日栢林電云俄政府已將波斯鐵路路線圖要呈交樞密院核議　（以上譯文匯報） 
振務 
[壽州災民無噍類矣]  
　　皖北之壽州爲各屬被水成災地方上游之起點而以該州濱臨淮河之正陽關菱角嘴等處爲最重山水及頴州洪河等水發漲均當其衝六七月間正陽城內幾無處無水墻倒屋塌悽慘萬狀又加以鹽務將次改章市面更形蕭條生計欲絕月前落雪數寸朔風逼人土客各戶不舉火者十而五六茅棚蓆屋之餘生飢寒交迫夜間號哭之聲紛紛不絕慘不忍聞北門外有宋某竟不忍覩其老母幼子之凍餓質衣百錢購烟濳服旋即毒發斃命其母痛子短見旋亦發狂抱孫投水幸經鄰舍攔救得慶更生吁可慘矣 
[皖振要電]  
　　滇督李經羲致製造局張道台電云初五函誦佩皖北飢民至二百五十餘萬奇災向所未見捐緩欵缺辦事人少死亡枕籍深慮生變春荒尤可懼經帥接羲兩電亦甚焦急已允自往巡督此於杜弊弭亂較能得力惟籌欵仍無方法羲昨已越職電奏請飭內外大臣捐助義振並責皖人皖官爲倡羲滇債雖多仍竭力先捐一萬由廬滇湊交尊處奏中并請飭銀行借欵由捐籌還或責成江皖分年歸欵此等大災非鉅欵辦工不能救澈非先有挪墊不能應急所示推展捐項辦法奉書已遲即煩電懇經帥接速奏請並抄示皖紳大家解囊勿徒空勸奏稿已郵寄奉旨再電達羲廿九 
來函 
[南市及法租界减租事務所聲明]  
　　本事務所發起以來承官紳各董極力贊成維持市面自愧人微言輕一時未收效果是以恐惶情形達於極點誠恐無知愚夫偶有暴動思想有違官長諄諄訓諭故必曉以大義和平堅持以達目的至於經費一節自各代表承認籌墊並不在外收助經費等情遇有送出信函亦必蓋有無人在外收費圖章以防未善倘有不知自愛者私向店戶收取經費即是假冒務請就近扭交巡士究辦因名譽攸關特此聲名 
[兪志賢來函]  
　　閱報載凌虐使女一叚不勝駭異余於前月二十八日晚九句鐘由館回寓使女桂香（並非桂仙）出來開門余進去後兩易時計未見桂香進來當夜各處尋覓不見卽報巡局翌日訪得桂香在一路分局內即赴該局領回詢據桂香云當夜開門之後見對門有人口角過去看看迨欲回來因該處路燈不設暗中無門可索正在徘徊適遇巡警遂拉至巡警局內拘留一夜在該巡警拘留迷途固屬克盡厥職惟所云虐待等情殊屬詫異余素不吃烟向無烟捍等器具（按前日本報所載係用鐵捍燙傷並無烟捍字樣）且無打碎洋燈情事詢據桂香並無此項供詞且此事係余探訪明白自行赴局具領並非由巡局飭傳具領想係訪事誤聽人言以致纏誤務請更正 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
