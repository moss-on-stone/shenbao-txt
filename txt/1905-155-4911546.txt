# 1905 - 155 - 4911546

 

Page 1

 
 
[論内地宜廣設商會]  
　　天下之物寡則易折多則難摧渙則勢孤聚則體固此蓋無大無小無古無今一定不變之常理也如熾炭然散之數十處一童子得蹴滅之若萃於一爐則其勢炎炎不可嚮邇矣如束箸然分爲數十枝則一舉手可摧折之若并爲一束則壯夫之力亦不能遽斷矣天之生人飛不如禽走不如獸而卒能争勝於他動物而享種種之權利者則以人能合人之力在爲力而禽獸不能故也人之於世非社會不生社會者合衆人之才力衆人之名望衆人之技藝衆人之聲氣以期遂其志者也商業者尤社會上最重大之關係而有左右全國强弱之勢者也泰西各國以商戰立國商業之發逹遂爲五洲冠各業皆有公司隨處皆立商會規模宏大勢力雄厚故英人偪東印度公司竟藉之以墟印度其勢之盛可想見矣蓋西人之商業有國家以保護之有領事以扶植之一不患外人之欺凌二不虞苛吏之剥削所以其立也易其成也速吾國則不然資本薄弱情勢渙散小者競於錐刀之末以攘奪爲得計强有力者又思獨擅利益排擠阻撓妒忌傾軋不遺餘力同舟如敵國休戚不相關且官商隔絶情勢懸殊官不思保商商不能自立一遇交涉之失敗則垂頭喪氣飲恨吞聲而己自前年特設商部主持商務令各處設立商會以結圑體官與商較能通氣然亦僅通商各大埠之大商家粗具規模而己其餘内地各處則閡隔如故也渙散如故也欲其固結商情以與外界相抵抗蓋戞戞乎難矣故爲今日中國商業計則不可不急設商會凡通商各埠商務薈萃之處固宜急謀聨合之法即内地各都會及水陸交衝之處亦宜仿照辦理一律設會無事則研究商情聨絡聲氣遇有關係公益之事或有同業受虧之事俱可由商會代表出而理論或地方官吏諱盜爲竊延不破案或關卡司巡罰捐勒索黑無天日俱當羣起争之小者争於本省官吏或告知上海總商會公斷重大者或電禀本省督撫或電禀商部伸訴一切通國之商人人皆表同情則勢力既固商業亦盛商業盛則一國之中血脉貫通手臂聨屬農工之業亦可發逹而富國之策亦基於是矣所以商會不可不設而内地尤要蓋内地之民氣素 
 
 
 

Page 2

 
 
　　不開通外界之風潮懵無所知無論外洋各商之被燒於檀島被逐於澳洲被禁於美國俱茫乎未聞即本國各省之與洋商如何通商加何交涉亦尚未能深悉勢力之薄弱識見之鄙餞固亦無怪其然矣若能廣設商會與通商各大埠時時交接則外埠之消息可以傅布於内地内地之情形亦可發表於外埠何者宜改良何者宜仿效不致冥行暗索無所適從其有益於商業豈淺鮮哉夫今之世界一羣力競争之世界也彼合羣力以圖吾吾亦必合羣力以抵制之前日倡議抵制美禁華工一事商會之力居大部分是可見其效矣學會者學界上合羣之基礎也商會者商界上合羣之基礎也基礎改立則事業乃可以有成耳近者京中得有消息謂商部聞上海商會所辦各事有未盡妥善之處因令王楊兩參議重加整頓云云吁此非商商之過也主持商會者之未盡得其人也愚故以爲政府重視商會尤當重視主持商會之人否則徇情營私黨同伐異其弊其害有不可勝言者吾願我商會中人捐棄小見各顧公益則不特美政善舉免致反爲商界之害而合二十一行省之大羣以與歐美相抵抗豈見終無争勝之一日哉 
[餅行禁銷美貨之實施廣東]  
　　日前商會集議不用美貨抵制華工條約己誌前報兹聞商會中調查美貨以麵粉爲大宗而銷用麫粉以餅行爲大宗故該行值事人到總商簽認會承認禁銷美麫聲言土麵實勝於洋麵當轉諭行友實行停售以爲各行之倡云（睽） 
[日艦隊將遊歴揚子江]  
　　初七日文匯報云聞日艦隊由瓜生海軍提督所統帶現方遊弋於中國海岸並聞須遊歴揚子江一帶其船之數較前此爲多 
[俄使强逼中國借欵造京張鐵路]  
　　初六日北京電云北京署理俄使己恐嚇中國謂中國倘借他國之欵而不借俄欵建造京張鐵路俄國决不允准 
[俄人要結逹賴喇嘛]  
　　初六日北京電云庫倫之俄委員現勸西藏逹頼喇嘛入俄境地以抵制英人如喇嘛允准則俄贈以極大之利益華政府謂俄此計實有入西藏及蒙古之意譯太晤士報 
[和使布告弭兵會總辦願仍舉和人京師]  
　　和希使日前赴外部稱弭兵會總辦己辭職和政府甚願各國仍舉和人請電告德廕使俟擬定可舉之人再行布告（艮） 
[湖紳電請外部挽回教會争地事杭州]  
　　浙屬湖州紳士因學堂與教會争地一案電禀外部略謂此事許道與湖紳並未接洽而浙撫則謂許道爲湖紳代表明係揑禀可質現湖紳己禀請浙撫更改浙撫又不批示亦不發局查辦紳等情急惟有力求大部主持補救云（艮） 
[各省督撫電請力阻日僧傅教京師]  
　　近來日僧來華傅教日多北洋山東江蘇浙江等省各督撫均以爲不可電請外部力阻（屯） 
[外部咨江督文（爲整頓小輪辦法三欵事）]  
　　咨行事光緒三十一年三月二十九日接准來咨所有鎭江關税務司擬訂整頓小輪辦法三欵一事當經本部函致總税務司酌核去後兹據復稱竊維税務司雷樂石在鎭數年遇事認眞整頓之處實亦不少且鑒華輪冐掛洋旗近年各口屢有轇轕之案數月前尚有在鎭美商將美旗賣於華商掛用之事經美領事不允始行一律撤换是以該税務司於此等事尤覺關心兹查所擬章程之欵亦無不妥惟第一欵保護體恤華商各節似無庸照會各國大臣第二欵禁止縣掛洋旗第三欵彼此買用小輪務須報明照會此兩事即由貴部照會各國大臣亦無不合若各大臣均即轉飭各該領事官遵辦與此項事端不無裨益一面札飭地方官及各口税務司遵行惟如此辦理究屬未揣其本而徒齊其末緣華船冐掛洋旗之故係因凡掛洋旗之船均按一定之則納税且到關報納税項毫無稽延某船縱有違犯亦按一定之章罰辦現既欲去此冐用洋旗之弊即應便華船與洋船一體辦理方得正本之法稍有歧異即不免有避重就輕之弊等因函覆前來本部查雷税司辦事認眞深堪嘉尚總税務司所論各節亦不爲無見除將以上二欵照會各國駐京大臣俟得覆再逹外相應抄録照會先行各覆貴大臣查照可也須至咨者　 
[外部照會各國駐京公使文（爲小輪行駛内港辦法事）]  
　　爲照會事准南洋大臣咨稱小輪行駛内港現擬辦法凡有華商冐用洋商小輪務須禀明並將一切契據交由税司轉送監督查核一面由彼國領事照會監督存案其華輪買與洋商亦須具禀由税司轉送監督查核無異即行照會彼國領事掛號給照各領事於此等華輪賣與洋商之安務須接有監督明文方准掛號作爲其國船隻若洋商租用華輪不能作爲洋商船隻應請照會各國駐京大臣轉飭各領事遵照等因前來相應照會貴大臣查照轉飭各口領事照辦并希見覆可也須至照會者 
[盛大臣駁斥粤漢鐵路合興公司不付小票付息往麥各函廣州]  
　　合興公司代理人波露文來函宫保大臣鈞鑒敬肅者本日接奉纽約合興公司來信言前經售出之小票其利息按照中國鐵路總公司奉旨批准與美華合興公司所訂續約第十五欵内載明應於五月一號到期付給現在合興公司不能照付屬即關照閣下等語爲此專函奉逹希即查照爲荷此頌日祉四月二十號 
盛大臣復波露文函逕復者接准四月二十號來函備悉一切所有五月一號利息到期之小票實己售也若干本大臣尚未知悉望將該數目及利息之期詳細示知再查續約第十五欵此項利息應 
 
 

Page 3

 
 
　　由借欵本銀内交付並聲明如有造路期内未用到之借欵轉存生息之息以及造成一叚後行車所得之欵皆可用以湊付利息其尚不足之數總歸值本内提付云云查粤漢鐵路尚有未用到之借欵及應得冋息並廣州至三水行車己久月報所收車脚甚旺尚有應餘之欵今何以不照原議湊付利息本大臣所亟欲聞其故也此頌日祉 
波露文來函敬肅者昨奉二十三號鈞函當即轉逹紐約本公司兹接復電内稱按九十之價己售或己抵押之小票及工程己用之欵共計美金三百六十萬元截至五月一號止應付六個月利息計美金九萬元如中國政府欲美公司代付利息自可照辦至三水枝路行車進欵己移撥工程之用等語用特專函此頌日祉西四月二十六號 
盛大臣復波露文函逕復者接展四月二十六號來函承復四月二十三號敝函所詢各節查合興公司逕向受託公司提去之四百萬元小票是未經本大臣核准且係違背本大臣之命令今特再爲申明鐵路總公司代中國政府不擔責任此事經本大臣知照貴公司並由駐美中國出使梁大臣照會美外部矣是以祗可按照前經核准提取之二百二十二萬二千金元小票付息仍請查照續約第十五欵由所載各項入欵内撥支尤應將三水枝路行車進欵凑付是爲至要此頌日祉（震） 
[覆禀航行滬浙港輪辨法杭州]  
　　職商施培宗於上年請辦滬浙港輪東來有限公司旋奉商部批示謂股本集有若干擬築碼頭幾處置備小輪幾艘行駛河身有無淤塞滯行之處即詳細復禀再核故該商復於日前禀由上海商會轉禀商部謂集足股本二十萬元合銀約十四萬兩以十萬兩建築公司碼頭機房所餘四萬兩造平底小輪四艘拖船回艘專走浙江紹興之黃道關鎭唐殿後桑盆等埠經過河身尚屬通行無碍兹將詳細章程暨小輪圖樣一併呈請查核候奪想商部不難據禀批准也（震） 
[桂撫致柯中丞電廣西（爲廣西膏捐請歸自辦事）]  
　　日前桂撫李中丞電致柯中丞云廣西土膏礙難合辦疉經曾奏頃奏電旨膏捐歸桂自辦由公查酌辦理桂膏公所手創幾經籌措始有成效今恃爲應急大宗拮据猶甚改爲合辦斷難支持營兵遽撤善後需欵尤繁外助多絶必欲奪之是絶桂也今幸朝旨交公查酌劃歸自辦全仗鼎方公雖離桂桂仍食德久欽毅力又叨愛未用敢瀆懇云云（張） 
[飭造土膏統捐清册武昌]  
　　鄂督張宫保接到柯中丞公文查核土膏統捐成案因即札飭兵工局司道及有關各局所分造清册呈核（履） 
[會議統捐辦法就緒武昌]  
　　鄂督張香帥連日傅諭司道及善後牙釐等局總會辦至署籌議改立統捐辦法聞己議有頭緒大約秋間即可實行（履） 
[承辦煤礦請先立案北京]  
　　職商張光裕以湖南柳州龍耳嶺煤礦甚佳持集股銀若干萬照章具禀商部呈請試辦并先請立案以杜他人　請云云不識果能照准否（震） 
[承辦礦産請給執照杭州]  
　　職商詹紹周承辦浙江諸暨縣洞岩山礦産經商部咨查有無窒礙等情前日己由泊撫咨復到部謂據查　項並無違碍兹將該商呈送圖説保單甘結清摺一併附文咨送請給發採礦執照以便開辦（震） 
[派員考查留學生武昌]  
　　鄂省留學各國學生人數頗夥近張督特命丁憂候補知府金峙生太守鼎赴日本法德比美等國考查各學生學詣品行并將張督厚望之意代爲宣告其用費則在學務處支領聞太守己奉到公文不日即可起程擬先赴日本然後由美入歐云（覆） 
記者曰張督之有厚望於留學生固若也哉 
[實業學堂度地添建校舍北京]  
　　商部所設京師實業學堂開辦己有一年在堂各學生課程頗有進境惟地址尚窄齋舍不敷近又擬將備取之各生陸續傅到急須添造校舍若于兹查得與學堂毗連之門樓胡同有官地一方堪以建造房屋因即行咨步軍統領衙門請將該地撥歸業實學堂應用（需） 
[文普通學堂之風潮武昌]  
　　文普通中學堂監學李鑫沈明道向以壓力抑制學生近復以考查行檢之權授之齋夫前月底齋夫送册適爲學生所見遂大譁羣向沈李詰問沈李不認并開去學生龔國璜一名以爲桐喝之計學生忿極相與禀呈監督沈李懼即遁去初一日遂停課一日現學生謂沈李若留則學生即日散堂并擬具禀學務處及督憲將其平日蠻横荒職之事一一訴明云（履） 
[獨力創辦學堂請奏明立案北京]  
　　商部三等顧問官周觀察廷弼現以獨力創辦中等商業學堂具禀到部懇咨學務大臣奏明立案（震） 
[縣試鬨塲罷考金華]  
　　金郡本届縣試於頭場後忽奏毓質夫大令懸牌謂須再補試一塲方可出案招覆己令人不勝詫異辦考書吏復口於添備卷册每名索錢三百文衆尤不悦及二十一日補試點名時各童争向大令禀陳書吏需索情形僕役等大言呵喝各童正在忿無可洩之際遂一擁而上大令手足無措避入内署轉瞬己將塲内卓凳及公案燈牌搗毁殆盡揭封而出羣以大令袒護吏役故辱童生相約罷考刻由各學廣文與廪保出爲排解未職能了結否也（頤） 
[某邑覊押私刑斃命揚州]  
　　廿邑設立外覊凡未定案之賊盜及户婚田土錢債細故被控者均押入其内覊役及管覊家丁往往以不滿所欲用私刑敲逼具最慘者莫如血皮靠一刑 
 
 

Page 4

 
 
　　正任甘邑周大令式奎因不給口糧致有餓急齕栅欄木而餓死者周以此撤任然究不如血皮靠之酷近日江邑覊中尹稚山虧空案内牽涉被押之錢子衡因受私刑過重即於二十八日斃命請鄰封白大令詣騐亦照例含糊勒取其家屬押結而已噫暗無天日忍心害理有如此者（益） 
[紀辦理移設靖湖廳通判各事宜蘇州]  
　　蘇省裁改官缺以蘇管糧通判移駐洞庭西山改爲靖湖廳撫民通判削分疆域應按角頭司巡檢所轄汛境都圖統歸管領原設巡檢撥隸該廳舉凡考察承轉悉如太湖廳制概由蘇州府督飭辦理此外附近諸山湖面交界須俟該倅到任後親履會勘繪圖通送俾免臨事推諉所有西山户口錢糧以及命盜雜案悉歸現設西山靖湖廳徵辦應設司獄官即令角頭司巡檢就近兼理廉俸役食均仍其舊衙署監獄亦應次第籌建其餘一切應辦事宜妥速籌議通詳其蘇管糧通判原管文卷併歸蘇總捕署接辦（蠱） 
[第二批紅十字賑銀己由日使簽字運往京師]  
　　第二批紅十字會振銀三十萬兩己由奉天委員孫良規等將護照由日使簽字運往（艮 
[英法會議摩洛哥之意見未定]  
　　初六日德京電云英法尚未决定遣專使至各國議論摩洛哥之事然亦未决定不允 
[德皇遊歴北歐之議作罷]  
　　初六日德京電云德皇本擬至北歐游歴現己作罷惟擬在波羅的海遊駛一周而己譯德文報 
[美政府諭令拘禁逃於小吕宋之俄艦]  
　　初七日東京電云逃於小吕宋之俄巡艦三艘由恩寛斯海軍提督所統帶者現由美政府諭令拘禁於該處並將機械卸下 
[英將調回東方戰艦]  
　　初七日香港電云泊於東方之英戰艦不久將調回本國以壯本國海軍之聲威 
[德行文各國請遣專使會議摩洛哥事]  
　　初七日英京電云德國己行文各國應遣專使會議摩洛哥之問題 
[英艦沉没]  
　　初七日英京電云英海軍愛士第八號之海底兵輪忽沉於撤粒墨斯口外船員十五人皆溺斃内有武員一人此船無端沉下並無炸裂按此船爲十海底兵輪船之一建於一千九百零四年計長一百五十英尺每點鐘能行十六海里 
[瑙威國將懸新旗]  
　　初七日英京電云瑙威國新旗將於明日懸掛各　嗚砲致敬 
[俄皇謂目下不能議及和局]  
　　初六日德京電云俄皇己召見駐　美使謂目下不能議及和局之問題蓋俄須先知日本所索要之欵故也 
[俄皇籌思議和間題]  
　　初六日倫敦電云俄皇己告知駐俄美使我謂朕現願思度和議之間題譯文匯報 
[日軍逐退俄兵]  
　　初六日東京電云初四日有俄兵百五十六人攻營伊堡門東一英里餘之許苗子地方被日軍所擊退逐至嚴餘陵拘獲俄兵一人馬兩匹 
[俄將駐於奉化]  
　　初六日東京電云俄林將軍現駐於滿洲奉化地方時親由查察向南前進之先鋒隊 
[對馬之戰日軍所拘俄武員計數]  
　　初六日東京電云對馬之戰日軍所拘俄俘共武員二百五十四人内有提督二人船長十二人司令官二十二人 
[俄報尚未認敗亦未提議和約]  
　　初六日東京電云俄諾武夷扶蘭覔耶報謂日人若不能占據俄之克浪斯逹埠及聖彼得堡則俄不得爲敗維徒覔可梯報謂俄國尚未提及議和之事並勸政府徵收税捐以作戰費並設軍律以平内亂 
[美總統與各使會議日俄和局]  
　　初六日倫敦電云美京消息羅總統己與歐洲駐美各國使臣互論議和之問題因之各列强現己會同從事 
[輪船股東責問總公司]  
　　初六日香港電云本港有股分於印度中國輪船公司之人會同電告英國該公司總辦責問利息之薄 
[瑙瑞交涉]  
　　初六日倫敦電云瑞典王奥斯克己電致瑙威首相力争瑙威政府所行之事瑙威議院上奥斯克王之書謂瑙威並無仇視瑞王或瑞典國但請王助瑙威政府選一皇室之少年太子爲瑙威王 
[德摩交涉]  
　　初六日倫敦電云法國各報議論法外部突君辭職之事足証摩洛哥問題之重要據云首相兼外部大臣羅維盍君擬先籌一通融辦法以符德之意見 
[英人歡迎西班牙王]  
　　初六日倫敦電云西班牙王抵英京時雖天時不佳然英人大爲歡迎西王己由英皇派爲英十六苗隊之參將譯字林西報 
[對馬島俄所失船價值]  
　　初六日英京電云俄海軍在對馬島被日軍所擊沈反拘獲之船其價共值英金一千萬餘磅 
[俄駐法使臣將爲外部大臣]  
　　初六日倫敦電云俄駐法欽使將爲俄外部大臣繼伯爵蘭姆斯道夫之後蓋伯爵不久將辭職故也 
[俄亂黨私鑄炸彈]  
　　初六日英京電云俄里革之 
鋼鐵廠内查獲大炸彈五十枚己有十人多省爲俄官拘獲内有數人身藏軍器譯太晤士報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[岑李又生齟齬廣州]  
　　岑督日前電致桂撫李以署理貴縣知縣李景驤劣跡昭彰請即撤任參辦李覆電謂李景驤官聲尚好近日西省州縣頗不易做循良之員不可多得且紳士中賢者少不肖者多動以上控爲得計若再輕信控詞撤換州縣刁風愈長李令務請緩撤等語岑督又電李撫云李令經委員密查數次控案均確有據貴部院如不撤參本部堂定行奏劾一面委員前往接署云云李接此電大不悦飭藩司懸牌將李景驤撤任查辦所遺貴縣一缺改季李令彛坤往署（列） 
[咨調學員武昌]  
　　湘撫端午帥因湘省教員不敷分布月前特向兩湖學務處咨調前在湖北師範學堂附屬湖南畢業生何榮光等四員速來湘省派充教員詎被提調梁星海觀察捺擱多日經午師兩次電催始於月杪傅知各學生擇日首塗（師） 
[蘇省設立仕學館蘇州] 　 
　　　新任蘇撫陸春帥以轅下聽鼓人員無所事事因立仕學館一所購置書籍令候補人員人館肄習委候補道陳觀察遹聲總辦候補府張太守壽鏞爲提調於本月初一日到美開館（隨） 
[紳董不喜圃防蕪湖]  
　　蕪湖自辦巡警以後保甲圑防久同贅疣乃縣尊近又諭飭紳董舉辦圑練各紳董以有名無實之舉徒糜費用無益民生故不願出而干預云（恆） 
[長江水師提督回轅鎭江]  
　　長江水師提督程從周軍門前赴下遊江陰吴淞等處校閲水師各營防務操演現己一律告竣隨乘吉和輪船西上逕回太平節轅（觀） 
[冐提川土厦門]  
　　水仙宫街德萬昌扎貸號乃黃翼甫所開前日有申客鄭某配運川土十箱來厦交德萬昌錢莊轉交增盛士行乃送信人以牌號相同將提單誤投黃處共見單上寫明川土十箱頓起貪念即雕增盛僞印報關領貨適增盛遍查提單未到至招商局訪問見黃持單提貨因問黃提單何來黃堅不説明亦不交還增盛遂邀集土行中人向黃理論不知能免涉訟公庭否（蹇） 
[鎭郡警察添招巡兵鎭江]  
　　鎭江警察局總辦濮秋澄大令以鎭郡係通商口岸街市紛歧原募巡兵不敷分布爰於日昨禀准常鎭道兼警察督辦郭月樓觀察出示添招三十名以資保衛（井） 
[分發人員騐看名單]  
　　郎中孫秉誠直隸牟宗樸山東許永彦山西主事李逢溥奉天王太卿奉天王施博奉天劉同元直隸楊蔭華江西員外郎銜龔楨義福建内閣中書蕭贊勳江西歐賡祥廣東羅春煒四川道丁惟魯山東直隸周鳴皋浙江江蘇程福福順天福建陶在銘浙江江西蔣家駿安徽江蘇盛傅曾江蘇林志熙江蘇知府沈繼賢浙江四川胡椿年浙江江蘇丁招年浙江河南僇鶚起江蘇浙江全煥榮浙江雲南同知胡鑅揆陜西直隸卞鍇孫江蘇山東董大年順天山東張士怡陜西河南許文勳浙江福建直知州蕭俊生直隸山東花翎鹽運使銜劉堯霖順天山西蔣師尹浙江安徽旭愷正白漢安徽榮椿廂藍蒙趙學治直隸知州金錫三吉林奉天韓炳樞江蘇直隸吴壯山東山西姜繼襄安徽湖北通判謝垚四川江蘇蔣鴻恩廂藍河南鄭有容湖北陜西李德暲浙江雲南布理問吴英江蘇州同施鼎元江蘇湖南殷廷棟安徽廣西知縣由升堂山東吉林查鍾泰安徽江蘇林韶貽福建江蘇劉有光雲南江蘇陳諴福建江蘇楊承孝明北安徽周德蔚河南山東萬大勛湖北山東吴寳樾江蘇浙江包謙浙江福建張嘉瑞江蘇福建來寳書浙江江西朱兆瑜河南湖北陳祖綸浙江湖北汪仁溥江蘇湖北屈耀琨四川湖北蕭朝漢湖南湖北丁賛熙江西湖南邱紹文江蘇廣東陳象離河南四川黃壽嵩江西四川高愷貴州四川楊嘉修雲南四川曾楫湖南四川程鴻翥安徽舒紹伊安徽聨浚廂紅虞馮盛世廣西鹽大使吴本鑑浙江兩淮涂堃湖北山西賀美瑜浙江福建施官紱江蘇廣東按經歴周之綱江蘇浙江直州判周炳翰廣西廣東王智濬四川雲南州判郭秉謙湖南甘肅未完 
[會議創辦教育普及會]  
　　蘇州私塾改良社自開會以來頗爲發逹具效驗甚大且輕而易舉惠而不費洵普及教育之良法也上海諸大紳商聞之極爲欣美乃籌集經費特請該社發起人沈君戟儀至滬商議擬在上海設立總會一處名曰教育普及會其内容分爲二部曰私塾改良會師範講習會上月十八日沈君曾與滬上各紳董及學界志士在西門内半涇園遠成師範講習所議事一次簽名賛成者七十餘人兹聞該會定於五月初九日仍借西門内半涇園將所擬章程諸會友酌議届時想熱心教育諸志士定聨袂而往也（容） 
 
 

Page 10

 
 
[盜船被獲南翔]  
　　本月初二日有航船由嘉定來申甫行二十餘里後而忽有盜船追來喝令停泊船中有五人躍過船中船上預伏有二盜裏應外合大肆搜索無奈搭客無多貴重之貨亦少祇刧去衣服銀洋零星物件當由船主報縣請緝前日船主在南翔附近處見盜船混於漁船帮中因即喚同多人一擁而上在船中拘獲五人原臟具在立即解送嘉定縣請爲究辦（木） 
[尼菴被刧]  
　　本邑西門至大南門外交界處有某尼菴前晚被匪入内刧去衣服銀洋雜物翌日由地保投報上海縣署汪大令定於昨日率往勘形跡（土） 
[薄責盜匪]  
　　前晚有盜匪二十餘人至羅家灣左近鄉人楊 
月亭家强刦物件傭人許阿弟出外呼救被匪擊傷旋經法界捕房拿獲王三趙渭德二人在途被匪黨費亭糾衆圖刧將費一并拘入捕房昨日解案楊訴稱當時共有二十餘人當黑暗中未便指明求請訊究王三等同供並不爲匪大令判各枷號三天責二百板（水） 
[查獲私鹽]  
　　前日浦東保甲總巡局巡鹽勇丁在塘橋附近某小烟館查獲鹽十餘包立即解局禀知謝岳松明府傅烟館主到案訊究來歴（土） 
[添開河道]  
　　南市薛家浜河道現己開至小南門外小閘橋暫行停工由秦董與上海縣汪大令商議添開西門至小東門一帶護城河大令允之先將薛家浜口所築之壩開通再行雇船數十艘裝運污泥每船給予小票承運至滬北虹口交卸迨卸畢後續開城河並將城内一律開浚以興水利（土） 
[押究庇奸]  
　　甬人孫阿赤之妻金氏前與王生才之外甥范榮根通奸被孫拘獲解送法界公廨懲辦此次范又在王處與金氏續舊孫聞信之下偕湯茂生并糾同多人前往王處滋閙擊毁物件王投報捕房將孫湯一并拘案請訊質之湯茂生供孫妻金氏即小的之妻妹前與范榮根有染投控案下此次又在王處續舊孫邀同小的前往理論大令以此案由王庇奸起釁著將湯王一併交保王周氏押交范榮根到案再核（水） 
[上海官事]  
　上海道袁觀察昨日命駕至南洋律法官担文君處晤商要公　駐滬美總事古納君定於今晚七點半鐘在公館設席特請上海道袁海觀觀察等飲宴○蘇松鎭陳印波軍門之子試用通判陳子衡别駕昨日因公來滬住長發棧午後到道轅禀謁(金) 
[上海縣案]  
　　前日警察東局函解于璋擊破陳金華頭額一案到縣至晚汪大令提案訊問陳供于璋由杭州來申開旱煙袋作同業謂其犯規于偕友人在廟内養心樓吃茶小的前往購水于即指爲覇阻之人持銼刀擊破頭上求驗于供向在杭州掣旱烟袋爲業今在上海邑廟後園開店陳金華勒索洋銀四十元不遂邀吃講茶陳傷自行在凳上磕破乞鑒大令判于掌頰五十下償養傷費洋兩元銼刀儲庫惟陳再敢至于店訛詐准于捆送嚴究○李榮春於去歲被控逃匿兹由差拘獲解案請訊李供前在小東門外開烟間曾借蔣福堂洋二百五十元范遵垣一百餘元現店閉歇求恩交保理償大令判交的保如不清理再提嚴究○趙根泉投縣呼寃亦經王大令訊究趙供有單地三畝前年向趙小弟抵錢四十二千現往贖不允反被歐傷求提究追大令判令邀同中保往贖○楊文祥購取王羅發竊贓夏布被控到案昨晚提案訊供楊子寳林供稱父親知借寓鄰船之王羅發竊有夏布二十餘疋向買五疋未付價洋翌日父親出外被砲船葉哨官來稱布係竊贓向母親恐嚇將布取去大令判捕役恊同地保帝寳林至葉哨弁處將夏布五疋取向再核文祥還　候示（金） 
[上海巡局紀事]  
　　前日江北車夫洪長壽扭同鄉蔡士子至二十三七鋪巡防局控被誘匿伊妻某氏局員姚谷蓀二尹略訊口供命自行赴縣控追○二十三七鋪巡防局員姚二尹以境内竊案迭出從未破獲因傅汛捕到案從重比責勒限緝賊追贓（土） 
[警察局紀事]  
　　本城警察東局巡丁敖清和近因不遵局章擅離責守經郁二尹訓責不理禀准總辦汪大令將敖斥革敖旋向帮巡馬叅軍一再苦求叅軍致函到局請爲寛免郁二尹因令罰去工貲半月以示薄懲○日昨本城警察東局委員郁二尹特諭各巡丁謂出外巡緝務當勤愼從公如辦有成效將來西門外及大東門外均須推廣准將爾等提充巡長以示鼓勵（金） 
[會訊賈永生定貨欠銀案]  
　　禮拜四午後美副領事安立德君臨廨會同襄讞王明府研訊美商光裕洋行控賈永生定貨欠銀一案原告聲稱本年二月賈永生購定洋燭二百數十箱除付尚欠銀一百四十兩係吕潤生作保立有票據現賈忽不認此欵請究被告供小的並未向光裕購定洋燭亦未欠銀明府商之安君諭俟飭傅原保人吕潤生到案再訊（木） 
[公共公廨早堂案]  
　　昇記衣莊主遺學徒顧文官控店夥施禮元於今正進店至四月初八日私取衣服數件一去不回並有周裕太陳云記王阿壽顧金榮胡小春胡金發胡成蘭等七衣店控被施冐昇記之名騙去各色衣服正在訊斷施之母舅張文甫到堂聲稱願代甥了理孫明府以事關冐騙不准判施押西牢一年○吴少記被倪桂春吴桂生竊去綢衣數件皮夾一個内有莊票洋一百八十八元鈔票洋五十元並支票銀五十兩報由捕房飭包探劉光震拘獲詰知贓寄法界小烟間内因即押至法界恊同法探起出眞贓於昨日一并解案倪竊供與吴桂生無干另與二人行竊分用中西官判各枷號兩月期滿再押十個月○前者廣英隆洋貨店執事楊阿林並夥胡阿朿被周阿祥串同八十八號西捕雲利訛詐洋五十元當經訴知捕房禀請英刑司將西捕雪利華辦昨日拘到帮同訛詐之周阿祥解案判押西牢三月罰作苦工○濟良所送幼女失巧雲到堂供年十一歳蘇州人於本年正月被父賣與朱李氏家屢受鞭責痛苦不堪求爲超拔明府見此女面有傷痕爰判朱李氏戒責三百下巧雲發幼女所留養○前有婁塘人沈茂生竊取徐雨蘭洋二千一百五十元當即追至嘉定索還洋一千九百元尚少二百五 
 
 

Page 11

 
 
　　十元由徐報明捕房昨日沈母到申去取鞋籃徐不肯放將籃交至捕房查得籃内尚有洋五十六元昨晨一併解案官判洋銀暫存捕房再核○濟良所送妓女洪素雲到案供年十八歲前由母售在同慶里楊姓家賣娼因不願作此無恥生涯亦不願住濟良所尚求超拔官判改發棲流所擇配○捕解徐阿二徐阿金兩人在路互毆官判暫押捕房俟傅原告見証到案再訊○薙髮匠王阿四禀稱前日周阿榮來店薙髮囑將劉海圈薙去至晚周忽紏多人來店誣小的將其長髮剃去藉端勒索洋十元不堪其擾因鳴巡捕拘案明府判責三百板以儆○日前棋盤街林大成布店被賊竊去綢衣多件巡街捕見宋阿有所携綢衣即係原贜因即解入捕房昨晨解案請究判將宋枷號一月原贜給失主領去○曹士榮偕某洋人以僞藥兠售欺騙華人爲美界包探將洋人解入捕房捕頭驗其所售之藥　以洋皂切成骨牌塊上貼金箔以其作僞欺人拘解吴刑司審辦惟曹與其同黨須由華官懲究爰於昨日解案包探申訴前情曹供傭於洋人處每月得辛俸十二元隨同賣藥向未滿一月因此辛貲尚未取到官判管押捕房一個月以儆○有奚榮泉投上海縣控媳奚譚氏逗遛租界請移提訊究汪大令准即移請公共公廨屠司馬於昨日將奚譚氏即金寳解案明府商之德君著將奚譚氏交濟良所看管俟查明控案情節再行移解（木） 
[法租界公堂案]  
　　戴日永火腿店夥黃維琴前被新泰和館主張茂林賖去火腿計洋二百八十八元除收到外尚少一百四十元由張出支票一紙到期向收適新泰和突遭火患曾許領到保險銀兩如數歸還詎延宕至今分文不付昨由戴日永控之公廨陳大令向之研訊張供退還火腿七十隻合洋一百四十八元照算向須找還前在英公廨涉訟有案大令判交的保候查明英廨控案再核○鄭阿堂前欠陳永卿牛價洋五百念三元被控到案奉前讞員訊判還洋四百七十三元鄭祗交洋一百五十元經陳續控到案判還洋二百元迄今案懸日久尚未了結昨日陳投案遞禀聲稱有人代爲調處折還洋五十元小的己允求請銷案大令准之判將鄭堂開釋○茂興隆船局主嚴茂生遺夥嚴相甫控同業元亨船局執事李佑之借洋二百八十八元延宕不還求請追給大令准詞飭提到案李佑之供須待局主來滬方能料理大令判人銀並保限半月内理楚（水） 
[美租界捕房事]  
　　前晚有酒醉某俄兵在楊樹浦路一帶恣意行兇爲某號印捕設法拘入捕房捕頭令押至酒醒後再核○昨日蔣雲卿之貨車載有木箱甚多行經西華德路巡街印捕以其有違向章當即拘送捕房捕頭姑念初犯從寛斥釋○昨日午後黃祥祥行經虹口司考脱路突遇酒醉某俄兵將所持雨傘攫去黃向之索取反被兇毆傷及頭面等處出巡捕一併帶入捕房捕頭令將黃送向仁醫院醫治俄兵押送駐滬俄領事署禀請訊辦○昨午小竊李阿惟行經百頓路被探夥孟阿榮張阿高兇毆受傷爲某印捕所見一併拘入捕房押解公堂禀請訊辦（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
