# 1904 - 282 - 4911311

 

Page 1

 
 
[冐詐宜防] [  申報館啓]  
　　啓者昨得本館派赴蘇州采訪友人手函述及前者某署書吏陳錦繡有被人捉姦之事本報以事涉汚穢削而不登不料同署尤姓名逸泉者串同不知所操何業之范平安冐稱申報訪事人詐去洋銀各三十元當時卽微有風聞刻始訪得確實非虚用敢臚陳巓末云云查本館各處所派采訪友人不特文理胡通且必人品端正從未苞苴濫受安有借端敲詐近於無賴之行爲者敬告諸君以後如有此種事情請卽修函密告緣由以便禀官懲儆切勿含糊了事以致杯弓蛇影有累本館聲名也 
[彚解善捐] [  申報館恊振所啓]  
　　本館自襄辦萬國紅十字會後迭承四方好善君子囊金共解藉救瘡痍除援陸續解過四批外兹又會計八月初一日至二十九日共得洋銀一千六百零零九元票銀四百兩銅錢二千五百文僞洋銀五元二角作爲第五批已於前日送交絲業會館中總會處收管彚解惟是東方戰事爲日方長尚望接濟源源俾生死人而肉白骨此則會中人所馨香以祝而心版永銘者也肅此布陳伏維埀鑒 
[續錄兩江總督魏午帥奏現辦江寗省城並各府廳州縣學堂大概情形摺]  
　　水師陸師二學堂開辦最早久經陳奏歴年按章照辦惟外國學堂凡習武備者皆須先習普通學臣上年在陸師學堂内添設普通科令有志習陸師者先行肄業以立陸師生徒之基址大略仿照日本成城學校之法辦理將備學堂上年甫議設立臣於整頓防營摺内業經陳明卷查光緒二十五年前督臣劉坤一奏設練將學堂甫經開辦爲浮議所奪嗣後迭奉部催輒因費絀而止臣因見各防營所派陸師學堂畢業學生往往情意隔閡不盡其用細求其故近年南洋選派學生游學日本由成城學校入士官學校畢業者頗多又屢次派員閱看日本行軍大操耳目一新視陸師學堂之專習德操有趨向各别之勢因飭仿日本士官學校章程設立學堂定爲武備速成科所有學生皆從各防營内挑選定額二百四十名分將弁兵目兩級並分馬步砲工輜重等門雇用日本教習二人於上年冬間開學用士官學校畢業生爲助教其功課爲軍制地形測繪戰術兵器築城算學東文馬學衛生兵旗野外要務及馬步砲工各種操法將來學成發還各原營分别高下派充弁自冀收因勢利導之效復於堂内設戰術研究舍取各營現有營哨官講求實際暫假昭忠祠爲學舍另飭司道建造新學堂均於本年八月内落成復於學堂之南建造洋式兵房四座調撥常備右軍一二營附屬駐紥爲學生實習之地此次學生身歴戎行與陸師學堂學生之招自民間者有别臣正擬攺定軍制此項學生畢業致用卽在目前不得不認眞整頓與陸師學堂分列並重江寗師範學堂於光緒二十八年開辦選文理明通人品端正者授以中文日本文測算繪圖等學今年六月已考取頭班學生四十名畢業使爲寗屬各府州縣學堂教習該堂課程一切尚屬妥協至各屬中小蒙養等學現雖禀報開辦地方較多但以經費有限師範無人舉辦未能合法惟通州泰興兩處最爲認眞所擬章程亦尚妥善民立各學則通州紳士所立師範學堂曁高等尋常小學所陳辦法亦俱有秩序而省城思益小學尤爲後起錚錚謙益養正皆初等蒙學辦理亦有頭緒迭由官司補助經費以示鼓勵蓋風氣初開固不能不擇一二稍能合法者以提倡之也查日本文部省及外府縣皆有視學官數員隨在行視以檢察學校中之一切不如法者擬俟各屬一律申報辦齊後酌派深通教育之員分赴各屬稽查一次由省隨糾錯謬酌補欵項彼時三江師範速成生應已卒業卽派往各屬充當教習如此整頓久之或可漸得條理惟府直隸州等處此時中學堂所取學生祇能從事小學功課卽有稍明科學天資明敏者亦祇宜酌减小學年限作爲中學豫備生萬無由府考取學生不合程度濫厠中學之理應由臣通飭遵辦要之中國此時欲圖自强則凡各項學堂皆須同時並舉不學專門不足以抵制外洋之人才不學普通無以培植專科之根柢師範爲全國讀書之種子實業又百姓生計之本原今幸值京師學務處甫經奏定各有專章惟有按照各級課程就已辦者再加講求未辦者限令設立以期仰副朝廷興學育才之至意所有江寗省城並外屬現辦學堂大概情形謹繕摺具陳伏乞皇太后皇上聖鑒謹奏奉硃批學務大臣知道欽此 
[本館接奉電音]  
　　昨晚十點鐘時京師友人飛電傳來旨一道敬謹譯登○八月初三日内閣抄奉旨理藩院奏敏珠呼圖克圖在多倫諾爾地方圓寂一摺敏珠呼圖克圖駐京年久經卷亦甚嫺熟兹聞圓寂朕心深爲悼惜加恩著賞給手串一串銀三百兩五十兩重銀曼達一個大哈達一個小哈達一百個香四束所賞物件交該院差交伊徒蘇拉琉麻嘛什齎往欽此 
[電傳宫門抄]  
　　昨晚十點鐘時京師友人專電告知本館云九月初三日皇上召見軍機大臣及唐紹儀 
[日艦觸雷要電]  
　　昨晚九點一刻鐘時接日本東京專電云頃據海軍省第三艦隊司令官報稱我平遠軍艦向在鳩灣一帶充當巡哨艦之職兹忽觸於俄人所設機械水雷以致沈没得慶更生者僅下士卒四名其他有事於岸上之士卒十一名亦皆無恙 
[日棄要地]  
　　華歴九月初二日英京倫敦來電云俄京聖彼得堡之巴司日報登有一電係本月初一日由奉天發往者内云日軍目下方引大隊迤南而退且將遼陽一戰而奪得之各地全行棄去卽前此所獲之地亦一并棄而不守日軍之右翼兵於前數日間已退往迤南十英里之處駐紥所有西安莊賽馬子及其餘各地均已一律棄却矣 
 
 

Page 2

 
 
[評論日軍]  
　　華歴九月初二日英京倫敦來電云兹得信息　俄京聖彼得堡評論日軍謂其并未一戰而自行退去者蓋欲將兵卒均聚集遼陽以爲防堵之資也 
[俄皇蒐軍]  
　　華歴九月初二日英京倫敦來電云日前俄皇及后携同太子臨幸雷佛耳地方簡閱波羅的海艦隊歴二小時之久始警蹕而回 
[攺行軍務]  
　　華歴九月初二日日本東京來電云俄人在牛莊所設民政事務所暫倩法人管理上禮拜六日已由法國副領事交卸嗣後一切設施當統歸日本軍務處矣 
[俄日購煤]  
　　華歴九月初二日英京倫敦來電云刻下俄日二國仍購煤無數以應兵艦之　其從卡狄夫地方運出者每月多至十五萬墩由紐堡特及英國各口之運出者尚不在此數日來有俄煤極多載往斐洲西境海岸某島存儲想供波羅的艦隊之用也 
[韓設日營]  
　　華歴九月初二日日本東京來電云駐紥朝鮮漢城之日本行營統領忽於日前宣示將於咸鏡道設一軍務處因日俄兩軍偵隊常在此處交綏也韓人見之殊爲不悦 
[追述歴攻旅順情形]  
　　昨承駐滬日本總領事官小田切君以華歴九月初一日東京所發官電函示内開日本東京大本營將西歴五月二十六號至七月三十一號圍攻旅順情形按日詳細記載刊刷宣布計西歴五月二十六號佔據南山二十七號佔奪南廣嶺其敵軍之屯於三十里堡鐵路車站左右者至是退往旅順扼守鐵路車站二十八號佔據柳樹屯敵軍卽將此處砲臺屋宇碼頭全行摧毁我軍奪獲大砲四尊鐵路運貨車四十六輛他物不計二十九號我軍進至離三十里堡約二英里半之高原安營駐紥三十號我軍將從鞍子山註營城子迤東約四英里迤邐至臺子山註在小平島東北五英里一帶地方全行佔據其在大連灣之棧房約一百餘間及兵舍均甚完好卽電報局火車站亦未毁傷我軍奪獲鐵路運貨車四百三十輛小船五十艘煤二千墩鐵路枕木二萬條此地船塢碼頭均未被毁惟一最大之碼頭損壞其半没入海中此外復有小輪船數艘沈於船塢進口處六月一號敵人仍用重兵堅據雙臺溝註在營城子西南三十三英里又四分之三及分水嶺註鞍子山西南一英里又四分之一鄰近諸地時遣諜軍往來探察不絶於途此時兩軍前哨相距最近之處約一千米突故敵軍不時喬裝華人迫近我營以攻擊我前哨之兵視其情形蓋欲潛與北路南下之軍相連續也十四號有敵軍砲艦二艘戰艦一艘駛近海石橋註約在小平島東北二英里半砲轟我陣約四小時之久遂向西馳去十八號午後見有敵軍戰艦三艘滅魚雷艇八艘出没於小平島左右發一砲彈擊我軍右翼頃之爲我海軍戰艦及滅魚雷艇所見遂互相渾戰約半小時敵艦卽退入旅順口内斯時敵軍之在雙臺島者防海之策益密且設立搜敵電燈以照鄰近水陸兩路我軍之舉動焉電文甚長尚未畢譯 
[譯日報論俄人煤火之告匱]  
　　日本大阪某日報云俄人所築東清鐵路火車往返所需煤火向來購自烟臺堡撫順開平諸礦亦有由日本運到者不足則以薪木輔之邇者諸礦皆豫爲之備由奉天以北直抵哈爾賓埠凡在滿洲之車站其煤咸於此取資迨西歴五月初鐵路被日軍横截并獲其所蓄之煤未幾營口亦入日人手中開平煤復無從采購九月十一號烟臺堡煤礦又被日人所封於是購煤之途俱絶至撫順一礦在奉天之南相距約六七日里不特道途窵遠且日人已早據而有之所賴以行火車者惟吉林諸山薪木雖此等薪木火力甚旺然火車速率終因之大减運兵轉餉未免窒碍良多矣 
[譯日報論俄國鐵路之難恃]  
　　日本大阪某日報云此次俄皇簡任陸軍大將岳利朋培路科爲滿洲第二軍總統親揮宸翰以寵其行初俄之與日搆兵也苦洛拔托金拜滿洲軍總統之命自言如得精兵五十萬不難將日人一掃而空當其大纛東行軍威荼火意氣之盛誠足吞噬敵人矣及抵滿洲卽有一失望之事則以郵政部大臣許以西伯利亞鐵路一閱月内至少可運送軍士四萬五千名至是乃知其有大不然者曾詢之法國某武員謂一月之中軍士之由鐵路東來者實不能逾二萬遂不禁爽然若失深悔從前計算之疎不得已奏請將所部陸軍退入滿洲内地一面待大軍漸漸齊集一面誘致敵人深入徐圖聚而殲旃不料聖彼得羅堡政府中人痛恨於心咸斥其戰略未嫺極力與之反抗未幾俄皇嚴命忽下責令星馳南下力解旅順之圍乃苦洛拔托金意氣衰頽屢戰屢北馴至遼陽一役潰敗至不堪收拾於是俄之内外重臣逐漸心存蔑視俄皇方嚴責引兵南進以保巖疆隨剏設滿洲第二軍令岳利朋培路科爲總統蓋暗中欲使苦洛拔托金堅其信誓以一死殉滿洲焉但目下旣設滿洲第二軍必有大隊俄軍飛馳東下未識西伯利亞及東清兩鐵路轉輸之力果何如也又以營口旣爲日人據而有之軍中所需糧糧亦必由鐵路火車轉運試問第二軍大隊千軍萬馬將何術以運至亞東乎 
[日將能詩]  
　　日本東京某日報云我日陸軍大將長谷川氏字曰浩堂征俄事起奉命赴高麗旋轉戰至滿洲各地豐功偉烈人所共知而不知文翰之工有非他人所能及者曾於友人扇上見其所書近作三絶句其一題爲鳳皇城駐軍聽洞簫詩曰滿目胡塵暗柳營亂鴻高度鳳皇城陣中亦有風流樂玉管誰吹萬里情其二題爲征途閱兵於廣陵詩曰人足貔貅馬足龍令嚴荼火肅軍容閱兵式罷歸營夕夢繞烏山第一峯其三題爲入義州詩曰遼東戰後十經秋又秉征旄入義州長白山隈鴨江水豈容胡馬飮清流方之唐人鐃吹朱鷺出塞入塞諸詩氣魄沈雄誠無多讓豈獨雅歌投壺之士謂足見儒將風流哉 
[蒙興礦政]  
　　日本大阪某日報登中國京師來電云蒙古喀拉沁親王查得所轄巴達爾胡川近有金苗發露因與和蘭國某商計議合貲開采以濬利源刻已訂立章程咨由熱河都統某公移請外務商務兩部領袖王大臣據情入告矣 
[懲戒謡言]  
　　天津中外實報轉錄順天報云上月某日樞臣於召對時奏稱近日外間訛言内廷屢次議更服色以致民心洶洶若不早爲之防恐土匪伺隙紛更激成不測之禍皇太后聞奏怒曰内廷並無攺服之議何來此種謡言亟宜告知那桐陳璧嗣後如有造言生事者立卽重懲勿得任彼訛傳有碍大局 
[羊城雜錄]  
　　廣州訪事人云粤東鑄錢局所鑄當十銅圓雖鏨明每銀一圓换一百枚然惟用以支放各員弁薪水及營餉則然耳至市中時價則每圓祗换八十八枚月前督憲岑雲帥諭令某日爲始所有支發各項薪糧均照時價○西關巡警第五局查得通心街某店主專收宇紙作還魂紙遂縶送北正局枷責示懲○八月十五夜順德縣境桂洲鄉某邨被匪連劫十餘家擄去甲乙二富户鄉勇聞警匿不敢出事爲大憲所聞札委前任順德縣王大令崧會縣稽查勒令族紳將匪綑交訊辦如敢包庇卽行斥革究懲○上月十五日西門外錦龍北約裕和貞機房婢女倚門閒眺而立適巡警北路第二局第一百五十三號巡丁李得勝行經門外所持之槍忽然墮地觸動機關彈子應聲而出擊中婢之小腹登 
 
 

Page 3

 
 
時仆地殞命坊人譁噪隨由巡長將李解送北正局旣而機房主李某以婢之身死實係無妄之災情願不復追究○上月十七日傍晚七點鐘時沙面西橋頂有數洋人醉中與司更人互相嬉戲時適太古洋行甘肅輪船買辦何采言過此驀被洋人擲入水中登時斃命報由英領事函請南海縣前往相驗聞沙面各洋人公議嗣後酒醉兵弁不得出外遊行以免滋生事故○日前有何言良者手携珊瑚珠一大包行經大北門外被匪劫奪因卽大聲呼救續備軍齊出追捕當塲拘獲二名正欲將解送地方官署忽有三元里鄉民三十餘人持槍劫去一匪旋復與勇鏖戰約歴一點鐘被勇槍傷三四人始各散去由廣協戎將匪移解南海縣訊辦矣○上月十七日午後五點三分鐘時黄沙對面芳邨大涌口瑞記火油棧忽然矢火是　適有火油萬餘箱以故其燄甚熾焚至三更尚未撲滅亦可謂巨災矣 
[潯江雜記]  
　　九江訪事人云八月十二日有湖口縣考生携帶棉花一百十斤行經德化釐卡不肯完釐被卡扣留考生不服蜂擁滋閙經德化縣賀少九明府飛輿前往彈壓始得寢事○九江西閂外所開新義泰等酒店往往以火酒沽與洋兵以致醉後滋事日前某兵船管帶官禀由領事照會地方官請傳各店主訊罰以示薄懲○日前常備前軍統領岳鳳吾鎭軍拘獲游勇若干名搜出小刀因卽送縣懲治縣主賀少九明府訊知刀由張鐵匠所造飭具甘結并出告示嗣後不得再造此項小刀如違重究 
[邗江雜志]  
　　揚州訪事人云前者江都甘泉二邑宰迭奉上憲札飭開辦蒙養學堂因卽勸諭士紳悉心籌畫迄今多日報開者尚屬寥寥江都縣朱大令遂慨分鶴俸在仙女廟及大橋二鎭各開堂一以爲之倡旋復出示敦勸略謂學堂爲新政之要務蒙養乃育才之始基該紳富等務各相度地方情形赶卽籌欵開辦多多益善俾將來學校繁興人才輩出云云噫其誠知所先務者歟○每屇春秋兩季居民鋪户例由保甲局挨家换給門牌兹兩淮運司恩新甫都轉以保甲旣已裁併門牌等事卽責成地方官督率團練局認眞辦理不得隨意塡給等諸員文江甘兩邑宰因公同議定將城廂内外分列仁義禮智信五册衙署公局列仁字册紳宦公館列義字册市廛商鋪列禮字册良民列智字册烟寮客棧列信字册各用洋鐵牌書名號數懸掛門上另給門牌詳塡姓氏里居 
例應親往稽查兹府尊余石蓀太守擇於八月二十一日命駕赴高郵寳應興化三州縣履勘大約月杪方可言旋 
[潤州近事]  
　　鎭江訪事人云前者城内斜橋左近王姓家被盜行劫所失不貲報經丹徒縣勘騐緝查迄未破獲迨張星五大令蒞任卽比捕購線上緊嚴緝八月二十一日在某處邏獲案犯數名搜出槍械及贜物甚多刑訊之下供認不諱因卽下之獄中以待按律懲治○日前常鎭通海道郭月樓觀察札飭新兵前營管帶陸如仙協戎添派勇丁若干名在洋馬路及各國教堂前畫夜梭巡以絶匪蹤誠綏靖閭閻之善政也○著名梟目葛二葛三犯案纍纍嚴拿未獲刻經督撫憲密飭駐防鎭郡之新勝水陸各營管帶徐寳山都戎嚴拿務獲毋再緩延○署丹徒縣張星五大令近奉上憲札飭考選三江師範學生申送江寗定於九月初一日復試等因爰卽移請　學傳知廪增附生如有願考者親寫履歴邀保畫押擇於八月二十六日在本邑學堂考試 
[茸城小志]  
　　松江訪事人云後岡鎭巢黨盛阿二係已伏法梟魁沈雲如之羽翼上月某日經金山縣蔣瀾江大令拘拿研訊飭鞭荆條並上老虎凳良久始供認敲詐某某等姓洋銀七百元大令飭收禁候訊○普照寺前某水菓店小主人胡四福年輕好事喜入下流去冬南門陸家橋張姓及修身菴盜劫案發後卽孑身他去附近人民咸竊竊然疑之旣而又出張姓劫案由前任婁縣屈吉士大令捕獲楚人唐桂山移交新任黎子新大令訊實申詳上月某日斬决修身菴一案則由營汛拿解疑是陳阿七張福林兩人經前署華亭縣陳仲陶大令迭訊不承移營另緝前月新任孫大令飭將陳釋出而胡適于于然因即拘拿到案謂本縣業經訪明爾於兩案中隨認一案可也胡信口呼寃大令飭上老虎凳並上天平架良久始還禁候訊 
[恭送節麾]  
　　正任兩江總督調署閩浙總督魏午莊制軍由蘇蒞滬在閩省來迎之福安兵艦暫駐節麾昨日清晨九點鐘時度登招商局海宴輪船鼓輪出口蘇松太兵備道袁海觀觀察江南提標右營參將周子安參戎以次文武各員均詣碼頭恭送 
[施醫撤局]  
　　滬城藥王廟施醫局係蘇松太兵備道袁海觀觀察所設委江蘇候補縣丞黎鳳篋二尹寳麟監視一切兹者深秋將屇二豎潛蹤二尹因於昨日投道轅禀請撤局觀察允之 
[凶占滅頂]  
　　前日南市浦江中有一義渡船遭風傾覆溺斃渡客十九人船户三人前晚上海縣主汪瑶庭大令飭傳船牙徐榮訊鞫徐供浦江渡船載客往來向有定章以二十人爲限前日午後一點鐘許船户胡桂堂由浦東載客二十人行至中流適潮急如箭以致全船沈覆當只救起兩人餘均溺斃旋經小的雇船六艘協同救生局船打撈屍首地保戴二所供大略相同大令飭速行打撈禀候核示 
[鑄匪成禽]  
　　金陵歹人孫炳坤串同無賴婁阿彩賃得虹口海寗路第三百十三號門牌房屋私購機器倩各小店擇制錢之厚重者攺鑄浙江當十銅圓入市行使蓋以浙江銅圓係黄銅所鑄故易於混淆也昨被包探倪順泉查悉一併拘獲搜出機器等物解入捕房捕頭令押候解送英美等國租界公堂禀請讞員黄耀宿司馬懲辦 
[馬戱重來]  
　　哈姆斯登馬戲前在滬上開演月餘觀者皆爲稱奇不置兹由青島來滬仍擇泥城橋迤西開演并有新登臺之名伶數人戱術新奇得未曾有寄語滬江人士盍乘菊花天氣紙醉金迷中重往一恢眼界乎 
[南市瑣譚]  
　　華捕李昌其羅文林近因不守規則被捕頭所知禀諸馬路工程局總辦翁子文太守飭卽帶案訊明諭將卯名斥革不准化名復充○駁船户謝毛毛承裝萬裕馬頭慶泰花衣行内棉衣若干包行至中途私取二十餘斤迨行主察出向論恃蠻遂扭控二十三七鋪保甲巡防局禀請局員李伯屏二尹訊追○保甲總巡朱森庭明府前因大東門小南門各處栅門日漸朽壞傳諭各鋪地甲查明造册具報在案兹者冬防將届急宜修理爰復嚴諭地甲赶緊造報以便親蒞騐明雇匠修葺○浦江義渡局委員吳明府以邇日浦中潮水湍急渡船每有失事之虞因飭各馬頭渡夫頭目傳知各船户務遵定章每船載客不得過二十人如敢故違准卽指明提究○昨日同仁輔元善堂所設救生船在浦中撈獲屍骸兩具帶至老白渡局中司事查得並無屍屬在滬因卽備棺收殮舁厝義阡 
[上海萬轼國紅十字會來啓]  
　　啓者本會昨承席子佩觀察交來申報館恊振所經募八月分第五批捐欵票元一千一百三十六兩一錢八分鷹銀龍銀六百零九元制錢二千五百文銅洋銀五元二角江裕輪船交來無名氏湖州醉經居士鷹銀各二十元公誼盛心力任募助實屬功德無量本會曷任欽感除分掣收照並函復外謹乞登報奉揚伏維公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續錄京師實業學堂章程]  
　　機器專科兼普通科科目人倫道德第一年三第二年三第三年三算學第一年六第二年四製造用機械學第一年三第二年四機器工作法第一年三第二年一應用力學第一年二第二年二發動機第二年三第三年二材料力量學第二年二電氣工學第二年二第三年三試驗塲實修第一年三第二年四第三年十一工業簿記第三年一工塲建築第三年一工業法規工業衛生英文第一年六第二年六第三年六體操第一年三第二年三第三年三製圖章第一年十第二年五第三年十電學專科兼普通科科目人倫道德第一年三第二年三第三年三算學第一年四第二年四電氣磁學第一年三電氣工作法第一年三第二年一電氣工學第二年四第三年三發動機第二年二冶金學第三年二電氣化學第三年二試騐塲實修第一年一二第二年一二第三年一八工業簿記第三年一工場建築第三年一工業法規工業衛生英文第一年六第二年六第三年六體操第一年三第二年三第三年三製圖第一年第二年礦學專科兼普通學科科目人倫道德第一年三第二年三第三年三算學第一年四採礦學第一年四第二年三第三年五冶金學第一年三第二年四試金法第一年三第二年一化分實騐第一年六第二年一四應用力學第一年一發動機第一年一測量製圖第一年二坑内演習第二年不定第三年不定鍊冶計畫第三年五試金實驗第三年五工業簿記第三年一工場建築第三年一工業法規工業衛生英文第一年六第二年四第三年四體操第一年三第二年三第三年三掣圖第一年三第二年六○職務規條章職任總目第一節本學堂設監督一員教務長一員正教員八員掌書官一員庶務長一員文案兼會計官一員雜務官一員齋務長一員暫缺監學官一員多派一員恊助檢察一員多派一員恊助第二節監督統轄各員主持全學教育事務稽查學規裁定經費凡堂中應修工程及將來興辦攺變之事應陳明商部堂憲核定施行第三節教務長專稽核各學科課程各教員教法及各學生學業勤惰優劣有實施教育之責約束學生之權凡堂中應辦要事隨時與監督商辦第四節正教員分任學科按程講授有實施教育之責掌書官掌一切圖書儀器等項均聽命於教務長第五節庶務長專理堂中一切庶務督察辦事員役凡堂中應辦要事隨時與監督商辦第六節文案兼會計官掌理一切文報公牘經理銀錢出入雜務官管理雇用人役一切堂室器物並各種雜物均聽命於庶務長第七節齋務長專考驗學生品行及學生齋舍一切事務現未派定暫由教務長兼攝第八節監學官以教員兼充掌稽察學生出入考察學生功課勤惰及學生一切起居動作等事檢察官掌照料食宿檢視被服注意一切衛生等事均聽命於齋務長職務通則第一節凡管理學堂人員均各有一定職務其分任事件各有規則皆當遵守第二節各員按照所定職務任事其有與他職守相關聯者當恊同商酌辦理第三節凡教員當按照學堂科目程度切實循序教授不可專已自是紊亂凌躐致乖教育之實際第四節凡教習當按照所定日時上堂講授毋得曠廢功課貽誤學生第五節凡學堂中教習及管理人員有不遵照定章實力任事者應由商部憲查明教員辭退管理員撤差第六節科學教員同在一城學堂者一員可兼兩處但時刻各分　晚限定時刻不得延誤第七節中外風俗政教各有不同所有學堂教習人員如有倡爲異說千犯國憲及與名教綱常顧相違背者查有實據輕則斥退重則懲辦章程仍未登畢明日續登 
[上海縣署瑣案]  
　　前年本城小東門内大街某洋貨店火災之後殘磚斷瓦積若山邱近始由房主錢姓雇令徐杏堂王步雲挑除旋有葉虎卿向徐王說合包與林寳記計洋銀一百二十元先交一百元立有收條攬據迨林雇人挑運徐王忽又阻止并另包與崇明人某甲林心不能平投縣控告前晚縣主汪瑶庭大令升堂研訊林供稱四月中徐王將土阜出售經小的承攬某洋商造屋所需言明洋銀一百二十元卽付一百元甫挑十分之一卽被徐王阻止另售向論恃蠻求請究辦徐王同供錢托小的等人將土阜挑除今已售得洋銀一百二十元除去中費二十元捐入水龍會五十元尚餘三十元由小的二人分用並無另行雇人挑運之事大令喝令重責徐王再四哀求遂飭交人保出限日將價繳案撥充善堂經費如再爭挑准林扭案究懲○積竊胡少堂前由大令遞回湖北原籍解至某處適逢水發留滯中途旋卽伺隙脱逃解差竭力狂追得以禽獲前日解回縣署至晚大令升堂研訊胡供小的不敢脱逃刻方患病求恩開釋大令判押攺過所三月 
[英美等國租界公廨晚堂瑣案]  
　　蘇人閔王氏投長洲縣署呈控其女小學子被傅姓姦拐至上海押入花烟館賣娼求提給領等情經縣縣宰某大令簽差持文來滬投英美等國租界公廨禀請讞員黄耀宿司馬飭差協同包探將鴇兒楊奶奶提訊楊鴇供稱此女係著名水販談三賣入生香閣花烟館李王氏家爲娼司馬乃將李鴇及小學子拘押前晚升堂質訊楊鴇之女薛楊氏供稱母親年已老邁求恩免解以全蟻命李鴇供稱小婦人在觀音閣馬頭開設生香閣花烟館小學子由係談領來取去身價洋銀若干小學子供稱被談及傅姓送入李鴇所開花烟館司馬飭將談及小學子分别押候移解長洲歸案訊辦李楊二鴇交人保釋○有楊尊宸者遣其僕李玉禀稱携眷寓治下正豐街聯陞客棧上月二十四日鄰居失火殃及棧中旋被棧主薛穆如吞没衣箱及花翎雪茄烟等物求提訊追司馬研訊之下李禀稱小的隨家主來此借居是錢當火災時家主主婦及小的房内共有衣箱八口均經取出尚餘四口被火焚燬當火起時家主托劉達夫將小官箱内洋銀鈔票約數百元交薛收管事將吞没并將燼餘衣物移往清和坊求恩追究薛供稱小的實無其事試思灾後卽有探捕管門小的安能將棧内衣物携出惟楊太太前在棋盤街某姓么二妓院娼時曾與楊所雇家丁吵閙後楊因無錢發給工資向小的借去洋銀二元李稱薛妻尚欠小的主婦金戒指一枚求飭交還司馬謂所禀無憑未便准理飭將薛交人保出向楊理明○何陳氏前控張嘉奎吞没故夫股本銀兩等情經司馬訊供押繳在案前晚氏遣抱呈吳成齋投案請追張供稱小的現實無力當於十月底呈繳洋銀四百元連前繳共一千元餘求從緩司馬餘押候取具限狀送查倘再違延定卽比追不貸 
[英美等國租界公廨紀事]  
　　昨日英美等國租界會審公廨輪應美總領事署繙譯官白保羅君會同讞員黄耀宿司馬訊判各案適司馬因事不克升堂特照會白君暫停訊判○前有盛錫九者控伊子進奎聽其妻蔡氏之唆任意違訓等情讞員黄耀宿司馬准詞簽差恊探將蔡氏提案發交官媒看管聽候訊供○前日上海縣主汪瑶庭大令移文公廨内開據陳紀生呈控張得勝圖賴婚姻等情查得張僑居租界應該移 
 
 

Page 10

 
 
提歸案訊辦等因司馬准之飭差協探將張提押捕房聽候訊明解縣五百五十八號華捕解流妓王巧雲及傭婦丁錢氏到廨司馬飭一併交官媒押候斷○前者英租界包探竇如海拿獲江西著名拐匪曾天龍送經司馬訊供懲辦所拐婦女分别交濟良所等處留養内有陳李氏口因病發棲流女所醫治服藥無靈延至前日遊世司馬查無　屬在申因飭由所備棺收殮 
[法租界捕房瑣案]  
　　去年十一月某日陳永卿控某牛行主鄭阿堂承辦牛油及牛兩共虧欠洋銀四百七十三元奉前任讞員訊供押追至歳抄交陳福昌保出先繳洋銀一百五十三元其餘限於本年正二三月分期拔還旣而鄭避匿不見陳迭次求追致累保人代出期票洋銀三百元前日將鄭扭控讞員陳楚生大令訊詰之下鄭稱去年小的遵斷繳洋銀一百五十三元保單上注明並無别項欠欵大令檢閱保單謂係四百七十三元鄭一味强辯大令著押候傳到陳及保人質訊核辦○吳長生前控木作頭徐金元積欠貨欵銀八百五十餘兩等情大令飭交實人保出赶緊清理徐一味挺押置之不理昨日吳投案訴稱徐家資殷實有意刁玩求卽嚴追大令飭提詰問徐供稱小的虧欠各項共七八千金所存木料以之備抵不敷尚鉅祗能變費公攤大令不准飭包探帶出覓保清理如延嚴比不貸○積竊張永生奉大令訊明候枷一月昨已期滿命帶案開枷重責三百板旋有縣差持縣主汪瑶庭大令名片投案禀稱張另有竊案請准小的帶回訊辦大令著押候移解○車夫徐宗夀錢扣羣裝北京輪船某客所帶皮箱中途逃逸報捕查獲箱已撬開旋在身畔搜獲當票吊到所質皮箱一口解奉大令訊明給失主具領徐錢各枷號一月期滿責釋○偷兒陳金生魏阿榮沈阿四經包探拘獲解奉大令訊明判令將陳枷號一月期滿責釋魏沈各責二百板○某烟館值堂人曹阿三竊取烟膏一百餘兩報捕查獲解奉大令訊明判賠洋銀三十元曹稱無力繳案因著枷號五天期滿責釋 
[美租界捕房紀事]  
　　日前僑居西華德路之甬人盛錫九投英美等國租界公廨控其媳榮氏違忤等情昨總讞員黄耀宿司馬准詞簽差投捕房恊同包探張才寳將氏拘押候懲○昨日午前恒豐小輪船駛經外大橋偶不留心將橋　所圍鐓箍撞斷適被三百五十五號巡捕所見報知捕房捕頭令包探前往查勘○前晚有一西人飮至大醉在百老匯路東倒西歪一見行人掄拳便擊適爲六百四十六號巡捕所見奮力拘送捕房捕頭金押至酒醒後釋出 
 
 
 

Page 11

 
 
   
 
 

Page 12

 
 
   
 
 

Page 13

 
 
四十四缺訓導八十四缺共一百二十九缺其應辦事宜卽歸裁剩之貝經理裁缺之員俟本班缺出由部先儘選用臣與學臣往返商函竟見相同所有請裁教職各缺謹繕清單恭呈御覽除分咨政務處吏部查照外理合會同順天學政臣陸寳忠兼管順天府府尹臣徐會禮順天府府尹臣沈瑜慶恭摺具奏伏乞皇太后皇上聖鑒敕下政務處吏部議覆謹奏奉硃批政務處吏部議奏單併發欽此謹順直裁教職各缺繕具清單恭呈御覽計開學正一缺昌平州學政教諭四十四缺良鄉縣教諭永清縣教諭揀安縣教諭三河縣教諭寳坻縣教諭寗河縣教諭房山縣教諭平谷縣教諭滿城縣教諭定興縣教諭唐縣教諭望都縣教諭容城縣教諭完教諭淶水縣教諭廣昌縣教諭肅寗縣教諭青縣教諭南皮縣教諭慶雲縣教諭井陘縣教諭欒城縣教諭行唐縣教諭靈夀縣教諭平山縣教諭元氏縣教諭贊皇縣教諭無極縣教諭新樂縣教諭新河縣教諭柏鄉縣教諭高邑縣教諭臨城縣教諭武强縣教諭曲陽縣教諭深澤縣教諭沙河縣教諭鉅鹿縣教諭唐山縣教諭内邱縣教諭雞澤縣教諭廣平縣教諭威縣教諭訓導八十四缺固安縣訓導通州訓導武清縣訓導涿州訓導壩州縣導文安縣訓導大城縣訓導薊州訓導遵化州訓導玉田縣訓導豐潤縣訓導保定府訓導苑縣訓導安肅縣訓導新城縣訓導博野縣訓導壩縣訓導雄縣訓導祁州訓導束鹿縣訓導高陽縣訓導易州訓導永平府訓導膚龍縣訓導遷安縣訓導撫寗縣訓導昌黎縣訓導灤州訓導樂亭縣訓導臨榆縣訓導河間府訓導河間縣訓導獻縣訓導阜城縣訓導任邱縣訓導交河縣訓導寗津縣訓導景州訓導吳橋縣訓導故城縣訓導東光縣訓導天津訓導天津縣訓導靜洵縣訓導滄州訓導鹽山縣訓導正定府訓導正定縣訓導獲鹿縣訓導晉州訓導藁城縣訓導冀州訓導南宫縣訓導棗强縣訓導武邑縣訓導衡水縣訓導趙州訓導隆平縣訓導寗晉縣訓導深州訓導饒陽縣訓導安平縣訓導定州訓導順德府訓導邢臺縣訓導南和縣訓導平鄉縣訓導廣宗縣訓導任訓導廣平縣訓導永年縣訓導曲周縣訓導肥鄉縣訓導邯鄲縣訓導成安縣訓導清河縣訓導磁州訓導大名府訓導元城縣訓導南樂縣訓導清豐縣訓導東明縣訓導開州訓導長垣縣訓導以上共請裁一百二十九缺奉硃批覽欽此 
[直隷總督袁奏爲直隸民力拮据請將通津二所屯田暫緩查辦扭十三日]  
　　太子少保北洋大臣直隸總督臣袁世凱跪奏爲直隷民力拮据請將通津二所屯田暫緩查辦恭摺仰祈聖鑒事竊查前護督臣吳重憲前任摺臣陳夔龍前因直省民困未蘇會奏請將通津二所屯田照舊收租暫免税契繳價俟一二年後再妥議奏辦經部議覆通津二所屯田准於一年限内暫緩繳價税契仍俟一年限滿卽行奏明開辦光緒二十八年十一月三十日奉旨依議欽此等因咨行遵照去後兹據布政使楊士驤通永道陳啓泰天津道王仁寳會詳稱查　津兩幫屯衛地租久歸州縣代徵於豫漕轉運時發交兩幫千總散給軍丁養贍迨豫漕攺折停運自同治九年起轉解部庫不復給丁各業户輾轉典　莫可究詰欠已視爲已産本與他省情形不同且查湖北湖南兩省屯田已奏准免繳田價增納税費直隷通州等處瘡痍甫平元氣未復拮据情形倍於兩湖况他土瘠薄每畝所值不過二三四兩不等准以三兩之數援照兩湖免價税契之案每畝折收税銀不及一錢通州等九州縣共屯地二百七十九頃六十五畝九分九釐四毫統計不及二千八百金之數所得有限而前項屯田散居九邑若分投往查在事員役應需薪水口糧車馬雜用所費不貲或恐得不償失小民承種此田積久相安與民糧地畝毫無分别已不知有屯田名目一旦清查羣黎　無疑阻且恐奸民乘機煽惑致生事端山東濟甯之案可爲前車之鑒惟有詳請暫免查辦此後如有將屯田轉賣者責令照民糧地先行一律税契將税銀解司歸入雜税項下造册報部等情請奏前來臣查庚子之變津通一帶首當其衝受害最烈本年大水爲災沿河居民尤爲困苦此項屯田湘鄂兩省均已奏准免其繳價直民浩刼餘生竟不能同邀曠典未免向隅至按地價計税爲數亦屬無多民間承種多年相安已久亦未便紛紛清查致涉煩擾合無仰懇天恩俯念民力拮据准將通津二所屯田暫緩查辦嗣後如在轉賣者均照民糧地畝一律税契以杜取巧除咨户部查照外理合會同署漕運督臣恩夀恭摺具奏伏乞皇太后皇上聖鑒訓示謹奏奉硃批户部知道欽此 
[直隷總督袁奏爲交代運庫錢糧摺十三日]  
　　太子少保北洋大臣直隷總督兼管長蘆鹽政臣袁世凱跪奏爲交代運庫錢糧恭摺仰祈聖鑒事竊據署理長蘆鹽運使陸竊榖詳稱該署司於光緒三十年六月十七日到任查明正任長蘆運司汪瑞高自光緒二十八年九月十九日接印任事起至三十年六月十七日卸事前一日止任内徵收正雜課舊管解存銀六萬六千一百六兩五錢八分一釐新收銀六十五萬四千一百三十一兩六錢七分五釐開除銀六十三萬八千八百二十一兩三錢六分六釐實在存銀八萬一千四百十六兩八錢九分又徵收鹽斤復價舊管無項新收銀三十萬六千六十四兩四錢開除銀三十萬一千七百九十四兩九錢實在存銀四千二百六十九兩五錢又餘平一欵管收開除實在俱各無項均已按欵接收清　造具册結詳請具奏聲明此案交代係於兩個月限内結報等情前來臣覆查無異除循例出具印結同送到册結分送部科查核外理合恭摺具陳伏乞皇太后皇上聖鑒敕部查核施行謹奏奉硃批户部知道欽此 
[雲貴總督丁等奏爲滇省支放團營薪餉數目摺十三日]  
　　署雲貴總督臣丁振鐸雲南巡撫臣林紹年跪奏爲滇省支放團營薪餉數目恭摺仰祈聖鑒事竊查前准户部覈覆滇省團練應支薪餉卽照二十五年奏案在鹽務溢課欵内撙節勳用等因歴經遵照並將二十八年分支放薪餉數目造册奏報在案兹 
 
 

Page 14

 
 
據雲南布政使劉春霖會同團保善後各局司道祥稱滇省團營自二十九年正月初一日起至十二月底止連閏除進操四個月外按月加挑半班帶操送營訓練由臣等隨時校閱每月共支薪餉銀一千八百六十六兩四錢計連閏十三個月共支放薪餉銀二萬四千二百六十三兩二錢於鹽庫溢課留備邊防要需項下按月支放現届二十九年分鹽務奏銷之時自應隨同報銷以昭核實等情并造清册詳請具奏前來臣等覆核無異除清册分咨户兵部科外謹合詞恭摺具陳伏乞皇太后皇上聖鑒訓示敕部核覆施行謹奏奉硃批該部知道欽此 
[署雲貴總督丁奏爲已故道員政績卓著遺愛在民據情籲懇天恩俯准立傳附祀以順輿情摺十三日]  
　　署雲貴總督臣丁振鐸跪奏爲已故道員政績卓著遺愛在民據情籲懇天恩俯准立傳附祀以順輿情恭摺仰祈聖鑒事竊據雲南善後局司道會同布政使劉春霖轉據普洱府胡璧詳據紳士吳志瀛等聯名呈稱竊維崇德報功乃朝廷之盛典明禮奉祀實閭里之私忱已故迤南道陳宗海自光緒二十一年蒞普洱府任當以斯郡文風鄙陋思有以振興之適現任糧道陳燦在迤南道任爰禀商該道創建書院選四屬士子之模秀者肄業其中公假與相考論期爲體用兼備之學旋復籌欵增置他郎思茅膏火名額及義學十餘府志自道光三十年知府李熙齡踵修後燬於兵燹觀感無由陳宗海慨然捐修綱舉目張體例嚴謹普洱隋農自安不勤穡事陳宗海巡行阡陌省耕勸農興水利建義倉二十六年郡大旱蝗陳宗海躬督民捕往來田關間風雨不避其有後時者勸令補種民情以安他如收養無告之民增置嫠婦之額凡有益於民者罔不設施復修磨黑以達思茅一帶石路其尤爲行旅所稱便者禀建隔屬元江鐵橋及新平大橋事繁費鉅卒以成功亦足徵識見之宏卓勞怨不辭已二十七年三月升補迤南道於時北事日亟陳宗海慨然以修軍政整邊防勵人才濬利源爲事攺書院爲學堂手訂功課設農工商務局捐購茶種勸督種植成活甚衆蓋將以挽回利權　旣又審量形勢禀設團營克成勁旅其餘修内禦外之務靡不講求光緒二十九年二月二十九日以積勞致疾兼之感受瘴毒因病出缺紳民等追維遺愛思薦馨香謹造具事實清册呈請轉詳奏懇恩施立傳附祀並准紳民在於普洱府城自行建嗣致祭以順輿情等情據該司道等會詳請奏前來臣查已故雲南迤南道陳宗海籍隸浙江起家知縣由陜西湻化縣知縣丁憂起復選授雲南嶍峨縣知縣洊升道員歴任各郡邑所至有聲補授普洱府知府於吏治民生知無不爲迨升補迤南道尤能獨見其太實心任事洵屬循聲聿著遺愛在民查已故江蘇蘇州府知府王仁堪甘肅新疆喀什噶爾道黄光達著有政聲經前兩江督臣劉坤一及新疆撫臣潘效蘇先後據情陳請立傳附祀均荷蒙兪允在案今陳宗海情事相同合無仰懇天恩俯准敕部從優議卹將生平政績宣付國史館立傳附祀名宦祠並准該紳民等自行建祠致祭以彰治績而順輿情出自逾恪鴻慈除事實清册咨送吏禮部查核外謹會同雲南巡撫臣林紹年恭摺具奏伏乞皇太后皇上聖鑒敕部議覆施行謹奏奉硃批該部議奏欽此 
[署雲貴總督丁奏爲揀員升補遊擊員缺以實營伍摺十三日]  
　　署雲貴總督臣丁振鐸跪奏爲揀員升補遊擊員缺以實營伍恭摺仰祈聖鑒事竊查雲南提標右營遊擊芮際文叅革遺缺係題補第二輪第六缺應用世職無人過班捐輸亦無人輪用應升人員請補臣於滇省應升人員内逐加遴選查有雲南順雲恊中軍都司楊鳳岐久歴戎行以之升補是缺洵屬人地相宜與例亦符合無仰懇天恩俯念員缺緊要准以楊鳳岐升補雲南提標右營遊擊員缺於地方營伍均有裨益如蒙兪允俟接准部覆給咨該員赴部引見以符定制所遺順雲協中軍都司底缺另行照例辦理除履歴咨部查照外所有揀員升補遊擊員缺緣由謹會同雲南巡撫臣林紹年署雲南提督臣張松林恭摺具陳伏乞皇太后皇上聖鑒敕部核覆施行謹奏奉硃批兵部議奏欽此 
[奉天府府丞廷奏爲遵旨查明東流水墾務局局員被叅各欵均無實據覆陳摺十四日]  
　　奴才廷杰跪奏爲遵旨查明東流水墾務局局員被叅各欵均無實據恭摺覆陳仰祈聖鑒事竊奴才於光緒二十九年十二月初五日承准軍機大臣字寄光緒二十九年十一月二十八日奉上諭有人奏奉天東流水開墾一事屢被叅奏大半局員英凱唐建義貪劣所致等語著廷杰按照所叅各欵確查具奏毋稍徇隱原片著抄給閱看將此諭令知之欽此欽遵旨寄信前來承准此遵卽咨行盛京將軍增祺將奏辦東流水墾務卷宗曁迭次省控原告張連陞候選從九品李振鐸一併咨送前來奴才查卷傳証按照原叅各節同張連陞李振鐸逐層質訊明確敬爲皇太后皇上詳陳之如原片内稱局員向張連陞等每地一方索賄八十兩不肯照納遂擅攺章程以一百二十畝爲一方一節查局員有無索賄應以張連陞口供爲據訊據供稱聞自開小鋪之唐廣山傳說其實並未向伊索賄如有其事豈肯代爲隱瞞查傳唐廣山久不在圍無從質訊檢查張連陞等三十八户原領票據皆每票地五號每號收荒價庫平銀六十兩暫領下地四十八畝五號共收銀三百兩領地二百四十畝係光緒二十六年前任　盛京副都統晉昌開辦舊章旋因兵燹停辦迨二十七年增祺奏攺章程地不分上下每畝荒價一兩二錢每方二百四十畝收荒價庫平銀二百八十八兩又加一五經費銀四十三兩二錢每百兩加平及火耗銀四兩三錢計地一方共合市平銀三百四十五兩四錢五分統合前後章程若但以荒價比較其原交五號下地荒價較現章一方之價不甚懸殊英凱等擬以未經折扣地二百餘畝係折凈一百二十畝放給以符原領下地意在牽就原章並非擅攺現章兹傳集該領户等酌撥凈地各一百二十畝該户均具結願領此查明局員實無索賄不遂擅攺章程之情形也至稱得賄專撥上地不得賄以不堪耕種之地勒令承領並選上地留與私人各節查東流圍荒自開辦以來除張連陞李振鐸外並無人以勒領具控上地留與私人亦未實指其人無憑查究原片又稱李振鐸交銀一萬五千兩已將指界准領英凱唐建義向索巨賄未遂所欲百方刁難復因李振鐸與之爭辯遂以不堪耕種之地勒令承領且所撥地數較之所交銀數不足甚多各節查李振鐸於光緒二十八年冬交市平銀四千二百八十九兩三錢四分領得櫸樹河 
 
