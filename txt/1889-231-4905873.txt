# 1889 - 231 - 4905873

 

Page 1

 
 
[詳註筆耕齋尺牘出售] [  申報館啓]  
　　昔人謂尺牘實古文之緒餘必其言委宛曲折暢發無遺方足以　已　　　人　本舘現用活字排得筆　齋尺牘一書仕商皆可通用茲已工　出售每部計洋七分正售處仍照售例 
[皇朝直省地與全圖告白] [  點石齋啓]  
　　地輿之學書與圖並重本齋曩年得有官板眞本自十八行省外在北爲　　爲吉林爲黑龍江爲内外蒙古在西爲安西靑海爲西藏以及西北之鎭迪伊犁而以總圖冠其首圖凡二十有六幅本齋稍事縮小取便觀覧　將府廳州縣並省　通商口岸分别標識載在例言又於圖邊添註經緯里數一以京師爲準的按方計里　之卽得總圖則配染顔色疆界井然監選上等洋紙仿照西法腹背兩圖無中腰摺損痕跡外用綢面綢套裝潢雅致價亷物美知必有爭先快覩者碼洋兩元卽日發售售處仍照裝　此布 
[經餘必讀尺牘合璧尺牘初桄] [  點石齋啓]  
　　難字奇句多出古籍士子有志述古每喜搜錄異聞是書采集種類與經　皆有關糸謂爲經餘必讀洵必讀之書也分釘兩本碼洋六角○尺　　璧傳云言之無文行之不遠可知修詞達　要以典雅爲宗是書舉春華秋水兩種會合而成語句輕淸註釋詳盡得其緒餘以爲酬應便爾娓娓　聽簇簇生新司書記者不可不備分釘二本碼洋六角○尺牘初桄年輕子弟學爲筆札苦於稱謂欵式一無依傍是書專爲初學而設品類頗多儘敷應用可家置一編分釘兩本碼洋五角 
[中西學大成跋]  
　　古今算書惟國朝御製數理精藴及梅氏書等較諸書爲詳備自周髀　法幾何弧三角以迄筆算籌算巨細精粗所包者廣天元四元雖起於宋元之際明代一晦人莫之喻　當時借根方尚未入華故梅勿菴諸書皆闕焉不贅至若代數微積曲線重學無論矣此非前人之智不若後人也蓋時異而勢殊也商高以知地者智知天者聖此亦古昔知者甚寡創始者無從措手苟非具聖智之聰明不足以及此不然則知句股比例開方以測地或推步皆我儕曩年初學時課程何有乎聖智　顧三代以前此學必有原原本本試觀庖犧觀天夏禹演疇羲和之於歴襄曠之於音般墨之於械孫吳之於兵安知非　出於數哉考堯典四仲星天度固昭昭在耳惜乎鉤深致遠之書盡付諸祖龍一炬詎非宇宙間一大憾事自漢以還治算者八十餘家紛馳雜出各擅所長惟元代趙友欽所撰之革象新書爲影響之辭取革卦大象文義而無裨於數學者也迄明末西法漸入中土利瑪竇　相斷東來算數之學煥然一新我朝聖神首出緯地經天集今古之大成融中西而一貫御製諸書皆已殫極精微復有梅戴徐李項劉諸家以繼其盛梅氏定九　復申明推闡無遺其後循齋氏因借根方而悟夫元四元之術李氏壬叔首譯代數微積曲線重學諸書劉師因割圓開方海鏡堆垜而創諸新法華氏等復以代數微積相繼　譯於是算數之書大備好學之士始照餘　矣惜所譯代數諸書辭意均類西文蓋文以譯而變理以辭而晦余遇有疑難輒行鮫正以盡實事求是之初心嘉善陳君仲周同門友也素精算學嘗與論古今算書何止數百種或前後重出或彼此謬誤或理涉艱深或法多疎略仲周有見於此因廣爲搜羅詳加編輯采精華汰渣滓參互考訂首述河洛周髀以溯其源吹述幾何原本以明其理然後自筆算籌算入門之法以迄比例借衰盈胸開方句股平三角測量各面體形弧三角天元　元借根方對數代數微積重學而止殿以對數八線等表所謂有理皆眞無法不備者也仲周於平日頗有心得今輯　書悉依　編入僕不敏間亦附以一得之愚復有每鏡圖解比例曁推　格致各學諸新法共百餘簫恐其散漫　未厠入書旣成約爲百卷先是丁亥之冬仲周一再詣余寓齋與余商訂校繪事余以卷帙浩繁時日有限及同學諸子相與玉成其事時復有海鹽于君亦在斯役迄戊子季夏各赴秋闈僕亦偕諸子應京兆試驪歌載道校繪暫停時屆初冬各歸故所未幾仲周有淮上之行　期以去遂不克卒是業今兹元宵後仲周果返滬嗣復有榷署之聘因請命於劉師旣而委事於元於是一切編輯　畢校繪　了者悉付與元　飛責有專歸元旣以仲周之託又以師命所在不敢辭復爲之輯靜重學動重學流質重學等十八卷以項欵俱變遂幷作入卷以歸一律重學共九卷第六卷係出仲周手其前五卷嘉善孫君略爲編綴旋因病辭歸卷中算式圖象　闕如且爲鈔者亂其項欵故元又爲覆訂一過並補一切圖式而卷首仍兼系以孫君之名不敢没人之善也中有去歲草率從事未臻盡善元悉爲之校繪一通又五閱月始告成功爰贅數語於卷次用誌顚末　思今日風會漸開天文地輿兵法製造格致之學講求者日衆顧講求而不證以算數則堂奥無以入欲其推陳致新以與西人並駕齊驅尚不可得况欲駕乎西人之上哉仲周輯是書由淺入深理法兼備固大有造於格致矣厥功豈淺鮮哉曾文正有言不知之害小不精之害大近世談算者衆矣或有知九章四元而自謂精深知三角八線而自詡推測知推步而不知數理知代數而不知微積知直線而不知曲線知當然而不知所以然甚至知其名而不知其實如借根方一術知算者知之不知算者亦知之實代數之舊法也西名阿爾熱巴拉係天方國方言言多少二數等而相消卽今之方程式也非謂東來法其多號爲　今改作　正也少號爲一今改作　負也六朝時希臘有丢番都者能演此法莫知其所自由是時天竺早有此術且精於丢氏按中西史鑑則借根方當前於天元四百周末疇人子弟失官分散御製書曰秦火已來中原之典　旣多缺佚而海外之支流反得眞傳此西學之所以本我中土者多矣學者安可不旁搜博考以補綴唐虞三代之闕典遺義而踏不精之弊哉方今朝廷方開算學一科以試多士並重藝學十年之後吾知算學格致當風行於天下矣願世之習算者以格致而明其用講格致者以算學而窮其原庶幾坐而言者可起而行務期施諸實用以有裨於國計民生是則余之所厚望也已光緒十有五年歲　己丑律中夷則之月吳縣葉耀元識 
　　此余門人葉子成茂才編輯中西算學大成旣蕆厥學而自爲之述其原始也夫算學至今日而極盛門徑大開新益求新精益求精幾於登峯造極矣是書諸法畢備集其大成變化錯綜引人入勝不獨爲算學之鉅觀而格致之學亦基於此矣子成英年嗜學深通歴算由於天授時有心得而輙能探其閫奥窮思力索必欲造乎精微而後已堅其志充其量將來何難成一代算學名家而與浙西徐戴李三家並駕而齊驅也哉吾知國史書人傳中又添幾葉相須矣欣幸之餘書此以爲子成勉天南遯叟玉韜附識 
 
 

Page 2

 
 
[諭旨恭錄]  
　　七月十九日奉硃筆阿克敦補授刑科掌印給事中欽此 
[都下委談]  
　　七月初户部接准陜甘總督咨文内開前任甘肅按察便方於奉旨　調江西布政使之日起至交卸甘肅臬司前一日止所有應支江西藩司新任半廉銀兩應由何省發給能否准其支領户部以則例内並無藩臬升調别省自奉旨之日起支給半廉專條大　備文咨駁○七月初山西巡撫衛靜瀾中丞奏稱查得歸化城稅務向委歸綏　兼管每値一年期滿奏請派員更換　在安歸綏道祥自上六月接管　至今年六月滿期辦理稅務整頓有方可否仍委該道接辦當日奉旨着照所請欽此隨由户部咨照○七月初貴州巡撫　偉如中丞行咨户部稱現准貴陽府趙爾巽詳稱前　由京中赴任盤費短缺曾向户部呈請借支俸銀八十兩已於光緒十二年春　俸銀項下如數措足擬卽詳請委員解赴京師今就委員劉裕恭入京之便徑投户部交納户部旋將是欵兌收○七月初武備院將山東臨淸州所解光緒十四年分寒羊毛六千觔如數騐收當日發給批廻令其回省銷差聞回文内稱所有應交十五年寒羊毛務於年終解齊不得遲延致于查議云○前門外王橋迤東有宫魚池百餘處專畜各種金魚以供大内需用其池例歸奉宸苑管理魚役向由祁姓承充六月某日大内傳稱現靈二尺許紅色金鱗鯉魚三十尾着卽陸續恭進　立父六尾尚有二十四尾擬分三次恭進某夜池魚忽盡告斃奉宸苑聞報卽將祁收人禁中○承定門内大街南營官廳年久失修　漸　敗七月初七日大雨傾盆至夜已盡二更忽房屋六楹一齊坍塌當差兵役以天氣炎熱露坐納凉因此未與其難惟琢玉匠偕兩小徒假是屋居住適　夢酣　際同時壓在瓦礫堆中幸諸兵與隣右奮力施救雖經救出然匠已無術得　返魂矣次日經南城司官親率　役臨塲相騐塡明屍　錄取屍親隣右供詞據實申詳城憲○前報紀花兒巿某錢鋪有明火盜案云云七月初經南管東河沿汛寳守戎　先後掌獲是案盜犯　三名訊之皆直隸河間府人大半在京以肩挑負販爲生内有二名家與該錢鋪隣近開設小刀鋪藉博蠅頭曾於白晝窺見該錢鋪白鏹累累遂起歹心餘犯皆由二犯約同操刃行劫内有女犯及十數齡小孩各一口係南下　居民素以洗衣爲業近被諸犯所誑潜　銷贓刻下此案人數已齊不日將解交北署矣又聞守戎率領兵役在小刀鋪風箱内搜出銀百餘金及衣物銀錢不少云○七月十一日晌午時忽有南營官兵甚夥擁入前門外布巷子某客店中俄見一人猱升屋上向東奔逃諸兵四面兠圍此人遂由天樂戲園躍下冒作觀劇者混出遠颺至日暮時諸兵尙在各街巷巡緝後聞戲園中人述及己經逸出始各懊喪而回 
[粤省試事]  
　　闔省五貢生監均已齊集聽候錄科現樊介軒文宗定期七月十二日考　府屬並旂籍各生員十四日考韶府惠府肇府羅定連州陽江各生員十六口考潮府高府雷府廉府瓊府南雄嘉應各生員十八日考五大書院通省五貢監各生員二十日考　省並旗籍俊秀例貢監廿二日考前任現任未任各教官○學憲考試遺才事務繁重例委知府一員爲提調俾資料理刻　藩憲札委候補知府尹仰衡太守充當是差矣 
[嶺南近聞]  
　　藩憲衙門吏南房書辦任某向　廣文函索銀兩多方嚇詐現在廣文因送考來省遂向游方伯面禀方伯大怒提任某嚴訊立子斥退以示懲儆云○番禺巿橋鄉前日賽演大會聞有强盜致信鄉中聲言索銀二萬兩否則乘勢焚刦該鄉咸有戒心當經禀明官憲派兵防護屆時盜等果乘舢板而來欲圖肇事詎料泊　之時有一盜爭先上岸失足墜入河中援手無人遂致溺斃餘盜　勢不佳知難而退及回至省城又爲營勇緝獲過半故得平安無事鄉人事後追思咸謂非神靈默佑不克至此云○朱某新會人向在外洋生理獲利甚厚富甲一方前日其女眷等十餘人雇船往巿橋看會行至半途各人均被盜賊擄刦而去旋投信朱某家索銀二萬兩取贖朱某莫奈之何又不敢告官恐觸其怒致家人受害聞已許給銀數子兩而賊仍　允噫盜數横行如此之甚彼有　方之責者所宜設法查辦也○城内天官里某甲以販油爲業家亦小康近日忽染邪病終日喃喃自語如醉如痴生有一子年甫週歲前夜俟妻　熟時潛將其子投於井内次日早起妻始知覺痛不欲生又欲投井自盡幸賴家人挽救始免成曰虎不　子未有人而不自愛其子者此必因甲前爲某衙門差役多行不義　有此冥報也然歟否歟 
[鹽販拒捕]  
　　宜黃縣近有鹽販數千名肩挑鹽斤越卡而過緝私巡丁十餘名聞風往追該販拒捕殺死巡丁七名旋經卡員會同營縣添派多人　頭兠截拿獲該販十餘名自當按律懲治也 
[路斃憫]  
　　前日三點鐘時杭杭州弼教坊空地左側有一死屍身穿白夏布小衫藍洋布單褲年約四十餘歲察其情形似患急痧而死由地保呈報善堂協同司事前往收殮欲招屍親竟無一相識者嗚呼慘已 
[禾中火警]  
　　某日午後嘉興南門外鰲古街某姓失愼警鑼旣報水龍卽風馳電掣而來及抵火塲吳回氏早已退避三舍據云僅燬草房一所並未延及比隣其未書　日者盖訪事人之疎也○七月十九晚王店鎭西巿某南貨店無端起火關鎭水龍齊至相與汲水噴救時已燬去店面五六家隨卽遇水而熄有知其事者謂係匪徒縱火然當塲未經拿獲　從探悉實情也 
[閙捐案結] 　 
　　象山閙捐先後情卽前已節次錄報兹聞闔邑紳士以鄉民閙成巨案不能坐視不得不出與官長求情又念閙事之人窮苦居多焉能着令賠償又不得不牽涉王紳所唆使所失餉銀所毁縣署器皿連今歲捐款着王認賠洋銀五千五百元奈王紳不肯應兀衆紳以事出兩難只得代措呈繳滋事爲首之孔某于日前經府憲提案訊實口供定讞押解省垣矣 
[蓮花献瑞]  
　　葉大如輪花大如斗藕大如船此仙品亦瑞兆也漕督節署有池一區池上之屋曰荷芳書院池中藝蓮間歲作花成疎或密無異人處今夏水漲泥肥葉高逾丈花以千計以視他處迥若天壤於是或嘖嘖讚之目爲瑞蓮越數日漕帥果得總督兩廣綸音乃知天之示異於人也誠異乎其人耳 
[湖北簾員名單]  
　　湖北鄉試舊例除供給照料監視雜差與小委員外以鄂撫爲監臨鹽糧道爲提調候補府爲内監試此四大員與正副主考向來入簾各坐顕轎制臺有外監臨之名不與入簾其餘藩臬巡道各憲皆在巡視而已其提調前已委鹽憲葉觀察監試委候補道惲崧雲觀察内監試委候補知府宋太守承麟早經預定其餘簾官規例二十八員必擇正途州縣捐班勞績不與也先儘現任三分之一餘歸卽用試用孝廉方正大挑委用補用等班以足其數原定十二房每房一員受卷官四員謄錄官五員外收掌官二員彌封官二員對讀官二員内收掌官一員乃符列宿之數兹將潘憲陸續調到各官備房官簾官之選者列名於此　城縣舒恭壽本任棗陽縣胡成均卽用縣譚爲霖劉翰藻大挑縣王如松陳瑜瑛梁沛英委用縣汪齊輝教習知縣何錦琮候補縣包鵬飛謝元祖卽用縣陳闐候補縣程恩培來鳳縣大挑試用知縣王廷珍東湖縣斯康黃梅縣李毅本任隨州濮文昶平任雲夢縣劉秉懿候補縣張炳茹朝政湛福春楊泳春崇陽縣柳芳大挑縣儲廷棻利川縣叚承霖候補縣汪元澂湯炳堃宗繼曾張肇芳楊緗　王翼張源深又調雜差委員黃岡縣陽邏巡檢臧藩臣倉子埠巡檢韓百揆天門縣乾鎭巡檢王建璋麻城縣鵝籠巡檢殷廷瑜漢川縣小　潭巡檢李淦蒲圻縣港口巡檢葉根新 
[信船被刦]  
　　順成信局划船於廿六日黎明　嘉興開往杭州至南門外南河地方突有盜船赶到提刀飛駛將該划船扎住船中洋包悉被搶去船上人奮力喊救大已大明其貨物疎失幾何洋包中數目若干均未查悉云 
 
 

Page 3

 
 
[英雄失路]  
　　有客自南匯縣屬新塲鎭投書本館云有一操謝石生涯者病容憔悴旅况可憐蹀　街頭已三載矣每爲人斷吉凶判休咎口講指畫滔滔若懸河雖當困頓風塵而眉宇時露英爽之氣異而詢其家世曰僕江西袁州府萍鄉縣人也家在縣之火燒橋姓胡字春芳早年投筆從戎屢著戰績上馬殺賊下馬作露布大丈夫當此亦頗得意自豪而今已矣其將與草木同腐矣所以忍恥偷生不願卽塡溝壑者徒以國恩未報且家　尚有妻子恐他時不能收骨江邊耳好事者憐之稍爲佽助然貧病交迫終不能遄返故鄉又以寓値入懸被逆旅主人揮之門外日惟藉一筆一硯聊博數文錢嗟乎虎頭食肉昔年之氣槪何雄蜺澤潛身此日之飄流誰憫英雄落魄大抵如斯矣世無漂母其人誰更識王孫於失路時俾得恩留一飯哉 
[賽燈雨阻]  
　　本邑南巿藥行例於七月二十七日之晚　賽盂蘭盆會先期特延巧匠製成一切花燈鬥角鈎心無奇不有好事者爭相拭目以期盛事躬逢俾得眼界一恢毋令人譏爲光小於豆不意連宵風雨釀就秋寒檐溜丁冬不爲稍歇以致燈光寥落會景闌珊現雖擬改日舉行然恐三鼓氣衰無復能興高采烈矣 
[被誣得]  
常州人譚　定行竊永昌洋行金鋼鑽戒　　中大寫洋人以出店人李　富　譚相識疑有串竊等情因之將李送交捕房管押捕頭令李將譚尋交旋經包探秦少卿查　譚已將金鋼鑽戒指質得洋銀二十元復將質票托沈仁甫贖出圖售　成復質洋二十五元因又將沈傳至吊出原贓解請蔡太守研訊以上情　前已錄登昨日太守升堂覆訊洋人訴稱兹又查得前曾失竊洋酒四百瓶及自鳴鐘等貨請幷訊究李譚各執前請太守向李研訊冉三李稱譚來行竊金鋼鑽戒誣指小的交彼前堂小的早已供明至洋酒另有人專司事與的不涉試思小的一人如何能竊四百瓶之多且自鳴鐘物非細微何由携出如果屬實行中早已將小的送官豈能遲至今日譚供稱小的承李托將戒指質得洋二十元卽如數交李後又至行幾次包探禀稱譚將戒指付質　得錢贖取對時表鵰翎扇計共洋銀十元洋人又稱此事中不免疑李串同行竊至失竊後譚從未到過行中太守復加研詰各供如前太守斥譚曰爾旣　永昌行欲購鐘表何以冒稱電報局中人誑竊之形已可槪見爾旣賦閒無事連次欲買鐘表終未成交豈非圖竊而何爾第一次至行向司帳人金某購皮壳鐘諒必見金强幹精明是以托冒價昻而出第二次　李閒談見李愚笨可欺遂聯爲朋友聲言主人欲辦二三十金之貨李悮以爾爲體面人將來可有大宗生意圖在洋東面前討好以致受爾之愚爾卽藉此爲行竊地步計固狡矣然亦知法網難逃乎爾旣稱質洋二十元如數交李然則爾贖取表扇之洋何自而來况包探查問爾戒指時爾假稱不識金鋼鑽然則爾如何持往質洋且再將質票託沈贖出求售索價至百餘元爾旣犯竊尚希卸罪與李此種狡謀殊堪痛恨本分府凡遇此等案件務必澈底根究以期　枉無縱似爾此案定須照行竊加等治罪譚俯首無言惟求恩恕太守謂李如欲行竊何必轉交與譚其無串竊可　至洋人倂控以前所失之洋酒自鳴鐘憑証全無不能准理惟李身當出店原有監守之責旣已失竊疏忽之咎亦所難辭况洋人在洋鏡中遙見譚持鎖匙意欲開鎖喝令留　防竊李尚認譚爲友聲言决無圖竊事情無怪其疑爲串竊遂判將譚發捕房管押六月李管押一月沈免議贓交洋人領去案遂給 
[上海縣署瑣案]  
　　二十六保二十五圖梅家弄民婦蔣宋氏訴稱兒子伯森性成忤逆屢訓不悛前日胆敢將小婦人頭顱擊破叩請提懲裴邑尊騐明該　傷痕立飭差保將伯森拘案置諸木籠發二堂示衆以待訊供○前紀閘北巡防局員送民人羅韓氏羅毛毛王林林王春泉張仁甫等至縣等因前晚裴邑尊升堂訊究韓氏供稱小婦人生有一女小名寳寳出嫁後於七月初歸寗二十五日之晚忽有曹姓糾同林林春泉仁甫等人持械來家意圖强搶小婦人亟命兒子毛毛奔訴地保禀明巡局伊等始不敢動手否則兇𦦨難當不免遭具强暴矣毛毛所供從同幷稱曹向來遇事生風鄉民爲之側目當扭赴巡防局時曹已竄匿無蹤叩求大老爺拘提嚴究王等同供稱小的等並不持械行兇聞寳寳因有外遇被夫族退休前日有人欲娶以爲妻央小的等爲之作伐詎意遭伊誣控以致寃莫能伸邑尊怒謂械器鑿鑿尚欲抵賴耶遂飭將　等三人一倂荷枷候提人証質訊幷令羅韓氏明白具詞呈候酌辦○鼎和晉和兩錢莊控葉志堂姚潤卿等虧欠銀兩一案迭記報章前晚裴邑尊覆訊葉齊卓忠裕同稱帳已對明叩求追繳姚及徐少銘同求寛限繳銀邑尊諭姚曰爾應繳銀四千餘兩限一月内繳淸幷將張義卿交案徐交妥人保出亦限一月内繳銀不得延宕葉另候訊追○前記羅少甫控朱永泉藉端毁物裴邑尊判令朱賠償洋銀八元等因前晚邑尊訊案時朱遵諭將洋銀呈繳邑尊飭羅具領朱具改過切結交地保帶回毋再恃强生事 
[英界公堂瑣案]  
　　包探　阿二禀稱徐容甫徐金生等各家報失衣物旋由小的拘獲竊犯　阿元起到各贓幷悉沈阿巧欲圖分肥一倂拘拿送案二徐同稱失竊衣物由包探緝獲人贓請爲給領　供稱無錫人年三十二歲行竊該死叩乞施恩沈知小的行竊堅索俵分沈供小的不敢與竊賊分贓蔡太守判笞　一百板發捕房管押三月沈笞一百板當堂開釋贓交包探帶回捕房傳齊各失主分别認領○包探王阿二禀稱小的見孩子周短生偕前犯行竊之粤孩爲伴詰得家中尚有粤人黃阿福同住藏有掘港營號衣一件爲此一倂拘案周供上海人年十七歲父母皆亡借居老婆婆所開粥店中夜與黃仝鋪而臥言及向日當勇現在目疾　滬就醫小的偶與孩子阿要同游並無犯竊之事黃倂粤人年四十七歲向　掘港營一號廣艇哨官梁子江名下當兵統領係湯大人邇來因患目疾告假來滬就醫躭　老婆子粥店中别無他故蔡太守飭將周發棲流公所笛養黃押候函請提右營陳叅戎查問是否告假就醫能否歸伍再行核辦號衣存堂○洪水能訴稱家中被賊扭鎖竊去皮箱西口由捕房獲住人贓送案請究竊賊韋阿方認竊求恩蔡太守判管押二月贓交洪領去 
[法界公堂瑣案]  
　　包探禀稱本年五月十四日龐阿福蔣雙喜二人潛廣利輪船竊取枕箱一口現已拘獲送案請懲龎供向作小工是日偶遇積竊滕阿川指使行竊箱内有眼鏡扇子及當十錢等皆已被滕質錢使用小的祗分得八百文蔣供伊等竊得枕箱囑小的爲之開鎖小的僅圖一飽未得錢文葛同轉判龎笞責二百板枷號二月蔣　一百板枷號一月○嘉興人王恊夫行竊大雅棧衣服解送公堂供稱尙竊趙同和洋布公順昌官紗短衫紡綢褲大東門内泰昌洋貨店銀表等情　詳前報昨日捕房將王解案趙同和夥唐某公順昌堂倌某甲投　伸訴前情泰昌則無人到案押鋪夥請追押本葛同轉飭將洋布二捲及官紗衫紡綢褲分别交唐及某甲領去王掌頰二百下枷號一月押鋪鋪收押賊贓不追押本○通事禀稱七月二十七夜一點鐘時禇阿松購食湯團與捕口角富經拘押今特送　究懲禇供小的於三月間因婦女涉訟曾至案下現在母親去世貧不聊生是以販賣西瓜藉資餬口前晚因買湯團悮碎　碗不敢辱捕叩乞開恩葛同轉謂爾係著名紅黑籌賭徒本當重辦姑念業經改過從寛開釋　後不得滋生事端○三板舟子沈四寳葉也福陳小寳葉阿金戴阿才等同稱小的等皆在公館碼頭操舟爲業王三升王公生二人僅有英工部局執照並未向法工部局輸捐近於夜深時潛至德公司輪船兠攬　顧有違租界定例是以訴捕拘　請懲　王同供小的等係同胞手足向在美公館碼頭操一葉扁舟藉資餬口前晚在德公司輪船旁小泊守候客人不敢違章尙祈恩鑒葛同轉判各罰鷹洋一元以充公欵旋有王仁式上堂遵繳同轉令繕具保單至捕房將二王保出○包探王榮培禀稱王堯奎行竊小衫送案請訊王供新塲人來滬未久藉賣猫魚度日衫在小東門外大街上排籃中竊得葛同轉念其初犯不加笞責判令管押三天○福來烟館夥顧錦章訴稱前數日館中 
 
 

Page 4

 
 
曾失烟槍一枝昨日龔蘭廷至館乘間竊去八開小洋一枚是以扭請懲究龔供小的向在積山書局裝釘石印諸書現在德順里丁玉生作内昨晚至大馬路吸烟爲時過晚無奈往福來借宿所云行竊實係寃誣葛同轉知其逞刁圖賴判令管押七天小洋交顧領去○包探夥陳阿金禀稱前晚小的與新充探夥錦泉至江孚輪船巡察驀見胡桂卿手持衣包知係竊贓因之拘住倩錦泉拉其髮辫押入捕房胡忽將包抛入浦中意圖脫罪旣又見積竊劉老二在船行走遂又拘住同送捕房行至永安街該竊忽呼拆梢卽有何恒桂等十餘人陡將小的毆擊致劉逸去只將胡送押幷告知通事傳何送請訊懲何供小的在生大和當出店初來滬上不知租界章程胡供小的向操錢業十九日自漢口來申暫寓張裕興客棧偶往江孚輪船乞得冷飯藏在包中葛同轉以何不應多事本當重辦姑念初犯押候交人具保胡旣稱包中是飯何必抛入浦中明係妄供判令管押一禮拜○包探禀稱楊家飯店夥周阿和送飯至八仙橋捕房暗遞烟泡　押犯經管牢人察出送案請訊周供押犯王大英託購祇烟小的不敢遞送烟泡葛同轉判罰洋二元如不繳洋枷號捕房半月○徽州人儲玉如控房主徐根堂誘妾顧氏捲逃一案已疉次詳登報牘昨日捕房將徐及顧氏解案葛同轉復加研詰徐供稱該氏臥病時儲不顧家用又不侍奉湯藥小的見而不忍爲之遞送茶水閒中語及相約捲逃顧氏供稱小婦人年已四十四歲斷不作此無恥句當徐忽花言巧語以致墮其術中儲稱監生細查此事實因徐設　誘人跡其兇險之心較之强盜更甚請老公祖嚴懲可也同轉謂徐固罪魁禍自然本分府細觀顧氏亦覺體態輕狂遂判將徐笞臀五百板復鞭背三百下枷號三月爲登徒子一流人示儆顧氏不守閨箴大失婦道判令掌頰二十下並諭儲曰爾可於明日至捕房將人贓一併領回惟該代一時失檢安知其不有悔於心爾帶至徽州不必責備恐兒孫知悉該氏卽難以做人也儲唯唯遵斷而出 
[發藥施醫啓]  
　　昨至滬上見申報有痛駡庸醫誤人之論不禁有兎死狐悲之感溯查醫道肇自軒岐立望聞問切之四法以救蒼生無如經義古奥　法無方非淺見者所能解有方則自傷寒金匱始於是遂尊仲景爲聖人而仲景之法見症施治不講色脉亦不能十舉十當唐宋而下劉朱張李喻滑等輩註傷寒金匱者不下數十家不偏於寒卽偏於熱不偏於補卽偏於下更無準繩現在盈天下之行醫者皆若輩之徒治病半屬撞好能分淸十二經之寒熱藥到病除則絶無其人至於巿工所售丸散亦不過前人偶爾治好之方非眞能萬舉萬當也經云五藏六府皆能令人咳五藏六府皆能令人瘧早言明一病非一方所能治神聖且如此豈後之人能勝過前人以一方而治之哉譬如陽痿一症人祇知爲陽虚而不　陰虚亦有痿　刻卜之大患無如鴉片烟戒烟之藥雖層出不窮而服之有騐有不騐者不明藏府之受病耳此非近時醫者之誤人乃始作俑者之誤人也余研求經義深得切脈之要以之治病雖不能如内經所云上工十愈其九亦可愈其七八卽如我友蔡二源之太夫人患不寐之症三年不愈余曾一藥而安其餘疑難之症治好甚多頗堪自信現在過沪小住將得心應手之方配成丸散診脉發藥施醫一月非敢云救人聊○洗庸醫誤人之誚中定於八月初一日在抛球塲之安康里開診[  退補山人識]  
[减闌題陳冠玉鬥寒圖] 　 
　　銖衣霞帔洗盡人間脂粉月曉霜淸相約驂鸞卜玉京風飄袂舉隨意凌空游戲去莫鬥嬋娟只恐秋生翠帶寒○浣溪紗題蘅杳館主墨闌一曲猗蘭孰賞音廿年小草共幽沈風風雨雨楚江潯紉處不禁憐弱腕病來　處結同心有人惟悴泣靑琴[  申左夢畹生]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[怪異志]  
　　江省近日人畜皆有怪異如南安府南康縣某姓產二男孩　　生一肉包聯二身爲一體坐則同坐行則同行　　母携二孩　省城年已二歲半矣每看者取錢十　文一時哄傳遠近日有千百人圍繞迫視　開眼界各憲恐其生事飭令遠離卽移至十里之蓑衣夾仍有奔往一覽者又進賢門外半里許之飯鋪產一猪四耳兩尾八足携至城内任人觀覽□者□江湖□技之流用藥造作人畜怪異希圖哄騙錢財又　謂匪徒邪術造成怪異希圖　　人心乘機起事二者理勢確有可信明眼人自　辨之 
[文報賑助賑摭要]  
　　雲南電報局湯歗　經募第一批滇庫平銀二千三百四十二兩三錢八分九厘九毫又滇巿平銀二百兩由百川通票號交到○又第二批慎庫平銀二千三百兩又滇巿平銀二百兩中天　祥號交到○揚州復茂恒寳莊内振所經募規元八百兩○鎭江柳少雲翁募曹平銀五百兩又募張鴻貂指捐山東商河縣屬賑欵曹平銀五百兩○金陵賑所諶善翁經募規元五十三兩七錢六分英洋百四十元零二角銅洋三元錢一千一百七十七文由春生鑑寳號交到○春生鑑號又交來無名氏洋五十元又無名氏十元○蘭谿電局郭嵩仙翁經募第二批陳志承善士洋一百元○招商甬局盛交來寍波新關李小池翁募洋七十元○楊州福和祥莊毛聲和先生募洋六十一元有零○本　寳和莊交來鎭江無名氏助錢一百　文○金陵採訪局徐聞韶倉募洋四十七元○蘇城元妙觀前恒孚銀樓顔子賡翁經收桶捐七月中旬計洋五十八元有零○常昭凝善堂募第廿五批曹平銀二十兩又洋十三元又募廿六批洋廿六元銀一錢七分八厘○嘉興同潤醬園來隱名氏求女兒病痊洋廿元○怡盛絲棧交來徐楊氏求病速愈洋五十元○古鹽新興塲玉潔廬寄蘋生交來崔子雲翁募洋三十六元○申報館經交各善士規元廿三兩四錢洋一元以上各欵均已拜收敝所正因接得放賑諸君來函云現在東岸决口延及博興樂安西岸漫溢延及濟陽齊河杏憲知被災州縣遼闊業已派友分頭振撫惟來欵萬難敷用請速籌巨欵起解等語然窘於一時何從籌辦蒙此厚施曷勝欣　先代災黎叩謝尙祈海内仁人早賜濟助相與有成則感戴不獨身受者己也 
[和晴峯硯弟悼亡之作呈桂笙夢兩長政刊]  
　　塵袁謪降廿餘年嫁得賢郎樂比肩銜命忽來靑鳥使瑤池赴召證遊仙身危認得舊瘢痕刲股療親不自言聖代方今隆孝治定教他日荷旌門婉進箴規費苦心弟已擷泮芹猶勸其從師讀書温良德性更堪欽訃聞戚友咸爭惜無怪蕭郎淚滿襟善事翁始婦德彰潸然兩淚　高堂無端婺宿偏沈耀至行何難格上蒼男兒莫便莊心灰亟向槐黃戰一回弟擬不赴鄉試子勸之往待到未衢翔躍日鸞封博得慰泉臺[  坡湖漁隱許慶堯呈草]  
[龍山漁隱尢子笠江手繪吳寳香詞史拈花小影率題一絶]  
　　漫對池蓮唱比紅亭亭綽有彩鸞風美人萬種情難訴畫在拈花一笑中倉山舊主○又𦴻萏臨風嬌欲語恍疑明月是前身多情畢竟輸漁隱畫出巫山洛水神知白子 
[春柳詞]  
　　臨波繪影自亭亭一色迷離曳淺汀忽聽流鶯聲暗度早春時節盡含靑柔條都挂碧絲絛搖曳春風媚遠　想見上林遊騎轉一枝曾染舊宮袍○和東閣　士作萬樹花開映曉紅翩翩猶愛舞玲瓏依稀雨後嬌無比約略風前語暗通照影恰臨春水外尋香遙指玉樓中輸他豔福能消受爲捲　簾入綺櫳杏林春燕○一帶濃陰裊嫩條嬌音宛轉隔林調歌聲紅樹閒庭院流水淸溪舊板橋游子天涯離思惹美人樓畔夢魂消黃鸝似與垂楊說莫爲東風瘦損腰柳岸新鶯○春怨步杜荀鶴韻似水春寒峭如雲妾意慵倚欄低擁袖臨鏡懶修容花院零紅碎苔階積翠重何當邀幸寵春透繡芙蓉[  味古軒主謝企石待定稿]  
[杏林春燕]  
　　郤見瓊林發絳葩更憐燕語惜芳華一襟翠掠風前影雙剪紅翻雨後花碎錦坊中春意閙沈香亭畔舞腰斜江村更爲新巢定猶認靑帘映酒家○柳岸新鶯流鶯遙曳短長條碧玉絲垂語自嬌樹密巧翻金縷曲風輕韻度木蘭橈滿湖弦管歌聲脆近水樓臺夢蹟銷剛是畫欄人瘦倚依依啼過緑楊橋○春怨用杜荀鶴韻爲味古軒主囑鎭日垂簾坐魂消午夢慵玉階憐草色寳鏡掩花容蝶舞紅欄曲鶯啼碧樹重年年鴛枕畔懶自繡芙蓉[  東閣隠士同梅氏稿於鋤月軒]  
[題嘉興張靄卿柳陰埀釣圖錄請高昌寒食生大詞壇斧政]  
　　俯仰天地間悠然傷世局惟兹烟霞外足外謝塵俗扁舟出滄浪高歌濯我足四顧絶無人柳陰春水緑持竿奚籊籊亦云得所欲古有垂釣者投綸渭水曲何如晉張翰思歸見高躅君亦深心人臨溪結茅屋釣得銀鱸歸侑我一樽醁[  龍山擅夢生稿於滬上]  
[上海四馬路文報局内恊賑公所經收山東奉天賑捐六月下旬淸單]  
　　廿四月日○本埠與昌賑所以四月二十日爲止收捐除解欵外餘存移交規元二百七十八兩二錢四分四厘英洋九十一元二角五分錢九十一文本埠泰源莊來揚州立生莊募慶裕昌洋二元小佩氏一元宋隆吉錢八千嚴俊生三千汪象震何仰之朱立言宋肯堂和同昌蓻仁永和和致祥無名江子雲立里主人十户各二千隱名一千五伯思茂記尹子喬薛柳橋許樂山何潤州和森泰慶裕隆贊記樹記和裕興集成和曹　茂煥亭兄宋耀章許行生知足齋無名十三戸以上共廿九户各一千文無名八百許侍表七伯無名氏六百陳仰西徐宴風無名三户共五户各五户無名四百五十無名聽泉軒不列名三户各四百何少堂吳樸庵兩户各三伯以上實收英洋六十八元錢七百八十又募知足齋同裕記兩户各二千曉記一千六百江子均載記汪奉之三户各一千無名公記兩人各八百何少堂七百無名葉和甫無名三戸各六百榮慶堂韻記兩戸各五百聽泉軒不列名兩戸各四百葉蘭洲朱壽山和生泰思古堂吳康洵維記竹記肇記八戸各三百吳崇山宋仰寛許性之三各二百以上實收英洋十六元錢八百六十文浙寗王詩敎翁求病愈延壽小洋五角無名氏一元○本日共收規元二百七十八兩二錢四分四厘英洋一百七十六元小洋七角五分錢一千七百三十一文合倂聲明 
[上海四馬路文報局内恊賑公所經收山東奉天賑捐六月下旬淸單]  
　　念五日常熟凝善堂賑所來第十四批募無册成善齋鶴壽軒兩户各二十元蕭爽閣十元虞東義賈三千文甘露惜榖局經募華庭記坤元放生氏薛泰豐三户各二元三陽泰黃萃記華從善周壽康無名氏同和烟號同順裕七户各一元衆善姓日捐二千四百十文元泰二千一百文程益泰一千二百文南恆興一千文黃仁義八百文鼎泰北裕源兩户各七百文童保和吳隆泰兩户各六百文華啓源吳正興兩户各五百文朱順泰四百文以上共實收英洋七十六元原銀六錢二分新塍恊記號來朱尹如翁募延月主人祈合宅平安十元朱儒珍祈足恙卽痊四元愼修居士二元江蘋洲張綏榖屠朗山江親睦四懚各一元湖北公濟益銀號方允符翁募岥埠公寳慶公所曾培齋濳龍堂曾文尉陳新發蕭新發成善堂八户各一千文毛承之二千文隱名氏九百文以上實收英洋十元無爲州沈性初堂英洋七元本洋三元包六少爺三小姐求病速愈十元湖郡厘捐總局舒善士募舒黃氏節省月費移賑四元蘇州男普濟堂二元無力氏求父病速愈二元無名氏二元免累他人銅洋一元○本日共收英洋一百三十三元本洋三元原銀六錢二分銅洋一元合倂聲明 
 
 
 

Page 10

 
 
   
 
 

Page 11

 
 
[光緒十五年七月十九日京報全錄]  
　　宮門抄○諭旨一道錄前○發抄硃批四道○廣東臬司王奏爲交卸藩篆仍回臬司本任摺○廣東藩司游奏爲接印任事日期摺○江督曾等奏爲知府試用一年期滿照章甄别摺○江撫德奏爲飭屬兠拿會匪發府覆訊懲辦夾片○又奏爲九江關徵收平餘銀兩及支用各數夾片○雲撫譚奏爲調署知縣各員缺夾片○院撫陳奏爲道員勸捐賑欵鉅萬皖民全活良多懇請從優獎叙片○七月十九日刑部都察院大理寺廂紅旗値日無引見○莊王豫王等由東陵西陵回京請安○祥普等彈壓覆命○誠端續假十日○都察院奏派專司稽查派出奕年黃體芳○値年旗奏派管理新舊營房派出禮王福中堂熙敬○召見軍機薛允升徐用儀奕年徐會灃○發抄楊昌濬奏補用直隷牧德彬補西安直隷牧奉硃批吏部議奏欽此○又蘭州道饒應祺補喀什噶爾道奉硃批吏部知道欽此○又叅將成光裕補商州協副將奉硃批兵部議奏欽此○卞寳第奏浦城縣民徐榮椿誤毒一家三命以上案定擬奉硃批刑部速議具奏欽此○○二品銜廣東按察使臣王之春跪奏爲恭報微臣交卸藩篆仍回臬司本任日期叩謝天恩仰祈聖鑒事竊臣於光緒十五年五月初七日接奉兩廣總督兼署廣東巡撫臣張之洞飭知新授廣東藩司游智開現已到粤應卽飭赴新任飭臣仍回臬司本任遵卽於五月十七日將藩司印信文卷移交新任藩司游智開接收臣卽於是日交卸潘篆隨准署臬司高廉欽道王景賢將臬司印信文卷移交前來當卽恭設香案望闕叩頭謝恩祇領任事伏念臣暫攝藩條疉更同琯旬宣勉付愧塵露之未酬風憲重持彌氷淵之是懍矜恤庶獄職所專司惟有矢愼矢勤修理法紀濟寛濟猛綏靖閭閻隨時禀商督撫臣認眞辦理以冀仰答高厚鴻慈於萬一所有微臣交卸藩篆仍回臬司本任日期曁感激下忱理合繕摺叩謝天恩伏乞皇上聖鑒謹奏奉硃批知道了欽此○○廣東布政使臣游智開跪奏爲恭報微臣接任藩篆日期叩謝天恩仰祈聖鑒事竊臣於光緒十五年三月間在京仰蒙召見二次聖訓周詳無遠弗屆跪聆之下欽佩莫名出都後於五月初五日到省接奉兩廣總督兼署廣東巡撫臣張之洞飭知赴任旋於十七日准署布政使按察使臣王之春將藩司印信文卷移交前來當卽恭設香案望闕叩頭祇領任事伏念臣湘江下士知識庸愚由州縣荐升監司護理四川總督受恩優渥未報涓埃兹復忝綰藩條深恐才力弗勝惟有矢愼矢勤遇事禀承督撫臣實事求是不敢稍涉因循永遵聖訓禮義是式冀挽强悍之風節儉是崇力戒奢華之習以仰答鴻慈高厚於萬一所有微臣接任藩篆日期理合具摺叩謝天恩伏乞皇上聖鑒謹奏奉硃批知道了欽此○○太子少保兩江總督臣曾國荃護理江蘇巡撫布政使臣黃彭年跪奏爲知府試用一年期滿照章甄别恭摺仰祈聖鑒事竊照定例捐納道府分發人員試用一年期滿後察看才具分别堪勝繁簡專摺具奏歴經循辦在案兹據署蘇州布政使田國俊署江蘇按察使朱之榛會詳稱查有試用知府王毓萃現年三十八歲係湖北黃岡縣人由優廪生考取光緒乙酉科拔貢十二年朝考二等就職直隷州州判是年在天津捐局遵海防例報捐内閣中書復在廣東捐局加捐知府指分江蘇試用十三年閏四月初九日經部帶領引見奉旨着照例發往欽此是月二十一日給照五月十九日到省自到署之日起扣至十四年五月十九日試用一年期滿例應甄别該員品端學富守潔才優堪勝繁缺知府之任至該員係拔貢出身無庸照新章考試詳請具奏前來臣等伏查王毓萃到省扣至五月業已一年期滿委辦事件均能妥恊應卽照章甄别補用謹合詞恭摺具奏伏乞皇上聖鑒勅部查照謹奏奉硃批着照所請吏部知道欽此○○德馨片再近來游勇會匪到處潜匿必須地方官隨時留意有犯必獲庶可消患朱萌屢經臣飭屬防範實力嚴拿上年秋間瑞州府屬有外來會匪池化隴糾邀伙黨謀攻郡城當經立時破獲解省訊明正法懲辦節經臣奏報在案兹臣風聞各處軍營遣革游勇無業可歸狡焉思逞往往結爲哥老會匪倡立山名堂名自號坐堂當家正龍頭副龍頭各名目勾結黨與造謠煽惑散賣僞憑情詞悖逆圖謀不軌並在各處飯鋪烟館聚集匪黨名爲設卡凡有軍營散勇回籍必須向其挂號勒索錢文稍不遂 
欲動輒攔搶逞兇不法情形殊堪痛恨並聞廣信府屬與閩省交界地方有會匪匿跡煽惑鄉愚當經臣密派管帶親兵營記名總兵周有才酌帶哨勇前往查拿旋據周有才禀會同管帶親兵左營記名總兵江宗良在河口地方拿獲會匪王正林卽王添佑一名並起獲綾布僞憑多件又據禀在安仁縣地方會同縣營拿獲會匪譚保田劉仁和卽榮華劉玉貴劉經喜及張炳和五名並起獲刀械等件匪首黎國楨聞拿逃走鳬水溺斃撈獲屍身認明確係黎國楨正身騐明塡格均經臣批飭將各該犯解省發委南昌府審辦並據偵探報稱尚有匪首劉安邦蕭春雲濳匿閩省拏口地方當由臣函致閩浙督臣飭屬嚴密查拏懲辦旋據吉安府知府許道培會同管帶剛字營記名提督申道發等會禀拏獲會匪吳金海胡靑雲李華貴朱林芳卽朱隆四名並起獲口號簿僞印匪布訊據供稱匪首羅洪章胡得貴在南安袁州一帶濳匿當卽分别電飭拿獲旋據南安府知府周浩電禀不動聲色親往鄰境廣東南雄州拿獲在逃匪首羅洪章一名又據袁州府知府賈孝珍袁州協副將黃敬孚先後禀稱督同萍鄉縣營緝獲會匪胡得貴卽徐貴生一名均經批飭該兩府就近提犯訊取確供禀候核辦以免長途解省疏脫堪虞一俟各該府審明禀覆至日臣卽核明情節輕重分别懲辦期無枉縱再行奏報一面由臣先行撰刻簡明告示多張剴切曉諭凡有愚民被誘誤買僞印布票限期呈繳免罪以散脅從而安反側現在地方靜謐如常堪以上紓宸廑除飭屬淸查保甲嚴拿在逃各匪犯按名務獲究辦以淸伏莽而安地方外理合將江西省現在拿獲會匪及飭府分别確審辦理緣由會同兩江督臣曾國荃先行附片具陳伏乞聖鑒訓示謹奏奉硃批知道了卽着飭屬嚴拿在逃各匪犯務獲究辦以靖地方餘依議欽此○○德馨片再據九江關監督李希蓮詳稱九江關徵收三分平餘一欵經前任監督伊齡阿奏明除動支辦公等項年滿造册請旨交造辦處核銷外餘剩銀兩解交造辦處充公兹查光緒十四年分共收三分平餘銀九千八百四十六兩二錢四分二厘支用銀九千七百三十四兩五錢八分均係遵照造辦處奏准减定成數核實開銷外仍剩存銀一百十一兩六錢六分二厘應委員解交造辦處兌收合將辦公支用各欵循例恭造四柱黃册詳請代奏前來臣覆核無異謹將送到黃册敬呈御覽又查該監督每年例支養廉銀一萬一千兩向在關稅耗銀内動支解繳造辦處充公歴年因耗銀不敷以致未經支解前准造辦處咨催籌撥據該關詳經奏准户部咨覆自光緒三年起循例動支等因又經行關遵照卽於三年起照章支解又查光緒十三年二月十二日起連閏至十四年正月十一日止一年期滿共收積平銀九千四百四十六兩二錢八分二厘除循例支用外仍賸存銀五百九十九兩五錢以上二欵應卽隨同本年三分平餘賸存銀兩均解交造辦處兌收合倂附片陳明伏乞聖鑒謹奏奉硃批該衙門知道册倂發欽此○○譚鈞培片再署思茅同知樂理瑩調省遺缺飭實缺同知朱坦然赴任署羅次縣知縣賈汝讓調省遺缺飭實缺知縣王秉鑑赴任署彌勒縣知縣馮克觀調省遺缺飭新選該縣知縣姜鵬程赴任楚雄縣知縣陳慶禧奉文開缺調取引見遺缺查有候補知縣黃天漢辦事穩愼堪以署理據藩臬兩司會詳前來除分檄飭遵外謹附片具陳伏乞聖鑒再雲貴總督係臣兼署毋庸列銜合倂陳明謹奏奉硃批吏部知道欽此○○陳彝片再安省自黃流下注漫溢爲災工賑兼施用繁欵絀深賴外省捐助得以隨事補苴勸捐出力人員臣前經奏請擇尤酌保請獎奉旨允准轉行在案兹查河南省先後解濟皖省賑捐銀九千四百餘兩又棉衣三百套照章合銀六百兩共計銀一萬兩有奇皆係河南候補道衛桂森竭力勸募而來賑撫災黎深爲得濟據賑捐局司道查取履歴詳請奏獎前來臣查豫省當鄭州河决之後官民交困自救不遑勸辦賑捐較之他省更爲不易該道衛桂森體恤鄰災情殷利濟善氣所感皖民全活良多其勞實不可没可否仰懇天恩俯准從優獎叙賞給二品銜以昭激勸而資觀感出自逾格鴻慈除履歴咨部查核外謹會同兩江督臣曾國荃附片具陳伏乞聖鑒訓示謹奏奉硃批户部核議具奏欽此 
 
 

Page 12

 
 
[光緒十五年七月二十日京報全錄]  
　　宮門抄○發抄硃批五道○杭織造英奏爲戊子大運縀綢按欵織就委員解京日期摺子○浙撫崧奏爲承辦欽工架木飭委妥速運解夾片○將軍定奏爲孶生馬匹改撥收養緣由摺子○河南巡撫倪奏爲淮寍縣屬周家口地方失火大略情形片○將軍定奏爲錦馬步各隊口分不敷發放借墊銀兩片○皖撫陳奏爲道員捐助賑銀請准加銜夾片○七月二十日工部鴻臚寺正藍旂値日户部引見三名欽天監二名内務府二十七名廂黃漢四名○禮王等謝管新舊營房恩○瀅貝勒由東陵回京請安○那公假滿請安○杭州織造文達請訓○奈曼王榮祿各續假十日○宗人府奏派彈壓派出克王○召見軍機文達崑岡八額駙○發抄卞寳第奏守備蕭定邦補水師提標右營遊擊奉硃批兵部議奏欽此○潘蔚奏病痊銷假奉硃批知道了欽此○又候補守李之鍠署思南守奉硃批吏部知道欽此○又思南守龔承鎭等經徵未完職名奉硃批户部議奏欽此○長順奏候補守文韞派管巡防糧餉奉硃批知道了欽此○○杭州織造奴才英瑞跪奏爲戊子大運縀綢按欵織就委員解京起程日期恭摺仰祈聖鑒事竊奴才衙門承准内務府户部派辦運務業經前任織造辦解至丁亥大運止在案所有應辦戊子運務經奴才查内務府户部單開欵目花色敬謹織辦並遵照奏准由牙厘局每月解到錢一萬串内按照巿價儘數易銀發辦業於十四年十二月間先行赶運過上用縀綢紗三百二十疋官用縀綢紗一百疋内用綢紡七百疋衣線二百斤細布一千疋部用縀綾紡絲九百疋批差解送分交騐收在案兹復督飭工匠接辦得上用縀綢紗三百一十疋官用縀綢紗一百疋内用綢紡五百三十疋衣線二百斤細布一千疋部用縀綾紡絲九百疋謹擇於五月初九日由杭起程遴委妥員督同舍人管途解運京赴内務府户部分别交納統計戊子赶運大運兩次共解過縀綢紗綾三千八百六十疋衣線四百斤細布二千疋除將用過工料銀兩細數遵照奏准减成新章飭令核實造報循例具題外所有戊子大運縀綢按欵織就並委員起程日期理合恭摺具奏伏乞皇上聖鑒謹奏奉硃批該衙門知道欽此○○菘駿片再准户部衙門傳電内開前催額木頭批務於六月内運到以應太和門欽工之用卽將起程日期電覆等因卽經行司卽將委員銜名起程日期刻日具覆各在案兹據布政使許應鑅詳稱查浙江省年額辦解架木一千四百根柏皮槁二百根定價銀三百二十一兩四錢五分七厘因兵燹之後山木砍伐殆盡出產稀少長成不易價値昻貴購辦爲難例價不敷銀兩亦毋所出歴經奏准將木價運費實用實銷在案光緒十二年分木植前於光緒十三年二月間飭委購辦之際援照成案奏懇實用實銷嗣經户工二部議令仍照例價辦理由運河解京以符舊制其歴年欠解例木准令折價解京以淸積欠等因於光緒十三年九月十八日具奏奉旨依議欽此欽遵咨行到浙卽經轉飭遵辦而委員開報數目仍照價加增五六倍之多運脚一切尚不在内復於委解光緒三四五六七九十十一等年八批例木折價銀兩案内聲明俟禀覆核定再行詳請奏咨辦理各在案無如節次飭查該委員以從前辦解架木各縣本有津貼現在按照例價寔在不敷採購熟悉河運情形者一時亦不得其人本年二月間奉到上年十二月奏催部文之後本司細加訪察並傳訊從前辦木各員例價委實不敷卽照前實用准銷之數尚須木價不增分裝糧船搭運方能勉强敷用攤捐津貼已奉裁革禁止卽不便因此開端另籌貼補又屬無可設措現在太和門等處工程需用木植電催赶辦已由司飭委候補同知吳京培卽日飭赴上海一帶商賈輻輳之處先將光緒十二年分年例架木一千四百根柏皮槁二百根照例定丈尺圍圓設法採購應請先行撥發咨批給委携帶何日辦齊卽於何日由滬航海運津解京交納以期迅速所需木價運費惟有仍請援照奏准成案實用實銷並查照前四屆准銷銀數在於耗羡等欵内先行酌寄銀三千兩俾資辦解如有不敷俟回省銷差再行找寄以後按年照辦斷不稍任浮冒庶幾用歸實在承辦委員亦不致再以賠累藉口等情具詳前來奴才覆查無異除嚴飭該委員實力經理妥速運交曁分咨外理合附片陳明伏乞聖鑒謹奏奉硃批工部知道欽此○○奴才定安跪奏爲援案酌擬進貢孶生馬匹改撥牧養緣由恭摺具奏仰祈聖鑒事竊奴才前准神機營來咨將哲里木盟呈進　馬一千匹就近解交騐收飭歸養息牧另作一羣妥爲牧養以孶蕃衍等因援案請將貢馬仍歸察哈爾牧羣息養由驛咨請核議旋准神機營咨覆此項馬匹在養息牧牧養旣不相宜自應變通辦理所擬改交商都太僕寺牧羣牧養卽由該將軍自行奏明辦理以昭妥愼示覆前來奴才遵查前於同治十一年恭逢大婚天喜曾將哲里木盟呈進貢馬一千匹奏請飭歸養息牧妥爲牧養當因養息牧開墾地畝經徵課賦改歸蘇魯克與牛羊羣攙合牧放緣以馬匹夏秋尚可在廠牧放其冬春無處芟割羊草咨請悉照大凌河牧羣成案設圈安槽按日發給口分以資　養所需一切經費請由盛京户部關領酌擬牧馬章程六條咨請旋准神機營咨覆惟因增設翼領等項官兵添辦草豆馬圈房間所籌各節恐致耗費此項孶生馬匹爲數尙不甚多似可專歸察哈爾牧羣息養可期節省經費等因咨覆當將貢馬撥歸察哈爾牧羣息養遵辦在案今將此項馬匹擬交養息牧牧養現在養息牧開墾地畝該總管等經徵賦課無處牧養馬匹如飭交蘇魯克牧放牛羊之官弁牧放而蘇魯克牛羊羣原設牧羣官弁無多斷難兼顧不惟與陵寢祭祀牛羊有碍且亦必須另設官兵仿照大凌河牧羣章程添設翼領等項官兵夏秋在廠另羣牧放冬春設圈安糟按日發給馬匹口分喂養以期孶生蕃衍援案酌擬牧馬章程需欵又甚浩煩曷若解交商都太僕寺牧羣牧放較爲便捷亦省需欵實與馬政洵有裨益所有援案酌擬改撥牧養馬匹緣由理合恭摺具奏伏乞皇上聖鑒訓示遵行謹奏奉硃批着照所請該衙門知道欽此○○倪文蔚片再據署淮寍縣知縣羅衍緒禀本年五月十五日已刻該縣屬周家口北寨菓子街鋪民李家修雜貨店失火適値西南風大作燃及街上凉棚蘆蓆隨風卷起帶火四散著處卽燒不頃刻間致附近之山貨街油坊興隆街人和街三義街中和街小橋街三聖街落鳳街坊子街太平街等處同時火發此撲彼熾令人不遑兼顧所幸時當白晝婦孺易於趨避不致有所損失維時周家口通判許葆連督役出外分投撲救其署旋報火起當卽赶回救護及將印信取出該署業被全燬僅存書吏房數間客座三間隨赴各街將火撲熄等情臣查周家口自上年黃水漫淹後商民元氣未復兹又遭此奇災深堪惻憫當經行司委員會縣覆加確勘查明被燒鋪屋究有若干情形輕重若何人口有無傷損馳禀核辦一面諭飭賑撫局司道寛籌欵項委賢員馳往該處先將被災貧下各户妥爲撫恤毋任流離失所以副朝廷軫念閭閻之至意所有周家口失火委勘籌撫各情形理合附片陳明伏乞聖鑒訓示謹奏奉硃批知道了着卽飭屬查明被災户口妥籌撫恤毋任失所欽此○○定安片再奴才准錦州副都統咨爲該城所練馬步各隊按月應領口分向由徵收船規銀兩開放無如近因錦屬海口船隻稀少徵收無幾以致應放本年四五六三個月練兵口分不敷發放無欵籌墊各隊待餉孔急援案咨請借墊銀五千兩以濟急需等因咨請前來查光緒十二年十月間該城所徵船規不敷發放練餉咨請借墊餉銀五千兩曾經奏准由捷勝營練餉内如數借墊去後嗣於十三年十二月間因徵收船規暢旺將前借銀兩照數歸還各在案兹准咨借擬由奉省捷勝營練兵餉内借墊銀五千兩發交該城領用以濟要需仍查照成案俟該城船規徵收暢旺卽行歸還以淸欵項理合附片奏聞伏乞聖鑒謹奏奉硃批着照所請該部知道欽此○○陳彝片再據賑捐局司道詳稱上年皖北各屬水旱災區冬春爾賑需欵浩煩三品銜鳳頴六泗道王廉目擊時艱情殷補救捐助庫平銀三千兩解由該局兌收分撥濟賑在案雖據聲稱不敢邀獎而其慷慨樂施之誠實未可没查三品銜江蘇候補道謝元福捐解皖賑銀三千兩詳請奏准獎給二品項戴該道王廉所捐銀數相符升銜亦同一律查取履歴詳請援案奏獎前來臣查鄭工捐輸新章道員有三品銜加二品銜者加二品項戴應捐銀二千七百兩該道王廉捐銀三千兩有盈無絀相應仰懇天恩俯准賞給品頂戴以昭激勸出　　鴻慈除履歴咨部查核外謹會同兩江總督臣曾國荃附片具陳伏乞聖鑒訓示謹奏奉硃批户部核議具奏　此 
 
