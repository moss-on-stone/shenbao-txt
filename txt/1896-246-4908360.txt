# 1896 - 246 - 4908360

 

Page 1

 
 
[四史復出] [  圖書集成局啓]  
　　四史者何史記前後漢書三國志是也本局疉印數次因字跡較别家爲大　印較别家爲淸是以購者皆爭先快覩早己消罄兹仍用潔白連史紙重爲印出裝釘每部六十册邇來紙價昂貴稍爲酌加今定價實洋四元二角售處仍在三馬路申報舘並申昌書畫室 
[校印王氏濳齋醫書五種○脈學四種] [  圖書集成局代啓]  
　　濳齋醫書五種海寗王士雄先生所著先生博覽羣書研究醫學數十年著手成春名布遐邇其書風行海内久爲醫林鴻寳惜原板久巳漶漫翻刻訛悞甚多讀者憾之今緯文閣主人倩本避用新鑄鉛字校印紙張潔白字畫淸楚一洗模糊之弊首醫案正續次病源匯參次古今辯論一案一方條分縷析誠醫學　梁也○温熱經緯是書彚輯名人方論互相參考發明仲景諸家奥義實辨别温熱之要書也○飲食譜詳者食　之本性功用洵衛生之寳鑑醫家不可不知○增訂堆亂論是書經烏程汪曰楨先生重加編訂益爲詳備首病情次治法次醫案次藥方共五種每部洋一元半○脉學四種一爲李瀕湖脉訣二爲奇經八脉考三爲脉學輯要四爲李士材診家正眼每部碼洋六角在上海三洋經橋緯文間書莊發售 
[日報論略]  
　　前者日報僅行於泰西今則漸興於中土然而猶未盛也豈以風氣未開歟泰西所行始創於日耳曼繼行於英法法人始刊者曰閭閻隠密報繼而當軸者出示禁止各國初時亦有厲禁久之法令漸寛人多喜閱由是隨地風行日盛一日初猶不許其辯論朝政譏切時事後則多官員退位之人爲之執筆有時議論一出衆口翕然輿情悅服朝廷且倚之爲耳目决大疑定大計方以爲龜鑑蓍蔡焉於是日報主筆之士聞望愈尊聲稱益遠遐邇傳觀惟恐或失甚至一家日報有一日而排印十萬紙者不第洛陽紙貴也而中國則無聞焉中國始興爲遐邇貰珍一月一刊秉筆者乃香港英國傳教士也繼之者爲六合叢談亦屬上海西人而寍波教士所刊爲中外新報此皆逢月刊行日出一紙者以香港爲獨先於是中國好事者以爲日報一事實足以警動人心挽回風氣維持世運有彰善癉惡之權焉一褒一貶嚴於袞鉞所賴者董狐之直筆耳香港一隅作者四家若夫聞風繼起者天津漢口上海新加坡庇能競起迭興標新領異嗚呼不其盛歟或曰天下有道則庶人不議自日報一出實開處士横議之風或明斥官常或隠譏時局或寓言駡世或借事誣人得毋非直道而行者歟不知此皆非日報體例之所宜有也日報一道不獨無深文曲筆是者著其是非者著其非但述其所由而是非曲直自見且也日報尤貴乎公不能隠挾嫌怨私肆謗譏亦不能逞其綺靡工描兒女詖說淫辭並在所絶誠如是也庶幾寡尤尠悔歟或謂古之聖王必俯順人情故一賞一罰一舉一廢必采諸輿評孚乎衆論鄭國鄉校之設子產聽之以行政卽此意也且人之持論也當從乎衆衆所可者可之衆所否者否之不必逆情而干譽毋得買直以沽名勿矯同勿立異如是庶幾對之大廷而無愧質諸衾影而無慚苟好惡拂人之性卽未必有後災而人將目之爲怪物矣且必意存忠厚隠惡而揚善君子居是邦不非其大夫卽有實跡衆所共知者亦但著其事而没其名非欲避禍患亦求無累乎我心焉耳且春秋之法爲尊者諱爲親者諱爲賢者諱此中具有深意原非徒矯激以鳴高操切以言事孔子不云乎惡訐以爲直者國武子好撓人過所以見殺於齊也况乎人之處世當留餘地善於處人卽所以善於處已是故用情務恕貴乎持平疾惡雖嚴不宜過激夫衆怒難犯人言可畏自昔已然於今爲烈苟堅持臆見逞一時之喜怒肆一己之辯才傷人於不及覺禍機之萌卽伏於此彼直道而行尚且難容於世矧夫捉影捕風推波助瀾也哉若夫隠事不宜宣虚辭不宜采如張冠李戴接木移花謬列謡傳茫無的證皆不當輕於落筆一或不愼皆類於毁謗卽不爲人指控而議者已隨其後矣好駡等於山膏狂狺同乎瘈狗固非君子之所宜有也今日吾人之尤宜垂戒者切勿談人閨閫鶉奔麀聚乃叔世之妖懲敗俗傷風詎文人所樂道如有此等要當删之務盡勿使擾我筆端有損陰德吾人所當言者在乎當今之急務耳舉凡邊防海戰治礦修屯富國興商練軍講武振敝蒐疲聨交裕帑凡此犖犖大者皆有利益於家國能通澈夫古今要宜亟亟以言之吾儒在今日旣不獲功名震世援水火於斯民則且將口舌規人寓勸懲於果報舉凡誘善驚愚勸忠教孝徴今證古警後懲前鐸在手而旬宣棒當頭而猛喝固吾儒分内事也豈可諉之他人其他旌貞表懿彰賢闡幽俾作儀型咸相感化此亦當仁所不讓者也苟欲臚陳日報體例如斯而已世固不乏龍　涑水之流而亦必有學問器識德行以輔之斯爲全才矣是所望於同人者也 
[諭旨恭錄]  
　　六月初四日奉旨兩廣鹽運司運同著葛延齡補授山西蒲州府水利同知著孫汝漳補授湖南衡州府通判著陳祖貽補授福建寗化縣知縣著鄒經鎔補授四川定遠縣知縣著羅錫潢補授湖北安陸縣知縣著王立勳補授四川大寗縣知縣著熊登第補授貴州綏陽縣知縣著崔鳳昌補授山西永和縣知縣著聶昭潛補授陜西宜川縣知縣著鄭宗光補授直易州直州州判著張禧培補授都察院筆帖式著銘珏補授理藩院筆帖式著崇佩補授廕生桂全恩銘順通俱著以侍衛用娬福鍾祿俱著以旗員用陜西道監察御史著崇蔭補授截取郎中王嘉禾李澐徐承爔御史胡景桂學正王祖慶俱照例用保送直州主事李慶雲著交部記名以直州知州用内閣中書著惠禧補授擬補内閣中書緒儒盧銘勳凌萬銘福州將軍衙門筆帖式普淸俱准其補授年滿雲貴總督衙門筆帖式文續山西巡撫衙門筆帖式崇源俱發往原省照例用保舉直候補知縣金永直沿河候補知縣賴汝顯江蘇候補知縣孫玉堂山東候補知縣孫頴雲南候補知縣顔先春廣西補用知縣陳模俱照例用俸滿安徽鳳陽府通判訥淸安安徽建平縣知縣崇福俱回任升補順天東路同知劉仲瑊著准其升補補授廣西崇善縣知縣袁樹菽著准其補授開復前雲南補用同知文端著准其開復原官照例用奏留吏部學習員外郎福緒額外主事李春溥俱准其留部擬補盛京刑部筆帖式文哲琿盛京户部筆帖式志光盛京禮部筆帖式吉人俱准其補授特旨官江蘇遇缺卽宝道羅麓森著發往廣東交許振褘差遣委用明保江蘇候補道錢志澄試用道沈瑜慶俱以道員仍發江蘇儘先補用並交軍機處記名請旨简放特旨官前四川候補道夏旹著開復原官發往四川補用明保刑部候補主事汪時深著賞給四品銜欽此同日奉○旨艾慶瀾稽察祿米倉富亮稽察南新倉王鵬運稽察舊太倉戴恩溥稽察海運倉胡景桂稽察北新倉賡颺稽察富新倉胡孚宸稽察興平倉宗室宜烈稽察太平倉文郁稽察本裕倉宗室文英稽察儲濟倉楊晨稽察中倉宗室增濟稽察西倉寳安稽察豐益倉鄭思賀稽察内倉欽此○初五日太常寺題六月二十三日祭火神廟奉旨遣常明行禮欽此又題六月二十八日萬壽聖節致祭太廟奉旨遣凱泰行禮欽此又題七月初一日孟秋時享太廟奉旨朕親詣行禮後殿遣魁斌行禮東廡遣德壽西廡遣黃永安各分獻欽此○初六日奉上諭魁福奏假期屆滿 
 
 

Page 2

 
 
病勢增劇懇請開缺回旗一摺科布多叅贊大臣魁福著准其開缺調理欽此○初七日都察院題考試八旗文童監試御史請點一本奉硃筆著文博蔣式芬監試欽此同日奉旨倭恒額著賞給三等侍衛作爲伊犁索倫領隊大臣照例馳驛前往欽此 
[教案已結]  
　　徐州府屬大刀會匪人與天主教爲難致將教堂焚毁前已屢列報章矣兹聞事起之後董艾兩司鐸與銅山縣陶大令及豐碭兩縣王大令得庚朱大令學煌互相商議又經阮水三觀察札飭各縣一體恊同商辦繼而山東交界處某紳董拘送會匪首犯五名到案陶王朱三大令隨同觀察訊明口供就鎭署恭請王命將四犯斬决其首級發犯事地方示衆中有一犯年僅十三係匪首所雇馬夫以其年幼無知不忍駢首刻尚拘禁獄中而匪黨已平教案乃從此了結矣 
[皖省水災]  
　　苦雨兼旬淫潦泛漲濵江各州縣圩田向恃一將長堤爲保障堤外之水視内或高尺許不等近則堤内積水轉爲外水所遏無從宣洩江南北圩田大半沈浸汪洋之中欲救無術聞當塗縣屬之大官圩宣城縣屬之金寳圩兩圩爲該縣首圩日前田畝被淹不過十之三四而已待至本月初二三日則淹漸廣又至初八九等日則大雨連宵達旦平地且陡添一尺有奇畎洫間幾不可以尺寸計故向來凡稻苗露出水面之高田至是十中祇存三四現在已交初伏天氣忽如深秋羅衣不耐五更寒尊前酒罷枕上夢回一望濕雲低護側耳鴛鴦瓦上時時作浙瀝聲知明日猶須著阮遥集一兩矣江北濵江一帶小圩則更全數淹盡農民自布種以至揷秧早已剜肉補創餘力不留指望秋收可延殘喘不料一片波濤生機頓盡蕩析離居爭相扶老携幼沿路逃荒蓋吃在肚裏穿在身上無一人不孑無長物也蕪市近日來自江北帮傭之婦女趾錯於途凡從前似曾相識之主人卽望門投止求其收用依戀不肯去向例傭値每月非千文不辦今則僅求其半且不及一半亦願托足其戇者竟覓一噉飯地而不可得市上鷄鴨猪鵝渡江來售者更肩摩轂擊價亦爛賤如泥蓋人已饔飱不保娟娟此豸旦暮卽爲餓莩耳故携以易錢說者謂將來恐不止此鬻兒賣女指顧間事想城内外不乏痌瘝爲懐之善士睹此流離諒不止寢不安席食不下咽矣米價計二旬來逐日飛漲上熟每本洋一元可購三斗三四升尤奇者如内河一帶鄉曲每洋反祗糴得三斗問之則云缾罍皆罄所致鄉人每不遠數十里來蕪市轉販以去推原其故緣蕪地自去秋米市開禁輪船雲集交冬陡漲紋銀一錢有幾圃户皆以熟年米價售至二兩五六錢實爲素來所罕見以爲此不過一時權宜之計未必米果如珠因恐好機或失皆爭出糶糶後又見飛盤大有持久之勢於是轉勸人售且自亦儘其所有而售之貪利者甚至連吃米亦掃倉售去以爲快比至今日則内府旣空勢必求諸外府詎外府亦已中乾米價翔貴職是之故刻下荒象日劇米與雜糧皆如春潮暗漲未識蒼蒼者天果置我輩於何地也 
[盜刦當鋪]  
　　蘇州訪事友人來函云滸墍關附近有望亭鎭焉房屋則鱗次櫛比人民則轂擊肩摩誠一熱閙市廛也鎭上有一當鋪資本甚鉅開設以來屈指已數十載本月十一夜黃昏時突來盜匪多名明火執仗用巨石擊破該當鋪大門一擁而入任意搜擄包房首飾房無不闖到當被刦去銀貨甚鉅直至欲慾旣盈始呼哨而去或有在門外見之者謂盜黨共有百餘人之多頗似游勇翌晚又聞某鄉被刦之事該鎭及附近居民近皆夜不安枕草木皆兵不知該當鋪曾否報案也 
[金臺客述]  
　　京師采訪友人云五月二十七日午後忽有兩道人手執木魚至海甸老虎洞某雜糧店募化店主某甲吝不給與兩道人遂怒目相向其勢甚兇對門乾果店夥恐滋事端出爲排解甲力阻之兩道人乃破口謾駡甲忿極奔至櫃外推下階沿道人驀擲手中木魚中甲左太陽致命穴立時一命嗚呼道人見人命關天意圖逃逸無如觀者若堵不克脫身未幾地方差弁聞信到來一併拿獲送案○現任京營副將張恊戎殿魁忽被病魔所崇迭次請假療治無如二豎子已膏肓深入非藥石所易奏功不得已禀求開缺所遺篆務上游札委鮑叅戎永泰者理已於五月二十八日接篆視事矣○火把廠人鍾某素以徙柳鍼茅之術傳食諸侯積累頻年家貲不菲上月二十八日之晚忽有梁上君子潜入院中捲取資財正欲携之而走適柳樹井練勇巡綽至此賊心虚瞻怯將物抛擲南首靑草内飛步脫逃天已明矣鍾始查知其事檢點所失報局請查未幾局勇查見所失原贓乃結伴暗中坐守及黃昏後賊果尋蹤而至局勇乃上前拿獲鎖押至局内請懲 
[烟海炎波]  
　　烟臺訪事人寄語云新任東海關監督錫觀察於月之初三日接印視事文武寮屬及胥差人等伺候如儀○文榮一帶防營日前撤去二營聞係爲節經費起見營勇之籍湘楚者已撥輪船蒞烟載送回鄉山左直北則酌給川資使可回籍○月之初六日古之迎富節也今則指爲六月六宜浴畜此諺前明已有舉以相謔者文章游戲誠韻事也烟市商民家備食物亦與佳節無異本屇又値庚伏之期旨酒佳肴而外又復沈李浮瓜期禦溽暑○聞西山地方時有鹽匪出没某營營官帶兵緝拿反爲匪挫似此梟張猖獗亦地方之隠憂也○東栅欄某鋪於某夜忽失去銀六七十兩騐無盜蹤僅後門洞開然亦無來去形跡顯係不實不盡朱提公子不翼而飛是耶非耶○風雨疉作屈指計之兩月有餘然非五風十雨之爲太平景象也今則風不鳴條則拔木矣雨不破塊則毁屋矣幸一時間禾麻粟黍遍地靑靑洵非日前之旱熇堪虞耳○烟街高閈巨厦舞館歌臺類皆當年之荒土沙洲也今則濵海一帶寸土成金隴甚且願出鉅價思如願以償而不可得惟管業之家押帖内四至率以北至海爲據可見初時原不米其有如此之富美也近官府見其太無限制重新丈量塡注畝數所餘地叚另招人出價押帖聞每沙荒一畝需銀四五十兩之譜有力之家備置業產各自爭先恐後滄海桑田觀之益信 
[閩垣塗說]  
　　福州遊勇經上憲次第資遣後現又派朱恊戎有元押解安靖前中營福字營恪靖礮隊營霆慶前營凱字右營福靖中前營凱前營營務處衛隊計有千餘人由閩而滬轉解湖南岳州地方遣散○西門外徐厝墩鄉有徐學朝者因蟲口鄉地方一路崎嶇行人不便徒發善心將產業變賣爲修路之費計該路長有十里修費想必在千金以外好行其德世難其人矣○近日鄉中榖價漸跌省中米價尚無甚上落云 
[沙渚禽言]  
　　沙市訪事友人來函云沙市外江内河江東下而河西流市廛中懸一線諺所謂無廻流不成鎭市也江水自桃花汛後奔騰淜湃每年必有數起全恃一堤之防至内河所慮則在襄堤襄堤雖遠在百里外不歸境轄然每有缺陷沙境必被波及此沙市得江河之利而受其害之情形也今歲五月底川省遂寗東鄉二縣起蛟洪流建瓴直下漂没畜物甚多水勢卽因之騰漲去隄身僅離四級而襄水於本月初一二日又冲刷濳江縣屬之蚌湖白鹤寺等處濁流倒灌一日陡漲三四尺至初四日又增三尺餘沙市近圻皆以脉絡貫通其來汨汨凡窪下之區無不被潦幸江水卽退出四級說者謂監利縣屬之車灣江隄亦倒潰兩洪合溜故内外交衝逆溜横漫目下沙市惟大街可通行人其餘卑田濕地盡被潢潦瀦蓄附近居民亦皆搭閣至離市稍遠者皆以門板爲筏坐婦孺於上投親覓友流離徧野目不忍覩而天復以霪雨不止一日數變行將釀爲疫癘則更不堪問矣○鄂督張香帥爲東瀛通商事特委候補府錢念劬太尊來沙總辦太尊到時卽拜會領事官永瀧君晤談之下以租界未定諸務統俟下年再議太尊亦以伏汛盛漲　岸難修隨命收下工程局牌將隄岸地勢繪成全圖帶回鄂中呈兩院銷差前日領事忽照會關道謂東國各貨計日可到請早開關收稅現聞官塲照覆以稅務司未到稅關章程亦未辦理卽禀請督撫商酌開關亦須多延時日此次貨可暫由江漢關報稅到沙騐票俟關事就緒再爲會議○前日固陵輪船到沙載瀛洲客三人探悉來沙開書信館者在領事處禀到後翌日卽附昌和輪船下水又有日本一人附豪輪到埠問知爲管理行部官現亦駐洋碼頭○新簡荆南道俞君實觀察鍾頴卓異回任候升荆州府舒暢 
 
 

Page 3

 
 
亭太守惠俱已到省上憲以沙市通商事屬權輿欲觀察專其成以萬城大隄伏汛緊要必須太守駕輕就熟故皆札飭速赴本任越數日電報傳來道府憲均筮吉本月十五日接印想屆時各印委送舊迎新又有一番忙碌矣○前報沙市兌課局陸敬輔大令繼高署建始縣篆消息傳來大令卽附輪詣省迄今未返行旌比聞上遊擬令攺署公安縣至接辦是局趙益齋明府增於本月朔到沙不日將進局視事矣○本任沙市分司李少尹聽悅本擇五月二十八日履新因是日司署辦公人等在署内舉行城隍司會遂展期本月初三日午刻榮任牌示初八日點卯 
[大别江聲]  
　　漢上訪事人題襟云漢口雖非產米之區然諺云兩湖熟天下足可見鄂之豐歉所係殊不小也以前每升米價總在二十餘文閭閻稱便去歲湖南受災情形與湖北易地皆然自顧不遑焉能作挖肉補瘡之舉岳關閉糴下游益形拮据幸潯米皖米爲之接濟而糙者每升價亦須錢三十二文上月二十前來源忽斷每升遂驟增三四文嗣幸天公做美米艘趁晴上駛者殊有源源不絶之勢米僧不復厲上加厲云○秀油者卽湖南秀山所產之油也其用甚大祗有海内風行近則海外諸國亦樂購焉漢口係華洋互市之區兼爲上游諸省門户秀油由上而下必歸漢囤行由行轉售於洋商及各路華商此定例也昔年每擔價盤總在五六七兩去冬以來驀貴至十一兩以外云係來源稀疎所致然而購者仍踴躍如前油客之得利可知也○近日武漢江河水漲流如箭激官府禁止渡船不准冐險開駛所有沿江濟客扁舟槪行停止另設寛大官渡船若干隻每船限定人數以濟往來行人詎料榜人重利私就水坡僻處招客攬渡卬須亦所不免日來打槳中流時有覆溺之事漢陽府逄子政太守查在此項小船屢冐不測因派役十數名沿岸稽查遇有違禁之船拘懲不貸現在龍王廟江岸枷號示衆者已有二船户矣餘亦知所儆懼否○官錢悞所出石印臺票現果弊絶風淸商民爭相信用聞該局委員復就漢上黃陂街義記石印館添印三十餘萬紙刻已陸續繳呈矣○常駐鄂省下游江防一帶砲艇係漢陽鎭周鎭軍節制日前鎭軍恐諸哨長有私住岸上暗送戚友往來以及節省火藥游匪賄勇等弊因親帶護勇坐長龍船往彼巡查沿途均認眞考核○前辦漢陽槍砲廠提調汪子雲太守由部調取晉京帶領引見各情均登前報兹太守復奉督憲札委護解漢廠所造各式槍砲到京赴軍務處交納太守因上院禀謝卜吉登程 
[松門淸籟]  
　　江西采訪友人云正任瑞州府江訒吾太守奉檄調補南昌府缺吉五月二十二日交卸瑞州府篆隨於二十八日馳抵省垣署南昌縣文芝塢署新建縣孟紫卿兩明府依禮出迎太守接見之餘諭以邇者各署門丁深滋弊竇是以本府在瑞州任上不用門丁今任南昌亦擬將門丁革去君等盗倣而行之兩明府唯唯而退太守旋以府署號房玩公悞事發縣笞責二千板至本月初三日接篆視事屬僚書吏竭賀如儀○蔡燕生太史鄒殿書部郎合股創設江西内河小輪船拖帶貨船來往命其名曰福康公司本擬六月初三日開行旋因馬頭尚未竣工章程亦難議妥遂攺定十九日爲第一次行駛之期○省垣乞焉不下數千名强弱不齊良莠互異某日城内保甲總局魏余兩太守頒出四言簡明告示曰惡丐强討肆無忌憚男女成羣沿街閧閙多般索擾實堪痛恨准爾街鄰隨時綑送立予重懲枷號示衆言出法隨决不寛縱○省垣錢價日昂高目時艱者苦無良法以補救六日朔日市中光鷹銀一圓僅兌足錢八百九十三文有一小鏨者須少二三十文孔方兄聲價自高小民皆顰眉訓苦矣 
[潯陽雜紀]  
　　江西藩臺翁筱山方伯札委候補縣林澤田大令向滋管解地丁銀兩赴户部交納六日過潯又委鄒鹤儔大令嘉年解地丁銀兩進京初九日過潯營縣均照例撥派兵役護送○代理湖口水師左哨都司洪都戎於上月廿五日接印任事○世襲雲騎尉黃子麟守戎在鎭轅充當巡捕有年拔補九江後營千總俟奉兩江督憲飭知卽行履任○九江關征收土樂稅照章每百斤抽銀二十五兩現在關憲誠觀察已遴委新關委員周作賓叅軍與龍開河厘卡委員王森亭二尹總其事仍官督商辦於初二日設局○初六日三點鐘時西風暴發適一上水船行至磯灣不能前進派三人上岸拉縴水流風急力不能勝將三人拖入江中二人攀索救起其一竟入鮫宮○胡某者家貧無業將蝸廬典質於人得貲若干在四馬頭開設磨坊詎命不逢辰致又折本與夥口角竟懸梁自盡經人往救已氣絶矣語曰禍不單行良可慨已 
[白下官塲紀事]  
　　金陵采訪友人云某日藩轅牌示署泰興縣邱莊司巡檢江德堃期滿遺缺掣得從九李恩植寳應縣衡揚司巡檢周錫綬丁憂遺缺掣得從九丁鈞平如皋縣典史查有鏕丁憂遺缺掣得巡檢任慶芳海門廰照磨陶鵾病故遺缺掣得府稅課大使平冕署通州吏目第五杰期滿遺缺掣得道庫大使都耀奎均堪署理 
[松寥閣消夏]  
　　鎭江訪事人函云鹽課爲國家正供不容偷漏例禁綦嚴加以陸有抽厘之卡水有巡緝之船其所以防之者可謂不遺餘力不謂近來私販者每於趁搭輪船時夾帶於行囊鋪蓋之間卽枕箱衣箱往往不顧重輕爲一時便宜之計甚至煤油瓶中亦有藏匿自謂走私之技愈出愈巧矣而不知緝私之法更精益求精焉鎭江關稅務司李君深知其弊每於上下水輪船泊岸時諭扦子手加意稽查現在果然查獲私鹽不少禀明稅務司悉數充公發交官鹽棧出售○邇來雨水太多江北裏下河一片汪洋幾成澤國沿江一帶洲圩報荒者不一而足米價因之愈加昂貴現在鎭城熟米每石售洋四元六七　次熟亦須四元三角極糧三元八角聞米業日人云倘天公再不放晴米價當蒸蒸日上也嗟彼小民恐不免枵腹之慮矣○沿新河一帶皆平康里家家擁錢樹子以爲招徠有校書秀英者年華二八貌麗如花舉凡走馬王孫墜鞭公子無不揮金如土爭以識秀英一面謂可賙飢月之初九晚一秃奴不知從何處托鉢忽卓錫來參歡喜之禪正在會啓無遮同証諸天絮果適有不衫不履之客扶醉而至東倒西歪秀英厭其爲醉漢也延入空房呼女僕代爲酬應甲坐半响未見姊妹花有姗姗而來者不覺忿火中燒聞秀英笑語聲卽遷怒焉秀英亦駡不絶口甲益怒不顧焚琴煮鹤竟將蘭房蕙几搗毁一空秀英出而數其罪詎甲舉棍擊秀英之顱一聲棒喝經染衣襦隣佑間秀英被傷各爲慰問知禍起於秃奴意欲捉將官裏去請官懲治秃奴知勢不妙急自叩頭求衆檀越且看佛面於是衆人始縱之遁○鎭郡大閘口水勢浩瀚浮家泛宅者至此咸有戒心月之初九日夕陽西下有某船駛至閘口湍急異常舵工以照顧捩舵失足落水毫無影響疑其與波臣爲伍矣幸流至漩　稍平處該舵工往上一冒爲他船瞥見急各持篙撈救得慶更生 
[移請恊緝]  
　　本縣黃大令接准常州武進縣來文内開敝境民人潘金榮家去年十一月三十日夜被匪刦去錢物若干事後地保吳應章報請勘緝當經履勘獲到匪犯兩名供出尚有同黨五人在逃未獲誠恐日久遠颺移請飭捕一體恊緝等由大令披閱後飭捕赶緊偵緝勿使漏網○浙江義鳥縣家人劉福日前誘同該縣使女余靑雲捲物逃遁當經四處追尋無著兹經該縣查得劉福卽劉阿鳳帶同余靑雲偕曹阿連避匿在滬因卽移文請爲恊緝昨據上海縣轉移恊提到廨屠别駕接准後立卽飭差恊保上緊查緝矣 
[請淸街道]  
　　兹屆夏令疫癘叢生居民皆宜飲食淸潔辟除穢氣城中虹橋浜一帶路本狹窄且係往來要道河中之水又不甚深前因該處堆積垃圾本縣黃大令以有碍居民飭差傳諭地甲雇船載往浦東置之僻野刻下日久玩生依然堆積如山天時炎熱臭檅不堪昨有徐某禀請靑道局派打掃夫挑凈以衛居民是亦不費錢功德也 
[英廨二則]  
　　粤西劉嘉樹太守名譽曾任廣東瓊州府知府丁憂回籍現以服闋晉京乘某輪船來滬抵埠後將衣箱行李交明泰安棧接客夥劉東山囑爲雇車送棧詎當晚查知失去書箱一只因卽函致英讞員屠别駕請提劉到案著卽查交别駕得函後簽差將劉東山提案訊追○寗波人王榮生在滬曾爲行生理因病辭歇後貧病相通益無聊賴加之滬上並無親友直至僵臥通衢昨由某號華捕拘入捕房轉送到 
 
 

Page 4

 
 
廨請爲安揷别駕飭送棲流公所留養並妥爲醫治 
[英捕房事]  
　　安徽人張正祥向在英界三馬路豫昌質鋪爲學徒詎料不務正業專事游蕩曾於四月初竊取鋪中洋二百元欲娶某雉妓後由包探緝獲解送公堂判交該質送回原籍當由其兄張漢卿將正祥帶回安徽乃廿五晚該質首飾房忽然失竊金飾約計質本有三千五百餘元之多並現洋四百五十元該質立報捕房捕頭往查見曲江里該質後墻遺有竹梯一部知係熟人所爲允爲查緝該質亦出有賞格包探黃四福立發探夥多人四處跴緝嗣又派夥偕同該質經事某甲同往鎭江東門内後中營地方汪永康機坊詢問張漢卿曾否送正祥至安徽因漢卿向在汪處爲機匠故也據言漢卿曾同其弟來鎭欲回箱乏資因糾一會於二十二日動身後又折回現又動身回籍矣甲聞知立卽追至張家則漢卿正祥均在因卽一同返鎭行至中途正祥忽然兎脫遂帶同漢卿到鎭向詢贓物據言正祥有箱子一只現寄汪永康機坊内甲乃同探夥報知該處衙門捕房恊同捕役三道華捕前往起出原箱啓視則有金臂釧三副金鑲玳瑁鋦四副金約指六十枚及金練珠翠等物原贓均在並未缺少惟洋僅存三百六十元餘巳作往返川資用去矣因同來滬昨晨抵埠送入捕房捕頭署暫押候解公堂一面再查訪張正祥以便歸案訊究○寍波人王財根向爲南貨店生理後因失業漂泊滬江已有年所因見滬地愚民酷信師巫遂在英界中旺街賃屋一椽自號仙人專門爲人請仙看鬼無知之徒往請看香頭者川流不息户限爲穿彼則肆其簧鼓信口胡言或送鬼或謝神必遂其所欲而後已謡言惑衆已非一日事爲惠副捕頭查知以此等事亟宜禁止因飭包探黃四福前往查拿黃探卽於昨晨將甲拘入捕房捕頭著候今晨解送公堂訊辦○前晚有甲乙兩流氓在大馬路某酒肆沽飲三杯入肚各道心事繼而甲指乙曾欠伊洋若干元尚未歸楚乙則謂甲欠洋今須淸還爭閙不休酒店夥恐其肇釁將兩人屏諸門外甲乙遂互相扭毆自將髮辫結住共投捕房申訴 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　唐桂香投縣呈控張榮榮霸贖押田求提集訊一案前晚蔣剌史升坐花廰提訊唐桂香供本邑浦東人駕船爲業與唐阿人同姓不宗由曾祖旭生遺下田地一方計一畝九分八厘六毫父親在日說起此田於同治元年抵押於張榮榮有上首契爲憑載明隨時回贖　價錢四十千文刻已年久中人均故小的現在備價取贖詎張掯贖并串同唐阿大混指是伊祖業憑空爭執求斷質之唐阿大供與桂香同族具地乃小的曾祖旭林户名向由小的完糧管業與桂香無涉應由小的贖回求鑒張榮榮供小的於咸豐十年由唐阿大央中將該地抵押於小的母親處當付價錢七十兩今年三月已由阿大贖回並不霸贖地保龔瑞華供此事係唐桂香與唐阿大同族因租產可以公分前經小的恊同圖董勸合兩人對分各自管業無如皆不允洽剌史衡情之下判令兩造遵照原勸各歸一半當將方單對裁各執半張遵斷具結完案○寡婦陳范氏控夫妾王氏爭奪家產一案黃大令飭差提齊全案人証前晚亦經蔣剌史研訊陳范氏供年七十歲嘉定縣人夫故於光緒五年七月廿二日刻下寄居治下老閘自置房屋居住生有三子長子炳彩人尚和平次三子帆國臣一味蠻横通同王氏與小婦人爭產不遂竟敢將客堂總門砌斷阻小婦人出路求斷炳彩供年三十八歲范氏是母親祖遺家產約有十萬小的所分僅五千子帆供年三十五歲國臣供年三十歲做洋貨生意當日分產長兄業已多分有分產簿各執一本呈案請閱剌史閱畢提王氏訊問爲何將總門砌斷答稱因碍風水之故細訴各請皆係家庭瑣事刺史又傳范云山供是范氏之弟年六十三歲錢義生供與陳范氏親戚米店業吳西林供年四十八歲亦陳姓親戚陳鹤訓供是族長年四十八歲同供小的等誼關親族不能坐視早已勸過囑王氏將門口拆卸無如家庭情節甚屬繁碎難以調勸刺史曰家庭細故毋庸涉訟判著陳鹤訓等回去善爲調勸務得公允釋訟再來禀銷如再勸不明亦來復禀再核一併飭退○浦東流氓郭錦華郭全春向在唐橋一帶滋擾地方魚肉良懦前經本縣黃大令訪聞飭差拘拿到案責懲枷號後又發攺過所覊收在案兹據唐橋圖董嚴尚洙具禀求請保釋前晚蔣刺史飭差由攺過所提案發落兩郭俯首求恩嗣後不敢犯事刺史嚴諭兩三如果再不攺過重犯到案定子嚴懲尚洙供捐職監生現爲浦東保甲局董事情愿作保倘敢再犯當卽送案請懲刺史准之著具保狀存卷兩郭同具攺過切結釋放 
[一法捕房瑣誌]  
　　某客有皮箱一隻寄存法界天主堂街某報關行往外埠公幹及事畢而回向索皮箱該行意圖吞没客投訴捕房捕頭飭探傳到行主勒令歸還客開箱檢視缺少衣服數件復在該處認出原贓據情控訴捕房捕頭以該行不應乾没客衣命將行主押候交還倘敢不遵解送公堂請問官訊究○南市貨捐總局野雞巡丁見小車裝有漏捐之貨喝令停車該車夫遁入法界巡丁猶窮追不已爲巡街捕瞥見將車夫與巡丁一并拘入捕房捕頭以巡丁不應違犯租界章桂擅自拘人著押候覓保車夫釋出○安徽人某甲向在臺灣當勇遣撤後直至上月始内渡厦門乘太古某輪船來滬因缺少船資躱避厠所爲帳房察出該輪抵埠後將甲送入捕房捕頭命押候覓保如無保人解送公堂訊究○新開河天后宮橋左近前日有鄉人設攤售賣香瓜巡街捕以是處不准設攤向之呵斥該鄉人願照章納捐捕頭准之翌日偕入人肩運香瓜數擔排列兩行阻碍道路巡街捕上前驅逐紛紛逃逸遺下小秤四支帶回捕房禀請捕頭核示 
[美捕房紀事]  
　　前晚有年約三十歲左右之某甲食斃在虹口西華德路同文書局西首路旁經走街華捕告諸捕頭昨晨飭傳二圖地保奚坤寳查得死者寗波人向操髹工業並無屍屬旅滬因報請某善堂給棺殯殮暫埋義塚待領○寗波人李光榮前晚携衣包洋傘至蜜朝路某押店求質適包探張阿五巡至見情節可疑因將人贓一併拘送捕房押候查明送廨訊究○李四福張寳生岳金龍三寍波人昨晨合夥至老閘附近和記油棧内竊取洪江油二簍途經包探石金榮緝獲　卽拘解捕房押候并通知失主然後解送英公堂究辦○賭徒王順全設攤天后宮廟糾人賭博昨午經五百零四號華捕拿至捕房捕頭以此人曾犯賭遞解兹又違犯碍難輕縱令押候解送英公堂從重究辦○昨日上午西人某甲行至中虹橋相近其帽爲風吹落旁有崇明人陳阿華搶帽飛奔而逸甲赶上扭獲喚一百十九號印捕拘入捕房捕頭詰問情由陳稱擔帽欲送還該西人西人誤疑奔逸致被拘案捕頭以其言尚屬有理當卽開釋○張鳳淸唐萬興二小工昨晨在怡和碼頭互相爭毆復扭入捕房捕頭見張略受微傷卽開釋唐禁押半天釋放○寗波人曹虎生昨晨在西華德路與山東人某甲互相兇毆曹力不能敵因被毆傷經一百七十九號華捕拘入捕房捕頭飭送曹至同仁醫院療治中押候送廨訊究○蘇州人任阿富未知其操何業妻某氏在某洋人處爲傭任微聞氏有不前日下午在南京路一壺春叅店門首相遇勸令回家氏不服因扭向老巡捕房聲訴捕頭令氏隨夫不然送究氏懼而應承旣出捕房乃告夫謂有衣服等諸物存虹口乍浦路本願寺後某姓家能同往携取否任允而隨往及至其處氏卽奔逸屋内皆粤產出户將任兇毆任奔至捕房據情控訴捕頭派包探范進才前往稽查均以不知對捕頭以任謊告拘至禁押至夜半釋放 
[皖垣官報]  
　　委辦三埠營釐卡候補巡檢黃焯辭另補縣惠恩謝超委一次候補縣態鈺謝奉飭知查銷摘頂處分候補府經蔣熙昌知奉臬　委查東門内街道差候補 
縣丞蔡樹人知奉委解老湘營餉銀赴金陸候補知縣方維　到起服來省府經劉志煐巡檢葉燦夏文炳典史石兆麟均奉委赴鳳頴道差遣府　磨沈念曾知奉委解卹未往英丞候補同知吳道灼謝詳請給奬本任舒城縣劉家序到淸理交代回卽用知縣胡汝霖謝奉委辦東門渡釐卡奏調隨辦勘丈事宜　用同知直隸州臺灣裁缺知縣鄧嘉緝到江人候補從九張錫慶辭奉解水師月餉赴金陸新選祁門縣吉先到江蘇人委署湖縣典史陳宗壽辭皖藩牌示署宿松縣知縣張樹建撤省遺缺現委卽用縣李延慶署理鳳陽府通判劉厚基期滿遺缺現委試用同知王壽堃署理候補知縣左允麟委署　䀫縣 
[上海虹口元濟善堂經收五月份送堂一文愿淸單]  
　　金陵力不從心子洋四元無名氏二户洋四元杭州人懐古軒韋陳氏陳韋氏福賚子容膝齋六户各一元鴻寳齋落石房六角徐州王俊蜂錢一百文王保淸王家曹各錢五十文心喜善一愿七八月錢六十文蕪湖謝聽春樓二愿謝景洛三愿二户全年收洋二元方震記一册方張氏十愿盛方氏鄭方氏二户各五愿劉楚材二愿沈懐記方樵記余童氏方衛記常阿來嚴靜川小舟無名氏八户各一愿共卅愿全年計錢十千另八十文方陳氏方林氏方雲記三户各洋力黃　劉黃氏陳氏三户各洋一元錢洋合共收洋二十元花旗金山埠恊源號馮鏡泉翁經募一册黃廣昌怡和號馮鏡泉三户各花旗洋一　楊日冬六角黃雙聚余祉參生蔡超盛李進福建喜銀彩勝彩阿花茹枚十户洋半元余旺中何豪盧瑞廷張居葉金龍顔金體黃桂梅梁運蘇瑞隆葉㶧葵劉寛顯憑鏐馮華熙鄧就賜鄧錫餘余潤章張　保余瑞梁毛沈潤來李炳楊昆林鍾方謝三張懼千黎蔭棠鄧啓康周康老文九李　才黃華張關和記區林卅三户各洋二角五分馮毛一角共四十八户共捐花旗洋十六元伸中國香港七二洋卅一元一角今收到麥加利銀　匯交上海光洋銀七三兌實銀三十元六角五分另錢二十文○是月合共收洋六十七元二角五分錢二百八十文又 
[送堂施醫藥捐淸單]  
　　陳崇德堂助第一二期藥洋十元九角三分陳張氏助第三四期藥洋十六元二角七分八陳麗明翁助第五六期藥洋十五元五角七分黃張氏　第七八期藥洋十一元二角二分葉周氏洋十元麥潤齋助施藥五十帖計洋五元始平子洋五元梁氏梁楊氏唐宅三户各洋二元鄒助徐隠名劉潘氏三户各洋一元唐傑臣翁移磁全助洋一百元水公司帳房銅洋十元成坤銅洋一元是月共收英洋一百八十四元銅洋十一元傾得正色洋二元九角五分九 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十二年六月初三日京報全錄]  
　　宮門抄○諭旨六道錄前○湘撫陳奏查覆武岡州土匪滋事保案摺○又奏陳直藩爲劣慕以山電請託情形片○又奏遵查通判被叅緣由片○六月初三日刑部都察院大理寺正黃旗値日吏部引見五十七名工部四名都察院三十二名欽天監二名値年　二名幼官學十二名廂已滿十三名頤和園十名○徐樹銘由西陵回京請安並謝者缺恩○召見軍機張蔭　○○頭品頂戴湖南巡撫臣陳寳箴跪奏爲遵旨查辦武岡州前年土匪滋事保案據實覆陳並分别酌擬撤銷緣由恭摺仰祈聖鑒事竊承准軍機大臣字寄光緒二十二年正月二十四日奉上諭有人奏疆臣徇私濫保請飭查撤銷一摺據稱前年湖南武岡州土匪滋事一案前撫臣吳大澂鋪張入告濫保多員經部指駁復以並未與事之候補知府裕慶等揑叙戰功均屬憑空結撰且於彚報案内復將其戚曾炳章姓名竄入曾炳章在該撫署内遇事招摇聲名甚劣其餘所保各員亦多不實等語著陳寳箴按照所叅各節確切查明據實覆奏原摺著抄給閱看將此諭令知之欽此遵旨寄信前來等因承准此臣查武岡州前年土匪滋事至今事隔兩年傳聞之詞難衷一是臣謹勾稽案牘採訪人言取會經禀報有案與人言大指相符合者按之原叅各節謹爲我皇上縷悉陳之查原奏内稱武岡州土匪滋事本係地痞勾結游勇希圖搶刼財物始事甚微該署州黃濟川捕務廢弛釀成事端及防營馳至剿辦匪黨早已遠颺親軍營饒恭壽等搜殺數人遂報凱還前撫臣吳大澂揑叙戰功鋪張入告等語臣查武岡界連邵陽溆浦等縣山深林密會匪往來其中時有刼殺之案光緒二十年正月圑總曾繁田家夜被匪刼殺斃十餘人署武岡州知州黃濟川旋往相騐捕獲匪夥一名尚未禀辦匪首諶北海張桂仔等旋已糾合數百人蹂躪附近村莊並擾近邵陽縣境勢甚猖獗寳慶府莊予楨署邵陽縣孫儒卿禀請撥勇剿辦前撫臣吳大澂卽派統帶親軍營饒恭壽馳往維時黃濟川之禀始至吳大澂以該州禀報遲延因循貽誤比經奏叅革職委員接署州事尚未到任黃濟川旋經捐資募勇督率圑汛防堵先後獲匪十一名復經吳大澂奏請開復均經奉旨俞允在案當饒恭壽率勇行抵寳慶時匪黨嘯聚愈多分合無定傳聞共三四千人惟山門洞口一帶匪徒屯集之區親軍營哨官陳占元由峽江口率隊進剿遇該匪大股於洪廟地方該匪開砲轟擊陳占元令各勇蹲伏田畔突起列隊開放排鎗斃匪數十名并匪首王仰一名匪衆旋卽奔潰次日直抵山門洞口會合圑勇進擊并擒獲匪目張玉庭餘匪四散奔走於是吳大澂續派劉高照余虎恩各營亦至該匪或數十百人十數人分股散竄鄰近縣境均經各營圑分股搜捕匪首諶北海張堃堂張桂仔王貞元并一千要首次第就獲而鄉湘之由羅寨朱聰八等一股亦經官軍圑勇迭將匪首擒斬酃縣匪首鄧桂蘭等亦由該縣圑汛捕誅合之各營縣禀報拿獲要匪批飭正法者不下六七十名實不止饒恭壽搜殺數人詳查吳大澂當日奏報亦應於陳占元洪廟之役叙稱拒敵匪衆二千餘人斃匪數十名奪獲旗幟器械多件此外多叙各員弁捕獲匪目之勞尚未鋪張戰事且實係陳占元等率隊與圑勇進擊始散原叅所稱早已遠颺等語自是傳聞之悞此查明武岡州土匪滋事始末之實在情形也原叅又稱在事文武員弁均得隨摺優保該撫單開請奬之員候補知府裕慶向充善後局提調汪沛及試用同知薛鴻年試用府經歴王中興亦各派充善後諸軍保甲等局委員山門省城一帶試用同知文煒亦僅事後委赴武岡州提案一次合省週知該撫原奏謂某人派趙某處購緝某匪實屬憑空結撰彚保出力案内曾將其戚曾炳章姓名竄入朦保免補縣丞以知縣補用查曾炳章本以候選鹽大使前隨該撫到湘派管内署稿案迨列名附保始赶捐縣丞揑稱曾在郴州獲犯得邀奬叙以爲保升地步又稱其餘所保亦多不實等語臣查此次武岡州土匪滋事所有出力員弁若在咸豐同治年間誠不足以仰邀保奬聞其時該前撫臣以爲軍務久平各防營習於晏安尚能迅速從事僅及兩月首要次第捕誅卽無衝鋒陷陣之勞尚與吏部奏准拿獲大股首要會匪定爲異常勞績章程相合是以從寛列保以資鼓舞雖難保無過寛近濫之失亦多爲激勵人心起見且隨摺所保十員除寳慶府莊予楨署邵陽縣孫儒卿係因辦圑獲匪不爲冐奬外其餘皆係帶勇員弁身在行間不辭勞瘁揆之輿論尚無異辭至原叅單開之裕慶薛鴻年王中興文煒曾炳章及所稱其餘亦多不實各員原單類稱爲購綫訪知及帶同眼綫會同拿獲匪目之員亦似與其次出力照尋常勞績保奬新章不甚相悖第檢查各營縣獲匪原禀於該員等並未叙及雖間謀事關機密然旣已無案可稽又經奉旨飭查自未敢含糊遷就致負　朝廷愼重名器實事求是至意因就此案原保單内除帶勇武職員弁及現任地方各員督辦圑防獲匪有案可查外謹擇其官階較大保奬較優之員酌擬分别撤銷繕具淸單請旨遵行所有遵查前撫臣具奏武岡州土匪滋事保案據實覆陳並分别酌擬撤銷緣由是否有當謹恭摺具奏伏乞皇上聖鹽訓示謹奏奉硃批該部議奏單併發欽此○○陳寳箴片再臣於上年初抵湘任欽奉諭旨飭查湖南官幕劣跡當卽悉心確查並將查明臬幕任驎在湘游幕多年廣通聲氣植利營私實爲官塲之蠧等情於十二月二十一日據實復陳奉旨將任驎勒令回籍不准逗留在案嗣又奉到光緒二十一年十一月初四日上諭有人奏特叅湖南劣幕請旨查辦各摺片據稱湖南劣幕任驎遇事把持擅作威福門徒布滿通省又與已革同知徐渤夥開鏠鋪典當多處家貲至數十萬金等語著陳寳箴一併確查具奏等因欽此臣謹於本年三月具將查明任驎在湘夥開典鋪貲本及寄存銀錢共五萬數千金各情據實具奏恭候諭旨遵行旣已仰家聖鑒任驎黨與衆多自勒令回籍後謡謗繁興有謂已有人函約任驎與被臣叅劾各員聨名京控者有謂與任驎互相集貲赴京託人代奏者臣但知當官而行無惡於志竊以爲任驎黨與搆煽之言何足較哉乃日前忽准湖北撫臣譚繼洵轉寄直布政使王廉致臣印電内稱飛遞湖南撫臣臬募任驎無甚劣跡所病者驕蹇耳逐之足矣若藉其家未免太甚千萬不可云云殊堪詫異竊任驎盤踞湘省隠託幕席而劣蹟昭著湘中守正官紳無不深知而痛嫉之王廉任湘臬數年又護理巡撫數月乃獨稱其無甚劣蹟亦不解其何心又查王廉電信係四月十六日發計其時臣查覆任驎之奏尚未到京所有查出資財其爲入宮與否不可知且未必卽爲任驎全家貲產而來電輒稱若藉其家未免太甚千萬不可其詞氣迫切凌厲若護之惟恐不力者伏查湘省近年官幕朋比聲氣揾持幾無復是非邪正之辨苟非置得失毁譽於不顧將不能去一貪黷之夫進一氣節之士吏治之壞蓋有由來臣到任數月稍事激揚卽私相指目以爲怪異詬議横生動以聲勢報復相喝不謂謡喙紛紜而外竟至以忿競不平之嗚直斥其非遥相禁制如王廉者假如任驎貲財奉旨竟飭入官臣自當欽遵奉行不能曲如其意黨羽之患更復何如臣與王廉僅止在鄂一面素無往來非可託於友朋規諍之義况此事朝廷自有權衡非臣所能自必臣渥叨恩遇分所當爲抑何敢隠情恤已上負聖明第以近來習氣與湘省積重難返情形且敢於黨私背公悍然顚倒是非之處亦不敢不據實上陳爲此附片具奏伏乞聖鑒謹奏奉硃批另有旨欽此○○陳寳箴片再臣前奉諭旨飭查湖南莠民毁滅神像一案另片奏叅丁憂試用通判蔣聨庚辦理厘局代理湘潭縣事貪婪索賄各節曾於查覆湘潭水師附片内聲明一時驟無實據應俟查確再行陳復在案臣查蔣聨庚辦事頗有才能臣昔在湖南卽與熟識亦嘗加之奬朂冀堪器使逮臣任湖北臬司時聞其代理湘潭怨聲騰播亦頗有與所叅相近似者奉諭旨飭查變派妥員明查暗訪所云遇事詐索及收繫勒贖百計誅求傾家蕩產者不可勝數等語自不免傳聞過當之詞惟臣疉次訪查士民同聲類皆稱其聽斷之才卽兼其巧取之術雖無誅求勒贖確據而輿情不洽聲名平常所叅未爲無因相應請旨將前代理湘潭縣事試用通判蔣聨庚卽行革職以肅官方至其丁憂回籍後辦理湘潭督銷鹽局查無干預詞訟等事現已因病銷差所有遵查緣由謹附片具陳伏乞聖鑒訓示謹奏奉硃批蔣聨庚著卽行革職吏部知道欽此 
 
 

Page 14

 
 
[光緒二十二年六月初四日京報全錄]  
　　宮門抄○諭旨三道錄前○湘撫陳奏提督大員積勞病故懇恩賜卹摺○又奏請准已故總兵從優議卹並將戰績宣付史館附祀昭忠祠片○總兵余奏報接署日期摺○府尹胡奏洋商籌墊購艦經費請歸北洋支應局籌還歸欵摺○六月初四日工部鴻臚寺正白旗値日兵部引見二十三名正黃滿十七名○興伯假滿請安○松安謝授内閣學士恩○熙貝勒請假十日○召見軍機徐樹銘○○頭品頂戴湖南巡撫臣陳寳箴跪奏爲提督大員立功後積勞病故懇恩賜卹以彰忠藎恭摺仰祈聖鑒事竊臣據四品卿銜湖北候補道周樂等聨名禀稱已故提督前署貴州古州鎭總兵管星阿巴圖魯陶茂林殁年六十二歲湖南長沙縣人由武童於咸豐四年投効曾國基部下隨同攻勦兵州湖北等處髮逆旋調援江西收復弋陽廣信義寗州等城六年追賊至鄂省疉獲大勝跟蹤尾追轉戰至江西克復萬安縣七年收復吉安府城首先陷陣被砲子洞傷左臂九年調鄂委帶茂字營防堵黃州一帶赴皖攻剿擊退霍山縣樂兒嶺股匪十年禦舒城援克復德縣城十一年四月進勦桐城截住安慶援賊八月克復桐城宿松及湖北黃梅蘄州等縣城池同治元年將廬州府城克復並搜剿各縣伏賊惟時髮逆稍靖𤞑燄鴟張移軍入陜盪平同州府屬之先向鎭等處各𤞑巢是年鳳翔喫緊賊壘密布數百里諸軍未敢輕進該故提督親率伍營奮勇直攻殲斃賊黨無算拔出男婦數萬自受砲子數傷城圍遂解二年内迭克花花廟靈台神峪河張家川各處𤞑巢百餘座被矛傷左股五月克復平凉府以累功洊保至簡放總兵補陜西漢中鎭總兵員缺署理甘肅提督九月克蓮花城老巢十一月解安定會寗圍並復金縣四年正月解靖邊城圍克復大小向草原等處出漢民數百蒙補授甘肅提督四月丁父艱是時甘省吃緊經護陜甘督臣恩麟請旨開缺五月初二日奉上諭甘肅吃緊陶茂林仍留軍營攺爲署理甘肅提督欽此旋因所部勇丁閙餉案内革職交卸回籍十年奉調赴黔收復新城搜除扁擔山等處伏莽悉數殄滅光緒元年克復下江永從各城並六硐賊巢奏請開復原職三年署威寗鎭篆務撫綏滇蜀交界苗民捕緝搶刼匪犯不遺餘力十年署古州鎭十二年復署威寗鎭篆務十四年統帶松銅石各營練軍十六年署古州鎭總兵於是年九月二十日因舊傷舉發在任病故禀請援案照軍營立功後病故例奏請從優議卹並附祀曾國荃專祠等情前來臣查已故提督前署貴州古州鎭總兵陶茂林從戎數十年轉戰六七省躬冐矢石疉克名城乃以積勞創發身故殊堪悼惜相應據情籲懇天恩准將已故提督前署貴州古州鎭總兵陶茂林照軍營立功後積勞病故例從優議卹並附祀曾國荃專祠以彰忠藎除履歴事實咨送兵部外理合恭摺陳明伏乞皇上聖鑒訓示謹奏奉硃批著照所請該部知道欽此○○陳寳箴片再准湖南提督臣婁雲慶據接統慶字等營記名總兵杜嵩齡等聨名禀稱已故前統慶字等營提督銜留甘補用總兵烈勇巴圖魯朱超發自咸豐五年由武童投入湖南星勝營克復攸縣城池越境剿賊疉克江西袁州吉安各府城星勝營凱撤攺投霆字副中營進攻安徽之黟縣羊棧嶺盧村洋塘等處疉獲大勝十一年七月回攻江西豐城羣賊如毛前隊將潰是時該故鎭已保千總督隊猛撲轉敗爲勝身受彈傷騐列頭等傷平調充湖南撫標安字營後哨哨長同治元年截剿石逆巨股越境克復湖北來鳳縣城未幾是營攺兩江督標合爲鈞字一軍二年奉委管帶鈞字左營進克湖口彭澤縣城立解靑陽重圍三年凱撤四年仍投留豫霆軍大營充當親兵哨長扼守江防截殺廣東鎭平大股竄賊進軍截剿嘉應州竄賊餘孽悉數蕩平六年疉奉署直提督臣婁雲慶札調委帶直古北口練軍右營旋委帶駐鄂霆軍正後營嚴辦防堵地方賴以安全九年陜甘軍務吃緊𤞑氛正熾經前陜甘爵閣督臣左宗棠札調管帶恪靖大營親軍及律勇後營攻克金積堡賊巢寗虚關隴次第肅淸光緒五年委署循化叅將七年借補是缺九年任内辦結蒙番搆釁積案紀功三次議叙升銜十四年禀請開缺回籍修墓十五年復投廣東湖州鎭總兵婁雲慶營中効用經兩廣督臣張之洞委辦湘軍慶字各營務兼帶中營旋統慶字全軍駐防河角海濵安堵十七年隨同湖南提督臣婁雲慶率隊回湘蒙咨請奏留湘防分駐常灃二年年冬奉委添募慶字右營駐岳巡緝悉歸統帶辦防以來均無貽誤二十一年二月奉檄添成慶字正五營並新中一營駐紥岳州聽候調遣旋於四月内奉文遣撤各勇丁甫聚復散領饟無多環求恩餉該故鎭自知餉項支絀未便再四于求乃以歴年所移薪資墊賠銀三千五百餘兩匀給遣散經前任撫臣吳大澂以辦理未善奏奉硃批降二級公罪不准抵銷欽此欽遵轉行在案因遣散事竣感冐風寒卽患目疾未愈尋發舊傷加以帶病途行未能調攝十月由省差竣返常更覺困憊已甚遍身筋骨作痛十一月初九日奄奄一息之際猶以受恩深重未能報稱爲念卽於辰刻身故殁年六十囊無餘資世居長沙縣臨湘都祖遺薄田數畝撫其兄子鳴祿爲嗣竊維朱故鎭束髮從戎由江西轉戰而東淸鄂皖平粤賊防北口擊西𤞑所在有功近數年復由粤防調辦湘防戎馬四十年奔馳未嘗　憩卒以積勞成疾觸發舊傷殁於軍事雖遣撤新舊辦理稍疏而捐資濟公揆諸古人毁家紓難之義心蹟不謀而合且其生平戰績歴歴可指該故鎭部下相隨有年未忍聽其湮没禀懇轉咨照軍營立功後病故例奏請議卹將生平戰績宣付史館並附祀湘省昭忠祠等情前來臣查已故總兵朱超發從戎四十餘年身經百餘戰親冐矢石不避艱險兹因積勞成疾在防病故殊堪悼惜相應據情籲懇天恩俯准將已故留甘總兵朱超發援照軍營立功後病故例從優議卹並將生平事蹟宣付史館及附祀湘省昭忠祠以彰忠藎之處出自逾格鴻施除履歴咨部外理合附片陳明伏乞聖鑒訓示謹奏奉硃批著照所請該部知道欽此○○署理浙江定海鎭總兵奴才余朝貴跪奏爲恭報奴才交卸統領浙江仁勝全軍接署定海鎭總兵印務日期叩謝天恩仰祈聖鑒事竊奴才於光緒二十二年正月二十六日奉閩浙督臣邊寳泉照會内開浙江定海鎭總兵陳承春因病出缺所遺鎭篆應卽先行委員接署以重職守查有記名總兵余朝貴堪以委署除具奏並給委外所有委劄照會該鎭卽查明承領立卽遵照前往接署仍將領委起程赴任及接印任事各日期仝出身履歴報查毋延等因奉此奴才遵於二月三十日將湖屬四安仁勝全軍一切事宜交卸淸楚隨卽起程於三月十九日行抵定海廰城准護理定海鎭總兵印務郁文勝派委中軍守備朱盛貴將欽頒嘉字六百四十一號關防一顆曁王命旗牌上諭書籍火牌文卷等件齎送前來當卽恭設香案望闕叩頭謝恩祗領任事伏念奴才知識淺陋賦性庸愚涓埃未報兢惕方深查定海爲險要之區總兵有統率之責遠則洋艘出没近則商舸往來兹値漁汛屆期彈壓巡防均關緊要以奴才檮昧深恐弗勝惟有振作精神遇事禀商督撫提臣認眞整頓冀無隕越以圖報高厚鴻慈於萬一謹將奴才交卸浙江仁勝全軍接署定海鎭總兵印務日期並感激下忱除恭疏題報外理合敬謹繕摺叩課天恩伏乞皇上聖鑒謹奏奉硃批知道了欽此○○總理東征糧臺報銷頭品頂戴順天府尹臣胡 
燏棻跪奏爲洋商籌墊接運飛鴈獵艇經費糧臺業經截數無欵撥付請歸北洋支應局籌還歸墊准其作正開支彚案造報恭摺仰祈聖鑒事竊查北洋前任在德國伏耳鑑廠訂購飛鴈獵艇二艘經前北洋大臣李鴻章飭由洋商滿隨接收運華所需接船員弁駕駛洋人以及保險煤費並添購搶枝子彈等項現據呈送淸單内開除在英國倫敦使署領用英金三千四百磅外計實墊發行平銀三萬七千餘兩據海防支應局聲請籌還歸墊前來臣查糧臺現存銀兩不敷撥付並已將收支各歀奏咨核銷在案該船運華已在事平以後卽爲北洋海軍經制之師應卽由海防支應局設法籌還將來准由該局歸入北洋海軍經費項下作正開支統俟出使英德大臣龔照瑗等將經購該兩艦用欵全數咨報到日一併彚案報銷除咨部立安並移行遵照外理合恭摺具陳伏乞皇上聖鑒謹奏奉硃批該部知道欽此 
 
