# 1899 - 326 - 4909564

 

Page 1

 
 
[新印大字足本王鳳洲綱鑑會纂告成] [  圖書集成局代啓]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷軼較繁閱者不便爰會通兩家之書　爲是編用筆謹嚴叙事詳備方今國家崇尚宵學稽古之士允宜家置一編惟惜坊間所印均係剛節之本又字畫纖小讀者憾篤今　葉山房主人覓得是書足本倩本局用新鑄大號鉛字重行排印校對詳明紙張潔白洵乙部之要編　林之精品也每部二十本價洋二元侂角　　南北　葉山房均有發兌此佈 
[重印四史告成] [  圖書集成局啓]  
　　四史者何史記前後漢書三國志是也本局前曾精工排印甫更裘葛篋笥頓空兹又董付手民校前益加精美惟紙墨工料日漸加昂是以每部核定實價洋銀五圓諸君子有留心乙部者請臨三馬路申報館申昌書室選購可也此布 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百卅餘篇歴代名臣奏議採之各家文集廿一史者以及文選文粹文苑文鑑挜不畢備非異端夾雜可語乃士林中之圭璧每部計洋七角上洋三茅閣橋飛鴻閣發兌此佈 
[論中國礦務有振興之機]  
　　開礦之說非今日始也管子曰上有丹砂者下有黄金上有慈石者下有銅銀上有鉛者下有銀上有赭者下有鐵此山之見榮者也彼時化學未興故所說多影響模糊然由此漸精實足爲礦學之嚆矢邇者泰西各國富冠全毬考其致富之由雖在商務而根本則皆由礦務基之夫五金之産天地自然之利也天地自然而產之人卽得安然而取之雖然取之亦自有法非可貿然從事况乎泰西礦產爲數有限尚不敵中國之多中國物產富饒其盤薄鬱積於深山窮谷中者幾不可以僂指計如雲南出銅錫山西貴州出煤鐵硃砂水銀湖廣江西出銅鐵鉛錫及煤齊魯出鉛臺灣出硝四川出銅鉛煤鐵此皆夫人而知之者惟略知之而略采之究其出產之多寡若何體質之純雜若何礦脈之遠近若何礦洞之深淺若何則皆不得而盡知且大半封禁未開致無窮利源置之不聞不見豈非大可惜之事耶迨夫各國通商始知西人開礦之利羣思集股采取而又未得其法且不能實事求是有徒貿工資而仍歸無益者有工資不濟而半途中止者且有藉開礦爲名集股而全歸中飽者於是人咸視開礦爲畏途一聞開礦之言幾欲掩耳而走惟開平之煤漠河之金已著有成效然當事者不知幾費苦心始得收其利益他處安能有如是之資本如是之心力乎無怪乎中國礦務之不能起色也然華人漠然置之而西人則埀涎已久故一有齟齬無不以開礦爲要挾鄙意以爲與其將來盡入西人之手不如現在和盤托出與西人同沾其利雖利爲西人分去其半而礦究仍爲中國之物四川礦務辦法頗臻盡善本館曾論及之嗣後各省如照此辦理西人資本較厚想亦無不樂於從事卽不與西人合辦而苟能延請礦師盡心勘察一經開辦亦不難告厥成功聞新任烏里雅蘇臺將軍連軍帥順行抵庫倫卽與新任辦事大臣豐統制陞阿詳細妥商開礦采金之事並訪知蒙古圖車兩部落與俄國邊地民人入境采金者不少爰傳集盟長飭令切實勸諭俾知開礦之舉不特保衛邊疆且開蒙旗生計擬定章程出示曉諭使蒙古人咸知此事悉臻妥冾免生疑畏一面派員往車圖兩盟產金處所覆加　勘將來無論何地設廠務與蒙旗游牧無礙以免再有阻撓情事又延洋員柯樂氏至庫倫勸令越境采金之俄人悉數回國一俟明春欵項集成機器運到所有圖車兩盟諸礦當於四五月内設廠興工矣按披處地多沙漠且在中俄交界之處辦理自比内地爲難而當事者不畏其難務使成功可告彼内地各省苟有人焉鼓舞而興起之較之新疆有不事半而功倍者哉現在創辦伊始尚未收有利益將來成效一著吾知内地礦務當必擴充此卽中國振興礦務之先聲也不禁跂子望之 
[本館接奉電音]  
　　昨日午前十下鐘時京師飛電傳來硃筆一道上諭一道敬謹譯登○十月二十四日奉硃筆檀璣補授司經局洗馬欽此同日奉上諭崑岡等奏會典館節省經費銀兩請解交部庫以備餉需一摺會典館提調官鴻臚寺卿那桐等辦理館事撙節銀六萬兩呈請繳還部庫實屬奉公潔已辦事認眞所有節省銀兩著卽解交部庫欽此 
[英人勝搭]  
　　華歴本月二十三日倫敦來電云英兵之駐守阿非利加洲搭浪施華列國西南境外百勒蒙埠者曾於某日與搭人交戰大獲全勝然英人之陣亡者已多至五十八人内有武弁四員傷者一百四十六人内有武弁二十一員另有二十一人被搭人俘擄搭人則被英人禽獲五十人内有一武弁係德國人樂工六人亦在被禽之列當交戰時搭人識力俱優故英人被創不少云 
[詳述法人佔據碯州事]  
　　香港循環日報云廣東高州府屬之廣州灣爲南洋門户可以外控安南内聨高廉雷瓊一帶且港紛歧多通内地土著漁户類皆勇健善泅水可募令充補水師碯州與水東對峙又爲廣州灣之門户初駐紥安南東京之法總督未知碯州爲扼要之地貿然向粤督索取廣州灣粤督移請總署許之而未及碯州也旣而法提督周覧形勢以碯州能屏蔽廣州灣未免心生覬覦適碯州砲臺上所駐兵士百餘名孱懦無能不堪禦敵遂佔居焉現在廣西提督蘇子熙宫保已於九月十三日率同　員數人微服往勘然法人志在必得朝議則又堅不肯讓宫保處此甚覺爲難聞已電致總署轉奏情形矣 
[俄使行程]  
　　日本長崎埠訪事友人云東歴十月二十二號俄國新任駐韓公使哈巴鹿夫君由聖彼德羅堡起程繞道美國航太平洋至日本與駐日俄使商議馬山浦一事然後赴韓國履新 
[請兵防島]  
　　香港循環日報云法人因廣州灣一事除占據碯州外似欲將水東一島據而有之頃有廣東候補知府魏太守恒陳請督撫憲先撥重兵赴島駐防然尚未俯如所請按水東爲廣州灣咽喉法人現雖未經提及然及今不預爲之備恐將來亦必與碯州同一糾葛紛更也 
[日使鶯遷]  
　　日本長崎埠訪事友人云某日接東京來電知日本駐俄公使林君董歸國後日皇諮詢一切寵禮有加刻已簡任駐英使臣至現任駐英使臣加藤君高明尚未知有何　調也 
[教案已結]  
　　福建建寗閙教之案前已疉紀報章兹閱香港循環日報云本月某日前洋務局總辦陸觀察同 
 
 

Page 2

 
 
書會同英領事某君金太守學獻前建安縣王大令之傑前甌寗縣裴大令汝欽及紳士某某等人在洋務局議定照償起造新堂醫館工料洋銀一萬圓按照各縣令在任年數攤派王大令在任六載應派七成裴大令在任三十個月應派三成王大令當卽唯唯遵從而裴大令似有難色英領事深知裴大令籌欵甚難因商請王大令暫爲挪墊旋由各紳士繕就連環保結畫押存案願將教堂永遠保護不再使歹人滋生事端所有解到之甲乙二犯定於日内照例嚴懲日前王大令已偕紳士回建寍且聞有回任之說想建教案從此可望敉平矣 
[禁抑龍銀]  
　　松江采訪友人云各省鼓鑄龍銀原以補制錢之匱乏自狙儈多方挑剔而小民轉受其虧甚至鄉人之藏有福建浙江安徽北洋所鑄龍銀者持入巿中幾至一文不值江蘇藩憲陸春江方伯訪知種種弊端爰刊刷示諭多張札發所屬各府州縣一體懸桂通衢嚴行禁止其文略謂圜法一事關係民生日用近來錢缺價昻商民交困惟有廣用龍圓以補圜法之不足查江南省及各省前經　准鑄造大小銀圓其銀色輕重與外洋所鑄一例商民完納糧釐均准行用現奉户部奏准京餉搭解一成銀圓部庫新海防捐輸及常例捐輸按現在實收銀數作爲十成淮其以三成銀圓搭交每大銀圓一枚卽照鑄定作爲紋銀庫平三錢二分其五角以下小銀圓亦均按原鑄輕重數目核算不准庫史稍有挑剔惟洋圓不准交納部庫以示區别是國家重視龍圓京外皆可通用錢幣之缺正可賴以周轉乃聞有等巿儈竟將龍圓任意抑勒短價貼水致碍流通亟應嚴禁爲此示仰軍民鋪户人等知悉爾等須知大小龍圓准其完糧納釐並部庫捐輸便民利用無過於此自示之後凡各錢莊典當釐卡糧櫃以及鋪户貨物交易兌換銀錢須與洋圓一例不准低壓貼水如敢故違一經訪聞或被告發定將抗阻抑　之人提案從嚴懲辦决不寛貸凛遵毋違特示 
[議興蠶利]  
　　姑蘇訪事友來函云蘇州當兵燹時房屋半遭賊匪蹂躪迄今雖承平日久而荒廢之地仍復不少長元吳三縣主於本月二十日傳諭各圖地甲飭將各處地基有主無主詳細查明造册具報聞諸官塲傳述云此事係出撫憲鹿中丞之意一俟查明擬將無主地基裁種桑樹并度地建養蠶所誠如是則將來又能闢一利源矣 
[接錄江蘇撫憲鹿大中丞整頓吏治章程]  
　　監押宜分清也外監所以拘繫命盜强竊匪犯非可隨意濫禁訪聞蘇省州縣積案甚多竟有以尋常户婚田土錢債細故之人任意收押經年累月不爲訊結甚至蠧役苛索老犯凌虐以致拖累瘐斃大傷天和亦于法紀應卽亦州縣外監門置一木牌大書奉院示凡户婚田土錢債細故牽連人証均不准收入字様懸掛曉示俾衆共知其尋常枷杖人犯分别派役看管期滿保釋勿許延累學校宜振興也查義學爲蒙養之基僻壤窮鄉隨在多有較之書院尤爲切要惟有司平日漫不經意經理又不得人致令有名無實良可浩歎不知地方識字人少雖有告示條教人不能知必須文風丕振識字人多始能化其悍陋之習亟宜認眞整頓常以暇日或因公親歴各鄉每到一處卽往義學試騐於善於教讀之師及聰頴好學之子弟加意奬之其向無義學之區則爲籌資建立妥定章程責成巡檢或該處紳耆以時稽察毋任日久廢弛又各屬書院素罕藏書民智不開文風何由而振亦宜量爲捐廉或酌籌公欵廣購有用書籍儲之院中俾肄業生童得資瀏覧似此蒙以養正培沃交資久之人爭　磨士風丕變而民風自與之俱變矣擅受宜嚴禁也佐雜不准擅受民詞例有明條至武職校官擅理詞訟尤干例禁雖分駐較遠之佐貳間有設刑仵者准理枷杖等罪之案以輔地方官之不足亦應激發天良勿得勾結劣紳縱容蠧役魚肉百姓至佐雜武職之擅受更屬違例其多方婪索破人家產凌虐鄉愚受害更甚地方官果能振作有爲破除情面雜職自有所畏憚而不敢逞此後一律嚴禁有敢擅受擾民者立子嚴叅地方官不以時舉發并于查究並仰該管道储一體查禁勿稍狥隱以除民害此章程仍未畢明日再續登 
[監司禁賭]  
　　鎭江訪事人云常鎭通海道長久山觀察嚴禁賭博不啻三令五申本月二十一夜三鼓時親帶弁兵巡查各處行至大街見某鋪燈火未息叩門入視則店中人圍坐抺牌爰飭勇丁拘押縣署縣主訊得抺牌者四人抽頭者一人因令荷以五眼巨枷抽頭者居中抺牌者分爲四角儼然當日聚賭情形押赴當街以昭炯戒次日觀察又見小門口設立賭攤兩處立飭嚴拿發縣枷號示衆各賭徒聞之咸有戒心相率遠颺賭風遂爲之稍息 
[示禁結會]  
　　鎭江訪事友來函云潤州爲通商口岸會匪游勇往往混跡其間結黨拜盟蠢然思動本月某日常鎭通海道長久山觀察出示曉諭曰照得本道查匪徒潛謀糾結拜會聨盟最爲地方之害故例禁綦嚴近來世風不古竟有奸民從中煽惑藉保護爲名設會聚黨實屬目無法紀若不嚴行查禁何以息邪說而正人心除通飭各屬嚴拿究辦外合亟出示曉諭爲此示仰軍民諸色人等知悉務各安分守業勉爲善類倘敢罔顧名義甘心附和結會樹黨一經查獲定行分别首從盡法懲辦所有設會房屋封禁入官愼勿爲莠言所惑自罹法網各該縣亦需約束書差人等毋借查禁爲名擾累良善其各凛遵切切似此雷厲風行庶奸宄寒心而愚民知所儆戒矣 
[梟示劣勇]  
　　鎭江訪事人云本月某日駐紥京峴山之江勝前營勇丁某甲因事向哨弁皮少春守戎告假旋里守戎不允甲卽反唇相稽守戎怒命取軍棍責之甲忿恨掣出洋槍驀向守戎轟擊彈丸中大楊穴立卽踣地而殞營官得悉飛禀長江水師提督總統江勝全軍黄芍巖宫保二十二日宫保發出令箭將用綁赴京峴山校塲梟首示衆 
[圖刦未成]  
　　廣州訪事友人云十月十二日午後兩點鐘時城西黄河左近述善堂碼頭之畔停泊柴船十餘艘内有一船有一女郎年甫十二三齡眉目清楊頗饒姿色忽爲匪徒所見遂乘孖舲駛近船側聲稱購柴一躍而登劫女圖遁女母亦非懦弱者出與相持堅不釋手鄰近各舟子聞之咸來救助匪徒知事不妙舍女奔逃由述善堂碼頭登岸彼處所駐巡船弁勇不但袖手旁觀且復遷怒孖舲責其攬載匪人揚言須解請地方官懲辦經人一再緩頰遂罰洋銀數十元事後商民以巡勇庸懦無能縱匪不緝不免嘖有煩言不知貓鼠同眠爲時已久今之疎縱又何誅焉 
[皖省官塲紀事]  
　　安慶訪事友來函云本月某日安徽壽州知州文剌史英因事撤任遺缺由上憲委候補知州蔣剌史師轍暫行代理○升補寗國府學教授元廣文毓章近由藩憲牌示飭令卽赴新任 
[潤州官塲紀事]  
　　鎭江訪事友來函云南洋大臣劉峴莊制軍前曾電請長江水師提督黄芍巖宫保赴白門籌商防務本月十八日午時宫保由省乘官舫抵潤州停泊六吉　碼頭維時江勝各營勇咸在江干排列隊伍鳴槍志　俄而陳宇山軍門鄭藎臣叅戎及周都戎錦堂江勝各營官咸詣馬頭恭迓少頃宫保乘輿至新河街行臺駐卽十九日道憲長觀察赴轅謁見暢談時事良久而别○前辦鎭江保甲總局現署陽湖縣劉藜閣大令照青近奉省憲扎委至鎭江查辦保甲總局委員楊蔚霞明府士晟擅用非刑笞貢無辜一案本月十八日乘舟戾止詣道轅禀見長觀察晤談良久然後赴府署投剌○前任蘇松太兵備道蔡和甫觀察於本月十八日之晚九點鐘時由滬乘江永輪船蒞鎭暫寓招商局翌晨乘輿入城拜會各富道聞小作勾留卽須赴金陵公幹 
[蛉州紅葉]  
　　日本長崎埠訪事友人云東歴十月三十號東亞同文會長長岡雲海子爵佐藤少將約同田邊君等諸會員設席芝山紅葉館以宴中國派赴日本游歴之四川提督丁軍門鴻臣沈觀察翊清駐日使臣李木齋星使及崔君祥奎周君善陪酒半長岡子爵歴述兩國交 
 
 

Page 3

 
 
誼益敦願從此同心協力共保太平無損唇齒相依之義軍門撰詞答之曰我中國久慕貴國軍制嚴明教育有道特遣僕等來此詳察一切政教法度苟能稍知梗槪回國後卽當中請一一仿行將來擬派學生至貴國學習諸藝深願兩國交情益固云云觀察亦進頌詞倩使館譯員某君操口語代述日人中島君裁之以華語答之至鐘鳴十下始盡懽而散○東歴十一月三號爲日皇誕辰卽日人所謂天長節也清晨七點鐘時近衛第一師團步騎砲工各軍隊齊集青山練兵塲至九點鐘時日皇戎服出櫻田門率同巖倉侍從等警蹕遥臨各軍恭迓如儀日皇升座後閑院宫載仁親王大山元帥及野津氏桂氏兩大將寺内大迫兩少將并各國武員以次參見小憇片時野津大將遣指揮官奏請校閱日皇卽策騎而出各官從之遍閱六師然後回蹕是口各國使臣咸躬與其盛 
[沙堤晴旭]  
　　沙巿訪事友來函云署理荆州府同知錢司馬炬現由荆州府舒暢亭太守札委代理江陵縣事○正任荆宜施兵備道奭觀察良於本月初二日乘快利輪船抵埠屬下文武各員弁咸詣馬頭恭迓觀察旋命駕入城卽於是日接篆○前因荆州府屬石首縣堤岸潰决水勢灌入堤中城内街衢盡成澤國貢院前水深二三尺來往行人均須褰裳而過現屆舉行縣試之時縣主程少門大令擬禀明道府假江陵貢院考試○校書樊韻梅蜀之某邑人枇杷門巷素若豔名有某客頗暱之年來纒頭之費不下八百餘金方謂同命鴛鴦可以白頭偕老不意日前忽爲大腹賈量珠聘去某客終夜焦思寢食俱廢遂得瘋癲之疾旋於本月初四日雉經蕩子情多佳人福薄想從此業鏡臺前又添一重風流公案矣 
[螐磯寒浪]  
　　蕪湖訪事友人來函云經理怡和躉船之西人冀烈愼氏在蕪有年與各商頗能欵洽近日其妻抱采薪之疾經西醫診視謂由不服水土所致必整歸國之裝始可爻占勿藥冀亦思鄉念切遂定期本月十八日挈眷言旋雖經廣潮各商人極力挽留終不能罷陽關之唱乃公製大紅縀繡金大旗一面上書志在保商四字媵以中國綢縀紗羅等物衣冠鼓樂送至躉船以壯行色冀亦仿古人臨别贈言之意各道珍重而别○常關各項稅員滿六個月照例須易人瓜代本屆太江口查船委員景崧耘叅軍差期已屇遂由道憲吳觀察請以候補巡檢殷翠峯少尹接辦青弋關稅員錢劍泉少尹亦已屆期吳觀察詳請以從九鄭衡浦少尹接辦均於本月望後繕稿申詳一俟接奉撫憲回批卽當分飭視事至江北泥關亦蕪關外五口之一稅員王采芹少尹現已差滿觀察查取比較有盈無絀詳請撫憲聨差三月以示鼓勵與前文同日申詳○沿江一帶私鹽充斥官吏偶或顧問則販賣者必奮身拒捕禍患立成前此和尚港白渡橋等巨案可爲前車之鑒邇來巡鹽武弁每以手揮目送爲能祗須餽送私鹽若干俾得飾詞緝獲藉以報功卽可相安於無事因之私鹽一如百貨之充牣冷街僻巷公然售賣其中以輪船夾帶而來者爲尤盛每一船至肩挑負昄者流咸掉小艇出江接運展轉賣與食户每日斯巴尼亞銀一圓可得三十三四觔價旣廉於官鹽色又潔白而凈以故居民皆樂用之日前有運米之某輪船至明目張膽販賣私鹽被新關西人查出六十餘擔變價充公此特因其不自縝密所致若慣於爲此未經緝獲者其尚堪以數計耶但私鹽旣盛官銷自必日絀說者謂宜令商人將皖岸官銷改運提尖白鹽並率勁旅到處巡邏併科買私者以重罪庶良民不致貪私而背公梟黨亦因之勢日窮蹙此非第鹺務之幸抑亦地方之福也○鹽梟猖獗官銷日疲太平府鹽行向年每月必銷官鹽兩三票近祗月銷一二百包推原其故大半由於四鄉鹽店名雖發賣官鹽實則以私抵官甚至私梟可以包送至門毫無阻格官鹽行商人劉姓患之特來無禀請鹽局轉禀上游派一委員前往將行改爲分銷官局雖商鹽到棧依然抽用挨銷而凡鄉鎭子店卽可會縣大加整頓銷數似能稍有起色然視往年則猶不過十之二三鹺綱掃地鹺史將何以善其後哉○年來米糧漸貴花豬亦因之聲價頓高每頭重約百斤者須日斯巴尼亞銀十一二元屠沽兒意氣自豪自本月望日起每斤價值增至一百四十四文且又灌水淋漓權衡不足過屠門者每有不堪大嚼之愁鷄鴨魚蝦亦較往年倍昻其值銀價旣短而物價翔貴若斯古云長安大不易居以今視之何地非長安巿上哉 
[秣陵雁字]  
　　金陵訪事人來函云日前上元縣署前居民某甲誘姦某姓七齡幼女被女父察悉控諸縣署縣主龍硯仙大令提訊之下甲自供誘姦情狀歴歴如繪大令疑其患瘋欲爲開脫而甲竟堅執者移大令以事雖可恨情却堪憐爰斟酌申詳從輕問擬上憲亦有矜全之意想甲當可法網倖逃矣○本年大憲因公帑奇絀擬　粥廠嗣因　中貧民多於恒河沙數嚴冬之際飢寒交迫難保不死於凍餒或竟流爲匪類於是仍復籌資開辦惟裁去儀鳳水西兩門日來奉委各員已先後具備印領遣丁赴善後局請領經費以備料理一切事宜其設廠開振之期定於十一月朔日 
[示用龍銀]  
　　上海縣藍峯大令接奉署理江蘇藩司陸春江方伯頒發示諭大旨謂巿面行用各省大小龍圓原以補制錢之不足近聞錢鋪中任意抑勒除湖北江南廣東等省外一槪不能行和須减折多文尚多窒碍小民受虧日甚前經各處地方官剴切曉諭無如巿儈陽奉陰違實與巿面攸關此後務宜無分畛域一律通用槪照巿價不能抑靭分毫如果仍有不遵定由地方官嚴密查拿訊明重懲决不爲若輩寛也等因昨日除將憲示發貼通衢外已派令差役分赴街巿嚴密稽查矣 
[勸諭揖釐]  
　　蘇滬釐捐總避自開辦雜糧捐以後一再曉諭各商凡自内地裝運雜糧來滬應照章完納釐捐以備抵還洋欵兹者貨捐局總辦王旭莊太守又傳集米業各問人諭令迅卽照章缴捐不得相率觀望想各米商食毛踐土具有天良自當踴躍輸將不負太守諄諄勸諭然而巡丁婪索則又太守所宜嚴以懲之者也 
[局示照登]  
　　南巿二十三七鋪巡防局委員邱友林二尹以近來局中勇丁地甲時或勾串棍徒在外招摇生事深恐有玷官聲爰頒發告示一帋張貼局前其文曰爲曉諭嚴防事照得本委自奉道憲選舉重臨此地到差以來競競業業不敢張皇多事信用私人遇有應辦公事當堂諭飭勇目約甲傳集秉公訊　素洽輿情兹訪得竟有惡勇劣甲串通敗類在外藉勢招摇朦蔽舞弊如不查究玉石不分失察難辭爲此諭仰本鋪人民知悉自本月爲台仍照舊章本局公事二員輪流值日經理以均勞逸而專責成本委酌定雙日視事凡爾當差人等是日各宜恪守規知勿得擅離貽悞倘輪本委值日地甲等有招摇攬事等情爾等指名禀控或收狗隱朋比一經本委自行察出立卽斥革送縣重懲决不寛貸各宜遵照勿違切切特示 
[姦案解縣]  
　　昨日法界公廨讞員朱森庭明府派探捕押解强姦處女之粤東淫棍黄阿三及被姦女子徐阿寶舉薦阿寶之張陳氏三名口至上海縣署請訊實嚴懲縣主藍雲峯大令飭役分别看管候訊 
[開闢馬路]  
　　本邑自英租界會審公廨移至美租界垃圾橋迤北之後彼處巿面漸盛店鋪密此如林惟路甚凹凸水平每當天雨泥　常有行不得也哥哥之嘆工部局董見之謂必須開築馬路以惠行人乃於前日鳩工庀材大興畚挶想一經竣事行旅之道經此處者咸可安步當車矣 
[美界火警]  
　　昨晚七點鐘後忽聞捕房内滿牢怒吼旋分一下立卽出探知外虹口西華德路某姓家失愼救火會西人急驅皮帶車往救約歴半點鐘之久始得撲滅至如何起火及焚去房屋若干容　日訪明再錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[釐金批示]  
　　廣東全省百貨釐金經各商集議每年願認繳銀四百萬兩繕詞禀請欽命查辦事件大臣剛子良中當及督撫憲核示中堂批示云據禀并章程均悉通省釐務改章官督商收歲認繳銀四百萬兩裕餉恤商計誠至善本閣部堂業將大槪情形電奏在案該商等遵議章程仰釐務局悉心核議所有一切應行事有務卽迅速妥議逕詳督部堂撫部院核議遵行轉飭該商遵照原禀二件章程清摺二件并發此批文帥批示則謂事體重大要在經久該商等應舉殷實可靠之數人承辦來轅見面以便他日有事傳詢此禀竟似匿名揭帖卽發回另繕紳商姓名具呈議單存撫憲德中丞批牘略謂該商等遵承各項釐餉呢竟殷商首事是何姓名現僅統舉各行有無專責事關餉源大宗必須愼之於始原禀發還該商等尅日繕具紳商確實姓名另行禀覆以憑核辦并候欽差閣部堂督部堂批示遵照辦理黏呈章程并發 
[永嘉柑韻]  
　　温州訪事友來函云永嘉縣查石笙大令之夫人久患清恙延至前月晦日乘鸞西去適本月初二日爲縣試之期爰先於初一日亥時大殮○温州府潘祝年太守於前月三十日晚密飭吕子良别駕曁經歴某叅軍督率府縣差役及親兵往捕歹人陳甲江乙林丙等三人時陳已聞風逃逸僅將其兄帶案研訊之下江林互相推諉不肯供招太守令嚴加管押勒限五日將陳交到聞陳假冐湖北振捐實收敗露是以若此雷厲風行也 
[鐵甕寒濤]  
　　鎭江訪事友來函云郡城山巷人某甲之子年已逾冠不務正業專與流氓爲伍敲詐良善訊人賭博種種歹事無所不爲甲屢誡不悛遂於日前據情投丹徒縣署禀請懲治縣主王大令訊悉情由飭發遷善公所管押半年俟其改過點後擇歸○本月十九日之晚有大划船一艘載客十餘人翦江而過行經七濠江面其時風力猖狂萬疉銀山破空直下舟行其際渺知　海之一粟長年三老驚駭異常一轉瞬間舟忽欹側坐客十餘人紛紛入水大呼救命幸其時往來船隻連檣如櫛聞呼畢集或挽以篙或縋以索十餘人咸得慶更生有一婦懷中抱一幼孩迨登岸已呆若木雞經人舁送回家延醫調治未知掌上珠能安然無慈否也○京口副都統吉晉軒統制以新任江甯將軍崇留守善不日親臨潤州校閱營伍特諭令八旗官弁督率勇丁在大校塲認斃　演每當朝旭甫升卽聞槍砲之聲纍纍不絶嘻其殆如秀才臨塲温習時文試帖卽諺所謂急來抱佛脚歟 
[窩賭免懲]  
　　鄉民莊如松卽莊阿松在浦左唐橋鎭三官堂附近設一小茶肆盧仝陸羽時向停車而劉盤龍一流人亦　集於此蓋茶肆中不徒有風生七碗之樂且設五木戲可任人一角雌雄也莊於此藉得漁利生涯鼎盛亦旣有時本月二十二日之晚鎭上巡防保甲局委員王芝仙參軍德齡帶勇巡查行經門外聞有呼盧喝雉聲卽命勇役掩捕各賭徒倉皇無措均由後門　竄而逃惟莊無從逃避遂得拘回局中升座訊鞫莊自知不合一味求恩參軍命押候送縣究辦越日忽命帶案覆訊交人保釋於是局外者咸不能得其故或曰由局差沈妙金沈阿三代爲關說也然耶否耶請還以質之在事者 
[英美租界公堂瑣案]  
　　某西人曾倩工頭尤正興招集小工數十人挑泥塡築空地開工未幾卽相約停工强索工價西人怒甚喚令九十四號印度巡捕將尤及金瑞祥王桂春倪阿大王長林陸生堂蔡和尚諸小工拘獲昨晨解送公堂西人訴稱工　　要務請諭令赶緊完工尤供稱小的所雇工人嫌西人給發工資遲緩是以不願做工金等同供稱小的等豈有不願做工之理　求諭令給發工價不再留難自當重興畚鍤讞員翁笠漁直剌商之梅繙譯官然後飭具切結限一月内完工○包探金阿三解流氓徐阿生到案禀稱此人平日專事拆梢打降前日糾約無賴多人將小工頭目梁桂福扭往浦東訛詐洋銀一百五十圓並出利刃恐嚇梁無奈遣人取到洋银如數付給事後心有不甘投捕房聲訴捕頭令小的拘獲送請究懲梁投案申訴前情徐供稱小的不敢訛詐實向索欠叩乞原情直剌判令笞責七百板管押一年○包探趙銀河解周阿桂姜慶才李長福李來生到案禀稱昨晚伊等在天寶戲園畔小弄中挖破戲園之窓潛窺演劇適經小的查見拘入捕房今者捕頭今送請究辦周姜及二李同供稱小的等以後不敢如此矣求大老爺恩宥一遭直剌判令各管押兩日○包探陸阿九禀稱賊犯沈連生竊取謝阿如家綢布服十件售與周丹陽經小的查明連周送請究辦謝投案領贓沈供認行竊得贓毫不諱飾周供稱小的不知其爲賊贓故敢收買直剌判令將沈笞責一百板罰周洋銀五圓贓給還失主○包探陳根寶解顧桓福沈文禮王林元張華卿到案禀稱伊等每晚游行於四馬路中見有婦女獨行必尾隨其後任情調戲穢褻不堪小的見之拘入捕房今者捕頭令送請訊究顧等同供稱小的等皆安分良民偶爾閒游並示調戲　女直剌判令各罰洋銀五圓○包探張阿五拘談陳氏到案禀稱此婦在某繅絲廠做工故意將開水澆傷女孩盛六妹爲此拘送　懲六妹投案供稱年甫七齡隨陳氏習繅絲之技突被澆以開水以致受傷談陳氏供稱六妹站立機嚴之旁悞濺開水求恩明察直剌判令掌頰一百下 
[法租界捕房瑣案]  
　　帶鈎橋南首壽康里愼泰靛青行主黄阿三淫棍也日前强姦女奴徐阿寶事發控經讞員朱森庭明府迭次訊供黄堅不承認明府以阿寶曾飭官媒騐視實已破身其姊李徐氏又堅求照例嚴辦案情重大公堂未便判斷因於昨日禮拜一蒞捕房發落各案時命將兩造帶案略訊情由卽飭包探押解至縣請縣主藍雲峯大令辦理○公館馬路恒和小錢莊主許正卿倩人向小東門外利康錢莊販運銅質小銀圓被包探查獲人贓解經明府訊供諭令押候分别枷責昨日飭提許正卿至案　罰洋銀一百元枷示半個月俟期滿再核利康夥胡錦榮屢經嚴鞫終不肯供明窩頓之處著先責四百板還押嚴比購取銅質小銀圓之裘桂生薛鳳山二人枷號一個月期滿各責三百板○南潯航船户莊俊才私用人家託寄之洋銀一百元控經明府訊供諭令押候嚴比莊哀求交保出外理處昨日明府命提至案准予交人保出向原告商懇如何歸還禀復核奪○縫工陳錦榮失業無聊　爲匪類前日在小東門外褫去朱銀生等衣服控經明府訊供昨日命提至案著重責二百板斥釋○竊犯胡阿餘前經明府訊供判枷半個月昨已期滿命帶案疎枷責二百板釋出 
[美租界捕房紀事]  
　　楊阿二向以胠篋爲生昨日清晨闖至北河南路某妓家竊得衣服携之而出適爲包探顧福其查獲拘入捕房捕頭令押候解送公堂禀請讞員翁笠漁直剌訊辦○江北人陳阿松落魄申江無可餬口飢寒所迫遂比匪人前晚在吳淞路某鄉民家竊得衣物肩荷而出口中故作邪許聲以期掩飾迨至某押鋪質錢被包探金立生覷破弔出原贓將陳拘入捕房押候解送公堂禀請訊安○蔡阿毛專以五木之術誘人賭博昨日又在北河南路天后宫前擺設賭攤招人入局巡掛某華捕見之　賭具解入捕房捕頭令押候轉解公堂禀請嚴辦○舟人王阿榮駕駛航船往來某處昨晨將垃圾任意傾入蘇州河内水巡捕見之以其有違租界章程拘入捕房捕頭令押候解送公堂禀請科罰 
[情殷推解]  
　　頃蒙與時堂大善士慨助新棉礇褲一百件又新北門内顧宅新棉衣五十件尹允安祈平安氈帽六十二隻 
 
 

Page 10

 
 
絲業會館交來無名氏施粥洋五十元求全氏洋十四元後先祗領紉感實深當此嚴寒將屇貧民衣食無資深堪憫惻况比來米糧騰貴棉衣巿上又稀購求不易所望諸大善士及時施濟施逕助寒衣或慨輸善欵敝堂必當妥爲處置藉副諸君殷殷好善之忱臨啓不勝盼切禱切之至上海六馬路仁濟善堂董事嚴信厚楊廷杲黄宗憲朱佩珍施則敬劉芬謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
　　寄往何處輪船名某日截止收信時刻 
　　寗波鎭海江天又下午三點 
　　蘇州杭州小火輪又下午四點 
　　香港汕頭廣州黄浦甘鯉門竹九江龍山三水梧州財生又又 
 
