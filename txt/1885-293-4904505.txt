# 1885 - 293 - 4904505

 

Page 1

 
 
[闈墨出售] [  本舘謹啓]  
　　本科江南闈墨業遣手民照排並用上等潔白連史紙刷印其圈點悉照聚奎堂原本校對無訛準於月之二十日出售每本價洋八分正順天江西浙江等省闈墨卽行續出售處照舊 
[五十五號畫報出售] [  申報舘主人啓]  
　　京師前門甕洞內來一遠方孩子頭足俱備而無臂印度之勒鐃地方有一孩子一頭兩身四手四足兩孩之年俱在十齡以外造物生人無獨有偶大是奇絶用兩圖之以供衆覽報首畵譜一驢一麒麟均係任君阜長所繒後附淞隠漫錄圖說一則准於十六日出售此佈 
[閱各省鄉榜書後]  
　　今年值乙酉正科十八省大開棘院欽命典試使者持節四出為國求賢至重陽以後陸續揭曉本舘屢接各處電傳榜信登諸報端計已有數省備錄以供先睹爲快之心惟道路較遠者或尚需時日其近而有電可通者一經傳來無不隨時刋列統觀目前所已經傳到中式各舉子千佛名經不禁慨然有感焉曰諺云一舉成名天下知是豈易事也哉因果之說儒者不談然應試士子每每相聚而言曰一德二命三風水四積陰功五讀書有此五者而後取青紫如拾介德則其祖父之所積以貽子孫者也命則其人之禀於天者貴賤各有不同也風水之說最爲中國之陋俗謂其祖父安葬之地合乎地利則其子孫必有發者否則求一科名而决不可得此言雖不足信然旣有此一說則亦不得不人云亦云至於陰功之積則在乎其人之自爲前人所稱救蟻中狀元之選埋蛇享宰相之榮雖不必有意爲之第存心有善惡之殊或食報有亨屯之别正不必謂其迂闊而不近人情也若夫讀書自屬秀才本色讀書而不獲中者有之矣未有不讀書而能中者也然而先代之德與夫一已之　固不可以預知至於風水本屬無稽之談卽有之亦不足深信若已之陰功則可以自主者矣然古人言陰德如耳鳴惟自知而人莫能知則又外人所不可測識者惟讀書一層自是最要之事得失寸心知功程之到與不到火候之純與不純不獨一己知之卽旁觀者亦未嘗不知之第雖知之而仍有無異於不知者何則一入棘闈人才如海假如江蘇安徽兩省合試計人數約有二萬餘其中除去紕謬者十中之二三平　廓落者又十中之二三其兄弟文章約計尚不下數千餘卷閱卷者卽欲振刷精神認眞憑文取士絶無糊突潦草之見存于其中亦苦於目迷五色取去難於愜當況又有額滿見遺荐而不中備而不荐者此則所謂時數限人文章憎命以歐陽永叔之公明取士猶云文章自古無憑據惟願朱衣暗點頭則得者固不必有矜心失者亦不必遂喪氣也顧其中亦有暗度之金針奪關之秘鑰焉大都此中奧窔未必人人皆能知之且卽知之亦屬無可如何盖闈塲本無必中之訣　聞之師曰逢期必作課逢考必進場此中訣也前時以為此先生詼諧之說耳旣而思之舍此實無別法然則中之一道亦不過盡我之心以聽天命而已顧統觀各省榜信則其間獲中者不外乎兩途一則實係績學有素之士平時伏案功深學古有獲揣摩簡練攸往咸宣文字有靈宗工見賞如是而得以高攀丹桂聮步蟾宫者居其半一則係世家子弟書香舊業閥閱門楣父子相承祖孫濟美弟兄競爽如熟火煤紙一燃卽着在旁人視之以為其易如此而不知此其中蓋實有積厚流光之道焉若夫破天荒則難乎難矣約計一榜之中績學者十居其五世家則又居其三四其在寒畯之子世無科甲平時雖自附於讀書之林而或為飢寒衣奔食走或為皋比之坐擁者雖曰分心於課讀猶有斆學相長之益不荒舉業或尙兾萬一之遇若以槖筆謀生驅馳於四方消磨其歲月翰墨雖不去手而實皆與舉業無于卽有時偶考書院試筆爲帖括亦不過乘一時之興得失皆不足以關懷其與芸窗埋首雪案研精者其功之深淺異焉矣世家子弟或得祖父之衣鉢法有眞傳或有師友相切磋學有日進且家事置之不問惟日孜孜秘本不少家藏窮年兀兀其得之也尤易於績學之輩盖其用功之難易更有不同者也此獲雋之大較也嘗見富有萬金不惜巨貲以延槍替千方百計不遺餘大兾其子弟之一中以桂香洗其銅臭而或亦有得有不得此非錢神之無靈盖其所操之術有異焉者也否因此而爲未中者慰並爲望中者勸苟無書香遺澤則亦不必偽癩蟆之痴想苟能下帷攻苦則終有日爲題鴈之名流二者不可得兼則舍世家而取績學所謂求之在我尚可自爲政者第恐憤發於一時而功曠於異日則歲歲逐槐黄而卒不得一展鵬翮非人悮之而實自悞焉耳 
[本館接奉電音]  
　　昨日十二點鐘本館駐京訪事友人專電飛傳本月十八日上諭二道敬謹譯登○九月十八日奉上諭前據崧駿奏江西河南等省光緒九年分經徵漕項及漕米節省耗羡未完分數各職名當令該部議奏茲據戶部等衙門奏遵旨會議開單呈覽一摺前因本省經徵地丁鹽漕錢粮未能依限全完題本又多遲逾　戶部奏令各督撫一面具題一面先將未完一分以上各員奏報由部核實處分以示懲儆該經徵人員宜如何奮勉從事實力徵收乃此次單開河南省經徵光緒九年漕米節省耗羡初參未完分數各負內仍有未完五分以上並有未完十分者殊屬不成事體所有未完五分以上之陳留縣知縣李清鉉未完十分之署鄢陵縣知縣候補知縣孔繁潔署蘭儀縣事內黃縣知縣王季球均着照部議革職餘依議嗣後各督撫務當嚴飭經徵各員將未完錢糧如期徵收批解毋任遲延滋咎倘敢仍前玩泄卽着從嚴懲辦其應奏未完分數各員務必赶先奏報勿事延宕致同具文該部知道單併發欽此同日奉上諭興廉等奏南漕騐收完竣請將承辦各員嘉獎等語本年江浙漕粮挽運到通經該侍郎等查騐米巴一律乾潔辦理亦尙妥速江蘇粮道王毓藻浙江粮道廖壽豐兼署楊村通判姚舉均着先行交部議叙以示鼓勵欽此 
[輪船被劫細情]  
　　前報登香港電音云初十日有侀船被刼一事兹閱香港西字報言之尤詳因再錄之據稱該船係天祥洋行所開名格來紅先有一百十人至行中購票俱係眞正搭客及船將啓輪之際乃有盜兩隊先後假充搭客怱怱搬運行李上船至船後卽在船中付給水脚迨船行至萬山海面離港二百十里之遙船主以下各司其職該盜一聲暗號立將船士開鎗轟斃一副與第一司機器人司火華人皆被鎗傷二副身中六鎗受傷最重恐有性命之憂 
 
 

Page 2

 
 
大副見勢不佳潜入艙下盜不敢隨下命侍者與之好言令其出來决不害其性命大副旣上則與搭客等俱閉之一室復與第二司機器人言令其仍前行駛毋得停歇然後搜括所有搜出銀一箱約二千餘兩并搭客　囊悉數翻搜擇其珍貴之物取之入槖餘皆棄而不顧並令將船仍駛回港約將近港見有一帆船停泊遂招之使來將所刼之物搬至該帆船並將輪船吸水機器取去令將船駛往北海買辦等答以取去機器船何以行則云可懸帆行駛否則當放火焚船及盜旣去約已隔遠該輪船乃取出另備之吸水機器仍行開往香港該盜遙見怒甚開鎗攻擊然已相去甚遠汲汲駛行抵港後報捕并禀水師提督急發兵船名米出前往追查并照會九龍華官一同查緝現聞九龍華官已赴港與港官面商一切旋在澳門獲住四人其二人身畔搜出搭客所失之物並聞該盜在船之際自言早知銀洋僅有此數則亦無庸小題大做若深悔所得之尙少也者是眞所謂盜亦有道也歟 
[新兵到港]  
　　香港西報云英國載兵船名梅西根者于本月初四日駛抵香港内裝英國新兵連兵官共九百人登岸後擬將舊兵調回本國盖亦及瓜兩氏之意也 
[擬練越兵]  
　　香港西字報云法國載兵船名法蘭西者於初七日駛抵新加坡船内有許多兵宫將往越地訓練越南土兵小泊一天卽於初八日展輪前往 
[香港近事]  
　　十二晚約十一點鐘有英國亞金免煖戰船之舵工名贊地路華者突至鹿角酒店從偏門登樓聲稱要見店主之婦是時店主郝夫婦偕船主巴在客廳傾談郝聞聲趨見舵工謂彼何人斯而欲見店主婦耶遂揮之下樓該舵工復從正門入郝婦在樓上窺見舵工由腰間墜下一小刀知非好章遂戒郝巴二人不宜與舵工迫近恐遭不測郝卽由横門下樓往覓西差適遇一更練卽着更練往覓郝卽回店及至見舵工倉忙由内奔出遂趨而入則見船主巴巳被舵工刺傷左胸血流涔涔卽往請央醫生敷理適央醫生他出遂舁巴往皇家醫院調理舵工奔走之後卽在大鐘樓爲差所拘現已解赴巡理府審訊矣○十二晚約八點鐘時候香港　仔有源盛典肆於閉門之時猝有賊匪人九人闖人鋪内嚇禁工伴不得聲張遂傾囊倒篋一鬨而散不知去向聞刼去銀物約數百元事經告知差館明查暗訪未悉鴻飛冥冥能否弋獲耳竊思香港律法森嚴跴緝週密而若輩竟敢猖獗如此誠愍不畏死者哉○濟遠新鐵甲戰船於十二日由德國士的甸城取道新嘉坡抵港是船樣式與鎭遠定遠二船大同小異惟船身及各砲略小且所載祗重三千二百頓而已以上均見循環報 
[京華鴈帛]  
　　本科宗室舉人於八月二十八日在保和殿覆試酉刻全行交卷四書文題君子哉若人尙德哉若人詩題賦得其仁如天試卷七本監試王大臣封送内廷經欽　閱卷大臣閱擬等第進呈欽定列入一等第一名普慇第二名載昌第三名靈耀二等第一名瑞賢第二名玉源三等第一名祥璸等二名阿霖均准一體會試○欽天監估照觀星臺上一切儀物縮小尺寸製造全分於日前進呈御覽聞係醇邸自行捐製云○李傅相擬照外洋各國於通商口岸設立銀行並購輪船數艘裝載内地貨物前往外洋各國銷售由官籌款興辦所擬字號曰海埔又擬修造鐵路設火輪車以利裝運此次晉京卽與總署及當軸諸巨公議辦此事也○風聞俄國現索新疆之伊犂吉林之琿春兩處地方其如何措詞及總署如何答覆均未詳悉且不敢知其確否○阜成門内北閙市口有都城隍廟一座年久失修光緒元年三月間又遭回祿梵闕禪房半付一炬五年間雖由官重修僅將大殿建葢他處則東倒西歪不爲選佛之場而作逋逃之藪八月初二日夜四更右翼技勇兵巡至該處見二殿下有八人席地而臥衣服整齊絶不類乞丐向之盤詰言語支離遂鎖赴右翼翼尉處訊問以便解交步軍統領衙門懲辦○詹　府招考供事現已三限期滿計赴府投遞同鄉京官印結報考者三百有餘考期由該府主簿廳官擇定其卷係由滿漢正詹事閱取聞錄取之額有一百餘名較宗人府供事爲易取云○阜成門外南驢市至西便門本有石路約三里許初一日已有東洋車一輛裝載行人街頭轆轆都中人初見之下羣相驚異并不知其爲何名想此風一開謀利者必爭相購置軟紅十丈中又多一馳逐之場矣○聞庫倫地方向有地　房租一項因年久弊生或陳房已倒攺造新房影射以避租項經該辦事大臣力圖整頓勒令民蒙人等照章完納違則從重罰懲八月初間該處民蒙人等前往官署鬨鬧勢甚洶洶由官員開導解散又聞察哈爾副都統馳往該處查辦未知以後如何○本科順天鄉試揭曉之前闈中飭令大宛兩縣購取大題奪命丹等十種陳文調入内簾查對蓋恐有勦襲等弊也○北闈武鄉試例於十月初五日開棚在德勝門外黑寺前分設辰宿列張四圍垷因考期伊邇直順各屬士子紛紛到京該處廟宇民房多作武生小寓就近於黑寺前馬道演習騎射馬鳴風蕭蕭太非昔日荒凉氣象其弓箭舖及烟舘賭局妓寮亦無不利市三倍云 
[蕪湖秋信]  
　　近日進口洋藥循照部章徵收八十六兩各土棧之貨到埠皆須按箱繳銀關署始將提單盖戳准其進口然收數寥寥盖洋商不完進口稅故射利之徒每挂洋商招牌刻下共有六家恐接踵而起者尙不止此數也○梁小若觀察率范小珊守戎接辦緝私洋藥事冝現已到局任事○英稅務司公館在范羅山内距新關半里之遙往返殊多不便現經本關稅務司許妥瑪君諭飭工部局雇夫築路一條自山至　挑挖平坦覆以沙石畚插雲興屈指月滿時巳可履道坦坦矣○近有一種江北難民麕聚江口鷄窩山一衐作小經紀其人衆每向各店鋪强賒硬買動輒滋事各店鋪禀請鄒雋之明府除出示教誡外並諭團保一體查緝毋使莠草得　良苗也○重九日郡中人士效登高故事相與結隊携羣登赭山極頂風急天高渚清沙白雖無孟參軍然亦一時之勝會也○時症流行歧黄家爲之束手鄒雋之明府配製辟瘟神散及積善堂修合時疫末藥散給各處服者應手見效全活甚衆此日鳴琴共道使君之活我他年錫爵預占醫國之有人固知賢宰官宜有此回天手也 
[甬東瑣錄]  
　　拐賣人口例禁綦嚴而業此者變詐百出近日甯波城廂内外有幼孩走失徧貼招紙若非地方官嚴訪匪徒盡法懲治恐拐風猶未巳也○水龍之設所以禦火患衛閭閻也刻以節近霜降甯郡各水龍局均設筵祭龍修理器具考察人夫以備不虞○湖西某中不務正業而性尤嗜酒遇酒必飲每飲必醉醉後則神志瞀亂言語無倫有不可以形容者負某肆酒債數千屢索不償而賒酒如故一日往飲店主　逐客令甲乃向他處飲至酩酊突向某店門首大駡不已店主忿怒以穢物塞其口挾其兩足倒拖街心甲仍喃喃肆　復經衆人解勸始散麴秀才亦太煞風景矣 
[匡廬秋雁]  
　　頃接江西訪事人來信首云八月二十六日報載吉林希將軍致施少欽先生書有爲山東江西賑務一語捧讀之下感激逾深伏思江省水災頗重有不减於山東者惟向來民俗守拙坐困不知遠近哀求救援本地又鮮大力之人出而登高呼籲是以坐而待斃者不一而足乃蒙希將軍萬里之外惻然動念亟爲災民百拜叩謝觀於此而知希軍憲之所以感人者深矣○來信又言重陽之日卯初初刻有白虹數十丈見於東方卯正始散不知是何徵應願以質之當世君子○江省鄉榜於十一日揭曉前巳列報兹悉廖王兩大主考以陳伯潛學士爲　屆之主司決擇精嚴闈墨出幾冠各直省本屆萬六千餘卷中佳文林立亦欲極意搜羅不讓美於伯濳學士因與内監試商酌寛展揭曉日期俾得曲盡心力巳攺於十五日放榜矣當卽傳知外監試禀明監臨預飭備辦曾是昔年辛苦地不將今日負初心可爲廖王兩大主考詠矣○豫章 
 
 

Page 3

 
 
書院向逢大比之年將九十月之課提於七八月考試榜後諸生未免荒曠近年槪不提先意甚善也月之初八日適當課期輪應潘憲課試生監仍有四百餘人應課秋闈試竣肄業不衰可謂有志者矣○八月之初德曉峯大中丞以豫章書院肄業生監四百七十五名終年辛苦閒有未得膏奬者今逢大比之期普給以卷費每名六錢共發下庫平銀二百八十五兩巳陸續散給矣惟院書必以鄉場交卷票爲據始肯給發否則扣留其有卷票偶失及丁憂未應試者不免抱向隅之憾伏思中丞旣按名六錢核算卽不妨如數一律給發以溥中丞之恩膏不必刁難其卷票如必固執試問扣留之銀如何安頓耶昨已有人禀請監院據課卷給發以杜混領不知俯允否○近日秋風燥烈異常城廂内外失愼者三均已列報初八日廣潤門外蓼洲八段某紙鋪因旱烟灰遺地偶未檢點燃及碎紙致焚燬板壁上及屋椽數條幸祝融氏俯憐民困不肯降災當卽命駕而返否則蓼洲一帶磚屋絶少一經燎原何堪設想耶然當日闔街受驚巳不小矣寄語知事者上體撫憲之示下思切己之災中顧殃人之禍倍加小心懲前毖後則獲益多多矣○本年五六月間江西各屬大水巳經約略報知而南昌新建豐城餘干等縣圩堤崩壞慘被水災亦經報知大槪情形惟當時各處灾民呈詞不下數千均蒙各大憲批飭分别勘賑雖皆辦理妥速灾民得慶更生而尙未勘賑之處亦復不少上月杪有南新等縣灾民續禀蒙上憲批仰飛速勘賑想不日當有以甦吾民也 
[邗溝紅葉]  
　　每屆冬令卽有各處貧民扶老携幼南下就食去歲各大憲曾派員迎截今年省城因經費支絀仍不開設粥廠金陵善後局總辦特派聶司馬徽於前日抵揚會同地方官預行堵截並經江邑謝明府出示曉諭略云現奉總辦金陵善後局憲扎開本年冬令金陵省城粥廠仍不開辦所有外來貧民祇准在清江揚州附近地方就食兹特派員預往江北會同地方官實力攔堵不准一人南下等語仰見各六憲於萬不得已之中仍寓剴切矜全之意各災民聞之自當恪遵憲飭免勞往返也○前日傍晚三祝菴前有甲乙二人在路揪扭　東而行甲形狀凶惡並手提利刃　觀者甚多嗣詢悉甲爲兄乙其弟也因乙好狎邪遊時將家中物件竊鬻以償夜合資甲屢勸不聽因之成仇今適　某妓家尋獲擬帶回錮禁恐其不服故以白刃威嚇也聞者謂弟固不良兄亦太忍誦棠棣之詩能無愧乎○高郵北門外古天王寺創建有年房廊幽遂四百八十寺中稱翹楚焉方丈僧某年登上壽早悟三空法弟子雖無恒河沙數然亦實繁有徒聞擇於十月十五日傳戒屆時善男信女合十念佛者定絡繹于山門内外第不知所謂戒者戒所當戒耶戒所不當戒耶抑名爲戒而實不戒　 
[茂秋鴻]  
　　十三日南闈揭曉電報卽日到蘇長洲中一名吳縣中官生一名民籍一名副車兩名元和脫科府學則九縣無人本届赴試者計六百餘人獲雋者除官卷只中正榜兩名實從來所罕有豈文風之頓壞歟抑未窺試官之命意歟吳下時髦爲之稱詫不置○日來風日暄妍農民紛紛刈穫大約二十以後可以一律登塲惟鄉間時症尙多所冀西風催冷候應肅霜庶可藉驅疫鬼耳○專諸巷有周宣靈土廟相傳係宋時孝子受封於南渡向爲玉器各業所敬奉九月十三日神誕之辰自珠寳各店以及琢磨各匠作輪日欵祝陳設白玉翡翠珊瑚木難各寳玩並延曲局清音以爲勝會約計前後十餘日笙歌盈耳士女駢闐向例如是今年市景蕭條故自初十日起雖仍開廟奏樂而陳設寥寥不過勉應故事而巳○北闈報罷省中獲雋睹　兩人其一爲張麟爲潮生大令之子係九歲入學爲林文宗所特賞者其一則王同愈爲魯珊先生哲嗣爲吳清師所　重久作蓮花幕下客今届國學錄科拔冠一軍名下無虚士足徵潘翁兩主司正法眼藏自異於目迷五色者也按省垣試北闈者計十七人而巳 
[法廨停訊]  
　　今日法公堂訊案之期因法總領事訊理西人控案知照捕房停訊一天所有法公堂應訊案件統歸二十二日解訊云 
[滬濱瑣事]  
　　法捕房於前晚九點半鐘聞永安街太古公司棧内有江西客商聚賭備捕頭立飭包探嚴頌眉孫寳生協同中西各捕往拿當場獲到賭客四人茶房一人管押捕房並起出賭具現洋六十餘元昨晨經備捕頭研訊姑念生意中人一槩交保俟禮拜四到公堂候訊○某甲不知保許人前日至小東門外萬泰酒店呼酒暢飲嫌酒肆中所陳食品不堪下酒乃傳堂倌代喚炒蝦仁一盌藉供老饕之大啖迨至酒闌人散則囊底空空酒債菜貲槪無以付匆匆擕碗而逸堂倌知覺隨卽趕上拉回送法捕房管押昨晨經備巡捕頭研訊着再押一天釋放貪口腹者可以爲戒○有外路口音某甲等四人住英租界某客棧内前日至蘭芳里某花館烟作狹邪游忽被烟妓取去鼻烟壺銀表等物掯不交還中無可如何訴之棧中人前往理說尙未原璧歸趙聞甲等欲投捕房控追云 
[官署被竊]  
　　前晚本邑水利廳署中有竊賊踰垣而入竊去自鳴鐘及銅錫器具隨卽　捕緝查未識能否戈獲也 
[拐賣宜懲]  
　　前日十六鋪巡防局解送販賣人口之朱頌江等一干人至上海縣署下午帮審委員王司馬升堂集訊先據崇明人羅四訴稱本月十二日媳婦王氏無端走逸訪悉被誘至滬因卽買舟來訪得諸十六鋪王叶仙家向詢由來王稻由蟻媒朱頌江葉明揚及袁氏周氏等人說合出洋一百四十元買下小的因着王交到朱等四人一併扭送局中由局移送案下王供憑媒朱頌江等價買該氏爲妾契據呈騐至伊等誘拐等情實不知悉現朱等均巳到案請將身價追還司馬命提朱等研鞫朱葉同供袁氏等託將王氏價賣小的等從中介紹實不知其來歴不明司馬復詰袁周二氏二氏互相推諉司馬怒謂爾等均已在案尙敢逞刁乎喝令掌責兩氏始稱價賣王氏得洋百四十元四人瓜分朱葉共得八十元小婦人等祗得六十元司馬復詰朱葉朱葉皆俯首求恩叩請寛限措洋繳案司馬問袁周二氏爾等作何料理同稱亦願照數繳洋司馬謂爾等販賣婦女理應加等重懲姑念無知不子深究着覔的實妥保限三日内將洋措繳延干嚴比朱葉係爲首起意之人殊難寛恕折候繳齊洋元後再行究辦隨諭王到期領洋並着羅速將該氏領回管束毋得逗留 
[英界公堂瑣案]  
　　瑞生和號誆欠各店鋪銀兩先將存物拍賣除去一切開銷外照二五五折攤償欠戶餘銀押令該號主李仁山措繳惟其間有二戶因被各鋪公禀指與李仁山通同舞獘扣不攤給各情節列前報昨據均益廣利亨兩舖夥同請照派銀兩羅太守謂各舖指爾兩家與李通同聲請提究本府未照辦理設再一體公攤則衆鋪不恊該鋪夥又稱不過與彼同鄉致被各鋪懐疑其實我等皆規矩營生亦被欠銀設不派給吃虧尚是小事平空受寃有關聲名可否庭訊質對太守謂爾等旣無不合將來儘可向李是問今案巳定毋庸多　斥退○魏趙氏稱以剃面餬口丈夫魏定桂小本營生昨夜二點鐘時我持衣包一个回家行至五福弄地方突遇王小旺等將我劈面一拳將衣包　銀鐲奪去富卽呼喊由捕阻獲二人然包獨均己無着王小旺供爲水菓生理該氏與人擾衅誣指及我致與爭毆並未攫取包鐲方安順供小本營生伊等之事我不知情惟因駐足觀看致被誤拘羅太守謂該氏旣稱爲剃面之人何致深夜　包在路行走所控殊難憑信王小旺行兇屬實判押七天方安順斥釋○包探秦少卿稱王德茂報失布疋由我緝獲竊犯笔阿立石桂山詰得贜物賣與朱錦雲卽向吊贜則稱巳經賣去無從起贜今將竊犯及收贜人一併解案王德茂申訴前因并稱失竊之布值價五十千失單呈閱徐阿立石桂山同供布賣與朱錢已用罄朱錦雲供不知是竊贜收買四十餘正早巳轉賣羅太守隨判徐石各押兩月朱錦雲押令賠贜○句探孔長生稱張家永持洋兩元至陶月清所開之銅鋪購買銅哭論價未成乘間竊夫水烟筒一枝當卽知覺追赶詎張已將水烟筒轉遞與同黨由我阻獲搜出洋兩元係銅質者一併解案陶月清申訴前因張家 
 
 

Page 4

 
 
永不認行竊陶又稱認明面貌無錯羅太守隨判張家永押候過堂笞責二百板銅洋當堂劈毁所存碎銀給償陶月清○陳周氏稱開烟館張阿春來吸烟不惠鈔向索恃蠻致被打壞傢伙並失烟筒共約值錢三十餘千爲比交捕　物呈諗　　春洪爲小　因主尋　　且　與　執詎被妄控羅太守察得該氏尙在中年開設烟館殊屬非是且所控難憑槪不准理○包探孔長生稱毛小平屢經犯竊遞籍今又來滬昨在洋行門口圖竊爲此拘案毛小平供巳攺過羅太守隨判毛小平押候笞責三百板 
[儒醫助賑]  
　　儒醫黄行之先生軫念災黎發心助賑定價門診一百出門四百其錢交陳與昌收下掣取收條至四馬路口休城老胡開文墨莊内看診辰起未止三月爲限是固以仁心行其仁術也故樂得而書之 
[上海北市絲業會館經收助賑撮要]  
　　浙江糧儲署隠名氏募愛日書屋足紋銀六十四兩三錢一分卽由公估批申九八規銀六十九兩六錢九分二厘又英洋一百元均助山東○京都同人由源豐潤號來集募助兩廣賑銀九八元五百二十四兩○蘇州金閶中市元妙觀　同人集募由老人和震記寄來助山東英洋一百三十七元又銅洋十五元○協　慶票號代福建慶餘堂趙交來集募助山東二七庫銀二十八兩助廣東二十二兩又培元軒募助廣西七兩二錢三處共合來九八銀五十八兩六錢○徐州譚耀卿爲代王姓還戴瑞同兄欠項錢六千一百文無從還處以之易銀三兩六錢移助山東爲瑞兄造福 
[上海文報局内籌賑叢譚廿七]  
　　徐君來函云閱報見水災甚廣小民蕩析離居并淹斃人口閱之幾廢寢食寄上一元抱慚之至飢溺之心溢於紙上不勝感佩之至○東海平樂人來函云奉上無益之費十洋乞卽代寄最急之賑等因滬上繁華甲於天下舉手投足糜費無窮東海公獨清獨醒節費慨捐非大智慧大見識人不能出此也○城中果育堂諸先生憫念解欵無措預墊洋銀百元俾應急需蘇州潘仲溪先生則一墊再墊不計其次矣如此施當其厄造福更無限量○京師爲首善之區設所收捐統籌分解其事巳見新報兹蒙周通政交到銀一千兩登高提倡響　如神竊爲各省災民九叩百拜以請命○何盛兩方伯交到某憲之太夫人捐銀一萬兩并云太夫人以事關急賑朝廷尙停三海工程豈有躊躇之理某憲先行請命不速定計遂加訓飭云具此仁心具此卓識宜乎其爲八座太夫人也五福三多其來有自 
[果育堂來信]  
　　接汾陽留滬客來函云貴堂創設斗香移賑一法濟急多才勇於辦善欽佩之至兹有瀆者刻屆下元令節隨巡各會友常例飲讌三日充會首者每需二三十金至五六十金與會諸友或千或百統計三日之費爲數不資因念各堂局籌賑諸公將伯頻呼不遺餘力而兩粤災况尙無已時爰擬拜託貴堂專函登報奉勸司會諸公可否就飲讌一項减三日之費併作一餐卽將餘貲充捐助賑未如非小補云爾敝堂捧讀來札其一片至誠懇　之心實可欽仰當卽節錄奉呈祈爲登報伏望與會各大善士體神明救世之心節物命傷殘之慘矜念哀鴻俯如所請則敝堂代山東兩粤災黎實切雲霓之望矣此啓 
[棉衣捐欵]  
　　謹啓者今承文報協賑公所移來何盛兩方伯經募項下規元二千兩囑辦直隸灾黎棉衣四千件當卽趕緊購料製就彚解謹先登諸報章祈各省大善士鼎力勸募惠擲以便陸續分解外省被災諸州縣俾各禦寒有具禱切盼切[  竹坪陳煦元謹啓]  
[勸振四言詩]  
　　數省災民無衣無食冬令嚴寒風雪交集困苦顚連飢寒共泣施濟若遲死亡在卽四方仁人軫恤宜力普勸賑捐實有裨益或助棉衣或賑金帛量力而施裘成集腋布散灾方活彼兆億推此善心無量功德[  秦郵丁鏡齋稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[九日曇花]  
　　金陵福甫倉有以描龍刺鳳爲生者擅具利三世矣織無縫之天衣絲饒五色繡有章之地罽美報七襄盖承辦尙衣局之活計者也家有女年十八手叚雖不及薛雲芸針神之半然花卉翎毛一著手便奕奕有生氣故下玉鏡　者幾欲爲子南之强委禽焉詎春間一杭外人從之江來亦尙衣局之奔走吏也居然坐三生石上先之以媒妁之言繼之以父母之命氷下人一再從氷上人之語計竟諧女一日忽經簾外過睨其人則鬑鬑者己繞喙由此常抑抑　樂遂得咯血疾近日疫症非常之　觸者多不保朝夕女體弱晨起覺胸前有物如撲滿少頃腹痛甚又少頃未搗姮娥之藥已離倩女之魂在側者不解其泡影如是之幻咸爲之哭盡哀此重陽日事也則歲時記所謂以九日登高可禳災者殆一時僅有之事後之人特爲之踵美增華留佳話而巳矣豈篤論哉 
[閩中官報]  
　　南臺官米局刻已裁撤在事委員署福防　羅大佑同知包容通判方祖蔭浙江候補府郭式昌俱禀請銷差○知縣陳煥新委辦上渡厘卡鹽大使丁寳恂委接辦鹽道署監印兼核對署福甯鎭侯名貴卸事到省縣丞曹學佶卸　興化江口稅厘局到省通判沈學海委署龍岩州知府邱瑞錦丁憂回籍十二日四鼓發闈榜十九日簪花謝恩左文襄公交卸欽差大臣關防及行營一切文案勇冊經楊石泉制軍謹派委戶部主事周滋大候選衛守俻陳超英齎京呈請禮部察收以昭愼重 
[祝楊石泉制軍六十壽文]  
　　恭祝誥授光祿大夫石泉制府六十壽序惟光緒龍飛之十年秋天子念法越搆兵海疆多事以制府石泉揚公總督閩浙與穆圖善同襄車事越明年法人納欵疆宇底定海隅蒼生望風舞蹈於是楊公年六十矣闔境文武僚屬將以九月九日攬揆之辰鞠　稱觴晋純嘏之祝穆圖善乃進而言曰昔范文正有言先天下之憂而憂後天下之樂而樂古之公卿大夫登翼土室　棐藎忱當遺大投艱之曾惕勵憂勤不遑暇食逮夫海宇晏清兵革不用相與朋酒躋堂獻醻　爵亦古大臣所不廢此吉甫燕喜之歌魯侯壽考之頌所由作於伐玁狁懲荆舒後也今於我公見之矣公秉性沈毅自勝衣就傅卽以幼學壯行自任旣長潛心理學卓然有經世之志時羅忠節以正學倡導湖湘間世所稱羅山先生者也公受業於其門器識冠儕偶忠節亦以名世期之會粤賊犯長沙陷武昌安慶諸行省踞金陵爲巢穴東南大震湘鄉會議募鄉勇禦賊而以羅忠節王壯武李忠武曁公統之公慷慨誓師軍容山立士卒鳬藻敗賊於岳州遡江而下武漢黃蘄電埽風靡直抵潯陽此爲公督兵禦敵之始嗣以親老力辭歸養不復出李忠武胡文忠皆手書招之弗顧也厥後賊酋石達開帥衆二十餘萬圍　慶公方讀禮家居親督團勇禦之於介公坳李勇毅亦撤駐鄂之軍回援兩軍夾擊走石逆是役也湘軍僅數千人亹能以寡勝衆却大敵而保危城公由是名聞海内湘陰相國之以京卿援浙也自豫章督師駐三衢惟公參决戎務公揆幾應變洞若觀火枕戈露宿不避艱險以三衢一隅之地　兩浙全局之形克金嚴偪杭省甯紹嘉湖諸郡次第規復全浙肅清而江南大勢亦遂略定矣穆宗以其可大用也特授衢州府知府　糧道晋兩司不數年洊陟開府遷轉不越浙省而興塘工定營制勵官方培士類修廢舉墜較若畫一當創深痛鉅之後煦嫗覆育與民休息者垂十年浙之人士沐浴教澤心悅誠服奉之如召父杜母冀得長庇宇下而公遽以事去天下惜之已而湘陰相國勦殄可虜駐節新疆朝廷軫念邊事起公爲甘肅布政使旋護陜甘總督公率所部駐五泉居中策應軍械餉需之轉需源源不竭湘陰得盡力西陲掃蕩羣　得公之贊助居多蒞甘未二載羌猾革面枹鼓不鳴尋有總督漕運之命先是湘陰與劉毅齋中丞議以新疆僻在邊圉梗化日久疏請建邑布置官吏爲控制撫馭計廷議未之允也及公召對之日聖主面詢機宜公對如湘陰　遂得請其洞明方略推廣皇仁不以漢回分畛域又如此公之督閩也值法夷内擾基隆馬江熸師之後敵船麕集馬祖澳以搤我吭人心洶懼公至則巡海口扼要隘蒐勁卒練漁團礮台輪艦之被燬者悉興復之長門金牌而外屹若堅城敵志不得逞用游弋海面爲紛竄計公檄沿海諸軍嚴陣以待而密遺王詩正陳鴻志兩觀察統率精銳乘間援台嗣以浙防告急又命劉倬雲觀察率湘軍三千倍道援浙當是時也軍善旁午内外驛騷旬日之間遣將四出而公聲色不形規畫大備審機料敵與湘陰若合符契法雖狡悍卒不能過雷池一步者此其騐也若夫經世澤物仁育義正旌節所至甘雨隨車其在隴西也則以階州地震民居蕩析而有捐廉請帑之舉其在清江也則以兗豫流民就食江淮而有設廠發粟之役又念東直奉天諸省被灾深重蠲貲遣賑全活者億萬人沾漑者數千里盖其精　理學發爲謨猷内撫創痍外攘宼難毅然以天下爲己任故由湘而鄂而豫章而吳越而關隴以迄閩嶠櫛風沐雨出入於金戈鐵馬之場氣不少奪前後三十餘年積功勤勞疉　疆寄而無一日細旃廣厦之安其左右湘陰叅賛帷幄削平區夏亦無日不身在行間海内頌　功與湘陰埓而公持謙守約盛美不居視勛業位望之隆泊如也然則何以壽公曰公之憂樂在君國公之樂屬在聖賢進而不巳則盛千大業必有光於鐘鼎旗常者豈與夫吉甫燕喜之歌魯侯壽考之頌徒沾沾焉侈陳功烈云爾哉是爲序[  將軍穆圖善拜撰學院馮光遹拜書]  
[盍簪圖]  
　　管子秋初與鮑子叔衡結盟海上大會嘉賓老弢僻隠蒲西恨不獲與嗣與管君相遇江樓出是圖以索句乃卽席成之○管鮑新聮結契深江樓佳會快題襟座中裙屐豐年玉海内人才麗水金可有文章逢慧眼甸妨意氣證同心風塵我亦交游衆兪子琴亡怕盍簪 
謂兪吟香瘦鶴詞人草 
[乞賑詩]  
　　洪流爲崽粤西東勢若銀河瀉碧空百萬哀鴻隨路宿飢寒交迫泣西風壁　墻坍付浩流尸骸飄逐浪中浮妻離子散難生聚破鏡重圓願莫酬田廬盡已變汪洋莫給饔飱欲斷腸鵠面鳩形飢實甚吹簫乞食到何方水氣薰蒸疾易生那堪瘟疫與飢井官紳縱有施錢米醫藥何來治病情關心昨夜覺衾單遙想災黎更苦寒露宿風餐誰憫惻無衣無褐過冬難幸賴仁人結善緣按災　重給銀錢還憂薪米如珠桂巧婦難炊實可憐從來行善契天衷助賑尤爲最鉅功積德愈深報愈厚子孫相繼位三公一紙蕪詞代乞援還祈善士鑒斯言多方設法籌成欵彚解恒施活命恩[  靑溪德辨牛就正稿]  
[乙酉九日奉陪寵九子安兩兄酒樓小飲卽事成詩兼祈同賦]  
　　爲賞重陽預典衣携朋出叩酒家　日晴離落菊初綻秋老江湖蟹止肥九日異鄉豪興减十年覊旅素心違同拚一醉酬佳節莫放尊前醒眼歸[  弟僊李醉草]  
[重九登高偶成俚句一律錄請寵九潄石斧正]  
　　重陽難得無風雨佳日登高興倍豪關外烽煙欣永息宫中燈菊樂喧嘈遙知藥市今猶昔坐愛楓林也學騷安得馬當風一助膝王閣上任揮[  曹澤初草]  
[上海四馬路浦灘文報局内恊賑公所經收賑捐九月中旬清單]  
　　十四日道憲發到兪協興銅號洋二百元協記煙行交來崇明大成號募銳　千二百七十七册羅思舜潘正義裘隆興三戶各一元陳大成號銅洋二十元戎蓮舫銅洋一元不留名五百文無名氏三百三址文徐菊奎一百無名氏二戶各一百合收洋四元銅洋念一元○靝順信局交來慈城隠名氏三元○蘇州潘仲翁募第廿一次身孕安健人銅洋六元陸素惠先父母妻寳冥誕還心願許氏八元陳坤宏爲長子求病速痊印送灶經移賑無名氏金陵無名氏求消口舌氣惱周跟生求病痊陸氏求病愈身健潘高氏求病痊身安經錢移賑六戶各一元兒壽五十元病愈身健二十元金陵無名氏求合家平安補不足二戶各五角又我來祝幼卿翁募滬七百六十二號册汪志記宏修氏祝元記京兆壽萱子爲求嗣親康健四戶各二元宋祝氏宋江氏蓉生京兆祝氏心祿氏四戶各一元彭氏三元○葉蓀伯翁經募新場同仁社書畫潤二十元○東海平樂人十元○杭州勉力學好人募銳一千七百三十三册張六謙翁喜得冡孫王振夫應送湯點代移賑需奉祝關煞聞通福壽綿長萬隆瑞衣庄王方氏同女文熙售錠盈餘移賑三戶各一元勉力學好人一千另三十文陳吳氏女紅移賑張素玉積省女紅二戶各四百文東海廷記二百文陳少雲沈源茂二戶各一百文事收洋五元○　城吳公舘募申三百六十單無名氏求家宅平安三元杭州彚善集二元無名氏一元無名氏三戶各三百文養心子三白文竟成堂翁五百文槐蔭軒二百文無名氏一百五十文無名氏潄芳書屋二戶各一百文合收洋八元○本日共收英洋三百五十元銅洋念七元 
[直隸餉總局經收賑欵交上海文報局細戶清單]  
　　常豐年心餘居士二戶各保平紋十六兩候選賈候選邢二戶各十兩候選魏師竹主人二戶各八兩候選譚劉世純二戶各六兩存心軒主人五兩胡凱軒趙先談無力子三戶各四兩許寶善義興盛二戶各三兩李愼和一兩八錢田樹景　煥文二戶各一兩五錢候選舒隆泰莊樂善堂祁三戶各保平肚銀十兩謝天富七兩六錢全德堂趙六兩四錢石退菴陶玉書曾學稼三戶各五兩斐然堂繆京平銀八兩虞作梅靜持僧悔凡道人三戶各六兩適可軒許孝秉義魏朝書三戶各四兩楊式如柳廷鍔高殿魁奪錦軒褚四戶各三兩湯日新二兩六錢保和堂蔡吳士廷瞿之駿三戶各二兩四錢味　軒屠劉紫亭徐慶昌楊光熙周治昌務本堂祁任鴻勛方毓華曹炳孔熊保泰李春辰范兆培蘇守型許保義齊永傳岑蘭舫張觀辰白盈甫蔭　書屋十九戶各二兩安鳳清喩　來潘雙盛路春芝袁士杰錢靑選商慶篤李富祥馬以勤丁孟元种文和宣淋浦陶鈞衡任士元裴麗生翟治豐季種德彭再揚黄燦勛鄭作棹章鏞笙念一戶各一兩二錢游益三蔣志隆傅雲齊余　臣楊子壽邵堯卿龔錫之嵇繩武劉崇禎趙振澤曹克高千一戶各一兩耿藹堂玉卓夫范理卿沈東來全盛恆吕守貞金子純施棹珍鮠姓徐周氏楊吕氏十一戶各六錢大聚號進升恆李文希西善甫郭希義蔣鍾翰管啓勛七戶各五錢信恆甫陸鑑堂崔裕榮爾玉卿周文美胡慶怡稽承緒張綏之八戶各四錢槐陰書屋京平肚銀四兩共捐京平銀三百十八兩一錢折實庫平銀三百零六兩零九分四厘福源湧德昌堂孫和順萬源聚四戶各京錢五千文協興昶同和廣永盛慶隆厚趙錦盛永順合六戶各四千文金裕成馮泉藏廣合義韓永隆復新昌協相義順興永揚義發八戶各三千文顧樹滋增仁記萬心田陸廷臣蔣熾昌詹耿堂何立五王際裕許心橋張子端嚴省三要三泰隆盛湧源順興慶大來祥源號泰昌號十七戶各二千文同志良　億成朱福昌郎沛若養性軒永昶福增盛福衞乾　隆甚昌廣長發李劉氏十一戶各一千五百文張士逵何毓秀隋學禮慶振芬郝子符徐際興劉義隆七戶各一千二百文李祖賢曹益慶萬銘金長盛號義合店順四號慶陞店七戶各一千文楊天慶謝鳳翔魯淑先方在江馬志昂錢宗海梅三合　雙盛八戶各八百文共捐京錢一百四十千零三百文每庫銀一兩合京錢三千三百文共合庫銀 
十二兩五錢一分五厘隠名氏庫銀一兩三錢九分一厘全單合計庫平足銀三百五十兩一另九六合申規元三百八十三兩六錢 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年九月十二日京報全錄]  
　　宫門抄○上諭一道錄前○發抄旨四道○疆撫劉奏新設省會請攺設各官摺○又奏請飭部核覆片○又奏報丁道員請暫緩回籍守制片○豫撫孫奏動用民捐先撫災民片○將軍慶奏請擇吉合龍摺○大臣毓等奏爲奏聞摺○西撫李奏甄别各員夾片○九月十二日吏部翰林院正紅旗值日無引見○慶王專摺謝册封福晉恩○李中堂請訓○恩中堂等演放砲位覆命○張曜謝兼兵部尙書銜恩○芬車假滿請安○　府王毓藻等各謝恩○掌儀司奏十六日祭奉先殿濂公行禮○倉場奏漕船五日回空○召見軍機李中堂王毓藻○皇上明日出内左門隆宗門西華門進西苑門由德昌門至遐矚樓辦事用膳畢至春耦齋召見大臣畢至長春書屋少座至遐矚樓用晚膳畢出豐澤園門由德昌門仍由舊路還宫卯正二刻預備○○發抄張之洞奏徐聞令楊逢篁四會令史光溥均飭赴各本任奉旨吏部知道欽此○張夢元奏調補福建藩司謝恩及交卸起程日期奉旨知道了欽此○慶愛奏接署廣西藩篆謝恩奉旨知道了欽此○慶裕等奏留奉補用通判馮士懋補授海龍廳通判奉旨吏部議奏欽此○○欽差大臣督辦新疆事宜尙書銜　一級留任甘肅新疆巡撫二等男臣劉錦棠跪奏爲新疆建立省會應請攺設各官以專責成而資治理恭摺仰祈聖鑒事竊新疆攺建行省治迪化省城所有省會應設各官自應分别添攺除臬司仍照原議無庸專設經臣奏請加鎭迪道按察使銜兼管全疆刑名驛傳事務外惟省會應有首府附府應有首縣以期指臂相使大小相維臣前奏設甘肅新疆巡撫布政使摺内請攺設迪化府縣等官嗣經部議應俟南路八城建置事宜辦有頭緒再行酌量具奏奉旨依議欽此欽遵在案伏查南路建置諸務隨時舉辦漸有規模臣與藩司魏光燾業經先後抵任籌辦一切需員臂助省會各官未可再緩應請升迪化直隸州爲迪化府設知府一員治迪化城增置迪化縣一員爲附郭首縣與迪化州原屬之昌吉綏來阜康奇台共五縣均隸迪化府屬遇臯由該府核轉其迪化州原管之戶籍田賦驛刑考試及地方一切事宜槪歸迪化縣經理此外藩司衙門首領各有職司擬請設布政司經歴一員又庫大使一員專司庫務擬請名新裕至鎭迪道旣兼刑名應請設道庫大使兼按司獄一員迪化府首領應設府經歴兼司獄一員查迪化城舊有巡檢一員爲稽查彈壓而設現旣建置省會情形不同擬請卽裁該巡檢缺攺設府經歴迪化縣應設縣典史一員專司監獄督捕擬請攺迪化州吏目爲縣典史學官則迪化州原設學正一員兼管所屬各縣學務今升州爲府擬請設學正爲府教授照舊兼管各縣學一俟將來學校大興再擬添設以省糜費以上各缺應定爲何項缺分俟設定後冉行擬議辦理仍懇照吉林新設各缺酌補一次成案由外揀補一次庶於地方有裨據藩司魏光燾詳請具奏前來臣覆查無異合無仰懇　恩俯准飭部核覆以便遵循除未盡事宜容俟查明陸續陳奏外所有省會各官擬請攺設添設各緣由是否有當謹會同陜甘督臣譚鍾麟恭摺具陳伏乞皇太后皇上聖鑒訓示施行謹奏軍機大臣奉旨吏部議奏欽此○○劉錦棠片再新疆初建行省南路添設阿克蘇喀什噶爾兩道屬正佐各官應支廉項等銀均經部臣先後比照鎭迪道成例奏奉恩准行令欽遵辦理各在案臣查鎭迪道廳州縣均於應領廉俸外各酌加公費銀推原立法之初盖以新疆遠繫絶域一官赴任車馬服物幕賓僕從以及歲時不可知之費較之關府不啻倍蓰特子從寛酌定此次南疆各官部臣比照辦理亦就古者議增吏俸之意臣與藩司魏光燾業於本年四月初二二十六等日先後抵任一切事宜均須釐定廉俸亦其一端查臣前奏設甘肅新疆巡撫布政使員缺係倣照江蘇建置大略辦理所有撫臣藩司歲支廉俸應否比照江蘇巡撫布政使成例支給以符原奏仍照關外各官章程酌加公費以資辦公應請旨飭部核覆以便遵辦是否有　謹會同陜甘督臣譚鍾麟附片具陳伏乞聖鑒訓示謹奏軍機大臣奉旨戶部議奏欽此○○劉錦棠片再督辦行營粮台陜西題奏道王久銘遺丁呈稱本年四月初十日接到家信繼母彭氏於光緒十年十二月初十日在湖南湘鄉縣原籍病故懇祈奔喪回籍並請委員接替等情前來臣查該員王久銘自光緒八年委辦台務以來總核精詳任勞任怨迄今三載經手欵項頭緒煩多現正赶造報銷應由該員一手經理俾免舛悞當飭該員赶緊核辦俟經手事件清楚卽行給咨回籍守制除咨部查昭外理合附片陳明伏乞聖鑒謹奏軍機大臣奉旨知道了欽此○○孫鳳翔片再據代理襄城縣知縣張駿禀稱該縣境内有頴河一道發源登封縣由禹州流入襄境七月十八日巳刻上游水勢陡漲一時宣洩不及漫溢出槽河身窄處連决數口附近之潜張村油坊寨灣傅村均被淹浸油坊寨適當其沖被災尤重寨墻冲缺寨内瓦草房屋坍塌五百零八間幸在白晝民皆登高而避未至傷人其時平地水深三四尺及五六尺不等直至十九日傍晚始行消退田禾多被冲没等情當經批飭動用民捐積谷先行賑撫無令災民失所一面札飭該管許州親詣覆勘據實禀辦合先附片陳明伏乞聖鑒謹奏軍機大臣奉旨知道了卽着飭屬妥籌賑撫毋任一夫失所欽此○○奴才慶裕阿克丹跪奏爲修理要工將次完竣請擇吉合龍恭摺具奏仰祈聖鑒事竊奴才等奉旨恭修福陵隆恩殿工程業將遵吉開工日期隨　奏報當經按照原估做法拆卸頭停後露有情形奴才等遵照勘估大臣松森原奏内稱其不露明處所拆卸時續有情形應由承修大臣核實增估奏明辦理奴才等一面具奏續估一面赶緊興修奉旨工部知道單併發欽此嗣經該部核估銀數行知前來奴才等督率司員趕緊修理現在福陵隆恩殿工程將次完竣應請旨飭上欽天監於本年九月内選擇合龍吉期行知到日敬　遵辦所有奴才等修理要工將次完竣擬請擇吉合龍緣由理合恭摺具奏伏乞皇太后皇上聖鑒謹奏奉旨巳錄○○奴才毓橚溥豐英廉跪奏爲應行急修各工專摺具奏仰祈聖鑒事竊奴才等據八旗内務府禮部總管司員等禀稱恭查昭西陵禮部署内看守金銀器皿庫八旗左右兩翼值班房二處頭停滲漏瓦片脫落木植　朽山墻歪閃又孝陵禮部果樓一座計三間因年久未修頭渟滿漏椽望木植多有　朽瓦片脫落磚塊酥鹻西山墻閃裂堦條踏跥石走錯沉折若不赶緊修整再行停緩尙頭停坍榻樓内所存祝版帛香蠟拜　及各項供品被雨淋濕關係匪輕又金銀器皿庫牆前因迭經大雨連綿致將東西南三面牆垣先後劈倒約十丈餘均高一丈二尺寛三尺五寸磚塊亦多酥鹻庫内所存器皿　係甚重未便日久廠曠又景陵井亭一座四面岔脊全行脫節吊落不全瓦片脫落週圍連檐椽望　朽傷拆四面宇墻磚全行坍塌壓面石走錯散水磚全行酥鹻妃園寢三座門正門後坡塌陷二檩傷折過木檻框　朽油飾爆裂前坡瓦片倒隴壓面石垂帶石走錯散水磚全行酥鹻端憫固倫公主園寢享殿一座前後坡　片脫節全行滲漏連檐望板　朽簷椽吊落油飾全行爆裂月台磚間有酥鹻厭面石沉垂走錯散水磚酥鹻兩旁角門全行坍倒門扇門框　朽定陵妃園寢享殿一座計五間頭停滿漏每經降雨殿内積存雨水中暖閣龕内幃幔業經被雨水沾濡前後連簷木植均巳　朽夾隴灰全行脫落復經大雨連綿滲漏情形增重實難再緩各等情禀報前來奴才等親詣景陵井亭妃園寢三座門正門端憫固倫公主園寢享殿定陵妃園寢享殿禮部庫班房果樓金銀器皿庫圍墻等處詳加察看與原報　屬相符以上各項均係陵寢要工且本年方向相　若再停緩情形愈增不足以昭愼重謹此專摺奏聞應俟欽派大臣查驗後可否歸入本年承修專案工程大臣一併修理之處奴才等未敢擅便理合恭摺具陳伏乞皇太后皇上聖鑒謹奏奉旨已錄○○李秉衡片再准部咨嗣後道府州縣無論何項勞績保舉歸入候補班人員令該省督撫卽以此項人員　省之日起子限一年期滿詳加察看奏明分别煩簡補用又同知通判等官試用期滿詳加甄别具奏等因兹查有候補班前　補用知府張璧封試用通判蔣茂熉均已到省一年期滿臣于臬司任内經藩司會同察看出具考語詳請核辦臣覆查補用知府張璧封氣局深隠治事有條堪勝煩缺之任試用通判蔣茂熉年力正壯才具精明堪以本班補用均請畱於廣　遇有缺出照例按班補用除將各員履歴送部外謹會同兩廣總督臣張之洞附片陳明伏乞聖鑒訓示謹奏軍機大臣奉旨吏部知道欽此 
 
