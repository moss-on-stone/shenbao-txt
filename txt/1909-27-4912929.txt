# 1909 - 27 - 4912929

 

Page 1

 
 
   
 
 

Page 2

 
 
論說 
[論某御史奏請南漕改折（東）（吳）]  
　　國家定都燕京。千官雲集。宿衞之兵。數十餘萬。四方商賈。逐利而至。闠闤比接。烟火雲連。户口之盛。加於各處省會者數倍。顧北方亢旱地不宜榖。區區麥麫。不足以濟衆。飛芻挽粟。不得不仰賴南省。而南省産米之鄉。素推江浙。漕額之重亦以江浙爲最。故在海運未通以前。運漕之船。軸轤相接。黄河水淺。恒經。年累月始達。而朝廷不。惜費巨事。艱者。良以天庚正供。待食維殷也。洎乎海運旣通。輸轉稍便。顧以數百萬石之巨額取給於一時。求供於一地。市面安得不受影響。歷届辦漕之時。米價必驟然飛漲。奸商因其價之驟漲也。尤必囤積居奇。從中牟利。小民斗米千錢。困苦不堪言狀。而兩省紳民。曾未敢妄有陳請者。亦以天庾正供。關繋至巨也。不幸近年。江浙兩省。連遭荒歉。平時米價。恆在七元至九元之間。以今日銀價合之。約需錢九千至十一千文民力有限。蓋藏久虚。數米而炊。已虞不給。若再購辦漕運。米價必益騰貴。哀我民庶。何以自聊。前年江督蘇撫。因民力不足。曾蒙奏准緩運三十萬石。上年因民力仍未充足。復經奏准三十萬石。暫緩補蓮。疆臣愛民如子。聖上如天之仁。恩施疊沛。澤及萬方。而江。蘇被災州縣。復蒙降詔分别蠲緩此可想見聖朝寛大。無日不以民生疾苦爲念。喁喁萬民。躬被恩澤。淪肌浹髓。莫之能名矣。無如天下厭禍。 
 
 
 

Page 3

 
 
民困日深。涸轍有鮒。汲西江之水而不蘇。無米爲炊。雖巧婦之才而亦拙。嗷嗷衆口。鴻雁不來。束束殘禾。飢鳥自戀。朝廷痌癏在抱。尤宜憫其困迫之餘生。爲格外之矜恤者也。幸也某御史有南灌酌量改折之奏。旣無虧於正供。復有益於我民。此說果行。其造福於我江浙兩省人民者。匪淺鮮也 
　　南漕改折一事。乾嘉以後見於臣工之章奏。草野之議論。殆不下數十起。皆以有所窒礙而罷。而其所謂窒礙者北地高亢。不宜榖種。恐有乏食之憂一也。南漕旣經改折。政府必向他處採辦。設局轉運。其費必鉅。二也。因此二礙。改折之議。迄不果行。即遇荒歉之年。疆臣偶有奏請。亦多遭部臣駁斥。在部臣以天庾正供。所關至巨。不肯稍涉遷就。固其職分所當爲。第不知彼之所謂窒礙者。皆非探本之論也。何也。北地不宜榖種。收成時見歉薄者。非盡地勢之太高。亦由人力之未至。蓋河流阻塞。溝洫不通。則山水偶然漲發。即有衝决之虞。天時不必久晴。即有亢旱之患。探其禍患。實在於此。今若疏通支流。廣開溝渠。使潦漲之時水有所洩。旱乾之時水有所蓄。則即不必如仙稻之再登。亦何難如木棉之移種耶。此第一說之可無慮者也。如謂開河鑿渠。程功匪易。目前轉向他處採運。其費必巨。則尤可以無慮。夫商人者逐利而趨者也。南省旣不辦漕。少此輸出之巨額。勢必供過於求而價漸落。北省因無漕米。短此輸入之巨額。勢必求過於供而價日漲。商人苟聞北省價高。方將風馳雲湧而至。以爭什一之利。况乎京漢全路。已經開通。津浦一路。尅期可成。運輸旣便而省。初無待節節設局。節節轉運。從增無謂之縻費。此第二說之可無慮者也。夫此二說旣可無慮。則南漕即全行改折。亦不至有所窒礙。今爲愼重天賦起見。僅請折價二三成。事輕而易舉。法便而易行。在正供初無慮少虧。而江浙人民。已受福無窮矣。想攝政王勤求民隠。必能俯採斯議。以造福於我江浙兩省。嗚呼。民爲邦本。食爲民天。民間之蓋藏旣空。國家之倉廪奚足。某御史此奏。不但爲江浙蘇氏困。亦爲國家培元氣也。就其所陳奏而申論之。惟願今日酌量之改折。即爲他日全行改折之先聲。則豈但江浙之福。庶幾國家之福乎。 
專電 
[電一（北京）]  
　　袁世凱擬二月初出洋電商某尙書□電力阻 
[電二（北京）]  
　　孫中堂那相邀農工商部尙書溥頲至外務部詢問該尙書被叅各案甚爲秘密 
[電三（北京）]  
　　郵傳部尙書陳璧參案已查實數欵不甚緊要可望保全 
[電四（北京）]  
　　某撫因袁世凱開缺恐不能安電商樞府擬以病退 
[電五（北京）]  
　　張相請假兩天今日（十二）銷假 
緊要新聞 
[續誌萬國禁烟會會議情形]  
　　十一日匯中旅館開萬國禁烟大會業將開幕情形詳紀本報兹悉是日午刻閉會後卽由各國會員提議會中要務是日議决三事一推定美國專員勃倫脫主敎爲議長二議定會中文牘全用英文三議定以後决議事件用投票法每國祗用一票昨日午後二點鐘各國專員接續會議約議二小時即散會議時除各國會員外無論何人均不准旁聽聞是日並未議决事件傍晚七時美國代表邀請各國代表在匯中宴會一時杯酒往還頗相歉悅兹將會中所得蘇州駕電附錄於左 
　　長元吳敎育會賀電萬國禁烟公鑒協議烟敝會所全體歡迎痛除烟毒無任企盼眞 
　　地方自治調查研究會賀電萬國禁烟會公鑒協議禁烟事宜敝會合力同心掃□烟毒不勝翹企卦 
豫直兩省禁烟情形 
[豫省]  
　　豫撫吳仲帥片奏云查鴉片流毒幾徧行省爲害殆及百年陷溺日深湔除非易臣到任後當經札委藩學臬三司會同籌設禁烟公所委候補道于滄瀾爲該所總辦專司禁烟一切各事宜督同委員遵照章程認眞辦理兹據詳稱禁烟一事原期普及雖以查驗官塲爲始基實以禁絶民間爲究竟垷經通飭各屬多設戒烟局所無論官紳士庶但係身有□疾一律入所斷戒務期吸烟人數逐漸見少並將祭種禁賣等事分别切實經理冀收實效至官吏稽核之疏密奉行之勤惰均按此次吏部 
 
 

Page 4

 
 
新定考成辦理所有一切局用經費均係撙節開支减無可减應請作正開銷等情詳請奏咨立案前來臣覆加查核所擬章程尙屬切實自當督飭該司道等將所屬文武各員秉公查驗如有巧爲掩飾或逾限未經戒斷任意因循即行分别參處一面飭將全省禁烟各事宜認眞經理務使痼疾悉除根株盡絶以冀仰副朝廷銳意圖强與民更始之至意 
[直省]  
　　直督楊蓮帥會同兼管順天府府尹陸順天府府尹凌具奏云竊惟鴉片流毒至殷且烈設禁之始自以清查種烟吸烟售烟爲入手辦法直省自光緒三十二年八月以來欽遵疊奉諭旨先就天津地方設立禁烟總局檄飭司道總理其事遴委明幹之員駐局經辦酌擬詳細規則核定憑照保結式樣首申官吏戒烟之令責成該管上司分别取結設所調驗以端表率各屬種烟地畆售烟舗户及吸烟軍民各項人等責成該管地方官並巡警員弁分别給照認眞編查據實報告一面並由天津衛生局醫院商會籌設戒烟公所善會俾爲官民倡導一面飭行所在州縣聯合紳耆邀集商富多設分所分會剴切勸諭妥愼診治此外禁止開燈烟舘及製造賑賣烟具並其餘有關禁烟要政各事均經嚴飭妥辦其津埠各國租界居住商民應給□照曁由局派員前往會同稽察各節力與磋商亦漸就範順屬地方並已凛遵諭旨恪守章程設局派員一體舉辦惟是查禁吸烟售烟並屬當務之急而塞原拔本以禁烟爲先總稽禁烟定章始議年減十分之一繼議年减八分之一近准部行復有分年分省之議較之按年通減辦法實爲簡捷現計江蘇安徽河南雲南福建黑龍江等處均已禁種順直爲首善之區尤當先行禁絶現已分飭所屬出示曉諭統限明年爲始一律禁種鶯粟自禁之後倘有儉種之户立將烟苗剗去地畝充公臣當會同督飭禁烟各局務將順直各屬州縣等禁止栽種以及勸戒吸食限制販售並飭辦各項事宜嚴密稽查切實考核如有奉行不力及一切違禁情事即行照章參劾究處其慨助義舉卓著成效者亦即照章分别奬勵總期勸懲互用持之以恒九圖逐漸廓清仰副朝廷軫懷民瘼轉弱爲强之至意十二月二十六日奉旨該部知道 
學部奏覆豫寗再省學務 
[豫省客籍學堂豫科畢業]  
　　學部奏覆豫省客籍高等學堂擬辦豫科畢業摺云查臣部歷届辦理高等學堂豫科按照中學畢業奬案皆以各該學堂設立在奏章未頒以前雖該生等肄業僅閱四年均經先後議准其不滿四年者准應升學考試不給奬勵兹查河南客籍高等學堂係三十一年設立在奏章頒行以後原辦豫科扣至今年十二月雖屬已滿四年祇應准其援案升學礙難議奬其改撥該堂補習已滿八學期以上及僅有六七學期各生如程度果與原辦豫科相符亦應一律辦理其僅歷五學期各生年限過短若與先前入學各生一體升入正科程度必有未足應俟肄業三年期滿果與中學五年程度相符方准升入正科其四學期以下各先旣經酌定照章五年畢業辦理尙屬覈實應即遵照中學課程敎授五年期滿方准畢業 
[江寗師範學堂肄業期限]  
　　又覆江督奏江寗省城辦理初級師範學堂摺云原奏内稱寗屬初級師範學堂係將原有之江寗師範傳習所改設並將原有之算繪學堂酌量併入額設本科學生二百人四年畢業等語查奏定學堂章程初級師範學堂五年畢業該學堂旣非簡易科肄業期限自應照章定爲五年以歸畫一 
[浙省官錢局奏改銀行杭州]  
　　浙撫增中丞日昨具奏云竊維舉行新政必以整頓財政爲入手辦法前任撫臣馮汝騤於光緒三十四年四月附片具奏在浙江省設立宙錢局一所數月以來漸有端緒惟專恃官辦資本無多旣虞周轉不靈且恐易滋流弊奴才屢與司道等悉心商酌擬將該官錢局略事變通量加推廣改爲浙江銀行官商合辦爲股分有限公司資本以二百萬兩爲額分作二萬股每股百兩擬籌撥官欵一百萬兩再招集商股一百萬兩由官派督理副督理二員監督於上其一切經營事宜另由股東公舉總經理經理董事諸員分任厥職俾官商互相維持斯情勢旣通庶足以防流弊而垂久遠查度支部釐訂銀行通行則例第十四條官辦行號每省便商埠祇准設立一所此次浙江銀行由省城官錢局改設實止一所與通行則例亦符伏思浙省財政奇絀早在聖明洞鑒之中迭奉明詔預備立憲限九年分期辦起所有應行事件皆將次第舉行需欵浩繁必至窮於羅掘有此項銀行旣可備公家之緩急遇有地方興辦實業創立公司亦得酌量入股以示提倡且可仿照官錢局舊制發行通用銀錢票以利市廛周轉現在浙省貨幣多半墨西哥鷹洋我國銀元轉須貼水利權外溢國體攸關倘行之旣久復易以紙幣則彼僅此一空紙即可操我財政大權此不能不先事預防者也故改設浙省銀行一轉移間而流通圜法之權機與舉行新政之根本皆基於此其於抵制外幣挽回利權尤非淺鮮是否有當伏乞聖鑒 
京師近事 
[元旦辰初三刻]  
　　大行太皇太后大行皇帝几筵前由攝政王代詣行禮王公百官均齊集隨往 
[日前禮中奏]  
　　皇太后萬壽聖節服色比照成案請旨辦理奉皆是日 
 
 

Page 5

 
 
朕仍服縞素詣皇太后前請安 
　　元旦進内當差之王公大臣文武官員因尙在國喪百日期内仍各服縞素或穿靑長袍褂 
　　章嘉呼圖克圖於正月初三日叩謁梓宮呈進貢物并赴景山關帝廟諷經又有洞闊爾呼圖克圖及哲布尊□巴呼圖克圖均差人呈進貢物亦於正月初三日進呈 
　　御史黄瑞麒日前奏興築鐵路征收各欵宜明定期限作爲股本一事聞郵傳部頗不以此議爲然 
　　郵傳部前接學部公文請將關於路政郵電出洋游學各生所需川及整裝經費數目關單送核現郵部已查明聲覆 
　　禁烟王大臣以禁止吸烟固爲最急但禁止膏店亦斷不容緩擬奏請于二年内將各膏店一律封閉以清本源 
　　政府王大臣擬飭各省將軍都統仿照京師設立滿蒙學堂令駐防旂丁入堂肄業畢業後分别在省送京酌量器用所儒欵項中各省籌措 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[粤省防匪之計畫]  
　　電請粤督協拿匪黨張督近准湖南岑撫院電開昨接永州張鎭德守蘇令李管帶電稱逆匪楊弦德在湘粤邊界往來勾結潜謀起事經該營縣選派弁兵跟蹤追緝在廣西灌陽縣文村地方拿獲由該府縣訊據供認兩手臂上有天王乾坎字紋總理洪靑各敎兼連髮逆石逹開僞經略美大㮙傳矯大順太平凈朝龍鳳總統大元帥札印同開天保山堂自開風雲山堂有僞官制營制僞示以陳德龍爲軍師龍里卿爲中軍管理事陳文涯等爲先鋒巡風前在柳州及黔首八弓作亂經大兵撃斃逃走該匪自算八字可登九五衆匪推戴湘黔兩粤有黨一萬餘人約期會合先從柳州起事等語當以該匪種種悖逆謀爲不軌非尋常會匪可比即經電飭該府縣復訊確情究明黨羽即行正法一面嚴拿餘黨除龍里卿一犯先據禀報拿獲外復查該匪黨羽衆多散布湘黔兩粤勾結堪虞自非合數省之力一體緝查難望盡絶根株應嚴密飭地方文武確探匪蹤會同兜拿究明懲辦以遏亂萌並盼電復 
[嚴防越邊竄匪]  
　　日前越匪竄匿西省沿邊之榖村明江等處大吏聞報即電飭東西軍確探嚴搜各文武奉飭後立由陸統領派出蘇幫帶率同六隊由明江進剿并通知駐北汀海瀾各營協同防堵該廳林署丞因公到江亦奉飭抽隊前往扼紮陸統領復派親軍哨弁章昌銘馳往密探匪首匪目姓名以憑逐一跟拿 
[叛兵容留熊成基之確供安慶]  
　　皖撫朱經帥於客臘訪聞巢縣叛兵周聲鵬有容留熊成基并借川費縱令遠颺情事當即派委督練公所總叅議田中玉馳往會縣派撥兵役查拿該叛兵聞風上屋越墻逃遁惟時四面皆兵立予拿獲交由該縣一再訊問據供熊成基敗後卽至巢縣藏住伊家後因查拿甚急故給川費洋二元令其他往惟熊成基由巢起程時本言先赴清江一帶暫避徐再設法遠行等語故該縣於取供後即將該犯加釘鐐銬交由田參議解省飭各讞員詳細研鞫尙未定罪 
分類新聞 
[政界]  
[龐撫整頓吏治之計畫貴州]  
　　黔撫龐劬帥昨札各府直隷州文云查各府直州考察屬員向分兩季出具考語密封呈院原以該府等與屬員親切考察易周庶得其居官行政之眞也惟閱各該府等考語分别賢否固各循照向章而僅以八字或四字考語填寫約略其詞未足盡其短長甚或用籠統現成語句淑慝難分不免存見好屬員憚於任怨之見殊失表率考覈之意須知爲政在人地方官之賢否一方之人民託命焉其人而果賢必有政蹟事實可觀旣不可以空言而没其實事其人而不肖吾爲隠蔽之貌爲忠厚不言人過抑思一家哭何如一路哭范文正之言不大可念耶而願可引嫌避怨爲哉方今人才缺乏固不能求全責備一長可取卽爲有用之才而爲上官者亦必知其所短方能善用其長如其人某事獨能辦理得宜或某事處置未當觀於一節即可知其人之大概嗣後各該府等出具考語務必深體此意不拘恪式親自填寫并無須恭楷隨意行書密封寄省切不可令書記等代繕是爲至要 
[鎭海縣禀報藥局失愼案續賑情形寗波]  
　　鎭海縣胡令日昨禀甬府文略云鎭海營儲藥局被竊火藥失愼轟毁震坍民房壓傷人口一案卽經知縣電陳大略並續經禀報詳請仰蒙憲台民瘼關心捐廉助放急賑一面提犯陳准生等至郡訊辦並蒙憲節親往查勘量加撫慰災民迭被潤澤歡聲若雷計官捐共洋二千元儘數先放急賑每户得洋五元察看情形尚不足以紓急難且有被災較輕各户亦來籲請因當時略查大數約計三百五六十户係舉被災至重者而言且匆匆遽詢未能詳晰際此嚴冬之際風雨飄摇各災户屋舍不完器物毁失每一撫視深爲惻然其廟宇衙署之震毁待修者尤不具論乃復商承統領吳電勸旅漢旅津旅滬諸紳商捐集洋六千元適蒙撫憲撥發洋二千元得此鉅欵足敷溥施當經電慰憲厪惟各處紳富捐洋一時未能悉集而年關迫届各災民待賑孔殷復承統領吳轉商各錢莊先爲挪墊其災民户口亦經會同紳董調查詳細造有清册本擬購米按户散放旣以事過瑣屑不如放錢爲便而携帶錢洋仍嫌不便且恐人多擁擠易於散失乃議改發票洋票遴派妥友會同紳董持册挨户點發每户再發十元房客主客各得其半蓋被災率係貧户家中儲物無多而有此小屋者亦非殷實之人難令向隅獨抱各紳僉主此議所以示體恤而得均沾自本月（謂去年十二月）二十六日起共發三日風雨無間知縣亦時詣監視極無冒濫偏枯之弊當諭以此係大憲之惠紳富之力災民雀躍感頌盈途所發票洋卽令交庫易現一面出示曉諭不准尅减分毫計災民四百八十餘户共發洋四千八百餘元此連日續賑之各情形也惟此均藥局前後被災最重居民其東門外等處一帶尙有被災稍輕之户約計二百餘家或屋宇欹斜或墻垣毁壞情亦堪憫幸賑欵有餘現已商同紳童擬仍查明造山每户酌賑洋數除俟查明放竣卽當造齊户口賑數細册繪具災區圖說詳細禀陣外知關憲注合將會紳籌欵接續放賑緣由肅泐禀報仰祈察核再現在災民得所地方安謐其賑欵以收抵放倘有盈餘擬作爲修理廟宇學堂衙署並辦因利局等善後之用 
交涉 
[委員祝賀德皇萬壽漢口]  
　　漢口德領倫愛森君因中歷正月初 
 
 

Page 11

 
 
第二張第三版 
六日適逢德皇萬壽之辰特在領署大開賀筵柬請中外官商會讌是日陳小帥亦委鹽道馬觀察吉樟本署總文案河南候補道吳肇帮知縣楊其昌三員渡江赴賀以敦睦誼 
[禀辦抗捐洋籍商人厦門]  
　厦門瑞記洋行東黄某前入日斯巴籍改名瑪甘保開設天仙茶園去臘初二違背國制開演女戲劉觀察當照會該國代理領事飭令停演該商乃託紳求情願繳警察捐每月二百元觀察始准所請限五日内繳欵不料該商竟翻前議分文不交劉觀察以市儈奸商恃符藐法若不嚴辦何以儆餘當電上海西班牙總領事艾君旋得復電謂厦門敝國無一入籍商人儘請照貴國法律懲辦等語適本年元旦該園復演劉觀察當飭巡官拘拿園内執事押局懲辦 
軍界 
[寗省軍務近聞南京]  
　　兩江督署後新建督練公所尙未落成現經督憲札催承修工程委員許鈞尅期竣工以便飭該公所辦事人員早日遷入其奇望街原有之公所房屋經徐固卿統制禀請改爲鎭司令處其鎭司令處改爲十七協司令處聞端午帥業已批准如詳辦理林標統（之夏）福建人自江西辭差後本擬回閩經南京督練公所舒參議清阿勸留在寗當差先請督帥委以敎練處帮辦藉資襄助 
[楊管帶有釋放之望南京]  
　　夏家橋案内之管帶楊耀南前已定罪監禁二年兹逢嗣皇登極例有大赦業經憲兵司令官陶觀察駿保詳請督帥核辦未識能邀恩准否 
[札委道員代理鄖陽鎭武昌]  
　　湖北鄖陽鎭鄧鎭軍正峯前經呈請展限戒烟經鄂督核准寛限一月兹特札委營務處總辦杜雲秋觀察前往代理鄖陽鎭篆俾該錄卽日來省赴禁烟公所查驗 
學務 
[禀請懲辦冒充視學員浙江]  
　　寗紹合省視學沈訓導鏡蓉具禀學憲略謂在黄岩得悉蘇省視學蔡煥文辭差以後訓導未經接手以先當九十月之交有冒充省視學者名葉選携有紅格一覽表紙至黄岩崇新學堂普濟學堂等處招摇撞騙嗣又欲至路橋鎭被人看破遂即潛逃傳聞葉選係海門人海門爲臨海黄岩交界處伏思視學一差奉飭札委何等鄭重今者有此冒充情事殊屬胆玩不得不上陳鈞聽應如何查辦之處察奪施行 
[學生禀求川資不准浙江]  
　　考取京師大學預科生孫士偉等具禀提學憲略謂前蒙錄取京師大學預科給咨赴京覆試禀請酌給川資補助等情經奉學司批云查浙省庫欵奇絀前考送京法政别科各生亦未發給川資現届年終尤難籌措惟據稱遠行艱苦各節自屬實情候再移商藩司如何設法容後補給寄京此時該生等不必爲此區區在省久待致悮前程仰即遵照 
[師範學堂招生蘇州]  
　　蘇省師範學堂本年須添招本豫科兩班額設二百名考本科者須高等小學畢業呈騐文憑攷豫科者亦須文學確有根柢本科五年卒業豫科二年卒業升入本科兹經監督定於十六日起有志向學者可隨帶照片到校報名至二十日開考本籍各生學膳費一概不收客籍則每學期須貼二十五元餘與本籍同 
實業 
[鐵路米捐碍難停免安慶]  
　　皖撫咨郵傳部文云前准大部咨開安徽造路擬抽茶捐米捐係經奏明辦理米商湯鈺泉等請援茶捐成案各節究竟茶捐係何時停免米捐應否照案辦理相應抄錄原禀咨行查照核辦見復等因准此查此案該商等旣援茶捐爲請禀奉行查自應再飭道覆加確核兹據勸業道童祥熊詳稱查皖南茶市前因加認路股成本增重相率假託洋旗改領聯單以圖避就於釐稅商情并有窒碍卽公司路股亦未能加多本年二月據茶商永茂祥等來禀即經電商公司擬將路欵陸錢暫時免收倘慮茶商免收後暫時無可挹注或於茶釐收欵内稍予補助復據上海茶業會館皖路股東九江浮梁茶商祥和等七十七家三次電稱商力不支請停收茶捐等情當奉督憲察核所禀情詞迫切即經批准并據情咨部並行皖路公司一體查照有案是茶捐停免在本年二月間其時皖路總理虚懸路事茫無端緒與今已舉定總理情形不同且茶捐爲數無多於路股關繋較輕非如米捐爲路欵大宗若遽准停減實於皖路前途大有阻力此未可援彼例此者也而該商等一再請免亦非可以壓力相强竊惟維持路政與保護商本自應兼籌並顧該商等所繳捐銀旣准作爲股本必先示以切實保護之法力能勸令續繳查該商等原禀有云以人所不敢必成之路吸我商民脂膏乂云以無數血本供在事者之任意揮霍而終以俟路政辦有端倪再行認捐之語是其對於路捐亦非堅執不認蓋因皖路前此久無成效而公司章程及與該商等入股交接或有未盡妥善商情疑阻固無足怪今皖路總理已舉定周學銘集股興工必有改良辦法而皖紳又與省城創設路礦公會以相與維持是路政之進涉確有可期當爲商人所知但須與該商等切實訂明凡所繳之捐隨時發給股單按付年息有利分紅並准與各股東一體開會與議查帳予以實在權利自能樂從仍擬查照前詳請飭蕪湖米捐局邀集該商將此意宣布勸諭飭令照常認捐當不致再有異議等情據此本部院覆查無異除詳批示並札飭蕪湖米捐局遵照外相應咨覆爲此合咨大部請煩查照飭遵施行 
[鄂督請簡勸業道消息武昌]  
　　湖北勸業道劉觀察葆林因病身故遺缺已經陳少帥委候補道鄒履和接署兹悉斯缺例由本省督撫擇員請簡聞小帥擬以鄒道爲正現代巡警道金道爲陪日内即具摺請旨以重職守 
[蘇省擬設高等農業學堂蘇州] 　 
　　蘇省農工商局總辦熊觀察希齡查得滸墅關附近有荒地三百餘畝擬禀請上憲設立高等農業學堂併試騐塲惟經費過鉅不識能成立否也 
 
 

Page 12

 
 
雜記 
[法政畢業生爭嗣案之撫批蘇州]  
　　蘇州法政學堂畢業生王慰高爲爭嗣案具禀撫憲奉陳中丞批云察閱來禀及房長王雲鵬另禀抄黏朱前署直司之批引証禮經参核例意至爲明允惟王道不外人情該生出嗣錫麒係奉本生祖景賢之命迄已二十餘年當嗣祖母在日撫育敎育久已義重恩深是以該生本生父書麟遺命但令該生兼祧而不令棄嗣歸宗蓋於義雖稍有未安於情亦良非得已旣同族皆以爲然莊副澤折之禀亦已呈明誣揑良駿之子廷壽又已病殤且該生已有兩子分承本生出繼兩房之祧皆可不憂無後自應就此立案以息訟端該生亦宜敬宗睦族母爲骨肉之爭致貽祖宗之恫仰按察司轉飭知照 
[推廣商務官報銷路之辦法蘇州]  
　　蘇垣農工商務總局日前具詳蘇撫云商報一項由部頒發議員承銷者計六十分由憲札發本局分銷者七十九分現查由局派銷七十九分之報費年須洋三百九十五元各府州往往延不解繳迭次札催置若罔聞除另文詳請辦法外至議員承銷之六十分蘇省所轄不過四府一州業已派至七十九分之多勢難再行加派實無别法可以分銷惟查蘇省學務頗稱發達學堂林立欽定學堂章程凡係初等農工商各學堂之學生應由初等小學畢業之學生招考中等農工商各學堂之學生應由高等小學畢業之學生招考則今日凡初等小學曁高等小學之敎授雖係普通敎育而關於實業之智識自應隨時輸入以爲將來研究實業之基礎又查日本戰勝後兩等小學亦皆注重實業良以爲商戰之世無不以此爲要圖則凡屬敎授普通學之各學堂於實業一端不容輕視可否仰懇憲台俯准札行學司即將職局承銷之商務報六十分自正月份起由學司札派各學堂購閱俾各學生藉以輸入實業智識而商務官報亦得推行盡利 
[上控□户串差匿子案之離奇蘇州]  
　　鄉婦徐吳氏投府禀控富户串差匿子略謂家住震澤縣治北㘮十塘龔家港與富户黄小莊比鄰二十年前黄擴充住宅佔用空地一方當時除承種黄租田數畝黄以借地之故許爲每年租米照數短完數升歷年並不積欠嗣小莊病故其子慶生不遵遺命勒令照數完租氏子顯廷不敢與較上年忽欲氏子將前數年所短之租米悉數補還氏子以被佔之地界石猶存請以地息算抵或讓還原地俾得變價清償詎慶生一味蠻横屢將氏子究毆十二月初三日氏子懷洋百餘元擬入城還帳黄竟串一不倫不類之人將氏子顯廷扭去旋即聲稱已被縣尊管押氏情急投縣探聽均稱並無其事而我子迄今查無蹤影氏向黄追索非但不理竟將氏任意毆辱爲此萬叩求伸書以免寃誣 
[金山團董保奬批准蘇州]  
　　督辦清鄉事宜端方伯接據金山縣紳士陳貽芬等□禀請將團董黄玠黄中傑附入清鄉案内彚保等情方伯以該團黄黄玠黄中傑輸力輸財剪除兇逆應得奬勵雖奉撫憲批准彚奬惟事在設立公所以前無案可稽現據金山縣詳送舉辦清鄉出力紳董保奬案内列有黄玠黄中傑未據列册應否彚入清鄉案内　奬之處具呈撫憲核示兹奉陳中丞批云據由黄玠於此次舉辦清鄉亦經出力應准先行請奬黄中傑旣未列册俟另行彚案核奬仰即遵照 
[胥口又出盜案蘇州]  
　　蘇鄉胥口鎭相近之石佛寺地方某尼庵内於正月初八日夜被盜匪數十人執持鎗械撞門入内搶刦錢洋等物在香丁某甲驚喊被　砍傷數處次日至省報縣經吳縣王令親往踏勘一面密派兵役四出掩捕 
[改過局委員具限戒烟蘇州]  
　　蘇省改過局委員候補縣丞施衍慶日前遵奉憲飭具結戒烟聲明現服戒烟毓麟丸等情即經臬憲左廉訪批飭勒限斷癮現經該員禀明以上年十二月二十八日起限一個月内戒斷烟癮俟限滿聽候調騐 
叢談 
[禁烟大會雜記]  
　　萬國禁烟大會。已於昨日行開幕禮。斯會也。以各國著名慈善之君子。協力以除世界之大害。固我國人民所甚歡迎而急欲知其究竟者也。記者不敏。擬將逐日宣布之議案。節其重要。略加詮次。附錄本欄。聊以盡獻替之義焉。 
　　第一日（十一日）午前行開會典禮。午後各國代表議决三事。一推定美國專冒勃倫脫主敎爲議長。一議定會中文牘全用英文。一議定嗣每議事投票每國祇用一票。 
　　第二日（十二日）午後會議兩點鐘。無議决事。 
小說 
[潘傑小史英國梅待撰善泖浦四郎信譯]  
　　（一）白玫瑰（三） 
潘傑正在談語問。聞門外足音竟然。傑曰。學生至矣。事姑緩談且藏汝函。速服汝役。潘傑語畢。則數學生已魚貫而入。梅蘭亦與焉。 
奇南爲人。素敏活爽捷。事無宿諾。至是徐徐而起。若甚疏懶。與未接書以前大殊。諸事　厭。意興索然。步入書室。擱置手中書件。 
　　書室置有一棹棹旁置一籃。書件之來自戚友者。大抵盡置於是中。弗侖痕之書。奇南亦放於此。 
　　奇南置函後。即疾行而出。以迓禮學堂學生。欵以茶點。加以莓酪。 
　　潘傑與諸女學生。頗爲和愛。奇南禮拜學堂頭班領班生。奇南之勤篤好學。爲諸敎習所稱許。諸生亦甚敬愛之。 
　　是時歡樂笑語之聲。逹諸户外。僕人侍候諸賓客。頗忙碌。棹上敷以白布。陳以酒食。以肅諸生。 
　　潘傑與諸女學生至草地中。諸般游戲。奇南。立於棹旁。割切麫　。預備夜膳。宛南夫人與諸女友。坐　杉木樹下。議論諸學生。 
　　特然夫人語宛南夫人曰。潘傑都麗。乃爾。殊爲可愛。余兒挨禪曾語曰。潘傑誠潑斯台惟。一無二之美女子也。不久必將許字於人。夫人其愼之。 
[北京名勝人八]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[四川]  
　　川督趙爾巽片奏云諮議局爲採取輿論之所前准憲政編查館咨各省就省城先設該局籌辦處由督撫欽遵諭旨選派公正明達官紳創辦其事在案旋由奴才分别照委布政使王人文充當總理提學使方旭巡警道高增爵在籍翰林院編修胡峻在籍即用知縣邵從恩充當協理訂立章程就貢院内開辦諮議局籌辦處分法制選舉文牘庶務四科籌辦其事並選集紳班法政學堂及通省自治研究所畢業學生在所討論後分派各屬選舉事務所助理初複選舉事宜綜核調查選舉實蹟以昭鄭重而速進行經該局詳請奏咨立案前來除咨憲政編查館外理合附片具陳 
[直隸]  
　　去臘十二月二十七日憲政編查館致直隷等省各督撫電云本月二十三日本館具奏京旗駐防專額議員選舉事宜一摺内開各省駐防由將軍都統城守尉就駐防旗員中於投票開票管理員外酌派會辦選舉管理員一員會同該管地方官辦理旗人選舉所有頒發告示及知會等事仍由各該地方官專辦以免紛歧奉旨依議欽此除咨行外希卽迅轉各將軍都統及駐防衙門飭屬遵辦憲政編查館沁 
[黑龍江]  
　　去臘十二月二十七日憲政編查館致黑龍江巡撫電云齊齊哈爾撫台鑒本館練電所稱旗蒙人等僅識滿蒙文不識滿字者仍以不識文義論一節惟江省此類旗蒙之人處所廣狹人數多寡希即分别電知再行核辦憲政編查館沁 
[廣東]  
　　廣東諮議局籌辦處在舊撫署西便花廳設立已紀前報其辦事權限四則亦已發布現由廣州府妥議禀覆云籌辦諮議局事體繁重固須羣策羣力博采無遺尤須絜領提綱執行有準且事係創辦於選舉人之資格是否悉合各區散處漫無可稽亦須添派數員以資檢察擬請於第三章職掌第三條項下總理恊理外設立坐辦一員常川駐所承接各司道已經總理認可者即督同駐所各員執行各辦事官以官充之請督憲派委又第三四五叅議編查司選各員外設立檢察四人專行檢察選舉等人之資格以名望素孚之紳士爲之請督憲選充聞刻已由司道將此事會詳督憲核辦矣 
士民實行調查 
[江蘇蘇屬（鎭江丹街徒）]  
　　丹徒選舉事務所自上年十月開辦後各事皆由吳君左卿悉心經畫擔任義務刻已調查告竣選舉人名册業由縣令王緯辰審定呈送籌辦處計共二千六百十五人至選舉投票所亦已劃定四區（甲）城内萬壽宮（乙）丁岡祠（丙）東碼頭文星社（丁）大港趙祠 
本埠新聞 
 [P江督行轅紀事> 
　　萬國禁烟會中國代表端午帥前晚下榻小沙渡瑞公館昨晨十時返轅十二時駐滬各國正副領事均至行轅拜謁下午二時午帥出轅乘車至南市閱看中國圖書公司房屋順道至總工程局察看一切旋回至四馬路外灘經招商局唐總辦迎入客廳欵以茶點傍晚返轅又聞城内各區巡局昨悉午帥將於午後入城各路巡官卽率同巡士等在大東門内預備迎迓候至傍晚探明富節已回北市始各散去 
[江督照復駐滬領袖領事文（爲推廣租界事）]  
　　准貴領袖總領事照開以公共租界四面窄狹人烟稠密更有租界之北叚即美租界北邊自一千八百九十九年推廣之時迄今住户興旺實非當初意料所及以致租界外不但華人店舗已成街市即各國洋商亦不得不在界外購地建築居住之各洋商未得有衛生捕房治安及各項公益之利又因租界内各洋商以該處華民之現象與公共界内衛生之道常有危險擬將公共租界迤北推廣歸工部局管轄即租界鐵路中間所夾之一帶地畝以鐵路軌道作爲推廣至北面而止之界線照　飭知上海道或另派大員與各國領事官會同開議以期從速議定等由本大臣查通商各口劃定租界者係專爲各國洋人居住貿易而設上海開埠最早商務繁盛所定租界本極廣闊光緒念五年即西一千八百九十九年又經劉前大臣核准由中國自行推廣以爲各國公共貿易之所計擴地二萬一千五百餘畝較之原定英美租界所增幾及其兩倍其所以格外從寛劃定者原欲一營永逸從此不得再展不謂今甫數年界内之地空曠尚多乃又有請益之舉殊失劉前大臣極力推廣之美意今姑以洋商居住而論現在公共租界原有及新增共約地三萬二千一百餘畝無論日後各國洋商如何加增有此數千畝居留之地斷無不敷之理縱謂華民新居界内雖□多數然其地旣係劃定之租界苟洋商出價購置亦斷不至無地可租且查來照現請推廣之地係租界與鐵路中間所夾之一叚即劉前大臣前次堅持所未允者來照謂當時曾向劉前大臣聲明如將來各國以爲此叚之各街市應歸工部局管理則各國領事仍應重爲提議等語現經飭承徧查並無是項案據本大臣以意揣之當時劉前大臣旣推廣地址如是之大而獨於此段不肯展入界内即使各國領事官曾經聲明劉大臣亦未必認可况該處地段係在寳山縣境寳山縣並非獨開口岸洋商在彼租地本係通融辦法豈能以一時通融之事據以爲例而遽請展拓租界且寳山縣已在吳淞口自闢商埠洋商如欲在彼居住貿易儘可在吳淞所開商埠内覓地租用現在上海商務日見其盛將來華民聚集亦必口見其多若將租界推廣則界外之地必蹙華民將無立足之所甚非平允之道至云租界外居住之各洋商未得有衛生捕房治安及各項公益之利又以該處華民現象與公共界内衛生之道常有危險此兩層似無足慮緣該處現已設立巡警中國之不惜鉅貲竭力經營正爲中外商民保持治安起見事當創辦雖不如外國自治之充足然亦不能逆料其將來永無完善之日况且公共租界無論如何展拓總不能使界外無一華民居住無一市面現象要在彼此化除成見各守已定之界照章經管則不獨界内治理日臻美滿即界外警務亦可相觀而善所請飭知上海道商議推廣公共租界礙難照辦想貴領袖總領事與各國領事官辦事素稱公正又均以講　修睦爲懷必以本大臣所言爲忽而不　劉前大臣原辦之意也陰行上海道知照外相應照復貴領袖總領事煩即查照 
[補錄滬道禀江督電（爲義國地震振欵事）]  
　　南京督憲鈞鑒奉發義振萬元初七日收到並同日又收滇省解銀二千兩鄂浙各解銀五千兩遵俟各省匯齊彚交謹聞 
[爭奪灘地案又起風潮]  
　　南市商船會館前與徵寗會館思叅堂爭奪出浦灘地曾經松江府札派委員來滬查勘斷令將商船會館之餘地九尺各半分派並勸令商船會館董事貼還思恭堂升科公費迄今仍 
 
 

Page 19

 
 
未遵辦現思恭堂發出傳單知照同鄉定於昨日在該處團打竹笆商船會館董事聞之立即禀知本縣李大令飭派差頭薛貴前往彈壓此時兩造已各約數百人聚集該處預備爭閙幸卽經人解勸未致閙事刻思恭堂已開工築笆而商船會館董事則定於今日再行集議以籌對付 
[盜匪搶刦火油]  
　　浦東亞西亞火油公司於去臘初七日雇馬三元之駁船裝載火油三千餘聽送往紹興初十日該船駛至松江左近之金山榖子江地方被匪刦去火油六百餘聽當時該船户因未悉該處應歸何縣管轄是以未報地方官請緝見亞西亞公司接到紹興協盛號商來函報告一切並稱查得被搶之處係在奉賢縣境内該公司爰特禀知英總領事照會滬道札飭查緝 
[禀請調回防營]  
　　閔行鎭商務分會以該鎭留防營三隊防兵自去臘調赴松郡操演後附近各處盜案迭出地方頗不安靜爰特禀請滬道轉請松江提台迅飭該營三隊弁兵仍即駛回以資保護現蔡觀察已據情轉咨並移請提右營楊叅戎轉飭水師各營前往該處一體巡護 
[法商請照游歷]  
　　法商韋突來擬赴陜西洒南山西等省游歷昨由法領照會滬道請給護照蔡觀察准如所請業已飭承繕給 
[謝贈]  
　　昨承中國信益保險公司惠贈月份牌四張書此誌謝城内 
[開學預報]  
　　大東門内北城根荳米業公立學堂定於本月十八日開學天燈弄衣莊公所設立之衣業學校定十九日開學三牌樓倫敦會中西日舘定十八開學新北門内安仁里硝皮弄實學堂定二十二日開學西王家弄南城兩等小學校定二十二日開學 
[有志求學]  
　　學生沈鼎照擬入製造局所設之兵工學堂肄業因無人介絶禀請滬道備文移送未知能准如所請否 
[道批]  
　　范褘等禀批准補給仍着自赴郵政局照章另換執照可也摺册附 
[縣批]  
　　賈增榮禀批此頂墳地該民人先經出租於人寄葬棺柩後以該處人烟稠密有碍衛生於上年停收租錢令各户將棺遷葬現將該地出賣尙有未遷之棺另爲遷地安置若無紏葛别故何有借端索詐情事毋庸過慮 
[官事]  
　　上元縣高增秩上海縣李超瓊縣丞龔繼文昨日到道禀見華亭縣張鵬翔到道禀辭返任上海房捐局委員陳廷楨禀請感冒假三天 
南市 
[拿獲賭徒]  
　　前晚有人在小九華南首某姓家開場聚賭被總工程局巡員訪悉當派巡自等前往拘獲王阿二即蔴子金壽籌二十一人解至當值處判各罰兩元一併開釋 
[添集資本]  
　　鼎昌厚泰兩錢莊新正以來尙未上市兹聞各股東已添集資本將於十六日一同開市 
[拐匿小孩]  
　　南區偵探在葉王氏家查獲來歷不明之男孩三名拘至工程局飾提寄放之王阿文及在押之楊小妹顧王氏到案經孫明府訊得陳順候一孩係由顧王　所寄判該氏戒實一百下又周全桂喬狗子兩孩由楊等所寄判王戒責四百下葉王氐戒責二百下與楊一併收押三孩留局召領 
[誘拐婦女]  
　　周福康扭控剃頭匠陶子亭誘拐伊妻汪氏經工程局孫明府訊明屬實判陶戒責二百下押限五天交出旋由陶母將汪氏送案判氏戒責二百下交周領回 
閘北 
[巡士聚賭]  
　　前晚有巡士多人在巡警總局隔壁鴻興園茶舘聚賭當被總局某課員查悉即將該茶舘夥王阿毛拘送四略一　飭具改過切結開釋 
[招摇撞騙]  
　　三路一區已革巡土楊德倍逗遛該區境内招摇撞騙新正以來屢向各茶舘賭檯勒索訛詐昨經　正巡官訪明確實諭飭巡警人等查拿嚴辦 
新租界 
[欠租]  
　　新閘路一千六百廿六號門牌余大生酒店積欠房租三月昨由房主禀請公廨飭差協探將屋發封 
 [P失竊> 
　　重慶路五百零七號門牌鮑姓家前晚失竊綢皮衣服投報捕房飭探查緝 
英租界 
[萬壽停訊]  
　　今日爲皇上萬壽日期昨山公堂寳讞員照會輪訊之英副領事巴君轉飭捕房停訊一天 
[改期會訊]  
　　英商祥茂洋行控祥盛愼務禎和等三號出售冒牌肥皂一案原定前日下午會訊嗣因英巴副領事稍有不豫照會寳讞員改期十四下午會訊 
[西官送喪]  
　　駐滬德副領事　克林君因病逝世已誌昨報昨日大殮西官咸往弔奠故於前口照會公廨停訊一天 
[流氓就獲]  
　　流氓王惠卿前晚紏黨持刀在山東路搶取周阿根皮馬褂等物經周報知捕房昨派包探錢壽生將王緝獲解入捕房押候究辦 
[夜行被刦]  
　　范少廷前晚行經松江路突遇流氓數人持刀恐嚇當被搶去鈔粟洋五十元現洋四元范即投報捕房飭探查緝 
[典夥糊塗]  
　　河南路滋泰典當夥某甲昨至總巡捕房報稱有人來當銀戒一只計重一錢一分當洋一角五分因悮書金戒恐其取贖時難免爭閙爲此先行禀報捕頭允准 
備案 
[茶舘聚賭]  
　　英租界廣東路正豐街萬雲樓福建路德國兩茶館新歲以來大開賭場事經捕房查悉□飭中西包探往查 
[燭店失竊]  
　　費阿蘭竊廣東路聚昇燭店銀洋二百餘元逃區法界昨被老閘推房包探金立生查獲寄押捕房回禀捕頭　廨移提訊辦 
[冒名行騙]  
　　北海路某鹺貨已歇夥友米阿三前日冒托該號之名至南市十六匍恆益號騙取值洋廿餘元之冬笋三　昨被店司查知　朱扭至捕房押候究辦 
[電車阻滯]  
　　電車公司之電氮昨日午後忽然阴滯停至五點鐘時始照常關車 
[雉妓拉人]  
　　雉妓王三寳前晚在途拉客 
由捕拘入捕房詢明住址暫行開釋昨飭包探請廨出單傳訊 
美租界 
[盜匪肆刦]  
　　楊樹浦北首張家宅地方陳關和家前晚突被盜匪破扉直入搶去衣飾等件事後陳即報知地保票縣查緝 
[傭婦被誣]  
　　郭王氏向在北四川路某洋人處爲傭昨晨被該洋東扭住强姦不遂反指該氏行竊鈔票送至捕房捕頭以不盡不實斥出不理 
[僞票何來]  
　　楊桂生以僞羅布票一紙至吳淞路四百七十一號紙店兌换銀角當被店主張品坤察破扭交巡捕帶入捕房押辦 
[傾倒垃圾]  
　　胡小貢徐阿大包孟江蕭啓昌蔣阿甫奚桂福石順生楊毛毛陳阿桂李寳靑等均在百老匯路華記路等處傾倒垃圾由經理街道西人報捕房請廨出單傳罰法租界 
[查獲拐匪]  
　　某包探在廣大輪船查見拐匪萬郎福王阿三帶有兩孩當即一併拘入捕房旋由住居英界之某甲領回一孩尙有一孩年約十齡似係兩湖口音送請法廨發交善堂留養萬王送英廨究辦 
[棧主被罰]  
　　菜市街愼昌小客棧主葉德庚於去年除夕將垂斃之庽客某甲擅自抬出希嗣抛棄行至中途甲即斃命後由捕房查知飭令舁往同仁輔元分堂報縣驗明然後倌殮昨日將葉解廨訊辦判從寛罰洋五元充公 
[懲匪徒]  
　　匪徒劉二於去年除夕在四明公所後面强搶小孩葛小毛之衣包昨 
 
 

Page 20

 
 
由捕房解廨訊判枷號一月押捕房二年 
[洋棧失竊]  
　　某洋棧失去生地五十餘斤兹由包探查明係周永惠所竊託楊樹弄内之王阿金銷贜當即一併拘解公堂請爲訊究判周枷號一日王罰洋十元充公 
[私裝電燈]  
　　電燈公司工匠多人借朱桂卿家餘屋居住私在屋内裝設電燈數盞兹被謨公司查悉即將看屋之周木春乃朱一併送捕解廨請訊周等同稱各工匠現俱回家尙未來申判周還押朱交保候核 
國外新聞 
[開省排亞近聞]  
　　十一日華盛頓云關列福利亞省大學堂學生毆傷日本學生數人同日倫敦電云開列福利亞省立法部仍在研究禁止外人有地産權議案據該省知事宣言此舉並不違背美日條約 
[撥欵興造飛船]  
　　十一日華盛頓電云美國國會已允兵部大臣爾拉愛脫之請撥欵五十萬圓以充陸軍建造飛船經費 
[總統任用私員]  
　　十一日華盛頓電云古巴總統高曼士副總統才叶斯互爭職祿同日紐約電云古巴總統高曼士因任用選舉總統時暗助私人已失國民之信任 
[俄對自由口岸]  
　　十一日倫敦電云俄國封鎖黑龍江及貝加爾湖流域内自由口岸議案已經俄皇批准 
[比將改革孔戈]  
　　十一日倫敦電云比利時政府因英政府迫請改革孔戈弊政故照會大公司兩家一年之後不得再在各有地界内採取樹膠此後將實行商務自由之制内有公司一家開辦時僅有資本英金九十二百四十磅共已獲利一百五十萬金磅此外如裁判行政各事亦擬大加改良云 
[印貴人游日]  
　　十一日東京電云印度買依象州領主之弟大僕達王子今日可抵東京將在此間盤桓一星期之久 
[日本顯員逝世]  
　　十一日東京電云樞密院議員由中子爵因病逝世按子爵曾兩任國務省大臣並出使意法兩國 
[法撤駐摩兵艦]  
　　初十日柏林電云法政府已將駐泊摩洛哥沿海各失艦全行撤國 
[塔妥脫近况]  
　　十一日紐約電云塔孚脫君業已行抵巴拉瑪連日調查運河購地建造各務頗爲忙碌 
[近東大變局八十六誌]  
　　十一日柏靈電云各國政府業已行文詰責布府徵軍之舉並行文詰責土政府關於邊陲問題要求各欵 
十二日倫敦電云布土交涉情狀頗爲枘黹各國異常注意奥土草約現已送交土京君士坦丁稍加候改大約不致惹起難題云 
[俄國大員逮獄]  
　　十二日倫敦電云俄京警務總長兼民政部總長陸浦京氏及貴族一人並其内弟宇納索夫親王現均被逮下獄所犯何罪頗爲秘密外間咸疑爲交通革命黨云 
小說 
[官場小說衣冠影（二十三）]  
　　第七回逄狹路識破機關閙宗祠大開談判 
　　曇花聽了。那裡肯信。便道。阿彌陀佛。你不要說這樣的話兒。别樣的事情。還可假得。這縣大老爺的書信。也是假得的麽。一個小孩子。那裡有靈設大胆。况且我和這位陳大老爺時常見面的。認得他的親筆。那裡會假。你不信這對信還在我箱子裏頭。拿給你看一看。就知道不是假的了。說着果然跑進自已房裡頭去。鄭重其事的拿了出來。遞在金士明手内。在曇花的意思。倒並没有什麽疑心。不過要叫人看着。本地知縣大老爺。都親筆寫信給他。這是世界上天字第一號榮耀光彩的事情。見金士明說那封信是假的。他便特意拿出來給他看看。好裝裝自已的門面。那知不給他看猶可。這一看就給金三緘看出禍來了。只見金士明接過那封信去看了一看。由不得哈哈大笑道。我說你上了小孩子的當了。果然給我料着。這封信兒。明明是那小畜生假造出來的。我就原說這個小畜生。怎麽會認得什麽縣大老爺。曇花聽了。呆了一回。仔細想起來。方才恍然大悟。知道上了金三緘的當。登時面上通紅。只得勉强支吾道。這總是我自已粗心的不好。三天兩天。和陳大老爺見面。却没有當面問他一聲。我只說縣大老爺的親筆信兒。那個敢造不想你們這位令姪却幹出這樣的把戲來。不是我說一勾攛掇你的話兒。你這位令姪。胆也忒大了些。我們出家人上了他的當。也還罷了將來說不。定閙出什麽大亂子來。不是頑的。你是他的長輩。該厯好好的管敎管敎才是。金士明聽了。連連點頭道。還個自然。我是金家的族長。那裡容得族中子弟。幹出這樣没有王法的事情。將來還要連累别人呢。說着。便又和曇花下了兩盤圍棋。方才走了。只說金伯友的這位夫人。也是個世家閨秀。淑愼非常。自從金伯友死了之後。眞個是脂粉慵施。蛾眉不畫。涙珠洗面。古井澄心。成日懨懨悶悶的。没有一些笑面。看着兩個兒子。漸漸的大了。還有兩個女兒。家裏除了還有十幾畝薄田之外。就是一所破屋。看着這現在的環堵蕭然。家無長物。想着那以後的男婚女嫁。生計艱難。不覺愁鎖雙眉迥腸欲裂。一個人坐在那裡打主意。忽見金士明怒轟轟的大踏。步搶了進來對着他大聲說道。你管敎得好見子。如今請你們都到祠堂裏去。會議這件事情。金夫人聽不清楚吃了一驚。摸不着頭腦只得說道叫我們到祠堂裡去有什麽事兒。雖道我這兩個孩子。在外面得罪了人不成。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
