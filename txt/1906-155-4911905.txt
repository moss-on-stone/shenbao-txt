# 1906 - 155 - 4911905

 

Page 1

 
 
   
 
 

Page 2

 
 
[新訂破產律末議]  
　　嗚呼。錢債之事。豈細故。哉唐律載關于錢債者六條。明季併爲三條。復增官吏豪强之因私債准折强奪者。國朝因之。無所損益。然其律意。取通用于民間。初無專屬。商人之條。議者訾之。近商部新訂破產律。附之商律之後。嚴懲倒騙。扶植債權。其於保商之道。庶其冀得一當乎。按商部訂律六十九條。大致叅酌日本法規。惟明治二十三年之舊破產法。彼中以民不通用。屢議改正。去年議會通過。今尙未見施行。亦可見錢債關係。至重且要。而破產律一門。必須斟酌盡善。有以維護營業上之一切利益。故造律之初。甚非可苟焉而已也。吾國法學觀念。方始發生。頗聞新訂之破產律。商民已多所疑慮。而户部近又以關涉窒礙奏請妥改。（據十七日專電）雖其所謂窒礙者何在。妥改者何在。吾人未及聞知。然以管見闚之。在今日民法未立。債權未定。則疑破產律之不適于用者。亦固其所。 
　　各國民法中之債權編財產編皆有法律之規定。凡所以求財產之安全。發達其經濟之效用者。條緒多端。更僕難盡。而擔保法亦其安全財產之機關也。擔保有對人對物二種。債權法中之擔保債務。屬於對人擔保。吾國雖有其習慣。而全屬放任。此對人擔保之不足恃也。物權法中之留置權先取特。權質權抵當權等。屬於對物擔保。吾國旣無留置權與先取特權。僅有所謂質與抵當者。亦不知其所利用此對物擔保之不足恃也。對于人如此。對於物如彼。以是吾國詐僞倒騙之案。愈出愈奇。而社會之財產。遂不能處于穏固萬全之地位。爲今之計。惟有先編民法。將債權法擔保法擇要制定。使債權者得確切之信用債務者無投機之僥倖。萬一事出意外。宣告破產。則各商情恕理讉。乃有遵用此律之効力。此爲治本計。則破產律之以民法爲依據。可斷言也。 
　　破產爲商業上最不利益之事。故苟可已。母甯已之也。至萬不得已而宣告破產。則必將破產者之所有權。（包動產不動產）悉數以抵償債主。此爲正當之理法。乃律中第四十五條。有曰破產之商。不得涉及兄弟伯叔姪及妻之財產。此以歐西社會。槪之東方。極不宜於今日之情勢也。歐西夫婦異產。親屬異居。故財產不相聯屬。有律師爲之證據。有政府爲之保護。界限分明。故能不涉。若吾國宗法社會。以家族爲本位。數世。同居。財不分晰。且國家清查財產之法。毫不設備。一旦因商。破產則其。家之財產。何從分别其若爲兄弟。若爲伯叔姪乎。且日本之舊破產法。亦不聞有類此之規定也。現今社會財產。尙無律師簽字銀行支拂官廳登記諸方法。則處分財產。不必膠執歐西之法利。此爲治標計。蓋必有清查財產法。而後破產。法可行之無阻也。 
　　由前之說。爲默杜破產者之行爲。由後之說。爲預防破產　之隠匿不過毛舉一二。其於此律之大端。未暇深求也。他日續有所知。再當發表意見。與斯世共研究之。 
[江督蘇撫致皖贛兩省電（爲聲明米糧祗禁出口非禁出境事）]  
　　江督蘇撫致皖贛兩省電云接呂尙書盛宮保由滬來電云據蘇紳任錫汾陳秉鈞朱格仁等籲稱近自湘災告急浙皖商埠内地米價陡漲當道雖設法平價江河水勢浩大後患亦可慮或謂米貴係因湘災其實湘米向祗運口從不下運蘇皖產米沿江聚市於蕪湖仙女廟内地聚市於無錫上海聞滸口青口等處向多偷漏出洋近年屢豐存米究多尙非青黃不接何以價漲至此其爲囤户壟斷無疑查丁亥戊戍内地誤會官示禁運出口爲禁運出境遂卽自議遏糶城鄉各不流通滋事之案層見疊出今日情形更非昔比擬請電商大府一體厲禁出洋嚴查偷漏一體飭司責成州縣迅將示禁出洋非禁出境之說切實聲明務使家喻户曉勿稍誤會滋事如湘省派員赴蕪購米係出境並非出洋牧令係親民之官爲其權力所及認眞與否立予賞罰則各屬米價必平有備或可無患等語海等察核所言切中事理洵爲目前急務海等僑寓滬上憂樂與共曷敢自安緘默爲此會同據以電聞敬祈察核飭司迅速辦理至所感盻仍乞電復等因請飭司通電有電局各府州縣迅將示禁出海口非禁出境之說切實聲明凡出米之鄉不得遏糶仍准内地互相流通以顧民食其無電局之處由司飛札飭知爲要馥龍印（南） 
[日本無裁撤營口軍政廳之意]  
　　文滙報云近來謠傳中國以日本將營口交還因飭令奉錦山海關道前往接管惟東報云據日本政府發給前駐華日使内田康哉之文告則謂輿論于此事頗有誤會之處按照福島大將與俄國大員訂立之約是日本在營口所設之軍政廳當俟一千九百零七年四月日本軍隊退盡始能裁撤日本雖允山海關道重來營口初未嘗有撤去軍政廳之舉動地方行政之問題兩國固亟宜會商然尙未曾開議也 
[德國山東鐵路獲利]  
　　十七日柏林電云德國山東鐵路攤分一千九百零五年之餘利毎股得三釐零四分之一較之一千九百零四年所得僅二釐者爲勝譯文滙報 
[日本設立南滿洲鐵路公司]  
　　十七日東京電云日皇勅令設立南滿洲鐵路股份公司之件業已發表祗准中日両國之政府及人民投入資本金該公司除建築鐵路外並辦理沿路之煤礦等實業日本政府當簡派管理員及副管理員各一人該公司股東當公推總董數人稽查帳目員數人總公司當設於東京分公司則設於大連灣一俟該公司成立後日本政府當派員督理該公司事務所有該公司資本金爲一百五十兆日元譯字林報 
 
 

Page 3

 
 
[陜西鐵路擬照潮汕鐵路辦法京師]  
　　　日昨陜撫以陜路工程浩大所用各種工料較他省奇貴特咨商部請將潮汕鐵路章程并潮汕所延日本工程司所訂合同等件抄寄到陜以便酌核仿照辦理當經商部咨復抄寄矣（仁） 
[西潼鐵路奏請酌收土釐以充經費西安]  
　　陜撫以西潼鐵路經費浩大現在籌議擬於全省土釐項下加抽一成撥充全路經費已於日前繕摺奏請立案矣（兄） 
[滬寗鐵路擬開棲霞山鎭江]  
　　滬寗鐵路工程由滬至蘇一段業已告竣由蘇至寗現正趕緊築　　　　　　多聞江甯府屬之棲霞山查係官山石質堅美於路工　　　　又在路線之内轉運便捷擬卽日派員前往擇地開採（　） 
[拒絶法商請辦川漢路軌漢口]  
　　川漢鐵路現擬開辦由湖北宜昌至四川之萬縣一叚所需鐵軌擬向鄂廠定購六十萬墩刻因鄂廠索價稍昻正往返電商酌減乃有法商乘機禀駐重慶安領事聲稱法商願包川漢鐵路鐵軌價較湖北鐵廠爲廉然錫清帥爲保全利權起見已經拒絶並電商部以便應付（荒） 
[委員勘設台甬電線寗波]  
　　台州達甬郡之電綫曾由前任寗道高觀察禀准上憲接造現由省憲委尹愼甫司馬爲總辦已於日前抵甬擬赴台郡勘視線路因海門近來商務日旺司馬意欲由台繞道該埠轉達甬郡聞已禀明上憲刻正採辦桿木不日卽須開工（易） 
[奏准京員肄業外省學堂免扣資俸京師]  
　　日前直督奏請京員在外省學堂肄業免扣在京資俸以示激勸一摺當奉旨依議（孔） 
[批查中學堂浮開敎員杭州]  
　　金華中學堂前曾迭經士紳聯名指控特派專員往查旋查得前府海太守以所籌修建校舍經費洋五千元積存裁撤書院捐欵洋四千餘元悉數撥交監督金紳備作擴充之用迨造册呈報到省任意開支且以留學東瀛之金紳次子浮列敎員内當奉批略云查摺開歷史敎習金兆鑾輿地敎習傅典虞該二生上年官費考選送赴東洋學習師範未報回國何以現充該堂敎習仰卽查明具覆（市） 
[直督奏請山東等省舉貢揀發來直入法政學堂天津]  
　　直督袁慰帥以科舉旣停登進之途較隘舉貢一經陶冶便可成材畿輔吏治尤關緊要因奏請敕下吏禮二部於山東山西陜西河南安徽等省舉人中年在四十歲以下者母論科分遠近與已未註册咨行各該省原籍彙齊揀發來直考騐合格俾入法政學堂肄業俟畢業後視其成績分别奏畱並照章給予奬勵其優拔副貢三項就職者一併照此辦理届時人數過多任由他省調用以廣出路已奉硃批該部知道矣（露） 
[巡防隊移駐北固山側鎭江]  
　　巡防隊駐紥東碼頭已非一日茲袁統帶查得北固山側實爲扼要之區且係適中之地且其側有寶晋書院空屋十餘間以充兵房頗爲合格爰商准經管董事租賃其屋駐兵一隊（巧） 
[南北軍大操塲之佈置河南]  
　　本年南北軍會操由練兵處指定汴省安陽湯陰一帶空曠之地作爲操塲迭經會商北洋袁宮保鄂督張宮保派員前往測繪戰地勘視戰線預備佈置行軍之規畫刻已漸臻完備所有該處縱横百餘里間一切溝洫井池曁房屋樹木等有碍於軍隊之操演者均經該管縣令飭派妥役料理平治其附近村民亦已一律遷移矣（荒） 
[商務局設立理事所漢口]  
　　漢口商務局經鄂督張香帥批准創設理事所所有關係商務案件統歸理事所承審官判斷至承審官一差聞有委周仲芬大令之說然尙未見明文（千） 
[紀漢口商務之盛漢口]  
　　近來漢口商務日盛與往昔迥乎不同洋火廠除爕昌外又有某商另設一家端節開工物華紙烟公司亦已開工修造廠屋織布廠計共四家行將一律開辦銀硃廠毛巾廠肥皂廠均有增添之信至洋麫廠計有瑞豐漢豐德豐裕豐四家特誌之以告留心商務者（千） 
[入籍葡萄牙華商運鹽被扣]  
　　港報載支那報廣州訪事函云前曾有人葡萄牙籍華人數名用民船裝運鹽斤行經鹽卡指爲販私被扣一案屢經兩國商議未决葡萄牙駐京公使不以扣貨爲然謂此項鹽斤乃購之香港運往澳門必須行經中國所轄水面然要未嘗傍近中國之口岸現外務部已與葡萄牙公使會商當可望其議結矣譯字林報 
[江督飭鎭關認眞緝私鎭江]  
　　江督憲訪得華洋輪船往往夾帶私鹽殊與准銷有碍爰查照前任督鹽憲劉查獲輪船夾私應罰船主銀五百兩仍將水手交出懲儆之成案行知鎭江各海關遵辦並著督飭扦手認眞查緝（並） 
[瓦木工匠罷工滋事鎭江]  
　　鎭郡瓦木工匠計有二千餘人近因百物騰貴相約於月之十五日向各工頭要求增價不允則一律罷工惟駐鎭常備第四標巡防全軍在南門外起造營房瓦木各匠百餘人並不停工西門外各匠遂於十六日午後聚集數百人羣至該處勒令停止工作聲勢洶洶監督工程委員高大令以若輩人多恐釀巨禍卽飭巡勇當塲拘獲爲首某某五人捆送丹徒縣訊究現聞各工頭已在城内二仙祠集議此事矣（再） 
[條陳鄂督創設木工機器廠武昌]  
　　近有候補縣黎鑫條陳鄂督擬設木工機器廠一所凡建造房屋及應用一切木料物件均用機器造成聘請日本工程師照　尙未奉准（封） 
[中國新發明之機械廣州]  
　　法國博尼的力工科學校畢業生廣東三永范君國樑曾以十餘年之構思製成懸口搖竿帶力新禨一種去年七月回國曾具雛形說帖遞禀商務總局疊蒙粤督岑雲帥奬許在案後商部王叅議抵粤范又具禀叅議轉遞 
 
 

Page 4

 
 
商部唯專利文憑至今未發實因商部据禀後飭令商務總局將雛形寄京審騐而岑雲帥又欲留此雛形爲陳列館之用飭范别製寄京范以此雛製造須欵須時不可猝成故於日前禀乞先將已成雛形寄京待後别製以供省城陳列之用聞該機械係以人力代汽力資本最省且爲各種機械之主動機輪何種工塲俱可用之自數馬力以至百馬力均能大小如人之意最適中國現時工界之用（盈） 
[十四續修律大臣編定刑事民事訴訟法]  
　　第二節　　陪審員 
　　第二百八條凡陪審員有助公堂秉公行法於刑事使無屈抑於民事使審判公直之責任 
　　第二百九條凡公堂之有權裁判關於監禁六月以上或罰金五百元以上或徒流以上等罪之刑事案件及數値三百元以上之民事案件於未審以前經原告或被告呈請陪審者應用陪審員陪審 
　　第二百十條公堂設立陪審員清册於每年正月更定一次由公堂承審官會同本地警察官一人或數人選舉該公堂境内所有堪爲陪審員之資格者將其姓名住址事業詳細載登册内 
　　第二百十一條該册宜鈔錄一分榜示署前俾衆周知如册内有應添應除之處報知公堂書記官照改 
　　第二百十二條公堂應派員一人專司人民請添除已名之事該員於此事須有全權如有適理之請可以獨斷添除 
　　第二百十三條堪爲及應爲陪審員之人如左 
　　一年在二十一歲以上六十五歲以下之人 
　　二休退之文武大小官員商人或公司行商之經理人士人敎習學堂卒業人地主及房主 
　　第二百十四條不應爲陪審員之人如左 
　　一在該處或他處任官吏差使受薪俸之人 
　　二公堂人員 
　　三在該公堂境内辯案之律師 
　　四在該公堂境内營業之醫士或藥商 
　　五聾瞽及有廢疾者 
　　六曾因犯罪處監禁以上之刑或聲名惡劣者 
　　第二百十五條陪審員名册旣定後所有册内人名須另簽分寫置存匣内遇有應用陪審員案件之時該公堂派員督同堂弁掣取四十名民事一千元以下案件掣取三十名於審訊該案之前二日用知單載明開審日期知會各陪審員届時到堂陪審 
　　第二百十六條知會各陪審員之知單飭令堂弁分别面交如不能面交者則留其家屬轉交 
　　第二百十七條陪審員接奉知單届時不到堂或到堂未經公堂允准擅自退出者經公堂查明並無合理事故可判令罰金一百元以下 
　　第二百十八條開審之日將傳到陪審員之名令書記官掣出十二名民事一千元以下案件掣出六名卽爲陪審該案人員惟該員等必須經两造均無異辭方能陪審 
　　第二百十九條凡原告或被告不願其人爲陪審員者必須因左列各事 
　　一以其人年歲過老或過少或不符定章 
　　二以其人係與原告或被告有親屬相關 
　　三以其人先存成見與人評論該案時言其欲該案如何結果 
　　第二百二十條如有因上條請更換陪審員者即將該員除出另易他人以補其遺總以两造均無異辭爲定 
　　第二百二十一條陪審員中有自行請免充陪審員者經公堂細查確有合理事故即可准其所請 
　　第二百二十二條如所知　之陪審員中因有未到堂或到堂不合格者以致不能滿十二員或六員之定額則公堂可循原告或被告之請在堂上觀審人中擇合格者充數卽有一造不願亦不能中止　　　　　　（未完） 
[續誌越界侵權]  
　　照會阻止越界侵權一則已紀昨報茲悉工部局派人至租界外收捐不止來安里一處北四川路之崇業里厚德里等處亦在派人收捐之列各居民以地屬華界咸相抗拒工部局恐居民暴動於前晚起由捕房派西印馬捕荷鎗赴該處巡察以防不測（似） 
[厦門患疫]  
　　字林報云江海關已登廣告以厦門爲有疫之口岸 
[異哉南斐華工之不願回國]  
　　十八日倫敦電云英國下議院開院辯論時殖民部次官温斯敦翹其爾君宣言華工之在南斐洲蘭特礦地者僅十二人禀請遣送回華是表明華工大半不願回國且卽此可見華工規則之仍當照行也譯字林報 
[美國肉食裝罐廠辯誣]  
　　十七日倵敦電云美國芝加高肉食裝罐工人惠爾生當在華盛頓議院委辦查問時聲稱倘衆皆仍舊故訐則芝加高肉食外洋之銷路必銳减此項食物如一經停止銷售則泰西各國必共受其害亞墓君在巴黎告人云所有美國管理工業委員調查芝加高肉食裝罐情形之報告實由於美總統羅斯福所授意盖美總統與該裝罐廠曾有私怨也英國陸軍部大臣赫爾丁君在下議院宣言謂彼未便允准陸軍不購美國之罐頭肉食英國陸軍向來購用之且陸軍部又曾與罐頭肉食廠訂立合同彼曾遣入前往調查罐頭肉食之製法固與他項罐頭食物無甚相殊也彼又申告議院謂從前英國本國之出產固甚潔凈至美國人怨恨裝罐廠之情形彼亦深知之同日路透電云自芝加高肉食裝罐舞弊敗露後英國武員特將駐紮胡爾韋驅船塢之兵隊所食之肉湯細加檢查 
[前任駐華英使由日回國]  
　　十七日東京電云前任駐華英公使蕯道義君定于昨日乘西華比亞號郵船由東京起程回國 
[德意奧三國之邦交]  
　　十六日柏林電德奧两君曾公電意皇提及三國同監及邦交之事願彼此聯合意皇覆電頗表誠意歐州各報皆以此事關係重要目俞德皇在奧皇備受禮待 
[俄國農民作亂]  
　　十七日地方之農民到焚掠財物杭拒官軍較他處爲尤甚 
[德國官報稱三國同監之睦誼]  
　　　十七日倫敦路透電云德國官報皆謂德奧两君與意皇來往通電足徵三國同監之鞏固惟各報皆疑意國之未必出之以誠云譯字林報 
[匈加利表同情於德國]  
　　十七日柏林電云匈加利報章皆表同情於德國是乃衆人所極注意之更變也 
[摩洛哥銀行章程已定]  
　　十七日栢林電云摩洛哥銀行章程由英德兩國代表聲明已愜彼等之意後即行訂定德國雖爲衆所公推然不易見之施行 
[法政擬行大赦]  
　　十七日柏林電云法國政府擬舉行大赦 
[那特爾匪亂未平]  
　　十八日倫敦電云在那特爾之英人皆謂叛黨又添援兵宜速派英國兵隊前往寄居蘇羅蘭地方之白人皆極驚擾麥金敘陸軍大佐在樹林内連營防賊頗足令其兵士困乏 
[日艦由英起程回國]  
　　十八日倫敦電云日本在英新造之戰艦香取號鹿兒號两艘已由波資末斯海口起程回國譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續學部奏陳各省學務官制權限摺]  
　　一課長副長省視學如無官者均給予職銜課長五品副及省視學均六品其有資深勞著者　以京外相當之學務官員調用 
　　一課長副長省視學及各課員年由督撫彚同奏咨一次以上各員應領薪水均比照舊有學務處人員薪水　支 
　　一各省提學使養亷均比照學政原有之養亷支給其署任人員若署無人之缺養亷全支均加給公費其數目由督無奏定所有學政舊有之規費供給等項名目一概禁絶 
　　一課員以下可設司事書記其人數視事　繁　爲定皆開支工薪不作缺底公役尤宜限定人數 
　　一各廳州縣均設勸學所遵照此次奏定章程按定區辦小學堂以期逐潮推廣普及敎育此爲當今切要之圖提學使務嚴督地方官限期速辦實力推行並於勸學所内定期約集學會紳衿宣講敎育宗旨以資遵守外品行端方曾經出洋游歷或曾習師範者由提學使札派充任卽常駐各廳州縣城由地方官監督辦理學務並以時巡察各鄉村市鐪學堂指導勸誘力求進步給以正七品虚銜其辦理　有成效者准其擢充課長副長以示鼓勵 
　　一各省設敎育官練習所由督撫監督由提學使選聘本國或外國精通敎育之員講演敎育學敎授管理諸法及敎育行政視學制度等以謀補充識力每日限定鐘點自提學使以下所有學務職員至少每星期須上堂聽講三次謹擬勸學所章程繕具清單恭呈御覽 
　　一總綱各廳州縣應各於本城擇地特設公所一處爲全境學務之總匯即名曰某處勸學所每星期研究敎育卽附屬其中凡本所一切事宜由地方官監督之 
　　一分定學區各屬應就所轄境内畫分學區以本治城關附近爲中區以次推至所屬村坊市鎭約三四千家以上即畫爲一區少則兩三村多則十餘村均無不可在本治東即名東幾區在本治西即名西幾區推之南北皆然由第一區至數十區可因所轄地方之廣袤酌定 
　　一選舉職員勸學所以本地方官爲監督設總董一員綜核各區之事務每區設勸學員一人任一學區内勸學之責總董由縣視學兼充勸學員由總董選擇本區土著之紳衿品行端正夙能留心學務者禀請地方官　派其薪水公費多寡各就本地情形酌定 
　　一統合辦法勸學員於本管區内調查籌欵興學事項商承總董擬定辦法勸令各村董事切實舉辦此項學堂經費皆責成村董就地籌欵官不經手勸學員但隨時稽查報告於勸學所每年兩學期之末由勸學所造具表册彚報本地方官一面榜示各區以昭核實若提學司派遣省視學查驗時應由勸學所總董將各學堂情形詳述以便省視學酌赴各區調查 
　　一講習敎育各區勸學員應先於本城勸學所會齊開一敎育講習科研究學校管理法敎育學奏定小學章程管理通則等類限两個月畢業再赴本區任事以後每月赴本勸學所會齊一次須預定日期如每月第一星期爲東鄉各區勸學員會集之期第二星期即西鄉各區第三星期即南鄉各區第四星期即北鄉各區以此類推呈交勸學日記由總董彚核有商訂改良各事即於是日研究條記携歸本區實行凡會集之期地方官及總董必須親到 
　　一推廣學務勸學員旣係本區居住之人自於本地情形熟悉平時宜聯合各家及本村學董查有學齡兒董已届入學年歲學第隨時册記挨户勸導並任介紹送入學堂之責使學務日見推廣每歲两學期以勸學生多寡定勸學員成　之優劣其辦法有五 
　　一勸學婉言勸導不可强迫一次勸之不聽無妨至再至三說明學堂爲培養學童之道德並不得誤認新奇自生疑阻宣講停科舉興學堂之論旨使　舍此别無進身之階說入學於謀生治家大有裨益說入學之兒童可以强健身體遇貧寒之家可勸其子弟入半日學堂遇科塾塾師課程較善者勸其改爲私立小學堂並代爲禀報　紳商之家勸其捐助興學裨益地方對所勸之家勸其復向親友處輾轉相勸並於開學時引導各　　須立若干初等小學計各村人家遠近學堂須立於適中之地查明某地不在祀典之廟宇鄉社可　　爲學堂之用定明某地學童須入某學堂籌畫某地學堂屋宇多寡可容若干人爲定分班之數頒行課程延聘敎員選用稽查功課及欵項設立半日學堂每學期製學堂一覽表以上爲本村學堂董事之責惟須與勸學員會　三籌款考察迎神賽會演戲之存欵紳富出資建學爲禀請地方官奬勵酌量各地情形令學生交納學費以上爲勸學所總董之責惟須　勸學員之報告聯合材董辦理四開風氣訪有急公好義品行端方之紳耆倩其襄助學務擇本區適中之地組織小學師範講習所或冬夏期講習所組織宣講所閱報所有好學之士可介紹於本府初級師範學堂或本城　習所使肆業科學以上由勸學員隨時報知本勸學所總董辦理五去阻力各地劣紳地棍之阻撓學務者各地愚民之造謠生事者　陋塾師禁阻學生入學堂者　　烟館等所之附近學堂有妨管理者以上由勸學員查出通知本城勸學所禀明地方官分别辦理 
　　一　行宣講各屬地方一律設立宣　所遵照從前宣講聖　廣　章程延聘專員隨時宣講其村鎭地方亦應按集市日期派員宣講一切章程規則統歸勸學所　董經理而受地方官及巡警之監督 
　　一宣講應首重聖　　訓凡遇宣講聖　之時應肅立起敬不得懈怠 
　　一忠君尊孔尙公尙武尙實五條論旨爲敎育宗旨所在宣講時應反復推　接　講說其學部頒行宣講各書及國民敎育修身　史地理格致等　近事理以迄白話新聞槪在應行宣講之例惟不得涉有政治演說一切　　之　 
　　一宣講員由勸學所總董延訪呈請地方官札派以　　　　　　　師範生　同等之學力確係品行端方者爲合格如一時難　其人各地方小學堂敎員亦　分　宣講之責其不合以上資格者槪不派充 
　　一宣講時無論何人均准聽講卽衣冠藍　者亦不宜拒絶惟　不准婦女聽講以防弊端 
　　一宣講時限日期得由勸學所總董隨時酌定 
　　一宣講員每期宣講事項應備簿存記目　以備地方官及勸學所總董隨　　　 
　　一宣講附在勸學所或借用儒學明倫堂及城鄉地方公地或　用　宇或在通　 
　　一凡宣講時巡警官得派明白事理之巡警員旁聽遇有妨碍治安之演說可使之立時停講 
　　一詳繪　表勸學員應商同本區各村董事就所轄地方遵照學　　行格式　　　分各圖注明某地舊有學堂　處每學若干　室隨時報明本城　　所存　　　生班次人數課程及出人欵項分别造具表册分期報明本城勸學所勸學所彚　另造表册交由地方官申報提學衙門每半年一次 
　　一定　限各屬勸學所總董與勸學員及各村學堂董事均爲推　學務而設不准於學務以外干涉他事如有包　詞訟　勢　人者經地方官查實輕則立時斥　重禀明提學司究辦 
　　一明功過勸學所各員如辦理合法著有成效應隨時記功其有特别勞　者記大功所終按記功之多寡由地方官禀明提學司予以奬勵其固陋怠惰或辦理不着者隨時禀撤另舉 
[批飭查辦阻學安慶]  
　　涇縣朱保祺等在學務處控該縣劣董左振生趙文冕等刁棍汪大喜等結黨毁學懇請懲辦等情當經批云據陳左振生趙文冕把持公欵汪天喜污辱學生如果屬實尙復成何事體仰涇縣迅將書院公欵切實核算汪天喜旣經斥退學堂帳目係舉何人接管並查明有無侵漁情弊嗣後不准左振生趙文冕等干預學務一面飭傳汪天喜到案從嚴懲辦以儆效尤（多） 
[中學堂廣額改良嚴州]  
　　嚴郡中學堂自啓迪齋太守蒞署後卽行移交紳董接辦現已添建齋舍推廣學額添聘各科敎習以 
 
 

Page 10

 
 
合中學程度各生膳資由堂津貼半數奈開支甚鉅常欵不敷業已開列豫算表今歲尙短千餘金禀請啓太守設法籌措矣（落） 
[蘇撫招考法政學堂紳班示]  
　　照得現在編訂新律改良裁判地方士紳必使其深明律意以備佐理新政之選本省設立法政學堂暫定學額五十名候補正佐各班四十名紳班十名凡本省縉紳子弟不論官階但須學有根柢鄉望素著年在二十以外四十以内者來轅報名投考取錄後隨班到堂肄習免繳學費每日由堂内預備午膳一餐所須紙筆課本亦暫由堂備給至畢業時評定分數一體給憑以示奬勵除考試候補正佐各員業經榜示外爲此示仰本籍士紳人等知悉本部院定期於本月二十五日考試紳班法政學員正取十名備取十名正取入堂肄業備取俟正取額缺挨次推補應考士紳各取地方官印結在仕學館報名以憑詳送備卷届期扃門考試母違特示（助） 
[承太守勸設學務支會鎭江]  
　　鎭江府丹徒縣學會雖已成立然旅居外埠之人無從與議仍不足以昭大公爰照請府學堂監督函致外埠學務中人咸設支會遇事公舉代表來鎭議决（妙） 
[學堂會練日操寗波]  
　　甬郡中西儲材學堂前由寗府延聘日人敎練日操頗著成效日昨該堂學生赴江北益智學堂會操各學生步伐頗爲整齊（易） 
[警察將改新章湖北]  
　　昨得官塲消息云湖北警察將遵照新章辦理分别行政司法保安衛生等名目設立專科惟省會爲官紳勢力之區警勇亦乏敎育恐終難實行（世） 
[二鎭左恊改名混成湖北]  
　　湖北常備軍第一鎭已遵照練兵處訂章改爲第八鎭其二鎭左恊日昨亦准練兵處公文删去二鎭名目改爲二十一恊加以混成字樣有節制馬砲輜工等營權利恊統黎元洪並未調動（世） 
[温中軍禀准畱任温州]  
　　温標中營遊擊黃國棟奉文陞署金華協遺缺督委喻勉初遊戎署理已詳前報茲聞同城道府以温州沿海之地防務須資熟手電禀上憲請畱原任已奉崇佑帥批准留任三月故睮遊戎未經接篆云（林） 
[飭知准補餘西場揚州]  
　　両淮通屬餘西場某鹺尹因事出缺運司趙都轉詳請以新班大使項毓溎充補茲奉大部覆准都轉隨於昨日下札飭遵（答） 
[管帶親緝梟匪鎭江]  
　　駐鎭新勝緝私營徐管帶因各屬盜賊横行梟匪不靖亟須嚴密查拿特於日昨率同幫帶及各哨弁前往南北内河各處巡緝（再） 
[刑訊不認盜黨寗波]  
　　鄞縣梅墟地方惠深典當前被劇盜搶劫巨贜由典主報經高大令飭差跴緝日前江東冰廠前有某甲在途拾得制錢千文係該當原贜縣署捕役當將某甲拘縣詳訊甲供此錢確係在途拾得再三嚴刑訊究始終不認遂飭差發押候再續訊（易） 
[驅棍驅逐出境寗波]  
　　甬郡日前有孫姓主僕二人衣服華麗借寓城内連陞客棧自稱世襲雲騎尉由某營官差遣來甬委查竊洋勇丁事其實逐日在外向各店舗誑騙貨物縣署捕役見其形迹可疑當卽拘入縣署研究供詞支吾縣主遂飭差驅逐出境（易） 
[蘇垣馬路工程委員汪太守然上臬憲禀]  
　　敬禀者竊奉憲台札飭查洋巡捕頭鄂爾笙列控閶門捕房各欵業由前委洪令冀昌查復在案知府到差未久無所用其廻護理應秉公查察據實禀復爲我憲台縷晰陳之第一控外間人言嘖嘖事出有因查所控並未指明何人無從查悉第二控閶門捕房日記各簿多不如法其中尙有應該存案之簿今亦不知下落查捕房案簿車巡簿各捕値班簿自三十年以至今日挨號點查並無遺失知府到差以後已令其添立各捕功過簿各捕開革接補簿各捕積留辛工簿以備查核第三控通年罰欵有二千數百元之多皆係捕房經收而其究竟作何支用或現存何處均無可考查捕房罰欵一項三十年年終開爾笙接辦兩月爲數無多已由洪令禀請儘數分别奬賞蒙憲局批准並飭令嗣後罰欵仍須照章報局聽候斟酌核奪等因在案三十一年六月初九日開爾笙辭差赴滬奉局札飭赶將捕房所收罰欵查明確數開摺禀報聽候酌奪等因知府伏查前洪令遵奉禀明罰款確數並繳逐月洋單開摺呈核在案奉憲台批准開爾笙經收罰欵五百一元七角二分除置備藥箱等項外現在因事告退准予津貼薪水一百五十元川資三十元自可從寛照准尙餘七十一元六角七分應卽提存該局自是年六月起所收罰欵應令接充之屋老生按月解局專案報明聽候照章分給母得任令冒銷等因在案查屋老生接辦後自六月分起至本年二月分止逐月洋文清單並存洋業由洪令兩次彙解憲局核與成案相符查從前罰欵較多其中似不免有借端苛罰者然核查成案每年亦無有二千數百元之多令年三月鄂捕頭接辦後三月祇收十一元業由洪令叧案報解憲局四月初一日亦祗收四十餘元今擬將罰欵定章榜示捕房門前叧立專簿以杜積弊而昭大信第四控巡捕有過罰扣辛洋該捕房扣下之欵現存何處無從查考卾捕頭經管租商兩界前後七年巡捕罰扣之辛工以及開革接補扣下之欵均無案可稽開爾笙屋老笙接手後亦染舊習其中情弊早經憲鑒現已飭龔繙譯另立各捕罰扣辛洋簿以備查核第五控捕房爲各捕積留薪洋亦無登記僅據繙譯虚詞支飾偶露一句云本月初三交付兼代張大令洋一百元查各捕積薪一項除歷年發給外至四月間僅存洋一百元前因捕頭未定由繙譯遞交張令業由洪令移交知府收存現已飭龔繙譯叧立各捕積留辛工簿以備查核第六控龔繙譯與第一號巡長將該捕房日用洋油之費及他項什物控造僞帳呈報一條查商界閶盤兩處設兩捕房各項雜支自較租界逾倍月終由繙譯開造清單報局由局轉呈商務局查核第七控龔繙譯與一號巡長遇事阻撓查龔繙譯諳曉英語人尚明白一號巡長鮑榮貴當差年久公事熟悉惟遇事每有與鄂捕頭爭執之處致啓嫌隙第八控巡捕所穿號衣大都籃縷不堪祗三十年春間所發號衣較 
 
 

Page 11

 
 
爲齊整等語知府到差之後查點洪令所製新衣頗爲齊整第九控捕房住屋污穢狼籍一若無人料理者查捕房覊押各所以及公事房各捕住房實屬污穢狼籍誠有如鄂捕頭所言者已由商務局憲陸飭龔繙譯赶速修茸齊整第十控百姓怨恨該捕房者不一但以龔繙譯與一號巡長有結拜弟兄之事查巡警爲内政要務商界捕房旣無捕章又不訓練以此項不諳名實之巡捕治理地面不無失當百姓訾議職是之故現擬修訂捕章添設巡捕十名頭等巡警一名兼充敎習勤加訓練以副憲台整飭捕務之至意其捕章容俟訂定後繕呈憲核以便遵行至繙譯與一號巡長結盟一節知府明查暗訪毫無實據惟有隨時隨事悉心探察一有確証當卽據實禀聞是否有當伏乞賜示遵行（永） 
今日尙有各省新聞及本埠新聞均列入第三張閱者注意 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[會審侵蝕賑欵委員湖北]  
　　鶴峰等屬賑務上年委劉大令雲漢經理有侵蝕等弊經紳民上控委員密查得實拘案候辦日前由藩臬兩司會審劉令並不承認聞兩司擬禀復上台後再訂期會訊（世） 
[官紳議撥倉穀平糶紹興]  
　　越郡臨浦等處近來均因米貴迭滋事端雖由各米商赴湖墅采辦接濟　省憲不准裝運過江惟官欵所辦備有護照尙能起運然爲數無多殊不足濟民食昨有士商禀請當道妥設善法以弭禍患茲奉劉太守與山會二縣會同紳董議將各倉積穀酌撥數成發商碾礱設局平糶以濟貧困（落） 
[尹氏家屬鬨閙油坊揚州]  
　　尹稚山妻胡氏以南門外油坊雖列彩票被人得去然坊内尚有零星什物並黃牛等擬向新坊主告貸而坊主拒之甚絶氏乃邀約多人於某日擁至坊中鬨閙搗毁物件甚多聞坊主立卽至江都縣控訴昨日已親往勘騐矣（答） 
[小輪賠償貨船損失鎭江]  
　　前有德新行貨船一隻被日商大東公司甘肅小輪撞沈早經行主具禀常鎭道轅乞代索賠事延數月直至目下始由陶榘林觀察向日本總領事商定判令公司償銀三百兩結案（妙） 
[武昌官事]  
　　卸任贛撫胡廷幹日昨來鄂租賃公館居住○升授江藩司繼昌自交卸江漢關道篆後定十六日赴都陛見（八） 
[滬城官事]  
　　候補道那鐵珊觀察良到申住寶安里又商約隨員陶别駕鳳威又製造局差遣委員顧澄泳二尹濬淇又分用知縣沈保申明府陳棨又萬航渡巡局委員蕭卓林二尹樳咋均因公詣道拜會禀見○英美公廨委員關絅之司馬昨日到道禀知銷假○梅家弄巡局員沈霞標二尹斌城近奉蘇省藩憲傳詢要公昨日到道禀知請假赴蘇○丁憂候補縣屠小漁明府仁傅昨由蘇省來申住貨捐局總辦鐵公館内午後到道禀見並呈北京粉子胡同崇公信一件（事） 
[督撫電留上海縣暫緩交卸]  
　　上海縣汪大令奉藩憲牌示交卸篆務叧委王大令念祖到縣接辦均詳本報茲聞江督周玉帥與蘇撫陳筱帥以上海縣一缺事關要任未便遽易牛手已經電留暫緩卸任矣（事） 
[滬道禀留寶山縣宰]  
　　寳山縣王大令現在已將交卸滬道瑞觀察以王令辦理地方一切事宜正資臂助未便遽易生手是以昨日電禀江督請爲保留（合） 
[寳山縣禀陳自闢商塲]  
　　寳山縣王大令得庚因恐洋人在境内越界編釘門牌收捐設捕故擬自闢商塲興辦警察昨日來申禀見道憲瑞觀察面陳一切事宜（事） 
[宴商要公]  
　　候補道虞洽卿觀察訂于二十日八點鐘在海寗路三十六號設有西席特請工部局洋員總辦曁上海道瑞觀察等飲宴互商一切要公（事） 
[擇地移設警局]  
　　總工程局擬將警務推放至二十三七鋪查得二十三七鋪局址向設小普陀庵内該房年久朽敗不堪各　因另擇安瀾道院設局駐防前日傳到該院羽士余愛棠諭令趕聚打掃清潔以便移設（寶） 
[紀會議塡濬廢河事]  
　　昨報載紳董會議塡濬廢河一則茲悉昨日午後三點鐘時十六鋪十五鋪四鋪九鋪等各紳商到者數百人初時提議小東門内花草浜迤西一帶河道主塡平者居多數及議大東門肇家浜迤西河道則主開濬者居多數末後提議開塡經費一層則尙未有端宜故未議妥旋卽分道散去（合） 
[烟廠工人停工]  
　　美商晉隆洋行在浦東陸家嘴設有造烟廠男女各工約以千計前日該工等與管工洋人齟齬相約停止工作一鬨而散該廠管事洋人訴知水巡捕房捕頭飭探陸阿九將爲首之許維生等六人拘解浦東總巡局想須移解公廨請辦也（力） 
[鬨鬧西牢案犯禀道核辦]  
　　美界楊樹浦西牢押犯與牢内看守之西印各捕上月十一日互相衝突被各捕擊死范毛毛蔡小狗周阿福張金扣等一案昨經西牢頭目將江永記徐阿六張寳生萬福華陳阿橋沈裕國余金順朱文華徐阿慶施正英沈金山王新生李兆文王兆基等解案並將各犯當日打人所用之木棍木板鐵榔頭等物呈請嚴辦西牢頭目投案禀稱當暴動時被已死范毛毛當頭擊鐵榔頭一下打傷頭額又右顴上削去寸餘之肉一條請察四十二號印捕禀稱被傷頸後並兩手腕二十七號西捕頭禀背心受傷又西人名安納生之左肩亦經受傷均請騐究並稱爲首肇事者乃王新生徐福生龔麻子徐阿新等明府以此案現詳道憲著將各犯帶回於兩禮拜後俟道憲核示遵行（力） 
[巡士換戴草帽]  
　　總工程局各巡士近由總董仿照北洋警察章程每人給發草帽一項一律於昨日換戴（寳） 
[斥革偵探]  
　　滬南偵探趙德勝不安本分屢滋事端爲總工程局總董查知前日將夘名斥革不准復充（寳） 
[加賞嚴緝逃犯]  
　　川沙縣舉人王家彥因霸阻塘工晙串監生唐史揑報盜案及捆毆差保各案由廳尊左司馬詳辦發交汛官看管詎被潛逃詳禀道憲札飭嚴緝未獲詎唐亦被該差賄縱左司馬故于前日加賞飭緝略謂如能將王獲解到案照原賞一百元外加賞四十元將唐獲解到案亦照原賞四十元再加四十元（嚴） 
[日人行兇罰鍰]  
　　東洋車夫王兆富前在崑山路被某日人毆傷日人自知不合央人私願和息捕頭不允喚到王兆富定須訊辦現此案已於昨日由日本領事提同原被質訊以日人兇毆苦力之人有玷文明判罰洋一百五十元給王養傷了案（似） 
[請派警兵協拿積棍]  
　　前晚夜半公廨讞員關司馬接得密報略謂據眼線報稱聚衆通匪無惡不作之某巨棍日間聞將來滬換船他去應請嚴密捕拿云云司馬連夜備文禀詳道憲請派警兵保護各捕役至輪船並各馬頭設法查拿務獲嚴辦（盡） 
[匪黨勒詐宜懲]  
　　三十六個黨匪目余阿源陳阿福專率羽黨在各輪船霸佔鋪塲遇有搭客趁輪勒索洋十元二十元不等否則串通竊賊乘間竊物前晚有夏紳乘太古寗波輪船赴津被若　 
 
 

Page 18

 
 
肆其故技經輪船帳房查知驅逐竟串同賊黨竊去洋三十元及衣服多件向之追問反被毆打旋由船中報探往拘已被兎脫似此有害行旅急宜設法以禁絶之也（興） 
[蘇藩移各關司道文（爲講求庫欵銀色事）]  
　　蘇藩司移文各關司道云奉蘇撫部院陳札開准户部咨北檔房呈准造幣呈總廠呈報總廠委員前赴户部領回搭放　銀幣價尾欵三千七十六兩零内有江蘇安徽江西浙湖北湖南河南山東山西四川等省解交大庫餉銀成色高下不等謹查奏定章程内開現在中國通用足色銀一两以化學法分之實得純銀不過九錢八九分今鑄造銀幣於此數去工耗二三分每元用淨純銀九錢六分又各省需用新式銀幣均可備銀交造幣總廠及各分廠代爲鑄造每交庫平足色若干两化其成色純銀在九八五以上卽准照換一两新式銀幣若干枚按照限定成數以銀色所餘抵充鑄費彼此兩不找付各等語總廠現正籌鑄銀幣比較成色不厭詳求當化騐委員試行化騐茲據逐一騐明開單呈報如江蘇淮北江西萬安湖北江漢關羅田縣湖南郴州河南許州山東烟台蒲台山西介休南鄭四川等處其成色均在九八五以上江蘇上海淮南安徽蕪湖江西九江贛關浙江平湖石門山西華州等處其成色均不及九八五以上開單呈請等因前來相應飛咨江蘇巡撫轉飭司關道府並各州縣凡有應行解部欵項現銀必須講求成色如在九八五以上方准批解若不及九八五成色由本部造　總廠化騐不足所短成色銀两仍由該省按九八五照數補足以昭劃一而重車欵可也等因移文到本部院准此合就札行札到該司即便轉飭各司關道一體遵照毋違等因到司奉此合就轉移云云（宜） 
[鬨閙競存公學案判結]  
　　邵斌控競存學堂學生毁壞脚踏車致起糾葛一案昨日復訊捕房將原被傳解至公共公廨襄讞孫明府與德繙譯師謀君會商之下明府以邵斌旣在該學堂肄業應知尊師之道旣認修賠即不應偕中西探至校拘入惟敎習岳友苕如該生有不是之處理宜申斥不合任聽諸生將邵梱縛判邵斌罰洋五元毁壞之腳踏車由競存學堂修整歸還完案邵尚嘵嘵置辯明府謂如有不服准爾上控（力） 
[上海縣案]  
　　袁四發扭蔡三等至縣喊控向索帳欵被伊毆戳並糾吴光照吴光發帮毆受傷等情昨午後經帮審馬參軍提訊袁供揚州人姑丈鄧滎海開一烟間被同鄉蔡三積欠烟錢三千餘文命小的向索詎蔡紏同吴等兇毆並遭戳傷求騐蔡三供袁四發前稱鄧榮海現開烟間因乏資本欲糾一會小的無力不允昨來尋釁彼此扭毆小的頭上亦被戳傷吴光照吴光發亦供袁來糾會不允挾嫌誣控餘供含混參軍飭仵騐得袁三左臂有刀傷痕蔡三頭頂有磕傷痕判袁蔡發堂醫治光照掌頰四十下光發戒責二百下一并斥釋○鄉人計正豐控地保徐如全串通流氓吴杏林藉端詐去金戒前晚經汪大令提訊徐供日前見杏林向正豐訛詐上前解勸計將金戒交與小的並非串詐乞鑒大令核供不實判徐掌責一百下將戒交案候傳原告訊核○又訊周泉生誘拐莊姓婦一案周供住廿二保三十一　莊婦係與某甲搬物同逃小的並未誘拐大令判周隨同原差下鄉查明被拐實情禀候再訊（合） 
[總工程局紀案]  
　　善記號金利泰沙船在淞口被王德興沙船進口撞損投控總工程局由孫明府派探至船察看禀復在案詎包探向被告詰問一切船主王錦奎一味狡展明府因判送縣請斷後由王之同帮義泰號主出爲懇求情願勸妥明府准之○生和米號雇曾福榮船裝米三百四十一石至杭州仁濟號交缷缺少卄六石二斗號主陳春生向原配船之任坤生理論之下扭局禀控明府判交保出外赶緊賠理○曹木華承辦婁縣漕糧被船户馬桂寶裝缺九石扭局請懲明府判馬賠洋三十元○王德安扭妓傭洪娘娘至局控被十年前借去洋一百元立有借票本利無著求追明府判洪交保限三天交出蔣秋波復訊○康阿興之妻朱氏由寗來申向夫索取家用被姘婦吴施氏毆辱扭局請究明府判康每月貼妻洋两元吴施氏斥逐（尺） 
[英美公廨早堂案]  
　　招商局司事蔡某在寶善街途遇流氓攫去所携皮夾内藏鈔票洋八十元大小洋數元向王大吉弄内飛逸經蔡追赶有人持刀恐嚇因投老巡捕房報緝已志前報前晚老閘捕房包探米順陸恊庭等訪得攫物之人匿居松江路一帶客棧帶同夥探拿獲陳阿五又名蟹二及小埸餅即張阿榮又張阿四陸三毛高郵蛋即吴阿榮劉阿珠陳德生即小猪頭嚴長　即嚴三三等七名均係遇　帶入捕房昨早解廨請究蔡投案禀請嚴懲襄讞孫明府商之德副領事師謹君判將陳等帶回捕房押候下禮拜六訊辦○上海道瑞辛儒觀察札飭關司馬拿獲著名流氓胡進卿即小徽州管押捕房由司馬申詳道憲核示在案日前接准道憲批回飭將該犯移送上海縣辦理昨由捕房解案中西官飭暫留公廨聽候解縣究辦○閘北捕房包探米順拘獲在正豐街同義樓茶舘刀傷爛頭顧德生身死之胡掌　王阿毛即蘇州阿毛及張福生即小福生等管押捕房亦禀道憲核示在案刻接回文飭將胡等移縣故由捕房解廨請示明府著一并送縣○細崽董大眞張子祥串竊　　　館信面人頭由洋東查出報探解究判押候下禮拜六查明解訊○開牛奶棚之莫洪興前因違章攙水罰過洋五十元茲又出賣攙水牛奶由捕解究判罰洋一百元充公○岳福林藉端向陳長生借洋不允用刀戳傷左腿控案拿究判押两月○張阿三甘仁生因細故與毛其中打架由捕解究明府詰得俱有不合判原被各罰洋四元充公○張才某將洋人馬車上玻璃打碎由捕解究判押捕房三禮拜○唐喜子以大便爲由掩人陳洪記家圖竊判押一禮拜○李守土與妻李劉氏將隣人周鍚藩之妻兇毆打失首飾控奉傳究判候過堂訊核○金立新竊泰康等衣飾由捕解辦判押二月○楊金福藉端向開花烟間之沈金生拆梢由捕解究判押三天○王阿五調戲羅梁氏由捕拘辦判罰洋五元充公（當） 
[法租界捕房事]  
　　某木作主扭控林泉寶誘拐四齡糼孩販賣虹口某　人處得洋九十元向理被毆求請究辦捕頭論飭押候解訊○車夫吴四租某車寓東洋車一部前日串通陸三郎賣去被失主告發拘人捕房押究○謝阿長高阿東串竊某板木行木植被探查獲拘入捕房押辦○王阿江竊羊毛一包在途混售被探拘獲解押候究○李金夫曹二前晚同庽某客棧内串竊棧客洋十五元經棧主扭入捕房押候解辦○楊阿金前在法大馬路胡閙由捕喝阻不依扭入捕房押辦（興） 
[美租界捕房事]  
　　某西婦乘醉至西華德路胡閙由捕拘獲押候醒釋○東洋車夫吴啓明拖車至百老匯路忽然倒地經捕送入捕房轉送同仁醫院求治不及而斃捕房飭傳車庽主顧某知照家屬棺殮○茂海路王禮渭毛興幹傾倒垃圾違章由管理西人知照捕房函請公堂出單傳罰○華記路周老法之子乳名喜子忽然失去由周報捕請查捕頭允之○法包探張掌福帶同拐匪林金寳至捕房禀稱林拐法界某木作内四歲男孩托張陳氏賣與北四川路粤人陳惟廷家請即派探協提捕頭飭探陳洪得會同法探將該孩提入捕房帶回法捕房解辦（似） 
來函 
振武宗社書記員報告 
　　衢州振武支社來函去冬在敝郡倡設戒烟支社以鮮草未見未能立微效果當由商務會董英君函請草式并囑將就地採取　寄上試騐去後復將此草試騐不料一服愈乃確知鵝郎烟草之眞相與公所寄　說無異鄙人當托人四處搜採按户分送并另刊烟草服法數萬張散佈隣縣前月復親往開化縣一帶請准邑尊魏公献宸開戒烟大會到者五百餘人　列願　不再吸烟復又派人到龍游縣一帶分佈烟草及服法亦大有效騐（後畧）通州振武支社周春生來函（前畧）查蒲公英性散淤敗毒爲治乳之聖藥而鵝郎草則尅烟滌腸爲摧除鴉片之神草惟性過烈服之泄瀉疲弱難支然堅忍三二日立見癮除半月身軀漸健老弱者斷癮後兼服補劑亦奏膚功两月以來戒脫者城鄉約逾千人白奉第二次名單後續報誓戒九十三名現戒除五十四名名單附後朱生高許盈鼎費小峰方吉甫王靜軒沈澤和朱東城顧少銘孫恩唐瑞芝宋伯生莊仲禧鄭雨庭朱福如徐沛時于延幹桂殿卿徐晉臣解佐臣馬雲章陳尙志王茂先李渭泉程少甫蔣馨齋金香　管石臣洪功甫劉照秦步煌張宗佑劉海仙吴蔭堂張柱王芝春黃鐵　鄭弼辰姜子輝陶晴初劉卜卿侯瞻屺徐雨生汪炳榮王桂張地和羅咏秋孫炳南陸秉　王道士趙俊臣顧芸甫袁炳周仲生○漢口李玉田來函鵝郎草及　說簡章均照收十日之内戒斷烟癮十二人○本埠邱少孚來函（前畧）今勸絶同志十四人立誓不吸并　任勸戒同胞願人貴社請卽入册名錄後方邱少孚周子勳周坤山周子平潘　和徐麗生王趾祥王清臣邱子遠朱錫麟鄭茂生葛志雲嚴玉堂曾省三 
 
