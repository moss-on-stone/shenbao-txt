# 1910 - 172 - 4913431

 

Page 1

 
 
   
 
 

Page 2

 
 
上諭 
　　監國攝政王鈐章五月二十三日内閣奉 
　　旨理藩部額外侍郎著色凌那木濟勒旺寳補授欽此軍機大臣署名奕劻世續鹿傳霖假那桐吳郁生 
　　宫門抄二十三日召見軍機溥琦 
論說 
[論法官廻避之無當（復）]  
　　外官廻避本省一事沿於有　之秕政。其制本屬無謂。近數年來。政界中亦多有深知其非。而主張廢去者。惟以數百年之錮習。中於人心者至深而甚溥。故一時格而不行。近者憲政館法部會奏。外省初級地方審檢各廳員缺准以本省人員與外省人員一體任用。變通舊例。期以收得人之效。是政府於外官廻避制度。已知其無裨於吏治。而自今以始。且將推行於他種官吏。而此積久甚深之。錮弊終有廊清摧陷之一日矣乎。 
　　雖然記者猶有憾。今夫迴避之無當於吏治。憲政館旣已知之。不廻避之有便於法官。憲政館不第深知之。且能詳言其所由然。夫旣知其不必廻避。不宜迴避。則曷弗併迴避本府州。及在籍三百里内之制限。一律豁除。而必爲此停調兩可之舉。不迴避本省。而迴避本府。以留此一綫秕政。於法官任用典例之中。此何說耶。推憲政館之意。不過以本府州爲。法官桑梓之鄉。親戚故舊之所在。爲防弊杜嫌起見。自應令其迴避。不知法官之地位之性質。與普通官吏相懸異。普通官吏執行職務時。於一定範圍之。内得以自由斷定。而法官之亭斷訟獄。對於原被兩方。除法許自由心証外。類有繁重之法律爲之締制。絶不能有所偏袒。且東西各國於法官臨時臨事之忌避。訴訟法内更訂有專章。無論刑事民事。凡原被兩造。有一與法官爲親族。爲姻族。爲至密之友。或法官於原被之一方。爲法定代理人。証人若鑑定人。皆絶對不許審理其事。卽非有上列之關係。而法官與於豫審終結。或公判之前審時曾爲當事人申明不服者。亦不能再與聞其事。又使原被之一方。與法官雖素無關係。而當訟案發生之際。或發生以後。有往來酬酢之嫌疑亦。得由檢事及訴訟關係人申請忌避。防維如此其周至。以視僅避籍貫。卽爲盡别嫌明微之能事者。其疎密爲何如也。中國訴訟律苟采用同一之規定。則即不迴避本籍。而有此嚴重之限制。已無因嫌疑而滋弊竇之足虞否則迴避籍貫雖嚴。而偏袒者不必皆因親族。徇私者不止爲情面。弊亦多術矣。僅此最狹義之防維。果能疎。而不漏乎。且憲政館固自言京城審判廳。與從前之刑部。非無本京人在内。亦未見有請託徇贍之弊。夫京城之官吏。旣不以本籍人故。多滋流弊。則外省可知。從前刑部之官吏。旣不以有本京人故。致京城案件。多所偏私。則外省審判廳之人員。更可知。憲政館何以於京城則明知其無弊。而引爲証據。而外省則或恐其有弊。而姑爲之限制。豈京官多賢而外官多不肖歟。抑自知其不必而爲之歟。此令人百思而不得其解者也。 
　　不寗唯是。憲政館之所謂變通迴避者。僅指地方審判廳以下。至若高等審判廳固一仍舊日迴避之慣例也在憲政館之意豈不曰高等審判廳之權限轄及全省。設一律變通。必有以本籍人而聽斷本籍訟案者。殊不思高等審判廳。民刑不止一庭。而候補推事。爲數更踰於地方以下十倍。縱有此種事實發生。而被嫌疑之推事。儘可臨時忌避。固無缺員之慮。又何必以先事迴避。爲未雨之綢繆。原迴避之設。不過欲使法官不得審理本籍訟案耳。外此固不在限制之例。顧法官審理本籍案件。未必即爲滋弊之媒。已無迴避之必要。况即欲牢守此舊例。而自有法以處之耶。然則憲政館之變通地方以下法官。而不變通高等以上者。眞知其一而不知其二者矣。 
 
 
 

Page 3

 
 
要而論之。官吏迴避之制如以爲非則自當痛予蠲除以。爲澄清仕途與吏治之根本。固無所謂變通。如以爲是。則應力爲保存。以示防弊絶嫌之深心。更萬難爲遷就。中國政界通弊。有所興革。類以紓徐遲滯出之。旣無沈毅勇猛之常德。又無直截了當之决心。故所行之政策。往往不能貫澈。而弊遂無由絶利。亦無由生法官迴避之無當。特其一端耳嗚呼此弊不除。憲政縱無論若何籌備卒末由進也。 
來稿 
[蘇路公司復同鄉京官函]  
　　鳳石中堂曁諸鄉台公鑒。謹復者。接奉尊示。具仰盛懷。所以爲公司計者。至爲深切。即穆等微衷。亦蒙曲諒。反復循誦。曷勝感荷。惟縷縷之意。有不得不奉達左右者。截息之議。發自蘇州股東。函達公司。已在二月中旬。方儗登報發息。而蘇州各股東。先後至公司。陳述意見。囑俟會塲公决。再定辦法。發息告白。暫緩揭登。迨提議後。赴會股東。亦尙窮究利弊。歷三小時之久。卒以投票表决。可者一千六百三十八權。否者六百七十一權。旣經議决。公司乃負執行之義務。尊示謂以少數人之提議。遽而執行。似情實少異。預算入欵。按月匀計。約可得二萬四千五百元。視去冬收入爲比例。今據營業所截算。本年正月入欵二萬一千四百六十五元零二月入欵二萬六千二百四十八元零。三月入欵三萬七千五百五十九元零蓋正月之初。往來人少。故未足預算之額。三月有龍華專車。故超出特甚。二月尙係平均可靠之數。要皆逐步增進。鐵路營業之公例然也。各項開支。工程營業兩所。照預算表所列。總公司開支。照表約可年省二萬有餘統計出入相抵。或可稍有盈羨。特别工程。無從預計。至所有貸欵。現正設法歸還。冀輕負累。在今日而言蘇路。自以南。綫亟求自立。北線亟籌開築。爲生死存亡之樞紐。自立之道。具如上述籌築北線約共需欵四百萬。穆等受父老兄弟之託。勉任籌集。五年預息百五十萬。用諸北線止符三分之一。是否尙能爲力。穆等不敢預必。各股東實負共。同之責任。本届議案。皎如白日。穆等斷無。逆億。之心中堂曁諸鄉台。熱心桑梓變護路政。登高一呼。衆山響應。此爲根本之策。願賜維持。若夫官商合辦之說。竊未敢率爾附和。官之與商。分屬一家。原無畛域可言。但各地紳商。旣合力從事於先。方今路工。告竣。輒欲委棄於官。揆諸衆意。必不。謂然猶憶曩者報紙風傳。蘇路有歸部之說。股東紛來詰問。洎乎公司聲明。並無其事。股東乃執公司所聲明者。爲異日之息壤。曾幾何時。復云官商合辦。穆等德薄能鮮。方寸之忱。實無以掬示於父老兄弟之。前且郵部存欵。原非郵部所自有。同受奏案合同。之拘束。付息有期。還本有限轉令入股。夫豈能爲。要之已成之路。必設法以圖營業之發達。首在經理得人。前此創始之初。經理得無大經驗。遂令營業有停頓之勢。涉歷稍久。辦理較易爲力。仍賴各股東隨地指示。俾任事人有所遵循。已規畫而未成之路。應設法集欵以冀迅速完工。穆等受公衆委託。責無可貸。而凡屬股東。自有隨時協助之責。他日所入。仍惟營業一途是望。豈第官息爲然。若云開車後猶無可望。則雖添官股。其又何補。中堂曁諸鄉台。高掌遠蹠。必能洞悉利害。遇有差池。非一公司之關係。穆等受責。所不敢辭。區區之意。實出至誠。惟垂鑒乃幸。肅此布復祇請公安 
　　附蘇路公司致本館函四月十四日接到旅京股東陸鳳石中堂等公函當由董事局會議以官商合辦之說微特爲各股東所不爲卽辦事之少數人亦不能承認因於同月二十四日具函答復今原函經貴報登載自應將復函檢出併希賜予登載爲荷 
專電 
[電一（北京）]  
　　國會請願各代表今午（二十三日）續議辦法孫洪伊謂此事有進無退無庸討論遂决議刋布公函添舉代表續謀第三次請願 
[電二（北京）]  
　　同志會接津電請願不准當圖再舉求再通告分會終冀達和平立憲目的 
[電三（北京）]  
　　考察軍政大臣濤貝勒電告由奥赴瑞士調查紅十字會條約及其辦法以便回國參考辦理俟調查事畢赴俄 
[電四（北京）]  
　　南洋勸業會審查總長楊侍郎電致郵部徐尙書請調鐵路局科員李秉安迅速赴寗襄辦審查事宜 
[電五（北京）]  
　　某御史倡議津浦鐵路耗費過鉅非將南北兩叚大小員司全行撤換無法整頓不日具摺入奏 
[電六（東京）]  
　　日俄協約日内將調印西七月内公布 
[電七（東京）]  
　　韓國副統監山縣伊三郎於西六月二十八日赴韓 
[電八（東京）]  
　　日本勸業債劵定買者已逾原額三倍 
緊要新聞一 
 
 

Page 4

 
 
[蘇撫說帖與國會之關繫北京]  
　　蘇撫程雪棲中丞前此陛辭出京向監國及軍機大臣各遞說帖一扣已誌本報茲探其財政一條内容係關於國會請願問題大致謂現在各省財政困難情形大抵相同而辦理新政如籌辦審判廳舉行地方自治振興實業推廣敎育各項經費爲數尤鉅無所自出各省紛紛舉代表請願速開國會該代表等旣爲全體人民代表知國家與身心性命相關必能統籌全局肩負此責倘皇上乾宸獨斷舉行臨時國會亦足徵意見而定危局云云聞其意旨不敢明言速開國會故用財政二字以飾其表面又不便主張不開國會故責以擔任新政經費果政府行其計國民必出經費則督撫此後不擔財政支絀之憂倘政府不行其計或國民不出經費固無人知其有阻撓國會之實云 
[美使館接湖北匪警消息北京]  
　　聞十八日駐京美國使館接得漢口專電謂湖北陸軍第八鎭有軍官三人係屬革黨以與長江匪徒暗通消息形迹敗露均已拿獲云云又一電報謂湖北近有匪人勾連革黨密圖起事人數甚巨分布各處探訪局某某均屬同謀以爲内綫現已拿獲三人并風聞日内即行就地正法所有餘匪刻正設法緝獲日來武昌甚爲騷動 
[芝罘築港交涉轉機北京]  
　　烟台改築芝罘港一事各國皆極賛成惟某某兩國出而反對已載前報茲悉外部對於此事曾咨孫撫調取該港詳細輿圖以備交涉之用孫撫接部咨後即派員會同煙台海關道精勘港内一切形勢至今尙未完竣昨日外務部又咨孫撫畧謂改築該港之議近來各國均表同情磋商後各使咸電本國政府詳陳利害現雖未接彼國政府正式公文諒不致横生阻力至某某兩國雖初有反對意惟迫於公論該公使近亦從同賛成請將該港輿圖速行咨送以備會商决議 
[各國對於湘亂償欵之和平北京]  
　　長沙饑民肇事各國僑商損失最鉅者以英國爲首日前英使因此案赴外務部會議鄒尚書告以此次長沙亂事實由歲歉民困所致與各處無端閙事者不同中英兩國素稱親睦必欲索償鉅欵恐該省力不能担且湖南風氣素來疾視外人現值大亂之後民間十室九空若必多取不但不足以昭儆戒且恐結增惡感有損無益擬請從輕索償以示寬厚該省人民經此平和了結亦可化其仇視之心於將來商務未始不可爲桑榆之收英使聞言頗爲感動允飭該處領事核實估計損失决不爲額外之要求鄒尚書更將此意通牒各使日本亦深表同情其餘各國損失尙少亦無異議將來此項交涉可期和平議結矣 
[湘紳舊黨之餘燄復熾北京]  
　　湘紳王黨胡祖蔭昨又呈請都察院代奏一摺畧謂瑞督參劾王先謙孔憲敎葉德輝等實因該督病不理事誤採報館浮言以致寃抑正紳請旨另派重臣查辦等語聞陳副憲名侃主持代奏張總憲英麟與王先謙同年亦欲曲狥其請云 
[補紀請願代表謁見那相事北京]  
　　第二次國會請願已奉諭不允仍定九年矣而今猶錄此者以見諸樞臣之宗旨雖已决定而表面之敷衍則甚周到也十四日午後國會請願代表杭君祖良李君長生周君尙研等晋謁那琴軒中堂杭君云商等爲愛國各商人推舉代表請願速開國會妆十日已在都察院上書特請中堂提倡賛成以安民心而固邦基且時事日棘須以民氣爲後盾中堂云庚子以後國民進步甚速皆有愛國熱忱非比從前秦越之視漠不相關所呈各呈極願賛成惟經濟困難非提倡實業不可杭君云未開國會實業諸多阻礙中堂云甚然李君云總求中堂提倡速開爲要當時暢談一時之久頗蒙優待迨送客時代表再三謙讓中堂以諸君熱心國會千里遠來深堪嘉尙遂送至大門而别李君出而語人云窺中堂意旨大有希望不料李君之希望在夢中耳今日方始醒也 
[内廷組織皇宫警視隊北京]  
　　紫禁城内護衞係由護軍營八營與先鋒營二營編成定額一萬七千人輪番值日扈衞詎日前兇徒賈振泉携短鎗從西華門入抵内務府該兵等晚未覺察難免疏忽因是内廷擬將該兵一律裁撤改用禁衞軍紥門守衞並組織皇宫警視隊以嚴門禁而肅規律現當軸正在考查辦法云 
[各省造幣廠總帮辦派定北京]  
　　署造幣廠正監督瑞豐以此次鑄造新幣事務重要每廠僅派總辦一員難於周聏擬請添派帮總辦以昭愼重等情具呈度支部當經該部核定奏稱現在歸併各廠一律鑄造國幣自應遴員派充總帮辦以專責成請將在任候補道廣東廉州府知府李經野開去廉州府知府底缺充當湖北分廠總辦其帮總辦請以分部員外郎張德薰派充四川副監理官丁憂臣部主事蔡鎭藩請兼充成都分廠總辦其帮總辦請以臣部主事王宗元派充事锐主事陳度請充當雲南分廠總辦其帮總辦請以臣部郎中李佛肩派充東三省正監理官四品卿銜分省補用道熊希齡請兼充奉天分廠總辦其帮總辦請以補用道榮厚派充造幣廠副監督錫廉請暫兼廣州分廠總辦並隨時稽查各分廠其帮總辦請以廣東副監理官丁憂臣部主事胡大崇兼充又臣部主事周宏業請充總廠正坐辦郵傳部員外郎單寳德請充總廠副坐辦其吏部主事陳度郵傳部員外郎單寳德二員並請免扣資俸奉旨依議 
[鹽政處參追鄂岸督銷局虧欵北京]  
　　鹽政大臣 
 
 

Page 5

 
 
會奏竊查光緒三十一年戶部議覆升任兵部侍郎鐵良查辦兩淮鹽務一摺内稱分銷各員由督銷局自行遴委儻有虧欠即著該督銷全數賠償等因奏准通行在案臣奉命督辦鹽政通飭各局將所有正雜出入各欵詳細開送據鄂岸督銷悞江蘇候補道曾紀壽造具清册呈送到臣查册内列有該岸各分銷欠解鹽釐鹽價銀十五萬二千餘兩又欠商本銀十一萬二千餘兩以國家之正欵商人之成本任聽委員肆意侵虧延不追繳遞年積欠爲數至二十六萬餘兩之多實屬無此辦法又元大錢莊虧欠鄂局公欵以房屋一所作價六萬兩分銷委員馮治成短繳鹽價以漢鎭地畝作價三萬兩歷年以來房地尙未變抵公欵仍係虚懸辦理亦屬不合以上積欠僅據册報而言此外有無隠匿未報之欵亦應澈厎查究以昭核實相應請旨飭下兩江督臣張人駿查明鄂岸歷年分銷委員虧欵確數分别責令原辦督銷如數賠償以重公欵而清商本其作抵之房地亦卽變價清欵毌任延宕再該岸除厘價商本虧欠之外尙有借撥江寗官膏局裕寗漢局南京城内鐵路等欵其數已有十餘萬兩旣據册稱禀請江督飭令歸欵應請一併飭下兩江督臣張人駿轉飭趕緊籌還以清欵項 
[廣州英領反對鴉片專賣]  
　　泰晤士報載二十二日香港電云廣州英總領事桀米生君照會粤督謂中政府曾允於十年之内决不干涉英國土商合法之貿易特請貴督卽將鴉片專賣章程註銷以符前約 
[中國承認松花江航務之要求]  
　　字林報載二十二日倫敦電云據每日　報俄京通信員電稱中政府已照會俄國承認俄國關於松花江航務問題之要求内謂中國對於此事慨然允諾實爲敦睦鄰邦友誼起見兩國將因此訂立新約惟因事屬專門大約秋後始可擬稿云 
[日俄新約果將宣布耶]  
　　字林報載二十二日東京電云據各報載稱日俄新約業已商妥不日即須調印並無聨盟情事該約原文己先交英法兩國政府察閱然後再爲宣布 
[俄國决意反對錦愛鐵路]  
　　字林報載二十二日東京電云日日新聞得倫敦消息謂俄國大臣巳公然宣稱斯脫萊斯君之議余等不能承認俄國外務部大臣伊斯華克君聲稱切望俄美兩國能協力共圖遠東他項利益俄國調查錦愛鐵路利害之委員現亦贊成政府之意見 
[法領照請助防邊匪]  
　　南清晨報載十八廣州電云法國領事近照會粤督謂安南及康巴地亞之匪徒雖經法軍鎭服然仍須駐兵邊陲以防後患近已派出軍士一隊特請貴督飭令華軍遇有急務量力協助爲感 
[京師近事]  
　　考察軍政大臣濤貝勒昨有電致政府云日内擬由奥京前赴瑞士沿途稍有勾留藉以考察一切定於六月十四日抵俄京聖比得堡在俄約住二星期之久再乘西比利亞火車回國七月初二日可抵長春回京復命之期當在初十左右因該處爲日俄戰爭舊地擬實地調查當時戰績届時或赴旅順一行須候到奉時再定 
　　丁未秋間派達于汪三大臣分赴日德英等國考察憲政嗣三大臣陸續歸國其考察所得各編書籍若干歸國後復請人修改抄寫再行裝釘以便進呈現汪大臣出洋在邇特先將所編書十四種辦齊日内呈遞該項書目錄下考察英憲要目答問十卷英威民政輯要八卷英憲要義二卷英國冶屬政畧五卷英憲沿革史六卷英國選舉法紀要十七卷英司法今制考四卷英國理財金鑑八卷英司法沿革政畧一卷國會立法議事譯規三卷國會通考十二卷英國曹部通考十六卷英國樞密院紀要二卷英國政樞綱要六卷以上計書十四種共百卷約釘四十餘册 
　　政府通咨各省預保交涉人材除直鄂兩督已經保薦外其餘省分尙未據有奏保惟湖南因洋務尙少請暫時免設交涉使以節糜費山東則以有登萊靑道足理外交亦聲請暫不添設云 
　　農工商部現擬訂保險章程七章（一）總則（二）股分公司（三）相互公會（四）物産保險（五）生命保險（六）罰則（七）附則共計一百六十條准於日内入奏 
　　前報載某觀察在韓家潭某堂揮霍各情現探聞此人確是前漢口淮鹽局總辦李文石此次來京運動無效業經鹽政處奏請飭江督勒追該總辦任内各項虧空銀兩故韓家潭某堂已半月不去矣 
　　前日朗貝勒以鑒於前此江鄂兩督不能調遣軍艦諸多窒碍因在軍諮處提議以後凡有海陸軍防省分之督撫其原有陸軍尙侍之銜擬一律銷除改爲軍諮處正副使官銜以便臨事調派軍艦不至掣肘俟濤邸回京卽行商同出奏 
　　郵傳部現通飭各鐵路總辦速札知各站長遇有運送靈柩者必須詳加查驗形跡取具切結將親屬姓名住址及已故者之履歷一一註明以防棺内暗藏軍火之弊 
 
 

Page 6

 
 
時評 
　　其一 
　　自第二次請願被駁後。人心憤激。各代表主張再請。同志會電催進行可謂百折不回矣 
　　顧或者曰。上諭已明言母得再凟矣。若再上書。得毋懼天威之不測乎。然而法部主事陳景仁之革職。至今傳爲美。譚各代表必不以此爲懼。 
　　且同志會規約。有本會非到國會成立不得解散之語。勉哉同志會。 
　　其二 
　　今日會議國會問題矣。明日會議國會年限矣。某邸賛成速開矣。某相贊成縮短矣。而其會議贊成之結果已如此 
　　今日會議内閣草案矣。明日會議内閣制度矣。某提調主張刪改矣。某軍機主張實行矣。則其會議主張之結果又可知。 
　　其三 
　　各疆吏日日言勦撫。而匪黨之猖獗如故。日日。報肅清。而匪黨之滋擾如故。即以邊鄙論。滇省則有猛遮巴康梁之煽惑。廣東則有江邊三合會之倡亂。西藏則土匪屢次反。抗東省則胡匪屢次竊發。黔省。桂省。苗匪邊匪。竄擾。不已民不安枕。倘我政府不於本源之地。設法清理。則匪亂安有消弭之日耶。 
 
 
 

Page 7

 
 
   
 
 

Page 8

 
 
   
 
 

Page 9

 
 
[參茸珠术海狗腎汁壯陽廣嗣金丹]  
凡購此藥務須認明崔氏瓣香廬牌號附近假冒切切小心○附送奇藥包治陽萎神妙莫測比衆不同 
海上壯陽種子之藥在坑滿坑在谷滿谷所難得者王道而兼神驗也本廬自開創以來未敢出售此藥者因無盡善盡美之奇效良方故也去秋始於陳尙書家得此出神入化之秘方第藥本昂貴不易製煉故遲至今日始克告成先將老年陽痿少年精竭之人一一試驗無不回天再造健如龍虎乃敢出而問世盖本廬之名譽關係甚大不得不愼重至再也此丹專治老年陽痿少年陰虚以及精竅不固見色流精未交先洩旣交不久舉而不堅洩而不射或少年悞犯手淫或後天戕伐太過以致腰酸腿軟耳目昏眩神思恍惚百體委頓等症服之壯陽煖腎固精滋陰益命門之眞火療氣血之虚寒腎經旣固諸恙悉平冬不畏冷夏不畏熱鬚髮轉黑視暗若明雖琴瑟屢調精神不倦神勇奮發曲盡歡娛且儘可保險身體轉弱爲强更有比衆不同者如　諸君服無功效儘可將原藥退還情願原洋奉璧惟請留心假冐須認明藥紙包上有驥雲氏肖像五開間門面方是的眞每兩實洋二元每料一斤收工本洋念八元雙料治老年久痿每盒五元遷設上海盆湯弄過絲業會館寗波路口五開間門而瓣香廬總發行所驥雲氏啓製藥所仍在北京路根德里内照常交易 
[上海新開醉翁樓菜館擇於新正月十九日開張]  
本館開設英租界三馬路西首鼎豐里洋式門面專辦滿漢筵席掛爐猪鴨應時大菜京都隨時小酌鎭江餚麵蟹粉湯飽水晶鹽蹄一切美品無不全備特設清潔雅座房間寬大多聘久在申江熟手名司茶房伺候周到電話瞬息通情倘蒙　紳商顧賜至小館一叙方知言之不謬也　本主人啓 
[口臭沁香片]  
凡人痰火内熱胃經虚火上升口臭之氣令人生厭或飲酒吸烟或喜嗜牛羊魚腥韭蒜葱薑食後津液膠膩積汚齒黑口必臭而難聞本主人新發明口臭立愈沁香片採取新鮮藥二十一味則化學法提精去渣製鍊美備味甜而清香男女相宜能滋眞陰以行水降虚火去胃熱胃火熄用煩躁自除津液清則兩頰生香誠是固齒衛生之金丹矣每大箱一元每打十元小箱减半批發有特别利益遠埠郵政局妥上海山西路盆湯弄大街人壽醫藥室主人餘年氏謹識 
[蘇州洞庭東山葉氏修譜廣告]  
我族宗譜溯自國初經　長馥公纂修後迄今二百餘載支繁派衍各省遍佈若不亟爲續修深恐將來攷輯愈難爰集同志重修凡我同宗請將自　始祖逵公至六世孫　石林公後裔係何世分派及歷代昭穆婚嫁名諱生年卒月抄寄來所以便編入（自登報日起以一年爲期過限不收）惟年久失修工繁費巨如承諸同宗熱心慨助固多多而益善請逕寄上海正金銀行葉明齋收掣取收票爲憑所派在外訪友僅供採訪槪不收募再如有鴻才碩學願任義務襄理其事或佐探訪或襄筆政即請賜函本所匡助不逮俾得盡善盡美恐海内諸同宗未盡週知特登申新兩報廣告幸埀鑒焉　上海城内中唐家弄第九號門牌葉氏修譜總事務所同人公啓 
[遵照學部新改修業文憑預定廣告上海商務印書館啟]  
學部定章學堂學生每學期必給修業文憑以爲升學轉學之據本館去歲曾遵照部頒定式用堅韌洋紙三色套印製成各種文憑頗承學界採用其遲購者往往不及奉上良用歉然本年部定新章中學以上文憑復有增改現本館特照部頒新式重行精製五月中旬出版惟所印無多恐難遍及各學堂如欲預定照七折計算先將價銀交足掣取收條届時憑條取件外埠可向各分館購取如欲預定仍請直接將價銀并詳細住址由郵局挂號寄交上海商務印書館總發行所出版時當即如數寄奉不加寄費惟不另發收條以免轉折遲延茲將價目列下中等學堂以上○甲種三十張計洋一元○乙種一百張計洋三元高等小學以下○甲種三十張計洋一元○乙種一百張計洋三元 
[浙紹新開紹興旅館廣告] 　 
本館開設爲便利行旅起見鄙人有見於斯刻在紹興府城西郭門内大路中沿街特造洋樓數十幢布置齊備房屋寬暢舖陳時新灑掃潔凈飲食精美招待週到出入最便無論長寓短住均有賓至如歸之誼可爲唯一完全之大旅館也開幕以來蒙　紳商學界讚美鄙人格外殷勤精益求精以答　諸君惠顧之雅意貴客光臨價格極亷特此通布　旅客幸注意焉　本主人謹白 
[介紹名醫毒門聖手]  
胡蒓香醫士○包醫○白濁梅瘡○住二馬路石路西鏡中天照相館東首○誦清堂藥室 
白濁下疳微毒等症西醫謂之花柳病吾國素無專科自海通以來妓院林立而毒氛流播傳染益多患之者每多貪速示效治之者又皆霸藥亂投一朝失足貽害終身至可慘也吾友儒醫○胡蒓香先生素精岐黃而於花柳病學尤爲注意研究病因之所在貫通中西治法在申臨診多年凡他家所不能醫治斷根者如久年白濁以及楊梅瘋痛透頂穿鼻一切梅毒重症均可包醫全愈奏效如神弟等介紹多人百無一失欽佩之餘用敢告世之患毒者　姚文欽　席芷靑　彭梅伯　郭頌靑同啓 
[敬謝良醫]  
新安周植三醫士爲名醫道明先生之嗣君也家學淵源善醫人術其學問優長品行端方早已膾炙人口自冠歷遊江浙滬鄂幾將念載現當立憲時代各界亟應改良先生由是注意維新熱心公益　達醫學進行目的今春乃紏合浙嚴同志組織醫學研究會亦已卓著成效僕素體不足四月間適因勞力過度風邪觸發舊患痰飲上干　道咳嗽　　牽痛喘促不能倚息苔已燥烈勢甚危殆遍延諸醫診治鮮能奏效時値先生因公赴甬道出申江乃獲求治經進數方病竟霍然飲和食德無以爲酬爰登報章藉鳴謝悃先生現庽寗波城内小梁街老實巷願患病者幸勿交臂失之滬城大順漆號兪志翔謹啓 
[内外痔瘡連根脫落]  
必須認明○京都天寳齋○始創珍珠人參蘆八寳消痔丸此丸獨重珍珠熊膽人參蘆專治一切惡痔服之立刻消患無形不效遠洋 
凡患痔瘡之症雖有風濕燥熱四氣受傷所致實由肝脾腎三經虚損而成日久則生管成漏破孔穿腸膿血淋漓痛養難忍本齋不惜工本修合家藏秘方以眞正珍珠熊膽人參蘆爲主佐以舒肝健脾補腎行氣固本培元等妙品爲丸專治一切内外痔瘡服之立刻止痛消管生股四圍連根脫落平復如常大便毫無艱難最奇得愈後非但永不再發且喜身體强健飯量加增屢試屢驗凡醫藥不能見效但服此丸藥到病除眞化痔之仙丹也如症輕者二三盒重者一料絶根每盒二元每料六盒洋十元如外搽珍珠熊膽八寳化痔散每瓶二元如散丸並用效驗愈速雖十年念年之惡痔可一敷立能止痛切忽輕視遠埠函購郵政妥速信力自給舖分上海二馬路西鼎新里京都天寳齋啓 
 
 

Page 10

 
 
緊要新聞二 
[漢埠水陸大火災續紀漢口]  
　　漢埠大火災略紀昨報茲得詳函云漢口與漢陽隔一襄河平日一葦可航所有行駛長江内河之大小民船因襄河可以避風咸在其中結帮停泊帆檣如林常有塞檔不能行舟之慮十八日之夜三點鐘時停泊漢陽白鱔廟河下之洋油駁船因水手竊油遺火艙内致肇焚如（又有云係川帮柏木船因敬神遺火）其時南風正熾焚燒大小船隻無數其欲解纜開避者又急切不能駛出以致撲滅無術火勢飛揚遂沿燒漢陽白鱔廟岸上蓬戶百餘家繼而河内焚燬船隻愈多火勢益烈致又將漢口鮑家巷河邊某茶館沿河吊樓引燃火乘風勢銳不可當一霎時間上自集稼嘴下至打扣巷所焚行號堆棧店舖不下六七百家其中以油行海味藥材爲最著之商業皆百無一存損失約有千萬火斃數十人經關道夏口廳各文武印委巡防營隊警局各善堂會館商團各水龍隊救火會竭力灌救至十九日之夜始漸熄滅其在河下水面所焚之船隻則白起火之地起順流而下至流通巷碼頭又引燃洋油船一隻及小輪船兩隻（船名平安祥鷗）該洋油船與輪船即順風出江首過龍王廟碼頭沿燒民船渡船貨船划船百餘艘並將厚記利記榮記各小輪躉船延燒幸即救熄而被焚之洋油船火仍熊熊火乘風勢風助火三其沿燒之急無異電馳不多時間即燒至行駛長江各大輪船公司碼頭聞首遭殃及者爲大阪公司跳船次爲招商悞江寬輪船已將天篷焚着江寬當即開至下游避救得即撲滅未受鉅創又次爲太古洋行蠆船及跳船聞全船俱化爲灰燼其躉船上堆貨頗多損失當必甚鉅也其怡和日清兩公司均早有防備將停泊各輪開至江心抛錨躉船亦隨之駛開並將跳船拆去未被延燒惟怡和碼頭有炭船一隻日清碼頭有小輪一隻開避不及遂遭焚燬而炭船火勢較猛經怡和西人設法鑽沈日清之下如鴻安立興各行各公司躉船多被火逼少有焦灼聞火勢至德國碼頭始止計焚燬大小船隻約近千艘皆平安小輪與洋油船順流直下所波及也並聞有某船裝客三十餘人在江心著火船焚人溺無一得生噫水陸同時並火實漢口近三十年未有之奇災惟岸上行號之被焚者多保有火險故各洋商業保險者焦灼異常聞須賠償五六百萬金但漢口年來商業衰敗已極此次又遇大火其元氣愈難望回復矣 
[嵊縣鄉民暴動巨案記詳杭州]  
　　昨日撫轅接准紹屬嵊縣合邑紳士電禀稱鄉民藉口苛捐糾衆暴動焚毁城鄉學校及公共團體二百餘所全邑大恐人心惶急環請派兵彈壓遲恐糜爛等語即經增中丞立電該府親馳查辦妥爲彈壓解散並探聞此次肇事原因實受上虞之影響愚民無知相率效尤初僅數十人藉口歲歉搗毁小學堂一區該縣施令榮復親詣勸學所會紳開導允將爲首之劉竹安等三人詳請褫革搗毁該校器具責令賠償四鄉農民以縣官左袒學堂二次聚衆五百餘人鬨入縣署要求釋犯駐縣某管帶與施令有隙坐視不救施令大窘親自出堂撫慰立允釋犯鄉民乘機復閙焚毁全城學校及公共團體二百數十處故公電有施令玩視學務激成巨變等語詳情續探 
[中日軍隊又起衝突奉天]  
　　本月十三日奉省四平街有日本兵四五人入市購物與市人爭執恣意侮辱時適有吾國陸軍在傍代抱不平起釁爭毆華兵當被日兵戳傷旋經招集同隊爲報復計亦將日兵毆傷當由警務公所函告交涉司尙未核辦詎日領小池君已要求司憲懲辦華兵韓紫石司使以該國兵先行暴動以致傷害華兵其曲在彼何得偏袒現正據理駁詰與開嚴重談判惟聞日本駐奉全體軍隊對於此案甚爲横蠻尙擬開將校會會議對付此事之策云 
[安東搶糧風潮蔓延奉天]  
　　安東縣屬四區藉口分糧已經暴動迄今風潮未息乃方事之殷五區貧民又蠢蠢欲動鄉董鄭子序見事機危急立時宣告衆人勿得妄動余將禀縣貸欵購糧賑濟遂一面來城面請陳大令由大清銀行貸洋若千以弭巨禍詎陳令竟不許可正籌措間鄉中貧民以日久無耗遽於初十日聚衆三百餘人即由鄉董家入手查米按次均分該董聞信星夜遄回已經無濟陳令聞耗一無辦法第嚴飭各燒鍋歇業謂如違犯當惟董正是問云 
　　搶糧舉動起於四區至初十日而五區響應近日則六區大東溝附近一帶亦聞風四起大有不可遏止之勢原因鄉間互相傳告官已有諭凡積資存糧而不借糶者當治以爲富不仁之罪（即四區分糧辦法）故貧民有恃無恐直視存糧者如存私貨刻下西南三區糧戶已慄慄危懼此風將徧通邑矣 
　　鴨江上游寬甸縣境客秋歉收甚於安東民食亦異常缺乏當四月初卽有牌長糧戶鑒於南省風潮首先捐資買糧接濟但貧戶沾其惠者僅十之一二他處遂愈覺向隅近因安東分糧潮流蔓延已徧遂亦聞風而起約集數百人進縣要求譁噪不散不知蕭詩蓀大令將何以對付之 
[勸業會塲之見聞錄]  
[勸業便研究會記事]  
　　二十一日下午江蘇官紳學界特開勸業會研究會於商園到者六十餘人其秩序如下蓊推主席發起人報告推定職員公决辦法（一）研究會次序之改正（二）研究員之入塲劵（三）各館院陳列之更改（四）延請名譽研究員之方法繼推定主席蔣季和君舉定正會長李提學使副會長梁祖祿君總幹事張季直君正幹事蔣季和君擬在各省連合協賛會中再舉副會長一人分幹事數人以 
 
 

Page 11

 
 
便聨絡一氣俟二十三日開連合協賛會選舉决議研究次序之改正自六月十一日爲始（一）農業館（二）醫藥館（三）敎育館（四）工藝館（五）武備館（六）美術館（七）機械館（八）通運館抱定宗旨以不干涉審查事宜其研究方法則俟各幹事舉定及張殿撰到時再定研究員之入塲劵照勸業會事務所新更正之團體觀會章程各購一劵以有本會研究員憑証爲準各館院陳列之更正擬請勸業會坐辦到會接洽再定辦法全須在大審查之先延請名譽研究員以有各專門學問者各會員報告本會事務所所有各館研究員由各人自認再推研究長一人其各自研究不限定六月十一始而研究歸宿則限於定期内止共同研究處就諮議悞左近常屬議員公寓凡研究範圍止就簡章第一條所定不涉及他事以清界限遇勸業會塲之有關係須進忠告者准以個人名義函告不得以研究會名目致乖本會宗旨議畢散會 
[物産會審查完結]  
　　南洋勸業會開辦之始即飭兩江所屬各府組織物産曾爲勸會之基礎歷經正會長派員前往審查由審查科編輯報告呈由物産會審查長張季直殿撰核定彙呈南洋大臣分給各級奬牌以資鼓勵現在蘇皖贛三省各府州審查報告經審查科一律於五月上旬趕辦完結並將奬牌證明書陸續分發故物産會審查事務現已告終 
[勸工塲特設經理處]  
　　勸工塲係多數商店團集一處當由各商店發起舉定經理董事籌付一切已誌本報茲又由楊君等擇定右手第二十五號房間設立經理處爲團體集合之機關且便與各界接洽亦可謂得辦事之綱領矣 
[售劵時間之變更]  
　　開會來發售入塲劵本夜以繼日便觀者之隨意攬游現庶務科科長以每日下午六時各館閉止倘斯時不爲之所則購一入塲劵而不能進館非所以饜觀者之意特商准坐辦自念四日起購日劵以五點鐘截止中間停一個半鐘以六點半鐘爲購夜劵之始矣 
[南洋僑商之熱心實業]  
　　曁南館於十一日開幕陳列之品物如檢茶碾米諸機器及海口電燈久爲有目共賞自餘各品亦皆寳貴而適用中有玻璃繡屏一具式極精美爲泗水張石玉之女張　娘所製擬將所售之欵捐充曁南學堂經費當由審查總長楊公出得價購定聞女士年僅十五六歲已熱心公益若此而楊公率先購買尤足見提倡學務之苦心僑商又帶有惹知木板數片長二丈許寬約二尺厚可及尺係數百年之物入水入土不虞朽爛最合建築造船之用曾與西人賽會五次莫能爭勝西人欲以萬五千元易之僑商以非賣品未肯輕售茲特帶回祖國並攜有汽車枕木及各種植木咸擬賣充學堂經費不拘前數但能如其價値即可出售該木係泗水學務總會大總理陳君顯源山林公司所出公司設於泗水及巴達維三寳壠等處久已暢銷泰西各國中國天津木客亦常往南洋向某國購取但價昻而貨劣不如向該公司購買之便利耳 
分類新聞政界 
[洋土藥一律照常通行武昌]  
　　駐鄂督辦土稅柯遜菴侍郎頃據武漢土商福康等禀稱昨接上海土商電稱海關奉總稅務司札滬關不准土藥出口浙閩不准進口又續電云浙閩禁止本土仍准洋藥通行禀懇維持等情當經侍郎據情電達度支部請予弛禁茲接覆電内開陽電悉已咨行稅務處飭總稅務司電各海關照常放行矣　支部眞等因昨侍郎特錄電札行滬漢兩局轉飭土商一體遵照 
[鄉村開會集議劃區問題杭州]  
　　仁和縣艮山門外各鄉開會劃分自治區域問題由紳董沈以忠等函請沈大令再行示期開會研究當經復函略謂近日迭奉憲飭由本監督照館章詳確分劃未便聽人民之爭執坐悞憲政筧橋區域問題遷延多日殊屬非是茲由本監督親蒞該鄉詳確會議决定併入臨太公所地方及鄉名均應吏改務乞諸鄉老於二十日下午二點鐘屈玉至木塲巷事務所與范紳傚文籌商合併事宜幸勿少郤云云該鄉董遂遵於二十日上午先在楊　廟假定之自治公所集議筧橋聨合臨太問題有主張新併入之各圖平日風俗習慣素不聨屬日後辦事難免不因意見之叢生而生種種之障礙不若謝絶爲是惟沈翼甫傅丙初錢芸軒楊一山諸君以日後議事會成立自治範圍須一秉章程規約無所用其意見且承劉銘之君等九人先附入五圖於前此次沈大令以彼二十三都固有區域已不完全照章併合臨太如違背沈監督之命令卽所以違背憲章議遂决午後二點鐘遵監督函嘱同詣木塲巷事務所會商另易公所名稱雙方各撮一字而良與筧均不能包括磋商再四范坐辦以筧橋外有横塘東南有十備塘界劃甚明若易東臯爲臯塘於字義亦有關合衆賛成惟公所本組織在楊墅廟自辦清鄉脩葺迄今所費甚鉅地近車站尤稱便利今欲舍而之他而一般辦事之人跋涉從公僉有裹足不前之勢故一時頗難承認尙須議事會成立再議云 
[民部通咨自治參事等會戳式浙江]  
　　浙撫增中丞接准民政部咨開本部奏定自治章程内第二百二十條凡各府廳州縣自治會參事會等成立後應用圖記現經本部擬定式樣無論何省槪用木質以營造尺長二寸七分闊一寸七分用小篆字刋某府某廳州縣自治會參事會合咨貴撫飭屬一體遵行以昭信守等情到院聞中丞即日札行臬司轉飭各屬遵辦矣 
交涉 
[收回寳石莫干兩山之預備杭州]  
　　杭屬寳石山湖屬莫干山兩處交涉迭經官紳士民合力爭持保存土地並由浙撫增中丞特派前洋務局王省三觀察往來杭滬與各國領事磋商收回辦法並擬仿照鷄公山成案發還地價估計需銀三十餘萬惟公帑支絀籌措不易遷延迄今惟湖屬紳民對於此事尤稱熱力業已屢次集　結合大團力爲官塲後盾以達爭回之目的或有請撥善後絲捐者現聞交涉司王司使已將是案詳細辦法開具章程呈請　示本日奉增帥專札文云英美等國敎士與非敎士前在莫干山寳石山造屋避暑違背約章業據該司開具細章前來自應據約交涉以重領十除照會英美各領事外合亟札飭該司即行遵照辦理 
學務 
[勸學所總董實力提倡學務常州]  
　　武陽勸學所自成立後即令各鄉推舉學務紳董乃各鄉頗懷觀望竟未能如願相償因之鄉間籌辦學堂毫無聨絡機關現聞陳研因伍博純兩總董於赴鄉調查學堂時詳爲訪聘並函告各鄉董各學堂各舉所知以便每區選定一人呈請兩邑尊札派云 
 
 

Page 12

 
 
[組織敎育會須限資格武昌]  
　　李子申學使近據自治學員陳子湘等禀擬在通山縣組織敎育分會懇予立案並呈所擬章程等情當以定章各州縣學務總董視學勸學員學堂監督堂長及學界素有聲譽者均有發起敎育分會之責任該員等甫學自治畢業資格尙淺不謀諸本縣學務中人輒與在堂學生不應與聞會事者率擬章程具禀殊屬非是故批斥着不准行 
實業 
[鄂垣共商困難之一斑武昌]  
　　鄂垣典當共有八處近因年荒物貴民生日蹙持物質當者多贖取者少以致各典資本全流於外不能收回而市面銀根又異常吃緊各典週轉欠靈日昨遂有晋豐保康二典止當候贖一面赴首縣署呈報歇業首縣李大令以典當與貧民關係甚巨値茲米貴人心不靖小民持物無處質押應急必生意外之變亟應設法維持爰會同總商會禀准鄂督撥銀二萬兩發交該兩典生息作爲官本以資接濟刻該兩典已領欵照常交易矣 
[朱家角商會選舉董事松江]  
　　朱家角商務分會係上年八月十九日成立遵照部章總理議董以一年爲任滿之期先期三月仍由各會竔 
員會議或另行公推或留請續任茲於五月十九日一句鐘開會投票選舉柬請邑侯監督適以公出未到旋邀本鎭巡政廳及在籍公正紳士到塲監察先由總理席康伯君請代表諸書華君報告開會宗旨次會員演說三開筒檢票得選舉票九十七紙内兩紙塡不合格作爲無效計實在票數九十五紙席康伯君得九十二票賴文卿君得八十七票吳竹君君得七十九票高蔭嘉君得七十六票蔡一隅君得七十一票王雲吉君得六十四票朱臨川君得六十三票姚樹雲君得六十二票馬攝雲君得五十七票陸桐蓀君得五十四票陳瑞年君得四十票金梅畦君得三十六票金耕伊君費墨迂君均得三十四票葉杏生君得三十二票除蔡君一隅以辦理學堂不及兼顧王君雲吉以年邁力衰難盡義務均經先期堅請退職未便强留外已足十三議董之數另檢票數次多之沈竹山金贊平陸伯翰周寳賢四君爲備選議董四休息一刻五由十三議董互選總理開筒檢視席康伯君得十二票照章續任總理乃搖鈴閉會是日天氣頗熱會友及來賓到者數百人幸會塲寬敞尙不至於炎蒸迨至散會時已五下餘鐘矣按朱家角商會成立未及一年而入會者已有一百數十家之多進步之速誠不愧靑浦首鎭也 
[部咨商會緩急權限安徽]  
　　農工商部通咨各省以商會有關緊要案件應准各該會總理逕禀本部核奪辦理其餘尋常各案如改革會務事宜及總理續任等事應由總會呈請督撫咨部核辦並移知勸業道備案以歸一律而符體制朱中丞已行知一體辦理矣 
雜記 
[天時不正可慮常州]  
　　武陽月來天氣時寒時𤍽如十九等日華氏表已升至九十度有奇酷熱異常無異伏天昨今兩日忽又甚冷寒暑表已降至六十二三度（皆指午正而言）竟有着棉衣者天時之不正如斯衞生家當知所注意也 
[毛祖模闒冗可憂江西]  
　　南昌電報分局兼轄樟樹子店以及進賢吳城兩處報房新任總辦毛艾生觀察祖模由寗携眷到江於十七日接鈐到差所有該局員司工丁人等因戚友帶來太多日内即須大加更動而毛因患夙疾不能離床一切局務皆託楊司事經理因爲生手漫無頭緒上諭亦未卽日印發該局收遞官商電報以錢折洋者居多現因新總辦定價每元照市高錢七十餘文發報者吃虧過甚以致人言嘖嘖 
[義渡水手倚勢可畏安徽]  
　　小南門外義渡局董姜笠夫管理該局局務所用水手均係凶横之輩該渡船横倚江岸無論何項官民船隻停泊岸頭該船水手將稿鈎一戳他船被損欲與理論反羣起攅毆故往來民船咸啣怨之日前有載某令上任紅船被該渡船水手將稿戳破船側反將紅船水手送縣懲辦首縣錢令以姜持名片未免徇情後經縣令查實確誣陷業將此人釋放聞姜某尙不滿意云 
[杜標統蒂欠商人可憐武昌]  
　　鄂軍第八鎭前歲修建砲馬兩標營房係派杜長榮龔光明兩標統承修竣工後均蒂欠泥木兩帮工匠包價爲數甚巨迭被該匠人在督署呈控迄今案懸未結茲又有職商孫世茂在武昌總商會遞控杜標統於前歲監造砲隊營房勒誘該職承辦磚瓦迨磚瓦辦齊後與杜結帳除已收外尙實欠錢六千餘串屢次索討杜總以上憲未曾發欵爲詞迄今三年分文未獲命本攸關碍難久懸懇速開會評議總協理以杜係統兵大員必不服本會裁判用先函達該標統催其迅速籌還俟覆函如何再定辦法 
[箴言]  
[正告地方辦學者]  
　　欲謀普及之敎育。必多設小學。欲多設小學。必節省小學之費用。以爲推廣之地步。蓋一地方之公欵有限。物力有限。用省則分數校而有餘。用奢則併一校而不足。其理至易明也。 
　　日本尋常小學。類注意精神。至其形式。則一切因陋就簡。微論竹棚茅屋。凡可以棲止人者。無不可充作校舍。故能小學遍於町村。其經費之節省有使然也。 
　　今吾中國民力之彫敝。敎育費之艱窘。已達於極點。而小學校之設置。國民敎育之。廣被。又不如日本遠甚。然而地方上自詡爲熱。心辦學者。其所設施。尙極意舖張。形式。建築一蒙小學校舍也。耗費將三千金而猶。未告竣。頭門必洋式也。廻廊必曲折也。雖地方至敝極困。而彼終有所不。顧悉索從事。若非此不足以誇示其學堂之特色。而表彰辦學之實心者。 
　　募捐不濟。則苛罰。苛罰不濟。則借債。將以之自累乎。抑舉以累地方耶。 
　　嗚呼由今之道。無變今之俗。不出十年。物力耗盡。地方　然。而中國之危亡。且卽此辦學。者階之厲矣。奈之何弗思。 
[雜箸]  
[飛行界之破天荒]  
（海峽横斷與空中條約） 
　　據歐美各方面之電探。關於空中飛行器之新事實。報道頻來。殆有應接不暇之感就中最近之事實。推爲斯界之破天荒者。惟英國飛行家羅爾斯氏横斷英法海峽之大飛行 
是也。試略述之。 
　　（一）海峽横斷此横斷之舉。屬於飛行器社會多年之宿題。自去年倫敦坦黎美爾社。出懸赏。捉實行此壯舉以來。先有法國人藍陶姆氏應之。凡經二次之飛行。皆歸失敗。七月二十六日。又有法國人璞來里氏應之。始舉横斷之功績。越三十海里之海峽。以三十五分間。貫徹飛行之目的當時　動歐洲列强之耳目。最驚恐者。惟英人。彼國海軍大佐杜爾知氏曾寄一書於某雜誌社痛論其利害曰。假定今有慓悍無雙之决死隊。僅攜帶砲彈數十個。與火柴一匣。由空中下瞰我泰晤士河畔。一帶大英國心臟之地。以投射乎。則我大英國頃刻可滅。自有杜氏之說。警告英人後。國民皆人人奮勵熱心於飛行器事業。迨經再三研究之結果。有羅爾斯氏出。於陽歷六月二日。搭乘一葉之飛行機。出發屠浮港。下瞰洶湧之波濤無事渡過對岸之卡來港。更轉舵。而歸屠浮港。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[郵傳部奏編訂第一次交通統計表曁纂輯四政沿革槪略一律成書摺]  
　　奏爲編訂臣部第一次交通統計表曁纂輯四政沿革槪畧一律成書謹分繕六册進呈御覽恭摺仰祈聖鑒事光緒三十三年九月十六日内閣奉上諭朕欽奉懿旨本日憲政編查館奏請飭各省設立調查局各部院設立統計處由該管堂官派定專員照該館所定表式詳細臚列按期咨報以備刋成統計年鑑之用等因欽此欽遵由憲政編查館咨行到部遵於三十四年七月間在署設立統計處遴派員司擬訂該處分科職掌辦事章程併統計表式送館查覈於是年十月二十二日奏明在案竊維统計一事所以挈領提綱能於事理繁賾條目紏紛之中使之釐然不紊臣部專主交通凡營業盛衰運輸消長工程進步之遲速欵項出納之盈虚千緒萬端日新月異尤非薈萃列表參觀互勘無以爲考鏡之資茲事體大須有精明幹練之員專司其事特派臣部丞參上行走四品京堂林炳章總辦一切率同正副各課員遵照館例以光緒三十三年爲創辦之期分類鉤稽縱横貫串或内稽檔卷擷其精華或外發查塡綜其條目隨時禀承臣等示之準則計成總分各表三百九十九中屬總務之表凡八闔署之設官行政理財興學悉屬焉船政之表凡五十三各省之官輪商輪船數噸數悉詳焉路政之表凡百五十四各路之資本路綫工程里數悉列焉電政之表凡百五十各局之電報電話陸綫海綫悉載焉郵政之表凡三十四各界之收發信件擴充局所悉紀焉蓋先羅總表以萃其會歸後繫分表藉知其内蕴而又恐事屬專門雖經類别條分究難尋源竟委特將各政開辦歷史有關交涉財政用人營業按類撮要編以沿革槪畧先令各項源流瞭若指掌而後按事尋表即表徵數旣端緒之可尋俾推行之有準庶於交通前途可期進步而促改良現在第一次統計各表曁沿革槪略辦理完竣除將原表刷印咨送憲政編查館曁有關交通各衙門局所外謹繕具黄册進呈御覽嗣後仍當賡續辦理遞年進呈以副聖主注重交通興利便民之至意所有編訂臣部第一次統計表曁沿革槪畧緣由理合恭摺具陳伏乞皇上聖鑒謹奏宣統二年五月初十日奉旨已錄 
[度支部奏議覆開缺豫撫奏禁烟漸著成效仍請禁止鄰土輸入摺]  
　　奏爲遵旨議奏恭摺仰祈聖鑒事開缺河南巡撫吳重熹奏豫省禁烟漸著成效仍請禁止鄰土輸入以遏來源一摺宣統二年四月十一日奉硃批該部議奏欽此欽遵由内閣抄出到部據原奏内稱上年十月間因豫省烟土業經普行禁種請將鄰省土藥一槪不准運入豫境部議注重禁吸以爲吸者戒除外土不禁自絶此誠執簡馭繁之道豫省自奉定章迭經通飭各屬將吸煙人數切實調查並多設局所勒限斷戒復經創辦憑牌照捐於售賣吸食兩項認眞稽查嚴示限制所慮外土販運入境源源而來民間之吸食者易於復染各膏店之存土難以稽查種烟之戶目覩外土之獲利不免有偸種情弊現據各屬紳民具禀僉謂本土禁絶外土依然暢銷坐使鄰省享此厚利小民咸懐不平惟有仍請嚴行禁止外省土藥運售豫境一面飭屬將禁吸事宜隨時認眞辦理等語臣等伏查上年十月間河南巡撫吳重熹奏豫省土藥一律禁種請禁止外省土藥輸入當經臣部議以禁烟扼要辦法當先從杳禁吸戶入手吸者減少販運者無利可圖自不禁而絶若徒禁止外土輸入實非拔本塞源之道等因奏無奉旨允准在案茲該撫復以迭經飭屬調查吸烟人數勒限斷戒慮外土販運入境吸食者易於復染仍請嚴行禁運等因具奏查該省籌辦禁烟旣於禁種之後又復調查吸戶勒限斷戒果使辦理認眞吸戶日形减少則販土者無路銷售自必相戒裹足將不禁而自絶今該撫原奏一則曰外土販運人境源源而來再則曰外土依然暢銷坐使鄰省享此厚利是則該省吸烟戶口並未實行减少以致外省烟土競運銷售供求相應趨勢莫止情形槪可想見若不爲拔本塞源計而徒欲以禁運爲挽救之策恐小民因外土禁絶貪圖厚利偸種愈多且恐私土乘間灌輸查禁不易爲害更無底止臣等公同核議該省現辦禁烟欲求販運之絶迹應仍嚴定禁吸之方法並認眞辦理憑牌照捐使全省境内吸烟之人日就减少由少而無庶幾沈痼湔除而烟害卽可收廓清之效矣擬請飭下河南巡撫督飭地方官於查禁吸戶及辦理憑牌照捐各事宜切實推行務求實效冀副朝廷掃除宿弊之至意所請禁運一節仍令查照臣部上年奏案辦理以杜紛擾所有臣等遵議緣由理合恭摺具陳伏乞皇上聖鑒謹奏宣統二年五月初六日奉旨依議欽此 
本埠新聞 
[寗紹公司紀念會紀事]  
　　寗紹輪船公司於昨日下午二點三十五分鐘在四明公所開紀念會先由虞洽卿君報告緣由次方樵苓君報告一週年内經歷情形次嚴子均報告營業大槪次查帳員李詠裳君（楊課靑君代表）徐棣蓀君穆覲宸君洪念祖君報告已酉年公司帳略次股東兪宗周君演說次股東航業維持會會長吳錦堂君提議訂造新輪案略謂鄙人在外三十餘年屢聞滬甬航業權操諸外人種種虐待情形爲外埠所未聞及寗紹公司發起以後他公司竟有大跌水脚以相傾軋者本公司力有未逮於是同鄉諸公有維持會之設鄙人忝爲維持會會長未能竭力維持實多負疚尙望諸同鄉竭力扶助以竟其志查本公司甬興船太小須另造新船而以本公司前所招股東計之實無另造新船之力尙須添招股本方能集事請公决總理虞洽卿君即請各股東投可否票全體贊成訂造新船當塲吳君即添認股二萬元寗波同鄉會亦允代招股一千元其餘各股東無不踴躍添認合計添認三千一百零五股吳君又言前由鄙人面禀浙撫增中丞已蒙允准保護辦法六條照會寗紹台三府自治會商會上自紳商下至齊民各盡義務云云次董事鎭江袁恒之君股東李珪有君兪宗周君相繼演說言詞痛切衆皆拍掌時已鐘鳴六下遂搖鈴散會 
[巡防營拿獲强盜三誌]  
　　淞滬巡防第五營弁兵在何善發釣船 
 
 

Page 19

 
 
上拿獲盜匪解縣訊辦已兩紀前報茲經本縣田大令訊知盜黨老李老楊等在英租界山東路麥家圈對門五十一號門牌開設協順昌茶食店前日特派捕役帶同盜匪王瑞喜（即王在先）至總巡捕房禀明捕頭飭派探目李星福同往該店將經理人陸連生拘獲昨解公共公堂請究陸供住居西門外先與修電線之戴某相識由戴介紹與老楊老李等認識該店係老李出資開設聞伊等均爲販賣軍械掮客不知是盜求鑒寳讞員商之英康副領事以該店開在租界判陸押候商明上海縣再行解縣訊核又聞捕頭徐文等昨日回縣禀稱小的等查得老李與陸連生等在公共租界山東路股開協順昌茶食糖菓店平日爲盜得贓匿居該店樓上並有萬金禎爲之銷贓昨日協同中西包探拿獲除萬保出外陸則還押捕房請卽備文往索惟老李等仍無蹤跡今日午前小的等又同新閘捕房包探朱子萬在新閘附近拘獲盜黨羅仁弟戴發根王秀琴朱朋山陳阿四等五名當命眼綫指認據稱羅戴二人確是案中盜夥惟王秀琴等三名不能指實旋又查悉老李之妻李萬氏現在西門與開設洋燭公司之鄧湘舟同居小的等不動聲色將氏拘獲爲此先行解案請究田大令飭將該氏收押候函致公堂索取陸連生羅仁弟等各犯歸案訊辦 
[縣令履勘古墓]  
　　蘇洪生前因糾衆掘毁西門外淡井廟後面明季禮部侍郎張謙之古墓由該廟住持僧訴由佛敎公會函請本縣田大令將蘇提案訊究據稱由蘇阿菊唆使奉判收押在案昨日午後大令帶同書差人等至該處踏勘見坟墓確已被毁惟廿七保六圖地保張文祥臨時旣不阻止事後亦不報告實屬不合諭飭原差帶回縣署聽候訊辦 
[襄讞員親自責人]  
　　姚王氏控子姚新根與族人姚信卿串同地保沈福卿地販王達卿等揑造方單盜賣田畝前晚經公共公廨孫襄讞訊知係由姚信卿起意畧加申斥詎姚出言挺撞襄讞大怒離座親執戒尺將姚信卿頭上責打數下遂判姚與氏子新根還押沈王交保候再復訊核奪 
[私鑄銅質小銀元五誌]  
　　袁鑫甫柳仁生等私鑄銅質小銀元一事屢誌本報昨由捕房將一干人證解請公共公堂復訊袁供去年由葉金生邀往某洋人住宅内修理機器遂與西崽何榮生相識餘供支吾柳仁生供安徽人與袁等相識未久小的並不私鑄何榮牛張長安均延律師上堂辯護旋有小孩馬毛郎投案訴稱在武昌銅錫店内爲學徒已有三年於本年四月初七日辭出此項鑄造小銀元機器店中共已賣出兩部惟不知賣於何人見證陳新根供在張長安店内爲夥店中專做絲紗各廠及印書局機器並不製造此種機器寳讞員商之英康副領事判馬毛郎暫留捕房候傳交其母領回張長安因無製造此項機器實據着卽開釋餘人仍一併押候會商核辦 
[滬道赴蘇即回]  
　　滬道蔡觀察昨晨乘坐滬寗鐵路頭班快車赴蘇謁見撫憲程中丞面陳要公當日即回 
[東三省起運野獸]  
　　東三省協贊會覔得獅子二頭虎一頭及大小麋鹿三頭由京奉鐵路運至天津換裝輪船於昨日下午抵滬轉裝滬寗火車運往南洋勸業會陳列 
[城内]  
[勒限遷居]  
　　兪昌其昨將范春生扭至一路巡局控告欠租覇屋兪供安徽人在東街上開設兪天順漆店今被房客范春生積欠租錢六十餘千文覇佔房屋不肯遷讓范供欠租屬實惟一時失就無力歸還求恩約期拔清判范限二十天覓屋搬遷如違收押范遵諭具結而退 
[江湖衝突]  
　　邑廟花園相面人董銘山昨將同業劉阿弟扭至一路巡局　控當奉德正巡官審訊董供現在邑廟花園内借劉阿弟之相面攤詎伊硬索每日租錢三十文小的不允伊即紏同無賴將招牌搶去求究訊之劉供詞支吾判劉笞責二百板驅逐出城 
[藉端誑騙]  
　　魚行橋崗巡查見李金寳與邵順福在途互毆解勸不聽一併解至一路巡局請訊邵供李做剪刀生意小的失就後托李代薦被李騙去洋數元向索無着訊之李供詞支吾判李笞責二百板一併斥退 
[道此兩則]  
　　喬陶氏禀批喬春金立爲兼祧嗣子卽爲喬榮等兼祧嗣孫既由親族公議禀縣批准有案所有喬昌遺産何得盡付蛉螟應准如該氏所請再由喬氏親族公議均分以杜爭執而昭平允仰南匯縣核飭遵照抄黏併發朱祖彝禀批所控孰虚孰實仰南匯縣確切查明傳集訊斷具報抄黏併發 
[官事]  
　　候補道張塏徵昨至道署拜會候補府經歷張松翰奉委赴吳淞復旦公學觀畢業禮昨日銷差 
[南市]  
[尋獲逃妻]  
　　砌街匠蔣金發之妻趙氏去冬捲取洋銀衣飾私逃近悉與電燈廠工匠炳生私識前日尋見向領炳生乘間逃逸遂將氏扭至工程局請爲訊究判戒責五十下交夫領回 
[半虚半實]  
　　吳陳氏昨至工程局控稱去年由隆順昌鞋店主彭順發托氏代向王劉氏借洋五十元並在氏處借去金壓髮一支及錫燭台等物迄未歸還向索游約彭供洋係陸祖成所借已遠過廿八元尙欠廿二元至金壓髮並未借取錫燭台確曾借用判　交保迅將錫器及尾欠如數交遠 
[幸得脫累]  
　　厲順德曾　厲邦子至法租界仁大甌綢莊爲夥旋被私收帳洋一百七十餘元逃逸無蹤由該莊執事高學林控奉工程局傳厲順德研訊昨將邦子交案判押限繳還洋一百元 
[冐探圖詐]  
　　南匯人湯蓉初前日來申被無賴火阿三紏人冐探圖詐洋十六元湯即控奉南區將火提獲解至工程局訊實判押候提到同黨再行訊究 
[悔之已晚]  
　　徐張氏於今年四月間由松江返里　由平湖原籍來滬就醫庽居王家碼頭某客棧内被船戶張阿三勾引成姦同至冾興街賃屋居住近因日用不給氏忽自悔於前夜携取衣包逃出阿三追上扭住時值深夜由巡士拘解工程局當值處詰明原委判張罰洋十元充公一併開釋免究 
[賊黨何多]  
　　著名竊賊張阿四由探拘解工程局訊明　押已紀前報茲將張妻周氏及已革巡士徐希文提案研訊氏供鎭江人丈夫逮案後徐即來索當票氏　當票十二張詰之徐一味狡賴又提同黨郭典癩痢訊問亦不認竊判氏戒責一百下斥退徐責二百下押四個月張郭各戒責一百下押候再提同黨訊究 
[閘北]  
[串誘捲逃]  
　　住居老北門内之南潯人陸少蘭前日至四路二區控被二房東沈榮坤之戚王錢　串誘其妻陸解氏捲逃與均濟里萬通雜貨店主　槐卿姘識當經藍副巡官將趙及解氏提案移解一區昨奉黄正巡官研訊一過判趙還押著將該氏所捲衣飾一併呈繳解錢二氏押候再訊 
[車庽齷齪]  
　　車夫金裕安前晚帶領許閻氏借宿川虹路周啓明車庽内不知何故忽然吵閙由隣居報告崗巡拘至四路一區訊究周供該氏係金之親戚昨晚來庽寄宿因賭吵閙質之金與該氏供甚支離判金戒責二百下與許閻氏分别交保開釋周嚴加申斥若再深夜聚賭並容留來歷不明之婦女 
 
 

Page 20

 
 
定干提究 
[拖欠貨價]  
　　柴販章桂林偕同其女周章氏將包得成扭至四路一區控被拖欠貨洋四十七元昨經黄正巡官訊明判包交保分兩期清還 
[曾否拐匿]  
　　江北婦人何陳氏控隣居諸小老漢拐匿三歲男孩昨經四路一區黄正巡官提案質訊諸堅不承認判暫押候查 
[破壞行規]  
　　磚灰公所控石灰船戶陳興祖違犯行規私自兜售昨經四路一區黄正巡官將陳傳案申斥判令具結交保如再不遵行規定干究罰 
[英租界]  
[差保唆訟]  
　　山鎭基在上海縣署控告張福根化名錢福生不還借洋由縣移請公廨提訊據錢與中証姚兆貴徐全生供稱曾將田單向山抵洋二百元向贖時因有縣差姚吉即小德榮與地保曹舒廷向　規費不遂串唆控告且利息均已付清茲先繳洋二百元到案請奪判錢徐姚三人一併交保候移請上海縣飭令原告到廨質訊 
[擯斥不理]  
　　陳　昌控陳友雲欠租一案前晚由廨提訊到被告將所欠租金立摺拔付而原告堅執不允定欲索還現洋讞員以陳福昌轉租於陳友雲希圖從中沾潤今旣定欲現洋被告又無力措繳無從核斷遂判將案註銷 
[誰是公正]  
　　粤人徐光徐容楊鏡泉控吳俊南吞没店産一案前晚經公廨孫襄讞訊知兩造因在大連灣開設貨棧紏葛判送廣肇公所邀公正人秉公調處毋遽興訟 
[限期繳洋]  
　　毛建生控謝茂槿不交定購棉紗以致虧損洋二百四十元前晚由廨訊明判謝交保限七天繳洋 
[虧欠原因]  
　　德商順全隆洋行控余萼記虧欠定貨價銀一案昨日午後由廨會訊原告延律師滿斐上堂請追訊之余供實因漬水虧損原告亦已知情請爲察核判余交原保候吊閱簿據再核 
[串吞田單]  
　　楊少卿控周張氏串吞田單抵洋不還昨由差探將氏傳廨押候訊理 
[借欵不理]  
　　徐春泉控邱開森借洋不理昨由差探將邱傳至公堂候晚堂訊核 
[尙有人証]  
　　麥加利銀行控郵政局用人黄亨弼周謙和竊取支票冒支銀洋昨由郵探王梅廷將奉諭補傳之邢立鰲一併解廨復訊判邢交保黄周押候移提人証再訊 
[懲辦搶匪]  
　　過犯管龍發紏黨王長發搶取王陳氏金耳環及洋人鸚特生草帽由探拘解公廨訊實判管先枷三天期滿再押三個月王押一禮拜 
[怙惡不悛]  
　　過犯胡芝卿王阿玉復至租界犯竊由探拘解公廨訊實判胡押半年逐出王押兩個月 
[安靜七天]  
　　鴇婦陳周氏王張氏張劉氏與雉妓陳三寳陳二寳王三寳陳四寳許大寳等違章拉客昨由包探一併傳到公堂訊明判一併管押女所一禮拜以儆 
[美租界]  
[醉漢閙院]  
　　某日人前晚乘醉闖入鴨綠路四十六號王阿珍妓院内滋閙毆人由鴇婦喚捕拘入捕房押至昨晨酒醒開釋 
[日人兇横]  
　　日人某甲前日下午雇坐陳六子之東洋車約歷三小時給洋二角陳向增加被甲毆傷頭面由捕一併拘人捕房捕頭以該日人不應行兇飭再補給小洋數角了事 
[葡人無理]  
　　某葡人昨乘王阿四之東洋車至肇勤路不給車資反將王扭控捕房由捕頭詢悉情由遂將該葡人申斥並令補給車資從寬免究 
[法租界]  
[嘵嘵爭辯]  
　　錫記烟葉號主楊炳臣曾將劣貨烟葉抵押於戚森到期不贖致戚虧耗銀數萬兩控經公堂交保不理繼復押追嗣楊以張庚臣欠伊烟葉抵欵銀六千九百餘兩不還禀請究追以資挹注即經聶司馬提張訊供係代客抵押並無包贖憑據等語判張收押在案今兩案均懸擱未了昨又提訊張供此貨係售於楊炳臣並非押欵亦不欠銀楊呈上帳簿供稱實是押欵欠銀六千九百餘兩一時楊張二人嘵嘵爭辯司馬判一併還押帳簿存案候算明再核 
[幸有田産]  
　　朱成泰控出店袁士谷吞没洋一百元一案昨日原告又至公廨禀稱商人至崇明找尋袁父囑令料理據云原籍　有田産湏待伊子回家方可出賣可否求恩將袁移送崇明縣追交聶司馬遂卽將袁交朱帶去邀同薦保人往崇追理 
[拐匪治罪]  
　　陳開友朱阿華串拐陳毛毛之男孩控奉公堂將陳開友及未阿華之子林林拘案押限交出阿華在案迄已日久未據交案陳毛毛又於昨日帶領被拐之孩投案請示　稱實被陳開友拐去　供父親逃匿何處實不知情判陳開友枷號一月押捕房三年朱從寬開釋了案 
[訛詐行兇]  
　　張長發昨將陳阿才扭至公廨控稱前被陳拆梢洋兩元今又圖詐不遂遂被毆傷面部求驗陳供張欠小的洋一元向索不還以致爭毆聶司馬以張受傷屬實判陳押捕房兩禮拜以示薄懲 
[包愈内外痔瘡立見奇功]  
廣東陳恒德堂始創熊膽珍珠人參蘆飛龍化痔丸此丸獨重用熊膽珍珠人參蘆專治一切惡痔服之立刻消患無形不靈還洋 
凡患痔瘡之症雖　濕燥熱四氣受傷所致實肝脾腎三經虚損而成日久則生管成漏破凡穿腸膿血淋漓痛癢雖堪本堂志在濟人不惜重資修合家藏秘方以眞正熊膽珍珠人參蘆爲主佐以舒肝健脾補腎行氣固本培元等妙品專治一切内外惡痔服之立刻定痛消管生肌硬塊化軟根除帶落再服一盒永不復發最奇者愈後非但永不再發且喜身强體健飯量加增屢試屢騐凡醫藥不能見效但服此丸藥到包能病除眞化痔除根之仙丹也如重者宜服正號其功更捷正號每盒二元副號一元●假冐甚多購者認明○外埠函購信力自給●分設上海英大馬路萬康醬園對門德仁里内石庫門廣東陳恆德堂謹啓 
[上海樓仁記旅館廣告]  
本旅館專爲交通利便招待官商學界而設在上海五馬路正豐街中市翻造高大洋房講求衛生空氣通暢　　被褥均照西式陳設精良伺應週到餚膳則中西菜餐任憑客便房間共計五十餘號各有等級天井洋臺尤爲本旅館之特色又派妥夥在火車站及輪船碼頭招接甚稱妥便各大埠通商輪船票均可代寫價格從廉一切電燈電話自來火俱全不取分文夏令無一臭虫冬天并備火爐以達完備之目的祈望官紳商學各界不吝玉趾曷勝欣幸倘惠然肯來謹掃榻以待恐未週知特此廣告本主人啓 
[服藥有後]  
大隆藥房來函照錄○原信謹置案頭有全泰盛信局圖章爲憑任客驗看 
伯道無兒爲人生之恨事神農有藥何獨我而晚逢某年將六十膝下猶虚姬妾雖有三人而熊羆未曾一夢祇因少客武林花叢中精神耗盡老歸揚郡臥室中病骨支離回思昔日所爲遂起今朝之悔是以廣求治病之方種子之藥詎料治病之方擇盡病竟未痊種子之藥遍嘗子終未得昨歲偶遊海上寓於望平街中知貴藥房延壽種子丸與鄙人求嗣之意相合遂買一打計洋十元携回揚州服於草舍時剛半月病即全消纔過一年子竟雄出貴藥房之功德鄙人没齒難忘爲是特具一函藉伸五内刋登申報敬告同胞幸勿謙冲不登而使與我同病者無所問津是所至禱草此即請台鑒謹請夏安午月初十日揚州天甯門外金子卿啓上海望平街大隆藥房錄 
[英大馬路雙龍洋行告白]  
本行開設多年貨眞價實近今新到金銀表金銀表　金銀邊眼鏡金鋼　戒黑石座鐘報點刻皮桶鐘頭等回光千里鏡風雨表寒暑針烘繭大表大小掛鐘畫圖器具測量等件修整鐘表均可保用如蒙賜顧移玉爲盼 
[蘇州林三和揚州上海通州林裕隆]  
啓者本號專售裕順曾記益豐景記裕順芳記裕順修記修軒公記益豐乾記等牌皮絲迄今百有餘年乃微名旣著假冐日多幾於禁不勝禁去臘聞林少湖者專在杭嘉湖等處以低貨假冐敝牌出售胆敢自稱爲敝號之小主人但小號向無著人出外招攬生意今有此等無恥之徒非特各埠諸公受其欺而於敝號各牌亦大有關碍且恐將來更生索騙財物等事特登申新二報申明仰荷各界　諸公賜顧請認明四處小記牌號方不致悞 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
   
 
 

Page 27

 
 
   
 
 

Page 28

 
 
   
 
 

Page 29

 
 
奉　帝國部在定清國蘇州創辦合資會社　領事官許可發行觀覽福引正分副劵無論中外内地一體通行在案觀覽正劵每號大洋二角得中頭等品物價値二千元茶劵每號大洋一角價値一千元得中等次悉照湖北籤捐大票開彩對單爲證又分劵每號大洋一角頭等一千元照湖北副籤票對單爲證中劵向本館或分發處均可領兌點字劵十七次六月初三開廿九日止過期不候分處閶門李源昌上海鴻發源杭州本分發所嘉興本分所松江本分所湖州蔣第震澤孫天寳餘姚本分所楓涇孫德潤硤石快得利寗波立昌無錫萬利源揚州宏發興化德興鴻姜堰鴻運來　本館啓 
[巴黎製藥公司]  
靈藥治世普天通行 
輕瀉含　貴林 
醫治傷風咳嫩頭痛發熱一日卽愈屢試屢騐� 
巴德醫生止爛止痛藥油 
耑治刀傷火傷跌打損傷並一切皮外瘡疾痛不可忍者將此油搽上立見奇效 
柏蘇療痔藥膏 
專治各種痔疾其用法極便而效力最速有於十四日之中醫愈最惡痔疾之能 
經理處上海仁記路二號文達羅洋行 
[上海第一行臺益記棧開張廣告]  
本棧開設英大馬路虹廟東首坐北朝南建造高大房廊週圍洋臺大菜間官房客房會客廳等俱全房間寬暢裝修華麗床鋪波褥器具物件均係新置各房皆用藥水洒灑非常清潔不獨永無虫虱之患且於衛生之道最爲合宜代寫各口船票代客貨物報關納稅尤當格外克已至於飲食之精潔侍應之週到尤爲餘事計頭等房每位洋六角二等房每位洋五角客房每位洋四角伙食在内貴客如有設立字號及常作安庽房租飯金無不特别克已如蒙　光顧請過敝棧面議爲荷　本棧主人謹白 
[敬告購加價亞支奶者注意]  
社絶假　購藥須知 
亞支奶從四月初一日起增價四成本公館已登報預告茲接洋東函稱此後加價之藥當與未加價之藥有所區别以昭誠信而免混淆斯丸内容料質均選道地藥材精益求精功效尤見神速外表裝潢盒中之醫員簽字保單反面添攝日本成田山小影（產斯丸君藥地草之仙）上盒加有一元四角戳記另附特别日本美女赤浴商標圖（圖樣業已寄來）以上改良各件均於中歷四月初一日發行藥在三月下旬到滬合將特别美女圖樣先行登報敬告購藥諸君務須注意改良情形庶不致悞此白 
上海英大馬路壽康里亞支奶總經理席裕麒告白 
 
 

Page 30

 
 
   
 
 

Page 31

 
 
   
 
 

Page 32

 
 
   
 
