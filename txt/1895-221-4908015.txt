# 1895 - 221 - 4908015

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[新印醫學心悟雷公藥性賦解出售] [  圖書集成局代啓]  
　　醫學心悟一書爲天都程鍾齡　生所著先生精於醫理上闡仲聖心源旁及諸家雜說是書所論證治病情條分縷析後坿外科十法誠醫學之津梁文瑞樓主人覔得原本倩本局用新鉛字排印成書每部洋四角○雷公藥性賦藥性解兩種爲業醫者必讀之書刻已印成每部洋二角請向蘇州察院塲上海棋盤街文瑞樓購取 
[人才囿於風氣說]  
　　閒嘗曠覽五洲之大環顧二十一行省之遥近微之鄉里親黨僚友之間將以人才之能開風氣乎亦仍是風氣之能囿人才耳英國尚文以持盈保泰爲上策不能責以約縱連横之事德法尚武以戰勝攻取爲要圖不能語以講讓行仁之道俄處西北之垠神州奥區得氣最厚其智略實足兼文武而考其政治大半取法歐西以開疆拓土富國强兵爲急常有席捲西陲囊括東海之勢而欲進之以大字小以小事大如湯文之百里七十里以德服人而卒王天下者億千萬年終莫能及何也風氣使然也卽如我中國二十一行省其間風氣剛柔强弱敦薄秀野各有不同遇承平之世則江浙人才輩出矣遇紛亂之時則湘淮人才輩出矣此外各直省豪傑之士間世一生大抵皆能利物利人有裨實用雖一省之中各有不齊一郡一邑之中亦各有不齊而觀其所出之人才卽可知其風氣之善惡而風氣之故竟有不能轉移者不但商賈者不之知卽讀書者亦不之知也不但婦孺不之知卽士大夫亦不之知也說者謂此皆誤於詩賦時文楷法童而習之老而躭之父兄師友所教不外乎此子弟所受亦不外乎此卽以此博科第歷封疆黼黻昇平規模鄉里舉國滔滔如出一轍一遇艱難險阻則若無人也者而我謂詩賦文章楷法固足以誤人才卽經學理學亦足以壞人心術非經學理學之果足壞人之心術也因人之假此以自壞其心而遂覺說理談經之一無可貴所以科甲鼎盛之邑談經說理之鄉無論其爲一省冠一郡冠問有良吏乎不聞也問有能吏乎不聞也此豈人才之止有此乎亦風氣有以囿之也其風氣若何士大夫居鄉往往以高談性理爲宗不肯一務有用之學平時崖岸自高以爲養望遇有可以救人之急者則曰餓死事小彼不應屈節以求我也遇有可以成人之美者則曰彼命運未通我徒然爲之援引也且自以爲破除情面剛正不阿然其於禮尚往來取之人者則曰彼本有心致我取之無傷於廉也與之人者則曰貧者不以貨財爲禮我惟愛之以德較勝分之以財也以故士大夫居鄉清高自喜獨善其身眞有拔一毛而利天下不爲之概間有一二有志之士講求時務通達世故思欲稍藉階梯俾展其長反羣相非笑之以爲好大喜功將來無益於世有害於身而并恐爲其所累者風氣如此而欲求得有用之人才何可得哉方今海上一隅爲萬國通商之口五大洲人才遊歷之所必及兼之各省人文聚會風氣大開濟人之急抒人之憂無不踴躍從事以故各省之告災者無不至滬上各省之謀生者無不至滬上也風氣開則人才亦盛不獨近來科第甲於一郡而奇才異能之士亦復輩出不獨邑多翹秀而且多借才異地有明於天文者有熟於地理者有精於一切西學及商務者自高談性理之人視之則以爲此皆務外之事耳欲求憲貴利達耳嗚呼窮則獨善其身達則兼善天下而世之假托道學者其窮也托詞於窮其達也仍以窮自掩夫道學非可僞爲也必其窮時能急人之急憂人之憂此等人顯達必能有利於人有益於世非貪戀名位及老死牖下者之可比然則風氣之錮蔽人才其害豈不大哉使以此等人才充塞要路當國則國受鄰敵之侵欺居鄉則鄉受尸居之恫愒是學聖賢而不成反不如學豪傑猶之刻鵠不成尚類鶩畫虎不成反類狗豈不可恥之甚吾願世之人才克自樹立勿爲風氣所囿而尤願因其風氣聿新之會擴其器量精其鑒别竭其才力心思務爲有用之學有用之人而毋慕乎假高僞學一流將來抗衡五洲凌駕諸國其所展正未可限量耳不禁拭目俟之 
[領事行期]  
　　本月二十一日福州電信云此間英領事定於二十五日前往古田縣查考閙教之事所有護送之人或用英兵或用華勇刻尚未經核定也 
[臺灣近狀]  
　　厦門來信云此間得臺灣消息知劉淵亭大帥尚未躬親戰陣歷次與倭人交戰者皆係客民此種客民無事時從事田疇臨敵則舍耒耜而操戈戟所用鎗械藥彈皆係上品且復預備多多故倭人惟占據從前華軍所棄地方並不能向前攻擊至於劉軍布置一切頗極精詳誥誡所部之兵不准輕放一彈以便養精蓄銳他時痛擊倭人云 
[招勇濟倭]  
　　廣州訪事人云武弁某甲粤之新會縣人由緑林豪客悔過投誠大憲見其勇藝超羣保有官職去歲奉委赴臺灣効力旋由臺中大憲札委回粤招募勇丁今年三四月間招過數次旣而和局大定招募如前且無論招得若干隨卽開差謂爲載赴前敵形迹詭秘致爲大憲所疑密函向臺地官紳細加詢問及接回信稱該弁並未載勇來臺聞皆載至厦門售與倭人藉補敵兵之缺大憲閱而震怒通飭所屬地方官弁一體查拿此弁消息靈通早已聞風遠遁噫若此弁者甘爲奸細陷害生民較之在緑林時尤爲　悖不法今雖暫覊顯戮日後當必法網難逃靜以觀之可也 
[廣東火警]  
　　昨日午後本館寓廣州之訪事人來書云本月十二日午刻竹欄門外怡和大街容明記藥店焙藥失火致兆焚如烟燄迷漫不可向邇警鑼報處水會齊來撲救多時並將火路拆通火始漸熄然已焚去房屋三家矣一星之火可以燎原寄語居民可不慎之又慎哉 
[甌郡試竣]  
　　温州府徐乃秋太守考試題目前報已列兹於上月二十六日三覆題目而一旦賦題山似屏幃繞晝樓賦以題爲韵詩題賦得促裝返柴荆得裝字五言八韻二十七日晚出圖永嘉案首陳壽紳樂清案首周瀛川瑞安案首胡爾賢平陽案首邱錦舒二十八日四覆題目同其地句歲子産聽政章入晉國章學則三代共之句通塲各作一破承起講往屆五塲設酒二三十桌每有紳富子弟囑託禮書求履到底卽酒席亦由禮房自備無非求榮外觀之意 
 
 

Page 2

 
 
主試者亦以無關功名俯從其請本屆徐太尊憑文取舍執法如山四邑統只十六桌並不准禮書濫增招覆名次以故所取前列均屬眞才士論翕然咸以一臠之肉未易染指云又補考題目何晏也次而補不足詩修竹不受暑得修字二十九日發貼全案合將四邑十名姓氏開列於左○永嘉潘宗藩陳壽紳周渭英嚴鍾洛李翰僊孔憲銘張景藻何惠疇葉榮樊廷賢○樂清周瀛川王佑宸蔣希周連步墀朱文彬趙鶴琴徐宗耀徐引風陸連中陳兆乙○瑞安黄振壎胡爾賢林贊周錢同熙洪錦驥張亮道項驤林景暉薛恩溥陳平東○平陽邱錦舒宋存　馬廷駒宋存業陳賓唐拔珪王茂槐陳道坦吕王佐黄鼎伊○徐太尊文試公竣示期本月初六日取齊初八日在大校塲考閱馬箭矣 
[傾脂河泛舟記]  
　　新任秀水縣金邑尊到禾後暫住宏文館至初六日辰時本任寍邑尊飭役捧印送至宏文館交金邑尊接收金邑尊排設全副儀仗乘輿赴縣署升坐大堂由書吏啓印鈐畢然後書差等以次叩賀邑尊穿朝服謝恩復行祭門神諸禮乃赴府署禀見並赴文武各署及諸紳士家拜會始回公館各官紳士拜答如禮定於初十日閱城查監○初四日下午有某甲因事向杭州塘而去行至姚墳相近忽遇歹人截住强索洋銀未遂所欲彼卽拔腰刀亂砍頭面受傷數處卽被搜去身畔所帶洋四元甲狼狽而回赴秀水縣署喊控經寍邑尊升堂訊問供明半途遇匪被搶並受砍傷邑尊憫之賞給洋兩元以作養傷之費說者謂近來散勇甚多逗留各處無計資生遂相率爲戕人刼物之計有司牧之責者可不善爲處置以靖地方而安民業也○海鹽縣吳邑尊於初六日接印○卸任秀水縣寍邑尊於初六日交卸後遂在集街租賃公舘挈眷同居邑尊於初十日清晨乘舟赴省謁見各大憲禀明交卸○北門外蘇州塘金橋鄉仲姓家於本月上旬被匪行刦破門而入搜刼一空男女主僕正欲喊捕被匪持刀砍傷數人遂呼嘯以去翌晨事主入城投縣禀報金邑尊得禀當卽飭書差等乘舟下鄉查勘情形禀復後再行親往勘視適另有要公故委朱捕廉會同汛官率帶弁兵乘舟往勘被刦幾何受傷幾人俟解訊後再述○新塍鎭關帝廟内有兵數十名駐紥拘拿客匪之聚賭者已獲數人匪黨銜之初十夜相率前去向索所拘之人聲勢洶洶管帶入城禀報金邑尊卽赴府轅陳明宗太守立卽派撥親兵汛弁並水師砲船隨同金邑尊於十一日晨乘舟前往查辦○十一日相傳爲老郎神誕期適北地梨園浪子江湖行蹤小駐遂相與集貲借郡廟劇場奏技送響袍笏騰輝觀者接踵駢肩幾於嘘氣成雲揮汗如雨誠一時盛事也 
[淮左清談]  
　　揚州信云代理江都縣徐會臣大令接篆後已擬舉行閱城放告等事忽縣屬宜陵鎭東鄉地保入城禀報命案大令略訊數語立卽帶同刑仵星夜馳往相騐翌日公竣言旋當將原報地保提至案下重責二百板據聞死者年逾弱冠實係生前服毒自盡並無别傷而地保竟敢揑報有傷故贈以竹筍煨肉以償其貪饕之願也○淮南監掣一缺需員署理經運憲江都轉以現署泰壩林叔園分轉鍾嵊調署遞遺泰壩一缺係通泰兩屬鹽斤出塲後總匯之所掣騐過壩等事倍覺殷繁江都轉查有候補運判鄭分轉德璇堪以委署因特一再禀請聞已奉督鹽憲批准都轉立卽牌示轅門檄飭遵照並聞鄭分轉擬於月内履新俾林分轉得以交卸赴任 
[劍閣晴雲]  
　　四川學憲吳宗師於六月初四日在瀘州起馬於初六日午後行抵重慶現在十五屬生童雲集學道街異常擁擠○渝城院試在卽地方官恐有不法之徒混迹其間滋生故事遂在各街創設栅欄每栅雇栅夫四五名不等晝夜看守遇有匪徒聚衆立時閉栅兜拿勿任奔竄地方由是安靜誠有備無患之道也 
[一再休妻]  
　　南京奇望街某茂才家道貧寒筆耕餬口娶妻王氏年方二十餘艶麗驚人自合卺後茂才卽不顧問是有婦若無婦也王氏獨處所交接者皆三姑六婆之流以致醜聲外揚人皆知爲陰陽人也光緒十五年茂才曾欲將王氏休去被王氏以不顧家室任　休妻揑情呈控前江甯縣念詩禮之家善言解釋詎知王氏性本楊花終歸飄蕩茂才恨其故智復萌願使琵琶别抱王氏因前次有案遂復具詞投江甯縣呈訴未識翁大令如何判斷也 
[北通州近事]  
　　六月初一日倉憲提騐江蘇第十三起漕糧後半起又浙江第八起漕糧初二日提騐江蘇第十四起漕糧初三日因雨停騐初四日因雨提騐浙江第九起漕糧前半起初五日因雨提騐浙江第九起漕糧後半起初六日因雨停騐初七日因雨停騐初八日提騐江蘇第十五起漕糧初九日提騐浙江第十起漕糧初十日提騐江蘇第十六起漕糧○初二日東陵賽正郎通永道張觀察均到官船會同坐糧廳憲扞騐江蘇漕糧浙江白糧初三日印斛開收暫存北關兵米廠以備東陵兵食之用○江蘇浙江漕糧騐收過半許倉帥於初五日進京遞摺奏報○和局未成時海運愆期剥船户守候日久苦累不堪經天津道憲某觀察詳請王夔帥奏請每船户除例給津貼銀五兩外再賞給撫卹銀十兩刻已奉旨允准惟剥船户攙雜舞弊偷竊使水者照例扣除○往年江北江蘇河運於伏汛渡黄今三伏已過尚未聞有渡黄之信在壩人員咸翹首以盼好音之至也○江蘇漕糧撥交通倉一千石於六月初三日經坐糧廳憲會同中倉監督扦樣斛收卽於是日雇用小車推進中倉倉内有監督監視至晚忽有匪徒九人在倉門肆口詈駡監督出爲彈壓置之不理恰遇在倉當差之于姓三人匪等不容分說上前毆打三人均受毆傷不能行動監督立飭倉舍將滋事九人捆縛送州適張直刺公出由程少尉代訊將滋事者分别管押于姓舁回養傷未識將來若何懲處也○初四日大雨傾盆張家灣南大馬莊有槐樹一株幹老心空大逾三抱被雷轟成兩截傳言有蝎虎皮一張擲之田野間觀者甚衆又北鄉祖溝地方馬姓年四十餘人頗誠厚晚凉物馬於村外忽急雨狂飛有聲震山谷竟被阿香所殛筋若抽去膚骨均不聯絡惟馬未受傷亦奇矣哉○北關某茶棧有扛頭甲乙二人因爭地叚彼此啓釁甲稱干比戈列隊而來乙亦糾集黨羽手持刀棍早爲准備鏖戰良久各有損傷始棄甲曳兵而走事後並不鳴官俟兩造傷痕平復再圖報復可謂愍不畏死矣○近日陜甘回匪猖獗前駐紥順屬之甘肅馬步練軍一律撤回自六月初五日起連日由通州經過適遇陰雨連綿兵勇拖泥帶水狼狽不堪行軍之難已可概見○大田自得雨後禾稼蓬蓬勃勃頗有生氣常見一種匪人三五成羣匿於禾稼深處遇行人經過卽出而行刼張家灣西南于家圍地方一日刦案三出幸未傷人行旅者尚其慎諸 
[光蛋横行]  
　　距松郡十餘里婁縣金山交界之處港汊紛歧水勢湍急爲賭匪逋逃之淵藪此項賭匪多係光蛋一流人其初隷入緝私營充當勇丁未幾而揮霍任情所入不敷所出於是三五成羣私駕鎗船冒緝捕之名在水面縱横來往毫無顧忌甚至緝私營丁之不法者亦且暗通聲氣狼狽爲奸到處覬觎無惡不作去月金邑新浜地方匪黨甲乙等支廠集賭周圍駐泊鎗船二三十號以資捍衛并爲拒捕計近更覻婁縣新舊令尹交接之時不暇顧及瑣務隨擇地於吉羊匯盤踞其中公然賭博已歷二旬之久其幸而勝者尚復安然無事否則一經敗北卽駕駛鎗船散布於各港口冒充緝私營勇每遇商船行過任意勒索必遂其欲而後已賭匪若此眞與宼盜無殊本月初旬有某千戎奉命赴章練塘公幹短棹衝波行至婁青交界之芽竹港地面突來光蛋船數艘横截去路聲稱查鹽東括西搜竟將對時表金約指等刦奪而去某君勢孤力弱無可如何惟目覩數匪似曾相識現聞已密地倩人緝訪矣况神山小崑山天馬山等處俱係婁金青所屬現均有此輩聚集賭博鄉民受其愚騙者幾致無地不有其貽害正不知伊於何底也所望良有司嚴申禁令一體協拿彼雖神通廣大當必無駐足之地矣不禁拭目俟之 
[巡司被控]  
　　雲間訪事人云巡檢一官有巡查檢察之職其所以分駐於各州縣屬之鄉鎭者良由有司理煩治劇用以　耳目之所不及朝廷設官命名何等鄭重彼爲巡檢者宜如何克勤厥職不謂今之居是官者則大不然松屬張堰鎭爲金山縣轄境洵一大巿集也商賈雲屯貨物山積本設司官汛弁各一員巡檢姚少尹居心險詐惟利是圖自今春蒞任以來縱令丁役擅設班館私押鄉人數名附近某廟場有賭棍某 
 
 

Page 3

 
 
甲等公然設立賭樹三起號稱老桌司署收受規費日得青　數百翼至烟館一項所在皆有大小不下百餘家司署挨户增捐苟不如願卽封閉其房而又嚴加笞責必俟婪索旣遂始准開釋若司書一缺獲利殊饒有某乙計圖承充竟索取英蚨三十翼總董丙等大抱不平以從役殃民等詞呈控府轅恩太尊准詞批飭金山縣詳細查覆現經劉邑尊禀覆到府復蒙府憲札縣飭提兩造質對候核 
[五茸凉意]  
　　松江庐事人云郡城西門外各商號於本月初十日起至十二日止醵得銀錢召府署祝壽時所雇之著名各　伶在東嶽廟登臺演劇笙簫徹地鉦鼓喧天緑女紅男爭先快覩時適炎威甚熾戲塲上人多於蟻穢氣薰蒸以致釀疫發痧者幾不可以數計十二日下午湖南人某甲正在鶴跂鷺翹之際忽昏暈倒地一息奄奄經人扶入東首妙嚴寺大殿中灌以痧氣丸以冀漸漸蘇醒不虞病深藥淺移時已神色大變魂返夜臺矣當此疫癘流行人可不各自珍攝哉○大暑以後天氣日漸炎蒸初十前後數日中寒暑表升至九十七八度加以渴龍深蟄雨澤愆期四野田疇行將龜坼桔槔聲終宵不輟農民喘若吳牛何蒼蒼者天終不肯渥沛甘霖以慰茅簷之望乎○天時不正時疫盛行城廂内外患癟螺痧而斃者日有數起歧黄家急切莫可救藥惟有束手咨嗟而已 
[古槐出火]  
　　安慶訪事人云省垣東門内天主堂左近有古槐二株高均十丈許大三四圍聞之土人云係前朝楊姓巨公家之物公以大宗伯病免營菟裘於此名曰御書樓槐卽公手植也年深月久鐵幹蟠拿其下蔭青石一拳人皆呼爲槐抱石本月十五日午後鐘鳴一下樹心忽然出火濃烟毒霧高徹層霄遠近水龍爭來噴救雖移時卽熄而枝葉已不及從前之鬱鬱葱葱矣一時巷議街談傳爲異事余謂此不足異古者鑽燧取火冬則取之槐檀然則槐固有火藴積其中特此則無人取之而自發耳紛紛猜測胡爲者 
[章江秋浪]  
　　江西訪事人云五月二十二日爲署藩司裕竹邨方伯嶽降之辰寅僚皆餽遺壽幛壽儀趨轅叩祝○前任藩司方佑民方伯於五月朔日交卸篆務旋於二十八日因病逝世閏五月二十六日家屬由藩轅舁柩出章江門至滕王閣馬頭運上巨舟回籍安葬德中丞以下文武員弁兵勇皆恭送如儀隨以内河中營砲船二艘由哨弁鄧君茂林傳君純榮統帶○江西濱贑各縣畏水而不畏旱濱鄱各縣尤甚本年幸無水患凡濱贑之新淦清江豐城新建濱鄱之鄱陽餘干都昌星子各縣秋收皆較上年豐稔新榖入巿每百斤初值錢一千文今减至九百文矣○前署九江府崔蘭嶼太守交卸府篆曁湖口里卡事務後束裝回省趨赴各憲轅禀到旋卽接辦牙厘總局○去冬大憲札儃建昌府同知唐小寅司馬繼周赴山海關内樂亭縣辦理江軍剛字吉字營糧臺營務各事宜今者和議告成司馬遂偕隨員曾巡政柄銓取道回南禀銷差務○前贑州府長甯縣彭星伯明府繼昆在任三年至去夏始調補贑縣今夏上游以金筱薌明府福保請補斯缺現奉部覆議准卽飭赴新任視事○翰林院侍讀學士文芸閣學士乞假回南僑居省會某日暫往萍鄉德中丞以下各員皆先期往送○節孝貞烈婦女例准旌表向由紳士報縣詳司轉院彚題書吏掯勒規費事所恒有前經省垣諸巨紳聯名禀請德曉峯中丞出示刊石嚴禁掯勒之弊當可一掃而空特恐下情壅於上聞則幽光又不免終閟耳○各屬早禾收成中稔惟南昌新建略有因旱成災者各憲遴委多員分投查勘計南昌縣委周明府邦翰會同署任何明府其坦新建縣委何明府敬釗會同署任朱明府士林亦足見各憲之關心民瘼也 
[鳧飛甚速]  
　　　縣張　蓉明府紹文奉大部調取引見遺缺以林大令鈞澤調署林大令於本月中旬頒發紅諭飭門丁到松筮吉七月初二日接印任事署中各執事人等聞信之下擬俟屆期整備迎迓不意大令忽由蘇垣雇坐小火輪船逕向茸城進發憲駕已於十七日下午安抵碼頭遽赴府轅禀到擇於十九日卯時接印任事辦差人役倉卒不及布置應備供張未免過形忙迫云 
[臺撫抵杭]  
　　前臺灣巡撫唐薇鄉中丞輕車减從稅駕武林住居羊巿街荏苒半月並未拜會大憲舊時僚屬往謁者皆辭謝不見聞中丞來杭係爲次公子完姻故不與當道往還也 
[畏罪自盡]  
　　寍波姜山有武生　殿魁者卽前曾開設花會之案犯也近來故智復萌仍在此處開巴誘人猜壓花會事被府憲錢太守訪聞札飭鄞縣派差往拿到城因時值夜分不及送案鄭知罪無可逭當晚吞烟以圖自盡迨差役知覺欲卸干係將鄭擡至渡母橋下某古董店交伊姪鄭永熙收管姪推却不受擡回貫橋頭關帝殿前暫息不逾片刻幽魂一縷已赴重泉屍姪鄭永熙赴道轅控告吳觀察札飭慈谿縣曹大令協同鄞縣楊大令前往檢騐飭令屍親備棺收殮具結銷案 
[薇旌就道]  
　　浙江藩司胡聘之方伯小駐滬濱定於二十二日起程已登前報昨日上午十點鐘方伯命駕出天后宮行轅至北蘇州路浙江官輪船碼頭乘坐大號官舫用小火輪拖帶向浙省進發本埠文武各員恭送如禮 
[監司蒞滬]  
　　前晚上海縣黄大令接蘇州電信知正任蘇松太兵備道江海關監督黄幼農觀察已於本日申刻登舟用小火輪船帶之來滬堌於一點鐘後鳴騶詣新閘大王廟碼頭伺候昨日清晨憲舟戾止旣下碇大令呈遞手版禀安觀察接見之餘卽在舟次暫駐准於二十四日辰刻接受關防 
[散勇籲恩]  
　　昨日有臺灣散勇約二十名投上海縣署聲稱小的等由厦門附某輪船來此求恩卹給川資俾得早回故里黄大令諭候禀請上游核示各勇卽在大堂上席地而臥排列烟具與芙蓉孃子結歡喜緣呼吸烟霞颼颼作響嘻若此輩者而欲其殺敵致果夫亦難若登天矣雖欲不敗其可得乎 
[擬濬河道]  
　　本埠虹口港爲内河各鄉鎭船隻往來孔道日久未濬淤泥日積每當潮落時舟楫殊形不便英工部局經理工務人有鑒於此擬北至沈家灣起直達外虹口將近浦江爲止大加開濬所需挖泥機器刻已購定欲俟中虹橋翻造告竣再行開工屈指計之當在叢桂　香時也 
[從寛斥釋]  
　　某西人前晚在美界吳淞路滋閙二百八十三號華捕卽欲喝阻某遷怒於捕欲與爲難力大無比捕不能敵號召一百三十六號華捕竭力拿獲解入捕房捕頭命覊押至昨晨飭二華捕解送美公館請辦美領事大加呵斥念其初犯不予深究卽行釋出 
[刦犯送縣]  
　　湖北人金耀亭與胡玉成向當營勇因同犯刦案胡先被獲禁押縣署金在逃未獲黄大令知其匿跡法界知照會捕局飭線勇嚴頌眉等在法大馬路某烟館内將金拘獲解交捕房押候解堂移縣昨日午後法讞員鄭大令特飭嚴頌眉等至捕房著將金耀亭提至公館中略問情由飭交上海縣歸案訊辦 
[將離苦海]  
　　昨報紀零落花叢一則前晚由屠别駕升堂集訊先據鴇婦李張氏供稱開設花烟館曾於今年由戴施氏之丈夫將戴施氏押在小婦人處爲夥妓小婦人曾出洋一百元以二年半爲期立有憑據今施氏忽然逃逸誠恐伊夫來領不能交出致多周折故遣人四出找尋今幸尋獲叩求判斷身據呈電戴施氏供因丈夫不務正業以致家業蕭條將小婦人押入李張氏花烟館實因心有不甘是以逃逸如今惟求超拔感恩非淺别駕以戴施氏不願爲娼雖無不合惟爾夫將爾押在李張氏處以二年半爲期倘爾夫屆期向李張氏領人豈不貽累於人殊屬非是判令掌責四十仍交李張氏帶回赶緊交還戴施氏之丈夫領回如敢仍令爲娼察出定當重處身契當堂焚燬押洋不追 
[通緝盜犯]  
　　溧陽縣楊大令志立申詳鎭江府稱去年十月初四日境内許笪里村民楊以渭家深夜被刼第三子楊深培起喊被賊拒 
 
 

Page 4

 
 
傷刦去衣服飾物而逸詣勘後飭抽拘獲從犯兩名尚有首犯迄今未獲緝限已逾求請轉申通緝等情府尊彦太守據詳卽移請松江府轉飭各縣一體嚴緝昨日上海縣黄大令接到南匯縣轉移飭捕役代爲訪緝務獲解究 
[法捕房瑣事]  
　　法界西寳興里某姓鞋作内於前日傍晚時被某甲撬門而入偷得花　二雙適被作夥某乙所見當將人贓指交巡捕拘入捕房翌晨經克捕頭略詰數語著押候解堂究辦○蘭芳里口清和樓茶館有某丙入座啜茗旗槍鬥處兩腋風生將白短衫移放桌上轉瞬間被扒手所竊意圖逃逸旋被他客扭住丙遂喚捕解入捕房昨經克捕頭訊問命將人贓押候解請問官究治○前晚有包車夫某丁在護城河畔閒行突被某戊故意碰撞丁與之理論反被戊扭住痛毆當經華捕將二人拘押捕房昨經克捕　詰問丁伸訴被毆情由並打夫洋銀一元捕頭斷令戊賠償洋蚨一枚從寛斥釋 
[贈書鳴謝]  
　　一昨有古高麗尹君石溪邀同曹君思劬訪余不值今又介曹君贈余草書條幅及堂幅牋對均有臥虎跳龍之勢是從晉人風韵唐人結搆得來非僅規摹草聖者可比舒展謹觀不忍釋手想見雲烟滿幅揮毫落帋時也書此伸謝藉答瓊瑶 
[振物售去]  
　　本館協振所前承諸善士以珍物助振琳琅滿目坐待賞音也久矣昨承王大善士以銀洋廿元購古銅大香爐一隻從此曠世奇珍得邀賞識旣可以供雅玩且足以廣善緣古之人焦桐入聽妙畫通靈會心固不在遠也合綴數言爲王君頌且以慶珍玩之得所歸也急救癟螺痧法 
　　近年來痧症之外更添有癟螺痧一症亦如疫氣流行傳染遍鄉爲害甚速此症初起時微覺恶寒四肢發凉而吐瀉或咽喉微疼或不疼而腫脹或腹痛胸悶吐瀉一次後則十指頭螺紋肉癟凹此病亟凶亟險醫治不可躭延卽將病人扶靠坐直用老生姜四兩搗爛著四人用姜在病人兩手頭兩脚心處齊擦並膀灣上腿灣上用力久擦冷至何處擦至何處宜擦至皮内回熱爲止復急尋野莧菜根搗爛取汗用温水冲服服後卽吐無碍並細看病人身上如有紅點用銀針挑破有紅筋亦挑去卽可無虞○老生姜值錢無幾城鄉各家均可備存如遇不及購買之家卽可分與亦救人之陰功也因此症來勢急而險再候買姜不及救矣○又方凡在夏秋所得霍亂吐瀉等症只要四肢發凉腹内絞痛便是屬陰霍亂傷人頃刻醫藥均來不及卽以辟瘟丹紫金錠兩方輕服一塊重服二塊救人最速○又方觀音救急丹此方耑治男婦老幼急症並癟螺痧以及陰陽反錯寒熱交爭四時不正之氣鬱悶成痧猝然腸腹絞痛吐瀉交作或吐瀉不出急用陰陽水將此丹點大眼角並肚臍眼内并二鼻孔令其仰睡卽可痛止病痊如遇極重之症可用二分放舌尖上陰陽湯送下此藥之功極大雖死至一時之久亦可回生效騐之至眞硃砂陸兩原麝二錢五分雄精陸兩明礬一兩上梅片二錢五分月石二兩蓽撥二錢牙硝四兩神金二百張右藥共研極細末牙硝後下磁瓶封好勿合洩氣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　周介山控已故郭晉　申通十一圖地保周文邦盜賣田畝黄大令提齊全案人証於昨日　帮審委員夏明府訊　周保禀稱小的圖内素無介山田産從未見伊完　條漕介山訴稱小的有祖遣田二畝被郭阿二之故父晉義盜賣於郭元芳周保通同偏護　恩公斷明府曰爾尚未將田單呈閱旣有田産須憑田單爲據答稱田單質於新闡人楊陳氏處求飭差同往查看明府吊閱晉義所繕賣田契係光緒十一年所立並無田單傳訊原中郭永義許壽山同供稱小的等並未介紹此事亦未在契上畫押明府謂本委察騐押字與繕契人筆蹟相符顯係晉義揑寫阿二供稱故父於光緒十一年將田立契出賣小的年幼未悉情由現在小的傭於某姓家耕作困苦異常無力爲父料理此事元芳供稱小的出錢五十千文買晉義之田二畝業已轉賣與某洋人開設元叅紗廠於今十載矣並未知其盜賣明府曰本委觀阿二拮据情眞惟有元芳出錢了事但介山何以事隔十年始行控發其中定有别情著周保帶兩造回去詳細查明秉公調處禀覆核奪○吳阿堂吳忠合從兄弟也在浦東唐橋洋人所設亞沙船廠中當小工　則抱甕灌園以博蠅頭之利某日手持鐵鏟從菜圃歸途遇蘇虎等人突被擁至某茶寮紛紛滋閙地保邱桂松見而大喝曰講茶久奉憲禁爾等鳥得故犯刑章二吳不但不依反掄拳毆擊邱保受傷後奔赴縣署鳴寃黄大令倩夏明府提集一干人訊究邱保禀稱小的充當十八圖地保　有八旬老母聞知小的被毆受傷憂忿成疾阿堂言語支吾惟求寛宥忠合供稱小的係甯波慈谿縣人在治下當小工當阿堂等啜講茶時小的並不與聞此事後母親聞阿堂經差役拘拿帶在茶寮内命小的前去探視以致一併被拘明府判令笞責一百下交人保釋阿堂笞責二百板枷號半月發頭門示衆 
[英界公堂瑣案]  
　　庖人李瑞來與洗衣作主王瑞泰同在香港某輪船營生因係同鄉故在船時亦同宿一房不料李忽起　意乘王外出時卽窮取王之金四開小洋二十八個金八開四個乘輪逃至上海王得悉情由立卽發電托人尋緝一面亦卽追蹤來滬昨由包探張阿五將李緝獲立卽解案請究王投案供爲洗衣業此次在香港某輪船上與李等四人共宿一房當在香港時小的與尚有二人均因有事上岸惟李一人在房及事畢回船見箱籠已開查點各物失去赤金小洋共三十二個李亦不知去向嗣知伊匿跡上海故發電請緝今幸由包探緝　求爲究追李供寍波人向爲庖人所竊之大小金洋有五個　存香港友人處當來滬時在船與人賭博共輸去二十四個其餘業已兌去置辦銀表及供川資之用小的自知不合惟求大老爺恩宥屠别駕商之　副領事著將李瑞來仍交巡捕房帶回押候於下禮拜一復訊○王小雲屢經犯竊懲辦數次今又竊木作王德泉家斧鑿共五具經包探范進才拘獲人贓送究失主王德泉投案申訴並請領贓王小雲供本地人前蒙懲辦本欲　過奈因飢餘難堪不得已而又犯别駕以王委係積竊判令笞責四百板交捕房管押四禮拜○包探江阿三拘解王安　楊有仁到案禀稱王竊取崇明人邵嘉龍之布衣數件質洋二元與楊有仁分用爲此一併拘解請究邵申訴情由王供認行竊惟係楊主使故質　後分給洋一元楊供分用洋一元事却有之然並未主使别駕判將王楊二人各責二百板○四百六十二號華捕拘解周阿金到案禀稱此人在途中將妻鄒氏毆打喝阻不依解請訊究周鄒氏供蘇州人因丈夫與　婦同居不顧家用往尋被毆幸經華捕拘案求判周供家用並不缺乏因伊時常出外糾纒故略加毆責别駕以周不應在外姘人致將髮妻抛棄至來尋時竟敢毆打情實難恕著押候掌責並令具以後不再至姘婦處切結存案○四百六十五號拘解王阿三　仁通王阿二到案禀稱伊等因案錢起見在途瓦毆　案請訊别駕略詰數語判留候過堂復訊○包探張阿五拘解林阿大到案禀稱此人因推塌車撞傷東洋車夫朱文記之　額現朱在醫院　治據醫生言傷勢不重閱五日可愈故先將林解訊林供實是無心之失别駕判將林交保候朱傷痊復訊○王桂恒在招商局馬頭竊鐵五塊正欲逃逸　爲二百五十號華捕所見當卽拘入捕房昨晨解案王供湖南人行竊惟求恩典别駕以王係屬過犯判笞一百板遞解回籍○包探素少卿禀稱李法富竊去王祥生小洋五十三角經小的拘獲人贓送究王投訴前情李認竊不諱别駕以李過犯行竊判笞四百板押候遞解○一百十七號華捕拘解陸毛毛吳阿金林阿生張阿方陳阿泉衛阿桂等六人到案禀稱昨見陸等多人扭住戎沈氏毆打拘解請究戎沈氏供與陸毛毛同居此次丈夫因事回家獨留小婦人在滬陸屢欲强奸不成以致懷恨昨日忽糾同多人將小婦人毆打今幸拘獲惟求嚴懲陸供被該氏竊取銅銚故向理論並未毆打吳等同供從中勸解不敢帮兇别駕訊得情節支離判　押候過堂復訊○包探顧阿六　稱　人張耕蘭糾同李阿金高阿生等手持黄紙願簿向吳阿榮勒寫愿洋故拘送案下吳供張等自稱係老高昌廟住持强令寫助捐洋幸經包　拘　張供因母親患疾意欲　愿實因一時無力故寫願集資以待酬愿耳李高同供因無生意張邀小的等帮同寫捐自知不合别駕判將張等押候過堂訊判○包探黄四　禀稱金阿富竊取優伶夜夜紅綢衣四件經小的拘獲人贓送究别駕訊知金委係積竊判笞二百板解回蘇州原籍○徐少卿趙阿華　充華捕至徐阿三所開酒店内强吃白酒經三百八十四號華捕拘入捕房昨晨解案别駕詰問之下判令管押二天 
[金陵官報]  
　　閏五月二十四日知縣葉琳謝委僅鳳　　甲　○二十五日切　　　府　　　差○二十九日河南候補道易順鼎到見由山海關來○初一日布庫大使鄒恆屬禀知奉司委本衙門監印卽到差主簿葉煒東謝給盗　卽　　並銷　　監印差　辭○初二日知府勞元弼奉委總巡沿江一代米釐○初三四日准補如臯縣主　李澤愷叩謝○初五日知縣許賣良丁楨均禀知分甯差委○初六日調暑江蘇臬司巡道　交　巡道　署鹽巡道桂禀知今日任事　　牌示現准蘇藩司咨太倉直隷州缺業請以上元縣陳謨升補應飭先行署理等因所遺上元縣缺查有　　縣王芝繭調暑　未任以前以候　知縣朱湘暫行代理又准補六合縣瓜埠司巡檢沈憩南現已奉准部復應卽飭赴　任○初七日候選道唐榮俊由滬奉調來　並謝　　　　　差○初八日調暑江蘇臬　　見辭赴任知府柯逢時謝委下關掣騐卡並銷支應　運局提調差○初九日知縣葛毓清禀知前署清河縣任内交代結算清楚○初十日　　　汝鏞叩謝代理江淮司巡　○十一日湖北督銷候補道志到見○十二日前發往山東委用府劉鶚山督辦軍務處來○十四日湖北督銷候補道志辭○十五日縣丞　詩　不委收放長江　餉管庫　○十六日候補道阮祖棠到見回省銷差駐　滬探事宜卽選道唐榮俊新授江西建昌府何剛　均辭 
[蘇省官報]  
　　閏五月二十八日巡檢濬産　知　　木　　周司　差卽辭藩　　示　得丹　縣丹徒司巡檢程鑅生修　遣缺查有新班先巡檢丁世盛堪以請補○二十九日委署婁縣林鈞澤禀銷洋務局文宁差○六月初一日知府余　　禀銷蘇城六門釐局　又馬玉田禀知到蘇城六門釐局差並銷牙釐局會辦提調差又羅道源禀知到牙釐局會辦提調差○初三日藩轅牌示照得元和縣主　　　　前經請補吳　縣　現已　部　准所遺之缺查有候補主簿　炳甲堪以酌　又無錫縣典史吳廷勳升補江陰縣顧山司巡檢　缺查有　叙儘先典史杜枚臣堪以請　○初四日縣丞吳　　　　　　　釐　卡○初五日鄭學書禀知　　憲委赴上海公幹卽辭○初六日沈金午禀知奉委管子彈局指分江蘇卽用知縣何榮烈浙江人由京　　　　○初七日　九戴昌年　知　　江陰釐局司員差○初八日從九周士　東謝奉委常昭海口釐局司員差○初九日知縣傅維祚禀知奉首府委赴矯澤縣會訊　件○和十日改掣江蘇　用知縣高　　河　人來省禀到管帶新中飛　營兼緝捕水師都司黄春懷禀知到差○十一日藩轅牌示照得長洲縣縣丞蔣元榕暑事年滿　　查　　　　　　縣丞吳　　　以　　又　　崇明縣縣丞趙鶴雲堪以飭令赴任南　縣缺前經詳委上海縣黄令承暄調暑現因黄令有經手事件未能前赴調任自應另　　　　　　　知縣章鴻森堪以委　　　縣缺又丹徒縣知縣王芝　已由甯調暑上元縣事所遺丹徒縣缺查有代　南　縣蔡匯滄堪以委署○十二日候選知府朱上洲　銷　　　中　划兼緝捕水師　　　○十三日通判吳汝繹禀謝奉委　　局帮　　○十四日　轅　示照得荆溪縣湖　司巡檢　葆勳病故遺缺查有儘先按司　林守　　　　　　知局文　禀　江　　捐局　謝兩屆年滿比較盈逾四成以上　　知給子酌委署事二次並謝奉委善後　　銷文案差通判郭廷沛由昭文公幹回並謝奉委北路　　　元和縣主　趙光　　　　知　　吳縣縣丞事 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年六月十三日京報全録]  
　　宮門抄○諭旨一道録前○閩督邊奏揀補要缺通判摺○又奏　别通判片○又奏調署知縣片○將軍　奏甄别同知　○又奏委署知府并飭知縣赴任片○粤撫馬奏請　　片○　　　　　奏　别府州各員片○又奏委　知府片○又　奏委署　　片○直督王奏請　總兵　○川督劉　　　　　　　　　兩片○　無陶奏革追　　　　兩片○六月十　日補部宗人府欽天　侍衛　值日禮部引見五十四名○　　　假五日○召見軍機崑　汪　　○○頭品頂戴　浙總　臣邊寳泉跪　奏爲揀員請補海疆通判要缺恭摺仰祈聖鑒事　查福建泉州府馬家巷通判戎陳　　本年五月初二日在任　喪丁本　父夏照例以丁憂本日作爲開缺日期歸五月分截缺所　馬家巷通判係疲難要缺例應在外　　　補該　地處海濱　俗强悍撫字催科旣屬不易且兼轄海口有稽察船隻出入之責緝匪防奸均關緊要非精明勸幹熟悉　土民　之員弗克勝任臣　同藩臬兩司於閩省現任通判内詳加遴選均與是缺人地不甚相宜卽卓異應升人員亦乏其選查有候補通判余振芳年五十八　順天大興縣附貢生遵籌餉例捐主事簽分户部貴州司行走同治十二年經庫倫辦事大臣奏調赴營差遣光緒二年保准免補主　以同知直隷州知州分省歸候補班前先補用四年遵例捐指山西補用到省期滿旋補代州直隷州因任内遇災動用積榖奏叅以　判降補遵海防例報捐指省福建歸候補班補用十七年五月十八日引見領照六月二十四日到省委署漳州府石碼通判卸事　臬司張曾敭甫經到任例不出考藩司黄毓恩查得該員老成歷練勤慎從公曾任實缺到閩年久於海疆風土民情均能熟悉以之　補是缺通判人地實屬相宜會同詳請前來合無仰懇天恩俯准以候補通判余振芳補授馬家巷通判於地方實有裨益如蒙　　允該員係候補通判銜缺相當毋庸再行送部並免核計叅罰除咨部查照外謹繕摺具陳伏乞　皇土聖鑒　部　　施行臣到任　及三月例不加考合並陳明謹奏奉硃批吏部議奏欽此○○邊寳泉片再勞績捐納分發各員　到省之日起試用期滿　加甄别歷經辦理在案兹福建試用通判梁廷元試看一年期滿據藩臬兩司以該員年壯才明照例甄别會詳前來臣隨騐看得該　梁廷元堪以通判留閩按班序補除履歷咨部外謹附片具陳伏乞聖鑒臣到任未及三月例不出考合並陳明謹奏奉硃批　部知道欽此○○邊寳泉片再調署福建紹安縣知縣張頡雲病故遺缺查有本任侯官縣知縣李樹敏堪以調署據藩臬兩司　詳前來理合附片陳明伏乞聖鑒臣到任未及三月例不出考合並陳明謹奏奉硃批吏部知道欽此○○邊寳泉片　再　州府馬家巷通判戎陳猷在任丁憂遺缺查有准補撫防同知温冠春堪委接署據福建藩臬兩司會詳前來除批飭遵照並咨部查　外謹附片具陳伏乞聖鑒臣到任未及三月例不出考合並陳明謹奏奉硃批吏部知道欽此○○恩澤片再查前奉部　嗣後捐納勞績各項出身人員凡係補缺應行具題者試用期滿由該督撫詳加甄别專摺具奏等因咨行遵照在案兹查有現署　春府知府試用同知楊同桂自光緒十七年十二月初十日到省十八年正月初七日丁母憂回籍守制二十年四月初七日服滿起　五月十七日到省前後接算扣至二十一年四月二十日試用一年期滿例應甄别據吉林分巡道聯　詳請具　奏前來奴才查該　才具優長通達吏治堪以繁缺同知留省補用除將該員履歷咨部查核外理合附片具陳伏乞聖鑒謹奏奉硃批吏部知道欽此○○恩澤等片再署吉林府知府員啓章另有差委遺缺查有候補知府卾齡年富才明堪以署理又請補農安縣知縣章鴻錫奉准部覆自應飭其赴任以重職守據吉林分巡道聯　詳請具奏前來除分飭遵照外理合附片具陳伏乞聖鑒謹　奏奉　硃批吏部知道欽此○○馬丕瑶片再地方生齒日繁貧多富少一遇水旱癘疫災黎鴻嗷端賴周急善士義粟仁漿以佐官賑之不及粤人質直好義善堂頗多而以省城愛育堂紳董道員職銜潘贊清尤爲通省之冠查該堂創自同治十年紳商集捐鉅欵專作善舉潘贊清一手經理迄今二十四年贈醫施藥掩骼埋胔修築基圍設立義學遇有偏災立卽馳往賑濟歷年籌助山東河南順直浙江福建廣西各省賑欵曁本省風災水災火災無不踊躍急公上年九月粤東米價昂貴該紳集商赴江浙購米八十萬石本年三月偶形春旱復往購米四十萬觔先後回粤平糶民皆稱便春間湖南撫臣吳大澂由奉來電以田莊台附近飢民甚多諭其助賑卽籌寄銀二千兩其於各省賑欵捐助至十餘萬金本省災民全活以數十萬計今潘紳贊清年已七十嘗曰但願多作好事爲朝廷保全百姓聊以藎忠該紳篤信謹守公正無私從不干預地方公事鄉評翕然洵堪矜式閭里夫當此民生彫敝之秋有能助官長愛育窮黎卽爲　國家培養元氣是固難能而可貴者也似宜優加奬叙以旌善士而勵羣情合無仰懇天恩將廣東善紳道員職銜潘贊清賞給三品卿銜以爲樂善不倦者勸抑應如何給奬之處伏候逾格鴻施其餘各堂紳董及各處善後容臣隨時查明給奬或賞給匾額以示鼓勵是否有當謹會同總督臣譚鍾麟附片陳請伏乞聖鑒訓示謹奏奉硃批潘贊清着賞給三品卿銜欽此○○譚繼洵片再准部咨道府州縣無論何項勞績保奏歸於候補班人員令該督撫卽以此項人員到省之日起子限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查補用知府黄州府武黄同知陳世卿應以光緒二十年正月初六作爲知府到省之日起扣至二十一年正月初六日試看一年期滿據該員呈請甄别在任補用署湖北布政使龍錫慶署按察使瞿廷韶取造履歷清册會詳請奏前來臣查該員陳世卿明白穩練辦事勤能堪以繁缺補用除清册咨送吏部外理合附片具陳伏祈聖鑒敕部查照施行再湖廣總督係臣兼護毋庸列銜合併陳明謹奏奉硃批吏部知道欽此○○譚鍾麟片再雷州府知府李釗開缺送部引見所遺雷州府知府缺查有候補儘先補用知府常穆穩練詳明足資表率堪以署理據藩臬兩司會詳前來除檄飭遵照外臣等謹循例附片陳明伏乞聖鑒謹奏奉硃批吏部知道欽此○○譚鍾麟等片再惠潮嘉道曾紀渠現經臣丕瑶奏叅開缺以同知降補應卽撤任另行委員接署查有試用道鍾懿蓉勤慎安詳講究吏治堪以署理除分札飭遵外臣等謹附片具陳伏乞聖鑒謹奏奉硃批吏部知道欽此○○署理北洋大臣直隷總督雲貴總督臣王文韶跪奏爲總兵因病出缺請旨簡放恭摺仰祈聖鑒事據帮辦軍務四川提督宋慶電咨正定鎭總兵徐邦道於光緒二十一年閏五月十三日在前敵軍營病故出缺等情徐邦道病故出缺之處俟查明另行核辦外所遣正定鎭總兵篆務擬暫委記名總兵李大霆前往署理惟員缺緊要應請旨　賜簡放以重職守謹恭摺由驛具陳伏乞皇上聖鑒訓示謹奏奉硃批另有旨欽此○○劉秉璋片　再查上年雲南永北廳屬滇匪勾串番夷滋擾地近川疆募勇堵禦一案當經臣檄飭建昌鎭總兵劉士奇寧遠府知府唐承烈卽將前次凱撤建甯營勇招募一營名曰建甯中營勇丁五百名於光緒二十年二月初一日募齊點騐成軍所需口糧仍照東勇章程支給飭留川補用知縣穆秉文管帶馳赴鹽源邊界會同該處文武督飭兵團分劄要隘防禦以免竄擾至五月十五日遣撤其調派會鹽營遊擊李培仁等隨帶員弁戰守兵丁八十一員名馳赴川滇喇踏田地方防堵各隘卽於光緒二十年正月初四由營起程之日照章起支口糧至五月初二日撤防只剩兵丁五十八名留防兵丁二十名至七月二十二日一併撤防歸伍均經先後奏明在案兹據籌餉局司道等先將該鎭府招募勇丁曁調派會鹽營官弁兵丁等銜姓花名數目起止日期駐劄處所造册詳請奏咨立案以便將支用各欵銀兩彚入四川光緒二十年善後報銷案内造報請銷等情前來臣覆查無異除分咨查照外理合附片具陳伏乞聖鑒謹奏奉硃批該部知道欽此○○陶模片再藍翎候補縣丞借補奇台縣巡檢鄒子鴻前經札委試辦省城南山銅礦歷時數年迄無起色且有虧挪成本及被商民控告欠發炭價運脚情事除飭司查明實數分别辦理外相應請　旨將該員鄒子鴻暫行革職並拔去翎枝以便　　監追謹會同陜甘總督臣楊昌濬附片具奏伏乞聖鑒訓示謹奏奉硃批著照所請該部知道欽此 
 
 

Page 14

 
 
[光緒二十一年六月十四日京報全録]  
　　宮門抄○諭旨三道録前○浙撫廖奏揀員更補鹽大缺摺○桂撫張奏患病增劇請准開缺調理摺○又奏甄别同知知縣片○又奏道府回任並委署各缺片○晉撫張奏叅疏防員弁摺○又奏叅革管獄官拿問摺○又奏甄别知縣生○又　籌解地丁京餉片○六月十四日兵部太常寺太僕寺廂黄旗值日兵部引見二十七名廂藍滿二名廂藍漢十六名圓明園十二名○會章等塲差完竣覆命○田我霖謝授太僕寺少卿恩○鄭王續假十日○孫家鼐愛隆各請假五日○瑞洵鍑照各請假十日○召見軍機　敬信啓秀○皇上明日辦事召見後至南海皇太后前請安畢還宮○○頭品頂戴浙江巡撫臣廖壽豐跪奏爲揀員更補鹽大使缺恭摺仰祈聖鑒事竊臣接准吏部坐四月初十日咨開各選司案呈浙江東江塲鹽大使缺以勞績候補班先鹽大使楊恕請補該員丁憂滿尚未准其起復應毋庸議行令遵照奏明定限於一百日内揀員更補仍按照限計算如果限滿尚未更補到部卽將員缺歸部揀補令該省虚積過班等因光緒二十一年四月初五日奉旨依議欽此欽遵行司查照辦理去後兹據署浙江布政使聶緝槼鹽運使惠年會詳稱所有東江塲員缺應卽依限另行更補惟查此外並無勞績候補班先之人自應虚積過班輪用候補正班人員更補查有候補正班鹽大使彭藴標現年六十八歲江蘇長洲縣附監生由鹽大使銜在皖卾等省出力案内彚保同治七年八月初九日奉上諭著以本班分發省分補用欽此指捐浙江十三年八月十二日吏部帶領引見○旨著照例發往欽此十二月十一日到省試看期滿甄别加考詳奏留浙補用在案該員前在本籍辦理各漕海運出力保俟補缺後以應升之缺升用光緒四年十一月聞訃丁父憂服滿起復由原籍領咨七年五月二十五日復行到省該署藩司到任未及三月例不加考惟前在臬司任内會看得該員老成穩練辦事精詳以之更補東江塲大使實堪勝任與例亦屬相符詳候察核加考會奏以符定限等情到臣據此臣查彭藴標年健才優堪以更補合無仰懇天恩准以候補鹽大使彭藴標補授東江塲鹽大使該員係保舉候補班鹽大使今請補東江塲鹽大使銜缺相當毋庸送部引見亦毋庸核計叅罰再此缺係在限内更補並無遲逾合並陳明除抄摺咨吏部科查照外謹會同閩浙總督臣邊寳泉恭摺具奏伏乞皇上聖鑒敕部核覆施行謹奏奉硃批吏部議奏欽此○○頭品頂戴廣西巡撫臣張聯桂跪奏爲微臣患病增劇籲懇天恩賞准開缺回籍醫治恭摺仰祈聖鑒事竊臣前因患病奏請賞假調理現在已屆一月多方調治右臂疼痛初覺少愈近轉加甚舉手僅能及額怔忡等症仍不時作止臣素性最急事必躬親今因右手不能作書判閱公牘諸形遲鈍公務未畢夜難安枕肝陽愈覺失養精力困憊病勢纒緜較前加劇粤地苦無良醫藥物多缺兼之在粤年久積受潮溼瘴癘之氣水土益不相宜自揣心血久虧肝氣久鬱萬難尅日痊愈值此時艱孔亟身受厚恩原應力圖報稱無如事繁責重病體難支戀棧誤公負罪滋大惟有仰懇天恩俯准開缺回籍俾得安心調理以期早日就痊伏念臣年未六十報効忱殷一　病體少紓卽當泥首宮門求賞差使斷不敢稍躭安逸自外生成所遺廣西巡撫員缺敬乞迅賜簡放以重職守所有微臣　病懇請開缺回籍調理緣由理合繕摺具陳伏乞皇上聖鑒訓示謹奏奉硃批另有旨欽此○○張聯桂片再同知通判等官試用期滿詳加甄别具奏又准部咨嗣後道府州縣毋論何項勞績保舉歸入候補班人員令該督撫卽以此項人員到省之日起予限一年詳加察看奏明分别繁簡補用等因在案兹查有試用同知周繼仁補用知縣藩偉琛均已試用一年期滿據藩臬兩司出具考語詳請　省補用前來臣查試用同知周繼仁年富才優辦事敏捷補用知縣潘偉琛精明穩練措置裕如堪勝繁缺知縣之任均請留於廣西遇有缺出照例按班補用除各員履歷送部外謹會同兩廣總督臣譚鍾麟附片陳明伏乞聖鑒訓示謹奏奉硃批吏部知道欽此○○張聯桂片再前准部咨廣西桂平梧鹽法道員缺奉旨著徐樹鈞補授欽此兹該道業已到省應卽飭赴新任署鹽法道事桂林府知府趙時熙署桂林府事潯州府知府夏　　均各飭回本任又泗城府知府蔣兆奎捐離原任歸道員班補用所遺泗城府知府員缺查有補用知府歸順直隷州知州王方田瞻識俱優實心任事堪以署理遞遺歸順直隷州知州員缺查有升用同知直隷州河池州知州陳亮采老成練達熟習邊情堪以委署除徵飭遵照外理合循例附片陳明伏乞聖鑒謹奏奉硃批吏部知道欽此○○頭品頂戴山西巡撫臣張煦跪奏爲特叅　防城内被刦之承緝文武員弁先行摘頂勒限嚴緝恭摺仰祈聖鑒事竊據黎城縣知縣馬汝良詳該練城内萬順隆土鋪於光緒二十一年四月初五日夜三更時分被賊扳毁門窓進鋪經事主張汝琴喊捕賊人行强闕放洋槍嚇禁刦去銀土等物逃逸計贓六百三十餘兩當經會勘差緝旋卽拿獲夥盜楊雙喜一名審認聽從逸盜王永壽等糾竊萬順隆土鋪臨時行强得贓該犯在外接贓屬實等情據此臣查城關重地宜如何加意巡防乃該縣城内竟有盜匪糾衆臨時强刦重案失贓估銀六百三十餘兩之多該縣事前旣　於防範事後又不上緊緝拿僅獲夥盜一名尚有首夥多人未獲捕務實屬廢弛若不從嚴叅辦殊不足以示懲儆據署按察使陳占鰲會同署布政使恩霖詳請奏叅前來相應請旨將黎城縣知縣馬汝良黎城汛城守外委劉岐鳴均先行摘去頂戴勒限兩個月嚴緝　賊務獲限滿不獲再行叅辦理合恭摺具陳伏乞皇上聖鑒謹奏奉硃批另有旨欽此○○頭品頂戴山西巡撫臣張煦跪奏爲疏防絞犯越獄脫逃請旨將管獄官革職拿問恭摺仰祈聖鑒事竊據河曲縣知縣江瑞麟禀稱光緒二十一年四月初四日該縣因公赴道公出業經通報在案初六日行抵五寨縣屬仁義地方接據該縣典史吳乃增申報監禁絞犯范萊虎於四月初五日夜五更時分乘禁卒人等睡熟扭斷鐐銬越獄脫逃該縣聞報馳回勘訊會營督率典史兵役追拿無蹤等情臣查該犯范萊虎係山西河曲縣人因聽從范元葆糾搶得贓帮同捆縛致將事主賀連璧右胳膊骨節　脫　凍身死案内審依白晝搶奪爲從幫毆如手足他物至折傷以上者絞監候例擬絞監候入於光緒二十年秋審情實恭逢是年八月十六日恩詔不准援免酌入緩决之犯該管獄官於監獄重地並不小心防範致絞犯越獄脫逃實匪尋常疏忽可比且難保非刑禁人等鬆刑賄縱亟應提省確審照例嚴辦據署藩臬兩司轉據該管道州揭叅前來相應請旨將管獄官河曲縣典史吳乃增革職拿問以便提同刑禁人等鬆刑賄縱亟應提省確審照例嚴辦據署藩臬兩司轉據該管道州揭叅前來相應請旨將管獄官河曲縣典史吳乃增革職拿問以便提同刑禁人等訊明照例辦理有獄官河曲縣知縣江瑞麟據報先期公出有無揑飾規避另行查明核辦除　飭將該典史撤任遴員接署一面行提刑禁人等來省飭發研審並飭嚴緝逃犯范萊虎務獲究報外所有疏防絞犯越獄緣由理合恭摺具陳伏乞皇上聖鑒訓示再所遺河曲縣典史員缺普省現有應補人員應請扣留外補合併聲明謹奏奉旨已録○○張煦片再前准部咨嗣後道府州縣試用人員於到省一年期滿後由各督撫嚴加甄别等因歷經遵辦在案兹大挑試用知縣陳兆　於光緒二十年四月初七日到省扣至二十一年四月初七日又大挑試用知縣蔡樞於光緒二十年五月初五日到省扣至二十一年五月初五日均已試看一年期滿例應甄别拋藩臬兩司加考具詳前來臣查該員陳兆銓明白謹飭該員蔡樞和雅安祥考以律例能通曉均堪留省歸入大挑班内照例補用除履　咨部查照外理合附片陳明伏乞聖鑒謹奏奉硃批吏部知道欽率○○張煦片再前准户部咨光緒二十一年分束　　撥山西省地丁銀四十五萬兩令卽分批起解等因當經由司籌動銀一十萬兩委員解部交納在案兹據署布政使恩霖詳稱又在司庫地丁項内籌動銀一十萬兩差委候補直隷州知州單熙昭管解於光緒二十一年閏五月十六日起程前赴户部交納等情請奏前來臣覆核無異除咨部查照外理合附片具陳伏乞聖鑒謹奏奉硃批户部知道欽此 
 
