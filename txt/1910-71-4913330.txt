# 1910 - 71 - 4913330

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章二月初十日内閣奉 
上諭廣西潯州府知府員缺著張官劭補授欽此軍機大臣署名奕劻假世續鹿傳霖那桐吳郁生 
[宫門抄]  
　　二月初十日召見軍機志銳王慶平余炳文 
論說 
[論畜牧與國民經濟之關係（雨）]  
人。民進化之階級由漁獵而畜牧由畜牧而農殖。由農殖而工商循序而進。不能躐等此東西各國古今之所同也雖然。自民智進化之歷史言之其階級蓋如此若就一時代之間而於種種方面加以研究。則畜牧時代其。人民漁獵之技必較漁獵時代而進步推而至農殖時代。至工商時代其。畜牧之技亦必更進此亦東西各國之理無二致者矣 
吾。國畜牧時代歷史家多推定在黄帝之世其後而始趨於農然數千年以来迄於今日吾國世以農業著今日猶未能脫農業之一階級焉而况漢之世。匈奴以游牧稱其時中國幅𢄙以外皆畜牧時代也唐之世如突厥之屬宋明之世如契丹如金遼如蒙古皆畜牧時代也。蓋田漁獵而畜牧其。漁獵時代之歳月無史乘之可稽而由畜牧而農殖且自農殖時代以迄於今日蓋數千年以来矣此可以覘我國進化濡遲之象焉 
我。國尚濡遲於農業時代而在歐洲各國則己趨於工商時代之勢。而達乎純熟之機然則將謂歐洲之畜牧之術己吐棄之。而不惜爲乎則又不然。歐洲人民之進化固猶是由漁獵而畜牧由畜牧而農殖由農殖而工商抑知其旣達乎工商時代而其漁獵其畜牧其農殖其。爲術之精進固未嘗一日而或己乎我國。漁獵猶是數千年以前漁獵之法也畜牧猶是數千年以。前畜牧之法也農殖亦猶是數千年以前農殖之法也此眞可謂有退步而無停境者矣 
居今。日而言畜牧之業眇乎微矣而徵之各國則繁盛如彼其故何也畜牧業與國民經濟有極大之關係微特疆域遼闊。之國足以利用畜牧事業。以富國也即彼彈丸黑子國土極狹國民程度業己。進乎工商時代而畜牧一業猶且進而無己非。以畜牧事業足以增殖國民之生產力而大有裨於國民經濟歟謂予不信試舉歐洲畜牧業比量而觀之 
第一。澳匈國之畜牧業澳匈國之畜牧大概分爲二種即平地畜牧業與山地。畜牧業是也平地之畜牧業以匈牙利爲。最有著名之三大牧塲產於其。地之牛馬畜類其種特殊蓋亦畜牧技術。之進步然也澳國維也納附。近雖不如匈牙利三牧塲之盛而亦以產馬著名山地之畜產以皮恩。加滑及亞爾康地方爲最均以牧牛爲。主其法悉亞爾布農法行之畜牧之盛在歐洲當首屈一指云 
第。二瑞士國之畜牧業瑞。士國之畜牧業大致多爲牧牛雖豚羊小羊及其餘家禽到。處飼育而斷不如牧牛占經濟上優勢之地位四五十年以前飼馬之業頗盛今己衰歇易。而爲飼牛之業又小羊則大有可觀者瑞士有種著名小。羊各國皆知爲現今世界乳用小羊中之最良者不特鄰近。之歐洲各文明國皆輸入之即推而至於南非美洲及斐洲等亦極歡迎日本數年前民間有輸入而繁殖之者今農商務省亦輸入之以爲繁殖改良之助云（未完） 
專電 
[電一（北京）]  
趙爾豐聯豫電奏甘孜蒙洋雜處易生事端有 
 
 
 

Page 4

 
 
事即成交涉擬請添設領事奉旨交外務部議覆 
[電二（北京）]  
又電奏請飭參贊錢錫寳迅速来藏 
[電三（北京）]  
郵傳部奏派蒯光典充皖路總理又奏派水鈞韶充汴洛路總理均奉旨依議 
[電四（北京）]  
聞有諭旨著濤貝勒於前赴日美兩國後乘便考察海軍海軍大臣洵貝勒不再出洋 
[電五（北京）]  
聞江春霖有調入憲政館之說惟江頗不願日我本未諳法理不欲自欺欺人 
[電六（北京）]  
資政院各部院議員當選人陸宗輿（丁憂）趙椿年（非實缺）因招物議均擬自行辭退 
[電七（北京）]  
慶邸入直數日頗厭煩勞又請假 
[電八（東京）]  
西三月十八日晚東京美友協會請美國聯合通信社長瑪爾比爾斯會讌時會長金子堅太郎子爵朗讀駐日美國大使阿氏来因君寄該會之手簡曰現今日美兩國政府未有未决定之問題未有何等之誤解又未有何等不滿意之感情故有責任者應以消除有害之言論爲義務 
[電九（東京）]  
西三月十九日晨横濱大火燒毁五百户 
[電十（東京）]  
日本提議美國訂約日美同盟之說全屬子虚 
緊要新聞一 
[江寗商界舉定國會請願代表南京]  
　　江寗商界對於國會請願極爲熱心因初六日江蘇諮議局研究會開會研究第二次請願問題特派代表到會商量組織同志會辦法適各處商務分會總理俱在省垣遂於初七日開全體大會諮議局研究會亦公推五人赴會演說當日商界全體到會先由吳君拔其報告第一次請願情形並言國會重大之事斷非一次請願可達目的人民苟以苦心毅力堅請到底未有不上邀天聽且諭旨明言憲政必立國會必開所以未便即開者恐人民程度未能劃一耳商界諸君自以爲程度不及乎則亦不必有今日之會旣有今日之曾足見熱心足覘程度曷不公舉代表謀第二次請願朝廷見全國人民意見一致定可安心允准次由陶君席山演說略謂今日財政紊亂國勢危急國會不可不即開早爲全國人民所公認去歳議員請願未蒙允准故近日各省商會學會及他之圑體俱組織國會期成會公舉代表謀第二次請願屢見報端江寗商界夙具熱心定不落他省之後今日難得各處商務分會總理齊集省垣自可爲寗屬商界全體代表不妨即時公舉國會請願代表隨同赴京辭畢王君鹿萍孟君蒓孫楊君漱春亦次第演說衆意頗激發當即公舉張佐清王嘉賓兩君爲寗屬商界代表赴京請願經兩君承諾始散會 
[國會請願進行近狀北京]  
　　請開國會同志會宣言書及詳章業經定稿約數日内即可發布曾紀本報兹聞該會近又迭接河南上海湖北湖南諸省来電均謂各該省分會業經組織就緒俟宣言書及詳章寄到後即開正式成立會並聞河南所舉該分會幹事爲楊君源懋黎君國華侯君旬徐君營初數人該會現正預備將宣言書發寄 
[薩公使警告倂人將遣探險隊北京]  
　　日前外務部接駐俄薩欽使函告云西比利亞畢克斯埠向爲俄蒙貿易市塲近時日貨銷售蒙古額數年年加增俄蒙貿易影響匪淺該埠商紳憂慮不置擬探求原因講求救濟之策請杜木斯克大學堂教習蘇勃列普君勃哥列保君組織探險隊巡歷蒙古各部所有預備一切己整頓就緒俟今春雪融之候啓程前往聞該探險隊應調查事項開列如左 
（第一）俄蒙貿易出入并通過貿易之眞相 
（第二）貿易之中心市場并各市場之配分地域 
（第三）貿易之通路（甲）由俄國赴蒙古之貿易路（乙）由中國赴俄國之貿易路 
（第四）有力之俄國商店并外國商店 
（第五）貿易貨品各種名目 
（第六）貿易之契約價值支銀辦理債銀貨品輸運并運費貿易季節代辦貿易業之方法 
（第七）外國商人競爭情形 
（第八）於蒙古市場之貨品需要供給之眞相 
（第九）蒙古經濟界之眞相 
（第十）俄國對蒙貿易之襄頽并其原因 
（第十一）於俄國在蒙古之利權保護之方法并與中國官憲之關係 
（第十二）中俄兩國陸路稅關 
（第十三）中俄各條約之效果若何 
（第十四）關繫於俄蒙貿易之銀行并其銀票之辦理情形 
（第十五）俄國貿易之將来（令俄國工藝品適合蒙古之需要之方法若何） 
再俄報論該探險隊云該隊調查各事項極關緊要如果該隊探險能達目的調查果得的確則裨益俄國經濟界誠匪鮮淺且中俄通商條約以明年爲限期故改訂條約之時與調查之詳略關繫甚大等語本大臣案近時各國注重蒙古富源探險調查之企畫頻繁出現即英國倫敦商紳有組織蒙古探險隊之舉俄國復有此舉德國甚爲動意將来亦必發遣探險隊回顧中國於蒙古之設施威令漸衰原民離心其危象可想也未 
 
 

Page 5

 
 
知鈞部若何對付各探險隊請詳覆示 
按英商將編探險隊己誌昨報外人注意蒙古若此甚可危也 
[籌築張庫枝路之計畫北京]  
　　近日在京蒙古王公集議謂張庫鐵路並未奉准其哲里木之枝路以修築之欵難籌除籌募蒙捐外别無可措擬商之壽尚書呈請通行各盟派令各盟正副長提集捐股視各旗豐瘠以爲捐股之多寡先行調查底藴俟查明後再派明幹之員赴盟調查以防藉此紛擾苛派諸弊 
[日俄對於錦愛路事之竟見北京]  
　　錦愛鐵路交涉一事俄使己至外務部詰問謂該路有損北滿權利並謂此路若成則北滿路每年少收五百萬若中國肯移此欵辦庫張則俄國尚可略助股欵云云日本之意則與俄人不同謂錦愛與南滿不得爲軍行缐惟中國建造此路旣係借美國之欵則日人亦當入股云按此事己略見前日譯報 
[路事果有轉機之望乎北京]  
　　日前鄭南齋沅呈遞封奏一件其内容係專爲粤漢鐵路而發言此路無論如何必須商辦借欵萬萬不可云云其摺雖留中未發然政府頗爲所動或亦爲湘鄂路轉機之一缐希望也 
又聞鄂路代表密大令丹堦張志士亞農等見郵部對于鄂路毫無正當辦法而梁士詒近且主張借欵部辦故日来異常焦急聞日昨己上禀外務部那中堂略謂郵傳部對于鄂路民辦力持破壞主義而歸獄外務部以爲卸過地步懇請一雪此言以固邦本以保鄂路以全民命云云那中堂擬於日内與郵傳部熟商 
[江春霖决意南歸北京]  
　　江太史春霖原充旅京閩學堂監督因罷御史任决意南歸昨該堂全體學生禀請監學挽留俾在京辦理學校以重教育惟聞江大吏退志甚堅即以前事証之前月二十九日臺諫諸君在松筠庵公餞江太史由趙堯生侍御發起與會者皆一時勝流并攝影以留記念是日適有臺長奏留江太史之封奏座客均皇皇候旨冀太史回都察院衙門而太史歸志甚堅因舉酒語客云春霖母老違定省者久矣萬一聖恩仍許待罪言官異日所不以言去此官者有如此酒其辭色甚壯徐有一客進云吾曹事君但使國有道至死不變即是孔子所謂强哉矯若預存一以言去官之心轉涉成見太史頷之是日太史在松筠庵之北院而南院亦有諸貴人讌客座者皆達官内有吕海寰劉仲魯李符曾諸君惜未知彼中議論何若也 
[法官考試章程之綱要北京]  
　　法部擬行法官考試一事己誌前報兹悉所擬章程凡文職七品以上或係舊充刑幕確係品端學裕者均可赴部投考考試科目約分四種一奏定憲法綱要二現行刑律三現行各項法律及暫行章程四各國民法商法刑法及訴訟法以上四則准由各人自行呈明就其所學種類命題考試如能取列當先分發各級審判廳學習俟第二期考試合格作爲本廳候補人員 
[嚴幾道己允充名詞館總纂北京]  
　　學部設立名詞館業己草創開辦所調外務部各員亦經陸續到館按照各國文字分纂一門惟總纂一席不易得人客歳曾經各堂公舉嚴君幾道充任此職未經允諾蓋嚴君以大著作家自命其所擔任教育上之責成較諸他人獨重故無暇擔任此職但各堂屢次磋商意中竟無他人近日榮相復又面懇再四囑託以爲吾國審訂名詞一事洵爲信今傳後之舉若非嚴君總其大成勢難盡美盡善嚴君得此贊美勉勵之詞無可再辭己當面認可矣該館自開辦後所有應用繕寫人員擬於舉貢生監或有中學程 
 
 

Page 6

 
 
度者先由同鄉京官加結保送註明認考何科以便擇期當堂考試聞此項人員取錄後專供繕寫各科文字三年期滿酌以本部書記官分别補用 
[資政院議員亦强迫選舉耶北京]  
　　此次選舉資政院議員原由各部員投票公推一時開筵納賄運動被選者忙碌異常而尤以學部爲最著並聞司員中之足遲手拙者咸索票不得全票竟儲於一二人之手而任其迫人選舉某具如學部則迫選顧某翰林院則迫選惲毓鼎李士珍等是可異己 
海軍處之最近計畫 
[海軍圖籍]  
　　海軍處因現在海軍編譯局不日成立擬編譯關於海軍之各項書圖以資研究惟須旁搜博採方足以資完善擬即電催駐各國欽使設法採購關於海軍教育製造方略修築戰績歷史新舊書圖送交海軍處以便參核編譯所有購價運費將来由海軍處滙寄開銷 
[海底電綫]  
　　海軍大臣因海底電綫爲海軍上之最要交通機關即須預行籌畫惟事關軍事秘密不可假手於人擬即咨交郵傳部物色精於電政人員其有曾經研習此項專門學術者破格錄用以便將来派充修造管理之任如一時尚無此項人才即於精於電政人員中遴選專員派赴各國考查以爲將来籌設之預備 
[京師近事]  
郵傳部派梁參議士詒等至廣東調查公司利弊己事竣於初二日到京向各堂詳禀一切或云係由赴鄂調查路欵回京未知孰是 
駐藏大臣電禀樞府云安慰藏民着着有効現在番僧均尚安謐即於噶大克江孜亞東等商埠特爲保護外商起見每埠添調巡警二百名以維秩序又致理藩部電云前達賴喇嘛遁逃印度時警護布達拉之中國官束聞警隨帶兵六十餘名追赶達賴趕至由拉薩五日行程之處詎番僧設伏險隘掩擊追者無一得脫悉被擊殺本大臣特開列該殉難兵弁各單請旨優卹 
順天府王大京兆乃徵現聯合同鄉京官擬在京設四川鐵路研究會並擬由會選舉調查員調查四川鐵路局一切事宜 
車諮處濤朗兩貝勒前經會議禁衢軍於本年編成後應仿照各國皇帝舉行親自閱兵禮式請即由攝政王恭代所有軍裝服色應於此次出洋考查陸軍時就各國皇帝御用閱兵服色詳細考查以便回國後議定規則人奏 
澤尚書昨與丞參各堂議事後談及江御史事澤尚云江直言敢諫據　看此等人眞不可多得我輩親貴蒙恩優待但常恐有不稱職處若再無人敢言以後爵位愈尊倘有過錯必得銷爵處分何可以言官爲非我對於此舉實有不甚滿意之處云云 
京師陸軍測繪學堂所有頭班畢業生己于去歳奏請會考給予出身官階現二班又將畢業亟應續招新生聞該堂局面己大加擴充即規則課程亦經改良編訂其總辦一席仍係張祖祐接充吳琇文則以提調升任監督遞遺之提調另以楊孚恩補充至此次招生告示甫雖經登報而願意投攷者聞己爲數甚多 
時評 
[異哉美報紙之消息]  
異哉美報紙所傳日本對滿種種之消息而日本皆以爲不確也 
前。傳日本備戰之計畫。而日本即宣布以爲虚誣矣。繼傳日英俄三國聯盟擬處中國於領屬之密議。而日報亦宣布以爲妄言矣。今美報又載日本獻議美國。請消除前嫌同轄逺東之說日。報必又將宣布其不確豈美報紙專喜揑造。日本之謡言耶噫異己 
[痛哉國恥會之紀念]  
痛哉我中國之所謂國恥也我中國當人人以國恥爲紀念而不可稍忽忘者也。開會之日紀念之而其餘日日忘之無益也赴會之人紀念之而其餘人人忽之無益也願我國人常以京師國恥紀念會之紀念爲紀念 
[藏事尚可爲乎]  
藏事如此其亟也需人辦理如此其要也樞府與藏臣電催調往之人赴藏謂無論行抵何處。迅即起程如此其急迫也面所調之人。方且遊宴酬應流連於滬上而不忍去 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[北洋裁併局所後之布置天津]  
　　聞直督陳小石制軍對於歸併局所裁汰冗員一事頗爲注意近又接部電咨催所有各局所除歸併外其必需留存者則僅用一坐辦一科股實地辦事而己聞候補道府被裁者有七十餘人之多至幕府中亦有裁去二十九人之說惟此次辦法甚形秘寗又有仿照前設官吏法政研究所辦法設立道府學堂之議於候補道府中考取合格者入堂肄業月給數十金以資旅費藉以調濟其不合格者則咨送回籍俾得另謀生計 
廣東勘界維持會電爭界務 
[例會議案]  
　　日昨爲勘界維持總會例議之期兹將議案四條錄下（一）界事自提京後自當各守範圍靜候部議乃葡人狡謀日迫横逆頻来如本會去臘議案有創設報館維持界務一說葡領竟照會督院切詞干涉是無理取閙侵我主權大憲能否據理斥駁雖不可知而本會受此激刺除函覆督憲外以後益當毅力堅持誓達目的而後己衆贊成（二）灣仔爲我國領土去冬有商人禀奉憲諭開設漁業分會葡人又藉端干涉照會督院撤銷是侵我政權之明證也又前山附近白石角河面爲我海權所屬葡人近又添設水泡一個與灣仔坦邊之泡遥遥相對是奪我海權之明証也得寸思尺慾壑難償鄉人雖己禀官辦理本會亦經電京力爭惟後患万長當謀持久之計請公定衆議妥籌密商（三）界事旣移京開議報載又派員再勘無論如何危機今己日迫我退彼進須即舉員赴京就近磋商庶不虞隔閡惟赴京須籌欵如何請公定衆議去年會議聞各鄉集有欵項請先提應支俾早日實行（四）本會成立己及一年全賴桑梓同心華僑愛國協同襄助方克堅持至此良用深感惟後顧茫茫欵項奇絀當如何續籌接濟以底於成請公定衆議下期宣佈 
[致北京電]  
　　外務部王爺中堂鑒葡人現添置水泡在前山白石角海面顯係謀奪海權又照會粤督勒撤灣仔官立漁業公會公然侵我政權横妄己極聯懇立向葡使駁詰并電粤督嚴限撤退迫切待命勘界維持會全體籲叩 
[李提保護全省航路之政見廣東]  
　　日前勸業陳道核議諮議局呈報保護内河航路議案一事具詳粤督兹聞袁制軍以保護商船稽查盜匪本係應辦之事該道所議水巡經費太多驟難舉辦亦係實情至韓江及東江上游添設砲壘韶安左營調回北江西江另添船勇各己咨商李水提斟酌核辦兹准李水提覆稱各路水軍杉板北江原定韶安四營西江原定肇安三營省南及省北原定廣安四營分叚巡緝嗣因西江及少南一帶河面遼闊水流湍急近来各輪拖渡單行輪渡開擺極多往来如織賊匪常有行刦輪渡轉刧别船行駛極速湖南杉板斷難追及是以裁去西江肇安三營省南廣安兩營杉板添置輪船加密派叚蓋河道深闊之處惟輪船始資利便而淺窄之處亦惟杉板方能暢行因地制宜固未可稍涉拘泥也前年爭回西江捕權後與英領事商定添置江大江清江鞏江固並於西江省南一帶輪渡搭客埠頭每處派勇船一艘搜查搭客軍火因一時釘造船隻爲難且爲節省經費起見即將北江韶安左營調赴西江上游省北廣安前營調赴西江下游及省南各處而省北及北江均各少去杉板一營布置自難周密現北江常有匪出没省北亦極空虚自宜將韶安前營調回北江將廣安前營調回省北以資巡緝西江及省南各處搭客埠頭搜查搭客軍火亦極緊要自應另行添派勇船惟此項弁勇不能他調而船隻日久壞爛修葺需時似不合算不如倣照東江辦法建築砲壘每處派防勇兩隊並配長龍一艘無事旣可搜查搭客軍火有警亦足以防禦計西江上下游及省南一帶搭客埠頭約需建砲壘三十餘座長龍三十餘艘添募防勇三營始敷分佈雖開辦常年經費爲數稍巨然從此航路始得保治安於商務實有裨益云 
[粤督宣示新軍釀事原委（續）]  
迨至初三臨陣始尚好言慰撫而該兵昌言悖逆如故且先行開鎗於是防軍等乃開槍還擊斃數十人陣斬騎馬頭目五人倡首之倪映典在内而該兵等乃棄械逃散以上各情形共見之亦共聞之然尚有爲外間所不及知亦不及料者本署部堂始爲愛惜軍人之名譽起見且以安反側之心故迄未宣告今者懲前毖後必須大衆周知方見辦事之難與用心之苦上年十一月間據督練公所人員面稱該標營官長在營内拾得票紙一方上有同盟會及天運年號字樣因無人承認無從根究而該標營即留意形跡可疑者自十一月起陸續開除不少此事前叛跡可疑者一也十二月間捕獲匪首李洪盧子卿等據供拜盟起事詞連新軍適該營又查獲票據並查二標正兵劉茂昌有勾結會黨情事當送請發縣審訊此事前叛跡漸露者二也至於起事前後尚有其他叛跡可爲証據者上年十二月底稅務司報稱哈德安船進口有西裝華人坐大餐間帶有日本皮箱欲其揭看此人託言鎖匙在僕人手上樓去取卽不復回至關啓視則内藏炸烈猛藥及手鎗子彈等物此一證也又初三夜新城宜安里一屋同時火起馳救即熄事後檢視各物均燬下壓有紅絨被己浸火油未燃揣其中不類棉絮拆視得大旗十六面紅色而藍其角中作白色日形環以光芒十二道此必匪人内應事敗遁去而遺火焚燒以滅跡此又一證也如後二事外間或有知之者如前二事外間固無從知亦不及料豈知天下事固有出於君子愛人以德之外者乎今衆說紛紜大致以兵散可惜疑官長不愛惜軍人更疑官長袒護巡警並疑官長欲張大以邀 
 
 

Page 11

 
 
功創爲種種不根之說甚至嗟悼附和視若國殤則試問以上種種情形旣咸知爲抗拒矣叛逆矣安有抗拒叛逆之徒而可以曲爲袒護者乎 
分類新聞 
政界 
[縣令因烟癮撤任安慶]  
　　潛山縣廪生葉先敏前控該縣凌令謙烟癮過大所有該邑開設烟館並不查禁等情當經皖撫札飭巡警道委查屬實禀復朱中丞核辦兹奉批云潛山縣城鄉所在開設烟館甚多娼寮飯舖亦屬明目張胆開售燈吸該令並不嚴行查禁任聽差役收取規費實屬形同聾瞶刻己批飭藩司將該令即行撤任另遴幹員前往署理責令認眞查禁並由藩司移會巡警道一俟該令卸任即飭禁烟公所查驗認眞辦理 
[地方自治之惡現象杭州]  
　　浙省地方自治速成研究所業經畢業俾便回籍組織以固自治始基惟事屬創舉當時所招學員流品龐雜開年以来凡各屬自治禀控攻訐者己有數次日前又有嚴屬建德縣自治學員潘岱等具禀撫院攻訐辦事不保奔競營謀諸端兹奉增中丞批云據禀該縣畢紳錦元職務繁多謀舉自治事務所坐辦假畢紳之名實歸吳董又庶務兼曾計照章應派一人而該所添派汪光沛襄助辦理轉多窒碍等情如果屬實現值開辦一始豈容稍有冒濫仰地方自治籌辦處速飭嚴州府查明確復 
[永七自治之進步天津]  
　　永平闔屬自治員紳谷芝瑞太史以分年籌備之自治研究所及直隸自治總局禀准各縣舉行之自治預備會均關憲政進行己禀請永平府恩太守挪用敬勝書院存本生息欵項擬於本月内一律成立業經轉禀督憲立案矣 
[電飭催送統計表之嚴切揚州]  
　　揚州府嵩太守奉江寗調查總局電謂各屬應送民財政統計各表迭經電札飭催並抄發銅山縣所送表式作爲標本在案爲日己久塡送者仍屬無多館部飭催異常嚴切斷難再任延緩特再電懇台端查明未塡各屬從嚴飭催務於二月半前一律塡齊送局如或愆期本局惟有開具職名詳請懲處斷不能代人受過切實傳知勿得觀望爲荷 
交涉 
[移請禁售福引劵杭州]  
　　日前洋務局移復巡警道略謂前准貴道移稱城内大井巷大福昌彩票店私售福引劵一節移局照會駐杭日本領事轉飭不准在浙境售賣前項劵票以維地方等因即經照會去後兹准日本領事函稱此項福引劵係日商觀察物品陳列所爲振興商務而設前曾禀經本國駐蘇領事批准行銷至稱在城内華民銷售應由貴局妥爲核辦等因復經駁復日領事在案兹特抄錄来往函件移請貴道分飭查禁施行現經楊味春觀察分飭各警局一體嚴禁矣 
[飭議收回寳石莫干山地辦法杭州]  
　　浙省寳石山莫干山二處華洋雜居本非約章所准行上年諮議局提議收回擬仿雞公山成例現聞增中丞對於此事一再熟籌應以集欵爲入手辦法核計需欵三十餘萬昨己密飭司道定期會商公决妥善辦法禀復核奪 
[照請法領申斥違約教士廣東]  
主堂蔣司鐸若瑟現由獨山州前往廣西遊歷並赴廣東就醫未領護照率意游行有違條約咨請查照辦理等語吸督接文後即照會法領事略云教士前往各省地方游歷必須請領護照呈請地方官查騐保護今蔣教士由獨山州前往廣西游歷並赴廣東就醫並不候給護照遽行出境實屬有違條約應請將該教十嚴行申斥 
軍界 
[英參贊来杭參觀軍隊杭州]  
　　日前浙撫增中丞接陸軍部来電略謂准外務部咨稱英使館軍務參贊韋樂沛擬於二月二十五抵杭州參觀軍隊及學堂等處請即飭知各堂隊届時妥爲照料云云聞浙撫業己飭屬一體遵照矣 
[袁督奏陳新軍事變摺之内容廣東]  
　　去月新軍潰散一事迭經袁督將辦理大概情形先行電奏惟全案始末尚未詳晰上聞兹聞昨己具摺臚陳當日撫剿情形洋洋數千言引爲己罪力請交部議處并奏參當事數人 
[海軍處咨查水師情形福州]  
　　厦門洪提台准海軍處咨開海軍章程各省水師皆歸本處直轄所有貴省漳泉水師砲船若干駐防何埠及辦事人員履歷希即飭造清册咨復以備查核 
學務 
[學務公所議長聘定杭州]  
　　學務公所議長一席自陸春江中丞逝世後迄未得人當即延請湯蟄仙京卿擔任京卿以路事甚繁未遑兼顧力辭不就因電請鎭海盛省傳太史炳緯業得回電聞己首肯矣 
[改良半日小學鎭江]  
　　鎭屬金壇縣城内外半日小學共分六區前由學司特派省視學員王君調查報告該小學教法未盡完善遵札飭從速改良現由縣視學汪君召集各教員妥議改爲簡字學塾改良教法以免物議 
[女子師範考騐詳紀南昌]  
　　江西官立女子師範學堂由林學使派定女監督女教習三名總理與書記兼庶務二名示期二月初二日考騐先於正月内報名計投考女生九十名臨時求考稱因昨晚由九江趕到未及報名者二人林學使准其一體同考並飭老媽在外俟各女生隨到隨帶入内花廳由夫人會同女監督分門面試國文題爲身脩而后家齊義以百五十字爲完卷能多作者聽算學題爲今有十分之三與四分之一相和再與七分之二相乘問得分數若干設如甲乙丙三人合本爲商共得利銀四百兩乙比甲多分十二兩丙比乙又多分十六兩問各分利銀幾何 
[啓東學堂成立嘉興]  
　　嘉善縣東門外地勢袤長商業繁盛而開辦學堂祗有公立一所莘莘學子未免向隅去年冬季曾經黄紳中杰陳紳家綸等發起組織啓東學堂借神仙宮爲校舍公推朱紳鴻基爲堂長招足學生六十名開辦經費均由該紳等解囊借墊現己規畫詳備於正月二十二日開堂授課 
[專門大學之乏才福建]  
　　倉前山英華書院創設專門大學校業登前報惟程度甚高非有英華格致六年資格不堪入選是以刻下中選 
 
 

Page 12

 
 
者僅寥寥數人 
[格致學堂改章福建]  
　　美部會格致書院入堂肄業者前皆八年即可畢業給予憑照本年又經改章入堂之初先入預備科二年俟考試合格再入正科計畢業期限須至十年 
實業 
[贛省物產協會布置詳紀南昌]  
　　省城百花洲陳列所開辦物產協會爲南京勸業會之預備迭紀報端兹錄其布置情形於下二月十五日延請官紳界開幕次日售普通入塲劵日劵銅角四枚夜劵六枚每星期三六兩日爲婦女觀覽之期陳列所内除各府縣解到出產物品外所有空地搭蓋棚廠多座招商店承開售物棚廠飯食一切均歸事務所出費不須商人另繳百花洲内及沈文肅祠均圈作會塲一切游戲之事如電光影戲大小把戲音樂說書烟火湖船百項俱備會塲全裝電燈并有最大觚光電燈二盞自二月十六日起至三月十五日閉會凡家藏古玩字畫美術精品均可送會陳列出立收據願出售者亦可代售 
[粤路公司將出告示廣東]  
　　聞粤路公司近有印發告示之事該告示己蓋公司關防交印刷店刷印千張印竣後發往内外各埠及與粤路招股之各公圑一律懸貼俾衆週知探聞該告示起首處竟大書曰粤路總公司爲出示曉諭事中間則有准龍參議咨稱等語一營業公司而竟出示而竟出示曉諭商辦乎官辦乎噫異己 
雜記 
[浙撫奬勵華僑杭州]  
　　浙撫增中丞前以海外華僑惓懷祖國類多熱心慷慨之士迭經遴派妥員分赴日本南洋各屬勸導回鄉力任保護並據特派員於舊腦報告稱有留日浙籍華僑吳紳作鏌准於今春回籍等語日前復經該紳吳作鏌郵禀浙撫謂因病遲滯不克束裝一俟稍痊即行遄返並聲明迭在原籍興辦學校水利各事籲請咨部立案各節昨奉增中丞批示云該紳海外歸来獨捐鉅資興辦學堂整頓水利不但關懷祖國裨益梓桑實足以感發國民公益之思想本部院敬佩無己尤望該紳清恙調理痊愈一俟春和即行歸國俾將所陳礦務蠶桑及一切實業次第舉行並備顧問至所請奏咨之處業己分案札飭司道核議詳辦矣仰布按二司會同勸業道照會該紳知照 
[商警衝突難爲首縣杭州]  
　　湖墅長板巷恒順過塘行主孫某因與客販戴某爭銷猪只起釁並挾索欠之嫌嗾令巡警入船起猪致與船夥衝突某區官率以毆警大題單報上峯兩造亦控由首縣仁和蘇令查得此次釁端曲在孫某而崗警無端入船干預客貨亦屬不合因不欲過事苛求當堂斷令客販罰繳警費洋三十元從寛詳請銷案詎上峯誤於分局先入之言深咎蘇令辦理輕縱當將原詳駁回責令從嚴定擬詳報 
[禁種烟苗傳單湖南]  
　　安化縣地方自治公所近日出有禁種烟苗傳單略謂朝廷戒烟法令以禁種罌粟爲第一要義年来各屬委員查辦至爲嚴切我邑種烟之區甚多屢奉憲諭轉奉上憲札飭嚴行查禁不啻三令五申仍恐鄉民罔識利害不免陽奉隂違特此傳知各鄉都圑紳七澈查違禁種烟之區無論何人准其赴縣密禀以便飭派差勇拿辦如圑保明知匿不舉報一并禀請帶究此事關係民生甚大我邑不少慨念時艱深明大義之士務望遵照辦理隨時隨地不分畛域彼此密查總期盡絶根株闔邑幸甚 
[縣令諉過之計畫福建]  
　　沙縣張大令庭楨違徵豁免錢粮控奉委查一節曾紀前報前日大令遞禀上峯謂此事係被糧書串通錢席幕友用印家丁私出告示己經擒拿禁候訊辦而自認失察之愆冀從末減但恐証據確鑿難以空言諉過也 
清談 
[飢民]  
沿。淮一帶饑饉薦臻民之號寒而啼飢者死亡無所。則相率流離轉徙。販私鹽以圖存此固窮無復之之計也然私鹽充斥則官纪滯銷而鹽廣因以短絀於是釐卡委員禀請鹽運使。設法杜截以暢官銷。此亦不得己之所爲也 
所。可憐者彼處荒田滿野此嗷嗷之哀鴻除販私鹽外無緣得食以冀須臾毋死爲足悲耳。况强黠之夫不能忍飢飲泣則且流而爲盜賊迫而爲搶刦不尤大可慮乎 
是故僅僅杜截但爲釐務一方面計而未爲飢民計也不爲飢民計豈策之上者乎有長 
民之責者其亦當思矣 
時乘 
[蒙古談]  
庫倫之買。賣城離庫倫市有五俄里之遥該城並無城郭只有圍栅市中有三道各道路口安置牌樓晝夜開放買。賣城分爲二區即華商住居與蒙人住居之地也四周圍栅有七門朝開暮閉。庫倫城地質黏土與砂地時露石塊接。續圖拉河中間有小丘可免水害庫倫平。野森林稀少圖拉河畔但有楊柳落葉松耳庫倫四繞山丘有樺松栢杉等森林中產。獸皮藥材買賣城内蒙人共有五千人中有華人約一千八百人蒙人家屋極粗多用磚瓦蓋築生活程。度甚低以小麥獸肉茶磚瓦爲生計 
庫倫人宗教。大别爲二即儒教與佛教也儒教係華人所遵奉佛教蒙人全部及一部華人所遵奉另有妖教徒各居大廟之内蓋人民之。宗教心甚熱往昔蓆捲歡亞之大蒙古國不料元氣消沈至此知統治之不易矣其人民無强悍之氣游惰性。成一旦邊警危迫則國家難免動摇中國當道須急講籌備蒙政策也 
庫倫市街東之一俄里與俄國領事館相連之間有。中國要寨一處派兵駐。劄於此查此要寨係西一千八百八十三年所建築當時華官在庫倫布告開戰劄文有云中國爲林護庫。倫且振肅疆備起見故設此要寨然迄今蒙古對於此要寨感情甚爲不善因昔年蒙古旱魃時蒙民疾苦不可言狀而華兵又虽徵費欵至六十萬兩之故也 
雜著 
[國會借鏡錄（醒）（續）]  
開設地方長官會。議之詔旣下適有台灣問題與中國大相齟齬政府遂下會議延期之令後全權大臣大久保至中國辦。理此事將致决。裂幸英國公使出而調停其事遂罷於是仍專意内治 
八年四月大久保伊藤奉調爲政體之命嗣奏草案上許可之遂下詔曰 
朕即位之初首會羣臣以五誓禱告神明而定國是幸托祖宗之靈賴股肱之力得今日小康顧中興日淺内治之當更張者尚多朕今本五條之誓又擴充其義設元老院以廣立法之源置裁判所以鞏裁判之權又召集地方長官以通民情而圖公益漸成立憲政體與爾备庶共享其福爾衆庶愼勿泥舊慣故輕舉妄動尚期共體朕旨而翼賛之 
立憲政體之詔旣下四月二十五日置元老院及裁判所七月五日開元老院天皇親臨行開院式并下詔曰 
今日爲元老院之誕初朕特親臨行開院典禮詔爾衆議官曰前者朕告有衆元老院爲立法之源兹爾衆議官身當立法之職當戮力一心允圖上下之幸福以綿國家無疆之祚爾衆議官其勗哉朕有厚望焉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[日本議會之一面觀（續）（曼陀）]  
議員中之無黨藉者人名之曰無所屬議員言無所屬於何黨也戊申俱樂部解散後與各派交涉約以二十五日午後會於紅葉館届時赴會者爲大同派戊申派及無所屬議員之三者来會者皆有一番新氣象人人意中欲組織一新黨始貿貿然来者席定先由戊申之中安三郎宣告開會舉定委員草定新會章議定三月初一日在采女町精養軒舉行從前式次由阪本彌一郎演說本會會員宜廣爲收羅不宜過峻并一洗從前陋習幹部職員不宜競爭充當衆皆贊成當塲議定會名名中央俱樂部晚六時散會計各派入會者戊申派二十三人大同派二十八人無所屬議員六人 
二十六中央俱樂部開委員會舉定安達謙藏中安信三郎二人爲起草委員草定章程其事務所仍襲用大同俱樂部也 
戊申大同官僚派（現内閣黨）之政黨也旣合而爲一有中央俱樂部之組織矣彼又新會介於不官不民之間（官黨民黨相半）其熱中官僚派者旣投中央俱樂部去矣櫻井田川等素與進步黨通聲氣以民黨自命者將退會投入進步黨所賴以支撐塲面不致解散者祇花井卓藏等十者將退會投入進步黨所賴以支撐塲面不致解散者祇花井卓藏等十四五人耳幹部河野廣中氏左右爲難乃會櫻井田川兩人於偕樂園勸以不必退會仍另訂合同組織一民黨二氏首肯商之島田三郎復以時機尚早却之則河野氏亦將與櫻井等入進步黨乎抑隱忍以待時機乎二十七日大竹貫一訪櫻井氏勸以暫不退會櫻井不聽仍待河野氏之答覆以爲行止不知河野氏將如何調處也 
二十八日無事可紀祇提出普通選舉案等數議案而己 
又新會中之官僚派大竹細野小川三氏以協議韓國合邦問題爲名糾集會員中之官僚派會於偕樂園密議反對民黨因會中之河野島田兩人己畏清議一變從前態度反與民黨犬養大石仙石氏等相結合更謀所以牽制之策也 
彼官僚黨之中央俱樂部旣成矣而民黨之運命如何夫發議結民黨以排擊官僚黨者民黨也今官僚黨旣察知其意自相圑結矣而民黨則如飛絮如散沙將何以自處耶聞二十六日由仙石貢氏訪又新之島田進步之河野兩氏說以利害棄小異而就大同組織一民黨以爲抵禦之方兩亦旣首氏肯於三月初一日會於議院休憩室互商辦法同日午後更會於某處密議多時諒不日即可發表 
仙石片岡兩氏苦心經營欲組織一純民黨商之進步黨之犬養大石又新會之河野島田亦旣允矣約以三月初一日會於麻布仙石氏家中密商進行之法届時犬養大石片岡三人陸續到會惟河野島田兩人待至日晡猶不見蹤影河野氏己不知何往惟聞島田在家仙石氏親以電話趣之来會島田託故不至在電話中反覆辨論約三十分鐘之久知島田卒無来意始知其變節也不得己惟仙石犬養大石片岡四人約略規定辦法匆匆散會入夜河野至仙石家仙石告以日間約定大意河野大爲所動遂極口贊成次日仙石更訪島田氏責以背約說以大意島田始勉强應承更約初三日在議院内開協議會不知變幻百出之島田三郎能入此範圍否也 
犬養大石片岡河野仙石五人初三日午前因會議純民黨組織事集於副議長室待至日午島田氏猶不至以電話趣之第曰不得糾合多人終以爲恨云云則此次之不肯来者抑别有他意耶抑因同志者少遂謂政黨不足成耶犬養氏等五人以島田氏平生多獪變反覆不足與言遂决意捨棄乃以五人恊議結黨事聞頗有頭緒不日將舉行結黨式然漫然結合有似烏合之衆擬草一政綱宣言書普告天下遂招福本氏及姓名不詳之一人入副議長室屬起草案 
河野廣中素有丈夫氣不肯以唯諾了事比見又新會之分裂早懷退志近見島田氏朝三暮四全無操守乃决計退會恐不日將提出退會書也中央俱樂部於初三日開第一次代議士會 
各省籌辦地方自治 
[浙江地方自治籌辦處札文二則]  
[選民資格]  
　　查奏定城鎭鄉自治章程第十六條第二項居民内有素行公正衆望允孚者雖不備第三第四欵之資格亦得以城鎭鄉議事會之議决作爲選民等因本處於通飭各府廳州縣凡地方士紳願照章先設廳州縣自治研究所應遵照部章及本處辦法詳請立案文内開有廳行聲明事項六但居民内有雖不備第三第四欵之資格而勸學所教育會公同保証其素行公正衆望允孚者之規定誠以議事會雖未成立而勸學所教育會爲地方上最足信用之機關以之公同保証當足以資憑信是以本處附設之全省自治研究所所有各廳州縣聽講員除責令各廳州縣招考外一面仍由勸學所教育會所保送其中仍不能無蒙混冒濫之虞此由地近情暱在該所會或亦有爲難似此變通轉足以滋流弊而貽口實因於居民及選民資格解釋内於此項條文聲明現在各城鎭 
 
 

Page 19

 
 
鄉議事會尚未成立究竟是否品行公正衆望允孚礙難憑信無一定資格之少數人遽行决定此項應暫不適用俟議事會成立後再行實施此爲不得己辦法各等語則前次通飭各廳州縣設立自治研究所文内之應行聲明事項六但居民内有雖不備第三第四欵之資格而勸學所教育會公同保証其素行公正衆望允孚者一條應即取消嗣後各廳州縣設立自治研究所招考聽講員統應查照本處頒發居民及選民資格解釋辦理以昭核實（下略） 
[假定名稱]  
　　查本處頒發文報第四册内載分劃區域方法其最末一項稱城鎭鄉區或劃定後其城之名稱則直稱某城其鎭與鄉應於某鎭或某鄉字樣上冠以廳州縣名如有二縣同城及二鎭或二鄉以上合并爲一鎭或一鄉者則其名稱應依左列方法暫由合邑士紳議定之（一）從其大者（二）以固有名稱之首字撮合而成（三）另立名稱各等語是於城鎭鄉如何分别定名業經詳爲指導惟近来各屬禀報者仍往往僅名爲區而於區字上即以第一第二順次定名未免失之籠統現在事務所正值成立之時籌辦事項中劃區最關緊要本處深慮各屬或有不合特再明白申告（中略）遵照分劃區域方法迅速招集城鄉士紳開會妥議辦理一俟定名後並即檢取本處前次札發假定城鎭鄉自治區域一覽表分别明晰塡註詳候核定（下略） 
[江蘇（上海）]  
上海總工程局總董復上海縣田大令函云接奉鈞函以本邑自治選舉議員額定六十名由縣申報蘇籌辦處奉批駁回後正在轉知間又接敝局文開查公共租界人口計四十五萬二千七百十六法租界人口計八萬四千七百九十二所有議事會議員應仍以六十名爲定額惟綜核敝局先後来文議員總數祗有五十人此時應否即以五十人轉報希即見復核辦等因查本邑城自治選舉人口總數城内五區城外東西南三區老閘新閘江境廟各區共有二十萬四千三百八十八公共租界人口四十五萬二千七百十六法租界人口八萬四千七百九十二共核城廂人口確數實有七十四萬一千八百九十六所有議事會議員照章實應以六十名爲定額現在應請將續報租界人口數迅賜申報以便確定名額至缺額數尚須補選也專此奉復 
本埠新聞 
[浙省第末次撥助中國公學經費]  
　　浙江藩司顏方伯詳復浙撫文云中國公學監督江蘇候補道夏敬觀以懇請俯照原禀常費三千成案飭司撥解等情禀奉憲合批示查上海中國公學與新公學兩校經費業據該司詳稱籌提銀三千兩作爲宣統元年補助兩公學經費兩校各半匀撥解滬詳院當經本部院以中國新公學業己歸併中國公學所有新公學之欵應即停解收回併解中國公學批令遵辦在案兹據該道禀請撥解自應照案撥給以符原案仰布政司查照前批將前解中國公學銀一千五百兩外其新公學銀一千五百兩之欵作速查明籌解中國公學查收以資補助仍移夏道查照並詳報備考繳禀抄發等因並據該校監督咨復到司查中國公學原撥經費銀三千兩前據教育總會呈請匀撥一半移助中國新公學嗣據中國公學監督禀請仍照原助常欵支給先後批札行司併案核議等因本司當以庫儲萬分支絀無欵可支惟以教育攸關自應設法暫請在官錢局解存官股公積餘利項下籌提銀三千兩二校各半匀提每校各解一半銀一千五百兩作爲補助宣統元年兩公學經費業經前司於十月初五日札庫分别動支銀一千五百兩發交商號源豐潤匯解中國公學查收取有收據至新公學銀一千五百兩當時提存外庫原俟校員許紳来浙赴庫具領即經兩次詳明各在案嗣於宣統元年十一月二十三日奉憲台札開宣統元年十一月十八日據上海中國公學董事張謇等電稱敝校因新校合併財政極窘祈將補助欵餘數千五百金速匯濟急等情到本部院據此查撥助上海中國公學經費一欵前據諮議局議决停止無關本省行政經費之支出案業經本部院批准公布施行其中載有浙省補助該公學之欵現在旣准電催應即照案籌解一俟此案刋入官報公布後即行停止札司即便尅日照案支給並將停止緣由由司照會中國公學知照各等因奉此查新公學經費銀一千五百兩未據許紳来司具領現仍存儲外庫自應照案改撥中國公學經費發商匯解以濟要需 
[嚴訊拐販小孩之女匪]  
　　法公廨解送著名拐匪楊惠堂楊陳氏徐童氏及原告周雪梅顧阿寳（即毛氐）等到縣前晚經田大令提案審訊周雪梅供無錫人僑寓滬城去年十一月二十三日失去五歳男孩一口是月念五日有太古洋行某輪船開往粤東目都楊陳氏挈領小孩五口到船交代同黨現悉楊陳氏等實係拐匪之魁不論何處拐得小孩均交該氏販賣務求重辦顧阿寳供本地人亦於十一月念三日失去七歳小孩諒係該黨所拐求究訊之楊陳氏供詞刁賴大令喝責藤條四百下掌頰一百下跪練數時始供認不諱又問徐童氏供在陳氏處傭工楊惠堂供出門營生妻子拐孩毫不知情判將陳氏釘鐐與徐童氏一併收押女所楊惠堂押候再訊 
[華官爭論註銷訟案]  
　　奥商新拔維宴洋行控單仲範違背合同一案前日午後復由公共公廨會訊被告延費信惇時德麥兩律師上堂聲訴各節並稱原告因控告不實故不到堂應請將案註銷會審官奥副領事以原告前己供明單父在無錫縣當差單則改名徐硯臣逃逸未便註銷候飭原告到堂再訊李襄讞不以爲然爭論久之遂判將案註銷准原告上控 
[上海人尚未知曹驤之人格乎]  
　　地方公益威究會職董蔡正蒙等以照章更舉職員開摺呈報滬道請爲備案昨奉蔡觀察批云據送清摺存查惟曹驤前因王周氏控案避匿未究名譽己失未便選列議員仰上海縣轉致知照 
[三誌棲流所經濟之恐慌]  
　　滬北棲流所因經費支絀由所董陸文麓等禀奉滬道札飭縣廨會勘並籌商辦法己兩誌前報兹悉公共公廨寳讞員業己將會勘情形及該所出入清單留養人數詳復滬道請爲核示並於昨日函致閘北巡警總局曁滬南工程局通諭各區巡士勿將 
 
 

Page 20

 
 
病民流丐驅入租界俾免無所棲止 
[錢莊控追欠欵續誌]  
　　厚大莊經理葉渭卿席子青等控張炳生周楚香積欠往来帳銀一案昨由法公堂復訊葉席兩人將周之票據呈閱請追欠銀六千餘兩訊之周供商人所欠之銀己與厚大跑街夥傅少峯同至商務總會公斷折還况裕大成茂兩家該原告己允折還商人不應向隅務求公斷葉稱傅己辭去現在源康莊爲夥何能作主聶司馬以原告未允未便强迫遂商之顧副領事判周交六千兩人銀並保限一月内自向原告理楚劉 
[新閘橋重行修建]  
　　新閘橋年久失修橋面朽壞去年由巡警總辦汪觀察飭派工築測繪科員勘估重建曾紀前報兹經該科核定工程籌措經費昨己興工建築以利交通矣 
[房捐仍無起色]  
　　本邑房捐委員邵馥初司馬自去年九月起在總工程局内附設局所後所有十一月份之捐欵迄仍僅收四成兹省中需欵急迫特由藩司札委候補知縣伍大令来滬催提邵司馬因於昨日傳到各舖地甲飭將十一月份捐欵予限五天收齊彚繳並將添開收閉各店造册呈核然後承領十二月份捐票接續徵收 
[高昌廟仍有賭塲]  
　　革勇劉少春勾通滬軍營正兵李寳田在該營後面賃屋開賭曾經南區巡員查知報明區長拿獲李等各人解由總工程局移送該營請照軍法懲治在案兹南區長訪悉若輩愍不畏法又在高昌廟巡防局轄境内大開賭塲爰復報告局董移請該巡局委員李葆初明府趕緊查拿以除賭害 
城内 
[不認行兇]  
　　一路巡局函解行兇之沈阿香及受傷之湯阿毛到縣經田大令訊問湯阿毛供前日在魚行橋協盛飯館吃飯被沈阿香誣指小的偷竊紙錠灰小的不服爭論沈即拔刀向小的頭上猛戳血流不止幸有巡士拘住解送案下求驗訊之沈供詞狡賴大令以湯稍受微傷諭飭自行醫治沈押候查明再核 
南市 
[巡警捉賭]  
　　楊家渡弄内某姓家前晚紏賭捕頭人聲鼎沸被十三號巡士查知報告總工程局飭派巡長巡士同往拿獲賭徒王阿咸徐兆貴左兆堂錢正卿楊秒開何二等六人解局由當值處詰明屬實飭各罰洋十角從寛開釋賭具銷毁 
[客棧窩越]  
　　法捕房昨派包探協同工程局偵探至仁安里黄金興小客棧内查獲竊賊馬来發王阿福王阿根王長生徐三郎沈毛囡等六名解局暫押候公堂備文移提歸案訊辦 
[庖丁欠帳]  
　　協茂興義源德水菓行夥姚安泰王悅升同扭舟山輪船己歇庖丁謝明志至總工程局控被欠去貨洋八十元請爲追還經陳副裁判訊明屬實判謝交保理處 
[覓保料理]  
　　大碼頭大源草貨店執事程正銓扭控己閉鴻昇昌鞋店主顧洪基積欠牛皮價洋四百六十餘元屢僅罔應經工程局裁判員訊明屬實判顧赶緊覓保措理 
閘北 
[貼還川資]  
　　孫長聚控媳父楊景高將女另許於田嘉木一案昨經四路一區黄正巡官覆訊田供前聘揚女爲妻付過洋四　此次受楊之愚喚令小的来申揑造婚書涉訟耗去川資數十元求恩核斷判孫當堂繳洋三十四元貼償田之盤費飭具遵斷給回籍女交孫領回完姻楊己懲責著具改過結從寛開釋 
[能否追交]  
　　季沈氏控女王季氏拐賣其媳季劉氏一案昨經四路一區黄正巡官集訊季氏供弟媳劉氏賣於某粤人得洋七十元曾由母親收去洋三十元質之沈氏堅不承認判季氏還押著交劉氏到案再行訊斷英租界 
[分别訊斷]  
　　德商克魯森洋行控包雲生定貨不出又控張秋勤担保張海松欠銀不理等案前日午後由廨先後會訊明曰判包交二百元人洋並保限十天理楚張因不認担保諭令交保著原告邀証人福来德洋行買辦到案質明再核 
[延不交貨]  
　　英商立德公司控沙養瑜將貨售賣延不交清昨由公廨飭派差探將沙拘至捕房押候訊追 
[吞没存款]  
　　程土氏控鴻泰花行主穆家樟吞没存欵洋三千元前晚由廨提訊屬實判穆交人洋並保著向原告清理 
[妻妾爭產]  
　　馬楊氏馬陳氏因爭奪故夫遺產互相控告前晚由廨提訊因供詞各執判均交保候查明復訊核奪 
[女孩迷路]  
　　女孩阿根昨在滿庭坊街排徊啜泣由捕帶入捕房詳細盤詰據稱年十三歳在海寗路二千一百五十一號屋内學習針線捕頭即飭包探送往該處詢明給領 
[妓雉醜態]  
　　雉妓高阿四在寗波路拉客被捕查見拘入捕房經捕頭詢明住址暫行開釋昨飭包探查明請廨出單傳訊 
[斥革華捕]  
　　匯山捕房五百七十號華捕何春林捕公不力昨被華捕張正巡官查悉立予斥革 
[押解賭棍]  
　　本縣田大令昨日派差押解著名賭棍朱文開至嘉定縣過站道經租界由該差報知總巡捕房派捕護送至火車站而返 
[賭徒兇惡]  
　　南京路某箋扇店夥金某前日在滿庭坊街被賭徒珍寳無端扭毆金大聲喚捕珍寳逸去旋囑其姘婦阿大誣金攫物控諸捕房捕頭詢悉該婦素不安分斥不准理 
[棧房失竊]  
　　河南路四百九十四號興昌祥洋廣號棧房内失竊雪茄烟等物昨由號夥劉某至總巡捕房報告飭探查緝又九江路全昌成貨棧内失竊絨毯等物由探查悉係在押竊犯陸炳生之同黨所竊昨己吊到原贓存候認領 
[形迹可疑]  
　　朱金生深夜在途行走巡捕見其形迹可擬拘入捕房請爲查究旋經包探顧阿根查明朱係過犯押候究辦 
美租界 
[葡人逞兇]  
　　東洋車夫沈宏其昨至捕房報稱小的拖車至乍浦路被某葡人以鎗桿擊碎車身請爲查辦捕頭能之 
[日人無理]  
　　昨有甲乙二日人雇坐車洋車至蓬路不給車資反將二車夫兇毆被九十七號西捕查見拘人捕房押候究辦 
[因何被毆]  
　　韓惠卿昨至捕房控被西華得路三號日本鹥生家侍者逞兇肆毆請爲查辦捕頭飭韓退去候查再核 
[茶肆聚賭]  
　　北河南路七十一號品月樓茶館聚賭捕頭被九號西探查悉歸禀捕頭請廨傳究 
[婢女何往]  
　　住居北江西路一百八十八號屋内之余照倫昨至捕房報稱走失十二歳婢女一口名生友請爲查緝捕頭准之 
[馬車肇禍]  
　　龔周氏之子名正發昨在門前玩嬉被某號馬車撞跌受傷旋由巡捕查見車送同仁醫院醫治 
法租界 
[火警]  
　　四明公所四首文元坊陳姓家前夜失愼經救火會各西人竭力　灌幸即熄滅僅焚去陳姓一家餘未殃及 
[身價無著]  
　　江北人韓光裕將妻高氏托高仁甫等爲媒改嫁於張秀之得洋五十元逃逸旋由韓父國慶出首控奉公堂判高收押候將高氏提案再行訊斷在案昨日復審韓光裕投稱實被高等强逼簽字祇得洋五元訊之張茂寛供兒子秀之出洋五十元娶高氏爲妻執有婚據務求追還原價聶司馬以張秀之不應先姘後娶申斥開釋韓押十天高氏交乃翁領回 
[律師回滬]  
　　律師蒲石君前應漢口某紳之聘偕同譯員方昇平前往辯護曾紀前報兹己事畢於昨日乘輪回滬 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[江蘇諮議局奉督部堂撫部院剳交復議各案表（續）]  
案由原議交復議之原委事由交復議之方法宗旨 
籌辦本省巡警（第一條）寗蘇兩省垣各設巡警籌辦處（撫剳）蘇屬巡警總局前己遵部章改爲警務公（護撫剳）巡警籌辦處應改警務公所 
（第三條丁項）實行會廳議案戳留房所不必屢易名目多所紛更暫仍其舊俟日後籌有的欵再議 
捐（附條）巡警成後緑營可裁其餉項悉（撫剳）此時抵支賠款 
歸巡警（撫剳）錄營開支國家正項底餉應爲擴充新軍 
之用不能留辦巡警 
附記撫剳　省情形咨督部堂酌核）督未剳復 
本省審判廳請將府廳州縣城治提前與省城商埠同（護撫剳）巡警及罪犯習藝所改良監獄覊所俱（臬司議）通飭各屬熟商地方紳士先將巡警 
時舉辦爲審判廳必要之補助機關而建築費經常費尤監獄習藝分别切實改良一面將審判廳並附 
鉅若欵未籌足　關未完備徒促進行年限勢必設檢察廳度地籌欵妥議票復何處早有成議 
敷衍貽誚即何處提前開辦不必定以年限 
 
整頓稅　方法（答復第二條第一項）每稅銀一兩用元（蘇藩議）蘇省契稅向照忙銀定章每兩折收錢（撫剳）經費須預計無苛擾務期實在有著應 
處折一元五角用錢處折二千文契價亦二千四百文連公費規復在内若折收一元五角查照部章第十條完銀折錢暫仍其舊准照各 
照此折算或二千文則公費規復從何籌補省現行章程辦理 
（推廣）遵部議仿四川經征分局辦法由（蘇藩議）自治會無代官收稅之理踰越權限斷向歸州縣經收解司仍應循舊辦理 
地方自治會經征不可行 
附記（撫剳）寗屬如何情形有無異同仍候督部堂核定（督剳）行寗藩司核議未復 
節删寗屬契稅章程（督剳）部章第九條官紙收費暫准仍舊州縣辦 
公費十文業據裁减撥加學堂善舉之用 
取諸有力之家 
核定功過一年統計並非按月 
停官紙專賣（督剳）端前督參防東西各國制度奏請試行開應剳飭妥籌或招商承領或專辦代人印刷而 
辦以来官民並未一律遵章行使現計官本虧耗不售紙逐漸收束總期不拂輿情官帑亦不致 
甚巨（所請更正各方法一時尚難辦到）無著（未完） 
要摺 
 [P督辦鹽政處會奏粤鹽改章關繫重要擬請派員確查摺> 
奏爲粤鹽改章關係重要擬請派員確查以昭審愼恭摺仰祈聖鑒事宣統元年十一月初一日軍機處交出兩廣總督袁樹勛電奏一件奉旨袁樹勛電奏擬以改良鹽務爲籌抵賭餉等語該部知道欽此又十二月二十七日兩廣總督袁樹勛奏遵旨續陳改良鹽務籌抵賭餉一摺奉旨着督辦鹽政大臣詳查議覆具奏候旨施行欽此又二十九日軍機大臣欽奉諭旨廣東京官梁敦彥等奏粤商包鹽加餉流弊滋多請飭詳細覈議一摺着該衙門歸併前案妥議具奏欵此又宣統二年正月十四日軍機大臣欽奉諭旨廣西京官唐景崇等奏粤商承鹽加餉西省受害最深請飭詳愼覈議一摺著該衙門歸併前案妥議具奏欽此又二十二日軍機大臣欽奉諭旨給事中陳慶桂奏粤鹽加價藉抵賭餉宜妥籌辦法一摺着該衙門歸併前案妥議具奏欽此欽遵由軍機處先後鈔交前来臣等伏查粤省招商包辦鹽務籌抵賭餉一案先據該督臣袁樹勛電奏内稱粤鹽歳入銀三百三十餘萬今據改由商辦每年繳銀一千萬兩等語當經臣等一再電詢令將商包辦法切實調查如有十分把握即將詳細章程分列奏咨以憑覈辦比據該督奏陳粤省鹽務飭商承辦規畫十端並設爲旁觀詰難之三說而斥之爲不切事情是該督對於粤省鹽務招商承餉一事固謂有十分把握矣當此財用匮乏之際以廣東一省鹽務一經更章歳入驟增陸百餘萬如果所擬辦法行之無弊臣等正樂於贊成乃疊據粤商電禀僉稱新商包承鹽餉志在誆騙並無眞實財產其說頗駭聽聞然猶謂舊商等圖保世業故作危言一面之辭不可深信今據尚書梁敦彥等奏稱粤商包鹽加餉流弊滋多又據侍郎唐景崇等奏稱粤鹽加餉西省受害最深並據給事中陳慶桂奏稱粤鹽加價藉抵賭餉宜妥籌辦法以保國課而衞民生各等語則是該督所擬粤商包鹽承餉辦法是否可行尚無確實把握兹事關係重大就利之一面言之粤鹽歳入向止三百餘萬今歸商人包辦驟增陸百餘萬匪特賭餉籌抵有資並可以餘欵撥充公用裨益財政良非淺鮮就害之一面言之新商包鹽承餉爲數至一千萬兩設或力小任董半途中輟彼時舊商己散新商復逃匪特籌抵賭餉鉅欵無着即鹽務歳入三百餘萬之常欵亦不可保大局敗隳其將何以收拾利害相懸出入至鉅自非澈底清查確有把握何敢輕 
 
 

Page 27

 
 
言變法該省地居南海距京窵逺此次所擬包鹽承餉辦法究竟新商身家是否殷實舊商生業是否無礙公所包辦是否毫無流弊認繳抵餉是否確有現欵各埠鹽價是否不致擡高他省引地是否無虞浸灌洋鹽洋股是否無慮攙入鹽　鹽田是否無損利益以上諸端實非臣等所能遥斷自應遴派妥員前往該省將粤鹽向来積弊及現在辦理實在情形詳細確查籌擬辦法以昭審愼查有臣處提調臣部署右參議晏安瀾堪以派往又有兩淮副監理官臣部七品小京官梁致廣現經臣處電調来京詢問鹽務臣部主事李思浩謝宗清七品小京官查鳳聲現經調充臣處委員均堪派令隨同前往如蒙兪允卽由臣等飭知該員等遵照即日束裝就道往返川資均由臣部發給母庸官商供應將来該省鹽務究應如何辦理之處應俟該員等查覆到日再由臣處臣部公同覈議奏明請旨遵行所有粤鹽改章關係重要擬請派員確查緣由理合恭摺會陳伏乞皇上聖鑒訓示再此摺係督辦鹽政處主稿會同度支部辦理合併陳明謹奏宣統二年正月十六日奉旨依議欽此 
又奏署右參議晏安瀾赴粤考查鹽務母庸另請簡署等片再臣部署右參議晏安瀾現經臣等奏請派赴粤省考查鹽務往返時日無多所有臣部右參議一缺擬即母庸另請簡署又兩淮副監理官梁致廣現經臣等奏派隨同晏安瀾赴粤考查其兩淮應辦事宜即令江寗副監理官景淩霄就近暫行兼辦亦毋庸另行奏派謹附片陳明伏乞聖鑒謹奏宣統二年正月十六日奉旨依議欽此 
来稿 
 [P [論大豆工藝爲中國製造之特長（二續） 
豆腐乾與頭腐片　此二者含水較豆腐减數倍故滋養料益富而體積愈减極便於兵役與體操運動者之携帶故法軍醫兼藥學家伯氐極主張用豆腐片爲軍中之食品 
發酵豆腐　發酵豆腐係以新法製成用純潔之微生點於其中與西人之製發酵乳膏略同形味亦相似而價較廉西人每餐後必食發酵乳膏可以發酵豆腐代之 
餘漿　豆漿或豆餅漿點成豆精或豆腐後則成爲兩質一堅質一流質堅質即豆腐與豆精流質則爲餘漿餘漿中含有糖質少許及他種四合質可爲牲畜之食品或爲肥料亦可將糖質提出或將餘漿化而爲酒醋亦可此不過一附屬之小工藝然亦可以表明豆中之無棄物也 
醬油　醬油係用大豆發酵製成兹不贅錄其舊法醬油之新法有二一以豆漿製成一以豆湯製成此二法均不外乎以純潔之微生物種於其中使之發酵而成爲醬油其法簡潔得價亦廉此外更有兩特别之利益第一法可利用餘賸未能出售之漿第二法可利用煮豆之湯所餘之豆尚可爲他用此二法均利用棄物之妙處也 
以醬油爲烹調之品料西人己慣用之極嗜其味之鮮美食醬油者之數日見增加惟因運費關稅之故醬油在西方所售之價甚昻故尚未能十分普及故吾務以新法就地製造以圖减低其價西人所食醬油有二類一爲直接者即中國與日本醬油一爲間接者即外國醬油外國之醬油又有多種者英國醬油（此普通所謂洋醬油者）有馬士醬油（馬士公司曾欲以重價購吾製醬油之新法）此等醬油皆用中國或日本之醬油改造者其銷路己甚廣矣 
甜豆醬　甜豆醬即用製醬油所餘之豆成之合之以糖色紅黑味甜酷似西人之栗醬無可辨别惟價則較廉栗醬乃西人所食果漿中之最名貴者也 
小說 
[官塲小說玉樹花（三十五）]  
第九回夏制軍專摺保大員吕觀察破格署武缺 
原来吕觀察的夫人熊氏是續娶。的娶過来不到一年。面貌倒生得不差却是最會潑醋更兼性情爽辣才調圓融。吕觀察着實有些怕他幾個姨太太。見了這位太太也一個個怕得就像老鼠見上貓的一般這位熊夫人。雖然曉得吕觀察愛走旱路屢次想要和吕觀察吵閙却都被吕觀察搪塞過去吕觀察的前妻丁夫人原是狠賢波的憑着吕觀察在外面這樣那樣的他從来不去管他如今這位熊夫人嫁了過来十分利害吕觀察想要再娶一個姨太太熊夫。人都不肯答應吕觀察無可知何便想另娶一個姨太。太瞞着熊夫人叫他住在外面一時却又找不到這樣一個合式的。人恰恰的花祖雲要把自己的女兒給吕觀察做妾托胡甲生和他作。伐胡甲生平日之間聽得吕觀察說過這句話兒便一口答應和他做媒見了吕觀察便提起這句話来吕觀察便問面貌生得怎麽樣胡甲生就竭力的贊美一番直。說得個花小姐天上無雙人間少二聽得吕觀察心中大喜連忙和胡甲生說要自己去相看一番。胡甲生原料到吕觀察一定要相看一下的跑回来和花祖雲說了只說吕觀察不肯到花祖雲家裡頭去只叫那位花小姐妝飾好了。到胡甲生公館裡頭等候果然等了一回。吕觀察微服走来胡甲生邀着吕觀察。竟到自己上房裡頭来花。小姐打扮得花枝招展華彩飛揚的迎着吕觀察叩下頭去。吕觀察一把扶了起来。仔細看時只見這位花小姐。生得柳媚花嬌珠圓玉潤春雲 
 
 

Page 28

 
 
作態秋水爲神。趙家飛燕之妝洛浦驚鴻之影盈盈欲語。羗倩笑兮含情怯。怯低頭忽回眸兮送媚低着個頭。立在那裡偷轉秋波未免暗中也把吕觀察溜上兩眼。春生兩頰紅透桃花那一付含羞帶笑的丰神。實在鈎人魂魄。這位吕觀察本来是個内外兼好水陸並行的人物。花小姐的面貎。又委實生得不差只把一個吕觀察看得張開了口。一時合不攏来覺得憑你什麽人。都比不上眼前這位花小姐的妹麗直看得心滿意足目眩神飛一時倒說不出話来未知後事何如具待下回交代 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
