# 1903 - 203 - 4910874

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[重印十三經注疏○五經備旨○十七史商搉出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其闡發精義類皆詳盡無遺本齋前將此二書讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[考試蒙師說]  
　　文字考所以瀹性靈增識見愚者使之智昧者使之明固宇宙之至寳造化之秘鑰也今之譚時務者往往艶羡外國國勢之富强人心之靈慧而不知其所以致此之故實係合一國之人不論富貴貧賤無不識字無不讀書爲士者無論矣卽下至農工商賈之及僕隸輿臺苟非在學堂讀書數年斷不能出而操業故國以内學堂林立人才衆多中國則不然仕宦之家搢紳之裔固亦延師訓讀爲他日博取功名之謀若蔀屋茅檐衣食且不能周更何暇令子弟讀書識字卽有村墊可以附讀而爲之師者大率閭巷廢民旣不能經商又不能作工并不能爲老農老圃不得已聚童子六七人開塾訓蒙以資餬口所教之書大率千字文百家姓神童詩幼學瓊林之類稍長或教以論語孟子大學中庸學生但能將所讀之書琅琅上口背誦如流已足盡爲師之能事至問以書中意義弟固淓然不知師亦謹謝不敏一旦出塾改習他業雖欲寫一予常信函而亦艱於握管嗚呼所習非所用所用非所習以是而言教何其誤人子弟而徒耗人束修哉今者江西大憲准宜黃縣所擬章程通飭所屬各州縣凡爲塾師必先由地方官親加考試有能作策論各一篇及知算學者列爲上等能作經文一篇及句讀通鑑輯覽者爲中等若但能擬信二首及點寫四書句讀者爲次等一經考取榜示按格給予文憑凡考列上等者以後准爲蒙學堂教習中等者准作尋常蒙師再次等則但准在鄉村設館以便農家子弟前往就學倘未孰有文憑卽係雜流假冐一概不准訓蒙延師之家亦不得徇情濫請噫何其立法之善而用意之殷也夫合天下之人智者少而愚者多昧者衆而明者寡在上者欲使蚩蚩萬衆皆識字讀書自非加意選擇蒙師斷不足以改成效若兹之所訂於中西精深高遠之學固未之及然爲下等人說法亦不得不降格以求惟愚尚稍有未洽者算學爲萬事根本爲師者固不能不知若策論旣足以覘其人之識兒而徵引事實亦非空疏者所能以此考試義固允當惟經文雖發揮聖賢義藴亦有裨於世道人心而爲尋常蒙師似尚可緩至句讀通鑑輯覽與四書其意欲觀蒙師之文理通順與否然世嘗有文理未嘗不清通而以之教人未必果能得益者愚意此舉旣爲鄉塾訓蒙而設宜添設講解一門蓋鄉間子弟愚魯者居多所賴爲師者隨時訓以淺顯之詞或援古事或證今情俾之心領神會則受教者自得書中之樂而不至視爲畏途而一切寫信習算等粗淺之事尤當詳細講解俾得切於日用庶一二年後或另習他業無論爲商爲工爲農於事理必能稍明於學業必易精進如是以言教始與從前三家村塾師略有區别而貧家子弟亦無徒糜修脯之慮矣倘各省能變通其意仿而行之於中國樂育人才之道或亦不無稍裨哉 
[諭旨恭錄]  
　　閏五月二十三日奉旨分發江蘇道黎經誥厲玉麒安徽道歐陽述河南道丁道源四川道劉毓湘直隸道劉尚文江蘇道李有槼張淮清魏秉銓安徽道黃家瑋山西道劉麟瑞江西道周錫恩福建道孫傳兑陳善寳湖北道寳豐四川道松增廣東道深林一雲南道王漢雲山西知府斌衍浙江知府朱敏父吉林知府李鴻桂江蘇知府譚傅賛山東知府定格河南知府秦翔江西知府胡大經孫嵩年四川知府趙文煒廣西知府陳爲福河南同知裘章鎬山西直隸州知州薛德履葛文濬河南直隸州知州殷柏齡江蘇知州寳鑫江朝銘河南知州曹世臣楊葆昻廣東知州黃謙貴州知州王百銳北河通判劉秉鈞陜西通判嚴濟甘肅通判馮景煦李支瑶李承培湖北通判林尚藜雲南通判雷淑清貴州通判譚雨霖淮鹽運判逄迪訓盧國煦江蘇直隸州州同寳賢安徽直隸州州同任壽彭奉天知縣張青雲直隸知縣唐啓禔安徽知縣任贊廷山東知縣嵩壽楊辰選謝宗夏山西知縣賈松年河南知縣趙長鑑蕭仁麟鄭振軒湖北知縣梁敦教四川知縣丁汝彪廣西知縣盧鴻球貴州知縣李國恩直隸知縣李慶璋鄭焯江蘇知縣何毓駿曹至張芬葛恩元黃紹瀛葉漢霄楊顯燾安徽知縣朱膺爵黃家璋李籛山東知縣楊承榖楊履昌山西知縣文灝俱照例發往欽此 
[本館接奉電音]  
　　昨日午後京師飛電傳來上諭一道敬謹譯登○六月初四日内閣抄奉上諭本日召見之候選道馮汝騤著仍以道員卽選並交軍機處存記欽此 
[電傳宫門抄]  
　　昨日午後京師友人專電告知本館云六月初四日皇上召見軍機大臣及馮汝騤查恩綏 
[俄人探險]  
　　天津直報云俄國爲研求學術振興貿易起見特編成蒙古探險隊統以武弁波拔甫帶同兵士二十人馬五十匹於西六月三號經西伯利亞而逹蒙古 
[俄習華言]  
　　天津友人來信云頃聞俄國關東總督下令駐紥滿洲各處之俄兵每隊遴選二三人教以中國言語三年卒業後擇其學有成就者拔充武弁以奬其能 
 
 

Page 2

 
 
[美通海線]  
　　寓美友人來信云邇者美利堅人添置海中電線起自桑港繞由三桅枝國之米之獨烏賢他矮麽島以逹呂宋之馬尾辣島定於西歴六月一號爲始傳逹電音先是美人所設中部電線繞出長崎上海香港蘇西大捕辣路他路須歴十一下鐘時北部電線繞出長崎烏港啞伊司他之托以抵英國須歴五下鐘時今者此線旣成而長崎香港馬尼辣三桅枝各處傳遞電音每字只須二分時因之其費亦大可節省矣 
[美人患潦]  
　　美京華盛頓省士卜堅埠來電云本埠江尼古報館接柯利近省柯利近埠來電言合拿埠於五月二十日晚六七點鐘時潦水爲災樓宇盡被湮没埠中居民一千二百五十名口死於是役者約三百五十名口多至五百名口内有華人數名次晨五點鐘時覓得屍骸一百零五具所失財物不下一百萬元是日之晚柯利近省帝木埠又來電云合拿埠被潦衝没之後已尋得屍骸三百四十五具内有華人屍骸七具日人屍骸三具另嬰屍二十具不能分辨誰家子女餘皆認悉姓名有四人蔑落者全家俱住合拿埠一霎時間凶占滅頂蔑落知難援救急策馬直向山頭沿途呼人火速登山以避裂勝頓埠居人約五百名口聞呼齊出趨逐峯巓未及五分鐘時巨潦已到衝没樓房不少惟人皆無恙蔑落所乘之馬奔馳過驟因而氣絶亦可傷已 
[陜民閙教]  
　　京師友人來電云華歴閏五月某日陜西平利縣境内忽有匪人將天主教中司鐸二人戕斃尚有在縣境傳教之諸司鐸經縣主派兵護送至信陽縣然後乘船赴漢皋 
[龍川不靖]  
　　廣州訪事人云邇來龍川縣屬上坪墟青龍約等處有匪徒千餘名在彼開堂拜會人心頗爲疑懼紳士具禀提轅陸路提督程從周軍門立派部下誠字右營管帶程遊戎文魁帶隊馳往勦辦 
[軍令森嚴]  
　　廣州訪事人云廣東水師提督何榆庭軍門統率各部赴欽州勦匪沿途嚴申紀律肅靜無譁不意靖勇正營哨弁楊某不遵約束竟敢在外滋生事端事爲軍門所聞赫然震怒立命將楊按照軍法從事一時聞者爲之懍然 
[籌提鹽利]  
　　廣州訪事人云兩廣總督岑雲帥以庫儲支絀籌欵維艱取之於民不若取之於官兩廣鹽司庫欵僅以利息計之歳入不下十餘萬擬仿兩淮辦法將此項利息提歸公用以濟餉需一俟新任信都轉勤接篆卽令妥議遵行 
[官電改章]  
　　聞之天津友人云中國北洋官電局所轄天津塘沽秦王島山海關各處電局現已暫歸鐵路火車站電報房代理一切事宜矣 
[振興農務]  
　　保定友人來函云此間農務局早已開辦現經總辦黃小宋觀察璟詳准北洋大臣另設分局四處西沽一局業經派定員司購地試辦耕田種樹養魚栽竹等事并擬購辦耕田機器以代人力 
[力辭講席]  
　　聞之山東濟南友人云東省高等學堂漢文教習梁司馬元太吳大令弼昌因堂中衆學生不遵約束是以相約告辭現經總辦陳君札委方顧兩大令主持講席方顧兩君亦終日心中惴惴觀此亦足見學生勢燄之雄矣 
[購拿梟首]  
　　鎭江訪事人云梟匪頭目曾國章近來糾合羽黨專在長江下游跳刀拍張肆行劫掠省中大吏知之立卽札飭所屬文武各員一體協緝務獲究辦常鎭通海兵備道郭月樓觀察奉札後轉飭丹徒縣知縣洪鷺汀大令選派幹役分投查拿並發出賞格有拿獲者犒以五百金 
[禁約渡船]  
　　九江訪事友人云江上渡船貪利滿載不時覆溺德化縣江雲卿明府出示禁止曰照得民渡船隻原爲利濟行人而設兼以無産貧民藉可糊口查該渡載人貨以及渡資前經定有條規章程不准貪利多載亦不准格外勒索蓋所以重民命而安行旅也此間渡船除義渡紅船照章裝載外其餘重担貨物悉歸民渡裝送本屬體悉貧民立法至周且備本縣訪聞日久弊生紅船水手偷懶疲玩致使民渡交相爭奪每有貪利之徒不論船之大小兾獲多資任意多載甚有一船裝至三十餘人常時失事推原其故皆因重載行至中途驟起狂風以致翻船人多覆溺該船只知圖利不顧傷人言之殊堪痛恨若不嚴行禁止實屬爲害行人爲此示仰闔邑民渡船戶人等知悉爾等嗣後須照從前渡船章程不得計較裝人之多寡最大之船准裝二十人稍次裝十五人小船只許裝載數人不准過滿十人如遇發水之時大風之日减半裝載不可仍前任意多載如敢抗違一經訪聞或被告發定卽拘案除重懲外卽將該船鋸示江邊决不寛貸切切特示 
[太液凉波]  
　　聞之京師友人云内務府飭傳花匠在右安門外各花廠挑選上品茉莉花四百盆於上月二十日辰刻用筐裝運外加黃龍布罩舁送頤和園進呈御賞○某日早朝時皇太后以天氣炎熱飭御藥庫首領太監將寳丹萬應錠臥龍丹唐棲痧藥各五百盒分賜御前大臣曁諸王公貝子貝勒文武大臣每人十盒諸王公大臣各歡欣舞忭祗領謝恩而退○本月二十日爲内務府掌儀司贊禮郎員缺挑騐之期清晨内務府二旗子弟之素能演禮者均往署中備挑○肅親王府第新築操塲一所延德國教習專授各世子及某公爵之世子等三四人習練體操並新式洋槍步伐我中國重文輕武相習成風今得天潢華胄爲之倡此後或可文武並重矣 
[雲津消夏]  
　　聞之天津友人云此間義租界衆紳懇新任領事准居民任便修蓋房屋某日領事出示略謂以後凡有民間自産准其修蓋房屋但須禀明領照方許動工否則除將房屋拆去外仍罰銀二十兩再應繳房捐若有以多報少倘被查出每間罰銀二十兩○天津縣署代書王瑞峯者書寫呈詞心粗氣浮時有遺脫訛誤經唐大令查悉出示飭革不許復充○天津府縣各衙署往往接有匿名禀帖或挾讐害人或妄譏政事近日關道署中亦屢有此種揭帖道憲因密諭屬下查拿究辦 
[琴臺松籟]  
　　漢口訪事人云邇有黃煒丞等籌集經費禀呈夏口廳署擬就堤街聖化堂創設醫學堂所訂章程已經馮少竹司馬批准聞日内卽須開辦矣○漢口烟膏緝私等分卡共有九處司巡各役人多於鯽經費未免虛糜邇經總辦余明府飭裁五處以節度支○本埠紳士某某等人籌集經費擬設商務學堂所訂章程禀經學務處批准并委周太守以翰在堂主持一切○時際盛夏炎威逼人在漢各教堂西教士相率赴江西廬山避暑所有教務由華教士代庖○日前黃陂街財神廟左近信大錢店周轉不靈遽爾倒閉所欠外項爲數甚巨不知如何料理也○邇來各路會匪往往勾通漢陽槍砲廠中人私購軍械大憲聞之特添派武健一營常駐廠前以資巡緝○漢口著名地棍徐坤山專以窩娼聚賭魚肉良民爲事受其害者不知凡幾日前不知因何將某姓之子用砍傷某姓因赴夏口廳署喊控想須拘案嚴懲矣○要犯張春亭匿迹漢口青林樓賀姓妓院中公差訪知急往捕拿至則先已聞風逃遁祗得怏怏而回　醫來鄂中大憲　某巨欵在喬口左近創設勸工院一所藉以教 
 
 

Page 3

 
 
養無業貧民某日夏口廳同知馮少竹司馬及保甲局委員聶福田明府前往詳查以便擇期開辦 
[廬山正面]  
　　九江訪事人云九江南門外華封橋爲通衢要道上月某日突被洪水衝毁事後九江府孫景裴太守德化縣江雲卿大令立卽捐廉建修不日可以落成矣○日前潯上譁傳上月十六日之夜德化縣江雲卿保甲總巡張植菴兩明府親督丁役拿獲匪徒十二人細加偵察知所獲實只十一人其中五人由兩明府於龍開河土娼向金定家拿獲另有五人由圑防勇管帶黃海門千戎在船上拿獲尚有一人鳧水而逸直追至琵琶亭始用撓鈎鈎住帶回審訊以四人無辜被累卽行省釋七人釘鐐收禁尚有頭目名高采者刻正嚴行跴緝○前者黃紳被刦之案所失甚鉅現于漢口緝獲盗匪若干名收押警察局聞當日刼去白皮箱一口内貯文憑契約被匪人抛棄江中旋經漁人撿獲後由黃海門千戎訪知得將原璧歸趙 
[潤州近事]  
　　鎭江訪事人云署鎭江城守營參將兼南洋巡警新兵前營管帶吳養吾參戎奉兩江總督魏制軍飭知升授江寗城守協總兵因命駕赴省禀謝事畢於六月初二日附某輪船回潤○月之初一日午前有一駁船滿載白米駛至瓜洲口左近適逢夏漲船戶無力支持以致全船傾覆米已盡付東流幸舟中人均經鄰船救起並無性命之憂○前者南洋續備新湘全軍統領錢琴齋觀察命駕赴金閶公幹刻已竣事於上月下旬某日附某輪船遄返○月之初一日有英國兵艦一艘航海來華駛抵京口下椗後艦中管帶某君舍舟登岸拜會駐鎭各西官聞小作勾留卽須赴漢皋游歴 
[雲間鶴唳]  
　　松江訪事人云城内開濬河道旣曠延數月之久而所挑又甚膚淺非徒無益且又害之緣頑劣夫役僅挖起河泥堆滿兩旁斷樁之上潮汐一激泥入河心以故合郡居民怨聲載道縣南起雲橋東至小石橋南至徐家橋一帶均恃舊有之日月河以資瀉水此次河泥堆成土阜事後並不挑淨因此連日大雨水無所洩一片汪洋盡成澤國附近各小戶無不水溢庭堦不得已自雇夫役冐雨將土阜挑去但詬罵董事之聲已洋溢街市矣○南鄉近海之山陽鎭李家莊人張甲娶孀婦爲室左近吳姓昆季喜與梟匪爲伍性甚悍戾某夜糾約多人以索喜酒爲名持刀登門恣意恐嚇張甲及弟張乙起與爭執乙被砍落小指甲則右臂連受兩刀深數分長三寸許鄰近聞聲出援吳始棄刀率黨而逸本月初二日甲乙乘舟來郡投華亭縣署請騐縣尊陳仲陶大令騐得受傷屬實飭丁取藥敷治囑令回家調養一面飛飭幹差馳往拘拿吳姓兄弟到案嚴辦○前月某日南匯縣備文派差解到案証某圖地保一名詢問府署公差適以患病不能辦事遂往尋門丁門丁苛索解費解役無奈懷文而歸訴之戴子邁大令大令乘委勘華金界址之便詣府署面呈文件府尊許子原太守聞之而怒以公事緊要公差不應因病不管遂提案笞責枷號并斥革卯名 
[管帶謁客]  
　　昨日撫標滬軍營管帶龍葆珊遊戎因有要公策騎詣上海縣署拜會縣主汪瑶庭大令晤譚良久而别以意測之又爲浦東私梟滋閙之事也 
[疉遭盗劫] 　　 
　　今春新閘义袋角某米店被盗搶劫曾報縣後縣主汪瑶庭大令緝獲正盗王小六子等訊供收禁不料前晚是店又被盗所失贓物値錢一百餘千昨午店主投縣報案大令諭候飭捕嚴緝 
[僞鈔又獲] 　 
　　西歴七月十號卽華歴閏五月十六日午前十一點二刻時有一日本人持華俄道勝銀行每帋洋銀一圓之僞鈔票九十六紙至美界百老匯路萃昌申錢莊兌換現洋銀事後始知贋物而甲已去遠無可追尋不意前日午後四點鐘時其人又持僞抄票二十餘紙至萬泰錢莊混兌櫃夥察知破綻甲卽飛步奔逃隨喚同巡街捕追獲送入捕房捕頭令轉解日本總領事署萃昌申莊主聞之急往察看果卽當時受騙之人因亦禀請日總領事小田切君訊明懲治 
[再試藥料]  
　　前日美利堅人劉孟在美界虹口北四川路及靶子路一帶試騐滅火藥料當時用火燃物至極熾然後投以藥料立卽熄滅觀者如堵咸歎其效騐如神兹本埠水龍會中人請其重試一次爰定於今日午後在黃浦灘仁記洋行門首再行試驗俾他日流行廛市以備不虞焉 
[上海縣署瑣案]  
　　某染坊主李明山前控學徒李月臣竊取金戒指帶回家中交其父李章清等情縣主汪瑶庭大令升堂研訊勒令章清照數賠償迄今尚未遵繳前晚提案比追章清供稱四月某日小的之子月臣回家並無金戒指帶回求鑒月臣初不承認大令曰爾於前堂已供明今又悔賴殊屬可惡喝令責手心一百下始供小的夜臥櫃檯下是日早起拾得金戒指一枚明山適令小的赴小東門購顔料因順道送回交與父親兌換大令飭章清賠洋銀八元限四個月繳楚○周錫生協同某圖地保宋顯生投案訴稱周金法之女被人繕就匿名揭帖任情汚衊旋由王土金誣指小的所繕嗾金法索詐不遂所欲突被兇毆并推入糞坑中求恩騐明訊究宋保禀稱錫生來訴前情小的卽向金法詢問據云錫生壞　聲明故爲此以圖洩恨大令叱周退去飭宋保吊呈揭帖○陳桂馨前控侯錦章虧欠會欵等情大令斷還洋銀八百元尚未繳楚而侯已去世前晚飭提侯妻陳氏侯子永永說追陳氏供丈夫欠陳會欵前已繳過洋銀二百元迨二月某日丈夫病故小婦人與嗣子永永將田變價續繳洋銀四百元餘實無力繳清求恩豁免永永所供與其母相同陳供照斷尚少二百元求恩追足大令謂寡婦孤兒情殊可憫不如就此了案陳勉强遵從而退○捕役緝獲竊賊計阿林吊出所竊紫銅一塊解送案下大令訊究之餘計供稱小的係寗波人日前在南碼頭浦濱濯足見扛貨小工失落紫銅一塊因卽拾起持至小東門内售錢大令判責一百板勒令速回原籍毋許逗留 
[馬路工程局瑣案]  
　　潮州人名阿八者卽彭正壽手持銅質僞洋銀向人混兌經巡街捕拘入捕房昨日捕頭轉解馬路工程局總辦翁子文太守倩襄讞委員黃衡堂二尹研訊判令掌頰五十下交人保出僞洋銀存候鎔毁○成記水果行夥周阿寳與其友王阿多在馬路中爭執經巡街捕拘入捕房轉解工程局黃二尹研訊之下以釁起細微交人保釋○前日小孩楊小郎徘徊道路中不知歸路經巡街捕帶入捕房昨日轉解工程局黃二尹向之研訊楊供稱小的係海門廳人年甫十一阿兄在此當車夫昨携小的出門人叢中忽然相失是以在途啜泣二尹命送至普育善堂留候其兄認領 
[南市捕房紀事]  
　　昨日徐阿林至大東門外大街周天和襪店向其夥賀阿大索取所欠洋銀三元三角店主周阿順告以賀已辭歇徐卽與周爭閙被某號巡街捕一併拘入捕房捕頭令押候解送馬路工程局禀請總辦翁子文太守訊究○昨日甲乙二船夥在馬路中扭毆致甲頭顱受傷血流如注巡街捕見之一併拘入捕房捕頭各押候解送工程局禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　閏五月二十二日吏部翰林院廂黃旗値日吏部引見七十九員李盛鐸恭送鐵牌回京覆命並請安榮慶壽耆各假滿請安恩瑞預備召見張百熙善旌各續假十日召見軍機大臣及恩瑞禮王○二十三日戶部正黃旗値日吏部引見七十　員湖南正考官支恒榮謝恩四川正考官王榮商謝恩榮昌預備召見徐中堂續假十日溥良續假五日戶部奏請更換左右翼監督召見軍機大臣及榮昌 
[新航路]  
　　日本某日報云中俄兩國所設東清鐵路公司前曾購置輪船由烏港往還上海中間繞出韓之釜山元山二口岸照章停泊若干時兹復禀諸黑龍江總督某君許駛至中途暫住城津下椗所運之貨以牛爲最多 
[空際舟]  
　　英京倫敦來電云法國殺痕托省人笛賢木痕巧匠也邇來自出心裁製一機船往來空際某日在辣息尼司地方陸軍營試演一瞬千里絶跡飛行轉運之靈有令人不可思議者 
[六續江蘇全省警察局兼學堂章程]  
　　一中國官長外國兵弁經過街市一蓄水桶也及路燈有無破漏一貨攤及長大笨物妨礙行路以上各條視其輕重大小或禁止或勸導或保護或急報局或捕拿到局宜隨事審奪善爲區處萬不可造次致生事端十七巡兵查街之時遇有當塲犯事衆目共見者立卽拿捕到局按巡兵雖無接收控告告發等案之權應准帶同控告告發之人赴局申報至拿獲當塲犯事之人不准在途凌虐若至緊急之時或犯事人持械拒捕准其將所携之棍格毆卽以犯事人輸服而止平時不得毆人十八凡拿捕當塲犯事之人不准牽連别人亦不准搜查該犯家産惟奉有官長信單拘單不在此例十九凡遇路斃及受傷無主屍身應行相騐者切勿移動急報所管分局移會地方官臨塲相騐惟乞丐路斃不在此例二十凡遇教民營勇衙役等人在途滋事須拘局訊明實在緣由送該管官長懲辦二十一設遇外國兵商與本國人當塲滋事逞兇一面婉勸一面飛報所管局員並禀報總局辦理二十二凡大街市面遇有口角滋閙先行排解如不聽從或報知局内或帶同到局相機而行不可躁率二十三凡途遇患病受傷之人須報局醫治迷路小孩須明住址送還取具該家收條並不准索取分文倘住址不問明留局出招以便認領二十四凡路遺物件須向問明失物人花色數目再行發還倘非已物不能報明須著失物人取具　保領去第三節各叚巡查警邏細規一巡查警邏分爲兩事白晝爲巡查勤務夜間爲警邏勤務所管叚落照繪圖指定辦理二恐巡查警邏各巡兵偶有懈怠另派巡目等日夜梭巡是爲巡察巡察者巡察所管界内巡兵勤惰及地面大小事件須於勤務册中詳注三巡察之巡目隨帶勤務册於出門時記其出門時刻巡到某叚記其到叚時刻及站街巡街巡兵之姓名蓋用某叚印記並將自已姓名及到叚時刻注於該叚巡目册内回叚時記其回叚時刻以爲巡察憑據巡長巡察各巡兵處亦然四巡查以天明五點鐘起日入五點鐘止警邐以日入五點鐘起至天明五點鐘止輪流交替五巡查警邏各叚會合之處照圖内劃定之界每日會合一次將本叚情形互相知照六凡巡察之勤務表注明月日時蓋用圖章早晚照章呈局第四節各叚巡兵處條規一分局之下設巡兵處二十所城内十六所城外四所每巡兵處之下所設巡兵段均照總局繪定地界辦理二巡兵處每處設巡目二名每巡目一名管理巡兵叚四叚三巡兵處之下設巡兵叚四叚每叚設巡兵六名分爲兩班當差値班之二人以一人站街一人休息均以四點鐘爲一班每日從午後一點鐘起爲第一班至五點鐘爲第二班至九點鐘爲第三班至一點鐘爲第四班至五點鐘爲第五班至九點鐘爲第六班至一點鐘又換第一班如是輪流周而復始如有解手等事須倩休息之人暫代四巡兵站街應在指定之地不得擅離寸步如遇大雨大雪准暫避立簷下或立小木房巡街應在指定界内往來梭巡不准擅入人家及往别叚閒談休息眠食亦在本管叚内不准抽身他往五巡兵於本叚戶口市情均須了然於心遇本管官查訪事件方能據實詳對六巡兵在該管叚内爲人排難解紛皆分内應辦之事事前不准索取事後不准受謝並不准徇情顚倒是非七遇有盗賊及拒捕等事將哨子連吹長聲三次凡本叚休息退班之巡兵及鄰界巡街休息各巡兵一聞哨聲立刻赴援一面分守要道關掩栅欄以防逃逸八總分各局巡兵處設有警鐘一遇火警及大股盗匪卽由看守之巡兵照所定地方鐘點連擊警鐘一時之久凡巡兵人等一聞鐘聲立卽馳赴救援九各巡兵處與鄰境交界之處照總局定明會合之處每日晝夜會合兩次有無事故彼此通知十各巡兵均應遵照局章辦事不問其人當貴貧賤不得稍存偏倚十一巡兵當差不許擅入商鋪民家門限如遇商民招呼入内捕人帶人卽出不准延留飲食並不准在街上吃烟買吃食物與人談笑授受等事暑月不准携扇雨天不准持傘十二巡兵巡街站街須衣冠整肅設遇官長經過直立道旁最宜嚴肅十三巡兵換班當夜深及黎明時往來行人尤宜加意偵視十四凡遇瘋人瘋狗經過恐其貽害宜謹愼防護通知該家經管或立時將狗撲殺第五節凡衞生事宜巡兵須照後開各節查察一凡衛生之道起居飲食最宜留心稍有不愼卽罹病災所貴先事防維方免貽害二巡兵所管叚内市面所售食物凡變味變色或生蟲蛆以致損人者均應禁止上市三街道抛棄殭斃禽獸及潑撒腥穢均應禁止並與掃除四街巷僻靜之處公家設有厠所以便行人有在街巷市塲便溺者一律禁阻五凡人得惡症惡瘡最易傳染所管叚内如有此等人須叮囑旁人弗與相近或勸其醫治或迫令他去 
[英美租界公堂瑣案]  
　　包探竇如海解某新衣店所雇縫工葉裕根至案禀稱此人將店内紡綢取出押錢店主婦夏蔣氏向之追究此人忽用割皮小刀自刎報由小的送至某醫院醫治今已痊可爲特解案請究襄讞委員魏蒓塢大令商之美總領事署白繙譯官判令管押捕房一禮拜○前者胡金榮向其友周榮寳借得對時表一枚押錢以應急需嗣周向索未還遂以騙物等詞報知捕房捕頭令包探趙銀河解案請究大令判責一百板○偷兒胡阿堂竊取廣恒豐號木炭一簍被包探李四春拘獲解請究辦大令判責二百板○過犯張阿三行竊張義康店中豆油一簍售與翁如山報由包探沈阿岳獲案請究大令判令將張責三百板押捕房半年翁追賠洋銀八元○無賴張小巖圖賴陳文彬所借之銀索之過急將陳毆傷報由包探沈阿岳送案請究大令判責一百板○小偷王順福行竊姚榮卿家衣物報由包探顧阿六拘獲請究大令判責一百板 
[法租界捕房瑣案]  
　　積竊陳阿毛陸阿桂王阿炳由包探拘獲解奉讞員魏塢大令訊明飭將陳重責五百板枷號兩月期滿責釋陸王各責四百板枷號一個月期滿之後再責四百板○偷兒張阿三王阿六竊取某姓家烟槍衣服報捕查獲解奉大令訊共認竊不諱遂著各責三百板○積竊朱阿狗曹阿四潛入租界中某姓家行竊得贓報由包探拘奉大令訊明判令將朱枷號一月期滿責釋曹責四百板○陳交金前 
 
 

Page 10

 
 
控妻子陳王氏聽從伊兄陳福生唆使潛逃與人私識等情大令將一干人拘案研訊陳王氏供丈夫别有所歡置小婦人於不顧求發善堂留養以了殘生大令著掌頰一百下發堂留養旣而陳王氏稱小婦人願隨夫回去惟求諭令不再凌虐大令著還押捕房候傳陳到案覓的實人具呈保狀然後領回管束○某洋人家細崽錢阿毛前因行竊洋銀鈔票控奉大令訊供判令枷號半個月昨已期滿命帶案開枷重責五百板不准再至洋人處圖竊 
[美租界捕房紀事]  
　　昨日午前無賴李阿三假造西華德路大昌磚瓦行洋銀三百元之本票一紙前往收取洋銀行主察破扭交包探陳洪德帶入捕房捕頭令押候解送公堂禀請讞員孫建臣直刺訊辦○昨日垃圾馬車夫周榮郎驅車至北蘇州路偶不留意汚及某西人之衣西人忿不能平喚令巡街捕將周拘入捕房捕頭詰知事出無心申斥一番從寛示釋 
[蘇省官報]  
　　閏五月二十一日長洲縣　禀知會同錫金兩縣勘輪船撞損米船案回知州鍾文鵠禀知本日到發審局兼督審局差知縣孫友蕚禀謝委署陽湖縣事陳詒禀謝奉委調辦寳蘇局差王邦鼒禀知委赴荆溪公幹卽辭胡燡禀知本日到發審局差選授丹徒縣安港司巡檢周雲臺禀辭赴任從九萬毓桂禀謝委署上海縣黃浦司巡檢事二十二日署蕭縣知縣張紹棠專丁來省禀謝牌示請補崑山縣缺委署江甯縣知縣袁國鈞湖南人由甯來知縣徐炳章禀辭赴甯見制憲二十三日候補道朱溍由京引見回知府喻先覺湖南人由甯來江隂縣郭禀到委署江甯縣袁國鈞禀辭赴任趙宗獻由甯來二十四日前任太倉州蔣體梅由江西籍來知縣范守佑禀謝奉委發審局稽核卽到差趙夢泰禀謝奉委中路總察差謝崇聲禀謝奉委騐收金山縣積榖差李輔燡禀謝奉委勘佑武備學堂修理工程差龔心沂由滬專丁來省禀知交卸上海布捐局並謝奉委調辦綢捐南局差撫憲諭現屆伏暑暫免衙期如有公事隨到隨見二十五日知府許星璧由滬來五品翎頂新選松江府柘林通判李桂榮安徽人由京引見領照來省禀到江隂縣郭禀辭知縣陳詒禀知接辦寳蘇局指分江蘇試用從九品洪鯤浙江人由京騐看來省禀到二十六日藩轅牌示照得崇明縣知縣李如松調派簾差所遺員缺查有候補知縣陶聨琇堪以委令代理候補道錢志澄由甯回知州趙謹琪由南匯沙洲來並謝奉委調辦盛澤釐局差知縣汪受榖禀謝奉委帮辦藩署稽核文案差顧秉鈞禀知赴鎭江勸捐山東工賑俞都禀謝奉委調辦奔牛釐局差同知銜指分江蘇議敍本班先補用知縣游錫龍江西人由京引見領照來省禀到委署宜興縣下邾司巡檢莫琪任二十七日知府沈鳳韶由上海來知縣章希浦湖南人由江隂來二十八日委辦江北查禁私運局候補道薛華培由鹽城來金壇縣鄭專丁來省叩謝牌示飭赴常熟縣調禀辭赴任委署陽湖縣孫禀辭赴任署松江府知事姚靈禀知交卸任事回府照磨仲毓桂由武進保甲差次來縣丞邵鳳年禀謝奉飭赴鎭洋縣催兌差卽辭王嘉熙禀謝飭知奉部核准註册委署元和縣周莊司巡檢沈紹源准補金匱縣典史王銘沂均禀辭赴任二十九日督辦金陵製造局候補道吳學亷由甯來知縣楊炳震禀知奉首府委赴常昭公幹卽辭巡檢孫鑑儕禀謝奉委分常差遣卽辭 
[江官報]  
　　閏五月十七日正任經歴龍鹺尹卸署伍祐塲事回奉飭回任朱鹺尹乃庚赴西岸差歐陽鹺尹煥銷楊莊卡十八日泰垻杜分轉到揚江鹺尹寳年銷新城卡十九日潘鹺尉鴻鈞委總局聽差蔣鹺尉忠照由順清河卡來栟茶塲方鹺尹卸事回分發大使陳鹺尹其謙浙江人禀到掘港塲錢鹺尹抵揚二十日新任運憲恩都轉接印通泰海三分司魏杜黎分轉板浦塲祖鹺尹中正塲王鹺尹臨興塲朱鹺尹東台塲馬鹺尹河　塲瞿鹺尹吕四塲金鹺尹北批騐袁鹺尹均禀到二十一日餘東塲婁鹺尹劉莊塲李鹺尹均抵揚○二十三日都轉詣各廟行香新選通屬豐利塲陳鹾尹一泉浙江人禀到 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
叙旺將欽頒光字一千一十二號廣東北海鎭水陸總兵官關防一顆並王命旗牌五面桿副未用火牌三張節奉上諭書籍文卷等項齎送前來當卽恭設香案望闕叩頭謝恩祇領任事伏查北海一鎭南控越疆北連西粤華洋錯雜水陸交衝舉凡整飭戎行修明紀律撫綏彈壓緝捕巡防在在均關緊要奴才自維檮昧懼弗克勝惟有殫竭駑庸力矢勤愼隨時隨事禀咨督撫提臣認眞辦理斷不敢以暫時署篆稍涉因循以斯仰答高厚鴻慈於萬一所有奴才接署鎭篆日期並感激下忱理合恭摺具陳伏乞皇太后皇上聖鑒謹奏奉硃批知道了欽欽此 
[署兩廣總督德奏薦舉賢員摺十四日]  
　　德壽片再奴才前由江蘇巡撫仰蒙恩命調任廣東三權督篆五載於兹屢奉明詔薦舉賢才故接見僚屬必詢事考究詳加遴選以期稍盡以人事君之義兹查有二品頂戴已保廣東候補道試用知府陳望曾志趣正大器識閎深歴署廣州府理繁治劇措置裕如善政及民至今愛戴辦理三水河口釐務適當開闢口岸設立洋關交涉繁難事多創始該員規畫補苴裨釐政廣東善後局爲通省度支總匯之區欵絀用宏不敷甚鉅該員提調局務綜核名實匀濟盈虛力顧全局籌辦各項餉捐尤能弊絶風清不滋煩擾二品頂戴廣東補用道候補知府沈秉模性情誠樸辦事精詳委辦肇慶黃江稅務兩届徵收照額加倍照章奏請奬叙省河補抽海口釐金總局設於通商口岸處處與洋商交涉辦理極難稍與條約不符卽啓外人口實該員接辦兩年遇有交涉事件俱能力持大體不失利權每年收數卅餘萬比較逾額實屬有裨餉需已保廣東前先補用道現任南海縣知縣裴景福才大心細有守有爲歴任陸豐番禺湖陽南海等縣政繁俗悍初　難治鬭案盗案紛如亂絲該員體察情形約束於未事之先懲創於已犯之後寛猛相濟所至有聲南番爲省會附郭首邑毗連港澳會匪亂黨屢欲句結起事該員思患預防偶有萌蘖無不破獲内地不逞之徒動輙冐犯洋教骫法殃民該員守定約章叅之時勢開誠布公隨時理結尤能力任其難廣東試用知府汪大鈞才長識敏幹練勤能曾經出使美日秘大臣伍廷芳奏調出洋派充駐美叅贊旋以同知分發廣東補用二十七年捐升知府上年廣東籌辦武備學堂經前督臣陶横會同奴才派充　調並奏明俟辦有端緒再行送部引見查武備學堂爲造就將才之基礎關繫沈重而講求尤爲不易該員自開辦以來搏採羣書延聘教習叅訂等級商略課程夙夜在公勤勞備至現已規模粗具士論翕然以上四員均係通逹時務於中外政治得失考求有得實事求是非徒託空言實爲道府中難得之才合無仰懇天恩俯准敕部將該員陳望曾沈秉模裴景福汪大鈞一併帶領引見量予錄用之處出自鴻施謹附片具陳伏乞聖鑒訓示謹奏奉硃批陳望曾等等均著送部引見欽此 
[署兩廣總督德奏知府循聲卓著懇恩破格錄用片十四日]  
　　德壽片再軍機處三次存記遇缺簡放道廣東廣州府知府沈傳義由河南永城縣知縣疉著勞績保升知府奉旨補授廣東惠州府知府　調補廣州府知府查該日前在河南知縣任内循聲卓著勤政愛民辦理緝捕河工及資遣山東難民等事實效昭然歴經各前督撫臣舉薦卓異保奬循良自到廣東惠州府任道値北氛告警惠州會匪乘機起事勢甚猖獗該員親歴戎行運籌决策於軍事緊要之際電陳措置動合機宜經奴才在巡撫兼署總督任内奏報惠匪肅清隨摺保奬奏旨仍交軍機處存記遇有道員缺出開列在前請旨簡放俟過道員班加二品銜洎調廣州府感激奮興益自刻勵於興辦學堂警察以及交涉事并均能殫精竭慮因應咸宜洵屬經權通逹幹練有爲足勝監司之任而於東豫江皖地方情形尤爲熟悉現當朝廷破格用人之際該員沈傳義二次以道員奉旨交軍機處存記並開列在前可否仰懇天恩破格錄用之處出自高厚鴻慈奴才爲人才難得起見謹附片密陳伏乞聖鑒謹奏奉硃批沈傳義著仍交軍機處存記欽此 
[署兩廣總督德奏道員賢能送部引見片十四日]  
　　德壽等片再署兩廣鹽運使廣東督糧道周開銘於光緒二十九年奉旨簡放廣東遺缺知府准補瓊州府旋調潮州廣州等府知府二十四年簡放廣東督糧道二廿七年大計洊舉卓異二十九年三月委署兩廣鹽運使篆務現准部咨　卓異　　　取引見據周開銘造具履歴清册移由廣東藩司核轉請咨前來臣等伏查署兩廣鹽運使廣東督糧道屬開銘資保識練守潔才長治事精詳志趣端正實爲監司中不可多得之員臣德壽與該員共事五年詢事考言知之尤確　敦壅於上國朝因循例給咨赴部引見應如何優加錄用之處出自聖慈謹合詞附片具陳伏乞聖鑒訓法謹奏奉硃批周開銘著交軍機處存記錄　 
[陜西巡撫升奏請調補知縣摺十五日]  
　　頭品頂戴尚書銜陜西巡撫奴才升允跪奏爲調補要缺知縣以重地方恭摺仰祈聖鑒事竊查鎭安縣知縣許虎炳開缺回籍修墓遺缺光緒二十九年四月初二日接准部咨准其扣留外補坐三月初五日行文陜省照限五十日减半計算扣　三　二十九日作爲開缺日期歸三月分截缺係要缺例不掣簽業將開缺日期及例不掣簽緣由咨部在案处應照例　員調補照例載州縣應調缺　於現任人員内揀員調補又調補州縣以上官員必須於本任内歴俸三年以上方准升調各等語查該縣轄境綿長界連楚北五方雜處俗敝訟煩近年復有開鑛採銅事件撫綏彈壓在在均顯緊要非精明幹練之員不足以資治理兹在於通省　補知縣進士應試及應手人員内逐加遴選非現居要缺卽人地未宜時實之堪補堪升之員惟查有保安縣知縣李麟圖現年　十九歳順天宛平縣人祖籍江蘇武進縣由監生遵籌餉例指捐　舉銜不論雙單月選用通判分發試用籖掣福建光緒元年五月　照到省旋遵新海防改捐知縣遇缺先選用二十三年六月籖掣保安縣知縣七月初六日引見奉旨著補授金此二十四年正月領憑到省閏三月初四日到任二十六年調省差委卸事十月調署鎭安縣知縣二十一日到任前在保安縣試傣期請 
 
 

Page 15

 
 
在案據布政使夏旹按察使許涵度會詳請調前來奴才查該員幹練精明勇於任事現署斯缺一切措理裕如任内並無欠解錢糧積案展叅處分及盗劫已起四叅之案保安縣卸任交代後任結報清楚歴俸已滿三年以之調補鎭安縣要缺知縣與例相符堪以勝任合無仰懇天恩准以該員李麟圖調補鎭安縣要缺知縣以重地方而資治理如蒙俞允該員係知縣調補知縣銜缺相當毋廣送部引見所遺保安縣知縣係簡缺陜省現有應補人員俟准部覆至日再行序補合併陳明所有請調要缺知縣缘由除咨吏部查照外謹會同陜甘總督臣崧蕃恭摺具陳伏乞皇太后皇上聖鑒敕部核覆施行謹奏奉硃批吏部議奏欽此 
[陜西巡撫升奏奉旨准建古名臣專祠摺十五日]  
　　頭品頂戴尚書銜陜曰巡撫奴才升允跪奏爲奉旨准建古名臣專祠落成謹援案懇請頒給匾額以光祀典恭摺仰祈聖鑒事竊查光緒二十五年九月十五日前護撫臣端方會同前陜甘總督臣陶模前陜西學政臣葉爾愷具奏捐建周臣召奭專祠列入祀典並其裔孫召虎附祀請旨一摺奉硃批該部議奏金此曾經禮部議覆准於岐山縣召亭村捐建專祠照例列入羣祀由地方官春秋致祭以重明禋所請頒給匾額之處屆時由陜西撫臣奏明辦理等因奉旨依議金此欽遵恭錄諭旨並抄錄原奉移咨到陜當經前護撫臣端方行司飭縣欽遵辦理去後嗣因二十六七兩年亢旱成災振務吃緊所有原請捐建各紳富皆須竭力助振不能不先其所急暫緩興工二十八年四月始據原禀紳士舉人叚維等籌捐集欵鳩工庀材締造經營一年之久於本年四月初十日大工告竣當經委員察騐委係規模寛廠足屒觀瞻工科堅實可資經久由署岐縣知縣崔驥遠禀報前來奴才伏查上項專祠旣係奉旨勅建現在祠宇落成自應援案奏請頒給匾客以永烝嘗倘荷宸翰下頒天褒增重則前徽未遠愈以增都人士報功崇德之思曩哲遥規益以動羣有司法上得中之慕實於人心吏治不無所裨所有古名臣專祠落成援案奏請頒給匾額各緣由除咨部外謹會同陜甘總督臣崧蕃陜西學政臣沈衛恭摺具陳伏乞皇太后皇上聖鑒訓示再此項專祠係由地方紳富捐欵建立應懇免其造册報銷合併聲明謹奏奉硃批著照所請禮部知道欽此 
[陜西巡撫升奏請旌表節婦片十五日]  
　　升允片再據候補陜西布政司經歴大挑知縣張文泉等禀稱之故陜西候補典史陸福鏻之妻陸王氏爲已故陜西候補知縣王鴻儒之女係出　門性情端淑年二十四適福鏻爲繼室相夫以禮琴瑟克諧光緒二十六年福鏻署郃陽縣典史相隨抵任未久福鏻卽病該氏侍奉湯藥未嘗廢離及福鏻病篤輒嗚咽不自已卽方病如不起必相從地下之語及二十七年七月十五日福鏻病故一切附身附棺詳愼料理該氏卽於十六日乘間仰藥以殉等情又據隴州貢生朱國華等禀稱州民楊煥文之妻楊王氏幼嫻姆教長守閨箴年十五于歸楊氏相夫有道婦職克修光緒二十八年四月煥文遽染沈疴該氏湯藥親嘗每於靜夜焚香籲天祈代及冬月二十五日煥文身故該氏泣而椎心從容就死等情該員紳等與該氏等桑梓情殷見聞最切不忍聽其湮没先後禀懇具奏請旌前來並據郃陽縣仇繼恒隴州知州褚成昌禀同前由奴才伏查該氏等金石爲心松筠比操痛良人之永逝矢之死而靡他洵爲申幗之完人宜沐朝廷之盛典相應據實陳明籲懇天恩併賜旌楊以隹風化除册結咨部外謹附片具陳伏乞聖鑒訓示謹奏奉硃批著照所請禮部知道欽此 
[陜西巡撫升奏武舉式斷鄉曲訛詐得財請旨褫革究辦片十五日]  
　　升允片再據布政使夏旹按察使許涵度會詳據署澄城縣王新楨禀稱訪聞縣屬武舉趙映魁素不安分横行鄉里人皆側目正另飭查間據縣民劉錫綱以平空詐財毆兄傷重等情控該武舉到案訊據劉錫綱供稱有女劉氏憑媒嫁與郃陽縣民吳逢祿爲妻夫婦不和當被休回出給字據嫁守由已與吳姓無干屢次央人婉懇送女回家圑聚未允嗣知吳逢祿業已另聘始將已女另行許人武舉趙映魁聞知藉圖詐財未遂將伊兄劉錫敏毆傷控案經人勸和伊畏兇惡給與趙映魁現銀七兩未滿其意等語質諸中証各供僉同飭傳該武舉挺抗不到復經勒傳到官竟乃咆哮公堂不他究問非詳請革訊不足以肅法令等情詳請奏革前來奴才查該武舉身列武庠弋取科名宜如何束身自愛爲鄉里矜式乃竟武斷鄉曲訛詐得財迨被控案差傳始則挺抗繼復咆哮公堂不服究問實屬恃符逞刁止無法紀查趙映魁澄城縣民籍同治十年考武入學光緒元年乙亥恩科中式本省鄉試第一百二十四名武舉相應請旨將武舉趙映魁卽行褫革歸案究辦以肅法紀而儆效尤除咨部外謹曾同陜甘總督臣崧蕃附片具陳伏乞聖鑒訓示謹奏奉硃批著照所請該部知道欽此 
[陜西巡撫片奏敬陳管見酌議秋錄專條摺十五日]  
　　頭品頂戴尚書銜陜西巡撫奴才升允跪奏爲敬陳管見酌議秋錄專條恭摺仰祈聖鑒事竊維秋審錄囚例應分别實緩於可矜者並准加簽聲叙所以持情法之平也其有情輕法重或情重法輕稽之例案則無敢出入核其情節則不無矜疑卽如陜省本年秋審新事内有雒南絞婦花王氏毆斃盧許氏一案緣該氏與盧許氏之夫盧正幅通姦正幅將許氏棉被借給該氏無還許氏索被辱罵該氏不服互相爭毆奪石毆傷許氏身死此以姦婦毆斃本婦依律絞候原辦擬入緩决者也舊事内有榆林斬婦郭張氏殺斃駕曹氏一案緣該氏之夫郭遂唐與賀曹氏通姦曹氏屢唆遂唐將該氏打駡該氏悉皆隱忍後値曹氏至遂唐家中該氏適作炊未理曹氏遽向其斥駡揪扭並咬傷該氏左手該氏情急順用切面之刀砍抺曹氏身死此以本婦殺斃姦婦依律斬候原辦擬入情實者也兩案互較其人之貞淫相反而罪則出入懸殊在原辦兩案之日但視當時下手情形以必權衡初未計及致死爲何如人與起釁爲何如事夫本夫殺姦夫鮮有死者姦夫殺本夫無得生者何至於婦人而不同若是目姦盗一也姦婦者盗人之夫本婦卽事主也事主整盗律得原情盗傷事主罪皆從重何以兩案之本婦姦婦情罪相反又若是以名分論正嫡與妾媵猶尊長之於卑幼妻 
 
 

Page 16

 
 
殺妾無論抵者妾殺妻無得原者彼姦婦淫惡無恥下於妾媵者不知凡幾而論罪轉得等於平人凡此不惟情法叅差抑亦是非顚倒擬請嗣後凡本婦殺姦婦者皆减等問擬凡姦婦殺本婦者皆加等問擬以昭平允而維風化奴才與按察使樊增祥往復熟商意見相同相應臚陳具奏請旨敕下法司核議是否可行著爲令申曁花王氏等兩案應否並予更正之處伏候聖裁所有敬陳管見緣由除咨部查照外謹繕摺具陳伏乞皇太后皇上聖鑒訓示謹奏奉硃批刑部議奏欽此 
[河南巡撫張奏爲豫省地丁改銀完錢現已分别停止並瀝陳匪徒藉端滋事情形摺十五日]  
　　調補廣東巡撫河南巡撫兼管河工事務臣張人駿跪奏爲豫省河内等縣地丁改錢完錢現已遵旨分别停止仍照舊遵徵收並瀝陳匪徒藉端滋事情形恭摺仰祈聖鑒事竊臣承准軍機大臣字寄光緖二十九年五月初九日奉上諭張仁黼奏瀝陳豫省情形一摺據稱河南徵收錢糧本有舊章藩司延祉以添營籌餉改收錢莊較向章加至倍半以致激成孟縣民變武陟等縣繼之河地南皆蠢蠢欲動且恐擾及鐵路教堂致貽巨患請飭照舊辦理以恤民艱等語此案前經張人駿奏請援照山東隨糧捐輸章程辦理是以照准若如所奏各節改章加徵民情不順且難何官吏不從中案擾著張人駿據實查明不得以陳奏在前稍護應如何禁革變通之處該撫務當體察情形妥爲辦理總期籌欵而不擾民毋致别滋事端是爲切要等因欽此又於五月十八日奉上諭有人奏河南地丁改銀完錢請飭停罷以遏亂萌一摺此案前據左副都御史張仁黼奏已諭令張人駿變通禁革據實查明覆奏仍著該撫體察情形迅速分别停止妥爲籌辦以釋羣擬而恤民隱等因欽此仰見聖主軫念民艱無微不至下懷循省益切悚惶伏查前接外務部電當將懷屬刁徒聚衆滋事各情詳晰電復嗣於三月十五日接准軍機處電奉諭旨遵卽嚴飭各屬迅將首要各犯拿獲訊明懲辦一面飭將鐵路教堂妥爲保護迭據營縣禀報陸續獲犯殷晴雲牛國運等當經批飭提省審辦因案情訊供狡展未敢冒昧瀆陳兹欽奉前因謹將本案實在情形爲我皇太后皇丰縷晰陳之查懷慶府屬民情樸素自軍興後風氣一變各處動輒生事河内温孟等縣毗連處所往往有刁匪出没曾經地方文武認眞查拿總未根株凈盡本年錢糧改章温縣绅民赴縣求减知縣周照堂剴切開導並諭令自二月二十日起一月限内其以銀完納者准照市價多作錢二三百文收數日有起色孟縣東鄉桑坡一帶與温屬接壤遂亦聞颼效尤徧發匿名傳單糾約多人於二月二十五日赴縣求减知縣孫壽彭出坐大堂多方開導人多勢衆喧譁不已孫壽彭入内署致彼匪徒越墻進内並有君徒從後扒入趁勢搜却遺火延燒上房花廳當經同城文武督率兵役將火撲滅各鄉民均已逃散臣聞信後電飭河北鎭道府嚴拿首要解藶脅從並於有鐵路教堂處所切實保護以杜釁端嗣據温縣知縣周照堂馳禀該縣西鄉大吳村一帶與孟縣東鄉桑坡化工等村緊接忽有匪徒勾結多人聲言閙糧是時河北鎭總兵周萬順派撥營汛前往勸諭仍復麕聚聲言進城復經該鎭督同該縣親自開導據首先回話之牛國運黨紅瞽等聲稱一須停止一須將殷晴雲二子殷中州殷中唐釋放該營縣慮釀巨案從權將殷中州殷中唐開釋牛國運等轉交殷晴雲之妻殷黨氏領回再圖辦法大衆亦卽散去殷晴雲者温縣已革戶書積年訟棍在押脫逃其子殷中州殷中唐均與刁匪往來先經因案拿獲在押者也自匪衆簤散後乘機將該縣富戶張建安家搶劫連劫大戶董姓馬姓三月初九日河内縣據報有無知愚民經匪徒煽惑在城東泰山廟聚集會議該匪牛國運亦在塲附和知縣苗爕馳往彈壓勸諭詎該匪夥同衆人向該縣抛鄭土塊比卽回城膽敢跟追懷慶府知府傅橒飭將城門暫閉匪徒在城外滋閙順撿路旁柴草燃燒城門該府縣會同營汛一面捕拿一面將火救息適河北道馮光元在武陟巡查聞信馳赴會商妥辦並卽出曉諭而各匪業已逃散是日卽夥刼該縣紳富李伯恭家十五日夜牛國運復夥劫温縣民馬聰家得贓當塲被獲解案此河内温孟等處刁徒勾串鄉民聚衆乘機搶掠之實在情形也維時臣在闈中辦理知貢舉事務迨據禀報卽飭藩臬兩司派員密查加派候補道許葆連馳往河北會同河北道督飭府縣上緊嚴拿訊辦並委叅將王殿魁會同河北鎭帶隊巡防以資鎭懾旋據該管縣禀稱拿獲殷晴雲及大子殷中華殷中唐三名伊次子殷中州先經逃逸並起獲呈稿一箱内有從前聚衆傳單底稿殷晴雲之妻殷黨氏及大女殷條姐撲向奪犯差勇用力抵攩致傷殷條姐逾日斃命訊據殷晴雲於此案煽惑滋事堅不承招僅認起意挾制釋放二子主使伊妻殷黨氏央求大衆及在逃之殷小五等並於牛國運黨紅瞽之夥衆索犯一節亦忽認忽翻實屬異常刁狡當經批飭提集人犯解省研訊自殷晴雲拿獲後地方一律安謐錢糧照常完納此辦理滋事等處拿獲刁徒後登時安靜之實在情形也竊維此次奏奉諭旨完餘州縣改章徵收實遵照部文山東已辦兩年之成案旣非隨糧捐輸亦非按畝科派以本省之財練本省之兵不啻取之於民者仍還之於民夫練兵不能不籌餉不能不　怨臣前奏謂書差包戶把持架控殺冀牽制者固已早見及此今改章者四十五州縣而滋事者止此數處固由地方官辦理不善亦因南北各屬連年聚衆滋事之案迄未大加懲創致刁徒匪衆目無法紀視爲固然業已飭司將孟縣知縣孫壽彭温縣知縣周照堂河内縣縣苗燮行後撤任查辦如果有額外索擾情弊卽行據實嚴叅現距滋事之時已經兩月有餘上忙錢糧征收已將及半各屬並未續報滋事左副都御史張仁黼係豫中巨室關懷桑梓風聞言事亦固其宜惟建言與辦事難易迥殊張仁黼旣有民情不順之說適値微臣又將受代去豫遠近傳播易啓阻撓觀望之心設有蹉矢不獨關繫豫省且恐各省籌欵大局因而牽動臣與司道等再四熟商謹卽遵旨分别停止用紓寫厪所有改　完錢四十五州縣一律通飭照舊徵收其未停以前所收臝餘爲數無多擬不必劃還藉免紏葛至酌提各州縣贏餘藉資常備軍先練三營之用設有不敷另再設法籌撥除飭將現獲匪犯殷晴雲等訊取確供接例定擬並飭嚴緝逸犯務經究辦外合將刁徒滋事原委並錢糧現已照舊徵收各緣由謹恭摺具陳伏乞皇太后皇上聖鑒訓示謹奏奉硃批知道了欽此 
[御史李奏叅知州摺十六日]  
　　御史李灼華片再安徽六安直隸州知州陳先覲諱盗縱役逼傷人命貪劣多端前在蕪湖縣任内撙怨紳民羣起上控遂致撤任 
 
