# 1909 - 123 - 4913025

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章　三月二十日内閣抄奉]  
上諭朕恭讀光緒二十六年二十七年迭奉諭旨特將誣陷被罪之前户部尚書立山兵部尚書徐用儀吏部左侍郎許景澄内閣學士聯元太常寺卿袁昶開復原官並録用子嗣仰見我德宗景皇帝秉承我孝欽顯皇后慈恩垂訓一秉至公惟念該故員等心存君國忠蹇可矜尤宜再沛恩施嘉名特錫立山徐用儀許景澄聯元袁昶均著加恩予諡用示朕推廣慈仁之至意該衙門知道欽此 
上諭奉天巡撫著錫良兼署欽此 
上諭山西巡警道員缺著王爲幹補授欽此　軍機大臣署名奕劻世續張之洞鹿傳霖那桐假 
宮門抄　三月二十日　召見軍機　錫良 
[交旨三月十五日軍機大臣欽奉]  
諭旨度支部郵傳部會奏查明覆奏一摺嗣後招商局著歸郵傳部管轄以符名實所有路船郵電四項出入欵目均着郵傳部切實考核按年奏銷並咨明度支部覆核辦理欽此 
論說 
[歐洲之二大恐慌說（慧猩續）]  
自社會黨出現於世。而强凌弱衆暴寡之風。爲之一變。我國之國力。孱薄已極。歐人早以之爲囊中物。不必動干戈而可袖手得矣。所以遷延至今迄未舉事者。雖由於趨重開放門户主義。兼以列國之相持不下。莫敢先發。然亦因各顧國内之平和。不事遠征有以致之也。我國際此時機。他事均可置之勿顧。但興學以高人格。理財以裕民力可矣。興學以多設學堂爲要。理財以廣興實業爲亟。用備他日與世界新黨相見地步。（歐洲社會黨現已可觀。一世紀後。必占大多數無疑。）倘計不出此。而惟歐洲百年前之舊法是循。多練陸軍。重興海軍。非根本之論矣。敎育不普及。則人才難得。實業不發達。則財用易絀。心所欲爲。力不能從。其不至同歸於盡者幾希。况實行憲政。期以九年。敎育實業。尤與此有密切之關係。日月逝矣。後悔無及。爲今之計惟有懸此定的。萬矢齊指。期爲根本上之救治而已。徒事紛擾又奚爲者秉國諸公。尚其鑒世界大局之趨。勢而一審緩急焉可。 
　　右篇云云。得自歐洲留學諸君之函。衆說紛紛。非一人言。故特述其梗概如此。我國人讀之。將生何種感觸乎。慎勿以。爲歐洲有此恐慌。我國可仍其本來面目。不必有所更張也。我國所以急欲　張者。一由於内治之腐敗。一由於外勢之侵偪。以内治言。即無外患。亦宜更張。不可謂我國之更張全因乎外患也。况地震之災。偶一爲。患豈可預决。學者之言。不過誇耀新異。取爲談資則可。未可信以爲實也。現今歐洲。社會黨之勢力。確已可觀。其宗旨在謀貧富之均等。亦生存競爭不得已之末策耳。目前專與政府貴族爲。難殊爲國家大局之。隱患。但國内無謀生之隙地。貧富均等。究屬。理想。難見事實。即見事實。恐亦在數世紀後也。世事多變。未可逆臆。倘社會黨一變其素志。要求政府開闢新殖民地。以爲國外謀生之計。而各國政府又爲共同一致之舉。則澳斐諸洲。已無餘地可容駐足。舍我國其誰圖。列强對於我國。蓄意瓜分。始於甲午之敗。十餘年來。得以徼倖免者。人皆曰由於列强之主義不同。殊不知更由於社會黨之牽掣也。設一旦解此二阻。則我國瓜分斷無倖免之理。所以不即實行者。非有愛於我。亦非有待於時。事機一熟。無時不可行。我國上下慎勿高枕安臥。有恃無恐也。我國處此一髮千鈞之地位。極宜一意籌備立憲。養成無形之國民兵以爲後盾。一面謀敎育之普及。以培人才。圖實業之廣興。以裕財用。俟頒行憲法。人才已多。財用已足。然後再謀海陸軍之擴張。則事半功倍不營而獲。不出二十年。我國躋於世界第一等國之列。可斷言也。否則不揣其本。惟末之齊。（我國沿海諸省。所練新軍。徒飾外觀。用費已屬竭蹶。而邊省添練新軍。需費若干。興復海軍。需費若干。尤屈指難計。當此上下交困之時。將從何處羅掘。萬一勉强成事。而國力已凋敝不堪。試問以此海陸軍。果能固邦圉而拒外敵乎。）將見徒勞無功而已。我國今日時局。可謂危機一髮我上下若不認定宗旨。存臥薪嘗膽之心。爲兼程並進之計。則枝節之謀。曷克有濟。缅懷前途。惄焉憂之至右篇云云。不過藉知歐洲各國之内情而已。慎勿幸敵之禍而驕我之志也。記者并識 
 
 
 

Page 4

 
 
專電 
[電一（北京）]  
某御史又奏参贛撫馮汝騤殘庸貪鄙毫無振作現值預備立憲斷難勝任 
[電二（北京）]  
赴美專使唐紹怡電致外部曁軍機處現已事竣擬卽内渡 
[電三（北京）]  
立山徐用儀許景澄聯元袁昶等奉旨賜諡係出攝政王獨斷 
[電四（北京）]  
某樞臣面奏東三省事機危迫請飭錫良迅速啓行 
[電五（北京）]  
政務處招考章京已揭曉取十二名先傳三人入内辦事 
緊要新聞 
[吏部議覆酌减考取小京官年限北京]  
　　御史石長信奏舉貢考取小京官升轉壅滯可否酌减到部年限請飭部妥定章程一摺刻經吏部覆稱查原奏内稱現今百度惟新量才授職從前舊例屢予變通故有度越尋常勤能卓著奏調旣罔循資格升轉多不叙年勞乃舉貢考取主事小京官等職則俱仍舊例而小京官尤爲淹滯向例七品小京官本無實缺到部供差便作試俸三年報滿即作實授又二年始題升額外主事又三年始以主事留部補用當日部員無多原可循資叙補自各衙門推行新政奏調諸員行走數月即奏留候補而遊學生之用部屬者到部即歸補用各項人員時有增加以致愈形壅滯近來各部小京官亦間設有實缺民政部九缺郵傳部十四缺法部二十八缺其餘各部仍有官無缺查法部都事司小京官劉潤疇業已奏補在案是各衙門設有小京官缺額者題補酌補原未盡限以舊章其未設有小京官缺額者必遵舊例俟試俸歷俸年限報滿後始准題升額外主事則視遊學生之免學習者旣顯有軒輊而視原衙門之有缺額得以題補者亦不免歧異似宜詳示通則方爲公允查内閣中書學習一年期滿即予奏留小京官升階向較中書稍優可否飭下吏部凡小京官到部酌減年限妥定章程以一官制等語查小京官向無額缺故俸次旣滿即得坐升本無所謂淹滯之患自各部改訂新章始設有小京官額缺或以筆帖式改補或以調用人員奏補其考職之小京官則仍照舊辦理甚至一部之中同爲考職人員或奏補額缺或仍如舊例相形見絀遂不免如該御史所奏目　因時變通以昭公允臣等公同商酌現在各部官制旣未畫一即補缺辦法尚難一致惟有按照各部現行章程略加釐定擬請嗣後考職小京官如籤分民政郵傳法部設有額缺各衙門學習三年期滿奏留准與各項人員一同酌量才具及較資補用補缺後歷俸三年准其題升主事其未經設有額缺各部量予縮短年限查小京官主事均扣學習三年係屬通例無可核减惟小京官歷俸多係捐免並無實歷俸次之員應即酌量减免俟小京官學習期滿之日無庸再扣歷俸三年即准奏請作爲額外主事其遊學畢業廷試分部小京官亦擬請照此辦理以歸一律至奏調人員奏留補缺仍按照憲政編查館定章核辦如非正途出身應照捐納人員定例補缺後於歷俸運外另扣試俸三年不准捐免以示區别三月十三日奉旨依議 
[郵部奏派江西鐵路協理北京]  
　　郵傳部奏竊江西鐵路前因總理李有　在鄱陽湖遇難經臣部奏明准其援照湖南四川鐵路成案設立總理三員派令陳三立充名譽總理劉矞祺充主持總理劉景熙充坐辦總理并聲明協理各員俟該公司舉定後再行核奏等因奉旨允准欽遵在案嗣因劉矞祺以年老多病堅請辭退當即照會江西京官宗人府府丞朱益藩等另舉妥員切實經理兹據朱益藩等一百三人呈稱總理劉矞祺因病辭退業經函商京外紳商僉稱數月以來一切路政均由名譽總理陳三立坐辦總理劉景熙和衷商辦日有起色其主持總理一缺無庸另舉等語與職等意見相同惟路事重大必須有得力之員分任襄助查有翰林院編修黄大壎才長心細衆望交孚内閣中書黄翼曾心精力果勞怨不辭擬即舉爲鐵路協理等情呈請奏派前來查江西鐵路南潯一叚欵絀工艱辦理向稱棘手現在主持總理劉矞祺告退該路協理尚未遴派有人所有黄大壎黄翼曾二員應准派充該路協理以資熟手三月初九日奉旨依議 
[汴撫派員赴日學習鐵路專科北京]  
　　河南巡撫吳重意片奏近年鐵路開通雖學生之畢業鐵路專門者亦不乏人惟求其洞悉管理情形兼於本國政治深有經騐者不可多得現在京漢幹路旣已贖回洛潼開兗亦陸續籌辦將來鄭州即爲秦魯鐵路之中心點是河南一省路政日見其繁非造就人才不足以資治理亟應練派熟諳本 
 
 

Page 5

 
 
省情形之　出洋學習以備任用查有丁憂前汝州直隷州知州端錦器識閎通才猷練達歷任要缺措置裕如又極留心新政堪以派往日本肄習鐵路管理專科該員嚮學情殷旣經從習專門可望學成致用似於路政不無裨益三月十五日奉硃批該衙門知道 
[蘇撫奏報清理財政局開辦情形北京]  
　　江蘇巡撫陳啓泰奏稱臣查清理財政爲立憲權輿現值分年籌辦憲政之時尤必以此爲入手之先務自接准部咨後即經遵章於蘇州省城設立蘇屬清理財政局一所札委江蘇布政使瑞澂爲總辦蘇松糧道兼蘇州關道惠綸江海關道蔡乃煌鎭江關道劉燕翼蘇省善後報銷局總辦江蘇候補道王仁東松滬捐釐局督辦江蘇候補道朱宜振皆爲該局會辦惟兹事體大經緯萬端尤必有常川駐局之員綜持局務庶可以專責成應再加委坐辦一員責令經理查有蘇省牙釐局釐辦正任淮揚海道朱之榛本在應　會辦之例該員綜核精密廉正不阿且經管蘇省財政歷年最久熟悉情形業經札委該道兼充該局坐辦核與部定清理財政局辦事章程第八條會辦須有一員常川駐局用意相符已由臣飭刋江蘇省蘇屬清理財政局木質關防一顆發交開用據報於宣統元年閏二月二十二日設局開辦除飭擬辦事細則並令遵照部章分科治事遴派科長科員開具職名另行咨部查核外理合具奏伏乞聖鑒三月十五日奉硃批該部知道 
　　按此摺於三月十五日奉旨知道而朱道已於十四日上午出缺矣 
[恭紀景皇帝梓宮奉移餘聞]  
　　十三日梓宮奉移詳情已屢登本報矣兹將餘聞補記如左 
梓宮未奉移之前數日地安門内景山左近遊人往來觀瞻者甬路上成百盈千午後婦女之往觀者尤多左提右挈結隊成羣極形熱閙 
景山等處及地安門洞内俱舖以棕毯甬路上添派水夫多名連日潑水以息塵埃 
各舖户各住户以及飯館酒店並燒餅等舖皆由民政部提督衙門傳諭報明人數不准容留閒人停止開巿掩閉窗户並令出具甘結且於每舖内派一巡警于門内巡察雖本店主人亦不得隔窗覬視 
先期演習黄槓由景山至阜成門沿途觀看者路爲之塞 
阜成門外關廂以西觀者如雲遠而望之不知其幾千萬也其近者則須下跪然塵土極大每至睬　而人民瞻仰梓宮者俱有肅肅之容 
攝政主恭送至阜成門外即回並未赴陵又聞王自十二日恭送梓宮後未歸府第即還内廷三所駐蹕須俟詣陵跪迎景皇帝奉安行宮後方還歸邸第故近日内廷各衙門均各派員值宿稽察守衛大臣亦加班巡查各處以昭慎重 
　　貴胄陸軍學堂十二日恭送梓宮全班學員九十餘人俱荷鎗列隊由監督總辦事領至阜成門外舉鎗恭送 
　　隆裕皇太后赴梁格莊恭迎景皇帝梓宮後皇上問嬷嬷云皇太后幾時還海朕深想慕云云宮人無不感皇上之大孝云 
　　隆裕皇太后此次赴陵啓鑾爲册立後之第二次其啟鑾情形如下十三日内務府掌禮司奉懿旨是日上午四點半鐘率瑾妃及其他宮嬪等位由長春宮乘轎出神武門妃嬪等位由神武門乘車出西華門經西四牌樓至阜成門外車站時正五點一刻所有守護啓行之前鋒護軍統領管理行營大臣秀吉薩廉達賚及郵傳部派有恭備御車員左丞李焜　恭迎鳳輿皇太后乃換乘火車赴陵 
　　此次赴陵恭理王大臣及直隷總督楊布政使崔順天府尹凌大興縣知縣唐宛平縣知縣章等各地方官已經軍機大臣軍飭俟恭送梓宮至梁格莊暫安殿後即行回任以重職責聞直督等已於十六日回京 
[各國專使恭送奉移後餘聞北京]  
　　日本護衢伏見宮親王之提督出羽中將率同副官於十四日出京前往秦皇島其築山中島山中町田各艦長已於十三日回船所有兵船俟親王抵秦皇島後一併拔碇親王定於十八日出京回國已由外務部咨照民政部預備派員護送聞該親王須在津住一二日再赴滿洲遊歷事畢由旅順回國風聞各專使之參贊隨員因此次外部所發給之寶星皆係三等第一者居多頗有不肯收受之議但禮在則然想外間傳聞不足信也 
　　十三日外部請各使參隨於西直門外農事試驗塲便酌游觀到者一百二十八員 
　　十五日十二鐘外務部邀請伏見宮親王及隨員公宴 
　　攝政王日前召見軍機時特温諭慶邸云梓宮奉移之日辦公事繁並接待各國專使事宜年邁從公實堪嘉賞並向張相國温語勞問 
[京師近事]  
　　政務處因各部院衙門遵旨籌備事宜業已一律具奏應由該處將各署預籌各政彚列總表核明頒定憲政大綱詳註分年舉辦各事先行進呈御覽再行分送各部院聞將於二十二日會同憲政　查館核辦 
　　近聞外部因葡使對於廣澳鐵路事又翻前　於前次所開四欵之外又要求中國允准不得建造併行之路及預定開工完竣期限兩欵外部照覆稱准郵傳部咨開仍請葡使按照前開四欵將合同註銷其添入兩 
 
 

Page 6

 
 
欵碍難允准又聞葡使照會外部請轉電粤督查禁粤人集會與在澳葡人反對 
　　駐京英使曾與外務部梁尚書交涉謂英國之對於中國其主要之協助在新智譏之輸入與人命之救濟欲於北京設立醫科大學且附有條件願立於中央敎育權之下歸學部管轄已荷外務部許可現英國政府對於經費之支出已預備百萬馬克約我國銀元五十萬圓并促其以正式通牒於我外務部 
　　前内閣學士陳寶琛此次開復原官並蒙派充禮部禮學館總辦已誌本報聞日前攝政王面諭云現在預備立憲之時凡百政務與前不同禮部現正編禮之際頭緒紛繁凡禮制不備者亟宜厘定今汝已調派禮學館可期　編大清通禮並参酌東西洋各國規制冀合時宜陳閣學遵命而退 
　　已革侍郎長麟與汪鳴鑾同時去官今十年矣頃有行將起用之說 
　　日前四品京堂勞乃宣所上封奏略云今上方在撫育之年宜佩用東洋保姆輔導聖躬摺上留中 
　　日前黄侍御瑞麒奉簡親王湛深理學請附祀聖廟爲現時親貴觀感其末叚於親貴之不守禮法者亦剴切言之摺上留中 
　　東三省參賛錢能訓應錫督電召已於昨日乘汽車抵京聞錫督以東三省所行事件錢叅贊皆有經驗非與之詳細詢明不足以定下車時行政之方法云 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[查覆安徽州縣被参緣由（續）]  
又原叅穎上縣知縣宋毓衡用已革册書爲漕總庫總浮收丁漕契稅銅元按七五折收各節查該縣舊有册書已悉裁革劉廷俟李樹屏二人從前本由册書兼充户書册書旣裁仍充户書該縣新官到任向在户書卯册内挑選一二人派充漕總庫總專司經征丁漕事宜宋毓衡到任選派劉廷俊李樹屏二人充當近年巿面銅元與制錢價值懸殊該邑征收各項係照穎州府屬禀定通章制錢與銅元各半搭收惟巿面現錢缺乏花户完粮多用銅元縣櫃旣有定章不得不以所逾半數銅元退還花户令向錢店換准制錢方許納庫第以銅元掉換制錢其中不免折耗此銅元七五征收之說所由來也此外通用制錢民間行使向扣底串完納錢粮則須補足間有攙用小錢申水亦所不免積此數因遂訛傳有浮收之說至謂銀不及分概以錢計漕不及勺須按升收原奏未指花户姓名無從質究傳訊現辦庫書漕書堅稱並無浮收及以錢包分以升包勺各情弊一再研詰矢口不移當飭出具切實甘結存查又潁上縣文生胡秉忠李永昌因詰責庫書押禁嗣經紳民上控含混了事李永昌瘐斃監所一節查文生胡秉忠因包攬錢粮一案於光緒三十三年斥革詳查當時起釁之由係該革生出頭覇持意欲多用銅元所致李永昌即李守本係三十三年秋間前巡撫臣馮煦札拿訟棍案内牽涉逮案並非與胡秉忠粮案千連已於三十四年正月十七日因病保釋至二月十五日在家病故原奏謂爲瘐死監所殆出傳聞之誤又原参霍邱縣知縣王嶽崧該縣童生汪玉生置買田産爲訟棍勾串丁役以匿稅朦禀勒索銷押斃於押所一節查汪玉生係因漏稅提押取保後服毒自盡惟其所置田産於是年十月成交十一月初已遭差提追押價買未及匝月投稅實未遲延該縣辦理操切遂致汪玉生服毒殞命無怪人言嘖嘖羣以爲冤第死由自盡曾經鄰封驗明通報委無别項傷痕原奏謂爲偏體麟傷實無其事又汪振鐸京控抱告汪學基由李春恩賄人謀斃一節查該抱告由京控遞解回皖路經桐城縣境患病身死經前桐城縣知縣陳正源驗明禀報有案實無被人謀斃之事此案經屍親汪振鐸京控省控業已飭將全案卷宗提省發交讞局現正催提人證乘公訊辦另行議結俾成信讞又原參宿州知州張守誠該州境内著名巨匪周悖周暴等聚黨數百人白晝搶刦標禀勒贖又有牛小科牛貴生二匪各率徒黨任意擄掠又在老荒地唱戲歛錢其不到者或燒或殺每年送差錢一千貫州衙動靜無不周知該州並不緝捕一節查周悖周暴周　頭均周金圩于人平日成羣聚夥好勇闘很眦睚之怨動輙尋仇搶奪婦女習爲常事老荒地即在本處湖内唱戲歛錢實有其事周悖與其黨羽牛小科牛貴生等於三十四年十一月間在三陳莊地方盤踞分贜經營兵團勇往拿拒捕當塲擊斃周悖等十餘人牛小科竄往亳州牛巿賣牛失主追蹤拿獲送由亳州訊辦周暴則現尚在逃此項匪徒聞與捕役素有往來原奏謂每年送差錢一千貫州衙動靜無不周知當即指此又宿州西四舖地方有王姓被搶親追到窩搜出贓物赴州報案該州以不先報官罪之令與匪服禮一節查四鋪民人王文燦於上年九月間呈稱被五舖侯占本等行刦衣物伊子王成申跟蹤探悉次日到侯家廟侯開玉家搜出原贓有福聚恒錢袋爲證侯開玉則禀稱王文燦白晝行刦等語該州以王姓侯姓皆開設店舖不類爲匪之人詢之兩造董保亦互相辦駁延未定案原奏謂與匪服禮其事始息者雖非事實然其庸懦無能已可概見（未完） 
[開辦庫倫金礦之退步北京]  
　　庫倫辦事大臣延祉等片奏云據試辦庫倫金礦總辦柯樂德申稱查克勒司金廠自光緒三十四年開辦以來出金無幾賠累甚多若按商家辦法本應停止然旣經奏明未便遽行停辦思維至再進退兩難不得不從權兼顧一宜派小股淘挖一宜由該處附近地方詳細踏勘所有照章應派監辦委員書手局兵等月支薪餉可否從减庶免多賠至粗陳河金廠該處地方甚小産金亦屬無多已將該處房屋焚燬工人全行撤退現留蒙兵一名看守該處附近地方如嗣後踏勘金苗有暢旺之處再爲呈報等因呈報前來查該總辦柯樂德所報各節尚屬實在情形現委章京瑞森前往克勒司一帶監視開辦其月支薪餉暫准公櫃减成支給其粗陳河地方仍由奴才等督飭柯樂德詳細踏勘俟採有處所報到時另行奏明辦理 
分類新聞政界 
[商辦蒙古東盟鹽政奉天]  
　　吉撫以自去年三月開辦官運截至上月底止一年間統計總分各局官運項下約贏餘吉錢一百餘萬吊而内蒙古東盟疆域毗接吉林幅員脩廣户口衆多從前食鹽大半由福記公司盤運長蘆之産至近今則俄屬沿海州之鹽斤乘東清之便長　　　灌入日多現在與俄人交涉幸已解决凡海參崴俄商存鹽已　數　 
 
 

Page 11

 
 
買并飭五站稅關永遠攔阻禁絶至南滿鐵路從前私運鹽斤與俄一致兹亦已與該公司訂立運鹽合同收回緝私權利堵絶日鹽之内灌是蒙古食鹽一項勢不能不仰給於官運昨特派蒙文學堂監督依克達春携帶官運簡章面見郭爾羅斯南旗齊公商請先行張貼白話告示將創興官運情形詳細說明俾全盟蒙民皆知此舉有利於國無損蒙民生計然後再派人前往實行開辦以免阻力而袪羣疑 
[延聘財政局議紳浙江]  
　　浙省開辦財政局一事已誌前報兹悉該局議紳現查有在籍紳士分省補用知縣陳漢第學識閎深通曉財政堪以延聘派充財政局議紳以資佐理業經局憲照會該紳赴局辦理一面詳報撫憲增子帥察核 
[設立地方自治研究所浙江]  
　　甬郡士紳以地方自治章程業已頒布亟應設立地方自治研究所特於日前開會集議籌欵設所辦法借定習樂公所爲會址禀請府憲立案 
交涉 
[會議銅官山礦代表起程之計畫安慶]  
　　皖省舉定官紳代表入都會議銅官山礦務業於昨日起程路礦會董洪君思亮等復於十七日仍假明倫堂開臨時大會提議代表入都後之辦法是日到會者約計三四百人議定事項如左（一）添臨時議董四人臨時議員十餘人（一）議董辦事日間（三人一班按三日輪流到會辦事）（一）議擇期開集股大會籌備廢約後收回自辦之方法（一）各議員均於五日内各遞意見書以便採擇 
[粤督界務問題之誥誡廣東]  
　　粤督張安帥出示云澳門勘界事宜奉旨特派　南交涉使司高來粤商承本部堂辦理一俟葡員到境即當開議聞粤中紳商士庶于此事頗形注意近澳居民開會研究自爲查考地方歷史曁内地與澳門往來公益起見果能持之有故言之成理于和商界務之意不特無碍且復有益倘有鼓惑攻擊舉動則爲法所必禁現當兩國各派大員和商界務之時凡我紳商士庶自應共明此意靜候勘辦勿滋疑慮 
軍界 
[籌欵建造督練公所安慶]  
　　安徽督練公所原就撫署東偏演武廳量爲修改房屋無多因陋就簡兵備處總辦唐啓堯觀察以皖省混成協成立後即須接續徵補成鎭公所爲新軍樞紐禀准朱經帥飭司籌撥銀一萬五千兩仍就原處改建高大樓房其現在公所辦事各員均暫租賃民房居住 
[巡防隊添募勇額湖南]  
　　駐紥南洲廳之東路巡防等六隊管帶並帶靖湖水師營崔都司鵬舉前奉湘撫岑堯帥札飭將靖湖水師改編飛翰水師後營另行委員管帶所帶之巡防第六隊原只設第一第二兩哨亟應添募第三哨弁勇成一全隊業由該管帶於前月十二日選驗成軍分紥注滋口千弓山天心洲等處該處所駐之什勇調回原哨已由該管帶於日前呈報省台矣 
[管帶請緝逃兵松江]  
　　暫編陸軍步隊四十六標第二營劉管帶咨請華亭張大令協緝逃兵計右隊六棚正兵蔡培元後隊三棚正兵莊禮模後隊七棚正兵俞四藩均華亭人於閏月二十二日本月初六日先後脫逃帶去軍衣等物請即協緝以肅軍紀 
學務 
[江督咨復留學生額數南京]  
　　江督咨復學部文云查江甯官費舊額共計一百四十四名准出使日本大臣前送預算表照舊册開除三十一名續據咨開改給官費學生季新益姚夢虞沈競伍正名等四名在案是現在江甯實有留學日本學生名額共一百一十七名尚餘未補之額二十七名所議以留存舊額續補學生一節必須實係甯籍合格學生按照部章考入官立高等學校及大學習農工格致醫科者方能照案叙補否則甯缺母濫以慎庫欵 
[府中學堂運動之優點松江]  
　　府中學堂十九日春季運動情形已誌昨報兹録運動之最優勝者跳高張恩洸四尺八寸百二十碼賽跑莊文斌十五秒跳遠程福增十六尺六寸五分五百碼譯英文競走陸培祉二分三十二秒跳高張恩洸八尺十一寸擲球莊文斌二十八尺一寸五分算術賽跑李修達二十五尺三十七秒甩球張作邦七十尺九百二十碼跳欄張恩洸十六秒賽跑王道行三分 
實業 
[山東製造理化噐械廠之成績山東]  
　　魯撫袁片奏云據署提學使羅正鈞詳稱竊查山東高等學堂所用理化器械向係膠州商人丁立璜所製經用彌年咸稱便利因就高等學堂西偏間房設立工廠名曰山東製造理化噐械所責成該商丁立璜承辦該商精於藝學深願效力公家當與立攬據於學務經費撙節之欵分期撥發以爲開辦之需並添雇工師購備應用材料選徒傳習經營數月成噐日多統計該廠所製如力水氣熱聲光電化諸門新式器具分别部居繪印圖樣呈請查照光緒三十二年八月學部通行各省奬勵製造敎育用品章程准將所製物件傳知各學堂一律購用以示提倡等情詳請具奏前來臣親加試驗物美價廉確占優勝將來各學堂一律購用似於敎育用噐實業前途均不無裨益理合附片具陳伏乞敕部立案施行三月十四日奉硃批該部知道 
[商務總會選舉總理浙江]  
　　杭州商務總會金總理承樸任事期滿又因通益公紗廠事調濟失當頗招外界物議决意辭職物刋發傳單於十七日下午開特别大會公舉總理接任是日到會各業商董會員及來賓約計二百數十人凡有選舉權之業董每人送閱各業董事名一紙辭職意見書一紙公啓一紙下午四句鐘開會首由協理潘赤文君推舉 
 
 

Page 12

 
 
絲業董事周梅卿爲臨時會長次金總理委託調查員孫佑臣讀辭職意見書畢即有興業銀行總理孫順卿宣布意見謂今日選舉大會如係公會照章應十五日前登報通告若係私會固無效力商會者爲全浙之商會斷非三十一業之商會然則省城三銀行獨非商人乎抑非營業乎言畢全體大譁謂不入會者例無選舉資格孫某何得以個人反對全體滋擾會塲羣起詰責孫乃默然嗣經湯總辦飭總文案李孝先大令查詢諭令另行提議始照舊開筒計舉定錢業張筱莊土藥業顧竹溪錢業韓淦堂典業王湘泉扇業舒愛周布業嚴少山絲業周梅卿綢業王達夫烟業陳用卿飾業沈文達綢業丁和甫錢業高培卿又宓廷芳飾業沈午亭錢業倪又亭又葛震珊布業祝絲安典業潘子韶衣業嚴雲樵等十九員次分選舉總理票七十四張開筒後舊總理金得三十二票最多數次爲協理潘赤文得三十一票餘十一票均單名其時已六句五十分鐘會員走散過半金總理力不承認然並未登台宣布但言祇得另日再行開會云 
雜記 
[假冒總辦僞函之澈究蘇州]  
　　蘇州農工商務總局熊觀察通飭各局文云頃據用直分防縣丞湯東暉禀稱竊縣丞於閏二月十四日接奉鈞函前日憲舟過用直乘便觀燈路中被流氓小天王朱福寶及剃頭阿毛等欺生動毆幸有旁人勸阻飭即提究等因附有大人名片縣丞遵即派差分提旋據去役將朱福寳及剃頭阿毛即金阿毛二人解案查朱福寶年祇　餘歲其父開東興南貨店金阿毛係業剃頭當將二人交保看管即有各紳董紛紛來署聲說金阿毛當扮燈時雖屬在場訪問尚無滋事情節其朱福寶年甫十七亦未聞有小天王之稱乞將該二人先行取保應如何究辦之處縣丞未敢擅便理合將提案情由先爲禀復等情前來接閱之下不勝詫異本總辦自到省辦理農工商局以來並未有私事函託各屬州縣亦未有親戚在外遊歷兹據該縣丞禀稱各情必係不法痞徒假冒本總辦親友沿途招摇且敢私刻名片誣指良民其胆大妄爲凶惡已極該縣丞不察虚實詢明眞僞貿然派差提人苟非得嚴金兩紳出面證明幾何不累及良善况該縣丞禀中旣稱此事出於新正觀燈直至閏月十四日始接僞函其中假冒情節不言可知該縣丞何不先行禀明請示乃遽信此僞函一面之詞殊屬疏忽已極應即詳請撫憲記大過一次并勒令查明僞函出自何人來自何地務期水落石出以懲刁頑而儆效尤惟是此類匪徒所在皆有誠恐各處招摇致爲地方之害合行札飭札到該府州即便轉行各屬一體遵辦 
[司銀志命案之糾葛南京]  
　　江督批定遠縣客民鍾傳阜禀云查此案前據該民兩次具控均經批府分别辦理並先行禀復嗣據該署府李守禀稱經該前府恩守委員驗訊司應冶即司銀志委係生前被責後患痧身死並訊取同押犯人及醫生各供均相符合等情又經批示速飭該縣赶緊提訊詳辦各在案兹復據禀前情所稱司應治刑斃一節旣經該府委員驗訊明確實係患痧身死何得飾詞聳聽惟命案總以速結爲主鍾傳玉被許蕢生毆斃一案該縣不能早爲訊辦此枝節所由横生也仰安臬司迅飭鳳陽府就近遴委廉明幹練之員馳赴定遠縣會同該縣速提該犯許蕢生質訊明確録供詳辦 
[官紳恭送爭回礦權代表安慶]  
　　皖省路礦公會因銅官山礦務交涉公舉官紳代表赴京會議爭持廢約收回利權所有舉定員名迭誌前報兹於十六日爲各代表員起程入都之期凡屬省城文武官吏自朱經帥以下及各學堂無論官立私立均各由敎員率領全堂學生齊赴江干恭送約計千餘人按此條當與交涉欄參觀 
清談 
[秀才大會議]  
預備丨預備丨 
研墨漿。備白摺。購紫毫筆。買松烟墨。寫字一二千。會課三六九。某文眞不壞。某字約約乎。某君能避新名詞。某君能無添註塗。轉瞬暑假。赶速報名。去丨去丨大家法 
坐而思。思是。聚而談。談是。寢而夢。夢是是何事。曰預備考優拔。 
　　各省秀才。方興高采烈。聚精會神之際。而殺風景。惡作劇之魯撫。忽電各督撫商停考試秀才乃大恐。乃大急。乃大反對。乃大會議。 
有謂吾生路將絶。可歎。吾闈墨枉熟。可恨。吾寫字白忙。可惡。吾備許多應試品。枉費錢。可惜。 
某秀才宣言閒話休題。今日運事。宜謀對付方法。 
不通丨不通丨原電不通 
此某秀才語。衆咸愕然。急叩其故。某秀才乃大放厥詞。謂愿電云。（各生員中之有奇才異能者必已早謀他事其仍在本省應考者必係庸材收之亦無裨於國家）此言大謬。即就某郡已經報名者論。有向充學堂監督。平日與府大人分庭抗禮。與提學憲商榷學務。也願考優拔者。若謂庸材。如何　學務。有新舉議員天字號裡新人才。秀才帮中新人物。也願考優拔者。若謂非奇才異能。如何任諮議。有向任校長。向充敎員平日痛詆科舉滿口新學。也願考優拔者。若謂無裨。如何任敎育。可見秀才無所不能某郡秀才。尤能鎔新舊於一　。足爲吾輩生色。對付之湲　宜列舉某郡新人物而希望舊科舉者通禀各督撫以破魯撫立言之妄而雪吾輩庸材之恥因取粉筆大書某郡應試人物如左 
某學堂監督諮議局議員某學堂校長某學堂物理敎員某學堂化學敎員寫未畢衆　曰止止急推某君起草稿某君買禀帖某任勝寫某王郵遞一時手忙脚亂若有大事然 
忽有某秀才闖入手報紙一束向衆言曰諸君勿憂某督反對見某日某報某撫不賛成見某日某報。衆急衆觀。果然。 
哈哈。丨救命王菩薩丨預備去丨預備去丨 
文苑 
上海號稱開通之地全國傳播文明之中心點也成竹枝詞若干首 
（萬簪玉） 
回　藝員老伶工牛鬼蛇神一霎中傳播文明新種子。改良戲劇斗牛宮。 
青帘一角路三叉。去去行人亂似麻始創文明新事業。沿街爭賣改良茶。 
大哉孔子道不窮。四書新體畵同工。能知百世稱先覺。電線車德　風。 
大四王與小四王。家藏墨寶費評。章兒童拍手書傭笑。一角洋錢賣一張。 
豺狼當　任縱横。鄉女堪憐竟辱身。特别公堂開審判。文明法律　蠻人。上堂一笑能娟娟。窄袖蠻靴六寸圓。薄命甘爲馬夫妾。阿儂本有自由權（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局預備舉行複選舉重投票 
[江蘇蘇屬（常州）]  
　　常州於十七日行第二次複選舉僅選缺額議員至候補議員則未奉籌辦處電覆不能同選旋因長守接籌辦處電常州府仍須同時選舉已電告各邑知會當選人飛速來府城投票兹將電文録下無錫金匱宜興荆溪江陰縣鑒奉籌辦處巧電頃得憲政館復電候補當選人准照定額加半預備應照章將次多數加倍開列定於二十一日重投即日開票不足接投至遲不得過二十三日因會議廳二十五日開辦也等因祈飛速知會各當選人先日來郡投票監察員仍舊並即轉告府署巧發江陰電多曁專人抄電送靖江縣一體遵辦一語兹録次多數如下得三票者　任子齡　章際治　吳增元　屠寛　郁芳潤　得二票者　華文川　華申祺　俞霖　錢振錦　繆荃孫　祝廷華　得一票者　鄭祖煦　徐德輝　張洵佳　潘嗣曾　朱懋雲　白炳勳　朱頡雲　蔣如松　蔡文森　華堂　徐嶲　侯鴻鑑　萬循讓　張男寅　許鈺　以上共二十六人連前四票者尚有六人聞須抽籤掣去數人 
[乂（松江）]  
　　松江複選監督札各縣文云照得松屬複選第一次開票計當選者十名尚缺五名本府以重投票額章程未見明文據監察員及參觀人同意投票開票均以次多數開列聲明電禀籌辦處憲核示俟得有回電再行定奪兹奉籌辦處憲電覆缺額重投應照初選辦理至候補人一節已電詢憲政舘俟得覆即電告另行籌辦等因事關通省旣奉憲電自應遵照辦理惟查第二次開票所得票數至多不過十二票而照初選辦法核計十二票尚未能當選以致全體無效合再彚集初選當選人於本月二十二日上午八時在郡城試院重行投票即日下午在試院開票如仍不足額開票之後接續投票以期迅速所有照初選辦法加倍開列次多數候另給名單外仰該縣立派專差分致初選當選人查照切切再正繕發間又奉籌辦處憲來電以得憲政館電復候補當選人准照定額加半預備即重投等因並當遵辦均希轉致爲要再候補當選人松屬現定八名以十三票爲額恐得票較難故定分兩起抽籤先抽五票後抽八票又聞次多數同得三票諸人自十八日抽籤决定後有謂是日目覩者除監察員外本人無從知悉應當衆决定以示大公現經戚守諭候再行抽籤以定去取 
舉行複選舉重開票 
[江蘇蘇屬（鎭江）]  
鎭江京口駐防複選舉已於十七日重行投票即日開票兹將當選姓名録下崇樸六票延祥六票候補二人桂芳五票奎照四票 
本埠新聞 
[蘇州農工商務總局熊觀察移甯滬鐵路公司文（爲請定規則保護行旅事）]  
　　照得敝總辦於本月十六日即西歷四月六號由蘇州乘下午五點三十三分快車赴滬是日乘客極多頭二等皆爲之滿適有某報關行商人率帶娼優多人雜處頭等客坐任意喧譁口唱淫戲復約二三等客坐之人擁擠一室高聲大噪實屬不成事體况車上係公共地方豈可肆無忌憚紊亂規則致害治安敝總辦見此不堪聞覩之狀叱令該行商等安分靜息該行商等不知悔艾竟敢反唇相稽喧呼益厲嗣後查票洋人聞聲而至亦不能設法禁止其猖獗情形令人髮指查鐵路現在中國境内該行商亦係中國人民應遵守中國禮法今乃於衆人屬目之地出此種種行爲傷風敗俗莫甚於此人之所以異於禽獸者以有廉恥也若萬目共覩恬不知羞如此敗類豈得謂人况頭二等客位乃上等社會之人所乘應如何循規蹈矩珍重自愛今若所爲直是下流無賴反不若三四等客車之安靜敝總辦昔年游歷東西各國遍覽汽車制度人民舉動從未見有如是之人類者返而觀之我國已成之京漢鐵路京奉鐵路亦少此種恶習而歐洲大陸凡有輪船鐵路餐館戲塲萬衆肅靜彬彬有禮尤以英國人民爲最能自治稠人廣衆靜默寡言笑者一望而知爲英人即東方日本汽車電車之人前者讓後少者讓老男者讓女亦具有百姓親睦之象方深艱其敎育普及之精神何以我國號稱數千年禮義之邦孔孟之敎迄今風俗澆漓至於此極良可爲嘆息痛恨者也貴公司自開車以來敝總辦往來蘇滬七十餘次甯滬三十餘次坐車之精美招待之周到實較奉漢爲優豈可任令若輩擾亂秩序致碍車務運發達敝總辦管理農工商局旣有維持商務之責貴公司重在便利交通貿易發達尤有保安秩序之　應請將頭二等坐位嚴定規則保護行旅嗣後如有恃强違玩者即由沿途車站警察扭送各該地方官照律懲辦以儆刁頑庶幾風俗爲之轉移商務爲之興旺中國之幸福亦貴公司之太利蓋汽車與輪船不同輪船如居一室彼此不相侵越汽車則同坐一席距離逼近避無可避若非明定章程何以循秩序而戢浮囂天下有無規則之處正人君子見而却步未有有規則而招徠不廣者也相應移請貴公司迅飭釐定乘車章程俾衆公守以便　旅而安良善事關地方風俗交通要政除移蘇松太道常鎭道札飭沿途各府州縣外爲此移請貴公司煩爲查照施行 
[江督電謝誌哀]  
　　江督端午帥以此次德宗景皇帝梓宮奉移駐滬各總領事署均下半旗誌哀特於昨日電致滬道分函各總領事代達謝忱 
[再請拆除無線電報]  
　　中國電政局前因匯中西旅館設有無線電報移請滬道照會英總領事飭令撤去而英領以此項無線電報係奉英政府諭令安設不允除去照復滬道去後兹聞蔡觀察以電報一項關繫主權即無線電報亦曾載明約章通商口岸不得設立因復照會英總領事仍請查照前文即行撤除以符約章 
[巡土侮辱商人]  
　　商團公會會員陳佐卿等於本月十五日午後 
 
 

Page 19

 
 
行至大東門内蔓笠橋塊被肩挑木箱之某甲撞痛踝骨陳因事甚細微不與理論詎該處站崗巡士張大年反責陳不自小心致陳不服與之爭論乃該巡士竟將陳之髮辮扭住沿途毆擊拖至局中當由該局門差婉言勸散現陳因被該巡士任意侮辱實難隱忍爰即告知商團會董函請一區警局迅即查辦一面禀請滬道飭將該巡士責革示儆兹聞蔡觀察亦以該巡士似此無理侮辱商人亟應照章懲辦昨已飭令一區警局查明澈究矣 
[小孩謀斃堂妹駭聞]  
　　浦東朱家灘鄉民周龍貴之女名秀英年甫六歲十八夜出外不歸遍尋無着翌日有人在賈姓麥田内見一孩尸察係龍貴之女被八勒斃所帶銀鐲耳環均已無着堂即告知龍貴喚令該圖地保趙文彬到來預備報縣旋見同居族人周金木形跡可疑向之盤詰伊即承認領至後屋内將陰溝上之瓦片揭起見有銀鐲一只埋藏溝内復向詰問據稱與張毛毛朱西卿等將秀英勒斃尸父周龍貴遂即報知浦東總巡局先將凶手周金木帮凶張毛毛朱西卿一併拘入局中即於前晚解至縣署地保趙文彬亦即投縣報請相驗昨晨李司馬渡浦往驗先訊周金木圖賴不認當塲喝責一百板始供小的年十五歲秀英係小的之堂妹同住一宅見秀英手上帶有銀鐲是以騙至田間將手又住喉嚨詎仍不死適張毛毛經過喊伊帮助張聽從小的之言將脚撳住然後將秀英之褲帶解下縳在喉間勒死當時捋下銀鐲兩只耳環一付昨已將銀鐲一只交出尚有一只藏在石臼底下惟耳環現已遺失求宥張毛毛供年十八歲是夜走過田邊見周金木將秀英撳住呼同帮凶小的遂將秀英之脚撳住是實朱西卿供崇明縣人年三十歲小的住處與行凶之處相隔一里有餘並不在塲實被誣扳司馬得供即飭仵作驗明委係生前被勒斃命一面由差帶同周金木將藏於石臼底下之銀鐲起出呈請察閱司馬遂飭仵作填明尸格並諭朱西卿交地保保出候訊凶手周金木張毛毛仍由差帶回釘鐐收禁孩屍由周龍貴自行收殮 
[印人輪姦鄉女十一誌]  
　　印人蒲及項生等輪姦鄉女劉阿妹一案兹由英總領事霍必蘭君與正副按察司會商擬先選舉旅滬西董十二人至肇事處詳細查勘繪圖研究然後定期開堂再行會訊即由各該西董到堂陪審秉公定斷 
[俄羅斯開國紀念]  
　　前日爲俄羅斯開國之紀念日駐滬俄領事署及浦江所泊之俄艦均高掛五色旗幟滬上中西官商亦均往道賀 
[釘書工人聚衆集議]  
　　昨有釘書作工人多人在英租界厦門路浙江路口鴻興樓茶館集議以邇來各物昂貴所得工資不敷開銷擬向各書坊要求加給工資事爲老閘捕房捕頭惠爾生君得悉恐人衆肇事即飭探目張寶榮與包探沈阿岳前往解散 
[遺失銀票之糾葛]  
　　南巿豐記碼頭周永發所開之周永興蔴絲店本月初起火焚斃六命並延及鄰近多家當晚有附近之劉公館聞警搬避在途失去皮夾一隻内有信成銀行儲蓄册一本鈔票洋一千四百元銀表二枚匯票數張後由該處莊大順板木行内之莊溪水拾獲即於翌晨將儲蓄册囑令伊姪莊小連持赴信成銀行領取存銀適被劉之家丁畢銀查見遂將小連扭至工程局提到溪水據供僅拾儲蓄册其餘各物並未拾獲判將溪水暫押小連交保候查在案旋由莊之同業十家具禀到局將莊溪水保出候訊而該公館主劉幼芬因所失各物尚無著落復於日昨禀奉滬道蔡觀察批飭上海縣提案嚴追工程局孫裁判官得悉前情即將全案卷宗移送縣署歸案訊理 
城内 
[隨處聚賭]  
　　巡邏隊巡士昨在老北門城上查見張阿根朱四沈阿才王金榮吳阿宗等五人在彼賭錢拘至一路警局訊明沈阿才王金榮吳阿宗三人聚賭屬實判各責二百板張阿根朱四兩人實因患病在城樓上暫憇從寛與沈等三人一併聞釋 
[典鋪失竊]  
　　舊敎場晋泰典當前晚失竊英洋五百九十元小洋百角典主隨即遣夥投報巡警分局請爲查緝 
[醫界奇聞]  
　　昨有甲乙二人在城内太平街太平樓茶室行醫懸挂牌號曰醫學研究姤同諸科適爲醫學研究所調查員查見以中西醫學並無此項科目向之詢問甲稱外科乙稱内科均諉爲並不識字該調查員遂即函訊一路警局飭派巡士驅农以免誤人性命 
[定期出殯]  
　　已故邑侯李紫　大令之靈柩業由家屬定於四月初二日在署　帖初三日遷至西門外京江公所暫厝 
[道批四則]  
　　李錦堂禀批旣經汪前縣斷令地歸曹姓收歸李姓不准地保蓋戳私　嗣由李前令着保看守不准再動乃沈蘭芳猶敢掘坟抛骨忍心害理何以地保竟置之不見不聞顯有情獘所禀如果屬實實爲法所不容仰代理上海縣李丞迅速查明澈究具報金　清禀批源康歇典援案請售彩票扺捕欠欵一案應俟山陽肇慶典均益票開彩完結由道會商商會酌核辦理呈蒙督憲轉行戇榆縣遵照在案現均益票已禀准展期至七月開彩該商請售益源彩票自應從缓置議所請先行議准仍俟肇慶典彩票完結後再行接續開售候移商務總會核復飭遵册附　周朱氏禀批沈新發抗不繳單業據　顧氏來禀批縣移提訊究該氏母得插身幫訟抄據旣已由縣驗係僞造一併擲還楊恒興等禀批案經飭縣訊擬禀辦復到再行察奪 
南巿 
[尚須移縣]  
　　太平碼頭錦記雞行主寡婦王魏氏迭赴道署上控剃頭店主孫桂堂轉租房屋生財廷不付租兹奉蔡觀察批回工程局經孫裁判官傳案復訊王魏氏倩表弟王榮安投稱現愿給償遷費即將原房主生財一併收回孫供小的前已遵斷奈二房主堅執不允務求公斷判一併退去候禀知道憲移縣訊辦 
[尋見原贓]  
　　江北小工王乾記在清江玻璃廠做工前日乘大阪公司大利丸輪船來滬在船失去竹箱一隻内有衣服數件洋銀七元後在大關碼頭撞見小孩陳小四手持短衫一件在途求售認明確係原贓遂招巡士將陳孩拘至工程局訊究　供出洋一角在碼頭買來孫裁判喝令戒責三百下始認由甲乙二人於該船行抵鎭江時串同竊取小的分得短衫一件求宥判押候拍照並提同黨究辦衣交王具領 
[限期遷讓]  
　　王家碼頭王德順鐵店主王金元去年被房主鮑裕在工程局控告欠租由局派探將店屋發封押遷在案兹該房主又赴局報告謂偵探倪全福經辦不力僅封邊門任其出入今王仍開爐鎔鐵覇不遷讓請爲澈究陳裁判官昨即傳王到案判令交保限十天遷出如違嚴辦 
閘北 
[幼女被拐]  
　　張慶福陳彦永徐增壽等三人前日領一幼女在途行走四路二區巡士以其情節可疑拘回該局移送一區訊究張等供女鮑雲蘭被嚴少和拐騙由小的等尋見嚴已逃逸判女送棲流所留養候其父福 
 
 

Page 20

 
 
生到案具領張等斥釋 
[又獲一人]  
　　凌松生劉朗庭姦拐婦人周袁氏女子張秀英由二路分局將凌及二女緝獲解送總局收押在案前日復由偵探巡弁孫俊發在老北門内將劉緝獲解回總局判責一百板還押候辦 
[跳出火坑]  
　　烟妓顧金寶被夫王水觀押入王阿二所開之花烟間内逼令賣娼前日因被鴇母凌膚奔至四路一區求請超拔判發棲流所擇配 
[懲辦望風]  
　　高春發在胡家木橋賭樹上望風日前被三路四區巡士拘獲移解一區判責二百板枷號三天發犯事處示衆 
英租界 
[負欠逃逸]  
　　粤人劉寄生於西歷本年四月九號虧空南洋比甯埠匯豐　行洋七萬元逃逸無蹤兹由該行函請捕房總巡卜羅斯君涙探偵緝昨卜君已將該粤人照片（面有二痣無辮西裝）分懸各捕房諭飭探捕人等一體協緝 
[開釋印人]  
　　印人滿亭密康因在徐家滙附近亨盤西酒店聚衆賭博被卜總巡率同中西探捕拘至靜安寺捕房存洋保出在案前日復由捕頭將該印人解至英按察司署訊明並非爲首從寛開釋 
[西游歷]  
　　總巡捕房西探頭目安姆斯脫請假一禮拜赴佘山游歷昨已乘舟啓行 
[幸未燎原]  
　　昨晨四點二十五分鐘南京路三百六十六號門牌合盧西飯店披屋内起火幸即救息僅焚燬零物一堆 
[慣竊車輛]  
　　陳金山在滬竊取華洋各商脚踏車携往蘇州質於城廂内外各當舖兹陳又來滬行竊被探王金茂查獲解廨收押前日復由王探協同西探廨差赴蘇投文長州吳縣兩署旋在各當舖吊獲脚車六乘其本利均由該探等代墊昨日帶回送至捕房捕頭諭候各失主認明照給本利領回 
[保護畜類]  
　　四馬路中國品物陳列所蓄有海馬一頭捕房以　所豢養不得其宜業已請廨出單傳經理人到廨訊罰 
[調戲婦女]  
　　昨有流氓阿才阿狥等多人在南京路浙江路轉角五龍日升　茶館啜茗調戲某氏婦人口角互毆事後該茶舘主林馬賢因失去烟袋等物投報捕房請究迨捕頭飭探往拿均已逃逸捕頭因即飭探傳諭該館主如彼等再來滋閙准即鳴捕拘究 
[棧房失火]  
　　昨日上午九點餘鐘福州路惠福里廣福和打包店棧房内起火焚燬房屋兩間比隣彪蒙書局受有水濆 
[朦混已久]  
　　吳阿福（即吳全福）在廣東路正豐街二百四十號門牌開設萬雲　書場並無捐照兹被捕房偵悉即於昨日請廨出單傳案訊罰 
[雉妓違章]  
　　雉妓陸三寶王小寶前晚在途拉客由捕查見禀明捕房請廨出單傳訊 
[捕房記事]  
　　老閘捕房三道頭華捕馬根生昨由卜總巡調至總巡捕房當差總　捕房一百四十九號華捕吳阿福昨奉卜　巡升爲試用三道頭華捕飭赴老閘捕房承值總巡捕房捕頭杜雲昨日傳諭各捕房華捕於午前齊集南京路老閘捕房聽候驗看號衣 
[竊案彚誌]  
　　陳阿發竊取衣物由探拘入捕房押候解辦上海旅舘庽客方聽彝昨在南京路失竊皮夾一只内有金戒珠寶等物方即投報捕房飭探往查天津路大豐洋貨店主吳玉田失竊金鑲藤鐲一付及金絲眼鏡等物昨報捕房飭探查緝 
美租界 
[草房失慎]  
　　前晚十時楊樹浦大花園旁崇明人范姓草屋失火共燬草屋四間 
[同居失和]  
　　住居百老匯路五百七十九號門牌之范阿三前日因失去物件向同居之高阿龍顧七如查詢致觸高顧之怒將范吊打昨日報知捕房飭探將高顧二人一併拘押候解公廨訊辦 
[口角互毆]  
　　曹國清陳阿友金仁生等均在閔行路三號西舘店等侍者昨與主婦口角互毆該西婦即投報捕房飭探查復核辦 
[疑及出店]  
　　楊樹浦路一百廿八號門牌某俄婦失竊灰鼠皮衣一件值價百餘元疑係出店伍大榮周阿毛所竊遂將伍周二人扭入捕房押候解訊 
[欠起釁]  
　　江湖醫生戴洪明因虧欠房租與二房東沈阿泉馬阿才章阿榮等互相兇毆由捕一併拘入捕房押候究辦 
[探望禁犯]  
　　張二郎昨至捕房探望禁犯張阿掌被門差巡捕幣見拘押候辦 
[婦人紏賭]  
　　裏虹口東栅街陸童氏家前晚　人聚賭由哈爾賓捕房捕頭訪聞飭　拘獲賭徒唐元張瑞發俞阿葛翁阿狗朱瑞才毛阿元嚴阿六及該氏一併押候解廨　辦 
法租界 
[勒令遷移]  
　　荳腐店主奚嘉生因同業凌鴻發在該店附近新開店業赴廨控告經聶司馬判限三天將新店搬遷在案兹逾限多日尚未照辦奚又一再禀催由廨飭探勒令遷移 
[幫同找尋]  
　　裘連喜控張春漁拐匿男孩一案前日復由公堂提訊張仍勢前供並由張父廷桂投案代子訴寃求請開釋聶司馬以原告所控無據且張收禁日久未使再事覊押准於交保出外幫同原告尋緝 
[火警]  
　　前晚十句鐘時鄭家本橋南首玉露春街倪順興彈花店失慎殃及南首周福記絨衫店樓面事後捕房即飭包探將該店主拘入聽候解廨訊究 
來函 
[吳幹來函]  
女弟其德自幼就業私塾天資聰頴讀書頗能領解惟限於風俗習慣稍長即輟詩書從事刺繡其所手出無不精妙乙已冬余自粤返滬見其言語舉動皆井井有條每與談時事及中國女界之黑暗常泣下不能仰視余以其才可造遂謀之父母令其從事科學奈家道清貧籌資無力而罷丙午夏間經同鄉廖君介紹與同鄉饒君（名可權現中國新公學學生）約爲夫婦余因商諸饒君襄助學費丁未春始入上海愛國女學校肄業入校以來見其潜心學業孜孜不倦每檢其功課誠有日新月異之概余竊喜其將來必能於吾國女界中出一頭地不意旡妄之災天外飛來本月十四日饒君忽以女弟有行爲不軌之事告且謂伊因憤成疾命在旦夕云云余急走庽所詢其病狀則謂頃從李蘇英女醫生處診病歸來）女醫生又名貞生懸壺滬上尚未適人與余妹及饒君均友善亦余同鄉也）醫生告予爲心病云予復詢其心病所由來則曰汝試歸家詢汝妹之歷史即了然矣余無已含恥歸家即函索其證據何在翌日得其覆書滿紙胡言不忍卒讀嗟嗟羞恥之心何人蔑有令人對此豈能缄默當即遣人由校喚女弟來家詢其究竟女弟羞憤之極云必速招饒君面質始能明其曲直移時饒君來謂我之所疑雖無確實證據惟至結婚以後自能辨别眞僞余即斥其鹵莽至極已無確實證據豈能以莫須有之罪加諸人哉饒悻悻去女弟以死生事小名節事大且所遇非人終無善果遂於翌晨書二十字于案潜吞阿芙蓉膏圖一死以明其心殆衆人察覺延救已不及嗚呼痛哉女弟具如此之才抱如此之志竟以無端被謗所遇非人賫志以殁世界悲慘之事孰有過于此哉爲記其始末以待世之有識者公論焉已酉三月期服兄吳幹和涙筆述 
[絶命詞十字]  
　　驀地罡風起牡丹花亂飛花殘不足惜何以謝春暉 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[道員文煥上江督條陳（籌畫旗丁生計）（續）]  
　　一習蠶古者習農事者必兼蠶桑蓋業蠶桑每年勤勞百日所獲利益足敷一年衣食之資若習兩季蠶桑衣食尤豐農事尚須田畆桑則隙地牆隅無處不可栽種田畆尚有水旱偏災蠶則飼養得法從無年荒之說治田尚須壯夫蠶桑雖老弱婦孺殘疾之人舉能料理我中國以絲爲出口大宗江南水土尤與蠶桑相宜如果家家講求種桑養蠶以盡其利不但生計日裕且里　婦孺　得操奇計贏爲國家盡商戰之力矣况旗營地基寛廣處處皆可植桑祇須三年即足應用現因擇滿城　中之地設蠶桑局選派蠶桑學堂優等畢業之人經理一切並充敎員附設蠶桑學堂每一牛录挑選明白官紳又聰頴子弟數人每日赴堂講習並實地試驗果能專心半年即可畢業再於各牛录設傳習所即以畢業之人會同該牛录佐領各宜傳知各户男婦分期前往聽講所有種樹培桑收子養蠶烘繭抽絲之法指畫務盡其妙熟諳其法者旣多即有婦女未肯到所聽講者亦可令其族戚前往演說務使家喻户曉無人不樂其利而收其功並說蠶業會以資講求其官種之桑按户飭領各分地叚註明姓名於册考其培植優劣加以奬罰養蠶亦然俾人人知所愧奮則蠶業興蠶業興則生計裕矣 
[一備商]  
　　有工無商則貨棄於地而資本坐銷有商無工則購貨於人而利益必薄若夫農利在夫田畆而囤積實爲商本也蠶利止於繅絲而流通恃有商塲也特是商業難於工藝商學不講商情不悉有百敗而無一勝經商豈易言哉不任勞苦不求實濟繁華滿目徒務虚名所得甚微而所失甚大此一難也不先識銷路之遲速不詳察貨品之高低貿然而往廢然而返折閱立致此二難也同事經理一不得人本有利益轉受損失此三難也故旗民生計除以練兵爲本不計外切實舉辦者在於士農工蠶而商實次之若以借餉以作經商資本者亦須其人素習商學利劵能操然後可允否則託諸空言必無實濟借資到手轉瞬赤拳欲利之適以害之矣烏乎可商業一項原不能廢然必習商學專門數年具有眞確識解方准其經商是又在該協佐之考究不能聽信其以經商爲言也 
[一籌欵]  
　　竊維辦事非欵不行而籌欵實非易事近年賠欵新政悉索窮搜各省財政之困難爲向來所未有果事關重大應如何酌劑盈虚以資挹注在憲台自有鴻裁非職道所敢妄參末議第奉札飭有會同甯蘇兩藩司會商妥議籌辦之語應如何籌撥自當請示遵行兹特於無可設法之中略舉數端捫燭之談未知當否謹列如左一借一年旗餉光緒三十四年十二月初四日恭奉上諭設立變通旗制處一事其宗旨在於變通應改之制度盡力妥籌敎養之方及一切生計總期自强自立之意所有錢粮兵餉仍應照常母使八旗人等妄生疑慮特諭知之欽此仰見朝廷深仁厚義安慰旗民數年之間並不裁餉然立憲定有年限亦萬不能長此不變今請借江甯京口兩處全年錢糧兵餉分作五年歸還第一年第二年每年還一成第三年還二成第四年第五年每年還三成借一年全餉可以經營各事按五年坐扣分還前兩年只還一成尚不十分費力後三年農工蠶桑均有成績可觀且入陸軍水師者亦可逐次補食新餉所借之餉更不難於彌補矣一提衛田缴價查衛田繳價自光緒二十八年奏明開辦江安兩省應繳數十萬現聞未收之價尚多應即飭催收齊兩省約可提銀十萬兩以資撥用一提洲地繳價安省上年奏明查辦洲地入官爲新政之用約可收銀三四十萬兩甯蘇亦有洲地正可仿辦兩省擬共撥銀十萬兩一撥驛站經費查江安兩省驛費歲糜十萬兩内外近來郵電交通就江南各處而論裁撤毫無妨礙外廳州縣各酌用長夫數名按站遞文迅速不致誤事原設驛站應請奏明裁撤其每年可節省經費數萬兩今擬提撥五年暫時移用一俟旗民學成業就能自謀生即行停撥爲别項要政之用一官地變價應請查明滿城基地除官兵營房宅舍居不計外餘有理基若干畝城内外營地約有若干畆物地共有幾處未墾者若干已墾者每年收利若干除酌留種桑及墾牧樹藝應用者餘俱可以奏明變價以充公費至營馬現在應否變價並候鈞裁度支大計原非職道所敢妄議管見所及酌議籌欵數條是否可行伏乞憲台核酌飭辦（完） 
小說 
[譏彈小說滑稽魂（六十九）]  
　　第十四回　　吕總兵捐軀報國　　章中堂奉詔和戎 
一霎時塵土漫空。黑烟捲地。早把前隊的軍士。捲掉了二百多個。響聲過處。只見滿天的血肉横飛。尸骸亂舞無數的死人肢體。從空中直落下來一班軍士。們見了。齊聲發喊。吕總鎭也大吃一驚。連忙要想退兵時。耳邊只聽得　響連聲。那地下的地雷。連珠的打將起來。只打得吕總鎭的軍隊七零八落。三停折了一停。早又見那以前退走的日軍。分作兩大隊轉到老湘軍的後面。鄱翻滾滾的直捲過來。前隊的鎗炮。就如飛蝗驟雨一般。湘軍那裡抵敵得住。一霎時打得個流血成河伏尸遍地。吕總鎭早被鎗砲打死。十營兵馬。剩不得幾百個人回去。慶軍門起先聽了吕總鎭追赶敵兵的消息。知道事情不妙。連忙叫人拿了令箭。去赶他回來。又自已提了全隊人馬。星飛電轉的向前救應剛剛走到半路。早聽見地雷　發的聲音。慶軍門大驚道。罷了罷了。吕總鎭中了奸計了。連連的催着兵馬趕向前去。走不到幾里路。早迎着了逃回來的敗兵一個個都向慶軍門哭訴兵敗的緣故。慶軍門聽得吕總鎭陣亡。由不得一陣心酸。在馬上大哭起來。 
 
 

Page 27

 
 
   
 
 

Page 28

 
 
   
 
