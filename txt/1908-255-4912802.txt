# 1908 - 255 - 4912802

 

Page 1

 
 
   
 
 

Page 2

 
 
   
 
 

Page 3

 
 
宮門抄 
　　八月二十六日召見軍機王士珍 
選論 
[論立憲制偏重之趨勢（續）（張家鎭）]  
　　夫此議院内閣政治。由英國近世之情勢而成。延歐洲大陸諸國。在英國政權之歸一不在君主而在議院其由來已久所謂大臣者議院之大臣非君主之大臣也故議院内閣政治者。政黨政治也政黨政治者。其性質上不容黨員之細細陳述意見由多數人閉目掩耳屈從於一人之政權而爲大勢力者也故政黨政治有取决衆論之虚形。而其首領。實獨裁專制。以此獨裁專制之首領組織内閣故政權之中心在議院而實在内閣議院者不過爲内閣大臣所利用耳夫在大權政治之下大臣者以君主之名行其專制在議院内閣政治之下。大臣者又以議院之名行其專制遂使大臣專制之弊總不能免拉朋特氏之言曰立憲政體者大臣專制之政治也豈不然哉 
　　議院政治者以議院爲立法之主腦且不僅使監督行政而當直接於行政之設施者也在大權政治。其權力雖偏重於政府實仍分立法行政兩權之界限至議院内閣政治。行政之實權。漸移於議院之手然於形式上立法行政各相對峙議院者祇有監督政府間接之實力而止未有直接行政之名實也及一轉而爲議院政治議院者。非監督行政非進退其負政治上之責任者乃自爲行政之機關也乃立法行政混同之機關也其去分權之根本主義蓋愈遠矣 
　　夫所謂立憲制者。在英與美漸各變其本旨。英之議院。由政黨内閣制。不僅有左右行政府之實力近時且於議院内外置各種行政委員會有趨重議院政治之勢美國憲法之外形。本單純爲三權分立制行政大權似宜全屬於大統領之手乃觀美國議院中。常置行政各分科之委員會百般施政之事務。由此機關决之。其行政府直立法議院内之一局部耳政府之官吏不許兼充議員非議員不許參與院議然則參與院議者皆議員也參與院議者皆議員雖欲不爲議院政治而不得也從來學者謂大臣對於議　負責任。然議院政治。與所謂大臣責任者。其義不相容蓋有責任斯有權力權力者由責任而生今行政之權旣移於議院政府無獨立之實權旣無獨立之實權又安有獨立之責任耶大臣責任之主義亡議院内閣制乃一變而爲議院政治制不僅反乎立憲之成典實滅郤近世憲政主體之本領而漸復專制之舊矣 
　　如上所述。偏重於大權者如此。偏重於内閣與議院者如彼。採君主主義之國則有。大權政治採民主主義之國則有議院政治採君主主義而又參以民主主義之國則有議院内閣政治此雖近時立憲國之所主張。而要皆背乎三權分立之本旨故大權政治者實可謂爲君主之專制議院政治者實可謂爲政黨之專制議院内閣政治者實可謂爲大臣之專制特多數人之專制較勝於少數人之專制耳立憲國少數人之專制較勝於專制國少數人之專制耳 
 
 
 

Page 4

 
 
在歐洲各國。自創立憲制以來。將及百年。昔日專制之危害。已稍稍忘之故或以分權相詬病。假托立憲之外形扶植專制之實質而有以上三種之變態殆亦時勢之所趨而不能以已者歟我國係君王立憲。大權政治無可疑議。目前取法日本將來或取法英國潮流所至有非少數人所能砥柱者至三權分立主義。在法國學派以此主義爲立憲政體之神髓。而近時德國學派又以分權之說爲不無缺點。不知未立憲之國其權力由合而趨於分已立憲之國其權又由分而趨於合孟氏三權之說固爲立憲之大原則而有適於此不適於彼者則時與地爲之也我國今日亦求其合於立憲之大原則而已矣[  （完）]  
專電 
[電一（北京）]  
　　滇督錫良電奏兩奉電旨均拜悉雲南防範匪黨理正緊急何敢遽萌退志倘責任不專或竟僨事負罪滋大前陳權貴一任貴專事貴速諸端仍乞鑒核 
[電二（北京）]  
　　津浦督辦呂海寰二十四日附片密陳津浦鐵路爲難情形奉硃批知道 
[電三（北京）]  
軍機處議派毓朗赴保定迎接達賴剌嘛 
[電四（北京）]  
　　兩宮定九月二十六日回宮 
　　按此電與前報所載兩宮回宮日期大異姑錄之以視其後 
[電五（北京）]  
　　和使陸徵祥電奏我國法律不備素爲外國輕視請飭修訂法律大臣從速釐定 
緊要新聞 
[修律大臣之新法令]  
　　商律農工商部昨接到修律大臣咨送編訂商律草案三册該部當即咨行政務處定於下次會議時詳核部定則律參酌訂定俾便會同修律大臣具摺入奏 
　　訴訟法修律大臣前所編訂民刑訴訟法曾咨行各省督撫核議咨復而各省陸續咨覆到京議駁者居其多數該大臣等現已將攺訂緣由定於二十二日繕摺人奏 
[庫倫奏辦土藥統稅辦法北京]  
　　庫倫辦事大臣延祉等奏稱庫倫地方向不出産烟土間有一二家種植少許亦爲自已吸食去年查勘後業已禁種在案現在售賣者多係來自陜某前大臣德麟核定庫倫統捐章程因係征出口不征銷塲故於此項未經議及現在遵照禁烟章程稽查各店舗土藥其所販運皆未黏貼印花詢之該商亦稱未在本省納稅其爲私販無疑當經電咨度支部請定辦法旋准電覆各省土藥統稅定章每百觔收正稅一百兩經費十五兩發給執照黏貼印花任其所之不復重征現惟新疆尙未推廣此項私運出口土藥若係由陜甘等省運出並未給有照花者應即照統稅章程補抽若由新疆運出係未推廣土稅省分即由庫倫酌量抽收等語當以章程内旣有發給執照黏貼印花任其所之不復重征等語是否指抽稅境内而言抑兼境外而言復經電咨度支部核覆茲淮電復現在庫倫尙未奏明辦理土稅所有運庫土藥若查有部局照花即係已完統稅之土例不重征若查無都局照花到庫落地銷售者可令照納至無部局照花由庫過境之往他處之土仍須由落地省分完納統稅在庫倫可酌量帛收等語奴才現查烟禁綦嚴不查商店歲銷不知幾何不辦補抽私販必加充斥擬將此項私販土藥無論由何省販　庫倫亦無論再販往何處擬即一律照章補抽將來查驗土藥如已黏有他省印花執有他省照票者再行免抽放行此時毋庸分别新疆以杜商人影射之弊如此辦埋雖與部章少有權變而於烟禁頗有維持八月十六日硃批度支部知道 
[山東籌辦諮議局]  
　　魯撫袁中丞以諮局期限甚迫業已行知各府州縣速辦選舉事宜一面遵旨設立諮議局籌辦處已飭司道擬訂章程大約九月即可開辦 
[武昌諮議局開辦憲法報]  
　　鄂督陳小帥以預備立憲明詔迭下現已將諮議局内附設憲法學報所一所務以研究各國憲法之精意及其利病得失 
[蘇撫飭司籌議諮議局蘇州]  
　　日前蘇撫接軍機處逋電略謂時事多艱非立憲無以心富强之效報幸明詔頒示年限亟應欽 
 
 

Page 5

 
 
遵諭旨將逐年應備事宜妥速籌議其第一年籌備之事爲諮議局諮議局爲憲政其礎希迅速籌辦内外臣工同受國恩惟有協力圖報等語陳中丞以諮議局一事朝廷頗爲注意各省亦將前後開辦蘇省爲風氣早開之地自應早日成立以樹風聲省垣雖曾設有諮議局惟一切籌備方法尙無端緒亟當從速照章妥辦爰特札飭藩臬學三司尅日會議妥章詳請開辦 
[蘇紳公舉諮議局籌辦處總會辦公呈]  
　　竊紳等前於請開設諮議局籌辦處呈内聲明就上海集議之便公推公正明達紳士數人以備　派籌辦處總會辦之選等情現已於本月二十五日公同投票計寗屬推舉翰林院修撰張謇前翰林院庶吉士陜西開缺知縣仇繼恒前山東東昌府知府魏家驊安徽候補道許鼎霖爲最多數蘇屬推舉翰林院秘書郎王同愈前直隷按察司使王清穆候選道馬良翰林院編修蔣炳章爲最多數相應呈請大公祖大人分别酌量委派總會辦各一人以便籌辦處早日開設至其餘各職員應候籌辦處成立時察度職務繁簡由總會辦酌定人數會同推舉再行分别呈請委派正繕呈間接馬紳良函稱年老多病勢難駐省辦事不敢當選等語合併聲明所有分推正紳呈請委派緣由理合具呈恭請鑒核施行謹呈 
[常紳續議諮議局事州]  
　　常郡商會設立籌辦諮議局事務所已誌前報二十三日下午邀集紳學商在所集議調查選舉人名簿一切事宜先由于瑾懷君報告開所情形并謂到會者當擔任調查之責徐君果人謂調查方法頗極繁難似宜請府縣飭董保先查一草册再由各界諸君分任復查衆皆贊成並議定於二十八日開特别大會報告此事茲將武陽籌辦諮議局事務　簡章及商會勸學所移請武陽立案公文報告省垣籌辦處函附錄於下 
　　武陽籌辦諮議局事務所簡章一定義本所以補助初選監籌辦初選事宜爲準則二職務應辦之事如下（甲）秉承初選監督經辦初選投票開票及選舉一切事家（乙）選擇初選投票開票管現員及監察員呈請初選監督酌定（丙）秉承初選監督籌設初選投票區投票所及開票所地址（丁）調查初選區選舉人造具選具人原簿報告初選監督三職員本所設所長一員副長一員常駐幹事二員庶務兼會計一員幹事調查無定員四會期每星期六下午七時至九時爲會諸期縣商一切事務五會所以武陽商務分會爲會所六經費由紳學商界分行籌措七撤銷本所以諮議局成立之日隨同省籌辦處一律撤銷八附則俟省籌辦處成立後如有通行章程本所當隨同增攺 
　　常州商務分會武陽勸學所牒移本縣文（上略）竊以初選監督責任繁重憲政編查館業已行文限辦目下雖未奉督撫憲飭知而期限迫切諭旨綦嚴設必俟率文再行籌備一方延緩貽誤全局誰任其咎查憲政館咨行各省於省垣設立籌辦處已由闔省士紳呈請督撫憲開辦然選舉事宜重在初選區錫金等處已仕舉辦茲商學兩界公同酌議就商會設立籌辦諮議局事務所以分區調查選舉人名册爲入手方法公推惲紳祖祁爲所長惲紳用康爲副長徐紳雋屠紳寛等十二人爲幹事員調查各員由商學兩界分頭擔任錢紳以振于紳定一駐所辦事茲事體大又無成案可援貴縣爲初選監督所中一切辦事允宜秉承謹將事務所简章抄錄移請察核諮議局選舉章程第六條初選監督執掌一項一併抄列望見復施行 
　　又致敎育商務總會等處函會長大人公鑒諮議局事武陽兩邑已議定假敝曾爲籌備事務所公推敝會總理惲心耘君爲所長議董惲悔庵君爲副長錢琳叔君坐曾于瑾懷君爲駐所幹事昌敝所總董徐果人君中學堂監督屠元博君等十二人爲幹事員延訂書記兼會計一人至經費則以人名簿紙張爲大宗餘如吏禮兵學各書查曾任文七品武五品以上之實官舉貢生員之出身須贈酬勞書記兼會計之薪資飯食等開支已由所長惲心耘君認籌八百元商會勸學所各撥一百元人名簿式樣照上海預備立憲公會所定式略爲變通茲將一紙呈鑒入手方法以調查選舉人名簿爲第一要義而亦於此事最爲繁瑣擬先照上海報載通告辦法調查一過再將城廂劃介調查區多區每街巷三四條即爲一區於紳商學界中推定一人任之按戸調查庶無遺漏武陽三十五鄉則由學董鄉董圖董現年保正（此名譽職非城市中之地保賤役可比）聯絡開通之紳商學界分路擔任覆查議定自九月爲始以兩個月爲告竣惟是選舉章程中選舉資格五千元以上財産一項以商人爲最多而家資多寡匿不告人之錮習亦以商人爲最甚恐因此放棄選舉權此則商會勸學所宜講所不可不切實當衆講解明白也敝會于謹懷君已於武陽鄉董云所開會時切實解說同志更擬每星期分赴各鄉講解章程以兾選舉人之踴躍調查一事最宜週匝綠督撫分配覆複選區議員名額以選舉人多寡爲衡而選舉人名簿以第一次申報者爲準以後補入者祇可投票而於分配名額之多寡無關矣敝會所業已備文將設立籌備處一層報明武陽兩縣先行立案茲將文稿章程送請公鑒尊處如何辦理亦乞隨時見示爲感 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　十九日總管内務府奎大臣口傳諭旨兩宮擬定九月初三四兩日由頤和園幸農事試騐塲游賞畢即日回海所有各處衙門一體敬謹預備　　内閣會議政務處王大臣於日前奏調憲政編查館學部侍郎寶熙兼充政務處提調以備襄辦憲政併聞吳郁生提調現因署差甚形忙碌有擬告退政務處提調之消息 
　　資政院設立以來各大臣旣無薪俸又不准有所建議現俞廉三曹鴻勛兩公終日如坐針氈然俞尙可支持曹鴻勛則案來清貧刻下困難萬狀故擬奏請開去差使以步陸春江之後塵云 
　　中秋佳節兩宮特賞各國駐京公使夫人食品該公使等己向外部聲　并請代奏 
　　前有翰林院許學士等聯禀外部以黔省陳道辦理全省礦務諸多遷就以致法商侵權等語事經咨查去後茲聞滇督來電已將陳某撤去礦務總辦一差聽候查辦 
　　　支部財政學堂年内即可工竣聞部中擬定學額三百名不論有無官職　可報考明正開學今年十月間即出示招考 
　　陸軍部現擬創辦陸軍官報發行各省陸軍閱看聞鐵尙書已飭圖書編譚局籌畫 
　　農工商部近以陜省報告延安府之煤油礦山周圍三百餘里開井試騐油質極佳較之美孚煤油其成色有過之無不及若不實行開採恐外人皆欲染指現擬由官籌欵三百萬不足則續招商股設立公司并敷設鐵路以和轉輸刻正籌畫一切不日即當施行 
　　商務總會禀請農工商部以前經歇業之福壽全同德福諸舗欠欵甚多經外城總廳便集債戸籌商擬仿照上年滬商泰昌東虧閉開彩抵債在案茲聞總廳會同商會命大栅欄一帶各商號每家擇派一人助理搭配彩物現正公同酌擬按等第價值匀配一俟辦理就緒即定期售票每張約計十二元 
[西報譯要]  
　　紀孫逸仙行蹤泰晤士報載日本某報云中國著名革黨首領孫汶不日將由新加坡啟程赴法游歷據傳孫氏前於廣西革命黨起事時曾旅居河内且興法國官員宴會故此次孫汶赴法中國官場皆異常注意　　江卾秋操瑣聞字林西報載武昌訪函云警察總監費萊君現已抵皖預備秋操事宜又據安徽函稱該省居民因畏秋操時兵士滋擾多有移家預避者而畏河南兵士爲尤甚並聞預備秋操員以戰地墳墓有礙佈陣諭令墳生從速遷瘞 
　　滿洲火車被盜又載長春電云上星期日夜火車行抵米家屯附近有馬賊八人携帶短鎗攻入一二等客車内刧去中國旅客行李約值日洋八千元即由窗中逸去某日哈爾濱火車中亦有日員一人及其他日人五名爲匪擊傷内有兩人皆有性命之虞該盜匪似即推刧米家巷火車之馬賊 
　　德使並未謁見達賴喇嘛又接二十四日柏靈電云倫敦晨報載上海電信謂德國駐京公使赴山西太原與達賴喇嘛會商一切實係無根之詞 
　　日本對於禁烟之意見又接二十五日東京電云日本政界對於中國禁烟問題不用强迫主義並謂日後萬國禁烟大會有所議决之案日本擬不列名 
分類新聞 
[政界]  
[改設兩江查驗官員戒烟所南京]  
　　寗垣向設江南官膏局現經江督攺爲兩江查驗官員戒烟所特札委署藩司陳伯陶充當監督署江寗府楊鍾羲充當提調知府徐棨知縣張之銳充當坐辦已擬定章程四章一規制二檢察三經費四附則共廿九節至檢察四員已遴選候補同知胡世延補用知縣吳本洢周光熊姚祖義派充並派庶務官一員候補通判陳鴻材書記官二員補用州吏目黄嗣淮江蘇優貢生李希綱又以提調楊太守現署首郡且兼要差政務殷繁詳請將坐辦徐棨改爲帮辦提調並以檢察官胡世延兼充坐辦以便駐局料理於八月二十日開辦 
[皖省禁烟之現狀安慶]  
　　日昨懷寗縣以擬定禁烟章程呈由皖撫批示云查鄉愚多溺於嗜好反以爲自買自吸與人無干致有私開烟館等事應責成城保嚴密稽查如其惡怙不悛亟應將房屋充公以昭烟戒惟十家連坐立法稍苛誠恐怨家挾嫌或開攻訐之漸但當明示賞格准左右鄰據證告發立將房屋封存發賣以五成充賞五成充公如係租賃之戸責成房主出首設或扶同徇隱亦一律充公如是而私賣之風庶可稍息仰仍照禁烟公所章程斟酌辦理又巡警道禀請改戒烟以所爲 
 
 

Page 11

 
 
敎養局仍擬附設戒烟所並呈經費比例表册亦奉皖撫批云戒烟所之設所以針言起廢使之可以任勞原非以戒烟畢乃事也來牘以違犯警律者人數旣衆情法兩窮因擬將西門外戒烟所改爲敎養局凡違警之輕罪皆令入局學習粗工事屬可行仰即督飭局員認眞辦理 
[委署徐州道篆蘇州]  
　　江督端午帥以徐州道袁觀察升調遺缺查有候補道奭良堪以署理己附片奏明札委遵照矣 
[江督慰留牙釐局督辦蘇州]  
　　蘇垣牙釐局督辦朱竹石觀察以年老多病禀請江督辭差茲奉午帥批云來禀具悉該道管理蘇釐　有餘年清操亮節吏畏商懷不獨該局額解無虧且能協濟司庫滬局並認撥軍學工廠各經費足徵苦心擘畫裨益良多據稱錢價日漲釐收暗虧自係實在情形該局歷頒洋價雖屬短於市價係因搭繳銅元虧耗太巨不得不藉此挹注旣屬絲毫歸公當亦人所共諒現在時局多艱正資臂助况蘇釐爲抵還洋債要需尤關重要該道仍當力任其難母得遽萌退志仰即遵照並候蘇撫院批示繳 
[沛令准予暫緩撤任蘇州]  
　　沛縣李大令寶田前因捕蝗不力奉上台撤仕曾志本報茲經徐州袁觀察禀請督撫暫予留任略云前奉電飭吳丞憲奎赴沛捕蝗旋奉大帥會電即委該丞就近代理沛篆當即轉飭遵辦繼接藩司來電禀奉飭令實缺沛縣到任正轉達間適據吳丞在夏鎭來電稱沿途查勘秋收極稔鄉民傳誦李令捕蝗頗力得免爲災及查娘娘廟等處飛蝗於上月杪捕盡惟昭陽湖葦灘間有遺蝻無多已商兩省印委嚴捕速滅萬不敢鬆懈瞻徇惟代理沛篆才力難勝籲代電求緩撤李令並代禀辭情甚懇切可否俯如所請飭李令俟實缺到再行交缷敬乞示遵等語旋奉督撫兩院電復云來電均悉前因沛縣李令揑報捕蝗凈盡貽笑鄰省將其撤任暫委吳丞代理仍飭李令赶速撲捕以策後效茲據吳丞電辭代理情詞懇切並稱李令從前捕蝗尙力求俟實缺到沛再行交缷應即從電照准仍由吳丞會同李令迅將境内蝗虫認眞分别捕買一面搜挖遺子勿任貽患將來爲要希即分飭遵照 
軍界 
[飭查東匪竄擾邳州情形南京]  
　　江督端午帥昨據邳州應牧禀報東匪竄擾州屬茹口圩情形核與緝私營務處惲守來禀大致相任惟匪首名字一稱張五一稱張小五惠百奇微有歧異究意該匪張五從前曾否犯案此次糾衆竄入州境茹口圩地方如何滋擾未據詳細聲明該牧曾商茹口汛王把總蕭排長等帶勇往捕並未拿獲一匪反被拒傷緝私營勇李祿堂練丁周慕善身死是辦理之不能得法已可槪見至稱鎗斃兩匪均被將屍負去無可相驗不足以昭核實案關拒殺勇丁二命情節甚重爰即札飭徐州道遴委妥員前往訪察據實禀復一面嚴飭該牧會營懸賞嚴緝張五等並飭陳統領煦亮選派得力營隊會同嚴緝至惲守請飭將該勇李祿堂等給予優卹之處亦飭由道酌核辦理 
[部派檢閱員南下武昌]  
　　此次秋操田陸軍部奏派王都護英楷分赴兩省先期檢閱以資訓練茲悉王都護已定於二十三日由京南下先至鄂省後往江寗陳小帥昨特飭藩司曁督標中軍第八鎭統制預備接待李藩司奉飭後即諭首縣赶急舗陳行台一面會同督中協潘雨門軍門分委江夏縣丞徐道恭巡檢殷安仁守備楊占春千總歐陽勝爲檢閱大臣行轅文武巡捕第八鎭張虎臣統制則另派將弁四員出境至河南衞輝一帶迎迓 
[又獲私造鎗彈匪犯武昌]  
　　湖北營務處值探隊王弁正海日前據眼線探報武昌縣屬之葛店鎭李家大灣有匪徒私造軍火該弁即帶探兵二十名前往密捕搜獲機器六架已造成及未造成之鎗彈甚多當塲拿獲匪犯李周二名刻已將人犯槍彈解至省垣送交江夏縣候訊聞營務處總辦杜雲秋以該弁屢獲匪犯洵屬異常得力特詳請鄂督給予賞銀一百三十元其弁兵則賞銀一百元已批飭善後局支撥 
[陸軍人員不准濫請保奬安慶]  
　　皖撫沈中丞接陸軍部咨開近來各省咨部請奬之案多多本部成案員數不合甚至咨奬人數多於奏奬數倍其中難保無冒濫情事亟應明定章程以示限制嗣後除本案奏奬欽奉特旨允准其咨奬員弁自應一併欽遵照准其餘無論何項勞績保舉如奏奬五員咨奬不得逾十員奏奬十員咨奬不得逾二十員以此類推不得逾此限制 
學務 
[鐵道畢業生咨部考試安慶]  
　　合肥縣留學日本東京鐵道本科卒業生李振鈞禀請學使咨送郵部投攷奉吳提學批云案查光緒三十二年七月十六日學部奏准應攷游學生必以在各國大學高等專門學堂畢業領有文憑者爲限其肄習速成或中學尋常專門學堂者或原係校外生者一槪不准與攷等因歷經札奉通飭遵照在案茲據該生禀稱於光緒三十二年冬入東京鐵道大學校於今年七月卒業計時不過年半適與學部奏定不准與考之速成及尋常專門者程度相同照例毋庸詳請咨送惟據稱係請照章送郵傳部投考本署司未奉郵部定章自未便援照學部成案嚴格相繩阻該生進取之志仰候將呈到出使日本大臣咨文一件一併具文轉詳撫憲鑒核給咨赴部投考可也 
[慰留學堂總理寗波]  
　　定海中小學堂總理丁紫垣日前又向廳署催拿案犯黄安邦並辭退學堂事務旋奉龔司馬批　案旣比差勒拿就獲定即重懲惟學堂暑假已過亟應開辦前據各學生禀催業經備文照會在案該紳經營學務勞怨弗辭人所欽佩去夏鄉民滋事致遭　妄之災本年即將學堂開辦力顧大局實屬難能可貴當此時事艱難學堂毁而復設維持整頓關係較重遽易新手實不相宜想該紳老成亦不忍即行中止使學生無從就學爲此除呈送照會函寄察收外務希從速開辦以全梓誼 
實業 
[裁撤南北懇牧局安慶]  
　　護皖撫沈中丞以從前墾牧設局不過 [ 
 
 

Page 12

 
 
樹之風聲現旣設有專官自應一律歸併以一事權爰飭勸業道將懇牧南北兩局一併裁撤所有墾荒事件歸隸藩司農務事件歸隷該道並會司清理案宗以後垂爲定例 
[徽商保商公會成立浙江]  
　　旅浙徽商人數頗多現由商人方增卿君發起邀集旅省同鄉設立保商公會組織章程悉仿照城北商會辦法於前月借江干安慶會館開成立大會遵照部章投票選舉前工部侍郎李照煒爲總理紹所甲商汪似祖爲協理特於前日繕呈簡章曁總協理銜名呈請農工商務局轉詳撫憲咨部立案 
[陳列所將次開辦福建]  
　　厦埠陳列所曾經農部兩次電催商會迅速開辦刻聞林叔臧總理已分電各省商會請其派商帶貨來厦又函致上海廣東二處陳列所届時亦請來廈襄助 
[針釘廠禀報開工武昌]  
　　漢陽設立針釘廠由鄂督陳小帥奏請立案原摺已錄前報現由陳小帥在官錢局撥欵五萬金飭令該廠總辦黄觀察厚成迅速開辦刻已雇就工匠於日昨動工建廠 
[請設製腦廠所浙江]  
　　浙省樟腦一項素不講求茲有生員王敦化聯合同志擬集資本二千元先在嚴州之建德淳安遂安壽昌四縣暫行試辦妥雇良工設立廠所如法採熬聞該四縣樟質極隹樹亦較多如能辦有成效未始非補苴漏巵之一端昨已具禀農工商務局請予立案 
[開辦兩湖樟腦公司福建]  
　　閩省劉子貞觀察與林叔臧京卿以樟腦一種爲用頗鉅擬在鄂省集合資本金十萬元開辦兩湖樟腦公司已禀准商部註册不日派黎伯鄂觀察帶同製腦技師到鄂先行開辦 
雜記 
[宜荆按區舉董研究法政常州]  
　　宜荆暑假時各紳士曾於積榖倉會議公推紳董赴滬研究法政以便預備地方自治當議定除在城及和橋周鐵橋豐義等上年先已公推多人研究畢業外其餘各鎭均應按鎭續推一人或二人其資格仍以現任董事及品望案孚年在三十以上者爲合格嗣推定吳其樹潘嗣曾許寶鼎宗鵬飛吳鴻甲諸君先行到滬其張渚高塍方橋三鎭尙須續行推定資格相當者隨後即來期於公議按區推舉之說毫無挂漏且於後日開辦自治可以聯絡一氣云 
[逆案駭聞杭州]  
　　杭垣良山門外東新關地方某飯店主宣長庚紹興諸曁人生有一子一女子名文海年十八務農業近日屢向其父索錢不與則其勢洶洶遽欲用武人猶初疑其挾制恫喝也不料念二日夜三更竟將伊父長庚戳死其母聞聲往救復剸刃母腹腸胃流出勢亦垂斃且傷其妹文海旋即逃脫昨日已由鄰人報知巡警分局汪二尹轉報縣署矣 
[電請巨匪正法蘇州]  
　　徐州道府電禀撫憲略謂巨匪康文明已由曹州提到訊係匪首鄔景辰夥黨迭刧銅境事主宋玉藻朱運昌家得贜并架殺練董褚敬仰練長廉福成等三命等案又巨匪宋二訊有持鎗快夥衆三十餘人强刧銅境事主陳繞昌家得贓放火燒屋臨拿拒捕一案查康文明宋二均係奉飭嚴拿要匪罪干駢首情節甚重擬懇飭先行正法旋奉蘇撫復電云康文明宋二兩匪旣據訊明均犯刦案情節較重應准先行正法錄供補禀 
[委員履勘常昭荒田蘇州]  
　　蘇藩瑞方伯昨據農務局詳稱蘇屬常昭二邑荒田地蕩將及二百萬畝廢棄可惜懇請派委會縣查勘等情旋經方伯札委候補知縣黄紹瀛候補縣丞陳福壽馳往常昭兩屬會同兩邑令詳細履勘禀復核辦聞該二員奉札後已束裝就道矣 
[賭棍局騙被控蘇州]  
　　蘇垣賭棍楊蘭泉俞阿招即黄貨阿招等素以賭局騙人爲事日前又設局騙去梁宏盛絲行小主人梁某洋錢爲數甚鉅旋由梁某扭控俞阿招楊蘭泉二人至縣經吳縣王大令提案訊明將楊蘭泉發流氓所收禁並將俞阿招收押詎數日後經人將俞保出該絲業同人聞之咸抱不平遂訴之商會開會集議辦法茲已議定由商會移縣重提俞阿招到案從重嚴辦並追還原欵 
[客棧認繳警捐蕪湖]  
　　蕪湖客棧同業金斗公鳳儀樓公安鴻安佛照樓迎賓館等七家具禀巡警局每月認繳警捐九十千文經沈參事核准定於九月初一日起開徵聞尙有十餘家亦擬上禀認捐以便要求警局一體保護 
清談 
[孔子生日]  
　　今日爲孔子降生之辰。吾知各地方之學堂敎員皆將祇領學生同詣至聖先師位前磕頭行禮循例放假矣吾又知各學堂之門前皆將高張龍旗懸燃紙燈以表明其尊孔之意思矣吾又知中學以上相當之學堂更將演新劇娛嘉賓留作聖誕之紀念矣然而行禮放假嬉游一天不知學童果有宗敎思想否龍旗紙燈獨目皆是不知見者果有宗敎思想否學校演劇多取時事不知與敎旨有關繫否吾不敢謂種種慶祝之形式無一毫涉及信仰之精神惟精神少而形式多尊孔之禮其賢於敎官典守聖廟荒蕪不治者亦僅矣 
或曰山東爲孔子降生之地近日提學使署東廳學界公議　良祝聖典禮大旨生日行禮畢後每校由敎員宣講孔子故事與學堂所以尊孔之故俾學生　今日放假與尋常例假不同竊謂是法也旣有又形式有精神斯得之矣 
[新三笑（二十一）]  
　　伯虎道天下豈有這樣便宜的事枝山道倘過渡到西洋去一則我曉得你資格不够二則經費頗鉅你也無此力量三則非一年半載所能畢業以我看來還是過渡東洋爲宜每年經費只消三百金豈不是巧一年半載可以畢業豈不是時間又少回到中國容易銷售豈不是好伯虎道。你已經知道這個妙法爲何不去呢枝山道。我不瞞你說。我生平最恨的是一般胸中没有一毫東西靠了幾個牙齒一張舌頭兩片嘴唇就到處呼么喝六欺欺幾個無知無識的人伯虎笑道。你方纔呌我東渡你爲何又駡起東渡的人來我要問你你究屬阿呌我去弗呌我去枝山捋了一捋鬍子哈哈冷笑道說不說其權由我去不去其權由你爲何你去不去反問起我來難道因爲你去了就呌我緘口不駡不成你這樣的不明白事理怎好到東洋去呢我看你功名心熱自科舉廢後你時時不信的汪汪涙下我是以提醒你念頭敎你去揣摩揣摩伯虎道。我們可不一同去互相揣摩豈不更好枝山又冷笑道你又要以不入耳之言來相勸勉了我有自知之明我的性質不配到東洋去的就去也幹不了甚事因爲青天生我多了一根骨頭伯虎問道多了什麽骨頭枝山道。多一根傲骨所以見那些人做的事情多瞧不起來我看你着寶好去 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[法公董局在華界築路之疑問]  
　　上海縣李大令訪悉法公董局近在法新租界寶昌路北首築造横路因傳該處七圖地保諸紹基到縣詰詢據稱法公董局於本月初三日在寶昌路之北擬築横路通至三圖等語李大令以該處並未劃入租界此次築路是否由道憲允准未奉飭知咋已禀請滬道核示 
[中國公學請助學費]  
　　中國公學創設以來頗著成効惟惟常年經費雖蒙寗蘇贛浙等省籌欵協助然需用較繁核計每年短絀甚鉅聞該公學已據情電請皖撫懇予援照寗蘇贛浙等省成案飭司協撥銀三千兩以資維持想沈護院熱心學務必能俯准所請也 
[總工程局上滬道禀（爲京江公所義塜餘地事）]  
　　敬禀者京江公所一案奉鈞斷南首照公所舊界石放出六尺北首以舊有之三塊界石爲址在該公所固已如願以償懽忭遵斷在董局一切仰賴主持敢有異議但爲日後辦事起見有不得不爲憲台凍明者上海城廂内外街道偪仄不便行路久爲外人訕笑前年總工程局開辦後查照向章凡沿路翻造房屋一律收進二尺數年以來存除情面極力奉行路政漸有攺觀之望然恒情顧公者少便私者多欲其收進誰肯慨諾祇以定章難違勉强遵悰而工程局之叢怨集怒誹謗時興寔由於此此次京江公所爲保護義塜力爭此數尺之地在明理者固知憲台公斷寔爲義塜築牆開溝地步與尋常讓地不同但恐無知之徒見該公所得此便宜藉爲口實則城廂内外辦理路政從此棘手矣且閘北地方正在闢路興市影響恐亦難免董等愚慮所及應請憲台立案聲明京江公所一案係爲保全義塜他處不得援以爲例將來該公所遷塜造屋該地仍須照章收進庶杜藉口而保定章可否出示隢諭之處合行備由禀祈俯賜察核施行實爲公便（附夾單禀） 
　　敬再肅者董局開築周涇浜馬路原爲西門外方浜橋至斜橋一帶路狹人稠車輛繁盛近來行駛電車最易傷人肇事因議將周涇浜塡築馬路以便馬車塌車小車改由此路直達斜橋在車輛旣避電車之險在行人亦免碰撞之虞但全路袤長二里餘工程浩大董局旣無餘欵勸捐亦難集鉅資且路之北盡頭法人所築陰溝口徑丈餘若亦築陰溝與之啣接爲費甚巨不得已議於交界處仍留河身以便法界陰溝洩水而就河之兩旁築路則西岸原有之路中隔界浜不能與租界直接不若東路可直接租界且東路爲向來通行之官路爰就東岸塡築此不得不用京江公所笆外舊路之原因也當董局規畫此路在上年三四月間即將工程局馬路界石竪立其時該公所並無一言阻止及十月開工曾函請該公所捐資相助該公所但以無欵可助爲言亦未論及地界直至本年六月路工築至該公所笆脚以外石子舖平始出而阻撓在該公所以保護義塜爲詞重在枯骨在董局因避電車危險而築路重在生命生命之與姑骨輕重姑勿論縱之董局不能就河心築路而就東岸塡築者實出於萬不得已且只就該公所舊有之笆外鋪路並未損笆内義塜一草一木於該公所有便利而無妨碍該公所保護義塜築牆開溝誠屬慈善義舉但何以數十年沿塜築笆絕無開溝築牆之議今因築路而忽鄭重其事必欲爭此八尺之地其意固不問可知現在旣奉公斷董局自當改畫路形不得不就河心塡築但陰溝不能不砌且不能較法界之陰溝過窄惟此項工費浩大董局實無從籌畫應請憲台責成該公所擔任砌此一叚陰溝其舖路工程仍由董局勉力設法是否有當伏乞卓奪施行 
[飭議免收南翔鎭花衣釐捐]  
　　南翔鎭商務分會禀請豁免該鎭出口花衣釐捐曾由滬道移商松滬釐同在案茲聞該局以釐捐一項係爲抵償洋債要需設有短收亦必照數籌解不得短缺所請免收南翔出口花衣釐捐一節殊與賠欵有碍實難照准惟旣爲振興市面起見姑准飭由吳湘江釐卡委員妥爲核議復到再奪昨已移復滬道先行飭知靜候核示 
[函請發還丹藥]  
　　任逢莘觀察日前有玉雪丹一木箱裝江新輪船運往鎭江交救生局代爲施送因未繳關稅被新關稅司扣留議罰關平銀四兩茲爲滬道蔡觀察查悉以此藥係爲善舉所用向章凡關係善舉之物應免征稅爰於昨日函致稅司請即發還 
[尚賢堂舉行孔子聖誕祝典]  
　　尙賢堂爲美儒李佳白博士所設專講實學不涉宗敎今日爲孔子聖誕該堂特於下午三名鐘延姚菊坡太史演說李博士亦有祝詞　表尊孔之意任人往聽不備入塲劵 
[永濟救火社併合開會]  
　　前日爲北三鋪永濟救火南北兩社併合開成立會上午十時各誴員均排隊蒞會計南三舖四舖八舖十舖十五舖中城利濟輔元果育城東平安等社及來賓約有三百人均至明倫堂開氣相投凡事併則力厚分則勢弱即吾國四萬萬同胞若人人能併力合作奚慮强鄰之欺侮哉合座拍掌講畢贈以祝詞後即佈告草章摇鈴散會 
[嚴禁麫工勒加工資]  
　　切麫工人聚衆集議勒加工資已兩紀前報茲由麫館同業四如春鴻雲樓等禀奉上海縣批示云小　藉詞加價幾成惡習據稱王桂寶等藉圖把持希冀另立外目硬欲勒令安業各司停工加價混稱行頭殊爲可惡此等無賴之徒煽弄正經工人滋生串端一爲所愚同聲附和坐受其害尤爲可憫應候示諭禁止違必提究非徒備案已也 
[謝劵]  
　　新北門内民立上海中學堂於今夜七句鐘舉行孔子紀念會蒙贈入塲劵兩紙書此誌謝 
城内 
[預備結婚]  
　　本縣李大令之第三子慕陶文定候補知府高竹園太守之女公子今山大令擇定於九月初八日在暑完姻現慕陶已於日本乘輪回滬高太守亦於昨日陪同女公子由湖北來申假庽江蘇海運局預備一切 
[吞没工資]  
　　浦東塡泥工匠趙清臣等被工頭郁殿邦徐大邦吞没工資洋五六百元前日趙等聚集小工五六十人至浦東總巡局喊控局員沈明府諭候函送縣署訊究 
[加增水價]  
　　滬南中國内地自來水公司前日知照各居民定於八月份起加增水價各居民以該公司並不於七月底先行知照直至八月將盡始發傳單故嘖有煩言云 
[武弁被控]  
　　莫某曾充縣署差夥夤綠得入武營由提右營參將委爲城門盤查武弁近日抱被世襲二品蔭生鞠登貴以需索恐嚇幾釀人命等詞控奉提台劉軍門札飭提右營查辦楊參戎奉札後常即將莫撤差一面派員詳細訪查禀復核辦 
[官事]  
　　分省補用通判胡士楨候補縣聖張克暄浙江管解京餉委員候補知縣鄧國霖黎澤耀昨均到道禀見德文醫學堂委員羅鵬年禀知奉陸軍部咨送學生十二名又陸軍小學堂學生五名署理武進縣知縣顔緝斯禀辭赴寗太陽廟巡局委員汪鴻銓禀請病假五天洋務局英文繙譯陳世光禀謝札委兼辦洋商租地差三路三區副巡官金鐘禀謝奉委調辦四路三區副巡官差 
南市 
[巡士多事]  
　　恒源泰木行夥陸錦章前晚行經賴義碼頭適宏茂錩襪店女子程阿毛亦在該處經過七十一號巡士疑陸與女子有私糾同落差某巡士一併拘至南區陸稱與女素不相識突被該巡士季壽在途揪辮請爲究辦判女飭探送回一面告知警務長 
 
 

Page 19

 
 
將該巡士卯名斥革追交學費 
[不避嫌疑]  
　　一百六十九號巡士查見鞋底作夥吳光林與胡陳氏同行拘解工程局請究吳帮與氏有親因氏夫胡錦初擬將該氏賣入花烟故偕回母家孫明府以吳不避嫌疑判押候傳集人証訊核 
[辭退巡官]  
　　總工程局西區正巡官某君沾染嗜好業由警務長商明局董將其退去另選合格者充補 
[傳諭巡士]  
　　總工程局警務處因須整頓警章於昨日傳諭甲乙丙三班巡士准今日午前十時到局諭話 
[查提店主]  
　　英商祥茂洋行以南市昇泰小洋貨店經售冐牌肥皂控由捕房派探至總工程局請爲協提局中即派探將店主查提解究 
閘北 
[禀留巡官不准]  
　　巡警總局批四路三區弁記長警禀云禀悉該區李副巡官與三路三區金副巡官互調本係因地擇人藉收彼此相宜之効該弁記長警等乃竟聯名禀留殊屬不明事理須知用人行政本督辦自有權衡何得妄干曉瀆此事前已通飭嚴禁不啻三令五申豈該弁記長警等尙未之聞耶請著不准行并嚴加申斥 
[扭控搶洋]  
　　戴春林楊可昌昨扭陳德方顧阿四至巡警總局控被搶去會洋請爲究辦判陳責四百板發押拘留所顧從寛交保 
[串竊車照]  
　　沈經綸控揚高成夏咸生串竊東洋車照會昨由巡警總局提訊判高責二百板夏罰洋五角照會給還 
新租界 
[撞壞塌車]  
　　昨晨十點鐘聘白爾四號電車駛至新閘路蔓盤路口將工部局之塌車撞壞幸未傷人 
[因病身死]  
　　昨報紀有年約三十歲之某甲在電車上神色有異送至捕房身死一事昨日午後由本縣李大令驗明委係因病身死旋有尸督賀信投稱死者名賀四喜自願備棺收殮大令准之 
[火警]  
　　前晚三點鐘蔓盤路西諠海里醫生顧文俊家失火焚燬披屋一間 
英租界 
[贓盜並獲]  
　　盜罪胡四於前晚二點餘鐘紏黨十餘人明火執伏擁至天通庵後寶山縣境顧家宅顧阿四陸毛毛家用石撞門入内刦取布衣等贓而逸旋由包探姜長明徐申慶在虹口查獲拘入捕房昨解公堂請究中西官以事在界外判人贓一併解送閘北巡警總局訊明嚴辦 
[逃犯歸案]  
　　拐犯龔春如在松江華亭縣越獄脫逃匿跡租界仍被查獲已紀昨報昨由捕房解　請究龔供松江之案已於二月間由原告求銷小的於五月間來滬住居南京路附近之梅芳里現在法界宋姓家敎讀此次係被朱家角入將匿名信函送至松江致被移提求察中西官判龔交來差帶回歸案訊辦 
[招摇撞騙]  
　　沈仲梅自稱係鐵路總辦之至戚以代荐洋人生意爲由　取洋二百餘元後由洋人察知投訴捕房於昨晨派探提獲解廨請究沈供認不諱判交二百兩人銀並保候禮拜三復訊核奪 
[串拐婢女]  
　　粤人陳阿梅控甬婦吳徐氏串拐婢女秋喜昨由公堂提訊原告供秋喜被氏與吳雲金拐往寗波求究訊之氏供吳雲金係鄞縣人是否由吳拐去買不知情判押候移提人証再訊 
[保險紏葛]  
　　廣東路協太昇洋貨號四月間失火後與保險行紏葛涉訟迄未理結昨由公堂復訊同安保險行延郝閘幫辦德雷斯律帥投稱該號失火後曾經公正人估計銀一萬零五百兩該號經理周靈亭延穆安素律師辯稱照魯意斯摩洋行估計銀一萬一千餘兩尙有被焚各貨亦值四五千兩請爲公斷寶讞員商之西官判候僵議核斷 
[是否搶]  
　　王阿二王金奎吉全兒三人前晚潜伏於虹口膠州路坆上意圖搶刦當被包探查獲解廨研訊王等均不認爲匪判押候查明再訊 
[總會何多]  
　　史仁貴張興生張雲仁徐瑞林沈繞香忻山元等在北京路一百零一零二號房屋私設總會聚衆賭博近爲捕房查悉一併拘入存洋保出昨日臨訊不到公廨中西官判將存洋充公 
[勾引成姦]  
　　何小仁之妻池氏前日與施阿仁在虹口培興路一千零十號房屋内姦宿被何與其兄何小倫查悉同至姦所捉獲扭入捕房昨解公堂請究施供由阿香娘牽引曾出洋十二元二角氏供因何不顧家用是以與施　識判施押候提阿香娘到案於禮拜五再訊氏押三月滿期准由其未領回 
[公堂瑣案]  
　　迷路小孩張雲生判送棲流所留養候認過犯姜阿二潜來租界判押三個月逐出過犯吳坤元復至租界判押西牢半年僧人汪雲者竊東洋人什物判押三禮拜逐出陳小五子諸小虎串竊停泊浦東之俄國船上鉛被由水巡捕房查獲解案請訊判送浦東總巡避訊辦 
美租界 
[幾遭不測]  
　　聘白爾三十一號電車前日午後行經北蘇州路將徐阿茂撞跌幾乎滾入車底幸司　人急將救命板放下並將電車停機不致殞命 
[馬車肇禍]  
　　馬夫張寶生昨日駕車至乍浦路撞倒皮鞋店學徒顧阿根碾斷左臂由捕并送捕房顧送醫院醫治張押候送辦 
[調戲婦女]  
　　周沈氏前晚行經崑明路突被王全如扭住調戲氏即鳴捕將王拘入捕房因訊無証據遂即斥釋 
[拐案無憑]  
　　張王氏昨投捕房報稱日前被董友才傳胞妹戴王氏拐賣請究捕頭飭探將狂拘入詢無証據斥出不理 
[頭反目]  
　　蕩婦王張氏被　夫趙仁法兇毆報捕請究捕頭以該氏亦非善類斥不准理 
法租界 
[抱怨車夫]  
　　楊玉亭投廨控稱祖母雇坐虞蔴子之人力車行纯吉祥弄口被電車攢倒祖母腿臂俱折送至醫院亦不肯醫治求究判虞押七天車主張徐氏罰養傷費洋一元了案 
[歸咎車主]  
　　車庽主陶木林將車租與年邁有病之王君祥駕馳致被電車撞倒跌傷某嫗昨由捕房將王陶一併送廨判陶罰洋兩元充公王寛釋 
[交保理償]  
　　某法商昨至公堂控稱席渭章在商人處做影戲　器前日在棧房内將鑰匙藏匿竊去洋四百三十元現已賠償二百元餘不肯交是以送案請究席供該洋不知何有所竊小的爲保且生意起見已賠過二百元求恩公晣判限兩禮拜交保理償 
[展限科理]  
　　立興洋行東前控周文石在葉同興經理時定貨不出並欠往來銀一千七百餘兩公堂判限四禮拜理楚在案茲已逾限仍未料理昨由原告投案請追判周於三天内自向原告情商料理 
[茶館聚賭]  
　　麥副捕頭昨日投廨禀稱顧小利所開之小茶館内時有紏人抺牌情事故將顧傳案請究判罰洋五元充公 
[更正]  
　　前報載江永輪船買辦留難搭客一節茲有人函告輹云喻觀察之船票係向船局購來輪船向章凡船局所出之票須俟該船局將水脚洋付交船上方可作准乃該船局等所收喻觀察之水脚洋直至晚間十一點鐘尙未送交該船經船上飭人往催竟不承認迨喻觀察令其帳席向該船局查詢尤敢出言挺撞是以喻觀察即將所購之票函送道署請爲查辦該船買辦並非故意留難應請更正 
國外新聞 
[膠州總督游日]  
　　二十五日東京電云膠州總督屈魯配爾明日將抵東京此行專爲私遊小住兩星期即回 
[日本棉紗近市]  
　　二十五日東京電云日政府前議津貼出口棉 [ 
 
 

Page 20

 
 
紗一事刻因國庫支絀業已作罷棉紗贈彩發賣品並未得有成效西四月間議定裁减出貨之舉將展期至西十一月恐過此尚須展期惟工值並未減小工人亦並未裁退 
[高麗亂事難定]  
　　二十五日東京電云日皇雖有勅旨限於西九月前剿平高麗亂匪然目下仍有零星匪股倔强未服 
[美艦隊已離澳洲]  
　　二十五日倫敦電　美艦隊已自奥爾勃萊啟椗開赴小呂宋總司令官海軍大將史潑萊於臨别之日致書聯邦首相台京君云深盼聯邦無量發達日臻榮幸 
[意國簡派日使]  
　　二十五日倫敦電云倫敦意國使署之參賛現已簡爲駐日公使 
[森林大火之蔓延]  
　　二十五日倫敦電云坎拿大森林大火現已延至奥土樺邊界附近濃烟迷漫五十碼内不能見物紐約地方亦因烟迷致航船失期 
[英國棉廠同盟罷工]  
　　二十五日倫敦電云英國蘭開歇省各棉織業廠主人因廠工不允將工值减少百分之五决議於星期一日一律罷工有工人十五萬名將因此賦閒 
[王國政界近事]  
　　二十五日倫敦電云土爾其國王以駐英大使麥塞納斯氏能修睦英土邦交特攺升爲内閣大臣 
[共和黨得助選舉費]  
　　二十四日華盛頓電云希阿斯脫君近宣告阿其培爾特及福塞克兩君致共和黨會之書並附呈該會選舉費美金七萬九千五百元聞者皆爲驚愕塔孚脫君對於此事緘默無言 
[俄京學校散學避疫]  
　　二十四日柏林電云俄京聖彼德堡因疫症盛行各學堂皆已散學以免傳染 
[俄皇游意之先聲]  
　　二十四日柏靈電云俄國外務部大臣伊斯華克與意大利外務部大臣在台西哇互會討論俄皇赴意各事 
[布土恐將絕交]  
　　二十四日柏靈電云布勒嘠利亞與土爾其之邦交恐有决裂之虞（因土外務部大臣不理布國駐土公使之故）以上譯字林西報 
[英國陸軍大操]  
　　二十六日倫敦電云英國陸軍大操因雨展期今已在南唐斯操畢兩軍假戰二十四點鐘守軍卒爲攻軍衝潰此次操演各員弁受令頗少均聽自行佈置 
[小呂宋患疫]  
　　法文報載法國電云小呂宋地方亦起有疫症 
[英水手違札軍規]  
　　二十六日倫敦電云英國頭等裝甲巡洋艦直布羅陀號業已行抵澳洲西部批區地方艦上有水手一人被拘因該水手曾將艦上砲準（值金七百磅）投諸海中是時該艦開離泊萊茅已有十二日遂使該艦失其效用故該水手將在雪梨地方由軍事裁判所定罪以上譯文匯報 
小說 
學界小說風流太史（三十八） 
[第十回肆紛爭監學員受屈撤差使敎務長坍檯]  
　　學務公所接到了這個禀帖。正在狐疑不定。不想石介甫也寫了一封信來。說方蓮仙怎樣的人地不宜。怎樣的學生不服。要請務公所。立刻撤他的差使。學務公所見了這兩個人的信和禀帖。這個是這樣說法那個又是那船說法。不曉得到底聽了那個的話的好。便密密的派了一個委員出來。絀細的查了一回。曉得石介甫的聲名不好。便想要撤掉他的敎務長。倒是宜制軍曉得這石介甫。是前任李制軍從刑部裡頭調來的人員。不好意思驟然撤　他的差使。便和學務公所說了。暫時不必撤換。等到了明年。叫個人私下去和他講一聲就是了。學務公所受了制台的吩付。自然照辦。石介甫見方蓮仙的禀帖。扳他不倒。更加得意起來。一班學生。也没有一個不恨他的。到了年底。散學的時候有幾個被他革掉學生。合了全堂的學生。上了一個公禀。給宣制台。大家都不肯承認他。宣制台見了這個禀帖。曉得石介甫是幹不下去的了。便另聘了一個姓金的舉人。做師範學堂的敎務長。宣制軍以前在上海的時候。本來認得這位金孝廉。不好意思給他札子。索性和他客氣些兒。給了他一個照會。金孝廉接了宣制軍的照會。便謝了委到堂辦事。這一來把個前任的敎務長石主政。氣得一個發昏。雙脚亂跳了一回。也無可如何。想來想去。想不出别的法兒。只得詳詳細細的寫了一封信。給宣制軍。說我本來好好的在刑部當差是前任總督李制軍調我過來的。如今没有差使給我。只要求大帥給我一個咨文。仍舊把我咨回刑部裡去就是了。宣制軍看了他的信。雖然覺得好笑。却始終念他是個京官出身。便傳了學務公所總辦袁太守。來叫和他對付一個差使。袁太守奉了宜制軍的命令。不多幾天。便把他委了一個武備學堂的會辦。每月却止有二百兩銀子的薪水。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[中日合辦鴨綠江木植合同]  
　　第一欵定光緒三十四年九月初一日即陽歷本年九月廿五日開辦　　第二欵俟開辦一年布置整齊後由中日兩國招商承辦所有招股章程俟本公司開辦後議定頒布 
　　第三欵所有資金定爲三百萬元由中日兩國分攤在招商承辦時悉數收回 
　　第四欵所有資金在中日兩國銀行分存 
　　第五欵本公司置督辦一理事長二理事二名以上或他技師及各項職任督辦由東邊道兼任理事長由兩國各任一名理事由理事長商定指選具禀兩國政府定奪技師及其了職任由理事長商定惟理事以下職任務期由兩國同數選任 
　　第六欵督辦薪俸每年一萬五千元理事長每年一萬元 
　　第七八欵從略 
　　第九欵所有决算期均用華歷 
　　第十欵除由兩國政府允准外公司不得借欵增資 
　　第十一欵由盈利提撥百分之五爲公積金惟以至增額資本三分之一爲限所有公積金倘非經兩國政府允准不得使用 
　　第十二十三欵從略 
　　第十四欵所有抽稅減抽二成船捐不在限惟有輪船運出外埠時須照海關章程拙收出口稅惟在此以外除對於土地抽捐外豁免一切　　第十五欵公設鐵路所需枕木該路局由木把親行採購 
　　第十六欵渾江沿岸居民除自資使用外由本公司收買一切 
　　第十七欵整頓漂流木才由本公司任之向來所設木會以本公司告成日一併裁撤 
　　第十八十九欵從略 
　　第二十欵所有工役專傭中國人民倘傭雇别國人須邀督辦允准 
　　第廿一欵所有牙行仍舊開設與本公司隨時商量 
　　附欵 
　　第一欵所有銀幣均用北洋銀元再從緩用奉天銀元 
　　第二三四欵從略 
　　第五欵所有關於營業警察事宜總歸中國警局管理 
[寶應紳商學界對於蘇路北線之意見書]  
　　竊蓮生等　聞鎭清鐵路經由寶邑已先集同人等研究利害固願導揚　　尤期徧喻顓蒙研求再三詢謀僉合已有成議正儗繕遞間欣聞傳知會集内人研究蓮生等敬括所議大要陳之竊以爲軌安東堤之害三軌安西隄則無其害而所利者四所謂東隄之害者何隄内皆水田地勢低於河身幾二丈近隄取土取料皆不便遠則漸近溪蕩工更難施且民田水利閘河涵洞及溝洫闕口皆須外橋煩費而轇轕此公司之害一也水大之年危隄一縷處處窩險欲帮外隄則河身愈窄溜愈急欲於附隄百丈内鋪道路工須高與隄齊路高則基寛佔地必多且無處取十勢必隨地開挖長隄内虚日久蟄缷可憂此官隄河身之害二也至於地方附城廬舍沿田溝洫近郭坟墓桐岡東北自元明迄今義塚纍纍不下億萬有主無主參半未勘路以前巷議街談君情洶懼此民間廬舍坟墓之害三也若設軌西隄則無此三害而利在公司者四東隄廬墓田舍左右叢錯畆地數姓動多窒礙西隄地勢高曠半爲蘆灘隨灣取直惟意所適取道直而施工易利一東隄附隄之水田水旱無虞爲邑上腴每遇荒歲賴此支持沿隄數里之中閘洞排比又戸各有溝田各有洫於此設軌勢必節節建橋煩費甚重西隄則建橋數處便可暢行利二東隄盡熟田且戸多而價貴西隄不盡熟田且戸少而價平戸少則人易集價平則田易購勸之以田入股勢必樂從利三湖灘近接洪澤湖外即出取石料一舟直達直缷就隄外湖灘開河取七栽蘆護隄不煩遠取利四此公司之利在西隄者也至官堤旣無附近取土日久空虚蟄陷之憂河身又無外幫侵狹之虞且西隄設軌是西岸多一護隄隄下取土就湖開河是隄外多一蓄水之河正暗合昔人李穆堂先生請開西岸引河之奏議則設軌西隄尤官隄河身之大利者也民間市廛安堵無警坟墓纍纍無恙溝洫無間無阻又無盡東其畆而惟轍迹是利之憂則民間房産坟墓田地溝洫之免於害其獲利亦與公司之利等也地利人和惟主在西隄則兼之適奉下問採及芻蕘蓮生等以土人言土事集鄉里同人詢謀僉同至於皖北各處運來商貨由洪湖蔣垻三河艫舢銜接直泊西隄之下尤爲利便如慮於隄外傍湖築路恐多糜費查揚州水道記内載南河成案寶應運河西堤外引河由氾水至寶應計四十里共建閘三道涵洞二座石工三千餘丈隄工五千餘丈實共用銀二千餘萬均有載籍可稽總之此路以清江爲樞紐查清江城市集鎭均在漕河南岸軌道至彼亦須駕橋渡河今請於高寶交界處所相度地勢預爲渡河敷設路軌直達清江旣無格外煩費又與商務民情均各允洽謹貢其愚伏候俯察裁奪不勝懸企待命之至謹肅 
　　朱蓮生朱勵志朱崧生王慶保鮑友恪劉駇彰劉元淦徐雲瑞刁士驤茵昌平朱其濬徐善卿王鼎彝陳仰承喬炳煇支恒孝宋莘生吳錫庚朱荃生劉啟彭朱延炳吳錫英盧守愚王鴻瑞吳士華姚甸基宋麟祥王家驥胡倬胡煥麟周釗成守信周鑒陸寶庠朱百還劉鍾琢王學曾王雲卿朱雲鵬陳振聲向保眞朱鴻綬江應茅劉綬曾汪文溥盧煥章王鴻瑨成壽彤朱其鋆吳家達刁宗周汪鳳藤朱百通徐孟文張拱宸劉毓雲　　　 
 
 
 

Page 27

 
 
   
 
 

Page 28

 
 
   
 
