# 1889 - 63 - 4905705

 

Page 1

 
 
[新印白紙曾文正公年譜大事記家書家訓榮哀錄出售啓] [  申報舘主人啓]  
　　曾文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘册卷帙繁直携帶良　學者　數年之心思未易得窺全豹本舘覔得初印善本先將年　大事記家書家訓榮哀錄五種用新鑄鉛字排成印以雪白連吏紙校讐詳細每部裝訂十一本價洋八角請向本埠南北申昌及各埠申昌購取均可此啓 
[新印東華錄東華續錄出售] [  圖書集成局啓]  
　　東華錄一書初　子蔣氏後長沙王益吾祭酒從事史館復取累期掌故列聖宏謨編纂成書箸爲　錄由是自天侖迄道光九朝治緒　　大題恭閲之下不特仰見祖宗宵旰勤勞孜孜圖治之至意卽列朝名臣章奏大將勳猷以及外壽恭順之情邊疆開拓之事亦皆編年記月一覽可知固宜案量一編朝夕披閲者也第原本已多漫　坊間翻刻又皆魯魚亥豕訛悞良多兹用新式鉛字排印精　上白紙張校對裝潢俱極佳妙刻已告竣每部分訂六十四本外用紅木夾板六副定碼洋十二元定于本日起出售賜順者請至本埠及各外埠申昌書畫室購取均可如欲蔓購請移玉至申報舘帳房面議可也此佈 
[春江送别圖記]  
　　我友岸田吟香先生東國老名士也性樸訥無浮囂氣與人交恂恂儒雅未嘗有疾言遽色僑居海上名其居曰借樓先生之言曰人生斯世顧何往而非借哉春之花秋之月雖非我之所有何不可借以寫心胸必欲據而私之則不特拘十墟抑且累於俗矣客歲百花生日適樓之對面玉蘭盛開先生乃狂喜曰其借此以暢吟懷哉乃邀集海上諸名流大開壇坫推　園老民執牛耳而以社名請於老民老民曰嘻其卽命以玉蘭吟社乎斯時與會者共十餘人咸賦詩爲先生壽嗣是月必舉行一二次詩篇如束筍焉己丑二月初六日先生將返東瀛弢園老民折柬招同社諸君餞之於淞北寄廬酒半先生出鹽川一堂所繪春江送别圖徴諸君題詠夢畹生乃作而言曰先生此行眞足以稱盛事哉當吟社未　之前僕已與先生識數載每於暇日登樓問話見先生圖書之富幾於充楝直牛多有海外遺編爲中國所未經流布者每一檢閲如入瑯環福地幾於滿目球琳先生口誦之心維之時或與僕等攷覈而討論之矻矻孜孜曾不知老之將至先生之於學可謂好矣顧先生不欲以經生名生平實隱於醫舉凡金匱之秘方靈樞之妙緒潛心探索勃　其中久之而悟徹精微出神入化嘗設藥肆於海上求藥者户限幾穿先生每爲之按脉立方斟酌盡善一經診治無不著手成春此行也其將出其餘技施之於十洲三島間乎夫日本之醫今與古亦大異矣古時醫者皆取法于中華而講求爲尤切聞有丹波氏者父子相繼以醫名於時橘井杏林流傳佳話所箸診病奇侅二卷獨有心得不同掠影浮光今則醫法亦變而效泰西無論五癆七傷皆以藥水滌其臓腑而癱疽之屬則更易藥石以刀錐雖或奏效甚靈而血肉淋漓未免鄰于殘忍誠得先生挽而救之一以軒岐之遺技張俞之秘方祖述前賢領袖來者俾數千載相傳之古法不致澌滅於一朝其爲功也豈淺鮮哉抑又聞之古稱上醫醫國當今之國脈其待醫者正復不少矣日本自維新以後事事崇效泰西幾於舉昔時之制度文爲一切廢棄今日者兵甲盛矣器械精矣海禁開而輪舶通行矣礦務興而煤鐵有利矣說者謂事祗一二十載已能漸致富强以致朝廷之上不無藐視中朝謂堂堂大一統規模反不能擴充更張一洗苟且因循之習而其儒生清議則又謂中朝與日本同處亞細亞洲彼泰西言語不同性情各别非我族類究不能悉泯猜　誠宜結好中朝和衷吳濟同仇禦侮成輔車相依之形庶不致脣亡齒寒漸且見凌於他族是以昔年留心時事者曾聨爲興亞會欲合中日兩國以兾振起亞洲顧亦祗紙上空談未得見諸實事蓋能說者無其權有權者不能用其說也僕則以爲中國苟且因循在前代誠所難免今則文謨武烈聖聖相承國富兵强陸　水慄苟與日本聨爲一氣則以弭内亂以睦鄰邦方將駕歐洲而上之更何患委靡不振耶今日者日本方新設議院一切政教集紳士而共議之先生朝進一策焉曰以泯嫌疑暮紓一籌焉曰以敦雍睦舉昔日爾詐我虞之見一變而形迹胥忘則不特日本蒙其庥卽中朝亦沾其惠先生醫國之技不可大展於今時乎先生往矣海天漭漾珍重爲佳庶幾海上諸同人不致相思成痗也先生啞然笑曰僕豈有志於策名仕版耶僕惟向日光山畔墨川亭邊啜墨絃詩稍洗塵容俗狀而已子之所言請以俟袞袞諸公胸羅經濟得子惟記取暮春時節草長鶯飛一棹春江重與故人翦燭聨吟啣杯觴月斯時之興誠足薄軒冕而傲王侯所惜一樹玉蘭爾時已狼藉摧殘無復亭亭皎皎不免令人惆悵東風耳乃相與洗盞更酌抵　高談迨席散已月過花梢三商漏盡矣歸乃挑燈磨墨而爲之記時光緒己丑仲春六日上海黄恊塤夢畹生拜稿 
[西電譯登]  
　　昨日本埠接到法國電信云法蘭西銀行董事某君自尋短見法國人心爲之惶惑而昨日本埠法蘭西銀行總辦亦接電信謂此事可無妨礙如要一萬萬法郎克可以立時發電往取云 
[百兩將之]  
　　正月二十四日六點鐘恭請皇后妝匲計瓶座吉慶金鐘圡磬燈燭益　鐘鼎古玩玉器鐘表帽桶盆景果盤大小鏡架火盆衣架桌張凳几箱廚頂櫃大櫃衣鏡皆一律花梨雕刻玲瓏鋪　廉幔共百餘擡其中一切與平常無二惟大倍之舁妝之人悉衣紅綢駕衣腰繫緑綢帶頭戴青絨冠紅絲線緓上結金凸花葫蘆式頂上插黄羽翎足穿青布鞋襪每抬用二人四人八人十二人十六人不等欄杆桌張一律飾以黄色上有紅雙喜字擡扛托字亦飾黄色紅雙喜字抬絆一色上以黄綢欄結下以黄絨繩紥拴桌箱几櫃以黄綾棉墊墊扛奇瑰異珍陸離光彩眩人兩目並有金椅雕刻寳座牙牀前部導迎樂設不作前有御前大臣慶克二邸首引後有乾清門三旂侍衛二十餘員蟒袍補褂騎馬佩刀引導出方家園迤邐而進東安門沿途滿鋪黄土大小巷口内遮蓆棚外障藍帳步軍官兵於帳内外　守禁阻行人車馬往來甬路兩旁前鋒護軍營官兵衣冠佩刀鵠立沿途鋪户門前悉挂彩綢進東華門以抵乾清門外易内監舁入内宫陳設於交泰殿聞循例貯庫數日二十五日又恭進百餘抬及磁石金石古銅銀器古玩陳設什物木器櫃箱簾幔牀帳鋪墊等與二十四日大同小異其瑾嬪珍嬪妝奩亦於二十四日卯刻由粉子胡同嬪邸舁進大内經丁家街沿皇城根入地安門走東沙灘進神武門至蒼震門前易内監抬入一切與后無異推只五十餘抬　 
 
 

Page 2

 
 
其前有内務府官十數員爲之引導沿途鋪户亦懸掛彩綢云 
[擇吉履新]  
　　新任吏部右侍郎孫燮臣少冡宰家鼐擇吉正月二十一日午刻進署履任新任工部右侍郎徐壽蘅少司空樹銘擇吉正月二十一日午刻進署履新新簡總理户部事務張子青相國之萬擇吉正月二十一日午刻入署拜印視事先期由各該司務廳傳知合署官員吏役人等届期一體謁見 
[仍復興工] 　　 ] 
　　通州鐵路經在京各大憲奏請從緩李傳相以事已垂成勢難中止諭飭鐵路公司督辦司道另勘路管務與民間廬墓田園略無妨碍奏准後卽勘定由宜興阜繞逹北倉渡河循運河東堤逕抵通州原其所以奏請停止之由蓋以大内貞度門被災袞袞諸公次第封章入告請皇上遇災修省詔罷土木各工鐵路輪車亦請從緩辦理傳相老成謀國謂機不可失時不再來如果暫停無論盡棄前功難歸借欵卽工料亦無從處置恐此後鐵路終無開擴之期是以另勘路途詳晰入奏務乞俞允施行云 
[朶殿春聲]  
　　宗人府知照親郡王貝勒貝子公各門上謂正月二十七日大婚二月初三日歸政應遞如意之王貝勒貝子公均於前一日各備三鑲玉如意二柄自行派員於是日丑刻齎入内廷交奏事處於皇太后皇上前呈遞仍照例將該王公銜名敬書黄綾小牌　於如意總上○太和昭德貞度三門紥搭彩棚早已告竣所有親軍護軍各營在門内外值班官兵毡房拆毁無存無處棲止現在借居他處典守之責幾同虚設經景運門值班統領咨商總管内務府大臣擬先於昭德貞度二門内外堦下兩旁建搭毡房八座俾值班官兵有所棲止典守較爲嚴密　更稽察得以詳愼小心刻經總管内務府大臣准照所咨飭知造辦處赶派匠役卽在原處地基搭蓋毡房○總理各國事務爲照會事欽奉慈禧端佑康頤昭豫莊誠皇太后懿旨皇帝寅紹丕基春秋日富允宜擇賢作配佐理宫闈以協坤儀而輔君德兹選得副都統桂祥之女葉赫那拉氏端莊賢淑著立爲皇后欽此又准禮部咨稱大婚吉期現奉懿旨選定正月二十七日等因前來相應照會貴大臣查照可也爲此照會　至照會者此正月二十一日總署照會各國駐京欽差文也○神機營抽調八旗滿蒙漢驍騎兵丁更番教練近經各專操大臣核其技藝優劣酌定頭二三等溯自抽調以來已届三載步伐進退旣已合度槍技尢屬精捷然所練陣法僅屬一旗小隊若臨敵制勝非精於大陣不爲功要在平時演習純熟擬令此項抽調練兵演習八旂合操新陣神機營繪成新陣圖數頁恭呈醕邸鈞覽錫以神制勝等名色發交各專操大臣督率教習認眞教演俟大婚花衣期後卽令四廠抽調練兵出城在兩黄旗教塲中按期合操新陣此蓋簡練軍實有備無患之意也○正月二十日爲和蘭國君主誕辰泰西駐駐京各國欽差均於清晨高挂綵色國旗以誌慶賀○正月十九日駕幸惇邸賜奠三籌已過維時例應道路肅清東安門外大街路北萬興飯鋪夥數人仍伫立門前步營兵催令進鋪閉門鋪夥不服僉謂聖駕到來方肯進鋪適四籌已至兵益急致相爭持鋪夥以老拳奉贈幸連翌尉過此喝住某兵未遭毒手少選文錦如鎭軍至詢係何事兵以前情對鎭軍大怒諭以該鋪似此胆大猶復夥衆毆兵實屬目無法紀立飭本叚步軍校將鋪中人全行鎖交衙門懲辦步軍校遵諭入鋪鎖出鋪夥十一人交兵解赴官廳俟大駕已過由步軍校解送步軍統領衙門○步軍統領交諭步軍八旗墊道官兵自神武門曁東華門以抵惇親王府道路仍舊酌留弁兵修理平墊攔禁車馬住來踐踏蓋皇太后皇上仍有親往惇府賜奠之信也○科布多所管各蒙古旗每遇會盟及年給奬賞帮臺備差官兵例由參贊大臣循例賞給磗茶小刀等物以資鼓勵而示優眷刻經沙參贊以科城現存磗茶擬由山西歸化城購辦磚茶一千方解科存儲備賞已咨請山西巡撫磗飭歸綏道就近購辦解科所需銀兩照案先由晉省支發○大婚前一日遣官恭祀天地太廟後殿奉先殿以大婚告先期經太　寺掌儀司繕單題請欽派奉硃筆圈出和碩睿親王魁斌告祭天壇和碩鄭親王凱泰告祭地壇和碩肅親王隆懃告祭太廟後殿多羅貝勒載瀅告祭奉先殿欽此 
[臺事雜述]  
　　獻歲以來地方文武各官以及各軍將領均詣臺北府向撫帥叩賀新禧一時冠裳駢集車馬如雲正月望日在撫署團拜到者約五六十人觥籌交錯盡歡而散○正月十六日爲總理全臺營務處前貴州布政使司沈吉田方伯七秩雙壽先期獻聨幃稱祝者甚夥方伯概辭不受誕期閉門謝客儉德清風眞不可及有自壽詩七律六首錦心繡口傳頌一時尾章末句休字韻和者以張耀山大令爲最佳句云齊　同戚復同休方伯爲之擊節歎賞○艋舺居民聘粤匠製就龍燈一具仿江楚式樣顏色鮮明鱗爪栩栩欲活舞者花巾繡祅跳躍盤旋曲盡其妙元宵佳節徧游街市并送至各衙門金鼓喧闐異常熱閙聞之土人云今歲恭逢親政大典故創造此燈籍以點綴　平也○軍械所總辦張鴻卿太守兼辦電報總局因執事諸人日久弊生禀改章程十六條須通行全臺并澎湖各分局具文案楊君虞臣爲之襄理一切視草揮毫案無積壓其中章程以免收譯費及開設電報學堂諸端爲最善刻已出示曉諭以廣招徠○上年埤南彰化等處畨民叛變大軍進剿搗穴擒渠已由劉省三爵帥隨摺奏保尤爲出力各員旋奉爵帥通飭各軍造送出力各員履歴彚齊請奬不日卽可出奏列名薦牘者無不彈冠相慶矣○基隆煤礦局自張瑾卿太守接辦後百廢具舉前經禀請電致開平唐景星觀察派撥頭等礦司一名來臺聞本月間可到現正議開新井以廣利源太守挈領提綱從容展布提調黨幼雲大令承上啓下實力奉行可謂相得益彰矣 
[出示招告]  
　　補用府卽補清軍府特調淡水縣正堂隨帶加五級卓異候陞汪爲出示招告事照得艋舺大稻埕街有無賴棍徒數十人名爲十八猛身佩小刀常在街市村庄動輙逞兇滋閙鄉民受其魚肉莫敢與爭現奉大憲札飭嚴拿究辦等因當卽簽差拿獲十八猛内首惡林池桃一名訊供收禁除再勒差購拿餘黨外合行出示招告爲此示仰闔邑諸色人等知悉爾等平日如被十八猛林池桃欺凌擾害種種抱屈者准卽來縣呈告以憑提犯併訊　辦俾伸法紀而釋寃忿毋得遲疑切切特示 
[利令智昏]  
　　去秋有湖南人曾鄧兩君赴臺禀奉劉省帥批准湊集資本承辦基隆煤礦兩君旋赴粤東招股刊印條說擅改憲批省帥惡其招搖咨請張香帥飭屬訪拿日前派員將兩人押解到臺交縣看管聽候審辦謀利未成反以取害殊不值得百計鑽營者亦可恍然悟矣 
[賞格照錄] 　　 
　　頭品頂戴兵部侍郎福建臺灣巡撫部院兼管海關學政一等男爵劉爲出示購拿事照得彰化土匪搶劫鹽館圍攻城池案内逆首施九叚等前經迭飭營縣勒拿迄未報獲自應再行加賞購拿合行出示曉諭爲此示仰全臺軍民人等一體知悉務各上緊查明各該犯實在下落有能報信帶路綑送者除照後開銀洋數目給賞外無論紳民如係拿獲施九叚王煥二犯除賞銀外卽由本爵部院奏請優奬其餘匪首有能拿獲亦子彚案保奬决不食言其各踴躍搜拿同膺奬賞切切特示計開彰化匪首施九叚捆送者賞洋五千元送信帶路者賞洋二千元王煥卽王慶章捆送者賞洋四千元送信帶路者賞洋一千元許得龍捆送者賞洋三千元送信帶路者賞洋五百元李碰捆送者賞洋二千元送信帶路者賞洋五百元楊中成捆送者賞洋二千元送信帶路者賞洋五百元劉獅施慶捆送者每名各賞洋一千元送信帶路者每名各賞洋二百元嘉義匪首李逹李盤捆送者每名各賞洋一千元送信帶路者每名各賞洋二百元 
[委署道篆]  
　　常鎭道楊觀察之太夫人月前偶爾違和不虞醫藥罔效竟於上月廿八晚二鼓時駕返瑤池觀察不勝悲悼在城印委各員俱至道署吊奠所遺道篆已由上游委錢君硯觀察署理已於初三日接篆視事矣 
 
 

Page 3

 
 
[豸節過揚]  
　　揚屬運河東西堤綿亘數百里今年擬大加修築以爲一勞永逸之計已經丁蘭生觀察率屬勘估曾爵帥因工程緊要又委郭慕劬觀察階爲會辦郭觀察於本月初四日抵揚小泊一宵隨卽揚帆北上湖北督銷局黄幼農觀察祖絡亦於初四日抵揚登岸拜客翌辰解維赴袁浦公幹 
[揚州縣試日期]  
　　揚郡縣試經江都祥明府出示曉諭略云案奉憲飭縣試日期太促當經禀請展限緩至春祭事竣冉行舉辦刻已届時擇定三月初二日舉行除移咨並申報外合亟出示曉諭仰本境與考文童一體知悉云云此示一出想懷瑜握瑾之輩莫不磨勵以須及鋒而試矣 
[調員測繪]  
　　黄河合龍後吳清卿都水使者奏明設局用西法繪畫全圖以資攷核特於前月電致滬上製造局總辦聶仲芳觀察調精於測量之賈步緯布衣隨帶素習開方算法之葛上舍道殷繪圖之黄上舍鍾測繪照相之張經廳元基前往局中從事本月初三日由道憲龔觀察給以護照乘江寛輪船至鎭江取道清江然後由陸路赴豫云 
[請人算帳]  
　　昨報列股東被押一節其間姓氏尚有誤處盖原告爲舒榴園被押者乃武彚義也捕房昨將武彚義解案舒榴園偕股東馮子健司帳人袁義昌到案候示葛　轉將前呈禀詞及抄帳細閲一過詰之武彚義店中是爾一人經手爲何虧空許多銀洋武稱公　冰鮮行我與舒馮三人合開已做六年第一年做一千五百生意因開銷省結算贏餘三百餘元第二第三年均做一千三百餘前年做二千餘去年做二三千生意此四年均虧折不少葛同轉謂生意遞年加增爲何反多虧折諒爾將銀隱戤到自己名下去現在之帳爾可明白鄧恒昌之事究竟若何武供鄧恒昌本與泰昌行往來後欠泰昌銀不還遂不來往去年間到公順找等不知前事與鄧往來泰昌行將鄧船軋住人送捕房大老爺派包探至我行内查看帳簿其時我押捕房行中不合將鄧字改爲張恒昌察出判公順行將銀如數墊出先還泰昌了案在後再向鄧恒昌追銀還公順之因之帳上付出後來鄧無銀將田契抵還同轉詰契張何在答在行内舒將字據呈上袁將帳簿呈案葛同轉謂武曰鄧還泰昌之銀田公順墊出抵據應寫公順爲何寫武姓名卽此一端卽見爾之隱戤今閲抄呈之帳有三十七户爾名下隱戤者不少預支一户掛洋四百餘元暫記一户掛洋百餘元旋據舒榴園稱伊經手仁記期票洋九百元二十日到期此欵是伊擔承倘到期向職員收銀恐不免送案况伊資本尚未交足内有銀二百兩是張友義附股張拆由後伊亦不補以欠莊銀爲詞實是有心吞没葛同轉謂武現在如何公堂不能代爾等理帳爾等當邀人將帳細核究竟　去若干又據舒稱抄帳上尚有王號德欠洋十元王順利十五元陳富生六十元此等户旣已認過二月初二初六兩日曾請人算帳伊一味東牽西扯爲此投案請究葛同轉詰武所有王號德之洋如何據武供王洋交與行中周姓固不交我後王來質對周始交出陳等之洋不是我經手同轉謂王洋旣由周姓交爾爾爲何不交帳房武供一時忘記同轉謂做生意人豈可忘記顯見有心朦混又據舒稱現在伊之欠欵我一概不管伊有心圖吞去年已欲我找伊銀一百兩將我拆出葛同轉謂武欲請何人算帳答稱奚文容熟悉魚行事况立合同時伊曾見議同轉謂爾當寫字條託伊爾不能出去俟核算清楚銀有着落再行交保着將武彚義交捕管押 
[冐名取貨]  
　　包探江阿三至英公堂稱寳泰立洋廣貨鋪主報被通州人王朝萃冐取香餅酒醬油等件當命出店送貨同去王中途意圖　逃立卽扭獲查有陳爕君冐刻聚昌圖章寫字條往取續獲陳爕君一併送案寳泰立鋪主稱王持聚昌字條來取香餅酒醬油各二十四罐命出店送去王圖脫逃由出店扭交捕房王朝萃供陳爕君交我字條前在取貨陳已獲案陳爕君供寗波人聚昌京廣貨鋪夥申訴前情并稱尚被冐刻我鋪圖章向老悅生洋廣貨鋪冐取牛奶二十四打老悅生鋪夥稱牛奶二十四打價值銀十五兩八錢零該包探又稱查得牛奶被賣在法租界順康鋪得洋十九元數角蔡太守得供之下飭將王朝萃陳燮君管押起到之香餅酒醬油先交寳泰立鋪領去再行飭差協同該包探帶同　康鋪主着交牛奶再訊僞票存堂 
[限期交租]  
　　前報列魏同源經租人魏治林控洪義園茶館主包瑞洪欠房租洋二百十一元江北人王理群欠房租洋八十二元一角一案因包十等各稱散自不符葛同轉着交保出外先將帳算明再行禀覆昨日堂期魏治林投案稱帳已算過並無錯誤旋據王遞呈禀詞并稱願按月拔還已具到切結同轉謂查　爾等均是有錢之人今欠八十二元一角着具限狀分四個月拔清所呈禀上載祇欠三十一千何以數目相懸乃爾王稱以前後面平房伊亦算租在内其實祗有乞丐夜間住宿葛同轉謂其有意刁難着先交保又詰包瑞洪據供前日在茶館中理算其中有應扣除者房東及收租人均已應允今日到堂忽又改變言畢將抄下應扣帳目一紙呈案葛同轉謂照爾等核算究欠若元魏稱本控欠洋二百十一元前日收過洋八元現欠計洋二百零三元包稱當時原控欠洋二百十五元拔過洋七十一元外尚欠洋一百四十元今欠新租四個月四十八元兩共合計一百八十八元内除房東應允扣除外實欠洋一百五十餘元葛同轉訊之魏治林爾東家可曾應允答稱照所控之帳數目無錯同轉諭包爾亦限四個月拔還着具限狀包探稱實在無力祇好每月拔數元同轉謂聞爾亦有房屋出租平心而論諒亦不肯任人拖欠如許之多着帶出 
[押令交人]  
　　寗波人邵愷林住居雙鳳樓後面包修藥水電鈴有餘屋租與蘇州人吳阿五居住吳之妻兄陳彩桃小名桃挑住新橋左近吳妻陳氏嗜吸洋烟日間出外深夜始歸生有五齡女孩陳氏每置不顧邵妻看不過嘗將女孩收管在家不許亂走吳阿五性素暴躁見妻若此詬誶毆打勢所不免陳氏離母家甚近往往跑回母家本月初三日吳又將妻打駡陳氏出外不歸吳陳兩家四處找尋仍無蹤跡前日邵姓門首忽有匿名揭帖一張其中均是歹語邵姓見之意必桃桃所爲夫婦兩人於前晚十點鐘時赶至陳處理論兩相口角陳桃桃卽赴捕房控告稱被邵姓糾人至家將物件打毁捕頭派捕同陳至家將邵姓夫婦兩人拘押捕房其時吳阿五適他出回有家知房東被押意謂我家之事豈可累及他人隨往桃桃處理論桃桃　卽鳴捕將吳阿五拘押昨日解案桃桃同妻邱氏攙扶老婦胡氏到案葛同轉詰問之下吳阿五將前情供出并稱妻氏不顧小女日間出外夜半始回每日吸洋烟需錢三百文左右我雖時加管束無如做湖羊行生意出外時多見我出外伊亦出外正月間伊於夜間二點鐘始回曾打過一次妻與伊兄於正月十六日投上海縣衙門控告經縣大老爺批着理處在案本月初三日忽又走出明是住在兄弟處反向我要人葛同轉詰之陳桃桃據供吳妻是我　吳將姊不時打駡初三日被打出外不知去向邵姓昨晚紏人打上門來說爲揭帖事將我妻掌頰心實不甘葛同轉詰問正月十六日爲何赴縣控告答稱爲姊夫要娶妾且任意打人因之控告同轉謂婦人不正派其夫理應管教爾等何得裝腔作勢着將陳桃桃管押令將其姊交出并着陳邱氏胡氏退去將吳妻尋交吳邵兩人姑着交保候吳陳氏交案　再行集訊 
[尋交股東]  
　　虹口順成告船機器廠係粤人梁阿松王桂生兩人所開延趙同生爲司帳去年承造某輪船需墊銀兩趙向楊祥記所開鈞康莊移借銀兩許以船成領價卽可歸還鈞康莊夥朱根福允其移借除已收外結欠銀三百十一兩有零未曾了結順成廠因欠房租被房東釘門于桂生走出後不知去向該廠尚欠别户船帮中銀一百餘兩梁阿松措辦房租交付欲將機器合盤尚無人承買朱根福日向趙同生催還趙蕪奈於前日將梁扭進法捕房保出於昨日解訊朱趙各訴情由梁阿松遞呈禀辭不認爲順成東家禀中尚控王桂生欠工洋四十三元趙同 
 
 

Page 4

 
 
生不給等語葛同轉閲後謂梁曰爾不是東家爲何去付房租此時尚敢狡賴反將王趙兩人控告殊屬不合着將梁阿松管押着伊母梁鄭氏同趙同生赶將王桂生尋到交案質訊 
[失鐘持認]  
　　前晚十一點鐘時法捕在途見湖南人韓新堂携麻袋一隻内有銅燭扞一對小圓錫茶壺一把二馬車水烟袋一隻八角掛鐘一架情狀可疑適有人赴捕房報失掛鐘因將韓所携物件解案韓供兄在吳淞開酒店我住店中因欲往鎭江去故於初七日來滬葛同轉謂旣有人報失着將韓暫押候失主到案認明是否再核 
[定期發落]  
　　花衣期内不理刑名法界讞員葛蕃甫同轉自上月下旬以來未臨捕房發落所有公堂斷定應笞應掌頰之人均暫押捕房未免擁擠昨日法捕頭商請同轉按臨開發葛同轉定於初十日卽禮拜一臨捕房發落云 
[上海縣署瑣案]  
　　朱文林控李若山覇佔妻子趙氏一案迭紀報章前晚裴邑尊升堂覆訊朱一再求恩邑尊諭以候傳趙氏質訊核辦○汪金大在巡防南局控王阿二行兇局員樊二尹將王函送縣中訊辦开諭汪自行投質裴邑尊着靜候訊究○前紀吳夏氏控楊桂寳誘拐女兒一案前晚裴邑尊訊究之餘夏氏訴稱小婦人向在蘇州以船爲家女兒銀元被楊誘來上海臨行開捲去衣物小婦人來此尋見伊尚一味推諉查問物件盡已押錢用去銀元供稱楊誑稱上海有好生意月得工錢甚多致小婦人一時受其愚弄旣來申借住八仙橋飯作内並無生意衣服取去押錢現願隨每回家叩求明鑒楊供稱銀元托小的荐生意是以同來並無别項情事邑尊飭笞楊百板交原差帶去將物件贖回歸還夏氏銀元交母具領回蘇○葛秋棠扭控吳阿味誘匿妻子并被毆傷前晚裴邑尊升堂質訊葛稱妻子陸氏向在阮姓家爲乳媪被吳所誘頗涉暗昧事情小的聞之於本月初五日至阮家將妻領回至初六日忽又私遁小的隨往吳處找尋不意被吳毆傷叩求究辦吳稱小的確與陸氏相識並無别故葛自己不能將妻管宋反向小的索人殊出情理之外邑尊謂葛控吳誘匿殊無實據惟吳不應行兇騐得葛並無實在傷痕飭將吳掌頰四十下與葛一同鎖交原差帶去將陸氏尋交究辦 
[英界公堂瑣案]  
　　包探唐寳榮稱昨見沈宋氏持時辰表在質鋪質洋情形可疑爲此拘案該氏供湖州人流落松江另有人在路拾得時辰表同我來滬意欲質洋分用藉作回里川資蔡太守飭該氏卽日趁船回里時辰表存捕房俟失主認領○長利洋行收租西人軋來脫稱同華人謝敬方收租及　　茂甫家照算被欠三个月租洋六元六角現祇向收一月租洋二元二角伊祇付一元與之理論反糾三十餘人逞蠻爲此交捕送案謝敬方供與同茂甫供欠房租是實昨來收一月租洋我將棉被質洋一元交付伊不依拉我出外卽欲釘門我因兒子睡在裏面懇其緩釘致相爭閙不敢糾人恃蠻鄔阿三供躭擱在茂甫家伊等收租爭吵我曾解勸蔡太守謂釁由收租而起着茂甫卽繳相洋阿三無干省釋○楊小文徐順金趙漢章施仙友林阿金容阿光王寳興李王氏等各報失竊自鳴鐘銅錫器衣服等件由捕房抱探獲賊李長生吊到各贓請爲給領李長生供浦東年二十五歲連次犯竊惟求施恩蔡太守判李長生發捕房管押八個月期滿笞責一百板贓交各失主分别認領○余世寛稱承包河工局挑運河泥工程因有小工泰州人王菊生吕泗人潘雲龍等做工不合令往别處作工伊等不依反與我尋釁不得已交捕送案王菊生　雲龍王川川等同供我等向以挑泥爲業今被余霸阻致與理論不敢逞蠻蔡太守以釁起細微飭將王菊生潘雲龍王川川等送交河工局發落 
[新柳和阮亭先生韻與蔣李和譜兄同作]  
　　回首重銷客裏魂樓臺寂莫半開門剪刀裁樣風無力鏡額梳愁月有痕忍說蕭郎同陌路可憐西子老江村雙眉雙鬂都憔悴昔夢前塵　慨論紅板橋平夜夜霜木蘭雙槳過横塘曉風殘月愁中笛白袷青衫别後箱瘦蝶夢迷張倩女寒蟬吟對駱賓王山長水遠無窮盡莫問平康那處坊閨中料理客中衣書劍生涯事事非灞岸重來游子倦陽關此去故人稀鶯憐地主丁寗去鴈感天涯歴亂飛爲惜年華還惜别來春相見莫相違啼眉涙眼鎭相憐留滯章臺雨列烟陌上芳遊廻蹀躞樓中恨事話纒綿可能絮果修三世何似花容老一年况我近來最消瘦那堪病裏與愁邊[  太痴錄稿於挹翠菴]  
[浙省撫轅抄]  
　　正月念八日題補龍游縣黄秉鈞禀知藩司飭知奉前憲衛行知已於去臘出題請署龍游縣缺禀見叩謝府經歴吳士馨由京分發來省禀到○廿九日新選德訓導夏恩綸禀候考騐禀見卽辭赴任○三十日仁和縣高禀知奉藩司飭知前憲衞行知已子去臘調補仁和縣缺禀見叩謝錢塘縣朱禀知奉藩司飭知前憲衛行知已於去　出奏請補餘姚縣缺禀見叩謝 
[蘇省撫轅抄]  
　　初五日候補府吳道中禀辭赴海運津局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[來啓照登]  
　　謹啓者本局戒烟癮無大小藥到卽除去歳通融辦理綜戒二百餘人不日造册登報以揚有志之士今領到登萊青道憲盛正月分捐助規銀一十兩正誠如盛觀察有鴉片爲害人甘如飴戒用津中所得異方實出迷津寳筏惟本局悉宗其法七日期滿無不烟霞若劈以繼盛君創局初心之至意本局嗣於正月十六日開辦第一排戒客路奏章捐助洋四元周廣元捐助洋三元李萬安捐助洋一元保係前戒過之客卞學文二十二日第二排戒客孫長富葛如和報戒次號不取分文保係道署幕府徐君願戒諸君須邀保先行掛號以便塡期到局特此佈聞[  上海法租界新橋街南口培元堂戒烟局謹啓]  
[金君蘭孫將龍門書院肄業賦此送之并呈桂笙老師誨之]  
　　愧我髫年識尚愚幸叨蘭誼勝葭莩堪誇學富還師項令師項姓自笑才枯也重儒此去聲名高十倍將來事業煥三都小詩聊寫區區意只怕巴歈和者無仲春七日聘三詞客周忠鋆未定草 
[浣溪沙送李君幹臣之津門]  
　　儂最無心作遠遊君家又欲近皇州幾聲珍重送行舟省識容顏無一月那堪離别勝三秋臨歧携手思悠悠[  初七日聘三詞客倚聲]  
[拙草錄呈夢畹生點定並請同梅譜兄正和]  
　　雪彌陀寳髫盤螺氣像新一般清潔總超塵慈容化出空中相冷眼看他世上人慧業虚明離濁　清修潔白悟前因劇憐　法原無盡金粟如來是後身用句○雪美人臨波獨立自翩翩絶世丰姿劇可憐幻影分明奔月女前身固是散花仙水肌消瘦神原秀圡骨清癯態更妍却怪春來卿早去十分冷淡怨情天[  戊子嘉平味古軒王謝企石未是稿]  
[和企石譜弟詠雪彌陀雪美人二律錄請夢畹吟壇政刊]  
　　謝絶繁華自守眞幾經浩刼脫紅塵團團和氣還如舊皎皎靈光别換新淨水明沙呈幻相散花飛　悟前身清閒卽是神仙境小謫人間有夙　梨花庭院盡塵封淡淡妝成絶世容爲記前身曾化蝶别憐嬌　悞游龍分明玉女風前立彷彿瑶臺月下逢只恐年華隨逝水他時何處　芳蹤[  嘉平月廿八日東閣隱士草]  
[送日本駐漢領事町田柳園首領述職東歸並呈滬上山田二口兩佐領海上賣藥翁鹽川外史倉山舊主天南遯叟高昌寒食生夢畹生同正]  
　　襜帷重莅客星軺鵲起功名不次超愧我雲從前爽約君之任漢臯時蒙招偕行因事未果至今旣感且歉喜君日下此還朝直遥切雙輪蹴浪程十里六翮搏風志九霄勸濟旂亭酬暫别淞濱時節近花朝陟遥切[  策鰲遊客新儂葉慶頤待删稿]  
[蒙高昌寒食生過譽旣感且慚用介巴詞尚希郢政]  
　　素心己愜滬江遊不願覓封萬户侯一畫春風人自醉先生冠冕重南州玉塵擇談擁席時文章報國費支持名園勝事客驚座徐　開書畫社得叅末席肯向人前說項斯八分隷體總尋常得溷經題價倍昻寄語賑荒諸大老書生不是鐵心腸書潤助賑誓非口惠[  蜀東定波弟陳廷清甫草]  
[任姻兄屢惠佳章勉成四律聊作瓊琚之報不自知其粗醜錄呈天南遯叟霧裏看花客郢政]  
　　多君重疉和新詩朗誦閒吟喜不支流水滄浪僑子美清風杞菊隱天隨岐黄術妙難醫俗飛曰書工亦冠時且莫傷神懷故劍蘭階秀穎苗孫枝○自笑寒吟等井蛙漫持江管鬥尖　應劉且喜爲同　韓孟終推是大家門外青山疎領略郢　白雪敢矜誇慙余落拓攖塵網老築菟裘願尚賒○禪房寂靜寄閒身呈佛詩篇寫性眞生妬名山僧盡占時敲佳句客來頻春風淨士聨新友謂君於郡中新　諸名士舊雨天涯念故人王紫詮先生山左歸來與君時相唱　濟世莫嫌生計拙良醫何必損艮臣○倚馬題詩擅　狂肯隨　少逐歡塲珊瑚舌吐千秋箸君著珊瑚舌雕寓意精深實足不朽星宿胸羅萬丈光清到梅花甘冷淡閒如野鶴　飛翔輸君消受神仙福椒酒何勞作頌揚[  淞濱逸客朱焯未定艸]  
[上海四馬路高易公舘内籌賑所陳詠南經收河南皖北奉直揚鎭元月十七至二十日第九十四次賑欵清單]  
　　十七日詹代潘心愿洋二元○江厦雙湖終南山農洋五元銅洋三元○人册琴記洋二元曉記一元寃記川記椒記各洋五角槐記三角珍巧等記兩角琴記銅洋一元共捐洋五元二角銅洋乙元人册余月生二元楊沈湊乙洋蓮逸士八角耀廷秀生各六角才生濃居士各五角賡三善生樂生各四角祥生愛廬居士各三角慶生二角共振洋八元○人册山西隱名乙洋茂盛豐典募善與人同洋十元無錫貽善堂森記厚記竹記各銅洋一元人册無民三元諸慶記一元積省費八角徐志祥無民各五角沈慰生四角無名二角無名二户不書名二户汪佩記各一角共六元九角人册盧清凉乙洋五角張少雲王湄堂各一元楊秋景郭輝庭顧福不書名各五角王心齋華液泉病愈各三角顧鶴林順意張世容各二角共七元人字京口張愼德堂兩洋○漢口徐琢卿東坤載袁蘭孫各一元心如銅洋乙元共洋三元銅洋一元嘉興寳裕募人字册餘記洋九角董德言不入名各五角不列名三角不書名三人洋六角仲記不書名八詠樓主鴛湖童子各兩角五分泰記兩角共洋四元○人册蘇省南高陽募四人洋八元又募二户洋十二元共洋廿元余庸江一元人册五綏之陸雲亭各三角張金白唐日寺朱知仁劉子記吳望溪雷錦珊范壽初凌雲山陳土福英偉鄭麗清潘安玉謝杏村孫啓三朱孟超王安仁馮芝輝楊來福錢世堂陳硯初王啓占俊賢各二角共五元人册姜念元益典同人敬神公會酒席拆省洋廿四元○○十八日安徽火藥局英捐念元吳鶴鈺洋廿元平湖黄棠衫翁募人册張景錄爲太孺人六十陰壽省洋十元朱式鈞祈内人臨產平安十元黄晋馥三元共廿三元人册甬里義茂善洋一元錢六十龔雲記一元朱云記陸鏡清各五伯汪桂記四伯曹邨記潘萬記汪坤生汪無名仲記鳳記各二伯孫鳳韋徐洪元夏賓洲竹臣六桂榮張俊昌項禮發夏時寅各一百無名字四十二文共捐洋二元錢三千五百廿文作洋三元四角羅店泰昌當募人字計氏有心無力勉力氏隱名氏各二角無名三人一角五分欠明人無名各錢二伯郁氏乙百湊合一伯十共九角五分錢六伯十作洋六角零錢一文雲成綢緞莊來杭省觀成堂助豫皖蘇奉賑洋兩百元又册高隆泰無名各一元信和裕募人册求免災危氏十洋集腋氏六元惜福積德三元感顧氏募子元各元寛秀氏一元共免弊氏銅一元共廿四元銅一元人字胡曉記一元姜宇記孫少記懷心氏弗濟事各二角顧福記吳席綸記胡子記陳德翁徐錦翁勤兄各一角共二元五角九江屠萃園邵庭梁各一元漢口茶業公所寄廣東從善子求合家平安十元廣昌公典募人册廣昌姚芹汀子俊各一元康安四角不書名旭如愿各三角三省居無逸書屋省過子各一角雲林氏魏花侍者保平安羅月山房各一角共五元○○十九日成泰銅錫店五元山差聽濤書室主人求合家平安五元常熟時亨典募人册同心居節省酒錢丁元思　軒金求平安氏各一元共洋十二元○太倉探花第汪福幼助英洋一元○安徽安廬道署五聘侯洋二元○隱名氏一元○人册仙鎭石林薵隱瘦珊居士各二元共洋四元○泗涇康典募不留名祈椿萱四季平安洋二元裕康錢五百文朗三錢四元九十文小瑜育山抱佛脚友蘭亦然各二百文隆欽釣書增然各一百文培生文照友如合一百五十文共捐洋二元錢二千四百四十文伸洋二元另錢四百文○順泰棧募人册無名氏洋二元七角周銘琢定安氏各洋二元陳耀天申惠卿龔漢孤寒子各一元周侣星蘇濳趙春庭謝錫才吳鴻琛半元嚴永林奚龍泉魏天生宋杏泗林得樂各三角具永思申福銘謝繼卿陳葉茂周家厲成彬賢各二角敦仁子一角共捐洋十六元○劉河總局無名氏一元○○二十日寗郡廣分局平陽氏無名氏各一元施步雲天水氏各半元共洋三元○人册山東恆祥洋半元○甬江虞慶餘堂銅洋五元○人册公善堂洋半元○朱涇徐枝珊高平如各洋一元○金山縣孫募人册一粟齋錢五百文世良堂求安居士各四百文平陽氏三百文敬愼子陸錦香延陵氏清河氏各二百文共捐錢三千四百文伸洋二元另錢三百六十文○人册浙寗謹六一翁募洋三元○江西南豐縣胡絢臣邊洋十元伸規銀七兩○人册寗波無名氏求保平安洋五元許氏二元漫道人一元黄氏二户一元宋藩洋七角謝氏七角馮氏葛氏各二角孫記金蘭各一角業善人銅洋二元共捐洋一元銅洋二元○姑蘇姚張氏各洋一元夑章均章四德燕春各半元共洋四元○人册海昌自怡軒洋一元○○以上總共收英洋四百九十七元五角五分銅洋十七元規元七兩錢七百六十一文　　 
[上海三馬中路與協賑公所陳竹坪經收河南皖北奉天揚鎭正月廿一二三日第一千二伯八十四五六次清單]  
　　本埠徐植善士指助皖北洋五十元新安安定氏指徒陽五十元丁步琛來鎭江無名氏十元本埠無名氏十元又户春酒助四元王根保一元泰昌棧張梅亭來蕪湖無名氏洋十元沈榮光求母病速痊二元無名氏四元元一字一元胡楊氏五元公記一元無名氏紋銀七兩一錢○温台玉環廳交來花洋二元錢二百文○川沙司獄署來二齡女王秀英洋一元○蘇州何修糧棧寄來同善氏洋六元胥門昌記桐油號爲隣居失愼叨之佑本號平安酬願洋十元○政大局交來五桂堂四户徐平安洋二元詹仁記求母康安一元友于主英洋一元又銅二元平川查騰記銅洋一元以上四户共來英洋四元銅洋三元○福省王福巷朱景壽爲母吳氏祈保平安洋二元○蘇垣恆孚銀樓顏子賡善氏續來正月中旬桶捐無名氏洋六元茶業紙包洋五元太源　芳女史潤　資助賑卽祈以三兒文思日進洋二元華培記求身康健一元散捐小洋一角錢百廿八文共來洋十四元一角錢二百廿八○降祥册丹陽册夾石晋豐號各友兩洋六元爲善册無錫同信昌恆源滄各洋一元華震大計湧聲各半元共來三元○同里金孫甫爲妻產安吉助洋三元平望求孫老人洋二元漢口無名氏銅洋二元江寗傳銅洋二元○本埠來無名氏銅洋十二元四角五分彤成聚生二莊銅洋四元恆泰銀二元無名氏銅一元○○三天共收英洋二百二元紋銀七兩一錢小洋一角銅洋念六元四角五分錢四伯二十千八文合併聲明 
[上海可熾順陳春記在四馬路經辦奉省水災協賑公所自二月初一日起至初三日止第四十八次收捐清單]  
　　兩廣電局沈小園翁來第八批元四百兩○浙寗無名氏兩元求平安無名和罪氏三户各一元三園義記四元柯敬德堂二元寳發當和源當萬成當泰和當　豐當豐吉當瑞盛當長發當祥興當致和當仁成當再興當正隆當天昌當怡和當時蘭之室天成合記黄萬裕瑞源林榮昌無名寅克昌堂隱名氏永恆祥同和銀號瑞合行同仁堂玉記行共廿八户各洋一元以上共三十户計洋三十四元合來元廿二兩三錢○止記洋一元頴記四角華彰五角青雲書室不書名二户各洋十元○可園主人楊叔賡翁來顧道原公募倪鶴橋顧錦芳陳樂山陳崇本四户各一元鈺錢三伯六十知非子五伯倪寳善二伯以上七户共五元育德草堂乙洋錢二伯○瑞泰號一元務記無名再生周聖昌沈廬氏談記林天喜林陳氏福星號郭大興許顧氏　順保共十二户各錢兩百孫岳山學道堂楊源泰觀生榻倪氏王楊氏梁楊氏何陸氏　何氏薛老坤　隆合記陸正興無名顧張氏巧記　玉齊記樹德永思堂趙共十九户各錢　以上三十二户合洋五元周天記四元慕善子因心氏十元無名更本堂迎凉閣家齡氏四户各二元恆記乙洋沈品華一元子清五角居易軒主人二角棉力子一角邱文記俞冰記二户各一元汪穉記七角劉福記三角梁裕光唐子良二户各五角　昌　房兩洋權鈺一元素心記一角韞輝盧陳洋兩元又銅洋六元廣利東五角程子叔乙洋朱韻甫朱渭章合乙洋吟香居士銅洋二元保平安許　記白雲氏三户各乙洋景氏三角運氏士氏楷氏三户各一角得彩人五角一分八周旭記沈梅孫二户各二角公大一笑生三伯談論香陳永青程星臺北仁大康耀記五户各二百正順醬園錢一伯零四黄丹書南仁大徐里記馬雲卿義興恆五户各一角翁子眞康作林顧夢梅顧鳳山錦壽記仲蘭方均安陳翰香秋鑑記北泰來不留名金同春趙子良陳夢生顧叙川許木生王松泉康信大月良齋不仁逹不留名共二十一户各錢乙百包桂勛顧佳全字糊塗三户各錢五十以上共三十九户合洋五元春水船楊一元楊凌氏求腹疾卽愈一元恆農子五角輔堯求學業日進王角有心無力子二角綿度阮錦錢卓春記三户各一角五羅氏一元世千二角區區氏三元銅洋一元敦和堂張洋兩元履素主人節省茶酒錢五百文素主人節省茶酒錢三百安浦女史節針　錢二伯十三齡童子節耍貨點心十一齡童子節省另用八歲女子節省糖食三户各錢一百共六户合一元錢二伯○以上共收元四百二十二兩三錢洋九十三元六角銅洋允元錢因四百文奉協賑公所同人謹啓二月初五日 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年正月二十九日京報全錄]  
　　宫門抄○諭旨兩道錄前○發抄硃批五道○大臣世奏請開去軍機差摺○廣督張奏添設電線援奬出力各員摺○又奏甄别知縣片○又○奏部選知縣留省學習片○廣學政樊奏報到任日期摺○總兵王奏報到任日期摺○正月二十九日禮部宗人府欽天監正黄旗值日無引見○前江西學政梁仲衡到京請安○誠端致祭明陵請訓○景善續假二十日○慶福續假十日○禮部奏派知貢舉派出貴恒孫家鼐○掌儀司奏初七日祭奉先殿慶王行禮○召見軍機奎潤梁仲衡○發抄卞寳第奏前署南平令唐繼斌完欵開復奉硃批着照所請該部知道欽此○衛榮光奏叅將李世祥改留浙江以副將用奉硃批着照所請兵部知道欽知○剛毅奏試用令謝霖等試用期滿奉硃批吏部知道欽此○劉秉璋奏丁亥綱鹽務年滿奏銷奉硃批知道了欽此○又西藏台費收支數目造銷奉硃批户部知道欽此○○奴才世鐸跪奏爲再陳下悃仰祈聖鑒事竊奴才於光緒十三年二月二十四日奏懇天恩開去軍機大臣要差以符定制欽奉懿旨覽奏具見悃忱皇帝甫經親政前允王大臣等所請訓政數年正賴左右諸臣盡心匡濟該親王自入直以來夙夜大公深資倚任尤當體念時艱力圖報稱所請開去要差之處著俟數年後全復舊制再降諭旨欽此仰見皇太后皇上加以寵遇逾格裁成奴才雖至愚極陋自應恪遵慈訓力圖報稱靜候諭旨不敢再有瀆陳惟是受命以來又越兩年夙夜競競時深恐懼兹幸恭逢歸政慶典皇上親裁大政一切事宜歸復舊制奴才久參樞務無補時艱問心彌覺不安再四躊躇不得不重申前請仰懇天恩俯准開去軍機大臣要差俾得循分趨公不至貽議覆餗出自高厚鴻施所有再陳下悃緣由理合繕摺具陳伏乞皇太后皇上聖鑒訓示謹奏奉旨己錄○○兩廣總督兼署廣東巡撫臣張之洞跪奏爲添設粤東西兩省電線出力各員懇請仍照上届成案分别奬勵恭摺仰祈聖鍳事竊照廣西梧州至桂林南寗至滇省剥隘廣東欽州及瓊高等府添設電線在事出力各員前經臣會同撫臣吳大澂具奏俟工竣後援照上届成案擇尤保奬於光緒十四年二月初八日欽奉硃批着照所請該衙門知道欽此嗣准部咨以出力各員非創辦者可比且與接遞緊急軍報有間核諸上届成案應稍與區别照尋常勞績保獎仍照章將委辦銜名及到工日期先行咨部立案等因奏奉諭旨咨行到粤遵卽轉行欽遵辦理並查明在事出力各員銜名及到工日期設線里數咨明吏部在案兹查廣西南甯展至滇省剥隘電線於本年四月初七日工竣又自汕頭展至潮州府城線路九十里於四月初五日工竣又自省城展至韶州府南雄州以抵庚嶺與江西線接共線路一千里於八月二十九日工竣統計添設東西兩省各路電缐業已全工告成據廣東海防善後局司道轉據兩廣電報局候選直隷州知州沈嵩齡詳稱廣西梧州至桂林省城南甯至愼省剥隘廣東照瓊高潮韶南雄等府州添設電線共計四千九百餘里先後經總辦各路電線委員沈嵩齡督飭員弁迅速竣工核實撙節所有在事各員均係輸越險阻渡海登山久駐瘴鄉深入夷黎村峒僵僕相繼毫無畏避而欽州正當勘定界務瓊州正在攻剿黎匪吃緊之時該員弁等身犯危險出生入死晝夜赶工以傳緊報俾界務速成剿黎奏捷功效昭著實與上届傳遞緊急軍報無甚區别瓊州一路瘴故人員至六十餘名之多其南甯至剥隘一路類多窮山曠野數十里毫無人烟水土惡毒虎狼盜賊在在堪虞土人夷獠爲自所未見彈壓保護極費周章該員弁等鼓勇直進設法疏通經年累日始抵於成其所經歴之地叚艱苦之情狀較諸上届創辦實爲過之仍應請照上届成案保奬尚有值報學生前經聲叙查明續行開呈請奬兹並擇尤擬保數名俾免向隅等情詳請具奏前來臣查電線勞績只可就道里之遠近工程之難易分别等差若論添設與創辦則各路荒遠電線從未經見名爲添設實同創辦至傳遞軍報緊急與否只可以之分别報生之勞績若論安設綫路之員自當兼論其工叚之艱險成功之迅速似未便僅以軍報緩急次第之也此次添設電線各路道遠瘴毒艱險之狀瘴故之多旣遠踰上届電工而欽州勘定界務得藉電報上秉宸謨開拓井疆永綏邊圉瓊州黎患一歲數起自大舉澈辦後黎歧帖服迄今無出巢肆擾者電綫之有益實與上届並無軒輊而剥隘一路得通滇粤之氣使萬里無隔閡之虞其爲禆益又非僅著效目前已也若一律照尋常勞績給奬似不足以勵勤勞而昭激勸應請仍照上届成案擇其尤爲出力各員照異常勞績保奬其出力稍次者仍照尋常勞績擬奬以示區别謹開具清單恭呈御覽仰懇天恩俯准照奬出自逾格鴻慈再沈嵩齡一員係上年十一月奏報添設電綫摺内聲明檄委該員督造各路電工且迭次奏咨俱係司局轉據該員詳辦有案是以前將各員先行咨部立案咨内但聲叙據該員沈嵩齡詳稱未將該員銜名另行列入合併陳明除履歴咨部外理合恭摺具陳伏乞皇太后皇上聖鑒再廣東巡撫係臣兼署毋庸會銜合併聲明謹奏奉硃批着照所請分别給獎該衙門知道單併發欽此○○張之洞片再查大挑分發知縣到省試用一年期滿例應隨時甄别又准部咨無論何項出身人員凡係補缺應行具題者試用期滿由該督撫詳加甄别專摺具奏等因歴經遵辦在案兹查大挑本班儘先補用知縣劉鎭寈湖南衡陽縣附生中式同治癸酉科本省鄉試第十七名舉人光緒六年庚辰科大挑一等以知縣用簽掣廣東光緒十年三月二十四日到省嗣因剿辦黎匪出力保歸大挑本班儘先補用丁父憂回籍服滿起復十四年正月二十八日回省試用已滿一年例應甄别據藩臬兩司詳加察看具詳請奏前來臣覆加查核該員劉鎭寰年力精强吏事明晣堪膺民社除該員履歴册送部外謹附片具陳伏乞聖鑒謹奏奉硃批吏部知道欽此○○張之洞片再部選海豐縣知縣萬琨於光緒十四年八月二十六日領憑到省應卽飭赴本任惟查海豐縣係沿海要區民强俗悍素稱難治該員由捐納知縣選授斯缺仕版初登於地方情形尚未熟悉擬將該員萬琨留省學習俾資歴練據藩自兩司會詳前來臣謹附片陳明伏乞聖鑒訓示謹奏奉硃批吏部知道欽此○○廣東學政臣樊恭煦跪奏爲恭報微臣到任日期叩謝天恩仰祈聖鑒事竊臣恭承恩命簡放廣東學政跪聆聖訓後遵卽束裝就道馳抵廣東省城於十一月二十四日准前任學臣汪鳴鑾將學政關防並書籍文卷齎送前來臣當卽恭設香案望闕叩頭謝恩祇領任事訖伏念粤東爲人文薈萃之區近年試卷之多倍於曩昔如臣檮昧深以不克稱職爲虞惟有恪遵聖訓勉勵士子務使敦品力學並嚴密關防秉公去取以冀稍酬高厚鴻慈於萬一所有微臣接印任事日期並感激下忱除恭疏題報外謹繕摺叩謝天恩伏乞皇太后皇上聖鑒再臣經過直隷山東江蘇安徽湖北江西以入粤境民情安謐二麥均已播種足以仰慰宸厪合併附陳謹奏奉硃批知道了欽此○○頭品頂戴記名提督廣東北海鎭水陸總兵世襲雲騎尉博奇巴魯圖奴才王孝祺跪奏爲恭報奴才接篆日期叩謝天恩仰祈聖鑒事竊奴才欽奉恩命調補廣東北海鎭水陸總兵遵於缷署水師提督後入都陛見仰篆召見二次聖訓周詳莫名欽感陛辭出都於光緒十四年十月初五日行抵粤省奉兩廣督臣張之洞檄行飭回本任適值署理北海鎭總兵陶定昇奉調武闈校閲帶印在省於十一月二十五日准將廣東北海鎭水陸總兵官關防委員齎送前來當卽恭設香案望闕叩頭謝恩祇祇領任事有存署王命旗牌節奉上諭書籍曁火片文卷事件業經飭奴才本標中軍遊擊劉幹清敬謹看守俟奴才到署接收伏查北海一鎭南控越疆北連桂省現值改撥伊始營制甫定舉凡練兵緝匪水陸巡防責重事煩在在胥關緊要奴才自維　昧深懼弗勝惟有殫竭駑庸力矢勤愼隨時隨事禀商督臣妥速辦理以冀仰答高厚鴻慈於萬一除恭疏題報外所有奴才接篆日期並感激下忱理合繕摺叩謝天恩伏乞皇太后皇上聖鑒謹奏奉硃批知道了欽此 
 
