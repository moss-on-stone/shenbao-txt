# 1903 - 92 - 4910763

 

Page 1

 
 
[正通志出書并發售新編九通全書目錄啓] [  圖書集成局謹白]  
九通一書集歴代政治之大成爲本朝掌故之淵藪本局旣據精本校印以館學人又以全書卷帙浩繁檢閱或多不便爰不惜重貲禮延通才博學將是書條分件繋編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉廉遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[自由出於安分說]  
今之談新學者日詡詡然號於大庭廣衆之間曰自由自由嘻此眞不安本分之甚者哉僕則以爲人必先安分自守而後舉動得以自由蓋自由者日相忘於優游自得之天而非暴戾恣睢不遵約束之謂也或曰今者民人自由之權以美利堅爲最重日本次之俄與我中華皆國君專制者也嗟乎嗟乎化日光天之下安容此召亂之言如謂美之民得自由何以弑伯里璽天德麥根來之罪囚秋曹科以繯首今且增訂律例凡犯上作亂及戕害鄰拜駐使者皆不得免於極刑矣如謂日之民得自由何以昔年行刺文部省大臣森有禮之兇徒竟至身首異處厥後劍撃俄太子槍傷我中國李交忠之亂黨一律監禁終身近則教科書一案甫讞成重禁錮及罰金者多至數十輩而農商務省得賄案又多主名搜捕幾同瓜蔓之抄矣至俄之民雖不得自由而入其國中皞皞熙熙不聞有暴虐甚無道之政我中國則歴聖深仁厚澤浹髓淪肌合二十一行省林林總總之　誰是不共沐皇仁咸　　寐者而尙得以專制目之乎抑今之談自由者非自由也惟是躁妄耳矜張耳跋扈飛揚恣行狂悖耳曷嘗明自由之理而妄欲操自由之權嗟乎嗟乎以若所爲必致愈求自由而愈不得自由蹈昔者林旭康廣仁及近歲唐才常傅慈祥覆轍而後已曾見有不安本分者而不身膺顯戮能終其身手足寛閒者哉徒見欲革命而自喪其命欲平權而自失其權而已矣故必自安其分而後爲官者奉公守去秉正無私爲士者篤志埋頭研窮不懈爲農爲工爲商者耕田鑿井服賈牽車俯仰俱寛登春臺而歌夏屋而肄業於學校留學於外洋者更大之深明修身齊家治國平天下之經小之研求化電聲光交涉法律之學無堅僻志無回邪心無弔詭矜奇之談無惑世誣民之說夫如是則學成效用爲國棟梁國家且珍之重之登進而信任之而事權旣屬舉動胥得自由矣我故曰凡人之欲自由必先出於安分守已也抑又聞之泰西先儒有著爲自由駁議者大旨謂自由二字惟上帝得而稱之人皆歸上帝主宰無一可以自由者僕則以爲不然夫人亦何嘗不可自由哉國無論中東西苟素號文明者從無有禁錮其民人之事特自由中各有界限所宜遵守不踰踰其限則蹈非機矣干法網矣甚且舍其本分而作姦犯科無事不可爲矣而朝廷乃得而誅戮官吏乃得而拘囚雖欲求一毫自由而不可得至此而始悔向之日以自由自由詡詡然號於大庭廣衆之間已無及矣人奈何酷慕美利堅日本二國縱民自由之風而效行弑麥根來之罪囚行剌森有禮之兇犯哉嗚呼噫嘻 
[本館接奉電音]  
　　昨日午昨日午前保定飛電傳來行在上諭四道敬謹譯登○三月初十日行在内閣抄奉上諭朕欽奉慈禧端佑康頤昭預莊誠壽恭欽獻崇熙皇太后愨旨此次祇謁西陵所有經過之宛平良鄉涿州新城淶水易州房山淸苑定興安肅各州縣地方應徵本年錢糧著加恩蠲免十分之三欽此同日奉上諭工部左侍郎著崇壽補授欽此同日奉上諭正藍旗蒙古副都統著正黃旗叅領常山補授欽此同日奉上諭著派盛宣懷隨同袁世凱張之洞呂海寰伍廷芳會議商約事宜欽此 
[議平幣價]  
　　美京華盛頓來信云美國大伯里壐天德欲平中國及墨西哥金銀市價使之無甚低昂派出委員若干人併飭議政院贊成其事刻已籌定美銀十萬圓爲委員費用大約下月將次舉行矣 
[英后游丹]  
　　英皇臨幸葡萄牙前已詳登於報兹得英京倫敦來電云當英皇起蹕之日英后命駕赴丹墨國誇培哈哈呆痕省蓋將問俗觀風也 
[德日通郵]  
　　日本友人來信云駐中國膠州灣之德員久擬置備郵船往來日本兹由駐日德使與大坂商船會社訂定章程每月一回派船往返其船須重一千墩以上由神户經門司長崎以抵膠澳歲由德政府協助銀一萬圓 
[接收要隘]  
　　烟臺友人來信云牛莊所屯俄兵定於西歴四月八號撤退所有砲臺及各項軍火交中國道員李觀察聘三接收觀察先期捧檄抵牛莊卽與俄國所設民政局員曁關東總督協商一切 
[俄募華兵]  
　　天津來電云俄人近在奉天令前充馬賊首領之張占元携銀赴沙河子一帶招募華人五百名練爲陸兵一營誠不知其命意之所在也 
[日懲墨吏]  
　　日本某日報云教科書賄賂一案刻由東京裁判所讞定計已革宮城縣知事宗像政無罪已革 
 
 

Page 2

 
 
滋賀縣視學官矢板寛重禁錮三月追出所得之賄三百三十五圓搜出每紙一百圓之公債劵十紙悉數充公祗給還利息九十八圓此外得賄及藉故欺詐僞作證人之一百五十二人中省釋四十二人病犯靑山正夫平田芳太郎金尾稜嚴高野該吉曁矢板寛五名攺收獄中醫院　本董季以銀一百圓爲質得以暫釋歸家 
[僞金敗露]  
　　日本某日報云去年東歴十一月日本羣馬縣人湯淺文次郎商同行蹤無定之河合政吉僞製古金幣一百十六片内係銅質外用電氣略鍍以金試以硝酸始得顯露計陸續售與小石川古物商佐橋六次郎得日銀十九圓七角日本橋古物商淺野直藏得日銀十圓五角本鄉古物商椿長之助得日銀十六圓五角麴町上田梅三郎得日銀十二圓七角牛込攺代町倉田幸七得日銀十五圓神田地潰金銀商村上松藏得日銀四圓一角八分北豐島郡大野元吉得日銀十五圓者足立郡中島仙藏得日銀十二圓芝日蔭町刀劍商江澤國藏得日銀七圓七角深川苅込吉藏得日銀三十圓五角四月一日經下谷警察署偵知將湯淺拘送檢事局而河合已不知去向目下方在四處偵查嘻邇來日入旣僞製中俄英各國鈔票旋又僞製中國八開小龍銀案積如山未經懲治兹更僞製本國古幣何作奸犯科之輩不知變計專在貨幣上逞其狡謀哉是亦可謂作僞心勞日拙矣 
[礦丁慘斃]  
　　日本某日報云東歴四月二日午後福岡縣屬田川郡大仠煤礦忽肇火災時適工役如林萬畚齊舉倉猝不及奔避以致焚斃礦丁約六十名眞劇慘也 
[德藩入覲]  
　　京師來電云德國親王路培路托行抵京師定於西歴四月三號卽華歴三月初六日覲見后太后皇上其爲問俗觀風耶抑别有交涉耶非外人所得而知也 
[再續太子少保頭品頂戴署理兩江總督湖廣總督張香濤宮保覆陳閩浙總督許筠菴制軍被叅各欵摺]  
　　所統福勝各營旗勇丁半係湘楚人半係本地人孫道仁係湖南入聞其待本地人最刻初入營時不補正勇必俟練熟槍砲再三求補口糧由是减半惟並無告發之案傳聞該營勇丁冋有缺額孫道仁聞知江南委員到閩趕卽招補足額是以無從查考鍾紫雲以實缺福寗鎭總兵駐守長門爲該督臣所信任訪諸輿論尙無缺額呑餉及廣收賄賂情事惟聞該員於該督臣謟奉殷勤不免過當查無公然餽獻實據其與督標中軍副將賴文華結拜兄弟屬實此乃軍營同官結好常情尙無不合至與賴文華互相推挽揄楊則實有其事一原奏所稱二十六年七八月間聖駕西巡萬衆感憤該督晝夜酣嬉當憂而樂鍾紫雲孫道仁所統各軍攤派餉銀競紥龍燈回督署戲要該督臣日吸洋烟一百二十口優人名紫雲者鍾紫雲進之該督臣該伶終日女妝出入督署各節查庚子年七八月間福州地方水災官紳籌辦振撫均無暇逸樂亦無東洋影戯次年各營兵自紥龍燈從未攤派餉銀該督臣從不吸食洋烟人所共知省城優伶有名紫紅者年齒已衰查無出入督署之事一原奏所稱該督七十籌辰黃白雜進私槖已盈二十五年二月該督爲其先人作百年冥壽候補道何成浩進珠如意兩柄鍾紫雲獻八千金爲燒箔之用前藩司李興銳僅送呢幛至爲門丁擲還嗣是遇散壽屬員爭餽厚禮三百里内外文武躬詣稱祝無敢後者各節查光緖二十五年該督臣七十賜壽張延欵客祝者較多不免收受禮物候補道何成浩並無進珠如意兩柄之事惟聞有人送玉如意者其價甚昂致與售主議價爭閙但不能得其主名至冥壽資福是其鄉風所送禮物多紙紥聨幛之類藩司李興銳於該督臣生日送呢幛一懸門丁索門包二十四元李興銳不與將呢幛收回該督臣聞之切責門丁李興銳仍以呢幛進至鍾紫雲獻八千金則查無確據一原奏所稱閩省捐局向綜於藩司該督臣憚前藩司張曾敭之守正攺派河鹽道楊文鼎爲總辦後署臬司局務隨之現任藩司周蓮拱手受成一節查閩省捐局楊文鼎前委總辦前任藩司張曾敭現任藩司周蓮雖先後充該局督辦其事實歸楊文鼎一人主持查藩司政務殷繁日不暇給卽該藩司爲守兼優亦未必無所不知無所不能各省局務司道雖會同列銜往往專派司道一員或候補道一員主稿量能分任以爲藩司之協助至籌捐等事自有專司除官缺田賦兵餉三大端外原不必事事皆責之藩司一人只論其有無弊端不在以何員爲總辦藩司如查出弊端儘可據實禀揭楊文鼎於捐事最爲精明熟悉且係實缺臬司鹽道總辦捐局並無不合一原奏所稱庚子水災紳士陳寳琛曾宗產等在省城東街平糶止用銀四萬餘元而常平報銷至八十四萬有奇外省外埠捐銀尙不在内一節查閩省向無振捐局光緖二十六年六月水災係由善後局辦理急振歸前藩司張曾敭主政八月奏准開捐始設振捐專局善後局辦振墊欵均移歸振捐彚銷紳士陳寳琛等在東街平糶並未報明振局究竟買米及用銀兩若干局中無案可稽庚子水災並未動放倉榖振局官辦平糶係常川開設共有五廠照原購之値减價出售截至本年七月止設廠旣多歴時又久用欵自較紳辦爲巨計水災案内共用銀六十四萬九千三百餘元詳經奏報係連放振辦工開河等項一併在内其平糶一項亦只報銷十六萬一千五百餘兩實無八十四萬之多振局所收外省外埠捐四十四萬二千餘兩亦經奏明有案原參所指各欵係將工振各項併爲平糶之用故覺其多現經遂欵查明尙無别項情弊此摺仍未登畢尙須排日續登 
[盜犯成擒]  
　　九江訪事人云前者某姓家被盜行劫報經德化縣江雲卿明府會同營汛嚴密查拿旋卽弋獲甲乙丙丁四盜犯嚴訊口供釘鐐收禁尙有城内梅姓家劫案亦已將匪拘獲大約必將按律重懲矣 
[工匠懷仁]  
　　金陵訪事友人云邇來省垣百貨滯銷銀根短絀各項工匠失業者多在省諸紳曾於前年在猫耳山創設工藝學堂招選失業良民教以各項工藝第經費未裕學成之後卽需出堂自上月以來陰雨連綿粥廠已停貧民失所萍憲李薌園方伯爰思以工代振之法創設周急工藝所招集各工匠各執所業由官給以工資已於月之初三日委派候補知縣左大令秋周悉心籌辦矣 
[賽燈宜禁]  
　　昨有人致書本館云邇來松江府屬靑浦縣境朱家角鎭及太倉州屬寳山縣境大塲鎭皆有好事之徒舉行燈會爭奇競勝舉國若狂酗酒打降因之而起今者私梟會匪各處密布如林設或勾結土著匪人爲患益將無極安得賢有司出示嚴禁免肇釁端其亦息事甯人之一道歟 
[甬江火警]  
　　甯波訪事人云本月初三日之夜更鼓初敲江北戴家弄永生祥廣貨棧所積自來火不知如何起火致兆焚如頃刻烈燄上騰冒穿屋頂各水龍聞警馳至吸水狂噴僅焚去起火之家左右鄰幸未殃及 
[白下官塲紀事]  
　　金陵訪事友人云省垣錢荒銀賤已非一日兹由督憲魏午帥嚴飭鑄錢局赶緊鼓鑄當十當五之銅圓兩種一面派人赴日本印造鈔票○上月下旬某日江寗藩司李薌園方伯札委朱子文太守辦理官錢局事務太守奉委後涓吉本月初三日到差○魏午莊 
 
 

Page 3

 
 
制軍蒞任後滿漢各大員皆設筵欵待制軍擇定本月初三日設席節轅柬請江寗將軍信立民軍帥江寗織造祥少農尙衣京口都統額介如統制江寗藩司李薌園方伯糧道胡硯蓀巡道徐叔鴻籌防局憲沈幼產支應局憲郭月樓常備軍統領杜雲秋五觀察赴宴水陸紛陳頗極一時之盛○駐滬德國總領事克納貝君駐鎮德國領事蓋薩特君於月之初三日並旆遙臨邀同駐江甯領事貝特蘭君詣督轅投刺午帥延見之下優禮有加三領事俄卽興辭而出假洋務局小駐行旌逾時午帥排導蒞洋務局報謁聞尙須在省須勾留數日以故午帥凝設西筵宴待以聨中外之情 
[江皋拾翠]  
　　漢口訪事人云湖北銀圓局所鑄龍圓花紋成色並皆佳妙聞漢口道勝銀行及仁昌典鋪備齊現若干萬兩禀請代爲鼓鑄以故局中嚴飭工匠日夜作工○漢口俄國租界與德法兩界同時動工而德法先已落成俄界尙瞠乎在後兹者俄工部局特添籌巨欵赶緊築修馬路起造洋房○前者公車齊集漢上各車雇用一空適某省京餉抵漢皋經夏口廳同知馮少竹司馬設法雇車轉運又恐車夫沿途有刁難情事叧飭張信臣把戎率勇護送出境　 
[上海官塲紀事]  
　　昨爲丹墨國君主誕辰午後蘇松太兵備道憲袁海觀察上海縣知縣汪瑤庭大令命駕往丹署向供理領事哈君道賀○蘇松太兵備道袁海觀觀察定於本月十六日甄别龍門書院著各考生於三日前赴院報名屇時在道轅考試定於卯刻齊集酉刻交卷昨已牌示頭門矣○昨日午後候選道黃秀伯觀察命駕往道縣各署投刺拜會 
[縣訊藉會閙教案]  
　　本月初六日浦東土棍托名賽會撃毁張家樓天主教堂旋由保甲總巡謝岳松明府拘送爲首肇事之諸小泉卽諸增桂解送上海縣署未幾卽伺隙脫逃縣主汪瑤庭大令聞禀大怒嚴飭各役四出偵求隨連諸黨王林發吳阿龍尤丙昌江阿金緝獲前晚升堂研訊諸供小的行醫爲業此事並不與聞其時適在教堂門外閒觀致被誤拘到案後往三牌樓親戚人家小坐並非脫逃王供小的在長班會内手執大旗及至北蔡鎭卽往親戚家閒話未到張家樓故未詳悉何人肇事大令飭掌頰二十下吳供小的知兒子在會中執旗因往喚回並不滋閙尤供小的手執小旗跟隨會後不知前面有人肇事江供小的亦係長班會中人是日看會之人遇多致將堂外欄杆擠斷並不毁及門窓大令謂爾等均非安分之徒飭將王吳各責三百板枷號一月發犯事地方示衆江責二百板連尤收押諸暫交差看管聽候查明究辦 
[錢商會議]  
　　昨日本邑南市各錢莊執事人齊集吉祥弄某號會議津貼馬路工程及内地自來水經費事情尙未知曾否有章程議就也 
[邑宰騐屍]  
　　白晝殺人昨已略誌於報兹悉被殺之劉根三年約二十餘歲向操南貨業僑居虹口　浦路某號門牌屋内平的與鄰近某餅攤夥王永桂不知有何仇怨前日又因事口角王大怒突向賣甘蔗人某甲手中奪取小刀向劉亂刺傷及頭顱腎嚢左肋等處負痛仆地而斃王見已釀禍飛步奔逃事爲捕頭所聞一面令某包探前往將王妻某氏及甲拘入捕房管押一面令地保赴上海縣署禀報昨日午後二點鐘時縣主汪瑤庭大令命駕蒞屍塲包探帶氏及甲伺候地保禀訴一切情形大令令仵役如法相騐旋唱報死者共受刀傷三處頭面腎囊尙不緊要惟左肋一刀約深四寸許實係致命傷大令飭　吏塡明屍格以待簽差緝兇屍屬求准自行棺殮大令允之隨將氏及甲發回捕房轉解公廨訊供然後移送縣署究辦 
[上海縣署瑣案]  
　　顧子福控李殿和誘拐伊妻楊氏一案縣主汪瑤庭大令飭提未獲前日顧扭計大田到縣訴稱妻子脫逃時所携衣物寄存伊家叩求追究大令升堂研訊顧供妻子楊氏被李拐逃後查悉有衣物寄與計處向索圖賴以故扭請訊追計供顧妻逃出時曾將衣物一小包暫放小的妻子處旋卽取去今小的之妻向顧知致被扭控案下大令飭顧自去尋妻計叱退○南市馬路工程局總辦翁子文太守解送沈掌生一名到縣大令研訊之下沈供小的在宰猪作替工昨日赶猪四十餘頭行經浦濵馬路巡捕以有碍行人拘入局中轉送案下大令飭交差收管候傳作主來案具保 
[浦東總巡局瑣案]  
　　前日鄉民顧長秀家失去衣服二件偵知有楊炳者形迹可疑因卽扭至總巡局聲訴總巡謝岳松明府以顧指竊無憑叱令退去○張福堂扭控王珠根撃破頭顱等情總巡謝明府質訊之下王供張向小的購甘庶論價不合致相口角小的悮將洋傘撃去致傷伊之頭顱求恩寛宥明府見張受傷甚微著自行醫治王申斥一番交人保釋○汛捕某甲查見徐彩郎手携銅器形迹可疑因即的至總巡局總巡謝明府向之研訊徐認竊不諱乃判責一百板押候查明有無他案再行核辦 
[二月分教職單]  
　　教授雲南大理兪賡唐曲靖舉正諭直隷隆平周慶榜順天江蘇婁縣歸寅蘇州府安徽宿州童文梓安慶山西解州史漢昭平定榆次李昇榮代州河南太康呂萬源許州鄢陵魏景星許州陜西富平張崇善同州綏德州張炯西安浙江鄞縣陸登鰲嚴州福建淸流鄭景駟福州廣西橫州顧鈉炎上林俱舉訓導山東武城劉毓麒登州舉河南湯陰焦雲蛟南陽舉濟源陳其彬衛輝優陜西鳳縣孟屋瑜西安挨浙江象山姚希善處州湯溪章毓才杭州江西龍泉戴良材饒州廣東饒平盧炳華廣州俱舉復諭山東夏津劉應詔巫州副文登于時保萊州廪莘縣茅景熙濟南拔河南南召郝白鍊汝州舉柘城郭玉瑛陳州廪鞏縣龎紹基南陽廪魯山劉遜河南拔陜西西鄉李宗業延安廪浙江桐廬鍾立廷杭州拔新昌戴乾寗波副奉化吳錫麟杭州附浙江昌化費晉裴湖州舉廣東惠來李學沅高州附廣西武宣趙榮正太平拔四川江津崔映棠綿州廪長甯胡維翰嘉定廪江西萬安龔家梁臨江副復訓山西永甯州江應琛潞安廪河南汝州王原泉懷慶拔光州李應登衛輝廪江西瑞州府徐運釗臨江廪湖北黃安范炳林漢陽附 
[求振廬災]  
　　筱舫子萱子佩潤夫子英樂山諸位善長大人閣下芬自拜别後初七抵蕪適李仲帥電囑在滬守候晤談卽與盧含翁赴安慶時仲帥在省蒙助銀七千兩並允各處電募十三回蕪十四乘小輪至巢縣卽雇民船緣連日風雨二十日始抵廬州拜會官紳藉番梁北兩鄉受災最重東鄉次之其地素鮮蓋藏又兼連年乾旱不但顆粒無收亦且飲水全無赤地二三百里少壯逃之他方老弱轉塡溝壑哀鴻遍野十室九空失所流離誠有耳不忍聞目不忍覩者現陰雨連綿麥苗黃萎民心更屬皇皇如春季失收强悍之鄉加以遊兵散勇麕集於斯一旦挺而走險大局何堪設想一俟晴霽卽分六路下鄉挨户察看以仰副諸公救人救澈之至意刻承聶仲帥助銀千兩李仲帥除自捐銀七千並另給本族外又募銀一千九百兩邑尊趙舜翁募墊銀五千兩季臬京卿亦散本族每口本洋一元六角合帶來一萬一千金災廣欵絀不敷尙鉅不得已叩懇諸公極力勸募拯此孑遺不勝激切待命之劉芬拜上[  滬上仁濟善堂謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[癡兒縱火]  
　　有某甲者狀類癲狂棲宿大東門外城下昨日午前忽遺火積新以致濃烟密佈幸經人取水施救得免釀成火災事後衆人同投十六鋪巡防中局禀請局黃衡堂二尹派勇驅逐二尹允之 
[英美租界公堂會訊案]  
　　葡商立信洋行主投本管總領事署控稱商人在海寗路高壽里開設利順祥錫　店工人劉阿三挾怨　工並失去鉛三百餘斤等情葡總領事據情函致會審公廨讞員張柄樞司馬准之將劉拘獲昨日午後二點鐘時司馬約同繙譯官畢禮納君升堂研訊利順祥執事人黃以桂投案訴稱前將鉛交劉鎔鑄付過洋銀二十五元今忽少去三百餘斤又不許他人工作無可理喩乞卽究追劉供此項洋銀已於上月二十九日付還小的每日雇有工作不敢抗阻所缺之鉛由黃交與作頭陳阿六與小的無干司馬商之畢君著將劉交人保出以後不准滋擾如違重究所失之鉛旣交與陳應向陳理處 
[英美租界公堂瑣案]  
　　包探陳雲忠解鄉人陳老秀蘇茂生馮桂卿陳杏生到案禀稱前日午後某洋婦駕車行經梵土渡適陳杏生戚串家女孩在馬路中嬉游馬夫避讓不及以致傷及手足陳卽糾同鄉人二十餘名將馬夫綑縛至洋婦投報捕房始由小的浼地保卲德華將陳等指交小的送案請究洋婦投案聲訴前情並稱是日有一老叟在旁喝令各鄉人動手務請查提訊辦陳杏生供受傷之女孩乃小的戚串是日被傷時小的正在田間襄讞委員魏蒓塢大令商之英總領事署繙譯官迪比南君將陳等交捕帶回飭卲保赶緊將老叟查明禀候拘案訊明懲辦○包探朱桂生解陳榮生到案禀稱此人先後行竊王阿弟等家衣服碎銀報由小的拿獲吊出原贓連收贓之李阿三送案請訊大令判將陳笞責三百板枷示二月然後逐出租界李暫行管押限一禮拜内將所收碎銀三十一兩繳案○包探趙銀河解徐阿福陳桂寳王阿六張榮生朱阿榮到案禀稱伊等五人均著名流氓專伺火警時搶取衣物兹由小的拘獲送案請懲大令判將徐笞責三百板收禁西牢半年陳等各笞責四百板收禁西牢一年○包探朱桂生解張正榮朱炳章張阿林王永林到案禀稱伊等四人昨在美租界某處見水明禮夫婦反目插身其内將水夫婦軋入某茶館索詐洋銀八元報由小的拿獲送請究懲大令判將張笞責五百板荷校一月滿期之後收禁西牢一年朱等三人各笞責三百板荷校一月滿期之後收禁西牢半年然後遞解回籍○包探竇如海解王三毛張阿旺到案禀稱伊等二人行竊葉寳林家錢三千餘又報由小的拘獲查張前曾犯竊送請訊懲大令判將王責手心五百下張笞臀三百板枷示一月期滿之後管押捕房半年○包探方長華解押犯王阿三顧掌生到案禀稱伊等二犯因案經大老爺判禁西牢王隨向新犯訛詐行兇解奉大老爺笞責五百板加禁三個月兹又夥同顧掌生向曹芝卿訛詐洋銀不允所求逞兇毆撃經管牢西人查明交小的解案請辦大令判將王笞責七百板加禁六個月顧笞責五百板加禁三個月 
[法租界捕房瑣案]  
　　某店主潘俊卿遣學徒朱松濤送各貨至某輪船交納途中被流氓孔漢春攫去紙烟等物當塲扭獲送入捕房昨日捕頭令包探解案請究讞員孫建臣大令略詰情由著重責四百板○竊犯汪阿福甫經釋出即至某姓家竊取絨毯棉被等物被包探拘送到案大令著重責五百板○上海縣署公差楊雪生許玉成及夥役周啓仁書吏陳仙根至公館馬路新恊成烟館冋王紀中趙毛毛唐微生藉端勒索捕頭訪聞令包探一併拘入捕房昨日大令飭提至案斷令將陳押捕房二月楊等各枷號二月期滿責釋○徐阿榮戴天元行竊某包探夥役費阿狗家衣物當塲拘獲解奉大令訊明著各枷號一月期滿責釋○偷兒朱阿才李阿二被某包探拘獲吊出原贓解請大令訊供大令著將朱責三百李責四百板 
[美租界捕房紀事]  
　　前晚積竊某甲混入怡和馬頭所泊某船輪上竊得某客所携衣服若士件携之登岸適爲包探朱桂生所見連贓帶入捕房捕頭令押候解送公堂禀請讞員張柄樞司馬訊辦○前晚鄉民某甲行經下海廟左近突被衆流氓索詐不遂所求肆行毆撃事後甲投報捕房捕頭派包探沈阿岳前往查明實在情由以便拘解公堂禀請訊辦○昨晨車夫劉阿奎在北河南路曳車狂奔致將前婦某氏撞倒碾傷其面某號華捕見之拘劉入捕房捕頭察得氏傷勢甚微姑念劉事出無心申斥一番從寛祥出 
[燮理陰陽]  
　　謹啓者敝堂辦理施醫給藥施棺諸善舉經費旣絀籌措又艱兹蒙李立本堂助施醫藥洋一百元又治白喉書一百部李冠英善士助洋十二元李霍氏四元梁氏兩元李吉人善士五元古雁居士中都無名士二户各十元鄧鶴年善士經募十二户助洋十七元麥貽榖堂助施醫藥規銀五十兩又助施棺規銀五十兩養生送死　駿惠而咸蘇作善降祥迓鴻庥而未艾除分掣收條外虔申謝悃並展頌忱上海虹口元濟善堂董事嚴信厚施則敬唐榮俊等謹啓 
[上海六馬路仁濟善堂籌振公所施子英經收各處水災賑捐二月初一至世日第一百二次淸單]  
　　初一日永昌祥號交來金陵隠名氏洋五十元完心愿人洋念元東吳後裔洋十元無名氏銅洋二元○初三日天水氏求病愈洋世元求慈親康健兩子免災讀書聽明人洋十元沈書誠二元○初五日無名氏龍洋五元倪春華因妻病愈還愿三元○初六日無名氏洋世元不書名洋二十元求子在外平安人十元服符求孫女病愈人五元綿力子求女病痊四元劉永記三元○初九日方金氏求病愈洋十元惠民程聨璧堂各洋二元○初十日胡熙垣壽筵洋一百元○十二日舌滃天水氏愿洋一百元○十四日吳益齋求父病愈洋十元求產平安人洋七元　隱名赯乳核痊愈陳金聲病愈完願各二元○十七日許春榮喜筵銀一百兩樂善老人求肝氣永不復發十元○十八日庸庵洋一百元揚隠名氏十元○廿日勵精氏洋五元　源　銅洋念元六角○廿一日莫厘樵叟元嚴壽分洋念四元無名氏二元○廿二日天水明德主人洋五十元求慈親康建兩　免災譸書聽明人求妻懷孕平安人各洋十元○廿四日孫宗佑求母病愈洋廿元○廿八日無名氏洋十元○廿九日錫堂求慈親外症速愈洋五十元求慈親外症速愈人洋十元源記號求平安免災洋五元○二月份共收規銀一百兩又收洋七百五十三元扯七四六二五申元五百六十一兩九錢三分二厘銅洋念三元六角連前共收元十四萬一千八百五十六兩五錢六分七厘除解各處欵外凈存元一千三百七十四兩七錢一分三厘銅洋念六元八角 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年二月三十日京報全錄]  
　　京門抄諭旨均錄正張○湖南巡撫兪奏爲遵旨設立師範館并續派出洋留學摺○又奏爲故員功德在民歴久彌著籲恩優予獎勵摺 
　　頭品頂戴革職留任湖南巡撫臣兪廉三跪奏爲湖南遵設師範館并續派出洋留學各情形恭摺仰祈聖鑒事竊臣於上年欽遵迭次諭旨開設學堂節將辦理情形奏明在案伏查興學以開拓民智爲指歸立教以培植本根爲要義學堂等級雖繁必先從事小蒙各學而後教育可期普及爲學乃有階湖南府廳州縣通計八十有七處開辦以來經臣督同學務處司道認眞稽核除應設之中學十數處以程度稍高正在經畫外其各廳州縣小學堂大率已具基礎蒙學分族學鄉學兩項辦法已報開設者亦均有成數可觀惟以教習乏人紛紛禀請選派騍　以應恭查欽定　程於學科階級指示至爲周詳而各處從前教法往往偏記誦而略講專攷古而薄通今重文藝而輕實騐積習相沿若非教習得人雖授以規制其歸宿將仍與書院無異而蒙小學堂同時並舉需材尤重亦安得無數完備之教員廣爲分布臣深維其難於開辦之始奏遣速成師範生十一人前赴日本游學數月攷求學校制度俾卒業歸國以備叅酌嗣於上年鄉試後搜取年三十以内落卷之文理較優者覆加考騐取錄正備生七十餘名適東游各生畢業旋省雖迫於時日所得未深而於教授管理方法類能盡其大略乃於省垣先行賃屋開設師範館一所分派各生爲監督齋長調正取生四十名相與講習每名月給膏火銀四兩復派各府廳州縣各選送高材生入館一月肄業每名膏火爲數甚微卽飭令各該員每年捐廉籌解館中名額暫定一百四十人其備取各生及各屬之已充教習者亦准其自備火食來館講習館中聘經史教習各一人圖算理化各科教習擬派員前赴日本招致專門卒業生充當以臻完備延請在籍前國子監祭酒王先謙爲館長主持全學定於二月初三日開學一切學科課程規則悉遵欽定章程辦理惟卒業年限定章以四年咨送考騐優予出身現以需材孔急不得不從權辦理擬開館一年後考騐學業及格者卽給予文憑准充各屬教習二年三年後亦如之如年資尙淺願留堂卒業者聽或旣當教習仍願回堂卒業或派充教習時逾三年教有成效亦准其一律考騐咨送以示鼓勵至養成師範必附屬蒙學以爲實練之地並設學堂後編譯書籍以備教科之用擬於開館後添設編譯局一所蒙學堂一所由館長分督齋長妥愼經理此臣開辦師範館之情形也惟備用貴應急需而儲材宜圖久大上年臣派遣速成師範生出洋時曾陳明續選才俊端方之士送赴各專門學校兹於各道遴選拔貢生吳友炎等二十四人臣親加考騐皆品性端正中學具有根柢去秋日本高等師範學校校長嘉納治左郎來湘臣面與訂明咨送該生等先入該國宏文學院習預備科一年半然後分派入師範學校及理法工農各專門學校三年歸備中小學堂及實業各學教習之用派營務處委紳揀選知縣梁煥奎於本月督同東渡各生均已出具卒業歸國願充教習三年切結届時與師範館卒業期限正相接續而教習人才自無憂缺之員留學前後四年半除往返川資定每年每人給日銀三百六十元匯費在外由善後局　年如數匯寄遵旨作正開銷總計師範館常年經費及出洋各生留學各費每歲共需銀一萬七八千兩内外雖一時財力支絀而培養教員於全省興學實有重要關繋自不得不　勉以圖據布政使張紹華按察使黃建笎曁各局司道詳請具奏前來臣維今日不振興實學無自强之基不加意教員無興學之理湖南風氣樸厚自奉諭旨興學鄉僻士民已多感發興起學堂命脈全在教習開設師範館以應目前之求派出洋游學以資賡颺之用實皆當務所急臣謹當率同司道等嚴加考核一切恪遵定章辦理期收實效以仰副朝廷造育人才之至意所有遵設師範館及續派出洋留學緣由謹會同署湖廣督臣端方恭摺具陳伏乞皇太皇皇上聖鑒謹 
奏奉硃批知道了著趙爾巽隨時嚴加考核期收實效欽此 
頭品頂戴革職留任湖南巡撫臣兪廉三跪奏爲故員功德在民歴久彌著據情籲懇天恩優予獎勵以昭激勸恭摺仰祈聖鑒事竊臣據在籍前刑部右侍郎龍湛霖前國子監祭酒王先謙翰林院編修汪槩分部員外郎兪錫爵事部主事葉德輝分省補用道孔憲教綏靖鎭總兵陳海鵬前寗夏府知府黃自元江蘇試用道唐郁華左念貽安徽試用道曾廣江分省試用道陳　棟候選道張祖同舉人譚延聞等聨名呈稱已故巡撫銜湖南按察使傳鼐浙江山陰縣人初任雲南普洱縣知縣乾隆六十年黔楚苗變原任大學士雲貴總督贈郡王福康安調赴湖南軍營因擒首逆吳半生功留湖南以同知直隸州補用嘉慶元年補鳳凰廳同知洊升辰永沅靖兵備道嘉慶十三年入覲奉旨傳　任苗疆十餘年鋤莠安良興利除弊建碉堡千有餘所屯田十二餘萬畝收恤難民十餘萬户練屯兵八千人收繳苗塞兵械四萬餘件又多方化導設書院六義學百近日苗民浸浸向學籲求考試革面洗心朕久聞其任勞任怨不顧身家盡心籌晝本日召見果安詳諳練明白誠實洵屬傑出之才堪爲嚴疆保障卽加按察使銜以風有位欽此明年升湖南按察使以苗弁民人籲留命每秋一赴苗疆慰邊民思十六年六月卒於官蒙恩賞巡撫銜子祭葬並賜祭一次旋准入祀湖南名宦祠溯查該故員知鳳皇廳時地當苗衝屢遭兵燹民户凋耗又値三省教匪猖獗頑苗思逞者益多該故員招流亡團丁壯扼要害設碉堡剿平鎭　黑苗永綏生苗貴州石峴苗俱躬親矢石摀其窟穴擒首逆吳陳受石宗四等前此苗疆變亂旋値川楚敎匪呈起移軍赴剿未能藏事該故員因苗地用苗技練成飛隊千人與共甘苦陣亡者厚賻歸葬哭之若親子弟故能萬衆一心所向有功湖南環苗東南北三面七百餘里西二百餘里與貴州連接黔楚苗之叛亂若相應和該故員於貴州境内一律建築碉堡以資守禦全黔以安苗民性極狉獷震於兵威莫不馴服該故員又以詩書禮讓化其桀鷔之氣爲之請設苗民學額及鄉試中額迄今邊牆堡爲該故員所建置者歴久猶新苗民耕鑿相安幾與内地無異該故員在苗疆遇事立斷下無雍情其所規畫如練兵民爲一以相衞分兵民爲二以相安洞中機宜實足垂諸久遠蓋湖南西陲州縣半與苗地犬牙相錯邊陲安則湖南貴州之民俱安該故員功在一隅德被兩省邊民謳思至今如一日雖以同治光緖年間前雲南按察使席寳田等尠定貴州靑苗未若該故員善政善教德澤入民之深伏查乾隆四十年定例凡一品官始賜謚中興以來如記名布政使劉連捷等亦有以勛勤忠義不限階品蒙恩予謚該故員功在地方利賴廣遠生前親承褒詔殮後榮晉崇銜如蒙特予表章尤足以昭激勸公懇奏乞加恩予謚等情前來並據辰沅永靖道莊賡良轉據鳳凰等廳紳士李家麟等三十六人聨名呈請相同臣查苗情獷悍叛服無恒自嘉慶十三年戡定以後迄今將及百年無復烽燧之警不特邊民免遭茶毒卽苗民亦得耕鑿自安而通省地方並免徵緒之苦其士民感念不置實出至情惟易名鉅典非臣下所敢擅請可否仰懇天恩破格予謚以順輿情而資觀感之處伏候聖裁謹據情恭摺具陳伏乞皇太后皇上聖鑒訓示謹奏奉硃批傳鼐著加恩予謚欽此 
 
