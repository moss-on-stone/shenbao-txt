# 1910 - 332 - 4913591

 

Page 1

 
 
現本館由外洋購到白紙數萬令自用之外尚有餘多如各書局各行號有需購用此項紙張者請至本館帳房看樣議價可也申報館啓 
[筵資移助]  
本號今春開張蒙諸君頒賜隆儀實深欽　理宜答席現逢熱心志士創辦自立醫院需欵浩繁將筵資洋二百元移助醫院經費與諸君造福諒亦同心賛成矣此佈德新祥洋行布號啓 
[工部局諭]  
照得上海西國租界所有行業自由并無人参預至於房主房客一切交易無論係書立合同或口訂成交概無限制又無管定規則章程所及現時房客旣甚以爲應付房金過昂則只能禀商各房主核定始有效果如所有禀報本局或華商商務總會或會審公堂皆係罔然因均無權可限制房主照收各房客允付租金如房客以租金過昂可遷於亷價房屋居住如房主旋悉房客遷去且所要租金無新客前來願付則後必願减收按華商商務總會已登有廣告據云房租一節係屬雙方協商並含有契約的性質租住與否出於兩願斷難强迫近聞有人向各處通知云商會已准各租户减租十成之三如不允减將十月内房租不付等語殊堪駭詫本會除作函婉勸並未派人在外通知合特聲明等由又 
寳分府堂論云减房租一事去歲已聞有提議因市面蕭條各房客遞禀陳請减租但此事公堂無權减租須由房客向房主處懇商將市面不佳情形述明故請减收房租俟市面復原再加如房主願减則是俯順輿情惟减不减係房主之權此次制軍來滬各房客亦遞禀請勸减租制軍亦無可如何則只能飭上海道請商務總會諸君與各房主處勸减别無他策如房客以租金太昂房主决意不减爾等儘可遷至他處凡事須順情理如房主不願减租房客强欲减租此乃背理而行近來外間謡傅謂道憲已經允許减租並派人在各處知照等儘查知並無其事皆係謡傅不實爾等房客如與房主訂有合同亦須照合同辦理等因案查减租一節全出於房主房客兩洽非本局所能辦理合即出示隢諭仰一體人等知悉切切特論 
[集益彩票公司廣告]  
本公司儘售出之票變通開彩皆由王眉伯總理其事現王總理赴杭因廣東欠欵除該處退票彩洋留存發給外尚欠一萬數千元屢催未來不得已赴杭向經手人設法收取至於上海存欵去年開辦告白已聲明存在大淸銀行至今陸續付交之欵共洋三萬元光景立有存摺一扣上開集益彩票字樣則欵抵彩票之用毫無疑義前由王總理已將存摺及應付洋數開明淸單呈送商會以明敝公司並無絲毫沾染之宗旨近見報端登有得彩人廣告尚未知敝公司之預備目今王總理在杭未返他人無從着手爲此登報奉告得彩諸君旣彩票之欵有存放之處請静候王總理回來訂定發彩之期布告大衆决不致自失信用况大淸存摺繳存商會此爲明證伏祈覽諒爲荷 
[蘇州華商昇平樓茶館生財召盤]  
爲因羅姓經理人自行辭退另有他就各股東會議只得將生財减價出盤如欲者請來面議成交格外克已此佈各股東公啓 
[江西鐡路股東鑒]  
本公司建築南潯鐵路開車已至黃老門地方嗣後進行各事悉待公商現擇定十二月初二日開第二次股東會至初四日止一切開會規則悉照第一次辦法務請諸股東届時惠臨贛省百花洲會蕩曷勝企盼贛路公司謹啓 
[寗波慈此東山頭錦堂中等農學校招生廣告]  
本校分農蠶兩科辛亥年除原設蠶科外先設中農預科畧例如下一班次預科兩年畢業額定六十名分第一年第二年兩級隨程度考人二資格年十三歲以上十五歲以下第二年級須能作論説三百字以上算術命分爲止第一年級須能作論説二百字以上算術分數爲止三學費全年修費八元膳費廿六元（閏月另加）燈油及購義紙剳費四元操衣帽費五元計共四十三元分上下學期兩次預繳四考期庚戍十一月廿四日起三十日止絡續來校預考五證金投考須先納保證金二元錄取者扣作學費不錄取者給遠六附則本校另有附屬小學五年曅業無定額全年修費四元（本鎭免納）膳費及燈油費共廿八元七細章可來校或向寗波新學會社取閲 
[招商局新銘快輪准初六晚開往天津○本輪帳房關灼棠謹啓]  
[順泰昌茶號廣告]  
本號開設北四川路仁智里六衖口七十二號門牌專辦榖雨節前寗州祁門龍鬚白毫福州水仙烏龍包種武彛龍并等處高峰紅綠名茶更不惜工本加意考求提選上品兼備各色装璜箱罐最宜送禮之需以副諸尊賜顧之雅令有新到金山蘋菓批發格外公道以廣招徠此佈 
[恕訃不週誥授通議大夫晉封通奉大夫顯者琴孫府君痛於九月廿六日遇害今擇於冬月初九日領帖初十日早十時舉殯恐訃不週特此佈聞棘人金紹庠紹年紹鈺泣血稽顙 
[電政局展設湖南沅州電報房廣告]  
本局遵奉郵傅部飭設洪江至貴陽電綫工程已至沅州於十一月初二日先在沅州設立電報房照章收發官商各電特此佈聞 
[賞格五千元]  
金紳琴孫被匪弊經上海縣正堂田縣賞洋一千元茲又據商界公同來廨聲稱願另加懸賞格洋四千共計洋五千元拿獲眞兇廨官者賞洋五千元通風報信因而拿獲者報信之人賞洋二千五百元派去拿獲之人賞洋二千五百元或到本廨或到北順徵里金公館領取懸賞以待决不食言會審公堂廣告 
[旅滬湖州七邑同鄉請看後幅緊要告白○辦事處公啓]  
[宣統三年]  
袖珎日記每册定價一角六分書形狹長洋装布面另備鉛筆加洋五分置諸懷中極爲簡便學堂日記每册五角書中搜輯普通各科學中最切用之表二百餘種縱英尺八寸橫五寸布面洋装官商通用日記每册五角書所附錄各種均爲尋常日用所必需洋装布面版本大小與上同極合官商之用商務印書館發]  
 
 

Page 2

 
 
上諭 
監國攝政王鈐章十一月初五日内閣奉　　上諭前因縮改於宣統五年開設議院業經降旨將應行提前赶辦事項責成該主管衙門迅將提前辦法通盤籌畫分别奏明辦理查預備立憲逐年籌備淸單所開事宜憲政編查館有專辦同辦及遵章考核之責現在開設議院旣已提前所有籌辦淸單各項事宜自應將原定年限分别縮短切實進行著憲政編查館妥速修正奏明請旨辦理欽此 
　　上論海軍部奏請簡大員統制艦隊一摺著派海軍提督蕯鎭冰統制巡洋長江艦隊欽此軍機大臣署名奕劻毓朗那桐徐世昌　　宮門鈔十一月初五日召見軍機延祉 
論說 
[論海陸軍大臣之責任] （續） 
　　若夫經畫陸軍之法。亦自有其次序焉。在日本當時。籌策多方。逐漸進步亦非一蹴而即臻完備也。例如陸軍省官制。頒行於明治三十六年。而其先之籌設陸軍。一切規畫已大略具備。目下我國陸軍。其籌辦之成績。尙不及明治三十六年間之成績遠甚。則所有進行之法。正宜取日本進行之法。以爲先導然。以今日我國之情勢。而一一取法日本。謂即可以盡振興陸軍之道。則又不然。試言其一二。 
　　今日言裁綠營。而綠營未盡裁也。綠營未裁。而遽興陸軍。養兵不嫌於過多乎今之言緩辦陸軍者雖理由不一端。而其大要則在於經費之無出。倘使舊者未去。而新者遽興。欲興有用之陸軍。而復養無用之綠營。又奚其可。然則盡裁綠營。必爲興辦陸軍之先務矣。然而欲裁綠營。必先爲裁撤綠營之善後法。然後可。否則驅恣睢不逞之。徒而飢餓之。其不爲亂者幾。希矣。是故振興實業。招徠。習藝。移民開墾。皆裁撤綠營之善後法。而即興辦陸軍之前提也。今勸業道設矣。而所興之實業有幾何也。習藝所設矣。而藝徒之能自給者幾何也。移民開墾。稍稍舉行。而阻礙多端。往者無幾。陸軍大臣奉認眞整頓。切實進行之諭旨。倘不能奉行維謹。則棄其責任矣。倘一意進行。而不盡裁綠營。則梗阻而不得行矣。欲盡裁綠營。而不爲裁汰之綠營兵士計。又將以肇亂矣。是宜聯絡農工商部。及各省督撫將軍。共籌所以裁汰綠營之策。使綠營盡裁。而汰去之兵士。不至無所得食。則陸軍可興。而後禍不作。不然。吾恐欲興陸軍。而吾國之禍亂。即在興辦陸軍之際也。 
　　陸軍部之司員。數以百計。其十之七八。皆科舉中人也。彼其人但知小楷八股。其略知中國史事者。已爲上乘矣。於軍事。則舉無一知半解也。若輩充斥於陸軍部中。而欲令陸軍之振。興其可科乎。今以振興陸軍故。而欲盡裁此輩。議之數矣。然無論其不能裁去也。卽果裁去矣。亦必爲此輩計而思所以位置之。將調之他部乎。則各部之候補司員。無不充斥也。將用之外省乎。則各省之人員。亦復擁擠己甚也。夫我國之政治。大都名是而實非。陸軍部司員。旣欲裁去。而他日新陸軍事。務方且日以興舉。其需用人員。亦且甚夥。其究也。必舉部中文墨之事。與其他收支用度之事。盡以屬之應裁之人。然而軍事重要非習於其事者。不能知其底藴。以拘文牽義之書生當之。必有不能適合者。况向來部中司員。大都無所事事。放意妄爲者也。一旦欲其勤於職務。非其所習慣。必至多所曠廢。由前之說。則僨事。由後之說。則廢事。二者交譏。而陸軍必至於虚設。當此改弦更張。欲以整軍而經武。而可種弊於造端之始乎。爲大臣者其當斷割而不疑矣。總之興辦海陸軍。實爲吾國興亡所繫。辦之而善。則我武武揚。而國力以壯。辦之而不善。則驟增鉅費。敲股吸髓而相胥以亡。膺大臣之責者。安可不審諸。 
要件 
[龍參議建章上皇帝萬言書] （十）（一）（續） 
　　一宜試辦國債也。查借債之道。國外則宜少。國内則宜多。蓋民債愈多。則百姓之國家思想愈切。此經濟學之通理。人所共曉。議者動以昭信股票 
 
 
 

Page 3

 
 
爲詬病。不知北洋債票。至今市上通行。特視其人之辦理如何耳。惟是推行債票之法。必使持票者有無限之方便。無限之利益。而後可。否則徒恃信用二字。無當也。其方便之法奈何。凡賦稅關釐之交納。銀行鈞幣貨物投票雇工保証之抵押。皆令通行。旣免留難。又無虧息。則方便之中。仍獲利益之實。百姓何苦而不爲。此中機宜。是在度支部提倡鼓舞之耳。一宜廣設銀行也。查大淸銀行。具國家銀行之性質。宜規其。大者遠者。不可。與小銀行。爭錙銖之利。凡金融之如何酌濟。市面之如何維持。外幣之如何抵制。規畫調度。是其。專責。所有京外各衙門行政經費賦稅厘雜之收入。均由財。政官交銀行經理。一則可以謀統一。二則可以便。稽核。惟須。多設分。行以利推行。至營業。費則歸特别辦理。擬請度支部息借洋欵五千萬以二千萬。推廣内地各銀行以三千萬在歐洲設立大淸銀行。專司淸還賠欵。賣買債票及一切滙兌之事不特獲利甚溥。且可免外國銀行之要挾。查日本正金銀行俄國亞細亞銀行其資本亦不過二三千萬得此借欵亦足布置也。至民間所辦各種實業銀行宜仿美國辦法准其以債票及不動産。請領鈔幣。蓋中國銀根甚短。必須藉鈔幣以爲周轉且農工實業。皆有憑証之物。無慮蹈虚。惟商業銀行。不得援以爲例耳。中國地方大。物力博籌畫之法。當别具一種眼光宜取廣義不宜取狹義也。他如鹽政幣制之事。宜早日規定。勒限呈功免至虚耗薪水。稅務處無所事事應即歸併。核計各處薪水。不下十餘萬金。若以爲東省蒙疆。舉辦實業之母金不數年當獲子金不貲。當此度。支奇困之秋稍有人心。似不宜再行濫。費論者謂中國每辦一事即設如許局所。派如許人員。所派之人又是兼差苟且敷衍。到底一事無成。良可慨矣以上各節。想度支大臣。早已籌及。惟願破除情面。實力推行。是天下臣民所深願也此臣。所請責任度支部者此也。一農工商部之責任竊惟中國今日財政。困難己極。生財之道。舍振興農工商三事。别無辦法。而三事之中以農工爲先。商務爲末。蓋必農以生之。工以成之。而後可商以通之也。否則作無根。本之商務非爲外人多銷洋貨。即空賣空買。幻出。種種之。恐慌。終日。言商。均屬無當。中國地大物博。寶藏於地。夫人皆知。而卒未見興辦。獲利者。以無資本之故。在農工商部。非不三令五申。而紙上空談。毫無實濟。臣愚以爲今日欲興辦農工要政非借欵不可。查鐡路不過爲交通實業之一端核其借欵。不下數萬萬今約估舉辦。農工實業。不過一萬萬便足而開辦之初先借二千萬。以一千萬辦農。一千萬辦工。即以此資本設立實業銀行以便周轉所有民間舉辦農田水利森林畜牧之事。由銀行酌量補助。仿王荆公靑苗之法行之。妥擬章程。自屬無弊。而務農之方以開墾移民爲要着。現在中國大勢。西北地荒東南人滿東南民力地力俱。盡饑饉。盜賊交相爲逼。不久大亂將。作而。西北空。虚强鄰耽耽思噬。則今日欲酌盈劑虚弭患無形。實以移民爲上策。而移民之事。前後提議者甚衆。而卒未舉辦者何哉。大抵部臣皆習於苟安。見一小有煩難之事。便蹙額不知所措故上條陳者雖慷慨激昻。言之痛切。而交部議後。祗以一紙空文覆奏。便爾了事。對於一般無心肝之政府。欲其舉辦一事。豈非甚難。不然何以金山非洲。招募華工則趨赴恐後。而中國則裹足不前。有是理乎。（未完） 
專電 
[電一] （北京） 
　　鄂督瑞澂電奏請速組内閣核定皇室經費並定皇室典範謂軍機處旣非全國行政總樞各大臣又無公同會議機關部臣疆臣識見各異兩年内提前籌備事宜二十七項恐難收效又陳弼德院辦法請照南上書房體制不准干預政治並自謂受恩深重先自舉劾以期不蹈畏難延宕欺朦皇上之罪攝政王覽奏甚爲嘉許諭與浙撫增韞電奏各節一併交議 
[電二] （北京） 
　　濤朗兩貝勒昨奉攝政王面諭軍諮處關於軍政甚爲重要務宜經營擘畫以底於成 
[電三] （北京） 
　　樞府諭飭憲政館員赴資政院協議官制曁審計院案 
[公電] （福建） 
　　各報館鑒會議廳審查科士紳憲館章由局公推九月十七本局先開全體研究公推方法各屬議員各舉所知得十餘人更於正式會無記名投票過半數當選六人呈督覆選四十餘日不發表省紳正在攻擊議會議員鄒含第忽以選舉違法控告此案現經本局質問閩督已交本局查辦各報登閩人公電不知何來乞聲明閩諮議局 
緊要新聞一 
[庫倫邊務棘手如是北京]  
　　庫倫辦事大臣三六橋日昨電致外務部謂頃准電覆敬悉所有飭囑就近派員秘密偵查私訂礦約質證一節當即密派精幹人員四出偵查但本處精諳偵探人才缺乏私探礦約一時恐難得底藴倘經延悮關係匪鮮擬請仍由貴部先行照會俄使援約聲明此項礦約應作爲無效一面由本處悉心設法偵查俟獲確證星急咨送貴部以便查照交涉 
 
 

Page 4

 
 
又聞樞府昨接三大臣密電一道字碼甚長探其内容係詳陳庫垣沿邊之狀况略謂俄國駐紥之兵屢經嚴重交涉仍然不肯减退致庫垣各項礦産多被外人佔據交涉甚爲棘手至勘查之各路線隨後具圖附說匯呈以資籌畫一切祈接到後速行妥籌辦法以保邊防 
[海軍改立專部之編制北京]  
　　海軍處改立專部並設正副大臣各一員巳見明諭茲得京函述該部編制大略如下海軍設立專部政府久有是議現在海軍大臣已將組織辦法議定草案其内容係設正副大臣各一缺設參謀官參事官秘書官若干缺全部計分八司一處（一）軍制司分制度攷核器械駕駛輪機五科（二）軍政司分製造建築二科附設藝師藝士若干缺（三）軍學司分謀略調查編譯敎育訓練五科（四）軍樞司分奏咨典章承發三科（五）軍儲司分收支儲備庶務三科（六）軍防司分偵測銓衡二科（七）軍法司不分科（八）軍醫司分醫務衛生二科其主計處則分統計會計兩科聞刻已編製妥協日内將會同憲政館出奏 
[政府大借外債近聞]  
　　文滙報載初四日北京電云中政府向美國借債金洋五十兆圓自下正在磋商草約細欵情形頗似得手同時並在開議另借墨西哥洋四十兆圓以供整頓海陸兩軍之用 
[度部釐訂地方國家稅之著手北京]  
　　度支部澤尙書因查本年各省督撫咨報之預算册内其國家稅地方稅尙有未能分别淸晰之處昨特飭部員將國家地方兩項稅則分别編表以便送交各省遵照部定表式辦理 
　　又該部日前通電各省督撫云本部奏明本年爲調查國家稅地方稅年限應由貴督撫轉飭淸理財政局詳查該省稅項列一簡表分别國家稅地方稅何者應爲附加稅何者應爲特别稅各就稅項以宣統三年預算之數分註其下俾知該省應得國家稅總數若干地方稅總數若干更以地方稅總數與地方行政經費總數作一比較限年底送部以備核定至說明書理應送部者亦應趕編送部毋延爲盻 
[海軍大臣之新規劃北京]  
　　籌辦海軍洵薩兩大臣擬將威海衞膠州灣贖回建築軍港前日洵薩兩大臣特赴德使館與德使雷克司及靑島總督都沛椽會商贖回膠州灣事宜聞德使尙無允意 
　　御史廣德前奏興復海軍亟宜籌設學堂一摺當交海軍大臣知道茲聞洵邸之意以海軍以軍艦爲重學堂以製造爲要興辦伊始不能不訂購外洋軍艦然祗一時權宜之計若論規模持久總宜船必自造方不失我利權擬即先設造船學堂爲預儲工師之地步並擴充馬尾船政局擬於明春在外洋名厰訂購能製造極大軍艦之新機建設新塢籌立學堂同時並舉將來各種軍艦均歸該局製造以維船政而保利權 
[停止刑訊專恃空文通飭耶北京]  
　　法部昨又通咨各省略謂近來朝廷爲收回治外法權起見迭經明降諭旨飭停刑訊改良裁判地方有司自當實力舉行乃現聞仍有陽奉隂違甚且變本加厲或以鐡鍊墊膝名曰跪鍊或以木槓壓腰名曰壓槓非刑拷訊指不勝屈殊負朝廷輕减刑罰之心嗣後應飭各長官認眞訪察如有不用刑訊無枉無縱者隨時獎勵其有暗用非刑勒逼供招者即予嚴懲以資儆戒 
[外部將又有毖後懲前之公牘北京]  
　　外務部各堂以外人年來每多藉名避暑游獵游歷内地或在各島嶼建屋寄居因之濳窺險要私探路礦等事時有所聞往往釀成國際交涉若不認眞稽核殊不足示限制而防流弊擬卽會同民政部通飭各省妥速查明外人佔地若干旅行幾人是何年月究以何國人數爲多分别造具淸册送部查核並查照前頒新章辦法凡外人游歷内地領取護照時應照各國通行例索納照費並注明不准再有窺探測繪等事以固國權而杜交涉業經三堂一再會議意見相同日内即商承會辦大臣實行此事矣 
[蒙藏回議員其速振奮北京]  
　　欽選西藏議員輔國公色楞那木濟勒旺寳前日始行到京昨由御前大臣帶領引見蒙旨召見經監國垂詢該議員延緩到京情形聞該議員奏對謂西藏途程較之内外蒙古札薩克各旗部落遼遠數倍奉到廷旨已經八月之中加以交通不便又蒙特恩馳驛來京以故每到沿途各站必至躭廷此次尙係併站赶行否則今日尙不能到若由藏地取道俄京乘西比利亞火車可早二十日惟困於資斧是故延遲有誤開院之咎仰乞天恩寛恕等語繼由監國垂詢前後藏喇嘛人民近來情形是否安謐云云詢對約五十分鐘始由那彦圖親王帶領退出聞翌日即詣院與會矣 
　　理藩部壽尙書逹侍郎昨日在部會請資政院開院己將兩月而西藏議員始行到京凡關於西藏各要政延至今日未經提議自應赶速預備當卽面諭諮議官文斌及該部議員文哲琿等將西藏政敎分權及應行改革之政治上一切條奏議稿一併檢齊尅日呈堂核閱以便與該西藏議員討論預備議案 
　　又聞某貝勒以欽選蒙回各議員於資政院開院之初多不知資政院爲何物直至旬日之久始行明白現距閉院只有月餘不容再事延誤特謁理藩部壽尙書請速派唐古忒學生二員爲該議員通譯並請即日邀集該議員及通譯學員在部詳告資政院之性質與議員之職任妥爲解釋以便使其明白然。後卽將邊境安危之關繫與之討論以期實行改革聞壽尙書甚韙其議昨已分飭照辦矣 
 
 

Page 5

 
 
[京署行政費乃需此鉅額耶北京]  
　　度支部試辦宣統三年在京各衙門。豫算業已告竣茲探得其總說明書略謂在京各衙門凡九十六處内崇文門商稅衙門預算應劃歸關稅表内辦理此外九十五處惟禁衛軍實錄館預算册迄未送部現經查照奏咨成案宣統三年部庫應放銀數列入總表連同各衙門彙總覈算計宣統三年歲入共銀七千七百三十三萬八千五百七十兩一錢九分二釐歲出共銀九千九百二十萬七千八百五十兩五錢六分八釐歲出歲入相抵共不敷銀二千一百八十六萬九千二百八十二兩三錢七分六釐爲數甚鉅查中央行政經費以各部爲最繁而出入不敷亦以各部爲最鉅此次各部預算除外務部度支部出入畧足相抵外其餘各部即向號贏餘者此次亦同歸虧絀在各部衙門據實估算誠非得已惟當此財政窘絀之際苟非先事預謀必致臨時貽誤蓋國家財力祗有此數必其互有盈虧方可從而酌劑現在京外庫儲同一殫竭歲入之欵旣屬不易增籌則歲出之欵祇可量爲節减本部迭次奏案均以量入爲出爲言誠以預算初基舍此實無辦法所有各部歲出之欵究應如何分别先後力求撙節自應由各部就主管事項通盤籌畫以期收支適合否則政費殷繁恐非目前財力所能擔任矣 
[資政院收覆各省要電兩則北京]  
　　收湖南諮議局電寒電祗悉公債案旣不交議楊撫又無處分後此督撫對於局章何所憚而不肆行蹂躪聞鈞院質問政府已答覆否查原奏指常寗水口山鉛礦餘利二十六萬五千兩作抵而報部豫算册官礦歲入四十二萬餘兩歲出三十八萬餘兩是餘利不過四萬餘兩嗣經度支部據監理官摺開水口廢砂購機洗剔增歲入據覆册僅增十萬兩並稱須二三年後方能决定則所奏抵欵不實决難湊足償還之數此本局所不能緘默者用再電陳敬請主持並賜電覆再本局於二十三日開臨時會並聞湘議局叩宥印 
　　覆山東巡撫電旨電悉本院前致各省諮議局電於豫算歲入一節曾有各就所知查明申覆以備參考之語此係按照院章第二十二條大旨辦理因本年編製豫算京外均屬試辦本院現在通盤籌計或虞各省入欵有牴牾轇轕之處故令各就所知申覆藉資互勘並非直接向各行政官廳查考欵目亦無僅憑傳聞臆度遽作定案之理是以聲明作爲參考尙希察照是幸資政院漾印 
[資政院預算員會紀事北京]  
　　資政院預算股員於上月二十八日又開股員會到者廿六人首由股員長劉澤熙報告本會接到度支部及各省督撫修正預算表册計七十二件又報告本會現擬定辦法數條請衆表决（一）請各科先將裁减數目列一總表并逐項各列分表表内以事爲經以省爲緯以便檢查各省盈虚（一）擬請議長展期若干日（一）由股員會指定額外股員若干員與政府協議（一）額外股員先將各項協議事件開會討論繕具節略再行協議第一條即時當衆表决第二條决定要求議長展限十日第三條討論多時决定先行指定額外股員十二人籍忠寅李文熙陳懋鼎牟琳孟昭常劉春霖潘鴻鼎羅傑易宗夔王璟芳劉述堯李搢榮第四條决定由額外股員定期開會協議又由第一股股員提出條件數項（甲）預算手叚爲財政上之計畫應行協議之事件（一）祿營全裁（一）驛站全裁（一）直隷盈餘三百餘萬按直隷係受協省分此等盈餘大半來自協解省分似應令虧空之協解省分停解以資酌劑其有盈餘之協解省分仍應另欵存儲聽候部撥（一）外務部餘存二百餘萬此欵應撥歸度支部庫存管作爲宣統三年預備費（一）其他核减欵餉留抵各該省虧空或增加敎育司法警察及實業之保息等費（乙）預算手叚爲政治上之計畫應行協議事件（一）裁撤防營四成改設巡警（一）裁撤步軍統領衙門分别併入民政陸軍部（一）裁撤稅務處併入度支部（一）漕運改折（一）禮部併入學部（一）各省道府及佐職敎官全裁（一）擬將宣統三年增添新軍經費改充軍事敎育費及軍事製造廠資本（一）京旗各營及各省駐防應按年遞减宣統三年先裁各處將軍都統（邊地不在此内）好以此費另欵存儲爲將來變通旗制費用以上各項經多數贊成交付額外股員再行討論討論之後要請軍機大臣出席公同協商次由第一第三兩科審查長謂該兩科審查未能完竣下次開會報告第二科因時間太晚報告不及第四股審查長易宗夔報告該科審查已竣其結果如下（一）禮部共核减銀三十六萬五千六百五十六四四錢五分八釐學部共核减銀一百零八萬零一千一百零一兩一錢一分農工商部共核减銀一百一十七萬九千三百七十九兩九錢四分七釐郵傳部共核减銀一千九百八十七萬三千九百八十二兩四宗共核减銀二千二百四十九萬九千一百四十八兩八錢一分八釐惟郵傳部核减案内有吉長開海等三路之開辦建築費應列入特别用欵内故亦剔除尙文溥主張緩裁稅務處說帖一件已交額外股員審查因時間已晚遂散會 
[京師近事]  
　　四國借欵問題英法德美四國代表急欲與唐少川尙書會商唐避匿不見四國又轉向外務部交涉昨已照會外部聞詞極恫喝未知外部若 
 
 

Page 6

 
 
何答復也 
　　海軍處前准度支部片查粤省水師兼辦工業學堂添建房舍工料廉欽漁船保甲委員薪水開辦經費及水師魚雷局畢業生等項銀數應否准其立案等因當經分别咨行兩廣總督在案迄今事閱半載未據將行查各欵咨覆近經洵薩兩大臣飭員備文咨催粤督查照前咨迅速辦理　　度支部澤公現亦秘議改訂本部新官制事宜聞議設總理大臣一人副大臣一人裁去丞參改設八司並將稅務處鹽政處併入部内設立五廳一財政廳二幣制廳三鹽政廳四稅務廳五茶務廳又聞此事係澤公一人主持辦理紹陳兩侍郎均未與聞 
　　禁烟大臣恭邸近因國民提倡禁烟恢復中國自由主權𤍽心愛國殊屬可嘉本大臣職司是政責無旁貸尤應力爲提倡方不負委任擬於日内商之陸中堂及外務部各堂妥訂與英人交涉之法以期早日逹到禁絶目的 
　　蒙古實業公司發起人科爾沁王阿邸極爲𤍽心現已於炒豆胡同開辦惟所招股欵雖已發逹尙不十分踴躍頗爲焦灼近聞該邸已禀請監國慶邸代爲設法提倡已均蒙允准不久必有一番之振興云 
　　組織責任内閣一事聞監國督催甚力大約於明春可望成立惟總理大臣一席尙未决定何人監國甚屬意於澤公皇太后亦表同意惟政務處王大臣及各部尙侍均形反對謂以慶邸爲宜意見紛歧故遲遲不能擇定然聞年内必須宣布云 
　　貴撫龐中丞日昨上一封奏條陳籌辦礦政事宜大致謂黔省礦産甚富棄而不採殊屬可惜查各省開礦大槪許附外股然與其開附股之端致損權利孰若准借債之法尙合機宜蓋附外股不能禁外人之不干涉如任其干涉則一切用人採挖之權利已損失於不覺中偶一不愼往往起絶大交涉實非地方之福云云聞已交郵傳部議奏矣 
　　聞資政院提議各項學堂奬勵一律停止後所應給予之舉人副貢等出身亦皆改換名目如法政法律各學堂畢業生皆予以某科學士其大學堂等畢業生則予以某科博士名目云 
時評 
[其一]  
　　親貴投身政界。有種種之窒礙。故東西立憲國之親貴。皆隷名軍籍。而不與聞政治。蓋一則確保皇室之尊嚴。一則預防國民之疑忌。其思深慮遠如此。 
　　今吾國柄政者旣多帝室之懿親。而國民組織政黨。又有借重天潢貴胄之議。種因如是。不知將來之穫果何如。鳴呼吾爲此懼。 
[其二]  
　　滬杭甬存欵章程。蘇浙路有相互之關係者也。存則俱存。廢則俱廢。譎哉梁士詒。乃於浙代表爭廢章程之時。而有運動蘇路領欵之舉。 
　　假使蘇路而竟爲所動。而竟領欵。吾知撥付逾期之責任。郵部且借蘇路以脫卸。而逾。期作。廢之爭。浙路亦不便離蘇路而獨堅持矣。 
　　嗟夫蘇路。公等數年來之揮霍。銷蝕股本之不已。而負債纍纍。致有讓歸部。辦之。詭計。此戔戔者。即使領得。度亦不過供公。等數月之。用耳愼毋飲酖止。渴以誤股。東者。再誤。浙路也。 
[其三]  
　　異哉貴州議員之迭演怪劇也　　初六日華楊兩議員爭閙之妙語。已足令人齒冷。而初七日張議員之語。則妙之尤妙。其對譚書記。曰你懂得甚麽。你算。甚麽東西也敢和老爺說話。又曰我告訴。你你只好算做我們奴隷嗚呼異哉。議員何自大乃爾。 
　　夫議。員對書記自稱老爺稱書記奴隷。爲各省諮議局議員所。未有。 
記者曰。此種老爺。眞奴隷耳。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[何貴州議員暴横若是貴州]  
　　初七日午後貴州諮議局開正式會議長言昨日監督有劄文到本局請書記長宣讀一過大意據議員張光煒具禀議長譚西庚違法舞弊等情查資政院議員鍾振玉病故應以候補當選之張紹鑾遞補惟張紹鑾早經辭職則諮議局議員亦巳取消即與平常紳民無異何能遞補資政院議員至所言劉榮勲不應遞補張紹鑾查劉榮勲當選票數在張光煒之上則以劉榮勲遞補張紹鑾以張光煒頂劉榮勲均於院章不背惟譚西庚與張光煒意見不和之處應由本局開會公斷開會之日譚西庚張光煒均應避席云云宣讀畢議長言張君以西庚違法舞弊禀訴監督今劄文大意諸君均已知之但西庚自有理由不知尙許西庚答辯否魯議員瀛起立大聲言撫台有言議長當避席今日何得到會楊議員鈞言魯君誤矣須俟開會之日議長與張君均避席也張議員光煒言請將劄文付印楊議員應麟亦贊成速付印刷議長言諸君旣許西庚答辯西庚亦有一理由書一並付印請諸君討論即定初九日開會諸君以爲何如衆皆贊成繼提議敎育總會移請建議案陳議員大經謂此案全係一二奸人爲便於營私舞弊之隂謀言畢在發言台上遍翻議案不能再言臉已漲紅續言請諸君詳細研究即倉皇下台魯議員瀛言案内令各府州縣攤派經費一條鄙人絶對不贊成外府州縣亦有敎育會何故要大家出錢供省城一二奸人揮霍耶周議員恭壽言弟亦敎育總會之一此案起草時弟亦曾與聞故案内各條理由獨弟所深知不能不爲諸君一解釋之案内整頓敎育機關一條前半全係照學部奏定敎育總會章程直錄後半依據江蘇敎育總會辦法現在敎育總會内容穢腐誠有令人不忍言述者諸君均知之則整頓萬不可緩至攤派經費一條省城敎育會爲全省總機關其代各屬擔負責任至重且大則各屬略擔經費亦不爲過惟諸君旣謂難行則亦不能勉强此條即作無庸議亦無不可周議員言畢方下發言台魯議員瀛忽攘臂起立大怒勢欲向周議員揮拳且大聲言周恭壽要取消我發言權此事較除我名更甚諸君能容他否狀若發狂議長即搖鈴整理秩序田議員復宗忽跳上發言台執議長手不准搖鈴魯議員大聲呼曰誰敢散會議長言我搖鈴係照章整理秩序諸君何以橫暴至此我眞無可奈何衆議員皆已離座時有數議員邀衆速坐乃復就坐議長言敎育總會案分爲兩條今先表决第一條諸君贊成整頓敎育機關者請起立是日到會者三十六人僅魯議員一人未起立次表决第二條議長言贊成各屬攤派敎育經費請起立起立者半數作不通過時已近四點鐘遂散會張議員光煒趨至書記席謂撫憲劄文内有數處字句有錯欲取改正譚書記謂好在是撫台處錯來非本局之錯何必改他張議員忽怒詈曰你懂得甚麽你算甚麽東西也敢和老爺說話譚書記答云張君何必如此你在我面前稱老爺有何趣味張議員更大怒詈曰告訴你們只好算做我等所用之奴隷譚書記亦大怒勢欲批其頰被他議員拉開衆議員遂入茶話廳旋聞捶棹打凳雜詈聲甚烈時有識譚書記者强約之去衆亦一鬨而散 
[鄂諮議局詆毁長官之聲辨湖北]  
　　自上月二十一日鄂督致函諮議局責問詆毁長官一事後該局即據情答復云奉到鈞函不勝惶悚本局忝爲輿論總匯惟期自盡天職對於行政官長無不致敬盡禮本届會議行政官之蒞會陳述意見者不敢妄相菲待謹遵朝廷法令詢問執行之現狀及所以不執行或執行而兩不相合之理由辯難之詞誠爲不少然議會對於長官之辯難爲各國之通例意者行政委員因預備立憲伊始人民對於長官之辯難創聞僅見面陳於督部堂之前所謂任意詆毁者其指此耶若然則惟停止刑訊之質問與預算討論兩次辯論最烈就此兩次言之停止刑訊之辯論起於馬臬司上諭爲表面之事人民程度不足不能遽停刑訊之一語本局爲遵守上諭計不能不加爭論然爭論自爭論而敬馬臬司如故也預算之辯論起於預算册之錯誤本局議員以爲主管之員必能通曉故特舉以相質乃辯論至數時之久所條舉之錯誤無一見答而力陳部章無國家行政經費地方行政經費之分不得不縷舉部章爲之明白解說然解說自解說而敬淸理財政主管官如故也總之輕蔑朝廷法當解散辱罵官長載在刑章兩事雖不相同負罪則一議員等粗知禮敎何至以詆侮官長爲得意本局速記錄行當彙刊呈核新聞記者會必蒞塲記事登報之文非出於本局之手兩相對照自知詆毁詈罵事爲本局所無且本局言論均就議案發生並未出於議題之外惟監督未親蒞局故有此傳聞之異詞謹說明緣由上呈鑒察至鈞函勸告所謂今值立憲時代上下相維同心協力之語固當共佩弗諼也 
　　鄂督接函後卽作第二次致諮議局函云昨展環章讀悉一是議會對於行政官詢問辯難自是正理本部堂前函所謂質問討論以冀交相奮勉即是此意辯論與詆毁語意不同易於領悟所派代表各官縱不如議員之研求有素亦不至認辯論爲詆諆而揑陳於本部堂也本部堂有監督之責旣有所聞不能不開誠相勸各議員旣知禮敎不至存心侮辱官長但願以後各守此旨以盡上下相維之誼庶於憲政前途裨益非淺本部堂曷勝跂望第本部堂尙有不能巳於言者細繹此次復函似以本部堂未能親臨會塲隱爲責備要知本部堂爲兩省行政長官公事殷繁幾有 
 
 

Page 11

 
 
日不暇給之勢且素患痰喘痼疾久己上逹天聽自念終日喘𠻳吐痰於議塲實有種種不便諮議局章程旣有得派代表之條故亦祇好遵章辦理並非自躭安逸况本部堂雖未蒞會而於憲政進行並未有所阻滯此亦可以自信者然念時事日艱非病軀所能勝任行乞骸骨以避賢路耳 
[東三省通信]  
　　黑龍江所屬之札蘭諾爾煤窰迤西本係我國疆土雖與俄邊毗連曾有額爾古訥河爲界不料近年來該河之砂砣向華邊屢移此次呼倫道宋友梅與俄人劃界俄人指河爲憑佔去之地寛近三十里長至百二十里宋曾與俄人爭論因外務部不爲主持竟至聽其斷送哀哉 
　　我國各省沿海之海面本國領海與國際法上之公海未能劃淸區域且渤海灣漁業問題屢與外人交涉因領海問題未能判明故一切交涉遲至今日尙未解决日前由外部咨行錫督速派妥員赴沿海各地實地測量劃淸領海與公海之界限以免主權損失刻己由錫督飭知濱江關道及奉錦關道迅速調查報告矣 
　　長春大淸銀行總辦孫部郎順欽前禀度支部請將吉林永衡官帖收回經度支部派唐某調查業已覆准目下先發大淸銀行鈔票四百五十萬元（前已有一百五十萬元至長餘三百萬元尙未運到）惟長春大淸銀行未免擔負太重因又電請度支部咨行吉林公署明年將永衡官帖局所有現銀槪移大淸銀行作爲推廣鈔票收回官帖之基本金然此種現銀尚不滿四百五十萬元之數其餘須由度支部擔任籌措該銀行只爲收回官帖之機關聞如此辦理係在吉省新開之特例他省不得援以爲請 
分類新聞 
政界 
[易道條陳添設縣治之規畫廣東]  
　　廣肇羅道易順鼎日前具禀督院略稱職道嘗覽廣東全省輿圖知廣東多盜由於風氣强悍敎化不施之故風氣强悍敎化不施由於官民隔閡彼此推諉而官民隔閡彼此推諉則由於地方遼闊錯雜之故伏查廣東絶少平地非海即山或崇山峻嶺處處可逹鄰疆或小港巨川處處可通外海最大州縣往往幅𢄙至百里之廣鄰界至五六縣之多夫州縣之吏多屬中材以中材而治百里之地尙虞不給而况地方遼闊如此鄰境錯雜又如此欲其不叢脞竭蹶放棄縱弛也豈可得乎於是狡盜莠民利用其地方之遼闊隣境之錯雜以作奸犯科知官之無如我何兵之無如我何内匪外匪勾結蔓延而其患不可收拾矣擬請規畫全省考核輿圖於淸遠英德兩屬添設一縣於信宜羅定兩屬添設一縣於合浦防城兩屬地添設一縣並將東安之西山司仍屬陽春西寗之湘洞司仍屬信宜如此則不至有地方遼闊鄰境錯雜之患即不至有官民隔閡彼此推諉之患而治民治盜皆可嚴其考察專其責成矣 
[審判廳另委大員督造原因杭州]  
　　浙藩吳方伯昨准撫院札開案據提法司詳稱建築審判廳工程最爲繁鉅省城商埠相距又甚遼闊舉凡審度局勢考核工料在在胥關緊要非有大員協同辦理誠恐不足以昭愼重請委大員監督等情到院當經札飭委溥道來會同妥辦在案現查溥道另有要差所有監督審判廳工程改委王道曾俊接辦照章每月支給薪水銀一百兩由該司給發以資辦公除分行外合行札飭札到即便查照 
[高藩入都陛見之大遷調武昌]  
　　鄂藩高方伯凌霨由提學司升任時例須晋京陛見因瑞制軍以適當諮議局會議期内主管事件以藩學兩衙門爲最多王次籛學使又未到任故奏留高藩暫緩陛見奉旨照允在案現諮議局會期已竣王學司亦經接篆高藩正可及時陛見所遺藩篆應行委員接替聞瑞督以王學司到鄂未久不便更動特委提法司馬吉樟署理藩司遞遺法司聞委候補道梅擷雲觀察光羲署理不日即須接篆以便高方伯起程入京 
交涉 
[申明洋商運貨改包規則廣東]  
　　粤督日昨照會美領事云案據省河補抽厘廠禀稱查洋商由别處通商口岸採購土貨運至廣州口如係起存洋行貨倉卑廠向不過問如係華商之貨運至華店舖則應完納釐金歷經照辦乃近來時有華商入口土貨冒稱洋商交令拆包改裝而該貨包裹並無洋商字號且無洋商交令改包字據似此影射偷漏實于釐務大有妨碍查海關定章洋商所運貨物如須攺包應赴報明件數重量由稅司查明屬實發給改包准單並派驗貨手赴棧眼同改包如未請有准單擅自改包或有特意拆動抽換由監督酌量情形罰辦等語是洋商貨物如交華商店舖改包必須先請准單且須由關派驗貨手監視辦法甚爲嚴密擬請憲台申明定章照會各國領事官通飭各洋商遵照嗣後如有土貨須交華商改包須遵章先領准單方能轉華商店鋪若華商運入之貨並無洋行所領改包准單顯係該店自運貨物應照卑廠向章辦理似此分淸界限庶免影射走漏釐金等情前來查核所議係照定章辦理自應照准除劄粤海關稅務司及照會各國領事官知照外相應照會貴總領事官希即轉飭各洋商遵照辦理 
軍界 
[日商電禀海盜猖獗之結果杭州]  
　　日商劉古等電禀杭州撫藩臬各轅文云商等自台灣裝載龍眼等貨前月駛底樂淸大荆價跌出口突遭匪盜開槍擄刦搜貨一空胞弟劉德進身遭彈斃落海蕭阿狗船夥劉阿義並遭擄禁牛頭門匪穴索勒多金當經喊報道府營縣事更數月置若罔聞兩命垂危哀懇電飭趕速派兵勒押追辦以拯民命日商劉古等公叩等情現聞大吏業於一十九日電飭温州道府會督水陸防營從嚴查辦協緝並設法救出被擄事主爲要 
[襄提規定陸軍冬操方略湖北]  
　　陸軍八鎭定期冬操日前由襄提規定種種方畧分發各軍隊以資研究（總方畧）北軍擬守武昌南軍由其東南方擬攻略該地（北軍特别方略）北軍混成第三十標有掩護武昌之任務十一月十三日先於本軍渡江到南關然後東進正午以 
 
 

Page 12

 
 
其步隊前頭行抵壇門口東端所得情形報告如下（一）敵之支隊今早由游坊嶺起程向西北前進午前十一點四十五分其隊頭行抵東湖門（混成第三十標之編成）司令官步隊三十標統帶某步隊第三十標（欠二三營）附機關鎗第二排馬隊第一營之左右隊野砲第二營工程隊後隊衞生隊一半（制令）北軍諸隊正午以前不准出壇門口但其馬隊於午前十一點五十分以後准出該地 
學務 
[嘉定聯合學藝會誌盛太倉]  
　　本月初三日嘉定各學堂開聯合學藝會與會者共有五十餘校所演材料有爲本料自行指定者有爲各 
評判員指定課本講演者各校學生所演各科均極美備其中尤以蒙養院之談話及南翔高等小學之表情體操爲特色並聞是會係由嘉定縣姚紫珊大令爲會長大令并助洋銀五十元以充會費實爲難得云 
[湘潭中學堂暫緩改建湖南]  
　　湘潭縣中學堂前因擴充校舍改辦通學擇定城内泗洲巷黎家亭積穀局所管基地以勸學所房産兌換改良建築已經該邑士紳計議妥協並擬將駐省中學撤回合併辦理現因該處不便營造仍擬暫爲展緩所有從前建議改築之說刻下已作罷論 
實業 
[鐡路公司對於借欵虧耗之堅持杭州]  
　　浙省借欵虧耗銀兩浙撫自接外務部電催後當即據情照會公司在案日前浙路公司已呈覆撫院略謂查此項虧耗銀兩郵傳部於三十四年奏定由度支部與江浙督撫分年籌墊奉旨依議現在存欵章程雖未實行而借欵合同尙未作廢此項虧耗銀兩應否遵照奏案解交貴撫部院自有權衡敝公司商辦規模實不敢爲一詞之贊現奉增中丞札行司道妥速商議詳覆 
[粤漢廣九兩路接線之計畫廣東]  
　　粤漢幹路及廣九枝路聞已决在粤垣建築枝線一道接續兩路（此議於香港甚關緊要因兩路相接將來卽可由九龍直往漢口）查廣九路與粤漢路其在粤垣站頭相距不過五六里之遙前經粤漢路局測量定議由西村站起敷設單軌經由東北關直到川龍口廣九支路站頭又議在兩大站頭中道建一車站以爲城内搭客之方便聞該支線所經之地悉係耕植之區以故擬俟收割後再行開工敷築 
雜記 
[休矣業田會長蘇州]  
　　蘇城各業主倡設業田會借元妙觀眞人殿爲開辦所以剝削貧農爲宗旨事爲上憲所聞昨日忽有公文傳知該會會長吳廣文韶生自明年起業田會併歸農業會毋須另立等情吳會長聞之不勝憂慮擬于下星期邀集各業主以謀對付之策 
[苦哉佐雜微員杭州]  
　　浙省佐雜補署等人員應給廉俸向章規定每年十月中旬按卯動放現在帑項支絀庫藏如洗重要放欵類皆挖肉補瘡東挪西湊致應發俸銀一再延期而七十八廳州縣諸佐雜因陋規被裁津貼無着仰事俯畜不得不希望例給大半均於十月初派相來省守候忽忽兼旬音響俱杳郵函梭續窘急萬分而偏僻窵遠之使者枯坐逆旅資斧告罄進退維谷情形確有爲難現聞方伯微悉此中内容决擬另行挪墊至遲本月下旬必能按卯動放矣 
[忙哉勸業公所武昌]  
　　湖北勸業道向無衙署其始僅就巳裁之牙釐局房屋設立勸業公所以爲科員辦公之地繼而遷徙附設於銅元局内今夏又遷往平湖門外丁棧茲勸業道高觀察以公所設在城外殊多不便現在度支公所己由己裁之善後局遷進藩署空出之善後局房屋堪以改爲勸業公所業己禀准鄂督撥欵修葺竣工即行喬遷矣 
[奇哉巡警官吏廣東]  
　　上月三十晚順德容奇墟義利竹器店店東邵衍梅忽有表親劉同吉偕同年未及笄之胞妹到店該處站崗巡警名梁熾者見該女子姿色甚佳遂來該店門口窺望初則略爲調笑繼則俻　褻凟該店東邵某曁劉同吉佯作不聞不欲與較及後愈笑愈狂有疑及該劉某兄妹有别樣情事邵等迫得面斥其非該坊衆睹此情景大爲不平於是哄動數百人同到該處警區禀告理處詎該警官潘逢恩大肆呵叱反斥坊衆多事絶不責成警兵之無理取閙當時該店東邵某面請警官質問該女子便知明白該警官斥謂不准該女子至堂亦不必質問旁觀者更爲不平幾乎大起衝突後得坊衆極力鎭壓又得局紳趨赴排解始散聞翌早該店東等即赴順城警務所告諸警務長矣 
[淸談]  
湘繡之被屈胡憤憤者　　運動者得奏奬。不運動者倖免落第。此湘人所以滋不服。也 
　　雖然湘人亦何必齗齗於此夫獨不見今日之仕途乎。運動者扶徭直上。由縣而。府而道。而司而督撫。不數年間位極人臣。矣而回視夫不運動者依然。匏繫一。官也旅進。旅退也。其尤甚者。則且名列彈章。挂冠歸去。矣而况某撫升某督。某人署某缺。某官也。忽然而起用。差使聯翩。而扆眷優渥矣。某官也忽然而内調。賞賚駢蕃。而官運亨通矣。當此政以。賄成之世界。果何一不自運動來者。而何有於區區一勸業會審查爲。 
　　且湘人獨不聞審查會長之宗旨乎。某物受其奬。某件受某奬。何一非爲事前致意也者。苟不經營於審查之前。而徒躊躇於審查之後。事機已失。噬嚌何及。敬告繡業家。此後如遇出品陳列時。請各注意。幸毋憤憤。 
雜著 
[波蘭最近之狀况] （歐洲來稿） 
　　波蘭自前世紀被瓜分後。世人除於舊地圖中。得見波蘭名詞。外幾不知波民何若矣。近某某二君。游歷波蘭兩載以其所得刊告世人。巴黎曉報。曾將二君游記之大意。刊布報端。今特譯述如左。余游波蘭之意。在實察此波蘭。者將長爲舊地圖上之一。名詞或雖經三强國。（奥大利德意志俄羅斯）之分剖管轄。仍不失爲一未。死之國乎。 
　　經此長久之游歷。各等各業。人之問答。余得大聲。以斷曰。波蘭未亡其民蓄最沉毅之。力對於一切宗敎政治敎育財政上不合宜之。設施時。頗能抵抗以自衛其勇有加。其法密合。 
　　波蘭大革命已非一次。一見於一八三零年。再見於一八六三年。其成敗姑不論然其。不安爲奴隷而日求獨立固可顯見。乃自死波蘭之名詞。一出。人人均以波蘭已永遠降服其誣甚矣。總之波蘭被瓜。分後波民。至今未嘗失其九死一生之地位自一九零五年迫而爲變以來。生機更挫（俄嘗選定滿。洲駐兵以百之四十令波人充之）惟波蘭之民旣不願受人憐。復不肯求歐人憫。但知自固其力。自增其智。故其民之進步甚。速 
　　當波蘭被分時。其人數爲六百萬。今則增至二千萬。人人皆能愛其故國。惟其舉動。謹　致不爲外人所知。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[江督張人駿奏臚陳第四屆籌備憲政成績摺]  
　　奏爲江蘇省籌備憲政遵將第四届成績詳晰臚陳恭摺仰祈聖鑒事竊光緖三十四年八月欽奉懿旨憲政編查館奏逐年應行籌備事宜責成内外臣工依限舉辦每届六個月將籌辦成績臚列奏聞等因欽此欽遵在案所有江蘇應行籌備事件疊經臣等分别催辦嚴定考成茲值第四届奏報成績之期據該管各司道局公所陸續詳報前來臣按照淸單覆加察核本届籌辦事宜計有九項謹爲我皇上縷晰陳之一曰續辦城鎭鄉地方自治按定章城鎭鄉自治辦法先城鎭而後鄉又於城鎭分别繁盛由等兩級　限舉辦現查寗屬指定繁盛六州縣除通州已經成立外上地江寗兩縣業經劃分區域繪圖呈報當可次第成立其銅山江都甘泉三縣亦已嚴催赶辦務責依限竣事至中等城鎭照章應於本年指定籌辦由臣督飭籌辦自治局指定海門高郵六合寳應睢寗淸河如臯泰興等八廳州縣飭令遵章速籌妥辦此接續籌備之事宜一也一曰籌備廳州縣地方自治按定章本年省會首縣應籌設議事會董事會已飭籌辦自治局督催赶辦一面分飭各廳州縣將城自治一律成立即由各該牧令增設本廳州縣自治以負督促進行擔任公益之責務此接續籌備之事宜二也一曰彙報人戶總數查各屬調查戶口均經切實舉辦上元江寗江都甘泉通州山陽銅山等首要州縣八月間已可辦竣其餘或因水災籌賑或因民間造謠滋事舉辦不免參差當經督飭籌辦自治局嚴札督催限將表册造齊申送以便專案彙咨此接續籌辦之事宜三也一曰覆查歲出入總數查前准度支部咨令將宣統元年歲出入總數按照部頒册式分類分欵詳細填註業經飭據淸理財政局造具歲出入總册二本沿江巡防隊歲出入附册一本於八月間咨送度支部核定彙奏此接續籌備之事宜四也一曰釐訂地方稅章程此節經度支部議將國家稅曁地方稅章程同時釐定頒布以便推行以本年爲調查年限宣統三年爲釐定年限宣統四年爲同時頒布年限於八月十二日具奏奉旨依議欽此是前項釐訂地方稅章程自應歸入次年舉辦此接續籌備之事宜五也一曰試辦豫算决算查江南財賦甲於全國淆亂亦甚於各省自咸豐兵興以來從未淸理挪新抵舊移東補西有以徵收而列於出欵者有以支用而列於入欵者甚至欵已裁汰而名仍循舊欵早改撥而名未更除名義旣不相符性質更難研究疊經飭由淸理財政局反復辨正切實鈎稽遵照部式一律造齊擬訂凡例廿二條總册連比較表三本又淮安金陵兩關及沿江巡防隊並州縣鹽務雜欵收支曁宣統三年特别之欵分别編爲册表附册另成五本均經彙核出咨以符部限此接續籌備之事宜六也一曰省城及商埠各級審判廳年内一律成立查審判事宜關係司法經臣札飭江蘇提法司左孝同通籌辦理除上海商埠因牽涉外交種種妨礙祇能就租界外設立業已據詳咨部商辦暫行剔出另核外寗省合設地方審判廳一所分設上元江寗初級審判廳二所蘇屬長洲元和吳縣分設初級審判廳三所其地方審判廳即設於提法司駐處之高等審判廳以節經資鎭江商埠設立審判廳初級廳並各附檢察廳看守所約共需建築費十四萬八千一百八十兩又臨時開辨費一萬一千兩已飭繪圖召匠籌欵興辦此接續籌備之事宜七也一曰推廣簡易識字學塾查寗屬簡易識字學塾自通飭催督以來疊據禀報開辦現計上元縣擴充十三所江寗縣擴充四所阜寗縣成立一所桃源縣擴充五所江都縣成立五所泰州擴充一所睢寗縣擴充二所泰興縣成立一所海門廳擴充二所統計三十四所其餘江浦高郵沛縣海州贛榆各州縣已由提學司嚴飭開辦仍　時督飭逐漸推廣以收敎育普及之效此接續籌備之事宜八也一曰廳州縣巡警年内一律完備查寗屬江淮揚徐四府海通二直隷州惟海州因去年水潦受災甚重已據禀明緩至本年振務竣後急圖舉辦邳州則已將城廂巡警實行改良並於鎭鄉分别推行合計巡士有一千二百餘名之多高郵溧水均切實擴充整頓銅山已遵設立敎練所揚州則已推廣敎練學額並將附郭東南近鄉添置巡邏通州狼山一帶山路巡警亦經開辦江寗於下關河東就團練改設名容城巡警整頓亦有起色現經飭由江南巡警纥避派員分赴各屬催促務期於年内依限完備此接續籌辦之事宜九也綜計以上九端關於憲政之進行實係因時之要制徒以江北頻年災歉加之今年上海商務敗壞長江各埠均受影響庫帑旣萬分支絀搜索益復難施急切圖維時形竭蹶微臣忝領疆寄責無旁貸敢言日起之有功幸克循途以勉赴所有第四届籌備憲政情形謹曾　江蘇巡撫臣程德全恭摺具奏伏乞皇上聖鑒訓示謹奏宣統二年十月二十六日奉硃批該衙門知道欽此 
本埠新聞 
[調查敎育部成立紀事]  
　　上海工部局新立調查租界敎育部舉西董十五人華董二人西董中如卜舫濟福開森德文報主筆芬君古柏律師花嘉立敎士豐裕洋東格雷英按察使班德瑞法敎士奄司鐸等華董則爲沈仲禮鍾紫垣兩君先由工部局總董藍台爾君起言此部之設關於租界文明進步甚爲緊要中西諸君惠然允爲本部董事不勝欣幸之至但今者此會旣經成立則鄙人可以暫行息肩請即另舉議長職員議訂此部應爲之事衆遂公舉班德瑞君爲正議長古柏律師爲秘書員又議設調查員兩組公舉福開森君卜舫濟君鍾紫垣君爲一組專查華人所設學堂舉古柏律司芬君陶牧師爲一組專查西人所設學堂議定部内應辦事宜爲調查租界中西學堂共若干所每一學堂職員及敎習姓名人數學生額數宗旨若何敎授法若何經費若何調查竣事再公同研究如何改良如何鼓勵及應否資助之處以期租界敎育之發逹云 
[租界商民請減房租之迫切]  
　　公共公堂前日復訊南京路景昌磁器公司等欠租一案到堂觀審各商民以此案無良好結果甚不滿意隨即擁至商務總會要求總董周君設法主持周君即用電話禀知滬道劉觀察深恐釀成意外風潮立委浚浦局提調關炯之太守赶至商會向各商民再三開導並允擔任向華洋各房主磋商減租 
 
 

Page 19

 
 
衆始稱謝而散 
[華女卸脫西裝之活劇]  
　　丹國人匹得生姦佔無錫女子王阿蘇反延律師控告女父王阿寳行兇索詐等情屢紀前報昨日復由捕房將一干人證傳至公共公堂請爲訊斷某律師偕該丹人及阿蘇上堂聲請公斷孫襄讞以此案前堂已經訊明毋庸再訊遂商之美海副領事以王女與人私通反控生父行兇索詐實屬悖理照例本應重辦姑念女子無知從寛諭令當堂卸去西裝交其未婚夫吳德寳覓保領回即日完姻惟王阿寳擅用鐡鍊將女鎖住究違租界定章著罰洋十元充公完案詎王女聞斷忽稱父親將我許與吳姓事前並未說明我不愿隨吳姓亦不隨匹得生請准自由另嫁中西官怒不准行大聲斥退 
[馬巡殺害婦女案近聞]  
　　婦人周邱氏被閘北巡警局馬巡孟長才殺害焚屍等情迭詳前報茲悉該馬巡之母蔡氏年近六十素患瘋癱前日由裁判官孫大令提案鞫訊氏供兒子此次犯案實不知是何原因又傳房東周曹氏及其子林生到案略訊一過判令退去一面飭書錄取三人供詞寄呈蘇省巡警道署以憑考核 
[天花傳染之疑懼]  
　　城内石皮弄各居民昨日函致醫學研究所謂該處四十三號門牌陳姓家發現一病傳染多人有頭面腫脹者是否鼠疫請卽檢查等語該所董立即會同西醫曁司查員等前往查明係一小兒偶患天花傳染於二十餘歲之男子頭面俱腫勢頗危險惟實非鼠疫囑令善爲醫治並淸潔屋舍以除穢氣一面即布告鄰人毋庸疑懼 
[補驗公役烟癖]  
　　本縣田大令昨午升坐二堂補驗書辦差役及地甲人等有無烟癖約有數十餘人到案大令諭曰爾等如有吸食鴉片未曾戒除者不妨自今日起限一月内自行戒盡如逾限不戒定照蘇省禁烟總公所章程辦理毋得自誤 
[水手戳傷巡捕]  
　　前晚有意國水手兩名乘瞿金發等之東洋車至怡和碼頭不付車資反肆兇毆一百三十四號華捕向阻不服反被拔刀戳傷手臂頭面等處該捕卽吹警笛召集數捕將兩水手拘解捕房受傷巡捕送往醫院療治 
[謝劵]  
　　城自治公所議事會冬季開會自十一月十一日起每日以午後四時二刻至七時二刻爲會議時間昨承惠贈旁聽劵一紙又中國靑年會今晚請李德立君演講游歷滇蜀之奇觀並用影燈演映昨承贈劵四紙書此誌謝 
城内 
[流氓宜懲]  
　　雜貨店主印　生等控三十六個黨流氓强盜鳳林等行兇把持毆傷店夥等情經本縣田大令　差查拿在榮昨日印等又投縣禀稱店夥鄧某昨至某輪船收帳又被若輩扭住毆傷請即提究大令諭令退去靜候拿辦 
[地保負責]  
　　北橋巡防局前將逞兇肇事之王關生馮月生函送到縣　候核奪在案前晚由田大令飭提復訊馮供有丁合林與王關生因細故口角繼則爭毆丁即逸去小的與王被巡局拘送案下叩求恩宥判王馮二人一併交差帶出著地保丁槐卿具保如丁合林日後來案控　即著該保交案候質 
[幸得保釋]  
　　高桃山前因私造安徽勸股副彩票在市混售被駐滬安徽彩票公司分局查悉連同假票解送到縣判押候示在案前晚經由大令提案復訊高供家有老母一家數口全賴小的顧養至私造假彩票一事實出萬不得已現在在押日久家中數人勢將餓斃叩求格外施恩交保出外大令姑念哀求准即保釋 
[道批二則]  
　　黃寳誠禀批此案前據工程局裁判官將審理情形禀復到道業經札飭移縣秉公訊辦在案據禀前情仰上海縣即予傳集質訊辦結具報毋任纒訟吳王氏禀批此案前據具禀經蔡前道批廨詳復未到現又據禀前情仰會審官寳令速將訊辦情形復候察奪 
[官事]  
　　閔行釐局委員正任鹽城縣知縣呂道象嘉定縣知縣姚守彜丁憂候選知縣張華昨均到道禀見 
南市 
[巡士上差]  
　　西區分辦處區長擬招馬巡已誌昨報茲已商明自治公所總董准予招足馬巡八名以年力精强並善騎馬者爲合格業已一律招就給發軍裝馬匹定於初六晚聯隊出巡所有東南兩區新招之巡邏隊亦已足額給發軍裝統於是晚上差巡緝 
[防範匪徒]  
　　東西南三區境内客棧車寓由自治公所警務處嚴加取締已紀前報茲聞此事現擬分叚稽察業已傳諭先行調查各棧循環簿並着各車寓將所住之車夫照章呈報以憑飭探協同　長巡士按戶搜查以防匪徒混跡 
[拖累朋友]  
　　頭髮掮客龔福明曾請甘紹良經賣貨物甘將貨一臬售與天福洋行得銀五百餘兩呑匿不交當將甘之友人胡嫋明扭控工程局指爲串呑迭經裁判員訊不承認判胡交保在案業又傳到甘之荐保龔榮昌訊問先據原告龔福明聲稱除將甘紹良經手各帳收劃抵欠外尙被欠洋五百七十元求請嚴追訊之龔榮昌推諉不理判胡龔二人覓保出外趕緊措繳洋一百四十元再將甘尋獲交案追究 
[追還房租]  
　　業成公司經租人朱祥甫將房客畢泮生扭至工程局控稱被欠租洋二十八元八角有奇求請追給經湯裁判訊據畢供屋内遺有閣樓衣箱可抵洋十餘元判交朱帶出交還洋十元完案 
[分期償]  
　　合興米店執事錢雲舟控踏布坊主袁世賢積欠米洋四十三元七角由西區移至工程局訊明判袁交保出外分四個月拔還 
閘北 
[推出不管]  
　　魏宗萬前在四路分局控蔡金奎之子敏之司帳舞弊呑没洋二千餘元一案昨魏復投禀催提黃正巡官因蔡現往江寗且洽記木作亦在法界飭魏自赴該處地方衙門呈請究追 
[覇佔人妻]  
　　甬婦呂李氏今春來滬在卡德路某西人家帮　嗣被蟻棍汪介卿陸妻卿串拐價賣於北新涇鎭自稱職員石寳田之子石叔仁爲室昨被氏夫呂阿招來申尋見向領不放遂扭至四路五區移送分局押候訊辦 
[聚賭受罰]  
　　前晚有住居永順里之沈阿三紏集蔡阿二張阿四等二十餘人在家聚賭牌九被屬巡查悉拘獲十人一併解入四路分局判沈罰洋兩元蔡等九人各罰洋五角飭具改過結斥釋 
英租界 
[是否股東]  
　　奥商興利洋行控怡和永洋貨號股東邱光年樓鶴年經理邱佐廷等定貨不出一案前日午後由廨會訊原告洋人投稱邱等所定羽紬延不照出請爲追究邱佐廷供稱此項定貨應向股東淸理訊之邱光年延德雷司律師辯稱邱光年並非該號股東與邱佐廷係是叔姪且查此項定貨限期於十二月出淸現在尙未到期原告不應控告孫襄讞商之奥副　事以樓尙未到堂判兩邱交保候函致洋貨公所查明邱光年與樓是否怡和永股東俟復到再核 
[曾否受聘]  
　　江北人王某偕原媒張大東劉懐鎭控告馬趙氏覇阻成婚等情前晚由廨集訊原告投稱於光緖二十六年憑媒聘定顧惟喜之妹丫頭爲媳日前迎娶詎被二房主馬趙氏覇阻賴婚反赴捕房誣控搶物 
 
 

Page 20

 
 
請爲究辦馬趙氏供該女於八歲時父母均故因其家貧由婦人代爲買棺收殮女由婦人撫養成人並未受過王姓之聘乞鑒旋由女兄顧惟喜投稱妹子實由故父許與王姓訊之顧丫頭供年十七歲父母早已故世並無兄弟向由馬趙氏撫養並未許人是實讞員以兩造供詞各執無從　斷判馬趙氏退去顧丫頭暫留本廨候查明再核 
[减折料理]  
　　德商美勒洋行控鑫昌電燈號主史阿坤不理貨銀一案前日午後由廨復訊原告　追欠銀一百二十餘兩訊之史供原告所控欠數不符請爲公斷寳讞員商之德裴繙譯官判史還原告銀六十四兩兩造遵斷完案 
[限期淸理]  
　　周春林控億大馬車行主萬意深不還米洋前經公廨訊明判萬折還洋六百八十元在案前晚復訊原告投稱萬已還過洋二百元其餘由萬之親戚商勸分期拔付訊之萬供已挽親友向原告商明料理判萬交原保限十天淸理 
[求樂得]  
　　望平街吉祥和鞋店執事劉品山控李明生私收客帳等情前晚由廨提訊劉供被李私收帳銀三百兩洋六百餘元娶妾逃逸請爲追究訊之李供在該號爲夥二年此欵實係用空惟小的亦有被人拖欠之欵求察判李押限半月淸理 
[不理貨欵]  
　　美商怡昌洋行控森森泰增泰源兩號經理人楊坤山及任祥茂不理貨欵一案昨由包探將楊傳至公堂判楊交保候訂期會訊任不到案諭飭再傳 
[欺侮寡嫂]  
　　寡婦何曹氏家住楊樹浦蘭路三十六號門牌近將故夫棺木盤回常州原籍詎被夫弟阿三阿五金泉等將所有金飾田單等物乘間竊去茲被曹在偵悉報知捕房　阿三等三人查獲昨解公堂請究阿三等供稱方單兩張押在常州得洋五十二元情愿贖還惟金飾並未私取判三人一併收押限三禮拜著將金飾方單交案再核 
[監守自盜]  
　　北江西路二百十六號萬有全火腿棧房失火後美捕房即派二百七十九號華捕陳德勝在彼看守詎該華捕前晚私取火腿兩只寄匿附近顧福堂家適被九百九十五號華捕查見禀明捕頭昨派包探將陳捕與顧併解公堂請究判陳捕帶回捕房顧交保候原告到案於禮拜四再訊 
[暗昧不明]  
　　寡婦張陳氏前日在虹口地方與黃錦淸爭奪小孩張根福由捕查見一併拘入捕房昨解公堂訊明張根福係陳氏之子因與黃有暗昧情事以致爭執判孩給陳氏領回從寛免究一併斥釋 
[混用銅洋]  
　　徐來生馬阿大王阿小同至北京路一千二百八十七號烟紙店内混用銅洋當被店夥王禮生察出向論逞兇由捕查見一併拘入捕房昨解公堂訊供不認判押候查明於禮拜四再訊 
[何甞行兇]  
　　匯四捕房三百八十四號印捕控俞錦華碍路行兇等情昨由捕房將俞拘解公堂審訊俞供與該印捕爭論並不行兇判罰洋兩元充公示儆 
[塌車傷人]  
　　塌車夫張和尙施阿金談阿池王阿德因拖車不愼將　人陸翠根撞倒碾傷脚骨由捕查見將四人拘入捕房昨解公堂請究判均交妥保候原告傷愈再行解訊 
美租界 
[電車肇禍]  
　　五十一號電車前晚駛至吳淞路見另有電車對面馳來因即倒車暫避不料後面又有某西人之馬車致將該馬撞傷倒地車亦損壞當由七十四號三道西捕上前詢明並察看車馬受損之處歸禀捕頭請示核奪 
[男女吵閙]  
　　趙王氏李陸氏昨扭邢阿陽至某茶館口角吵閙繼又扭控捕房捕頭以事涉暧昧一併斥退 
[日人無理]  
　　木匠宋和尙昨至捕房訴稱東有恆路三十七號某日人欠洋不還向討恃　捕頭命赴日領事署控告 
[違背烟禁]  
　　武昌路三百念六號粤人曾阿二家私售燈吸昨被一百九十號西探查悉禀明捕頭請廨傳究 
法租界 
[拐賣女子]  
　　樊俞氏控王張氏拐賣女兒等情昨經公堂提訊樊夫婦投案請追詰之張氏供樊女賣於杭州拱宸橋客棧主陸雪齋得洋念五元聶司馬商之顧副領事判張氏押候移提樊女到案再行訊辦 
[控追欠租]  
　　收租人徐少記投廨控稱童開方虧欠房租數月計洋一百六十五元向索遊約求提究追昨經公堂飭提童不到案由童之妻母劉張氏投案聲稱女壻因事出外求請寛限措交聶司馬商之西官判限兩禮拜交保還洋 
[窩賊銷贓]  
　　碼頭包頭管雲卿專事窩留竊賊代爲銷贓曾被捕房訪悉當至伊家拘獲各賊並將管妻收押限交管雲卿到案從嚴處治迄已日久未據交案昨又提訊氏稱丈夫出門未回求恩開釋中西官磋商之下准即開釋惟不准再住界内一面仍飭包探查拿管雲卿嚴辦 
[折還房租]  
　　恆太永控萬元祥虧欠房金洋七十八元經公堂訊判候將生財估價再行核斷在案茲經捕房將該店各物估值洋念元除已付過念五元外尙少三十三元昨又審訊聶司馬判萬交人銀並保限七天内再折還洋念三元完案 
[拔還借欵]  
　　金研春前控王良卿不還借欵洋二百五十元經公堂判王交保限理在案茲已逾限日久昨又傳訊王先措呈洋一百元判交原告具領外餘著人銀並保寛限理還 
海上閒談 
[讀餐衞叢刊]  
　　近來中國上流社會。於個人衛生各法。已能稍稍注意。惟下流社會。則尙茫然不知爲何物。而於飲食之不淸潔不合式爲尤甚。竊謂愼食衛生會於編纂餐衞叢刊外。宜另出一附刷物擇淺近易行之各種衛生法。編成白話。多繪詳圖。專爲下等人說法。廣行傳布。（印刷紙料不必極精）如此始可將衛生必要之理由漸漸灌輸。於下等人之腦筋。中人人不知飲食之宜愼。即人人可免。疫症之傳染。而疫症可以不作。此實愼食衛生會莫大之功也。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[陸軍部奏定陸軍審判章程]  
　　第一章總則第一條凡陸軍軍人軍屬有犯奏定陸軍各項法規章程或現行刑律所揭各罪及非陸軍軍人軍屬有犯應與陸軍軍人軍屬同論者均依本章程以陸軍軍法會審審判之其陸軍官署軍人軍屬受有損害之附帶私訴亦以陸軍軍法會審審判之第二條陸軍軍法會審不准旁聽但在宣告判决時以軍人爲限准其旁聽第三條稱軍人者卽陸軍三等九級之軍官軍佐及額外軍官軍士兵曁陸軍各學堂學生等是稱軍屬者即陸軍軍用文官及其他員役之從事陸軍軍隊衙署局廠處所學堂等是第四條稱長官者即總統官統制官統領官及其他特設或分駐衙署局廠處所學堂之該管長官或獨立營隊等之階級最高官之謂第五條稱親屬者即現行刑律上所揭示者之謂第六條稱司法官者即陸軍部軍法司司長一二三等司法官及各軍鎭協之總正副執法官之謂第七條凡軍人軍屬有犯法律上所揭各罪有陸軍檢查權諸官均有提訴之權但罪應親告者（如脅迫誹毁姦通等罪）不在此限第八條提訴權消滅之事由如左一被告人已死二判决確定三因犯罪後頒行之法律其刑廢止者四特旨寛免五提訴期間之經過第九條凡犯罪已經過左揭期間者雖提訴亦不准理一死罪及永遠監禁刑三十年二廿年未滿十年以上監禁刑十五年三其他各刑七年第十條提訴　間之經過由犯罪之日起算但關於繼續犯則須由其犯罪之最終日起算第十一條在經過提訴期間中如曾施行檢查或審問判决辦法時則期間即爲中斷須更由其施行最後之檢查或最終之審問判决日起算第十二條凡因施行檢查或審問判决不合定章致其辦法歸於無效時則無中斷其期間之效力但因違軍法會審之管轄致其辦法屬於無效時則不在此限第十三條本章程上計算期間其以時計者即時起算以日計者如初日或最終日適當休暇時即除去不算但提訴期間之經過則不在此限稱一日者廿四小時稱一月者三十日稱一年者從年歷第十四條被告人雖受無罪之宣告但其對於審判長審判官司法官檢查官及陸軍警察隊正兵以上各人曁地方巡警等均不得爲賠償之訴但此等官吏若對被告人故加損害或犯法律上所定之罪者不在此限第十五條稱現行犯者卽現行或現行旣終之際而即發覺其罪之謂第十六條下列各情形爲准現行犯一犯人被一人或數人追喊時二携帶兇器贓物及其他物件或身體服裝上有犯罪顯著之痕跡可逆料爲犯人時三因在家宅内行檢證或逮捕有可追認爲犯人時或向查問而有逃走之情狀者第十七條搜索家宅不得在日出前日没後爲之但在日間未能完結者得於夜間繼續搜索其客棧酒肆及其他本爲公衆出入之塲雖在夜間亦得開始搜索第十八條凡依前條施行搜索者均須持有搜索票第十九條凡被告人之親供官吏檢證所得之報告證人或鑒定人之供述及其他一切堪爲證憑之件審判長均有判斷之權第二十條被告人或對質人爲䏊啞者其問答當代以筆書如不解文字時則應使習知䏊啞之手語者爲繙譯被告人或對質人不通國語時亦酌令筆書或酌用繙譯第二十一條凡被告人如訊明實於法律上不成罪案曾經釋入後者則於同一事件上不得再行提訴但發見有新證憑時不在此限在發見新證憑時凡有陸軍檢查權諸官應仍照定章向該管長官提訴第二十二條凡在軍中或敵前及特設或分駐陸軍處所並其他獨立營隊等於開臨時軍法會審時其長官有得省略關於審判上辦法之權（未完） 
小說 
[義俠小說盜俠] （十七） 
　　今日之讀吾書者必。且奇駭極詫而。勿信吾書之誠有是事矣。蓋英國者。爲法律完備之國。安能聽此凶人擾亂法律。而國家竟置之不問。且女子之自出。神聖不可侵犯。今日吾英之名爲勇士者。見彼嫚及女子之人。必力進痛斥其過。或且至於奮拳格鬥。雖死無憚。又安能聽此凶人。凌踐女子之。自由。至於如是。而彼時竟無一人出而斥其罪惡。此又何理。地球之上。有此慘無天日之事。豈英國爲無君之國耶。豈彼腦門豆貴族。爲無人性之。禽獸耶。讀者須知彼時之英國。安有法律。直一盜賊之藪耳。何名爲國。自撒克遜見敗於腦門豆人。腦門豆人遂爲英王。設多。數之苛政。以虐待撒克遜人。撒克。遜人雖怒。而如何撒旗克遜平民之略有家産者。每爲腦門豆貴人擒至堡中。拷逼財帛。而民間女子。少有顔色。必深藏自掩。以避禍患。綜言之。腦門豆貴人之。殘忍極矣。英王雖心知腦門豆貴人之橫。顧右其種人。佯不之察。至於蘇格蘭王之公主。且托爲女冠。以避腦門豆貴人之辱至英王李郤登位後。以義烈聞於歐洲喜爭不平。大不以腦門豆貴人之行事爲然。有撒克遜人赴訴腦門豆人者。輙爲秉公訊斷。且賜撒克遜人以平等之權利。腦門豆人懼李郤之威。少少歛迹。然以是之故。腦門豆貴族大臣。咸深恨李郤。以爲袒助異族。抑奪同種人之權利。迨李郤以十字軍東征。力爭聖陵。李郤神勇。每戰皆克。而十字軍中諸王候。皆與李郤不睦法王腓力隂使奥地利大公。掩執李郤。囚之奥京。斯時李郤既見執於奥京。國中無主。則公推李郤之弟約翰親王。攝知國政。約翰親王素與李郤不睦。乃隂賂法王奥公。求其久穽李郤。不令歸國。又患李郤至勇。或乘間逃歸。正未可料。則力招貴族大虑。及無賴卒伍。爲已羽翼。約翰欲奪李郤之位。故優待此輩大臣卒伍。冀其歸心於已。大臣輩旣恨李郤 
 
 

Page 27

 
 
之嚴。又樂約翰之懦。皆不願李郤歸國。而願擁戴約翰爲英國之王。約翰之接待此輩貴族大臣。曁無賴卒伍。禮貌至優。人言果此輩殺人於約翰之前。約翰亦僞爲閉目無覩。决不懲治。欲藉此輩之力。以抗其。兄斯際之腦門豆貴人氣燄薰天。不可嚮邇。較諸往日爲尤甚。 
國外新聞 
[英法水患消息]  
　　初四日倫敦電去法國又有水患以洛華爾流域爲尤甚巴黎地方尙可無慮英倫沼澤地叚及屈倫脫西凡爾兩河亦氾濫極廣 
[德國國會定期休議]  
　　初三日栢林電云德國國會將於本月十二號休議定期正月九號續行開議普魯士議會定期正月十號開議 
[意大利之財政外交]  
　　初三日栢林電云意大利財政部大臣在國會宣布意國財政情形據稱來年豫算案將有餘欵五十一兆里爾意大利外務部大臣在國會宣稱意國外交政策並不以運用權術凡事一以和平爲主三國聯盟實爲和平極堅之基礎意大利對於保衛土爾其及巴爾幹諸國之完全一事極爲注意其他列强均能與之融洽意見意奥兩國並無齟齬之事兩國今與土爾其維持極篤之邦交該大臣之宣言全歐皆爲滿意 
[英國選舉事宜續聞]  
　　初四日倫敦電云自由黨因倫敦孟哲斯脫兩處矢志不移頗爲欣慰且以勞君之敗聯合黨在白明亨選舉之區得數減少喜悅尤甚雖該黨所得選票總數顯已大减然獲選員之多數仍與正月間所獲相同據美國抱斯豆電稱美國愛爾蘭會昨日復以金洋萬元匯交國民黨按愛爾蘭國民黨會曾於西十一月十四號接電云會計員菲士配屈里克今日復電匯美金洋萬元以濟需用請轉致昆斯湯鎭賴特芒君愛爾蘭與上議院對敵美國之助力必可倚恃 
[倫敦商業銀行停付]  
　　南淸早報載二十七日倫敦電云柯爾門街十二號倫敦商業有限銀行業已停止付欵財政界中得此消息頗爲震動聞該行亦曾註册云（以上譯字林報） 
[美大臣請增造戰艦]  
　　初四日華盛頓電云美國國會業已召集以爲照例之短議度支議案將爲主要之議件海軍部大臣狄金生君所呈說帖請每年建造大戰艦兩艘小船數艘並請在舊金山設立極大之海軍根據地及擴張哇郎茄浦海軍軍港移民委員之報告主張限制拙工入境如有工人於抵埠五年内犯罪則卽驅逐出境 
[墨政府不允與亂黨講和]  
　　初四日紐約電云據墨西哥城電稱墨西哥政府不允與亂民講和 
[克虜伯砲廠獲利]  
　　初四日栢林電云德國克虜伯砲廠去年付紅利八釐而本年紅利則已漲至一分 
[英國黨員獲選之數]  
　　初五日倫敦電云目下各黨獲選者共計聯合黨一百十五名自由黨八十七名工黨十四名國民黨十六名共二百三十二名（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
