# 1912 - 38 - 4914003

 

Page 1

 
 
   
 
 

Page 2

 
 
代論 
[敎育部總長蔡元培對於新敎育之意見　（續）]  
　　以中國古代之敎育證之虞之時夔典樂而敎胃子以九德德育與美育之敎育也周官以鄉三物敎萬民六德六行德育也六藝之射御軍國民主義也書數實利主義也禮爲德育而樂爲美育 
以西洋之敎育證之希臘人之敎育爲體操與美術即軍國民主義與美育也歐洲近世敎育家如海爾巴脫氏純持美育主義今日美洲之德弗伊派則純持實利主義者也 
以心理學各方面衡之軍國民主義毗於意志實利主義毗於知識德育兼意志情感二方面美育毗於清感而世界觀則統三者而一之 
以敎育界之分言三育者衡之軍國民主義爲體育實利主義爲智育公民道德及美育皆毗於德育而世界觀則統三者而一之 
以敎育家之方法衡之軍國民主義世界觀美育皆爲形式主義實利主義爲實質主義德育則二者兼之 
譬之人身軍國民主義者筋骨也用以自衛實利主義者胃腸也用以營養公民道德者呼吸機循環機也周貫全體美育也神經系也所以傳導世界觀者心理作用也附麗於神經系而無迹象之可求此卽五者不可偏廢之理也 
本此五主義而分配於各敎科則視各敎科性質之不同而各主義所占之分數亦隨之以異 
國語國文之形式其依準文法者屬於實利而依準美詞學者屬於美感其内容則軍國民主義當占百分之十實利主義當占其四十德育當占其二十美育當占其二十五而世界觀則占其五 
修身德育也而以美育及世界觀參之 
歴史地理實利主義也其所叙述得並存各主義歴史之英雄地理之險要及戰蹟軍國民主義也記美術家及美術沿革寫各地風景及所也美術品美育也記聖賢述風俗德育也因歴史之有時期而推之於無終始因地理之有涯涘而推之於無方體及夫烈士哲人宗敎家之故事及遺蹟皆可以爲世界觀之導線也 
算學實利主義也而數爲純然抽象者希腦哲人畢達哥拉士以數爲萬物之原是亦世界觀之一方面而幾何學各種線體可以資美育 
物理化學實利主義也原子電子小莫能破愛耐而幾範圍萬有而莫知其所由來莫窮其所究竟皆世界觀之導線也視官聽官之所觸可以資美感者尤多 
博物學在應用一方面爲實利主義而在觀感一方面多爲美感研究進化之階段可以養道德體驗造物之萬能可以導世界觀 
圖畫美育也而其内容得包含各種主義如實物畫之於實利主義歷史畫之於德育是也其至美麗至尊嚴之對象則可以得世界觀 
唱歌美育也而其内容亦可以包含種種主義手工實利主義也亦可以興美感 
遊戲美育也兵式體操軍國民主義也普通體操則兼美育與軍國民主義二者 
右之所箸僅具大較神而明之在心知其意者滿清時代有所謂欽定敎育宗旨者曰忠君曰尊孔曰尚公曰尚武曰尚實忠君與共和政體不合尊孔與信敎自由相違（孔子之學術與後世所） 
謂儒敎孔敎當分别觀之嗣後敎育界何以處孔子及何以處孔敎當特别討論之茲不贅）可以不論尚武卽軍國民主義也尚實卽實利主義也尚公與吾所謂公民道德其範圍或不免有廣狹之異而要爲同意惟世界觀及美育則爲彼所不道而鄙人尤所注重故特疏通而證明之以質於當代敎育家幸敎育家平心而討論焉（完） 
[專電]  
　　聞張軍已全數潰散張勳不知下落所遺軍械殘兵現由江北蔣都督派員收撫 
　　張勳部下兵隊因餉銀愆期未發在徐州一帶大肆擄掠 
　　清帝遜位後袁世凱擬位置各部人員如下陸軍總長叚祺瑞次長黄興司法總長沈家本財政總長熊希龄敎育總長嚴修次長蔡元培外交總長伍廷芳海軍總長黄鍾瑛尚有張 
謇程德全湯壽潛皆仍舊職惟副總统則孫中山黎元洪唐紹怡楊士琦汪精衛諸君皆有推任資格未經擬定 
按右電云云與昨報京友訪函及今日所譯西字報皆有異同並錄之以觀其後 
　　浦口至固鎭火車裝運兵士炮彈日夜不絕（以上南京） 
　　趙爾巽張作霖現與北軍統領通電往來不絕因之官場傳述均謂趙張已傾向共和 
　　趙爾巽將離東督任清廷擬以張錫鑾代之 
　　日本由遼陽派大軍入奉人心異常惶懼 
　　藍天蔚照會奉天各領事謂民軍擬於本日起義請各該國人民移居租界否則民軍不能擔任保護　　民軍於星期三日佔據華封店清軍降者二百人（以上奉天）　　俄人於庫倫科布多烏里雅蘇台之外增設領事館六所藉口保護商民屢屢增兵 
　　滿人日來紛紛離京以皇族居多數溥偉載澤善耆均在其内　　清駐日公使汪大爕辭職後聞袁内 
閣有派曹汝霖署理之說 
（以上北京） 
　　許陳二州已爲民軍佔領東與亳州民軍聯合斷倪嗣冲後路 
（漢口） 
　　漢冶萍公司日本借欵草合同業已訂定　（東京） 
[公電]  
　　武昌黎副總統曁劉軍全體電大總統各部總次長以次諸公各都督各司令部各分府各地辦事同人各報館均鑒武昌起義原謀國利民福毫無自私自利之念叅雜其間故不匝月而全國響應可見我民國起義諸同志無遠無近無先無後均同此光明正大之公心始得有今日之效果乃不意專制政治尚未盡除而假共和以遂私圖之事迭次傅聞或假之以謀私利或假之以報私怨或假之以蹂躏商賈或假之以侵損人權種種怪狀人道何在是又豈起義時我同志始願之所及哉革命軍起革命黨消此固有識者之言某等敢進言曰共和國之革命軍消蓋以破壞易而建謀難不如此不足以收容全國之傑俊而共救時艱凡此所述皆少數不肖輩之所爲實非我大多數同志之所預料羅蘭夫人有言自由自我而生自由自我而死言念及此爲之寒心若不及早補救是武昌爲天下後世之罪人用特通告務乞垂念民國之成立不易各省監督毌令此不肖之輩得假公名以遂私謀人方謂滿洲去而民國成某等則謂滿洲去而民國建設尚屬初步也莽莽神州功魁禍首言之殊深危懼想全國同志必不河漢此言黎元洪曁鄂軍全體同志公叩七號 
　　南京内務部電武昌黎副總統曁各省都督鑒頃奉大總统令内開查各省光復以來地方官職均係各自爲制所定名稱難免岐異茲値中央政府成立關於設官分職事項允宜統籌全局從新厘定以昭劃一業經法制局將中央行政各部官制編纂草案具呈前來先後咨交院議在案所有中央行政各部旣稱爲部則各省都督府所屬之行政各部應改稱爲司庶使中央各部與地方得部示有區别且各省亦已有先行之者即彼此更不宜有互有歧異之處分電各省都督將都督府所屬之行政各部先改爲司一俟地方官制草案議决後卽作爲確實可也相應分電各省都督一律照辦内務叩虞 
　　開封諮議局電各報館鑒敝局呈請齊撫電閣代奏略云自武漢發難各省響應咸以改建共和爲宗旨豫省志士勃勃欲動前仆後繼勢未有已人心亦大可見矣中國幅員寥闊召集國會遷延時日外人易生虎狠之心内地尤多風鶴之警將來議决國體仍必趨於共和而議决自下與發布自上其情勢大有不同以公天下之心不克享公天下之名甚非計也自有戰事已經數月東南之菁華垂罄西北之膏血將竭四民失業百政具廢就河南而論大兵雲集所過爲墟洛陽 
以西潼關以東魚爛肉糜幾無瞧類此何等時而能再言戰耶能待國民會議耶又况贊成共和北軍亦表同情共和後之條約磋商已 
有端緒應請電閣代奏即此宣布共和國體旣定人心自安等語已由齊撫於十七日電閣代奏特此電聞汴諮議局　　龍駒寨王天縱電　上海各報鑒河南宜陽嵩縣一帶人民投效陜西民軍者極多满奴愤恚縱兵燒殺洛陽西至陜州百餘里人烟斷絕王天縱　　江北民政長電各報館轉南京孫大總統黄陸軍部總長蘇滬兩都督鈞鑒頃據青口自治職員余鳴昇朱秉矞徐嘉琛電稱贛榆縣城被土匪攻破曹民政長存亡未卜青口危在頃刻求火速派兵救援等語鋒鈺昨因海屬房山阿湖毛墩嚮水口雙港等處土匪告警城内原駐之劉管帶永明所帶軍隊奉調赴沭存兵不過數十人不敷分勦已有急電請清江蔣都督派隊來援今贛榆淪陷青口告警時勢危急查海屬西去山東蘭山剡城兩縣邊東僅百餘里贛榆山東日照苜州去邊境亦止八九十里彼處均有虜軍駐守設或土匪勾結虜軍侵口淮海各屬地當 
 
 
 

Page 3

 
 
其衝更形危殆除由锋鈺會同鹽防營陳统帶占奎先行派隊相機勦辦並電請清江蔣都督飛速派隊赴援外合行電達統帶江北民政長何鋒鈺叩挂 
　　南京陸軍部電南京黎副總統各省都督公鑒本部以籌餉惟艱軍權不一通電各省截止練兵以資整理乃聞各省未能盡體斯旨仍有紛紛設軍政分府陽託保衛之名陰行增兵之實將來流弊伊於胡底且民國關於地方官制不日可由總統提議經參議院决議發表在無戰事區域之軍政分府勢所必裁更不必以無謂之虚名破統一之政策應請貴都督於未有軍政分府之地以後槪不准添設其已經成立者暫緩撤消其有缺出處所暫不再補候地方官制决定後辦理可也陸軍部 
　　武昌黎副總統電孫大總統黄陸軍部長各省各都督西安都督各軍統各分府各司令均鑒頃敝處代表接到叚軍代表電開頃袁内閣據伍代表通飭各路軍隊一律仿照叚軍統及都都督協商辦法各派代表妥爲遵守一俟優待皇室條件議定即可解决毌須再議停戰云云又頃接到伍代表魚電開和議業有成局不日可以 
發表務望各處派員聯絡以免 
南北軍隊衝突而符共和宗旨爲禱元洪陽 
　　青浦陳審判長電蘇州莊都督鑒濫竽審判幸獲替人感荷成全如釋重負鄕人不諒一再乞留奉令准行尤增惶悚病軀鈍質艱鉅弗勝特電謹辭餘容呈罄青浦陳承澍叩魚 
　　旅寗安徽同鄕電上海各報館安慶孫都督曁臨時議會諸公均鑒軍事倥偬路非急務縱以造路爲借欵名義亦必須不失利權始可細繹報載三百萬借欵條件内容離奇損失甚鉅以安徽全體早經登報决不承認之議會通過草合同尤無效力應請勿遽簽押待皖人逐條研究後再議且公本皖人皖南北皆公手足今獨貽害皖南公心何忍特電聞旅寗皖同鄕胡文輝蘇致厚等公叩 
　　鎭江自由黨分部電各報轉自由黨本部鑒 
鎭江分部庚日成立理事長許叩 
[譯電]  
　　美政府答覆德國之公文内謂列强 
互許尊重中國土地之完全及主權後今咸遵約而行未嘗稍背且據最近消息中國内務將來亦無庸列强干涉云（柏林） 
　　天津德副領事葛洛脫男爵携帶繙譯某君及天津德國駐兵隊長前赴唐山調查德國水手鎗斃華人一案 
（北京） 
　　今日晉謁黎副總統據云民軍起義以來武昌南京一向協力行事毫無意見又謂袁世凱已聲明民軍五萬名開往北京决無反對之意民軍現已管理漢口至河南府之鐵路武昌城門已開商業漸興（漢口） 
　 
[要聞]  
　　磋商優待條件漸有頭緒北京電信云孫總統答覆袁世凱之優待皇室條件内有清帝尊號僅及一世不能世襲一欵此節已經袁世凱承認 
處置清皇族條件亦已全部議定惟都城建設何處南北意見不一尚未解决袁世凱議以天津作爲臨時都城民軍則主設南京袁於此事反對甚力其爭點之一爲都城苟設南京則鎭江吳淞及他處之炮臺勢必拆毁蓋一千九百零一年和約中曾訂明各國公使館須與海道自由交通也清帝赡養金數目亦未解决袁世凱本索四百萬兩民軍政府改爲三百萬且以圓數核計因將來幣制將以圓爲本位之故袁世凱則謂此時不妨暫定兩數俟圓位幣制旣定可以再改 
尚有一欵聲明中華國民此後不得稱爲清帝之子民其清廷祭祀及特别費用等欵將由國會定之清帝衛兵應由共和政府選派餉銀亦由政府照給清帝准其暫住紫禁城或頣和園内 
　　又大陸報云遜位上諭現定期下星期一日宣布以便新年舉行慶祝并頌示此日將爲以後中國永遠停辦公事以作紀念之日 
　　遜位條件之大綱均已議定尚有瑣末各節亦將於頌諭之前一二日互商妥洽也 
　　聞遜位上諭頒布後伍廷芳代表及唐紹怡君均將赴京組織聯合政府并推定袁世凱爲總統現伍代表雖不認將赴北京之說但大局更變無定昨夜得確實消息大約伍代表將於下星期赴京出 
[新國都與新内閣]  
　　大陸報云臨時國會未經召集以前將仍以北京爲臨時都城卽在北京籌畫永遠政府之組織及擇定將來都城之位置 
聞此項辦法已由新疆蒙古代表贊成蓋暫時都城仍設舊地則北方易於維持治安以待永遠政府之成立也 
　　又據確實消息北京臨時政府成立後南京政府即將解散孫總統則以大功已成將圖退隠惟此間輿論皆謂南京終必爲將來建都之地 
　　今日關係最要之事則爲選舉内閣人員聞南北兩政府目下已在討論此節其人員大槪如下 
内閣總理唐紹怡參謀總長黄興外務卿伍廷芳海軍卿陳璧光陸軍卿黎元洪司法卿王寵惠度支卿陳錦濤民政卿程德全交通卿湯壽潛敎育卿蔡元培按本報昨日曾據京友訪函載有新内閣人物表今大陸報所載職任名氏略有異同故復紀之 
[姜軍贊同共和之熱血]  
　　駐紮京畿及通州之毅軍（姜桂題軍）因屢接民軍札函曉以大義動以至情故情願反正者已達十分之六此事外間早有所聞茲得軍界切實消息毅軍中人因袁世凱將暗殺志士中之三人在屋内以繩密行處絞而不明佈罪狀其一般欲謀反正之軍人 
羣起反對已密開會議五次即欲起事第因援應無人正在四處鼓吹不意馮國璋約同各軍官有稽查軍人秘密會議之舉此事因之阻碍現有某志士以馮有意破壞已組織暗殺隊專以刺殺馮張諸人爲目的一面由衆兵士具函質問袁世凱其所獲未處死之志士究竟如何辦理請即明白宣示萬勿效前次之行爲以殘人道并謂大局危迫解决國體不可再緩究竟能否按照共和政體解决限以本年歲暮（舊曆）爲限如再不將國體及一切條件妥訂解决仍思以吾等之血肉固汝輩之權位則吾等卽當倒戈相向一决雌雄公其愼之毌悔等語下書駐京畿軍人同上聞袁世凱接函後恐毅軍生出意外之舉動即飭人秘密查探此函係由駐紮前門外之軍士主動十二日特下閣令一通致該毅軍統領謂前門外濟孤寺地方之毅軍全軍自今日起無論晝夜若無緊急公務及緊急大令所有軍人皆不得私自出入更不得私放一人外出以免紛亂等語 
　　又聞十一日下午袁曾下一閣令致統制曹錕等略謂刻下風雲緊急京師地面尤關重要且民黨叢聚京師尤當紀律嚴明嚴杜煽惑所有新由奉魯兩處調來之軍隊務當嚴守此戒令不准與駐京毅軍私自來往庶免勾結之虞事關大局切切此戒據此以觀則袁世凱究竟贊成共和與否真不能令人無疑也 
[誰謂北軍電奏不真耶]  
　　武漢前敵清軍請願共和電奏到京後馮國璋曾致電王占元叚祺瑞等勸其效忠清廷候待朝命茲於十二日上午十點餘鐘接到王叚覆電内云自武漢事起時即奉調赴敵迄今三月有餘凡遇戰事無不鼓舞效命至停戰令下亦無不敬愼恪遵則全軍將士忠君之下忱當早爲兩宫及公等與諸王公所共鑒及深諒者也乃全軍舍生冒死復回漢陽而閣令又命停戰並令退出漢陽不知退兵事易恢復殊難刻下要衝將盡雖留軍固守勢成孤立再使前進應敵殊非易易况邇來民軍紀律嚴明兩軍頗爲融洽我軍亦多明白大義之士從前應敵之初實爲食祿圖報國恩起見刻下時機已過旣知戰難取勝何如早允共和本軍爲時爲勢所迫萬不得已祇能出此尚希詳查顛末洞察時局俯贊前情毌爲我罪并望鑒亮是 
荷 
　　又滿親貴聞段軍統等聯名電奏之事以宗旨 
不同强指其爲僞造而京津報界利令智昏亦有妄騰邪說謂該電係民黨揑造者中國公報憤之特將第一軍司令部曾參謀雲沛及彰德後路營務處致該報原電宣布以釋羣疑茲爲照錄於下 
　　北京□□□□□□鑑北方軍隊聯奏已上當仍照前議將奏文摘要刷印傳單文□□派人散布則蜉蝣狐崇不制自消乞速辦沛等叩真密 
　　北京□□□□□□□鑑聞段奏到京京中劣報力辯段電之不實足見渠輩希望惟在叚電之不真惟望從速在各報鼓吹解釋羣疑彰德後路營務處鈺叩元 
[張勳贊成共和確聞]  
　　清江浦曲同豐致南京政府電云南京大總統孫陸軍部總長黄轉各都督各司令上海各館報鑒張勳贊成共和往復電文茲錄如下徐州張軍門鑒清帝遜位不决大局難定項城贊成共和段公芝泉反戈要求免致人民塗炭以破滿廷利用我軍人自相殘殺之詭計公深明大義幸勿落人後望速贊助奠定大局我公實爲首勳南北决無猜疑請釋錦慮速行爲盼北洋招撫使曲同豐叩微清江曲君同豐鑒來電悉叚公芝泉要求共和之電請勳已列名自是贊成共和不言而喻今旣承示彼此决無猜疑得以實行息戰免致人民塗炭尤所深願惟宿遷民軍現仍進攻不已即望轉飭停戰以昭大同是所至盼勳皓印徐州張軍門鑒皓電敬悉並達蔣督謬叅末議遽蒙俯採愛民悃誠欽佩無已承囑停戰已囑蔣督轉飭前途清帝遜位遲疑不决良由二三親貴苟全祿位挾持左右公大兵在握何妨率之北上掃除君側脅制獨斷早定大局異日青史書勳必推公爲民國首功且淮泗民軍雖欲進攻亦無從援爲口實惟民軍來電又稱進攻皆由貴軍或彼此將士不諒苦衷乞隠察部下是否不守尊令總之公能北上不特民軍焕然冰釋同胞大局均感無涯縷陳一切敬候電覆曲同豐叩虞印 
[袁世凱誠令人可疑]  
　　捷報載云北方民軍近有來電請製造局速解大炮兩尊赴北應用大致民軍對於袁世凱最後之目的漸已生疑且遜位上諭遲遲下頒袁之舊軍日内均將調至左右故益疑袁氏心懷叵測又疑瑞記洋行之借款不過爲借欵之一其他不使我人探知者必尚居多數袁處如此地位或將另具面目對付南方民軍未可知也 
[南京新内閣議案]  
　　昨日下午南京政府又開内閣會議到會者有孫大總統黄興蔡元培黄鍾瑛胡漢民王鴻猷于佑任景耀月馬和魏宸組等此次因提議地方官制故宋君敎仁亦列會議案大略如左　　（一）地方官制問题各省軍政財政等統一辦法關係頗鉅討論許久尚須確實研究再爲决定 
（二）敎育部與内務部分劃權限法制院官制草案宗敎禮俗歸内務部管理議决劃歸敎育部管理敎育部草案分普通敎育專門敎育實業敎育三種敎育總長蔡君元培提議擬改學校敎育司社會敎育司曆象司學校敎育司分普通敎育科專門敎育科實業敎育科社會敎育司公宗敎科美術科編輯科曆象司分天文科測候科在會諸君互相討論均贊成 
（三）添設拓植部問題　專管藩屬及旅居各國僑民一應事宜在會諸君均以此部關係重要亟宜添設遂議决惟拓植部總次長一時尚未擇定 
[章太炎允任樞密顧問]  
　　孫大總統前日特請章太炎君到寗面商樞密顧問一事章君似有允意昨日下午孫大總統又派胡漢民君至敎育部請章君至總統府面定辦法聞章君已允就此職但須聘請趙鳳昌君熊希齡君助理一切孫總統亦允之 
　　日外相對清政策之宣言 
東京通信云小寺謙吉前日質問内田外相請宣布清國革命與日美之關係及日政府對於共和新政府之意見當由石井次官答云中國民政府之承認與否關係重大政府曾於種種方面觀察攷索此時想未達承認之時機至列强雖昌言保全支那領土而事實上如俄之於蒙古英之於西藏法之於雲南究竟能否不破壞此主義尚屬疑問現在日政府尚未得確實之報告萬一各國破壞支那領土之保全則日政府早爲適當之預備萬萬不令落後云 
小說 
[俄王之偵探　（四）（無名）]  
　　余與方培别後至下午綠蠟船上的駕駛人來這綠蠟便是觸岸小輪的名字余觀駕駛人情形身材短矮舉動粗蠢自稱蘇格蘭人名叫麥根自腾堤而來其頰上有傷疤未愈看其舉動庸陋無能似不應有駕駛人文憑者余因問他所以觸岸之故據云實因是夜狂潮急一時不由自主致觸於岸是時船之主及友臥於艙中迨及起視知已肇禍余又問道肇禍之後曾否傳信號乞救麥根答道未傅信號求救余問爲何不傳麥根半晌纔答道因爲未傳信號時已被漁船看見余卽將情形書於記事簿上以備報告商部之用余又問道你在方培處做事已有幾時麥根道已有六個月余又問道以前在那裏麥根道以前在威爾斯處行船往來於波羅的海余問道是否駕駛麥根道正是余有駕駛人文憑已經十有五年尚在威爾斯行船以前再前又在别處行船再前則在斯點謀將軍處八年余又問他你曾到過賴方麽麥根道不曾來過余又問他驾駛人的文憑帶了來麽麥根道不曾帶來余囑其明日帶來麥根應允麥根去後余心中甚有所疑這麥根所言决難盡信頰上傷疤雖云係觸船時碰傷余亦難以盡信正在沉思間書記克杜起又入告余道據意國水師提督處有人來說這綠蠟船觸岸的事並非遇險實係船上人有心自行撞毁者余聞而大異因思船主人何故欲毁船船上的駕駛人何以又有傷疤遂亦點頭不答 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[贛省臨時議會開幕]  
　　二月一號（舊曆十二月十四日）贛省臨時議會（即舊諮議局）行開會禮馬都督偕各部長同蒞會先入行政長官憇息室迨振鈴開會隨來之軍樂隊衛隊先入會塲堦下排齊議員以次簽名就席始由議長陪引都督曁行政委員十四人入會都督引冠鞠躬與議員行相見禮議員同式卽席回禮然後都督議長行政委員分席就坐都督起令代表吳君照軒讀開會詞皆起立讀畢議長即下台代表全體議員讀答詞每讀詞起訖皆鞠躬致禮禮畢皆就坐軍樂大作樂闋散會少頃振鈴齊集大餐堂環立會食食散少頃又振鈴齊集大院攝影攝罷始各退歸是日會塲布置與往年諮議局異台上正中並設兩席右都督左議長兩旁順設二排共十六座爲行政委員席左次順設書記長席右次則設議事文贖兩課書記席台前對設速記四席合下分排平列議員百十六席民國議會之形式獨具無上之尊嚴也蓋如此茲將都督祝辭及議長答辭錄左都督祝辭　臨時議會爲我民國組織議會之第一次今日開幕又爲我贛省議會開始之第一日贛省爲人文　藪此次民軍起義反正最先臨時議會及時成立議員諸君集合衆思悉心商榷必有鴻謨碩畫足以造福桑梓者本都督起義潯陽移駐省會躬逢盛會無任歡忻開誠布公願聞高論所望與議員諸君共遵大總統電諭務當化除畛域合謀統一所有朋比異同易招誤會之舉尤望痛行戒絕庶幾同心同德共盟章贯之 
河流嘉謀嘉猷永拯同胞於　席榖我士女宏我漢京皆將於是乎在本都督與有光榮焉贛省都督毓寳敬祝 
議員答詞　中華民國元年二月朔日贛省臨時議會舉行開會儀式是日都督馬公蒞會致詞所以敦勉景烈等者旣勤且摰景烈等誠忘其愚陋竊敷指要爲都督告蓋自武昌建義遐邇興起屬軍事蜀午建虜未靖加以對外問題諸多牽繫末由解决於是南京始置臨時致府摠持大政號令四方是謂中央統一機關光復以來地方百度草創往往政局屢更令如雨下兵財兩事勢不相容自非徴之輿論疇能理此紏紛於是各省先後建設臨時議會宣揚民意指導行政是謂地方監督機關夫地方者中央所緣以爲集合之資而在共和時代則監督機關所以補助地方而鞏固中央者事尤重要吾贛發憤樹立稍次於鄂湘然視他省則爲前驅今浙江江蘇臨時議會建設已 
逾時日吾贛乃紆回起伏遲之又久賴都督豁達從善斯會始克告成景烈等深念民權之不易得而地方監督機關之不容一日曠廢惟當發攄言論揚權利病輔成民國促進共和期無忝都督祝詞之貺人亦有言百果晚熟其實必甘謹申微願亦自策焉 
[王賡言被人暗殺]  
　　贛省廣信府自關榕祚辭職後因其著名優缺紛紛運動當經府屬紳耆在省開會公舉王賡言（留東學生）回籍接任詎王奉到委狀赴廣接篆路過貴谿收受公呈以劉光　交代未清捲欵潛逃獲案笞責管押辦理過嚴致種惡因後赴河口鎭强迫人民剪辫致被人槍斃該府屬七邑會議公所已電禀都督云五府知事在河口被屬吏縱人槍斃反飾詞揑罪狡圖卸責請在省同鄉速開大會呈請根究　　自王賡言被人槍斃河口官紳亦電報軍政府云王舉止乖張沿途騒擾且對同胞毫無人道於正月二十七號到河派護兵分路用刀專割鄉人髮辫並派員迫接團防該鎭同知陳壽琳再三阻止不從即經邀請紳委當面交代妥貼惟命令不公兵民共憤於午前乘輿起行中途爲人槍斃王府知事所委支團長等事後逃避民團無主合鎭恐慌經文武各官步行安慰漸見平靜等情馬都督以來電所陳與七邑會議公所電報情節懸殊案關重大已密委妥員馳往查辦矣 
[奉天已有北伐隊登岸]  
　　奉天某報載安東來電云南軍北伐隊數千人搭坐運船二艘由軍艦一艘擁衛於日昨駛抵某地旋卽陸續登岸揣測該軍行動似分三隊一隊直向某地北進一隊則擬取道龍王廟李家堡前進鳳凰城方面另有一隊由沙子崗城大東溝侵入安東現清鳳凰城統領馬某已奉該省緊急命令於十三日上午八鐘時統率前鋒馬隊二十人第六營劉樹春哨官所部步隊一百餘人急赴某地是日下午三鐘時第五營劉文堂帶同部下百餘人亦赴該地尚有防營預備戰鬬將陸續拔隊星馳助戰矣 
[瀋陽宫内之寳藏]  
奉天瀋陽宫殿内珍藏之寳器約有二萬餘件之多均係歴代清帝之御物什器及書畫等物其中不乏希世之珍有一部最秘密者向不準人觀覧内務府所管之寳器庫约十數處東西人士之來奉者多往觀焉其中所陳列者爲玉器寳劍茶器鐘鼎硯石盃盤文具衣服什物各種庫門外則標記器具之名目及年代大半多爲乾隆年間者正殿之後有别殿内陳磁器甚夥多爲乾隆年間之物此外更有乾隆之佩劍及硯石最爲有名近以度支告缺有人上條陳於袁内閣謂行宫之寳物如以變賣可得代價千餘萬値此餉源乏絕搜括困難之時得此不無小補袁内閣卽致東督電稱現因時局孔艱財政支絀擬出售國家儲藏以充兵餉請將奉天宫殿所存之寳器查明咨復等情旋由趙爾巽將内務府所藏寳物查明共有黄金五萬餘兩各種金器二萬餘兩現銀约共數十萬兩並有諸般珠石翠玉各寳物可値價四五百萬兩已經詳細電覆内閣查核酌辦矣而奉天民政使朱鍾琪以爲奇貸可居來京極力鑽營此差袁遂密札朱鍾琪詳細調查估價變賣現朱鍾琪已於日前回奉噫朱之財運抑何亨通也 
[汕頭北伐軍出發紀盛]  
　　二月三號（十六日）爲粤東第四北伐軍第一次出發之期該軍兵士共計五百餘人由營長黄著統率是日本擬由潮乘第一次火車來汕嗣因潮汕鐵路公司改章於下午三點開車故到汕後頗形怱促旋即率隊赴輪船碼頭各界歡迎者有光漢社員數十人商會紳商十餘人八屬會館商董數十人在海關坪大放鞭砲十餘萬一時歡聲雷動頗爲壯觀旋分五十船駁載至廣海兵輪時已昏暮猶有在岸鵠立目送者該輪即於翌晨展輪船行矣 
[滇池新景象]  
　　順寗匪亂已定順寗匪亂已誌前報茲悉順寗府琦璘素有政聲滇軍恢復首先投誠但以不忍爲心未肯誅殺致匪首譚占標等反串黨將琦府戕斃大肆刧掠幸騰越李學詩君統軍隊到順計擒譚匪正法安撫百姓懽動四城隨入雲州與馬協方牧和衷商辦民賴以安惟騰軍擬與榆軍聯盟行至蒙化境被蒙匪白回子攔阻前進復有煽惑之徒指騰軍舉動野蠻榆軍見疑致相衝突現聞省城已知李學詩君凡事文明白回子等亦被各軍擊散將來騰榆兩軍旣係同志定能共泯猜嫌爲迤西蒼生造福也　　廣南反正情形　廣南府桂福於舊曆重陽日午後四鐘接到蒙自關道龔心湛電略謂省垣電阻不知有何變故十時電詢龔道十一日得覆電謂省垣兵變桂守即與各管帶籌議十二日接軍都督府宣佈獨立電官紳在府署磋商十三日早富州來電贊成獨立是夜官紳再商黄明經謂此必學生暴動不久當撲滅儂照謂變兵懼援假電安衆楊桂馥謂姑且中立事定後覆電十四日桂守電責富州十五日府城各界聚集五省會館約至自治公所催責覆電贊成獨立黄明經云鄙人乃清廷孝廉未便投降儂照云彼等皆少年做事不能長久豈能以一電而易宗旨周廷璽云清廷厚德宜思報食毛踐土之恩孫愼修云電宜速覆一以安衆心一以緩漢軍一以觀動靜縣令李經權則云如贊成則官無權不能保民爭執不已惟各界反對必請覆電贊成獨立桂守遂令投黄紅票以判多寡日暮紛紛各散是夜官紳復密議獨立爲各文案反對事遂寢十六日接貴州宣佈獨立電各文案俱遷出署婦女幼孩紛紛出城官紳在局組織練團並添募新兵三營調集鄉兵十七日電调王督帶二十一日全軍抵蓮富州恐將不利即設法防禦蓮兵二十二三日各界再要求覆電王督帶贊成乃電省垣並令軍人偵探各屬念六日開化夏鎭軍招安漢旗及至十二月初一日始懸旗剪髮初三日局紳密保留桂守下四日宋委員至自是乃選舉各科人員及撤消各營團練旗兵厥後陳張李三委員陸續而至民心始安全城乃不期而定 
[皖北軍情近報]  
　　舊曆十二月初九日廬州北伐軍由正陽往攻穎州初十日與皖鎭各軍住穎州四十埠敵軍住三十埠彼此交鋒自晨至午相持不下廬軍一標一營夏管帶叙堂衝鋒前敵將賊兵攻败歸城廬軍進薄城下奪獲敵砲二尊殺敵無算民軍均各無恙次早十一日再戰不料敵兵由亳州來兵十營兩面夾攻砲彈如雨大戰兩日夜民軍未得飲食皖鎭廬各軍同時暫退皖軍死傷甚多鎭軍官長亦傷亡數人廬軍一標一營二標三營傷亡隊官敎練四人受傷極多現均退守正陽一帶待援甚急云 
　　皖北鳳穎一帶現有各省北伐軍在彼赴援使 
無人爲之聯絡則彼此進行恐難一致皖都督孫少侯君查有皖北巨紳程君刦餘聲望夙著謀略兼優於該地情形尤爲熟悉而於該地紳民感情亦厚畀以皖北聯軍聯絡使之任必能調和軍民有益兵事除照會程君即日首途外並申報大總統陸軍部分咨各軍知照矣查程君初爲紅十字會會員確守中立不干預戰事嗣以倪嗣冲將其家産抄没勒逼帮助北軍程君不忍去順就逆遂將紅十字會會員取銷轉就此任云 
　　廣德志士組織煤礦公司 
安慶北門外集賢關地方開辦煤礦已記昨報茲悉廣德州地方又有礦質絕佳之煤礦數處因無資本家留意經營遂使菁華秘於巖壑殊爲可惜刻由志士何森林君糾約同志發起集股三萬元擬在該處創辦通裕煤礦公司已擬訂簡章十數條禀請孫都督發給開礦執照以資保護而示信守 
 [P湘省北伐軍變亂紀> 
　　元月二十九號湖南北伐第一軍步隊第四標忽然鼓噪圍攻長官並要求頒發勳章獎金加给重餉聲勢洶洶全城慌亂城廂典業停止贸易該兵並在大小西門外發放槍彈阻止他軍出發譚都督聞報卽派員前往再四開導詎該軍勢燄更張大肆擾亂都督甚爲震怒飛飭各鎭恊標營務各嚴行管理毌許各目兵出外干涉以致别生事端一面調撥軍隊駐守七城不准該標軍人出入並勒令四標目兵將軍裝鎗械一律呈繳以待後命倘敢抗違卽予立正軍法一面剴切示諭以免人心恐慌刻下各兵雖已遵繳槍械仍時時滋生事故云 
[湖南府廳州縣之裁併]  
　　湘省軍政府已將各府廳州縣大加裁併從前知府知州知縣等項名稱一律改爲府廳州縣知事直接隸屬軍政府不相統轄直隸州廳廢去直隸名目凡府所帶之區域卽以所併之縣之區域爲區域同城之縣併由府管其餘同知通判直隸州州同州判府經歴直隸廳經歷縣丞主簿直隸州州吏目巡檢典史敎授學正敎諭訓導等缺一律裁撤茲將所併廳縣名目錄左長沙善化併入長沙府株洲廳併入湘潭縣邵陽併入寳慶府衡陽清泉併入衡州府零陵併入永州府巴陵併入岳州府武陵併入常德府沅陵併入辰州府芷江併入沅州府永順併入永順府 
[南陽滿官虐民紀]  
　　人心思漢　南陽所轄十三州縣前由淅川公舉代表三人赴宛遍遞傳單於十一月二十八各州縣齊集郡城會議因南陽鎭謝寳勝擁有重兵擬卽舉爲都督不料謝頑固不化不肯許诺現聞鄂軍將由襄樊向宛縣進發謝鎭出駐新野城中人民秘密會議擬俟鄂兵來境即將府城關閉竪立白旗云 
　　民不聊生　淅川廳趙景彬平日刻酷成性專以敲詐爲能自鄂省起義以來彼知素與該處紳民感情極惡一旦有變禍必及已乃連函告求南陽鎭謝寳勝發兵駐淅而該鎭兵少不敷調用僅着任管帶帶兵五十名來淅駐紮趙因兵少乃添招新兵二百名由淅籌欵發餉淅邑地瘠民貧紳商均言無力擔任趙乃大肆咆哮謂有意抵抗次日卽將各富户傳至署内先着張清文及劉樞兩人各捐銀一萬兩劉樞微辨即將劉管押其餘上中下户以次挨派故該廳人民均敢怒而不敢言 
　　慘殺志士淅川學界前在距淅城百里外橋鎭地方組織一秘密機關約期舉事詎爲趙廳偵知於十一月二十三日着任某帶兵往勦該志士竭力奮鬬無如槍械不足當場被擊斃者二百一十三人生擒者二十六人均加以土匪名目立予跕枷尚有學界七人亦被逮捕嗣因商界出而力辨始將七人監禁未殺　　殘殺客商任管帶到淅卽駐紮該境之荊子關此處爲秦楚往來之要衝本月十一日有湖北黄陂人某君在西安某學堂充敎習一家男女四口執有張都督護照並派有八人護送行至荊關被任盤查將護送之人六人槍斃其兩人割去兩耳着與張送信並將該敎習用皮鞭拷打所帶銀兩千餘被任掠去現尙解送到廳被趙嚴押在班十四日又自關送廳十人其一人名賈爾森二人係陸軍學生一姓湯四川人一姓張陜西人餘係護送人賈執有張都督照會到關修理電線被趙用鐵鍊銷項解送南陽謝鎭在淅紳商　爭無效此數人恐已被殺矣 
[陳亡浙軍歸正首邱]  
　　淅軍光復南京陣亡將士共計四十八位内有官長兩員一係游撃巡防隊管帶董國祥一係陸軍第一標隊官趙膺其餘皆一二兩標正副目兵護兵及游撃隊兵士敢死隊排長兵士等計四十六位現悉諸烈忠櫬經駐寗淅軍司令朱派員由寗乘車至蘇换輪回浙已於二月八號抵埠船泊拱宸橋先由代表入城向都督府面陳在寗棺殮諸忠烈及沿途情形聞者莫不悲涙現聞軍政府會議擬將忠櫬四十八位擇日入城進武林門由大街出湧金門至西湖停厝厝屋决定左祠與楊祠兩處届時擬廣用儀仗多派兵士排隊恭送云 
[西子湖邊新談屑]  
　　胡兒巷改稱壽安坊杭州光復駐防旗人一律輸誠而新進喜事輙將官巷口大街改稱胡兒巷作爲凱旋門以誌紀念日前杭府民事長汪曼峯君因公路過見之大不謂然卽日具呈軍政府請予更改略稱溯自義軍興起民國奠定昌人道之主義揚大漢之天聲固已容納萬彙一視同仁杭城舊有駐防亦早投義輸誠同此覆載頃見營外官巷崇垣揭橥標示胡兒民事長竊以爲浙受胡禍至痛且深天佑皇漢幸復故土揆諸九世復仇之義即畀北投遠亦所當然但我軍愷悌爲懷明示公溥方且爲之謀生計策久遠以蔪共進於大同似不宜留此惡感反示人以不廣若謂官巷名稱未愜查萬歷錢唐縣志該處通衢原名壽安坊似應仍循舊稱定名爲壽安坊巷等語現聞政事部以該民事長所見獨大准予如詳照辦云 
　　商會總協理連任杭州商務總會總協理一年任滿照章另舉已紀前報惟向例選舉僅由各業董首領代表未足以示大公故此次特别改定凡屬入會商業不論莊號店棧一律有選舉權自願委任代表者聽先期刋發傳單於陰曆本月二十日午後一時開會並請政事財政各部長官蒞會監察三時入席商業領袖計到一百十一人第一次選舉議董二十七員發票二千九百九十七纸選出後複選總協理各一員計舊總理顧竹溪君得八十四票協理王湘泉得八十三票當選照章接續連任衆商全體起立致敬歡呼商界萬歲而退 
[江北軍事記]  
　　陸軍部黄總長以張勳居心叵測反覆無常不得不預備作戰計畫特於日昨酌調寗鎭瓜州各軍隊五六千人開至浦口該軍帶有槍彈炸彈計數千箱之多現在浦口地方各省北 
 
 
 

Page 7

 
 
伐精兵已有十二萬數千人 
聞馬金叙帶兵由山東沂州取道海屬之沭陽進窺清淮揚州米占元協統除派兵往禦外一面飛電揚州軍政分府徐寳山司令於陰曆十二月十八九兩日調派江北及駐揚新軍約二人水師砲船數十艘星夜前往會同防堵以便水陸痛剿 
　　連日民軍已進攻雎寗桃源徐州等處疊獲勝仗張勳部下纷纷竄入山東界棄下粮餉軍裝不少降者亦多 
　　揚州北伐先鋒隊敢死軍第一營管帶李鼐本爲林述慶心腹由管帶躋升標統後林辭職李軍並未更動唯李御下極嚴而軍餉又不按時發給因之兵心離畔前日開往清江尚未接戰該兵士忽爾自潰聞李亦在逃不知去向 
[鎭屬盜匪蠭起]  
　　鎭郡四鄉盜匪蠭起陰曆十二月十九晚八時鮎魚套河干突來盜匪數十人連刧熊王張貨船三艘各盜裝飾半似營勇半似流氓計被搶刧二點鐘被刧去本洋一千數百元並槍斃事主熊姓二人砍傷一人迨各匪去後王船喊救始由各防營及巡警局前往查勘因匪等已去無從追捕現各事主已聯名向地方檢察廳報請勘緝矣鹽城縣之東沙河一帶日前忽到有梟匪三四百人各執器械分赴沙鎭各店舖大肆據掠連刦八家警局聞信往拿因衆寡不敵反被槍斃巡士二名重傷者三人幸鹽城水師來援與盜匪劇戰一小時始行撃散該地民團亦乘勢協追計斃匪十六人生擒五人奪獲鎗械多件 
各省通信 
[安慶通信]  
　　解散青年軍皖省青年軍業已編成三隊前日第三隊忽然取銷外間均莫名其故茲將軍監佈告照錄如下青年軍第三隊爲保全團體名譽起見業奉都督命令於中華民國元年二月四號一律解散幽有鬼神明有日月孰負同胞各當自問本軍監待罪此間唯忠於社會是與不知有所謂親疎厚薄也諸君行矣涕泣送之佈告如律令 
整頓學務　省議會因光復以來各學堂一律停辦於造就青年大有妨礙今旣奉中央敎育部頌發校令自應遵辦特備文咨請都督通令各屬自治公所會同地方行政官卽將從前學堂妥速清厘赶緊開辦凡從前經理欵項紳董亦令清算繳出應用 
[蕪湖通信]  
　　民生黨製造新牌蕪湖地方家家供奉天地君親師五字之牌位習俗相沿由來已久今滿清旣倒專制惡毒亦即消滅君之一字從此爲吾四萬萬自由國民之公敵該處中華民生黨同人等以此事雖小而關係極大應由黨員提倡將天地君親師五字改爲天地國親師特製新牌發賣以冀同胞共悟此義云 
[江西通信]  
　　迷藥毒斃人命　撫州府金谿縣屬十八都地方有匪類暗用迷藥毒斃人命一案茲悉該匪諸壽堦餘干人年二十九歲讀書識字十九歲後專事冶游在福建得受南昌老胡傳授秘法此次從餘干赴金路過許灣遇見李伏生在該市售賣豆子得有洋錢因結伴同往流坊住在福隆飯館次日早飯買備酒菜用藥和入酒内邀同李伏生同飲飯畢同行至四里外李稱身熱該匪復用藥丸十粒七厘丹草藥七根僞爲療治迨至高煌橋路亭李更昏迷該犯卽竊取李之稍碼脫逃經該處將匪拿獲報知就近紳士　間該犯供以李係脫症暴死逾時李口出辦血經衆搜出該匪草藥將人解送許灣分縣轉送金谿始行供認獨自起意速毒竊物其丸藥是鳳仙花醇仙桃金牛草洋桃花金英子川續段　粟壳普咨仁使君子川虫毛狗雲零琵琶甘草各物此次毒斃李伏 
生係因用藥遇多以致斃命金谿縣知事已將原案彙送至省請政事部核辦是否就地正法卽行批示以便遵照云 
[湖州通信]  
　　吳典迎春新典禮　迎春之事前清官吏舉行於立春之前一日備有春牛太歲占來歲農事之豐　此固迷信之事無足深道惟春官衣我漢服紗帽紅袍使押頭持竿而驅行出東城笞以百板其嘲笑漢官苛待漢人可見一　湖州兪軍政分府李民事長特於二月五號舉行迎春典禮扮春官者紅頂花翎使人驅之而出紗帽紅袍以馬迎之而進觀者威稱盛舉云 
[南京通信]  
　　迭報火災水西門外關頭二月六號十二點鐘大火是晚兩點鐘瓦廠街又報火警至次晚七點鐘漢西門外忽又大火各洋龍雖不懌疲於奔命奈城門已閉惟有望祝融氏　駕而已 
　　振興煤礦江寗所屬之龍潭地方現有煤礦一處聞王君等集資三萬金辦理此礦已禀准都督府發給執照立案定名曰商辦復興煤礦公司此亦可以見實業振興之一斑已 
[鎭江通信]  
　　設法資遣難民江北淮徐海難民紛紛至揚　一帶乞食流離困苦慘不怒言各地慈善家曾有設廠留養之舉惟現値金融枯涸經費大難而哀鴻　　渡江者尚絡繹不絕昨日鎭江軍政使鄭君特令丹徒民政長設法資遣一面轉致江北各屬一體堵截勿任南下 
　　實行徴收貨稅鎭江貨物稅本委吳佐清專理後因商界反對由楊民政長攺委李君樹人爲正總辦而以吳君佐清副之總公所設在姚一灣下游厘局並議决在新開河越河西門火車站設立分公所各一處於陰歴十二月二十日開辦實行 
本埠新聞 
[陳都督誥誡軍人]  
滬軍都督陳君昨出示諭云照得軍人首重精神尤貴名譽對於内固宜從事和平以尊體統對於外尤宜力崇謙讓以重邦交此固共和時代所應有之規模文明軍士所共守之義務本都督之所以重申誥誡者蓋以滬上軍隊林立兵士雲集入軍界而深受敎育者固不乏人由市井而甫應招募者亦復不少良莠不齊大爲軍界前途障碍茲據滬寗鐵路總管聲稱近有軍隊赴寗在車中不守規則以軍械恐嚇西人殊失軍人體統亟應嚴防以免貽人口實爲此出示嚴禁各營兵士嗣後乘坐火車須謹守該站規則不得妄自爭閙政失軍人體面除通令各營官長轉飭遵照外仰滬上各兵士一體懍遵違干重究 
　　大總統對於新女界之期望 
孫大總統復女界協贊會書云展誦來函並接見貴會代表張君昭漢程君頴兩女士欣悉貴會𤍠心毅力募集捐資以助軍需前曾以五千餘元繳存滬軍都督指定爲北伐購置槍砲之用茲又集成萬元於滬上錢莊存儲請飭交財政部騐收集腋成裘有此鉅欵皆由貴會員不辭艱難辛苦勸募所得深用嘉尚以此補助軍餉益可作三軍之氣而寒索虜之膽矣聞組織貴會神州女界共和協濟社與各團體聯合爲一擴充團體自能相得益彰爲民國慶所請各事已於致共和協濟社函内答復此後更望羣策羣力共謀進步是所盼禱 
[追悼彭鄒二烈士之預備]  
　　四川旅滬軍商學界昨日刋布傳單云四川成都彭家珍烈士此次炸斃滿奴反對共和首領良弼天下稱快其功甚偉同人等定於舊曆十二月二十四日午後一點鐘假張園開追悼大會并爲巴縣首倡革命之鄒容先生一同追悼以慰忠魂而勵士氣凡我同胞届時務祈光臨如蒙賜贈輓聯詩詞花圏祭品等件請早日寄交天津路公立醫院内黄禎祥君處爲禱 
[討論清帝退位條件]  
　　昨日有人分佈宣言書列名發起者有鄒代藩等六十五人係爲清帝退位條件問題定於今日午後二時在雲南路社會黨本部開會討論 
[工黨總部開會記]  
　　中華民國工黨總部於昨日午後應勞働界多數發起人之要求特借雲南路社會黨會塲開會先由徐企文君報告至南京謁見大總統之狀况及南京蕪湖蘇州杭州大通各支部之成立後由孫信義孫廣泰陸樹春諸君相繼發議於是重推職員推舉朱志堯爲正總領袖徐企文謝月女士爲副總領袖陸樹春爲鐵業正領袖錢錦華爲機器業正領袖仲學準仲學培張家興爲機器業副領袖樓生財鄭志芳爲紗業正領袖孫廣泰爲電業正領袖孫信義竺慶發王方鋆爲外國木器業正領袖周林祥虞品生何光祚爲副領袖張士德吳雲卿爲眼鏡業正領袖鄒靜蘭張雲桐爲副領袖杜鴻鳴徐仁和爲紅木業正領袖朱焕章爲絲業正領袖周聯卿費閬先蔡鴻義爲銀業正領袖陸士生爲彫花業正領袖孫裕興爲漆業正領袖丁永佑爲帽業正領袖邱樹盈爲織業正領袖戴欽才爲壽器業正領袖朱錦堂爲刻字業正領袖周金生爲印字業領袖鄔阿福爲紅帮縫衣領袖王阿發爲製烟業領袖末又公推劉血痕大律師爲法律主任後由劉律師梅竹莒君等相繼演說九時散會並闻該黨之絲業團現定舊曆二十四日在西門内事務所再行開會 
[陸軍部電調衛隊]  
　　滬軍第一師長吳紹璘君前日接陸軍部黄總長來電云聞貴部章豹文所統之衛隊一營操演純熟勇敢善戰祈飭來寗開赴前敵等語現聞吳師長已飭章管帶迅率所部衛隊一營赴寗候令矣 
 [P鄂軍需用機關砲> 
製造局李總理前代鄂軍訂購日本三井洋行之機關砲三十尊業已運滬存儲該局前日接奉黎副總统電諭以此項砲械立待需用請即速解來鄂等語刻聞李總理擬於日内裝輪解鄂 
[修理魚雷艦機器]  
　　海軍部黄總長查得張字魚雷艦内之機器等件略有損壞現當預備開戰之時亟應趕緊修整以備調遣故特電致海軍司令部於昨日飭將該艦進塢趕速修理 
[各軍隊催解軍火]  
　　陸軍部前飭江南製造局承造之各種地雷及大小炸彈爲數甚多尚未造竣茲因各處軍隊皆須出發需用甚急故於前日電催製造局李總理務於舊曆年内掃數解清以濟軍用 
[滬軍營點騐兵士]  
　　滬軍營王统領以所部各營防卡兵士理應親自查點惟公務甚繁無暇從事除本營各兵士卽日自行點騐外尚有浦東爛泥渡一帶所駐之前營各兵士委中營楊勵身管帶率帶護衛代往點騐並傳諭各軍士謹守軍律保衛地方毌得始勤終怠致負期望聞中營楊管帶已定於今日前往逐一點騐約一二日即可蕆事 
[華界消防政策之進步]  
　　上海市政廳出示略云據救火聯合會函開上海爲交通巨埠户口旣多易滋危險現届冬令夜長風燥火政尤宜注重查租界章程凡居家舗户焚化大批紙庫錠帛等件應先報告捕房使火會望警者不致悞會滬南一帶地面遼闊煙户繁多亟應援照辦理嗣後無論居家舗户焚化大批紙庫錠帛等件應先具報警務處轉告本會等情前來除照會警務長外合行示諭各店舗居户一律遵照 
 [P聯絡各業商團> 
　　南市商團公會係由滬上商業體操會商學補習會商餘學會滬城體操會滬學會等五團體組織而成厥後又由各商業分别創辦商團力任保衛茲自上海光復以來各商團維持秩序均甚出力爰由滬軍都督核准將圖書公司房屋撥給商團公會爲事務所並每月籌撥經費若干以促進行所有繼起之各業商團悉歸公會會長節制畢業會友亦須呈送公會認可聞昨已由會長邀集各業商團隊長等集議善法俾資聯絡 
[日人私售軍器]  
　　昨日下午有日本人兩名在老閘被拘探其原因係由巡捕查見該二人以軍器售與華人並搜出手槍多柄子彈若干業已解往老閘捕房今日將在日領事署審訊 
 [P巡洋艦運送軍火> 
　　字林報云星期三日有中國巡洋艦一艘由滬出發裝運炸彈及尋常火藥若干又裝埋地雷所用之特别火藥若干惟其目的地未經宣布大約係接濟北方民軍 
 [P寳善街大火續紀> 
英租界寳善街滿庭坊轉角德泰烟紙店起火殃及四隣共燬房屋一百餘間詳情已紀昨報茲悉老閘捕房因該店保有火險情節可疑特派包探將該店主夏德富與學徒兩人拘入捕房當由捕頭略訊數語將夏暫釋該兩徒留候查明起火緣由再行解廨核斷 
西鄉莘莊鎭人朱吉裕來滬購辦年貨庽居滿庭坊街新大客棧内前夜聞警跳窗逃遁跌傷甚重由捕車送仁濟醫院醫治無效於昨日身死卽經捕房將屍舁入虹口騐屍所報請公廨關讞員於午後四時會同英康副領事蒞所騐明因跌傷内部致死旋由屍妻方氏到場自行棺殮 
[鄉民控訐區長續誌]  
　　鄉民王佛金等控訐北段三區區長吳肇嘉六區區長黄芝瑞以捉賭爲由滋擾良民搜搶金飾銀洋並屈遭笞責等情業經總局批准將案移送上海地方檢察廳核辦茲因吳黄兩區長雖已辭職尚未投案故又由該廳行文總局移傳質訊 
[查禁冒充巡警]  
　　北段九區區長張光烈昨出示諭略云近聞有不法之徒胆敢身穿軍服冒充巡警到處招搖並圖竊搶實爲地方之大害亟應查拿嚴辦以維公安現本局已加補長警五十名出巡時均有鈐記印布編列名姓以昭信守除派暗巡密拿匪徒外仰商民人等一體知悉嗣後如有自稱本局長警而有不正當之行爲者著即騐明有無印布來局報告或即扭送到局訊明重辦决不宽貸 
[騙子累及保人]  
　　騙子沈炳臣前以代薦輪船買辦爲由騙吞王金榮卽汪慶雲銀二千兩迭經公廨追到銀一千八百五十兩餘則交保限理在案前日午後由廨復訊原告投案供稱近日沈又施其故智騙吞他人銀二千五百兩業經控發是以避不到案求恩責令保人賠償質之保人賈洪法之子賈龍海供求寛限將沈交案判交一百五十兩人銀並保限下禮拜二將沈交案否則賠償如違押追 
[銷毁未經簽字之鈔票]  
福建路致遠街福利公報關行學徒羅鴻昇前日將大清銀行十元鈔票六張持往山東路一百七十九號煙紙店内兌换現洋該店卽將鈔票持往大清銀行騐得票上未經簽字遂即報捕將羅拘至捕房詢係方子清交來即派探將方查獲於昨日併解公共公堂請究先由中西包探禀明漢口大清銀行曾於光復時在彼處棧房内搶失鈔票此事甚爲可疑應請澈究並由見證余悅亭上堂證明各節訊據羅供票由方子清劃來質之方供爲輪船茶房此種鈔票係沈姓搭客所給並非來歷不明關讞員與英翰副領事以方不能將沈交出咎無可辭判押一月羅押兩禮拜所有抄獲之钞票六張一併銷燬 
更正昨報載林君述慶與軍餉之關係一節係屬訪員誤報茲經詳細調查因有前常鎭道林景賢乘該郡光復之際將商會寄存運庫維持市面餘欵銀五萬兩悉數乾没匿居上海租界故由公堂傳案訊追該訪員以林景賢誤爲林君述慶實屬疏忽合亟更正 
[瑣聞]  
　　城内 
　　檢察廳批示○楊嘉榖呈批據禀已悉該商前被盜刦曾經前司法署派員嚴勘飭緝在案本廳開辦甫及一月未能將在前盜刦之案悉行破獲深用歉然但該商一則曰從嚴緝捕再則曰捕務廢弛殆未悉緝捕與逮捕責權各有專屬也緝捕者人地不明而探訪捕拿也逮捕者人地確定而派警拘捕也本廳負逮捕之責該案久未破獲責在行政姑候由廳再行移請警局嚴緝送究一面仍由該商自行正式呈請應負緝捕職務之主管衙門核辦至所請撥派營兵數名常住三經廟地方巡防緝捕俾資保衛之處係屬行政範園本廳無此權責着即逕往該主管衙呈請示遵可也郭鳳初呈批據訴已悉該員對於前清上海縣所封因謀命業已伏法之徐仲魯房屋旣確有契約之關係爲完全之債權者當時曾經具禀請愿業被批駁嗣後申訴並未批示旋即光復徐仲魯即行伏法怱促之際不及續呈理由尚屬充分惟司法署成立迄有兩月之久該員旣具有正當債權何以不提出意見到署主張未免自甘放棄至徐仲魯之妻潘氏曾於本年十月初八日具禀司法署請將封屋召變酌給養曕等情亦並未提及此項房屋已由伊夫徐仲魯在日抵當與該員之事故本廳對於該員所呈訴狀係屬照案批示毫無成見如以原卷爲全不足信則徐仲魯一案將認爲不確之耶特恐無此辦法旣據該員續行來廳呈訴原委着卽邀同債務者及中証人携帶契來廳投驗証明核辦母再自誤切切 
不准保釋○都督府執法科批民婦王席氏呈云呈悉軍士逃亡本干律令姑念入營未久已由本科判决從寛禁鐲三月何得率行瀆請保釋特此批斥 
[南市]  
　　調查團體○滬軍都督陳英士君以滬上商團保安團自治團等各團體或已成立或將成立均未造册呈報殊難稽考特於前日飭由民政長知照各團體明白開呈轉報察核刻已由民政長轉請李總長分别函知各該團長照辦矣 
　　流氓搶帽○大馬頭潘源盛水菓行夥王兆甫前晚在太平弄口突被流氓小崇明陳阿四攫去帽子一頂當將陳阿四追獲吊 
到原贓送由裁判所訊實判戒責二百下押至年終釋放又餅司彭順福被余順甫攫去帽子追藉人贓送至裁判所訊究判戒責一百五十下押至年終再核 
[閘北]  
　　民政總局批示○民婦沈談氏禀批着仍邀親族妥爲理處毌遽結訟抄據圖樣均存　民人姚華卿禀批查此案鄧文芳原禀有抄黏爾父抵押字様及憑中謝如川等簽字等情究竟是否揑造非質訊不明未便以一面之詞率請摘釋着卽邀同謝如川投案候質以憑核斷 
[英租界]  
　　各執一詞○陸金松控金桂祥吞没股本洋六百八十元迭經公廨訊追在案前日午後復由王襄讞偕同觀審西官翰君訊得兩造供詞各執判金交六百八十元人洋並保限七天各邀公正人算帳一面補傳人証再行訊斷 
　　探員獲賊○巨竊王德昌（即小王）因與許和尚裘大邊子串竊北浙江路福安里洪竹如家値洋七百餘元之衣飾及閘北華 
安坊王晴甫家値洋八百元之衣物消贓於寇布時夏奎廷轉售於蕪湖路舊貨店主王金生被閘北民政總局偵探員倪順泉將 
該竊等拘獲於昨日送至公共公廨傳齊收贓各人訊究王金生延律師梅吉言代爲辯護訊之王等三竊均直認不諱王襄讞商之英康副領事以許係過犯判押西牢二年王押一年半裘押一年期滿均逐出租界寇罰洋一百五十元充公如無力認罰改押半年王等三竊與夏因閘北尚有另案判交來探帶回俟訊明後送回公廨收押期滿後再送民政總局押辦王金生贓洋不追姑寛斥釋 
　　不應關說○龍飛馬房西人享德生控隆盛糧食店經理五志初承包馬料無斃行賄等情已迭誌前報昨經公堂復訊兩造均由律師上堂代　中官西以行賄雖無証據惟王不應至原告處關說情屬可疑姑寛判罰洋二十元充公示儆 
　　預防報復○虹口小工頭唐關生控陳毛大拆　不遂硬奪　表等情昨由捕房將陳解廨復訊原告代表　安棄律師釋訴前情請究訊之陳供不承認判陳存捕房洋一百元交保如半年内不向原告尋仇將洋如數發還違則充公並提案究辦 
　　虧空賬欵○唐桐生向在英商威麟洋行内執業茲虧空賬銀一萬五千兩被洋東查悉禀請該管領事照會公廨於昨日飭差協探將唐提案押候下禮拜五訊核 
　　串同攫物○流氓潘天忠在貴州路串黨吳阿金攫取李陳氏之金押髮被探查獲昨將二人併解公堂訊明判　押　牢一年期滿逐出租界吳押三月 
巨棍入獄○虹口著名賭棍梅福康在塘山路華洋交界　設賭檯聚賭並有私藏軍火情事由探拘解公堂押候查辦在案昨經中西官復訊屬實判梅押西牢半年示儆 
　　洗作受罰○胡阿豐黄小妹兩洗衣作均因洗衣噴水有碍衛生被工部局西人報知捕房於昨日將二人併傳到廨訊明判胡 
罰洋十五元黄罰洋五元一併充公 
　　傳訊被告○徐景明控梁炳農違背合同張杏芳控周桂荃抵單不贖楊生林控葛順發不理貨欵藍王氏控藍梅青吞没産業孟阿金控孟阿順佔産不讓等業昨晨由探將被告各人併傳到廨判梁周二人各交人銀並保餘均過堂候訊 
　　婢女串竊○北四川路一千七百七十八號粤人王拔如家之 
婢女王貴鳳王貴琼串竊値洋一千五百元之衣飾各物逃逸先至黄渡鎭繼往蘇州卽經是處警局查獲函致公廨於昨日派探將該兩婢移提到案訊供一過因尚有贓物藏匿黄渡判兩婢一併押候移請嘉定民政署查吊贓物再訊 
　　日人行竊○日本人谷行榮治控朱星明行竊襄陽九輪船上玻璃窻等物昨由包探將朱拘解公堂押候照會日領訂期會訊 [P美租界> 
　　又喪一命○住居梧州路之葛冷氏前因生産被穏婆計盛氏鈎傷孩首産婦亦受傷暈絕後送仁濟醫館由醫生取出死孩將婦救甦已屢紀前報茲悉該婦延至昨日依然殞命業由家屬報請廨員驗明再核 
　　塌車傷人○塌車夫倪仁奎昨日推車至楊樹浦　倒行人顧四堂碾斷足骨由捕車送同仁醫院療治倪則拘押候辦 
　　硬借首飾○陸施氏昨向百老匯路董姓婦硬借首飾因董不允致相爭閙被捕併送捕房留候查明核辦 
　　形跡可疑○阮長根昨携成衣機器一副向西華得路某押店抵押巡捕見其可疑拘禀捕頭請查 
　　索債衝突○沈褡才王利才二人昨在漢璧禮路因索儥起鋒互相兇　由捕併送捕房捕頭斥不准理 
[法租界]  
　　宕賬無着○永壽押店夥金春江私宕賬洋二百七十元延久不還曾由店主鄭堯清控奉公堂訊判交保料理嗣因無人作保在押未釋昨日復由中西官提訊金供實在無力措交須求寛宥 
判再押一個月了案 
　　索儥不易○嚴瑞社控飯店主陳炳生虧欠往來米價洋一百三十元經公堂判令折還一百元押限交清在案迄又多日未據料理昨日又由原告投廨禀稱陳令其妻前來先還六十元商人以受虧太甚不允須求嚴追質之陳供並無允還六十元之語現在祇能籌措一二十元懇恩釋出籌借判先交洋二十元其餘俟出外後陸續還清 
　　經理推諉○維羅洋行司賬盛利洲控乾大莊經理陳鏡清不還掉現票銀三百二十三兩曾經公堂中西官查知陳因另衆禁押英廨爰卽　提至案訊判限期清理迄已日久仍置不　昨又移提詰訊陳稱商人係是經理欠人之欵須歸莊主徐　芳料理聶裁判領之即命英探將陳帶回　禁侯示 
 
 

Page 8

 
 
自由談 
游戲文章 
[灶君奏玉皇摺] [  愛]  
江蘇省上海縣大馬路一號房屋東廚司命小神萬斛塵跪奏爲民國改曆不尚迷信神鬼之供勢將撤銷恭摺奏聞仰祈天鑒事竊小神等受天厚恩得膺東廚司命之職受任以來兢兢惕勵惟恐有負天庭耳目之寄乃今年自民國建元以來驟改陽曆小神向例於陰曆二十三日上奏天庭一次至大除夕仍回下界供職如今北省諸灶君凡民軍未至之地尚依陰曆照舊施行如小神居南省者應否照舊或係從新如或從新則明年小神人奏之期須改早一月餘能否上合天意伏乞天帝明白訓示俾便遵行再小神聞民國有言謂小神等均屬虚設其駁辯之詞亦甚有理彼云據西人言自地球至月球乘極速火車需兩載半至日球需八十餘年天爲空氣在日月球之外無所旣極今乘極遲緩之肩輿七日之間豈能往返荒誕不經者一灶君家家有之合中國全國計之烟灶不下數百萬家若灶君各自上奏天帝必不勝其煩如公舉一二代表則挂一漏萬下界民事何從盡悉荒誕不經者二歷來謀財害命之事作惡賣娼之家其破案皆賴知者告發如每家果有灶君在室灶君應早電奏天庭當即披露何以竟如束草之芻狗塑泥之木偶昏然罔覺荒誕不經者三有此三荒誕因欲將小神灶君一席撤銷小神聞此消息意欲辯護竟不能置一詞此蓋因歐風東漸民智日開小神等虚僞情形勢將無可掩飾終必歸於天演淘汰之例若小神之位一經民國撤銷則其餘城隍土地等職亦必相繼而去均成一種游閒野鬼如之何其可也邇時民國旣有此議不久必見實行天國應如何設法挽回之處想高天自有權衡小神職司口舌自應將民國改曆及欲撤銷小神等職各事據實奏聞伏乞玉皇上帝天鑒小神謹奏 
[戲擬商界壓制學生團簡章] [  伏櫪子]  
定名　本團定名曰商界壓制學生團宗旨　本團專以壓制奴隷牛馬草芥商界之學生使其不能自由爲宗旨 
手續　本團進行之手續如左 
（甲）徴集商界之號稱壓制專家討論壓制學生之法 
（乙）禁止學生談自由平等之幸福以根固其奴隷性質 
（丙）禁止學生看書閱報使其智識日趨於卑陋 
（丁）現有一種自學堂卒業投入商界之學生動曰平等自由將來他生受其鼓吹羣起反抗斯實爲吾團之大敵與其釀禍於後不如逐之於先凡我團友咸宜到處調查倘查悉某行容有半邊學堂出身之學生即乞報告本團事務所以便本團知照該店主令其立刻驅逐出界以杜後患 
（戊）每月創刋壓制雜誌内專記本團所研究壓制學生之法月終分送各團友以長壓制學問 
（已）招集各界中之富於壓制學問且雄於辨論者令其各處演說不自由不平等之幸福俾人人樂於壓制以扶助本團之進行鞏固本團之勢力 
資格本團團友其資格如左 
（甲）現有商界號稱先生長於壓制學問並有經驗者 
（乙）畢業於黑暗界之壓制專門學堂者集會本團每年開會二次報告本團情形第一次在季夏望日第二次在季冬望日名曰常會其有特别事故（如某店學生羣起反抗無法 
對待等）經團友通訊本團亦得開臨時大會提議對付之策 
職員本團設正副長各一人書記會計各一人皆由各團友選舉充之 
證費本團納入團證費須有滿清國號自須治至宣統共拾枚 
經費　本團事務所開支槪由發起人擔任之事務所在奴地鴨嘴路牛馬里十五號 
[擬在西湖築茅廬記] [  愛]  
卅年僕僕在風塵思與林逋結比隣三竹六橋烟水闊豈難容我一詩人西湖却不是湯池祗受尋詩雅客知太息高林閒散置廢人荒物兩相宜富貴功名一例捐拚將十萬買山錢茅廬小築旁湖地重結前游未了缘山居亦有事堪誇紅葉埽來煎綠茶更把吟箋蓋小印桃花源裏一人家白雲入户碧水照窗老屋三間隠約露桃花枝上小樓一角迷離出楊柳稍頭繼高跡於林逋結芳隣於蘇小落花三徑何殊靖節歸來明月一湖好伴夷 
光隠去因用意不在朝廟而蓄志更切水山夫西湖山水雖佳究非雄關要隘而僕也襟懷雖闊亦屬日暮途窮患難相交益復相親而相愛天涯同病更須憐我而憐卿每恨泉石雖幽賞音幾個常嘆乾坤雖大難借一枝噫吁物尚如此人何以堪所幸高天厚地獨嘯獨歌好同明月清風自來自去或携朋交三兩共上湖亭或挈妻孥一羣同游山寺更若黄樓賞月倚檻吟哦聊當赤壁看山登舟浮泛此卽欲家之初願亦厭俗之恒心然不知 
何日始能償之嗚呼不易哉脫此名繮利鎖也 
海外奇談 
[大蛇續紀] [  慶霖]  
前報所紀長三十餘尺之大蛇業已抵抱尼啞次此蛇於數月來並未索食亦無飢餓狀惟於上星期似有求食意蛇之主人即與以肥羊一頭充飢蛇先以身盤羊使斃然後食之轉瞬已盡是可見其食量之大矣 
[樹中枯髏] [  悟真]  
美國阿海阿地方有古樹一株係千年之物一日爲雷撃斷中現枯髏一具體仍直立手執紙一鉛筆一均尚未朽紙上字跡猶可辨識有人取而閱之知此人生前爲英國陸軍大將一千七百年時與華盛敦戰於美地之土氓敗北乃藏於樹中豈知入而不得出延至十一日氣促欲死云云蓋臨死時所載者也 
尊聞閣詞選 
[聞汪鏡汀大令被譴] [  湖北帥靜陸先生遺稿]  
此路難如此遭逢可奈何斯人猶見逐我涕欲滂沱豺虎爭當道功名感逝波願期携手去高臥遠山河 
[復鏡汀書感賦]  
我本窮途客徉狂只自哀不逢高士識誰信逐臣才君昔能相許時危亦見猜予懷增感涕同是已寒灰 
心直口快 
[（一）] [  文夢]  
無益之事而興工勞民旣損錢財又壞籓籬我不知主其事者是何居心 
執一方之政事爲衆人之代表而不知自勉專務嬉遊我甚爲其人恥而又爲衆人恨逞一人之私意而行政是安得謂之共和丈夫從戎而女子亦有北伐隊壯男投伍而童子亦有預備軍人人具有義勇我甚爲中國前途喜 
[（二）] [  展雲]  
秉忠義之氣具豪俠之槪鞠躬盡瘁屢蹶屢興不以困難而退不以勝利而驕以犧牲性命爲天職驅除異族爲目的是爲英雄 
自今以往全國人民當視國事如家事尚義務而輕權利擔責任而棄功名固我國基揚我國勢是爲偉人 
坐擁巨資一毛不拔於國家上地方上公益事件漠不關心坐待成敗而於秦樓楚館間反揮金如土是爲蟊賊 
脫專制之範圍享共和之幸福皆諸先烈灑赤血擲頭顱而博得者也間有爭名利權位而忍心自殘者是爲敗類 
閒心思 
[京戲名對] [  不署名]  
金臺拜帥　背鞭認子三雄絶義玉姣拾鐲　赤壁鏖兵　卸甲封王　二美爭風　翠娥下書　元帥帶馬　定情賜盒　周倉收妖　送親演禮　牧童放牛　問病偷詩　胡迪駡羅　敎子成名　問樵閙府　點將贈劍　殺府逃國　羣臣大宴　打姪上墳　怕妻滾燈　别宫祭江　一將難求　三娘敎子　大男尋父　妖僧鬥法　子龍救駕　九美奪夫　崔子弑君　瓦鬼伸冤　伯黨招親　宋江閙院　賣身投靠　稀奇石怪　孫龐鬥志　莊子扇墳　破腹騐花　節義廉明　黄趙爭功　元帥打更　巾幗點將　窮花富葉　謀夫告父　牧童唱曲　蓆棚認妻　幻海蜃樓　鍘美封官　感忠赴義　搜杯代戮　訓子隨樂　秀才討飯　詐死圖財　獻劍脫逃　替夫報仇　化子拾金 
小說 
[短篇小說送竃君之紀念品（竹燈盞）] [  君樂]  
層雲冪冪朔風烈烈歲事闌删寒光侵逼時値隆冬正舊曆十二月二十三日樂君蝟伏斗室之中桌一燈手一卷領略其中滋味而耳鼓忽聞高升百子聲絡繹不絕乃不禁棄卷出户外則見萬家一致衆口一詞 
今夕送竃今夕送竃 
陳酒清茶纸元寳綠轎子排列地上茨姑地栗廿四糖赤豆飯點綴風景一般迷信之男婦衣冠整潔捧香膜拜口喃喃高宣法號（定福真君）（東廚司命）手合掌拜天尊 
掌人禍福一家之主善男子善女人免罪過邀福祐至至誠誠以廿四糖塗竃君口上恐其上天對奏悉將罪過陳說也 
無何各家出一竹燈盞飾之若肩輿然焚之謂之竃君之坐轎旣焚之後鉗取其盛油之竹節納諸竃門中謂之元寳 
時夜半家家門首煙霧迷人眼合多數人早勤夜苦之血汗錢付之一炬 
佛云罪過罪過 
銅雀春深小喬未嫁倩韻迎風之一羣小姊妹結伴遊行 
阿貞曰送竃之期俗傳本二十四日而於二十三送者何故阿冬曰二十三夜子時是二十四之第一時阿萊曰送竃何以用竹燈盞一耄者過其旁曰是乃明嘉靖間沿海人久受倭奴之蹂躝民忿甚相約於是夕焚一竹燈盞於門首以爲襲倭之號當夜斃倭無算故此俗之起爲殺倭之紀念 
樂君正徘徊間聽之靡遺走而思之因事之附會而轉輾失其真者遍地皆是非特此一事 
 
 
