# 1890 - 175 - 4906176

 

Page 1

 
 
[招人排字] [  圖書集成局啓]  
　　啓者本局排印廿四史一書現尚排賸數史擬限日告竣亟須廣招排字人如有人能招集數人或數十人督同工作者祈至申報舘帳房訂定可也 
[重印夢華廬賦海傳選己丑直墨題又府演義三國志出售[  點石彚啓]  
　　本齋前印之夢華廬賦海分門别類精取腴集詞林之傑搆備藝苑之鉅觀海内鳳行操觚家皆奉爲圭臬固已有目其賞無翼而飛今重印千業已裝釘齊全價目仍照曩例准於卽日出售尚有傳選已丑直墨小題文府小題觀海横行字典演義三國志詩畫舫四書典倉味根擷要國題字珠等書亦已售罄現皆一律開印將次告成合併附聞 
[中西書院誌略]  
　　從來事之善創者尤賴善因而後乃克臻悠八耳我國家培植羣材斯文蔚起麟麟炳炳遠邁前朝而又推膠庠黨塾之舊章於各直省曁府州縣廣設書院按期課試以甄别而激厲之而爲士者得以專心致志攻其學問詞章法至良也意至美也迨泰西通商以後識時勢者遂以洋務爲先於是有背棄詩書入教堂出外洋專習西學者是皆倚於一偏顧此而失彼者也卽如李傅担奏設洋學局沈文肅公奏設特科王補帆中丞奏設儲才館講究西學源流預備朝廷任使其陶成之意不可謂不摯且深然　權濟目前而鮮貫通之效覺盡美之中猶未盡善焉則欲求兼收並蓄濟濟一堂積而至學通中外如一生一枯隻管齊下一箭而中隻雕者莫如中西書院夫中西書院創自林進士樂知先生而成於沈别駕壽康先生者也林先生爲歐洲碩彦僑居滬地會應江海關監督前蘇松太備兵使者後陳臬胥臺應敏齋方伯之聘主教廣方言館兼攝總理教會事務因見滬上子弟聰穎輩出易於甄陶而篤志西學者亦復不少遂與沈先生議設盡美盡善之法曲爲栽培始於八仙橋住宅外隙地建爲中西第一分院又購吳淞路　地建爲第二分院其置辦基址工料之資皆出自教會而院中應用籍器用則自李傳相以下顯宦富商共相樂助用賛厥成爰延中西教習各四五位而肄業定額每分院遴收一百二十人每人捐洋若干元咸屬司事沈君經理凡兩閱　暑仕院肄業者各能斐然成章堪備器使矣旋由西國善士助洋六萬餘元并捐中國紳商一千四百餘元得於美界吳淞路購地三十三畝有奇復建大書院一區及齋舍數十間至甲申年元月工始竣規模壯麗結樹崇閎而兩分院遂併歸大書院肄業且分列五館曰中學曰西學曰算學曰貿易曰格致其功課則中西並授無輢重畸輕之弊或上午中學下午西學或上午西學下午中學每逢禮拜三中教習出題命學徒作詩文呈削更每月考校一次而于制藝試律外叅以詩論尺牘彚呈總教習分别錄取以定優劣迄今七易星霜而精益加精務求實濟者皆監院林君之善於創而尤賴司事沈君之善於因也噫分其條目限以功程教如是其諄也學如是其廣也將見他日之肄業諸生出其所學於中西書院者以上佐堂陛柔懷之治下開閭閻樂利之休豈不懿哉豈不懿哉 
　　此滃水世姪王小庭良佐之所作也小庭爲春庭先生哲嗣松堂兄之令阮幼而劬學甫開筆間爲小詩輙委婉可誦余獨謂其詩筆雖清新足以步小樓之後塵而少年精進總以古今文爲先務之急曾以數語規之小庭頗以余言爲然自此肆力於文其爲學日益進盖家學固有淵源而又得明師以指授之故功夫銳進具速如是昨以是萹兄示讀之渣滓盡去清光大來命意遣詞頗稱諦當不禁拍案大喜夫學西法者中國固不乏人然出洋學童前此未曾卒業而歸深爲可惜繼見回華之學童其性情習氣大都皆成爲西人而於中國之綱常儀禮悉置之腦後西文固了然華文則茫然且旣知西文一似從此可以獨步一時可以强兵富國舉中國之人皆賴之以爲重者而夷考其行則又不能顧言甚至有衣服飲食皆以西爲適以華爲苦如此則並非令華人學西法直是使華人變洋人卽使學之已成亦復何所用之况其中道而止者乎余嘗怪中國之人其性情易於改變凡曾經滄海者無論爲東洋爲西洋一經回華之後無不滿口剌剌不休逢人見客非外洋之事不談而且處處揚外以抑中借中以形外窺之其意竟欲使中國之人盡變而爲外洋之人夫然後然於心此等習氣不特平常之人爲然卽士大夫中亦常有竊以爲此等見解此等人物設或邊陲有事偶焉錄用則未有不輸情於敵以爲中國之患者何則其心之所向者早已在彼不在此也顧明知若輩之可惡　終不得其所以兩全之法盖中學已成之人未必能更究心於西學而先爲西學則未有不背中學者求其旣精於西復精於中戞戞乎難之矣自林樂知先生設中西書院而後知中西並授固自有法卽欲將來令其出洋閱歴而先植其基則日後之精進也自易前此書院初開時余曾深嘉之爲之序述此意此作亦見及於此而筆更足以逹之亟錄一過書此以誌喜高昌寒食生附識 
[本館接奉電音]  
　　昨由京友電傳上諭一道敬謹譯登○五月十二日奉○上諭本日引見之前山西按察使陳湜着開復原官銜翎發往江南交曾國荃差遣委用欽此 
[蓬壺曉箭]  
　　京師來信云五月初正黃旗滿洲護軍咨報工部内開本旗庫房等十二間　朽不堪亟應修理經部員查估之下核計需銀二千三百七十兩遵照部章以四成實銀九百四十八兩有奇工價錢三百五十二千六百七十文在節愼庫支領由承修大臣潘伯寅大司徒督率司員擇吉開工俟告竣後當將用過工料造具清册恭呈御覽云○寶勝和班花旦小金翠於四月二十左右移居長巷二條胡同忽有綏綏者日夜爲虐甚至飯内和以糞汁磚頭瓦片抛擲如雨瓶鏡之類無一完全小金翠懼趕卽遷移以避說者謂狐與兎本同羣今之肆意驛騷豈亦如各行業之同行嫉妬亞或曰非狐也實忌之者之有心播弄耳是說也頗爲近理○有王姓者栘居東河沿未及三日本月初一日忽有二十餘人手執器械一哄而入攫其妾入車中飛奔而逸當時觀者人山人海無不驚駭異常後有知者謂王係崇文門稅誅司缺主近日費銀四千兩新娶一妓無賴涎其財勢思擄之勒贖俾得各飽私囊也○五月初福州將軍將本年京餉銀四萬兩委員解齎赴部投納靜候開庫日兌收○四月二十九日午後有一少年衣服華麗至前門人街官廳 
 
 
] 

Page 2

 
 
聲稱適任街上玉器攤閒觀忽覺身邊微動急視之則搭連内銀鈔二百五十兩錢鈔一百餘干均已化翼飛去務祈設法訪尋廳官撫以善言並約於三日内設法搜捕迨省年去卽派役將街上綹手鎖至廳中連日刑訊數堂尚未招認云○户部書吏飯銀由直隸各州縣燒鍋課銀項下支放本年端陽節奉堂憲批准五月初一日支放五个月共計銀一萬餘兩云○四月二十左右江漢關委員管解搭放俸餉第五批　四萬兩到部親自投批所有銀鞘堆積庫旁俟管庫大臣騐兌 
[丁沽銷夏]  
　　福建船政局製就鋼甲輪船一艘名曰龍威於四月杪由北洋水師統領丁禹廷軍門督帶來津停泊大沽口外禀請傳相騐收傅相以旅順隖澳工程將次竣工示期於端陽節後乘大沽騐船之便順赴旅順查騐大工臬憲周玉山兼訪仍理北洋船隖事宜先期來津與丁禹廷軍門負弩前驅先至旅順恭迎憲節以備顧間傅相定於初七日首途津城文武預備恭送外各營統領之來賀節禧者一律從速回防以便出隊迎送○天氣旱乾三津人士無不盼望雲霓迨初六日頭上片雲似有催詩之意俄而跳珠濺玉宫北則濡染淋漓宫南則萬縷千絲沾衣欲濕土膏尚未滋潤也○節前兩夜西沽又患火災從夜問燒至翌晨屋宇七十餘家盡成灰燼有無燒斃人口言人人殊然亦大災也不可不記其餘日間或失火未成或成而不鉅層見疉出姑付闕如 
[閩中大水續記]  
　　福州大水已記報端兹又接訪事人手書云上月二十七日天晴後至本月初三之晚又黑雲四布大雨傾盆初四日黃昏水復汨汨而來初五清最南門已有及肩之勢又藻山驛前橋觀音橋安泰橋一帶官河水溢街心深至數尺水部西門街及各處低窪之地俱能陸地行舟而竟日淫霖仍不稍息以致洪山橋下澎湃奔騰吼聲如雷駭人心目少焉大水分趨南港人畜棺木隨波逐流慘目傷心筆難罄述初五日水尤盛漲西門城下見有滅頂之形西湖后殿半街五里塘梅柳一片汪洋俱成澤國田中新稻摧毁不堪北門地勢最高水尚未到其餘如東門湯關井樓關四面皆水稍低之處恍若江河南門地勢極低平地水深六七尺離雉堞僅三尺許安太橋官河之水洋溢通衢白姓涉水維艱常駕小舟來往或挈眷登樓暫住忍飢捱餓困苦堪憐而匪徒趁夜靜更闌往往肆行鼠竊一經偵覺東捕西逃喊聲四聞援者卒鮮閩縣署前地上水深三四尺有陳姓老屋本已傾頽經何叟賃住其中大水至時高臥不起初六夜一轉側忽墮入水内老年人精力不及竟至淹斃慘哉老佛橋又藻山驛前橋文儒坊福履營各處墻坍壁倒磚石縱横並未傷人尚稱辛事三兠尾有某姓夫婦年皆半百生有一子愛若掌珠一聞水聲洶湧而來赶急檢點物件偶一大意子竟悮墜波心無可救援霎時浸死甲夫婦哭聲震地幾不欲生人雖憫之然亦無能爲力矣據父老云閩省向無水患自道咸間大水兩至後光緒二三年又疉遭水災其時皆在重午前後惟丙戌年患生於七月爲歴來所未有幸丁雨生中丞盡力救援閭閻賴以存活功德無量民到於今稱之目下被水貧民皆向城樓棲止西南角上男女老幼多至五六百人露宿風餐哀鴻滿目卞頌臣制軍心存民瘼急飭善後局籌欵以施粥米每日兩次南門由閩縣祁大令徵祥及聞少尹長善孟少尹昭慈散放西門則歸侯官縣盧大令慶雲袁司馬學顯彭二尹源崙爲之分司其事盧大令更慨捐鶴俸以濟災黎福善社紳耆又製成米餅粥糜每日兩次載往西南兩門施賑普安堂賑局總辦陳伯濳閣學與各紳士籌議清查城内外各段無告窮民酌予賑恤同仁善堂曁各處善社亦均有步其後塵者初六日水漸告退入午僅存尺許而微雨依然霢霂福州府廷太守親赴城隍廟祈晴閩縣則在于山大士殿禱告楚軍立字營楊總帶督率哨勇在于山觀音閣後向空施放槍砲早晚兩次約歴一點鐘時其意蓋欲轟散痴雲使渴龍不再行雨也初七夜街道積水漸次歸河維懷德坊南後街衣錦坊西門街尚可没脛貧民貪圖小利故將街道窒塞客有不能徒涉者必雇令劍負而行日可得錢以資餬口鼓樓前南直街魚巿每斤只售錢二三十文俗呼爲大水無緣各處民池被水所淹魚皆逐流而去若輩遂乘機捕之耳 
[襄坦新語]  
　　前辦皖南牙厘總局孫樹人觀察壽終蕪寓已紀報端諸公子哀毁之餘廣延僧衆建設水陸道塲唪經數旬兹於本月初十日開弔先一夕特請蕪湖道成端甫觀察點主諸當道亦紛紛赴弔至十二十竣事擇於十八日發引下船載回原籍○蕪湖分銷鹽局改委李芸秋副轉已紀前報兹悉副轉於本月初六日接差視事馮鏡人明府交代後部署一切擬卽回江寗候補云○天氣自初三日放晴後炎威頓熾礎潤如蒸江潮少退初六夜忽又大雨次日上午始止水之已退者遂又加增四鄕低田浸入水中農人無不嗟怨王邑尊痌瘝在抱急赴各鄕查勘勸民戽水出外幸天公亦卽放晴水可漸漸退去無事過憂也○洋關有某扦手性情鹵莽動與人鬥毆初九晚呼喚水手某甲甲聽未明白某卽舉足踢傷甲小腹甲匍匐禀訴稅務司立傳該扦手當面斥責並罰出洋蚨數元給甲養傷其事遂寢○初十日麥邊洋行某輪爾上水附搭下第孝廉數人帶有西土百餘兩被洋關西人搜出立提充公孝廉等具禀求還未蒙見允徒呼負負而去 
[彝陵艣唱]  
　　鶴峯州輿湖南接壤湖南烟土多有由陸路運至鶴峯者該處向無局卡近省憲派委候補縣魏倬雲大令往該處設一烟釐局以免漏稅之弊並請宜昌鎭先往該處查看派兵一隊以資彈壓○重慶新開商埠英員戈君前在該處爲領事近有祿君帶有跟丁卽日赴重慶履任戈君交代後卽當回宜也○有友自重慶來者傳說現在重慶時症大盛起病時多出汗則有救否則醫藥難以爲力各色人之染此症者頗不少又聞重慶開辦洋碼頭卽以川東道爲海關監督云○新灘一帶有一帮船約三十餘隻運　往重慶陡遇大風雷雨交作各船不及停泊兩相　損貨物人口損傷不少亦可慘矣○近有人來宜云在歸州河南岸歇宿見北岸燈圍地方甚寛詢問係壞船客在彼晒棉花恐被人偷竊所以雇人圍燈看守及至三更天忽大風雨所晒之花盡被淋濕作客之苦如是 
[索欠釀命]  
　　嘉興塘匯鎭居民謝老二前曾在塘灣街某八鮮行爲夥與在行之南堰鎭油車後鄕間張某充棧司爲友極睦近年謝張皆閒居在家前年冬間張賣隔年桑葉十擔與謝計洋五元至去年春因價飛漲且葉少當時謝祗採葉五擔尚存五担作時價每担二元五角結欠延至今夏以利生利及别項共結欠至三十餘元立有票據經謝偵知張於前日持絲赴東栅口售賣謝卽往至茶館向索張再三懇情先付息洋並許拔本洋五元謝不允張訴明苦况并經旁人相勸謝總不允遂卽同往行領洋張祗售絲洋三十元謝如數强取與論祗給還洋五元而去張自患所欠不少並種田本亦無着遂購烟膏回家暗服至天明毒發經子等覺察赶緊設法施救已無及矣張子卽往塘匯尋着謝老二向論謝畏罪央人調處明欺鄕愚祗借洋十餘元作棺殮費遂得私了云 
[土藥辦捐續述]  
　　漢口土樂派捐經費前經委員傳集各土業籌商照現在所開大小土店總共認捐銀四千兩指明四家墊發並給予執照等情已載前報所有月捐一層邇由善後局議妥章程奉憲准行張貼曉諭略云此係專指中國所産土藥並非牽混洋土其内地各府州縣土藥經販户運來漢鎭售消者除沿途原完厘金以及漢口落地釐金照完外現已委派專員附於土藥釐局自五月初一日開辦其捐照原完釐金票斤兩扣算按土每兩捐錢十二文當領印照爲憑不准偷漏舞弊致于置究除前按户已捐之土店旣領執照外倘有未領照而新開者務須往土捐局報明牌號地址以憑查明給照每户捐照費銀三百兩無照者不准開設 
[官商合辦]  
　　基隆煤礦爲中國礦務之冠所産煤炭於機器輪船最爲合用每歲除商家購辦外兼供南北兩洋及閩廠各項要需然老 
 
 

Page 3

 
 
井煤源愈開愈少從前礦井均在八斗以該處逼近海口轉運較便故也距獅球嶺五里之遥有名煖煖者烏基隆腹地平原沃野礦苗之旺倍於八斗惟去水口較遠是以未經開採現在鐵路開通使於裝運上年西人願以二百萬金承辦是事大府據情入告格於部議遂作罷論刻有粤商蔡碧溪司馬馮謙臣觀察陳請官商合辦期以二十年爲限目不創辦之始官出公欵十萬元商出成本二十萬元共計三十萬元擇一公正之人掌管以十六萬六千六百六十六元合銀十二萬兩承買從前官辦之新舊機器車路房屋以及煤務應需一切大小零星物件其餘十三萬三千三百三十四元作爲新開煖煖地方礦井并添置機器房屋及雇請人工各項費用自開辦以至限滿凡有煤務中用人理財以及一切大小事宜統由包商一手經理官府免子過問俾得事權歸一云云禀奉劉省三宫保批准着自七月初一日開辦將來獲利以官一商二均分於以見豐財和衆意美法良富强之機將拭目以俟之矣 
[兇番正法]  
　　生番殺人臺灣所常有此輩雖有人形全無人理穿林飛箐捷若猿猴撫之旣不歸服剿之亦未畏威惟有於出入要隘處遊巡設伏大張礮火虚示軍威使彼畏懼而不敢輕離巢穴殺人之事或可鮮矣盖且殺人割截首級剥去皮肉飾髑髏以金誇耀於衆衆遂推爲雄長野性如此難期改革設防閑稍疎未有不死灰復然也日前大科崁後山生番竟敢出社戕害土勇當塲擒獲首犯三人于四月二十七日押解晋郡經劉省三宫保親提勘訊錄供後命中軍周雨亭叅戎督勇綁赴北門外明正典刑傳首犯事地方縣竽示衆當刑訊時皆直認不諱有供曾經手刃十數人者自知罪無可逭搶地求免願以子自代是又似不知殺人償命國有常刑者亦可愍也 
[潯陽苦潦]  
　　九江一帶上月望後霄雨浹旬兼以山洪漲發江湖之水連日陡漲二丈餘湖汉田禾俱浸於水北岸潘興圩王家大圩低窪之處積潦不能宣洩淹没禾稻不少又值青黃不接之時米價爲之大漲城廂居民戚戚焉憂之德化縣張明府禁屬求晴未識碧翁翁肯鑒其忱悃否 
[蘇臬過滬]  
　　新任江蘇臬憲張笏臣廉訪由閩來滬暫駐英租界永寶棧本埠各官均往謁見聞謙訪於朋後日卽欲起程北上云 
[西員答拜]  
　　上海縣陸春江大令拜會駐滬各國領事已紀前報昨日上午英法美等國領事及主教等均各乘輿入城赴上海縣答拜陸大令欵以茶點晤談片刻始各興辭而别 
[匪人縱火]  
　　前夜十二點鐘時英租界盆湯弄東首西通德里内空屋起火延及左右鄰家捕房急報警鐘各洋龍星馳電掣而至噴水澆灌有似銀河倒瀉鄰家焚去樓房三　東首樓屋墻壁亦受損傷旋卽熄滅聞此火起自空屋諒被匪人所縱現由巡捕房飭人細查未知能水落石出否也 
[控案待查]  
　　廿四保十二圖地保丁再堂副保丁山卿投上海縣控毛阿二張茂堂朱桂亭等滋擾等情陸大令准提到縣前日晚堂集訊丁再堂投案供稱去年因秋收歉薄由前縣裴大老爺查照定章分别撫卹次貧者給榖極貧者錢榖並給由各鄕民持票往局收領旋有經管廿四保十二圖南段之張茂堂向小的言及給發積榖之事欲與我等向局包領轉給鄕民藉以漁利小的恐遭物議故未應允不料張因此懷恨串同毛阿二等到家聲稱小的私扣鄕婦朱陳氏口粮連日糾領多人登門滋擾並在外間揚言欲將小的毆打爲此來案喊控求請究辦副保丁山卿供與同毛阿二供在碼頭爲小工小的次貧自應向收榖米並無滋擾情事朱桂亭供種田度日並未在塲滋擾張茂堂供爲十二圖南叚地保實被誣控大令以兩造供詞均有不實不盡着將毛張朱三人收所丁再堂丁山卿斥退候查明再訊 
[划船受累]  
　　滬南各碼頭划船向有划船埠經管月收捐費彚繳善堂今春划船埠因勒費涉訟由前縣訊斷以後不准私向各划船再　捐費所有堂捐錢文事關善舉由縣捐謙發堂並出示禁止勒索在案邇來有某甲挽鑽謀該划埠仍向各划船收取錢文每船約三四百文不等已收錢者後梢盖有白印其有意違抗者竟敢糾人攫櫓多方勒索而各划船係婦女撑駕何堪受此磨折賢有司聞之必當有以處置也 
[英界公堂瑣案]  
　　邵芝節土年香李先根蔡夏氏稱先後被賊挨門竊去水烟袋衣服等件由捕緝獲人贓送案請領何榮卿供蘇州人年三十六歲連次行竊尚求恩宥蔡太守判發捕房管押三月贓交失主認領○二百十七號巡捕稱張阿林等在路打架受傷之李貴全送仁濟醫院據醫生言醫治兩禮拜始可痊愈現在不能投質惟將張阿林蕭三郎解案張阿林供浦東人在中和棧接客因奪客人爭執不敢行兇蕭三郎供蘇州人在泰昌棧爲夥亦因接客起釁蔡太守判張蕭二人名押十四天查明李貴全傷勢如何再行核辦○二百二十四號巡捕稱公一馬房馬夫王莊才停車四馬路王又走開致馬驚逸撞倒東洋車夫丁阿乾爲此拘案丁阿乾供本邑人拖東洋車餬口昨被馬車撞來碾傷右脇王莊才供寗波人在公一馬房做馬夫因馬性太劣以致撞傷東洋車夫公一馬房主人請將王保去祭太守飭差將丁阿乾送往仁濟醫院驗明受傷輕重禀覆候核王莊才准其東人保去俟禮拜三再行覆訊○朱福寶稱寗波人家住北京路非夜隣坊失火張阿和到我樓上意圖搶物送請訊究張阿和供長洲縣人尚未上樓今求施恩蔡太守判答張一百板遞籍○三百七十號華捕稱昨夜北京路失火水龍在山西路排列不許閒人來往徐順貴李寶坤應永春等硬要走過阻止不依爲此拘案徐李應三人同供有友人在該處是以前去探望蔡太守判徐等各罰洋兩元充西醫院經費○趙阿文稱潮陽人在西華德路開押店先押下銀絞絲鐲一對後估是銅質正在查察此人又來典押銅鍋爲此交捕送究徐茂泉供上海楊樹浦人年二十二歲向在本城龍德橋同源茂皮箱店邦夥銀鐲是陳坤泉託當陳現往鄕問明日可以交到蔡太守飭將徐押令指交陳坤泉到案候禮拜三覆訊○包探張九意稱昨見脚夫陳阿人手持千里鏡恐是竊贓爲此送案陳阿人供江北人年三十八歲家住百老會路向做扛夫千里鏡乃係拾得當票借錢贖出並非行竊蔡太守飭將陳阿人暫押知照夫頭來案具保或着值日差查明住處送交管束千里鏡暫存捕房查明有無失主冉核○包探王阿二稱馮阿成在吳淞路聚賭拘案請究馮阿成供香山縣人年二十一歲不敢聚賭蔡太守判管押关月期滿遞籍賭具銷毁○包探陸阿祥稱粤人李潮光被林阿興行竊衣物并將與林同住之陳阿寶王阿海沈阿華梁仁大李阿江等一併拘拿起到失贓除李潮光認明外尚有郁慶元陳康渠李阿根黃澤生等之失贓今特送案失主李潮光郁　元陳康渠李阿根黃澤生等皆投案請爲領贓林阿興供粤人行竊是實陳阿寶王阿海沈阿華梁仁大李阿江等同供與林同住蔡太　判林阿興等交捕房押卜輪船回籍　交失主分别認領○四十四號華捕稱昨見馬車夫周漲榮駕車之馬有傷爲此送案馬亦帶案請騐周漲榮供寗波人現在昇吉馬房做馬夫馬有微傷尚未覺察蔡太守判周管押三天以示薄懲車照扣留十四天馬交公一馬房喂養所有醫　資着馬房主照償始唯　馬○包探張松樵稱粤孩馮阿福搶取酒醉洋人帽子爲此拘案請辦馮阿福供年十五歲洋人跌下帽子因之拾取蔡太守判馮戒責一百下帽交包探帶回給還洋人 
[法界捕房記事]  
　　甲乙丙三人深夜在某酒肆沽飲三蕉旣罄深入醉鄕東倒西歪向新街而去闌人某花烟館吸去花烟四匣分文不給大踏步出門烟妓冋索烟資甲等非但不依反扭龜奴毆擊經烟鴇出外訴之巡捕將中等拘押捕房昨晨備捕頭訊悉　由令甲等出烟資四百文交鴇領去再押數下鐘始開釋○前晚有江北人某甲與髮妻某氏沿街滋閙互相扭入捕房捕頭揮令出門不子准理○某客棧接客入向 
 
 

Page 4

 
 
安生棧某客騙得金約指一枚日久不還以致口角經客將接客人扭入　房捕頭着押候解送公堂訊究○前晚夜深時有三人在八仙橋街爭閙巡街捕喝阻不依致被拘押昨晨解至大自鳴鐘捕房備捕頭以事屬微維一併釋去 
[招認屍身]  
　　昨接本埠保安善堂來信云所有寶清輪船遇難屍身又在崇明新開河收來棺木三具又在三條江收來三具共六具其屍身俱有衣服可認并有輪船對牌鎖匙等件倘有親人速來本堂認領可也 
[仁壽同登]  
　　無名氏爲長女求病速愈以英洋五十元交本館協振所彚解災區本館拜登之下當卽掣付收條具見惻隱爲懷慈祥遠被分一已之廉泉讓水拯萬姓之疾苦顚連惟大善士澤沛竊簷定卜女公子喜占勿藥聊書駢語藉誌鴻施 
[失單更正]  
　　行素齋所購圖書集成股單第一次八百四十九號八百五十三號實已失去日前所登失單告白號數錯悮合爲更正以昭核實而杜疑賀 
[滌煩珍品]  
　　酷吏驟至故人不來日偪處洪爐熾炭間每苦汗流如雨適中西大藥房主顧君松泉以自製荷蘭水見餉飲之覺炎威盡滌凉意微回恍疑置身丈八溝中消受冰桃雪藉洵乎袪炎之妙品也爲志數言以鳴謝悃 
[謝助丸散]  
　　盖聞天地之好生首援人命充性心之本善足種福田現當夏大將炎大時驟熱凡食力貧民最易感受時疫故敝堂辦理施醫並送各種暑藥丸散以資挽救聊　區區昨蒙同春堂惠助臥龍丹一百瓶行軍散一百瓶痧氣丸一百瓶白痧散一百瓶紅靈丹一百瓶喉症散二十瓶又承黃景村善士惠助紅靈丹二百四十瓶痧氣丸三百六十瓶又南巿胡茂生茶寶號蔭仙善土惠顧並助來自製入中茶一千包又廣東無名氏助來甘露茶一百念包痧氣丸七十四瓶人馬平安散四十瓶均照拜領當代分施深荷厚澤欽感莫名夫病者遇死逢生所幸頒來妙藥惟是人稠地廣還祈普施靈丹再造恩深功德實非淺鮮爰誌登報用表謝忱[  虹口元濟善堂同人謹啓]  
　　昧於責已 
　　謝君子楠三令嗣年十五歲于前月初旬感冐温邪卽透痧疹初請巢君崇山診治十一日邀余始診用牛蒡葛根等藥以解肌熱十四五日熱勢已退復患泄瀉腹微痛診得脉小數無神余告謝君曰表邪雖化裏濕未宣令嗣體質極弱恐有遺洩等因謝君力白其無然脉象如此不得不投温運之法初進炮姜三分泄仍不止繼加附子二三分方得泄止稍能進榖斯時也大勢已定方亦間日一換矣惟脉象仍虚故於前方中加入潞黨參一錢五分此因元氣太虚理宜稍扶脾土以冀復元念四日未邀余診於廿五日陡發寒熱臘痞腹脹診其脉知夾邪面夾積矣細詢其故病者云大解時未披厚衣致着新邪又問飲食據云僅食杏仁一百文火腿數片而已然據脈症而論反復之勢已成最爲兇惡余卽告辭謝君不允廿六日結胸之勢愈甚不得不攻故用製軍元明粉等藥是日又請巢君同診至廿九日所用方藥均與巢君斟酌始定非余一人之所見也余辭退後又過數日病方殂謝嗣後聞得病人於廿四早晨吃湯　數枚晝吃蜜炙火方下午又吃鹹蛋數枚夫一日之間屯積如此之多再加謝君明知之杏仁一百文粥五碗火腿數片旣傷積滯又着新風安得不内外交困諸醫縮手無樂可圖哉然自此症逝後謝君執一巳之愚謂余所用黨參一錢五分補止邪積逢人輙道不知用黨參在廿四日之前而屯積傷風正在廿四日之後也今謝君竟以復感傷食一概抹却而以余之用藥妄爲登報並不以先後層次條晰明白且不將逐日案藥並登報章一味憑空誣指誠爲可笑竊余之於醫雖不能三折肱然己相傳五世遇症細察焉肯禍爲兒戲乎况當時立案議方謝君親友共見共聞固無庸余之辯也余豈好校哉惟不諳醫理無端誹謗請質之諸大方家幸指敎焉陳篤卿白 
　　名醫誤人性命 
　　余第三子均生年方力學文甫成篇今春二月忽患時症延請陳君篤卿診治自二月十一日起至廿九日因藥咯血慘殤計此十九日中病祇一症用藥無常初稱春温用牛莠葛根石斛竹葉等十六日腹中痛瀉則用炮薑焦麵玫瑰等十八至二十加附片廿二日謂不補不能復元乃用潞黨服之飽悶仍稱恐虚中生　因用生地炭石斛杭菊等病加重改生地爲沙參廿五日用蘇梗前胡旋覆花病益劇廿六日遂用大黄元明粉再三求其細心斟酌拂然曰多卜多疑難定方藥廿七日囑延某醫同診又用大凉如鮮生地石斛屢角綠荳蘆根其時病人痰中皆血口呼爺娘救命慘不忍聞余苦於不自知藥又不敢多疑妄請他人以致爲名醫所誤噫死者不能復生言亦何益其所以詳登報章者使人知陳醫之用藥宜乎辨駁勿任輕投不然一病也熱藥補藥瀉藥凉藥更迭嘗試有是理乎觸目警心陳君或因此而少留意焉是則余之所深望耳浙湖謝子楠揮淚啓　　開設上洋老巡捕房間壁自印各種石印書籍發兌 
　　神海山房石印書莊 
　　正續小題文府精本洋十二元小題萬斛珠璣洋十元四書類聯音注洋六角無情巧搭續集洋一元二 
　　歴科元魁大成洋十二元小四書備旨洋三角雲程發　洋六角分韻試帖宗海洋四元 
　　分韻舘詩匯海洋四元新選小題藏珍洋二元袖海山房叢晝洋八元試帖三萬選洋六元 
　　精選小題三萬選洋十六元培廣無情巧搭洋三元小搭珠華洋一元六畫譜采新洋一元 
　　上海當湯衖中廣東譚寳宦齋存心氏聲明假冒只此一家 
　　本齋祖傳立止五淋白濁丸婦科調經白帶丸久巳馳名中外購用者頗不乏人皆云止濁止帶極速愈後永不再發故以本齋生意稱盛近有無恥之徒暗中假冐本齋招牌仿效喊樣僞藥害人爲禍非輕承恐有悮遠近主顧特此登報申明諸公光顧請認明譚寶宦齋字號店内高懸金面招牌爲記並　單式樣盒子裝璜細辨丸味以免冐　者可每料足洋　角可服三天輕者一料卽愈重者三二科立卽痊好並無後患與别家白濁丸白帶丸大不相同也另有○包好楊梅結毒丸寗神安眠養血丸每兩洋二元○創製五淋白濁藥水　瓶洋一元五角○固齒擦牙粉兼除口眞治牙痛每匣洋二角○三日退汗斑藥每匣洋五角○立斃臭虱藥嫩面斑點藥每匣洋三角每包一角用法另詳包醫白濁　爛 
　　上海中西大藥房戒烟梅花參片功效啓 
　　自來一物必有一物制之此天地生成不易之理也神農經云巴豆毒霍汁解之毒菜食小兒乳汁解之獨鴉片一物絶無善治之法滋其蔓延害遍中土雖戒烟方藥林立幾若汗　充揀莫辨眞實戒去者間或有之因戒而百病叢生烟癮反增遂至畏葸不前亦復不少推原其故非失其藥則違其性至其重攙烟灰純用生土以毒攻毒其害豈可勝言哉夫吸兩成癮服生土烟灰其癮不更甚乎本藥房憫兹利害叅透根原用泰西制烟尅性之劑以去其垢人參諸品以固其元務期君臣相佐性味和平全無覇道之虞實有大補之功每癮一錢服藥三片五日遞减二旬以後心癮盡去痼疾永除而且香甘可可口絶無遺患語云千金易得一方難求本藥房具此婆心製成妙藥六合之大恐未週知爰再布告願有志戒　諸君請一試之同臻康衢屬有厚望焉大盒一百八十片價洋一元中盒八十片價洋五角小盒三十六片價洋二角半兹有無耻棍徒陰戤本藥房牌號仿製各種假藥欺　遠路慮 
顧仕商賜顧者務請認明四馬路中巿轉角大洋房内庶不致悮本藥房只此一家並無分局 
　　上海存濟堂秘製鎗上戒烟奇藥三日大效七日除鎗在法馬路東首問新昌參號便知 
　　奇葯出世 
　　戒烟之藥逼處皆是何足云奇必須見效速妥戒而不病者爲奇本堂秘製之藥雖亦由鎗和烟裝吸然神效之速起乎尋常早巳名　海内交口稱掦尤奇者三日後鼻孔烟油洗凈鎗膏盡脫腹中烟積遂由大便而出所謂濁降淸升故能益　衛復精神永無後忠　　七日卽可除鎗無論多年老癮極至半月莫不戒絶頭號每兩二元二號一元照碼八折零售亦可俾其試騐始知非虚驗鎗後尚有人參補養藥接服每兩七角如願來本堂包戒亦可戒不脫不受謝另有神效萬金不換丹專治内痔脫肛腸紅等症一兩服完永不再　每瓶一元並售至寳驚風奪命散專治小兒急慢驚風神效之速氣煞良醫每服洋四大元正遠處寄信原班回件 
 
 

Page 5

 
 
   
 
 

Page 6

 
 
   
 
 

Page 7

 
 
　　廣東普仁堂蠟丸膏丹略列 
　　參茸衛生丸 
治男婦諸般虧損提神養血　每丸洋二角五止咳化痰丸　治寒燕咳嗽服之順氣除痰　每瓶洋二角參茸白鳳丸　治婦人百殷虧損調經種子　每丸洋一角婦科白帶丸　治赤白帶下及月經虧損等　每丸洋二角五扶陽乾健丸　治男子腎元虧損陽事不舉　每兩洋二角五調經坤順丸　治婦人子宫寒冷培補眞陰　每丸洋一角人參毓鱗丸　治婦人眞陰虧損久不受孕　每丸洋五角經期腹痛丸　治經前經後腹痛服後卽愈　每丸洋一角龍涎戒烟丸　治新久烟癮服之除痰引斷　每瓶洋五角　鞭壯陽丸　能養血生精兼理命門火少　每兩洋一角赤　大仙丸　治色慾過度又能煖腎將陽　每兩洋一角全鹿滋腎丸　此丸治腎水不足精神困　　每兩洋二角金鎖固精丸　治腎元虧損夜夢遺精立效　每兩洋一角龍　哮喘丸　治哮喘氣發服之立卽止　　每瓶洋二角九製蒼术丸　治痰　水飲哮喘咳嗽立效　每兩洋二角寗婦至寶丹　治婦人臨産腹痛百病皆宜　每丸洋三分追風蘇合丸　治嘔吐痰涎婦人産後風迷　每丸洋三分小兒回春丹　專治小兒萬病藥到定回春　每丸洋一角立止白濁丸　治花柳酒濕熱毒水管　痛　每瓶洋三角花柳搜毒丸　治花柳惡毒服之斷無後患　每瓶洋五角參茸三貴丸　治男婦身體虚弱病後失調　每兩洋一元半　蛇虎骨酒能驅風去濕兼理骨節疼痛　每觔洋八角紅毛墜金膏　專治諸般陰陽大小惡毒瘡　每兩洋一元分設上洋棋盤街開張一寄安慶城内四牌樓廣生洋貨號發售上洋棋盤街普仁堂啓 
　　去其舊染 
　　烟癮因吸氣而成氣輕淸而無質無質之癮戒以有質之藥治不得法見效恆遲本堂創製藥露亦氣化以輕淸入輕清滌盪出于不覺另蒸參露和戒烟露内大有補益此露品雅而效速已戒多人購　附送參露一瓶價大瓶洋一元中半元上洋老巡捕房南四馬路口城濟堂啓 
　　活人無算 
　　專治楊梅結毒魚口下疳一切毒症無論遠年近染服之立效並能續嗣久名中外每服洋二元信局函購一律局設上海三馬路中石路東首西鼎新里閔小槎醫寓 
　　賜羅醫生謹白 
　　兹者本醫生專治男婦内外一切病症醫金比之各泰西國醫生格外公道價目减半凡仕商貴客欲就醫者請移玉至外洋涇橋北塊天英醫院藥房内診視上午十一點鐘至十二點鐘爲止過午不候是荷 
　　分條七角 
　　英七月份呂宋票出售全半照巿零躉拆兌劃一公道函購立奉上海四馬路 
　　每洋一百念瓶 
　　本舘虔製各種痧藥百發百驗皆由藥料異寶功效神速凡遇時痧疫疹中風中屠中痰一切危急等症服之藥到回春挽臨危之命奏起死之功諸君好行善事隨時預備此種丸散存心普濟方便世人其功不淺亦可爲修德之小補也所製救急痧氣丸每洋八十瓶小一百廿瓶○八寶紅靈丹每洋十瓶中八十瓶小一百廿瓶○神效臥龍丹每洋十瓶小八十瓶○諸葛行軍散每洋十瓶小八十瓶○時症白痧散每洋十瓶小四十瓶○萬應午時茶每洋八盒○甘露荼百勝散加意油萬應保和丸藿香正氣丸各項蠟丸發售廣東鹿芝舘蠟丸老鋪分設上海三馬路老巡捕房對門 
　　聯發土棧 
　　本號開設上洋麥家圈多年蒙四海見信今春重振更新提選大小洋藥照箱批發督製淸膏每洋一兩二錢陳膏還灰二兩二公膏二兩六冷籠三兩一熱籠三兩四平頭外加仕商光顧請認不悮 
　　聲明借票 
　　法大馬路利源茶號主李欽甫向小號借去期票二紙計洋一百元上寫欽甫手至今數月理早歸還望各行號切勿收用此票以作廢紙以免後論此佈胡永泰茶號啓 
　　調經參茸坤順丸 
　　本堂家藏扶陽乾健丸一方專治男子先天不足戕伐太過以致腎虧夢遺溺數陽事不舉或舉而不堅未交卽洩與及年久白濁頭暈眼花目暗耳鳴自汗盜汗精神短少健忘怔忡腰膝疼痛步履無力等症悉皆取效如神倘有乏嗣興嗟者將此丸常服則枯楊可覩生稊之象幽闌定占入夢之祥矣○外有參茸坤順丸專備婦科所用兩者分服則男精固而女經調取效爲更速也早晚每服三錢淡鹽湯下大丸每嚼一粒每元四粒小丸每元四兩○調經毓麟酒治婦人氣血俱虚經脉不調赤白帶濁或腹痛腰痠或飲食不甘瘦弱不孕或生過一胎之後停隔多年宜飲此酒三四月無不見效且酒淡味香甜易入口婦人甚喜飲之每瓶四角上洋中和里内詹誠德堂啓 
　　病遇良醫藥 
　　　治男婦楊梅各種結毒或以宿毒留滯筋絡骨節　難痼疾凡服者一應實可得愈斷根不息決勿虚　仍恐存心自有天知○每價大匣洋一元小匣洋五角○另有異宜立止白濁丸無論花柳俠毒傷筋小　　濁經虧夢遺久漓滑精血淋喘氣咳嗽等症是服應效最無他丸靈異不二每匣洋五角各有仿單知須詳服○王雲泉醫科在申年久馳名○寓英大馬路西巿五雲日昇茶樓後背第二衖内便是 
　　第一家始創鎗上戒烟膏 
　　本堂戒烟膏丸等藥四海馳名濟人甚衆近年來巿上有種不肖之徒紛紛效尤假僞百出誠恐魚目混珠特登申報佈告四方主顯凡購本堂各藥者須細認招牌仿單書庶不致誤上洋中和里内廣東詹家園誠德堂主人謹啓 
　　拷綢已到 
　　本號新以薯茸拷綢生熟時花雲紗三缸眞靑熟綢拷香雲紗廣繡花邊漏銀夾金闊狹欄杆花素廣扣各項廣貨貴客賜顧請至抛球塲北後馬路慶安里口長記號啓 
　　弄璋大喜湯餅燕客圖 
　　參茸扶陽乾健丸○嘗謂伯道無兒人生憾事推原其故亦人謀之不臧也本堂製有乾健丸一方承遠祖之秘授得盧扁之眞傳其性補而不燥温而不熱能補坎離未足之氣能助天地再造之功換骨卽是此丹催丁莫如此藥俱用王道補養之功並非行覇宣淫之術大凡男子先天不足戕伐太過以致腎經虧損夢裏遺精溺便頻數陽事不舉或舉而不堅未交卽洩與及年久白濁頭暈眼花耳鳴目暗自汗盜汗精神短少作事健忘腰膝疼痛步履無力等症悉皆取效如神倘有關睢久賦而乏嗣興嗟者將此丸常服則枯楊可覯生梯之象幽蘭定占入夢之祥矣後有參茸坤順丸專備婦科所用兩者分服則男精固而女經綢取效爲更速也早晚每服三錢淡鹽湯送下毋庸戒口小丸每兩錢三百文大丸每盒四個洋一元○○參茸調經坤順丸○易曰乾健也坤順也乾健而坤順化育之效在兹矣本堂秘有良方旣製成乾健丸能使男子益髓固精今又製就坤順丸并令婦人調經受孕經云男子以固精爲本婦人以調經爲樂二者相須爲用奚難一索而成世之乏嗣者問津及此又何慮乎種子之無良方也大凡婦人多年不孕月信不調赤白帶下子宫寒冷憂思怒鬱面黄體瘦四肢無力夢寐不寗噯悶吞酸咳嗽潮熱服此丸則功效如神未孕之前則調經種子旣孕則保産安胎産後則扶原固本倘欲求其神速加之男服乾健男女交濟陰陽合德則一索可占夢熊之祥而老年更得蚌珠之慶矣早晚每服三錢陳皮湯下或黄酒下有嘔悶淡姜湯下價目小丸大丸均與乾健相同廣東梁愷悌堂老鋪發兌向在上海棋盤街北首開張一分寄江西省城磨子巷羅春臺一分寄九江廣泰源洋貨鋪一分寄安慶倒扒獅子街羅春臺一分寄杭州保佑坊申昌書局一分寄嘉興孩兒橋申昌書畫室一分支蘇州閶門大街中巿梁愷悌本號一分寄漢口集稼嘴下首點石齋一寄長沙省城府正街點石齋 
　　雙龍洋行聲明 
　　啓者本行主人向來在美記洋行　叢現在住在大馬路廿三號門牌開設鐘表行代客辨理時辰表及各式鐘表行船傢伙眼鏡凡各種明目之件其價格外公道現在新到鐘表眼鏡等極多此佈 
　　鳴謝譚寳宦齋白濁丸 
　　僕淋濁症多年屢醫不效特由豐泰利信局寄洋一元卽到上海盆湯衖中巿粤東譚寳宦齋買立止五淋白濁丸二料服後果效登報揚名江西汪逹有謹誌 
　　海外奇草 
　　本堂代魯　　藥草專戒遠年大癮吞服簡便戒時毫無所苦精神反　飲食可加服此藥草戒除者不下千餘人皆稱靈騐每服錢廿一文上洋老　捕房南四馬路口城濟堂啓 
　　鴻毛坭出售 
　　啓者本行今有新到靑洲鴻毛坭有限公司之施門釘坭出售價格外公道各寳號合意者請至寫字房面議瑞記洋行告白 
 
 

Page 8

 
 
　　客柳畫而門馬戲大减價 
　　泰西馬戲開設在虹口文監師路舊馬戲塲每晚開演夜八點鐘開門九點鐘開演禮拜四六添演日戲三點鐘開門四點鐘開演頭等每位洋一元二等每位五角起碼每位洋三角小孩十歲以内减半諸君光顧請至可也此啓 
　　東洋牙科醫生 
　　日本牙醫小泉先生曩應某西人之特請來寓於英大馬路和順洋行後嗣後滬上及外埠洋人聞名來請治者日踵其門而獨中國人未及受其妙手者盖以言語不通之故先生姑辭之也近日乃新招繙譯以便爲中辭之也近日乃新招繙譯以便爲中外人來請治者傳語凡世上男婦有牙疾者幸遇此名手及早求治勿貽後患先生施療每日上午九點鐘起十二點鐘止下午二點鐘起五點鐘止金銀象皮練玉等諸鑲工資務從其廉東和洋行主人啓 
　　篆刻助振 
　　友人張問原工書精篆刻道經滬上小作勾留願出所長减潤助賑求者件交四馬路望平街米家船樓上潤資謹交賑所泉唐毛承甚代白行楷篆刻減潤助賑格堂幅大每一元中六角小三角掛屏每條减　　新到鐘表 
　　兹者今有新到金銀表及各式鐘表貨極精美價又公道倘貴客欲買者請至本寫字房面議可也此佈茂生洋行啓 
　　醫室遷移 
　　浙紹陳曉滄男婦大小方脤前在又新街醉樂居對門今移至三馬路老巡捕房西首鄭福蘭堂對門仲興錢莊内便是 
　　三彩聲明 
　　英六月份三彩第二萬八千另六十號由本行雙張門莊售於本埠和興公司王益甫翁得單張壳件洋行黄省三翁得四開生和泰李君得三條合安號雷君得二條共得洋一萬元雖得主之鴻福小行之榮幸焉今售英七月票全張六元分條六角半批拆格外克已上洋棋盤街北呂商必定中啓 
　　上海泰來洋行謹白 
　　啓者本行經辦德國什好廠魚雷船係中外各國賞鹽第一利器又漫利夏廠新式後膛連珠鎗亦係靈捷甲於諸鎗並兼辦各國軍械機器五金雜貨一切齊全現有新製無烟火藥尤爲精奇因在滬開行巳三十餘年久著誠寶上年特添設天津分行以便南北各省官商就近採購今并請有熟悉各種機器之洋匠能打圖樣代爲安置如蒙賜顧交易各價概從克己此啓 
　　誌謝靈藥 
　　余家兄久染烟癖百藥難戒以致骨瘦如柴飲食少進僕常憂之今訪悉上洋中和里内誠德寳堂精製鎗上戒烟發四膏該價每兩一千二百八十文凡吸此膏就不思吸烟且入口淸香並無惡味姑購四兩與兄試之不期一月則脫苦累眞戒烟之秘寳也謹登申報以傳揚招商局陳謙星甫氏啓 
　　復成號公烟 
　　在上洋棋盤街揀選陳莊洋藥精製烟膠發兌淸膠每洋一兩二錢陳膠還灰每洋一兩八錢公烟二兩一錢冷籠二兩四錢熱籠三兩平頭外加蒙紳商賜顧祈認牌號 
　　外埠分售 
　　戒烟梅花參片各種藥水 
　　中西大藥房 
　　計開○江陰黄泥菴○漢口小夾街○重慶縣廟街○烟臺洋街各分號○蘇州觀前大來堂○餘　大橋頭元大布號○新巿俞吉祥絲行○槤巿永政堂周宅○石門合興銅鋪○安慶龍門口一心堂○杭州太平坊福蘭堂○海寗大東門外信成土號○崑山朝陽門内吉興號○以上寄舊處貨價一律近有無恥小人陰戤招牌紛紛假冐蒙仕商賜顧者謂細辨牌號瓶式庶不爲魚目混珠幸甚 
　　頂上麝香痧藥 
　　痧丸原爲救急者所必需能起死生於須臾設有不愼爲害實深本堂實事求是藥料必求乎道地製煉尤督以精工而麝香乃痧藥中之最要若投次貨就價不但害人且罪已也本堂是以不惜重資講求一切使有是症者用之靈應不爽如曰濟世則吾豈敢不過盡力以圖無忝厥職耳如做善士者本堂格外克巳○痧丸每洋十瓶中廿瓶小七十三瓶再小一百瓶○如意丹每洋十瓶中廿瓶○白痧散每洋三十四瓶○平安散每洋廿瓶○臥龍丹每洋十瓶中廿瓶小四十瓶○紅靈丹每洋十瓶中廿瓶小六十瓶○午時茶每洋八盒○藿香正氣丸每洋五十丸上海四馬路英巡捕房對門廣東接元堂何均年選料監製 
　　小火輪往杭 
　　准定五月初八開往杭州蒙貴客雇搭附拖包艙均可訂期無悮請至觀音閣碼頭源茂船局珊記碼頭同茂船局啓 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中積滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有狐騷臭藥每料一元三日除根雀班藥半元十日退淸髮秃藥六角半月重生淋漓癬藥等兩角瘧痢瀉自疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　效騐如神 
　　余身體虚損年久遺精合眼卽泄行步維艱余友人談及此症不愈非但夭亡香烟必絶延醫百般毫無一效久聞上洋鐵馬路桃源坊益三堂大寳號神童二仙丸靈驗托信局寄二元辦二料又一料服之非但病愈後舉一子感恩非淺揚名一月南京城内張順興主人拜 
　　頭彩附彩誌喜 
　　英六月大票頭彩之下附彩由本行雙張售與本埠南巿陳恆昌米號主得洋二千元今售英七月票全半照巿分條七角批拆公道外埠信購指上洋棋盤街中易中雙得仝啓 
　　小輪船○呂宋票 
　　按月大小票　售分條六角半收兌紅票克己内河小輪拖雇均可兼售林文正公戒烟丸信購指明杭州太平坊石庫鬥内咸吉啓一一 
　　汪恆春中國大藥房 
　　時令痧氣丸散價目詳列以便購辦痧氣丸十香丸每洋七十瓶白痧散六十瓶臥龍丹三十瓶行軍散每瓶二角半平安散洋八分靈寳如意丹大一角小五分紅靈丹大一角中五分小三分飛龍奪命丹大二角中一角小五分紫金錠大四分小二分紫金丹大二角中一角小五分純陽正氣丸每包七文午時荼每盒一角半天中荼每包六文肺露玫瑰露佛手露每兩十四文銀花露十文荷花露十二文靑蒿露地骨皮露批杷葉露七文以上各種實價無扣貨之好惡不敢自譽諸君詳比玉石易分造福造孽自有天理各科丸散膠丹蠟丸膏藥頗繁不能悉載各省信購原局卽奉信資自理開設上海棋盤街四馬路口 
　　大東惠通公司 
　　本公司集本英金一百萬磅又公積四萬磅英國倫頓總董首領係怡和行愷錫其餘總董係恩利行之恩利匯豐銀行之麥格林旗昌行之彭末來前沙遜行之沙遜與都阿行之都阿公平行之愛未生共七位銀行往來悉歸匯豐滬董係旗昌行司密美最時章生招商局馬眉叔沙遜行馬士怡和行麥各利克五位其查勘押産者係監工陶德耳本公司設在浦灘第六號門牌備存現銀專做房産貨物押欵其他生意皆可按本公司章程辦理此佈光緒十六年四月十五日經理公司事宜陶耳薄啓 
　　匯兌銀兩批發呂宋票 
　　本號承兌粤東佛山陳村香港澳門呂宋匯票並批發呂宋票收兌紅票今售英七月票全張半張分條均可外埠賜顧原局寄奉不悮上洋棋盤街恊安號啓 
　　五月十四日錢洋並匯銀票行情列左 
　　新匯劃收市七錢三分本洋無市銀折二錢二洋折無市洋折無市洋找頭七錢三分一錢找頭九百七十文市錢一百三十五千文卡錢一百三十四千五百文衣牌一千另十文銀行現　票四先令八辨士半六個月期票四先令九辨士五八又四個月期票四先令九辨士三八商人票六個月期四先令九辨士五八又四個月期票四先令九辨士三八 
　　五月十四日進口船禮拜一 
　　泰和輪船由長江怡和行寳華又由長江廣利和 
　　十五日出口船禮拜二 
　　安慶輪船晚往長江太古公司新裕又往天津招商局寳華又晚往長江廣利和江天又往寗波招商局厦門又晚往香港省城禪臣行 
　　十六日出口船禮拜三 
　　泰和輪船晚往長江怡和行拱北又往烟臺牛莊招商局致遠又往汕頭招商局宜昌又下午三點半往寗波太古公司高升又下午往寗波怡和行益生又晚往汕頭香港省城怡和行 
　　十七日出口船禮拜四 
　　蘇州又晚往厦門汕頭太古公司 
　　十八日出口船禮拜五 
　　華利又往長江麥邊行 
　　十九日出口船禮拜六 
　　科被麥魯輪船下午十二點半鐘往東洋等埠日本公司 
 
 

Page 9

 
 
　　廣東樂和堂蠟丸 
　專治　孝哮喘痰　　　　　　　不能　　　　　　　　痰不　發能　　　　　　　　日久成　自少至者　　不　風　中　　　　　　　百病叢生　方得自　　　次　丸廿　清荼選下痰　　　　　如神　　洋二角半并　治醫　金　每包錢五十文　　　上海南路三馬路　 
　　上海王大吉 
　　本堂發兌各稱戒烟丸　戒烟參片固本　麟膏萬應安胎丸玉蓉散乾順扶玉丸六神丸坤厚資生丸印運散至妙散等名目繁多不能盡述　冐仍然不絶蒙賜　者須認明上海寶善街石庫門内樞上錫葫蘆爲記並送目錄單一紙只此一家並無分出餘者假冐 
　　新增詳註尺續入門 
　　是書採取近時往來信札凡寫信之法及落欵洛式如起筆法恭維法入事法收尾法等各式各法無不全備並設爲問答是以較大概尺牘容易入門也洋五角托四馬路文宜書　代售 
　　仙傳延壽丹 
　　此方得自大明徐春甫太醫所傳當日兩川有一大人名陳轉運到於靑城山下見一婦人在高山上望南行走如飛約年三十餘歲手執棒一條赶一百歲老兒轉運問婦人曰因何打老兒婦人答曰是女之孫我乃五百餘歲老兒一百十二歲是老兒不肯修煉服藥所以打之轉運下馬跪拜曰願求此方傳流救濟世人因取名焉能治五勞七傷愓氣不舉眞氣衰弱精神短少不能行走小便無度眼目昏花腰膝疼痛兩脚麻冷每服二錢服五日便覺身輕服至十日精神爽快服二十日語言響亮手足輕健一年白髮還黑行步如飛久遠服之百病皆除長生不老每瓶洋一元上洋英巡捕房對門廣東接元堂何均年選料監製 
　　分條六角 
　　屢中大彩各省馳名今售英七月票全張六元貴客光顧指明各行上洋棋盤街中 
　　錦泰祥土棧 
　　上洋小東門外後大街中自運大小洋藥照箱批發精製淸膏每洋兩四陳膏還灰二兩四公膏二兩六冷籠三兩三熱籠三兩七平外加請認 
　　只此一家比衆便宜 
　　英七月份呂宋票全張洋五元九角半張分條照算外埠仕商賜顧申三馬路石路西呂商大家有發財老行 
　　香港分此 
　　本行自運英七月份呂宋票全張六元半張三元分條六角半倘蒙紳商信購上海二馬路醉六居衖口萬利票行啓 
　　必得其利 
　　本行售票有年屢獲大彩今售英七月票全張六元半張三元分條七角如蒙賜顧信購註明寳善街中巿 
　　墨晶减八折 
　　現貨好過上年巿淡沽一元六茶晶八角翠翡戒一元翡翠鐲三元金利源碼頭昌順隆白 
　　上海第一家老行 
　　英七月票零售照巿批發比衆公道紅票申足函購原局回件 
　　門售公道 
　　本號向在高麗松都自運眞正野山别直歴有年所今又有新到各種麗參無論批發零售無不克廉並寄售鐵路要覽英大馬路德興里肇昌啓 
　　分條七角 
　　今售英七月票全張照巿送彩票四條半張分條各送兩條彩票頭彩得洋七百元其餘章程註明票上來信指上洋棋盤街雙得啓 
　　京緞門巿開剪 
　　本號專　南京貢緞兼剪元色斜條天靑披套馬　等料　　劃一賜　者興聖街京江棧　衖内莊交易黄慶　 
　　縐布印色巳到 
　　加工定織縐布長三丈六闊尺三價洋一元二角半煉金印色大盒洋三元小盒二元仍托棋盤街福瀛書局寄售 
　　貨眞價實尚有無數藥料容後續登 
　　屈臣氏廣東監製中國丸藥發售 
　　十全大補丸專補氣血滋長精神男婦合服每兩大錢九十文赤脚大仙丸治身體虚弱有壯陽種子之功每兩錢七十五文六味地黄丸專治虚火上炎肝腎不足之症每兩錢四十五文附桂八味丸治命門火衰致脾腎虚寒等症每兩大錢九十文知栢八味丸治陰虚潮熱早晚時虚火上炎每兩大錢六十文八仙長壽丸專治虚損勞熱形瘦神倦等症每兩錢四十五文金匱腎氣丸治脾胃大虚腰重脚腫之妙品每兩大錢六十文天王補心丹專治心血不足健忘怔忡等症每兩大錢九十文萬應痧氣丸治發痧疹轉筋絞腸霍亂吐瀉大瓶四十五小龍唌哮　丸治哮　多痰服之呼吸自通順每瓶三百六十文男婦八珍丸專長氣血健脾胃淸補之妙劑每兩大錢六十文八寳紅靈丹治中暑中痰通關逹竅之要藥每瓶一百零八文甘露午時茶治内傷飲食外感風寒甚神效每盒念塊百世五萬應神粙茶此茶善能疎風解表快膈開胸每盒八塊四百八參貝製陳皮治哮　肺痿氣結痰凝無不效每兩錢九十文袪風濕藥酒治男婦風濕痺癱骨節痛等症每兩大錢一百文萬應如意油治感冐傷風及胎毒瘡症均效每罇錢百五十文神效洋金花止哮定喘順氣除痰和烟服食每盒大錢九十文平安萬靈茶此茶開鬱行滯感冐風寒均合每盒八塊百念文八寳鎭驚散治小兒慢急驚風及昏迷等症每罇錢百八十文寗心補腎丸治先後天不足失養夢遺洩精每丸一百零八文參茸白鳳丸治婦人虚弱白帶及調經種子每丸雙料百念文廣東丸藥從前概有加添損費現在一律裁免照廣東原價發售各埠分局一概同價上海英大馬路棋盤街屈臣氏告白 
　　新開怡興洋行 
　　謹啓者本行主人向在上海永昌有喴兩洋行生理多年現在四川路念四號門牌開設怡興洋行專售法英德美各國貨物價值最爲便宜本行主人又與歐美諸埠上等行家往來所有鐘表洋琴及製造鐘表器具一應出售賜顧者請至本行面議可也特此告白 
　　秘書重刊 
　　年來囑症　行猝不及治每至　事兹覓得喉科秘鎗一書圖　脈象臚副各方每有奇驗每部價洋一角半上海新北門内穿心街文藝齋發兌 
　　寗波第一家 
　　英三月票頭彩本莊售出早登申報今售七月票條頭六角半寗波太極圖筆莊 
　　興地叢鈔出售 
　　凡中國各省及五大洲之山川風土形勢沿革無不詳細備載計分十二帙共一千一百十五種刻巳付聚珍版排印力求精工定於九月間成書訂一百本厚訂五十本碼洋三十二元留心洋務曁時事者閱之可大增學識欲購者向棋盤街著易堂書坊索觀全目可也 
　　彭誠濟戒烟人參片發兌 
　　本堂創製極貞戒烟人參藥片歴年巳久四海馳名參片高下計分七種頂高延益參片每洋七塊筏渡參片每洋八塊回生參片每洋十塊立命參片每洋十五塊定心參片每洋廿五塊安神參片每洋三十塊保安參片每洋三十七塊烟癮一錢服參片一塊五日逐减參茸定神戒烟丸每洋二瓶保安丸每洋三兩七錢各種戒烟參片丸藥服法載明仿單倘蒙客商代售批發起碼五百塊並認明兩店招牌老鋪蘇州閶門内宋仙洲巷朝南　門内　交易一分鋪上海棋盤街北老巡捕房對門外並無分出 
　　頂上雀翅細花陰沉壽板 
　　陰沉木炎天貯肉不腐入土百年如新故製爲壽板佳妙絶倫吾蜀曾文誠公猶子晉謁之便某中堂託帶頂上者運都因隨身多帶二副深爲行裝之累今過滬擬便售出有福受此洵爲奇遇惟趣裝甚速不能久待遲則隨帶入都矣欲購者請速至上洋老巡捕房間璧抽海山房書局領看可也 
　　周金釗衡陽甫創製掃烟堂 
　　僕素叅醫易述周易格烟性理傳經書二卷勸證創煉陰陽丹善戒心念掃烟毒兼治無引人雜病分售各省馳名今因假造僞藥冐牌仿姓名在各城兜攬欺騙甚有奸商眞假搭售害人無底人心奸巧自古凡物一眞有百假隨之其物愈眞愈多自後諸君購此丹必照仿單三法當面試驗一陽丹入滾水泡不烊化二能胰洗衣服烟漬手指老烟垢立凈三陽丹受濕不霉和烟内吸無烟香味均對者是眞可除癖患重言聲明爲修身道助免受奸欺局在蘇城顔家巷朝北門衡陽周第分湖城同大豐上洋振大昌杭城梅花碑南京銅作坊揚州小東門外鎭江萬家巷常州西瀛里寗波方長興蘭溪慶春園盧州府學東紹興無錫松江雖有分店要細認牌仿姓名試驗丹性眞僞 
　　上海屈臣氏 
　　花柳清毒丸 
　　滬上治花柳之藥多若每星而求其效速無後患者甚難本藥房專心考究配合此丸凡疳疔魚口便毒等症未潰者宜服此丸外搽回魚口水巳潰者内服此丸外貼本局藍白藥羔其毒自淸旬日可愈價每罇大一元小半元屈臣氏大藥房謹白 
　　上洋老巡捕房對門 
　　粤東廣福林丸藥 
　　痧氣救急靈丹 
　　八寶紅靈丹○大瓶二角中一角小三十文救急痧氣丸○大一角半中五分小十五文白痧散○大五分小三十文○人馬平安散○大一角小十五文○藿香正氣丸菩提丸○每丸二分○午時茶○每元八盒萬應如意茶○能淸暑散熱消滯解酒止渴生津氣味甘凉淸心明目每包十一文普救萬靈丹○此丸應驗異常治四時感冐疴嘔腹痛抽筋痧氣每丸洋三分霍亂回生點眼散治痧症霍亂服藥不下藥點入眼藥力直透丹田立卽蘇甦每瓶二角 
　　匯兌紅票零躉批拆 
　　英六月票頭彩本號批與萬有利並附彩批與恊記三彩批與萬倍利特此聲明如蒙惠顧上洋抛球塲大有利啓 
　　廣東趙同春堂蠟丸號 
　　婦人白帶丸 
　　婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹騙痛肚腹疼痛本堂製煉此丸專治赤白帶之症除宫中之濕提下陷之氣化疼解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半在上海老巡捕房對門開張分寄杭州大井巷鴻昌號蘇州養育巷德記鎭江關後得利行發售 
　　上海科發藥房 
　　本主人由香港分設上海已有二十餘年每見華人喜吸洋烟日久成癮欲想戒除因求良藥未得以致有愿難償且吸烟之人不免氣虚體弱若勿配全生尅調理之良藥非但戒烟無效而且諸症百出本主人善知戒法搜覔良方不惜工本精配妙藥秘製銀衣戒烟丸服之無不立除烟癮此丸非但戒烟神效而且精神益爽胃口亦好臉色頓開銀衣丸益趣不及盡言每瓶價洋五角遠處購辦信力自給特　告白 
　　天下馳名詹誠德痧藥 
　　痧氣丸乃暑天救命之靈丹凡製此藥選料不可不眞好施善士亦不可貪價賤而買低貨分送於人以致誤人性命本堂所製丸散膏丹久荷四方相信遐邇馳名○痧氣丸每洋七十瓶紅靈丹每洋六十瓶大瓶每洋十瓶上洋中和里内廣東詹誠德堂啓 
　　上海自來火公司告白 
　　啓者本公司今定於一千八百九十年七月一號起各行家店鋪用自來火每一千尺减取洋二元如一月内用至二萬尺外照價打九五折其機器及鍋爐所用自來火每一千尺减取洋一元七角半如一月内用至五萬尺外照價打九五折特此佈聞本公司經理人哲鉢門啓 
　　拆夥聲明 
　　鄭仁裕與鄭作樑鄭作舟在天津合創義森土棧今仁裕愿讓與舊夥承受以後天津義森各事與仁裕無涉鄭仁裕啓 
 
 

Page 10

 
 
　　詹誠德戒烟三香膏說 
　　利之悮人甚矣自本堂於光緒九年分支在滬創製鎗上戒烟三香膏以來生意日增月盛可恨奸狡之徒紛纷效尤假冐百出更有依樣畫胡蘆以微賤之物希圖射利雖偶有　　　價廉往購試之無效彼此相傳不數月則鮮人顧問故自本堂開設至今試查各報此等店何止一二百家無一家能持一二年者其故何歟乃藥之無靈也雖抄襲本堂告白句　奈無良方何夫人何業不可謀生而獨擇　把握之業眞可謂愚之至矣實利令智昏也如果有一方一藥可以效騐者則無不可獲利且影嚮毫無而羡慕此膏至如斯令人不解不知本堂創製此膏費十載之苦心方能成效若學說眞方賣假藥之故智則誤甚矣請速别圖爲妙上洋英老巡捕房對門中和里内只此一家粤東另有一店其餘各省各碼頭並　分出　誠德堂啓 
　　善治眼瞎耳聾喉鼻諸般雜症○啓者今有英格理醫士到滬凡有眼目口鼻諸症或腦昏耳鳴或雙目昏花目生雲醫膜瘴風火等眼並眼腦炎者卽病在　總筋也及紅眼眶迎風落淚不論遠年近月皆能立效凡醫家悉皆自傳受而來誠非盡善按英醫生悉憑格致工夫無薇不逹故非遵古法者可比旦治愈多人矣凡有症者不論官商皆可就醫幸勿怠悮並自製各式老幼水晶眼鏡無不相合另因有查目疾之顯微鏡照之纖塵畢露凡諸目疾請用鏡察看者不取寳至於内外諸　不手到春回恐寓申日淺特此告知今寓上海大馬路東浦灘南角匯中客寓便是醫舘主人謹白甲 
　　美國佛羅斯製責邦補益藥水 
　　專治　肝勞　肺癮　癆瘵　飲食停積　胃口呆滯　心悸多　諸　君　賜　顧　請　向　上　海　四　馬　路　中　西　大　藥　房　大　馬驚　四肢酸軟　身虚體弱陰損陽虧　宗筋不舉　氣血衰敗　路　晋　隆　洋　行　寶　善　街　晋　隆　分　行　曁　良　濟　藥　房　在　酒色過度　水土不服　小兒不長成　小兒血不强壯病後　四　家　購　辦　大　瓶　一　元　五　角　中　瓶　一　元　起　碼　小　　　氣未復　精醉委頓　吸烟人身體瘦弱　烟艦新斷精神恍　五　角　原　箱　十　二　瓶　價　目　格　外　公　道　批　拆　另　議 
元傷塞症初愈軟弱以及五勞七傷等患服此皆效美　國　佛　羅　師　醫　生　謹　啓 
　　被竊信袋聲明申漢太古晉信局啓 
　　爲聲明事兹本局於前月間在元和輪船被匪人窮去漢寄申信袋一隻内有上海匯豐銀行祥泰洋行等番票並裕通祥錢莊之匯票當卽禀求英會審公堂蔡太守給諭並請上海縣法公堂以及漢陽縣均已立案並刊明中外新報等各在案前失之票銀業經一律兌歸淸楚查我信局一業全在信實通商前次承收各商號之番票匯票并貴重信件干係何等鄭重原有受寄之責旣被竊去不得不赶緊在申溪二處禀求請諭立案先將各號之銀一概兌清而全始終以憑信實今本局如逢匯票貴重信件另交各輪船帳房寄帶决無再有前車之悮倘各商號承寄匯票正信外如能另發副信叙明票欵一有疎虞立可止兌更爲愼重敝局利輕害大責有攸歸誠恐各省仕商未及週知爲特再行聲明 
　　四馬路顔玉樓告白 
　　本樓不惜重資特請京都内城府初次回申頭等名家快手朱仝院友等串演奇異戲法畫龍取水壁上取魚空中取物巧妙變化筆難盡述十四夜起祈請諸君早降以擴眼界專此佈聞 
　　借票作廢 
　　同陞油行葉友云有白蜡二并先借去本號第九百五十四號五月廿五期票一帋計洋念元白蜡約次日送來至今人貨不見其票作爲廢紙望各寳號切勿收用萬成啓 
　　分條六角 
　　代理中外各公司等股票買賣 
英七月票批拆公道張頭照巿兼收紅票各路惠顧信寄上洋法馬路連中啓 
　　發兌戈製半夏 
　　本堂半夏孫祖秘授不惜工本功效如神數百餘年來遠近馳名向在蘇州閶門外今移臨頓路小日輝橋凡士商賜顧者須認明戈復齋創始爲記戈餘慶堂告白 
　　羅浮仙 
　　廣東唐祝三先生相命如神名馳兩粤昔曾决余鼎甲並各友前程屢試皆騐今寓上洋大馬路着餘里内桂林張建動啓 
　　揚名感謝 
　　南翔鎭周桂椿輪船生意漸得半肢瘋癱今四月初九日回家請楊樹浦遷居英大馬路紅廟對門念淸先生連針數次全愈實有起死回生之功無力酬謝特此登報謝恩 
　　協昌玉記土棧 
　　本號開設上海寳善街西長仁里石庫門内自運原莊大小洋藥雲貴川碭各土發客貨高價廉批發零拆一概克已凡仕商賜顧請認明招牌庶不致悮主人告白 
　　靑蓮閣 
　　本號向在四馬路開張因改造三層樓房今擇吉開巿内設茶樓酒樓特聘名廚加增京蘇大菜時樣佳餚各式大麵裝潢精緻玲瓏倍細娱目暢敍以供貴客之光賜是幸 
　　尋人 
　　正月十九日走失學生一名姓許名德甫黄渡人年十八歲倘仁人君子知其下落卽來報信謝洋十元决不食言免得父母掛念功德無量新閘陳源昌父許伯兜仝啓 
　　條頭六角 
　　六月份頭彩附彩本行拆與同業英七月票全張六元半張三元分條六角外埠信購原局回件棋盤街中 
　　盤店聲明 
　　法馬路同涵春藥鋪係應王兩姓所開現因别就願將招牌生財貨物憑中出盤歸泰記開張五月初八日止以前來往帳目歸應王兩君理直不涉泰記之事特此聲明以免後論同涵春泰記啓 
　　劃一衣莊 
　　本莊運售原興傷衣專價四季時式新衣照碼每兩折洋七角劃一不二如嫌價貴包退包換今有　冲劃一甚多貴客愼之受欺然小莊並無出外抖售如信顧者祈請棋盤街北首便是祥豐衣莊 
　　時下要藥 
　　近日痧症甚多居家出門宜預購上等痧氣丸紅靈丹一可濟人有備無患○猪狗臭一疾夏天更甚令人叨厭此散擦之十天卽愈三角臭虫擾人難安枕此藥水臭虫聞之卽斃每瓶二角上洋詹誠德堂啓 
　　召盤銀樓 
　　今英大馬路盆湯衖口寶文銀樓全副生財貨物色亦有獨盤生財亦可如合意者速請至本店面議可也尚有舊定貨等均限三日内來取如過期不來取係作爲廢因本店刻以召盤故不克多候日之特此告白 
　　分條六角 
　　七月票全半張照市零　批拆　　　　函購立奉紅票倒兌 
　　七月份批拆 
　　全張六元分條六角紅票　　上洋棋盤街北 
　　廣東存心堂麝香痧氣丸 
　　此丸方祖傅已久濟急非輕但恐選藥不愼製煉未專是以特自揀選上品地道不吝重資遠求正産親自監製效古配合得此藥方良其應如響居家外出常宜預備誠濟人利己救急之妙用也○時症痧氣散每洋一百三十瓶○萬應痧氣丸每瓶洋一角中五分小每洋百念瓶○八寳紅靈丹加料每瓶洋一角半大一角中五分小每洋八十瓶○麝香臥龍丹○人馬平安散○諸葛行軍散○時症白痧散○靈寳如意丹○時症通關散○每瓶洋一角中五分小每洋八十瓶○六合定中丸○藿香正氣丸○萬應保和丸○太乙菩提丸每丸洋二分○時症辟瘟丹每錠洋三分○純陽正氣丸每兩洋一角○萬應午時荼每洋八盒○銷暑甘露茶每洋百包○梅花點舌丹每瓶洋角半○自運上好老樹甜油玉桂每兩洋一元分設上洋棋盤街一分在杭州小井巷口廣德和發售 
　　新開古玩鋪 
　　本齋專售翡翠玉器歴代銅甆雕漆景泰琺瑯等諸名窰古玩陳設並鮮艶上等繡貨各件俱全貨眞價實向不以𧸛鼎之物欺人自貽伊戚現由京都中御河橋永珍齋古玩局分設在上海英租界大馬路卽南京路九十一號門牌坐北朝南門面兹擇於端陽節後吉日開張如蒙貴官富賈諸長惠顧者請認明永珍齋古玩鋪華洋招牌便是惟恐諸君未能周知特此佈聞永珍齋主謹啓 
　　眞塘棲痧藥 
　　本堂歴年痧藥賑濟山左鄭州上月北首火災幸賴神佑許願仍將家傳靈驗痧藥减半濟世是日起六月底止半送半售如低貨漁利神人共鑒痧氣丸臥龍丹每洋一百六十瓶紅靈丹白痧散如意丹每洋百廿瓶純陽正氣丸每洋二百包天中消暑茶每洋百四十○上洋南晝錦里塘棲致和堂 
　　輪船往東洋等埠 
　　啓者本行科被麥魯輪船船主名哈司委而於禮拜六卽午月十九下午十二點半鐘開往長崎西門舍革神户横濱等埠小包收至十八日正午十二點鐘爲止搭客票出至開船之日上午十一點鐘爲止在船買票須照定價加十分之一如各寳號欲裝貨搭客者請至本行訂定可也此致日本公司啓 
　　廣東趙同春堂 
　　馳名龍涎香戒烟丸 
　　此丸能以少制多以奇制勝應效如神包易戒斷内用犀牛黄以去頑痰龍涎香以化烟積正土木人參北鹿茸以培元而福氣其餘术芪苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯稿顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰開時尤能頂引無　引者氣痛痰喘畏寒瘧疾夜夢遺精等　服丸二粒立效如神大瓶洋五角小瓶洋二角半另有單料每瓶洋一角鋪分上洋老巡捕房對門開張 
　　緩賢保眞種子膏 
　此腎能　五　固　不洩　　保　百　不　點腎俞煖丹田子午旣濟腎病　險一　　點六十日金水　生時用功卽孕久貼　老還　鳥　　　行步經健　年不　有運恤之　又　羅羅　濕風　疼痛半身不遂五　内傷下元盧冷不　胎息火有奇效第見　之　嗣者能　　憕四本堂將秘方　料　配以公同　非　爲利是　請試之以爲何血每次　錢八　文小　四百六十文　在上海四馬路英巡捕房對門　元　何均年啓 
　　廣東普澤園 
　　痧藥一百廿瓶 
　　驟染時症危險不測全　上藥起死回生本園存心救人次貨不賣僞藥誤人難逃天鑒上等痧藥每洋大十四中念八小一百廿瓶珍珠活命散紅靈丹大十四小八十瓶行軍散平安散臥龍丹每洋大廿八小八十瓶白痧散大卅五小九十瓶午時茶九盒紫靈油如意油廿四瓶辟瘟丹紫金錠呂仙方茶餅每洋廿塊正氣菩提保和各丸六十枚丸散繁多未錄功厚價　上海棋盤街 
　　呂商老萬有利金錢爲記 
　　頭彩聲名隔日登報今售七月票全半張照巿分條七角遠處信購須認明票後金錢印 
 
