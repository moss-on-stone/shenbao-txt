# 1921 - 64 - 4917259

 

Page 1

 
 
   
 
 

Page 2

 
 
   
 
 

Page 3

 
 
時評 
[兵額與選民額老圃]  
　　江蘇之兵額猶江蘇之選民額也選民額以少報多爲選政之腐敗兵額以少報多爲兵政之腐敗不然江蘇雖兵多何至每年浪費至一千一百餘萬之巨 
　　論江蘇兵隊之無益雖全裁亦可遑論四分之一更遑論白馬二師四分之一論虚額中飽之積習雖不裁亦可裁四分之一僅省二百餘萬若一一核其實數恐所省尚不止二百餘萬 
　　痛心中國者不曰財盡即曰兵多然斯蒂芬考察中國之富源謂中國不貧吾謂斯蒂芬果考察中國之兵隊必更曰中國之兵不多故探源立論中國所少者不在金錢而在道德中國所多者不在兵卒而在不道德之軍官 
命令 
[三月十一日大總統令]  
　　兼署陸軍總長靳雲鵬呈暫編奉天陸軍第一混成旅步兵第二團團長張景和請免本職張景和准免本職此令 
[又令]  
　　任命穆春署暫編奉天陸軍第一混成旅步兵第二團團長此令 
[又令]  
　　兼署陸軍總長靳雲鵬呈請任命于綸蔭爲陸軍第二十四師砲兵第二十四團中校團附應照准此令 
[又令]  
　　兼署陸軍總長靳雲鵬呈請任命邢培模爲陸軍第十六師步兵第六十四團團附應照准此令 
[又令]  
　　兼署陸軍總長靳雲鵬呈請任命程廣文爲吉長鎮守使署副官長應照准此令 
[又令]  
　　兼署陸軍總長靳雲鵬呈請任命張聯文爲陸軍第十七混成旅少校副官應照准此令 
[又令]  
　　署内務總長張志潭呈准兼署吉林省長鮑貴卿咨勃利縣知事姚鴻鈞人地不宜請免本職應照准此令 
[又令]  
　　姚福同給予三等寳光嘉禾章朱志埴吳樾郭楨祥均晋給三等嘉禾章徐顯曾晉給四等嘉禾章此令 
[又令]  
　　卜尼威給予四等嘉禾章此令 
[又令]  
　　陸榮籛給予四等嘉禾章此令 
[三月九日大總統令]  
　　盧煥授爲陸軍中將此令 
[又令]  
　　兼署陸軍總長靳雲鵬呈科長王耀梓另有任用請免本職應照准此令 
[又令]  
　　兼署陸軍總長靳雲鵬呈請任命張德藩署科長應照准此令 
[又令]  
　　兼署陸軍總長靳雲鵬呈請授夏魁童翼爲陸軍炮兵中校均照准此令 
[又令]  
　　兼署陸軍總長靳雲鵬呈請授牟炯奎爲陸軍工兵中校應照准此令 
[三月七日大總統令]  
　　任命于文泰爲恰克圖陸軍騎兵團團長此令 
[又令]  
　　兼署陸軍總長靳雲鵬呈請任命尹孝儒爲恰克圖陸軍騎兵團團附于文泰兼第一營營長王銀秀爲第二營營長張占鰲爲第三營營長均照准此令 
[又令0]  
　　兼署陸軍總長靳雲鵬呈請任命王祊民爲陸軍第十六師砲兵第十六團團附應照准此令 
[又令]  
　　兼署陸軍總長靳雲鵬呈請任命王治清爲陸軍第十六師砲兵第十六團副軍械官應照准此令 
[又令]  
　　兼署陸軍總長靳雲鵬呈准察哈爾都統張景惠咨請以團魯巴達爾胡陞補參領應照准此令 
專電一 
[北京電]  
　　靳下星期將宴各公使及院部署領袖一吐胸中經過之困難（十二日下午一鐘） 
[北京電]  
　　北大敎職員今日開會因斷炊將告總辭職靳語范源濂曰能否展期總辭俾政府趕籌但目前實無籌欵把握請告各員 
（十二日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
[北京電]  
　　周自齊昨到部一瞥就去言津欵可成領欵者請見巳回宅又到宅言在醫院（十二日下午一鐘） 
[北京電]  
　　桂領庫劵五百萬印完内六釐者半此劵將在滬由崔某抵押現金（十二日下午一鐘） 
[北京電]  
　　陳毅退庫後殘兵分三部退一部九日到歸化將駐歸候餘兩部到再請政府訓示攻守蔡成勳運糧接濟並請派兵接統參陸處派李某往（十二日下午一鐘） 
[北京電]  
　　烏得電敵約五千餘攻叨巳激戰兩晝夜又電庫參贊黄成序率騎兵數十名隨帶避難商民庚（八日）到烏（十二日下午四鐘） 
[北京電]  
　　綏遠電烏蘭腦包到庫倫潰兵二百餘現巳開赴烏得又電庫司長桑寳率騎兵數十名保護避難商民百數十人繞道抵緩情形困苦擬給資遣送原籍 
（十二日下午四鐘） 
[北京電]  
　　四子王旗蒙匪七百人襲第三支隊我先敗後勝卒將匪擊退（十二日下午一鐘） 
[北京電]  
　　四子王旗六日之戰匪三百先撲第三支隊駐地當經擊退追四十里天黑不敢進停止該旗北端候令是役擊斃敵人十七我軍死傷十一並斃俄人一據俘匪供稱係謝部布利亞軍奉謝命取庫後再取叨打通東蒙與奉天舊黨聯絡（十二日下午一鐘） 
[北京電]  
　　張作霖定二十日由奉入京（十二日下午一鐘） 
[北京電]  
　　鹽署以鹽政日下軍隊恒勒借鹽欵又因改訂緝私制度定三月十五開鹽政會議巳令各省運署派員來京（十二日下午一鐘） 
[北京電]  
　　南洋撫慰華僑委員林鼎華回京呈泗水等埠僑商黄奕住第十四人將歸懇大總統傳諭宣召入京商辦實業（十二日下午一鐘） 
[北京電]  
　　農部開單請核滬商會呈請回復鄱樂礦保息債原案財政部長允撥現二十萬將前領公債繳回（十二日下午一鐘） 
[北京電]  
　　本日令鮑貴卿准免本兼各職又孫烈臣調署吉林督軍暫兼省長又吳俊陞署黑龍江督軍暫兼省長又趙毓瑄署福建鹽運使丁乃揚署兩淮鹽運使又王鴻陸署長盧鹽運使（十二日下午五鐘） 
[北京電]  
　　本日閣議（一）内部提地方行政會議經費預算案（二）察哈爾都統署財政廳追加預算案均通過（十二日下午四鐘） 
[北京電]  
　　政府以國際聯盟二次將開魯案應先預備除電顧使外再電駐歐美各使探詢各國意見及其輿論趨向（十二日下午一鐘） 
[北京電]  
　　到期日債日使連次催索當局無法應付（十二日下午一鐘） 
[北京電]  
　　内部再致電各省催辦選舉（十二日下午一鐘） 
[北京電]  
　　全國急募振欵大會現據報告募集總數巳達百四十萬（十二日下午一鐘） 
[北京電]  
　　潘承業閔海珊所組甘草公司請專買奉吉黑熱所産甘草部以壟斷批駁（十二日下午一鐘） 
[北京電]  
　　齊爕元主拆下關獅子砲台增修紫金山砲台然一轉移間經費甚鉅（十二日下午一鐘） 
[北京電]  
　　美使克蘭將更換徐電美挽克留華（十二日下午一鐘） 
[天津電]  
　　桑園等處鼠疫截至文（十二）止死九十人近二日無死亡據西醫言不致蔓延 
[天津電]  
　　華北華洋義振會再請交部賑運免費展期陽曆六月半爲止（以上十二日下午十一鐘） 
[漢口電]  
　　夏文（十二）午渡漢定元（十三）赴京 
[漢口電]  
　　漢口各團聯合會真（十一）日電京請收回易夏成命 
[漢口電]  
　　聞中央電令沙巿第八師北歸援庫 
[漢口電]  
　　林支宇灰（十日）由岳附沅江輪真（十一）抵漢隨行有周介陶等（以上十二日下午三鐘） 
[漢口電]  
　　聞新政廳長定張漢秘書長金世和選舉事務所長李如棠夏壽康陽（七日）佳（九日）所委兩批知事縣佐因勢難赴任紛請辭職 
（十二日下午六鐘） 
[香港電]  
　　省會議員以議長爲巿故仍未産出 
[香港電]  
　　省會議築省河鐵橋爲自治禁賭紀念擬咨省長就關餘撥助 
[香港電]  
　　粤漢廣九廣三等路工求加薪減作將以罷工要挾 
（以上十二日下午七鐘） 
公電 
[山東司法促進會電]  
　　北京國務總理内務總長籌備國會事務局山東選舉總監督曁各報館各團體均鑒查議員選舉調查員辦事細則第十五條内開納直接稅滿二元以上者一户内如無别項合格之人祇以户主一人入册第十九條後半規定若一户内有數人合格應一律入册等語是選民資格各有不同選民數目應以實地調查者爲憑不能以抽象的擬定之標準以爲限制現東省根據内務統計之男丁數目以選民總數至多不得過男丁三分之一之標準通令各縣遵照辦理旣不能杜冒濫之弊而選民之具有資格者反因額數限定之故横被剥奪實與立法之本意不符伏思調查選民爲辦理選舉之根本根本上旣經違法則選舉之是否有效可不煩言而解各區以利害不同之故迭起爭執特電奉聞請予依法糾正以袪前途之障碍選舉幸甚民國幸甚山東司法促進會會長李漢曁全體會員仝叩灰印世界路透電 
德國賠欵近聞 
[十一日柏林電]  
　　國會外交委員會討論倫敦賠償大會事雖極守秘密但據有關係之報紙云今日集議之特色爲史丁氏痛斥政府對外政策無一定目的史氏爲新日耳曼重要人物之一聞西門士博士答語中有雖欲樂受史氏之謀但渠非史氏之僚屬等語 
[十一日倫敦電]  
　　追索德國賠欵案規定以進口德貨欵一部分移充德國賠欵今巳由財政大臣張伯倫提交下院並稱希望星期二日開二讀會從速通過之 
俄國内亂近聞 
[十二日倫敦電]  
　　據俄國最近消息克朗斯太反過激之運動進步頗緩過激黨自稱仍在彼得格勒占優勢之說似屬確實邇來無甚大戰爭據芬蘭京城路透訪員最近電稱克拉斯拉雅哥爾加地方有間斷之戰事該地雖曾暫爲叛軍占據但仍爲過激軍奪回芬蘭灣之冰數日内將漸轉薄不能仍如今日在冰面作戰又據克朗斯太無綫電稱此次革命非由白軍司令爲領袖電内並詆責勞農政府刧制人民以圖保其權力又謂革命軍軍火充足惟缺乏醫藥品與糧食耳 
奥總理抵英 
[十二日倫敦電]  
　　奥總理今夜抵倫敦後語人曰奥國旣非寄生物亦非行屍和約告成奥國蒙分裂之慘但希望他日回國得挾少許扶助之允言以俱歸如是奥國當可鼓起全副精神辦事以恢復其舊狀 
英議院之英波油公司案 
[十一日倫敦電]  
　　下議院辯論殖民部追加經費案時對於英澳政府與英波油公司間締結合同將英金一萬五千鎊給予油公司以勘查巴蒲亞油礦一事頗有議論議員薛西爾氏戈爾氏等反對承認此項開支以爲此欵係資助私人公司且合同亦未提交國會殖民部次官答稱英波油公司不過照其原來費用借出專門人才耳並非自圖利益若勘得油礦則開拓之者將爲英政府與澳洲政府此項支用在財政上或能生利且有軍略上之價值蓋海軍部曾以在太平洋獲取油礦爲極重要事也議員貝萊士氏主張政府應將此問題提交帝國大會俾得貫澈解决衆院卒允投追認票 
各國近事記 
[十一日華盛頓電]  
　　哈定總統接外國元首賀電多通電内均言希望與美國維持和平與友誼 
[十一日華盛頓電]  
　　參院巳追認羅斯福氏爲海軍次長 
[十一日美國台特羅伊電]  
　　福德氏語人謂目下商業墮落之最惡劣時代巳過台特羅伊之商業漸見起色全國各部分不日亦可望有同樣進步 
[十一日紐約電]  
　　西部各大鐵路幾全仿東部鐵路之辦法减少粗工之工資豫料精工工資不日亦將酌减 
[十一日華盛頓電]  
　　新任菲列濱總督須俟伍德將軍回國後任定據陸軍總長維克斯宣稱伍德將軍夏季可回 
[十日聖薩瓦多電]  
　　聖薩瓦多（中美小共和國）按照禁止外人置地法之條欵禁止華人入境惟聖薩瓦多之華僑不受此舉之影響 
[十一日倫敦電]  
　　英后今日偕美麗公主至牛津大學受民法博士學位大學校長宣稱英后受牛津大學之名譽學位此爲第一次並稱美后德 
[十一日倫敦電]  
　　一九二一至一九二二年之陸軍預算案規定養兵三十四萬一千人計需費英金一萬零六百萬鎊 
太平洋路透電 
外客之庫倫談 
[十二日北京電]  
　　客有自庫倫抵哈爾濱者據稱恩琴軍隊内有五千五百哥薩克兵及蒙兵甚多蒙兵將褚其祥部下華兵二千餘人及砲兵機關槍隊兵一律殺死但對於外人之生命財産尚知尊重恩琴留哥薩克兵數百人駐守庫倫餘則調出往攻叨林此客對於恩琴顯爲友好據其意見外蒙將永非中國所有此客並盛稱蒙古現制之佳與蒙人之熱心 
孫中山之行政條陳 
[十二日廣州電]  
　　孫中山因唐繼堯刻在廣州特以下列之政治條陳提交行政會議（一）西南發展計畫（二）提取關餘（三）選舉總統（四）改組西南省統一政府（五）編練國軍據華字報載稱唐繼堯决議在此小作盤桓即赴日本 
日議院之敎育質問 
[十一日東京電]  
　　今日上議院反對黨動議質問文部大臣之責任經一百六十四票對一百二十六票打銷内閣命運擊於此動議之結果動議之發生乃因高等學校學生不滿意於政府拒絶將高等學校陞至大學之地位據學生聲稱文部大臣前於此事有切實之約言卒未履行今日反對黨之動議不啻提出不信任政府案也日商人之軍備縮減運動 
[十一日大阪電]  
　　日本各業協會今日午後在此開聯合會議通過决議案如下（一）政府之預算案軍費佔其大部分而於社會改革之生利機關絶未注意今國家方因戰爭結果而受財政之困難不堪再增擔負（二）以此决議案電達上議院議員請彼等竭力贊助並請彼等秉公審查政府之預算案及其他議案俾尊重大多數國民之志願 
[十二日大阪電]  
　　昨夜各業協會在巿政廳開聯合會議與會者幾無立足之地演說者皆詆斥政府之預算案謂政府今日之政策實陷日本於危亡之地位每日新聞與朝日新聞之記者亦發演說與會之人幾全屬商界要人副主席某氏宣稱内閣諸大臣爲軍閥所制毫無能力軍備經費一日不減則兒童不能施以敎育凡請裝電話者輒數年不報蓋當道無欵裝置電話也鐵路取費日見增重商界均感不便云云 
東俄近事紀 
[九日哈爾濱電]  
　　外間盛傳沃木斯克發生反過激事變巳延及克拉斯諾雅斯克與廟街西比利亞西部之各項交通均斷此間守舊黨各報均信莫斯科與彼得格勒均巳叛變叛軍聲勢甚大過激黨政府恐將不能支持　 
[九日哈爾濱電]  
　　據赤塔消息西比利亞協濟會將於十一日開會又傳遠東民國政府定於十五日開特别會議巳請阿穆爾省濱海省及海參崴派代表與會將討論重要行政問題及民國版圖範圍 
滿哈間之疫勢 
[九日哈爾濱電]  
　　此間防疫會發表報告云疫氛自二月二十七日起稍見平定各染疫地死數未見增減居民遇有死亡輒匿不報告故防疫頗形困難乾恩斯基醫士巳於三月二日赴距哈埠西三小時火車路程之安太地方俾將檢查滿洲里及西部各鎮所來旅客之事務籌備告竣哈爾濱醫院容留患疫之人者僅有中國防疫醫院一所至二月杪止共容納九十九人均不治又查各區至二月杪止患疫死者共有二千一百八十八人 
國内要聞 
北京通信（靜觀） 
[濟寗與海州兩商埠問題]  
　　山東濟寗地屬袞州居運河沿岸在昔即爲繁盛之區出産豐饒商賈輻輳近雖運道廢弛形勢不同往昔但自津浦鐵路旣通而該處繁盛轉倍於曩昔蓋地在津浦路線之西巳有支路由袞州通至彼處北而聊城陽榖南而鉅野金鄉一切貨物之出入運輸無不集中於此是以魯人稱爲濟南第二最近由潘馨航等發起擬將該處闢爲商埠業巳劃定界域詳加測量其辦法先設立商埠局直轄於省長公署局長一人由省長薦任内分三科或四科其職務（一）爲管理商埠警察（二）爲徵收各項捐欵（三）爲核收外人營業執照除商埠局外復設建築公司資本總額爲二百萬元由商埠局任籌備之役招商投資兼任組織迨公司旣成官商兩方始劃分爲二權限各清公司所預定之營業種類（一）爲收地即代商埠局購買商埠界域内之地皮購價由局預定爲三級最高者每畝五十元低者十餘元（二）爲租地即將商埠所有之地由公司承租或轉租於他人（三）爲收租即代商埠局徵收租欵（四）爲承攬工程所有商埠界内一切工程均由公司承攬包工（五）承辦公共工程如道路地溝以及公用建築物等均由公司包辦（六）自建房屋出租此其大略也現在發起人巳將商埠局及建築公司兩項章程擬定此外並附以計畫書分呈内務農商兩部請求核准備案一面在濟南設立籌備處據聞局長業經擬定不日即可發表 
　　海州商埠督辦問題自蘇當局保薦叚氏之電到京距今巳二十餘日乃迄未發表其中顯係有人梗阻政府因此又視爲難題也現聞農商總長王廼斌對於此事業與内務部磋商多次巳擬成說帖一件於本星期内提出國務會議内容係分三項（一）地點問題即將從前關於此案之地點列成三項一爲灌河口係民國元年海人武某所呈請二爲臨洪口係去年海人沈某等所呈請三爲西連島係最近沈某等所改請之三處均在海屬境内若以鐵路終點爲標準則西連島說當然可以成立（二）用人問題浙督所保者爲袁某蘇督長所保爲叚某叚某較爲相宜俟會議决定（三）時期問題即該處此時開闢商埠是否適當該部所以提出此層之故頗有人揣測國務員中或有不以此時開闢該處商埠爲宜者並聯想及於前此交通當局所主張無稅港之辦法以爲與此問題亦有關係未知確否惟在海屬商民之意見則亟盼該埠之早日成功因鐵路旣經開築不滿兩年即可完全通車頃聞蘇省督長又有第二次會銜電續致國務院催促即日發表並聞張南通亦有電達政府力保叚氏人地相宜請速任命由是以觀叚氏督辦海州商埠之明文不日當可揭曉矣 
[叨林仍在激戰中]  
　　叨林於六日發生戰事昨據烏得電訊是役俄蒙匪志在奪回東廟我軍亦因該處爲叨防門户關係綦重不得不盡力扼守雙方鏖戰至七日傍晚敵勢不支向後退却我軍以久戰疲乏未予窮追查點將士陣亡者計連排長各一員兵十餘名又受傷者二十餘名敵匪方面死傷較多當場擊斃之數約在八十人以上此六日交綏結果也至九日上午叨林西北又發現大股敵人進撲我軍防線王吳兩支隊長當即各派騎兵營曁砲連前往抵禦據烏得九日下午四時來電雙方尚在激戰中未分勝負惟該處電線中斷巳有多日聞參陸處以值兹軍事倥偬之之際消息豈容遲滯曾咨交部囑飭限日修復以利軍機昨接交通部咨復略謂查叨林現時所斷之電線聞有電桿一萬四千餘根均被軍隊砍爲燃料長此以往試問何能補救欲求恢復原狀非請軍隊嚴守紀律不爲功目前購桿非易一時殊難修復據外人云前月中旬有西人某君由叨林步行回京路過軍隊宿營之地見兵丁戕鍬鋸正在砍伐電桿地上堆有電桿十餘根電線尚在詢以何用則爲天寒供燃料之用是交通部所指固不虚也 
　　政府昨接援庫總司令部來電略謂赤塔俄新政府因庫倫俄黨近擬攻擊恰克圖謂爲確有欲由恰就近窺伺赤城以圖死恢復燃之意乃特向我國各援軍聲明擬由赤塔派兵向恰城出發一來護衛該處並擬分兵進攻庫倫實行驅逐舊黨且聲言該軍進行手續及所經路徑均由中國軍隊總司令指示决不發生意外行動又據哈爾濱電赤塔政府之軍司令部現因對於巴龍軍在蒙古之活動感有防範之必要業將集中迂利耶之軍隊二師團輸送於阿庫西亞並將騎兵隊十四聯隊砲兵隊十二聯隊一律開往阿爾根河流域其在滿洲附近之新黨亦陸續拔隊出發目下滿洲里到有赤塔政府之食糧省次官及達利耶之軍司令巳向駐哈爾濱之軍隊頒發命令此外并在滿洲里設立事務所以購運食糧 
[金融公債第一次還本抽籤記]  
　　年前發行之整理金融短期公債現届第一次抽籤還本之期昨日（十日）下午二點二十分在北京中央公園社稷壇抽籤首行奏樂開會次由財政部公債司司長報告略謂今日爲整理金融短期公債第一次還本抽籤承諸君蒞會參觀至爲感幸兹將該項公債經過情形爲諸君一報告焉查該項公債總額六千萬元專收北京中國交通兩銀行鈔票其發行期間係遵照國務院令於上年十月一日開始發售至本年一月三十一日截止計第一月份售出債額三千四百八十八萬四千八百六十五元第二月份售出債額一千一百六十四萬一千一百六十五元第三月份售出債額三百九十四萬七千九百三十五元第四月份售出債額七百六十萬五千二百七十七 
 
 

Page 7

 
 
元統共售出債額五千八百七萬九千二百四十二元内除債額二千四百萬元孫以之清理財政部京鈔借欵不計外計實收回中國銀行京鈔二千二百十萬三千二百二十三元交通銀行京鈔一千一百九十七萬六千十九元兩共收回京鈔三千四百七萬九千二百四十二元除第一二三月份所收京鈔業經本部局會同審計院幣制局總商會先後在天安門前當衆燬銷並登報公布外尚餘第四月份收回京鈔巳於二月二十一日起繼續燬銷以符原案至此外計尚餘存債票一百九十二萬七百五十八元業經本局發交中國交通兩銀行以備收回五十元以下零星京鈔之用此該項公債經過之情形也至於該公債還本期限遵照條例應分六年償清每年抽籤兩次每次抽還本額十二分之一約五百萬元凡持有該項債票者此次如獲中籖固可收回十足之現金即未中籤者下次仍有中籖之希望兹值抽籖之期聊貢數言藉答諸君蒞會之盛意云云其次主席致開會辭執行抽籖財政部員報告中籖票數總數後奏樂閉會其結果○六號二一號三二號四八號六○號七二號八三號九二號凡末尾有以上二字即爲中籖 
北京敎育將破産 
[國立各校恐於春假後關門]  
　　北京敎育界之險象巳達極度日來各校敎員意態銷沉紛紛請假即照常授課者亦怠於講解各校講義多暫停發給蓋雜費困難亦達極點（茶葉亦除去吃開水）北大敎職員百餘人現致函該校職員會請求召集臨時大會討論經費問題該會總務會議當即照章發出通告定於明日（十二）午後四時在第二院大講堂舉行昨有某君訪該校某敎授叩以敎職員對於解决經費問題所持之意見據云現時尚不能一致一部分主張停辦一部分主張罷工又一部分主張提前放暑假聞范敎長對於此事巳迭商財長並提出議案於閣席均無結果范之態度甚爲消極當局謂軍政兩界均屬不給更無暇顧及敎育因之敎育界前途甚爲悲觀大約再過一二星期不能籌得欵項各學校即當以春假日作爲暑假提前放學矣 
[俄文專修館之轉學風潮]  
　　外交部所屬之俄文專修館因閣議通過將該校畢業生轉送哈爾濱商業學校一部分學生大不滿意主張劇烈反對昨日該校學生復開全體大會贊成反對兩派仍各本以前主張互相辯駁贊成派謂内閣爲國家行政最高機關旣經閣議通過反對勢必不行與其無謂要求不如因勢利導其主張上呈外部詢問確實以便作第二步要求其呈文内容如下（一）哈埠商校爲俄人所辦抑係華人所辦並能否爲該校學生設特别班（二）二十名以外能否添送（三）經費能否增加（四）三年留學期滿任用一層有何把握反對派謂此次閣議對於該校和哈埠商校内容毫不調查竟將專門畢業學生轉入中學肄業駭人聽聞之案貿然通過黑白不分有何不可反對亦提出上呈外部陳述反對理由其内容（一）以高等專門卒畢而入中學肄業無此公理（二）該校課程盡關於外交行政若棄其巳成之學而改學商業將來於個人國家必至兩無裨益（三）學生在中學卒業後凡再就學專門者必擇其性之所近就令哈埠商業爲大學與學生入學宗旨仍是相反（四）該校原屬外部除國文外法律條約異常注重若轉入商業與該校存立宗旨顯相違背若謂該校畢業後非轉入哈埠商校不可則該校形同贅疣巳無存在價值直可改爲哈埠商業預備學校更可取去專門招牌以免虚擲學生光隂消耗國家帑項是日兩派辯論更爲激昻其後會塲秩序大亂不候宣告散會即紛紛退席聞該校校長對於此事極抱悲觀並宣言即日向外部正式提出辭呈云 
京聞拾零 
[地方行政會之議案]  
　　地方行政會議業經内務部擬定五項問題提交該會討論（一）中央地方權限之劃分（二）中央地方財政之劃分（三）參事會之設置（四）縣自治實施法（五）巿鄉自治籌備法等項現各省代表巳到直省代表姒錫章等十八人惟各省議會多未派人僅直省議會派定邊守靖代表以致開會日期尚未能定交通大學校長選定交通大學之組織業巳完備校長一席按該校組織定章係由各董事互相推選聞前日（九日）董事會開會投票選舉校長結果葉恭綽以十四票多數當選該董事會刻巳製備當選校長證書送交葉氏 
[孫烈臣有調吉林說]  
　　吉林督軍鮑貴卿自離任到天津後即有决不回任之表示並於前日將眷屬親串等招致津寓以示决絶繼其任者早有内定以奉天第二十九師師長吳俊陞陞任消息惟據深知個中底藴者所談則吉林督軍之繼任者并非吳俊陞乃現任黑龍江督軍孫烈臣且此等調動係張作霖之希望孫烈臣六日由齊齊哈爾赴奉即爲與張氏商議此事張曾電請中央明令任命中央亦巳允諾大約三兩日内鮑貴卿免職與孫調吉督吳俊陞督黑之命令即可發表 
[京兆區亦發生時疫]  
　　京兆時疫盛行患者甚衆經内務部派員施救昨聞協和醫院醫生查騐該院病人之時忽覺熱度甚高詳細查察確係傳染時疫當復遍查各病人曁看護婦等共有十餘人均染此症即送傳染醫院調養 
[天津急募賑欵會經過（若冰）]  
　　天津全國急募賑欵大會自二月二十五日起至三月五日止爲總募集之期此八日之中委辦人員鞠躬盡瘁朝夕籌畫寢食失常服務學生日夜奔波勸募甚於切巳而慈善家皆能解囊相助拯濟災黎現巳期滿該會特於前日假英界球場召集服務員合撮一影以作紀念服務員所負竹筒統計發出一千二百個現正開驗檢查數目尚未完竣約略所得之欵在萬元左右兹將該會經過情形詳紀如下（甲）組織情形係一總委辦會分出公告募捐兩股而募捐股中又分十界（一）官界（二）華商界（三）洋商界（四）鋪户家庭（五）敎會（六）學界（七）戲園電影園（八）特種捐欵（九）省區會館（十）收賣物品（乙）募捐辦法係將天津全境劃分三十區由服務員擔認分區勸募惟須協同該管區警察共同辦理（丙）服務人員服務募捐員多係男女學生及基督敎徒計擔認服務之學生爲女子師範北洋大學新學書院南開成美青年會童子部與職工部曁各基督敎會之基督徒約共二千餘人每人皆佩帶徽章負一竹筒上蓋全國急募賑欵大會天津支部之圖章編列號數勸募各界捐助（丁）服務規則（一）在大募捐期内勸募捐欵之時務須注意禮貌和平處事一面竭誠勸導求人救命（二）捐欵與否或捐納多寡純屬他人自願勿稍涉勉强（三）認定職務務求切守鐘點在服務時間平心靜氣尊重職守（四）每人携錢筒一個用以收納捐欵一俟塡滿即行到事務所更換新筒（五）募捐人所募捐欵無論銀銅紙質零整錢幣均須捐欵人自行投入（戊）騐欵辦法（一）新輔幣作大洋算列入（乙）欄例如現洋四元新輔幣中元二角一角各一枚即在大洋實數欄内寫四八零餘類推（即以元爲單位）（二）私製雜色兩項一律剔出分别鈔票大洋小洋銅元列入戊巳兩欄内（三）小洋銅元均以枚數列表雙毛雙銅元均作兩枚算支票鈔票以票面洋數列作大洋均以元爲單位（四）雜色錢指天津不能通用之各種錢幣列表法見（二）（五）天津通用鈔票與大洋一律列作大洋即（乙）（六）甲丙丁戊巳五項不論本外省（七）如遇銀兩數目用紅筆列表以示區别 
東三省通訊隱 
[中東路督辦與會辦之權限]  
[東省鐵路局局長之經歷]  
　　中東鐵路現爲東邊極有關係之鐵路故注意遠東政局者莫不注意其事自前年設置督辦後權限上即有爭執之處近經當局將中東鐵路督辦與會辦之權限咨請交通部查照核定業經交通部規定辦法兩條（一）會辦即續訂合同之董事會帮會辦又稱第二華會辦其職權係在董事會中會同俄會辦辦事並相機暗中襄助督辦辦理路事但督辦公所事務仍照向來辦法由督辦主持辦理（一）關於董事會事務會辦如有必須向政府陳述之處須同時陳明督辦以資接洽是會辦爲實際接近辦事之人督辦近似監督之地位矣 
　　中東鐵路局局長原由拉琴諾夫擔任代理現因拉氏被選任爲公司會辦所有局長一職關係重要業經俄籍董事多數推薦鄂斯特洛烏莫夫擔任技術部亦經同意贊成兹將鄂氏所辦過之經歷詳述於下以供留心東路者之參考鄂氏於一九○二年卒業於彼得堡之鐵路大學奉派爲西比利亞鐵路工程處副段長未畢業以前曾在此路實地練習計擔任工程處機正職務前後有四年之久一九○四年派充工程處段長一九○五年西比利亞鐵路局房舍被燒後調充管理局技術科科長擔負恢復本務專責一九○六年技術科事務辦理就緒自請外調復經派赴沿路最難修理之分段直至一九○九年止一九○九年曾赴德奥法各國考查路政其所最注意之點即在貨物之輸道及口岸之建築兩項一九○九年年終西比利亞鐵路亞秦斯克至依爾庫次克一段應另行改修復經派充技術科科長專任路局改修事項一九一一年派充工程處副處長代行處長職務仍擔任技術科改修路線事項一九一三年奉派管理鄂木斯克至阿秦斯克一段建築複線工程由一九一○年至一九一四年即在西比利亞供差之時屢經奉派編製全路預算並前赴彼得堡鐵路總署曁國會預算審查會報告關於預算事項一九一四年派充布哈爾鐵路副工程司一九一五年派充布哈爾鐵路總工程司一九一六年七月十六日全路工程告竣開車營業奉派爲布哈爾鐵路管理局局長仍兼建修新路之總工程司曾經該路董事會呈奉交通部批准布哈爾鐵路長約六百俄里原定時期縮短一年半有奇俄政府及布哈爾政府各賞給勳章以酬其勞一九一七年八月十三日派充南西比利亞鐵路跴勘及建築總工程司維時俄國發生政變措置甚難猶能於一九一八一九一九兩年以内將三千俄里之路線建築過半一九一九年派充庫兹尼次煤金股分公司及闊利求噶鐵路經理此次鄂氏被任東路局長經各董事議决後即自二月一日起委任就職該路局長一職甚爲重要握有實權爲局中主持之人故必須董事會議决也 
[湘自治法案發生困難]  
　　湘省自治法案現正積極進行惟當此將近起草之時忽有困難問題發生兹將所聞分紀如下自治根本法籌備簡章規定籌備手續第一步爲起草第二步爲審查第三步爲總投票但對於總投票方法另定之一語究竟由何人製定並無明文現起草委員會不日開幕彭鍾吳三主任以湖南七十餘縣區域遼闊人民衆多總投票期限僅規定一月而手續極爲繁難亟應預爲籌備現正與私人接洽手續與省公署及省議會商量辦法聞省公署方面則推籌備處及省議會酌定辦法省議會方面則推籌備處自行酌辦籌備處欲以此責委諸省議會則須請省長召集臨時會如僅詢議會意見議會在閉會期間决難爲具體之表示此一困難之問題也 
　　日前國會議員彭邦棟等數人來電反對學者制憲謂爲近於欽派昨畢厚等又來電云省自治法關係重大自應慎重將事而民衆自决尤爲自治基本方吾湘籌備自治僅憑數人私見不問全省民意設官辦之機關攬制憲之大權起草一月審查二旬欲速不達勢有必然聘請起草則跡近包辦推舉審查則事同指派此等辦法於法理事實兩不可通竊謂制憲大業不在徒有形式貴能成爲信條今少數官紳以一時之策略定百年之大法恐此法告成之日即爭端横起之秋小則招輿論之反對大則釀護法之戰爭前途隱禍可爲寒心厚等憂危情迫敢請將聘請推舉辦法取消改用尊重民意之正當手續庶民治基礎得以確立而根本大法可垂久遠謹佈意忱諸惟亮察說者謂此電亦爲制憲之一大打擊云 
[湘省通商銀行之基金]  
　　湘省通商銀行開幕巳紀前報政府對於此事極爲重視其籌備開幕之第一要務厥維籌集基金從各方面設法巳以米鹽公股項下之公債六十萬押得現欵二十八萬元又由榷運局籌得十萬元造幣廠借出銅元十五萬串尚有軍政界抽薪入股可得十萬元（其抽薪入股辦法巳規定通行計文自薪洋在五十元以上者武自少尉以上者均須入股所抽之數自十元起至六百元止）更有房捐抽佃入股亦可得十萬元至商家認定之股除淮商外其餘應入股二十五萬元祇以數年來商業凋殘金融枯竭故自認定以後迄未繳足政府方面則認爲有意觀望連派惠員分别勸導至本月三日繳股者尚屬寥寥總部乃派副官長率武裝兵四連前往商會令將認而未繳之各商店牌名開出每家派武裝兵二名催令即繳否則將店主或管事人帶至商會拘留非將股欵繳齊不予釋放三日之夕商民之被押商會者數達六十名以外一般紳商對此雖極反對然無可如何祇有忍氣吞聲竭力籌繳被押者有夜半將欵缴到得即釋放者有次晨繳到釋放者有小店苦主實在無可設法則迄今仍拘會中聞如此追繳至四日上午即巳繳足十分之八基金旣經籌足該行乃於三日正式開幕是日遍請軍政界赴宴次日則遍請各大紳商至五日即開課營業其先政府恐基金或有不足難於應兌曾會銜布告限定每人每次祇准兌光洋三元或銅元三串嗣該行恐加以限制適足以使票幣不能流通爰决定辦法一律照數兌給以免阻滯 
[鄂省長更動之内幕]  
　　自某方面採用以鄂人制鄂之策畫而倒夏擁夏之聲浪囂然以起乃至近日倒夏派之進行竟告厥成功據聞此項命令早經擬就若非黎黄陂周少樸之未同意則早巳發表今日某方面接到崇正派在京代表陳紹龍等密電謂黎周雖力爲夏轉圜而政府意巳决定無論如何至遲不出三日必成事實並言在劉承恩未到任以前暫以王督兼任據政界某要人云政府此次所以遽變原定方針勉徇倒夏派請求者實具一種不得巳之苦衷今日政府之苟延殘喘全賴軍閥派之援助自鄂省長問題發生中央迫於鄂人公意未免開罪於王王此次贊成浙盧反對選舉之主張及坐視滇黔川湘之變化亦即爲此政府處此進退維谷之際遂不得不借此以爲轉圜而繼任之劉承恩又爲王三次所力保劉字浩春鄂之襄陽人向在北洋軍界與王爲舊交前曾任廣西省長下台後即巳銷聲匿跡此次乘夏氏飄摇之機會由其黨徒翁舉安隨同楚善派代表陳紹龍楊伯　等入京活動又得某使之吹嘘故得承乏此席夏氏來鄂就任本出他人之慫恿對於省長興味甚爲淡薄最近又因派一法政出身之盧復代理高商校長與委疋頭店經手人范純甫充漢口禁烟查緝處長兩事大受輿論攻擊因是意態益形消極自聞免職消息即爲種種結束昨七日又發表一大批知事爲當陽咸豐恩施鍾祥嘉魚光化潛江枝江秭歸蘄春蘄水荆門等十餘縣一般人均以此爲夏氏準備中之起身砲矣 
廣東通訊（清） 
[粤桂戰事漸趨成熟陳炯擬親自出馬許崇智病危洪兆麟遇刺]  
　　粤桂必出於一戰斯言也爲粤中人士之所共信曾無一人謂其不然者蓋以陳陸不兩立而北方與軍府絶無相容之理戰禍之未即實現則以雙方實力各有未備而非常總統之未舉出亦一原因兹則戰機漸趨成熟戒嚴今日益加緊粤中布置聞以魏邦平爲西江一路主任黄明堂爲欽廉一路主任前議之陳德春不但不見諸事實且有取銷其第五區善後處長調省改編消息其處長一缺聞以翁式亮接任不知葫蘆中又賣何藥也 
　　陸榮廷軍隊巳達欽　及封川境界聞此次東下軍官概用新人前由粤退回諸將均在桂省任事廣東督軍一職屬陳炳焜省長則爲李靜誠或謂巳得北京任命且有財政廳長爲崔肇琳之說是則非此間所能確知惟其在港澳設立機關收買粤中將士則傳說巳遍陸殆巳得北方之助力歟若然則戰事開幕不出一月而其結局亦未易揣測 
　　雷州戰事非正式桂軍而爲陸所收買之廣東民軍其首領爲李福隆前以瓊崖民軍名義受陳改編嗣被繳械遣散乃去而投陸遂擾雷州現在聲勢甚大 
　　桂之攻粤必連閩贛兩日來盛傳福建巳令向某攻潮雖未能證實惟此間連日均有軍隊開拔（何軍未詳）取道惠州赴汕則傳言或非無因粤中報紙於此等事無登載者外間或知之較詳　 
　　如上所言粤尚摩拳擦掌而桂巳秣馬勵兵與其侈言征桂吾寗謂爲防桂之爲得雖然陳日來己送家眷回其海豐原籍大有親自出馬之概或者先樹征桂之幟亦未可知 
　　許崇智病危洪兆麟遇刺二事頗關粤中安危蓋許覇據北江不受陳之調遣（前陳於改編軍隊時曾商許改爲四十營由省供給伙食而許不允惟在北江就地自籌軍費）自就國防第一軍長職後其兵力巳增至百營凡陳所遣散之軍官士卒多歸之現許久病垂危遍身浮腫一旦不諱難免不發生問題聞孫巳擬定黄大偉爲繼任之人（黄現任國防第二軍長）陳尚無所表示此一事也 
　　洪兆麟之遇刺未成約在本星期二三此事傳說頗饒趣味據云某要人與洪積不相能因以金錢運動一女流氓設法剌洪此女流氓亦兼營出車業者（出車二字即私娼之代名詞至其解釋或謂隨喚隨來救人之急如救火之車或謂受人呼喚即乘車赴約故謂之出車）姘識洪部下差官某夜半無人私語時因謀及之某差官佯諾爲助而隂與洪定計將女破獲先是某差官告女以洪某日某時乘馬出行可於門外狙擊之女不知其詐如時守候遂被捕獲搜其衣底得新式手槍一枝且直供某要人主使不諱至所謂某要人者或謂係陳炯光（陳炯明之弟）巳被洪捕去或謂係魏邦平事出後巳赴沙面并未被捕但陳魏均與洪有隙未知孰是此又一事也二者皆足以觸發粤省内訌粤中人士幾如談虎色變矣 
　　尚有要聞二及地方通信轉入後頁 
雜評一 
[粤桂問題（默）]  
　　從前之軍閥雖無實力對外然尚有實力以自戰故言戰而即有戰之事實發現今則自戰亦無能力故言戰而終不能戰但有戰之虚聲而巳觀其表面洶洶之勢若將不可終日而究其實際則非特互相牽制而不能動且内部亦各渙散無權自主也 
　　從前之軍閥雖不知戰之所以爲戰然尚能以縱横捭闔之術聯合同志引爲巳助故一言戰即有起而和附以盡其同派之義務者而今則各自保其境之不暇言聯絡則虚與委蛇言主義則閉門自守觀其表面未嘗不信使往來親若兄弟而實際則决不能得一卒一矢之助故戰之一字在今日祇成一恐嚇之名詞而巳今日粤桂之戰聲愈唱愈高粤攻桂桂亦欲攻粤似巳有不可避免之勢然而以吾觀之恐亦不外乎虚張聲勢耳强弩之末安能穿縞素又何必以牽動大局爲慮哉 
 
 

Page 8

 
 
國内要聞二 
[唐繼堯抵粤之先聲]  
　　唐總裁蓂賡離滇之後其部下尚有兩師分駐蒙自河口開化廣南阿述各屬其勢力遠在顧品珍葉荃之上徒以不欲糜爛桑梓遂按兵不舉專爲助粤援桂之預備近以顧葉不和所部開戰每日各派員到越南河内謁唐求助唐以兩人皆屬舊將不便有所偏袒乃决意來粤謁軍府各總裁共商大計昨軍府得其來電稱巳搭河内輪船赴港於三月八日可到等語軍府各要人遂各派代表前往歡迎軍府代表爲胡漢民馬君武孫中山代表爲張繼汪精衛伍秩庸代表爲伍朝樞陳炯明代表爲鄒魯另派寳璧艦往迎此外國會議員及孫伯蘭等多人亦多赴香港接待軍府併致一電云此間政務諸待協商望即命駕來粤共圖進行無任延佇孫文唐紹儀伍廷芳支印 
[蘇社第二届大會紀]  
　　蘇社第二届大會昨日（十一日）在無錫梅園開會原定時間十點鐘因天隂雨由城至鄉不免稍遲至十一點鐘始開會共到社員一百六十餘人内新社員四十餘人公推韓紫石主席由黄伯雨報告上年度社務概况並提議本年度進行事項（甲）請設籌備自治機關議决以調查户口測量土地爲最重要之點宜提前辦理就省中設立總機關以利進行（乙）清理各縣財政議决函請省議會建議凡地方欵産悉由地方士紳經理不假手於官廳（丙）籌辦全省道路議决由理事會决定請省中通令各縣設立省道事務局或交通事務局由局組織委員會詳列圖表及計劃書議至此時巳二鐘主席遂宣告休息午餐後三時繼續開會（丁）各社員提議事項張一鵬代表張一　提議設立沿太湖長途汽車案議决交交通委員會審核辦理方還提議對外發表意見應以理事名義朱紹文謂因會章限制故對外不能以理事會名義朱翼雲主張修改第六條理事名額（十九人）及任期（一年）朱紹文主張任期延長至三年抽籖改選理事三分之一張援主張增加理事名額於是宋銘勳郭炳文王開疆張曾璧華堂等相繼起立發言討論多時主席以修改第六條章程付表决否决王開疆提議擬訂省自治法及澄清吏治請理事會注意四時半發選舉票互選理事六時開票計張謇一百五十九票榮宗銓一百五十六票韓國鈞一百五十五票方還一百五十三票沈恩孚一百四十三票錢崇固一百三十八票黄以霖一百三十二票黄炎培一百三十二票張一麐一百三十票張孝若一百二十六票王清穆一百零九票馬士杰九十八票穆湘瑶九十七票唐文治七十七票儲南强七十票吳兆曾六十九票孫儆六十五票朱紹文六十票張詧五十二票均當選爲理事開票畢即振鈴散會晚膳畢各社員均乘船遄回旅社大約今明日將多數離錫云 
[南京快信]  
　　蘇旅京同鄉以各縣選舉舞弊不認初選有效昨電王省長請飭屬重行調查聞王省長語人云選舉競爭人情常事函電攻訐無足爲據似不以重行調查爲然上海縣知事沈寳昌因選舉發生舞弊有失覺察昨電省署請派員查辦 
　　王省長以各縣公民控告縣知事吸食鴉片者巳有十餘起現擬於署内設查驗處將被控各知事實行調省查驗以重烟禁 
　　王克敏赴浙疏通選舉昨事竣由浙來寗會晤齊督下午五時即轉車北上 
　　王省長派水利處主任陳廷英赴蘇會同太湖督辦王清穆查勘太湖上下游水道 
　　全省典業公會昨假胡家花園開春季大會到一百二十餘人改選正副會長提議組織典業銀行冬季讓利及淮北典息各議案均無結果而散 
　　吳淞商埠督辦張謇咨軍民兩署以自闢商埠章程第七條埠界内之土地及建築均應由埠局核定暫依前清舊案規定全埠四至請轉飭江蘇特派交涉員淞滬警察廳寳山縣知事查照 
　　齊督派糧服局科員孫長年赴津採辦軍衣昨巳運來兩萬套又十師委員王林茂由津運來棉軍衣九千四百六十七套即轉車運滬 
　　滬交涉員許沅前日晚車來省謁軍民兩長昨日下午特别快車回滬 
[杭州快信]  
　　許引之運動兩淮運使甚力即日北上蔣邦彦面請軍民兩長仍擬於十五日接篆 
　　高審廳長陳福民今日（十二）早車帶同會計主任唐信三起程赴蘇爲父舉殯職務由民一庭長鍾洪聲暫代敎育部令浙中等以上各校縮短國文敎授鐘點改增國語課巳通令一律實行 
　　紹興第五師校全體學生發出宣言反對新校長余寄臚列罪狀四種誓不承認 
　　省會丁祭公局今日（十二）下午小演十四日下午大演十五日上午四時行修祀典禮省長派馮政務廳長代表致祭 
　　省城大有利電燈公司因擴張營業呈請增資註册官廳方面以該公司含有官股性質能否增加應由省議會决定巳飭暫從緩議 
　　杭州巿政公所創立會前推之總斡汪嶔王錫榮顧乃斌相繼辭職每届開斡事會到者寥寥恐將無形打銷全國急募賑欵杭總商會巳告結束集得三千餘金省敎育會今日（十二）下午俟開中等以上校長會議後（在女子蠶校）可定多寡 
地方通信 
蘇州 
[籌辦蠶桑敎育]  
　　吳縣公署昨奉江蘇實業廳轉奉省長訓令據省立蠶桑模範塲塲長蔣乘風呈查省實業行政會議議决各縣應籌備蠶桑講習所及蠶業研究所兩條對於蠶業至有關係現在春期巳届擬請令飭各縣酌量籌設藉開風氣其施行方法第一條應由各縣就原有實業經費内酌撥否則當另行籌措欵項給發各該縣農業機關或蠶桑畢業人員借用公産招收農民實地育蠶植桑授以簡要方法第二條於蠶業發達各縣山各知事令行各縣巿鄉農會就地籌設招集有蠶桑知識或經騐之人於農閒時研究蠶桑上一切應興應革事宜等因温知事奉文後當即令行縣巿鄉各農會會長察酌情形妥議辦法呈候核辦 
[省令限制米價]  
　　江蘇王省長因近來米珠薪桂民不聊生深爲憐憫是以嚴飭各屬實行禁止販運米糧出境而對於奸商藏米私販出洋尤爲注意日前王省長對於蘇省米價問題巳與米商約定普通白米售價不得過六元半先由南京實行以次及於蘇常等處藉蘇民困 
鎮江 
[擬浚玉山灘地]  
　　鎮郡江千玉山灘地東自象山起西至鮎魚套止綿長二十餘里日見淤塞水涸時幾成陸地舟楫往來極感不便鎮江關監督賈君擬有浚江之計畫現巳呈由財部令飭繪具詳圖呈侯核辦 
[盜匪拒傷事主]  
　　鎮郡對江沙頭地方王金官家前夜三鼓時突來盜匪十餘人明火執仗衝門而入肆行搜刦拒傷伊子正義正祥二人携贓逃逸計搶去銀洋衣飾等物約值五六百元之譜現巳開單報請丹徒縣張知事勘騐屬實派捕跴緝矣 
[縣署焚燬烟土]  
　　丹徒縣署迭次查獲烟土烟具等件於十日上午十時在大堂下空地焚燬並由警局張局長貨物稅所高所長等蒞場監視以重烟禁 
揚州 
[鹽務人員之恐慌]  
　　兩淮塲運商因錢虧爭執釀成停收鹽價之事凡依鹽務謀生之人巳受其影響近又聞鹽務署開放各岸鹽引更形恐慌勞工船户巳紛紛籌議空氣頗爲緊張 
[農校請撥經費]  
　　江都縣立乙種農業學校長湯同時近以經費短絀具呈縣署請予酌撥並請列入預算以維敎育王知事刻巳訓令勸學所察酌辦理 
[盜案巳獲嫌欵犯]  
　　揚屬司徒廟雙墩居民葉懷禮家於九日夜遭盜衝門而入搶掠衣物拒傷葉妻事後報經該管警察分駐所轉報縣署派偵緝隊前往跴緝十日夜捕獲嫌疑犯陳聚田一名巳解縣訊究 
[敬餉减成發給]  
　　江都兼警所長王知事近以警費入不敷出不得不從事節省爰於本月（三月）始十元以上之警官餉項概以九折核發以資彌補 
南京 
[寗公民致京同鄉電]  
　　北京蘇同鄉諸位先生公鑒江蘇各縣衆院初選事種種黑幕巳有二十餘縣之多而尤以江寗一縣爲甚兹爲諸公一詳陳之查此次初選着手由調查員協同各管警區按照各區門牌調查選民事後各區選民均無選票鄙人等一再呈請第一區監督補發選票始終置之不理獨本城釣魚台余啓泰直接向該管警區索得三張試問該管警區選票從何而來非堂堂省會警界串同選局辦事人員通同舞弊而何而在上者則明知故縱以致釀成貢院各茶樓菜館皆屬舞弊機關並聞警界賣一角小洋一張似此行爲實屬奇事公民等認爲此次初選當選人員一律無效並乞諸公主持公論電請王省長迅予查辦此次各區調查人員與警局如何通同舞弊之罪並重行投票以重選政是所切盼江寗王華等 
南通 
[講習所開課有期]  
　　自治會爲豫儲下級自治人才籌辦自治村起見開辦地方自治購習所前由敎育股委員草具議案陳由理事會議决並咨請縣公署就地雜稅項下撥給所費刻巳推定張孝若爲所長邢演敎務主任顧宜孫爲幹事員地址假城南工商補習學校學員每區不得過四人由各區保送課目計分十門講習時期定爲三個月昨由會通函各區巿鄉董事及敎育會選送學員約於四月一日即行開課 
[電燈增加燃費]  
　　通明電氣公司近以金鎊價值奇漲油價較前增加昨發出通告云從辛酉年正月起增加燃費零燈每月每盞十六支光加收三角二十五支光加收四角三十二支光加收五角五十支光加收七角火表每度加收一分一般商舖居户得此通告多數折去電燈仍燃煤油燈以節費用聞該公司執事云增加燃費數目與减折燈數收支頗足相抵 
清江 
[第四區覆選投票地點]  
　　上届衆院覆選監督係駐淮隂城外前江北公學被時公學因光復停辦其内僅有國民小學一所（即前模範小學）故覆選事務所及覆選投票所皆設在内現該處巳改爲繩武高等小學餘屋甚少不敷所用此次覆選事務所乃改在城内淮隂勸學所内聞覆選投票所亦將設在是處 
[漣水縣初選揭曉]  
　　漣水本届衆院初選巿鄉之界頗嚴兹記其開票結果如下城廂巿一人畢桂留西路巿四人朱際雲朱雲生張紹文蔣益三東路巿二人唐培祺周慶安五港巿二人黄藎臣嵇爾田大飛巿二人薛　皇甫馨金岔巿一人金捷三潮河鄉一人王承章漁場鄉一人羅鴻恩長樂鄉一人孫義遵陳溪鄉一人朱承先 
[廢引二期恤金將發給]  
　　淮北廢引二期恤金前因少數垣商電揭黑費並牽涉稽核分所經北京稽核總所電令緩發聽侯澈究旋由全體垣商環懇分所而灌雲縣商會亦出具保證謂在發欵後十五日内如有人從中搗亂商會當負完全責任現聞分所業巳會商運副將第二期垣商恤金决於三月發給仍由代表出領 
 
 

Page 9

 
 
   
 
 

Page 10

 
 
本埠新聞 
聯合急募賑欵會今日游行 
[舉定之職員]  
　　聯合急募賑欵大會在南京路議事廳開大會當場捐認之數巳達七十餘萬元滬上熱心賑務巳可概見今午一時舉游行大會先在西藏路聚集共有四十餘隊舉定何護軍使代表陸達權及朱葆三爲總指揮徐乾麟徐通浩爲副指揮各隊均有隊長維持隊伍另舉定席立功施善畦宋漢章陸伯鴻王一亭陳炳謙徐乾麟朱葆三勞敬修等爲公共租界勸募隊長各路勸募舉王駿生張竟成朱子聞張賢清蔡春芳周頌平陳楣卿沈寳禾趙錦昌張榮齡嚴春霖等偕各路聯合會代表宋誠彰會同各路聯合會機關加派熱心會員分頭勸募軍警政界巳由名譽會長何護軍使擔任勸募南巿華界舉朱子堯爲主任邀請南商會諸君及公敎進行會全體會員分隊勸募法租界另組勸募隊法總領事爲主任由陸伯鴻胡方錦朱孔嘉及公敎進行會員等擔認分段勸募女界由盛太太等另組一隊分處勸募十九號學生隊美沿途勸募又上海女界義賑會盛莊夫人及女青年會歐美女子同學會上海婦女會均分投勸募云 
[公共租界之勸募隊]  
　　聯合急募大會華洋義賑會議定公共租界勸募隊計分十隊如下（一）周頌屏張榮齡（二）沈寳和（三）朱子聞（四）陳楣卿（五）嚴春霖（六）王駿生（七）趙錦昌（八）張賢清（九）張竟成（十）蔡春芳會同各路商界聯合會分頭勸募云 
[與會秩序之預告]  
　　聯合急募振欵大會昨致各團體通啓云敬啓者本會星期日舉急賑游行大會幸荷贊成巳於日前示明加入人員花車音樂隊足見急公好義熱誠善舉莫名感佩兹特奉達即請於星期日十二時至一時至英界泥城橋西藏路會齊排隊出發並請注意以下各條爲禱（一）請領袖主任人自星期六十二時至六時星期日九時至十一時親至仁記路外灘華洋義振會廣告部領取徽章（二）各隊自行會集後須帶徽章方可排隊至西藏路否則恐工部局不許通過（三）花車無捐照者亦須隨帶旗號徽章（四）赴西藏路時不得横過英大馬路但請避去沿該路直行恐阻交通（五）加入者須按游行司令部指示地點排隊切勿爭先出發時亦然（六隊到西藏路請領隊人）（要有徽章）至一品香臨時辦事處報到由分段排隊員指示地點等候出發（七）各隊皆有號數務請認定責處加入者在定爲第囗支隊歸第囗隊分段排隊員帮同照料（八）十二時後西藏路自江西路以南方能阻止會外人交通十二時以前請弗會集該處（九）（路由）自西藏路挨次出發朝南至愛多亞路朝東至外灘路法界外灘至法大馬路朝西至八仙橋經過蒙的泥隂路至寗波會館路朝東沿民國路至南巿大東門（十）加入者人數衆多散隊先後地點應由司令部通知排隊員到該地點時轉知該隊領隊人帶領該隊出隊伍（十一）有未盡規約至臨時再行通告 
[排隊次序表]  
　　一領隊二軍樂三大旗四總指揮五童子軍六旗車七軍樂八花車九女學生（第一支隊）十華洋義振會十一聯合急振會十二花車十三商界總聯合會（第三支隊）商界總聯合會（第四支隊）十四音樂隊十五童子軍十六濟生會（第五支隊）十七花車十八法界商界聯合會（第六支隊）十九五馬路商界聯合會（第七支隊）二十均益决志會二一音樂二二仁濟善堂（第九支隊）二三聯義善會（第十支隊）二四聯義會孤兒院（第十一支隊）二五花車二六青夜義務學校（第十二支隊）二七大昌烟公司（第十三支隊）二八花車二九百老匯路聯合會（第十四支隊）三十普善山莊（第十五支隊）三一工商友誼會（第十六支隊）三二貧兒院（第十七支隊）三三音樂三四承天學校（第十八支隊）又承天學校（第十九支隊）又承天學校（第二十支隊） 
三五花車三六浙江路聯合會（第二十一支隊）三七西書同業會（第二十二支隊）三八巿北公學（第二十三支隊）三九花車四十童子軍四一工界協進會（第二十四支隊）四二閘北救火會（第二十五支隊）四三救火車四四青年會中學校（第二十六支隊）又青年會中學校（第二十七支隊）四五音樂四六三育大學（第二十八支隊）四七花車四八澄衷學堂（第二十九支隊）四九寗波同鄉會（第三十支隊）五十華僑聯合會（第三十一支隊）五一汽車五二音樂五三童子軍五四婦孺學生（第三十二支隊）五五濟生會學生（第三十三支隊）五六花車五七中華書局（第三十四支隊）又中華書局（第三十五支隊）五八花車五九童子軍（第三十六支隊）六十愛克界路義務學校六一英華書館（第三十七支隊）六二音樂六三花車六四蔡氏同鄉會（第三十八支隊）六五儉德儲蓄會（第三十九支隊）六六福建同鄉會（第四十支隊）六七花車六八時間守約會（第四十一支隊）（六九）民福學校（第四十二支隊）七十音樂七一童子軍七二西華德路聯合會（第四十三支隊）七三救國十人團（第四十四支隊） 
法租界聯合會之預備 
　　法租界商業聯合會於上届會期議决派定會員三十人加入急賑遊行大會昨巳通告各商號於今日（星期日）上午十時半到會簽名掛章俟齊集至十一時至一品香午餐會所製備藍竹布小旗數十並通告各商號於今日懸掛國旗一天藉表歡迎救災遊行大會之盛舉云 
[軍警沿途之照料]  
　　松滬何護軍使以今日爲華洋急振會遊行之期查參預遊行者共有三十餘團體規定爲六千人經過華界民國路一帶届時沿途觀覽者必多誠恐匪類混雜其間發生攫物情事自應責令軍警二界妥爲彈壓除令行淞滬警廳並混成第六旅第二團各派警察士兵在民國路沿途照料外並於昨日令由憲兵第三營第九連調派耿關二排長督率憲兵十六名馳往民國路地方往來梭巡以資保護聯合急募振欵會昨亦函致淞滬警察廳請徐廳長轉令所屬該管警察署所届時務各派撥長警前往經過地點照料南巿第一區警察署王金山署長奉令後除親自加入游行隊外復派劉李兩巡官督率長警在大東門外認真彈壓以維秩序 
[華商電車公司之熱忱]  
　　滬南華商電氣公司總理陸伯鴻因今日爲聯合急募賑欵大會舉行游行大會以故該公司之電車一部份擬訂今晨爲始至晚間止所有各車輛收入之車資悉數撥助該會賑欵 
[請免上海附加賑捐之來往電]  
　　滬上華洋義振會上海聯合急募振欵大會昨致江蘇齊督軍王省長電云（銜略）真電敬悉聯合急募振欵大會昨假議事廳開會當塲捐者五十萬元認募二十餘萬元查江蘇全省附稅不過六十萬元上海一隅不過十萬元值此商業凋敝之秋乃於開會時僅上海方面一舉手間而捐數超過全省附稅滬人熱心振務不可謂非仁至義盡如能在急募振期内取消重徵之命由本會曁兩商會及各路聯合會各義振機關分别勸募在滬商感念政府順從民意得當以報巨欵不難立致否則巳捐者或生觀望而於急募前途反多障礙務祈鈞座速電振務處權其輕重即行取消重徵之命無任企禱上海總商會會長聶雲臺接北京柴爾慈來電（譯文）云頃接財政總長周自齊君函稱滬商對於附加稅事稍有不滿之處極爲抱歉兹爲免滬商之反對并力除大募欵之障礙起見擬免上海一埠之附加稅刻正與振務處籌商辦法一俟得振務處之辦法再爲報告即請通告滬商政府之地位及其順從輿論之誠意此事雖未曾解决但觀來函可覘前途大有希望敝會仍必竭力進行聶雲臺復柴君電略謂聯合急募振欵大會開幕冒雨至者頗多（中略）當摥捐者五十萬認募二十餘萬如政府能取消附加稅兩商會曁各路商界聯合會當易募集鉅欵游行大會籌備就緒定於星期日下午舉行云上海總商會縣商會昨接北京復電（譯文）云江電悉常關稅貨物稅附徵一成係屬各省一律辦法倘因一處稅局與常關相離較近即予免徵則各處紛紛援請將何以應此事關係振欵殊巨滬商所請自屬礙難照准事關善舉誠非得巳督辦振務處内務部財政部佳一該會等又接復電云務請力爲勸導仍照原定辦法辦理切盼督辦振務處内務部財政部佳二 
　　上海總商會昨接北京財政部復電云商務總會並轉華洋義振會急募振欵大會鑒微魚各電均悉北地重災該商會等歷籌義振竭誠毅力深堪嘉佩所請免上海一成振捐一事係由籌辦振欵處核辦本部以主管關係業據情向該處剴切咨達除由該處查核逕復外特復財政部眞 
[新垃圾橋堍大火續紀]  
　　新垃圾橋北蘇州河沿浜之上海公棧於前日上午二時餘失慎延燒四五兩號及六十二三四號等棧房波及承裕錢莊之承記安裕錢莊之安記滋康敦餘兩錢莊合組之滋餘彚康錢莊之彚記等棧並跌傷救火西員及華員楊香林等巳誌昨報兹將昨日所得消息分誌如下 
[被焚以絲繭爲多]  
　　此次該棧之火雖經救火會救熄後内部餘燼延燒至昨日尚未盡滅該公棧所堆放之貨多係絲廠絲經及繭商之乾繭其餘則雜糧豆麥皆有價值之貨品允推爲各洋棧中最高貴之棧房（謂之銀行棧房皆存放押欵貨）現聞被焚之絲有五千餘擔約值元三百餘萬而各繭商之乾繭存堆該棧被焚者四萬餘擔約值元五六百萬兩惟是目下滬上江浙兩省無錫嘉興等乾繭統計存底不過四五萬擔除被焚之外僅存一萬餘擔由各絲廠分存本棧房爲數有限屈指新繭上巿尚需二三月之久現各絲廠抛出與洋商之絲約四五千包此三個月内須一律交齊因此大起恐慌聞悉無錫等處尚有存繭數萬故巳派員動身前往該處搜羅以免不敷所用昨得錫地消息謂該處自聞上海存繭焚燬繭價即飛漲陳夏繭每擔價巳抬至二百二十元云 
[各保險行之集議]  
　　此項被焚之絲繭等貨各商貨主損失尚屬有限因均係抵做押欵與銀行錢莊銀東亦保有火險受間接之損失者厥在保險行目下焚存之底脚尚難預計統計損失各貨保額賠欵終須千萬左右如此巨大賠欵爲上海開埠以來所未有於是昨日各保險行（指洋商）在公會集議舉定調查員若干人詳細至各方面調查起火情形並調查巳焚各洋棧之貨物確數以便着手進行賠欵等事 
[未保險各商之損失]  
　　有鎮江客人之洋毛數百件均未保險此次亦被焚去該客昨向中國銀行賬房中理論情形頗極狼狽甚致泣下有巢湖某客雜糧值銀二十餘萬兩亦有半數甫經入棧單子尚未做出以是情急萬狀又該棧西對面之恒昌德碾米廠兼米行雖未焚去而所存之糙米糙秈及白米等七八千石巳被水漬其中行家貨保險居多秈米大半未曾保險恐此項濕米皆將以廉價售與糖坊爲做糖之用未保險各米客亦損失不少矣 
[錢業公會之開會]  
　　前日蘇州河北大火燒燬棧房七家棧中存積之洋貨絲繭燒燬一空損失不下千萬此種上棧之貨俱做押欵故關係極爲重大錢業接受此種押欵最多故昨由錢業公會召集各錢莊經理開緊要會議以待解决云 
[西報之紀載]  
　　大陸報紀北蘇州路貨棧大火之損失略謂此次火災上海保險公司受損甚巨以安利洋行爲最昨日午後各公司代表特在安利洋行開會舉定查辦員與顧問員據昨日會議計算損失之數巳在七百四十七萬五千兩以上而尚有承保巨欵之數行未經列入大約上海所有保險公司無一不受影響兹撮記其保數如下斐萊一百零三萬五千兩美利堅外國保險會社一百萬兩中法保太公司三十二萬五千兩益興公司六十萬六千兩倫敦會社三十四萬五千兩保安公司二十九萬三千兩保家公司二十六萬二千兩蘇格蘭會社二十二萬七千五百兩揚子公司二十二萬一千兩保豐公司二十一萬五千兩鳳凰公司二十七萬九千兩保泰公司十九萬三千兩三井公司十六萬三千兩日本公司十五萬兩巴勒公司十三萬九千兩安平公司十五萬五千八百兩西澳公司九萬七千兩上海聯保公司八萬四千九百兩巴答維亞公司八萬八千兩公平公司三萬五千兩香港火險公司三萬兩皇后公司一萬五千兩太陽公司一萬兩英美公司一千五百兩永年公司六萬兩此外尚有多家聞華商所辦之保險公司共承保十二萬六千兩上述保險公司泰半爲英商内有美法荷日瑙威加拿大公司各數家被燬貨品内有繅絲三千包至三千五百包上海存絲因以頓少僅有一千五百包聞絲商昨巳撤回洋行之議價單因未能履行原議繳貨也蠶繭損失約三萬五千擔至三萬擔即此一項巳值銀五百萬兩存繭乃大缺預料若干絲廠將未能繼續開工須至五月間新繭上巿時而後止查過去八年上海火患之損失共約三百六十九萬兩有零此次之損失則幾三倍於八年總數字林報紀救火情形略謂自來水龍頭不足應付此次火患之需要一個抽水機須用三個龍頭加以河潮甚低抽出之河水多挾砂泥此次之災當然不可歸罪於水量供給之不足但證諸事實確有多少不足之處可無疑問故此事亟待嚴理攷慮云文匯報云魯意斯摩洋行現被任爲估算北蘇州路大火損失之人凡有關係之保險公司宜速與之接洽 
[福州班輪船競爭之解决]  
　　福州至上海航輪在三公司中向祇招商局派行一二輪其餘僅野鷄班小輪船而巳自三北商輪公司派定寗興號一輪專開閩滬班後由是引起招商局之競爭三等艙位向售六元者跌减至一元三北公司亦極力减低水脚雖營業上受重大之虧耗在所不計一年以來兩公司之閩滬班均蒙損失直至現在始經雙方協定自本月起頭等艙向售五元者加爲十元二等亦加倍收費三等之向收一元者今亦增至五元矣 
一週間之金融調查 
[銀洋進出口數]  
　　調查本週間「七日至十二日止」國外並無大條銀進口祇有俄國銀角八十萬角惟出口赴新金山之現標金共計二千二百零五條又日本大阪去五千九百九十九條又美金洋十三萬元尚有墨洋裝往香港一埠計七十萬元又大條銀十一條又寳銀十五萬兩至於國内進口國幣共有一百十七萬元其中安慶來二十萬元鎮江來五萬元蘇州來二十二萬元長江一帶來三十萬元杭州來二十萬元蕪湖來十萬元寳銀竟無進出口而國幣裝赴厦門二十萬元烟臺四萬元查近兩星期間之現洋裝往國外者巳達一百萬元之上可見銀幣之供不應求矣兹將逐日進出口細數錄下「七日」中國銀行從安慶來洋二十萬元交通銀行由蕪湖來洋十萬元道勝銀行由哈爾濱儎來俄銀角二十箱計八十萬角核俄大洋六十六萬七百元「八日」中國銀行由杭州來洋二十萬元又蘇州來洋五萬元交通銀行裝烟臺去洋四萬元德大裝厦門去洋二十萬元廣帮大德昌銀號裝香港去洋十萬元又寳銀十萬兩又大條銀十一條（滬地巳無大條銀餘存矣）「十日」中國銀行又從安慶來洋十萬元本街各錢莊與某銀行由長江各埠來洋三十萬元又蘇州來洋十萬元匯豐銀行裝香港去墨洋四十萬元大德昌亦裝香港去寳銀五萬兩「十一日」中國銀行又蘇州來洋七萬元又鎮江來洋五萬元「十二日」麥加利銀行裝香港去墨洋二十萬元匯興銀行裝新金山去現標金二千二百零五條正金銀行裝日本大孤去美金洋十三萬元又現標金五千九百九十九條 
[洋釐]  
　　上星期間匯豐與金城鹽業等銀行收買現洋裝往香港天津等埠至上届調查之日洋釐巳漲至七錢二分二釐一毫二忽半本週間仍由麥加利等銀行將現洋裝赴香港等處於是七日午後收盤時巳增至七錢二分三釐七五最大之價九日上午漲至七錢二分五釐嗣因去臘洋釐在七錢一分三釐左右時各商號及錢莊積存迄今之洋趁此機會紛紛易銀以致巿價又復回小昨日午後收盤爲七錢二分二釐半但三月底期洋之價頗爲平穩常在七錢二分七八釐之間並聞今届同業中做此投機較去春爲稀蓋恐南京杭州兩造幣廠待洋釐在七錢三分上下時加工趕鑄也 
[銀拆]  
　　此一星期間疋頭巿面平常棉紗棉花皆無躉數出口故商業中用度不多銀拆最大五分最小二分惟春季出口絲經之原料（即乾繭）前晨上海公棧被火收去四萬餘擔之多以是各繅絲廠大受影響須待夏曆四月下旬方有新繭至無錫嘉興兩埠所存之乾繭亦不多故絲茶繭未上巿之前銀拆不致大漲云 
[各國匯兌]  
　　鎊價自本月四日改爲二先令十一辦士以來迄無變更其中紐約匯水曾於十日改小過二角五分翌日仍恢復至五十七元惟大條銀自六日近期爲三十辦士零六二五遠期三十辦士零一二五以來長多縮少最長十一日近期爲三十一辦士六二五遠期三十辦士零八七五前兩星期間先令雖大縮而大條銀價祇縮四分之一觀此情形今後之銀價恐無大跌之象但各銀行賣買鎊價照掛牌仍肯放長二辦士上下美金則大三元云 
[標金]  
　　本週間之金價自八日以還尚稱平定惟上週間金價漲至四百兩之外皆緣各銀行收買現標金所致調查今正迄今現標金裝往國外者共計一萬五千零八十六條（每條重十兩）又金洋十三萬元惟近三日間各銀行雖有續辦大宗之消息因限價三百九十兩左右故華商方面咸不欲急於脫手所以期金價未見大跌昨午收盤爲三百九十兩零一錢 
[出口洋行日漸增多]  
　　滬上出口洋行較歐戰前約增三分之一其建設最久而著名者若怡和隆茂協隆永興泰和等十數家其營業除出口業外兼理進口保險及輪船等事餘如安利連納等數家皆在歐戰發生後開始營業有謂即英法商人在德行（瑞記禮和）爲夥者因德行停閉出而自設洋行繼續營業生意亦頗不惡近來對德通商尚無明令發表而德人之來滬者巳日見增多其中與華人聯絡懸牌營業者亦巳有數家如美最時福來德禪臣天福等均係戰前最著名之德商洋行刻巳覓妥房屋重張旗鼓兹探得該洋行等行址如下美最時在香港路六號金星保險公司内福來德在江西路泗涇路角禪臣在九江路一號天福改名餘豐公司在江西路北京路角一俟通商明令頒佈德商洋行當日見增多也 
[蛋黄白之出口情形]  
　　鎮江揚州一帶及北省天津開封等處生畜極多以故産蛋甚富近年來設廠收買用機器法製成蛋白蛋黄運銷歐美各國每年爲數甚鉅惟因製法欠精深爲西人所憾且製成後不能耐久設或多藏時日必致變壞以故交涉頗多最近美商新茂洋行與某廠涉訟亦爲此事美國前因蛋白内有鉛質禁止入口後由各廠用新法提鍊免去鉛質經化學家細加試騐確無鉛毒始得取消禁令近來有德商辦去該貨不少即巳壞之蛋黄爲他家洋行所屏棄者彼則以廉價買去裝往亨堡不知其作何用途元月份内蛋白黄由上海出口除裝銷倫敦外其次多數即推德之亨堡云 
[旅滬甬商關心桑梓敎育]  
　　旅滬甬商朱葆三虞洽卿等爲寗波第四中學校長事致浙江省長敎育廳長快郵代電云閱報知浙四中學宋校長措置乖方敎職員全體辭職致學生二百餘人同時失學現聞宋悍然不顧竟欲於倉猝間另聘敎職員多人濫竽充數可想而知學校前途異常危險連日學生家屬奔走相告各欲爲子弟另謀求學之地佩珍等爲桑梓敎育計正在竭力維持勸令靜候解决應請省長轉飭敎育廳長迅示辦法幸弗庇護宋某一人致全校師生同時星散臨電不勝急切待命之至旅滬舊寗屬六邑公民朱佩珍虞和德李雲書李徵五蔣著卿張傳保等三十餘人同叩 
[約翰大學消息]  
　　滬西約翰大學於十日晚間七時一刻與滬江大學比賽籃球在校中體育室内公正員爲本埠友華銀行職員赫司葛爾君此爲本年東方八大學籃球奪標競爭其結果爲六十六與八之比約翰獲勝 
　　昨日（十二日）午後該校籃球隊又赴徐家匯與南洋球隊比賽在户外舉行天氣清朗圍塲觀者約六七百人公正員爲西人青年會麥克勞赫司葛爾君於三時開賽至四時爲止共賽四十分鐘迨至告終約翰得二十八分南洋得二十五分勝利屬約翰云 
　　約翰同學會上海支部擇於明日（十四日）晚七時在青年會會食堂開聚餐會届時校長卜舫濟博士將演說遊美情形及校中擴充方法除博士演說外職員將報告本年進行計畫 
　　該校校務管理本由校長一人擔任自學校發達内部擴張力難獨任發議另選大學科敎務長襄助管理日前巳由大學議會舉定工科碩士伊理敎授爲敎務長伊君在校擔任測量數學二科巳有九載云 
[省立學校聯合運動之開會期]  
　　上海縣沈知事昨令勸學所所長文云案奉江蘇敎育廳第四二五號訓令内開案查省立學校第六次聯合運動會去年因事展期呈准展至本年春季舉行在案現巳届期經本廳擬定四月六七兩日在南京省立公共體育場開會呈奉省長令開呈悉照准即在四月六七兩日舉行應由該廳長轉令各校遵照等因奉此合行令仰該知事轉飭所屬中等各學校一體知照此令等因奉此合行令仰該所長即便轉致此令 
[協緝金錫林餘黨]  
　　閘北偵探隊士張福蘇升破獲紹興著匪金錫林一案徐警廳長因該匪供認自去年隂曆三月間與同黨十餘人來滬之後所犯刦案巳不勝屈指現同黨有回原籍者有往外埠者留滬僅剩六七人故巳通令所屬各署隊協緝該黨匪犯務獲解究一面先將金匪解送護軍使署軍法科候行文浙江嵊縣知事傳知被害各事主來滬候質 
[逆倫案擇定相騐地點]  
　　張欣生商通醫生朱健臣毒斃親父駕雲一案業奉上海地方廳譚檢察長稟准上官令飭儀徵縣檢驗員顧新三來滬助理稟知譚檢察長擇期開棺相驗在案惟查駕雲屍棺早經其家屬在三林塘鎮附近二十四保北六圖聖堂地方築墓埋塟故預由譚檢察長令飭該圖地保周瑞山妥爲保管去後現在旣欲開棺相驗則檢驗之處須擇相當地點浦東旣隔浦江出入諸多不便經譚君一再調查得悉普益習藝所旁邊有荒地一處堪以應用惟此地爲該所業産昨午又由譚君函商該所主任張逸槎暫爲借用張巳應允一俟日期擇定屍場内應蓋蓆棚二處四周并圍竹笆二道俾便屍棺由墳中掘起杠運到場停放開驗至於參觀之人須有入場券方准參觀現譚君巳將擇定相驗地點電稟高等檢察廳矣 
[美盛公司棉巿報告]  
　　中美新聞社譯美盛公司報告云上星期棉巿毫不活動銷費家因印棉價廉僅小批購入不肯多買棉紗巿面頗活動四川漢口天津江西等處均有要求云 
[日后輪船明日抵淞]  
　　昌興公司日本皇后號輪船由温哥武開來將於明日（十四號）下午一點鐘抵吳淞接客小火輪是日下午三點鐘抵新關碼頭該輪船即須開往香港送客小火輪是日下午六點鐘由新關碼頭開往吳淞云 
國内輪船運貨進出口之調查 
[進口貨]  
　　（寗波）招商局之江天輪船昨由寗波裝來之貨有乳腐四百壜竹笋一百八十八簍脚餅一百三十一塊草蓆六十一件醬油五十壜牛皮七十件棉紗二十件鮮蛋十擔雜貨二百 
 
 

Page 11

 
 
四十五件（長江）招商局之江孚輪船昨由長江運來各貨有小麥五百零六包芝蔴一百六十七包綠荳一百八十二包紙頭二百六十八件苧蔴一百二十件機花一百零六包皮油一百桶皮蛋一百缸上紙八十五件羊皮七十六件鮮蛋五十擔桐油五十桶烟葉八十四件洋銀十箱毛茶三十箱棕絲二十六件雜皮五十四件夏布六件綢子五件布頭六十六件（浙海）越東公司之永利輪船昨由海門石浦裝來之貨有松板四百丈松叚三百根鴨蛋三十擔硬柴八百擔青炭二百簍雜貨三百件 
[出口貨]  
　　（寗波）招商局之江天輪船昨日裝往寗波之貨有洋布二百十箱皮油五十六桶鹹魚四十件甘蔗四十七件香烟二十七箱驢皮二十六件赤糖二十包橘子一桶魚翅一件雜貨六十件（浙海）越束公司之永利輪船昨日裝往海門石浦之貨有白米二千五百包豆餅一千塊黄豆五百包花衣一百包洋火五十聽浦三十簍香烟三十箱洋紗二十件土布十件舊鐵三百擔南北貨三百件（牛莊）招商局之遇順輪船昨日裝赴牛莊之貨有麵粉五千包洋布二千五百六十六箱橘子六百二十五桶甘蔗八百二十件土布六百七十件白米五百六十包顔料四百四十四箱洋釘二百零七桶靛青五百十桶玻璃二百箱藥材一百零四件香烟五十箱水菓七十五簍瓷器九十件白礬八十包草蓆六件洋布三十八箱雜貨一千五百九十九件又轉口貨有瓷器一千五百五十六件白礬四百五十包紙傘二百九十四箱杮餅二十件藥材十四件（港粤）太古公司之鎮安輪船昨日裝往汕頭之貨有麵粉四千五百包生仁一千七百零四包黄豆八千四百三十包冬菜二千件乳腐四百壜瓷器二百八十件棉紗一百二十九件生油二百簍土酒一百五十壜青蔴一百五十件瓜子一百七十包香烟一百七十箱藥材一百零四件銀子十三箱烟葉一百零二件糖二十包石膏五十包杏仁十三包雜貨三百二十一件裝往香港之貨有砲竹一千四百十三件乳腐二千壜黄豆八百包藥材八百七十五件銀子五十箱青蔴一百三十六件香烟一百三十二箱茶葉一百簍桐油八十九桶紅棗七十二包洋琴四件綢子一件雜貨一百二十件裝往廣東之貨有香烟四百二十三箱藥材六十七件白米二百六十包杮餅三十件土酒五十壜烟葉十件雜貨十件 
[豐盛實業公司開創立會]  
　　昨日星期六下午四時豐盛實業公司假北四川路青年會開股東創立大會各股東到者甚衆先訂開會秩序（一）振鈴開會（二）公推臨時主席（三）主席報告籌備情形（四）選舉董事監察人（五）報告章程（六）散會當即公推盛澤承君爲主席即由盛君報告籌備情形略云本公司發起宗旨係興辦各項農工商礦實業於國計民生上着想額定資本二百萬元認股者非常踴躍優先股至今日巳滿額是以特召集股東創立大會選舉董事監察人宣告成立並將章程逐條宣布畢謂此項章程請各股東特别注意因即須根據呈部備案云云嗣略有修改通過繼即投票公舉董事監察人爲盧子嘉潘韾航屈文六盛澤承沈聯芳厲樹雄傅筱庵姚慕蓮卞儆成李樹儂等至七時許散會 
[紗業推舉交易所籌備員]  
　　三馬路美仁里紗業公會同業議組上海棉紗現期交易所訂定本月初三日開籌備大會巳誌前報昨日午後四時開會經各職員推舉籌備員當推定阮書督陸頌芳沈泊琴張鑫三等十四人爲籌備員繼由籌備員等推舉項惠卿陸竹坪毛鑑清三人爲籌備主任衆皆贊成散會時巳鐘鳴六下矣 
各路商界聯合會消息 
[裏虹口]  
　　裏虹口工商聯合會於昨晚七時在該會事務所内開職員常會到者約二十人由胡石泉主席陳蒼岫紀錄會議情形如下（一籌備加入上海聯合急募賑欵大會問題蔡月波主張與總聯合會共同加入以免紊亂衆通過（二）總聯合會年刊問題黄次俊起立謂該會年刊本會現除巳將本會大事紀送去外對於此項年刊廣告一事亦應與各商號等從速接洽以便付印而本會所辦義務夜校之成績亦應請支金石從速編次陳蒼岫附議通過（三）討論華顧問問題衆謂五顧問旣由我儕納稅華人所公舉即有代表之資格且第六條之規定與租界當道一方並無何種之妨碍故實無取銷之必要（四）議訂公共閱書報社規則八條以免紊亂（五）議定以上丁孔誕日爲本會演說競進會成立之日至是乃散會巳鐘鳴十下矣 
[西華德路]  
　　西華德路商界聯合會昨日午後五時在該事務所開第三次職員常會會長沈佩蘭主席報告開會宗旨次議决各案如下（一）本路商界義務夜校加入急振游行衆贊成通過（二）本會依照總聯合會定章加入急振游行衆贊成通過并推邱嘉樑爲隊長議畢散會 
[文監師路]  
　　文監師路工商聯合會昨日職員會議到會二十餘人首由潘冬林提議加入急振大會游行案計加入者十二人推韓直剛爲主任衆贊成杜椿蓀提議關於華顧問案以就職無期欲爭巿民權非聯合各團體表示切實要求不可當經范瑞卿谷鏡蓉等全體職員表决通過尅日積極進行以爲後盾陳震源蔡關銘等勳議以時當春令公衆衛生尤宜特别注意以輔衛生處所不及本路各里垃圾桶往往發現死孩屢經切實調查知此中多數確爲乞丐所爲將他處死孩捲藏席内竊放入桶敲詐漁利堪爲痛恨非函請衛生處切實嚴禁不可一致通過由文牘擬稿議畢而散 
[百老匯路]  
　　百老滙路商界聯合會事務所原設中虹橋西首莊源大衖内兹因房屋不敷應用另賃蓬路靖安街翻造之新房一俟裝修竣工即行移入辦公遷移之期約在下月初旬云 
[青年會徵求會之結束]  
　　青年會徵求會業經發表三次各隊成績歷詳本報昨日爲該會最終結束閉幕之期自朝至暮各隊員赴會繳納會費者踵趾相接較開幕時競爭更烈該會幹事咸有應接不暇之勢入夜八時在殉道堂開會到會參觀者更多先演影戲義結鴛鴦五大本外加特别游藝兼演火棍爲來賓助興次由某君演說詳述徵求青年入會與社會前途之關係迨鐘鳴九時由會員科幹事湯仁熙將十隊分數順次報告此次安慶隊總得一一三分二分獲居魁首並用幻燈映出計成人部安慶隊隊長陳漢明君本期七四二九分加獎一○○分連前總得一一三八二分南京隊隊長王正廷君本期三五五四分加獎五○分連前總得一○四八八分宜昌隊隊長田時霖君本期三八八○分加獎七五分連前總得六七○二分沙巿隊隊長王恭寛君本期二五五○分連前總得六二三三分南通隊隊長張孝若君本期二八五一分連前總得五四九七分漢口隊隊長韓玉麐君本期二一九○分連前總得五三六二分九江隊隊長唐露園君本期一○九七分連前總得三七○三分鎮江隊隊長席聚星君本期四七一分連前總得二七四一分重慶隊隊長林桂慶君本期五○三分連前總得一七一五分蕪湖隊隊長湯節之君本期三五六分連前總得一○六七分總計五四九六五分又童子部（一）七師一八一八五分（二）三師一四六五分（三）三師八七三分（四）六師七八三分（五）四師七五九五分（六）一師六五七分（七）八師四七六分（八）五師二一一分總計七○四五分兩部合計超出目的之外云 
[中華武術會創辦社會童子軍]  
　　中華武術會現謀創辦社會童子軍其宣言如下集個人而成社會集社會而成國家故欲真救國者必先謀社會之發展欲謀社會之發展必先使個人分子之優良否則非根本改造終無濟於事也改造個人當自何時始厥惟青年時代改造之利器以何者爲最精厥惟童子軍敎育按童子軍敎育所以發揮天賦本能練習人羣服務養成自動自治之能力灌輸保家保國之精神並以智仁勇三者爲其最大主旨自一九○八年英貝敦堡發軔以來甫十數載五大洲巳徧樹童子軍旗童子軍敎育之受社會歡迎於此可見惟是歐美各國對於童子軍敎育均學校社會並重朝野上下莫不深表同情竭力提倡回顧我國除學校童子軍尚可差强人意外社會童子軍則從未之見縱有一二熱心同志加以鼓吹亦未見諸實行誠憾事也本會同人有鑒於此爰有創辦社會童子軍之發起組織方面悉照江蘇童子軍細則施行特隊員之徵求係屬公開性質無論工商學界凡年在十二歲以上十八歲以下如願入隊均所歡迎訓練方面除照童子軍通行之各級功課外並得按社會之需要因時制宜加增應用功課譬如國語英文商事工藝運動技擊以及其他之公民常識等等皆可酌量敎練俾克實用總之旣號曰社會童子軍處處自宜以社會爲前提此當亦熱心社會事業之伯叔兄弟諸姑姊妹所樂聞者也然而天下凡百事業衆擎易舉獨力難支本會同人不揣謭陋從事組織深恐經騐不充致爾隕越尚希海内外同志鼎力贊助竭誠相將一方面介紹青年入隊實習一方面時賜南針俾匡不逮更能一唱百和羣赴鼓吹使各地社會咸有社會童子軍之組織則將來中國之青年靡不有童子軍精神旣非前此西人口頭禪所稱之東亞病夫亦非囊者萬惡社會中之醉生夢死者流對於社會國家之前途不有無窮之關係乎謹此宣言又徵求童子軍入隊簡章如下（一）宗旨以灌輸童子軍敎育使能實行服務社會爲宗旨（二）額數暫定二十四名滿額不收（三）資格凡年在十二歲以上十八歲以下身家清白無論工商學界如願入隊均所歡迎（四）功課除照江蘇童子軍通行之功課外並得隨時按社會之需要加增應用功課如國語英文商業簿記技舉等（五）時間每日下午自四時至五時（六）地點即在小南門中華武術會内（七）費用除個人服裝十四元自備外所有應用器具均由會備概不收费（八）報名期限自陽曆三月十六日起至三月二十八日止 
[鐵路聯票亦可照補]  
　　滬寗滬杭甬鐵路原定章程凡乘客因延長程途（如由杭至嘉興改爲至上海等）及更換等級（如三等改乘頭等或二等）在車上補票者僅以各該路本路各站爲限其兩路聯票則不能適用現因此種定章與乘客不便乃由該路車務總管通飭各站准自即日（十二）起凡車上補票由滬杭各站至滬寗各站或由滬寗至滬杭之聯票亦可照補惟騐票員須於此項補票上横書「聯運」字樣以醒眉目 
[報關公所評議會紀]  
　　南北巿報關公所評議部於昨下午二時開評議會到者評議員十分之八當由評議長石芝坤提議海關附徵賑捐一事前巳函詢總商會兹尚未據答復應若何表示請衆討論公决評義員周靜齋起立謂應再函詢巳有否答復是否一致抵抗且同業代華商報關者其中尤多爲難理應與各商極力抗爭務請商會於開會時預行咨照以便列席討論云云衆贊成通過次議長提議本公所評議員朱眉舫於上月作古應否開會追悼經衆决議巳故評議員朱眉紡平素於本公所事務熱心毅力實堪悼惜當先知照同人及其家屬准於本月十一日開追悼會以資紀念議畢散會 
[羅斯律師潛逃]  
　　前在佑尼干律師處辦公之羅斯律師辦理中外訟案頗著聲譽近忽發生將當事人托其保藏之證券等品私行轉押情事事旣破露羅斯潛逃不知何往聞巳往日本但確否未詳日昨美按察使公堂下諭取銷在中國境内充當律師之資格並發出逮捕狀聞其侵蝕之數約爲八萬兩云 
[國貨維持會評議會紀]  
　　昨日中華國貨維持會在九畝地新會所開第十届第十四次評議會由議長汪星一主席兹將議决各案列後（一）競新花邊公司函請電省禁止無錫包辦花邊稅業經本會於五日電致省長財政廳要求飭縣取消矣請追認（議决）現此案巳經財廳取消　應毋庸議（二）調查熒昌火柴公司之報告（議决）准於致函汕頭學生會證明請勿誤會（三）農商部工業試騐所特派技術員汪君至申調查工廠業於昨日由本會書記孫寳輝陪往參觀現尚須繼續調查案（議决）俟調查竣事後再議（四）副會長龐竹卿辭職案（議决）去函挽留（五）中華第一電泡廠請提倡案（議决）俟派員調查後再核（六）華裕布廠入會案（議决）准予入會議畢散會巳傍晚矣 
[寰球學生會日校旅行半淞園]  
　　寰球中國學生會日校今歲自開學以未由各敎員議决每逢星期六下午乘課餘之暇旅行本埠名勝一次以增課外學識前星期六旅行宋園并參觀復智學校昨日星期六旗行半淞園由敎員蔣沸泉李嵩生吳德寅林兆元等率領高等班數十人到園後即散隊遊玩各處園中風景極佳登假山遠望黄浦江汽船歷歷在目遊玩片刻敎員學生合攝一影興盡而返及回校巳四時半矣聞下星期六擬再旅行愛儷園云 
[施種牛痘]  
　　浦東沈家弄東鄉施種牛痘所主任沈　梅鑒於近日天花巳有發現特在爛泥渡益生堂藥號設立分所以便該處居民就近投種 
[聯益會義務夜校之擴充]  
　　虹口梧州路聯益善會附設之義務夜校原定按國民學校編制兹因來校報名者大率超越初等程度經該校長王際亨商之理事主任陸文中特添商業科增授英文等科以養成商界人才且照原定鐘點二小時再加一小時現尚有餘額有志求學者盍往報名乎 
[浦東花業公會董事會紀]  
　　浦東花業公會前日在浦東公所開董事會總董秦介侯因事未到衆推副總董黄譜衡主席報告演說畢繼由董事傳佐蘅報告成立後之進行狀况當塲推舉王濟川擔任文牘黄連章擔任書記又議决推舉調查勸導員每縣各一人姓名錄下調查楊福森邢志剛黄福堂衛達生勸導張心田楊錦亭顯蓮　程少雲等末經衆討論各項進行事宜而散 
[北巿米業公會改選職員]  
　　北巿米業公會前日下午開選舉大會到一百三十人由會長錢貴三主席報告開會宗旨以本會職員一年服務巳滿照章應投票改選當即選出議董蔡錫卿等十一人復由各議董互選正副會長當經選定錢貴三爲正會長朱麗生唐秀甫爲副會長符前耕陸世榮等十二人爲調查員並公推錢梅岑爲經濟董事云 
[海容艦啓椗往厦]  
　　海容軍艦本係第一艦除所轄前駐海參崴因受冰凍艦身破壞於去年十一月間調回上海駛入江南造船所修理迄巳三月業巳修竣出塢椗泊浦江候令差遣兹經藍總司令查得通濟練習艦駐防閩厦久未興修艦身銹腐應即調滬修葺是以令飭海容軍艦即日開往閩厦巡戈將通濟艦調回估修海容艦長奉令後巳於昨日啓椗往厦矣 
[護軍使令閉外國酒店]  
　江蘇特派交涉員日前接松滬護軍使署函云閘北虬江路各外商酒排間遵令停歇者已有十之八九惟據調查報告尙有德大及樂陶陶兩户仍未停歇實屬違抗相應函請即希函致領袖總領事轉致該外商迅行遷讓云 
[盛氏分産訟案之結束]  
　　盛氏分析遺産一案涉訟有數年之久慈悉三月三日民事堂諭如下本案保存股股票選舉權應由該會長盛莊氏主持辦理盛毓常等請更改分析册行使股票選舉權反對選定愚齋義莊董事各節應即一併註銷仍照上年三月十一日堂諭完全執行盛莊氏等請戕選定董事立案照准此判云云從此盛氏家族風潮當可告一結束矣 
[總會聚賭之懲罰]  
　　虹口漢璧禮路一千一百九十七號門牌某茶館主徐協協將餘屋兩間租與徐翔高私設奪錦社總會自舊曆新年以來日夜開塲聚賭前日經該管捕房中西兩捕頭邢紫垣愛活生訪悉督同中西包探前往將徐翔高及賭客二十人拿獲抄出各種賭具帶回捕房因賭徒中之侯阿福被捕後希圖脫逃故飭與徐一併收押其餘馬阿浦胡杏生張郎生陸桂生顧晋生朱金生董漢生傅樹生蕭大毛胡根永姚坤元朱姚三張厚發范阿土王甫堂徐根祥陸阿毛陳秋秋張寳郎等十九人各存洋五元保出昨將在押之兩人解送公共公廨請究保出者大都避不投案由陸襄讞會同日副領事質訊三下以徐翔高糾賭違章判押西牢三禮拜餘人到案者各罰洋三元與不到者之保洋悉數充公賭具銷燬並着補傳該茶館主到堂訊究 
[存貨暫不准變賣]  
　　瑞典國商人腦來頭（即路蘭特）在公共公廨呈訴德國人休爾子（即蘇魯士）不交經管德人特勞其藥料藥水各物並應得薪水川資以及損失等情昨由關讞員會同西洋副領事魏君升座第三公堂集訊據原告露蘭特投訴德人特勞其由外國運來之貨物計值價銀千百萬馬克第一第二批之貨均由被告收管我祗收到二十二萬馬克之貨所有薪水川資被告均未照給致受損失約需洋五千六百七十五元應請飭令被告將貨交存公堂保管候示遵行云云訊之被告休爾子供稱原告之貨交我後當因巿面不佳價格大跌故與海渤洋行商明暫緩售貨遂向抵二十二萬九千馬克交與原告今我代表海渤銀行負完全責任其貨暫存我處容知照該銀行轉告各廠家計該貨共值四十五萬五千馬克當時並無誘令將貨交我執管我接收該貨有海渤銀行復電爲證今若將貨售去歸還銀行押欵尚不敷數因此不能將貨繳存公堂求察並由兩造代表律師互相盤詰口供一過經中西官核供會同簽判云准原告律師請求給譓被告於本案未訊結前不得將德商特勞其所存貨物變賣此判 
[蘇澄如虧欵被獲]  
　　林慧波前延農復律師代表投法公堂控稱林慧波前被蘇澄如虧欠銀洋一萬八千有零逃逸無蹤以致林所開之字號難以支持因而倒閉曾經各債權投案具控求請准予破産外緝拿蘇澄如到案訊追等語判准予飭提蘇澄如在案兹由原告之胞兄在廣東地方將蘇尋見扭至該管官廳飭派法警將蘇解送來滬昨經公廨提訊先由原告律師稟明前情請求訊追中西讞員會判蘇還押聽候覆訊核辦 
[汽車傷人五則]  
　　北四川路長豐里口昨日下午二時許有業販賣彩票之林蔭然在馬路上行走遇有某號汽車駛來不及避讓致遭撞倒手與面部均傷由北四川路捕房十號日本捕到來另雇車送往同仁醫院醫治一面將汽車號碼抄錄呈報捕頭候示又昨日下午五時許有某號汽車駛經虹口乍浦路撞倒廣東人八歲女孩李來源頭部等處跌傷當經閔行路捕房五百零五號華捕前來抄錄汽車號碼另雇車送受傷女孩投同仁醫院醫治即持西醫所簽傷狀單呈報捕頭請究又昨晚七時許江北人楊龍興行經法租界公館馬路被某號汽車撞傷肚腹痛暈倒地即經巡捕連同汽車夫帶入大自鳴鐘法捕房當由捕頭飭六十二號華捕車送仁濟醫院醫治汽車夫押候解送公堂訊辦又有江北人十四歲男童朱三洪於昨晚七時三刻在虹口提籃橋地方遭一千一百三十三號汽車撞倒跌破頭顱血流被面爲提籃橋捕房一千零七十四號華捕查見前來將該汽車號碼抄錄另雇車送朱三洪往同仁醫院醫治一面據實回捕房報告以備查究又昨晚九時十分汽車夫傅阿大開駛三千七百三十四號汽車行經公共租界南京路山西路口將在路行走之寗波人畢春法撞跌受傷昏倒不省人事立經老閘捕房五百十五號印度捕趕來喝令汽車停止帮同扶抱受傷人入汽車載送仁濟醫院醫治即持傷狀單帶同汽車夫傅阿大投捕房稟候捕頭核辦 
[兩汽車夫違章科罰]  
　　汽車夫朱金大日前駕車至法新租界不聽巡捕指揮當由三百四十一號華捕以朱有違定章抄錄號碼回稟捕頭候核又張阿卿日前駕汽車至法新租界環龍路停在路口當爲五十三號一道頭金線華捕查見上前令伊停至横路詎張不服故由該捕抄錄號碼回稟捕頭於昨日飭探前往將朱張兩人傳至法公堂請究先由捕頭上堂稟明前情詰之朱等供認自知不合以後不敢再犯求宥中西官判朱罰洋二十元張罰洋五元充公以儆 
[聚賭抽頭之科罰]  
　　新閘温州路二百八十三號屋内前晚有人在内聚賭抽頭被該管捕房捕頭偵悉密飭中西探捕前往拿獲賭徒金小沙孫金富馬見學陳德法張元龍王阿三陳全善頭家婦人王氏連同賭具一併帶入捕房昨晨解送公共公廨經中西官訊明判王氏罰洋二十元餘人各罰洋二元一併充公賭具銷燬 
[被拐婦人交夫領回]  
　　江北婦人李小六子於上年間被同鄉之張得標拐來上海賣與法租界寳興里魏王氏所開之花烟間内爲娼計得身價洋二百三十元現爲小六子之丈夫李守官得悉來申報捕飭探前往將小六子帶入捕房解經法公堂判再核在案昨又提訊李守官稱民人娶李小六子爲妻有婚書可證呈鑒詰之小六子供認李守官實係婦人丈夫中西讞員判小六子交伊夫領去王氏斥退 
[拐匿女子之獲究]  
　　新閘致祥里十三號鹽城婦人金朱氏之女阿寳今年二十一歲於舊曆正月三十日忽然失蹤嗣據環維堯向該氏報稱阿寳寳寳遭蔡顧氏之子國寳拐匿於青龍橋地方金朱氏偕環同往果將女並蔡母子一併尋獲扭交巡警押送一區一分署移送地檢廳奉檢察官預審之下判令分别收押金朱氏斥退候查明實在情形再核 
[　　匪徒尤金福王根龍前日下午在四明公所附近攫取婦人李成氏鑽石别針等物該氏大聲喊救由崗警帮同追上將尤王二犯拿獲抄其身畔原贓巳爲同黨接去遂押送二區移送地檢廳訊辦該氏回家報告伊戚歐陽小舫追伊夥曹阿二爲該氏代表投廳稟請究追原贓當奉檢察官提案研訊之下判尤王分别收押候究 
[保人違例之科罰]  
　　老閘橋北老唐家弄一百八十二號門牌某繭行主無錫人孫容初曾於去年二月九號在公共公廨具保英商長茂洋行控案内之被告梁鳳山出外後將行内貨物抵押與人兹經交保間西捕華特斐爾得悉以孫旣爲擔保不應擅將貨物抵押殊違定例於昨稟請公廨將孫傳案即據該西捕上堂訴明前情請究訊之孫供初次爲人作保不知公堂定章請爲原宥經張襄讞核供商之英包副領事以孫藐視公堂判罰洋五十元充公示儆 
[迭犯搶飾禁押一年]  
　　婦人王黄氏周陳氏夏李氏分别在虹口天潼路武昌路密勒路被匪攫去金挖耳　寳圈等飾物報捕請緝前日經包探薛正昌西探康仇查係鎮江人吳桂寳一人所爲將吳拘獲吊出原贓昨解公共公廨請究由中西官訊供得實以吳連犯三案應併科刑期一年着帶往西牢執行贓交失主領去 
[誌謝]  
　　昨承商務印書館惠贈第十三卷第二號敎育雜誌第七卷第三號英文雜誌各一册又中華書局惠贈第九十八期英文週報一册又大世界贈二月份游券十五張小世界贈游券二十張誌此併謝 
來件 
[張一麐上蘇社同人意見書]  
　　本社之範圍以敎育實業交通水利爲主而敎育實業水利三者俱以交通爲郵頃見上海報紙有吳淞開埠計　之第二步將開汽車道自松江以至湖州有　湖馬路居中誠爲偉大之計畫鄙意宜就各屬山水清嘉之地以審美的觀念利用太湖左近風景縣自爲計以成環湖之汽車道此本案提出之理由也 
　　走也蘇人試言蘇事昔熊秉三創議開城門　馬路而不可得徐受之議閒　門涵洞以刷城中之溝水而不可得城中街道狹隘穢氣填積潦則無以宣洩旱則無以瀦　飲料混濁故居民思想日即於委靡偷惰無論衛生矣城中旣不可變動莫如另闢新巿塲於胥門外沿西走山脈利用清康乾時御道以包括靈岩天平鄧尉諸勝而迤邐以達本湖查胥門外官道至木續只十八里宜先收買御道旁地（御道多爲農田侵佔日久不能回復當以現在時價亟希公用徵收條例遲則恐其抬價居奇）築一路以遂木續再延長之至光福之鄧尉亦不及四十里曾與朱申甫鎮守使言之朱君欣然謂可以軍爲工仿龍華軍工路之例但須吳人自立公司耳此汽車路若成則游鄧尉者朝往而夕歸湖濱風景遠勝杭之西湖若與滬寗局商立一車站於胥門之洋橋如齊門老站例更便上下或由續復爲支路以出東洞庭路線較長風景尤絶此利於中外之游覽者一木瀆一帶本吳王　舊宫所在近山之民體力較壯出山之泉飲料爲佳蠶桑魚　果木花卉供過於求則生産更富地方人工不期而成重鎮此利於鄉土之工商者一金山之石屑本爲築路要需江北之土工尤屬窮民生計路成則公司工廠别墅山莊觀聽一新氣象廻異聞本社劉君相生榮君德森皆曾自築馬路每里祗數千元須集一築路公司即由在蘇之紗廠電廠各實業團體等與巿公所商會招股爲之宜有倍稱之息又有勃興之望此利於土客之營業者又其一走也懷此志久矣徒以久客在外又身非素封不足以任提倡如本社同人以爲此事可行應推定發起人預算里費若干以時價購地若干由蘇人在籍者與鎮道商定章程若干條路之所至警權隨之電燈電話隨之於公於私皆有裨益俟環湖馬路告成此路即支路之一不尤有相輔之益乎謹議提議人張一　代表人張一鵬 
雜評二 
[游行募賑（訥）]  
　　昨日急募大會之七十餘萬爲少數有力者所負擔而今日游行大會之勸募則將普及於一般巿民也以滬巿人數之衆多又樂善好施之士苟人人稍盡其力節省一二日游宴日用之費以移爲今日賑捐之用在個人非難事而合計之積少成多其數必有可觀災民受實惠無窮此記者敢爲災民馨香祝禱者也 
　　此次急募賑欵各地一律舉辦成績若何可由比較而得向來每有義舉滬人必踴躍爭先此次大會昨旣集此巨欵則聞風而起今日捐募所得必能出於預計之外可以斷言 
　　抑募捐一事募者之出力與捐者之出金錢其熱心同有補於災民亦同此次北京之募急賑北京學界之熱心盡力爲人所稱道特不知今日上海之學界何如 
賞格五百元 
[上海公共租界捕房總巡示]  
　　如有人能通信捕房因而將繕寫左開信函之人捕獲懲辦者立將賞洋如數發給兹將原函用銅版刋登以供衆鑒祈各注意此佈 
　　此項賞格以四個月爲限期滿作廢 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談小說特刊　　（第九號） 
論文 
[小說中之競爭] [  張舍我]  
　　小說必有結構中最顯著之點爲「競爭」（Struggle或Coinpliicat）「競爭」可附屬或包含於情形中如牧童追水牛兩國軍隊開戰豪傑開托新土建立新國科學者欲發明永久功作之機器皆情形而兼「競爭者也」「競爭」之種類不一分類之方法亦視作者之意見而定兹姑以哥倫比亞大學小說學敎授韋廉氏之分類法爲則而分之如下（一）動物與動物間之競爭吉百齡之「象兒」"TheElephant 'sChild"即其例也（二）人類與自然能力間之競爭例見傑克倫敦JackLondon之「造火」"ToBuildAFiire"施德唐FrankStackion之「負的地心吸力」"AToleofNegatveGravety等（三）人類與動物間之競爭如吉齡之Bertrau　and　bimi　與亞倫波EAPoe之「黑貓」TheBlackCat等（四）人與動物抵抗動物之競爭吉百齡之MotiGuj是也（五）人與動物合力抵抗人與動物之競爭例見吉百齡之TheMalteseCat（六）人與人競爭則復分三種（甲）物質上之競爭如左拉Exola之BackOtheyords等（乙）心靈上之競爭柯南道爾所著「福爾摩斯偵探案」其最著者也中國出版之「中國偵探案」「中國惡訟師」等雖乏小說的真價值而其篇中之競爭亦概可以心靈的稱之（丙）志願的競爭如當利孟夫人MrsFieeman之「母之革命」TheevoltlrMothor是也（七）人與自身即相對的個性間之競爭見莫泊三之「懦夫」TheCowardL篇（八）人與命運間之競爭例見唐默思哈台氏TonrasHardy之「理想之婦人」AnImaginationWoina（九）人與神力妖怪鬼狐等吉百齡「彼等」「無線電報」等即此種競爭之代表也上述分類法固詳盡矣然而失之太繁不特（一）至（五）之競爭爲中國說部中所未覩即在歐美小說界中亦鮮見此種標準與作家况小說在中國文學史上尚在極幼稚之時代吾人作小說自宜定一簡要之標準故吾以爲簡要之競爭分類當如下列之三種一曰人與實質世界之競爭二曰人與人競爭三曰人身中甲種勢力與乙種勢力之競爭是也 
批評 
[小說閒評（二）] [  吳靈園]  
　　余嘗謂有世界乃有情字亦即有情字乃有世界所謂情者非特是男女之情凡屬社會生活中之喜怒哀樂愛惡欲皆是而尤以男女之情爲此中重要質素故言之亦最有味此等言情之作在小說中我國舊推紅樓夢别有所謂碎琴樓一書者出版於商務書館爲宣統間興業何諏編凡三卷三十四章僅記一李紳之女瓊花鍾情於中表韓雲郎雲郎家勿得志李紳慕富豪而以女字陳姓子銀生終於陳姓厭李紳之家道忽然旁落而毁約瓊花死而雲郎狂放弗知所之意蓋示憤舊昔買賣式的結婚爲不可靠而貧富俗情之下賤可厭寫瓊花與雲郎之愛乃真性情表露贈菜花放紙蝶近於村野的文學非紅樓夢諸部完全爲郎才女貌之煊爛品純寫富貴俗情者可比古人云畫鬼容易畫人難我亦謂寫富貴俗情易而寫貧賤真情難我國舊式言情小說旣多如紅樓夢之徧寫富貴俗情而此碎琴樓獨能不同凡調獨標創格則似又進紅樓夢一層矣然碎琴樓全書完全以哀劇動人結束亦重生離死别要亦不可謂非與紅樓夢布局同也論筆墨清靈殆近蘇曼殊而比較的古字較多寫實用白描法神情切合則又如讀歸熙甫之項沓軒記多篇第十七章記新貴人下鄉男女聚觀閒評一段描寫　　　見情采或爲新小說所不及閒文少絶無堆砌紅綠　　　　新小說體裁中著議論一二如「天下仰飯於人者　　　　　可言故天下者實無英雄者也必有英　　　　飯可耳」韓敬侯以宿學而沉淪臨死囑雲序曰「而父　　　勿讀讀書絶道也爲商弗能便可歸耕耕而弗足則遁於僧耳讀書胡爲」則作者憤世絶俗之慨固巳情見乎詞其叙嗜冷而惡熱在自序中曰「苟欲平治天下者必令天下人無情」在第二章曰「吾覺世界如吾烹水於釜水沸泡騰滾滾相競及揭蓋停薪則萬泡俱滅以是知有生之不樂且又知上帝造人正如吾釜之泡實故熱之以壓所嗜世人蠢蠢輙顛倒而恩怨之寗非大愚」則與靈園平素持論合略言哲理於其間爲讀此書人所不能一時領悟者書詞十餘篇皆哀感頑豓沁人心脾今錄其一曰「凉露如烟兮及於西圃之花花亭亭以醲醉兮烟亦蕩蕩而飛霞疾風東來兮怪雨吹沙烟耶花耶羗何適兮涙滂沱其若麻」「滬灑青草兮青草枯嗟彼葳蕤不自恤兮毋亦憫吾之徂薔薇如藪兮中有鶯鶵雖有淫香而棘　弗朽兮眄鶵翼於九衢」「拂吾琴兮彈吾哀飛塵瓊宇兮蛛網爲摧命風伯以佑吾兮吹吾琴音於瓊瑶之台瑶台有仙子兮胡不循昔而飛來」「仙子不來兮霜横西圃綠紗之窗永凝眸兮羗脈脈其誰語」「無與語兮吾將矚吾之容姣兮容兮不如爲簷滴之波淪於東海之東」「吾自明兮怛吾之憂哀哀命之徂兮吾不自由不自由兮吾將奚求」以當未讀此書者之介紹而爲不自由女子同聲一慟也 
談叢 
[小說叢談（七）] [  寂寞徐生]  
言情小說 
　　食色性也故此類小說頗爲社會所歡迎其長處能涵養人之德性使日趨於商尚且能導人以貞操純潔之美風未始於風俗無益然其流弊亦甚大沈湎肉欲消磨豪氣甚至踰牆　穴恬不爲恥而社會風化之蒙其毒殃實靡有底止蓋吾人每於反面研究不肯正面着想所謂從惡如流是也兹記一可笑之事以見讀此類小說之害杭州某賈人女明豔工詩有酷嗜紅樓夢故致成瘵疾當綿啜時父母怒是書貽禍取投之火女在床大哭曰奈何燒死我寳玉一慟而絶（見唐閒翁筆記）又某報小說後有跋語曰余作路娟傳成妹丈姚漱六見之曰此文誠佳其如誨淫何余笑曰我此書是小說非大學中庸寄語洛閩諸子弟稗官原不入儒家此紀文達之詩君未之見乎雖然小說能害人非小說能害人人爲小說所害耳嘗見親串家一兒頗慧及閱石頭記遂痴繞至狂走曰我奈何不如寳玉余戲之曰君爲寳玉誰爲黛玉者吾非不欲君爲寳玉恐無以處黛玉耳云云天下事無獨有偶不亦奇乎夫小說有功於世道人心巳爲識者所共認願在不學無術者閱之其流斃如斯烏乎見仁見智是在善讀者耳近今所出寫情小說多屬哀情其情節往往好事多磨難以美滿歷盡艱辛哀感頑豔則又可傳不煩秃筆表而出之爲人悲也少爲巳悲也多文人好弄狡獪往往佚其姓氏迷離惝恍使人墮入五里霧中作者固以毫濡涙而成而閱者局外人亦爲之賠滬不少魔力可謂大矣予所見而心折者如紅樓夢碎琴樓（何諏著）雙雄較劍錄薄倖郎紅礁畫漿錄茶花女遺事（皆林紓譯）恨海（吳研人著）憶有情（平情居士）荳宼葩黑衣娘（惲鐵樵譯）等是也 
哲理小說 
　　寓哲學思想於其内而以小說體裁出之吾人讀之如參内典不知不覺間養成高尚之思路純絜之志趣如天笑之鐵牕紅涙記六號寳冷血之心曼殊之絳紗記等皆甚有價值者也 
偵探小說 
　　此種多繙自歐西吾國如折獄之類惟散見於筆記等書無單行本也歐西此種小說泰半亦文人架空搆造世之盛傳福爾摩斯偵探案者係英人高能陶爾手筆而託於華生筆記者也它若合歡草奪嫡奇寃八一三三人影百十三案雖事情未必盡實然皆能令人心思縝密眼光敏銳增益探測力不淺也人每謂中國無此等小說予雅不爲然施公案包公案中之　於此類事者甚衆推多不近於理爲可惜耳本吾國固有之材料從事編纂加以點綴欲蔚爲一部偵探小說不難也何必讓福爾摩斯專美哉遯厂所著血海孤星錄商務書館出版之中國女偵探非以吾國之事而演爲偵探小說乎 
科學小說 
　　物質文明遲滯不進科學小說不發達之故也讀科學書多枯澀無味以小說體出之則能使人愛不忍釋矣余所見者有夢游二十一世紀電世界新飛艇電術奇譚潛水艇洪荒鳥獸記各書理想小說亦此類也 
冒險小說 
　　我國民無勇敢進取心也久矣亟當以此類小說藥之羅朋森飄流記十二小豪傑澳洲歷險記蠻陬奮跡烟水愁城錄等是也 
滑稽小說 
　　現一一身說一一法東方滑稽諧誹翫世未必盡屬游戲使人解頤絶倒抑有心人别有懷抱也吾人於悶懣之時披閱此類小說必能軒渠不寘破涕爲笑袪煩滌悶裨益心身誠匪淺鮮化身奇譚新法螺支那旅行記大除夕等書以滑稽家言爲衆生說法其功自不可没也寓言諷世等小說屬之 
 
[法國大小說家毛柏桑小影] 　GnyDeMaupassant 
　　毛柏桑（或莫泊三）短篇小說吾國文壇多稱述之本刊第一號曾刊其小影惜不甚清晰兹另行製版補刊於此 
新話 
[非戰小說丨安得列夫和紅笑] [  牖雲]  
　　關於非戰的小說我前次曾說過一點我的同學厚生也說了好些丨比欠要强得多丨現在再提出安得列夫TNAndreyev的「紅笑」RedLaugh來講一講 
　　俄國近代文學的特色便是平民的呼籲和人道主義的鼓吹者所以俄國的文豪無一不是寫實主義的作家從普希金到高爾該丨中間如哥郭爾愭格湼夫托爾斯泰柴霍甫丨誰不是站在德謨克拉西潮流前面樹着旗幟高呼文學非貴族的人 
　　那末非戰思想是跟着人道主義的呼聲來的托爾斯泰的「戰爭與和平」warandpeace把一個嗚咽叱咤的傑作安氏的紅笑愚蠢的老　也不如單直也是一部非戰小說的傑作安氏的紅笑呢這部書原來與加爾洵的紅花RedElower（厚生巳經說過譯文見今年改造第二期）齊名的這篇東西的重心便是非日俄之戰而加以評判的意義我們讀下顯然起一種痛恨戰爭的情感覓得戰爭都是瘋狂和恐怖（MadnessandHorror）紅笑的起語丨便是處處都是瘋狂和恐怖丨就剌激到人心炊裡Anabazhin曾說過安氏的字句中多有螺旋的念調往往很懇切地侵入你的靈魂且隱隱地作痛我讀紅笑格外相信這句話了紅笑在一千○五年出版的安氏算靠着這書出名的他初次動筆做的BragaiuotBGaraska雖然曾得着高爾該的讚獎但究還未大出名自紅笑出世後俄人纔知道高爾該後尚有繼起的安得列夫這個大文家 
　　（按「紅笑」一作曩年瘦鵑曾譯爲白話文刊遊戲雜誌其描寫戰爭之慘深刻入微每讀一過輒爲涙下吾誠願世之窮兵黷武者人人一讀斯篇也闖附識） 
瑣錄 
[說林拾雋] [  只鑫]  
　　天下熱鬧場中斷無真立足地（殘蟬曳聲錄） 
　　人生美滿之遭正宜防其不測（十字軍英雄記） 
　　凡事束縳至嚴一縱即不可復綰（脂粉議員） 
　　吾人希望無窮寗能以目前爲止境（鄉里善人） 
　　天下惟婦人與類乎婦人者眼光始墮溺勞利之海（同上） 
　　吾人在社會衆濁不妨獨清衆醉不妨獨醒一時之是非不足論當問良心上之是非（同上） 
　　愛情隨憐憫而生（蠻花情果） 
　　凡人有迷信之心則百凡皆憒（鐵匣頭顱） 
　　婦人之美者秋水出芙蓉天傳去雕飾（刧花小影） 
　　行年垂暮猶如春後之花萬事都了縱令金穴在望徒喚奈何（黑偉人） 
天下真有家庭之樂無過窮人（孝女耐兒傳） 
小說 
[婦女之一生] [  沈念劬]  
　　陸憗鈿女士他還不過二十多歲年紀但守寡巳有一年多了「你爲怎麽守寡」他自巳問到這一句時候心中便彷佛起了一層翳障頓時糊糊塗塗理不出一絲頭緒有時竟自疑没有這事或者但做了一回噩夢爲的他忽然嫁人忽然丈夫害病忽然害病死了前後只有二三個月嫁後光隂没有多大辰光拿受心中影像自然容易磨滅所以他當對鏡顧影的當兒自巳還只算是個妙年女序那裡守甚麽寡但他看了看髮上繫的身上穿的以及四週的事事物物分明有些詫異不由得不使他驚駭失措發出一種可怕的聲音道這是那兒我爲怎麽在這裡再細細地辨認一回恍惚有些明白了便長嘆數聲再也說不出半句話 
　　當他丈夫初死的當兒他着實傷心痛哭了幾次失神失智的問他母親道怎樣過去呢丈夫死了他母親道這是你自巳命苦一輩子過你嫠婦的生涯罷了他道要是丈夫死了妻子呢母親道薄倖的過了三天五天多情的過上一年二年再娶一個便完事了他不覺失聲道怪不得他（指他的丈夫）竟娶了四個妻子呢但男子從那裡取到這樣優越的權利他再也想不出個中原由便去問他母親他母親也瞠目直視對答不出他天天想他母親的話要從不可解説的哲理中想法去解釋他一天二天......天天想着居然被他發明了一種理解知道婦女做一世人只做「守寡」兩個字社會上道德上給他（指一般婦女）的恩典也只有這兩個字 
　　他把他自巳的經歷以及諸親百友和耳聞目覩的事實一件件去證明他覺得他的理想没有絲毫謬誤不論社會上道德上有何種解釋再也推不倒「婦女一生不是做人實是做寡婦」的一個定案因爲婦女到了不做寡婦的時候身體巳歸黄土中了他的理想並没有怎樣深奥他知道不論智愚聽了他的說話没有不懂他道理的因爲一個男子娶了一個女子遇到了一個將死的時候終不能與旁一個同日同時並死所以不是男子先死便是女子先死到了男子先死的時候女子自然便做了未亡人没有旁的問題發生要是女子比男子先死那男子却死一個娶一個再娶再死再死再娶直到死時把未亡人頭銜給那最後娶的婦女爲止所以不論如何婦女終逃不出這做寡婦的範圍但是男女同是一個人爲甚麽只呌婦女守寡不呌男子守鰥他却至今没有明白（完） 
[自由談之自由談] [  鵑]  
　　輓近俄法名家說部　譯者蠭起移其思想之花植之吾土誠盛事也然雷同之作多於束筍如託爾斯泰毛柏桑兩家作品往往一短篇而先後有五六人譯之者雖譯筆不同究有虎賁中郎之似審慎如予亦復不免竊願與薄海同文商榷一防止之法也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
[一週間世界大事撮要] [  圓]  
德國拒絶賠償條件......協約軍隊佔據德城 
紅俄内部發生叛變......彼得格勒有陷落之說 
　　三月一日倫敦對德索償大會德代表西門士對於巴黎會議賠償條件（賠償總額二十二萬六千兆馬克分四十二年繳清又抽德貨出口稅百分之十二）所提之答案不爲協約國所容許三日由英相喬治最後聲明限其於上星期一日（七日）予協約國以滿意之答復否則實行巴黎大會議定之懲戒條件此巳誌前期本篇者也自喬治最後宣言宣佈後全球人士延頸翹首莫不以先得七日之消息爲快蓋時局之嚴重與一九一九年六月二十八日堪相伯仲及期德代表於協約國之原案完全拒絶於賠償問題則承認發行國際公債以償付最初五年之賠欵及出口稅百分之十二之總數而以上西萊西亞之隸屬德國及協約國之廢除對德商業取締例爲交換條件待五年賠欵償清然後再行議商此後延亘三十年之賠償計劃於懲戒條件則謂用武力行動强人承受不願受之契約旣非和約所許且背國際聯盟公約故應提出嚴重抗議協約國對此答詞當然不理即於翌晨實行懲戒條件之第一條由英法比軍隊佔據萊因河東岸之德國杜塞爾道夫Dusseldorf杜斯堡Duisb 
urg羅魯爾Rubror三城德國當局力勸人民逆來順受持不抵抗主義對付協約國之强暴行動其懲戒條件之第二條協約國商民所購德貨以一部分貨價交與本國政府及第三條佔據德國邊界稅關添設臨時稅關等則尚在籌備中云 
　　本週中又有俄國内部叛變之消息其發生之時期在上月之杪地點在彼得格勒主動者爲社會革命黨加入叛軍者爲工人爲舊砲隊司令柯士洛夫斯基將軍爲波羅的海艦隊之兵士起事後即佔據克郎斯泰Kronstadr砲臺（在芬蘭灣頭爲彼得格勒之鎖鑰）爲其大本營其目的在推翻勞農政治建設民選國會亂起後勞農政府欲用武力剿平而兵士不用命十日倫敦方面有彼得格勒巳被陷落之消息云 
[何謂雅浦島] [  圓]  
其地理其歷史 
美國敷設太平洋海底電綫之歷史 
德屬海電與美屬海電互連之形勢 
　　日本乘歐戰中藉口英日同盟而攫取北太平洋德屬羣島及其海電今美國對於雅浦島及德屬海電之處分問題忽對國際聯盟行政會提出抗議於是而遠東方面又多一爭執（參觀本增刋七十五期一週間世界大事）國人多不知何謂雅浦島因作此篇 
　　雅浦島者羅列太平洋中部加羅林羣島CarlineLsland中之一蕞爾小島也在北洋九度二十五分東經一百三十九度面積在加羅林羣島中最大地質亦復不同蓋爲火山之成因其北部地勢高下不一海岸極彎曲之緻四面爲珊瑚礁所環繞礁長二十五英里寛五英里西南端突出一角伸入海中長約五英里角之盡端有黑色岩聳峙水面島之南部地勢低下上有椰子樹無數北部則有山脈蜿蜒最高峯超出海面一千一百七十尺據最近調查全島人口八千人土民體格强健膚色淺紫文明程度高於其他加羅列羣島之居民　 
　　一五二七年葡萄牙人第愛哥大羅沙DiegodaRocha最先發見羣島名之曰西魁拉羣島SequeiraIslands一六八六年賴齊諾AdiniralFrancescoLazeano重復詳細探測改名曰加羅林羣島蓋得名於西班牙王加羅斯第二（卽查理斯）也自是雖隸西班牙而以其　遠不復置意及十九世紀各國兢重海外殖民政策遂謀銳意經營設置有力之政治孰意新興之德意志覬觎於後一八八五年德人遽樹國旗於雅浦島上兩國爭執不休卒經敎皇之調停斷歸西班牙管轄而同時以通商特權許予德國一八八九年二月西班牙因對美戰敗之結果而以三百三十萬元售與德國當時德國購進者除加羅林羣島外爲在西方之皮留羣島PelewIslands及北方之拉特陸羣島Ladroneso惟拉特陸西南之關島Guam則歸美領德國旣得雅浦島即銳意經營建爲海底電線之中心站有海電北通上海東通美屬關島西通雪里勃斯島Celebes東北之美那佗城Meesndoo（參閱附圖）歐戰起日本突以軍艦佔有之没收其海電而斷絶其流通於是而美國對於遠東之聲息爲他人所把持矣巴黎和會討議德屬太平洋羣島處分問題美國即聲明雅浦島之處置不能與加羅林等島混爲一談當留待萬國交通大會討議德屬海電時一併處分本届國際聯盟行政會承高等議會之議决案通告各國將北太平洋德屬羣島委託日本代管於是美國突向行政會提出抗議謂萬不容許雅浦島一併歸入日本代管權範圍内行政會之對美復文則推諉於高等議會謂高等議會决定支配辦法而國際聯盟不過注意代管區域之行政事宜故美國之責問當由協約國解釋之粗綫爲美國所設齒綫爲德國所設細綫爲其他諸國所設 
有此復文故雅浦與德屬海電問題在此届行政會猶爲懸案將留待下届開會時與美國代表直接磋商矣夫美國之於蕞爾雅浦島何爲而以全力爭持不許其讓予日本代管乎欲解釋此疑問當先詳叙美國對於敷設太平洋海電計畫之歷史以明原委而雅浦島位置之於海電交通有若何之關係則述於篇末 
　　美國欲敷設電線連絡美亞兩洲太平洋海岸之計畫由來巳久當一八六一年美州大陸電線初次通至太平洋海岸時巳蓄此意然當時之計畫乃在豎立電桿繞道亞拉斯加Alaska復白令海峽經西比利亞通至歐洲而非敷設海底電線也其時歐洲方面各國競爭敷設陸地電線俄國亦有延長大陸電線經西比利亞平原而達於太平洋海岸之計畫美國政府不甘落人後故亦亟欲實現亞拉斯加白令海峽之長線一八六五年興工敷設越西北國界假道坎拿大向北延長期年（一八六六年）而成八百五十英里之陸綫是年歐美間大西洋海底電綫工事完竣美國當局乃恍然大悟何不效法大西洋而改設太平洋海底電綫之較爲便利也自是亞拉斯加之長綫即不復繼續敷設而專從事於海綫之籌畫矣其始計畫取道亞留相羣島AleulianIslands（連續於亞拉斯加堪察加兩半島之間横亘於太平洋之北部）設一海綫經千島以達日本然黑潮之熱流適經島旁巨浪急湍旣不適於工事之進行火山爆烈地震頻仍復足毁海綫於巳成自然狀態在在不利於工事而亞留相羣島敷設海電之議亦遂廢棄矣至一八九八年檀香山諸島合併於美國美西（西班牙）戰爭勃焉爆發次年菲列賓馬利亞那Marianas兩羣島相繼加入美國版圖有此事勢美國對於太平洋之關係益形密切而太平洋海電問題又復甚囂塵上矣麥金萊總統PresidentMekinley乃對參衆兩院提出緊急動議謂宜立即敷設海電而出水之綫應完全在合衆國領土之内故即决議自加利福尼亞海岸下水經檀香山關島而達於菲列賓又以檀香山關島間距離之過遠也乃在中途覔一極小之沙堆建爲過渡電站即名之曰中途島MidwayIslands議旣定即委太平洋商業海電公司ConrmercialPaciricCableCompany專任其事至一九○三年七月四日而工事完成計自舊金山至火奴魯魯海電二千二百七十六英里火奴魯魯至中途島一千三百三十二英里中途島至關島二千六百零七英里關島北至小笠原島八百九十九英里與東京海電相連接關島至馬尼剌一千六百三十二英里馬尼剌至上海一千二百六十四英里共計電線一萬零零十英里 
　　至於雅泊島在太平洋海電途程上之重要不過亞於關島而巳蓋其位置在美屬關島與菲列賓羣島之問雅浦島有三線其一即與關島相接線雖爲德人所敷設而與美人之利益關係至密蓋苟關島馬尼剌間之海電一日斷絶則美國與中國菲列賓間之消息猶可自關島繞道雅浦島而達於上海再由上海轉遞至馬尼剌也設或關島東京間關島馬尼剌間雅浦上海間之三線悉斷則有關島雅浦問與雅浦美那佗問之二線在猶可通至荷屬東印度羣島及新嘉坡而與香港上海諸埠相通也今關島本爲美國領土若雅浦島而亦爲美國管轄則美國與遠東間之海電交通不虞遭遇危險設不然者關島馬尼剌海電一斷而中國菲列賓與美國之聲息立可阻塞矣此美國之所以力阻雅浦島之爲日本所有也 
 
[太平洋之海底電線圖]  
 
[舊金山馬尼刺間海程剖面圖]  
[美國議員團視察中日韓三國之報告（三）]  
　　去夏美國議員團游歷中日韓三國歸國後由團員加州議員沃司本士HZOsborns編成報告向衆議院大會宣讀之本館得其全文因亟譯出連續刋登本增刋其第一節揚子江口第二節上海所見巳載前届兩期 
（三）杭州一日記 
滬杭道中禾田與墳墓相映成趣 
中國店舖無窻飾而各具一種臭味 
華人歡迎意誠情摯至堪感謝 
　　吾人上海之游告終於八月九日離埠時旅滬美人三千五百人對吾曹所表離别之情固極深厚然最殷勤者仍當推各界華人彼等派大隊代表至站歡送享吾以音樂護吾以軍隊 
　　中政府所備之特車於晨間七時半啓行向西南行閱四小時而至杭州車輛仿歐式小房成列旁通一走廊座位均可架作床形以便晚間睡息殊爲適意侍者俱爲華人應酬極形週到 
　　杭州之游爲吾人深入中國内地之第一次途中所見令吾趣味横生路旁田畝俱爲淤泥積成極爲肥沃隴畝間遍植桑樹乃知此爲産絲之區棉麥茶葉甘蔗諸産亦隨在可見然主要農産似爲米禾之種植極遍美國敎士在德京柏林設一種施食處專給德國小孩之無父母或窮苦無依者現在另有一處專爲大學學生之窮苦者而後每次午飯惟二馬克 
　　而密其種種之繁盛實爲余等生平所未見者途中所經未嘗見有盈丈之荒土有之則爲墳墓墓之形若小邱撮土以爲之者也壘壘者觸目皆是華人以墳墓爲神聖不可侵犯之物故其所佔之地寗廢置不耕然兩墳之間苟有尺寸餘土即墾而植之不令荒蕪余等游中國自南徂北此等墳墓隨在皆有北方墳墓所佔之地較南方更多田中耕畜極少可知耕種之事都由人力爲之者也 
　　杭州共有居民七○○○○○人旅居之西人較他地爲少故其中國式的現象亦較爲顯著停車之後忽得一狂熱之歡迎實出於意料之外車站迎候之人約有一五○○○○彼等視美人爲贄友故特休假一日吾等下車後見萬頭鑽動其面若棕色之海波上體多裸察其顔色一若急急欲睹曾爲其拒絶和會中山東决案之美人者然是日羣集之人雖衆而聲息寂然其推誠以歡迎吾曹之情一望可知 
　　月台之上迎迓吾曹者有軍樂有兵隊有中國官員中國一省之長官與吾美全州官等惟較爲顯赫耳每省有省長及督軍各一以實力論督軍實駕乎省長之上當中國在帝制之下各省有一種特殊而高强之權力自改共和後此項權力較前加强若一督軍能集一大軍隊而給以厚餉則其權力可箝制中央政府蓋中央無軍隊祇能受其指揮也浙省共有人民一七○○○○○○吾等離車站後即登人力車車數約有百輛上揷中美國旗登車時擾攘特甚後即横貫羣衆而入街道街道至窄最闊者祇十或十二英尺道旁店舖林立店　　非洲Kongo之黑矮人 
舖之前部皆面街洞開無窗飾而各具一種中國的臭味此種臭味頗爲特殊然在無論中國之何部皆可聞得之也街道間有以磚石鋪成者然大都祇爲泥土店舖百貨雜陳應有盡有而以售食品者爲最多賣燒餅者其木盤或磁盆中所陳之食品似甚陳宿塵積於上蠅翔於旁而賣者旣絶不以爲意買者亦顧而樂之吾人於炎日之下經此等街道約數英里終乃達一美麗之大湖名曰西湖湖畔列有底平而横闊之游船一大隊吾等登舟横渡旣抵彼岸巳有轎子一隊接候吾等每轎有輿夫三步時輪流替換彼輩至狡余憐其疲勞故步登一山使得稍憩比反而杳無覓處矣余於是不得不冒烈日步行一英里之途程熱極幾至於暈後至一古廟廟前巖石之上雕有佛像無數刻工絶精細雖歷數百年而神氣猶奕然也 
　　廟中又有佛像五百以本製而外飾以金各像之容狀神態無一與他像類同者尤奇者自不同之容貌而可審知其所表示之不同之性格據謂此等佛像製於七百年前其體大於生人三倍是廟之環境風景極佳麗動人流連廟屋之建相傳謂在千數百年之前云 
　　吾等復乘轎返湖畔駕舟渡湖登人力車而至一大絲廠工作其中者千七百人工作之手續極爲有趣其最令人注意者爲剥繭繅絲之工程置繭於沸水鍋中女工鈎出絲頭而繅之於錠子之上 
　　是日之晚余等被邀就膳於絲業公所主人享吾以中國絲竹主席致歡迎辭余代表全團答謝之午夜搭車離杭殊覺疲累然雖受擾攘之苦炎夏之熱而杭人士殷勤相待之德則未嘗去諸懷也 
　　車於夜中過上海以八月十日上午十一時至南京城車經各小站時每有華人歡迎團體穿制服備軍樂高唱美國歌以接余等且有新式武裝軍隊至車站保護吾等雖據床高臥或巳深入睡鄉而友愛華人之殷勤接待毫不稍怠其盛情實令吾人感謝不巳也 
[對於此届遠東運動會之希望] [  麥克樂]  
　　青年會幹事麥克樂先生旅華多年提倡體育不遺餘力吾國青年之受其賜者不知凡幾近以本届遠東運動會開會在即深恐社會一般人士對於運動真諦猶不明瞭因著田徑賽運動詳解一篇將各種運動之方法格式繪圖立說詳細闡明稿成以貽本館即連續刋登星期增刋以盡介紹之職而對於麥克樂先生則尤願代表全體閱者以致感謝之忱者也（星期增刋部白） 
　　今歲爲遠東運動會舉行比賽之期巳决定開會於中國則是會之關係於中國者尤爲切近而影響於中國者亦至爲重要吾是以對於此次開遠東運動會之中國有不能巳於言者矣考是會之舉行巳四次曾一度開會於中國而中國選手亦即亦是次獲全勝於是國人舉欣然色喜及第三次開會於日本而中國選手失敗於是國人又蹙然以憂即此一勝一敗一喜一憂之間足徵中國人對於是會之熱忱與責望於選手之切矣吾將拭目以觀此一勝一敗一喜一憂之餘所激起之反動爲何如意必全國體育將有極大之變遷歟詎時過境易闐焉無聞寂然無見何激昻於一時而平日竟行所無事耶若是則勝也何喜敗也何憂則此運動會之舉行也與中國並無何等之關係亦無何等之影響所識者只臨時會場與賽之少數選手而巳若是則選手自選手中國自中國運動會自運動會其間一無聯屬也若是則運動會之舉行也與選手何益與中國何益與運動會又何益若是則是會之舉行也不亦多事乎此吾人之所大惑不解也 
　　吾竊嘗聞之矣中國對於派遣選手與賽不過爲國際上飾外觀其學校之訓練選手亦不過爲學校增虚榮其輿論之鼓吹則以他國爲敵而鼓勵選手者亦不過爲本國爭勝利充全國之心理亦不過如是如是而巳此其愛國心也諸君旣以運動比賽爲臨敵吾姑引史乘以爲喻昔李陵之擊單于率步卒不滿五千深入朔漠死亡殆盡餘不滿百然陵振臂一呼莫不奮勇追奔逐北李陵非不勇也將士非不用命也而卒以降敵者何耶不待吾言當皆知爲後援不至耳若徒責望選手之得勝而不謀體育之普及則何以異於遣李陵而不之援雖勝亦敗耳須知他國之選手均係全國體育之結晶選手之技能與康健率固優而國内一般之技能與康健率亦皆常保持其水平蓋傾比賽勢所不能是以選其最優之能手以代表全國直接言之即表示自國體育之成績也尤須知此運動會之用意係爲比較東方各國運動之成績以鼓勵各國體育之進步並無軍事目的存乎其間更何敵愾之足言耶試觀中國之選手其背景何如乎選手之成績能否代表全國之成績乎此兩問題吾望中國人當從實際上解决之不當以飾外觀爭虚榮勝敵國爭客氣圖一時之快意也 
　　吾今所望於中國者宜趁此次遠東運動會接近之機深體是會之用意詳察勝敗之得失爲敎育家者宜放大眼光袪除誤解應取他國體育之實際爲標準以謀自國體育之發展須知利用運動比賽以激動多數學生之興趣係爲提倡體育之一種工具與方法並非以少數選手能運動即爲體育之究竟也青年學子宜消除客氣而爲實際之競爭須知少數選手之勝敗不足爲一國之榮辱而一國之青年無强健之體魄無奮鬥之精神實國之大恥也嗚呼吾可敬之敎育家乎吾可愛之青年乎其亦注意於體育之普及乎吾敢更進一言曰欲謀體育之普及舍利用運動爲提倡之工具以激發學生之自動機外其道莫由吾雖不敏敢就所知將各種運動之方法格式及訓練法解釋詳細揭諸報端以供熱心體育之參考焉 
 
[美國女敎育部長] 塔白湯夫人（MnsHarrfietTupon）海渥阿省人巳被議會選舉爲本省敎育部長 
[田徑賽運動詳解] [  麥克樂]  
（一）各種賽跑 
（一）短距離賽跑之起跑法 
　　（甲設備）（一）跑道在賽跑徑内畫出若干之小道其寛四呎運動員各佔其一以爲奔跑之路此小道名爲「跑道」（二）起跑綫在起跑之處畫一横線此線名爲「起跑線」（三）起跑穴運動塲上須預備挖掘器具運動員各擇其應佔之小道於其中心用指畫一直線與小道邊線平行或虚擬一線而不實畫亦可即在起跑線後先試作「各就各位」時之形勢以測定兩脚之位置若於起跑時其人係用右脚在前則在前之起跑穴即在此脚下挖掘其位置在起跑線後五時至八時在中心線右邊二吋其穴深二吋半至三吋半寛四吋至五吋穴之後面須堅實並與縱平面作四十度之斜角（與地面成六十度之斜角）穴前面之泥土須盡挖去以便跑時不致阻碍脚之前進然後將左腿跪於中心線之左約一吋至二吋膝蓋約與右脚心相齊以此爲準即在左脚尖下挖一穴其大小與前穴相同但後面須與地面成正角故與前穴稍異 
（乙）起跑格式 
　　（一）準備各運動員於比賽時間將近時須先作深呼吸由二分鐘至五分鐘及聞發令員呼「跑手注意」之令即各至起跑線後各人應佔之跑道中間將在前之脚踏入前穴在後之脚先踏於中心線對面與前脚平行然後俯上體以兩手指抵起跑線上即以手指及前脚支住上體而以後脚向後踏入在後之穴並以此脚之膝跪於地上及聞發令員呼「各就各位」之 
 
 

Page 19

 
 
令各運動員即以右手姆指按於中心線右八吋之處以左手姆指按於中心線左八吋之處皆在起跑線上（第一圖）（二）預備起跑各運動員聞發令員呼「預備」之令即將臀舉起並傾體向前使全身四分之三或五分之四之重量傾倚於兩手及前脚上兩肩較手略前越出起跑線外後脚之小腿與地面平行然其膝宜較脚跟稍高其時須整飭自巳之肌肉使與二起跑穴作推拒之勢兩目須注視起跑線前五呎至六呎之遠頭不可過仰並宜鼓氣專注全神於起跑一事不可涉及他念（第二圖）（三）起跑各運員一聞槍聲即運力於雙足使之發動（第三四圖）在此最短促之時間將後脚提向前而急踏於地此第一步須偏出側面約二吋遠使脚步得以穩固此時又須盡力將兩手向前後擺動踏出之膝作向前向上之姿式與地面成四十五度之角（第五圖） 
（丙）起跑要訣 
　　所跑之第一步不宜過於長大普通此步不可過三呎半遠若脚步過長則身體之挺直過速最足妨碍往前之力即第二步亦不能過四呎自第三步起每步加長之率尤當較前稍减及達十五碼至三十碼後始可增滿速度 
　　練習短跑各種姿勢圖（一）（二）（三） 
從物理一方面而論起跑之最大問題即係使身體由靜止之位置急速達於往前進之速率換言之即使身體動作最快加緊速率因此之故學者應注意開始數步宜最用力往前短距離賽跑練習起跑之法每星期以三日爲最用力其餘三日可隨意練習凡練習起跑時尤宜多做以養成毅力庶爲有益 
（丁）起跑須知 
　　（一）在準備時勿立於起跑穴後恐將其破壞以致誤事（二）勿將臀部舉起過高（三）聞「預備」令後勿忘整備肌肉以與兩穴成推拒之勢（四）若於起跑時忽然跌倒實因舉體未能過高之故否則因傾體向前不無大過（五）若挺體過直或舉體過高則有喪失起跑之力弊（六）起跑時若身體振摇不定實因第一步未能充分向側踏出之故（七）若臀部舉起過高則用力難以得勢（八）若欲達到最快之速率所用之力宜悉助往前之動作如有一部分之力係妨礙往前之動作即不能得最美滿之結果因此之故若肢體一有呆板之資勢則脚體之屈肌即妨礙伸肌而因以破壞得勝之機會是以在練習起跑時不可勉强用力增大速率應俟格式練熟後始有自然增加速率爲至要（九）若起跑時聞手槍發二響運動員即跑回原處（十）若槍機巳動而槍未響然因此巳經跑出者可仍回原處不受退後之處罰 
（二）一百碼短距離賽跑 
　　一百碼賽跑所需之要件一爲最大之速度二爲管理諸肌肉與神經之强力其起跑之法與以上所述者無異惟出發以後即須注全神全力於所跑之各步伐上步伐之格式如下（一）身體自腰際以上須向前略彎背部稍曲面稍仰全軀幹微作弓形雙臂屈成十五度之角跑者旣得此格式即須保持之（二）跑時雙臂當以肩爲軸各在一平面内自然擺動此二平面相交之點須在本人面前三呎雙臂擺的速率不可較腿之運動　遲最好當較腿之動作略佔優先依此法往往可以使奔跑之速度得以增大（三）每次舉腿時膝必向前脚尖亦宜向前（第六圖）並將腿盡力向前遠跨脚尖落地時須用力拍擊地面並從地面作拉起之狀（第七圖）當用脚尖落地之時脚跟本高舉空中但因全體重量悉壓於此脚之上故脚跟亦隨落下幾着地面然躍起時用力仍以脚尖與脚跟無干又於再起脚時腿不宜過屈蓋腿宜爲適度之曲屈不可使稍過當後脚小腿離地時 
　　練習短跑各種姿勢圖（四）（五）（六）（七） 
須立即提向前但初提時不宜過向高舉脚跟經過臀下之時其高幾與大腿相等然此時有不可不注意者即脚跟達最高點時幾須在臀之下不可在臀之後因達此最高點即須使脚向前下伸而達於向前着地之處每步之速度及力量大半均視此時脚之運動而定又於後脚自地面提起之際應以脚尖力蹬地面以增加彈力跑時身體須在跑道中心線以内左脚應落於中心線之左右脚應落於中心線之右 
練習須知 
　　凡初學者脚尖恒有向外之弊應極力注意務須使二脚常爲平行雙脚須落在中心線之左右肌肉不可收縮過緊亦不可勉强跨出長步若能常保良好姿勢而勤加練習則所跑之脚步自能逐漸增長奔跑須自然用力庶不至呆板而費力 
　　練習時不可不用完全良好之格式縱使以不合法之格式能得較大之速度然亦不可爲之因初學者多欲增加其速度而往往失其良好之格式如頭過竪直脚尖向外脚跟在身後騰起過度等等學者如一得此等不良格式之時即須立將速度減小至能保持良好格式時爲止蓋必須精熟奔跑之格律而後始可養成最大之速度也 
　　初學之人不可勉强用力因勉强用力則易挑動各肌肉之反對作用以至喪失良好之格式與速度學者尤有宜注意者即先學奔跑悉巳合法後始可學跑是也蓋起跑最爲用力若先行之則力巳費去而於奔跑之速度與格式轉生妨害凡初學連合起跑與奔跑之賽跑時第一須知此項運動爲最費力故用出之力不可分毫浪費於無用之地必須運全力於運體向一事始有成效第二須知甚大之速度與甚緊之肌肉實有互相矛盾之勢跑至終點時雙臂不宜向前舉宜向後下垂肩當胸宜力前挺（第八圖） 
奔跑應注意之要點 
　　（一）跑時勿氣餒（二）在未至終點之前不可減小速度凡欲減小速度宜於經過終點且更越出五碼之後方始爲之（三）不可以脚尖向外（四）起跑時不可忘却脚之踏出宜在中心線之側（五）擺動雙臂宜保持一定曲度不可只動小臂（六）在前之腿其膝部之灣曲不宜過早（七）放大脚步不可勉强用力（八）練習時期以内在開始之時一日内不可作次數過之起跑（九）過疲倦或脚上有疾痛時即當停止練習暫作休息（十）賽跑以前須作若干時之慢跑使身體有發暖之預備（十一）所跑之路必需一直因直線之距離最短故也（十二）須先將鞋底之釘上所粘附之泥土及其他之雜物去凈（十三）二日須向前正視正對終點或終點以外之地（注意）欲使身體發暖應慢跑二百二十碼如天氣愈寒須暖愈甚則慢跑之距離愈宜增長 
　　練習短跑各種姿勢圖（八） 
百碼賽跑每星期按日練習方法 
　　星期一（一）起跑三次或四次每次跑十五碼之遠（二）跑五十碼一次出發時脚步宜慢漸漸增至最大速度（三）慢跑半英至四分之三英里星期二（一）作五次或六次短程起跑（二）作三次五十碼賽跑（三）跑四百四十碼一次須用六十至六十五杪鐘之時間星期三（一）起跑二次或三次（二）跑一百碼二次僅用四分之三速度（三）跑三百碼一次脚步宜長用力宜自然速度宜大星期四）一）起跑五次或六次（二）跑五十碼賽跑二次（三）跑二百二十碼一次用四分之三速度（四）慢跑四分之三英里星期五（一）起跑二次或三次（二）跑五十碼二次或三次（三）慢跑半英里星期六（一）起跑四次（二）跑一百碼二次中間隔開二十杪鐘之久宜用最大速度（三）慢跑半英里 
[（三）二百二十碼頭距離賽跑]  
　　跑百碼賽跑最優者大抵均能作二百二十碼賽跑其不能者必其缺乏毅力故也若欲於二百二十碼得最佳之速度必須殷勤練習數年之久始克有效 
[二百二十碼賽跑每星期按日練習方法]  
　　凡賽跑以前必須使周身發暖以爲預備與百碼賽跑同星期一（一）起跑三次或四次每次跑二十五碼須用極大速度（二）跑一百碼三次或四次出發時脚步宜慢漸增至最大速度再漸將速度减小（三）慢跑半英里星期二（一）起跑五次或六次（二）跑二百二十碼二次用四分之三速度（三）跑三百碼一次用四分之三速度（四）慢跑八百八十碼星期三（一）起跑二次或三次（二）跑五十碼二次用最大速度（三）跑二百二十碼一次（四）慢跑八百八十碼或四分之三英里星期四（一）起跑五次或六次（二）跑五十碼二次用最大速度（三）跑一百碼一次用最大速度（四）跑四百四十碼一次初慢跑逐漸加快星期五（一）慢跑八百八十碼一次（二）起跑二次或三次（三）跑四百四十碼一次用中等速度（四）跑五十碼二次用最大速度（五）慢跑八百八十碼星期六（一）起跑三次或四次（二）慢跑四百四十碼一次（三）跑二百二十碼一次（四）跑一百碼一次（五）慢跑半英里 
　　以上所擬定每星期課程表不過係一大概學者宜各自變通以求最適宜之課程不必恰合此表也因最要之點在勿使身體過勞以養成堅忍之能力與最大之速度耳尤有益慎者即練習時雖以養成耐勞爲主然亦不可過用神經粗力故只可爲適度之練習否則競賽時體力有餘而精神不足則失得勝之機矣 
　　下星期刋登擲鐵球本刋預告 
[中國銻之輸出業（續）] [  亞漁]  
（譯遠東金融經濟報） 
銻之用途 
　　　之主要用途莫過於製造混合金屬因其能與鉛錫鋅等相混合也在和平時代其最大用途在製造鑄字之鉛蓋即銻鋁與錫之混合金類也　亦爲製造BearingMetal之主要品戰爭中之開化炸彈亦以銻之混合物所製造英國合金亦含有若干之銻質氱化銻可作藥料中剌激品之用然近來漸見消滅矣銻若以火燒之再與硫磺相攙雜即成GlassofAntimony能使玻璃與磁器變成黄色銻如與鉛相混合即成一種化酸能抵抗金類大都用以製造機器中舌門者也日本之用銻在製造人造銀器及他種裝飾物品等 
結論 
　　目前産銻最富之國當首推中國就其巳知而未曾開採者而言巳能獨享優勝之地位而無虞墮失亞於中國者爲南美之智利巴利維亞兩國然其總産額不能與中國相抗衡也中國如能多設新式提煉廠則日後出銻之總數必將數十百倍於今日也 
銻苗 
　　貿易界中銻屬之最重要者爲其硫化質即通稱之輝銻礦Sb2S3也其酸化質則散見於世界各地間亦有鎔化之以應用者 
銻苗之出處 
　　中國數省極富於銻鑛日本荷屬東印度海峽殖民地亦産之故銻爲遠不之重要鑛産中國以湖南所産者爲最富該省中部爲銻鑛之淵藪海景山（譯音）之銻鑛其尤著者也可得銻苗運至長沙後轉運至武昌入廠溶化輸出國外則以漢口爲中心點雲南亦産銻長春設有新式之鎔銻廠廣束所出之銻量亦不少鎔銻廠設在三水河北安徽廣西四川亦有銻鑛惟所産不甚豐耳 
　　銻苗先在鑛窿中稍爲挑揀而後運至地面除去雜質取出純苗而另儲之所得之苗復入篩中摇佈之俾極純淨 
裝船之銻 
　　裝入散艙之銻苗每爲大塊若爲細粒則須貯之以袋 
重量之計算 
　　散艙中所裝之銻每十八立方英尺重一噸貯入袋中者每二十方立英尺重噸 
貿易界中 
　　苗所含之成分銻輝銻鑛最爲純淨歐美商人訂購之苗至少當含銻百分之六十至七十若含銻過少則不啻以昻貴之水脚運無用之物質矣 
　　銻苗購賣合同中皆言明成交之貨至少當含銻若干未曾裝船之前由查察員取出貨樣交與有名之化學技師化驗之若所含成分與合同中所申明者相符合方可外輸然據歷來經驗而論中國銻苗之成分極佳合同中之申明形同虚設也 
保險 
　　銻苗裝船輸運普通之水險巳可保無虞鎔銻之手續現極簡易且在中國各廠鎔解中國所産之苗常能措之裕如故銻苗之外運者爲量頗少美國所購者幾佔中國全部出口數量之百分之九十云（完） 
[中國蛋黄之輸出業] [  通一]  
（譯中國遠東金融商業報） 
産地 
　　上海漢口天津南京爲中國蛋業之中樞香港嘗再三圖營此業然至今未見有良美之成效也 
製法 
　　無鹽流質蛋黄在世界大巿塲中通稱爲百分之二硼砂無鹽流質蛋黄雜有百分之二之硼砂者防其腐壤也蛋黄自與蛋白分離後即須加意揉調務使此百分之二之硼砂均雜於全體而不凝聚爲塊粒製流質蛋黄之手續不過如此平均蛋千枚重八十五磅者可得黄二十九磅 
裝置 
　　流質蛋黄製就之後即行裝入箱内中國蛋商所用之箱皆爲用過者取其價廉也舊箱須洗滌潔淨不可稍留上次裝運時所遺剩之蛋質蛋爲人類食用之品苟有不潔實碍衛生故西商得貨後須將其箱詳加察驗以防損腐若箱板有碎縫鐵篐有斷裂裝置有不固之處尤宜加以注意蛋黄遇熱而漲故裝箱時須留餘地左述數端乃流質蛋黄裝箱之普通法 
　　（一）以上述之箱裝之最爲普通 
　　（二）兩聽裝入一箱由滬運往外洋 
　　（三）鎮江裝出之貨皆以洋鐵爲裏 
　　（四）亦有以較小於滬上通用之箱裝置之者 
　　（五）亦有裝入大桶中者此項木桶價貴而不適於用 
　　現在最通用者爲第一項所述之箱洋鐵或以洋鐵爲裏者每易損壞蛋質頗爲危險 
買賣之手續 
　　出口商人所購之貨往往均巳裝置妥善可直接送至貨棧開騐而改裝之出口稅由當地蛋商一次完清而以土貨外運專單直送至各埠故出口商人所付者祗水脚與保險費耳按向來習慣如於貨物賣出後四月之内因買主對於貨物不合而退還原賣者則須由原賣者償還原價水脚及保險費於買主外國買主提貨後之十四日内若於品質或價格有不合意處則可電告此間出口商人將原貨退還近來蛋黄巿塲多轉入投機商家手中矣 
上巿之時令 
　　蛋黄上巿之時與各種蛋之産品相同惟蛋黄之價漲落無定華商囤積以待善價者頗多故幾通年可得大宗貨量也（未完） 
 
 

Page 20

 
 
   
 
