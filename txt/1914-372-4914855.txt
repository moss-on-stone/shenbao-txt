# 1914 - 372 - 4914855

 

Page 1

 
 
   
 
 

Page 2

 
 
時評 
[理論與事實（抱）]  
　　理論者積若干之事實而以抽象的系統的方法爲之剖示其條理而著之言論者也故離事實無理論 
　　積若干之事實而爲之剖示其條理於是若者見爲良而當從焉若者見爲不良而當革焉故理論者所以改良事實而使之進步者也 
　　今世往往主理論者爲一派主事實者又爲一派平心思之凡理論而不衷於事實與事實而不合於理論皆宜悉心研究其得失者也 
　　梁任公言若謂所言盡不能行除非世界歷史盡欺人語今之政府其一律抹煞理論豈特對於任公二人幣制一事也哉 
[命令]  
　　六月十七日大總統策令金華林授爲陸軍中將此令　　又令兼署湖南巡按使湯　銘保薦政務廳廳長人員呈請任命等語應准以陳寳書爲湖南巡按使政務廳廳長此令 
　　又令河南巡按使田文烈呈考核知事分别舉劾請予獎懲等語署　鄕縣知事孔繁昌勸政愛民羣情感戴者商邱縣知事孫金章勤明幹練爲守兼優署商水縣知事徐家璘除暴安良有膽有識均准進給六等嘉禾章舞陽縣知事韓邦孚操履謹嚴斷獄文敏給予七等嘉禾章署盧氏縣知事鍾汝廉才具開展辦事勤能署項城縣知事朱名炤洞達治體公正廉明署鄭縣知事周种彝守潔才優老成穩練均卽傳令嘉奬並准一併交内務部存記署尉氏縣知事莊昭然心粗氣浮辦事躁妄署襄城縣知事王金相於撫匪韓西申復叛一事未能先事防範實屬咎無可辭均著即行撤任以示薄懲餘如所請辦理並交内務部查照此令 
[專電]  
　　北京電梁任公前日辭幣制職謂諸事棘手若謂某所言盡不能行除非世界歷史盡屬欺人之語袁總統力留且令周總長往留梁謂即留亦無辦法 
　　北京電報載逆佛病肝腹遺囑大臣嗣後若支持不了可傾向共和若再頑梗爲俄人吞蝕後悔無及 
　　北京電交通次長葉恭綽以與總長種種扞格昨日遞呈力辭　　北京電審計院長先擬周自齊周力辭現有任周馥之說其副確爲章宗元 
　　北京電中國銀行自直轄後一切仍照舊部中亦無他舉 
[特約路透電]  
　　北京電財政總長近告五國銀行團謂按照整頓庶政借欵合同第六條各省須每月付欵五國銀行以清債務今鹽稅收入頗豐可以不必照行五國銀行家接此文後皆表同意即請示歐洲總行未幾接歐洲覆電謂曾就正法律家各省之欵仍應照付故昨日到期之欵仍如數繳與五國銀行 
　　北京電八百萬磅之借欵今仍待解决中政府請作九二折大約尚須减小 
　　北京電新任總長之受各報一致贊助從未有如梁敦彦者梁之改革交通部政務各報今皆稱許之惟梁辦事殊覺困難現信其仍將改任外交總長而梁之改革巳令所謂交通系者爲之分裂 
　　雲南府電法領事現赴東京與維爾丹君會商一切按維爾丹君乃桂界爭端之交涉員滇省大局漸有佳好之氣象盜案漸少收成頗有佳望 
　　雲南府電聞東方滙理銀行現擬在滇省設立分店 
　　東京電山座君之骨殖已運抵横須賀東京派員迎之頗示尊崇山座君之戚屬及日政府各員皆深感中政府之以殊禮加敬山座遺骸 
[譯電]  
　　北京電國權報載稱政府擬間接選舉立法院議員初由各縣各府舉行豫選繼在省城覆選議員總數約在二三百人之間其資格將嚴加限定 
　　北京電川督解交中央政府洋六十一萬元 
　　北京電交通次長葉恭綽因總長梁敦彥對於部務大事更動鐵路會亦經解散故有辭職之意 
　　北京電北京日報載哈爾濱訪員消息庫倫活佛患病甚重恐將不治 
　　倫敦電尼亞茄拉調和談判巳起頓挫似將於星期五日無效而罷且聞墨西哥叛軍領袖卡蘭柴及維拉二將意見大相分歧軍界中人皆贊助維拉 
　　倫敦電美國羅斯佛君今夜在皇家地理學會演　游歷南美之事實名員聽者甚衆據謂曾發見一甚長之河道惟未經精確測量 
　　柏林電哇特薩地方發見謀以炸彈暗殺俄皇案 
　　柏林電俄國陸軍大臣蘇曲里洛夫將軍宣布陸軍禁酒規則 
　　柏林電塞維亞巳勸希土兩國維持和平土耳其覆文極形懇切請各使派代表赴各鎭調查排希之舉是否確實希臘則仍維持主戰態度且望各國隨後擔保其哇斯及米地倫兩島希臘之産業 
　　巴黎電法國衆議院討論表决信任新内閣時首相維維亞里君答某議員之問謂全國少年必令演習行軍打靶非俟此事實行後常備軍之役期不能縮短 
[公電]  
内務部致各省巡按使電各省巡按使鑒查省官制中雖無省城警察廳長之規定警察係屬獨立性質不應裁併所有省城警察廳自應仍舊設立希即遵照辦理内務部刪印 
要聞一 
[韓巡按使對於外省官制之商榷討論]  
　　官職之分離 
　　掾屬之名稱 
　　幕賓之酌置 
　　知事之勸懲 
　　自治之恢復 
　　江蘇巡按使韓國鈞君呈袁總統文云爲外省官制應行商榷討論各端敬陳管見以備採擇呈請鑒核事竊國鈞於本年五月二十三日恭奉大總統令兹制定省官制道官制縣官制公布之此令同日奉第七十二號敎令計省制十六條道制十四條縣制九條各等因奉此當經遵令將巡按使公署組織於六月八日成立電呈鑒核並分飭各道尹各縣知事遵照組織自委掾屬分任職務各在案兹就敎令所本有而應須商榷者凡三敎令所未及而並宜討論者凡二敬爲大總統陳之查省道縣各制均得自委掾屬分别叙等註册並咨陳内務部惟政務廳廳長由巡按使薦任其餘職掌員額按事之繁簡定之而皆不由薦任視前此秘書科長技正均須以任命行之者至爲不同前清幕職章程只稱幕而不稱官與官職分離之意相合蓋官之服務不拘於一隅而職之典守不宜於更迭近者薦任之官往往拘牽於連帶之關係長官遷調曹部爲空於政治前途大有影響應請大總統明示此意經此次改組以後官與職截然分離卽舊任之官亦不負連帶責任蓋爲公衆服務非爲私人服務吾國前史蕭規曹隨傳爲美譚連帶之說政黨所恃爲號召往事已非不容沿襲此宜商榷者一也敎令自委掾屬除巡按使公署分設總務内務敎育實業各科外其餘名稱俱未規定即以各科而論科長以下用何名稱近與各省往返電商有分課者有分股者雖事實並不懸殊而名稱究未劃一將來叙等註册未免彼此多歧况各科以外襄助機要及外交軍政財政司法等項亦正自需人尋繹條文有按事之繁簡由巡按使自定之之語前項所需職員是否賅括在内應請劃一名稱而員額多少則由各省自定並斟酌各署經費自爲支配此宜商榷者二也秦漢以來自辟曹掾經師碩學時出其中前清曾文正幕府一時稱盛胡文忠並云自大府以至州縣皆應有嚴重通經術之人日侍左右使匪僻之心無自而生旨哉是言今既各科分别委任其襄助機要等項常設主任員外應再酌置幕賓以禮徵辟略别於屬僚近見大總統徵求人才或以函電延聘或交政事堂存記不拘成格立賢無方各省百度方新待人而理竊踵前武用廣勞求此宜商榷者三也此就敎令所本有加以事實之研究謂宜請大總統發交政事堂會議頒示施行以維治　其　令所未及不能連類討論者今日之官制　去司與府之兩　巡按使道尹均居監督之地位所謂治官之官也治民之官獨縣知事而巳故地方之利弊縣知事知之最深縣知事之賢否地方受之最切欲講求地方吏治則惟縣官制尤宜加審焉漢時令長最爲清秩曾任郎官者乃出宰百里果其治行卓著則外躋太守内擢卿貳可以立致非重其官也重其官之親民也唐宋以降令秩漸卑至前清而極矣鈐制多則賢者無所發抒去就輕則雜流遂以競進今縣官以上祗有兩級一切政治之履行惟知事是賴而今制所持以激勵者曰奬金曰勳章曰記名道尹無論人民納稅之多爲官長梯榮之徑賢者或絶焉不受卽道尹一職徧各行省僅八十餘而今日之記名者當無慮數百與虚榮何異謂宜略師兩漢遺意京曹部員得出任縣令縣令報最亦得入爲京曹部員其尤優異者則内擢卿貳外陟封疆以風示羣僚則吏治必爲之一振論平民政治同爲人民服務本無位秩大小之可言以近年經騐而言似尚非吾國吏治所能跂及但賞不可濫濫則雖賞而不勸晚　稗政濫賞亦其一端其婪贓枉法之徒尤必執法以隨其後近讀大總統令凡官吏贓暫參用舊律峻法嚴懲情節最重者則處以極刑復頒布官吏犯贓治罪條例分别極刑充發煙瘴及無期徒刑等項誠見夫官邪之不可以長也夫常人之質中材居多有所勸而爲有所懲而不爲現情罪重大者既懸嚴法以繩之其他以私各罪亦宜參酌舊律有犯必懲麻幾信賞必問在上之威德斯彰激濁揚清在下之精神知奮此應討論者一雖然今日之縣知事其職守所寄非兩漢可比也巡防整備賦稅敎育司法監獄無一不關係於縣知事知事縱卽萬能而精力固有不給其闒茸畏葸者無論也况縣官即賢寗無去任之日繼其後者設稍稍立異而舊有之事業即隳壞於冥漠之中欲再圖規復而地方元氣巳陵夷不可支矣論地方行政應屬於自治範圍者尚宜將自治制早爲頒布庶縣官無竭蹶之虞而人民獲自衞之益顧於此有一疑問焉前數年問地方自治亦喧聒於國中矣何以交訌傾軋爲人詬病此則地方黨派之過非地方自治之過也黨派之萌　肇始於選舉呼號奔走道路若狂昔之神聖不可侵犯者今則婦孺皆知其非矣夫選舉是否必投票於古無徵舜選於衆而舉臯陶湯選於衆而舉伊尹周時鄕舉里選選與舉均爲對待之名詞豈有各擁黨魁以行賄峈以弋獲一時之選如近來投票選舉之披猖者哉投票選舉之弊歐美即巳深厭之名爲利思格薄斯尤而效之害益甚焉故自治宜復而自治員出於投票選舉則不宜復應請大總統併交政事堂通盤籌畫獘去其巳甚而防患在未然此應討論者二以上數端就目前最切要者臚陳大概至祈俯察芻蕘迅交會議方針所指俾利施行曷勝屏營待命之至謹呈 
[焚燬江北匪巢之報捷]  
　　陳團長電南京都督巡按使賜鑒都督文電載悉鴻長於眞日率領第一營兩連兩排第二營兩連一排第三營兩連與朱營長楊李兩副官星夜出發分路兜剿一二兩營軍隊於文日由雙港渡河經過一二四等隊直進八九隊三營軍隊同日由楊集前進經過頭二三等道溝　進八九道溝及東堆小塔子均至繼施魏昶莊集合於元日黎明會剿猛攻搜捕匪巢趙鼎三林六兩家起獲鎗枝共二十九桿刀三把及附近隣居之馬士龍家鎗兩桿刀一把劉開春家鎗一桿高炳和家鎗一桿郭姓家鎗一桿計大小鎗支共三十四桿刀四把趙林兩匪早巳聞風潛逃即飭將趙鼎三住屋八間林六兩住屋五間當場督率焚燬以免該匪復聚並獲形跡可疑者計羅培坤邵恒治馬士龍邵培鳳李富松馬士英樓鳳鰲孫子義樓開勤王士標等共十名除將鎗刀人等親自送縣收訊外團長於寒日回防稍息再往該處及回家樓嚴密搜捕期絶根株謹此電聞團長有珍叩寒印 
　　馮都督覆電大伊山陳團長寒電悉赴機迅速掃蕩匪剿保衞地方不辭况瘁聞之稱爲嘉慰望益嚴密搜捕以冀肅清此復並仰轉飭各官兵等知照都督馮刪印 
[施督辦申禁路員]  
　　隴秦豫海鐵路督辦施　曾君近以鐵路事業職員煩多工程重大特出示申禁不得有骫法得贓徇私溺職情事文云隴秦豫海鐵路爲東西一大幹線緜亘四省工鉅費繁國家息借外貲及時敷設其所以灌輸風氣文明貿遷工商事業與夫轉移民食鞏固國防者在在胥關利益而負擔息率兼受磅虧參購外材皆成巵　此亦不可不知者也在路辦事人員若不於工程力求精核操守共矢廉隅必于因糜耗而重債權以積漸而叢隱獘初基未奠成效曷彰言念及兹深可悚懼本督辦受　兩載創始百端殫力既營捫心夙夜在收受薪公以外誓不沾及絲毫於考求工料之中尤復詳加爭較僚友共信遐邇周知惟是本督辦律己既嚴愛人以德東西兩路現值工程時代無論何項人員倘因包工而受賕或緣購料而回扣以及騐收監察各種工程如有骫法得贓徇私溺職屬於洋員者自當各按合同辦理屬於華員者除撤差外仍即照律嚴懲其包攬工程曁售賣商品諸色人等亦不得狃於故常偶爲嘗試一經訪查得實定必與受同科恭查本年五月二十三日大總統令開凡關於官吏贓罪應暫參用舊律峻法嚴懲其有情節最重者亦應處以極刑等因是國家方以官吏贓罪列爲嚴重之刑幸勿謂鐵路職業不屬於政治範圍遂可免罹法網也爲此示仰本路各項員司一體　照並由東西工程局張貼各該局曁各工段處所隨時共惕歴久不渝　督辦有厚望焉 
[呼倫獨立後之奇形怪狀]  
　　蒙兵自相殘殺呼倫西南莫杆圖駐紥蒙 
 
 

Page 3

 
 
兵譁變搶掠十數家後卽星散尚有紅花吉蒙兵譁變擊斃蒙員搶掠蒙民後即渡撓爾喴河竄入車臣汗東路左翼後旗界在鄭蘭哈拉山地方一帶肆行搶掠經蒙兵管帶安狗牽兵追剿變兵聞風遠颺擬往内蒙界逃竄甫行至東路左翼後旗之諾凱西拉布里克被蒙兵追至當卽開槍互相攻擊二小時之久擊斃變兵十一名拿獲二名餘向車臣汗前旗逃竄蒙兵陣亡七名受傷十八名獲得牛二百餘頭馬三百餘匹羊二千餘隻均解至倫城安狗意氣洋洋自謂不世之功而說者謂所獲牛馬等有在蒙戸刦來者並非變兵所遺云 
[成德抑何倔强呼倫巡警局總理成德（即]  
成潤齋）精明强幹熟悉漢文爲呼倫蒙人中之錚錚者在前清時代曾充交涉局蒙文譯員嗣又在道署充蒙旗股股長辛亥蒙人獨立成其主動力也庫倫活佛因成幹練有爲調至庫倫封爲辦事大臣今年二月間始行返呼充任巡警局總理呼倫雖經成主持獨立然各蒙官毫無獨立之資格及能力近年以來巳有不能支持之概以是各蒙員屢次會議咸願取消獨立効忠民國謂如此不惟呼倫全境蒙民不遭慘殺之禍並免將來爲某國鯨呑將蒙民陷於奴隸之地位惟成德非常反對誓死不能取消獨立謂各蒙員有願承認共和者請速離呼境否則派兵逐出云 
　　取締華人剪髮呼倫總管勝福近見城内華人剪髮者日多疑爲胡匪前日下令驅逐其示又略謂近查城内竟有不逞之徒造謡生事希圖煽惑而剪髮之華人亦且見增多若非嚴行驅逐殊與治安前途有碍自示之後除原在省城營業之華人外無業流民限五日内一律出境否則派兵逐出有抗違不遵本大臣示諭者一經查出重懲不貸云云 
[日本海軍受賄案之判决書]  
　　日本海軍收賄案重要被告人如松本海軍中將澤崎海軍大佐鈴木海軍中監等均經高等東京兩軍法會議判定罪名已於上月二十九日午前九鐘在海軍省東京軍法會議實行宣告兹將　被告判决書迻譯於次 
　　（一）松本中將之判决東京市赤阪區氷川町七番平民待命海軍中將正四位勳三等功三級松本和萬延元年二月二十日生對於在列被告收賄事件經本會議審理竣事兹爲判决如左 
　　主文被告松本和處懲役二年賄金四十萬九千八百元追徵之扣留之書類交還寄送人 
　　理由帝國海軍省因補充海軍計畫經第二十三次議會之協贊卽欲於外國造船公司定造巡洋戰艦一艘明治四十三年四月上旬派海軍造兵總監近藤基樹參與英國造船協會之際（近藤隨員爲海軍造兵大監山本開藏海軍機關大佐藤　光五郎）遂命其屬英　阿姆斯脫隆及毘加斯兩造船公司就帝國海軍之軍裝防禦及速力等示以一定之要領因該兩公司屢爲帝國代造軍艦且成績亦稱完美故也并令其向該二公司徵求估計書及意見書研究有得卽行報告政府 
　　近藤藤井二人奉命後於同年五月十三日自日本首途至六月十一日抵英到英後即將携帶之緊要書類交付駐英造艦造兵監督官海軍中佐加藤寛佐一面　六月二十五日復以此項文書出示兩公司并向之徵求估計書意見書竭意研究之餘知毗加斯所設計畫如材料選擇船身强度其他種種之點實較阿姆斯脫隆爲優（彼時毗加斯正在建築英國巡洋戰艦拍靈斯洛也爾號成績以優美聞）且其價格亦稱低廉至兩年八月九日藤井就其研究所得情形報告海軍艦政本部部長八月二十日加藤依據近藤意見亦報同海軍大臣大旨皆謂無論何者毗加斯遠勝阿姆斯脫隆嗣是厥後海軍省當局更就徵自兩公司之估計畫意見書精密調查頗覺毗加斯計策實較阿姆斯脫隆爲優因之帝國政府决定在毘加斯公司定造前艦隨訓令駐英日使締結契約至同年十一月十七日約成先是毘加斯日本代理店三井物産株式會社及阿姆斯脫隆日本代理店高田商　同於明治四十三年五六月頃訪悉海軍省欲將前記軍艦請托外國造船公司代造於是各欲使本公司承攬此項建造開始競爭并各勸誘本公司以低廉價出提出優良之計畫同時各向前海軍艦政本部長被告松本和請其於各本公司定造時被告松本和未置可否答稱尚待磋商而三井物産株式會社以同社技術顧問兼機械部長預備役海軍造船總監松尾鶴太郎供職海軍與被告松本和舊爲知交又以松尾當明治四十一年任横須賀海軍工廠長時被告松本和實在其部下充造船部長乃利用此機屬松尾對於被告松本和曁其他海軍當道交涉一切松尾因請托海軍當道以期代表同社可使毗加斯公司收此締結契約之效果同時意謂如果萬一成功自己亦可由此攫取多少之利益（月日不詳）時三井物産株式會社董事岩原謙擔當關於海軍之業務松尾對之要求曰假令運動成熟同社須自毘加斯本公司應取之報酬費中提出約三分之一贈給吾之友人在海軍界者以爲謝禮岩原謙與他二三執重要事務者協議後遂承認松尾所要求（月日不詳）更通知毘加斯公司一面又以請問公司增加報酬費原率 
松尾鶴太郎因得岩原謙三之同意即於契約成立前就此情形密告被告松本和至前述兩公司競爭以還終因毘加斯計畫優於阿姆斯脫隆其價格亦低廉乃捨後者而取前者於運動手叚何如并無關係也乃三井物産株式會社前次對於本公司曾有增率之要求今由本公司交到酬金一百十五萬元餘（五釐）後松尾遂與岩原協商辦法彼此議定决將曩日豫定應分配友人之欵提供被告松本和令其處分明治四十三年末（月日不詳）松尾將此層意見通知被告被告當密表承諾意 
　　明治四十四年十一月帝國政府托毘加斯建造　艦之議定奪後松尾親往東京市赤阪區氷川町七番地被告松本和私第時被告正欲購買東京府豐多摩郡和田崛内村之地皮及房宅缺於資斧因請松鶴爲之籌欵其意擬自酬金中先提一部分松鶴知其用意告於岩原謙三至十一月八日在三井物産株式會社取得五千元於同日交付被告松本和四十四年二月（日未詳）松尾再赴被告松本和私宅被告以前次同一之意見欲在前記處所添購地皮請松尾爲之調查松尾又告於岩　謙三在三井物産株式會社取得六千元交付被告松本和 
　　同年三月被告松本和復以前次同一意見對於松尾欲在東京府豐多摩郡犬久保町購買置某居宅地基請松尾爲之調查松尾聞命後又告岩原謙三至三月八日在三井物産株式會社取得一萬五千元於同日交付被告松本和而至同年十二月三十日松尾根據前次與三井豫約在三井取得松本和名下應得之十五萬元深慮罪狀發覺未敢立時交付被告於同日就此欵項均分爲二起用自己名義以一起存放横濱正金銀行東京支店以一起存放合資會社三菱銀行部辦妥後親訪被告以用意之所在迨　大正二年七月一日松尾又爲被告在三井株式會社取得二十三萬元以前同一意志用自已名義存放前記三菱銀行部作爲定期存欵欵既存定松尾又佳訪松本和告以處置之手續並謂應得欵項於此結局且得相當之處分時被告對於松尾存放之行爲概秘密追認而收受之自是厥後將前此存放正金銀行東京支店之欵項提出併入三菱銀行部又在三菱提出所存活期欵項用松尾名義代償此次購置東京府舊鳳郡多摩川村之地基之代價與其一切費用蓋此項地基卽大正二年三月被告經松尾勸誘而購入者同月被告在神奈川縣　倉郡鎌倉町己之别墅附近購入地皮之際又屬松尾同前存欵中提四千零九十元自同年六月以迄八月被告購入克林皮爾株式會社股票之際又分數次屬松尾在前欵中提五千二百元同年十月被告經松尾之敦勸購入五釐公債証書（二張額面價格五千元）之際又屬松尾在前存欵中提九千零九十五元（未完） 
[雜評一（無名）]  
　　活佛遺囑古語有云人之將死其言也善庫倫活佛之遺囑其所謂將死之言歟佛之言曰不能支持則向共和苟終頑梗爲俄所蝕後悔無及斯誠切確之言也雖然我聞庫之叛也非佛本心爲左右所挾持耳佛之欲向共和也巳非一日爲左右所阻撓耳佛既不能自主於身前而欲乞其靈於遺囑恐亦難於有濟耳况乎佛之遺囑所謂佛之後悔也佛即悔而無及更能望人後悔於其後悔之後耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[白狼蹂躪岷洮紀]  
　　英文楚報載六月十四蘭州府電云白狼已於五月杪竄至甘肅西南部所過之地劫掠一空岷州敎會大遭焚毁居民被殺甚衆産業被毁甚巨白狼今巳攻破洮州新老城傷生萬餘人民産業多全被毁老城敎會焚去一部分曲里（譯音）敎會亦被刧刧者聞爲土匪各敎士幸保無恙數星期來郵路中阻以致音信隔斷官軍遥尾匪後匪既蹂躪一城去已一星期官軍始抵按曲里與洮州新老城成一三角形新城距曲里約三十五里老城距之約五十里 
[西報中之孫文新主張（續）]  
　　日本若仍進行目下之對華政策則斷不能得達如此之地位其故如下袁氏控制中國不顧遠東大局之趨勢陽與日本敦睦友誼其實隂圖排日故日本與中國辦理交涉不能與他國競爭縱有同等之機會亦無可奈何例如漢治萍招商輪船公司延長油礦各案中政府或因循對付或鼓勵人民起而抗議或將本許與日本之權利讓與他國中國今國勢孱弱政府恐民黨與日本感情日厚故袁乃假示慇懃而一面復施封建時代慣行之奸謀玩弄此國以拒他國中國今對付日本卽用此手段他日中國國勢較强則其遇待日本必將變本加厲不言可知日本今如拒絶輔助中國則袁氏握權之日仇日之志無時或減即政府或自行倒覆然日本亦不能得中國國民之信任蓋中國不得日本之助力則兩國邦交永不能友好如意且不能分沾發生之利益也今就他點言之中國革命黨如於舉事之際不得强國之輔助則必多需歲月以底於成成功之後勢必不能改革内政增厚外交革命黨之所以切望日本助之蓋即以日本果能助之必獲大利前云兩國脣齒之相依所籌計畫如得實行其結果必能彼此相利此之謂也或謂日本關於中國之政策非經英政府允可不能自專此殊不足爲慮中國大局之眞相近已昭然若揭袁氏履任之初曾需巨欵運動駐華之外國訪員使其傳佈佳好之消息對於中國國務表示樂觀英政府乃信以爲實顧近來英國之輿論業已大變泰晤士報嘗謂袁無平亂安國之才且英法今極親睦法國政府人民亦毫不信任袁氏觀於法政府註銷中法銀行之擔保一事可以知之英政府對華之政策以完全和平及完全治安爲主英政府初信袁氏能維持和平治安保全中國土地之完全繼亦自知其誤故必將效尤法國另具對華態度日本如提出解决中國問題之切實辦法而可令中國因以永享和平則必得大不列顚之贊成可以豫决蓋日政府遇國際問題輒商諸大不列顚而大不列顚之定政策亦常從日本之願也今有一事僕所深信者則爲中國政權苟非入於民黨之手則中國永不能得享和平是也蓋中國國民約略可分三等曰政界曰民黨曰大衆大衆對於政治不甚豫聞政界專務保全私利其實力僅能與其權力相終始一旦失其權力即不復能抵抗矣袁氏昔爲前清攝政王免官之時足爲明證袁得保全首領巳私心自幸安敢復謀抗拒乎民黨以各類人士組織而成黨員皆挺然不屈既有所志誓必逹之前者雖不幸當衝而仆後者仍勇進以繼之清室撫政之時雖經嘗道苛加取締猶不能禁絶之其實力可知矣凡研究中國之現狀者必知民黨一日不達目的中國一日不能安寧故維持中國之和平全在解決此唯一之問題其理極爲顯明夫一國之政府扶助他國之國民推倒其政府此固爲非常之事然唯非常之人能成非常之事而收非常之功足下爲非常之人此爲非常之機會僕故爲足下詳言之文爲民黨之代表故敢以吾黨所望者陳諸足下之前足下試一繙閱歴史則法之助美英之助西班牙美之助巴拿馬前例具在法之助美爲人道起見英之助西班牙爲與拿破崙戰爭自保起見美之助巴拿馬爲欲享巴拉馬運河交通之利便起見今如有輔助中國國民推翻專制之政府者則上述之三利將兼而有之果何所畏而不起爲之乎至此事須出以秘密應以機警始克底於成功則固無庸贊述者也僕爲遠東前途之利益起見敢供蒭議乞足下審愼思維有以敎僕爲幸孫文上言 
[人民納稅官長獲奬之痛言]  
　　江蘇韓巡按使致北京電云大總統政事堂鈞鑒奉策令蘇省驗契徵收得力各員南通等縣知事均給予五等金質單鶴章國鈞及前國稅廳籌備處長張壽齡督飭有方均傳令嘉奬等因奉令之餘悚惶無地查前朝成案人民納稅驟增多數或加惠地方或增廣學額恩出自上澤及於民意合深遠其經征官吏因他項政務俱有成績則遷擢褒榮並傳盛事此在舊時政體且然今民智漸開賦稅義務本有相當之權利若掠美而盡屬之官即不必聞怨咨之聲神明已多内疚除南通知事儲南强等七員謹遵傳令飭知外國鈞爲國服務於法令有未安之處方當條請修改以利施行此項征收奬勵章程斟古酌今未盡愜當應否以重行議訂凡稅額驟增之處移官長之獎金充地方之公費而官長之考成則與各項政績平均優劣以進退人才庶不至開掊克之風而忘脂膏所自出國鈞爲政體民情起見敢貢愚忱此次嘉奬擬請轉陳大總統俯准收回成命伏乞鑒允江蘇巡按使韓國鈞叩眞印 
[蘇常道仍兼軍事任務]  
　　江蘇都督通飭各縣知事云案查本月十日奉大總統策令任命殷鴻壽爲江蘇蘇常道尹同日又奉策令殷鴻壽巳任命爲江蘇蘇常道尹所有蘇州鎭守使缺應卽裁撤各等因奉此查蘇州地方甫經綏靖尚須留駐經與統率辦事處往復電商擬俟該員改任道尹後仍令兼充軍政執法處處長差使俾得執行軍事任務已准電復轉呈大元帥批可等因除飭知該道尹遵照外合亟通飭一體知照 
[白山黑水間之警荒兩政談]  
　　勃利辦荒之謡言吉省荒務數十年來誤於包攬大段志在販賣不在聖熟以致領荒有人墾荒無人遷延到今絶少進步近日各縣又復清丈放荒一般員司絡繹於途而各地之前來領荒者亦異常踴躍然各界尤爲注意地點則均在勃利一方面因該處土脈膏腴交通亦便故也現在放荒員均陸續經過依蘭前赴該地領荒各戸現亦大半逗留依蘭旅店街頭甚形熟閙詎數日内忽謡言大興謂此次關於勃利荒務大有壟斷之人從前無論何縣何任手内所領該處之荒均當作廢因此次另有領荒之人都係極有勢力者將來必包括一切决無他戸占領之餘地云云一時街談巷議無非此種議論一般前領之戸均惶恐萬分有希望消息不確者有擬運動者紛擾巳極膺經理之責者亟宜開誠布告以靖謡言而維懇務 
　　樺甸警餉之風潮樺甸縣全境共有巡警百餘名分佈城鄕各地點每警一名月支領餉糈三十吊係三　年前初經開辦時規定之數目彼時銀元每元不月四吊左右每月除開支外尚有贏餘可供仰事俯蓄之資比年以來現銀飛漲百物價昻樺邑小米每斗加至二十二三吊不等每人月攤伙食錢即須二十四五吊鞮鞡一雙十五六吊此兩項已屬不敷况尚須零用十餘吊綜計每警每月除應領外實賠錢十餘吊迭經各區長警合呈縣知事趙桂　氏懇請酌加以示體卹乃始終未予批示上海該知事卽晋省公幹迄未回縣以致本月初二三等日城鄕巡警同時請假各區官百般央留該警等聲稱此刻鋤地工錢每日三吊月可得九十吊彼此相懸絶鉅巡警等請假實非有意要挾人情孰不欲收入增多不長此賠累云云嗣區官見無從轉圜當允率領一律進城要求增餉趙知事既未在署他人不能主張巡警百餘人圍聚縣署勢甚洶洶區官等彈壓無效閧聚半日絶未解決漸有喊駡之聲繼竟肆放十餘鎗并有主張携械各散者情勢險惡實屬岌岌幸趙營長聞耗前往彈壓曉以大義并允代爲請求務逹增加目的始相繼暫回本區商民驚恐萬狀公舉代表赴縣請求聞趙營長昨將以上各情禀請孟護軍使懇予維持以免地面危險孟軍使當即面商齊巡按使先飭趙知事速回本縣設法鎭定母任釀出事端一面酌擬加餉辦法並擬通盤規劃因此等情形不僅樺甸一縣爲然恐全省事同一律如欲籌加務須辦法一致方昭公允并免再生意外也 
[漢粤川路之進行談]  
　　鐵橋之起迄武漢建造鐵橋渡江一事計議已久以欵絀未見實行兹悉政府欲將現在建築之粤漢鐵道與京漢鐵路軌綫銜接一氣飭令粤漢鐵路公所準備一切以求實行並飭先在江面架設鐵橋一座如黄河橋式加高以無礙航路進行爲度其兩端連絡地點卽以武昌黄鵠山與漢陽大别山南麓爲起線並特派專貞來鄂測量積極進行 
　　開工之日期鄂境川漢路廣宜一叚業已測勘數次由漢口橋口起點與京漢線並行至廣水再由廣折入德安應城渡襄河從荆門以達宜昌刻由漢至應已經購地盡爲第一段准定七月一號實行開工 
[鄂省最近之保安政策]  
　　都督巡按使之面諭湖北全省清鄕章程及施行細則已由都督巡按使會同釐訂咨部核准所有各縣清鄕專員亦經吕巡按使酌量分配委任全省六十九縣共委二十四員有辦理兩縣者有辦理三縣者大概就地面廣狹匪盜繁簡而定前日奉委清鄕各員因起程在卽特往軍府禀見經段督親自傳見諭云鄂屬席兵燹之後地方元氣已喪兹幸匪患肅清而餘黨賊盜潛伏不少此次舉辦清鄕原爲除惡務盡永保安甯之至計該員等奉委到差即負該地方責任鄙人所希望於諸君者無他以不擾民三字括之其餘備載章程務宜會同各官紳切實辦理云云又聞吕巡按以各縣盜匪時起非急行清鄕無以保衞善良日昨特面諭清鄕督辦余節高君催促日前所委各員速卽起程限於五日内首途前往所委各縣着手辦理以拯斯民於塗炭如逾限猶不動身即行詳請改委以重職務 
　　警防籌備處之設立吕巡按以清鄕業經開辦然屬暫時性質一經六個月期滿卽行撤消第恐匪盜届時又起非飭各縣編練警隊舉辦團防不足以資善後是以於省垣設立警防籌備處督促各縣辦理以免死灰復燃其總辦即以清鄕公所總辦兼充辦公處亦與合設一處僅委何濟川爲該處辦事員陶鎔爲文牘員以專責成昨已具報開辦 
　　收買舊槍支之辦法此次清鄕以前特令各縣收買民間及團體之藏槍迨清鄕時查獲則按律治罪昨夏縣據義成保安社呈稱該社於革命時領得快鎗二十支以資自衛並拾獲來福鎗七支單銅鎗一支請予照章給價夏口知事以此項鎗械取得原因係奉前軍府給發本無給價理由惟來福鎗七支單銅鎗一支係在前審判廳署拾獲雖與拾取不同然既經該會檢封保存准照收買辦法給價待飭傳知其他保安各社并就近各商戸知照倘儲有鎗赶緊呈繳一律給價又據各縣收買鎗支定章至二百支以上者呈請奬以道尹記名百五十支請奬勳章百枝簡調繁故各縣知事皆極力搜羅昨巡按使據襄陽縣知事電云已收買一百四十餘支又據枝江縣知事電禀第一期收買快槍來復槍共五十八支土砲二尊雙響土手鎗二支除派職員解省外合先呈明乞飭關卡放行 
　　租房新條例之限制漢口警廳昨致函商會各團云案奉都督省長會令内開近來武漢三鎭及外縣拏獲亂黨有藏匿客棧者有居住民房者有借住親友家者暗設機關密布黨羽一經犯案無不連累現定房主及住客條例六則合亟令發該廳長會同夏口知事切實辦理並卽布告此係爲保護房主及良民起見切勿訛傳悞會等因合即函請貴會希即開導各業主於房屋租人務各遵照取締條例辦理云云刻凡以房屋租人者因條例牽連太甚咸有戒心 
[鄂垣官界之失敗者]  
　　酆瑞松之口舌遭尤前任湖北蒲圻縣知事酆瑞松原係留日法學卒業曾充前清鄂諮議局秘書長乃到蒲接印甫兩月即被調省送考及卸篆回省適中央考試現任知事第三届試期已展至明春鄷以須　居候考大爲不平日前禀見吕巡按要求差委吕以本省人現須廻避碍難委差爲辭鄷更求學校管敎職務吕以候設法慰之酆忽怒曰知事謀充敎員幸有飯吃再或回家也餓不倒吕公惡其頂撞當以浮躁性成辦事粗戾八字考語銷其送試原案論者皆謂酆口舌遭尤 
　　董秀成之弄巧反拙前任孝感知事董秀成在任内被該邑紳界揭其舞弊征收侵蝕公欵並種種枉法貪墨劣跡經行政公署飭鄂東道委員調查事多有因特將撤省察看乃董不知自愛竟欲夤緣鄂東道尹某秘書爲之延譽以爲復用之地其運動底裏昨經范守佑道尹查悉以該員控案雖屬隱消而行爲卑賤有玷官箴爰揭詳巡按使永不錄用以肅官常云 
　　潘祖裕之投案候審前鄂省財政司長潘祖裕因侵虧公欵數十萬由前民政長夏壽康送交地方廳查訊經年始判决三等徒刑原以其中糾葛紛紜用欵者大有人在故從輕判斷乃潘猶不甘服今正在高等廳提起上訴因案卷太多檢查不易故高等廳延未提訊嗣於四月間潘託詞在押患病呈准交保就醫遂獲出外游蕩自若人皆疑其案已了結罪名取消矣兹高等廳長以此案懸日久拖延不結終無了期巳傳令潘投案候訊定於十八日公開審判大約可減輕罪名　　吕聯奎之撤差原因鵝公頸釐捐征收局長吕聯奎係本省人到差不及兩旬昨忽被財政廳撤委改派國稅廳裁缺科長張志遠接充人皆謂吕之撤差乃財政廳長爲安置其屬員計不知吕實有可乘之隙緣吕係初辦釐金所用員司俱戚友一流並無富有經驗之人該員司等竟誤認聯票疏解文義將聯票應行裁解財政廳之一聯亦塡給商人迨經吕查知已塡發有百餘張之多此項聯票雖無關重要然亦可藉以舞弊故財政廳長王荃本以吕辦事疏忽咎無可辭即行撤差以示薄懲 
[川省又有指官撞騙案發現]  
　　成都孫亮采案發生外間苦不得眞相兹得川省國稅廳籌備處致和省會警廳公函照登於下原函云逕啓者前因外面有不安分之徒指本處撞取人財當經拿獲賴耕心等送交法庭訊辦去後旋據密查委員袁柱臣等面稱訪得孫亮采亦有指撞情事隨飭偵查明確嚴密拿送兹據袁柱臣林樹人魏耀廷等呈報委員等奉令賡續密查撞騙於五月十一日偵有孫亮采素行撞騙委員樹人改姓爲侯雪舫初派王淑人引孫亮采在東華門巷子小宅内面晤言譚叙有同事楊舉賢者素善運動國稅廳統捐征收各局長亮采當卽親筆開列地點價值存銀用堂名共三張均蓋有本人圖章單内里數卽係價目交員囑速購銀行票摺且令照原單所列北打金街漆舖交取收條次即造爪牙成少春催辦如數不敷可以集股當諾即以學生梁智泉入股迭晤佯談亮采又云現在時勢上等局長非三千元與使費一百元不可不妨集爲三四股即商同事委員袁柱臣改名陳雲清入股斯時亮采已遷居老洋務局巷内於陽暦二十二日向裕商公銀行購取三千元票摺外鈔票一百張俾柱臣智泉等面交亮采以票既直接交與可以免用北打金街漆舖代收援筆親書收條並蓋本名圖記叙有不成原物退還等語書成彼此互交而俾同事委員魏耀廷同沈管帶率丁散立亮采門首適采送出先拿成少春次獲亮采比憑巡警警兵當在亮采室内案上檢獲裕商公原票銀摺又在伊婦臥榻被内檢出原交鈔票一百元石圖章二個當衆查對即係亮采蓋用各單之原章又紅墨收條共七張均同銀摺鈔票等一並呈閱旋見三人由伊室出目動言肆一同拿送本區報明卽送回廳奉令轉送巡警總廳復經巡警總廳檢出亮采簿據及來往信函等件除另單開呈外均經總廳檢去送案種種實情均屬重要理合將搜獲各証據開單送請察核等情據此檢驗搜獲各證據委係孫亮采撞騙鐵證毫無疑義隨將孫亮采等暫送巡警總廳拘禁以免潛逃復查指官撞騙罪名甚重前賴耕心等獲送懲辦以爲若輩必畏法不意旬餘之間又有該孫亮采指撞之事其平昔之愍不畏法巳可概見若不從重擬辦殊不足以肅法紀而昭鑒戒除函請巡警總廳將孫亮采等五名曁該區巡警搜獲証據一併送請收審外相應將委員呈繳本處各証據開單函請貴廳煩爲查收訊辦仍希賜復備案再本處借用裕商公銀摺合同已由本處提還合併聲明云云 
[浙垣新紀事]  
　　浙路接收後之文電浙江巡按使公署昨准甬嘉鐵路局函開敬肅者文耀等奉交通部特派來杭接收浙路十六日准浙路公司將商辦浙路關防一顆並各種目錄十一册函送前來並由該路代表蔣孟蘋清算處主任葉揆初兩君當面交代文耀等即於是日實行接收所有浙路公司名義按照合約應卽取銷改稱交通部直轄甬嘉鐵路管理局由文耀暫行兼理至在事各職員仍一律照舊供職已另函派委各在案除電陳交通部外所有接收管理情形理合函報敬乞查照備案云又甬嘉鐵路管理局局長鍾文耀君昨致文牘會計營業建築庶務各所所長函云逕啓者案奉交通部特派來杭接收浙路已於本日實行接收所有浙路公司名義應卽按照合約取銷改稱交通部直轄甬嘉鐵路管理局由本局長暫行管理在案查浙路從前創辦之艱規劃之備爲商辦鐵路之冠皆由在事人員服勤職務以至於斯夙所欽佩現在路師國有與從前商辦性質微有不同本局所屬各機關原稱爲某某局者兹改稱爲某某所以下職掌暫仍其舊用特函請執事爲口口所所長所有該事宜一切照常進行並希督同各職員勤愼將事隨時商承本局長辦理是所厚望云 
　　敎育聯合會之先聲省敎育會定期續開敎育會聯合會兹將其原文照錄如下爲咨行事敎育至今摧殘已甚政府以帑藏支絀裁併機關削減經費猶非得巳反對敎育者竟以廢止小學恢復八股之說進簧鼓眩惑影響所及遂以敎育爲無足重輕而置諸不議不論之列吾會有維 
 
 

Page 7

 
 
持敎育之資縱限於規程未便干涉行政而盡我職分示彼周行欲挽狂瀾敢無貢獻惟局於坐井觀天之識難免有閉門造車之嫌故必集思而廣益乃可舍短以取長民國元年所以有全浙敎育會聯合會之創設查其規則每年開常會一次以七月二十爲會期去年以軍事中阻今又届開會期本會有通知開會之義務爰抄錄聯合會規則咨行各縣敎育會如期開會貴會熱心敎育請將議案先行寄遞届時蒞臨惟本會意見有俟商榷者第一次聯合會議案縱官廳有所采擇地方亦多遵循究國於職權而未能强其執行此次聯合會提出議案似應切實俾便推行母近迂疏過於高遠關於研究一邊尤宜格外注重是否均希裁奪施行再原有聯合會規則有與現今事實不符者業由本會酌刪合併聲明云云 
地方通信 
[湖南]  
　　派兵剷除烟苗湯巡按使近聞乾縣一帶尚有鄕民私種烟苗之事官廳查究則集衆反抗昨特令飭駐紥永順之防營張營長率帶所部營兵前赴乾鳳辰永等縣逐一查勘如有烟苗立即剷除倘敢阻抗從嚴懲辦 
　　曹司令調兵回岳長江上游警備司令官曹君琨前因組設行轅前往宜昌已將一月刻已事竣於本月十號返抵岳州其所轄之第七團軍隊前由鄂都督因協防白狼事調赴漢口駐紥現在曹司令以鄂垣平靜無須久駐特電令該團長即日率兵回岳以便籌備湘江防守事宜 
　　准設全省體育會湘省敎育總會發起組織全省體育會以爲統一體育敎科之預備已經呈奉湯巡按使批示謂設立體育會宗旨辦法均屬相合應准就該會内設立湖南體育會依照部定敎育會規程第五條委任該會處理體育會事務並准於省敎育費項下撥給開辦費八百元經常費每年一千二百元以資應用亟籌進行云云 
　　籌辦野戰電信隊湯都督以東西各國於步馬砲工輜五種兵隊外均有野戰電信隊其電桿電線均極輕便隨時可以安設凡遇道路崎嶇距離較遠騎傳維艱者則賴此野戰電僧以傳報消息湘省於此種兵隊尚付缺如現當無事之秋正宜及時添練以備異日之用聞日來正在籌議不久即當實行 
[浙江]  
　　停運印土慶祝會誌要本月十六日爲浙省停運印藥之期浙當道以歴年痼毒一旦蕩除特開慶祝會於西湖公圍凡在杭中外官商學界皆柬請蒞會會場陳設由禁烟局長許畏三外交特派員某君杭縣知事周李光先期布置諸臻宛備上午九時朱都督屈巡按使及各官紳先後蒞會外賓蒞會者有英日領事各　備商及敎會男女多人惜天雨路滑觀者不多午時開宴屈巡按使首先起立把盞陳辭略謂烟毒潮隊人民之慶爲國家祝幸福爲友邦表親睦晴各　一觴云云衆賓相率歡飲宴畢撮影始分道而散 
　　逐出鹵莽從事之偵探北京營務處偵探譚玉龍拘拿都督府差遣員一案經紀前報頃聞朱都督自接北京姚偵探長覆電後始悉實係悞拿但該探雖非挾嫌誣陷實屬鹵莽從事除飭軍法課將譚等提出嚴行申斥外并限令即日出境毋得逗留 
[安徽]  
　　蕪大鎭守使北上皖南蕪大鎭守使鮑庭九君於本月十三日來省小作勾留即乘輪赴漢改乘火車北上商議編制軍隊辦法聞一俟就緒卽可返皖所有使署公事暫由胡參謀代理 
　　徐知事報解經募賑欵皖屬懷寗縣知事徐茗樵前奉省令以皖省迭遭水旱飢饉頻年業巳電呈大總統發帑十萬元匯皖振撫但災重地廣需欵浩繁令飭募集捐欵以輔官帑之不足等因業經分别勸募所有第一次收到各欵已於六月十四日報解賑撫局兌收矣 
[南京]  
　　財政廳實行金庫制江蘇賦稅收入欵項向由國稅廳存儲或寄放殷實商舖近財政廳長蔣廳長因改組事竣自應查照部電實行金庫制度已决定自下月一日起所有收入稅金統由本省中國分銀行存儲以師統一而昭愼重云 
　　選派游巡隊駐松韓巡按使查悉松江等處爲盜匪聚積之所與蘇滬常鎭各屬治安頗有妨碍若不嚴行搜捕何以衞閻閭而寒匪膽時特選派得力游巡隊兩連馳往該處駐紮俾資鎭懾　　洋商遵用印花韓巡按使昨准財政部咨以印花稅施行巳久成效尚未大著良由華洋各商未能一律遵章貼用致使進行有碍當經部飭英文各報近届應付全年報費當以各項收據黏貼印花方准核銷責令洋商貼用印花始允付欵該洋商遵將收據貼用印花足見洋商貼用印花久成習慣凡與交易收據責令黏貼未始不可若能援此進行於稅務前途不無裨益等因兹韓巡按使巳通飭所屬各機係凡遇交易無論華洋各商於出具收據時應由收受人責令一律貼用以重稅務云云 
[鎭江]  
　　滅門奇禍鎭江東碼頭某鄕民家現值農忙夫婦二人俱出外操作於昨十四號家中留一女六歲一子三歲相伴嬉戲該女孩突用剪刀剪去小孩陽腎小孩立斃婦回家見之一時慘憤交迫持械擊女陡斃杖下婦慚對其夫即行自縊迨夫回見此三屍不明何因亦自戳死一日之間一門四口均遭横死不識是何前因成此惡果也 
[揚州]  
　　商團體操會續招學生揚州商務分會周王兩會長因商團體操會第一班學生畢業考試已竣兹擬續行開招第二班爰於十五號午後二時開會集議招生辦法該團會長戴靜山君宣佈情形經衆公决接續辦理並擬將商餘小學附入云 
　　清鄕局遣散兵士江都清鄕局局長吳次臯現將城鄕劃分二十二區派稽查員劉隴西爲城内坐辦並由謝知事加派徐有才編查戸口查有散兵無家可歸逗遛不去者居其多數現巳勸令回籍者數百名尚有一百餘人暫准居住仍擬設法遣送云 
　　修築堤岸之預備揚州三汉河高晏寺八里舖一帶河堤入夏以來水勢漸長且被來往小輪廻浪冲刷塌坍多處日前經高旻寺方丈某繪圖呈請縣署委員勘修謝知事當委第四科員徐某前往察看昨巳回署禀明照會承修瓜圩岸工董事沈廷銘等一併招工修築以保農田云 
[松江]  
　　裁併水警專分署江蘇水警第二廳所轄太湖裏河十營均係砲船飛划葆安十營均係鎗船前已一再裁汰現因中央財政囦難應發餉項幾難按月支給經當道議得裁汰兵額則失就者衆而節費無多故擬將太河裏河歸併裁去專署長一員分署長四員飛划葆安歸并亦裁去專署長一員分署長四員（按專署長卽統領分署長即營官）另編營制支配戌汎地點似此則所裁雖祗十處而省欵必有可觀大約此議已經核准七月一號卽可實行也 
　　紅雨誌聞十四號天氣燠熱鬱蒸成雨澈夜淙淙不絶十五晨南門外鄕人發見本日雨水作赭紅色就曠野用磁盆盛之察騐果然一時議論　起謂明末禁烟以天降紅雨得以盪清烟毒是乃吉徵云云究不知是何原因也 
[雜評二（步陶）]  
　　韓使之眞電自征收奬勵章程施行以來山東樂安山西盂縣迭演慘劇最近直隸永年又以騐契風潮聞矣此豈吾民盡昧賦稅義務之本旨歟毋亦官吏過重考成行之稍事操切有以促吾民於忍無可忍之境地而已且夫賦稅者征之於民納之於國官吏不過其中之經手人而平日爾俸爾祿又巳早酬其勞瘁今乃不溯賦稅所來之本源一意踵事增華徒以作成掊克官吏之機會斯官愈奬民愈苦反動之風潮亦且愈演而愈進而究之官與民民與國胥不免終出於苦難之一途韓巡按使之所以反覆言之而不憚其詞費者殆爲此歟吾願中央之有以善其後也 
　　遥尾之官軍官軍之追匪者有脫靴之徽號有與匪共財之傳說今於岷洮之役則遲狼一星期而始抵城西人記事特以遥尾二字表官軍之實際其意蓋謂官軍之於狼僅能尾之以行且遥遥尾之以行而已非能盡力以相追迫者也嗚呼糜無窮之費以養兵而收效乃止於尾隨貪狼之後以視其蹂躪吾民於一星期之前其可恨爲何如哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[電車路線又將有變動]  
　　公共租界電車公司自鐵輪人力車絶跡以來營業日益發達前年紅利僅五釐而去年巳有七釐法界電車另設機關與公共租界電車本無關係近則兩方面力謀聯絡故自七月一日爲始新設公園靶子路至徐家滙路通車一線此線自公園靶子路至外洋涇橋一段在公共租界自外洋涇橋至徐家滙一段在法界通行之後行人便甚然向有之公園靶子路至卡德路一線卽因此裁撤蓋靜安寺路卡德路一帶居民甚稀本多設此線公園靶子路一帶市面亦未　盛故自電車公司方面計之此線獲利最微公園靶子路至徐家匯一線既通行卡德路至公園靶子路一線遂歸裁撤然靜安寺路及公園靶子路一帶西人住宅甚多寓居其處之西人於是紛紛致函字林西報攻擊電車公司詆其專顧華人之便利而絶不計及西人申言電車公司敷設路線之權即爲旅滬西國納捐人所投票允認電車公司既爲西人輿論所掊擊遂擬重設公園靶子路至卡德路一線以取好於西人惟自七月一日爲始新設提籃橋至馬霍路一線今則擬改自提籃橋經南京路及浙江路以至火車站餘如公園靶子路至外洋涇橋及公園靶子路至徐家匯二線則皆不改西人在報紙攻擊電車公司之信多不滿意於裏圓路一綫以爲此線專爲華人而設然自抛球場至火車站中國乘客最多電車公司爲營業起見自不能不顧及此節七月一日所行新章月票自八元減至六元然對於華人獨需照片某報曾有批評詆其不應歧視華人但電車公司對於此節不識有無取消之意倘不取消則吾國上流人終不肯買每月常票也所可歎者外人權利一爭即得而華人則漠然不注意即有起而爭者外人亦置諸不理也 
[德國敎育制度之研究]  
　　昨晚寰球中國學生會邀本埠德文學校校長麥哈斯先生演說德國敎育制度先由主席楊心一先生介紹略謂德國學制最爲精良吾國大應取法麥先生繼起略謂德國爲陸軍國又爲學校國陸軍學校二者均注重於訓練德國注重敎育器重學者大學之多亦推德國其原因蓋在二百年前弗雷特立土之施行强迫敎育故德國今無人不讀書識字德國學制始以幼稚園幼稚園者猶花園幼童猶鮮花善爲培植發育自速自六歲至十四歲人人須入小學小學畢業則投身農工商業或入職業學校職業學校畢業卽成技師欲進求高深之學者則入中學畢業後入銀行或大商店或更入大學專修醫法敎育哲學等科五年至七年接經過考試始得出而執業爲醫士律師之類醫師律師無一非大學卒業生也亦可投考得博士學位德國共計有二十六大學有五十專門學校而對於醫學尤爲注重德國敎育之發逹如此然而德人并無誇張之意亦無自滿之心擬更圖改良并　助中國改良敎育云云麥君演說以英語由楊筱堂先生譯漢楊心一先生繼起操英語向麥君伸謝并謂德國在敎育方面誠爲先進之國美日二國取法於德故敎有均極振興吾國敎育界急宜採用德國敎育法以謀改良雛能云云 
[規定塡築洋涇浜之辦法]  
　　本埠英法交界之洋涇浜經工部局各董事於此届議會議决塡浜築路等情曾誌前報兹悉工部局董對於此案業已規定辦法擬以開濬黄浦之泥爲塡築該浜之用東自黄浦灘起西至跑馬場止并沿跑馬場週圍小浜一律塡平築成馬路通行無軌電車此項工程業經測量繪圖預算經費計需銀七十萬元至跑馬場畔小浜塡平後即在界址邊以水門汀泥週築以分界限開工之期當不甚遠矣 
[改組淞滬警廳之又一說]  
　　滬上南北二警察分廳奉令合併以徐君國標爲淞滬警察總廳廳長閘北與南市仍設二分廳惟須縮小範圍等情已誌前報昨　警界中人述及刻接省中來電謂原擬仍設南北二分廳一節現須取消總廳以下直轄淞滬六大警區並無署長名稱原設之各分署應歸名該區區長管轄至崔分廳長因改組之後並無相當位置故由馮都督令調赴省擬委爲都督府三等副官云 
[惡偵探執行監禁]  
　　鎭守使署偵探余升（即余祖勳）因誣指陳仁琅爲黨人經軍法課判定監禁九年已誌前報兹悉此案現經鄭鎭守使呈奉中央核准昨已飭由軍法課將該革探余昇押解地方檢察廳照判執行矣 
[緩送嫌疑之偵探]  
　　鎭守使署事偵探程錫卿因與張子剛暗殺案犯有嫌疑經法總巡向滬南警察分廳關提該廳令赴鎭署直接商辦等情已誌前報日昨藍　巡特令西探目石維也帶同繙譯前往南市製造局晋謁鄭鎭守使商請關提鄭君以該探現已發交軍法課訊究應俟預審明確再行移送法廨訊辦石君等遵命而退 
[梟匪聚衆會議之秘密]  
　　浦東其昌棧十八間地方近有梟匪胡德勝糾同黨羽百數十人聚集會議所議何事極形秘密外人不得而知事爲滬南警廳駐浦包探顧三福所聞恐該匪集衆滋事擾害地方特會同偵緝隊副隊長廖樹森於昨晨至滬南警廳分廳報告當經分廳長崔怡庭君飭候查明核辦 
[引渡劉鐵之鄭重]  
　　上月二十四號法新租界敏體尼蔭路弄中一號門牌内炸彈爆烈後由法捕房中西探捕拘獲劉鐵等九人解經法公堂提訊分别宣判張白方孝貞方性貞劉逹生等或逐往外洋或罰洋開釋惟劉鐵係此案之主犯管押候引渡内地在案嗣經法捕房藍　巡先期咨　鎭守使准於十八日將劉鐵移解應請派兵護送以昭鄭　當由鄭鎭守使飭弁帶同兵士駕駛小火輪停泊十六舖補江中接受昨日已由藍君飭各探捕持械將劉鐵押解至輪交明來弁護解至鎭署矣 
[覆訊陳楚卿案]  
　　寓居公共租界之紹興人陳楚卿經兩淮緝私營統領以其在浙江等處紏黨搶劫並附和黨人派探來滬協同捕房探捕將陳獲解公共公堂迭經　供不認判押候來探補具公文到廨再核在案昨晨由廨復訊　來探金子方持文投案禀稱奉論補具公文今晨甫到所帶公文不及投呈道尹公署轉呈　語即由二十七號西探目彭由將公文呈案未經展閱即據被告代表莫肅律師上堂譯稱被告於八號逮案捕房控其在租界内糾黨搶劫並未呈出証據即中央政府控被告希圖擾亂浙省曾於五月二號由公堂出票提究等情敝律師知被告係體面之人且伊祖前清時代官職狼大原告所控各節不能承認未便將被告引渡須請改期詳細研訊惟被告在押日久請早日訂訊云云王襄讞商之美領博君以此案原係關讞員承審判陳還押候訂期請原審官訊理呈案公文交還來探着照章呈送道尹公署轉遞 
[嚴緝陳喬蔭供出之黨人]  
　　上海鄭鎭守使電致江北蔣護軍使略云閘北警廳捕獲謀亂首逆陳喬蔭王錦三二名業經訊據供認謀叛不諱按照軍法卽予執行死刑鎗斃在案查陳喬蔭原供稱由廖轟卽廖醒魂介紹認識孫文之代表蔣介石卽蔣子卿授與謀亂逆意唆令在滬擾亂是以由陳喬蔭舉薦陳榮廷何元龍入黨各受孫文僞職擔任毁壞鐵路電線及搶刦路局銀欵等事嗣因拿獲陳喬蔭之後廖轟莊介石陳榮廷何元龍等先經聞風潛逃致未獲辦惟廖蔣二犯乃逆首孫文之死黨現聞逸往江北一帶匿居自應加緊嚴緝務獲究辦以遏亂源除將懲辦情形備文學報都督並　飭緝各逸犯外請即通飭所屬各軍隊一體嚴緝毋任漏網 
[宣布陳喬蔭王錦三罪狀]  
　　前在閘北破獲之陳喬蔭王錦三二人經鎭守使署迭次研訊於十七號下午七時執行死刑已紀昨報兹將罪狀錄下上海鎭守使鄭爲宣布事案於五月三十夜十時據閘北巡警在新閘橋地方緝獲自稱謀亂首逆陳喬蔭及同黨王錦三二名當於陳逆身畔搜出眞茹鎭草圖名單及謀亂方略等件詰知叛黨已集合於小沙渡預備當夜起事旋卽飭派兵警馳往小沙渡跟蹤搜捕當場追獲叛黨李小寳等七名並在該處叛黨機關内起出炸彈手鎗子彈軍裝等件解由閘北警廳詳解到署又同時由戈登路捕房帮同捉獲叛黨章根等五名並搜出討袁總司令僞印一顆孫文僞示十張山東江蘇安徽等處地圖五張一併送由該廳轉解來署發交軍法科訊據該犯陳喬蔭供認受孫文代表蔣介石委任爲第一隊僞隊長糾約四五百人預定於五月三十夜十一時在小沙渡聚齊放火起事圖謀大舉王錦三供認此次由陳喬蔭約令擔任排長僞職同赴小沙渡謀亂餘犯均供係受蔣逆等招募謀叛被約在小沙渡地方會齊聽候命令各等情不諱查該犯陳喬蔭王錦三二名夥同逆黨蔣介石　謀倡亂冀圖一逞實屬甘心從逆罪不容誅應按照軍法處以死刑立予鎗斃以昭烔戒除執行並將餘犯分别情形另候判决曁嚴拿各逸犯務獲懲辦以靖亂源外爲此示仰軍民人等一體知照此佈 
[蘇省出品展覽會紀事（十）（八）]  
　　早請續派審查員蘇省籌備巴拿馬賽會出品展覽會審查問題舉定季總幹事爲審查長曾誌前報兹悉此項審查員現經韓巡按使委王舜臣金其照汪國深孟　單毓成黄守恒六員來滬辦理惟事繁人少不敷分布故季君昨特呈請省公署再行續派數員來滬襄辦 
　　皖物品仍須附賽皖省前因庫欵支絀擬將出品附於江蘇恊會陳列展覽嗣因物産不及徵集曾議自行開辦等情迭誌前報兹悉皖省公署昨有公文到會仍持初議准將徵集出品儘蘇會閉幕前輸送到滬附屬陳賽以節糜費 
[警察編制餉章之覆報]  
　　上海縣洪知事前接江蘇巡按使令飭轉開大總統令飭取警察編制餉章以備查考等情當經洪君令飭警察事務所查照在案兹據該所報稱上海地方警察向設六區一區駐閔行鄕二區分駐北橋鄕馬橋鄕顓　鄕三區分駐曹行鄕塘灣鄕四區駐清河涇鄕五區分駐三林塘鄕楊思鄕陳行鄕六區分駐高行鄕陸行鄕并編制餉章員警履歴花名一併列表造冊呈報到縣昨經洪君轉報江蘇韓巡按使彚案報部矣 
[查明上海縣境之古砲]  
　　上海鎭守使鄭汝成君前接總統府政事堂文電令保存各處運城古砲免滋流獘等情當經飭知上海縣知事調查在案兹據該縣報稱上海縣境此項古礮計有也是園門前二尊救火聯合會門前二尊拱宸門内城根大八尊小二尊大境南首空地一尊西門城脚一尊小南門内南城脚一尊查明呈報應如何保存抑送局藏儲云云當經鄭君彚案轉報陸軍部蘇都督核辦 
[産銷併徵之布告]  
　　上海稅務公所所長韓萃青君近奉江蘇國稅廳籌備處頒發産銷併征布告遵即分貼通衢其文如下案照貨物稅征收方法産銷進出各半分完試辦以來流弊滋甚往往遠指近銷而銷稅遂歸烏有查核稅欵産稅多於銷銳此其明証現值國庫支絀用度浩繁亟應設法整頓改爲産銷進出併征以杜避漏前經呈奉財政部批准照辦當就大宗産貨如盛澤綢綾丹陽縐紗菜牛宜興窰貨石灰等項先改併征在案業已辦有頭緒其他各貨自當一律仿辦所有絲繭棉花紗蘇緞本在産地併征其運蘇向辦總稅之杭寗綢縐並油蠟白蔴錫箔皮貨毡帽靛青南北腿硝磺木植顧繡絲線藥材等類以及　運貨物亦與併征無異暫仍舊辦理俾免紛更此外本省産貨應在産地第一稅所征收全稅外省來貨即由進省第一稅所征收全稅一稅之後經過各稅所查騐貨數相符換單蓋戳放行概不重征在商人不過將到地應完銷稅先在産地或進省處所併征並未增加絲毫各稅所務須按貨實足征收不得稍任隱匿查有貨浮於單或無單偷漏應卽照章分别罰辦兹定本年七月一日實行除詳報財政部並通令各稅所遵辦外合行開列章程布告商民人等一體遵照特此佈告 
[討論産銷併徵問題]  
　　上海南商會内附設之商業維持會會長某君因江蘇國稅廳籌備處蔣處長禀奉財政部核准將向有之貨物稅徵收方法略加變通改爲産銷併征已定七月一號起實行征收惟各認稅商家以併征一事頗難承認爰定於今日下午在南商會開臨時大會討論對付方針聞某君主張懇請稅務所長韓萃青君轉禀蘇省財政廳請爲通融以免認商爲難云 
[催繳烟酒牌照稅]  
　　上海縣公署自設立烟酒特許牌照稅認捐處派員徵收以來第一期已經逾限雖到處認捐者不乏其人而藉詞觀望者亦復不少兹經徵收員按册查明未曾認繳捐欵各戸於昨日飭吏分往催繳不准再事遷延 
[婦孺救濟會准予立案]  
　　上海婦孺救濟會自開辦以來疊獲拐匪救濟婦孺甚多成效昭著日前該會會長虞洽卿君具呈江蘇巡按使請飭屬協緝拐匪昨日該會奉到巡按使署批示云據呈設會救濟被拐婦孺請予立案等情附送簡章名册閱悉查此案業准内務部咨准立案請飭屬設法偵緝協力維持等因到署已轉飭各縣各警廳一體遵照在案兹據前情該會長熱心慈善殊堪嘉尚所擬　章亦尚周妥應即准予立案仰卽知照此批摺兩件存 
[電催農商總長進京]  
　　農商總長張季直君因開濬淮河問題南來規畫旅居本埠法租界蘇省漁業公司已逾匝月現接中央來電囑卽進京商辦要公故張總長定於今日晚十一時起程由大逹公司大生商輪駛往南京再搭津浦火車進京 
[保護遊歴日商]  
　　上海鄭鎭守使昨接外交部來電略謂現有日本商人赤松喜太郎擬赴直隸山東湖南江蘇四省游歴考察商務請給游歴護照前來除給護限以十三個月繳銷外惟查各省現值匪氛不靖之際如該日商到境游歴應責令駐防軍警妥爲保護以敦睦誼除分電外仰卽轉飭所屬各軍隊遵照 
[卸脫臭糞擔之不易]  
　　承辦本邑中西區清潔事宜之莊泉生前因辦理爲難將所負責任推歸圖董張汀芝接辦禀請工巡捐局朱局長存案卽奉批斥後莊因無可維持遂自行具呈請求退職經朱局長察得莊泉生承認該兩區清潔係負完全責任刻既試辦一年尚未期滿何得擅自告退節經批飭在案既又有　董奚元良張雲記徐森記等先後呈請承辦該兩區清潔事宜朱局長仍分别批示斥不准行 
[婦人與廟産之關係]  
　　婦人周陳氏前與西門外打鐵浜某廟住持僧成法姘識已歷多年儼如夫婦嗣因　處推廣租界成法將廟基出售得價後另在閘北購地建造廟宇迨工程告竣成法病斃所有單契忽然遺失後經該氏查明係爲女傭葛陳氏所匿遂串通成法之徒法空同投地方審判廳控請提究經袁廳長飭吏往查知其中枝節叢生非提案質訊難明此案眞相遂於昨午飭吏往傳一干人証到廳候究 
[坍倒木架之慘劇]  
　　新閘义袋角地方新建洋房一座尚未完工昨有住居西嘉興路橋北之泥水匠吳雲甫在該處做工不料所搭之木架忽然倒下跌傷工匠七人吳受傷最重不及救治當即氣絶身死事經戈登路捕房查悉飭探前往將受傷工人車送醫院療治並將跌斃之屍體舁送虹口斐倫路騐屍所候驗昨由屍父吳谷明投案請求免騐捕頭准予自赴騐屍所備棺收殮 
[移傳保節堂董事質證]  
　　甡泰錢莊控嚴月波不理押欵一案昨晨由公共公廨復訊兩造仍各中律師到堂代辯良久中西官以曾據金壇縣知事來文轉保節堂董事李遵義禀訴情形惟前項方單是否嚴月波盜押抑係串同揑詞非一紙空文所能明白判候函致金壇縣知事移傳保節堂董事及區董到案質明核斷 
[裘美根實被金子奇緝獲]  
　　前報紀浙探俞幼伯在邑廟偵獲黨魁王逸部下之暗殺隊長裘美根（即茂根）一案兹悉俞幼伯並非浙探裘犯亦非俞所偵獲寳係浙省偵探金子奇於十六號奉命持文來滬查緝破獲云 
[吞稅銀無憑開釋]  
　　奥商光耀洋行控式拉夫楊光業呑没稅餉銀四十三兩等情由廨將楊提案判押候照會奥領會訊在案嗣因原告自願隨堂訊結昨由捕房將楊解廨請究原告西人投訴被告報關時少報電燈罩二千只致被呑没經海關查出補足是以控究訊之楊延律師辯稱當時因進口貨多以致漏報且其銀存在帳房並不呑没等語聶襄讞商之美領畢君以原告所控證據不足判令將案註銷被告開釋 
[歇夥抛贓陷害]  
　　王愛谷控俞萬昌等抛贓陷害一案曾經上海地方檢察廳預審因供詞各執函請警察南廳調查嗣據該警廳覆稱查得王愛谷向在南市董家渡附近開設小糟坊曾雇俞萬昌爲夥　巳停歇於舊暦本月二十一日夜俞萬昌忽偕沈木生投第一區一分署報告王店有私藏烟土情事當將沈暫押一面派警協同俞前往搜檢見王在店中與友人同桌賭博至於烟土四處搜檢無着卽據俞指明烟土藏在帳頂之中遂抄出烟土一小包　經該署查得此項烟土爲俞私抛希圖陷害遂將一干人解送到廳轉送檢廳訊辦兹特將查明緣由函復云云檢廳得覆後預審明確當即起訴審廳昨　午後由沈推事官與徐檢察官公開辯論後當庭宣判以王愛谷私藏烟土雖無証據然其聚衆賭博已犯二百七十六條第一項之罪今姑寛判令罰洋二十元俞萬昌等抛贓陷害調查確實照刑律五十四條及一百八十二條應處二等至四等有期徒刑今從寛判俞監禁四個月沈木生係事後知情判監禁二月個月官判畢王聲稱商人前在警廳已經處罰今日又欲再罰商人心不甘服問官曰此案乃刑事案件警察廳將爾處罰本屬違背法律本推事官並不承認王尚在堂嘵嘵不休問官喝令帶下遂即退庭 
[盜犯豈容取保]  
　　盜匪康阿弟前在浦東三林塘等處紏衆行刧經前滬軍都督府拘送地方檢察廳訊供收禁去年滬亂時康在監逃逸至今春爲法警拘送檢廳訊實起訴審廳在案兹據康父康秀寳　糾合　族聯名到廳具禀求保汪檢察長以康阿弟乃著名土棍且犯盜刧現審判廳尚未判决斷無取保之理昨已將禀批斥不准矣 
[竊贓交原告認領]  
　　珠寳掮客婦人張馬氏竊文監師路一千二百五十六號居人沈龔氏家值洋一萬元之珠飾由公共公廨訊實判馬氏押女所四年抄出之珠飾各物暫存捕房候核在案昨由原告延律師劉堂聲請將贓給領並由安昌匯亨兩珠寳店及掮客洪世卿沈順川朱炳雲公延律師上堂請將被張馬氏掮去抄存之珠飾領回中西官會商之下批將存案各贓交各原告認領 
[協提虧欠漕糧之地保]  
　　引翔港十二圖地保楊雲生因欠繳漕糧避匿公共租界經本邑洪知事偵悉於前日派法警持文報請捕房協探將楊提獲昨解公堂請究經中西官略訊一過判楊押候查明於下禮拜二再訊 
[單地紏葛案三則]  
　　英商實客利控十一圖著名劣保陸　祥卽陸阿寳串同盛阿四盜賣單地等情業經提訊判令存洋二千元保出候訊在案前日午後由公共公廨傳到地保　立方由關讞員會同英領康君復訊兩造仍各延律師到堂互辯中西官核供會商之下判被告仍存洋保出候函致會丈局將十一圖總圖送廨並查明六百廿四號六百三十號等方單及四百零五六號升科單復到再訊　　又費順生控徐貴祥圖呑抵押單地一案迭經傳案訊明判令被告限期遷讓並認缴房租在案兹因被告不服判决復延律師禀由公共公堂於前晚復訊兩造代表律師均各到堂互辯聶襄讞核供以被告律師聲請復訊理由不足碍難照准且判决迄今巳逾規定上控期限本應不准上控姑念一再請求准於一禮拜内補具聲請上控禀詞再行核奪 
　　石蓉甫石潤甫石四寳石榮昌同控同族石翰甫盜押公共租内補具聲請上控禀詞再行核奪 
　　石蓉甫石潤甫石四寳石榮昌同控同族石翰甫盜押公共祖墳基地等情前晚由公共公廨傳訊兩造各延律師到堂互辯良久並經前曾受抵之押主高周山地保金松亭上堂作証因被告不認爲公衆之産故由中西官判被告交原保候補傳人証再訊 
[拐案解送檢察廳核辦]  
　　陳世華誘拐王永永之女金金價賣於安定等情兩記本報兹悉此案已經警廳司法科移文法公廨提到陳之同黨金寳訊供不認奉判一併移送地方檢察廳訊明核辦 
[審訊拐匪]  
　　拐匪戴金榮張少山及拐婦周王氏在南京串騙六歲九歲兩孩來滬販賣當爲巡警查獲拘送司法科移解地方審檢廳訊辦昨日午後惲推事官會同賀檢察官開庭辯論孩拐匪等供詞互相推諉賀君當庭起訴略謂戴金榮等係共同犯應按刑律三百五十一條定罪請爲擬辦惲君卽謂辯論終結判令男婦三犯分别還押聽候宣布判决該二孩發堂　養候示召領 
[查獲一羣烟犯]  
　　閘北二區警署連日在滬寗事站緝獲私帶烟土犯馮福官沈阿彩王永發周錦榮周國柱沈阿全等六名搜出大小土共一百十五包又烟灰土皮共三包先後解送警廳司法科押候訊明移送地方檢察廳究辦 
[禁止在家演劇]  
　　住居華安坊二弄第一家之沈某近日糾人學習新劇前晚起竟在家開演男客每人取劇資五角女客分文不取惟下等婦女不放入内事經一區一分署署員查悉禀報徐廳長立飭探警前往禁止衆觀客均紛紛散去一面仍飭該署員隨時偵查沈之行爲以憑究辦 
[瘋人自戳肚腹]  
　　粤人鄧昌學在西華得路永同昌五金雜貨店内自以洋刀戳破肚腹當由該店夥友投報捕房捕頭飭探將受傷人送往同仁醫院療治在　兹悉該粤人素有瘋病現在同仁院屢與看守華捕爲難昨日經該院禀明捕頭將鄧轉送海能路工部局醫院醫治候傷愈再核 
[展限兩月搬遷]  
　　劉順榮控順興烟紙店主婦楊張氏欠租覇屋等情由廨訊判限 
 
 

Page 11

 
 
一月搬遷在案兹因被告不服判决昨延律師到堂聲請復訊據稱放出帳欵驟難收回遽行遷移損失甚巨等語中西官以所禀尚屬實情判再展限兩月搬遷俾資歸帳以示體恤 
[仍候公正人報告再核]  
　　信大絲廠主沈福祥控房主程瑾記周蓮記違背租約朦請發封押遷請追損失銀六萬餘兩等情迭經公共公堂研訊判令兩造各邀公正人切實調查報告公堂復訊再核在案昨由孫襄讞會同奥克副領事復訊原被均延律師上堂代辯中西官以兩造公正人未將調查情形報告判各退去仍俟將調查情形報告到廨再行訊核 
[雉妓違章之判罰]  
　　芝罘路三十六號門牌雉妓張金寳（卽阿秀）前晚偕其十四歲胞妹張桂珍在湖北路游行爲捕查見以其拉客違章當將姊妹二人帶入捕另轉送公共公廨拘留昨日解堂請究經中西官訊明判張金寳罰洋三元充公張桂珍年未及笄判發濟良所留養嗣經其母張俞氏投案一再哀求遂改判准予領回不准再入妓院查出嚴究 
[公共公堂瑣案]  
　　總巡捕房押犯陸四兀前日搶食同押犯人張漢卿應食之粥不遂將張兇毆並將張之肩上咬傷被看牢巡捕查見禀知捕頭昨將陸拘解公堂訊實着照原斷加押五天示儆 
　　美商培生洋行控時新皮鞋店夥王桂卿趙光福顧元卿不理定貨虧銀三百餘兩一案昨由公共公堂傳訊原告延律師上堂代表請追訊之被告三人據供原告既經在廨起訴不應犢將貨拍賣所有虧損不能承認中西官以西文合同載明原告有出賣之權判被告仍交原保限兩禮拜理清 
　　塌車夫毛同慶前日因在虹口拖車　愼將行路之啞子撞倒碾傷兩足由捕查見將毛拘押昨解公堂請究奉判押候原告傷愈解訊 
　　紀老五控張挂記覇屋不讓等情昨由捕房將張傳案訊明判張限　禮拜遷讓 
　　馬林氏控夫馬鋪英違背婚約又恒德米店控韓春記即韓榮貴不理欠欵等案昨由捕房將被告兩人傳案判分别交保候訊　　山東路三百二十二號門牌王長恩控吳桂生串同在逃之王阿根　三人竊取值洋一百元之剪髮刀等情昨由捕房將吳狗解公堂訊係過犯判押西牢九月期滿逐出租界如後提到在沈各人並追到　贓准予酌核 
[法公堂瑣案]  
　　安康錢莊主龐桂南前投法公堂控請追還曲敬溪將烟膏抵銀之四千六百兩並欠往來銀九千兩等情奉判交保無保押追不理故着將烟膏拍賣作抵在案昨龐禀稱現由洋藥公司估看此烟膏内尚　料子攙和不值原抵之價求請核示聶讞員判着原告將烟膏售去得價若干開明細帳呈案候核 
　　陳石庭虧欠吳子怡本利洋二百五十四元被控法公堂訊判交保後祗交五十元昨將保人張林言提案又交洋七十元供稱陳有事出門求恩寛限交人判張既作保人不能置身事外着人銀兩保限三天賠洋一百三十四元 
　　周少雲投法公堂控稱華錦明托陶煥庭出面轉托商人爲中向某姓借洋百六十元日久不還商人如數賠出收回借票爲證請向華訊追訊之華供洋實陶煥庭所借商人亦係中人例無賠洋之理求察聶君之借據上確書陶煥庭借洋華錦明爲中字樣判華開釋補提陶到案訊追 
　　曹寳瑞開設新民棧收得司帳倪炳生及茶房等押櫃洋三百餘元棧即關閉倪等向索無着具控法公堂押追在案昨又提訊曹供祗能借洋五十元餘實無力措置倪稱曹有房産坐落浦東求恩封産作抵判還押着原告查明被告産業禀覆候斷 
[誌謝]  
　　昨承三北輪埠公司虞洽卿君因該公司鎭北新艦定於二十日二時開始展輪惠贈入場劵一紙書此誌謝 
雜評三宇 
[遣撫軍人]  
　　溯自去年贛　淞滬等處發生戰禍以來軍人之流落在外進退維谷　不知凡幾今陸軍遣撫調查所業已成立矣其所定簡章凡爲受遣撫之軍人預防後患者固巳無微不至惟似此貧窮困苦之軍人一旦　回故里不得不另謀生計而當此人浮於事之時地方上多一分利之人難保無忌而攻訐者故爲案慰人心計似尤應於遣　回籍之時切告該地方官除以前之事一概免究外即以後之事被控不實者亦須厲行反坐以明是非若是則受撫者無所疑懼而來者益衆矣 
要件 
[各省所屬道區域表（五）（續）]  
　　廣東省（粤海道）依前廣肇羅道區域轄縣如左番禺縣南海縣順德縣東莞縣從化縣龍門縣台山縣增城縣香山縣新會縣三水縣清遠縣寳安縣花縣佛岡縣赤溪縣高要縣四會縣新興縣高明縣廣甯縣開平縣鶴山縣德慶縣封川縣開建縣恩平縣羅定縣雲浮縣鬱南縣（嶺南道）依前南韶連道區域轄縣如左南雄縣始興縣曲江縣樂昌縣仁化縣乳源縣英德縣翁源縣連縣陽山縣連山縣（潮循道）依前惠潮嘉道區域轄縣如左惠陽縣博羅縣新豐縣紫金縣海豐縣陸豐縣龍川縣河源縣和平縣連平縣潮安縣豐順縣潮陽縣揚陽縣饒平縣惠來縣大埔縣澄海縣普寗縣南澳縣梅縣五華縣興甯縣平遠縣蕉嶺縣（高雷道）依前高雷陽道區域轄縣如左茂名縣電白縣信宜縣化縣吳川縣廉江縣海康縣遂溪縣徐　縣陽江縣陽春縣（瓊崖道）依前瓊崖道區域轄縣如左瓊山縣澄邁縣定安縣文昌縣瓊東縣樂會縣臨高縣儋縣崖縣萬甯縣陵水縣感恩縣昌江縣（欽廉道）依前廉欽道區域轄縣如左欽縣防城縣合浦縣靈山縣 
　　廣西省（南寗道）依原邕南道區域轄縣如左 
　　武鳴縣扶南縣隆安縣永淳縣横縣邕寗縣賓陽縣上林縣那馬縣上思縣（蒼梧道）依原鬱江道區域轄縣如左蒼梧縣藤縣容縣岑溪縣懷集縣信都縣桂平縣平南縣貴縣武宣縣鬱林縣博白縣北流縣陸川縣興業縣（桂林道）依原灕江道區域轄縣如左桂林縣興安縣靈川縣陽朔縣古化縣永福縣義寗縣全縣藩陽縣龍勝縣平樂縣恭城縣富川縣賀縣荔浦縣修仁縣昭平縣蒙山縣中渡縣（柳江道）依原柳江道區域轄縣如左馬平縣雒容縣融縣羅城縣柳城縣三江縣來賓縣象縣宜山縣天河縣思恩縣河池縣宜北縣遷江縣（田南道）依原田南道區域轄縣如左百色縣恩隆縣恩陽縣凌雲縣西林縣西隆縣東蘭縣天保縣奉議縣（鎭南道）依原鎭南道區域轄縣如左龍州縣憑祥縣崇善縣養利縣左縣同正縣寗明縣明江縣靖西縣鎭邊縣該省各道屬縣原管土司抣仍其舊 
　　雲南省（滇中道）依原滇中道區域轄縣如左 
昆明縣富民縣宜良縣呈貢縣羅次縣祿豐縣易門縣嵩明縣晋寗縣安寗縣昆陽縣武定縣元謀縣祿勸縣曲靖縣平彝縣宣威縣霑益縣馬龍縣陸良縣羅平縣尋甸縣巧家縣東川縣昭通縣永善縣綏江縣魯甸縣大關縣徵江縣新興縣路南縣江川縣鎭雄縣彝良縣楚雄縣廣通縣摩芻縣牟定縣鹽興縣（蒙自道）依原臨開廣道區域轄縣如左建水縣蒙自縣通海縣河西縣嶍峩縣石屏縣阿迷縣黎縣箇舊縣文山縣馬關縣廣南縣富州縣廣西縣彌勒縣師宗縣邱北縣（普洱道）依原滇南道區域轄縣如左思茅縣寗洱縣他郎縣景谷縣元江縣新平縣瀾滄縣鎭沅縣景東縣緬寗縣（騰越道）依原滇西道區域轄如左騰衝縣保山縣永平縣鎭康縣龍陵縣大理縣雲南縣洱源縣鳳儀縣鄧川縣賓川縣雲龍縣彌渡縣麗江縣蘭坪縣鶴慶縣劍川縣維西縣中甸縣蒙化縣漾濞縣永北縣華平縣姚安縣鎭南縣大姚縣鹽豐縣順寗縣雲縣該省各道屬縣原管土司均仍其舊 
　　貴州省（黔中道）依原黔中道區域轄縣如左 
貴陽縣貴笻縣修文縣龍里縣貴定縣紫江縣定番縣大塘縣廣順縣長寨縣羅斛縣平越縣甕安縣湄潭縣餘慶縣　義縣綏陽縣桐梓縣仁懷縣正安縣都匀縣平舟縣鑪山縣荔波縣麻哈縣獨山縣三合縣八寨縣都江縣丹江縣（鎭遠道）依原黔東道區域轄縣如左鎭遠縣天柱縣施秉縣卭水縣黄平縣台拱縣劍河縣黎平縣錦屏縣永從縣榕江縣下江縣銅仁縣江口縣省溪縣思縣青溪縣玉屏縣思南縣德江縣沿河縣印江縣婺川縣后坪縣松桃縣石阡縣鳳泉縣（貴西道）依原黔西道區域轄縣如左安順縣普定縣清鎭縣鎭寗縣郎岱縣平壩縣紫雲縣南籠縣普安縣興仁縣興義縣關岑縣安南縣貞豐縣册亨縣盤縣大定縣畢節縣威　縣黔西縣織金縣水城縣赤水縣該省各道屬縣原管土司均仍其舊（完） 
[來件]  
　　留美實習電機學記述一松江朱彭壽傑夫經國之道千端萬緒裕厥富源惟在實業實業非一類西哲有言煤鐵爲實業之母二十世紀以後則電氣將爲實業之母矣電學待用於世如是其急要可不急急請求哉壽自去年夏間奉交通部派赴美國司　奈加太臺城普通電機廠實習電機各學即於十月首途途中耳聞目見其可爲吾國内學子討論者或關於政治或關於風俗或關於文化及美術損益其問擇善而從皆可爲建設我新中國之資料然以與電學無涉姑　贅及其有足供電學之研究者則不分精粗不擇深淺無不悉心體察以博一得之愚冀與吾國博學多能有志實業諸君子一商榷之 
　　汽船上之電器壽所乘者爲日本郵船丹波丸船中一切裝置多用電器然約而　之不過三端電燈電扇及無線電報是巳電燈乃尋常白熟電燈外加毛玻璃罩以避强光之炫耀至其裝置電線類用木管法此法雖云穩固然易致火患未足云盡美盡善也電扇爲十二寸正電扇作用時可向左右旋轉旋轉之法用慢速軸上圓碟轉動一曲柄而然曲柄之旁有一小針上下此針即可左右此旋轉角度其機械置在油箱中故作用之時廢去電力甚省至電線軸爲鼓形類用軟鋼製成電磁只有兩種傳電軸則用硬銅造成並以雲母片爲分隔體電刷爲堅實炭精故炭屑擦下亦無多也無線電機爲靜電感應之一種其中裝置壽從電報房玻璃窗外（門扃不得入）窺之與滬南電報局中所用略同惟其電力薄弱一千六百英里以上卽不能通信焉 
　　拿愛加水電自横濱西渡後扁舟汪洋别無所見隔十六日抵西愛得耳又急於登車未獲壯游隔四日車抵芝加高芝加高本爲美國中一繁盛之區高街電車滿布全城較日本東京一隅之計畫奚啻霄壤且彼處有威斯登電話公司近日吾國内地電話亦漸漸發達則此公司中之組織亦頗多研究者也因急於奔程未及詳考後向東美進行即達拿愛加水電工程處焉是處山水壯濶天然勝景頗惹人觀荀有名士游覽其間當必有風流傑作以寫登山臨水之樂者兹不睱述其風景如何試以其工程大略列左 
當西歴一千八百五十二年有一水力公司提倡擬以其水流之力供工廠中應用亦因經濟困難屢議屢寢至一千八百八十八年始有水電工程之議嗣後力求進行無時或息至今日則每日可産五十萬馬力矣雖曰天力實由人事也 
　　至工力發生之所亦非一廠而工力運用之地亦非一區白翻陸托納完大陸開砲陸豈期太西來開司等處電車電燈以及工廠機器原動力無不仰給於此其工程司報告中云水量之下流每小時有一千五百萬立方尺而流域之高下有五英里之遥依水電學中求工力之方程式爲水高尺數水流立方尺數及六二五連乘數計之則此天與之鴻力眞無限寳藏焉 
　　翌晨乃達司加奈加太臺城又明日即往電廠參觀盡三日之長訪問其歴史建築及管理法之大略隨後卽列爲工程實習員分别試騐大小各電機求其効用之方考其保險之法并及其運用之手續當循日月之所得續行彚記錄登報端以與吾國實業界共爲研究焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[廣嚴又陵讀經說] [  東埜]  
　　經也者我　數千年來立國之要素而亦四百兆人噉飯之根據地也經不云乎齊人有一妻一妾天子有三宫九妃二十七世婦八十一御　　則多　之制創立於吾　者經爲之也君之於臣也君命臣死臣不得不死父之於子也大打則走小打則受然則忠孝之綫吕明於我國者亦經爲之也此以經立國之說也春秋爲　爛朝報之代名詞抄襲而羣倣之可以作時評亦可以作社論而爲報館之主筆先生不難矣易占休咎潛心而默識也屈指而　計也可就馬路轉角擺一小　爲人合婚選吉而步吳鑒光之後　矣詩云子曰爛熟於胸仁義禮智不離其口可以擁臯比坐冷板　驅策十數頑　咿嘔終日而受人家之束脩贄敬矣此　經吃　之說也由前之說則大政之方針籍以施也由後之說則民生之主義藉以行也嚴又陵先生之讀經說我又何間然哉然我則嘗思之矣天下之事變無窮而着經以行世者亦無窮是以有大學即有小學有正史即有稗史嚴先生乃僅僅就十三經言之抑何所見之不廣也先生不知乎北地臙脂春江花月雄狐綏綏羣雌粥粥風流總長楊梅都督不有耀起誰傳衣缽則嫖經不可以不讀也俾盡作夜疲精勞神呼盧喝雉一擲萬金撲克之外有圈的温博學大家抑又何人則賭經不可以不讀也小樓一角良朋三　閧餘達旦使酒駡座拇戰不巳繼以用武三盡既盡狼藉嘔吐則酒經不可以不讀也蘇東坡有酒經　脚大少乞食王孫途窮日暮托缽沿門手持木魚閣閣蓮聲娘娘太太福壽康事則　官經太陽經高王觀世音經皆不可以不讀也他如媚婦女則頓如月經爲醫生則須習難經結識和尚道士則須誦道德經橯嚴經大藏經此外尚有魂靈經女兒經硬屁猪油經名目之多不勝枚舉皆經之類也昔者太史問俗採及蒭　孔子編詩不廢鄭衞然則我之所謂嫖經也賭經也酒經也三官經太陽經高王觀世音經也月經難經也道德經楞嚴經大藏經也甚至魂靈經女兒經硬屁猪油經也皆與聖經賢傳並行不悖而爲我國青年學子所不可不讀者也質之嚴先生以爲何如（四） 
[四書諧] [  詩隱]  
　　齊人有一妻一妾而處室者其良人出去三年不反其妻告其妾曰日月逝矣歲不我與擇其善者而從之我丈夫也王子宫室車馬衣服盡美矣又盡善也其爲人也而有宋朝之美昔者鑽穴隙相窺援之以手苟合矣余心終不忘我將去之小大由之女得人焉耳乎曰有人於此學而優自稱曰小童巧言令色至於子都出弔於滕遇諸塗告諸往而知來者沽酒市脯與之食之請必毋歸遂及我私而今而後以約失之者鮮矣吾往矣宜其室家終身欣然不亦可乎（　） 
[瓶罐頭齋筆記] [  劍秋]  
法租界西新橋相近爲花烟問與野鷄　叢中有學堂一所顏曰中西　進小學校潔進二字妙用在此處更妙之又妙當加雙夾圈 
　　仙人不到人間而獨到上海英租界西新橋及胡家宅之小弄内尤爲仙人所窟宅夫以至潔净之上界仙子而與至　　之脂粉夜　爲鄰無以名之當名之曰臘闢仙 
　　中國之店鋪以老招牌爲可貴如老陸稿薦老紫陽觀等等爲其貨色道地也乃上海之女科醫生亦高揭其招牌曰甯波老宋家大房吾不知老之可貴者曷在 
　　革命至今不過三年而當時烈烈轟轟之舉動巳絲毫無形迹留造惟華界海寗路相近尚有一洋　小匾曰光復軍司令部余於電車中往來輒見之此可爲歴史上之紀念物 
西醫某君言自六百零六發明後而上海之患梅毒者更多因有恃無恐也然則六百零六者非治梅毒之聖藥直種梅毒之禍水耳此亦華人不善用四法之一證 
　　星期六余游於邑廟見一西人手持香錠投爐中跪禱神前喃喃有聲旋占得一籖向香櫃檢索而去余大奇之隨之行西人又至店舖購物評貨還價一一詢諸旁立之譯人（滬稱路天統）蓋不諳華語者想其跪神前禱告時必用西話無疑豈城隍老爺亦　愛比西地耶抑牛頭馬面能爲繙譯耶[  隱蓉]  
　　前晚河南路上有少婦兩人各啣極　之雪茄烟一枝沿途猛力狂吸見者咸詫爲奇事（四）[  擬天]  
有私其親生之女而生子者人贈以聯云三代縮成兩代窮爺兼理姑爺又有雛妓名小英者狎客贈以聯云此地不許小便本店兌換英洋 
　　前日有從扶桑來之木屣神仙入崑山路某麯館充飢不名一錢而出堂倌向索神仙即躍上黄包車逃去（四）[  覺述]  
　　某生自東洋歸自命維新眸睨一切遇年長者輒以迂腐鄙之人亦不與之較某日與某女士行結婚禮自書喜聯曰種族强　發達　眼體質壓力衝突開通書舉自鳴得意 
　　某翁多内寵粉白黛綠列星而居顧翁不能無愛憎於其間也一失寵姬請於翁曰翁既不喜我又不逐我下堂求去妾所不願今有一下情乞翁憐而許之翁曰汝有何言姬曰替我貼一張召租一鄕人手執旱烟筒一桿向電燈泡上吸取火料久之不着歎曰枉稱自來火我吸了許多時竟無一點火氣息莫非欺侮我鄕下人　 
　　某老兒迷信神權見道家經典中有大秤小斗罪惡深重之句特自製小秤一桿大斗一隻其秤用以售賣貨物其斗用以收取租米（四）[  蠖屈]  
　　某學究至某玻璃店欲劃配玻璃二塊忽見招牌大書劃一不二四字不得巳返身　首而去[  寂寂] （不受　） 
尊聞閣曲選 
[紅葉曲] [  南湖居士泉]  
　　甲寅六月三日星野錫携同志二十餘人讌集於芝山紅葉館席間備有女樂三爵之後歌舞並作或繞身若環或連手踢地幼妙之聲猗靡之態翊節調風莫可名狀廻波樂歟柘枝顚歟吾不識曲媿不能爲周事之顧也風雨夜歸合離情想不能自巳乃作此曲 
　　芝山山翠接紅雲水波暗蹙湘簾紋美人一笑笙歌動此曲人間那得聞洞房月檻隨溪　萬井樓臺互隱見幾回桂子落紛紛前度櫻花飛片片絳綃捲袖摇鈿肇天風冷冷夜調　羅裙一色忽成列滿堂光彩照山精春來春去長安道主賓歴歴坐僊島南國東　且共歡荆妹越　爲誰好十六天　舞柘枝摇風雜珮光　離坐愛楓林弄絃索不隨桃李　芳姿步虚聲斷蛟龍吼清尊　洩廷緣久山中紅葉自年年鏡裏朱顏能駐否 
　　按是日紅葉館雅集伊集院彦吉陸宗輿兩公使及東京府知事久保田政周皆在座南湖此作傳誦一時館主且印入扇而爲紀念品焉 
[題井井居士獨抱樓詩文稿]  
　　居士姓竹添氏名光鴻字漸卿通稱進一郎井井其自號也今年七十有三羸弱善病息影於相海之濱日與藥鑪相親而手未嘗釋卷著有春秋左氏會箋及獨抱樓詩文稿棧雲峽雨日記居士聞余名郵示全集復屬其門人宇田氏傳語謂旬日間當力疾來京圖一握手余擬先往相州訪之故作此詩 
　　花藥隨身正憶君忽逢驛使語殷動題詩合榜草堂寺游履曾穿巫峽雲一徑　蕪容小隱滿牀籖記發幽芬明朝載酒來相覓乞寫玄經與世聞 
[贈鳴鶴翁]  
　　日下部東作號鳴鶴又野鶴爲日本名書家年七十有七美須髯五月廿五日翁冠方山子冠挈門下士之能書者四人訪余於客舍賦此以謝 
　　江南倦客人不識揮手滄溟上玉京雨過水亭朝餘馬月明山館夜聞　風情獨契方山子草聖還推張伯英愛客自矜腰脚健不須丹訣間長生 
[得寒厓五月廿二書謂江南氣候近如初冬且問歸期以詩奉答二首]  
　　夢回山館五更鐘聞雨傷春意萬重天末故人頻寄語江南五月似初冬 
　　寒窗十日九風雨裘馬空餘感激情别後南湖應識主藉花香裏數歸程 
自由談話會 
　　二十二十一二十二三日商餘警化社各社員爲中法藥房精神丸開紀念會在張園安塏第試演新劇三日第一日演懲悍第二日演悌弟第三日演黑籍鎑三齣均係新編情節甚佳演者爲淞隱瘦影勤儂竹痕稚敏庸髠髯翁笑駡餐霞如雲鵑鳴等配搭亦甚適宜各盡所長認眞可喜聞此中人均爲中法藥房夥友由朱梁塵發起此社成立未半月而已楚楚可觀再加精進其造就未可限量也[  嚴生]  
　　儉德會規則一不狎邪二不賭博三不着華服四不必以酒肉宴客五不輕寒素 
入會者甘棠華曉虎龍川潘衆承昭陽徐夢玖丹徒曹耳瘦仲局大江都潘祖懋 
小說 
[俠情小說北美婦（十）（四）（美人柏列希著）] [  是吾譯]  
　　正焦灼問忽有人開門進置軍糧少許而去默無一語隊長　甚覺火腿咖啡之香直刺鼻觀口涎津津不能自禁遂就食焉食畢精神培增閒步房中其人忽又入視之則克登也握手畢隊長即同事若何矣克登曰衞隊長危甚非吾所及料也隊長曰尚有釋放之時機乎對曰否勃來納統領恨汝入骨在血列騰將軍前官汝惡言非定罪不止吾故無可言言亦無效且干怒隊長曰吾係軍俘將軍决不以吾之語言開罪即不加審問而貿然判决也克登曰非爲汝語言實爲勃來納隊長曰然　竟不審而定罪乎對曰此事甚守秘密以吾所知將軍已令將校安排一切矣隊長曰然則鎗斃在卽乎克登握隊長之手曰存一日即有一日之希望此事之挽回全在汝能將越界理由詳細說出耳隊長曰　之亦無能爲力吾不必與勃來納統領爲難矣然則鎗斃之時刻巳定否曰尚未確知大約爲明晨也隊長默然久之乃問曰勃來納夫人仍在營中否對曰彼與統領同在總司令部吾信其今晨與　軍同早餐者惟吾昨夜落差巳晚今日起身不早致未會唔也克登即告别許於數小時後再來叙譚隊長感其友誼心爲稍慰午後克登復來然未得確信祗云此事愈急血列騰將軍與勃來納統領同出察看界線當晚即返因今晚爲將校職員跳舞之戲也言巳匆匆别走隊長見天色已暮卽伏板凳　睡沈思此事能否挽回忽聞砉然一聲頂板鐵欄斷幸爲凳邊所阻未被擊中頭　仰視頂穴見有一人正在窺探大驚細察之則彭搿也不禁轉憂爲喜隊長徽呼曰彭搿吾未死彭搿曰汝一人在此乎隊長曰與衆爲友耳彭搿曰彼等拘禁汝擬作若何處置隊長曰明晨且　斃矣彭搿驚駭注視隊長曰因何罪狀以吾所知汝未犯法也隊長曰彼以吾爲問謀吾於血列騰將軍前持激烈態度致干其怒命運巳終無可救矣彭搿曰惟有速逃耳隊長曰牆壁堅實奈何至此忽憶克登言今晚有跳舞戲乘此脫逃亦良機也因問彭　曰從汝穴中可出否曰且試之隊長曰請援手助吾彭搿如其言以帶引隊長而上至穴旁隊長匍匐出至一室甚黑暗與頃者所居之室相類惟樓上跳舞聲戲笑聲音樂聲不絶如縷彭搿附耳曰彼隅有石烟突可由此出吾先試之汝能相助否隊長曰可卽以肩承彭搿使上彭搿遂入烟突烟煤雨下隊長目不可啓而彭搿巳越其半呼隊長繼之而上隊長如言攀登彭搿從上援引愈覺敏捷其時邸中跳舞正當興高采烈故二人攀登烟突絶無知者隊長從火爐處窺視跳舞適音樂停奏見一騎隊員與一人　論己事其人曰此犯甚倔强死不實告以間　論此以鎗斃宜哉惟血列騰將軍謂李將軍命郎司曲里襲其後己則攻其前使吾腹背受敵故巳於今晨曉光微露時即列隊出與海考互約以資聯絡言至此指一婦人在僻隅者問曰此婦丰姿絶人請留意彼之目燦爛如電彼之髮輝熄如金不識汝知其姓氏否騎隊員答曰吾知之今晨在司令部早餐時曾與會面彼係勃來納人氏其人曰是否統領勃來納之同族乎勃來納統領人咸知其未婚也騎隊員曰吾亦未知其底藴不過昨日偕統領來當其介紹衆人稱爲勃來納夫人己則呼之爲愛迪其問關係無有知者正聽至此彭搿忽作噴嚏爆烈聲震動隊長之耳如鎗砲然室中一老者聞聲仰視烟突隙處甚接近隊長疑被瞥見矣幸老者之目不能通視黑暗祗謂人曰似有噴嚏聲其烟突内之風聲乎一人曰或是蝙蝠飛入其中耳 
了青追悼會 
[輓徐了青先生聯] [  蕉心]  
　　盛孝章耶李長吉耶髑髏杜甫耶滄浪舜欽耶前耶後耶是耶非耶歷數古人同一哭 
　　至性儒也篤行士也文場飛將也　壇領袖也貧也病也時也命也僅存遺稿著千秋 
[輓徐了青先生] [  陸景騫]  
　　平生不肯輕低首拜倒君才海樣寛一代風騷執牛耳十年宦况累猪肝江湖落落徐元直團扇家家陸務觀今日人琴俱杳矣高山流水對誰彈 
哭君揮盡涙千行强仕年華竟死亡四海羣欽大手筆半生閱歴小滄桑清狂傲世天　忌文字論交夢巳凉一束生芻一觴酒招魂何處問蒼蒼 
 
 

Page 15

 
 
   
 
 

Page 16

 
 
   
 
