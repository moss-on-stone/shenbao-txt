# 1882 - 116 - 4903232

 

Page 1

 
 
[書陳寳渠太守申禁淫戲示諭後]  
　　淫戯之宜禁夫人而知之前者本埠各戲園演唱淫戲竟至不成體統於是諸善士禀請官憲飭爲禁止并以庶幾堂今樂府發交各戯館令其演唱以寓發聾嫵瞶之意各戯園主及優伶等皆具結遵領以去不數日間卽有一二齣善戯操演己熟登臺搬演耳目一新觀者頗衆生意爲之一起日久漸演漸多今樂府中竟有若干齣爲各戯園所演熟中間又自出心裁加以花樣新彩未嘗不足以聳動人之耳目不知何故而忽又間雜小戯淫戯官憲知之重加諭禁而伶人仍置之不聞於是陳太守復有此番諭禁觀諭中所言何等剴切詳明現尚在國服期内如拘三年四海遏密八音之說則上海地面雖屬租界究係中國版圖豈得自外生成居然演戯觀於蘇郡伶人無從覔食窘迫萬狀而官府斷不通融則上海各戯園之得以說白淸唱爲名開臺演唱未始非曲體諸伶之苦而爲之别開生路也旣得此生路則卽使所演者皆一無淫豔動人之戯夫　患觀者無人而不足以餬口度唱淫戯者之意不過以上海巿面花天錦地非靡曼之音妖嬈之容不足以新斯人之耳目而不復顧其作孽與否謂不如此則生意不聚雖曰此時他處别無戯館然上海一處戯館已屬不少此園不演淫戯彼園演之而觀者皆閧然往矣故不得不此爭彼賽以爲招徠生意之計昔有友人自京都來談及京中梨園以爲目下之京伶亦大不如從前從前專以善唱爲高響遏行雲悠揚宛轉而觀者爲之拍手呌絶今則知音者少伶人亦不復以音調相高所演之戯非極淫卽極慘其極淫者壞人心術極慘者竦人毛髮又何取乎爾哉由是觀之上海伶人之以淫戯爲招徠計亦屬揣摩人情之一法而不知其于禁令而蕩人心害有不可勝言者也聞之故老某村因春祈搬演花皷戱三日而村中之孀婦攺醮者八九人某村因秋報搬演髦兒戯五日而村中之閨女私奔者三四輩可知此等淫劇其足俱壞人心術也實甚今本埠之淫戯雖不至如花鼓戯髦兒戯之淫蕩尤甚而描摩盡態亦足以蕩魄而移情少年子弟情竇初開有不見之而心蕩者乎至於孀婦閨女之被其誘惑者猶屬家長父兄縱令觀劇之故罪不專在淫戯矣嘗謂天下之人無人不具淫心其能强而制之者非大英雄卽極麻木者耳而淫心之動有遲有早早動則壽必促遲動則命可長大家世族家中不蓄淫書淫畫正懼血氣未定之子弟偶一見之而鑿開其情竇也然淫書淫畵之足以動人猶不若淫戯之甚色授而魂與其不引而去者幾希矣然則太守之一禁再禁其有裨於世道人心者豈淺鮮哉說者謂爲淫戯者亦非有意誘壞人心特以非此則觀者恐無人而生意因之减色故爲此耳不知觀劇之人亦但求一時之娛悅而已各戯館中來者攘攘往者熙熙畢竟眞有戯癖者能有幾人大都爲酬應起見者居多或親朋戾止或商賈遠來則爲之主者必請至戯園一娛耳目或欲帶妓女由局則亦時至戯園卽時在上海者或見其無日不入戯館而不知其有所爲也戯館中但得唱功高妙手法靈便喜怒認眞聲容並茂如是焉足矣庶幾堂善戯新奇變化何嘗不足娛目常演之各淫戯觀之旣久亦味同嚼爉第伶人之意中以爲淫戯足以引人而其實則戯舘生意之優絀不在乎淫戯不淫戯也自得此番申禁之後如再有違諭者必將重辦一二人以爲懲一警百之計吾願開戯園者以及諸伶人勿悞於淫戯足以招徠生意之說而以身試法此則太守再三示諭而不遽加懲辦之苦心諸伶人所當仰體而深爲感激者巳 
[西陲傳聞]  
　　外國文匯報載有中國西北邊消息云係聞諸華人傳述言該處回匪刻下又復蠢動爲首者卽係前次在逃之白彥虎近已率其黨羽騷擾天山相近地方劉爵帥已發兵三隊前往堵剿并云白彥虎籍隸山西其前次爲首擾亂之時先將其母妻眷屬殺死而後舉事葢恐爲官兵所獲而先親自手刃其人之殘忍無人理可知矣按西報此說中國寂無所聞恐係訛傳不足爲據姑照錄以俟續信 
[港事摘錄]  
　　香港西字執言香港有英國大輪船泊於港中初五日有小工多人在該船執役至初六日忽見貨艙中有一小工尸首頭額已破不解其故舁至醫院驗視官憲亦至查問此事有死者之同鄉某聲稱死者李姓年二十六歲初五日赴該船作工不知何故死於船内想係因趺殞命訊諸小工頭目赤云死者早晨上工至晚散工領錢則未見其人今乃遭跌而死至於如何跌下及是否自已失足抑係有人推跌則均不能在云又言初四日亦有一趺傷之人舁送醫院此人因與妓院有嫌挾衆前往報復手持鐵杆亂擊該妓情急大呼救命廵捕聞聲前來拘人衆人皆逃竄而去獨此人無路可奔逃至樓上見第三層樓上之窗下連灶屋意欲從窓間跳出緣灶屋而下心慌失足一直跌下遂致重傷現在醫院調治未知有無性命之憂也又言太古洋行現在香港左近創造洋糖作坊搭盖草棚二十閭以爲水木等工匠安息之所初四日突然失愼火勢猛烈遠望正如咸陽一炬幸風勢逆而不順半點鐘時已焚去草棚六間設風勢一順則所有盡成灰燼矣刻下核計被焚之物約値洋五百元云 
[官宅遇盜]  
　　京師崇文門内西堂子胡同故大學士英中堂宅第於前月間突有盜乘夜伏於暗室中積薪放火幸被更夫察及撲滅盜卽逃去越日夜盜復約六七人跳入院内道經東廚以刀斷鍵而入庖人倚門設榻睡中驚覺亂喊有賊賊以刀砍傷其頭及手腕計共三處嗣以廵更者至盜始逸聞庖人傷不至死而宅内上下人則各有戒心也 
[拐車戕僕安科罪]  
　　前月京師内拐車戕僕之張姓聞已按照路刦例科罪於二月念七日處斬梟示矣 
[禁用小錢]  
　　杭垣市井之間向本行用小錢自龔幼安太尊抵任時節經嚴辦在案其弊遂絶現因日久玩生自薦橋以下各處市面小錢充塞兹値桂太守新任定欲除此積弊飭差訪拿運取小錢之人及各舖户之貪小收買者先行出示嚴禁一經訪聞立卽盡法懲治傳聞太守定欲力除此弊故兩縣亦實力奉行也其示照登於左欽加鹽運使銜補用道正任湖州府調署杭州府紀録十一次軍功六次桂為出示嚴禁事照得行用私錢大十法紀疉經前府示禁在案兹本府訪查市用錢文仍有攙雜私錢諸獘推原其故皆由奸販私運貸賣而不肖舖户貪利收買攙和行使實足妨民用而壞圜法言之殊堪痛恨除隨時抽查外出示巖禁爲此示仰舖户居民人等知悉自示之後倘敢仍蹈前轍計卽指名禀送立卽懲辦本府言出法隨决不寛貸切切特示 
 
 

Page 2

 
 
[火警迭聞]  
　　杭垣自二月來火警稍息居民方安枕而臥不料一交三月祝融之災又重曡而起幾乎無日不火矣兹姑就耳聞所及者言之初二日黃昏時望江門内焚去茅屋兩間是日幸天雨不致蔓延初三日起更時分則下城之燕支橋河下又焚去小屋兩間聞皆小本經紀水龍到塲已不及矣初四日四更則上城之上板兒巷艸屋内又經失愼幸祗變去相連之草房三間卽時撲滅初五日天色微明則下城之五老巷口白井亭地方某姓樓屋後經匪人放火洋油與火藥齊發是以性甚猛烈霎時火燄滔天幸鄰居有肩負者早起見而驚喚遂得爭先撲救不致成災而匪人則已追逐無蹤初六日五更甫畢天色將明上城姚圜寺之後巷有茅屋十餘間皆外來客民所居不知誰家失愼火因風猛燎原之勢如摧枯拉朽一般片時俱燼時更夫已歸無人報警各水龍皆未及救也初七日四鼓則警鑼忽騰各龍齊出詢知爲黃醋園地方又名醬園弄者焚去小屋三間幸將其隣屋推倒不致殃及池魚初八日半夜則望江門左近又報失愼上城水龍皆到聞係茅屋數椽此外之失燄未成及放火未成者日有傳聞故居民未能安枕云 
[吞烟遇救]  
　　黃某皖省富家子貿易於揚初頗勤儉以善賈稱嗣因比之匪人終日困於温柔鄉且以芙蓉膏爲性命資本蕩盡所置田產亦爲烏有不四五年竟至飢寒交迫前遇一友向商杖頭錢數大遭白眼旁觀不平助以飛蚨若干黃嘆曰某亦好男子以愚昧至此生復何爲忽忽携錢去未幾有人傳說某處一人以燒酒吞烟自盡將死矣衆趨視黃也急取廣東木棉花救之漸甦今同鄉有仗義者領歸調理且爲黃戒烟戒後當湊資助伊生理云 
[爭鳥致禍]  
　　揚城一種游手好閒輩無不喜養飛鳥以及學中武生營中兵勇皆嗜好之鳥有白翎畫眉等類籠則精巧人則强悍往往以奪鳥肆行門毆其聚處則在教塲各茶坊教場中有一瓦礫山方圓畆許高約二三丈畜鳥者黎明卽携籠登山名爲呌露水嚴寒酷暑無間眞所謂人與人爭勝鳥與鳥爭鳴矣羣不逞之徒前因搶畫眉紏衆於城外掃垢山毆打鳥主人之黨傷者七人搶鳥者之黨傷者十一人彼此鳴官請騐現有武舉某出爲調停云 
[客民滋事續述]  
　　去年秋間海鹽縣泒書至半暹地方設局丈荒卽有客民至海鹽大横港北金玉等圖聲稱縣中招墾荒見土民屋宇内人較少者用强佔住荒田旁者熟田均被霸墾遇有女人單身走路或獨在家卽被强姦農器無分爾我見卽强借桑榆蔭木盡被砍伐且聞客民各備蠶種今年欲四出擄葉金圖大宋涇方應林家被客民張國順等佔住楊家浜沈保保屋四間袁福慶屋四間池上陸大生屋五間網船浜吳福壽屋三間皆去冬被佔聲明在縣一時民房被佔者二十餘處歴數難盡本年正月十一金坊百勝橋王德元家被客民吳正耀等佔屋三間霸墾熟田五六畆王桐淸熟田八九畆小樹行橋朱老奇熟田六七畝鹽城徐稼卿某佃熟田二三畝長陸涇徐雷官熟田五六畆一併霸墾玉坊鄭家浜鄭某家被搶蠶匾念七只亦皆禀縣從此肆惡更甚有雨坊某姓婦探親至横港北路被客匪拖去姦宿三日經土人出洋五元贖回人已不能行動如此强姦六七處父兄恐貽羞隠忍不言正月二十以後或四五人或十餘人或念餘人逐隊過大横港橋南至昆雨結出雲果巨等坊見有榆樹卽砍車塗出水進水等溝均被缷滿民家竈有粥飯不問聚食路人帶有物件見卽奪去念五日雨坊樂安橋有一老婦以黍肉餉拖河泥者被要而奪念七日高賢浜有一婦白晝挑菜卽被强姦七八日間路斷行人鄉村墾田墾地等工無不停止且雇本地土匪每日工錢一百文作爲引線如金玉露淡等圖均有人往不勝具舉念八日至樂安橋搶刼沈順順家及向阿大家物件飯食又至雨坊南倪埭北倪埭高賢浜翁家浜向家村昆坊籐橋太平橋出坊虎口灘雲坊家兠果圖張　廟橋東黃家浜巨圖時安橋賣絲港紅牆浜任祠堂橋等處肆行砍伐兼掠物件追拖婦女致于衆怒念九日居民集衆至大横港橋欲與講明横港南並無荒田俾客民毋得過橋肆掠當有客匪張國順爲首揮傘爲令率有短衣悍黨百餘人手執鐵鑲短棍蜂擁打上橋堍衆民徒手用力抵住被棍打死向家村向其生向禮福樂安橋陸掌生翁家浜徐老德高賢浜董有福年甫十二歲樂安廟前胡連生金坊草棚頭雇工盛關林七人登時斃命抛屍於河其餘打傷者指不勝數高賢浜董天福因受重傷越日身死重傷將死者有倪周周姚阿二沈福福等其時客匪回北擄掠金坊高福束王慶餘兩家衣服等物并拖某姓之女地方父老卽日號縣請官檢騐此正月念九日事婦女老幼逃難者横港至樂安浜六十里中畫夜不絶河中逃難船火光通宵照徹二月初二紅日將沉縣官到地連驗數尸血滿衣襟經仵書佯說無傷土民抬重傷者與看血汚面目傷處顯然縣官無言卽解維去初三日飭差殮好是日半邏客董獲有客匪三人送縣後張國順亦自投到案仍未定事主狀詞及地方公禀共有二十餘紙二月初九日玉坊火又浜王老慶屋九間被客匪二十餘人佔住衣服米石物件一併覇去經土人至王店鎭源昌館待酒三桌又出洋十元始行遷讓詎知僅越一日王老慶之姪家又被强佔横港一帶居民恐其復搶力拒不能官又未理老少驚惶不安寢食哭訴無門客民日漸加多夜間出没白日均住金玉等坊民房肆兇佔屋不法如前土匪代起謡言半邏一帶更甚若再泄泄不爲遣散客匪恐土民衽席難登父子兄弟離散成熟之田反漸荒蕪而客民瞻愈大黨愈多禍將叵測夫田地荒蕪其來有自海鹽西鄉茶館向惟鄉鎭開設一二髮逆時深村僻壤徧擺賭塲名爲老作肅淸後稍知畏法今又故態復萌藉茶爲名日夜誘良肆賭每蠶絲告竣一日夜可得頭錢六七千文由是惰農痞棍皆開茶肆烟室冀肥身家毎坊或八九處或六七處游惰日多耕夫日少荒工玩日致令耕種失時畎畝荒廢良農亦因工昂人少不敢多管然特無人禁止使然耳且金玉等圖荒田無多倘有爲死者悲爲生者憫嚴行按名提究禁止茶店烟燈庶游手好閒者皆盡力農畝而閭里得免搶掠賭風亦息誠一舉而數得也况客民耕種每畝用鹽要知土性異宜耕時用鹽兩年後土如石板必不能再墾所以客民耕處兩年後必遷換眞是有損無益去冬嘉秀善海平各縣盜案疉疉嗣卽於棚民中破案是窩藏盜賊勾引土匪不測之患豈 
[特目前而已哉] [  海鹽杞憂子來稿]  
[焚死可憐]  
　　十一日晚丑刻蘇垣正副使前某姓突遭火警其時霄柝已闌闔家穏入酣鄉比及警覺已烟燄迷空未能奪門逃竄該姓夫婦二人子女凡四紛急之中破壁遁逃其二十餘歲之長子曁年已及笄之次女甫在垂髫之男孩均已爛額焦頭受傷甚重其最足傷者一八歲幼女着火最多黎明卽殤其餘三人生死難定恐火毒攻心或尚有不測也至住房計五六椽均付一炬比隣驚惶彌甚水龍灌救得力幸未延燒然被匪徒搶失物件亦復不少次日由地保搭盖蓆棚俾該姓長幼棲止終日觀者如蟻棚座料本不堅又復岌岌欲倒經雇人看守并奉縣諭禁止閒人入内始得少安云 
[賽馬例誌]  
　　昨係寓滬西商春季賽馬之第一日午刻起賽得彩者初次係怡和洋行之馬第二次三保瀛第三次小飛輪至是諸西商小憩及三點鐘時賽第四次五馬齊驅海琛奪標第五次三馬並馳又三保瀛先到第六次九馬相賽甫至中途有某西人墜馬臥地而得彩者爲香港來滬之某洋人墜馬之人經馬夫舁至龍飛馬房醫傷第七次三馬同跑又復怡和行之馬出人頭地第八次十二馬比賽則畢德衛居首時巳薄暮中西人皆紛紛散歸昨日天氣晴明士女之觀者轂擊肩摩十分擁擠也 
 
 

Page 3

 
 
[預推日食]  
　　本埠徐家滙天文臺之法國神父深明天象致信於字林報舘云華四月初一日下午五點鐘二十一分時日食約九分餘上海可以共見云但中國欽天監亦能推測日昨上海縣已奉文出示届期救護兹將告示錄左補用府特用直隷州調補江蘇松江府上海縣正堂莫爲日食事本年二月十八日奉本府正堂博札奉署布政使司許札開承准禮部照會淸膳司案呈祠祭司付稱禮部抄出欽天監具題光緒八年壬午四月初一日丙辰朔日食江蘇江寍府日食九分四十四杪初虧申正一刻二分食甚酉初一刻十分復圓酉正一刻十分等因到司札府轉飭到縣奉此除移行遵照外合行出示曉諭爲此示仰合邑軍民人等知悉屆期一體救護母違特示 
[停工防疫]  
　　本埠自來水公司開地理藏永管其工程已十過七八均經列報兹悉自來水工程近已停歇緣開地之時地下惡濁之氣中人身體因之疾疫甚多有人告知工部局工部局詢之醫生諸醫皆函稱春夏之間開地果屬不宜因滬地陰溝皆由小陰溝通至大陰溝而埋藏水管須將小陰溝開斷方可安放其惡濁之氣實足病人云云故工部局據情告知該公司飭卽停工免致癘疫俟秋凉之後地氣歛藏然後再行開辦也 
[禁止浮文]  
　　官塲向有四六賀禀出奇制勝皆書啓一席任之其實盡屬虚文前丁雨生中丞撫蘇時曾通行禁止但用五行夾單不廢其禮而己今衛中丞初接撫篆亦有此舉現已由司分别通行如違于咎亦省浮文之一端也 
[聞謡生懼]  
　　日來本埠忽有謡言稱虹口地方有粤孩毆斃一西國孩屍親訴諸捕房及華官均置不理故該孩之父兄每見粤孩便行毆打等語以致粤孩之在西文學堂肄習者皆懼而暫不入學卽該處中西書院生徒亦然嗣聞此說實屬子虚第不知謡言之從何而起也 
[升科定議]  
　　本埠設局開辦升科已曾列報現悉此次因前届未及咨銷是以丈升者每畞繳銀六兩其有前曾繳過錢六千文者准各憑收扣找約計上屆丈升有四千餘畆此次雖未見數然有漲有坍相去恐亦不遠也 
[本埠命案]  
　　昨日上海縣署據曹金奎以自殺姦夫淫婦投首下午四點半鐘莫邑尊帶同刑仵書役并鎖帶曹金奎親臨虹口新虹橋南馬路東首小弄内第三百三十號門牌曹姓家相騐先詰曹金奎據供年四十四歲在銅沙標船點燈每年祗回家一次娶妻徐氏成親己十五年生有一子去年十月間回家見妻情形有異且箱内衣服首飾等空諸所有卽已生疑繼聞外間亦人言藉藉隠忍已久本月十三日晚上人靜後從後窓進去見妻與一男子同睡一時忿不可遏卽取身畔隨帶之水手刀戳去詎妻起身從我身後攔腰抱住姦夫遽用菜刀劈我被我架住挣脫身體將姦夫戳倒而徐氏亦被我戳數刀倒地然後用刀將姦夫首級割下並無他人帮助因慮巡捕知風先來拘我故連夜到城門口守候開門進城投首等語二圖地保王沈喬禀稱訪得死者在虹口開飯店名徐得文邑尊令抬屍身檢驗騐得姦夫之首略有皮與頸相連屍身赤體下穿一褲頸口將刀比驗係數刀割斷卽傳左右隣周姓倪姓陳姓詢詰答稱是夜惟聞吵閙並未往觀邑尊隨飭棺騐因見棺非堂中棺詰問扛夫由何人購買扛夫含糊答稱係棺木店着爲舁來不知何人所買邑尊亦不加細詰飭殮加封發壇標記兇器帶回復帶曹金奎曹徐氏至公濟醫院驗傷曹徐氏尚能開口自認通姦年餘昨晚丈夫同兩人來捉姦將徐得文殺死等語邑尊問明後卽行回署曹金奎仍帶轉管押以便覆訊具詳云又本埠蘇州河白大橋左近昨晨浮有無名男屍一口已由捕房傳地保報縣請驗矣 
[局賭訊供]  
　　昨報列指　賭棍一案聞凌某實係姓林昨投英界會審公堂訴稱有程甲艾乙周丙三人誘我至公興里胡雙寳家串賭輸去現洋二千四百五十元旋知其串騙根尋向論經周丁調處稱欲折還我洋一千三百元詎丁祇付我現洋六百五十元又將玉器抵洋二百五十元兩共合洋九百元心殊難甘爲此報捕隨由包探指擊到程艾周三人及居間調停之周丁今一併送案請究周丁禀稱在英界開設客棧兹林托友人蔣姓等邀我到富潤里朱月仙家告以林被程等設計騙去銀洋請爲尋覔程等嗣與調處還洋了事不知伊如何後悔控告程供林邀我賭博伊輸去銀洋巳由周調處還伊艾周二人未有供詞陳太守飭將原被人証一併押候過堂覆訊察究 
[惓逃破案]  
　　英界會審公堂據三道頭西捕愛阿拉勒訴稱曾娶華婦爲室嗣該婦竟惓竊金飾衣服服遁逃兹得尋見卽在我之細崽胡明和處爰將胡及金飾衣服解案請辦至無恥之婦不願再收亦不令伊到案聽其自便胡俯首無詞陳太守商之司副領事判將胡枷號三月金飾衣服交該西捕領去 
[書環游地球新錄後]  
　　江寍李君小池名圭長身玉立器宇英特性復亢爽與人言無宿諾生平留心經世之學並好能人所經世之學並好能人所難能光緒二年美國盛設百年大會凡地球上各國均載寳往賽是時中國泒東海關稅務司德璀琳閩海關稅務司杜德維赴會君與東海關稅務司故相稔願與偕行遂自上海起程渡大東洋數萬里復由三藩謝司戈城乘火車陸行萬餘里始抵費里地費城會所時見貨物駢羅珍奇畢集君皆一一心識之其有未知者復廣詢博訪務得其體用而後已計在會所百日暇則復徧遊美洲之名都大邑以默觀其政教土俗迨會事告蕆卽偕稅務司渡大西洋歸國其間歴英之倫敦法之巴黎埃及之蘇彝士河印度之錫蘭島凡歐阿亞三洲名勝處罔弗涉歴是役往返計程八萬餘里東西地球繞行一週及歸里乃將目所見耳所聞者咸筆之於書都爲四卷名曰環游地球新錄鋟版問世閱者爭先購置謂足與瀛寰志略海國圖志相頡頏然徐魏二君皆早歲博稽載籍里中年而始克成書君則生不逢辰備嘗艱險蓋後逆竄據金陵時君國陷凡三十有二月近故刊有思痛記凡當日所親歴者奇奇怪怪悉入記中以視新錄則又異曲同工而欣戚判焉已本館披讀旣竟楷君之豐於才而嗇於遇爰誌數語於卷尾然今日中外交涉事煩君尚年力富强安知天不欲老其材而將降以大任耶是則君又可自慰者已 
[上海虹口公善局義學惜字施醫給藥章程]  
　　一子弟乏力讀書者先行來局報名開明年歲住處父母行業由司事查明母行業由司事查明入塾一本塾先設東西中三塾以十二徒爲額如額滿候補再行籌欵添廣一塾徒五經完畢後由父母領回習業如無力者由局量才舉薦給與鋪程一付一子弟讀書有望者另延名師閱文俟入泮後聽其自便一每逢朔望在塾宣講聖諭另請名師察課分等給奬以辨優劣並於夏季給與摺扇午飯冬給朝餐棉衣一書紙筆墨等項均由局備不取子弟家分文一惜字先行置辦竹木字籠懸掛城廂内外要隘市口籠上不書局名俾便各善局皆司收焚一局中出資專雇担夫四處收拾一本局謹遵靈諭收毁春册淫詞書本定價不分成本散頁每斤給錢三十二文眼同焚化一收有字盌片每兩給價錢二文一每月字灰裝包雇舟送入大洋一每交夏令延請内外專科名醫送診貧病照方給藥 
一勢難就醫報局往診轎金一切均由局給一如病客留棧勢難行動者由棧主報局往診俟病痊後司事查明或可酌給川資回籍以勉流落一本局修合紅靈丹蟬酥丸臥龍丹午時茶等常川給散一冬間衣米票及粥廠一切另行刊佈以上各項　費浩繁一本難支大厦董等孤掌難鳴惟祈諸君隨意樂助俾成善舉每屆年終刊徴信錄呈送各憲查核並於元旦日邀同司董赴邑廟拈香焚化以明心地光緒八年三月推廣義塾在塾子弟住居離局近一里者數局常給午膳一里之外至五里止子弟乏力讀書者來局報名由司事查明卽將子弟附入就近學 
 
 

Page 4

 
 
[堂塾師修金子弟書本由局給發不取子弟家分文] [  司董同啓]  
[王烈婦行]  
　　烈婦吳人咸豐初髮逆經其里家人奔散婦亦出走見賊來益衆恐爲所汚乃慨然曰吾寍死不被辱遂投道旁井中井適涸得不死楚南寍鄉劉某行役憩其旁出之井中送歸其家賊旣過家人稍稍歸遂贅劉携以歸數歲生一女劉忽病婦割股以療卒不起婦撫孤守節二十年如一日里人將稟大憲爲請旌于朝云○炎炎茀孛長竟天叢祠篝火驚神弦横江靑犢翦眼蒼黃欲竄嗟何緣胡笳驚鹤啁啾曲魂繫戈矛血涴鏃女兒年年居對門佳人一朝在空谷道旁有井絡緯啼沈身或免胭脂辱飲井井涸垂白虹織女芒輝中天中何來繡甲十萬騎旌旗直指吳山東從軍久賦朝飛雉援溺忽作緩尾雄井旁一憩事本偶紅絲已樂閨中友明珠不纇玉不瑕硃砂臂印守宮首楚尾吳頭並載歸昨朝艱險今朝夷寳刀血洗光掩匣荆布朝朝魋結隨知向園花看夜合不教野草對將離幢幢燈影宵聞鵬鬼語嗚嗚喙人屋沉疴那竟入膏肓減算思延寳王籙绿珠猶墜石家慺文姬况感曹公贖二竪浸淫可奈何割膚和樂血粘羅九閽無計聞天帝可憐馬鬛已巍峨君亡敢忍須臾死請君試看繡綳裏曙後熒熒餘一星呱呱何異丈夫子君在黃泉目當瞑妾雖紅顔身不滓江潭憔悴採江蘋離合從來最苦辛石爛海枯情不轉憑看閨裏茹素人[  潙寍張茂潢栗璵甫稿]  
[江督轅門抄]  
　　二月三十日准補徐州府桂中行銷安徽墾務差○三月初一日候補道叚喆章玕均禀知撤會哨局候補道陳鳴志謝委兼辦工程中閘查稅孫葆均辭赴任知縣陳壽康到北十五段保甲差○初二日通商隨員記名道潘曾瑋蘇州來知府黃波奉委恊辦營務處工程同知程文錱奉調木釐局差○初三日知縣王恩培銷六合釐捐謝委供給所差林之涵委會辦善後銀錢所差運判歐陽述委會辦淮南總局郎中聶緝榘委隨辦兩江營務處藩轅牌示通州州同缺以試用縣丞唐如楨海州州判缺以縣丞錢錫慶桃源古城司缺以試用府照磨江德堃泰州寧鄉司缺以補用道庫大使翁丙榮均署理○初四日知府李寳森銷上海貨捐差○初五日委署儀徴縣車運升赴任知縣萬靑選銷木厘分卡差藩轅牌示江寧縣陸元鼎因病請假遺缺以候補知縣黃慶熙署理○初六日委署江寧縣黃慶熙謝委○初七日江寧縣黃禀知任事○初九日督糧祝知縣殷勳均禀知赴蘇吳淞江厘局王壽華辭通判羅允猷江西辦京木回督轅牌示本月十二日換戴凉帽○初十日同知梁僖年調辦水西門外保甲通判梁榮錫委儀鳳門外保甲差知縣楊嶽方供給所委赴江西採運磁器 
[浙省撫轅抄]  
　　三月初七日張冕禀謝給咨赴都縣丞南成杰禀知奉藩司飭知準補平湖縣丞事叩謝○初八日知縣羅銘勳交缷楓經厘局回省銷差左元鼎禀知杭府委催會稽南米差叩辭候補府照磨徐杰辭赴富陽絲捐局差廖加理交缷管界巡檢回省禀到○初九調補淳安縣李詩禀銷寧郡差遣差大挑縣趙壽嘉禀知軍需局委赴閩查探硝磺差主簿徐耀廷由京騐看來省禀到未入流唐幹禀知到武林門外分巡差 
[蘇省撫轅抄]  
　　三月初九日同知孔昭芬嘉定盤驗積榖回主簿王畲銷江震絲捐差○初十日知府朱福淸銷江震絲捐局差蒙給歸道員引見並辭赴滬北上知縣蔡敬熙辭回籍刑部員外郎李士琨辭行回廣西主簿何樹勳禀知臬委赴江北緝捕差辭○十一日崇明貊貔司劉其順俸滿騐看到○十二日縣丞李保衡禀知臬委赴江北緝捕 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戀賭不返]  
　　寍人鄭家鋆前　到甌在大南門内三寳堂藥舗爲夥每年辛工不過三四十竿之數惟鄭素克已加以帶做外水生意故囊篋尙覺裕如今正同事戲推牌九鄭某獲贏若干得意因思再往自此生意置之度外終日出門覔賭與蠻三癩頭三等一班賭棍結黨連羣呼盧喝雉迅聞負至三四百番之多擅將店内收來錢莊票洋二百元以作抵銷刻被伊東查出辭其生意着保賠補鄭之中表某聞其事促伊旋里一應帳項願代淸償亦豪舉矣無如鄭遠途難返與表兄大相口角兹聞伊表兄惟恐其愈賭愈負將來必性命隨之意欲赴縣呈控誘賭者以警其所爲云 
[借本營生]  
　　蘇州城西借本公所本於三月十五日開辦嗣因城東因利局區畫地叚後議將城西借欵卽于二月底交接遂攺於三月朔起一糧開借原議每戸以二千文爲鑱現因因利局原户有已借三四千文者遂攺照揚州章程以五千文爲限日間報借之户絡繹而來頗覺應摉不暇幸公所附設電報局中且司總張君敦彝又係毓元局執事人手尚可騰挪不致遺悞初十日爲繳欵之期各借户居然一一淸繳並無延欠天良自在人心也本欵現得一千餘出計錢業大有恒愼昌泰昶肇祥寳源安洲性和泰履康安泰振裕復祥增康同和義裕源震元恒通共湊錢八百四十串綢業德永隆震記瑞記振源永泰號周乾泰泰和永共湊錢一百九十千文各善士共湊錢五百千文尚可支持惟局用經費每月約須二十千文聞擬糾合善士十二人每人各認一月之費吳中多好善士或尚曷於集事也 
[遷葬宜禁]  
　　崑山西北鄉趙某年近五旬生三女一子家小康宅東有先人廬墓葬己十年矣其妻久患膈症次女患狂疾子患三陰瘧疾疑爲風水所致　輿菒誘以遷葬遂遷於小西門駟馬關橋之左葬後不及兩月長女與子相繼死復有堪輿家謂新墳係絶地宜速遷否則禍必及矣因再遷十關間之右趙某因兩次遷葬費已不貲而病者如故以致悔恨成疾今春亦死遷葬之爲禍如此　彼昏不知者猶日以祖宗之朽骨如奕者之舉棋然隨意易置亦惑甚矣 
[皖垣離聞]  
　　孫宗師前定期考試安慶府屬當經行文通飭於二月初十日起齊乃自望日下馬連日分考各屬該童均無違誤後考桐城文童三千有奇未到者三百數十名逾期趕至邀懇提調轉求賞准進場文宗諭云無此理徒自悞耳可見凡事不可自緩有志功名者尤宜急於求進乃不至後悔無從焉○東門外離城五里地方向係校場有演武廳及箭馬各道每屇大閱均在該處年久未曾修葺現裕大中丞擬定期校閱首邑尹明府飭帶工匠數百名前往修理一切以免臨期局促云○某氏婦年四十餘籍隸北地隨某宦來院充當老媪歷有年矣日前出署閒步歸來言語顚倒稱有人等其回里陡於次日傍晚靈藏署側僻所自帶小刀刎頸殞命旋經報知保甲局憲督同首邑尹明府往騐確係自刎身死俻倌收殮寄存城外無辜斃命豈有宿孽纒擾其閒耶 
 
 
 

Page 10

 
 
[光緒八年三月初一日京報全錄]  
宫門抄○諭旨五道錄前○發抄旨四道○給事中孔秦爲請飭禁止督撫奏調隔省人員摺○又奏特叅各員片○晉撫張奏爲委署知縣片○陜督譚奏爲叅革守備片○閩督何等秦爲揀員調補海外知縣摺○大臣溥奏益遵旨另行核奬摺○三月初一日内務府國子醫廂監旗値日無引見○謨公假滿請安○錢桂森謝授翰林院侍請恩○　州城守尉恒元請 
學○額勒精額恒齡預備召見○載英請假十日○德慶續假十日○内閣奏泒騐放之大臣派出靈中堂崇　畢遒遠徐用儀○吏部呈進月官卷○召見軍機額勒精額恒齡恒元○發抄張樹聲等奏新選增　令楊士樹　省差委奉旨知道了錢此○又考試勞績試用守丞倅令等官等第奉旨吏部知道單併發欽此○周緝祺奏請將完欠漕項之署淸　令萬齊選免議奉旨臨部知道欽此○劉長佑等奏臬　李德莪等署藩司等缺奉旨知道了欽此○○禮科給事中臣孔憲瑴跪奏爲督撫奏調隔省人員甚滋流弊請飭禁止以杜巧宦而符定制恭摺仰祈聖鑒事竊見近年各省率以人員衆多驂停分發何至遽有乏才之　欲遠借十異地不謂停止分發之文甫經奏准而調員差遣之奏又復紛來矛盾情辭殊難解索豈循例分發者一無可資　助乎抑亦極己狥人庇所私而曲爲之地耳從前李鴻章奏調袁保齡章洪鈞諸人左宗棠所派冐沅及近日奏調王嘉敏周崇傅各員尚不免於物議外此之相率效尤更無論矣大抵隔省調人最爲非計其人不賢何事乎旁摉遠採其人果竇亦未免此得彼失蓋久經到省之人本省情形較爲綀習聲望旣著上下交孚其不願去此適彼明矣故今之紛紛求調者非補署無門卽貪劣繫著者也縱無此弊而以天下之才不能自見於天下而先委身於私門稍有氣骨者當亦不樂於此况乎疆臣雖有彼此之分朝廷原無畛域之視道途僕僕遷屯卯良又何爲耶臣謂人才之升降恒視氣節爲轉移公正者登則羣趨公正夤緣者進則咸事夤緣若　幹濟時艱僅此一二朝秦慕楚之輩欲藉以爲鼓舞人才之計恐無其理伏讀乾隆二十九年高宗純皇帝諭曰督撫而請留吏屬則上官之推情瞻顧與下寮之因事于求流弊何所不有等因又嘉慶七年仁宗睿皇帝諭曰督撫身任封疆自司道以下皆係帮國辦事之人至署中一切案牘自有幕友辦理其簡放督撫及署理督撫者卽所屬官員亦均不准壽請隨帶如有違例奏請者卽着交部議處以肅政體而杜弊端欽此仰見列主整飭紀綱防微杜漸之意今各省督撫於隔省人員動輒奏調顯係有乖成例瞻顧于求均所不免相應請旨飭下各皆督撫以後隔省人員毋得率行奏調以符舊制並飭吏部嚴定濫調處分章程庶上官無所徇而專意人才下吏無所恃而精求治理斯吏治可期蒸蒸日上矣臣爲整飭官方起見是否有當伏乞皇太后皇上聖鍳謹奏奉旨已錄○○孔憲瑴片再臣聞巡視中城給事中師長灼素性貪愎又無齊家之才其子師岱及家人馬祥等無不在外招摇師岱結交司坊官說合公事不遂其意則詐稱失物責令賠償馬祥等勒索說白清唱之人有糧摺每日收錢若干此猶家人舞弊也上年十一月閱其家人黃大高二訛索堂名被毆師長灼乃株連案内案外二十餘人令馬祥從中串說索銀入手始將原案移送南城希圖含糊了結其家人始終未令到案查此案牽涉伊宅家人理應立卽移送則衙門究辦何以輾轉推求稽延兩月豈非爲婪索地步人証旣經押還又何以獨將案内之宋八等三人臨時取保豈非得賄者卽予寛縱種種荒謬難以枚舉又聞師長灼訊案往往將司坊原供印文塗攺燬銷其看押釋放人犯不批　卷尾不商於滿員畸輕畸重顚倒任情此尤從來維城未有之事也又聞本年有高雲川在步軍統領衙門控告彭俊三案内有師魯生逼索等情查師魯主卽師岱也聞高雲川先於中城控　師長灼怒而逐之則其縱容家人不一而足相應請旨將師長灼撤去巡城差使並將各案槪交刑部訊究情弊叅辦再中城練勇局新泒哨官高鍾山李鴻逵二名亦係師岱每得錢五百千師長灼聽從添入以致勇丁不嚴紛紛傳說又中城正指揮張得先卑鄙不職日在師長灼私宅與其家人交結唆會在外訛詐生事並持名片代傳巡城口諭看押釋放人犯乘機舞弊無所不爲似此劣員豈可姑容應一併請飭下都察院堂官將張得先撤任查叅並將高鍾山等驅逐出局以肅輦縠臣職司糾彈何敢以同官之故徇隠不言是否有當伏乞聖鑒謹附片具奏奉旨已錄○○異之洞片再平遥縣卿縣錫良現經飭赴准調陽曲縣知縣新任所遺平遥縣知縣係屬繁缺應行酌委查有現署辰治縣事　川縣知縣徐炑堪　調署　題長治縣知縣印務應令調署陵川縣長治縣知縣李楨仍回本任供職以專責成又署　太谷縣知縣悏承熙前因廳斷未能允恊撤省所遺太谷縣知縣雖係簡缺恨該縣地方冨庶訟獄殷繁治理不易查有現任介休縣知縣吳匡堪　調署逸還介休縣知縣　　懊缺查有前經議省差委之天鎭縣知縣崔鑾俊堪以調署由藩臬兩司會詳經前任撫臣衛榮光移交前來除分　遵照外理合附片陳明伏乞聖鑒謹奏軍機大臣奉旨知道了欽此○○譚鍾麟片再臣接據陜鸞鈟總兵官余虎因褱報校閱鎭屬各營弁兵均尚整齊進止如法惟洵陽營弁兵挍藝生疎該營守備哈恒昌於該營分防七　關汎經　外委陳善骽久蹧廢不　隠餙不報猶競代請給假兩月希　規避　屬辦事朦蔽廢弛營務同城把總馬生花差操疲玩難期得力理合據寳禀請奏叅革職以儆玩惰等情前來臣覆核無異相應請旨將陜西陜安鎭屬洵陽營守備哈恒昌卽行革職至該營把總馬生花並七　關汎經制外委陳善由臣咨明兵部一併斥革以肅營伍所有該員等原領札付俟查取至日另文咨送其哈恒昌所遺洵陽營守備員缺現有應補人員　臣另行揀員請補謹附片具陳伏乞聖鑒訓示施行謹奏軍機大臣奉旨着照所請兵部知道欽此○○閩浙總督臣何璟福建巡撫臣岑毓英跪奏爲海外知縣員缺緊要揀員調補恭摺仰祈聖鑒事竊福建台灣府彰化縣知縣傅端銓於光緒七年三月二十八日在台病故照例應以病故本日作爲出缺日期勒歸三月分截缺所遺彰化縣知縣係台灣海外要缺例應在外揀選調補該縣遠隔重洋地方遼闊兼之民番雜處政務殷煩非精明幹練熟悉海疆風土情形弗克勝任臣等督同藩臬兩司遵於内地現任知縣内逐加遴選查有崇安縣知縣陽成章年五十五歲廣西桂林府靈川縣人由增生中式咸豐辛酉補行壬子已未科舉人同治辛未科大挑一等本科中式進士引見奉皆以知縣卽用簽分福建領照到省遵甘捐例捐加同知升銜准補崇安縣知縣於同治十三年三月十四日到任臣等查該員陽成章歴綀老成輿情愛戴在閩年久於海疆風土民情深爲熟悉以之調補彰化縣知縣洵堪勝任與例亦符雖該員任内奉有未完錢糧不及分數處分第人地實在相需例得專摺奏請合無仰懇天恩俯念海疆員缺緊要准以崇安縣知縣陽成章調補彰化縣知縣俾要缺治理得人實於地方有裨如蒙俞允該員係簡缺知縣請調煩缺知縣銜缺相當毋庸送部引見並免核計叅罰至所遺崇安縣知縣係選缺閩省現有應補人員請俟奉到部覆照例遴員請補據署福建藩司張夢元署梟司葉永元會詳請奏前來臣等謹合詞恭摺具陳伏乞皇太后皇上聖鑒勅部摉覆施行謹奏軍機大臣奉旨吏部譏　欽此○○奴才薄亷榮毓景瑞跪奏爲遵旨另行請奬事光緒七年十二月二十九日　吏部咨稱本部具慶查前因接收守衛普祥峪萬年　地曾經奏明泒内務府郎中德衡額並石門工部員外郎懿綿上年恭備普祥峪定東陵永遠奉安該郎中員外郎承辦一切事宜均屬敬謹從事所有内務府武備院卿銜免其升轉郎中德衡額工部花翎四品銜員外郎懿綿等二員倍常出力未便没其微勞可否賞給奬勵之處出自天恩等因光緒七年十月初四日軍機大臣奉旨德衡額着賞加二品頂戴懿綿着賞加武備院卿銜欽此欽遵抄出到部除德衡額一員係内務府人員賞加二品頂戴應由該衙門自行辦理毋庸由臣部核辦外查東陵工部員外郎懿綿並非内務府人員係由盛京刑部主事同治五年五月推升今　查各部院衙門司員並無奉有特旨賞加　備院卿銜該員係現任員外郎尚有郎中升階並俟升郎中　以知府選用及土典加辦等項均可酌指一項請奬並非無可加保之員應聲明定章請旨可否仍飭下另奬恭候命下遵奉施行籌因於光緒七年十二月二十五日具奏奉旨懿綿着該衙門另行請奬欽此欽　抄錄原奏知照前來查上年恭備普祥峪定東陵永遠奉安襄辦典禮該員外郎恭辦一切事宜愼益加愼實屬敬謹從事現在奉安禮成承辦一應祀典均屬敬謹周詳該員守　承値已歴三年復値恭備各事亦極詳愼洵屬承奉敬謹倍常出力似未便没其微勞兹奉行知另行請奬奴才等公同查核所有石門工部花翎四品銜員外郎懿綿請俟升顚中後在任以知府不論雙單月儘先前卽選伏候諭旨遵行所有遵旨另行請奬緣由缮摺具奏伏乞皇太后皇上聖鑒訓示遵行謹奏軍機大臣奉旨吏部譏奏欽此 
 
