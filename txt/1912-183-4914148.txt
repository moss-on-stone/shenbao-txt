# 1912 - 183 - 4914148

 

Page 1

 
 
評論 
[就敎育政策敬告中央敎育會（寒）]  
　　中央臨時敎育會定於初十日開會其會員係混合而集有由部延請者有直轄學校派出者有由各部派出者一國之敎育大網將由此而定焉是烏可不一言也民國旣建專制政體乃一躍而爲民主則今日所望於吾國之前途者智識程度是也吾廣求之四境以内上自士夫下至負販使令之徒接之以周旋言語助之以目見耳聞徵之以世界各國之狀况與吾國之所以異此中有不可不引爲大戚者士無相當之智識以研究學問農無相當之智識以啓闢地利工無相當之智識以改良藝術商無相當之智識以殫力貿遷宏通之政治高尚之學術理解之不易者無論矣降而至於習一技任一役貿然當之應付胥窮是何也智識不足以應其地位而已矣救之策厥惟敎育今天下之言敎育者衆矣顧就一國之大而規盡其全體與一私人之敎育意見異與一學校之敎育方法異并與一地方之敎育計畫異就一端一事一物而言敎育竹頭木屑善用則神皆敎育之所不廢也至規取一國内之事事物物而挈其大者爲之分配爲之截補必適如其國之人情風俗慣習而後可此敎育政策之所由來也凡立憲國其組織内閣必由政黨政黨成立必有政綱内閣之政策皆本之政黨黨綱以現之實際者也内閣之有總理所以統一内閣故各主管衙門之政策無不導源於内閣而分析以出之敎育亦其一端然行其政策者爲敎育部而應敎育部之諮詢以爲之助者則中央敎育會也今中央敎育會膺選之士皆極一時之俊則天下之所責望於該會者必甚至謂將來吾國敎育之良否皆導源於此焉無不可也政策非支支節節爲之也敎育事業之於政策如衣之有領焉若網之有綱焉今之談敎育者其所主張之端有三一日敎科書類二日法令章程三日各省舉辦事項雖然此爲籌備之方法而非政策之所表見僅僅曰敎科書類曰法令章程曰各省舉辦事項猶不足以見政策之所在也吾國副𢄙之廣人口之衆學校創始之困難務其遠大猶懼不濟而况支支節節以求之乎前清時代學部之於敎育自以爲勤矣中央敎育會亦嘗一抒其言論矣而卒無補於天下之敎育惟不知趨重於政策之故敎育政策雖由行政總長决定之而中央敎育會實爲敎育部之補助機關則所以貢獻於社會者其責任之重大爲如何也（未完） 
要件 
[財政部擬設國稅司先行整理北方稅務提議案]  
　　查修正財政部官制第十二條載各省設國稅司直隷財政部其官制另行規定等語此條之規定爲統一財政權計也前清時代各省雖設有藩司總理財政然非直𨽻中央向歸督撫節制隔閔日甚責任不明邇年以來各省因籌款之故增設局所旣有善後局又設經徵局旣有籌餉局又增支應局名目百出權限紛歧藩司衹擁考核之虚名甚且有不相過問者矣卽便仿照東三省辦法設立度支司以與民政司分離雖較舊制稍善然度支司以一人而兼管國家及地方之財政又以一人而兼負收入及支出之責任其中亦有窒礙難行之處非僅牽制於内外長官也查各國經管財政分爲三類一爲收入官吏稅關是也二爲保管官吏金庫是也三爲出納官吏會計是也今中央 
 
 
 

Page 2

 
 
　　如將國稅及地方稅劃分又將國家行政費及地方行政費厘定則是財政部所管收入者國稅也所管支出者國家行政費也各省都督所管收入者地方稅也所管支出者地方行政費也而地方稅　附加於國稅之中國稅收入又多委託於地方官吏之手愚以爲有如仿照各國辦法財政部於各省設立國稅司以别於江海關稅務司專管収入國稅其附加之地方稅亦可附收而劃解於該省都督其有國稅而委託於府廳州縣官署及自治圑體代收者仍按舊章解繳於國稅司國稅司彙總後解繳於就近金庫均由財政部按照國家行政經費每年預算數目支付各省都督統由金庫掌其出入不必另立財政司也至於地方稅及地方行政經費則全由都督主持即於都督衙署設立財政局專管地方出入預算造成表册一付本省　會議决一呈財政部覆核而後中央地方之財政秩然不可淆也然目前國稅地方稅尚未劃分遽議設立國稅司其中不免有所窒礙現擬爲變通辦法一南北各省國稅司一律選派前往籌備一在國稅地方稅未分以前一切收解京餉賠欵借款等項均按照舊章數目向各省都督商辦收解俟國稅劃分以後再行全權管理惟是南方各省兵興以後舊日財政機關多年破壤難以規復北方雖遭兵燹機關仍舊較之南方爲易茲擬先後北方試辦以次推行期無窒碍查北方稅務有歸部直轄者如張家口殺虎口各稅關是有不歸部直轄者如左翼右翼各商稅衙門是若崇文門商稅衙門在前清時代係簡派大員辦理不與度支部關涉需索濫費弊端百出且有額徵溢徵名目尤與各國徵稅原理不合而吏胥司巡之中飽更不待言今擬於北方各省劃清區域分設國稅司由部派員經理將所有徵收國稅事宜除鹽稅關稅設有專員外其餘田賦及各種雜稅并新行之所得印花營業各稅均歸管理分轄之地各設分司亦歸國稅司監督總而言之即爲整理舊稅推行新稅直𨽻本部之機關也一面厘訂收支章程信徵收辦法總期宿弊盡蠲國民　便試行有效推之全國一律辦理庶於稅務統系易於分明亦便統一是否有當仍希公决命令 
[七月初十日臨時大總統令]  
　　民國肇造政黨勃興我國民政治思想之發逹已有明微較諸從前帝政時代人民不知參政權之寶貴者何止一日千里環球各國皆恃政黨與政府相須爲用但黨派雖多莫不以愛國爲前提而非參以各人之意見我國政黨方在萌芽其發起之領袖亦皆一時人傑懹高尚之理想本無絲毫利已之心政見容有參差心地類皆純潔惟徒黨旣盛統系或歧兩黨相持言論不無激烈深恐遷流所極因個人之利害忘國事之艱難方今民國初興猶未鞏固倘有動搖則國之不存黨將焉附無論何種政黨均宜蠲除成見専趨於國利民福之一途　乃懹挾陰私激成意氣習非勝是飛短流長藐法令若弁髦以國家爲孤注將使滅亡之禍於共和時代而發生揆諸經營締造之初心其將何以自解興言及此憂從中來凡我國民務念鬩牆禦侮之也言懔同室戈操之大戒折衷眞理互相提携忍此小嫌同扶大局此小嫌同扶大局本大總統有厚望焉此令 
[專電]  
　　北京電國會組織及選舉法參議院已票選楊廷棟張耀曾劉崇佑汪榮寳秦瑞玠谷鍾秀湯化龍李國珍李肇甫殷汝　王家襄爲起草委員限十四畢約二十可公布　　北京電省官制注重軍民分治以總監爲長宮對於省議會負責任下設秘書司長僉事主事共不逾百人總監簡任主事委任餘荐任巡察使之設否由總監决如以都督兼總監須國務會議决定　　北京電省議會選舉以人口爲比例但每縣至少出一名　　北京電省制等限兩星期審查完了　　北京電叅議院通過發表印鑄局官制修正案又通過省制案省官制案省議會議員選舉法案俱初讀交法制審查　　北京電有南省來京女子見參議院議决國會選舉法注明男子大不懌欲遞請願書但無人介紹　　北京電律師章程草案已由法制院交法部　　北京電六國公使與熊總長議借欵事熊意借一千萬磅各使仍提監督條件故未成議　　北京電吉林省會彈劾陳都督正副議長自吉來謁袁總統請易人　　北京電袁總統擬下令勸各黨以國爲前提　　北京電袁總統電請岺春煊出山授甘新經略使　　北京電袁總統擬任馮自由爲駐美代表　　北京電袁總統定以胡維德爲交通長　　北京電陸總理薦駐荷代表劉人鏡爲外交長　　北京電四總長辭職袁總統請張繼代留 
　　北京電進步黨卽發現將以章太炎爲同黨理事以示敬遠意　　北京電章太炎派代表控共和黨幹事劉塋澤欠欵七百元　　北京電報界請參議院彈劾内務部不能保持治安　　北京電國民公報明日可出版 
[特約路透電]  
　　北京電湖北省議會近因設立裁判所事與軍政府衝突呈訴參議院謂軍政府背離中央政府侵奪省議會職權故請參議院設法阻止俾免再有不規則之舉動此事議案曾付特别審查茲經審查股員具就報告已由院中一讀通過　　北京電敎育部官制修正議案已一讀通過案内有敎育總長應敼勵宗敎敎育一條已由全院議决删去衆意宗敎固爲敎育重要之一部分惟在中國此事尚多不便殊難妥訂章程且中國向無國敎故政府不如以不干涉宗敎事務爲便　　北京電農林部官制修正案已一讀通過秘書官制國務院制及立法制均三讀通過　　北京電河南省已解銀七十五萬兩協濟中央政府　　北京電王芝祥今晨已由南抵京　　成都電今日（十號）尹都督率師二千五百人出發西征送行者約萬餘人莫不熱心憤發都督及副都督並省議會議長均相繼演說計成都出發西征之師連今已有五千人　　成都電巴塘已於陽　六月十六號爲藏人佔據雲南已派兵援助西征隊據中國消息裏塘已爲華軍奪回副都督被人行剌未成　　長沙電據南洲廳及某處消息兩處堤壩被水激潰洞庭西北各　恐亦同時遭殃　　長沙電本省當道前已議定即弛米禁旣而復行斟酌决議仍照常禁止出口 
[譯電]  
　　北京電借欵問題頗爲危急政府仍宣言不能承認銀行家條欵銀行家亦各由其本國政府扶助謂苟非中國承認條件則未便承借此欵外間盛傳政府現向他處商訂借欵將有成議政府亦自認已籌預備方法以防借欵决裂兩方面今雖各持一見意不可移然銀行家大約日内尚擬與財政總長熊希齡會議届時或能彼此遷就以得適中之點亦未可知昨日（十號） 
六國公使進見時外交圑領袖英使朱邇典聲明彼等奉命表明各國政府對於中國借欵若非按照銀行圑之條欵訂立合同則皆不願相助俄法二使亦聲明此節且謂無論借欸大小均須繩以銀行家提出之條件熊總長已勸各省竭力徵集捐稅並發電通告各省聲明中央政府無力協濟欵項舉頗關重要熊總長昨日呈報改革鹽政辦法說者謂其言近虚妄難以實行蓋熊謂中國今共有四萬二千萬人以每人用鹽十三斤計之若照新章徵稅可收入銀七千八百兩其所訂辦法似屬理想之談故不能博人稱善　　北京電胡惟德已任命爲交通部總長沈秉堃有爲國務員消息　　聖彼德堡電據消息靈通之各界推測中國今已瀕於瓜分之地位云　　喀爾喀脫電日來外間盛傳逹賴喇嘛使者已爲袒華派殺斃據斯台茲門報載稱諸使者爲僧等誘人某廟殺斃英吉利人報謂逹賴喇嚇因此受驚决意折回印度要聞一 
[國會召集期之預定]  
　　參議院動責他人以違約法今乃自違之袁大總統咨參議院云國會組織法及選舉法應由貴院議定而召集國會限於民國二年正月初十以前亦經貴院規定於約法之中足見貴院急欲國會之成立早一日是一日必不願其成立於法定期限之末一日也但距限不過六個月手續繁重交通不便恐非急起直追不爲功若組織等法不能即日頒行致各省籌辦逾限則違背約法之責疇其任之望卽刻日議决以便公布并擬進行日期如下　　七月初十日公布國會組織法及選舉法　　七月二十日設立國會事務局（籌辦完了 
即撤） 
　　九月三十日衆議院初選辦竣　　十月三十日衆議院複選辦竣　　十一月初一日頒布召集令　　十二月二十日召集國會議員聞之一言不發頗有自慚之意即有人提議日内應專議此項法案並變更今日議事日程先議選舉法衆贊成可見議員如學生非夏楚及身不肯認眞誦讀今爲總統咨文一逼便爾一敼作氣亦可笑也開議後乃幾無結果可言除第一項規定採用複選制無討論通過外第二項先爲劉崇佑與谷鍾秀之鬭口繼爲彭允彝之膠執其一孔之見終爲各議員之胸無主宰發言歷二小時竟無結果記者姑記其詳情以資談柄劉詢小選舉區制大選舉區制何解請谷答復谷云前已說過今日不欲再說劉云不明者有質問權閣下即負答復之義務谷云同院百餘人若報告時不留心　各别質問如此義務實擔不了今姑應劉君命再說一說小者爲縣大者爲或府或省如此而已劉君明白否劉云二語爲專門名詞如谷君說似爲别解此本員之所以不能不問也記者謂爲鬭口當否湯化龍主張初選以縣爲區域複選以府爲區域方今人民尚不知熱心公權須予以便利方能得多數人之投票故複選以府爲便席聘臣云以府爲限得人之途不如以省爲複選區王家襄贊成席說而申明複選投票區仍分府以謀實際上之便利彭允彜云兩說皆反對府太狹省太廣宜改爲道議長云東三省無道如何彭瞠目久之日集若干縣假定其爲一道衆笑之彭又起爭衆云已發言二次不得再言彭乃授一紙與張耀曾張甫欲起言已宣告討論終局彭乃埀頭不語而面色益紅至不可名狀記者謂爲膠執一孔之見猶恕詞也實爲無理取閙此時共有三說一主府一主省一主道逐次表决出席議員共七十一人第一說贊成者三十五人第二說贊成者十餘人第三說贊成者二十餘人皆少數衆大譁笑俟下次再議記者謂爲各議員胸無主宰當否第三項東三省人出面翻案請將選舉人年齡減至二十一歲各靑年拍手歡迎而一二老態龍鍾者亦和之遂通過時甫午正各議員高呼天氣大熱速散會遂如湖而去 
[追記改組内閣之内幕]  
　　自唐省川潛逃後至任命陸徵祥爲第二次總理止其中曲折情形逐日記之但皆片鱗殘甲不甚貫穿茲復綜其始末别通一信至其血脈筋絡仍與前紀無異也　　唐出京之原因世界喧傳無待再述惟就各方面之内幕言之先有一界說昔日爭權奪利爲滿族之親貴今日爭權奪利爲民黨健將專制國與共和國之區别不過如此而已先明此說然後閱吾通信乃知一切爲當然之結果若滿腹謂共和國之程度應如何如何則吾之通信如此蔑棄偉大人物將色然而怒矣　　秦失其鹿天下共逐之唐出走後冀逐唐氏之鹿者或有在坑滿坑在谷滿谷之勢人方逃之不暇自有爭求之者人心不同至斯已極統一共和黨本爲同盟派人出而組織欲吸收不人同盟會之人物後爲吳景濂挾東三省人多之勢轉爲因利乘便之第三黨此爲眞諦總理問題發生後知同盟共和兩派皆必就商於彼其不知進退者欲以蔡鍔爲總理係彭允彝輩主之其時同盟會尚無何等决心以預防共和黨人組織内閣爲第一義而自得政權爲第二義見統一共和黨之主張與其第一義不背且可因而逹其第二義遂慨然允與提携其時共和黨人已倡爲超然總理之說與他兩黨宗旨不同於是統一共和黨與同盟會相合而共和黨乃成孤立後同盟會得上海密電令其爲積極之主張熊度遂一變在本部用投票法推定候補人一面仍與統一共和黨協商其時統一共和黨知蔡鍔之說必不能見諸實行其中如吳景濂一派本不甚以爲然黨勢未張驟得總理不甚相宜不如乘上機會要求得國務員二三人同盟會聞其黨議之更也喜與之合許以吳景濂谷鍾秀爲國務員國風日報等機關報每日恭維統一共和黨吳則毅然受之谷則微笑語其同黨云與其推我做國務員不如推我做議長至殷汝　實無此等關 
 
 
 

Page 3

 
 
　　係此時兩黨局勢雖變於結合上尤多一重力量共和黨主張如故仍然孤立而其態度益覺冷淡有人詢之則云超然總理而已京中多云共和黨將爲旁觀派但各報紙與京外重要人物如黎副總統程都督皆來電贊成超然之說而袁總統亦有趨重超然主義之傾向聞有某要人語吳景濂日同盟會之主張决不能見諸事實因用人必經總統提出參議院僅有同意不同意之權院意雖同而總統不提出終歸畫餅不如亦贊成超然主義而因統一共和黨有多數議員之關係要求出國務員一二人今共和黨爲始倡超然者與之相合則同盟會無能爲矣吳意動乃先商東三省人漸露與同盟會相離之景象而與共和黨密使往來其時共和建設討論會國民協會共進會各議員皆對共和黨表同情同盟會中一小部分亦不善其本會之所爲亦願贊成超然主義於是共和黨之勢驟然大振統一共和黨中之殷汝驪派爲共和黨中之個人情誼所動亦慨然允與提挈惟谷鍾秀與老同盟派劉彥等堅持初意超然總理之機大爲成熟又有小小波折者盛傳袁總統將任命徐世昌者共和黨聞止有一人贊成而外間誤爲共和黨所主張北京時報對徐亦多贊揚之詞統一共和黨提出異議同盟會人益有攻繫之資料經共和黨人切實表示反對徐世昌之意徐亦絶對不允袁亦打消此說逐提出陸徵祥得大多數之同意千里來龍蜿蜒一線愛讀本報通信者必有取也　　此項間題發生後實於同盟會有益會員之穏儘者受此打繫知其言論不得社會之同情非痛加整飭不可且處其地位如此主張並不爲過即就其所主張之表面觀之亦甚正當故記者無責也共和黨自光較明始終未變主義終乃得逹亦尚合理且因不發生加入内閣之間題故其内部亦甚鞏固記者所不滿意者爲統一共和黨　　政黨固以得政權爲前提然各國政黨之作用與我國不同各國政黨俱有一定之政網非本黨得政權即不能實行其政網我國政黨不過欲藉爲做官之終南捷徑已耳此一說也第三黨原爲維持公道救兩黨反對之偏非爲因利乘便坐收漁人之利者也此又一說也今統一共和黨之政網並無特殊之點即無得政權之必要觀其與同盟共和忽離忽合之情狀全是奔走勢利之徒足爲觀察者爲共和前途慟聲一哭以如是主義而組織政黨無異於國家之蟊賊將來任命國務員時恐尚有風湖苟滿統一共和黨之意見不論是非皆可通過否則皆不通過蓋同盟會抱定論何人皆反對而共和黨則抱定苟非甚不堪者皆予維持仍以統一共和黨爲樞紐記者揣測黨中必亦有明理君子其在黨外亦不乏明逹者宜有以規正之勿爲亡國事業之加功者則幸矣　　統一共和黨中重要人物有三吳谷殷此三人中尤以谷爲下乘殷爲最上谷在前清時代以擾貢到浙佐增子固幕時受浙諮議局之排斥欲求一知縣而不可得旨趣卑下言語輕肆記者測其到底或將折而入於同盟會王芝祥督直問題及今之總理問題其見端也 
[唐省川赴滬不果之眞相]  
　　前國務總理唐少川於初五日晚十鐘在津乘新銘輪赴滬突遇黃禎祥以鎗相擬遂悄悄登岸仍匿天津茲將當時種種情形條列如左　　（一）赴滬之原因日前大總統派梁士詒來津催唐少川將經手事件請爲交代並將比欵用途登報聲明唐旣不能交代經手各事尤不能明白宣佈借欵用途且因孫黃在滬急電相召故怱怱携眷南下以便到申與孫中山黃克强及同盟會諸人議商動支比欵及對待現政府二大問題俟會商就緖即放洋西渡與其新婦在華盛頓結婚云　　（二）携帶之貨幣唐少川於前數日將本宅所存傢具拍賣凈盡共收現欵二十餘萬元各銀行之存欵摺及股票共百數十萬元又金寳貨物等品共値八九十萬元前後借欵私扣之利金統計約六七十萬元故唐少川所携之欵總計約三百餘萬元可謂富矣　　（三）臨行之危險湖北陸軍軍長黃禎祥日前由都來津偵知唐少川是日登輪同時亦到招商碼頭入船覔得唐少川以鎗相擬詢其何故旣逃津門又逃滬上經手事件何故抗不交代總統派員詢問何故避而不見比款用途何故迄未宣佈夤夜潛逃不顧國事内失信於通國外貽笑於鄰邦亦曾知身爲四萬萬同胞之罪人乎言畢促唐返都唐口塞不敢一言而汗珠已如雨下矣嗣經顏韻伯等調停黃允到滬時再公開談判唐即乘間逸去 
[陸總理之政談]  
　　新任國務總理陸徵祥氏以與黨派無關係故得被任爲總理蒞任以來對於各黨極意調停而於黨派之竸爭尤竊引以爲　日前在總統府談論國事謂現在民國初建根基未固其最危險者有二端（一）黨派問題立憲國家固賴有政黨左右其中如英美等國其黨派之竸爭純爲政治上之活動　一黨秉政輒引其黨中之富有學識富有經騐之重要人物授以相當之位置俾得罄所懹抱以利國福民故其黨名愈盛黨勢愈進國勢亦隨之而增長今民國政黨方屬萌芽而其竸爭之點頗偏於意見與英美等國之政黨較類多相反其關係民國前途者不小也（二）外交問題欲於外交上得占擾勢固　人才爲前茅尤以兵力爲後盾令軍界紛如亂絲漫無統一以之鎭擾内亂且恐不足欲與外國較勝負誠爲夢想外交前途深爲可懼至於財政困難逹於極點然使暫時借欵成立藉濟急需將來整理有方尚不足慮云云言已深爲太息者久之 
[清談（季子）]  
　　滬軍都督行將交卸矣爲統一計誠江蘇之福惟擁此數萬鳥合之師欠兩三月應給之餉一旦新舊交替保無有乘機敼煽以圖一逞者遠之若蘇若寗近之若皖之蕪湖贛之景德前車可鑒此則不可不防者也記者以爲上海一隅接近租界關係之在非他埠比今日爲地方治安計第一應請程都督來滬接收以資鎭攝第二當急發一月半月之餉以安軍心第三則商圑巡警各出全副之精神以消除社會之欵慮蓋事前多一番防範庶臨時少一次亂子滬上知微識變之君子當不以此言爲無病之呻吟也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[景德鎭兵變詳誌]  
　　　省景德鎭地方人煙稠密商務繁盛所裁官兵（多屬會匪）均混跡該鎭　工勾結軍隊於七月一號晚間三時密議起事放炮爲號派黨佔據電局搶刦民國分銀行駐紮該鎭建昌會舘之憲兵第二支部長梁持堅聞警派兵飛往彈壓匪兵敢開搶抵拒幸憲兵砲火潑辣將匪擊退嗣憲兵囘營休息又聞砲聲隆正在預　出隊往剿詎料兵匪復聚多人轟開後門蜂擁而入與憲兵交戰至三時之久互有死傷憲兵以人數過少傷多難支以致潰散所有存營槍械子彈悉被匪兵奪去乃將民國分銀行搶刦一空現聞支部長梁持堅司務長何玉春均無下落排長彭啓瑞漆立德逃至饒州府郡急電告警李督閱後召集軍事會議論令省城軍警一體戒嚴並發子彈萬顆交警隊自五號晚間起與軍隊負責嚴巡街巷以防匪黨竊發布置頗爲嚴密並派何圑長鍚圭督率所部定於六號乘輪起程往勦景鎭巨匪並調軍隊防範鄰境以免竄擾而保治安惟該鎭分銀行總理謝某因爲電報不通於五號早間逃抵省行報告被搶現欵八萬餘元官票五萬餘串並謂官長多被戕害匪黨已舉首領接管軍隊以致亂勢頗熾非請大兵萬難擈滅也附警電兩則錄下　　電一南昌都督鈞鑒景鎭久雨水漫一號晚間突有外來會匪煽惑駐鎭獨立隊中之同黨刧制潰變戕斃范督帶兄弟拆毁電機刦釋監犯連夜圍攻憲兵駐在之寗紹會館射擊多時前後門均係深巷匪以大砲堵塞四圍滿注洋油火藥擬以全數焚殺旁近商民泣訴投會正惶駭間匪首唐桂卿復擁兵刧持總恊理自治會紳同赴伊處肆意恫喝野工遊匪更揚言乘火刧掠紳等處萬難之際踉蹌往返見憲兵子彈將竭徒死無益只得權宜哀懇匪徒百端營救憲兵出險幸無死傷該匪辰後即刧掠民國分銀行比晚二次向銀行稅局搜洗一空商店王肇興宏發等損失尚無確數天明飽載遠颺不知去向餘匪更到處搶抄合鎭閉市敝會等聯合籌商公舉携眷住鎭之前二營隊官郭炳焜另募舊部百二十名編成保商衛民隊爲暫設機關並激勵三區兵竭力彈壓當塲格殺數人餘匪紛匿民始得更生一切調查損失及善後事宜除由縣知事（王明德）會同詳悉呈報外謹將此次兵匪肇亂及權宜布置各大槪情形先電馳陳以慰　系並懇迅派大兵星夜前來駐紮以安人心至爲盻禱景鎭商會吳簡廷陳庚昌自治公所劉芑胡鈞謝思言同叩　　電二南昌都督曁財政司鈞鑒一號四敼獨立隊兵變二號敝局存局稅欵掃數被搶委員與友眷子身逃命衣物等件無一存在專函隨到特此禀報景鎭統稅委員汪龍光專人由樂平叩 
[贛省援鄂軍解散矣]  
　　贛省援鄂軍隊第一標停戰之後駐鄂日久頗糜軍餉迭經李督電調回贛官兵計一千三百六十九名會議不願拔隊自請解散當經李督核准派委副官張于　赴鄂會同分别兵籍遺散業已事竣於七月五號回江茲將李督佈告文錄下照得援鄂軍隊久爲國事馳驅該軍一標兵士在隊服務多時體念兵多餉艱同胞負担難支自請全數退伍不願餉項虚糜本督嘉其志趣派員歡迎班師分别送回原籍頒發奬券訓辭各兵樂務本業四民無用驚欵倘有匪徒煽惑切勿爲所游移已飭軍警防範秩序認眞維持特此剴切佈告其各一體周知 
[交城烟匪戕官續聞]  
　　山西交城賈知事因禁烟被戕已紀前報茲又探錄如下　　賈知事遇害賈知事爲於除積弊不遺餘力而於毁烟一事爲更力自六月初十到任每日演說禁煙事至十六日午後率差役巡兵往西門外親身毁煙煙匪環繞口出不遜該知事見勢甚兇湧遂欲入城時西門已閉遂繞道由北門入城城内匪等已將該知事公館放火遂躱入巡警局令警務長率巡兵出局放槍彈壓不料該匪徒人多勢衆首領張二昌擁入巡警局尋殺賈知事安委員被匪擊斃局中知事見勢不了遂升屋沿至署内皂班屋上皂頭救護人屋張二昌又率人跟尋遂斃知事於皂班門外及張幕於　房門外胡幕於夫班門外匪徒將署内三人之屍俱移於西門外煙地内以滅跡云　　張二昌倡亂交城北關人張二昌外號二閻王有子四人父子同惡相濟素爲該邑鉅　此次因賈知事禁为嚴厲彼遂倡殺官暴動之議先邀四關兇惡素著之趙巴三李代春張二本子會議閙事繼邀交邑平地三十三村種煙户代表人會聚於東關狐神廟共會議數次至六月十六日煙匪遂突然出現共分兩支一支出南門外向西門外會聚一支由張二昌親率由西門外會衆因賈知事在西門外毁煙故該匪三千人皆聚於西門外且以徐五張五喜在南北屯王等處遙爲之助現徐五張五喜已正法張二昌種烟十數畝將地充公彼時雖被逃去現亦緝獲正法矣 
[蕭山西江塘出險]  
　　蕭山西江北海兩塘爲紹蕭三縣保障疊次出險前清由三縣自治會聯合會議籌欵興工迄無端緒茲　西汪橋地方坍陷塘隄竟有四十餘丈幸今歲梅雨稀　外江水淺潮汎未見猖狂否則　舍田疇盡成澤國未免致嘅其魚焉我三縣同胞急宜設法興修爲未雨綢繆之計斯幸矣 
[甬江毁警風潮]  
　　寗波江北岸同興街廣有祥館館夥歐陽喜廣東連州人向在該舘爲夥積有薪資五六十元近因該館欲搬至江東爲業該夥另謀生意向舘主阿友妻某氏催算工資阿友往滬辦貨某氏曁荣司阿福素恨該夥推托不算七月初八夜故嗾該夥往養女阿翠房中拿取火柴該夥不知是計誣以通姦便用鐵綀將二人頸項鎖住並帮手足阿翠同夥受誣苦喊全夜驚動鄰右正泰等各店舖二十四家於翌日午後具禀江北警署謂誣姦逼死恐釀禍害等情當由劉署長飭警傳訊詎警到店非惟不聽反敢拒捕辱駡警長復派巡官余　甫曁督巡蒲克禮士帶同多名警士到店用言勸解阿友始將該夥放帮一同到局正在訊問某氏同阿福情急即嗾該鄉廣帮三四十人於六句餘鐘到局聲勢洶洶竟將途巡官用長椅毆傷兩臂胸膀血溢小衫士王洪淇等面部血流如注又微傷二人署中桌椅缸物各件亂繫無全警長即飭各巡吹笛救護兩相互毆各有損傷江北商圑聞警先集到局彈壓並由通知常統領即帶防勇二十餘名抵局保護當拿住廣幇六人暫押劉署長以事關毆警毁局當乘與進城禀明江知事一面邀監醫生醫治各人未知如何辦理容探明續誌 
[岱鹽船遇險續紀]  
　　定海岱山厰商販運大批閩鹽來滬銷售於初一日在大洋山洋面遇險已紀前報茲又接另函報告如左定海岱山鎭僻居海濱大宗出產端賴板鹽先後設立五屬公廠曁浙鹽總棧收運鹽觔至瀏河上海等處銷售惟浙鹽總棧自前清宣統元年開辦以來經理劉實堂帶同棧夥常川往來沈家門勾結合和行販買閩私影戤岱鹽運銷上海租界本年已收運計五六百萬觔之多四月間該棧又運大批閩私十五船先有黃林生一船由沈開至吳淞口外被緝私船查獲當將該船帶至瀏河將鹽充公船頭被鋸該棧聞悉此耗在沈之十四船囑其放回岱山十餘日後忽來上海第一標光復軍四十七名肩荷軍械分配各船押令開往上海各船夥以軍七押　無非預備與緝私船交戰人人自危不敢開船棧夥劉　堂同該軍等一味强硬危言恫嚇船夥畏其勢燄衹得同日勉强開駛不料七月一日傍晚駛至大洋山洋面忽然風浪交作間有唐廷宰一船装鹽過重被浪漂没船夥四名光復軍葛隊長一名落水溺斃其餘九船冐險折回岱山趙姓一船傷失槓具就近駛泊馬頭尚有三船存亡未卜但該棧名雖收運岱鹽實則專收閩私查閩私性苦色黑價亦較廉如果任其源源而來不惟岱地鹽民受其影響卽浙省數十萬灶户生計將絶當經岱山板户公舉代表沈瑞堂等電（電詳七月五號本報）禀都督曁鹽政局長派委查辦未識能否俯准所請以濟海鳥鹽民之困苦也 
[拉薩漢軍破番紀]  
　　川函云拉薩華軍今僅千四百人外則一營駐紮關上附砲二尊兩排駐紮藏東二十里之棻里河邊兩排駐紮藏北五里之小路要口南臨大江防堵稍疏并有察絨噶隆之子王壽山率領番兵三千餘名助漢分布拉落四隅内則一隊駐逹賴山寺週圍係屬平蕪展望甚便餘兵一紮佛寺院一紮厦札栅林一紮聰思港凡有碍陣地民房樹木槪行砍伐拆毁軍糧必由該寺運送該寺喇嘛多係北京蒙古金川之人故能助漢柴草由助漢番官等供應現在糧　積囤甚多足以支持數月初華軍聞信卽擬佔據逹賴山色拉寺喇嘛出面阻擋華軍不聽該僧等因此激戰華軍連發九彈將該寺毁去五分之三轟斃喇嘛一千餘名華軍死傷二十餘人西路大股番兵盡向拉薩進攻又被華軍大砲轟斃數百登時大敗番軍復還山僻小徑抄入拉薩拆毁什城華軍營舍分駐四面村落漢番連日大戰番軍死約二千餘名屍遍原野血流成渠華軍死約一百餘名多由藏生長者刻下戰事已停番軍尚駐曲水一帶不敢開過乃畏怯大砲故也 
[寳應白晝搶刧之駭聞]  
　　江北寳應縣屬之東五通河地方於七月六日上午十時忽來盜船八艘有盜匪二百餘人一擁上岸執搶排隊分叚扼守栅欄另分幾起挨家搶刧商圑巡勇以衆寡不敵無力抵禦自十一時起搶至午後四時止店舖居民無一倖免而尤以富户郭姓等數家爲尤甚至上燈時刻該盜黨吹螺開船向下蕩呼嘯而去現經該邑各董事據情禀請寳應民政長李君鴻扶及保衛營王營長同往履勘一面電請江北巡防馬步各軍統帶米占元君曁駐揚第二軍徐寳山軍統　派水陸軍隊恊力追緝務獲懲治云又高郵之北馬棚灣地方亦於初七日傍晚忽來盜匪百餘人明火執仗連搶六家該處富户周姓全家被盜一併綑縛禁止聲張計搶去銀洋衣飾等物不下三四千金刻已報請　營勘緝矣 
[嘉定縣複選民政長]  
　　嘉定縣於七月七日下午一時在城中明倫堂舉行複選民政長計初選當選人到塲投票者共七十人特請顧秋濤王舒仲金聿修顧輯卿吳焜侯徐頣伯黃震卿吳頌雲金西林費爲南徐蔭垣張硯畦等諸君蒞場監視投票先由許民政長佈告選舉方法及初選當選人簽字畢即由參事員分發選舉票如法分三次投票計第一次許蘇民得四十二票當選第二次戴思恭得四十一票當選第三次金念祖得四十三票當選 
[金閶談薈]  
　　造就承發吏研究法學之黃宗炎蔡文炳梅佐清　樹森等發起設立承發吏講習所以輸進法律學識養成承發吏人才爲宗旨定額一百五十名以六個月爲卒業每月學費三元梭址設在朱家園現已廣貼招告招生報名說者謂近日司法界之現狀律師多於法官吾知該講習所畢業後又將承發吏多於訴訟人矣　　發起圑體聯合會社會黨曁自由黨同人發起組織蘇州圑體聯合公會贊成者爲同盟會工黨國民公會特於昨日（陰暦二十五日）下午在元妙觀眞人殿社會黨事務所開各圑體聨合談話會會議組織方法及進行手續云　　廉賣工藝場出品蘇州二門口藝徒學堂係前清農工商局所創辦光復以後官局裁廢改由民政長接辦内中製造品爲改良洋燭及肥皂毛巾等現定於七月十四號（ 
六月初一日）將各種出品大廉賣照原定價値一律暫減八折以廣招徠而留紀念云　　組織維持國貨會紗緞業徐杏生杭筱軒聯合同業中人就本城雲錦公所組織中華國貨維持會專以改良蘇產絲織各品維持中華國貨爲宗旨已報明上海中華國貨維持會總事務所認爲蘇州支部並呈請民政長立案當奉宗民政長指令略謂查維持國貨從改良貨物入手自爲今日切要之舉該公民等所呈各節應准備案并　早日成产以保利權而尊國產云　　廟堂巷盜案破獲蘇城内廟堂巷中章承乙家被刦一案前日經警局查獲卽係對門某剃頭店所爲並起獲　物解局訊究茲悉此事業經巡警總局提訊該剃頭店主傳姓供詞含糊而據傳之徒弟供出則確係傳子某約同外路人夥刦因將傳子某拘案訊究悉同夥均在平望某營内當由局禀明軍政司飭派憲兵多名押同前往該營查詢類多革兵並不在營現已回蘇跟踪探查在城内百花洲草棚内拏到王姓一名解局今日又查悉尚有數人避匿光福鎭一帶亦派人前往查拿矣　　升委軍需科科長蘇都督府軍政司軍需科科長鄧杰陶自病故出缺後現經軍政司盧司長特保軍需科一等科員周袓荃君堪升該科長缺所遺一等科員一缺擬懸額不補以節經費已奉程都督核准頒給委任狀矣 
[常州步隊管帶被控]  
　　常州軍政分府取消後經江蘇都督派委劉君元常赴常接充步隊管帶聞劉君到常後所辦各事諸多未協以致衆情怨謗日昨有軍人楊沂等七十餘人赴寗都督府公禀控告謂劉元常任用私人呑没公欸擅取公家物件搬運回家等情所敍劣跡計有多款求請澈查現程都督已發交軍政處查明辦理矣本埠新聞 
[宣布分竪石椿之用意]  
　　上海縣民政長吳君昨日出示云照得迭據塘　閔行各鄉鄉董公民等報告前有西人數人率同通譯由龍華迤西經過七圖及五十四五圖直至塘灣沿浦一帶測量地勢按置石椿訽問理由或云鋪設電軌或云係浚浦局工程師測量立標等語羣情惶惑莫測用意懇乞調查防範各情到署即經本民政長函請駐滬通商交涉使查明該處丈量立椿是否浚浦局工程師抑係他人所爲去後旋准陳交涉使復開詢據浚浦工程師函稱所指各節實係局中工程師親至該地按置石椿以便測量水流并聲明此項石椿石上刻有濬浦局字樣並不有界石性質與地產管轄權尤不相涉不過立此標記便於畫圖曁測量水流全係格致性質緣辦理濬浦工程非此無以得手應請一體保護等語函復前來查測量通例凡考騐潮流水平必須勘丈地勢於附近地面上分别置立標椿以爲準則此次塘灣一帶地畝分竪石椿旣經查明確係浚浦局所立爲測量水流之用且據工程師聲明並非界石性質與地產權毫無關碍應卽明白宣布以釋羣欵而免誤會除分告各該鄉公所外合行出示曉諭爲此示仰各該鄉人民一體知照 
[徵求戰史資料]  
　　江蘇都督程雪樓君前日分令滬防統領及陸軍各師旅圑營司令云爲令知事案准參謀部咨開案查本部前在南京組織成立分局任事内有編纂中外戰史一科原隸屬於第三局現在本部移往北京重行編訂章制此科隸人第五局掌理茲據第五局局長呈稱查編纂本國戰史自宜搜集各軍司令科戰門詳報及各軍中陣中日誌方能參攷編纂作爲信史此次民軍起義以來戰爭三閱月民國始立其開戰之原因雖與國際戰爭有異而戰事之經過實關於軍事前途甚大是以本部特設戰史編纂局於南京編纂革命戰史一留民國開創之紀念一爲軍界改良之預備但戰時之情况彼時雖有報告恐尚未能確實詳盡現本局業已組織就緒南京所設之戰史編纂局不日北上一面仍須搜集材料以資考證而便編纂望即咨催各省從速彙查造送核辦等情據此查所呈各節洵屬切要之圖前在南京時曾由本部通咨各省徵取在案茲再備文咨催務請貴都督查照希卽轉飭各軍司令部迅將前此戰事詳細報告及陣中日誌并其他關於軍事之件刻日彙齊一併呈由貴都督郵咨本局備查濡筆以待幸勿遲延實紉公誼等因准此合行令知仰各師旅圑營司令等遵照即將前此戰事詳報及陣中日誌並其他關於軍事之件迅速遵飭查造送呈本府以便彙咨切切此令 
 
 
 

Page 7

 
 
[陸軍部動用借欵]  
　　陸軍部以蘇滬皖等省軍餉孔殷迭請籌濟茲在借款項下先籌銀一百二十萬兩以六十萬兩歸蘇都督支領發餉其餘六十萬兩准由滬都督陳其美皖都督栢文蔚江北軍統徐　山匀分支領以濟軍餉業已由電飭知一面委派陸軍部軍需員鄭汝誠來滬卽向銀行簽字照領以便分别劃解濟用聞鄭君已於前日抵滬矣 
[唐紹儀暫不來滬]  
　　前國務總理唐少川君去冬來滬議和時庽启戈登路洋商李德立住宅内此次由京赴津呈准辭職後曾電致在滬親信囑於泥城外預備行轅一切佈置極爲華麗詎唐君欲行又止聞前日行轅中人已得確電謂唐君因事阻滯擬逕赴西伯利亞取道美洲大約秋凉後始能到滬　　法租界舉行祝典之預備七月十四號即舊暦六月初一日爲法國改定民國之紀念日是日在滬法國官商例須舉行祝典昨工部局已飭派工匠在總領事署及各捕房等處竪立木桿懸燈紮彩預備慶祝　　華界興辦電車之效法南市舉辦電車曾經市政廳長勘定路綫次第創辦已紀前報茲以此項電車係公共營　須與租界電車公司辦法相似方可持久故已派人至英法電車公司將營業章程譯出以資仿辦其一切材料軌道等工程擬俟章程譯出呈送市政廳再開臨時會議商定開工並聞此項材料已向祁門子洋行訂購　　恊緝外國逃犯上海警務長接陳交涉司照會略謂據美代領事來函稱有領事署押犯洋人賀得禮一史乘隙逃脫除已飭知英法美各捕房飭探查緝外又附照片八紙函請飭知各警區一體查拿並聲明該犯頗爲兇惡情同亡命凡捕者須持械前防免蹈危險等情警務長當卽分移東西南各區區員選派兵警分投查緝　　航船夜行遇盜前日夜半有泗涇七寳至上海之航船装載該鄉各商店貨物並銀洋信函來申配貨不料行至本邑西鄉虹橋鎭之東和尚洪突來盜匪二三十人明火執仗各持刀械將船截住一擁上船即將船主婦王徐氏及姪王文生並船夥二人搭客二人一併用麻繩綑縛撳人艙底將所装之　荳數担壓住搜刧銀洋衣服等物而去後由船夥在艙底將繩結咬開解散始將艙板抬起扖出奔赴徐家匯警局報告局員立卽派警由東至西抄獲盜船一隻盜匪李阿三一名餘匪乘間　水逃遁該警等即將盜船並盜匪一名拘解回局由局員略詰數語立即備函派警解送上海警務公所候辦并諭令船婦王徐氏及王文生等自行投案候訊　　都督府解散之預備滬軍都督府取銷在即所有各司科人員行將分袂若不刋一通信錄則來日感情難以聯絡故於昨日由傳令科轉知各科迅將現在府中供職各員姓名别號年歲籍貫及以後通信處逐一開列送交人事科以便日後通信之查考　　粤省遣散客民續誌粤都督遣散外籍人民咨請滬軍都督派員妥爲照料經紀前報茲將原文錄下粤省反正以來外籍人流寓在粤舞力回籍者甚多若不設法資遣必至强者流爲盜賊弱者歸於餓莩殊非人道主羲經即出示令其報名分别資遣除給船票外每人另給川資洋三元現在應由上海回籍者男女共六百二十一名已派委員羅壽生𡩋　南乘坐廣大輪船送到上海所有船票川資均已發給惟各人到滬後尚須分别各回本省本鄉用特咨请貴都督飭下上海各善堂會館等妥爲照俾得回鄉實　公誼卽希查照施行滬軍都督　復云本月六日按准貴都督咨開（中略）等因准此當由敝處即飭總務交通兩科妥爲遣散共計一百三十名口合先咨復爲此咨請貴都督查照　　著名臬匪就擒著名臬匪魏家餘魏家居郭壽昌袁德標馬德靑等在浦東上南一帶紏衆販賣私鹽並開場聚賭迭經松江緝私鹽捕營查拿未獲前日經該營小隊總巡吳君訪悉該犯等匿居龍五廟地方因卽不動聲色率勇前往將魏家餘等五犯悉數拿獲押解到營昨已轉解上海地方檢察廳由推事預審屬實釘　收監候辦　　保護中國草帽之商標滬軍陳都督指令冠華製帽公司商人馮良翰云據稱該公司採用鄞邑蓆草如法漂白装飾原料純用土物製成西式各種凉帽以雄雞商標爲記恐他商以惡劣貨物魚目混珠阻滯銷路呈請立案保護並呈簡章曁帽樣等情查草帽用途日益發逹該公司維持國貨挽回利權關係殊非淺鮮閱悉之餘至深嘉尚應准予立案保護特此指令　　電請釋放禁書會代表滬軍陳都督致武昌黎副總統電云禁書會代表張述堯因事赴鄂被黎統制天才逮捕繫獄不知何故疊據該代表來函鳴寃請電尊處轉飭開釋如果該代表負有寃抑務乞查明飭放以恤無辜　　改良風俗圑之苦口改良風俗圑龐君等以茲届天時酷暑苦勸冶遊之輩勿玩夜花園等以重衞生昨又持東亞大同社中華工黨各色印刷品在楊樹浦一帶工塲林立之區演講吸捲烟之害言詞竊快　者莫不動容　　保護遊歴外人之周密滬軍都督陳英士君照會交涉使陳貽範君文云案准閩省都督孫咨　江西都督李電關各省偏僻地方秩序閱有未定遊歴保護不可不愼近來各省發給遊　護照僅泛塡數省字樣漫無限制而遊歴外人又多不自檢點遐陬僻壤冐險旅行設有統　卽關交涉亟應防患未然擬請嗣後遇有外國人士按照約章请領護照遊歴者務將所欲遊歴地方塡註照内並先電明遊歴省分以便飭屬保護如遊歴地南甚廣有無戒　地點及偏僻處所各省情形不同不能審度者並請飭司知照遊歴之員於所到省分先赴交涉司說朋情形指定地點換領護照再行前往以照愼重鄙見所及　以貫聞等因准此查前據外交司呈稱奉都督令關據贛軍政府駐潯外交局呈稱元年三月初四日准駐潯英領事函送英商李維時由九江前赴江西江蘇安微等省遊歴護照一紙又英美烟公司　理羲由九江前赴江西湖南福建廣東等省遊歴護照一紙分别蓋印抄送呈請飭屬保護等情令司轉飭遵辦等因查閩省光復之後内地各處輻圓寫遠難保無土匪蠢動洋人前往遊歴實屬可虞前　本司以洋人敎士人等如欲前赴各處内地遊歴傳敎者无須先行知曾俟查明所往之處如果據報平靖始准於照内塡明所往之切實地點由司蓋印給執並訂定章程　告單辦法通照各國領事查照轉飭遂辦並呈報外交部有案且所許遊歴之處多限以各府縣城地方蓋恐各洋人不自檢點任意私赴各鄉僻地方官力雞顧及致有疏虞今　省外交局准英領事所送英商李維時等護照二紙均係泛塡前住三四省字樣核與本省現時情行辦法不同尤恐保護難周茲旣奉前因除通飭各府州飭屬查明保護外理合呈請都督察核俯　轉飭　省外交局並咨明各省都督嗣後遇有洋人來閩遊歴省　須飭其先到省城向外交司衙門查明擬往之處是否安　　時再行由司將尚未平靖之處所面爲告明並將可往之處標明照内應保護易間免生他患等由茲准來電前因足見贛都督愼重外交至意本都督極表同情茲並將閩省所訂之遊歴報告意程以及報告單檢送備閱以資參考除咨復贛省都督外合就咨請爲此備咨貴都督請煩查照酌核施行並附報告章程等因准此除咨覆外相應備文照會貴交使請煩查照分别轉致各國領事爲荷　　報告槍砲藥彈數目陸軍混成第二旅旅長陳漢欽呈滬軍都督文云案奉都督令飭將本旅在軍械科所領鎗砲彈藥及工作器具等件列表造報並候軍械科派員查驗等因奉此除工作器具表册應請寛期趕造另案呈送外所有鎗砲彈藥詳細數目理合先行列表呈請都督察核再本旅砲兵一營前奉命撥歸滬防全軍李統領管轉其前領各件應另造清摺附呈以清界限合併聲明　　永義商圑定期成立南北鐫字業同人發起永義商圑已於去歲組織成立適逢上海光復之際故尚未舉行成立禮其事務所假定在邑廟文昌殿現在大局底定因於前晚在會所開會議决定於陽暦七月十四號即陰暦六月初一日在上海商圑公會舉行成立大會昨已遍發通告如下敝業係屬工藝務望熱心諸君子贊助提倡同人不勝感激所有開會秩序列左（一）搖鈴開會（二）奏樂（三）升旗奏國樂（四）會長報告（五）这紳賓行相見禮（六）圑體相見禮（七）頌詞演說（八）答詞（九）茶點攝影（十）奏樂閉會　　褚翟鎭又有代步晋昌興當前在本邑西鄉諸翟鎭分設公昌代步近因金融恐慌禀准停辦在案茲有該鎭商店張聚泰等至民政署遞禀據稱該鎭自公昌代步取歇之後附近鄉民諸多不便現有徐家匯典商匯昌情願在諸翟鎭　立濟昌代步以便鄉民呈請立案等語昨民政長已批准照辦矣　　捐局中人應得報効江寗財政公所據金陵大勝關厘捐局長王弼呈稱民國輕濟困雞曾由黃前留守發起國民捐以維時艱自當遵飭報効現將本月應領薪水洋一百元曁局内司仟人等各願捐助半月薪水兩共計洋一百八十一元五角情愿助作國民捐欵聊盡愛國之熱忱除將捐洋送繳中華銀行兌收外呈報查核等語現財政公所已轉報蘇都督通行蘇滬各捐局一體仿辦矣　　水師營添設軍醫滬防水師第八營管帶王楚雄以本營兵士甚衆或患病症醫治諸多不便爰於前日禀准滬防李統領按照營制添設軍醫一戰派醫生唐沛霖經辦月支薪洋念四元卽由該營月餉彙領核發民　　退伍兵有志未逮威武軍退伍兵士劉安漢擬投入滬防統領學生隊前日禀陳李統領請求收錄昨奉批示云閱來牘具見熱忱投効惟本管學生隊業已足額實無位置君前程遠大宜别圖上進以遂狀志此復　　聲訴經理辦事之擅專仁和莊主龐元濟控正經理倪思九（卽倪錫疇）副經理吳芷亭濫放帳欵六十餘萬兩一案昨經公廨王襄讞會同英　副領事升座特别公堂復訊先由原告代表梅吉言沃沛兩律師偕原告上堂聲稱倪吳係上海分莊經理倪兼爲交通銀行經理前清宣統二年六月間自正元等三莊倒閉後倪曾函致蘇州正莊言未波及惟以市面缺少現欵由正莊經理龐天生先後　銀十餘萬兩來滬接濟嗣查帳上陳逸卿名下被欠往來銀十九萬餘兩戴嘉　名下結欠橡皮股份押欵銀三十一萬餘兩洋貨押欵亦有七八萬兩復向詰問　稱係副經理吳芷亭經手查原訂合同放帳不能逾四十萬往來各户不得逾一萬之數如有鉅數押欵亦須會商辦理而倪於陳戴兩户擅放至五十餘萬又一再隠瞒照係朋比舞弊請爲訊追被告亦延莫肅律師代辯訊至此中西讞員以時已遇午判令暫退候卽日下午再訊　　尹允諧解案未審前清皖省六霍茶　總辦尹允諧　呑公欵逃至滬上經該省財政局電致駐滬皖軍籌備處代表周星若禀請公共公廨將尹逮案判交妥保候原告檢呈賑據再核在案茲原告已將各項賑摺証據檢呈公廨催請復訊昨由捕房將尹解案請示聶　讞與美蓋副領事判仍交原保訂於禮拜六德領堂期解訊瑣聞 
[城内]  
　　判决家事○浦東爛泥渡婦人顧倪氏同子顧全華投上海地方審判　呈訴被夫妾洪氏聽伊亡女之辦夫章輪臣惑騙覇產請提究斷等情由應核准飭傳　輪臣未到旋據洪氏延請巢　律師輪佐原告亦　金泯澜律師代訴兩造到庭開始言詞辯論倪氏供稱氏夫顧天益在日置有房產金飾等物被夫妾洪氏倚竉覇管近被洪氏聽伊亡女併夫章輪臣之惑騙藉口鄉間不靖將夫遺貴重衣服金飾銀洋房產單據衣箱十二只濳行運匿業經氏子顧全華查明在蔡佛郎家寄存三隻沈道良處寄存二隻餘求追斷全華供同訊之被原推諉不認兩造律師辯論後由原告律師依照民事訴訟律六百三十一條規定聲請　長將查出蔡佛郎等受寄衣箱五只先行吊案發封並飭吏將借出欵項逐户知照對認現僅對有一千七百餘元經顧姓族親人等呈請迅予判結因即續傳洪氏不到請巢律師出庭辯論經民庭推事金鴻翔察核供詞遂卽判决其詞如下查此案顧全華爲顧天益之嫡子所有天益遣產自應悉歸全華管理當天益在日洪氏倚竉覇管固不必論現在天益已故全華自有承繼遺產之權洪氏不應聽章　臣運出衣箱隠匿損耗殊屬不合姑寬着將經管之田房財產借欵各項單據連同封扣衣箱悉數交與　全華管理並着倪氏母子邀同族親　定酌給洪氏　養費用本應得按照事實判决　　都督府批示○前滬軍北伐先錄隊特務長余得云呈批禀請投効滬營就近養親期於忠孝並盡其志可嘉本都督亦甚願成人之美惟此間編制已改各圑營下級將校大半投閒焉能再用新進且値取消在卽更未便位置屬僚仰赴他圑處另　勿悮鎭江隨營上海巡警兩學堂畢業生程勛猷禀批禀悉滬軍编制已改本軍政府又取消在卽雖有人才舞從位置該員旣歴受軍警敎育兩界均堪効用不難謀得一差仰卽速作他國勿在此間久候前威武軍退伍隨營學堂兵生劉安漢禀批禀函均悉前由蘇州送來一緘業經批飭另　榜示在案仰卽知照至禀　咨送學堂一節該生情殷求學志固可嘉惟現在大局初平軍事敎育未　普及一時尚乏程度相當之杸可以送入肄業所請碍難照准王會　禀批前孫貫生介紹該員來府効用允爲徐　位置如有可以設法之處早經量予委用本都督素來體恤寒畯豈　令其久　旅舍漢然置之至工商部長一席前已呈請取銷宣佈在案所請相隨北上應母席議　　民政長批示○催征吏倪少峰王愼卿禀批據禀已悉繳到楊源發牙税洋二元五角姑准入完傳論此後不得再延定干吊閉元裕昌等十五户查吊無着旣據取到各該地甲切結候卽先行除稅惟稱邵和昌帖在吳琴甫處應往詢明吊呈其餘各户趕緊分别查吊取結禀復以憑核辦切勿再延吊到閉帖二紙存候繳銷切結清單附　　地方檢察　民庭批示○瞿　鼎爲程惟善案請求狀批查此案已展期本月二十三日續開辯論爾果願作調人儘可於辯論前極力從中理勸俾兩造均得圑滿之結果若任意起滅無裨當事殊無謂也爾其熟思而善處之陳宗浩等呈批狀悉查參加專指法律上利害關係第三人而言法律具在不難覆按該商等係理處老公茂珠件之人並無利害關係之可言以之爲証人則可以之爲又加人則與法律不合所請碍難照准盧鏡颿呈批稱覓得舖保仰卽來案出具保狀准予暫釋仍遵判具限分期繳據銀期票十紙存候給葉昌業具領　　地方檢察廳刑庭批示○施王氏請求保釋伊子阿龍由批訴悉爾子阿龍欠租侵入王金氏漁段捕魚業已傳集兩造質訊屬實本有應得之罪本廳姑念原告之目的在收回漁圑自捕阿龍亦供稱自願退租不敢再入侵漁且施王本係親成着令阿龍具安分切結交保省釋以勵悔悟在案今爾猶以揑詞誣控無辜受累等詞呈訴請求保釋何其糊塗如斯耶 
[南市]  
　　市政廳批示○爈坊代表商人袁賢渭禀批禀悉查飭遷鎔銅坊其原因係由王　馬弄長源一家地點在市心之故今據禀稱由同業與該坊調停擇地遷移其餘西馬橋附近各爐坊地較辟靜當無妨碍候再交市議會核議可也　　因傷殞命○南碼頭住户江北車夫朱正福之妻楊氏前日夜半與隣居女巫王氏口角爭毆楊氏受傷當赴醫院數治囘家延至昨晨因傷身死王氏情急逃逸已無下落朱將在埸陖使行兇之鄭寄山扭至同區移經陳裁判提訊不認移送地方檢察廳訊究　　抗捐行兇○市政廳經收地方捐之鄭　桐扭仁安里居民張阿狗至裁判所控被欠捐三月計洋六角向收不付反敢行兇等情經陳裁判訊明屬實判　洋一元入角以爲抗捐者戒仍拘留三小時以儆兇横　　學徒濳逃○通州男孩月俟年十二歲在城内某骨器作學業因被師責打逃出在西門外　　由巡士帶至西區詰明家住浦東父爲扛夫卽移裁判所　　　　留候認領 
[閘北]  
　　拐匿小孩○江北人王孝　　　　　之學徒拐匿七歲男孩等情由五區將周移解裁判所昨經孫所長提訊王偕証李趙氏鄧巨龍到堂証明前情訊據周供聞王之小孩被張某誘匿於李延家内所長以鄧供詞不實判與周分别交保並着周尋張某　案訊核　　强搶　婦○錢兆松控江北人孫和林與張喜董步高　三朱阿四趙金標等九人强搶寡媳陸氏　　等情由九區解送裁判所昨經孫所長提訊錢與其媳陸氏投訴前情求究訊之孫供詞狡賴旋據張喜等供稱均由孫和林紏往强搶所長核供判陸氏交其翁县領孫押候核辦其餘入人各罰洋五元充公押候繳洋開釋　　私押田單○唐寅卿控沈友章盜押田單等情昨由孫所長提訊原告投訴被唐將田單盜押與郭桂删計洋一百另九元求究訊之沈供認不　判交保限一月清理 
[英租界]  
　　拐案訊實○引翔港鄉人奚全林控崇明人王兆祥與周小狗串拐其妻華氏逃匿崇明一案業經捕房將王周與氏一併拘解公堂分别訊押在案昨晨由廨訊得華氏實被王奸拐關讞員遂商之美强副領事判王與氏各押三月氏於期滿後准交其夫領回管東周無干省釋　　搶匪推諉○陳春林等控流氓王阿土在虹口擺取金環昨由捕房將王拘解公堂訊供推　判押候查明於下禮拜四再訊　　軍人受罰○軍人閔大賓前日帶刀經過租界巡捕以其違章帶入捕房存刀保出昨經公堂傳訊以閔不知租界定章着罰洋一元充公刀發　　　秘密賣烟○郁萬興與過犯王阿蓬同在楊樹浦東首未釘工部局門牌之屋内私售烚吃被包探陳銀松查獲昨將二人與煙具一併解送公堂訊明判均逐出租界烟具銷燬又浙江路五百四十七號住户陳甫　因私售燈吃被捕查獲昨將陳拘解公堂訊實判罰洋二十元充公烟具燬去　　須　見証○汪梅生控傭婦戴兪氏竊取小洋九千三百角昨由捕房將氏拘解公堂訊供不認判押候見証到堂於下禮拜四訊核　　倫竊銅元○電車公司六十號電車上一百五十號賣票人控許阿福竊取銅元六伯枚昨由捕房將王拘解公堂訊實判押一禮拜示儆　　賣女爲娼○　陽人丁法正偕其舅父姜長林控妻程氏帶同十六歲女兒愛實私逃來滬將女押入福建路七百三十四號　婦陳老三處改名文雅雲懸牌賣娼等情昨由捕房將程氏與　並女一併拘解公堂訊供明晣判程氏押女所兩月女發　良所陳搞不應買良爲娼着罰洋十元充公身價不追　　私遞食物○甘肅路餅攤學徒包紅立前日將燒餅送至女押所内被九百三十一號華捕查見拘入捕房昨解公堂訊明判罰洋五元充公無洋改押五天　　追交妓女○搞婦林李换控陳市水陖使妓女十二樓捲取金飾逃往漢口一案昨經公堂復訊判陳交保限一月將十二樓交案否則照賠被　各物違干未便　　調票紏葛○程思義衞子山方鼎甫同控已閉正元謙餘兩錢莊及晋和莊股東陳子藩不付票銀等情前晚由廨復訊原告代表丁榕律師偕匯正記脹房李忠山等上堂証明求追訊之被告由担文帮辦沃沛律師到堂代辯並據匯正記股東畢瑞卿徐陶德延博易律師上堂聲稱衞子山與晋和莊掉票紏葛係個人私情不能將匯正記存欵扣留請爲追判判陳仍交原保候下禮拜三再訊　　衹可推抵○婦人奚陶氏控高如坤（卽錫華）與中保徐佛增 
不還抵借洋九百五十元前晚經公廨王襄讞訊供屬實因無力取贖判候給論將所抵基地及房屋歸原告管業完案　　分期拆還○楊福昶控朱長棣不交由徐州匯申銀洋一千四百七十元前晚由廨傳訊關讞員論令原告讓去洋四百七十元判朱先繳二百元以後每月還洋二百元分四個月還清　　交保算帳○三新公司趙子和朱蘭若控司帳王慓士　弊等情前晚由廨復訊判交原保着各邀公正人務帳算明於下禮拜三再訊 
[美租界]  
　　發見屍身○前日楊樹浦陳家弄後坆山旁有男屍一具年約四十餘歲身穿洋布衫褲由據查見身有刀傷多處報告捕房飭將屍體車送驗屍所候驗　　日人逞兇○某日人前晚在黃浦　毆打率夫陳阿五由一百五十四號華捕上前阻止不服反被撕破號衣旋由他捕帮同拘解捕房押候究辦　　車夫避債○人力車夫小猴子昨日拖車至　倫路被卞祥甫索飭金多元無力歸還　車而逃由卞將車送入捕房留存候核　　譯人病故○粤人劉瑞峰向在美捕房充當　譯近因患病請假醫治無效於昨日身死當由捕頭轉禀總巡核奪　　行人跌傷○張阿發前晚至揚子路該處正在修理碼頭因無燈火以致跌傷當卽報告捕房飭送同仁醫院醫治 
[法租界]  
　　追繳借據○妓女金素琴控　婦張蔡氏勒據　昨一案經公堂集訊金妓稱女子前在蔡氏妓院内爲娼時曾向借洋一百元迨後由院已由狎客趙　發代爲償還詎該　將借據　住不還欲　再索求追借據趙圶發亦投案供詞相同質之張　供借洋並未付還所有借據因屢索　報故託某洋人代索借據亦在該洋人處未曾帶來　張蔡氏於下期將據呈案再核　　無知誤犯○工部局所設各路之公用自來水龍頭定章不准用抯桶私自吸水桃賣違者以倫竊論近因各處時有用大號抯桶取水挑賣爲自來水總廠查察西人查知當將季海元石鳳生二人獲住送據解廨訊究據稱實因不知章程悮犯判　　二元石罰一元以　 
　　合股紏　○周季葵前出股本銀二千兩與粤人卓質庭合 
太古昌報關行買辦閱時未幾卓因案避往廣東所有買辦一席由夏某方某爲之代任不久亦因用空銀兩不别而去致周之股本分文無着後查有老大昌洋行尚存貨物約値五千餘兩故卽將卓追回控辦訊究卓供大昌之貨已爲夏方兩人提出三千餘兩現在存貨約値二千兩判卓將方夏二人交案訊明核斷 
來件 
[糾正招商局董事召集股東大會佈告節略之平議]  
　　招商局股東一份子何覺悔來稿處商務凋敝之秋大局紛紜之際敝董等謬承公舉與聞局務極思認眞整頓竭力改良以副衆股東之委託受事以來條已三月議論雖多成效殊尠各董旣承公舉宜如何秉公建議爲裨益局務之計豈可不顧事實徒逞私見一味仇視辦事人如日前時報所登董會函稿至以隔靴掻癢遠笑通人平日所議之不能中肯于局務定多貽誤卽此可以推見其爲失職實屬已甚按照法律自宜另舉固由敝董等德薄能鮮亦實公司之事雜言龐就目下辦事情形而論所謂雖有善者莫如之何將來之發逹固無希望現在之　礎且難久存商局爲吾華航業之碩果經軍事之延擾幸獲留遺二語頗有自知之明然諸公有受事已八九月或已一年餘者亦復二免此弊抑又何說 
竟聽其棼亂釋雜因循敷衍以　壤於無形之中敝董等雖極　愚固斷斷不敢出此也旣不敢出此則非另籌辦法不可當由廷芳擬議辦法三條 
去年軍事議者旣追憶及之矣當其時局事危急逹於極點衰衰諸公或則放棄責任連　去職或則野蠻舉動强追抵借試問其間能　力支持堅怒不撓者爲誰然則招商局之今日幸獲留遺者其功正有所在 
一延　洋人代辦也擬仿太古怡和辦法　洋人爲總經理仍隷於董事會之下而受董事局之監督准照公司律凡用人辦事有當爲總經理所專辦者一以責之有待董事局之許可者仍由董事集議通過而爲訂明可以隨時辭退先期通知之約則操縱進退主權在我此一法也二則招商包辦也其法招般實商人或獨力或合力量基資本可與招商局財產相當者與之締包辦之約由包辦者每年認繳股東年息一分紅息若干盈則包辦者自得折亦歸其自賠本公司槪不過問凡本公司堆棧船舶局所一切爲營業必須之產物皆由本公司列册點交包辦者衹能使用不得以之抵押變賣仍由本公司特派　查員若干人隨時　查有損壤遺失者應由包辦人負賠償修補之責包辦之約多則三年少則二年未届滿約彼此不得變更此又一法也顧延備洋人爲總經理雖云權自我操終虚事多旁撓且怡太兩公司近來成請亦未必遠勝於商局則僱用洋經理亦未必能遽收速效而𡃂寳奪主流弊轉不可不防 
辦法雖有三條自認可行者衹其一實則并此所謂可行者亦仍萬不可行此之謂並無辦法（未完） 
[大同民黨黨領章水天對於華法美聯合會之感言]  
　　昨日各界志士在張園關華法美共和紀念會因爲爾國是共和先進國此次開會是聯合感情互相扶助的意思此　我國未有之盛舉水天躬逢其盛極爲歡迎本應上台演說幾句發表鄙見因爲時不早天氣又極熱又見演說諸君大都痛快淋漓詞意　切足使人人心領神會自無庸水天贅言雖然今日此舉要小言而不得者請爲諸君痛哭陳之今日此舉雖稱極盛諸君須要想想去年各處起義時我同胞費許多熱血擲許多頭　方　換得一個完全無缺的共和民國進個時候正是我同胞吐氣掦眉　史上極有光采的事體將以爲從此以後可與法美兩共和國稱雄世界然而事定以後表面上雖有共和之名看其内容還有許多可危處如財政困難也各省兵變也滿蒙藏時有警報也敎育不普及也種種危險皆發生於民國造成以後吾父老兄弟諸妨姊妹若使大家有愛國之心目應該人人振起精神人人看　事爲已事守公德去私心照此做去程度自然比得來法美了自然與法美更勝了若還依人成事大家不負責任一聽政府恣意妄爲專謀權利黨會互爭意見不顧大局外人見我們人民無志無氣如醉如夢勢必大家都要想瓜分了你看危險不危險呢我願我父老兄弟諸姑姊妹人人以愛國爲前提棄舊從新實力做去人人抱定共和主義視今日之會不但聯絡感情凡百事情須要照法美兩國的長處自然程度高了那時候我同胞實實享共和幸福了我們三國享了共和的幸福全球各國亦能享共和的　福了 
 
 

Page 8

 
 
   
 
 

Page 9

 
 
頭痛眩暈昏倒溜飲胃痛惡心嘔吐宿醉水傷下痢腹痛注船暈車溫熱諸病均可立奏奇効 
總經售處 
日信大藥房 
上海英界溫州路 
[第一最優等商辦湖北水泥廠股份有限公司]  
敝公司寶塔水門灑牌現經意大利都郎萬國賽會考驗一等第一英國國家化騐拉力一千三百五十磅實為中西第一等貨色有驗單證書為憑價廉物美倘蒙　賜成無不格外克已此佈 
上海總批發所四川路三十六號電話三四三一 
[世界美術畫]  
布面洋裝秦兩　體女犯攝影一冊洋二元 
珂　版中國美人由浴圖十二頁洋一元 
珂　版中國擇　美人　　十二頁一元 
珂　版中國裸體美人畫鏡四大幅洋一元 
俄德法三國裸體美人掛鏡每　　幅一元 
泰東西自由結婚夫婦愛　寫眞一打一元 
泰西實體美人遊戲　甲乙兩打每打一元 
外埠　　局匯票不　之處郵票亦可代價 
惟作九五折計算寄費每元加一成無法算 
處埠如顧經售請即面訂可也 
上海四馬路第二百零二號洋房 
日商書畫大成公司總發行所啓 
[遺失道契]  
者英啓公佈第四千六百十七號地契道失業主擬換新契如有人拾得值契作為廢紙 
白郎此啓 
[廣東種德園　經驗馳名痧藥]  
本園秘製夏令痧藥久已遠近馳名茲將經驗各藥略列以僅　紳商善士有所問津○萬應痧氣丸大瓶一角中五分小雙料一分二單一分○八寶紅靈丹大瓶一角中五分小雙料一分半單分二○麝香臥龍丹○諸葛行軍散○　癥白痧散○人馬平安散以上大瓶一角中五分小一分半靈寶如意丹大瓶一角小五分○飛龍奪命丹每瓶三角○萬應午時茶每盒角半雙料二角○消暑甘露茶每包一分○福建神種茶每塊五分雙料一角○霍香正氣丸每丸二分半○純陽正氣丸每包二分○經騐霍亂丸第丸五分○茄楠癖痕香珠每串一元衆五角○紫徽癖瘟香牌雙料每塊二角單一角○小兒回春丹每丸一角○萬應如意油每瓶二角一角小五分○止血止痛玉樹神油大瓶一元中五角○正薄荷油第瓶二角一角小五分○藥目太多不能盡錄○諸君光顧請認明上海四馬路老巡捕房對門開張不悮○外埠函購原局回件郵費自理○各埠各大藥房均有經售○善長施送卅發格外從詳細廉 
廣東種德園謹啓 
[虹口三元宮西首山月番菜館]  
本館公司大菜每客五道外加水果茶點取洋半元禮拜日本名敵特等香煙貴客欲用加洋一角料味新鮮美滿敬請各界諸君嘗試須認明紅磚洋房便是　卽日起每客奉贈扇子一把 
[珠珀下疳立愈白濁丸]  
專治五淋白濁靈驗無匹如溺管閉塞撒尿不出痛極難忍一服馬上利水此痛全愈○立愈洗疳水下疳散花柳搜毒丹靈驗異常均每瓶五角 
上海畫錦里北廣東杏濟堂啓 
 
 

Page 10

 
 
自由談 
游戲文章 
[送某都督序仿送董邵南序] [  延]  
　　上海俗稱多閉月羞花之妓某督任光復有微名於當世舉爲總長久覇於斯土吾知其必有戀也某督悔乎哉夫以子之小有財苟慣抱琵琶者皆歡迎焉矧上海之妓出乎其性者哉然吾嘗聞舊交不如新好吾惡知其北反甚於南所云耶聊以吾子之術卜之也某督悔乎哉吾思之有所悲矣爲我謁觀世音之室而觀於其囊復有貯軍用票者乎爲我謝曰參議員在後可以辭而去矣 
[瞎三官經仿中庸] [  愛]  
　　嫖妓所以淫樂也賭錢所以貪樂也吃酒的以懶樂也 
嫖妓成龜賭錢成賊吃烟成鬼如此者不病瘡不窮而竊木偶以成浪費之道可一日而盡也其用財不愼則其耗財不測 
浪費之道嫖也賭也煙也酒也吃也着也今夫嫖斯區區之多及其無窮也田地屋字蕩焉楊梅發焉今夫賭三百和之多及其屢輸罄腰包而不敷并家產而不夠妻子餓焉今夫烟一盒子之多及其日吸衣服質之傢伙當之生意歇焉今夫酒一酌之多及其不愼公事悮焉大禍　焉糞坑墜焉 
[新孟子] [  水]  
　　孟子曰人有恒言皆曰天下國黨天下之本在國國之本在黨黨之本在爭孟子曰爲政不難不得罪於巨黨巨黨之所好一國好之一國之所好天下好之故悠悠之口聞諸外國 
孟子曰滿清之得天下也以兵其失天下也以專制國之所以廢興存亡者亦然 
總統專制不保繼任總理專制不免逃亡都督專制不免取銷民政長專制不免去位衆百姓專制不齒人類 
今假共和而行專制是猶求生而得死孟子曰某報者可與言哉安其危而利其菑樂其所以亡者某報而可與言則何煽亂大局之有 
[富貴一夢記] [  愛]  
　　唐某與盛某相友善二人宿於某處館時剪燭談心共嘆貧賤之苦正相對無聯更　欲終忽窗前瀟瀟冷雨滴瀝不止聞之益覺孤悽二人棬而假寐盛忽見翖頂輝煌狀類滿清大員者一人謂之曰聞汝工拍馬之術胡爲冷落至此倘有意進取可隨罗來盛喜極隨之至一處類王者居大員耳語盛曰此極貴人也幸竭君所長以謂媚之富貴實難限量盛領命至以妻妾媚貴人貴人答以　養美缺不數年富埒王侯盛當時趾高氣揚姬妾多至五六十人大有不可一世之槪然其術不遇竭萬民之脂膏以添錦上之花而已日久事敗萬民怨恨剌骨欲生食其肉貴人亦自顧不暇不能爲之卵翼盛因呑金方　自盡一驚而夢覺矣醒而見唐尚在　睡中急推醒方與有語唐乃厲聲大呌口嚇煞我也盛問何謂唐曰夢作官至殿閣思欲搜括國庫盡室以行不料甫畢事即爲人偵悉徹夜槍聲震耳吾赤足奔逃不料前是大海不得已縱身　下何幸尚在人間也盛亦告以已萝二人嘆曰富貴眞如春夢一場又何羡乎 
[妒律（續）] [  龍]  
　　一凡婦人無子恐夫買妾非立已侄卽抱蟆蛉比照斬人家祀例杖一百剌配　古塔没產入官父母兄弟不行勸阻者俱發爲奴 
判日老蚌難胎久虚蛾眉之奪寵牝狐幼術陰營螺負之良圖難不若陽翟居奇喑移嬴　乃竟作嘉睖釀禍顯易唐宗逐奸踪而遠戌少藪厥辜藉絶產以入官詎資異　在昔設謀盡策罪先决於妖　而今遂遇模綾　合施諸醜類一凡婦蓄妾原非得已乃自誇　德冀人贊頌擬坐以現任官員　輒自立碑律杖一百 
判曰口碑載道螽斯豈賦自后妃尸祝由心棠　實歌諸黎庶崔子欲收民望强貸忠賢王莽窺伺王圖僞爲謙　苟使傳閔寡實恐淆月旦之評如其久假不歸幾誤春秋之筆盜名有禁於令難寬（未完） 
海外奇談 
[夢中報警] [  頌斌]  
　　巴黎雪斯登路第一千二百九十一號門牌住一英婦名安哦爾氏獨居一室頗修潔上月二十一號東方未白時婦睡興方濃忽夢其家後屋失愼大驚而醒即奪門出飛報警吏警吏聞耗亦信以爲眞立電警樓報警於是火鐘一鳴消防隊之救火車四面驅至查視一周竟不知火在何處始各驅車而返警署乃拘安哦爾氏至署詢問其造謠之故并欲科以相當之罰金安哦爾氏答曰余實在夢中見火勢炎炎不可撲滅因驚而忘其爲夢誑報警吏余固當罰但警吏並不同夢亦宜審視確實始可電告警樓今鹵莽若此亦不能無咎也警官無以難遂命此次罰欵二人分出之聞者均爲絶倒 
尊聞閣詞選 
[夏日閨情] [  天白]  
　　高捲珠　罷晚　羅衣微透玉痕香閒階明光如水消受西風一枕凉 
[靈澤夫人廟用漁洋元均] [  李生]  
　　步障明珠憶入吳江流千載小山孤衹今試劍峰頭望還有劉郎片石無 
白帝行宮久寂寥潯江水自蕭蕭靈祠遙望湘妃　　有東風上下潮 
[前題] [  芬女子]  
 
 

Page 11

 
 
　　寳馬怱怱憶去吳思親回首白雲孤歸來蜀使無消息曾怨劉郎薄倖無 
漢苑吳宮兩寂寥靈祠風雨自蕭蕭明珠步障今何在鳴咽猶聞子夜潮 
心直口快 
　　我記得民立報之軍政罪言我思之我痛我看申報自由談我服其不存私見我見某報爲某都督作辯護士吾爲之羞學無專長與依人成事有何分别强辯何爲擁兵自雄居然以兵力示威商店吾爲商界呌苦假共和以行專制吾服其手段之辣心計之工一面取銷忙一面委任忙我看得天花亂墜[  冰]  
内憂未弭外患方張當此存亡危急之秋羣策羣力共圖進行尚虞未遑而乃赫政黨操戈同室始則以口舌相爭繼則以武力相角鳴奇矣推翻舊政府造就新民國固吾人莫大之希望也今民國成立矣目的已逹矣然時事之棘手倍甚於前大局岌且有不可終日之勢執政諸公膺國民之重任宜如何建設而維持之乃棄職濳遁者有之貪戀褖位者有之攘權奪利者有之互相攻訐者有之或擁甲兵以爲榮或置姬妾以爲樂共和國中具此怪狀茫茫前途正不知作何景象也悲夫 
赤帝司令天氣漸熱於是一般浪子少年又有乘夜馬車遊夜花園之舉耗財傷身莫此爲甚藏垢納污在所不免寄語閨中女金玉其身稍爲歛跡勿作輕薄態致貽女界羞 
某都督日言取消在即而盤踞高位如故想是吃餞行酒忙所以遲遲吾行[  立三]  
身爲學校敎員而對於求學諸生不能舉各種科學以新法敎之日惟使若輩背誦四子書及千字文了事是等於村學究之誤人子弟也如此敎育我不偑服 
逢人而談公益事遇公益事不肯名一錢經手本地方各公欵猶必侵呑幾文如上假慈悲我不偑服 
昔日倡革命意在爲國爲民今日閙意見意在自私自利如此志向前後兩歧之新人物我不偑服 
維持國貨人人應蓋之天職也若徒勸人用本國貨而已所用者無一非外國貨以此自命爲愛國志士我不偑服 
遣散軍隊爲中國今日節省糜費之第一要着然無善法處此徒事野蠻甚至有以殺　爲最後之解决者如此行爲我不偑服閳明正理補助時局八字言論界曾有以之爲宗旨者而近日觸眼之文字只顧黨見不尚公論何閳明正理之有何補助時局之有如此報紙我不偑服 
軍用鈔票不持之以助國民捐而專用之於妓院人謂某都督闊綽我不偑服[  悲秋]  
戲攷[  健兒] 　 
[御林郡一名馬芳困城]  
　　是劇卽二進宮之後段也明萬歷時有壯士馬芳幼年落魄在蘆溝橋作响馬爲國丈李良所拘割去左耳楊波見其英雄收爲義子保奏至總兵之職鎭守大同後朝在有吏部徐贊邀寵專權誣陷楊波逮入獄中楊急致書馬芳請其設法解救馬即統率大兵直向京幾圍困皇城萬歴得耗大驚與母后龍國太親往城頭詰問又出楊於獄中令登城勸解命馬即日退兵時楊帶罪登城頸項圍有劍枷馬要求去其義父劍枷復還原職削去徐贊官職廢爲庶民并許以便宜從事始肯退兵萬歷不得已俱允之馬遂班兵回大同而去 
小說 
[滑稽短篇老學究保存國粹（再續）] [  鐵公]  
　　却說老學究坐在椅子上聽匠人一剪子一剪子的剪他的頭毛心中却十分喜悅暗想道我自徒進了學之後便困在家中漫說别的事不曾做過就是二三百吊錢的舘也未曾沾染得分毫後來科舉廢了學堂裏的國文敎習更没得我的份我以爲終身無望了誰知今日還有我做民政長的日子呢眞是我的老運到了心中越想越得意把從前所說的清朝的國粹父母的遺體聖人的遺訓俱丟到九霄雲外去了過了一會他頭上的辮子早剪得乾乾凈凈便催着衆人直奔議事廳而來到了議事廳門口衆人便說道老先生請進去罷我們還有别項公事不奉部了說畢衆人散去他便大搖大擺的走進議事廳來一看連個人影兒也没有各處尋找都是空空如也心中有些明白過來曉得上了他們圈套急走出來尋衆人時早已杳如黃鶴了學究心中好不氣悶没奈何只得埀頭喪氣的囘家從前那些頑固的習氣再也不敢做出來了 
鐵公曰老學究旣剪掉了辮子大清朝的鬼是做不成了只好等着做中華民國的鬼罷　　鏡笙先生鑒海内詞章家多函詢先生姓名住址希卽復示爲盼　根白 
蚯　君鑒久别甚念請示住址丁悚白 
 
 

Page 12

 
 
   
 
