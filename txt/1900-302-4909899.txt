# 1900 - 302 - 4909899

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[安行旅說]  
　　有客歸自鄂中敂執筆人之門半晌瞠目不能語問以故曰險矣哉何長江數千里間盜賊如林竟若是之肆無忌憚哉當僕之道出蕪湖也見有客携襥被附舟似是老於作賈才鎭日倚行囊危坐未嘗須臾離至深夜諸客已相將入睡鄉忽譁然曰余被竊矣余貲財且盡失矣歸將何以對主人余行且死矣諸客叩以被竊情由則忿然曰余方倦極假寐驀見一人携小包挨余身過包墮俯而拾之及其人去而余行囊已㓾破寳銀數錠已不翼而飛然其人固衣履翩翩並不似妙手空空兒模樣也諸客咸曰是矣是矣汝幾見探囊取財者而衣衫藍縷若乞人子乎及今尙能識其面目否客曰固識之乃相與覔船中至舷畔突與其人遇執而搜之纍纍不動尊絲毫未失正喧閙間驀四人躍而起以手摶膺曰我輩托足江湖全恃黨來物餬口今若此是絶我輩生機矣語次掣出明晃晃柳葉刀指諸客曰敢多言者願與爾併命幸諸客非弱者扭而欲縶之適舟已抵金陵若輩乃從人叢中逸去迄今思之猶驚悸如小鹿兒在心頭撞也執筆人曰長江素稱安穩之區輪船絶跡飛行瞬息千里故人皆樂附之似此奇險環生直將使惘惘也門者望而裹足矣不知尙有法以治之否耶客曰治之之術無他惟有從嚴懲辦而已回憶十餘年前鄂屬武穴黄石港諸埠頭此輩公然爲患往來行李咸有戒心自南皮張香帥開府鄂中嚴飭謝軍門時時偵察獲則殺無赦此輩遂動色相戒遁而之贑皖今則贑之九江皖之安慶蕪湖凡有上下水輪船竟敢白晝劫財恣行無忌狐身旅客一旦喪其貲斧進退維谷每有因之輕生者而其果窟尤在谥蘇之江陰不觀今春吉和輪船之事乎當吉和之由江陰駛至鎭江也在船執事人助船客拘竊賊賊黨竟拔刀相向并聲言欲縱火焚船雖有船主大副諸西人亦苦無能爲力祗得駛至儀徵左近縱之登岸以免禍端聞江陰衆匪徒膽敢推一人爲頭目黨中偶有齟齬則頭目升公案判决一若官之鞫犯者然巡丁不敢拘局員列熟視若無覩試問船中諸執事尙敢與之爲仇乎而行旅苦矣而輪船且生涯暗减矣且今之富有票匪其誘人入黨也心誑以購票者附各輪船他適不取船資及拘而鞫之輙稱與沿江各會匪徒暗通聲氣然則此輩陽爲竊賊安見暗中不爲康梁諸逆臣羽翼潛圖煽禍長江若是則不特行旅被累無窮卽國家亦陰受其害矣奈何不及早師香帥之法網羅密布有犯必懲耶執筆人曰子言網羅密布竊以爲依然官樣文章耳鄙意當輪船由上海出口時宜告之捕頭派出中西包探各二三人隨之而往沿途伺察獲則隨處送請地方官嚴辦文其面作竊賊字鎖錮船上使人一望而知迨船抵漢皋則移鎖馬頭回時仍帶之返滬歴數月始釋師有敢持刀者援照强盜例申請就地正法庶已獲者不能再犯未獲者亦得觸目警心否則瞻愈大計愈毒由竊而爲盜由盜而爲富有哥老安慶帮諸會匪他日燮生肘腋滋蔓難圖星火涓流不將釀成巨患哉客曰子言良是苟官吏能風行雷厲常存除惡務盡之心則不特行旅受賜良多卽輪船亦隱受其福矣請箸爲論說以告牧民者如何執筆人曰筆人曰可遂援筆爲安行旅說冠諸報端 
[本館接奉電音]  
　　昨日淸晨西安行在飛電傳來上諭二道敬謹譯登○九月十一日行在内閣抄奉上諭任道鎔奏霜降安瀾一摺本年黄河凌汛消長無常各廳新掃時形振動經任道鎔督飭在工員弁實力修守現已節交霜降各廳一律穩固仰賴神佑普慶安瀾朕心實深寅感著任道鎔親詣大王將軍各廟敬謹祀謝用答神庥欽此同日奉上諭前調鄧增帶兵赴太原行在現在駐蹕長安鄧增卽係陝西提督著統率所部速回本任愼固邊防陝安鎭總兵姚文廣著一併回任欽此 
[京師近事]  
　　日本報登陸軍省所得京師公電云東歴十月二十六日卽華歴九月初四日各國駐京使臣初次開議中外聨和之事目下李傅相已奉旨總統武衛全軍京師向有美國步兵營第十四聨隊中騎兵一枝當二三日前陸續望南方進發至駐守北通州之俄兵則於本日撤退通州北門讓與法駐守 
[西報之言]  
　　日本報登英京倫敦來電云德國有日報名矮路呆麥伊内之矮伊之痕餓者論及英德二國政府互商中國議和之事大旨謂此事英德二國全無自私自利之心實欲使世上共沾利益其迫令中國洞開門户也列國咸有所便且能使齟齬速平所大可慮者惟列國或有垂涎土地之私耳 
[金陵火藥局初災三述]  
　　金陵火藥局災况前已兩紀報端昨得本館訪事友來函云省垣自本月初五日以至初七日連得好雨重陽前一日大雨如注電光閃爍雷鼓怒鳴俄而大聲砰然無異天驚石破室中陳設一律摧殘瓶盎樽罍戛戛作響旋聞途人喧傳定淮門外火藥庫忽然火發震斃多人冐雨策衛探之甫至淸凉山麓卽見敗殘木片散布行潦中雜以黑如煤屑之物細視之皆火藥也其有形如朽木黑若焦炭長短大小不一棄置路隅者皆被災之人殘肢斷股也再行二里詐將近馬鞍山沿途堆積更多令人不忍偪視山下民舍皆蕩然無存古林菴及護庫兵房已無半椽片瓦儲藥之所平地陷塌成塘大約畝餘深約二丈有咫守庫之丁役更夫及庫外護兵兩棚古林巷僧徒若干人曁附近居民數十家竟無一人得免一震之威竟至於此吁可畏哉至函中述失事之由謂有人避雨淸凉山巓古掃葉樓遙見山均騰起一物天矯如龍竄入火藥局内雷神隨其後驀然大震烈燄上騰地動山搖無異昆陽之戰嘻雷擊惡物稗官家每喜言之自泰西格致之學興而窮理盡性之懦直决其爲理所必無詞而闢之不稍假借今者猝遭巨禍意者典守者知咎無可諉故爲此說以矇上游乎然執筆人則斷不能爲其所蔽也 
[貢使登程]  
　　九江訪事友人云日前正任江西巡撫調補江蘇巡撫松鶴齡大中丞札委前署九江府候補知府聨敷靑太守震率領崔顯廷明府來雲溪少尹及程把戎某管解磁器綢綾及各種土產赴陝西行在進呈 
 
 

Page 2

 
 
御用太守以下諸員奉委後卽命駕登官舫帶以紫官輪船鼓浪西上本月初六日行過潯江 
[學堂會考]  
　　金陵訪事友人云南洋陸師學堂自乙未年創始以來造就人才頗衆兹届秋季考試之期總辦席觀察匯湘禀請督憲劉峴莊制軍循例派員蒞堂會考本月初六日峴帥委候補道蒯麗卿觀察命駕前往會同席觀察將在堂肄業諸生認眞考試優者奬之劣者斥之俾免廪祿虚糜之誚 
[教案又興]  
　　九江訪事友人云上月某日黄梅縣境孔隴鎭某國人所設教堂被匪擊毁後經教民投控縣　縣主張大令遷怒於彼處紳士不能先事防維嚴詞抵斥紳士不服因於日前聨名赴府署上控 
[皖省辦團]  
　　安慶訪事人云自北方拳匪亂起皖撫王芍棠中丞防患未然特札飭各屬就地籌欵舉辦民團每縣召募勇丁以三百名爲度懷寗縣姚大令深體時艱首先倡捐錢一百千文餘向鋪户抽收自八十文遞减至十餘文不等每月共得錢八百餘千招募丁一百二十名每名月給龍圓四枚委某弁勤加訓練城廂分七處責成各叚紳董督率梭巡開辦以來甫及數月商民未免嘖有煩言爰復集議仿前年抽收房捐修振風塔之例計城廂各鋪户每月約得房租一萬六七千金主客各捐一月可收三千金有奇　 
[盜犯成禽]  
　　九江訪事友人云上月下旬某日有一載米船行至鄱陽湖左近都昌縣境洲基被盜劫去米若干石洋銀八十圓就近報知砲船管帶魏祝三千戎千戎率勇四出偵查旋拘獲盜匪六名送縣訊究 
[案有端倪]  
　　本月初四日之晚杭垣肅儀巷張姓家被盜一案前已詳紀報端兹得杭州訪事友人續述云此案經仁和縣主陳吉士大令履勘後因僕婦某氏情有可疑帶回研訊初稱不知後經大令窮詰始供當時行劫者内有似曾相識之某甲甲係花鼓戯班伶人藉隸諸曁今住省城某處至同黨何人小婦人實不知悉詰以當日致送柚子者爲誰則稱其人金姓向賣水果大令謂爾旣知其姓氏行業何以當塲妄供徐德昌夥伴因命收禁獄中簽派差捕將金及甲緝獲訊究 
[提訊糧書]  
　　姑蘇訪事人來函云上月某日江蘇督糧道羅少耕儲憲查得上海縣屬倘有漕糧尾欠若干未經淸繳其各會館各善堂及義塚地畝錢糧迄今亦未繳到因於某日委員至上海請縣主汪瑤庭大令將糧書龔友春提省發恔蘇州府濮紫泉太守與發審局員某明府研訊訊畢押入待質公所翌日復提覆訊諭令赶緊向各會館各善堂催收不論多寡隨收隨解龔禀稱書辦求頒給文憑方可催取太守允之遂當堂開釋 
[霜夜聞雷]  
　　杭州訪事友人云此間自上月中旬得雨後迄今二旬餘未沾微潤至本月初六七日天氣炎熱初八日尤甚入夜電光四掣雷聲隆隆少頃大雨傾盆宛如瀑布飛流江潮怒發約歴三點鐘之久始止按月令仲秋之月雷始收聲今霜降已過將及立冬而阿香車尙轔轔而至天時不正疫癘易滋攝生者可不愼旃 
[金陵喜雨]  
　　金陵訪事友人云省垣旱魃爲虐久未渥沛甘霖上元江寗兩邑宰就龍王廟設壇祈禱迄無效騐迨本月初五日兩江總督劉峴帥親詣神壇泥首虔祈爲民請命是午後卽見微雨東來沾衣欲濕次日申酉申之交雨師復命駕而至淙淙簷溜勢若傾盆直至初八日淸晨始得雲收雨　天將薄暮又復陰雲四合大雨滂沱約歴一點鐘時始止衆流匯集溝澮皆盈白門人士歡聲若雷咸傾賢制軍之誠可格天也 
[越東火警]  
　　紹興訪事友人云本月初四夜鼉更三躍時郡城五雲門外湯姓家廚下所懸洋鐵火油燈突然炸裂霎時烟燄迷漫火星四射湯從夢中驚醒呼集鄰人竭力灌救僅燬去廚屋兩間卽時救熄亦云幸矣 
[白門火警]  
　　金陵訪事友人云月初某日黄昏時忽聞警鉦亂鳴自遠而近登高以望則見聚寳門東角紅光燭天逾時始熄旋詢之途人知係半邊營某姓家晚炊不愼遺火積薪祝融氏抵隙而來一刹那間附近草屋十餘椽盡成灰燼某姓兩稚子不及逃出均葬身火窟中亦慘矣哉按訪事人旣歴叙其事之顚末何以未知時日輙以某日了之會當函叩詳明再行登報也 
[潯郡官塲紀事]  
　　九江訪事友人云前署城守營守備選鋒右營帮帶姜景山守戎近已補授鄱陽營守備遂於本月某日趨詣鎭轅禀辭赴省所遺帮帶事務由鎭憲宋佩珍鎭軍札委城守營守備王惟軒守戎接辦○九江關道憲明華亭觀察札委本關長龍船管帶劉秋巖都戎前赴景德鎭押運貢瓷三百三十二桶來潯聽候起解○淸江浦轉運局總辦惲莘耘觀察自奉旨將局移設漢皋卽乘官舫護以砲艇於本月初四日過潯○委署德化縣沙珠垣明府昌壽擇吉本月初八日接印届時朝冠朝服望闕行三跪九叩首禮謝恩禮畢升座受闔署書吏叅謁旋至道鎭府轅禀知任事 
[靈隱霜鐘]  
　　杭州訪事友人來函云仁和縣獄寄禁囚徒許金和係嚴州府人在獄患痢經官醫調治無效延至本月初三日倒斃管獄官某少尉禀請縣主轉禀府轅翌日府尊朱太守委錢塘縣沈大令往騐委係患病身故並無别情遂令塡明屍格取具禁卒及官醫各結附案赴府署銷差○九月初二日撫憲劉中丞課試紫陽書院生員文題曾子曰可以託六尺之孤一章童生文題民可使由之二句通塲詩題賦得杏花村店酒旗風得風字臬憲榮廉訪課試敷文書院生員文題去邠踰梁山至邠曰仁人也詩題賦得枕戈待旦得戈字童生文題憂以天下詩題賦得半江紅樹賣鱸魚得魚字運憲世都轉課試崇文書院生員文題以不忍人之心二句童生文題邠人曰仁人也生童詩題賦得吾君盛德九州普得州字 
[甬江小誌]  
　　寗波訪事人云上月初四夜西鄉高橋街突來盜匪多人連刧居民十八家事後聨名投鄞縣署禀報次日縣主徐大令會營往勘查知羣盜窟穴於大雷山爰卽派兵至鄞江橋它山廟紥營以便設法搜捕○近有蔣阿福者製成脚踏小輪船以之運貨載客行駛頗爲迅捷現已禀請撫憲准在内河通行各埠專利二十年 
[浣紗遺蹟]  
　　紹興訪事友人云紹郡自聞京津匪亂當事者卽設法籌防旣而衢郡土匪戒嚴諸曁又有閙教之案由是防堵益爲嚴密故雖謠言蠭起而地方賴以晏然兹又由府尊熊再靑太守通飭各屬催辦民團各縣主奉札後卽遵照省章會紳設局招募勇丁由萬雅伯協戎遴派幹弁嚴加訓練所需槍械禀請支應局撥給應用以壯聲威○紹郡鹺釐局會辦萬副轉一奇奉兩浙運憲世振之都轉調省差遣所遺局務飭王欽雲副轉維煜專辦不再添委以節經費○去秋上虞縣境被災田畝所有漕糧早經奉旨刊刻謄黄一律蠲免兹者漕書柴繼臣忽將已免之賦私自催收所領災民撫卹銀呑沒至六千餘兩經紳士聨名赴府上控府尊熊再靑太守立出火票提柴及櫃書到郡嚴加鞫訊以串據確鑿無可圖賴卽飭釘　收禁詳請省憲按律嚴懲○邇來紹屬各局卡釐捐收數甚爲短絀釐捐總辦蔡蓉如太守增光按局查核有較之平時所收僅一二成者卽最多者亦不及往時之半蓋因出口各貨旣皆停辦而進口貨亦甚寥寥商務旣疲捐輸自難踴躍也○今夏大吏辦理防務由沿海以至各内地布置甚爲周密劉中丞札委熊再靑太守爲紹防營務處山會兩邑主爲提調兹太守因餘上新諸嵊五縣防務遙制殊形不便禀請省憲此後歸各縣主自爲主政俾免掣肘之虞○紹屬餘新接壤之沿海一帶地瘠民貧類皆以曬鹽爲業因之私梟充斥好勇鬥很動輙 
 
 

Page 3

 
 
滋生事端本月某日有鹽局緝私勇丁八名巡至彼處適與梟匪相値正欲拘拿詎料匪黨麕集持械拒捕聲勢甚張幸有左近汛兵聞信馳至各匪見勢不佳始遁去然某巡勇腰脇手腕已均被砍傷不識能免性命之憂否也○委署諸曁縣葉詠霓大令昭敦於上月二十八日履新後查得九都鄉武生兪三陽藉辦理鄉團爲名糾黨六十餘人與各教堂爲難鄉民之從而和者亦實繁有徒經沈劍芙大令解散後刻仍匿跡鄉閣爰據情密禀省憲將兪拘拿到案護解至省以便訊供核辦 
[金閶雜錄]  
　　姑蘇訪事人云正任城守營叅將曾道亨叅戎毓衢之夫人歡楊氏近爲二豎子所侵醫藥罔效延至本月初四日戊刻駕返瑤池筮期初七日戌刻大殮文武各同寅咸具一束生芻前往吊奠素車白馬爛其盈門○本月初六夜閶門内黄鸝坊橋附近某姓家被賊竊去皮箱二口事後報知總巡局及天色黎明局勇地甲緝至乘騮橋畔見有甲乙丙三人肩荷皮箱意欲登舟遠遁上前盤詰三人卽將皮箱抛棄河中旋卽禽獲解送總巡局請懲 
[軍憲蒞申]  
　　日前江南提督兼自强軍統領李壽亭軍門由蘇垣乘舟反松郡昨日淸晨七七黠鐘時道出滬江下椗南市董家渡畔提右營叅將寥楚材叅戎上海縣汪瑤庭大令以及文武各員均至浦濵晉謁軍門接見有差午刻命駕至江南製造局拜會總辦潘芸蓀觀察晤談良久而别 
[集董籌捐]  
　　月前上海縣主汪瑤庭大令接奉江蘇藩憲陸春江方伯江蘇臬憲朱竹石廉訪札文内開欽奉諭旨勸捐助餉准照新海防例給奘有能集倡捐巨貲者並准奏請優奬等因奉經由司議章詳辦兹於七月十三日設局開辦除應須捐票已飭理問廳刊刷一俟送到另行通頒外今鈔原詳章程通飭到縣立卽遵照按照章程實力勸辦並查明境内共有殷實紳商若干户約可集捐若干限文到十日内先將紳商姓名可捐銀數開摺報查一面會同公正紳商設法勸辦多多益善藉濟餉需仍嚴防弊竇毋涉騒擾等因因於昨日假英美租界公廨畔洋廳邀集南北各業紳董籌議午前絲業董事施君子英錢業董事謝君綸輝典質業董事余君魯卿曁各業紳董約共二十餘人聨鑣而至大令與讞員翁笠漁直刺殷勤延入互議良久始各興辭外間咸謂滬上新招安字營勇保護商民餉項所需無從籌撥故擬就各業抽捐云云蓋傳間之誤也 
[拘獲票匪]  
　　前日午後駐紥本邑日暉港之安字營統領顔梓琴鎭軍摩下某勇丁緝獲富有票匪李和生易敬臣兩名押解上海縣署縣主汪瑤庭大令立飭釘上脚鐐收入待質所候禀請蘇松太兵備道憲余晉珊觀察核示 
[觀察生還]  
　　直隸通永道沈子枚觀察自遭拳匪之變萍漂蓬轉音信杳然前日始輾轉抵滬江行李一肩妻孥數口宦况之慘幾不忍言聞暫住新閘任逢辛觀察公館中刻方患滯下之症也 
[嚴查匪類]  
　　上海縣汪瑤涏大令以時届冬令宵小日多而烟館尤爲若輩匿跡之所爰刊印諭單飭各鋪地甲以及四鄉地保嚴飭大小烟館一例限二鼓關閉不准容留匪類如果地保得賄包庇查出革究不貸 
[初訊刃傷斃命案]  
　　本月初旬有孟金廷者行至本邑北泥城橋左近突被兇犯顧爛頭等人訛索不遂用刀戳斃報經上海縣主汪瑤庭大令蒞騐後查得顧前曾犯案管押後經沈仙進具保釋出因卽飭差拘深前晚升堂研訊沈供小的原籍崇明與顧爛頭向來相識前曾代爲具保自經釋出不知逃往何處小的素業駕舟不敢滋事大令謂旣與顧相識必係同黨無疑今孟金廷一案究竟因何起釁尙有何人加功速卽供明當寛爾罪沈一味推諉大令喝令鞭背六十下始供此案實係麻子小順寗波瑞生小老槍及顧爛頭等四人所爲惟因何起釁小的實不在塲無從知悉大令飭收押自新所再行核辦 
[拐匪宜懲]  
　　日前本邑南市某鐵店主高老三投二十三七鋪巡防局訴稱馬家廠左近順泰石作夥王桂將姪女誘匿浦東唐橋伊舅嚴春山處求卽究追局員邱友林二尹提石作主許壽松研訊勒令交王到案訊究旣而十六圖地保范克其將女領去至大東門外楊家渡嚴春山所開德泰麻袋店内藏匿高聞而情急奔赴巡防局禀訴二尹以案關誘拐未便輕恕立命提王到案以便移送上海縣署請縣主汪瑤庭大令訊懲 
[限繳尾欠]  
　　前日趙阿寳扭駁船户張金桂至本邑南市馬路工程局控稱小的向爲某省糧米包頭去年十二月十五日雇張船承裝糧米當付洋銀十八元旣而張並不承裝向之索還延約不付求卽究追總辦程雨村大令研訊之下張供小的已將洋銀如數交與趙夥奚慶祥求鑒大令提奚質訊供小的祗收到洋銀十六元五角尙有尾欠求追大令限十天内措繳違者嚴究不貸 
[頌聲交作]  
　　英美租界公廨讞員翁笠漁直刺近經上憲飭赴陽湖縣新任將次交卸旅滬士庶感懷舊澤共　去思錫金公所各紳商制就匾額一方文曰虚堂懸鏡德政牌四對文曰商民共戴中外咸亨澹泊明志簡惠成能歌興愷悌績楙會同膏流慧麓澤溥申濵昨日午後兩點鐘時導以鼓吹恭送至廨直刺遜謝再三而後受 
[搜獲洋槍]  
　　前日英租界老巡捕房好捕頭訪悉新閘新馬路梅福里某公司内藏有洋槍若于枝立派五十四號西包探協同華包探竇如海前往搜獲四枝帶回候究 
[法兵狂暴]  
　　日前本邑美租界西華备路德昌成鞋店夥應春元被法兵持刀戳斃報經上海縣主汪瑤庭大令相騐屬實緝兇未獲此已紀諸報端兹悉當晚法兵見應飲刃而仆復擁至東首永吉里第一千九百十九號門牌屋外見甬人馬阿才伫立簷下突出利刃向之猛刺馬欲逃不得被傷肩背深入二寸餘痛極聲嘶法兵始一哄而散後經家屬舁送同仁醫院求治藍副捕頭派包探劉光震查知先後行兇者實卽一人因之咨照法界捕房查明究辦 
[上海縣署瑣案]  
　　上海匪人顧桂汀屢在川沙廳境犯竊經廳主陳桓士司馬拘獲訊懲解至上海原籍請縣主汪瑤庭大令嚴加管束前晚大令飭提至案詰其何以屢次至川沙行竊顧供實因有人欠小的洋銀二元是以前往索取並未犯竊叩求鑒宥大令詰以家中尙有何人答稱小的有一妻在外傭工刻下不知何往大令判責二百板著捕役帶去交該圖地保嚴加收管毋任出外爲非○趙小和控沈堯明積欠銀兩前晚經汪大令提訊趙供前托沈堯明購布会去銀若干被沈私用二千五百兩屢向催索沈將田單一帋暫抵查得是地不値此數且現在急於需銀務求追給沈供前在湖北鐵政局司事所欠趙之銀兩已將田單作抵今此地有人欲購將次成交求恩寛限日期自當如數淸理大令命交人具保出外尅日理楚不得再延 
[寄信須知]  
　　啓者現因託寄信件太多包封不能附入不得已改交郵局掛號轉遞以期妥速而免稽延惟來件旣大且厚終覺有所不便此後託寄京信務祈改用薄紙小封并删除一切客奈閒話方可代爲遞寄又如有託查在京親友并乞於函外另書密行小字淸單兩紙註明何人託查卽當以一紙寄京一紙存局免致另行鈔寫躭延時日其有託查流寓京外各縣官紳現在道途梗阻實屬無法轉寄謹乞賜登報章統乞閱者鑒原爲幸[  上海絲業會館濟急善局施子英謹啓]  
 
 

Page 4

 
 
一庚子六月朔起因燕窩翔貴煤斤日漲定價大匣五元小匣二元五角匣童叟無欺内又增兩面彩日萬國公報主人林樂知西士贊詞仿單一紙　○一探驪社徵題燕窩糖精辭約計數百篇業已付刋一俟工竣再行附送　○一凡有遠處函請者朝發夕至中途如有遺失本公司如數賠償每月底抄録清單刋登申新兩報以杜串通影戤之弊　○一人心不古見利忘義者居多有心仿冐以僞物冐充本公司招牌恐不乏人倘有以實情相告者本公司以英洋五十元酬勞决不食言　○一以上各條不嫌繁瑣期於雅俗共賞想諸君子衛生有志利濟爲懷輾轉傳抄以免誤人功德實非淺鮮云上洋南京路第一百四十七號門牌南洋華興公司主人謹識 
 
 

Page 5

 
 
   
 
 

Page 6

 
 
本莊開設掃球塲北首批發普益興商彩票價比大市公道零售全張五元分條大洋五角 
 
 

Page 7

 
 
啓者本行欲請人包攬造新火油箱如有人願承攬者該價請至二馬路瑞記洋行二層樓進口洋貨寫字房面議可也瑞記洋行告白丙 
 
 

Page 8

 
 
   
 
 

Page 9

 
 
[示防詐僞]  
　　杭州訪事友人云省城巡局統帶侯都戎訪聞近有土棍冐充巡勇藉端索詐等情爰於本月某日出示查禁其文曰爲嚴防詐僞事照得省城地方前因北路不靖上憲特委本副府會同紳士招集勇丁百名分作十叚藉緝匪徒并安閭閻成軍以來嚴加約束無事不准出外入市買物概以現錢交易毋許强賒硬欠其有不守營規者業已斥革懲辦現經訪聞有不法棍徒冐充本局巡勇在外招搖殊屬有干法紀除移知保甲局訪拿外合行出示曉諭爲此諭爾居民鋪户人等知悉須知本局各勇無論日夜有事出外均令身穿號褂手持號籖以便識認倘有不法情事許卽扭送來營從嚴懲究如無號褂號籖者卽係冐充准其綑送交地方官嚴行治罪各宜懍遵毋違特示　 
[大橋工竣]  
　　蕪湖訪事人云本年四月徽寍池太廣兵備道蕪湖關監督吳秀卿觀察特捐廉俸就寗淵觀馬頭建造洋式大橋經之營之已逾半載刻始大工告竣計橋面長二十一丈闊二丈有奇中間啓閉之處約寛三四丈雖極大之船可以出入自如觀察題其名曰利澤橋從此飛虹遙亘蕩蕩平平來往行人當不致興公無渡河之歎矣 
[局員行夜]  
　　前晚本邑南市二十三七鋪巡防局委員邱友林二尹督率勇甲巡歴所轄各處行至董家渡畔見栅門尙未下鏟遂命提栅夫某甲至輿前笞責一百板以示之儆 
[栅夫病斃]  
　　前日栅夫某甲倒斃於本噊南市永盛馬頭裹街旋由二十三鋪地甲錢昇開具屍身年貎服色報請某善堂給棺收殮厝諸義阡　 
[英美租界公廨紀事]  
　　昨日女孩李阿四迷失歸路啼哭不休經四百七十五號華捕送至公廨禀請安插旋由女孩之督李保善投公廨具領讞員翁笠漁直刺准之○昨日有奚錦榮者貧病無依倒臥路側經三百四十號華捕舁送公堂禀請安插値日差禀知直刺直刺飭送樓流公所留養醫治 
[英租界捕房紀事]  
　　昨日馬夫張根濤在湖北路停車磕睡被一百八十一號華捕拘入捕房捕頭著存洋銀一元釋令暫去囑于翌日自投公堂聽候讞員訊斷○汪阿東購得雞一頭倒提而行甫至南京路卽被一百九十一號巡街捕所見以其顯背救生會章程拘入捕房捕頭蓍將雞存候解送公堂禀請訊斷○瞿阿六行至福建路遺失銀簪二枝被東洋車夫某甲拾得向索不還致相口角二百六十四號巡街捕見之因卽拘入捕房捕頭著甲將簪給還李管押兩點鐘時釋之使去○朱金林至南京路某紙烟店混用銅質僞洋銀經店夥某甲察出扭入捕房捕頭將朱申斥一番從寛開釋銅洋銀充公 
[法租界捕房紀事]  
　　前日積竊沈阿三至停泊洋涇浜之崇明船上竊取南貨數包携之而遁適爲巡街捕所見拘送捕房捕頭押候解送公堂禀請讞員杜枝園大令究辦○偷兒王大濳入某輪船上竊取搭客某甲所携考藍一具沿途求售適爲包探所見向之盤詰直認不諱因卽帶入捕房捕頭命押候解送公堂禀請訊究 
[美租界捕房紀事]  
　　昨日午前九點鐘時駁船户范掌寳駕船至外虹口老船塢馬頭載運鐵板適飛耀小輪船迎面駛來不及避讓致相碰撞范子炳華年祗十二墮入波心輪船上人並不救援范忿甚將輪船水手某甲扭交四百四十八號巡捕拘入捕房捕頭略詰情由著自向 
水巡捕船聲訴以便拘解公堂禀請讞員翁笠漁直刺究辦○前晚積竊王長松混入百老匯路第一百零八號門牌某西人家竊取白絨毯二條携之而出適爲包探張阿五所見拘入捕房捕頭令押候解送公堂禀請訊究 
[康彊逢吉]  
　　承德堂朱大善士前因貴體違和服藥後漸就安康因念敝堂經費支絀籌措維艱爰出洋銀一百元充施醫給藥等費厥功甚偉欽佩莫名書曰身其康彊子孫其逢吉請移此二語爲贈又丁甘仁翁助普濟解疫丹五十包亦救時之良藥也乞附報章藉伸謝梱　滬北天后宮前廣益善堂司董嚴信厚施則敬朱佩珍唐榮俊葉貽鑑等謹誌 
[修其天爵]  
　　敝善會承太倉顧公度翁交來變產移助第一次洋三百七十七元五角零又經募洋二十九元黄峻齋翁經募洋二十九元小洋一百二十七角許經伯翁經募洋十八元小洋二十二角顔恩承翁募洋十一元小洋四十角慈北十齡童子蔣典堯節點心錢合洋一元三角德合成求水陸平安規元一百兩無名氏求母康健合家平安洋七十元無名氏求安吉洋三十元張秀記十元有心人五十元勉力漢三十元江陰後裔續助四十五元蘇州凌酉峯翁交來　少廬翁經募洋三十元自省軒無名氏徐岱年各十五元散户姓休容列淸單敝善會謬肩重任需欵過多冀集千羊之皮尙少一狐之腋所幸遠方風動惠欵雲來婁東豪士有毁家緑難之風慈北賢童抱推食解衣之志或解孝子之腰纒奉母則長承色笑或勸大賢之臂助逢人則不吝齒芬凡此源源接濟之方皆存處處維持之意扮榆誼盡旣欽厚賜之紛來風雪途長竊盼仁施之再至乞登報牘不盡神馳[  上海慶順里救濟善會陸樹藩潘炳南丁紹芬等謹誌]  
[建業官報]  
　　九月初一日藩轅牌示高郵州湯華袞病故年滿遺缺查有候補知州李孟康堪以請補蘇藩憲恩總理兩江營務處候補道曾洋務局候補道汪機器局候補道吳銀圓局候補道劉儀棧鹽厘候補道龔均見候補道劉錫庚禀知點騐衡字副右營畢均見知府凌家森前駐秘國利馬嘉里約正領事官分省補用府黄中慧到由外洋來知州許庭森禀知奉轉運局差解回前解虎勝營軍械回知縣陳元鑄銷駐浦支應轉運差並解軍火回省直隸轉運局候補道李葆恂由直隸來知縣左秋周禀知馬隨觀察赴宜昌○初二日統領武衞先鋒右軍陳澤霖江蘇督粮道羅嘉杰均到見前管帶陝西撫標永勝右旗參將易明德到湖南來通判王萬選禀知運倉米交倉淸楚○初三日統領護軍全軍楊軍門傳見支應局候補道郭禀知得律風工竣南捕通判姚禀知奉委赴淮安府請鐵牌求雨卽辭知縣姚德鈞由淸江公幹回府　歴蔣士祺禀知任兼理府檢校事○初四日記名道李毓森由滬回奏派江蘇浙江坐催京餉委員刑部分部郎中兪啓元由山西來泰興厘捐請補高郵州李孟康委辦蕪湖振字營營務安徽知縣劉籌安徽來浙江卽用縣白維城署狼山中營遊擊葉增福均到陸師學堂安徽候補道席候補道蒯光典均禀知初五日會考陸師學堂學生知府松齡禀知今日盤倉又孫慶璜禀知正任溧永縣殷以恕於閏八月二十七在省庽病故三品頂戴南洋公學堂監院福開森見○初五日大通楚西掣騐候補道劉秉楨到奏派江蘇浙江坐催京餉委員刑部分部郎中兪啓定浙江同知曾廣鍾又卽用縣白維城委辦蕪湖振字營營務安徽知縣劉籌署狼山中營遊擊葉增福均見北捕通判吳辭赴句容請龍請印○初六日督藩牌示壽春郭鎭因病請假所遺總兵篆務本部堂查有奏留兩江記名提督高得勝堪以暫行署理正任南匯縣汪以誠辭回南匯淸理漕欠知縣張振聲由山東公幹回知府兪先覺銷燕子磯船廠差知縣許濬由蘇解餉來 
本公司奉　駐滬各國領事曁　英美工部局諭准在案承辦上海彩票備足資本提存匯豐麥加利銀行長期十萬元又分存各錢莊共十餘萬元以昭誠信已經開過六會蒙中西　紳商衆目共覩至公無私今第七會票設額一萬號准期十月初四日仍在張園開彩屆期　光臨如蒙定票請至英大馬路泥城橋外第六號本公司處可也　茲將中式彩數詳列於後　頭彩一張得洋一萬二千元　二彩一張得洋三千元　三彩一張得洋二千元　四彩二張各得洋五百元　五彩十張各得洋一百元　六彩二十張各得洋五十元　七彩八百十五張各得洋二十元　頭彩上下附彩各得洋三百元　二彩上下附彩各得洋二百元　三彩上下附彩各得洋一百元　共得彩八百五十六張　上海廣益公司告白 
 
 

Page 10

 
 
   
 
