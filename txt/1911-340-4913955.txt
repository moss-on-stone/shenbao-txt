# 1911 - 340 - 4913955

 

Page 1

 
 
[本館定報價日]  
每份售大洋三分 
中國境内　全年逐日寄大洋十二元　半年六元　日本全年十二元　半年六元　歐美各國　全年十四元四角　半年七元二角　報資先惠　郵票不收 
[告白刊例]  
論前二行起碼每行以第一版爲準第一日每行八角半第二日起每行六角半多則按行照算後幅長行三行起碼短行五十字起碼多則以十字遞加第一日每字五釐第二日至第七日每字三釐第八日以後每字二釐半 
[中華民國浙江共和促進協會宣告書]  
竊嘗聞之破壞者建設之始事也建設者破壞之終事也不能破壞不足與言建設不能建設亦不足與言破壞吾黨之謀光復也千餘稔于茲矣所以遲遲未發者誠以破壞不易而建設尤不易也自本年八月武漢同人揭民國之旗以號召海内不數旬間雷動雲合東南底定面　浙亦遂于九月十五日光復父老之欣欣相告者莫不以爲擘造共和昌明人道吾軍必當親觀其成雖然茲事豈易言哉夫民族程度不較富於歐美矣彼夫法國之革命也歷數世而元氣始復美國之革命也經八年而風潮稍平况吾國自秦漢以後士之屈伏于帝王之下沈醉於仕宦之途者幾二千餘年若驟語以高尙之政治保無有權利之心胸行專制之手叚日言共和而甘爲共和之蟊賊日言人道而適爲人道之敵師若是則雖北鹵犁庭東胡解辫而國内之破壞依然駐浙同人惴惴焉懼乃以不得已之心爲不得已之事組織斯會命其名曰中華民國浙江共和促進協會　爲政府之贅疣也可謂爲民黨之之先鋒也可今當成立方始自不得不揭櫫宗旨爲正式之宣告藎本會者實合無數董狐無數聶政以共此　關曩十稔前起點于香港總設于上海而以共和人道爲惟一之宗旨者也吾深願吾大好之政界同胞軍界同胞一致進行共體斯義同人等當踴躍曲距鼓掌歡迎或者不諒乃敢抵抗共和戕賊人道以爲民國前途梗乎本會當率天下人以共殛之文明有價鐵血無情取佈區區以當息若爲疑同人等於輔助共和維持Ａ道之外稍存一毫私意者我祖我宗實昭鑒之此告 
P>公債票發行 
現値軍需緊急之時斷賴國民同盡義務分任仔肩方克維持局整頓神州本軍政府所印之公債票現定於冬至令節發行其洋數分百元五十元十元五元四種其期限分二年四年五年六年四種利息豐厚藏儲輕便現先發行四分之一計洋二百五十萬元凡愛國同胞務祈爭先購用切勿觀望至禱至盼經理發行處南市吉祥弄外灘中華銀行　滬軍都督府財政部謹啓 
[商界共和團廣告]  
戰事暫停和議未决臥薪嘗膽豈可苟安共和國民應負監督之責任雖政府尙未完全成立固難要求參議之權第當此千鈞一髮不能不固結團體取决輿論以爲議和代表之後盾茲本團定於初四日星期六下午二句鐘在白克路七百四十號事務所開特别大會研究要務除已函知在會諸君外特再佈告務乞商界熱心志士光臨敝會共相討論無任歡迎此佈 
[上海中華銀行廣告]  
本銀行己於十月朔日開幕告成　各省軍政府凡來滬兌換銀洋本行均可代理如蒙惠顧請　駕臨南市久大碼頭本行接洽可也特此佈告南市電話第一百四十五號北市第三一七三號 
[股拆加記聲明]  
啓者北浙江路公益衣莊股東顧浩記名下二股自願將該股併與公益壽記爲業所有顧浩記以前在外擔保銀錢以及貨物往來等情均於公益壽記不涉歸本主人自理恐未週知特登申報聲明　公益壽記主人特啓 
[聲明遺失存摺]  
啓者鄙人今有上海寳豐隆存摺一扣計銀二千兩四川寳豐銀號存摺一扣計銀一千兩四川叙府裕豐大存摺一扣計銀一千兩共三摺因中途遺失業已通電各號掛失作廢特此佈告申明各界萬勿收用高敬堂特白押 
[失票廣告]  
啓者本店等曾于本年七月十二日揭到廣西總銀行漢口匯票八張每張作漢平估寳銀一千兩計寳泰和九月底期四千兩楊泰華十月底期四千兩經本店等着夥友歐陽子逕帶票赴漢辦貨不意甫經抵漢適逢大局遷移商民紛紛亂奔存亡未卜迄今數月渺無踪跡想必驚散或傷於非命亦未可知本店等已向該總銀行聲明存案傳告各埠分行凡有執此票者分厘不給作爲廢紙無用除已呈請桂林軍政府立案備查外仍恐有拾者轉售之悮受朦吃虧特此登報佈聞希卽公鑒　桂林金店　寳泰和　楊泰華　仝啓 
[剪髮易服諸君注意冠華用本國材料製西式冠服]  
本莊採辦本國上等線縐綢緞絨呢膠氈創製西式各種公帽便帽一年以來頗蒙各界歡迎邇來剪辫日衆爭用西式冠服敝莊堅守專用國貨以保利權宗旨因此仿製西國禮帽以應婚喪大禮之需於是月起重定價目格外從亷又添超等紅帮成衣匠精製西服各色俱全○經售本國日輝廠華呢零剪批發均可區區苦心當爲愛國諸君共鑒歟　上海大東門内彩衣街中市三開間玻璃窗便是 
[恕告不週]  
松江貽德堂曾公敬亭老大人今擇於十一月初九日安葬於松江婁邑三十九保剃六圖秋字玕新塋先期於初八日領帖發引倘蒙　鄉世族戚誼光賜執紼概不敢當伏惟矜亮　幕設松江城内普照寺南首本宅　貽德堂賬房謹白 
[棧單作廢]  
啓者今遺失茂盛棧單一紙第七百卅九號孫富記雙宫絲二包已向該棧另補前項棧單應卽作廢望各寳號切勿收用恐未週知特登申報佈聞　孫富記謹啓 
[陳年雲土出售零包]  
賜顧者請駕臨四馬路望平街和記棧内向本號接洽價錢格外克已恐未週知特此佈聞　協餘號謹啓 
[陳渭士啟事]  
見廿九日申報時報廣告甚爲駭異鄙人並未出門舍弟經士亦無登報之事恐有誤傳特此聲明 
[浙江軍政府通告]  
浙省光復所有各州縣地方官及厘卡委員徵存未繳之欵應即來省清繳其有因一時紛擾携帶欵項簿據避往他處者統限於十月三十日以前親自來省向財政部交納但使正項無虧本政府决不深究旣往倘故意隠匿希圖呑没一經逾限之後有人告發本政府定即從嚴懲辦以爲營私肥已者戒特此通告 
[法商達興銀公司廣告]  
本銀公司開設在黄浦灘第六號專做借欵押欵兩欵借欵無論政治商業個人如有相當保證皆可商借押欵凡貨色以及中西首飾珠寳鑽類骨董綢緞顧繡上美古術均可收抵期限利息面議一切規則悉照本銀公司定章辦理華總理朱葆三啓電話二五八一 
 
 

Page 2

 
 
評論（平子） 
[共和篇一]  
　　天下無萬世一系之皇統。而有歷。劫不磨之政體政體惟何。共和是。也。 
今世之論者乃曰共和政體。不利於中國。嗚呼豈篤論哉。居今之世。而論今之治。爲淸廷計。利於共和。即爲袁世凱計。亦自利於共和。何則淸廷之於今日。如爝火之微。明耳如斜陽之殘照耳何足以言萬世一系者。苟棄君位而不有。法堯舜之禪讓。他日者。共和政體成。立。其關於皇室之禮遇。自必從優。共和政府。萬古常存。即虞賓待遇。亦自永永不廢。享皇室之利。而無。皇室之害。若是者雖目之爲萬世。一系可也。消惡感而結善因。計莫。良於此者。 
　　袁世凱之於今日。僅僅小朝廷一。總理也。即他日者逐淸。主而代有。之。亦不過北數省之君主耳。以言統一。勢恐不能。何如及今翻然變。計。勸淸帝以遜位。與南軍以聯和。戮力同心。廓淸禹甸。以袁之才。而加袁之功。他年議會成立。大總統。之位置。非袁莫屬。一舉足問。而袁。世凱之一身。孰得孰失。孰利孰害。孰善孰不善。雖三尺童子。必有能。辨之者。 
善哉唐使之會塲宣言曰居今日。而欲平和解决。自非共和不可。竊願淸廷君臣。納唐使之言。而躋世。界於共和。毌自執迷。則大局幸甚。淸廷幸甚。 
 
 
 

Page 3

 
 
來稿 
[共和統一會意見書]  
　　蓋大亂之極。必盾之以持繁　亂之術。而後得　維大局。汪致分離迸裂之患。此不可不亟亟注意者也。當其俛伏專制政體之下。爲淫虐積威所鈐制。重足側目。屏息潛聲。患在不能紊亂其秩序。及誅伐旣起。海内騷動。脫離覊絆。民權驟伸。獨立自治之聲盈耳。人皆自。由家可平。等横生怒發。樊然並起。斯旣不患不能紊亂。而患在不能爲秩序之恢復矣。夫居今日之世界。尙不能爲無政府。愚者蓋知也。一紊不復。其或久亂不治。　擾相尋。必致陷於無政府之狀熊。是共和改造時代之殷憂巨患也。夫吾民之所以斷脰戡胸。喪元血戰。不惜極神州爲大墓。偕行偕作。同穴共盡。續法蘭西美利堅人歷史上之燐火者。豈非爲高尙圓滿優美健金之政治而然也邪。蓋憤舊政府之不良。政體之不善。積弱積侮之偪　。内憂外患之交侵。厯年改華之無成。舊改府之無望。與其横暴頑强。不可理喻。而危亡情急。迫不皇待。始羣謀衆策。不得不起而應時代之要求。冀出一大擾亂。以控訴於彈丸。解决於礮火。奪以自爲。取而自代。則革命戰爭之爲撲滅不良政府。繼受其政權。以代負其責任。以粗織比較善良之政治。以企國體之鞏固。國度之隆盛。毋庸俟論。則繼自今。吾國民責任之無窮極。遺大投艱。任重道遠。非惟不宜妄自非薄抑亦事實之責無帝貸者也。如負疴然。憤養疽之貽患。害及周支。一旦奮然抉去。奏之刀圭。斯創巨痛深。涉及生命。不急起而醫治之。鮮有不湑敗决裂者。天下無無政治之民衆。斯無無責任之自由。爲自由戰。即爲責任戰。二者相因相洼。不可不詳察者也。自武漢舉義以來。不旬月間。天下響　。東西南朔。聯翩建義。禹域版圖。殆全歸漢有。昔靑兗冀據中國三分有二。爲紂固守。尙不能維持殷祚。文武卒成革命。以今日較之。夫豈文王與紂之事。邪昔法　西美利堅人。以同族專制相呼革命。卒易君主爲民主。專制爲共和。則民主政禮之决非種族革命。愚者可知也。即如近日葡萄牙之事。亦由君主而進共和。事才一歲。孩提皆見者也。蓋時代要求。隨歷史國情而互易。苟起應之非宜。主張之失當。將爲時勢潮流所淘汰。茲不可不爲豫防思患者故如中國今日所際之情形。及世界現時政治趨向之大勢。雖在夏后殷周。贏秦劉漢。若炎黄五帝之苗盃。而君臨九州。爲其共主。亦當迫之禪讓。俾遜於荒。列於邦人平等。以濟生靈。以應世運。儻其怙恃不悛。貪婪無厭。不識急沐勇　之義。亦惟有訴之兵戈。决於最後。顚覆解除。奪其寵位。夫豈同種專制。即可姑息養奸。坐視人民之塗炭。國度之凌遲。覆亡之偪至。則改造共和建立民主之爲政冶革命。而畧不含有種族問題之性質。蓋毫未有曖昧者也。然則共和政體之當應運成立。雖歷艱涉險不容返顧。恢宏國人志氣。以期達吾人健全之政治希望。此共和政體之所爲必務在期。成而本會以之標爲任務者也。（未完） 
[專電]  
　　袁世凱爲上海議和事和民國開出條款關係甚大於二十九日自晨至暮在内閣秘密會議並四次進見淸太后頗有憂色 
　　初一日袁世凱復電各軍切囑停戰並與奕劻同見淸太后商議良久 
　　袁内閣請以張元濟（字菊生）簡補學部副大臣淸帝批准昨已發表 
　　黎都督因漢陽失利實誤於漢奸之手非湘軍之罪湘軍實勇敢善戰故仍令防守臨江各壕溝及城北各要隘近日江濱防衛益嚴 
　　黎都督現復移駐城中調度各軍 
　　湖北第四十二標兵曾在荆州被困業於二十九日由快利汽船運回武昌（以上武昌） 
　　淸廷恐民軍北伐已於大沽口密佈水雷并派兵五千駐紥塘沽（天津） 
　　烟台光復後投効壯士已有千餘人軍餉充足地方安靖（烟台） 
[公電]  
　　桂林陸王兩都督電伍外交長滬軍部督鑒外交長有電悉袁在停戰期內攻㯋一再詰責乃以勦匪塗飾皖已獨立境内有匪勦捕責在皖省何勞越境代謀即曰相助爲理亦宜先行通告擅啓内釁咎何可辭總之袁號譎詐非我同類其心必異應請外交長重復詰責並請黎都督迅速計畫北伐以爲後盾當否統希卓裁陸榮廷王芝祥叩艷 
　　南昌馬都督電各省都督鑒袁軍違約雖由各處電與交涉而和議終非可恃毓寶已將全贛印務照會吳高等顧問官介璋護理專意赴潯經營戰事所有以後承商要件請煩分電駐潯贛軍都督行轅無在盼切贛軍政府馬東印 
　　蕪湖孫都督電各省都督曁上海外交總長鹽袁賊背約進軍攻陷太和逕圍長江三潁州已派專員往查證據及與壽州軍交戰情形一俟得有確證即電請交涉皖都督孫毓筠叩東 
　　湘鄂兩都督電桂林王陸二都督及各省督各軍政分府均鑒敝 
 
 

Page 4

 
 
官俾各軍有所統屬如蒙贊成乞電復是荷延闓元洪仝叩東 
　　屯溪徐榮桂電南京安慶蕪湖大通上海杭州南昌武昌長沙各省軍政府軍政分府均鑒榮桂率隊官撫徽屬嚴緝匪徒地方安靖惟 
微郡東界浙江西連江西山谷深邃匪類濳滋現已將六屬兵士編足兩營派員訓練分佈防守現承各界公推設立軍政分府便於統率榮桂不敢負地方之責勉爲其難刻擬組織精銳兵士以助北伐用特專電奉聞徐榮桂印 
　　維持皖省統一機關處電。都督府曁各報館鑒吾皖不弔又罹兇殃淸閹乾兒黎宗嶽種禂毌國種種罪狀及邀擊孫公少侯於大通已略見前電詎宗嶽不自引罪頃復簧皷其詞蠱惑天下特據宗嶽本日兩電詮告同胞其一安慶督練公所温司令鑒前日有土匪八百餘人冒充孫少侯都督到處强劫全埠閉市昨日已經驅散全埠大安胡君萬泰過通未下船望公等速率全隊卽日回通是爲至盼皖軍政府黎印其二各省都督鈞鑒昨日一句鐘孫少侯君連開大砲十五出轟擊敝軍政府傷敝軍隊五人死三人敝軍隊爲自保起見遂不得已開槍還擊當時敝軍士拿獲孫君宗嶽即行放去現在兩軍已停戰聞孫君尙要調南京浦口北伐隊來通報復宗嶽現待罪大通以待公論解决云云僉壬反覆頃刻玄黄易色又復行賄某報爲作機關前揑僞電指蹂躪皖地損失百萬之黄煥章等爲義師今宗嶽竟以神聖不可侵犯之孫少侯爲土匪淪悖天常至於此極他復何言此等妖孽吾皖則泣賦羽山全國則投諸四裔知我罪我其惟世界維持皖省統一機關處𧜗� 
此　於𧜗日已發因誤分特此聲明更正維持皖省統一機關處東� 
　　安慶孫都督電各省都督各軍政分府曁各報館各團體均鑒毓筠於本月初二日到皖任事現正組織一切人心大定請紓厪念以後鈞處有事就商請逕電安慶爲要皖都督孫叩冬 
　　浙江議會電陳都督伍外交總長各報鑒秦晋江皖寇難日深袁世凱假和議緩兵機勿聽狡謀速圖北伐浙議會 
[譯電]  
　　據淸政府中人傳出消息民軍代表伍廷芳在上海議和會提出之要求各欵未經淸政府完全孙認至要求之事外間尙未知其底藴初一日北京某官報載有攻詆民軍之言論爲袁世凱一人卸責 
　　據淸政府中人云兩星期前載澧及毓朗曾謀暗殺袁世凱未成 
　　斯台茲門報載有江孜訪事電音謂西藏拉薩及各處之華兵均已起義拘禁堪布後由堪布哀求乃始釋之現聚集馬匹牲口數千頭向中國本部進發（喀爾喀脫） 
　　海牙萬國禁烟會中國代表提出議案五條要求各國協助禁止私運鴉片及他項藥料前往中國並禁止無執照之私售及閉盡外國租界之烟館已由會中贊成通過 
[閣電]  
　　初一日北京内閣奉旨立憲政體於奏事限制頗嚴所以定政治之方針保持行政之統一前經内閣奏准停止入對奏事淸單即本此意所有咂後例應奏事人員於奏事章程未定以前關於國務有所陳述者均暫呈由内閣核辦毋庸再遞封奏以明責往而符憲政欽此蓋用御寶内閣總理大臣袁世凱署外務大臣胡惟德民政大臣趙秉鈞署度支大臣紹英學務大臣唐景崇陸軍大臣王士珍署海軍大臣譚學衡司法大臣沈家本署農工商大臣熙彥署郵傳大臣楊士琦关理藩大臣楊士琦差理藩大臣達壽署名 
要聞中國光復史 
[第二日議和餘聞]  
淸議和使唐紹怡君與中華民國議和總代表伍廷芳君於初一日續行開議詳情已紀昨報茲悉是日開議實因唐君於是晨接到袁世凱覆電實行停戰入即通告伍君正式會議所有袁世凱覆電大意探錄如下（第二電悉已電令各軍嚴守停戰條約靜候議和之結果鄂晋秦魯皖蘇奉均有電去必能遵令否則將治以違令之罪並以民軍之電轉達秦晋希卽轉告）唐君接電後遵卽會同伍君於下午續議是日蒞會各 
 
 

Page 5

 
 
參贊除王正廷君因事赴甯外其餘第一镒與議諸君仍均到會並有第一次未經與議之胡瑛君是日亦曾列席 
[袁世凱商量和局]  
　　袁世凱於唐紹怡届出京之次日曾仁蔭昌密議兩小時之久茲偵得確息袁蔭二人之會議咸謂此次議和關係重大大局能否挽回端正此舉至英使之調停太后業已允准醇慶兩人亦表贊成其中雖有少數人反對並無效力而民軍政府對此則意見不一如此辦理亦可得一半之允認倘此舉無成則將來之結局殊可危懼雖英使聲稍此次和局當可有成然仍須　籌良策以備最後之對付當經議定擬請德使爲之繼續調停以收效果一面仍厚集兵力爲之後盾惟袁以借欵籌欵均非易易卽厚集兵力一事難以措置二人議商良久擬卽謁見德使就商一切 
[袁世凱與馮國璋之關係]  
　　據袁世凱幕中人云馮國璋旣調授察哈爾都統又予以禁衛軍總統之任滿廷降旨之日袁另有一電致馮大致謂公之忠義朝廷素所深悉祗因現承友邦玉成之意與民軍議和帮授以察哈爾都統之任復畀以衛軍總統實爲倚重之意萬毌聽信浮言誤爲遽撤兵柄然刻下雖經英人調停結局如何尙未敢卜即請依舊訓勉駐漢前軍嚴加防守俟另簡接替公任者有人聽候閣電再行回京幸结懈怠並請切囑軍官將士深體朝廷倚公總統禁軍之深意用固軍心云云噫馮國璋毫無勇略而袁之倚重已若此可見淸軍一方面已絶少有用之才矣 
　　袁世凱又有密電致馮國璋略謂武漢現正停戰漢陽布置想已完密諒無意外之虞現在禁衛軍交代在卽關係更鉅工切軍紀須竺籌畫務望迅速來京以重職守等語惟聞近日滿廷各親貴以載濤退職在卽禁衛軍專衛皇城一旦大權旁落恐生意外擬於日内開一秘密會議聯合禁衛軍統籌對待而袁亦以禁衛軍總統易人必有變故已密派親信多人偵察各親貴舉動說者謂電調馮國璋停進京卽爲此事未稔確否 
　　北京外交團近向袁世凱要求毌令馮國璋來京統率禁衛軍袁甚爲躊躇現已議定答覆暫不令馮來京並言卽飭馮由漠逕往陜晋外交團得覆後深恐僑居秦晉之敎士商民爲其所擾擬俟盡行離境方准馮往觀此則馮賊已犯衆怒將無容身之地矣 
[姜桂題難倒滿親貴]  
　　滿廷各親貴相繼退位後對於一切政事雖不干涉而於軍事一方面則頗思參預故日來大施其籠絡手段屢次致函姜桂題求其侵奪秦晋兩省茲於前日由姜宴請各滿虜如慶濤洵朗等輩當面質問謂諸公屢次責我攻奪秦晉我雖年已八旬亦甚願效命無如我軍分撥各處援助者亦已不少刻下兵力正單殊不足以資調用况餉械不濟亦爲軍事上之一大困難今旣辱承香倚卽請諸公合助餉銀但須在百萬以上愈多愈妙果能辦到我卽以此老命效死疆塲决不負諸公之重託云云一時各滿虜以姜之要求爲數過鉅咸有吝包惟旣經屢次央求彼旣慨任礙難拒絶姑且應之曰如此則我等當勉力籌措日内詳覆旋卽散席 
又聞各滿虜退後僉以現在權勢已失此後實少生財之道雖有餘資亦應留作將來之用故對於捐輸軍餉一節殊多觀望迄無成議至外間有謂慶濤二人已經捐餉若干萬者實不確實 
[雲南新霽色]  
　　字林報載十月十一日雲南訪函云民軍政府之新政進行極有條理而外間近忽謠傳民軍各領袖各懷意見殊不融洽實則雲南省城迄仍安靜如常並無變故况蔡都督辦事饒有毅力目下全省已承認新政府之成立惟東北一帶因受川事影響稍有不靖耳前滇督李經義曾於兩星期前由民軍護送出省乘坐火車京勞開當時闈觀者如堵李督髮辮已去衣尋常敎員之服步登火車之時嗒然若失無向之鞠躬送别或祝其平安者越數日淸藩司亦乘車前往東京民軍欲執而殺之其女振臂救護以致受傷後送法國醫院療治未與家人同行又聞民軍光復時測量滇川路線之美國工程司二人意欲取消合同辭任歸國經民軍再三挽留請其照常辦公並准休息 
 
 

Page 6

 
 
兩月給以全俸現該工程司已於數日前啓程赴南出其誠意跋涉山 
川願爲華人謀幸福聞全功告竣後尙須請其測量滇省至廣西西江之路線此路向西興築如果築成則滇越鐵路必將受其影響也 
[四國資本家仍擬交欵]  
自考居男爵借欵中止後淸内閣袁世凱異常惶急不分晝夜託長於外交家分謁各公使極力運動求其轉圜外并電致各使臣向各國政府詳細解釋哀懇玉成聞已頗有轉機四國借欵各資本家亦以交款期限已屇又恐考居成議未免落後特於二十三日午刻由各代表同赴淸度支部面商一切并詢議和内容謂能於本禮拜内定有端倪决計如期交欵云要件 
[劉永福通告軍民文]  
　　爲通告事。現准粤省軍政府大都督胡。以各省民軍。必須設立統一機關。以資總攝。特照會永福。任全省民團　長。永福年七十餘矣。精力衰憊。懼不克勝。顧念吾粤此次和平改崛起一方。安輯人民。鞏衛疆圉。今兵力强厚。獨立之局告成矣。所以謀善後者。何止萬端。而亟爲治標之策。莫如靖匪亂。籌軍間。靖匪亂則非鼓其忠義之氣。不足以奏功。籌軍餉則非予以安樂之福。不足以集事。玆二策者。著手雖不同。收效實相倚。吾輩欲建偉業。博榮譽。必思所以饜人民希望太平之心。而後富者不惜其財。貧者不愛其力。舉而措之。易若反掌。西路徇定各屬州縣。中路出廣肇維陽。東路出惠潮嘉。西路出高雷亷欽瓊崖。北路出南詔連。其已平定　。宣布德。意其未平定者。解散匪禍。遇有危迫警報。另行抽調赴援。務期旬月之間。大局安堵。辦理而善。則吾軍人應盡之責。不敢以爲功。辦理而不善。則吾軍人莫大之羞。宜引以爲罪。鳴呼。大衆旣犠特財產。以備供張。吾輩亦當犠牲身命。以圖報稱。今日何日。今時何時。危急存亡。千鈞一髮。此烈士狗名。英雄救國。千載一時之機會也。抑永福尤有不能已於言者。永福自弱冠時。率黑旗隊。前赴越南。平北圻。定居保勝。嗣北圻以他族逼侵。乞援於我。爰統所部。繞宣光大嶺。疾馳河内。大破敵兵。斬其統將。甲申一役。轉戰北圻之河内。北寕山西等省。迭破敵兵於丹鳳懷龍。復會滇桂粤軍。進攻宣光省城。前後大小數百戰。以孤軍當大敵。幸無挫失。永福之所爲。非以效忠越南。寳以思衛中國。迨入關後。中東事起。率師駐台灣。與强敵相持。　承士民推戴。卒以餉項支絀。子身内渡。自是感憤時局。棄職隱居。鬱鬱至今。已歷數載。自維生平碌碌無所長。惟推誠布公。愛國愛種。當艱鉅危險。歷萬折而不少變。投身軍界以後。尤復嚴定紀律。與士卒誓死守。几永福已往之歷史。皆注刀於抵禦外族。不敢稍與同類相殘殺。而積誠積愛士卒用命。亦實有以左右而始終之。今諸統領諸健兒。其誠愛與紀律。當不少遜於永福。他日名位事業。或且遠在永福上。顧所以斤斤及此者。發矢之始。不得不正其弦。築垣之始。不得不正其基也。否則軍情不固。軍律不嚴。小之貽生民塗炭之憂。大之起强鄰干涉之禍。永福身敗名裂。不足惜。其如大局何。爲此通告各路民軍。互相訓勉。急救危亡。吾人民亦當共諒苦衷。各安生業。地方不靖。則吾輩任之。餉需不繼。則大衆任之。廣東者廣東人之廣東。斯言聞之熟矣。埀涕而道。毋任痛迫。永福特告。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[晋軍之北伐熱]  
　　致各省都督書。晉軍起義天人順應第一任。務惟在。直搗燕京前以未得東南聲息故據險暫守嗣知南省義兵悉起晉軍遂分兩路北攻一路佔娘子關前錄已至井陘縣一路規略宣大將攻北京之背袁世凱拒戰無效近遂别施詭計時造謠言謂晉已與彼連合冀圖解散人心詎知晉軍爲恢復而起爲共和而戰一德一心絶無他念三晉士民莫不贊同此義現在惟待東南義軍刻期北伐共抵燕雲以成大業樹德務滋除惡務盡我晉一千三百萬同胞人人皆負此責也 
　　閻都督致黎都督書宋卿大都督麾下錫山本山右武夫不識天下大計惟念炎黄神胄淪于異族幾三百年古云胡無百年之運茲乃過倍斯誠漢族男兒之奇恥大辱無面目以見天下者也昔在日本與二三同志酒酣耳熱論太平遺事未嘗不痛恨於曾李諸人罔知大義自戕同胞而亦歎息於洪楊諸傑失雄圖遠畧死守金陵無北伐志爲自隳光復之大　也自時厥後漢家兒之謀興復舊物者斷頭陷胸相繼流熏於赤縣神州今歲廣州之役黄花崗上長埋七十二雄鬼實吾黨革命以來之最大犧牲也其在滿淸以吾黨勢力僅能逹粤土經此敗挫當爲不復燃之死灰不圖麾下奬率同志倡義武漢克定南疆旬日之間天下響　三晋健兒聞之鼓舞於九月八日紏合同志乘淸臣不備攻陷太原　漢幟於并州城上隨進兵井陘獲鹿之野實欲斷淸師後路以爲我南軍之遙援自審軍力單薄未克大舉深入乃吳帥祿貞謀將聯直軍爲北上之計事爲　人窺破戕我元戎引師北遁吳軍亦半潰於中途圖北之策爲之一阻錫山誠憤懣塡胸拔劍斫地誓欲聯合南北羣師滅此朝食以復我同胞大仇也奈郵電阻絶謠詠四起謂麾下已與滿臣袁世凱訂約休戰且有要求滿淸攺制共和之說錫山竊大惑不解夫漢族與滿不兩立愛新覺羅之子孫率孱弱無能今所恃以抗我　師者僅袁氏一人奚　爲慮麾下誠能興奮三軍長驅北上則敗淸師易於摧枯枯拉朽也且改制共和我大漢民族自主之耳何要求恊議之有休戰議和之說實懈我軍心錫山開三楚多奇　智能之士未必無謀至此特罹千慮一失故敢貢其戇言爲今之計誠宜命水師由海道直攻津沽與齊魯之衆聯合縊其腹喉一師由陸北上錫山不敏亦且率晋軍偕同秦豫之師西出燕郊據其腹膂務使衆首尾不相顧則成功直旦夕間事也用遣一介之使略陳鄙衷且問大計昔入有言楚　三户亡秦必楚天而旣厭滿德矣豈能與漢爭乎兵貴神速亦貴果决若遲欵不斷則晉軍孤懸一隅師久無功將使中原父老望斷漢家旌旂也 
[甘肅淸軍將以無餉譁潰矣]  
　　淸陜甘總督長庚日前電京告急云甘欵奇絀謂速撥軍餉以救危局淸廷以無欵答覆長庚遂又電陜甘京官籌借欵該電到京時適由秦望瀾接收秦接電後並未發表遂向比國借欵三百萬惟陜甘京官全體反對謂秦以一人名義私借外債不顧大局泱議設法抵制矣 
　　甘肅諮議局於十月二十五日亦致北京資政院電云資政院　鑒並轉甘肅議員及同鄉京官昨督院接度支部電謂甘庫尙有封存銀六十餘萬可救眉急查此欵連年早經挪用現司庫僅存十三萬餘譁潰之禍即在目前萬乞諸君子速懇閣部無論何欵𨑙由歸化新� 
疆分途撥借以濟急需將來貸款告成仍懇陸續接濟則隴下億萬生靈皆出諸公再造云云 
[孫寳琦又肆其簧鼓]  
　　淸開缺魯撫孫寶琦近致烟台商會電云商會諸君元電悉省城决無派兵之事煙埠賴王管帶主持保全秩序其功甚大惟省中業已取銷獨立煙台設立軍政分府不免内地驚疑在東三省府州縣尙有謀獨立事省城之不得不取銷亦深恐各屬爭言獨立勢必瓦解王管帶索持和平主義諒會諸君深明大義祈婉爲進言俾得早日結束實爲至幸孫署守到烟地方事宜均可接洽也撫院孫 
[浙省第五次臨時議會記]  
　　初一日下午杭州臨時議會開第五次正式會到者三十六人先提議都督府官職令草案其大致以都督府設置職官分爲两大部份一曰軍諮廳一曰秘書廳而軍諮廳有軍諮長次長參議官等名秘書廳置秘書監及各事務之秘書官（如軍務民政財政之類）又於秘書廳内設三處一曰制法處一曰銓叙處一曰印鑄處討論良久對於廳字之名義多有所疑論蓋以旣爲都督府之職官不應再有廳之名目也至各種名目似覺太多秘書一層不過都督府之幕僚尤不應另立一廳云云紛紛辨論公决付法律股審查次　各司官職令草案（已見事件）互相討論以外交司之名目與從前交涉司一樣其實浙省并無甚交涉向來之所謂交涉者實質仍係内政不如删去另於都督府官職令内設立專條以備辦理外交之用贊成此說者頗多仍全部付法律股審查次特種審查股第二次報告甲項發行訴訟印紙及狀紙規則審查之結果大體認爲可行惟條文略有修改旋以關於訴訟之費用尙有票費抄錄費履勘費等不如另訂訟費規則一并規定較爲周密隨由議長指定詹麟來殷汝　趙鏡年沈鈞儒四人爲起草員乙項假定審判制度爲三級二審議案審查之結果毋庸付議大衆亦無異議本日　事日程業經告畢爰由某某數君　議章宗祥亦浙江人今儼然受滿淸政府之指使來南議和顯然與中華民國反對自稱浙江代表我浙人萬不承認再如汪大燮單其田廬墳墓皆在浙江乃竟安然爲滿淸之官吏毫不動心是亦失其人格有玷浙江當公决先行電致上海聲明浙人並不承認章宗祥爲代表一面再　對付汪大燮輩之方法云 
[贛軍彭都督之辭職書]  
贛軍　督馬毓寳已於十月十九日接印視事前都督彭程萬於十四日發出通告書一通茲時補錄於下氏贛民軍起義伊始公舉吳君介璋爲本軍政府都督嗣因軍書旁午積勞致疾屢經辭職由各公團再三挽留奈吳督去志已决於九月二十二日通告諮議局自治會敎育會商會宣布苦衷不復視事各公團以改革之 
 
 

Page 11

 
 
初。基　。未固而都督遽爾告　。深恐道路訛。傳。　生他變。因開臨時會議。召集在省軍商。學各界。商决另舉。程萬不才。謬受其選。抵死相辭。未邀衆允。不得已勉承。暫攝之全。　。爲安靖人心之。計數日以來。人心漸定。又因籌發。赴鄂軍隊。不敢告勞。現在大軍陸。續出發。掃穴犁庭。功成指顧。程萬材輕資淺。深虞顚越。若不趁此時機。躬自引退。不特初心。無以自白。萬一覆　貽識。致全省同胞生命財產共受。危險則雖粉。身碎骨。於事何裨。在程萬一身不足惜。其如大。局。何冀我全贛父老兄弟。愛人以德鑒此苦。衷。勿復相强。惟是程萬。旣勉任於前。則爲江。西全省之保安計。非組織一名譽德望。足以。鎭懾全省之人。以繼都督之任。萬不足以維。持。茲查九江。馬都督毓　。爲江西光復之。首勳近更派遣軍隊上援武漢。下復。皖寗收降海軍。滿淸喪胆。此其功不僅在。江西一省。實大有造。於東南半壁也。程萬倉猝接事。本無功之可言。願奉身相。下於馬都督。蓋以南昌九江兩方面聯絡。則贛饒袁各處都督之名義。俱可期同風。一致之。歸爲江西計。則軍事一方。可期統一。而諸般政事。始有所措手。爲大局計。則都督。之名義歸於一革命之内變。可消可免。外人。之干涉。且江西旣如此和衷辦理。或各省聞。風亦將所有各外府之都督。相率取消然則。此舉不惟有裨於江西一省。實大有助於民。國大局也。尤進者或於馬都督之外。更求名。望相當之人。然馬都督實爲江西光復之首。功。又安可令其相下乎。故再四籌維。祇有公。請馬公爲江西全省大都督。爲維持江西治。安之上策。程萬讓位之後。仍願但任一事。執鞭隨諸君子後。自盡國民一分子之義務。不致有所推諉。此爲剖心露胆之言當爲我各界同胞所諒許也 
[蘇州軍政兩界之談片]  
　　江蘇都府因近日迭接各屬人民來禀以個人私見攻計民政長遽請更換特出示諭云前頒地方官制内聲明。地方議會未成立以前。各屬民政長暫由都督府。委任等語。　再宣布。俾衆周知。各屬舊日牧令。經地方人民團體公舉仍任民。政申報本都督委任者非有貪劣横暴各跡。不得遽請更換即本都督委任各屬民政長。人員。亦非有貪劣横暴各跡不得遽請列換。現在。地方議會未成立人民。尙無選舉民政長之。權倘有個人私。見。率請更換則是破壞　序。非特爲法律所。不容。抑亦人民之公敵。一經獲案定當照律。嚴懲。爲此示諭各屬地方各團體。及諸色人。等一體遵照。 
　　江蘇高等檢察長姚君生范日前以蘇州。鳳池菴一。案吳縣知縣。陳其壽濫刑。威逼。羅織多人。現雖平反惟陳其壽及幕。僚。錢品齋二人均未到案。現有應行質訊。之處。必須傳案訊問。特行文高等審判廳。請爲傳訊。即經高等審判廳。飭派司法巡警往。傳陳其。壽並勒令交出錢品齋。一同來案。聽候訊辦。陳其壽一聞此信。大爲恐慌當時含。糊應允旋於次日。　回浙江原籍暫避矣。 
　　蘇城五路。民團係於未光復前。由司。庫撥領開辦費銀三千兩。仿照庚子年成案。由各團局紳董募捐自辦。未及開局省城已。宣告獨立。城廂内外商民練團自保民團祇。在五路梭巡。又祇限於城内。不能兼顧坊廂。以致募捐爲難。各局董懇請商會轉囑各業代表。勸募勉力籌集一千餘元聞尙不敷開。支。現由團董。潘杭各紳運動紳學各界。聯名呈請。將江蘇通志及蘇州府志縣志各書局存典生之。基本金約錢。一萬四千餘串悉數提撥應用。間有老成持重之紳士不願附和列名。然亦。並無反對之人從此蘇垣民團經費有着。當有一番新景家也。 
　　蘇城歷届開倉收租必由大吏委派三首。縣典史三員。在元妙觀内設立。追租局几有抗欠租米佃户。均由業主開單送局。飭 
差提比。現在此項追租局。仍行。設立昨經。蘇州民政長。江紹杰札委。宣繩武爲追租。委員。仍令在。元妙觀内設局開辦。 
　　蘇軍敢死團隊長。查增祥南京一役。飲彈陣亡。已於十月。二十八日該隊在寗坦。率領全體兵士護送至水西門登舟。定十一。月十二日扶柩歸原。籍集會追悼。茲將蘇省水陸各軍劉司令官照會松江謝民政長文照錄如下敝軍。敢死團隊長。查增祥。籍隸華亭世爲漢族。自上海約翰大學。蘇省。巡警敎練所。兩次畢業後。思想愈臻高尙。學循日益完全。挾愛國之熱。忱堅保種之主義。河山恢復志切枕戈。本年九月投入我軍敢。死團。公推本團。隊長率領士卒。直搗金陵。張宼十月安八夜我軍進攻南關外雨花台。該隊長爭先効命。踴躍馳　於槍林彈雨中。往來盪决奮不顧身。月黑山高。深入重地。流彈。業集。竟以身殉。濺血沙塲裏尸馬革。三軍聞。之無不欽惜。之健兒雖死。賊胆已寒鼠竄。狼奔。倉皇宵遁。寗城光復。仗該隊長之力良。非淺鮮。現乃兄查曾榮來寗收殮　。骸運回。原籍安葬。以妥英靈相應照會貴民政長查。察。務希重念。該隊長爲國捐　無。慚敢死。於軍警紳商學界雅意提倡。集會追悼。藉慰毅。魂。而表同情。實紉公誼。須至照照者。 
[杭垣近事紀聞]  
　　浙路搜獲炸彈。十月二十九日下午六句鎭浙路。杭滬火車頭班到站。内有。乘客四名隨帶行李十二件。停車後。照章提取。其時車上下偵探。見其形迹可疑。圼已跟蹤窺測。嗣見兩客親入行李房檢查。員。亦入。令其開。籍内有。皮箱兩具盡藏。炸彈每彈用棉花軟鉛包裏。當將兩客獲。住其餘二人。於檢查時。圼逸去。當將人贓一。并解送司令部軍法科。於初一晨提訊一老。者。年約五十餘歲。全身布服。形似鄕村之。老學究。到堂瞠視始終未發一言。其一年約三。十左右。僅　　河南人。餘亦不答。現聞司令。官必欲悉其奸謀。飭暫監禁。另派妥員誘供。以資警備。 
　　巡警旨迫剪辦。都督府前於十月朔示諭一月内一律剪髮而依違觀望在所不免十月二十八日下午。站崗巡警據稱奉。到署長命令。發給。剪刀截拿行道者。强 
迫勒剪致一般輿論。咸謂期限未届。且未奉明白警告。似此舉動殊乘政體。云云至二十九日羊市街城隍廟前有某姓女郎二。人一埀辮一梳墮馬髻。亦被剪。似近謔矣。 
[松江近聞]  
　　松江軍政分府曁各部職員於初一日借城自治所開籌餉大會由費君報告軍政府成立以來。各種用款計耗三萬餘金。尙屬不敷松郡財力有限。現欲募　混成一。協非羣策君力不能有成次由楊紳了公等。 
提議籌餉方法而散。 
　　江南提署巡捕朱光點前爲署提督徐傳。 
 
 

Page 12

 
 
隆因細故咨請江督褫職。並發　台効。力現軍政府成立知南匯有綠營牧馬官地向。由鄕民租賃年還租籽以供軍用每冬由營派。千總徴收名曰馬廠朱歷辦是差遂仍札委。前往冀收。駕經就熟之效。 
[民國議和參贊小史]  
　　温宗堯。廣東人在香港皇仁大學堂畢業。充當馬凱商約叅贊。歷充兩廣洋務局總辦兩廣電報局總辦。廣東電話局總辦。廣東將弁學堂總辦駐藏書辦大臣。兩江總督外交顧問。現充中華民國外交副長并議和叅贊 
　　一寵惠廣東人。生於一千八百八十二年。自一千八百九十五年至一千九百年。肄業天津北洋大學堂。及拳匪之亂平。往日本考察政治。後往美國耶路大學肄業。於一千九百零五年卒業。特别奬賞。受法學博士之學位。一千九百零八年受英國大狀師之職。更在巴黎栢靈大學研究律學。一千九 
百零七年將德國民法典創譯英文。在倫敦發行。曾在美國律學會中。充報主筆。歐美法學報中。時有撰述。並在歐美法律學會中。充作會員。一千九百十年。在海牙萬國匯票議會中爲中政府之代表近在南京臨時政府中。充作廣東省代表。 
　　汪兆銘年二十八歲。廣東番禺人。二十歲前。研究國學。二十一歲留學日本。疑　法政入中國革命同盟會。被舉爲議員。復爲民報撰述。二十三歲以後。偕孫逸仙黃興胡漢民等。往支那南方爲革命運動。復往南洋羣島。租織同盟會分會多處。去年二月入北京。在地安門外什殺海附近。埋設電氣雷。謀炸淸攝政王。事敗被執。永遠監禁於法部監獄及武昌事起。革命軍要求開釋黨人。遂於九月十六日出獄留北京。有所運動。黃興電招回滬 
　　鈕永建年三十九歲江蘇上海人。千八百九十四年。肄業於湖北武備學堂。九十八年遊學於日本。九百年曾在廣東創辦新軍。旋被革命嫌疑解職。再至日本。俄兵佔踞滿洲時。與黃興藍天蔚組織義勇隊。及軍國民敎育會。旋回鄕里　兵。九百五年。至廣西爲軍務總辦。創　新軍九百十年。仍以革命嫌疑解職遊歷德國。研究軍政本年八月回國。光復上海舉爲滬軍都督府軍務部長。旋下松江。即舉爲松江軍政分府長。蘇州光復。舉爲蘇軍都督府叅謀廳長。 
　　胡瑛年二十八歲湖南桃源人。年十七肄業長沙經正學堂。受學於黃君興。遂抱革命思想。次年入湖北陸軍。並經理科學補習所。運動革命。爲湖南黃興君同仇會支部。湖南事敗。急捕黨人。黃君去日本瑛遂共王君漢張君學濟。謀暗殺鐵良於漢口不成。乙已春。刺鐵良於彰德。又不成。王君自殺。瑛遂赴日本謀所以繼之之道。是年入同盟會。被選爲議員。施政司法員。後因日本取　留學生風潮返國。任同盟會中國北部支部長。丙午冬南旋。奔走萍灃革命事件。過漢口被逮。幾死　武昌獄。在獄中担任夏報大江報主筆。更共孫君武蔣君義吾。爲此次革命之組織。八月十九日事發。瑛遂出　。 
　　王正廷二十九歲。浙江寗波人。少英邁有大志疑業北洋大學凡六年。後　湖南高等學校敎授之聘二年後游日本。任東京靑年會長。已而赴美入耶路大學成績斐然聲譽大起。得最高貴之名譽奬勵焉留美同人有學生會。君任正會長之職。現爲中華民國鄂軍政府外交部長。又充組織臨時政府鄂州代表員 
 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[浙粤軍隊先後抵滬]  
　　浙軍六百名昨由杭州乘坐火車抵滬駐紮製造局附近該軍衣服齊整並携有新式軍械現擬視議和之結局再定行止惟已備齊一切一俟令下即可乘船出發或赴漢口或赴北方尙未定云 
　　招商局安平致遠廣利三船均於昨日駛抵上海停泊金利源碼頭船中共載野戰砲多尊及粤軍三四千名目下該軍仍駐船中　内有二船將於今日開往南京登岸駐紮以待議和之結果三船下椗之時即有多人舁送新鮮食物登船犒賞 
[滬軍添招工程隊]  
　　滬軍遊擊工程隊奉都督命令先行招募隊計一百二十六名業已成軍茲陳都督以軍隊出發工程最關緊要將來和議不成南軍北伐如開關道路架疊槗梁以及臨時對敵建築砲台均係工程隊專責丞須添招二隊以爲一營（别項軍隊額定四隊爲一營）以資預備且操演工程較戰兵尤難故已續命徐參領即日添招矣 
[貨物稅徵收之公布]  
　　上海縣徵收貸物稅總公所公布云本年十月二十五日奉江蘇都督程通電各州縣民政長内開省議會議决裁釐抵補方法暫定本省出産及外省連人各貨應征稅項總名爲貨物稅各縣設征稅總公所一處繁盛市鎭酌設分公所均由民政長妥選專員管理從前已經認指總捐各貨除茶糖煙酒照抽外　照原數减爲八成未經認　者亦准業董呈請攺辦認捐定於十一月朔實行等因經本縣民政長吳商准市政廳暫行借設總公所並照會莫君子經爲所長顧君馨一爲副所長暫盡義務如期開辦在案本公所訂定辦法先儘各該商業董自行認定稅數以恊輿情無論從前已認未認各業均得於五日内每日上午一點鐘至五點鐘至本總公所接洽須知本省釐金業奉全裁現辦貨物稅先儘同業自認純爲體恤商情起見破除一切規費名目期於公家商業兩有裨益現各業來所認定者已有多起分公所有稽查之責亦即次第開辦所有未認各業務即從速來認幸毋觀望自悞特此公布 
布 
[商輪赴寗運兵]  
　　招商局江永江寛江孚三輪船前由滬軍政府租定裝運兵士赴漢茲悉此項民軍共有七千均駐紮金陵　裝往漢口黄州以爲防禦北軍之用昨日已奉南京程都督電致滬軍政府傳令該三輪迅即駛赴金陵裝連赴漢 
[又去一個漢奸]  
　　江西人程豹現年二十餘歲　由端万購充淸江督署秘密偵探又進同盟會爲會員即將同盟會内容潛行報告以致　黨進行方針屢被破壤民黨恨之刺骨咸欲得而甘心此次武漢起義　程又東奔西　甘爲滿虜之走狗數日之前潛來滬上與旅滬滿淸官員秘密往來圖謀不軌並暗中大施運動勾按軍政府行軍方畧事爲滬都督陳英士君所行密令諜報科長應君調查屬實設法拘住於昨日午後五下鐘解至軍政府經都督驗明無誤即飭立時槍斃六句鐘時由傳令科姚科長宣布程之罪狀訖即在二門内大樹下行刑先放三槍繼恐其尚未致命又開二槍而絶即飭備棺收殮噫凡爲漢奸者亦 
可以知所儆矣 
[關於執法科權限之曉諭]  
　　滬軍都督陳昨發示諭云毋得執法一科專爲軍事裁判而設所有一切民刑訴訟以及關於民政事件均不在本府執法科範圍以内欋限旣以責任斯一迺成立以後各屬以民刑訴訟案件輙具詞來府控訴殊屬碍難受理除已將各處呈禀飭由本府執法科移送原屬司法及行政署核辦外猶恐民人等尚未周知合即出示曉諭嗣後如有民刑訴訟以及關於民政案件可逕向本屬司法署或行政等署呈訴不必由本府問接辦理以省無窮繁之手續現當與民更始之際尤宜各負其責任旣不能敷衍塞責更不得含混了事本府執法科乃代表本都督專司軍事裁判之權凡屬軍人訴訟以及由軍事上發生各軍民交涉訴訟案件自應詳細研究秉公辦理以副全體人民殷殷期望之至意特此通諭毋違切切 
[電請接濟歐美留學費]  
　　浙江旅滬學會電致浙都督云浙都督曁政事財政部鈞鑒浙遺歐美學生尚有十九名資費困乏疊電告急民國體面攸關斷難恝置懇速分匯歐美銀二萬元接濟或撥由敝會　匯敬乞設法盻復浙江旅滬學會詵等叩 
[不北臨時議會之電文]  
　　江北臨時議會致旅滬黄伯雨君電云江北臨時議會今日成立公舉公爲議長明日開議萬乞即來浦江北臨時議會全體議員叩勘君覆電云勘　敬悉霖比患怔忡月餘未愈盛委萬不克赴懇辭諒之以霖艷 
[北伐隊之考驗]  
　　北伐聯軍總部所招軍隊五百餘人定期初一日考驗已誌前報前日投效各人齊集湖南會館先由該　叅謀劉君飭差備有六十格之跳高架以試跳躍之技又以六下磅之沙泥袋驗體力以二十碼遠近之字標驗目力命報名各人挨次考試計合格錄取者祇四十名已於昨日編爲四棚每棚十名不合格者當即銷去名册茲將合格各人名姓照錄於後黄金標趙寶全韓德文侯志武張孟卿陳家士王勝林張得勝馮灼平林開田張阿二高學榮徐雲龍殷金生方得標周福森周傳齡汪雲龍陳其昌陞阿根段文玉高阿四高漢臣朱有才張元龍金得勝張得興姜承尚顧培德林源發潘光邦　得富劉廷發周阿康湯振華汪順福李得勝楊得明唐寶易楊阿根 
[北伐聯軍總部批示]  
　　北伐聯軍總部昨將閱過禀詞逐一批示摘要錄下 
　　史習經禀批呈悉據云史可法　十五世祖欲圖報復以盡孝思其志固屬可嘉且條陳一節　屬人云亦云然關懷時局不無見地仰即將爾先祖譜系携帶前來聽候查騐以便核奪可也 
　　顧潘呈批呈悉據南匯縣議員顧潘所陳擬辦民團以衛地方而備從軍各節其策甚善其組織章程亦屬簡明但此等性員固民政範圍内事昨本總部所能干預仰即往該處進策立案可也 
　　邱　禀批呈悉該員既於軍務多歷年所仰即將漢陽獨立混成恊　參謀委任狀携帶前來聽候查驗以便核奪 
　　湯紫霖禀批該生　過五旬與本部定章不符所請　戎殊難照准 
　　徐振興等禀批禀悉本部原爲北伐聯軍總機關　司北伐命令至製造軍火一節非所事事該匠等所陳碍難照准 
　　程廷普禀批本部事少人浮難以允准 
[要求减讓膏捐之批詞]  
　　本埠膏捐一項經前縣收至六月份閏六月份即未淸收現經民政長出示除七八九三個月作一律豁免外閏六月份仍飭公役僊齊繳解接收十月份捐錢昨因萬順祥等各膏店公同具禀要求减讓由民政長批示云卷查本年五月　行續訂禁煙條件實行洋土稅厘案内聲明各省現行牌照捐如果循名責寶專係稽察零售取　吸户爲禁烟功令所不可少者仍准照辦在案爾　代收加價膏捐實係另售挑膏取諸吸户代收代繳專爲查禁吸食而設興大宗貿易增訂土稅條約係屢兩事來禀藉詞請免殊屬誤會要 
 
 

Page 19

 
 
知鴉片流毒中華久爲生民大害前巳實行嚴禁現應急促進行庶幾早達禁絶目的此項膏捐萬禁於徵祇有逐年加增　無邀免之理况禁烟之始因爾專各烟　歇業准子領照改設膏店爲爾等烟業計可謂體恤周至今閏六月捐項早已加入價内收存廷不淸繳　八九月又予豁免乃不知感轉復聚抗實屬不知自愛着即各將閏六月并十月認定烟膏加價捐錢𨑙速淸繳掣照安業倘再延違抗　立予弔照押閉一面提追此爲爾專承頜執照自認收繳無所用其强迫倘因别有無照私開准爾等據實禀報並　本民政長派員實地調查隨時提究禁閉免碍爾等生業 
[模範團準備北伐]  
　　駐製造局之模範團準備北伐無睱兼顧特禀請局長銷假李總理平書以該團各會友駐局防護迄已月餘非獨咸盡義務且於本局之安寗深資臂助爰於前日親向各會友道歉誌謝云 
[考成凋謝]  
邑紳王鴻伯先生雖曾以淸孝亷作宰直省歷任　寗盧龍遷安等縣該紳品行高尙不屑久厠舉途乃以改敎爲名解組歸田優游林下日與二三知　詩酒往還縱囊空如洗亦頗自得並曾提倡因利思濟借錢局爲上海未有之善舉窮苦小民受惠匪淺　於上月逝世由其公子輩擇於本月初五日在引翔港珂里開吊想届時親友之踵門往吊者定必實繁有徒也 
[柴行請發還牌秤]  
　　前日蔣洪章劉裕康沈萬昌瞿合興趙宏興等具禀市政廳聲稱問等領帖開行代客買賣柴薪歷無流弊並未抽取鄉販柴用所有蓰薪公所業經奉諭撤除在案惟前次所吊牌秤均非公所之物應請發還以安生業等情市政長移區派探查明後即行批示云該商等果無　勒商客巧立名目如所禀非虚者姑　知會南區將牌秤發還具領可也 
[復訊槍擊廨幕案]  
　　公共公廨友王博控陸惠生指使陳小甲子（即陳阿二）連小江扣即林阿四槍擊圖害一案前日午後復奉聶襄讞會同英副領事康升座特别公堂研訊原告代表沃沛律師被告代表穆安素律師愛理司律師均上堂　示先由侃克律師代表捕居譯稱林阿四因病現在醫院不能到堂對質據穆安素律師聲稱查阿二阿四口供前後矛盾請爲察核定斷而免牽累訊據陸惠生供稱平湖人年念八歲向爲絲棄與陳阿二並不相識包車夫阿四因欵其竊物於四月間辭歇至六月廿二夜商人與友孫棣三唐昌齡同在南市新舞臺隔壁大餐後即至新舞台觀劇至十二點餘鐘回家是日並未見過阿四亦未到過月華樓至阿四所供令其帶領二人至新署指認王博謙包車並無其事實係阿四時來　洋不遂挾嫌誣攀後見提票王博謙控商人指使圖害細思與王素無仇隙惟商人前　　廨控告顧棣三　銀一案顧曾托王運動已逃之寳子觀日久不下堂諭後經　人得悉曾投道轅上控寳子觀得賄偏袒再前商人與魯亨洋行紏葛一案友人董杏孫亦囑令請王運動寳子觀須洋一千元案可取　因未允可或寳王兩人即以此事懷恨串同謀害以上情形曾在捕房聲明請爲明察中西官得供會商之下判陸與陳小甲子仍帶回捕房候禮拜五再行訊核 
[不願向捕房領俸]  
　　公共公廨自經外交團議歸捕房管理後本擬將書差一律裁汰當因關讞員以主權有關力主暫留所有工食已於前日午後發給一月以資辦公而捕房昨亦發出公廨上下下（一幕友司事六名每月薪水共銀三百） 
十四兩（二）繙譯兩名每月共銀一百二十一兩（三）總書淸書十七名共銀二百六十八兩（四）招書七名共銀七十四兩（五聽） 
差十名每月洋一百元（六）出店五名共洋四十元（七）廚司薙髮各一名共洋二十元着聽　給發詎全體均不願向捕房領取聞已具禀關讞員請爲　示矣 
[偵探隊之分駐]  
　　閒北民政總局偵探隊長周鏡溪君已因病告退刻經李部長札委仇金水君以承其乏並諭直探巡長孫榮穆唐銀坤生洪山張登云等四名常駐總局巡士尹利善樂錦標派駐一區王霄松張和福駐二區胡金生金殿臣駐三區徐四卿李永高駐四區劉得勝沈坤標駐五區李朝福楊玉標駐六區朱伯秀王少卿駐七區朱雙林蔣長淸駐八區王福　寳大駐九區陳受義李根大駐十區以專責成 
[照發各區鎗支子彈]  
　　九月十三光復時所發各區隊長警之洋槍子彈嗣經李部長一律收回貯入總局以資保存刻因各區隊長禀請　區留槍十支子彈若干以備緩急當奉部長批准已於昨日 
照發 
[戒烟丸攙雜嗎啡]  
　　四川人　某在太平馬頭開設戒煙丸店因攙　嗎啡有害生命被陳都督查知特移民政總長及市政廳長飭探將該店藥丸化驗並察看藥方查提澈究茲經市政廳知會裁判所派探吊到藥方藥丸轉呈軍政府察驗 
[漕河涇之剪辮會]  
漕河涇鎭紳士唐步洲唐璞莊曹仰卿諸君以大漢光復已久亟應剪去豚尾爰發起剪辮大會通告全鎭云溯鄂省民軍倡義以來湘秦晉皖贛　黔江浙粤閩蜀各省悉已光復還我河山建立共和民國俾四萬萬同胞脫離羶穢皆賴我海内志士絞腦力拚心血糜軀顱以相與從事而得完全之效果也乘此日月重光之始一雪滿奴豚尾之譏亦屬當今急務爰亟聯合同志開一剪辮大會掃除二百六十餘年之積穢一新耳目想吾鄉父老　弟定能樂爲贊成也 
[鐵路附近之盜屍賊]  
　　南市滬杭鐵路旁近十四圖地方有朱姓浮厝之女棺因於上月下旬被賊　開棺木剝去屍衣以致赤身露體嗣爲屍屬開知當即重復收殮一面協同該圖地保具報上海縣司汉長請查緝逸犯務獲究辦 
[發給冬季制服]  
閘北民政總局已於前日將新製冬季制服發給各區隊一律更換 
[滬軍都督批示]  
　　民婦陸徐氏呈批來呈所控閘北偵探局仗勢嚇詐各節如果屬實自應從嚴懲辦惟查此案　關民政非屬軍事範圍以内本府碍難受理業飭執法　將原呈移送閘北民政總　查辦仰即前往　署　俟傳訊可也 
[民政總長批示]  
王永林陳得明禀批禀悉事關勸助軍餉仰即自禀軍政府核辦可也 
[通俗宣講改期]  
　　通俗宣講社原定初五日（即照章第一星期）舉行第十一期宣講會是日社中職員均有别項要事改於下期（十二日舉行所有講址及講員講科届時再行宣佈云瑣聞 
[城内]  
　　審訊盜犯○張長生瞿晉生唐洪升兪裕發王根営在涇泗西及江浙交界之處紏刦得贓逃來上海船泊洋涇浜旋因分贓不匀爭執張長生恐事泄不了報知水巡在陸家嘴一併拿獲起出洋槍二　及單刃等物解由浦東警局轉解縣司法署經裁判員提訊張長生供婁縣七寳人是敎民撑船爲棄於十月初由不相識之大塊頭來呌小的之船說是鬭蟋蟀開船至泗涇西及江浙交界之處被迫令登岸同去行刦二次伊等另曾行竊棉被二條實被逼迫故一到上海即欲自首央託顧姓轉懇某神父函報水巡拿獲求鑒兪裕發供松江人唐蕍升供北新涇人瞿晉生供七寳人認刦不諱實由張長生起意起獲刀槍亦係長生之物先是伊向陸姓租定船隻來合小的們前去稱是白相後來行刦伊均在前惟王根堂在珠家角由張雇令搖船確未上岸問官復加盤詩均執如前判將王根堂收押自新所張長生等四犯均釘篋收禁擬辦 
[南市]  
　　指爲拐逃○温州婦人薛林氏於五年前由其夫兄薛某乘伊弟崇坤披剃爲僧改嫁與小木匠王明甫爲室收回身價洋六十元來滬後住居筅帚弄已經三載前日薛崇坤指爲拐逃扭控陳裁判提訊時薛未曾投質 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[袁世凱復閻羅王書] [  寄鴻]  
　　閻　天子殿下。敬覆禀者。竊世凱仰邀陰庇。投入陽間。自脱母胎。漸成人類。豹狼其性。鬼蜮其形。幼時束髮讀書。每思逃塾。壯歲留心筮仕。即愛貪財。以故數十年來。願作淸廷之。奴隸。甘爲滿族以馳驅。吸盡萬姓脂膏。積得郭家金穴。不顧同胞性命。聚成鄧氏銅山。處則甲第連雲。出則僕從如雨。昔任北洋總制。軍民供我指揮。今爲内閣大臣。　位由予遣。派。喜則加之我膝。怒則墜之深淵。後房多粉白黛綠之人。享盡世間　福。階前半放屁掇臀之客。延攬天下英才。富貴功名。至於此極。何莫非殿下鴻恩所賜耶。昨蒙寵召。委以一殿秦廣王之　。捧讀　音。驚喜交并。感激無地。敢不謹遵台命。立赴陰曹。上爲殿下効犬馬之勞。下爲鬼界施鷹鸇之技。以圖恪勤天　。聊贖前愆。古人云。生爲上柱國。死作閣羅王。於願已足。世氣未嘗不心竊慕之。惟念世氣陽壽雖已將盡。罪惡猶未贯盈。所積金銀　帛。不能帶至陰司。所遺屋產田房。未便遷。從地下。躊躇再四。進退兩難。况乎室有　　。美妾。忍敎别抱琵琶。宫中寡婦無兒。業已在。予　　。老慶老盛。已如釜底之魚。载　載洵。不啻甕中之　。至淸帝之伎倆。久爲世凱所窺破矣。其待彼滿族也。親貴大臣。咸專内政。紈袴子弟。亦掌大權。其對我漢人也。賢能之士。忌而屏棄山林庸碌之徒。取而備員廊廟。遇朝野淸平則搜括民財以供醉飽當國家多難則乞貸外債不顧將來故世凱之仕淸不過貪圖利祿虚與委蛇豈眞欲效忠於淸室哉現擬趕將滿淸政府推翻一面遣使議和但願粗有就緒即可料理後事作别親人瞑目入棺捧檄赴任務懇殿下飭令催命無常稍緩須臾勿過逼勒俾世凱得以苟延殘喘暂且偷生一俟逐盡匈奴歸降大漢即當帶領舉朝亂臣贼子及一班汚吏貪字狐羣狗黨徒容就死次第歸陰斷不逼留陽世受萬人之唾罵遺千載之惡名並請殿下飭諭勾魂使者先收張勳馮國璋段芝貴等一一拿至案下施以敲牙拔舌之刑治其縱兵殃民之罪雖地獄多一齷齪之鬼而世上少一兇惡之徒未始非殿下　仁之政世凱此時祇以兒女情長難免英雄氣短矣肅熏寸禀恭叩崇安伏惟爱鑒犯官袁世凱謹禀 
[魁星乞貸於財神書] [  愛]  
　　財神老兄閣下。自　威儀益增思　天。關鎭鑰。國府鈞衡。閣下一身而兩兼之。握宇宙重大之權。似莫逾於公矣。天下蒼生。待霖雨者奚止千萬。而閣下多置羽翼於王公貴室。至蔀屋茅檐。多致向隅。嗣後幸乞閣下少添錦。上之花。多送雪中之炭。則贫富略均而嫌怨。盡釋。勞逸稍分而上下皆安矣。如僕與閣下。共事天朝。祇以僕主文部。公主財政。而今公有敵國之富。僕則時興未路之悲。科舉旣停。進欵頓失。由是窘態日逼。章身之服。典質殆。盡。如今所未能售出以抵衣食之用者。祇餘秃筆一枝。墨斗一具。布袴一條而已。近已寒。威漸逼。赤身露體。躑躅街頭。已覺滿身靑紫。瑟縮不堪。轉瞬大寒將至。風雪交加。其將何以爲生。前時僕曾造謁台端。而君家墨虎。咆哮而出若亦知勢利也者由是僕足欲進而趦趄者屢矣卒未登大雅之堂一聆敎益使人悵惘莫名然僕有求於公者亦不過爲阿堵一物耳倘念同寮之情得叨百金之捨則公不但加惠故人亦可免斯文掃地之羞　公熟思而惠敎之則幸甚矣。 
海外奇談 
[蠻方風俗記] [  瑣尾]  
　　人羣進化之第一期必經神權 
政治之一階級此萬國之所同也今敎育漸普及迷信之根芽將剗除矣然如非澳兩洲之内部爲歐化所未被者榛榛狉狉人與禽獸無少異也茲譯述蠻方風俗數條如左亦聊以備酒　　後茶餘之談助云爾。 
澳滿内地土人。性殘忍凶鷙。無倫理。喜殺人以食。尤喜食仇人及親人之肉。食仇人之肉者。洩忿也。食親人之肉者。示愛也。人死則親族鄰里。次第偕來。環集室内。家人先割死者之肉。分飼衆人畢。然後自食凡死者生平有德望者。則死後食。其肉者愈多。視人之善惡。以食肉者之多少爲斷。食肉盡者。則咸謂道高德重。尊貴無倫。故子若孫往往有强致不相干之人。以食乃祖乃父之肉者。倘死者之肉尚有餘。則其家人必憂形於色。以爲不能博他人之愛也。所事之神名睡妖。相傳此神最爲凶悍。其首大逾山岳。身可橫蔽數洲。充塞天庭。惟因軀體過鉅。轉動不能自如。終年昏睡不醒。不餓亦不食。世間劫運相臨。則睡妖自醒。將地球之人大嚼。以供一飽。食人既盡。則欠伸鼓腹。大嘯巨躍。而世界亦卽混沌矣。其俗男女未經婚嫁。可任意居處。荒淫媟褻。恬不知耻。一經嫁娶。則爲官屬。男女有分。他人皆不相犯矣。 
澳洲三德桅支地方。有火山焉。土人以神靈目之。事奉惟謹。每年定有賽會期。届期舉國停職業。男女紛來。盡竟日之歡。祭品用豬　龜鼈果實等物。其餃餘人皆不敢食。祭祀之節。禁忌甚多燈不火。食不飽。船不水。人不浴。除辦廟中神事外。足不出户庭。雞無令啼。犬無令吠。雞犬之口。繫以细繩。或以布束縛於内。雖貴如土王。亦不敢以手摩弄生物。違者殺無赦。土人又謂人有兩魂。死後赴冥間去爲略魂。見於鏡中水中者曰明魂。 
[滑稽詩話] [  毋我]  
　　某村多富户。其最演者稱牛頭。次則稱狗頭。又次稱貓頭。下者稱鼠頭。四姓俱　　爲監。共議延　　。子乃精某先生。　其子。先生居西席。半間猪圈外。喘月聲。吹笛聲。觸　　　聲。跳梁唧唧聲。按雜而起。先生無可　與。早晚恆吟詩自娛。其書懷云。風雨多梢來狗監。春秋耐性宿牛棚。枕上口占云。數聲　　　。先動。况復連朝看鼠姑。偶游陌上見狗　　句云。十里菜花交　　。一春晴日　　　。先生恆朗誦破寂。 
朗末後。緒生有抌節不應淸試者。文宗按　。出示招考。凡山林　　。　　　取者。一　收 
 
 

Page 27

 
 
錄。諸生乃相率　至。有人嘲以　日。一隊夷。齊下首陽。幾年觀望好凄凉。　知薇蕨終難。飽。悔煞無端諫武王。及進院。以桌櫈限於額。仍驅之出。人復以前韻嘲之曰。失節夷齊下。首陽。院門推出更凄　從。今决意還山去。薇蕨堪嗟已吃光。聞者無不捧　。 
　　丹徒载壺園先生。有集西廂詞。今　其尤者云。袖梢揾不住啼痕。雨打梨花深閉門。者共。小生厮覷定。　人顚倒惡心煩。夢裏成雙覺。後單。好呌左右做人難。不酸不醋風魔漢。惡語傷人六月　。不是一家喬坐衙。　中開府。相公家。他今背立湖山下。你看淡雲　月華。機變如何妾說空。嬌鸞雛鳳失𪘮雄。巫山遠。� 
隔如天樣。也有高唐來夢中。當言女大不中。留。萬種情緣一樣愁。倒鳳顚鸞百事有。旣然。漏泄怎干休。若説絲鞭仕女　。是君前者護。身符。悉來猶記題詩處。及至相逢一句無。皆黏合無痕。具見巧思。集句中不數見也。 
新醜史 
[記过財虜二] [  戇公]  
蘇州有汪老三者。守財虞中之最醜者也。少賞。兄弟三。阿四業耍戲。浪游江湖。阿五則疎財仗　人也。阿四有女具姿色。而四出外。四婦貧。賴老三活。老三遂出其兇狠手叚。以弟女善妓寮。得洋累千。分半輿其母。半飽私囊。阿五不平。屢造共室而詈焉。老三懼。願以二百金爲五書。五不受。厯數其罪面掌之三。老三又喜　地皮。靑陽地開　之役。挖契造單以售。累人　訟。不知凡幾。又好媚。得爲奚老壽家司帳。奚母死。喪葬均汪一人供共役。財權在握。上下頓倒。剝同事俟役以利一已。故奚氏家丁。罔不啣之刺骨。汪延僧　　七　　。老三設計紿之曰。　流羽士。衣太　。與奚姓　　不稱。當爲之製新袈裟。新鶴𣰉。以壯觀　。奚諾之。汪遂購製僧遵法衣。開支六百金。及七終。心衣强售諸僧進。得價充囊槖。僧遽有　色。汪曰。此本奚君等代製者。我留之　用。不　。　景算帳　　歐耳。汪之行事。諸如此類。故不數年。竟購襄太野田數百畝。市房十數處。又以幼習洋貨業。故開洋廣貨大肆於繁區。以賣女欺主之資。亦居然面團團富家翁矣 
心直口快 
[袁世凱何苦] [  愛]  
　　袁世凱何苦必欲作滿奴之功狗。不欲作共。和之功臣。 
　　袁世凱何苦必伿助將滅之醜虜。不助掘興。之民軍。 
　　袁世凱何苦必欲保滿族之尊榮。害我漢族。之生命。 
　　袁世凱何苦必欲遺臭萬年。不欲流芳百世。　　袁世凱何苦必欲拂漢族萬衆之心。而媚滿。族一人。 
　　袁世凱何苦必欲作滿廷之内閣。不欲作民。國之總統。 
　　袁世凱何苦必欲作害民之奸賊。不作救民。之志士。 
　　袁世凱何苦必欲　圖一已之私。而不兼善。天下 
　　袁世凱何苦必欲逆流　篙而不肯順水推舟。 
　　袁世凱何苦必欲作集失之的。而不作善渡。之舟。 
　　袁世凱何苦必欲作狼狽之犬。而不欲作遇。願之鴻。 
　　袁世凱何苦必欲作跪墓之頑鐵。而不作銘。勳之巍銅 
　　袁世凱何苦必欲累千萬人之流血而不肯。使一人之遜位。 
[戲攷] [  吳下健兒]  
　　一枝桃。一名茂州廟。又名阜莊驛。紅旗李煜之徒謝虎。混名一枝桃。風流俊秀。武藝超羣。鍊成毒鏢九只。百發百中。性喜漁色。遇丰姿。娟秀之婦女。卽於夜間强行姦汚。又殺之以。絶其口。臨行時。以指染血。畫桃花一枝於牆。上。以示啞謎。犯案重重未經一破。阜莊驛酒肆中。有一　爲謝所包。他人俱不得坐。適施公同黄天覇。私行暗訪。路過阜莊驛。誤坐謝位。店小二大。驚勸施遷座。黄不服。責其欺人。小二謂不聽好言。必遭不測。語甫畢而謝已至。見已座被佔。大罵小二。萬亦怒。責其無禮　閙。謝夜郎自大。自稱一枝桃。意圖恫嚇。黄始知謝即重犯。拔刀下座。欲擒謝虎。謝乘間逸去。誘黄追趕。放出毒鏢。中黄腿。幸關泰貿人傑來援。扶黄回去。後謝於酒肆中。被朱光祖騙去毒鏢。終爲黄天覇等拿解正法。' 
小說 
[俠情小説劍光寒（一）] [  賡磐]  
　　吾友任俠。别號愛蘭主人。多情少年也。卜居鑑湖之濱。竹屋三椽圍。以廣圃。中植蘭幾滿。常以重金覔購佳種。人或笑其戇。少年慨然曰。不遇知已。埋没終身。人旣如此。蘭獨不然耶。吾惟生平不得知已。故知蘭之不遇知已之可惜。亟亟求。之。亦同病相憐耳。 
室中無他陳設。舍破舊圖書外。惟蘭是供。案頭坐側。靑翠悅目。風動。幽香。直撲襟袖。因題其室曰幽香。室。 
少年尤好劍。幼時得異人傳授。於劍術頗有心得。所蓄一劍日穿雲。二千年前古物也。少年朝夕撫摩。精光射人。鋒利不可逼視。切金石。如斷葱。常攜之入深山。擊刺猿猱。以爲樂。日暮歸來。則傾冷酒。炙獸。肉。裸衣初　　。手段成式。劍俠傳一。卷。且讀且飲。時而歡樂狂笑。繞室。遍。嗅其蘭。時而慷慨激昻。執劍婆。娑起舞。終至棄劍擲杯。放聲大哭。頺然而臥。其老僕鐵奴。乃入室收。酒器。拭匕箸。舉殘酒一飲而盡。輙仰天長歎曰。在乎。旣生我主人。何忍使之懷才終棄耶。 
少年一家。惟此主僕二人。閒度光陰。隔絶塵世。不知歷幾何年數。四千六百零三年之冬。少年忽動遠遊之念。乃泛扁舟。囊書載酒。留鐵奴守護蘭花。携穿雲隨身應用。遂於十月之望。辭竹屋而登小舟。溯流而行。沿途獵獸爲食不得獸。則拾小石擲飛鳥。無不中者。每遇名山勝蹟。則登臨瞻眺。摩挲古碣。不勝今昔之悲。 
　　飄然一舟。初溯錢瞻江而北。繼循揚子江而東。迤邐入東海。狂風怒號。濁浪排空。少年以一小舟出没其中。毫無畏怖。而胸懹轉爽。所　酒食滿艙室。隨手取給。終日醉飽。遵海而北。行十餘日。抵一小島。望之如白繡球行近視之。則全島皆芙蓉也。萬花齊放。如蒙大雪少年私計時已十二月。嚴冬天氣。芙蓉花那得尙有如許之盛。思念間舟已觸岸。少年乃繫纜於樹。舍舟登陸。小徑曲折如羊腸。夾道芙蓉牽衣惹袂。少年徐行賞玩。忽見芙蓉。中雜以梅花。行愈進梅花愈多。惟不見人跡。鷄犬無聞。樹頭小鳥飛鳴上下。宛轉可聽。如向少年致歡迎詞。 
 
 

Page 28

 
 
   
 
