# 1913 - 42 - 4914360

 

Page 1

 
 
   
 
 

Page 2

 
 
社說 
[西藏用兵記（七）（續初二日] （無名） 
　　（十二）江孜關監督史悠明報告八月初九日史悠明函稱接薩軍務吃緊懇促川軍迅速進援略謂悠明於六月二十四號接得英郵局交到交通部咨西藏辦事長官公文一角謹領之下應即飛遁拉薩曷敢稍事稽延惟因藏番驅殺漢軍激戰異常劇烈沿途郵目郵夫悉被番軍殺斃各處關隘渡口亦被番軍紮斷無論何人往來盤查甚嚴當江亞後藏漢官兵民未出亞東關時文信早已不通今江亞後藏三處漢人業已被逐盡凈番軍不容一人復入其境欲通西藏消息誠屬難乎其難現達賴喇嘛已於本月二十四號由噶倫舖回藏督戰昨已電知四川都督預爲設備拉薩蠻兵近已增至數萬圍攻漢軍益急官兵被困已久糧食斷絶子彈將盡援兵未至士卒日以馬肉充腹實有累卵之急大局存亡正在旦夕懇促川軍兼程進援遲則不可挽救悠明迭次函電北京四川等處均未奉覆今資斧已盡告貸無門謹此奉 
聞 
　　（十三）雲南蔡都督報告八月十九日雲南蔡都督電致國務院報告西藏軍事文曰據探報藏人此次叛變非其本意緣駐藏川軍數月缺餉始則戕官繼則刧奪番民允給川資令其回川不聽番民始行反對達賴乘間煽動逐漢獨立聯隊各將卒均已脫逃當藏亂時英人派有步兵一團馬砲若干駐紮江孜又步一大隊由俯入藏川人與之交涉現尙盤踞雜番至中甸阿墩子一帶喇嘛尙覺安靜巴塘陽月宥日失守由滇入藏各要隘均守有番兵等語西征陸軍已抵大理防營已抵中甸士氣甚奮特聞 
　　（十四）政府電詰尹督前敵情形一頃接雲南蔡都督電稱據探報藏人此次叛變非其本意緣駐藏川軍數月缺餉始則戕官繼則刦奪番民允給川資令其回川不聽番民始行反對達賴乘間煽動逐漢獨立聯隊各將卒均已脫逃當藏亂時英人派有步兵一團馬炮若干駐江孜又步一大隊由俯入藏川人與之　涉現尙盤踞雜番至中甸阿墩子一帶喇嘛尙覺安靜巴塘陽月宥日失守由滇入藏各要隘均守有番兵等語西征陸軍已抵大理防營已抵中甸士氣甚奮特聞等情查巴塘爲近年川邊大吏設治之所該處失事是川邊全局業已糜爛前接該督魚電稱所向無前不日可達昌都今蔡都督又報巴塘失陷是川邊軍事尙未見大有起争究竟所派先鋒隊現行抵何處裏塘已否收復近日前敵情形如何均即逐細具覆以慰馳系併仍會商蔡都督迅速恢復巴塘爲要 
[命令]  
　　二月八日臨時大總統命令任命李啟琛爲湖北國稅廳籌備處處長熊正琦署安徽國稅廳籌備處處長此令 
　　外交總長陸徴祥呈請任命夏詒霆爲秘書應照准此令 
　　兼署敎育總長劉冠雄呈稱秘書方表呈請辭職方表准免本官此令 
　　補二月四日臨時大總統命令蒙藏事務局呈迭據新疆都督伊犂鎭邊使咨請將舊土爾扈特東部落峽爾蘇木阿爾什夏喇布達爾札靈廟呼畢勒罕等加封名號等語該廟呼畢勒罕噶勒章迪木璧札勒沁應加封諾們罕名號托音大喇嘛札木楚綽克沁泰巴喇嘛綽托木滿巴泰巴喇嘛巴勒章巴圖鄂倫喇嘛晋巴羅博恩喇嘛丹德爾應均加給綽爾濟名號此令 
　　陸軍總長叚祺瑞呈核覆鑲白旗蒙古都統擬以存福補驍騎校請予准補等語應照准此令 
　　陸軍總長叚祺瑞呈核覆靑州副都統擬以烏拉畚喜來均補協領請予准補等語應照准此令 
　　陸軍總長叚祺瑞呈核覆黑龍江都督擬以英瑞補協領托陞額瑞祥壽恒瑞陛瑞慶樂喈均補佐領承銘鐵連永福豐陛阿榮繡迎福均補驍騎校請予准補等語應照准此令 
　　陸軍總長叚祺瑞呈核覆察哈爾都統等擬以們都巴集爾補參領嘠杜爾畢里克圖補公中佐領請予准補等語應照准此令 
　　陸軍總長叚祺瑞呈核覆察哈爾都統擬以宋色將克們德補參領巴圖巴雅爾補護軍校請予准補等語應照准此令 
　　陸軍總長叚祺瑞呈核覆靑州副都統擬以嘉勛補佐領慶恩補防禦請予准補等語應照准此令 
[專電]  
　　北京電借欵卒以法使反對德人倫勃任審計處决裂各紛電本國請示尙無確復昨日財政部發表上月十九致財團聲明另借公函已經表示另借態度但因谷團已以二百萬鎊屇期交付不出政府擬起訴則小借欵亦未可恃 
　　北京電華僑選舉人已到百五十名有五人自稱某埠書報社代表部以無憑不准即大駡劉揆一以革命黨想作官而入宗社黨俄又以官派壓革黨而直正之選舉人以此中多不實聯名呈查有憤怒而歸者初十恐難投票 
　　北京電張士秀李鳴鳳於七日到京陸軍部今日（九日）在陸軍監獄開軍事審判蔣次長作賓爲審判長署軍法司長陳登山爲副長嚴禁旁聽 
　　北京電太原來電南桂韾已到省南北意見自然氷釋時有景耀月等力保張士秀李鳴風居心正直其情可原 
　　北京電政府得報告蔡銳霆統率江西水陸軍駐湖口鎗斃某下輪管事等二人各局擬停輪九江商會開會擬對待政府將請李督轉圜 
　　北京電交通部派各省電政管理局監督如下蘇唐元湛贛皖周萬鵬直魯張慶桂驁湘孫發緖川藏仇毅杆豫熊繼貞閩浙薩福𢡟奉吉黑譚祖任粤桂馮鵑超蒙疆趙宗詒陜甘吳光照雲貴吳珣日靑王雲驥 
　　北京電四黨憲法討論會國民黨提出聯邦及總統制或内閣制問題 
　　北京電章太炎以調停妥恊日内擬赴長春 
　　北京電日本政府派遣宇都宮川島浪速二員來華確係承該政府特别任命扶助滿洲獨立擁肅王爲皇帝故該員前日到大連連日與肅王接商蹤跡甚密並聞川島日内又將來京 
　　北京電爐城來電昌都以西藏番逐叚設卡防範甚嚴並煽動雅屬各土司與川軍爲難尹昌衡日坐愁城束手無策聞已抑鬱成病决計辭職 
　　北京電多倫傅鎭守使以經棚一帶土匪蠭起所派軍隊防𠞰甚不得力且有騷擾地方等事頗滋物議决意移駐經棚以資鎭懾 
　　北京電開魯知事王文翰來電稱開魯自奉軍撤回後地方至爲空虚而逃匪保扎卜等匿跡後山尙在窺伺重以流匪四出危險萬狀應請中央速調軍隊開赴開魯以資防堵並稱開地奇冷各軍均須預備大羊皮襖篷帳等否則難以赴敵等情政府以調口各軍前後不下二萬餘人兵力不爲過單顯係各將領調度無方所致已通電熱河察哈爾兩都統分飭所屬詳愼籌劃　　北京電黑龍江來電俄人近日由吃塔調哥薩馬隊四千餘人隨帶大砲二十四尊駐紮海喇爾居心叵測黑省居民至爲驚惶 
　　北京電陸軍部前爲編制事宜分電各省派員來京會議現在各省派員均已齊集曾開會議數次聞各代表對於中央現定之師數頗不滿意 
　　北京電貴陽來電周燊儒已抵省城與唐都督相見甚歡自今以後黔事可永望和平 
　　南京電前津浦鐵路局長陶遜光復時轉運軍隊餉械厥功甚偉交通部特請大總統頒給嘉禾章 
　　南京電巡警局改爲警察廳於二月五號啓用鈐記聞應省長保薦廳長三人已咨請政府委任 
　　南京電新簡山東實業司潘復昨由寗赴魯履任 
　　南京電浦口開埠督辦莊藴寛現因公赴滬卽日旋甯 
　　南京電上海警察廳有委任游澤寰消息 
　　南京電實業司長黃以霖現已來 
 
 
 

Page 3

 
 
𡩋就職 
[特約路透電]  
　　北京電間島境内揚子海（譯音）所駐之華軍突然變叛大肆刦掠統領王某（譯音）被殺地方官均逃往延吉廳華人逃抵延吉廳者均請日俄兩國領事設法保護聞因叛兵揚言擬往該處剽刧而目下該處僅駐有華兵二十人故也延吉廳商民已派代表往見叛兵勸其勿擾該處如能依從則商民願付欵若干或傳鄉民附和叛兵者爲數頗衆現已合成大隊向延吉廳進發聞日本官員已由朝鮮邊界各驛派兵前往亂地按滿洲紅鬍子每臨冬季輒多避居間島 
　　九江電近來謠傳李都督之兵將攻九江一節雖屬無據惟該兵士於舊曆元旦之晚曾在沙河（譯音）攔阻火車一輛中央政府不允以稅關截留之軍火交還李都督黎都督曾出調停議以大砲還李而以子彈撥歸鄂用今日聞該項軍火已移置停泊此間之政府某巡洋艦 
　　九江電中央政府堅欲李都督及江西人民承認汪瑞闓爲民政長現恐李都督如被逼默認而地方人民必起反對蓋目下贛省當局者皆少年新進汪爲前淸舊員年齒且長故也 
　　張家口電内蒙古各處常有匪徒結隊横行故由當道備汽車十四輛從事巡邏内有三輛爲德國式購於一千九百零一年目下正在修理 
　　北京電舊歷新年中政府於財政一端已敷衍而過並未遭遇重大窒礙其原因之一蓋由陰曆年底之前曾収到克里斯浦公司在倫敦所付之英金七十五萬磅故也 
　　北京電借欵情形仍無變動各國雖力圖打消法政府之梗議並無效力 
　　北京電英使朱邇典曾至外交部請中政府撤退西藏華軍以免續傷生靈據近來消息觀之周統領之軍似已爲藏人圍攻軍火餉糧皆苦不足所處之境極爲窘困云 
　　北京電駐京各國公使昨均應袁大總統之請至府赴宴賓主盡歡頗極一時之盛 
　　武昌電此問出有選舉通告略謂近來各省舉行選舉或起爭鬨或售選票種種弊端不堪殫述大總統頗引以爲憂前此國會選舉旣多笑柄故嗣後凡一切選舉均當由警察嚴爲監行云 
　　東京電外間盛傳新内閣行將辭職國會明日將續行開議反對黨堅欲提出不信任内閣之議若欲免此惟有解散國會或内閣辭職之一法耳若國會解散則預算案一時不能提出而各項政務亦難順序進行若重易内閣則料西園寺侯爵將復任首相惟目下尙難决定耳今日下午桂公爵及加籐男爵入宮謁見渡邊伯爵伏見宮親王旋亦抵宮乃相率覲見日皇維時西園寺侯爵曾經召見 
[譯電]  
　　君士坦丁電據政府發布之文告載稱敵軍之一部分屯集茄里帕里月之四日曾派第四聯隊至卡伐克吾軍與之交戰終日後乃依照豫先之佈置收軍而退敵軍無力追擊尙有敵軍一隊佔據買摩拉海濱之買哀里哇菲托地方沙夫兵艦曾大摧敵軍現向却爾克進發土耳其首相希夫開特已赴却太爾茄土皇特旨准意國巡洋艦批薩號與桑買柯號駛過達達納爾海峽土耳其不日將發行内國五釐公債土金五百五十萬磅却太爾茄戰線北端特柯斯一方面終日礮聲隆隆據官場宣稱土軍已佔據開里克拉特拉及其他數村並佔據右面之高地偵探隊現已接觸敵軍土政府已於小亞西亞徴集大軍現議以安佛爲總司令而在洛杜斯托或米堤斯附近登岸進逼布軍之腹部或其後部布軍已由却太爾茄退至曲爾洛附近顯已豫料及此茄里帕里附近之戰情雖無詳報據官埸消息觀之敵軍顯已稍受挫折惟戰事大約不甚劇烈蓋大軍悉集白萊爾而兩軍則在該地之外見戰故也土人今竭力鼓動戰爭之熱心恐將因以引起危險之狂信故外交界極爲惴惴外國兵艦現復紛紛駛回今信亞得里亞那堡尙能支持數星期之久蓋猶未以犬馬之肉充饑故也惟該城一下則土國將全聽列强之處置而大局卽可安定據八日深夜政府發布之文告敵軍現仍由却太爾茄退走兩軍曾開戰數次其在巴萊耶附近之一役勢頗劇烈敵軍每戰輙退土國軍艦現在白宇克希克米其地方轟擊敵軍敵軍現仍不分晝夜猛轟亞得里亞那堡城城中損傷無關重要戍軍之勇銳殊可嘉尙敵軍現在茄里帕里附近愛克亞米洛村南高處築造礮台土國海陸兩軍已併力進攻　　柏林電據外間謠傳亞得里亞那堡如能支持長久則布政府擬從英國外相葛雷君之原議以該城作爲中立地各國須待達達納爾海峽與君士坦丁受逼之時始出干涉現除泊駐巴斯帕納斯之歐洲艦隊外尙有歐洲軍艦九艘屯泊皮西克灣列强大使復向土耳其首相探問能否於亞得里亞那堡問題有所讓步首相已向拒絶且言行將辭職而由强硬如安佛或太拉特其人者組織新内閣 
　　倫敦電倫敦媾和會土耳其代表領袖里欺特已由土政府諭令留駐倫敦數日其餘土耳其之代表現均啟程回國土耳其之目的此間人士皆謂殊無希望且土國代表里欺特現仍留駐倫敦足徴土政府之意以爲必能早日與巴爾幹各邦續開談判也希臘海軍士官兩員乘水面飛行艇由里姆洛斯昇空偵探土國艦隊及達達納爾海峽與茄里帕里炮臺情形曾於空中抛擲炸彈四枚旋竟安然飛回計歷時一百四十分鐘飛行一百十二英里之遙據該士官聲稱由高下瞰半島狀如一絶大之兵工廠據君士坦丁來電飛艇所擲炸彈均墮海濱並無所損　　塞京電倫敦媾和會布國代表領袖達萊夫博士已過塞京即向布京進發並未留頓塞人意殊不悅 
要聞一 
[大借欵之最近波折（二）] （北京特約訪員一葉子） 
　　借欵問題將成未成欲絶未絶空費若干之時日至前月二十日以後中止之情態乃畢露雖在一絲未斷之墊欵問題亦復不易實行其受授資本團爲恐大借欵之交涉斷絶欲以一時之墊欵救我燃眉我政府亦頗希望收納一部墊欵以應年關之急然借欵性質以兼有經濟關係與政治關係資本團雖承認墊欵交付而公使團則不欲承認 
　　至我政府一面財政部望墊欵早日交付然以借欵條件中有聘用外人爲顧問條件外交部又不欲承認之兩方事情之錯雜如此故財政部與資本團之協定常因公使團與　　部之主張而有所阻止以是將成之墊欵問題至今猶不能成 
　　前月二十六日資本團通知財政部有云 
　　資本團欲承認與民國政府協商各事項爲提前交付二百萬磅望貴政府確定時日以爲答復 
　　財政部接此不卽答復先報告於總統府且與外交部協議就外人顧問問題外交部與財政部意見各異因是遷延其答復蓋在資本團中關於顧問由公使會議從事調停惟英法之間猶未能十分融洽加以我政府對於資本團所發二十六日之通知猶未答復種種議論因之以起而兩方之感情亦因猜疑又有破裂之勢日本代理公使水野書記官以此際借欵决裂决非民國政府之利益亦非日本之利益不可使之陷於破裂之悲境乃爲之竭力斡旋勸告我政府早日應墊欵之協商惟是政府中有周熊二派周派之成效爲熊派之所不喜熊派之企圖亦爲周派之所不願有此種種遂遲遲焉而不卽爲答復至使六國資本團深懷疑慮或以爲民國政府爲運動小借欵者所煽惑焉 
　　政府不卽行答復果因小借欵有成立之望抑因周熊二派之嫉妬不能速行决定雖屬疑問總之今日尙不爲受授之手續可知也 
　　公使團有謂民國政府常稱年關前藉以救燃眉之急專恃六國團之供給然其間小借欵之交涉業有多起則實際對於六國轉之交涉非有誠意因而有欲毅然拒絶之者其間惟日美兩國頗主調停之說遂以專待我政府之答復矣 
　　我財政部與外交部雖有幾次之協議然財政部但切望早得墊欵而不顧外交方面外交部以財政部無論如何窮迫借欵爲財政部之責任而置不過問至外人顧問則以與外交部之關係甚鉅務取愼重之態度此所以一再遷延幾幾乎有陷於破壞之境也去月三十一日財政部又與外交部協議而爲最後之討論 
　　要之財政部與外交部協議决定之後以之通知於資本團資本團協議决定之後再交付外交團討論外交團會議决定之後始决定實行墊欵之授受然則我政府對於資本團通知之書函覆函卽已决定非經過數日尙不能實行墊欵也 
[參議院兒戲之會議]  
　　二月一日下午一點鐘叅議院開會議長吳景濂主席議員出席者三十餘人議長宣告延長時間一點鐘人數仍不足議長又宣告延時一點鐘仍不足法定人遂又候至三點二十分鐘人數將及法定人數遂宣告開議胡璧城云本席有質問書送交政府至今許久尙未答覆可以請議長催問議長云現在有若干應行報告之件可以先行報告秦望瀾因爲行政官辭職請贊成者舉手舉手者多數議長又報告阿穆爾靈圭因病辭職請贊成者舉手舉手者多數議長又報告曾彥自南京來電因病辭職請贊成者舉手舉手者多數議長云現在本院共有一百十三人現在盧士模病故楊廷棟辭職今日又有三人辭職只餘一百一十二人則以後五十七人即可開會並報告熊成章因病辭法制委員（衆贊成）議長又報告曾有瀾因病請假十日（衆贊成）議長又報告博迪蘇因病請假一星期（衆贊成）議長又報告順直省議會請將旗地租稅改爲國課請本院議决可否列入議事日程（衆贊成）議長又報告奉天省議會電請取消院議洮南府特設專額案可否列入議事日程張耀曾云奉天旣係電請且係本院已經議决之案應由政府咨請覆議不應列入議事日程（衆贊成）議長又報告湖北省議會電呈該會彈劾該省司法司長請交院議議長又報告甘肅省議會謂該會彈劾各行政官違法該省都督置之不理請交院議議長又報告甘省議會因放旗餉事件請交院議議長又報告甘省議會有密電謂對於俄庫協約有意請本院核議議長又報告湖北省議會來電謂大總統以命令代法律本院何以不問孫鍾云本席現在臨時動議請將第十八案咨請查辦河南都督違法案變更議事日程提前討論議長付表决贊成起立者多數 
　　第一案咨請查辦河南都督違法案（議員提議）陳景南登台說明云本席提出此案之意蓋因河南都督違法約有數端（一）縱匪（二）玩法（三肆威（四行賄（五嗜賭嗜鴉片以本席提出此案咨請政府查辦郭同云本席對於陳君所提之案本席非常贊成不過查辦之原因應視違法之程度此案旣可以查辦何以本席前提出之查辦江西都督案因何取消周珏云本席以爲此事之應否查辦當視事實之確否不能謂前此之查辦案未能成立卽將此查辦案取消（衆拍手）郭同云本席前提出之查辦江西都督案蓋因李烈鈞違法劣跡昭莉較之河南爲尤甚何以將該案取消谷鍾秀云請問現在係議此案抑係議彼案（衆鼓掌）藉忠寅云本席以爲此案可以付審查蓋該都督之應否查辦當視事實上之確否則固應愼重爲是所以本席以爲先付審查宋汝梅云本席以爲此案可以不付審查蓋本院不過不咨請政府查辦官吏之權並非由本院查辦之後再請政府查辦也此案可以不付審查郭同尙欲發言議長云貴議員已經發言三次郭同云議長旣不許本員發言本員可以退席（郭同退席）蔣世忠云郭議員無故退席付懲罰魏承耀贊成之議長云議員對於一議題不得發言二次以上載在院章議員不得無故出席亦載在院章今日郭議員負氣出席應請大家斟酌辦法陳景南云本員可以勸郭君再行出席議長云現在人數不足休息十分鐘（時間已至議員尙有未出席者）議長又宣告延長一刻鐘至四點三十五分續行開議郭同云請問議長本席有無發言之權楊策云現在時間甚短可以請議長付表决藉忠寅云請議長先以付審查與否付表决議長云請贊成此案付審查者起立起立者少數議長云現在可以請討論大體（陳國祥登台請假）議長云陳國祥因事請假本席並未認可陳君已自行出席現在又不能開會藉忠寅云請問議長認可不認可有何標準議長旣不能維持本院本員亦行退席（藉忠寅退席）谷鍾秀云現在各議員尙隨便退席視參議院如同兒戲實爲本院之羞楊策云現在參議院如此現象實爲報館添材料現在可以散會議員皆紛紛退席遂散會時四點四十五分 
[雜評一]  
　　滿洲之亂機蒙事未了藏事繼之藏事無望滿洲之亂又聞矣日本之煽滿獨立與滿洲之兵變雖曰冬季鬍匪未必無相連關係也嗚呼五族共和將去其三矣奈何尙有内訌者 
　　年關後之借欵中外人士均謂中國舊曆之年關需欵甚急故不惜遷就條件以求墊欵然而以俄法之梗大借欵終不能成小借欵亦不能得然而年關竟過矣 
　　華僑之選舉潮華僑熱心祖國於革命誠有大功然以選舉之故前已衝突於日本今又齟齬於北京是非華僑之幸亦非中國之福也宜急調停之 
　　土耳其之再戰土耳其以議和之故傾覆内閣與巴爾幹各邦重行開戰雖未能轉敗爲功然視前之每遇輙北者已有間土耳其之人民誠可用也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西蒙大會議决案]  
　　西蒙大會由張將軍紹曾在綏遠城召集舉行並邀烏伊兩盟王公與會已經開議其結果表决内蒙一致贊成共和條件如下 
　　（一）贊成民國共和甲懸掛國旗乙選出議員叅議院議員由到綏王公組織選舉會選舉之衆議院議員由到綏王公按照舉人資格先行造册即由各該旗飭知舉人開選舉會選定二人作爲初選當選人趕令來京組織選舉會複選之丙大總統命令及其公布國會議决之法律均應遵從丁西盟地方一切興革事件凡與蒙地有裨益者得由將軍隨時設法陳商令各王公辦理戊叅議院議决之蒙古待遇條件均應遵照辦理 
　　（二）不承認俄庫協約甲由會議玉公全體以不承認理由電呈大總統國務院叅議院蒙藏事務局並請飭外交部通知列國乙全體以不承認理由通告各省都督及政團丙行文庫倫及内外蒙各盟長以協約不能承認之理由並勸告庫倫取消獨立 
　　（三）保護兩盟要地甲由西盟王公按照日前内外形勢呈請將軍酌定於各要地派兵駐紮以便實行保護乙爲保護各旗駐紮各要地之軍隊如無民房可居其住宿包舍由蒙古人暫時設法供給丙派出之軍隊一切軍需由將軍支給 
　　（四籌畫蒙民生計甲西盟地内外林礦各種實業請將軍派員踏勘開辦以圖西蒙之發展惟以不礙游牧及寺廟墳塋爲主乙各旗所轄境内可耕之地除應留爲牧埸及寺廟墳塋等處外由將軍督辦派員查明商令各旗報墾以期農業發達而厚蒙生丙以後各旗報墾辦法請將軍督辦妥爲規定踏墾務除積年弊政丁開辦蒙地實業先儘蒙民之勞力者招用俾裕衣食 
　　（五）振興蒙人敎育甲於綏城設立蒙古公立學校一所由各旗選擇能漢語者選入肄業授以漢文普通科學及農工初學畢業後或回旗辦事或更入内地高等專門學造成專材以備辦理國家大事乙公立學校經費由各旗分任籌出所有敎育辦法將軍代爲籌畫規定丙各旗在本旗設漢文漢語學校以便從速開展蒙旗文化 
[天津幾釀大風潮]  
　　風潮之原動力此次中央頒布省官制楊以德卽視内務司一缺爲囊中物不意馮督以楊識字無多不勝内務司之任堅不肯保忿恨異常遂演出以下種種之惡潮　　楊以德之惡手叚楊旣知内務司之不能必得心不甘服遂在警務公所宣言謂内務司發表後巡警道卽將裁撤本公所人員將無噉飯地不能不急謀抵制於是人心惶惶羣起反對蓋警道一缺每年所獲將二十萬益以探訪局工程局禁煙局防疫局均歸其管轄任意報銷權利甚大近又揑稱鼠疫發現向中央請鉅欵防疫一旦歸併内務司僅一巡警廳耳範圍縮小餘利無多是以反對 
　　代表謁見馮督之談話警界公舉代表王桂林等七人往見馮督面開談判馮本不知權術當卽率爾答以巡警如敢暴動我必以機關鎗打之王等退後更散布流言謂都督將以兵隊擊巡警於是巡警全體震動 
　　代表謁見趙總理之談話楊知馮意無可挽回又派代表入京謁見趙智庵總理要求趙云楊如俯就警視廳兩年必有升遷現在内務司職務係全省行政非但警務一端若楊之粗率斷難勝任等語代表等碰此釘子快怏而還 
　　勒令巡警罷崗之藉口自代表回津楊知又絶望遂决計用破壞手叚擾亂治安以爲洩忿之計遂由公所科長王宗佑杜曉山區長蔣夢桃四鄉巡警提調何某等到處演說謂劉藩不發警餉令次日淸早一律罷崗蓋巡警與楊以德本無感情若以楊爭位置爲言恐不能激變故不能不藉口藩台之不發餉也王杜均係楊之死黨向握警政全權有二道台之稱兼差甚多今日之爲楊出死力卽爲自已計也 
　　劉孟揚之極力維持罷崗之說業已閧傳捐務局提調劉孟揚對於警界頗有信用遂奔赴各區演說大致謂我輩均係天津人當以保全天津治安爲前提不能因楊一人擾亂大局且内務司所包括者不止巡警一端卽不以巡警道推升亦並非不公允萬勿誤會至天津旣改設巡警總廳於各區位置絲毫無損尤可不必反對各巡警聞劉演說均各恍然罷崗之計又不成矣 
　　楊以德之要挾楊以所布計畫均不能達目的遂要求馮電商中央改設巡警總廳易薦任爲簡任以全體面中央以山東河南均係薦任未能天津一處獨異不允所請楊又要求簡任爲天津觀察使兼巡警總廳中央尙未回電因此之故天津巡警總廳一缺不能與内務各司同時發表各觀察使亦遂不能提出云 
　　夜中之鎗聲四起近數日夜半恒有鎗聲全係巡警所放故意搖惑人心最奇者藩署牆外至夜半時必有無數雙響爆竹擲入院内以恐嚇劉藩劉置之不理 
　　各商民之恐怖日來謠言仍復大起謂某日搶某處某日刧某家杜曉山之弟杜小琴更至商會昌言謂巡警與商店結怨已深終必報復因此風聲鶴唳草木皆兵商民搬往租界者大車小車絡繹於途租界房租又爲之飛漲　　各機關之膜視天津法定各機關對於楊氏感情本惡惟恐楊去之不速楊雖在機關報中鼓吹結合團體挽楊留任而董事會議事會參事無一應者屢次上禀發電不過數人列名其餘皆揑寫而已 
　　楊臨齋之責備阿弟楊之胞兄臨齋在北京聞此消息連夜趕回天津當面責備以德謂爾位至監司已是萬萬僥倖何至貪心不足尙妄生希冀若論袁大總統厚恩今日卽命爾當巡警爾亦不得反抗爾以爲擾亂治安便可要挾眞班門弄斧矣以德面紅耳赤一言不發呆若木鷄聞經此番訓誨以德亦頗有悔意或云楊臨齋係由中央派來者不爲無因 
　　楊以德與商團之關係自去年天津遭搶之後商人卽仿上海辦法練團自衛楊以德屢次媒孽於都督之前謂該團滋事請勒令解散其實楊所部之體育社遇事生風聚衆滋鬧在審判廳多次被控楊均置之不論獨不忘情於商團者因天津别無兵隊楊手握警權又有體育社供其指揮故毫無忌憚所能抵制之者僅此商團而已故視爲眼中釘急　拔去觀楊近日之舉動卽此次能敷衍了事終必爲天津之一大患云 
[黎副總統之銀行策]  
　　黎副總統日前准國務院通電以現今財政竭蹶幣制紊亂擬設中央銀行於各省埠操縱全國金融統一幣制並以增長國家信用惟籌措資本甚爲不易特徵集各省意見以便抉擇施行等語旋又接黃克强周自齊譚延闓熊秉三諸君來電均一致贊成惟籌資本一節則所見不一黃譚主張暫借外債以爲準備熊氏主張以田賦作抵募集國内公債周督主張純用官本不募商股以免掣肘要皆言之成理黎公折衷衆說與夏民政商議以我國自前淸昭信股票失信商民而後集股募債商民幾視爲畏途握現資者在鄉里則埋藏窖穴在城市則寄放洋行操縱金融苦無良法若欲正源淸本自應以增長國家信用爲前提否則銀行之發達難期金融之困厄無已但開設此項銀行至少須籌備現金數千萬元現國中財力絀實難籌此巨資是以電復中央贊成熊秉三募債辦法萬一募不足額再照黃上將譚都督主張暫借外債庶中央銀行可期早成不致徒託空言云 
[湖北礦務之兩交涉]  
　　日人建造兵房交涉湖北大冶鐵礦日人投有資本自民國成立以來日領藉口保護竟派水陸軍隊在彼常川駐紮卽以礦工休息所爲宿舍迭經當道交涉不撤退現竟在是處建築兵房爲久駐之計已經該鐵礦監督范興漢君禀由軍民二府飭外交司與日領交涉日領謂該房係爲礦工而設日兵不過暫住二三月後漢冶萍爭端解决定行撤回旋由軍民二府指令外交司駁復以該鐵礦完全係中國領土官商合資營業外人無所有權不能在此建屋何况駐紮軍隊如礦工休息必須建屋自可商令該廠監督辦理日人何得在中國領土内擅自建屋應卽停工以重條約未知日人能允遵否也 
　　比商投資辦礦交涉湖北政府因財源涸竭擬以開礦爲挽回之計近曾向日人借貸四百萬元以充開採興冶等處礦務之用議約已將成立乃前日又有比國資本家米資托君願以個人資格借銀二百萬元於鄂政府開辦興國龍角山銀鉛礦由該領事介紹於黎夏二公與議借欵辦法草約大致以此項借欵作爲鄂省政府開採龍角山銀鉛礦之資本不得移作他用常年五釐息前三年祇付息第四年本息攤還十年還淸俟本利淸還後該礦所得利益每年結算提出三十分之一作爲借欵之比商酬勞期以十年爲限該比商於借欵期内及得酬報限内均不干涉該礦之一切事務亦不另索他項權利現兩方已據此磋商簽約之期當不遠矣 
[粤省會提議選舉舞弊案之激昻]  
　　一月二十九日粤臨時省會議事出席者七十七人提議新會林燦予等請議選舉舞弊延不判决案盧本新謂選舉事務所本應設在初選監督所在地乃新會不然初則設在花園巷義倉後又遷入縣會以便從中舞弊初選監督張正時電報選民總數到省斯時各區調查册尙未繳齊乃將人名浮開五萬餘投票之時選民不盡回籍投票而簽到者九成以上卽此可見其舞弊又宣布選舉人民不依法定期間延至開票之前一日始行宣布又國會省會投票日期本非同時乃竟互相混合共投八日開票又不依宣示期限任意延長以遂其私此案經於初選後依限起訴延宕至今尙未審判夫浮冐票數所選出議員斷非出自人民公意卽不足以爲地方代表自應急與維持電請中央澈究程儒國謂選舉事務本會不能干預第選舉舞弊本會例當干涉蓋選舉一有弊混則議員舉出非由人民公意實足以貽害國家若任其舞弊而不過問則議員不必選舉直行委任可矣黃鏡秋謂選舉舞弊根本上已朽腐至此立法前途民國前途眞令人痛哭如此届無人起訴或起訴而含糊了結不如於三權中剔去立法權若謂無其實而必須有其名又不如先設一議員夜冷館以價高者得現在財政支絀以時値計之每届可得四十萬有奇勝刮民脂膏多张周耀光謂選舉舞弊之案審判衙門延不審理壓屈人民莫此爲甚本會對於此案自當切實維持且此次選舉爲中華民國選舉之第一届豈容有此牛鬼蛇神之議員厠列其問本會若不維持更有何人爲之整理爲今之計一方面詰責總監督並質問延不審判之理由一方面電請中央派員查辦以便澈究杜應魁謂選舉舞弊理宜懲治查此案已於地方審判廳起訴何以至今尙未判結本會無裁判權只可知會都督飭司法司行該管法官認眞審判於審判之時函達本會派代表監督致於電達中央恐手續不甚合也黃鏡秋謂立法機關非本會竭力維持誰復於此留意者現在各方面對於行政機關均取積極主義對於立法機關均取消極主義一般民質大抵如斯將來立法範圍逐漸減縮行政範圍逐漸擴張去專制回復之日不遠矣本會居立法上之地位維持之責須專任之杜佩球謂此案經於初選後依限起訴乃延至覆選後猶未審判人民將無訴訟餘地本會對於此案之是非曲直不必過問而延不審理當任維持應卽電請中央派員查辦旋以電請中央派員查辦付表决多數贊成公推杜佩球黄汝剛起稿遂休會附錄電文如下北京大總統均鑒新會選舉舞弊一案該邑林燦予等到會請議臚列弊端（一）浮報選民五萬餘（二）串投僞票（三）不於選舉期前宣示人名册（四）顚倒投票開票日限業經依期起訴詎今日久延不審判人民幾無訴訟餘地請速派員查辦以維選舉要政廣東臨時省會三十一印 
[商團旅行幾釀風潮]  
　　上海閘北商團來杭旅行昨日上午乘坐杭滬早車兩句鐘時到站本城珠寶首飾同業先期預約到站歡迎該團由總司令長尹鵬君督隊共計團員四十餘人各擎快鎗且佩子彈精神形式均極莊嚴另帶夫役運送行李下車後由歡迎各團導至協和講堂開茶話會賓主互相演說旁晚七時復假謝蔴芝巷沈宅宴會特設招待所於三元坊惟該團此次來杭事前並未咨照官廳到站時排隊負鎗子彈纍纍商民咸不知是何軍隊當經都督府電飭衛戍司令官特派二十三團團長王蕚君帶兵一連赴招待所查詢行蹤索閱護照尹司令謂商團旅行向來如此亦未帶過護照措辭稍形强硬致起衝突一面傳令團員實彈預備并將招待所加派門崗守衛王團長被其拒絶負氣馳報都督張皇其辭軍政府未　内容立發緊急命令各機關同時戒嚴今晨（卽初三日）三句鐘後凡都督府總長署及各司局一律派兵守衛荷槍露刃如臨大敵另派新軍一連會同通班巡警將招待所四面包圍勒令繳出槍械子彈尹司令不服彼此相持至午後一時城廂内外人心惶惶謠言某某黨二次革命嗣經第六師副官長汪以舫孤兒院長張摩訶等極力排解允將所帶步兵快鎗三十五枝佩帶子彈一千一百粒點交巡警看守另由歡迎團商號信源乾源等具保卽日運回上海一面設宴西湖爲諸團員壓驚以故極大風潮幸得立時消釋云 
[宏興宰牲公司鎗斃鄉民之風潮]  
　　蘇垣葑門外一帶鄉民被賊偷竊耕牛已非一次探悉均係　與宰甡公司者各鄉民等深爲切齒本月四日（陰曆十二月二十九）夜間某鄉民家又被竊耕牛一隻因悉該牛已售與燈草橋地方意國人所開之宏興宰甡公司内各鄉民前往查看見牛果在該公司時方宰殺鄉民等情急央公司暫爲緩殺公司置之不理鄉民等卽鳴鑼聚衆數十人至公司吵鬧白醫生偕同繙譯張姓等二人出向衆鄉民理論一時觀看之人隨聲附和致鄉民愈聚愈多白醫生等卽開放手槍數響打傷鄉民阿二居水生二人立刻倒地衆鄉民等四散逃竄旋經巡警總局　悉立派騎巡偵探各隊及巡警隊等前往該公司先將居王二人抬送醫院醫治並將繙譯張姓等二人看住欲帶局訊問白醫生云鎗係我開放與繙譯張姓等無涉當埸由白醫生書單簽字將張姓等二人保去偵捕隊又將偷牛賊成紅全王萬田二人拘獲帶往該公司証明此牛確是成王二人售與該公司者當將已經殺死之牛連同成王二賊押解至局收管經巡警局石人俊局長立時電禀程都督轉電上海駐滬意國領事與之交涉聞領事已於日昨將宏興公司主白醫生傳至上海訊問一切聞居水生王阿二兩人送醫院後因受傷過重醫治罔效昨已氣絶身死矣 
[高檢廳對付張案之巧計]  
　　蘇州高等廳宣告張葆培無罪業經將判决主文登載本報茲悉高等檢察廳知原告檢察官不服提起上控一面縱令張葆培脫逃而一面馳電華亭地方廳嚴緝爲自已卸責地步茲將各電探錄如下高等檢察廳致松江地方檢察廳電云卅一號五時准同審移送判决張葆培案卷宗來後本廳迭傳張葆培葆駿撤銷保釋乃張葆駿於今晚突然遞函有葆培在滬就醫請展限三天由伊偕回投案等語現届舊曆年關該被告等難免潛還本籍爲此電令就近偵查傳案以省周折高檢冬華亭地方檢察廳得電後卽復稱蘇州高等檢察廳鈞鑒冬電悉張葆培由鈞廳處保仍請鈞廳勒令原保人限日交出且案關上告被告人之處置更須鈞廳主持華檢廳江高等廳同日又發一電云華亭地方檢察廳冬電諒達本日旁晚接有長崎來電有司法黑闇將遊美過長崎特電後函張葆培等語此電是否有意誤人耳目除本廳行文通緝外希先就本籍趕速搜拿該兄弟兩名高檢江統觀以上各電明眼人自能知其用意之所在矣 
[地方通信]  
[蘇州]  
　　破獲附郭盜刧案蘇州警察廳偵探隊隊官張連陞以正月三十一號夜閶門外陶宋兩家被刧一案失贜甚鉅立即督同探長廣購眼線分往吳江同里各鄉密探茲於二月五號將盜犯石錫九拘獲究出鄭廣元魏保玉王小侉子等匿居閶門西園等處復帶探在閶門南碼頭將王小侉子獲住搜出翡翠如意銀如意各一支又在西園東首將鄭慶元魏保玉等弋獲在魏身邊搜出當票九張在鄭身邊搜出當票四十八張大洋一元小洋四角復又在鄭姓家搜出月灰花緞皮袍天靑風帽牙扇等贜復至太子碼頭吳姓家搜出狐嵌皮袍贜物又在閶門某客棧内搜出灰布皮袍一件當將各贜送交事主認明贜物屬實卽經張隊官询據各犯供認行刧陶宋兩家不諱追詰金鐲據魏指稱金鐲係茶壺環式乃石取去復又派探代石往取詎受寄人業已回去魏供此案共有八人行刧其皮衣共十五件小的分皮背心一件女皮襖一件王小侉子分皮袍簪子如意及銅元五百文石錫九分女皮襖灰鼠皮袍鄭廣元分皮袍二件其餘四人各分兩件王小侉子供稱由伊用木頭接脚上墻入院開門引入行刧至西園後小屋内分贜云云當卽解送警察廳由司法科復審後轉解軍政司照例懲辦 
[安徽]  
　　淸查黎宗嶽虧欵柏都督前奉大總統命令勒追黎宗嶽虧欵當飭大通督銷局選派熟悉黎案之員携帶卷宗來省以憑結算昨聞該局已委方敦鑑檢同卷案到府柏都督特飭軍財兩司各派委員并委本府秘書程殿　在府設立淸理處督同各該員詳細核算 
　　柏都督注重導淮皖都督前以導淮一事關係最重曾通令皖北各屬徴求意見乃各該縣遷延日久猶未答覆故柏督昨又電催各屬限十日内彙寄前來以便轉送淸江局採擇 
[時評二] （默） 
　　嗚呼廣東之夜冷館選舉舞弊不獨廣東一省而廣東人獨毅然請議省議會獨毅然提議夜冷館不獨廣東可設而廣東夜冷館之所得已約有四十萬然則合全國計之將何至四百萬也誠中國救窮之妙術哉 
　　果爾則廣東之夜冷館當與各省之選舉賣八所邀同議員仲賣人設一大團體以營斯偉業 
　　斯言也得毋太謔然而痛矣嗚呼 
　　天津之風潮楊以德因妄想内務司一缺故始而以裁撤巡警道相恐嚇繼而又以勒令巡警罷崗爲要挾始而運動代表請求馮都督繼而又運動代表哀懇趙總理始而要求改設巡警總廳繼而又要求簡任天津觀察使始而揑名各團體以朦禀繼而又挾體育社以自重爲一已之私念故遂致劉孟揚維持而無效楊臨齋責備而不悔商民驚惶遷徙幾釀大風潮而亦不顧嗚呼利欲之惑人竟至此耶 
　　苦矣哉高檢廳之用心高檢廳之曲庇張葆培夫人知之矣今忽有嚴厲之電飭何耶該廳不嚴厲於張未脫逃之前而獨嚴厲於張旣脫逃之後何耶准予保釋者高檢廳也歷次庭訊而不予覊押者高檢廳也今飭地方廳嚴緝者亦高檢廳也其所謂張葆培之電是否有意誤人耳目者果張電之有意誤人耳目耶抑該廳之電有意掩人耳目耶嗚呼用心亦良苦矣其如耳目之難掩何 
 
 
 

Page 7

 
 
本埠新聞 
[總局會調停錢業風潮]  
　　上海總商會爲南北市錢業追索甬江巨商葉澄衷之子葉又新兄弟及湖州巨商許姓股開之瑞大等莊拆票銀六十餘萬一事特於昨日開特别會議力勸錢業照例上市然後索償並即電告政府如下北京國務院工商部南京都督民政長鈞鑒上海南北市錢業因浙商葉許兩氏股開之瑞大等莊所欠同業拆票久未了結暫緩上市一節本會調停已久因產業帳欵未得解决辦法致有此議頃於本日邀集全體議董特别會議勸令錢業顧全大局明日照例上市一面催促葉許趕緊料理矣上海總商會靑印 
[力闢推倒道勝銀行之傳單]  
　　閘北巡警局長龔君前日通令各區隊長云本月廿九日奉江蘇省民政長訓令内開内務司案呈准國務院銑電開頃閱對俄同志印刷合力推倒道勝銀行傳單内稱俄人愚弄滿淸代借法款四千萬佛郎並在華開一銀行名曰道勝以監督我之財政其在遠東軍政外交皆仰給于該銀行惟有用全力抵制道勝鈔票推倒各處道勝銀行等語查中俄邦交向稱輯洽此次俄庫私約經外交部聲明决不承認正在交涉可望和平解决誠恐各省人民不知其中原委任意詬訾於現在交涉情形妨碍匪細應請貴都督民政長隨時設法勸導如或藉端煽惑致有妨碍治安違犯法律情事應即查拿究辦（中略）合亟通令該區隊長即便遵照轉飭長警嚴密查察以憑究辦 
[拿獲九龍山首目續紀]  
　　陸軍混成第三旅李旅長前日派員拿獲九龍山匪首顧某並搜出僞印黃旗票布等物已誌昨報茲悉李旅長以該匪憑証確鑿關係重要業已派委軍法長顧君嚴加研鞫據該匪顧樹銘供稱浙江諸曁人年三十五歲向歸九龍山主管轄該山主姓王名餘同歌舞茲因奉命充任浙滬二處大總統督帶天兵來滬以興漢滅洋爲目的原擬於舊曆十二月二十八夜在滬南高昌廟起事當因防備甚嚴致難下手結其滬上曁各口岸之機關在於何處有無羽黨則云商昌廟濟生堂藥舖之機關已奉查出餘則堅不供招羽黨之名亦不供出祗云好漢做事好漢承當不肯攀誣等語所有搜出之黃旗一面上有一令字並蓋有鷄血印一顆文曰統屬文武開國天下大元帥印另有木質僞印一方較之黃旗上所蓋者略小並有各處報告信札多封咸稱該匪爲大人察其所報者均係調查滬上兵隊數目及浦江華洋兵輪船名隻數俱甚詳細並有入黨名摺一個聞李旅長刻已將獲匪訊供各情電呈江蘇都督請示核辦矣 
[文廟學田專充小學經費]  
　　上海縣知事奉省民政長通令云敎育司案呈查二百五十三號政府公報載内務部指令内開准敎育部函開據北京敎育會呈稱案查前淸舊制各府廳州縣設立學官典守文廟祭祀並增置學田以贍貧生現在文廟祀典改歸内務部掌管學官已歸裁汰此項學田自應仍留歸學校不得視同尋常祭田惟不設法淸查恐不免爲書斗所侵沒因思地方小學經費正苦難籌擬請特頒訓令飭由主管官廳將各處學田切實淸查交由地方自治機關管理按年徴收田租專充地方補助小學經費之用待語查各屬學田原係地方公有財產向來用途專在贍給學子今旣情事變更該會所請移交學校之處應責任縣知事認眞淸理作爲縣敎育費之基本財產每年徴租濟用無任不肖之徒侵呑隱沒庶於敎育前途裨益非淺函請核定並通行各省遵辦等因前來查該敎育會呈請通行各省淸查文廟學田專充小學經費各節事屬因公尙無不合除函復敎育部外相應通行民政長請煩轉飭遵辦施行等因准此合行訓令各該縣知事迅將該縣文廟學田畝數及現在所收租息如何支配是否專撥爲小學經費認眞淸查按照部令辦理並限文到十五日内呈復備查 
[維持主權之方便]  
　　北四川路界務交涉迄未解决彼處麥拿里附近雖設崗巡因無後門須繞道崇福里殊欠便利茲悉四區命區員業已就商該處房主擬於麥拿里後面另闢一門似可就範並聞龔警務長亦已正式函致該房主請其從速開通以維主權想不難達到目的也 
[拐匪務期殲滅]  
　　滬亲中西慈善家組織之婦孺救濟會近因拐案疊出派人調查知該拐匪等多從内地拐來販往外埠其中以運至南洋閩粤及東三省等處者爲多女則爲婢爲娼永瀹苦海男則或爲猪仔或爲奴僕滅絶人道殊堪痛恨現擬添派偵探四名每日分往車站輪埠等處專司查察截留究辦聞已商請總巡捕房西探總頭目發給執照不日實行 
[定期判决西探違法案]  
　　老閘捕房十三號西探羅區因串同華探門差得賄庇賭迭經英臬司署檢察官司君開庭研訊着交人銀並保候示在案茲悉司君已將此案卷宗申請按察使遴請公判正紳定於今日正式開庭按律判决 
[舊糞頭抑何性急]  
　　南市舊糞頭胡漢濤宣雲林等近舉莊泉生爲代表欲於沈昌記承辦淸潔期滿之際揷入接手並預繳洋四百元禀奉市政廳批云禀悉查沈昌記辦理東南區淸潔於二月底期滿本廳已發通告招人投標如愿承辦儘可届期到廳投標現在尙未届期何得擅自定期開辦倘有因此擾及治安惟該鄉民代表等是問除將繳洋四百元發還外特斥不准 
[市政廳特開董事會]  
　　市政廳總董陸崧侯君昨日致函名譽董事及各區區董與慈善團總協理等略云議事會定期二月十三號開春季會所有董事會交議各案適届陰曆歲除不及開會茲定二月十一號卽陰曆正月初六日下午二時開董事會將交議各案通告核議尊處如有交議之件並請先行發下本届董事會應議之事甚多並有元年八月十二月之决算案在内必須詳核務請早臨是所至盼 
[隊官擅離職守]  
　　滬防水師第三營三隊隊官杜長發於舊曆除夕擅離職守被該營王管帶查悉以其違背軍律呈奉李旅長指令云該隊官杜長發胆敢於舊曆年關防務緊要之際擅自離職殊屬有乖軍律從寛免究着卽撤委遺缺仰該管帶速保妥員呈候騐委 
[王管帶保衛商旅]  
　　滬防水師第三營管帶王葆臣以二月三號起至十號止係舊曆年關浦江船隻往來較多且皆滿載貨物恐爲盜匪覬覦並查龍華嘴一帶素爲盜匪出沒之處故特商請製造局陳督理撥借小輪一艘每晚親率隊官兵士佩帶軍械往來巡哨以資保衛 
 [P皮襖袋中之鈔票> 
　　地方檢察廳某檢察官曾於舊歷去臘二十一晚晚飭人往喚縣前街二百另六號門牌成衣匠王森大到廳囑將舊雪靑熟維羊皮襖一件改做鐵灰花緞面皮馬褂王當將皮襖並花緞携歸至翌晨六時某檢察官親至王成衣店扣門稱欲一視皮襖該成衣不明何故卽在樓上取衣交閱某檢察官先在皮襖袋中摸索一過云袋中有鈔票洋十五元已經無着囑令賠償否則定干究辦王成衣不勝骇異謂昨晚持衣回店卽置在樓上至於袋中有無鈔票不得而知某檢察官堅謂王成衣取去呑沒持衣回廳旋即飭警往傳該成衣到廳拘留至午後片送第二初級檢察廳由吳檢察官詰問王供訴前情問官曰檢察官决不欺詐爾等手藝之人如不承認須拘押二月王仍執前供遂令暫押第二看守所至廿六日爲地方檢察廳長陳君得悉立發電話至第二初級檢察廳着卽釋放是日午後該廳吳檢察官提王到案略詰數語即行交保惟所有鈔票洋十五元仍着於陽曆二月十五號如數繳出否則仍須提究云 
[惠書誌謝]  
　　學校唱歌集此書爲中國第一唱歌家沈君心工所作風行已久自光復以後復加增訂更爲美備誠學校有用之書也 
[城内]  
　　縣知事批○（咈布染業小行經董黃雲桂禀批）禀悉此案已准南商會查明原由並議解决方法函復到署該經董於商會所議辦法已否切實履行現呈又未聲叙未便據一面之辭遽予銷案茲又據朱敏章等禀黏呈該咈布業傳單有初二日停淸工一天云云禀稱係該經董煽惑洋色坊司勒令停工等情如果屬實是以靛染業經董干涉洋色坊司大爲不合查唆使同盟罷工干犯刑律該經董豈宜出此仰候移會警局長派員查明如實有迫脅停工情事定惟該經董是問切切（南北洋色咈布染業朱敏章等禀批）禀悉已批明黃雲桂禀内矣着卽傳諭洋色各坊司卽日開工靜候解决此批 
　　第五區牌示○照得誓在塡路本區與法界壤地相接而警務上之交涉日繁在差長警務須心平氣和以應事機所以保警權而敦睦誼者若毫厘一失則千里相差關係甚爲重要爲特下嚴切之告誡嗣後遇有交涉發生在事長警如經本區長查有張大其詞報告不實者或處理粗率釀成事端者定行從重斥革决不與尋常過犯同其科罰其各凛之此示 
　　煙犯入押○浦東三林塘鄉民王桂生楊季生前因私食洋煙爲第七初級廳查獲到案預審屬實起訴審判廳判决治以五等有期徒刑各押五月業於前日備文送請地方檢察廳發交罪犯習藝所分别收押矣 
　　刦奪竊賊○浦東廿四保七圖鄉婦吳胡氏家前晚追獲一賊忽有住居四圖中之湯耕華等糾合我人奔來將賊刧去該氏向之理論反被毆傷昨該氏已至地方檢察廳具詞控訴 
　　違犯煙禁○王俊卿張六泉由租界内購買洋藥三大包藏在布袋内携回華界行至大東門外爲禁煙局調查員查獲解送到局轉送地方檢察廳訊辦又該局解送煙犯章英士王升二名並煙具六件到廳奉陳廳長諭飭收押候示 
　　哄騙錢財○婦人史楊氏控史玉林史陳氏夫婦哄騙銀兩由西門外三區警局拘送商埠巡警廳奉穆廳長諭送地方檢察廳訊辦 
　　一面之詞○廿八保七圖何家渡商民陸鑑卿昨至地方檢察廳控被楊阿根楊錫康楊安康等糾衆攫去帳簿向索不付反遭兇毆受傷陳廳長以所禀各節詞出一面諭候派警下鄉查明再行核辦 
[南市]  
　　定期會宴○市政廳總董因有要事須與各董事及各區董等公同討論定於二月十一號下午六時在廳設筵邀飲藉以商議 
　　未能專主○英商怡和洋行在公共公廨呈控南市裕昌隆號主欠欵不理等情由關讞員函致南市第二初級審判廳請爲協傳推事俞君以此案不屬本廳範圍之内且所控數目甚鉅未能主理遂令自向地方廳請示核辦 
　　累及房東○法捕房捕頭昨派包探帶同竊賊曹阿常至南市第一區報告該竊在太古馬頭竊取茶葉三箱賣在十六舖仁安里十五號門牌閩人林阿根處請爲協吊原贜區長准卽派探前往吊獲茶葉三十餘斤惟林已避去遂將二房東徐葉氏帶區詰明暫行交保令將林阿根交出所有吊獲零贜先給來探帶回 
　　傭婦行竊○南馬頭同昌紗廠主朱季琳家住利川馬頭其傭婦周王氏於陰曆年底乘機竊取小孩暖帽一頂上有珍珠數十顆及寳石金座等貴生物件約値三千餘金串通伊夫周阿松託故歸家迨經覺察卽將氏之堂兄王阿祥王阿二扭送第二區請究區長令送商埠巡警廳究懲一面派探赴常熟追提周阿松夫婦歸案訊辦據稱已將原贓託氏妹王三妹在三馬路林媛媛妓院内爲傭抵於老嫗李氏得洋二百十元未知尙能追還否 
[閘北]  
　　醉眼糢糊○前日有管耀餘在川虹路某姓草屋内與甲乙等數人同賭不知如何被甲攫取洋銀而逸管卽追出適二區巡士曹福寶落差後與開茶館之賁小二譚阿二等經過該處其時管酒醉目眯誤認曹爲搶洋之人扭入一區由張區長訊問情由賁譚二人均代曹剖白旋卽解送司法科判管拘留三天以儆 
　　負氣圖盡○江北人朱四前日向住居永順里之徐阿三索討車租洋三角互相口角至晚八時徐潛購生鴉片煙回家欲圖自盡幸被一區十三崗巡士查見將徐帶局解送司法科經凌科長訊明斥釋 
　　流氓强横○洪吉里管門人蔣阿妙前日至一區報稱陰曆元旦有流氓唐阿清等欲借門樓下擺設賭檯因不應允致被毆傷眼角請究張區長聞報立飭長警將唐阿淸劉新山詹阿三三人一併拘案解送司法科押候移送檢察廳核辦 
[公共租界]  
　　何苦翻供○鄉人張文成（卽張火咸）控自稱敎習之沈士成（卽沈仲𦤎）騙呑公堂斷給之撫恤洋三百十一元曾由公廨於本月三號傳到原告之弟張鳳咸復訊先由原告投案求追訊之張鳳咸供稱被告所稱代付捕房包探門差並新署書吏運動費以及一切使用均未知情亦未經手過付王襄讞以張前在早堂已經供認祇云無如此之多今忽與前供不符因復一再盤詰張鳳咸堅稱前堂並未供認因復質之沈供稱確由張鳳咸在埸且計阿金張四二人之欵係伊等自付並延徐恩義律師到堂代辯復據見証沈惠生沈之女傭高氏上堂証明王襄讞以兩造供詞各執惟張鳳咸不應翻異前供判押捕房一天沈交原保候補傳人証再訊 
　　訊理押欵○陳一齋控樹德公司經理朱理庭不理地產押欵銀五十三萬兩一案本月三號由廨傳訊兩造各延律師到堂代辯判七千零七十一二號道契地基候給諭歸原告經租人高易經收其餘房產亦候給諭歸原告直接收租各租户不得違抗如各租户與樹德公司另有糾葛着於一個月内禀候核奪 
　　各有損失○艷記紗號主花　控華美布廠不出定貨請償虧損該布廠股東周頌武等亦以該號不出所定布疋不交定紗致受損失等詞延請担文律師投廨互控曾由公廨於本月三號復訊王襄讞以兩造公正人業已將賬查明互有損失判各退去候再核斷 
　　驟難訊斷○日商古莊弘控林視屏不付日華製革公司盈餘銀二千五百餘兩業已由廨於本月三號會訊兩造各延日本律師到堂互辯良久關讞員以林旣在日領事署控告原告違背合同判候日署訊結後再核 
　　無可抵賴○陸福生控周雲祥在四馬路攫取皮衣屢訊不認茲已由公司廨關讞員會同德領裴君訊明屬實判周押三禮拜　　誘拐女孩○嘉定婦人李吳氏控施劉氏誘拐四歲女陔小了頭等情由捕將劉氏與孩一併拘解公堂經中西这訊明判女交其母領回劉氏押女所半年 
　　牽引成姦○婦人陳周氏因牽引鄰婦管范氏與丁安堂姦宿被范氏之夫管阿二偵悉控由捕房將丁與陳周氏等一併拘解公堂訊供明晰判丁與陳周氏分别各押兩禮拜范氏交其夫領回管束 
　　無故行兇○卡德路十九號洋房内出店毛長靑因被其堂兄毛裕生無故用刀戳傷手背等處控由捕房於本月七號解送公廨訊明判被告押一月示儆 
　　幸未燎原○前晚七句餘鐘泥城外孟義臘路木作埸因遺火木花内忽然起火幸經捕房皮帶車馳往澆熄僅燬木植一堆 
　　强搶首飾○曹王氏前晚在北浙江路被匪攫去値洋二十八元之金押髮一支當時追捕未獲卽抽捕房報請飭探查緝 
　　洋人遇暴○住居寗波路之西人某甲前日下午僱乘黃包車行經新垃　橋北永順里口忽被流氓多人攫去値洋四百元之金表一枚業已報請總巡捕房派探侦緝 
　　乘車跌傷○甬人王阿炳前日午後乘坐脚踏車至南京路煙雨樓茶館門首與某號電車互撞跌傷腦部旋由巡捕查見車送仁濟醫院醫治 
　　憑空訛詐○船户陳阿金偕証許洪寳控楊成林誣指挾帶私鹽圖詐洋十二元由探將楊拘獲於本月七號解送公廨經關讞員會同德裴副領事訊明判押三禮拜以儆 
　　騙子入押○王阿四用擲包術在精勤坊口騙取談顧氏金戒由探查獲於本月七號解送公廨訊供不諱判押二十一天 
　　女孩肇禍○梧州路五十九號胡姓小孩名來順前被鄰居五十六號某姓女孩阿娥毆打受傷日來勢頗沉重昨報捕房飭探傳到阿娥聽候查辦 
[法租界]  
　　監禁拐匪○鐵匠華阿寶誘拐店主周阿俞之小孩賣於寗波石浦廳地方朱阿桂家曾經周探訪確實控由公堂將華提案押候關提小孩再行核辦在案茲經捕房派探前往詢據朱阿桂言該孩向華購買時出洋一百八十元遂將該孩帶回解案質訊華一味求恩判押西牢五年孩交周領回 
　　祇可將就○蟻媒楊朱氏誘拐謝應洪之妻陳氏售與葉王氏爲媳案發後由廨判將氏交伊夫領回楊朱氏押交禮洋七十元再核在案現該氏在押日久分文未交復經中西官提案究詰則稱許已用罄實難歸還判再押兩月完案 
　　弔騐租摺○首善堂收租人以房客楊國如遷往别處後尙欠房金及損壞房屋修費等項共計銀九十八兩向收不付控經公堂傳訊楊延達商律師到堂聲稱楊於十月十九日出屋並不虧欠房租有租摺可証聶裁判命將租摺呈閱再行核斷 
[雜評三]  
　　讀對俄同志傳單感言國民無推斷力乏論理識故對於外交往往無眞切之對付法僅輕信一二謠言率爾對待與眞確實在之事理絶不相符徒令外人有所藉口而交涉益生障礙政府則絶不以眞心待國民襲前淸愚弄黔首之手段以相掩飾邦交决裂也而猶曰尙稱輯睦交涉棘手也而猶曰可望和平以故國民愈不知外交内容愈不敢信任政府而對付之方法遂愈弄愈差嗚呼此國是之所以紏紛未已也 
　　錢業罷市之轉圜滬上各錢號去歲各有盈餘至少餘一二萬金不可謂非市面活動之一好消息也然而爲葉許兩姓不理拆票故忽又起罷市風潮則深爲我人所不解 
　　夫罷市之舉商家挾制官埸之末着也今葉許兩姓之交涉不過個人交涉耳個人交涉自有正當之辦法起訴可由商會理處亦可乃以個人交涉而罷市與彼個人無損徒使市面受無謂之恐慌竊爲各錢號不取 
　　幸而此次罷市適在停市之時又幸而商會調停已允於照例開市日開市否則影響必非淺鮮也 
　　慈善家之事業滬上匪徒之最可惡者莫如拐案小孩一入若輩之手則爲婢爲娼爲僕役爲猪仔永淪黑獄無生還之望雖經當事者多方嚴緝而此風卒未稍息今婦孺救濟會倡議派員偵查助民廳以滅拐匪之蹤跡誠慈善家所宜有事也 
來件 
[美術刺繡傳習所改良刺繡說無錫華琪識]  
　　吾華女子藝術之最古而最彰者莫如刺繡自有虞氏發明雲章肇始絺繡厥後經史時有記載至若吳后輿圖山河生色夜來神鍼文彩炳煥陸龜蒙有錦裙之記李衛全有紫襖之傳尤其著焉者也降及後世代有傳人明淸之間若馬湘蘭俞藴珠輩尤能運鍼如筆刻畫精妙而顧氏露香園繡品更能以巨幅製花鳥人物秀麗如生名世之曾孫女尤益復神化顧繡之名衣被海内爲世所珍惟當時絶業未傳得眞諦者實尠肆間摹仿陋劣不稱論者惜之竊謂繡術一道須於繪事中求知識乃能日新月異融會貫通近數十年之刺繡家僅求色澤之美麗　線之細密而不計象眞使購者時時疵議而詬病之遂不能通行全球而銷數無從推廣夫繪事之要端在視差光線色澤位置一或失宜乖舛立見繡術亦然茲者民國成立凡吾女子皆當有振興美術工藝之思想用敢不揣固陋以畫理通諸鍼　大而天光水色雲影山容小而草角花鬚獸褫鳥跡逐事研究以冀象眞惟一弱女子不學無術見聞　淺所希同志者時時敎益而提撕之則幸甚矣 
　　茲將癸丑年上學期續定簡章附錄於後 
　　（一宗旨維持女子美術補助生計推廣營業爲宗旨兼有工廠性質（二編制設學習部出品部（先辦刺繡品）（三）科目（甲）學習部各科刺繡圖畫國文英文算術書法手工裁縫草帽（課表列後）（乙）出品部每星期以三時習國文三時習圖畫爲補助餘時專製繡品（四）畢業學習部二年畢業給發正式證書後本所量才介紹他校或工廠任事其出品亦可代爲設法求售如有不願出校者卽可酌升入出品部本所當酌給相當之酬金（五）資格（甲）身家淸白年自十四歲以上四十歲以下無疾病嗜好者得入學習部（乙）如能作舊式刺繡鍼法敏速出件鮮明者年滿十八歲以上得切實之保證一人可入出品部（六）納費（甲）學習部每人每學期應納費項如下（於開學時繳淸）學費十五元元膳費全膳二十五元半膳十二元宿費五元課業用品費五元（不足照補有餘發還）（乙）出品部學費及課業用品費槪免膳宿費同學習部若成品優美易售則視其程度之高下酌給相當之酬金（七成品（甲）學習部各生所出製造物品除每學期考案指存成績外槪歸學生本人於暑年兩假時收回（乙）出品部所出繡品每年以一件發給本人收回作自存之成績餘外無論若干件槪爲本所之出品（八假期年分爲二學期（本所製品性質不宜於嚴冬炎夏故不能遵部定之三學期）本所成立紀念日及各大慶典均爲例假（九）學額學習部四十名出品部二十名滿額不收（十址暫設美租界廿肅路永慶坊六百九十一號 
[陸軍混成第三旅司令部函]  
　　逕啓者近日匪黨潛居滬上希圖謀亂情事早爲敝部偵悉業經派探四出訪拿前日七號晚有九龍山匪魁顧樹銘訪悉在邑廟茶肆内嗣經旅長密飭水師第三營管帶王葆臣君前往拘拿當埸弋獲拘部核辦等情已登貴報今閱除貴報外各報載有第八營王葆臣管帶私通宗社黨希圖倡亂致被敝部偵探在邑廟拿獲等情閱之不勝詫異顯係該各訪員傳聞失實之誤除函致各報館更正外合行修函來前希請貴報登入來函門内以昭確實爲盻此請日安陸軍混成第三旅司令部啓二月九號 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[舊先生記] [  覺迷]  
　　舊曆之正月初一日有舊先生者穿舊袍著舊褂戴舊帽踏舊履口銜舊式長旱煙管眼罩舊時玳瑁邊鏡坐舊黃包車從城内舊敎塲至舊金山路之某弄内舊相識處其舊相識者從前亦舊家女也父母故世乃於舊年流落風塵時正在高唱舊戲曲消遣一見舊先生來卽非常親暱話許多舊套說許多舊情剛要尋舊歡適鴇母從外撞進見其行頭如是之舊也不與之理開口即索舊欠舊先生乃忿然伸手摸出破碎舊鈔票一紙與之怱怱而出臨去連呼舊舊不止云（三） 
[財神日之妄想] [  東埜]  
　　財神府傳出消息南京義利團由林泰開督率在通濟門附近掘得黃金四十八缸其缸形高三尺許圓徑一尺八寸另有磁缸兩只中儲珠寳不計其數估價約値銀五千兆兩已由程都督報告政府請以該欵百分之五酬勞告發人以百分之五祭謝財神以百分之十五留作江蘇行政費其餘悉數解赴中央充賠欵裁兵整理幣制及其他種種建設費聞大借欵條件六國團已大爲讓步云（三） 
[擬枉死城議會議員上酆都縣知事兼執法長書] [  蝶仙]  
　　知事先生大鑒知事亦知前知事之所以不能終其事之故歟度知事未必盡知則不敢不爲知事告前知事當下車之始儼然以一縣之主自居禁令百出一若撫有百里將爲子孫萬世之基而不知適以養成其五日京兆之資格也夫民國之官吏不過國民所僱用之公僕耳所謂主人翁者吾國民也而吾議員爲國民之代表則凡爲公僕者宜如何仰體主人之意旨而秉承代表之指揮不然者是爲忤奴　而逐之固有權也鬼世界亦何獨不然惟前知事殊不解事倒行逆施必欲大拂主人之心主人嗜煙乃必三令五申懸爲厲禁原心而論不過爲保全祿位計官樣文章不得不爾然則虚行故事可也乃必派員四出嚴密搜查幸而調查員亦我輩中人故凡我輩仍得享高枕無憂之福唯彼小民不無恐懼然而我輩因之得一大宗之入欵爲叢驅爵爲淵驅魚亦猶差强人意奈何並私娼而禁之查違警律第三十五條第五欵之規定不過爲保護公衆衛生已耳據警察敎練所講義錄對於本欵之解釋云（實則防止　毒保全健康其最重之點也）又云（行淫而不以得金錢爲目的者則非本欵所罰之範圍且罰得金錢而行淫者而於與金錢而行淫者則無罰）又云（與金錢而行淫爲受毒者自與金錢而自受其毒非法律之所罰也）據此則凡私娼而爲我輩所歡縱使有害衛生害我輩耳與知事何與且知事能以何種證據證明其爲賣淫旣無刮載廣告明定價單亦無領收證書出納簿記是不能確指爲得金錢而行淫也明矣又且違警律條文規定係屬暗娼而此間之私娼則倚門賣俏豓幟高張凡我士紳莫不公認爲俱樂部彰明較著無所爲暗查暫行新刑律第十條内開（法律無正條者不問何種行爲不爲罪）則旣認爲私娼名目其不適用暗娼之禁律亦明甚然而禁者自禁私者自私猶無傷也奈何又并叉麻雀而禁之查暫行新刑律第二百七十六條規定（凡賭博財物處一千元以下罰金但以供人暫時娛樂之物爲賭者不在此限）叉麻雀之戲僅以籌馬爲勝負籌馬雖亦稱物然而非財物也官廳若認爲財物與金錢相同則請以完納正稅其亦收受之否乎又况此等賭博不過逢埸作戲並且賭博之埸所爲私娼之家所賭之物爲私娼之目的物卽刑律但書所稱供人暫時娛樂之物耳安得爲罪乃必派令多數警察攫奪賭具擾人淸興查暫行新刑律第三百七十條内開（意圖爲自已或第三人之所有而以强暴脅迫强取他人之所有物者爲强盜罪處一等至三等有期徒刑）又第三百七十三條内開（强盜有左列行爲之一者處無期徒刑或二等以上有期徒刑）第一欵（侵入現有人居住之宅第建築物）第二欵（結夥三人以上者）據此則該警察等直當認爲强盜知事爲第三者惟某等夙以恕道待人亦知前知事之不知利害而漫爲此事故僅小示戒懲略予申斥該知事亦尙知趣後遂禁令大開與民同樂本邑治安亦遂不治而安惟其剛復性成終有不能盡如人意之處彼以爲法權在握儼然神聖不可侵犯遇事請託輙以交情之疎密職權之大小而爲從違而定訴訟最後之勝敗彼蓋不知神聖不可侵犯者實議員耳非法官也法官者不過主人家所雇之一庖丁已耳令其殺鷄而乃烹鴈（見莊子）亦悖謬甚矣彼其心中猶以爲議員之尊權不敵議會故每每重議會之公牘而輕議員之私函不知議會者僅一機關耳其搆成之分子則議員是也議員中雖亦有賢不肖之分然而黨有大小勢有强弱君不見每一議案必經多數議員表决乃始成立彼矯矯獨立者庸有濟乎不此之察而徒汲汲焉以辕名譽以求永固安可得哉安可物哉此前知事之所以終於免職而去也貴知事蒞茲伊始而行使職權頗有類於前知事最初之行爲夫前車可鑒來日方長爲主人翁者甚以不得一忠馴之僕爲憾故於新來之人實有厚望焉其好爲之愼毋意氣自豪以爲天下不患無噉飯處須知去而之他凡在本國範圍以内又莫不易地皆然也其三思之再本地報纸係本議員等之本黨機關報而其他各報在地訪員類皆本議員之子姪甥孫輿論至重於貴知事前途實有莫大之關係焉并以奉聞并請傳知於佐治職員書不盡意惟照不一（三） 
海外奇談 
[德國之財神] [  鈍根述聞]  
　　德國社會亦迷信財神其名曰飛其形爲絶世之美女相傳有某農家夫婦兩人年垂老貧甚値歲闌相對欷歔無以爲計婦漫聲曰安得財神臨我家乎言未已財神忽現於前雲　霧　色光耀目不可逼視夫婦膜拜求致富財神發言曰姑准汝夫婦要求三事汝夫婦將安擇其速商議定妥略一凝思物必自至言已遂去夫婦二人乃圍爐對坐各思所以要求之三事其婦偶覺膓饑思於此時得一香腸而嚼之其味當極佳詎甫作此想而已有一香腸發見於膝上夫愠曰汝何不思較大之事而乃求得此戔戔之香腸今三事已去其一矣可惜哉汝誤我事汝勿再思若汝之　　恨不以香腸掛汝鼻俾汝嗅䑛咀嚼不作他想夫言竟而香腸忽躍起掛於婦鼻累累下垂皮肉連合若生成者夫深悔失言蓋三事已去其二矣斯時老婦亦大愠思鼻懸香腸爲狀至醜當十法去之而後可婦思及此而香腸已離鼻去杳不知其所之於是三事之要求已滿而夫婦各無所得惟有互相怪怨而已識者聞之曰富貴不可强求妄想足以誤事其信然哉 
尊聞閣詞選 
[次荷僧蝶仙倡和韵題新疑兩集] [  幻那]  
　　細讀紅兒百首詩羅幃不捲繡簾垂可憐倩女魂歸後贏得痴郎惜别辭　 
　　憔悴年來鬢已絲那堪病骨久支離蒼蒼不管儂煩惱故遣人天遇合奇 
　　哀絲豪竹盛中年萍水相逢自有緣離合悲歡都往事漫將因果問青天 
　　桃花源裏音塵絶我較劉郎百不如參透情關成佛果禪心證絮此權輿 
[安公子] [  紅樹詞人周二]  
　　游重建寒山寺舟泊楓橋懷張懿孫 
　　霜葉紅無數片帆忽卸斜陽渡野寺尋碑偏蠟屐重來疑誤訴盡興亡風鐸飄殘語登殿閣繞徧蒼苔路莫去望吳宮滿目荒煙平楚月落烏啼樹無眠獨客吟悉句我亦年來憔悴損天涯覊旅今夜篷窗燈火微明處聞隔林隱隱鐘催曙又何似江湖聽水聽風聽雨 
自由談話會 
　　紙煙之爲害不在鴉片下衛生家固早知之矣而一般浮滑少年若除此外無他種煙可吸者可恨[  雲]  
　　報紙揭載有女學生喬裝男學生而溷跡於某中學校事（一月三十號各報）見者無不詫爲怪事吾獨曰奚足怪吾國人之特長在能喬裝故國也政也人也及一切事物也無一不依人之樣而喬裝成之[  覺迷]  
壺隱笑語[  立二]  
　　昔有驢子踏殺羊事牧羊者拘驢夫訟之官官素病耳䏄聞訴誤爲見（吳下俗音讀作倪）子踏殺娘判曰以弑母罪當死驢夫呼寃曰小的是驢夫因驢子跳躍偶一不愼將他的羊踏死官曰爾是姨夫兩造均係親戚然爾子以戲謔故致釀命案敎子無方爾亦咎有應得驢夫復置辯曰他是牧羊的與小的並不相識官曰明明踏死了他的娘還說他沒娘的顯係抵賴可惡姑念事出無心着償喪費百元了事驢夫無奈售驢以償焉牧羊者得得銀大喜語人曰吾失了一隻羊得了一百隻洋聞者皆爲絶倒（三） 
小說 
[滑稽小說憶奴小傳] [  蝶仙]  
　　憶奴爲歐羅巴產十年前予在海上作庽公住孟克蘭路傭一黑奴爲司閽而越日憶奴自至蓋其未婚妻也挈以面予顏色頗美好年齒甚穉身材嬌小腰不束而細足不纏而纖雙瞳碧深艉如玻璃而眉痕淡淡猶未畫也性頗黠慧特惜予不甚了解其語言未能詳詢其出處而憶奴則善於窺予之意依依肘下親暱如小兒女每喜投懷而坐敎人撫惜加之膝上亦輕如飛燕其温柔之態固足使人憐愛也惟見陌生人則殊不然人或愛而呼之彼必怒目相嗔甚且破口詈罵予呵之則俯首帖服迴身就予依予肘下而　　之目猶耽耽視客也客因之有目憶奴爲河東獅乾其形狀亦頗似之予當獨酌苟席有餘座憶奴必據而登之屈膝跌坐側頸含睇以媚予分果餌與之則欣然就食否則雖垂涎欲滴亦勿敢竊嘗一臠蓋其品固自捐潔也小兒偶遺物於地上黑奴則趨而食之獨憶奴以爲恥縱使色燦燦者如黃金熱蒸蒸者如木穉布丁亦夷然勿取其視黑奴深以爲鄙故時時反目交謪而脫輻之聲日必數次一夕夜寒微雪予圍爐獨飲而憶奴勿至呼之亦勿應遂恝置之我醉欲眠方念被池如水客中殊少人温及啟衾而入則覺膩然奇煖蓋憶奴已蒙首而蜷臥於中呵之弗起鼻息喘喘身軀顫顫爲狀至褻予惡其蕩因批其頰推而墮之床下渠乃嗚嗚泣至竟夜嗣後遂不敢登予榻比予返里挈與之俱家人婦子莫不愛其靈慧黑奴則蠢蠢然殊惹人厭惟司閽頗謹夜間偶聞聲息亦必瞿然驚覺起巡一周閫以内則憶奴之責也憶奴好與兒輩嬉戲善於跳舞但不能歌偶或與小兒女相撲而踣小兒女則呱然易哭憶奴雖仆亦弗哭也踰年黑奴病死憶奴乃傷戚弗勝每過黑奴曩日起坐之處必嚶嚶而泣蓋其覩物傷心實有不能自已者予姊夙愛憶奴予因送之姊家冀其離此室處或可以稍釋其悲憶奴感於予姊之撫愛亦居然安之隣有小王者狐裘皇皇每於門隙挑憶奴憶奴愬於僕婢則撻而逐之然小王之心終不死也一日憶奴偶外出遂爲小王所窘憶奴自知力不足以與抗乃以計誘之仰而臥佯令小王接吻小王俛首就之則遽嚙其咽喉而小王以死幾釀命案幸而憶奴爲歐西之產隣人知中國官吏莫不懼外則訟亦必弗勝也遂弗訟自是憶奴亦卽足不出户（二）（未完）鐵血男兒小說暫停 
覺迷先生來稿有轉錄耳食錄者恕不登載鈍根 
 
 
 

Page 11

 
 
   
 
 

Page 12

 
 
   
 
