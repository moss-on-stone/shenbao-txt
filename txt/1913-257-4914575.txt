# 1913 - 257 - 4914575

 

Page 1

 
 
外論 
[英報論中國現勢（游歐客）]  
　　倫敦泰晤士報四月二十六日著論略謂大借款之談判久經延宕星期日早總理及外交理財兩總長與各銀行代表始正式籤定合同債票發售之前先墊欵二兆鎊此舉於臨時政府關係極大正當風潮洶湧之中忽而得此助力大局或有轉機無論出於調和出於戰鬥均非有欵不可在中國政治上財力尤較他力爲大據本報訪員各電知袁總統與反對黨因此借欵相持更亟此其爭點始發動於議會尙在法律範圍以内彼此衝突之端不一而其根本之舊觀念則仍南北意見爲之國會成立以後首當討論憲法及選舉正式總統此兩問題當爲各黨　最注　惟是如何解决外人殊難推測國民黨對大借款天然不快彼以憲法爲根據反對袁政府及各銀行攻擊至爲惡毒袁令其秘書長往辨且以臨時參議院通過之證據示之然仍不足折服上海黨人反對之聲尤高孫逸仙致書於領事團措詞極爲激烈聲言借欵未經議院通過勢將釀成南北分裂之禍此奇怪之遠東政治家舉動至堪詫異究其眞實之勢力如何在吾歐人殊難窺測惟當革命初起之時孫似占絕大之勢力於全國後已漸次降減或遇一種特别之情形及在一種特别之地方彼仍占有絕大之勢力亦未可知其在上海一部分人之崇仰於孫者固宣言南方各省合力反對借欵以袁之自行告退爲止　刺宋一案彼等發表證據牽涉及趙總理國民黨人更爲憤怒其影響逐及於袁本報不信以對大借欵者眞僅爲憲法問題也其實在之理由則以敵手忽得巨欵不易與之抗爭知其勢力加大若欲出乎法律以外爲强力之解决從此更非易事袁旣有此財力無論院内院外無處不可制勝本報上星期曾論袁之地位但視大借款能成與否袁如失敗必在經濟不能順手今彼竟恰以好時機而得此巨款矣聞南方黨人巳預備軍隊將與袁决戰且稱有多數　份附和袁亦大集軍力且國會在北京未免投鼠忌器南方黨人其將見機轉舵乎雖未必爲感情上之作用惟有多數議員旣到北京實可爲和平之媒介將來事勢發展雖難得其端倪然大局瀕於解决之時則又可斷言者解决之途有二一爲内亂繼續全國糜爛一爲屈伏一人威力之下惟出於後之一途在比較中尙爲利害參半兩害相權之最輕者且亦不似决不可能之事也 
要件 
[交通部訂定查勘電報線路規則]  
[第一章總則]  
　　第一條本規則爲測勘電報線路及調查綫路情形估計工料等費之規程凡查勘線路人員均應遵守 
　　第二條設線或大修工程均由交通部派員按照本規則先行查勘應俟查勘之員估報到部始得核准興辦其估報不實或綫路取道不合者由交通部另行派員覆勘 
　　第三條查勘綫路分爲兩項如左一展設之線路（應照交通部指定之地點從事查勘）二大修之綫路（應照交通部指定之綫路從事查勘除前項指定外如有順道應行查勘之處應請交通部核示 
　　第四條綫路過長或値緊要事故得派兩員或三員分途會勘由交通部核定其段落及會合地點飭令接洽辦理 
[第二章測勘]  
　　第五條凡測勘展設之線絡須於出發之前預先探明路徑　 
 
 
 

Page 2

 
 
沿途經過地方應向何路進行一面卽請各該區電政管理局或附近各電局面知地方官保護前項路徑如有兩路以上可以測勘者應先探明各該路情形互相比較以取道何路爲宜俟比較决定始行履勘其不能專决者應詳陳情形電部請示 
　　第六條查勘員於測勘展設之線路時應按左列各項分别測勘　一地勢之高低（該處每年有無水患尤應特别注意）二路途之距離（工作難易及將來巡修能否利便須隨時酌奪情形）三河港之廣狹四山林之形勢樹林内立桿易致漏電如非萬不得已應即設法繞避）五城市鄕鎭之經過六房屋墳墓之繞越 
　　第七條凡查勘大修之線路須循原有線路而行但原設線路必要改道者應參照前條各項之規定行之查勘員於查勘中發見桿木歪倒電綫絞紐接頭鬆銹情事及綫桿上有蛛網雀巢繩索樹枝一切阻電之物或沿途各局報房之引入綫及機器電池有疵病者應督同各該局領生及工丁先行分别小修或通知各該局自行整理如非隨帶之工丁所能辦理者應由該員會同各該局電部核准臨時酌雇小工其工費卽歸各該局列報查勘員至各該局後應檢驗其電機測量其綫路之通阻但不可過妨各該局之勤務（未完） 
時評 
[南京城眞破矣（默）]  
　　南京城眞破矣然而尙破其一部分也尙與寗軍巷戰也此後得毋再有反覆耶果如西報所言十二小時内可以大定者則江蘇　面之戰事可謂大定如何辦理善後如何安撫寗人已詳言之矣以全國之戰事論亦可謂大定然戰事雖定爲戰事而死之南軍不過一小部分而大多數贊成戰事附從戰事之人則固依然在也以軍隊言所有南方可疑之軍隊將盡裁遣乎（廣東有將陸軍盡行遣散之說）吾知政府無財力以裁遣也已收之降兵已散之逃兵將何術以處置之乎吾知政府無善法以處置之也軍隊外之各黨人將盡行拘捕之乎吾知政府斷無是心且亦不能盡捕之也黨人外可疑之各機關各團體能盡解散之乎吾知其秘密者政府不能盡行解散也不能裁遣不能處置不能拘捕不能解散則其人仍在今日失敗而暫匿者他日難保不乘機而竊發軍隊黨人中雖多被動然正因易被動而可慮正因易被動而急宜設法今欲其不被動於他日者第一當有以定其心其二當有以安其生夫所謂定其心而安其生者豈易言歟在政府體民意統全局而善處之 
[命令]  
　　八月三十一日臨時大總統命令殷恭先特授以勳五位此令 
　　蔡森加陸軍中將銜此令 
　　于玉龍趙清衢均授爲陸軍少將此令 
陸軍總長叚祺瑞呈請授黄振魁魏明山爲陸軍步兵上校並加陸軍少將銜張敬湯爲陸軍步兵上校陳孝思陳光郄李眞懋應泰安祿華張有轆爲陸軍步兵中校並加陸軍步兵上校銜王鈞爲陸軍步兵少校並加陸軍步兵中校銜應照准此令 
　　陸軍總長段祺瑞呈請授劉玉廷李希賢爲陸軍步兵中尉並加陸軍步兵上尉銜應照准此令 
　　陸軍總長段祺瑞呈請授高錫庚爲陸軍步兵中校應照准此令 
　　陸軍總長段祺瑞呈請授耿錫齡爲陸軍憲兵中校王玉珍爲陸軍步兵中校陳鴻逵徐仕臣爲陸軍步兵少校楊金聲爲陸軍騎兵少校孟星魁爲陸軍步兵上尉應照准此令 
　　司法總長許世英呈請任命許維錡爲僉事應照准此令 
　　司法總長許世英呈請任命楊潤李在瀛爲京師地方審判廳推事張更生王維翰爲京師地方檢察廳檢察官應照准此令 
　　司法總長許世英呈請任命李杜爲安徽高等審判廳書記官長夏日淸爲安徽高等檢察廳書記官長應照准此令 
　　國務總理熊希齡呈稱據貴州都督兼民政長唐繼堯轉據貴州省城警察廳長韓鳳樓呈請任命蕭堃爲科長應照准此令　　國務總理熊希齡呈稱内務部僉事胡峻呈請辭職胡峻准免本官此令 
　　司法總長許世英呈稱署安徽司法籌備處長李國彤離職赴派飾詞辭職擬請卽行褫職以示薄懲等語應照准此令 
　　司法總長許世英呈稱署浙江司法籌備處長范賢方擅離職守擬請先行褫職等語應照准此令 
　　國務總理熊希齡呈稱安徽蕪湖警察廳長汪箎擅離職守請先行免去本官等語應照准此令 
　　據署直隷民政長劉若曾呈稱署直隷蠡縣知事洪世端虧空欵項棄職潛逃請褫革拿辦等語應照准此令 
　　國務總理熊希齡呈據蒙藏事務局呈稱阿拉善親王塔旺布魯扎勒派員恊助阿爾泰護軍使誘獲匪首有功大局請優予奬叙等語阿拉善親王塔旺布魯克扎勒應給予二等嘉禾章其派遣隨同宣慰專員安久應加輔國公銜博羅達應加管旗章京銜馬禮大喜彩冷應均給予七等嘉禾章仁永徐壽安應均給予九等嘉禾章用昭激勸至安久家屋被燬情殊可憫應如何量予撫卹之處並由該局酌核辦理此令 
　　九月一號臨時大總統命令陳廷訓授以勳五位此令吳光新賈德耀章煥文盧金山均授爲陸軍中將李炳立范福增方先亮吳乃業周行榮汪樹璧均授爲陸軍少將此令 
　　劉懋政袁坦馮嗣鴻均加陸軍中將銜此令 
　　劉槐森加陸軍中將銜此令 
　　任命任福黎爲湖兩内務司長此令 
　　陸軍總長叚祺瑞呈請授吳峻山爲陸軍步兵上校並加陸軍少將銜應照准此令 
　　陸軍總長叚祺瑞呈請授袁樹勩張家藩徐金聲王鑄人爲陸軍步兵上校宋大霈爲陸軍騎兵上校楊世元爲陸軍步兵中校應照准此令 
　　陸軍總長叚祺瑞呈請授張汝霖爲陸軍步兵上校艾騰淸爲陸軍步兵少校賴篤軒何爕桂均加陸軍步兵中校銜應照准此令 
[警信]  
　　南京無線電甯城之下實在昨日（一日）夜間非在晨間張勳已出示安民（譯文匯報） 
　　堯化門電今晨（一日）官軍猛力轟城後喇叭即吹停止轟擊之調十一點三刻鐘時太平門周圍之偵探隊察覺甯軍已棄太平門而走城門雖經堵塞張勳之兵仍得入城竪立旗號太平門附近一帶彈如雨下難以防守故甯軍雖於星期日謀畫出城攻擊天堡城及幕府山今日仍被逼棄城而走兵士之倔强者仍佔據下關及獅子山開砲轟擊江中之中國巡洋艦官軍勢力已達城北鼓樓目下稍有巷戰太約尙須十二小時始能安靜（譯字林報） 
　　南京電下關及獅子山已爲官軍所得甯城北部似已入官軍掌握城中及城東均無開戰之象惟南門則正在大戰城内已起火數處（譯文匯報） 
　　南京電南京　尙未下官軍於昨三十一日攻擊下關並未得手東南兩面現仍在開戰獅子山之旗巳於今日下午除去現因水陸官軍大轟寧城各躉船及外國兵艦均已移動城内外人並無危險外間謠言實不足信（譯文匯報） 
　　南京電南京商會已由日領事介紹將洋十萬元付與何海鳴各軍隊已發兵餉現因第八師兵士地不肯停戰故各軍隊仍駐城中今日（一日）兩軍仍在交戰（譯文匯報） 
　　本埠訪函鄭鎭守使又得南京無線電報告張軍確於一號上午九時攻進太平門甯軍紛紛向南門退出探悉何海鳴乘某公司輪船赴滬云云鎭守使當即電請吳淞李旅長截拿並函張交涉員切商領事團轉飭各捕房偵緝 
　　本埠訪函上海鄭鎭守使昨接袁總統來電云南京今日（一號）大兵入城居民受困多日聞糧食缺乏望在滬速採灿米五千石專船送甯交張鎭撫使散放價由交通銀行先撥並招商運米接濟再甯圍攻日久恐誤傷居民兵匪受傷者想亦不少望商促紅十字會多派員役速往救護白亂徒造孽殃及無辜痛憤交加言之憮然大總統東 
　　蕪湖訪函蕪湖己於昨夜反正日間消息頗惡各商店均於正午時閉門是時北軍已漸近城有中國砲船二艘由南京駛抵泊於距城五英里下游某隊尙有三艘由荻港駛抵泊於距城五英里之上游某處各駁船共載兵一千五百名人民初頗張皇蓋不知蕪軍將否從事劫掠北軍將否從事轟擊也惟二者皆未見諸事實晚餐時各站蕪兵均由小輪拖抵此間城中父老出而歡迎每人給洋數元稍當兵餉原定須籌銀三萬兩由彼等分派而是時僅籌得洋四千元餘欵則約數日内措齊於是滿街之人皆有喜色互相耳語曰北軍已抵可以無事幸哉幸哉（特約路透） 
　　蕪湖訪函今晨中國砲船五艘均移泊海關前岸各均即懸官軍旗號昨日蕪軍曾巡游各街每人各於襟上加一白布條現充城内衛隊以候欠交之欵向來反對政府之各華報茲均載有論說痛詆龔振鵬聞龔已搜括現銀三十萬兩逃往上海各報責龔之罪似因龔未將所擄之物分給羽黨之故聞龔守蕪湖時曾殺無辜平民二百六十四人迄今六時並未聞有砲聲官軍登岸者約近千名已陸續入城蕪軍亦不自畏雜於官軍之中狀頗歡悅即各軍官及曾受龔振鵬職之各員亦異常自得常與商民集會運動有利之位置聞尙有蕪軍若干已逃往甯國府（特約路透） 
　　廣州電前於戰事轟毁之各城樓現由龍都督下令重行修造以防意外（特約路透） 
　　廣州電紙幣現每元値洋七角六分内地各處仍有海陸盜匪四出爲患（特約路透） 
[專電]  
　　甯波電甯波因有黨人竄擾之謠戒嚴區域極爲縝密凡滬甯輪船及餘甬車站又輪船經由台州奉化者均有軍隊憲兵往來密探 
　　廣東電龍濟光黄士龍聯請取消護軍使袁總統已准所請 
　　廣東電黄士龍已去職龍督遵令解散省會 
　　按上兩電係上有廿五日所發今日始到 
[特約路透電]  
　　北京電此間並接各領事切實電音謂北軍已克復南京各使署因連接各處來電報告官軍獲勝故以爲中國亂事現已告終 
　　北京電據重慶領事國音官軍大小各戰無不獲勝故四川亂事可稱巳平滇軍尙未過江 
　　北京電聞九月十五日北京將開軍務會議各省均將派代表入（二）與會其討論之問題如下（一）畫一全國秘密事務（二）全國防務（五）招募退伍兵士辦法（四）戒嚴令取消後之各省防務（五）測繪各地以編軍用完全地圖 
　　北京電聞王正廷現不願爲參議院候選議長王旣告退則此席將爲進步黨員所得 
　　北京電聞政府擬聘外國工程司多員從事改良及回復全國之水道以便杜絕外患振興農業及推廣貧民生計 
[譯電]  
　　北京電衆意當道拘捕議員並無特别用意諸員現仍留天津豫料將於日内解回北京開審八人之中聞有一人與趙秉鈞有關以故趙乃宣言並不知情且不贊成此舉因辭職以明其志 
　　北京電今日（一日）參議院開會决議以電話請熊總理及叚總長卽至國會解釋拘捕議員事宜旋得覆音謂擬於明後日至院 
　　北京電熊希齡組織新内閣殊爲不易某某二員不願就任代之者尙無其人熊希齡並未特别注意袁總統左右之意旨熊嘗公布主張集權内閣是不啻以總統爲冕旒且熊之計畫如果實行行將剥奪國會之權而臨時約法之本意則在使國會享最高之權熊氏復不主俟憲法訂定通過公布之後再行選舉總統都人士預料袁總統不日將與熊總理意見不洽此間一部分之報章現痛詆梁士詒或謂梁與袁總統之交際巳不若前之親密政局今殊難捉摸蓋因揚子江之亂事尙未全定而各政黨及政客等均不注意進行切實之政策故也上海一般人士以爲國民黨業已渙散此實錯料今雖有人希望該黨及該黨黨員並該黨企圖全歸於盡而該黨組織之分子大約其勢力仍如舊也王正廷已不復爭求參議院議長之席以期該院易於選定議長辦理各事惟王將仍任參議院副議長 
　　北京電熊總理已上條陳與袁總統擬聘用外國專門家改良水利振興農業 
　　北京電升允已由庫倫行抵甘肅聞與馬安良恊謀煽動甘肅及新疆邊界之回民云 
　　北京電察哈爾都統報稱近在賴末蘇河（譯音）大勝蒙人奪獲要塞十處馬一千七百匹來福鎗軍火無算蒙人死傷者約七 
 
 
 

Page 3

 
 
百人 
　　北京電陳貽範君於今日赴印參與藏務會議聞曾奉命依照上年八月間英國公文所舉各節與英締結條約中國現欲爲亡羊補牢之計恐巳不及藏人戰勝之後必不願恢復中國在藏之權力將來交涉必多困難上年英國曾擬承認中國對藏之宗主權其意顯欲運動藏人亦承認此議而藏人乘機自利已於戰塲證明其完全獨立之正當英國對於中藏關係今若强令藏人承認其所不願之事則實可謂純然之强暴舉動也 
要聞一 
[政府大捕議員風潮續誌]  
　　（一）兩院議長走謁各機關情形二十七日散會後參衆兩院議長謁見大總統詢問情形總統答以但聞有此事其詳不知湯議長問以可否保釋總統答現在保釋有許多困難從前謝持保釋出後又爲不正當之行動王正廷君對以謝持之釋並非由院函保湯議長又言謂總統是否欲保全國會機關總統答以國會應當保全但有犯罪之議員不可不依法逮捕於是湯王兩君辭出赴陸司令建章宅因病未能晤面又往謁趙總司令秉鈞處詢問趙亦不知其詳情又往謁熊總理熊謂昨初接任不知其中原委須謂細調查聞總之當依法律解决云云翌晨忽聞將逮捕之議員解往上海急晤熊總理告知一切由熊君商於總統已發電至津命不解往南方矣最後又接警備處送來電報三份趙司令函一件並辭職呈一件云 
　　（二）兩院議員討論對付辦法二十八日參衆兩院開會時參議院由王副議長主席報告畢各議員紛紛討論大致相同有以衆議院提出（一）解釋約法及戒嚴法與司法機關之解釋（二）審查昨日逮捕之議員是否歸大理院處理已指定審查員付審查本院亦當同意者主席以此說付表决全體贊成衆議院由湯化龍君主席報告畢張伯烈登台發言謂警備司令處送來電報有兩大疑點一此電直致警備司令處何以趙司令不知其詳一此電白安慶上海兩電分發河以詞意又大略相似董增儒謂昨日熊總理旣承認不爲法外行爲何以今早又解出京不依大理院解釋由總檢察廳提起公訴而爲法外之行爲黄羣謂現在須分次序辦理一當依院議咨政府將八議員速解回京二當依法由大理院審判劉崇佑謂戒嚴期内審判内亂　之權屬於何種機關法文並無規定此是很大疑問非先指定審查委員將法文明爲解釋咨送參議院同意交政府辦理不可於是各爲討論議長以黄羣第一意付表决全體起立由院咨政府點八議員速解回京又以劉君崇佑之動議付表决多數起立指定審查員十五人爲李慶芳張耀曾陳敬第易宗夔王源漢鄭萬瞻黄羣黄懋无蕭輔藻伍朝樞孫鐘江天鐸李增徐蘭墅劉崇佑　散 
　　（三）警備處通告證據日昨京師警備處爲逮捕八議員事致函參衆兩院並附電三件茲將附電錄左（甲）鮑貴卿來電北京警備司令處鑒拱密日昨拿獲匪黨多名到案據供稱參議員丁象謙高蔭藻衆議員常恒芳等皆柏文蔚死黨日前在上海國民黨秘密機關部與鈕永建范光啓鄭芳蓀居正等密謀在京暗殺政府重要人物並設法煽惑　隊擾亂京師等語又稱參議員張我華前曾致鄭芳蓀凌昭凌毅三人密函担任在京組織秘密機關催令速運炸彈來京以便早日實行暗殺等語查以上諸人現皆在京請卽查拿歸案究辦以破奸謀而弭禍亂無任企禱旅長鮑貴卿宥（乙）雷震春來電北京警備司令處鑒拱密昨在逆黨秘密機關部查獲該黨北京本部密函密電多件内有衆議員褚輔成參議員朱念祖等密函報告該黨進行情形謂巳與劉恩格趙世鈺諸人密籌對待政府方法須以手槍炸彈濟法律之窮現巳實行預備以待時機等語查趙世鈺劉恩格現均在京充當議員祈迅速查拿歸案訊辦以弭亂源雷震春印宥（丙）段芝貴來電北京警備司令處鑿拱密據贛省匪黨供稱李逆烈鈞所委駐京坐探除王有蘭王侃徐秀鈞文羣外尙有參議員朱念祖亦係担任坐探事宜等語又在南昌都督府查獲逆黨函電數十封内有朱念祖致李烈鈞秘密函電數通語極狂悖幷有擔任暗殺之語祈速查拿歸案訊辦段芝貴有印 
　　（四）趙秉鈞辭職問題趙秉鈞自任警備處司令一職决意不肯就任日昨參衆兩院議長因警備處捕獲議員一事面詢趙秉鈞趙乘鈞頗不以此事爲然茲將其復面及辭呈錄後（甲）致兩院議長函儒堂繼武仁兄先生同鑒所談遇有事故先行知照議長然後調查証據證據明確歸法庭裁判各節弟與執事本屬同意晤後卽到總統府遇有日本人在座未能謁見旋即往拜陸司令伊在病中亦未得見面旋接執法處回信據云所接各處電報關係今日所發生各案巳經詳答貴院諒必鑒及鄙人所抱主義似難實行惟有自行辭職呈稿錄送台閱日内即行回津匆匆束裝不及走訪此請公安乙辭職呈文爲呈請事竊維警備司令一職關係甚重秉鈞奉命之日本在病中當經陳明須俟醫治就瘞後始能辦事旬日以來病未見輕一事未辦慙惶萬分頃聞南京克復大局粗定京師地方雖一時不能解嚴而警備事宜自必日見減少陸司令一人足可維持擬請開去警備司令差使俾得趕緊　調養以冀早日告痊無任悚惶謹呈 
　　（五）議員扣留天津規狀自被捕八議員業於次早五時由京奉路起解南方兩院議長電告熊總理請其設法維持熊總理於昨早函致大總統請其速電致天津警備處扣留昨日四時迎賓館開會之先議員詢問熊總理熊總理尙未敢正式回答及至晚八時熊總理始報告確實消息現已在天津扣留云 
[新總理與國會之接洽]  
　　二十八日午後四時熊總理徧請參衆兩院議員開茶話會於迎賓館到者七百餘人首由熊總理言才學不足以肩此重任因國步艱難袁大總統屢次電邀故勉就斯職現在中國非不可爲要在人人負責任人人守法律此次出任總理對於國事當負完全責任搜求極有學識最有名望之人組織内閣相助爲理而尤有絕大希望者在建設一法治國方爲一眞正共和國家具此願力請國會諸君指示一切以達此目的不勝感謝之至參議院議長王正廷謂熊總理治國方針肯負此極艱難之責任建設一法治國極所欽佩若無人負責任又不守法律何以爲國兄弟謹代同人表示贊成及感謝之意衆議院議長湯化龍言熊總理肯負責任卽請先組織内閣之責任選擇有學識有名望之國務員以建造完全之法治國谷鍾秀言現在議員疊被逮捕已成爲無法律之國熊總理欲建設法治國卽請對於被捕之議員當從法律上角决此問題是所最希望於熊總理者至晚八錄散會 
[減政主義之實行談]  
　　鹽政處裁員減政主義第一在裁冗甸熊總理前任財政總長時該部員司曾汰去十之六七自熊氏去職後又稍稍恢復原狀以鹽政籌備處而論自總辦以下所用人員巳逾一百二十餘人實爲人浮於事頃聞熊總理之意竭力主張裁撤日昨國務院會議時業經議决想不日卽可實行矣 
　　總統府減政近日財政困難當事者取撙節主張减政問題提議巳非一日旋以南方兵事繼起此議遂漸歸冷靜茲聞大總統以軍務一時未能平定餉需一端關係重要非於他項用途力求節减不足以資接濟况九月間應需各欵此時尙無着落因决擬减政辦法先自府中始以爲各機關之表率其所擬辦法如下（一）府中原設各項機關酌量裁倂（二）府中月需經費分别减成支發（三）府中費用實行搭放公債票除第二第三兩項應隨時規定外其第一項現已飭秘書廳將從前草案提出修改分交本府各機關核定俟核復後卽將分别實行云 
[雜評一（無名）]  
　　今後之軍隊南京破矣長江流域之兵事告終矣我知政府必將又大行賞以酬軍人也雖然我竊欲爲中國之軍人告者軍人衞國家分也况此次戰事爲内亂而非外敵也以官位勵軍人軍隊之毒也况以錢財乎平時不能訓練軍隊而使之混於政治以爲禍上官之羞也况復犧牲無數之國帑民命以平之尙何功勞之可言故我謂此次事平之後長陸軍者當痛哭流涕以戒軍人熱心實力以整軍紀悔過認罪以謝人民决不當鋪張揚厲以長軍隊之惡而傷人民之心也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[粤黃軍使辭職原因]  
　　駐港特别通信 
　　陳炯明據廣東獨立其初原恃兩師一旅之實力然獨立十七天　砲團起義立卽取消其取消獨立則黄士　爲一重要之人黄士龍自奉中央密令回粤辦事常奔走于港澳之間香港有重要機關二一卽交通銀行梁士訏主之（現賞陸軍少將）主持財政者也一卽油麻地之寓所黄士龍主之凡軍界人物如鍾鼎基張我權等均常往來于此者也其時秘密以偵察粤省情形者復有四人卽隆世儲（現賞陸軍中將）王若周（現賞陸軍少將）蔡國英潘恭壽是也黄士龍謀粤之策畫凡有數端一運動陸軍黄久居軍界與軍人有特别感情惟此次運動未便躬親入城於是借重旅　張我權由張我權聯絡第一師及軍界重要人於是蕭祖康劉宗澤張炳玲輩各有設謀迨至砲團舉義而陳炯明逃矣一運動海軍黄爲陸軍人物於海軍中人原不甚接洽黄之所恃以運動者在得一鄧瑤光鄧爲　請水師中武員在李準部下甚爲器重此次粤中廣海寳璧濟西綏南各艦其艦長童永福黄得陞鄭之良等均爲李準舊部爲命瑤光所稔識故由鄧君運動而各艦遂或託詞至香港入澳修理或託詞避風紛紛遠去至龍濟光督師肇慶江鞏江固等兵輪首先効命皆由于運動之功也一聯絡民軍民軍之名最爲粤人所不滿意惟黄士龍前倡二次革命時曾組織救世軍於民軍統領頗多接洽此次因陳炯明獨立黄士龍欲用圍困牽掣之策令各地綠林均以討陳爲名使其首尾不相顧此亦爲當日一策畫故獨立未取消之前東西北江各地均有討陳軍出現皆黄君所提倡也以上三策前二策均收其利後一策則權宜之術爲　當亦不淺然黄未嘗不因是而收取消獨立之效乃孰知獨立取消後變幻多端今日之黄士龍乃至不見諒于陸軍且激怒于民軍徒作一無權無勇之護軍使而黄於是乎苦矣 
　　黄君因運動軍界而取銷獨立然八月初四而後陳炯明雖逃龍濟光未至三日之間兩易臨時都督軍界秩序大亂上下兩級軍官非被仇殺卽巳濳逃黄士龍固不及料也及龍濟光將至張我權包藏禍心致電歡迎陸軍全體亦陽示歡迎龍濟光商議指定觀音山五層樓等諸要地駐軍張我權一一應允黄士龍爲之致電幷促龍濟光晉城詎知龍督抵　濟軍晋城因爭駐地點而陸軍竟迎頭痛擊馴至兩軍交鬨喋血城市輿論中或議黄士龍爲有野心欲藉此以陷龍督而攫其位議論紛紛莫可致辨而中央命令對於平定粤亂之龍濟光則歷爲褒嘉予以勳位矣黄士龍則不置一詞且黄全無兵權對於處置陸軍之法雖出命令旋卽取消如陸軍散逸而後黄士龍曾出令招致歸伍（見前報然旋）即截止又須出示嚴禁散兵逗留矣黄所一再演說依依不舍之陸軍自以爲運動功成者至此悉成泡影而張我權蘇愼初且須拿辦而黄乃爲陸軍中人所深恨矣若對於民軍一方而則尤爲難處黄圖粤之初聞曾發書函招致民軍統領其出名討陳候示中央固甚正當然不料炮團反正取消獨立如是之易迨獨立取消則民軍固無所用之且民軍爲粤人所深恨　廳陳景華於取銷獨立之翌日首頒揭示言如有假冒中央名義私行帶兵進城者飭游擊隊迎頭痛擊龍濟光猶在肇慶民軍統領黄昊龍馳書請見　濟光卽嚴詞遣散而黄士龍以民軍之難安揷也復於八號由香港進省九號卽電達龍督言士龍此次回粤回無與民軍人物交接飭令招兵之事且經屢電中央力陳招用民軍之害以後如有借士龍名義者均係僞托務請擊辦以警其餘又　十號通告各屬電文言此次各屬如有僞托名義乘　思逞欲效前年民軍舉動者應責成名屬該管地方長官立予解散恫敢抗拒即行剿辦以除民害而靖地方云云自此兩電後即民軍中若顔啟漢若黄昊龍若吳炳培皆登報告白聲明解散靜候中央遣用之討陳軍然四鄕之假託名義未散者猶所在多有故又特派梁金鰲爲解散各江散勇委員梁金鰲布告文中所言之義勇隊卽指各民軍也各路民軍忽招之來忽麾之去其挺而思逞者乃至徧于四鄕而黄士龍窮干應付矣有此二端黄士龍乃種種不見諒于人况都督與護軍使權限不分辨事甚難龍督所信者濟軍黄軍使所浹洽者陸軍故日昨黄士龍有致電中央辭護軍使之說惟中央未准而省中道路紛傳僉云龍黄有意見其緣故殆由于此矣 
　　茲將黄軍使辭職原電節錄於下某自庚夜赴輪力疾進省視事連日親赴各營誥誡軍士演說至於舌敝聲嘶不旋踵又遭兩軍衝突之變軍書旁午目不交睫者四晝夜以久病之身而又調治失時致病勞日益增劇茲者亂事巳平在省陸軍擊散外及兩方資遣者已達四千除名餘皆派外屬防剿土匪省垣一方國指日可絕陸軍蹤跡現有濟軍重兵鎭攝目前决無他虞士能目維材短力綿萬難再事戀棧且在承平時代護軍使職當然銷滅卽現職仍當存在亦斷非病將垂死如士龍者所能稱職應請大總統將護軍使職俯賜取銷抑另派賢能接任云云 
[黨人復圖滋擾鎭江]  
　　武衛前軍軍統前敵中軍閻君駐鎭以來軍民相安昨據本軍稽查員在城外江邊拿獲黨人十餘名解至本營經閻中軍反復審訊内有王仁美一名係李烈鈞同黨查有證書兵器像片等又任福生一名供認來鎭運動軍隊希冀聯絡起事特據情電禀張上將將該二人准照軍法從事卽於三十號午後將王任二人綁赴寳蓋山南首正法此外數人巳保釋矣 
　　武衞軍軍統前敵中軍閻君於日昨出示略云現奉張上將電開連日接密探報告刻有破壞黨窮蹙無歸計無復之意欲來鎭擾亂秩序以冀死灰之復燃　鎭江去南京僅百餘里一葦之航自可朝發而夕至也誠恐無知之人爲之串謀嗜利之徒爲之賄囑又况從前所解散之軍隊半係本地之人鎗枝子彈炸藥等件不無存儲倘恊謀從事號召匪類一唱百和投竿而起則閤鎭商民勢必復受其影響仍遭其蹂躪大非本軍安輯之初心然欲弭此隠息非從本處着手不足以絕其根株而竭其源流因思各旅館客棧皆爲該輩棲身之所嗣後各旅館如遇有形蹤詭秘及來路不明之人准該棧主隨時來轅報告定有重賞一面由本軍派員專在各客棧嚴密稽查俾若輩無容足之地云 
[洪江善後談]  
　　歡迎汪民政長南昌商會致滬　省銀行電轉陳伯嚴謝敬虛裴建城同鑒汪民政長抵滬請諸公探謁歡迎懇速移節蒞贛羣治待理輿望孔殷　任盼感 
　　淸查上游各鄕贛省此次兵事發生之後潰兵竄擾之區搶刦姦淫時有所聞除由護軍使分别派兵馳　各屬嚴密查拿保衞地方外現由南昌衞戍司令官張敬堯以各屬地方土匪逃兵時有竄　情事殊於治安前途大有妨礙除派商團李團長之軫督兵親赴南昌上游各鄕淸查外不日再遴妥員分赴各屬挨縣剿除云 
　　優待退伍軍士江西軍械局衞庫營長胡芳煇布告云本營退伍軍士業奉護軍使李發給名譽憑証酌予川資護送回籍所有乘坐船隻現已封備停泊滕王閣碼頭准二十八號卯時開駛禮遇之優　前此所未見凡我回籍軍士務宜仰體上意及早束裝載道領勿逗遛致陷危險以致辜負護軍使體恤軍人之至意本營長有厚望焉 
　　搜查刦盜棄贓張團長敬堯閻　監恩榮會銜布舌　照得前晚（八月十八日）土匪流氓乘軍隊初到佈置未周之際竟敢勾結多人分途將瑞和志和開元各當舖肆行搶刦實屬愍不畏死痛恨殊深當經派隊前往捕拿乃匪徒聞風紛紛棄贓而逃現正四面搜查務將搶犯盡數拿辦以儆頑冥所有匪徒委棄贓物爲數甚多民間如有拾得者迅速將原物賚赴本團或赴警視廳呈繳無論何人槪不追究倘敢藏匿不繳一經查出或被人告發卽與搶犯同罪除分飭軍警嚴行搜查外爲此布告仰各色人等一體遵照母違此佈 
　　水巡總監刻日視事江西水巡總監范福增佈告云照得本年八月二十二日奉宣撫　段令開國務院奉大總統令江西港紛歧擬將水上警察分别裁倂照舊分區以資補助辦法其是所請仍設水巡總監一員以范福增充任應卽照准由該使傳令飭遵一而督竿該員認眞整頓嚴密梭巡藉資鎭攝等因合即令行該總監遵照分别組織以重地方關防遵令發給仍將啓用日期具報此令等因並奉發關防一顆奉此遵卽於二十三號接事啓用關防除呈報行知外合行布告周知 
　　護軍使代理都督江西李護軍使布告云頃奉副總統嘯電内開我軍逕追南昌匪仍負嵎頑抗足見該黨怙惡始終不悛執事穩　穩打節節進攻諸葛行軍惟取謹愼現計大軍諒巳入城元洪雖領兼節未獲抽身所有江西都督任内事務卽希執事代拆代行期與贛民力謀更始至段宣撫使兼任贛皖恐須更往安慶其江西一切善後辦法務望規畫完備以竟成功等因奉此合行布告俾衆週知此佈 
[皖人歡迎倪都督紀聞]  
　　皖省紳學兩界以倪都督蒞皖爲皖民保障故於上月三十號下午一句錢齊集師範學堂開歡迎大會倪督出轅時自督署上梓潼閣至師範學堂沿途布置軍隊各兵士持鎗林立禁止途人行走維時已兩句　倪督始蒞會場當由兩界報告歡迎都督宗旨幷宣祝詞隨　倪督登台演說其大旨有三（一）現値軍事時代所有一切新政暫行從緩一俟軍事廓淸各縣辦理淸鄕完　再行擇要舉辦（一）用人一端以本地人辦本地事固稱熟悉惟現在投効紛紛良莠殊難辨别且恐黨人溷跡希圖煽惑破壞擾害治安自宜審愼選擇故主張辦事人員須　議商兩會極力擔保由縣知事考取方可錄用（一）皖省警察辦理極爲腐敗而省城團長一職尤爲全省之模範自應　加整頓以圖進行今日巳改委朱家珂接　矣 
[浙江戒嚴種種]  
　　杭垣防務益嚴各省戰事闌珊勢成瓦解而浙軍籌防日益加嚴此中原委本報已詳言之前日衛戍司令部探悉黨人潛運軍火如手鎗炸彈等槪裝棺木僞作新喪瘞之淸太門外城堙其步隊鎗械等件則分捆縛在民船船底或由水道入城等語當卽呈明都督密令軍警守備各隊嚴密查拿去後本日都督府續據各路探報謂黨中首領某派赴台州徴兵一千五百人如期足額前星期在上海召集大會公决死守南京一面幷力圖浙遙爲聲援並密電李烈鈞柏文蔚等分道窺浙所招台兵公舉鈕惕生馳赴台屬編制田海道運滬前昨等日僞扮商民海來杭州等情轉呈都府立刻飭知軍警分途警　查拿云城廂防務因此又加嚴一層矣 
　　何統領自投羅網浙江巡防水陸各軍中之破煽者如浙西鹽捕營統領彭家煌業經上峯逮捕証據確鑿判决監禁十年茲又悉處州獨立謠傳日久不轉瞬而又取銷當時雖係前分府呂東昇之煽動而該防統領何知章實主是謀曾電都督要挾獨立並附約法六條朱督置之不理嚴定維持秩序同時旅杭同鄕公電呂何二人責其背叛措辭異常嚴屬致呂東昇悔禍潛遁何亦發憤辭職卽日奉督電核准並將後路右翼統領名義取消歸倂温處兩防責成梅統領占魁全權統馭不料何知章卸任後謂此次發難實爲呂所蠱知函電亦彼主稿貿然來省求見都督意在辯護朱督拒而不納密令衞隊扣留解送衛戍司令部組織軍法會審聞其結果審判長童保煊因其供証確鑿照戒嚴令應處死刑惟都督及軍界多數咸以何某光復有功此次受惑妄爲情有可原擬即貸其一死　改爲一等徒刑十年云 
　　嘉禾兵站暫緩裁撤葉旅長子布日前呈請裁撤龍禾兩兵站文云吳淞戰局巳定各方安謐擬將嘉興龍華兩兵站限八月底一律撤銷以節糜費並擬定裁撤辦法五條由第六師呂師發核准當卽將龍華兵站於八月二十六日裁撤完竣嘉興兵站於八月二十八日裁撤完竣幷將兩站辦事人員分别調遣或仍回原差供職茲第六師呂師長以自嘉禾至松江一帶節節駐兵所有糧械之輸送在在需員辦理酌量情形將嘉禾兵站暫緩裁撤惟該兵站長接旅部取銷命令後卽將報銷呈送旅部查核此後一律直屬師部所有講武堂學員一律令其歸堂至其餘人員暫行留用　卽具報聞該兵站長商誥君已遵照辦理矣 
[江蘇國稅廳籌備處整頓捐稅通令]  
　　令各縣知事案查本籌備處前奉財政部電令卽日成立接收江蘇各項國稅事宜從速整頓等因　經通令遵照在案　本處總理國稅責任至爲重要現値劃分伊始非從整理舊稅推行新稅入手無以爲規畫進行之方所有契稅牙稅典稅登錄稅牙照捐等項應仍歸各該縣知事循舊經徴惟回來弊習滋多契稅則任令隱匿幷不逐戶驗換典稅則江北等縣時有欠解情事登錄牙照以分等繳捐而高下其手爲商人避重就輕之計各該縣知事爲本處委託征收官吏卽負　代理征收完全責任應如何剔除積弊俾資整理印花爲近今之良稅尤宜廣爲勸導務使家喻戶曉設法推行俾裕稅源至田賦一項暫由財政部委託民政長管理本處負監督專責職守所在凡關于以上國稅事項各該縣知事固多實心辦事之員尙其任勞任怨勉盡職務其有理征不力者一經本處查出應卽遵照院令會同民政長分别議處以示懲勸仰卽一倂遵照辦理切實整頓以重國稅此令　令各厘稅局所案照本處成立伊始接收各項國稅督促進行關係至爲重要迭事財政部電令切實整頓自當先從厘金貨稅入手查厘稅之弊不外乎减拆下票侵蝕中飽前由省行政公署一再通令誥誡袪除積弊實足稽征乃言者諄諄聽者藐藐不但弊仍未袪抑且更甚于前各稅所經征稅欵竟有减折至三四成者其應完銷稅又復大半被漏火車運貨流弊尤多商人認稅諸多不實公家暗虧甚鉅各項情弊本處屢有所聞似此玩違定章謂非串通賄縱其誰信之現雖軍事未靖商賈間有停滯然民生日用之貨運販如常果能認眞稽征涓滴歸公稅收當不致過短至江北各厘局卡積弊尤深前議改征貨稅統一整理適因寗軍之變遂至緩辦惟甯屬厘捐向以米糧爲大宗旺收本在秋冬更與軍事無關今届裏下河一帶收穫豐稔新榖瞬將登場苟可核定收捐定必有盈無絀在各所局　原不乏自好之士而稽征員司人數旣多品類不齊以致屢誡不悛弊竇叢生値茲軍餉孔亟撥欵浩繁豈容再任弊混各該局所長責任所在務當嚴督員司破除錮習力圖振作以期稅收日有起色本處係中央特設機關對於各征收官吏監督指揮責無旁貸處長任事以來昕夕孜孜力求整頓冀有以上副部令倍增度支卽以各局所收數之旺衰定各局所長辦事之優劣爲勸爲懲一秉大公如再因循從事或竟乘間舞弊虧蝕稅項一經查察得實定卽隨時呈部分别從嚴撤究以儆效尤而重國稅合亟訓令該長轉行各分局所一體遵照萬勿目爲具文致干未便 
地方通信 
[廣東]  
　　粤檢察廳逮捕省會陸議長高檢廳黄廳長以陸孟飛僞造日本阻治大學畢業文憑朦領律師証書查詢駐日汪代表函覆有據除報部外現復訓令地方檢察廳略云陸孟飛僞造文憑迭次朦領律師証書顯有犯刑律第二百三十九條罪名之嫌疑查陸孟飛前充省議會副議長本廳曾據省議會暫行法第二十八條之規定函請該該許可以便逮捕歸案辦理如未經許可以前並請先行看守以免疎脫在案詎該會長謝己原並不將去函當場宣佈亦不答　今該省會已奉命解散應即逮捕依律起訴如或畏罪逃匿當迅佈告省内外一體通緝 
[蘇州]  
　　台州兵編制誌略蘇州新募台州兵六營業巳成軍名爲蘇防步兵茲將各官長及駐紮處所列下蘇防步兵由水警總廳長盧世儀兼統司令部辦事處設在金獅巷内（司令部）參謀王萃華副官長沈敬思副官二員軍需二員書記官一員錄事四員（第一團）第一營營長盧志侃駐水警總廳内請二營營長周炳章駐城内貢院第三營營長王冠斌駐城内靈鷲寺（第二團）第一營營長聞念祖駐城内承天寺第二營營長柯建宇駐城内天后宮第三營營長楊星生駐虎邱李吉二公祠 
　　軍警委差彙誌水警總題委任婁子雲爲本廳正督察員婁已到差第二師師長朱熙委調水警總廳一科科員蘇邦傑充蘇軍上海第七團少校團附蘇君巳交卸科員前往接團附事靖湖淺水兵艦帮帶盧志侃現因委充蘇防步隊一團第一營營長所遺帮帶差經盧廳長呈請都督省長委任仇雷接充蘇州警察廳偵捕科科員兼偵探隊是張連陞辭差經石廳長允准派委婁子雲接充偵捕科二等科員其偵探隊　差另委該隊探長潘國俊升充嗣後該隊各事飭令婁科員會同潘隊長辦理並將該隊編入臨時警備隊以歸劃一等情已呈奉應省長核准飭遵 
[松江]  
　　浙軍過松小住浙江軍隊自龍華防次撤回道出松城揚言擬小住二十天内有一連約八十名由　道指定縣城隍廟爲暫駐地點三十號下午將各軍行裝紛紛僱夫舁往該軍頗喜乘馬以故日來市廛熱閙之區多有見身穿軍服揚鞭馳騁者 
[雜評二]  
　　歐陽武果又招兵耶歐陽武爲僧時矢志不問天下事其致商會電讀之令人惻然不料據昨日訪員報告歐陽武因聞李烈鈞二次入贛忽又雄心勃發出而招兵爲攘臂下車之馮婦斯言果確則止戈和尙將一變而爲水滸傳中之花和尙矣煞是可人（默） 
　　議員之今昔一熊總理今日又主張人才内閣矣然吾居今思昔殊令人慨然於陸總理前事不置 
　　陸總理非以主張人才内閣聞於國中者乎然其所選出之閣員議會不予通過而生平之主張亦無中貫澈其目的以樂利斯民卒之陸總理且以西洋風之演說而不爲議員所歡迎因大受　排斥以去 
　　其矣議員之勢力也今日之主　猶是議員猶是我竊爲熊總理危矣或曰今日之議員已不同於昔日之議員矣其然豈其然乎 
　　議員之今昔二昔日張方之被殺也議員要求段總長出席而叚總長不敢不到也且於出席時更有大聲言者曰忘八蛋的段祺瑞滾出來此時之議員叱咜風雲而鞭笞雷雨煞是何等光景 
　　今日者八議員之被捕較之張方輕　何如乃要求總理總　出席而托故怱忙莫之應　走謁總統司令遍詢原委而飾詞游移莫之恤　最後僅得熊總馬法有解决之一言而已若仰承甘露矣其平日一種叫囂之象至今日而果消滅　何鄕耶此又足以　人今昔之感者矣（萍） 
 
 
 

Page 7

 
 
本埠新聞 
[閘北倂入租界之動機]  
　　公共租界工部局總董裴亞斯君定於本月二日起程赴京聞此行　推廣上海租界之計畫有關裴亞斯君擬將該計畫呈交北京外交團及向中政府詳爲解釋云按八月十一日英國下議院開議時議員臺納君質問外驚部大臣葛雷君曾否接有上海租界工部局或界内居民呈請准廣該處租界之文件即接此項文件英政府願否設法允如所請葛雷君答帑上海公共租界推廣之議數年以來英政府殊爲注意惟近來茲未接有該處工部局關於此事之文件如上海領事團發起推廣租界正當之計畫　經北京公使團贊成則英政府仍如舊時豫備贊助云 
[黨人之秘密計畫]  
　　南方黨人匿居滬上租界者尙多當南京未下時紛紛派人至各處運動探得其秘密計畫以陳其美王金發圖浙劉藝舟赴北方居正至湘鄂一帶約期起　以掣中央之肘而解南京之圍現圖浙旣巳敗露南京張軍亦巳入城則黨人此計又歸失敗惟聞内中激烈分子之主張此後當用他種手叚秘密進行不達目的不止云 
[鎭守使防堵台州兵]  
　　鄭鎭守使探悉陳冀美所招之台州兵現欲濳赴杭省圖謀起事除請海軍李總司令分飭駐浦各兵艦嚴密阻截外並密令海軍警衛隊各營魏周高三營長及滬軍營楊管帶等率領兵士在滬杭車站愼加防堵如有大帮搭客乘車赴杭者必須詳細稽查倘或形跡可疑卽行扣留解究 
[公堂提訊雷鐵生]  
　　鄭鎭守使派員朱銀奎等在公共租界天津路生泰客棧内拿獲黨人雷鐵生一名收押老閘捕房候訊在案昨由捕頭派一號西探恊同華探顧阿根將雷解送公共公堂請究先由中央政府代表高易幇辦瓊司律　上堂譯稱雷鐵生係由已獲黨人方繼英等供出圖佔浙江舉雷爲都督業已獲案今日不及詳訊應請押候訂期預審後再行解回歸案訊辦被告代表聖文陳則民兩律師亦投案先據聖律師聲稱原告見證朱銀奎等三人前日名懷手鎗至寓所强拖被告至馬車内欲往南市該棧茶房阻止不住旋由巡捕查見攔入捕房但原告所控各節並無証據不能將被告收押請爲鑒核繼據陳律師聲稱此案旣須改期會審則今日無須辯論惟被告逮案是否禀准堂上抑另有命令究係何人爲原告應請宣布並准交保候示復據原告律師駁稱案關謀叛未便交保至稱証據俟臨審時自當呈案是時被告律師再欲申辯王襄讞諭曰案未開審毋庸置辯遂商之陪審西官美副領事强君諭令朱等三見證退去雷帶回捕房定期本禮拜五早堂預審再核 
[賣藥人暗充偵探]  
　　近有賣藥之某國人混至皖省暗通黨人充作秘密偵探經倪督拿獲數人已向該國領事交涉並以上海爲通商總匯之區深恐此種人混跡華界破壞大局業巳禀請黎副總統電咨鄭鎭守使通飭所屬軍警一體嚴密防範矣 
[水師勦捕帮匪之大舉]  
　　武進縣屬戴溪橋所駐飛划營師船被大帮匪類刦奪鎗械擄去隊長焚燬師船各情已誌前報茲悉該匪等自將飛划水師隊長擄刧後刻已竄至六區橋楊樹院地方除由第一警備隊統領鍾堯階率同飛划營湯管帶及駐紥無錫之陸軍步隊分爲水陸兩路追勦外猶恐匪類亂竄故於上月二十九日由鍾統領電呈都　省長請速加　師船分路兜拿嗣由程都督等接據秘密探報謂此次匪類胆大妄爲係受鈕永建陳其美等之運動聲稱並不刧奪民間財物專與各水師爲籬等語故於前日訓令水警第二廳飭派太湖水師第五營管帶楊玉貴督領師船由安泰小輪拖帶前赴太湖塘河等處剿捕又飭内河水師第一營王楚雄管帶率領師船以靖蘇小輪拖帶出發無錫武進一帶迎剿又令飛划水師第三營吳錦標管帶督率砲船　　蘇小輪拖帶開往由滬至蘇一帶水道必由之路嚴密協緝均於上月三十一號晚間分途出發矣 
　　又聞水警第二廳李廳是以太湖洞庭東山梟匪近頗猖獗飭據暗探查復係由太湖水面著名匪魁唐阿生爲首亦受陳其美等之煽惑希圖牽制蘇省水陸軍隊故該匪等自稱我等一切規例均效梁山泊辦法因此每遇散兵廣爲收納亦巳令由内河水師第二營管帶張占魁會同太湖水師劉統領於前日各督所部駛往痛剿矣 
[紹興帮匪亦受運動]  
　　上海鎭守使鄭君接浙江朱都督來文以紹興縣境馬鞍鎭有帮匪韓耀　陸朝綱胡炳臣邱元發等在鄕結黨以胡所開之怡園酒店爲機關部在内私設法庭荼毒鄕民受害者甚多陸匪前經該縣查緝未獲現該匪等受某黨運動圖謀擾亂未成四出濳逃恐避匿滬地請飭營警查拿解究等因鄭鎭守使當即轉行軍警一體查緝 
[救護醫船二次抵滬紀事]  
　　昨日上午十一時紅十字會救護船（大通）第二次抵埠泊太古碼頭理事長江趨丹婦孺留養院葉庚三第二留養院哈少甫沈鼎臣紅十字第二第三醫院李達夫鄧笠航全體救護隊擔架隊紅十字第五醫院陳傑初王子香城内分會救護隊第三留養院淸眞紳士江寧公所董事百餘人至碼頭照料計難民八百零八人傷兵傷民五十三人護送無家可歸至紗業公所第二留養院者三百零九人第三留養院四十一人婦孺留養院婦孺二百七十一人又乞丐一名送城内普育堂傷兵中死者一人當時棺殮法捕房派通班巡捕包探彈壓英電車公司派專車三輛法電車公司派員在碼頭前禁開快車隊　王培元醫士向寧紳報告在南京受五次危險幾不能生還及泣求寗軍放行難民號泣跪求種種苦　致未能多救難民出城盡我責任抱歉之意全體寗紳及紅十字會職員動容流涕及部署周妥巳下午三時矣昨晚南京全體紳士設讌萬家春爲全體救護員慰勞壓驚云 
[鎭守使安置敗兵續記]  
　　昨日報載敗兵送押上海模範監獄一節茲將上海鎭守使鄭汝成君致上海地方監吳獄官函補錄如下敬啓者茲據　戰隊混成第一旅旅長李厚基將江灣地方擒獲之叛兵四十五名解送來署因本處尙無拘留所送請暫予嚴守聽候本使即日派員前詣貴監提訊俾便定案執行希即查照實紉公誼 
[解散人道會]  
　　西門外西方庵内湖北人陳某所設之人道會名爲慈善性質輔助紅十字會雖奉有黎副總統命令然未曾得紅十字總會之允可且舉動秘密情節可疑業經黎副總統電請鄭鎭守使禁阻在案昨鄭君巳飭淞滬警察廳穆廳長派警轉飭該會立即解散矣 
[黄伯揆解往製造局]  
　　閘北公民會會長黄士瀛卽黄世英前經上海鎭守使鄭汝成君訪悉有結社開會聚集私議情事飭令淞滬警察廳長穆杼齋君傳知該處警區轉勸解散不遵卽由穆廳長飭署提獲解經南市司法科長訊明係是無錫人實名黄伯揆年三十一歲並非黄士瀛因事關結社設會有違軍律拘留在案昨日巳由穆廳長備文们下午押解至鎭守使府請爲核　矣 
[袁總統之酬庸]  
　　袁總統以上海鎭守使鄭汝威及海軍警衞隊臧團長各警長等恢復滬地功勛昭著特授各級勳位以示鼓勵聞鄭鎭守使曁海軍總司令李鼎新二君均得勳三位臧團長致平得勳四位海軍警衛隊第一營魏淸和第二營周孝騫第三營高全忠曁參謀賈文祥等四君得勳五位業於上月三十號由總統府衛士蕭捷三賫送來滬前赴製造局面呈鄭鎭守使等收受旋於三十一號由該軍各官佐赴鎭守使等處道賀 
[再誌荒僻處之暗殺案]  
　　新閘重慶路發現屍體業經捕房報請公廨關讞員會同英領康君驗明死者身有鎗彈刀傷九處委係被人謀斃奉飭緝兇解究在案茲據一千零十三號華捕禀稱死者當時尙能開口據稱姓蔡係國民黨人住居火車站華安坊是日由略識之張某從火車站尾隨至該處遽遭謀害張現當官軍等語案關暗殺自憑研究眞相以故關康兩君卽於前日午後三時同乘馬車至重慶路二百十二號門牌隔壁弄内姚姓住屋後面起事地點會勘察得該處係屬荒地地上血跡未乾虫蠅麕集並在草地内檢出槍珠四粒帶回捕房存候備查勘畢即分道返署 
[紅十字會記事]  
　　紅十字會市醫院醫愈受傷張軍二十三人今晨派員護送至鎭江營務處傷愈民人二十七名給資回籍總醫院城内醫院醫愈兵民三十六人分别遠近給車票輪船票回籍 
　　十字會婦孺留養院第二留養所昨前兩日又資遣漢口九江鎭江難民婦孺一百六十八人除船票外酌給下鄕車費飯食 
　　又商准滬甯鐵路開專車運第一批棺木五百具赴寗現又勸募棺木石灰掩埋費 
　　盛杏蓀君續交廣仁善堂租船經費第二次銀二千五百兩連前共四千五百兩 
[汪瑞闓將次赴任]  
　　江西民政長汪瑞闓道出滬江暫庽新閘成都路貞吉里巳誌前報茲悉贛省大局巳堂秩序恢復一切善後事宜亟待料理故由叚宣撫使於前日電捉汪君卽速履任聞汪君業巳部署行裝不日赴贛任事 
[斥革附和奪權之長警]  
　　閘北天保里四區第一分署巡長顧士鱗前因乘亂紏黨攘奪權利經穆廳長查實令飭藍署員將顧開革送廳究辦在案茲又查得巡長胡榮軒巡士丁繡章及週番巡士王作棫等十六人當時附和顧巡長任實搗亂亦難寛恕　於前日禀明廳長一律斥革另選勤愼長警補充週番職務 
[調派長警之忙碌]  
　　潭子灣四區第三分署現由穆廳長改爲派出所該分署長警一律裁撤着於四區内挑選長警一排分駐該處又浦東高橋六區第二分署近亦斥革搗亂長警三排故穆君昨令張署長再撥長警一排派往該分署以補缺額 
[淞滬警察廳批示]  
　　前第二署巡長陶振東禀批本廳長於前次面訊時原有成全之意爾竟極口隱蔽並非他人主動此次忽稱受人之愚實屬前後矛盾巡警有軍隊之性質亦以服從爲天職一方面服從上級之命令一方面指導及干涉社會上之種種責任何等重大爾乃敢棄職務思出其位旣非三歲孩童自稱受愚抑何可笑所請開復之處着不准行此批 
　　前三區第一分署巡士范登瀛禀批呈悉爾弟范志善扶同朱國文持鎗實彈將巡長周立功硬逐出署卽譽爾爲巡長似此予奪自由尙復成何法紀僅施斥革尙屬從寛何得曉凟致干查究此批 
　　前署員劉鼎臣禀批呈悉該員服務警界有年　知大體前因呈詞懇切已由本廳長致贈贐儀以示體恤着遵照前批照再曉凟此批 
[巡長查見砲彈]  
　　南市第一區第一分署巡長周鳴錫在大南門外中道橋地方萬豐泰染坊内見有炮彈一枚　係於上月間兩軍在製造局劇戰時墮下者昨卽帶至該署存候申送淞滬警察廳以待彙繳鎭守使府存儲 
[玻璃瓶轟然爆發]  
　　邑廟星宿殿　過某藥房現已閉歇昨日午後有某姓小孩在該藥房内拾得玻璃小瓶一個内儲丸藥多粒手持玩弄因瓶蓋堅固不能開挖棄諸糞箕内不圖隨手一擲即轟然作響火光爆烈移時卽熄幸未傷人燬物鄰人聞聲趨視見瓶中剩有灰燼想係炸藥故能炸裂云 
[收繳槍械之文告]  
　　上海縣知事吳君昨發第一百念七號布告云案奉江蘇都督民政長會辦軍務行署訓令内開案查鎗械一項最關重要（訓令巳見前報從略）奉此查截留逃兵鎗械前奉都督省長訓令卽經令行警察事務所轉飭各區　分行各市鄕公所一體遵照訂定辦法加意妥辦在案茲奉前因合行出示布告仰闔邑居民人等一體知悉如　拾取潰兵遺棄鎗件務須於限内呈繳毋稍觀望致貽伊戚特此布告 
[信成銀行股東會補紀]  
　　信成銀行於八月三十一號下午三時在愚園開股東大會首由總理報告行務一切次由各分行經理報告次由股東汪幼　君登　演說擬請各股東公舉四人或六人淸理帳目報告股東會議以後辦法周股東質問依照公司律虧本過半方能舉淸理人錢股東以淸理人不合公司律主張舉查察人秦股東主張亦同並聲明淸理人與查察人之區别某股東發言祗求事實不必爭論名目又有某股東發言須設立股東維持會汪股東亦贊成設立維持會並舉查察人秦股東質問維持會與查察人是否同時並舉抑有先後汪股東幼安答稱卽於維持會推出查察人並援引招商局及漢冶　公司爲例有數股東起而反對謂維持會無設立之必要反蒙影響且延時多費孫股東亦主張是說嚴股東急起發言謂我亦股東有發言權汪股東謂誰能禁阻發言嚴股東卽起身發言謂何得再討論維持會因痛言其害大衆請以公舉查察人及股東維持會分爲甲乙二說用投票法請主席付表决投票舉推舉汪股東秦股東爲檢票　常場檢出主張甲說公舉　察人者得一百五十四票計四千二百餘權主張乙說設立股東維持會者得六十二票計一千零八十餘權甲乙均贊成者十一票計一百七十二權兩不贊成者一票計二權甲說爲多數汪股東復登臺宣言依甲說主張在場公推錢股東主張依照公司律四十八條用投票法舉行某股東發言無論票舉或公推所有查察人應負責任秦股東主張票舉並須擇股分較多者方能痛癢相關嚴股東主張公推並聲明如限定股份較多諸多流弊蘇錫各股東主張票舉於是互相爭辯嚴股東等要主席以公推付表决蘇錫各股東宣布反對相率退出會場遂由主張公推者推定張雲樵吳少山汪幼安許省吾嚴康侯五人爲查察人繼由所舉之查察機關並留現時通訊處維時各股東巳多散却某股東請總理將所延西人柯範士君正名爲理帳員不稱洋經理總理云早經董事局議定爲理帳員主席見大衆巳　人徽不足當即搖鈴散會時已七下鐘矣 
　　附會場主席即該行董事劉葆良致該行函各位董事總理先生閣下謹啓者樹屛因能力薄弱疾病纒身對於本行絕少補救曾於去春股東大會時致函辭職當　諸公慰留昨日開會又推爲主席主席之職重在遵守法律維持秩序詎會場初尙安靖及至選舉之時遂有少數股東出而把持欲改公舉爲公推迫脅樹屛照付表决樹屛當依第一百條規定凡議决權應以股權爲準不敢違背商律遂另有數人跳盪呌呼出言詈駡會場秩序因之大紊散會以後股東紛來詰責謂鄙人以董事充主席何以聽任少數股東違背法律擾亂會場絶無維持之法樹屛自忖咎實難辭理應將董事辭職伏希亮察敬請公　劉樹屛謹啓九月一號 
[法租界大火三誌]  
　　法租界北新街蘭芳里十二號門牌陳奶奶花烟間起火延燒房屋一百十餘幢由捕房　陳奶奶卽王吳氏等拘留候究在案　由捕房解送公堂研訊吳氏供起火時婦人在樓下須問烟妓趙彩鳳方知底細惟未保火險求宥彩鳳供因生意不佳用紙元寳在房中焚化延政蚊帳是寳烟妓應金林陳福寳供與鴇婦相同徐福培供在吳氏家爲成衣捕房誤爲吳氏家屬致被拘案聶讞員判吳氏罰洋十元充公徐福培開釋彩鳳等三烟妓發堂擇配 
[法公堂頒布核收堂費章程]  
　　法公堂中西讞員核定堂費章程業已呈請法總領事甘世東君批准於昨日出示懸掛公堂照錄於下照得本公堂凡遇　洋商民赴案遞呈禀詞以及案定所下堂諭均不收費其餘除罰欵之外控經本公堂准追之欵每洋百元收費洋二元此係遵照法國總案處第一百七十八條定例辦理或經公堂追繳或由兩造自行理了一律辦理或係現欵或是期票或　押欵亦均照數扣收如或案關貨物亦須估定價値核收扣費自諭之後無論華洋商民務須於原禀内陳明實在數目以憑核辦此項扣費除公堂特諭歸何人繳案外均須原告人照繳特諭 
[一撞釀成命案]  
　　賣蘆粟之周龍富前日在吳淞路華洋交界處與張順福互撞爭執詎周將張毆斃由捕查見將周及見証戴仙梅葉林標等一倂帶入捕房昨解公堂請究判押候騐明屍身再核 
　　另一訪函云張順福周龍虎二人前晚在吳淞路華洋交界處向小販購買蘆粟互相碰撞口角爭毆張被周拳傷推跌於地不省人事路人見而不平拘住周龍虎扭交三區崗巡陳雪梅四肇禍處係在捕房境内故該巡士將局送交美界華捕帶入捕房張送同仁醫院醫治延至昨日身死屍送驗屍所經中西官蒞騐委係因傷致命捕房傳到見證葉林福及巡士陳雪梅訊問一過飭屍母張陳氏具結先行收殮周還押捕房候星期四上午赴公廨訊明究辦 
[賭棍消息靈通]  
　　新閘橋迤東北蘇州路爲匯四捕房轄境每晚有賭掍擺設三四廿一門等賭檯並用婦女在旁誘賭茲經該捕房副捕頭查悉　晚特飭騎馬印捕前往拘捕不料若輩消息極靈迨該印捕到來早已四散俟其去後依然麕集一處毫無忌憚云 
[盜匪自投羅網]  
　　盜匪周章保即張章保於去年九月間糾衆在龍華嘴地方浦江搶刧某姓窰貨船上銀洋貨物當經失主投報地方檢察廳派員勘騐移　警廳飭緝贜犯周卽遠颺茲因日久周諒必無事潛回浦東三林塘附近家中事爲該處地方巡警區訪悉於昨日飭警將周拘送地方警察事務所轉送地方檢察廳歸案訊辦 
[法警擒盜得功]  
地方廳法警侯鶴祺赴諸翟　拘獲行刦楊春高家贜物之盜犯楊景海一名　途　被推跌河内逸去後仍由侯扒起追獲解案請究已紀前報茲悉該廳汪廳長以此次該法警拘獲該盜諸多危險實屬辦公得力除記大功一次外昨午又發給特别賞洋三元給侯具領以示鼓勵 
[破獲七寳鎭竊案]  
　　李仁甫近在七寳鎭竊得陳維康家値洋五百餘元之首飾携贓來滬圖消被包探錢壽生查獲昨解公堂訊實判贓交原主具領李押西牢一年半以儆 
[看守所脫逃押犯]  
　　南市第一初級檢察廳第三看守所收押罪犯前次鋸斷櫃欏脫稱後即經該廳妥爲防範不料前日夜半乂有未判决之竊犯王四　混用銅質小洋之王阿天拐犯吳阿四等私將玻璃窗上鐵鉄銷扭斷一　逃遁昨晨由看守所丁報告吳檢察官立卽分凾各警區一體協緝務　解究 
[雜評三（訥）]  
　　寗人之一喜一懼紅十字會之救難船兩次抵寗均幾被炮彈所中且寗　有　准鄭氏出城之令寗人避難果若　之難哉今南京已下政府已　籌　運糧以救濟之矣能　爲寗人慶耶然而張軍甫入城尙在巷　土匪宵小匿居其内保不再有意　之滋擾　此則不能不代爲惴惴也 
　　上海之一問題閘北向來　政不修每爲外人藉口此次　淞　戰至洋兵保護之中國人之羞也事平而後洋　嵌　我人方　感慰　府　患有　整　之而不謂幷入租界之讓亦卽乘機　動此後公使　領事　果無一國不贊　　則我政府將　何對付之此亦上海一注目之問題也 
來函 
[第二臨警備隊第五營來函]  
　　大主筆先生賜鑒敝隊原像太湖第五營現改第二臨時警備隊　五營自八月十八日調蘇以來　閱報載任倩汚衊或疑訪員受賄誣陷亦未可知然此不値之言本無庸置辯今閱二十一號貴報新聞欄内所登水師騷擾閔行鎭一節實學駭人聽聞不能不辯　本營駐閔有年平日巡防能否稱職當有公論上海開戰後人　驚皇某營兵不馴蠢蠢欲動硬詐典商我營官兵深恐淸濁不分密籌防禦幸未生變　覺　對地方楊管帶玉貴隨伺李廳長到蘇八月十六日回鎭調隊正在檢點移營十七早聞有潰兵游匪四十餘人搶刦同源典卽帶官長十餘人馳往查拿詎該匪等已先逃散典門旣閉卽由後門而入逐一調查明晰機搶錢洋衣飾計有七十元未遑捕匪隨於十八日拔隊赴省揆厥原因皆由平日積怨於惡棍劣紳藉此誣害以損本營官兵名譽其情可惡其意可知素仰貴報主持公論謹布確情請爲更正至楊管帶奉令剿匪自請辭退督察長兼職又是一事合倂附陳順頌籌安第二臨時警備隊第五營全體軍官佐兵士仝啓 
[朱良材君函]  
　　善後所衞生科長郁屛翰君因兵事以來恐有疫氣發生相傳古方以大黄治疫最著奇騐故特採辦切片分送用法或浸入食水之内或用二三片放入碗内每逢煑飯在飯鍋内蒸取其氣極可辟疫今設分送處一在北門城内東馬橋良心堂藥店一在南市萬裕碼頭老公茂花行凡注意衞生者盍往取用之 
[施密士君函]  
　　茲又　鄙人經手各善士捐助敝會救濟之欵所有諸君姓名另單開列仍希照登貴報爲荷華洋救濟會司庫施密士謹啓九月二號周星若君齊俊卿君張虎臣君合捐洋一百元柏芝敎士洋十元共計洋一百十元 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[冥中八景] [  吳縣謝靜甫]  
　　于役要塞日長無事輙欲吟詠自遺而苦無新題偶擷玉歷數篇見地獄之設何止刀鋸冥王之暴殆逾桀紂爰藉地下尤物爲製冥中八景七絕各一章用質閻摩當亦啓河淸之口爲我一笑也 
[枉死城懷古]  
　　枉死由來不枉生千秋國艶總輸卿馬嵬黄土鴟夷水幾個香名數得淸 
[孽鏡台理妝]  
　　漫綰香雲貼翠翹由他孼海自生潮忽驚鸞舞增華色祇掃雙蛾未竟描 
[血汚池出浴]  
　　玉立亭亭出水蓮朝霞顔色倍堪憐鮫綃拭淨紅膏膩留得宮砂分外妍 
[剥衣亭納凉]  
　　代解羅襦巳斷魂春風荳䓻自温存年來玉體橫陳慣殘暑初收未掩門 
[惡狗村踏靑]  
　　小吠何曾感帨頻踏靑初試鳳頭新花龐　識傾城貌裹看村邊護玉人 
[尖刀山望遠]  
　　霜鋒嘉插翠雲高掌上身輕立得牢目極紅麽三萬里任行多露不辭勞 
[奈河橋埀釣]  
　　十丈虹腰掛絳河金鱗聚處釣絲多欲吞香餌銜鈎出奈此沉魚玉貌何 
[森羅殿赴筵]  
　　佳節中元夜舉觴珠圍翠繞見紅妝兩行牛鬼猙獰甚猶捧金巵拜女郎 
[集西廂對] [  瞻]  
　　痒（借廂）速滅（驚夢）慢俄延（驚豔）嫌花密（閙簡） 
　　偏（驚豓）猛驚（酬韻）眞僥倖（請宴）助人愁（驚夢） 
　　如蓬轉（驚豔）對豔粧（借廂）下下高高（驚夢） 
　　受艾焙（閙簡）來淸燕（閙齎）齊齊整整（酬韻） 
　　玉粳白露（驚豔）燕侶鶯儔（賴簡）風靜簾閒（鬧簡） 
　　燭影紅搖（賴婚）鸞交鳳友（拷豔）柳遮花映（酬韻） 
　　也要人消受（拷豔）謝小姐賢達（賴簡） 
　　如何妾脫空（琴心）歎鯫生不才（酬簡） 
　　與你或抛躱（賴婚）悶煞讀書客（酬簡） 
　　是我先投前（拷豔）撇下賠錢貨（賴婚） 
　　院宇深枕簟凉（借廂）這是先生命慳（鬧簡） 
　　絳臺高金荷小（閙簡）要算主人情重（琴心） 
　　二月春雷響殿角（閙簡）定然是神鍼法炙（拷豔） 
　　一天星斗煥文章（寺警）也不圖浪酒閒茶（賴簡） 
栩園詞選 
　　　讀詩不多記憶力亦弱但好句過目輙終身無忘近選諸家之作間有似曾夙誦者栩惟就句選句不溯本原閱者諒焉選者誌 
[七月七日偕外子芙鏡游湖上諸勝流連竟日即景偶成七絕十首以諸鴻爪] [  包者香]  
　　佳辰郤踐聖湖游同看雲山畫裡秋卅載往還成底事鷗波閒趣託淸流 
　　憶昔蘇王此寄情偕游嘗作鏡中行鳳簫吹起三潭月照徹湖光分外淸 
　　巡眺烟霞嶺上樓錢江一角望中收游人到此渾忘署石壁凉生古洞秋 
　　翠微　畫着吟身石磴千尋隱綠筠不議靈峯何處是白雲堆裏問樵人 
　　韜光仙境隔慶囂飛檻層樓近碧霄似聽雙星河畔語有人生日是今朝（謂予七夕生） 
　　携尊就飲籐蘿下掃石聽泉草似茵坐久不知山翠滴襟邊疑是酒痕新 
　　裏湖菡蓞映斜暉一道虹橋錦帶圍只恐浣紗西子去臨風直欲繫紅衣 
　　停雲池館最玲瓏林麓盤迴徑曲通扇影衣香無覓處但聞人語綠陰中 
　　壑雷亭上坐斜曛遠寺淸鐘縹緲聞洗却塵心銷盡暑山中流水嶺頭雲 
　　忘機貪看玉泉魚緩緩歸來月上初路轉荷花塘畔遇香風披拂透籃輿 
[古意] [  詩樵]  
　　阿儂牽郎衣欲語復低首昨夜夢郎來郎亦夢儂否 
[閨情] [  南通月波]  
　　慵鬟高髻玉戲斜枕上芳魂夢正賒鸚鵡也知人意懶不驚風雨不呼茶 
　　眉蹙雙蛾心恨誰金貌香裊繡簾垂玉容憔悴無人見祇有妝臺明鏡知 
[有懷] [  小蝶]  
　　挑盡殘燈睡未成遠聞譙鼓罷三更相思多少心頭事却共寒潮泊泊生 
　　萬賴無聲月落遲幾枝花影上罘罳靑天碧海三千里小夢相尋路未知 
自由談話會 
　　獨立也革命也何謂也徒以數十萬生靈之頭顱造就少數毫無學識之偉人以吸收四萬萬人民之膏血耳倘吸收不遂又起而塗炭之良民何罪罹此灾厄如曰不信請觀武漢革命以後之偉人 
　　自瀝南戰事興後商業彫箔百物停滯惟報紙一業反形發達其内客資料亦更見豐厚我竊爲各報館喜又爲閱報諸君賀然於各處之專電也通信也非某省之善後事宜卽某處之亂黨巳獲要不出乎二次革命之範圍而於蒙觀之風雲英俄之要求反爲罕見落拓實所不解報館記省有以語我來 
　　近數日來總統命令非授人以勳位即授人以虎章將校其於勉勵軍士殷殷之意固無微不至而於各處受灾飢民反無善後明文吾不得不望大總統有以計及之[  落拓]  
　　戰禍病民流毒何限良民因此受池魚之殃者其數不知凡幾流離失所啼哭道旁我　同胞慈祥爲念愷悌爲懷竭力從事於　濟事業使外人知我之尊重人道不讓於彼也[  黄君寳]  
　　打落水狗添錦上花此種人最爲卑鄙無恥請鈍根復空生書中有慰解敗者之憤懣遏止勝者之驕橫兩語仁人之言眞使我五體投地若一味詆毁敗者則積憤思復兵戎安有止時一味稱揚勝者則恃驕逞橫民生必遭塗炭深願投稿諸君善體此意勿　偏激之詞此則鄙人所馨香以祝者耳[  愼言]  
醫話 
[人體上無用有害之機關（續）] [  丁福保]  
　　吾人考大腸之自然史此機關惟哺乳動物最爲發育蓋一般之哺乳動物大抵生活於陸上爲捕提其食物或避敵之侵襲計非以莫大之速力馳驅於山野不可若爲排泄糞便而中止其運動實爲失策故此種之動物須有一容積極大之貯糞機關乃自然之理也飛翔於空中之烏類其排泄糞便無須中止運動故無大腸爬蟲類及水陸幷生動物雖時在陸地營生活而大腸仍付缺如何則蓋此等動物無固有之體温其攝取之食量甚少安靜而不能爲持續的運動也 
　　吾人之祖先動物遺傳於人類之機關中不特備無用有害之不完機關即極發育之機關中亦有無用者例如大腸對於人類之生活非爲一發育機關乎然大腸爲食物殘渣（卽糞便）之貯藏所於一定之時日間糞塊貯留其中起腐敗分解其産物之化學的物質有害人體之健康生活故糞便過久滯積於大腸内因腐敗而生之毒性物質吸收於血液波及於全體時或起劇烈之中毒症狀不觀夫姙婦産婦乎持續性便秘之結果體温升騰起發熱症候推厥原因糞便成分受大腸内之細菌作用發生化學的有害物質吸取於血液之故也 
　　大腸爲二三重症疾患之易發部位赤痢一症大都起於大腸又如癌腫之惡性膿瘍起於大腸者亦多是因食物之殘渣久留於大腸内加以器機的刺戟以促癌腫之發生也食物之鬱滯爲誘起癌腫之要素輙於胃癌見之蓋胃腑亦非吾人要素之機關摘除之後食物之消化能流行於小腸之内對於健康上反少特殊之障礙然胃本有消化蛋白質之特殊　能故不能如大腸目爲完全無用之機關惟缺乏胃臟之際仍能緣續吾人之生活乃生理上及臨牀的實驗所証明者也 
小說 
寫情小說 
[黄金祟（六十九）] [  天虛我生]  
　　我方爲此想時箏兒以爲我睡且熟乃以紗衣爲我覆額予因而流盼及之則我心中萬分愧怍輙不自覺而呈於面箏兒則若無知也第勸我曰病體如是端宜養息累汝若此我誠悔耳予聞其言初不知其所悔云何以爲適合我方纔之想則不禁慚感至於涙下旋即閉目弗言惟聞箏兒與梅姐言頗自引以爲咎謂珊哥之疾本已小愈乃以今日之游輙復益之蘭兒曰阿姊之言殆懟於我然我未嘗必欲汝二人俱也阿姊之來我以爲阿姊殆於大士之前許有心願特扶病以償夙願耳予聞是言不禁大慚竊恨蘭兒之舌實利如鋒不知箏兒聞此其羞怒爲何如徐聞箏兒笑曰我惟多病自分旦死乃復不死益爲汝儕所憎特禱大士以求早死耳至若病中許願是蓋阿母之所許者奚用我爲償之蘭兒亦笑曰誠然然則珊哥此來亦求速死耳梅姐呵曰拔汝窮舌汝乃咎於咒咀因呼予曰珊哥須知諺有之曰經一咒益千歲凡咒人者足以善人之晦予漫應之蘭兒尙欲有言方出珊哥二字即戞然而止而璇兒笑聲起矣予覘之蓋爲梅姐以帕掩其口蘭兒之態實爲至憨而至可笑時舟已達岸岸上藍輿加鯽即有輿夫數人躍而下舟競述墮巳無覔處聲沸幾不可辨箏兒亟止之曰旣無覓處則亦已矣胡擾擾爲惟汝儕空勞往返常另以沽酒之資酧汝微勞輿夫乃退而梅姐則唶唶稱惜不置箏兒置弗理爲我去其所覆之衣扶予起坐予知箏兒之心此時專注在我故不復以墮爲念然予心中則以墮爲不祥也箏兒爲予披衣理襟整鈕目光殷注予面蓋其憐惜之心實無少減　素卿我於先時本欲去而之家今茲則又改其方針遂無他言梅姐來替箏兒扶予登岸璇兒捉予之手加於其肩抑若我已不能行動者然箏兒雖已退立至遠惟予登輿時猶見目不稍瞬遙注其愛惜之忱以及予身予旣登輿輿夫舁予前行予心頗欲如來時之順序將使箏兒之輿仍在予前而輿夫殊不聽予之言疾聲呵之始稍駐足而後輿亦均駐足不行予令輿夫促之前則第一輿中乃爲梅姐梅姐問予胡爲予曰無他其輿遂行次爲璇兒第作驚訝之容向我而輿已瞥過予前又次則爲蘭兒蘭兒則對我嗤然一笑彼蓋知我之心也末後始及箏兒箏兒令輿小駐問爲何事予曰前輿衝風令人起栗故願殿耳箏兒曰然則予從汝後予搖首曰前輿已遠趣請先行箏兒遂命輿夫展步直追前輿（二） 
文字因緣 
[玉田恨史題詞] [  守謙]  
　　悽絕江郎筆一枝淚珠和墨寫情痴凄風苦雨瀟瀟夜想見挑燈落筆時 
　　誰知地下相尋處碧落黄泉更渺然多少痴男和怨女夜台埋恨自年年 
[題玉田恨史] [  半解子]  
　　一曲囇歌已斷腸生離死别總堪傷無情最是窗前月依舊凄凉照女牀 
　　倩女魂歸離恨天傷心紫玉化成煙儂心早巳隨郎去軀壳空留又一年 
　　芙鏡特捐銅版費一圓謹登誌感 
 
 
 

Page 11

 
 
   
 
 

Page 12

 
 
   
 
