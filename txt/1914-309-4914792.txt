# 1914 - 309 - 4914792

 

Page 1

 
 
游記 
[新疆旅行記（下篇）（十）（八）（單騎）]  
　　初八日抵長春此處地雖屬我而日俄勢力高出我國之上故日俄幣均通用而中國銀元反不能暢行其價較低舉一反三可知東省現今之狀况其實已早入日俄之手矣悲乎 
　　初九日午刻至文官屯時適炎熱異常三等客車甚擁擠乘客遂有立於車門處以納凉者而日本兵士以其違背乘車規則突以鐵棍相享致二人臂折二人受重傷其蠻横如此可見日人在東省行動之一斑矣下午七時抵奉天寓天泰棧 
初十日九時乘京奉車午後八時抵山海關寓明茂棧沿途禾苗可望豐收惟雨水略少未免减成耳 
　　十一日九時乘車進行午後三時過天津七時抵京京津間雨水過多沿途所見皆成水漾地產受損不少與昨日所見成反比例何天工之惡作劇也 
　　十二日面見部長陳述一是旋卽上一節略其文如左 
　　一財政　新疆財政向恃各省協餉爲生活每年有四百餘萬之鉅自光緒末年因中央財政困難不能如數解清然尙每年接濟百餘萬宣統年間新撫袁大化到任時祇携部欵二十餘萬藉以支持革新後除上月財政部撥款十萬後此外分文無着而伊新兩處自前年兵興後所需兵餉及戰損費奚啻六七百萬當道無法彌縫於是濫出紙幣以救目前之急不顧後日之患現迪化紙幣總額約有五百餘萬兩伊犁約有三百餘萬兩以至物價昂貴民不聊生而俄人乘機收買此項紙幣每一羅布（合北京通用銀元一元零三分）換迪化紙幣一兩餘換伊犂紙幣三兩餘虧損之出 
 
 
 

Page 2

 
 
莫可計算現新疆都督尚日印紙幣一萬二千兩維持市面蓋非此不足以度日也其現銀因各官吏預爲脫身計儲藏不出此風一傳稍有身家者亦往往相率效尤由是市面金融愈緊周轉愈不靈華幣價値日低俄幣價値日漲如中央不設法清理財政一端已足亡新疆而有餘而其大恐慌卽在今年年底愚以爲政府無論如何困難當速籌現銀三百萬兩由財政部特派賢能可靠大員取道西伯利亞迅速到新會同楊都督廣鎭撫使實行清理一面於迪化伊犂等處開設中國分銀行俾財政統一不令都督濫出紙幣再流無窮之弊如能辦到則不特新疆目前可保無虞而伊新統一之目的亦可達到惟此計畫愈速愈妙如過九月西伯利亞航路封港不通交通較遲若由陜甘大道前往極其困難而且路程非三四月莫達恐緩不濟急也（未完） 
時評 
[國體（冷）]  
　　日本於昌黎之案認爲撫卹而不肯出道歉之言墨西哥當危急之秋得罪美兵而不能認謝罪之舉人之重視其國體何其甚耶日本對於中國以强凌弱事之常也若墨西哥之於美使以中國當之則已認罪勿遑矣而墨總統則曰寗犧牲一切有所勿惜而不能爲此辱及國體之事嗚呼人之重視國體何其甚耶 
　　夫事有輕重勢有緩急能屈其名而伸其實雖辱國體而利國家我非謂必小不忍而亂大謀也自古英雄豪傑受辱於始而終伸其志者比比可數矣然屈之時必常懷有伸之念其屈乃可諒若以屈爲苟且偷安之計若中國今日者則墨總統之言固不失爲丈夫也我聞而恥焉 
[命令]  
　　四月十四日大總統命令　張九卿給予三等嘉禾章此令 
　　又令　榮道一加陸軍中將銜此令 
　　又令　孫永安授爲陸軍少將王廷治加陸軍少將銜此令 
　　又令　王坦　陸軍少將銜此令 
　　又令　司法總長章宗祥呈請任命徐守常署吉林高等審判廳推事孟慶循楊繼楷署吉林吉林地方審判　推事趙玉瓓劉光　署吉林長春地方審判廳推事熊仕導署吉林高等檢察廳檢察官應照准此令 
　　又令　司法總長章宗祥呈請任命林炳勳胡時亮署山東高等審判廳推事應照准此令 
　　又令　代理國務總理孫寳琦内務總長朱啓鈐呈據江蘇民政長韓國鈞呈稱秘書　張鏡寰委署嘉定縣知事財政司科長汪大勳另有差委請免去秘書科長本官等語張鏡寰汪大勳准免本官此令 
　　又令　代理國務總理孫寳琦内務總長朱啓鈐呈據吉林民政長齊耀琳呈稱實業司科長馬超羣現委任代理額穆縣知事請免去科長本官等語馬超羣准免本官此令 
　　又令　代理國務總理孫寳琦内務總長朱啓鈐呈據署浙江民政長屈映光呈請將裁缺行政公署科長陸慶楹内務司科長吴犖財政司科長程鵬敎育司科長范承祜實業司科長朱光燾等一律免去本官等語陸慶楹等均准免本官此令 
　　又令　代理國務總理孫寳琦内務總長朱啓鈐呈據前兼護甘肅民政長張炳華呈稱鎭原縣知事李繼訓華亭縣知事陳良均鎭番縣知事王肇基金積縣知事徐登第平凉縣知事王珍臯蘭縣知事盧求古涇縣知事孫鴻年安定縣知事李迺棻靜寗縣知事湯祖嚕寗縣知事鄧德銘令水縣知事張瀛學或因病出缺或請假回籍均請免去本官等語李繼訓等均准免本官此令 
　　又令　署財政總長周自齊呈據署江西民政長戚揚江西國稅廳籌備處處長王純呈稱前辦九江保商局蔡公時將徵存稅欵以誠記名義存放外國銀行於上年亂時將圖章摺據携帶濳逃請通飭嚴拿追繳等語蔡公時經收稅項竟敢將國家正欵列作私存又復乘亂携赴潜逃顯係圖騙從逆蔡公時着各省都督民政長曁鎭守使將軍都統一體嚴拿務獲追繳究辦以重公欵而申法紀此令 
　　又令　陸軍總長段祺瑞呈請將克復出力之高任田開復陸軍騎兵上校原官馬鴻烈加陸軍步兵上校銜吕凱元加陸軍騎兵上校銜夏鴻鈞加陸軍砲兵上校銜朱聲廣授爲陸軍步兵上校銜張文哲李錫綸王國　馬代均加陸軍步兵中校銜王金山孫采鳳均加陸軍騎兵中校銜鄭蘭芝加陸軍砲兵中校銜袁天順范德全均授爲陸軍騎兵少校並加陸軍騎兵中校銜楊杏林授爲陸軍步兵少校齊晋授爲陸軍騎兵少校王柏林授爲陸軍砲兵少校韓文雅任學剛顧占鰲趙心元均加陸軍步兵少校銜王德蘭林廷　趙福林孫秀歧石彥秀時寳順均加陸軍騎兵少校銜李荃何道仁均加陸軍炮兵少校銜曹明鈺洪酌山吴景安王國珍張魁元任傳綺顧培恩尹開元劉錦齡張學珂仲延榮均授爲陸軍步兵上尉王金聲鄢玉祥邵慶功吴得功張隆泰王裕德王玉龍劉逮江謝得勝施祖光陳顯瑞孟憲熙武世正慶福額爾登領毓崑薩林平福常安均授爲陸軍騎兵上尉王培福授爲陸軍炮兵上尉王德成寗福臣李廣明均授爲陸軍輜　兵上尉應照准此令 
　　又令　陸軍總長段祺瑞呈請將黄永樂授爲陸軍步兵上校鄧太中授爲陸軍步兵中校應照准此令 
　　又令　陸軍總長段祺瑞呈請授張基爲陸軍砲兵中校許德懋加陸軍步兵中校銜陳琢如授爲陸軍步兵少校夏孫楣李宗德均授爲陸軍二等軍需正朱百祿雷震光鄭學康王寳善索愼修均授爲陸軍三等軍需正干恩覆施佩君陶世雄均授爲陸軍一等軍需林鴻陳輝劉慶綬徐鼎府均授爲陸軍二等軍醫正谷　琦　侗齡均授爲陸軍二等司藥正康榮奎謝玉衡安延棟邵文炳許少華温朝鈞董炳章鄒戒三王殿元周學海王寳樹方家璧　金生張景山趙寳華吴象乾均授爲陸軍一等軍醫徐　毫趙天奎康世瀛均授爲陸軍二等軍醫程紹孔李寳珍張榜元王國勳均授爲陸軍三等獸醫應照准此令 
　　四月十五日大總統命令　任命袁學昌爲江西贛南觀察使此令 
　　又令　任命劉恩源督辦浦口商埠事宜此令 
　　又令　約法會議秘書長顧鰲呈請任命陶鎔張智遠爲秘書應照准此令 
　　又令　代理國務總理孫寳琦呈據蒙藏事務局轉據昭烏達盟克什克騰旗扎薩克輔國公伯克濟雅呈稱本旗協理阿有什不明順逆私自附匪擬請免去協理本官以昭烔戒等語應照准此令 
　　又令　代理國務總理孫寳琦呈據蒙藏事務局轉據昭烏達盟克什克騰旗扎薩克輔國公伯克濟雅呈請任命特榖賜爲昭烏達盟克什克騰旗恊理應照准此令 
專電 
[北京電]  
　　昨日日本使館參贊已將昌黎案恤欵二萬五千元送至外交部了案 
[北京電]  
　　段世垣案林鐘英徐鏡心處死刑段供今年經梁士詒約入總統府秘書廳黄興卽委以政府暗殺幹事因自請報効前敵特責令圖功贖罪易孚謙監十年 
[北京電]  
　　近議裁减軍費馮段首電贊成此外有十四人亦續電遵辦此後全國軍費可大减 
[北京電]  
　　昨日袁總統約徐世昌談話力勸徐出徐已允惟尙有一二事磋商徐將來有兼軍事要職之說似可信 
[北京電]  
　　康南海電張仲則案請澈辦勿瞻徇袁總統已電慰 
[北京電]  
　　段祺瑞力辭祝壽謂近年民生凋敝國步艱難更何心於瘡痍滿目之時娱情歌舞 
[北京電]  
　　袁大化將起用 
[哈爾濱電]  
　　中俄兩方面在恰克圖會議處置外蒙一節已早有成約現聞俄政府對於劃界事宜另有意見故意拖遲將來結果殊難逆料 
[西安電]  
　　匪自乾縣向西北分竄後現尙無特别消息惟趙倜續派援軍已進潼關日内卽可抵省現省中人心極爲安靖 
[太原電]  
　　閻都督聞匪陷乾州恐東竄晋境已派軍隊出防吉州臨晋等處預備迎擊 
[大同電]  
　　潘矩楹已統一師赴和林格爾防守歸化兵威大振新任之孔庚護軍使亦於日内由京赴任 
[龍州電]  
　　總統府諮議姚中將寳來爲龍州開埠事任命赴龍與法領議訂各項條約聞已開議數次不日可竣事 
[廣州電]  
　　姚雨平電大總統呈陳與二次革命無涉並開明歷來寓居地所中央已飭龍都督查明酌辦 
[武昌電]  
　　自白匪入陜後中央調遣軍隊甚多現秦南方面鄂軍約有三營蜀軍約有七營豫軍約有六營合原秦軍原駐軍隊共約有二十餘營兵力頗形充足 
[南京電]  
　　咸日未刻江蘇出品協會借省議會開會到四十一縣省長實業司長親蒞會場訓詞演說六時散會議决賽品賠償損失案本日（十六）續行開議 
特約路透電 
[北京電]  
　　袁總統改革省制議案已於今晨提交政治會議其内容如下　廢都督民政長代以巡按使有任免全省官吏之權其次爲觀察使有監督各縣知事之責惟縣知事仍歸巡按使直接管轄各省之局所除稅局外均併入巡按使署内並規定每科所用秘書錄事之人數 
[北京電]  
　　政治會議昨開談話會允廢初級審檢廳全國司法改革經費已定二千五百萬元較目下减少一半 
[北京電]  
　　聞三原已陷大被刧掠該縣距西安北百里 
[北京電]  
　　據確實消息元月一日起至三月三十一日止共入鹽稅一千二百餘萬元 
[西安府電]  
　　趙軍統之軍已於四月十四日抵此今日率精兵五千開往乾州趙兵尙有續抵者將合成一萬二千之數官軍抵後商民大慰三原可保無虞西安府諸均安靜大局大有進步聞有數城開以納匪獻以重寳得免被掠拒敵者大受暴虐匪之殘忍駭人聽聞各城鎭鄕村多舁受傷者來此就醫有敎會醫士數人已赴鄠縣𥂕厔縣 
[西安府電]  
　　陳統領率晉省精兵三千本月十二日敗匪於醴泉陳於上星期由同州府兼程抵此翌日即鼓勇西發交戰詳情殊難得之惟敵寇之志顯在刧掠一遇勁旅卽望風退走殺匪若干不得而知據傳共有數百人聞匪皆善戰者棄有來福槍百枝乾州已入被殺及受傷者頗衆惟詳情至今未悉匪隊今在乾州西北五十里之湯王陵（譯音）附近張行志已率隴軍五千防守鳳翔邠州各要隘以阻白匪西進之路 
[哈爾濱電]  
　　據洛伏佛萊雅報載稱駐華俄使克金斯基君另受他職不復回任大約將由外交部管理東亞事務之卡柴柯夫君繼之 
[哈爾濱電]  
　　木料商曾將中國革命時所受損失之數開報克金斯基君請向中政府𡜓求賠償克不允各商因某國曾將當時滿洲所受之損失向中國索賠故皆大爲不平聞擬詳達俄政府云 
[哈爾濱電]  
　　第二交信銀行（譯義）共有資本羅卜十萬元多由小商家及工匠等出股因被各董事濫用資本乃停止付欵已由檢事查出獘端拘獲各董事及新生活報之記者一人恐尙將拘捕他人該銀行總計虧折羅卜十五萬元股東曾開特别大會决議續繳股本接辦哈爾濱其他俄國銀行及鐵路公司皆允輔助之 
[貴陽電]  
　　紙幣每元已漲至五角五分久旱之後已得甘霖惜繼之以冰雹春苗皆損 
[廣州電]  
　　據整頓紙幣委員會書記聲稱當道訂借外債一節並未得知紙幣每元現値五角二分警察因所領之餉皆係紙幣不啻僅領半餉故不告而走者甚多 
[廣州電]  
　　城中拐刧等案日有數起鄕間則有匪擄人勒贖當道似無力能制之 
[長沙電]  
　　據衡州電稱中國礦務師報告有美人名裴特生在距耒陽南二十英里之某處被毆 
[東京電]  
　　昨電新内閣人員均已授職 
譯電 
[北京電]  
　　昌黎一案日政府旣允付欵賠償死者家族則已隱然承認曲在日兵而須表述相當之歉意矣至懲辦在案日本將士一節此全係日政府之權現望日政府科以重罪以抵謀殺之暴舉表揚日本之公道惟日政府對於此舉亦難辭咎查此案未出之前日政府曾以惡意訓令駐華日兵勿忍受華兵之侮遇彼血氣未定且乏閱歷之軍官旣受此命自不免膽大妄爲也 
[倫敦電]  
　　美國艦隊奉命開往墨西哥台姆闢柯者除各式軍艦外尙有大戰艦十一艘登岸之兵將有一萬五千名現駐台姆闢柯之軍艦已足示威而復派此大軍說者謂此足徵威爾遜總統如見墨國曷爾太總統不從美國之要求則卽擬干涉墨亂曷爾太總統已致文美政府謂墨軍並無侮辱美兵之處若向美國國旗行禮則將容美國施行不正當之勢力墨西哥爲自由之國曷爾太總統無論有何犧牲必須維持墨國國體主權去 
[巨耶萊電]  
　　墨西哥叛軍統領維拉將軍在桑配特洛與官軍大戰九日業已獲勝兩方面共死傷三千人 
[巴黎電]  
　　英皇英后赴法之鐵路中防範頗嚴每隔一英里四分之一輒駐軍警若干各橋及渡口均排列兵士 
要聞一 
[政府改組之標準談]  
　　政局未來之變動兩月以前已經洩露春光只因社會上神經過敏呼聲太早故日久而漸隱猶如觀劇者遇名角登場於未開幕前往往狂喊亂呼拍掌喝彩及至將近露面之數分鐘又往往現出一種沉寂肅靜之景象蓋因觀客蓄勢太久希望過深其用力已到極端盡頭處故至臨時反發生一種消極之現象而不轉瞬間呼聲又大作矣今之評論政局者無乃類此 
　　徐東海者今日政治舞台上尙未露面之名角也其來京已半月於茲於其未來京前固人人認爲候補之國務卿乃東海旣來而外問反更閃燦其詞謂其决不加入政府又謂將任以顧問院長日來乃更有謂其仍回青島之謠傳此等議論在吾人决不之信以果如外間所說則必現政府爲必無變動或有變動而别有其他之組織法與其他之相當人物而後可否則 
 
 
 

Page 3

 
 
吾人固敢决定東海必無出京回青之事也 
　　外問盛傳東海將回青島而一方則又有所謂各部總長候補人物之議擬是則最可笑之一端吾人也於東海回青之說絶不之信卽外間紛傳候補各總長之人物亦未敢信以爲實但前者旣已認定東海必爲將來組織政府之人而第二問題無論傳說眞僞頗有研究之價値以東海將來不能以自已一個人組織政府故也旣不能以自已一人組織政府則其他之各部總長究爲誰何此誠東海來京後繼起之緊要問題據政界各方面傳來之消息參謀陸軍海軍三部仍舊其餘各部候補者如下財政總長張鎭芳或周學熙内務總長朱啓鈐或錢能訓外交總長伍廷芳或陸徵祥或梁敦彥交通總長朱啓鈐或梁士詒農商總長楊士琦司法總長章宗祥敎育總長嚴修或董鴻褘以上所傳各部總長之候補者其是否可信姑置不論惟吾人對於此次政府之改組認爲有兩個扼要之標準一爲政府中被淘汰者之標準二爲將來新加入者之標準前者由數月來政局内暗鬥而發生後者田東海之歷史及其政治上之感想爲推測依此兩個標準卽知以上所傳各部總長之候補者使果實現則政府雖組織完成將來必更生不穩之現象而其中之某一部分且甚不符東海素日之所主張也 
　　此次政府改組固非由數月來政局内之暗鬥而發生而因政府改組此暗鬥乃因而見最後之勝負本月以來政局内部對此問題大槪分二種主張一硬派持極端淘汰主義者二輭派持平和均勢主義者依上列之各人物梁秘書長出任交通是近於平和均勢說之實現而極端淘汰主義恐不得見於此次所改組之新政府吾人於此非有對人的好惡喜憎於其間惟認定民國已過之二年零三月政府五易今次無論人材如何能否勝任惟願得一繼續稍久之政府爲政治上最後之試驗若平和均勢說實行則新政府成立後各部仍不免有陸續變更之事此誠最不穩妥之辦法也 
　　東海之歷史此次援引合手之配角必有所表現如楊士琦嚴修張鎭芳錢能訓等皆有多分之可信但依東海政治上向來之感想雖不以新人物爲十分可信亦不以純用舊人物爲然故來京後頗主張調和新舊依此標準則新政府之組織亦必荐引民黨中一二新人物方爲合格乃所傳各總長之候補者　一合此標準是則吾人　　　爲可　之　息也 
[大借欵條件中最要之二問題]  
　　第二次善後借欵於初七日正式會議一次所有大槪情形已誌前報此次借欵問題在我國意欲僅以第一次借欵條件爲標準而銀行團則要求尙有深刻之處且加以現在損害賠償問題亦於其中大有關係將來賠償一欵究竟能於借欵項下扣除與否尙是一大問題此外則對於監督用途亦較前次爲廣而與此關係最緊要者鹽務與幣制蓋其肇犖大端茲爲分述之　　鹽務　鹽務國有問題各省鹽商同聲反對政府已電各省民政長於各鹽商剴切勸諭務令服從中央辦法現徐恩元蔡廷幹兩君與五國團進行此項借欵案正在吃緊之際而直隸等省民政長來電云各鹽商頑梗不化視舊制爲萬世不易之法對於破除引岸自由販賣兩事誓不認可衆意一致無法勸解云云政府尙欲秘而不宜然五國團已有所聞恐又將發生阻力矣 
　　幣制　近聞幣制局議定整頓幣制辦法擬從調查入手已通令各省造幣廠飭將各廠現狀詳細報告其所令報告者欵目甚多約如下（甲）歷來所鑄銀元銅元之統計（乙）政確之重量成分（丙）現在每日能鑄銀元銅元若干（丁）鑄造之盈朒（戊）鑄造之資本（已）機械之價値及種類又財政部以國家收入全由中國銀行國庫局存儲發欵亦由局發放而出入銀價頗難規定且收欵多現銀放欵皆銀元平色折合尤爲參差故與國庫局商定每日由銀行將現銀銀元等市價報告部中若有現銀出入均照市價折成銀元庶免凌雜之獘以漸圖統一之策俟將來新幣制成立更易爲力矣又令國庫局通告各省分支金庫一律照辦以與統一之旨相符並可革任意抬高低落於中　利之獘云 
[司法界中之新規程]  
　　預審及公判之規定　預審及公判司法部刻復修正如下（一）疑難刑事案得開預審（一）現行犯事關緊急者預審推事可不待檢察官之請求執行之事後知照存案（一）預審案除當事者及犯人外不准旁聽（一）訴訟案經檢察官或預審官送審判廳者得公判之公判之單獨制以審判官一人開庭合議制爲三人（一）判詞之宣示决議後三日行之公判時遇有左刋原因可即時判决（甲）原告不到被告請求結案准催傳仍不到者（乙）被告不到審判官查明原告之證據確實可信者 
　　地方廳停辦之區别　政治會議議决地方審判廳除省城及商埠外一律停辦（一）省城商埠之地方審判廳設推事長一人暫設民刑科各一庭各設合議推事三人廳設典簿一人主簿一人事務較簡地不設主簿以錄事兼行設所官一人錄事四人應設廳庭員數不得增加承發吏庭丁酌量設置職務權限悉照法院編制法 
　　甄㧞律師規則起草　司法部因擬澄清律師起見於上月已將請領律師證書一事停止以便訂期甄㧞故經章總長於昨日點派科員四人草擬此次甄㧞律師之各項規則俟將規則　定第卽將甄拔日期通告並聞該部擬借用敎育部考場甄㧞云 
[日本皇太后薨折紀聞]  
　　日本皇太后於四月十一日午前二時薨逝於青山卸所茲將其前後詳情彙誌於後 
　　升遐時之情形　九日傍晚沼津離宫内外由警察消防各隊靜肅警戒恰値春月朦朧景物慘淡神燈明滅黯然銷魂之際各皇族殿下惶惶晋宫喇叭凄慘悲風遠聞是夜竹田宫北白川宫朝香宫各殿下均相顧無語聞玉寢左右由全部侍醫澈夜不息交互奉侍湯藥者兩日迄至大故各皇族殿下始於晨間一點鐘時出宫向岩崎别業退出　　輟朝中之禁令　奉令輟朝之際禁行歌舞音樂等事又特免囚徒之服役死刑亦從緩執行但官廳及學校須照平時辦理更於大喪期中揭揚門户之國旗依據大正元年頒布之閣令第一號須以黑布包竿上之球國旗上部全面附以黑布 
　　喪葬禮之布置　皇太后之大喪酌擬輕重一年分爲三期其御葬禮之舉行期略定於五月十日前後至各國元首御聞日本皇太后升遐之事均一律發布宫中喪禮關於皇太后陛下之御葬禮事宜奉令頒布大葬使官制一則閑院宫殿下奉旨於今晨起程前往京都躬自檢查桃山地方先帝御陵塋域藉資安厝皇太后陛下之寢陵 
　　僑民喪中之禮節　旅京日本人所組織之北京居留民會此次接到皇太后賓天之凶耗當由該會會首特將應守之禮節遍向居留民通告茲將其内容開列於下（一）肅靜謹愼以持其身以表唁弔之忱（二）祝賀娱樂等事宜自禁之（三）若於住宅有懸挂皇太后陛下之御照者須於左邊上部附以黑布（四）未接到特别通告之時常設有旗竿者須按半旗之法揭揚國旗又未具有旗竿者須將黑布包球於旗竿之上部附以黑布（五）穿東洋服者須於左胸部之旁帶以蝴蝶形之黑布穿洋衣者須用黑色領帶於左腕纒以黑布 
[雜評一（無名）]  
　　裁兵與减費　裁兵以恐投入匪之故乃議緩裁不裁兵以軍餉困乏之故乃議减費不裁兵而減費乃爲顧彼顧此之策誠今日之良策也雖然竊復有所疑者所謂减費者减軍士之費耶减軍官之費耶抑於軍士軍官外减一切之雜費耶如謂軍士軍官之費則中國之餉本不甚厚使再减之則軍士軍官不能生活者勢必别有所圖以前已裁之兵投匪今恐未裁之兵亦將成匪矣如謂减一切之雜費則中國之軍備本多殘缺使再無費而更事簡陋則雖名爲軍無戰備之具徒養無數閒人而已於軍政不有害歟或曰否昔之號爲軍隊者實多缺額所謂减費者减此缺額之費耳若然則減費猶之裁兵也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[龍口開埠之兩面觀]  
　　政府令覆總商會交通部爲龍口開埠事覆文東省轉令飭　東觀察使及　會商會知　其謂令云實業司　呈中華民國三年准交通部函　　啓者第三十八號呈悉查龍口開埠在政府爲擴充商務起見事　全局於煙於龍原無歧視前經大總統特頒頒命令事在必行至其緩急後先在當事者審度統籌此時尙難預定惟烟台爲北方巨埠近因交通形勢之變易商務漸　自非趕修鐵路不足以資補救是以本部對於烟濰一線始終主張積極進行但該省鐵路牽涉外交情形複雜不得不詳細審　免滋後患前經批示該埠商務總會在案用再函覆卽希轉諭該商等俾知本部宗旨已定烟埠利益終有挽回之望母得輕生疑阻是爲至要云云 
　　烟商請修烟黄路七埠開放之議成龍口亦在其内烟台商人反對之以爲龍口地區甚狹本非奥區且以形勝論東省烟台東北有營口西北有天津龍口區區隅旣非交通繁盛之區商務决無發達之望又該地水淺不便停泊巨輪尤於商埠不宜特於日前由該埠商務會總理劉君代表呈請速修烟黄鐵路以保全烟台商務等計該鐵路長不過二百餘里如政府准與商辦則烟台全埠商界可以擔任此欵云 
[最近商槯中之兩鐵路]  
　　南武路線談　此次利用英國借欵從事建設之寗湘鐵路幹線由江寗起經寗國徽州南昌而直達萍以與粤漢鐵路聯結又别在南昌武昌之間興築支線因之湖北地方遂與該支線發生密切關係現正以關於該支線之地點從事研究據聞將在南昌武昌間設立劃一直線理當經過建昌興國直抵武昌然復有主張該路當以南昌九江武穴武昌迂回線爲便利者顧南昌九江之間業有南潯鐵路已經興築未知政府將來是否收回南潯路權歸併諸英國借欵項下以行興築目下此事尙無確議 
　　南潯路事厄　交通部訓令江西民政長云查江西南潯鐵路公司開辦已逾八年全路尙未告竣其中組織進行風潮迭起糾葛滋多該路名雖商辦成本實屬有限債務關係頗鉅所有該路工程材料曁公司一切收支各欵帳册　應派員前往查勘資監督而策善後兹特派本部技正余人鳳委員董元勳二員前往該公司查勘各項工程曁一切賬欵除委任外合行令知該民政長遵照云云又陳伯嚴日前寄　鐵路股東聯合會略云鐵路無論官辦商辦必以速成爲第一義今將其原函照錄於下股東聯合會諸君公鑒敬啓者南潯鐵路事工程遲滯時亘十年其爲困難雖不一端而誤於牽掣觀望者殆十之八九茲者九仞爲山尙虧一簧乃復聞又有候部核奪之說夫鐵路政策當局自有權衡國有民有三立等原無成見惟默觀現勢路工進行則有刻不容緩者春水將生工作停滯稍參猶豫又是一年一也　之當於未有治之當於未亂若俟捉襟見肘則籌欵愈難二也　債累累息金如山日復一日何地　償三也且公等不親嘗路事之困難者也前總理劉君赴部借欵遷延一載迄無成功然猶曰前清歷史不足後引也則試　之近事吴公京師之行又四月矣結果奚若當可例推一歲之中有幾四月設不幸而言中　失之鉅寗可數計况無論官辦商辦必以速成爲第一義三立等所主張不過貫徹此主義而已將來即由官收不惟無損且有大益亦何憚而不迅速進行耶時乎不再來需者事之賊願公等速向總經理董事諸君熟計而審處之公司幸甚吾贛幸甚陳三立謝遠涵劉鳳起賈志清鄒維良聶希璜公啓 
[鄂州最近之軍事與匪耗]  
　　剿狼軍隊過漢　江西省垣衛戍司令官北洋第六師十一旅張旅長敬堯往歲在南陽一帶屢著戰績白狼畏之如虎茲陸軍部以白匪竄擾陜西勢甚兇猛近雖由西安敗走又陷扶風寶鷄各縣故特電調張君督率所部一團由贛開往潼關以除狼患張君已於前日率隊抵漢乘火車由汴往陜 
　　討賊團代表被獲　前鄂軍第八師退伍團長凌超民係季雨霖之死黨上年被推爲討賊團代表經當道通令嚴緝在案茲凌復　濳來漢口匿於劉家廟王恒興廣貨店内昨經都督府王調查員偵知帶隊前往拿獲搜出軍衣等項及討賊團徽章當卽解往省垣軍法處訊辦 
　　劉鐵餘黨就擒　去秋鄂軍二十九潮團長劉鐵在沙洋肆擾其同黨京山縣署小隊長袁玉亭及警官賈新三聞風響應將京山知事顧慶雲戕害搶掠庫儲擄刧商民聚集黨羽自稱分司令官旋劉事敗袁賈亦卽潛逃刻經現任汪知事將袁玉亭偵獲訊明實屬業已呈奉都督省長令飭就地正法並責令務獲同黨賈新三按法懲辦聞顧知事親屬得悉已趕往觀刑擬取其首級心肝致祭以復前仇云 
　　利川縣剿辦哥匪　湖北利川與川屬黔江萬縣雲陽彭水等縣毘連去歲熊克武在渝事敗所招哥匪多逃至邊界姦擄燒殺無所不爲近該匪首卲福林等十人竟率千餘人至利川境内肆擾該縣知事李國熙特親率緝捕小隊巡警百餘人往拏至石虎場正値匪等輪姦該地婦女作無遮大會並燒搶建南八堡魚筌口水沙　等處居民李知事當命分隊往攻匪卽遽走追至祝家莊膽敢拒捕接仗卒因軍警器械充足匪勢不支紛紛四竄僅獲周襄臣陳志春二人　獲手槍土槍各二枝匪首卲福林覃華堂頭脚各中槍傷及至入莊搜查又起獲搶擄婦女數口紳士祝封雲家亦起獲手炮二隻又子彈刀矛多箱正擬挨户搜查匿藏莊内餘匪竟縱火大燒鄕村無救火器束手無策該知事遂率隊將贓犯併解回城行至魚筌口因當地紳士請求就地正法以寒匪膽故將二犯處斬巡緝四鄕一周然後歸署出示懸賞購緝餘黨昨吕民政長據該知事呈報各情除傳令嘉獎外并咨請川都督省長通飭毘連各縣一體嚴緝匪首卲福林董錫春覃華堂嚴洪基等歸案究辦以請　氛而　人心　 
　　孝感知事被刧　孝感縣知事董伯熙近被　任携　返省未起程之先卽　將有匪徒刦之於　董不以爲意詎乘船至釣义湖石滾壋夜深之際突來匪划十餘艘圍繞執刀荷槍蜂擁登船　喝云我們孝感的錢還要給我們的孝感人遂進艙將所儲官錢票五百張及其妻手　金釧二支與一切飾物衣服一併刧去并砍傷船户二名呼嘯而去該地係漢川縣轄境當已赴縣報案不知能弋獲否 
[關于新報律之商榷者]  
　　國民新報之討論　自報紙條例公布後與論界多剴切立言表示意見茲得漢口國民新　討論新報律函則記其内容大略如左　此條例多係照套日本新聞紙條例而去其寛平加以苛重則又起草者當時之主腦也如第三條卽係照套日本新聞紙條例第二條第四條即係照套日本第六條惟彼僅要成年即滿二十歲以上而此則加爲年滿三十歲不知三十歲之立法理由標準何在夫全世界苟有憲法之國成年以後卽認營業之自由此次民國約法修正是否以三十歲爲成年如或不然則吾儕將認此條例首先牴觸我改良之約法而剥奪人民之營業自由權此吾儕所謂有深心微意而故爲不適之加重者一也第五條即照套日本第七條第六條卽照套日本第八條而三百五十元七百元之倍數亦殆相同第九條即照套日本第十二條第十條即併集日本第十六條十七條十八條二十二條三十二條三十三條而起草者當時全副精神之作用卽注於此條而所謂深心微意極力求加重者亦卽在此條而此條起草者當時之深心微意尤在於第八欵請就其　竅爲解析之第十條之主旨係禁止條件並無活動之餘地者也第八欵雖係套日本第二十四二十五兩條郤將證明無害其人之惡意專爲公益得以免訴云云者除去而一面又於本條例第二十四條僅加被害人告訴一語於本條例第二十八條僅加處罰語更不加入他等活動之明文起草者當時之意若曰苟登載本條例第十條第八欵者卽告訴即　罰爲片面的形式更不與以公益免訴之明文俾汝報紙無援引自逭之餘地此後更不敢提起政界一人一字於是乎於心乃大快此所謂故爲不適之加重者又一也第十八條罰金且令警察　廳侵奪司法權限何也第六條第三項學術藝事云云其範圍非若　形之牆壁在内者爲内在外者爲外也起草者如果重視學術藝事等言論則此項决不能以罰金僅五十元以下即當屬於警廳也必也尊重之以爲範圍内範圍外當然含有司法審判之意義並非顯然對於警廳不呈請認可不繳保押金之類可比然而今規定如此不過與之以便利俾摧殘言論之手叚不繁難耳此所謂不適之加重者又一也第二十八條司法官署審判執行云云此非相對的審判乃絕對的審判　何言之以第十條根本之觀念係禁止條件而無活動者也詳言之卽雖爲公益而報紙　例上無免訴之明文卽　館無　公益發言論之餘地而事實上有爲公益受制裁之條例者也此吾儕所謂絕對的審判而非相對的審判也而不適之加重至此而已極矣其他如第三十二條第三十三條照套日本第三十五條三十六條殆出一轍夫吾儕今日於日本君主立憲專制　體與中華民國之國體姑不論其適不適惟起草者當時旣　依樣之葫　何以於公益免訴獨無規定此則吾人之所不解卽訽之起草者　無深心微意恐亦難於自圓其說也云云 
　　修改條例之動機　又京函云報紙條例過於嚴　難以實行報界同志會亦具呈總統要請修改總統羣情一致必有窒碍之點　已擬將報紙條例發交内務部妥加修正以期實行無阻云 
[瀋陽新紀事]  
　　製造假洋之發覺　去冬安東　潮　後興東街永茂利執事人宋智玉將自已草房四間租賃朝鮮人金姓言明租價洋二百元限今春開河時爲期滿詎金某糾合多人在該屋内暗挖地窟向朝鮮　買製洋機器一盤專造假洋圓轉運各處然入春後租賃業已期滿宋某亦知其事起意分肥遂迭次向朝鮮人機器廠處借錢聲稱今各衙署皆知汝等在此製造假洋幸經我在某飯館將衙署各人宴會一次耗洋八十餘元此項宴費應由汝　繳出不應由我墊欵金某當卽首肯將欵如數付清一面暗中調查並無此事始知宋某係屬訛詐適卽日宋又向金借錢金即分文未借宋大怒報告該管分駐所巡長郁崗山轉稟警察廳派警十數名前往該處將朝鮮人金某拿獲並假洋數千餘元一併帶至警察廳罰辦聞日領已照會警廳擬將金某引渡歸日領署自行罰辦 
　　僑民被逐之慘狀　去年以來俄領驅逐華僑正與彼國初經營遠東時成一反比例從前招之惟恐不來近則　之惟恐不去苛例也虐政也一而再再而三無所不用其極而華僑之　例其中者半人半鬼不死不生一幅流民圖誠有非鄭俠所能繪盡者茲查長春頭道溝俄車站本月六日由東清火車又運來華民三百二十餘名衣服　褸形同乞丐携男抱女號哭相聞據云向在海參崴雙城子齊都等處作工　營商者不等近因該處俄人排斥華民一切工作禁用華工槪用俄人謀生已萬分艱難頃且將華僑盡行驅逐境外其未被驅逐者須增加身票票費每月二十盧布月換一次至小本營業稅捐較前增加一倍且無五百元以上資本者禁止在各該俄界營商否則亦盡行逐出彼輩同時被逐者約有四百餘人容足無地困無所歸而俄人猶恐聚衆滋擾俄官特派警察圍集一處貫串髮辮備瓦罐車九輛繞越各處運至滿洲里在巴釐司棲宿一夜轉至哈爾濱並未停車遂到長春途中種種凌辱一言蔽之非人類所能受但不死總算徼天之幸言未畢突來俄兵四名催促赴中國交涉局掛號禁止閑人尾後接談至七號各華僑齊赴觀察使署要求孟觀察發給川資俾各回籍一時足音雜遝不絕於耳不知孟觀察如何安　 
[湘督整理金融之爲難]  
　　湖南湯都督自去年接任以來見湘省現銀缺乏市面流行純用紙幣致使錢價日高　　　水有加無已又以湘省錢幣向分官票市票兩種價格相去懸殊而市票又時有倒場全省金融甚形恐慌遂從取締市票人手一面飭由警廳曁長沙縣知事切　　查各商店所出紙幣數目限令按期收回繳廳焚燬一面發出通告　有湖南銀行銀票統限八個月後一律兌現以期錢價跌落滙水低平迨本年舊曆正月錢價　水仍未稍低而八個月兌現之限期又日近一日實屬無可如何遂從内務司胡瑞麟之請先將礦業實業兩銀行歸併湖南銀行辦理所有該兩銀行之票　槪以湖南銀行之票幣兌換因兩銀行官股居多恐發出之票均須兌現故併入湖南銀行以歸劃一又令湖南銀行加發錢票收回銀票並令各稅關釐局准以湖南銀行銀票完納將使票銀缺　價格增高且因此逐漸收回以减輕其兌現之虧累及至舊曆正月底忽飭警廳曁長沙縣勒令各商店市票趕速收回並令出票較多之電燈公司及和豐火柴公司所出零整各票槪由湖南銀行代兌不數日間錢價鬆跌由九錢三四分跌至六錢上下漢票　水由八百餘兩跌至三百餘兩各項貨物亦因之跌價湯督見此情形以爲辦理有效即發一約近千言之長電報告中央詎至今月餘仍覺無甚效力因無現欵接濟滙水仍漲至五百七八十兩錢價亦提至七錢二三分市面反因此更形危險蓋以湖南銀行與各處往來祗認收入不肯放出而各商店所恃以爲周轉之礦業實業兩銀行又已先行歸併致各商無從挪用銀根日緊大有相繼倒閉之虞前日由内務財政實業三司呈請設法維持並由商務總會迭次代呈各商陳請議案湯督對於此事甚爲焦灼已令行商會詳細審籌妥議具復以期上下交益聞商會亦以此事頗形困難目前尙束手無策云 
[湘省尙在戒嚴]  
　　湘省自近月以來謠言四起迭次破獲黨人機關及發見炸彈等事而湯督被刺之說又復遠近傳聞早經通飭軍警並密派偵探嚴加防範一面懸賞緝拿乃日來謠言更甚軍警戒備益嚴茲將各方面情形彙紀如下 
　　約期起事之謠言　日前省城紛紛傳言謂有多數黨人濳來湘省爲譚人鳳等所嗾使並有與白狼聯絡之說已約於三月三十號起事旋因布置未齊改於四月一號乃届期並無影響又聞有仍須改期之說致　城居民異常驚恐軍警防範亦特别加嚴 
　　拿辦退伍軍官　日前有退伍軍官周月旦等多名被都督府調查員拿獲解赴府中究辦聞係黨案牽涉嗣經周之同鄕（瀏陽人探訪消息究係如何處分迄未得有確耗或云已經槍斃或云尙在拘留其實在情　外間殊難探悉 
　　添設城守司令　湯都督以省城近日迭起謠言殊爲不　深　　徒　亂擾害地方特於日前加設一城守司令官委任本府副官崔文卿承　斯職所有十二城門之軍隊人員俱受其監督　司令直接都督府不受其他機關之指揮其司令部即設都督府中云 
　　鎭守使查究造謠　長岳鎭守使伍禎祥君以近來謠言蜂起而有黨人煽惑軍隊之事昨特發出六言韻示一通云照得本使所部率皆秉性忠　上年奉命南下由鄂輾轉來湘沿途秋毫無犯具見有勇知方宗旨　已指定一意拱衛中央官長素明大義靖亂尤具熟　　　蜚　不入宅心正正堂堂目兵紀律嚴整國軍名譽早　　知　奸　　不畏當　豺狼官兵上下一德秩序若　在　團體固自堅結客氣殊　　山近聞破壞黨徒將欲逞其强梁不惜孤注一擲因之飛短流長意辦官民煽惑俾令禍起　　若不嚴行查辦何以除暴安良本部責任鎭守難容　小　張特派委員調查並飭軍隊提防一經訪查就獲立即執付刑章無論爲首爲從槪行斃以洋鎗本使言出法隨莫怪當之不詳 
[蘇垣學務彙誌]  
　　參觀團定期出發　吴縣敎育會各員組織參觀團昨已開會議定分爲二組甲組龔賡禹張炳生陶硯薇盛懷純李桐階等十員赴無錫一帶乙組陸季綬陸友益沈禹襄孔陟岵等十員赴上海一帶參觀各學校規模成績所需經費則由會中公欸内支用已擇定陽曆四月十九號出發 
　　山西調查員蒞蘇　山西省敎育司特派來蘇調查學務專員杜曜箕郭自勵二員已於前日蒞蘇先赴省立各校次赴縣立市立各校分别參觀日昨又赴各女校參觀並分别調查各項規則俾返晋後參酌飭辦　　部員視察各校　敎育部視學專員袁某於日昨來蘇視察　校成績暫假滄浪亭師範學校駐宿 
　　小學生不願種痘　蘇垣滄浪亭師　範學校某生前日忽發痧子兼痘之症該校校長以此等痘症易於傳染或出天花諸多未便令將本校内附屬小學師範兩級小學生悉種牛痘延請西醫楊濟之到校於十三號開種先令各學生各服藥水待其嘔吐之後再上痘漿當時各學生等多有不願意者又有呼救而哭者各生家屬聞之紛紛前往理論亦無可如何十四號楊醫生到校見各小學生大半未到故卽暫行停種 
[浙垣軍商兩界近聞紀要]  
　　軍防　朱都督汉紹屬嵊縣地當衝要防營單薄不足以資鎭　爰令飭駐紮筧橋鎭陸軍步兵第四十九旅第九十八團第一營第四五連於昨日（十五號）早晨五時特乘浙路專車開抵南星橋站由南星站㧞隊渡江開赴嵊縣以資防護又昨聞朱督准北说軍事處密電以白狼有意於浙擬由南陵入寇請預爲防範查南陵爲寗國府屬與漸一水可通由西至安吉一百六十里過埭谿入長興約九十里爲泗安之要道昨朱督已密飭來偉良團長節節設防並在泗安屯駐大營其各路　港責成水警巡防　　路事　（一）分路調查浙路公司理事會以前股東大會議决議歸國有業經代表正式簽字所有各局科處收支賬目以及一切器械均須派員調查聞杭州總公司及上海辦事處派吴輔丞楊渭泉調查甯紹　站派劉綏甫黄志容徐宗達調查筧楓各站派譚子才金子光調查江墅各站派丁輔之沈强夫調查均定十六號出發（一）代表返杭浙江旅京 
 
 
 

Page 7

 
 
代表與交通部簽字後卽行起　南下茲聞蔣孟蘋因　政改革問　暫留天津虞洽卿因貨物附加稅事已回甬江黄啺笙於昨日（十五）下午六時乘特别快車抵杭公司理事監事及各局科長偕往城站歡迎並相與慰勞云　　商情（一）反抗附加稅此稅屬於地方稅由行政公署主管仍歸各捐征收局帶收現因創辦伊始商民反抗甚劇聞將演出罷市風潮之耗現在各徵收局長均以辦理爲難紛紛晋省請示辦法未　省長如何指示也（一）維持金融策杭州錢業同行昨在柳　井巷錢業會館商議以近日戒備甚嚴謠風暗起金融爲市面樞紐與其臨時受軋不如先事籌備調　最近現洋存底僅有六七十萬元擬將大宗商　半付現銀半搭期票爲暫時維持計云 
地方通信 
[蘇州]  
　　修理萬年橋之周折　蘇垣胥門外萬年橋年久失修橋面朽　當經蘇州市公所議員季小松君提議動用公欵修理市總董　君反對之遂議定募捐興修約需修費不及千元旋卽分投勸　已募得四百數十元隨　料動工因聞羅煥章君西山煤礦發　亦向捐募羅君聞之以此區區之數尙欲四出勸捐未免貽　鄕里當令將已募得之四百數十元槪行退還原主其萬年橋工程由羅獨力擔任羅即喚匠頭前往查看丈量估定改造鐵橋面需洋一萬八千元羅君卽赴滬定購鐵條等項材料此陰曆上年十一月間之事也迄今數月杳無音信而該橋之面則已拆動一半行人更多危險日昨鎭守使殷獻臣君道經該橋目覩情形回署後卽諭飭警察石廳長查復嗣經石廳長派江某赴胥江市民公社調查情形後聞已商定由警廳派一科員同發起人季小松君至滬催請羅煥章君速來興修如羅君取消前議則由警廳另支地方公欵辦理 
[鎭江]  
　　律師組織公會　鎭城律師前擬組織公會日久未决刻由孫昭等集合團體堅决進行特於十四號十時假城内萬壽宫徵集意見公訂簡章以便早日觀成云 
　　歡迎意國公使　鎭江鎭守使施從濱君接江蘇馮都督函云　外交部電稱得悉駐京意大利國公使史福若君現由京漢鐵路火車前赴鄂省游　長江下游一帶並往寗鎭蘇滬各處觀覽風景凡　福若君經過各處除已電飭各觀察使歡迎接待外電請轉飭寗鎭滬蘇各軍隊查照如遇該公使過境務各妥爲護送以敦睦誼等因施君接函後已通令各軍隊遵照辦理矣 
　　改編水警紀聞　江北各水師改編水警現淮掦觀察使派梁君巨全於日昨至掦與水師統領楊瑞文籌議條件呈請都督省長核辦 
　　　　師船剿匪　江北護軍使蔣　行君近聞海州一帶有匪首仲八率領黨羽數千人大　刧掠勢　猖獗特於日昨調派砲艇二十艘星夜駛往海口會同水陸各軍四面圍剿以除匪患 
[安徽]  
　　懷遠縣　緝黨人　皖北懷遠知事李松材以前次偵緝黨人石奎一名研訊之下據供尙有同伴金子和由上海潛抵懷遠聯絡當地土匪　謀起事現金聞風遠逸不知去向等語供詞確鑿其在逃之金子和未便聽其遠　業已電呈都督請卽能令軍警一體協拿矣 
　　合肥全椒均已安靜　頃聞合肥縣之廣興集滁縣之常沙嶺等處　地相接水陸交通有黨人勾結土匪數百　約期暴舉幸事前經合肥知事偵破即請武衛右軍右路王統領星夜馳勦遂無隙可乘紛紛四竄惟時鄰縣亦一體戒嚴電省告急全椒縣知事旋獲李海珊　名并搜出僞示委任狀多件訊供確鑿立予鎗斃現在合全兩縣境内均已安謐矣 
[湖南]  
　　嚴追虧挪公欵　銅元局會計傳嶽虧挪公欵至五千餘兩當經該局發覺以與收支張劭誠有連帶關係遂由該局總理會同財政司審計分處委員并派總務課長吴源浩督同傳嶽張劭誠雙方對簿核算清結彼此糾葛當予逐欵剖晰經傳嶽承認係一人虧挪並開單蓋章以昭信守該局遂遵財政司批將會計傳嶽解送長沙地方檢察廳嚴追一面將收支張劭誠由李牧咨具保　釋乃傳嶽至地方檢廳供稱收支張劭誠應負連帶責任該廳特函請行政公署飭局將張劭誠交案對質以昭折服而張劭誠已回新化原籍該局遂將保户李牧咨並檢同原具保結送請着交復呈請公署令飭新化縣勒令傳張劭誠解省對質並轉咨長沙地方檢察廳派員赴廠檢查傳嶽虧欵證據以杜諉卸而清公欵云 
　　發起義務律師團　律師姚生范王英　吴　保賀學海何維道丁思誠黄傑戴修治等以律師一職原爲保護人權鞏固法律故受人委託輙負代理辯護之責任照章征收公費酬金固屬應得之權利第訴訟人貧富不均訴訟事民刑各别富者雖出鉅資莫損毫髮貧者則財力有限來源甚難訴訟初起已乏隔宿之儲訴訟終結誰爲將伯之助况民事不能指定律師辯護由當事人擇定委任公費酬金當然照章收受刑事雖可指定律師辯護或因職務過繁未必盡完全之責或因法院員少不能免疏忽之虞且限於二等以上徒刑始得指定辯護該律師等以任職已久於訴訟人困苦情形久已洞悉爰發起義務律師團凡屬窮而無告理直被屈者無論民刑訴訟皆願爲之代理辯護絕對不受公費酬金其有中人之產訟累太深經本團調查屬實者亦願爲之盡相對義務已備文呈請高等法院核准立案矣 
　　力夫罷市之風潮　常德爲濱沅水之一大商埠該埠力夫帮素來横蠻其力價每百斤一里路内需錢百文路遠照加重物則見十加五該處商會因力價過昻特新訂章程將其價酌减詎力夫等不服竟於日前全體罷市與商會爲　湯省長聞悉此事恐激成兇閳之　特於昨午檄令該縣知事會同守備營長王君妥爲　解稟復核辦矣 
[山東]  
　　添設瞽目工廠　東圲門外某敎會中人赫君在該處設立女工廠專收貧窮婦女入廠學織髮網及　花等手工以養成其獨立生活現該廠以省垣一班瞽目甚多向僅以算卦爲生現社會日進文明迷信破除所有瞽目所恃以營生者皆失其恃坐受　餧殊屬可憐特於廠内添築一部設立瞽目工廠招集一班瞽目入廠學習編織席筐等以工代　聞一班瞽目入廠者甚多云　　膠東水警之辦法　膠東觀察使吴君漁川對於水上警察職務異常注意特規定水警勤務辦法八種（一）所有内地之江湖河流行人來往　要之　各該管區城之警兵務宜盡力保護俾免水面盜賊之害（二）多設救生船預備救護商船遇風之險（三）石礁暗沙　灘等處　立燈塔使行船者知所越避（四）設立簿册無論何種船户均宜細心稽查將裝載之客貨等一一登記以免宵小混迹（五）保衞行旅以期發達商業（六）内地之湖泊水流遷徙無常沙面之淤塞亦無定期隨時調查報告以便開　疏導（七）專設偵探隊以搜賊匪（八）編定船隻號數以便稽核 
[雜評二（步陶）]  
　　俄人又逐華僑矣　華僑之見逐於俄已非一次推其原因不曰華人耐勞奪彼生業卽曰華人不潔易傳瘟疫而其驅逐時之殘酷則後先如出一轍今讀瓦罐中人泣訴之語蓋不知涕泗之何從也 
　　人不自立惟以託人籬下苟求生活俄卽不我逐於祖國究能有何關係經此苛殘遇待知有國土之可寳或相與而覓邊荒之地以殖以　固未始不可以謀生存競爭之所而俄人此逐或且足以警吾民而促其自立我人於此方將感謝彼俄人之不暇奚有於恨雖然非所語於蚩蚩者氓也且即曰能之孰有此民而令其自生自養徒仰鼻息於　敵之鞭打以求覺悟豈非可愧之甚者耶而况乎其必不可能也我念苦僑我益不能不以西北墾殖事業屬望於有治民之責者矣 
　　鄕人又刧知縣矣　知事之被厄於鄕人者一見於山東樂安再見於山西盂縣今湖北孝感又以知事被刧聞矣是何知事之多不幸也 
　　樂安以騐契取怨於民盂縣以稅捐招民毒恨今孝感則何爲者將以其撤任故而爭投　非之石抑以其宦囊頗豐足以爲分沾餘潤之資均不可知惟是彼匪蜂擁登船時曾大聲呼揭曰（我們孝感的錢還要給我們的孝感人）然則所以被刧之故已别有其主旨之所在矣嗚呼縣知事嗚呼被刦之縣知事 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南市捕獲黨人三誌]  
　　畢良臣畢一道張兆瑞胡得昭及婦人許月紅等五人因犯黨案嫌疑由警廳在南市大成里捕獲即於十五號一併解送鎭守使署發交軍法處訊究已兩誌前報茲又探得種種分别錄後 
　　軍法處之覆審　軍法處長王君於昨晨命提畢良臣畢一道重行研鞫供詞與在警廳時所招各情無甚歧異詰其此項委任狀是誰所發答稱由孫文頒發囑令來滬運動軍警兩界如願入黨卽可塡給又詰其委任狀内之姓名是否由爾塡寫答稱係由該軍官所報因未知其僞故逐一塡發詎料該軍官將委任狀取去之後哄我要設接應隊因此租賃大成里房屋甫經居住卽被報案拘拿是實又訊張兆瑞胡得昭二人據供係是同居實被誤拿嗣由王軍法長檢閱搜獲之委任狀上蓋（中華民國國民軍總司令之印）十二字至委任狀内之姓名則有塡寫團長張姓一紙王姓二紙李姓一紙獻雨泥一紙李玉隆一紙趙奎元一紙石田收一紙王廣富一紙李玉祥一紙朱景山一紙孫姓一紙共十二張訊至午刻始行退庭命令還押候再嚴行研訊 
　　房屋之看守　大成里第四十六號房屋係戴姓之產由烟妓許月紅之姘夫許某所租與月紅同住許在某公司棧房爲夥畢良臣係月紅之舊相識平時冒稱兄妹常與往來有時或在彼下榻被逮之前夕畢良臣先在許處住宿至夜半畢一道張兆瑞胡德昭三人同往借宿詐詰其何人畢良臣謂係友人暫宿一宵卽行同去至警探往拘時許已出外故未波及現該屋已經第一警察區署派出巡長警士各一名在彼看守緣屋内物件無人經管慮有散失也 
　　鎭守使之電話　上海縣洪知事前日接鄭鎭守使電話謂據滬南警察分廳報告在大成里緝獲黨人畢良臣等訊知該黨現已集有千餘人有定於十七號（即今日）圖攻製造局及軍警政法各機關擾亂大局之說雖經先期破獲奸謀洩露惟在外同黨甚多恐有仍圖暴動情事飭卽預爲防範以備不虞云云洪知事當飭地方警察景警務長派令全班偵探自卽晚起分投查緝以保治安 
　　中央之覆音　鄭鎭守使自此案破獲後已兩次電致中央政府及江蘇馮都督請示核辦旋於昨日（十六）接有參陸兩部電傳袁總統令據聞係飭鄭君嚴密研訊務得該黨計畫之眞相以憑核辦鄭君已飭軍法課遵辦矣 
　　事前之探誘　聞畢良臣等均係北直口音此次運動某軍官自以爲同是北人遂竭力聯絡以爲此番必可達其目的該軍官亦佯爲同志探誘實情故畢等遂被拿獲並聞畢等供詞初甚狡展所謂某處設有秘密機關及種種計畫均由該軍官於事前探誘所得現在以之駁詰始行供出云 
[又有軍官誘獲黨人]  
昨據軍界中人傳述駐紥製造局第十三團第一營某軍官近日每在滬杭車站一帶密查黨人嗣於本月十號左右見有陳元升一人日在車站徘徊形跡可疑該軍官即與結識探知陳元升係黨人所遣益以和顏悅色與之周旋陳遂托其設法勾結同營軍人並即贈洋一百餘元約定十三號午後再在車站會面商議一切該軍官得洋後密報該管長官轉報旅長臧和齋君諭令將計就計即於十三號午後仍往車站守候陳元升果然发約而至該軍官見面後即暍令軍士將陳捕獲解營研訊供認運動不諱業已解由旅司令部於昨日送至鎭守使署發交軍法處訊究矣 
[指拘龔振鵬後之續聞]  
　　鄭鎭守使偵探指認之黨人龔振鵬曾協同捕房將龔獲解公共公廨訊供不認還押准龔延律師到堂辯護再行訂期研訊在案茲悉龔帶回捕房後與尋常未結人犯同押一處未幾卽由羅利士禮明穆安素等律師之招攪人均持律師西文信函先後至老閘捕房稟准捕頭與龔接洽據龔聲稱彼實非龔振鵬本人如將龔振鵬之小照辨認即能明白此次由安徽原籍挈妻來滬家道清貧律師延請何人不能自主須由經理此事之親友主持其經費亦須親友資助訽以親友何人住居何處則不肯直告現聞由龔友某西人擬延德雷斯律師出庭辯護云 
　　又聞鄭鎭守使因前日公廨預審時龔不肯供認非調查實在證據難期早日引渡故於日昨特將緝獲訊供各情電呈參謀陸軍兩部請飭皖省速將龔倡亂證據查示以便公廨下次開庭証明要求引渡云 
[編輯自治歷史之開始]  
　　前上海市政廳總董陸君以自治機關現已取銷而自治事宜之歷來成績不可任其湮没故擬自自治創辦之總工程局爲始以迄自治公所市政廳等歷經九載所辦之各項事宜編纂成册命名曰自治機關歷史昨由吴懷疚穆　齋等在南商會即市政廳清理公債處開談話會邀同前市政廳　董等公同　議編輯章程由各董分别擔任然非與工巡捐局長熟商機宜考察成案未易下手爰定今日在滬北中華菜館柬請朱局長壽丞到場籌商進行方針云 
[解回謀斃探夥之從犯]  
　　匪人王阿壽（卽小阿壽）因於去年六月間在二馬路樂也里與同黨屈阿龍暗殺探夥陸阿根（即生瘡阿根）由捕獲解公共公堂訊明將王屈一併解送内地官廳訊辦在案茲悉此案已經地方檢察廳研訊屬實判王永遠監禁於昨將屈阿龍解回公廨請示中西官判屈暫押老閘捕房着於下禮拜四解堂核辦 
[事主不認原贓之原因]  
　　盜匪顧廷奎（即周占元）黄德岐（卽孫長發）劉耀林（即劉耀友）傅有田（卽傅玉田）與同黨李金堂林潤九金餘生及船户潘金生等匿居新閘大沽路六百三十號門牌婦人莊吴氏家内被匯四捕房華探目楊掌生等偵悉業將顧等男女九名口一併拿獲並抄出小皮箱及當票多張一併拘解公共公廨訊知顧等曾在無錫大墻門地方夥刦保滋當舖値洋五千元之衣飾並拒傷更夫謝根甫及無錫北門外謝港地方夥刧謝志軒謝均寳等値洋二千五百元之衣飾又刦該處商橋地方馮俞氏（卽馮根和）家値洋一千二百元之衣飾開鎗擊傷用人周阿長携贓逃滬後復搶刧泥城外推而司路二十四號門牌胡金聲家金飾各物判分别押查在案茲經捕房查獲原贓嵌寳金戒白玉酒杯等物與胡金聲所報失贓符合諭傳失主至捕房認贓詎胡推稱不是業經捕房調查原因蓋胡金聲又名胡老八係已故前清江甯藩司胡稼禎之子此案因牽涉與胡同父各母之兄胡老四且所失與所報失物懸殊因恐究伊　報堅不承認原贓亦不愿到堂質證以故捕房昨將該盜等解案請究並稟明前情及盜匪周占元在捕房供認與胡老八之兄胡老四糾搶胡老八家祗刦得現洋七十五元烟膏五十兩嵌寳金戒等物等語復將胡老四與顧廷奎換帖闌譜呈案請察並由無錫鄧縣知事派警持文並帶同事主及賞格洋二百元投案證明前案據稱顧之同黨李巧祥業經獲案供出在案各人請將人贓一併帶回歸案堂上詰問胡阿四曾否到案據西探稟稱原告不認弔到原贓未便將胡提案聶襄讞得供商之美領事判顧等仍分别還押候下禮拜二再行訊核 
[王參軍喝拿兜售烟泡之山東人]  
　　山東人王阿四身帶鴉片烟泡每日至製造局西栅門外售於軍人每一烟泡售銅元三枚事爲第七旅參軍王雅泉訪悉以鴉片一物禁令甚嚴居民私吸尙須按律懲辦乃王阿四竟敢携帶烟泡售與軍人實屬膽玩已極故於昨日午後守候在西栅外密查嗣見王阿四又來求售當由王參軍喝令兵士拘獲搜其身畔共有烟泡十餘枚遂卽解送海陸軍警察隊拘押稟奉臧旅長命令着卽嚴行研鞫稟候核辦 
[濟渡社經費竭蹶]  
　　附設前市政廳内之濟渡社曾經遣送流落客民及退伍兵士等歸里者已達一千九百餘名刻因該社經費竭蹶暫行停止報名另籌欵項繼辦經該社經董等函致上海縣洪知事請爲另行撥欵進行茲經洪知事函復謂欵無可撥惟祈該董等另再籌維云云該董等亦以無從籌欵難再維持故該社恐將停辦矣 
[警察敎練所將次遷移]  
　　設在小南門外圖書公司之警察敎練所經韓省長咨請薩督辦轉飭滬南崔分廳長着覓地遷移　出該屋爲巴拿馬賽會江蘇省展覽會之用已紀昨報茲由崔分廳長擇定前滬軍營舊址業已雇工修葺不日卽可興遷矣 
[防備收捐浮冒之通告]  
　　上海工巡捐總局局長兼閘北分局長朱壽丞君昨發通告云查本總局征收特稅徵費等欵均係塡有捐票各捐户照票繳捐後由收捐員隨時將捐票掣交收執絲毫不容浮冐本局長接辦以來於各項捐務尤隨時切實整頓現在所派收捐員中倘有弊混情事准由各捐户搜取證據來局報告查驗確實後立予懲究各居民舖户等應繳捐欵亦卽按票清繳勿得觀望玩延自取咎戾 
[限交脫逃之劇盜]  
　　劇盜廣東桂林前被一區三分署偵探拘獲解署收押候送南市警察廳司法科訊辦不料該匪在押脫逃由署員稟請崔廳長核示等情已紀前報兹悉此案經崔廳長查得廣東桂林一犯在於華界犯持械行刧案多起此次旣獲之後又遭脫逃實屬疎忽之至應着該署員將是日疎　之門崗並　番各長警送廳收押着限十天内將桂林務獲到案延則定于比究 
[查明無帖開行之實在]  
　　西鄕二十八保五圖法華鎭商人王少華開設行號所領部帖祗有柴布等類並無花米字樣茲因王在鎭兼售白米棉花等物當爲鄕董楊曉岩等查悉以其無帖違章投上海縣公署稟控前日洪知事派莊科員下鄕查明屬實立將其斛子取出暫交該圖地保包錫卿收管一面回署據情報告 
[調查地保業產]  
　　本邑二十六保二十二圖地保楊彙樓二十四保三區五圖地保葉阿木等虧欠忙潛銀兩爲數頗鉅經上海縣洪知事飭吏提案押追在案詎楊葉兩保挺押不理茲由洪君查得征收地稅暫行章程第二十條並二十一二十二等條若經收地稅隱匿不繳者卽行拘押如拘押至一月以上延不措繳者應將其業產發封若發封至一月以上仍不清繳者卽將該業產定期拍賣今楊彙樓葉阿木兩地保拖欠國稅甚鉅延不清理自應援照此項章程辦理昨已飭派催征吏丁龍海王春林等往查楊葉兩保業產坐落何處應値若干稟候發封矣 
[信船中支票被刦]  
　　四川重慶商會據巴縣分會報告曾森昌信船中途被盜劫去申漢兩埠各號所立支票共有九萬七千五百兩之鉅當經該縣拿獲匪犯搜查票券已無蹤跡請爲電達上海總商會轉致行政各署出示布告中外商民切弗收用等因該會立即電致上海商會昨由該商會備具公函另附清單一紙轉致上海縣洪知事請爲出示嘵諭矣 
[汪廳長注意馮鄕董案]  
　　上海地方檢察廳司法巡警金寳山前將奉諭發押之閔行人馮子英（卽馮子雲）私行開釋以無賴丁六九頂替代押事爲汪檢察長查明將金寳山並通同舞獘之邁婦陸姚氏以及馮等先後拘獲到案諭令分别釘繚收押候究在案茲悉金寳山等自收押迄今將届旬日該廳尙未派員預審究其原困聞須將前被馮子雲吴阿三等具保出外逃逸之賭徒李毛林等九名及串通作獘之金夥名鑑泉等一併拿獲到案始行審理所以連日金馮等在押仍禁止家屬親友探望及遞送食物等事汪君於此案極爲注故關防格外嚴密云 
[米行夥還押候判]  
　　南市董家渡已閉源泰米行股東俞春記薛仁熙等前投地方檢察廳控該行執事張福林監守自盜私收客賬一案曾由檢察官提案研訊明確判令將張收押一面起訴審判廳在案昨日午後刑庭推事惲福鈞會同田檢察官開庭辯論原告所延之文超律師出庭聲訴被告侵呑洋一千八百餘元并將各賬簿呈案請察被告亦延律師出庭辯護惲君謂張福林侵呑罪當然成立此案公訴終結判將張福林還押聽候送達判詞 
[楊廳長升任]  
　　上海地方審判廳刑庭庭長楊樹猷君昨日奉司法部命令着升任浙江杭州高等廳刑庭庭長楊君奉諭後卽清理案牘預備移交矣 
[𡟋婦之女迷路]  
　　孀婦王朱氏之生女年已二十歲冋來隨母寓居城内清節堂内前日即十二號該女由堂出外乘坐黄包車擬赴高昌廟地方探親嗣因尋親不遇又値大雨在製造局附近地方迷路當爲海陸軍警察兵所見詢其住居何處該女似有神經病者僅云清節堂三字故由隊長王雅泉通知該堂詰詢始悉孀婦王朱氏之女昨由該堂董事派女傭持函投請該隊給予領回矣 
[控追逃妾案判决]  
　　劉玉書前投捕房控稱娶妾吴氏被顧百謙誘逃有董顏氏知情求向氏追究等情昨由捕房將原被告解送法公堂請訊劉稱娶吴氏爲妾已有三載上年春間商人因患病被店夥朱雲甫勾引顧百謙到來與吴氏通姦逃逸今已獲到求請重究吴氏供實受朱顧之愚私逃是實顧供認誘逃不諱朱供吴氏私逃之事稍稍知情惟並無代爲勾引之事判顧與吴氏均押六月期滿發堂再核朱押十四天 
[搶親受罰]  
　　姚杏春投法公堂控稱甥女徐英梅父母雙亡由小民撫養成人從幼許配與顧海根爲室乃顧並不央媒關說迎娶竟於昨日糾同多人至小民家中强將甥女搶去冋阻被毆今報捕房拘案求究訊之英梅供詞相同顧供從幼聘定英梅爲妻費過財禮洋若干元今因姚索聘太奢無奈作此搶親之舉聶讞員判顧罰洋十元英梅交姚領去着顧正式迎娶成婚 
[懲儆旁聽人之胡言]  
　　法公堂向來訊案任人在公案前栅欄外旁聽詎近有原被告之親友在栅欄外任意敎供旁聽之人亦有互相私語迭喝不止者昨日審訊沈阿三所控竊車案時忽有朱玉生在欄外胡言事爲法副領事德君所見大爲震怒飭探將朱拘案罰洋一元以儆德君以旁聽人在堂言笑殊屬藐視法堂聽其如此成何體統當商之讞員聶君嗣後再有在堂插供及笑語等事卽行拘案訊罰 
[意總領事回國]  
　　駐滬意大利總領事壽爾西君請假六個月乘輪回國所遺總領事一缺由副領事羅斯君暫行代理 
[小工被毆身死]  
　　小工顧阿金住居甘肅路一百二十一號茶館樓上前晚由流氓周錫雲等三人欲至顧處賭博顧以深夜不允周等遂怒將顧蜂毆受傷而散由茶館夥郁雪林見顧鼻口流血當卽投報捕房捕頭派探送往同仁醫院醫治經醫生將外傷敷藥其所受内傷命赴内科處診治嗣因内科醫生他出顧卽歸家繼因肚腹痛極頓時氣絕由妻潘氏復報捕房屍體車送驗死所昨經中西廨員蒞所驗得死者右額上有紅色傷㾗一處實非致命之所惟内傷須剖腹再驗因屍妻顧潘氏不願剖腹當即具結收殮並由捕房將周緝獲解案經中西官研訊一過着仍帶回捕房候禮拜二解送公堂覆訊核辦 
[訊究大帮匪徒]  
　　揚州人王大六子廖二（卽廖者貴）張三吕林王洪榮王文道（即王三）王大張正六及婦人王氏陳李氏王顧氏朱　氏王劉氏等男婦十三人因串竊梅白格路八百二十七號門牌季劉氏家値洋一萬餘元之金珠綢皮衣飾等件分贓逃匿業經滙四捕房包探鍾星南金福壽等偵知先後移提到案押候訊究在案前日午後由捕將一千人犯解送公共公堂訊究先由捕房牛門律師上堂譯訴案情並稱該被告尙有糾黨持械搶取温州路四百零一號門牌物件並在白克路弄内攔刧金鐲等案應請訊究並經中西探稟明查獲及先後前往揚州移提情形孫　讞核供以原告未齋與英哲副領事會判仍着分别還押候下禮拜一再訊 
[小茶館抽頭聚賭]  
　　貴州路一百七十六號小茶館主曹小山因聚賭抽頭違章被捕房查悉於昨日將曹傳至公共公堂訊實判罰洋十元充公無洋改押十天以儆 
[古董掮客之賠洋]  
　　吴美堂控古董掮客謝雲山吞没値洋六十元之古銅香爐一雙等情業經公共公廨判謝交保限交香爐在案昨日又由公堂復訊原告偕證章長發投訴前情訊之被告由古董茶會公延律師到堂代辯並由見證沈月亭楊正林陶乾生等先後上堂證明前項香爐實由原告自行交與不相識之人與被告不涉判謝交保限兩禮拜賠還原告洋二十元無洋改押十天以儆 
[招搖撞騙之懲儆]  
　　盛松茂與傅開林因知莫管氏之子因案在押法捕房以代託捕房代表牛門律師處繙譯陸鴻飛運動釋放爲由向氏騙取運動費十五元未見效力氏知受騙控由捕房於昨將盛傅二人拘解公共公堂請究原告投訴前情繼由陸鴻飛上堂供稱盛松茂於前充巡捕時相識茲聞在外冒名招搖撞騙請爲訊究據傅開林供與原告親戚故託盛轉求陸鴻飛運動其洋由我付與盛手是實訊之盛供詞支吾中西官核供判傳還原告洋十五元開釋盛押西牢三月示儆 
[不認冒取滙銀]  
　　法租界永利公司報關行夥謝利甫因私蓋圖章至匯豐銀行冒取滙銀八十兩經該公司經理陳安甫查悉報請捕房於昨將謝拘解公共公堂請究經王襄讞會同美領詹君研訊據稱係向代托報關之某公司說明往取已扣除欠洋五十三元不認冒收判押候見證到案於下禮拜四質訊 
[好事不成]  
　　浦東高橋西鄉陸家宅倪桂生之弟紹林曾央曹某爲媒向開麫店之戴某請求其女年庚尙未定親戴亦不願許婚詎倪姓竟於本月十二號糾衆前往搶親幸經鎭董到場喝散而戴　豆腐店主婦吴鳳珍本爲蟻販遂唆使戴女潛逃被其父覺察欲將女處死經人解勸方始得免 
[收押被告]  
　　楊向榮控歇夥曹永清司賬舞獘一案因第二初級審判廳董推事延不開庭楊以被累不堪欲索還訟費保證金曾經在廳吵鬧前日下午經董推事開庭覆訊曹仍不認而被告保人許盛福拖欠房租私行搬逃亦被房東黄姚氏扭控到案故判令將曹收押至黄姚氏控許你租洋四十二元一案判還洋三十六元着交妥保限七天繳洋 
[私售洋烟]  
　　昨日法捕房各探捕拘獲私售洋烟之陳雲海夏阿生曹生香陳王氏張阿三等五人均起獲烟具多副解送法公堂請究陳等均供後來不敢再售求宥判各罰洋二十元充公 
[汽車碾斃洋犬]  
　　某洋人投法公堂控稱所畜之犬前日伏在門外有汽車夫姚雨田駕車不愼將犬碾斃請爲究辦姚供小民照章行車該犬自躍入途中急開倒車退避已經不及並非不愼小民不任其咎判將案注銷 
[公共公堂瑣案]  
　　婦人王張氏控著名地販奚朗如抵單不贖一案迭次傳訊均抗避不到判改傳爲提奚仍避匿不出無從提訊故前晚聶襄　與觀審西官美領詹君判被告始終抗避不到應照原告所控缺席判决如再抗不遵繳定將所押單地拍賣備抵不足再行訊追　　謝加發　證胞弟謝加仁謝加福控胞兄謝加祥賴欠行兇業經訊判候查在案前晚王襄讞與觀審之奥領克君升座復訊之下以原告所控證據不足判將案註銷 
　　胡聖林胡雲生因地皮糾葛控訴胡榮華一案業經訊判各邀公正人理處在案前晚由廨復訊兩造各執如前王襄讞與觀審西官奥領克君判再　限七天仍着各邀公正人理處禀候核奪　　王二姐控陳和尙抵單不贖又倪寳田控胡子宗欠洋等案昨由捕房將該被告等傳案請示奉判分别交保候訊 
[謝贈]  
　　競譽公司組織競舞臺聘請前新舞臺全體藝員假醒舞臺舊址開演昨承惠劵兩張書此誌謝 
雜評三（字） 
[上海多盜]  
　　上海搶刦案件旣層見迭出未有已時而他處搶案發生之後其盜匪亦大都潛逃來滬是固因上海消贓窩贓之處多亦因繁華之地足以肆其揮霍故若輩遂趨之若鶩耳迨揮霍旣罄則又施其强横野蠻之手段予取予求固甚便也但一朝逮捕小之則失其自由大之卽喪其生命至此而始追悔其揮霍之無益已無及矣然而冥頑之徒安有遠慮潛移而默化之仍有待於社會敎育之發達也 
來件 
[補錄全國商會聯合會審查稅則案報告書（三續）]  
　　（五）大會提出稅則各案查有江蘇省事務所據蘇州商會提議請求政府將各國稅則分譯華文通告全國商會俾便華商運貨出洋一案本會查通商以來華商運貨出洋貿易類多不諳外情動遭虧損亟須力圖挽救抵塞漏巵除原案條文有關徵免問題業已彙列本案外應請譯布各國稅則理由提出應否呈請農商部咨商外交部通行駐外各公使關查最新稅目譯成華文宣告全國商會之處出自公决（六）大會提出稅則各案查有湖北事務所左君質鼎提議公舉代表與議通商稅則一案本會查庚子條約有修改商約之文因派盛宣懷吕海寰爲商約大臣在滬修定中英中日中美各商約此時修訂續約全國商業有連帶關係事極鄭重將來加免兩抵不敷仍舉别稅以彌其闕洋貨多一分增加即華商輕一分擔負若不切實調查進口貨價僅據各海關稅務司報告遽與各國訂約殊不足以饜商情而期核實應否呈請國務院遴派商約總裁設局硏究得由商界公舉代表擔任調查力盡義務參預商約俾補時艱之處仍祈公决再公舉代表一事將來如何選舉亦請會議預爲之備（七）大會提出稅則各案查有江蘇省事務所提議呈請政府裁撤淮關改由七縣商會認繳稅欵一案又據清江商會請裁撤江北關捐改良征收方法一案又據寳應商會請取消寳應稅房一案本會查此三件一爲淮安三關十八口並又遍設旱卡星羅蓁布關役檢查動輒敲詐萬不得已而由商會請認者一爲江北關捐其雜費過於正稅數倍十數倍更有沿河一帶督捐撫捐漕捐道捐縣捐種種名稱均沿前清而來苛索尤甚萬不得已而請改良征收者一爲寳應稅房設立於前清中葉自抽釐金以後仍未　除每年由縣報解額征銀五百十餘兩而搜索商民奚止倍蓰萬不得已請由商會照額認繳者前經大會公决江北關卡苛斂實比江南爲甚候審查後提交本會呈部核辦合將理由提出應請大會據情呈明農商部咨商財政部飭知江蘇國稅廳遴派委員赴淮安清江寳應等處會同商會考察艱苦情形設法改良維持現狀是否請公决（八）奉大會提出稅則各案查有江浙皖三省絲繭總公所提議畫一稅則槪照士貨値百抽二之例征抽繭捐不得特别加重致與别國產絲成本不同大碍銷路一案本會查近年中國進口貨價合銀四萬萬兩出口貨價合銀三萬萬兩不敷之數均係現銀 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬及第新知事之家書] [  一帆]  
　　兆貴胞弟手足此次考試兄蒙取列甲等諒家中已恭設香案望闕叩頭矣現兄已分發某省縣牌在即擬卽於明日出京急欲禀到不及回里到任之後弟爲兄管理財政蓋會計出入須心腹人否則不能造花帳也内弟某某可引爲警察長望卽告知蓋查烟查賭罰欵甚巨亦須可靠之人　任三弟暑假時能於初等小學畢業否如能畢業則於中西學已略有門徑可推舉爲縣視學縣視學之薪水不減於科員也至一切窮親友如有懇情謀事者望一槪謝絶須知上峯尙有薦下之人不可不應承來無位置徒耗兄之供給亦屬可慮接信之後望卽同汝嫂到省所有麻雀一副象牙鎗一枝陳膏十餘兩均須帶出是爲至要至前日進京時所借各欵如來催索約以到任後本利一併清還决不有悮專此順問近佳　兄某某手啓（三） 
尊聞閣詞選 
[春陰] [  天白]  
　　幾日春陰試馬遲小樓愁臥雨絲絲明珠誰洒眞娘墓正是棠梨花放時 
　　朝晴 
　　九陌朝晴不動塵柳烟濃綠畫圖新輕車如水城南路三月韶光惱殺人 
[春夜] [  恫百]  
　　遙夜焚者坐新詩何處尋鐘聲搖樹影月色弄花陰不見美人至碧雲千里心閒吟復獨酌春漏聽沈沈 
　　夜泊白雲溪次友人韻 
白雲溪畔月如烟正是詩人夜泊船無數樓台齊俯水苦吟到　不成眠 
[訪服部博士於下澁谷鄉居卽題其齋壁二首] [  南湖]  
　　乍見各無語遠游誰與親十年滄海别一榻臥雲身燕市昔同醉爲花負好春（月之四日櫻花被雪不勝搖落之感）何當出塵鞅千萬買芳鄰 
　　學子驚餘　莘莘澤正長玄經今寂寞小築見清光送客月在地敎兒書蒲牀遠關待羣彥　齒誼難忘 
筆記 
[焚券（續昨）] [  韋士]  
　　生曰此不義財得之不祥母曰爾父因宿仇故借以洩憤爾父好行善得資仍捐作善舉也生曰劵猶在家乎母曰然生自思五千金非中人產彼商子用以權子母資事畜奪之不幾貧乎義發於必夜盜其劵而焚之父歸伏地自陳父怒操大杖遂之生不逃背肉盡脫血流漂杵生泣曰父爲此不義兒代父焚之彼家亦感激無旣願父恕兒也卽令彼家非吾戚兒爲義激猶將毅然行此不稍濡滯况爲舊婣婭耶怨以德報古人所稱願父圖之攘羊事似不可爲也兒與彼家女餘情尙牽連父能不念舊惡破鏡重圓兒之幸也若其不能兒願自刎父前依袓父祖母於地下祖父袓母必憐兒也父怒解撫慰生縣令江左任某有政聲人尤和藹次日命役招兩造判僨務女父慷慨願捐金作善舉生父慚甚不能出劵相示縣令曰予作令數十年事之奇未見有如此者劵不存而冒昧索金此胡可者詐索耶抑戲侮予也足下亦曾出仕胡爲輕視父母官如掌上物其中有曲情乎予願聞也若無之國法有在生父再拜曰劵昨爲兒焚矣乃陳生哭諫事縣令曰賢少年也可追蹤彈鋏而歌者矣娶未生父曰未也又再拜陳廢婚約事而女父亦陳觀燈對哭事縣令歡然曰多情兒女也予當作合之成一韻事是時値鄰有歲饉流民載道有人捐粟八百石而不言姓名縣令用以濟貧忙忙終日一月後生與女成禮縣令日夕始至生家見新人皆秀美如玉不覺狂喜撫生背杖瘡斑斑縣令乃謂生父曰足下今得佳兒佳婦矣好善人曷捐千金作善舉蒼天且祐爾子俾杖瘡早痊也生父再拜曰請如命前捐粟八百石今又將盡吾力爲流民謀生計也縣令大喜而去 
　　韋士曰又有談銀釧獄事者謂有書生訂富家女爲室書生兄爲賊家產盡蕩書生亦不齒於士類季冬嚴寒緼袍鶉結無憐而問者一日爲其岳所見歸與家人言而歎之女聞言泣不可仰父命婢作新絮袍欲以贈書生女陰脱腕上銀釧裹袍内書生得袍不知中有物也慚着交并不即着挾而過市爲　者所拘謂窮兒焉得新袍必竊來者生見縣令抗聲言袍非竊來者縣令取視銀釧　地鏗然縣令怒曰此賊贓無疑不容陳辨杖而禁於獄書生絶粒死女聞之夜縊夫吾國舊婚姻未嫁娶前均無情愫可言此二事獨否一慘一歡亦幸不幸之謂歟古語有曰作宰者能明察秋毫則民無寃抑而死者眞信然矣 
自由談話會 
　　儉德會規則　一不狎邪　二不賭博　三不必以酒食結交四不必華服　五不輕寒素 
　　入會者鄞縣黄　夫　奉新閔濬章　閔杏章　鄭州隴海鐵路公司余明德　高蔚若　仙女廟陳蔭庭　吕伯楨　杭振華　朱律三　淮安許汝功　江都何鍾偉　蛟川虞子箴　皖　洪文邦　蘇州蘇琴舫　六安楊映章　黟縣吴翰藩　吴錫康　鎭海楊克亮　曹昌垚　李光康　鄞縣徐仁楷　劉河沈瑞元　杭州宋鶴齡　紹縣俞鼎仙　華亭岑文炳　揚州趙序東　徐浩如 
劇談 
[續論瘦鵑客串血手印] [  振之]  
　丁悚評瘦鵑串血手印於法庭一幕太簡直無精采余不然之檢察官謂汝有三件證據一銀生内少洋二百元汝亦有洋二百元二銀行各夥計皆到屍場（飾檢察官者誤言爲各銀行夥計齊到）汝獨未到可見畏罪引避三包探　前詰問汝倉皇失措可見心虚圖遁就此三件即汝犯罪之　證否則義父被　極　奔喪　是特林謂我已被義父　出此事實在不知檢官謂汝身上有洋二百元無可遁　特林謂我身上有二百元堂上卽謂是犯罪証據設或他人身上亦有二百元堂上亦指爲犯罪　據否檢官謂汝是嫌疑犯非他人可比又謂此外再有理由辯論否本廳長當援據新刑律某條提起公訴（或　　手印是外國戲不宜用中國新刑律）特林謂堂上証入我罪我求不願辯論義父生前待我厚我願一死以殉義父統　以上種種問答亦尙近情至於簡陋之咎不在演劇者乃在編劇者設使特林當時侃侃鑿鑿大放　詞他不必論銀行所失者銀元而特林所懷者爲鈔票卽此一端已足使檢官頓口無言然使如此一頓下幕如何做法况血手之印直到律師窮詰以外証據方從偵探長交出絶處逢生乃劇情之故意曲折也質之丁悚以爲何如 
其他評論無甚過當惟雙雲之檢官猶覺太酸如其言曰證據鑿鑿法律精詳此等處咬文嚼字令人噴飯 
小說 
[俠紹介（三）]  
　　少年笑曰迂哉若也若旣嘗與此賊爲故交以理推測當必有小影留遺盍出以示吾復仇事吾爲若任之何如者李生雖至感其誠在理與勢要不忍再拂第睹少年荏弱類已縱有百輩尙非金敵今乃欲以孤身徒手代任復仇竊恐舊仇未復而新恨轉滋也正遲疑間思　一言以　客顧急切竟不可得但頻視少年面少年若已見肺肝者笑曰若胡爲屢目吾殆恐吾非金賊敵抑何輕諒天下士且即使行之無少效吾身尙足自全卽使不足自全於若亦復無絲毫之損失蓋死者不可復生生者固無時不可就死若胡勿姑從吾請淹留信宿如竟不效若死未晚再却則非人情不可近吾亦從此逝矣李生始求速死茲聞快論於計良得乃强起再拜稱謝導少年抵家然燈出金某照片上之並言此賊有力如虎嘱戒愼少年搖首曰母慮試言方向距離及所居有無識别否速相告李生一一指示之少年大笑而起曰即此已足吾去去卽來幸坐待也李生方欲起送而少年已去遠矣李生心有希冀方寸問轉難寗靜時作一快意想則拍手曰金賊汝亦有今日耶一世之雄而今安在又作一失意想則以吾銜寃乃累少年此心耿耿胡能少釋乃以齒嚙唇目灼灼對燈注視若燈光忽幻成異彩也者正恍惚問少年已返提囊挾裹笑謂曰幸不辱命乃置裹於榻發囊示之赫然仇人頭頸血尙淋漓也李生奔角有聲然不能吐片語以鳴謝　少年止之探懐出紙幣盈握曰是亦得之彼中者若持此東行南行無不可盍偕裹中人好爲之李生方欲有所陳述而一刹　問少年逝矣出户急追了無蹤影木立良久如夢初覺還視頭顱但餘沔水骨肉均已化去愈益驚異以爲神助棹間紙幣約略檢點數乃不貲更舌橘而不能下陡閔裹中作聲急發視之蓋三十餘麗人也彼此駭怪互相告語此麗人者自述爲金賊黨徒自鄰村刼得取悅渠魁者正肆强迫而窗外忽有電光一閃寒威　人伹見賊尸横倒已喪其元妾遂驚極而暈今在君許不識妾身胡由至此也李生爲之詳述顚末女始了悟曰若然則吾曹其遇仙乎仙人之言烏可背願侍君行李生遂挾女星夜遁走吾友値之於魯已與女成婚變姓名爲余復生云 
仁後曰吾艸是篇竟咄咄稱怪事夫李生所遇少年據述可二十許豐姿美秀類臨風玉樹濯濯撩人雖口操北音而言詞和緩明淅娓娓動聽在李生始固未敢信其有成何意三小時　乃竟能越重垣誅狂賊出被雞之女子而妥爲之紹介妥爲之籌備且藥化賊元俾無留影策畫周密令人感泣聖乎技矣 
文字因緣 
[春柳劇場開幕宣言] [  紅撰]  
　　民國三年四月十五號春柳劇場假南京路外灘口謀得利開幕新劇同志會會員悉隷之其間以路遠未及卽至者亦數人名以春柳從初志也溯自乙已丙午間曾存吴李叔同吴我尊謝抗白李濤痕等留學扶桑慨祖國文藝之墮落亟思有以振之顧救人之精力有限而文藝之類别綦繁兼營並失不如壹志而冀有功於是春柳社遂出現於日本之東京是爲我國人研究新劇之始前此未嘗有也未幾淮徐告災消息至海外同人演巴黎茶花女遺事集貲賑之日人驚爲創舉嘖嘖稱道新聞紙亦多諛詞是年夏休業多暇相與討論進行之法推李叔同曾存吴主社事得歐陽予倩等爲社員次年春春陽社發生於上海同人慶祖國響應有人益不敢自菲薄謀所以擴大之會陸　若馬絳士等連翩至同志漸衆因一演黑奴　天再演生相憐等劇於東京之本鄕座旣而馬絳士創寄生社陸鏡若歐陽予倩吴我尊謝抗白創申酉會實春柳之旁支初未嘗自别於母社而稍呈華離之象電術奇談熱血等劇亦賡續排演日本各報特著批評謂演歐美劇爲日人所弗如雖見重於彼都人士者如此然同人猶以爲未足不敢稍存自滿之心次年李叔同曾存吴格於事勢不能留東主社事改推陸鏡若歐陽予倩任之是時同人漸有歸國者社事因之小挫陸鏡若乃獨從日本著名演劇家藤澤淺二郎游庚戍同人集上海合王鐘聲徐半梅陸露紗董天涯陳鏡花蕭天呆等演愛海波猛回頭於張氏味蒓園之文藝新劇場是時社會於新劇之觀念頗淡漠不足以圖久遠復計偕　渡陸鏡若則從文藝協會之坪内逍遙博士作汗漫游辛亥武漢舉義留學生念國事多艱紛紛棄學歸將圖自効同人益以文藝小道不如姑置之亦聯袂返國民國成立後曾存吴陸鏡若吴我尊馬絳士就海上重組演劇同志會設事務所於海寗路曾爲某團籌資演鐵血於歌舞臺未幾陸鏡若去之蘇州馬絳士等仍居海上易名稱爲新劇同志會會員益衆之常之蘇之杭每至作旬月留均爲當地學士文人所稱許社會鐘家庭恩怨記其最著者也壬癸之交湖南創辦新劇同人首膺其聘荏苒年餘聲名洋溢於三湘七澤間新聞紙至爲之徵詩名作如林猶可覆按比者陸鏡若以同人久客甚辜滬人士之殷望遂有春柳劇場之組織同人舍旅湘之全部東歸外其有散處遠地如謝抗白管小髭等亦陸績齊集於是春柳劇場遂告成立距春柳社初創時蓋十年矣其間屢丁困厄而能扶持不敗至於今日者則十年來同人之心志悉萃於文藝未嘗稍介意於世俗之名利故也所異於他團體者在是即同人區區初志堪以自信者亦在是因於開幕之始序其緣起更舉簡約之詞以告我邦人曰綜文學美術音樂及人身之動作語言而成劇故演劇者卽以寫此數部之藝術其有畸重輕或　而不全者即不足以言演劇劇必有所本則劇本尙已精粗美惡胥視劇本爲轉移以嬉笑怒駡皆成文章爲遁詞棄劇本不講而信口開河者同人所不取抑亦不敢出以與演劇之原理背也故編著之劇本非特絶無我國舊劇界誨淫誨盜神怪三大弊端即種種里巷相傳之坊本小說無關宏旨者亦屏絶　　區區此心當爲大雅君子所共諒同人亦惟有始終袍定此旨以供獻於社會而已 
 
 
 

Page 15

 
 
   
 
 

Page 16

 
 
   
 
