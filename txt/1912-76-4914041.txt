# 1912 - 76 - 4914041

 

Page 1

 
 
評論 
[敬陳希望於唐總理]  
自共和宣布忽忽四旬而统一政府尚未成立始則由於建都地點之互爭繼則由於袁大總統之不能南來躬親交接致政府組織濡滯兼旬今者唐總理親自南來代袁大總統組織内閣藉南海之親行表項城之意見臨時政府行將發生於二十世紀之新世界記者不敏敬陳希望以備當事之採擇焉 
一曰對於國務員配置問題民國共和南北統一孫總統以禮讓爲國而南中政府同時取銷由袁總統另行組織臨時統一政府以爲新邦肇造之基自是厥後南北兩方面從公官吏各有保存祿位之思其在南中者往往專知屬意於南在北地者又往往一味偏徇於北雖居間不無纯潔其心高尚其志敦慕孫總統之禮讓而事事以公益爲懷然一般附和之大多數彌不以戀榮縻祿爲心今日發一電明日馳一函肆意運動恐嚇之要挾之無所不至偶因南人堅執則北電隨來傳聞北人優勝則南中大憤若以光復之大勳倖獲告成至今日而猶忽蒙棄予如遺之歎心非木石誰能甘此因此南北之意見橫生而政府之觀成無日幸也唐總理南來组織内閣諒有以不偏不黨消融南北兩方之意見使五雀六燕適得其平此記者之所希望於新總理者一也 
一曰對於財政上繼續問題自軍興以來忽而援鄂忽而北伐加以南北要境之防戌隨處增兵有加無已浸至今日而數十萬橫磨之士待養於國中南方無款北方亦無款優游無事虚縻餉需竭大地之所入不足以供陸軍之支出借貸之舉一演再演短期借欵之不足應付也於是有大批借欵之議大宗借欵之不能立成也於是有華比借欵之舉各國反對枝節橫生悉吾民之賦以養軍卽借軍餉之名以貸欵然而度支之告匮也如故然而帑藏之如洗也如故日復一日勢將胡底今者總理南來新内閣成立則此後之措置手讀首以財政上爲唯一困難問題處此兵多餉絀之秋欲不借債而有所不可然使徒役役於羅雀掘鼠以爲取信外人之用則列國均勢之範圍日以擴張哀哀斯民將日伏於債權之下而莫可如何側聞唐公此來手携借欵合同面受袁大總統之委托堅求叅議院之同意以爲一時權宜之計然此後輸軍何法足國何方皆爲新總理所有事勢不可徒執一時借債之成規以奉爲繼續進行之大業此亦理所必然者矣此記者之所希望於新總理者二也（未完） 
[專電]  
　蒙古逹爾汗王電告總統府謂回旗後已派某某台吉數人爲代表前往外蒙各盟運動取消獨立 
　袁總統將召逹賴喇嘛回藏復職以期收拾人心 
　袁總統三次電邀岑西林來京參預蒙藏設治政策並有任爲青海都督之議岑仍電復堅辭 
　聞袁總統擬命伍廷芳往萬國平和會呈遞國書要求各國正式承認 
　袁總統以潼關兵力單薄命姜軍門抽撥毅軍第一第三兩營派赴潼關防堵已於昨日開拔 
　順直諮議局反對張鍚鑾爲直　都督已派姚鍚光前往調停和解 
　英德美法四國公使决於日内晉謁袁總統質問借欵問题 
　四國銀公司將俟各公使謁商袁總統後再定應否付欵方針 
（以上北京） 
　升允所統之甘軍於廿二日（舊曆初四日）行抵西安府 
　升允軍隊内分漢回二部漢兵入城後卽大肆刦掠以防回兵先發 
 
 
 

Page 2

 
 
　聞升允嘗允回軍攻破西安後准其大擄七日（以上太原） 
　有美國敎士三人由宜昌前赴重慶途中被盜戕斃一人其餘二人亦受重傷昨已逃回宜昌 
（漢口） 
[公電]  
　曹州電　萬急大總統陸軍部郵傅部濟南都督鑒團匪數千離城五十里其勢甚熾兵心涣散城門緊閉民心惶惶危急萬分曹屬素稱盜藪深恐禍成乞救援曹州禀 
　西安張鳳　電火急南京孫大總統黃陸軍部長武昌黎副總统成都重慶軍政分府均鑒陰曆元旦敝軍與潼關東軍統周趙二君宴會定議退紮　鄉惟满賊升允持排漢主義清帝退位氣勢愈兇於二月十八日陷我灃泉燒殺淫擄慘無人理又復分兵四出掠擾鄉村形同流寇見男即刮肚刳腸剖腹遇女輪姦割舌刖足以肆淫威方之張李慘酷尚不至此二十二日又進攻叟陽縣省城僅五十里危急萬分請速設法援救并乞電援陜川滇黔各軍火速由漢中囗囗鳳翽囗囗擊賊後路以分其勢禱切昐切并气電復鳳翽叩虞印 
　潮州第一標統孫丹崖電上海潮州會館轉潮州同盟會鑒惠司令林激眞糜爛汕埠殺平民搶洋客刧店燒街第四北伐軍在汕者助虐在郡者謀内應幸崖偵知解散郡第四軍刻林仍據汕請電南京及廣都督勦辦丹崖敬印 
　煙台統一會電　袁大總統孫大總統唐總理各部總長叅議院黎副總統各省都督各軍司令奉直魯恊會各報館各政黨同鑒前清魯撫張廣建煽惑軍隊殘殺平民種種罪狀屢經東人宣布並屢電袁大總統請其迅予罷斥以出東人於水火袁大總統始終以维持現狀爲詞未將張廣建撤退日前有令以馬龍標任五鎭統制魯人聞之方以爲吳鼎元旣去則張廣建少一黨羽山東大局或可早日統一乃馬龍標接事數日忽有聯合山東軍人通電各省反對胡都督之舉電中並謂胡都督自稱都督强佔一方又謂仰懇大總統飭令胡公取消都督退出佔地否則我軍人天職所在不得不視爲公敵云云夫胡公之爲山東都督先經山東人民公舉又經孫大總統委任袁大總统來往電文亦均以都督相稱是胡公之爲山東都督早爲全國人民兩大總統各省都督所公認何得謂之自稱都督烟台登黃一帶經民黨擲無數頭　始得與各省光復各地一律何得謂之强佔一方旣爲人民公舉之都督則豈一二軍人所可主張取消旣爲山東之都督自當駐於山東之地面飭令取消退出佔地此又何說馬龍標等旣以胡公爲强佔一方是即謂凡各省民軍公舉之都督皆係强佔一方旣以胡公爲自稱都督是卽謂凡各省民軍公舉之都督皆係自稱都督旣謂胡公當飭令取消退出佔地是即謂凡各省民軍公舉之都督皆當飭令取消退出佔地否則當視凡民軍公舉之都督皆爲公敵也共和宣布之後袁大總統對於民軍公舉之都督並未有絲毫歧視之心乃馬龍標等竟甘受張廣建之運動公然發電不承認各省民軍公舉之都督是其目中實無袁大總統之命令更無孫大總統已甘居於民國之公敵矣同人等一面公懇胡都督卽日進兵一面公電淮軍司令陳幹率領淮軍魯軍由徐州迅赴濟南庶民國公敵早日掃除民國基礎於以鞏固則不獨山東同胞可出水火而登衽席其有益於民國前途非淺鮮矣謹此電聞山東统一會姜致中等叩敬 
　烟台軍界電萬急袁大總統孫大總統黃陸軍總長各部長參議院唐少川先生黎副總統各報館各都督各軍司令鈞鑒閱箇日山東第五鎭馬龍標糾合前清軍官通電不勝髮指胡都督受東人之公共委託並孫總統正式委任來烟人誰不知馬龍標竟指爲公敵各軍奉黃陸軍長命令來魯驅除土匪保全秩序人誰不知馬龍標竟指爲佔據蠶食馬龍標不知有孫大總統與黃陸軍長之命令卽係不承認民國不承認共和非獨魯省罪人實屬天下公敵我等此次流血幾許以求共和若聽此等民賊橫行生何以對共和民國死何以對共和民國之爲共和死者袁大總统受國民公託爲人民謀共和幸福想於此種民賊必不容留使爲共和之障碍某等軍人願以一死請命誅此　獍以鞏共和國家之基礎至胡都督昨經辭職我等會一再挽留並電請尊處代爲勸阻今事變若此胡都督若萌退志即爲我共和民國之罪人我等軍人萬難服從命令謹此公布即希查照速斬馬龍標以謝天下否則某等軍人決不能與馬龍標兩立望速解决至盼至禱魯軍總司令曁軍界全體一萬二千人同叩有 
中央財政部電江北蔣都督鑒　電敬悉苦心欽佩惟銅元爲輔幣之一各國皆嚴限制若爲籌欵開鑄終必貽害細民何啻飲鴆止渴遠徵列國近鑒前清濫鑄之禍甚於水火本部一再勸阻實非得已至軍需振欵當别求財源本部債劵鈔票均可濟急如核定確數編成豫算呈明大總統批飭本部當爲籌備倘巿需銅元可飭寗廠代鑄若有商人禀請開辦藉圖漁利祈爲駁斥此覆財政部魚 
　南京民族大同會電各都督議會報館政團鑒民國初建五族涣散聯絡感情化除畛域共謀统一同護國權當務爲急無逾於此且互相提挈人道宜然凡我同胞何必歧視用特發起中華民族大同會現已成立擬從調查入手以敎育促進步之齊一以實業濬文化之源泉更以日報爲締合之媒介以雜誌爲常識之灌輸章程卽付郵呈敬希恊力提倡隨時賜敎酌撥公款助成斯舉實紉公誼發起人黃興（署名者甚多下略） 
　南京孫總统電各省都督鑒溯自川路事起武漢倡義以來兵燹蔓延於茲數月東南半壁已無寗區加以升虜抗命西北興戎京都失防禍延津保神州以頻年水旱之餘益切满目瘡痍之感夫民國新造首重保民顧以用兵之故致滋失所之憂木總統每一念及我同胞流離顛沛之慘衆未嘗不爲之疾首痛心寢食俱廢也茲者大局已定撫慰宜先爲此電令該都督等速設法勸辦 
振捐一面酌籌的欵先放急振以濟災黎而謀善後并將各處被難情形及籌辦方法先行電復俾得通盤籌算防患未然是爲至要此令孫文漾 
　旅寗常州同鄉電蘇州莊都督鑒報載常州軍政分府趙樂羣有槍斃陳士辛事陳任中學堂監學多年名譽素著爲學界推許今趙樂羣濫用軍法加以慘戮同人聞之不勝駭異乞公從速澈查按律嚴辦一面遵照陸軍部通飭將分府尅日取消并乞電復旅寗同鄉蔣维喬謝冰伍逹湯中趙　黃瞿鏡蓉伍晟謝容懐王倬謝霖余光粹程淯同啓漾 
　常州中學生由無鍚來電各報館轉陸軍長黃參謀次長鈕學部長蔡蘇都督莊鑒常州司令長趙樂羣揑故慘殺監學陳士辛寃情已詳各報乞澈查嚴辦以伸國法常州中學生全體泣叩 
　湖南譚都督電袁大總统各部院孫大總统各部院副總統各都督各議會各埠報館均鑒民國初立治理萬端稍涉疏虞便成鑿枘延　自維學識淺陋無補時艱故自大總统就職及提出國務卿以來未嘗以一言發表政見者深恐以無當之言有淆聞聽耳頃奉黎副總统禡電詞意痛切精誠曝著所言與其斷送於今日寗補救於將來精理名言深爲欽佩諸公明逹諒予贊成抑延闓更有陳者各省後先起義懐抱之目的雖同而進行之手續或異以言軍事則驕惰成習不識服從爲何物以言民事則司法行政時有衝突財政困難尤其小焉者至於法令條科雖不能規定於戎馬倉皇之日亦當舉綱領於政府成立之時愚以爲國務員固應即時確定其以後之積極進行當悉聽命於中央政府而以國會爲監督機關以符民國政體不然南北雖一家仍不統一此中危險更何以治内而對外乎前清政治各省自爲風氣議者譏爲十八國此次革命收功允宜统籌至計幸母因陋就簡再種惡因若夫用人行政雖在大總統權限之中特從前名譽已壞爲民國所不認可者自不宜再留於政界倘或因統一而實行專制因共和而未能恊同凡此皆足以致途之危釀第二次革命之慘諸公高明當亦深慨於衷而急圖補救者延　不才謹貢區區伏维鑒諒湘都督譚延闓叩 
　湖南譚都督電　總商會各報館均鑒奉袁大總统箇電開據滬商會電稱茶已登場請皖鄂各省放行現銀出口以利商運應即照辦等因詳繹電意良以茶爲出口地貨大宗商人採運亟宜設法奬勵現在湘省對於茶務業已多方研究妥籌辦法凡來湘採茶携帶現銀如恐沿途阻碍在滬可交駐滬之湘南銀號在漢可交駐漢之湘南銀號且亦可交駐漢之湘南匯兌處分别撥匯由湘擔任决不致有疑慮至湘中産茶處所已普派軍隊駐紮以資保護另由湘南行號分設支店專任應兌茶欵並由該銀行訂立茶商借款條件一切曲體商情總求利便而示维持統希查照並轉逹茶業諸君爲荷湘都督譚延闓敬 
　泗水華僑電華僑聯合會鑒昨電知悉查確八十七人被橫指重罪經荷察司判以半個月内斷案若不急援國體人命何存該等待斃乞轉政府粤僑全體叩 
　又電華僑聯合會汪會長鑒荷虐泗僑慘無人道百數無辜幽囚黑獄號哭聲嘶一放不得僑心欲解被斃數命確係槍擊非用剌斃乞詳政府迅速拯救囗囗團體叩 
　淮安共和憲政會支部電各報轉共和憲政會鑒淮安支會敬日成立 
　安慶民社支部電各報鑒本支部今日開成立會舉光昇君爲支部正長劉昌吉爲副長幹事評議各員均推定民社皖支部 
[譯電]  
　北京前傅巴黎股票社不允英比借欵在法發行一節現據巴黎宣言法國尚未計議及此 
　路透社得信東方銀行實爲俄法比英財政團之代表現該銀行仍與中政府進行商議（以上北京） 
　美總統禁止軍火出口運往墨國墨政府以爲有碍墨美邦交墨民則謂此乃美國干涉墨事之漸蓋使墨兵無從購得軍械以拒美人云（舊金山） 
　南美洲巴拉圭共和國近起革命在京城大戰殺死六百餘人革命黨獲勝（倫敦） 
　德國海軍部已將自一千九百零十年九月至十一年九月經營膠州常年報告呈入國會膠州近年大有進步華人投資該處者爲數甚巨本年（一九一二年）開春之始商業更有起色查是年海關入稅增加百分之九成零五商品统值增加百分之八入口輪船噸位則增二十八萬零五百二十噸德國運入膠州之商品共值馬克一千九百萬枚（栢林） 
[要聞一]  
最後修正之國務員名單　 
南京快信云内閣總理唐紹儀君已於昨日（二十五日）下午三時抵寗唐君此次南下雖其所商要政甚多要以商定國務員俾統一政府得以早日成立爲最大問題故唐君抵寗後卽將南北迭次磋商最後修正之國務員名單就商孫大總統咨交參議院請求同意卽日發表茲將名單探錄於下 
陸軍部　段祺瑞 
海軍部　薩鎭水 
財政部　陳錦濤 
外交部　陸徵祥 
交通部　陳其美 
内務部　趙秉鈞 
工商部　溥倫（或劉炳炎） 
敎育部　蔡元培 
司法部　王寵惠 
農林部　宋敎仁 
又聞駐滬財政電政兩司亦已選定相當人員名氏綠下 
上海財政司委任朱佩珍 
上海電政司委任王步瀛 
　清總悉謁商優待皇室事務 
前清總管内務府大臣世續於二十日（舊曆二月初二）上午十鐘往謁袁大總統當蒙會見約談一刻餘鐘據總統府人云所談各事大略如下（一）兩宫出月移駐頤和園後應卽撥交皇室經費問題（一）清太后擬酌留侍衛及前鋒護軍各營並請於禁衛軍改編以前酌撥該軍隨扈保護（一）此次兵變皇室交商儲存各欵多所損失應如何酌償之辦法（一）該府接收宗人府鑾輿衛等衙門之手續旋經袁大總統酌定二十三日上午在迎賓館會見清慶王再行議商定奪 
　清太后預備遷居頤和園昨日清太后召見各满洲王公及内務府總管諸人議商遷宫之事聞是日王公到者寥寥惟慶邸禮邸醇邸數人預定舊曆四月初一日爲期即遷駐頤和園并聞所有附屬皇室之各官署（即宗人府太醫院等）除内務府存留外其餘一律裁併其内務府總管僅留一缺衆意仍推舉世續充任又闻内務府各司庫日内亦將清理一切欵目預備裁減已由世伯軒酌定辦法 
　商訂優待皇室條件原定清太后曁皇帝須於宣布共和之後三個月内出宫移居頤和園近由内務府奏明清太后謂内帑將次用罄一應開銷無從籌付等語隨由清后面諭世續至總統府詢問撥付確期以便支領而爲預備出宫之費用 
[陜省又派宣撫使]  
　陜撫升允自反抗共和以來經袁大總統派往之宣撫員已有三起第一爲趙倜第二爲王樹枬第三爲瑞清均已先後馳往潼關除趙倜有電來京呈明陜省大略情形謂升允已有就撫之意外聞升允所部軍隊尚有隔閡之處昨日袁總統又派總兵邱開浩充爲宣撫使即往開誠布公撫慰軍隊冀早和平解决 
　日前駐京英法義美各國公使以陜西升允藉口勤王聲勢甚大特函詰袁總統果否攻入潼關等語袁總統因前日已得升允就撫確電且知其並未至潼西路甚爲安靜故已照覆各使請其安心矣 
[再紀華比借欵之眞相]  
四國借欵一事原訂陸續交欵其總額係以五萬萬至六萬萬爲限訂明三月二號起交而二月二十九號適有北京兵變之事四國資本團因恐遭損失暫停交付且額外要求權利數條唐總理需欵急迫遂向比國借欵係先借一千萬元約合一百萬磅後當增至一千萬磅於是四國資本團起而反對謂旣與四國商借何以又向比國商借唐總理則謂四國資本團已經商允之後又忽而失信要求額外之權利故我國不能不借之他國並非失信且謂當時先向資本團聲明中國此後借欵自有選擇之權决無受四國限制之理此節業經資本團承認故今日雖欲反對亦不能視爲有效惟比國借欵之合同尚未經參議院通過因所借者名爲比欵實係俄欵且此欵以京張鐵路爲抵押恐啓俄人窺伺之心想參議院或不肯贊成云 
　又有一說謂此次反對比欵并非出於四國銀行 
 
 
 

Page 3

 
 
團乃某國人因别有意見極力運動銀行團出而反對惟該銀行團並未允許而該國新聞訪事逢人昌言欲借以鼓動其事且於該國某華字報中極言借欵之不成庫欵之支絀正不知其是何居心云 
　附錄比國借欵草合同 
一借款合同之當事者比利時之銀行代表的波氏及中國政府代表唐紹儀二借欵額一千萬金磅 
三擔保物京張鐵路收入欵 
四利息五釐 
五每百磅實收九十七磅 
六償還期限一年 
七先交一百萬磅 
八三月十四日契約簽印惟此項契約須經南京參議院之承認 
再紀臨時議會與參議院 
之生滅問題 
　袁大總統電各省各都督交該省臨時議會前據鄂省臨時議會電發起中央臨時議會旋據各省先後來電多表同情查中央議會關係全國立法自爲民國必要機關至臨時約法第三章所規定之叅議院卽係中央臨時議會之性質該院參議員選派方法按照第十八條本應由各地方自定其員數亦較現有人數爲多前經通電各省迅照約法辦理卽與各省來電用意相符茲再通電望卽妥定選派方法如額選足组織約法上之參議院自電到之日起於一月以内辦竣赴會以重立法大總统袁　印 
　魯省官紳電各省臨時省議會鑒迭接武昌臨時議會來電藉悉南京叅議院議員因抵押全國賦稅濫借外債各省議員相繼辭職所餘議員不及全體半數該院竟敢違背議事細則妄自開議議决臨時公約似此少數人之違法武斷斷難承認况臨中央議會已有鄂省發起經各省贊同刻正選舉議員赴京组織所有關於全國法典應俟該會成立交議南京參議院係由各都督指派人員组織之臨時議事機關旣非人民正當代表焉能假以立法全權除電禀大總统外伏冀主持公論以维大局民國幸甚張廣建曁山東共和進行籌備處全體士绅公叩　印 
　浙省議會電江蘇臨時省議會鑒鄂省議會發起中央臨時議會貴省議員已否舉定何時出發乞詳覆浙議會漾 
[要件]  
　　學校系統草案敎育部第一次擬稿本部自成立以來深　敎育行政經緯萬端必先以規定學校系统爲入手之方法承海内敎育家投以意見書積久盈尺因歸納各家意見並參酌列國成規擬就第一次草案繼加修改成第二次草案最後成第三次草案現在所擬新學制卽以第三次草案爲標準惟集思可以廣益討論不厭求詳用特將三種草案先登報端以供敎育家之研究 
清季學制室礙難行今欲改定系統有亟宜注意者數端 
（一）注重國民敎育而人材敎育亦宜隨時世之需要而尊視之 
（二）全系统内之畢業期限宜在十八年以下勿如清制爲無益之延長徒費時日 
（三）義務敎育年限宜視人民生計酌定之必民力能任而後强迫易行（政府干涉力之强弱亦宜注意如其力未强盛則雖多設年限猶無益也） 
（四）小學與中學宜互相聯接勿如清制之系统不明而課程複沓 
（五）中學與大學之承接宜注意于外國語之學力已充足否本以上原則定爲適當規制實今日建設民國之要務而海内敎育家意見書中主張各异尚難一致茲取最著數說列舉如左 
（甲）四级制定初等小學四年畢業爲義務敎育升入高等小學高等四年畢業升入中學三年级或二年畢業升入中學一年级中學五年畢業大學六年畢業（含預科三年） 
統計脩業年限爲十七年（表從略下同） 
（乙）五级制定初等小學四年畢業爲義務敎育升入高等小學高等四年畢業升入中學三年级或兩年畢業升入中學一年级俱與上同惟定中學脩業期爲四年又别設高等學校三年畢業大學三年畢業統計脩業年限爲十六年 
（丙）三級制定小學五畢業爲義務敎育（不分初高等） 
升入中學三年级或在小學修業三年升入中學一年级中學七年畢業大學六年畢業（含預科三年）統計修業年限爲十六年 
右列丙法與德國學制略近恐中小學年限長社曾經濟有所不逮乙法則似日本數年前之舊制而多立高等學校亦於地方財力有煩費之弊惟甲法參酌二制與今日社會程度較適當焉（未完） 
[譯林] （蘇譯） 
金剛石（續） 
閱時五六年英國政府改正亞弗利加殖民地之貸地法更閱八九年始有於該處發見金剛石者於是遂有塞西魯羅稚及其他會社之設立 
南亞弗利加之肯巴林礦山及魯比耶司會社當開採時皆於地下掘至二千尺以上據礦工云此種工作與金銀礦山銅鐵鑛山大致相同彼等專掘取地下之火鎔石以小貨車運往中央工場至其成績則一日二十四時間能運砂石三千七百四十噸其中苟能得金剛石一粒已屬不易雖然若以一日之勞力採三千餘噸之砂石依然不獲則亦不得不舍棄之矣 
金剛石雜於砂石之中其淘洗之法則集砂石於中央工塲俟三四月後察其時間已能適宜然後取置於大盤中以水洗之淘洗旣畢即送與鑑定之人使之鑑定大抵掘採淘洗多使土人而鑑定則僅限於白人當在砂中探出金剛石之際間有他種寳石混雜其間往往呈不可思議之現象精選寳石者輒以各種寳石置於脂肪質之床此時他種寳石皆流轉無定而金剛石則固定不動視有不動之物即定其爲金剛石稱爲貴重品以送於昂脫瓦夫及亞馬司代而逹母二港此二港者古來猶太人精製金剛石之地也且世界之中除此二港之外從未有原形之金剛石（未完） 
[清談] （東吳） 
昔者鄂省發起中央議會袁總统曾通電各省選派議員則未嘗不認可之今者叅議院反對中央議會袁總统乃又通電各省以約法上之叅議院卽係中央臨時議會性質等詞調停之左牽而右制前是則今非爲今日之所謂大總統者不綦難乎 
記者曰使我國國事而常此針指不定搖曳多姿則名爲大總統者方爲調停人之不睱奚暇及於國利民福之事耶 
小說 
[俄王之偵探] （三十七）（無名） 
余此時屏息而聽不敢稍動忽聞耳中發一異聲使余驚駭這聲旣非槍聲亦非呼救之聲只一怨歎之詞余又忽覺此處爲一異境此處卽以前來脫考脫每日傍晚時所到之地余於穿林之後無意到此余此時只欲探求此中奥妙不暇計及余身之危險乃復向前行至石壁之下卽來脫考脫每日坐而吸煙之處余目中忽見一物使余且驚且駭呆若木雞余乃探得一秘密事矣當余至石壁前時余足下發觸一物似一人身然此時天色已黑又在林間實不能細辦及余俯身用手摸索乃知係一婦人身穿羊毛大衣帽已跌落爲余足所踏余思此婦人不知是否已死適聞怨歎之詞尚在余耳此必因與人相爭之後致爲人擊倒者余欲取火而視不意余之火柴適已用盡正在此時忽又聞樹葉悉索聲似有人前來余乃取槍在手喝問道來者何人卻無應者樹葉悉索之聲亦登時而絶余此時約離樹林中人約有十碼中隔一小矮樹林余在樹外彼在樹内此時倘若彼以槍擊我我亦知其較擊彼爲易中余此時細思此必又遇一可怨可慘之事余足下之婦人必爲被害者然此婦人爲誰則余又不得知余正遲疑間忽然樹葉之聲復響此樹葉聲旣非落葉亦非被風所吹確係脚踏亂葉之聲余聞此脚踏亂葉聲勢甚忙迫逃向石壁旁越過石壁逃向蘿葡田内而去 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[港商歡迎湯壽潛紀盛]  
三月十五號（舊曆正月二十七日）兩句鐘香港四邑商工總局董事在局預備茶點拱候湯君壽潛陳君啟輝馬君厲庭王君世澄蒞會是日到者百數十人届時湯君等偕至先叙寒暄隨就座位首由鄧仲澤主席起言同來湯陳諸君均奉中央政府命令馳赴南洋籌欵湯君從前辦蘇浙路時力與舊政府抗其後满清卒以鐵路國有而亡湯君先見之明有令吾人崇拜而起歡迎之念者且今日所以歡迎之者緣湯君此行係爲政府募欵將來作爲實業之用似此於民國有絶大之關繫以今日旣過傾覆满清堦级卽宜注意國民之生計否則飢寒所迫自相殘殺亦終無以爲國湯君等此行實符民生主義即與本局宗旨相合故吾輩歡迎之耳次由湯君略道謝意以言語不通交演說詞與馬君宣佈意謂壽潛之注意於僑民而欲往南洋調查其商務因以訪察其實業非一年矣自經此次革命商貨壅積巿面停滯不可旦夕愚者亦知非銀行不通尤非實業不救臨時政府憂之不得已而有公債之令初舉此議時南北尚持未下故以軍需名今南北旣已統一此項公債雖有軍需之稱囗囗以爲銀行之用以爲實業之用壽潛深愧無實業之專長自維衰朽不敢任交通之重徒以夙所注意而鬚髮皓然不憚海外一行將以調查其商務因以考察其實業以便爲國家提倡藉善革命之後今順道過港蒙貴四邑公所邀與良晤貴鄉多僑商寓南洋各埠聞熱心愛國之士出資力以援革命者踵相接也顧革命在一時善後在永久同胞多輸入一錢斯外力少侵入一錢此理易曉僑南洋者以貴公所爲機關因親友及親友廣爲鼓吹俾民國得以接濟俾壽潛得以塞責拜華僑之賜實拜貴公所之賜抑壽潛晨興閱港報而有感矣報載漢冶萍合辦之合同可以取消貴公所亦知漢冶萍爲中國最大之實業而最有大利可操左劵乎官股不足商股不足乃有日商合辦之議雖由總其事者非人而全國資本家擁資而不助見利而不爲可痛孰甚幸日本講公理以董事未通過得以作廢非然者全國富强之大命脈促矣故因公債事而縱語及之及後王君世澄鄧君扶新各有演說均勸轉逹南洋旅僑贊成此舉後由鄧主席稱謝盡歡而散 
大清銀行改爲中華銀行招新股五百萬經總統及財政總長核准現在財政總長陳錦濤委美國財政學畢業生王祖建來港調查該銀行内容併清釐舊欵王君亦於舊曆二月初一日由廣大輪船抵港矣 
[李都督之新猷]  
　贛省都督李公烈鈞乘楚豫兵輪抵省於十九號履新受任已記前報李公進城後即順道往謁馬前督因病未見遂至高等學堂行署小憩片刻即赴臨時議會如禮接篆惟恐當時有人擾亂秩序故全城街巷满駐小隊鎭靜地方 
　李都督還署後卽電告袁黎兩總統及各省都督報告地方安靖情形是日概不見客一意查辦公牘並通傅軍隊首領各率所部嚴守紀律認眞操練措詞頗爲懇切惟對軍政兩界人員大加淘汰故從事者近日頗形慌恐茲將李督更委職員姓名錄下護衛軍司令官歐陽武全贛憲兵總司令官廖伯琅軍務部正長兼駐潯步隊第一旅長劉世均次長張謙軍機課長夏尚都督府中軍官蔡銳霆一等副官張于潯二等副官張伯謙張尚固三等副官錢剛等四員四等副官湯日新等八員秘書官潘學海孟廣銓張鎭南等四員 
　從前撫署現定改建軍政府所有駐紮軍隊業經李都督飭令遷往順外及軍法課内暫爲駐紮以便開工修葺 
　軍務部止長朱壽同人極狡滑接事以來浮費甚多外間頗有訾議且接收公債一百餘萬久無正式開支因之軍界大爲憤激賴馬都督與其感情極厚未逹推翻目的現朱憚於李督之嚴厲深恐不利爰懇切辭職故李督另委劉世均接充 
　附都督誓詞敬聽　詞載奉印綬烈鈞自度凉德深忌不克負荷有辜吾贛八十有三縣諸父老昆弟之付託惟所敢自信者天性秉直好急國難奮勵壯志盪滌舊染無敢　法無　作　無敢拂輿論以逞私見無敢任非人以害羣治方今帝政旣覆民國新立烈鈞以贛人治贛事分當擁護地方權利增進人民幸福破壞之後亟求建設契而不舍期必有成熱忱　願披　陳告皇天后土實聞斯言 
　都督蒞任宣言盖以安良除暴乃革命之眞諦拯溺救飢實吾人之天職倘爲德不卒猶是火熱而水深當仁不讓豈能旁觀而坐視因爲國利民福起見謀公共利益身任公僕爲之前驅此烈鈞夙昔抱定之宗旨尤今日所一致進行者也溯自武漢倡義吾贛首先響應霹靂一聲全國俱起東南相繼獨立西北亦各贊成共和政體屹然成立不可謂非中國二千年歷史之光榮則發難最先之地吾最親最愛見義勇爲之江右同胞私心揣測固應享特别幸福也乃思想與寔事竟適成一反比例内訌屢起羣盜满山姦淫搶刧層見疊出是名稱雖曰维新腐敗依然如故假改革之面具致善因而反結惡果暏吾民之現狀出水火而未登袵席上而黨派纷歧各爭意見下而社會混亂全無秩序種種不良狀態胥於吾贛乎呈露登廬庾而四望吾父老子弟什伯千萬人之生命財産危險奚自則較之未光復時一彼一此有何區别西哲有言曰自由自由天下許多罪惡假汝之名以行吾贛不幸竟罹此酷實令人聞之而痛心疾首者也烈鈞少年游學遠涉東洋歸來服務又在南服遠　鄉井久未獲與鄉人伯叔昆季握手一敍自奔走國事原欲掃除穢政建造新猷迨满清遜位素志已償卽擬解柄歸田稍息仔肩優游林下循行山　水涯與田夫野老閒話桑麻爲共和國民此中當有至樂誠不料先人廬墓之鄉童時釣游之地反於共和告成後如此糜爛也邦人士旣責以大義烈鈞亦痛深切膚夫障礙共和卽天下公敵保衛治安乃吾人重任况維桑與梓更有密切關係者乎遵古人疾病扶持之訓宜相友相助據近世改良進步之說當再接再厲今日惟一之目的爲地方計安全爲人民謀樂利必使章貢流域巿肆不驚四民樂　無一夫不得其所俾最初之希望圓满違到而後可以告無罪於故鄉釋負擔之義務　不敏不敢不勉立法務嚴防患務密人無間新舊惟求其是地無分畛域惟視其材恆慮偶一不愼爲父老羞　　危懼無不討軍實而申儆之令佫守紀律秋毫無犯不敢一草一木稍滋擾累即有無業游民乘機搶掠亦愼防於先嚴懲於後必不使受意外之恐慌有絲毫之損失破壞已竟從事建設羣策羣力同舟共濟用人與衆共之刑人與衆棄之推心置腹實事求是萃大多數之心思謀一般人之福利大好湖山徧地開自由之花國民分子盡人食革新之果其各安堵愼母自擾開誠佈告咸使聞知 
[新漢口之大建築]  
鄂都督黎示諭照得漢口自遭兵燹　鎭財産俱付灰燼前經中央政府電商本都督飭設漢口建築籌辦處改良巿政　經開辦在案惟茲事體繁重特由本都督照會漢口商務總會公舉參議劉紳歆生宋紳渭潤等會同籌辦處人員切實磋商以期完善盡漢口係通商巨埠全國中心稍有知識莫不企改舊觀求完美之建築壯萬國之觀瞻全在此舉斷不能因陋就簡坐失時機現據該員等决定全鎭馬路及一切辦法抄呈前來尚屬妥善除將開辦情形申報中央政府外誠恐各業主誤會改良主義致生疑惑亟應出示曉諭並將决定條件及馬路圖式榜示通衢以便週知切切此示 
一擬定河街馬路一條最窄處寛十二丈其他馬路寛十二丈十丈五丈不等 
一馬路擬東自一碼頭起西至　口止南自河岸起北至鐵道止將來北須闢至姑嫂樹南須闢至萬家廟江岸東須闢至諶家磯河岸西須闢至韓家墩 
一擬仿青島估價辦法將舊日之繁盛僻靜與將來之繁盛僻靜地段一律估定價值以便依次按價掉换並不折扣（此項辦法原圖民間便益公家並不收買） 
一現所規定鐵道以内街道約佔地十七萬方丈除舊有街道一萬七千方丈外不敷之地由公家購地賠償 
一街道規定外公家應留出地方作建築夏口縣署警察署中小學堂巿商議院建築公司小公園等之用至大公園可在僻靜之地建設勸工廠魚肉菜巿場廁所等須照已定圖式於適中處分設之 
一漢口建築籌辦處卽派專員勘定將來不易之街衢堤岸立定界椿作爲公地凡公地圏内之建設如電車電燈電話自來水自來火等項應由鄂軍政府許可之公司舉修無論人民與他公司均無建築之權 
一勘定街道以後其在兩旁界外之地准人民與公司修造房屋惟須區爲兩類分别辦理 
（甲）暫時之房屋如屋基佔地甚小僅用竹木皮　等料造成專爲庇護窮民之用者准人民暫時修造（衹能在偏　缓修之處） 
（乙）永久之房屋如屋基佔地甚大須用磗石巨木造成者則營造該房屋之人或公司須將圖稿送建築籌辦處核准當給營造憑單方可動工 
一凡人民组織房屋建築公司必將該公司一切章程呈内務司　建築籌辦處批准方得成立 
[粤省會知會都督善後辦法文]  
爲知會事查此次王和順稱兵肇亂業經貴都督調兵擊散原爲萬不得已之計惟經此役之後商民不免損失後患亦不無可虞本省會以事關粤局安危特於本月十四日開會討議經衆表決磋商善後後辦法分三項表决（一）請飭知警察廳調查城内外商民因此次軍事損失生命財産實數分别撫卹（二）請本照本省會知會整理民軍原案實行令城内外民軍務定限期一律遷出遠郊空地（三）請責成衛生司一律將城内外各街道整理潔凈以上三項經多數代議士表决相應備文知會貴都督請煩爲察核分别迅飭司廳遵照辦法仍希見覆施　須至知會者 
[甘肅都督職不允]  
三月十四號袁總統與其幕僚商定以甘肅藩司趙惟熙接署甘肅都督當事未發表之先即有人與電長庚三月十五號長庚接電即將印信送至趙惟熙衙中而趙以未奉明文不受故三月十六號即致袁總統電其文如下袁大總統鈞鑒昨日甘肅總督長庚將印送交惟熙熙自揣才力綿薄不足以勝鉅任且未奉明文不敢妄踐高位請卽電長庚俾惟熙得安舊職不勝待命之至袁大總統接電後即於三月十六號電致趙藩司勸其接署甘肅都督之 
任無容固辭故趙現已接篆視事矣 
[旅津新疆商人之呼籲]  
旅津新疆商人昨接該省由俄國轉來電報云 
袁大化表面雖承認共和刻尚與伊犁民軍力戰地方糜亂商民不勝其擾云云擬電禀袁大總统拯救其所擬之電文曰北京袁大總统鑒昨接新疆由俄轉來電報云共和雖定伊新戰事未停困累商民妨害大同商等在彼有生命財産關係望急電袁撫罷兵以安生靈大局幸甚商民幸甚新疆旅津商人同叩 
[廣西參議員電請改選]  
廣西行營陸都督曁臨時省議會鑒鄂議會發起臨時國會我省不表贊同仰同見高明維持大局無任欽佩參議院皓　兩電計逹鈞覽參議院之组織原根據臨時政府组織大綱實民國根本的機關關係甚大稍有變動立見危險萬不可不维持至參議員應由民選當然改易吾省額派五人請卽選舉迅速來院俾相代替至盼鄧家彥劉崛曾彥叩漾 
[蜀東之假民軍]  
　李紹伊渝屬大竹人李紹伊自路事迄今川北一帶頗有聲勢該人向據大寨坪其地勢絶險共有七寨招納亡命入寨耕種鄰封州縣如墊江梁山興文各處每年皆餽送其金錢藉免騷擾各州縣官吏亦欲藉其力以資保衛故咸不過問前清大竹知縣謝某曾羅致之去年爭路風潮起李遂倡言出寨其宗旨有二一爲掃除苛政一爲誅戮依附官府人所謂苛政者乃指禁烟自治及肉釐酒捐各事極力反對指爲苛政依附官府之人乃指房書差役及各局紳首等外州縣前辦新政往往藉故骚擾而書差绅首又夙爲人民所怨故李一建此幟各縣人民多起而響應李遂统率大隊四出侵掠所過州縣則首以提取公欵爲事每縣或五六萬或七八萬提撥之後仍歸大寨坪其前標之宗旨並不提及其黨徒後到各縣者更多騷擾遂爲各州縣所嫉又以烏合無紀得財遂潰故現在各處已無李黨而李現尚擁貲安據大寨坪云 
　曾爾康夔屬巫山縣光復後有曾爾康者爲該縣司令而曾不自稱司令祇稱六縣代表以小學堂爲籌餉局自充籌餉總辦舉凡司令行政司法軍政皆一人任之卽以籌餉局三字該之其實無所謂司令行政司法軍政也但籌餉而已該縣前令籐氏因修補城墻砲台挪用公欵曾爾康斥之曰修補城墻砲台汝之私用也安得挪用公欵速償此欵否則刑及身矣籘不許遂掠其家衣物器用一摟而空且欲笞籘各界爲之解說乃已端方之師回鄂道過巫山聞其事遂毁曾爾康家而逐之　縣稱快　南京各署局一月之支出南京財政部呈送三月份各衙署支出總概算册計一月間之開支總數逹洋九百七十五萬七千有奇茲照錄如下 
　外交都四千五百九十元 
　内務部二十七萬七百一元四角 
　財政部七千二百六十八元 
　陸軍部八百九十三萬五千八百九十二元 
　六角二分 
　海軍部　十九萬七千三十六元 
　敎育部　四千八百十四元 
　司法部　一萬一千四百一元 
　實業部　四千九百九十二元 
　交通部　八千八百四十六元 
　參謀部　六萬九千九百四十七元 
　大本營　十萬四百十六元 
　衛戍總督府　十二萬八千六百元三角九釐　法制院　六千二百八十七元六角 
　印鑄局　五千二百九十元 
　公報局　一千七百二十三元 
[蘇都督指令兩則]  
鎭江公民黃桂　等具呈都督府開陳鎭江警察種種腐敗情形請派員切實整頓奉莊都督指令云據禀已悉候訓令該縣民政長另委專門警務畢業人員速加整頓此令 
寳山鄉民顧增祥等具禀都督府以曹視卿設立蛋稅分所强勒蛋捐請飭查究奉莊都督指令云察核來呈情節支離該鄉民等運銷雞蛋向來天通菴地方旣不收捐該民政長亦未派人征收何得任聽曹視卿等設立蛋稅分所强勒收稅仰寳山民政長立即查究復奪此令 
[莊都督因公赴寗]  
蘇軍都督莊君於前日赴滬後聞勾留數日即當乘車赴寗會商南京政府取消後蘇省軍政各事是否另設專員統率等事現在都督府日行事件已委政務總廳代拆代行 
[銅山民政長被辱辭職]  
銅山民政長韓志正於陽歷三月二十一日電禀蘇州莊都督云前徐州游擊賀勝嵩侵呑公款有劉伯奇等切實報告先由主計課邀賀清算伊語言支吾意在逃脫本日志正往舊遊署面邀清算正談判間乃現駐游署浦軍第一團第二營長傅家傅庇護同鄉干涉侮辱始而拘留繼而派隊押送第九師長處經劉參軍勸回志正因公受辱卽辱銅山全體惟有立即解職以謝銅民乞電准銅山民政長韓志正叩 
[杭垣維持民食記]  
　杭垣米巿恐慌已記前報近來入口如楓涇太湖均被就地土民所截稍與違抗即鳴鑼糾搶故米舶視爲畏途來源愈少前日民政褚司長函致總商會痛哭流涕令曉諭米商起價糙米母再加價該會當召集各業公議詎米商聞而大譁僉謂起價米墅行大盤每擔需六元九角另加以船挑風耗今售六元八角實耗每石五六角商力幾何豈能長此虧蝕且鄰省遏糶可通運者僅江西一處而銀根竭絀軍用鈔又不能出省以致各同行纷纷停巿屈計城厢内外已歇十之二三資本最雄如張庵如韓穗豐等亦决計以貨盡爲止其他者更可想見云云總恊理曁議董等提出辦法謂米商今日之困舉國皆知然爲大局計爲地方秩序計不容不力與維持擬請將起價米定爲六元八角不得加增暫以半個月爲限一面將商情危迫情形呈請都督維持或息借官款於陰曆三月朔起籌辦官米平糶一面請咨明鄰省設法流通免致小民絶粒等語衆商乃免强通過而散 
　又蔣都督通令各司略稱浙省迭被水災民食維艱爲民上者早應設法籌措徒以戒馬倥偬未遑兼顧茲經軍府集議决在上海地方設立浙江備荒事務所凡各屬官民如有關於荒政諸事均向該所接洽拯濟除擬訂規條外並派胡绅翔林會同旅滬浙绅從速组織云 
 
 
 

Page 7

 
 
[本埠新聞宋漢章被拘]  
中國銀行經理宋漢章前日與顧逹三周舜卿張叔禾等應華僑梁建臣之約同赴曹家渡小萬柳堂廉惠卿家宴飲時至二鐘未及入座忽有小輪船一艘駛至後河停泊有十餘人登岸逕入客座稱奉都督府命令將宋漢章擁去他客遂掃興而散茲將陳都督通告曁該銀行函電等件錄後 
　滬軍都督通告爲通告事前大清銀行經理宋漢章胡睦齋疊據有人報稱乘民軍光復之際揑造假賬私呑巨欵等情查大清銀行卽前清政府銀行所有該行欵項除商股外皆係民國公欵宋漢章等究竟有無造假呑欵情弊理應澈底查究以昭核實當經本府屢次函傅該經理均抗不到案昨已派員將宋拘獲暫交第一師長吳紹　收管聽候查核秉公訉究如宋漢章果無私弊自當許其回復自由斷不至寃濫無辜誠恐外間未及週知易生悮會特此通告以釋群疑此佈 
　臨時理監事會電　北京袁大總统南京孫大總統鈞鑒滬行經理宋魯今因華僑梁建臣招往小萬柳堂宴飲忽來軍隊多人持械將宋魯捉上救生小輪立即開駛後經本行吳監督而謁滬軍陳都督始悉爲人告發飭令拘捕查宋魯素稱謹愼兼有妥保決無徇私罔利情事縱有控告亦應咨照監督查辦正式傅訊遽爾誘拿羣情譁然且本行現正代理軍鈔收付債欵事極重要均待該經理簽押除函懇陳都督立卽釋放外並乞俯予急電飭令照准以重財政而維行務不勝迫切待命之至中國銀行臨時理監事曾叩敬 
　吳監督電　南京孫大總統唐總理王次長同鑒滬行經理宋魯今午被滬都督派兵拿捕經昌往詢面稱有人控告未便釋放查銀行辦事人員均有殷實妥保縱有控案亦應咨照監督查辦或正式傅訊遽爾派兵捕拿如獲大盜同爲共和政府辦事豈不寒心卽請速電都督即刻釋放交銀行由昌查辦以清權限而專責成中國銀行監督吳鼎昌叩敬 
　臨時理監事會函日報公會鑒昨午後二鐘滬行經理宋漢章應華僑梁建臣之約赴小萬柳堂宴飲忽被滬軍都督派兵拘捕如獲大盜捉至救生小輸開駛而去　行聞信後卽由吳監督面謁陳都督詢問情形據云有人控告謂其私造假賬　呑公欵特用命令拘獲以備質訊等語查宋經理素稱謹愼且有殷寔妥保並無揑　呑欵情事卽使被人控告亦應咨照監督查辦或正式傅訊斷無遽爾派兵拘捕之理按照臨時約法都督是否有不咨照司法擅自捕人之權且原告何人所控何欵何不明白宣布正式傅質必欲設計誘出租界肆行强硬手段令人百思而不得共故值此共和時代首重人道主義似此妄行拘捕傷害個人身體之自由阻碍銀行進行之事實公理何在法律何存本行地居衝要華洋交涉及出入欵項均係宋君一手經理萬一巿面聞此被捕消息群起風潮致生絶大危險誰執其咎貴會主持公道尚祈秉公發議冀當局之覺悟全民國之名譽不勝盻切中國銀行臨　理監事會啓 
[推舉爲民請命之代表]  
民生國計會發起要求豁免米麥稅一事曾奉袁大總統復電允准爰於昨日午後二時在京江公所開會公舉代表赴寗作與唐總理商請通飭各處實行豁免是日到會者爲共和建設會國民公黨紹興旅滬同鄉會輿論折衷會社會聯合會求減房租聯合會公民急進黨上海總商會大同民黨南京商會各代表及來賓約有一百餘人先由江君確生報告開會宗旨次由衆代表公推總商會長陳潤夫君爲主席繼由程杏坪周　一錢野氓等演說大致謂米麥稅已蒙袁總统回電允准豁免惟來電謂須與唐總理就近詢商辦法因此公推代表赴寗旋由祝蘭芳君但任代表赴寗旅費當由各團體公推祝蘭芳程杏坪二君爲代表卽口赴寗面謁唐總理詢商實行豁免　　稅之通令並由陳潤夫君先行電寗知照大衆鼓掌遂散會 
[災黎待賑之急迫]  
民生國計會發起组織社會聯合義賑會曾於前日在京江公所開會擬有籌欵散賑辦法數條定於明日（卽廿七號）仍在原處公同决議已誌昨報茲由該會發起人諸宛明君查得自舊曆去年七月起至今年二月止所接各處告災電信已有多起今將災荒地名挨次列下　劉家集　和州　　山縣　渦陽縣　上元縣　江寗縣　　陽縣　沭陽縣　淮安府　海州徐州　當塗縣　巢縣　宜興縣　無鍚縣　清河縣　安東縣　縣　鳳陽縣　無爲州　桃源縣　揚子縣　宿遷縣　邳縣宿縣　睢縣　泗州　蕪湖縣　懷遠縣　蒙城縣　高淳縣宣城縣　餘姚縣　銅陵縣　銅城縣　九江府　贛榆縣　鳳台縣　繁昌縣　南陵縣　春城鎭　靖江縣　五河縣　江洲三河鎭　靈璧縣　　灣　溧水縣　崑山縣　新安縣　長洲縣　昭文縣　以上共五十二處所有災民每日因饑餓斃命者約近萬人樹皮草根亦將食盡現距麥秋尚有三月來日大難急宜設法勸募賑欵前往散放故擬明日公　董事選派會員公投勸募 
[恢復禁烟主權之動議]  
上海自由黨廣西共和恊進會中華進步黨華商聯合會工商勇進黨世界宗敎會大同民黨公濟總會萬國改良曾等昨日分布公啓云禁烟關係之重要盡人皆知無俟喋喋惟我國與英國訂有運烟條約以至自無禁烟主權非第可耻實尤可懼敝會等今擬約請滬上各會黨遴委代表於民國元年三月二十七日（卽星期三）下午五鐘假座四川路中國青年會開聯合大會磋商恢復禁烟主權之辦法並請貴會黨於委派代表外再行知照貴會黨同人多來赴會奠收羣策羣力之效 
[共和憲政會改名]  
中華共和憲政會於念四號下午借江蘇敎育總會開常年大會首由鄭君允恭述開會辭並報告會中成績略謂支會之已成立者有十處方在组織而未成立者有二十餘處而對於南京政府向道勝銀行借債一節由本會發起力爭得歸無効等語繼公推鄭君爲臨時主席宣布須改會爲黨之理由經衆議將中華共和憲政會改稱中華民國憲政黨原有之會章亦經公同修改訂爲黨章遂舉定伍廷芳君爲正領袖李平書君爲副領袖鄭允恭君爲總務部長費元煊君爲交通部長陳福民君爲編譯部長戈鵬雲君爲宣講部長舉畢公同攝影以留記念散會時已六下鐘矣 
[社會聯合會常會記]  
昨爲社會聯合會常之期所有議案分别列後 
甲提議地方公建産業管理權及個人私産享有權案議決此案應以法律爲根據先從審查入手 
乙提議前清官吏或挾資遠遁或以産業託庇外人喪失寔多宜召集流亡以定人心案　議得効忠異族情固難容面爲淵驅魚利偏外溢茲際共和成立满漢一家自應咸予維新寛其旣往應先擬草以備陳請 
丙提議預爲退伍之兵廣籌生計案議決擇切近易行者各抒所見再行核議 
丁提議寔行强迫貧民敎育案 
戊提議改良清節堂辦法案公决以上兩案先行徵集意見俟下次開會再行討論 
[廳長揭破奸謀]  
本邑羅間頭一役自光復以後已無覊束曾有人覬　權利擬設公所已經當道駁斥在案茲有散夫楊文田等具禀巿政廳昨奉批示照錄如下禀及粘章均悉前據陸慶祥禀請獨爲夫頭業經批斥嗣據　問夫頭裘豫材等禀請示諭以杜煽惑等情復經批令籌謀整理之方妥議禀復以憑核辦各在案茲該散夫等復以各夫頭勒扣浮派爲詞舉陸慶祥凌祥發爲正副稽查巧立名目愈出愈奇顯係陸慶祥從中　弄碍難核准 
[司法總長伍爲姚榮澤案四復陳英士書]  
敬復者頃奉來函敬悉一切姚榮澤一案究竟聘用外國律師與否及有無外國人證皆在未知之數前此往返辦論皆欲伸明公理而未嘗有一毫畸輕畸重之見參與於其中外國法家有恆言曰未經裁判所判决指爲有罪之人皆不得謂之有罪且各國刑法對於有罪者之刑罰皆含有感化主義而絶無報復私意　　不得已之時執行刑罰裁判官必示以矜憐之意而決不以刑人爲大快蓋好生之德人有同情無古今中外一也此案未解滬以前執事通電力爭必須素解來滬審訊查閱原電含有原告性質語意之間似坐實姚榮澤爲有罪天下豈有先坐　彼造之人爲有罪而對於此造之人不生危險之理執三權　立之說凡關於裁判之事本不敢煩執事過慮日前承認執事派人審訊派人陪審原係通融辦法倘必事事干涉司法一部不幾同於虚設耶來書以爲准用外國律師必采用外國法律又必采用外國語言殊爲誤會廷前書祇謂如欲聘用外國律師擬准其聘用而未嘗言采用外國法律及語言也雖前書謂裁判官必須通逹歐美言文且熟悉歐美裁判制度方足以資應付此不過慮其於辦論之際關於法律名詞有須引用原文再加譯述者裁判官必須曉然明白方能折駁一切而不能以此相詬病也總之此案外國律師之聘用與否隨當事人之意思如有外國律師受當事人之聘請到庭辯護無庸堅拒外人指証之有無現尚未知如有外人到庭指證任其陳述至采用外國法律與否决用本國語言另一問題不能混爲一譚廷衹知公平執法不　其他望執事諒之來書謂敝部建設已及百日法律亟應編訂卽審判方法亦應實行等語此誠廷之過但此百日中廷曾有一刻之閒從事於編纂否　此百日中究能將法律編訂妥恊審判方法頒布實行否卽使編訂如此案所定審判方法執事遂以爲不然又何能實行乎來書尚多支節之詞以非此案範圍不必深辨以後亦不再辨尚祈亮察 
[唐總理注意華洋裁判法權]  
前日上午十時半國務總理唐紹儀君於起程赴寗之前接見上海華洋裁判所長許　屏君詳詢該所辦事情形許君卽將一切辦法詳細陳說約歷十五分鐘而散 
[事定論功之呈請]  
本邑公民江確生以本城光復時際　由各團員晝夜梭巡维持秩序爰於昨日呈請蘇　兩都督分給勳章以資鼓勵其文曰夫報功崇德奬勵勤勞爲人道之主義亦　施所當然查上海光復之始前道脫逃居民遷從匪徒蠢動秩序不寗幸有各商團各水龍會各保安團會員嚴緝匪類晝夜梭巡櫛風沐雨任勞任苦卒能保護同胞之生命財産维持地方之安寗秩序吾滬江父老子弟得以至今苟延性命者全仗各團員之血心毅力受賜多多僕親知灼見感佩之私無可言喻邇者謠言纷啄各團員鈞已通霄防範嚴查匪類在各團員係商家完全性質熱心公益爲保衛　梓身家起見施者並不望報然高誼可風熱心可佩方今共和統一四方粗寗事定論功似不能辜負勞績想貴都督軍事方殷萬緒千端恐不免挂萬漏一苟其辜設勳勞　灰志士之心僕一生敢言况人民有陳請之權特爲各商團員等請願懇請奬勵勳章以鼓勵團員奬勸來者至於光復之始光復之後功績似有差等請貴都督派員調查然勿蹈满清冒濫之習幸甚幸甚臨書不勝盻切之至 
[陳都督勸勉暢銷國貨]  
滬軍都督據統一聯合會會長王敬祥呈請批准興辦業貿株式公會社昨日發出批示云呈及清册均悉該僑商等熱忱愛國規畫宏深本都督早所欽佩今又創此空前之會社以期增殖國力尤堪嘉尚惟事關軍國責任重大尚希妥愼措置免滋流弊而選擇精勝從事仿製使國貨　銷藉挽漏巵力求美備並駕歐西母徒事轉販他人之貨　逐什一之利則諸事蒸蒸日上是爲應盡之職志本都督有厚望焉仍仰衹遵大總統及陸軍部海軍部實業部外交部批示可也 
[工商勇進黨成立會記事]  
工商勇進黨於前日下午假張團開成立大曾到者數百人首由張君公威報告開會宗旨並推黃君磋玖爲臨時主席黃君登台演說發起本會及成立情形次由孫君玉聲演說略謂中華民國今已成立第一目的在工商兩字中國爲地球最大之國而貧　反爲各國冠其原因由於工商之不發逹不發逹之原因實由工商之不知竸爭以致有退化而無進化中國工商所以不能超出於外洋者職是故也黃君磋玖有　於此發起此當欲工商兩界各生竸爭之思想以爲民國富强之基礎耳次由程君杳玶　　略謂工商兩界處此文明時代爲工者急宜自出心裁　造器　不可墨守成規爲商者急宜彼此研究聯絡團體不可領　妒忌果能改良土貨推廣銷路庶幾民國之金錢不至流出海外矣次由王博謙君演說略謂工商兩界於民生國計有極大之關係但本黨今已成立凡爲黨員者不可有游戲性質又不可有因　性質希望本黨各員脫除以上兩種性質則本黨定可發逹次由鄭貞吉君演說略謂中國之工商囿於一省一國之思想其原因半由於格致化學尚未研究半由於　查竸爭不甚加意是以工商兩界均無進步今日本黨開成立大會鄙人非常歡迎但願上海之工商勇進黨成立後各省各府相繼發起務使中華民國不論何處均有此工商勇進黨而後已末由王君河屏報告開支遂開簡檢票檢齊票數鐘已六下會長職員容再宣佈卽　麵散會 
[陳都督加賞緝匪]  
滬軍都督陳英士君昨日出示云爲　賞緝拿事本月二十日晚七時半有匪徒三人在石皮弄借送信爲由敲開王姓後門　入室内以手　恫嚇勒借洋二千元託言助充軍餉當被索去洋二十四元並金飾九件約值洋一千元似此持强逼勒實屬目無法紀前已通令各軍隊及本府偵探一體查拿除由民政總長懸賞千元外本都督再加賞五百元爲此示仰軍警各軍及地方人等知悉如有拿獲此案正犯者審實後即行照格給賞本都督　銀以待其各認眞查緝務獲眞犯按法治罪勿得妄拿無辜致干未便　 
　　····· 
[再誌工黨之進步]  
陽曆二十四號下午求新機器廠諸藝師約集同昌榨油廠製造局子藥廠鍊鋼廠砲廠砲彈廠槍廠翻砂廠江南造船廠英美香烟公司茂生香烟廠襪衫廠汽車廠鴻源紗廠電燈廠法界電車廠中央氣車廠及萬隆晋隆恒　公興老公茂等廠之勞働家代表二百餘人在大南門内工黨總部開會先由求新廠代表錢　華君宣佈開會宗旨後由工黨徐企文君及勞働家仲學準相繼演說並提議全體入黨辦法後議決先在各廠左近各設機器研究會一所凡入會者卽爲工黨黨員全體贊成遂議決在工黨總部内設一機器研究總會龍華高昌廟下海浦等處皆設立機關後卽舉定馬本懷蔡振　李國元三君爲研究會正副會長辦理會務 
又聞經絲業亦於是日由絲缐領袖米焕章及帶業領袖李少耕等介紹全體入黨並舉張成卿孔文祥爲正副領袖 
········ 
[保安團體育部出防]  
十九二十舖保安團體育部各團友以城内石皮弄王姓家刧案發生後謠言纷起人心惶惑防務尤應加嚴爰於昨晚起一律出防通宵無間 
······· 
[巿政廳遷運炸彈]  
南巿巿政廳長莫子經君以光復滬城時暫　該廳内之炸彈三箱迄未取去現在天氣漸熱頗爲危險昨特面商穆警務長飭令工匠扛送商團公會妥爲儲藏以昭愼重 
····· 
[巿政廳不管捐務]  
上海巿政廳批承辦米榖雜糧認捐商人陳幹卿等禀云來牘及抄粘閱悉查貨捐局於光復後田滬軍政府及財政部經管現辦之貨物稅由民政長徵收巿政廳毫不干涉無憑核辦現據通禀希候江蘇都督財政司長批令祇遵此復抄粘附 
[兵士拘獲匪類]  
福字敢死隊四隊兵士前晚在西門外馬路某粥店内見有形迹可疑者四五人尾隨數步尤覺可疑遂即拘獲曹樹松一名搜出手槍一支並子彈等件餘均逸去昨晨已解請劉司令長請爲澈究並聞曹曾在城内犯案其兩腿已有刑傷痕跡 
[包認蛋稅之批詞]  
曹祝卿等擬在閘北開辦蛋稅禀奉民政總局批云查創立公所必須蛋廠同業公同组織方爲允治今該商等承認蛋稅僅以一二人之名義創立蛋業公所旣據稱有反對之人現在巿政廳成立自應靜候本廳調查商情有無空碍再行核奪未便因該商等報效微數之捐遽行准予另派長警給示保護仰卽知照 
[赤十字會弗庸介意]  
陸軍部軍醫局移復赤十字會文云案奉大總統批中華民國赤十字會正會長祝大椿呈請一節應由陸軍部軍醫局查核並复前途並發下原呈一扣等因奉此當即移詢軍衡局據稱前次申報查明石鳳嗚受傷療治給卹文内似非赤十字會所能療治一語之命意蓋以赤十字會原係臨時義務石鳳嗚受傷　劇若仍由該會醫治恐需時過久於該會開赴戰地救傷有碍且陸軍醫院旣已成立將該目舁回該院療治事屬兩便亦未爲不合並非謂該會無能醫治相應移請查照其復該會以釋猜疑等因據此是該局移稿對於貴會並無贬詞且事属兩便亦係實在情形爲此據情移復貴會請卽轉知在會同人互釋猜疑可也 
[提倡工業之演講]  
昨晚工業建設會員陳警庸君講演造纸法聽者殆如身入工場得參觀明審之愉快茲聞陽曆三十一號星期晚本擬請鍾衡　先生演講造　法嗣因聽講者以爲大小工業相間演講足以唤起聽講者之興會而促進相當之建設爰請改講文具科化學工藝之小者如騰寫用原纸蠟纸藥水膠輥白墨等製法卽由鍾衡　先生主講臨時備有種種實用器械以便說明 
[何用河快]  
劉炳南唐德標具禀閘北民政總局投充河快昨奉批示云查閘北沿河一帶船隻已有水警巡　稽查足資保衛况河快名目爲前清滋累小民之弊政本廳斷難沿用所請之處應母庸議 
[一羣流氓]  
流氓王阿根混名跑龍套王阿來混名黃魚肚皮孫桂林混名小滑頭吳三郎混名黑皮三郎朱大寶混名猪八戒等專在租界内截刧行人財物由探拘押捕房昨解公堂經聶襄讞會同英輸副領事訊明判王阿根押六禮拜王阿來押一月餘人各押兩禮拜示儆 
瑣聞 
[城内]  
　都督府批示○周待賈呈批南北统一後各處辦事人員有減無增寔難設法位置該生速往他省投効不必在此圖謀伍漢珍呈批未由官長代表呈報本不便照准且獎案現已　畢所請應母庸議周樹棠呈批該員蒙難生還可嘉可慶所請錄用一節候遇有相當職務定卽量予委任吉承榮呈批招商局係屬商辦非本都督權力所及未便直接委派所請應母庸議葉乃榮呈批旣異李平書李英石兩公有知遇之感儘可直接請託無庸本都督介紹 
　檢察廳批示○朱三喜呈批狀悉爾子是否被潘三所拐應候訊明核奪陸桂生呈批所訴各節是否屬寔姑候傅吳了頭等到案訊奪陣坤崙呈批此案孰虚孰實一經証明自有一定辦法仰卽遵照 
　審判廳批示○張知笙呈批據訴天豐餘金號股東張良安不理揭欠如果非虚殊屬不合仰卽預繳訟費候傅集辯論並將繕本送逹相對人知照至稱沈韻卿等應缴銀兩業已具禀公廨請返母庸併傅凌秀春呈批查此案前據凌何氏辯訴到廳業經查案批駁據訴前情候飭遷讓倘仍抗違候再移請警局押遷至租摺據仰該民自向租户商明重立卽將前項租摺據作廢以斷爭端可也 
[南巿]  
　頂替膏照○東區查悉花衣街榮豐烟膏店所領之牌照名目不符顯係冒名頂替特派巡員吊回執照呈請警務長查提店主到案科罰 
　疑及傭婦○故紳嚴筱舫家去冬失竊珍珠數串值洋八百餘元茲查有傭婦陸周氏不辭而去情有可疑昨特遣丁阿三同荐頭陳阿福將該氏扭控裁判所訊據氏供常熟人來申傭工嗣由姪壻因事招之回里主人家失竊一事實不知情判留候查核 
　抗傅受罰○太平碼頭仁者壽戒煙藥店主鄭炳興同其夥鄭顯庭控木工范海水乘該店被封之時搬去烟灰一箱寄於陳源興招牌店内迨後搬回又敢滋　等情當經裁判所將源興店主陳妙松與范提案判交妥保限將烟灰交出查明核辦茲由鄭顯庭投稱炳興他出未歸刻已有人勸妥求請銷案陳裁判以鄭抗傅不到着罰洋二十元充公 
[閘北]  
　認領鄉婦○鄉婦陳朱氏因來滬找尋胞兄不遇在义袋角迷途由崗巡解奉裁判所留候認領在案昨由氏兄朱阿榮投案禀稱向在永昌花園爲夥陳朱氏確係胞妹求恩給領孫裁判諭未交保領去 
　賊贓待領○饒洪三因竊蜀商公所内紅木燈架被崗巡查獲昨日解奉裁判所訊明判饒押三天贓存候失主認領 
[英租界]  
　不期面遇○無鍚人薄永福之妻陶氏於前年秋間逃至滬七前日被薄在南京路附近遇見囑回不允扭控捕房昨解公　訊悉前情判氏隨薄回籍 
　戳傷車夫○車夫省阿四前日在長浜路與西息囑阿海爭論車資口角　被開用刀戳傷腦部傷勢甚重當經巡捕將關拘獲昨解公堂略訊一過判押候原告傷愈再核 
　並非拐販○清江婦人包王氏趙王氏由原籍帶領男孩小　子小兒子女孩周小七子七珍小丫頭等五口來滬由探查見擬是拐販一併拘解公堂押候派探至清江查明再核在案茲經包探前往該處查無該孩等家屬且據清江民政署函復是處並無被拐小孩之家昨經中西官諭將兩氏與各孩帶案詰訊一過以男孩小兒子業已病故遂判兩氏開釋尚有四孩准交該氏等領回完案 
　能否交人○雲南路一百二十號住户姜吳氏控陸光元朱李氏串拐伊家媳婦秦小姑娘由廨判將陸與李氏分别押交在案昨經中西官復訊仍供氏媳係被　髮匠陸某誘往京口判李氏與陸分别各押一年如能於限内將人交案准予減罪 
　淫棍逼兇○匯四捕房華捕周順芝控山東人沈慶頓竊戲其妻蕭氏向理不服反被毆傷右目等情昨由捕房將沈拘　公堂訊實判押七天 
　負氣怨命○住居阿拉白司脫路三十一號屋内之常州婦人陳文氏因呑烟圖盡由捕查見帶入捕房設法救念昨送公堂訊知氏與其夫陳阿榮口角負氣所致判氏交陳領回 
　誘拐女兒○馬夫韓姚五因誘拐河南路二百八十一號李紅元家之十七歲女兒彩芳被控捕房昨由包探將韓拘解公堂訊供一過判韓押候查明於禮拜三再核 
　唆使行竊○寗波路謙泰棧主張企雲控梳頭婦人王劉氏誘令婢女香蘭串竊金押髮一支由探將劉氏與婢一併拘送公廨收押昨由官媒解案訊明判劉氏與婢分别各押女所一月該婢期满後仍交張領回管東 
　女孩畢命○女孩趙江囝因手足殘廢被其父母棄于馬路由捕送至公廨轉送仁濟醫院醫治延至昨晨斃命即經捕房禀明公堂着保報堂棺殮 
　幸未釀命○住居新閘路一千九百七十五號屋内之吳劉氏因被房客邱小辫子之妻張氏誣指與邱有私致被劉氏之夫吳和生知而詰問氏以被寃難甘呑烟圖盡當經察覺車入捕房轉送仁濟醫院醫愈昨送公堂經王襄讞會同英康副領事訊明前情判劉氏交其夫領回候傅邱張氏到案於禮拜三再核 
　誣指圖竊○新　重慶路住房朱鳳祥控馬夫王阿三深夜掩入家内圖竊昨由捕房將王拘解公堂请究原告偕証王亭芳投訴前情並據九百七十號華捕禀稱曾見原告在家將王阿三　打向阻不服反欲爲難旋由他捕到來將各人拘入捕房是寔訊之王阿三供在大隆馬車行内爲馬夫是晚有畢姓雇至該處接客立于弄内等候實遭誣指求鑒判押假傅隆大馬車行主到案於禮拜三再訊 
　馬夫惡習○馬夫俞阿四因將馬鞭擊傷人力車夫謝大眼角被捕拘獲昨解公堂訊明以俞不應用鞭擊人着罰洋五元充公並給原告醫費洋五元如無力繳洋改押兩禮拜以儆 
　小孩被拐○男孩王全女孩張小子均因不辦路徑由捕查見帶入捕房分别暫留昨送公堂請示王孩供年十四歳天津人有母陳氏在家係被匪拐滬因在馬路呌喊該拐匪已被遁去張女供年十五歳清江人母在原籍亦係被匪拐來判王孩留候認領張女留候函致清江警局移傅其母趙氏來案具領 
　故態復萌○張阿根因闖入崇明路鴻興南貨店内圖竊當被拘獲扭送捕房昨解公堂訊知張係過犯判押西牢半年期满逐出租界 
[美租界]  
　走失小孩○周寶財住居唐山路一百六十四號昨至捕房報稱其弟根財年六歲於前日走失請爲查訪捕頭准之 
　碾傷車夫○塌車夫潘洪元昨日推車過蓬路撞倒小車夫某甲碾傷足骨由捕車送同仁醫院潘暫拘押 
　車輛衝撞○陳阿生昨乘脚踏車至西華得路與徐阿和之車洋車互撞口角扭控捕房分别斥釋 
　沿街扭毆○高阿三陳榮來二人昨因細故口角在百老匯路互相扭毆由捕查見一併拘入捕房經捕頭略詢一過從寛斥釋　包探獲賊○李紹江昨至某輪船上圖竊被探宋堂桂緝獲解押捕房候辦 
[法租界]  
　防務加嚴○新租界寶昌路一帶地方遼闊茲由麥總巡特飭西探目脫雷　每晚加派探捕分段梭巡以保公安 
　捕頭請假○小東門外法捕房三道西捕頭臘慕前日向麥總巡請假九個月回國麥君准之遺差以大自鳴鐘捕房第十九號西捕接辦遞遺之差以念三號西捕接充昨已分别到差又西探目石維也請假回國遣差以享一道西捕脫雷薩庖代 
　更正○前報紀法捕房八十二號華捕久假不歸一節八十二號係八十八號之誤特此更正 
來函 
[敬謝中國公立醫院]  
啓者僕與拙荆張氏及同鄉洪閔氏先後均患喉症同入中國公立醫院當蒙柯師大醫士施治俱獲全愈後留院調養十餘日飯菜之精良伺應之周到洵屬無美不備院章不取分文至總理人等看護病人日必數起如慈母之對嬰兒尤爲難得足見諸位先生熱心任事僕銘成之餘無以爲報請貴報登入來函　以爲世之同病者告福建吳繼運　啓 
 
 

Page 8

 
 
自由談 
游戲文章 
[勸僧尼還俗婚嫁示] [  侍仙]  
爲出示諭勸事照得修行訪道古豈無人說果談因今爲寡益此身誤入受累良多愚莫愚於出家豈人類皆空桑而出謬莫謬於削髮混男女爲伏禾之形以之修名名未可卜以之避俗俗無可逃何爲僧不思而尼不悟也夫國家相與存端資倫理祖宗弗絶祀所望子孫人孰無情緣誰得了世界有增有减慧業卽佛卽仙與其遁亦空門不婚不嫁曷若再登福地宜室宜家大漢業已光復男女一律平權本民政長憐惜爲懷殷勤相勉爲此布告僧尼等知悉自今而後速反故居以光名敎凛遵母違特示 
[聽抱月山人彈琵琶記] [  愛]  
賀氏何如太眞妙崑崙那及叚師高當乎月白風清夜闌人静臥元龍百尺之樓起潯陽四絃之月停琴聽去裂帛彈來如泣如訴如怨如慕又如鐵騎突出鳴戰鬥之刀槍雷雨驟來濺屋瓦之珠玉鶯啼燕語石咽泉流不聞白太傅江頭送客涙落青衫王昭君塞外歸魂悲彈紅袖武媚娘去矣不返安公子邈焉難聞乃有吾友抱月山人雅善此技當筵一奏聽者忘倦或爲巖谷之松聲或爲溪澗之泉響亦同隠士高吟征人長嘆興孤客之悲下空　之涙噫此何聲也玉連瑣乎鬰輪袍乎吾不得而知之何其令人感　一至於斯也古人嘗謂海上成連琴能移我情今聽山人之琵琶豈有異於成連琴哉絲竹之聲足以悦我耳湖山之色足以悅我目我今而後更有何求將尋一片山林日聽絲竹與明月相終古 
海外奇談 
[洗碗機器] [  頌斌]  
美國芝加哥省某酒店之庖人新近發明一種巧妙機器此機器能將萬餘碗盞自行注水洗滌以至乾透庋藏僅需一小時之久見者均歎爲得未曾有但此項機器除大公司大學堂外購者頗少蓋以無大宗碗盞供其洗滌也 
[假樹乳] [  頌斌]  
俄國聶德爾報載俄國之摩薩哥省有博士如司登者新發明一種製造假樹乳之法每重一磅需費僅一先令四辨士其功能與天然樹乳無異故各國聞名來購者每日平均可得金一萬五千磅 
尊聞閣詞選 
[用花月痕韓荷生贈紅卿韻八首寄所知] [  愛蘭]  
電裳舞罷海風輕手捧雲和下玉京盡道閣浮多極樂誰知芮瀾不分明　綠顛倒　　侣薄俗爭傅魚　名幸有知心盟　在相期白首慰平生 
　哥錢舌擾春眠起坐無言只　然百結柔情磨玉質一生幽　託瑤箋不才似我眞無那薄命如卿倍可憐髮　歪斜嬌欲　满爲儂整　鏡臺邊 
感龐驚　起風雲憔悴花容隔夜聞是　烟緣斷又續遇眞佳　合還分憐香惜玉盡成幻　粉殘脂留贈君極力温存渾不解朝來涙满石榴裙 
含愁缓缓下妝樓此際心如不繫舟解佩有情還洒涙憑　無語只低頭仙風浩蕩傅青鳥春夢婆娑誓白　咫尺天涯人不見何年重興撥壁筱（未完） 
心直口快 
[十可] [  訥齋]  
不問黨内宗旨如何爭相入黨以爲運動機關可慮 
入黨以後懸挂徽章猝然被人質問黨旨茫無以對可笑 
以高潔可貴之女子而欲入繁　淫蒸之政界可惜 
女子參政團攻參議院參議院調兵若臨大敵可畏 
人皆講平等自由而一般俗子偏欲脅肩諂笑可羞 
傭力者日人百錢香烟不絶於口可憐少年子女以白綾繞頸作縊死狀可怕軍士醉飽於途學子失業於道可歎常州軍分府草菅人命公歟私歟可痛長夜無聊拉雜草書數則以登入自由談可快 
[纸上空談]  
[額角書名] [  劣僧]  
曾晤賓客竸用名剌以通姓氏似佳矣而猶未盡善也蓋人之記憶力有限往往於大宴會時賓客衆多彼此通名旋即遺忘此時欲呼其名而不得又不便再問絞盡腦漿終想不起亦一苦事也余以爲宜就額角空處各自書其姓氏里居使人一望而知其爲某便何如之 
閒筆浪墨 
[戲集上海方言對] [  冷笑]  
飯桶洋盤硬壳戇皮活鬼死人王六畢三滑脚窩心六縮三光出老瘟生劃策牽絲怨鬼極生吃醋揩油拆棚脚抓户頭裝媽虎跳老蟲小龞蛋大牛皮 
[新名詞對] [  東海生]  
凉血熱心原因結果目的手叚普通特别標準機關專制共和社會國家鞠躬舉手公法私　發逹完全天然物人格權統治權强行法行政官吏　統治機關　法案議决　政策施行　意思衣示法律行爲　雙方合致　全體贊成　官立銀行　商辦鐵路任意法規　緊急命令　三權分立　萬國交通　權利享受義務履行　客觀主觀　直接間接　公權私權　君主民主 
戲攷[  健兒]  
[劍峰山一名五老聚會]  
九花娘自畫春園逃出投奔劍峯山焦振遠彭公朋必欲得之以除民害命徐勝勝奎等攻焦焦性如烈火英勇盖世又有五子仁義禮智信俱善武技勝奎料難力敵計焦所懼者惟把兄金眼雕邱成邱年雖老邁精神尚健如肯援手則焦必帖耳服從乃詣邱處告以彭公之命請其出山援助邱知焦剛愎自用非可理喻如以武力從事又傷結義之情遂佯作瘋癲置之不理勝知不可强回遣女兒勝玉環深夜往盜邱明月之妻即成之侄媳也成悉姪媳被盜提刀追刧路遇勝奎知爲所賺大慚乃邀奎回山商破焦之策使侄明月折柬往招伍氏三雄（元顯芳）以資臂助偕奎直抵劍峯山勸焦交出九花娘以免受辱焦一味狡頼成回遣明月往探九花娘蹤跡被焦擒獲擬殺之以洩憤幸成奎急隨其後撞門而入未遭其害再四逼焦交出焦抵死不從成大怒遂用武伍氏三雄及徐勝率官兵入山助戰焦被擒又殺其一妻三子惟九花娘仍乘間逸去此劇白鬍子去邱成亦甚緊要前見孟鴻羣演裝瘋一段摹繪入神家丁報盜媳時丢帽翻檯鬚眉飛舞描寫失驚狀態出色當行看刀二字尤見老當　之沈韻秋有過之無不及惜武凈郭玉廷去焦振遠架子毫無力亦鬆懈搭配非人未免减色 
小說 
[短篇小說黠盜] [  龍]  
先生先生汝母恐實相告吾等皆盜也汝勿聲張一啟口利刃立下卽斷汝頭汝識之吾黨大哥近適患病無人主持特煩先生權充首領此間有定例所刧財物半歸首領餘則衆人瓜分汝意云何請速答 
噫先生何人適從何來遽集於此 
某巷之内白幟高張觀者如堵一　者巍然高坐手持課筒口中念念有詞村夫俗子環集大有山陰道上應接不睱之勢伊何人蓋賣卜之吕鐵口也 
鐵口善占易課語無不騐遠近爭趨之生涯旣盛課價亦增由數文而遞增至數十文數百文 
是處向多盜盜欲行刧必先詣鐵口問財氣歷有奇騐以故價益昂非饋以銀餅數枚不辦漸積貲至數萬金妻妾子女皆曳紈齒肥畜僕買婢居然成素豐家 
一日薄暮有客踵門以十金納鐵口袖低聲請曰今晚擬往刧請先生爲我一占實相告無稍隠鐵口曰諾乃持課筒振振有聲繼乃揭筒蓋傾錢桌上以手摸之　言曰大吉大吉財爻治世月建日辰生扶官爻伏而不見必獲多財且無後患客大喜稱謝而去 
未幾玉兎漸升六街人靜有形似衙署長隨者數人後隨肩輿怱怱至鐵口宅款扉而入登堂投剌曰奉家主人命因太夫人病勢沈重似爲崇憑敬延先生屈駕往占此區區五十金聊爲先生壽病愈再當厚報 
鐵口詢其主人名知爲顯者又利其多金乃欣然乘輿而往行十餘里抵一巨宅人聲嘈雜宛然大家左右爭扶瞽者出輿導引至一室佳肴旨酒羅列满案殷勤勸爵瞽者大快（未完） 
 
 
