# 1914 - 353 - 4914836

 

Page 1

 
 
   
 
 

Page 2

 
 
時評 
[悲惻之時期（冷）]  
　　世界上事往往於同一時期發生同一之事於人爲風氣於天殆爲神秘不可測之造化歟一二年來所謂殘殺時期世界到處演干戈之慘禍中國之革命也二次亂役也巴爾幹之與土耳其戰也聯邦之互戰也墨西哥之革命也與美啓釁也所謂殘殺時期也 
　　今殘殺時期將終局而悲惻時期又繼之特起若中國則江北告災河南告災四川告災若日本則太皇之喪初過而水野參贊與山座公使之猝逝乂突然而起而復加之以英國愛爾蘭皇后輪船之被撞沉没致喪千人之多何悲惻之事亦若殘殺之事相響而應也 
　　嗟乎殘殺之事令人驚心悲惻之事令人傷感余以近日令人傷感之事多也故聚而並弔之 
命令 
[五月二十八日大總統策令]  
　　陳訓泳給予二等文虎章此令 
[又令]  
　　海軍總長劉冠雄呈稱前海　次長現任通濟艦長少校陳訓泳保全滬局厥功甚偉擬請徣授海軍中校以示優異應照准此令 
[又令]  
　　内務總長朱啓鈐呈　湖南兼巡按使湯　銘呈請任命張樹勳爲省城警察廳長應照准此令 
[又令]  
　　據河南巡按使田文烈電呈稱靈　縣知事彭葆田等緝捕甚力請獎勳章等語彭葆田韓永成董景常張利見丁景炎潘灝均給予七等文虎章此令 
[又令]  
　　陸軍總長段祺瑞呈請任命高國俊爲湖南乾縣協副將應照准此令 
[又令]  
　　蒙藏院總裁貢桑諾爾布呈據哲里木盟長齊默特散　勒呈請任命松永偉魯布爲科爾沁左翼中旗協理台吉應照准此令 
[五月二十八日大總統申令]  
　　茲制定參政院秘書廳官制公布之此令 
[又令]  
　　據署交通總長朱啓鈐呈請展修京都寰城鐵路由京張路局籌欵承修接通京奉東便門車站以利交通而興市政計畫甚是應即照准其路線經過地面所有勘用沿城官地均准劃歸該部應用至修改甕城疏　河道及關於土地收用事宜應由内務部會同步軍統領骨飭各該管官廳營汛恊力補助偉速施工毋誤要政此令 
專電 
[蘭州電]  
　　白匪大部已到岷州之西端大峪溝狄道河縣等處有土匪四起省防吃緊異常 
[北京電]  
　　俄政府日前派該國陸軍中將駐紥阿穆爾外邊防聯隊協統錫威次來京與駐俄公使密商數次聞爲黑省防軍時有潰變之象擬向我外交部提出重要條件俾中國在北滿永遠不得駐兵現錫威次公事已畢於昨日回哈 
[北京電]  
　　政府爲開放綏遠熱河等處爲商場起見刻已議定由外交工商内務部及稅務處派員前往偵察預備實行 
[北京電]  
　　王士珍任命爲統率辦事處辦事員至今尙未到任外間言王又將任軍區長之說 
[武昌電]  
　　鄂省淸鄕事宜現分卾東鄂北鄂西三路公所東路爲内務司余督辦西路爲吳曜金觀察使督率所屬各縣辦理北路爲卸任棗陽知事白壽銘在樊城設局舉辦刻已切實進行 
[武昌電]  
　　駐紥新民府陸軍第二十師之七十八團刻又奉中央命令開赴鄂州 
[南京電]  
　　省公署定於六月改組 
[南京電]  
　　海州民婦謝劉氏昨赴都督府門首懷抱釘板頭頂寃狀哭喊亂滾當由衛隊營長將釘板寃狀一併轉呈馮督核辦囑令靜候督示 
特約路透電 
[北京電]  
　　山座君死後陞爲三等級官因君於生前所得勳章可謂至高故不能再有所賜今定六月六日舉行追悼會遺骸將否火化抑塗藥保存尙未决定日本巡洋艦明石號定六月十八日由大沽運送君之靈櫬回國山座夫人隨船護送水野夫人大約亦將同行 
[北京電]  
　　聞伊集院君將繼山座君爲駐京公使前天津日本總領事小幡君已任爲一等書記以繼水野君已由日啓程來華 
[北京電]  
　　水野君逝世前曾接電陞爲四等級官並受賜三等聖寳勳章 
[北京電]  
　　今晨水野參贊追悼會中西日人到者甚衆内有各外交家曁其夫人並中國大員多人會場在使署舊屋滿綴花朶其禮乃按佛敎式祭案及壁間置滿各使署袁總統各部官員及君舊交所餽之花圈先由二僧誦經鳴鈸和之水野夫人全妝素服神色悲慘旣抵會場衆皆起立以示弔慰誦經旣畢由松平君代表使署全體宣讀誄詞繼由平井醫士代表日本僑民岡田博士代表帝國大學畢業生先後宣讀誄辭侍立門前之日本衛隊於是乃作日本哀樂來賓皆退祭案附近置有白鴿數籠取而釋之禮節莊嚴始終不渝 
譯電 
[北京電]  
　　政府已在參政院提出兩議案一爲仍以經書爲敎育之本一爲恢復諡號 
[北京電]  
　　袁總統命裁總統府之顧問處華員皆將另授他職洋員則仍留任至合同滿期而止 
[北京電]  
　　大元帥辦事處已設國防科以曾受高等軍事敎育者爲辦事員 
[圭貝克電]  
　　據法塞泊英無線電報聲稱加拿大太平洋公司受爾蘭皇后輪船在該地之東三十英里與他船相撞愛爾蘭皇后卽舉號求救一政府輪船答其無線電報電音忽然中斷愛爾蘭皇后似已沉入海底該船共載一千二百人於五月二十七日開往利物浦該船載有頭等搭客七十五人加拿大救世軍領袖里斯夫人及救世軍八十四人亦在該船 
[圭貝克電]  
　　愛爾蘭皇后輪船搭客三百五十人已在里麻斯基登岸死者約有六百人乃於濃霧之中相撞十分鐘内卽行沉没與撞者爲運煤者亦即沉没 
[鈕約電]  
　　愛爾蘭皇后輪船死者共有一千人 
[倫敦電]  
　　加拿大太平洋鐵路公司得問接消息謂愛爾蘭皇后之搭客全數救起 
[圭貝克電]  
　　茲由種種雜亂之消息探悉愛爾蘭皇后因霧下椗爲運煤船斯托斯台特號（載重三千五百六十一噸）撞於中央數分鐘内卽沉入十九尋之深處運煤船亦受傷甚重救起三百六十人旋有兩船馳抵救起三百九十九人均在里麻斯基登岸查愛爾蘭皇后搭客表計有頭等客七十八人二等客二百十人三等客四百九十人船員四百十三人此數殊不足憑該船船長康台爾君浮水半小時後經救起登岸之搭客已有二十二人因傷殞命據正式報告愛爾蘭皇后所載之人救起者僅四百人 
[倫敦電]  
　　統一黨領袖卡生君在南韋爾斯某處演說謂曷爾斯特已軍入來福鎗三萬五千枝此彼可自榮者也首相愛爾奎士君如以爲曷爾斯特之忠誠者必加强逼而勸英皇批准自治議案則行同罪犯云 
公電 
[南京華僑聯合會代表電]  
　　華僑聯合會鑒曁南學校已蒙江 
蘇馮都督允許維持及任保護已令陸軍測量局另覓局所請轉達海外埠以慰僑望餘函詳蘋豔 
要聞一 
[再談皖南美俗（本報旅行記者抱）]  
　　前函述所見徽州婺源一帶好風俗其果何自來乎此問題殆閱者諸君所急欲提出而亦記者所窮探博訪兾究悉其原因獻諸當世談政治談敎育者以爲研究資料者也 
　　凡風俗之良窳有兩大關係曰生計曰交通倉廪實知禮節衣食足知榮辱生計之關係夫人知之而在交通便利地方人民往來頻繁士客雜處以語言之隔閡風尙習慣之不同爾我猜疑而機械變詐之俗成質直坦蕩之眞失每聞之法官其地土客愈雜者其詞訟愈繁故使有地焉生計之充裕足使其民自立而交通之梗塞足使其民不相往來則其風俗殆未有不厚者徽州婺源一帶是已 
　　南條山脈自贛浙間之仙霞嶺折而西爲浙與皖休寧間之馬金嶺又西爲扶車嶺爲塔嶺人婺源爲浙嶺爲平鼻嶺直至與江西界之率山乃折而東北爲天馬安息等嶺其脈恰如之字形而婺源適當其轉折處重巒裑　雖有溪澗不能行舟其東入休寧境至溪口始通舟楫而其地農產林產皆足以自給其民勤動習尙樸素生活程度低下無茶肆酒肆則消耗機關絕聚族而居村無雜姓族規嚴肅祠字巍峨外來之匪類固不易入入亦易稽查易捕逐而地無游手家有良規足以杜絕不肖子弟之產出俗焉得而不厚惟其關係半在交通故就記者足跡所及婺源風俗爲最上休寧次之歙又次之 
　　惟然此醇美之風俗與謂其成於人母寗謂其成於天記者過浙嶺嶺在婺源北鄕其西水皆入鄱陽湖其東皆入海記者自嶺西之昌江逆流而上越嶺而東入浙水順流而下乃覺一嶺之隔風氣殊絕嶺西女子多纒足不纏者絕罕嶺東女子多天足纏者絕罕且樵柴負重物以行或爲村店肩運貨物而取其值嶺西男子無辮嶺東埀辮者載道徽州六縣語言又各不相同安徽省立第二師範學校學生來自六縣其間數縣竟不能互通談話其俗好神嘗連過數村落輒於道旁神龕見有朱書字條蓋村民生子求神福佑者紙尾必書四語語各四字（易長易育麻痘稀疎成人變豹福有攸歸）頗堪絕倒亦以見其民僿陋之一斑焉 
　　此醇美之風俗專恃天然一旦世界潮流推盪所及交通大啓物值增進生事日促混沌一開本眞盡失故天然不可終恃　惟恃以人力扶之有良美之政治與良美之敎育一方全其天眞一方開其僿陋急起直追務與世界潮流同其速率文明富强罔勿由此苟非然者其何能保吾聞甯蕪湘鐵路不日興築路線實取是間世界潮流如此今之政治與敎育則如彼十年以後欲覩此醇美之風甯可復得記者所爲悁悁然憂也 
政治會議之最後一大會 
[開會之情形]  
　　昨日（二十六）下午二時開會議長李經羲主席議員六十五人主席命秘書長報告文件報告畢主席宣告按照本日議事日程開議第一請復諡法諮詢案諮詢大衆應否朗讀審查報告書議員請省略朗讀主席宣告本案審查長方樞指定審查員劉朝望代爲登臺說明本案審查之主旨主席宣告孫議員世偉對於審查報告提有修正案應請孫君說明修正之主旨旋有人起立先以修正案付表决若起立多數審查案當然成立李議員慶芳發言謂本案提議在新約法未公布之先今日本會議對於本案要點非諡法應有應無之問題 
乃法律解釋問題卽約法上其他榮典一語是否包括諡法在内此屬於大總統權限本席主張以審查報告加入孫議員之修正案俟參政院成立後再由政府交參政院極爲妥洽衆贊成李說主席宣告本案旣經大多數贊成應由秘書廳依據本日議决原文修正字句呈覆大總統第二請尊重經義保存國粹維持世道建議案主席諮詢大衆應否　　　文議員請省略朗讀主席宣告請提案人王議員學曾登台說明王君登台說明提案理由後李議員慶芳發言謂王議員主張我國敎育假若尊經意思極爲症善本席大表同情但原案後半主張請大總統行飭敎育部將高等小學以上特設講經讀經課程凡舊定條身國文鐘點悉可改爲講經讀經鐘點本席以爲此敎育行政上的問题本席於敎育行政略有經騐我國學校經濟困難凡諸課本不能不賴印刷所往往課本春間已經簽改　邊僻之區年終尙不能見到定本况本會議爲諮詢機關所議根本大計不能束縳行政機關使敎育部無伸縮之餘地且本席以爲本會議閉會在卽　宜保全會議令名此事亦無甚重要議題政府經費亦頗形困難若再延長必至下月本席主張之要點如左（甲）敎育應參入尊經意味至如何參入之法由敎育部詳細釐訂（乙）此案不必付審查由議長修正字句建議政府劉議員彭壽贊成李說徐議員壽昌原係敎育部特派略說明敎育部尊重經學之過去亦表同情於李君說而主張於敎科書中加入經學意味劉議員若曾並主張設經科大學主席宣告本會議閉會在卽本案理由亦甚簡單贊同反對可在大會議决不必再付審查議員討論大體一致贊成主席以贊成敎育加入尊經意旨付表决多數通過朱議員文劭提起反證表决謂人數不足額定有疑義當然反證表决有五人以上贊成楊增炳寳熈謂此案已經表决無庸反證於是兩相爭執有各不相下之勢主席謂今日本會議止此一次矣諸君毋傷和氣衆遂無異議主席又謂如不贊成爲建議案作爲意見書卽以作爲意見書付表决起立者五十人多數通過主席宣告本案旣經作爲意見書卽由本席代呈遂宣告散會 
[議長之談話]  
　　三時四十五分議事畢李議長退歸議長室與四五議員暢談略謂本會議成效殊爲始願所不及此皆各議員顧全大局致然外間雖有對於本會議之不滿意之批評其實本會議乃諮詢性質卽云事爲政府帮忙在本會議皆認爲國利民福可告無罪於天下惟將來之結果如何全視乎政府能力政府辦理不善本會議不敢貪天之功否則本會議亦不能任其咎本會議議决諸案不過坐而言者若起而行則與此另爲一事云 
[閉會之日期]  
　　此次會議爲最後之一會大衆彼此公認先是李議長謁見總統一次請總統定期閉會聞已擬定六月一號行閉會式屆期開放北海大家作竟日之遊已約一亞相館拍照合像以爲紀念云 
[諡法案之審查報告]  
　　案照本會議前奉國務院鈔發大總統飭交前甘肅都督趙惟熙請復諡法以光盛典而勸有位呈一件到會經大會議决交付審查當經本審查會開會一再討論僉以爲該都督呈稱凡有功在國家德在鄕閭爲人　所 
 
 
 

Page 3

 
 
　頌聯名呈請予諡者得付有司擬議行之等語意在表揚個人之行誼實具維持運會之苦心誠於彰明旣往激勸將來不無裨益本審查會亦甚贊同唯勸懲之意　於無形貴堅信仰於人心不繫官家之形式卽如原呈所稱名儒循吏但有行被一鄕澤流一邑者其邦人相與聚而諡之一節前史固引爲美譚民國亦未頒禁例若必俟聯名呈請付諸有司而後始得議行竊恐手續過繁不獨老師宿儒紛紛聚訟議諡之典幾等於議禮之難况從古易名具有定制往往雖有其德苟無其位尙不能違例呈請萬一此端一開則孝子慈係將藉此以爲飾終之典轉得以四出運勤强求列名官束偶一疎虞即　冐濫而其實係元勳碩德亟待旌揚者反或因愼重而等於壓擱况值國基初定士氣方張一般好事之徒又復因而藉口如原呈所謂帝制之疑者是亦不可不慮似不若仍照大總統批准内務部呈據京師紳民惲毓鼎等爲已故直隸都督趙秉鈞酌擬私諡辦法一案聽民間自行私諡尙足不尊輿論而行直道也是否有當謹具報告敬候公决 
[諡法案之提起修正]  
　　孫議員世偉擬將原文自况值國家初定句起至尙足以尊輿論而行直道也句止全行删去改錄如下漢唐以來因議諡駁諡之請改諡追諡之文章奏紛紜是非淆雜其故皆由有司擬議遂至流獘叢生此則本審查會對於原呈所不敢贊同者也攷從來議諡法者其論據約有二義一曰有德則諡善無德則諡惡諡所以寄彰癉之大權也一曰生無爵死無諡禮有明文諡所以爲褒揚之殊典也然鄭樵作諡略卽謂諡起於周初無惡諡識者許爲正論迨後遷流所極身後之諡往往視爲没世之榮故諡　者與其謂爲彰美惡無寗謂之紀恩榮查民國約法第二十七條大總統頒給爵位勳章條文均爲列舉獨於贈諡一層付之闕如雖法文有其他榮典一語惟能否包括贈諡在内法文旣未明定則約法解釋問題乃以此發生按解釋約法爲將來參政院之職權諡法之有無自當以參政院之解釋爲斷本會對於該督所呈實未便率加論定應請大總統候參政院組織成立以後將該督原呈飭交解釋以仰副大總統尊崇約法及愼重褒典之至意云云 
各部政聞彚要 
[内務部解釋國籍法]  
　　内務部致外交部函云逕啓者准貴部函據神戶領事來呈請解釋國籍法施行規則關於依婚姻及認知而取得國籍者之意義以便轉飭遵照等因到部　國籍法施行規則第四條之規定固無呈報本部之必要惟國籍當與戶籍相輔而行現在戶籍法尙未頒行各地方　管長官之辦理戶藉登記事宜迄無一定辦法殊不足以表示國籍之確定駐外領事館亦同此情形是以前次日婦田中久米與僑民葉伯常結婚入籍及葉圓誠經僑民葉秀認知入籍兩案旣據　該領事呈請核准前來本部斟酌情勢以各該領事署現尙未實行戶籍登記如膠執該行規則第四條之規定不與受理則該兩案國籍將無從確定節經本部量予核准並以事涉對外當爲正確之表示先後公布在案是爲戶籍法頒行以前權宜辦法圖事實上之便宜非與該施行規則有所出入也相應函復貴部查照轉飭遵照此致 
[熊督辦與聞導淮約]  
　　督辦全國煤油事宜熊希齡氏擬於下月十六日起程赴外洋調查一切各報喧傳謂由西伯利亞鐵路先赴俄國茲據最近消息有取道日本經太症洋前赴美國之說其赴美之原因不僅關於調查煤油一事聞與導淮借欵合同頗有關係以導淮借欵曾經代表美國赤十字會駐京美使賚因修及代表中國政府熊希齡周白齊張　三君將草合同擬定其正式合同至今尙未簽字現已由　美兩國政府定於七月二十五日將此項正式合同在美都紐約簽字熊氏此次先　赴美殆係中央密派爲簽訂正式合同之代表云 
[梁總長到差任事]  
　　梁君敦彥　國後被任爲交通總長其時以丁繼母憂未到任請假百總統僅批給二十日茲聞梁總長以假期届滿而喪事亦已料理完竣已於日昨來京銷假卽日到部任事云 
巡按使先加軍務銜之擬議 
　　各省巡按使業經任定茲聞總統府昨（二十六）會議以按省官制第一條之規定巡按使管轄全省民政各官及巡防警備等隊並受政府之特别委任監督財政及司法行政曁其特别官署之行政事務云云擬一律先加會辦軍務銜至兼理財政司法事宜等名稱須俟有委任時再行加以兼銜並非一律云 
審計院編制法草案之交議 
　　中央設置審計院爲獨立機關直隸於大總統掌管審定國家歲出歲入之决算載在約法而約法第五十八條又明定審計院之編制由約法會議議决之茲聞該院編制法　案已經脫稿於前日（二十五）由大總統提交約法會議大致院長以下設有副院長審計官協審官等職各省亦有審計官之設置至其詳細内容俟續報 
專件 
[大總統公文程式令]  
　　第一條大總統命令分爲左列各種一策令二申令三告令四批令 
　　第二條左列事項以大總統策令行之一任免文武職官二頒給爵位勳章並其他榮典 
　　第三條左列事項以大總統申令行之一公布法律二公布敎令三公布條約四公布預算五對於各官署及文武職官之指揮訓示六其他大總統依其職權執行之事件 
　　第四條大總統對於人民之宣示以告令行之 
　　第五條大總統裁答各官署之陳請以批令行之 
　　第六條大總統與立法院往復公文以咨行之 
　　第七條策令申令告令批令蓋用大總統印由國務卿副署 
　　第八條咨蓋用大總統印 
　　第九條大總統之公文須於政府公報公布之 
　　第十條本令第一條第六條公文之格式依附表所定 
　　第十一條本令自公布日施行 
[大總統府政事堂公文程式令]  
　　第一條政事堂公文程式依本令之規定 
　　第二條國務卿面奉大總統諭與各部院行文時以封寄或交片行之 
　　第三條國務卿面奉大總統諭與各地方最高級官署行文時以封寄行之 
　　第四條各部院各地方最高級官署與政事堂行文時以咨呈行之前項咨呈之答覆由國務卿以咨行之 
　　第五條國務卿對於各部院各地方最高級官署遇有商議事件時以公函行之 
　　第六條第二條第三條及第四條第一項之公文依附表所定格式署名蓋印第四條第二項及第五條之公文依附表所定格式蓋印 
　　第七條本令自公布日施行 
　　（第一　封寄第圖二交片第三圖咨呈第四圖咨第五圖公函） 
[官署公文程式令]  
　　第一條各官署公文分爲左列各種一呈二詳三飭四咨五咨陳六示七批八禀 
　　第二條官署或職官對於大總統之陳請報告以呈行之前項之陳請報告事關機密者以密呈行之 
　　第三條下級官署或職官對於上級官署或長官之陳請報告以詳行之下級官署或職官對於上級官署或長官地位相等之官署或職官有須陳請報告以詳行之前二項之陳請報告事關機密者以密詳行之 
　　第四條上級官署或職官對於下級官署或職官之指揮監督委任以飭行之上級官署或職官對於下級官署或職官地位相等之官署或職官有須指監督委任以飭行之 
　　第五條各部院對於各地方最高級官署之行文及其他官署地位相等者之往復文書以咨　之 
　　第六條各地方最高級官署對於各部院之陳請報告以咨陳行之 
　　第七條官署對於人民之宣示以示行之 
　　第八條上級官署或職官對於下級官署或職官及官署對於人民陳請之准駁以批行之 
　　第九條人民對於官署之陳請以禀行之 
　　第十條第一條第一欵至第五欵之公文依附表所定格式署名蓋印第一條第六欵第七欵之公文依附表所定格式蓋印第一條第八欵之公文依附表所定格式署名畫押 
　　第十一條官署各項公文各依發布日期分類編號每屆年終更易一次 
　　第十二條本令自公布日施行 
　　（第一圖呈第二圖密呈第三圖詳及副詳（副詳附於詳後以備批回第四圖飭第五圖咨第六圖咨陳第七圖示第八圖批第九圖禀）（圖略） 
雜評一（無名） 
[上行下效]  
　　政府好返舊而人民亦以舊應之譬如司法政府廢廳且議廢律師檢察以縣知事兼審判以巡察使理訴訟於是各處之胥差胥吏各各彈冠相慶無異前淸之大員矣而訴訟之人民亦不得不用舊法懷抱釘板頭頂寃書哭喊亂滾而控訴矣雖然審判制度而使留有滾釘訴寃之民婦亦審判制度之羞也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[白狼竄陷秦州紀]  
　　字　報五月九日秦州通信云余（訪員自稱）前書曾謂狼匪現向蘭州進發一節今知乃狼之詐謀而其心目　實在襲取秦城恐官兵數衆故出此聲東擊西　計毅軍約四千名追擊狼匪至馬營（譯音）而止據稱自入隴以後與匪交戰三次殺匪甚衆揆其情　大約僅係且走且戰無關重要者也毅軍　無統籌全局之謀否則必派兵來此堵匪退路以壯馬國仁鎭台之勢則秦州可保而匪自不致南竄惜其不願與隴軍聯絡聲氣而去各行各事此所以　乃不可收拾也五月四日是期一日匪抵伏羗正午時鎗礟聲震耳愈逼愈近埀暮馬國仁鎭台與其書記及主要軍官皆死於陣馬素得衆此次親開克虜伯礟繫匪以勇戰而死惜哉馬死之後軍無主將士無戰心遂退入城内隊中無一傷者接戰半日僅死馬兵三名若輩鎗械旣遜于匪而素以無勇聞名惟城中守兵勇實倍之支持危城斃匪甚衆無何匪入極西之城繼復攻破二城從事劫掠人民死傷者甚衆旋在官城門外焚燬商店約三十家以亂人心卒不得破門而入城内守兵與人民登陴禦敵澈夜開鎗至拂曉始已回兵見事不佳乘夜開東門而出佯稱往擊匪之後部城中之人見官兵皆走知大勢已去抵禦無益拂曉之時乃大啓各門頃刻開全城皆匪殺騾時計鎗械亦悉爲劫去至正午時全城之匪不知去向匪蹤之飄忽令人驚詫若輩由一百二十里之外奔波而至全夜交戰　城　後復從事劫掠未及正午即票飄然引去　知毅　緊追其後也聞狼匪共約四五千人　騎馬而持快鎗若輩沿途擄役人民或令提負金錢或令舁送受傷及已死之匪有違命或退縮者　開鎗斃之道旁城中人民死者約二百人傷者較多匪去之後傷者皆會集就醫中以受彈傷者居多今多已就愈星期三晚間毅軍出現於此駐　三日矣若輩多不良於行難望追及狼匪今所需者馬隊耳若得馬隊勁旅　千　馳　追之則狼匪　囊沉重不難驅之死地然亦須有機警多智之　如　狼其人者爲之領袖則始能奏功也有女敎士一人　漢中來此途遇狼匪銀物被劫幸身能得保無恙白狼聞之親向道歉惟未多事爲其追回原物其人若非贋物則年約四十左右也聞狼營之中有一奇童能知取勝之道且能發覺秘處所藏之金銀傳說如是未知確否城中人民現渴望毅軍之去因若輩擾害閭閻去匪無幾若輩携銀似頗豐富而仍强取用物不給一文此即所謂中國之勇士也或謂隴省人民栽種罌粟故天降此災用以問之狼匪與官兵皆以　括鴉片爲務直可謂爲變樣之烟商耳白狼出示城中自稱白朗惟無印號 
[澁澤男爵之行蹤]  
　　日本實鉅子澁澤男爵自　京以來除旅京日本官紳盛意歡迎而盡東道之誼以外復晉謁袁總統甚被優禮並受中國官商各界之欵待又種種首動頗發揮經濟上之諸般精義銳意扶持中日邦交之良果聞男爵接洽人士之暇已於前日徧游十三陵八達嶺諸處憑弔遺跡探討名勝飽覽景物昨已還京定於（二十七）今晨八鐘三十分坐京奉專車赴津聞外交部特派呂君烈煌交通部亦派人送行盡其禮遇是日正午應駐津總領事之歡讌傍晚由津門日僑　會歡迎翌日則有直隸督署曁商務總會人等分别請宴互傾睦誼之忱然後乘火車前往曲阜肅拜聖廟登臨岱宗以伸平素私淑宣聖之至　而了歷遊中華之宿志再回津門乘火車漫遊東省各處然後始整歸裝云 
[察防特别政區之近訊]  
　　察防以直屬之萬全赤城龍門張北獨石多倫六縣晋屬之興和豐鎭甯遠陶林四縣及察哈爾左翼四旗劃爲特别行政區域一案業經政府議决日前何都護特就察防現在地方情形援照熱河現行官廳暫行章程略爲變通擬就察防官廳組織暫行章程十三條呈請中央鑒核當經總統交部妥速核議以便公布進行茲探其所擬組織法之内容大致係就都統所在地設一行政公署公署内設總務處一設廳六一曰内務二曰財政三曰軍政四曰敎育五曰實業六曰蒙旗總務處及各廳設員爲秘書廳長廳員技正技士雇員其該處原有之洋務局併入公署内設一交涉專員及佐理通譯等員惟滿蒙理刑舊制與司法獨立顯相牴觸但參酌情形勢難驟改變通辦理於公署内設司法籌備專員一人及佐理等員其額之規定與廳長廳員同至各員薪俸因察防財政現狀極其困難中央刻又無力協濟暫時不能仿照各省現章支給仍以各原衙門局所人員之原數薪俸通盤籌算核其事務之繁簡酌量分配云 
俄陸軍大臣過哈再紀[俄日兩報紀載之不同]  
　　俄政会任命陸軍大臣蘇霍莫利諾阿氏赴爾穆省調　炮臺及駐軍各事屢誌本報茲悉該大臣於今日（卽二十號）上午八時半經過哈爾濱未到哈埠之先經中東鐵路公司總辦霍爾瓦特　將偕駐哈外邊防司令官德米特列夫迎至滿洲里站阿穆爾總督關達基迎至哈爾濱及該大臣到站時僅停數小時在車上接見政軍各首領及外交團後即開車東行俟由阿穆爾折回時在哈駐節數日考查北滿軍隊並有與日政府特派員密商之消息按蘇氏與日委員密商消息卽日報亦載之惟哈爾濱俄報則謂俄陸軍大臣此次來哈外報多謂與中日兩國有他項關係其實除赴海參崴查勘炮臺校閱遠東駐軍外並無與他國有接洽之事祗聞日本在南滿之鐵路公司總　裁及憲友會會長伊籐氏前駐哈領事川上俊彦定日内來哈會晤陸軍大臣並與中東鐵路公司絲裁霍爾瓦特磋商要事又謂中東鐵路公司行車處總辦根柴氏今日（卽二十二日）乘車赴奉與南滿鐵路公司商議某項要件云云據外痱揣測俄陸軍大臣與鐵路公司晤商事件决不關於行車事務可斷言也 
[龍江金副二次入險記]  
　　齊垣金融連日又忽陡漲二十日現銀漲至二十四吊五百文羗帖漲至二十吊零零五十文銀元漲至十五吊是日俄商已停賣現貨商會懇請維持朱省長　萌退志亦置不問至本月二十一日現銀由二十四吊五百漲至二十六吊五百文羗帖由二十吊零零五十十又漲至二十二吊二百文銀元由十五吊漲至十六吊七百文現銀　兩一日漲一吊九百五十文羗帖一日漲二吊一百五十文銀元一日漲一吊七百文據商界言廣信濫發紙幣漫無限制現端節將至設再不維持現銀或至三十吊以外亦在意中自金融價值飛騰後市面大爲恐慌各錢莊大宗交易業早停止即零星兌現每元亦非於現行市外加六七百文不可百貨因之大漲而售貨　家尙岌岌不可終日也廣信公司以帖易貨銀元日見其多錢法日見敗壞朱省長邀集四司會議研究數次並無辦法祇令該公司從長計議商務會連日以錢法敗壞呈請省長速爲維持省長亦無法答復但面諭代理財政司長齊文軒曁廣信公司傳知各商俟魁司長到江必有一定辦法幸少安毋躁等語省長已電催魁速回覆電准端節前返江） 
　　中央前次允准之國幣六百萬元現銀元三百萬元迄今已成畫餅近聞中央財政困難尙賴外省恊濟豈有餘欵恊濟江省前次允准之電係國務院財政部藉安人心之手腕耳此說確否未敢知也中國分銀行派員來江已二十餘日迄今尙未組織就緒聞朱省長以錢法愈形毛荒特請該分行司員並電請東三省官銀號督會辦速行組織藉以維持金融特何日成立尙難預科商務會因金融危象若此爰由袁君蘭刷印擬上政府幣制意見書江省社會議論整頓錢法之私談店糧兩行集議改用銀元本位詞各刷印數千册分送各商研究以便徵集意見云 
儲材館變爲學術評定會之來因去果 
　　儲材館變爲學術評定會已誌昨報按儲材館一說半月前卽有所聞其初擬將各機關收羅不盡之新舊人材設館以包容之而其大宗要以兩院議員爲多此外間傳說有如是者因何而一變爲學術評定會則其中亦自有故茲爲分晰言之 
[名詞之初擬]  
　　儲材館三字自何發生無從知其底藴但在總統之理想中確爲認定現　種種布置皆係臨時對付而收拾心培養人材等百年大計不可不預作準備故有設儲材館之議然亦只爲空空洞洞一名詞至如何辦法尙無何種之成見也 
[反對之議論]  
　　此議一出政府中人有倡反對之議論者其重要理由謂人材之標準難定經設立即不免兼收並容與向日之顧問諮議等久必變爲位置閒人之地此等人與社會原不通氣對政府又不負責任國家空費巨欵不得實效其議論原自正大可採誠不如其已也然總統之意又不便駁回故委曲遷就而有儲材館變爲學術評定會之事 
[現擬之章程]  
　　學術評定會者　欲以學術定人材之標準也與其謂爲　材館之變名無寗謂爲儲材館之一個辦法據聞現擬定之章程係指定有中外某某學生畢業之資格得爲學術評定會員無論在京與否每年二期對於某種問題提出兩篇以上之論文或答案政府每年給與每人五百元之津貼如此則研究學問之人不至受境遇之驅迫而荒其業方獎勵其向學一方卽維持其人格且與設儲材館收拾人心培養人材亦甚吻合或有擬之爲學堂招考學徒報館招徠投稿則未免太刻薄矣 
[基金之籌畫]  
　　學術評定會之會員年旣每人與以五百元之津貼則無論用如何嚴格限制至少亦有四五百人此項經費亦須設法籌措聞政府之意擬撥若干疑子充作基金每年僅支利息不動底欵以便維持久遠其詳細辦法俟探明再報 
贛省破獲誅奸團機關 
　　江西李都督因誅奸團江西司令部佈告發現後懸賞英洋五千元密令兵警各機關一體嚴緝此項黨人務獲懲辦以故近日兵馬倉皇偵探四出明巡暗訪極其認眞現於五月二十三號深夜經都督府偵探張小斌等會同警察在石頭街地方萬安試館内破獲誅奸團機關部一處並獲團長蕭明及劉劻亞二名復起出同盟會章程及聯名帖各數十張藥水兩瓶指揮刀一把小刀一柄聞蕭氏曾充此間五十四標營長劉爲高等學堂學生當夜解赴都督府騐收轉發軍法處嚴訊懲辦是夜偵探萬雲彪周慶雲會同警察又在江南會館側邊仁壽里地方第七號門牌内拿獲刷貼布告之同黨許英奇陳勳二名聞許已供認授僞衛戍司令官之職已一併歸案分别訊辦矣 
湘省減政與改組公署之關係 
[機關之裁併]  
　　湯民政長以現值財政奇窘之時各項開支均應極力撙卽迭中央命令所有贅設或繁冗機關亟須分别裁併以節糜費昨特議將工業試驗場工業講習所商業傳習所一律裁撤惟模範勸工場並附設商品陳列所則准仍舊辦理但一切費用均以該場内各商店之欵項開支公家不得有所津貼 
[公署之改組]  
　　湯公又連日會同參謀長集議都督府方面减政辦法决定裁撤副官二員秘書二員科員七名並電薦參謀顧問各數員於中央請予委任且以巡按使制已發表行政公署將改組政務廳原　關防亦經解繳中央以憑銷燬所有各司監印官應即撤消每員按照本薪發給兩月以作休養惟政務廳如何改組及改組後能否較前節省則未可懸斷云 
鄂省政界新譚片 
[民政署之改組]  
　　湖北呂民政長刻奉總統命令改爲巡按使使署職權編制較前大爲削减各司一律裁撤僅設政務財務二廳昨特集各司廳處長籌議改組方法飭將各司所辦政務趕爲淸理以憑劃歸各道尹辦理並聞財務廳長一職已定以　　廳長王荃　充任政務廳長則因運動者多尙不知爲何人所得新簡内務司長伍莊代理内務司長余　　及實業司長陳希賢此三人皆有可望惟未知鹿死誰手也 
[時象晋之歸隱]  
　　敎育司長時象晋前因各縣學欵被財政司强提五成解省致學務進行殊多窒礙今後斷無進步之望故於上旬已呈請辭職民政長力留未允兹見敎育司裁撤已奉命令力懇解任卽日歸田民政長勸其俟巡按署組成後再去以全始終如堅執不允則擬委代理内務司長余楶兼代以了殘局 
[阮毓崧之赴粤]  
　　前内務司長阮毓崧因廻　呈請辭職早經總統命令以廣東内務司長伍莊與之對調茲阮由京覲見畢返卾適省官制改變内務司在裁汰之列論者疑其不赴粤矣不謂日昨阮已禀辭都督省長仍携眷赴粤就職聞因粤省長李開侁有電促其前往擬以政務廳長相　云 
[胡鄂公之舊案]  
　　前荆州旗民生計處總理胡鄂公之賣荊州旗城操場公產於法國天主堂一案由荆郡各團體控告於軍民二府正在查辦適胡被選前國會議員在京大施運動表面上此案雖似消滅而實則並未了結且胡所認罰修造鄂垣八旗會館之欵亦未遵缴茲由荆旗旅京同人控准大總統飭籌辦八旗生計處委荆旗籍人寳瑛回荊查辦矣 
[夏道南之結果]  
　　起義功人夏道南前任軍府參議時與日商訂購飛艇兩次試騐無效耗去巨欵前月經段都督查驗飛機傳夏入府責令經手退還或修理夏極力推卸當押副官處看管查辦詎前日忽將釋出惟此案結果外人多不知悉茲查夏已將訂購條約及交欵憑單逐一報告叚督調卷無異當以機件已同廢物疏忽之咎本無可逭姑念尙無吞欵証據從寬免究 
[粤當道决定维持紙幣辦法]  
　　自王行長璟芳抵粤後對於維持紙幣道因未决定辦法故久未宣布茲聞連日都督省長四司曁國稅廳等偕王璟芳集議於都督府已决定辦法大綱大致以中央撥粤之欵一千萬元并在廣東公產内撥出五百萬元（前報盡撥）一千五百萬今已改議共一千五百萬元组設中國廣東分銀行而發行現已帶來之中央新紙幣一千五百萬元卽將此項新幣照五成時價換收舊幣卽可吸收舊幣三千萬而此項新幣隨時可交換現銀另給以五成公債票便成十足此項公債票則以六釐行息以新稅作抵俟新稅收入稍裕卽當淸還若人民執持此項公債票急於需欵應用亦可携向銀行取回五成現金是一轉移間而每元舊紙幣立刻已可得回七毫五仙即所餘之二毫五仙亦不數年内卽可歸還是與從前十足通用無大差異而換入之舊幣即立時焚燬想人民自必樂從云云此議經再三討論始克成立隨卽全體赞成立刻電呈中央請予照准計電文分三分（一）用都督省長名義（一）用王行長名議一用社團名義如總商會九善堂自　研究社）電文中措詞務在必准首詳陳辦法如以上所述次言現在政府難以十足換舊幣將來新稅仍取償於粤民無須煩中央之補助末言若不設法維持任其跌折誠恐人心盡失則大局不堪設想云云　俟奉到中央電准後卽當着實進行矣 
[粤路强派總協理之風潮]  
　　香港股東致九大善堂院報界公會電云粤路本屆選舉查據劵册比對粤路叢報内列交通部官股所舉者雖票數甚少名次列後部竟定爲總恊理董事將商股舉定票數較多諸人任意抹煞查東西各國官民合資公司凡職員由官核定者官股卽　與選舉今自選舉而自核定兩權並用中外無此法理且部舉部定之人又爲部中司局之僚屬親族其象尤怪除聯合同志股友呈請大總統國務卿平政院查辦糾參外特請貴　院卽將此電遍登各報徵求股東公論並徧佈華僑俟得多數贊同即約期開股東會公議維持商辦顧衛股權血本辦法切禱仁收字九百零一號股東陳鏘鳳等四萬六千五百股同上 
　　梁小山君被舉爲粤路總理票數最多未得部令指派粤人頗爲不平故有香港之事聞梁本不願理路事觀下列電文即所以自辨也電云番禺新館梁　明奉小山二兄諭路席本不願就有人論及當守和平以明我志等語特電告瀅儉（瀅即盛季瀅） 
[浙路開會預備紀]  
　　朱都督屈　長以浙路公司第九屆股東年會秩序搗亂議事毫無結果此次開臨時會關係重大不可再有滋擾情事聞擬派實業人員於六月五日到第一舞臺浙路股東會場監督一切 
　　浙路公司章程年會後開臨時會會期前應辦之事須由審議　辦理茲定六月三日開審議會其應辦之事如下（一）審查理事會交議之案議决其應否屬本人修正（二）審查到會股東二十人連署交議之案議决其應否屬本人修正（三）審查股東所具之建議書議决其應否贊成作爲議案（四）議决登報之議題及其次序（五）審查公司應預告臨時會之件（六）審查備用之議决票選舉票其各項記注之法是否合於章程 
　　第九届股東年會海寗股東張吟梅鄭受祉等來函建議自周王廟至海寗城外計程十二里前公司派員測勘擬築狹軌定名杭嘉南叚海甯支線請轉呈交通部斷續勘築等情現因杭滬與滬寗接軌已成一極長之幹路若再於中段分支線不惟多費材料工程即於車次時刻殊有窒碍故海寗支線决無勘築之望矣 
地方通信 
杭州 
[瑞安大盜越獄]  
　　瑞安莫知事來電云都督民政長高等審判檢察廳長鑒昨夜半大盜朱田五毆卒越獄知事督同管獄率警追捕格斃呈詳瑞安知事章達勘 
 
 
 

Page 7

 
 
南昌 
[贛省恊捕匪盜新章]  
　戚民政長於五月二十五日通令各縣　查匪盜每以兩縣交界處所爲　逃淵藪此拿彼竄追捕殊有不便漏網因以滋多茲經訂定各縣協助緝捕章程頒發通行務　彼此聯絡使匪類無三窟之恃庶幾各縣境内可以盜靖民安惟浙省界連本省犬牙交錯亟應查照隨時協助會商柳該知事　定界線繪具　說呈報備考 
[棱勿得漏綱]  
　　贛省前獨立軍之砲兵團長劉棱與李烈鈞密　關係於去秋國軍入城後潛回武寗原籍曾經李督電飭知　嚴密訪拿詎兩次逮捕劉均逃脫現劉之祖母劉張氏呈報都　謂兵警藉案搶奪奉批汝孫劉棱捲逃公欵助逆有據兩次就　架詞　聽希國漏網此斥 
安慶 
[黨人土匪同鎗斃]  
　　皖省去歲冬十一月曾經探訪局偵探　在太古碼頭拿獲黨人汪樹幟又經探員在蕪湖獲解龔振鵬之叔龔祥麟改名馮大漢又由蕪鎭守使衛隊　蕪永安捕獲與黨　同謀之陶相臣均解省拘留迭經該局長訊供在案昨特呈本　督批令將先後所獲三犯均按照軍法鎗斃故於本月二十七號早綁赴北門外行刑同日又有武術右軍左路王統領赴集賢關查哨拿獲土匪徐應才一名解送統部審訊據供曾充舒城縣衛　素與匪首韋道應張二豁子喬三等合夥糾衆搶刦不諱亦奉都督令處　鎗斃并宣布罪狀 
[女校賽會出品]  
　　皖省公立第一兩等女學校因巴拿馬賽會該校特預備出品於前日開展覽會所有校中陳列諸品頗爲各界稱贊云 
廣東 
[康兩海與徐國務卿往來電]  
　　康南海昨致北京國務卿電云徐菊人兄鑒國危民瘵俗壞故人復相深慰所望理財息民先在不擾凡辛亥前歷朝舊章除牴觸共和者復之勿忘敎勿棄疆勿失權國猶有望有爲旋接北京覆電云康長素先生鑒奉電示承敎至佩敬謝道遠渴企莫釋醫時神劑時有餉飫爲幸世昌號 
[撥地爲陶邵學建祠]  
　　國稅廳籌備處昨指令高要縣知事云據呈已故前呈巖書院山長肇慶中學堂監督陶邵學敎澤在人其門子弟擬就其遺居建祠奉祀請繳地價一百二十員准予承領等情並繳行狀地　前來查陶故徵士植躬峻拔蓄學淵　旣宏樂育於當年宜報馨香於後世况復立雪程門之地浣花社老之堂仍彼廬居飾爲祠字旣篤夙義尤資美譚本處長慨滄海之橫流緬淸風之夷曠頤巢稿晒覽之愴然穗石梓鄕過而仰止合襄盛舉用寫素心該地應特准撥用免其繳價冀以風厲薄俗表章前修謝公之墪不忘曾子之薪無毁庶幾七星巖畔依稀東塾之祠堂五柳門前省識淵明之故宅除函知行政公署備案外合行令仰縣轉飭羅校長等遵照此令 
[焚幣會之踴躍]  
　　焚幣會獎票開收後原定三十日下午截收初一日開　嗣因所開大小各卷字軌於念九日下午已滿投買者仍復紛至㳫來各伴應接不暇且印刷底部恐難依期派送迫於即日截收現計是會共收得十元卷四個五元卷八個三元卷十八個二元卷二十個一元卷十五個半元卷十五個統計是會已收得本銀二十萬零六千五百元亦可異已 
[三丈六尺之大關刀]  
　　佛山神棍前因扶乩着鑄造大關刀一事現已籌合欵項尅日趕造該刀長三丈六尺重八百餘斤價值約伍　元日内卽可完工擬於端節前以二十八人扛往關帝廟安竪惟該廟宇稍低實不能容擬以柄之半端揷落二堂古井内種種布置均託言乩示現鎭人多以此舉係由該廟司祝所爲云奉天 
[安東抗捐風潮將平]  
　　安東鄕四區抗捐風潮甚爲劇烈十六日午後糾聚鬨時該會勇曾又发蜂擁赴五區二分所即佛爺嶺地方將該所鎗械全數刧去鄕農均大言約定全境無論何種稅項悉不認納官府若不應允立時進街一拚性命云云時朱觀察見非可理喻且其中顯有惡徒唆使不能以良民論故令熊知事帶同警察防兵前往剿撫至本街保護事宜責成高廳長辦理旋經商會總理王筱東君等在鄕多方勸導允將牛馬等稅暫行緩納異日他縣若盡納稅義務安東各鄕同屬國民亦應負納稅之義務如他縣皆不納稅安東各鄕自可　照辦理並謂官府抱愛民之熱誠不忍以武力解决爾小民亦宜自諒若再執迷不悟仍事進行軍警一到彼時玉石俱焚傾家蕩產悔之已晚云云該鄕民聞言頗有退志又囑舉代表到安商議鄕民亦均許可現正舉代表來安其聚集帽盔山之鄕農業已暫行解散 
哈爾濱 
[查抄在禮敎]  
　　哈埠有在禮敎（卽禁忌烟公所）二處一爲一善堂一爲警善堂昨經警察事務所派一四各區區官帶同警士將該公所圍住一面由警士將在禮敎首領及各項佛具等一併查抄送交縣署嚴押候辦探悉此番舉動係奉省中電令謂與吉省公所均有黃天妖敎關係先行查抄聽候核辦云云 
雜評二（默） 
[省公署改組之難題]  
　　中國之事少而人才多故每組一機關必以無法容納爲慮而才之當其事否不論也中央改組政　堂而慮舊國院人之觖望矣設立參政院而歎楊晳子輩之暫屈矣至若省官制發表而各省司長科長廳長之裁撤紛紛改組政務廳之第一難題卽在妥揷此輩之無法而此輩復不惜顏面以營求當道又碍於顏面而難推却以故今日之改組百事且緩論而惟以位置此輩爲急此各省之通例也嗚呼改革如此寗有良果哉 
[白匪軍隊與烟土]  
　　西報謂隴省人多種罌粟故天降白狼之禍以罰之白匪與軍隊均以搜括鴉片爲務不啻變相之烟商也吾謂白匪與軍隊非特代天降罰直代行政官廳禁烟也非特爲變相之烟商直變相之搜查烟土警探隊也隴省之烟害除矣然奈隴人之生命財產亦與之同盡耶 
[粤路之總恊理董事]  
　　選舉與指派並用此約法會議之創例也不謂此法今乃用之於鐵路公司總協理董事旣選舉矣而復指派之指派又不以最多數爲標準則安用選舉爲耶官股雖非多數而予之商股雖多數而奪之官商之間歧視如此則所謂法律上之平等者又何在耶吾以是知政府命令之能言而不能行也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英法二租界塡浜築路之計畫再誌]  
　　洋涇浜泥城河塡塞築路之計畫已誌前報公共租界工部局茲又發出通告由該局全體董事及重要職員共計披安斯君等二十六人署名召集界内納捐西人全體大會專議洋涇浜泥城河塡塞之議其文譯漢大略如下茲依據置地章程第十五欵擇於一千九百十四年六月五日即星期四午後五時在市政廳開特别會議研究洋涇浜與泥城河塡築寬大馬路之計劃凡納捐人有相當資格者皆應蒞會云云追溯此議由來據旅滬西人各方面之調查一說謂有勢力之地主近在洋涇浜路松江路一帶置地甚多故力主塡築馬路希冀地產漲價又一說謂租界當局西人亦望地產漲價因得多收地捐又一說謂旅滬西人因租界居民日多西人居住之區日爲華人所迫離市場中心日遠故欲將洋涇浜泥城河塡築馬路兩旁築西式住宅俾西人無力置備汽車者可以就近僦居又一說謂西人以南京路車馬行人太多擬築一寬廣馬路備公餘馳車道上吸收淸氣之用大約上列諸說均有主持之人故西人輿論對於此議幾乎一致贊成而納捐人大會諒能通過此議也 
　　此議通過之後興工塡築則洋涇浜路之廣當倍於南京路而三倍於舊路租界當局者聞擬多植樹木以作上海全地之模範馬路云 
外人不服檢查之交涉 
　　前日有形似華人之某國人結伴數人由滬乘滬杭火車前往松江游歷旣抵松站因松江楊鎭守使於該站設有檢查所駐站軍隊須照章檢查詎若輩不服遂與爭執互相揪扭幸由車站中人出而勸止若輩旋卽回滬呈控於駐滬日使巴尼亞領事署要求與中國當道交涉茲上海觀察使兼交涉員署已接兩方函函告探錄於下 
[日斯巴尼亞領事函]  
　　頃據本國商人某某等禀稱因往松江遊歷由滬起程搭滬杭火車前往同行共有五人約於上午九鐘車抵該處甫行下車即被該處形似軍警之華人截留不任放行並被毆傷等語本總領事據此查外人遊歷貴國内地方官均應照約保護茲據禀稱各節相應照請貴交涉員請煩查明見復 
[松江楊鎭守使函]  
　　據駐站檢查所禀稱本日八時五十分滬班車到有西裝數人下車因向查詢　敢恃蠻不服並有毆警情事後始聲稱爲某國人然無游歷護照等情據此爲特函達轉詢該國領事請與嚴重交涉 
敏體尼蔭路炸彈案四誌 
　　本月廿四號法新租界敏體尼蔭路弄内一號門牌房屋中炸彈爆裂復由捕房在該屋中籐箱内抄出炸彈五十餘枚派捕將屋看守拘獲劉鐵陳明甫王天鏞等六人管押候究在案昨日法公堂讞員聶君與法副領事德君以抄出之炸彈已浸入水缸内當無危險所有該屋内被炸情形自應詳細察看方知實在故聶德兩君特往該處履勘一週以便定期提訊斟酌定案 
研訊陳小和紀聞 
　　前在製造局附近某飯館值堂之陳小和前日行經城内邑廟東首爲第七旅軍士指爲何海鳴之偵探鳴警拿獲解送鎭守使署訊辦等情已誌前報茲悉鄭鎭守使業已發交軍法處研訊據聞陳供原名陳小和現已改名陳炳美由何海鳴囑令來滬窺探軍情曾於今年二三月間托人薦在高昌廟同盛飯館内僞充堂官嗣因被人偵悉即行辭歇已有月餘刻在租界居住不記日期曾在馬路地方遇見現充第七旅護兵之崔殿甲擬欲運動放約其至茶樓吸茶計誘入黨每月許給津貼洋二十四元詎料崔護兵乃係僞允旋因崔要索憑證或委狀等據我卽領至法租界機關部希圖代領運動費洋五百元交崔勾串他人後因欵項未備約其緩日再來領取不料崔護兵因要憑證無着說我誑騙故我囑其同往城隍廟内燒香立誓以明心迹豈知甫至城隍廟東首崔即將我抱住鳴警拿獲解送案下求鑒等語業由軍法處長判令禁錮聽候擬辦矣 
法公堂訊畢大帮嫌疑犯 
　　法捕房於本月十四號在法新租界寳昌路及福開森路善鐘路之間拘獲嫌疑犯七十五人於二十七號與二十九號兩次解送法公堂訊過潘少卿等四十八人均詳前報昨日下午捕房將未訊各人在押提出飭派中西探捕及安南捕等擎鎗實彈押解至廨於十點四十分時由讞員聶君會同法副領事德君升坐特别公堂逐一研訊供詞錄後 
　　劉洪生供鹽城人向在南陽橋劉招揚車寓拉黃包車是晚與向爲流氓之楊三遇見招小民去當兵至福開森路後囑令藏身麥田内見田内已伏匿七八十人並言今晚須打製造局如肯出力三天内可領餉銀兩關每關計洋七元俟伊往某學堂領得軍械即行前往攻打旋被包探搜獲是實判管押查核 
　　李金友供宿遷人國民黨籍前在南京當兵於上年二次革命失敗逃來上海寫字爲生於本月十號在英大馬路與前在營中當過排長現住新閘路和樂里一千八百八十一號門牌之趙炳遇見趙自稱係黃興之代表招我去當兵着我於十四號往福開森路有人招待發給餉銀軍裝我於晚上十一點乘車前往將到該處卽被包探從車内拘獲是實聶君即提趙炳與伊對質仍執前供 
　　趙炳供桃源人國民黨籍於前年春間携同眷屬來申住在新閘路和樂里我之來申以游學爲宗旨現家眷已回籍措資我與李金友之堂弟同學堂讀書故與李金友相識金友時向我借洋不堪其擾故遂不准伊躭擱逐出門外致被挾嫌誣扳但我無巨金又無軍械豈能作亂請堂上明鑒如以我供爲謊可問二房東徐炳榮即知我平日爲人之實在聶君立飭包探前往邀徐炳榮到案詰訊據供甯波人現爲金子生意上年六月間趙帶同伊妻前來轉租樓面居住趙妻於上年十二月間回籍趙平日爲人規矩在家看書閱報有時出外看戲惟在家日多並無可疑之人來往李金寓在趙處向趙借洋口角多次逐出後未曾復來直至日前包探帶李到來指提趙炳時李誣指商人爲趙之父親後因商人與趙口音大相懸殊故未被誣是實讞員旋命李與徐對質李始供認挾嫌誣扳不諱趙又稱此次雖蒙昭雪後患堪處求請核示聶君以李以犯法尙敢挾仇誣扳可惡已極判令還押嚴懲並向趙再三安慰即行開釋候移請英捕房就近保護 
　　李洪供貴州人有田生俊招小民去當收絲工人共有四人同往寳昌路後始言當兵攻打製造局小民不允逸出即被拘案聶君飭提供明由李招去當兵之王德寳王光方羅金山楊裕山等對質李又供小民雖招王等當兵亦係田生俊托令代招實非小民主意再三駁詰矢口不移判管押再核 
　　毛和尙供海州人在華記路與張兆桂遇見約至君樂居吃茶給小民字條一紙張言已向軍隊運動妥當可至福開森路麥田中暫藏聽見鎗聲伊卽到來發令等語迨至該處候張未到即被包探搜獲判管押再核 
　　王德奎卽载連奎供台州人在同吉坊鞋作爲工人此次被人招去當兵並未勾引戴春發爲匪迨與春發對質亦不吐實判管押再核 
　　王德寳供九江人住虹口元芳路在東洋公司碼頭爲小工是日有李洪來招小民至福開森路工作允給工錢四百文小民先至該處等候約有一點之久不見李洪到來故卽回家被探拘案判令押查 
　　譚福元供湖北人拉塌車爲生被李洪招往福開森路囑令藏身麥田之内並言至二點時如有炮聲再聽後命旋爲包探搜獲判令押查 
　　應生仁供揚州人浦東火油棧爲小工是晚至寳昌路找尋兄弟卽被拘案判令押查 
　　羅金山供黃州人在新閘地方挑自來水爲生由李洪招往福開森路爲造房小工至該處時卽被拘案判令押查 
　　張阿福陸雨山朱金蔡均温州人李榮生海州人任四福南京人王四富淸江人同供小民等向在各碼頭扛煤炭度日此次被不知姓名之某甲招往福開淼路爲小工致被拘案判一併驅逐出界 
　　戴春海供台州人向在墳山路同吉坊許姓鞋作爲夥是晚在法大馬路一枝春茶館啜茗與同業戴連奎相遇招小民去當兵共有二十餘人隨同至寳昌路後言今晚須打製造局並未给發軍械卽被拘案判管押再核 
　　譚春林供鎭江人亦在同吉坊鞋作爲工匠由鄰小戴小賢招小民去當兵餘供與戴春海相同判管押再核王四桂供台州人光復時當過兵士退伍後爲小工度日此次由羅榮記招小民前往寳昌路後始知招去當兵小民正欲脫逃即被扣案判令押查 
　　洪如舟供貴州人在虹口順裕車寓推車爲生有朋友王永光住在徐家　地方前住找伊未遇回至寳昌路即被拘案判令押查 
　　趙裕才供湖北人在東洋公事碼頭爲小工由李洪招小民往寳昌路做三和土工人每天工錢四百文故隨同前往即被拘案判令押查 
　　楊裕興供湖北人來申謀事至寳昌路找友見途中行人甚多均往西行故隨去閒看致被拘案判令押查 
　　傅友如供安徽人來申找鹽捕營吳管帶謀事卽暫寓在鹽捕營船上是日登岸往寳昌路閒看即被拘案判令押查 
　　李福田供漢陽人前在江西當過兵士退伍已久來申找尋朋友王利生索欠在余與稍識之魏姓相遇即招小民至寳昌路當兵旋被拘獲判令押查 
　　王根生卽榮長根無錫人前經法公堂辦過有案據供前在南京當巡警現已停歇有友陳洪生在松江縣屬葉榭鎭營中當差故往謀事道出上海乘車往西探捕誤爲同黨致被拘案讞員以是過犯着押三月期滿逐出租界 
　　陳開記供桃源人至墳山路三十六號門牌找友吳子淸在途聽見有人言寳昌路欲招軍士小民信爲營中所招故往應招致被拘案判令押查 
　　朱海淸供湖北人來申找友謀事在途遇見楊姓招去當兵行至寳昌路卽被拘案判令押查 
　　訊至七點時均已訊畢中西讞員會商之下判各犯交捕房帶回管押至何人歸華界懲辦何人由公堂發落俟商明辦法再行定奪 
蘇省出品展覽會之預備（十四） 
　　江蘇籌備巴拿馬出品恊會定於六月一日開展覽會現距開幕之期僅餘一日會場布置大致京緒茲將昨日情形調查列下 
[各縣出品到會]  
　　蘇省六十縣出品定五月二十五日以前一律送到會場以便會中從容布置惟各縣出品徵集有遲速道路有遠近以致未能依限一齊到會現因開幕期迫未便再延經該會主任一再函催故昨日碭山金壇武進金山甘泉淸河江都嘉定等處均將出品赶送到會會場陳列員已漏夜趕爲布置矣 
[實業司長蒞滬]  
　　江蘇實業司長徐壽茲君因展覽曾開幕在即特於前日自寗搭坐滬甯火車來滬親行開幕禮昨日駕蒞該會事務所會晤于季兩幹事商辦一切開會事宜 
[省令派員評議]  
　　省長韓紫若君因該曾將次開幕各處出品亟須設立審查會品評優劣以昭獎勸昨特通令六十縣知事選派精於鑑識物產之評議員每縣二三人限於六月十五日以前一律到會以便組織審查出品會研究評議 
[員役分給門證]  
　　該會一切辦事人員雜役自昨日起已一律發給門證每人一紙出入會場時祗須騐明不必交還 
[會場商店籌備]  
　　會場内餘屋空地前經該會主任招商開設各項店肆業已籌備就緒一俟開幕即可同時開張其中以蓬廬茶社醉樂村點心最爲特色此外酒菜各店亦無一不備更有新明園之影戲及攤簧動物等種種頗足助游覽人之餘興云 
[英兵義塚工程之催促]  
　　上海縣城濠官產丈放局昨准上海縣公署函開奉上海觀察使令以英總領事函詢英兵義塚一案函請迅飭辦理工程人員從速竣工等因准此查此項工程業經令飭承辦人潘克恭迅速進行並從五月二十五日起除陰雨外限四十五日即應完工除呈復上海觀察使轉復英領外相函請查照 
[孫文紀念郵票之發現]  
　　公共租界廣東路（即實善街）第九十二號門牌純泰五金雜貨店主倪雲九（即倪雲舟）不知何來孫文紀念郵票多張計值洋八百五十七元五角前日經郵務管理局查悉以此項郵票早經收回銷燬以其來歷不明報捕將倪拘押昨解公共公堂請究被告延律師達商上堂聲請交保訂期研訊即據郵務局代表德雷斯律師譯稱被告律師聲請改期一　敝律師亦表同情因原告控倪行竊躉數郵票有多數人牽涉自應詳細研究如被告不肯直言則即歸其一人擔任請展緩一星期開特别公堂研訊至所請交保之處敝律師大爲反對因此案關繫政府情節重大請爲察核復據被告律師聲稱原告所控案由以被告藏有多數郵票冰能聲明來歷並無私取字樣孫襄讞商之德領海君判倪押候查明定期下禮拜六開特别公堂研訊 
[市舶科改爲市舶所]  
　　上海工巡捐局局長朱君昨諭市舶科目云爲諭飭事照得前市政廳設有市舶科專管浦江内河大小船隻事務現在市政廳奉令取銷所有應行繼續事件由本總局接辦浦江帆檣林立非有專管機關不足以便稽查而重船政茲將該科改爲市舶所隸屬於本總局稅務處仍派該科目連錦堂承辦以資熟手除布告外合亟諭仰該承辦人卽便遵照將市舶事宜照舊妥爲辦理毋負委任自六月份起按月由局發給公費洋五十元仍將支配數目先行呈報察核並卽遵照此諭 
[上海醫院歡送薩督辦]  
　　上海醫院監院女醫張竹君因淞滬警察督辦薩鎭氷君奉中央政会任命爲陸海軍大元帥辦事處總辦事員將次起程赴京受職爰定於今日下午三時在該院開會歡送昨先　請紳商學界屆時一體蒞臨並請第一分署署員倪君撥派長警兩名到院照料 
[棉花檢查局之𢿫頓]  
　　南市棉花檢查局沈局長昨日發出手諭云照得本局檢員巡丁每日到差辦事本有規定時刻乃日久玩生竟有不照定規參差不一督察員亦匿不報告殊屬不成事體茲當夏令日晷方長六月一號起每晨五點二刻上自督察員下至巡丁一律齊集本局五點三刻由督察員點名派遣各碼頭服務局内備有簽名簿無論督察員檢查員巡丁均須於五點三刻以前到局親自簽外以資整頓而考勤惰另訂修改暫行簡章仰各遵照毋得違悞計開簡章十條　一六月一號起須照規定時刻齊集本局責成督察員按名點驗由局派出二員丁如因事請假均須倩人代理職務除有特别事故外每月假期不得過三天三督察員檢查員請假須預先將告假理由呈明局長核准巡丁請假須預先將告假理由呈明督察員轉呈核奪四各員丁每晨須親自到局簽名不得倩人代替倘有本身未到而托人代簽等情一經察出本人與代簽人受同等之懲處各罰去俸工三天五六月一號起上午准時通　派出下午二時後抽去二名按照號數逐日輪流俾得休息而示體䘏六上差時均須駐紥碼頭不得抛棄職務擅入茶館花行如敢故違每次罰俸工二天七號衣號帽關係觀瞻不得脫帽披衣有失體統如有不遵每次罰工食二天八巡丁旣由本局派出永盛碼頭遣派所本應取銷姑念距離較遠留此作爲各巡丁落差後休息之處應改名稱爲上海南市棉花檢查局憇息所以符名實九各員丁如違犯上項各條至三次者立卽分别辭退斥革十簽名簿本局長派人管理每日六時送閱毋得遲悞 
[敎練官升充營長]  
　　北洋陸軍第四師楊師長以所部步兵第十四團敎練官辛桂芳此次令赴閩省德化縣境查辦前陸軍五十三團團長王挺於去年迫脅都督獨立縱兵擾民一案頗爲出力除呈請陸軍部轉呈獎勵外並於前日將該敎練官委爲補充第五團第一營營長一面通令管轄各旅團營查照矣 
[攻訐莊泉生之無效]  
　　上海工巡捐總局朱局長昨日發出批示兩則照錄於下（一）商民龔雲記呈請承辦中西區淸潔由批呈悉查中西區淸潔認捐現由莊泉生承辦期限尙未届滿所請應毋庸議仰即知照（二）江政聲呈請撤換中西區淸潔承辦人由批查莊泉生承辦中西區淸潔期限尙未屆滿該承辦人辦理是否妥善本總局自有權衡所請未便照准 
[再誌攘奪肥料之聲訴]  
　　二十四五兩保方正兩十二圖圖董顧繼錘等協同鄕民凌德咸等七十餘人投上海縣公署禀控朱新記越界挑糞有碍生計等情已誌前報茲翻洪知事以淸潔一事係由工巡捐局主持朱新記有無越界情事應由該局朱局長查明核辦業於前日令飭該董等與凌德咸自赴該局呈候核示矣 
[閘北仍設審檢分廳]  
　　南市閘北第一第二初級審檢兩廳前奉諭飭一律取銷所有刑民訴訟悉歸地方審檢廳辦理已紀前報茲經地方審檢廳袁汪兩廰長查得滬上爲衝繁疲難之區初級　裁撤之後本廳辦事手續更繁且閘北地方遼濶刑民訴訟日有數起本廳萬難兼理因將爲難情形詳准高等廳轉呈法部業奉批准仍在閘北分設地方審檢分廳不日當可實行矣 
[地保妻媳吐氣]  
　　二十二保三十六七八　地保徐政卿之妻顧氏媳顧氏前向凌掌全收取忙漕銀兩被毆受傷當投地方儉察廳禀奉騐傷判令自醫候查明再核在案茲爲上海縣洪知事查悉諭飭催徵吏下鄕調查屬實卽命徐政卿到案檢呈凌掌全所欠漕銀數目並歷屆糧串呈案察閱無誤洪君以凌虧欠國稅尤敢恃蠻行兇實屬膽大妄爲立命該吏赴謝家橋地方拘辦詎凌已舉家逃避祗存空屋該吏只得回署禀報昨奉洪君諭令按照定章先將該屋並查明凌之田產一併發封聽候拍賣歸公 
[訪緝盜匪之通令]  
　　閘北警廳徐廳長昨日通令各署云案據第二區第四分署呈稱竊本分署於本月二十五夜二時據東北第一路線巡邏巡警張玉凱劉連軒報告頃廵邏至麯粉廠東南黃浦江岸聞人聲喧雜上前查詢據事主陸才生稱頃有盜匪十餘人由租界而來各持鎗刀毁門入内將家人等盡行綑縛嚇禁聲張刧去衣飾等物仍向江岸逃去等語該警等聞報隨卽跟蹤追捕直至華洋交界之處盜等已入租界逃逸無蹤因即帶同事主開具失單來署報緝署員立飭巡官帶同長警前往勘騐屬實當在院内拾有盜遺蔴繩五根並據事主口稱盜匪中有三人面貎相熟惟不知其姓名住址除嚴飭長警在楊樹浦附近一帶認眞訪緝外理合呈請鑒核通飭協緝等情爲此令仰該署長員一體協緝務獲究辦 
[川沙移提竊賊]  
　　平湖人張小弟因竊川沙東門外蔡德順雜貨店内現洋衣物共值千元携贓逃滬與其姘婦兪李氏匿居泥城外路三十三號屋内被捕查獲抄出現洋六百餘元並衣物各件一併解送公堂訊明判俞李氏押三禮拜贓物先交原主蔡國瑞領回張小弟押候川沙縣知事來文再核在案昨由該縣知事派警持文投案聲請移提中西官准之判張交來警帶回歸案訊辦 
[匪黨累及船戶]  
　　楊樹浦房在該處西效積碼頭所泊駁船内查獲德國舊式洋鎗一支大小單刀五把當將在船守護之劉阿金解送公共公堂訊據劉供係浦東南匯縣人由籍駕舟來滬　糞駛至白蓮涇地方由外邊口音之四人持械登舟勒令開至滬上前項鎗械係該四人所寄現已不知去向判劉押候澈查在案昨經孫襄讞會同德海副領事復訊劉堅執前言中西官會商之下以在逃匪黨未獲察劉似非歹人惟旣至租界匿不報捕致被該匪人逃逸實有不合判劉押捕房七天抄獲之鎗刀一併充公 
[拐犯禁錮西半]  
　　住居靑雲里之錢成發控鋸控鋸匠廖三毛誘拐其妻張氏並二歲女孩阿毛賣與浦東等情業將張氏與廖一併拘解公堂訊明判氏先交本夫領回廖押候移提買主及錢女到案再核在案昨晨由廨復訊中西官以原告因無路費致未恊同探捕前往移提判廖押西牢半年着錢自投中國官廳再行控究 
　　更正昨報紀烏木烟杆業柱首方雲卿等之禀批實係上海縣公署發出昨報誤爲地方審判廳合行更正 
雜評三 
[上海之遊民（訥）]  
　　今者滬人紛紛議設工藝等學校以搜羅一般遊民而敎以謀生之道其性質與棲留所有别而名目亦較體面也吾於此事有感 
　　今日之參政院西報竟比之棲留所而美顧問古德諾氏之請設北京行政官學校說者又謂一般年老之官僚與其入參政院爲桱留所人物毋寗入行政官學校爲學生較體面也斯其言侮我政府不太甚耶吾故因上海遊民之多而益不忘北高高等遊民之誚也 
 
 
 

Page 11

 
 
專件 
[參政院人物一覽表]  
　　（汪大爕）前淸歷任駐英公使外務部郵傳都侍郎民國成立後歷任駐日公使敎育部總長平政院院長（陸徵祥）前淸歷任駐俄公使和蘭公使民國成立後任外交總長國務總理（聯芳）前淸外務部侍郎（李家駒）前淸翰林學部右丞大學堂監督駐日公使學部侍郎資政院總裁（張蔭堂）前淸任外務部丞參駐美公使西藏辦事大臣（李國杰）前淸一等侯爵駐比公使（瞿鴻禨）前淸軍議大臣外務部尙書（呂海寰）前淸外務部尙書督辦商約大臣津浦鐵路督辦（唐景崇）前淸學部尙書（于式枚）前淸禮部侍郎考察憲政大臣（熊希齡）前淸鹽運使監理財政官民國成立任財政總長熱河都統國務總理（嚴修）前淸學部侍郎民國成立屢被徽聘嚴均辭不受命前曾任命爲敎育總長亦迄未到任現在歐洲（周學熙）前淸歷任直隸鹽運使按察使農工商部丞參上行走民國成立曾任財政總長（梁士詒）前淸郵傳部左丞鐵路局長郵傳部副大臣署郵傳部大臣民國成立充任總統府秘書長最近任命爲稅務處督辦（梁啓超）前淸戊戍政變遁走日本歷充淸　報新民叢報國風報總編纂辛亥革命後曾被任爲司法部副大臣未受任卽宣布共和民國元年歸國仍組織庸言報自任總編纂去年任命爲司法總長辭職後任命爲幣制局總裁（寳熙）前淸翰林歷任山西學部侍郎憲政編查館提調（王家襄）日本警察畢業生曾充吉林警察局局長民國成立被舉爲臨時參議院浙江議員正式國會又當選爲參議院浙江議員旋又被舉爲參議院議長憲法會議總統選舉會正主席（陳漢第）民國成立充總統府秘書熊内閣時代爲國務院秘書長（趙爾巽）前淸奉天將軍四川湖北東三省總督民國成立會繼任爲奉天都督（李經羲）前淸雲貴總督民國成立避居靑島去年組織政治會議被任爲議長（丁振鐸）前淸雲貴總督因事　織後以侍郎充禁烟局大臣（錫良）前淸雲貴總督東三省總督熱河都統（袁樹勛）前淸上海道順天府府尹山東巡撫兩廣總督（馮煦）前淸浙江巡撫安徽巡撫（孫毓筠）民國成立曾任安徽都督去年正式國會當選爲參議院西藏議員政治會議議員約法會議議員并公舉爲約法會議正議長（趙惟熙）前淸翰林甘肅藩司民國成立爲甘肅都督政治會議議員（那彥圖）外蒙古親王烏里雅蘇台辦事大臣約法會議議員（宋小濓）前淸道員民國成立爲黑龍江都督（李盛鐸）前淸翰林比國公使山西提法使署巡撫民國成立曾任山西民政長（樊增祥）前淸陜西藩司因事去官民國成立曾被任爲湖北民政長去年又任爲政治會議議員皆未京職（姚鍚光）前淸陸軍部侍郎民國成立爲蒙藏院副總裁口北宣慰使（毛慶蕃）前淸直隸藩司（饒漢祥）湖北民政長總統府秘書政治會議議員（阿穆爾靈圭）内蒙古親王（劉若曾）前淸大理院正卿民國成立爲直隸内務司署理民政長（陳鈺）山西民政長（李開侁）廣東民政長（塔旺布魯克扎勒）外蒙古親王政治會議議員（王　運）前淸欽賜翰林院檢討民國成立被任爲國史館館長（楊守敬）前淸翰林學士（勞乃宣）前淸知縣四品京堂江寗提學使資政院碩學通儒議員學部副大臣（柯劭忞）前淸翰林（王樹枬）前淸新疆藩司約法會議議員（嚴復）前淸海軍部參議大學堂監督資政院碩學通儒議員此次約法會議被選爲福建議員（馬良）前淸爲江南學界人望民國曾被任爲大學堂監督現充政治約法兩會議議員（蔭昌）前淸陸軍部大臣民國成立爲總統府軍事處處長現充大元帥統率處辦事員（薩鎭氷）前淸考察海軍大臣曾從貝勒載洵出洋海軍部成立外任水師統領現充大元帥統率處辦事員（蔡鍔）雲南都督政治會議議員（蔣尊簋）浙江都督政治會議議員（徐紹楨）前淸江南第八鎭統制辛亥革命爲浙江聯軍總司令民國成立授爲陸軍上將（王揖唐）前淸道士入日本士官學校畢業後　充奉天吉林督練處參議協統隨戴鴻慈出洋游歷歐美各功民國成立後授爲陸軍中將加上將銜密雲副都統未就任去年參議院當選爲藏議員此次約法會議被　爲安徽議員（施愚）法制局局長約法會議副議長（王世徵）約法會議議員（黎淵）政治約法兩會議議員（陳國祥）去年衆議院副議長約法會議議員（鄧鎔）去年衆議院蒙古議員政治約法兩會議議員（程樹德）約法會議議員（朱文劭）去年衆議院議員政治約法兩會議議員（王印川）去年衆議院議員政治約法兩會議議員（胡鈞）總統府秘書（張振勳）前淸三品京堂南洋華僑（劉錦藻）前淸京堂浙江鐵路公司協理（宋煒臣）前淸道員漢口水電公司總理（渠本翹）前淸三品京堂雲南藩司山西富商（孫多森）前淸直隸勸業道民國成立後曾任中國銀行總裁安徽都督（李湛　）前淸道員四川鹽商現充約法會議員（馮麟霈）約法會議議員北京商會總理（李士偉）前淸知府直隸官鑛局總辦 
來函 
[浙路股東太和堂來函]  
　　浙路風潮以大小股東利害不同迭見各報頃由鄙人調查出面與沈潮蔣抑之辨難之周自怡徐浙生生記等股數查得周君有股四百二十五元徐君有股一百元生記共有七戶籍貫各不同决非一人鎭海生記七百五十元蕭山生記百元鄞縣生記百八十元吳縣生記百元永嘉生記一千元别有無籍貫之生記兩戶一爲五百元一爲二百元特爲錄請登報以供浙路股東考核 
 
 
 

Page 12

 
 
   
 
 

Page 13

 
 
自由談 
游戲文章 
[絕賣游戲文章契] [  師尙]  
　　立杜絕賣游戲文章契人無聊客今因另用情願浼中將杜撰游戲文章按字計算出絕賣與 
　　申報館作　其文上至政界下至嫖界遠至外洋近至案頭高至古文套低至小曲調六至分明單面議定時值估價大錢不值一文其價隨用隨收不另立票自賣之後任憑買主塗抹撕毁擦桌子塞壁洞無阻無剿襲不重疊亦無他報館登出如有筆墨官司等情出賣主自行辯護批駁不涉買主之事此係一相情願本無異言欲後有名立此杜絕賣游戲文章契存照 
　　再批其文登載篇幅及原篙恕不發還等等老套一應照舊再批此文永不回贖找價其郵稅紙筆謄寫各費全數歸出賣人造聽 
　　再批所有文外標題目綴别號各項字樣不得在正價内核算括弧及空格均同此例 
　　帝制民國陽曆年陰曆月差一日絕賣游戲文章契人無聊客　　見中郵政局印刷局 
　　立絕賣游戲文章契存照信筆無代 
（四） 
[游新劇園序嵌新劇界人名] [  冰盦]  
　　冰盦徐子東海（痴生）浙西（笨伯）幼時（　懂）志切（雄飛）壯歲（優游）甘爲（玩客）終（天恨）抱歎父母之早亡聞（達心）灰視富貴如一瞬（寄生）涯於肇墨（悲世）事之滄桑際此（夏秋風）景綠（瘦紅）稀（梨痕）（抗白）（桂景）（雄黃）一聲（孤雁）長（唳天）空簷前鐵（馬淸風）送響（悲時）序之漸改觸目（　心）惟恨身（寄塵）寰（浮生）若夢對鏡自（憐影）形相弔藉此濁酒一（鍾笑吾）人之潦倒已耳爰有（逸士一）人（拂塵）而入曰（眉峯）雙鎖（喃喃）自語形似（半痴）（君良）可憐矣何（悲秋）之深也子知滬上新劇（經營三）載開幕（有年）近日之趨勢正如（江潮）（湘濤）奔騰澎湃隨處（灌注）君與其獨坐（嘯吟）盍共往觀以博（一笑）乎時則（漁翁）捲釣（樵子）歸薪一天（素月）（花影）參差徐子迺與客過（玉亭）登（雲樓）入新劇之園而觀焉舞臺中懸（天演）界額一臺下女（士林）立（素素）（翠翠）如）玉如花（倩影）（麗聲）賞心悅目劇中人物生則風（塵俠）士不平（則鳴）提三尺（劍膽）破英雄磊落（光明） 
具（健兒）之好身乎且則（亭亭）玉立花貎雪膚（憨痴）之態令人可愛非東施（效顰）者可比雖西（子美）不若也童子生則獨熳（天眞）純出（自然）飾老年人則（龍鍾）老態（笑倩）人扶其演哀劇如血（涙鵑）啼同聲一哭演喜劇如（生公）說法（頑石）點頭如（曼倩）一復生詼諧百出新劇諸子誠（人傑）哉以（化民）心於（無形）（覺非）難矣迨夫朝（　東）昇（曉雲）淡淡緩步歸來（霜鐘）初動（覺塵）世俗慮一掃而空向之視新劇謂一目（了然）者直（痴漢）說夢耳長日（無爲）書此以千嗜新劇者（三） 
[空心大少五更調] [  源深]  
　　一更一點正幽弄堂兜兜呀呀得噲到處溜溜嘴裏只說尋朋友會推頭坐定子呀弗肯就走呀呀得噲交關皮厚 
　　二更二點月正起　和替替呀呀得噲十一底　子銅細弗關倪耐悔氣贏着子呀放勒身邊呀呀得噲落得刮皮 
　　三更三點月正圓吃酒　邊呀呀得噲解解　涎呌局弗出現銅細儘管欠到節邊呀人面弗見呀呀得噲再弗出現 
　　四更四點月漸隱乾舖端整呀呀得噲跌倒京困被頭褥子香噴噴眞開心到明朝呀擾等點心呀呀得噲眞眞吃精 
　五更五點月西沉奉勸諸君呀呀得噲愛惜光陰耗費精神最傷身弗該應儉德會呀大可以進呀呀得噲福壽康甯（不受酬） 
尊聞閣詞選 
[蝶戀花] [  東園]  
　　南　江漢北望瀋遼遠道懷人憂時感事適社友於陳君壽庵處袖有丁君禾生蝶戀花詞見示爰依韻奉酬 
　　擁彗酒鄕愁未掃擫笛花前怕唱江南好舊雨不來消息杳思秋人又垂埀老愁苦節多歡會少夢破遼西倚劍情緜渺雪雁霜鴻飛不到誰將南字平安報 
自由談話會 
　　儉德會規則一不狎邪二不賭博三不必以酒食結交四不必華服五不輕寒素 
　　入會者丹陽凌蘭丹女士鎭海謝和笙葉瑞林奉化鄔蓮生南翔陳廷瑞常熟沈浮雲蘇州尙錦初靑浦雷拙園木瀆吳季霖 
小說 
[哀情小說滿園花（十八）] [  天虚我生]  
　　吾舟遄發溯游而上行抵桐江則警耗傳來故鄉已報光復吾儕舊居之地已陷入重圍之中雖未劇戰而想象其危急之狀槪可知矣吾於夢中輙見漱花散髮狂奔於槍林彈雨之中白公夫婦則已被縛一一飲彈而死漱花哭滾於地俄聞槍聲起如破竹彈集如蝗心知漱花必死則大慟而醒吾慟未定而吾舟竟被盜刦幸吾舟中之人無敢與抗雖被席捲所有然於人固無傷也吾母吾妻惶布致無人色隣於死者僅一間耳吾父大窘檢點什物細軟殆盡所存者惟粗笨家具而已幸有戚串夙在嵐江爲賈乃往投之喘息方定而嵐江又復舉行光復盛典猶幸兵卒非自外來但易旗幟不動戈矛商賈之肆亦遂行若無事特吾儕潦倒窮鄉仰食於人炎凉之態雖罄吾筆亦不勝書然而當此之際猶倖勝於號奔於槍林彈雨之中耳因之差亦自滿嗣聞故鄉消息則知旂營已不戰而降私心竊慰以爲漱花當不致死惟聞滿人尙在困難之中飢疫而死者實繁有徒予心爲之惻然腸輪中無時不及漱花極欲乘間一返故鄉藉探消息苦於阮囊中竟致不名一錢吾母吾妻則於此時方操織襪賤業日博錙銖僅僅謀飽而吾父則狂歌當哭惟於詩酒中尋生涯耳顧十指所入欲爲吾父謀一醉且復難於登天安有餘資爲吾買棹吾乃不得不屈節以求噉飯地會城紳握有事權承戚串之介紹吾乃進爲書傭月得五金尙足爲吾父稍稍覔醉漸而晉吾位爲會計矣同人乃得十金以上戚串以吾見重於鄉知吾父子未必終窮乃亦善視吾父且爲吾父道地於紳衿間於時臨時政府所頒文告類多駢儷一時風尙所趨羣以駢儷文牘爲爭勝之點顧新學之士類皆弗習吾父偶一爲之捉刀則典麗矞皇朗然可誦因而大受政界歡迎吾家世傳之八股駢體竟得大用於時亦始願所不及者由是而後吾父且儼然爲政界中司秘書矣戚串因以爲榮吾母吾妻遂亦承其優待顧猶不輟其織襪之業自茲以往一邑之中雖復屢屢攺革其政治人物更動大類奕棊然吾父子二人則猶濫竽其間賴文章之力耳吾父嘗謂吾母曰吾　四人賴不死者十指耳惟吾與吾兒則僅用五指所獲乃十倍於十指惜若儕爲女子身惟能拈針不能握管否則恢復吾產乃大易事然而科舉廢後吾乃不使吾兒捨帖括以入學校蓋有先見之明耳吾母爲之粲然（二） 
[浮生恨（十九）] [  浮生]  
　　朔風怒號銀濤排空駕一葉扁舟高挂布帆橫渡大江或且嘖嘖稱羡以爲乘長風破萬里浪班生此行無異登仙也不知余此時正以不得志於我兄飄然渡江依舅氏悶坐蓬牕之下百感交集觸余耳目者不特嗚咽之濤聲令人悽惻卽江天山月烟雲沙鳥無一不隨我之思潮而現種種愁象我生至此始一變而爲厭世矣舅家故山居離縣治三十里許雇肩輿一路行見道旁田舍家編芽爲屋駕竹爲橋山色蒼翠流泉濚洄令人飄飄欲仙作入山惟恐不深之想抵舅家殺雞爲黍相欵頗殷勤余略　近况舅亦慨然因留余館於家徐爲謀事暇時輒導余游各處山光鳥語泉聲魚躍無一不悅目怡情引人入勝幾忘此身是客矣居久之漸與彼都人士稔察其性質大都閉關自守而無遠大之志且僻在深山以物力艱難之故而養成一種鄙嗇狀態尤其甚者人民多聚族而居而其風氣又蕩佚寡廉恥穢德彰聞雖　大江之水不足以　之余曾有七絕一首曰在山小草自菲　喬梓成陰亦整齊可惜　碑多没字倫常名敎不曾　蓋紀實也其明年得某學堂國文敎員　課餘之暇輒把酒賦詩消遣旅况　都人士雖有通者而麟角鳳毛不數數　濫宇學界者率皆俗不可耐一日地理敎員授課至四川省險要竟不解蜀道靑天四字此外笑話不可枚舉即此以觀可見被都學界之一斑焉 
　　一百五日寒食兩二十四番花信風海棠時節又值淸明　簫吹徹天氣困人游子傷春聽聲聲子規愁腸寸斷校中淸明假乃偕英文敎員某君踏靑郊外見鄕人士女相與擔榼携　以麥飯紙錢祭掃先塋益令客裏情懷倍難自遣因相與入臨江閣置酒對飲俄來一客頎然而長　然而黑手持英文明信片匆匆入與余等握手爲禮則郵局某司事也旣入座出信片示某君曰余得一書内中有數語未了了請先生閱之某君接函諦視封面英文良久道聲費心置衣袋中仍飲啖自若郵局司事曰余事冗不能待請先生即爲一閱某君曰余已閱過若去休可也郵局司事曰然則函中作何語祈先生詔我某君曰信旣送到則若之責任已畢汝無檢查書函之權而强欲刺探書中事試問此種舉勸屬於郵政章程第幾條郵局司事聞此言已不能堪然以學呇敎員故未敢遽爾開罪第曰此書係敞友致　内中事雖曾接洽然間有數語未解敬以質之先生某君曰此書明係友人致余者汝爲郵政司事并此數英文字而不識乃恬不知羞反來訛冒人書信郵局司事至此不能復忍乃曰僕雖與君同姓究未與君同名此書乃省會總局朱君所寄書中所述乃爲僕代人經手一借欵事此欵先生未必肯代償則此信先生何必强爲代受訛冐與否先生出書檢閱之可矣不問情由而反以意氣陵人天下豈有此理當郵局司事與某敎爭執時兩旁觀者如堵及聞是言哄堂一笑某君面红頸赤不能置答探手衣袋中出信片復審視數四擲案上曰誰有閒工夫爲若作繙譯速將去勿溷乃公言已匆匆食畢别余而去余亦返校次日上課則某敎員蹤跡杳然蓋已於是夕遁去矣（三） 
 
 
 

Page 14

 
 
   
 
