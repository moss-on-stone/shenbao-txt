# 1901 - 28 - 4909983

 

Page 1

 
 
[勸募濟急局捐欵] [  申報協振所謹啓]  
　　拳匪作亂兵髪慘遭凡我南人之作客京潚者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇難之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾嚢以佽者不拘多寡同是善緣請及早擲交本館協振所體時彚解俾子遣黎庶荏席同登翹企仁施迫切以待肅此謹白惟冀垂靑 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[書前直隷藩司廷卲民方伯奏叅候補道譚文煥夾片後]  
自中外互市以來中國之與各國用兵者屢矣然從前於英於法於日或爭屬藩而生釁𨻶或劃邊境而啓違言雖屢經相見以戎衣然皆迫於不得不然並非無故而甘爲戎首獨此次義和拳匪以八卦教之餘孽鼓其妖說煽惑愚民禁城之中放火殺人毫無顧忌馴至殺教士戕使臣凶燄鴟張無可遏抑於是各國羣動公憤驅其堅兵利砲直入京城以致宮闕震驚乘輿播越其肇禍之奇致禍之速誠古今所罕聞五洲萬國所罕覩者也而推其致此之故則實由於縱庇匪徒这諸王公大臣端莊二邸之昏庸謬戻固夫人而知之矣其次若毓賢若剛毅若趙舒翹若董福祥黨惡助奸劣跡尤著朝廷懲前毖後知禍魁不可輕縱兵禍不可再開亦旣明降綸音次第加以讉責矣而各國使臣之意或謂中國辦理遇輕宜逼令政府再擬重罪或謂此係中國内政揆之公法各國萬不宜有不情之請議論紛紜莫衷一是而要之中國政體素尙寛大各國心志亦或不齊且所重者在償欵駐兵其於懲治罪魁一條未必遽在力爭之列轉瞬珠槃玉敦舊好重修吾知端莊趙董諸臣又將法外逍遙自鳴得意矣而直隷藩司廷卲民方伯則於聨軍入保定之日遽被德國某弁所戕且聞被害之先曾迫令方伯穿袍褂登島靴手托紅頂大帽押令遊行街巷一遇較之從前兩廣總督葉名琛被英人俘去遊遍灜西其受辱雖同而遇禍之慘則又甚焉推原其故咸謂方伯曾賞義和拳匪銀若干其簿籍由德弁搜獲致有此禍方方伯以監司大員坐鎭畿甸其責任實不爲輕當拳匪猖狂恣肆之時力能剿滅則速派大兵聚而殱施可也否則禀之大府上達九重痛陳拳匪之害俾朝廷有所感悟可也又不然知力不足以抗衆議忠不足以格君心明哲保身掛冠而去京無不可也乃皆不出此徒使優柔寡斷與俗浮沈遂至失守巖疆首领亦不能保九原有知其亦深悔於心乎或曰方伯之奏叅直隷候補道譚文煥也一則曰該員與拳匪互相標榜再則曰該員率領拳匪夫旣稱之曰匪則明知義和拳之爲亂民而斷無賞給銀兩之事不知譚文煥之倡亂尙在天津初陷之時而方伯之奏叅則已在聨軍入京之日當五六月間譚之任性妄爲早爲耳目所共見方伯近在咫尺夫豈絶無聞知何必至大局旣隳然後登之白簡雖未必有心卸罪而其柔懦釀禍當亦百喙難辭要而言之當拳匪勢盛之際其剛愎自用而權勢足以濟之者則竟明目張瞻號召醜類廣設壇塲畏葸懦怯之流雖明知敵　不可輕開邪術未必足恃而處衆醉衆濁之地亦恐一經矯同立異必至不旋踵而禍患卽來不得不首鼠兩端依違其際而不知殺身之禍亦仍隠伏於其中如方伯者其亦未能免俗者與至於行事雖同而或則不網倖逃或則身家不保此則有幸有不幸而不得以此分釀禍之重輕也質之知言之君子以爲何如 
[本館接奉電音]  
　　昨日午後西安行在飛電傳來上諭一道敬謹譯登○十二月初二日行在内閣抄奉上諭呐蒙額著調補西安右翼副都統所遺廂白旗蒙古副都統著瑞咸補授欽此 
[商定駐兵]  
　　天津直報云頃聞欽命議和全懽大臣李傳相與各國使臣商定直隷河間府一帶仍歸中國屯兵由保定至京師則准聨軍暫時駐紥 
[剿回要電]  
　　天津直報登西安來電云董福祥業經欽奉諭旨責令尅日將回匪剿平惟此時帥節尙未抵甘不知逗留何處也 
[弭兵新例]  
　　本邑徐家匯匯報云泰西萬國弭兵會條約訂成之後議定由同盟之國各派委員四人專辦各國交涉事宜如兩國或有齟齬則在四員中選任欽差調停其事務使甯人息事曲直分明如曲者不肯聽從則欽差得調各國義師共伐無道惟失和之兩國不能簡派欽差聞日本朝廷欲以使臣本野氏爲調停委員而以洋員戴尼孫等副之 
[預算軍需]  
　　德字報云德國調遣來華之罼隊曾於月前預算所需各費至西歴一千九百零一年三月杪止約須德銀一百五十二兆七億七萬馬克合英金七兆六億三萬八千五百磅業已諭令户部籌備其間分爲數項一爲各營兵士所需糧餉雜費約計一百十九兆八億馬克一爲統帥所需薪糧公費約計二十八兆八億五萬七千馬克一爲創立行軍電報及郵遞信函約計三兆八億馬克一爲馬料之類約計二億四萬八千馬克一爲製造銀牌犒賞兵士約計七千馬克 
[再續奏陳康唐諸逆黨句結會匪陰謀作亂先期破獲擒戮渠魁摺]  
　　至唐才常供出同謀之人甚多凡係查無實據者概不株連其軍民人等誤領富有票者准其向官司營局團紳首士繳票銷毁卽免追究予以自新若觀望藏匿不繳者查出匪票定行重辦自漢口匪首伏誅後各路匪徒聞之震懾惟富有票放出太多其悍黨匪首尙多漏綱現已訪知仍復濳蹤往來上海長江一帶别設狡謀力圖紏衆報復沙市岳州常德灃州一帶匪徒尙在煽惑窺伺新堤之匪竄擾湖南之臨湘巴陵湖北監利之朱河等處其監利沙洋麻城嘉魚崇陽巴東長樂之匪仍飭各營分投搜剿解散其襄陽棗陽隨州應山等處界連豫邊素多刀匪豫省年來荒旱飢民頗衆亦遂有會匪開堂放飄之事自七月以來藉閙教爲名嘯聚焚劫自立會匪滋事後查有匪首濳往孝感應山河南信陽州一帶謀刼北上諸軍軍火並煽誘河南飢民來漢滋事現又訊出有匪首往襄樊一帶煽動刀匪已添募馬步各營沿邊嚴防窜越入境卽拿八月内四川巫山縣 
 
 

Page 2

 
 
有匪千餘人滋事亦經派營會合川軍相機剿捕臣等伏查康逆近年遁逃海外布散邪說久思煽動奸人擾亂中國以逞其報復之志兹因各國搆兵以爲有機可乘遂敢遣其黨羽分赴沿江沿海各省句結匪徒作亂而湖北尤爲該匪注意所在値此時局危急一經煽動立卽四路響應兩月以來武漢商民惶擾遷徙一夕數驚幸仰賴朝廷威福先期破獲禽誅渠魁巨黨多名各處聚集援應之匪先後撃散陸續禽斬匪目數十人目前人心粗定惟有仍一面督飭各軍各州縣嚴防密拿解散脅從一面照會各國領事布其逆亂罪狀囑其轉告外部勿爲所惑目前據各領事定從前謂康梁爲志士今已知康梁爲匪徒各國斷不帮助庇護此實由該逆等稔惡窮凶天奪其魄爲悖亂盜賊之事布悖亂盜賊之言奸謀逆跡盡行敗露已爲各國怕屏棄誅戮之期當不遠矣惟是湖北數月以來自北方有警長江人心惶惑各匪四散陸續增募兵勇數十營上游則界四川之宜昌下游則界江西之武穴南則界湘之荆州北則界漢之襄陽隨州當陽應山麻城中路則沔陽新堤沙洋嘉魚蒲圻崇陽監利皆爲會匪出没之所皆須派營駐守隨時相機剿捕並派營前赴湖南之岳州河南之棗陽州越境動捕巡防以固藩籬各屬請兵請械應接不暇羅掘多方增兵旣多增餉尤鉅種種艱難急迫晝夜不遑惟有竭力鎭撫相機籌辦隨時與湖南撫臣兩江江西安微督撫臣互相知會合力辦理以維上游大局至此次查獲擒獲自立會匪渠魁曁分路防剿捕獲領有富有票之游匪首要各員弁發奸弭亂俾沿江沿海各省得以周知爲備似尙有裨大局合無仰懇天恩俯准臣等查明奏請優獎以示鼓勵出自鴻慈所有擒誅自立會匪總頭目查拿各匪目分路　捕飭令繳票解散情形恭摺馳驛奏陳伏乞皇太后皇上聖鑒謹奏 
[准興鐵路]  
　　漢口訪事人來函云月前卾省商人張廣源禀諸湖廣總督張香濤制軍請准在蔡甸漢皋兩埠開築鐵路等情制軍檄調蔡甸釐捐局委員楊明府悅馳回省會面詢一切情形明府力贊其成制軍深爲嘉納隨諭令轉飭張廣源於明春開辦并籌撥官欵若干俾得擴充經費 
[軍火解陜]  
　　金陵訪事友人云兩江總督劉峴帥以目下聖駕西巡護衛各軍需爲軍火甚爰飭軍械所籌撥若干派鈞和兵輪船運赴漢口交轉運局解往西安已於本月初四日就道矣 
[嚴鞫票匪]  
　　金陵訪事友人云新任蘇枌太兵備道兼江海關監督袁海觀觀察委員押解富有票匪秦俊傑陳軫二犯至省禀由兩江督憲劉峴帥飭發上元縣收禁候辦旣而峴帥批閱道詳以秦陳供詞與前者徐寳山都戎在裏下河所獲之匪並蕪湖新解來省之譚犯均有干涉因飭江寗府王太守督同上元縣劉松亭江寗縣孫鼎甫兩大令提齊各犯對質本月初五日太守飭提諸匪至府署會同兩大令升坐花廳逐加研鞫下河蕪湖各犯僉供秦陳爲逆會中著名頭目太守飭仍隔别收禁候錄供詞詳請峴帥核示大約憲批一下卽將明正典刑矣 
[要犯解省]  
　　蕪湖訪事人友云有談得勝者三湘七澤問人也向在保衛精健各營當勇近經某營哨弁查知有勾通會匪情事嚴密拘獲禀詳兩江總督劉峴帥峴帥派龍驤兵輪船解赴金陵委員研訊或謂上憲飭拿之匪係譚子雲實非談得勝究竟是一是二經推鞫必不能影射模糊也 
[鳩邑决囚]  
　　蕪湖訪事友人云本年八月石橋港划船户某甲爲富有票匪散放逆票案發經蕪采營劉游戎查獲送縣訊明口供收禁候辦本月初一日蕪湖縣陳大令接奉上憲釘封文飭卽正法並及其黨數名吁從逆者可不戒哉 
[衆怒難犯]  
　　金陵訪事友人云上月某日駐紥雨花臺之元字營勇紏衆攘奪民間器物調姦窰户婦女以致激成衆怒格鬥斃命於是南城花神廟南門外大街各紳耆聨名禀請各營總統正任福山鎭總兵楊鏡巖鎭軍札飭此軍移紥他處或將營規整飭以弭隠患而安民心一面禀求江寗縣孫鼎甫大令秉公訊斷大令訊知勇丁擅離營伍滋擾民間律應論斬旣已因傷身死應免置議窰户曹大發偕其夥毆人致斃罪無可逃然係本夫當塲格殺調姦其婦之人似不得以擅殺營勇論况家產財資已被營勇搶刼凈盡尤宜格外從寛乃分統官猶力爲掩飾堅請大令將曹重懲大令不得已據情通詳各大憲不知各大憲將何以劑其平也 
[災生無妄]  
　　武昌訪事友人云前任湖北施南府魯蓮溪太守宦卾有年被于次棠中丞奏叅褫職罷官後仍寓卾垣本月某日因事秉輿而出行至天苻廟左近忽有某甲者策馬飛馳竟將太守肩輿撞仆頭面手足均受微傷而輿夫受傷尤重嗣查悉甲係趙蔚靑觀察之家丁爰卽赴觀察處聲訴觀察以家丁馳馬肇禍咎無可辭允給資爲輿夫養傷如有性命之虞再將甲交縣署懲辦刻下太守腿足受傷艱於行動亦可謂無妄之災已 
[甬試十志]  
　　寗波訪事友人云日前府尊高嶼卿太守二覆鄞縣慈谿奉化鎭海四邑文童文題前日之不受是至夫子必居一於此矣詩題賦得前程從此是靑雲得程字五言六韻孝經論題教民親愛莫善於孝論性理論題君子以道充爲貴身安爲富論閱日案出鄞縣前列爲張佑黼傅祿淸李漢庶陳祖謨蔡和鏗張仁榮黃玉森童巽榮鮑士康袁壽籛慈谿爲馮玉崑陸韶來裘毓麟朱鳳　魏友模董錫　卲國椿葛祖光朱啓忻鄭蘭奉化爲唐賡王士杰李肇唐李宗鑑孫經陛沈濟川江起鯨葉士枚顧康祺張佐淸鎭海爲張鏘王思藻高維崧白道衍鄭紹穆唐良相王載芳盛在琨夏祖舜林鴻翥 
[漢皋火警]  
　　漢口訪事人來函云上月二十八日淸晨漢口法雲𤲅後王姓篷屋内焙烘鞭爆忽然爆裂以致火光四射不可　邇賴惠滋堂水龍飛馳而至爭先施救得卽火滅烟消計焚去茅屋三椽 
[卾省官塲紀事]  
　　武昌訪事友人云武昌府同知長履堂司馬因病出缺由藩憲瞿賡甫方伯詳委漢陽府通判童别駕湘動升署所遺漢陽府通判委現署武昌府通判馮别駕啓鈞調署遞遺武昌府通判飭部選是缺之祥别駕泰赴任○由京口至靑山迤邐九十餘里新築江堤督憲張香帥因工程浩大創設江岸工程局委朱惠之徐穉生兩觀察總理其事某日觀察已趨轅禀謝俶裝到差矣○候補府丁燮甫太守柔克辦理樊口釐局收數短絀經前任巡撫于中丞專摺奏叅勒令賠繳現聞太守已遵限如數繳銀香帥遂會商景月汀中丞奏請開復○湖南候補道唐穉泉觀察眞鍂近奉福建提督程從周軍門調辦營務處兼轉運事宜本月某日由湘來卾趨赴督轅禀見旋卽禀辭就道○長安行在需餉孔急藩憲瞿賡甫方伯籌備第八批京餉詳委卞大令斌孫歐陽大令鑾會同管解前往敬赴行在户部交納至第九第十兩批京餉已由張香帥奏准留作采辦軍米之需矣○本月某日藩轅牌示東湖縣知縣要缺詳請以海防本班先候補班補用知縣宗得福奏補漢陽縣仁義司巡檢員缺詳請以候補本班先用巡檢王步鰲咨補沔陽州同詳委補用州判傳德潤署理鍾祥縣麗陽巡檢委試用從九江廷璋署理 
[漢皋散策]  
　　漢口訪事人云某某捕役在黃陂西鄉拘獲私鑄龍圓之熊周二犯連鑄具解至糧捕同知禀請馮少竹别駕核辦○邇來漢上花會肆行無忌經漢黃德道岑馥莊觀察嚴行禁止若輩遂匿迹英俄交界之某空房内設會誘人事爲某洋商所知立卽函請華官督同西捕將一干人犯拿獲解送夏口廳署請廳尊陳少石司馬核辦○上月二十八日夏口廳陳司馬接上海官塲來電謂有巨騙某某等因犯重案附某輪船到漢請卽飭役查拿等因隨卽派差赴馬頭守候○駐紥漢口之把總羅君澤安兹奉樊瑞臣協戎札委兼帶操防營勇丁二十名常川駐守火柴廠一帶嚴查奸宄○湖北官錢局所出臺票准其完納鹽課釐金不料有奸徒仿刊私票混行市上貽害匪輕嗣雖拘獲數匪從嚴懲辦面若輩仍愍不畏法近日專在鄖陽德安安陸黃州各郡　用所冀卾中大憲頒發示諭務將僞票情形一一標明俾外府州縣一律周知庶不致被 
 
 

Page 3

 
 
其誑騙也○本月初三日淸晨夏口廳陳司馬飭差備辦車輛護送管解御物委員某君遵陸入陜據云今秋兩宮倉卒西幸宮中之物多被外人所得兹由某京員購獲御物數件故特委員取道漢渚齎送行在也 
[蘇臺紀事]  
　　姑蘇訪事人來函云護龍街喬司空巷口一帶房屋因年久失修連日雨雪交侵至本月初五日淸晨忽然坍塌被毁一骨董鋪一舊貨鋪並巷内某鞋鋪約共房屋十餘間猶幸時在白晝人口未傷然骨董鋪中古磁玉石均已破碎殊可惜也○本月初二日爲兪曲園太史八十壽辰官紳之與太史有交誼者皆致送壽儀太史一概返璧并以自箸八十自述賦徧惠同有亦一時佳話也○本月初四日升任福建布政使司前江蘇臬司吳廣涵方伯之公子奉方伯曁德配某夫人長公子候選員外郎棣生靈　由靈　寺赴某處下窆道出胥門養育巷一帶三吳士庶之與方伯有舊者咸往執紼禮也 
[獵塲野燒]  
　　松江訪事友人云上月十四日之夜林仁記全盛祥泰正源四信局所雇划船駛至燒香山左近被盜行劫失去洋銀一千二百元珍珠二百粒就近投婁縣署禀報縣主屈吉士大令馳往踏勘勒限緝拿兹在滬上獲到正犯蘇二及李老窩子二名供認均係皖人在各處行劫已非一次尙有同黨張三在逃未獲隨由上海縣主汪瑤庭大令飭差將蘇解往靑浦李解往婁縣歸案訊辦○華亭縣開徵漕米每逢卯期例傳南北鄉各圖地保諭話上月二十九日縣主林霨生大令飭差封雇大船三號帶同差役輿隸赴亭林設立分櫃並繞行葉樹張澤後岡各村鎭然後折赴北鄉聞因奉旨籌辦紳富捐須親往勸諭也○前者華亭縣林霨生大令因郡城宵小繁多甫經訊懲卽蹈故轍擬於紳户所輸白銀内每百兩勸令另捐五兩集成欵項創建攺過所收押竊賊流氓俾民間得以稍稍安謐近已擇定待質公所迤北𨻶地鳩工起建平屋七間矣 
[上海官塲紀事]  
　　新任蘇松太兵備道兼江海關監督袁海觀察擇吉昨日鶯遷入署淸晨由敬業書院行轅排齊儀仗迤邐至道轅屬下文武各官及闔署書差人等均叩賀如儀○昨日上海縣汪瑤庭大令在署中肆筵設席柬請淞滬釐捐總局督辦錢怡甫觀察前松江府張子虞太守川沙廳陳恒士司馬招商局總辦顧緝廷觀察籌振公所施子英觀察電報局楊子萱太守松海防同知劉乙笙司馬之公子湘生太史赴讌主賓酬酢歡洽逾恒○昨日英美租界公廨讞員張柄樞司馬命駕至上海縣署拜會縣主汪大令密商良久而别蓋有要公也○前江寗藩司瑞茀侯方伯抵滬後於昨日命駕至敬業書院行轅拜會道憲袁觀察觀察迎入花廳茗談良久○昨日吳淞獅子林砲臺統領班馥齋軍門命駕至敬業書院行轅拜會道憲袁觀察晤談良久而别○福建提督學政檀大宗師璣自行在陛辭遵陸東下由铘江乘某輪船來滬假中和棧爲行臺前日午後命駕至英美租界公廨拜會讞員張柄樞司馬司馬飭丁擋駕謙也 
[漕務先聲]  
　　日前江蘇督糧道羅少耕觀察飭知江蘇海連滬局各委員部署漕斛及一切事宜以便開徵冬漕至開斛收兌之期大約在明年正月初十日左右 
[繕示章程]  
　　邇來本邑南市馬路一帶時有商民將貨物堆積如山致被巡街印捕拘入捕房從嚴科罰工程局總辦葉孟紀司馬憫之命書吏備繕後章程二十四條曉諭居民俾知所儆 
[新界獲盜]  
　　浙江甯波府屬大嵐山爲盜匪淵藪九月某日附近被刼者有十七家之多事主報緝未破前日捕役帶同眼綫來滬跴緝旋查得盜首陳阿寳匿跡新闢公共租界中某號屋内爰卽前往兠拿起出皮箱四口及金銀首飾若干正在檢查時不虞被包探張天林偵知以其有違租界章程一併拘入捕房押候解送公堂禀請讞員張柄樞司馬核奪 
[上海縣署瑣案]  
　　　張炳榮趙和尙控朱桂福霸佔地界前晚縣主汪瑤庭大令升堂研訊張炳榮供有朱桂福者將伊祖墳出售掘起棺木抛棄小的祖墳之上意圖呑佔故將單契呈求核斷趙和尙供稱邇者小的家主因人口不安命小的往墳上查看見朱桂福將棺木抛棄正在詢問近鄰卽被朱桂福毆撃爲此扭案求懲朱桂福供張炳榮之地已被洋人開築馬路此地實係小的祖遺並非圖佔地保林少卿禀稱小的實不知此地係何人之產大令諭令一併退去候飭亭耆勘丈核奪○陳增瑞控張桂榮造屋佔地前晚縣主汪大令升堂研訊張供稱小的有祖遺地一畝八分二釐坐落治下西門外二十五保十圖去年租與唐承榮建屋今夏陳來言及被唐造屋佔伊墳地云云控蒙訊鞫著唐承榮拆屋讓地今唐已遵諭退讓求鑒唐承榮供小的所佔之地刻已讓還地保陳雪川禀稱唐承榮雖已拆讓尙有井一口未塡有碍風水以致兩造相爭陳增瑞遺丁陳升所禀相同大令謂井旣在陳地上著原差押同塡塞 
[上海巡局瑣案]  
　　日前寗波府屬某邑人王阿木紏約某老媼將浦東人陳阿四之妻鄔氏軋至楊家渡某茶樓藉端訛詐被陳扭至斗姆堂巡防保甲局控訴局員程二尹研訊之下判責王二十板以儆○日前挑夫王大朋混入在浦東楊家渡招商局棧房行竊木料由管馬頭洋人携送斗姆堂巡防局局員程二尹研訊之下判責二百板枷號一禮拜期滿之後交人保釋○南市湘園烟館畔小弄中有沈聚奎者將沙船價賣與人其弟聚福率同其嫂某氏向之滋閙聚奎忿甚投二十三七鋪巡防局控告局員邱友林二尹研訊之下諭令邀同族中人秉公理處兩造遂各具切結而退 
[英租界捕房紀事]  
　　有郎六者惑於普慶里妓蘇韻蘭形影不離情同　鰈母妻屢勸弗聽疇昔之夜濳至妓處尋歡母妻知之帶同女僕尋蹤而往郎已聞風𨓜去妓竟反唇相譏郎母不甘退讓大爲吵閙後由龜奴喚到某號巡捕一併拘入捕房未悉捕頭如何辦理○前夜有一印度人至漢口路一百五十四號門牌茉妓院恣行吵鬧經一百十二號三道華捕拘入捕房捕頭申斥一番然後釋去○前夜三百八十六號巡捕巡至福建路見有病者倒臥路隅噤不能語因雇小車送至捕房捕頭令送至山東路病房療治○某洋人傭工邱阿三雇小車裝載箱籠路過五雲日昇樓轉角處被一百四十三號印度捕攔阻兇毆并將邱拘送捕房洋人以印捕不應毆人向捕房申理捕頭允爲懲辦○前夜流氓王阿六在蕪湖路八十六號門牌飯店内果腹忽與朱蘭英口角用刀將朱腹戳傷朱投報捕房捕頭派包探金立生將王拘獲押候解送公堂禀請讞員張柄樞司馬訊究 
[籌辦陜振二十六誌]  
　　啓者昨奉江西護撫憲李筱帥電開江西司庫籌墊陜振一萬兩弟同李署方伯少東倡捐六千截留甘餉五萬前撫陜撫李薌翁籌墊五千均交餉員搭解西巡杯水車薪終恐無補兹據輔善公所李薌翁華再翁又墊規銀五千卽日備文匯至尊處先電達華東當卽電覆云張筱帥鈞鑒奉電示與李方伯倡捐六竿李薌帥籌墊五竿司庫籌墊萬金如惠陜民已極優渥兹復蒙輔善公所李筱帥華侍御續墊五竿施當其厄感篆同深除俟匯到另文禀復外一面先行照數電匯以期早到早放仰慰慈廑施則敬叩上海六馬路仁濟善堂盆湯弄絲業會館奏辦陜西義振總局施則敬鈔 
[周恤應時]  
　　啓者敝所歴年留養及醫藥貧民等各經費悉賴在滬紳商慷慨籌助或按年或論月或分季時候不同善心無異源源而來得所藉手哀鴻旣慰涸鮒漸蘇兹者朔風刮面寒雨打頭就敝所以慰窮途之痛者實較上年爲多正恐經費不支或形掣肘乃荷吳子和大善士助來新棉衣褲五十套又承袁灜洲大善士助來洋十元仰見仁心佛力施惠貧民相應錄請登報以代謳頌此啓滬北棲流公所司董謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　月初某日南市新馬路　祥馬頭左迎春園烟館　堂人計生林與江北划船户袁子成口角互設計　不　　令十二號巡街捕將袁拘入捕房解請馬路工程局總辦葉孟紀司馬研訊判責二十板押候覆訊至前日司馬飭傳春園主秦阿　到　　　　各夥嗣後不得再滋事端違干重辦袁供小的實因酒醉所致不敢行兇馬司命再責四十板具呈攺遇切結然後交船埠頭某甲保去○前日偸見王金山在十六鋪左近某姓家竊得釘鞋一雙携至馬路中某號巡街捕見其形跡可疑拘入捕房捕頭令　解馬路工程局總辭葉孟紀司馬研訊之下王供小的係江陰縣人年老多病不得已而出此下策尙乞原情司馬飭捕驅逐出境不准逗留 
[英美租界晚堂瑣案]  
　　前者和濟公司控李伯鴻積欠彩票洋銀二百十元以一畝數分田零之方單作抵延不淸贖等情讞員張柄樞司馬提案訊明押繳李無力歸償浼計治文具保出外淸理迄今屢次逾限司馬因將計治文押追計禀請將單給還以便抵銀料理司馬准之卽函致公司取到田單前晚將計提案給還諭令交保出外限半月内淸理○范雲卿前控朱小山蔣雲生等呑没股本洋銀司馬飭朱蔣料理淸楚朱以無力辭旋由陶某出爲調處再四商之原告始允求銷司馬准之○地保陳永嘉前因騙得職員陶棟田單一紙匿不交還經陶控告讞員張司馬提訊押追乞今日久未經理楚前晚司馬提訊顧止山公差陸瑞禀稱此單在余徐氏處因原告尙有地價未交經小的至陶公館問明准陳永嘉交保出外限半月内淸理求恩定奪陳顧再四求恩司馬著帶候交保淸理 
[英美租界公廨紀事]  
　　鄧焯亭控陳樵醒托掮客倪甫倫購定棉花延不出淸悔賴銀兩請飭提追讞員張柄樞司馬准之前日飭差提到押个訊奪○陳愷居央韋阿王介紹納王阿本之養女阿妹爲妾阿妹不安於室於十月二十日席捲而逃陳偵騎四出杳無蹤跡因投公廨控請究追讞員張柄樞司馬准之昨日飭差將韋及阿本提到押候集訊究追 
[法租界捕房紀事]  
　　前日江湖賣解人張阿四至八仙橋迄西新闢租界中向某雜貨店强索洋銀店主不允張卽將　　擲入以　　壞器物適被某包探所見拘入捕房捕頭令押候解送公堂禀請讞員杜枝園大令訊辦○積竊王某竊取某店元色綴三匹被失主拘獲　　　已交與同黨遂卽扭送捕房捕頭令押候解送公堂禀請訊究○前日偸兒陸阿二混入某輪船竊取煤數十斤正欲携之而　　被某包探所見拘入捕房捕頭令押候解送公堂禀請懲辦 
[美租界捕房紀事]  
　　虹口十六圖鄉民奚桂全投上海縣署控同鄉人朱瑞明勒單阻贖縣主汪瑤庭大令准嗣飭差張阿海持票往提昨日張差訪悉朱匿迹裏虹口義和園烟館遂偕地保蔡毛郎前往拘拿適爲包探張阿五所見以其並未知照捕頭有違工部局章程一併拘入捕房捕頭令押候解送公堂禀請讞員張柄樞司馬訊究○前晚小竊沈阿文混入楊樹浦路第二百五十號門牌某棧房竊取舊鐵五　　與大東門外朱玉龍所開鐵店後經包探劉阿炳查獲人贓送入捕房捕頭令押候解送公堂禀請訊辦○昨晨無錫人王阿弟偕其子盤生至北河南路第四百八十一號門牌同族王振喜家行竊舊鐵三十擔約値洋銀一百餘元適爲包探劉阿炳所見拘入捕房捕頭令押候解送公堂禀請究辦○前晚偸兒王阿全混入英租界晝錦里全興順絲線店内竊取絲帶一百餘條携至虹口某押鋪求質適爲包探孫阿新所見拘入捕房捕頭令押候解送公堂禀請懲辦 
[仁聲流]  
　　敝善會蒙志伸魯觀察經募泰興釐局李孟康大善士助洋五十元丁埝釐局閔家鎭大善士界口釐局彭治河大善士各助洋二十元那鐵珊觀察經募孔涵局姚壽春大善士助洋五十元周圩港局劉德元大善士助洋二十元又費屺懐太史徐原仙女史洞資移助洋十元又蘇州仁和錢莊經募洋二百二十元内有九十六元係愼大莊諸善士代募餘詳淸册又沈仰賢巢王朱兩大善士各助洋二十元美國欽署交來孫房甫大善士助洋六元周菊人大善士助洋四元又無錫孫詢芻大善士第二批經募洋三十元黃氏古今紀要一部張羽山水立　一幅楊沂孫篆書立軸一幅囑變價助振夫有非常之人而後能任非常之事有非常之願力而後能作非常之善舉以上諸君子均能慨擲飛蚨振彼涸鮒行見萬口同聲韾香頌禱康强逢吉仁壽同登擩筆紀之操劵俟之矣[  上海慶順里救濟善會陸樹藩潘炳南謹誌]  
[衣被羣生]  
　　啓者敝堂向蒙滬上各善士以敝處掩埋撫恤等各善舉時有以加惠貧民之物助交散給等情兹又承吳子和大善士交來新棉衣褲二十五套囑爲散給以惠貧民爲此除製奉收據外相應錄請登報以誌盛德此啓英大馬路保安善司董謹啓 
 
 
