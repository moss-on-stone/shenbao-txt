# 1915 - 337 - 4915386

 

Page 1

 
 
   
 
 

Page 2

 
 
時評 
[斷然之態度（冷）]  
　　日報每謂中國政府將如何如何者日本必執斷然之態度今又謂帝制之關係日本與各協國執斷然之態度矣 
　　雖然目本之於中國將執斷然之態度而中國帝制派之人亦執斷然之態度此觀於近日之情形而可知也 
　　是故茍其力而可以自知壓倒他方者無人不執斷然之態度也 
命令 
[十二月七日大總統策令]  
　　據督辦濮陽黃河决口堵築事宜徐世光會同直隷河南山東三省巡按使呈報濮陽習城集漫口合龍日期並繪具工程全　臚陳辦理情形請將在事出力員弁擇尤奬叙以昭激勸等語朁城集河工前因雨水𨺗漲衝刷新隄當經責成徐世光督同在工員弁相度籌防竭力堵築以免泛溢茲據呈報合龍辦理尙爲迅速徐世光著即銷去記過處分新任直隸大名道道尹姚聨奎調任陜西楡林道道尹何炳庠山東任用縣知事吳建勳均著銷去褫職留任留工各處分其餘文武各員均准如所請給獎交政事堂曁內務部陸軍部分別核辦該處河工善後事宜廳責成直隸巡按使派員接收辦理濮工督辦一差即行撤銷並由內務部分行山東河南巡按使查照此令 
　　又令王廷璋特授爲少夫此令 
　　又令任命李靜誠署理耀武上將軍行署參謀長此令 
　　又令陸軍部呈彰武上將軍行署軍需課課長富葆廉因病請免本職富葆廉准免本職此令　　又令陸軍部呈准署督理湖北軍務王占元咨請以魏聯芳爲彰武上將軍行署軍需課課長應照此令 
　　又令内務部呈准京師警察廳總監吳炳湘詳請任命樂達義劉恩廉爲京師警察廳警正吳保彭望恩張秉庚試署京師警察廳警正應照准此令　 
　　十二月七日大總統申令 
　　據海軍總長劉冠雄等呈稱陳璧在前淸時忠直被誣應懇表彰昭雪又據參政院參政梁士詒等交通部次長葉恭綽等先後合詞臚列陳璧從前被議寃抑各節呈請昭雪各等語陳璧才識俱優勇於任事從前被議寃抑公諭現巳大明該員益當精白乃心濯磨砥礪異日爲國効用功績自有表彰毋庸以一時浮議之是非遽損其生平之志槪本大總統有厚望焉此令 
　　又令內務總長朱啓鈴京畿軍政執法處處長雷震春黑龍江巡按使朱慶瀾原任上海鎭守使鄭汝成等呈韓復昶宮仁山黄金　薛仲鑑張子健楊臣卿等遵代具結悔罪自首據情請予特赦等語韓復昶等旣據查明悔罪自首出於至誠應即按照附亂自首特赦令准予特赦以示寬典此令　　十二月八日總统申令 
　　前據周學熙呈稱鹽務署長張弧措置乖謬當予免職發往四川交巡按使差遣旋據肅政史方貞等呈劾該員贓疑甚鉅復涙章宗祥周學熙嚴密查辦茲據查明覆稱原劾各節惑傳聞有誤或案牘無徵惟因措置失宜致滋疑議至賄託情事尙無確實證據等語張弧旣據呈稱查無實據著仍遵前令赴川以策後效此令 
　　又令司法部呈前浙江玉環縣知事於振越殺人一案經大理院終審判决顧照原判執行死刑等語此案前據浙江巡按使屈詇光呈稱於振越鎗斃胡姜麒正値贛寗肇亂玉環所屬各處土匪蠭起該知事措置失當過出因公迭據紳民籲懇赦宥轉陳請予减刑等情該知事因公獲罪尙屬情有可原本大總统依照約法第二十八條特准减處一等有期徒刑十五年刑期内褫奪公權全部以示寬典此令 
[專電]  
　　北京電七日國民代表各類選舉總開票計得票多者工商實業胡筠孫學仕陳榮光谷芝瑞趙玉田黄霄五王懷德王銓康士鐸汪立元等世爵世澤勳勞澤潤溥濤松年志鈞志錡烏澤聲振陞載加達壽等碩學通儒尹之鑫許鄧起樞等 
　　北京電國民代表選舉人數巳定事務局特發通告凡當選者於十日一時在象坊橋國民會議事務局舉行決定國體投票 
　　北京電海軍部現派曹嘉祥赴申與李鼎新等籌善後方法 
　　北京電張元奇被任參政現已赴院報到日內即可出席 
　　北京電大典籌備處業經成立各省加入人員有未到齊者朱總長昨日擬電催速來京　　北京電聞財政部日內派劉次源前往廣東廣西視察釐稅情形調查報部 
　　北京電政事堂機要局添補主事藍緯項鎭芳二員日內當發表 
　　北京電參政院代行立法院定於十日開議修正刑法案分則第十五章至二十五章 
　　北京電財政部與公債局會訂內國公債零票合購辦法已通行各省照辦 
[特約路透電]  
　　倫敦電下議院中發生關於沙面德人行爲之問題有人建議謂沙面德人應即覊禁或即驅逐中國境內之德租界應即佔據德領事應拘捕以免釀成與波斯同樣之事變外相葛雷答稱沙面德人有無不端行爲刻尙未接官場報告至於德人在中國之陰謀刻正由政府切實研究云（七日） 
　　聖路易電民主黨巳通過决議案仍以威爾遜博士爲下届選舉之候選總統（八日） 
　　東京電聞日本因上海有亂現正設法保護日僑及彼等之利益日艦數艘巳駛至亂地（八日） 
　　文匯報云今日（九日）上午得悉日本巳派軍艦數艘來滬雖交戰國之艦可以入中國口岸二十四小時之久但至正午未見一艦駛於港內大約現有日艦二三艘遊弋於距吳淞口不遠之處據東京電稱日艦數艘巳抵上海本館曾向海關探詢知目下港內並無日艦吳淞亦未以曾見日艦消息傳至上海惟今日日文各報曾稱日本斥堠艦囗囗號現泊江口按該艦載重六千六百三十噸裝六寸口徑炮八尊發十二磅重彈炮二十尊發一磅重彈炮八尊共有將士四百二十二人乃前自俄人手奪得者 
[譯電]  
　　北京電據上海官場消息謂所獲攻擊製造局之黨人多懷挾文件內有孫文派海軍見習生爲海軍軍官之委任狀五紙云云此問一般人士之意孫文旣有此舉動則不得仍以政治亡命者視之日政府大可逐之出境俾免孫再利用中國友邦圖亂國內近今上海曾有日人私製炸彈轟發斃命及發見日人私運炸藥入口事今又據路透電社上海訪員電稱黨人所携之軍械乃日本所製統觀各事日政府誠宜澈底查究永絕匿於日本之黨人再謀舉事之機聞內蒙鬍匪今爲華軍擊潰者亦携有日本所製之軍械此爲日政府必須嚴查之事殆可無疑此次擾亂中國治安之暴舉幸賴華軍勇奮故未得手日政府决不致有意參與自不待言也各使署對於當道處置上海變端之手段皆爲大慰（八日） 
　　北京電順天時報昨載東京消息謂協約國因中政府今仍極力從事實行帝制之準備各國之勸告置若罔聞故巳商定對付中國之方法日內將會同宣布云（九日） 
　　北京電代行立法院於本月十五日正式開視選舉票後即擬舉行特別會議解决帝制推舉袁世凱爲帝公府現正預備大總統辭職事宜（九日） 
[戰電]  
　　其一（英人路透電） 
　　巴黎電雅典塞使謂敵軍描寫塞軍形同難民隊之各節實屬不確塞國召集一九一六年至一九一七年之預備兵後不日可得二十五萬人將令敵軍爲之驚駭云（八日） 
　　巴黎電聞協約國聯軍已整隊由克里伏拉克退至第末加浦山隘豫行設防之陣在今可在該處實力抵禦麥剛森元帥之軍似已入布惟是否將用以抵禦俄軍或攻擊英法軍今尙未悉（八日） 
　　薩洛尼加電馬其頓英法軍陣線忽轉活動布軍全日轟擊英軍陣線且以步軍出攻爲英軍擊退英軍損失頗微布軍且以砲隊轟擊法軍陣線狀若欲取攻勢但其攻勢爲法軍七五砲截短土布兩國彼此疑懼日甚恐起糾葛（八日） 
　　倫敦電布公報謂布軍已占據達柯伐阿爾巴尼亞人協助布軍攻擊逗遛阿爾巴尼亞山中之塞國殘軍（八日） 
　　雅典電希臘官中宣稱德布兵各一聯隊已入摩拉斯蒂爾英法軍刻正向希邊退走 
（八日） 
　　紐約電美國報界聯合會代表覲希皇時希皇所發之言論尙有以下一節代表問德國曾否有所聲明尊重希臘之中立皇曰有之然亦不能阻止德布軍不追逐英法軍入於希臘而使希臘成爲第二波蘭蓋此爲軍事上必要之計畫耳此德國亦曾聲明者也皇又謂維尼齊洛斯之獲選實因得衆之故非因贊成其加入戰圑之政策維氏之政策希臘國民多未了解不阻聯軍在薩洛尼加登岸之辦法乃未先請准於余面定余意協約國欲在巴爾幹達其目的至少須有四十萬人今協約國並未派足此數故希臘必受其害也代表又問協約國如用强逼手叚將如之何皇曰茍有此日則擬將協國侵犯希臘主權訴告全球以求公論且必盡人力以拒被逼入於損害自由及幸福之途代表問曰一旦力盡則如之何皇曰至是惟有解除動員以待事變之至舍此尙有何法乎（八日） 
　　倫敦電公報局宣稱乘希臘船被捕之下議院議員乃統一黨之威爾森君由東地中海賫送函牘至倫敦其中並無重要文件拘之者爲奧潛艇云（七日） 
　　巴黎電據孟國來雷謂奧國艦隊轟擊桑其哇凡尼者乃巡艦一艘驅逐艦七艘且携有飛機兩架擊沉汽船兩艘希臘及意大利汽船各一艘帆船十艘且在桑其哇凡尼北十英里波茄伐口毀法潛艇一艘（八日） 
　　倫敦電海軍部宣稱奧艦隊轟擊桑其哇凡尼時僅沉小汽船兩艘小帆船數艘奧公報所述岸上砲隊轟擊一節殊爲可疑法潛艇法萊斯萊爾號乃於擱淺時被攻最近奧國公報謂擊沉大帆船一艘該船確爲加里拉洛號載重不過三十噸耳（八日） 
　　倫敦電張伯倫君今日在下議院宣布英軍於台細方一役所受之損失如下死六百四十三人傷三千三百三十人失蹤五百九十四人張伯倫君又謂彼信英軍退至庫台爾亞瑪拉時死傷者不滿三百人援軍今巳馳抵繼又稱讚英印軍之勇奮受傷者均無人大碍云 
（八日） 
　　巴黎電今日下午公報謂德軍曾小攻數次德軍希圖修復海太斯被毀之防禦工程爲法軍機關鎗隊所阻亞拉斯北面法炮隊曾阻止德軍進攻法炮擊毀洛瓦伊之敵軍防禦工程一所法軍炸彈隊繼續在聖沙泊萊境得有進步索安小山東面刻正在惡戰中布軍於星期猛攻伐爾逹河第末加浦橋端砲臺大遭挫衂星期一日東境全陣線頗爲沈寂（八日） 
　　巴黎電昨日法軍大本營舉行協約國第二次軍事會議費蘭巨元帥及末萊將軍均與會由霞飛元帥主席日本及其他協約國亦有代表蒞會（八日） 
　　亞姆斯特丹電匈牙利下議院開議時安特拉亞伯爵演說謂觀於法首相之宣言及英下議院各員所發之演說目下尙無媾和之機吾人之讐敵不欲承認戰爭現有之結果且極力從事凖備以求轉敗爲勝余信吾人必能進行戰事至彼等請和之日爲止云云 
（八日） 
　　蘇晨區電維也納糧臺大臣近在某處演說謂奧國本年收成極足失望政府使國人輕信多瑙河一通即可改變事態此實大誤今須精加治理大事撙節始能度來年收成之時云云足見奧國穀食殊不敷用也（八日） 
　　海牙電荷蘭電聞報記者近因所著社說有碍邦交爲當道所拘國會開議時曾質問此事司法大大臣即聲明政府决不限制新聞言論自由聞那　爾之柯業里砲台完全炸裂死德兵八十人（八日） 
　　倫敦電首相愛士葵答告自由黨議員斯洛登君謂法俄日意英巳互允不單獨媾和又謂敵國如由中立國或直接提出媾和重大條件則將先由協約國政府討論然後擬儘速交國會核議云（八日） 
　　華盛頓電國務部得悉德皇對於美國請德召回駐美海陸軍隨員一事甚爲注意蓋二員均其親自簡任也並聞德皇擬下議召回云（八日） 
　　倫敦電大英輪船公司開會時總董聲稱辦事經費大爲加增致有續加船價之必要今大英輪船公司與印度輪船公司歸併一事辦理頗爲滿意云（八日） 
　　倫敦電蘇彝士運河通過稅將於明年四月一日起每噸增加五十生的姆（八日）　　倫敦電英商船孔摩杜爾號（五八五八噸）巳被沉死水夫一人（八日） 
　　倫敦電十一月份英國入口貨較上年同月增多英金一六一二九○三○鎊出口品增多一一○三七五四七鎊（八日） 
　　彼得格勒電昨日公報僅言高加索前敵山中曾降大雪深可十八尺此爲極可注意之事 
（八日） 
[其二（德人德文報專電）]  
　　柏林電（由塞維爾轉）十二月八日德軍大本營公報云同盟軍於伊貝克附近獲砲八十尊及戰品甚夥昨復俘敵二千餘人（巴爾幹戰况）敵軍於哇白里夫東面希圖奪回德軍所占之地未果被俘多人且失機關鎗兩枝德軍在沙歇東北奪獲一九三山之法軍陣地五百邁當法軍回攻四次均未得利德軍俘軍官一員兵一百二十人獲機關鎗兩枝（西境戰况）興登堡元帥之車擊退俄軍十分隊（東境戰况）（八日） 
　　柏林電十二月五日土軍大本營公報云土軍繼續追擊英敗軍一日之間前進二十五基洛邁當今已占據庫台爾亞瑪拉西面之巴格爾土軍於一星期內俘軍官八員兵二百五十名且獲砲船菲林克萊斯號已改名塞爾滿巴克號十二月三日土軍進抵庫台爾亞瑪拉附近固防之陣地乃由西北兩面進逼英軍由庫鎭對面河濱逃登各船土軍繼乃奪獲庫鎭與巴格加爾中間滿載軍火之敵船一艘河中浮有敵兵死屍甚多（七日） 
[東方通信社電（日本人組織）]  
　　濟南電上海亂事之警報傳來此間大受影 
 
 
 

Page 3

 
 
響尤以附和帝制論者經此意外之反動頗爲震駭而北京又有警電謂有亂黨七十餘名潛至濟南響應南方因是當道甚爲張皇警戒極爲嚴重又北軍急由津浦鐵道增派南方（九日） 
　　濟南電山東泰安府萊蕪附近地方近因徵賦問題致激民變事緣當局增徵地租强制執行人民因之大憤土民聚集多人擁往徵賦局將局攻燬乘勢襲擊縣知事逃亡遂釀亂省城大吏接到警電急派軍隊馳往討伐（九日） 
　　東京電日皇今晨九時出宮親臨上野東京巿大典祝賀會賜以優渥勅語開盛大無比之饗宴全市均停業務同伸慶祝（九日） 
　　東京電議會今日繼續昨日之質問（九日）　　東京電議會今日之質問係就乃木·大浦·對華等問題繼續質問直至午後十時始畢頗呈盛况以今日爲質問終了由明日起開豫算委員會（九日） 
　　東京電日皇臨東京市大典祝賀會當賜東京市金十萬元東京府金二萬元入夜東京市各圑體之行列有通宵之象（九日） 
　　東京電大禮使官制决定限至本月十日廢止（九日） 
　　北京電梁士詒龍建章保薦陳璧聞擬俟交通梁總長辭任後以陳繼其後任其目的爲豫防楊士琦沈雲沛等侵入交通部云（九日） 
要聞一 
[美國軍事著作家之戰局譚]  
　　大陸報十一月四日紐約消息云佛台斯古大尉乃軍事著作家也當西班牙與美國開戰時曾服役美軍今在歐洲戰地盤桓七月曾隨土軍參觀達峽戰事後復遊歷布奥法英諸國昨乘白星公司輪由歐抵美爲友人述其見聞曰法國派兵至達峽助戰統帥霞飛始不以此舉爲然今法同内閣之失敗其原因即在此塞國必孤立無援存亡悉聽諸命運惟有散戰以拒敵軍而巳德國以爲英法軍必進援塞國故分兵南下以助布軍要知此著却未料中蓋英法戰於加里波里半島巳鑄大錯其代價若何巳爲英法所深悉一誤何堪再誤故英法不欲在薩洛尼加再蹈達峽之覆轍也巴爾幹諸國之陸軍以布國爲最長强德國自開戰以來即以金錢軍火接濟布軍源源不絕是以布國絕無反戈相向以仇德國之理今加里波里半島英法戰事全歸失敗若及時撤退尙不失爲上策茍至冬令風浪大作之際始謀退出則更困難矣英法於此際進攻之始應以海陸軍同時並舉庶可得擊破海峽之機會但至今日時機已失無爲力英國觀戰訪員巴特勒特氏遇余於巴黎謂曾上書首相愛士葵詳叙加里波里半島之眞確情形惜書到倫敦爲陸軍部員所拆視遽扣留之竟未上達云余意英軍在希臘登岸以期援助塞軍者必無一萬三千人之多余信英國必盡撤半島之軍隊轉運法境以厚西歐兵力惟塞德爾巴一處乃控制愛琴海之要點英軍如併棄之則爲不智余聞英軍新司令今巳飭人在該處建築營房以備過冬而擬久據其地矣土軍善戰由土國軍官指揮之世人傳說君士坦丁有極多德國軍官其實不然四月以後聯軍達峽俘虜名册中無一德軍官之姓氏於此可見土軍之德軍官爲數甚寥寥也用兵之計畫先由德軍官擬定繼由土將採用施行至於各砲台之大砲則由德國砲兵及下級士官照料當西班牙與美國開戰時余識土國魯斯親王於古巴彼不忘舊好故在半島前敵及君士坦丁皆賴其勢力而得土人之優待焉余在英國時得突厥方面之消息據稱海峽近日暴風大作聯軍在蘇夫拉灣所築之登岸工程賴以輸運軍需彈藥食水者多被冲毁戰地無食水可得將來聯軍必大受困難土軍戰於本國境內且素耐勞苦雖一日不進膳不飮水不吸烟亦不覺其苦今若聯軍即退將喪失其全軍十分之四然損失雖鉅終較死守絶地馴致全師盡喪者爲得計也就余在英國所聞者而察之英國現內閣之命運恐亦不能持久英國如望陸軍勝利則惟有改任海格將軍爲陸軍大臣而巳蓋吉靑納年邁力衰不能勝戰局中紛至沓來之苦况也 
[德國飛艇隊進攻英國之詳報（續）]  
　　是日夜間凡吾德飛艇所攻英國各地其砲火防禦之勢皆甚兇猛而槪無功效此誠萬幸其實夤夜之間若擊中飛艇亦非常困難但敵國砲隊即令能擊飛艇則於新式飛艇亦尙不至有巨害蓋吾德飛艇多遠在砲火綫之外飛行也 
　　嗣後未越數日即八月十二三之夜間吾國飛艇又結隊出發進攻英國沿海口岸仍以哈維克港爲攻擊目的蓋以其地未有英國重兵鎭守用爲飛艇作戰之根據地極爲相宜也此次進攻除其口岸碼頭等要地外並使其地大電氣廠爲吾炸彈之犧牲品 
　　英國報界向例於吾飛艇功撃之結果非曰無關重要印緘口不言而此次尤甚雖有一二報紙論載此事觀其所言亦係故意貶損攻勢之價値且多照例謂僅斃平民數人無大害於重要物質然英國報界異口同音曰非德人不能攻擊倫敦即不敢攻擊倫敦而其聲言未久巳嘗吾飛艇炸彈之滋味矣蓋八月十七日又有德飛艇一隊集議進攻英國且决議不取其他專攻倫敦謂英人一視吾德畢竟能不能敢與不敢也 
　　八月十七日天氣亦如先前殊不見佳但各飛艇於天方一黑暗之際巳多到英國沿海其中有一隻先飛奔烏爾維克之兵工廠施以爆性之炸彈然後轉舵北行直奔倫敦有重兵把守之東船塢紛紛拋擲含有爆性與燃性之炸彈如是則所破壤者自然甚重即後來由英國所傳出之消息證之亦屬不少 
　　另有一隻鼓輪北行方過半夜巳見倫敦左面櫛比林立之高樓大厦轟立目前夙日倫敦巿民本惟恐徐伯林光顧詎知是時徐伯林已端坐其頭上而籌畫下手之計也哉如此茫茫鉅巿若圖一舉而成功則勢有難能故攻者須擇其重要處下手不然打草驚蛇殊非飛行家所利也然當今倫敦燈熄火滅之際分別輕重亦非易事及廻翔片時方决定向英國銀行而行當該飛艇到英倫銀行街適夜深人靜未有窺見者易於進行遂急向該街以迄於域多利亞街之軍站亂投爆性與燃性炸彈並聞其餘各方之炸彈聲亦隆隆不絕蓋此次德飛艇乃分途而進各攻一方也 
　　吾人端坐飛艇之上舉目下觀衹見倫敦巿房此塌彼倒火星亂飛此外則惟見英國城守司令 
部指揮其砲隊調遣飛機並用回光燈照察吾人之行止等情形甚形忙碌至於倫敦消防隊則更車龍馬水忙迫異常但火勢過鉅不能挽救惟有坐視其滅耳巳而吾隊司令官駕駛飛艇冉冉而來以公務巳畢當返輪回國遂欣然紛紛東旋矣 
編緝餘談 
[生今之世（無名）]  
　　生今之世爲今之人其或遇意外之變不當以意外視之嘗以意內視之何則蓋今之所謂變者日日可至者也茍一日而未至反可以意外視之也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美政府之對華態度]  
　　大陸報載十月三十日華盛頓消息云美政府對於中國改革國體一舉不欲表示意見故贊成與否莫或知之今日得悉某某數國之向美政府探詢意見者已知美國爲避干涉他國主權嫌疑起見不欲有所舉動近數月來關於歐戰之爭端層見疊出邦人士之目光齊注於此故對於遠東時局幾淡焉若忘今日接中國消息知國務卿徐世昌業已辭職說者謂徐之引退頗有關係因徐於數星期前曾宣言彼爲淸室舊臣不願再事他君也該消息傳來之後政界中乃復稍稍注意中國時事至中政府則未自向美國探詢意見此間政府亦未有所宣布第聞美政府之私意實望中國勿改國體夫美爲共和國其右共和而左帝制固出於天性然非僅爲此故而有所偏袒也蓋袁總統之任期旣有十年之多今復總握大權控制全國當此歐戰方殷之際而有此重要之改革則足牽動遠東政治之均勢故凡熟悉遠東事務者皆覺中國此舉不合時勢大可作罷也駐華美使曾報告政府謂日英政府似皆不以中國改革國體爲然旣而各報宣載英俄日公使同赴外交部提出勸告及日政府反對文告之電音美國當道閱之毫不詫異駐華美使因未接本國政府之訓令故並未參與關於該問題之一切談判此間英日大使對於該問題甚爲注意今日北京電所傳駐華英日公使 
宣布之意見英日二大使均表示同情中國公使則守緘默主義未發議論今日國務部得悉中政府已簡任顧維鈞爲駐美公使顧爲袁總統之親信亦贊成帝制者也現信顧將出游英法探詢兩國對於改革國體之意見數星期後可抵華盛頓云 
[外交問題之兩面觀]  
　　十二月一日大阪朝日新聞云關於國提議請中國加入聯合國一事日本外務當局應研究之點不少前開内閣會議尙未有具體的報告其後與英法俄三國進行交涉石井外相於二十九日之閣議始有報告閣議内容雖未能詳然不難察知大勢所歸使中國加盟於聯合國此乃東亞大局維持上之大問题也英日同盟眼目不獨在保持東亞和平英法俄日對華勸告之旨趣在預防中國發生内亂故日本於主義上不能使中國投入歐戰漩渦中此雖視爲日本全國輿論亦無不可而閣議對之亦無異議也然用如何手段以達此目的又以如何時機而後着手實行更須愼重考慮不能一時决定之二十九日閣議關於此點亦似未行即决傳聞中國一部分人欲以帝政實行爲條件始肯承認加盟問題帝政問題與加盟問題似有不可分離之關係惟日本政府則全然區别之以爲帝政問題與英法俄曾有適當之商議須從日本預定之大方針以處决之云云又同日北京電據某英人謨及引入中國問題之成否專視日本之態度如何在協商國方面希望與日本出於同一之行動今日綜合各種事情難望日本之贊成此問題遂暫行擱置該報又載有一從中國方面傳出之消息（稱據某西報）謂協商國對中國開始交涉之說旣經喧傳後在北京之德國重要人物因此往訪中國要人謂中國惟可嚴守中立不可參戰中國苟能堅持到底不愆於素則我德國當於今後益願與中國親睦等語惟中國要人槪以沉默之態度聽之尙未有若何决答於其間也云云 
　　駐京德公使興志氏近曾一次訪問外交部四日復往該部面晤陸總長提出公文書請覲見總統陸總長接此項公文即行送至公府政事堂因之公府曾開會議討議一次至該公文之内容雖不得而知要不外關於加入協約問題應付的提議云 
[中央選舉之彙聞]  
　　兩日選舉之情形昨日（五號）爲商會及華僑選舉人選舉國民代表之期自十時起至下午四時止會場在象坊橋舊衆議院（即籌備國民會議事務局地方）各選舉人入門後按照各該住址分區在換票處以入場劵換領票紙魚貫入投票場依法書票投票投票場監視臺設三席居中爲選舉監督内務朱總長左爲籌辦事務顧局長右爲警察吳總監投票畢即由監督封好票匭又聞是日投票人共計六千有奇尙無擁擠喧囂之獘惟是日有假冒他人及一人持數票到場投票者經監察員發見立即扣除然對於本人並未嘗稍加嚴厲之詞色云今日（六號國民代表大會選舉國民代表仍在辦理國民會議事務局投票是日到場投票者爲勳勞類世爵世職類碩學通儒類學校畢業類畢業相當類敎員類計本日投票場所分爲三處世爵世職類爲一處勳勞類爲一處碩學通儒學校畢業等類爲一處自午前十時開始投票各選舉人均係親自到場自十時後陸續前來持劵入場投票因係分處投票地方綽有裕如秩序尙爲整齊又經管理員將各類選舉人以姓彙聚分别揭明於投票處之前故籖到換投票紙各項手續較之昨日分區辦理者較覺便利前淸皇室王公貝勒貝子亦多親自到場聞其中有年老多病平日出入須人者京持劵入場端楷寫票頗爲特色是日參觀來賓並不甚多 
　　學校資格之解釋現行立法院議員選舉法令對於學校資格限制異常苛刻凡高等專門學校三年以上畢業生非由中學畢業或貢生考入者及中學校畢業生非由高小畢業或附生考入者其資格亦爲無效敎育部以爲有偏枯之處曾請辦理國民會議事務之顧局長通行各省更正認爲有效以昭公允顧局長仍執立法精神係取嚴格主義爲辭以依法遵令辦理咨覆此曾載諸本月一日之政府公報者惟昨日有人傳言聞之全國選舉資格審查會中人云該會審查時却並不遵照顧局長解釋即凡經專門學校或中學校入學考試合格而後入學者即認爲有中學或高小畢業之同等學力其資格均有效此次審查合格公布之選舉人名單即照此辦理云云此言果確資格審查會之解釋如此而辦理事務局之　釋又如彼抑可異也 
　　實行時期之關係國體變更實行時期久爲中外人士所注意近自中央特别選舉會選舉有期外間遂有一種謠傳謂中央國民代表選出後國體問題行將以次解决計算參政府院總開票之期當在本月下旬大約十二月二十八日當宣布變理更國體明年元旦新君即行登極云云其實此種傳說原不足信中央特别選舉早可辦結不知何故輾轉稽延遲至今日大約投票决定後國民代表大會籍此可得一結束而新君正位一事則表面上尙有所謂儀式之問題或遲或早自與投票之告終無大關係此外若大典籌備處之力疾從事外省大吏之改呈爲奏等等均似有旦暮即成事之趨勢惟政府方面之箇中眞像終不能以表面上斷定其何時果爲適當之時期也故實行之遲速仍無一定云 
　　行政人員之運動國民會議議員中央行政人員均互選舉之列各部院都已預先預備農商部亦於秘書及參事司長中預備六人爲候補當選人惟某局長告以該部占得鰲頭者只有一名因之失望者頗多聞秘書某已設法懇由某當局知照四川長官加入該省候補當選之列其餘則皆於部外收羅票數有知敎育部尙未預備當選人物即向該部員運動者又前農商次長周家彦免職後頗覺無聊此次原欲聯絡舊部以圖當選今亦見勢不佳已於廣西方面設法矣 
[中國政治學會之成立會]  
　　中外名人在北京將發起中國政治學會一節已略見報端茲聞五號在外交部迎賓館開第一次成立大會一時中外名人如代理國務卿陸徴祥駐京美公使苪恩施博士外交次長曹汝霖駐京英使館頭等參贊瑪克萊君均到會當由會員等公舉陸徴祥君爲會長芮恩施博士爲第一副會長曹汝霖君爲第二副會長伍朝樞君爲該會書記章宗元君爲該會會計瑪克萊君等九人爲會董首由芮恩施君演說其大旨深望該會風靡全國如一千六百六十年英國所組織之皇家學會及同年法國所組織之法蘭西學會云云次由陸代理國務卿以英語演說對於該會抱有無窮希望並謂中國原有政治法律理財社會行政等學惜從前素乏此等探討之團體今日實可爲中國科學上之新紀元云云並聞該會不日將發行雜誌其論題由會員分任 
[敎育部近事]  
　　監督與公使衝突日前外傳歐洲留學生監督朱炎爲駐英施公使扣留於使能館之内多日未釋茲經調查悉朱之被扣事不爲無因惟其起鬨之由實因朱抵歐之後以吾國留歐學生以在英倫者爲最多與監督交涉之事亦最繁朱爲避去紛擾起見遂常駐於學生較少之巴黎久久不赴倫敦留英學生遇事仍與施使交接施甚以爲苦此次朱適赴英即勸其常駐彼間朱不允致起衝突施使即强制挽留實際即與扣留無異於是朱之隨員發電求救於敎育部且言有毆辱情事部曾致電施公使詢問原委未知施如何答覆也 
　　講演與模型關係靑年會會員余君日章新自美洲回國敎育部由靑年會之介紹特於昨日敦請余君在該部通俗敎育研究會會場開演說大會凡該部總次長以下全體人員及直轄各機關人員皆出席聽講其演說各國敎育之比較用數種模型以佐說明其一敎育爲各種事業之動機用一大圈内附若干小圈大圈註明振興國勢鞏固國基等字小圈註明敎育農林財政等字按任一小圈則其本圈動而他小圈不動太圈更不動惟按敎育圈大小各圈均隨之而動其二各國受敎育之人數德英等國分數皆在百分之三十或二十左右日本尙得百分之十六惟中國則爲小數點下之五字即百人中受敎育者僅半人耳其三各國不識字人之多寡則以帶之長短爲比例德英等國俱在尺寸之間而中國則纍纍然長至數丈其四敎育爲國家之基礎有二個立方體一在上以代表國家人口一在下以代表受敎育之人數德美等國則上下大小相差無幾承接十分穩固至中國則有不勝其傾危之懼者以上模型於大小長短尺寸間俱經統計學上之實測足以引起聽講者之興味而促進其警惕之觀感 
　　館長與主任職權京師圖書館長夏曾祐本由敎育部社會司司長調任是職於國學極有根底前任司長時該司事務淸簡仕而兼學恒以讀書自遣今改長圖書館職務較繁而夏氏仍不脫書生本色張總長雖以圖書館籌劃進行事務極爲重要而對於夏氏仍敬禮不衰僅派該部編審員彭淸鵬兼充該館主任名爲協助館長其實乃專責成所有該館一切事宜即由彭主任切實籌定辦法隨時詳部核奪業已飭知彭遵照矣 
[奉天最近之風鶴驚]  
　　帝制問題發生後各處黨人時有不靜之象此間自得滬上鄭鎭守使被擊消息後當道遂益戒嚴近據奉天探報謂有少數黨人有圖潛入奉天同謀起事之事而王曉峰之部下馬竹坡等聞亦已承某黨魁委任由京潛伏奉天企圖暗殺叚上將軍及其他重要官吏云云故奉天軍警兩界日來警備益嚴瀋城自晚八時起即行將城門嚴閉並調查客棧行旅均甚嚴密段上將軍擬赴旅大訪問之舉聞亦已作罷本城内之居民夜間亦不敢外出云 
[南京快信（十二月八日）]  
　　齊巡按現以本省國民會議覆選舉不日舉行亟應派員認眞嚴查以防流弊昨特委王桂林沈爾昌程學恂盧殿虎陳超衡連德英汪國樑梁公約李文濱袁長春等十員會同嚴密查飭如有行賄買票妨害選舉情事得有確證立即據實揭發以便按律懲辦 
　　昨齊巡按通知各選人書云逕啓者復選日期前經電詢辦理國民會議事務局頃准冬電復稱稍遲數日即將覆選日期雷達斷不久延等因相應函達此致各縣初選人 
　　警察王廳長現以滬亂恐有不逞之徒藉此擾害治安昨特會同王鎭守陳司令親出巡查以安商業而維秩序 
　　齊巡按嚴飭五道尹轉所屬各縣迅將三年度敎育表限半月内一律造齊送署逾限即處懲不貸 
　　財政廳奉部令指定田賦附稅用途如下（一以五釐爲本縣徴收費（二）以一成爲木省實業費（三）以五釐作收兌經費（四）以四成歸還洋欵（五）以四成解歸中央 
　　財政部現以浙屈使釐定徴收房捐章程最爲完善特咨送齊使參酌辦理 
　　齊巡按現准淞滬警廳長徐國樑詳請開辦查驗肉質照費以補助偵緝賞欵 
　　財政廳現派毛雍祥赴京具領蘇省續認四年公債票 
[蘇省酒業之呼籲]  
　　江蘇全省酒業公會因公賣局初經設立又復厲行酒捐新章事近重征昨特由蘇松常各屬舉出代表羅韵濤等赴京赴省分别投遞公禀懇請部省收回成命茲爲分錄原禀如下 
　　上財政部禀略云稅法原理可加重而不可重複同一酒也旣歸公賣而使商民納稅於公賣局即不應另立缸照印花捐等名目而使商民完納 
兩重之國稅即將來參酌情形酒捐尙可加重亦當由公賣局加征酒稅萬無於國課支絀商情奇窘之勢再增此疊牀架屋之機關位置冗員今公賣甫經實行而新章忽焉歧出此違法害民者一代讀部定全國烟酒公賣暫行簡章第七條已設公賣局地方應將原有之烟酒各項稅釐牌照及地方公益捐等暫由各公賣局代收分撥部章不過維持固有之稅釐今借整頓之名而橫征暴歛顯與部章抵觸此違法害民者二又尋繹部章第七條原意將各種原有稅釐暫歸公賣局代收分撥者固不欲多設征收機關以節糜費而歸統一法至善也蓋官廳增加一局之經費即商民多損一分之脂膏乃曾幾何時而酒捐局之機關已將徧於各縣蔑視部章莫此爲甚商賈蹙額威信何存此違法害民者三新章印花捐有本境境外之分而所謂境者乃以縣爲界無論中外無此稅法即視現在公賣區域其範圍又縮小倍蓰是使四鄕鎭巿行銷三五里以内者盡納出境之捐層層束縛罔民取盈至斯極矣况此法實行則江蘇六十縣交界之處勢將遍設卡站從事稽查捐欵之收入幾何若輩之吮吸無限病商適以病國徒使國家爲怨府而爲不肖胥吏開衣食之源此違法害民者四我國商業不振所謂商者在都小本經紀負販營生而酒商同業爲尤甚稅無論輕重必須一次納足使手續不致繁瑣則令出而易行今公賣費之外再加缸捐缸捐之外再加印花捐兩縣間復有本境境外之分且簿據帳單等項國家方厲行印花稅而酒罎復加印花捐公賣局已有全國划一之印照而今日又有缸照之名詞又况浸米有缸瀝槳有缸盛酒有缸傾糟有缸製一缸之酒需缸甚多就缸立捐流弊滋大而縣境犬牙相錯官廳難於確定者甚多辦理員役挾嫌居民在在可持其短長而中傷之哀我商民動輒得咎矣此違法害民者五中國旣無稅權洋酒進口關稅極輕旣不在公賣範圍自爲缸印花所不及故各國之重稅消耗品陰以保護國貨我國則轉以奬勵洋商名同而實相戾現在外人已有仿造土酒之舉奸商有假裝洋瓶之法國民之生計日蹙即國家之稅源日涸何堪更肆摧殘絶小民之生機而貽國家以實禍此違法害民者六綜此數端則新章之窒碍難行已可槪見然財政廳之意豈不曰新章固仿照浙省而規定有成例在可行於浙者詎不可行於蘇殊不知此次新章與浙省名同而實異蓋江浙酒業情形截然不同萬不能削足以適履綜其大要亦有數端一缸之大小懸殊也查浙省盛紹酒者俗名七石缸每缸可容五六百斤蘇省盛土黃酒者係靑沙缸每缸祗容三百餘斤今新章不問缸之大小一律定爲年捐兩角此其一也一罎之容積價格不等也浙省紹酒裝加大罎每罎可容五十餘斤蘇省土黃酒裝尖脚　每罎祗容四十斤以價格論紹酒第罎售洋四元有奇土黃酒每罎祗値一元零土白酒上者猶不遇三元之左右次者僅値一二元外來之高粱每罎値十餘元今新章不問罎之大小價之貴賤土黃酒與紹酒同徴二角一分六釐土白酒與高粱同徴三角二分四釐此其二也一行銷情形各别也浙省紹酒行銷各省都會者十而八九故雖征缸照印花而不爲病蘇省之酒多零銷本境藉供農家之酧勞勤動以及小民婚嫁燕享之需故有銷耗之名而實則爲日用必需之品驟增捐率民何以堪此其三也此三者皆彰明較著者也若由區域言之浙省酒捐以舊府爲界民間猶以爲害今新章旣不問缸罎之大小價値之貴賤與人行銷之情形强爲比附已有巨屨小屨同價之觀猶復變本加厲改舊府界爲縣界限制之差視浙省不啻更增十倍况浙省酒捐不過沿公賣制度未行以前之舊法亦猶蘇省固有之産銷稅通過釐金等捐稅而已非敢於公賣制度實施以後違背部章誅求無蓻也今借浙省酒捐之名目冒整頓之美名而行非法加征之秕政以絶蘇商之命脈而促國家之稅源當非大部利國福民之所忍爲而亦非財政廳之始願所及料也商等利害膚切迫切呼籲謹恭舉代表具陳事理伏乞飭下財政廳將酒捐新章即行取消歸併公賣另定捐率以歸劃一而免紛歧商民幸甚國稅幸甚謹禀蘇屬酒業代表羅韵濤潘伯蘊常屬酒業代表陶愼菴松屬酒業代表朱卿鈺松屬酒業代表曹少雲金石聲 
　　上巡按使財政廳禀略云竊蘇省自公賣成立酒稅加征成本倍增銷場日滯猶謂納稅爲應盡之義務國家不得已而出此政策自應顧全巿面勉爲其難然在基本支絀之家逐漸因之滅釀茲又仿照浙省章程專設酒捐局關於酒類稅率較之本 
 
 
 

Page 7

 
 
年四月財政廳詳准之數不啻倍蓰土酒價格祗値四分之一而稅率照紹酒稅征收燒酒價格祗有二分之一價昻時亦僅有三分之二而稅率照紹酒反加倍半厲行公賣後加此一層苛擾實無一線生機夫使此項涵捐對於酒業中人平均擔負猶可忍也乃以燒酒土酒與銷數最廣之紹酒竟不問價格高低同一稅率在業紹酒者因比較而自鳴得意而業燒酒土酒者實身受而痛苦不堪以此奔走呼號蹙額疾首甲則主張停止進伙乙則主張停止營業　口一辭萬難承認查國家征稅必以品物之價値定稅率之標準在財政廳只知照浙省酒捐辦理而不知紹興酒價格每石値洋十餘元燒酒價値只售銀五六元土酒價値每石只售銀三四元又燒酒僅止行銷内地土酒則專售於本境而紹酒則通銷於全國各行省且燒酒土酒僅爲普通人民與下流社會之消耗品而紹酒則爲政學紳商各界之奢侈品同一酒類價値旣有高低稅率當分輕重除分别稟電財政部核示外爲此瀝叙下情禀叩鈞使俯念酒商現狀迅予飭廳收回成命或併公賣局代征酌減稅率出自主裁總期國課不虚商情易允無任頂祝之至蘇屬酒業代表羅韵濤潘伯蘊常屬酒業代表陶愼菴常屬酒業代表卜銘淸松屬酒業代表朱卿鈺松屬酒業代表曹少雲金石聲地方通信 
[松江]  
　　滬事影響之續聞八號夜九十鐘時南外忽有電話來城謂頃間浙江來一兵輪駐泊大漲涇口人民見之頗爲惶惑云云按禮拜日肇和兵艦事變松地經李知事那警佐懸示曉諭後城内外已人心釋然照常營業且浙省素無兵輸或者楊君自蒞護軍使任松滬皆歸管轄特派一兵艦巡防浦江亦未可知松地電燈向至二句鐘息火上海事出後鎭署爲防範起見即日商之電燈公司令通夜燃點迄已三日或言五日即止或言由鎭署貼費暫不復舊尙未確定北軍初到松城守衛軍士盤詰夜行旅客非常嚴密逾年後漸漸馳懈近二三日内盤詰又復加嚴團部在貢院内其西偏牆外每夜亦派軍士遐巡 
[鎭江]  
　　保存田畝契劵丹徒縣知事近奉財政廳飭知以明年將實行淸丈田畝現正預備進行方法所有各業主所執之印契及歷年完糧串單各佃戶所報業主所發之租由紙租米收淸單等均須預爲保存以備届時持憑呈驗淸丈登記俾仍執管故章知事昨已出示隢諭矣 
　　嚴禁船行需索烟酒公賣分局現因各烟商受各處過載船行攙水需素特爲禀詳總局分致各縣嚴爲查禁章知事接文後已遵照出示嚴禁並飭各遇載船行嗣後勿现蹈此覆轍 
　　縣署會議冬防章知事以現届冬令且旬日來盜案迭出冬防亟宜嚴密特於七號下午邀集各警佐及各鄕區區員等來署籌商辦法聞知事主張以現有警察與各鄕舉辦之保衛團團丁通力巡防其城廂等處緊要區域則由軍警加班巡邏並添派崗位以免匪類混入但鄕區所辦保衛團俱屬有名無實恐無巡防能力各鄕區區官未必能獨力擔任故於此點擬籌補救之策云　　體育場之經費丹徒縣章知事前奉省飭籌辦公共體育場當經縣視學王君擇定本城東南隅文昌宮内惟常年經費無處籌墊昨特飭令敎育欵産處楊總董通盤計畫在縣有學欵内能否撥助若干從速議復以便舉辦 
[杭州]  
　　財廳催款之迫切財政廳於七日致各縣電云各縣知事覽查各縣每月征存現金應於下月五日以前解金庫如滿五千元者應即日起解前於修正浙省征收章程規定通飭遵辦在案本年現正旺征之期乃查各縣解欵甚屬寥寥顯有匿延不解情弊即使繼戶滯納亦應由該知事殫力催征源源報解近因撥解各項爲數甚巨省庫存款無多不敷應付仰將征存現金尅日掃數解庫以應急需如延定即委提財政廳陽印 
　　滬警之影響滬警傳出關於浙省治安外間頗有謠傳旋即知其安謐如恒然人心之浮動當局之嚴防亦有不容掩飾者茲錄昨日軍警文告各一則可知其槪情矣浙江第六師葉師長兼衛戌司令官日昨出示曉諭云照得前日滬上地方小有匪警當經該處兵警立時將兵輸收回亂黨殲滅現秩序如常交通依舊深恐内地無知愚民不悉滬上情形一時傳聞失實互相猜疑爲此出示曉諭諸色人等務須各安生業毋得輕聽謠言自相驚擾如有匪徒膽敢造言滋事一經訪獲訊明得實定按軍法從事决不寬貨其各凛遵毋違切切省城警察夏廳長昨日出示曉諭云照得燃放爆竹迭經本廳出示禁止乃查近日城内故意試放者時有所聞殊屬有碍治安除飭屬嚴查外爲此示仰各居民一體遵照嗣後無論祀神或喜事喪事一律不准燃放爆竹倘敢故違定即嚴行懲辦不貸 
[江西]  
　　嚴禁複選軍動贛省國民會議各屬初選當選人在省旅居聽候覆選戚巡按接准辦理國民會議選舉事務所寢電嚴禁覆選流弊後即出示曉諭各初選當選人應靜候公布期限依法投票未届投票期以前均應各守法律不得稍有運動舞弊情事 
　　　廳長開缺原因贛省財政廳長濮良至開缺之原因前據外間傳聞多謂此次獲譴由於欠解中央欵項所致殊不盡然財政部雖前因本省欠解欵項過鉅呈請將其減一月俸十分之一然尙非開缺之眞因蓋本省四年分五項專欵每月應解十三萬二千七百五十元七八九三個月已共解二十八萬五千六百五十六元一角一分除解尙欠一十一萬二千五百九十三元八角九分是欠解僅在二成以上按之考成條例最重不過減俸而止何至開缺况開缺之外并有察看字樣茲據個中人言實由於未能整頓金融並涉及他項嫌疑致被彈劾而得此結果云 
[武昌]  
　　嚴禁浮奢之訓令王子春將軍因有軍人於便服裝着近於浮華昨日特頒訓令略云時世艱難百物昻貴吾輩軍人食用多屬民之脂膏所得薪俸皆心血之錢最要節省衣服更要樸實各下級官佐薪餉甚少平時宜衣軍服如有特别事故必須着便服者可衣布衣萬不可以血汗之錢作虚浮之事平時蓄有盈餘方可無後顧之憂嘗見有馬并護兵着緞鞋者尤屬非是每月所入不過數元至十餘元之人而所費如此焉能足用嗣後馬并護兵祗准着布靴鞋各該管官務宜切戒本將軍有厚望焉 
　　安慰當選人之通告叚巡按昨通告各初選當選人云照得 
各縣初選當選人赴覆選區投票照中央規定通輪船火車地方照二等票價給資不通地方日給一元或二元到省膳宿費日給一元業經本復選監督通飭各縣按日預計付給惟邇因復選調查名册尙未接准審查發還以致選舉日期未能遽定各縣發給旅費大都係照原定日期計算延期非所預知各初選當選人到省旅居稍久經費自覺不敷一俟選舉完畢本復選監督自當查明各當選人到省報到註册日期計至投票完畢回籍之日止一律飭縣如數補給大約選舉日期相距亦必不遠各初選當選人務各少安以待是爲至要 
[濟南]  
　　請究擊斃警兵之交涉齊河縣民張景桂曾以伊弟張景魯在商埠充當警兵前因查禁日人販運制錢竟被日兵傷斃懇請嚴行交涉懲辦兇手要求賠償以重主權等情具禀公署昨奉批云查爾弟張景魯慘被日兵傷斃一案業飭警廳給卹並彙案咨陳外交部核辦在案仰即靜候中央解决要求賠償 
　　飭拿擊斃警兵之搭客直隸巡按使來咨略謂津浦鐵路西站於本月二十五日上午四鐘有搭客購票所帶行李形跡可疑鈔關向之索驗該搭客堅不留下該路警兵韓紀玉同鈔關巡捕上前盤詰突被該搭客開鎗將韓紀玉轚斃旋即逃逸無蹤當時抛下行李一捲内有自來得槍五枝子彈六百粒玻璃寗子彈一百七十粒追捕無蹤請飭屬嚴緝云云現公署已飭濟南道尹飭屬緝矣 
雜評一 
[美政府與兩問題（默）]  
　　大陸報謂美政府對於中國改革國體問題因欲避干涉他國内政之嫌故未有所表示第其私意則甚望中國弗改云云可感哉美政府之私意也人方聯合以公意勸告中國而美獨以私意期望且爲我慮遠東均勢之破壞其所以一慮一期望者蓋即大陸報所謂美國人之愛共和出於天性故對中國問題之意向亦出於眞誠之天性而非有所爲也故其私意可感 
　　昨路透電發表美總統之言謂美國對於歐戰宜力守中立責任因如是世界各國當有一部分以維持和平免致全世界盡陷於經濟破産之地位云云其言亦甚正當也蓋不能守中立則牽入戰局愈多而世界愈不和平故美之堅守中立責任旣可制限戰禍之蔓延他日或有機緣又可作調人以止戰禍凡希望和平者無不望能守中立之國之多也 
　　美之愛共和也與我國問題有關係美之愛和平也與世界問題有關係我故合美政府之意與言而表述之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（五）]  
　　滬上自五號晚肇和兵艦被脅開砲後地方不靖商民恐驚業經迭詳前報現自七號早晨至今雖謠言未息防備尙嚴實未聞有若何舉動惟聞日本已因此事派艦來滬見本報第一張路透電）茲將昨日所得種種消息先提其要於前詳情備載後方 
　　謠言前夜有黨人入城焚燒衙署反獄刦監各署嚴防至天明無事 
　　前夜租界探捕團練兵仍持械出防　　閘北因無變動各店舖已展至十時收巿九時始禁阻行人入境 
　　昨夜華法交界處仍於八時斷絶交通 
　　租界捕房拘獲黨人數名並搜出黨魁委狀及炸彈軍刀旗幟 
　　六號夜攻擊二區警署之黨首陳玉麟昨日被拘 
　　西門外羊尾橋破獲黨人機關 
　　閘北方面消息閘北一隅因七號日間有黨人圖刦各警署軍裝並奪佔滬寗火車站之謠故淞滬警廳徐廳長宣布特别戒嚴入晚阻止交通嗣因届時未見動靜故前晚防務已稍鬆動各店舖於十名鐘時始行收巿行人於九句鐘後不准入境而軍警防守各要隘仍非常嚴緊各絲廠一律於四句半鐘放工各居民因入晚歸家稍遲不能通行故均不敢至租界遊玩 
　　江北人方耀卿因受黨人張子芳銀元三枚至胡家木橋張吳氏吳張氏所住之草屋後面放火未成被五區三分所巡警拿獲留候訊究在案前日經閘北司法科叚科員訊問一過當即派警用小輪押解淞滬警廳司法科轉解護軍使署軍法處訊辦 
　　前夜並無變動上海縣警察所偵探孫阿松等前日（八號）聞有謠言黨人將於是夜入城焚燒衙署反獄刦監當即報告沈知事飭令該所警佐領袖景毓華等率同全班警察實彈何鎗在縣署前後及拘留所等處通宵防護是晚七時起禁止出入該署員役人等亦用口令並搜查出入之人身畔有無違禁物品以防不測地方廳林檢察長亦飭第一看守所敖所長督同所目所丁並守衛法警嚴密防範林廳長並與上海監獄李獄官磋商除知照駐監防衛之陸軍步兵排長實力保護外又呈請楊護軍使加撥步兵一連到監防護故前晚監獄四週均有軍隊駐防頗爲嚴密四面交通槪行阻止直至天明仍毫無動靜 
　　防護地方廳署地方廳林檢察長以本廳司法長警持鎗守衛向無子彈現値戒嚴之時亟應實彈出防故於昨日傳令各法警每人發給鎗珠五排實力防衛並飭知司法巡長梅南枝云此次肇和兵艦遭黨人迫脅謀變攻擊製造局當經水陸軍隊立時樸滅現値戒嚴本廳防務亦甚緊要着該巡長督率全體法警通宵在本廳内外駐防保護由本廳長不時察勘防範之情待戒嚴撤銷分别記功奬勵梅巡長奉飭後當即遵辦 
　　搜捕黨入彙錄駐滬外交團以外間謠言蠭起謂有黨魁某某等分匿英法租界仍圖進行中國政府已請爲協助故已知照英美總巡麥高雲君轉飭各捕房中西探捕留意偵察 
　　寓居新閘派克路四百六十九號門牌茶館樓上之湖北人祁性初經護軍使署偵探周建堂偵悉祁係黨人於前日午後持文報告新閘捕房加派中西包探恊同前往將祁拿獲並搜出黨魁陳其美之委任狀及軍帽指揮刀等物一併帶入捕房昨晨押解公共公廨請究先由九號西探目上堂譯稱八號午後得中國偵探報告協往將祁拘獲並在被告臥榻下搜出披箱一只内有黨人文件憑證及軍帽指揮刀等物言至此即將陳其美委任祁爲總司令之文件呈案請察繼由周偵探投訴被告前奉巡按使馮上將軍通緝未獲此次又奉黨魁陳其美命令來滬曾糾合此案線人王金才同至肇和兵艦攻擊王未前往是時當上詰問王金才與被告是否素識即據周探接稱被告前與王之表弟爲鄰居王遂認識復據西探禀稱被告已自認在陳其美部下服務請爲訊究王襄讞商之美領博君以周偵探所禀情形不甚明瞭判祁還押候中央政府代表律師到堂於下禮拜二再行研訊 
　　昨日法捕房西探目阿而風西華探目沈德福包探韓邦達魏志餘周寶生等偵知法新租界敏體尼蔭路二百七十一號門牌李永興小客棧内有黨人匿跡並藏有炸彈等危險物品當即不動聲色前往拘獲湖北人鄢德勝又名鄢漢卿及吳金山兩人並在房中抽屜内搜出炸彈六枚因恐一經代動或有危險故仍管原處派捕看守候再設法銷毁旣又在鄢等身畔抄出白竹布大旗兩面上書中華民國救國軍總司令周一書中華民國救國軍先鋒李又抄出委任狀兩紙一書總司令周德厚委任吳金山爲中華民國救國軍二師二旅旅長一書周德厚委鄢漢卿爲二師團長當即解送大自鳴鐘捕房經石總巡略加詰問諭令管押聽候錄供解廨訊辦 
又聞法捕房於五號晚起至前日止陸續拘獲身帶炸彈手鎗及形跡可疑之人二十一名一併置押捕房候逐一盤問錄供再行解送公堂訊核 
　　淞滬警廳前日探知西門外羊尾橋南某號屋内設有黨人機關當於傍晚六時餘飭派偵緝隊士王愼卿等前往該管二區警署報明前情加派巡長二名帶同警察六名前往該處當在該號屋内拘獲張小龍王扣子二名並搜出白洋布大旗一面小旗四面上書海陸軍司令字樣名册一本内載姓名五十餘人解廳後詢據張王供稱均拖黃包車爲業近因患病停拖日前有鄂人吳某囑令看守房屋日給小洋五角前晚吳某偕同夥三十餘人携帶手鎗十餘枝出去未返云云奉飭分别收押候訊一面飭由二區派警在該屋附近守候拘捕解案併究 
　　聞現駐製造局之軍事參議楊小川君於八號夜二時接某署電話謂頃問在某號門牌破獲黨人機關並搜獲炸彈數箱黨人數名均經拘押聽候解訊特先知照等語楊君即至楊護軍使處報告 
　　淞滬警廳長徐君訪聞本月六號夜在西門外二區警署抛擲炸彈之黨首陳玉麟等現均匿跡租界前晚又誘招黨徒圖刦二區警署鎗械再攻製造局爰於昨日午後一時選派偵探兩名帶同眼線扮作鄕人及乞丐模樣前往二區一分駐所境内守候多時旋見陳玉麟到來立即拿獲押解一分駐所轉送警廳司法科收押聞陳身穿西服外罩黃色厚呢大衣黃色皮鞋年約三十餘歲面紫色有鬚到廳後已供認於六號晚攻擊二區警署共有黨徒五六百人現住某處尙有同黨某某等專任製造炸彈並供出同謀起事多人均係前年在湖北二次革命失敗逃滬者奉飭嚴加看管候徐廳長親自鞫訊再行懲辦其搜出之腰圓式小圖章一顆上有仲顯兩字並招募黨徒名單一紙附卷備查 
　　查獲嫌疑砲手淞滬警察廳偵緝隊隊長翟世淸前日晚間奉命稽查滬南客棧當於一名鐘時帶同隊士查至大東門外天保棧見寓客閩人林世忠情有可疑詢據聲稱曾充某軍艦砲手於上月間因事撤差寄住客棧檢其身畔有當票十餘紙信札多封餘無别物遂將人物帶至警廳候查詢明確送交海軍司令部發落 
　　又聞偵緝隊昨日協同憲兵等在九畝地附近查獲肇和艦逃兵一名身上仍穿海軍服裝當即押解警廳轉送護軍使署訊辦 
　　查緝在逃水手肇和兵艦水手於五號夜被逼開砲後即紛紛登岸逃匿楊護軍使當飭軍警各界會同緝拿茲經徐警廳長查得該艦各水手向居南馬頭及高 
昌廟附近當即分飭該管各區署所留心查察昨日第一分駐所巡官安義泰已帶同長警至舊滬軍營地方戶搜查 
　　軍警防護電話軍警兩界官長因電話局傳遞消息關係防務五號夜曾有黨人佔踞該局旋即驅散値此戒嚴之際前車可鑒自應妥爲保護除由護軍使署派撥憲兵六名外昨日淞滬警廳亦派督察員二名帶同巡長偵探各二名警察六名保安隊四名携帶槍枝子彈前赴該局協同防護　　海陸軍界會議海陸軍界因此次黨人肇事雖已撲滅秩序如常惟謠言未息防範不能稍疎昨日午後特在製造局内大開軍事會議籌商善後辦法其列席者除李鼎新總司令楊善德護軍使薩鎭冰上將楊小川參議外海陸軍上級官長亦皆預焉聞商議良久方始散會 
　　會議善後事宜知事沈君因地方防務吃緊 
昨日（九號下午二時特就本署花廳邀集各紳董曁南北巿各商業領袖開茶話會到者爲工巡捐局朱局長曁陸伯鴻莫子經等二十餘人會議一切善後事宜直至五時許始散 
　　租界尙未撤防英美總巡麥高雲君以滬南方面謠言未息戒嚴命令尙未取消公共租界内自應協力防備故前晚仍通諭各捕房中西探捕携帶手鎗四出巡邏並請萬國團練兵戎裝佩械分駐華租交界處各要隘徹夜防護 
　　法捕房石總巡於肇和兵輪肇事後即派通班中西越探捕分往新老兩租界之華法交界處各要隘嚴行防堵並商請法商團練隊帮同巡防故法租界内安靜如常現石君亦以事雖平　謠言未息租界防務未可撤銷傳諭各探捕照前嚴防並諭中西越各捕於落差後駐守捕房以備隨時差遣 
　　陸軍加厚兵力自肇和出事後當道以防務吃緊添駐防軍除陸軍第二師第八團原駐太倉之第一營兩連調赴浦東分駐南匯川沙周浦並將該營本部移駐南匯縣城以資調遣外並將第八團團本部移駐浦東東溝其原駐東溝之第三營營本部昨已奉飭移駐高行昨聞另有駐紥鎭江之陸軍第十師奉飭分撥五營來滬駐紥昨晨已由製造局碼頭上岸扼要駐防 
　　水面嚴密防範海軍總司令李鼎新君以浦中所泊軍艦除肇和外現有海琛巡洋艦一艘應瑞通濟鏡淸練習艦三艘江貞砲艦一艘福安運送艦一艘所有各艦水手兵士人等均應禁阻給假及放排登岸以重防務浦江划船晚間不准靠近運艦其向泊製造局碼頭之各舢板渡船派令衛兵看管毋許移動業於昨日通飭各艦長一體遵辦 
　　李總司令又以商民船隻向例不分晝夜乘潮往來當此戒嚴期内須禁阻夜行自上流十六舖起至龍華灣止經過民船祗可泊於所定界線内守夜已於前日函由淞滬警廳轉飭水巡隊派遣小輪通宵梭巡一函調撥海軍差遣小輪在各軍艦所泊之處一律巡查以昭愼重 
　　軍署報告現狀楊護軍使昨致中央及宣武上將軍行署一電略云昨今疊電敬悉此次亂徒襲據肇和當其開砲轟擊抛擲炸彈與軍隊劇烈格鬭時若非戒備有素赴機迅㨗爲患何堪設想現陸續獲犯囗囗囗名囗囗人居多會同研訊並未用刑據供（中略）除懸賞購緝餘孽外並同軍警嚴密防範維持秩序現狀安靖如常餘仍　電令辦理 
　　軍廠又將開工中央特派上海製造局總辦李宗嶽君已於前晚抵滬昨晨親謁楊護軍使磋商接辦手續當由薩上將鎭氷提議以製造局各廠於五號夜間肇和兵輪出事之後恐有匪類混入故自六號迄今暫停工作惟延不開工則人心更爲驚疑且各廠工匠人數衆多皆係食力之輩値此百物昻貴之際尤以從速開工爲是旣慮匪類混入則前給各工匠之通行證均屬圓式銅牌爲日已久或有僞造應改換白布證劵上書製造局某廠工匠姓名再行加蓋本局關防以杜弊竇如此則製造軍火不致延誤人心亦可鎭靜云云聞新總辦李君護軍使楊君均已贊成即傳各廠委員面諭着即通知各匠目繼將工匠姓名逐一關送以便塡給白布通行證劵所有前給之銅牌於發給布劵時繳還現各廠委員正在繕寫布證擬於本星期六即十一號一律開工倘届期布劵書寫 
未竣准於下星期一即十三號實行 
　　限時斷絶交通昨晚徐警廳長飭知所屬各區署所隊等大致謂地方交通仍至八時爲限並令轉諭各商仍於六時收巿蓋因黨人在外造謠不得不加意嚴防云 
　　守門軍隊盡職近日製造局門禁森嚴非有憑證不能出入前日蕯上將鎭冰因公蒞局行抵西栅門防守軍隊因索驗憑證不得不容入内嗣經薩上將告以職名該軍隊始向上官報告請示後始准入内 
　　查禁散播謠言淞滬警廳長徐君以連日黨人揑造謠言意圖破壞治安加以各茶肆酒肆中一般好閑之徒高談闊論殊惑聞聽當於昨日飭令偵緝隊全體隊士分投城廂内外閘北浦東各茶肆酒肆查拿散佈謠言之人並令於六時前一律收巿不得容留茶客酒徒在内談論 
　　委充軍事顧問楊護軍使因上海縣知事沈寳昌君辦事幹練特委爲松滬護軍使署軍事顧問以便隨時諮訽昨已行文沈知事查照辦理 
　　電告商業情形南巿閘北豆米花各業以時届冬令正客帮生意起色之際乃因遽生變故銀根奇緊恐遠路客帮不無觀望當於前日將滬地業已平靜照常營業各情形通電各商會轉告商家一體知照 
　　鐵路照常通車滬杭鐵路管理局鍾局丰長因鐵路交通於軍事上商業上均有莫大關係此次肇和兵輪被逼生變妨碍交通業已回復原狀當於前日將暫時停車各情形電達北京交通部並通告該路各站長人等一體知照 
　　縣署趕備詳文上海縣沈知事昨奉江蘇齊巡按使飭將此次肇和練習艦逼變攻擊製造局詳情及地方有無意外騷擾情事迅即明白詳復等因沈知事即諭科長科員等迅速備文以便詳復 
　　犒賞步砲兵士楊護軍使以五號夜間肇和軍艦被脅開砲之時陸軍步兵第三十八團及砲兵第四團各營兵士奮勇禦敵甚爲得力業於昨日每營賞給麵粉一百二十袋發由各營長轉給各兵士具領以示獎勵 
　　兵士亦有賞欵此次出力巡警已由中央頒給賞款洋五千元茲悉楊護軍使亦接省電以軍界出力各兵士亦奉頒賞欵五千昨已飭知所屬陸軍步砲骑騎巡各營長轉飭各兵士知照 
　　警正分投慰勞第一區警署董警正因巡警通宵防護甚爲勞基苦現奉中央頒發出务各警察賞欵已將名册開送警廳轉呈省署昨又親赴所屬各分駐所會同各警佐逐一慰諭仍令實力防護以盡責任　　稅務並未停頓楊護軍使因聞傳言稅務公所有因亂事暫停征收消息曾請上海縣知事轉囑照常進行茲悉沈知事已向該公所吳所長詢明當南巿聞警時該所長照常地所辦公各分所人員亦未擅離並無暫停收稅之事昨沈知事已據情轉復 
　　影戲書場均停九畝地新舞臺停演夜戲後該處之海蜃樓影戲園及大東門内彩衣街西書廳新北門福佑路康園各書場亦均暫停營業聞堂倌按目等皆愁眉不展深望早日平靜恢復舊狀 
　　喜酒頗不入胃本地人顧克齋於五號晚軍警戒嚴之際在城外戚友□吃喜酒大醉而歸行至老北門内因不服攔阻被憲兵拘解護軍使署看管候核旋經同行戚友告知家屬倩人赴軍署具保昨始省釋 
　　紅十字會通告中國紅十字會總辦事處昨日發出緊要通告照錄如下（一）辛亥年本會所發臨時會員佩章及會員憑照凡有未經繳還本會者一律作爲無效（一）辛癸兩年本會所頒救護隊員及職員執照凡有未經繳銷者作爲無效（一）本會旗幟袖章均係白地紅十字蓋有陸軍部印及本會關防編有號數如有使用他項旗幟袖章均係私製本會槪不承認（一）本會會員有三種其式如下正會員特别會員名譽會員（一）本會救護隊員均穿制服佩有袖章及腰圓式救護記章惟隊役不用記章倘袛有腰圓式記章而不穿制服者並非本會救護隊員 
[西報紀私運軍火問題]  
　　大陸報昨紀軍火私運一事其詞甚長茲節譯其大旨於下上海亂事旣作衆始知中國海關之職務不僅在搜查私烟前兩日黨人之攻擊製造局西門警署及閘北等處者爲數約有數百皆懷挾來復鎗手鎗此項殺人利器按諸海關章程不能公然運入其爲私運無疑於是遂發生如何阻止此種私運之問題昨本報訪員往晤海關職員叩以此事辦法海關人員以公事未便輕洩僅謂私運之物如軍火鴉片違禁品或希圖漏稅貨品未經稅關查獲者如有人知其所在報告海關則海關即可據以轉報私運人之領事而設法破獲之但惜此種消息不易爲海關所得耳又謂海關巡查隊人數太少且無摩托巡船以致辦事有掣肘之處近來有人來報謂某船在吳淞口外起卸私烟海關派人乘小火輪往查詎私烟已卸至一摩託船中小火輪縱追逐其後因速率不及摩託船終不能追及迨小火輪電請上海半途截留時則私烟已由摩託船登陸矣鴉片如是軍械亦然旣可私運數磅鴉片即可私運數箱軍械此理因甚明也海關之職權僅可施行水面而捕房之職權僅可施於陸地苟彼此不互相知照則破案殊屬不易嗣後雙方當愈爲聯絡以資臂助今奪獲黨人所執之槍械皆日本所製造當然由日本運來故來自日本之船隻應嚴密搜查惟旣查私烟又搜軍火苟巡查隊人數不多終有疏忽中政府當加增巡查隊並備置速率甚大之摩托巡船方可巡邏周密記者深望中政府不惜小費而貽大害也 
[河浜内發現炸彈續紀]  
　　美租界東嘉興路橋下前日發現炸彈四枚有崇明人徐須扣在該處淘米見之撈起一枚被炸受傷已紀昨報茲悉昨日下午梧州路空地上及附近河内又 
 
 
 

Page 11

 
 
發現炸彈各一枚而東嘉興路橋下原處又浮起一枚先後由捕查歸禀捕頭立派探捕用鎗將此項炸彈一律擊碎俾免危險 
[私藏軍火之敗露]  
　　淞滬警廳偵探隊員傳明業前日下午至新閘捕房報稱據婦人張氏來局報告有住居白克路四百六十七號門牌之湖南人吳伯英私藏軍火不及預備公文請爲帮同查究等情捕頭准即派令華探目陳雲忠及九號西探目斐司戤潑率同中西包探前往調查當在吳家内搜出舊式洋鎗十支手鎗一支長矛四根鐵矛二根刺刀兩把子彈三箱引火物一箱將吳連同軍火帶入捕房押至昨晨解送公共公廨請究先由傳探員上堂稟明前情並稱張氏現在閘北可以交案質證繼由九號西探目投訴協往搜出軍火將吳拘獲情形訊之吳伯英供稱原籍湖南寄寓滬江已有三四年先父吳安康於前淸時代爲南洋統領所有軍火均先父遺下且多銹鈍我在離淸江十里之西壩地方辦理鹽務乞恩明察並求交保王襄讞商之美領博君以案關私藏軍火未便交保判吳帶回捕房候見證到堂於下禮拜二再訊 
[三誌北福建路之越貨傷人案]  
　　湖北人張炳南曾於本月一號夜糾同項少必等四人持械夥刦北福建路老閘街四十四號門牌恆德押店現洋鈔票五十餘元並刀傷店夥金文奎與比鄰荳腐店主婦周葉氏圖逃當被探捕追獲解送公共公廨訊供押候補提同黨併究在案昨晨復訊先由恒德押店主翁明淸偕夥金文奎及隣婦周葉氏上堂證明當時該盜等搶刧行兇各節繼據見證王阿毛汪福志李炳順馬長生董阿根等相繼上堂證明目覩張炳南與在逃之人入内搶刦並持刀戳傷男婦各一人質之張盜供稱此事係在逃之茹姓與劉徐等姓起意往刦惟伊等逃匿何處實不知悉原告之傷係在逃各人所戳我雖同往未帶刀械乞鑒訊之項少必供稱向在新閘某點心店爲業雖與在逃之劉姓相識並未同往求察旋據中西包探禀稱張炳南曾在捕房供出同黨各人衹拘獲項少必一名餘均被逃一時無從緝提會審員王肇之君商之美領郭君判張炳南押西牢五年期滿函送上海縣知事署遞回原籍項雖未同往不應知情匿報着押西牢三月示儆 
[補錄蘇人士續請免加漕價函]  
　　江蘇加漕一事已奉中央電准免加（見昨報專電）此事幸得轉圜然已費盡江蘇人士之力計各縣籲懇免加之函電多至不可屈指茲錄唐文治等續致巡按使函於下以見此事轉圜之有自也文云敬啓者前以加增漕價衆情恐慌文治等縷述見聞代爲呼籲後函先電計達典籖嗣知京官馬參政等亦有函陳叙次理由至爲翔實而部中并已電達節麾妥加核議下風逖聽竊以爲一言九鼎立解倒懸無俟　鰓過慮顧旬日以來未見明未且又傳聞部中持議可酌減而不可全免文治等皇惑滋甚不得不再行披瀝以乞救援幸埀　焉夫蘇漕加價之動議非以浙西漕價較重而欲加蘇以示平均乎然夷考嘉興舊府一屬比較屬僅從前秀水及嘉善二縣額米有略重於長元吳各縣者實則忙銀已較輕於蘇其餘各縣以畝分合銀米其原額均係浙輕蘇重今若執一二最重之區以衡什伯恐全國皆懷自危之心此蘇漕之宜減而不宜再加絲毫者一也浙省自民國建立以來始則灌糧全免繼由四元而增至五元雖漸進遞加小民固曾霑實惠本年部定之特稅六解經紳士一再陳請先已減爲三角　又停免一年且征收費每石僅一角五分此皆見之浙西士紳請減賦稅之文牘於本年八月彙案刋布衆目共睹京外周知閱報載馬參政等公函固已附呈鑒核若蘇省則自臨時省議會議定以來每石折銀四元外加附稅一元上年附稅名目取銷人民納銀如舊征收費本在定額之内嗣復於額外加增每石三角較諸浙省且加倍　是就現狀而論浙省每石完銀五元一角五分誠未敢謂爲已輕蘇省每石完銀五元三角又何至轉欲加重揆諸平均主義似已萬不可通况風潮霪雨本年迭遇天災受災極重之縣方籌急賑痛彼埀斃之民何堪更增負擔此蘇漕之宜減而不宜再加絲毫者二也江浙田賦以蘇嘉等處爲最重今浙紳縷訴民艱又得賢長官援助部中採納羣言俯從減免蘇人士同困重賦又遭歉歲再三陳懇勢非得已大部綜攬全綱當以一視同仁爲念若彼迎此拒畸重畸雖民委溝壑置之不問何以示天下之公此蘇漕之宜減而不宜再加絲毫者三也伏維節座膺東南保障之任負禹稷饑溺之懷民困如斯公理如斯度已惻然在抱敢乞綜上數端爲民請命將加漕一案咨陳財部立行停止吳民千萬咸沐生成實不啻出水火而登袵席文治等身託受　義同援溺慮人心之浮動迫災象之流離目擊心傷屢凟淸聽不勝迫切待命之至唐文治姚文枬王淸穆沈恩孚耿道沖莫錫綸秦錫田黃炎培吳馨黃慶瀾賈豐臻阮惟和朱祥緩潘光澤胡德望丁熙咸朱開甲陸伯鴻潘祖謙劉傳福張志鶴葉秉衡陸家驥汪朝模尤先甲吳蔭培王同愈孔昭晉蔣炳章朱庭祺劉永昌陳恩梓杭祖良貝理泰吳曾濤王朝陽吳本善范端信丁懷棨汪恩錦謹啓 
[飭議取締商辦自來水辦法]  
　　滬海道尹奉巡按使飭開據上海巿經董姚文枬等詳稱十月二十九日奉縣公署函内開案奉滬海道尹公署飭開案照該知事詳内地自來水廠請求維持由據經批飭並轉詳在案茲奉江蘇巡按使公署批開詳悉該經董等旣已電禀財政部應候部示遵辦仰即飭縣轉知查照此批等因奉此合就飭仰該知事遵卽轉知該經董查照此飭等因奉此爲特函達即希查照等因奉此查此案已經奉到部電即由董等將對於部電應行聲明之處具禀逕覆合將禀稿錄報鈞鑒其部電全文　叙入禀内不須另紙錄報統祈察核至自來水爲地方衛生重要事項關係人民生命斷非可專以營利爲目的如果商辦之局已定應如何立法取締不得私擅抵押不得違反衛生主義以置地方而杜壟斷之處仍求飭行道縣核議施行等情據此除批詳及附件均悉查此案前據該廠陶總辦湘詳報歸商承辦情形當經批示自來水爲公共營業須受地方官之監督濾池淸濁水量盈絀關係於衛生消防行政者甚大仰即轉知該商愼重辦理是爲至要此批印發在案茲據前情候飭滬海道尹轉行上海縣知事核議取締辦法詳復核奪此批附件存印發外查商辦自來水有重要關係四端不可不特加限制沙陳水濁有礙衛生水量不足有礙消防水價苛增有礙生計押借洋欵有礙地權均應嚴定取締章程飭行遵守爲思患預防之計仰該道尹飭知上海縣知事查明情形妥議辦不詳候核奪 
[消釋搶刦輪船之嫌疑]  
　　李光法（即李二麻子）同老公茂船局之順利小輪在崑山縣屬陸家浜地方被盜匪黃長友等刦去現洋衣物一案牽涉經崑山縣知事訊供不認送回公共公廨訊供押候查核在案昨日復訊李仍堅不承認並據捕房禀稱業已調查並無實在證據請爲核示中西官以旣已查無實據遂判將案註銷被告開釋 
[幸未燎原]  
　　楊樹浦三新紗廠機器間内昨早不戒於火當經救火會西人立騙皮帶車到場救熄僅燬物件房屋未損 
[不認拐販女孩]  
　　山海關人張作明前日串拐虹口元芳路四十六號門牌甬人吳長安之八歲女孩阿英至法租界太古碼頭擬乘奉天輪船帶往出口販賣當經女父登輪尋獲將張扭至法捕房詢知事出公共租界於昨日移解公共公廨經中西官訊供不認判張還押候查明實情於下禮拜二再訊 
[原告無暇投質]  
　　婦人石盧氏在公共公廨呈控鄰婦王阿任屢次行兇滋擾等情昨由捕房將被告傳案請究據原告代表律師上堂聲稱原告因事不及投質請爲展期中西官准之判被告交三十元人洋並保候下禮拜四集訊 
[衣莊追索欠欵]  
　　久大衣莊控曹友生不理欠銀四千兩等情昨晨由探將曹傳至公共公堂請爲訊理中西官諭令交保遇堂候訊 
[氣候報告]  
　　（上海徐家匯天文臺天氣測候報告） 
　　已過者之報告十二月八日中國北部氣壓下降將近累年平均之度南部仍有自北至東北之信風斐列濱之颶風行經南海而向西北進行九日天陰而寒並有烟霧風則稍退往南九日下午四時前二十四小時内上海氣候温度至高五一·四至低四五·四去年同日至高四九·八至低三九·二 
　　未來者之推測九日下午四時三十分豫測上海多雲而冷黃海及東海有北狂風台灣海峽及南海風浪頗大 
雜評二 
[亂事之特例訥]  
　　中國每次亂後之通例地方上必有連接而起之謠方軍警必有數日緊急之稽查官廳必有數次平安之通告今日之情形亦同也所不同者二次革命之變不聞日本有派兵保護僑民利益之舉而今次據路透電則謂已派兵艦來滬矣是說果信豈非一中國亂事之特例耶 
　　今次之事當道方謂少數黨人不足重視而日人乃　派艦保護其視此事一若較二次革命爲尤重嗚呼其用意果何在耶我人視此又將輕視之否也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬小的賀大人老爺書] [  興化劉子吉]  
　　大人老爺鈞鑒自别尊名倐經四載回思昔日小的在大人老爺左右聽候奔走未嘗或離今則渺然不可復得推原其故實因先生氣㷔太盛將大人老爺驅逐殆盡大人老爺旣去小的自不得不隨之而俱去茲幸帝制復將出見此時大人老爺正可踴躍而出即小的亦可接踵而至堂前咫尺復聚如故大人老爺得小的在左右愈以見其尊嚴小的侍大人老爺在堂上更以見其恩寵休戚相關相依爲命是用欣喜藉此申賀恭請升安小的叩四 
[夏士蓮傳] [  濟航]  
　　夏女士名士蓮英籍也麗質天生白晳無匹色可擬雪貌可羞花故又號曰雪花女士性柔滑然極貞潔如點汚了小姐淸白寗粉身碎骨而興之俱化焉故女士自出世以來名即大噪凡宦家淑女閨閣名媛無不歡迎女士願一親其芳澤女士之先人名實威商業家巨孹也世居英之偷敦嗣寶威以雄於資財擬遊東亞乃携女士渡重洋而來華遂卜居滬上女士所居之室若水晶宮其式爲圓筒狀瑩然光潔不入纎塵室外常懸白幔上繪雪山一座巍然聳峙其頂嵦然令人可望而不可即此即女士自表潔白意也女士日處其中無言自芳恒不與外人道殆古人所謂守口如瓶者與海上人耳女士名咸來問訊偶一接觸便覺其人如玉吹氣若蘭恍若白衣仙女之被謪下降者然旣知其香骨不凡遂爾芳名遠播幾無一不以先覩女士芳容爲快者女士亦抱博施主義凡上自達官命婦下至大姐娘姨女士皆與之訂傾蓋之交然雖水乳融和並不若陳雷之膠漆女士一遇玩弄寗甘玉碎不肯汚糟以故人咸珍之若掌珠偶一離散輙有飛絮飄零落花堕溷之感婦女偶迎女士來則藏之金屋不使稍觸風塵然能淸潔其身者女士亦愈與之近但人一與女士爲友便覺南朝粉黛北地胭脂均不足愛戀矣且女士善扁鵲術遇人有疹癬之疾者女士覺爲痛癢所關輙爲之消除淨盡並不若何郎敷粉徒工修飾已也久之滬入美女士盛名竟有效顰西子以冀别樹一幟者然得其眞相者絶少女士亦並未爲之稍貶身價焉女士有友曰林文烟者美産也亦自其本國移居滬上曾名噪一時與女士後先輝映惟其性質與女士過異女士冰淸玉潔性頗光明而林文烟則水性楊花極爲流動然其氣味則甚相投故文烟嘗自謂與女士月露水之緣世人以女士品擬淸霜文烟心同白水輙相提並重而謂爲二美焉余慕女士名已久惜不能一覿女士面適友人自滬上偕女士來因得悉其歷史而爲之傳云㈣ 
詩選 
[次施君琴南槁蟫篇韻] [  寳山周欽甫]  
　　邇來不作蠅頭字空負便便邊腹笥蛀書萬卷如蠧魚　衣褪粉粉粉　白雲蒼狗變幻多灞上棘門盡兒戲安得途遇夏侯仙山巅水澨同酣睡不然故紙徒鑽營道旁　李爲人棄憤世魯連蹈海思狂歌阮籍窮途淚有恨如呑骨在喉無才任聽人穿鼻一生低首可憐蟲不願獨醒願長醉蛩吟小草有誰聞奚囊泣抱閒居寄成佛空留靈隱鬚學醫未折倉公臂人前强笑戴骷髏身後誰憐埋骼　芝草無根蘭有芽餘香寖化鮑魚肆我今偶見槁　篇猶然骯　關情誼自經蠧衲和陽春詞客都應三含避 
自由談之自由談[  邗江趙敦榮]  
　　巿面因聞炮聲而蕭條居民因聞炮聲而遷避金錢財産因聞炮聲而抛棄父母妻子因聞炮聲而離散嗚呼炮聲 
筆記 
[蚤戲] [  瑞繭]  
　　嘗聞比利時人能敎蚤使之演劇人見莫不嘆爲奇特其敎練之法始則捕蚤入於平頂之箱中蚤必奮躍數躍以後頭即觸於板上不敢再躍繼乃置諸掌中敎之演技一藝旣終每置之鼠兎等之體上使飽吮血液如是數四蚤戲成矣於是有牽車者有運炮者有共登一木以頡頏上下者有互乘一輪以推挽旋轉者鬨然一掌頗可觀玩第其記憶力尙弱數日不演即忘之如遺耳是誠昆蟲類中之特色而於猴之演劇鴿之傳書以外别開生面者也 
小說 
[家庭小說嫣紅刦] [  常覺小蝶合譯天虚我生潤文]  
　　第七十八章（續） 
　　二人旣别密昔司特雅出適遇雪笠兒於門次鶉衣垢蔽洒氣撲人安西來視雪笠兒再視威廉則覺此二人者相判實如霄壤一則氣宇昻藏有如天使前程正不可諒而一則踉蹌傖俗但得免於溝壑即亦幸矣然而數年之前雪笠兒所處之地位希望固高於威廉萬倍也而今又何如哉雪笠兒旣見二人亦不招呼故二人亦置不理逕向工廠方面而行順道過蜂蜜村將一視村中近狀讀者亦知今吾書之所謂蜂蜜村者尙爲前此之蜂蜜村乎康莊四達平乃如砥曩時穢垢一切掃除即今女皇陛下八駿之輦亦可列隊而過屋宇雖未見崇煥然整潔特甚暖日熹和照之如塗金霖推其厥因實莫非意司得家中夜館之功而威廉尤爲首倡之人焉往者蜂蜜村中之人渾然有如入夢醉飽而外一切事無所關懷及今乃始醒悟今知此世界之外尙有一世界而今世界中所種善惡之固彼世界中莫不得其果然村中人往時亦未始不知有此界也特以爲此兩世界者漠然正如風馬年牛絶不相關而不知帝聽至聰凡汝善惡莫不一一紀錄而施以相當之賞罰故亦　然悔悟不復從前之暴殄天物袛蹈罪網即如勃克商店與鹿角酒肆亦無復蜂蜜村人足跡此事德威廉固當然尤宜德密斯特安西來蓋於此時安西來已將莫門敎會完全購得贈與蜂蜜村中人爲夜館亨利亦且購贈化學儀器全副及幻燈一具以助諸人餘興諸人感激安西來父子甚乃名其夜館曰安西來學院誌不忘也諸人之意猶欲以好禮倍登與安西來並稱而威廉决不可以爲己有何德乃敢勞諸人稱頌君子於此乃多威廉之善讓焉 
[奇情小說秘密汽車] [  東堃譯]  
　　第十三章（續） 
　　列位話雖如此然而保羅和晚霞兩個人花前月下相敬如賓名義上雖沒有甚麽稱呼精神上却已無拘無束你儂人儂那一個不互當夫婦看待但未曾眞個銷魂罷了 
　　且說保羅一脚踏進厨房見薩拉門坐在那裏洗菜就問道密司晚霞呢今天回來恁晚我帶得禮物在此要給他　呢薩拉門舉起一隻濕淋淋的手向地上草包一指道你說禮物是不是那個保羅笑着點點頭薩拉門笑道那麽不是禮物竟是聘物了只恐是　鼎魚目混珠就算不得數保羅笑道仇人相見分外眼明我又不是肓人會認子作賊但密司晚霞那裏去呢蕯拉門道你幾天不回家裏來了就是爲道件事嗎咳皇天不負苦心人你空拳白手憑著一股義勇之氣終能替你姊姊復仇你姊姊身後有知也可以含笑九原了就是我家晚霞回來曉得了這件事情也要稱贊你哩你幾天不回家難怪你不知道昨天晚上晚霞回來得也是甚晚他向我說近日蘇格蘭警署裏探得外邊有人設下一個大隱謀想不利貴族中人所以倫敦通班巡士十分戒嚴署中書記打字等一般職員因此也散値得遲了只不曉得那隱謀是甚麽看手的保羅大笑舉足蹴看地上的草包低聲說道那隱謀大得狠呢說起來却是包在這個草包裏面薩拉門咋舌道難道和他有關係嗎保羅道說起來話長這東西笨重放在　裏礙手礙脚的狠不方便倘或漏出些風聲捉將官裏去處他一個七年監禁之罪豈不便宜了他說着就動手起來把那草包横拖倒曳直拖進自己一個暗暗的房間裏脫除外面的布袋撥開柴草看時達而登依然昏迷不醒原來他鼻子裏吸進去的哥羅芳藥味此時還沒有退呢 
[實業小說公司與愛情（續）] [  梅郎]  
　　狄克曰老及姆　勞朋亦曾以此事語我我當時並未注意及此究竟此礦情形若何爾能詳言之乎倍而燃其烟斗徐徐答曰密斯特狄克此事知者甚少當時我管北部故南部之事初不經意袛以我曾參觀一二次故能舉其大略以語爾此鑛與北部之礦脉作平行距北部約五百尺而就表面視之確爲一銀礦之標識詎知表現銀礦之標識袛地面四尺掘至十尺至十二尺以下礦脉斗變所得者惟三十尺東面之一部分餘則槪爲滑石就我之經驗視之此滑石即是山之山脉他人表决亦以爲然爾時辯理此礦之正助理爲湯姆勃拉克渠亦自認此事爲大謬礦中空氣甚劣所以開掘未久勃拉克即令棄之以明此礦之勞而無功但經我之細察似此希望尙未盡絶或有意外之僥倖仍爲一極大之銀礦惟因勃拉克發言在前而我之發言勢力又不與敵故不得不默而置之狄克曰然則搿勞朋之意如何倍而曰搿勞朋無自主之力袛以勃拉克之言爲言所以自勃拉克發言以後渠亦從未細察此廢棄之鑛狄克曰今此鑛穴吾人尙能入否倍而曰掘道固未掩沒惟入口祇有其一四周俱係花剛石形勢非常危險無人敢以身試即我亦不敢深入其奥倍而言已狄克默然不語若有所思倍而旣出狄克即檢銀鑛之圖樣與說明書伏案細視此說明書係勃拉克手筆凡此鑛失敗之歷史以及表面地質言之恭詳狄克讀之再三加以研究知欲按照總經理之書意而行舍研究此廢鑛外實無他望也然不紙上之空談不生實效必須親往其地雖明知鑛地危險無必得之希望但生機已危自不得不冒險以求萬一之生路於是整備應用之物於第二日之午後向鑛場而去㈢（未完） 
 
 
 

Page 15

 
 
   
 
 

Page 16

 
 
   
 
