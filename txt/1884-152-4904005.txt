# 1884 - 152 - 4904005

 

Page 1

 
 
[第四號畵報出售] [  申報舘主啓]  
啓者本舘畵報業已印行三次儘有購閱本號而並補購以前數號者故又添印數各以仰副諸君雅意茲於月之十四日發售第四號此次圖後新增告白請商號家如有願登告白者請卽購閱四號畵報便知詳細此布 
[請各處名手專畵新聞啓] [  點石齋主人啓]  
本齋印售畵報月凡數次業已盛行惟各外埠所有奇奇怪怪之事除已登申報外能繪入畵圖者尙復指不勝屈故本齋特請海內大畵家如遇本處有可驚可喜之事以潔白紙新鮮濃墨繪成畵幅另紙署明事之原委函寄本齋如果惟妙惟肖足以列入畵報者每幅酬筆資洋兩元共原稿無論用與不用槪不寄還畵幅直裏須中尺一尺三寸四分橫裏須中尺一尺六寸除題頭應空少許外必須盡行畵足里居姓氏亦須示知其畵收到後當付收條一張一俟印入畫報卽憑本齋原條取洋如不入報收條作爲廢紙以免兩誤諸君子諒不吝教也特布 
[招請名手繪圖啓] [  點石齋主人啓]  
啓者本齋新得奇書數種均屬未經行世者其事則可驚可喜而筆墨之精妙眞所謂翩若驚鴻矯若游龍要非尋行數墨家所能望共項背惟有說無圖似欠全美故特招請精於繪事者照說繪圖襄成是事如有丹靑妙手願與此書並他者卽照前報所登畵幅尺寸繪成樣張寄至上海點石齋帳房一經合用當卽函請至本齋面議一切此布 
[扣貨抵欠書後]  
經營之道相通以財而相交以信若殷實商號歴年久遠生意闊大交易煩數則彼此以銀錢相往來不能無所拖欠誠以生意首重招徠日中爲巿各存龍斷之心古時風氣且然而况於近世傾軋者乎或慕其聲望之隆而放爲結納或貪其往來之多而借作周旋要皆招徠之法有應如是者惟欠者亦當稍存體諒知銀錢之於巿面嚴爲吃重之物大小貿易皆恃此爲流通暫時蒂欠無非事出倉猝勢値兩難彼此信義不渝則藉以便利耳倘爲膠柱鼓瑟之　則於經營道中有所不通卽已亦無甚利巿也是故開店者至端秋年節必有收帳之夥肩袋携筐街衢蹀躞不爲勞也夫以貨物易錢者猶不能無賒帳况乎本非貨物買賣而爲轉運貨物之事舟車攬載之資於此而謂交易有年素無舛悞者必斤斤焉責其以如許之錢作如許錢之事能乎不能且貨物交易業不一店我與客初不相識無自知其淺深虛實彼不以銀錢來我自可以辭之然亦安知無人與之相識信義交孚雖盈千累萬而不懼其倒累者乎諺云一个貪多一个貪拕經營之道固應如此至於攬載之水脚則本無貨物相交易尤易於欠也昨日本館登有扣貨抵欠一則言汕頭華商欠圡古洋行水脚費者不少索之弗得洋行乃於各商家豆餅上棧之後封棧扣貨幷使人言於各商不還　欠不准提貨各商集議於會館相約嗣後不與太古交易往來貨物不裝太古輪船太古聞之謂無論此後交易與否此次總須淸還前欠本館因而歸咎華商謂此舉不可爲訓夫太古本係西人所開西人之重信義甚於華商生意往來事事從實毫無虛浮習氣雖人心不同不敢謂西人竟無輕諾寡信者流自通商以來洋商短欠華人銀錢之案不一而足其洋商之自相欠者更所在多有然究之能知大體顧大局者决不輕棄信義跡隣誑騙也從前洋行之以輪船往來中國各口者不過一二家旗昌怡和最早厥後太古禪臣等相繼而起彼時客位水脚價値昻貴各行一律並無畸輕畸重之弊而爭攬客載亦不十分認眞迨中國創設招商局洋商思輪船一業將爲中國所自擅於是有貶價招徠之意而招商局深恐聲望未著生意不見日隆因亦互相爭攬嗣經彼此商允酌中定價不許漲落然攬奪生意仍各視其操術之能自此洋行之利歸於招商局者十之三四而洋行亦不覺其减色但爭攬之餘未免見好商家不擇其殷實與否而槪行賒欠因之年久不結爲數漸鉅而行中生意有名無實至於必不得已而爲此扣貨抵欠之舉也盖驟出此論似乎洋行過激各商不平集議嗣後不與交易洋行亦無可置辨然細思之水脚本無可欠之理其至於欠者暫時不便從緩結算而已乃恃其可欠而永不淸還是有意圖賴也本報後有告白標題水脚銀期乃怡和招商局禪臣太古四家出名言會議定章所有出口水脚以按月由初一至十五裝貨者歸下月初一日收淸由十六日至月底裝貨者歸下月十五日收淸仍可行用十天期莊票無論開往何埠一律辦理云云觀此定章是各行攬載收銀之法自是體貼人情仁至義盡蓋各路客貨裝往他口各洋行必取現銀深恐客商或有不便且運貨到地往往本客不親押運稅項水脚均須賣貨收銀算結此固客幫之常情若槪用現銀微特客爲他行攬去於招徠之意似乎有妨且如此謹愼亦非經營能事人之手面矣第定章旣已妥貼於洋行不至拕累卽於客商不覺煩重彼此遵守兩不吃虧豈非盡善乃各商戶之疲敝竟至於此嘻生意之道亦誠難矣近年倒帳紛紛大半由於拕累然拕欠之戶果使生理已絶無有償還之望尙可言也而乃舊欠不淸新欠又積落貨卸貨買賣紛紛猶是絶大塲面絶闊氣象然則被累者其肯甘心否耶吾以是知太古扣抵之舉眞有必不得已者在焉耳 
[南京大火]  
　　本月初五日日本東京大火天將明時七軒街藥舖佐佐島吉郞家內失火由七軒街燒至馬塲街河岸延燒川崎赤治等十三街雖水龍竭力施救無如風助火力倐忽蔓延火勢燎原共燒民房店面五百四十九戶內學堂衙門备二所資信舘一所負傷者五名死者一名至六點鐘始行樸熄是可謂非常之災矣 
[疫症繁多]  
　　將交夏令各處之患熱症者多日本大坂鎭台轄下各隊查得患脚氣病者已五十餘名而各處之患熱病日見蔓延雖竭力療治豫防終不少减醫生咸覺棘手也 
[津信譯錄]  
　　文匯報登有本月初七日天津西人來信云津郡華人傳言謂李傅相命馬眉叔觀察總辦上海招商局務而令德君璀琳爲之襄助俟馬觀察辦有就緒德君始行調囘至唐景星觀察則傅相命其離局來澤專辦開平礦務云又言德君璀琳現擬一奏稿欲請中朝開築鐵路其奏摺則由總理衙門轉達大意亦與前劉省三爵帥所陳彷彿而尤爲切當或者總理衙門當與准行蓋聞朝廷亦深喜鐵路之成也所慮者經費難籌但德君殆必能設法以興辦此事也該報所登信息如此但未知其確否姑錄之以俟後聞 
 
 

Page 2

 
 
[關防嚴密]  
　　烏孫兩欽憲到鄂駐節貢院已詳前報茲悉貢院前派紥營勇三棚以禁陰閒人窺探更以南勇一棚派紥貢院　胭脂山以禁臨高俯瞰者大憲又派送文武巡捕四員欽憲惟留邱宗兩員如遇審案段令遠立百步以外其門禁每日除送小菜食物准其開封廿外不准擅啓所審案件先察卷宗然後按起吊取犯証復審若牽涉官吏者用虎頭牌標硃往提近口聞已飭吊上游之官城縣下游之某州去矣此時雖兼訊別案而余案辦理甚急業已數次提江西仵作嚴訊迭施諸刑聞前日已革鄖西縣鄖縣謝彭兩君已服犯官白裙步行擁看者衆該員叩求督憲賞給小轎稍全體面近日督憲又飭候補縣成明府槐往鄖西縣提取同余瓊芳同席吃酒打牌之各人証不容稍遲欽憲定於初七日落厰騐骨其詳容俟續報 
[獲犯紀聞]  
　　鄂垣城外殺人放火一案前次拿問之貼隣烟店主人已責數百板仍無實供羅明府大爲焦灼聞午節前一日已將案犯拿到兩名一爲擔子薙髪匠范姓緣范歇擔於城外武當宮一帶茶肆前適差役訪查到此大聲講此案之奇現未獲犯故作險語目視薙匠觀其色變神驚該差卽拘至僻靜處言汝好大膽尙在此地做工因假意探其實情該薙匠妄想得脫遂認明以剃刀自殺十三歲之女娃並言李姓住花堤蘇姓住某處計有四人同盟結拜前年曾往山海關當勇撤回云云差役得供立卽帶同往㧦李姓妻兒三人官訊其大兒不認將小兒引入內堂餌菓細問供出血漬衣襪等物因而獲李到案所供蘇姓等尙未拿到先拘其親房某甲到案着交現在幷將該屋主姜婆亦交官媒收押云 
[茶巿近聞]  
　　漢口茶巿各情節登前報茲聞各路來源頭春業已告竣河下存貨不及十分之一第三四帮茶到漢比頭春行情不過六七折茶船之水脚價由五磅起今已跌至兩磅零初六日怡和信和等各行茶師業有回滬者至運茶輪船計於午節駛到十五艘禮拜六又到俄帮琿春茶船一艘業開怡和三隻信和一隻寳順一隻仁記一隻履泰一隻俄帮兩隻今祗剩七隻云 
[福州茶巿]  
　　福州來信云該處茶巿於初九日開盤怡和洋行之格倫加里輪船首先裝載不日開往外洋云 
[盜犯戮屍]  
　　天津新庄原係盜藪自前年首犯王八卽王幗泰謝崑等次第被誅後方以爲若輩當可歛跡矣詎現在死灰復燃條河一帶村庄復有搶劫情事節前邑尊陳明府往臥河騐盜臥河係一村庄便道回時過白塘口復勘堤工天晚未回卽在白塘口住宿不期盜黨亦於是夜糾劫白塘口左右村莊邑尊騐盜固帶有馬怏及大廠人等馬快係捕盜差役大廠係新設者與馬快名異而實同是夜聞有聲息趕緊兠拿盜黨携帶六響洋鎗能命中而不能及遠捕役等係單響馬鎗可打出數百步外當時傷一盜獲三盜初四日解送到城受傷者已在途斃命委於南門外聽候騐屍初五日係節期生者固未訊供死者亦未相驗聞生死數人中有孫七在內是與已戮之王八謝崑等固同惡相濟者也初六日將生者訊供死者相騐查係罪大惡極之犯雖受冥誅未足蔽辜隨卽戮屍於初七日傳首至犯事地方示衆 
[近畿雨雹]  
　　京師近來天氣頗寒淸晨可御兩袷上月二十八日夜間得有大雨片時卽止聞近京數十里得雨霑足而被雹之處亦復不少云 
[蘇鄉賽會]  
　　吳之北鄉陸家橋地方向例每間一年必舁延聖尊神出巡迎賽城鄉周歴須兩三日始遍往歲極盛無比有擡閣小轎等類儀導綿長可數里又有臂杳臂爐各數十人舉重若輕毫不痛楚尤爲駭人耳目本年五月初八日復舉行出賽十日前大城畫舫遊船均已有人雇定是日辰雨午晴天公極爲解事會中儀仗雖較往年稍遜尙覺可觀齊門一帶若水若陸滿坑滿谷幾至舉國若狂惟神駕並未入城故畢事甚早而遊船容與于閶胥門外者如魚之啣尾而過云 
[一日三火]  
　　十一日上午寍波江東百丈街某姓不戒於火幸人手衆多當卽扑滅僅焚小屋一二間午刻城中五臺寺跟黃姓灶屋又火各水龍聞警立至提標中軍鄧叅戎首先馳到彈壓督救亦卽澆滅僅焚去後進正屋五間前進尙保無恙黃姓之屋四面皆有圍墻故四隣均未殃及搶火之徒亦無從下手詎同時周宿對江民居亦遭回祿在城水龍旣苦遠不能救幷無暇兼顧約焚一點鐘始熄但所燬屋宇多少尙未詳悉云 
[店舖疉倒]  
　　温郡小南門街合記錢庄與頤德堂藥店均於四月念六日倒閉查合記該欠有乙千五百餘洋竟無分文作抵頤德雖欠有一千多金而傢伙貨物等項尙値七八百金聞已有人出爲理處矣○大街萃源布店於本月初四日閉歇大街匯文齋綸金旗帶店於初六日關閉所有貨物等均已减價搬　數日之間倒店如是之多巿面之衰不可槪見耶 
[催徵受辱]  
　　去冬永嘉縣邑尊出示將下忙應征地丁南米歸於下年帶征今屇上忙出櫃之際邑尊遂請委員楊君梓山前往枬溪代爲催征行抵三十六都鳥牛地方該處鄉民竟糾集多人將轎傘執事打成虀粉刻聞張邑尊禀明郡尊會營前往捉拿未悉如何了結也 
[狎侮官長]  
　　樂淸縣東鄉大荆某甲素不安分與隣婦某氏有染情好綦篤近日某甲因事被押該氏遂携帳被粧盒等物前往探望及到押所懸帳鋪被與某甲日則同食夜則同宿一對野鴛鴦儼以覊繫之所爲安樂之鄉其時管看差役屢行催遣反遭該氏詈罵祗得面禀林邑尊立卽坐堂提出該氏掌煩數十詎該氏凶悍異常竟敢呼名咒駡林邑尊遂命鞭以籐條該氏竟將衣服脫盡並將汚袴穢褲亂舞亂撤林邑尊與站堂各差役不覺退避三舍該氏見人散盡始穿衣著褲回至班房眞可謂悍潑之尤者矣 
[發財電信]  
　　英六月分呂宋發財票昨已接有電音計頭彩七千五百八十九號二彩一千八百號三彩一萬零八百三十號得彩者聞之諒必喜而不寐也 
[傳言正悞]  
　　五月初三日本館登有福州信息一則謂三月二十七日法水師副提督利士卑士率兩兵船到福州人心爲之惶惑旋有鎭守長門砲台之康守戎長慶熟悉西國軍律云云此信福州寄來本館以事在情理之中用卽照錄乃昨接福州法領事署來信稱康守戎雖扯停輪旗幟而該兵船並未停輪其所以不進口者一因水淺一則副提督本不欲進口康守戎且未乘杉板往見法副提督法副提督亦未往謁福州各大憲其遊烏石山係中華某觀察所邀請也然則與前信大相逕庭本館喜實事求是無毁無譽因亟登之以質諸知此事者 
[本埠官報]  
　　駐紥吳淞之曹統領月前過滬赴蘇已於前夜回滬舟泊虹口招商局中棧碼頭○杭州織造連尙衣座船於前日抵滬泊珊記碼頭 
[拖救輪船]  
　　太古公司之惇信輪船昨日來滬據稱見福祿登帆船載寳生輪船之貨物泊在鎭海不能來申昨已派小火船前往拖带矣寳生輪船仍擱淺處怡和洋行已泒大沽輪船載機器往救有人謂須俟四五日後潮水漲盛時方可拖之出險云 
[快船回滬]  
　　南琛快碰船開往江寍曾列前報茲悉該船於昨日來滬行至浦中將一沙船撞壞將沈下矣卽有一小火船將沙船拖至淺水處幸未沈溺在後南琛卽行下擬待潮退時卽開往高昌廟停泊云 
 
 

Page 3

 
 
[比較水力]  
　　昨日傍晚時英租界捕房火龍與自來水比較水力火龍排於老大橋堍下救火西人俱穿紅衣戴銅帽與救火時彷彿其皮條卽在黃浦內吸水噴射自來水之皮條則在白渡橋之龍頭上吸水計火龍之水比自來水約高丈餘行路者疑爲救火相率往觀直至七點鐘始歸 
[地租案續訊]  
　　　老沙遜洋行控周雨田欠租地價銀一千六百餘兩由翟副領事照會黃太守傳到周雨田據稱因邇來房價驟减所收房租不敷付地租現須懇洋東减租太守商之翟副領事飭周將房歸老沙遜經收再行核辦等因已列前報茲因老沙遜行派人經收是處房租約計不能償租地價之半爲又訴由領事照會太守請追短少之銀兩太守又飭差傳周雨田於昨午會訊老沙遜洋東投案訴稱周租我六馬路之地基造房按年租地價銀六千七百兩分四季收租每季租銀一千六百餘兩立有租契合同載明按季先收租銀倘延約過三禮拜者則將房屋推歸地主管業前飭暫代收房租不料周已肈貼大减價召租字樣核照現在之租房價按季約祗可收千元有零核償地租不到一半周則供稱職員與胡小松合股租地造屋係先做押欵得銀四萬兩又借銀三萬兩造成房屋共本銀七萬兩不但收得房租不敷付地租尙須按月出息銀保驗修理等項虧耗甚多只得請照原斷房租歸地主經收俟外洋减地租之回信到本再行核算至大减價原爲招徠房客起見如果仍要先繳一季租銀實在無力翟君謂老沙遜不依周又請斷令老沙遜遵照前斷翟君諭周自向老沙遜行東商懇而老沙遜不允太守向翟君曰照本分府之意周之虧耗不問可知今姑衡情酌斷周先繳銀千兩翟君曰周租老沙遜之地立有租契載明一切理合照契辦理豈有租地造屋得利則歸周失利則歸地主乎應請着限如數繳租周又稱洋東曾令我先付千兩因無力致被控告然我實在無可措繳太守謂繳千兩之說彼尙未允爾乃言無力然則將房歸彼可乎周答稱房價銀七萬兩豈可遽行歸彼中西官又一再辨論控被亦各嘵嘵措詞太守隨商之翟君斷限周一月如數繳租翟君謂設限一月似嫌太遠周又稱容商之胡小松再行稟覆翟君務請限周七日設或逾限則須斷定房歸老沙遜太守謂尙須再商翟君拂袖告退時已午後二點鐘矣 
[傭人違斷]  
　　日本駐滬領事品川忠道照會黃太守稱有程阿二同妻與本署之傭人楊亭尋畔吵閙用爲此飭捕拘程及妻送案幷着楊亭投質等因昨由捕房將程及妻解案楊亭供程阿二前亦在日本領事署爲傭我曾借伊洋二元早己還淸惟程停歇生理疑爲我所唆使致來尋衅然我並不欠洋程阿二與妻同供楊亭托韓阿二向我借洋三元久不歸還着韓向索仍然不付昨日與韓同往詎楊一味遑蠻爭執間適家中有親戚至由妻前來呼我妻見我與楊爭執在旁解勸遭楊毆打反被交捕韓阿二亦到堂供與程同太守商之翟副領事以揆度情由索欠似眞惟不應到公堂吵閙今姑斷令楊亭繳洋三元以二元還程以一元充醫院經費以儆吵閙程已遵斷叩謝楊忽稱實未欠洋殊難遵繳太守隨斥退俟覆日本領事核奪 
[老犯逞凶]  
　　好捕頭至英公堂稱前奉判押捕房之粵人林其相王阿二遭老犯王阿木張阿雨王映生欺負毆打聲聞於値班巡捕查明送案請辦黃太守商之翟副領事判王阿木等三人各責五十板各犯槪交捕房照原斷管押 
[各執一詞]  
　　三月念八日報登捉姦勒罰一節嗣經陸陳氏卽陸沈氏赴上海縣控告被孫順和等攫去衣飾銀洋田單等情前日經蔣明府訊問據陸陳氏挈子掌生上堂供稱丈夫陸木金已於前年病故在日曾將田產售與洋人稍有積蓄在南巿洽興街開飯店雇用尹阿榮卽金榮爲夥詎有隣居孫順和覬覦財產屢來借貸我却之三月念四日孫忽糾同夫弟陸長牛等十餘人於黎明時打進店門蜂擁進內以捉姦爲名將銀洋首飾借票田單等一槪攫去並將我與尹阿榮二人捆綁用單被罩住頭面拾至馬頭下船關閉艙中行至潭子地方百般勒索當有該處地保等出爲理勸給洋釋放被平空陷姦勒詐心實不甘求恩究追等語明府詰尹阿榮供與陸陳氏略同並稱我向來睡在樓下從何有姦明府質之孫順和供稱向與陸陳氏爲隣因陸陳氏囑托蟻媒意圖改嫁並與尹阿榮拚識潛往南巿開設飯店我常以正言規戒伊因挾怨誣控况三月念四捉姦之事係伊夫弟陸長生所爲我不在塲此必該婦聽人唆訟求請澈究明府問頭圖地保周關寳稱陸陳氏家住小的圖分至前日在飯店捉姦之事係在南巿洽興街該處係十六鋪地甲所管故當時情形未曾深悉現聞有周某等唆訟等語明府謂此案如果孫順和等於念四黎明糾衆攫物抑或周某等串唆陸陳氏擾訟不難查訪明白着原差協同該地保查明據實稟復再行核辦 
[私造小洋]  
　　巡防局訪獲私造日本小洋之李永生解縣請訊李供稱向爲銀匠所造日本小洋係發與各銀樓做銀鈕扣實係六八折銀色求恩明察邑　謂私造假洋行用本屬可惡如果的係六八折銀色做鈕扣發賣與各銀樓情尙可原着將李押候飭差往各銀樓查明再究 
[風流孽障]  
　　小東門外直街東興西興兩粥店係南京人蔣東陽所開家中雖有老　及婦某氏而蔣操持兩店辛苦異常不能兼顧家事其妻遂與前開東園煙舘之股東施鴻義有染殢雨尤雲盟心嚙臂久已視蔣如陌路矣施本無賴隨與該氏定計捲逃將衣服銀洋席捲而去及蔣到家不見其妻急開箱　僅剩女皮襖兩件裁剪零落不値一錢蔣旋探知該氏與施已至黃渡將到蘇城當卽跟蹤追至將該氏携回婦於前日傍晚乘人不備自縊於庭蔣本不欲經官嗣經房東得信報知捕房法捕頭飭法包探孫寳生於昨晨赴縣請驗而施鴻義聞該氏自縊之信亦卽取阿芙蓉膏和高粱酒吞服倒臥街衢經人報知小東閂捕房舁至仁濟醫院聞亦命在須臾俄而該氏之母及弟到塲勸和遂協同該處十鋪地甲投縣具請免騐夫以一念之差遂致覆水難收斷魂莫續婦之死固不足惜施之罪亦豈足數哉 
[訪拿拐販]  
　　法會審員翁太守訪聞有損販女孩情事隨函致十六鋪巡防局員轉飭勇丁將大東門外荷花池地方某筆店內之婦女陳范氏傳提到案幷將窩頓之陳董氏一併拘到轉解捕房一面飭法包探赴法租界天成昌弄內妓女李愛寳家將買女荷香及得主張褚氏傳到於昨晨　審據張褚氏供吳江縣人在愛寳處帮傭去年九月十四日有姊妹行陳姓婦人稱人家有女兒欲爲養媳勸我領養卽到八仙橋相近處看中講　洋一百元由其嬸母作主立契過割現在同住李家婚帖呈案翁太守閱竟詢之該女稱名富寳今年十三歲十歲時經生母賣與絲線店馮義成家得洋五十六元去年我出外倒便壼被筆店女兒將我拖進關閉內室至翌晨由其母雇車送我到八仙橋婦人處住半月光景卽賣我於張褚氏處年東由伊胡寫囑我認筆店婦爲嬸娘由其作主賣脫翁太守詰之筆店婦人陳范氏不作一語詢之八仙橋婦人據供名陳董氏太守見身契上載係陳王氏詰其母家究竟姓誰答稱實是董姓太守又詰其熊姓薛姓陳姓係何人據張褚氏稱均是媒人隨謂其跟來之周良　謂彼等均在天成昌烟舘卽喊來周去後太守詰其身價洋一百元何人收去據陳董氏答稱陳范氏用洋四十二元我用洋三十三元尙有洋二十五元乃係三個媒人用去翁太守着將陳范氏陳董氏及女富寳分別管押着張褚氏退去由今日於公堂訊斷 
[法界公堂瑣案]  
　　前報寍波婦人張徐氏控養媳被拐案內牽涉之老卜娘卽朱錢氏昨已投到極口稱寃太守命傳養媳李氏質對則稱由伊經手賣與錢安新家伊家實開臺基做白螞蟻等語又傳錢安新詰問一味游供朱錢氏因聞李氏供出隱情竟將李氏擊打翁太守大怒喝先掌頰二十下再四研詰仍不吐實　喝掌頰四十下旋據其子朱啓鳳投案力白其寃太守着將朱錢氏李氏錢安新分別管押朱啓鳳退去 
 
 

Page 4

 
 
再候覆訊○留香閣老虎壯前晚六點鐘時有五六人攅毆一人其人亦取茶盌還擲茶肆主將其痛毆倒地復行送捕管押昨晨投案請賠毁物太守着投公堂具訴○天和莊主徐錦章控莊夥王邦顯侵吞本銀一案內有唐三和肉莊欠銀一百餘兩唐三和到案後將洋繳清惟前次代唐到案之曹錫生由翁太守訪得甚屬多事因着唐三和將曹邀到於禮拜六到堂○婦人陳蔡氏呈銀票兩紙稱被開牛行之張阿玉姜小咸虧欠銀洋屢索不還我子欠牛客銀洋萬分受逼無可設法因吞服洋煙於昨晚斃命太守謂此案張阿玉姜小咸前經原告李福林控追於前另有洋人控欠於後現在押追爾旣亦是債主着補詞遞呈 
[招認屍棺]  
　　同仁輔元堂來信云五月十二日據念四保十併十一圖地保報在罨佛廟西亭子內有男屍一具年約五十外白髮無鬚身穿潮藍布夾馬褂藍布短衫螞蟻布褲白布搭膊小搭連二隻內有當票九張當經本堂殮埋該處圖塚如有屍屬來堂認領可也 
[山東登萊靑道憲方佑民觀察致上海絲業會館書]  
　　少欽仁兄大人閣下頃奉華翰備承藻師浣薇三復篆竹五中敬維蒲觴介福槐閣延釐引企吉暉定符臆頌弟承乏榷關又逢艾序毫無建樹祗益勞薪東省賑欵俾　廣爲勸捐隨時接濟感佩良深茲承託招商局晏輪船裝運燕台商局蒙陳敬亭兄交到申公砝銀四千兩計兩箱又痧藥正氣丸等藥計四大箱並上陳中丞一信容卽派員趕解進省仍赴撫轅交納使令郞子英兄早日接放以紓遠念專泐奉覆敬賀午禧祗請台安統希雅照不備[  愚弟方汝翼頓首五月初十日]  
[寄懐高昌寒食生]  
　　苔岑契合快同羣文雅風流兩屬君握手何遲分手易海天遙望悵停雲○送高陽愛花仙吏歲試歸家疉　高昌寒食生原韵婢無好句賦離羣願效當年九烈君寄語秋風須早到簪花射策步靑雲○寄懐小藍田主人愛月休貪坐　闌碧欄于外易生寒願卿無病無愁日常把平安寄我看○珙花舘主自津門屢以詩來寄此答之衍波十幅寄江南多少情鹽筆底涵慰我一言三致意盈虛消長靜中參○送廖別駕之杭三疉原韵西湖泛櫂鏡平波管取奚囊好句多一事勞君移屐訪蘇娘舊墓近如何○吳興旅舘抱疴新瘥索鏡未得占此誌之兼旬病起怯春風滔瘦應憐貌不同貧士效顰作貧女一甌淸水當靑銅○吳興旅舘春暮感懐四疉廖別駕原韵流水韶華感逝波登樓王粲積愁多關情惟有枝頭鳥着意聲聲喚奈何○閨思針線慵拈懶欲眠妬他雙燕逗簾前小鬟未識儂心意戯撲飛花貼翠鈿 
[  小藍田侍者錄稿]  
[蘇省撫轅抄]  
　　初十日候補通判崔仲爲稟知奉委解甘餉赴滬直州判宋韻初稟知辭奉糧道憲委赴豈新等縣催提漕項差縣丞吳鍾杰稟知奉季接辦閶胥門外二叚夏防巡查差從九孫正愷稟知奉糧道憲委赴華婁兩縣催提漕項差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[甲申重午七十七老人贅翁哭蔡生日暉二十字以誌不忘]  
三載列門墻鑽研學弁强緣何從屈子揮淚感他鄉 
[弔同門友蔡君日輝七絶二首]  
相見緣慳恨已遲今春識君於中西書院　郞雅度羡丰姿君性磊落頗有儒雅風何堪　酒纔傾罷續命偏難乞五絲君遭水厄於午日午刻○無端游泳赴湘流悵問年華十七秋此去應增離索感一行綠水獨勾留乍湖丁國昌雨靑甫草 
[還鄉雜詠錄請霧裏看花客高昌寒食生曁諸大吟壇同政]  
甲申暮春回里展墓重游湖上漫成一律世年不作故鄉游舊夢重尋動客愁笑我何堪拋井里慰人無恙認松揪湖光山色仍前度滄海桑田閱幾周回首重瀛驚浪迹那堪身世等浮漚客　　從泰西歴游各國歸來○仲兄遺櫬坿塟臯亭　半祖塋之次今春始將嫂氏之柩遠自海陵遷回合並其侍姬附焉禮成哭奠一律報國曾昭一十丹傳家偏少膝前歡兄於咸豐癸丑殉節上海縣署任無子九原團聚魂纔慰十載蹉跎淚暗彈手足今生心事了鬢毛如此客懐駿濁醪奠罷傕歸棹猶自頻頻掉首看○登吳山山色鬱靑蒼登臨正夕陽胸中消磈磊眼底感滄桑　　如孤客明明是故鄉睠言認歸路淸磬一聲長○半山謁神祠神爲南宋湖州倪司戶之女以避亂故歿於此山後以英靈不昧撒沙助陣戰退金兵敕封祠祀至今子姓守祠猶存十三戶焉　亭山半矗神洞拾級登臨力不支差喜江山呈眼底頓教心曠更神移靈爽昭昭七百年至今子姓尙綿延名山不着僧加迹一變吾鄉梵咒天參天古木劇淸幽石上泉聲汨汨流爲禮慈雲先盥手願邀靈貺護松○爲繼室石宜人營葬畢契奠二絶句死別何堪已十年漸無佳况慰重泉爲謀窀穸依先隴了却今生一世緣忍淚臨風奠一巵魂歸莫漫嘆無兒年年開到桃花日正是扁舟展墓時臯亭山下桃花最盛○湖上訪退省菴於三潭印月之旁時値雪琴宮保奉命督師粵海率成二律敬題壁上功成身退樂徜徉爲愛湖山厭故鄉一代奇勛追叔子千秋高躅繼蘄王勾留暢領林泉趣出處能增史册光祗有三潭舊明月知公心事繫朝堂一年一度逞遨游絶好風光眼底收自昔心期拚馬革而今蹤跡樂莬　東山終爲蒼生起西子堪消白首愁摳謁私衷偏未遂將星明處認旄頭○藕　居舊址之測新築三雅園茶舍雨中品茗獨坐出郭不數武豁然覩明湖開軒便止足　屐欣爭趨我來春甫去鶯老蒓亦粗一甌啜新茗入口如醍醐頃刻萬念息淸風生徐徐風止雨忽至滿湖如佻珠山容斬不睹烟水空糢糊微聞打槳聲歸舠輕於鳬此際此時景仿佛朱家圖憶我在往歲　游極海　訪勝至瑞士湖山亦堪娛登臨逢急雨衣决都沾濡昨今一比擬風景偏無殊相距　萬里魂夢驚胡廬當作達人達毋效愚公愚人生能有幾足跡徧寰區若以游福論蒼蒼不負吾○兪樓樓爲兪曲園太史別墅貫耳聲名噪故鄉巍然羣仰魯靈光一樓足占湖山勝千載從知姓字香到此能消才子氣無時不覩美人妝登臨想見文心曲曲曲欄于曲曲廊○悟紅生折柬招同賢史味因主人飮于錢塘江上錢氏畵舫卽席漫成　藍輿　郭鳥爭飛一到江干衆舫圍纎手推蓬笑當戶果然賓至竟如歸隔江山色列參差個個凝妝學畵眉我爲評花先洗眼就中三鳳最多姿謂大肅鳳小肅鳳土金鳳美人生小水爲家忘却飄零似柳花醉我不關數行酒消魂一曲是琵琶虎阜秦淮溯舊游一般風景在扁舟主人情重斜陽下此際柔暘分外柔○買舟出武林城還鄉匝月又離鄉柔櫓聲中易斷腸身爲飢驅心自逸風光好處便徜徉○嘉興道中烟雨一樓空想像許公三至有亭臺道旁有許公三至亭爲雪門太守築誌遺愛也五香雞味堪供嚼閒倚篷窓品綠醅○舟中憶小繡鳳卽寄悟紅生小小年華淡淡汝臨流照影水生香動人不待琵琶撥座上淸談已勝常繡罷鴛鴦繡合歡此情索解未應難最憐種嬌憨熊老老何堪子細看鳳泊鸞飄感夙因秋波轉處似含顰寄聲悟徹紅情客長作金鈴護此人○余家有遺櫬二淹滯海陵十稔餘矣今春味因主人力賛歸葬慨任載至武林一諾不移千里弗顧並出其生平考究靑鳥家言代爲區畫始終其事一月有餘似此高風求之古人中且不可多得况今人乎感德抒誠奉贈二律不足揄揚萬分之一也吾友味因子平生具熱腸千金徵季諾一笑托嵇仕性不知魚樂生平不韋魚族心眞似鳥翔待人猶待己方寸泯炎涼濁世勵淸操斯人邁等曹術參靑鳥細形比曰駒勞能作窮途達堪稱盖代豪皋亭山百仞那及此情高[  倉山舊主待定稿]  
[高郵丁鏡齋續收江洲賑欵淸單]  
談四房一千文躍裡堂姜二元無名氏三千二百文李宅四百文高宅二百文沈宅張國五王介之金桂五楊宅五戶各一百文趙鴻增二百文鼎源五百文裕泰三百文余鴻裕豐槽坊二戶各二百文萬通仁泰源泰三戶各一百文張學五百文陸佐陸蔭姜泲生三戶各五百文楊品宣三百文陸鎭卿孫允卿吳瑞三三戶各二百文力不足者二百文貽厚堂七百文四君子四百文均行彙寄揚州公所助賑合併聲明 
[上海拋球場後街楊泰記衖辦理直賑捐輸駐滬總局第二十八次收欵]  
江西署南昌府顏小夏太守解到規銀七百零七兩六錢四分五厘又浙江寗波府宗太守解到慈谿縣尹捐洋七十二元○奉化縣恩捐洋六十元○鎭海縣江捐洋一百二十元並經募若耶馬柳　朱各六元江亮記四元樹德李三元百花莊許施酉記無名氏高陽郡不書名胡益茂公記萬通湧正和恊聚瑞鮮恆豐茂源興泰財享杰茂來翁順長祥昌復興泰公盛聽濤軒實謨閣三瑞堂立本軒勤補軒理學堂緝熙堂近林居瑞鳳堂徐三槐堂務本堂頴川陳劉與方不書名存善堂種德軒不書名尹與郝光裕堂嚴附記三十一戶各二元共計洋二百零一元又代收寗波府宗太守奉升任廣東運台瑞部轉解交津海關道順直賑欵寗属　海縣募洋一百二十元又紹興府属共募洋一千三百八十四元○以上收規銀七百零七兩六錢四分五厘共英洋一千九百三十七元除轉解津海關道洋一千五百零四元淨收洋三百三十三元查江西巳屬第二批解欵仰見顏太守仰承潘中丞劉方伯救災恤鄰之至意廣賜籌勸不遺餘力惟北直賑務尙湏秋收告竣而江浙捐冊已經收回十分之七從此來源槪可想見所望顏太守力與維持將巳經解到者迅賜檢同捐冊源源解濟其未經解到者仍請不時代催禱切　切 
[上海拋球塲後街楊泰記衖辦理直賑捐輸駐滬總局第二十九次收欵]  
浙江德方伯又由釐捐局解到直賑英洋一千元又前署杭州府林紹雲太守經募唐澹吾魏汝弼梁恭辰吳殿臣觀察各二十元候補知府周太守十二元又童王于三太守各十元候補總捕府莊候補縣莊各四元候補分府貢候補縣巢府經廳楊縣主簿潘各二元共計洋一百三十八元○杭州府吳太守解到富陽縣華洋二十元並經募錢席王定三洋十元東門一莊南門二莊西門三莊三戶各八元姚目樵儀鳳一莊慶善十三庄三戶各四元駱昆山駱芹記各二元何雲泉馬君揚湯吉菴徐衞成陸醉香各一元二角華少記一元共計洋七十七元○東陽縣十元○永康縣趙念元並經募應業英胡雙全胡新捐胡亨常胡斯產各四元應希范應慕范應翼乾應翼坤各三元胡大成胡貞五胡卿常胡畫常胡元利各二元共計洋六十二元○寗紹台道馬觀察捐洋五十元鄞縣　五十元共計洋一百元○胡衖甫鹽尹經募浙江總辦江干釐局于捐洋五十元留餘堂張病愈還愿並江干分局各四元無名氏存心堂各一元共計洋六十元○浙江高與卿明府經募長元吳公堂洋二十元求旡悔齋十五元温蔣兩戶合十五元上南公堂十二元江震公堂太鎭公堂各六元陳裕崑四元繫圜主人三元潘桐生潘仲溪張嘉園各二元潘佑之　仰泉盧亷風張丹卿張海黎陽氏盧卜松盧選靑葉小珊潘英庭陸蓮叔李綬卿李蓬山各一元共計洋一百元○葉成忠捐洋五十元○寗波府宗太守解到象山縣　經墓洋二十元又代收寗波府宗太守奉寗紹台道馬觀察解交津關道順直賑款共洋一千零二十元○以上共收英洋二千六百卅七元除轉解津海關道洋一千零二十元净收英洋一千六百十七元仰見　省　藩憲於直隷賑務有加無已而各當軸亦承流宣化廣賜籌劃　獲源源解濟感佩奚如惟敝局業將截數昨已登報而浙省尙有台處兩府捐册未曾交回仍請杭府函催外還望台處兩太尊並各邑尊力全大局如巳勸有成數卽請檢同捐册仍解由杭府轉寄倘以地方瘠苦無從籌辦亦請將捐册寄還俾得銷號盼切禱切再敝局又于四月念二念七五月初九日由百川通日昇昌票號匯解津海關道並天津籌賑局共庫足銀六千零四兩六錢七分八厘合併登明 
[上海北巿盆湯弄絲業會舘主施少欽經收順直山東江浙等處賑捐五月初七八九日第二百九十九三百三百一次淸單]  
虞山愛日子母病漸痊完愿由常熟兪寄全盛 
局來本洋十元梅史氏了舊愿十元沈宏　節移宴客柯儀由南巿榮茂號來十元廿一姓各完心愿由龎耀夫兄來十元足對開一元江右荆豐錢號節移端節酒資由太古晋局來六元南沙知槐子正氣丸資由蘇全盛局來六元無名氏由永泰號來四元何邱氏完愿三元黃　氏免藥資求病愈由天津新載生行寄全泰盛局來二元何宅求平安二元求平安氏由祥盛公來二元顧慈親長榮子求諸事遂意二元奉賢胡心培爲兒患病許愿卽痊二元花中君子求保父母平安月捐二元范恕之二元以上二戶由浙紹曹娥釐局來許鳳山一元甫城王秉璋藥丸資一元錢二百二十文○第一百十日出售助賑彩票黃不記七百六十一號一張計洋二元以上初七日○平湖膝癭山人病危許賑立安酬愿十元洞庭十三口省味求安四元平安如意氏四元靑浦源康典節移端節酒資四元求嚴病速愈子三元浙慈晬然軒主人求母病愈二元吳魏氏由恆益祥布號來二元洞庭南　氏求全家病愈二元介愈生省藥資求病愈由松江全盛局來二元浙紹無名氏二元休寧怡樂居程由張堰益泰典來二元留溪益志堂二元洞庭榮陽氏求合家平安一元石惠山求路平順錢五百六十文孫伯涵求祖先冥福二百四十文○自愛生銅洋二元由白茹致大局來歸併鎔化○御醫孟河馬培之先生代募捐冊由洪文卿學院轉募尤鼎記無名氏無名氏三戶各三十元陳卓記十五元仁壽堂紅豆書屋無名氏無名氏四戶各十元春怡軒五元徐韻記二元○大通沈君退庵代募捐册楊世白堂藥丸資湘平銀五十兩○九江同源和茶棧李君耐三代募捐册桐陰書屋藥丸資一元二角無名氏一千三百文合共來洋二元四開二元八開一元○湖北江夏縣署楊君輔臣代募捐謝高樸堂樹滋堂二戶各它平銀十兩楊雲山它平銀四兩○江孚輪船帳房募册婁水欲濟訪正氣丸資卅六元渤海省愆子四元○海晏輪船陸君雨生代募捐册潤德堂十二元○靑溪寓客助字畵白紙扇面十頁歸併助賑彩票册○第一百十一日出　助賑彩票靑溪寓客七百六十二號一張計洋二元○大通沈君退庵代售助賑彩票册一千三百一號至一千三百五十號共五十張計洋一百元以上初八日○京師初辦救命捐同人提助京平足紋五百兩由連君　肅吳君芷林經匯源豐潤票號交到合收規銀五百十兩慈谿元力子五十元洞庭隱名氏求椿萱康健助藥丸資二十四元慈谿迎碧軒主人爲妻病愈完愿洋十元恊記洋十元安徽無名氏求母病愈洋五元陳少溪爲媳婦難產黿神前許愿立下均安四元楊潤保由鎭江洋藥局來四元覺前子病愈續助完愿三元無名氏一元河東氏一元○吳門無名氏銅洋四元歸併鎔化○海鹽徐古春先生醫封全助一爲池州礦務局總辦楊君請三次一爲章海秋直刺請二次共一元足對開二元○九江道署洪君受祺洪君受禧代寡捐　洗心滌慮室知不足齋　淸堂江湖游人四戶各一元恆足堂錢六千文同祿堂三千文善寳堂九餘堂豐裕堂西銘堂四戶各二千文古稀老人馨遠堂懐德堂惟德堂四戶各一千文○第一百十二日出售助賑彩票震大號七百六十三六十四號二張開平礦務局節端陽分胙資七百六十五至七百七十四號十張曯得彩仍盡助周記七百七十五號一張共售十三張計洋二十六元以上初九日 
 
