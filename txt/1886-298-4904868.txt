# 1886 - 298 - 4904868

 

Page 1

 
 
[九十三號畫報出售] [  點石齋主人啓]  
海防營勇遣散後各省盜衆層見疊出居民幾不能安枕今更犯及衙署如浙省之於潜縣署凌辱縣官刼奪財帛載在日報殊該聽聞所望各省　飭捕務俾莠民莫可潛踪則幸甚報首仍列告白一纸後附淞隠漫録國説一則准於初六日出售此布 
[新出石印國朝元魁墨萃告白] [  點石齋主人啓]  
國朝開科以來一百有奇每届鄉會墨出名人輙選一集以餉後學誠嘉惠也更有專登元作細元墨正宗元文合璧等是顧未有統國初迄今疊成大部者本齋爰竭搜採之力閲數年收得歷科元魁文數千首並延名才擇其尤雅都爲一編顏曰國朝元魁墨萃洵藝林之鉅製極文苑之大觀有志鄉會試者允當奉是集爲鴛鍼爲鴻寳卽已掇巍科而取是書披覽凡歷科之命題衡文亦可瞭如指掌其文約二千二百首分訂十二囂外加錦套紙張印訂本齋各極精雅無待贅述準年内出書每部價洋三元正景星慶雲無不爭先快覩惟工本匪淺所印無多尙希諸君子早　　盼勿讓捷足者先得焉至一切詳細載卷首例言兹不覼縷售處在南北申昌號及各埠申昌如欲躉售向本帳房面議可也 
[石印四書襯] [  點石齋主人代啓]  
　　制藝以四子書命題求其理明辭逹惟四書襯爲最然燭理旣明苟無佳句不能令閲者動目駢題聯球爰亟登焉詩學之要在格調韵語奉舘詩　程式又增分類詩腋句新律諧彚成一編亦足供操觚者之一助云每部洋六角寄售上洋各書坊如欲躉買問西晝錦里暢懐書屋面議爲盻 
[石印增選泮林擷秀出售] [  點石齋主人啓]  
邇來石印大小題文皆取備題未有節選以供揣摩者兹蘭言室主人托印增選泮林擷秀自小講講下提比中後以至短比段落博觀約取無椿不備誠善本也至於校讐詳細楷法精工猶其餘事卽日出書每部二本價洋五角分寄各書坊如躉售請至本齋帳房面議 
[新出石印藝林拱璧出售] [  點石齋主人啓]  
藝林拱璧一書吐棄一切生面别開係武林吳君少琴所集選集中意作居多而家藏名稿亦採取二三理法一准乎清異風氣必宗諸時尙得文五今餘首萹之尾備列評語俾文之妙處易於尋繹後附分韵試帖詩四千餘首亦皆眉様入時者校對不厭精詳字跡亦極匀整至於開印之時機器　　火力故墨色黑而匀更無燕瘦環肥之消現已竣工每部分訂十二本九月初十出書價洋五元五角法馬路南申昌書坊與外埠申昌發售皆可誠殿如躉買祈至新北門外天主堂街大順行及還讀樓面議可也 
[愼刑説]  
　　國家設官分職苟膺民社無不操生殺之權雖展轉申詳由府而道而臬經督撫以逹於刑部層層勘駁矜愼十分而州縣爲親民之官凡定爰書大率以初供爲準其爲失出歟往往託於救生不救死之説自以爲愷悌慈祥迥非草菅人命者所可比恐無以伸死者之冤耳若誤爲失入則生命攸關據三尺之科條選一心之判决不特執朝廷大法揆　造物好生之隠得無寤寐難安乎昨閲朝鮮郵報咸鏡道之通化縣獲劇盜十人立時正法該聯　　　賞未幾發狂易病自缢而亡夫朝鮮爲中國屏藩例諸春秋時不過一附庸之國其刑章法律或亦道其所道本不施與中國相同然人之　生未嘗遽異十人果爲劇盜則罪皆應得雖駢誅不爲過非若漢之屠伯專以武健嚴酷爲能該令之發狂特會逢其遽於殺盜無關也使其有意邀功誣良爲盜但顧陞遷官職且以博幹練名此十人并命同時乃死於官非死於法宜乎崇階特晉而隂譴難逃卽果報之言儒者不道唯是人生作事偶有不合理處其於大庭廣衆不難强詞奪理且自詡爲　面無私而清夜自思終抱歉於戴皇天而履厚土於是疑心生暗鬼衾影間若有窺伺之揶榆之喃喃呐呐不覺舉平日隂私盡情傾吐旁觀者毛髮俱豎以爲猶有鬼神而不知禍福之悉由自召焉聞諸故老嘉慶時教匪蜂起諸大帥爬　剔抉首尾竟至八年事平後恐餘孽未除詔獲教匪一人卽不次陞撻江西某典史見聯署前有以祝由科治病者　隅黏一紙人手捧磁器懸空中妄希不次超遷視爲奇貨何居擒解縣中指爲妖人縣令審得實情知其慣走江湖作　口計遂薄責而縱之此人旣脱身不思遠避他方仍在縣署前售其小技某典史變羞成怒拘執而徑詳上憲上憲不蔡遽置祝由科於法復以　頇罪縣令竟劾罷代之者卽某典史將之任謁撫軍撫軍知其情誠之曰令誠以卓異陞然勿謂上天夢夢也盍愼諸及抵署行拜門禮伏地卽不起撫之則七竅流紅矣時先伯祖爲安仁令詳其顛末余幼時曾面命及之非讆言也然則情眞罪當法所不及宥倘必曲爲出脱轉自詡爲仁術仁心其用意不可謂不慈無如姑息養奸使宵小之徒幸逃國法藐視王章而一二爲所魚肉者覆盆之下冤不得伸凡此皆所謂失出其過雖亞於失入而以視雲司律例已不得其平况乎以是爲非以直爲曲或探知憲意姑借爲迎合上司或明知清議所不容特狃於一偏學曹阿瞞之甯我負人毋人負我遂至一發而不可復收或富貴熱中假無罪之頭顱博超遷之階级卒之下民易虐上天　欺縱不至顯伏冥誅第徴諸循環往復間未始非果報耳且生死之間固不容輕爲出入苟其人罪無可逭亦當執法無私不必謬託慈悲馴至於紀綱掃地昔江蘇某中丞每决一囚爲誦金剛經數百卷以資超拔而示寛仁後值小醜跳梁占踞一縣城圍攻經年不能破卒得罪以去亦可見君子務其大者遠者彼煦煦孑孑何爲哉方今江浙之交頗多伏莾致行旅相戒不敢宵征而白日青天猶敢以查艙爲名公然肆刼此等匪徒當明白曉諭許登時格殺勿論一面密飭水陸營弁晝夜梭巡不分畛域庶幾杜攘奪而靖閭閻若有鑒於通化縣近事任鼠輩之縱横慮其或有冤抑竟付之不見不聞焉是又懲羹而吹虀因噎而廢食皆非所以劑刑法之平也 
[本舘接奉電音]  
　　昨午接本舘在京訪事人來電有十月初四日上諭三道敬謹譯登○十月初四日奉旨張蔭桓補授太常寺少卿欽此同日奉上諭太常寺奏大理寺卿明桂因本年夏間忽患肝症調理失宜不能勉强唱贊可否開去差使等語明桂禮節尙嫺豈得因偶有疾病遽辭要差致開諉缷之漸所請開去贊引差使之處着不准行欽此同日奉上諭成孚奏黄河兩岸工程一律修築平穏一摺本年黄河南北兩岸險工迭出經成孚督飭在工人員設法搶護現在各工悉臻平穏普慶安瀾覽奏實深寅感着發去大藏香十枝交成孚虔詣河神廟恭代祀謝用答神庥其未竣各工仍着分飭該道廳等查看情形認眞防護毋稍疏懈餘着照所議辦理另片奏請將督防道員奬勵等語開歸陳許道鞠捷昌着賞加二品頂戴彰衛懷道裕昆仍着遇有應升之缺開列在先以示鼓勵該部知道欽此 
[電傳武鼎甲名次]  
　　本科武進士恭應殿試業經臚唱本舘昨接在京訪事人所發專電將狀元榜眼探花 
 
 

Page 2

 
 
傳臚姓名籍貫一一傳來合卽登報春官放榜曾傳吉語於文人秋日題名復報佳音於武士想遠近諸君子無不爭先快覩也所有題名全録一俟接到當卽照登狀元宋占魁山東昌邑人榜眼解兆鼎江蘇丹徒人探花何乃斌廣東香山人傳臚桂芬廣東駐防 
[憲示照録]  
　　兵部侍郎都察院右副都御史巡撫浙江等處提督軍務節制水陸各鎭兼管兩浙鹽政衛爲出示曉諭事案於光緒十二年三月間准總理各國事務衙門咨開保護教民載在條約現在中法已敦和好自應申明十年七月所奉諭旨通飭凡有教堂地方一體出示曉諭以期民教相安等因卽經通飭遵照在案誠恐輾轉行文致有遲誤尙未一律出示之處今本部院仰體朝廷德意合行明白曉諭爲此示仰士庶軍民人等知悉爾等須知各國教堂本係勸人爲善並不干預他事且從教之人亦係中國百姓理應各安本分不得互相猜忌致啓事端遇有詞訟案件應由地方官秉公訊辦但分曲直不分民教速爲斷結總期兩無相害各安其業庶不負朝廷懷柔遠人一視同仁之至意自示之後倘有不法棍徒無故滋擾妄生事端定卽嚴拿懲辦决不稍寛其各凛遵毋違特示 
[東甌試事]  
　　瞿大宗師于九月十六日初鼓時抵温當卽登岸由大街轉入五馬街直入考棚甫抵儀門卽出轎將閲卷諸幕友迎入續從之武巡捕及書差人等一一點進不準擅自出外如有點名遲到者立卽驅逐出署至每日公事僅派内外文武巡捕在儀門接送署内書差不得過川堂一步門斗書役不得踰頭門其挑水夫當小開門時身懸腰牌數十人魚貫而進不得與署中人交頭接耳違者枷示關防之嚴於此可見一斑矣○十八日考古學時有永嘉廪生陳某於交卷後復進號携取考具適學憲在廊巡視當被獲住責以有違功令罰使長跪該禀生再四懇求姑子釋放至十九日考生正場學憲於點名時卽將該廪生交永嘉學教官帶出查明聲覆旋經提調代爲懇求始得補入迨古學案出該廪生仍名列前茅人于此服學憲衡鑒之公○二十一日考瑞安泰順玉環三邑文童正場瑞安廪生許某禀稱幼童蔡某非特不能作文卽抄寫亦屬惡劣懇請扣考以杜鎗代等情學憲傳詢提調李太守太守謂該童文理尙清順况府試以來已隔數月再加努力想能蒸蒸日上學憲以爲該廪生索詐不遂是以覿面攻訐遂舉筆大書索詐不遂永不准挨認字様並罰令長跪唱保若該廪生者亦可謂自尋煩惱矣○二十三日考永嘉文童正塲廪生潘某因唱保延緩罰跪多時○瑞安廪生金鳴昌士林中以四大布衣稱之因見許某停廪永不挨認代爲具禀學轅禀内所叙情節洋洋灑灑有六千餘字之多並聲稱許某所指童生蔡某實屬不能作文可請提案面試如能作文則不但許某停禀卽廪生亦願斥革學憲閲竟將原禀送交提調訊究二十八日李太守將金傳案詰問多時然此案仍未斷結也○廿三傍晚永嘉文童凈場時獲住鎗手一名發交提　官研訊供稱金華人姓劉名可芹扒墻而進希冀代人作文適被同號之金姓識破許以代作首藝遂相隠匿今被獲住叩求格外施恩李太守因其人供詞狡展飭掌頰百下笞責百板始供稱曾代章黼及金鳴鈞兩童作文數篇皆由李某傳遞太守遂傳廪保交到該二童次日均荷校摥諭以示懲儆○提督學院示與考各生童知悉如有患病不完卷以及曳白交卷者均限於頭牌時交進如違枷號示衆廿五日考平陽題爲諸大夫皆曰可殺七句有考童林某於開號門時卽將曳白考卷送交學憲問其何以不作文該童答以童生高堂重慶不忍以此等傷時題目擅取功名是以願交白卷學憲問可能作詩答曰能學憲遂以忠孝節義四字命作詩四首該童不假思索頃刻而成學憲接閲之下批以忠孝可風四字是亦名塲之佳話也○提督學院示前日考試永嘉查獲槍犯據提調官審覆前來本院再三研詰業經吐實供認的名王定之係青田縣禀生本應照律懲辦姑念受贓未成從寛革去廪生免其充發仍隨棚枷號示衆仰該提調飭縣簽差遞解處州府騐收雇倩童生金鳴钧傳遞童生李夢魁照例均發烟瘴地方充軍姑從寛枷號三個月不準出考查例載槍冒入塲廪保訊無知情受賄等事認保斥革派保降爲附生如實係本童入塲在塲内舞弊認保派保不知情者方免其置議是雇槍入塲保結廪生無所辭咎金鳴钧之認保吳楨李夢魁之認保陳必昌雖據供並不知情仍着斥革派保吳德璋徐寳權應降爲附生姑從寛停廪永遠扣保以昭懲誠包攬之人照例發烟瘴地方充軍窩留之家不知情者照不應重律給罪倘有别情從重科斷贓銀已入計贓以枉法從重論仰提調官將案内應獲人犯嚴拿隔别審鞫照例辦理毋稍寛縱特示○府縣試取列前茅者皆平日知名之士據傳瑞安程步庭明府待士極優頭場卽各送紅綾一束二三四場或糕或粽至五塲酒席尤爲豐盛各紳士皆賦詩頌之刻值院試揭曉府縣試所取前十名無一人遺漏闔郡士子益頌李太守與各邑尊王尺衡才至公至當云○武舉耿姓等聯名呈稱凡遇步箭正場各童所遺箭枝向承差出資取贖往往有爭多論少互相口角等情兹擬援照鄉塲定例每箭五枝以制錢二百文懇請俯賜允准學憲批示武童考射步箭所遺箭枝豈空差役索錢放贖該武舉等旣稱援照鄉塲定章且俟下届歲試舉行可也 
[閙考案結]  
　　温州平陽縣閙考一案本報前已詳哉言之矣兹聞温州府李太守已將此案通詳各憲禀請澈底究懲瞿大宗師因於按臨温郡時大張告示明白曉諭云欽命翰林院侍講學士提督浙江全省學院加五級紀録二次瞿曉爲諭事照得士子讀書應試乃進身之始宜如何安分守法挾制罷考刑律綦嚴豈眞甘蹈法網伏讀雍正十二年上諭各省生童往往有因與地方有司爭競齟齬而相率罷考者或經教官勸諭或同城武弁排解然後寢息其事此風最爲惡劣士爲四民之首讀書明理尤當祗遵法令恪守憲章化私心之偏袪囂凌之習况國掌之設考試也原爲優待士子與以上進之階論秀書升遭逢令典凡爾生童等不知感戴國恩鼓舞奮勉而乃以私心之忿借罷考爲挾制官長之具何市井無賴至於此乎葢因庸懦之督撫學臣希圖省事草草完結不加嚴懲以致相習成風士氣一驕士品日流於下關係非淺各省生童等如果有地方官不公不法之凌辱十子卽赴該地方上司衙門控告秉公剖訴嗣後倘有不行控告而約邀罷考者卽將罷考之人停其考試若蠲邑合學俱罷亦卽全停考試天下人才衆多無須此浮薄乖張之輩仍伊等自甘暴棄外於教育生成卽檳棄亦何足憫惜如此定例亦整飭士習之一端着該部妥議通知欽此訓戒煌煌各宜儆懼前據温州府李守禀稱五月二十八日係示考平陽文童正塲之期乃於二十七日據永嘉縣典史陸炳禀稱二十六日有平陽童生楊銘勳等因考寓失竊向該典史勒賠贓洋傍晚兩次糾衆閧閙並拆毁門窗等物請飭委勘辦等情並據平陽學面禀該縣童生因考庽失竊赴永嘉捕署報竊與門丁口角被毆因赴永嘉縣控騐無傷衆童不甘有廪生黄慶澄曁衆童等將點名墨奪去聲稱罷考等語比卽懸牌開導並令該教官理諭還册應試乃該生童等竟執迷不悟二十八日平陽文童正塲遂至不能如期考試三十日乃招覆永樂兩縣文童二十九日亥刻正在出堂點名門尙未開而平陽考童又以伊等未考阻住永樂兩縣文童覆試並擂鼓呐喊拆毁栅栅闖進試院頭門平陽縣湯令先已聞信來郡遂同該教官齊出攔阻不住至黎明時永樂文童回寓而平陽考童始各退散此二十八三十兩日之倚衆閙考實在情形等因前來閲之不勝駭異推原禍始事屬細微與考試毫不相涉報竊追贓何至糾衆進署並折毁門窗等物縱使該典史家丁言詞不遜何至以士子與若輩互毆旣赴永嘉縣控騐無傷卽有衆童不甘儘可赴該管道轅控告乃並不出此輙敢糾衆混閙實屬胆大記爲目無法紀本院會同撫部院接據府禀本擬奏請嚴加懲辦姑念一時糊塗且人數過多未便竟興大獄惟其中倡首滋事之人仍恪遵功令卽予扣考以照炯戒而挽澆風查此案倡首閙考多則不過十數人不難按名指出扣考其餘牽制附和者均予寛究倘若互相容隠不行按名指出是以十數人累及闔邑數百人不能應試諒爾等必不若是之愚也除將報竊勒賠之童生楊銘勳扣考奪册之廪生黄慶澄黜革典史家丁王貴發交提調審訊實在情形另行懲辦外爲此示仰提調官轉諭該學教官傳飭廪保將倡首閙考十數人按名指出並責成各廪保限三日内聲覆倘 
 
 

Page 3

 
 
有違誤决不姑寛各宜懔遵毋貽後悔切切特示此示一出各紳士以爲此案前經了結府中早已懸牌收考何以事隔數月倐又舊案翻新總由平陽學訓導吳廣文據情禀揭以致死灰復燃遂於九月十七日學憲放告時聯名具呈環請照常收考旋經學憲批示云温郡紳士孫貽讓等呈批此案前據孫紳貽讓等聯名禀訴已發交提調查明詳覆矣兹復據該紳等公禀各情殊多失實不可不明白曉示據稱此案業經該府懸牌收考已爲暫結迄今數月忽又重興斯獄者實始於平陽學訓導吳承志之禀揭等語查該府禀平陽生童罷考一案於八月初一日到院本院與撫部院前後批飭該府澈究詳辦何以謂因吳訓導禀揭重興斯獄典史雖微亦朝廷命吏竟敢毁其公署該府奉功令考試竟敢奪去名册不惟倡率罷考並阻别縣應試國家之所以整齊天下者紀綱也該生等目無法紀至於如此試思督撫學政可以置之不問乎該生等謂吳訓導首發難端置清議於不顧實在快私嫌而不在於了公案此案旣經飭查未據詳結虚實輕重本院自有權衡卽使該訓導羅織正人藉快夙怨本院豈旣聞見何能任其譸張此等風影無據之談該紳等無容過慮該生等又謂此案起於門丁之毆辱成於陸捕之縱容周令之嚇抑與平陽學官之壅蔽而於童生之罷考廪生之奪册則不置一辭若爲該生童怙過甚堅者假如家有子弟在外生事爲父兄者悍然不以爲非徒欲諉咎於人平心論心果允當乎總之此案是非曲直本院明查暗訪早已洞然並不僅以府縣教官之言爲憑也案情决裂旣已至此若執法嚴辦夫復何辭所以不行嚴辦者原欲保全士類甚具苦心乃該紳等猶目爲重興大獄亦何不諒之甚耶該紳等旣一再爲之伸理果欲顧全桑梓速了公案仰卽遵照本院前次示諭赶緊將倡首滋事之生童按名指出以憑扣考如此辦理旣不以寛縱失朝廷之德亦不以株連累無辜之衆是鄧地方之幸抑亦使者所深望也各紳士接奉憲批遂同平陽學廪生楊鏡清前往各處詳加查詢除楊銘勳陳鳳書胡維垣三名有案可稽外復奎出在塲滋閙之童生方煊光陳和鏘顏德馨殷汝芳管振聲周烈光及武生李葉英等數名當卽禀請太守轉詳學憲按名扣考惟其中周已病故殷管府試並未入塲學憲疑有隠飾等情復批飭楊鏡清確實查明聲覆以憑核辦至該生之子生員楊慕侃因案牽涉扣考可否懇請補考等情查該生之子旣未同往報竊旋聞滋閙前往解勸被毆其情不無可疑旣已扣考仍不准補嗣由楊等查明詳細覆稱周烈光實係滋閙在前病故在後餘皆委實在塲滋事並無隠飾等情學憲見該生等再四呈求悔過之心尙出誠摯當卽俯允惟楊銘勳陳鳳書胡維垣方煊光陳和鏘　　馨殷汝芳管振聲武生李葉英等數名槪行扣考并令下届不得以原名應試楊鏡清等當衆童滋閙之時並不出爲約朿亦屬咎有應得除楊鏡清已自禀請革奪廪生黄慶澄業經批革外其餘朱鴻宸洪兆鰲諸葛鈞繆文瀾等均着停廪半年平陽學訓導吳承志當衆童聚閧時並未傳集各廪保出爲管束亦屬咎無可辭着記大過一次容俟詳商撫部憲飭府註銷可也 
[憲示照登]  
　　欽加二品銜江南分巡蘇松太兵備道兼管水利驛鹽事務加一級紀録十次龔爲剴切曉諭事照得天主耶穌各教堂自中外通商奉文開禁至今垂數十年其人賃屋受廛往來傳教按照約章祗以勸人爲善爲本絶不干與民事卽在教民人但非作奸犯科亦不在查禁之列凡我中國紳商士庶各安各業無詐無虞共在朝廷涵育之中卽不得自啓猜嫌預分畛域乃近來尙有民教不和因而滋事之案初不過邂逅微嫌口角細故以牽涉教堂愚民成見在胸一二喜事之徒爲之推波助瀾變本加厲地方土匪游氓又復乘間漁利附和其間迨　案旣成不可收拾若輩輾轉置身事外官吏奉文查辦不得不根究首先肇釁之人輕則拘撲公庭重則禍連家産而枝牽蔓引輾轉被害者更不知凡幾言念及此良可痛心近奉憲文欽遵光緒十年七月初七日諭旨各省教堂隨時保護毋使滋生事端除已轉飭各屬遵照辦理外合亟中明剴切示諭爲此示仰道屬軍民人等知悉爾等須知教堂教士同居鄉井之間本有主客之誼平時固當禮讓爲先設或遇事參商各執一是祇能呈請地方官秉公審斷曲直自有權衡愼毋逞憤一時甘罹法網本道從事海疆二十餘載歴辦洋務深悉中外民教情形不憚煩言諄諄剖示不獨爲保獲教堂計實爲爾等身家利害計其各父詔兄勉化忿息爭永鑒前事免貽後悔本道有厚望焉切切特示 
[瑣事二則]  
　　前日有鄉人某甲以姊在外淫蕩約人來滬尋見扭至英租界老閘碼頭將下船載回其姊不受範圍吵閙由捕一併拘至捕房○前日下午英租界石路中市洪裕盛烟舘内之堂悺某甲向馬夫某乙索欠爭執乙卽用武又有堂倌某丙解勸被乙持凳擲傷頭顱卽報印捕將乙拘拿此二事均當送公堂訊理也 
[上海縣署瑣案]  
　　本邑廿四保四十八圖人馬德德孀媳丁氏飲冰茹蘗已閲多年近有族中無賴海全云舟二人勒令再醮以冀私肥氏誓死不從前晚海全等糾人擁至氏家百般吵閙並誣以暗昧之事氏姑某氏聞聲喝止竟被毆傷昨經德德舁赴縣中籲請騐傷提究莫免尊飭呈節略候核○無錫人沈氏向開缸甏鋪近控鋪夥張順昌盗賣客貨莫邑尊於前日提集訊供該氏伸訴前因張稱小的並未盜賣鋪中貨物有帳司稽此次涉訟公庭實因别事不敢向大老爺陳明邑尊轉詰該氏堅執如前邑尊以兩造供語紛歧擬難定斷着該氏交到司帳人都阿五再行訊判昨日該氏將都交案候訊矣○孫阿四控稱妻室王氏於九月十三日失去各處找尋查無蹤跡叩求查提訊究莫邑尊以其情節支順駁斥不准 
[研訊縀商]  
　　縀商某甲裝縀出口匿不報捐經貨捐局察出將人貨一并扣留禀道候示龔仰蘧觀察札飭上海縣於昨日四下鐘時赴道轅會訊所有讞語明日録登 
[同仁醫院來信]  
　　前月二十日閲貴報有同仁醫院董事商諸法總領事轉向工部局董議抽東洋車每輛按月加捐錢三十文一則閲報之下殊深駭異因思敝醫院每年經費承蒙中外官紳商富捐助足以濟用捐東洋車一層不但並無其事抑且並無此意乃輾轉探訪據聞會審公堂曾信致法工部局商抽東洋車每月每輛加捐錢三十文以助棲流公所經費爲特聲明而昭核實謹啓 
先伯三歳爲乳嫗奪雞毛帚一哭即殤先祖省齋公惟歸咎於已越三稔先人上書下巢公生洎先祖逝世炳藜已九歳矣先祖父母曁二老覼述迄今猶能記憶第湮没不彰不足以爲斯世勸承山隂任伯年先生賜繪追維祖德圖殁存均感離形得似悽愴生焉賦呈霧裏看 
[花客海上忘機客吟壇郢政]  
　　抛來玩物尋常事驚訝捐軀在片時悟得人生多變幻要知祖德總留詒歳逾五秩猶堪待數限三齡不必疑轉盼嚴君欣侍奉重闈仁厚倍追維霅溪趙炳藜謹誌於青藜閣 
[擬古二首送周蓮墅研兄之廣東]  
　　游子將遠行携手上河梁浮雲薄暮起鬱鬱滿江鄉秋風一何急秋雨催新涼長途風雨裏飢寒愼所將南邦多窈窕莫漫恣平章男兒四方志萬里任翺翔何爲在歧路相視涙沾裳離家遠行役去去數千里去途日以遠相思日以起途遠奮書稀思起何時已懷金而撫劍爭先從此始丈夫抱利器安能久居此懷中明月珠臨歧贈我子聚散天上雲來去不頭水越鳥巢南枝眷言顧桑梓君子愼厥修行矣勉佳士○郁平翰寫墨梅甚佳詩以乞之洒落丰標世莫倫茅檐紙帳寫芳春添來濃淡毫間墨襯出横斜雪後神萼緑仙人同小謪孤山處士是前身歳寒倘許偕三友乞取雙縑點染新○沈介侯爲余畵細石竹紈扇一柄因報一律課餘清暇寫幽叢神在淇園烟雨中與我疏狂堪作伴似君瀟灑本相同心於虚後逢眞契胸有成時奪化工一柄齊紈珍合璧不妨到處奉仁風鐵沙奏緑主人志雲唐斯盛未是稿 
 
 

Page 4

 
 
[江督轅門抄]  
　　九月二十日巡檢任慶芳缷署睢寗縣典史事回禀到○廿一日特派南洋大臣差遣候選府蔡鈞香港來○廿二日巡檢趙錫恩起服回省藩轅牌示海州吏目陳召猷因案撤任遺缺查爲巡檢張子鏞署理○廿三日督憲曾宫保昨晚旋轅○廿四日邢毓馨禀知縣陳世求丁父憂歸○廿五日禹志漣謝委城内保甲總局差○廿六日縣丞翁延年禀謝過知縣班並禀謝咨文赴都辭調補江隂縣許之軫缷署泰州事回 
[浙省撫轅抄]  
　　九月廿五日候補府李審言禀知厘捐局委辦江干厘局禀見叩謝同知吳軾禀知厘捐局委青陽匯釐卡差禀見叩謝卽奉唐懌榕禀知藩司委解第一批户部備用銀兩差叩見許國瑞禀知豁免局委東陽永康催存庫銀兩差禀見叩辭禀見候補府經歴馮天瑞禀銷金華府額外分府差禀見○廿六日徐懋簡禀知豁免局委赴嘉馮秀水公幹卽辭 
[蘇省撫轅抄]  
　　九月廿九日六品頂戴分發江蘇新班先補用巡檢丁世盛山東人禀到○十月初一日首府魁禀知本日開辦海運省局直隸州吳葆俊銷蘇城厘局差候補同知孫詒紳禀知本日到蘇城厘局差候補縣祁德昌禀謝請補丹徒縣缺薛觀服闋回省從九陳錫蕃銷閶胥門外抽查户口差葉洵銷盤胥厘卡差江圖笙禀知本日到盤胥曁卡差王紹燕禀知奉委豐備義倉徴租卽日到差王鎔禀知本日到閶胥門外抽查保甲差從九趙景祐禀知奉委婁門水關盤查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[丙戌重九初至廣富林覩察陳忠裕夏忠節二公祠並謁忠裕墓追和汪厈青使君諱祖綬原韵]  
　　憑弔忠魂第一年那堪嗚咽聽流泉捐生直抗夷齊節疊韵須尋李杜篇蘆荻寒凝竹港忠裕遺軀於毛竹港蘆中得之泖峯凄　菊花天馨香薦罷昻頭望澹澹斜陽古墓鎭○再賦五律兩章追和熊純叔明經書其英原韵信史傳雙節英聲振兩間天心期佑國脉通虚孱肝膽南朝士精神北固山千秋忠義傳興起匹夫頑一入祠堂裏重陽節更寒撫松墳已古諫草子猶完紳士秋嘗扇碑亭夕照殘迎神神不見搔自荻廬灘雲間知希居士非草 
[上海北市絲業會舘核奬籌賑公所施少欽經收山順直賑捐九月十七八九二十日第一千一百四十一二三四次清單]  
　　松江同壽康藥鋪爲西鄰失真得保平安本許神戲將資移助洋十二元由悦泰藥行交來沈春生求子病速愈十二元　吉水爲隔鄰失愼幸獲神佑無恙還愿酬神十元恆森源號爲鄰居失愼蒙諸親友邦助理欲伸謝恐有不週節欵移助代爲造福十元祁門謝筠亭書閏移助六元毘陵張堯芝求病卽愈五元河間氏五元隠名氏求足疾速愈由長沙寳成號寄森昌局來四元方門吕氏求病速愈由蘇州福春茶行寄寳順局來四元奚俞氏所積辛工資移助由福建桃源運總局寄乾昌局來四元俞菊泉求室人病速愈由松江恊源局來四元吳繼溶求妻痢疾速愈元不書名一元竹居一元療病人一元不署名由海鹽全盛局來一元同春德半元崧厦無力人二角○沈吳氏求病速愈銀二錢五分沈啓亷求病速愈虚對開一元二户由州順成局來○廣仁泰洋二元無名氏二元二户鎭江銓昌局來洋四元○顧康福將係女曾華度關佛事移助洋四元又積中秋香斗資移助一元二户由常熟永義昶局來洋五元以上十七日○方昭麟求病速愈由蘇州通順局來洋十元漕平銀十五兩批見九八規元十五兩六錢八分三厘吳越心餘力薄人求父目疾速愈由吉安全泰盛局來銀七兩二錢養源書屋由海昌恊源局來洋五十元天水氏求子女平安由鎭江福興潤局來十元朱士煥爲嚴親壽辰將酒筵資移助寓之罘苕溪徐寄託泰亭源來十元吳縣金印鼎求逐志願由蘇州全盛局來三元學圃氏求妻病速愈二元義大爲隔隣失真蒙諸親友照顧幸獲平安理應酬謝尤恐不周移資濟賑代諸公造福二元陳招弟因病稍瘥還祈　根由杭州老福潤局來一元陳菊生求病速愈一元○莊俊甫募愼恩堂洋九十元勤補堂莊三元畢庚之錢六百文林阿才徐興全二户各三百文俞正德李阿寳二户各二百文郭元泉畢長生傳永元胡意才卓阿二袁阿南六户各一百又共十三由常州保婴局寄全盛局來洋九十五元○高郵丁鏡齋第廿七次募朱春生洋三元許步衡一元趙元楨王畹軒合一元無名氏普手錢二十楊佩林五百文共五户由福興潤局來洋七元錢三百四十文以上十八日○無名氏求病速愈由益昌　號洋廿元衍慶堂二十元浙紹山隂胡光第爲先母五旬冥壽懺資移助由寗波柯橋寄廣大局來二十元張伯馨十元胡姓由江永船來十元新延齡主人爲隔鄰失愼幸獲平安十元馬文備募由蘇州恊源局來十元陳福疇以亡室三週年誦經資移助由湖北撫署全泰盛局來十元鎭海陳樑德保平安由仁濟堂來五元仁裕病愈完愿五元通州朱伯庸四元苕水知一子由蘇州源通庄沈寄全盛局來四元吳蔭甫求妻病遠愈由常熟寳順局來一元亦政堂高求母精神康健兄目疾明亮十病卽愈由太倉致大局來洋一元各錢三百十八文綏安孤老餘糧移助由厦門從我所好居十人寄託招商局來建印洋二百元○懋記求保人口平安洋五元梅月山房鹽官氏求妻病速愈五元二户由杭州全盛局來十元以上十九日○三槐堂王求保平安洋一百元等澤王玉儂求病速愈由愼餘庄來二十元太原仲子求母病速愈十元戴愿子不了前愿由大通正和局來十元陸慶浩爲子文榛病求速愈十元沈萃徴求保母病愈由瀏河全盛局來十元舘寳書求婦産後腰痛速愈由江隂全盛局來十元嚴緇僧太史求媳病速愈十元虞北了生求合家平安十元郭懋金求病速愈先助六元守慧子爲子週歳蒙姻友賜百歳資移助五元梁侯有願氏由無錫寳順局來五元王正謨求妻陳氏肝胃病卽愈由寜波正大局來五元誠心堂吳節省日用由杭州永利局來二元徐際平願慈親身體康健由就泰絲號沈卓峰來二元悛心道人求保已身安康室清吉由杭省江公舘寄恊興局來一元三角黄峻生求姨母病速愈由蘇州全盛局來一元○胡郁文募明皈氏趙陳氏二户各洋二元趙尤氏趙德鑫王界尺齋三户各一元素芳胡居氏胡徴董徐氏復荄胡錢氏六户各半元共十一户由蘇州趙公舘寄正大局來洋十元以上二十日 
[上海四馬路文報局内恊賑公所經收賑捐九月下旬清單]  
　　廿九日鄂藩署任俊三翁交來沈佩九蔡茀生二大善士募九八半平它銀一百零一兩四錢又以交來馬季卿善士九八半平它銀二十兩又交來江正夫善士九八半平它銀一兩三錢四分電報總局交來京電局電信匯到梁斗南學士京平足泉四十三兩一錢二分寳收英洋五十九元錢九百四十二○江字册羅店鎭祝心居士募願心氏一元又錢一百成友氏九百六十壎房氏四百四十五存德堂程四百文越忱子三百六十蓼山氏氏春氏三户各二百安定氏明氏譚復氏三户各一百實收英洋四元沙　西昌泰號二元嘉喜魏塘祥記號葉新年善士募汪源泰余萃豐二百各五角同居氏三角高元昌于五桂新安氏殳少山王瑞昌許景記屠梓記七户各二角同居氏王登善吕竹溪陶錦記心記姚雲生蔡貞恆范仁甫羅守初不留名莊義順不留名十二户各一角　心氏力弱子二户各五分實收洋四元○本日共收共洋六十九元九八半平片銀一百廿二兩七錢四分錢九百四十三○本旬共收規元七百六十一兩六錢英洋一千三百五十三元計規元九百九十三兩一錢二厘汕頭匯票洋四百八十九元五角一分原價七錢零九厘五毫計規元三百四十七兩三錢零七厘銅洋十二元小洋四角二共洋見規元二兩　錢九分厘小洋六十四角　對開一个二共計規元四兩九錢九分安平九八半算銀二百三十三兩三錢批申規元二百三十九兩四分舊廢銀四錢錢四千一百五十四二共計規元二兩九錢六分九厘○十項合計規元二千三百五十二兩零零三厘○附收棉衣捐規元九百三十四兩八錢○連前共收規元三十萬零九千八百六十七兩七錢六分○連前共解規元三十萬零五千四百十九兩二錢零二厘○實存未解規元四千四百四十八兩五錢五分八厘卽於十月初分批接解直東二省急賑○前收如意丹一千瓶萬應膏二千零四十帖卽在滬地散給合併聲明 
 
 
 

Page 11

 
 
[歐洲列國戰船總數]  
　　前月法國水師武員曾倡言謂法之海軍實無敵於天下　各國中稱水師之最强者亦難比擬云云此事本報曾經譯登刻閲臣京日報有謂英國水進武員因法員夸言之事因細查本國戰船以及他國戰船視果否居人之卜因查得英國巨鐵甲戰船其船面建有　臺者共二十艘現在添造六艘猶未竣工而法國之巨鐵甲戰船中砲臺者則共十六艘現再會造十三艘猶未竣工而英國各鐵甲戰　共重一十二　九千零二十墩其中惟兩係三千墩以下者其餘四千墩以下者五艘五千墩以下者二艘六千墩以下者一艘七千撴者一艘九千墩者二艘一萬墩者四艘一萬一千墩者一艘一萬二千墩者一艘而法國鐵甲戰船則巨船爲多計六千墩以下者六隻八千墩者三艘九千墩者三艘一萬墩者二艘一萬一千墩者一艘萬二千墩者一艘現在所製尙未竣工之船亦多巨製至船行之遲速則英戰船多能以每點鐘内走十五水里以上卽最遲者亦能走十水　以外則法船之快捷尙遜於英至船中所安之巨礮如英之哥羅加士及江加剌諸戰船所置槪屬後膛之礮而哥羅加士則有四十四墩重之巨礮四門江加剌則有四十四墩之巨礮二門五十墩之巨礮四門他如因民施不下加棉南諸船所用之礮均爲巨製而法船所用之炮最巨者亦惟十四寸砲門之譜耳現在英國增製之六船其重七千墩者一艘一萬墩者一艘一萬一千墩者二艘萬二千墩者艘此諸船均已預備巨砲以爲安置其礮　輕者亦至四十五墩其重者可至一百一十墩更有不設礮臺之戰船九艘係七千墩至九千頓之巨并巡船廿九號輕重不一有至五千餘墩者而水雷船則直至一百三十九號之多而法國巡船之巨者不過一千墩而已○此外如俄國駐紥摩士的海面者九號鐵甲戰船六號二號鐵甲戰船十五號鐵衣木質戰船五號水雷船一百艘其在黑海駐紥者則圓様鐵甲戰船二艘二號鐵甲二艘水雷船二十號○德國則在號鐵甲戰船十三號其巨均四千墩以上至一萬墩者二號鐵甲戰船則共十四艘皆約在二千墩之譜他如水雷船一百零二號而巡察水雷之船共三號此德國戰船之數也○此外各大國中惟意大利之戰船尙頗能稱雄於海宇計其一等之鐵甲戰船共十一號尙有七船現正在動猶未製就其二等之鐵甲戰船共三艘惟皆未嘗竣工另有最巨之戰船號卽名之曰意大利其事有萬四千頓每點鐘久可行十八水望船中所用各礮其十七寸礮口者四門十五寸口者八門其巡察水處之船則共十二號現惟造成其一尙有十一船猶未竣工而水雷船則造就者共五十五號猶未竣工者共十八號諸戰船亦未嘗步多且巨惟其所用之砲多係舊式前膛之欵云○澳國則一等之鐵甲戰船十號皆屬五千頓至七千頓之巨者二等之淺水戰船二號現更造一等之鐵甲戰船二號尙未告成他更有木質巡船十號水雷巡十五號水雷船廿八號○希　一國戰艦最少僅小鐵甲戰船二號及巡船二號而已○以上各國戰船之總數也然則以英國海軍而　亦未嘗有遜於法人然則法何自夸太甚耶夫亦多見其不知量耳録叻報 
[詳紀讞詞]  
　　會訊控案一節昨以爲時太晚僅録大凡北特詳爲記叙云初四日午後鐘逾二下上海縣莫善徴邑尊會同法廨讞員翁子文太守法繙譯官祁君在法公堂會訊邑尊先傳屍弟吳桂芳詰問吳稱本邑人母親有病不能投案邑尊謂此案情由爾曾深悉否吳稱上事由兄長吳慶全向糞局總頭　金廷棟包攬八仙橋一帶糞局事務言定按月交洋二十三元先交後做并付頂自洋二十三元共計四十六元託施春江經手付夫去年底兄長往鄉間收帳事託畢松培經管帳簿鎖匙一併交畢邑尊問可有承攬答稱承攬在金廷棟處以前由小的包下後因慶全無事小的遂讓與伊包曾有三人連環互保當小的包做時亦有承攬至今仍在金處邑尊謂爾之承攬爲何尙未收回按月生意如何答稱金恐有拖欠情事故未曾交下至開銷惟挑夫挑糞百担給洋一元帳簿合同均在櫃内被畢取去以前小的承做時花户上收得縀子等物經畢時去至今尙未還錢邑尊謂縀不可與慶全相干答稱無涉太守謂此乃案外之事當時原被並無是語邑尊謂慶全究出洋若干答稱慶全接手時貸顏姓洋二十元將田單作抵畢取去柴米等洋二十五元邑尊問慶全可曾用過錢文答稱未用邑尊謂爾何以得知答稱小的與慶全同住是以得知其時慶全交與姚永康顧寳榮三人合做立有合同未曾簽押説定待新年請酒時再定帳簿合同連上年之帳均在櫃内請大老爺問畢便明邑尊着吳暫退飭傳金至案卽有金夥陸雲亭遞呈禀詞聲稱金出外收帳不在家中邑尊閲竟謂禀上所載實屬不符吳之承攬當卽呈案陸稱承攬已還慶全邑尊謂承攬總在爾處陸稱想在工部局邑尊謂金是總頭目自有承攬在工部局至伊等之承攬總在金處少選桂芳至案訴稱此事由小的先做在九年分接手至十年十一月十七日由慶全包去時金來小的處説定如有虧短須向小的計算陸是金夥金現在外面請傳入質間也邑尊謂伊禀上説有拖欠然旣係先交後做如何有拖欠事情况慶全祗做三十五无卽使拖欠諒不過多况有　首在彼故畢禀中説被累實屬不符着陸明白禀來正訊時金到案聲稱糞局八仙橋一帶于九年九月起由吳桂芳包攬至十年十月十七起由吳慶全包攬慶全做過一年短少錢洋由桂芳賠出旋卽退保邑尊問究竟慶全做若于日爾收過多少　元此事按月有若干出息伊等所立承攬可在伊處答稱收過洋四十六元由畢交下據畢云慶十做三十五天出息實無一定承攬在我處可卽交出但　係　年寫立過期卽爲廢紙當慶全未死之前桂芳並不在塲後始出面邑尊謂金還明白爾是總包此事實無干涉惟三十五天之後畢可立承攬金答有桂芳又稱寫帳在茶舘内未立退據畢如何接手姚顧兩人均曾到過公堂投禀不收太守謂此案尙在正月十三日初訊原告非畢一人尙有王竹慶請追田單之事此時畢知爾等有轇轕故限五日内交保出外慶全挺押不保爾亦不來保伊桂芳稱大老爺是青天無如伊等神通廣大邑尊傳畢到案問帳簿在何處畢稱取過帳簿司帳全顯章在茶舘内繕寫請問王便知邑尊着傳王到案問何人所薦答稱小的由畢薦往管帳帳簿交與畢手邑尊謂畢曰爾説受累究竟何曾受過又問桂芳爾兄之洋從何得來答稱三人合做各出洋二十元帳簿據王説交與畢手邑等謂畢曰爾所呈之單憑何帳所開答稱接手後有帳以前帳簿是王所管須向伊詰問土仍照前供邑尊謂畢曰總之爾惟保金處之事餘實不干帳簿總　取出方可算清隨又詰土曰吳做三十五天出息若干答稱大約七十二千有奇除去開銷後約餘三十干左右帳簿在茶舘櫃内桂芳稱曾往問過言已被畢取去太守謂爾旣能至茶舘取帳爲何不來保去别事皆可幹何以公堂獨不能來桂芳稱姚顧兩人曾經到案邑尊問慶全浮元從何得來答稱當時湊得洋四十元零用四元祇存三十六元交畢畢收復向施借洋十元施不肯將金戒作抵後又以中單抵洋二十元以十元贖還金戒十元發挑夫工錢邑尊傳姚顧兩人到案詰問兩人稱合股之事立有同問各洋若干姚稱出洋二十元顧稱年未出上一年曾出洋一百元至今水利全無洋從陳公舘借來邑尊謂慶全在公堂遞禀從未説及有三人合股之事顧洋乃是借項並非合股去年慶全遞禀稱田單抵借洋四十元今又説抵洋二十元實屬不符畢稱方單在三月間由小的在洋一十元贖出呈案邑尊又傳十施到　王稱小的惟經手抵田單之事業已將田單贖出實不相干邑尊問施向作何事答稱在憲衙當勇嗣奉裁撤現當小船埠頭與慶全經手付洋四十六元與畢其中少洋十元將戒作抵邑尊謂現在之事與爾何干施稱桂芳控告後奉大老爺批示着在外調處畢不照面無從調　遞禀奉覆邑尊謂現畢已在案着爾調處如何施嘵嘵置辦畢稱此案實屬施在内唆使施稱爾當堂尙敢謊言可知大老爺是十餘年老知縣可信爾謊言否邑尊聞言謂施實屬混帳着原差帶出帶回縣署　究隨謂本縣念吳倪氏年老老畢將頂首及先交後做之洋四十六元除去贖單洋二十元在加慶全所做之三十五天所餘出息繳出給吳倪氏養贍畢稱憑大老爺公斷桂芳稱不要洋元但求算帳邑尊飭差協同包探士榮培協同桂芳顯章等前往八仙橋茶舘同取帳簿訂期再核畢本有保人仍交原保王金退去桂芳及顧姚等均交原保戳祁繙譯謂桂芳控告牽涉捕房諸人當究其誣控之愆邑尊謂此事已經批駁矣祁君務請查究太守謂且待本案　後再核　 
[一粟庵主人素未識荆亦不詳其姓氏昨承賦得見懷謹拈二十八字藉告天涯知已卽請夢畹生政刊]  
　　何堪重問舊家風身世飄零類轉蓬舊恨新愁三萬斛憑君指引吐長虹小藍氏懴情侍者畹塘畢玉洲草 
[敬題金孝女傳後録請夢畹生鏡澄丈教正]  
　　倫紀蕭然久天良漸委淪深閨勤子職有女識嚴親自幼能諧則平生閲苦辛指針勞不倦環珥撤非貧悼棄彌悲母維持特謹身舌醫雙目炯色養一心純全受敦完節端居閟册春大書符信史至行泣明　乖戾嗟頑俗瞻依息後塵未聞旌紳楔何以刻琳珉　涕傷賢弟濡韓愧鄙人北宫容比例千載自爲隣○高原此地無名勝高原縱目初晚霞　變幻秋氣接空虚古塜留深穴荒村識故墟游蹤寥落甚迥立意何如○秋思雁聲九月滿長安落葉蕭蕭著樹乾欲寄　衣猶未得一祖風雨作新寒○車行口占 
向晚驅車迅若飛郊坰寒色上征衣西風古道羣羊下落日深林萬鳥歸天地自悲身世薄江湖誰識姓名稀漂摇蹤跡渾　定極目浮雲何所依○擬古朱明方委運秋葉何難離人生蚤莫間淹忽不可知昔日長會面今兹長路歧斯固事偶然今昔無幾時酌彼白玉斝奉以黄金巵乘時不歡樂時去將焉爲[  紅豆詞人近稿]  
[船過狼山遇雨有感]  
　　怎奈西行又向東萍蹤畢竟羨征鴻從今遠去情難已因事出意外未及先致書逹知内子此後相思夢不窮白雨珠連千尺浪黑雲烟接九霄風獨憐弱女渾無計常寄魚書慰曲衷怡紅園惜花侍者葆青錢顯甫脱稿於途次 
 
 

Page 12

 
 
   
 
