# 1886 - 304 - 4904874

 

Page 1

 
 
[新出石印國朝元墨告白] [  點石齊主人啓]  
　　國朝開科以來一百有奇每　鄉會墨出名人　選一集以餉後學誠嘉惠也更有專登元作如元墨正宗元文合璧等是顧未有統國初迄今　成大部者本齋爰竭搜　之力　數年收得歴科元　文數千首並延名才擇其尤雅都爲一編顏曰國朝元魁墨萃　藝林之鉅製極文苑之大觀有志鄉會試者允當奉是集爲　　爲鴻寶卽巳　　科而取是書披覽凡歴科之命題衡文亦可瞭如指掌其文約二千二百首分訂十二册外加錦套紙張印訂本齋各極精雅無待贅述準年内出書每部價洋三元正景星慶靈無不爭先快覩惟工本匪淺所印無多尚希諸君子早顧　盼勿讓捷足者先得焉至一切洋細載卷首例言茲不覼縷售處在南北申昌及各埠申昌如欲躉售向本帳房面議可也 
[石印增選林擷秀出售] [  點石齋主人啓]  
　　邇來石印大小題文皆取備題未有節選以供揣摩者茲蘭言室主有托印增選泮林擷秀自小講講下提比中後以至短比段落博觀約取無格不備誠善本也至於校讐詳細楷法精工猶其餘事卽日出書每部二本價洋五角分寄各書坊如躉售請至本齋帳房面議 
[九十三號畫報出售] [  點石齋主人啓]  
　　海防營勇遣散後各省盜案層見疊出居民幾不能安枕今更犯及衙署如浙省之於濳縣署凌辱縣官刧奪財帛載在日報殊駭聽聞所望各省整　 
飭捕房務俾莠民莫可濳踪則幸甚報首仍列告白一紙後附淞隱漫錄圖說一則准於初六日出售此布 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吳君少琴所集選集中應作居多兩家藏名稿亦採取二三理法一准乎清眞風氣必宗諸時尚得文五千餘首萹之尾備列評語俾文之妙處易於尋檡後附分韵試帖詩四千餘首亦皆眉樣人時者校對不厭精詳字跡亦極匀整至於開印之時機器　　火力故墨色黑而匀更無藏瘦環肥之誚現巳竣工每部分訂十二本九月初十出書價洋五元五角法馬路南申昌書坊與外埠申昌發售皆可　　如躉買祈至新北門外天主堂街大順行及還讀樓面議可也 
[弭盜續說]  
　　前曾著弭盜說意有未盡而各處之以新聞來告者於盜案益復層見疉出至嚴密如申江尚敢刧有利銀行幸登時擒獲二人可冀窮其根柢然東北之馬賊西北之回匪粤東之黎客諸匪臺北之生番大則抗拒官兵小則伏戎於莽勦除旣不易招撫亦殊難正不得謂巳治巳安一切視同癬疥也况乎汀鄂之交則有哥老會江淮之交則有安清道友蘇浙之交則有光蛋其是一是二爲合爲分放飄也結盟也顷於莫可究詰封疆諸大吏莫不實心實力急思除秀以安良如箐密山深憑依險阻則不憚徴兵調餉庶一勞永逸以靖閭閻卽聚散無常行蹝詭秘亦必明查暗訪一經拿獲　不盡法嚴懲而刧案日益多民人商旅具有戒心者何哉有西友語余曰泰西諸國如遇此等匪徒必應勦烕者先期出示招集諸亡命不問來歴厚給糧銀十分優待每戰則驅爲前敵倘能殺賊立功不但重賞亦得陞叙官階若臨陣捐軀其人本非善良殊無足惜中國曷不仿而行之卽諺所謂以毒攻毒耳旣可離其黨羽又可傾其巢穴盖所募健壯大半皆爲同類此中曲折本所周知苟駕馭有方俾出死力　殄凶頑計亦良得且負嵎之勢最忌號召客兵雖督以名將名臣而地理生疏未免曠日持久不若卽用土著之人尤爲事半功倍然乎不乎余曰然昔者世宗憲皇帝嘗召募天下翔關扛鼎力能關三石弓者得數千人以大學士史文靖公統領之鎭守巴里坤屯田爲久遠計凡有兵事未嘗徴調歴十餘載有缺不復再補其時民生樂業幾於夜户不閉然後知聖謨廣運非淺見寡聞者所得仰窺今若量爲變通師其意不拘其迹東北則以馬賊攻馬賊西北則以回匪治回匪他如瓊州之黎客諸匪臺灣之生番悉以此法應之卽不必盡入牢籠坐收實效特日計不足歲計有餘未始非釜底抽薪之善策也至於哥老會安清道友光蛋等人數旣多無處收羅又無從解散東南平定載戢千戈江海諸防亦復棋羅星布不患無人且何來額外餉銀養活此等閒漢則唯有嚴行保甲加意搜查使之無地容身不得不潜回鄉井羽翼漸散孤掌難鳴果能攺換心腸依農畝爲生涯保首領以沒世亦云幸矣其或甘爲匪類浪宕江湖習慣於販鹽刼奪則王章具在定數難逃當惡貫滿盈時要亦同歸於盡耳夫西友所言非豢盜也非賞盜也而不達時務者以爲方今之世精兵如火猛將如雲倘小醜跳梁生成自外則天戈所指不難尅日蕩平何必招集狂徒使爲我用萬一旣降復叛狼子野心如前明李闖張獻忠何嘗不变撫卒以釀成大患或可作前車之鑒乎不知事有經權時有今古目前之計初非全數招降暫圖清凈不過寛其旣往許其自新苟於賊中來歸者編入隧伍嚴爲約束勿使團聚一隅開仗時果能奮勇當先深探虎穴如古來降將立功正復不少未可一槪抺例也昨接　口友人信云九月望後有滏二十餘名潜進瀋陽迤北法庫門地方夤夜劫搶某富紳家失資數萬并將事主拒傷張協戎聞警選馬隊數十騎馳追忽叢莽中盜衆四出兠圍鏖戰良久始突圍飛禀軍門抽撥各防營勁旅會同往勦可知匪徒頗衆肆行搶掠其勢愈覺披猖若非聚精會神早爲一網打盡計恐日後彌形支蔓必至重煩兵力擾累民居正不特遷延時日而已管中窺豹并不恨自詡芻蕘焉 
[東藩紀略]  
　　西門外又斬凶犯四人蓋爲盜而拒傷事主者有一人頭落於地尙目動舌伸齒戰戰有聲觀看之人驚避不遑○練營兵官及隊長等均攺裝束上服黑衣緊貼於體如西兵然而足穿之襪則攺爲中國之式不知是何取意也參中西而互用之當必有說○王暗派人到各練營私相訪查見有怠惰者密啓於土王卽黜罷之聞營官等因此獲罪者已有八九人○韓官及中使每日至袁觀察署中紛紛不一屏人而語所議何事人不得知○居民紛傳王有遷都開城之說因漢城與仁川甚近一旦有警難以設防此必係無根之談也姑妄言之亦姑妄聽之己耳○各國居是邦之人因將啓兵端有作壁上觀者有兩邊播弄者口是心非誠叵測也國王游移兩可定見毫無亡國敗家兆於此矣○日本因中國到兵船甚多亦來兵船五六隻停於仁港保其商人知與他國無干亦不敢縱兵滋事○鎭海泰安兩兵輪初四日下午一齊開至入仁川口時放砲數門以示威○泰安兵輪初六日又開回天津爲有要文故也○電線尚未修好聞奉天一帶雨水頗大電竿被水冲倒數百支線有因之折斷者雖此地軍事甚嚴急如星火亦莫可奈何也○仁川理事陳梅岑又攺調龍山口聞陳君政體違和急請回籍就醫○理事陳君在仁川僅數月朝夕勞瘁事已辦就多 
 
 

Page 2

 
 
端商人甚感之聞將内渡擬進公禀投袁欽憲挽留其駕陳君聞知力辭之蓋歸期雖未定而歸計已决矣 
[丙戌科武殿試題名全錄]  
　　狀元宋占魁山東榜眼解兆鼎江蘇探花何乃斌廣東傳臚桂芳滿洲 
　　花翎　　袁培榮雲南　閻兆祥山西　長　第鑲藍　卓元松福建　鮑佑卿直隷　周端生廣西　陳岱山河南　陳慶祥福建　王立綱山西　蔡同森廣東　程　癸廣西　袁名鋒福建　奚洪文浙江　謝國慶安徽　吕谷金江蘇　陳維陽福建　鄧洛亭安徽　　藍　翎　　饒居仁安徽　陸國名江蘇　廖錦華福建　黃步燊福建　米書祿山西　張洪年福建　張駿烈山西　王定邦安徽　雷廷瑞福建　宋春華陜西　趙洪慈直隷　林煥忠廣東　關在田直隷　存　祥鑲藍　楊廷華廣西　江洪英山東　楊聯升雲南　趙登鰲山東　馬開陽雲南　郭紹泰山東　劉龍光陜西　榮　續正藍　馬明程河南　楊殿棟山西　傳福祥直隷　張國瑞直隷　王德升直隷　任國賓直隷　　營　用　　陳異三河南　祝鎭基山東　石廷璧直隷　郝　仲漢軍　傳　順直隷　余曾容雲南　王兆林廣東　鄭萬春直隷　陳世濤廣東　何　禎浙江　孔憲禹河南　徐廷彪浙江　王雲閣河南　　德魁直隷　于　溪江蘇　陳大奎浙江　劉開甲安慶　王際春浙江　恩　萌正黃　袁林青江西　黨志振甘肅　董　漢直隷　張世昌河南　陳國相四川　袁宣堂四川　吳顯光廣東　徐家玉江西　劉逢春漢軍　王攀龍四川　邢壽昌直隷　劉玉堂山西　蔣開林貴州　黃開甲湖南　梁展標浙江　劉澤榕湖南　宋金中山東　袁澤均河南　文灼勳廣東　張超元廣東　陳念棠廣東　張　漢湖南　袁凌雲甘肅　趙紹榮湖北　代廷弼四川　宋應榮貴州　劉　清江西　吳朝棟江西　張金元山西　張步瀛江西　黃大烈湖北　　衛　用　　薛占魁陜西　張光玉山西　吕調元安徽　金開甲奉天　牛錫恩江蘇　路飛鰲直隷　馮　魁安徽　鄭秉捷廣東　吳兆祥廣東　萬士全江西　姚洪階廣東　袁邦慶廣東　袁清相四川　趙　英四川　張洪魁湖北　黃大輔湖北　宋仁賢湖北　歐瑞騏廣東　陳玉汝　　　謝　鎬　　　沈逢英 
[古燕笳韵]  
　　此次宗室恩箭中四五支者共十六名奉旨清海溥玉舒英溥忠載雍均賞給三等侍衛鳳定祥林成蔭凌志春瑞吉綏松齡毓興玉翹桂安松海均賞給四等侍衛在大門上行走欽此聖朝推恩錫類首重宗支於此可見矣○景運門咨取十虎堂銜奏請欽派帶演仰山窪交衝馬一事兹經景運門將各堂繕牌呈進奉硃筆圈出恩令承綬巴克坦布悳銘欽此欽遵當由景運門檔房傳知兩翼前鋒營八旗護軍營抄錄照辦矣○鴻臚寺咨行各衙門十月初五日傳臚皇上升太和殿所有陞遷調轉加級紀錄開復等項應行謝恩人員各按品級一體謝恩如有服人員均在乾清門外謝恩相應各衙門卽將有無謝恩人員務於本月二十九日以前咨覆本寺以憑核辦啓疏事關大典勿遲勿漏○兵部行文侍衛處等衙門丙戌科武會試中式武舉於十月初一日在保和殿默寫武經初五日皇上升太和殿傳臚相應知照各該衙門應派應辦事宜照例預備○閻丹初相國復請開要差奉旨開去軍機大臣之差照舊管理部務其每年應得廉俸等項特恩仍照軍機大臣賞給按相國宣賛綸扉歴有年所聖朝久資倚畀故得恩寵非常也○領侍衛内大臣慶邸六額駙於十月初三日辰刻在東安門内南池子正白旗侍衛教塲挑揀軍機親軍等缺○左右翼步軍營技勇兵年例冬令每名給予新羊皮襖一件以禦嚴寒向由本營公欵項下動支現經左右翼尉將皮襖全數購齊傳期十月初一日在該本練兵廠内開放其各兵務須親身前往關領聞此次所枚皮襖約有七八千件云○某日晚上突有盜匪至阜成門内錦什坊街路西估衣鋪穴墻而入偷去衣服約値京蚨二百千有奇次日晨舗夥知覺卽投報本地方官騐明竊迹飭捕緝拿是日西華興烟錢店亦被梁上君子入院行竊幸掌櫃未睡知警呼拿賊遂逸去未失一物次夜迤西香家園炭廠亦被賊竊去棉衣馬褂各一件京蚨十二千廠中人以所失無多隱忍未報以上三事地不出半里時未過二天其捕務如何睚不待言矣○内廷端門　年久未修門樓琉璃瓦獸吻頗多殘缺傾頽木料亦漸形朽腐殊不足壯觀瞻現巳由工部勘估核明奏請籌欵興脩矣○户部片傳侍衛處所有散秩大臣乾清門侍衛等應得本年養廉銀一萬兩本部庫定於十月初一日辰刻開放貴處是日派員赴庫支領可也○初一日武殿試之期兵部奏派刊刻題紙經派出鑲黃旗恩護軍統領全帶領旗護軍校護軍二十餘員名在内閣嚴密刊刻刷印百餘張以備翌晨在保和殿散給新進士以應御試○某夜三更時突有羣盜欲至前門内東交民巷巾帽胡同某宅行爲幸爲本叚看街兵所見潛赴某宅致信盜恨之爬上房屋掣瓦數片向看街兵頭顱猛擲登時昏倒血湧如泉某宅幸未被竊而看街兵則受傷較重匍匐而回矣○宣武門内大街西十八半截西中西卿裕烟錢鋪被賊挖墻而入櫃房掠去現錢十餘千棉襖馬褂各一件次晨鋪夥知學告知本叚看街兵該兵先將墻孔碾好百般哀懇請其弗報舗甲碍於顏面遂作罷論○閱兵王大臣等定於十月十五日在仰山窪八旗校場合演大操先由承辦正黃旗乔照侍衛處及各旗勞照章派撥官兵于十四夜四鼓時前赴仰山窪預備並知照步軍統領轉飭德勝門門領於是夜三鼓時開門此次入操官兵約一萬數千人云○兵部行知步軍統領衙門前因太和殿傳臚武狀元榜眼探花甫出午門端門天安等門外竟有公役將換下衣帽硬行搶去實屬不成事體當經具奏飭令該衙門多派官員弁兵在彼巡察如有前項不法情事立卽鎖事拿交該門從嚴懲辦本年丙戌科武會試於初五日傳臚相應行知貴衙門辦理○工部會同步軍營疏濬九城内地溝擬自地安門内及東西安門内起先將地溝内積儲泥不刨挖一清顯出溝底後再爲興修聞須於明春五月方能竣事云 
[預備海防]  
　　海軍衙門擬將海淀昆明湖一帶挑挖深廣藉以添練海軍并創建水師營房以備海部官兵駐操並修　武備學堂一所仿照天津成案拔取人材現巳勘估工程約需四百餘萬金奏准歸海部承脩應需經費已由李傳相籌欵撥用朝廷籌備海防不遺餘力自强之效當於指顧間見之誦昆明池水漢時功武帝旌旗在眼中之句不誠後先輝映乎 
[粤東紀要]  
　　護理粤西撫李中丞有差官赴督轅投遞文書聞制軍展閱之餘若有不豫色然不知有何要公也○聞廣西梧　一帶時有土匪肇事雖經官憲派兵防守而未大加懲創匪勢蔓延凡在彼貿易之商人常有戒心焉○廣西本年苦旱禾稻無收民食艱難哀鴻載道　經官憲設局平糶民困稍蘇現因經費難籌無以爲繼已將局裁去矣特恐時近隆冬彼啼飢號寒者其能免塡溝壑耶○記名提督劉淵亭軍門永福近奉憲札往梧州公幹上月廿七日已坐兵船前往矣○勘界武委員巳由張制軍派出補用都司黎都戎中配業於上月廿五日先行並順道往瓊州因有要公也○日前鄭提憲委員來省赴善後局領取軍餉守候多日始能如數發出餉項支絀已可槪見○新授江西臬憲蕭杞山廉訪涓吉於十月初一日挈同眷　回湖北原籍聞廉訪請假兩月回籍省莫俟假期届滿再行進京陛見○城廂内外縱火之案層見疉出保甲局總辦吳太守嚴飭拴弁巡緝并勸論各街鋪民　勇成團以收守望相助之效○盜賊猖獗不盡由於捕務之廢弛良由被盜这家恐出衙門費往往隱忍不報盜益無所顧忌番愚陳邑尊深悉民隱牌示轅門嗣後紳民呈報盜案祗須自具白紙禀詞隨時投遞不必拘定卯期不准書差及衙門内外諸色人等需索分文如敢故違准該事主于本縣出署時　前指名禀控定卽立提重懲决不寛貸論者謂此示深得清理盜源之法也 
 
 

Page 3

 
 
○臬定于廉訪於省垣賭博拿禁頗嚴人遂不敢復犯現聞廉訪升授滇藩賭徒聞之不覺欣然色喜冀廉訪去後便可重理舊業云○西江第四叚海口向有扒船二號常川駐防近日添設河海營緝盜緝私均用火輪較爲得力善後局札飭將此二號扒船先行裁撤以節費用○前日由香港購到砲十餘尊在牛山起岸運至軍裝局存放 
[秋賽三誌]  
　　賽馬之事歲凡二舉報館執事筆人例得操管紀之曰若者跑半圈若者跑全圈若者得錦標若者失孤注陳言腐語未免數見不鮮然則其將不記矣乎曰是又不可爲訓無巳且舍正文而叙餘波爲之旁搜瑣摭曰昨日淑景晴和頗似小桃紅吐時景色閨人曉妝初竟咸料理蟲　鳳舃准備作竟日游甫報午牌環馬塲四圍寳馬香車早已如雲如水忽見有老翁拘僂若承蜩丈人沿路蹣跚且呼且走旁人叩以故老翁飲泣細訴大略謂寒舍卽在本城午後挈同幼孫閒看一眨眼忽不拓所之今已矣拚此老皮骨行將葬身魚腹中矣旁人憐而慰之驀有蓬頭赤脚兒從人叢中擠出視之果孫也喜極欲狂不覺涕泗交集仍扶杖拘僂而歸一窶人子頭戴破瓜皮帽右手摇白紙扇左托一木匣紙捲纍纍然實其中盖卽需林外史中談詩之丁言志也一步一點頭假裝斯文模樣忽一鄉人之賣吉貝者高擎挑栻逐隊而來偶一橫料掠帽墮沙塵内其人恐如權弗用之高孝帽被賣柴人挑去大呼曰還我帽來還我帽來鄉人若弗聞也者巡捕喝曰帽在是曷呼爲其人俯身拾取咕噥曰是帽昨夜甫從石路冷攤上購來倘被挑去又將費三四个拆字金矣梅春里南首有木堆高與簷齊東以篾纜人多綠延而上極目縱眺以爲娱下午五點鐘時篾忽斷轟然一聲人皆隨木而下七橫八竪呌苦連天事後訪之則三人已受重傷餘亦皮破血流慘不忍覩矣樂極悲生此之謂歟跑馬廳之南馬車絡繹如蟬聯一校書飛馳而至遊目騁懷之際與客嬉笑車吵驀一輕薄少年探手攫鳳舃而去娘姨急呼捕追少年己不知去向是豈知慕楊鐵崖鞋盃艷事歟然亦近於賊矣至賽馬之勝負旣爲報章所例載不得不援例以登則且直筆記之曰下午半點鐘時第一次賽五馬由喃爾代怡和行勝第二次賽十二馬由密司傍代怡和行勝第三次賽六馬由海琛代沙遜行勝諸四商遂暫停小食至三點半鐘賽第四次則八馬並出第五次七馬爭先均由香港某西人代沙遜行勝第六次十二馬偕馳由海琛代沙遜勝第七次九馬並轡又由香港西人代沙遜行勝第八次四馬跳浜及跳柴架初則拉古連越其二俄馬蹶入河中致被匯豐銀行寫字西人奪標而去聞明日由各馬夫爭賽倘逢天霽僕願詰朝相見與諸君憑軾而觀焉 
[販私被搶]  
　　北新涇人陸宗道偕王仁記投法公堂先由陸訴稱素業花布行現來滬上借住英界金隆里内永源客棧曾往鄭家木橋和記土棧出洋二十七元買土三十塊初九晚十一點鐘忽來馬夫陸阿初說我雇其馬車到徐家匯從九點鐘時候起但我並未向雇實因糾　勉强囑伊在近處行駛一周及至泥城橋卽有多人圍聚說我買私土定欲出洋十元我見人衆我寡無奈兌洋一元付給車資六百文及回經四馬路大川馬車行問此車可是爾行之物行中人答以不是後回永源棧有十餘人跟至門前吵鬧翁太守言所買之土是私是公現在何處發票可檢呈陸稱發票及四開洋一枚放在袋中至永安街時巳被連土悉數搶去王稱我業染坊初九夜在永安街被十餘人搶去洋十一元太守謂旣住永源棧爲何土在永安街搶去旋據包探嚴頌眉禀稱彼等三人到捕房稱當馬車路過大川車行時行中沈子英沈華卿等曾經解勸若到洋藥局去恐須重罰據云沿少車資六角由沈擔代陸稱多人吵至永源棧我等不敢住下王與正記靛青行中相識因喚東洋車遷入永安街正　 
記及至泰安里正記已經閉門遂復退出被多人蜂擁上前將土搶去王之衣服亦被拉破太守問搶土在何時答稱時已十二點鐘矣太守將阿初研詰供稱伊等雇馬車三輛囑停永源棧門前從九點鐘候至十一點鐘不見出來及入内催促伊令至新閘行駛一周並不知有搶土之事太守謂旣無搶土之舉爲何伊欲控爾遂着將阿初交捕帶回待查明再核着先帶出又謂陸宗道曰爾等旣買官土爲何連夜遷至永安街此中不問可知現可退出爲爾追究可也 
[護惜名花]  
　　光緒十年有鄂妓羅阿桂在小東門外十六舗橋河邊唐王氏妓院中賣娼嗣經生母羅俞氏以被誘價賣等情控諸法廨翁太守准詞傳到原被研詰之下阿桂供稱僅年十六歲唐王氏供稱阿桂向劉陸氏賣下出洋二百二十元立有憑據及傳到劉陸氏據供阿桂於光緒九年由其母羅俞氏抵洋二百元至八月又找去洋三十元曾立身契中証具在如何誣控誘賣太守飭傳羅俞氏質對羅俞氏避匿不到太守遂着將阿桂送交普育善堂收養羅俞氏旋投上海縣控告及准詞提人被告亦不投質業已三年太守檢及舊案飭道署護勇至善堂傳到阿桂昨晨在捕房時問家中尚有何人幾歲來滬幼時可曾許親現在由堂擇配可願否爾母何往阿桂供稱十八歲家有叔祖及兄長父親去世後母親領至上海其時祇八九歲後領到劉陸氏家到過甯波半年嗣後不知涉訟情由并不拓抵押劉家得洋若干幼時雖有對親之語却未曾出過庚帖太守謂爾母將爾售錢已經恩斷義絶若仍從母回家後來依舊被伊賣脫勢所必至本分府現將爾發堂擇配爾母若知爾配人又來挑動爾均不可墜伊牢籠阿桂合十頂禮而出 
[滬城雜紀]  
　　滬上之操淮南王術者名曰白作帮類皆好勇鬥很遇事生風屢經官憲嚴懲此風終不稍攺該船帮前日有甲乙兩人赴城内西倉橋左近某姓小烟舘開燈吞雲吐霧之餘突與舘主口角旁人再三苦勸始爲散歸俄忽糾集多人擁入烟舘肆行搶掠烟缸烟盒烟槍烟斗烟盤烟燈烟扞烟灰席捲無遺一哄而去館主情極竄出追獲一人扭交巡防西局局員高明府詰得私開烟舘本非安分之徒而無賴橫行亦係法所當禁因一併交念二鋪地甲兩面調停如敢不遵禀覆候辦○昨由南匯解到傷斃人口之徒犯一名公差赴縣投遞文憑莫邑尊飭暫禁獄中以便備文起解○時屆冬天巡防官密前晚火神廟中局委員章明府傳齊各鋪各段更栅夫諭以目下冬防吃緊爾等咸宜勤愼奉公不得任意懈怠所有城廂内外各栅每晚二鼓後一律落鎖不得私縱匪徒來往如有疎虞定于比責 
[海上招魂]  
　　寗波人某甲住英會審署東首小弄中前接家信知其父在原籍患病甚重卽搭釣船回去及出吳淞口船忽擱淺翻覆船中人均占滅頂前日甲妻聞信不覺大慟因死身未經撈獲只得招魂以祭嗚呼慘矣 
[法界捕房瑣案]  
　　鄭義合夥友陳茂蘭控追福順隆烟館主楊根山積欠租洋四十元一案訊究情由曾登前報昨日捕房將楊解案其守妻李氏具禀聲稱收租人索費五元不遂因之控告翁太守謂爾如好好經營如何索費諒必不大妥當所致李氏又呈各處欠户姓名數目太謂此乃爾自已之事不與此案相關况爾處生財估得値洋五十餘元房租原欠四十元本分府着其減讓一半爾將生財售去後可付洋廿元餘下之洋别圖生意此是格外體恤爾可知道遂着包探帶楊出外拍賣後將人洋一併解案○昨報列查究拐販一事捕房昨將海門人陸太生解案包探禀稱曾帶陸至南巿查問沈阿二該處並非客寓惟崇明海門等各邑人到滬間或躭擱其内問之隣人據云沈已於二禮拜前回海門現祇王知尚一人翁太守將陸詰問據云此事王亦知道洋元中王交我且伊亦分過錢文太守謂紙上可有王和尚名字答稱無之紙據是伊等寫就囑我簽字許我洋元後祗給我川資三元太守着姚鳳儀李若卿暫退飭包探再帶陸往傳王問話○前月翁太守訪得程丹山毛桂松兩人在租界無惡不爲近又經手寶和里拆姘之事得洋四十餘元尚有朱尤氏用去洋七十餘元程毛兩人本已管押捐房擬拘朱尤氏併核詎朱匿跡城中無由拘到程毛已將所得洋元繳到昨日先行解案太守謂程唆使人家興訟着笞三百板枷三月滿期遞回通州原籍毛責三百免枷覔保 
 
 

Page 4

 
 
[對菊放歌和蘭月樓主人元韵]  
　　小春天氣殊晴和一簾菊影摇微波王孫與我最投契佳日每枉相經過世事縱談發大噱長鯨一吸乾江河有時忽想美人美品評脂粉及綺羅自是司空見已慣并非持論偏從苛不須更問青白眼酒酣耳熱唯高歌夜半空中聞大笑疎狂下鑒驚姮娥百年三萬六千日歡樂且趁朱顏配醉中試爲鸜鵒舞仙仙顧影嫌婆娑便拚不作十日醒酒債畢竟誰最多天明又苦不適意紅塵擾攘嗟如何[  雙古罂齋主人初稿]  
[江督轅門抄]  
　　十月初二日巡道章禀知至厘捐總局差銷城内保甲總局差候道禹禀知到保甲總避差○初三日知州陸銑起服回省光祿寺典簿孫宗幹湖南來巡檢徐惇原奉委隨辦撫卹避迴避江蘇卽用知縣祥安到見江西來○初四日同知陳光烈瓜洲回並禀知鎭遊衙署工竣撤局知縣盛毓英林佩衡銷解就餉差回○初五日吳大鋪奉委府發審帮審案件安徽知縣張文照到見起服回皖藩轅牌示興化縣安豐司巡緝委員何鴻舉期滿遺差查有典史李章貴接辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卽事寄玉鋒截雲走馬客錄請高昌寒食生哂政]  
　　覊棲那得醉顏酡楓冷吳江晚始波足跡未經天下半詩篇仍在客中多平生愛好能如此抵死憐才可奈何一事憑君開口笑窮愁例不廢今哦[  海上浮查客鷗所生待删草]  
[乍寒乍暖時雨時晴獨坐荒齋感而有作]  
　　都道人情多不測那知天道亦無常時風時雨又時霽掻首還　問彼蒼寒暖無時節令訛炎凉豈獨世間多年來閱盡炎凉態任爾炎凉奈我何[  白門惜花外史煜氏甫草]  
[奉題懴情侍者滄海遺珠錄寄呈筦政]  
　　較緑量紅苦費心明珠一一細搜尋春蠶秋燕描　易　雪南花寄意深　緑華年才　淚落紅幽緒美人吟名經千佛差堪擬鐞島家家願範金[  後學西山樵子沈隱樵是草]  
[和海上浮查客北條鷗所贈陸斐卿詞史詩卽次元韻並請高昌寒食生粲正]  
　　莫誚書生識見迂衆香國裏任　娛　花不受花迷惑日坐花中有若無○贈鷗所詩人卽用前韻郵正窮居牗下縱拘迂佳士遥聞意亦娛弄月吟風揮彩筆東瀛孰信雋才無江東逸史可園氏稿 
[送馮敬菴回嶺南俚句錄请夢畹生政刊]  
　　容易秋風送錦帆輕舟直向日邊銜祝君此去長途穩顧我中宵别　緘珠海狂歡好花月滬江高隱舊松杉他時倘遇紅鱗使莫惜臨流寄錦函[  毗陵醉墨生拜稿]  
[題懴懚侍者滄海遺珠錄卽請夢畹生政刊]  
　　自是羣芳譜有儔紅嬌紫姹紀從頭旛裁銀葉將花護眉畫烟棱當史修絲竹東山容笑倣胭脂北里最風流多君妙筆超凡俗滄海明珠一網收[  毗陵醉墨生戲稿]  
[上海棧陳竹坪經募山東直隷賑捐十月初六七日第四百四十二三次清單]  
　　蘇州楊承煜善士求病速愈洋五十元寗波差次求解堂洋十元江西顏公舘免過氏洋十元又免災氏洋三元又十三齡委省茶點洋二元無錫博陵氏洋五元杭州塔册胡慶餘堂友洋一元海昌查掄先孝廉書潤移賑洋九角嘉定祥泰助原舊棉衣共廿二件由文報局移來○金陵仁記紙號經募塔册同興泰廣餘堂敦素堂各洋二元劉士記正有號兆泰福源春號宋同和怡源盛仁記號同發號泰興福夏恆昌敦素堂沛記陶正　查源義和傳氏女求平安查義興利記中和號各洋一元熊源生石聚興生和方錦文生和經茂翁各洋五角王仙泉義和祥李恆豐陳明經求子姚萬林傳雲姑求平安益泰各五百焦殿臣求子四百翁次春三百五十陳海州吳方順汪相公求平安傅胡氏郁氏各二百以上四十户共洋三十元錢三百七十四○急單張良漁先生經募隱名氏洋四元仁德堂張春暉堂潘求平安不留名產後平安不留產後平安各洋二元無名氏洋二角徐松元二百以上七户共洋八元二角錢二百○無錫重請發棠册長興泰米行洋一元又募丁鶴亭鼎泰棧各洋一元張熊占鄧含章各洋半元丁啓堂錢八百四十蔣洪大丁秉鈞各五百四十董勝榮裴金銀根蔣惠昌各三百蔣德桂晉青王根培錫順德陳長發湯陸初裴壽生榮福李梅溪何開祥徐培南史子坪余金祥錢明太各二百王大官沈根大錢聽生閔生元董裕慶瑞桐李川龍裴洪奎閔坤來　松茂王百仁范雲慶錢春大蔣華二各一百以上四十户共洋十一元由寶順局來○山陰柯橋　生順第三次交來塔册萬通米行章成興錢十五千文諸楚和章鶴記芧茂記各錢五千文章吾記洋一元章筠記錢五百以上六户共洋廿八元○前京都夕照寺助來墨寶今先以售去白紙四尺屏四堂共洋八元○陳保安耕野居毛作霖保人中平安三户各洋十元許仁記洋五元宜石主人祈合家大小平安康寗洋四元紅豆書屋銅洋六元章信昌銅洋五元桂記不留名各洋二元端潤記洋一元七角隱名氏洋一元四角棉力子求病全愈銅洋一元○二日共收英洋二百十一元銅洋十二元小洋三角錢五百七十四文原舊棉衣廿二件合併申明 
[上海四馬路文報局内恊賑公所經收賑捐十月上旬清單]  
　　初五日杭省厘捐總局交來紹興紳士徐君友蘭捐杭司平銀一千兩申合實收規元一千一百十四兩又交來廣興縣李君谷伊續募洋三十元又交來樂清縣羅君信北續募洋一百廿七元三馬路滬報舘分帳房交來負薪社第廿三次一元小洋六角錢二十六文○江册常熟東塘巿恊豐土號張半間一元鄒渭臣陳芝仙二户各洋四角恊豐號六角春生藥材張文卿二户各三角張夢蓮陳菊村龔桂亭林厚記四户各二角龔玉實註禮堂二户各一角○初六日衣字册蘇城太湖救生局交來王憶笠善士募三槐堂王助棉衣褲四十套實收洋四十四元巢居助棉衣褲十套實收洋十一元孫錦記戴理記二户各助棉衣褲二十元宣怡堂陸二元又登豐經募明德第祝五元五角不留名祥順公不留名三户各二元不留名一元○祝代賑字册温州永嘉縣周蘭叔明府捐募二十元○江字册泰州承福堂壽芝堂陔蔭書屋三户各一元濤雊永記號玉元金陵海寗絲寓同人募諸少雲周通源朱秉記三户各五角黃松泉龔錦山孫靄庭沈硯樵孫振林張福記陳森記吳富記陳幼泉朱蘭記吳富記朱錦庵馮信發十三各三角錢源茂振興張福記三户各二角江陰濟美公典募濟美典同人以知非子壽筵移賑八元濟美公典同人以知非子壽筵移賑四元濟美同人六元知非子二元紅杏書屋一元趙培初程霞甫李金坡三户各五角陳福椿四百文吳乘卿三百潘紹杰姚侣齋積慶堂潘紹隆葉信卿五户各二百許爾音無名氏不書名褚鶴翔務本堂五户各一百勉力子三百四十八吳達如五十實收洋廿五元無錫知仁庄募孫杏蔭善士四十元無錫泰亨癸號無名氏一元無錫北門街黃子厚黃藎臣二户各銅洋一元崇太堂五百廿五文乍浦泰源號募宗祥和朱未興高萬順陳德興黃信茂鴻春金緝君何名氏無名氏隱名氏謝崇楨丁梅士五齡童陳詠笙十三　各一元范恆元盡心氏二　各三元吳祥順周才金二户各五角廣利生行交來温州善士募景賢堂永齡同善社育麟社放生會趙寶　喚弟七户各三百文企續陳芷庭坤老司昌媒　福庭葉桂生方敬安陸次瀛來趾堂陳吉三戴煥卿永昌十二户各二百吳立生月帶軒戴永發周兆歧阿沛五户各一百實收洋四元五角鳥鎭惟心氏募保記惟心氏二户各一元高幼樵足對開一個○三馬路滬報舘分帳房交來城内十二樓代收負薪社第二十四次潤資三元八角頴川堂陳姑二元刧餘生一元吳子蘭陳芳林二户各五角四美齋虚對開一个甬上同豐號延陵思齋子目疾病愈還願一元丁張氏丁牟氏丁莊氏共助五凶葉劉氏尹吕氏合助四元○二天共收英洋三百另五元規元一千一百十四兩銅洋二元足對開一个虚對開一个小洋十九角錢五百五十一文○附收棉衣英洋一百六十九元五角 
[上海四馬路文報局内恊賑公所經收賑捐十月上旬清單]  
　　初七日寗字册統領督標新兵全軍兼帶平字左營易助洋一百元管帶督標新兵中營朱曁合營官弁兵丁共助洋六十六元又前營吳助洋六十元又左營易共助洋六十元又右營易共助洋六十元又後營金共助洋六十元○江字册甬江洋藥局帳房募葉祝慶堂善士等二十四户洋　 
八元余陳氏募鮑宗暉三百文張廷秀鮑薛氏二户各二角錢福春鮑家暘二户各一百文無名氏二百文余陳氏一百四十八文實收洋一元小洋二角新麗如銀行帳房黃芹軒四元○蘇城任蔣橋潘棧節省日用移賑洋十元○本日共收英洋四百廿三元小洋二角 
[上海北巿絲業會舘奬籌賑公所施少欽經收山東順直賑捐九月二十四五等日第一千一百四十八九次清單]  
　　福建興化關馬澍田由恊同慶號來庫平銀二十兩合見九八規元二十一兩八錢四分姚受之求合家平安諸事如意由常熟通裕局來洋一百元上海大東門恆豐信爲本街失愼幸卽救熄蒙諸友照顧本欲酬謝恐有不週將此欵移助洋四十元陳陞良二十元映日居士繳費十元王仁祺求病速愈由松郡聚昌號寄順成局來十元聊盡吾心室十元蓉鏡書屋十元張元達仲棪求保父親益壽延年由李順之來十元余　記由常州保嬰總局寄全盛局來十元季鼎生交來季新記五元浙江隱名氏求耳病速愈合家平安五元三齡童子張菉保節省果資祈保平安由松郡順成局來二元平陽武陵人爲母病痊祈保康健由全盛局來一元祥泰號張家駿一元心藥子一元錢六　文○無名氏洋一元無名氏虚對開一元無名氏虚對開一元三户由松郡廣大號寄順成局來○吳冠亭募盛信卿求合宅平安吳蔭甫求全宅平安守信居求合典平安三户各洋一元吳冠亭求合宅平安二元程竹夫求合宅平安吳竹畦求合宅平安李德意求合宅平安戴永　求合宅平安吳菊亭求合宅平安許潤生求父母平安六户各錢四百鄒芸谷求合宅平安戴子誠求合家平安金惠生求父母平安黃福昌求父母平安四户各二百共十四户由常熟信泰號寄寶順局來洋八元○塘棲分司李芷林募衛棠記洋四元福記二元又徐子瑞募劉乙藜堂二元范聽儒　保仁沈啓高范勤補仲茂昌補過軒六户各一元又邵葆猟募宏興行二元南陽氏备潤堂戴文元周子熙四户各一元十四户由全盛局來二十元以上二十四日○福建邱振祥由啓昌號來洋五十元無名氏由安孚庄來四十元陳生東封翁七十大慶　儀移助三十元源源典福食移助三十元常熟殷氏二十元漢鎭立昌生因本月十四日街鄰失愼幸獲無恙擇于下月初演戲酬神折席資移助代諸親友造福十元蔡陸氏五元邵家浩求保二弟病速愈五元叩求消灾弭患人四元方門吕氏完願由蘇州復春茶行寄寶順同局來四元周棣華三元無名氏由製造局張公舘來二元朱門陳氏求夫康健許賑果得神佑由鎭海朱宗訓寄全盛局來二元無名氏求妾兒女疾痛卽愈二元香陵畸客爲子病愈完願由長興箬溪書院倪寄全盛局來二元朱星階祝疎懶子壽分一元感愧生今秋眷屬患病頓險䖍叩許賑果獲平安完願由淮安政大局來一元虚文明子病速愈一元張彭記二角○常熟城外代募人丁子延孫伯涵經募龐　卿將戴姓中金陳姓罰欵移洋助五元龐燕記將戴姓中金陳姓罰欵移助二元唐鴻逵龐雲鵬二户各二元孫伯涵求驅邪平安葉宴士保佑萬事順遂陸震龍保合家平安金亦願高龐氏保估古病全愈無名氏寶順洋有心無力譚盛義隱名氏義隆八户各一元王士記一元錢六百二十二文王士升不留名二户各半元恆泰祥張陳氏求身體康健二户各錢五百文宋廣豐有心無力張三珍二户各三百文不留名莊裕隆許玉書沈萬順四户各二百文無名氏九十六文又募一萬四千二百五十一號救灾圖同字一次册孫大淵求外症卽愈洋一元絶邪求平安人錢四百二十二文無名氏甫炳齋順之錢三百文親仁堂三百文永勿自欺自人二百七十文　箔早銷完人二百二十一文錢貽業堂綸經大房二户各二百文顧鳳　一百四十文無名氏華敏之餘錢查不明白三户各一百文兩共三十六户由寶順局來洋二十七元錢二百七十三文以上二十五日 
 
 
 

Page 10

 
 
   
 
 

Page 11

 
 
[光緒十二年十月初五日京報全錄]  
　　宫門抄○發抄旨六道○河督成奏伏秋籌辦河工情形片○江撫德奏報被水各屬賑撫綠由片○閩督楊奏請暫停大使分發片○大臣載　奏請賞撥工程銀兩摺○又奏爲奏聞摺子○十月初五日兵部太常寺太僕寺侍衛處値日無引　見○北洋大臣吳大徴到京請安○掌儀司奏初六日祭奉先殿載瀾行禮○内閣三派騐放之大臣派出謨貝子烏拉喜崇阿薛允升廖壽恒○召見軍機○發抄李鴻章奏請將前任福建藩司沈保凊留北洋差遣奉旨沈保凊著准其留於北洋差遣吏部知道欽此○又記名總兵孫善成署開　協副將奉旨兵部知道欽此○又請將派往朝鮮防護定亂出力各員仍遵前奉諭旨給奬奉旨李成鰲等六員着仍遵前旨給奬吏部知道欽此○又奏請辦理海運出力各員仍照原保給獎奉旨覽欽此○張曜奏浙江藩司許應鑅遵母遺命捐助山東賑銀請予建坊奉旨着照所請該部知道欽此○楊昌濬奏水師提督彭楚漢病請續假奉旨彭楚漢着賞假兩個月欽此○○成孚片再本年伏秋期内各廳抛辦甎石工叚除南岸未辦甎工外北岸黃河廳屬唐郭汎攔黃　三道順壩下首第四堡順壩加抛磚壩一道衛粮廳屬封邱汎十三堡越捻三道挑壩頭加抛磚壩一道詳河廳屬祥符下汎十五堡下首空擋加抛磚壩一道下北河廳屬祥符下汛頭堡挑水二壩迤下空襠加抛甎壩一道以上每首用甎自二百九十餘方至七百九十餘方不等又南岸上南河廳屬鄭州上汛五堡順壩頭掃上首空檔加垜石垜一道中河廳屬中牟下汛九堡托頭壩頭埽前抛護碎石叚下南河廳屬祥符上汛十九堡蓋垻新四埽下跨角首甎挑壩外加碎石一叚北岸黃河廳屬唐郭汛攔黃埝甎七壩下首第三道順壩頭並西面加抛碎石一叚衛粮廳封邱汛十三堡越埝三道挑壩頭並西面加抛碎石一叚祥河廳屬祥符上汛十五堡挑水壩下首加抛碎石一叚下北河廳屬祥符下汎頭堡挑水二壩二頭並西面加抛碎石一叚以上每叚用石自三百六十餘方至八百餘方不等俱係應辦之工分别抛護穩固除將工段丈尺銀數詳細造具印册核繕清單另行彚辦外理合附片陳明謹奏軍機大臣奉旨工部知道欽此○○德馨片再江西省城七月十五日至十八等日大雨連朝河流泛漲廣信府屬山洪陡發沿河一帶水勢洶湧　洩不及冲沒田廬間有淹斃人口據廣信上饒鉛山貴谿弋陽興安玉山廣豐曁安仁餘干等縣先後禀報均經臣繕摺奏明一面批飭確切查勘妥爲賑濟其被災較重之區並飭司查明發款賑恤去後兹據該府縣逐一勘明分别輕重禀報察核前來適臣巡查營伍經由該郡順道察勘此次漲水陡至二三丈甚有高過河岸七八尺者近河一帶房屋田地不無淹浸幸水退甚速未逾三日早禾豐收且存補種雜糧地方尚稱安靜詳察該府各屬被水情形以上饒鉛山弋陽貴谿興安五縣爲重玉山廣豐二縣次之饒州府屬之安仁縣緊接信江下游餘干縣又濵臨鄱湖其被水以餘干縣爲重安仁縣又次之除鉛山安仁二縣業己飭放積榖各一千石玉山廣豐二縣查明被水較輕均可毋庸查辦賑撫外其餘被水地方旣有傷損人口冲倒房屋潰决圩堤等項情形頗重雖據該府州立時各捐廉爲倡散給米石錢文妥爲安撫並勸諭紳商分别集資拯濟第災區旣廣自應發欵賑撫以恤災黎臣當飭司道將廣信府屬之上饒縣籌給銀二千兩弋陽貴谿興安三縣各給銀一千兩饒州府屬之餘干縣給銀二千兩交給委員馳赴各該縣會同地方官查明被灾較重極窘貧民按照户口核實散放或修築被决圩堤以工代賑務使實惠均沾俾免流離失所以期仰副聖主俯念災黎毋任一夫不獲至意仍俟事竣造册具報由司作正開銷至本年發水較遲早禾以獲頗尚豐稔且廣信府屬地方高阜水退甚速是以地方偶遭水患偏災沿途察看民情均尚安謐堪　宸厪此外省城及各屬被水被旱各廳縣均俟秋後察勘收成情形分别輕重量予查辦現尚未據報到除再飭所屬速卽詳查禀報核辦外所有廣信府等屬被水各縣分别籌撥銀兩量予賑恤綠由理合附片陳明伏乞聖鑒訓示謹奏軍機大臣奉旨知道了欽此○○楊昌濬片再竊維登明選公官方所由澄敘員冗人衆流品因之混淆閩省候補鹽大使一班同治初年不滿十人嗣後指發省分絡繹而至計今已共有一百餘人而塲關庫大使等貨實祗一十七缺分旣如此之少人數則如此其多理當節省經費裁併局卡之際不特補署無期差委亦難徧及况閩省本屬瘠區鹽務局面偪仄該員等隨班聽鼓苦累不堪其資深者固抱向隅卽才優者亦難脫頴或與不安義命之人需次時逋負旣重難保不百計鑽營卽得一差亦必至虧挪公欵此種情弊實於吏治鹺政關係匪輕若不亟思變計止其來路無以杜奔兢而期整頓請將福建鹽大使一班暫停分發五年庶幾循序而進可以漸望疏通據福建布政使張夢元調署鹽法道督糧道張國正會同詳請奏咨前來除咨部外臣謹附片具陳伏乞聖鑒敕部施行謹奏軍機大臣奉旨吏部議奏欽此○○奴才載遷榮頤英廉跪奏爲工程緊要永濟庫欵項支絀仰懇天恩賞撥銀兩以濟急需恭摺仰祈聖鑒事竊查本年入夏以來伏雨過多所有各陵寢　座等處係内外營房各衙署房間因年久未修以致多有滲漏情形不甚過重詎於七月十六九等日連日三雨如注畫夜不止山水漲發行　橋梁多被冲刷衙署鋪户軍民人等房間亦多坍倒陵寢附近地面水深一二尺水勢之大爲向來所罕見幸地勢較高水消迅速尚未成災惟陵寢殿宇等處以及風水圍墻龍亭庫金銀器皿庫各處衙署辦事房間墻垣併永濟倉座厫多有坍塌倒壞情形甚重兹據各衙署陸續禀報前來奴才等恭詣各處詳細履勘與所報情形均屬相符除陵寢殿宇各工應由奴才等奏請欽派大臣查勘辦理外其餘禮部龍亭庫金銀器皿庫祝版房値班房各衙署内外營房辦事等房牛羊圈棚座墻垣以及永濟倉厫座内外圍墻石門工部庫房牆垣並各處撥房一切工程均關緊要實難從緩若不趁時籌欵興修不惟情形愈增多資糜費設使稍有疎失所關實非淺鮮奴才等詳核各項擇其緊要處所分别黏修惟工程旣多需欵甚鉅杳永濟庫額欵已屬入不敷出並有本年搜捕松虫津貼緑營補栽西便門行路樹株係奴才載遷奏請修房銀兩以上動支各項均不　年例額欵之内又値此等緊要工程萬難停緩所需欵項實無另欵可籌奴才等再四思維萬分焦灼惟有仰懇天恩俯念工程緊要請旨飭下直隷督臣轉飭藩司無論何項欵下迅卽籌撥銀二萬兩以濟急需如蒙俞允　 
奴才等遵卽委員赴司請領歸入永濟庫核銷撙節動用仍於年終一併奏報奴才等爲愼重要工程見是否有當謹據實恭摺具奏伏乞皇太后皇上聖鑒訓示遵行謹奏軍機大臣奉旨巳錄○○奴才載遷榮頤英廉跪奏爲緊要急修各工專摺奏問仰祈聖鑒事竊查本年秋間大雨連綿山水漲發各陵寢殿宇碑亭多有滲漏坍塌處所兹據各内關防司員等禀報前來奴才等恭詣各處詳加查勘與所報情形均屬相符除方向不宜情形稍輕者歸入本年另案辦理外所有孝陵榮親王園寢享堂後坡被樹帀傷瓦片二十六隴有餘東間後坡沉陷簷椽大木間有糟朽瓦片脫落爆釉大脊閃裂四角樑仙人走獸吊落天花板間有沉垂爆裂之處神牌寶座油飾爆裂俱有雨跡東配殿三間前後坡全行滲漏後山墻均有雨跡前簷全行坍塌大木間有糟朽後簷椽望大木間有糟朽瓦片脫落油飾爆裂兩山墻磚縫木板糟朽吊落孝東陵光祿寺作供房三倉前後滲漏瓦片脫節吊落前後明柱山柱檩木全行糟朽間有傷折後坡中間由簷檩至二檩椽望傷折坍折山墻劈裂南山墻閃裂大柁沉陷内鍋台二座甎塊酥鹻坍塌景陵端憫固倫公主園寢東朝房三間後坡均已坍塌後簷柱沉垂前坡柁檩椽被雨淋濯全行糟朽傷折瓦片椽望落地門窗散卸地面甎散水甎全行酥鹻裕陵聖德神功碑亭一座前坡多有滲漏瓦片爆釉夾隴灰脫落後坡上層塌陷二十四隴門扇坎框油飾爆裂四面銅幪多有脫落不全之處純惠皇貴妃園寢𡣕貴人餑餑房菜房各三間頭停滲漏瓦片脫落椽望糟朽� 
南北面房山前後坡墻塌倒無存堦台石離卸窓檽木植糟朽後檐灰栅枬塌擺掠餑餑房二間全行坍塌糟爛無存以上各項工程情形甚重實難再緩惟查榮親王園寢東配殿孝東陵光祿寺作供房端憫固倫公主園寢東朝房純惠皇貴妃園寢　貴人餑餑等房各項工程均關緊要且與本年方向相宜若再經停緩情形愈增實不足以昭愼重奴才等謹據實陳明奏請欽派大臣查騐可否歸入本年承修另案大臣修理之處奴才等未敢擅便理合恭摺奏聞至榮親王園寢享堂併裕陵聖德神功碑亭各工均係明年宜修之向實因情形過重萬難停緩前經欽奉諭旨不得於奏報另案時列入惠案等項各目奴才等自應欽遵辦理以預爲專摺奏報應請欽派大臣一併查勘合併聲明奴才等爲愼重緊要工程起見謹此恭摺具陳伏乞皇太后后上聖鑒謹奏軍機大臣奉旨已錄 
 
 

Page 12

 
 
[光緒十二年十月初六日京報全錄]  
　　宫門抄○上諭一道錄前○閩督楊奏請補知縣摺○又奏甄别各員片○又奏請副將開缺養親摺○陜督譚奏請借補遊擊摺○陜撫葉奏知縣到省暫留學習片○又奏特叅各員片○直督李奏遵駁酌核另請給奬片○又奏爲叅革戴琫夾片○十月初六日上諭刑部都察院大理寺廂黃旗値日無引見○莊王假滿請安○吳大澂預備召見○那公烏拉布各續假十日○内務府奏派致祭内外城隍廟派出巴光坦布文璧○又奏派致祭火神廟派出師曾○召見軍機吳大澂○○頭品頂戴革職留　閩浙總督兼管福建巡撫事臣楊昌濬跪奏爲海疆知府員缺緊要揀員詳請奏補以資控制恭摺仰祈聖鑒事竊泉州府知府徐震耀因在任轉運餉械出力保舉開缺以道員歸候補班前補用准吏部咨奉上諭福建泉州府知府員缺緊要著該督撫於通省知府内揀員調補所遺員缺著李耀奎補授欽此當經轉行遵辦去後查泉州府地處下游冲煩疲難管轄三廳五縣民情强悍素稱難治且所轄廈口通商華洋雜處彈壓撫綏均關緊要非精明幹練爲守兼優之員不能勝任臣與藩臬兩司遵於　任知府内逐加遴選非現居要缺卽於是缺　地不甚相宜未便遷就惟查遺缺知府李耀奎年五十三歲直隷天津縣附生應咸豐辛亥恩科順天鄉試中式舉人在籍辦理海防出力保奏欽加五品銜同治元年考取内閣中書到署補缺四年截取奉旨記名補用考取軍機章京八年七月傳補十一年題管典籍因勦平粤匪捻匪方略告成保奏奉旨作爲候補侍讀遇有缺出卽行奏補先　頂戴是年十一月軍機處循例保奏奉旨俟補侍讀後以郎中遇缺卽選升補侍讀光緒二年京察一等加一級校勘方略完竣保奏奉旨以郎中簽分户刑二部無論題選咨留遇缺卽補掣分户部補郎中缺因京捐局出力保奏賞加四品銜校勘列聖御製詩文集列聖聖訓出力保奏請俟升任四品後賞加三品銜奉旨依議八年郎中俸滿截取奉旨記名以煩缺知府用十一年京察一等引見奉旨補授福建泉州府遺缺知府於十二年五月初三日到省旋經奏委署理泉州府知府據報於本年七月十二日到任該員李耀奎老成端謹有守有爲蒞任以來刻意講求於海疆風土民情認眞體察頗得要領以之補授泉州府知府員缺可期勝任合無仰懇天恩俯念海疆員缺緊要准以遺缺知府李耀奎補授泉州府知府於地方必有裨益如蒙俞允該員係遺缺知府請補知府銜缺相當毋庸送部引見據福建藩司張夢元臬司解煜會詳前來臣謹恭摺具陳伏乞皇太后皇上聖鑒勅部議覆施行謹奏軍機大臣奉旨吏部議奏欽此○○楊昌濬片再查定例捐納分發各官必俟到省試用一年後方准題咨補缺又准部咨嗣後無論何項勞續歸入候補班人員以到省之日起予限一年詳加察看出具切實考語分别補用又大挑分發各省之一等舉人到省一年該督撫切實甄别詳加察看其堪勝民社之責者卽以知縣用等因遵辦在案兹福建試用同知曹廷獻大挑試用知縣謝燮梅先後試看期滿俱應照例甄别據福建藩臬兩司會詳前來查該員曹廷獻舉止安詳堪以同知留閩謝爕梅留心吏治堪以知縣留省分别按班序補除將各該員履歴咨部外臣謹附片陳明伏乞聖鑒謹奏軍機大臣奉旨吏部知道欽此○○頭品頂戴革職留任閩浙總督兼管福建巡撫事臣楊昌濬跪奏爲副將親老懇請開缺終養恭摺仰祈聖鑒事竊准湖南巡撫臣　寳第咨據湖南永綏　同知樊秉中申據浙江嘉興協副將侯定貴家丁余翼禀稱竊侯定貴湖南永綏廳人係浙江嘉興協副將歴俸已滿奉飭交卸來閩請咨北上適親母叚氏年逾九旬素有肝氣之病請准給假兩個月送母南歸於上年十一月初一日由嘉興起程十二有二十三日抵籍旋因期滿母病未痊復請續假一月在案現在假限將逾本應束裝赴閩無如入春以來母病復增予幼丁單乏人侍奉惟有禀懇詳咨開支副將員缺予以終養等語查係實在情形並　假揑規避理合詳請轉咨開缺等情相應咨請查照核辦前來查定例武職大小官員父母年至八十以上雖家有次丁例准終養兹嘉興協副將侯定貴前於俸滿案内飭令交卸夾閩當　　准給假兩月並咨部查照嗣據復請展假一月又經行催各在案　因其親母叚氏年近九十抱病未痊家無次丁乏人侍奉咨請開缺終養旣據永綏廳復查屬實並無假揑規避等情詳請轉咨核辦與例尙屬相符合無仰懇天恩俯准將浙江嘉興協副將侯定貴開缺終養以遂烏私仍俟養親事畢給咨送部引見除飭取親供印甘各結送部其所遺該副將員缺係陸路題補之缺容臣按照定章揀員請補外謹會同浙江浙巡撫臣衛榮光浙江提督臣　陽利見合詞恭摺具陳伏乞皇太后皇上聖鑒敕部查照施行謹奏軍機大臣奉旨着照所請兵部知道欽此○○頭品頂戴陜甘總督臣譚鍾麟跪奏爲揀員借補游擊要缺以實營伍恭摺仰祈聖鑒事竊臣接准兵部咨復借補河州鎭標右營游擊劉保南節次保案不符請保游擊毋庸核議應令另行揀員請補等因前來臣復查得副將銜儘先叅將陜西潼關協營中軍都司余魁龍營伍練習辦事細心經理諸事悉臻妥善以之借補河州右營游擊員缺於營伍地方均有裨益合無仰懇天恩俯念員缺緊要准以該員借補斯缺以期得力如蒙俞难應請飭部先給署札再行給送咨部引見以符定制除該員履歴清册俟查取至日另咨送部外其所遺都司員缺陜甘現有應補人員容臣另行揀員請補謹會同署陜　提督臣沈玉遂合詞恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○葉伯英片再部選人員領憑到省或留省察看或派委各項差使例應奏　立案兹查新選延長縣知縣王榕金于光緒十二年二月分選授今職領憑起程因沿途阻雨患病躭延于八月十六日到省十九日具報繳憑例應飭赴新任查延長縣地處北山兵旱之後辦理招墾撫綏及善後各事宜在在均關緊要該員甫經抵陜地方情形未能熟悉暫行留省察看如能稱職再飭赴任據藩臬兩司會詳前來臣覆核無異相應請旨敕部立案謹附片具陳伏乞聖鑒訓示謹奏軍機大臣奉旨吏部知道欽此○○葉伯英片再臣布政使任内於屬員賢否留心察看已將梗槪縷晳具陳兹欽奉恩命補授撫篆益思極力整飭與藩臬兩司及該管道府隨時考核其勤愼從公者固不乏人其庸劣不職者雖一二員不敢稍事姑容查有前署漢陰廳候補通判吳世澤舉止輕浮辦案草率城固縣知縣齊澤性情疲軟民望未孚現已撤任應據實糾參請旨將吳世澤以府經歴縣丞歸部降選齊譯開缺留省察看所遺城固縣缺容臣扣留請補合併聲明謹附片陳明伏乞聖鑒訓示謹奏軍機大臣奉旨已錄○○李鴻章片再遵保派往明鮮防護定亂出力人員請奬一案前巳欽奉諭旨允准内有吏部議駁及行查各員咨覆臣查明附奏嗣准吏部咨除核准更正各員不計外將知府用安徽候補直隸州知州李成鰲江蘇候補縣丞徐國楨吳子瑞陜西試用縣丞李應畹江蘇試用從九品吳朝彥候補國子監典籍吳景鴻山東補用知縣嚴道洪等七員按照奏定嚴核保舉章程旣係各有省分未先咨部立案不准列保議駁又分省補用鹽大使紀堪　分省補用鹽知事解茂永等二員按照鹽務官員應歸鹽務差委如因地方勞績不准請獎章程議駁知照前來臣查嚴核保舉章程係光緒九年六月奏定通行所稱各軍調遣之文員須先咨部係指原未在營者而言以有省分人員不准在他省列保係指已經到省者而言其本在軍營並未到省者自不在嚴核之列李成鰲徐國楨自同治年間卽在淮軍營内出力李應畹嚴道洪自光緒初年入營迄今均未離營到省且於光緒八年七月隨隊馳　朝鮮定亂核計勞績在先新章在後無從預先咨部紀堪箎解茂永亦於光緒初年入營並未離營到省原定鹽務人員不得以地方勞績請獎係恐侵越地方差事起見今係海外軍務而不論何項人員均准立功保奬曾有鹽運判陳鏡等已經部核准寳與地方差事無涉該六員從征朝鮮數載兩次定亂親臨行陳異常出力較之出使隨員僅辦交涉文案等事其勞績有過之無不及也除已經到省之吳子瑞吳朝彥及京員吳鴻景等三員均照部議删除外李成鰲等六員若不予以奬勵殊屬向隅相應再行聲明並開清單仰懇天恩飭部仍遵前奉諭旨給獎註册以昭激勸理合附片具陳伏乞聖鑒謹奏軍機大臣奉旨李成鰲等六員著仍遵前旨給奬吏部知道單併發欽此○○李鴻章片再據噶布倫總堪布等遞具夷禀譯漢内稱戴琫一缺有管轄營伍採練兵技之責後藏戴琫頓柱多布結不但廢弛營伍而且任性妄爲不能約束番兵小的等公同會議碍難寛宥若不禀請斥革實不足以昭炯戒懇請將該戴琫連東科爾一併斥革等情前來奴才等查噶布倫總堪布等所禀該戴琫廢弛營伍不能約束番兵且稱有妄爲情事自應准如所請辦理相應請旨將後藏戴琫頓柱多布結連東科爾一併斥革以儆後効其所遺戴琫員缺除俟揀選有人再行奏請簡放外理合附片具奏伏乞皇太后皇上聖鑒訓示再奴才崇綱現在開缺合併聲明謹奏軍機大臣奉旨着照所請該衙門知道欽此 
 
