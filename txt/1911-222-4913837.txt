# 1911 - 222 - 4913837

 

Page 1

 
 
   
 
 

Page 2

 
 
論說 
[論新日英同盟（秋）]  
　　西七月十三號。英外相格來。與駐英日使加藤。簽日英新約於倫敦。翌日。英外部即將全文宣布。近週以來。日英將來之關係。乃爲世界新聞之一大論題。持悲觀論者十居六七。即持樂觀論者。亦以新發生之事實與原約不相容亦不能全無疑障。今其結果乃一持續十年之新約。而此約又以迅雷不及掩耳之態發表之。此所以世界新。聞無論其。意見何似。而皆持驚皇之調也。 
　　新約結成之近因實英美公斷條約也先是美總統塔虎特。鑒於各國增兵之苦。而發爲世界和平之理想。謂各國所有衝突。無在不可以公斷了之。世界果愛和平者。卽其問題與國權領土相關。亦斷無不可在相當裁判所下受其判。斷之理。非至萬不得已。不可出於戰爭云云。塔氏之言出。英外相格來應之遂相與締結英美公斷條約。以爲天下倡。其結果則嗣後英美之間有爭論起當先訴之於公斷。公斷無效始用戰爭。是約也。不問。而知爲與日英盟約不相容。蓋準該盟約之所規定則兩締約國中有一國以防衞盟約上之權利與第三國戰。餘一國當取同一之行動。然則日本不幸與美戰。英國必聨日而亦與美戰甚明。雖然英美。今乃有公斷條約以束縛之。也英美開戰之先。必出之以公斷。公斷未已戰無。由成。於是日美單爭。在英美公斷期内。日本乃立於孤立之地位。而攻守同盟之効力喪失泰半此意也。先由東京新聞表示之。歐美之論潮隨起。以爲日英同盟之前途。頗屬危險。否則其内容必有變更。今新盟約則實應於此。現象而生。其第四條約。（兩締結國中有一國與第三國結有公斷條約者。在公斷條約有效時間。本盟約不得迫該締約國使與第三國戰。）此前後兩盟約之最異趣者也。 
　　自英美公斷條約外。亦有迫日英同盟之更新者。蓋一九零五年之約。成於日俄戰爭未了之時。而其時英領印度。與英人埀涎之西藏。皆不免强俄之窺伺俄者實日英之所同仇也。其約實由此主眼而成。而六年以來。此主眼乃全變更。英俄旣有協約。而日俄之携手。尤形親密。高麗在約成時爲半主。而今則已爲日本所併。情勢不同而盟詞必異。此自然之理也。日英同盟之實質。大與前異。此易知之。然新約之成。略易其内容。亦巳足矣。胡乃必永其期至一九二一年。以記者觀之。其故之可言者三。 
（一）日英攻守同盟。非英人之所甚欲也。英之恃日特以輕遠東之軍。備非。必於與第三國開單時而以積極之後援賴日也。而日頗易與第三國開釁。一有戰爭。而英乃不得不積極援之。所以英之新聞。恒視日英同盟爲一險症。數日前英倫有一新聞曰曼尺斯德者。且謂英美公斷條約。消除此症於無形。乃世界和平之。福果爾。則攻守性質。旣於新約以條件限制之。年限稍久。亦自無妨。 
　　（二）此次日人對於英美公斷條約之態度。頗形不平。今輕盟約之量而延其期。乃所以慰藉日人者。 
（三）支那問題。爲日英同盟主旨之所在。今他點雖有變易。而遠東之和平。終待保持。英人固信日英同盟。爲保持遠東和平之道也。 
新盟約之發端。陳列宗旨有曰。（保證支那帝國之獨立。與其國權。並工 
 
 
 

Page 3

 
 
第一張第三版 
商業機會均等主義使各國在支那之共同利益。得以安全）此語也。並非新産物。特本舊盟語而重言申明之。嗚乎。吾國。不國其運命動懸於他國條約之下。吾人之感想當何如。 
　　新約發現。世界之新聞。皆有評論獨吾國無之昨日泰晤士報之北京專電。謂（支那對於新約之態度。無從知之。伊集院公使旣呈送條約全文於外務部外務部徒謝之而不贊一詞内國新聞其社說欄亦無一語及此。髣髴彼尚不知有此事者。）嘻。此可以媿我矣雖然。巳則不國。其運命至懸於他國條約之下。欲笑不得。欲哭又何聲者。嗚乎。國人。其不醒乎 
譯著 
[論德俄交親（遠東通信社）]  
　　德皇太子偕其妃於上月到聖彼得堡。因五月十九號爲俄皇四十有三壽辰代德皇致祝意。並謝其遠東旅行時俄皇請至俄京游觀。嗣以疫病未果。深抱歉忱也。此行純屬戚諠上之私交。不用正式接待與上月德皇偕后游歷倫敦。同一辦法。俄皇張大讌以歡迎之。後復於宫中開私宴數次至爲欵洽。按德皇太子。妃之生母。乃爲俄皇會祖尼哥刺第一之。幼女。嫁於德某親王。故德皇太子於德皇尼哥刺第二。實有葭莩之親。此次會晤。更足令俄人注意而祝壽謝禮。尤爲絶好之藉詞。不致起外交上疑忌也。德皇威廉第二。襲其祖父威廉第一及畢士馬之舊策。專求與俄相親。而俄皇之父亞力山大第三。則頗仇視德人。迨今皇尼哥刺第二即位。德俄始日相接觸。千八百九十六年千八百九十七年千九百零二年德俄兩皇均有會晤。交誼日密。自千九百零三年以來。德俄兩皇各專派陸軍士官一員。駐其首都於駐使及武隨員之外特添設此缺專管兩皇來往密信。其關係可謂深切矣。目前德皇所派充俄皇護衞之武員。乃德之海軍大佐鳳隱斯。俄皇所派充德皇護衞之武員。乃俄之陸軍大將達梯哲夫。皆兩皇之心腹。於德俄連合上大有運動。最近如千九百零五年千九百零七年千九百零九年千九百零十年德俄兩皇於波士達姆會晤四次。乃卒有德俄協約之提議。自千九百零八年以來。德皇對俄之外交。實已大收成效。俄德兩國政府。已無反對之意見。僅有東方問題。尚未解决。此問題中。當以貝格達鐵路爲主要。蓋於俄德在波斯灣及土耳其之亞齊米勒等處權利。大相衝突。此問題不解决。經足爲德俄接近之障礙。去歲波士達姆之會。俄已許德以貝格達鐵路之完全自由。德俄之間。益無間言。最近復有土耳其波斯。各派委員。劃分杜米亞湖附近之界線。此事實爲俄德主動。誠以波斯親俄。而土耳其親德。欲俄德間無爭。必須波土間無爭。始免牽動交誼。則德俄相連。彼此漸有眞意。此次德皇太子森堡旅行。不得謂無政治上意味也。法國各報均謂俄法同盟。有共一同致之義務。今俄與德協商。僅爲東方問題。法原可以聽之。惟關於與法利害衝突之問題。如摩洛哥事件之類。則望俄與法相合力耳。按摩洛哥問題。德法互相反對。奥德同盟。然於此事件上。不肯極力。助德德之邦日耳曼黨頗不滿意於奥其機關報率皆交口詆奥不遺餘力日前德半官報樊登卜拿特。著論解釋。謂粤並未與德反對。德人不可誤會。德奥均尊敬亞惹齊哈司條約。蓋在此約。原以開放門户保全摩洛哥獨立及摩王主權。爲惟一之義務。今法通告各國。於此三大要點毫無違背。奥遂信法。無有異議。奥無屬地政策。自於此種問題不甚留意。但求兩政府間。盟好無渝足矣。德人不可以過分之語。侵及奥人。顯示不深信奥首相合罕達爾政策之意。殊於德奥之親交有礙。其實德奥均設法與俄聨絡。其對法之摩洛哥問題。德奥政府所主持之。政策毫無差異。固無庸預爲逆詐之詞云云德政府之爲。此殆恐釀成德奥同盟分離之禍。損傷奥人向德之感情。有不得不如是措詞者。至其内容。德奥同盟。實有動摇之勢。奥皇約瑟。年逾古稀。病勢頗重旦夕就木。奥皇太子。夙有與德爭雄之心。頗不以奥之事事隨德爲然。將來即位。難免不與奥皇之政見相反對。德皇深以爲慮。故對奥極事拊循。而一面竭力交歡於俄。殆有深意存焉。 
　　按德俄交親。能令法俄同盟。减其勢力。奥不隨德反對法政府在摩洛哥之舉動。是奥漸有離德之趨向。英美提議擴張平和裁判之約。而日英明盟。亦有不能穩固之勢。陰陽離合。外交壇坫。循將大致面目。此至可注意者也。傳聞本月内德皇復將與俄皇會見於畢加巴斯。此地本俄德兩皇常晤會之所。每年夏季俄皇必偕其家族到芬蘭灣避暑。則此會晤。原意中事。是又俄德接近之一機會矣。 
專電 
[電一（北京）]  
　　粤督張鳴岐續電内閣李提傷無大礙已獲匪徒陳敬嶽訊供閃爍大致係爲私怨已飭嚴懲省城居民經 
 
 

Page 4

 
 
第一張第四版 
　　趕派警道等分投安慰後尚稱安謐 
[電二北京]  
　　攝政王切囑内閣總協理速諭粤督嚴辦匪徒惟勿得過事張皇任意株連致滋驚擾 
[電三（北京）]  
　　内閣會議决計將張鳴岐調離粤任擬以鄭孝胥升署並俟李準醫痊調往浙省 
[電四（北京）]  
　　盛宣懐因東南各省連日風雨災較重請度支部借撥的款趕放急賑澤公令與各銀行自行商議 
[公電（江陰）]  
　　各報館鑒江陰十口（此字電碼不明）夜風潮肆虐巫山闌門沙常陰壽興丁桃等沙冲破各圩田廬淹没斃人口缺食急待賑 
緊要新聞 
[炸傷李水提之先兆]  
　　此次廣東水師提督李準被人炸傷粤人於數日前已約略得其消息羣情驚擾爭先遷爭先遷避茲接粤友來函爰急錄之粤垣亂後時時喧傳革黨於某日再舉及屆期無事又喧傳於某日必舉以致人民紛紛遷徙偌大省城竟至十室九空而尤以本月初八日之期爲最甚及過初八又傳十五日必有變故是以十三日是午居住小北門一帶之織布及做頭髮各工人又紛紛走出城外在上塘下塘黄孖塘各村落過夜者約有數百人之多所有祠堂廟宇茶寮皆被住滿初到者每人收租一毫迨後愈聚愈多住宿一夜租價增至每人三四毫其最可笑者有等飯已煮熟急不及待將飯帶出城外然後吃食其恐慌情形已可想見又城内雙門底街坊舖户近日多接匿名信函歷叙揚州十日記兩王入城各故事函末則言准十八日來省爾等均屬同胞居住城内將來在此做戰塲難免玉石俱焚故免先函告早日搬遷以免受累等語及十九日李水提果被炸傷則非粤人之輕信謡言矣 
[嚴防黨人之通諭]  
　　内閣總協理前日奉監國面諭遵即通諭民政大臣步軍統領及各省督撫略云近來人心浮動匪黨蜂起京外臣工自當加意嚴防乃自廣東亂起後各省警電疊來皆以匪黨潛入京師紛紛相告各國官商亦多恐怖應着京外臣工加派妥員認眞嚴訪聨合各省協力搜緝務得切實消息乃可奏聞毌涉慌張致滋謡惑 
[咄咄使館界内之巡捕]  
　　陸軍部副官被使館界内巡捕侮辱一節業已照會領袖公使英朱使與外交圑商議削除此條限制聞外交圑會議結果不良乃前日内城巡警總廳警官張清澄因事前往使館界内身穿制服該處巡捕復欲扣留佩刀始准放行内城總廳以巡警官吏佩帶指揮刀原爲制服上定式經行使館界内均係因公前往查閱約章亦無禁止官警經行明條該處巡捕無故攔阻殊屬非是刻已申請外務部照會領袖公使查照曉諭不知能免口實否 
[英人在滇邊之舉動]  
　　滇邊交涉日緊一日而外務部則退縮不前遷延誤事該省旅京官紳焦急萬狀頻頻探聽茲乂得家鄉來電謂英人以里馬（地界西藏缅甸）地方駐有華捕一大隊亦即於附近之區調駐重捕以圖抵制並擬築一輕便鐵道不日興工近又在瓦城地方以重餉招募土兵且在紅蚌河畔增兵四五千名着着進行居心叵測設我外部再不援手則滇非我有矣 
[俄人又欲招我華工矣]  
　　海参威及伯力一帶俄境本與我國毗連華人之經商工作者實繁有徒去歲冬季疫疾發生伯力總督遂發命令驅逐華工並由駐京俄使知會外務部舉凡輪船飲食費用由我担任電飭駐威領事妥爲辦理計共驅逐華人三千數百名於是華人居留該處者祗賸六七百人近又因礦務鐵路各要工趕辦不及擬招華人三千名前往工作伯力總督因迫於衆議遂又派人赴南北滿洲一帶招工駐威領事聞知其事特卽具呈趙督請照英美招工章程於優加待遇厚給工費並工作時間死傷撫恤以及將來如何資遣回華等項詳細妥訂章程方准招集趙督以所呈各條甚有見地已通飭三省各地方官遇有俄人招工之事須禀明外交官與之詳訂章程雙方遵守方准出口否則一律扣留俾免後患 
 
 

Page 5

 
 
第一張第五版 
[預算案之内容如是]  
　　宣統四年預算案就度支部一方面言之此時收入之預算案業已編製完畢惟支出之預算案須俟各部院衙門彙繕成帙部中方能着手編製而就内閣一方面言之則宣統四年預算案之收入支出總數業已咨達交付審查同一宣統四年之預算案度支部未盡編製而内閣反有總數此何以故聞其原因去年會議政務處所交付於資政院之宣統三年預算案乃宣統元年收入支出之舊賬而去年資政院開院時宣統二年之收入支出分册尚未編製遑言宣統三年乎政府之所以敢於以宣統元年之舊賬嘗試於資政院者以宣統元年閏二月宣統三年閏六月同是十三個月故悍然提出而不疑現度支部所呈請閣議之宣統四年預算案總數即宣統二年全國收入支出之總數宣統四年之收入與支出固未問及也又度支部現時所敦促各部院衙門彙總之支出册亦宣統二年之支出册並非宣統四年之支出數目也 
[資政院核减外部公費之無效]  
　　去歲資政院核减各衙門公費以外郵兩部所减最多郵傳部本减爲六成或八成從今年起乃一律改爲八成發給其時那相尚在外部謂郵傳部旣已减給外部不便獨異又迫於度支部屢次行文咨催實行預算乃一律改爲九成發給惟慶邸公費不敢議减此那相掌部時事慶邸不知也及那相出外部每月公費檔乃不能不請慶邸畫稿慶邸遂問减給一成之故鄒尚書謂係那相主意乃邀那相赴邸問之那相對因度支部咨催甚急故不能不變通辦理慶邸怫然謂度支部怎麽管得外務部的事遂令將從前所扣薪水一律補發以後槪照十成發給不得折扣 
[滇督取銷代售鄰土之前議]  
　　滇督李仲帥以雲南爲産烟省分雖經嚴禁存土甚多曾思一絶源方法限期三個月凡滇民有存土者准其運至蒙自由土業公所收售於法人出口並令四川貴州運土來滇售賣者納釐運蒙業經奏明有案近則仲帥以滇土無多若准鄰土運來仍多流弊特又電咨四川貴州督撫嚴行取締電文錄下滇省前籌存土收稅辦　概令　運蒙自銷售專爲掃清積垢吸種加嚴之計自三月起限四個月屇滿一槪停運惟原奏内有川黔來土准於限内專由井渡平彝兩處入境運蒙代銷一節近查滇民存土無多不難依限掃盡若任鄰土輸入恐淆觀聽致碍禁種禁吸現已電部取銷前議應請尊處查照戊申年咨案嚴飭交界地方官釐員一體查禁 
[海軍部定造滅魚雷艇]  
　　字林報載二十日北京電云海軍大臣洵貝勒已向德國丹齊地方之某廠定造滅魚雷艇三艘每艘排水量四百五十噸每小時行三十二英里定價英金六萬磅聞此次定艦並未招人投標故海軍部人員事前亦未得悉及至布露皆爲錯愕云 
[京外大臣更動之傳聞]  
　　江督張人駿早有乞休之意近爲陸軍等事上下結怨其志更决不日上奏聞鐵良將繼張督之任聨方則繼鐵良之任而以陳夔龍調爲内用瑞澂總督北洋端方總督兩湖遞遺鐵路大臣一缺則以唐少川任之一俟張摺到京卽可發表表姑誌之以觀其後 
[學部司員之背城一戰]  
　　自中央敎育會開會每一般學部司員處處與外省會員故意反對尤以打靶一層爲最甚初九日會議此案各該員惟恐部黨不肯全體到會表决時不能取勝故由王季烈主持先於初八日徧送傳單凡部派各員是日務須到會是以初九日部員全體到會雖以向不到會之安維峻劉廷琛及曾因受辱發誓不再到會之邵恒濬亦均到會及至表决之時部黨同投藍票果然獲勝茲將傳單錄於下亦可以覘學部司員之把持矣敬啟者初九日議案重要務請執事届時早臨會塲是所切盼林灝深　顧棟臣喬樹枬恩華孟廣榮羅振玉王季烈戴展誠陳寳泉同頓首 
[中央敎育會第十四次大會紀]  
　　十五日午前八句三十分鐘開會會員到者百三十五人首討論變通小學敎育案其中以手丁科爲必修科經多數贊成侯鴻鑑請以圖畫音樂亦列爲專修科再三討論以音樂圖畵非小學必學之科 
 
 

Page 6

 
 
第一張第六版 
　　可不列嗣議小學不設讀經講經課一案胡家祺登台說明小學不能不廢止此課之理由吳季昌登台演說大約反對停止小學讀經講經程澍海登台演說讀經講經宜用節本由學部編定俾聰頴者可以參考全書魯鈍者領略節本林傳甲甲台演說此項功課萬不可廢歷叙日本俄國西洋均研究中國經書中國竟廢去是廢經畔孔是喪失國粹語涉題外經各會員請簡單發言林猶大聲急呼痛哭流涕擊案頓足經一句鐘之久衆叱責之林猶不止會塲秩序大亂某會員謂時已十句三十分請宣告休息會長宣告休息衆退出會塲林始下台十一句鐘復入塲會長謂適間秩序大亂未免可惜會塲言論本屬自由但望諸君於範圍内討論眞理囑辦事官宣讀會議規則第十二三四條請衆遵守黄炎培登台演說小學之讀經解經不能不廢從敎育上研究及保存國粹上研究有此功課均屬無益賈豐臻登台演說外國無經學不能以外國章程論但就大學朱子序文論之由小學以至大學皆有層次亦未言小學卽須讀經講經有明以來注重科舉始以讀經講經爲主要請衆研究馬晉義登台演說候會員此案并非廢經不過因兒童之心理讀講無用故議停止但就社會上心理言之遽然廢止恐於學務上有碍現學部已改章初等小學自第三年起始讀經似於實際上頗有斟酌衆可研究陳寳泉登台演說與馬晋義所言略同改在第三年讀講尚可實行姚漢章登台演說各會員有看此案太重者有看此案太輕者本員以爲此案當從敎科支配上研究時會塲中欲發言者甚多會長謂已有贊成反對即作爲討論終局囑辦事官宣讀胡家祺等提議初等小學不設讀經講經課節錄經訓定爲修身科之格言案并宣告此案重大用無記名投票法表决可者用白票否則用藍票先由辦事官分票後由辦事官收票共會員百三十五人得白票八十一藍票五十四遂表决時已十二句三十分宣告散會 
[京師近事]  
日前張謇上一條陳於鹽政大臣力陳就場徵稅之利現在鹽政處已召集熟悉鹽務各員開會集議並令各具說帖詳言贊成或反對之理由以期集思廣益再行斟酌辦理擇善而從云 
　　霍倫泰明安泰案内要犯錫珍錫恆等二名尚未拿獲現霍明二人罪定錫恆等尤爲要犯步軍衙門民部各限於本月二十日以前飭屬將錫恒等二名緝獲業已札飭各營汛與警區一體查拿矣 
　　外務部侍郎胡惟德前以欲使其私宅之敎習法人多爾門充全署堂司敎員一事與司員大起衝突已誌本報此衝突之起也實以本部法股司員爭持之力爲尤大法股股長係郭家驥胡侍郎因集法股司員之怒于郭一人然郭在外部歷有年所資格甚深聲望甚嘉一時亦難遽加逐去現爪哇新設領事正在需人胡欲借此遷郭千外以快私意而郭君本經洵邸奏保使才有不甘謫居之志現正兩方面爭執將來此事之結果恐郭君終須去部也 
　　近來衙門局所公牘文件多用謄寫板油印而各學講義等類油印者尤多昨有工人王全富將仿造之謄寫板呈由直隷勸業道試騐聞尚適用且工本亦較購諸外國製者爲廉當由該道轉請農工商部准予專利業經部中准其專辦五年以示鼓勵矣 
　　開缺陜西巡撫恩藝堂自到陜西後明目張膽賄賂公行現在所蓄私財已不可數計惟恩久有調升總督之思想屢次懇託某邸代爲設法不欲久於巡撫之任某邸知其聲名太壞且有婣戚之誼碍難保薦恩自知總督無望巡撫更無可戀遂决計託病乞休 
　　日昨陸專使電致政府詳報在和互換條約日期情形並聲明已於初六日由和啟程赴俄容到俄後再行報告一切但聞俄皇現在别宫避暑尚未返京到俄開議大約尚需時日云云 
時評 
[炸彈]  
　　嗚呼炸彈廣東何愛於汝而汝必累次獻技於廣東官塲何仇於汝而汝必屢加傷害於官塲懼汝愈甚而汝之威益肆防汝愈嚴而汝之進益猛今而後惟有以冷淡之法對付汝耳 
　　最近廣東之謂李水提爲炸彈所傷而粤督從容鎭定絶不張皇元兇已獲弗事株連城門照常開放市面照常交易識者曰是深得對付炸彈之法 
[水晶官]  
　　費銀百餘萬建築水晶宫精巧華美無與比倫供奉慈后誰曰不宜無知小民或有疑其太侈者不知我朝以孝治天下不如是不足以盡皇上以天下養之至孝也 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第一張後幅第二版 
緊要新聞 
[端督辦最近之措施]  
　　川粤漢鐵路督辦大臣端午帥以大冶鐵礦爲漢陽鐵廠採取原料之地現在川粤漢路定期九月初同時開工所需鐵軌甚多恐不敷用擬於大冶增開礦山加工採運以便該廠趕鑄路軌源源接濟十五日晚特偕總文案王參議孝繩鐵廠坐辦李怡琴部郎等乘楚强官輪前赴大冶查勘現開之礦日可出砂若干擬開之礦苗質是否佳旺以憑通籌辦理聞十八晨可以返省鄂境之川粤漢　線早經張文襄延日本工學博士原口要君勘定茲午帥以事隔數年所勘原綫難免稍有變遷特派員外郎敬堃於履勘川漢路在廣水設站是否利便事畢即由廣水一路將川漢線重勘一次又派粤漢路總工師格林森君帶同測量製圖學生數人襄助即日由武昌起重勘粤漢路綫至岳州止路程約八百餘華里限一月勘畢鄂省武勝門外爲粤漢鐵路之起點所有該處附近之下新河塘角一帶之地張文襄督鄂時擬自闢爲商塲祗以財政支絀致未實行聞瑞莘帥刻與端午帥磋商擬以鄂省官招之川粤漢路股移興該處商塲並限定粤漢車站貨棧碼頭局所佔地方數若干值價若干照價塡給國家有利股票以爲鄂省官業昨午帥帶同測繪員生親蒞武勝門外查看良久按圖相度以車站設於營坊口（塘角下之地）爲宜湖北興國州巨紳李資琛曾任新疆藩司因事歸籍優游林泉茲午帥因路局總紳一席柯逢時劉心源黎大鈞諸人皆辭不就惟李紳資深望重堪荷斯任敦請來省聞李紳以易招衆怨尚未接收照會 
[蕪湖麻浦圩潰决警告]  
　　蕪湖麻浦圩爲附郭首圩上月異常危險業經該縣朱繡封大令會同巡防營李統領親往督救並由皖南義賑公所補助椿木包蓆搶救數日得以轉危爲安詎本月十七日上午天氣陰晦悶熱異常午後更甚忽然狂風暴雨撼岳摇山入夜益厲致被冲毁圩堤五處（一）美勝公司附近（二）瀂港（三）雙港（四）六垾（五）新埂决口處一二丈至五六丈不等該處地保鳴鑼報縣即經朱大令親往督救時已不可收拾所决之圩俱在西江沿雙石碑道署東首之禹王宫一帶十八日晨皖南義賑公所復運樁蓆到蕪請關道趙觀察酌派巡防營勇督同圩夫協力搶救趙觀察除派婁委員岳書及巡捕李某各帶樁木往助外並於十二句鐘時親往督救恐難挽回聞是夜除麻浦圩潰决多口外北鄉沿江四合山各小圩及小湖灘圩埂盡行潰决上汎林之獨山圩亦倒潰兩處計有十餘丈現正設法搶救聞已堵塞是晚大風時適江孚上水輪抵埠風勢猛烈不能攏靠躉船被風吹至對江兩壩擱淺於　破圩内刻未出險計自麻浦埂潰後南岸水深處二尺至五六尺不等居民均遷往北岸道署及水師游署亦遷河北湖南會館内大街管驛巷陡門巷寺碼頭寗淵口亦均一律上水河街二街馬路水深之處業已過腹人力車無人乘坐來往非划船划盆不可大馬路一帶各店舖進水尺餘門外則二三尺不等茲將皖南義賑公所及朱大令電禀皖撫與查賑大臣原文錄左 
　　安慶撫憲鈞鑒昨日狂風驟雨晝夜不休今晨麻浦圩在西江雙石碑潰决兩處（一）二丈餘（一）七八丈農夫搶割新稻未能竭力救護現在鳳林竭力堵塞鐵路涵洞以期保全敝所已購樁木蓆包前往補助李統領仍在繁昌未回殊深焦急皖南義賑分公所叩嘯撫憲馮大臣鈞鑒入夏以來江潮甚漲知縣誠恐有碍圩堤不得不先事預備曾備多數椿蓆親帶赴各圩督夫防護一月有餘不敢稍懶又至保大圩帮同繁昌令搶救滿擬再保十日即可收割不料十六夜至十八風雨交狂江水陡漲七寸各圩告緊知縣當帶樁蓆前往搶救查麻鳳二圩情形浪高於圩六七尺並浸漫數處飭夫併力搶險今日風雨若能遽止水不再漲庶可無慮知關憲廑謹肅電禀知縣圻嘯 
　　安慶撫憲鈞鑒當塗大橋圩破北埂非常危險查北埂爲蕪湖北鄉屏障歲久失修一經潰決北鄉所有田畝盡成澤國亟需大宗樁木搶救敝所存欵業已補助罄盡懇即電請馮大臣迅速撥款救急不勝迫切待命之至皖南義賑公所叩效 
　　安慶撫憲南京查賑大臣鈞鑒麻浦圩爲蕪湖附郭首圩已於昨日潰决乞速派員查勘城自治公所農會叩效 
　　安慶撫憲鈞鑒嘯電想呈覽麻鳳交界之區有鐵路圩一道所有涵洞業經鳳林農民全行堵塞完固如無大風雨鳳林一圩諒可保全惟麻浦圩自　晨在西江沿雙石碑潰决後　地方官竭力搶救至今尚未合龍圩内禾苗已淹没殆盡皖南義賑公所叩效一 
　　安慶撫憲鈞鑒查六垾爲麻浦之屏障所有險工均在該處月前官紳竭力防護敝所補助樁蓆咸注重於此雙石碑係袁忠節公光緒二十四年重修之處以爲如金湯永固不料患即出於所備之外天不厭禍一至於此良可浩歎皖南義賑公所效二 
　　安慶撫憲鈞鑒務乞憲台迅賜據電請馮大臣派員查放急賑或仿照繁昌保大圩以工代賑之法即將所撥振欵仍飭李統　朱令多備樁木招夫搶救務期堵塞完固而後已俾該圩内淹之水易於　銷皖南義賑公所叩效三 
　　安慶撫憲鈞鑒冬令庶可栽種菜麥或能補救明歲春荒於萬一管見所及伏乞鈞裁迅賜電復無任盻禱皖南義賑公所叩效四 
[東三省大災紀詳]  
黑龍江黑龍江省於上月二十七日起連日大雨嫩江 
 
 

Page 11

 
 
第一張後幅第三版 
　　水漲十餘日沿岸田地房屋盡被淹没居民溺斃者甚多尤以甘井子爲重緣該處接近陰河一經漲發則數十里汪洋盡爲澤國黑撫周少帥連日接沿江各屬警告已電飭隨時妥爲防範矣 
[呼蘭綏化]  
　　呼蘭綏化兩府自霪雨爲災後山水崩烈南圑山一帶水深丈餘是水初發不過四尺之高一二日間竟漲至一丈二尺漂蕩田廬淹斃生靈甚是堪憐刻下死屍死畜終日隨溜不絶是時救活不救死一應死屍都順大江去矣當水勢暴漲之時電桿冲倒電報不通王順存太守特派專員由哈爾濱郵傳總局借來小輪一艘以資接救災民於本月初七日該輪至城西南十餘里地方撞入沙灘不能行動初九日由金警務長率人挑溝二里許始順入蘭河江撫聞報亦即電飭哈爾濱松黑郵船局儘將所有輪船開往該處拯救頃得該局總辦韓吟笙司馬覆電已派公濟先登吉匯等輪船前往矣 
遼陽遼陽州西窩瓜坨拕村向有横壩以拒渾遼兩河之水於今月初以大雨連綿該兩河水暴漲壩西一帶田苗悉被淹没而該處劣紳富達三猶賄使無賴孟文明温可泉等數人夜間私將該壩挖開縱水東流滔滔莫遏頃刻間四十餘村盡成澤國禾稼淹没十萬餘畝房屋坍塌無算哀鴻嗷嗷慘苦難堪嗣經衆村首將挖壩一千人犯捉送警局於鄉自治等會亦已在州署控告矣 
分類新聞政界 
[常德水災之善後策湖南]  
　　常德連年巨災大吏鑒及旣往擬將河泭潰决倒口乘勢開挖將舊有溝𡐋另闢一河由後梁山塔水橋　家湖以出安鄉兩河分流以殺水勢旣保郡城而鞏圩障實因勢利導之上策也雖河流所經農田不無少遜然武陵後鄉有七八年未得收成者近三年則更不堪是所損者少所益者實大去年常郡災情雖重晚禾得插又西湖一帶收成頗好尚有鄰境可以謀生今届後鄉自河洑以下惟龍陽之大汛洲一障得救其餘一片汪洋盡成澤國水不能消晚禾失望安鄉南洲華容等處受災亦重僅救三分之一現在省委朱道祖蔭到郡委員四出赶發急賑每人發錢三百米三升聊濟然眉並設留養局於德山以養無依之民 
[撙節公費之爲難杭州]  
　　浙省行政官辦公經費早經規定預算嗣奉大部駁回嚴加釐剔復由浙撫交議首倡撙節酌裁員司現聞清理財政局以此項部飭久未實行特於日前移知勸業道擬將節省辦法先從减少人員入手查勸業公所各科書記共祗十八名半多官親兼差實係辦事者僅得半數聞該局擬再酌减十名致童季友觀察左右爲難並以勸業公所近因實業發達公牘日形擁擠若將此項員司驟加裁汰則辦事掣肘貽誤匪細惟各署局裁减問題迭據憲政編查館各需催詢勢又不能不遵茲擬將守在爲難情形具禀增中丞請示矣 
[三水令禀陳潦水消退情形廣東]  
　　三水縣蔣澤具禀省憲云竊照卑縣河道潦水盛漲情形並被冲决小河内之高豐圍及石館圍之欄基各緣由均經先後飛足具報在案茲自閏六月初四日至初五日止潦水現已退回潮埠水未退以前迭據報稱高豐圍决冲後漫溢大良朗鲠油禾油白木灣等圍因而冲破區村子基黄泥灣子基兩處約長四十餘丈即經馳詣勘明早稻雖已收穫秧種雜糧盡被淹浸現幸天氣晴明一俟潦水消盡知縣　再親歷已决各圍子基督飭紳董及時設法疏消修復完固未决各圍亦飭令趕緊加高培厚並擬勸諭各該圍内　董聨絡上下村衆通力合作加築一欄水横基務保無虞而免牽累斷不敢以潦水消退稍涉疎懈云云 
外交 
[照請領事承認審檢廳福建]  
　　厦門各領事否認審檢廳一事已紀前報茲悉慶觀察又接提法司咨文内開（上略）查通商各埠審判廳開辦該地駐守各領事均一律承認直接交涉咸稱利便未有不認可者厦地檢判兩廳事同商埠一律駐厦各領事何得獨不承認請貴道執約力爭細心交涉務必達到目的使之就我範圍實爲至要云慶觀察已照會各領事請其承認矣但未知果能應允否 
軍界 
[贛省軍人之冶遊江西]  
　　贛省駐潯陸軍五十三標二營後隊隊官范海濱被人控以尅扣軍餉經馮撫札委九江府查明雖無扣餉等事惟生辰受饋在外冶游殊屬不知自愛禀復到院飭先撤差矣又陸軍五十四標一營前二排副兵張品發假期在外隨同地痞在蕭公廟土娼武寗老家冶游滋事經執法官會同巡警官長查明屬實殊屬不守軍紀現經恊統吳道介璋即行責革發交習藝所管押五年期滿察釋 
[籌欵添造督練公所江西]  
　　贛省督練公所業定七月初一實行分科辦事惟因辦公所舍不敷應用業經委員王大令珍估價請欵由兵備處轉詳到院卽由贛撫馮中丞批云此次應修督練公所辦公所舍昨據王令勘估開造工料細册計六折實銀一千三百九十餘兩仰卽轉飭遵照督匠妥速辦理應需欵項旣未列入預算應如何籌支之處並即田處移會藩司妥商核辦 
學務 
[羽士組織道敎育會松江]  
　　松江羽流由問俗亭永根發起組織道敎育會曾誌前報嗣因經濟因難迄未舉行現復於二十日假座東嶽太虛亭預發傳單邀集大衆互商進止並請楊紳了公演說一切 
[遴派學生入俄校奉天]  
　　俄國東清公在哈爾濱創設俄文商務學堂當由該國領事函請交涉司遴派學生前往茲聞趙督擬派官費生二十名入該堂肄業以備將來任用已飭提學司遴定合格學生若干人不日送往該校 
 
 

Page 12

 
 
第一張後幅第四版 
[蒙文中學招生奉天]  
　　奉天蒙文中學堂定於暑假後添收揷班生二班除由各蒙旗選送三十餘名外餘擬在省招考現在出有招生廣告凡年在十四歲以上在高等小學有三四學期之程度文理明順各科學稍有門徑者均准報名定於閏月二十日考騐二十五日入學一切宿膳等費均由官預備云云 
實業 
[建築勸工陳列所長沙]  
　　勸業道王慕宜觀察現在遵照農工商部奏定章程就省城設立勸工陳列所並附設商品陳列館巳經擬定簡章籌妥經費詳由撫院批准照辦其建築地址巳擇定裁缺按照磨廳舊署刻已商准提法使由道備價銀五千三百兩於日昨會詳立案不日即將興工建築矣 
[松江米價日昂松江]  
　　近日松江白米每石巳逾九元以外裝運至滬更需加洋四五角秋收尚遠粒食維艱據米業中人云至早需至九月方有新米上市此三個月中青黄不接尚需看長 
[鐵廠仍行開工湖北]  
　　鐵政局馬釘貝司麻二廠爲製造鐵路軌條之所極爲辛苦前因伏署由總辦李一琴部郎諭令停工歇伏工食仍給一半近因天氣漸凉已於二十日開工矣 
[津濟火車阻斷交通天津]  
　　津浦鐵路各站因連鎭東光一帶决口有被冲刷之處以致由津至濟南之火車不能開行日昨直督陳制軍札派天津道汪觀察乘津浦火車前往騐看被水淹没得村庄茲已公畢於十五日回津銷差矣 
雜記 
[漢陽水陸火刧紀詳湖北]  
　　漢陽水陸火刧已略誌前報茲得鄂友函寄較爲詳實爰補述之十六夜十二句鐘漢口新碼頭洋油駁船夫因偷油遺火於艙致數船同時着火時值西北風甚狂被火之船爲風吹至寳慶碼頭所有湖南巴捍船數隻均被延燒船上婦孺哭聲震天落水死者被焚死者不可勝數而漢陽白膳廟碼頭沿河之房屋多係弔樓其下停泊之船一經着火即洞河板屋蓬房無不焚燒直燒至鐵廠外一帶空曠地方始止然双能被火之船吹至漢陽中碼頭引燃岸上棚房將中馬頭打扣巷雙街十八家（此處皆米糧行號）一帶倐成焦土其時又有油船一隻滿載各種油類故其火燄較别船猶大救火者恐其引燒河中未燒之船因命小輪將該油船冒險拖赴江心設法使沉不料拖至南岸嘴繩索忽斷該油船逐流靠岸復殃及岸上房屋南岸嘴一帶地方又同付一炬於是岸上之火計分三處水中之火則數船一處或一船一處漢江襄河照耀如同白晝漢陽文武印委及警區善堂以只能澆救陸上之火其水上之火則由漢口文武局所消防隊水師營極力撲救庽漢各西商之有機器水袋者亦駕輪相助各保安會則恐火勢燒及漢口街市皆携救火器在河岸排隊防護幸風勢獨向漢陽故漢口江岸並未焚燒亦不幸中之幸也燒至十七日天明火勢稍衰午後始全熄滅綜計岸上共燒二百餘家如雙街中馬頭南岸嘴俱漢陽精華所萃行棧工廠莫不保有火險此次保險行恐必大受虧損也水中被焚之船如行走長江之栢木大船燒去四隻餘如巴桿小駁刁子划船小船約燒五十餘隻溺斃　焚斃之人難悉確數大約必有數十人也慘矣 
[鎭郡風潮續誌鎭江]  
　　鎭郡風潮爲災已紀昨報茲悉十八九兩日依然大雨如注狂颷怒號六合長堤岌岌可危而鎭郡小街金山河荷花塘等處均成澤國居民不堪其苦十九日午後三時鎭郡對岸八濠江岸因水勢奔騰坍塌甚廣並有冲倒草房淹斃人口之事此外東馬頭諫壁姚家橋八字橋等處亦被淹没田禾不計其數各鄉民均紛紛赴縣報災請勘餘如江邊馬路及招商怡和太古東方美最時各輪船馬頭均已坍壞不堪江中商船損壞者約二十餘隻被浪擊沉者二隻所載貨物漂流殆盡至江北如高寳運河一帶河湖並漲即高郵各壩口水勢亦漲至一丈二尺有奇故淮揚道奭觀察對於此事極形焦急擬不日前往駐工巡視一切所在緊急壩口亦擬臨時酌議開放 
[崇明之大風潮太倉]  
　　崇明本分南北中三部中南二部均係四面環海本月十七十八兩日東北風大作海潮陡漲棉花稻榖之損傷無論矣所有海塘數百丈冲坍甚巨其南部一帶居民之被潮淹斃者有八十餘人之多其餘蕩析離居者更屬不可勝數未知何以善其後也 
[死後産兒之奇聞黑龍江]  
　　綏化縣屬東界廂黄旗頭井佃民劉某者日前不知何故將其妻用刀殺斃死後數日竟復胎産小孩現已經該管警局將劉某解交府署以憑究訊 
[紀事]  
粤地土豪地痞。有以撚花爲業者。逐臭積惡。傷天害理。誠爲女界中之大蠧也。 
撚花者。鈎搭青年婦女。若妓若孀若富室逃妾。假以妻妾名目。而轉鬻諸勾闌中者也。迹其鬼蜮之計畫。不外三端。（甲）手段揮霍。非眞富豪也。有集淫朋以合股者。有萃數人之服飾而聚諸一人者。於是被采腰金。四出招搖。。聞有老舉之自已身者。古井之覓頭主者。逃妾之無所歸者。多方營運。以自致於斯人前。婦女無知以其外狀翩翩。舉動豪富。絶無纖芥吝惜意。是眞可委以終身也。而彼計遂矣。（乙）外貌華美。不必潘安宋玉也。於淫朋中擇其形狀稍端正者飾之。事成。則利益彼此均分耳。（丙）内體雄偉。三款之中。以此欵爲最上。蓋内體旣雄偉。則手段可不必揮霍。外貌可不必華美也。是故撚花中人。莫不留意此項。若曰自然天産之質固佳。即以人力製造而成者。亦爲花界人所歡迎也。（按　花者輒自嫌内體藐小則市草頭藥以敷之（藥名忘）一百日外魁悟宏偉異於常人持此以出無所往而不咸宜者）三者旣粗備而如下之二事。乃可言也。（一）以所撚花鬻諸外埠勾闌。當其向該婦女最妆之入手時也。先自言作商南洋。每歲必一行。以巡視商業。而同局中人。又屢言其商業之如何發達。性質之如何豪爽。爲擇壻計。非此莫屬。婦女信之。相隨返家。其果有體已者。恣彼揮霍。則拐賣尚不如是之速。否則亟携出洋。置諸娼家。或斷賣。或暫押。或搭寨打數。種種名目。皆永無脫身苦海之日。而彼則安然自受其利。進退裕如。又轉而别餂他婦。如循環然。或再四或十數未可定也（二）以所撚花即鬻諸本地娼寮。蓋彼旣攜花而歸。列諸妾媵。亦咸相安矣。而撚花者。則多延壯男作僕。絶不拘東。男女之界旣紊。苟且之事自生。又或縱令外出。多見男客眉來自去。故作不省。比至姦案已露。撚花者乃從而罪之欲。打欲殺虛作忿怒。遂藉勢而鬻諸附近娼寮。蓋旣慳往來盤川。又乏風塵辛苦。較諸鬻外埠而更便也凡此二者。皆撚花者狡計之大略也。嗟乎。以可憐可憫之婦女。乃不幸而墮於撚花者毒手中。妓女　妾。猶且不可。而况人家之狐孀乎。彼撚花者之肉。其足　乎。吾中國法律。未及訂懲撚花專　。使若　所爲一無忌憚。自以爲得脫法　矣。嗟乎。王法雖倖免。陰律其難逃乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
本埠新聞 
[衞生局之進步]  
　　巡警總局在南公益里設立衞生處一節已記前報茲悉總局長姚太守前日與衞生處總辦沈仲禮觀察議妥在南川虹路興業里租賃石庫門六幢及沿街樓房兩幢設立時疫分醫院昨派總局衞生課員沈祺年賃定房屋及備辦器具物件俾得刻日成立並諭四路分局蕭區長將關係衞生各事件從速整頓區長即責成潘巡官督率各長警押令小工清道夫等將堆積於空地上之垃圾一律挑除雇船裝運出境並禁止小販開賣西瓜及氷水等物庶幾杜絶疫氛而保公安云 
[疫氣可以木門阻之乎]  
　　公共租界海寗路與閘北四路二區轄境天保里等處毗連自彼處發現鼠疫後經英美工部局商准滬道劉觀察自海寗路甘肅路轉角起至北西藏路公益里第五衖口爲止均於馬路中央裝設六尺高之白鐵以皮防疫鼠竄入傳染詳情已屢紀前報茲悉工部局恐彼處馬路轉角仍有疫氣流入昨日雇工復於馬路轉角處均裝設木門兩扇可以啟閉至昨日午後亦一律竣丁矣 
[徐仲魯妻子並未出現]  
　　徐仲魯謀斃吳順生一案詳情疊紀本報茲悉徐妻潘氏及子少魯於此案敗露之後即經避匿迄未緝獲乃昨日傳聞徐仲魯妻子手持衣包食物人所探望相抱哭泣本縣田大令聞之大怒以爲徐妻與子迭飭催提各差探均以避匿無蹤爲言今何以忽然出現胆敢進所張望究竟有無其事及門差人等是否得賄故縱不得不澈底根查因令親信家丁前往所内先詰管押書吏曁管所丁役等均云並無其事又向各犯逐一究詰亦衆口一詞稱無其事該家丁及據情回明大令始稍息怒 
[管帶欺侮商人之公憤]  
　　常駐西南鄉閔行鎭之太湖水師第五營管帶楊玉貴即楊松苓於本月初六日由申往鎭搭敏航小輪乘坐官艙時適該鎭開設顔料店之張書卿病臥在艙楊即飭張讓出始則口角繼則揪毆終飭勇丁將張推出艙外張及其他搭客與之理論仍不得入張回閔後即將途中受辱情形訴諸同業袁君衡請其轉告商會會長陳恂如陳卽偕文案馬柳江詣謁楊管帶楊謂張目無官長須當議罰陳竟不與較反囑張罰洋二百元充公張不承認詎十一日忽有黄浦司衙門弓兵吳震等手持硃單會同營勇到店提人張緣無端寃抑心有不甘遂奔赴各商家歷訴顚天各商咸抱不平激成公憤幾釀罷市風潮黄浦司葛綬青知受楊愚遂於前日備文詳請上海縣核辦 
[老糊塗難爲子媳]  
　　住居老閘橋南　大王廟附近之甬人屠友益近在縣廨控告其子屠耘辛持鎗恐嚇昨由捕房將屠子及其媳陳氏一併拘解公共公堂請究屠友益投訴向爲洋貨生意共生兩子長子已嗣與長房上星期六商人由鎭江回家至晚次子耘辛自外歸來開口便罵老賊老忘八謬稱家庭革命欲用手鎗打死商人聞之恐嚇避入房内閉門不言詎耘辛即喚其妻取酒暢飲畢竟持手鎗大呌老忘八出來送你老命商人在窗隙内窺之不敢出聲任其罵至天明而止如此行爲實已暗無天日若不禀求嚴究日後必遭毒手訊之屠耘辛供年二十二歲大咪吔洋行爲繙譯生母於二十二歲時病故家有庶母小的父子感情素來不惡嗣父親每將錢財等物交與女傭三姐旣不交與庶母亦不交與兒媳管理此次父往鎭江妻子歸寗小的適患牙痛向三姐取洋二元以爲醫費詎三姐分文不給反出惡言迨父親返家後又播弄是非以致被父控告小的受過中西敎育怎敢持鎗恐嚇父親供畢泣下即向堂上並其父前跪求恩有孫襄讞諭謂屠父子曰此係家庭之事内容若何爾等自知至所稱革命一層未免言之太過可知革命黨均係有智識有才幹之人今視此子程度尚不能及復謂耘辛曰爾旣受過敎育可知昔有賢人閔子鶱依於庶母冬日令穿蘆花絮衣爲父御車其父見而不忍問之彼尚言兒暖不冷也總之天下無不是之父母諭畢遂商之陪審官美副領事海君以屠耘辛不應違忤其父疑押一月詎屠父聞之堅請判押西牢或請送縣嚴辦西官以原被均住租界不允送縣孫襄讞聞之拍案大怒以屠自失敎訓今旣到堂堂上自有判斷之權豈能任爾自由如其不服儘可上控屠復嘵嘵辯稱謀父孽子祗押一月將來可以隨便殺人是時捕房西捕亦惡其挺撞將屠拖至堂下遂判屠耘辛押一月期滿交族長領回屠陳氏開釋諭令善事翁姑氏諾諾而退 
[有名人物之行爲若此]  
　　十六日禮拜四晚有張筱軒者在珊家園人和里二十號門牌隴西李庽喫酒碰和張之轎夫三人在門首戲謔對立溲溺時有該院鄰居陳聨卿之子在旁看見謂此地非坑厠豈可便溺詎該轎夫等狐假虎威遽即動手將陳子亂毆張在樓上聞聲開窗呌罵謂余是張筱軒係上海商界上有名人物汝輩何得放肆遂着其轎夫等將陳妻及子拘進妓院閉門毆打當時幸由鄰居聞吹警笛叩門勸散各召巡捕同往捕房張向捕頭曰吾係知府是中國官捕頭以張之行爲不類體面人遂謂張曰爾轎夫違章小便本應嚴行罰辦今姑不深究爾如不服聽爾控訴陳因是時大雨如注不欲多事所有被打之人亦不請騐遂各退出 
[復訊鄉民誤斃小工案]  
　　虹鎭楊家觀音堂地方錢杏生有前曾被盜搶刧後有洋棧小工多人經過致被鄉民誤疑爲盜毆斃熊金標等二人詳情經紀前報昨經縣署帮審承明府升座花廳提集一千人復訊據錢杏生供本年三月初三晚七時被盜搶去物件是時小的已睡並未出外所有鳴鑼行兇之人不能指實明府詰以受傷之江北人亦曾指認爲盜送交巡局爾若從實指出可望格外寛恩錢始供稱因許大大等已肇巨禍令小的出塲冒認送局以蓋伊等誤斃小工之愆今知受愚求恩 
 
 

Page 19

 
 
第二張第三版 
明鑒訊之許大大供充當九圖地保兼做道士是日在江灣至初五日始知此案小的專在九圖經管漕糧所有刑名案件有張恒堂經管且搶案出在四七圖内不干小的之事鳴羅毆打實遭誣指訊之錢柏全供小的是日在法界寳昌路做工初五始回如何鳴鑼毆打實在不知趙茂蘭供苦主勾串差探向小的借洋二百元未允致被拘解公共公廨轉解案下實遭寃誣求恩作主王阿桂供初四日妹子出嫁何暇干預閑事且與錢杏生家隔離三里之遠所有盜搶毆人之事小的實不知情明府曰惟因爾家喜事故有多人蜂擁而出致肇此禍旋有江北人張紫熙帶領苦主男婦三人投案跪禀實係許大大王阿桂二人爲首肇禍許大大手拿木棍王阿桂手拿鐵尺餘人多持扁担耡扒逞兇傷人叩求伸雪明府得供復向各鄉人一再研詰仍不承認判許大大重責五百板一併還押張紫熙等飭退候訊 
[固結不解之仇怨]  
　　粤人潘達朝胡竹屏與葉偉屏在公共公廨互控一案昨晨十時由寳讞員會同英翰副領事升座特别公堂會訊先由葉之代表聖文律師譯稱葉與潘胡兩人之糾葛前年曾涉訟公堂應請檢查前案澈究訊之潘胡二人亦延費信惇律師辯稱此案前經公堂訊明判葉押西牢半年詎釋出後一再挽友向胡等嚇詐不遂刋印傳單以胡潘爲著名翻戲等字樣損人名譽請爲訊究中西官會商之下判各交原保候禮拜四早堂再行訊核 
[金三寳之兎死狐悲]  
　　汕頭路五十七號門牌雉妓院龜奴吳金生與鴇婦吳王氏將妓女四寳虐待以致該妓該十六日吞煙斃命茲被老閘捕房捕頭偵悉昨將龜鴇並同院妓女金三寳傭婦錢王氏一併拘解公堂請究訊據金三寳供稱四寳實遭龜鴇虐時自尋短見屍棺於翌日由其母帶回蘇州錢李氏供四寳是婦人之生女素有疾病是日因食生冷之物以致身死復據金三寳訴稱錢李氏並非四寳之母實係傭婦四寳之母早已領柩回蘇詰之龜鴇一味推諉德襄讞商之美蓋副領事判金三寳暫留濟良所餘人分别押候查明於下禮拜三再訊 
[曾子唯脚上一輕]  
　　冒官撞騙要犯曾子唯陳較臣王百秦三人昨由縣署帮審承明府提案復訊曾供河南人來滬尋友住在客棧内得與陳王二人認識因缺乏盤川一時不能離滬嗣由陳王二人託小的持公文向滬軍營借貸銀錢致被察出破綻拘解案下實非與之同黨求鑒訊之陳王二人供仍推諉判曾從寛開去脚鐐與陳王二人一併還押候再訊奪 
[賭棍供出同黨]  
　　賭棍范毛毛即即萬毛毛前因持刀威嚇其妻經公共公堂訊實判押捕房一月未經滿期卽被本縣田大令查悉該犯係虹口著名賭棍移提到縣昨經帮審承明府提訊據供家住虹口向來出外做工不敢犯賭求鑒詰以在押之賭棍柴利生曾否相識答稱前與胞叔涉訟時柴利生充當二圖地保夥計曾來勸解遂與認識且小的實姓萬不是姓范叩求明察明府示以案卷諭曰范與萬均有訪案爾住虹口必知賭窩賭首若能從實指出或可從寛超豁始供賭檯現擺十五圖華洋交界地方前被捕房兩次捉賭已辦過二十餘人小的實不在内賭首瞿龍龍曾押西牢一年逐出租界現亦改過惟伊弟瞿銀大及陳全全現仍糾同黨類靠賭營生小的雖住虹口與彼等素不往來明府得供判押候查明緝獲同黨再行訊辦 
[城内]  
　　婁縣移解犯人○縣署頃接婁縣移文云爲移解事閏六月十七日據小征司巡檢汪鳳祥解送王子卿姜王氏王凌氏胡趙氏並船户姜阿七到縣經敝縣訊據王子卿姜王氏聽從逸犯王阿二由上海誘拐胡趙氏　往平湖圖賣未成王凌氏係王阿二之姘婦據稱並不知情殊難取信詰以因何同行則以王阿二失業無依自願擇人而事是以同往平湖所供亦覺支離惟姜阿七僅止受　搖船事前實未知情已由王子卿等質明除將船户姜阿七先行省釋並將原船給領外查胡趙氏現年三十五歲係上海縣人住徐家匯西首小閘人胡丫頭之妻合將被拐之胡趙氏連同拐犯王子卿姜王氏應訊王凌氏一併解至奉田大令諭飭收押候訊 
　　無可推諉○糞夫與巡警衝突一事疊經上海縣出示曉諭統限上午十句鐘以前挑清如有不遵惟糞頭婁葆珊等是問詎仍陽奉陰違延至下午三四句鐘方始挑倒業已飭提唆使之西門糞户吳康之到案訊究而吳旣不投訊尤敢飾瀆當奉田大令批斥略云西門外糞夫屢次集衆滋閙必有唆使之人該商民弟兄在該虛開設糞行雇人挑糞不得諉爲無涉案已飭提着速投訊 
　　道轅記事○南洋律法官担文大律師昨日乘輪至馬根山避暑一切事宜委托副律師羅仁伯接辦云昨日飭丁到道知會 
[南市]  
　　協吊賊贓○昨日公共租界捕房捕頭派中西探至城自治公所警法當值處禀稱竊賊王厚生竊取某姓家紡綢長衫綢套褲等質在大碼頭信成押店内請爲協吊原贓奉飭准予派探同往查吊原贓歸案辦理 
　　太便宜了妖巫○汪學明之兩歲子誤服妖巫陳阿根藥丸致斃一案迭記前報茲湯裁判昨傳汪到案復訊以其迷信邪術自取咎戾猶　動　毆人殊爲不合着罰洋兩元充公並認繳上海醫院陳之醫費洋三元七角完案 
　　查獲私吸○城自治公所警務處訪悉小東門外北城脚地方有已歇烟館夥丁春山私賣燈吃即派巡長前往查拿得以獲住私吸之張秀文唐金生兩名起出烟具五副連丁解由裁判所請究經湯裁判研訊張供小本謀生在彼惜槍過癮唐供駕船爲生餘供略同判各戒責一百下逐出丁責二百下　一月期滿押令遷移出境烟具銷燬 
　　控追欠租○　北　順洋行經租人陳錦榮扭控南陽里租户馮金林欠租五個月計洋三十五元請爲究追經西區移至裁判所訊供之下判交保限一禮拜交楚毋　 
[閘北]  
　　是否强奸○毛子照投四路分局控陳子庭闖至媳婦房内欲圖强姦等情經蕭區長質訊一過陳供委因賭博起釁並無强奸情事官判分别收押候查再核 
　　失子可憐○湖北婦人張胡氏控章鳳朝王阿大拐賣伊子一案由四路分局解送總避迭記前報前日經陳裁判覆訊之下見該氏在滬日久衣服典盡狀甚狼狽惻然憫之當堂賞給洋兩元以資用度仍着聽候追到小孩給予具領該氏叩謝而退 
　　控追貨欵○公大米行經理葉寳林控李四海欠貨洋二十一元另不還經陳裁判限一月交保清還 
[英租界]  
　　傳訊不易○廣東路某客棧寓客嚴士濬失竊值洋五百餘元之現洋衣服業已函請公廨飭傳該棧主到案訊追昨據差探禀稱該棧主曾入西洋籍未便遽行傳訊請示辦理中西官諭候查核 
　　誘姦婦人○蘇阿任控朱烏林誘姦伊妻姜氏昨由捕房將男女拘解公堂訊實判分别各押兩月氏期滿交本夫領回管束 
　　偷兒入獄○粤人蔡和羅壽仁梁滿周元 
 
 

Page 20

 
 
張才等同居海寗路二十四號屋内因串竊南京路明華賽眞珠號内值洋四百元之珍珠由探錢壽生將各人一併拘解公堂押候查辦在案昨晨復經孫襄讞會同美海副領事研訊明晣判蔡押西牢二年羅張各押二年半梁周各押一年期滿均逐出租界抄獲之雜物現洋均交原告領去 
　　墊欵紏葛○美商開乾洋行控唐廷鰲不付墊款一案昨經公堂傳訊原告由律師費信惇上堂代表請追訊據唐供此款存於茶葉公所已由公所具禀到案判唐押候美領函復到廨再核 
[美租界]  
　　日本人無故毆人○住居武昌路一百六十九號之彭　如昨扭日本人某甲至捕房控稱無端被甲用棒毆打請爲究辦捕頭詢問一過分别斥退諭候禀請日領事傳訊　　俄妓也要欺人○馬夫陸阿大昨載西人某甲至乍浦路俄妓院車資被該妓吞没向索逞兇扭控捕房捕頭詢明妓女名姓着陸自赴俄署控追 
　　私開賭塲○黄明海租賃狄恩威路十五十六號樓面二間私設總會紏衆賭博昨被一百九十號西探查悉請廨傳究 
　　絲廠司賬尅扣工資○北河南路某絲廠女工張金大王阿二王阿大等昨投捕房控被司賬尅扣工洋捕頭允爲查核 
　　扭控騙子○朱阿五前騙計阿榮之衣服昨日在途遇見設計扭控捕房候查核辦 
　　爭加車資被毆○陳源記昨雇王阿三人力車至鄧脫路因王爭加車資被陳毆破頭顱由捕拘入捕房飭陳償給養傷費了事 
[法租界]  
　　敎會節期○昨日天主敎四大瞻禮節期庽滬在敎中西紳商咸于清晨詣新北門外天主堂舉行彌撒禮車馬盈門甚爲熱閙捕房當派中西控捕往彼彈壓 
　　眞相若何○湖北人彭德甫昨至公廨控稱婦人劉桂英前在漢口嫁於茂興隆木行主粤人爲妾後因不安於室再嫁小的爲妻詎近文私隨沈玉山逃至上海在寳裕里賣娼小的尋見向論不認扭捕送究劉供與彭姘識後因伊不事生業逼令賣娼是以來滬謀生沈玉山係是彭之串黨婦检並不相識聶司馬以供詞各異判桂英寄堂沈交保候查明再訊 
　　不歡而散○林苗氏與徐大口角用武將徐打毆業已醫愈送廨請究聶馬路查係拆姘起釁姑念該氏已押多日從寛開釋了案不認索詐○童仁才同隣女戎李氏並見証李王氏投廨控稱流氓黄阿二冐充包探以李氏等家私賣洋烟索詐洋十元當時給與五元係由李王氏處借來故邀氏到案作証求請嚴究黄供前日在童仁才處吃烟過癮因與戎李氏之父口角致被串誣可請查訪實無冐探索詐之事判押候查明再核 
　　直同泡影○唐雨霖投廨控稱前有吳明亮租借商人房屋開設鐘表店詎店尚未開即被各洋行將鐘表收去以致不能開張棄而避匿應請追償裝修費判將餘剩之生財交存捕房候拍賣料理 
海上閒談 
　　英國罷工風潮工人死者盈千失業數萬甚有坐於電車軌上以求軋斃者嗚呼何其慘耶以素號文明先進之國而猶以强兵對待工人宜乎我上海女工之受印捕一棒矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第二張後幅張第二版 
專件 
[浙撫爲收回寳石山事劄諮議局文（續）]  
　　其時署司因莫千山案赴滬與美領事會議當屬公所科長譯員恭候憲轅將細則發下即與梅醫士先行面議至滬後接公所來電梅難就範速回磋商等語當於二十四日函禀憲台歷陳辦理此案爲難情形請委派紳士代表一二人偕同科長譯員同往梅處先行會議萬一議無了局俟署司辦理莫千山案稍有頭緒回杭後再行與議嗣於三月初八日署司回杭親往梅處磋議梅醫士執定前次所送細則業經簽字所有官紳商改各條未肯就範嗣後迭經磋商並曉以津貼廣濟醫局善舉初議以十年爲期每月僅付洋二百元現議一期躉付洋二萬四千元且改建馬房爲肺病院議由貴醫士在津貼醫局項下提出洋三千元貴醫士已經簽押承認今官紳格外體諒議由官廳自行籌欵建築無須貴醫士出費自築孰爲便宜貴醫士自必明白若貴醫士堅執不允勢必案懸莫結所有款項斷難照付末後梅醫士答以請將憲台酌改之交還細則聘爲肺病院義務醫生及寳石山房屋允其租住之函稿先行抄閱再議云云旋據劉廷楨來函稱梅醫士托伊轉述决不承認當於四月二十六日將原函别摺錄呈憲鑒至六月初六日署司將憲台發下核改之細則信件等稿帶交梅醫士閱看梅因請爲義務醫生一句於細則内删去改寫在信内疑署司信件爲不可靠不肯簽押諉以轉送領事核辦並稱寳石山山地執有寗波關吳道台道契並經英國領事會同蓋印此次交還道契領事實不愜意云云署司譬解再四並將信件先用印信以示可靠詎梅仍不肯簽押必欲送交領事商酌再定辦法十八日署司又帶同科長徐宗德往晤梅滕更梅滕更謂已由賽領事照會憲台須請憲台照復領事聲明新舊合同細則及印信等均經憲台批准施行至請梅醫士爲義務醫生一句仍須加入細則方可簽押署司當即轉傳憲諭一再譬解並曉以請貴醫士爲義務醫生及備有相當房屋爲貴醫士辦事之所議定貴醫士回國或不在杭州之日爲止其性質是暫時的交還寳石山及大佛寺歸我中國官廳管理所主細則其性質是久遠的性質旣有久暫則請爲義務醫生一句卽不應加入細則内法理如是並無别意梅始無辭其請爲義務醫生遂通不再加入細則内至二十二日奉憲台札開宣統三年六月初十日准駐杭英領事賽照開案查大英廣濟醫院在寳石山及梅滕更在大佛寺所置各産業已經梅滕更允其交還地方官與交涉司繕立合同一事現據梅滕更禀報並附呈交還寳石山及大佛寺産業細則兩紙前來本領事查細則所載與原立合同不同之處即付給大佛寺下餘之四萬兩寳石山津貼之二萬四千元作一次交清與梅滕更收受是新立細則係爲方便辦理起見但有一事尚欠明晰以原合同内載有肺病院仍由梅醫生兼管寳石山保俶塔西之大樓屋仍照常住用以梅醫生回國不再到杭州之日爲止等語現新立細則並未載有此條僅有王交涉司致梅滕更函稱肺病院現由官廳自行辦理請貴醫士爲義務醫生業已禀奉撫憲允准備有相當房屋爲貴醫士辦公之所等語是此條有令人可疑者二一則示未言明桥醫士可以用保俶塔西之大樓屋二則此信與原合同僅係由王交涉司蓋印恐以後地方官難保以此信及合同爲然因此案近來常有人干預及唆使情事且報紙載有王交涉司私立合同等語是此種信件與原合同恐不能視爲末次之了結本領事爲防患將來起見是以照會貴撫部院將交涉司與梅醫士所立新舊各合同及交涉司信件所載各條是否貴撫院承認准行詳細照復如日後有何糾葛當以貴撫院復文爲憑本領事應俟允准照復後再行轉飭梅滕更遵照畫押以了此案望切施行等因到本撫院准此查英領事照會所述原合同内載有肺病院一節核與梅醫士已經簽押之合同字句不符應由該司再與梅醫士解釋細則即行簽押了案除照復外合行抄稿札飭札到該司卽便查照復文妥速辦理具報母違計粘抄照復稿等因奉此署司遵卽函致梅醫士訂期簽押旋准復函稱定於六月二十五日午前十時至大英醫局或至寳石山簽押務希預謂洋欵届時銀契兩交等語（未完） 
來件 
[上海閘北臨時防疫所辦事章程]  
上海道籌設閘北臨時防疫所請沈仲禮觀察爲總理並委關守烱爲坐辦會同巡警局姚局長辦理其第一次會議辦事章程開列於後 
　　一諭各舖户居民凡防疫所醫生指定有疫處所由巡警局派人勸令遷至消毒所暫行調養所有衣物飲食均歸消毒所置備不取分文如實係貧苦者酌給日用以示體恤 
　　一消毒所設立新閘南川虹路興業里 
　　一發現有疫地段用白鐵圍阻並開明溝一條内設鐵絲隔網絶鼠道一巡警局專派工役辦理此工白鐵皮須埋地二尺如有阻碍之物槪須拆除 
　　一各處多用捕鼠器及鼠餌以期鼠類全數消滅鐵皮圍及各屋務須打掃潔凈 
　　一清道夫不拘多少隨時由防疫所知照巡警局遣派 
　　一各處清道夫歸巡警局專派工頭督率 
　　一各處捕鼠歸巡警局遣派捕鼠隊五十人並派精練捕鼠頭目督捕宣統三年閏六月二十日 
國外新聞 
[波斯官軍戰勝廢王]  
　　二十日倫敦電云據德黑蘭　　電稱波斯廢王穆哈默德阿里聞已行抵阿摩耳地方該地在德黑蘭東北八十英里波斯官軍已在德黑蘭之東七十英里擊敗廢王之軍並斃其首領 
[美國議院近事]  
　　二十日倫敦電云據華盛頓傳來消 
 
 

Page 27

 
 
息謂上議院之外交股員不遵塔孚脫總統之告誡採納議員巴拉之提議凡公斷條約各條欵皆須呈入上議院核奪不得交上下議院議派之員會議蓋欲借此以阻與中國及日本結約之舉云 
[英國罷工之大暴動]  
　　二十日倫敦電云昨日下午利物浦有鐵路罷工工人十萬名開會集議遂釀成英國罷工史上最劇烈之暴動地方官宣讀暴動律文時曾調華維克歇亞聨隊步軍與司可此搿來之步隊排列道上豫備轟擊犯法之工人諸工人即四散避於道畔後即於該處互鬥直至夜半始已總計受傷者約一百三十人大半係警兵云格拉斯戈之電車一律停行有電車五十輛爲暴動人搗毁綜計電車受損者共一百五十輛有暴動人數名坐於軌道之上以冀駛車人駛過其身馬巡屢次開鎗轟擊亂民（以上譯字林報） 
　　二十一日倫敦電云約克希爾之聨隊一批已抵利物浦現將派大將一員管理全城現查利物浦一處死者共有二百五十人拘獲之暴動者共有九十人茂賽地方之輪船主人均已一律歇業因有工人數百名不肯開工故借此以爲要挾之計因而賦閑者共有二三萬人倫敦之地位現復危極有卸貨工人數千名重行罷工因港吏開除工人數名之故 
[摩事交涉近聞]  
　　二十日柏林電云德國外務部大臣華區脫君與駐德法國大使康本君本星期在柏林會議摩事交涉爲時頗久巴黎時報載有驚人之消息謂阿嘉提爾腹地已起暴動德國已聲明其誣　 
[俄皇紀念陣亡軍士]  
　　二十日柏林電云俄皇俄后在聖彼德堡所建紀念日俄戰爭陣亡軍事之敎堂行禮（以上譯文匯報） 
小說 
[言情小說投海孤兒（九十三）]  
　　距此事一月。英倫之縊人架上。乃一尸。受縊而斃。則乃德迭克司也。迭克司旣受裁判。證據確鑿。無術以挽其死。前此迭克司眼中所見之幻相騐矣。至於白雷姆及馬利亞之後此如何。非吾書本傳之事。吾亦略而弗載。馬利亞旣喪父。則長日哭。威耳力勸不止逾月餘悲乃少殺。白雷姆常至馬利亞許。偕馬利亞同出。每偕至薏麥玲及雷苔墓碣之下。流連景光徘徊流涕。二人之悲。蓋悲其死母。而悲慨之中。二人皆引其目光。對視不已。一年後。密司脫沙遜已娶威耳爲妻。不呼密昔司威耳。而呼密昔司沙孫矣。 
　　密昔司討克。坐於一精雅之退閒室中。方按琴而歌。密司脫討克。則立於密昔司之後。密昔司斜盻密司脫。笑靨融然。密司脫力張兩手。爲密昔司按拍。喜溢顔色。直迸出腠理之外。密昔司且盻且歌。餘音繞梁。嫋嫋弗絶歌曰。 
　　君攬我兮長裾。君迎我兮鈿車。翺翔雙鳳兮。君乃登我於清虛。傅愛神之雙翼兮。吾亦仙仙而高舉。一解 
　　月色淡白兮天如羅。歡爲我舞兮。我爲歡歌。嬌喘息息兮朱顔酡。良夜迢遥兮如子何。二解 
　　歡來暱我兮。我回身而就抱。纎腰約素兮。憐窈窕得歡愛我兮。我乃隨歡而顚倒。歡兮歡兮。爲我盡此一杓之蒲萄。三解 
　　君身卽我兮。我身即君。迸一生之希望兮。與君婉轉而相親。愛情廣漠兮前無垠。情絲千萬兮。糾結吾一寸之芳心。四解 
　　美髮兮櫻唇。盻妙目兮天成。聽街鼓兮三更。歡來歡來兮。親我約我之靈魂。（完） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
