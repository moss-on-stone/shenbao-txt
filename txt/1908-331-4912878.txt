# 1908 - 331 - 4912878

 

Page 1

 
 
   
 
 

Page 2

 
 
   
 
 

Page 3

 
 
交旨 
　　十一月初五日交禮部本日貴部片奏登極前一日几筵前告祭事又片奏先師孔子升爲大祀一律告祭事均奉旨知道了欽此 
　　初六日交禮部本日貴部奏皇上登極頒詔禮節一摺奉旨知道了欽此同日交理藩部内務府本日軍機大臣欽奉 
　　諭旨逹賴喇嘛率堪布徒衆各寺喇嘛在雍和宮諷經殊堪嘉尙逹賴喇嘛著賞給哈逹二十方莊緞十疋蟒緞十疋大荷包四對小荷包四對堪布徒衆等賞銀二千兩各寺喇嘛每名著各賞錢糧三個月欽此 
論说 
[論近日籌辦諮議局當預儲初選投票之管理員監察員（心）（史）]  
　　近日始見報者。有江蘇陽湖縣屬之調查事竣。陽湖士民。調查敏速。當爲天下第一。此中國同胞。自競其程度之高下。而有此特殊之成績固非可偶然得之。雖然憲館之期限。大吏之敦促。地方官之考成。籌辦處之責任。全國士民之顔面。吾知調查之蕆事。雖有後先。今旣大約在著手之中。略有遲速。要其義例已定。無煩杞人之引以爲憂。蓋至是而選舉之事。其將徒手以觀其成矣乎。則正不然。 
　　此次選舉。爲中國開闢以來創舉。初選舉尤爲創舉中之第一見端。其所分投票區旣多。所需監察管理之員亦多。各省各屬。能深明選舉方法。心知其意隨問即答者。究有幾人。監察員猶可就有選舉權被選舉者充之。則學界紳界開明之士。皆可盡此義務。至管理員則限於不與公權者。據章程。此項人員。官紳皆可派充誠以紳士中罕有能抛棄公權而爲此事者因以官補之。在理論則誠然矣。今據事實。一初。選區。所有之官凡幾。即有數佐貳雜流。其人能否充管理員。佐雜之猥賤久不足齒於十流。甚者染烟癖。昧文義。雖峻法以督之。不耐久坐。不明理解。雖拘縶至投票所而無所用之。吾士民旣不能先事而提命此官。又未便臨事而淘汰此官。欲無僨事。不如仍求管理員於可信之士民中。而環顧吾士民。則僅。求監。察員。已寥寥不可必得。况加此多數之管理員。前此諸公之熱心調查。率未暇注意及此。今人名册事稍集矣。乃覺最困難者别有所在。又幾幾束手而無如何矣。此其補救之道當奈何。請分别言之。 
　　（一）宜速組織投票研究所。專講習投票方法。此其講習。不過旬日可畢。節章程中投票開票各事宜。引伸之以爲講義。又非徒講義而已。參之以。實習。設爲管理員監察員及投票人。互親其事各地方必有數明逹之士紳。派作管理員。則未便犧牲其選舉權。及被選舉權。即派作監察亦未必敷用。且何能以一監。察之昭昭。驅策衆管理之昏昏。用爲研究所之講員。則移　辦理選舉時之勞。布種於未辦選舉之始。且必城鄉分數處講習。以就各投票區之便。於聽講者之中。物色多數領略較捷之人。備派充監察管理之用。則取材較寛。而其他曾經聽講之人。亦轉相傳述。投票時嫻習者多。不深費管理等員之提撕。尤爲正本清源之道。其當此組織之任者。初選複選之監督。能以官力爲提倡。賢有司之造福。固無涯涘若官長。不盡可恃。則籌辦處宜任發蹤指示之責。而各屬之調查事務所。尤宜無虧此九仞一簣之功。合城鄉士民之有志者。竭力發起。發起之期。目前已爲甚急。商有成議。推定講員。召集導勸聽講之人。非一月以上不辦。所幸講習之手續無多。旬日斷無不給。特賴各屬明逹之士。及時編纂講義。與分配其講貫實習之作用已耳。（未完） 
專電 
[電一（北京）]  
　　攝政王禮制由王自將乘坐杏黄轎及王公大臣行一跪三叩禮改去議定滿二十七日後王左邊坐召見臣工 
[電二（北京）]  
　　某御史奏參查勘陵寢大臣倫貝子陳璧玩視要差延不起程朝廷爲杜漸防微起見自宜懲辦原摺留中 
[電三（北京）]  
　　御史趙炳麟奏請攝政王親統禁衛軍陸軍部以體制攸關議駁 
[電四（北京）]  
　　内閣等奏先帝謚號議用禮宗昭等字旨留 
[電五（北京）]  
又議定大行太皇太后尊謚用明孝等字將宣布 
[電六（安慶）]  
　　朱撫對於亂事辦官主嚴辦兵主輕十二日釋放脅從 
 
 

Page 4

 
 
二十二人 
[電七（安慶）]  
　　皖路新總理周學銘昨日到皖今日午刻假路礦公會歡迎并提議事件 
[電八（安慶）]  
　　昨夜（十二日）城内檀紳家突來臣盜索去銀洋首飾約値千元 
緊要新聞 
[登極慶賀皇太后表（内閣禮部等恭擬）]  
　　子皇帝臣誠懽誠忭稽首頓首上言臣聞蘭殿凝和百世延丕基之緖璇宮集祉一人揚有道之庥撫圖籙而居尊合掖庭而增福欽惟文母皇太后陛下德茂安貞道偕博厚禔躬恭儉樹矜式於宮闈逮下寛仁重典型於嬪御侍重闈而隆孝養特善承顔佐皇考而布經猷無慚齊體値沖人之踐祚趨長樂以抒忱思綿景祚於鴻圖九功攸叙勉報春暉於鸞殿五福備臻統中外以臚歡率臣工而輯慶忝膺神器幸荷恩勤期亮天丅還資訓誨伏願慈雲普照共慶重煕累洽之風欣瞻愷澤旁流常來西賮南琛之貢臣無任踴躍懽忭之至 
[恭紀新皇登極頒詔禮節北京]  
　　十一月初九日午初初刻皇上登極是日早步軍統領勒所部屯禁城諸門内閣會同禮部宫設寳案於太和殿御座之南正中設表案一於殿内東楹之南設詔案一於東楹之北又設筆硯案一於殿内西楹左右向又設黄案一於丹陛上正中鑾儀衞率官校入陳法駕鹵簿於太和殿前陳黄蓋雲盤於丹墀内樂部陳中和韶樂於太和殿東西檐下陳丹陛大樂於太和門内均設而不作又陳導迎樂及龍亭香亭於午門外内務府預設金鳳於天安門上正中設宣詔臺於門上東第一間禮部司官預捧表入設於殿東楹南表案上内閣學士毓隆捧詔書入設於東楹北詔案上内閣中書捧筆硯入設於西案上大學士孫家鼐率内閣學士詣乾清門請皇帝之寳學士恭捧大學士從由乾清門至太和殿内恭設於御座南正中案上退序班官引和碩親王以下入八分公以上及蒙古王公等在丹陛上文武各宫在丹墀内咸朝服各照品級按翼排立將届吉時禮部堂官奏請皇上服縞素於皇極殿儿筵前乾清宮儿筵前均行三跪九拜禮祇告受命禮畢禮部堂官轉傳宫殿監督領侍等奏請皇上更禮服詣皇太后前行禮皇太后御吉服陞座皇上行三跪九拜禮内鑾儀衞預設金輿於乾清門左旁禮部堂官率欽天監候時官詣乾清門告時皇上由乾清門左門出升輿禮都堂官恭導前引大臣十員後扈大臣二員豹尾班執鎗侍衞十員佩九刀侍衞十翊衞隨行至保和殿降輿禮部堂官秦請御中和殿升座主序班官引内臣侍衞内閣翰林院起居注禮部都察院侍班導從執事各官按班不賛行三跪九叩禮畢侍班官先趨出至外朝就位立禮部堂官一員進至檐下跪奏請即皇帝位駕興導引翊衞如初皇上御太和殿升寳座南面即皇帝位午門鳴鐘鼓不作樂鑾儀衞官贊鳴鞭階下三鳴鞭鳴賛官贊排班禮部官引王公於丹陛上鳴贊官引文武各官於丹墀内排班賛進皆進賛跪王以下各官俱跪賛叩興王以下各官行三跪九叩禮興賛退王以下各官退復原位立大學士進殿左門就東案捧詔陳於中案少退西面立内閣學士進就中案北面用寳訖退禮部堂官進至檐下大學士捧詔由闑東出太和殿中門授禮部堂官禮部堂官跪受興捧至丹陛正中黄案上恭設行一跪三叩禮興復捧詔書由中階降禮部司官捧雲盤跪接俟詔書安置雲盤内興鑾儀衞張黄蓋由中路出太和門文武各官等由昭德門貞度門隨出鑾儀衞官賛鳴鞭階下三鳴鞭禮部堂官秦禮成皇上起座至殿後升輿由後左門至乾清門外降輿由左門入還東側殿易服還苫次大學士率學士恭捧皇帝之寳送至乾清門交存大内是時捧詔官捧詔書至午門外安設龍亭内行一跪三叩禮鑾儀衞校尉舁亭香亭在前龍亭在後樂部以樂導引而不作御仗前引禮部堂司官隨至天安門内設香亭詔書龍亭於正中捧詔官行一跪三叩禮捧至城樓高臺黄案上龍亭香亭移設於天安門前正中文武各官於金水橋南按翼排立鳴贊官贊排班賛進文武各官皆排班耆老領催稍後另爲一班俱北向立宣詔官登臺西向立鳴贊官贊有詔衆皆跪宣詔官宣讀清漢詔書訖復於案退贊叩興衆行三跪九叩禮捧詔官捧詔書置朶雲内綵繩懸繫由金鳳口中銜下禮部司官跪接仍安設於龍亭内由大清門出仍以樂導引而不作御仗前引至禮部望闕排列香案禮部堂官率司員行三跪九叩禮恭鐫詔書頒行天下 
[京師近事]  
　　軍機處因輟朝日期將滿面請攝政王收閱摺奏聞攝政王定初七日起照常辦事故是日由外務部欽天監侍衞處一律預備値日呈　摺件 
 
 

Page 5

 
 
　　攝政王禮節改爲坐見一事說帖中亦多有主張此議者而樞垣張相國亦主張坐而論事謂跪見之制本非美法君主尊嚴並不在此 
　　翰林院掌院學士諭交翰林院各員著各恭擬大行太皇太后大行皇帝陵寢碑銘及祭文各一件敬謹繕寫以備採擇 
　　東陵守護大臣載瀛奏稱自光緖二十一年至三十四年搜捕松蟲共三十三萬六百餘斤現下東陵松蟲日滋繁衍急宜雇役搜捕早期凈盡惟所派捕蟲之民壯正在需欵添雇請旨速撥欵費以重要需等語聞度支部議定籌撥解銀一萬兩 
　　理藩部壽尙書提議蒙藏兩地要政甚繁需材孔亟而通曉蒙藏方言者尤屬寥寥擬另設蒙藏方言學堂一區遴選敏幹人員入堂肄業并已商之逹賴喇嘛擬留堪布兩名充當敎習 
　　翰林院惲學士奏西藏康衞一帶地土肥沃宜于耕牧藏民棄之有若石田請仿照黑龍江屯田辦法招募川民派員統率墾闢則有農有兵荒原不難繁庶政府已交川督核議 
　　稅務大臣以近來常有洋商代華商報稅（華商値百抽四洋商値百抽三）於國課大有關碍昨特咨文外務部照會各國公使請飭禁阻洋商代華人報稅以篤交誼 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊新聞 
[國恤彙紀十九]  
　　奥國國電大奥國大皇帝兼大馬加國大君主復電致大清國大皇帝陛下朕接到大皇帝電致兼祧皇考大清國大行皇帝遽爾龍馭上賓朕聞之痛如墜石請大皇帝鑒此至深之弔唁因大皇帝及貴國薄海臣民遭此閔兇在至親之睦誼中朕躬闔國與大行皇帝最爲相聯故現値大行皇帝龍馭上賓極爲傷慟深願際此大皇帝入承大統能擔承彼此兩國兩政府仍照舊約常有至厚之睦誼將來益加敦篤存於朕哀請大皇帝鑒此至深之慶賀爲大皇帝御極之喜焉 
[附答覆電]  
　　大清國大皇帝致謝大奥國大皇帝陛下接到來電以朕之兼祧皇考大行皇帝龍馭上賓承大皇帝賜以親切慰唁之詞接閱之餘備徵情誼懇摯哀感莫名敬念大行皇帝與大皇帝夙敦友睦朕纘承大統自當益篤邦交特此專電覆謝惟鑒察焉 
[奥國國電]  
　　現在大皇帝及中國臣民受此重凶因聖祖母大行太皇太后仙馭升遐朕良深悲悼用特弔唁恭惟大行太皇太后數十年來承與我國契好相聯開中國隆運於聰明慈愛之手朕念各國歷史必將大行太皇太后登諸萬國訓政最隆之列維此訓政實荷天命隆臨雖當百姓累苦之際猶能保其國家及其基業並能令大皇帝皇室與國民如天所繫屬永相聯結承大皇帝訃告敬謝之至更請鑒此至深之弔唁焉 
[附答覆電]  
　　大清國大皇帝致謝大奥國大皇帝陛下接到來電以朕之皇祖母大行太皇太后仙馭升遐錫以親切慰唁之詞並承追傾大行太皇太后功德接閱之餘具徵禮意懇摯感念不忘特此專電覆謝惟鑒察焉 
[東三省總督致外部電]  
　　本日俄總領事古樂詩來見面交照會内開俄歷本年十一月十三日接准東清鐵路總辦霍提督及署理邊防營總辦那提督電稱本總辦等奉得俄京森彼得堡電開本國大皇帝驚悉大清國大行皇帝龍馭上賓不勝哀悼特飭本總辦等傳諭本管邊防營全數隊兵及東清鐵路護軍一律穿孝三個月以誌我兩國有密邇哀戚相關之意等語除遵旨飭遵並知照哈埠各華官外相應電請轉逹爲此照會貴大臣查照等因除面謝並照會覆謝外特電聞昌歌 
[蘇撫奏加收膏捐蘇州]  
　　十一月初四日蘇撫陳啟泰片奏略謂蘇省膏捐一項舊章每售膏一兩祗收錢二十文前於禁烟案内議定每兩倍收錢四十文各州縣仍照原額報解餘錢留作地方禁烟之用並議嗣後每年遞减售膏一成遞加捐欵十文以期寓禁於徵十年禁絶計自上年六月至本年六月底止一年届滿即經通飭將各膏店售膏數目自七月初一日起减去一成並每兩加收錢十文連原捐共收錢五十文曾於議覆候選道許玨條陳案内奏明在案臣與蘇省禁烟公所司道一再籌商擬將膏店售膏改爲每年减售二成除本年七月已減一成外無論省城外府州縣各屬膏店應從本年十月十六日起再減售烟膏一成以後每年遞減二成亦分作兩次辦理惟官膏專賣未能實行不値大行皇帝龍馭上賓極爲傷慟深願際此大皇帝入承大統能擔承彼繼較之官爲施禁尤有事半功倍之殊現飭自本年十月十六日起每售膏一兩照原收五十文之數加倍收錢一百文各州縣經收之欵除仍照舊額報解並開支本地禁烟經費外餘欵分别解交蘇滬兩釐局專欵收儲將來吸户日稀膏店日减捐欵不足即以此項彌補其原歸省城禁烟公所經收之長洲元和吳縣三縣膏捐增收之欵留備擴充禁烟事宜之用奉旨知道了 
分類新聞政界 
[蘇紳集議徵漕勒短洋價蘇州]  
　　蘇垣各紳以本届漕糧業經三縣設櫃啟徵惟所定洋價每元作錢一千一百二十文較之市上兌價一千二百六十文相懸竟至一百四十文之多如全數完繳銅元櫃上一律不收是明使民間受虧似此任意作價苛勒浮收農民何堪爰定於十六日在方丈集議後將情禀呈上憲核辦 
[自治會議開大會日期蘇州]  
　　蘇省地方自治會自奉民政部批 
准設立開會選舉正副議長後迄未舉行職員會集議辦法現因諮議局成立有期研究自治亦係諮議局内一部分之事現適王副議長同愈在蘇特定於十五日午後二時在王仁孝祠即宣講所内開職員會集議一切並定議開全體正式大會日期以資討論 
[鹽道再展病假兩月南京]  
　　江南鹽巡道榮觀察詳請病假兩月另委兼護或代理當奉督帥批示該道忠誠懇摯任事一片血誠積勞過甚氣血遂虧前此抱病甚爲厪念現漸減輕深盼速痊近來事尙無多毋庸另委護代應再展假兩月該道屏除諸慮靜心調養務期早日復元照常任事以資臂助 
[江督籌濟漳州水災南京]  
　　江督札行江藩司云准閩浙督部堂松電開（原電已見十一日本報）等因到本部堂准此除電復禡電悉龍靖南溪同時被災情形慘重聞之至深憫念已飭司設法籌濟惟捐事早成弩末肖此江北辦振用欵墊欠尙鉅庫空如洗究能撥濟若干俟司局籌定復到再聞等因譯發外合行札到該司即便會同振捐局迅速籌濟 
 
 

Page 11

 
 
詳復核辦 
[緩發吸烟牌照原因廣東]  
　　巡警道署製就購烟木牌原擬八月發給旋因赶做不及緩至十月底業已造齊本月即可實行而目下尙未照發者聞係因牌上有光緖年號尙須酌量改定方能發出 
[婉勸舗户遵守國制長沙]  
　　湘省巡警道賴觀察以現値國喪或 
有無知愚民違犯例禁誠恐警官以下及站崗巡警因此擅作威福爰於日前徧發傳單云鄉人距城窵遠兩宮大事或者未及周知凡遇鄉人入城有戴紅色帽結及城内各店招牌對聯有曾用紅紙者務必和平勸諭令其自行換白摘除不准巡警拘責恐嚇如有擅作威福或巡警等肆行騒擾即行從嚴澈究並惟各大小委員是問 
[派員襄理警務蘇州]  
　　蘇省巡警總局馮觀察以現値整頓警務之際必須添派熟譩警務之員襄理以資臂助查有日本警察學堂畢業生潘江堪以派委蘇城七路襄理稽查事務現已下札委充 
[核定補試人員等第蘇州]  
　　十二日蘇撫牌示云新章考試職員前據藩司於第三次考試後呈送通判李約禮徐之模二員業經本部院於十一月初六日在本署考試現將試卷親自校閱李約禮徐之模兩員均應附入第三次考取二等各員之末查第三次共取二等三十四名今李約禮應列二等三十五名徐之模應列二等三十六名 
交涉 
[不准敎士干預中國捐務廣東]  
　　定安縣張令滌源詳禀撤銷鄭商牛皮捐敎士狥情爭承據約駁復一案已奉督院批示略云民人入敎仍屬中國百姓遇有爭訟地方官祗當判其理之曲直不必論其爲敎爲民此案定安商人梁景裕於鄭應瑞爭承牛皮捐一事並不聽候查明辦理輒聳敎士出頭馬敎士亦即違約干預均屬不合前據雷瓊道以馬敎士干預情形具禀當經批飭遵照如馬敎士再行妄瀆即行據約駁復在案據禀前由仰廣東善後局會同布政司轉飭遵照辦理並將該縣牛皮捐務體察情形另招妥商承辦毋稍苛擾爲要 
[嚴飭董保保護往來洋商蘇州]  
蘇藩瑞方伯前據日商松田正次郎函稱以調查商情坐舟道經唯亭忽有數人上船滋閙請飭查辦等情曾誌本報嗣經瑞方伯即飭元和縣查辦現據吳令復稱遍傳董保查詢該日商經過唯亭市梢並無閒人上船亦無敲碎玻璃窗等情事方伯以唯亭鎭爲蘇滬往來水陸要道洋人時有經過務須嚴飭該鎭董保加意保護吳大令奉諭即飭差傳諭各董保遵照辦理 
[駐湘日本公署落成長沙]  
　　駐湘日本領事從前係租賃房屋暫爲居住現在北門外劃定租界内建造公署一所係照西式修築頗稱宏敞樓房將次告竣大約月内即可全屋落成 
軍界 
[西江四輪巡緝地叚廣東]  
　　新製西江快輪四艘業已下水現李提督會同司處將各輪地叚劃定分投巡計緝江大快輪巡緝梧州封川以迄德慶一叚江清快輪巡緝德慶至肇慶一叚江鞏巡緝肇慶至太平沙一叚江固巡緝太平沙至東西馬寗一叚 
[整頓防務彙誌浙江]  
　　前月嘉防統領徐梅峯參戎往新埭鎭閱操駐紥該鎭之隊官羅某及排長某甲於操練並不講求防務亦罔知整頓參戎返郡後旋將羅隊長撤差另委武備畢業生陶君接充杭州督練公所靳參議注重防營特於十月中旬派委武備卒畢生宋君開仕前往嘉防一帶察閱水陸巡防各隊藉觀操練之優劣稽查緝捕之勤惰日來由嘉興平湖嘉善等處逐一查點頗爲認眞兹已回省聞宋君擬分三等報告以昭鄭重 
[荆江水師協防湘邊湖北]  
　　湖南澧州與湖北荆州屬地毗連民情强悍盜賊滋多原駐之水師巡防營砲船分泊釐卡保護不敷巡緝湘省財力支絀無欵增置師船現値冬防境内多事岑堯帥特咨請鄂督飭荆江水師營統領姜道派撥砲艦恊防湘境不分畛域互相援應俾得共保治安 
[派委巡防營務處會辦原因蘇州]  
　　蘇撫陳中丞派委前署山西 
大同總鎭胥明德總戎充當會辦巡防營務處等情已記前報茲悉此舉實因蘇省水陸各防營積弊甚深往往老弱充數缺額呑餉緝捕發弛以致各處盜刦頻聞甚或有營兵通匪擾害居民情事故陳中丞特派胥總戎充當營務處會辦專司巡察各防營水陸軍隊如有前項情事即隨時會商總辦會辦司道等詳請撤參懲辦總戎如須用弁兵船隻無論何營均可隨時酌調應用總戎已於日昨到差 
學務 
[省視學報告金山學務情形松江]  
　　省視學員侯君寳三於初九日抵金山朱涇鎭調查各學堂初十晚在勸學所開會報告明强兩等小學敎授管理精細嚴肅成績隹良柘湖高等小學敎授管理均合成績亦隹再能於學生出入之管束宿舍之整理研求之則更隹矣同仁小學大致尙可再能于管理上注重尤善輔仁小學學生少而到堂遲新經理能提起精神明年方有起色惜餘夜塾敎法尙佳惟學生太少商會夜墊敎授亦可管理再求注意淑新女學程度合格學生亦多景崇女學敎授認眞成績亦合鳳翔女學程度較淺學生亦少懷仁幼稚舍保育得宜兒童興致活潑繼由縣視學員李君伯雄與商私塾改良辦法畢即散曾 
[限制赴英屬留學執照武昌]  
　　鄂督刻接學部咨略謂各省以後發給赴英屬坎拿大留學護照必須眞正學生始允給發若其人無就學資格朦請護照往坎傭工將來英政府限制華人必愈嚴緊於眞心留學之人多生一阻碍當已轉行提學司通飭各屬遇有前項請咨學生務當切實考核毋得率請給咨以免外人輕視 
[不准以試費湊解學費浙江]  
　　上虞縣葉令擬將縣試經費請全數湊解師範學堂派欵等情具禀藩憲茲奉顔方伯批云查各屬縣試經費前經會同提學司詳明通飭彙同院府試經費一併分别提留在案該縣未便獨異應即照數提半鵞解所有師範貼膳等費如有不足應遵通飭由該縣補足仰即遵照毋稍藉延 
 
 

Page 12

 
 
實業 
[督批江都縣設廠烘繭情形南京]  
　　江都縣袁大令國鈞擬招商設廠烘繭推廣江邑蠶桑禀請江督鑒核當奉批云中國絲業向爲出産大宗　因内地民智未開於種桑飼蠶製繭繅絲之法一槪不知講求遂令固有利源盡爲外人所奪深爲可惜今該縣各鄉旣已有成活桑樹數十萬株每年所出蠶繭亦復不少所請在僊女廟大橋宜陵丁溝各鎭招商設廠烘繭自係爲因勢利導起見如果辦理得法不獨該縣蠶桑可以發逹將來各内地聞風興起廣闢生機洵爲實業前途關係甚大應即由該縣勸諭紳商妥籌辦理惟專利一節現行部　非自行創造新法一槪不准專利此節應無庸議至繭灶統捐能否援照光緖二十四年成案暫行免捐四年　應如何減免捐項給照運行之處仰江藩司移會金陵釐捐局核議詳復飭遵併飭將招商設廠詳細章程妥議詳辦 
[湘省鐵路預備開工長沙]  
　　湘省鐵路近由湘路集股處收有股欵甚鉅並由總公司籌備一切現以不日即須開工已在北門外賃定開福寺後園房屋爲辦公之所又以北門外至瀏陽河幹路及至新河支路兩線久經工程師勘定竪立樁標並另立界石因恐附近居民有誤將拔倒毁壞情事爰於日昨函請長沙縣出示嚴禁矣 
[蘇綸紗廠近事蘇州]  
　　蘇綸紗廠各女工等近見廠内生意日形起色出貸日多昨特相率求加工價當經司事允以每名每日加給一分以示體恤故日來各女工式作極爲認眞又日前該廠忽有江陰來蘇之錢某闖入廠内意圖勾誘女工出外經司事查獲立解工程局訊究陳介卿大令審訊之下以國恤期内例不用刑諭飭暫押經錢一再求恩判具切結保釋 
[詳准建設試驗塲農業學堂蘇州]  
　　蘇省農工商局前派員至各屬查勘荒地查得省垣滸關地方有官荒地三百八十餘畝合於建築试驗塲並設立農業學堂之用業經禀奉撫憲批准昨特出示曉諭並札飭長洲縣傳諭該鄉董保等倘建築不敷圈用民墾熟地者准即給發官價 
[商部調取浙江物品表浙江]  
　　自京師勸工陳列所火災後所有各省呈送物品蕩然無存現商部擬重建京師勸工陳列所日前移咨浙撫轉飭商務總會移知各分會將所有工藝製造品曁天産物分列呈送現聞總商會已將原表式二十六册分送所隸各分會一體遵照矣 
雜記 
[商標敬避御名寗波]  
　　甬道李觀察日前面諭甬府近來商店招牌犯今皇上御名下一字者甚多宜亟改避以示尊重昨夏太守已飭鄞縣照會商務總會傳知遵改 
[罰辦不守國制之新法蘇州]  
　　蘇省大吏自遭國恤後曾飭縣曉諭人民百日不准薙髪詎近有無知愚民紛紛私行薙髪　來經中路巡捕一律拘解到局局員審訊之下擇其稍有身家者判罰路燈經費自三四元至五六元不等日昨察院塲有某衣莊夥亦因薙髪拘去判罰十元其貧苦無力被罰者將頭上薙髪之處塗以黑油飭保率領游街示衆 
[請撥標兵鎭懾沙民浙江]  
　　本月初一日沙民焚毁清丈局一事已詳紀前報茲悉此次沙民暴動兇横較前更烈蓋前次之滋擾事後該首惡等俱各匿跡避捕此次則竟敢朝夕鳴鑼挾衆尋讐報後聞忠字號高善明家被拆毁擾搶掠以是鎭震動民心惶懼安令已與清丈總辦面商聯禀上台請撥新軍一營到地鎭攝以資彈壓一面後立分局即行遵限開辦 
[巨騙遭擒杭州]  
　　日前鬥富三橋某薙髪舗有一衣冠楚楚不識姓名之人來店謂係汪太守清麒公館家人明日赴湖州公幹令薙匠一人偕往並言爾等値此國喪生意清淡如願偕往重給工食某薙匠諾之次日果來手提洋三百元令某薙匠代携隨去行至鼓樓灣即在九華樓首飾舗購買物件計購金簪等件洋九十餘元向袋中取出永裕莊票洋二百元付與該樓並嘱往永裕莊照看找還餘洋夥友不欵即遣學生前去該騙以三百元之包交薙匠已即他出店夥詢問薙匠是何處公館來此薙匠告以今昨情形該樓始驚謂係騙子當即偕同薙匠追出在鼓樓外拿獲並檢點洋元皆係鉛餅錢票亦係僞造經該樓主送交上城分局轉送總局發錢塘縣訊問駭騙供姓高名蔭軒海鹽縣人嗣該編之父遞禀一扣謂係三歲領養因不安本分早經逐出以免連累 
[體恤薙匠之籌畫浙江]  
　　初九日仁錢兩邑尊以薙匠奉禁薙髪生計維艱情殊可憫商請商務總會總理金月笙擬由官酌捐欵項如再不敷即請商會代爲募捐發給聞金月笙君已允爲擔任 
清談 
[敬告皖省大吏]  
　　革命黨欲乘國家大喪之時。圖謀起事其罪誠不容赦。然觀此次皖亂。馬砲營一呼數百人。大半類多脅從。或無知被誘。其認供不諱者。固宜重辦。而訊無憑証者。尤在可赦之條。况此種無道德無知識之人。一經拿獲。保無有挾嫌攀供。或桇詞圖缷者。更不宜轉再株連。致成黨獄。我皖省大吏。類多明逹。早已洞見本原。當無庸記者之代爲鰓鰓過慮也。 
紀事 
[女妬五續]  
　　久之。夫人冷然語伯爵曰。斯眞奇矣。曷爲絶。跡我門。未嘗枉駕。且凡爲君之至友。咸蒙紹介。得遍交焉。鄭夫人何人。何獨未曾一親其顔色耶。 
　　伯爵爲夫人詰問。乃飾辭曰。鄭夫人邇因孀居。謝棄交游。且不日將有異地之游。倥偬無餘暇。故未克與夫人接見。若事畢歸里。當來奉謁。 
　　夫人微哂曰斯更奇矣。無暇見我。而獨有睱與君乘車遨游都市間耶。且我居此已逾兩月而未聞君一語道及今君曰彼以孀居。謝棄交游。君獨非彼之友乎。何與彼游玩仍自若也。君與鄭夫人友也。友而能知其孀居謝客。能知其將有遠行。能知其當來奉謁。且能知其秘密之事。鄭夫人何幸而得如君親矌之友乎。我殊爲夫人慶也。 
　　伯爵聞夫人語含譏刺。勃然大怒。厲聲曰。余之私友甚。安能一一爲汝道。余生平有癖性。凡余所不欲道之事。而人呶呶於我前者。余必嫉之。鄭夫固余之狎友。汝意欲何言。夫人見伯爵怒氣勃發。南赫耳赤乃和其顔色曰。毋庸動怒。即我有千犯之言。亦不妨婉辯白。何必出此恫嚇之手叚。君旣不欲聞我言。我聞命矣。言已。鼻間刺刺作聲。遂徐步而出。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　八旗 
　　八旗諮議局籌辦處現又議定選舉辦法應由每旗每固山各選舉調查講習員四人（按八旗固山共二十四固山應選者當在九十六人）聞已由該局通飭照章選定報明値年旂核辦 
　　江蘇寗屬 
　　江督示諭内開光緒三十四年七月二十九日承准憲政編查館咨會同資政院奏奉諭旨各省諮議局飭各督撫迅速舉辦自奉到章程之日起限一年一律辦齊等因欽此欽遵當經通飭所屬遵照奏定諮議局章程曁選舉議員章程開辦選舉並在省城設立諮議局籌辦處派委員紳綜理其事並通行飭遵在案查諮議局爲採取輿論之地預備實行憲政此爲始基中國古昔盛時即有謀及庶人之制師箴矇誦經籍昭垂束西各邦亦莫不以開設議會爲憲政之基礎我國家軫念民瘼稱則士先參考各國之成規默察民情之所嚮沛此至優極渥之矌典使人民有預聞政事之權凡我紳民自應罄竭知能共攄忠愛尊崇秩序屏去囂張上下一心共襄盛業惟該局定限一年成立舉凡初選複選調查資格分配員額頭緒紛繁限期迫促全恃本地公正明逹通知時事之士紳剴切詳明廣布德意並助地方官認眞經理庶選舉收得人之效而朝廷憂樂飢溺之至意民間實被其施除一切倏敎由地方官隨時宣告外合亟出示曉諭爲此示仰合屬紳民人等一體欽遵照章辦理母稍觀望爾等須知凡列選舉人名册者乃有選舉之礶利東西各國稱爲公民視爲最重之事又須知所選議員爲全體人民之代表即爾等身家利害所繫必當遵照諭旨不使心術不正行止有虧之人託足其内致妨治安務須按照資格悉心調查秉公選舉母得視同秦越致誤限期爾等誼切梓桑尙其各抒悃誠共謀公益弼成聖世好惡同民之政本部堂有厚望焉 
　　江蘇蘇屬 
　　蘇撫陳中丞致憲政編查館電云前奉沁電内開查諮議局選舉章程第二條初選舉以廳州縣爲選舉區則選舉人被選舉人應均以籍隸各該州縣及其寄居人合格者爲限等因遵即轉飭照辦去後頃據籌辦處詳稱據長元吳紳士潘祖謙華婁紳士謝葆鈞馬超羣武陽紳士揮祖祁惲用康宜荆紳士任錫汾太鎭紳士錢三畏顧暟楊　江震紳士金祖澤錢崇威常昭紳士殷崇光崑新紳士陳觀澜方還錫金紳士華鴻模等呈稱查諮議局章程第二條初選舉以廳州縣爲選舉區而於同城州縣並無特别定規伏念同城州縣多析置於壅正之初非設官時即定分治之制故區畫祗存於官廳名義之上至歷史地理人情風俗及利害關係生活根其據初無彼此之别即辦事界限與各人相互間之信仰力亦毫無岐異如敎育會勸學所商會等公益團體凡在同城州縣莫不併合爲一今選舉時必令同城州縣分額各選則實有窒礙難行之處如甲縣人田廬墳墓財産以及親戚故舊皆在乙縣則其利害關係與所欲舉之人亦在乙縣徒以籍隸甲縣遂不得與其所信仰之人是以籍貫之虚位抛棄其信仰運實際且同城州縣往往有父子兄弟異籍者彼一家之關係尙不以籍貫而異自更不能因籍貫之不同而分畫全城之關係彰彰然矣特聯名懇請電商鈞館准將同城州縣合造一册併額通選初選監督應辦各事俱會銜會印庶於事實較便而於法意亦不致抵觸等情詳請電商鈞館前來理合據詳電請鈞示求速電覆以便飭遵爲禱 
　　蘇省諮議局籌辦處司道昨特札派太平司㕔選員知縣張弨鶱太湖㕔司選員縣丞朱景圻靖湖㕔司選員從九鄭隆奎江陰司選員日本法政畢業生張象成溧陽司選員蔣鴻元（昨報誤書慰祖）等數人籌辦處面諭該員等到後即行會同地方官紳剴切曉諭縣屬紳民告以諮議局之利益議員資格之貴重一面赶緊舉辦調查選舉事務不得因國恤期内一再玩延以悞初選監督日期等情各員等奉諭後已於十一十二等日禀辭起程 
[士民實行調查]  
　　江蘇寧屬（揚州泰州） 
　　泰州選舉調查事務所於上月十二日成立由商學等會公推職員研究辦法已登前嗣因職務紛紛繁又加推王君思源爲會辦又推城鄉熱心紳士一百餘人爲調查員自十一月初六日起分區劃段實行調查限二十日前完畢彙繳初一日寗垣派到凌君文淵來泰督催初二日朱州尊傳集闔邑宣講鄉約人員聽受各紳士講明調查事由令其先赴各鄉宣布初三日開職員研究會城鄉到者甚衆先由初選監督演說大義次凌君文淵宣講調查辦法反覆推闡略無餘藴大旨在寛而不㴵嚴而不刻至五句鐘散會 
　江蘇蘇屬（鎭江丹徒） 
　　丹徒選舉調查事務所調查員已於十月二十五日查竣城内处選舉册二十七日另派調查員複查亦已於三十日竣事西鄉南鄉北鄉亦於本月初八日查竣東鄉接壤甚遠人數較多調查員尙未回城大約一二日内亦可一律查竣楊君振聲奉提學使檄調赴蘇商議學務要公故所中各事槪由坐辦吳君左卿主持所中接奉蘇省籌辦處札飭將所辦各事十日一報以憑查核溧陽太平尙無舉辦信息除禀由籌辦處遴派司選員迅往督催外並由承瑞卿太守嚴札該廳縣尅日舉辦徒邑人之旅居外府外省者約居十之六七雖兩次登報廣告而應者無幾聞所中又傳電於各機關部催促矣　　又（松江上海） 
　　上海縣諮議局選舉事務所所派鄉鎭各舖調查員四十二人查得合於選舉資格者約共有四千餘有前日該局董事赴縣禀知並請酌撥經費李大令准即面禀滬道蔡觀察諭以查有欵項再行核給 
[士民動議調查]  
　　浙江（紹興餘姚） 
　　餘姚勸學所敎育會商會爲調查選舉事宜日前特發傳單邀城鄉紳商 
 
 

Page 19

 
 
學界公同集議茲將傳單錄下啟者承准本縣汪照會奉層憲札飭澊章辦理諮議局事宜等因到本所會查諮議局係奉預旨辦理事重期迫調查選舉均有一定期限亟須先事預備尤須逐欵細研謹擇十一月初七日下午一句鐘在議事處特開大會議决一切務期貴鄉紳商學界諸君到會集議幸勿放棄責任是爲至要 
　　又（寗波象山） 
　　象山縣程蓉孫大令於本月初一日邀同紳商學界在縣學堂開會籌商諮議選舉事宜到乾約八十人先由邑尊宣布開會宗旨擬定先從調查入手當塲公推王紳予袞爲正所長孔紳昭藜爲副所長議就三等辦法紳界由縣調查學界由敎官調查商界由商會調查餘俟省籌辦處頒到細則再行按次舉辦 
[來函]  
　　東臺縣學界公函敝邑東臺籌辦諮議局於前月廿一日在邑廟組織官紳商學各界到者不下千餘人有寄籍丁立棠者倡議謬妄違背宗旨誠不知其是何居心彼時官界紳界不加可否商界人數雖多亦不出而反業其時有學界數人指斥其非而棠猶强辯不已經邑尊彭大令互相解釋始各分道而散（下略） 
本埠新聞 
[預備立憲公會記事]  
　　十一月十三日午後 
三點鐘開會其秩序如左 
　　一會長報告一年之成績本會以提倡社會勉爲立憲國民共同進化助成新政爲宗旨故編輯書報廣爲流播又以社會經濟困窮出於商業不振商業不振由於法律不備故於上年發起擬訂商法草案一事及今一年公司法已將告成若明年上之政府竟蒙採用奏准頒行則公司一部分先已增訂完備矣今天下工商實業何一不待公司而後興公司發逹則商人利賴何可限量此本會振起商界區區之微志也今年春夏問各省皆有國會請願之舉並皆責望於本會故本會亦有電請政府速開國會之事正思擬定次序請於政府適奉六月二十四日速設諮議局之諭又未幾而奉八月一日九年籌備立憲之諭差爲慰幸雖人民之希望尙以九年爲長而以後能否減短終視乎人民之能力故本會對於諮議局籌辦各事尤多助力今各省皆已動手明年九月開辦之期當可無誤日内所急盻者在地方自治章程蓋本年籌備次序中應有之事决不可以緩至明年者也若此章程一下則本會應盡之職務益多一年之中可此報告者如此以後進行方針尙祈公定 
　　一駐辦報告本年事務所情形（甲出版部）今年又編纂公民必讀二編一册近又出日本憲法詳解選舉法要論二種綜計出版部經濟自上年九月至今共贏數千元（乙出報部）本會自今年正月起每月出報二册現已出至十九期本報宗旨本注重於地方自治現正議將本報改良使其内容益加豐富（丙商法部）本會發起調查商習慣擬訂商法草案一事自上年七月關始至十月大會後又添請編輯員數人譯述各國公司法理一種現已繕成三分之一約十萬字此外約臘月底可成 
一會計報告本年經濟之壯况尙有提議修改章程等事及選舉職員姓名明日續登 
[旅滬紹人開紀事]  
昨是日旅滬紹屬同鄉開會商議紹屬地方公務到者一百八十六人公擬上浙撫電禀及諮議局籌辦處電禀一通由每縣各舉一人列名電文錄左 
　　致浙撫電山會自治講習所遵院批設立現奉府憲撤停實違八月朔日令人民綀習自治之諭旨蔣鑣等因控三山司案被押聞林巡檢因病出缺並非自盡蔣紳係玉泉進士之父居鄉公正年逾七旬因公被押鄉人共憫敬乞憲恩主持 
　　致諮議局籌辦處電紹屬參議聞由縣保舉送府擇定似與定章未合請飭八邑勸學所商會敎育會速行推選以免遲延 
[滬道覆北京大學堂劉監督電（爲晋益升票號倒欠事）]  
　　蒸電悉銀錢莊號往來滙劃主動信用全在號東滬市通例號東遇有拆股更換槪須登報聲明以昭大信尊處拆股旣不登報又不換牌并不禀明立案且尊處與熊氏係屬至戚各處被倒受騙情何能甘控案纍纍可查可攷敝處自不得不爲之照轉此是地方官應盡之責如不照青電辦理是一誤再誤憤憤亦屬無祈察照煌文 
[江浙會哨] 　　 
　　吳淞口外毗連江浙各海島盜風甚熾且自國遭重喪後皖兵叛亂謠傳不一防務尤極緊要故福山鎭徐吉雲軍門昨特分飭淞鎭川沙營謝參將掘港營吳游擊南滙營張遊擊會同滬道委派之海防廳查司馬分乘策電兵輪廣艇駛赴戢山外大羊山等各沙島嚴密巡查并與浙江定海鎭屬各水師會同巡哨 
[洋行與莊交涉]  
　　德商克魯森洋行收有元源錢莊票銀八百兩因莊已倒閉無處兌收禀由德總領事照請滬道飭縣併追已誌前報悉李大令奉文後當即提訊該莊股東沈尙志據供此項票銀係向該行茲訂購洋翡翠時所付現在貨已到滬竟被該行擅自另售業已延請律師俓向公堂控告請爲轉禀等語昨大令已據情禀請滬道核辦矣 
[租界戲園不再停演]  
　　租界各戲園前因國喪僅停三日由滬道照會領袖轉飭停演二十七天以崇國體茲領袖西拂君與工部局各董核議僉以此事與市面大有關碍不允照辦聞已照覆滬道查照矣 
[調查商業學堂]  
　　商學公會於丙午春創設中等商業學堂迄今已及三載近有營口中等商業學堂監督汪君至該校參考一切以商學課本出版者寥寥該校已經編輯多種其告成者如本科所用之商業道德商業經濟商業歷史商事要項商品學預科所用之商業學大意簡易商業簿簡記易商品學等擬各繕錄一份以便采用云 
[選舉勸學所總董]  
　　上海學界於十二日在明倫堂投票選舉勸學所總董聞姚子讓君得最多數 
[組織宰牲公司之阻力]  
　　本邑某紳商同肇隆等各猪行擬在薛家浜地方設立宰牲公司業已禀准總工程局給發示諭將次開辦城内各肉店以該紳並非同業禀縣阻止請由各同業自行組織以免把持擾 
 
 

Page 20

 
 
累云 
[吳淞警局巡目違制受罰]  
　　新皇登極之日巡目巡士人等私行截髮先一日并由巡目蔡某傳諭各剃頭店是日准其開張以致外間議諭沸騰事爲警務長所聞集詢本局巡目蔡某等謂遵何命令驟然截髪且使各店開張衆云奉自警董遂將截髮巡士各記大過一次巡目則記非常大過其未截髮之巡士五人記功一次又先時有常關書記支某因擅自截髮爲總理汪君察知罰洋一元充公 
[德人搶洋拐女餘聞]  
　　雲南鐵路工人德國人褒士多前因搶洋拐女潜逃出境經該省地方官電致廣州領事截留追繳並請懲辦現廣州領事已將該洋人所搶銀洋如數追出交由粤督轉送滇督查收轉發駐滬德總領事以此事曾由滬道備文查詢爰將以上情形函告備案 
城内 
[捐案被駁]  
　　縣李大令奉江南賑捐局札飭略謂江南賑捐案内據該縣册報捐生一百二十一名均已塡給執照經本局於第七次彙案詳咨奉部駁查三十九名合行札飭傳知單開各捐生遵照辦理 
[仍被拿獲]  
　　鄉人趙旭亭日前在法華鎭巡局控告陳阿三串通地保王子培盜賣祖坆當由局員將原被一併送縣詎該地保王子培中途脫逃祇將趙陳二人解縣聽候集訊而王子培到鄉後復在茶館内將局員唾駡因被該局員拘住鎖頸三天游街示衆昨已期滿送縣收押候究 
[因貧自盡]  
　　二十七保十圖地保徐子良昨晨投縣報稱奉捕房傳喚新閘路地方某房東禀稱房客洞庭山人秦炳成貧無聊賴呑烟身死屍兄秦福成置之不睬已被押捕房求請蒞驗李大令當於午後帶同刑仵至驗屍所相驗 
[委勘竊案]  
　　浦東地保丁雲洲前晚偕失主姜全生到縣禀報稱張家樓肌道金家卷姜全生家於初十夜被賊竊去衣飾銀洋約値三四百元求請勘驗李大令昨委東廳王二尹下鄉踏勘 
[查獲贜賊]  
南區巡長郭正藩協同偵探徐馨蘭在西門内楊家荒塲查獲積竊魏丁生一名並抄獲首飾十餘件訽係由汪金生家竊來常將贜賊解至一路巡局將魏收押候傳失主領贜 
[官事]  
　　貸捐局總辦候補知府金兆蕃昨日到道禀請銷假候補從九方鳳韶到道禀見滬道蔡觀察昨傳上海縣李超瓊到轅問話 
南市 
[有詞可藉]  
　　薙髮同業自奉縣諭免收清道捐房捐後仍藉詞新舞臺戲園於二十七日後仍可開演不允遵守國制前日江鎭兩帮行頭因特集衆開會切實勸導 
[暫緩移提]  
　　公共公廨昨日派探至工程局移提被控錢債案証適孫裁判因公他出遂由當値處傳知來探著於今日到局移提 
[妨碍衛生]  
　　春和猪行私宰瘟猪被巡士查悉當將作夥瘟猪一併解送總工程局請究諭將瘟猪飭送放生局掩埋作夥罰洋一元充公 
[錢莊追欠]  
　　同餘錢莊被羅錦楓虧往來銀三千九百餘兩延不理處控奉總工程局將羅傳案移送上海縣訊追 
閘北 
[蟻棍宜究]  
　　顧福記尋獲私逃傭婦錢周氏扭入四路一區警局押候訊奪已紀昨報茲經藍副巡官提訊氏供由蟻棍趙阿江趙阿小弟兄二人得洋三十元賣與銅匠吳炳卿爲妻巡官諭將該蟻棍並吳等一併提案押候氏夫到案再核 
[巡十吸烟]  
巡警局巡士李玉坤周如生周振武沾染嗜好屢戒不悛昨由黄巡官一併斥革並傳諭曾有烟癮各巡士聽候傳驗一律戒除 
[竊泥涉訟]  
　　張沈氏扭塡坭工頭祁興記 
至四路一區警局控被在杉板廠北首地上竊坭請爲追究祁供由瞿雪鄉魯文仲等爲中議定每方價洋七角已付過洋三十七元由韓成發出立賣據並不私挑韓供情願將該地塡好求宥判韓交保限十日塡好 
英租界 
[禁約雉妓]  
　　捕房總巡卜羅斯以公共租界内雉妓時有違章拉客情事茲特議定新章諭飭中西包探通諭各雉妓院嗣後雉妓拉客初犯者由捕傳解公堂罰鍰開釋如第二次違章除解公堂訊罰外定將該雉妓帶回捕房拍照存查龜鴇逐出租界不稍寛貸 
[整頓警政]  
　　　英美捕房華捕正巡官昨出示諭兩道節錄如下（其一）各捕房華捕人等均應住居公共租界界内如各捕中仍有住居界外者限中歷十一月底爲止一律遷居界内（其二）各捕房華捕所領號衣出外時不與平常衣服混穿 
[同業攻訏]  
　　福州路胡家宅某茶館主前日至工部局捐領灘簧照會經理捐務西人以事干例禁不允紷照該館主謂湖北路桂芳樓亦已捐有執照演唱灘簧曉曉不已當被斥退該西人旋查桂芳樓係捐領說書照會不應私唱灘簧因即照請捕房每晚派探往查以憑核辦 
[車夫行竊]  
　　住居温州路之周雲甫昨至捕房控被包車夫王阿三將鈔票洋五百元並包車一乘一併竊去捕頭允飭包探查緝 
[查究起火]  
　　馬霍克路馬德里一千一百五十二號門牌趙文良家前晚起火殃及鄰右共毁房屋九幢昨由捕房派探查得趙文良向爲報關行生意曾在太陽保險行保有火險銀二千五百兩又在錦隆險行保二千兩該探等當即禀復捕頭請爲核辦 
[收殮路斃]  
　　甬人張阿二前日行至香粉 
弄口因病倒斃由捕禀知捕頭飭保查無家屬報請善堂棺殮 
[呑烟圖盡]  
　　厦門路某姓女子阿月因與弟阿寳口角呑烟圖盡旋經家人察覺車送仁濟醫院法施救 
[編取土藥]  
　　騙子朱少常前日至江西路二百六十三號門牌向李景山定購小土三十五斥川土一包計銀三百七十餘兩囑令送至老其昌晉餘順記報關行内取銀李即與朱同往詎至該行門首朱即取土入内從後門逃逸李久候不出入内查問並無朱姓其人因即投報捕房飭探查緝 
[美租界]  
[隣人告密]  
　　前日西華得路一百八十一號門牌銀匠店樓上起火當即救熄旋有鄰人密告捕房謂起火者保有火險情實可疑捕頭以虚實均應澈究飭探查明禀復核辦 
[西婦行兇]  
　　陳仲康向在靶子路一百四十一號門牌某西婦處爲傭昨日向索工資無著反被兇毆陳卽報由捕房飭探查辦 
[馬夫違章]  
　　馬夫曹中林昨以病馬駕車由捕拘入捕房捕頭飭將病馬送往獸醫處驗明再核 
[牛販被捕]  
　　牛販吳阿阿昨日驅牛至北四川路牛忽　强不行吳即用繩絪縳旋爲西捕巡見以其違章拘入捕房押候核辦 
[竊案兩則]  
葉阿順竊李阿桂家紗衫唐 
坤生竊某姓家成衣機器先後由探查獲帶入捕房押候解辦 
法租界 
[違背合同]  
　　某西商前在法領事署控告張竹林違背合同茲由捕房派探將張提入經總巡略詰數語諭令覓保出外聽候傳訊 
[車夫行竊]  
　　王益壽被車夫宋金生竊去洋五百四十元報知捕房派探拘獲並搜出洋三百九十七元押候究辦 
[釋出二人]  
　　竊賊陳炳忠收賊人張月利均由公堂判押捕房在案茲麥總巡以陳在押多日從寛釋放張覓保出外聽候傳訊 
[拘入二人]  
　　吳順發在太古輪船碼頭摸 
竊某甲洋廿元余阿祥冒鑫順裕之名騙取貨物抣由包探查獲解入捕房管押候訊 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（一）] 　　戊申夏秋之間法人佐治孔彌爾君。忽　奇想倡議以馬託摩皮車。爲北京巴黎間之探險旅行。歐美各報爭相傳播一時震聳全球好奇者之耳目當其出發之時。識者未嘗不欵笑之。乃卒以八十日。南北分經滿蒙西伯利亞等處。而逹巴黎歐人。好奇者之性質。此其一。斑是書沿途紀程之作也。恢奇詭異。固足以廣聞見。而其所經各地。又多與吾國有絕大之關係。其足資調查者。尤復不少。爰亟譯之。原稿係日記體。一切語氣均仍著者之舊。而蒙古及關外地名。間有不能檢查者。則以原音譯之海外圖籍不備。閱者見諒。 
（一） 
　　出發前之布置及在北京之聞見中國政府。旣允余等所請余等遂定期於西歷千九百八年六月十號全隊北發。經戈壁而西北入俄境。又西而德以逹巴黎。 
　　方余之倡此旅行也。其時方三月杪。巴黎馬當報記者某君曾哂余曰。是區區之馬託磨皮車。君果能挾以遠征。經以萬里寥廓之大地。吾能見其返巴黎耶。余應之曰唯且僅八十日爾。某君笑曰。其十年乎余知其好謔置之而此志益堅。 
　　嗣余以此旅行託吾法各駐使。告之中俄等國政府。余遂偕余友柯禮儀居自巴黎王莫斯科。取道西伯利亞。蓋余雅下慣作海行。而意人波格士君。爲余載運馬託磨皮車於意之海口拿波爾。與余分道而馳。　五月十七號之夜。余等抵北京前門車站。往謁我法駐北京公使龐士德君。據云已代致書於中國政府於余等未到之前已得復書認可矣。　　是行也。共計馬託磨皮車凡五。偕行者爲意大利米南新聞記者施可　君。巴黎當報記者瞿太炎君機師畢沙君與余　其他之二機師并譯人向導等。約及十人。 
西洋通信 
[西班牙黄介卿函]  
　　昨見西八月初四日書信報云中國農部因禁止鴉片稅項驟短無可作抵擬將茶糖酒烟四項加重征稅以抵鴉片稅项之不足此舉如確於我圖商業前途更無振興之望矣蓋我國自與各國通商以來銀幣之流入外洋者歲以數千百萬計其本國所産中國人能運販至他邦以與外人爭利而稍補洋貨進口之漏巵者僅有茶葉一業倘一旦本國再行加捐則華茶成本太重連至外洋勢必滯銷且英商專售印度茶葉冒冲華茶四處販運我國駐紮各國之領事又不能實力調查禁其冒牌現若價値再昂則華茶必無人過問此茶葉捐之萬不可加一也至糖之爲物無論貧富皆爲日用不可少之物非烈酒旱烟可此因酒烟兩項皆係損人之物可有可無儘可加重抽稅糖爲人生所須加捐亦可從緩若因鴉片稅項爲歲入之一大宗一時驟短無可作抵曷勿將各項進口稅加重收捐並將進口稅改作英金價收納則我國之銀即可與他族之金同價其利益多過於鴉片稅項幾千百倍矣現在之農训須存利國保商之想因我國無富商大賈在他國經商所以我銀有跌無漲因此各部須用熟悉人員以歸劃一有專職然後有進步每年他族之貨運往中國若千我貨運銷他國若千商部理應派人著實考察逐月詳報倘殷商富賈願運貸至他國銷售農部理應力籌保護不特出口稅當免且有若千貨物尙須國家津則運費若此則商務可興利益日漙因他國商務皆由國家保護輪船火車亦由國家勒令特别减價運送様貨一槪免收寄費此等章程我國急須效法奉勸商部切不可損已利人須詳細考察方能有振興之象是所深望焉 
 
 
 

Page 27

 
 
   
 
 

Page 28

 
 
   
 
