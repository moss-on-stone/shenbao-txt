# 1917 - 235 - 4916001

 

Page 1

 
 
   
 
 

Page 2

 
 
時評 
[粤東近事（）冷]  
　　所謂西南問題者實合粤桂滇黔及蜀湘而言也粤桂爲主滇黔爲副蜀湘爲其附從然蜀湘之事紛糾不明滇黔態度所傳各異桂唯粤視然則今日西南問題之中心其在粤東乎 
粤東近事之可記者爲非常國會與朱省長辭職此二事者實與西南問題至有關係　與兩方之勢力有所消長也 
西南之自計利於合而北京之對於西南利於分今後粤東之要人其分其合大可注意也 
命令 
　　八月二十九日大總統令調任馮國勲爲江海關監督此令 
又令任命曹豫謙爲金陵關監督此令 
又令財政總長梁啓超呈杭州關監督程恕培應請免職另候任命程恕培准免本職此令 
又令任命沈爾昌爲杭州關監督此令 
又令財政總長梁啓超呈潼關監督袁世範離任日久應請免職袁世範准免本職此令 
又令任命文龢爲潼關監督上令 
又令署廣西省長劉承恩電呈署政務廳廳長何廷俊因病懇請辭職何廷俊准免本職此令 
又令任命張鼎暫行代理廣西政務廳廳長此令 
又令審計院院長莊藴寃呈請任命黄震東試署協審官應照此令 
又令財政總長梁啓超呈請任命盧毅爲津浦全路商貨統捐局會辦應照准此令 
又令陸軍總長段祺瑞呈請將高步雲授爲陸軍步兵少校應照准此令 
又令常勛璋李名山晋給三等嘉禾章程承錄陳祖諸晋給四等嘉禾章此令 
又令馬騰蛟馬雄圖均給予三等文虎　馬萬麟給予四等文虎章此令 
專電 
[北京電日人言一千萬元借欵]  
　　交欵額實際爲九二 
（二十九日下午十鐘） 
北京電一千萬日墊欵日本回覆條件無可讓步國議即照簽約用途充中交兌現 
（二十九日下午三鐘） 
北京電張耀曾來京意與谷鍾秀同（二十九日下午十鐘） 
北京電唐督在滇出奉總統令與德奥宣戰一切依國際法辦理之告示（二十九日下午十鐘） 
北京電臨時參院俟劉承恩到京詢明武鳴眞意取决 
（二十九日下午四鐘） 
北京電傳聞政府有即召集新國會說正與各省接洽惟閣員尚否認之（二十九日下午十鐘） 
北京電吳光新不日出京由漢口宜昌重慶入川（二十九日下午十鐘） 
北京電熊克武電辭職 
（三十日上午十鐘） 
北京電參部密飭各局速將對德奥作戰計畫及調查報告軍用詳圖檢閱（二十九日下午四鐘） 
北京電赴歐參戰軍隊巳着手組織指定第二十四混旅爲模範梯團由長於各國語言將校帶往（二十九日下午四鐘） 
北京電加入問題今日國際委員會討論未决（二十九日下午十鐘） 
北京電中德中奥條約有與他國連帶者發生困難某反邦以半公式請外部將我與德奥應行廢止之約爲具體的表示 
北京電昨京報載意大利使與外交當局談判警廳聲明不實並禁轉載（二十日上午十鐘） 
北京電經濟調查會開會議題内外部合提者戰期中德私人商業交際農部提出者爲關於糧食出口及生料供給財部提出者爲關稅比較盈絀及補救方法畧加討論下曾各具理由書再行研究（二十九日下午四鐘） 
北京電捕許世英案楊蔭杭不受懲戒處分（三十日上午九鐘） 
北京電蘇浙兄弟省長同時辭職齊耀珊對中央非常强硬政府又責成楊督挽留（三十日上午九鐘）北京電齊耀珊憤沈爾昌不得爲鹽運使府任沈爲杭關監督以敷衍之（二十九日下午十鐘） 
北京電總檢廳今日預審張鎭芳案（二十九日下午十鐘） 
北京電馮傳見任可澄劉顯治討論慰川滇黔辦法 
（二十九日下午十鐘） 
北京電李開侁携馮段致陸使親書出京（二十九日下午十鐘） 
北京電京奉各路辦理聯運以來頗有起色滬甯路進欵亦增（二十九日下午十鐘） 
北京電大理院今日開始預審張鎭芳案禁旁聽（二十九日下午三鐘）北京電財部决定歷屆委託德華發行之債票發給利息改由滙豐經理（二十九日下午三鐘） 
北京電鹽署將設鹽政講習所 
 
 
 

Page 3

 
 
（二十九日下午三鐘） 
北京電海部擬闢廟島江陰閩江三大軍港以劉薩饒爲司令（二十九日下午三鐘） 
北京電政府擬訂鹽製工藝品免稅條例並許商人設廠製人造鹵推行海外輸出食鹽先從南洋辦起（二十九日下午三鐘） 
北京電中交兩行聯約此後國家存欵墊欵中六交四 
（二十九日下午三鐘） 
九江電陳光遠先鋒隊今日抵潯陽（三十日下午六鐘） 
南京電陳光遠來電明晨六時准到甯（三十日下午九鐘） 
東京電張戴諸人昨日（二十九日）在偕樂園與憲政會院外團會食 
外電 
　　北京電日銀行與銀行團議定後將以日洋一千萬元墊欵借與中國合同巳於今日由財政總長與正金銀行經理簽字以一年爲期之中國國庫債劵在日本發行實收九三所得之欵交付中國惟扣去銀行佣金一釐該欵由正金銀行陸續交付每星期不逾日洋二百萬元以免擾動滙兌之巿面合　首段載明此乃與四國銀行磋議中第二次善後大借欵之墊欵專作中政府行政經費其　核一屢應照民國二年善後大借欵之條件辦理此次墊欵以鹽稅爲擔保品國庫債劵流行期内如大借欵不成則中國可續約一年此後應定辦法從鹽稅陸續撥還查中國自第一次大借欵告成後所得借欵其條件未有若上述之優者（二十九日）字林報 
北京電某閣員聲稱黄陂現於天津英租界本宅得享完全自由政府毫不干涉其行動黄陂曾向府院申明當此危急之秋全國極宜同心同德南方之舉動彼殊不以爲然黄陂現擬休養病體須　中國政局平靜後始能赴外國游歷（二十九日）大陸報 
北京電英文北京日報載稱意使於本　二十三日謁見某大員以口頭要求中政府承認三事如下（一）賠償復辟時意人所受之損失（二）鹽政處開除德奥人之遺缺以意人補充（三）以天津奥租界讓與意國衆聞此說殊爲驚詫意使巳聲明此說純屬虚構彼回曾請中政府賠償意人於近今北京戰事所受之損失及用意人於鹽政處供職但並未要求以意人補德奥人之缺　亦未要求以天津奥租界讓與意人不過曾請畫正意奥租界界線蓋後二問題提議巳久迄未解决故也意使以該報所載失實巳向外交部提出抗議（二十九日） 
香港電二十六日廣州讌會程璧光李烈鈞陳炯明方聲濤及省議會議員數人商會與善堂代表皆列席省長朱慶瀾卽席演說略謂德薄能鮮承乏省長巳及一年竭其棉力以盡厥職迄今廻溯成績寥寥財政支絀籌欵之道乃至濫施以言敎育與實業雖前途氣象尚屬可觀然猶未發逹自叛督搆亂國會解散帝制復活當時余即主張出師討逆以維法紀而免分裂乃阻力常生事與願違幸海軍獨立艦隊南來非常國會開幕有期此後政潮當可挽回余自慚智能庸陋何敢貪位以壅賢路余去職後决不赴桂視事以期不負自主之宗旨辱荷邦人　視此後苟不以菲材見棄而有此委任敢不勉竭所能不憚困難以報國家而　國法云云繼起演說者數人勸朱留職但無效果（二十九日） 
香港電朱慶瀾致書廣州各報謂粤人常責慶瀾妨礙西南省主義之進行故决計離粤脫除嫌疑云朱擬寓香港一月路透訪員往謁未晤（二十九日）以上路透電 
廣州電朱省長於二十六日提出辭職書後昨日已赴香港省議會未舉定新省長前民政事務暫由陳督軍兼理非常國會對於組織政府事尚未有何决議議員多反對組織軍政府（二十八日） 
廣州電省議會巳舉胡漢民爲省長廣州安靜（二十八日） 
香港電廣州非常國會本月二十七日開第一次會議與會者五十六人雖議長屢請諸員和衷辯論卒至秩序凌亂而散（二十九日） 
北京電吳光新復由漢回京衆頗注意此事說者謂殆因西南大局巳有轉機之故 
（二十七日）（被擱遲到） 
濟南電駐禹城縣之山東新軍第二旅三團第三營二十七日黎明忽起變亂現與該地方之土匪結合逞其殺掠勢甚猖獗巳經此間派第十八團馳往剿辦然恐一時不易平定濟南亦有多數土匪潛入形跡故刻警戒甚嚴 
（二十九日） 
　口電重慶之熊克武反抗吳光新入川之舉甚爲激烈目下招集川東之哥老會匪五千人分布重慶宜昌之間各處要地以阻北軍溯江安排掠奪其軍器彈藥等（三十日）漢口電在廬山及鷄公山避署之德國人現由江西河南兩督軍派遣軍隊嚴重監視 
（三十日） 
漢口電湖北省議會原擬九月一日開會因議員尚未齊集故改遲十日（三十日） 
北京電吉長鐵道借欵契約今日巳經南滿洲鐵路公司理事與交通部開始交涉 
（三十日） 
北京電日前來京之長江上游總司令吳光新　段總理接洽之事巳畢擬於明日啟行 
（三十日） 
東京電二十九日内閣會議决定更迭海軍次官擬任栃内中將繼其後任（三十日） 
東京電留學日本中國學生定於九月二日在東京開留學生大會就刻下本國之政情來換意見（三十日） 
以上東方通信社電 
戰電 
　　倫敦電今晚海格將軍報稱今日戰地有大風雨無步兵戰事昨日伊泊爾東北一役英飛機曾以機關鎗擊敵頗得利英飛機無一失蹤 
（二十八日） 
倫敦電海格將軍報稱英軍在戈才柯爾東北與胡魯區西南襲擊得利英軍在蘭桀瑪克東南新陣綫前奪獲要點一處（二十九日） 
巴黎電今晚公報云前敵除末斯河左岸有活動之砲戰外無事可報（二十八日） 
羅馬電各報訪員均謂英意鐵甲艦現控制奥國特萊斯特灣轟毁通拉里細拉泊羅貝柯柯米洛之鐵路奥援兵與糧食必須由此諸路輸運英意軍艦今且轟繫赫瑪逹山奥軍之陣後 
（二十九日） 
倫敦電昨日全國大風之速力每小時可行百英里繼以大雨果樹與田受損頗大 
（二十九日） 
倫敦電協約國工黨與社會黨大會今日在倫敦開秘密會議研究對於戰爭與媾和應取之態度主席漢特森氏謝收接懊洲與南斐工黨社會之宣言書内請戰爭結果關係遠大人類前途之安危實繫於此故多數與少數二方面討論戰爭問題萬不能以感情用事若圖以多數制少數則目下難得滿意之效果大會必須依據戰爭目的而求同意云云該大會巳休會至明日本日會議情形雖守秘密但聞與會者意見大相歧異俄國代表堅主瑞典京城社會黨大會之議决必須有束縛之性質云（二十八日） 
華盛頓電美國答覆敎皇通牒之文措詞極恭申明德國旣未宣布媾和條件斷無憑空議和之理（二十八日） 
紐約電各報贊成威爾遜總統拒絶敎皇之媾和條件且言議和必須與德國人民代表爲之（二十九日） 
要聞一 
　一二 
[新國會與下屆總統之關係]  
大陸報社論云北京來電謂段總理與馮總統會商數次後刻已準備取銷召集臨時參議院之辦法總統日内將頒新國會選舉之明令此項消息尤含有特殊之意味蓋黄陂巳許出京暫住天津也聞黄陂巴允不赴南方干預反對北京之舉動黎是否願從事於下任總統之競爭雖未能知第黎一出京城即又爲重要政治人物今南方所急需者厥爲可以號召人心團結勢力之領袖無此領袖則不能有所作爲察南方所屬望者爲伍博士與黄陂欲於二者擇一而奉爲領袖苟伍願出則將來總统一席伍尤有望焉同時馮總統似亦竭力調和南方旣發急電致岑春煊及其他南方人物復派要員前來接洽馮段共事未能和衷共濟其情形未必較黎段爲優今已顯然可見蓋馮段皆注目於下任總統之選舉也馮段相爭而南方如能一致擁戴同一之領袖則南方佔優勢之時機至矣然此層必視辦理選舉是否公正而後定苟選政舞弊則必不能有所解决徒以擾亂政局甚至授人口實煽起革命氣燄而已 
[字林報報贊成臨時參議院說]  
　　字林報二十六日北京通訊云有一至尊無上之責任爲段政府所應盡者即獲取憲法性質愈速愈妙是巳興兵討伐之宗旨在削平變亂再造共和恢復民主政治所含藴之憲政第中國事純粹根據於憲法者未可多覩發展臨時約法之國會其本身即屬頗不規則之議會議員簡直全爲各省革命領袖所指派有適逢其會而自稱爲某某省之議員者亦有隨時指派而從未接近其所自稱代表之省分者袁世凱解散之去年爲示恩起見重行召集嗣後黎總統復解散之雖出於不正當之壓力毫無疑義然國會之被解散則固事實也未幾政變發作軍務乃興而段祺瑞在京之地位遂　軍務而成立南方苟以黄陂仍爲今日之眞正總統則黄陂所任爲總理之段祺瑞自爲眞正之總理自憲法觀念點言之全局紊亂苟謂彼善於此亦所不能使南方所持黄陂爲眞正總統之說而果理直氣壯也則眞正總統早巳解散之國會自無復活之理由今日解散困難之最簡單方法在於依照南京約法之規定重行選舉其如當　之憎惡約法何約法之不適用證據具在中　靑年黨本有修正約法之機會奈彼等放棄其機會何頃聞握權者多數贊成召集臨時參議院之計畫以改　憲法爲其主要責任若十九省果已贊成此議則此議一再展緩未見實施不亦大可怪耶據華人意見以爲馮總統及其友人亦不贊成此議匪特南方反對巳也　可　見者幕後確有種種陰謀交通系雖其領袖梁士詒今未參預政治然對於在内閣佔有勢力之進步黨反對甚力總統有不附進步交通兩系之政友面總理則有傾向交通之趨勢日昨某外人向某部某要員宣讀其關於中國政局之著作而叩其意見某君笑稱坐無舉可云董外人之　　　以總統府與國務院所傳出之言論爲根據要知其言之眞僞無從斷定　此問消息靈通者亦不能知時　之進行究竟若何也滇蜀風雲依然累急　人不歡迎北軍之態度今已明顯惟據守川峽之熊克武其部下兵士二千人已　熊而赴重慶以助周道剛目下吳光新尚在北方率兵入川之準備似未進行大約唐繼堯巳向劉存厚周道剛接洽運動滇蜀携手人抗北軍固意中事頃聞集於岳州之軍隊未必入川但或有　於湘省蓋以粤桂之軍難免不侵入湘省也國内各黨今方紛紛各謀地位此乃無可疑者北方苟不能有所舉動以　示團體强固同心一力之切實證據則西南諸省之態度必不改變若馮段交歡互相團結則陸榮廷唐繼堯輩終必俯就中央範圍若陸唐而不歸附中央也則其故無他不過因北京諸事有實際不若表面者在也臨時參議院之說聞之巳久今若　令召集亦未始非一　差强人意之舉動其故則以此舉至少可以表示北京政府中人意見之一致也 
[南京快信]  
　　傳良佐昨乘江華江輪赴湘督任 
陳光遠今晨（三十）尚未抵寗詢之軍署要人亦云未得確息據陳之副官舒偉元云今晚准可到其所部第十二師軍隊已有四團陸續開赴九江轉車運赴南昌 
政府昨來電宣戰發表後如有關於外交事件妨礙戒嚴權限者應卽電商中央勿自交涉 
電報局奉交通部電德奥匈人與駐京荷蘭公使館曁各地之荷蘭領事館往來電報如係英文明語經檢查　檢查並無妨害大局及違反法律者照常收發 
李督昨日（三十九）下午三時對報界宣布政見以齊燮元爲代表 
督署接中央電省中如有黨人暗窺或土匪猖獗情事不得稍有隠諱務期電告中央以憑核辦 
第六師師長齊燮元因聞部下士兵在外有滋擾情事昨特傳集旅團營連長在師司令部會議誥誡士兵以繼軍　 
李督傳諭秘電處凡關於軍事外交應守秘密者不得洩漏 
聞財部將改任宋育德充江蘇印花稅分處長李督電滬促温宗堯來寗商浦口商埠事宜 
齊省長委劉思鑑任下關商埠局局長 
財政　長胡翔林以各釐局稅欵未淸尚居多數特令從速淸解 
江蘇高等審判廳長莊景珂昨來省謁齊省長面陳籌備江北高等分廳及地方分庭事旋乘車入京汪瑞闔准今日（三十）午後三時渡江乘津浦車入京 
海軍饒總司令杜艦隊司令昨晚在下關招商旅館宴海軍各艦艦長 
兩淮運使張季煜病甚危篤 
政府派曲同豐赴滬慰問盧護使 
江北水災甚重李督擬與　省長會銜電中央乞賑 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
京報記者與外部秘書談話 
　　自對德奥宣戰後我國之外交問題日益繁重國人亦急欲知其詳細北京某報記者於昨日下午二時往外交部訪外交總長因汪君無暇特派秘書施履本出見記者當將近日外交情形一一分題詢問兹將其問答錄下記者問我國旣巳對德奥宣戰則加入問題勢必踵至究竟我國巳加入協約國否其不單獨媾和條約與巴黎經濟同盟我國有意加入否施答此次我國對德奥宣戰並無何等條件當未宣宣戰前雖曾以非公式提出條件與協約國交涉然無結果今日旣已宣戰加入戰團乃勢所必至若謂加入協約國與否此乃屬解釋之問題謂之加入協約國亦可謂之不加入亦可至不單獨媾和條約與巴黎經濟同盟之問題我國現尚未議及此也記者問未宣戰前曾有交換條件宣戰之說究屬如何日昨日本通信社消息謂我國於宣戰前提出之希望條件協約國各公使日昨已通告我政府允速即開議確否施答我國之宣戰係出於自由意思故無何等交換條件而協約國各公使通告開議希望條件云云政府並未曾接有各公使之通告記者問西南各省對於中央之態度傳聞不一政府對此作何處置又西南問題與外交之關係如何施答西南各省之態度現在卫明瞭政府正在調查外交團曾有非公式之質問政府祇答以現在西南各省之態度尚不明晰現正派員疏通須查明詳細情形乃能定所執之態度而已記者問未宣戰前日本所佔之靑島宣戰後能令日本交還否施答我國宣戰後對於與德國從前所結條約旣一律廢止則靑島交還問題與廢止條約後有何關係日本報紙亦曾評論及之將來日本方面作何辦法現尚未正式提出交涉不得而知其意之所在當民國四年五月間所訂之中日條約關於靑島交還問題曾附有待日本與德國協商後靑島可以由日本自由處分時則可將靑島交還中國之條件現在我巳與德宣戰則將來此問題係德國與日本交涉抑係中國與日本交涉尚未曾定則此問題無由得其確實交涉之方針故政府對之尚無辦法也記者問張勲之引渡問題及奥兵處置問題政府對之有何辦法施答和使日前確有不允引渡張勲之答覆及後政府以宣戰問題忙碌異常故暫時擱置并非不與繼續交涉現正研究交涉辦法俟有辦法當再與和使交涉也至奥兵處置問題據和使云宣戰當時卽已解除武裝故現在和使祇允收容該兵於西山不允繳交軍器政府正在研究辦法並非不辦也記者問日昨日通信社有對和宣戰之說政府有無此意及政府對於和使之辯明書之意見若何施答對和宣戰乃日本通信社之消息不足信也政府並無此意（按此條昨日外交部曾函致京師警察廳請轉飭各報更正謂此事毫無影響於國際關係有窒碍云云）和使之辯明書謂不交武裝祗准收容奥兵政府除照例收容奥兵於西山外仍當研究辦法與之交涉記者問厦門日本設警一事政府曾繼續交涉否施答前與日本交涉日本祗謂因有取締日僑關係故派日警並不認有設立警察派出所記者問日前日本報紙曾載有中國因巳宣戰欲借日英軍艦從事掃海之報究有此事否施答並無此事問答畢記者興辭施君謂今日因總長太忙不能親自出見故派鄙人（施稱）代見幸諒之云云 
[外交權限與實業進行]  
　　政府以自對德奥宣戰後關於外交問題日漸緊要若不將辦事權限劃淸深恐牽涉别種枝節或遺誤事機特將各省外交權限切實劃分（甲）外交處權限刻下各省省長公署之外交辦事處巳經成立惟其權限卽應劃定以示統一日前國務院與戰時國際委員會業將此事决定四項如下（一）範圍祗限於辦理收容等事爲止不得牽涉以前積案（一）該定劃一全國外交處手續（此件内另有附則）（一）該處不得干預地方行政（一）此項仿照中立分處先例統歸中央戰時國際會直轄以上四件日内即可通電於各省（乙）交涉員權限此後凡地方上重要外交早經决定專由中央辦理惟查向來各處每有細小交涉地方官往往不與交涉員磋商擅自解决以致辦理不善釀成重大事件其弊雖爲行政官侵權然各交涉員亦屬放棄責任日來政府亦曾擬定各省地方官皆不准干涉並將各處隨時外交事件發生時概皆責成交涉員辦理其情形重要者仍須電請中央指示機宜此項通告昨已一致發出矣 
農商部張總長對於全國實業頗持積極進行主義近日復擬有三端在下其一特訂江省承墾條例黑龍江兼署省長鮑貴卿日前有電到京指出現頒承墾條例數項於江省情形甚不適用請特别另訂專條以便施行無阻刻下該部員司正在磋議變通辦法已議有端倪其二注意三省商辦各礦三省礦産之富幾甲全國已由政府電飭考察兹聞該部所注意者尤在於商民所開各礦深恐利用外人投股致遺他日之隠憂擬派員前往常川監視以杜流弊而資保護其三議減實業機關費用該部所設各機關如農事試驗商品陳列各所及製造局工藝廠等名義需欵總額爲一萬六千五百五十元之數故該部刻正設法竭力撙節俾昭核實 
[臨時參議院消息之停滯]  
　　臨時參議院問題日來政府猶未定議蓋政府對於滇黔川粤决取調停辦法立法機關亦爲調停條件之一故日内臨時參議院决不發表前傳上星期五將發表召集令當時原有此一說嗣以唐督有轉圜之機乃由馮總統先發一電疎通其電業已發出而政府爲愼重起見旣須待唐同意亦望陸巡閱使贊成故又派李開侁氏前往廣西以舊日之以誼代逹中央之意請其明發一電李君今日出京即擬依此預計進行又外傳李君南下似帶有對於陸使之交換條件而去實則並無具體條件不過對於巡閱使機關組織之進行陸使不妨稍以己意放手做去而已未知此行效果又復何如也據某方面傳說馮總統因調和南北起見擬另行改選召集新國會臨時參議院有中變之說然另一面則又喧傳政府巳决定召集參議院湯總長並有一種說帖陳明辦法且傳說議員之候補名單及正副議長巳有一種藍本矣此說果確參議院或不至於流産惟近日之消息則頗沉寂也至於臨時參議院之開辦經費聞財部刻亦巳籌措及之聞前參衆兩院尚有經費若干彚存中行江朝宗任總理時飭將兩院存欵停止支付嗣因衆院秘書廳人員薪俸無著不得巳陳明國務院准予變通發還但參院寄存中行之欵項尚非少數現巳淸理完竣計餘四萬六千七百三十元該欵作何用途礙難處分日昨政府當軸决議將此欵移交内務部充作臨時參議院開辦費云 
英文京報云臨時參議院停滯情形已誌昨報兹據確息此項命令目前恐未能發布即遲至若干日後亦殊難發布緣馮公之意對於臨時參議院不甚贊成而對於不待西南各省來電贊成之說尤爲反對必俟西南各省一律贊成始允頒布命令限期組織又聞馮公語人云不待西南贊成而徑情直行致生事端我實不能擔此責任且各督軍前此之請解散國會是請改選議員並非請設臨時參議院云云是則馮公之意仍傾向於改選國會之說且馮公到京之時即曾爲各閣員言之故如馮公之堅持則臨時參議院或不免於打消且近數日來閣員中主持者之氣燄亦不如前此之盛此中當亦有幾分可卜之消息也 
[馬爲瓏請疏通西南]  
　　南北調和之說近日時隠時現個中眞相如何殊費探索兹有馬爲瓏者近頃由津電京主張派員分赴西南各省從事疏通以最近兩方行動之大勢觀察此種主張不知果能有何效果也其文云北京馮總統叚總理鈞鍳竊自武人干涉政治以來中央政府之威信巳經掃地我公應時勢之要求不惜犧牲一切膺締造艱難之責懷久安長治之圖全國人民喁喁望治此正建設統一政府挽回中央威信之好機會也然欲挽中央之威信必先期政策之統一統一精神維何不外開誠布公四字爲收拾時局之唯一方法以我公之英明沈毅果能抱此主義宣示全國人民不獨西南各省可以輸誠中央即滇蜀兵爭亦可迎刃而解即如此次參議院之組織雖得十數省贊成然按之立法機關性質多依各省代表人民之意思集合而成非司法上闕席判决可比爲統一政策計亟宜特派大員分赴西南各省宣布中央誠意竭力疏通得其同意然後以命令公布召集日期庶不至惹起反響總之政府多一分之誠心公道則增一分之威信時局多一日之曖昧遷延則增一日之危險爲瓏夙愛和平憚言破壤况當中德宣戰之際對外不遑安可内訌惟觀比日以來南北形勢依然混沌憂從中來莫可窺測故不辭便直竭其讜言願鍳愚誠更賜明敎馬爲瓏叩 
[財部賄案上訴之續審]  
　　昨日（二十七）上午九時三十分京師高等審判廳繼續審理陳錦濤虞熙正吳乃琛陳廷銘等行賄受賄詐財上訴一案吳審判長柄樅葉推事在均周推事慶受許檢察官用康各被告人之辯護人劉崇佑孫潤字辛漢張孝琳顔澤祺陶潤波等就席畢審判長首召陳錦濤入庭訊問審判長曰財政部所辦鍊銅廠是否由商人請求陳答卽無商人請求財政部亦計劃創辦當時因保利銀公司不能成立商人頗受損失故允其入股藉資補償審判長曰商人所請合辦之呈是財政部呌他遞的罷陳答是的審判長曰是你呌他遞的還是殷汝驪呌他遞的呢陳答我向來未見過商人自然是殷汝驪呌他遞的審判長曰未遞呈以前殷汝驪有對你說過没有陳答殷對我亦約略說過審判長曰商人呈文係何人批的陳答照例由主管司科批的審判長曰鍊銅廠事係歸何司主管陳答歸泉幣司主管審判長曰該司司長何人陳答吳乃琛審判長曰鍊銅廠事旣歸泉幣司主管何以委虞熙正之父汝鈞在滬辦理招股事宜之電報係由虞熙正主稿陳答虞熙正兼辦秘書故我呌他起稿審判長曰吳乃琛與聞此事否陳答他未與聞審判長曰然則鍊銅廠經過一切情形吳乃琛都知道否陳答除虞汝鈞電報外一切吳乃琛都知道審判長曰舉陳廷銘爲董事一節你知道否陳答不知我只知鍊銅廠董事財政部爲謀辦事便利監督周到起見要定由部派者三人商人只允二人持之甚堅不得已求轉圜辦法一人由部指定後由公司選舉之裨彼此讓步可告解决我所以多爭一個董事者皆爲財政部計並非爲我弟謀也審判長曰然則以後你見商人所書允舉你弟爲董事之字據你如何對付陳答我閱商人字據始知此事極不以爲然審判長曰旣不以爲然如何辦汉陳答我立時即將字據扯破審判長曰旣不以爲然何以不退回又扯破之陳答我即告殷汝驪不可命商人舉我弟爲董事審判長曰舉董事問題是在銀公司時代發生的抑在鍊銅廠時代發生的陳答是在銀公司時代發生審判長命召吳乃琛入庭審判長曰保利銀公司以及鍊銅廠經過情形你都知道否吳答知道審判判長曰所有章程是泉幣司擬定的罷吳答由總次長興商人接洽大綱後由司擬定條文再與商人協議審判長曰你與商人議過幾闪吳答兩次審判長曰場所在何處吳答兩次均在總長家中審判長曰舉董事一節你曾對商人說過否吳答我奉總長信後在泉幣司與張興漢金森說過兩次審判長曰商人意思如何吳答商人多方託辭不肯寫據爲憑審判長曰何以要他寫字據吳答總長吩咐不寫字據則事成之後商人否認將奈之何審判長曰私人書信在法律上也生效力罷吳答這我確不知道的審判長曰你以後如何設法卒使商人寫出字據的吳答我說你不寫我不能銷差再三勸誘始肯立據審判長曰字據是否由你交給總長吳答由商人自已交給總次長審判長曰何以不由你交給總次長而由商人自已交去的呢吳答我不欲與聞此事故叫商人自已交去審判長曰你知道陳廷銘要爲董事否吳答風聞過審判長曰從何處風聞過吳答由次長商人兩方面均聽過審判長曰總長命你迫商人寫字據你的心裏一定明白總長之用心吳忸怩不敢答審判長曰此事並不發生刑事上責任你何妨說說吳之態度仍覺有不忍言者審判長亦不欲追之過甚遂召張興漢入庭審判長曰舉董事一節吳乃琛向你說過幾次張答兩次審判長曰說時口氣如何含糊說的抑明白說出張答第一次吳說總長要你舉陳廷銘爲董事你可寫一張字據給總長第二次措辭亦大同小異審判長以張興漢與吳乃琛口供不對遂顧而問吳乃琛曰張興漢所說是眞是假吳答第一次我似未曾說過第二次或許說過但此時巳記憶不淸矣審判長乃問張曰陳錦濤對你說過舉董事一事否張答總次長均對我說過審判長顧向陳問曰張興漢的話有錯否陳答我始終並未對他說過張興漢聞陳言頗形怒色曰我們今日旣到法庭大家須憑良心說話並作當日說時陳拉張臂狀以證之陳猶不認審判長曰舉董事是一事受賄又是一事要舉你弟爲董事本未必卽爲受賄之前提若不承認此事反覺蛛絲馬跡歷歷可尋與你反有不利益之處陳堅不承認審判長乃問退欵情形曰你何時將欵退還商人陳答我當日卽令退還審判長問張曰何日你收到退還之欵張答日子已不能記憶總在四月初十前後審判命召虞熈正入庭審判長曰你何日收到商人之欵虞答三月二十六日由殷次長交來三萬五千元我即交給陳廷銘因爲我不願意經手此欵審判長曰你有告訴陳廷銘此欵係從何而來虞答我告他係商人給總長的又聲明謂我以前并在地方審判廳供詞係說商人報効總長的其實報効二字係我隨便說的當時殷次長並未說過此二字審判長曰你的供詞每多翻覆你見了地方廳判决詞對於報効二字頗注重今日又思取消須知報効二字本不爲確定你的罪名之重要證據何必翻供自招不利虞答我並非翻供實在當時次長未說過審判長曰假使殷汝驪到案根據你的口供判定殷汝驪的罪名豈不寃枉虞默然無語審判長又命召陳廷銘入庭審判長曰你受了虞熙正交來三萬五千元之欵是誰呌你存放中國銀行陳答虞呌我的虞熙正在旁答曰並無此事審判長曰換了支票之後交給誰的陳答交虞收訖虞亦不承認審判長問虞曰陳廷銘會託你向商人說舉董事問題否虞答陳廷銘託我向次長說過陳則辯明並無其事雙方口供諸多不符時適十二時審判長宣告閉庭 
[紀京漢鐵路修时情形]  
　　京漢鐵路北段前月被水冲壞人祗知在順德至彰德一帶而不知被冲之處各站皆有多至數十段工程甚巨一時不易修復故交通部特令津浦隴海京漢三路通融辦理聯運京漢交通遂倖免阻斷所有京漢北段毁壞之處據工務處報告如不再出險九月中可以告竣詎日前南段許州之大橋又被冲毁津浦隴海二路復有被水之地京漢交通乃又中阻　三路聯運遂歸中輟蓋許州爲接連隴海要隘其工程甚大非修復不能與隴海交通現在京漢南段行車只至臨潁縣爲止距鄭州尚有數小站致河南上貨均不能運漢兹將該路工務處報告修理情形錄下以見京漢路毁損之一斑五十五公里二○○尺處已修竣緩行號誌撤去周口店支路之正旁軌道均已修竣惟周口店車站第四條軌道仍堆滿小石以缺乏小工尚未挑除然無礙行車 
西陵支路業已竣工靑風店定州間暫設便道工事進行不懈三二三公里與三二四公里間水尚未退不能動工二二八公里六八公尺處新樂僑下水勢猶大未克修築便道二四一公里二三七公尺處四門鐵橋被水冲壞現材料已運到該處修築便橋由二四二分里至二六公里已通車二六四公里一○○公尺處潰堤有一五二公尺之長水迄未退現用由正定運來之沙土塡補須待是處工竣始能前進塡補他處二六五公里五一七公尺處潰堤長七五八尺又二六六公里二四五公尺處潰堤長四五公尺皆因水未退盡無從取土正定石家莊間非一月後不能通車緣該處有鐵橋冲壞須建六五零公尺長之便道現因水勢未落不便興工馮村内邱縣間已修竣可以通車由内邱縣至順德府亦可以通車沙河橋南端潰堤有一五○公尺之長已開始塡土至於便橋須俟材料運到方　動工四一九公里處因洺河之水尚大不能從事土工現擬阻斷新水道使水仍向舊道流通橋下由順德府至沙河縣已可通車彰德至新鄉縣亦可通車但有鐵橋一座衝毁須盤運一次所設之渡橋僅能容四人同渡河中積隨水流下之重質石件木椿甚難打入土底故便橋不能開工由臨洺關至彰德府堤工損失最巨四三○公里與四三四公里間之堤完全被水衝去須俟阻　臨洺關之機車可以開行至該處時始能運土開工邯鄲縣彰德間現已通車臨洺關邯鄲縣間亦巳通車由順 
 
 
 
 
 

Page 7

 
 
德臨洺關通車之期須視洺河水勢如何不能預定 
[廣東援湘聲中之兵餉]  
　　本省援湘計劃自陳督回粤後即經召集會議積極進行聞當道連日邀李烈鈞林虎鈕永建等齊蒞軍署以陸巡閱使所授方略互爲討論聞其中要點如軍實餉項之如何接濟桂軍後隊之如何編練及滇軍出發後北江各屬防務之如何撥隊分佈逐日將會商結果致電南寗由陸使裁奪聞陸使對於目下時局不贊成急進對於出師討伐必須北軍有確實行動乃始實行抵抗并云我西南各省宜重實力不宜徒托空言云 
陸巡閱使前因粤省防務緊要特調桂軍多營繼續東下分佈西北各江現以西省桂軍亟須開赴邊境所遺梧州桂平各屬防務應即改撥别隊替防以資鎭懾昨特電當道即將日前調粤之桂軍兩營武衛軍兩營尅期調回西省塡駐蒼梧桂縣一帶 
陸巡閱使因桂省援湘軍隊業已陸續出發惟各營軍實無多仍須源源接濟昨特電行來粤催將商借槍彈尅日運到陳督軍奉電即飭莫鎭守使先將日前收繳北江自衛團之無烟鎗五百桿子彈二十七箱悉數提出派艦送往 
粤省財政異常困難軍餉積欠已非一日兹雖籌餉局成立防務經費頗有收入然開辦伊始繳解尚未足額僅足維持現狀欲將各軍從前未領之餉一概補給勢實未能現當道擬定無論滇粤桂軍在八月以前未發之餉暫從緩給其八月以後必如數支撥决不再欠至張師長方師長出發時則除給足八月分外更自九月起預發三個月餉其一時調劑之方法如此 
陳督軍因援湘一事勢不能緩已將陸使來電轉逹師長張開儒着即遣派滇軍首先出發聞張師長奉電以此舉爲鞏固西南大局起見自應急速進行第因餉項問題尚未完滿解决昨特派員來省請先籌欵二十萬元以爲出師費用餘則仍懇隨時撥滙俾資接濟 
林虎將所轄軍隊改編以便出發迭紀前報查林氏原擬先成立統領部以四帮統分統軍隊十餘營因欵項維艱即將前議打銷祇編一混成旅以便逐漸擴充昨已電調該帮統陳自先蘇世安等統率所部返省從新改編聞陳自先經已返省惟軍隊尚須聽候廣海艦往高雷載運至於陳德春所部三營督軍以其久歸陳氏充轄未便改編祇撥歸林虎節制 
本省援湘計劃當道擬編桂軍二十營預備入湘兹聞警衛軍統領李次臯惠州帮辦洪兆麟等日昨先後電呈當道請准率領所部隨同入湘効力當道復電飭即訓練所部靜候辦理無庸開調來省 
[廣東非常國會雜訊]  
　　國會議員招待所成立後所有籌辦經費均由孫中山等核定暫行墊支現以非常國會開會有期各員俸給應卽酌量核發俾資辦公聞擬於開會日起計每月薪俸暫照舊國會數目折半支給仍俟南方政府成立後再定切實辦法 
二十五日爲非常國會成立期先由中華維新會粤支部致函粤報界公會云本月二十五日乃非常國會成立之辰我各界應昇旗鳴砲（是日午時）慶祝以隆盛典而表我國民愛護眞共和之决心贊同護法之誠意素仰諸公保育共和報紙宜印紅字一天以伸慶祝請誌報章俾各界咸知公誼實紉叩中華維新會粤支部敬啓聞城中各界亦預備於開會之夕開提燈大會現經假定長堤華僑俱樂部爲掛號處查是日開會禮式（一）宣告開會搖鈴（二）作樂（三）報告（四）向國旗行禮（五）散會（六）拍影議員來賓合拍（七）茶點 
非常國會開日雲南唐督軍選派代表來粤祝賀并叄觀盛典昨已有電到省昨日復有議員十數人由滬抵粤以應非常會議郎經遷進招待所居住廻龍社第一招待所連日接各界恭祝函電甚多昨湘桂兩省議會均有電來粤祝賀 
[川滇戰爭聲中之要電]  
　　雲南唐繼堯來電云成都劉積之師長鑒滇川軍隊舊時同袍澤患難之交久而彌固不幸政爭迭起外重内輕羅走戴殉全蜀糜爛時論激昻所以責備台端者甚至川民遠來亦復籲訴疾苦哭庭亭日泣血椎心稍有性靈寜不悱惻重以地接比鄰勢成唇齒一隅有事全滇震搖不得已勉徇衆請走視瘡痍不顧一時之嫌暫盡卹鄰之誼誠使七鬯依然鐘簾無恙自當嚴飭所部還我初服隔岸觀火固不忍爲蹊田奪牛抑豈夙志仍望台端護持國法懺悔前愆念川亂之連年與衆民以更始化仇爲友息事寗人豈惟一人受福西南軍民實利賴之唐繼堯魚印 
成都劉存厚覆電云雲南唐督軍鑒魚電悉曩歲起義休戚相關不圖同舟竟成敵國羅戴禍蜀相繼稱兵崇麗成都半屬灰燼戴巳潰走羅復來攻嘉犍資仁恣情焚掠川軍抵肇捍衛桑梓正當行爲勢非得已中央查辦已派專員戎首主名自有專屬執事横加責備李戴張冠明於責人母乃非智果能嚴飭所部尅日言旋厚亦當息事寗人言歸於好區區寸衷尚希昭察劉存厚眞印 
成都省議會通電云重慶周師長熊鎭守使簡陽姜團長轉鍾師長張團長郝團長各團營長順慶張道尹彭山劉旅長轉賴團長各團長營長嘉定旅長雅州陳旅長轉各團營長寜遠張統領犍爲楊統領轉各營長各報館鑒蜀爲天府雄鎭西南數百年來岳楊兵略鮑向戰蹟兩川少年久以武力鳴天下民國締造滇黔野心勃發辛亥癸丑勒兵索餉至一至再自羅佩金戴戡督川蔑視川軍銳意剗除甚且焚殺淫掠慘無人道大城小縣所過爲墟并續招集援軍勢將吞併全川爲其屬地凡有血氣誓死不共戴天幸賴我軍長師長將領軍人血戰前方肉搏後勁聚殲小醜迭克堅城萬衆懽呼如蒙再造乃滇軍彈盡援絶行將譁潰唐羅知其不敵忽出詭計電周師長僞求調和明言停戰暗地增兵懈我軍心圖爲再舉警耗傳來髮指眦裂各界紛電不允言和大盜在庭主宅不保川人可亡滇軍不可和滇黔兩軍一日不出境即一日不罷兵吾川一人言和即與川人共棄本會已電中央大力主持并請周師長嚴守渝城萬勿停戰西上務望合電力爭尤望各路將士奮臂前驅滅此朝食運械籌　全川負擔敵軍不淨决戰不休百拜前方勿惑聰聽四川省議會叩尤印 
眉山劉成勛來電云成都劉軍長鈞鑒本日午後我軍抵黑龍場及靑神附近之宿地將敵擊退猛力追擊奔潰十餘里退踞靑神我軍奮不顧身奪獲敵之關防文具鎗彈等件現抵城根四面圍攻靑神指日可下混成旅長劉成勲戍叩 
[南新水火巨災之報告]  
　　贛省水火巨災近年層見失出兹又有河口鎭爲八省通衢四方雜處居民舗户密接如憐八月十七日晚十二點鐘時河街口上首某鐵店火星飛落篾篷之上延燒香店旋蔓延沿河一帶直至小橋弄下首民居店舗概被焚燬又新弄口南及三堡大街至小橋弄斜繞石牌灣石狗弄各處燒去民房店屋計門牌二百七十一户連其中附户共計四百數十家一片焦土爲該鎭數百年未有之奇灾當晚雖經警察商會各處水龍馳救乃因火大風狂亦幾等於杯水車薪直至次日土午十二點鐘始行撲滅曹知事宋團長目睹灾情當即發給賬米一百石除大商及中平舗户外確查赤貧待哺難民實有一百六十餘户男女人丁共計一千九百餘口該處商會已籌欵接濟一面請鉛山縣知事呈請督軍省長卹賑復於日昨函請省商會曁聯合會代請撫卹 
贛省自章貢交流以下臨近大江近日江水泛濫逆流而西不但下游如湖口彭澤各縣低窪之處皆成澤國茫無涯際即遠跨鄱湖如距省數十里之樵舍滁槎樓前一帶亦横被冲刷臨湖各村之田廬屋宇漂没不知凡幾故南昌新建北鄉之鄉民因禾稼浸盡秋收無望紛紛赴省向省長豫章道尹南新兩縣呈報災情請求賑濟兩縣知事均擬派員履勘以救災黎 
[杭州快信]  
　　楊督軍通飭各假團尅日籌備行陣器具一律配置完備聽侯撥遣 
省會警廳昨解送在西湖岳墳地方拿獲之黨人嫌疑犯趙英伯一名至軍法課訊辦同日紹興六團團長盛開第亦送黨人兩名來省聞一係張天幕 
司法部電致浙省對於敵僑民刑訴訟有應管守執行者咸送新監獄（即模範監獄）處置浙省向祇第一（省監獄）第二（鄞縣監獄）兩獄高等審檢廳昨已通飭各屬遵照辦理 
新任菸酒公賣局長雲韶抵差未及一月中央又更委孫光圻充任一般新委屬員之捧檄就差者莫不有進維谷之勢 
吳興知事呂俊愷有調省消息遺缺將畀王國鐸（省署總務科長）杭縣姚應泰亦有與嘉興張昌慶對調說 
日昇昌銀號倒閉案現經京師地方廳决定浙省清理員趙尚華月給公費銀三百元昨已由杭地審廳轉飭遵照 
高審廳經廳長委許鴻勲爲永嘉地方審判廳書記官巳辭赴任 
地方通信 
[松江]  
　　清理松府屬鹽田辦法官産處兼沙田局長令松金靑官産事務所駐辦秋恩霖坐辦李恩露姚毓珂曹毓齡文云查舊松府屬松奉金南川五縣袁浦兩浦下砂靑村四場鹽田前奉部飭併歸沙田局淸理當經莊前總辦擬具處分鹽田辦法另訂專章除副留鹽地外（卽晒鹽場）一律淸丈放墾其額外隠墾地均照沙田分等繳價開辦後初則操之過急致釀風潮繼則不忍堅持幾于放任所辦成蹟僅據三場丈報畝數然仍未有詳綱各册自奉部委併歸本處兼理本處長詳加察核各場地質不同勢不能一律辦理若仍踵前法不予變通勢必影響全局進行益艱爰于遵電籌擬改良清理沙田方法案人以鹽田收費繳價宜差别減列並擬定松四場鹽田各項地價等則表一併開摺呈奉財政部批准試辦查淸丈鹽田收費繳價爲各該所專責此項改良方法旣經奉准試辦亟應錄案抄批行知該所切實奉行等因狄駐辦等奉令後將奉發鹽地繳價表飭科錄稿布告各灶户趕速遵繳並先將册照費限一月内一律繳淸聽候丈給部照以保産權所有規定地價等則表照錄如下老額蕩准墾費每畝五角附帶丈費每畝一角（新升地補科則）上則田照准墾費三倍每畝一元五角中則田二倍每畝一元下則田每畝五角（隠墾地）比照甲等在南川兩縣下砂場者上則田每畝十元中則田每畝七元五角下則田每畝五元（沙田分場）比照乙等在奉賢縣靑村場者上則田每畝八元中則田每畝六元下則田每畝四元（酌減價則）比照丙等在松奉金三縣袁浦兩浦場者上則田每畝六元中則田每畝四元五角下則田每畝三元（草灘地科則）上中下三則田各按本場隠墾地價則先交半價 
匪警餘聞梟匪管大肚子率同大帮匪黨自小崑山經亭林鎭竄往奉賢莊家行等情疊志本報兹據水警報稱前日亭林鎭南方之嚴家灣亦泊有匪船六艘匪徒百餘名在該處小茶肆狂賭附近之柘林鎭是日亦來匪徒六十餘人前六人各持大皮篋一個後尾十餘人均肩承巨裏餘則荷鎗隨行經水警第一專署所派警探報知該署即派楊督察員偕陳巡官尾探匪踪聞此次該兩處匪徒似將分贓潰散惟該匪原係鹽販以寄跡漕涇之巢湖人居多故已由第一專署飭令楊督察員前往漕涇嚴密搜緝至松江附郭之南門菜花涇等處之肩挑步擔向與管匪通氣者亦經飭令從嚴搜查矣 
局長易人松江第四區菸酒公賣局長凌昌渠蒞任三載近因體弱多病疊向省中辭職業已由省委定張某接任不日卽可到松開張係川人曾任知事 
校長辭職縣立第一高等小學校長陳錫朋蒞校十載成績斐然近因南京國立師範附屬中學陸規亮校長聘往任事故已具呈縣署請求解職並保該校主任敎員錢邦泰接任校務以資熟手 
學校新模縣立第一高等小學校自本年下學期始將校内原設之販賣部改爲校内商店所有巿招櫃台等凡係商店所應有者無不具備俾校内各生實習商業知職並聞該校將與縣立第二高等合組校外商店而以各該校三年級生派往實習云 
[南通]  
　　盜刦紀聞餘西僻近東海之濱盜匪利用其地勢出没無常雖有軍警分防扼守並不能稍寒匪膽且均携有快鎗子彈近復勾結掘港逃逸之辫兵沿海爲患其勢尤爲可慮距餘數里有名四甲地方者殷實住户居多日昨忽來有身着軍服口操皖音之匪徒三十餘名手持快槍沿途施放鄉民聞聲驚惶異常鳴鑼呼救該匪等以鄉人嗚鑼勢將聚集遂怱怱將鎭西姜姓家之現洋二千餘元並衣飾多件劫掠而去曹姓邁婦亦被擊傷說者謂此次全鎭未遭糜爛蓋即鳴鑼之功也 
[揚州]  
　　邵伯鎭烟犯拒捕邵伯鎭六閘關夫頭楊開私　鴉片日前被吳建赴警所報告請派警查拿當由沈警佐撥派巡長劉兆榮率帶巡士陳兆祥等六名隨同前往並會同該鎭警區所派巡士同赴楊姓家查拿當獲烟燈膏槍盤等件於拘帶該烟犯時該犯家屬竟鳴　聚集百數十人拒捕巡士寡不敵衆致恗所獲烟證被奪多件並毆傷巡士三人制服亦爲撕破該烟犯楊開在擾攘時乘機　匿報告人衣服亦被撕毁該警等隨卽來城禀報總所沈姚兩警佐擬嚴拿重懲旋有入爲之緩頰擬令楊開之弟開邦到案從輕訊問惟吳等以此案證據確鑿豈可輕法重情擬聯合多人赴省指控矣 
[嘉興]  
　　勸學所擬開聯合會嘉屬六邑勸學所早經成立其學務進行事宜亦由各所長督同勸學員分别舉辦現各所長擬將全邑學務興革事宜舉行聯合會議共籌進行方策兹將六邑勸學所所長姓氏錄下嘉興莫其欄嘉善夏冲海鹽許淸澄平湖奚翔桐鄉沈乃洪崇德魏昌裕 
視學更委嘉興視學員譚志賢擔任多年尚稱盡職兹因有事北上特於日前具函縣署辭職已經張知事允准所遺職務另委譚新明（係譚視學之堂弟）接充 
[杭州]  
　　處置德奥僑民之法律問題自宣戰發表後凡德奥兩國僑民願居内地者應同受法律上之制裁杭垣高等審檢廳經陶二廳長因此昨（二十九）特指令杭縣地方審判廳長鄭汝璋爲臨時審判長民庭庭長陳允爲審判官地檢廳首席檢察陳備三爲檢察官以備敵僑中發生案件之應付並聞巳分别下令飭知尅期組織成立 
嚴防皖邊黨人湖屬泗安等處毘連安徽廣德縣境近有多數黨人潛伏該縣圖謀起事並有攻城消息安徽倪督軍當飭原駐宣城之安武軍第一路第三營軍隊調駐該處嚴防一面咨行來浙請速協同嚴防楊督軍准咨後聞昨已飛飭湖屬戒嚴司令官王鎭守使轉令毘連皖境之泗安等處水陸軍警一體遵照 
[長沙]  
　　傳督隨員到湘傳淸節與湘省軍政各界要人向未聯絡此次被命督湘深恐湘人士有所誤會日前特派吳閣臣主事回湘與政界接洽一切兹又派陸軍部軍需司建築科科長漆英君（字郁文醴陵人）回湘與軍界有所商榷已於前日下午抵省寓天樂居二層樓三十號危君道豐亦爲隨傳督來湘人物之一已於日昨抵省暫寓南門外某公館不日即將遷居城内昨日當道已紛紛爲危君洗塵矣 
[江西]  
　　羅廳長調易原因前日奉明令江西財政廳長羅述謖調任四川以張一鵬任江西財政廳長張爲公府秘書張一麔之弟聞羅所以調川之故厥有二說一中央以贛省自立以來解欵久欠不滿於羅故有此命一據羅自謂蜀爲桑梓之地故調余往且余在贛水土亦不服云云 
胡行長查辦院電昨奉財部電令云江西督軍省長鑒據中國銀行總裁王克敏面稱贛省中國分銀行行長胡慶培營私舞弊擅借外債着卽免職聽候查辦分行長暫由副行長陳振霞代理 
雜評一 
[一千萬借欵之用途（一子）]  
　　一千萬借欵之用途爲維持中交兩行以情理論之實爲至要之務蓋强中央銀行以裕正貨之準備爲各國之通例非僅以之保國家信用固巿場伸縮自由之力也一旦有事則中央銀行準備金即可作爲非常準備之用故今日各國皆廢準備制而行强中央銀行之法其原因以戰爭之事無國蔑有若不先豫此種勢力則一切不自由而落於人後世人論戰爭之結果不僅視鎗砲廠中準備之鐵丸而尤視銀行中準備之金丸固確論也平日有以改善其幣制涵養得宜使中央銀行準備充足則雖不有非常準備金而不啻有之此各國强中央銀行政策之一意然而我國今日則固不暇論此但能以此借欵稍稍淸理其紙幣略樹中央銀行之基礎而不移作非常之用已爲盡責嗚呼當局果能盡此責焉否耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（十六）]  
　　處置敵人之部電松滬護軍使署昨接内務部電開兹經擬定依據處置敵國人民條規認可敵人事業時應注意辦理事件希查照（一）該國人民經營之事業應令將事業種類資本及經理者之姓名籍貫年齡資本金額經營期間本店及支店所在地等詳細呈報該管官廳如經營事業並在合法地點以内應照此次所定辦法加以認可發給執照前項之呈報認可由該管地方官廳應卽造具詳細淸册報由地方最高級長官彚送内務部備核認可發給之執照遇必要時得取消之（二）該國人民經營之事業假托華人或第三國人名義不遵章呈報者得停止其營業（三）敵國人民經營之事業除金融軍用品新聞通信社應即一律停止外其他認爲有停止之必要者得停止之但須報由地方最高級長官迅電内務部核奪（四）認可時應注意其事業之性質及其作用有無構成危險之虞（五）認可時應注意經營事業者之品行交遊及旅居之時期並曾否在軍警界服務各事項電到盼復 
同時又准電開處置敵國人民條規業於願日電逹在案兹經議定施行辦法希查照（一）住居之敵國人民逾本條規第一條五日之期限自願離境者應由該管地方官廳報由地方最高級長官迅電内務部核准發給護照令其出境（二）僑居之敵國人民逾本條規第二條十日之期限尚不呈請登錄得由該管地方官廳令其移居於指定之地點但逾限後聲明障碍經該管地方官廳認爲確實者准其補行登錄（三）在本條規公布前已經登錄仍在原登錄之該管地方官廳轄境内居住者母庸再行登錄但該管地方官廳認爲必要時得調領之 
（四）凡經登錄核准後仍應在原居住地方繼續居住但有特殊事由必須移居時應由該管地方官廳報由地方最高級長官迅電内務部核奪（五）依本條規第三條應由政府發給護照並由該管地方官廳報由地方最高級長官迅電内務部核發前項及本辦法第一條之護照内務部得委託該管地方官廳就近發給由内務部發給者應送由外交部會印由該管地方官廳發給者應送由各該省交涉員加蓋印信（六）依本條規第四條查明封存或設法保管之財産該管地方官廳因事實之必要或保存之便利得將物品及其他動産移置於適當處所或變賣之前項之變賣須將變賣金融額造册具明應得該移居或出境者之同意（七）凡查明財産封存或保管時該管地方官廳應令該移居或出境者會同查明財産種類數量等造具淸册簽字存案前項封存保管之財産除遇天災地變及其他不可抗力或非出於不注意之緣由致有損外該管地方官廳應負保守責任（八）在本條規公布前領有旅行護照旅行之敵國人民尚在中途者應由所在地之該管地方官廳送回原居住地其巳逾目的地不願繼續居住者亦同 
該管地方官廳依前項規定辦理有碍難時應聲明詳細情形由地方最高級長官迅電内務部核奪領有旅行護照尚未起程者應由該管地方官廳令其將所領護照繳銷（九）在本條規定公布前領有游歷護照者應由該管地方官廳依前條之規定辦理（十）本條規第八條所指之書報不問體裁篇幅以及印製繕寫之方式均屬之其發行時無論用何種刊布及分配方法應一律禁止（十）（一）本條規第一條所稱五日及第二條所稱十日之期限均應自該管地方官廳布告之日開始計算（十）（二）本條規所稱之該管地方官廳在設有警察官署地方爲警察長官在未設警察官署地方爲縣知事 
調查敵人之愼重松滬盧護軍使昨日通傳軍警各機關云爲通傳事案准江蘇督軍李省長齊勘電開准内務部沁電開現在我國已與德奥兩國立於戰爭地位所有僑居各處之敵國人民應即詳細調查以便查攷業經通電查照並轉行所屬遵照辦理在案爲再電請迅飭詳查凡德奥人民無論從前曾否報部應即一併將華洋文字姓名職業年齡住所及僱用人數等詳明開列如有眷屬人等亦應分别列記造册報部無任盼切等因准此特電貴使請即就近轉飭所屬遵照辦理爲要等因准此合就通傳仰卽遵照前後電文辦理分别造册詳報切切此傳 
取締敵僑之準則薩交涉員現已接到取締敵僑之詳細條例（彚訂一册）其中並無全行收容之文惟有危及公共治安者則須歸入收容所以資拘束 
海軍部員之蒞滬海軍部自對德奥實行宣戰以來辦理没收敵艦及籌備戰事異常忙碌日前特派該部僉事鄭寳靑來滬組織宣戰事務所鄭君業於昨日到滬寓一品香卽往海軍司令處及護軍使署晤商一切聞宣戰事務所擬設在兵工廠内按鄭君前年曾任上海地審廳刑庭庭長後入海軍部辦事 
要塞砲台之考察中央海軍部以對德奥宣戰後亟宜注重海防兹特派海軍少將王字岩考察沿江海要塞砲台以重海防聞王君現巳抵寗日内即將來滬考察淞口等要塞砲台故駐滬海軍總輪機處昨已預備招待一面並分電各要塞司令一體查照 
利用内亂之防範駐滬軍警各機關奉督軍署令開接准部電以我國自與德奥宣戰以來聞有敵國人在中國内地各處利用我國浪人土匪以及口外之蒙鬍各匪使其藉騷擾謀亂治安希圖牽制我國軍隊祇可防及内亂不能顧及外交兹有駐京某國公使已將該敵國人如何利用中國浪人等詳情述告中央政府應仰各處駐防軍警嚴加防範等因昨盧護軍使已通令所屬一體防範矣 
又淞滬警察廳長徐輔洲日前通令所轄各區警正警佐及各巡官着令每棚選派巡士兩名在卽二十八九三十等日來廳面諭防務辦法業經各區遵照所定日期每棚調派巡士兩名到廳候示經徐廳長對衆面諭謂現下各處地方時有發生内亂以及秩序不寗者皆由黨人受敵國人之賄通紛往各處勾結土匪乘間滋擾所致且有暗中運動各防地之軍警爲其内助情事上海爲通商巨埠現下敵國人之僑居華洋各界者甚多防其轉輾運動不得不先誥誡凡有行賄運動者即行密報長官核辦爾等定有獎勵設或暗通徇隠一經查出懲辦不貸對於防範尤宜謹愼務各回棚詳細轉告云云 
免驗行李之取消上海縣知事奉財政廳訓令云本年八月二十二日奉財政部第一五三八號令開桑查奥國植物學士韓德馬慈提由黔赴滬所帶植物行李等件前經外交部咨由本部令行該廳查照向例妥愼驗免放行等因在案現在我國業已宣布與奥國立於戰爭之地位該國人民凡旅行游歷自應查照内務部制訂之處置敵國人民條規辦理此次奥國學士韓德馬慈提如經過該省所轄地面時仰卽遵照處置敵國人民條規第六條並該規則施行辦法第八條第九條妥愼辦理不得再予驗免放行以昭愼重除分令外仰即遵照辦理可也此令等因並附處置敵國人民條例施行辦法到廳奉此查前奉財政部第一五零七號訓令飭轉所屬免騐奥國學士携帶植物行李等因當以新奉布告吾國現與奥國立於戰爭之地位查照處置敵國人民條規之規定不無抵觸正在請示問奉令前因合亟照錄辦法令仰該縣知事遵照 
德奥船隻之拘獲交通部特派駐滬没收德奥小輪辦事處處長趙慶華（即交通滬行行長）由京返滬後卽着手辦理業於二十九日派員搜查德奥人所置之小火輪等已拘獲五艘 
收買敵船之聲明此次政府對德奥宣戰後卽有南通巨紳張季直君所組之大逹輪埠公司向政府繳價承租没收滬上敵輪以便擴充航業經政府允後閣議核復在案嗣爲滬商虞唐二君所悉以此次没收之奥輪三艘早於事前向奥商議價收買付有定銀呈請政財查明核辦並派代表往京力爭未悉政府將若何辦理也 
存棧軍器之報告江蘇特派交涉公署昨接江海新關威稅務司函送德商瑞記禪臣泰來等各軍裝行歷次運存關棧之軍械子彈等淸單一紙當由薩交涉員發交臨時檢查所登記簿册以便彚案報部德商廠棧之近况浦東沿浦一帶有德商廠棧數家營業最大者爲楊子棧禮和棧楊子棧向麩來經營五金雜貨等物歐戰以後停止營業據該管三區二分駐所派警調查有德人男子四名女子一口閒居在内自對德宣戰發表即由該所派警監視至禮和棧則向以棉花牛皮爲大宗邇亦完全歇業棧中德人巳移居他處惟有華人數人在内看守 
哈同房屋之發還南京路皮西地字三十三號房屋爲哈同之産前因封閉由哈同請求交涉公署行廨查復兹據公共公廨復稱已封之德人英文戰報其房屋係哈同之産似應啟封給管等情聞交涉署業已核准令行公廨轉知哈同領回管業其屋内德人所有之器具物件亦應分别點收開列淸摺遷移他處妥愼保存詳晰具復云 
[七誌奥領事署之奇案]  
奥人克萊姆拉前在本埠奥總領事署行兇逃往天津被拘已誌前報兹悉克萊姆拉及與此案有關之其他奥人四名日前巳由天津解至上海今日將在會審公廨開審 
[發展工商事業之討論]  
　　上海縣沈知事昨致縣商會函云案奉江蘇省公署第三七零六號訓令開准農商部電以歐戰發生後世界經濟狀况一變現在我國對於德奥旣已宣戰較中立時情勢又變正宜及時發展工商事業飭即會同貴會妥議擴張方法迅速會吾轉咨等因奉此正擬核轉間今日省委專員到署籌議此事約定明日（三十一日）下午二時會集洋務局先行討論一切以爲訂議之預備爲特專函奉逹務希准時駕臨至爲盼企 
[軍警或嚴狀况]  
　　本埠軍警防務頗爲嚴緊兹將近日戒嚴狀况探錄如下 
陸軍防務現正積極進行斜橋以南入晚即阻絶交通即居於界内者亦必詰詢明確方可放行各要道口均有軍隊站守日間於上下午由監操官督隊操演（名奪旗）將一司令旗揷於百碼之外各軍士一間號令即紛紛整裝出發奔奪該旗餘如野外戰術等技亦時常操練 
海軍方面每日練習施救滅火技能及水上攻擊並將機關鎗完全拆卸按件散放地上由監操員督同水兵一排站於旁側未發口號須於數秒鐘内將巳卸之機關鎗逐件配置開機射擊愈速愈妙 
警界方面經徐廳長訂定所轄各區署警正佐各員每逢星期四赴廳會議一次各區署巡官亦於每星期二到廳集議一次以便面授機要面總廳門首入晚即由衛警阻斷車輛交通即日間無論廳内外出入均需門證若到廳訪友及投遞呈詞並詢問事件由門崗帶入傳逹處問明引入接見室守候訪友者由傳逹轉　出爲接洽問事者由傳逹入内詢問畢出爲答復否則不得越雷池一步各區署巡警每晚出巡加發子彈三排以資防護各要道加派雙崗或三崗十六舗等處則加派四崗於九時後呇有巡邏騎巡憲兵等往來不絶荒僻之區另由巡長帶隊梭巡偵緝隊士每晨八時均須報到由隊長指派出外於午後五時分别歸隊報告所派地段有無事故畢除留隊值夜四名外餘均派至各城門口要道每處二名駐防至十一時俟憲兵出防方可回隊銷差 
[造報戒嚴區域之户口册]  
　　松滬盧護軍使以滬南高昌廟地方爲戒嚴區域境内居民甚爲複雜恐有黨人勾通住户潛伏擾亂故特命令憲兵第一連會同警察調查境内户口責令一律覔保方准居住現經查得自高昌廟起東至滬軍營西至外日暉橋北至斜橋南至浦灘共有居户二千七百五十七户業已塡明淸册呈送軍署查考矣 
[石湖蕩趕建防兵宿舍]  
　　步兵十五團團長劉永勝以所轄防地之石湖蕩爲滬杭路線之要衝河道尤爲遼闊現奉楊師長命令須在該車站駐紥軍隊保護路線惟該處並無房屋堪以駐兵是以商由滬杭路局昨飭洋工程師速往石湖蕩車站勘撥地址趕建平房三間以便防兵駐宿 
[探警捉拿黨人]  
　　賃居滬城西門武陵坊二弄某號門牌之浙江人姚某近被人報告淞滬警廳偵緝隊士指爲黨人與圖謀浙省案有關常經谬隊士先往偵察一過旋卽禀明二區　署余炳文警正於前晚飭警協同該隊士馳往捕拿適姚他出未回各探警將其僕人某甲拘住正在詰問之際姚自外歸來覩此情形卽乘間逸去該探警回區報告後余警正即派武裝巡警兩名將姚家前後門把守候緝 
[浙省緝獲黨人後之牽連]  
　　浙省督軍公署日前緝獲黨人甲乙兩名訊據供認有同黨匿居蘇省太倉縣之瀏河鎭私運軍火接濟等情故特派軍事稽查員王某程某等六人帶同眼線前往該鎭查緝已在該鎭西港内某號沙船上緝獲高炳南楊兆錩兩名並起出白郎林手鎗一枝子彈數十粒押解回浙前日道出上海在南巿浙省駐滬偵探機關過宿一宵已於昨晨附搭滬杭火車押解赴杭歸案訊辦 
[兜勦梟匪之整備]  
　　梟匪郭老窩子徐德勝等糾合大帮匪徒屢在江浙邊界各地强刦商民典舗並開鎗拒捕擄奪軍械經浙省水警廳長徐則恂會同江浙緝私統領蔡和林各派軍隊分途兜勦後該匪等知難抗敵遂紛紛竄逃大半逃匿於浦東上川南各港内兹爲蔡統領所悉於昨日商由水　趙警長飭派安濤鵬飛兩淺水兵輪配足軍械並在前後裝置機關鎗開駛來滬停泊南黄浦候聽蔡統領飭令魏營長選派鎗船前往以便會同該兩兵輪開赴江浙邊境及内河各港口從速兜剿以絶匪患而安行旅云 
[客民與保衛團爲難]  
　　鐵路北虬港地方徐姓鄉婦前日在場上晒柴令一小孩看守忽有住居附近之客民數人將所晒之柴任意拾取徐姓小孩上前阻止反被責打當由該婦就近報告保衛團拘獲二人不料該客民均係靑帮匪徒前因竊取田内菜蔬被保衛團拘送寳山縣懲辦故與團丁積嫌甚深遂由李四爲首糾集百餘人各執刀棍等器將該團事務所什物搗毁一空且見有鄉人不問情由即行兇毆鄉人受傷者甚多有楊小毛者傷勢最重僅存一息事經警廳派駐太陽廟之游巡隊戴巡官得悉立率通班隊士趕往兜拿獲住靳九成等十人解送司法科聽候究辦 
[欺嚇騙詐之黑幕]  
　　寓居英租界山西路（卽晝錦里）三百十五號門牌佛照樓棧房 
 
 
 

Page 11

 
 
内之彭公正（卽彭品臣）曾於七月間串同寓居福州路五百十八號門牌某旅館内之温州人程子平（卽程國平）摹仿周毓勤之筆跡冒周名義書寫信函將同鄉人倪黄裳誘至白克路六百十四號屋内嚇詐洋三千元後又在九江路某姓家内三次向倪索去洋一千一百元及值洋三百六十八元之金表戒等物經倪報由新閘捕房派令中西探目將彭程兩人拘解公共公廨訊判押候訂期研訊各情已迭誌本報前日午後收捕傳集人證將彭程兩人解廨經關會審員會同英白副領事升座研訊先由原告代表律假上堂譯明案情並據原告倪黄裳投案訴稱温州人法政學校畢業生曾任紹興餘姚縣帮審員現在鎭江關爲稅務委員被告兩人均不相識我來滬後寓居九江路衛生旅館詎被告等摹仿我同鄉友人周毓勤之筆跡書寫信函將我誘至孟納拉路馬霍路附近左安里第五家將迷藥置於茶内將我迷倒車至白克路六百十四號門牌屋内解去藥性彼卽出示手鎗嚇禁聲張將我軟禁樓上由彭向我聲稱程子平要爾帮助現欵兩萬元方可放爾出去否則將爾打死我答云無此鉅欵彭等三次次減讓至四千元並迫我致函周毓勤囑彼到來籌欵周於陰曆六月初九夜起至十一日止往返數次再減洋一千元先付半數其餘立據俟我出外再交周云銀錢非倪自已出去無從設法以故先將值洋三百六十八元之金表等件交於彭等暫抵並由周代立期票一千元其餘二千元由我出立每張五百元六月三十日爲限之期票四張交於彭等始得脫身後我寄寓鳴珂里友人家中因彭迭來催索票欵故向販賣鴨蛋之同鄉人借洋三百元並向阿寳姐借洋六百元又向友人陳益豐借洋二百元共計一千一百元交於彭公正將用代立之票據收還而彭來催欵之時恐我鳴捕身畔藏有手鎗一支曾被阿寳姐瞥見云云訊至此因爲時已晚不及再訊判彭程兩人還押候再訂期訊奪 
[三誌接到索詐信函之防衛]  
　　浙人鄭琪夏亞桂葛稼生等欲向住居北四川路三多里之紅十字會北巿醫院及時疫醫院院長沈鼎臣（昨報誤爲會長沈仲禮）借貸銀錢先由郵局通信知照届時前往取欵被五區二分所牛玉麟警佐率同探警當場逮獲並抄出手鎗二支已紀昨報兹悉鄭等曾由浙江督軍派探來滬緝拿未獲昨日閘北司法科夏科員已將鄭夏葛三人交由法警押登小火輪船解送淞滬警廳訊辦矣 
[嘉善盜案在滬破獲]  
　　匪徒潘月德（即許二）董必成即滿大矮子）及李有春劉小有子毛天才等曾於本年六月間在浙江嘉善縣屬添寗莊糾黨持械夥刦陳姓家衣飾現洋負贓逃滬匿居公共租界新閘路一千九百三十二號門牌被浙江警署偵探偵悉於前日携帶公文申報請新閘捕房加派中西包探協同前往將潘等各人一併拿獲拘押捕房昨晨解送公共公廨經王崧生襄讞與美博副領事會訊中西包探相繼上堂禀明前情請究判潘等一併帶回捕房聽候查明於下禮拜二再訊 
[崇正學校開課]  
　　大南門外送子庵舊址巿立崇正國民學校爲曹肅雲君主任原有男女學生三百餘人自暑假畢業後復添招新生肄業現有新舊生三百五十餘人業於昨日開課 
[露天學校定期開學]  
　　本埠少年宣講團附設之第一露天學校上學期成績頗佳故該校職員益加注意力求完備兹定九月二日開學校址仍在盧家灣南首斜士路張氏墓園内 
[羣賢女校之始業式]  
　　滬南中施家弄羣賢女學校開辦以來已歷四載兹聘請張洛英女士主持校務女士曾在北京師範畢業對於敎授管理均有心得昨日上午十時舉行始業式校長訓詞勉勵周至並由來賓趙秋英演說女生旣受敎育將來應盡女國民之天職云云並聞該校近日報名者甚衆故尚擬加增學額云 
[交涉署通商科長辭職]  
　　江蘇交涉公署通商科科長李惺庵任事載與商界頗爲聯絡楊小川君任交涉員時極契重之迨後朱兆莘君接任本擬辭職經各團體挽留始行繼續今李君去志已堅又於前日呈請辭去職務經薩君挽留無效業於昨日批准另行選員接辦 
[沈佩貞往粤]  
　　沈佩貞女士初携欵來申爲振興工業之計紡紗織布實力經營自復辟發生討逆軍起女士發起勞軍團親臨前敵營業因之中輒今因對德宣戰雖已實行而南方因爭持約法意見未能融洽女士决意親往南方欲爲排解聞於今日八時乘太古公司山東輪船向粤出發矣 
[頒發中外權度比較表]  
　　上海總商會昨奉農商部第三六六號訓令内開案查本部辦理統一權度事宜節經擬訂推行辦法呈奉批准分期施行並就京師先行辦理各在案現本部按照權度法所定甲乙二制與各國法律所規定之權度制精確核算列表比較業已編印成書此項書表於權度推行甚有關係亟宜廣爲傳布以期知議普及合亟隨令檢發中外權度比較表十二册仰卽檢收遵照辦理 
[催兌殖邊鈔票之堅决]  
　　姚家弄思敬學堂内附設之催兌殖邊銀行鈔票商困事務所又於前日午後開會討論各發起人與執有殖邊鈔票並存儲各户到者共有三四十人查核連日來所報告執有殖邊鈔票者約計十餘萬元當經大衆討論咸謂自殖邊擱淺以來商民大受損失現在惟有萬衆一心懇求商會領銜再行拍電北京殖邊總行催促開兌若不逹到目的誓不中止衆皆拍掌贊成迨散會時已上燈矣 
[招考電報生揭曉]  
　　北京交通部近飭上海電報總局招考新生報名處在滬南王家碼頭直街交通部駐滬傳習所報名者有千餘人之多前日揭曉僅取正取六十名擇於陽曆九月初送入傳習所肄業兹將前列二十人之姓名列後　曹元永　徐景如　劉國光　段勤理 
沈克己　朱素孫　黄鵬章　秦松曾　嵇觀　榮叔廷　桂慈　戎承恩　錢菊芳　高建人　沈楷　金治安　吳棨承　閏弼鎬　吳均寶　蘇祖髯 
[給發營造執照之留難]  
閘北居民嚴發發有祖遺基地一方坐落中興路上年冬建築房屋曾向工巡捐分局路政處請領營造執照詎有毗隣鮑姓與嚴有隙唆使路政員王某掯不給照延擱至今往權無效日前又往路政處苦求仍不給發嚴被欺憤極於昨日具詞呈控工巡捐總局及滬海道公署請求撤究 
[禁止棉花攙水之文告]  
　　上海縣知事公署昨日發出布告云爲布告查禁事據上海棉花檢查局呈稱竊維棉花攙水最易霉爛無知農民罔識利害非特暴殄天物並且墮落信用對外貿易不能發展坐失利權莫此爲甚本局在上海南　開辦以來仰承鈞署督率並遵守農商部立案之章程認眞檢杳已届四載祗以無力推廣管轄權僅及於本埠西南區域餘如東北各區域租界間隔鞭長莫及以致道屬東北各縣産出棉花逕銷租界者均在本局檢查範圍以外無從取締故歷届新花上巿迭經本局呈請示禁以冀正本淸源各在案本年花價昻貴幾至倍蓰爲歷來所未有在鄉户縱不攙水已得善價亦應各發天良母再暴殄天物迎機利導正在斯時在行商身本重大若誤收濕花水氣一退損失尤鉅爲此援案呈請鈞署布告嚴禁攙水發貼本縣各鄉鎭本埠各碼頭並責成地保按户傳知違者究罰並請據情轉呈滬海道道尹通令道屬各縣一體布告嚴禁飭保傳諭庶幾積弊永除濕花絶跡以維花業而濬利源實爲公便等情到縣據此除呈請滬海道道尹通令各縣一體示禁外合行布告仰本邑各鄉鎭各碼頭鄉民販户一體知悉須知棉花爲土貨大宗産品行銷國外藉以挽回利權於商務實業至有關係現在新花將次登場凡農民花販人等如敢貧圖私利攙水混售一經棉花檢查局查獲送局定於照章懲罰並仰各該圖地保傳諭勿再明知故犯其各遵照母違 
[警廳新訂運柩領照章程]  
　　淞滬警察廳新定人民請領運柩護照章程如下一凡請運柩護照仍照歷來辦法由運柩人（即請照者）先日到廳領取廳製保證書用紙依式塡具並納保證金一元及印花票額一元具呈到廳侯示二保證人以華界殷實商舗地方團體正當紳商或寄柩之會館董事爲合格又保證人之所在地以與運柩人在同一警察署所管轄範園以内者爲限如非同一署所管轄概不受理三如運柩人之住址或其屍柩寄頓處所有一不在本廳管轄範圍以内者雖有華界妥保另侯察奪示遵四第一條之呈請經本廳認爲合格者由科將原保證書加函交由運柩人自行持往該管警署所隊聽候查對五該署所隊接到科函並原保證書應即派警帶同運柩人按照書内所載各節實地調查並應迅速辦理以免留滯而示體恤六該署所隊調查時應注意下列各項（甲）運柩人平日之行爲（乙）屍棺是否實在（丙）保人是否可靠（丁）其他應行注意事項七該署所隊應將調查所得情形擇要記錄於原保證書調查報告欄内除運柩人如有犯罪行爲應另行法辦外爲如無弊混卽由該署所隊官長蓋章證明交由運柩人自送來廳換給護照若情有可疑得將保護書扣留送廳註銷八因扣留保證書領還保證金仍由運柩人或保證人到廳聲請九除上列各條外運柩人並得呈由本管警署所隊調查證明復轉呈本廳塡給護照但必依第一第二所列之程序辦理十本章程自本年九月一日起實行如有未盡事宜隨時修訂 
[再誌第一看守所之黑暗]  
　　上海地方廳林檢察長訪悉第一看守所獘端百出特派稽查員陳耀堂每日進所調查昨經該員在某押犯處抄出烟泡戒烟丸呬噶草及香烟自來火等物甚多詰其此等違禁品物從何得來據稱係由本所所丁許寶齋囑托寄賣所得之資每日結算等語該員遂據情到廳禀復林廳長大爲震怒立將該犯並許寶齋提案預審一過判令一併收押候辦抄出證物存案候燬又看守所所丁龔子才前將押犯楊義春寄存之大洋八元小洋十角一併吞没被楊告發後業已將龔斥革收押候辦昨經審檢廳推檢各官開庭辯論之下判龔子才處五等有期徒刑監禁五個月以儆 
[測量浦江潮流之速率]  
　　浚浦總局昨致松滬盧護軍使函略謂本局現派測量司來喬司（譯音）隨帶測量隊洋員二人華員十人乘利浦小輪擬沿南黄浦龍華嘴一帶測量潮流速率仍恐戒嚴區域該管軍隊有所誤會爲特函請貴軍使查照迅卽轉飭沿江軍警一體知照母得留難云云 
[會丈局長易人]  
　　上寳兩邑會丈局長陳有融接辦局事未及半載近因患病再三向薩交涉員王道尹辭職未邀准許昨又以咳病日劇恐成略血上書堅辭當奉批示謂旣據至再至三呈請辭職情詞懇切出於至誠自應照准並已會委吳夢蘭承乏斯職矣 
[拘獲靑毛黨流氓]  
　　南巿靑毛黨流氓人數甚多專事敲詐前晚又有該黨李鳳標等數十人在十六舗橋南堍一笑樓茶肆聚吃講茶爲第一區警署董希賢警正訪悉恐肇事端立派巡官翟王品帶同巡長張欣榮顧鳳祥李得元等督率巡警前往拿獲李鳳標宗雨樵李阿四張桂生周桂生徐阿林朱阿惠陳阿坤王得山陳金生張素海方阿二姚金生李阿狗高根生蔡虎生徐三鍋子等十七名連同茶肆主郭鴻康等帶至署中問明屬實因尚有爲首之某某及同黨多人脫逃未獲判郭暫行交保其餘十七人分别收押候提齊人證移解警廳司法科訊究 
[持鎗尋仇之否認]  
　汕頭路一百十七號門牌妓院内龜奴徐寶山前日携帶五響手槍至福州路三百六十八號門牌稻香村茶食店樓上向其妻母之姘夫吳阿六尋仇示以手鎗被吳奪下嗚捕將徐拘入老閘捕房一併拘留昨解公共公廨請究先由中西包探上堂禀明前情並將手槍呈案請察訊之徐不認帶有手鎗中西官判徐吳一併押候查明於下禮拜四再行訊核 
[强搶小孩金圈]  
　　無賴蘇小五子陳大胖子兩人日前至法租界某處見盛寶生家之四歲小孩在門前游玩耳上戴有金圈一只上前搶奪該孩即大聲啼哭爲伊父盛寶生得悉出外追捕卽經巡捕帮同拘獲抄出原贓昨解法公堂由原告申訴前情求究訊之蘇等供認不諱判各押一月以儆 
[醫生私賣鴉片]  
　　醫生汪子雲在九江路太和里口一百零九號屋内私設烟具出售鴉片兹被捕房查獲昨將汪與其同伴應培生見證陳金元一併傳至公共公廨經中西官質訊明晰判見證陳金元退去汪罰洋三十元應罰洋二十元一併充公無洋各改押三禮拜以儆烟具銷燬 
[輪船水手私販煙土]  
　　法捕房探目黄金榮包探韓邦逹方福林等日前巡至十六舗通州輪船上查悉水手張二身畔藏有私販進口之紅土九包外用油紙及洋布分爲三大包當卽抄獲拘入捕房昨解法公堂由黄探目禀明抄獲烟土情形詰之張二供此項紅土在天津出洋二百二十三元向某姓購來私帶來申販賣圖利民人不知違禁求恩寛宥判從寛罰洋十元充公紅土銷燬 
[串竊煙土之控訴]  
　　南京路五百七十六號門牌住户沙序東指控湖北人史友生串黨竊取值洋一各五百元之大土三只小土兩磅昨由捕房將史拘解公共公廨經中西官訊供一過判史押候移請吳興縣知事查提人證到案質訊核斷 
[引誘捲逃之嫌疑]  
　　浦東爛泥渡典當弄煤炭店主紹興人陳潤田昨赴三區警署訴稱伊店内曾於上月杪失去銀洋服飾爲數頗鉅當經四處察訪毫無影響不料髮妻楊氏忽於前日藉故出外一去不返兹悉楊氏實係已歇店夥韓霞增所誘拐前次失竊之事難保非伊等所爲爲此請求查緝等情解警正諭令查明楊氏及韓霞增現匿何處自行扭送來署以便訊辦 
[不認竊取車輛]  
　　車行主李金壽及亨利公司崔光榮王生記等六户同至法公堂控王海南等時常至行中竊取黄包車業已竊取多輛價值頗巨聞若輩同黨甚夥王海南係爲首之人故由商人等報經捕房派令包探杭光福將王及同黨花二拘獲尚有同黨王裕標在逃請先訊究詰之王海南花二同供實未竊取各行車輛王裕標亦不認識餘詞支吾中西官判王花二人還押聽候查明復訊核斷 
[圖賣車輛之推賴]  
　　卡德路五百八十五號門牌陳樹記脚踏車行控新閘路五十二號門牌某西人家侍者張咸福租賃自由車一輛圖賣等情昨由捕房將張拘解公共公廨經中西官訊供推賴姑念年輕從寛開釋以後如再犯案定須併究車交原主領回 
[取締過老過幼之車夫]  
　　四區警署姚署長昨爲取締年老之人及未成年之孩童拖拉人力車發出四言告示一道照錄於下租拉洋車向有章程貪圖取利老少不問十六以下年紀未成過於老者一概不能嚴行取締看重人生布告在案三令五申自諭之後務各凛遵如有故犯以違警論 
[幼女不准領回]  
　　浙江路淸和坊八百另九號門牌妓女小飛雲閣之鴇母汪馮氏龜奴周阿巧因容留幼女汪阿妹王巧林方三媛被捕房查悉將該龜鴇與三女連同傭婦劉陳氏拘解公共公廨經中西官訊明判劉陳氏開釋汪鴇周龜各罰洋五十元充公三幼女併發濟良所留養在案兹由汪阿妹之母袁馮氏以阿妹過繼於汪　氏（即其姊）爲義女並非價賣昨延朱斯芾律師投廨訴明前情要求准予領回捕房代表牛門律師則大爲反對聲請堂上仍照前斷執行中西官判汪阿妹仍留濟良所不准領回 
[拐賣女孩之懲治]  
　　北山西路泰安里一百三十六號門牌住户徐雲伯指控醫生常州人馬鴻源與王錫林（卽王錫莊）串同龜奴沈全福誘拐伊家十二歲女孩阿三賣於大慶里鴇婦某氏學習彈唱備爲娼等情業經捕房將被告各人與徐女一併拘解公共公廨訊判該女先交伊父領回馬等押候訊辦在案昨晨由廨將馬等同黨張友仁江仁元南名併提到案經俞襄讞會同美柯副領事逐一研訊明晰以被告各人串同販賣屬實判馬鴻源王錫莊張友仁江仁元等各押西牢二年期滿均逐出租界沈全福押半年分别示儆 
[探夥向人拆梢]  
　　探夥羅啓福前日向過犯周金榮拆梢洋二元被包探查獲一併拘入總巡捕房昨解公共公廨經中西官訊明判羅押西牢半年周押二年期滿仍逐出租界 
[任意溲溺之儆戒]  
　　小工頭張有如日前因在北西藏路一百三十五年門牌洋檯上小便被捕查見以其違章回禀捕頭轉禀公共公廨出單昨由包探將張傳至公堂訊明判押兩禮拜或罰洋十元充公 
[偷竊西婦雨衣續誌]  
　　江北人李惠官前日闈入崑山路某西婦家偷竊雨衣被捕查獲昨解公共公角經中西官訊實判李押西牢二月 
[滬海道公署批示二則]  
　　崇明縣民人黄長順呈爲不遵批令懇請咨明水警禁止由 
呈悉查此案迭經訓令崇明縣知事查明情形妥擬具復現在爲日已久究竟該知事如何查辦未據具復候再嚴催崇明縣知事遵照迭次訓令悉心妥擬具復核奪 
潘紫綬呈不遵訓令請求執行由來呈已悉查本案迭經訓令上海縣知事斷結具報迄已多時尚未具復殊屬延緩據呈前情候再訓令該縣知事迅遵前令秉公斷結具報核奪可也 
[工巡捐局批示二則]  
　　菜蔬同業司年沈梅生呈控嚴某招搖恫嚇由呈悉查元太水果行違章拉秤菜蔬一案前經本總局函請警察廳照章科罰一面布告各該商人各安本分不得互相侵奪倘有違章拉秤情事定行從重究罰在案據稱近有自稱警局區員嚴某招搖恫嚇聲言元太仍欲私秤推翻前案等語如果屬實准由該司年扭送來局以憑轉送警廳澈究可也 
商人姚見山呈請拔除樹木由據禀已悉查靜室庵後面大樹係在浜邊並不在浜基之内該商人退建房屋應以浜基爲限所請拔除之處應母庸議 
雜評二 
[防範敵人運動軍警（步陶）]  
　　以慮黨人運動軍隊故滬上曾有互相調防之規定今以防敵國人之輾轉運動故軍警各機關對於所屬又特申其訓誡是中國軍警之日從事於防務勢不得不然也夫黨人所行爲中國内政之問題其運動軍隊乃全本一二次革命時之成規固已顧據外人方面所陳述則敵國人之運動亦爲我國浪人之是賴然則軍警之所嚴防者無論如何均不在本國人外也誠使當局者早納政局於正軌凡各方面不平之氣皆逐漸有以消除則黨人自無所用其運動其他一切無正當營業之浪人亦必知所歛迹而所謂敵人者旣無憑藉以爲媒介則運動手腕亦終有所捍格而不能靈敏從面防之安在其不事半而功倍也語曰物必自腐而後蟲生國自必自伐而後人伐我願當局者對於内政根本稍加之意焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[游戲文章序] [  罪我]  
　　　聞雞一鳴而天白塵夢都回天鐸振而韻淸梅魂常覺是以鈍民守拙有心人當存警衆之心痴兒若愚先知者應盡覺迷之職醉生夢死羣小夢夢悲世憫人孤衷耿耿非我輩化誠以正俗問何人　亞而醒華乎然使助我起予足勵吾民之志而矯情嫉俗悉憑隅見之私或以仁義律知則希程而學孟或以道德警世則務實而逃虚其迂謬也似呆人其坦率也如莽漢更或多言爲虐劉四未免駡人竊恐辯論太雄尼父還虞罪我是孰若以文章爲辦戲衍臣朔之宗風孤室閒談自由客到　廬小住無心人來濁酒澆心　許東園之醉寓言樂志說明南董之狐名言克紹虞初旁觀欽佩善謔不須曼倩是我滑稽如舌戰之敵羣儒以會文而友三益或學阿顛之顛語或談半仙之仙機或作情僧之情言或說醉翁之醉話或聽龍湖漁隠閒唱漁歌或與天台山農改良農請或栩園有夢莊生於以幻空或寄庵悟禪蓮僧如窺佛影一士諤諤小草不爲如我閑閑孤梅自賞賦成天問靈均偶寄塵寰曲譜奉薰安石閒來東埜藉諧論以援時局孤星之影沈沈端趨勢以正人心破曉之鐘振振而且碧波蕩漾吟叟詠蓮白雲往還詩　讓竹聯紅樹黄華之句厥有冷香返瘦鵑小蝶之魂料知非夢則詩隠之詩殊覺音韻天然而可愛也擲地當作金聲羞鳴瓦缶入耳如聞野鶴盡撲塵氛休笑抽絲似春蠶之作繭又欽妙緒如秋蕉之剥心則文俊之文更覺秋實春華之可貴也爾乃天虚我生人似閒雲野鶴具栩栩風蝶之致負翩翩鴻影之姿有書癖者爭附門牆談自由者咸仰山斗羡汪洋之德量人盡拜鵑誇獨一之詞華吾非拍馬辭成瘦碧編輯於花萼樓前錢自選靑評文於芙蓉軒下冰心在抱月旦素公僕也不才未嘗力學浪游千里恨人事之靡常萍寄十年悔初心之莫遂一知半解未脫鈍根啓悟覺迷嗚轉心石偶撰駢詞以補白無非胡謅成篇歷荷蝶仙之垂靑竊自汗顔生愧兹以納凉　沼閒披俊逸名銜聊同集序蘭亭依舊文章游戲（五） 
家庭常識[  致齋]  
[治蜈蚣咬]  
　　夏秋卑濕之地每多蜈蚣人若被咬其痛難忍旋即患處　腫且不易愈蓋咬時吐其毒汁於創處故也若即塗以安每尼亞水（即淡輕三水西藥店有售）可消痛除腫如無安母尼亞水莫妙用酸莧（葉如瓜子莖紅花黄五月開花六月結子子　而黑）擦之或以雄鷄涎塗之亦可 
[鉛筆]  
鉛筆以刀削之每不易尖若於火柴箱邊磨之則甚易使尖予每用此法 
[治膿水熱瘡]  
夏日暑濕盛行最易發生熱瘡膿水横流蔓延尤速小兒更甚可將冬季常用之冬笋將其根燃灰研細用麻油調敷甚效（冬笋根硬老而不可食人必棄之若於冬間作饌時收而貯之至夏可以濟人亦廢物利用之一也） 
[藏燭]  
夏日炎熱臘燭必至熔融即不融者燃之亦黯然無光若將燭儲於甕中上蓋以磚甕復埋諸土中則絶無以上諸弊（不受酬） 
工業須知 
[珂羅板制法] [  善寶筆述栩圍重譯]  
　　此法係諸君善寶田日本神田探訪而得惟原文多晦暗不易解傼幸夙曾研求其術與照相石印法之原理實可互相表裏故得卒續緣就　所悟敵者一申言之文字雖　而辭義較顯至其手續是否完備尚望實驗家進而敎之栩園居士誌 
（一）珂羅版之原理珂維版栩意實當稱之爲銘版蓋原文爲 
（ＯＨＩＯＩＹＰＥ）以董文譯之則（ＯＨＲＯＭＩＵＭ）爲銘而（ＲＹＰＥ）則爲印刷具也其原理則以銘之感光牲附着於膠（ＯＥＩＡＴＩＮＥ）（譯稱直　的尼）質之中使結成膜於玻璃磁器或金屬之卜膠之爲性遇温水則溶解遇冷水則膨脹成彈性物質然和以銘則因銘之感光作用即變更其性質故以銘膠製成之版映於照相底片之下凡受光處卽不能溶解於温水之中而不受光處則尚有溶解之性且感光部分具有抵抗濕氣及善收吸脂肪印　之能力故此版旣成之後雖使時時潤濕而其膜亦無碍此理蓋與石印用之膠紙落石略同惟銘版爲直接印刷石板則爲間接印刷故其成績乃因之而異此法爲　人育賽甫亞爾培爾得氏所發明以重銘酸鹽類與有機物化合其感光作用正與明礬ＫＡＴ（ＳＯ４）２或單寗Ｏ１４０Ｈ１０Ｏ９之於蛋白膠（ＣＥＩＡＴＩＮＥ）或樹膠（ＧＵＭ）等有機物化合因而有收歛之作用相同經幾番之改良始用玻璃爲固著銘膠之底板乃切於實用一八六七年始設銘版印刷工廠盛行一時是故珂羅版亦稱爲玻璃版 
（二）玻璃版之處置用半寸厚之玻璃版（即鏡而玻璃去其擺錫）較尺二乾片稍大磨去四邊之稜角使其圓滑庶印刷時不致傷其墨輥若玻璃過薄則印刷時一經壓力即不免有破碎之虞矣磨玻版之法當先以等大之玻版兩塊以淸水濕其面乃用細篩篩出極細之金剛砂和以淸水揑成　狀置於一版之面乃覆一版於上先輕輕壓之使砂爄被榨布滿於版而乃加重手勢而移動其上壓之版其事正與前述之石印磨石法同特工作較細非粗率者所能從事耳研磨約十分鐘以水洗之視版面是否呈一樣之色如有瑕瑜不匀之點則冉以水和細則砂注意而研磨之磨成以後當未使用之新版宜用少量之安母尼亞水和於清水中以淸潔之軟布蘸而擦之更以軟布拭乾切不可用火酒拭探因火酒流布於版上工作時甚覺困難也面忌油垢則與石版同（未完） 
長篇小說 
[社會小說貪嗔小史] [  常覺小蝶天虚我生合譯]  
　　第三章（二） 
翌日李克破曉即起然櫛沐又費一小時納蘭以駿馬駕其劣車送其父至南蔚村馬足至健而李克終嫌其笨也旣入月台則車票又忽不見及復往購則又得之於衣袋中上車而後提囊手杖乃不能擇安頓之處納蘭於　箱之外致聲珍重而李克殊無聞也列車旣行納蘭始跨馬曳車歸其老屋其心中實爲老父憂也然又不獨念此遠行之人礙眸兀坐痴痴若有所思午餐而後亦不赴其田疇登樓以理旣棼之篋蓋李克行時索取新衣頗匆匆也篋中尚留其母故衣中有一襲色澤半新復有長裙亦頗稱體因試取而衣之臨鏡自照乃不禁瞿然自驚笑曰吾衣此乃竟如畫中人耶然則衣飾之爲物誠足以易媸爲妍矣惟吾首如飛蓬乃殊不稱此衣方自竊笑而瑪瑟適進詫曰吾親愛之姑娘汝今日將何往作此靚裝豈今日爲聖誕節耶納蘭笑曰否獨居不懌吾欲往牧師家耳瑪瑟汝視我及此如何瑪瑟曰美哉汝衣此使我重憶而母但而母不若汝之美也吾意女兒家終宜裝束嗣後卽當永久若是納蘭因曰嗟乎瑪瑟吾聞吾母實美惜我兒時乃不之憶惟此衣殊寛博衣之不良於騎瑪瑟歎曰夫以女兒之身乃日以馳馬爲事吾殊爲汝憂之納蘭因笑曰阿姆母憂吾今當以步行往耳因搴裙雀步而去旣至中途則又躊躇不前蓋老牧師金生夫婦固愛納蘭如所生然每相見必使納蘭窘苦無狀牧師則好談故事而耳弗聰每出一語必待納蘭振喉而應始績其辭迨至牧師語畢則納蘭之聲且暗矣其妻則尤喜以尊長自居每見納蘭必施敎訓謂其舉動乃類男子實違上帝造物之心納蘭生平所不願聞者即此語也偶憶及之因即駐足自笑曰吾以鮮衣面往必又惹牧師失婦饒舌矣不如往田中散步爲得因循羊腸細徑緩步而行不覺又至昨日盤馬之地納蘭雖不爲依洛克而來然見空曠無人亦殊不自聊賴行不數武乃見小河樹陰之下有人坐而垂竿村例凡垂釣者必先得莊主人之許可否則以竊盜諭也納蘭初疑爲依洛克及見衣服麗都狀殊弗類因不禁私　 
 
 
 

Page 15

 
 
   
 
 

Page 16

 
 
   
 
