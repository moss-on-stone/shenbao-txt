# 1916 - 302 - 4915707

 

Page 1

 
 
   
 
 

Page 2

 
 
時評 
[斷冷]  
　　前數年之政病在專斷今日之政病在不斷日日費其時間於左右爲難之中置國家休戚之事於不顧試問國家何以能治安乎古人有言當斷不斷反受其害正今日之謂矣今日之所以陷於左右爲難之境者非他蓋欲令各黨各派各種類之人盡行满意之一念爲之也有一種人而不能满意者其事即生阻碍有兩種人而各不相下者即入左右爲難之境而其事即懸擱而不能解决試觀以一外交總長懸擱不能解决之故遂使外交上生無限風波况乎以内閣而復蹈此轍耶 
　　是故肩國家之重任者專斷不可也不斷亦不可也處左右爲難之時憑我最誠確之良心以斷之勢之所不能免也 
命令 
[十月三十一日大總統令]  
　　吳熙恩給予二等大綬嘉禾章此令　　又令徐華清給予二等嘉禾章左鴻啟鄒鶴年鍾寳僖均給予五等嘉禾章張鶴霖徐偉坤均給予八等嘉禾章鞠瑞聲給予九等嘉禾章此令 
　　又令盧鑄張榮庭吳貫因均給予三等嘉禾章周汝敦温良彝解永嘉均給予四等嘉禾章蔣逢周温章祺莫與先勞勉馮登　均給予五等嘉禾章此令 
　　又令閻恩榮給予四等文虎章李敬曾給予六等文虎章此令 
　　又令威寳潤給予七等嘉禾章此令 
　　又令鈕永建授爲陸軍中將此令 
　　又令任命穆恩棠爲湖北督軍公署上校參謀此令 
　　又令陸軍總長叚祺瑞呈請授林賢詔鄭柱周汝康郭自欽爲陸軍步兵中校張鑑泰爲陸軍騎兵中校張沛澤爲陸軍砲兵中校莫魯黄雲明德恒劉永祚華封治楊越羅嚴張鋪楊瑞昌　　鑫明　仲爲陸軍步兵少校楊源華郭柏梁黄學愚爲陸軍砲兵少校白錦章張　爲陸軍工兵少校蘇雄　嘉琦李布　劉峙局維美程凱李作　爲陸軍步兵上尉錢鎭兩爲陸軍騎兵上尉　　准此令 
　　又令陸軍總長段祺瑞呈請任命張景雲爲陸軍第七混成旅步兵第一營營長　照准此令 
　　又令陸軍總叚祺瑞呈准　白旗蒙古都統芬車咨請以爲秀補　騎校　照准此令 
專電 
[北京電]  
　　段復與閣員妥商命同赴總統府要求解决孫案並有以去就爭之意總統仍婉勸勿閙意氣段閣愈不穏 
[北京電]  
　　段昨擬就兩令一谷總長請辭水利局總裁應照准一孫洪伊任水利局總裁谷已簽名而呈請總統蓋印總統又言俟東海來再决 
[北京電]  
　　段總理已兩日未到閣辦公昨晡閣員會議决定全體辭職元首亟盻作來解此難局一面以孫限已满仍勸自退 
[北京電]  
　　東海如來未必即言及改組内閣約先著手調停聞其條件或先及於徐樹錚之去留與孫總長之遷調倘總理仍堅執則第二步必及於内閣問題各派意頗主張去徐樹錚以安現閣惟料段必不允 
[北京電]  
　　昨午後二時法代使赴外交部會議至三小時之久聞擬將老西開恢復原狀法警減至四名由所佔地退至邊境駐紥而我仍派警六名在老西開邊境維持秩序一面將一千餘畝地自行開闢商埠爲自治區域歸直省長管轄而准外人租地居住營業 
[北京電]  
　　晤某財政當局言大借欵成立尚屬無期惟有向各省設法一面以小借欵補助如浙江者當可照三年辦法解欵又興亞借欵因久原氏病未能解决但衆議員之彈劾案雖提出料未必成立云 
[北京電]  
　　國會舊國民黨系議員要求黄興國葬甚力政府主調查友邦先例取决 
[北京電]  
　　各報對黄興一致載悼文 
[北京電]  
　　興亞借欵經月未廢衆院凌鉞陳家鼎郭人漳以陳谷違法誤國提出彈劾連署有七十餘人 
[北京電]  
　　國議决就財部設印花處各省分處從緩 
[北京電]  
　　法人要求開放滇南唐電中央直接交涉 
[北京電]  
　　駐美公使顧維鈞因病力辭元首儗以汪大燮繼之 
[北京電]  
　　章士釗昨抵京稱西林展墓後來京 
[北京電]  
　　張炳華被控冒名勸進一案法庭認爲無罪昨宣告放免 
[北京電]  
　　政府擬援二年成例馮副總統仍兼領江蘇督軍坐鎭南京已與馮君電商而江蘇公民亦已有電要求 
[北京電] 　 
　　元首電賀馮副總統並商兼領江蘇督軍 
譯電 
[北京電]  
　　英文京報得悉老西開爭端不日可望解决其條件當求公允藉示法人遵守萬國公法之誠意云一日 
[北京電]  
　　内閣爭端仍未解决聞孫洪伊如留任則閣員及平政院長均將辭職一日 
[北京電]  
　　奉天商會及省議會均請政府拒絶鄭家屯案日本提出满蒙警權及聘用陸軍教練官二欵要求否則恐將發生暴動一日以上德文電 
[北京電]  
　　交通部命京張京綏鐵路收用　　交通銀行紙幣三十一日路透電 
東方通信社電日本人　　 
[南京電]  
　　馮督軍被選爲副總統當地各户均揭國旗文武各官及縉紳等並各國領事紛紛赴督軍署道賀車馬絡繹巿中頓形熱閙一日 
[南京電]  
　　此問紳商學界人等對於天津法人擴張租界問題甚爲憤懑不日將於復成倉商業團内開特别大會討議對該問題之意見一日 
[南京電]  
　　　全國水利副總裁潘復會同齊省長於今日午後一時在省分署招集當地　紳開大會議討論運河治水問題江北運河上游　防工事監督萬鍾譯音兩氏亦於昨日來寗與此　議一日 
[南京電]  
　　廣東廣西四川山西江西黑龍江各省議會先後電致江蘇省議會有　張省制之規定當載入憲法先行發表其草案者或主張省長民選惟貴州省議會來電表其極力反對省長民選之意一日 
[南京電]  
　　本日爲日本天長節日小學校生徒及在留官民人等同於午前九時行遥拜式十一時馮督軍以次重要官員及省議會議長各　領事均至領事館祝賀高尾領事接待如儀一日 
[奉天電]  
　　奉天省財政之困難已逹極點督軍署之機關銀行興業銀行昨日以整理爲名休業又省立法政學堂因經　不足亦决不日閉鎖一日 
[奉天電]  
　　張督軍爲使將校實地練習射擊大砲操法等術特派砲兵聨隊李隊長以下　校十餘員入海城日本駐屯軍炮兵隊學習一日 
戰電 
[其一英人路透電]  
[巴黎電]  
　　今晚公報云松末河南美沙萊特境砲戰仍在進行凡爾登無步軍戰事惟化特洛芒杜　芒福满叢林歇洛叢林數處砲火稍烈他處戰事仍爲惡劣之天時所妨碍三十日 
[倫敦電]  
　　今晚海格將軍報稱英軍轟擊波芒哈美爾又希布台勒與哇希境砲火極猛安克河因天雨無戰事敵飛機一架起火墜落三十日 
[倫敦電]  
　　今晚海格將軍報稱英砲隊及戰壕白砲轟擊化漢沙倫及拉巴塞運河附近之敵軍陣線敵軍在希布台勒境伊泊爾區域安 
 
 
 

Page 3

 
 
克河南轟擊甚猛斯特夫砲壘歇伐班砲壘里琪拉戰壕尤爲劇烈他處無事可報三十一日 
[倫敦電]  
　　法軍大本營路透訪員電稱十月二十四日法軍在凡爾登所獲之勝利甚關重要蓋已逐走佔守末斯河右岸最高之地之敵軍現可按照計畫作戰不爲敵軍所見敵軍猛轟不已希圖使杜哇芒不能得後路之接濟未獲效果三十一日 
[彼得格勒電]  
　　公報云杜白魯加之戰局未變羅軍仍在桀爾山谷迫令敵軍北退复俘敵三百人獲機關鎗四架亞爾特河左岸曾見惡戰俄軍佔據魯克方面斯文留溪南之敵軍戰壕且於該處及白里桀柴尼南擊退進攻之敵軍俘敵多人三十一日 
[哇特薩電]  
　　俄羅軍已在杜白魯加取攻勢三十一日 
[倫敦電]  
　　英船貝尼蘭號三八七五噸斯巴逹號瑙威船里斯倫號均被擊沉希船日耳美恩號二五七三噸被沉船中之人均遇救三十一日 
[倫敦電]  
　　瑪里拉號沉没消息多相抵觸現悉登岸者共八十六人失蹝者十七人美人有無罹禍未經報明三十一日 
[倫敦電]  
　　昆斯唐美領事接電謂瑪里拉號所載之美人救起五十一人死六人傷二人該領事已設法安挿登岸之美人二十八人一日 
　　其二德人德文報專電 
[柏林電]  
　　十月三十日德軍大本營公報云敵軍轟擊松末河北面陣線多處德軍回轟甚猛敵軍在萊斯波曷夫至摩代爾陣線進攻得將所佔萊斯波曷夫東面德軍前鋒戰壕之地向面稍展他處敵軍之進攻者均被擊敗德步軍奮勇進攻奪獲松末河南岸美沙萊特田莊及由該處展至比亞歇之法軍陣地俘敵四百十二人内有軍官十五員凡爾登東北陣線砲戰仍在進行西境戰况俄軍猛轟後在浦斯土米蒂西及斯爾伏夫東短陣線密集攻擊德軍陣地均爲德軍砲火加以重創卡巴西安森林境内及接近南方之奥羅邊界因天雨頗安靜僅有斥堠隊戰事東境戰况羅丹特姆山隘東南之德奥軍强襲佔據固守之高地數處俘軍官十八員兵七百餘人斯蘇爾杜克山隘有奥兵一縱隊爲羅軍逼退北杜白魯加德兵枝隊之追敵者已與俄馬步隊接觸羅境戰况塞軍法軍昨日猛轟後在塞拉河曲處進攻德軍布軍陣地數次均未得利馬其　戰况 
要聞一 
[外交緊急時之外交總長]  
　　外交總長一席自唐紹儀氏辭職後政府連提陸汪兩氏均被議會否决於是繼任之提出者遲遲未有所聞一方以夏次長代行總長職務一方又傳伍秩庸有將提出議會之消息然久之仍復寂然茲者外交案件日逼日緊夏次長至天津一行又出小小枝節國會議員王玉樹等仍於日昨特向政府提出質問書其文曰爲質問事報載十月廿四日大總統命令外交次長夏　霆著代理部務此令等因查約法等四十四條國務員輔佐大總統負其責任第三十四條大總統任免文武職員但任命國務員及外長大使公使須得參議院之同意第五十四條憲法未施行以前本約法效力與憲法等現當組織責任内閣之時外交一席尤關重要如漢口之華景街奉天之鄭家屯天津之老西開新疆之塔爾巴哈台一切外交事件亟待任命一完全負責之外交總長庶收交涉圓满結果前此提出之陸徴祥汪大燮咨交國會同意少數否决國會大多數心理旣有絶對不能同意之原因而政府亟待提出饜服人心之外交總長國會方能同意内閣方能完成外交總長方能正式對於國會負責約法上之規定外交上之緊急外交總長一席均有正式任命之必要如僅以夏次長代理部務旣未經國會同意是否能得鄰邦信任能　對國會負責誠爲一大疑問且我國外交長才可饜國人之望者本非無人政府何以於國會否决陸汪兩總長之後延不提出外交總長咨交國會同意以遵約法重外交而完成責任内閣謹依據議院法第九章第四條十之規定提出質問書請於五日内答復提出者王玉樹連署者李春榮鄧元張國淩林鴻超温世霖張瑞萱張官雲楊夢弼王葆眞呂伴林崔懹灝錢崇嵦王傑李增賀昇平王吉言杜凱元趙金堂郭自修連賢基詹調元 
[老西開案尚無眉目]  
　　各方討議交涉進行狀况 
　　搗毁天津交涉公署情形 
　　國務院昨奉大總統交諭通致各省督軍省長要電一道聞因　於老西開交涉日間紛紛接得各軍長等來電詢問中央對待之方法咸以國權攸關務請飭部嚴重抗議其中尤以某某等四督軍來電爲最激昂故特電示該督軍等政府現正妥籌對付方法不難和平解决務望各以地方爲重勿得徒事囂張有碍交涉之進行自當靜俟中央解决云云同時政府又接直隸省長朱家寳電云海光寺窪案法政府允電瑪代使和平商辦能否得有轉機此案法領因唐紹儀前置不理認爲默許萬難承認三年前法領寳如華持案卷地圖來商磋議數小時之久一致堅拒最後請通融讓給答以家寳一日在津此地一日不能劃讓現在民智日開民氣愈盛　拚萬死不割寸地　請　　主持一致　法進行非送還華警原地撤退法捕恢復原規不足以平民氣昨日奉部咨本月十八閲答内有王交涉員與瑪代辦要求將劃分之界再行退還一部分至佟家樓大道止一節是已許其讓地僅爲劃地多少之磋商因而决裂此事家寳先未與聞即王交涉員回津報告亦未詳盡合并　明又日本駐津司令石光眞臣遣繙譯聲明並無干預此案及慫恿法人之事云云政府得電後如何覆電尚未聞知惟傳聞政府將於日内拍發極長密電二件一致伍秩庸一致唐少川據聞兩　夫旨略同其内容皆係關於外交問題徴集特别意見者又外交界消息某國駐京分使前日親至外交部謁見夏總長聲明願出爲調停以期和平解决而重邦交當經夏署總長婉詞謝絶其在國會一方面日前雖由衆議院開秘會質問段總理一次然亦無何正當解决不過循例敷衍數語而已最近各議員對於此案之態度互相歧異據最近調查約有二派一派擬嚴　政府者以此案關係國土國權至爲重安國會代表國民必須嚴督政府迅籌趕辦一派係暫持旁觀主意者以此案交涉是否失敗尙未可知應暫持旁觀主意如果稍有失敗再行干涉此數日正在紛紛討論果係如何取决尚未可知至於一般人民除京津正在籌議進行外則直人之旅東者對於此案亦有電到津請據理力爭以保國權又漢口商會以詳情不悉特電詢問略謂此案關係嚴重交涉道遠未得其詳請將發生情節及所有事實迅賜函復俾知底蘊再由敝會公同討論恊助進行方法至盼云云並聞此項消息到漢後所有旅漢直隸同鄕當卽開臨時會議研究對待之法已分電中央及各省機關社團請一致主持嚴重交涉總之羣相擬議尚在文電往還而著實辦法均尚未經籌及也 
　　津函云二十八日下午七鐘代理外交總長夏詒霆到　津赴省長公署當經朱省長請其晩宴有交涉員王麟閣代理警察廳長張韻樵相陪有省會副議長王濬明議員彭一山袁翰臣維持國權國土會代表王伯辰楊曉林及英實夫劉渭川王松樵趙文卿李政菴史經五張升甫王墨林諸君齊赴省長公署要求面見夏總長詢問交涉情形並夏總長個人態度夏總長朱省長王交涉員張廳長齊至官廳與諸君相見首由省會副議長王濬明議員彭一山袁翰臣依次質問夏代總長語多空洞又由維持會王伯辰楊曉林王松樵劉渭川英實夫諸君相繼質問夏氏並無慷槪激昂之　於是王伯辰歷數政府種種交涉失敗情形並云此次我津人民對於今案均願有所犧牲而總長絲毫不敢犧牲此交涉失敗之原因也夏總長僅云盡力對待如辦不到只可不辦終無逹到如何目的之語語畢散云夏總長是晚寓於交涉公署同内翌早七鐘由公民代表假商會會場召集公民大會與會者千餘人由主席王伯辰登台報告昨晚代表等在省公署謁見代理外交總長夏詒霆夏君終未答出結果之辦法當由衆公决全體同往交涉公署見夏公要求將來對付之目的言畢全體前往行至大經路金鐘橋地方有某崗警二百十五號肩章阻止並説出戲言致觸衆怒羣起大打該警見事不佳即行逃去幸經某巡長婉言歐勸導始息至九鐘餘到交涉公署門前適張韻樵廳長王濬明議長彭一山丁振芝等到場維持秩序全體要求面見夏代總長請表决對待辦法之目的後經王交涉員將夏氏請出立於台階之上對衆曰你們不要如此之閙將來中央自有辦法當經公民代表質問略謂此案係閣下之責任而中央卽係此案之後盾閣閣下辦法及將來之目的請即表决夏氏即答此案吾辦的了辦若辦不了吾就不辦以致全體大譁並欲動武秩序大亂幸張廳長等竭力維持仍要求夏氏表决夏氏始云如辦不到只可辭職以謝國人衆稍鎭靜夏總長退回乃忽有交涉公署委員王良臣者大聲曰此案不干我們的事這是唐紹儀送給法國的你們一般民人又該怎麽樣全體聞之大怒卽有某甲宣言動武全體蜂擁而前王某見事不佳偕同夏氏均行逃去全體闖入各屋搜查未獲一時情急即將交涉公署洋客廳等之窗門陳設槪行砸毁在該院復有某乙攔阻衆人不令進門衆遂遷怒向前揪毆幸有識乙者爲售品所之僕人始行釋手乙之頭部受傷鮮血淋漓而去仍由王議長張廳長等竭力勸導令諸人暫回商會必將對待王良臣方法當衆宣布衆公民等齊赴商會立待旋經代理廳長張韻樵及省會副議長王濬明報告謂巳請交涉員王麟閣將伊立即革退並有勤務督察長丁振芝擔派偵探四十名嚴拿是否拿獲至五鐘開會報告再者關於老西開交涉事件迭經各方面向政府督促進行曾由駐法胡公使根據國際公法慣例直接交涉據同電有法政府允囑駐華法代使和平解决之説各報均經登載意必法政府定有此項訓令且因人民激昂情狀恐生枝節故善意的消釋種種之危象不謂二十七日法瑪代使怱行文我外交當局略云本日英文京報刋登半官之布告内稱關於天津一案駐京法國公使業已奉有法政府訓令解决該案總使中國政府满意等語本代使惜未接據似此訓令假如此令誤送貴部尚望轉交今旣如此宣露前項布告其失禮之處在本代使理當指明如果新聞紙上再行宣布此種誣謗不實之言則本代使將所向本國政府電詢之胡公使如何交涉得有何項答復之情狀迨接有詳細答音後亦自任意處置也云云然則法政府此項訓令瑪代使旣聲稱未經接到或者此事尚僅爲一種希望之消息與 
[鄭家屯案之最近交涉]  
　　十月二十九日大阪每日新聞東京電話云北京日本林公使於二十七日訪段總理交涉鄭家屯案中國方面已承認日本要求條件中之一部分此後折衝全在本交涉精神所在之满蒙警權與軍事顧問二問題而中國又有避去形式上之讓步另籌辦法之意此後會見彼此當漸接近且在時中國常以交總長未定搪塞日本合則巳命夏次長代行總長事務故交涉進行　可不再有遷延之憂矣 
[北京特别通信三十二飄泙]  
　　選舉副總統之詳情 
　　昨日三十日爲舉行補選副總統盛典之期亦國會執行最重要職權之日也開會時間係上午九時開會後約十分鐘餘始行散票寫票至十一點四十分宣告開票始聽人參觀計是日出席議員兩院共七百餘人入場後即聞某君云當民國二年選舉正副總統之時頗受軍人壓迫之痛苦方能應時選出現在雖無外界之强迫設第一次不能選出亦望諸君勿隨意退席免致不足法定人數今日之會又歸無結果也議長王君家襄云適間業經大家議定一次不能選出二次選舉二次不能選出再行决選今日定當選出開票時抽定參議員祺誠武等八人衆議員王玉樹等八人爲檢票員第一次開票結果在場人數七百四十一票數七百三十四票數少於人數計馮國璋得四百十三票陸榮廷得一百七十九票其餘岑春煊十九票唐繼堯二十五票黄興三十三票譚人鳳叚祺瑞各六票徐世昌十五票蔡鍔五票李烈鈞三票梁啟超四票張作霖張勳亦有一票湯化龍一票貢桑諾爾布五票章太炎蔡元培一票劉冠三李燦時等一票此第一次之情形也開票宣布旣畢 
　　謂此次選票最多亦不及出席人數四分之三無當選者應爲第二次之選舉遂宣告休息二十分鐘休息後復行散票至兩點五十分開票此次投票結果共計在場人數七百三十四票數七百三十二又票數少於人數不生問題馮國璋君共得五百　十八票陸榮廷君共得一百八十票其次黄興得六票蔡鍔岑煊均二三票不等其最多數仍不足四分之三宣告就得票較多之馮陸二君决選議長仍令　聽者退席各議員投票畢至四點四十分宣告開票此次投票結果在場人數七　二十六票數七百二十四亦票數少於人數不生疑義比較票數馮君國璋得票五百二十陸榮廷君得票二百零一馮君得票過半數當選爲副總統遂散會時已五時云 
　　是日之會秩序極爲整齊且自上午九時至下午六時僅休息數十分鐘全場到底不懈之心理至可欽佩且投票结果馮當選陸次多數無論精神形式兩方面俱極妥洽而投陸君之票者始終堅持尤足見不肯放棄其所信議會中之好現象也記者前數日通信預測此次之結果若合符節可謂幸而言中矣 
[杭州快信]  
　　繭行條例經省議會修改限制爲十里已於昨日由省議會咨請省長公布呂省長審察現時商情並通籌蠶桑事業全局决定咨交復議城自治會董事會總董王鍚榮提辭職書呂省長以審檢所業已成立此後關於司法經費亟應依照預算核實支銷不能再於縣税凖備金項下挪墊以清界限 
　　呂省長通令各縣知事轉行所屬中學校所有附設預備學校應廢止酌量改爲高等小學校或國民學校 
　　浙省憲兵退伍未定年限呂督軍近與包營長磋商服務五年以上者准予退伍 
　　莊景仲等呈請呂省長組織農業協進社已准備案 
　　内務部電致省長警務處銅質印信早經鑄就令派員赴部承領 
[南京快信]  
　　昨日三十一日軍政各機關長官齊赴軍署慶賀馮督軍當選爲副總統車水馬龍頗極一時之盛各界亦均懸五色國旗共伸慶祝人民咸歡欣鼓舞浙卾贛三省督軍省長議會昨均來電祝賀馮督軍當選爲副總統 
　　省公署已將本省五年度上半年槪算下半年預算總册漏夜造齊已於昨日咨交省議會議决 
　　五年度内國公債各屬仍延不報繳齊省長昨又嚴飭催報以　解部 
　　孫洪伊出任江蘇省長説即可成事實 
　　省署委往各屬調查烟禁委員已陸續回省禀報銷差 
　　部委姚東彦昨又乘車赴滬調查一切税項夏寅官昨由　江調查税務乘車來寗 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政潮中之徐東海調人説]  
　　孫伯蘭辭職問題總統曾有允以水利局總裁或省長爲其下台後位置之説但孫氏一面尚未説妥總統所約三天期限至昨日已經届满而孫卒無辭呈總統不得已乃於昨日下午再派人往告段總理再聽孫氏展期三天至昨傳孫已有辭呈到府則　係傳聞之誤又據某方面消息大總統已决定先任孫爲水利局總裁然後以命令開去其内務總長兼職但此説果否屬實尚未得確據又日間因此問題喧傳改組内閣京中各報有徐内閣王内閣李内閣諸説恐均不能成爲事實也惟近日外問盛傳哈漢章朱鐵林等有輝縣之行又傳參謀總長王士珍氏接踵前往茲聞王氏確有欲赴輝之説故叚總理日前與談時政曾謂我自請罷斥之呈文雖兩次經總統却下但我已决意不幹深望東海能來君能一往勸駕亦好總統亦招其入見告以我仍望芝泉勿退所以欲東海來者以有許多事須與面談耳此皆足　明共赴輝之意在官場一面傳説謂政府昨已接有徐氏由新鄕覆電云哈林朱孫四君惠臨備述盛意昌老病衰朽感極思奮惟三舍弟之喪新白吉林南來擇塋就緒卽當北上來月上旬成行哈林諸君不必久候先旋復命統容面陳云云然又據英文京報則謂公府派哈漢章朱鐵林等四人往衛輝往迎東海現悉東海專電元首彼二三日即晋京忽有續電須稍緩首途惟此次往迎東海係欲輓東海出作調人其組織内閣則尚在第二步云 
[地方制加入憲法之意見]  
　　省制加入憲法問題爭議頗劇茲有衆議議員唐寳鍔則主張僅將大綱加入省長問題别爲規定似持論较易成爲事實且以各特别區域問題相參其問易於誤會主張將省之名詞不提出統以地方制名之昨已在議院提出意見書其文曰國之要素爲土地人民主權國之軀體由中央與地方形成者也地方係對於中央之名詞我國地方行政已發逹之區謂之省未發逹之區如蒙古青海西藏殆無論將來改設行省與否其與行省同爲中國領士之一部同爲地方固定之區域則一故憲法上議加入地方行政區域制度之大綱與其稱爲省制無寗稱爲地方制蓋省制二字之説明雖可包括蒙古青海西藏而其自體究不免易於誤會蔣議員羲明等提案地方制之大綢易議員宗藥討論省制修正爲地方制本月二十三日甚爲確當正名定義寳鍔亦贊成地方制爲標題焉一國行政劃地而治地方對於中央自有相沿之歴史特殊之關係固有之地位各國憲法多數將地方對於中央之關係及地位於憲法認定以爲保障盧議員天游之意見書引證詳明我國地大物博絶對之中在集權事實上勢有難行袁政府之往事可爲明證各省及蒙古　海西藏對於中央之權義及地方固有之地位前清二百餘年實事上早繼認定光緒末年各省　　　局頌布地方自治制度直隸一省試行自治最先民國之省　會即沿　議局而來湯議員化龍謂行省地位模糊權限尚須研究本月二十日討論抺煞經過之事實否認確定之地位其論似欠精當經易議員宗夔駁論可證本月廿三日夫立憲精神在予人民以參政之權共和政體主權在民主張地方制加入憲法者原爲認定地方人民行使主權應有之權利早一日列入憲法地方對於中央之權義及各個之地位卽早一日確定認定人民此種權利之機關惟國會是賴政府對於人民參政之權利自治之地位本處於反對之地位人民之權力伸張則官權之範園自定地方之地位鞏固則政府之軌道自明國會而不爲地方人民將此權利規定憲法是爲放棄職權其反對加入者似於代表人民之本指稍有未當所有急應加入之理由韓議員玉辰討論甚詳本月二十日無庸贅述且主張加入者不過將中央與地方之關係及地方自身之地位犖犖大端規定數條其未設行省之區域如蒙古青海西藏對於中央有特殊之地位者並可以憲法保障其特有之權利實　有利無害其加入範圍自可委之憲法起草委員會關於地方之地位權限秦議員廣禮已有意見書關於地方之性質權限組織陳議員修魯等宋議員淵源等焦議員易棠等之提案可以參考蔣議員羲明等呂議員復等之提案説明尤詳各種提案本月二十二二十三兩日討論結果已將省長産生之問題撤回主張另以法律規定留研究活動之餘地則反對者及各省長官已無用竊竊過慮矣總觀憲法草案一百十三條關於地方之事除第二條將國土槪括規定第二十二條第二十三條有地方人民之事外所有中央與地方之關係地方自身之地位並無一字及之國家由地方集合憲法施行全國倘行使憲法之基礎不確定則憲法效力何能施行盡利殊草案第一條之精神不合再有進者憲法草案尚未確定地方制實與議院制選舉總統修正憲法諸問題俱有密切關係程議員瑩度之動議不無價值制憲當兼顧本末皮之不存毛將焉附是地方制之於憲法尤有不能欠缺之事實願反對諸公三致意焉按外界之反對地方制加入憲法者藉口於各各省之形成聨邦及省長民選三問題作杞人之憂今省長民選問題已經提案者取消並主張地方方官之産出不列於憲法則現在各省省長及希望被任命省長者已無地位之危險其次聨邦之説乃沿用袁政府解散國會之口頭禪尤爲不成理由夫　法認定地方之權義與地位何關乎聨邦之形式盧議員天游之提案高議員旭之商榷書已透切言之查前清尚設各省諮議局行地方自治予地方以權能而不慮其爲聨邦假令前清定憲法我知必以地方爲重列入大綱可以斷言豈有專制時代對於地方猶思扶植發逹鞏固其地位共和成立轉生阻力意存壓抑並欲惹起政潮阻撓憲法之進行是誠何心默察外界心理此種反對之論調爲官權與民權之衝突實爲惡劣官僚一種暗鬭之心機無非恐地方權義規定不能剥民奪利不利於已之爲官耳殊非天良之主張奈何國會中惑於外界之反對者不爲大局之安危民情之困苦一深思耶又調和派主張地方制俟之將來單行法律其理由之薄弱及單行法之危險本月二十二十三兩日贊成加入派之駁論理甚透澈調和派之主張於中國中央與地方之歷史及民國以來地方地位之危險國家多故之原國以未深究其理由當然不能適用鄙見是否有當敬候審議會及大會公决 
[遼東通信二化險]  
　　奉天當前之大問題 
　　省長問題奉天省長問題醖釀已久終未發表最初張軍長電保以袁金鎧繼任中央未准適鄭家屯交涉案發生傳言張氏屢請堅辭兼職於是省長繼任問題政府乃有以張元奇陸宗輿李盛鐸三人物中之選擇然此亦爲道路傳聞究未徴實後頻聞中央來電以上列三人徴求張氏同意張乃表同意於張元奇並力保調查遼源交涉來往䟦涉之王鴻年旋王氏以外交部僉事任駐日大使館參贊張貞午又表示不來奉之决心此議遂擱置最近又頻聞張又力保袁金鎧王永江繼任省長其實袁王二人肯就與否與中央之能准如所請與否皆不欲遽下判斷前有某要人言保袁保王均非事實張氏心目中只有一增子固因張常宣言曰增氏爲人誠毅果敢無絲毫虚驕氣奉省長得此人可以敷政優游云云聞其言可知其崇拜之心矣惟政府本意在遼源交涉未了之前决不選任繼任人物所在專責成也即新任人物亦多不願來蒞斯土日前中央雖有密電張作霖囑其晋京諮詢遼源交涉及省長繼任問題然交涉爲主要省長則不過帶及並非目前注意之事也 
[知事問題]  
　　分奉知事由第一届至第四届不下數百人而署缺或任用於各官廳者仍爲奉天保免知事或各軍民長官之故舊聽鼓省轅者終年不得派一事於是不得已相率去奉中央頗有所聞屢次來電詰問張軍長乃傳諭分期傳見日前晋見者有十數人軍長次第慰問畢乃發言日東三省大局以奉天一省爲關鍵國家大局尤以東三省爲關鍵安危存亡實有相連的關係今東三省形勢危急常爲諸公所深悉茲亦勿庸贅述以前因交涉事件蒙匪事件與諸公接洽間斷頗爲抱憾今請一言與諸公約公等有不愛財惜命者本軍長願以患難相共終始依之若别有目的請速離奉且决不容留云云座中有前營口知事郭進修曾被懲戒處分張氏又顧而呼之曰郭先生爾事决無挽回君之令譽耳之已熟此後奉事勿勞汝分心也請速離此間别圖發財之地奉天已成石田地皮無可刮也請快去快去語畢又轉告知事日内當設法位置公等請少安勿躁大家唯唯而退張氏以武人且好謾駡今兼省長未久而詞令居然一變矣 
[師長問題]  
　　張軍長作霖以一身兼軍民兩職實難兼顧二十七師師長一席决意辭去從前有推薦孫湯兩旅長之説唯兩公各有意見今張氏以吳興權鎭守使戰場歸來建有殊功且吳氏爲人和平軍界亦極信　聞已决意電京推擧吳爲二十七師師長但吳氏鎗傷頗重前已遷入满鐵病院療治據該院外科醫長山井言脇膏已碎爛不堪勢必取出免致毒氣蔓延休養瘡傷須兩月之久據此觀之吳氏之病一時恐未能遽愈卽霍然愈矣而願領此二十七師之陸軍與否亦未可知故該問題現尚在不可摸索中也 
[豫政務廳長入京使命]  
　　河南省議會爭執情形業經雙方電逹政府請予主持省長田文烈深恐未能盡逹其意特派政務廳長陶琪來京面陳一切據聞此事之發生實由該會議長楊紹中侵蝕省會餘欵而起而省會議員楊漢光等十一人又於民國二年以政治犯罪除名於是一派以議長爲監守自盜應即辭職一派卽以除名議員不能復職爲抵制二十四日之遂致大起風波旋經督軍省長從中調停一派要求不提侵欵事而承認楊漢光等復職一派則謂議長必辭但可遲至本届會期告終再行發表田省長恐此事不易解决故又特派陶琪來京商承一切也 
[魯議會之兩要電]  
　　主張省制列憲電北京參衆兩院均鑒吾國省制歷代相沿實與國家共其生命倘非確切規定垂諸永久深恐甲派執政則任意廢除乙派柄權又力謀恢復起仆相循國政將永無就理之一日計惟參酌國情詳訂省制列舉政權編入憲法俾有强固之保證用杜將來之紛更庶下有裨於地方之發逹上無害於國家之統一繫國苞桑端賴斯舉敝會開會討論詢謀僉同謹此電聞藉當芻　萬望盡力主持奠我國基山東省議會張介禮王宷廷孔祥柯等叩宥 
[請拒天津交涉電]  
　　國務院參衆兩院均鑒據順直省議會來電備悉法人强佔海光寺窪捕逐華警一案逞蠻恃强不顧邦交屬在國民共興義憤特請貴院協力主持嚴重交涉以全領土而重國權勿令彼族視爲魚肉國家幸甚臨電激昂不盡欲言山東省議會張介禮王宷廷孔祥柯等叩 
[贛議會力爭國土電]  
　　贛省議會二十七號開大會經江秘書長將收入文電逐一報告畢議員劉樹森提議謂順直省議會來電述天津老西開交涉國土所關應否由本會電請國務院曁國會據理力爭以維國土全體贊成尹士珍主張卽請秘書擬電分致國務院參衆兩院順直省議會衆以爲然遂由秘書擬電宣讀通過拍發電文如左 
　　北京大總統國務院鑒天津法領强佔土地侵我國權輿論人心俱極忿激請卽直向法使嚴重交涉以保主權而平人心贛議會叩沁 
　　北京參衆兩院鑒天津法領强佔土地侵我國權輿論人心俱極忿激請卽督促政府嚴重交涉以保主權而平人心贛議會叩沁順直省議會鑒電悉除電請政府及兩院分别主持嚴重交外卽請堅持以固領土而保主權贛議會沁 
[湘省會補選參議員之結束]  
　　湖南省議會補選參議員一事自十月四號起至九號止竭數日之力僅産出參議員蔡鍔及候補參議員章士釗何盛林唐支厦熊相冕等五名嗣因此項選舉不能計日竣事而常會期間又甚短促不免虚擲光陰遂由譚監督宣告暫爲停選先將常會中應行討論之事提前會議以策進行故近日以來業將改組銀行案坦認請願國會議廢水口山鑛約案修改省議會議事細則及辦事細則案整頓湖南金融案逐件討論完竣而譚監督適接部電謂參議員亟須選出咨部當卽咨請該會將尚未産出之候補議員五人於日昨十月二十三號賡續補選是日議員簽到者八十人已足法定人數譚監督乃宣告開會由管理員唱名給票各議員投票畢立即開票清檢彭承念得四十五票袁海鵬得三十一票曹佐熙王璞李永瀚楊勉之各得一票譚公宣告彭承念袁海鵬二名當選並請暫行休息繼續投票旋復入座是時議員加至八十四人仍由管理員唱名給票投畢開票楊勉之得四十八票劉揆一得十二票譚心休得十五票曹佐熙得二票熊希齡唐蟒各得一票譚秉璋得二票無效三票譚公復宣告楊勉之一名當選仍請稍事休息再行補選以竟全功逾時入座清檢人數議員尚留七十五人再由管理員唱名給票投畢開票劉揆一得四十票譚心休得三十一票鄭國鈞彭星漢黄兆咸彭祖植各得一票譚公又宣告劉揆一譚心休二名當選至是已選定足額本案完全結束乃摇鈴散會是日未開會之先有前充國民代表經該會宣告除名之議員周維翰届時來會擬欲入場投票經全體議員嚴詞拒絶周乃悻悻而去此亦選舉平穏中之一小小點綴也 
[龍濟光之最近態度]  
　　中央政府昨有電令龍濟光尅期開赴　崖着手辦理鑛務勿再滯留虎門致滋廷誤并已另電陸督軍知照乃聞龍氏部下第二帮振武軍馳抵　州後不知因何事故於二十三號早忽有一千餘名分載四船運返虎門現已登岸分地駐紥豈龍氏尚有觀望之意耶另一消息則云龍軍移駐虎門後原定月内出發嗣以拼擋未妥延滯至今經孫台長迭次敦速在案茲以新任姜司令所轄各軍不日由省開赴虎門必須龍軍騰出兵房始敷駐紥特由孫台長電致龍濟光請踐前約以免兩碍龍氏准電後特令飭各軍一律束裝並派龍裕光遄回虎門料理一切現查振武軍於昨今兩日已有第三第四兩帮開㧞赴瓊至李嘉品所部係龍氏親信之軍擬由龍氏自行率帶前往據此則龍氏似將不日赴瓊矣 
　　龍濟光前請截留瓊屬税收藉充軍餉經本省當道飭由財政廳核議詳復并據情電逹中央請示辦法頃聞財政部覆電以瓊崖税收事屬財政權限任令截充軍餉必致紊亂無章將來相繼效尤流弊伊於胡底該督辦所請截留　崖正雜税收撥抵軍餉一節未便准行振武全軍月餉應由粤庫妥籌支撥云云聞龍氏得此覆電頗露不满之意 
[蕪湖快信]  
　　蕪湖中國銀行本月二十六日接北京總行通電後該行亦於是日起收兑直隸山東山西河南奉天江蘇浙江湖北等省紙幣 
　　蕪湖道敎育會前日開秋季大會皖南二十三縣代表到者十九人提議事件於下一協爭太平山鑛二組織敎育雜誌三　辦小學敎員補習所 
　　倪省長刻通令各縣知事轉知各學校自後凡高等小學以上各校生一體着用制服須遵照敎育部於民國元年九月製定規程五條辦理 
　　蕪湖明遠電燈公司恊理吳正　刻集股十萬元組織徽州屯溪鎭電燈公司閒辦法係用瀑布發電可省煤力股本現已齊集明春即可　桿開燈 
　　繁昌桃家冲裕繁公司鐵鑛現正著手建築由鑛山至荻港江邊十五里之鐵道其鐵軌車頭日前由外洋輪船直接運至荻港起卸蕪　　税務司亦派有洋扦手往該處查驗並征收進口正税 
　　有林恩華者刻擬招集股本在蕪開辦電話事業前日特具禀道尹公署請求核示奉批仰將組織章程及股東姓名列表呈報縣知事與警察廳核准後再由本署轉詳省長立案 
　　安武軍皖北營務處倪文炳二十八日由省乘安　兵輪來蕪並帶有衛兵六十名及裝米麻袋甚夥聞倪君此次過蕪係赴合肥三河等處採辦軍米 
　　蕪湖棗樹園大營駐紥之安武第七路第一營薛振邦之軍隊日前已開赴蚌埠後由第一路馬統領調駐宣城該路第四營曹瑾堂之軍於日昨回蕪塡紥有自皖北來蕪者云渦陽亳州毗連處所本年仍有烟苗發見據云因亳境去歳種罌粟獲利流毒渦境無識　民私購亳境罌粟遍地布種地方正紳本月中旬已在各圩董事局開會痛陳利害復令各圩董具結嗣後如再烟苗發現即惟該董是問 
[浙省會四十三次常會紀]  
　　浙江省議會於三十一日開第四十三次常會出席者委員二人議員一百十三人一時三十分開議第一補助省農會經費案衆主贊成即開二讀會議决補助一千二百元即咨請省長列入預算第二擬請省辦講演淺説週報建議案以贊成者少數不成立第三詹熙請規復元年臨時省議會議决浙省地丁征收法案公决將原案咨請省長查照第四餘杭農民楊金鰲等請免薯捐案多數贊成公决咨請省長將薯捐豁免第五擬改組模範繅絲廠爲改良繅絲傳習所並附設繅絲實習工場議案議决將該五廠招商承辦所有一切絲　器具限四個月内由商人承認逾限卽將該五廠一律停辦惟標題改爲模範繅絲廠招商承辦案通過休息十五復入席十四席　議内河水警船舶規則頒布後無諭何種船隻皆肆其勒索敲詐手段商旅不勝其苦各處來電莫不痛斥其騷擾應請取消衆贊成第六議設官紙印刷局官商合辦案報告審查結果後反對者發言表决贊成者多數於是反對者以爲此案居然成立天下竟無眞是非有含怒而去者以致不足法定人數議長不得已宣告中止十分嗣由書記長逐一請入議場乃用記名投票表决開票反對者多數打銷第七浙江内河運放竹木取締規則無討論卽開二　會討論之下自第二條至第十條及十七條因太覺拘束一律删除其餘均通過並省略三讀　完遂　　 
 
 
 

Page 7

 
 
[省長駐蘇請願會成立紀]  
　　前吳縣香山鄕議長徐鏞發起省長駐蘇問題定於舊曆十月初三日邀集各界在元妙觀方丈内開會討論進行手續嗣因天雨改爲初四日開會是日紳商政學各界到者三百餘人下午二時開會先由徐君報告開會宗旨次發表簡章通過後即投票選舉正幹事開票徐鏞得一百零四票當選繼續投票選舉幹事開票以程子範宋友裴韓稼梅萬維翰季小松顔大圭程　卿吳允中倪詠裳李夢甫十人當選旋由施濟中君提議籌備經費問題有主張由會員量力捐助者有主張由商會擔任者又有主張由二十八巿鄕公所及各團體公同凑集者議論不一最後商定俟下次開會再行酌定當由正幹事宣布定於舊曆十月十二日續開大會旋即散會茲將簡章附錄於下一名稱本會定名爲省長駐蘇聨合請願會二宗旨本會以聨合各界各團體請求省長還駐蘇城爲目的不逹目的則一請再請務償其願而後已三範團本會惟以請求省長駐蘇爲目的其外各事皆非所問宗旨務極純正集會悉依定章以免　越範圍四資格本會會員並無省界人數之限制凡松常鎭太各屬人民或籍隸他省而僑寓此土者皆得入會惟無職業及營業不正當者槪行謝絶五職員本會現擬舉正幹事一員幹事十員各盡義務不支薪水籌備請願手續督促進行再當開會公舉代表進京六經費本會成立後合衆共濟正宜積極進行惟籌備各事不無需費如有熱心志士樂爲資助者當掣付收條爲憑以昭信實七通訊本會現設通信處三處一蘇城宮巷巿鄕報社二閶門内實林寺前四十五號徐宅三　門内支家巷五號萬宅八終期本會以逹到省長駐蘇目的爲終期附則本簡章如有未盡善者得隨時修改 
[江蘇省會第八次常會芝香]  
　　十月三十號省議會開第八次常會第一件續議崇明外沙分治案大致各議員主張民國二年省會第一次業經議决分治斷無變更之理含有官僚意味之朱議員謂從前程都督有命令交省會省會當然議决今並無省長命令此種分治問題屬於國家行政不必提議亦毌庸表决許蔡各議員援引省會暫行法十六條第八欵受理本省人民關於本省行政請願事件以駁之辨論紛紛爭持一小時多扼要之語不過一二議長乃以審查付表决次議南匯觀濤小學基金應歸鄕有案衆請付審查議長付財政審查某議員謂應付教育審查議長謂所爭目的在基金應歸財政某議員仍爭付教育議長之説似頗正當然卒徇某議員之説付教育審查矣次宣布朱議員紹文請設江蘇承利恊會案細閲該會職權規畫太大如第一第二兩項統籌水利計畫及支配水利經費之用途明係省會職權照此類推各項自治事業若教育等亦仿照辦理似毌庸再設省議會矣乃有許蘇民起言果以職權太大爲言卒付審查是日關係水利案　多皆　　審查爲結果次宣布江浦十三圩代表邢泰　請速籌工賑案各議員皆以此項請求可　徑向省長要求毌庸本會干涉爲辭贊成此説者佔多數末宣布寳山陶慶豐請開吳淞江出口應行改道案嘉定吳慶祥請取消吳淞改道案皆表决付審查崇明某議員因外沙分治問題印一説明書力言分治之不可茲摘錄一二語如下略曰公民之資格多數靠納税之資力分縣以後地旣不屬税於何存則於本縣將成無業游民矣記者細想分縣云者假定一縣有三萬公民分析以後減爲一萬五千而已持何種理由竟將公民變爲無業游民眞屬可笑 
地方通信 
　　蘇州 
[更委警官]  
　　太湖東山吳縣警察第六分所長郝之功因案撤差遺缺經吳縣孫知事另委横涇第三警察分所長彭瑞琦調充　遺第三分所長以車坊第十分所長馮　調充其第十分所長缺以　巿警察巡官王佐熙升充又遺　巿巡官缺則委横塘派出所巡　馬標升充昨已由縣分别下委飭遵矣 
[無錫]  
[水警剿匪出發紀]  
　　無錫濱臨太湖時有盜匪出没一届冬令其風尤熾近來方橋鎭西洋橋兩大刦案盜匪之衆器械之利損失之鉅歷來罕聞且西洋橋劫掠之時盜匪列有隊伍發有號令並非烏合小盜乃係多年帮匪現駐錫水警第二專署長師蘭亭以帮匪如是猖獗轄汛遼闊防剿不易爰特籌定兜剿及搜捕辦法由所轄各分署抽調師船二十四艘編爲三支隊每隊派一巡官督率第一隊歸師專署長親自統帶由保蘇兵艦拖帶赴太湖東山西山及木瀆光福西華横涇等地搜捕其二三兩支隊則分　　　與江陰常熟内河各港沿途搜剿均於昨日午後同時出發　 
[江北]  
[防營軍紀嚴肅]  
　　駐紥瓜洲某防營軍紀甚嚴肅日該軍某兵士在大馬頭地方有調戲婦女情事該營長某君訪聞屬實將某兵士從重棍責並處以監禁之罪以儆效尤 
[六濠發生刦案]  
　　鎭郡對江六濠地方湯姓家前夜被匪衝門搶刼因各匪多挾有快槍鄕團難以追捕聞該案現已由駐紮該處之巡防營擔任派隊緝捕以防遠　 
[揚州]  
[省校聨合運動大會預誌]  
　　省立各學校定十一月一二三三號開聨合運動會在揚州第五師範操場舉行競技運動員共有四百六十八人印刷參觀劵五萬張廣招各界前往參觀聞與會各校爲省立之九師範九中學三農校二工校及商業水産法政醫學等校又有南洋鍾英民立浦東等各中學與河海工程高等師範二女師範愛國競志女子蠶桑等四十餘校運動節目三日　共一百十六節聚全省學校之精華以共爭體育之優勝届時定有可觀也 
[鎭江]  
[柏角莊擬設警察分所]  
　　鎭郡東鄕柏角莊距城六十餘里人烟稠密一衝要之區也現該處人民以地方時有匪警擬籌集公欵請大港鎭警察所委人設立警察分所以期保衛地方 
[餅豆業公議維持辦法]  
　　淮關正税以淮北餅豆爲大宗客商南販定例祇許由淮河行運不准繞道他往近有人於鹽河一帶時家碼頭王家渡口郭家渡口等處停泊船隻坐收致浦地行商大受影響再鄕坊投行賣餅向係由行先付定洋書立定票然後陸續交餅因此虧欠甚多赴縣控追又須先納訟費茲經義和源合泰等八家餅行公議餅豆兩項旣出學捐復認警費嗣後餅豆不由淮河行運者應請警局查禁至追欠辦法槪赴警局就近控追俾免虧累 
杭州 
[慶祝當選副總統]  
　　浙江呂督軍兼省長昨日上午接奉京電内開昨日選舉副總統參衆兩院議員到會計七百二十四人南京督軍馮國璋得五百二十票爲中華民國副總統呂君得悉之下昨日特下訓令各文武機關十一月一日一律　旗慶祝並停辦公一天藉伸慶賀 
[杭商會勸募公債]  
　　杭總商會昨日下午開會繼續勸募五年内國公債各業董之到會者爲錢業銀行典當首飾布木各業杭縣知事亦到會因另有要事未開會先去三時許開會由主席報告謂本會勸募公債已非一次當此商業衰徴實無餘力以助公家但公家財政困難臻於極點浙商素具熱忱自應勉力輸助大衆討諭良久公决認額五萬元由各業董分投勸募遂散會 
湖北 
[宜城縣監犯越獄]  
　　九月二十七號宜城縣管獄員景亮熙看守長文禎等於下午六時帶同警隊兩名進檻收封時至東西檻門處監中衆犯等乘其猝不及備兩面　擁而出將兩警隊　住將管獄員管守長扭入東檻用小橙將把守總監門之兩看役打倒攀折檻欄橙脚打開總門而逸該縣朱知事聞監犯越獄即親督警隊馳詣監獄一面知照警察及駐宜陸軍分赴四城防守迨抵監時監犯等六七十人有持磚亂擲者有持棍亂衝者紛紛往外奔逸知事立令帶隊開鎗格殺數名該犯等始將管獄員看守吏放去退縮進監該知事即飭隊四出跴捕並督同管獄員等點驗監犯計逃逸已决犯潘廷神李廣艮等十一名驗明格殺已决犯謤四全未决犯笪向錄等六名隨在城外追獲格傷逃犯潘廷神一名北城脚越城跌傷氣閉身死逃犯王文艮李廣艮尸身兩具西城脚遺鐐现兩付次日又獲越城跌傷逃犯董復興一名除格殺跌死已獲各犯外實逃逸已决犯七名 
廣東 
[陸督軍贊成促定憲法電軍]  
　　陸督軍通電云各省督軍省長鑒馮督軍　電敬悉聨促憲法制定條例憲法意見均極贊同應請聨陳總統由總統交國會議决請署廷名榮廷叩 
奉天 
[預防疫症之傳染]  
　　具有傳染性之時疫百斯篤而外當以虎　刺爲最烈我國原名霍亂轉筋近聞日本長崎等埠此症盛行毎日平均須死十人以上現已二十餘日日本領事深恐波及居留民現已由其警察在日站及日本居留民聚落設法防止消毒其散在各埠者均已入手檢查張督亦令於沿海口岸及由日本來奉之要道設所驗病醫治尤泩意營安兩埠並傳諭警務處長曉諭各處愼講衛生行政以事預防 
來函 
[大通商務總會來函]  
　　大主筆先生台鑒本月二十五日貴報徐州特别快信欄内載内有駐大通第三十四營管帶張青楠被該處商民在陸軍部控告勒索商民擅殺無辜陸軍部批交查辦一節殊非事實查該營駐紥大通以來管帶張青楠躬親出哨紀律嚴明保護地方無微不至輿情融洽有口皆碑從無勒索擅殺之事貴報所載或係傳聞之誤特此聲明務祈速登來函欄内以明是非而彰公道毌任盼禱專此奉懇即頌著安大通商務總會啓 
雜評一 
[内閣改組説一子]  
　　今日之内閣問題不過一孫段問題而已一派擁孫以攻段一派擁段以攻孫攻叚者謂叚已自陷於危境内閣實有不能不改組之勢攻孫者謂孫已無餘地可再留理内閣决無改組之必要於是兩方遂以内閣前途之命運爲其注集之點而東海來京之傳説亦因之各異其趣在攻叚者以爲徐因改組而來在攻孫者以爲徐任調人而來其實徐來究爲何事尚未有所表示而内閣改组不改組亦均無絲毫利益於其政局也蓋目前之政局無諭何人擔任均無所謂希望之可言惟能少一日紛擾政局卽覺稍安穏一日而今則兩方面之摇旗呐喊者惟恐政局不紛擾而復互相攻擊究其結果改組不安不改組亦不安而已 
　　雖然我人僅知其表面而已至其内幕若何亦惟兩派之摇旗呐喊者自知之而我人不敢贊一詞矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[回復地方自治之二次請願]  
　　江蘇縣議員聨合會於上星期日經幹事員議决地方自治問題再行正式請願參衆兩院呈請政府從速回復當場推定李右之君擬稿寄京請江蘇國會議員介紹請議已於昨日發出茲將該會請願書二件及請國會議員介紹書二件錄左 
[江蘇縣議員聨合會幹事員呈國會文]  
　　云爲請議事查報載貴院議員張傳保傳家銓等提出請回復縣議會及城鎭鄕自治會建議案業於十月十二日大會可决咨請政府查照辦理仰見貴院注重法治民意允孚惟政府通令迄未宣布謹依約法第二十二條及第二十三條之規定執行公布載有專條現在逾期未布應請貴院謹依國會組織法第十四條二項之規定提議質問務請依法迅咨政府速頒通令尅日回復庶立法治鞏固之基慰人民饑渴之望玄韞等謹依約法第七條及國會組織法第十四條五項之規定請願前情伏乞即日提出是否有當謹請公决江蘇縣議員聨合會幹事員費玄韞莫錫綸楊友熙邵玉銓方家珍李味青梁鴻卓謹呈 
[又請願參衆兩院書]  
　　云爲請願事查各級地方自治非法解散以來瞬息三載民意不宣前經貴院議决迅速回復允饜衆望乃咨逹政府至今將及兩月迄未明頒命令殊不足慰人民渴望然猶曰衆院猶未議决故遲遲不卽發表今衆院亦已於十月十二日大會議决從速回復各省自治原狀一面再訂章程云云具見兩院宣遠民意如出一致惟時近浹旬亦未咨復揆之約不準之民情未免多所抵觸查議决法案政府亟宜迅速執行此固議院尊嚴所繫而亦人民所仰賴者也當此民意抑鬰之時正宜從速回復自治原狀若再遷延有乖法治聞政府尚須擬訂自治章程俾全國統一辦法抑思擬訂章程送院通過辦理選舉手續繁重至少須俟一年竊恐章程訂後貴院行將閉會則通過此項章程須待來年則辦理選舉必俟後年手續遷緩時日空延共和精神試問安在玄韞等謹依約法第七條及國會組織法第十四條五項之規定請願前情伏乞即日提出是否有當謹請公决謹呈參議院衆議院公鑒江蘇縣議員聨合會幹事員費　玄韞莫錫綸楊友熙邵玉銓方家珍李味青梁鴻卓謹呈 
[又致衆議院蘇籍議員孫潤宇蔣鳳梧凌文淵方潛等函]  
　　云敬啟者回復各級地方自治業蒙貴院於十月十二日大會議决咨逹政府已逾旬日迄未頒令無以慰人民渴念敝會同人擬具請願書於貴院敬求眷念梓桑介紹請議至紉公誼專此舉懇敬頌均安江蘇縣議員聨合會幹事員費玄韞莫錫綸楊友熙邵玉銓方家珍李味青梁鴻卓同啟 
[又致參議院蘇籍議員高天梅秦介侯辛濯之解斐青衆議院蘇籍議員孫子涵方圜如蔣韶九姚子讓等函]  
　　云敬啟者回復各級地方自治業蒙貴院首先議决咨逹政府迄今未頒命令無以慰人民渴望敝會同人擬具請願書於貴院敬求眷念梓桑介紹請議至紉公誼專此奉懇敬頌均安江蘇縣議員聨合會幹事員費玄韞莫錫綸楊友熙邵玉銓方家珍李味青梁鴻卓同啟 
[漢冶萍公司股東大會記]  
　　漢冶萍公司於十月三十一日下午二時假上海總商會開股東大會到會者六百六十四人計十四萬八千二百三十五股 
　　李副會長主席宣言今日開股東大會所有報告事項詳具刋件分送所應解决者計有兩事茲將第一事簡單報告本公司與日商安川商訂合辦鋼廠及生鐵供給一事當訂立合同時在製　所函定每年鐵額之前近接製鐵所來函從後年起年需交鐵二十餘萬噸至多年額則須三十一萬五千噸此事最要關鍵在自已出産能以供給並與製鐵所磋商減額能以辦到以爲斷合同内本訂有附件聲明須俟本公司此次股東大會通過方生效力應請諸君詳細討論 
　　股東傅筱庵起立宣言合辦鋼廠及生鐵供給一事詳閲董事會報告書及合同條件均悉此舉董會爲生鐵上籌銷路卽爲營業上謀發展股東等無不歡迎但所慮者供求必須相應斯應付不致爲難製鐵所每年應交大宗生鐵關係借欵合同信用最爲緊要此外復有本廠自用及國内外銷額亦關營業進行必須就漢冶兩廠産額切實通籌方免顧此失彼務請董事會督同辦事人先與製鐵所將按年交額切商定議後再將自用外銷各額面面顧到尚有盈餘即可履行在會諸君是否同意請表决衆鼓掌農商部代表王槐清起立宣言適纔股東傳筱庵君所言極表赞成惟鄙人對於合同條欵尚有疑義按生鐵供給合同第三條旣訂明在大冶交貨自應以在冶所交噸數爲準何以第六條又有秤量在鋼廠圈内行之之語又第九條將來鋼廠對於公司表示擬享受本合同所訂利益之意思云云又第十條鋼廠與公司間合同成立時本合同當失其效力云云詞句間甚爲費解應請原經手人簡明解釋 
　　王前兼代經理登台答復云生鐵外面向有一層泥沙一經搬動必即剝落故在大治所交本係一千噸而運至日本復磅往往不能足數所以第六條訂明秤量在鋼廠圈内行之卽公司運交日本礦石另有加耗亦屬此意至第九第十兩條因此次所訂尚屬草合同卽該鋼廠亦尚在籌備中將來鋼廠成立後尚須另訂正式合同所以有將來享受利益及鋼廠與公司間合同成立時本合同當失其效力之語 
　　股東汪幼安起立謂傳股東所説鄙人均極贊成惟生鐵噸數總以在大冶過磅爲准 
　　主席宣言頃間傳筱庵先生宣言合辦鋼厰生鐵供給一事大致以必須供求相應此項合同方能履行等語爲最要解决深恐諸君有未盡悉者茲囑書記照錄傳君宣言當埸貼布並宣讀一過再用起立法表决以期周至書記朗讀畢 
[衆一致鼓掌起立]  
　　復由傅筱庵起言此案今日雖已表决惟供給生鐵如何方能與本廠供求不至支絀利益不致妨礙仍請董事會通籌兼顧妥愼辦理隨時與股東聨合會接洽爲要 
[衆鼓掌]  
　　主席宣言合辦鋼廠事已承諸君解决茲將第二事報告卽股息問題本公司經濟困難已逹極點尚何股息之可言各股東若能俟至營業發逹後再發股息實係正辦此時若議發現息眞無異挖肉補瘡但各股東投有鉅資四年無息固多觖望而股票跌價有關信用於公司前途亦不無影響今於無可設法之中姑擬籌發四釐現金四釐仍塡息股惟欵鉅難籌何時方能籌到亦尚無把握股東爲公司主體此項辦法是否可行請諸君公决 
　　股東傅筱庵起立謂股東盼望發息業已數年今會長所説半發現金半發息股在股東一方面因念公司經濟固難固不敢過於要求然以維持票價而論四釐現息斷不可再少在會諸君如以鄙言爲然即請起立表决全體起立贊成 
　　主席云諸股東雖然如此要求然公司此時實無現金各股東必欲爲挖肉補瘡之舉尚須寛以時日設法籌措傅君又云政府恤商惠工本有保息政策如果公司不能籌措可向政府商借農商部現有代表在此卽請就近與之磋商諒無不樂予維持 
　　農商部代表王槐清起立云政府二字意義甚廣不能專指農商一部而言在農商部對於公司爲主管衙門對於公股則爲股東資格今日鄙人到會係代表農商部之股東資格非代表農商部之行政機關而來發息一事在股東方面無不樂從然以公司狀况而論若鄙人爲農商部代表照維持實業理法言之不但現息不能發即息股亦不應塡 
　　傅君又云王槐清先生所説係官股代表口氣不知商股全仗有息方可維持票價抵押周轉此乃中國商場習慣不得不爾王君旣云息股亦不應塡應請將官股免息我等商股惟有懇求部代表格外提倡設法維持務求發給現息四釐 
　　王君又云保息借欵係農商部行政之事敝代表不便置詞連官股免息之説統應由董事會逕與農商部長官函商辦理 
　　股東汪幼安起立謂王槐清先生所説意思不錯但聞農商部於保息一層業已定爲政策今日各股東所要求保息借欵以及官股免息各節正與大部宗旨不相違背王先生旣係農商部之股東代表應即由董事會先與磋商定見再函部辦理 
　　主席云衆股東旣如此要求會時短促此事亦非一二言可以議定况代表未必有此全權只得由本會一面與部代表王槐清先生詳細磋商一面切實懇請農商部格外維持容俟商定如何辦法再行函請股東聨合會轉知各股東衆鼓掌贊成時已三點半鐘遂摇鈴散會 
[馮副總統膺選賀電]  
　　江蘇省教育會電南京馮副總統鈞鑒我公望重勳高赤心爲國懋膺隆選薄海同欽敝會近隸鴻耕夙親偉略謹馳賀電藉表歡忱江蘇省教育會東 
　　旅滬皖省公民電南京馮副總統鈞鑒我公再造共和亶膺大任國家幸福億兆歡騰此後政局惟内在確定責任以崇法制國这之精神外在分劃軍民兩政之權限明公爲國主持言重九鼎想望下風無任頌禱吳性元叩 
[客棧被盜搶刦]  
　　法租界前新街同富里一號興隆客棧門牌於昨晚七時半有匪徒四人一擁而入適棧主婦坐在客堂内該匪 
等卽各出手槍嚇禁聲張將該婦所戴五兩重之金鐲一付强行捋下又欲入内爲棧中各庽客得悉喊捕始各携贓而逸後由棧主黄文良報告捕房捕頭立飭探目黄金榮前往詢明各匪年貌服式諭令從速緝拿務獲究辦 
[三誌檢廳看守所脱逃押犯]  
　　上海地方廳第一看守所於上月二十九號夜半脱逃判决押犯李桂祥朱春山黄仲元胡潤青楊永貴等五名曾經車所長禀明林檢察長飭派法警並移請淞滬地方各警廳一體恊緝一面將防守不力之所丁徐秋福劉福等提案預審收押候究各情兩誌本報茲林檢察長以車所長蒞差未久辦理諸多不善甚至所丁將違禁物運入押所亦竟毫無覺察實難辭咎是以於昨日下午乘坐特别快車赴蘇將情面禀高等檢察廳長請示施行 
[黄克强先生作古續誌]  
　　民國偉人黄克强先生逝世各界聞之莫不同聲慟惜昨爲先生大殮之期本埠各官廳如松滬護軍使江蘇交涉員各派參謀長趙聨璜交際科長陳世光往奠並照料喪務滬海道尹徐鶴仙君則於昨日清晨親往祭奠失聲痛哭並竟日照料至在滬同志往祭者不下數百餘人並聞黎大總統段國務總理及參衆兩院均有唁電一面派員來滬代表致祭以誌哀思 
　　又聞黄先生逝世後即由戚友廖星昉黄迪卿孫逸仙唐少川諸君拍電訃告中央曁各省督軍省長當奉黎大總統令委總統府諮議官李書誠耿 
覲文二君爲元首代表弔祭員李耿二君業於昨日卽一號午前由京起程乘坐火車赴滬約今晚抵滬而蘇省馮督軍聞耗後卽於三十一號午後參謀王通君趕乘晚車已於昨晨抵滬代表致祭惟黄先生之太 
夫人暨夫人尚在東　是以於昨日午後八時由其公子輩先行大殮其棺柩商准法捕房暫停宅内俟擇期舉殡 
此次黄先生逝世友邦皆致悼惜日本久原房之助君特贈賻日金一萬元久原君爲久原鑛業會社社主有任俠之名向主張中日親善主義者也在滬日本人昨日往弔者有有吉總領事代表某君青木陸軍中將松井中佐鈴木少佐三井支店長藤村義郎代表神崎正助頭山满先生之子頭山立助及衆議院衆議員井手三郎海軍少佐津田靜枝等茲將國内及海外之弔電附錄於後 
[一國内弔電]  
　　衆議院電靶子路唐少川先生　黄一歐君頃接黄克强先生噩耗本院同人僉以先生含辛茹苦手造共和具百折不回之氣振成功弗與之風柱石頓摧干城誰寄痛昊天之不弔念來日之大難除本日休會誌悼並定期開會追悼外特先馳電用表哀忱衆議院三十一 
[大總統電一]  
　　孫逸仙先生并轉唐少川温欽甫胡漢民諸君卅一電悉黄克强民國元勛中流柱石前聞患病迭經派員省視并電詢近狀方冀早占勿藥克享遐齡何期天不假年遽摧梁木驚聞噩耗痛悼奚名除派員前往致祭并交院從優議恤外茲特派李書城耿覲文赴滬會同何諮議成濬襄理喪事并代唁其家族臨電嗟悼不盡所懷此復黎元洪卅一日 
[大總統電二]  
　　寳昌路寳康里五十二號何成濬君三十一電悉黄君克强奔走國事締造艱難功在河山名重中外茲聞溘逝痛悼殊深除俟以令派員前往致祭並交院從優議卹外无派李書城耿覲文會同執事襄理喪事並代爲唁其家屬藉表哀忱此復黎元洪三十一 
[馮副總統電一]  
　　孫唐先生并轉温胡兩先生鑒得克强逝世之耗莫名駭痛共和肇建實首元功館舍遽捐國民安仰所有飾終典禮以及身後事宜尚賴諸公籌晝周詳從優辦理一歐世兄想在滬上已另電致唁並派專員往滬代奠馮國璋卅一 
[馮副總統電二]  
　　探送黄一歐先生電驚悉尊公逝世駭悼莫名尊公締造共和有功民國現值邦基再奠國事多難正賴元良出任匡濟何期微疾遽爾歸眞天道寗諭國民安仰除專派王參謀通馳往代奠外先此電唁切盼節哀國璋三十一 
[國務院電]  
　　唐温胡諸先生鑒三十一電駭悉克强先生遽爾長逝國民同悲豈獨私痛臨風温涙不知所云院三十一 
[湖南國會議員電]  
　　唐轉黄一歐君頃得克公噩耗人亡國瘁薄海同悲凡我湘人尤深痛悼湖南國會議員 
[陳錦濤殷汝電]  
　　孫中山先生鑒頃悉黄克强先生逝世天不救遺遽摧國棟海宇軫痛凡同袍溯念前　爲於邑耳身後飾終當邀優異遺族在滬請即轉致唁忱錦濤汝　　一 
[谷鍾秀電]  
　　孫唐温胡四先生鑒奉電驚聞克强先生噩耗政局未定元老謝世爲國家痛復哭其私身後事宜重蒙籌　不克躬奠曷勝慚愧一歐世兄是否在滬乞代唁谷鍾秀三十一 
[訐世英電]  
　　孫唐兩先生鑒吴天不弔克强先生竟以痢終已電汪洋代表弔唁謹致世英叩 
[孫洪伊等十五人電]  
　　孫中山唐少川轉黄宅接電驚悉克强先生逝世薄海同悲屬在知交尤深哀悼克公首造民國險阻備嘗偉烈殊動震　中外萬方多難幹濟需才哲人其萎吾將安仰旣爲國痛更哭其私孫洪伊謝　涵田桐郭同汪彭年王乃吕　 
 
 
 

Page 11

 
 
晉榮彭介石李素李歇青宋淵源龔煥辰趙時欽王湘吳宗慈同叩 
[譚廷閩電一]  
　　福開森路三九三號黄一歐鑒得耗働極人亡國瘁非哭其私望自力以襄大事已派鳳岡崑濤偕韵農來滬料理一切閩卅一 
[譚延閩電二]  
　　徐家滙福開森路三九三號李小垣何雪竹兄鑒得雪兄電爲之駭絶地老天荒不足喻也後事如何即派人來經理望將遺言病狀詳示延閩卅一 
[李純電]  
　　孫中山唐少川温欽甫胡漢民先生轉黄一歐鑒頃接孫唐諸公卅一電驚悉噩耗伏念尊大人手創共和勳在民國英風偉烈萬世維欽哲人其萎海内安仰尚祈節哀順變以禮抑情是所切禱李純卅一 
[二海外弔電]  
　　一痛黄君之仙逝杉田定一貴族院議員 
　　二嗚呼何不幸如此痛哉菅野長知 
　　三痛尊父之仙逝謹弔野中陸軍大尉 
　　四驚聞克强先生長逝不勝哀痛之至海軍少將森山慶三郎增田大佐秋允中佐八角少佐叩 
　　五驚聞黄先生逝去不勝哀痛之至加藤高明男爵前外部大臣 
　　六黄先生以多年苦心經營創成民國今忽接長逝之飛報不勝哀悼之至謹表弔电參謀次長陸軍中將甲中義一 
　　七謹弔黄先生之仙逝並請節哀謹呈奠一萬元久原房之助 
　　八謹弔黄克强兄之仙逝並請諸先生節哀頭山满犬養毅寺尾亨頭山係玄陽社首領犬養爲國民黨總理前文部大臣寺尾爲大學教授法學博士 
　　九敬啟者頃奉敝公司副總裁倉知鐵吉先生自東　來電内開頃間回國適聞黄克强先生作古之耗不勝悲悼囑由敝行具函弔唁並安慰家族等因合函備奉逹中日實業公司滬行 
[領取黨人善後經費之枝節]  
　　黨人胡春浦前日代表同志江鏡清吳桂卿李叔才文桂橋成人美等十六人至黨人善後事務所領得洋二百八十元携至虹口韜朋路一千一百十六號門牌寓所每名祇給洋四元其餘盡入已囊江等不允大起爭執遂將胡扭入楊樹浦捕房經捕頭詰悉前情諭令將胡暫留昨解公共公廨請究由華探目陳銀松西探目鄧相繼上堂禀明被告圖吞公欵致起衝突各節會審員王肇之君會同英卓副領事向胡略詰數語判押候查明於禮拜四再訊 
　　又民黨份子鄂人祁源初即祁性初向在新閘派克路四百九十六號門牌開設茶館自經各省黨領禀准中央撥給善後欵項後祁卽代表二十人領得洋一百十九元尚未核發詎被其胞弟祁光祖私取四十元匿在法界當經祁源初察悉投報法捕房派探將光祖拘獲轉送公共總巡捕房管押於前日午後解送公共公廨請究經美領博君蒞廨與王　生襄讞升座訊據原告訴明前情並稱代表所領之善後費洋一百十九元以二十份匀派每份五元九角五分胞弟光祖亦係二十人中之一份子詎光祖私自取洋四十元逃匿法界我因此係公欵未便吞没且恐在外爲非作歹故報捕拘案現願將弟領回管束或則請爲追究云云訊之祁光祖供稱原告係我胞兄手足之情素來平淡祖籍湖北寄居金陵前在陸軍効力此次吾兄領得黨人善後經費後我因饑寒交逼所得一份之費不敷購買衣帽向之商酌多贈川資以便回里謀事詎一再苦求堅不允從故寫信留存知照取洋四十元擬回故鄕請爲明察問官諭曰爾兄現欲將你領因代謀生計如爾固執堂上惟有照律訊辦被告答以兄無孝悌之心弟無恭敬之意是以誓不隨歸情願自立請求明鑒中西官再三開導堅執不允判被告祁光祖管押三禮拜以儆 
[通俗教育館開幕]  
　　上海通俗教育館昨日開幕上午時代理上海縣知事景毓華蒞館與該館主任丁賡堯就陳列室中間行開幕式四巿十五鄕各經董均到午後各界赴會參觀者頗不乏人惟該館因經濟困難各種模型均未購置僅備標木故開幕禮節頗爲簡單須俟籌有的欵再行添置云 
[上海童子軍之興盛]  
　　上海童子軍前日特開年會秩序頗爲整肅茲將主席康普先生之報告錄下今來賓當知一千九百十六年中之情形矣余今將報告上海童子軍隊所以興盛之故查上海現有童子軍十一隊隊員四百九十人隊長二十六人而童子軍會於一千九百十三年創始之時僅成華童公學一隊約二十人至今竟能如是亦可謂推行神速矣上海發起後之童子軍隊其名如下第一隊爲華童公學第二隊爲中國青年會第三隊爲聖約翰第四隊爲浸會大學第五隊爲聖約翰青年會第六隊爲育才公學第七隊爲復旦公學第八隊爲麥倫書院第九隊爲南洋公學第十隊爲南洋公學附屬小學第十一隊爲法文學校至在上海之童子軍會總司令部曁第一第六隊童子機關處之房屋皆由工部局供給工部局如是恊力扶助此有益之事能不令人感謝今歲新正暇時徇南京童子軍分會之請約隊員三十人往南京金陵大學舉行各種童子軍遊戲足見已成之童子軍之感情矣今晚余雖報告上海童子軍會之事然各埠時有信來詢問上海中國童子軍事與上海童子軍隊組織情形故今南京天冿北京廣東蘇州各有分會至全上海旗語之獎牌爲第一隊所得中國童子軍章程再版已出漢文譯本亦將出版深願贊成此會者竭力贊助現料本會會務之一大部分前由外人經營者今應由華人擔負蓋中國童子軍會完全爲中國之童子而設則一切經濟及會務自應由華人肩任故余現在不得不奉懇諸位來賓盡力贊助如蒙解囊無任歡迎 
[巿北公學歡送江逢治北上]  
　　江逢治醫博士自畢業同濟德文醫科大學卽赴德留學柏林大學得有博士學位歸國後懸壺滬上活人無算且熱心公益擔任巿北公學校董兼任校醫現聞博士應黎大總統之召將於日内赴京就職該公學校長唐伯耆以博士對於校務贊助良多特於昨日三十一號下午六時假座小有天閩菜館開宴會歡送到會者除博士外爲該公學校董李登輝吳氷心張近樞周越然李伯勤諸君席間由博士介紹其同學張近樞醫士加入校董並接任校醫之職全體歡迎張君亦慨然允許賓主盡歡散會已九時餘矣 
[普益習藝所將開菊花會]  
　　普益習藝所每逢九秋時節向有菊花會之舉現在籬菊盛開該所主任因七月間甫開書畫展覧會擬不舉行惟所中經費支絀不得不循例開會茲定於本月十三日起二十四日止發售門票任人游覧凡有淵明癖者届時曷往一觀　 
[南洋公學追悼會預誌]  
　　徐家滙交通部工業專門學校係由盛杏蓀君於前清光緒二十二年所創辦名曰南洋公學迄今已二十載規模宏大學業高深爲今日中國有數之學校前後畢業同學効力於政商學各界者多執要津飲水思源莫不歸功於盛氏茲該校同學以盛已棄世特於十一月三日卽星期五下午二點鐘在校開追悼大會聞從事滬蘇各地之同學届時均來與會該校已將禮堂布置禮堂門口懸追悼會三字匾額紥冬青素花禮堂東西壁均懸掛輓聨中紥菊花牌樓壁上高處掛花圈紥素花演説台下束首設家屬座全堂徧置素色菊花茲將開會秩序錄下一開會二職員教員同學進三盛府家屬進四報告五行禮六追悼辭七演説八答辭九散會 
[追悼商團會員之豫備]  
　　本埠紳商學各界定於陽曆十一月三日卽舊曆十月初八日下午假南巿新舞台舊址開會追悼辛亥癸丑兩年殉難之商團會員張沛如榮九伀等各情已誌昨報茲悉該會同志業已舉定凌季潭爲總辦事朱少沂爲總指揮顧諟明爲會計孫少亭爲文牘馬驥良郁仲榴楊幼波唐湘秋等爲幹事顧馨一蘇筠尚爲招待是日適爲辛亥光復上海紀念之期想届時本邑各界人士蒞會致祭者必不乏其人也 
[油價増漲之原因]  
　　滬南油巿近來價垎步増蓋緣豆油以牛莊貨爲冠各油巿價大小同視牛莊貨之漲跌爲轉移現因沙船不到存貨將盡其在牛莊者雖尚有十餘艘其回滬之期須在年尾春頭爲時尚遠緩不濟急且牛莊産地油價亦漲裝運來滬頗不合算有此種種原因牛莊油遂視爲奇貨其他各處之油雖有進口亦屬無多故油價不得不漲内地各帮見此情形相率爭購而本埠行家之收入售出於中取利者亦不少現牛莊貨已漲至十一兩八錢比上月分陰舊漲起二兩餘此外萊陽歧山青口膠州等上　貨亦各漲起一兩及七八錢不等故手中有貨者無不獲利云 
[南洋兄弟烟草公司在滬設廠]  
　　南洋兄弟烟草公司自在滬設立發行所以來因飛艇雙喜等牌香烟行銷長江等埠日見發逹現爲減省關税運費計特在美租界鄧脱路設立製造廠機器等項均已裝妥工頭教師等由香港總廠選派百餘人昨已來滬其應用男女工人三千餘名卽在滬招雇一俟招工齊集即須開工云 
[華豐布廠之擴充]  
　　大南門外馬路橋華豐布廠係由曹君於前清宣統元年創辦該處本地僻人稀自該廠成立巿面日盛居户漸多惟中經癸丑戰禍該廠適在戰線以内被飛彈擊毁機件及工廠數間又搬運紡線布疋損失較鉅事後經曹君另建廠屋始復舊觀旋因營業發逹爰再籌添經費數萬元在彼添購曠地加建廠屋並購辦鐵機以圖擴充一面具禀農商部立案並核准該廠出布免納税捐外銷之貨僅照值百抽五例納銷税一道現該廠添建之新屋業已告竣共計樓房六幢平屋二十七間其廠基地約共三畝有零云 
[舉辦冬防後之查察]  
　　本邑城内外各區署所警正佐奉徐警廳長令飭舉辦冬防後凡境内重要地點於每晚八時起撥警守望並添設崗位巡察刻已將佈署及添崗保衛等一切辦法規則分别詳報備查開徐廳長將加派督察員每晚分赴各區署所境内按崗查察以定辦事勤惰而分優劣並須預備賞罰功過以勵進行 
[警務職員之更動]  
　　淞滬警察徐廳長現將司法科一等科員劉紀正升爲科長遞遺一等科員一職以行政科員顧祥和升補其行政科二等科員缺卽以鎗械管理員駱育濠調補另以總務科一等書記謝楷升爲鎗械管理員均定日内分别到差又一區一分駐所巡官李葆因事與保安第一隊代理巡官楊治安互相對調又間徐廳長擬將第五區署警正薛振中調爲南巿第一區署警正並將第一區署警正董希賢調爲本廳督察長兼保安隊長其督察長曾永奎升爲閘北第五區署警正將於日内分别升調云 
[派員測繪地圖]  
　　步兵三十八團馬團長現擬測量製造局迤西至龍華一帶馬路及河道繪圖備閲藉以佈置防務故於昨日派令步兵第二營選派精於測繪之軍官一員督同士兵前往測繪矣 
[派艦保護航商]  
　　水警第二廳長趙雲生近以浦江中往來浙杭之小輪民船每交冬季時遭盜刧查此項水盜係夏家嘴沿灘之鄕民託名捕魚駕坐小船分匿兩岸蘆灘迨至貨船經過乃以鐵篙鈎套來船之尾蜂擁上船持械搶刦銀洋貨物如係小輪拖船先將纜繩砍斷使船橫浦中乃躍登民船任意搜刦實屬可惡查夏家嘴係在龍華之西閔行上海之中故特派淺水艦兩艘一駐閔行一駐上海每日往來棱巡以保航商昨已派令靖湖安靖二艦專在滬閔二處之水線内乘潮漲退時際嚴加巡查矣 
[丁乃揚起程回粤]  
　　廣東鹽運使丁乃揚前因喪事來滬現已事畢定昨晚七時乘新疆輪船回粤昨日特赴交涉分署訪晤楊小川君茗談良久握手而别 
[花會賭徒消息靈通]  
　　花會睹徒近分大廠小筒等名目因租界中查拿日緊遷在小西門附近開筒前日傍晩時正擬開筒間忽爲警廳某督察員查悉立禀徐廳長加派偵緝游巡各隊士馳往掩捕詎各賭棍早已逃避無蹝矣 
[運送私土誌聞]  
　　聞前日浦中有舢板船二艘載有九人各持實彈手鎗押運私土一千餘包價值兩萬餘金由虹口浦江出發向南直駛而去不知所之 
[查緝棄差潛逃之帮審員]  
　　淮揚地方某縣帮審委員胡宗周因在差得賄被人赴省告發胡聞知情虚棄差逃逸茲經蘇省高等廳移請上海軍警各署一體查緝 
[阿姊不知何處去]  
　　住居雲南路會樂里之十七歲蘇州女子徐三林與姊阿五被淮揚人楊金桂串同在逃之兩人以代薦帮傭爲由拐至法界小客棧内圖　經徐三林窺破其奸潛行出外鳴捕到來將楊拘獲惟其姊已被同黨藏匿無蹝因卽將楊帶入法捕房轉送老閘捕房於前日午後解送公共公廨請究原告投案訴明前情請着被告交出伊姊阿五等語質之楊供不承認中西官以原告證據不足判令將案註銷被告斥釋 
[串竊絲繭之控訴]  
　　向爲絲業生意之孫順林陳寳卿在博物院路二十一號門牌日商三井洋行内串竊值洋一百六十元之絲繭四包被該行用人周筱亭查悉控由總巡捕房飭探將孫與陳拘獲於前日午後解送公共公堂經中西官訊供一過判兩被告押候禮拜四查明再訊 
[私拆郵信之懲治]  
　　甬人馮啓勛與在逃之方玉書竊取南京路彙司公司門前郵箱内郵信十封拆視見一信内有滙豐銀行十七元七角之支單一紙馮卽私刋圖章前往冒領當被該銀行内西人察破鳴捕將馮拘解公共公廨訊供押候補提人證再訊在案昨晨復訊據包探邵仁初投訴緝提方玉書未獲等語王襄讞會同英康副領事訊據馮供家住浙江慈谿中岳街家有老母此事實係未到案之方玉書無意取信觀看求宥中西官姑念被告年輕從寛判押西牢半年期满函送上海縣遞回原籍傳交其母劉氏領回管束 
[中西讞員判斷竊案之不同意]  
　　南京路英商泰興號控夥何天祥錢阿毛串竊貨物消贓於楊大茂等情業經公共公廨訊明判楊開釋何交保錢押候會商堂諭飭遵在案昨由捕房將何錢兩人解廨請示經原審官關讞員會同英康副領事升坐刑庭宣佈判詞關君援筆下判曰此案本會審官對於何天祥之控案與陪審官之意思不同應准何開釋如七天内原告不再控告即將保單取消錢阿毛押满三月此判 
[遷讓房屋之辯論]  
　　華章公司在公共公廨控告前充水巡捕房包探之陸雲九卽陸阿九覇屋不遷一案昨晨由關讞員會同美博副領事升坐民庭研訊據原告代表律師上堂譯稱原告曾於七八月間知照遷居查租屋通例房主於一月前知照卽須搬遷被告覇不遷出請飭遷移等語訊之被告亦延律師到堂辯稱被告有二理由一原告並未知照二不欠租金未便　令遷出應請寛限三月遷讓中西官判限被告於一月内遷居 
[發封債務人住宅]  
　　嚴文榮在地方審判應控訴閘北朱家宅鄉婦鄭鄭氏欠洋二千數百元一案除將抵押田畝召賣歸還外尚欠洋千數百元昨經袁廳長飭吏會同十一圖地保將被告住宅屋基發封備抵 
[兑鈔票形跡可疑]  
　　江北皮匠小五子昨將銀兩鈔票多張共約銀四十兩向西華德路某小錢莊兑現被探查見以其形跡可疑帶入捕房詰得家居肇勤路永安里七十四號後經中西包探押往搜查又獲一人一併解入捕房押候查究 
[再請查究冒牌]  
　　周虎臣筆店主傳錦雲前至法公廨控鄒念屺將次貨冒牌出售請求提究等情迨飭探往拘人已避匿祇將冒牌之筆數干枝吊案判令銷毁候再補提被告到案訊究現又由原告投稱鄒匿在英界仍將次貨筆料上刋周虎臣字樣向客帮混售須請提究判候出票移提到案訊明核辦 
[債務缺席判决]  
　　高見石前至法公廨控姚殿臣欠洋不還飭傳避匿迄未集訊昨日高又投稱被姚虧欠存欵洋二百五十元收過三十元尚少二百二十元利息在外現姚避匿不知何日出面商人急欲回籍可否由親友代爲找尋扭案請追聶讞員准予缺席判决着被告如數還洋並准由代表尋交到案追繳 
[訊理定貨糾葛案之權限]  
　　石榕夫與億新號主楊家勛因定貨糾葛石於十月十四號至公共公廨控楊貨樣不符不還定洋尚未提訊楊於十月十七號至法公廨控石定貨不出尚未批示楊又至捕房報告謂石欲避匿請求拘提故由捕房傳至法公廨訊問楊稱商人店號雖開在公共租界江西路家眷實住法租界故在案下起訴讞員以楊控石避匿無憑故着原被一併交保聽候查明核辦在案昨又復訊楊稱商人之號向開在法租界吉祥街於九月二十八號始遷往英租界家眷仍居法租界况此項定貨於四月間在法租界内成交求察聶讞員以石定貨時在法界内成交應歸法公廨訊晰着石至公共公廨禀請注銷惟石具控在前准予石爲原告補詞到案卽行提訊 
[包探查獲賊贓]  
　　新閘醬園弄一百七十八號門牌浙江交涉員王省三　前晚被賊竊去值洋二千餘元之衣飾昨日開單報請新閘捕房飭探錢壽生在厦門路義豐質當内查獲綉金綢被等原贓禀明捕頭諭令將贓吊存捕房候核 
[天主教舉行瞻禮]  
　　昨日爲天主教徒舉行瞻禮之期旅滬法國官紳及在教諸人均至新北門外天主堂行禮法捕房恐車馬擁擠飭派探捕前往該堂照料 
雜評二 
[黄克强逝世感言訥]  
　　民國肇造以後復瀕於危者屢克强先生爲民國盡力奔走而卒未與亨民國平安之福此今人之所以爲先生悲也吾謂於可悲之中稍堪告慰者則以先生尚獲覩民國之復活焉使先生不幸而病亡於去年今日鄭汝成遇害之時鄭遇害爲去年陰曆十月初四日則先生之目不更不瞑耶今者死而有知與革命諸先烈相晤於地下必有所以慰藉之者而與先生相　之袁項城遇之不知又將何以爲情也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬代一般幕僚賀副總統電] [  臣朔]  
　　幕僚每遇上峯得勳章爵位時其居停必以賀電屬稿雖雅不欲爲而情無可却則必按頭製帽稱體裁衣鬭角鈎心以求切當故在蓮幕中人莫不認爲苦趣然使以游戲之筆出之則亦一快事矣試擬如左 
　　頃閲報章爭傅喜信敬讅我督軍於十眞降現之辰道書十月四日十眞降現膺兩度兢爭之選數來羅漢居然愛戴同心得票五百有奇送到觀音喜得未成難産報章曾謂此番選舉恐成難産伏維我副總統風聲大樹福利中華占廿四番花信之先孚四百兆人民之望初選得票凡二十四人精神龍馬早知出角爲鱗道德文章惟願守身如玉恭維罔極頌禱無量某某心香一瓣頂祝三呼慕鷄犬於雲中攢螞蟻於鍋上彈冠有慶茅茹或許其牽連執鞭可求牛馬本工於吹拍博將來之希望願爲内閣人材趁現在之機緣聊貢外行書禀專肅敬叩元安伏祈首肯二 
[滑稽演義] [  小蝶]  
　　第？回張天師大設羅天醮孔夫子誤傳縮地書却説這一日江西龍虎山張天師七十八代子孫道通祖師正奉了道君皇帝命洪太尉宣來勅旨修設三千六百分羅天大醮祈禳天菑救濟萬民上清宮中靈霄殿裏旃檀匝地鐃鼓喧天好不熱閙忽見王靈官全身披掛把支鋼鞭插在領襟裏手上高高的捧着一封文書進來張天師只當是那家檀越請他去做法事的忙接過來一看却是一角公文上面寫着送呈張天師鈞啟山東文宣王府孔封張天師不覺詫異道怎麽我與孔二宗教不同怎麽忽然與我通起信來其中定有蹊蹺因問王靈官道這信是誰送來的王靈官道只因近來船火兒張横在潯陽江一帶大鬧把郵路隔斷了這信是孔二先生特差他弟子季路來下的只因子路是個性急人等不到回信已催着公西華的那匹肥馬走了張天師便不多説把令牌在桌上一放拆開公文看時只見上寫着的旣不是咨文也不是指令却是一通借債的短札道仲尼拜書天師麾下某自遭陳蔡之厄又被匡人之圍絶糧季氏乞麵　家顚沛流離天之喪斯文也久矣何幸明公痛季世之風漓推崇仁義奉某爲教主發揚詩禮旣感且佩特某自炎漢建廟以來兩廡配享謀吃冷猪肉者日多屋字褊小頗有岌岌難容之勢亟思推廣擴充苦於無錢建築伏承明公引爲知已必能爲我臂助特函左右用呼將伯尚希有以玉成之焉張天師看完之後愈加詫異道這不是討飯討到孤老院裏來了我那座伏魔殿被洪太尉掘坍之後還没錢去修理那裏還能借給他去不如回他一信呌他自已和他令兄商最量去罷了因便提起朱筆畫符似的寫了一封回信命神行太保作起神行法來賚着信直投山東曲阜縣來那時孔二先生正在杏壇召集三千子弟大開演説見了這封回信也是十分詫異道怎麽我是寄給張大帥的如何弄出個張天師來因問子産這信是怎樣寫的子産道那草稿兒原是我潤飾的是誰寫錯了我却不曾知道孔老夫子不由動怒就命冉有出去查時方知那封信發到門稿房時原是寫的張大帥只因那位魁星終日揑着一支筆没事情做看了這信不禁笑道甚麽鳥信又是甚魔鳥大帥説着便提起筆來在信面刷刷的兩竪誰知直横了倒把大帥變成了天師那子路是個冒失鬼因此就送到江西去了倒白費了一番跋涉只把孔老夫子氣得一句話也説不出來免不得從新起草寫過不題正是修書借債尋常事説孔談經别樣工要知後事如何只此一回分解四 
筆記 
[關公紀年] [  蠧魚]  
　　錢塘馮景敬漢壽亭侯記云康熙十七年戊午解州有常平士于昌者讀書塔廟廟侯故居也昌晝夢侯授以易碑二字驚而寤見濬井者得巨甎碎之甎上有字昌急合讀乃紀侯之祖考兩世諱字生卒甲子循山而求得墓道焉遂奔告解州守朱旦旦作關候祖墓碑記記中載侯祖石磐公諱審字問之和帝永元二年庚寅生居解州常平村寳池里公冲穆好道以易春秋訓其子卒於桓帝永壽三年丁酉享年六十八子諱毅字道遠性至孝父殁廬三年旣免喪於桓帝延熹三年庚子六月二十四日生侯長娶胡氏子靈帝光和元年戊午五月十三日生子平其大略如此案查咸齋關侯廟碑亦云侯生於桓帝延熹三年庚子六月二十四日二 
小説 
[言情小説妍媸鏡] [  常覺小蝶合譯天虚我生潤文]  
　　第五章三 
　　時音樂復起已有跳舞伴侶來引嫿娜去予遂夐然一身無復聊賴自以爲今夜將無跳舞之望忽見人叢中乃有一美髮之少年滉漾而前長身玉立其非勞倫司而誰行時恒左右顧盼似覓人失望者予思勞倫司豈覓我耶然而未必或者彼見嫿娜已與他人跳舞乃失望耳方自念間而勞倫司已行近見予則驚喜曰汝果在是耶終爲我覓到矣予曰何云終者吾固久坐於此未嘗見汝一來勞倫司曰吾來即覓汝誰令汝匿於庭柱之後今密斯能與我跳舞否予初不料勞倫司竟於衆人之中獨覓我爲舞伴因曰設君樂此則吾亦固所願勞倫司大喜執我手曰然則請隨我行予此時寸心忐忑亦不自知爲驚爲喜十分鐘後吾二人已入跳舞潮流之中按節進退翩　乃如雙蝶在理軍人恒不解舞而勞倫司獨優爲之雖不得謂如法蘭西人或公使館隨員一般嫻熟然而宛轉合意進退自如以其修臂圍予之腰直穿人潮而過乃如航海之舵工把其舵梢緩緩經許多礁石而過穏健乃無倫比予此時之快樂實無可以形容或者舟中水手聞其船中水缸已盡換注醇酒則其樂有如是耳嗟乎諸君吾唯今日乃始有眞眞之跳舞及眞眞之伴侶矣樂極乃疑衆人之目皆一一盡注予而且美且妬有時復見嫿娜目我而笑予乃不期而頳旣而舞至室底勞倫司見無人則私語曰今夜之游樂乎吾乃不審此音樂隊一夜需資幾何予曰嗟乎但願能有一日吾家亦開一跳舞會也予此語率爾而出後亦自悔其鹵特以一時愉悦乃至忘其形跡雖然此勞倫司者豈眞足爲吾産特不過暫時假之他人者耳嫿娜笑我亦正以此吾以是不能無頳 
 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[司法部修正律師暫行章程續]  
　　第六章律師公會 
　　第二十二條律師應於地方審判廳所在地設立律師公會律師非加入律師公會不得執行職務 
　　第二十三條律師公會受所在地地方檢察長之監督 
　　第二十四條律師公會置會長一人並得置副會長一人 
　　第二十五條律師公會每年開定期總會並得開臨時總會 
　　第二十六條律師公會得置常任評議員 
　　第二十七條律師公會應議定會則由地方檢察長經高等檢察長呈請司法總長核准 
　　第二十八條律師公會會則應規定左列各欵事項一會長副會長常任評議員之選舉方法及其職務二總會常任評議員會之會議方法三維持律師德義方法四公費之最高額五上列各欵外處理會務所必要之方法 
　　第二十九條律師公會應隨時將左列各欵事項報告於所在地地方檢察長一會長副會長常任評議員選舉之詳情二總會常任評議員會開會之日時處所三提議决議之事項地方檢察長受前項報告後應卽經由該管高等檢察長報告於司法總長 
　　第三十條律師公會於左列事項外不得議决議一法律命令及律師公會會則所規定之事項二司法總長或審判衙門或檢察廳所諮詢之事項三關於司法事務或律師共同之利害關係建議於司法總長或審判衙門或檢察廳之事項四關於律師公益事件建議於司法總長或審判衙門或檢察廳或地方長官之事項 
　　第三十一條地方檢察長得隨時出席於律師公會總會議及常任評議員會並得命其報告會議詳情 
　　第三十二條律師公會或常任評議員會有違反法令及律師公會會則者司法總長或高等檢察長得宣示其决議無效或停止其會議 
[第七章懲戒]  
　　第三十三條律師有違反本章程及律師公會會則之行爲者律師公會會長應依常任評議員會或總會議之决議聲請所在地地方檢察長將該律師付懲戒地方檢察長受前項聲請後應卽呈請高等檢察長提起懲戒之訴於該管高等審判廳律師之懲戒地方檢察長得以職權呈請之 
　　第三十四條被懲戒人或高等檢察長對於懲戒裁判有不服者得向司法總長提出覆審查之請求 
　　第三十五條懲戒處分分爲三種如左一訓戒二二年以下之停職三除名附則 
　　第三十六條本章程於律師法及其施行法公布後卽行廣止 
　　第三十七條本章程自公布日施行 
[司法部修正律師懲戒會暫仃規則]  
　　第一章律師懲戒會之組織 
　　第一條律師懲戒會以會長一人會員四人組織之 
第二條律師懲戒會以高等審判廳推事爲會員高等審判廳長爲會長覆審查律師懲戒會以大理院推事爲會員大理院長爲會長 
　　第三條會員及其代理順序由大理院長高等審判廳長於前年度終分别開會與推事恊議定之 
　　第四條各級審判廳試辦章程第三節各條於參與律師懲戒會會議人員凖用之 
　　第五條關於庶務之準備及進行由會長指定法院書記官任之 
[第二章懲戒之審查]  
　　第六條會議非會長及會員全體出席不得開議决議以多數表决定之會長加入表决之數 
　　第七條聲請爲懲戒審查者應提出證據並附具意見書 
　　第八條會議日期由會長於接受事件後十五日内指定之高等檢察長應列席於會議陳述意見 
　　第九條調查證據得以職權囑託他審判或檢察衙門爲之調查證據有必要時得給限相當期閣命該律師提出辯明書或命其到會陳述但逾期不提出或不到場者得逕行决議 
　　第十條會議之開議延　續行並討論終結由會長定之但關於討論終結因會員二人之提議得付表决 
　　第十一條關於懲戒行爲之表决應先就開始懲戒程序是否合法及行爲應否懲戒行之 
　　第十二條律師懲戒會審查中如預料其行爲應受除名處分時無論何時得以職權或依高等檢察長之聲請先表决停止被付懲戒律師之職務前項表决應通知高等檢察長及被付懲戒律師其效力卽自接受通知之日起發生 
　　第十三條表决方法以記名投票行之 
　　第十四條凡議决之結果卽時報告於司法總長並通知高等檢察長及被付懲戒律師 
　　 
[第三章聲明不服程序]  
　　第十五條高等檢察長或被付懲戒律師得對於律師懲戒會之决議於接受通知之翌日起二十日内向司法總長聲明不服聲明不服應將理由書經由原律師懲戒會提出於司法總長原律師懲戒會接受前項理由書連同記錄及證據迅速轉呈於司法總長但係逾期者即通知高等檢察長及被懲戒律師 
　　第十六條司法總長接受前條之呈送後卽分别爲左列之命令　一不合法或無理由者　駁斥之二有理由者發交　審查律師懲戒會爲覆審查 
　　第十七條懲戒處分因期内無合法之聲明不服或經司法　長爲前條第一欵之命令時即行確定前條第二欵之覆審查决議後報告於司法總長卽行確定 
[第四章懲戒之執行]  
　　　第十八條司法總長接受懲戒會决議報告或爲第十六條第一欵之命令後卽分别爲左列之執行一訓戒或停職除令該管高等檢察長轉令地方檢察長送逹訓戒文或停之職命令外將决議書及訓戒文或停職命令以政府公報公布二除名除令該管高等檢察長轉令地方檢察長追繳證書高等審判廳長撤銷登錄外將决議書及除名命令以政府公報公布之 
[第五章懲戒審查與刑事诉訟程序之關係]  
　　第十九條刑事訴訟程序中律師懲戒會就同一事件不得開始審查懲戒審查中就同一事件對於被付懲戒律師開始刑事訴訟時其事件未經判决以前應停止懲戒之審查 
　　第二十條依刑事裁判受免訴或無罪之宣告時就一行爲仍得付懲戒 
[第六章附則]  
　　第二十一條本規則自律師懲戒法公布後失其效力 
　　第二十二條本規則自公布日施行 
 
 
 

Page 18

 
 
   
 
