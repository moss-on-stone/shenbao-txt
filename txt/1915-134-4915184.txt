# 1915 - 134 - 4915184

 

Page 1

 
 
   
 
 

Page 2

 
 
時評 
[報復之人性（冷）]  
　　觀於此次歐戰之情形報復之心爲人性中最可恐之一物甲國所施於乙國之酷烈手段乙國必倍以報復之乙國所報復之酷烈手段甲國必更倍以報復之轉相報復而所用之手叚亦轉以酷烈故平時所謂人道也文化也道德也均於此報復之中葬之矣故我謂中國人在今日受人侵侮不當用報復之法以利害言中國旣弱團體又渙散報復手叚决不及人以實際言報復僅在一時即使人受我害而我無所得益我弱猶是也我貧猶是也我愚猶是也人仍得而侵侮也故不如易報復之心以自修勤修其業勤養其力勤儲其財則他日兵强矣國富矣民智矣而人自無敢侵犯我矣 
[專電]  
　　北京電　肅政廳因中日交涉解決後非刷新内政不足救亡特上一極長條陳由莊蘊寛領銜全體署名内容分振軍旅節財用進賢能淸吏治四項文極沈痛 
北京電　救國儲金大總統及家屬聞共認十一萬餘元副總統認萬元徐相國三千各總長均一千次長均五百惟段總長認五千元 
北京電　司法部擬定一限制律師章程並擬擴充簡易庭權限 
北京電　大連商人爲黨人沈縵雲呈請特赦前由奉天巡按轉呈政府聞已核准 
北京電　總統府及參陸兩部將軍府四機關自將軍顧問參軍及諮議差遣調查部附等名目約計二千六百餘人其官階皆自上將以至少校尉官甚少此項人材一時如何消納誠目前一大問題最近袁總統籌辦模範隊本擬儘於此項人材中徵取乃自開辦後取用無多因之各員失望殊甚現總統又擬籌辦徵兵委員會聞其預定計劃决將此項人材聚爲一鑪以資鼓鑄刻已紛紛調取履歷但該員中俱經當過師長旅長等差一聞委員之事不甚願意已有私自請託承辦人勿開列其名姓矣 
[譯電]  
　　北京電　中日條約署押在即滿洲日本第十七師團行將撤退（二十一日） 
北京電日使日置易因漢口排日暴動事致文外交部警吿中政府（二十一日） 
[特約路透電]  
　　倫敦電下議院外相葛雷答覆議員布爾氏質問時謂政府刻欲設法務使在中國之英人完全不能與敵人贸易一俟政府確知日本施行同一方法後即須實行此策云下議院已延會六月三日召集（十九日） 
倫敦電各報所載組織新内閣消息皆屬猜測之詞衆意貴族議院反對黨領袖藍思唐因體弱不致就職邱吉爾將離海軍部吉靑納留任大約將與喬治合辦陸軍部事務殖民大臣哈考特出任印度總督頗洽衆望賴特芒因政府於愛爾蘭問題不能予以保證故亦不致入閣重組内閣事宜進行甚爲嚴厲各大臣今一律提出辭職書以免妨碍愛斯葵之事功統一黨黨員已予以内閣席之半數惟内閣之範圍行將縮小凡不關戰爭之各科均將裁廢故今日之内閣實成爲一軍機處豫料六月三日可以組織吿竣届時即將請國會通過信任案斐施爾昨曾到海軍部自外間傳布其辭職後此爲第一次到部此次風潮突然而起波納勞於星期四日尙與首相同意不以混合内閣爲然斐施爾與邱吉爾之各執意見反對黨又欲以彈藥供給之不足責難政府以致政府有搖動之勢兩方面之主張國民政府者財政大臣喬治實居其一蓋欲乘此時機挽回危局大約攺組内閣着手方法將於星期日舉行昨晚平民議院激進黨議員百人開會頗多忿怒抨擊之詞但經愛斯葵蒞會演說二十分鐘之久鎭定大衆演說旣畢衆向歡呼（十九日） 
[戰電其一（英人路透電）]  
　　巴黎電今日午後公報宣稱前敵無事可報今晚公報宣稱尼曷濮爾及亞拉中間之地仍泥濘難行惟仍有劇烈之砲戰法軍曾擊落德飛機兩架我軍施用地雷在香巴業波塞旭爾附近進至敵軍之戰濠我軍在亞貢巴加台爾擊退進攻之敵軍且在愛萊叢林獲戰濠數道（二十日） 
彼得格勒電公報宣稱維斯土拉河左面與譬列加河南及加里西亞全陣線之戰事本月十八日益見劇烈德軍曾調新兵臨陣俄軍在桑河及維斯土拉河會流處進逼敵軍獲勝俘敵兵千人渡過桑河之大隊敵兵已分佈於桀洛斯洛夫拉逹伐西尼亞伐一帶敵軍飛機擲炸彈數枚於泊里齊米塞爾敵軍奮力激戰後占據泊里齊米塞爾南面戰濠數道（二十日） 
彼得格勒電維斯土拉河上游與加里西亞全陣線之戰事星期一日非常劇烈敵軍勁旅在哇巴土夫境爲俄軍力逼逃至伊伐尼斯加之後俄軍仍在追擊桀洛斯洛夫至里柴克化夫之敵軍在桑河右岸占有陣地俄軍今因守桀洛斯拉夫南桑河兩岸一敵軍接續轟擊泊里齊米塞爾俄軍在泊里齊米塞爾與里斯特沼澤間擊退猛攻之敵軍數次敵軍於該處不惜犧牲力求勝利俄軍已將德軍星期一日所奪戰壕之守兵逐走台拉汀及柯洛米亞之敵軍業已力竭俄軍逐漸前進俘獲敵兵及戰利品若干（十九日） 
哈爾濱電雅典來電謂加里波里半島之聨軍刻向基里德巴與布萊爾方面前進土國援兵刻從小亞細亞而來而聨軍援兵則來自阿爾基爾斯萊姆洛斯米狄倫與丹里杜斯來人謂澳軍極勇大挫土軍刻君士坦丁傷兵甚衆並有許多傷兵今已送到士麥拿（二十日） 
倫敦電德潛艇在康華爾外以魚雷轟擊英國商船特勒姆克里號二○五二噸）該船僅稍受損有瑙威輪船見而拖之德濳艇復折回將特勒姆克里號擊沉瑙威輪船急逃逸旋復駛回力救英船溺水之人按鈕約近宣布一種消息顯係從德國要津傳來者謂德國潛艇運動於德國未答覆美總統通牒時暫行中止故特勒姆克里號之遇禍殊關重要（十九日） 
倫敦電德潛艇在北海擊沉漁船兩艘（二十日） 
羅馬電意國綠皮書今已發表内載意奥交涉各事自奥國不知照意國遽行致哀的美敦書於塞國起至意國通牒取銷三國盟約止就公文觀之奥國雖由德國催促割地與意然游移不决不能於意國所定之解决限期之前抒誠答覆故意國遂與三協國立約（二十日） 
羅馬電意首相在下議院提出議案請議院以戰爭時之特權給予政府首相有激昻之演說謂去年七月奥國致塞國之哀的美敦書已推翻三國盟約意國信任盟約不獨使邊界防務因以薄弱且使意人受其壓迫茲請議院於國家幸福强盛所繫之時屏除意見一心一志專注於海陸軍意皇定能導其國人入於新途云（衆歡呼）議院即舉定委員審查議案今晚委員可以報吿一切上議院亦有同一之狀態（二十日） 
羅馬電政府戰時特權之議案已通過贊成者四百零七人反對者七十四人波塞里氏宣吿審查議案之結果時謂時機已至可以實行吾意人收回失地之希望衆議員及旁聽席中之衆人皆起立歡呼西考狄氏代表社會黨謂爲自衛而戰政府此舉可得同情社會黨深望歡洲經此一戰定可攺革一切廢去武裝云議長起立 
 
 

Page 3

 
 
勉勵數語羣呼意皇萬歲而下議院遂延會下次召集日期未定（二十日） 
羅馬電今日陰雨但仍有愛國主戰之舉動下議院極爲熱鬧立而觀者甚衆協約國大使皆至日本使臣亦蒞會旁觀意國詩人安倫齊烏到會時受衆歡迎惟反對黨首領基哇立狄未來四百八十議員除社會黨員四十人外皆起立向議長歡呼（十二日） 
羅馬電意大利雜誌云意皇政府與國人皆一致主戰故戰局已成前德奥京城之人民當開戰之初戰國大使出境時前曾有騷擾氣象今意人幸勿染此惡習云維多利亞報向受駐意德使蒲盧親王之津貼今已宣布改變政策此後當以愛國爲宗旨但衆人不信其言仍擁入該報館要求停刋兵警刻駐守各大街並保護德奥使署意人各執國旗在奥使署附近示威大呼奥國滅亡又有許多意人擁入議院打破窗户反對黨議員均避入遊廊意國各城皆有主戰之表示（十九日） 
愛姆斯特丹電柏林日報接芝愛沙來電據稱意人皆料今日開戰（二十日） 
羅馬電聞下議院議員願吿奮勇出戰者實繁有徒（二十日） 
　　倫敦電英國陸軍中將倍德胡在達達納爾受傷（二十日） 
　　倫敦電公報局稱十九日前一星期中商船出入英國口岸者共一千四百三十一艘内有兩艘爲魚雷擊沉（二十日） 
雅典電希臘内閣因意大利將加入戰局特於今日開會詩論時局歷時甚久希王病體今已日健且歡謝首相電祝速愈之誠意（二十日） 
開羅電澳大利亞陸軍總監白里巨斯少將卒於病院船已葬於亞力山大（二十日） 
倫敦電吉靑納陸軍所定應募者之年限現已展至四十歲（十九日） 
　　北京電中日代表昨日並未會議聞定今日會議（十九日） 
其二（德人德文報專電） 
柏林電外交部宣布五月二十日大本營公報如下佛蘭得斯省及法國西北部天氣惡劣殊礙戰事末斯河與摩塞爾河間有劇烈之砲戰（以上西歐戰情）夏哥里至佛洛安堡陣線出發之俄軍未與德軍交戰德軍在波特比斯北面進攻奪獲一○五高山俘俄兵六百人俄軍在尼們河南面進發者已在格里資加布達新土夫蒂夏基附近敗北受創甚重被俘者已增至二千三百人俄軍向北逃入森林（以上東歐戰情）俄軍奮死攻擊在泊里齊米塞爾北面渡過桑河之德軍受挫而退德軍曾於今晨回攻且轟擊逃軍之陣地（以上東南境戰情）（二十日） 
[東方通信社電（日本人組織）]  
　　東京電中日協約之修正聞已於昨竣事日本將於明日任命日置公使爲全權委員調印之期約在二十五日（二十一日） 
東京電日本輿論以漢口之排日暴動即爲政府貽誤中日交涉之結果故攻擊政府之聲日盛（二十一日） 
　　東京電漢口排日暴動有日本要求賠償損失四十餘萬元之說實係揑造之謠蓋損害之程度未據瀨川總領事報吿以前一切無從知悉也（二十一日） 
東京電任命置公使爲中日協約調印全權委員一事明日可奉核准電諭該使遵照（二十一日） 
北京電日本公吏館小幡書記官今日往訪外交陸總長協議中日協約之事聞協約之調印大約在二十四五日之交（二十一日） 
東京電日本政府定於明日（二十二日）在貴族衆議兩院演說大隈首相演說施政之方針加藤外相則演說外交之關係（二十一日） 
東京電貴衆兩院今日（二十一日）選舉委員長貴族院舉二條基弘公爵爲全院委員長衆議院選舉之委員長如下懲罰委員長森田茂請願委員長肥田景之豫算委員長片岡直温决算委員長大津淳一郎又全院委員長决舉大村和吉郎（二十一日） 
東京電前台灣總督佐久間大將今日午前九時抵東京（二十一日） 
濟南電靑島租借地附近一帶前有馬賊騷擾肆意掠奪經日本軍捕獲七十餘名解交濟南華官懲辦事聞袁大總統對於日本之誠意深爲感謝聞將以勳章贈與捕匪將校以酬其勞（二十一日） 
要聞一 
[參觀克虜伯砲廠紀（再續）]  
　　佑氏謂廠主出外他日歸來定以不克親陪遠客導觀各廠爲歉余興辭而去瀕行時佑以砲廠圖書多種見贈詳載砲廠成立之始末及其成績凡海陸攻守所需之種種利器克虜伯廠無不優爲之也廠之入處有銅像聳立爲創辦該廠之舊主人克虜伯氏像旁列衛兵若干日夜駐守以示崇敬克虜伯逝世後僅遺一女波倫赫爾巴安博士爲其贅壻即今日之廠主其私宅在愛森城外有子女四人長者八歲砲廠築有鐵道與國家路軌相接余在愛森車站見奇形之貨車二輛係由炮廠運出者車以鋼鐵製成四圍包以不透水之厚布車中各有四十二生的圍城大炮一尊此砲刻將何往無人能言之亦無人敢問也據最可恃消息云此砲曾在比境卓著戰功雖素以雄固見稱之盎凡爾新式砲台亦爲其擊倒德軍將續用之故送回砲廠俾詳細察驗有無損壞今出發在即世人又將耳震其名矣余遊歷愛森後即往享堡晋謁亨堡輪船公司總理巴林氏巴林爲德皇最信任者之一人德皇在東西戰地督陣時常召巴林至營會商經濟問題余晤巴林時首問以德皇對於戰局之意見巴林曰德皇曾有言曰執國政二十六年從不欲輕啟戰端常抱寗願犠牲一已生命不願視德國陷於戰局之志此次戰禍非德釀成敵國實尸其咎敵國旣以戰禍加諸德國則德國責任所在自不能不戎衣相見將來勝利定屬德國殆無可疑云德皇之言如是可知此戰非德皇所欲有矣余曰戰事何時可了歟美人亟欲知之巴林曰此非德人今日所能確答之問題也非僅吾輩不能言之即德皇亦未能知之就德國而言戰事愈久則德國之地位愈固以言兵士則除戰地軍隊外子不見行於街衢中者尙多體力强壯迄未入伍之健兒乎德之陸軍人數極衆雖戰局久延亦無戰士缺乏之慮以言糧食則麫粉等品儲集尙多斷不致於絶糧以言軍械則子曾參觀克虜伯砲廠無待余言以言財政則子當已知此次兵債之結果九千兆馬克今日募得矣戰局實爲英國釀成蓋英外相葛雷本可换回危局使其態度分明决定辦法則滔天慘禍定可消除詎其態度暧昧使吾人存英國必不入戰之念以致决裂故造成今日兇事者乃英外相葛雷也英國封鎖北海之舉殊無效果英法艦隊亦决不敢駛近德岸叩我海濱吾人刻方建造商船七艘其 
規模之大舉世無匹他日造成將穿越巴拿馬運河際此戎馬倥偬之秋吾人猶注意於建造商船之事業子於是亦可知吾德人對於戰局作何觀念矣將來戰事吿終商業必大發達將爲從前所未有獲其益者必爲德美兩國今日德美縱有惡感然至日後終必忘却前嫌更爲親睦也 
[德國衛生隊在敵國之慈善]  
　　華德日報載某醫士函致弗朗扶報略云一千九百十四年十月二日在法國某小城内醫院失火吾國衛生隊即將法國被俘之傷兵及德國之傷兵救出一院之旁附設一孤老院經火焚後諸看護婦及該院之孤子老廢即無棲寄之所且無衣食十月六日諸看護婦内一看護婦長年已九十二歲伊曾目擊普法之戰經一德營婦之介紹爲伊及諸孤子乞衣食於余等余等盡吾等之所能竭力救濟之該看護婦長曾專函致謝該函譯德略云某先生大鑒荷蒙大恩與吾等及諸孤子以衣食使得不委溝壑永世不忘溯當醫院被焚一切燬去吾等飢寒交迫蒙先生徧賜以蔽體之衣件又以先生之命吾等更獲肉食吾等他無所報惟祝上帝賜福與先生及先生之眷屬不勝欽崇頂祝戴德感恩之至看護婦杜馬特拉上觀於上函是我德國軍人之慈善行爲其感人乃爾而敵報及不察者乃謂德軍隊之如何野蠻嗚呼此非其反證耶 
[英國靛價之騰漲]  
　　華德日報云英滿哲西戈殿報載自政府發令收買天產靛後頗見成效靛價由政府定之甚爲均平該報曾舉近二三年之靛價以爲收效之明證其數如左 
一九一四年五三一二庫特値價一八一六三五英金鎊一九一三年四一七四庫特値價五四七三九英金鎊一九一二年七○七三庫特値價九八六七六英金鎊（每庫特爲英一百二十磅之單位） 
本年一二兩月政府所定之價如下 
一月四五九六庫特値價二六一二一六英金鎊二月六八五四庫特値價三八一三五五英金鎊此可見在英國因德國之人製靛不能輸進靛價之騰貴矣其所影響於英之實業者當亦不少現其人製靛之絶對無有姑且不論即其天產靛之飛漲亦有可驚者茲舉其數如左 
一九一二年每德百磅折中値英金一二鎊一一先令一九一三年每德百磅折中値英金一三鎊二先令一九一四年每德百磅折中値英金三四鎊三先令一九一五年每德百磅折中値英金五六鎊四先令一二兩月 
就上數觀之則英國刻下靛價之飛漲實有一日千里之勢而滿哲西戈殿報乃謂經政府收辦後頗見成效云云誠乎其爲英報之論調矣 
雜評一 
[極長文字（無名）]  
　　此次中日交涉解决後所謂極長文字者屢見不一見外交之宣言也對内之通吿也皆所謂極長文字也今肅政使又有極長之救亡條呈矣是所謂中國之人有此交涉而覺悟之徵歟雖然若覺悟而僅僅此數篇極長文字則亦僅耳與不覺悟相去無幾耳願我國人進之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[新約簽字之預備談]  
　　簽字前之手續按照外交通例兩國訂立條約須特派全權委員並先交換公文以爲憑證惟此次交涉懸擱日久兩方面皆主張速訂條約若待交換正式委任狀往還又需時日後由兩方面决定彼此用電報承認以求事實上之便宜日前兩國已將全權委員派定中國方面爲外交總長陸徵祥日本方面爲駐京公使日置益彼此均已承認上星期六日兩國全權委員已於迎賓館爲第一次之會見然於條約内容尙未决定一切擬於日内仍在迎賓館續開會議卽將條約内容及手續上一切問題分别擬定以便商决一切爲條約簽字之預備其訂立條約内容有應規定於正約者有應規定於附件者有應規定於宣言書者在未簽字前兩方面尙須先將内容協定後再行整理條文除此三種之外尙有用文書交換者卽如福建問題是也至如沿岸不割讓山東不割讓皆於宣言書中聲明之其餘各條欵或載入正約或入附件又聞前以日本定於十七日召集國會故有十六日條約簽字之消息嗣因此項條約關係重要不能輕率藏事必須俟條約内容修整終了之後始能訂期簽字無論如何亦須在二十日以後日本方面極希望條約早日成立以便國會開幕即可提出無如手續繁重非短促之時間所能完了也 
蒙滿間之範圍此次中日交涉文書中履見南滿洲與東部内蒙古字樣究竟界限如何未易置答查我國五月一日第二次回答日本公文曾有南滿洲及熱河道所轄之東部内蒙古一語是所謂東部内蒙古者在我已略示範圍惟南滿洲一層則尙未明瞭大約目前兩方代表磋議之細目此等處即其最重要者矣微聞日本政府所提議之區劃東蒙古者指東經一百十七度即多倫諾爾以東而以興安嶺爲界之内蒙古而言至南滿洲則爲自吉林省琿春通過寗古塔之南沿松花江支流於哈爾賓與長春之中間橫過東淸鐵路而達内蒙古科爾沁之線以南政府爲此曾電熱河都統商榷此事姜將軍亦有電來言頗切直政府將調姜來京商議一切 
密約說之傳疑外間傳聞日使於福建曾要求中國訂立密約就通牒及答覆案所表示者其文意頗爲含糊所謂文書交換其内容尙不得知據外交當局之表示則謂日使爲此曾有來文外部已有答覆此即文書交換之形式可以不再提及然一般人對此殊爲懷疑又南滿方面之警察法令及租稅承認之件日本爲中國體面計及避各國之注意要求訂立密約外交當局之表示謂此事决不允諾不知其能堅持否惟據最近官中消息則對於密約事絶對否認吾人固甚希望其不確也 
[交涉善後談]  
　　肅政史彈劾之所聞肅政史夏壽康氏以我國對國交涉竟致如此失敗開古今中外有史以來未有之奇恥實非國力不足乃外交當局手叚惡劣所致壇坫之間唯唯諾諾一時仰承日使顏色幾何不爲人所輕視國民以重大權利託之當局而當局竟無聲無臭斷送於樽俎之間苟非引咎辭職何以謝天下之人民擬即提出糾彈案以彈劾外交當局之喪權辱國惟該肅政史略露此意於某要人某要人極力勸阻謂當局亦具苦衷云云刖不知夏君究實行否又聞肅政廳全體肅政史日昨合上建議案一件大致以此次外交失敗固由於國勢之積弱然政治之腐敗官吏之泄沓爲國勢不振之最大原因嗣後欲爲勵精圖治之謀應先爲正本淸源之計振援精神滌除舊弊以固國家之本而樹富强之基云云 
主戰派人物之追述當中日交涉吃緊之時我國政界要人忍辱負重者固居多數而磨礪以須者亦不乏人迨日本之最後通牒提出其主戰之心最堅决者則有四人（一）副總統黎黃陂（二）陸軍總長段芝泉（三）敎育總長湯濟武（四）參政趙次珊聞爾時黎副總統對日本致我之最後通牒極爲憤激曾上密呈於總統洋洋數千言極諭承認日本最後通牒之不可宜利用今日之民氣以背城一戰縱一敗而亡死有餘榮總統意亦頗感　惟主和者多卒不見諸採用湯總長當五月八日之總統府會議力言日人以哀的美敦書迫我實屬奇恥大辱我若俯首聽命承其苛酷要求不啻滅亡與其不戰而亡何如一决雌雄尙可於亡中求存云云段趙兩公在八日之會議時所發議論亦甚多亦云今日之民氣决非甲午前可比足與日人一戰又聞交涉解决後黎副總統於憤慨之餘更引咎自責提出辭參謀總長之呈文惟此呈提出後未蒙批准總統將原呈留中不發又一面親致黎公一函勉其忍辱負重共濟時艱慰留之詞甚爲懇切觀此則黃陂於參謀總長一席一時尙難卸仔肩也 
川豫人憤激之文電十六日四川之愛國會致總統政事堂内務交通財政司法參謀陸軍海軍農商敎育各部總長參政院電云報載中國已承認日本之威脅以堂堂五千年古　接收第一次哀的美敦書何異城下爲盟實已忍無可忍在日人欲盡呑中國而甘心恐此次之條約方竣五項之要求繼至五項之要求未了列强之均利又來國事至此尙得爲國某等分屬國民興亡與共與其偷安旦夕以全命孰若拚死一戰以圖存際此一髮千鈞敢請毀約决戰和涙電陳不知所云四川愛國會銑又日昨開封商務總會致京師總商會電云眞齊兩電均悉忍辱媾和全國大恥雪恥在强圖强在富儲金之舉最能激發衆志我國富强肇端在斯敝會前接滬電已極力籌畫定本會爲事務所當積極進行仰副提倡苦衷汴總商會覆 
[敎育聨合會中之義務敎育與學校系統案]  
　　義務敎育陳情書全國敎育會聨合會擬將義務敎育列入憲法具書陳情原文云自共和揭幕民志囂張宇内險象迭出僉以一般國民之知識薄弱思想紛歧非亟籌普及敎育末由統一而整齊之夫各國勵行普及敎育類皆出於强迫或依法律規定或以行政處分以督促其履行故普及敎育並稱爲義務敎育者以此吾國民俗窳陋欲謀敎育之普及情格勢禁著手殊難蓋非取極端主義無以破除障碍而確立其設施之根本非有正式規定不足聳動全國觀聽而增重其推行之勢力計惟有仿普魯士丹麥瑞士葡萄牙諸國之先例將義務敎育定之於憲法條文中則於吾國敎育前途所裨實鉅或謂英美法意日本諸國莫不行義務敎育之制而其憲法條文之中均未一載及之不知吾國采他國成法當内審本國之現狀外擇彼國之優點固不可拘於成見亦不可鄰於率臆吾國所定之義務敎育於憲法中者確有種種必要之理由存焉吾國人民富於家族觀念而於國家觀念則至爲衰薄凡所生子女每視爲構成家族之分子而不視爲構成國家之分子故子女受敎育與否一聽家督之處斷而於國家若脫然無與者今欲攺移積重之風習非顯揭之於不易之典章俾共見共聞羣曉然於人民與國家之關係則不足化其家族觀念而啓發其國家觀念此其必要之理由一普通法令之頒行時或以局部關係而作特别之規制若義務敎育以普通法令定之則各學區以方隅可限難免以遲速難易之見而滋參差互歧之憾惟定之憲法則可以堅毅之强力統全國爲一致此其必要之理由二修攺普通法令手續至爲簡易惟其簡易也職其事者每藉口窒碍冀能推緩或廢止以稍脫其督責吾國前此舉辦新政朝令夕改迄寡實效者弊即坐此卽籌辦義務敎育積久而未經實施亦何莫非此種習慣有以作之梗也若憲法則修攺繁難使人不敢作萬一苟免之想庶足堅其奮往之實力促敎育之進步此其必要之理由三即幸而無以以上二弊而吾國人玩視法令之心理積漸養成不能遽革故以粉飾爲因循者有之緣遲疑而觀望者有之儻非震之以非常之創舉難望其惕然憬悟今幸政體革新而議定憲法大足警國民之耳目而義務敎育即附之而公定爲一國之標準則指導之機勢至爲順易此其必要之理由四至就義務之關繫言之在迫之就學者視之固爲義務在就學者視之則爲權利此種盡全國人所有之義務權利於憲法中定之尤稱允協况如當兵服官等例爲憲法條文所必載而義務敎育關繫更重要若彼載而此缺未免輕重之失平此其必要之理由五具此數理由則義務敎育應定之於憲法中已爝然無疑義現今國民會議開幕伊始制定憲法誠屬千載一時果爲吾國民義務敎育計允以於憲法内規定條文以垂爲共守之常典鞏固敎育之基礎即以發揮共和之精神敷敎興邦莫要於是爲此具書陳請敬祈貴會議貴會采擇施行 
攺革學校系統案湖南敎育會在全國敎育會聨合會提出攺革學校系統案經該聨合會函送各省敎育會研究已紀昨報茲得其致各省敎育會原函云徑啓者本會此次會議有湖南省敎育會提出攺革學校系統草案一件經本會再三討論僉以問題重大欲期解决適當宜以鄭重之手續出之爰議定徵集意見辦法由本會函請各省省敎育會召集敎育家共同研究約以三個月爲期備具意見送由敎育部解决一面由本會陳請敎育部在未解决以前暫勿變更現制查吾國之敎育現制取單行制原案取並行制與國家財政人民生活程度均有重要之關係是以討論此案有應注意之數點其一爲並行制有無弊害其二爲此案能否應吾國國民各方面敎育之要求其三此案可否行之數十百年而無基本搖動之虞其四此案於各種學校之銜接組織年限名稱是否尙須更變有無應增加應減少應攺變之處茲事體大敎育前途之榮管舉繫乎此本會用是亟錄原議草案及說明書以徵求意見於全國相應函請貴會召集敎育專家共同討論於三個月内備具意見書送陳敎育部是爲公便 
[南北滿烟毒紀化險]  
　　我國烟禁申令日趨緊嚴而獨東三省一帶種吸之事且明目張膽毫無顧忌試歷大連哈爾濱等烟窟則烟館土莊遍處皆是北滿之種植更年盛一年吾爲調查一篇略述如次 
過大連灣者仿佛似不盡知烟館之何在及後勾留數小時或詢其當地之商民則烟館之門前僅書掛曰（小賣所）者市内皆遍計全埠約有五十餘家華僑墜入黑籍者約有三萬餘人凡欲設此黑獄者只僅向日本民政署納欵百金該署當可發給執照其執照係一木牌寛約五寸長約二尺上書開設烟館之主人及其館名並大書有（阿片特許售賣權）七字領此牌照後每日按其所賣之烟上捐若干外並加納他項雜稅即可自由開燈與各種正當營業者享同等保護之權利矣各烟館之外又有所謂（關東洲阿片總局）者（蓋即烟土專賣所）該局爲有力日人向關東民政部領照開辦凡大連一帶之小賣所均當向該局買土零售聞開辦之第一人者爲現當選之日本衆議院議員石本鑽太郎氏該氏承辦約十年上下聞得利幾數千萬現已榮任回國繼辦者爲平田洋行所承包如華人若林泗亭等不過受傭日人供其犇走而已去歲日政府擬將大連宏濟彩票與阿片問題一律禁絶乃大連日署第許以彩票廢止而阿片則仍凖售賣其用意蓋可見矣（日人以彩票日人購之甚盛阿片則華人嗜之較多故先絶日人之害而烟毒則漠不關心耳） 
大連旣設有烟館吸食阿片者均可目由除下等社會每日僕僕所得均供於阿片外而上等社會及官署衙吏亦無不大吸特吸故一般社會殆均以阿片爲應酬賓客無上嗜品至娼竂妓館亦准其開燈供客但亦必須按月納捐各妓主爲奉酬嫖客計在所不恤每開一盤子小洋三元有奉至八角之烟一般烟客往往趨之若騖而西崗一帶遂别開呑雲吐霧之香室矣 
小賣所明爲零售阿片機關而其實則大土莊焉因各營業人每有一般手足奔走南北專運烟土轉賣内地奉天一帶之有阿片癖者或依阿片爲營業者均犇走大連而小賣所遂成一私賣土莊聞該埠若一品香震與厚潤香樓同樂園復泰樓東方樓四方樓等莊每日均有千餘元之得利其私賣之數目更不可得而計及之矣 
至於烟土從前皆係在俄境種植由北滿轉輾輪入者由同上海輪入之印土亦間有之近數年烟土價値日昻日人見有利可圖遂亦大種罌粟其種植之地以台灣爲最多朝鮮次之故現在輸入之土全係日入自造雖統名曰紅土實則分爲兩種紫色包者爲台灣產紅色包乃朝鮮產也此項輸入甚多不但大連一埠之華人皆被其毒且其餘波所及頗汜濫於烟台靑島一帶至波斯及南洋之土則爲缺貨中之補抵耳次再述北滿之情形沿東淸線至伯力本年罌粟之種植較去年已減大半蓋往時沿邊俄境雖係華人種植全係俄人招集且由俄人爲之保險自歐戰發生沿邊俄人多被徵爲兵開赴前敵而種植之數遂亦大減近聞俄又大行招民種植罌粟計今年之收穫必更盛矣由哈爾濱上至阿穆爾省沿途所種植者現經調查確數如下表 
（地名）（响數） 
一面坡山裹一五○晌橫道河子三五○○晌董沙河一八○○晌綏芬河二○○○晌三岔口五八○○晌廟兒街四○○○晌伯力鄉六○○○晌共計二三二五○晌以上所列者不過大略數目至各小站如斯巴士等處種者頗多俟調查詳悉再行報吿 
販運之策近來亦愈出愈奇現由伯力輸入者極夥或裝入牛奶盒内冒充牛奶或裝於菓漿盒内冒充菓漿然來者雖多價値反因之大漲現在每諷多售羌洋四十五元左右云 
哈埠零吸賣所亦甚多亦由該俄官所庇護明目開燈亦如大連之近狀而該埠又爲吉江兩省交通綰毂之區如綏化海倫呼蘭巴彥等處前來哈埠私自販運亦絡繹不絶然由哈埠輸入江北者半匿於糧草車仙輸入小城子一帶者皆匿於洋油筒内冒充洋油而去（其洋油筒皆二層臨底一層深約二寸即藏烟之秘窟）而海參崴黑河伯力一帶之輸出或販運更不計數矣噫南北滿之烟毒流之不窮矣嗚呼 
[漢品救國儲金大會紀]  
　　漢口救國儲金團現仍由總商會設立於十七日假歆生路劉家花園開事務所成立大會到者約萬餘人午後一時許開會先由商會總理吳幹庭報吿開會宗旨語極簡單次由幹事李紫雲報吿漢口儲金經過情形演說情辭懇切又次通過草擬簡章大槪與上海相彷彿由書記員宜讀通過即擬散會來賓等以是日傳單原有請各界到會發抒意見之說今由發起人將章程宣布畢即欲散會不令來賓發言此眞不可思議因是力妥演說並討論進行商會諸有權力者不允謂本日開會曾奉當道傳諭停止演說現江漢道尹警廳長等均在座不可食言羣衆力爭秩序大亂於是由來賓中陳文生一躍登台演說補出救國救字之義頗爲沉痛聽者掌聲雷動始解爭端時有任某因禁演說謂吾國人以韓人自處憤極欲自刎經人救止旋討論進行方法决定四項（一）擔任勸儲（二）提議各界鏞金團之合併（三）提儲夥友月薪（四）提儲全市房租一月嗣又有樊步靑等演說並由衆認儲報吿計得三萬餘元至儲金圑經費約需四千元已由劉歆生李紫雲各認捐一千元王琴甫蔡輔卿各捐五百元各團聨合會商防保安會各捐五百元遂足四千元之數至是乃散會 
[湖南銀行之參案]  
　　湘省湖南銀行前總理劉昌憲於二年十月奉湯民政長委充是差其時値二次獨立之後該銀行存銀僅二十餘萬外間待兌紙幣數百萬實虧數百萬軍政急需又數百萬劉任事一年措置固未盡得當然尙能任勞任怨湘省財政勉力維持過去惟以辦事過嚴或不免有所結怨近忽發生參案由幣制局舉劾多欵劉時丁外艱聞被參即赴湘候質自參案發生財政部即派造幣廠吳監督查辦吳查覆後卽發交長沙地方審判廳訊理業經預審四次劉除呈遞淸供外口頭答辯甚詳其牽涉之局員盧瑞芳侯淸泉劉建嵐等亦分别研訊與銀行往來有關係之福盛祥等號均先後到廳備質并呈遞帳目查核並無疑竇已存　卷備考審判長以案情重大尙須細爲探究現在尙未發表蓋參查皆可據傳言及推考理想或本感情以立論而法官之判决則不得不根據法律故一時之判决頗不易易也 
[第一日知事試驗口試揭曉]  
　　日昨（十七）知事試驗口試人員除尹德新周啓曾未到外昨晚業經榜示計七十分以上合格人員共一百六十八名茲按項誌之如左 
現任楊邦彥沈沂尙鰲文易之門汪翔熊希謙陳人經翁長棋韓世勛姚秉鈞屠義源王世鏜孟廣煥温懷璋郁振域賀朝宗章運　馬一　楊承憲任祖蔭郭祖雍郭象恒張愷濤郝文燦周良壁林雲圖張光鏡曹鼎汾吉廷松寗濟廷高綿緖郭懸河韓世琛薛晉封候旬任麗田葉大章江慕洵 
京兆王新吾傅廷珍王郁駿劉汝霖張星藻周汝爲趙文蘭畢東瀋吳鳳　朱吉蘭陳瀛劉立泉宗慶煦趙鳳相李錫庚 
直隷李培深陳洪範劉樹人張永和李得春王性河程鏡堂尉瑞成楊宗立姚得駿陳東作趙文富李仲域郭紹彭吳致和陳作霖楊玉瑶 
 
 

Page 7

 
 
冀鳳徳李郁芬田如琇李殿翔趙桂芳韓樹言褚士億趙廷楨陳雲濤任瑞元畢培仁賀肇壇趙翼宸趙繼曾王樞李塘范學銘劉玉璣孫瑋周之　紀鉅統桑魁卯張維蘭 
熱河項强姜佑昌孫樹梅 
奉天劉鼎李蓉鏡李雨春吳慶霖石渭榮華孫潤庠田錫嘏王恩祺吳殿章宿文奎蹇乃榮李崇瑞李恩溥劉定易陳大文韓大光 
吉林孫鴻志宋殿選 
黑龍江劉藻 
江蘇張榮匯陳昌淦鄧際虞賈治邦袁紹倫黃景琪楊彙貞劉雲劉鴻藻陳錫鈞余宜官李鳳璘顧烔吳運昌洪迺文曹翰才章鴻遠吉憲曾曹振飛高賡　蔣鴻元張開圻劉榮椿朱晋庥翟士勳張頡時張濓沈維誠汪濓吳栻王家錦黃咸康方觀洛厲蓉靑金鵬夏惟默徐金熊王怡陳苑芬孟晉秦鏡補考孫鉸銑 
旗籍恩澍賴豐煦劉德懋增祿張勤益劉虎昌吉善董英森志鈺扎拉芬 
[仇亮被拘之原委]  
　　仇亮於本月十六號被警廳傳拘一節曾略見各報茲聞仇有由警廳轉交軍政執法處訊問之說方其來京時人多以爲彼爲自首而來而彼則以爲通緝案中無其名字並未履行自首手續彼蓋不知通緝案中雖無其名而褫革彼少將職銜之命令旣下固明明有緝拿字樣也聞仇此次來京住在梅姓家内意在謀一小差以爲出台之地步已向渠南京政府時代同事之某軍事當局求爲營謀乃某方允設法而仇已被捕矣據聞被拿時由警廳請其到廳并未十分虐代如經訊問果無别項關係最終結果或出於令其出一悔罪狀再得一紙切實可靠之保釋呈文當 
可與投誠諸黨人同一處置也 
地方通信 
[蘇州]  
　　政界中之來去忙中央審計院長孫尊韓日昨由浙蒞蘇庽閶門外馬路惠中旅館昨日某紳邀孫游覽天平山范墳名勝聞勾留數日即赴北京警察廳長孫志鴻於（十九日）下午二時乘特别快車由蘇往寗面謁軍民兩使禀陳要公約延一二日即行返蘇水利局長沈期仲昨日由寗會商要公事竣返蘇蘇常道尹擬日内親自出巡無錫常州各屬及崑山太倉等處又貨物稅所長葉聽松派員赴各屬接洽落地稅事 
　　救國儲金彙誌蘇垣商務總會擔任蘇州救國儲金分機關以來迭次公函各團體鼓吹進行刻聞胥江市民公社及商團第五支部全體會員擇定（二十三號）下午兩時假胥門外胥台鄉廟開籌備大會又閶門外慶雲社曁幻術家鄒鴻祥鄒鳳祥吳石泉吳培之等欲往滬邀請林步靑來蘇演唱五天因開支甚鉅攺爲昨日開唱邀集蘇州一般女說書登臺演唱三天前後共五天昨日售得券資一百六十五角小賬三十一角銅元二百八十七枚合成躉數集送中國銀行存儲遂園蘭花會三天售得二百零九元昨由園主送往銀行收存日前敎育會擬在全浙會館開大會一節現已中止因各學校儲金異常踊躣無須多此一番手續故也聞各校准設鐵箱以便各生便中積儲 
[鎭江]  
　　會商滅除蝗卵丹徒各鄉發見蝗卵者口有所聞道委王海覯前由高費鄉來城與章知事接洽辦法聞已於次日即回駐高資之第二小學校連日會同章知事各鄉董督率鄉農兵士等四處挖掘一面示諭各鄉給價收買冀除遺孽鎭郡對江沙頭一帶運河於日昨忽發現　子類似飛蛾其色灰黯逐水流下聞係因江潮汎濫所致當由河快禀報縣署沿河撲滅矣 
勸導愛國儲金救國儲金會各地響應甚多刻鎭城特設勸導團訂於二十二日午後三時假座紅梅閣開談話會籌備進行方法聞已得多數人之贊同 
　　講習所之運動期縣立甲種小學敎員講習所附屬初等小學校開辦迄今頗著成續歷開游藝會曁運動會茲該所又定期於陽曆五月二十四日舉行二次運動已先期分疑人場劵邀請各界届時蒞會觀覽 
籌畫旗民生計之進行鎭江旗民生計艱窘已極現由齊巡按使派員來鎭會同旗民生計所所長按户調查旗民人數一面諭令赴所報名由該委員逐一點驗身體資格計分三等三等者招募入伍二等備補警察三等學習工藝現已將一等合格者選齊一百餘人由火車裝赴寗垣其二三等不日亦將續往 
[南京]  
　　會議推廣儲金辦法南京救國儲金分事務所昨日（二十）假商會地址邀請軍警學商各界會議共籌推廣辦法首由主席蘇岳宗報吿略謂十日之内中國銀行計收儲金二千五百餘元各界旣未周知而零欵存儲銀行碍難出據函詢上海事務所亦未議决有如何辦法應請公决云云警察廳長王桂林謂警界中應由鄙人竭力勸導每人存儲一個月薪俸能否作數次繳納銀行能否出一總收據至民間繳納零欵必需要求銀行除銀洋兩項外另增一種簡單收據爲存儲角洋及銅元之證劵方不負小民愛國之心全體贊成將軍府副官長何紹賢報吿自救國儲金間題發生時我軍界原有上自長官下自兵士各儲餉銀一個月之議贊成者衆尙未實行今旣有分事務所成立自應陳明上將軍將前議打消井歸分事務所辦理嗣由幹事員報吿本所印成白話廣吿十萬張末附儲金人報吿單俾勸導時有所憑藉不致徒托空言到會者各任取數百張或數千張不等遂散會江北米糧將征全稅江北因去歲荒歉進口米糧槪征半稅業已幾次展限以示寓征於賑之意現在辦理春賑行將吿竣財政胡廳長已奉部令自六月一日起無論進出口米糧一律遵照稅章征收全稅昨已通飭江北各釐局一體遵照矣 
江蘇省立第一女子師範運動會紀事江蘇省立第一女子學校於本月十五日下午開破天荒之女界運動會來賓至會場男女異途場爲方形面積不大布置尙稱合法其北端搭有松柏牌樓一座下有二門以便運動員之出入頗似戲台中之出將入相場中徧懸數寸長之軍旗及國旗隨風飄盪招展空際來賓席則環繞於場之東南西三面男女各半均搭有蘆棚以蔽炎熱一時開會首由學生吕芳華等三人合奏風琴少頃全體學生由牌樓下之右門整步而出衣白色瞞服與玄色絲裙約有一百餘人步伐整齊精神充足繞場一匝乃成一大環形遂唱校歌歡迎來賓歌及運動會歌是時全場肅然唱畢徐步入牌樓下之左門而各種之運動即於此時開始是日來賓男女約有一千五百人女賓占十分之六學界占十分之八來賓中有宣武將軍之夫人周道儒女士江蘇巡按使署敎育科科長盧殿虎君列隊而到者惟有女校如江寗縣立第一女子高等小學校崇淑崇淑女子高等小學校江寗市立第一二三四五六女子初等小學校國文基督明德明育諸敎會女學校及遠道來甯之宜興和橋市立第二女子小學校未及一時來賓席已無隙地後至者惟有鵠立於牆隅亦有因擁擠過甚致離座而起立者然秩序不紊不可謂非來賓之道德也該校此番之運動不專尙武力惟以敎育之趣旨爲有規則之運動其運動之大槪爲啞鈴棍棒鈴笛球竿木鈴短棒鈴環棒球美國式徒手各個操小兵隊練習敎授徒手體操全部及競爭遊技等其操演之嫻熟學生精神之活潑頗爲來賓所稱贊閉會時已鐘鳴五下矣 
[杭州]  
　　屈使三次出巡回省屈巡按使三次出巡於昨日上午九时蒞峽石輪泊東南河由該鎭夏警佐率同全體警察井警備隊張哨官保衛團徐團總商會總理徐申如善堂董事吳濓臣等歡迎登岸即至雙山書院午膳下午視察絲布兩會館及米業公所並游東西兩山有該鎭耆民吳某偕往黃昏時始行回院旋於二十日下午由袁花鎭乘坐第二隊宣節兵艦回省先由水警第一署長何希仁君督率巡船駛往迎護約五時許抵拱埠水陸徐夏兩應長使署守衛隊長陸殿魁率警均出城迎迓 
水警爲黨人運動被獲王店水警第六署巡警柳步雲因受黨人指使令其在嘉湖運動軍警詎意事機不密爲吕鎭守使所悉當即電飭該營署長拿獲解省訊辦茲聞解送第一總署後經俞總署長密訊柳供受某某等委托擔任聨絡巡警謀亂不諱搜出證據多件現聞徐廳長擬判處以極刑已於昨日（二十）具詳軍署請示矣 
[安慶]  
　　蕪關攺稅罷市風潮蕪湖新關自本月一日起實行攺則收稅各商舗羣起反對開會集議其所持理由以各常關尙未一律實行且稅務司規定稅則輕重失當要求商會總理與稅務司協商妥定後再行遵照完納何道尹亦經再三商請徐監督從緩辦理徐以此事係奉部章通行且經前監督出示通吿未便輕議更攺各商聞知憤不能平乃相率於十七日一律罷市現經尹知 
事等會商監督妥籌維持辦法並由警廳勸導各商開市一面電陳省長請示辦理 
咨飭嚴拿安慶黨人前次雲南唐將軍拿獲黨人張濟五等訊供各省亂黨擔任乘機舉事各情業經呈請統率辦事處密電各省并開黨人名單以便訪緝安慶擔任謀亂人犯業奉該處遞來名單飭令嚴緝茲將名單錄下吳啓仁杜瑞華夏開基柏文蔚張俊人褚士箴 
雜評二 
[滿洲之烟毒（默）]  
　　人皆知此次日本之要求爲遺禍我國家違反世界之公理而不知尙有一事其遺禍違理亦非小焉者乎要求用强權而此事則用陰柔爲漸進要求强索我權利而此事則吸我財弱我民非二十世紀文明國所應爲則同也其事維何即滿洲之烟毒是已 
以鴉片毒人國者非有違人道主義乎英惟以人道爲重故禁止其運華美以人道爲重故熱心贊助我烟禁乃不謂於印藥垂盡之際而所謂朝鮮土臺灣土乘機輸入致令南滿之吸烟賣烟者徧地皆是甚且波及於烟臺一帶不以英美爲法而專與俄人競利名譽道德均置弗顧吾不知世界之舆論將謂之何也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東運動會第六日比賽紀事]  
　　昨日爲遠東運動會在滬第六日比賽天適陰雨自晨至午幾未停點因此上午不能舉行二時以後雨稍止然場土已濘滑不堪前日未經賽畢之十種運動仍難續演（改於今日上午九時舉行）乃於三點三十分由公衆舉行賽跑會場人數約有二千日本人居多我國學生團之到者有浙江第二中學及上海神州女學餘無操衣徽章之標識不能查悉茲將公衆賽跑之秩序分記如下 
　　百碼競走（試）第一組第一爲美國亨脫時問十一秒五份之一第二爲日本黑田第三爲英國梅君第二組第一爲菲律賓蘭納德時間十一秒第二爲英國亨密登第三爲美國華格 
　　八百八十碼競走第一優勝日本多久時間二秒九分五份之二第二優勝美國亨脫第三優勝中國李文昌 
　　二百二十碼低欄競走第一優勝美國得時間二十七秒五份之一第二優勝菲律賓羅若達第三優勝中國梁振民 
　　八英里馬拉呑競走（繞行賽跑場三十二周）第一優勝者日本多久時間四十九分十五秒五份之四第二優勝者日本高津第三優勝者英國鄧君 
　　半英里替換賽跑中國北方隊與菲律賓比賽中國勝 
　　公衆足球一爲上海南洋公學足球隊與英人比賽英人勝八球南洋全失一爲香港足球隊與菲律賓比賽香港勝三球菲律賓勝一球 
　　昨日舉行八英里馬拉呑競走之時與賽者共十人日本有四人此四人中有二人專爲阻礙他國人進行之用遇有他國健行者追及其身則彼有意蹣跚阻之於前若遇已國之人則讓開前路在繞行賽跑場之後四周時更甚與賽者之英國鄧君本可得占第一優勝因此之故致落第三旁觀西人咸爲不平云 
[中國運動家優勝慶祝預誌]  
　　此次中日菲律賓三國運動家在滬舉行遠東運動大會以成績論中國已佔優勝茲聞有人發起在全國各重要地點舉行提燈會共伸慶祝業已選定星期三（即本月二十六號）先在上海舉行推定王正廷君爲臨時幹事長届期各運動家及運動會職員各學校職員學生各團體會員以及政商學界諸同志均於七時前自備燈籠齊集北蘇州路中國公園然後繞行英法租界及民國路達張園而散是日各商店亦懸掛燈籠共同祝勝聞各公司及商店如欲自備慶祝燈車預會者可與北河南路三號唐露園君或中國靑年會曹雪賡君接洽各學校各團體欲與會者可與寰球中國學生會李登輝君接洽汽車與會者可與火車站進行社韓玉磨君接洽云 
[會焚烟土預紀]  
　　購買之詳情全國禁烟聨合會公推副會長安銘君來申購焚烟土各情迭紀前報茲悉英國某女士捐購烟土英金共合洋一千零七十元五角一分昨日（二十一日）由李佳白安銘王文典許奏雲四君冒雨親往洋行街郭洽誠土棧購買大土陳公二隻計重八十八兩七錢以十八兩重爲一斤每斤價一百四十元共價六百八十九元八角八分又在郭源茂土棧購買大土陳公一隻重四十三兩二錢計價九八規元二百四十二兩九錢又陳老莊土六兩二錢四分每斤一百四十元計價洋四十八元總共合洋一千零七十元八角八分所有上項烟土即交李佳白存法租界寳昌路尙賢堂無論中外人士均可前往參觀並定於明日（二十三日）下午一點鐘在上海縣署大堂前會同檢察廳存案烟土合併焚燒以除毒害 
　　焚燬之預備昨晨地方檢察廳長林仲立將所造起獲烟土烟具之淸册於七點三十分鐘乘滬甯早車親赴蘇垣詣高等廳請爲派員監視焚燬即於午後三時回滬當飭竹匠在廳署前（已拆舊大堂空地上）搭蓋籮席棚一架以爲各機關所派參觀人員設座之處 
[救國儲金紀要]  
　　第三十七日之收數昨日（二十一日星期五）爲上海開收儲金之第三十七日計中國銀行收銀洋四千八百五十七元又銀三兩又交通銀行第十一日收欵計收銀洋二千七百二十五元兩共計收洋七千五百八十二元又銀三兩連前共計已收到銀洋五十一萬五千八百十五元銀三千一百六十四兩八錢二分八釐 
　　小學校校長之提倡閘北飛虹小學校校長王省三君熱心提倡儲金除自已認儲二千元外日前特印刷知單分發各學生藉以勸儲昨日投函儲金團謂刻已勸集認儲約有百元當即日送儲銀行云 
　　儲金之存記日昨松江中學校校長楊子侁君投報儲金團謂全體職員均願每月提儲欵計洋一百五十六元照章繳儲中國銀行掣收祈存記駐滬通海沙市公所同人日昨公函儲金團云敝公所開會集認無不踴躍甚至女傭高媽願儲工洋一元三齡兒童亦儲押歲錢五元茲將各號各友儲數開單存記計沙市公所一千元和愼昌及各友五百九十元順記又四十元隆記三十元各友三十元泰記二十元元和永二十元益昌景二十元各友五十五元仁元茂十元各友四十元（内有陳錦榮押歲錢五元）義和泰二十元張劍秋二元高媽一元共儲洋一千八百七十八元蘇州耶穌堂史牧司經勸黃道煌君等儲洋十元新錦園浴堂條報存記打鐵浜祥元公司願儲四五六三個月房租刻先解四月分房租計洋一百十六元 
[敎育聨合會覆穆湘玥電]  
　　本埠公民穆湘玥日前電致天津敎育聨合會請將國恥紀念通電全國敎育界喚起同胞自覺心等情已紀前報昨日聨合會復江蘇敎育會轉穆藕初電云本會已議决每年五月九日開會爲國恥紀念並經通電全國敎育界喚起自覺心特覆敎育聨合會 
[紀務商中學國恥紀念演說會]  
　　閘北務商中學俱樂部中之演說部日昨値演說之期遂於下午一時開國恥紀念演說會首由該校敎務長兼該部主任余裴山宣布開會宗旨及秩序隨請來賓莊禹梅演說其大旨以遍布愛國觀念於莘學子腦海之中爲救國之根本辦法并竭力提倡陽明致良知之學說爲國人通獘大都言不顧行行不顧言致國勢日蹙深願共勉云云演畢由主任余裴山申謝并云吾人當公認遍布愛國思想於靑年學子爲敎師永久之重任至於主張知行合一尤爲贊佩云云隨由該部部員李霜鐘朱華德何培元等先後演說學生應負救國之重任深願自今以　無忘國恥尤願無忘作重途遠云云隨由汪署峰評判畢時已五時餘矣遂散會 
[蘇省第一次地方物品展覽會紀事（三）]  
　　徵集之電催該會監督齊巡按使以開幕數日各縣物品仍未齊集除分别嚴電飭即徵送外並將辦理徵集最不得力之淮安縣知事特記大過以觀後效 
　　物品之續至近日各縣物品續到者如金壇興化泗陽等縣及吳江縣第二次徵送各品約計有五六百件之多云 
　　員名之補錄江寗吕潤章句容張曾福溧水蕭文淵高淳章銘新江浦楊福餘六合徐承烈江都周樹年儀徵歐陽鈺東台丁立棠興化成啓昌泰縣陳恩給寳應鮑友恪高郵宋子聨吳縣吳理杲常熟鄒曾鑑崑山王頌文吳江龐文潤松江陸廷爵上海顧履桂南滙馮興善靑浦徐徵彥奉賢黃承吉金山丁彥翀川沙陸淸澤太倉楊元溎嘉定吳永桓寳山陸顯周崇明王淸平武進盧正衡無錫周士模宜興史悠澤江陰鄭祖煦淸江姚竇德丹徒吳佐卿丹陽束秉勛金潭陳恩澤溧陽狄繼范楊中王淵泉南通劉桂馨海門劉爕鈞如臯吳肇璜泰興是長吉淮陰王文釗泗陽把正方漣水季鳳來阜寗顧瑞芝鹽城劉鴻年銅山趙品成豐縣梁佑之沛縣王德柱蕭縣王從經碍山王軼品邳縣李紫庭宿遷季學源瞧寗陳世根東海殷克勤贛榆許懋　沐陽程旋湜灌雲許榮埰 
　　遊覽之擁擠開幕以來游覽之人頗多第一日一千四百餘人第二日六百餘人第三日八百餘人第四日一千餘人中以女界爲最多 
　　團體之參觀該會定章除贈劵外凡團體參觀先期知照者均准免費入場觀覽近如南京河海工程學校省立第七中學校私立城東女學校曁各市立小學連日到會不下千餘人又有團體自嘉寳等縣來者均由該縣知事具函介紹到會觀覽 
　　會場之警備會中物品日有增添價値甚鉅當經監督飭由淞滬警察廳特派保安隊長警輪駐會場保護並由該管警區曁上海縣署加派警察嚴密巡邏以昭鄭重 
　　看護之周妥該曾鑒於歷次會場男生看護時有疏忽曁侮慢來賓情事特商請前江蘇出品協會諸女職員擔任義務看護兼爲招待諸女職員均屬各女校敎員學生程度素高凡對於參觀未能明晣之處均經詳細指示妥爲引導 
　　餘興之增設會場外特建茶亭一座約佔地三千餘方尺招商承辦餘興近已工竣並請各新劇家逐日開演改良新劇兼售茗點藉助游興 
[楊道尹關心民食]  
　　邇來本埠米價日益飛漲雖經滬海道楊道尹飭知上海縣沈知事嚴諭米業董事轉知米商勿得再行抬價市間發售不得漲至八元以外乃該業商仍有囤積居奇及私運出口之事以故日來價仍未見鬆減楊道尹以現届初夏之際米糧遽見增漲若至秋間靑黃不接更屬不堪設想且秈米亦已一律漲價其運路之廣於此可見若不亟爲維持恐於民食有碍勞動工民日得百文之錢難謀一炊之飽將來恐慌之狀尤爲可盧是以急籌善法數端（一）嚴禁私販（二）廣購秈米接濟（三）責令米業趕緊平價（四）搜查囤積區處（五）飭知海關嚴查阻截（六）注重十六舖各碼頭輪埠交通要道一律搜查私運除移咨海關監督轉飭稅務司查照辦理外已行知沈知事遵辦矣 
[蠶事近報]  
　　本埠華洋商人以此届繭汎不日登竭現已派人前往内地各處預備以更開秤收買茲將各處報吿繭汎葉價情形略誌如下 
　　繭汎浙省寗紹嘉湖一帶繭汎較早現已相繼開秤鮮繭價每擔四十元至五十元不等無錫常州等處蠶汎現將四眠距上山日期已近約陰曆二十左右卽可開秤云 
　　葉價漲落不一星期前無錫等處因天氣寒暖不時暴雨時行致葉價驟跌最低時每擔祇售一元六七角現因四眠正在需葉之際已漲至三元左右云 
[美租界又有动案]  
　　漢璧禮路一千零四十八號門牌永豐烟紙店於前晚十時許突有江北口音之盜匪五六人以購物爲由擁入櫃内將帳桌上之小洋銅元約計二十餘元搶之而逸事後經失主投報哈爾濱捕房捕頭立派通班探捕四出兜拿而匪已遠颺無蹤矣 
[閔行水警來滬緝盜]  
　　松江金山縣屬吕巷鎭懋生當舖於本年五月九號被大帮盜匪刦去値洋三萬餘元之衣飾巨贓并被該盜等開鎗拒捕擊傷警察四人内有一人傷重斃命由事主報請金山縣知事移請隣縣帮同協緝嗣經平湖縣知事署警探拿獲是案盜匪俞八郎一名供出同黨邱小林逃匿公共租界北海路（即六馬路）二百零九號屋内因即移請駐紥閔行鎭江蘇水警廳第一專署署員於前日派警持文來滬投請公共公廨轉飭老閘捕房加派 
中西包探協往將邱緝獲昨晨押解公共公廨請究先由來警上堂禀稱被吿係已獲盜菲俞八郎供出故帶同線人王阿毛會同捕房拿獲請爲提回繼由中西包探投訴協往緝獲情形訊之邱小林供稱蕪湖人原名邱秀林前在蓬路五十一號門牌西人海立司處爲西崽現在垃圾橋開設飯店並無糾黨搶刧傷人情事旋由其母投案大呼伊子實遭寃誣跪求恩宥經代理讞員王肇之核供商之英領康君判邱押候傳齊人證並帮同拘拿之一百十四號華捕到案於下禮拜一再訊 
[又鎗斃盜犯三名]  
　　上海縣屬北新涇巡士莊金泉前於民國二年九月八號夜因追擊盜船被盜開鎗擊斃案内之盜犯張大有等六名曾由檢察廳獲解鎭守使署訊明判决張大有劉萬全姚喜吉三犯處以死刑吳烈勛季玉有季治平三犯處以徒刑詳經軍署核准於昨日（二十一號）午後二點零五分鐘時由鄭鎭守使飭派衛兵提出判决死刑之張大有劉萬全姚喜吉三盜綁赴西砲台執行鎗斃茲將罪狀錄下上海鎭守使鄭爲示諭事案准上海地方檢察廳函送夥衆圖刦拒捕鎗殺巡士莊金泉案内之盜犯張大有劉萬全姚喜吉吳烈勛季玉有季治平等六名錄供送請懲辦到署發交軍法處訊據張大有劉萬全姚喜吉三犯供稱前於民國二年九月八號聽從在逃之周福慶袁五余理等糾約夥同十餘人携帶鎗械擬往松江一帶搶刧分作水陸兩路起身約在北新涇地方會齊伊等三人由陸路行至北新涇藏伏於荳田内旋見同夥到來正欲登船忽有巡士上前盤查致由岸上同黨開鎗拒捕當塲打死巡士莊金泉一人各等語又據吳烈勛供稱聽從未獲之趙四顧殿魁糾約與不知姓名者八九人携帶鎗械乘般同往松江搶刧行至北新涇距離四五里地方忽然聽見岸上有開鎗聲音以致同在船上之趙四等畏懼逃走伊同船户在船被獲等語又據季玉有季治平二犯同供向搖柴船爲業是晚（九月八號船停曹家渡河内有吳烈勛及不知姓名之十餘人陸續上船央求帶往七竇鎭船過北新涇忽聞岸上鎗聲甚烈以致船上各人一同逃遁後與吳烈勛在船一併被獲等語查該盜張大有等結夥二十餘人執持鎗械希圖行刧嗣因行至半途適遇巡士查詰輙敢開鎗繫斃巡士莊金泉是强盜刧財未遂而强盜殺人罪已成立惟察核所供鎗由岸上之盜開放則巡士莊金泉確係張大有劉萬全姚喜吉三犯繫傷身死其爲共同拒殺之盜毫無疑義該三犯係觸犯刑律第三百七十六條之罪應照懲治法第三條第二欵處以死刑以昭炯戒其吳烈勛季玉有季治平三犯雖係夥同圖刧然均在船被獲證明並無共同拒捕之行爲應照刑律第三百七十三條之未遂罪處以徒刑移付該管法處依通常程序辦理業經電禀馮宣武將軍核准除飭緝逸盜獲辦外應將張大有劉萬全姚喜吉三犯依軍法執行鎗斃爲此示仰軍民人等一體知悉此示 
[發落盜案牽涉犯]  
　　著名劇盜戴如山於去臘糾黨陳彩花戴立言等各持手鎗搶刦法租界愷自爾路泰昌祥洋貨店洋銀鎗傷該店經理王增祥一案經法捕房探目沈德福等將該盜拘獲吊到原贓又在戴立言家竃堂内抄出手鎗一支解經法公堂訊拋戴如山等供認搶刦不諱判押送鎭守使署業於前日執行鎗斃井將未上盜之戴立言送回法公堂發落昨由捕房將戴立言及夏春旺陳大三子等解案請示戴供手鎗實不知被何人藏在竃堂内求恩明察聶讞員商之法副領事德君以戴私藏軍械違章屬實從寛判押滿六個月逐出租界夏陳拍逐出租界不准逗留手鎗充公完案 
[拆改保民兵輪]  
　　保民兵輪因年久失修艙面艙下大小官廳房間曁軍火艙各項砲架等件盡已損壞且船身亦不堅固逐件修理需欵浩大故由海軍李總司令呈奉海軍部批准將保民兵輪改爲海軍裝運物件之輪船並不列入艦隊日昨已由李總司令將該輪交由江南船塢迅速拆改矣 
[推放沿浦馬路不日興工]  
　　南市沿浦馬路經工巡捐總局朱局長擬定實行推放以餘地興造貨棧並事築輪船馬頭等情迭記前報茲悉此奉不日即須動工其靠近沿浦房屋之應翻造者已由局長傳諭各業户着令改建相宜市屋並悉該路之放寛及馬頭貨棧之建築與稅務機關大有影響故錢所長風聞後具禀財政廳請籌相當之辦法云 
[公共公廨令節停訊]  
　　本月二十四號（卽下禮拜一）爲泰西各國節期公共公廨檢察西員毛鼎於昨日午後發出通吿照錄如下照得本月二十四號（卽下星期一）爲西國令節本廨是日民刑各案一律停訊各公事房亦停辦公事一天特此通吿 
[靜安寺連開佛會]  
　　昨日靜安寺大佛會因天適陰雨故於今日連開佛會一天想愚夫愚婦之前往拈香者又必不少也 
[尙賢堂演說佛敎]  
　　法租界寳昌路上石牌樓尙賢堂敎務聨合會於明日（星期日）下午四時半開會由美國李隹白博士演說外人所以贊成佛敎之理由並柬請各釋敎中人蒞臨各界士女有志佛學者盍往聆之 
[惜陰公會徵求新會員]  
　　南京惜陰公會成立已來已届五載向以施行社會敎育爲宗旨近更注意學校敎育故設立晨學校商業學校夜學校等以圖普及茲聞該會定二十三號（即星期日）晚七時半開欲求新會員大會并備茶點以助淸興凡商學界有志者咸可與會云 
[官驛橋堍大坍房屋]  
　　渢城小東門起往西至東馬橋止退屋讓路一事已經次第實行第一第五兩段早經退竣惟邑廟前官驛橋至陳市安橋之第四段一帶房屋雖已破舊不堪而各房主自奉諭拆讓後遷延觀望抗延迄今不料昨日午後三時官驛橋北堍面北應拆之陸稿荐肉店房屋爲始中連王三和酒店高長順鹹貨店李姓粥店牛肉店德興蔴油作空屋一幢王竇生魚攤店益和堂藥店剃頭店麵筋店又陸稿荐肉莊嚴恒興糕店至聚源盛南貨店爲止一齊坍下共坍樓屋十餘幢幸事在白晝尙未傷人惟有某氏婦奔跑稍遲略受微傷尙不致有性命之憂該處一區二分署署員聞警立飭長警馳往照料並兩面阻止交通一面飭傳各房主趕緊料理 
[經收陳氏義莊田之糾葛]  
　　本邑陳氏義莊之嘉定縣租米向由陳肇義陸肇之經理去年陳身故後陸肇之亦因年老辭職嗣由陳姓公舉上海公欵公產處丁賡堯經理丁乃派陳新乾下鄉收租并囑陸帮同指引詎新乾與陸意見不洽稍有衝突丁君復派陳氏長孫陳郇膏下鄉調查回滬報吿後丁投上海地方審判廳禀控陸侵呑公欵經該廳將陸傳案於昨日午後由曹推事官開庭辯論先由原吿伸訴前情請求究追據陸肇之供稱民人爲陳姓收租歷時頗久後因年老辭職去年冬問陳郇膏下鄉時民人派龔涵林往各花户處指引收租彼收取租米不少有郇膏出立收據爲證問官得供判陸於 
 
 

Page 11

 
 
一星期内將各花户收據取來呈驗再傳陳邭膏到案質訊核奪 
[禀認屠宰稅之批駁]  
　　沈知事前奉省飭開辦屠宰稅業經飭令蘇　寗三帮肉業籌議認繳刻由該三帮議定稅率公舉代表崇品三等投上海縣公署具禀聲復昨經沈知事批示云城廂肉業各店業經按户調查按每户之銷數定應認之稅率定章每户給照每照載明隻數不能抹煞懸定酌量之數亦須與調查原銷隻數無甚懸殊方可以認繳之數仍復分塡執照來禀每月僅銷二十餘雙城廂雖係内地無一非繁盛之區豈能將銷數銳減至如此微末該代表等均係深明事理部定稅率合省一律旣已認稅豈能不塡給執照旣塡執照豈能不載明隻數旣載隻數豈能不將市面銷數情形具文詳報不能核准徒干嚴詰則開辦與不開辦相等即認繳與不認繳相同除函知南商會外着即妥定確數迅速另禀核奪毌再推延此批 
[泗涇烟案兩方各自上控]  
　　西鄉泗涇鎭人馬九成被本鎭巡警侯樹卿查昌明俞桐壽等訪悉馬在家私食洋烟偕同楊同桂等前往馬家抄獲烟灰向馬索去洋二百四十元事發經松江縣公署提集全案人證訊問分别判處徒刑嗣因馬九成不服由其母馬盛氏拋情上控上海地方廳經該廳移提一干人押候訊辦在案茲悉此案侯樹卿等各巡警亦先後在廳具禀聲稱馬九成吃食洋烟歷有年所今年二月二十二日警等前往查抄起獲烟證馬自知法難寛恕反誣警等得賄爲此請求訊明究懲云云當奉廳長諭候訊明核辦 
[閘北之烟禁]  
　　閘北檢察分庭前日起訴之烟土犯經審判分庭孫推事分别判决陳樹由帶烟膏十四兩罰洋二百五十元俞海寳帶烟炮三枚罰洋二百元黃樹臣帶土皮二錢土十一兩因不認私帶還押候訊趙金林帶丸藥一錢從寛開釋 
　　前日五區警署又獲烟土犯魏洛二楊金生胡榮志徐新橋等四名抄出膏土三兩餘一併移送檢察分庭預訊還押聽候起訴公判 
[訊判攫取金飾案]  
　　匪人白阿慶在浙江路攫取王陳氏金環由探沈阿岳將白獲解公共公廨訊供押查在案昨晨由廨復訊原吿偕證胡毛頭等上堂證明前情訊之白供仍抵賴中西官以贓證確鑿豈容狡展判白押西牢四月贓交原吿領回又匪人李財運前日在虹口狄思威路糾黨截刧女子陳素珍値洋五十餘元之金練圖逃由捕追獲昨解公共公堂請究原吿偕證王阿鳳上堂證明被搶情形訊之被吿直認不諱奉判李押西牢半年示儆 
[攫飾案另有糾葛]  
　　流氓陸阿二在三馬路攫取行路婦人金簪金戒圖逃經途人王明甫與一百八十九號華捕追至六馬路張阿木所開之麵店内捉獲解經公共公廨訊供不認奉判押查在案昨晨由廨復訊被吿仍不供認惟據王明甫供稱是項金簪金戒在張阿木麵店樓梯上抄出交由一百八十九號華捕伊等當允分給我洋十元因我不允是以拘案請究旋據一百八十九號華捕與張阿木及張妻陳氏均供當時祗抄出現洋四元當票兩張並無金簪金戒中西官核供會商之下以王明甫與陸阿二定係别有糾葛而陸阿二之父陸阿根前次堂訊在公廨兇毆王明甫已判押一月惟陸阿二前亦在途攫物經公堂訊辦有案顯非安分之徒着交五十元人洋並保如半年内再有犯事責令賠洋五十元充公王明甫飭退至一百八十九號華捕候知照捕房查明復核 
[開釋命案之證人]  
　　前居新閘路之皖人方公賢曾於六年前將妻胡氏用繩勒斃裹尸鋪蓋内車至法租界擬乘長江輪船抛尸海洋當被法捕房查獲解奉公共公廨轉解上海地方檢察廳訊實判决死刑後方不服上訴高等審判廳准詞復訊迄未了結茲因此案要證史牛氏寓居公共租界故由檢察廳派警投請新閘捕房於昨派令中西包探將史牛氏傳至公共公廨先由九號西探目禀明案情繼由來警上堂訴明前情請爲交給帶回以便轉解高等廳質證英領卓君不允所請承審華官俞代襄讞亦不向英領聲明前義遂會判史牛氏開釋 
[拐匪定罪]  
　　住居新閘成都路二百七十五號門牌之老嫗陳楊氏之九歲孫女陳阿珍於去年舊曆八月十六日被向挑　飩擔之小販常熟人趙阿洪串同姘婦趙瞿氏以領往常熟吃喜酒爲由拐至蘇州由在逃之同黨陸榮卿得洋四十元價賣與蘇州　門外鴨蛋橋某姓家分肥避匿嗣由女母陳趙氏於上月間將趙尋獲扭控捕房並經分别將趙之姘婦趙瞿氏女孫陳阿珍提傳到案奉判趙及瞿氏分别還押女暫交其母領回聽候質訊核辦在案前日午後由代理讞員王肇之君與英領康君升座研訊先由女母陳趙氏偕女上堂供明被拐及價賣情形質之趙供認不諱惟堅稱實因女之祖母先唆使伊姘婦趙瞿氏將伊抛棄故將女孩拐賣藉以報復云云而趙之姘婦瞿氏供詞支吾中西官核供會判趙押西牢兩年趙瞿氏押女所一年女交其母領回完案 
[西崽竊物類誌]  
　　楊福康向在博物院路十九號門牌某西婦處爲侍者因竊取該西婦値洋三百元之鑽戒一只向北四川路貴興押店内質洋九十元被控捕房於昨由探將楊及收贓之押店主翁晤記一併解送公共公廨請究原吿西婦投訴前情訊之被吿供認不諱質之翁匯記延穆安素律師上堂辯護中西官核供會判楊押西牢三月贓交原吿領回該押店不應收拐竊贓除當本不追外再罰洋五元充公又西人老其司控西崽林阿六於去秋竊取値洋三百餘元之金飾鈔票逃匿一案茲由捕房將林獲解公共公堂訊押在案昨晨解經中西官復訊屬實判林押西牢九月以儆 
[出店竊取電磁]  
　　法商電燈公司西人投法公堂控稱出店王友林私將電燈磁碗竊出查明報捕解究王供並不竊取電磁求察中西官以人贓併獲豈容狡賴判罰洋五元充公外再賠銀一兩三錢示儆 
[電桿忽然折斷]  
　　滬城西門内穿心河橋堍所立之電杆前晚九時許怱然折斷倒於地上電線亦橫滿大街之上該處守望巡警恐肇禍端分投阻止來往和人一面報吿二區二分署用電話轉致電燈公司立派工匠到彼修理 
[迷路小孩父子異姓之可疑]  
　　湖北小孩張阿金年十四歲在南市迷路爲崗警查見帶至第一分署詰得父名高裕春住居城内某處等語署員以其父子姓氏不符未足憑信因飭暫留候屬人認領 
[再醮婦又有醜行]  
　　龍華人皮匠潘少卿於十年前憑媒在該鄉娶孀婦陳氏爲室過門後生女孩一口茲潘陳氏以來滬帮儲爲名與人私識昨被潘尋見不肯隨歸旋即扭控一分署詰得兩造供詞各執飭送警廳司法科訊究 
[源泰米店主破產了案]  
　　源泰米店主凌子英因倒欠凌錫臣楊秋思李承志陸子淵　王氏王榮泉等數十户往來銀兩及存欵銀六萬餘兩被控公共公廨迭經訊判凌交保候派公正人算明賬目公攤在案昨晨由廨復訊由各原吿所延代表律師上堂聲稱被吿已將存米及生財各物變價公攤僅得二成等語訊之被吿亦延律師到堂辯稱被吿業已破產請爲核斷中西官核代以原吿旣將公攤之銀具領姑寛判將被吿開釋 
[限期理淸欠欵]  
　　永源聚裕泰等號在公共公廨控吿黃子謙殷佩之不理往來銀兩一案由廨訊判押限線銀在案嗣因被吿延不呈繳昨日上午經王襄讞會同美領畢君提案復訊原吿延律師上堂代表請追訊之被吿亦延律師到堂要求准被吿交保出外理處中西官核供准判被吿各交人銀並保限六禮拜向原吿理楚 
[誌謝]  
　　昨承中華圖書館惠贈小說週刋禮拜六第五十一期二册書此誌謝 
雜評三 
[運動家優勝慶祝會（訥）]  
　　中國事事失敗於人而忽有優勝之一事足以自豪此慶祝會之所以作乎然而主者之意則不在此蓋中國今日之失敗可謂極矣由此失敗之所激人人有毌忘斯恥心人人有奮發有爲心人人有無窮希望心而其目的則咸集於將來最後之優勝此最後之優勝必有所藉以鼓其氣而今運動之優勝足爲鼓勵之資必有所藉以堅其心而今運動之優勝足爲息壞之誓必有所藉以立其基而今運動之優勝足爲　矢之示故今日之優勝慶祝會實合紀念曾自勵會祈　會種種之觀念以成之者也所希望於後來之優勝者甚大不然此運動之優勝小事耳何足以言慶祝哉 
救國儲金 
[五月八日中國銀行收欵淸單（三）]  
　　第二百三十册一號至一百號 
　　胡　　一千元陶福康二元蔡仲德二元汪允升三元姚修初五元王竹齋四元周季延五元張壽蓀五元陳立之三元馮偉秋五元朱續員二元陳玉笙五元沈少生二元朱如貞二元陳子淸二元林令侯二元李從周二元陳榮潤二元鄭繹如二元唐銓　二元許榮光三元唐介石三元陳亦文二元張鈺五十元許榮記一元紀阿福一元夏定川一元吳生寳一元周阿祿一元周少川一元沈文元一元慕貝邱一元夏賢佐五元李丕均三元夏定基一元夏邦平一元匡仲謀五十元何友蘭五十元張傳倫三十元願昌岐十五元徐玉堂十元王厚德五元張海珊五元高學臣三元蔡桂高一元江宗朝一元姚德有一元鍾德林五元汪渭臣一元何王亭一元李銘賢張耀廷一元干樹珊五元傅榮生一元賀銀生一元何渭東一元何小榮一元劉爾康黃松山一元蔡渭泉三元勵仁愛一元阿滿一元陳德雄一元張安甫一元朱昌貴一元林阿令一元劉阿光一元 
巡更任友記一元周吉雲一元金生林何杏寳三元看艙八位二元賀師　一元徐永曹三元巡更陳少福一元朱長根一元戎賢岱二元箱艙倪福泰二元金紹家一元李大源五十元祥根一元巡更陳阿元一元陳伯年一百元孫定魁三十元吳甘伯十元宋迪莽四元彭高文二元吳順生一百元勝　號大昌祥號衆夥友二十元勝喊號大昌祥號五十元高麗娟積省戴花費五元諸錦章牙科五元印秋舲陳士傑張振聲王守廉張文耀沈錦文唐邦傑馮俊傑沈春忱沈素貞陳茂忠刑秀雲十二人共三元陳偉卿八元邢谷香二元朱仲漁三十元蔡根山曹汝能一元陳順桂一元李梁銀一元何濟川一元阿龍一元徐翊香二元史阿華一元 
[第二百三十一册一號至一百號]  
　　寳泰板行十元劉達善十元陸子然一元陸阿元一元陳正生三元焱盈同業社一百五十元蘇人張五元葉景吕十元陳金灝一元胡阿三一元李文光二十元鮑順福一元張阿明一元陸春華二元陸開紅一元陳郁生一元潘阿正一元邵阿香一元朱煥章一元張長林一元鐘表號錦和四元王阿旺一元馬朝炳一元潘朝昌二元趙正才一元梁寛鵬三元朱季生三元梁廷駒五元阮觀橋二元鄭恒均一元梁廷活二元莫如基二元張一麟一元源源洋棧五元薛連生一元王永和四元傅春來一元陳竹林一元萬炳森三十元李開鑫五元侯鴻波二元李光華一元震昌號一元戚穗圜五元陸文漁五元孫恭禮五元王劍英二元乾益復二十二元王柏蓮三元張君受一元潘純楀五元徐啓明一元鄭畏疇五元李瑞如一元卡秉懿五元陸文籥二十元張聨卿一元陶子椿一元湯和卿一元葉小榮一元邱富順劉家祺孫貴富馬茂年合二元詹翼雲六元姚利棠五元翟宗順二元邱生林四元陳鶴生一元李柳川四元章潤芝一元王爕堂四元邵翊璋一元陳餘才二元馬卓英一元洪子長二元源泰號一百元王純蓀十元公泰號十元李佐君五元王克釗十元王　五元王克秀堂六元劉飛泉十元葉家福二十元王貢五元王克惠五元王克懋五元傅永年五元姚志泳二元徐榮林十元林志堂一元朱理堂二元劉錦原二元張瑞甫五元葛念祖二元吳芳谷三元馬英夫三元王頌卿二元李月舟三元方徵之一元金壯爲四元謝翼修二元 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[中法戰役時之將略（續）] [  希光]  
　　　時雲貴總督岺襄勇公毓英亦慷慨誓師請命出關適越南山西已失襄勇行抵興化省駐營二月奉詔節制關外粤楚各軍襄勇拜疏懇辭節制以專責成時廣西北寗太原各營相繼潰散襄勇駐興化與法人相持一月因糧盡勢孤恐損國威不得已全師退屯保勝力扼紅沙上游繕塾練兵七月奉命與法决戰即親督大軍鼓行而前連復越之館司鎭安淸波夏和各縣駐軍館司關規取河内諸省遣部將丁槐何秀林以偏師攻宣光省用地雷轟破城垣數十丈斬擒法兵無數傳首滇中法軍死相拒於霉雨泥淖之中苦戰三十六晝夜肉薄相當不少休息朝旨嘉獎襄勇感激益奮督戰尤力以缅旺前接興化山西後通十州三猛早經法踞爲我肘腋之患命部將覃修網領奇兵出法不意克之連復淸山淸水兩縣斬法軍千數百人時粤軍失利諒山不守總兵楊玉科戰沒法軍統領孤拔以大軍來援宣光自正月旣望至二月八日晝夜血戰法人善用開花砲襄勇創地營法禦之常手書與部將丁塊等講求精到卒以此大創法人大敗孤拔们臨洮斬法軍官數十人法兵三千餘獲輺重鎗砲軍械無算乘勝攻破梅枝關連拔廣威永祥二府進摀山西河内等省廣西軍亦收復諒山越之興安寗平南定興化太原各省義民聞風響應而飽忠壯軍亦自關中馳至方思一鼓作氣收復越南振中華之天聲揚國威於異域而議和之廷旨至矣嗟夫 
　　法人旣屢失利知兵力之難於取勝遂力請議和剛直洞悉情形抗疏力爭謂有五不可和法人無端啓釁不加懲創不可和者一法人未受懲創而請欵是必中藏詭譎不可和者二法人不索兵費但求越境通商恐將來必有十倍取償於後者不可和者三以外　中乾之法軍不問其罪降心就和他國必環伺而起不可和者四雲南物產富饒爲外人埀涎若與議和必許通商廣傳外敎以張羽翼一旦竊發將何以支不可和者五又言有五可戰揣敵情而可戰者一論將才而可戰者二察民情而可戰者三採公法而可戰者四卜天理而可戰者五惜廷臣皆憚於用兵苟安旦夕不原剛直所陳且謂令岺襄勇卽日班師襄勇深惜越南之未全復也又慮未定條約前法人挾詐背盟伺隙而發戒各路將士嚴備節節連環撤退於五月回駐邊關和議成而越南去矣說者謂吾國每遇戰事秉國鈞者不戰自餒卒之英雄無所用武而國威日以隳落若果能協力同心相見疆場勝負之數亦未可定越南之役豈非明證歟然綜觀諸將當時之偉路愼勿謂我國無人也游戲文章 
[國恥紀念碑仿蘇子瞻潮州韓文公廟碑體] [  吳縣馬恩紹] 　　忍辱而負艱鉅含垢而國自强是皆有賴於矢堅貞之心運强毅之力其始也不可奪其繼也不復忘故愚公可移山精衛能塡海凡有志者事竟成也孔子曰知恥近乎勇是恥也庽於羞惡之心而徧乎中國之人今日紀之元首憂於内官吏勞於國學士奮於校農工專於場軍警練於彊商品精於肆是孰使之然哉其必有不見利而遷不懼威而懾不恃奮而興不壓久而忘者矣故輸欵爲儲金日用尙國貨安則不忘危而危則不復求安此國之性無可拔者自近歲以來積弱難振列强並起歷甲申甲午庚子諸役專以螳臂當車而不得逞獨至今日懼覆之相尋不戰而承認之國勢愈瀕於危不可終日蓋主權喪失也多矣北無南滿之屏藩中失膠東之左臂南開福建之門户中失漢冶萍之全權此豈非睡臥榻摧腹心懍乎其不可久者乎蓋嘗論中外之防以爲我無一可恃惟恥不可忘力不足以敵强國惟一力以興海軍人不可以不尙武惟相約以練體操庶使我國雄琥能使通國皆兵而不致糜公家之餉能使商艦遠出而可以爲戰時之輔助能製空中飛艇操演維精而不使沉沉大地暗中有匕鬯之驚蓋我之開誠者布公也其所難堪者私約也始我國固知恥日又提出哀的美敦以恫之自是國之人創鉅痛深怨入骨髓至於今實難自遺信乎古人有言匹夫慕義無所不勉焉國人之儲金也婦人孺子傭僕優倡凡有金必儲焉而人每忽忽其易忘衆懼無以紀念曾有人請日書五月七日四字於報端不果今日何日無論何界人物皆已留此紀念於心版具所以激發良知者壹以國恥爲前提衆旣同意爰戲擬曰願建國恥碑者來衆驩趨之卜地於各人所日夕起居之地不終日而碑成或曰人或去國萬里游學經商甚且累歲不歸積極進行其不能對此碑者多矣紹曰不然恥之紀在碑中者如標之見其影隨光線而易位也而樹碑者旣作於其事必更生於其心手自經營寢寐難忘譬如夜有所夢而曰不必日有所思豈理也哉四年五月同人旣舉國恥紀念故題碑曰國恥紀念碑紹請書其事於石因爲作詩以附之盍歌以紀之其辭曰　　死而後已有武鄉生有由來文天祥成敗利鈍本無常耿耿恥心不可忘熊膽持與同胞嘗西屈俄英東扶桑草木淒凉日無光追逐關岳參翱翔汗流段劉走且僵明代繼光不得望傳敎詆佛拒約章要固南海鞏閩疆北戍奉吉黑龍江中扼濟南愼邊防西定外蒙曁回藏此恥不雪我悲傷何日揮戈效魯陽 
譯叢 
[北美洲之女巫（美人丕列司脫筆記之一）（續）] [  木]  
　　讀者乎當此老婦施行其法術之先也呆坐於木屋之中一五一十數土人代獻之皮革等物無何乃施號發令所謂候補夫以及女役數人乃大忙奔走於各土人之家未幾率一土人入土人先向此老婦爲禮惟恭惟謹禮　獻禮物置於屋之一隅默不爲言旋向老婦若曰吾妻病篤請大醫士法駕臨其家祈禱又曰吾妻果死者則樵柴之事當屬之我矣汲水魚獵之事亦屬之我矣我及不勝其煩矧今村中賭興正豪我更安暇從事家庭瑣屑之事乎必乞大醫士施術云云呶赫特拉目灼灼視其禮物之豐嗇而爲應拒嗇者立拒且向土人作不祥之預言曰若妻某日必遭死亡土人大駭亟奔回其家盡力搜索未幾更捧禮物以至呶赫特拉果心滿意足者始許御法服而去旣臨其家命置病人於空地或土人晏客廳事之中更命家人圍病人一匝而爲跳舞舞畢呶嚇特拉立病人之側向衆呼曰魔鬼已入病人膏肓子因愛病人故今爲若騙而逐之至其驅鬼之法則取野草之汁畫一　於病人之左掌謂鬼在病人體中末由出畫爲　指其出路也諸事悉備呶嚇特拉亦入衆中環病人跳舞舞時呶嚇特拉狂呼曰闖禍之魔鬼速走速走不准作崇且舞且呼衆人隨聲應和譁閙乃不可名狀如是者二三小時始止又向病人自踵至頂按摩最後摩至　處則忽緊握其拳欣然向衆曰魔鬼魔鬼被我獲到手矣復向衆曰誰能呑此魔鬼以愈病人乎衆無敢應呶嚇特拉乃伸拳入共口曰吾呑之吾呑之土人此時無不大驚昨舌頌呶嚇特拉大慈大悲不置（未完） 
自由談之自由談[  我華] 　　 
　　我望我國民個個勿爲五分鐘之愛國 
　　我望我國民個個儲救國金 
　　我望我國民個個用國貨 
　　我望我國民個個將四年五月九日刻骨銘心永永紀念 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第二十八章（續） 
　　夫茀萊克之入歌隊雖爲茀萊克及嫣紅之幸然校中學生則殊不爲歡迎蓋自當日相搏之後茀萊克遂不能再近雪笠兒書桌而此一桌實爲全校學生之中樞凡事咸伺其意向而行茀萊克旣中選雪笠兒乃嘰咕言曰賤種意得徼倖吾當吿之學監令知其出身之賤實爲歌隊之辱於時有一學生答曰雪笠兒學監耳目實聾且瞽不足與語語之亦無益旣而曰雪笠兒汝知其人居何處耶雪笠兒曰言之殊可笑蓋彼所居即爲密斯特安西來之屋以欠租費故幾致破產......一人曰雪笠兒汝語殊誕吾弗能信雪笠兒曰咄吾豈能誕蓋吾父即爲安西來之屋之經理人也此新聞旣出一室乃盡譁笑雪笠兒曰衆毌噪可笑者尤不止此彼其之兄至今方在安西來廠中當一小工之小工窮酸有如小丐吾嘗詢其家中亦用人否彼竟大言不慚謂以貧乏之故竟由女好禮倍登自炊而食汝儕試思其人面皮之厚直可尊之爲陛下矣一人曰雪笠兒其人嘗向克丁言曾入皇家大學肄業果確否歟於時密斯特克丁適躑躅至衆乃忽寂然不一秒鐘雪笠兒即又宣言曰無論如何吾儕終不能恕彼令彼再近此桌夫此一語實爲茀萊克兄弟魔皇之詔自此以後幾無日不受同學之凌辱而於茀萊克尤甚衆人以爲如汝賤種竟能升入歌隊立於吾人之上自不能不以此爲誠茀萊克雖善堅忍然亦有時竟不可耐泣而訴諸其母顧嫣紅亦無如何也則但如先時之慰威廉者慰之而已 
滑稽短篇 
[玉美人（再續）] [  醒謝] 　 
　　公爵大詫道你怎麽說警長又說了一遍公爵大呌道反了反了說時那臉上早靑得好像一塊石板一霎怱又轉了黃色　聲道警長先生他是甚麽時候來的警長想了想道公爵去不多時他就來了光景是十點半公爵道哎呀這時正是我汽車壞了他去買同的時候該死該死我這樣的信用他他竟敢和賊去通聲氣這可不是知人知面不知心麽旣而又遲疑道這是你們那位警長梅拉夫可是怎麽的　的面貌敢是眉兒濃灇的鼻兒高高的不長不短的身材年紀約有三十多歲一雙眼睛狼是銳利而且......警長連道不對不對梅拉夫的身材很短也是有名三寸丁樹殼公爵不信不妨喚他來一看說着把呌人鐘撳了一檄門帘動處就有一個警察鞠躬進來警長道你去請一聲梅拉夫那人答應着去不多時果然領了一個身材矮小的人進來原來就是梅拉夫公爵看了只才恍然大悟知道昨兒那一班人沒一個不是賊人假扮的以致鬥出只一齣把戲幸虧玉美人已經預先藏到銀行裹去尙不致一淘兒裹去也就自諞自的安慰了些問警長借了一套衣服穿着一經到道勝銀行裹去却巧總理已經出去只有一個大寫在着見以爵到來便笑道公爵怎麽又轉來了敢有什麽吩咐麽公爵詫道怎麽呌做轉來只又怎麽說大寫道公爵雖則不曾出得車子但車子總究停在咱們門口也是一樣公爵一噤道怎麽我已經來過來那玉美人和四張畫還在麽大寫也詫道怎麽公爵不是已取去了嗎公爵大呼道哎呀我取去了嗎大寫道正是不是公爵呌安柱拿着簽字條子來取的麽因爲我們不信他以致你老人家着了惱一聲兒不言語的跑到庫裹自已開着箱子取了去的如今這張簽字紙還在請你看騐說着慍了顏色從一隻保險箱裹取出一張紫色紙兒遞給公爵公爵一看只見上面寫着一行草字道存件乞件來人下面的簽字竟宛然是自已筆跡一絲不爽公爵剛要說話忽有一個人拿盤子托着一封信來遞給公爵道剛有人坐着汽車到來敎我把只信交給公爵那人如今已是去了公爵一聲兒不言語把信拆開一看只見寫道 
　　此一紙簽字即汝昨者白菲兒回信之簽字紙願勿狐疑昨夜之事聊相戲耳承賜貴物多件謝謝容圖後報今當往紐約作長年之游别矣珍重汝至愛之僕安柱上 
　　下面用白粉筆簽首一個字儼然和牆壁上簽着的竟是一樣毫釐不差公爵看能直跳起來道天呀原來安柱就是白菲兒這眞是那裹說起正是 
　　世事從來皆鬼蜮　　交人能有幾眞心（完） 
痴情小說 
[美女花] [  小山梅郞合譯]  
　　第八章（續） 
　　侯爵曰先生汝之忠誠余實深信無疑余今感謝汝矣言次即按鈴喚其僕都而奈勒乃離座而起趨與侯爵握手道别忽回顧室中陳設之美麗故作欣羡之色奇異之熊曰盡善矣盡美矣無以加矣啞蒲宋之地毯　克遜之磁器蒲勒之木器覆以監納之花緞奇珍古玩名人書畫莫不盡臻其妙侯爵汝直一王者此殆汝之宫室耳復指窗外曰園内林木茂盛花香動人蓬萊仙島不是遇矣侯爵春色惱人之際此間尙不乏黃鶯兒啼唱聲也......讀吾書者須知都面奈勒之爲人老奸巨猾城府幽深其一舉一動殆莫不有深意存於其間爾時侯爵聞都而奈勒贊美之詞未及置答室門已自外而啓一僕忽遽而入侯爵乃呼曰若斯　此地上之紙幣係都而奈勒先生所賞汝可檢而藏之......都而奈勒先生再會......若斯蔓善導先生出毌稍失禮言已即轉身而入蓋深厭都而奈勒不經之論而惟恐其去之不速也 
 
 

Page 15

 
 
   
 
 

Page 16

 
 
   
 
