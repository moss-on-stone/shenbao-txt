# 1880 - 238 - 4902636

 

Page 1

 
 
[點石齋印售書籍碑帖價目] [  齋主美啓]  
　　本齋於去年在泰西購得新式石印機器另用照相之法照印各種　書皆能與元本不爽錙銖且神采更覺煥發至　成　大尤　　了　車携帶者可無累墜之虞且行列井然不費目力誠天地間有數之奇事也今在申報舘神昌書畫室出售合將印成　種價目列左 
　　書籍○縮本字彙二角五○晚笑堂　傳三五角○英字入門一角五○耕織圖五角○華英字典五角○聖　像解五角○簡明目錄七角五○　　因錄　記一元○廣治平略五角○歴代名媛圖七角○華英通用要語一角五○狀元圖考一角二○於越先　陽傳二角五○萬　盛　五角○華英文字合璧二角五○黑蠻風土記二角五○華文譯英文字典八角絹面一元○汗簡二角五○詩畫訪六角五○帝　　說價洋六角○華英說都＃要四角綢面者洋六角○呈朝直省地與全國每部七角綢面一元○華英尺　二角五○康熙字典一元七角○　　四書七角五分○無師自通英語錄洋五角　　　　碑帖○玄秘塔二角連裱六角○王夢樓墨蹟連裱三角五○董其昌成樂軒八分連裱一角六○玉＃十三行一角連裱一角八○窳顧碑一角五○張玉德崇仁寺碑一角五○成親王閑邪公家傳八分連裱一角六○多寶塔一角八連裱三角八○徐昌緒書陳交恭＃五分○黃庭經一角巳裱一角八○聖教序二角五紙裱五角五○米南宮虎邱詩一角二紙裱二角六○趙之謙書陳夫人家傳二角紙裱三角五○又琴口旨一角二紙裱二角二○梅野人草書八分紙裱二角○何子貞上會滌相詩七分連裱二角二○沈桐敂書玉右丞遺事七分裱加八分○表忠觀碑縮本一角巳裱二角○近今翰蹟三角連裱六角五○爭＃位一角巳裱二角○趙子昂龍興寺碑一角巳裱二角五○文　明前赤壁賦墨蹟一角五巳裱二角七○董其昌秣陵碑一角五巳裱三角三○梁文定公墨蹟七分巳裱一角五○汪士鋐　風墨蹟一角巳裱二角二○虞恭公＃公碑一角五巳裱三角板面三角五○皇甫君碑二角五巳裱五角加板面五角五○御製官箴孫玉庭　連裱一角○靈飛經二角裱者四角○顏　公祭　稿一角半裱者二角七分○九成宮醴全銘一角五分○董文敏公蘭亭叙一角二分裱者二角七分○譚禪合詠劉石菴王達齋兩先生會二角半裱者四角○戴府君墓餄銘會君熙書七分裱者一角糾紛○戴夫人墓餄銘戴君熙書四分裱者一角二分○十思疏祁君廷杰墨跡六分 
[論斷結人命]  
　　昨閱本報戰天津洋汾港防汛武弁毆死鄉民一飾不禁打爲詫異不異夫武弁之艸菅人命滐異夫地方官之斷給燒埋也蓋武弁秉性粗暴每恃其血氣之勇而不知理義之岸聽其　下之訴而致死於鄉人以爲兵丁洩忿其罪固無可逭其情尚有可原大抵鄉民之與兵爭渡以至相毆該兵竟爲所敗而訴之於弁則此鄉民亦必爲血氣用事之人可知以剛遇剛以火＃火在鄉民亦有不合之處彼爲武弁者本不知準情酌　但知護自己之兵丁不顧傷他人之性命怒氣所激一往不囘以致兵之憤平而鄉民之命喪其暴戾恣雕固爲王法所不容然猶曰武夫不知法律固液至於地方官則未有不知法律者矣殺人死國有常刑失入失出例有處分卽使官更大於武弁人更賤於鄉民茍殺非其罪卽當擬抵故律戰故殺子孫尚有治罪明文况其爲平民乎擅殺應死罪人尚有不應之罪况其爲撫辜者乎如以文武同寅官官相護雖殺人亦可不償則是國家設武官以害鄉民又設文官以袒武官民安所措其手足哉且是以殺人令他鄉民與兵爭毆罪宜死從此兵丁可橫行於鄉曲矣武弁擅責平民尚有應得之罪而况責之至死若照例辦理必須償且不僅以革職了事而乃和事知縣但斷燒埋銀兩便可了事武弁何其幸鄉民何其冤哉夫一鄉民豈敢與爲難官日斷給燒埋銀若干着尸親自行收殮尸親安敢不從盖官之威固足懾鄉民而有餘卽使憤極上控而官不相護益甚卽民之伸冤無期故死者之家茍得燒埋之銀往往　忍不罷歆之以利而怵之以害委彼鄉愚其有不從而靡者幾希故自有斷給燒埋之法而任命之不得直者益多夫斷給燒埋銀兩律上本無此命文也近時地方官每以省事爲務卽民間呈報命案請官相　亦多以無傷爲言其尸親成有　辯者且斥爲誣告而懼之以刑強使其結官之意蓋以為人既死矣又殺凶手以償其命則一死兩命似乎非仁人所宜爲且命案詳報必須由官出費所費有　與其官為出費而殺人以抵命何如使凶手出費爾可以少傷一命之爲愈乎然而其見左矣救生不救死如果可以爲仁則刑官之設又奚爲者雖曰律設大法例順人情然殺人者而縱之以生豈人情之所順哉執法所以懲奸除惡所以安善殺人而不死奸無所懲官殺人而不死法有屈斷給燒埋而可以不死是縱惡仰善而獄以賄成如是而欲天下之治安又可得乎舜爲天子皋陶爲士瞽瞍殺人孟子尚曰執之而已矣成以瞽瞍雖爲天的父而法則非天子所得私既罹殺人之罪而陶曲法以宥之是枉法也雖不必有是事而其理則不可易今殺人者不過一武弁耳未有瞽瞍之也縣令竟徇私而枉皋陶之法而殺人者拼費數十金卽可置身事外無容　負而逃將自此殺人者愈無所忌憚而武弁營兵之魚肉鄉民者更無人撄其鋒矣故吾於此事不怪武弁之殺人而怪縣令之斷獄鳴呼天津在輦轂之下而武弁之艸菅人命縣官之曲庇同官鄉民之冤被　殺猶然如此推而廣之至於外省又和如耶三輔大臣所當體　朝廷明罰勅法之意而徵一以　百者也 
[恭錄　上諭] ○七月十九日奉　旨這所有叅疎防監犯越獄之管獄官雲南禄＃縣典史楊任堃着卽革職拿問交社瑞聯提同防監兵丁等分別嚴訊究辦有獄官署禄　縣知縣劉琪　着先行交部嚴加議處仍勒令將逸犯嚴緝務獲倘限滿無獲卽行從嚴叅辦餘着照所議辦理欽此　　 
[天津郵信] ○從前統兵將帥其已起用而到天津者略列前報茲又傳得宋軍門　駐紫盛京湖南提督鮑 
 
 

Page 2

 
 
春霆爵帥將統兵二十營亦有屯縶山海關之　命曾沅圃爵憲節制東三省駐劄山海關至於各軍器南京機器局製造之炮車載生洋行代購之洋鎗運到者殆無虛日聞鮑爵帥　陛見後恭王勗以　聖恩高厚時事多艱斷勿作山林之想爵帥亦唯唯故此日奉　命想卽北上也 
[津郡大風] ○前月念三晚天津雷電以風豫河內覆船無數沈溺人口約有數十計唐官屯辛集一帶風雨外兼雨冰雹禾稼房屋之受損者不可勝數百餘年大樹連根拔起飄至里外有楊柳靑安某以船爲家先是受載前往豫河時適楊帆猝有鴞鳴其上船家者流謂聞鴞不吉特已滿載不能中止於是收帆落槳行船把舵格外謹愼譬如日行百里者敗行八十里不敢貪多是日泊船尚早夕陽猶高掛樹顚如再行十數里風勢卽殺乃不先不後偏在豫河而惟是厄以致全船俱覆殆所謂在數難逃歟又有三胡老保亦楊柳靑人是夜遭風與客張明遠同時落水家人聞信開喪掛白其母挈媳往沈船處打撈詎祗撈得張明遠尸身胡則影響毫無料係隨流以去母妻囘寓安靈設供母痛子死妻哭夫亡其悲傷自可想見詎數日後時巳傍晚忽門有剝啄聲詳審口音的是老保方共驚疑迨啓門審視果不謬聽於是始則破涕爲笑繼又相向而哭據備述當日遭風情狀幸得斷篷一片隨波逐流竟登彼岸惟是時風勢甚大立腳不住只得負風而行又越四十餘里甫得住足認知村落中有親串家遂急相投脫去濕衣飲以姜湯衣以絮懊登榻休息詎驚定而憊不能言旋故歸遲三數日不虞家人之已成服也由是聞者皆爲稱幸云 
[八閩近事] ○西報紀閩中信云福州大吏近聞欲從內地添募兵勇三千名以資調遣○閩浙總督何制軍刻已三年任滿聞具摺籲請　陛見奉　旨着毋庸來見欽此 
[因貧覓死] ○都中有民人陳某者庽居南城延王廟街一家三口陳又不務正業酷嗜煙酒幸妻能以鍼黹佐饔飱其子小騾兒年止弱冠亦善於營生然總不足以供其揮霍日事追呼子窘困不堪初九日晚密購洋煙吞服而出行至木廠胡同臥地不起有人見而送回用南瓜湯灌之未愈又覓得救鴉片藥服後始行吐出然已困頓實甚矣 
[考案續聞] ○前報登南昌嚴辦鬧考一事茲復詢之近由江省來者據云饒童本殷實之戶在某鎭開有典舖其爲人於讀書處世大約亦矯矯自命者流家中尚有寡母年已六十靑春守節祗饒一子饒蓋擬於冬間爲母請　旌建坊兼開筵上壽不意喜星未臨禍星已降現聞其母有願出二萬金充作公項求紳士代爲援手首府初仍堅執不允嗣經賀雲甫前都憲居間調停首府始以父命難郤准其自贖想不日當可了結也 
[縫匠齊行] ○江西前有木匠齊行一事已見本報茲則縫匠又起而　　矣省　縫匠原有三種一則專爲公館大戶所雇一則自開鋪面此兩種皆微有本領或卽彼此兼營其工貲外花無分軒輊另有一種則手挽篾籃亦有以布爲之者內放刀尺面置棉線沿門挨戶東望西張幾與托鉢生涯無異手藝固不必言工貲亦非所計但得呼之使紉則欣然從事故上兩種深惡之日來歇手講論謂嗣後不准挽籃者上戶云云然略計挽籃縫匠不下千數乃一旦遽欲以私約絕其生路未免無理取鬧太不自量也 
[訪拿地棍示] ○欽加三品銜署漢陽縣事興國州正堂加十級紀錄十次李爲出示嚴拏以靖地方事照得田賊不去無以植嘉禾地痞未除何能安良善漢鎭路通九省處雜五方商賈殷繁中外交易必須市塵靜謐宜絕痞匪根株近聞本地棍徒外來流痞始則藉端巧騙繼則遇事橫行或結黨成羣打街駡巷或藏奸窩匪欺富淩貧甚或聚賭鬧娼勒索商民錢物觀劇看會搶奪婦女釵環更有圖得貲財拐賣孩童幼女欲伸私忿誣告殷戶巨商種種惡端歷歷指數本署縣嫉惡如仇保民爲念蒞任各處曾拏囤口以靖閭閻調署斯區豈留匪徒以害闤闠除飭差密拏外合將地痞姓名榜列曉諭爲此示仰漢鎭商民人等知悉嗣後如有前項地痞在於市鎭呼朋引類滋事擾害許爾等邀同保甲巡役人等捆送來案以憑盡法懲治本署縣曾出法隨決不姑寬其各凜遵毋違特示 
[尋花釀命] ○揚城教場某麫舘之夥某甲最好問柳尋花日前於某勾攔處正在興濃之際不料門外數人閧然直入揪倒便打受傷實重嗣由勾攔中送回麵館僅存奄奄一息未歷兩時畢命或曰捉姦索錢所索未遂因而痛打或曰妬姦起見總之事關人命苦主家當必報官俟提訊後再行詳述 
[神像自仆] ○杭州下城仁和倉橋上向有水德院以供眞武帝君克復後廟經重造規模較擴而神亦頗著靈異杭垣自今歲以來祝融之災疊見該處居民時向神前禱祝神屢次示警并於籖語中有各家小心懺罪肖災之谕居民咸爲悚然茲以宴安無事習久相忘無復有憶及神語者查院中正座爲眞武像其黑面虬髯手執皂旗侍立於左側者俗所稱張大帝也自六月以來其像之左右輙見有白蛇一條身短而巨蜿蜒不去道衆等焚以香燭跪地禱之蛇始入座下而沒然是處並無隙洞亦不知其從何而去也嗣後時隱時見居民亦盡見之知非吉兆爰環叩而卜之於神擲得下下之　語甚危悚至七月初九之夜道衆睡夢中忽聞大聲一震有若山崩衆咸驚起執燭周尋則見座側張大帝之像俯仆於地如係有人推倒者然其座並無移動像雖土木形骸亦無坍損次日社下耆長畢集咸爲驚駭忽見前次之白蛇蟠旋座右漸至一燈籠之上逾時不見而蛇亦從此逝矣里人於是醵金鳩匠將神像扶以起重爲裝修更爲設醮懺悔以求神佑杭人喜怪於此可見一斑 
[悞聽瘋話] ○浙江海寍州屬之硤石北關倪氏本讀書望族有監生倪文棟者祖父皆業儒薄有資產現業領買鄉絲俗名絲主人五月二十日忽有差役二十餘人營兵五六十人將其家前後把守進內撲捉當將文棟巨鍊鎖住拖至船中又上鐐拷登卽開行合鎭駭然莫測其故及至城中知者已衆有本城紳士與官常往還者卽爲關照謂文棟世代書香且有家產恐有誣枉故坐堂特亦不多問但說妳做强盜否 
 
 

Page 3

 
 
　　文棟嚇得半死祗說做不來地保亦代爲申說官云若不爲盜如何有人說你卽擲下一信着文棟自看信封上寫李大老爺開拆下吳少村　其信止三數語字亦極醜祗云北關頭大樹下倪文棟做强盜約人三四百要卽日搶劫絲行下不具名上無稱呼文棟正欲回言官亦自知理屈驟行退堂命將文棟暫押一面派差壯管兵根拿送信之人查得送信者亦是北關人與文棟本有親誼名吳寶樹信上少村之名乃其捏造其先世亦業儒以風鑑專家寶樹素有瘋病里巷間無與接談因與文棟商借不遂戲爲此技亦自不料州官之信其瘋話也其日差兵亦將其前後門把住從房中捉出鎖扭至城官卽坐堂恨極重責五百板血肉交流用巨枷示衆一月一面好言安慰文棟令其回家幸文棟與寶樹均昏懦無識卽倪吳二姓族中亦皆讀書敦品士無好事者故未與理論所最險者文棟之母老而多病當文棟被捉時已不食數日一驚暈絕其妻年輕情急吞食烟膏一次遇救得免兩兒呱呱均在襁褓若非隣族趕救得活必致連斃數命此可爲輕信謠言者戒也 
[兵船駐滬] ○字林報云探得上禮拜六有中華兵船十二艘泊於吳淞口外本館桵前報紀江南提督李軍門將往吳淞想該兵船等必係在彼迎候也 
[西官乞假] ○英公堂禮拜一三五會審之賈副領事現往燕台養病請假二禮拜故日常公事暫由葛君代理云 
[西捕傷重] ○管押虹口捕房之西洋人毆傷西捕情形己列前報兹悉該西捕除傷頭面外尚被扭斷右手骨骱現雖醫治恐難復舊而將成殘廢也 
[拐販可惡] ○老閘地方之姚氏婦卽名常熟阿三專好拐誘男女從中取利租界中所最著名之老手也雖屢次犯案經官懲辦無如倚此爲生總不悔改近有鄉婦談王氏之子談某不務正業習入下流前日竟挈其親生九歲之子寄與姚氏托售談王氏以孫男無踨托人尋覓經其壻鄭阿四探得在姚氏家知照談五氏同媳談邱氏等三人來向姚氏索領姚初則索取墊欵五千文繼又稱孩係其父同來已仍領去以致兩相爭論姚氏以鄭阿四不應通風多事扭住毒打談王氏訴捕往拘一起人解送英會審公廨飭將控被管押原告明日補詞呈候核斷 
[代領失物] ○前經包探獲住東洋車夫顧阿生手持白紡綢短衫雪靑縐紗單套褲解由陳司馬訊供顧稱坐客遺存之物故判押一月衣存捕房俟有失主給領昨據義昌洋廣貨舖夥貝明珍至英公堂稱鐵甲輪船主鄭姓坐東洋車至小東門遺有短衫套褲車夫脫逃曾託我代訪今見申報知贓存捕房是以投案具領富捕頭禀貝係義昌舖夥當無錯誤陳司馬准卽領去車夫仍照原斷 
[七夕無聊拉雜成詩] ○午風炊起萬家烟累到妻孥望眼穿慚愧對人空仰屋飛騰幾輩快揚鞭鑄將心事都成鐵拋去流光那值錢不飲底須規酒過毛詩但喜讀賓筵　行行錯認路千條蹤跡拼教逐浪飄身世去留如朗月才華消長似春潮四方未必容餬口五斗何曾肯折腰倘許吳中常托鉢伍員剩有一枝簫　顧此茫茫歲月侵當年悔不入山深身難諧俗將鳴鼓才不逢時比　琴爲抱詩書成白髪疇從貧病贈黃金硯田收稅休嫌薄看到流亡觸此心　萬事甘心遜一籌噩詩猶有叩門求觀人祇合從平等立品終須占上頭豚犬幸無因少累馬牛肯應不沼尤三庚慣把寒衣典擱筆偏多卒歲憂　不欲逢人說故吾文君老去學當罏諭才頗肖遼東豕愛我誰如屋上鳥尺水漸枯魚欲散一枝初穩鳥爭趨西風未免無情甚多少傷心對燕雛　百年苦爲饔飱計一室常將榾柮煨磊落鬚眉難似昔仳離骨肉漸成灰無田不怕催租吏謝客時居避債臺檢點絕交書疊疊可憐强半爲通財　登高一覽衆山低識見羞同測海蠡鄉夢正濃呼不醒吟懹偶觸苦無題命乖莫更傷蒲柳句好何勞付棗梨同學故人誰在目升況今已判雲泥　驚心兎走又鳥飛回首黃粱醒棘閳哀此勞人虛遠志恨無慈母寄當歸蛟龍得水攸然逝燕雀離巢失所依我輩但培方寸地當前那管是耶非　不信天孫猶有債誰憐游子本無家時名博得千枝禿生計磨成兩鬢華作賦悲涼懐庾信上書痛哭惜長沙解行素位吾何憾末路東陵且種瓜　雙星此夕渡銀河我爲神仙喚奈何撫充教人增感慨辭家久客悔蹉跎房幃曾歷滄桑劫道路偏經荊棘多潘鬢漸衰情漸遣干卿底事淚滂沱[  白門程仲承未是草]  
[消夏詞錄呈縷馨僊史一粲] ○日月休嫌去似梭畫長一日小年過也應嗜好隨時轉錄愛芭蕉紅愛荷　驕陽鎭日逼層檐靜坐芸窓煩惱添飲得玉川茶七碗清風兩腑不知炎　香汗如漿滑玉膚人間何處覓冰壺正嫌暑氣無從散神女啣來一顆珠　蓮葉靑靑盖半池鴛鴦夢穩日遲遲靜搖羽扇渾無事且把閒情寫入詩[  綠橘軒主榮勳草]  
　　題　欽旌賢孝嚴孺人割臂圖冊印呈丹徒包曉村明經方家正之　○夜半　香禱玉宸月明如水四無人長卿病起全家賀誰識深閨腕底春　毀體應思父母遺爲夫療疾亦何辭刀圭手叚非親試那得眞逢折臂醫　夫疾方瘳婦病深告天求代本初心離鸞不是尋常曲值得黃門淚滿襟　展卷難招畫裏魂六年前事與誰論只應借取詩人筆半寫啼痕半血痕[  丁丑仲冬長洲芭孫氏陶然拜稿]  
[光緒六年七月十六日京報録]  
 
 

Page 4

 
 
　　宮門抄○諭旨七道録前○東撫周　奏爲遵　旨查明據實覆陳摺子○湖督李　奏爲揀員請補都司摺子○又　奏爲揀員請補守備摺○七月十六日戶部通政司詹事府八旗兩異值日無引　見○廣壽前往　東陵請　訓○奎公假滿請　安○麟公由口外賜奠囘京請　安○尚宗瑞請假數日○記名提督金永清謝　恩○召見軍機　金永清○皇上明日卯正至　奉先殿　壽皇殿行禮○○山東巡撫臣周恒祺跪　奏爲遵　旨查明被叅之知縣並無剝民重徵押索釀命各情弊據實恭摺覆陳仰祈　聖鑒事竊臣欽奉光緒五年九月初七日　寄諭有人奏山東壽張縣知縣周樹德剝民重徵任有謨承種沙地赴縣領照久押情急自縊等因欽此當經臣欽遵檄行藩泉兩司委員馳往按欵確查並將同案被叅之臨朐縣知縣嚴家正查明大概情形先行覆奏在案茲據藩司崇保泉司靈杰會詳轉據該委員候補知府胡鳴泰全士锜稟稱馳抵壽張縣按欵切實確查如原參該縣周樹德剝民重徵該縣文童關宗華關長庚有沙地一區與東平州接壤同治十一年間黃水始涸地漸可種經前任壽張縣知縣王廷魁勘量後令試種三年准其按地起　關任馬三庄欲計戶均分光緒元年赴縣領照押至八月任有謨情急自縊一節查得壽張縣與東平州接壤之處黃水漫溢以後於同治十一年間新淤沙地一叚並無糧銀地主經該前縣王廷魁與前東平州知州蔣慶　稟經委員會勘丈明壽張所轄之梁山里共有淤地八頃五十餘畞飭令附近關任馬三庄居民分領試墾成熟再行納租以免爭執至十二年間合邑紳董高集祥等因淤地漸已成熟縣城舊有壽銀書院膏火無貲廢弛呈請將淤地酌量起租歸入書院作爲經費以恤寒畯經該前縣周樹德通稟批准照辦飭令書院首事公議租價各花戶均各觀望不肯認租光緒元年六月間縣民任福昌等因任有謨侵佔淤地控經周樹德差查任有謨侵地十二畞屬實傳訊押追任有謨情願俟議定租價如數繳案取結開釋嗣任有謨因拖久飯帳無力措償愁急莫釋於是年八月初六日晚乘間在袁朝賓酒舖自縊身死訪訊附近居民僉謂任有謨委因欠帳愁急輕生並非在押自盡周樹德亦無剝民重徵又如原叅鄭文明挾嫌勾通劣紳高連升呈控周樹德因勒索不遂反將開墾之地逼令歸入書院假公肥已關宗華不允掌責一百嗣後泉司提省嚴押在歷城縣班房問官胡寅力逼結案關宗契含冤殞命後因京控發回縣官馮恩培不辨曲直越刑嚴斷一節查得前項淤地經紳董高集祥等呈請酌量起租作爲書院經費有關宗華墾種沙地抗不認租周樹德將其傳案掌責關宗華隨卽晉京赴步軍統領衙門控告吞解回東行司提訊兩造所供淤地情形不一租價難以懸定飭委候補同知温則光會同該前署縣馮恩培傅集紳士高連升等議定租價每畆守納京錢八百文暫作書院經費侯五年大丈再定升科維时任福昌等退地不願領種當募文明等認種納租禀由泉司審擬詳咨並非問官胡寅逼結因關宗華尚有應完歷年拖欠地租發回該縣追繳馮恩培因其延不完納責懲押追關宗華旋卽脫逃至關宗契係於三年五月間在家患病身故並無含冤情事又如原叅何氏珍接任斯土新舊並徵嚴比欠租一概不准拖欠自三年十月押至四年九月始行暫釋一節查得該前署縣何式珍因關宗華抗欠地租脫逃飭差於光緒四年二月間將關宗華查傳到案押追嗣據王廣寒等以關宗華把持淤地抗欠租價等情控經前任巡撫批飭認眞查追不准拖欠何式珍當將關宗華所欠三年並四年上忙應完地租飭令繳清卽予開釋並無管押經年又如原叅此地與東平州毗連原是一叚該州之沙地租銀四分而壽張之沙地竟納錢八百文未能一律平允該縣之漁侵吞已可槪見一節查得該縣淤地每畝租價京錢八百文係經委員與該前署縣馮恩培督同紳董人等酌定稟明有案所收租價有書院收支帳目可據並無漁利侵吞情弊等情緣由該司等核明會詳請奏前來臣查該縣沙淤地畝本係灘地因黃流受淤轉可耕種遂致居民互相覬覦爭端紛起各該前縣始因荒熟不定未能遽報升科致爲民累繼因紳士公懇起租歸作書院經費培育人材均迭次通稟批准有案並不假公肥己所有原辦之該前縣王廷魁馮恩培何式珍尚無不合均應毋庸置議惟周樹德在任時因經衆紳稟懇議將此地起租作爲書院經費雖事屬因公查無勒索侵吞情事第係一邑善舉並不及時議定租價認眞經理致關宗華等懷疑莫釋涉訟多年實屬辦理不善該員已於交案虧短叅革應免再議此項地畝業已試種有年自應與東平州毗連淤地一律趕緊勘丈升科以重正賦而杜爭端除行藩司分飭各該州縣另行查辦外所有遵　旨查明前任壽張縣知縣周樹德等並無剝民重徵久押勒索致任有謨情急自縊關宗華含冤殞命各緣由理合恭摺覆陳伏乞　皇太后　皇上聖鑒訓示再同案被叅之嚴家正一案仍容俟審明另行擬結合併陳明謹　奏軍機大臣奉　旨知道丅欽此○○頭品頂戴湖廣總督臣李瀚章跪　奏爲填　請補都司員缺以實營伍恭摺仰祈　聖鑒事竊照湖北施南協中營都司殷開山開缺留省另補遺缺係題　之缺曾於摺內陳明湖北省現有應補人員容俟揀員請補在案查斯缺駐扎施南府城與川湖接　地處邊隅山深　林密巡防最關緊要非精明幹練熟悉情形之員難期勝任臣在湖北省已經到標　先部司班內逐加遴選查有遊擊銜　先都司張　謙年五十歲漢陽縣人由武童於威豐六年投効軍營隨　克復廣東嘉應州並在湖北攻剿捻匪出力遞保都司　先補用於同治六年十一月初一日奉　旨允准在案嗣因軍務未清遣撤歸標該員誠樸穩練營務明悉以之擬補期缺洵堪勝任伏查部定章程請補員缺應查明到標人員按　先名次先後爲斷如人地不宜以名次在後之員請補仍將在前之員按名指實茲查湖北省　先都司除尚未到標者無從指實曁陳有勝胡曉　二員現已革退隨營外其已經到標　先名次在張慧謙之前者尚有雷洪亮等二十二員經臣逐一察看或營務尚待練習或於隣境情形不熟均未便遷就援補致滋貽悮惟張慧谦在營歷練多年人地相宜例得尃摺请　除将雷洪亮等與此缺不　緣由照章按名指實分别開單並飭取張慧謙履歴一併咨部外相懇　天恩俯　員缺堅要准以張慧謙補授湖北施南恊中營都司實於地方營伍有有椑如蒙　兪允俟部覆至日給咨送部引　見以符定制謹會同湖北巡撫臣彭祖賢署湖北提督臣吳鳳柱恭找具　奏伏乞　皇太后　皇上聖鑒訓示謹　奏軍機大臣奉　旨兵都議奏欽此　○○頭品頂戴湖廣總督臣李瀚章跪　奏爲揀員請補守備要缺以重營伍恭摺仰斷　聖鑒事　照湖北德安營中軍守備胡炳煌勤休遺缺係部推之缺前於摺內陳明湖北省現有應補人扁容俟揀員請補在案其斯缺駐扎德安府城　界連豫　巡防緝捕均關　要非精明幹練熟悉情形之員難期勝任臣在湖北省　先守備班內詳加選選查有　先守備汝奪錦年三十一歲安徽阜陽縣人由武舉揀選二等簽掣兵部差官効力三年期滿引　見奉　旨以營守備用欽此又復留差一年於光緒五年正月十四日期滿分發湖北免其試用經兵部議以自到　之日起遇有題推守備缺同與各項　先人員挨次序補於七二十日收入督標中營　差遣叚員年壯才妥營務明悉以之概補斯缺間堪勝任伏查部定章程請補員缺應查明到標人員按　先名次先後爲斷如人地不宜以名在後之　　補仍將在前之員按名指實茲查湖北省　先守備除尚未到標無從指實外其已經到　名次在汝　錦之前者尚有李國炳等七十一員經臣逐一察看或藉隷本府例應廻避於地方情形不熟人地不宜或營務未謂尚待練習均未便遷就　　 
 
 

Page 5

 
 
　　致滋貽悮今汝奪錦雖　先名次在後而熟悉情形人地實在相宜例得尃摺請補除將李　炳等與此缺不宜緣由照章按名指實分別開單並飭取汝奪錦覆歷一併咨部外相應仰懇　天恩俯念員缺緊要准以汝奪錦補授湖北德安營中軍守備實於營伍地方均有脾益如蒙　兪允該員係曾經引　見分發人員還免送部謹曾同湖北巡撫臣彭祖　　湖北提督臣吳鳳柱恭摺具陳伏乞　皇太后　皇上聖鑒勅部核覆施行謹　奏軍機大臣奉　旨兵部議奏欽此 
[浙省撫榬事宜] ○七月十九日卽用縣楊開弟稟知藩司飭知委署臨海縣事叩謝　尹麗樞稟　知厘捐局委襄辦文案差叩謝　典史任東海銷海運津局差回省稟到　○二十日湯世侗稟知藩司委赴台州府稽　查出海商漁船隻 
[蘇省撫事宜] ○七月二十日欽賜翰林院檢討朱桂芬辭行回安徽　知縣錢志澄上海糖捐局來　又兪辰銷海運　局差　藩憲許明日衙期止轅　○二十三日通判薛鳳翔南京解餉來蘇卽辭赴滬　知縣程亮采周孚先均銷海運　局差　前崇明縣稟請改教鄧澤培稟知交缷回省　滬城稽查　委員候補縣丞任慶延上海來稟知遇知縣班卽辭回滬　昭文主簿梁鴻翥稟謝奉飭先行署理　新選華亭縣金山司巡檢張瀾辭赴任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
