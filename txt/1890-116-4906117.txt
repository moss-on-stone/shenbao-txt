# 1890 - 116 - 4906117

 

Page 1

 
 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早巳製成彩票將次售完矣茲又承陸續助下廣東譚寳宦齋婦科調經白帶丸十料又立止丸種心胃氣痛藥五料漢玉圖章一个隸有五十部吳都法乘一部石印小耕石齋畫譜廿部東洋漆水錦匣一具内裝感應　巧色　瑙搬指一个石印古篆文集楹聨二十部每部價洋二角未及編入彩物之中是以另行求售諸君子有情殷匡救者請臨本舘選購庶幾裘成　腋飢民得早慶來蘇乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[留聲機器題名記]  
　　天下之物其可以留者皆其有質者也否則亦其有形者也照相留影斯已奇然固明明有形相照其所照者其有形者也惟形隨身去而影常留一似形與影可分可台也者乃足以駭人之聞見耳獨至於無質無形之物則斷斷乎無留之之法大塊噫氣萬籟怒號而來則突然去則寂然從古無抽風之手段然則由天籟而推之以至於地籟以至於人籟又孰能收而存之謂昨日之聲卽今日之聲也謂今日之聲卽他日之聲也是不奇而又奇乎格致彚編載有圖説云美國人名愛第森者作機器以傳聲蓋從德律風而推之無論何人一切語言均可收存在内他日雖隔久遠取出聽之宛然在耳言之鑿鑿然未曾親見猶疑信叅半也上海豐泰洋行有此器出售月前有鄉友之主行政者函來招余往觀適以小恙不能赴繼聞息庵居士購得一具亦寄語見招莫春上浣余與監門後人偕往訪之適以喬遷甫定各物多藏弆不便取示止見其蠟伺兩端皆空而中間細痕如絲知其筒上有已留之聲卒以不安機器無從聽取廢然而返高昌寒食之日大會於張氏味蒓園唐君傑紳謂余曰請觀一異物余唯唯謝不敏俄而有西人以機器至余正在茅草觀霍邱詩吏與縷馨仙史對奕唐君招余與西人相見問其名則曰阿爾生乃瑙威國人而開松茂洋行於圓明園路者也其所掳之機器則卽留聲之器也於是有數友迭聽互話并招名花度曲留其韻於筒上是日人太衆献酬交錯不及詳觀閲日阿君特至尊聞閣見訪謂前日聽焉而不眞語焉而不詳頗欲復觀之乎余曰幸甚乃約於十三日上午掳器而來至則諸友之欲爭先　觀者已集於一室阿君開其機并述其運用諸法董君筠蓀譯以告余其中盖有電氣故機器之旁置一桶以線繫諸機上筒中卽生電之藥水也機器繁密不可以枚舉其要在於一筒筒以蠟爲之套於銅管之上架機於管上將電桶一撥機尾有如盤之物旋轉不止殆卽鐘表上之所謂擺此物一動機轉管旋管上之機有小圓器二其一有玻璃一片小刀一具隨機而動則蠟筒上卽刀勒成痕外用一喇叭口接以軟管人對其口言之歌之則其聲皆傳於蠟筒之上大都聲高而重則筒上之痕深聲低而輕則筒上之痕淺聲旣傳入則去喇叭口而易以另一皮管機上之小圓器亦易一無刀者管之端歧而爲二着玻璃小管於其上以置於聽者之耳動其機卽聽之了了可辨不但字句淸楚卽口氣亦復釐然不淆余先誦聖經一篇聽之者皆稱異不置旣又對之歌醉花陰一闋抑揚高下不　纍黍諸友亦各以言傳入俄而歴歴聽之無一爽者惟言之輕者則其音亦低言之重者則其音亦高阿君又取一蠟筒置之機上俾聽之則爲西樂一套應絃合節入耳怡神據言尙係二年前在美國傳入之聲至今不攺其舊蓋一經有聲傳入雖積久至數十百年而其聲終不復散不若照相之留影者尙有漸淡之時也觀畢阿君斂器告辭而去並語余曰如有友人欲觀者可偕來也余感而謝之諸友有獻疑者曰此器精而且奇固爲見所未見聞所未聞然不過借以作玩具而已若於止經作用則無之可奈何余曰器之神奇若此安得而無正用人自不謀其所以用之之道耳以之傳信則必彼此各有此種機器方能彼此應求而封寄便轉不如寄信之簡便特信或可以私拆此器則不置機器卽不成聲當必不至漏洩也家訓遺囑久後或歎遺忘若留之筒中則雖年深代遠而開筒敬聽不啻子孫親承其祖父之訓形容雖渺謦欬常存其爲正用也大矣又推而至於中國聽訟之官命盜等案往往覆訊翻供屢解屢翻地方官殊爲受累卽有供狀手模俱不足以成鐵案惟留其供詞於筒中則永無翻供之時并可省書招之費而錄供之吏亦不得逞私舞弊倘爲地方官者人置一具以爲聽訟之用吾知小民卽使奸狡當亦無所施其伎倆矣尙得謂之無正用耶惟此器西語名曰福祿格來夫而中國之人尙無以名之余爲定其名曰留聲機器書曰聲依永禮曰立言不朽吾於此器也亦云庚寅季春高昌寒食生記 
[本館接奉電音]  
　　昨由京友電傳諭旨二道敬謹登○三月十三日奉上諭甘肅鎭迪道恩倫着開缺送部引見欽此同日奉上諭山東布政使着福補授曹秉哲着補授山東按察使欽此 
[宣南客述]  
　　東長安牌樓一座自咸豐年間修飾今垂三十年矣風雨摧殘木植倒敝樓上頭停瓦片脱落過半楹柱傾欹漸形傾倒急宜興修經工部勘視擬將牌樓三楹拆卸從新照式修葢舊有木料擇堅使用餘則添用新料夾杆石座添換從新竪砌頭停全用新瓦照舊批麻上色油繪一新遴派恆順泉盛廠商承做已圏立荆笆開工鳩匠大興土木矣○有常四者寓居西單牌樓北　子胡同前日由絨線胡同伊戚借得細棉袍褂兩件詎行至西單牌樓南二道街該處熱閙至甚往來男女異常擁擠而常携袍褂竟被剪綹手於人叢中竊去迨常知覺追赶多時毫無蹤迹遂赴本叚廂藍漢官廳追索廳官許某赶爲尋找三日卽可聽　常謂今夜進内有差甫由戚家借得袍褂無可延緩廳官再四開導令常另行再借官衣備差赶　尋找贓物明午再見常不得已允如其説掃興回家京城剪綹甚夥到處皆有凡竊物件於下處暫存上貼某處所得　樣若三日内無人尋找始行售去○廂藍旗護軍統領處爲咨報事本營額設護軍一千七百九十九名内除各部院候補筆帖式學習讀祝官拜唐阿太醫院肄業生順天府禮生例不軍政並空缺穿孝患病現在防營不計　實應本年軍政入看護軍一千三百六十一名内有逾歲者　十九名相應咨報値年旗查照 
 
 

Page 2

 
 
○步軍統領衙門牌飭人旂滿蒙漢工各固山達知悉自三座門西安門經阜成門九天廟曰石橋以抵昆明湖所有沿途道路查照去歲墊修成案鬮分叚落卽由各甲官廳出派步軍校帶兵前往所佔地叚認眞妥爲修墊務期一律平坦不得草率俾備要差○右翼步營官兵前日由提署領解迭次明火拒傷事主之盜犯王三等三名均以手銬脚鐐鎖錮裝入車内該官兵把守擁護送交刑部訊辦經刑部當月司訊明各犯姓名相符飭交南北所分行收禁禀堂掣簽分歸四川司訊辦○正紅旗護軍營印務叅領禀知本管長統領春以値年旗來文現出泰陵總管一缺咨取本營保送人員謹將應送之護軍叅領名色開單請爲點送等語經長統領諭將護軍叅領崇恩富順二員送放泰陵總管遂由該營開具該二員履歴備文鈐印咨覆値年旂矣○署兵部左侍郎廖仲山少宗伯涓吉於三月初四日午刻前抵兵曹署任經司務廳曉諭四司章京筆政馬舘監督廐長在京各省提塘効力差官十六門軍並　捕五營副叅游都守等官以及闔署吏役人等届期齊集署内預備新署漢左堂上任一體謁見勿違○京師近來寒煖無常時疫灭　居人偶失檢束易於染患初起時只覺渾身無力四肢酸懈頭重發燒此症尤易傳染抱恙家二三口甚至四五口無論老幼相繼染患年輕體壯者尙無大碍而老邁虚弱奏效匪易操歧黃術者忙迫異常生藥鋪生意莫不利巿三倍矣 
[皖撫行程]  
　　皖撫沈大中丞秉節赴皖南查閲營伍已群前報兹悉中丞於初十日下午兩點鐘乘坐福興官輪行抵蕪湖文武大小官員遙見輪烟卽紛紛出江迎接及近呈遞手版恭請憲安中丞一一接見少頃命駕登岸由河南大關前排齊執事前導親兵數十對巡捕戈什均乘騎前護後擁至道署答拜延請小憇旋復回舟由河北岸乘坐緑呢大轎執事如前迤邐進城往各署拜客將晚至李與吾宮保府第讌飮開懹暢叙直至漏卜三商始回江口行臺住宿一宵王玉如明府所備鋪陳均爲中丞所賞次晨八點鐘中丞命駕登舟回内河啓節導以小火輪前往寍國府大閲文武各官均乘舟尾送水陸弁兵跪列兩岸鎗砲齊鳴一時聲震波心魚龍驚躍直至憲舟出境始回計由蕪至寍國木程一百四十里想小輪快捷當晚卽可按臨矣所有李與吾宫保送别中丞後亦旋坐登瀛洲兵輪馳回太平府節署蓋待中丞閲畢返旆由姑孰河繞道出江陪同至裕溪校閲各水師營伍也大約水陸查畢不過旬日之間卽可竣事然後再溯江而上秉節可轅云 
[鳩江雜誌]  
　　新授兩淮鹽運使前任漢黃德道江都轉自漢臯啓行乘坐滿江紅兩艘用測海兵輪拖帶於初十日亭午行抵鳩江是日地方文武正接沈中丞遠見輪烟均出江迎迓水師砲艇亦升砲致敬旋卽下椗登岸拜客小駐一宵　晨展輪下駛前赴新任○太平府春笑山太守各州史蓮叔直刺無爲州劉承福剌史當塗縣蕭京伯大令繁昌縣周懷愼明府來蕪迎接撫憲及軍摩過後均各馳回任所○上月十八日報紀蕪湖王姬事一則其母因聽人主唆控婿某甲覇佔王邑尊以女墮落烟花自願從良何得逼令攺嫁將詞擲還詎母仍不甘心初十日撫憲過蕪竟敢攔輿遞禀中丞閲後飭發蕪湖縣查究辦理○蕪湖洋關書辦共八名大半皆老斵輪熟手精曉榷務自史税務司抵任後時加考察見其踴躍從公辦事能幹因禀准總税務司每人按月各加薪水銀五兩一時從事諸君均歡忻鼓舞不置○月初池州府押解靑陽縣盜犯兩名過道勘訊成端甫觀察飭交讞局委員先行訊問一俟口供核實再行親提覆鞫錄供通詳大憲以定罪名　 
[觀劇溺斃續述]  
　　前報紀觀劇溺斃一則兹又接松江訪事人信較前尤爲詳盡據云距張莊數里汆來廟係松郡金山縣轄境亦於是日支臺演劇迤邐西北二三里間有名泖港者爲衆流　歸之所水勢湍急迥異恒溪兼之河身環繞如鼎足形故名其渡曰三角當日亭午觀劇者爭上渡船載至二十九人之多放乎中流該船忽如桶脱底一時老的小的俏的村的無不沉浮於波浪之中其稍諳水性幸而遇救者祇有七人餘則隨波逐流同占滅頂育舟子某甲乙孫亦遭溺斃除先後打撈外尙有屍身二具迄今飄泊無蹤事後各屍屬以渡船損壞之故歸咎於甲盤踞騒擾致將所儲米糓十七八石搬取一空房屋什物悉被打破刻聞遞禀琴堂未知金邑尊如何辦理也　　 
[江東輿誦]  
　　上元縣梅大令接印後因前任官眷尙在署内祇得暫就西偏之花廳内安置琴床印薦連日查閲接管　卷計移交共有一百餘起未結之件自念爲民父母民之歌孔邇者謂何胡可坐視其疾苦顚連而莫爲之卹因就案之情節他别輕重緩急逐期提結其有原被俱傳不到或原到而被不到或被到而原不到其中非别有情弊卽係土棍之所謂圖准不圖審者藉此公門一紙魚肉鄉愚除當堂立予吊銷外并將此項姓名委親信爲之明查暗訪或於鄉下紳衿謁見時隨意盤商如果確有劣跡卽列在衣冠亦飭拿辦不貸此風一出武斷鄉曲者早以隣境爲壑而每届　期求判者亦無復似從前之多于鯽魚矣刻下已拿到著名爲害之靑皮多人各按其所犯分别管押陳元非不罪所可化故仇覽出手卽具有鷹鸇之志非新來王戎墓下欲顯黃麞本領也或曰上元所治鄉脚甚廣曩傳有差如虎吏如狼之謠承平以來瘡痍未復噬者或不盡噬不知鄉愚之耳目甚陋其平時視縣門已不啻長安之遠儘有白首父老此生未曾躡足縣門者狼虎之喻安知果絶於今日是在明鏡不疲于遠照斯百里之外猶在堂階耳登宓子之堂不必愧在盧前恥居王後聽蕭何之律纔見吏行冰上人在鏡中 
[袁江雜錄]  
　　新任蘇州織造毓靑岩尚衣於上月二十八日抵浦隨卽解纜南行○二十八日漕轅牌示裏河同知員缺以署堰盱同知萬靑選調署正任堰盱同知蔡鎭飭回本任○某署梓人迕主人意發縣訊究由驛遞回原籍起解時失去洋銀幾元大聲疾呼誓欲鳴官杳緝内署家丁聞之喝令牽去○某甲與某氏婦有私夜去明來已非一日其夫見而大怒意欲送官甲遂於淸晨與氏以一繩自縊○本月初四晚細雨如絲雷聲殷殷翌晨甘霖驟至溝澮皆盈説者云地氣發舒麥苗當芃芃暢茂矣○某氏媳不遵其舅訓教其舅與嫂扑責之媳負氣潛呑鴉片烟膏救之不甦母家聞信而來肆行鬨閙有人勸以從豐收殮始已○特邑尊恐莅任之初無賴靑皮出而嘗試遂預行布告俾各安生業勿得游手好閒○河運漕剝業經交兑齊全前五帮於上月二十四日後五帮於二十八日由汜水開行不日當抵淮矣○學憲於上月二十五日抵浦二十六日北上 
[秭歸春望]  
　　署宜昌府知府沈太守接奉大憲電札令帶印赴省遂於上月二十六日携同眷屬附江永輪船至漢臯文武各員皆赴江干恭送○入川貸物以棉紗吉貝爲大宗日前江永來宜共裝一千八九百件二十八日寳華來宜除棉花外尙載斜紋洋布云○浪煖桃花江潮漸漲往來船船便利異常説者謂若江水再大則將封峽難行矣○北門外某鋪係某姓叔姪合開因事紛爭叔竟將姪毆斃當時隱忍不卽控官目下雀鼠重興開棺檢騐則腦殻劈作兩半慘不可言不知將來如何定案也○前有候補府魯太守經大憲委辦巴東野三關厘務近日奉檄與宜昌大南門外南卡厘局委員對調已赴南卡視事矣○宜昌下游十餘里江之西岸有執笏山者翠黛如屏高矗天半山下有廟不知何名邇日忽來一僧凡進香者僧卽信口開河面訐其隱事一時愚夫愚婦奉以爲神相約膜拜蓮臺皈依三寳香火之盛不言可知誠可哂也 
[廣東大計名單]  
　　荐舉卓異官十二員調署廣州府事惠州府知府李　虎門同知文玉委署高州府事羅定直隷州知州曾紀渠連平州知州田明耀署花縣事准補番禺縣知縣惠登甲新寗縣知縣向福海鎭平縣知縣鄒之麟大埔縣知縣趙夢奇韶州府教授潘履端潮陽縣訓導曾廷棟署按察司司獄順德縣江村司巡檢張隹勳潮州府經歴潘志賡○糾參不職官十三員不謹官三員東莞縣縣丞穆文署高要縣横查司巡檢准補崖州永寍司巡檢繆郅乳源縣教諭准調萬州學正林毓麟罷軟官一員高要縣祿步司巡檢王樹棠浮躁官三員潮陽縣門關司巡 
 
 

Page 3

 
 
檢周錡澄海縣鮀浦司巡檢張德傳羅定州晉康司巡檢汪福元有疾官一員署開建縣事陵水縣知縣李夢堯年老官二員石城縣教諭胡文淵茂名縣訓導韓瑞雲才力不及官三員題升萬州知州王承鋆惠來縣知縣關持緯文昌縣知縣黃楨　 
[杭垣零拾]  
　　署臬司金衢嚴道唐觀察於初一日夘刻進城初三日辰刻接篆視事○馳馬之習久干例禁李太守於前月復出示曉諭嚴行禁止無如玩法之徒目無官長初八日某甲乘馬由湧金門直抵杜子橋三又路口有老嫗年約六十餘步履維艱扶杖前來適與馬遇一時收韁不及將嫗撞倒頭顱踏成巨孔眼珠流出左臂亦踏損鮮血淋漓僅存一息至傍晚猶仰臥於杜子橋堍詢及旁觀知甲并馬均由地甲送至錢塘縣矣○潘文宗科試杭州府屬已於初九日發落嘉湖兩府院考尙未定期云　 
[名蘭雅會]  
　　寳山眞如鎭蔡君伯英秦君燮廷皆善藝蘭近有手植佳種數盆含苞乍吐識者咸稱爲梅瓣九畹芳叢忽見天然縞袂今訂於本月十六日移置張氏味蒓園以供游人玩賞想届期聨袂往觀者當無不爭先快覩也并聞鄉間某姓種得新花每朶係七瓣是亦名種歟 
[諭飭理處]  
　　昨報登痛子情切一則前日傍晚時屍父蔡瑞春投縣喊控裴邑尊飭提王萬茂店主汪村三到縣晚堂訊問蔡瑞春同子松濤投案拱稱年六十五歲川沙東門外人在家耕種度日次子名友生年廿七歲於本年正月間由沈老九薦在本城東街王萬茂爲夥迄今相安無事不料本月十一夜半時忽然身故被店中將屍身抬至滬南廿三鋪公義碼頭川沙航船上查得友生是日晚上尙在店中工作叩求明鑒其子松濤供年三十五歲在本埠南倉爲木作生意餘供與父同沈老九供爲薦保友生之死實不知悉汪村三供開設木器店用蔡友生爲夥是晚友生忽患病症至次晨抬送船上尙未氣絶意欲送伊回家旋卽在船病故求請查察邑尊謂蔡瑞春曰爾欲請騐須將爾子傷痕指出毋得聽人唆使當將兩造交該處十五鋪地甲妥爲理處如果理處不明來案禀覆再行核辦 
[耆舵送縣]  
　　孫長益沙船今正攬得糧米裝載竣事於前月放洋存至銅沙洋面誤擱沙帶以致船身滲漏水卽汩汩而入船貨均遭漂失惟在船諸人均經援起經崇明縣將耆舵許惟順楊晉山押送來滬由松海防劉司馬移縣暫押聽候會訊 
[諭飭再查]  
　　西婦在靜安寺鄉間遊玩被鄉孩擲石訴由英領事照會蔡太守移請上海縣傳該處地保顧良其耆老朱明發朱祥到案據稱查無實跡太守命再細查滋事之孩子覆候核辦各情均列前報昨據顧良其朱明發朱祥投案仍執前詞梁副領事及麥總巡捕頭皆以孩子擾事地保耆老定有所聞何得有心推諉請蔡太守飭令查覆太守隨諭該地保耆老再行詳查於下禮拜一禀覆核辦 
[縣案彚錄]  
　　陸裕坤誣控俞書林借洋一案奉判令中人楊叙才交洋五十元前日晚堂邑尊命提楊至案問現届限期洋元可曾交案楊稱尙未措齊叩求寛限邑尊以其有意延宕判令交差限卽繳洋如延比究○籌防局巡丁趙蘭生控萬生瑞漏捐縣訊情由迭登本報昨午由邑尊覆訊趙蘭生伸訴前情並請究罰何祿賢供立昌太之陳楚江因事未到小的店中實未偷漏求請明察邑尊念是生意中人從寛判罰一成計銀九兩零看卽措繳完案 
[英界公堂瑣案]  
　　包探張九意稱昨見東洋車夫裘金天帶提盤一隻内有婦女孩子兠帽各一隻及梳具等件提盤上寫愼德堂應震泰置備字樣查得有人在公和祥碼頭趁輪遺失今始查到送案請究裘金天供通州人拖東洋車餬口提盤係坐客忘下蔡太守飭該包探將裘金天及提盤帶回捕房下禮拜五解候發落○倪袁氏稱無錫人有丈夫被周阿福糾纒昨被拳打脚踢報捕拘案其母袁董氏遞禀聲稱丈夫長生在籍耕種女兒三囡已嫁倪姓前被周阿福以引薦帮傭爲名領去三月旋知下落得以尋見邀婿領回家鄉不料周阿福前來覇阻周阿福供小本營生經人説合與倪袁氏姘識現我錢已用完伊卽不睬故與爭論蔡太守飭將周阿福交保具結不得再向該氏尋釁違干究辦○俞家祥卽俞厚齊稱徐子恒荐保邵松林代我往廬州府夏閣鎭地方採辦鷄鴨毛付給洋三百元有沈成森與邵同去交沈銀五百餘兩沈亦有荐保豈知貨物到後並無續來者照算尙餘銀二百七十兩光景邵沈二人均不面昨得尋見邵松林交捕送案邵松林供寗波人在沈成森名下帮辦鷄鴨毛我收俞家祥三百元辦鷄鴨毛到蕪湖因俞家祥被人控欠提案家祥押追沈成森到案再行交還後又劃寄洋九十元至沈成森經手之銀與我不涉蔡太守得供之下飭將邵松林交原保徐子恒具保諭令俞家祥押追沈成森到案再行覆訊○包探何瑞福稱前數天賽馬時有人在賽馬塲附近一帶擺攤賭錢拿獲慣賭之馮阿四周春喜方阿榮陳雲章等送案請辦蔡太守判馮阿四管押二月周春喜方阿榮陳雲章押一月賭具存毁○張狗芝稱在路被王順華搶去錢千文及追獲錢已無着扭交巡捕送案玉順華供上海人現在王順泰所開裁縫店生理並未搶錢八十七號日捕稱見伊二人爭扭爲此拘解並不見錢蔡太守飭將王順華暫押飭差查明實在情形再行覆訊○七十一號印捕稱昨見王阿生在馬車行門前配車上前拘拿王阿生胆敢持馬鞭打我因招架誤碰車上之燈今將王拘案請究王阿生供暫在門前整理馬車被印捕前來阻住將燈打碎蔡太守判王阿生管押三天以示薄懲 
[法捕房瑣事]  
　　寗人鍾學林住在八仙橋東首德順里被匪人於早上九點鐘時扭開相鎖竊去英洋五十餘元報由法捕房派探查緝具復兩次經葛同轉訊供詳載前報昨晨同轉蒞捕房發落各案畢包探土榮培禀稱車寓婦劉郭氏兹已到案求請訊問同轉謂該氏曰昨諭爾交保出外查緝實情現已查明否答稱保出後徧查實跡又在寓中十一人詳加盤詰僉供不敢犯竊小婦人自知窮苦向不敢借寓歹人今鍾姓失竊樓耻衣箱洋元小婦人查騐露臺屋上雖有痕跡瓦片踏破然是否車寓中人行竊不敢妄指求恩鑒核同轉謂爾總不能置身事外必須訪緝實情卽係别人所竊亦應訪明爾等方可脱累該氏叩首求恩同轉命提張阿六到案問緝聽明白否張稱不敢爲非實難查覆求大老爺訊問原告此洋係何人放在箱内已有幾時該車夫等四五人僉云鍾姓之娘姨外有隱情總在夜深會話求請訊問同轉令站一旁命提鍾學林及管門之陸阿四到案問曰失竊洋元之日爾家究有何人進出每到夜深人靜可有外來之人在門首窺探　阿四旣任管門之責進出之人豈有不認識之理鍾稱失洋日八點鐘祇有包車夫來家未曾進門至十一點鐘而去並無别人陸稱看守墻門進出人衆難以記憶同轉命提該傭婦至案旋據唐王氏稱在鍾姓處幫傭祇有一月光景同轉謂鍾姓失洋爾如何知是九點鐘時候答稱我等在樓底早膳忽聞樓上足聲卽行上樓同轉謂洋在何箱内衣箱有幾隻答稱有四隻擺作兩起是日兩箱忽失洋元上首箱内失洋八元下首箱内失五十元聞聲上樓時祇見該賊背後藍衣向車寓屋上而下同轉命包探王榮培將車寓中之十一人連在押之蔡陸二人令唐王氏指認該氏指出蔡明高一人餘都不是同轉又謂曰伊供六點鐘出去代人挑魚尙得力錢四十文七八點鐘回寓皍推小牌九與何人賭蔡指一人及周伯年與賭然在樓下未曾上樓同轉復諭鍾學林悉心訪緝實在情節於下期投案具復蔡明高陸阿四等還押劉郭氏仍交原保○小孩周大海押候資送回籍已詳前報昨晨包探王榮培禀航船埠垷巳在外請示同轉命傳進諭説前情問今日可有船開答稱有係頭班周和尙航船同轉謂須將此孩送至伊父周春華處周在蘇州合范玉春開張染布坊招牌未據該孩供明到蘇後須詳詢交明所有收條投案禀覆再發川資命於兩點鐘赴大自鳴鐘捕房領孩該船埠唯唯而退○徐保山手携衣包向押鋪質錢使用經包探王榮培等拘進捕房供認係在母舅黃菊恒處竊來有表兄顧阿仁在滬葛同轉押令催顧 
 
 

Page 4

 
 
來案具保等情迭列前報昨有寗人錢鴻甫投案訴稱與在押之徐保山是親戚徐繕字托我來案具保求將綢縐衣物給領同轉謂徐因何出此下策錢稱伊焑癮太深以致失業反覆研訊供明無訛隨飭覓法租界店鋪加章具保准其具領回籍○太昌靛行顧乃瀛控葛友樵虧欠靛銀經葛同轉訊押等情詳載前報昨據葛妻投案禀稱現在顧已央人調處請將葛保釋以便料理同轉謂未據原告投案殊難憑信着覓殷實保人加章具保○田羅氏送子和尙忤逆經葛同轉斷責三百板枷二月期滿冉核已載昨報昨命將和尙逮案謂爾年已廿一歲不能養母何以反向母要錢且敢凶毆可惡已極和尙連連叩首同轉命照原斷枷責 
[關懷桑梓]  
　　頃承謝簡庭先生交到紐約領事府經寄中華公所商董周聲泮翁代募江浙捐款共美洋九百四十五元二角伍仙兑得規銀九百十三兩二錢九分如數祇收無任欽感身居異域而心在梓邦想苦口之諄諄卜吉人之藹藹矣兹將各善士芳名抄錄如左○李希齡永和昌美利華廣貞祥和記生昌新廣安蓮芳各捐美洋五十元五和廣隆源悦昇德泰怡隆各三十元廣義隆廣興隆元記廣聨和及華盛頓不列名善士各二十元同和十五元永和興廣祥興廣茂和廣英隆廣合利遂生祥杏林春廣益和昭義堂春花樓品南樓琼杳樓達記福成號並保巿頓商家廣興和永盛隆兆英祥沾記梅宗發　勝號各十元　寛承關業存醉月樓台心樓周聲泮各五元李烺天聖德佑宗張榮貴伍勳賞各三元胡勝和趙阿發李子兆各二元吳立朋陳崇燠林壬成李名允梁世恩李經策楊旌琯趙興謀趙綽廾梁祖泮趙嘉　周潤科陳悦朝譚實光濂開熆光灼文　百三泗盛楊欽治平程烈光郭潮李餘慶郭錫泮伍均學華學李福安黃諦潤各一元陶謙華陳潤金劉金全黃昌廉譚文伋伍朝光各五角杜金昭肅彬杜慶來謝來黎羣旺各二角五仙[  上海四馬路文報局協賑同人謹誌]  
[上海虹口寳顯里元濟善堂開局施醫]  
　　謹啓者本堂擇於本月十六日開局每逢雙日送診敦請内科施君少齋郁君笛梅徐君玉山沈君少庚姚君蓉第外科郭君善卿禀君靜川共七位先生　心診治按方給藥冀挽春可本堂創設斯舉歴經有年頗獲成效無如經費甚鉅支持匪易是以分募一文愿捐册以冀裘成集腋接濟源源惟是虹口地方遼闊東達寳邑西至新涇小户固多貧者尤衆一經開局勢匕絡繹而來全賴樂善仁人疎財君子垂憐疾苦　發慈悲甘澍頻施沛枯苗而再活仁風廣佈拂小草以長生受惠者固應永戴鴻恩卽敝同人亦當感激無旣矣[  經理同人拜啓]  
[洛陽紙貴]  
　　本館協振所前承俞　園太史許以新印繪圖七俠五義七十部售資助振先頒二十部早經售罄所收書價刻已載入報上淸單如有遠近諸君惠洋購取者請俟續行頒到可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東多疾]  
　　省城自二月望後陰晴無定寒煖不時以致釀爲疹癘儘有朝能作事而暮卽登鬼籙者據醫家　此係春瘟症皆由天時不正之故凡養生者當何如加意調攝哉 
[江西官報]  
　　内閣中書文廷式辭行進京豐城縣善慶禀辭進京知州黃壽英建昌縣李寳樹俱辦救生義渡捐局吳念慈禀謝題補瑞昌縣行　典史蔣葆銜委辦沿山石塘卡馮學灃勘估城上工程署義寗州州同王培芸卸事回省胡欽禀知聞訃丁母憂補用府許承家回籍守制任佑親委辦吉水三曲灘卡梁樹堂起服縣丞廖國楨由京起服陳普昌調查永内保甲陸槐森朱鳴球俱禀到係浙江人 
[上海四馬路盤記恊賑公所經收浙江賑捐自庚寅二月十四日起三月十一日止第五次淸單]  
　　京都天順祥號交來餘慶堂經募聚豐號京平銀二十兩寳源祥聚泰號益泰　寶興號寶豐號無名氏各京平銀十兩共七户收京平銀八十兩合申規元八十一兩一錢二分○晏鏡翁交來江西無名氏十元○問梅居士紋銀五兩五錢三分○恊和信票號交來益泰源二兩胡居氏楊普基盧德昌述荆堂各五錢成守堂雷冀氏各二錢泉發店任萬喜怡怡軒洪各一兩無名氏濟生堂如意堂三省堂雷王氏無名氏張雷氏趙冀氏無名氏古陶趙濟生記金珠兄銀珠則湘宛堂芝蘭堂二意堂景星堂榮雲堂古陶孟繼聖堂孟王氏孟尹氏孟雷氏無名氏愼堂記文賢堂述賢堂讀聖堂趙王氏各一錢共收銀十兩合申規元十兩另七錢二分○裕通祥號交來江西理問廳王旭齋規元十兩○徽州愧愧愧銅洋四元揚州無名氏銅洋十二元李家府銅洋二元無名氏銅洋三元又一元○水瀆虹橋無名氏求病愈一元朱氏二角無名氏一元　三元章氏二元朱姓乙洋秋帆氏三元承德堂二○角無名氏二元張西庚庫平銀四兩合申規元四兩三錢八分四厘江右朱良材字畫習扇面三元張○以上共收規元一百另六兩二錢二分四厘洋二十三元四角文銀五兩五錢三分銅洋二十二元摺扇面三十張○三月十四日 
 
 
 

Page 10

 
 
   
 
