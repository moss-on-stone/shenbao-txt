# 1912 - 322 - 4914287

 

Page 1

 
 
社論 
[論吾國當交驩德美] [  亮]  
　　比者美總統對於蒙事深抱不平擬照海牙平和會約法第八條提出此案辦法交衆議院表决實行干涉而駐京德使亦有出爲調人之舉此足諗列强外交主義之異同而親仁善隣之計畫不可不擇人而交也今日歐西列强對於亞東之關係略可分爲兩派英與俄爲一派皆以擴張領土爲惟一之蔪嚮者也以故俄惎於蒙英覬於藏南北相應幾於爲一致之進行德與美爲一派則以發達經濟爲不二之目的者也以故兩國旘時之士爭倡爲中德中美聨盟之說此非其仁暴之有殊特以大勢所趨不得不各自爲計耳然吾國所被之影響則大有間矣今日者欲蒙事之速解决自不得不借助於邦交欲借助於邦交則交驩德美正其時矣美之對於滿蒙自前清時代已力持開放主義日俄之欲占爲禁臠也美人固深惡而痛疾之近者朝鮮敎案問題旣起美日之間釁隙益著若夫德則數十年來無日不以制俄爲事芬蘭旣會猜沮益深波羅的之海峽至今尙以重兵駐守不使俄得越雷池一步自吾國有要求列國承認之說而最先提倡承認者亦僅僅域於德美兩國非特市恩於我直藉是以戢俄英日之野心而已然顧遲遲觀望者實緣吾國大勢紛擾政府能力薄弱未能遽達統一之目的慮其不克終始扶持而致貽爲德不卒之憾焉耳嚮使吾國無各黨之競爭爲共和之沮礙内政機關早就畫一而又得深明大勢之外交家主持國際之樞開心見誠以與兩國協約豈惟承認之議早已如願相償卽强俄煽誘外蒙之野心亦早銷沮閉藏而不敢逞又何至如今日之劻勷俶擾事機一失朔方屏翰遂成敵國良可惜矣雖然昭烈有言事會之來曷其有極苟能懲前此之失算而亟圖收之桑榆之策則猶未爲晚也所慮者美新總統已選威爾遜威爲民主黨魁固夙守門羅主義倘力返麥羅塔諸君所爲而純用消極之手段則亞陸大事非彼思存旣不必親我以制日俄或反爲日俄所利用德則巴爾幹戰事近彼門庭慮其方亟近憂無暇東略審如是則英俄日之協以謀我恐更無人焉相抵制耳雖然美人高掌遠蹠之雄心十餘年來久成國是威爾遜雖以保守黨代興亦未能遽拂通國之輿論而德人竭十數年之力經營膠澳方思擴充商戰之略亦未肯坐視日俄侵彼範圍此則目前列强並峙之情形大可爲吾人所利用者矣幸而天啟其衷德美兩國皆不欲終持冷靜之態度而相率從事於干涉此正蒙事轉圜之機會我敬不急起直追顧漠然視爲無足重輕倘二國從此悉懷觖望之思而日俄更施以運動一旦德美易慮囘心相偕以入彼之彀中蒙事固無可望而南滿西藏亦將相隨同逝藩籬盡撤邊防洞然豆剖瓜分之禍且不旋踵而移之内地矣記者前建聯絡德美之議猶是爲平時國際言之今蒙事决裂至此而一意主戰者又實未有萬全之策則假邦交以紓戰禍益爲目前所不可緩謂宜亟簡威重清望之大員爲列强所信任者建節西行歷聘兩國備陳目前利害之關繫與吾國人感泐之衷而要以後來協約同盟之計畫西北大局將必爲之改觀即他日質諸海牙公會亦必有多數主張公理不肯隨勢力爲屈伸者以爲吾之聲援不使陷於孤立外交最後之勝利庶其少有把握也乎惟是記者此言欲以外交濟兵力之不及耳非謂有二國可恃而遂自弛其戰備也張弛操縱之宜吾國民动重思之 
譯論 
[論六國銀行團之目睥特續]  
（譯英倫地球報） 
　　今試先論俄之目的次乃漸進而推及其餘彼俄之覬儬蒙古北滿者久矣其經濟現况固無貸欵與外國之能力然而汲汲欲求加入銀行團者志在包舉蒙古囊括北滿且藉以求種種貴重之商業利益耳日本今日亦外强中乾無力承募外債六國銀團此次大借欵定額英金六千萬磅由六國均攤每國各認英金一千萬磅日本各銀行擔募政府及市政局之借欵已見拮據安能出此巨金貸與隣邦異日發行内國借票其必以倫敦巴黎二市場爲尾閭之地也明矣且日本近嘗派員至英與倫敦銀行家協商通融欵項辦法以其内國公債票爲質彼期得以藉此挹注日本銀行夫乞諸人而貸與其鄰此非有大利以動之安能若是之不憚煩乎質而言之日本之目的政治爲重商業次之夫擴充滿洲之權勢壯其政治之目的也規取漢陽兵工廠及附近之鐵廠鐵礦此其商業之目的也 
　　美之目的純在商業美人向不以一先令之資投諸外國借欵惟其政府則輒運展勢力以爲國人要求商業利益德國亦然前此貸與中國之欵數達英金七八十萬磅而中國定　德貨者遂因以日盛其所得之報酬亦云奢矣德國銀行承募中國借欵者其政府輒竭力助之惟英政府對於本國之銀行則獨異是非惟不 
 
 
 

Page 2

 
 
　　手且從而掣肘之人心之不同有如此者然彼德國之銀行亦不能獨畢所認中國借欵之數蓋其銀行多投資於實業今方紅數百萬榜之匯票於倫敦車上折價以易現金故德國銀行如失英國市場之助力亦難獨立募足其數也是德國業於此項借欵之利益純以政治商業爲目的也 
　　英國於六國銀間中僅由一滙豐銀行代表全國其他銀行概無染指之望而德法美俄諸國則咸以多數銀行及資本家爲之代表力有不足政府更竭力轉助視爲法定之責任焉獨英政府對於國民欲與中國從事營業者則大言恫嚇殫精竭慮以行其龔斷政策予外人以大利而坐承其敞何愚之甚耶 
　　試更引他報之言以証吾說統一黨報之言或不足折服人心至若孟哲斯脫茄定報則固素抱急進主義者其言曰歐洲之資本家出其餘金廣輸中國果視爲有益之舉乎急宜以光明正大之方法進行此事使各國銀行家均得投資沾潤其利吾願外務部勿爲他人之傀儡而專其心一其志以阻各國在華分佔勢力範圍經營借款商業及種種讓與權此即所謂開放門户政策也蓋唯行此政策始可顯吾人之高貴保吾人之安寧及維持中國政治之完全與獨立耳 
　　今也不然英國外務部唯知犧牲英國固有之利益付之於模糊影響之中旣以嚴酷不可容怒之桎梏加諸中國復將斷送英國人民合法以與中國貿易之權利嗚呼此爲吾英國外務部之能力此爲吾英國外相之外交手叚（完） 
命令 
[十一月二十七日臨時大總統命令]  
　　卓哩克圖親王等効忠民國先後來京謁見備抒捆沈自應優加封賚以昭奬勸卓哩克圖親王色旺端魯布應換給一等嘉禾章並給予川資銀二千元磜曼親王蘇珍克圖巴圖爾應給予二等嘉禾章並川資銀二千元貝勒齊默特珊丕勒甫經進封應再給予川資銀二千元貝子布彦楚克應給予三等嘉禾章並川資銀二千元其隨同卓哩克圖親王來京之額爾德呢默爾根堪布呼畢勒罕阿克旺圖布丹却吉堅叅應車臣諾們罕名號賞用紫囗綠圍車並給予川資銀二千元長壽寺呼畢勒罕阿旺應給車臣綽爾濟名號並川資銀二千元卓哩克圖　王代表張秀奎贊助該王深資得力應以副都統記名此令 
　　據黑龍江都督宋小濂呈稱札賚特旗札蕯克多羅郡王巴特瑪拉普丹請加恩生母賞給封典等語該郡王効順民國迭經優予爵賞兹復追念本支陳情懇切應再特加封錫以慰孝思該郡王之本生父已故恊理二等臺吉奇莫特色楞應從優追贈郡王其本生母倭達木巴拉應從優給予福晋封典此令 
　　任命譚人鳳爲長江巡閱使此令 
　　國務總理趙秉鈞呈稱　印鑄局局長俞文鼎呈請任命朱崇年爲秘書應照准此令 
[專電]  
　　北京電總統特派西藏册封使馬吉符姚寳來赴藏不日起程 
　　北京電月前北京各報載參議院秘密會議一事京師地方檢察廳已起訴昨由地方審判廳出票傳訊各主任人員 
　　北京電大清銀行清理處昨呈財政部請將從前各官署存放總分行官欵共二百六十餘萬一律注銷 
　　北京電近日外間盛傳俄庫事陸總長已於二十六日與俄使正式開議其實不確查是日陸總長及俄使並未會議又克利斯浦已允取消合同第十四條優先權此說亦屬不確周總長尙未與六國團代表正式開議 
　　北京電民律民刑訴律等草案已由司法部送國務院請轉交參議院議决 
　　南京電浦口商民搗毁貨捐局風潮現已平靖捕獲五人交檢察廳訊辦 
南京電十二團長尹同愈電請解散不願撥歸九師當經程都督飭改爲獨立團由都督府直接管轄 
　　南京電第三師長陳懋修已委都督府參謀總長第七師長洪承點仍任要塞司令部 
　　南京電第七師改編第六混成旅以戢翼翹充任旅長 
　　南京電財政司王清穆有委任江蘇國稅廳長消息 
　　南京電十二月二號南京舉行光復紀念程都督已電請黄克强曁皖浙兩都督並劉護軍使徐軍統蔣檢察使冷師長章統制顧師長朱盧兩旅長届期蒞會 
[特約路透電]  
　　北京電政府因奉天所有軍隊大半調赴邊境省城兵力單薄已命軍官王懷慶（譯音）率旂兵六營開往該省張都督得悉活佛遺偵探來奉已下令搜捕 
　　北京電蒙兵近與馮麟閣所統之軍在法庫門附近彰武縣以北八十里交戰馮軍敗退 
　　北京電沈秉堃因腦血管崩裂已於今晨逝世 
　　蕪湖電皖督與日商訂定合同其購米四十萬担而得報効銀六十萬兩此間人民大爲反對蓋合同内訂定以一年爲限足見其並非因救荒而購蕪湖米商皆信日商購米係供駐紮中國北方之軍隊所用故咸不肯出售 
　　廣州電軍政司陳炯明現擬辭職省港商會曾開會議决請其留任 
　　廣州電廣東政府擬裁水師提督而以高級司令管理水師事務前市政工程司秦君於本月八號由香港啓程赴滬聞與集股洋二千五百萬元設立銀行一事有關 
　　北京電半官消息廣九鐵路廣州境内之橋梁昨爲炸藥炸毁 
　　北京電俄國聲言如中國承認蒙古自治則擬承認中國在蒙古之主權 
　　北京電俄國赴蒙專使廓索維慈與庫倫活佛部下各員校閱蒙古砲隊一協該軍由俄軍官瑪里諾夫斯基訓練旋往參觀庫倫印刷局開幕禮該局之設立專爲印刷　文軍事敎科書及各種文件云 
　　北京電聞大萊洋行現應允中國可於準備重建漢口之前暫將該洋行借欵移作他用 
　　北京電熊希齡業已抵京 
　　北京電克里浦斯君已表明不能與滙豐銀行洽商之意故料不日將有重大之事端發現 
　　北京電據政府公報載稱開魯活佛（譯音）呈文袁總統内謂自庫倫宣布獨立之後各廟喇嘛每月俸銀一兩五錢兼有每月二兩者均未照領是以窘不堪言故請總統大發慈悲撥欵周濟云云政府接文已准如所請命財政部即以應需之數解往蒙古給發 
　　蕪湖電英領事裴爾生調任甯波領事今日乘安慶輪船離此 
[譯電]  
　　栢林電據聖彼德堡消息中國外交總長陸徵祥已向駐華俄使提出蒙古問題之條件必須俄國照允則中國始能承認與俄國另結關於蒙古之條約其要求之最重要者爲中國在蒙之主權及駐兵保護華員二節 
　　北京電中政府令此間各報登載社說謂外蒙古已願取消獨立歸附民國云云惟據庫倫來電謂蒙人現竭力經營擬建設一獨立之大國業已組織内閣增兵防邊及修築街道並將實力整頓商業電中之言極爲確鑿庫倫蒙員並稱内蒙古行將歸附外蒙云 
　　北京電美國銀行代表業已抵此彼等似擬加入克里浦斯借欵團合力貸與中國政府六國銀行團大借欵之談判希望極爲不佳此間一般人士皆謂此當因熊希齡業已抵京之故蓋熊氏人皆知其爲六國銀行團之勁敵也現有數界人士深信熊氏將重入内閣任財政總長聞克里浦斯君今仍執意不肯取消合同之第十四欵云 
　　北京電六國銀行團曾要求中國不得一面與彼等開議一面另向他團商訂小借欵但熊希齡今確與美國財政代理裴干脫君商訂借欵其意頗摯據現象觀之中政府不日將訂成借欵一宗云 
　　倫敦電路透訪事得悉俄皇召見奥國大使後其結果頗爲滿意俄皇當時會聲明俄國主張和平之志願奥國大使亦謂奥國將以塞維亞問題與其餘因戰爭發生之各事同行解决不另行辦理云 
　　倫敦電蘇菲亞接君士坦丁消息謂土耳其現願加入巴爾幹聯盟已向各聯邦提出此議此說頗爲可異 
　　羅馬電據意國某報倫敦訪事電稱阿爾巴利亞問題業已解决列强議准亞爾巴利亞爲自治之附庸國及議此後巴爾幹有事令該國恒守中立云 
　　君士坦丁電土耳其及巴爾幹各邦之全權大臣昨日復在火車之大餐内會議彼此意見已有融洽之希望 
[公電]  
　　蒙古五公請各國報界主持公論電我國处自共和成立五族平等以來我蒙人受民國待遇之利益已經格外從優凡回蒙旗皆宜傾心内向習贊共和乃庫倫一部誤聽俄人離間不解共和眞理宣布獨立反背民國致兵事紛擾禍及全蒙最可怪者比來竟以外蒙少數團體代表全蒙與俄國密訂條約不惟我蒙將來受禍之烈不堪設想抑且准據法理殊有不合不得不聲明貴國言　界主持公論外蒙獨立全緣内政問題不應有第三國出而干涉乃俄國乘其間以慫恿之是明明破壞公法矣公法不保遑言國際萬國和平之條約尙能持久乎此應聲明者一且外蒙爲中國之一部前清時代一切政敎命令均受中國之指揮爲完全之藩屬此闪民國成立五族平等其人民固同是中華民國之人民其領土固同是中華民國之領土斷未有蔑視中華民國主權而自稱政府直接與他國訂立條約者按國際法締結條約之原則凡承認新國家成立必其叛亂國體最後之勝利已成舊政府始無恢復之望獨立之實已成然後可承認政治國體與之締結條約今政府對於外蒙方以同係國民主持人道不忍加失設法招撫解番兩方爭論之結與末分則其獨立之實際尙未解决而俄人一方面之承認締結條約當然無效此不獨世界法學家所公認抑亦萬國公法之根據不可易者也此應聲明者二此次俄蒙假定條約乃庫倫一部分少數王公徇私誤訂今該約首列蒙古全體四字尤可駭者查庫倫勢力所及僅喀爾喀四部此四部落如扎薩克圖汗始終不願附和其餘三部中不肯附和之王公實居多數其附和者亦大半由俄人近脅無可如何至科布多以西如阿爾泰伊犂青海甘肅寧夏所屬及内蒙六盟各部均不在内何得謂全體且蒙古土地廣言之爲中華民國之領土狹言之爲各族王公所管轄必各旗王公均簽字承認全體二字始生効力今除庫倫一部外各蒙旗均贊助共和同心恊力受封承襲有加無已赴京謁見絡繹於途遽稱全體荒謬已極今庫倫受人愚弄欲斷送土地主權并欲遺累我全蒙利害修關我全蒙斷不承認且哲布尊丹巴佛之勢力向僅及於外蒙四部與西北各部及内蒙毫無關係我全蒙實無推戴該佛當政府首領之必要理應嚴辭駁辯以袪誤會此應聲明者三要之此項假定恊約實足以喪失國之領土斷送平等之權使爲埃及波蘭朝鮮之續而受萬國之吐駡蒙人雖鮮開通亦何至此嗚呼日亡朝鮮由於恊約今俄國復欲以此手段加我蒙人我蒙人寧能忍受耶世界慘狀無有逾於割土地者今條約爲割讓之張本我蒙人惟有拚死力爭之而已爭之不得惟有付之萬國仲裁裁判而已涙竭聲嘶尙希貴國報界主持公論以全公法而保平和中國幸甚蒙人幸甚萬國幸甚 
　　政團聯合會對蒙辦法之通電國民共和統一民主各黨　各團體各報館公鑒本會爲俄庫事件昨舉代表與政府接洽今日開會决議責成政府以外交爲着手以軍事爲係　外以取消愶約不失主權爲宗旨政府及國民實力預備一致進行萬一談判决裂國民必以全力補助政府負擔政財如增加稅捐募集公債等國民一體承認並由各黨盡力辦理此事關係國家領士存亡望我國民本愛國之忱爲自衛之計閱牆禦侮敵愾同仇民國幸甚政團阰合會 
　　武進民政長擬借用印信電南京都督鈞鑒有電敬悉據檢察長報告總務課長趙衡已帶印脫逃又據商會市董事會呈稱屠君久已離常地方無主印信緝獲需時應情自行進署借用地方檢察亷印信以資應用等情是否可行乞電示遵孫靖听叩沁 
要聞一 
[中俄交涉之確聞]  
　　俄庫私約一事數日來政府業與俄使着手交涉大略情形迭載本報近悉胶次陸總長提出之八條件係總統開出交與陸總長酌照交涉者陸總長對俄使並未正式提出兹將近日情形調查如下 
　　陸總長正式談判前會議情形陸總長當與俄使第一次交涉時只渾括八條件大意言中俄國交素稱敦睦　古一則一如俄政府肯取銷前次恊約不損及中國領土主權不可和平磋商俄使當答謂須雷請政府訓令方能　確實之答後越數日俄使答復陸總長云俄政府亦甚願與中國和平磋商惟查中國近日於蒙古各方多調軍隊而國中輿論激昻齊聲主戰共和國政府人民易於一致人民如此政府之主張可知是中國表面上雖言和平實則並無誠意此項交涉目前尙難開議陸總長得復卽往　俄使反駁之云山國進兵蒙古本在此項交涉以前早　派出因路遠天寒今日方始陸續到達各地且庫倫謀叛中國自應派兵鎭撫而内蒙各處中國亦須防其被叛徒煽動蒙古爲中國領土中國於蒙古有完全行動之主權若儎國以派兵爲借口則據蒙古各方報告俄國之增兵亦有確據至於輿論一方係人民愛國心激而出此者不能以此卜政府之意身者若俄文報之主戰者其中亦不下十餘亦將謂其代表俄政府可乎俄使無辭以對乃云須再電俄政府請示辦法現聞俄使已得俄政府第二次復電云中國旣誠意確商俄政府實願和平了結日内當可開正式談判是以前所傳之八個條件將來或可於正式談判時提出云 
　　美公使通告正式談判日期此次陸總長對於蒙古問題力主和平解决已與日法美三公使密商要求各國力伸公論三公使許以極力調停並請陸總長暫勿與俄使交涉由三公使轉達免生衝突近日美使特派專人馳告陸總長以關於俄庫問題現據俄克使函稱接得俄政府之命令飭與中政府作和平之接洽仍請日法美三國公使居中調停等語卽請貴總長明日（二十五日）與俄使開正式談判以期從速解决 
　　俄公使開出取銷恊約條件外交界消息俄政府近日亦願顧全邦交改立條約惟要求六條如中國不承認則俄庫私約仍不能取消日内已由俄公使照會外交部條件如下㈠俄國爲顧全中俄邦交起見特與中政府議决取消俄庫恊約惟須中政府承認下列五條始發生効力㈠蒙古之賣買城庫倫以及各商埠應改爲俄國租借地㈠中國在蒙古不得駐二師團以上之軍隊㈠俄國得享在蒙古（指内外蒙）一切固有權利㈠蒙古政府及私人所借之俄債概由中政府歸還㈠蒙古所借之俄欵應由中政府在解除俄蒙協約之先交還原額十分之四之現銀云 
　　陸總長力駁中俄條約流言據外交界消息俄政府擬援中藏條約例將俄蒙協約改爲中俄條約等情當由外交總長力駁其不可行之理由約有四端㈠訂立條約必須雙方同意今中政府並未提議及贊成仍係一方面的主張何有中俄條約之可言㈠蒙古爲中華領土訂約全權操之中央此次協約旣係私訂當然取消㈠必於蒙地有所要求時亦應雙方磋商將同意條件加入從前中俄條約内無另訂約之必要㈠蒙一事藏一事斷無援例之理 
　　參議院通過中央學會法 
　　參議院十一月二十二日午後二時開會無重要文件報告宋汝梅動議省制案政府第二次撤回修正本云一星期交議今已月餘省議會選舉期近開會時將以何法爲依據查約法大總統得制定官制官規但須經參議院之同意所謂得制定者非必須由大總統制定本院亦可制定况省制更共官制可比應請咨催如仍不交則逕由本院另行起草提案解决楊策動議光復後已及一年而外省官制概未規定東三省借將督撫改稱𨚷督此外一亻前清　舊腐敗已極亟應將省官制議 
 
 
 

Page 3

 
 
定頒布始可藉以刷新應請咨催速交議長付之表决多數贊成秦瑞玠動議咨催時應附期限否則恐仍無效國會成立時期在省議會成立以後省制省官制斷不能延宕至國會解决現各省省議會將次成立萬難再緩應請 
定限三日或一星期交議否則即即由本院提出付表决時多數賛成定限一星期 
　　開議第一案嗎啡治罪法修正案政府委員陳述理由謂根據萬國禁烟會議中國製藥律未頒布以前僣嗎啡同類之印度産某種毒性藥品應定律一併禁止衆無質問者遂付法制審查會與原案一併審杳續議第二案觀象台官制張華瀾主張照原案地震科應獨立一科謂西南各省亦多地震亟須注重不應照審查會删除曹玉德謂據政府委員說已併入氣象科非删除而實歸併表决時仍照審查報告秦望瀾提議主事五人應改作四人每科一人政府委員謂四科通用五人無須删滅衆以一人之裁減無甚關係表決時卒未減去全案通過即時開三讀會殷汝壓擬將議題中之中央二字删去陳時夏謂不必删表决時殷說少數將議第三案文官考試法時秦瑞玠請變更議事日程先議第四案之中央學會法案以爲組織須時手續繁多與參議員選舉有關應從速議决衆均贊成開議此案時爭論頗多卒將審查會修正案否决仍照原案通過爲爲便於說明應先將兩案互異之要點略述如下 
　　原案第二條中央學會會員無定額由具左列資格之一者互選之甲大學高等專門學校三年以上畢業者乙右列各學堂三年以上之教員丙有專門著述經本會認可者其互選法以滿一百票者爲當選法制審查會修正案將本條化爲三條其一中央學會分爲兩部第一部政法文商等科屬之第二部理農工醫科屬之其二會員名額每部五十名其三會員由具甲丙兩種資格之一者分部互選之乙種資格删去其互選法以十票以上比較多數爲當選審查會修正若此盖恐不定名額則漫無限制非分部互選定額平均則必政法商文等科占最大多數而理農工醫等科僅居少數或致絶無非所以矯空談崇實學而於學術文化之進步大有妨礙且定名額而不定票額於互選亦較易實視原案爲進步公允詎提出大會討論時反對者峰起以爲分部互選定額平均則第一部之政法文商等科未免吃虧蓋不以學術之研究視中央學會而直以參議員選舉之機關視中央學會故有此等議論在前次初衬　讀會時已爭辯一點餘鐘之久未得結束而宣告延會 
　　本日繼續二讀討論審查修正案第一條之分部辦法陳時夏李肇甫王樹聲陳國詳等均反對分部互選胡璧城雖不甚反對分部而謂宜分爲文科理科實際分部互選平均定額之議亦不以爲然陳時夏謂每部各五十名則理工等科之選不足額及政法等科之額少人多者如何陳國詳謂中央學會非爲參議員之選舉而設故無須定額且無須分部互選秦瑞玠反對謂定額之多少及應否平均當至次條討論本條祗須问學會應否分部照審查會修正案之分部方法是否妥善本員以爲政法等科爲形上之學理工等科爲形下之學一爲社會的學科一爲自然的學科似此兩大類别極爲包括妥善可先將本條表决汪榮寳及張耀會均贊成而李肇甫反對秦說謂不主張定額具不主張平均故可無須分部不便先將本條通過相持久之宜告討論終局先以不分部說表决起立者三十二人少數次以分部之說表决起立者三十人亦少數議長遂欲再以原案表决張耀曾汪榮寳均反對謂不分部之說即係原案既經否决不能再提付表决議長聲辯謂係另一說汪張等均請原案及審查案一主分部一主不分部並無第三說兩皆少數必有错悞於是議揚異議紛起適屆三點鐘遂因休息中止 
　　及再入獲場汪榮賣請照議事紅則表决有疑義時得重付表決議長謂此非多少數之不明不能依此例張耀曾謂表决法實有含混之處彼此復經辨論移時卒用唱號依次起立表决法重行表决竟以六十三之三十九多數决定不分部而審查會之修正案已根本否决次條平均定額及分部互選之規定自不能成立而乙種敎員資格之删去則仍照審查報告通過至其互選法旣無定額自不能用比較多數而原案一百票之當選票額胡壁城彭元彝等均反對胡謂一百票以何標準而定彭謂邊地之人縱有合格者亦難滿一百票宜改爲五十票秦瑞玠反對謂此係全國之學會無所謂邊地腹地惟其材者而選之票額低則人過濫就學會論勢不能麕集千數百人而至北京隨時開會就參議員之選舉論亦不能滿選舉法上定額三分一之票數而致無從選出汪榮寳謂照彭君說則雖减至五十票亦仍不能當選將如之何迨付表决卒改爲五十票以上當選 
　　討論至審查會加入之第十七條會長及部長得酌給津貼汪榮寳主張删去另從法案秦瑞玠反對謂中央學會法亦即一種法案無須另提致易鋪張糜費表决時卒照審查報告至次條學會會章由學會定之李肇甫擬加須經敎育總長之認可一句秦瑞玠反對謂學會會章無甚關係可以完全自定無須認可至多呈報而止殷汝驢擬改認可爲立案二說皆未通過餘無異議即日開三讀會全案議决 
　　第五案之咨請查辦江西都督違法案以時晚不及開議而散 
[征蒙之大活動]  
　　自蒙俄協約發生後政府一方面與俄人交涉取消協約一方面修繕戰備豫備征蒙以爲平和解决之後盾近日種種計畫如左 
　　豫定作戰區域二十二日總統府軍事處秘密會議以政府已預備征討庫倫諒彼蠢蒙固不足懼然不可不預先籌備議出五大計畫當呈大總統鑒核㈠防戰區之計畫擬分三區每區兵額須在三萬以上（甲）奉吉黑爲右區（乙）直晉爲中區（丙）陜甘新爲左區㈠後援區之計畫依防戰區之規定亦分三區每區須備兵五萬以上（甲）蘇魯爲右區後援區（乙）鄂湘爲中區後援區（丙）贛皖豫爲左區後援區㈠海防區之計畫劃爲三區每區置軍艦一艘驅遂艦三四艘通報艦兩艘水雷艇三艘（甲）黑龍江松花江烏蘇里江嫩江劃爲右區（乙）楊子江遼河北何灤河劃爲中區（丙）黄河漢水劃爲左區㈠戰鬭之計畫（甲）黔滇蜀粤桂閩浙等省軍隊及已預備戰防應援省分餘兵爲主力（乙）内蒙及外蒙傾心共和者爲助力㈠權限之計畫（甲）防戰後援海防各區軍隊軍艦及戰鬭軍隊皆須絶對的服從大總統之命令㈠直接號令仍操之於軍長及艦長 
　　測繪軍用路線參謀部昨呈總統府蒙古軍用地圖一卷計五張内容甚爲詳細聞係駐京某蒙王密繪者惟大總統爲愼重起見仍令該部妥速派員測繪一切是否與圖中符合兹將五圖路線之大概節錄於左㈠直晋一線（甲）陰山脈沿集爾哈朗圖大沙漠繞土謝圖後部至庫倫㈠奉吉兩線（乙）由呼倫貝爾沿克魯倫河費多倫至庫倫（丙）由齊齊哈爾繞車臣汗後部經那水至庫倫㈠新疆兩線（丁）由阿爾泰沿尾喪池蘇拉吉至庫倫（戊）由札薩克圖沿烏里雅蘇台經三音諾顔北部穿土謝圖至庫倫　 
　　規定駐軍地點陸軍部日昨會議以庫倫獨立禍及全蒙亟應速派軍隊逕往保護其駐兵之計畫及將校之銜名均已草擬呈請大總統鑒核㈠派馬安良領兵一千名分駐外蒙三音諾顔二十四旗㈠派趙倜領兵一千五百名分駐分蒙札薩克圖十九旗㈠派馬瑞祿領兵一千三百名分駐外蒙車臣汗二十四旗㈠派米占元領兵五百名分駐内蒙哲里木十旗㈠派石星川領兵三百名分駐内蒙卓索圖五旅㈠派陳漢卿領兵六百名分駐内蒙昭烏達十一旗㈠派姚宏圖領兵五百名分駐内蒙錫林果勒十旗㈠派夏尊武領兵四百名分駐烏蘭察布六旗㈠派車慶雲領兵四百名分駐伊克昭七旗㈠請任王天縱統領外蒙全軍張錫鑾統領内蒙全軍㈠所派各軍長均准帶領舊部前往如無所部准由武衛軍巡防軍内挑用惟所帶人數不得逾額云 
雜評一 
[借債與還債]  
　　以大學校經費而仰給於外債則中國政費已無不恃借債爲生活以大學校校地而抵押外債則中國財産將無不可供外債之抵押國庫窮迫至此借債至此吾又何言最難堪者零星之借債甫成而大宗之還債期迫賠欵也洋欵也一千三百餘萬磅至鉅之額而限之以三十餘日至短之時間應付稍一遲滯監督財政立至財政危險若此願吾國人無專注於蒙事而健忘此還債 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[幣制問題商榷之近狀]  
　　幣制一事自顧問衛士林君來京財政部迭與磋商已有端倪聞日前該部員司又以各項辦法與衛君商討探悉如左 
　　第一期（以三年爲限）㈠定金單位㈡國際滙兌統用金單位計算㈢印刷代表金單位之鈔票㈣組織並推廣中央銀行㈤中央銀行就各地方次第發行代表金單位鈔票政府予以無限法償㈥政府薄記均改用金單位計算全國租稅數目亦合成金單位㈦中央銀行出入欵項均改用金單位不得再用銀兩銀圓計算㈧借外債金一千萬磅存儲於國外諸大商埠之銀行再與該銀行等訂一預備借債合同以金一千萬磅爲限無論何時如中國應清算之負差而需用金欵卽可在此數内支取㈨中央銀行以兌換鈔票之現欵購買生金或外國金有價證券以補助金准備分存於國内國外㈩定舊幣及生銀暫行通用之法（甲）政府收入准用生銀及舊銀幣折合金單位（乙）舊銀幣照其所含純銀與金單位定一比價㈩㈠禁止外國銀圓及生銀進口㈩㈡定金銀之比價㈩㈢定輕值銀幣及輔幣之重量成色實行鼓鑄 
　　第二期（以二年爲限）㈩㈣發行輕值銀幣及輔幣并定其法償㈩㈤政府收入不得用生銀或舊銀幣㈩㈥政府收回各種舊幣 
[最近文明訴訟談]  
　　國民控告政府 
　　民國大學爲撥用翰林院舊署事與工商部爭執已舉出代表汪有齡向地方審判廳起訴以工商總長爲被告劉總長預備延請律師對簿兹探悉其確實原由如下 
　　起訴原因汪有齡籍忠寅陳叔通蹇季常等前次呈請國務院將前清翰林院公産作爲民國大學校舍已奉國務院批准而二月間國務院議决將此屋作爲工商部辦工商公報之用故工商部現又據爲已有近日派員將什物移入署中預備辦報而汪君等則以奉撥在先日前函請國務院根究乃國務院秘書廳久不置復汪君遂提出訴訟云 
　　兩造主張據汪君等所主張謂事經國務院批准工商部若有明文取銷則於法須提取行政訴訟以其無文明取銷故提出民事訴訟而劉揆一君所主張則謂事經國務議决即令有違法事宜亦屬行政訴訟之範圍决無劉揆一私人之關係如何可以提出民事訴訟檢察廳之受理實爲違法現擬控訴檢察廳矣　　總理調停聞趙總理已探知此事錯誤現擬另撥公産作爲開辦民國大學之用未審汪君能否默然耳 
[袁黎握手之先聲]  
　　黎副總統原兼領參謀總長之職自俄庫恊約發生後舉國上下一致主戰近日政府之主張外交之狀况國務之會　每日皆電達鄂中黎公亦時以籌畫竟見電告政府惟電報往返終苦辭不盡意且恐洩漏秘密是以袁總統昨會電請黎副總統赴京决定大計並派王天縱君來鄂歡迎現聞黎公以現在外侮日急各黨自必併力一致協助政府所有從前黨派之爭自應消弭此時離鄂必無黨派相殘之慮爰擬將鄂中大政稍爲料理清楚卽行起程赴京會晤大總統面商機宜解决急戰緩戰方法昨王君業已到鄂比謁黎公密談袁公對於蒙事政策甚久鄂省軍界現均開會歡迎又聞鄂軍第一師師長黎本唐第七師師長季雨霖均願偕王君以汴鄂健兒編爲先鋒敢死隊故意氣尤爲相投云 
[鄂省宦海潮]  
　　鄂省新任内務司長饒漢詳君本係淡泊者流黎公念其在軍府主任秘書備極辛勞乃以此席畀之一面仍兼辦秘書以示優異近日俄庫交涉發生軍府文書益繁致饒君到司署辦公不過三小時終日在府參輿機密碍難分身外間反對派因此愈肆攻訐饒君遂身黎公再三呈辭司長終不肯允爰於前夜出府後逕不辭而返廣濟珂里越日黎公派人四處尋訪始知出省除派員赴廣濟敦請外復商夏民政暫行兼代内務司事 
　　新任財政司長徐澍係黎大鈞之子深爲黎夏二公所器重荐授斯職前因各方面均謂澍少不更事極力反對乃委李啟琛君暫代其缺現李亦因被反對派掣肘不安於位自行辭退黎夏二公又密飭黎澍到司接事已於二十三號宣布就職矣 
[漂泊無依之黔軍近况]  
　　周　儒電云長沙譚都督鈞鑒元電敬悉我公仗議恤鄰始終維持黔事感佩無量昨奉國務院眞電内開分飭黔川湘防剿一節以久役思歸之士雖輕舉妄動究不能與叛逆同科且恐挺而走險分途四竄流禍無窮敬懇鈞座竭力轉四電請中央收回成命查照尊電妥商辦法及早解决以救黔民駐常八十四團前經呈報陸續開赴沅州附近之兵隊盡被席黨煽誘迫脅能往銅仁其由樂儒親率之第二營之二連以其附和攻黔晨夕申儆舌敞唇焦頗甚悔悟然鑒於前車未敢深信特於洪江擇地駐紮幸該營兵士尙知遵守紀律地方並無擾害堪紓厲念須候前途解决方可徐籌進發我公對於黔省大局燊儒個人公誼私情繼綿周至撫心感激至於涕零尙望曲予矜憐拓一寸之地以恤我無家之衆不勝切急待命之至燊儒寒 
　　席正銘電云長沙都督鈞鑒接奉筸軍周統領轉來文電内開一面傳諭席軍停戰靜候解决不得自由行動云云等因奉此當卽遵照飭各部隊退駐松桃靜候解决命令不料滇軍恃强進逼圍攻松桃凡我軍退出之地如銅仁城外取川東場清水塘大興場一帶悉用洋油焚燒殘殺民命慘不忍言吾軍欲戰則有違背尊命無已祗得退入川屬秀山靜候解决其帶傷兵士暫駐貴省茶洞麻陽等處併乞飭沿邊軍隊保護决不敢擾亂秩序請釋屢懷伏乞　達繼堯速急停戰不得焚燬居民殘殺民命並乞速賜解決辦法則全黔七百萬同胞有如再造也臨電泣血不勝待命之至正銘叩諫 
[濟南追悼會紀事]  
　　去歲十一月十六日陸軍第二十鎭駐灤州時山東志士王君子箴等密謀起義不成而死前已由軍政司派員往搬運靈概已於本月二十號到東各界同人乃於二十三號午一鐘在興華茶園開追悼大會輓聯數百付到會者約千人兩鐘開會奏樂首由張君子安報告灤州死義烈士靈　如何來濟今日追悼者並有去歲商埠案内志士十二人王君子箴蕭君蘭池藍君裕昌張君振甲張君選之王君墨村黄君雲水劉君勉齋張君永勝馮君曰興常君福安董君錫鈍等語次行追悼禮均各三鞠躬復由郭君鳳山報告諸烈士在灤起義時情形云王君子箴偕諸志士在東三省運動革命秘密結社亦旣有年只因防閑壓制屢次失敗至客冬在第二十鎭中隨同駐紮灤州時時密謀無如此時該鎭東調西撥僅餘一標兵力旣薄衆志不齊遲至十一月中旬南北第三次停戰清廷朝夕遜位共和瞬將宣布王君與諸志士益加焦急晝夜籌謀非亟亟起事不克促共和之速成催清帝之退位遂以十六日舉事竟不獲成横尸原野今共和告成諸烈士之志慰矣無如上下酣嬉爭權奪利忽忽經年不惟建設毫無實際外蒙且爲俄有矣吾輩撫心以思何以對已死諸志士願未死諸君消除黨見淡泊權利力圖建設促進共和庶有以對已死諸烈士在天之靈云云次由都督代表李君薌洲第五師長代表勒君雲　警界某君相繼演說率以策勵未死上慰烈士爲詞再次由王君毓珂登場作鬼語代死義烈士作嘉笑怒罵之詞聲色俱厲全場鼓掌最後連索蘭卿女士詳述搜尋諸烈士遺骸之艱難暢言吾輩後死者應如何勵精圖治以慰忠魂情詞排惻語語動人鼓掌之聲不絶演說畢軍樂散會 
[夏門近事紀事]  
　　徐臚鄉榷鹽厦門鹽務向係招商包辦今正全閩鹽政概收國有攤還各商資本分六年歸清特委徐臚鄉君來厦整頓徐老於鹽務熟悉利弊擬云閩財政司自正至今七月底止已收鹽政餘利百三十餘萬若至年底統共可得淨利二百餘萬云 
　　黄培松督兵岑鎭撫前派黄培松君統兵到夏督辦清鄉事宜隨帶文武委員二十餘人軍隊千三百名現以詔安匪亂甚亟當調厦商團十名爲鄉導帶兵一營往漳勦辦又撥二百名往同安查辦烟苗至泉州安溪土匪則檄關汀州軍隊到夏前往會勦近日各鄉民紛紛到黄行轅遞禀喊寃者日必數起黄君隨收隨辦毫不稽延云 
[浙財政司詳查房捐之理由]  
　　浙江財政司長令各縣知事文云本年十一月初九日准民政司咨開准咨奉都督批發民政司呈復房捐如仍作賠欵則警費應另籌的欵補助由奉批查本年浙江全省歲出預算案内警察費修正數共需銀二十萬二千五百九元而房捐一欵照舊時收數約計年可收銀十八萬元又各縣縣稅項下分配十分之三爲警察費以全省計之亦約可收銀十餘萬元兩項併計共約收銀三十餘萬元就此而論則出入相衡尙有餘欵不少亦斷不能以警察之名遂將房捐欵項盡行撥用置賠欵要需於不顧究竟各縣縣稅項下分配警察費實可收銀若干除抵撥全省警察費用外實敷若干能否由司籌撥以免彼此爭執徒繁手續之處仰財政司速卽通盤籌責悉心核議呈復察奪仍咨民政司知照等因奉此查縣稅分配辦法提十分之三爲警察經費是各縣警餉均應取給於此已無一義所有房捐撥作警費是否併入縣稅項下支用各縣如何収支呈親相應備文咨請貴司查核見復再省會警察經費均由本司查照預算數目按月發給省城房捐自光復起至本年十月止共收若干撥作何用應請一併查復以便通盤籌畫核議呈　實糿公舘等由准此查本年全省歲出預算案内警察費修正案共須銀二十萬餘元係專指省會警察經費曁各縣警察官俸兩項而言而各縣警察餉項並不預算在内現在各縣城區及鄉鎭警餉均取給於縣稅房捐曁固有警捐三種若不預先另籌的欵補助警費驟將房捐抵作賠欵則各縣警察非特四鄉不能推廣即現已成立者亦萬難支持前會將詳細情形呈報都督在案至省會房捐由褚前司令飭杭縣知事征收該知事緣杭縣錢粮征收未旺縣稅警費無從支撥呈請到司已由褚前司批准作爲暫借支用現已令飭該知事將省會房捐歸省會警察局征收以備支辦各項要政在案准咨前因相應咨請貴司察核迅賜將各縣警察經費未籌的欵補助之前房捐仍充警費緣由准由呈復實爲公便等由准此查房捐改充警費辦理將及一年若仍行提解賠欵則各縣警費支絀者勢將不可支持若竟悉數撥充警費則賠欵無着大局攸關是非通盤籌畫將各縣房捐每年實收數目及收支情形調查明確殊不足以資稽核而籌抵補除呈報都督及咨行民政司外合亟通令該知事遵照迅將該縣房捐實收數目及收支情形限文到五日内詳細查明呈復核奪母延切切此令 
[南潯鐵路遷站之陳請]  
　　九江鎭守使戈君克安以南潯鐵路車站設在龍開河迤西逼近租界而與九江華市隔一小河搬運貨物與往來搭客均多不便且原處低濕時有被水淹沒之患若稍事變通將該車站通過小河設於洋火廠南頭將來九江拆城開埠議有端倪則一轉移間局勢較舊開張似與發達商務保守主權較多裨益特將情形呈請都督由都督發交交通司核辦該司以戈鎭守使所陳頗有見地惟此事關係工程本司無從揣測昨特照會南潯鐵路公司酌奪情形查照辦理矣 
[澠池人民之呼籲]  
　　去秋湖北起義不二旬而陜西響應澠池爲東西要衝軍隊往來支應綦繁共計兵差用欵萬餘金除有着之欵外尚不敷七千餘金之譜不得已由官紳設法挪借大都出之澠邑商民惟此欵奉文准作正開支並不擾累民間一俟大局平定必當籌還乃澠邑自經兵燹地丁緩征無欵可撥縣知事汪某離任在省一身虧累尚難擺脫亦徒呼負負而已現經手借欵各紳爲債户逼迫來省呼籲懇爲援手十分急切查澠池人民去歲遭罹兵灾今年又苦久旱以致各項新政機關異常阻滯所盼者墊辦兵差之欵不至落空想共和時代之行政長官必有以慰澠民之望也 
地方通信 
[常州]  
　　另委縣長常州縣議會議員等因反對委任民政長孫靖圻事來寧二十六日上午謁見都督力爭委任之非經程都督反覆譬解謂現今政貴統一國步方艱此實出於不得已權宜之計至謂余反對民權余在江南首先反正豈有不擁護民權之理諸君幸爲地方計勿再反抗諸代表當卽釋然前民政長屠寄亦繼至卽自請取消惟都督因孫民政長旣經代表等反對不可不稍徇代表等之請已擬取消另行委任云 
[揚州]  
　　賠償損失揚州損失賠償維持會現已繕就呈稿舉定代表吳君附輪至蘇呈報都督府矣兹將呈稿摘要錄下竊維揚州洪源公典於十一月四號午後肇焚損失各當户衣飾甚鉅光復以來小民生計已屬剝削殆盡今遭此巨禂前日雨雪紛飛貧民無衣可贖聞有年老因而凍斃者有借當因而尋短者敝黨曹等正在擇期提議間本月十七號突有各當户同人假大同戲館開會衆口囂囂勢欲蜂擁該典坐守賠償幸從中稍有知識者力主和平愿爲代表始得暫時解散未起風潮嗣經該代表來敝黨會等事務所硑商敝黨會等旣屬國民一分子又屬駐揚支部覩此情形豈可袖手旁觀縅口不言伏查該典起火始於更樓若曰不戒於火則起火必在廚房或在臥室而獨不然况值下午旣非點燈之時又非更香之際更樓火從何來無怪乎合郡疑其爲縱火自焚也即使委係失愼則該典平時有保護之責任損壞有賠償之義務乃民政長通告有照章呈請字樣合郡不禁譁然旣曰照章想係援昔年同益被焚賠償之例不知舊時質當與今時有别昔以二十七月爲滿今以十八月爲滿自庚子後銀根吃緊值十者當三四光復後值十者只當一二而已今昔質當旣不相侔賠償豈可强合舊例乎如果援舊例賠償則各當户受一分虧損即受一分剝削卽不啻損去一分脂膏且該興東係著名巨當責令相當賠償旣於公理無乖復於貧民有濟敞黨會等旣爲社會之表率丹關於人民生計問題豈敢壅於上聞至應如何賠償之處出自尊裁平民共濟會民生國計會東亞大同社等十五團體呈 
[浙江]  
　　商團成立吳興商團於十一月二十四日借府學明倫堂開成立大會官軍學商各界到會者二千餘人南潯商團公會體育會各職員率同全體團士飛輪到湖本處則經武學校縐業學校全體均到以及防營民團巡警各派代表競献頌詞以詰盛舉先由團董沈君譜琴宣告開曾宗旨以次宣讀頌詞知事方君青箱團長王君亦梅訓詞勉勵倍極周詳敎練長彭君志中以及各界來賓均有演說會畢合攝一影而散 
[河南]  
　　一胎三子信陽州五里店陳姓房客某梨園弟子也爲優伶翹楚其妻忽於十月十號一胎誕育三子一百白一百紅一百花産後母子俱無恙鄉粼聞之傳以爲奇爭往觀者絡繹不絶云 
[貴州]  
　　剪除二匪婺川縣蠹役揚升前清時已爲社會所不容反正後尤復提倡乾人會估收猪牛釐斗息各公款搶刦套搕無所不爲又南鄉沙子菁有著名游匪江海清前清時已搶案纍纍法所不宥反正後更形猖獗倡議破城數次均爲巡防隊黄哨官偵知堵禦得未被擾然城中居民因而受驚者不一而足今揚升已爲滇軍高隊長擒獲砲斃江海清亦爲該處團首黄某擒送縣署經楊令詢明正法婺川自此漸有平靖之象也 
[新疆]  
　　禁齎敵糧迪化吳知事示云喀爾喀蒙古擾亂科布多阿爾泰等處除現派兵隊進剿外丹爾漢滿纒商民人等勿得販運茶葉及糧食兩項至該處轉賣因茶葉糧食爲蒙古必需之物倘或有奸商抗違卽將茶葉及糧食駝隻一概充公即該處有人來各屬收買即行禁絶惟科布多屬與奇台附近之托落古蒙古地方該蒙古汗王遺人前來情願内附不肯附和亂黨殊屬深明大義其所需茶葉及糧食各項現飭奇台縣及鍼守尉與蔣協統分别辦理矣 
　　伊軍抵阿伊犂援軍於十月一號齊集老風口畢參贊送馬五十匹羊百頭塔屬人民一體歐迎越日卽開拔前進現聞伊軍已於是月六號行抵阿爾泰矣 
[雜評二] [  萍]  
　　嗚呼帝王思想 
　　從前專制時代人人以帝王爲尊無二上之一物而傾倒之而崇拜之於是遂酿成一種專制遺毒殘酷淫弄毒痡四海而吾輩民人亦幾幾焉奉帝王若貴種者然 
　　不謂共和宣布遺毒未泯區區謀逆之匪黨尙有欲假此等不値一文之名號以爲惑世誣民之具夫亦以見帝王流毒之孔長而草野之人心尙未嘗以一日息也 
　　是故爲共和前途計非汲汲焉革除此帝王思想不可而欲革除此等思想尤非注意於社會敎育不爲功尙望今日有覺世牖民之責者於此加之意耳 
本埠新聞 
[續議飛艇交通手續]  
　　昨日下午五時飛艇大會機關部中西董事决議第二三次大會關於交通各項一議顧棣三君允借大南丸大海輪重二千二百噸容客一千人悉有坐位於禮拜六禮拜日下午一時三十分由上海開一議租寗紹輪船禮拜日下午准一時開有飛艇票可以搭載所得船資除租船費用外悉充賑欵一議太古行於禮拜六備吉安船禮拜日備新北京船自由營業定價稍昂可不顧問一點前由上海開一議滬寗飛艇艇專車第一次十二點三十分開每十五分開車一次末班一黠三刻開不拘等級每人有飛艇票者收來回洋二角又十二點一刻之淞滬火車不載飛艇游客緣該車不靠碼頭也購火車票時先將飛艇票去角再至月台上騐票一議張華浜陸地會場由一品香設茶點肆並坐椅男女異坐請商團巡警四出照料一議騐票查票無票者若何議罰一議此次大會人數必多愛華德擬飛行四處以謝遠道參觀之盛意又報告該艇不畏風雨概不改期一議浦江中停泊之小輪民船派輪船二艘請古柏屠也香兩君分頭查票收票無票者不准停泊一議軍學界團體票滿十人以上一律對折一議上海大馬路四馬路棋盤街等處大商號踴躍代售飛艇票應登報道謝一議借招商局碼頭兩天以便停靠大南丸函懇陳輝庭唐鳳墀兩君商借至水陸會場招待及辦事由部長及辦事董事坦任以冀完備而免第一次之缺憾 
 
 
 

Page 7

 
 
[縣議事會臨時會表决案二則]  
　　民政長交議整理學務財産案查文昌宫地卽舊學基地在縣署東計七畝八分七厘八毛邑志載宋景定中唐時措市韓氏屋立文昌宫至元三十一年與華亭分縣後改爲縣學清咸豐十三年全學被燬乃移建右營署故址即今學宫是文昌宫地基爲上海固有之學務公産自無疑義惟時上海並無專管學務機關乃由書院董事兼管出租在案迨學務公所成立院董移交管理學務院董等議整理辦法甚是乃租户藉口租照上有洒掃局字樣有意抗租而李君復函亦有學署基地向由洒掃局管理等語均屬誤會須知履來管理文昌宫地者書院董事也前清書院董事爲地方官委任公産卽由其兼管若洒掃局爲私人組合之團體不過於法律上認爲有社團法人之資格而洒掃局董爲私法人之代理人旣非地方官之委任安有管理公産之權惟當時爲私法人之代理人之洒掃局董適被委任爲書院董事前清通例委任董事僅憑一紙諭文並不刋頒戳記而租地立契旣無經董印憑又難借用縣印遂以洒掃局之名義出租致釀成今日誤會之點且院董管理公産之效力由委任而始發生豈有以無須委任之私法人之代理人使之管理公産而能生效力乎誤會者可知所返矣今民政署現設學務課此項學務公産之舊學基地自應遵照江蘇都督府第二百十三號訓令歸民政署學務誤管理應移知民政長將歷年承和舊學基地各户積欠儘數追繳仍請李君伯勛將已収之一千二百餘元如數清算點支收放一面另銷舊照另按時值定價招租租欵所入以六成充地方學務經費以四成留作文廟修膳費非經本議事會議决不得動用俾清積案而重學欵 
　　民政長交議典董呈報縮短贖期可否承認案查各商業皆依據其行爲爲斷興業本爲便民之舉近因服制變更影響甚大自應兩方兼顧以劑其平現擬以十四個月爲限滿取贖之期於限滿後仍得加利轉票體察情形尙無大碍姑許暫行試辦仍俟商法公布自有商行爲之規定該業再行一律遵行可也 
[青村蕩田應歸省有]  
　　江蘇程都督前日訓令調查江蘇水陸各營官地分局長朱大斌云財政司案呈據奉賢民政長呈稱青村營蕩田可否仍照縣議會議案歸爲縣有等情到府除指令呈悉查本年正月間據前任楊民政長以青村營田産自治會與松江軍政分府互相爭執應否彙入清查公産案内造報等情請示到府當經指令查照第二十七號府令辦理仍俟各縣查報齊全再議分管辦法飭遵旋又編訂房屋土地租借規則分别省縣市鄉有性質明定標準通令遵照在案今閱來呈前任楊民政長置指令規則於不問遽將應屬省有之綠營公産議歸縣有實屬不合仰將議案取消仍遵清查管産通令移歸朱局長核辦款關湊濟軍餉毋稍違延政誤征解外合併行知 
[查究乾沒遣散軍隊費]  
　　陸軍第十師二十旅第三十九四十兩團軍官士兵等前奉蘇都督命令取肖遣散當發各士兵回籍川資洋一萬六千二百六十餘元護送回籍委員旅費洋八百元均交該旅長王鳳丹經發刻經該二團團長敖正邦意豹文查得西路士兵曾由王旅長略發川資外餘均分文未給而護送士兵回籍之委員僅有西路士兵回籍飭派軍佐一員護送其餘各路則無委員護送因於前日由該兩團長回詢王旅長查示實發細數一面並具呈都督質問該旅長所領士兵回籍川資及委員護送旅費是否按照規定之數如數給發餘多之款曾否繳解請飭速宣示以昭檄實 
[老叟病中遭刧三誌]  
　　英美工部局衛生處小工蕭金裕因至松江路五百廿三號屋内持火燭尋捕鼠器具火燃床帳致將病臥之老叟華吉詳灼傷身死詳情已兩紀前報昨晨十時復由公廨孨襄讞會同英翰副領事集訊先由工部局衛生處檢察西人投稱凡衛生處所雇小工均悉捕鼠章程即晚上有事所用之燈應由工部局給發今蕭私帶火柴殊違定章應請訊究並由十三號西探六百八十號華捕四百二十七號印捕上堂禀明當時情形並蕭於肇事後圖逃以及在蕭身畔搜出火柴旱烟簡各節繼由死者之子阿松偕其母許氏妹根弟及隣人陳永奎尤季氏等訴明肇事情形求請伸雪並請追償被焚偵洋四十餘元之衣物復經捕房代表侃克律師向屍罵隣証逐一駁詰供均相符遂聲請堂上核辦訊之蕭供稱實非有意求宥中西官會商之下以案關人命本應嚴辦姑念事出無心從寛判蕭押西牢半年至請追被焚衣物着自向工部局商議 
[再紀砍斃鄉人之疑竇]  
　　吳金發被人砍斃案内之嫌疑犯姦夫劉毛囝及死者之妻許氏並勾引成姦之李劉氏迭經上海地方檢察廳派員預審狡展不認已詳前報昨又由死者之父吳兆雲投應訴稱好子吳金發於本月十二號晚在途被害我在家内尚未知悉而媳婦吳許氏則於十三號黎明時卽潜行出外先到附近永貞觀菴求籖詢問能否出門其時該菴大門未啓敲門而入後即逃逸旅經民人得悉派人追回此中情節深爲可疑須爲澈究俾兒子沉寃得雪陳廳長准卽派令法警下鄉將該庵女尼傳案預審振女尼聲訴各節與吳兆雲所報相同判女尼交保如日後傳喚仍着來案質審 
[取締偷漏布稅]  
　　貨物稅總公所通知滬寗車站分所云查上海布商詳泰等前曾承辦松大兩屬運滬土布銷稅經前張所長彙案呈起　　都督核准已轉知該商等遵照在案復查通崇海布及尺布　運來申者甚少此項布疋如由火車裝運時須先查驗有無崇明公所稅單如未完産稅者宜分别按照稅則令其産銷併完裝運出省者亦須併完出口稅前聞該商等往往將松太常認稅運單朦混出運實於稅務有碍希即詳細稽查倘有前項布疋未曾完稅擅行裝運或將土布認稅單朦混出運者即便照章罰稅或即扣留令其到本公所補完希卽查照辦理 
[混成旅最近編制紀]  
　　混成第三旅應設團長二員每團照章管轄三營現奉李旅長派委本司令部一等參謀申振剛爲該旅第一團團長並委參謀胡礽益爲第二團團長辦公處即附設於本司令部内已於前日頒發委任狀一面呈報都督查照 
　　又該旅原擬將閔行第六營改爲第二團第四營及第七營改爲第二團第五營嗣經李旅長查得與陸軍部定章不符因又改編以第四營改爲第二團第一營其第五營即作爲該團第二營昨亦改頒關防令發啓用矣 
[布告徴收學費之議決案]  
　　市政廳學務科員丁熙咸君昨日分致市立各學校函云本科於十月間函邀各校長商議徴収學費間題曾將議案四條刷印通告一面按照市鄉制第九十三條第九十七條之規定列入冬季議案陳請議事會核議在案兹經議事會公决高等科每學年徴取學費十二元初等科每學年徴收學費四元一家有十二人以上學者第二人得商請減半多者照此類推其餘　照原交議案執行奪因合亟　達問希查照辦理 
[侮辱法官案近聞]  
　　　　侮辱法官之　金奎前經第二初級審判廳訊明判决顧不甘服　投地六審判廳上訴廳長黄涵之君以本廳推事各官理應進避未便受　眞呈蘇州高等審判廳詢問此案應歸何處受理請卽指定以便核辦在案兹經高等審判廳該准令歸寳山審判廳訊明判决昨已行文到滬第二初級廳黄廳長運即移請檢察廳派員特文將顧金奎押解寳山訊斷 
[查究濫出本票之騙局]  
　　高梅生控董新之騙取綢縐等情由捕將葉拘解公堂抑候查究在案昨經老　捕房包探沈阿岳查特葉係閩人在寗波路積福里三百六十七　門牌虚裕裕隆澗字號　出木票出騙長德康協興昌大興恆同豐尞同順昌徐勤記源長隆記恒隆泰隆冠亞森大協大東海裕豐等各莊號銀洋貨物業已禀明捕頭傳諭各原告開明細帳赴廨聲明以憑追職核辦 
[國貨維持會周年紀念]  
　　中華國貨維持持准於今日下午一時在中旺弄錢江會館開週年大會選舉正副主任並籌議方法會場秩序如下㈠摇鈴開會㈡舊主任報告成績㈢選舉主任㈣幹事長監視開票㈤將主任宣佈志願㈥豫籌經費㈦選任職員㈧全體會員祝頌新主任㈨新主任詞㈩摇鈴散會 
[李旅長之保護商船策]  
　　第三旅李旅長前日令行　防水師分統楊松林迅即傳知所部水歸第一第二第三各營長簡令每夜稽查浦江各師船之連長嗣後凡於浦内巡輯遇有夜行商民船只一律諭令不得夜間行駛如在荒辭之處必須護送至市鎭熱閙處所灘邊停泊以免盜匪刧掠 
[演說哲學家之歷史]  
　　法租界寳昌路石牌樓尙賢堂於各項中外聨合會中向有學務一項兹定於本月廿九日禮拜五下午九時特開此項聨合會由本埠法國大學總敎梅蓬君演說法大哲學家博乃德之歷史並由請　法語者譯述以供衆聽洵足爲多聞之助也 
[小學敎育第三次研究會]  
　　小學敎育研究會定於十二月一日即陰曆十月二十三日午後二時在尙文門内上海縣敎育會開第三次小學敎育研究會凡會員非會員均可前往發开心得討論疑難身任小學敎育者届時盍往研究 
[海運局案提起公訴]  
　　商學補習會與浙江旅滬學會互爭浙江海運局房屋一案日昨午後二時補習會舉代表張心泉君浙人舉代表劉强夫君到上海地方檢察廳由檢察長出庭預審一併起訴交送審判廳矣 
[城内]  
　　酿成命案○人力車夫陳阿三與同業人王桂生因奪帽起衅互相敺打以致陳受傷倒地由警拘送第二初級廳轉送地方檢察廳經檢察官李若麟君　案驗得陳阿三受傷頗重判送上海醫院醫治王押候究　詎昨日陳在醫院因傷身死午後李君即帶同檢驗員等蒞院驗明委係内部受傷即着善堂棺殮稟復廳長核辦 
　　補傳隣証○本邑西鄉念六保十併十一間鄉民楊才生局叔母　周氏至　方審判廳禀控堂兄楊金生楊阿裕等盜賣祖攻業經推事訊明判决嗣因楊金生不服控奉蘇州高等審判廳提省質訊尙未判決兹又行文到滬補傳隣人張岱生陳蓮生費心根等到蘇質証昨日該廳已將張岱生等傳案咨請檢察廳陳君委派巡官俞幼伯君率同巡警將張岱生等押解赴蘇矣 
　　地方檢察廳批○（許敏昌訴朱吳氏行兇刧價求提訊究批）果有傷痕應即投廳請驗若僅關於買賣契約上之違言着運赴同級審判廳呈訴可也（王掌榮訴張大狗黑夜逞兇求提究懲批）狀悉該被告究匿何處着該民卽日來廳聲復廳候傳訊（沈文榮等呈請環求保釋吳金生批買賣人口均爲法律所不許着候復訊核奪呈請保釋之處未便驟准 
　　地方審判廳民庭批○（華厚卿訴張啓承案請求假處分批）狀悉據稱同興源店中所騰生財爲數無多非請求先行假處分不能達執行之目的依據民訴律第六百六十五條之規定呈求假處分等情查假處分之規定專指保全執行金錢以外之給付請求而言此案所爭之目的專在金錢之給付核與民訴律第六百六十五條尙不相符仰候依照民訴律第六百五十二條之規定　理可也 
　　第一初級審判廳民科批○（黄張氏訴黄鶴亭抗諭不繳批）查黄鶴亭於陽曆九月底應繳洋二十五元尙未繳　今其廳十一月底候卽嚴羅保人速令黄鶴亭即日將欵備齊一併交案轉給該氏具領可也（鮑觀山訴鮸張氏飾詞翻控批）已命令請張氏遷屋繳摺矣所有補繳　洋一節由高等審剌　命令該氏如有異議應由該民運行其狀陳述所請代呈之處母庸置議 
[南市]  
　　不盡不實○鄉人蔣瑞福假庽王家碼頭正豐小客棧内前日將賣得花衣價洋二十五元寄於棧主婦崔夏氏處後向索取竟被吞沒反指與伊寄女間書珍有私意鬭訛詐昨由蔣將氏扭控東區請問一味抵賴旋由周書珍証明並無暗味情事區員以不實不盡着送警務所預審核奪 
　　盧待養媳○南碼頭木匠陸材林之五齡幼女銀妹上月間憑盛顧氏爲媒許字浦東三林塘鞋店主盛全金家爲養媳詎過門後時被翁姑責打業已　無完慮兹經陸得悉將女領回後又邀盛到滬扭控南區經區員察得該女果有傷痛着移送第二初級檢察廳預審擬究 
　　索詐結果○住居法租界之李阿榮被寧波人凌三林誘至南市話兩樓冒稱偵探串同康阿順張阿寳汪永福朱田芳等訛詐銀洋已誌前報兹經警務所查明諭飭凌張二人各罰洋十五元康汪朱三人各罰洋十元一併具結限三天出境 
　　協緝强盜○南邑金渭橋貨物稅分所於陽曆本月初四夜被盜刧去洋銀衣物報由該邑地方檢察廳查緝在案兹上海警務長接准該廳移文請爲協緝昨已分知各區員派警查緝矣 
[閘北]  
　　一面之詞○前報記恒興米店主陳郁卿控光復軍廚役葉連生賖人米洋一百六十餘元由夏瀛洲擔保一案當由審判廳傳夏質訊判交葉到案再核前日復經費推事傳訊葉供此欵已由陳自向營長易某取清判葉交保候函詢該軍司令部再行核判　　抑何親暱○寡婦符周氏住胡家木橋森德里十八號因容留王福生在家吸烟被六區崗巡查見將該氏及王拘禀倪區長解送警務公所司法科提訊一過押候查明核辦 
　　召領屍棺○閘北第三初級檢察應前日出有招領屍棺示諭兩道一係張明賢在八區境内投河自盡當救起時尙能言語據云有子張月香在鐡馬路開設生記水菓店嗣派法警前往訪查無着一係高郵人萬小海生前被熱水燙傷路斃於五區境内查無屍屬均經王檢察蒞場騐明着地保收殮發壇浮厝聽候認領 
[公共租界]  
　　從優撫卹○老嫗徐張氏前日在楊樹浦又新紗廠左近被四十二號電車撞傷殞命當由巡捕查見將司機不愼之六十六號開車人劉長元拘入捕房並將尸身舁送騐尸所禀奉公共公廨中西官驗明在案前日午後復經王襄讞與英康副領事集訊尸子徐海全延莫肅律歸偕見証王桂卿周裕生上堂証明肇禂情形請究質之彼告劉長元供稱因死者越過軌道以致碰撞當時急扳倒車已經不及求宥並據電車公司代表律師偕見証坐客宋炳生及賣标人葛來生等上堂証明中西官姑念事出無心判向原告妥商從優撫卹了案 
　　限期還債○何觐林何禮生張石文同控蔡鳳山不理欠銀二千餘兩又婦人宣沈氏控劉阿寳不還欠洋一百七十元前晚均由公廨孫襄讞傳訊判各交原保蔡限十四天劉限七天繳清違干未便 
　　拍賣償○祥發棧主陸春翔曾以道契向任秉之抵借銀兩逾期不理被任控奉公廨傳訊經紀前報前晚復訊兩造均由代表律師上堂互辯良久判被告於兩禮拜内出立拍賣權柄單如違即給諭掛號之英商愛爾德將地拍賣抵償 
　　原告自誤○任連城控姚文蘭不理抵欵銀三千兩前晚由廨傳訊原告因病遣伊弟任國瑞投案代表求追　襄讞以原告旣因病不到判姚交原保着原告呈驗醫單再核 
　　展限理處○同秦升磚灰行主金福基控鄔榮棠不付期票洋三千元案前晚由廨復訊判鄔交原保展限兩禮拜向原告理處　　肉莊聚賭○老閘捕房捕頭近悉山東路三百八十五號門牌陸稿荐肉莊内有聚賭情事前晚密泊派包探顧阿協同西控往查屬實當將賭徒錢阿三陸阿四陳阿本榮阿興等連同賭具以及煙燈烟槍一併帶入捕房諭各存洋交保聽候公堂傳訊 
　　又獲一人○探夥羅許昌被沈桂林糾同黨羽在廣西路用刀　傷羹已由捕將沈與同黨兩人先後查獲解送公堂訊供收押在案昨晨又由包探翁松林續獲沈之間黨錢松林一名拘入捕房押候解廨併究 
　　乘間行竊○王金生丁阿興張榮桂前日同至南京路一百八十一號門牌洋貨店内以買物爲由乘間行竊適被包探陳阿四查見當將三人一併拘入捕房押候解廨訊究 
　　早堂停訊○昨日係星期四輪廡羹傾赴廨會訊各案適値該　節期故由美康領事海君照會公廨關襄讞員停理早堂一天　　抵欵不理○黄高氏控杜盛氏蔡和尙不理抵欵昨由捕房將被告兩人傳至公堂分别交保過堂候訊 
　　領回妻女○王連生誘拐蔣銀發之妻朱氏及十歲女兒匿暦楊樹浦昨被本夫尋獲一併扭控捕房捕頭諭蔣將妻女領回管束王從寛斥釋 
　　幼女爲娼○篷路四百八十二號屋内由鴇婦郁周氏楊張氏合關雉妓院價買十四歳女子陸瑞雲爲娼每晚在途拉客昨被捕房查獲併解公廨聽候究辦 
　　婦人短見○有恆路二千零廿八號住户高蘭寳昨與其妻王氏口角相敺該氏怨忿吞烟希圖自盡幸即覺察報告捕房車送同仁醫院救治而愈 
　　遇人不淑○北河南路開薦頭店之田永振昨將其妻馬氏敺傷頭面由捕拘押捕房氏送醫院醫治 
　　女工相打○絲廠女工周小妹王阿林昨與管車婦人吳張氏口角相敺扭控捕房經捕頭分别斥釋 
[法租界]  
　　認還存欵○張亭通控福昇洋貨號主沈玉蘭不還存欵洋三千二百元曾經公堂傳訊沈倩謝阿坤投案聲稱福昇係股份開設沈前爲經理今已辭退由商人經理判候飭傳各股東到案核奪在案昨日股東陳清記翁新記劉順記張福記到案同稱張存洋祇有一千八百元已經還過三百元現因市面不佳一時難以全村約遲數月並非不還求察張供此洋存放時雖僅一千八百元惟每歲常年一分起息存有十四年之久利息分文未取故有此數况所存之洋係是建造學堂之公欵不能缺少求恩追給聶祿員着各股東先具認還切結限十四天自向原告商理 
　　誘匿女孩○朱宣禎控彭小弟誘匿女孩等情昨日由廨提訊彭供係陸炳泉所拐現陸已由城内官廳拘獲判移送檢察廳訊核 
　　母再佔據○法商邵祿前至公廨控稱周長文前將房地抵押銀兩逾限不贖本利無着無奈將房地收受認虧已鉅今周仍將房屋覇佔求請訊斷判周交保限遷在案嗣因無保挺押不理昨又提訊周一味支吾判令還押限速遷出如違嚴究 
　　限期理帳○陸厚案蔡良茂前至公廨投稱商人等前出洋一千四百五十元與金占春股關義記永厚魚行至本年拆股核算虧本甚微向金索取股本推諉不還求請追繳昨又將股單呈案復訊金供魚行由商人與蔡良茂經理現已閉歇所有資本除虧蝕外餘被往來各主顧欠去未經收還　無私用股本之弊求鑒判交保限一月將帳算明禀復候斷 
[雜評三]  
　　吳頌裼一案告訴已數閱月而訴訟之和序滯未進行而刑事之被告人捕不到案則何也 
　　以刑事案而可以延宕數月以刑事被告人而可以優游林里將法治國之謂冋吾不能無疑 
　　或曰此所謂司法獨立 
[來函]  
　　南翔鄉公民王睦生等呈嘉定地方檢察廳文 
　　呈爲胡雋如造言生事妨害秩序環請按律嚴懲事竊胡雋如向無職業前清時代專在本鄉包攬詞訟遇事敲詐控案曩　及被人告發逃匿滬上經前清姚令飭拿未獲縣中有案可稽光復後潛回南翔復萌故態借寥天一鷄報爲名信口雌黄肆無忌憚本年七月問膽敢匿名印刷討防衛科長黄品檄文不但毁壞黄之名譽抑且顚倒是非希冀淆亂觀聽破壞大局自經該文發現之後地方秩序幾亂與論大譁幸賴本鄉董佐竭力維持始幸相安無事後經黄品查得檄文原稿實由胡雋如編緝印刷證據確鑿起訴於南翔初級檢察廳句攝到案由施檢察官轉解貴廳長案下後得保釋回翔横行無忌路人側目復於本月一號廣發寥天一鶴公然以繼輯人自居侮辱初級檢察曁本鄉董佐商會會長巡警局員辦理公益者幾無一人不被毁壞名譽窺測胡之心目中南翔竟無一完全之人物矣公民等世居本鄉素稔地方之行政各團體輿論翕洽辦事秉公卽去年光復時地方秩序井然實出防衞科長黄品之方共見共聞惟獨胡雋如未能施其詐僞之手叚以致有心破壞續印寥天一鶴報任意謢罵黑白混誘旣非正式之言論機關又無報紙之價値公民等萬難承認若不勒令停版勢必擾亂治安後患何堪設想公民等爲地方秩序安寗起見爲此　名環請貴廳長俯賜察核迅即飭傳胡雋如到案勒令即日停版按律嚴懲以保安寧而維秩序地方幸甚謹呈南翔鄉公民王睦生方稚蘭張惠甫沈顯文畢梓良仲春瀂沈九臯巴潤之蔣墨庵惆柏侯李鏡澄胡祥岩徐馥棠王稷孫封治平費春生陳曉江符廣心金德堯姜國棠蔣祝三余念慈朱春泉陳灼芙王哲甫程炳文陸雨生胡旭初鄭君良甘梧岡顧志明洪采銘周鶴生張書紳胡桂生等具 
[訪尋趙春寳之下落]  
　　趙有成號春寳常州人略帶寧波口音現年十七歲身瘦長眼近視向在本埠英租界山東路（麥家圈）仁濟醫院對門松茂紙號習業於陰歷本月初七日不知去向是日身穿灰色布棉袍脚穿灰色布夾鞋墨綠洋襪藍布單袴頭戴灰色呢帽身外旣無長物囊中亦乏分文伊父寄居北浙江路（新署前）仁志里王永豐粉莊内昨日始由店中執事派人通知聞耗之下痛哭不已終夜傍徨屢圖自盡蓋其年逾不惑僅此一子走失旬日方得消息迨往店詢間絶無頭緒四出尋覔亦無蹤跡有成爲鄙人子姪行素來寡言語鮮交游且極安守本分遇事謹愼今乃突然走失是何理由誠令人百思不解萬一不克珠還不獨宗祧將斬即伊父之生命亦必難保竊念上海爲匪棍淵藪難保無誘匿販賣出洋情事夙仰貴主筆素重人道主義用極𣵪函奉懇敬求賜刋來函凡有知有成生死下落者請其至伊父處報告或至石路公陽里一興旅館通知鄙人如遇緊急即由三七六七號電話通知倘能尋獲原人定當量力酬謝涕泣代陳尙祈矜許武進趙憬夢蘇氏謹啓 
[上海濟渡社普告]  
　　本社係慈善性質由上海各界同志自由集合捐助欵項專備他處流寓上海無資回籍之人資助回籍而設凡無資回籍欲本社資助者自陽曆十一月念五日起每日上午十時起至下午四時止就近往下開各報名處報明姓名年歲籍貫擬往何處當由本社發給憑券一紙載明於某月某日在某碼頭上船届時由本社派員驗明無悮卽換給船票惟輪船路線長江輪船以蕪湖至漢口爲限海船南以福州至廣州爲限北以烟台天津爲限其他不在資助之例如有婦女小孩不便親來報名者得山商團或商號開單蓋單介紹由本社驗明實在亦可給劵惟姓名年歲籍貫等必須詳細開載以免朦混此次資送爲日無多儘陽曆年底截止如有人能將此意善告一般欲歸不得之人使來本社領券換票回籍功德無量再本社經濟全賴各同志捐助如有熱心志士慷慨解囊者多多益善其欵請送至南市毛家弄隔壁恒大　管代收尤深感盼報名處南市上海市政廳本社事務所界天后宫後上海總商會閘北棲流公所 
[南區公民會函]  
　　南區公民會於十八號舉行聚餐會所到之人不過四十餘人並無百人之多所議之事不過下次聚餐會續行方法並未提議南區之事更未提起南區區董之事報載敝會集議致函詰責一節殊爲失實合行聲明南區公民會會長王遠甫等公啓 
[麵之進步]  
　　南翔麥豐公司精製壽星牌掛麫質潔品良遠近歡迎今更設分銷處於本埠法界大自鳴鐘西首業於昨日開市銷行購者甚衆其營業前途當無限量也 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章　 
[逃官黨歡迎前外交總長梁如浩紀盛] [  率]  
　　某日天津逃官黨在陶然亭（陶然亭本在北京此次隨梁君同逃至津）開會歡迎前外交總長梁如浩先生到會人數頗極擁擠自上海航海來赴會者尤夥某内閣某鎭撫某縣民政長曁前清一般逃官若瑞澂端方輩均與斯盛首由某内閣主席報告開會宗旨並演述前此任内閣時侵蝕比欵眷戀西婦不候大總統命令擅自棄官南下頗爲民國第一次内閣特色後遇黄楨詳要之輪舶中途幾被狙擊然仍能守此主旨一溜上岸手槍炸彈無如之何梁先生能進行一致實爲吾黨巨子故特開會以表歡迎次由某鎭撫演述鎭撫福建情形因種種違法殊不滿閩人之意屢受詰責鄙人胆小如鼷恐於個人一方面或有損碍故雖深居簡出一事不辦計不如逃之滬江不再入政界旋渦稍爲安逸並述湖北介義適奉帶兵入川之命登遛武漢亦曾割鬚易服狼狽潛逃生平具此專長用能官運亨通財産發達受政府社會之歡迎梁先生獨排清議步武後塵洵不媿民國偉人前清大吏次由瑞徴演述辛亥八月待罪武昌甫聞槍聲知革命事起即沈登楚豫兵艦縮頸不敢出嗣後節節退讓從未敢加遺一矢逃九江逃上海不惜以中原樞紐長江門户之湖北省上献民國有功光復亦惟守定一逃字今荷梁先生極端贊同翩然來歸行見政界明哲聨袂偕來吾黨幸福正未有量次由端方演述去歲入川心實有所不敢祗以專制之威不得不遵屢次奉旨切責更不能顯然逃避遂遭殺害恨未能先事而逃可免身首異處之慘死有遺憾梁先生雖爲端方屬官然處共和政體得自由放棄職務遭際之幸自媿不如次由張鵬屠寄輩演述前交卸民政長時抗印不交皆由熱中心切思借做官爲發財地聞梁先生孑然遠引之風此後得有所法守免入歧途甚感甚感最次由梁先生致謝答詞略謂吾輩本前清官僚厠身民國早具騎牆之意對於政府無責任心鄙人前任上海道時一切内政外交悉以狡猾手叚出之聲稱藉甚此次蒙古獨立事機日亟而俄國從旁窺伺又復虎視耽耽一息不容稍懈非尸位素餐時矣鄙人忝長外交實短應付閫以内又無西婦可以參贊外情晝夜焦思難安寢饋大總統之任命參議院之通過就任之初何等鄭重殊不敢再圖戀棧乃守三十六着走爲上着之計將貪囊百萬挈之偕遁從此腰纒騎鶴海角天涯固不失爲富家翁惟是擺脫祿位犧牲名譽鄉黨自好者不爲而如浩甘蹈之尤負罪於天下迺蒙特開盛會愈增罪疚願隨唐先生及諸君子後盡瘁黨事云云言罷台下鼓掌如雷咸高呼逃官黨萬死梁如浩萬死乃散會二 
海外奇談 
[神竊] [  兩]  
　　二十七號倫敦電英倫銀行運送金磅十箱至亞歷山大每箱置金五千磅中途守衞甚嚴及抵亞啓視則封記未動而金已盡變爲鉛送者大駭互相揣測或係取道孛里姆及屈里斯脫時所失云又電此項金欵共有四十箱計金二十萬磅曾存儲於法國克來迪脫里翁來司銀行此次運亞途中曾經四次之轉手必於陸行時爲萬國巨竊團所盜云 
[看報亦爲職業] [  頌斌譯]  
　　巴黎日報共有六十二種其餘星期報隔日報半月報月月報及種種科學雜誌等共約二百餘種凡權要及有名望之人時被指斥然苦無從盡知乃有一種人專檢各報毁譽要人之處裁送被毁譽者每月取酬著干人多　購之又有專素一國之事實而送之關心國事者或專選各種科學文字而送之專門研究科學之各博士者近來業專看報紙者已較賣報者爲多其出息亦甚鉅 
劇談 
[紀譚鑫培（十一續）] [  曾言]  
　　戲雖看一二名脚而配脚亦决不可不好一時之名脚往往分散各園不能合併一處故余恒有美中不足之歎也昨聞友人云今年四月十七日爲國民捐假廣德樓唱義務戲八蜡廟壓台鑫培扮褚彪楊小樓扮費德公俞振廷扮黄天覇九陣風扮張桂蘭賈洪林扮施公可謂盛矣鑫培雖老而風采奕奕究在諸人之上其扮褚彪與他脚截然不同曾見其甩袖頭八次其花樣皆不相襲即此一端足見其無微不至矣俞振廷素有小毛豹之名性極躁皮氣極大與鑫培演此劇循規蹈矩常有兢兢之意云二 
[紀老譚之連營寨] [  玄郎]  
　　連營寨一劇滬上演之甚略不特哭關張一叚割去即陸遜挂帥一場亦多割而不演往往從馬良携地圖入川演起昔坤角牛桂芬在丹屬（今之孟淵旅社舊址）曾演唱白帝城一次然下截亦未連演此劇本係秦腔難演之戲前老元紅演此劇最能呌座然觀者多視爲無足重輕迨老譚加入器關張反西皮二叚遂極受顧曲者之歡迎蓋反調之戲如碰碑換子烏盆計等多係二簧腔調唱反西皮二六老譚爲獨步除前清某親貴略能演唱外雖著名之内行角色亦未見一爲習倣老譚在京唱此戲必用小樓扮趙雲與之搭伴小樓扮趙雲突如其來如亞夫將軍從天而下奪勇迎戰鎗若神龍抖擻精神威風凛凛當者披靡然小樓亦不過爲歇工戲此戲所重者惟老譚一人小樓爲戲中之陪襯而已劇中反二六之腔老譚他日故後恐要失傳也 
小說 
[奇情小說鴛鴦血（十）] [  天虚我生]  
　　官牒下縲曳狄生去研鞠之不認供稱與載蘭有隙者惟尤默恩當日曾在千平橋以手槍擊之不中其存案當在有司檢牘果符其說乃通移文牘以捕尤而繫狄於獄中 
　　媚梨者初亦疑狄之所爲其後乃綜核狄平日之作爲未嘗有如是之陰鷙且當日之計議未嘗乃此第不過擬假尤默恩爲用將假其手以殺載蘭千平橋之擊不中尤默恩已久無踪影則是夜之酖毒斷非尤默恩所投尤非狄生之使也明矣然可疑者惟阿姆阿姆素以載蘭之財産是圖聞是夕計議析産已定因從而圖之亦未可知然亦過早耳外此則愛蕙亦素與載蘭不相能然愛蕙固無大仇於載蘭亦未必能忍下此毒手也咄咄怪事揆情度理厥惟狄生然狄生之冐險而爲此者其原因究屬於吾以我之身而累及狄生我何忍哉我自分不久人世我今者當冐死以自首甘受此不白之寃以脫狄生是即我之所以報狄生也一念之起萬想俱定嗚呼哀哉媚梨乃自投於羅網矣 
明日縣署中擊鼓鏜鏜長官升坐提自首之犯婦至花容慘淡柳遐蹙竪翼翼然有生氣之媚梨跽於堂下萬目睽睽羣指而斥之曰毒婦媚梨媚梨之母方號泣於階次稽首如搗蒜力白其女爲瘋癲顧媚梨則侃侃自陳謂已與狄生者早有嚙臂盟不幸爲孟氏子佔奪小女子憤之甚故獨力酖斃之以洩憤初無與狄生事今自首求長官速正余罪母遷累狄生堂下鬨然僉謂此惡婦者殆亡靈崇其身矣不則何侃侃乃爾 
　　長官下視見媚梨之顔色殊哀厲不禁動一種憐憫之心曰得無狂乎媚梨抗聲曰不狂不狂長官乃命出狄生而繫媚梨 
　　狄生得釋其惶惑之狀甚於來時詢之獄卒乃知媚梨自首大駭狄生固知媚梨之决不爲此也痛泣曰是吾獄不早定反累吾之愛友矣今吾爲愛友計吾必認此罪以脫吾愛友於囹圄間乃復自投於長官謂殺載蘭者實已所爲無與媚梨事長官以二者之情跡可疑遂臆斷其爲同謀案定申達上游而通國之報章咸謂彼二人之爭死實出於義憤斷非實有事其眞罪人必爲尤默恩無疑然而眞罪人不得則此案終成寃獄矣二 
[滑稽小說神鬼同悲（二）] [  瘦蝶]  
　　玉帝開言道朕却不料皖督竟如此胆大妄爲這椿事辦得太覺糊塗了神道設敎聖人尙無異辭宗敎自由約法早經規定豈可任意横行目無法紀照此情形不得不派一專員到下界去調查調查以徴實在仰衆卿公舉一位調查員來諸神議了多時舉了兩位一位是東万朔一位是二郎神諸神中有反對東方朔的都道朔老談鋒雖好只是年紀老了到下界去易討人厭還是讓楊公去罷東方朔笑道我這幾天多吃了白馬肉有些腹瀉我也不願離開天宫請諸君竟舉了二郎罷老夫還是自由的好諸神遂將楊戬名字報告了上去玉帝黠了黠頭即向楊戬道楊卿此番到下界去須將那焚土毁神兩事調查確實尅日覆奏不得延誤就此退朝罷玉帝指袖還宫諸神也紛紛退出由哪吒發起開個歡送會宴飲了半天大家送二郎神出了南天門方始各歸宫院且說楊戬自離開天宫便駕起雲頭向安徽省進發不多一刻已抵安慶正要落下雲頭一想不好我若照此裝束下去倘被那毁神的人來看見了豈不是又要毁的還是變一个警察的妥當遂摇身一變變了一名警察輕輕的按下雲頭踱進城來楊戬的長技就在這變化工夫上都道他有七十三變所以孫行者還赶不上他然而楊戬却終赶不上現在共和世界中的新人物他們的變工比楊戬還要处害幾倍呢二 
文字因緣 
[寄懷海上王申蕃先生] [  藴深]  
　　滄桑過眼太怱怱幾度籙添海屋中到老還遊新世界也應笑煞白頭翁 
　　伊人宛水中抵黄浦秋深入夢時借問年來江上事新添多少感懷詩 
 
 
 

Page 11

 
 
   
 
 

Page 12

 
 
   
 
