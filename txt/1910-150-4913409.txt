# 1910 - 150 - 4913409

 

Page 1

 
 
   
 
 

Page 2

 
 
   
 
 

Page 3

 
 
 ]HH [ 
論說 
[官制精義（吳）（興）（讓）]  
　　今預備立憲清單。官制一端。實行之期。定在最後。而京外官制。又異其實行之期。將謂今日之官制。深合於立憲政體耶。則不必改訂新官制。將謂今日之官制。不合於立憲耶。則九年之預備。責之誰何。尋繹期限淸單。先後次第。抑若今日之官制。獨宜於預備時代。而不宜於實行時代者。故必俟預備完妥。然後改章乎。我細思之。殆不其然。蓋别有不得已之苦衷。而財政。困難尤爲棘手。豈不曰新官制用人必多。俸祿必厚。今驟行改章。則欵無所著。故不得已而姑緩之乎。雖然此吾所大惑不解者也。今以俸祿之不足。故吏治腐敗。貪墨相尋。欲去腐敗貪墨之弊。先去腐敗貪墨之原因。豈當百端振興。清理財政之時。可令官吏枵腹從公耶。抑此數年之内尚可容。其貪墨腐敗耶。此一誤也今日之財政。固屬困難。豈數年預備之後。可成富國也乎吾恐財政果淸理。則不敷更鉅。蓋　者以各不相顧之故。零星。虧耗概未。發見。若一經清理勢必合無數之小虧。而成一大虧此天然。之勢也。况乎九年預備之事無一非用財之事。則届時之不能立成富國。不待智者而知之矣。顧乃以加俸無著。俟諸數年以後。此又一大誤也。竊謂欲預備立憲。當先改官制官制定而後障碍可盡去。官制定而後責成有所著。此不易之理也。今京外官制之議。漸有所聞。而朝野議論。多不勝讀。或雜引漢唐以來掌故。或歷舉東西各國制度。累牘盈篇。莫衷一是。竊謂歷代自歷代。不必盡爲拘泥也。各國自各國。不必盡行摹仿也。所要者民制自有官制之宗旨宗旨定而詳細制度。付諸起草人之手可矣不必斤斤其名稱齗齗於瑣細也。兹謹述官制精義數則以備參考。 
一曰政務官與事務官宜區别其性質也何謂政務官。謂其所掌之職關係於根本政治。而非以一才一藝擅長者也。何謂事務官。謂其所掌之職。有專門學識。非此學識。則不能勝任者也。雖然。以全部而論。有政務官與事務官之别。以一部而論。又有政務事務之别。例如司法一部。問案者爲事務。而司法大臣則爲政務。財政一部。會計征收爲事務。而財政大臣爲政。務譬諸建築。有百工以運斤執斧。亦必有大工師爲之指揮。假使爲大工師者。於建築之學。從未問津。則雖有良工巧匠。不爲其所欺也幾何特此係用人問題。而於官制無涉者耳。 
二曰官所以治事者也此爲設官之本義。蓋君主不能以一人理天下故設大臣以輔佐之。大臣不能以一手一足之力而理庶務。故設百官以分左之。是以言官制必求所以設官之原因。由此有數說。 
（甲）有是事不可無是官。有是事有是官矣。其爲此官者。果足治此事否不可不注意也。 
（乙）一官所治若干事。有不暇兼顧之勢者。不能强責之一人。明乎此則今日以一官而兼無數之事者不可不改。 
（丙）一事而有無數之官者。非推諉即因循。非衝突即朋比。責成無專屬。宗旨不統一。故一事數官者不可不改。 
（丁）爲事設官則事易理。爲官生事。則必於無聊之中。生出種種無謂之事。不但耗財政且適以僨事。 
三曰設官非爲個人計也由此理由而有種種之原則。 
（甲）爲大員之體統而增設若干級之屬員是爲個人計者也。 
（乙）恐升轉之過速而增設若干級之地位。此專爲個人體統計者也。（丙）爲寒士無進身之路。即設若干之官以覊縻之。此又爲個人計者也。 
四曰國家當有量才器使之權利。不當負盡人安揷之義務。今我國家無用才。之權利。而有安揷官吏之義務。故一舉動也。輒生阻力。而官制爲尤甚。明乎此中之利弊。而後知官制雖定。又有連類而及之問題數事。 
（甲）大臣不親細故。今有大臣之資格者太多。按之原則。一國中萬不 
 
 
 

Page 4

 
 
 ]HH [ 
　　能容爾許之大臣。將奈何。 
（乙）爲官者以得官爲目的。旣得下級之官。則又思得上級之官。國家欲徇其有加無已之心。則國家不能得一人才。而隠負無窮之義務。國家必不負此義務。而後有用才之權利。然始之許人以功名也過易。而結果遂若有情不可却。義不容辭之勢將奈何。 
五曰官吏非獎賞品也欲人之出力也。非獎勵何以鼓無。欲人之出資也。非獎勵又何以鼓舞。名譽之隆。似不足爲實惠。貨物之賜。國家又無此力量。推此功名。儼若取之不盡。用之不竭焉。然以物品爲獎賞。尚有價值之可言。以官吏爲獎賞。而新官制之設。乃專爲多備獎品之用。則其結果不言可。知矣 
吾嘗讀顧亭林之言。曰小官多者其世盛。大官多者其世衰。又嘗讀馮林一之言曰。不冗於小而冗於大。不冗於閒而冗於要。眞可謂得官制之精義者矣當軸者曷審諸。 
專電 
[電一（北京）]  
　　英國交還大沽口阻者甚多英皇特允撤兵惟須至西歷九月内實行 
[電二（北京）]  
　　寄諭某參謀前往廣東廣西湖北雲南等省調查海陸軍情形 
[電三（東京）]  
　　南洋勸業會開會之日東京各報咸表祝意謂此會爲中國未曾有之大規模朝日新聞並論淸國交通機關之不完全望南洋勸業會使淸國人民知淸國政治上社交上及産業上之發逹必賴鐵道 
[電四（東京）]  
　　日本實業團在淸國各處備受歡迎日本一般商民甚爲感謝東京商業會議所會長中野武宫氏特於陽歷六月十六日電致駐淸日本公使伊集院彦吉君代謝淸國官民 
[電五（東京）]  
　　日本人定於陽歷六月三日在東京靑山練兵塲舉行俄國海參威艦隊所轟沈之常陸丸附乘陸軍軍人六百三十五名之第七年追弔會 
[電六（東京）]  
　　日本新派韓國副統監山縣伊三郎擬於陽歷六月中間赴韓 
緊要新聞一 
[東督息借日債詳聞北京]  
　　東三省息借日債一百五十萬年息六釐分四年歸還各情迭載前報兹得京友訪函述此事原委甚詳亟錄如下函云東督錫制軍到任後以興辦各事需欵孔多專摺奏請由度支部借撥千萬歸東省分年清還此摺奉硃批交度支部議奏旋經該部議駁錫督心不能甘三月間又里申前請部仍未允錫督不得已擬向日商息借五百萬日商以無確實抵押之物未能全允今遂議定借一百五十萬由東三省進欵分年攤還昨日已將商借各情咨商到部不知部臣如何復之又一說則謂東督息借之欵係專爲本溪湖煤礦與日人合辦之資本云 
[外部尚書之逐鹿者北京]  
　　駐美張欽使蔭棠將調外部一節曾誌前報兹聞署外部鄒尚書嘉來昨日面請政府催其來京以便早輕擔負當奉那相國傳諭俟該員任滿後再行調京所請刻即調京之處應母庸議 
另一訪函云政府以外務部爲外交之總要機關非有幹練大員不能得力故早有調回張欽使蔭棠襄辦該部事務之說實則欲以張欽使繼梁敦彦外尚之任嗣因鄒紫東侍郎運動甚力而某樞臣又從旁力保故鄒得今任鄒恐此位終屬於張因於昨日面請某大臣催張來京以覘政府之意向然據外間傳說外尚終須授鄒萬一或有反覆而增添漢軍機之席亦必虚左以待云 
又日前有粤省京官至梁尚書敦彦私第問視病狀梁對人云外部堂官此次之變動實係出於鄒曹二人之運動我縱不自請開缺亦難免被人擁擠一俟假滿即决意乞休言下頗爲怏怏至外部尚書左侍兩缺聞樞府亦確有成議即以鄒曹兩人坐補並聞鹿相已决意奏請開去軍機大臣一差外間謠傳鄒嘉來將入軍機一節亦非無根之說云 
[梁敦彦將回粤養病北京]  
　　外務部梁尚書賞假養病已見明文今知原奏畧謂日來息心調養醫藥疊施病勢已大爲輕減惟脾土失運元氣仍虧眠食未能如常頭目輒患眩暈據醫家云僅恃藥石之力一時恐難奏效必須調換天氣方易爲功伏念外務部公事繁要臣以病軀再三請假實覺寢饋難安而神智不充若復勉强視事倘有貽誤負咎更深惟有懇恩給假兩個月俾得出京就醫壹意調理並請派員署理以重職守一俟病痊卽行回京銷假當差云云聞尚書之病據醫生言北地天氣太燥與尚書體質不合必須回籍調養方能就痊故奏中有此數語并聞尚書不日卽擬回粤此次假滿之後即將奏請開缺未必再肯出山云 
 
 

Page 5

 
 
 ]HH [ 
[趙御史奏請確定行政經費（續）]  
　　倘不分年算定預籌的欵。臣恐紙片上之政治與事實上之政治全不相符從紙片上觀之則百廢具舉從事實上核之則百舉具廢官吏之巧黠者裝襲虚文張皇門面以欺陛下之爵祿而剥民間之膏血浮薄之士從而標榜之曰某也才某也能其實皆虚應故事而已臣每言念及此未嘗不撫膺太息而繼之以泣也擬請旨飭下親王貝勒貝子大學士尚書侍郎翰林給事中御史各省督撫將九年籌備單内所開各條某年某事需欵若干從何處籌定在何項指撥分年列表詳議具奏俟明年資政院開會即將此交該院議員核議視民力能否擔任分别輕重緩急次第施行如此方有實事可爲不致以空文誤國抑臣尤有請者堯舜禹大聖也其授受之時交相儆戒者惟在四海困窮而已方今民生凋敝物力艱難臣於本年四月初十日呈進講義引魏象樞請培元氣各疏及明呂坤憂危疏畧申其義京察召見時又曉曉妄論於監國攝政王之前臣非敢言爲民請命也臣本迂儒謬承德宗景皇帝及監國攝政王之知遇臣如不言是負朝廷也考呂坤在萬歷時上憂危疏其時神宗加稅尚未逾一千萬兩呂坤言之明主不納至懷宗時復加勦練諸餉合計歳入不過一千六百萬兩而流寇四起外敵交侵呂坤若逆覩之今日四海困窮較萬歷時更有甚矣甲午庚子以來新舊賠欵不下十餘萬萬洋貨侵入土貨不銷商務漏出者十年以來不下二十萬萬此皆輸諸外國者也近年度支所入歲逾一萬萬兩一切練兵之經費新政之誅求銅元之損失何一非取給於民八口之家不聊其生者比比皆是也孟子曰此惟救死而恐不贍臣不禁爲中國前途悲矣國取諸民民取諸土今欲爲國家籌經費尤宜先爲民人謀生計臣前奏請推廣農林奉上諭著各省督撫通飭各屬詳查官民各荒奏明辦理至今數年無一省奏報者擬請明降諭旨嚴催辦理庶幾民利可興用之不盡孔子曰百姓足君孰與不足是全在陛下之維持扶助也凡臣所言關係安危至計應請旨飭交會議施行不勝迫切待命之至（完） 
[京奉添設快機電線北京]  
　　東三省與各省往來電線向分兩路一由錦州經義州朝陽建昌平泉承德古北口以逹北京爲與西北諸省交通之線是爲北綫一由錦州經山海關以逹天津爲與東南諸省交通之綫是爲南綫惟朝陽至京係單綫又因年久未修沿途分局往往轉遞不靈榆津桿綫雖完而亦單綫又北綫遇阻輙用南綫綫少報多時虞積壓去冬由錫帥咨商北洋大臣以東省邊防交涉百事冗繁消息務求靈每擬將錦京添掛一直逹之綫其電桿之陳腐者亦一律改換至錦津之綫以榆津本已雙綫不須再添惟奉津改用快機以期迅速已由陳筱帥電咨郵部查照即日添改 
[奉省軍隊竟毆警行刦奉天]  
　　近來奉省屯駐之陸軍動輙滋事殊爲不法詎日前又有本溪縣陸軍砲兵大閙戲園一事兹據刁警長呈報到省畧謂陸軍砲隊二十標第三營左隊駐紥本溪該兵等平日仇視巡警在地方肆意横行久無忌憚其最可恨者包庇賭匪擾害治安警長以其爲軍人逆來順受總以和平對待否則早起衝突矣本月十一日晚該隊兵等又結合全隊無故闖入戲園逢人則打見物便毁引起滿園燈火器物焚燒殆盡乘此擾亂之時該園財物竟盡被該隊兵等搶去此次肇釁名爲逞毆實則行刧警長等前往彈壓該隊兵竟一擁而來行兇肆毆至觀戲之人被毆負傷不計其數並將崗警等槍械搶去似此情形該隊多駐一日即本溪地方多一日之患懇請咨商陸軍統制將該隊撤回以靖地方 
[渤海領海權之抗議奉天]  
　　近來遼海一帶漁業日人視爲獨擅之利海洋遼闊行動自由漸次進至渤海沿岸網船出没吾國漠不關心近且在蓋平縣境之鮁魚圈抽收魚稅直有反客爲主之勢錫欽帥以海權所在斷難放任屢向日領交涉乃駐奉日總領事堅執領海二字當以潮退時離岸三英里爲斷其餘海洋除特訂條約限制外悉爲公海均歸各國人之自由且藉口此說爲萬國公法之所規定其强辭奪理所援公法無非舍短抽長以片面的單詞據爲例證刻交涉司韓司使特函逹德領請其將海權約章抄示一份以爲抗議之根據該約章中文義扼要處並請一一標註昨德領已允照辦 
[韓國黨人將無立足之地吉林]  
　　韓國義黨首領李範允曾任下大夫之職自日人勢力侵韓設立統監之後李即棄官歸野奔走四方纠集志士籌謀恢復義旌所指雖屢經挫敗而故國之念仍不少喪日人防邏益密其激進手叚亦愈出愈奇不知何時由何地方運入大批鎗械於延吉帽兒山前之樺澗子地方方欲渡圖們江而東在北韓行自由活動之宗旨詎料機事不密被延吉巡警總局偵知即派行政股股長祁君星辰率馬巡至該處搜捕行至中途適與日領事館之便服偵探遇遂同至其處果於韓民炕底將槍械抄出運冋警局聞其黨徒趙某已經遠颺仍未就獲至李範允則并未在塲云 
旅延韓民自李範允鎗械籍没後日警喬裝變服到處偵邏韓民恐被株連竟多舍棄田廬作閉門避禍之計亦有逃入俄界而去者故近日韓民中之婦幼至各埠購物者甚尠延邊商務農業因之大受損害 
又聞日警以該黨首領終未捕獲到處訪緝甚爲嚴急僑延十八萬韓人 
 
 

Page 6

 
 
 ]HH [ 
大有風聲鶴唳一日數驚之象因之謠言四起有謂某國屬地現有李範允黨徒甚夥北滿各處韓人已紛集其地將向北韓起事者又有謂日人已照會我國協勦李黨者紛紛傳說莫衷一是其實吾國延吉各處軍隊確已得嚴密防範之命令現正布置一切防堵事宜并據稽查處（地名）來人云對江韓境現時滿駐日本軍隊其數約有一旅團之多聞係日領調來防韓黨之内竄者 
延吉一地華韓雜處韓民渡江往還向無限制因之人之良否無從察知惟有違犯法令之事華官能據約按律辦理即爲盡職現駐延日領永瀧久吉以韓義黨首領李範允在某國屬地濳遣黨徒時來窺伺特照會我國東南路道内稱延境之依蘭溝樺澗子杉松背小八屜火狐狸溝六道溝大屯等處隨在　有亂黨濳伏槍械火藥俱已齊全刻日起事等語並單開該黨三十餘名請我國協拿務獲交出究辦 
按文明國處置他國之國事犯惟有驅之出境不予保護即爲善鄰之道萬無拿交之理雖然魚龍混雜戎且生心終非國家之福是宜乘此時機實行我國籍之法嚴爲取締人其人易其服方爲歸化之據否則驅令遠徙母俾易種於兹新邑如是辦法延邊或尚有十年之安歟 
[南洋勸業會塲之特色南京]  
　　南洋勸業會開會情形已詳載前報兹悉塲中已開各館均屬精光奪目如敎育館之兩江師範油畫及化石常州府中學之漆畫上海競化女學之水彩畫金匱女子小學校之繡工江寗藝徒學堂之染織工如臯工藝學堂之木工均係美品而圖畫繡織漆畫等物尤以常州各男女學堂爲最佳此外如工藝館之漢冶萍煤鐵模型開平煤礦模型宜興之陶器湖南瓷業公司及江西景德鎭之瓷器各模型美術館則蘇州等處之繡畫浙江上海嘉定等處之彫刻林晉卿之剌繡山水農業館則蘇常之米通太之棉通州無錫之絲海州之茶如臯農會之九榖塔與棉製黄婆像武備館則陸軍之測量模型工程模型及各種之槍砲藥彈海軍之戰艦模型雷砲模型機械館則起重絞車機製造火柴機綾絲機等均足發揮其精神一時觀者俱爲歎美不置至各省陳列館除直隸館多新出製造品外其雲貴館（多士産品）山東館蘭錡館（多江南製造局出品）均已開館陳列各國參考館惟日本部業已開館（陳列亦未竣工）裝飾頗精緻又會塲内共設電燈一萬四千餘盞裝置之法分屋内屋外及屋頂三種屋内則分叚懸掛覆以磁蓋壓光下射爲夜會觀覽計屋外則游廊門牕隨地安置屋頂則屋脊簷牙星羅棋布牌樓及升高電梯亦如之於午後六七時之交一齊發電大放光明照如同日觀者幾忘其爲卜夜矣 
[京師近事]  
　　吏部各堂日前會議本年考試孝廉方正查照舊例考列一等前十名者以知縣用餘以各項佐職錄用惟本年兩逢大恩非昔者可比擬專摺請旨增額錄用其考試之期則須至九月底云 
前日奉上諭郵傳部侍郎汪大爕出差李焜瀛著陞署侍郎其左丞一缺着李經楚署理左參議着胡祖蔭署理按李侍郎爲高陽李相國鴻藻哲嗣李左丞經楚爲李文忠之後胡左參爲胡文忠之後此亦朝廷篤念藎臣之至意也乎 
郵傳部奏辦津浦鐵路電報車務學堂於去歲招生授課現届期滿已於上月初六日畢業揭曉計錄取王際飛等二十七名聞該堂總辦徐尚書擬將該生等分别派充津浦鐵路幹事各差准十五日前後發表 
度支部昨電粤督飭撥延吉開埠等經費銀四十萬速滙東三省總督兌收以資應用粤督准電遵於粤海關稅項下如數籌備銀四十萬兩備批發交度支部分銀行交通銀行曁志誠信協成乾順天祥百川通源豐潤等號滙解前往昨已咨覆到部矣 
民政部肅尚書以勸業會一事各國視爲重要之舉前日特派丞參上行走之劉君道仁前往參觀 
時評 
[其一]  
　　南洋勸業會之參考館中。歐美各國之陳設品。多機械之屬。其意以爲開會以後。中國農工商業。漸次發逹。則需用機械必多而將乘此以動遊者之目光也。日本之陳設品。多講求適宜於華人所嗜之物。其意將乘此開會之際。而推廣其本國之工商業以開。發財源也。 
要此二者。皆有特别之意想者也。而我國人陳設物品之意想何如對於參考館陳設物品之意想何如。 
[其二]  
　　勸業會之宗旨。重在勸獎内國之實業。使有進步。故無論塲内陳設之物。塲外助興之事。皆以不離此宗旨爲主。 
今聞滬寗兩處紳商。有合謀在塲外開設夜花園者矣。而其設備則灘簧影戲番菜等等。與滬上所謂夜花園者近是。 
夫此等傷風敗俗有損無益之事上海淫靡之地猶在議禁之。列今乃借。勸業會之盛舉。以行其售奸之計。無論其將貽便塲羞也。而我資本家之毫無心肝祇知牟利。亦可見一斑矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[贛路發起協會期成會江西]  
　　江西留東同鄉公派改良鐵路代表文羣朱念祖王拜颺等三君到省後由各界特開大會歡迎并議改良辦法各情已詳紀前報兹聞各代表迭與諮議局諸君磋商組織協會期成會問題當得議局多數之同情允爲擔任發起其所擬協會期成會宗旨十條錄下組織協會期成會宗旨五條（一）以交股人爲會員不以認股人爲會員以矯從前認而不交之弊（二）會員不用團體之名義須以交股人爲組織之質點（三）以交股五十萬元爲協會成立（四）股洋至五十萬元時交入公司作爲股東一律看待未交入時不得干涉（五）不必襲用常套多立名目以滋糜費協會期成會宗旨五條（一）單純以集股交欵補助路工速竣爲目的（二）不碍公司派股之進行（三）不侵越股東董事之權限（四）協會期成會章程須由董事會通過（五）祇能認爲公司能力薄弱由協會忠告之扶翼之不得信口詆誹致與維持公司之目的相牴牾 
[鄂督窮治劣弁羽黨武昌]  
　　鄂督自將劣弁徐升等正法後以其黨羽衆多又續派戈什差弁在武漢訪緝旋查得武昌警察後局革探張盛平日詐贓聚賭無所不爲即率隊至武勝門外圍拿詎該革探消息頗靈早已聞風先遁嗣探得藏匿于漢口華景街某姓家當往拿獲解交江夏縣訊辦又有著名地痞韓老四混號小韓信亦經戈什拘獲解縣監候審訊日前江夏縣李振卿大令提訊前獲痞匪十餘名堂下羅列各種刑具見者莫不胆寒當時各犯認供者俱免用刑惟楊　子趙菊生胡起才三名不肯認供各鞭背三百並聞李大令問楊罎子如何混號賽楊林曹福堂如何混號曹丞相皆默然不敢答祇叩頭求恩又問聶起發如何混號毛芋頭該犯供係因連腮鬍子而得此名是日訊供至一夜之久所有罪情較重各犯向收外監及拘留所者均釘鐐改禁于模範人監以防逃逸 
[漢上官商協力維持巿面漢口]  
　　漢口銀根奇緊四月十五比期大局危急曾由總商會禀經鄂督在湖北官錢局撥銀二十萬兩并電請度支部在大淸分銀行撥欵三十萬兩交商會息借可靠商人巿面賴以稍安兹商會又以四月底比期巿面仍形恐慌爰又移請鄂藩高方伯略謂入春以來銀根艱窘倒閉之案層出不窮商情異常恐慌而四月底比兌又届深慮周轉不靈多生事故將於大局有礙即經敝會函商貴司轉禀督憲撥借庫欵銀一百萬兩來漢維持巿面業荷俯允照辦並允先撥銀五十萬兩暫爲救濟兹查月底比期已至應請將允撥之數先行解漢以便拆放而資維持聞高方伯業將庫欵銀提撥五十萬兩過漢交大淸交通兩銀行收存由商會擔任經手拆放一俟巿面稍有轉機即將本利一併收回如有倒騙惟商會各董是問 
[日本實業團行動之調查漢口]  
　　日本實業觀光團原定於二十四日由北京來漢口兹改於念七日由京動身念九日下午五點鐘抵漢五月初一初二兩日滯在漢口初三日起行初五日抵南京勾留五日初十日由南京動身遊歷蘇杭十三日抵上海漫遊三日十六日航海回國並聞該實業團念九日抵漢時武漢官紳大爲歡迎其次序列後四月念九日下午五點鐘該團抵漢中日官紳商人在大智門車站歡迎五月朔日上午往觀東亞麵粉廠及旣濟水電公司正午在漢陽鐵廠午餐下午七點鐘漢口總商會開歡迎會初二日上午渡江謁鄂督正午勸業道高道臺開宴會讌午後觀武昌工廠學堂是夜七點鐘駐漢日領松村開歡迎會招中日官商會宴初三日上午赴大冶觀察鐵山及水泥廠畢卽乘輪赴寗 
[吉省兵餉仍歸近畿籌撥吉林]  
　　吉林地方鬍匪素盛而又出没無常屢經官兵痛剿亦未克竟全功前由東三省總奏調近畿陸軍第三鎭及第六鎭步隊二十四標各營官兵前往該省彈壓迨至期滿復經該督奏明暫留該省駐紥以資鎭攝等情惟該營兵餉向歸近畿糧餉局核銷錫督近又咨行陸軍部謂邊防事要奉吉欵絀該軍旣准留省駐紥所有常年兵餉請仍由近畿籌撥云云聞該部以邊事重要業已核准咨覆該督矣 
[巴塘籌邊經費之困難四川]  
　　川督趙爾巽邊防大臣趙爾豐昨日電咨度支部畧稱川省於巴塘續練之新兵關係邊　最要事件礙難從緩除遵照陸軍部所定兵額訓練外其練兵經費尚然無着現經籌畫惟有先將備荒銀兩暫行挪用俟籌有的欵再行補還聞澤尚書以備荒亦係要欵姑念練兵關係邊務暫准撥用惟苟籌有的欵即須從速補還以重民政 
分類新聞 
政界 
[江甘禀請嚴禁麥麵出境揚州]  
　　揚州江甘自治局員施鴻恩等具禀撫院以揚屬米糧騰貴民間困苦異常揚州十千以外高寳十三千之譜日漸增漲以致貧者先斃富者被刧强者爲盜弱者爲殍種種慘狀縷不勝書推厥原因或由奸商私運或由囤積居奇更有爲害之　者一則假託出境採買夾帶出口恒以内地流通四字爲護符孰意鄉不能流通於城城不得流通於鄉一則富商大賈開設麵粉公司希圖厚利不惜 
 
 

Page 11

 
 
 ]HH [ 
重價將内地之麥收買待盡且外洋麵粉皆仰給於中國各公司名雖購麵實則買麥禀請通飭各府州縣勒麵粉公司閉歇所餘麥麵給價平糶一面出示稻米麥麵悉歸本境濟食等語奉蘇撫院批云察閱來呈米貴民困情形殊可憫惻所陳急緩兩策多有窒礙爲今之計如果本地米麥缺少應由地方官勸諭公司顧念民食將所存麥麵查照巿價先儘本地發售暫勿出境一面嚴禁刁徒藉端與公司滋閙爲商民兩顧之計仰揚州府查照妥愼辦理 
[華婁官紳集議平糶事宜松江]  
　　二十八日松郡官紳彚集全節堂會議華婁兩境平糶事宜先從調查户口人手蘇省截漕一項兩縣祇各派五百元上海發領之秞米現雖運到暫儲北内温公廟然每石需價七元水脚尚不在内故出糶時擬每斤照巿價减錢六文婁縣積榖倉且無陳榖華倉尚有光緒五六年份收入之榖擬先將此項陳榖碾糶然後再碾華婁兩倉二十九年份　儲之榖大約開糶時總在六月十五左右 
[皖省開辦印花稅之難行安慶]  
　　皖省自奉文開辦印花稅以來雖經上憲通飭示諭遵辦無如民情疑阻仍不免有窒礙等情推行日久難著成效現經承辦印花稅務懷寗吏員黄銘新將濡滯情形詳禀撫台請請飭藩司飭催一體遵辦以裕稅課 
[懷集幾因抽捐激變廣西]  
　　懷集葉令前往大岡墟整頓雜捐該墟居民不服葉令飭差拿鎖數人是日適逢墟期人民蜂擁而起一倡百和將葉令圍困聲勢洶洶葉令見此情形卽將所拿數人釋放各人始一閧而散 
[浙撫飭頒各府分科治事章程杭州]  
　　增中丞飭行藩司謂各府分科治事業經會議所會議妥訂章程現已一律修正應以本年六月初一日爲施行之期自應通飭各府遵照辦理除札財政局知照外合將章程札發（計總務刑民主計文牘四科）飭卽轉飭各府一律遵辦此係特飭之件母稍玩延並將遵辦及委員銜名禀候察奪 
[直督湘撫紛紛調用鄂員武昌]  
　　直督陳制軍以近日新政繁興需員差遣前督鄂時深知候補道王士衛丁憂知府陳樹屏二員才識優長足資倚任爰電商鄂督瑞制軍擬將該道等調直委用以資臂助又湘撫楊俟卿中丞因辦理善後諸事需人佐治特咨調湖北候補道丁昆年往湘聞已畀以防務總稽查節制綠防各營隊以重事權 
交涉 
[日商店重開之命運杭州]  
　　昨報保佑坊大街重松藥房爲虎作倀之漢奸影戤字面改稱武林大藥房明目張胆於念八日下午標紅開巿兹悉此事發現後路人駭偔異常謠啄蠭起事爲各團體所聞紛紛電禀撫院大略以事關全局設或已閉各日店紛紛效尤後患何堪設想要求迅飭府縣會同巡警於次日上午十時勒令停閉該虎倀知衆怒難犯即於下午二時照舊閉門並將紅條撕毁人心爲之大快云 
[僑商維持澳界之懇切廣東]  
　　粤僑眷懷祖國力爭澳界至再至三日前巴逹維亞華商電北京外部云葡新立水泡狡謀海權乞力拒保全土地巴華僑叩北海華商亦電北京外務部云澳界停議葡人復在河内紛置水泡謀奪海權乞令撤退以安民心而免後患北海廣州會館叩軍界 
[合防捕盜找斃行商三誌杭州]  
　　台屬太平縣金紳典當被被盜戕斃夥友一名傷六名業由事主及地方官先後電禀不料縣屬防營蕭得勝率隊追盜誤斃行路牛客三人全邑大嘩紛紛電控查辦該哨弁强稱誤傷狡不認咎現聞紳商各界以防兵黑夜捕盜誤傷誠所難免推旣經鎗斃之後是盜是商當已明晰何以復割取首級搜刦銀洋慘殺邀功顯而易見日前經邑紳郭襟江等續呈撫院求請嚴辦以雪民寃當奉增中丞批此案前據該縣電禀卽經電飭將該哨弁等解府審辦嗣據該縣具禀到院復經批司飭遵在案仰按察司速飭台州府迅即傳集人証提同弁勇研訊確情錄供通詳母延 
[陳德龍又當統領矣武昌]  
　　前蘇省陸軍協統陳德龍因所部肇事經部議革職該協統遂來鄂乞憐於瑞制軍又上書條陳整頓湖北水陸軍隊辦法制軍大爲所動本擬位置於新軍中因恐格於部議乃將現任荆襄水師統領李子申觀察調省委充手工善技廠總辦所遺水師統領委陳德龍接統其原充善技廠總辦李觀察國棣則調充法政學堂監督云 
[徵巡衝突善後辦法鎭江]  
　　上月二十一日駐鎭南洋陸軍第三十五標徵兵與西巡捕捕華捕交閧勢不相下當由駐中西各官竭力彈壓以息爭端迭紀前報兹悉吳都戎周大使以此事雖屬了結然兩造均懷讐怨日後恐難相安爰會同陸協戎陸軍警察隊各標營官籌商善後之策並禀准關道劉襄孫觀察擬嗣後每逢禮拜日派憲兵若干名專在西巡捕房及租界一帶以便隨時彈壓其憲兵徵兵各管帶及凡有巡查之責者均到江邊大口水陸總巡局内會哨一日以免事出意外並擬於城外設一徵兵巡查局其地址擬即暫假小營盤不日即實行矣 
[贛撫消弭軍界之隠患江西]  
　　贛省各官兵近年傳聞其中頗有匪黨混跡情事除拏獲革黨隊官彭克儉等請令正法外所有黨羽雖經馮中丞曉以寛縱准其投票自新事經月餘具悔者並無其人馮中丞頗以軍人爲慮現聞密委某軍統帶細密訪查禀報核辦以肅軍紀 
學務 
 [P句容高等小學又有風潮江事> 
　　句容高等小學堂學生日昨因廚役料理　潔要求添菜該廚房非但不允並運動帳房出爲干涉各生憤甚將膳堂碗盞全數擲毁繼經該堂監督再三調停允將廚役撤換其事始寢 
[師範研究所無人授課安慶]  
　　私塾改良會設有夜班師範研究所應演講之敎習均由推舉各學堂敎習充當義務敎習又每日分派值日員四人監視各塾師聽講一切事宜詎日前星期之晚講授敎授法原定楊君紹傳楊不願任各塾師候至兩三句鐘之久未見一人上堂授課羣起譁然相索講義幾有用武之勢刻聞吳會長擬定星期日再行開會集議善後辦法 
[學署解欵概用官錢局票武昌]  
　　署學馬積生學使以各廳州縣應解五成賠欵改學堂捐及敎科書價錢文兩項爲學務公所入欵之大宗省城各學堂經費全賴兩欵易成銀元撥付乃各州縣批解來省每以錢店銅元票墨條上兌迨經飭役兌取各錢店往往不能當時兌付延展 
 
 

Page 12

 
 
 ]HH [ 
　　日期實屬不成事體推原其故非因錢店取巧即係解役通融案關公欵重要亟應明定章程以杜弊端特通行各屬嗣後批解賠欵改學堂捐以及各項書價錢文統以湖北官錢局鈔票上兌所有武漢巿面錢店銅元墨條一概不收 
[中學生歟竊賊歟安慶]  
　　懷寗鳳鳴中學堂地勢居卑鄰右卑鄰右頗高聳故該校樓窗適與隣右王姓内室窗户相對前夜四更時分王姓房窗忽來黑衣人一欲圖伸手拿物家人驚覺大呼拿賊黑衣人跳屋而上入中學之樓窗比經王姓稱學堂有賊該校會計李君披衣起查各生寢室查竣見有某生身衣黑衣殊屬形跡可疑現以此事關係學堂名譽尚秘而未宣聞該校吳監督擬將該生開革 
實業 
[興業藍廠劃一銀價之困難廣西]  
　　興業藍廠約六七十所盡爲廣東商人營業每歲所用資本計十餘萬歷來均以制錢交易自銀毫盛行則盡以銀折合制錢惟巿面銀毫每角易制錢一百文而藍廠則每角計一百零四文或零六文不等於巿面之價實不均平客歲五月縣紳禀求縣主劃一銀價各廠家罷巿抵制以致農民之藍無處可售逼與交易而銀價仍歸藍廠之掌握各紳亦無可如何現藍廠銀價仍復高於巿面約四文六文不等 
[維持電燈公司之一斑蕪湖]  
　　蕪湖關道李梅坡觀察刻准安徽電燈廠移稱略云敝廠現由上海筆利洋行承運烟煤四百墩由滬陸續轉運來皖除令該商照章完稅請照會稅司查驗放行李觀察已函致新關稅司查照辦理矣 
雜記 
[知生報之内容長沙]  
　　湘省近有余君等新設一知生報館以改良社會習慣啓誘人民智識消弭禍亂本原爲宗旨月出兩册已於本月十七日出版其内容約分七類兹將第一期各類目錄列下（學說）生計學原論（特别紀事）湘亂徵實記（時評）湖南善後問題（敎育）改良學堂敎育私議（商學）應用商學彚述（著譯）普通格言敎育（雜說）消閒集該報發行所在湘省永慶街文昌閣内 
[會審委員之恐慌漢口]  
　　漢埠會審委員吳直剌凱元本一佐貳由逢迎外人屢爲延譽於鄂督關道各官迭蒙洋務保案擢升今職瑞制軍到任後查得其貪鄙無能有損主權爰與前署夏口廳同知馮篔同登白簡現在雖未揭曉而吳已得有確信乃力求卸差昨漢關道特爲代詳督院因其經手之案尚多未結故暫留辦理添委江蘇候補知縣王篤基爲會辦以爲接替其職地步其兼辦之漢口巡警四局正巡官一差則已易人接辦聞吳之眷屬原駐於會審公所之内刻因被參之信甚確已遷移出所另租公館矣 
[朱天會有永禁之希望杭州]  
　　杭城朱天會盛行至今歲而最甚奇形怪狀不絶於道頃聞廿五日下午撫憲出轅謁客路經大街途遇朱天會見及扮演囚犯鬼卒詫問其故由傳宣官據情呈報中丞訝甚回署後立即電飭錢塘縣傳諭禁止李大令以該會正在中途勢難禁阻當即禀復請爲寛其旣往來年若再舉行定將會首懲處云 
[測繪學堂發起恭送旗繖之怪噱杭州]  
　　測繪學堂前總辦楊立言自知平洽輿情深恐差使搖動忽而異想天開一面上禀辭差以探憲意一面運動學生上禀保留多數學生均不賛成撫憲亦竟批准弄假成眞無可如何不謂呆人笨策愈出愈奇日前竟借考試甄别爲名重至該堂一面私囑班長沈應旌運動學生公送萬民旗繖藉以買回名譽沈應旌奉命唯謹立時發起開會當衆演說謂創辦斯堂非楊總辦不能禀准此恩此德未可遽忘諸生等宜有以報之云云言之再三卒鮮應者沈卽布告將送萬民旗繖要求學生賛成時有客籍學生數人昧昧然舉手沈喜甚遂强行决議照辦稍有志氣者無不搖首曰腐敗腐敗恐届時尚有一番决裂然紛紛議論皆謂此次舉動確係總辦捐廉製備云 
[意林]  
[理想之飛行艇]  
　　今日爲飛行艇發逹世界。製造家之飛行艇横覧五洲目營八極。幾至無國無之。他日或可屏輪船火車而不御。但飛翔空氣中一刹那間。卽可週地球之一轉。 
一日理想家忽詣製造。家之門通欵曲導殷勤語次卒然問曰。汝之飛行艇。美矣備矣。然製造之時。需材料。一也淹時日。二也墮海損命。三也不若吾之飛行艇。獨憑意境所造。其升降機之能力。有駕乎汝艇之上者。 
製造家駁之曰。汝所憑者虚理耳。吾則可見諸　實用。 
理想家哂之曰。物理上之公例。實用必由虚理而出。卽汝之飛行艇。亦何莫不在吾之飛行艇中。竊當爲汝一一証之。 
今日思製一器。明日思造一械。此製造家理想之飛行艇。 
由府道而飛行督撫。由督撫而飛行軍機。此政治家理想之飛行艇。 
未入小學而飛入中學。未畢業而飛行出洋始想到日。繼想到德。後到美。此學衛家理想之飛行艇。 
里巷窶兒。貧極無聊。忽焉大發逹其企業之目的。想開礦。想懇想墾荒。想辦鐵路。想設銀行。此　業家理想之飛行艇。 
更有進集。做和尚者想返俗。此又今世界上者想刻集。做和尚者想返俗。此又今世界上百不可少理想之飛行艇。 
言未已。製造家遽起而止之曰噫嘻。公休矣公所謂理想家之飛行艇。勢將横行於四海馳騁於六合。而無一人能爲公敵者。 
理想家亦笑而應之曰。汝他日能以實力造一器。而出於吾之理想飛行艇上者。吾將爲汝執鞭。 
[探險錄]  
[西部蒙古游歷談（十四）]  
　　恩驛各貨物。悉由三音諾顔之愛麻克部抗愛人供給。余等在驛中遇一辦貨華商。語談稍久。據云。華商係天津商人携帶洋廣雜貨與蒙人爲實物交換。其比例率駱駝自二十兩至二十五兩不等。羊自一兩至二兩五錢不等。羊毛一斤五分辦貨之法。極爲巧妙。以故華。人在彼賺鉅利者。實繁有徒云。 
恩依錦哥拉河河幅四十間。水勢急湍河東純係石岸。跋涉甚難。恩依錦鄂　山之西。有岱靑車部額爾哲伊圖温都爾山。在雲烟縹縹之間。路傍灌木茂生。石塊與車輪相搏。車行不易。余等遂舍車。而騎以免傾搖之苦。至於烏蘭基溪谷。道路稍便。過蘇里平原。道路平坦。車行較適。須臾至於薩大卡河畔之烏訥克特驛。休憇。 
十二烏訥克特驛烏訥克特驛以西。爲哈爾海圖高原。降攀數次。過和勒博烏蘭邱額爾哲伊陀羅海邱。邱上芳革叢生。美化爛縵。空氣極。爲清新。可憾者朔風逼人。微雨濛濛易惹容愁也。 
十三哈逹圖驛哈逹圖驛。有郵政局喇嘛廟及游牧民户二十餘户。驛路寂寥。毫無可觀。驛外爲哈逹圖山余等於布爾罕圖山隘發見和羅維杜　爾克泉。哈逹圖爲喀喇沁最終驛。余等。盤留一日考查其地。政治風俗等情形。事　始爲啓行。 
 ] 
 
 

Page 13

 
 
   
 
 

Page 14

 
 
　　　 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
要摺 
[署湖廣總督瑞澂暫署湖南巡撫楊文鼎會奏遵查湘省痞徒擾亂地方文武各官辦理不善情形分别參辦摺（續）]  
　　初五日黎明岑春蓂即飭首府縣邀同郡紳在席氏家祠傳集城廂各都團總各碓坊米舗公議急糶辦法令各碓坊暫向官倉領榖碾米出糶每榖一石作價二千文准糶後繳價糶價每升減至四十文俟官設平糶局開辦日爲止並令各街團總家諭户曉各自約束子弟傭工不准出外滋事官紳正在議辦團防商量善後事宜忽聞撫署前衆又麕集閧閙拆牆毁屋縱火焚燒經常備軍開槍抵禦擊斃數人亂民猶抗拒不退就中有外來匪徒乘機分往各處敎堂學堂拆屋縱火每至一處尾隨之人塡街塞巷分防兵隊無從辨别良莠又未奉有命令不敢開鎗致痞衆任意猖獗其時地方官步行街衢向衆勸導解散三置不聞紳士又以撫臣信用已失迫令藩司示諭岑春蓂見衆怨萃於一人似專與撫臣爲難遂電奏自請治罪懇恩飭派藩司護篆一面循紳士之請權令藩司莊賡良以巡撫名義署銜出示直至申酉之間亂民始漸離散撫署大二堂及附屬羣房概被焚燬餘燼猶熾幸各處防護軍隊當事機急危之時竭力將日本領事官各國敎士各學堂敎習護送出城得保無恙不意夜間城外四處火起城内兵隊無多分防各要地勢難抽撥又在深夜未敢開城出敵而城外駐泊之師船軍隊亦以分地扼紥兼顧爲難致大西門外商埠稅關洋行貨棧躉船焚搶多處其北門外之英領事公館近小西門之日淸公司等所經地方文武盡力保護幸免波及初六日淸晨大西門外亂民猶復屯聚喧嚷紛紛搶刧並得警報匪徒將渡至對河水陸洲焚燒稅務司理船廳各公館及搶刧省城紳富之說紳士大恐會集席氏祠商議定亂方法始主用重典之說長沙府知府汪鳳瀛請於藩司馳至撫署調取巡防隊四十名偕同管帶徐振岱出城飛渡至水陸洲據稅司公館告稱匪徒先來探視定期午時放火今見官軍趕到當可無虞隨派四出巡邏匪已逃散因續調巡防隊二十名分别守護稅司船廳公館遙見大西門火塲喧聲震天異常紛擾因率隊二十名渡回省岸適候補道胡得立帶隊巡哨出城遇别隊弁勇拿獲搶犯二名胡得立卽飭當塲正法汪鳳瀛徐振岱率隊同時趕到兩面驅逐捕拿亂黨始一閧而散其時長沙縣亦拿獲匪犯三名訊明立在署前正法城内外於是大定此初三四五六等日亂民擾害地方經獲犯正法始克平靖之實在情形也臣等查此次湘民肇亂當要求平糶時尚係貧民迨至放火焚署則全係亂民游匪良由湘省生聚繁多從前湘軍徧於各省生計較舒近來各省改募徵兵湘軍撤遣回里半多遊手失業最易生事又泥木兩項工匠素來蠻横近因省城建築各項工程爲外省匠人包攬心益憤恨恰值饑民起釁痞徒煽惑遂爾附和其間又有外來遊匪餘孽乘機肆擾不謀而合遂致一發不可收拾釀此大變幸賴朝廷威德鄂省所派軍隊卽於初七日馳援抵省始能鎭定大局安堵如常省城地方文武各官事前疏於防範臨時因應失宜均屬咎有應得惟其中尚應分别核辦以昭公允除開缺撫臣岑春蓂已經奉旨交部議處外查巡警道賴承裕操切偏執肇釁釀患鹽法長寳道兼長沙關監督朱延熙遇事庸懦應變無方長沙協都司貴齡左營守備周長泰消防所所長遊擊龔培林警察委員知縣周騰保護不力均擬請一併革職藩司莊賡良在湘年久民生疾苦應已周知辦理賑糶是其專責乃平日未能和衷商辦預先籌畫迨匪徒擾亂措置亦有失當之處殊難諉過擬請旨開缺交部議處兼署學司臬司周儒臣長沙府知府汪鳳瀛長沙縣知縣余屏垣善化縣知縣郭中廣身任地方亦難辭咎惟平日官聲尚好現在辦理善後事宜亦頗敏愼自應分别辦理周儒臣汪鳳瀛均擬請交部察議余屏垣郭中廣均擬請革職留任藉示薄懲署長沙協副將楊明遠當匪亂時保護外人甚爲出力杏拿匪犯亦能認眞功過並足以相抵惟究有彈壓緝捕之責擬請摘去頂戴勒令捕匪以觀後效中軍參將連陞先期派赴岳州截阻米榖出境並未在省應免置議除撤任各員派委接署並將籌辦善後各事另行奏陳外所有遵旨查明湘省匪亂始末情形及查辦文武各官分别懲處緣由是否有當理合會同恭摺據實具陳伏乞皇上聖鑒訓示謹奏宣統二年四月十九日奉硃批另有旨欽此 
本埠新聞 
[工部局鄭重衛生]  
　　工部局以時届夏令界内居民時將垃圾任意傾倒殊礙衛生除飭人至各處鳴鈴告誡外並遍發通諭如下照得民間存積之垃圾不宜向馬路傾倒或弄内棄擲應置一器具將垃圾隨時傾入本局每日派小工往人家垃圾器具内收拾一空與挑除糞穢無異務望每家俱備一有蓋器具不拘木箱竹蔞鉛桶等皆可爲存積垃圾之用本局製有合式鉛桶待售如合意者可至河南路一號購取 
[未婚夫婦同時自盡之奇聞]  
　　城内輔元堂左近張某之女年十七歲憑媒許與施小龍爲妻施年念一歲前日由媒人將茶禮洋一百元送往張宅不料張女與施小龍不知何故於當晚各在自已家中吞烟覔死迨至覺察已不及施救昨均備棺收殮 
[揑造殺妻滅跡之謠言]  
　　浦東塘橋鄉民陳山海之妻張氏逃逸無蹤經氏母至該處總巡局禀控陳山海殺妻滅跡由局訊無實據判令交保協同找尋在案前日又據陳山海之族人陳毛毛親長徐金華鄰人魏明剛等禀稱陳張氏性本悍潑本月十八日因夫婦口角氏即捲取衣飾出外無蹤查陳之岳母有一堂姪張生華專在外間揑造謠言滋生事端身等可保陳山海斷無惡念叩求澈究昨日陳毛毛等又至縣署禀控田大令諭飭靜候查明核辦 
[地保累及圖董]  
　　本縣田大令昨奉滬道札文略謂公和祥灘地案内舞弊之地保朱雲生王雲甫等在逃未獲前經檄飭勒限原保圖董交案兹查悉二十三保二圖地保朱雲生王雲甫係圖董王瑞魁保充十三圖地保錢邦卿係圖董王增祺周樹藩保充應再限五日嚴飭各圖董務將各地保依限交到倘再逾限不交即由該縣將各圖董收押禀候本 
 
 

Page 19

 
 
 ]HH [ 
道核飭懲處仰即遵照辦理 
[泥水匠窺破私藏兇器]  
　　英租界福建路普慶里五十四號門牌周阿二所開之妓院昨雇泥水匠修理房屋該匠見曬臺旁邊懸有麻袋一隻内儲六門手鎗一枝單刀兩把鐵尺兩根當即訴知總巡捕房探目李星福禀明捕頭協同一百念一號西探前往查察形跡似係該院後面裕興客棧内所置當將袋内各器械一併帶入捕房再行核辦 
[騙子使用假莊票]  
　　騙子吳某在廣東路榮吉里一百十六號裕記棧内附設宏大洋貨號專各各店舗誑騙貨物前日吳持甡康莊假票兩紙計銀七十六兩至蕪湖路十七號某布莊騙取夏布十八疋逃逸該店執事鄭寳順持票收銀無着即至總巡捕房報請查緝裕記客棧帳房朱鴻賓亦知吳係騙子隨往報告當由捕房派探張蘭葆協同八十二號西探前往該棧查明吳所住之房内遺有小鐵箱一隻開箱檢視尚有甡康莊假票多張隨即連箱帶入捕房存候查拿該騙子到案再行核辦 
[私梟歟平民歟]  
　　二十三保十二圖地保徐良圃投縣報稱前日緝私勇丁在圖内追捕鹽販當卽開槍將不識姓名之鹽販擊該勇丁旋亦他去現將屍身舁在騐屍所求請相驗大令准之 
[搜查賭窟]  
　　近有賭棍糾集流氓蕩婦及無賴西人在肇勤路永安里四十二號屋内開設賭塲抽頭聚賭前日爲哈爾濱捕房密副捕頭訪明屬實當於傍晚督同中西探捕往拿共獲男女十六名解回捕房分别收押内有葡人三名昨送葡領事署請辦 
[陸阿九一面之詞]  
　　本縣田大令前日提訊在押之已革水巡捕房包探陸阿九陸供由族弟陸阿四串通楊阿桂戴張氏陷害誣控查戴張氏之子通雲係由劉國珍派在碼頭上看守轉運公司之洋布當時小的不在船上至某西捕亦係自已跌入浦中救起後送至浦東巡局訊過有案判仍還押候提陸阿四到案質訊 
[捕夥又被收押]  
　　閘北四路一區黄正巡官因該區境内疊出竊案飭將汛捕夥王奎收押限期破獲屢誌前報後因該捕夥一再苦求始准暫釋奈該捕釋出後仍延不破獲昨又奉諭將王收押候傳該捕正身趙玉山到案嚴比 
[經收房捐之遷延]  
　　本邑房捐局委員前將本年正二兩月併收之捐票發給各鄉地保及各舗地甲經收房捐詎該地保等任意拖延未及繳解前經諭限四月底繳淸亦仍抗延爰又展限至端陽節一律繳淸並將添開收閉各户造册呈報以憑察核 
[城内]  
　　是否妄供○陶鶴章家失竊金飾等物遂將女傭金陸氏及薦頭潘金春保人朱吳氏一併送至一路巡局訊究金陸氏供係薦頭沈潘氏囑令偷竊訊之沈潘氏矢口不認巡官喝將沈潘氏掌頰數十下並用藤條鞭背一百五十下與金陸氏潘金春分别收押朱吳氏交保候訊 
道批照錄○李肅之禀批旣經禀准附追仰會審官寳令迅速催理一面將發封之顧永成銅店變價若干禀報核奪不得擅給王鼎之是爲至要黏抄並發 
官事○新委藥王廟施醫局委員府經歷張玉泉昨日到道禀知於本月初一日開局又上海縣田大令專丁到道禀請目疾假一天 
[南巿]  
　　改衣路政○南巿滬軍營迤東一帶馬路因昔年建築時未設陰溝以致每逢陰雨債水盈寸現經總工程局路政處查知爰即撥匠興工埋設瓦簡以資洩水 
勿再私留○海潮寺前顧陸氏家之養媳高德英去年由顧陸氏串同其母陸氏僞爲生女央媒戴姓說合嫁於公共租界二百四十三號華捕周少山爲媳詎成親後時常私逃前日始在顧處尋見扭控南區移解工程局訊究　顧陸戒責一百下以後不准私留高德英戒責五十下交周領回管束 
傭婦追欠○松江傭婦王張氏去年由潮州人曾永記爲中代成衣匠朱晉生借去洋五十元約期今年四月歸還作因逾期不理將朱母趙　扭控工程局訊明屬實判交保限端午節先還二十元餘俟中秋節還清 
　客悔議○南邑團倉鄉人邱蓮卅等五户於三月間將花衣八十三包半托　客季敬昌經賣旋因巿價不合暫寄程大隆花行内旣由邱來信囑交柴船户郁芝卿將貨裝回迄仍未到經同業浦牧舟等勸令季賠還洋四百元分五年拔還已將第一期洋八十元收去乃邱等忽至工程局控季悔議經湯裁判訊明情由判季具結交保著於今年年底再拔洋八十元其餘仍分年理楚 
[閘北]  
　　小孩迷路○前日有一十一歲之男孩張淸泉在滬寗鐵路附近迷路由該處巡士帶入四路四區轉送一區暫行留候出示召領夜行被拘○前晚有費錫康謝子元二人在途行走巡士見其形迹可疑帶入四路一區押候核辦 
[英租界]  
何來文憑○南京人畢鐘餘自稱南洋巡警學堂二等畢業生與貴州人李瑞榮同庽金隆街高陞客棧内畢妄稱失竊洋二百廿二元希圖向李索詐被李報知捕房派探將畢拘解公堂押交畢業文憑在案昨日復訊據李探禀稱畢所供各節均屬子虚應請核辦訊之畢供詞游移判押滿一月以儆 
烟賭俱全○葉午暄在福在福建路二百三十四號屋内私設總會聚賭售烟昨由包探將葉所用之茶房王阿福傳至公堂請究據供葉往無錫收繭未回德　讞商之美仇副領事以葉故違定章判王罰洋八十元充公烟賭各具一併銷燬 
男女同賭○王雲卿戚德榮陸小三子高仁貴曹仁山張阿三毛阿三錢　莊項阿四胡有雲劉益享與婦人張李氏吳王氏等在虹口某號屋内混　聚賭旋爲捕房　悉於前日派探將男女各人一併拘入捕房昨解公堂請究讞局以吳王氏存洋二十元保田不到著將保洋充公餘人各罰洋十元如無力繳洋改押五天賭具銷燬 
總會發封○總巡捕房管理馬路捕頭控已歇西崽張仁才竊洋一百五十七元至北香粉弄六十一號吳蘭友私設之總會内賭博昨由探將張與吳一併拘解公堂訊明判張押西牢九月吳罰洋二百元内提一百五十七元給還原告餘洋充公並將該屋發封違犯烟禁○張阿大在虹口老街一百九十三號屋内容留張阿二石桂寳侯西華陳巢蘭等吸食洋烟被探查獲昨解公堂訊究判陳巢蘭洋三元充公餘各枷示七天 
夫婦離異○張留根偕母瞿氏控妻朱氏捲物私逃昨由捕房解廨請究原告投稱朱氏不守婦道情愿離異中西官准如所請着具離異結存查朱氏發棲流所擇配 
拐婦收押○張相林控趙張氏拐匿八歲女孩寳弟一案昨經公堂復訊屬寳判氏押女所兩年如能交孩准予輕减 
行賄無憑○金陳氏控朱明正何金榮王陸氏串拐三歲小孩阿毛一案因被告有賄求原告禀銷情事昨由捕房將見証邱阿福俞阿林裘蔡氏一併傳至公堂訊無憑証判何金榮王陸氏交保開釋朱明正押西牢兩年餘人斥退 
超拔妓女○濟良所昨解不愿爲娼之妓女朱金寳到廨覆訊朱妓供稱幼失怙恃由 
 
 

Page 20

 
 
外祖母撫養成人前在小花圜賣娼現居法界寳裕里兹因祖母欲將女子賣往吉林爲娼是以投所叩求超豁判朱妓仍留濟良所如一年内家屬來領准予領去逾期卽由濟良所擇配 
定貨紏葛○奥商寳興洋行控成德號主吳裕生定貨不出昨日午後由廨會訊原告延穆安素律師到堂請追訊之吳供認定貨屬實德襄讞商之奥副領事判吳交五千兩人銀並保限一禮拜邀同公正人速向原告理處復候核奪 
曾否私取○陳福寳控　元牲私取洋五十五元昨由捕房將張拘解公堂訊供不認判押候查明於下禮拜二再訊 
舟子串竊○匯德豐駁船公司控舟子趙德仁趙仁金串竊值銀一千五百兩之猪鬃一案昨經公堂復訊屬實判趙德仁押三年趙仁金押半年照章送縣寄禁 
先枷後押○虹口賭檯上望風人王阿四私至祖界誘人賭博被探拿獲昨解公堂訊實判王先枷七天再押七天 
[美租界]  
押店收贓○密勒路三百十二號某姓家失竊鏡台雜物等件嗣由包探周阿金在吳淞路某押店起獲原贓帶回捕房再行緝辦幸未失贓○虹口老街路八十五號成衣店主某甲昨持衣服一包投報捕房稱今晨被賊竊去衣服多件幸即驚覺追趕該竊始將衣包撇下請爲緝辦捕頭准之 
竊賊受傷○史連子昨晨在北鄉某姓田内竊豆被田主捉竊私刑吊打受傷甚重史即投報捕捕飭送同仁醫院醫治 
葡人無理○東洋車夫王禮坤昨日拖一葡國人至北四川路該葡人不給車資向討被毆王卽投報捕房捕頭允爲查辦 
[法租界]  
　　吊查帳據○鄭正銓投廨控稱鞋店主周長富積欠往來牛皮價洋三百餘元並擔保徐新發欠欵向論不理當經聶司馬准予提訊周供雖有欠欵中有六十四元之貨並未收過且徐之往來欠欵亦無担保情事司馬以担保之事旣無証據未便訊理周之欠項亦稱帳目不符着父保出外各檢帳據呈案核對後再行訊斷 
欠租圖逃○陳土惠虧欠首善堂房洋廿八元屢索無應遂於前晚私將各物搬出旋被馬差西捕查見拘住送捕解廨訊究判交保料理 
串通訛詐○李文才之子金壽前在田榮金處學習戲法後田因赴外洋將金壽寄養於葉竹山處未幾逃出由葉訪知逃在薦保人彭友仙處迨田回滬後該孩又不知去向彭亦不認因此由李投廨具控將一干人提訊判令交保昨又集訊聶司馬以此事必係彭李等有意串詐判彭交保　十四天交人葉仍交原保並着具甘結存案備查 
恐難分辨○管理某公司黄巴車人王怡三投廨控稱沈友山前來租去車輛將橡皮油衣等私自拆賣今由保人尋獲原贓忽有馬金生前來冐認因此同訴捕房解案請究判沈收押著兩造將車送交捕房候將所失之橡皮圈配對給領兩造遵斷而退 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
來稿 
[鹽法平議（漢東濳夫）]  
　　草野言時政與當事異當事者言其所能行草野則言其所以然與其所當然直陳弊端無所隠飾是以草野之言當事者往往謂爲難行故曰位卑而言高罪也中國今日鹽法之弊極矣廼者朝廷亟思整理特置鹽政大臣簡任親賢以重其事自今而後其將大有所更改以垂久遠乎抑將稍稍補偏救弊已乎兹事體大未易言矣不佞夙昔究心時政嘗於鹽法有所研考爰以管窺蠡測之見述其芻言以質當事者之採擇焉作鹽法平議 
古今無不弊之法無不窮極而變之法無不除極弊而能興利之法無不易簡而能得變通之法况歷千餘年之久法之弊有不極者乎鹽法者其粗在於利國而其精在於便民若祇爲裕課則所以爲民生計者猶未盡善此僅僅利國之說非其精者也天下之利不在國必在民其實利在民則國未有不利者今之鹽利不在國不在民而中歸於官商此弊之所以日滋也秦漢而來迄乎今日均以鹽爲國家最大之稅源故雖屢改其法卒莫能廢今者歐洲學說家多以鹽稅爲惡稅倡議廢止然廢者不過二三國（英及比利時瑞典然英於印度鹽仍就廠徵稅）豈非以稅於民者甚微而國家所得者甚鉅乎考歐洲各國國稅前此皆以直接稅爲中堅今則多以間接稅爲中堅蓋負擔之普及收取之微少民無所苦國有所利爲間接稅之特長若鹽則又爲間接稅中最良之稅品矣中國鹽法今日積弊已深救弊之法當求弊之根原與弊之所終極掃除而更張之求上足以利國下足以便民者莫如仿行管子劉晏之法參以東西各國之制爲純粹政府之專賣法此即言其粗而精者固已括其中矣易曰窮則變變則通通則久欲救窮而不圖變則弊何由革欲圖變而不求通則法何由善不揣謭陋綜歷代之沿革考國朝之舊制詳列古今參考中外推究利弊求其變通之法期於切實可行博採衆說一一分析具論於篇 
（鹽法之原理）鹽法之大原有三曰裕國曰通商曰卹民裕國者何以行引也行引多則納課多秦漢無定數可考史記載秦鹽之利二十倍漢承秦法循而未改唐寳應以前鹽利祇四十萬緡至大曆末廼增及六百餘萬緡天下之賦鹽利居其半矣宋紹興末年泰州海陵一監支鹽錢六七百萬緡則是一州之數過唐舉天下之數矣自元逮明要皆有增無减誠以鹽之爲物民生日用所不可缺其需費甚微其負擔雖創痛而不深鉅稅法簡易而國家之歲入則豐故自管桑以來行之三千有餘年莫之廢也 
國朝鹽榷今分兩種曰鹽稅曰鹽釐前此未有釐金之時惟有鹽課鹽課即鹽稅洎軍興之後始加征鹽釐鹽稅亦分二種有於鹽商領引而槯取者名曰正稅有於僻遠之地所製土鹽就引徵收者名曰包稅正稅包稅之法又有鹽官衙署之規費巡丁緝捕之薪給名曰雜欵又有羡餘帑利等項於是課額雜進而名目繁興矣至鹽釐之法各省不一有徵自他省入境者名曰入境稅有徵自本省出境者名曰出境稅有徵於售鹽之地者名曰落地稅大概運鹽愈遠則釐稅愈多甲午庚子以來庫藏旣虚司農爲濟窮之計屢增鹽榷綜其所收實爲歲人之大宗矣（未完） 
小說 
[中國貞探小說繡衣盜（十一）]  
　　第三回失紀綱枉興岐路嗟逢捕役忽遘飛來禍 
馬尚書高聲說道。我姓馬。名驥。曾任刑部尚書。宜興人氏。這一句話方才出口。早把個烏大老爺。嚇得直立起來。直嚇了一身冷汗。堂上堂下的吏役。也都大吃一驚。只有陸雄站在那裡。動也不動。也没有一些驚慌的樣兒。走上一步。對烏大老爺說道。他昨天晚上。就自稱是宜興馬萬里。據小的看來。一定不是眞的大老爺不必吃驚。烏大老爺聽了。方才定一定神又道。你旣然是宜興馬大人。可有什麽憑據没有。馬尚書大聲說道。常州府林守。是向來認得我的。你只把他叫來認一認就是了。烏大老爺聽。了知道不是假的。只嚇得魂飛魄散。骨軟筋酥。連忙走下堂來。雙膝跪下。對着馬尚書。連叩頭道。卑職該死一時冒瀆。求大人開恩寛宥。一面說着一面喝罵陸雄道。你這個該死的奴才。還不過來跪着。那一班書吏差役見烏大老爺跪了下來。大家都撲的跪倒。連連的。磕著响頭。只有陸雄一個人直挺挺的站着不跪。口中咕嚕道。他身上明明的有犯案的憑證。怎麽大老爺也信了他的話。這樣的胆小起來。烏大老爺見了陸雄立在那裡。竟不跪下不覺心中大怒。喝道你到了這。個時候還敢這般大瞻還不過來跪下。陸雄見烏大老爺發怒。没奈何只得也跪在地下。滿堂上跪著無數的人。馬尚書。見了不覺倒好笑起來。口中說道。貴縣請起。公堂之上怎麽竟這樣的屈尊起來。不怕失了皇上家的體統麽。快些請起。有話慢慢的說。烏大老爺跪在地下。那裡肯起來。馬尚書再三再四的呌他起來烏大老爺只是跪著。直把個馬尚書弄得急了道。你就是有什麽話說。請起來到花廳上坐着。好好的講就是了。儘著跪在這裡。成個什麽樣兒烏大老爺還不敢起來。口中只說。卑職自知有罪。不敢來。正在閙得鴉飛鵲亂的時候。早有吏役暗暗的把這個信息。報到府衙門裡頭去。這位常州府知府林大人。聽了這個消息。也着實吃了一驚。連傳伺候都來不及抓著一匹聽差的馬騎上馬背。飛也似的趕來。不知以後如何。下文交代。國外新聞 
 
 

Page 27

 
 
[意大利地震尾聲]  
　　二十九日倫敦電云意皇近以金牌多面分贈各國政府以謝上年救助西雪萊地震災黎之盛意淸國攝政王及印度政府日政府均在受贈之列 
[美總統豫料未來之政局]  
　　二十九日倫敦電云美總統塔孚脫君近在米其干省桀克生地方演說謂社會主義將爲與美國對抗之絶大問題不久即將發現當以敏捷之手叚對付之云 
[俄皇賜日員勲章]  
　　二十九日倫敦電云俄皇以聖安得羅勲章賜與日本伏見宫親王 
[英皇受大元帥徽章]  
　　二十九日倫敦電云英皇在買爾巴洛宫受陸軍大元帥徽章時通國陸軍元帥均曾蒞止其徽章由甘逹哈伯爵進呈並發簡短之演說 
[美國政黨之傾軋]  
　　二十九日倫敦電云美國上議院已將管理各邦鐵路議案重加删削賛成通過蓋順共和黨變志者之意也 
[德皇擬游博覽會]  
　　二十八日柏靈雲云德皇擬於秋間赴比京游覽萬國博覽會 
[古巴地震近聞]  
　　二十八日柏靈雲云古巴桑的阿哥近遭地震 
[希臘豫備戰事]  
　　二十八日柏靈雲云希臘現已徵調常備軍土爾其因居留島問題復生變端頗爲氣沮（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
