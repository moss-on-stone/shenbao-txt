# 1917 - 322 - 4916088

 

Page 1

 
 
   
 
 

Page 2

 
 
時評 
[調停之前途（冷）]  
　　前者僅有調停之名未有條件之發表也今則有調停條件者矣其條件之善否姑置勿論而所傅條件果屬確實耶 
　　條件之外又調停人物者岑也熊也以及四督軍也推而至於在寜之各方代表也皆以調停爲主者也然而此調停之人物果能負此調停之重與否解决此調停條年與否是又今日所當研究者也 
　　調停之前途究如何樂觀歎欵悲觀欵今尚見朕兆也 
命令 
　　十一月二十二日大總統令陸軍部呈請任命金振中爲湖北督軍公署軍醫課課長應照准此令 
　　又令陸軍部呈請任命王福海爲陸軍第二十一混成旅步兵第一圑圑附侯西園爲第一營營長張建邦爲第二營營長賈世珍爲第三營營長曹春琯爲步兵第二圑圑附李長潤爲第一營營長劉得良第二營營長劉全忠爲第三營營長均照准有令 
　　又令陸軍部呈請調任趙雲亭爲察哈爾陸軍騎兵圑圑附范德全爲陸軍騎兵圑第一營營長均照准此令 
　　又令陸軍部呈請任命策世傑爲江西督軍公署副官長高蔭昌爲軍需課課長曹爾衡爲軍醫課課長均照准此令 
　　又令陸軍部呈請授蔣平西張煇姚廷第王學淡黃縐武王民皥謝鼎斯資深輩英蔡源周亞衛陳偉續李家鼐陳兆麟爲陸軍步兵中校姚琮爲陸軍騎兵中校黃元祥邵武爲陸軍砲兵中校趙立方策爲陸軍工兵中校包煥庚加陸軍憲兵中校銜周家英錢臯李金培陳寳貞徐震方吴國楝周幹周肇昌石國柱錢渭清俞　韾包右武加陸軍步兵中校銜劉瑞吴光加陸軍騎兵中校銜朱錡加陸軍工兵中校銜王偉加陸軍輜重兵中校銜蔣僕爲陸軍步兵少校并加陸軍步兵中校銜梁韞爲陸軍工兵少校並加陸軍工兵中校銜戴聿乾李畹爲陸軍憲兵少校吴殿揚吴伯賡楊三尤芬楊春三金國勝陳鉁蔣棠吴觀潤吴爵吕和韋方鋭潘鍇都宗新李頤口陳璆吴錫林金鳴亮爲陸軍步兵少校徐鯤張效巡陳炳揚蔣鍵爲陸軍騎兵少校陳部商文蔚陳銘閣趙英育蔡鼎彝爲陸軍砲兵少校阮鍾良爲陸軍工兵少校徐步蚊爲陸軍輜重兵少校章毅朱佐春爲陸軍三等軍醫正吴冠軍加陸軍憲兵少校銜薛志超俞銘鑑吕煥光蔡錦潮郭相時錢光定劉鳳丹王書城何橋周肇基朱耀焜蔣鴻林何星崑趙志雲吴瑞麟章厥利樓文　黃玉珊陳湧胡偉鍾景廉俞文俊何光根李震江　象賢曹毅陳車羣吴愼許耀庚段應旌管紹謨錢謇姜師望杜庸張沐霖奠守莊潘耀祖陳禮標簡英傑周恩旦王綱趙英武彭永慶陳澤民胡贊韶加陸軍步兵少校銜楊國桯張勃管籥加陸軍騎兵少校銜華鉅鎔姚永安包競葉祖義潘藩加陸軍跑兵少校銜董新猷楊超曾詠沂陳雲飛汪志臣加陸軍工兵少校銜王淵溯宋秀　廟鴻陳麒程途胡奠邦加陸軍輜重兵少校銜顔頤加陸軍三等軍醫正銜均照准此令 
　　十一月二十四日大總統令外交總長汪大夑呈特派江蘇交涉員薩福楙應請免職薩福楙准免本職此令 
　　又令任命曾宗鑒爲外交部特派江蘇交涉員此令 
　　又令任命陸善爲雲南裘藏道道尹此令 
　　又令内務總長湯化龍呈僉事賈纘緒呈請辭職賈纘緒准免本職此令 
　　又令内務總長湯化龍呈請任命周先登爲僉各應照准此令 
　　又令王承傅晉給二等嘉禾章王暮陶晉給三等嘉禾章此令 
專電 
　　北京電粤陸榮廷電復王熊謂馮就職以來各省翕然總統固無問題惟須恢復國會俾黎得正式辭職庶符法律上手續 
（二十五日上午十一鐘） 
　　北京電聞李純調停主張（一）馮留任（二）譚浩明督湘（三）召集新國會並聞己與陸唐接洽但中央又有以劉人熙督湘説 
（二十五日下午五鐘） 
　　北京電此間多數評論孫洪伊通電中三事祗能辦到改選止若南方必涉總統問題或湘粤軍侵入鄂贛則馮王均無辦法和議將絶望不但戰事復生並恐動摇國本危機一髮南北應同負責（二十五日上午十一鐘）　　北京電王士珍昨到陸部後即進府與馮會談以南北態度未明出處難定（二十五日下午五鐘） 
　　武昌電王督養日（二十二日）單電總統主和如南方要求過甚再戰現兵停進（二十五日下午六鐘） 
　　北京電汪大燮聲明僅副署無關重要之命令與任命新總理其餘閣員進退與督長更動等均不副署（二十五日下午五鐘） 
　　北京電王士珍以參陸名義電沿江海軍事長官仍加意防務此不過一種預備（二十五日上午八鐘） 
　　北京電倪嗣冲恐段倒後位置不稳來電贊成王内閣並請速發表（二十五日下午五鐘） 
　　北京電馮以避直隸系之嫌不促王組閣昨日陸徵祥岑春煊等内閣　發生一時風説但難實現（二十五日下午五鐘） 
　　北京電岑春煊有電來京馮即請岑北上商時局（二十五日下午四鐘） 
　　北京電昨晚接王占元電岳州危急中立派均希望南軍進湘而止免馮派亦繼段主戰 
（二十五日下午四鐘） 
　　北京電湘督定劉人熙 
（二十五日上午十一鐘） 
　　北京電參院發第一號議程明日一時開議其第一件即爲適 
 
 

Page 3

 
 
　　用元年參議院議事細則案（二十五日上午十一鐘） 
　　北京電曹錕又主張南軍退出湘省再和（二十五日下午五鐘） 
　　北京電張紹曾來京聞與時局 
有關（二十五日下午五鐘） 
　　北京電公府軍事機關自今日起派陸錦張士鈺劉傅綬三次長主任辦公（二十五日下午五鐘） 
　　北京電張勳尚在荷使館外交圑己决定處置辦法日内咨外交部（二十五日下午五鐘） 
　　北京電荷使昨以收容所奥兵傅染寒疾商請外部另移地點或置煖氣管允逹所長酌辦 
（二十五日上午八鐘） 
　　北京電海部添設無線電訂由丹麥商人承辦合同今日簽字 
（二十五日上午八鐘） 
外電 
　　北京電二十四日發表命令江蘇交涉員薩福楙准免本職任曾宗鑑爲江蘇交涉員按曾宗鑒號鎔浦福建閩侯人年三十八歲英國康不理其大學畢業生近年任駐澳洲中國總領事前情時代曾曆任外務部主事法部調查處帮辦考察憲政大臣隨員外交部僉事等職 
（二十五日） 
　　南京電近來李督軍署内陸榮廷之專使龔政唐繼堯之代表趙其相陳光遠代表李廷玉王占元代表楊文凱趙倜代表李士明盧永祥代表馬鴻烈及其餘督軍之密使民黨之要人往來甚頻又馮總統及西南各省之密電往來不絶連日督軍署邀集以上諸代表等開會議事此間外人咸自之爲非正式之南京會議僉謂南北調和之關鍵實在李督軍之手（二十五日） 
　　漢口電第七師第十四旅長吴新田於二十三日經由漢口赴岳州（二十五日） 
　　漢口電中央政府命王汝賢留武昌待命 
（二十五日） 
　　漢口電王占元要求南軍停戰南軍未允仍有進攻岳州之勢王氏因邀集武漢商務總會會長等議派商界代表至長沙與南軍司令面議停戰事件該代表己於二十四日啓程（二十五日） 
　　奉天電吉林事變時赴海龍方面警備之第五十三旅旅長張作相之混成旅自二十四日以來陸續歸奉張督軍大賞其勞續（二十五日） 
　　奉天電此間因張督軍與叚祺瑞向來交好自叚内閣解散後盛傅種種意想之謡言其後幸無何項異狀市　本極平静（二十五日） 
　　以上東方遥准信社電 
戰電 
　　倫敦電意軍飛行　報告稱德奥軍沿太格里亞孟士河大爲活動據俘兵言德奥軍欲在該河設立堅固之防線以防敗退（二十三日） 
　　倫敦電英國屬員詳西爾於路透訪員入晤時謂俄國極端派之行爲必非國民意旨察其所爲直接破壞一九一四年九月之恊約而使共同交戰圑體之於戰事方殷時背棄前約叛離與國如俄國人民竟贊成此種行爲而採用之則俄人將自絶於歐洲會議矣余不信俄人將承認此行爲或贊成唆使兵士拘捕司令向敵議和之示文至於擅拘英人等事固不能無所交涉然對於俄京極端派决無外交上承認或接洽之問題英國殊無承認此種政府之云（二十二日） 
　　亞姆斯特丹電北德意志報預料耶路撒冷之失守謂失此曆史上名城固屬可惜然從軍事點言之則無關重要柏林日報云土軍之退棄耶路撒冷大半由於英國艦隊所致因英艦刻用可及二十五英里之大砲也（二十二日） 
　　阿典電官場消息英軍己佔據阿典北面十五英里之桀比爾士軍哨地大挫土軍毁其防禦工程（二十四日） 
　　亞姆斯特丹電柏林宣佈推廣潛艇區域封鎖大西洋航行根據地之阿索爾斯島及希臘海峽德報論之謂將來必有頗大效果此舉可視學英相喬治所稱潛艇危害不復可慮一語之答覆云荷蘭各報頗以潛艇區域一經推廣荷蘭西面交通行將隔绝而漁業亦將毁壞爲慮（二十二日） 
要聞一 
[北京特别通信（一百二十七）（飄萍）]  
（十一月二十二日） 
段内閣之告一段落 
解决時局與組織内閣 
余對於解决時局之意見 
二十二日下午十時總統府發表命令曰國務總理段祺瑞迭呈辭職呈詞懇摯未便堅留段祺瑞准免本職此令又曰特任汪大燮暫行兼代國務總理此令上之二令是爲段内閣之告一段落我國政治腐敗之因果無論何時何地只有（人的問題）而無（事的問題）即不問某事之應如何辦理但研究某人之應如何處置是也惟其如是故無論事理上如何容易解决之事皆以人的關係不能爽爽快快以簡捷了當之方法出之即如此次段内閣之死而復活活而又死死而又成爲不死不活之狀態察其進行之徑路皆與事理相矛盾蓋以事理而言内閣之倒與不倒以内閣所持之政策能否運行爲斷此爲世界有責任内閣國家之通例段内閣之政策對於南方主張以武力解决者也自有長沙之變傅周王相繼遁逃加以蘇鄂直贛四督軍主張調停之電告段内閣立見動摇是爲武力解决之政策今後不能再事進行之明證即爲段内閣不能不倒之唯一原因揆諸以事理解决之方法責任内閣閣員全體皆負連帶責任段内閣閣即應同時下野以明其責而以收拾時局之負擔讓諸繼任之人今乃以人的關係扭扭揑揑使段先辭陸軍總長繼之以王士珍是使王先入段内閣矣是王亦與段内閣同一政策矣而事實上則又希望王之繼任内閣以不同之政策收拾時局也此滑稽無意識與事理矛盾之事一也吾人對於收層姑勿爲嚴格之論且觀王就陸軍而後能否再任總理使段内閣閣員一同下野而去以着手於收拾時局乃竟不然王昨晚因人的關係不便直接繼承段内閣又索性辭陸軍總長矣於是只得先慰留其爲陸軍總長暫勿加以内閣總理之事於是見一陸徵祥又拉陸爲外交總長而兼總理是可以證明外交一席汪大燮之决辭故以陸代之而即希望其兼總理以繼承段内閣使段内閣全部閣員可以引退也乃又不然陸徵祥非但不願爲總理且不願擔任外交是亦人的關係之結果也窮極無奈見一汪大燮前之欲以陸氏代之者今乃因陸氏不就而索性留汪且以之兼代總理焉夫汪爲段閣中之一人事理上政策應與叚内閣同現有之汪大燮與王士珍均應與段内閣同一政策矣然事實上又欲使汪暫代漸及於王乃使段内閣舊有閣員可以引退也此滑稽無意識與事理矛盾之事二也此外如梁啓超之給假與其餘閣員之或辭或不辭或請假或不請假千態萬狀光怪態離不知其平時之以責任内閣驕人者果何所指愚故曰段内閣今惟告（一段落）而己言之可笑亦可痛也 
　　其次愚將述解决時局與組織内閣之一問題矣愚前言之段内閣之所以倒以其武力解决之政策不能遂行之故然則第二内閣之政策必爲與段内閣相反對者即所謂調停政策是也假曰不然則段内閣可以不倒也然今所謂在醖釀中之内閣牛鬼蛇神應有儘有彼三朝元老之徐東海雖不出面而發蹤指示倚老賣老着實有幾分力量可爲人代爲曹邱今且有（王總理的徐内閣）之謡表焉然則第二内閣果爲何物不難懸揣簡言之牛鬼蛇神想過官癮之一種滑稽舞台而己欲望其解决時局只可付之夢想愚前晚與某要人晤談叩以段内閣倒後是否先妥恊南北而後組織内閣抑先組織内閣而後妥恊南北某要人曰自然先組織内閣愚於是當述期期以爲不可之理由 
　　今之時局亦可謂紛亂極矣湘省糜爛不堪川滇苦戰未息廣東亂廣將成各省蠢蠢欲動此言乎外者再觀北京之現象中交鈔票受時局之影響己跌價至六角六分左右聞小民愁嘆之聲社會似有破裂之虞（各省亦當如此政治以外之社會問題極應注意讀者幸勿忽觀）更言乎外交東歐方面之戰况急遽變化所謂人方爲刀俎我方爲魚肉者其時機殆己將至而各種糾紛問題雜陳吾前日逼未己各省如此中央如此外交如此若不乘段内閣自倒以後出以快刀斬亂麻之手段一掃國内愁雲爲對付外交準備則前途之危殆不容吾人再有設想之餘暇故愚意以爲代理總理有人總統之發號施令不至無人副署各部之事可責成次長代理部務省却組織過渡内閣之一重手續先以一令飭各處立行停戰速派代表籌商收拾時局之方法將國會問題約法問題等雙方交讓速解决然後組織正式内閣以從事於一致對外未始非死中求活之一缐生機不然戰者自戰苦者自苦過官繼者自遇官癮自主者自主獨立者獨立則新發生之催命問題方興未艾國事非亡國以後不能解决也國人有信愚言者乎曷亟起圖之愚惟望上所言者無不幸而中乃私衷所日夜禱祝者也 
　　愚書此亟既竟尚有未畫之意若先組織過渡内閣事實上亦甚不易且可不必而又有自此發生問題之危險何謂不易稍有名譽稍惜羽毛之士决不願進此内閣其願過官癮者輿論又將排斥之使一時不能上台此一何謂不必今後最重要者惟在妥恊南北意見在未妥恊之短時期中無一事可辦即辦亦屬無效此其二何謂發生危險今時貿然以不洽人望者組織内閣引起南方誤會仍視爲對敵的行爲則戰事决難平息而且多所藉口此其三愚故曰只須代理總理有人可以副署命令可以對外不至於無政府部務令次長代理維持現狀而己足其餘解决之方法愚當於次函詳陳之 
[傅良佐謁段與鍾體道報捷]  
　　擅離職守之湖南督軍傅良佐日前到京據佫報所載有謂上呈文於公府辯明此次離湘之苦衷欲爲自己脱卸責任者有謂晉謁段總理未蒙接待並傅語切責者又有謂傅自知獲咎不敢進見府院當軸現正懇某軍界要人先爲緩頰然後再行謝罪者其實皆非眞相惟日昨與傅氏由湘偕來之某君語其所親云督軍於前日下午七時許秘密赴府學胡同謁見段總理開首即自承罪過累段知人之明次復詳述湘省戰事及王范等如何逼迫頓兵不進要求重餉敵軍遂乘勢近攻湘潭湖南第二師長亦宣言獨立故無法支持不得己離開長沙等語聞設總理不發一言惟長噶數聲而己傅遂告辭而出 
　　川軍於二十日清晨始進攻瀘縣至二十二日午刻完全克復兹録鍾體道致北京電三件於下第一電云頃據左右兩夏司令龍光唐廷牧等哿未申等電報稱本日拂晚開始攻擊各軍奮勇異常頗獲勝利現己佔領關口白廟子至連雲洞前方之線擊斃數人甚多敵向瀘縣對河之五峰頂高地潰走我軍跟踪進擊己逼近距五峰頂二三里之線一師劉旅亦進佔草店子廟絞寺己能確取聯絡等語除令猛速聯絡進攻外特飛陳餘情續報鍾體道叩馬（二十一日）印第二電云頃據唐廷牧龍光劉湘余昻陳能芳王麗中郝嘉許澍李進成吴震唐義承等馬己電報本日己刻己完全佔領五峰頂小市一帶並己追擊入城敵軍己向藍田壩潰退各軍均涙隊追擊繫斃滇軍無算左縱隊奪獲大砲二尊砲彈十餘發機關槍二挺各種步鎗數十支特聞等語餘情續報鍾體道叩馬申（二十一日申刻）印第三電云頃接左右兩翼司令龍光唐廷牧馬午電報瀘城現己克復我兵全行渡河現派趙藩陳各追擊李圑督率餘隊在五峰頂指揮警戒等語詳情續報師長鍾體道馬申（二十一申刻）印又聞馮接電後歡慰異常除覆電嘉獎鍾師長外並擬交財政部撥欵五千元以便分賞該軍前敵得力兵士 
[南京快信]  
　　谷鍾秀派金兆棪來甯代表晋謁李督聞亦爲調停西南事有所陳述 
　　王正廷前日晚事回滬趙世鈺昨晨（二十四）乘輪赴贛 
　　李督因連日各省代表紛至頗覺勞頓昨日祇接見日本新聞記者一人（共同通信社記者）餘均謝却聞調停南北戰事正在密電往返恊商尚未開正式談判 
　　李督軍派赴鄂贛接洽調停事件之軍署參議王鐘昨來電即日乘輪回甯 
　　聞馮玉祥在滬尚須勾留如閩省戰事不吃緊即不赴閩 
　　據某要津消息南北争點在川閩兩省督軍（湘督中央允任南人）其餘條件俱易磋商 
　　天津秘密會議張懷芝傅良佐徐樹錚等均列席聞倪嗣冲亦將秘密赴津會議又聞浙滬亦有派代表説 
　　鄂督王占元電海軍饒總司令迅派艦三艘赴漢停泊 
　　省署牌示邳縣知事李時亮調省遺缺委姚日新署理 
　　省議會議員來省者關查己有六十餘人贛督陳光遠來電報告倪軍退至贛西萍鄉縣者共計五營現正覔民船運至南昌轉車赴潯據張孝武魏青岑語人云張敬堯亦主罷戰報傅張仍主以武力解决湘事實不確 
（以上二十五日發） 
　　岑西林昨又派趙正平由滬來甯代表晋謁李督恊商和議 
　　王正廷趙世鈺昨又進謁李督晤談二小時聞亦爲恊商和議辦法 
贛參議員賀國昌（前江西民政長）昨由贛乘輪來甯會晤李督准明日（二十五）早車赴滬聞賀亦有辭參議員説 
　　蘇紳韓國鈞馮煦昨晋謁李督晤談地方要事旋李督派副官陳廷謨回拜 
　　倪嗣冲之參謀長李玉麟昨　李督後今晨（二十四）己乘輪赴贛 
　　李督今日（二十四）柬邀馮煦韓國鈞賀國昌楊慶鋆到署宴會並約王巡閲副使胡財廳長俞道尹陪席 
　　蘇參議員沈惟賢藍公武辭職軍民兩署己電央央改派馬良張鶴第接充 
　　漢口杜鎭守使今晨己乘輪回鄂 
　　李督聘余崗充督軍署顧問月送夫馬費百元 
　　李督昨又電西南各省迅停進兵以便商榷調停條件 
　　鄂督王占元電李督稱己電中央辭討湘總司令職以免障礙和議 
　　倪嗣冲電召馬聯甲統領商機要昨遇甯乘車赴蚌 
　　孫洪伊代表温世霖頗爲李督優待聞將聘爲高等顧問 
　　江蘇水利恊會今日下午一時開成立大會己函請各機關長官蒞會 
　　代理贛財廳長楊慶鋆昨出京抵甯明晨（二十五）乘輪赴贛 
（以上二十四日） 
[杭州快信]  
　　省公署遵照部飭將原有總務内務教育實業各科改組一二三四等科准下月一號實行 
　　全省勸學所長會議前奉省令召集（原定二十日起）昨（二十四）始實行由教育廳指定以第一師範學校爲會場 
　　陸軍部咨覆准以一師一圑圑附張百度補充少校十二連連長林之升補充上尉昨己分飭查照錢塘道尹王守恂免職後亟欲交卸昨函請省長派員暫代（以上二十四日發） 
　　搶刧天凝莊盜犯郭守倉等七名昨奉楊督軍令飭執行鎗斃就地處决此外張海青一名本亦同判死刑因尚有餘盜未獲留候質供暫緩 
　　紹蕭兩屬花行全體牒請杭總商會要求仿蘇省辦法酌滅棉花捐率齊省長以各省産銷不同税率自應互異駁覆不准 
　　嘉湖鎭守使王桂林此次出巡回署後因有要公面陳督軍昨乘快車晉省 
　　財政次長趙椿年（號劍秋）由津來省寓新市場湖山新旅社昨遍謁各當道 
　　衛戍司令部因時届冬防昨召集稽查各員會議偵緝辦法 
　　齊者長昨飭財政廳提前撥解本月份警備隊經費銀八萬二千九百餘元（以上二十五日） 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報論段氏下野之因果]  
　　大陸報二十日北京通訊云今日段内閣己全體辭職聞總統僅勸財政梁總長理任准假一月段氏下野在今日己不成問題不過馮段問或尚有一番周旋耳繼段者爲王士珍段内閣未倒前之表面上事實不難詳言星期五日長江諸督軍電致總統指陳用兵南方之得失言雖和平意則明顯此電乃直致總統者若總統不欲使總理知其内容儘可不交院閣看然總統固頗韙來電所陳各節也段閣此電後大爲不安但若無湘中北軍總司令主和之電則總理對之未嘗不可一笑置之總司令乃直接服從理之人乃竟有此主張時局眞不可爲矣段遂於星期五日辭職次日段等經人挽留復出視事詎意坐席未煖而長江諸督軍第二電又至主張調和請求停戰電中有曹銀名兹聞曹並未與聞實被揑名此電適與南軍佔據長沙之警耗同時至京就事勢察之長沙顯係有意送與南軍俾可使總理依從發電者之意見段不得不去而又不欲毅然捨去遂辭陸軍總長職而仍居總理位惟此位亦難久有早爲識者所知今日果然上第二次之辭呈矣以上所述皆爲段辭以前之事實誠不難臚列言之惟兹事實不過表徵耳至於事實所以發生之原因則不易言也推勘叚氏不得不辭之主因無非段之政策縱軍界中在段視爲矢忠不二者亦不贊成之而已段對待南方向採彼所謂强有力之政策雖嘗謂願和平解决然其所懸之解决條件斷非南方所能承認而總統則以爲眞正和解决未始無術故對於段氏政策不盡贊同再南方馮黨所呈報之消息愈堅總統所抱南北和解非無餘地之信心總統至是乃有將數日前長江諸督軍電文轉交國務院閲看之一舉但此僅屬馮段意見不同之問題段之去職尚不在此尤不幸者段不躬視瑣事輒假手屬吏爲之曹汝霖之得與日人磋議軍械借欵與鳳凰山礦權等事其結果足使日人勢力植於中國牢不可破者皆由段不自視事任用佞人故也曹經手之事件如見實施其能否有益於中國爲一問題而深知此中關係者能否贊同又爲一問題所可無疑者國人對此事件極不贊成段之信用遂由是而墜地矣若軍界圑結始終爲其後援則段内閣或尚可貫澈壓抑南方之政策奈軍人派不盡圑結何今之疎通馮段者其意僅在欲保全軍人圑體陡耳徐世昌入府調和馮段以北洋派必須保全爲理由武人機關報紀載此事從而論之反復叮嚀吾人見之心深戚焉吾人初以爲調和者之目的必在中國之統一詎知國家統一尚屬次要而北洋派圑體竟居首要耶或謂此次政潮乃將來選舉總統大競争之初步此説尚難視爲確論蓋下届總統如何選舉何時選舉何人選舉目前無人知之再進一步言之中國是否有下届總統今且未可决言也惟以段氏而言段未嘗宣言彼不願爲候選總統歟後事若何誰能逆覩今日段惟引退耳或奮鬭耳近有告奮勇之二三武人願率數師爲段効命但段未必倒行逆施作此極端之犧牲也大約目前段惟有息事甯人而己 
[段辭汪代之政局經過情形]  
　　據政界消息昨日段總理不到國務院所有院中書籍文件等項己飭聽差收拾裝箱預備搬回宅中張秘書長昨日雖仍到院亦不過辦理交代各事至各處來文重要者立即封送公府尋常者暫行擱置下午二時許張秘書長即乘汽車赴總理私宅接洽一 
切直至五時未見回院並聞陸徵祥昨日自上午到院直至下午二時出院是否與時局有關未悉其詳又一消息云國務院張秘書長以卸事在即所有秘書應一切文件己囑各員分别己結未結及其他關係重要各項依類編列以備交代故日來該廳異常忙碌聞段之第二次辭職呈文己辦就多日其所以遲未提出者實因繼任人物尚未磋商確定故耳日昨段總理復派張秘書長入府與馮磋商力求早日去職并將辭呈携往呈遞馮遂派人往請王士珍入府重申前説請其擔任總理王仍堅辭不就經理馮再三勸諭王始表示微意謂與芝泉交情過深不願直接繼任爲總理比由馮申明暫請汪外交總長代理數日再由王間接受任王氏對於此議不甚反對總統乃以電話告知汪總長汪亦勉强承諾事乃略定並聞陸軍總長一席王氏所以堅辭不到部者亦正爲避嫌太甚其辭職呈文昨己由府批留矣惟是段氏既經明令准辭其應爲留心時局者所注意之點即爲各部總長去留問題兹聞現己提出辭呈此後不再到部者爲梁財政湯内務兩總長辭呈業己提出仍須到部辦理收束事務者爲林司法張農商范教育汪外交四總長尚未提出辭呈者則爲劉海軍曹交通兩總長至各部之繼任人物内務己决定爲田文烈日昨己電催其即日來京一説謂錢能訓又聞梁湯各總長辭呈上後除梁總長有明令給假外其餘均尚未批出聞馮意擬一律暫行給假以俟繼任有人再行 
批准其各部事務將以各該部次長代理先是内閣問題馮曾與林范兩總長商議决定請陸徵祥擔任午前林范二人訪陸轉逹馮意陸答决不願就下午陸復親自入府向馮表示於是陸氏代理之説作罷矣同時又發生田文烈代理之説然田氏昨復有電對入閣事並未明白擔任遑論總理且其果擔任與否要須來京之後始能决定而總理之職則萬不能待至彼時於是此一説又作罷矣一方面則梁啓超之辭職己迫不及待其辭呈凡己兩上聞總統昨曾語府員某時局如此任公應少負些責任似望梁氏不必如是其亟亟者然梁氏實己兩日不到部雖此兩日發表財政人員不少而皆臨辭職時提出之人此兩日來己全未視事似此情形亦萬不可久總統對梁氏第一辭呈前日己批給假以李思浩代理部務而因總理無人不能發表湯林范三人亦因見新閣産出尚無期日故更汲汲求去至昨日夜間乃决定先以汪大燮氏代理國務總 
理而准段辭此項命至令晨一時半始行發表又聞王士珍氏辭職之原因當馮氏與之接洽時僅面允暫時擔任嗣命令發表並非暫兼王己不甚愜懷前日王訪徐世昌於宅言及時局之不易解决徐謂王曰此時無倫誰出頭即誰坐蠟至好請熊秉三暫時擔任過渡内閣以待時局之轉移並力言空口調停之非計王氏本人爲主張停戰者頗不願聞此亦爲其辭戰之一因也但馮昨日己將辭職書面交陸錦帶回據昨晚消息王氏尚未允任但一般推料終可望挽回至於數日以來政局之變幻離奇如此其莫測者其根本之原因究在何處一言以蔽之曰段内閣對於南方主張用武力解决之能否貫澈是也馮總統原以調停手叚和解决爲良策而段總理則反是於是府院意見忽不一致而各政黨政派又從而利用此不一致使問題日益擴大故政局遂有今日之變化奇幻令人不可摸索者也夫根本問題既在此和與戰二者之一則解决此問内閣問題亦自然應隨之而解决乃至最近四督軍因欲平和解决聯名電京主張調停誠爲影響今日之政局最有力之電報也然此所謂四督軍中如直隸曹錕見前日各報登載該電後始悉南京有此等電逹政府不勝驚異遂以電話向當局陳述前電並非自己本意湖北王占元亦電述非其本意曹督軍之實意如何固不可得而知王督軍所以不同意如斯之調停者實有利害切膚之理由在焉即陸榮廷之調和條件不僅欲將湖南劃入其勢力範圍以内即湖北亦欲收爲己有將來兩省督軍必須任其心腹固意中事也王督軍深悉此中底藴恐調和結果自己之地位即生動摇據聞王占元近頃對於湖南益感以武力壓迫之必要特向總統陳述此層意見總統亦以此意見非全無理由特與王士珍私自商量王士珍固贊成平和調停之策始承諾肩陸軍總長之職且以爲調停之目的可逹總理之希望始可完成其立脚之基礎全在平和今忽聞總統有此意見當然驚異當即答稱究竟用何兵力討伐湖南予（王）不堪勝陸軍總長之任當提出辭呈云云曹錕王占元及馮總統之意見既如上述其餘各省督軍雖未表示明白之意見然段派人物實占多數故主戰説者亦應占多數果爾平和内閣之産出至爲困難可想而知矣 
[和戰形勢與各事督軍]  
　　昨日時局並無何等顯著之發展昨報上有載稱馮總統亦决計武力討伐者據某方消息馮向抱息事甯人宗旨今於舉國紛紛之時斷無變更初志之事但鄂岳方面最近確有戰備推馮之意以爲能控制形勢始可與西南調停故岳州以下必定固守若湘軍進攻勢必開戰至於進攻湘南則目下所聞並無此意京津一帶主戰之論調現確存在而其中亦有區别一派係鼓吹貫澈現内閣之計畫者但今日軍權中心己在公府此説似難實行一派則恐西南要求條件太奢故勸告政府須先主戰如徐世昌氏即其中一人也 
　　日前公府會議中馮曾通電各省表示主戰徵求意見蓋欲採取大多數之心理以定解决時局之方針兹聞各省覆電業己先後到京奉天張作霖山東張懷芝安徽倪嗣冲浙江楊善德福建李厚基上海盧永祥等皆一律主戰黑龍江鮑督軍亦有電呈略謂貴卿分屬軍人舍服從中央命令外不知其他江省財力雖屬薄弱然忠勇之士大不乏人倘蒙驅策萬死不辭或敬當奮勵三軍枕戈待命等語 
　　曹陳王李四督軍之巧電發表後四督尚無若何直接之表示惟京中報紙喧稱曹王兩督軍另電聲明事前并未同意繼又言江西陳督軍亦有取消巧電之表示各督軍均受國家疆圻重寄何出爾反爾兒戲國事至此兹據官場消息謂當巧電未發以前李督軍曾派員分赴曹王陳三督軍處提出調停時局之意曹王陳三督軍接見後對於李督所提出之意見尚未有確實贊否之表示惟於接見來員時循例説幾句此意極是容待斟酌之話亦未知李督軍有通電主張之意而各該員以爲己得三督軍之同意即據以電告李督軍李督軍又即據以發出巧日之通電云云此説是否事實吾人且不深事討索第觀此電發表後 
政界中人之亟亟爲之解説正可見此四督軍之潛勢未可等閒相視矣 
　　此外又有一事可注意者則天津昨日會議是也政局現紛擾忽有張懷芝督軍來京之事張於前日上午七時由濟南起程刻己到津此來係由段電召且所電召者尚不止張督一人更有皖督倪嗣冲亦在電召之列蓋段恐内閣動摇外間或有誤解故請兩督軍來京面談一切以期能了解此次引退之苦衷今者張己北上倪來否 
尚不敢知惟聞中央昨日確得倪電關於軍事上之意見陳説甚詳大意仍主進戰但絶不提及政局問題又聞張督軍到津後曹督軍迎接到署請其暫留欲與面商時局之辦法而倪督軍亦派其姪爲代表到津昨日曹張兩督軍及倪督代表己在天津會議一次至其内容如何並此信之確否尚待續探也又某外人通信社報告謂徐樹錚次長己赴天津而政界中人則言昨兩日均有人親晤徐氏談次並不露有赴津之意此人爲政潮之一要人其行動甚惹人注意也 
[統率辦事處名義之兩説]  
　國務院之參陸辦公處移入公府仍改稱爲統率辦事處及其調用人員各節均略誌報端昨據公府方面消息云該處己開會一次不知何故現己暫停或謂王士珍之辭去陸軍總長於此事頗有關係未知確否處長一席聞己定王士珍總長能否允爲兼任尚未確定處長以下並擬定徐樹錚葉恭綽王克敏暨參謀次長海軍次長等五人到處辦公又聞王士珍己决意辭却總統業己决定以師景雲爲該處處長至副處長一席則有屬之新來京之第十五師師長劉詢之説另一消息云此項機關並非新設亦無統率辦事處名稱因總統府中自來即有陸海參三部辦公處國務院亦有參陸辦公處其性質爲軍事上接洽之機關本無不同之點總統爲便利起見特將國務院之參陸辦公處與公府之三部辦公處合併昨日己經總統指定以居仁堂爲合議地點每日開會命辦事員四人常川住宿其中該處人員對於所辦事項均守絶對秘密開會之時除該處辦事員外無論何人均不得入居仁堂云 
[陸榮廷梧州會議之談話]  
　　梧州會議之名詞近日鬨人耳鼓陳炳焜之去粤或云將督師往湘或去將會合攻閩然其决於去粤要由於往晤一行而定究竟陸陳接洽其計劃若何外間無從詳悉惟據他方傅説謂梧州方面實亦並無所謂會議不過陸幹卿於此間於洽各方面要人談論大局及粤事而己其談論之内容大致如次 
　　張繼張繼赴桂係在各要人之先其時陸使尚駐南甯張即往南甯叙晤詢其對於軍政府之意見陸云鄙人對於軍政府實在不贊成其辦法但謂予反對則予亦殊無反對之理由今事己至此亦無可如何云云 
　　李耀漢李耀漢進謁陸使自稱門生略謂門生素承栽培焉有不遵從鈞命之理今中央與巡憲爲難任命門生爲廣東督軍門生斷斷不敢受其僞令嗣後之事謹當秉承憲命行之以符兩粤自主之宗旨决不自行破壞大局陸使答以如此甚好我們兩粤本是一家豈可因小小猜嫌遂起内訌致擾奸人以可乘之隙祈即回任安心辦事切勿輕信讒間及謡言云 
　　吴王兩議長吴議長進言於陸云敝議員等之來粤原以兩粤爲最安稳之地能自由集會故也乃者潮梅獨立風潮發生後又繼以督軍問題殊令人心皇皇不遑寜處故督軍問題一日不解决人心即一日得安目下各方面對於舜卿督軍皆有不滿意處但後繼之人有主張由陸使兼攝者有主張程玉堂接任者亦有一部分主張李省長轉任者意見紛歧莫衷一是此時惟有請由巡閲使解决而己陸使答謂鄙人不善辭令説話不多數言以蔽之曰我們最要緊的是顧全大局若欲顧全大局第一要自己不閙亂子照外間所傳說廣東人不願意舜卿我即可呌他回來帮我的忙如果廣東人再不願意桂軍我亦可把桂軍全數調回來守廣西以後廣東局面如何變遷我都不管好不好呢吴議長答言督軍問題現在各方面之意見都是願意由巡閲使解决之陸使謂既然如此我的主意請程玉堂繼任如程玉堂不允擔任鄙人自行兼任否則由鄙人揀擇一人接代之大家如果要陸榮廷出來幹事我就如此我祗是這幾句話云云 
　　方聲濤滇軍師長方聲濤謁見陸使後即面陳征討潮梅及攻閩方略請陸使發足滇軍兩師餉械以爲攻閩軍隊任李烈鈞爲總司令陸使答以此事應請李恊和來商議方能定辦法云 
　　某要人有某某要人代表某方面意思要求陸使三事第一撥警衛軍二十營歸陳炯明統帶第二更換江防司令第三更換廣東財政廳長陸使答謂陳君之事應請陳君來面商辦法方能奪江防司令纔易一人既無過失未便頻頻更動至於財政廳長田承斌久爲輿論所反對予當愼選一人以繼其任云 
[王汝賢退鄂後之所聞]  
　　自湘督傅良佐省長周肇祥潛逃後所有駐紥湘潭等處之北軍均己退入省城由王總司令出示安民 
 
 

Page 7

 
 
　　維持秩序獨立軍於十八日復攻長沙王汝賢范國璋兩司令均率隊離省湘垣商店居民官署房屋被焚刦者甚多兹將各方消息分誌如下 
　　援軍不戰遠因十三日湘潭之戰南軍衝録北軍退走湘潭失利論者多云王總司令與傅良佐意見不合將有變故亦有云安武軍與王司令所部之兵内鬨者種種傅説頗不一致頃得某方面消息據云王汝賢所統之第八師本係李長泰舊部當張勳復辟馬廠之役定武軍頗受激剌此次皖省派往湘省之安武軍内有一部係定武軍改編與王軍不免挾有宿怨故臨敵不前以公報私王軍對敵皖軍從後鎗彈如雨王軍死傷無數是以不能支持傅良佐聞信出走原因實基於此 
　　司令來鄂情形王總司令於十八日退紥岳州十九日午後三時抵鄂當道派員迎接來省暢談湘省節節失利原因實非意料所及當爲王子春留署駐節計畫保全鄂境治安扼要設防各事并以長沙失守該司令所部軍隊有退駐岳陽者有潰逃自散者此項潰兵有由水路來漢有由火車抵省自邊無餉流落堪虞當與王子春督軍籌商截留收撫辦法由王司令委曹副官王督軍委劉副官即日自漢口車站截留擬派往南湘會集又該師軍隊在湘潭受傷之兵救護帶回鄂省者約有百二十餘名現亦商由王子春督軍派員送往陸軍病院療治 
　　湘民避亂苦况二十日下午四點半鐘岳車抵站時由長沙避亂來鄂之商民不計其數車内擁擠己無伸足之地車棚上亦爲坐滿男女混雜所帶物件均係七亂八糟據云長沙被焚商民損失甚鉅聞由長沙避入岳州者亦所在多有十八夜岳常車開行六次水路輪舶赴岳者滔滔不絶食物缺乏現幣毫無午後四點鐘即閉市惟該處有近畿第二師當衝駐紥目下尚無騷擾　　中央專使調查政府以湘南戰事失利影響及鄂武漢爲精華之區各國通商要地倘稍有驚擾收拾更難刻派陸軍中將吴某來鄂與督軍恊商迅籌調和方策聞該使業於二十號晚車抵鄂又一函云第八師長王汝賢於二十號午後三點鐘率帶隨員十一名差弁二十餘護兵兩連乘瑞祥三小輪由長沙抵鄂泊於文昌門外合記輪渡碼頭王司令偕參謀長登岸進城拜會王督軍面陳湘事大致分爲兩節（一）傅清節出走之眞相及其原因並力言非其掣肘請代逹中央勿聽傅一面之詞（一）湘省秩序己由范國璋師長擔任維持及維持之情形王督軍留宴午餐並恊商善後計畫嗣令副官將安徽會館（小朝街）佐置以作王司令行台將所帶隨員弁兵一併招待至該會館駐紥王司令直至夜九點鐘始由軍署乘馬車赴行台大約尚有數日勾留行蹤始定 
[江蘇水利恊會開會記事]  
　　昨日江蘇水利恊會於下午一時開成立會齊省長派金其照爲代表正會長韓國鈞副會長沈惟賢籌備員董永成張偉如以及會員季通金天翮朱紹文王朝幹劉伯昌陳裕仁王培槐等共到一百四十二人秩序整齊一堂濟濟頗極一時之盛兹將開會情形紀録於下 
　　開會之宗旨先由正會長韓國鈞報告開會宗旨大致謂地方紛擾匪亂未平於此而言水利甚非易易大江南北水患經年水利二字從何説起然謬承公推敢不勉爲其難今日而言水利財力能力兩有不足不得己只好就其大者急者而研究之蘇省分江南江北以言江北莫過於淮沂泗沐欲治水患須就入海入江而加以研究如其入海則近海之沂水則不可不加以研究至江南之水則以太湖爲第一欲治太湖之水須先籌出路總望大家討論共圖進行云云　　經過之情形次由籌備員張偉如登台報告謂本會之起原發生於省議會經省議會之議决由省長公布推定籌備員董永成張偉如施文熙盛建勳王景常等計二十二人曾開籌備會兩次並購買器具租賃房屋以及僱用僕役等費計洋約二千元之譜俟開大會時交大會審查云 
　　主任之提出各部主任由會長提出（一）總務部二人宗嘉禄（江南）王寳槐（江北）（一）調查部二人施文熙（江南）袁承曾（江北）（一）研究二人儲南强（江南）陸文樁（江北）（一）編輯部二人金天翮（江南）武同舉（江北）經大衆通過 
　　議决之辦法本曾訂有提出研究員施行細則並未規定提出方法當經大衆公議結果董永成季通提出由本會函請省長交議會議决俟提出研究員辦法議定再由本會遵行經衆贊成　　施行之細則提出研究員施行細則訂有草案兹録於下第一條本會各縣研究員以通函投票方法提出之第二條提出研究員之書式由本會製定寄交各縣會員於一定期間内塡寫郵寄本會過期者無效第三條每票止書被提出者一人並塡明籍貫住址地被提出之研究員不以現在會員爲限但當選後須補具入會書第四條投票之會員須於票内自署姓名蓋章或畫押第五條凡合於本會條例第三條之資格者均有投票權第六條投票期滿後定期開票並請省行政長官蒞會公開之第七條開票結果得最多數者當選爲研究員票數相同以抽籖定之第八條投票截止之期距發票之日至少須在一個月以上證明過期與否之方法以發信時郵政所蓋日期戳記爲準 
地方通信 
[松江]  
　　蟲災案辦理愈難今秋自發現蟲災後各處鄉民迭閙風潮故縣署辦理此案入手之初己極困難洎被災七成以上之田租賦概行蠲免之議定於是曾報五六成者亦相率來縣籍口原勘災人從中匿報堅請更正一星期來此類鄉民之赴縣請求更正者日必數十百人今日（二十四號）縣署中竟集至二千八百餘人以五厙鄉之四十一保三十四圖及二十一二十二等圖之人居多當由李縣長飭令推舉代表五六人延入署内婉言勸論始漸退去又官紹塘鄉民日來來縣要求更正者甚多今晨李縣長命城内警察第一區員尹子蓮前往續勘尹到彼後擬先與自治委員周鐵橋接洽詎周因連日爲鄉民所窘早己匿避及傅喚各圖地保亦己不知何往而各鄉民則愈聚愈衆有携敗稻來請驗視有欲牽尹偕歸以便察勘者該員窘甚亟言此來係與周委員接洽他事並非看荒始得脱身回城 
　　第四高小開游藝會昨爲淞江縣立第四高等小學校（校址在泗涇鎭）開第二次游藝會之期先是由校長柬邀政界及各學校各圑體蒞觀會場布置周密氣象發皇因預定節目甚多故自上午九時開會至下午五時閉會是日天氣晴暖男女賓到有一千五六百人由各職員招待入座秩序井然縣知事特派第三科員袁玉雨君蒞會代表並偕同紳學界諸君評判給獎至諸生表演文技各科均極純熟活潑觀者稱賞最後試演魔術入夜並放汽燈以助餘興於此可見該校之精神也 
[嘉興] 　　 
　　籌設繅絲廠嘉興本飼蠶之區每歲産繭不下數千萬擔兹有富商韓某擬於禾地組織一繅絲廠以興實業現擬招集股本十餘萬元並勘定西門内某曠地爲廠址俟股本招足後即行呈請官廳立案並雇工建造廠屋大約明春總事成立 
　　請給濬河費嘉興今歲春夏間天時亢旱河水乾涸經公民陳寳聚錢芬榮姚在忠等呈准官廳於縣税公益項下撥洋一百元又於盛邦采等經管濬河餘欵本息項下撥洋四十元並就地募集洋一百餘元將大西門至西埏橋及徐家埭屠家埭等處一帶河道雇工開濬業將兩岸所積之泥沙磚石一律出清惟收付兩抵不敷甚鉅陳等乃於日前黏貼清賬呈請縣署批飭區自治委員仍於縣税公益項下如數撥給己由張知事令行第一區自治委員照章酌撥其餘不敷之欵仍此令該公民等就地籌措 
[鎭江]  
　　廟僧私購軍械鎭郡小街南省都天行宫住持僧廣度因擬在該廟鑄一巨鐘需用金鐵材料近日資購廢舊鎗砲多件儲存廟中昨有人報告十九師司令部楊師長以此項鎗砲雖係廢舊無用然究屬軍有器械應由官廳酌量銷燬非民間所可收買當即函致警察總局轉飭三區派警前往該廟檢查屬實而廣度僧己聞風遠颺茅區長除飭警嚴密偵緝外並據實禀復總局轉逹師部請再通令各警區一體恊拿解究 
[揚州]  
　　催塡軍械表册江都縣公署前奉淮揚王道尹轉李督軍訓令塡查廢壞軍械表册己咨行各市鄉警察分區依式照塡迄今多日祗有一三兩分區塡報其餘多置不理故縣署刻又令行各　　　 
警察分區限日塡教 
　　諭催繳納糧漕江都六年度錢糧業己開徵惟完數不旺張知事以代理時期有限特於今日（二十四）早七時傅集城廂田賦各書記蘆課洲頭及糧善至署面諭速往四鄉催徵以重税欵 
[安慶]  
　　委任鐵鑛監督裕繁鐵鑛前由霍守華招外股合辦經皖議會以損失主權咨請省長咨部取銷該商鑛權迄今年餘交涉尚未辦給昨倪嗣冲特委前省公署實業科長高炳麟充任裕繁鐵鑛監督并咨部請加委任農商部己於日昨來咨加委矣 
　　調查吉安小輪皖省原有吉安小兵輪一艘前經交通部來咨調查該輪是否仍在皖省擬將該小輪改作商輪聞倪嗣冲以皖省現值戒嚴時期所屬安慶大通蕪湖均濱長江該小輪時或巡弋各處藉資防護未便改充商輪日昨己咨復交通部查核矣 
[九江]  
　　鎭守使因公晋省贛省軍務帮辦九江鎭守使吴金彪昨奉督軍電令以長沙失陷贛西防務關係重要又以贛南近日謡言亦有不靖消息本省防務亟待籌畫促其晋省磋商一切吴接電後旋即乘南潯鐵路專軍前往矣 
　　贛督讌請潯紳贛督陳光遠以前次蒞任過潯承各界歡迎極爲感謝特於前日委託帮辦軍務九江鎭守使吴金彪假鎭署讌請各公圑人物以表謝意 
雜評一 
[今後之和戰（庸）]  
　　謂主戰之内閣己倒後繼内閣必盡反前内閣之所爲以從事於和議是未必然也謂主戰之内閣雖倒而後繼内閣仍能貫澈前内閣之主張以堅持到底是亦未必能出何則今之當局議和無誠心奮戰無實力以我測之仍爲不戰不和之局面而己 
　　今日南北奮戰之目的在各欲擴張其勢力並確定其勢力之範圍質言之則各欲分割全國若干部分以歸諸目己勢力支配之下而所謂國會問題約法問題皆爲一時塗飾門而之語兩方皆無不可遷就所最難解决者惟此支配地方勢力而己丙辰以來各省軍事長官於其所轄部分除資望極淺者外皆有一種特殊勢力往往中央政局且受彼地方之支配苟有害及彼之勢力者無不盡力相抗（黑省事件即其明證）而於自己了無關係之事則雖與國家大局有若何影響亦未必肯勞其心志以聽政府之指揮故今後解决時局之難即在此支配地方勢力之一點無論西南之所要求中央未必允許即使慨然承諾而欲履行其條件亦非事實上所易能試觀主張調和之鄂督一聞陸氏有進取武漢之計畫即幡然一變其態度可知各省軍事長官對於時局並無一定主見而今後之西南問題或竟變而爲局部之戰或局部之和而中央與西南則成爲不戰不和之局而己 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國禁止蛋質進口之力争]  
　　上海縣商會致北京電云外交農商部鈞鑒據蛋廠業商人葉黼卿夏巨川陳椿權等略稱中國蛋廠一業創辦既久研究日精行銷外洋爲數亦愈盛挽回利權不少近忽聞滬埠美商接本國政府來電謂蛋質之中含有極微鉛質禁止進口商等不勝駭異竊思蛋質一物出口己久歷由各國化驗毫無瑕疵中美商情素稱融洽何以忽生訾論此而不争設他國聞而猜疑相率禁止不獨商等痛切剥膚即國家利源亦多影響請電懇大部速電駐美公使轉詢美政府果有此項禁令務即交涉取消以維實業等情查蛋質爲出口大宗歐戰後僅頼美國銷場倘有禁止進口情事蛋廠生機爲之阻絶影響甚巨合亟據情電呈伏乞迅賜維持爲感上海總商會叩 
[路局訂購美國鋼鐵之手續]  
　　滬寜滬杭甬路局奉交通部令開美國政府取締鋼鐵等品出口曾將文電鈔發各路局在案嗣後該路局如與美商訂購材料中有須經我駐外公使證明或領照者仰先開單送部彚寄駐美顧公使請其就近辦理俾裝運時免生阻滯 
[籌商合開中日博覽會之談話]  
　　全國商會聯合會昨致上海南北兩商會暨各實業機關云本月十九日午後三時日本東京商業會議所副會頭山科禮藏氏常議員柴田清之助篠田和助田澤又右衛門今村繁三福島合各會社社長福島行信諸氏偕同日使館漢文參贊西田畊一氏同至全國商會聯合會會談中日兩國博覽會事宜當經本會會長吕逹先氏及評議員胡炳堃汪得深聶家楷諸氏接談之下彼此甚爲歡洽山科氏提及中日博覽會事件經吕會長答稱中國現在時局多故未能召集全國商會會議貴國商會既具此中日提携之美意擬俟敝會明年開大會時將此章宣告各省商會代表徵求同意再行函復云云山科氏又謂深願博覽會早日成立并詢農商部本年十二月十五日以前召集各省實業會議是否即爲聯合大會吕會長答稱此乃農部部總長以對德宣戰商業上有應行商議之件召集各大埠商會會長及實業家討論辦法至敝會大會則確在明年春間也復經吕會長將前次通告各省商會之文分閲（原文見前報）山科氏又謂在東京時即知貴國聯合會舉有會長深盼兹事之當能贊許早日成立吕會長答稱凡章程範圍以内之事經評議會議决者會長可以執行至章程上未鬹定者則須侯諸大會也最後彼此各詢該會組織情形開會地點及其時期吕會長又詢日本東京商會原提之議案經山科氏允俟彼回國郵送前來云云彼此又討論商務進行方法良久始盡歡而别 
[湖北商業之影響]  
　　旅滬鄂帮各商號近接該處各莊來電謂自湘省事變以來時有北軍侵入邊界滋擾雖經本省軍隊極力彈壓民間未免恐慌因此省城謡言迭起商務減色滬地莊號訂購各貨應請格外愼重云云故滬地各莊客現均不敢多定貨品祗將决不可少之貨陸續運去以應市面云 
[省委勘荒竣事]  
　　江蘇財政廳前派委員江慕洵饒霆武朱景霓會勘滬海道屬十二縣秋收成色己誌前報兹經江委員勘得上海松江南滙川沙奉賢等縣收成均約六分餘饒委員勘得青浦五分餘金山六分餘朱委員勘得嘉定五分餘寳山太倉均六分餘崇明七分海門七分餘現己分别會同各縣知事勘畢作爲本年秋收分數定案會銜呈報省公署財政廳核辦 
[烟酒聯合會常會紀事]  
　　昨日星期中國酒聯合會例開常會首由主席陳良玉報告略謂本會事務所原設於烟業公所内現因姚家弄公所新屋落成本會亦擬即日遷移惟一切布置尚未完備故本届常會暫借大碼頭鄭宅爲臨時會場此後遠近各處通信可直寄大東門民國路姚家弄本會事務所即煙業公所新屋内可也次甘省烟業代表朱靖臣自甘來申到會報告甘省烟業困苦情形並報告自甘至申沿途經過地方所見因受苛税以致減種停運等種種凋敝情形并稱此次專誠來早籌商辦法藉圖補救旋經公衆起立歡迎並籌定治標治本方法次旱烟業代表邱思銑報告現在公賣分局忽又發生一種小印照每烟葉一百斤祗准領取兩張不敷分貼致受苛罰紛擾更甚請公衆維持公决各業公賣現經認定此項小印照於營業於途大有窒碍况烟酒税則正由京師評議會提議改良吾商人目前惟有照舊辦理對於意外發生之事如此次小印照等類無論如何萬難承認云云議至此時己五鐘摇鈴散會 
[法界冬防之愼密]  
　　法捕房總巡施美德氏因現届冬令恐有匪徒潛匿界内乘間竊發除每晚責成原派之巡街捕認眞巡緝外又添派得力包探及中西越各捕與暗差巡捕數十名於每日傍晚起携帶器械分往新老兩租界嚴密查緝以絶匪蹤而保安甯 
[西西藏路前晚之刦案]  
　　前晚（二十四號）十一時半有盜匪七人同至公共租界西西藏路二百七十二號門牌皖人江二睢家議開後門入内三匪在門外把風四匪擁至西廂房内由身穿淡灰布長衫身材長大一匪袖出手鎗嚇禁聲張搶取江之眷屬臂上金鐲一副珠耳環兩副並江指上所帶之金戒一枚尚欲登樓搜刦經江之僕人奔至門外大聲喊捕巡街捕即吹警笛號召鄰崗前來恊捕該匪等聞之情虚奪門逃竄迨事主報告新閘捕房飭派通班中西包探往擊各匪己携贓遠遁未獲一人各探即向事主詢知爲首一盜身穿淡灰布長衫餘穿黑色短衣均　　操外鄉口音遂即據情回訴捕頭於昨日轉禀麥總巡通飭各捕房中西探捕一體留心偵探緝務獲追究 
[同居人先竊後搶續誌]  
　　法大馬路寳興里三百三十三號門牌開設福源紙邊棧之方德修家於本月二十一號晚間被樓上同居人某甲夫婦糾合外人乘間入房撬箱行竊迨方妻在床覺察大聲呼喊甲等即用强硬手段搶刦銀洋九十四元及金戒金壓髮等物而逸詳情己見前報兹由探目黃金榮包探韓邦遠方福林程芝卿偵知甲等得贓逃出後匿跡公共租界三馬路某客棧内當即報告捕頭恊同英界捕房包探前往拘獲甲夫婦等五人帶回法捕房押候盤問口供再行解送公廨訊究 
[虹口盜案之株連]  
　　虹口西嘉興路二十二號門牌梁少芝家於本月八號夜被盜多人持械入室刦去值洋二百二十元之金飾各物逃逸業經捕房先後緝獲與是案有關之陳將金倪根桃陳阿章楊金生王阿福陸阿二及容留盜匪之婦人周劉氏一併拘解公共公廨分别管押候究在案兹悉前日又經派駐老閘捕房專查特别事件之華探目李星福陳雲忠石金榮探王寳生姚阿生恊同一百零一號西探目壳羅香查獲陳等同黨徐金生一名帶入捕房經捕頭略詰一過押候解送公廨併案訊究 
[發封涉及命案之客棧]  
　　甬婦朱劉氏於本月二號被陳阿寳誘往法租界菜市街案泰客棧樓上用蔴線褲帶勒斃後由棧主王維林王阿發父子將尸移至民國路抛棄經法公廨中西讞員驗明即由氏夫朱紀林到場收殮並請緝兇伸雪旋爲探目黃金榮包探韓邦逹方福林偵知此案發生地點將王維林父子拘解法公廨訊判押限十四天交出兇手訊辦在案兹悉中西讞員以該棧主不應容留來歷不明之男女同住一室且敢擅自移尸實難辭咎故己發出封條校該管捕房派探前往將棧封候再核辦 
[九畝地炸彈案之結束]  
　　松滬護軍使署於前日鎗斃沈智才孔振秋二人宣布罪狀如下爲布告事案據淞滬警察廰先後拿獲在九畝地懷眞路商民金姓家施放炸彈擾害治安之匪犯沈智才即徐海卿孔振秋即孔清木等呈解來署發交軍法課審辦訊明沈智才即徐海卿一名係爲主使孔振秋前往懷眞路金姓家抛擲炸彈之犯孔振秋即孔清木一名係爲實行施放炸彈之犯供證確鑿無可諱飾查現值戒嚴期内該犯等竟敢於九畝地懷眞路人烟稠密之所施放炸彈危害居民擾亂公安實屬罪大惡極若不從嚴懲治殊不足以寒匪膽而安閭閻亟應按照懲治盜匪法第四條第一欵之規定將該二犯一併判處死刑以照炯戒應將該犯沈智才即徐海卿孔振秋即孔清木二名依照軍法執行鎗斃爲此布告軍民人等一體知悉此布 
[調查廣募賑捐之内幕]  
　　近有張濤等在美租界華記路設立公益廣善會刋刻捐册分寄各埠勸募賑捐並刋一種義賑救災劵分投兜銷是以各埠咸向上海各慈善圑體詢問是否眞實募賑請爲調查當經紅十字會函請公共公廨查復去後兹據復稱頃接大函並附義賑救災劵二十張又公益廣善會捐册一件囑即查明從嚴取締以免妨礙善舉等因查閲前項劵册難保無藉名慈善歛錢自肥情事除將原件一併送請麥總巡派探查復外合先函復即祈查照爲荷 
[妥議厲行清潔之辦法]  
　　上海縣警察所近奉縣知事令開奉江蘇省長公署訓令第四九六五號内開案准内務部咨開查衛生行政首重保持健康而保持健康要在厲行清潔苟污穢之不除即病毒之潛滋藴積日久發爲疫癘則人民生命爲之殘害國家財力爲之消耗其幾其微其患其鉅清末東省鼠疫可爲殷鑒考東西各國關於河渠道路市場家宅之管理及污水糞便之處置莫不詳 
爲規畫定專章切實敷行鉅細靡遺用是保持清潔疫癘不興即偶發生亦易及早撲滅不至廣爲延蔓法良意美至可取資方今河决爲患各省頻以入告災區之廣幾半全國居民蕩析之餘羣居雜處急何能擇加以污穢之物入於積水附近之河水井泉亦易受其污染居民就近汲水取咨炊爨則一切病毒由此滋生疫癘之興在在堪處倘於饑寒交迫之餘繼以時疫横行人民生命將益不堪設想且際此交通頻繁或且蔓延於災區之外其爲危險尤屬可慮欲曲突之徙薪宜綢繆於未兩要在厲行清潔其源則災區雖廣疫癘自無由而發生查京師警察廳訂有預防時疫清潔各項規則爲京師單行章程各省情形不同對於清潔事項應各有相當辦法本部爲保持健康起見相應咨行貴省長督飭所屬重訂新章或於舊章加以增修務期完善嚴飭各處切實奉行並將厲行清潔各辦法咨部查核可也等因准此合行令仰該知事即便轉飭遵照將關於清潔事宜各項辦法妥訂詳章呈候查核轉咨此令等因奉此合行令仰該主任警佐即便遵照來文事理妥擬辦法具復以憑轉呈云云該所王警佐當即參照向來惜惯例草擬規則十七條擬即具文呈送惟恐所擬規條文或有脱漏以及執行時有無窒碍非由該區會同鄉公所經董酌議不足以期完備故特將所擬草規分行六分所尅日會同鄉公所經董酌議妥善加以簽註由區具報以憑核轉（所有暫行規則十七條明日續録） 
[聯運行李須照規則辦理]  
　　滬甯淚杭甬路局奉交通部令開准税務處咨開據津海關監督呈稱准常關副税司華善函現查有由山海關外來津之客人鋪蓋上粘貼聯運簽條上註營字第五號並有河北常關稽查局戳記憑係營口所發前准貴監督代取簽條係發給山海關者營口並未請領簽條其不合者一聯運簽條章程惟有交付路局裝載行李車上非到地點沿途不能取動之箱件方准貼此簽條其隨身鋪蓋及手携包件不准貼用今將簽條貼在鋪蓋上不合者二應將原簽條扣留送請轉致山海關監督查明見復等因當經咨會山海關監督查復兹准復稱經前任張監督令行營口河北常關稽查局委員查復據稱六月二十一日有赴滄州旅客楊金生行李一件檢驗後先由車站行李房發給行李票掛明零零四五號屬局亦於簽條上註明行李票號碼兹奉前因查屬局於簽條上註明楊金生去滄州行李票零零四五號一望而知去滄州者屬於津浦路即係聯運有行李票號碼即係交由行李車裝運是非隨身携帶己無疑義若謂不應粘貼簽條於鋪蓋之上查聯運規則第一條内載只有封鎖或捆紥之衣箱箱籠皮包包裏等件乃認爲聯運行李並無不准粘貼鋪蓋之明文是屬局辦理手續並無不合應由彼處就近根究路局簽條註明去滄州何以落在來津旅客之手既有行李票號碼當然由行李車裝運何以客人隨身携帶顯有不合似此任意張冠李戴設或挪移於違禁物品之上其弊焉有底止果爾　患堪處誰負其咎應請咨復以儆其餘當即據以函詢營口站長兹准復稱現己無從查詢想係中途脱落致被津客檢取黏貼等情呈復到署咨復查照轉致知照等因查前奉令發聯運規則旅客鋪蓋黏貼聯運簽條是否適用該規則内並未叙明無從援據呈請鑒核轉咨示遵等情前來查税關檢驗鐵路聯運旅客行李規則第一條載有聯運旅客行李只有封鎖或捆紥之衣箱箱籠皮包包裏等件乃認爲聯運行李應准中途免驗等語是旅客鋪蓋如果捆紥完好應認爲包裏之一種當可適用聯運簽條此次由山海關監督所轄營口河北常關稽查分局將滄縣旅客楊金生之鋪蓋於檢驗後黏貼簽條據稱己先由車站行李房發給行李票是辦理手續尚無不合惟查檢驗規則第三條内載明各路承運聯運行李應嚴重看管除在邊界或到逹地點外若未經海關允許不得將行李交與旅客云云前項由營口運赴滄縣鋪蓋既係聯運當然用行李車裝載由京奉津浦各路局嚴重看管乃未到滄縣以前既交與旅客隨身携帶殊與前條規定辦法不符若不從事根究將恐流弊多端於路政税務均有妨碍應請轉飭該管路局嚴行查究並通飭各路局嗣後遇有聯運行李務須按照規則辦理以照核實相應咨行貴部查照辦理從速見復以憑核辦等因准此除分令外合亟令行嗣後遇有聯運行李須按照規則辦理仰即遵照 
[滬江之與江比賽足球]  
　　今年六大學足球己起始比賽第一次爲滬江大學與杭州之江大學滬江隊員於前星期六赴杭比賽以之江場地多沙礫滬江未能勝利結果爲二與二之比滬江乘便又與蕙蘭中學比賽第六與一之比滬江勝昨星期六之江隊員來滬與滬江决賽於滬江球場公請西人蘭藤爲公證人於兩時半起賽觀者數百人兩方隊員各奮勇異常上半小時内滬江勝三球下半小時内復捷六球兹將滬江隊員姓氏録左馮培芝（代理隊長）姚祖恩黃富强阮神鐸黃喬薛後升楊芳屠嘉英唐炳榮徐炳元譚俊英張德蕭萼廷（幹事員） 
[精武體育會運動紀]  
　　精武體育會昨在三馬路大舞台舉行第五次畢業禮作交繫運動午後一時開幕來賓數逾三千門首及内場照料全爲寰球學生會之童子軍秩序嚴整初由該會自有之軍樂隊奏樂會董袁恒之君報告一切旋由全體會員教員表演技擊刀鎗劍戟五花八門莫不各盡其妙次爲給憑次爲來賓運動聞此等來賓均與該會同一淵源者學堂則有復旦大學中華工業專門學校競存學校培德學校澄衷中學廣東小學商界則有恒豐紗廠德大紗廠所演各技均奕奕有神復有技繫術軍用實施一門即以該會兵操圑員飾爲甲乙兩國步哨兵偶然相遇用技擊法門以來復鎗上刺刀戰　甲爲乙兵所傷又值甲國軍官遂以指揮刀戰勝乙兵所演與洋操之鎗劍術大有霄淵之别再次爲生理表演擇初入會之會員與程渡較深之會員實地表示體育之功效由西醫林錦華從生理上解釋一切瞭如指掌并聞該會技擊教員爲趙連和張賦猷葉鳳岐李蓮村李健民李占風孫贊軒陳維賢八人云 
[雜糧公會選舉揭曉]  
　　本埠豆米業自聯合漢帮廣帮潮帮厦門帮等於春間設立雜糧公會以來因辦事每多推諉故由豆米業發起選舉司月十二家評議員十三名以專責任己誌前報昨日爲開匭之期各同業於下午一時許同至大東門外仁穀公所計有二百餘家首由業董張樂君報告開會情形畢即當衆開匭計司月豆米業四家當選者係生泰裕泰長義泰潤漢帮新大全益等三家廣帮茂和興廣裕和東生和三家潮帮洽盛一家厦門帮捷裕一家其十二家惟漢帮應定三家開票時祇有兩家尚缺其一議由漢帮志成堂於該帮中推舉後再行報告次即開視舉評議員票十三名豆米業舉定顧士章蔡裕焜葉蕙鈞曹品生謝錫琳五名漢帮俞圭卿應世述朱斯美三名廣帮關仁山歐陽秀生陳福初三名潮帮李楚南一名厦門帮郭兆錕一名後提議各洋棧地脚事宜公决自本月起各洋棧地脚貨概歸糧公會投票塡賣並經决定辦法（一）本會以五帮聯合故取名華商雜糧公會不許改名（一）所舉評議員十三名内再舉出評議長一員擬再擇日開會選舉議畢散會己五時矣 
[同義學校之演説會]  
　　法租界打鐵浜中華女子同義義務學校於星期六午後二時舉行第四期演説會首由該校監學陸良政宣布創設此會宗旨次由徐君演説其演題爲學生時代之微言中分少年中年老年三時代次由邵仲輝君演講謂學生名譽宜自愛惜愛身愛家愛學校大之即以愛社會愛國家云云至四時半始散 
[昨日洋釐銀拆之漲落]  
　　近日滬市通用之國幣與墨洋因内地花米布三項正值上市之時用路浩繁價遂增漲至七錢三分一釐己紀昨報兹悉滬上存洋稍多之商家及北市某某等錢莊於上月中旬暫向住友等银行抵借銀兩之現洋七十餘萬元均己趁此機會先後售去大半是以昨日洋釐己較前跌去二釐惟銀拆又至二錢五分因今日（二十六日）須解銀行欵數十萬故又增漲也 
[棉紗漲價之原因]  
　　自本月十七日起至二十五日止之本廠棉紗二十支十六支等大包共漲銀十四五兩十三支十支印度紗亦漲銀五六兩二十 
支十六支東紗漲銀十二三兩聞各日商暨各纱號向各廠預開之貨共有萬餘包之多而各客帮則因價格陡漲皆不敢多購况市上銀根迄未鬆動四川湖南廣東等處亦未平靖故銷路並不暢旺惟花衣對外贸易近頗發逹價格日增棉紗成本既大遂不得不隨之漲價云 
[殖邊債主之茶話會]  
　　麥家圈交通路催兌殖邊債主聯合會昨開星期茶話會到者頗衆由發起人曹雲階君會員孟君主席陳述會中近况並問各債户有無意見發表各債主答稱前此京函中述及此事己有眉目乃時逾多日尚未逹到目的我等受困既久萬難再延云云當由主席擬呈國務院電稿一則全體通過當日拍發議至四時散會電文照録如下北京國務院暨財政府農商部各總長鈞鑒前電計逹閲日報有大部借欵一千萬元擴充維持中交兩行之説殖邊事同一律且停兌風潮發生在該行之先商民受困尤深爲此籲懇鈞座可否將殖邊債務加入於維持之列庶挹兹注彼以濟商艱而免向隅上海殖邊銀行債主聯合會衆債户公叩 
　　又城内催兌殖邊商困事務所以近接北京總行函軍雖有遲至陰曆年底復業之説仍無開兌確期故亦於昨日邀齊各債主開會討論進行方法下午三時開會首由主席報告宗旨當由債主 
 
 

Page 11

 
 
　　楊某云函電往還不得實力不如推舉代表向總行實行催兌所有　用由各債主擔任衆皆贊成遂議先請商會再發電信姑待回電再籌對付又由徐某袖出北京大中華報新民報十月三十號所載徐幾亭之事宣布大衆遂散會 
[委任海軍教練員]  
　　烟台海軍練習營司令部近以海軍各艦士兵尚有缺額可補所有備補士兵應先勤加訓練兹查有上海船塢衛隊管帶路慶祺精熟海軍操法堪以委爲教練員業於前日電令路慶祺迅速前往烟臺教練矣 
[楚有艦催速修竣]  
　　海軍饒總司令以時届冬令南京上游至武漢一帶民船載貨往來必較平時爲多難保無盜匪截刦故於前日電令楚有砲艦迅速催修竣工駛往長江上游嚴密游巡以保航商 
[龍華槍子廠定期開工]  
　　上海兵工廠前奉陸軍部電令著將龍華鎗彈廠雇匠開工經紀前報兹悉龍華槍子廠所需各項機器現均配置完備定下月初旬開工製造 
[派船查緝私鹽]  
　　兩浙緝私第二營魏管長查得浦東南滙縣境之張江栅鎭爲梟匪聚集之所其販運私鹽均從川南沿海灘裝船運至該鎭秤收銷於各肩販挑往沿浦灘售賣或由洋涇陸家嘴楊樹浦過渡來滬私銷實與官鹽銷數有礙自應查禁故飭第一隊派撥巡船兩艘駛往張江栅鎭駐泊查緝 
[警署門禁森嚴]  
　　浦東瀾泥渡三區警署解警正以邇值冬防吃緊地方戒嚴之際各長警落差後無故不得請假外出如有親友來署訪問須由傅逹處先行問明來歷然後通知本人出而接見惟祇准引至傅逹室茗談不得導進栅内以防流弊昨己條論傅逹處俾各長警一體知照 
[火燒漆作之慘劇]  
　　英租界貴州路小菜場對面九江路一百五十號門牌某漆作於前晚八句鐘忽然起火殃及一百四十九號一百五十一號門牌樓面共燬房屋三間當火熾時該漆作學徒大囝因樓板燒斷被木箱等物坍下壓斃並有住居樓上之孔姓老婦急從樓窗跳下跌斷足骨旋由老閘捕房中西包探將孔婦車送仁濟醫院醫治並將大囝屍體舁入斐倫路驗屍所候報公廨中西官蒞所相驗再行核辦 
[竹籬笆被人放火]  
　　前夜九時四十分南市裏馬路三泰碼頭某姓家竹籬笆被匪徒縱火焚燒經救火聯合會瞭望台瞥見鳴鐘警告東南區即驅皮帶車馳往救熄旋經崗警將形跡可疑者一人帶回警區請究 
[聲明起火原因]  
　　法租界大馬路昇平里口三百九十八號門牌鉅興廣東彈棉花店於本月二十號起火延燒鄰居廣昌利炒麫店等五家事後將店夥一人拘入捕房略加詰問捕頭以該店保有火險銀八百兩限交店主解廨訊究在案現由該店主夥羅阿德羅阿秋羅阿生唐福等五人自投捕房同稱是日有主顧到來購物誤將香烟頭遺落棉花堆内以致起火是實捕頭諭令交保聽候查明解送公堂訊核 
[小火即熄]  
前晚九點餘鐘南市利川碼頭復記樹行灶間内因死灰復燃延及柴薪登時煙火迷騰延燒屋椽經救火聯合會鳴鐘告警各救火會驅皮帶車到來己由該行自行撲滅並未冒穿屋頂事後由崗警將該行夥陸榮山帶至一分駐所問明火未成災飭罰洋兩元充公 
[雅叙園陳列名菊]  
　　英租界四馬路大新街雅叙園菜館主素喜植菊去年該園三十年紀念特將自己花園中各種菊花移置廳堂堆紥花山頗爲遠近人士所賞許今届又有特色數種日前持赴西人時花會比賽竟得頭獎現該園主己移至雅叙園中供人玩賞矣 
[浦東沙田繳價之糾葛]  
　　上南川沙田繳價一案各鄉民因無力承認僅允擔任每畝洋兩角詳情經記前報兹聞浦東沿海之六圑各老業農民因駐川辦理員徐仁鏘前曾會同縣知事傅諭該處董保謂現有吴裕記在省局繳價報領即將示期派員丈放令各老業指界交管事未實行繼又會同縣知事公布准各老業於半月内復將此灘繳價承買各老業乃缴價洋八百元出具印收詎於兩日後方助理員奉命至該處灘地丈放仍係吴裕記户名各老業遂羣詢理由該員等謂祗須償洋四百元即可改爲各老業丈放云云各老業聞此大爲不服當以官廳侵奪民業在蘇省高等廳以刑事起訴聲請移轉管轄秉公核辦旋奉批令南滙縣查明呈覆核辦並經沙田總局曾局長得禀後批示候另行派委澈查在案現該處耆民董保等以此項漲灘既以准吴裕記報領何以又准各老業價買既又准各老業缴價何以不將吴裕記之案先行取銷純係經辦各員之欺騙演成一灘兩賣朦混顚倒使鄉農無所依據故又聯名至滬海道道尹公署暨省以署呈請派員澈查根究 
[隊士獲盜之獎勵]  
　　閘北偵緝隊隊士張金海前因破獲义袋角恒豐路恒通里木作頭張姓家盜案經徐廳長呈請内務部頒給二等獎章業於前日頒發到滬由徐廳長轉給該隊士具領 
[恊緝保運私士之逃弁]  
　　前充鹽捕營領哨之安徽人鄭大寳因在本埠虹口滙山順泰等碼頭保運私土事發濳逃未獲現經虹口捕房派探查得鄭大資匿居浦東爛泥渡故特備文照會淞滬警廳加派偵緝隊士恊同捕拿務獲解究 
[法捕房印刷失單之改良]  
　　法捕房向章界内居民失竊物件開單報捕後即由捕房用眞筆版照鈔失單印就多張分送界内及英美兩租界各典質押舗一體備查倘有人持衣物來質與單上所開相符者着即將特扣留報告就近捕房派探拿辦似此辦法己歷多年現捕頭以眞筆版所印之字每多糊塗必須細辦方能明白故又設法改良於昨日起用鉛字活板印刷使人一目瞭然云 
[姨太太管理家産]  
　　己故王竹明之妾韓氏於上星期六延律師代表至公共公廨聲稱氏夫於民國四年七月二十八日病故後所有遺産與正室洪氏及其子各得一份另行提出洋二千元作爲韓氏所生女兒之粧奩费現洪氏及其子相繼病故所有不動産無人管理其家事有甬商朱葆三深知其細請求堂上給諭王韓氏保管己故王竹明之遺産等語中西讞員判候示遵 
[擔保人無可推諉]  
　　江海關税務司韋厚瀾在公共公廨呈控虹口德大恊記牛肉莊主陳安生曾爲吴福謙作保至郵務局充當司事詎吴舞弊逃逸向陳追究推諉不理請爲訊究當經公廨准詞傅訊判陳交保候核在案上星期六又經聶裏讞會同英卓副領事復訊先由原告 
代表西人道生上堂譯稱被告爲吴福謙擔保銀一千兩至郵局辦事詎吴舞弊吞用税餉遽於六月二十二日棄職潛逃擔保人應負完全責任請爲追償云云訊之陳安生延律師到堂辯稱被告與吴素無深交所有擔保一事係由蔡森堂介紹此案發生後吴己不知去向蔡亦因事現往漢口未返請求明鑒中西官以陳安生既立保單應負責任判照原告控數還銀違干未便 
[債務人交保待審] 　　 
　　葉實林在公共公廨呈控史明煌欠銀一千五百六十七兩又楊劉氏控楊銓祥不還借欵上星期六由捕將被告兩人傅至公共公廨請示中西官諭令分别交保候訊 
[木匠毆斃洋鐵匠]  
　　大南門外壕南二十八號門牌張姓家之内戚徐悦卿向爲洋鐵匠數日前買有八兩重之銅絲一圈放置寓内不知如何失去嗣於初七晨行經小南門外大街某舊貨店門首見有住居陸家浜中道橋之木匠徐少華手持此絲經過向詰支吾互相争執旋繞行至張姓家西首路旁互毆徐少華取該處小車店之木棍痛擊徐悦卿胸部受傷昏暈仆地鄰人見己肇禍急鳴崗警將兩造拘送該管警察一區三分駐所請究時徐悦卿尚能言語即經宋警佐飭投檢察廳呈訴次日午後二時經檢驗官驗得兩造互有損傷諭令自回醫治了事詎徐悦卿延至前日午後因傷斃命其姊即令子倩人於昨日黎明同赴中道橋徐少華寓内將伊拘獲同至警區禀報由宋警佐併解檢察廳請爲核辦 
[婦人服毒圖盡]  
　　住居大南門外送子庵浜十三號之小木匠王某昨日午後夫婦口角其妻即背服人毒至七時許毒發亂滾爲家人覺察急送公立醫院求治據醫生云受毒尚淺或可無碍云 
[女工互相扭毆]  
　　婦人李裴氏與戴李氏同在閘北長安路某絲廠做工前日李氏聞裴底於管車人前攻訐作工草率因糾婦女多人前往斐氏處理論一言不合互相扭毆致傷裴氏頭面旋由四區崗警一併拘入區署轉解司法科聽候訊辦 
[婦人扭控拐子　　常熟婦人汪陸氏因其夫汪林泉己於二年前亡故該氏無所倚頼於今年八月閒來滬帮傭被無頼朱老三勾誘與鬆頭阿三姘識日前朱又串同阿三將該氏騙往浦東希圖價賣氏即覺察逃回上海在美租界撞見朱老三當即將朱扭控滙四捕房捕頭以案出華界一併移送四區警署轉解司法科訊核 
[根究婦女蹤跡]  
　　台州人張阿二之妻某氏前與同鄉婦人王徐氏來滬帮傭借宿公益里葛少安薦頭店内後某氏忽不知去向近張來滬找尋由王徐氏領往葛處詢問詎葛推諉不認張即扭葛至滙四捕方控告捕豉以被告住址係屬華界派探奚德安移送四區一分所經趙署員派警至葛家檢獲張妻帶來之畫軸一幀遂將人證併解司法科訊辦 
[電車上摸竊皮夾]  
　　湖州人王洪卿前日午後在廣東路某號電車上摸竊黃進卿皮夾圖逃當被察覺鳴捕拘入捕房經捕頭詢知王係過犯押候解送公共公廨訊究 
[野雞拖人之惡習]  
　　雉妓陳老三楊老二洪四寳陳沈氏等前晚在南京路硬拖行人入院狎游被一千二百八十三號等華捕查見拘入捕房經捕頭詢明着各存洋五元保出聽候公堂傅訊 
[貨欵依舊押追]  
　　可熾鐵行在公共公廨呈控李秉瑞不理貨欵等情由廨訊判被告押限繳銀開釋在案前因李挺押不理上星期六又由原告投案請追訊之被告供稱在押日久無從籌措請求先行釋出以便設法料理中西官判李還押限三個月繳銀 
[挑花夫行竊銀洋]  
　　往居南市永盛碼頭之花衣掮客劉書桃前日代南滙鄉販楊鳳祥等賣去花衣得價洋四百五十元携回家中暫置樓上房間内未幾即出外購物家中僅留其親戚湯春甫及鄉販金永發挑花夫譚松泉等在内既而湯金譚三人一同出外至某飯店午膳同桌坐下後譚托言買酒出外良久始至迨午飯畢回家時見後門洞開初尚未悉失物及劉回家上樓取洋檢點己失去洋三百元年存祗一百五十元根究之下即將湯金譚一併扭入一分駐所請追均不供認旋送警廳司法科由柳科長預審譚始供認在飯店内以買酒爲由走出潛回劉家登樓竊取洋三百元贓物寄在附近彈花衣店内等語當涙偵緝隊士帶往該店吊出贓洋解案復訊核辦 
[宵夜館深夜賣酒]  
　　老閘捕房八百五十六號四百零三號南捕查見勞合路三百八十六號門牌廣東宵夜館深夜賣酒違背定章當即回訴捕頭禀請公共公廨出票飭傅該店主陳阿堂到廨訊罰 
[破獲棋盤街賭窟]  
　　總巡捕房捕頭訪悉棋盤街二百四十九號屋内有人開設賭場日夜聚賭抽頭漁利於前日密飭中西包探前往拿獲男女賭徒馬莫氏祝周氏陳榮生陳興惠生孝則洪桂卿余阿章孫阿二楊阿根及爲首婦人王沈氏連同賭具帶入捕房准各存洋保出聽候公廨傅訊核斷 
[慣竊旅館綢被面]  
　　杭州人陸明泉衣服華麗庽居公共租界愛多亞路三百六十號門牌某旅館内詎於前日上午竊取綢被面一條圖逃適被茶房王榮榮瞥見鳴捕將人贓帶入老閘捕房經捕頭詢明即派包探查得陸曾竊取廣東路一百七十六號門牌福州路一百三十一號門牌漢口路九十號門牌三旅館内綢被面等物諭飭管押候解公共公廨訊究 
[誘賭花會之科罰] 　 
　　甬人陳銀貴費阿和蔡木春等前日午後在浦東陸家嘴各廠棧門着誘人賭打花會爲三區巡警張玉田查見將陳等三人拘解至署在身畔抄出花會字條十二張手摺數扣經解警正路詰之下判陳銀貴罰洋五元費阿和蔡木春各罰洋一元充公 
[竊賊一再光顧]  
　　西門内金家牌樓一百六十一號門牌在郵務總局辦事之陳晴孫住宅曾於舊曆八月二十三日失竊衣物約值數百金報請警廬查緝未獲乃昨晨又被竊賊破門入内幸陳姓於前次被竊後防備較嚴故所失無幾陳仍報告沉香閣二區一分所請爲嚴緝 
[攫取苦力禦冬之衣服]  
　　匪徒吴桂生前日下午在南京路英華街攫取小車夫史小川之棉袄圖逃當被老閘捕房包探居阿巧追獲人贓帶入捕房經捕頭詢知吴係九次過犯押候解廨訊辦 
[淞滬警察廳批示五則]  
　　李春芳等批據呈己悉查兆康烟紙店被竊追拿係屬正當防衛該學徒王鑫路過誤獲亦是機會適逢當解交警署時既經交保省釋則其是非業己大白方稱幸不遑正可從兹安分學業何得率興訟端且案非確定審判不得成立須知誣告之搆成必先有意圖他人受刑事處分之意思該具呈人所持主張未免錯誤所請應母庸議 
　　范佐祺批據呈己悉事屬細微可自邀保租人顧瑞齋和平理説何得砌詞率凟致啓訟端所請移提實屬小題大做應即無用置議 
　　楊耀盛等批呈悉查南昌烟紙店失愼成災正在偵查核辦之際該民所呈被燬貨物請求飭令賠償等情仰候并案辦理可也 
　　陳炳銓批呈悉該民擬在所開茶館内開講本地鼓書彈詞前據呈請來廳即經令行二區警署查明具復據呈各情應候該署呈復到時再行核辦可也 
　　華豐布廠經理曹永清批呈悉准候出示　護可也 
[上海縣公署批示四則] 　 
　　大戰事報社發行人徐行俊等呈組織大戰事報社將次出版請註册立案由呈及附件均悉查新聞紙類前奉内務部令以報紙出版應由各該管警察長官辦理兹據前情應自向淞滬警廳呈明核辦仰即知照此批附件發還 
　　尤富發呈改建爐基請俯准以保營業由呈悉據請遷移水爐而僅稱改建弄内並不指定確實地點門牌號數恐仍不免取巧朦混情弊候飭吏查明實在禀復核示該店既因違章發封如敢串同柱首於未經核准啓封之前擅行遷動定予依法懲究凛之切切 
　　代表慈航濟會張孝樹等呈聲明更正請鑒核由呈悉此案業經飭查尚未復到所有更正章程緣由仍候并飭查復核辦 
　　曹鳳苞等呈集資開河請准示論由呈悉開浚河道以利農田事屬可行惟派費募捐務臻妥洽候令行曹行經董集議具復核辦仰即知照 
[介紹新刋]  
　　新會陳璧女士在滬創設廣東幼稚園迄己四稔近取佛魯培爾氏之恩物教授法參以平日經驗遪譯成書名曰幼稚恩物教授法現己出版二卷由淺而深循序漸進足以引起兒童之興味其有裨於幼稚教育當匪淺尠也用誌之以當介紹 
[中華職業教育社通訊]  
[復崑山潘吟閣君函商權職業學校名稱] 　　 
　　貴縣職業職校擬先開辦一級至堪忻慰惟學校名稱是否有加預備字樣之必要預備職業學校與職業學校性質逈殊若因費絀改稱此層尚宣研究職業學校本無規定範圍之大小儘可視財力所及酌量施行雖小仍不失爲職業教育也區區之見仍希鑒奪 
來函 
[洋貨商業公會來函]  
　　閲陽曆十一月十九日報載上海商界各圑體勸告西南各省一電内列有洋貨公會字樣查敝公會命名洋貨商業公會惟各處所來函電時有僅稱洋貨公會者兹該項電文敝處絶未預聞亦並無人來會送請聯名恐另有洋貨公會者在特此函懇將鄙函登入來函欄内以免閲者誤會無任企禱洋貨商業公會謹啓十一月二十三日 
雜評二 
[美禁蛋質入口問題（步陶）]  
　　絲茶之禁未弛於英棉紗之競方起於日而蛋質在美消場乃又有被禁入口之報何華商對外贸易之所如輙阻也夫蛋質爲近年出口物品之一大宗華商業此者頗多今被禁消息旅美華商尚無報告而滬上美僑乃獨先有此間接之傅播此以見我國凡百事端之遜人敏捷也商會亟亟請部交涉其猶不失爲亡羊思補之至意與 
　　顧吾觀他國駐華之外交官凡遇與本國商務有關之問題必多方調查駐在國而將有若何舉動在未成事實以前必與本國政府文電往還詳爲密商迨事實一經發布斯正式交涉立時隨之而起乃中國之駐外公使則反是即如此次禁止蛋質一事事前既未聞一字之報告事後亦未聞一語之抗議吾商民直至己感實際之痛苦始間接以得消息於他人且將信將疑而莫能知其事之端倪焉今雖極聲以爲呼籲乎彼風雲變幻之京部要人今方汲汲以自謀其一己進退問題之不暇寜復有餘情以代我商民謀國外贸易之場合耶然則商民所以電京之希望其後命之如何且不知將至何時而始獲聞知嗚呼 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬定軍覆辫子留别書）] [  嬾眞子]  
（原文見本欄十四日） 
　　粤自揚州十日入關之令綦嚴宣統三年革命之軍競起變專制爲共和之國無取乎束髮軍人寓改革於服制之中胥變爲光頭和尚而君等託身大帥鼠因忌器而難投奮跡長淮魚以吞舟而竟漏當袁政府覊縻之日謂予髮種種何能爲及張老帥復辟之時幸予尾翹翹猶可用假辫子争來拜謁貽貂尾狗續之護大辫子布滿朝堂有虎威狐假之勢不謂天壇一敗蹺辫子其可憐遂令民國再生剪辫子而不及猶幸共和軍宣言出令准予從逆軍繳械投誠摩取頂上圓光改頭換面膩剃胎中遺髮斬草除根蓋由君等惡貫滿盈擁髮難數無怪僕等肺腸别具反唇相譏雖功成則紅頂花翎僕亦與分其光寵而事敗則蒼頭草寇君當獨受其芟夷况君之性如亂絲號稱難治若僕之勢成滋蔓跡豈易圖從今大好頭顱一轉圜而斫之不易誰識共和面目三建造而廣也非眞頃者同室操戈待披髮纓冠而往救倘使漁人得利恐濡首滅項之可危將斷髮以文身漢族之儀文安在或裏頭而站段夷奴之虐待非常是以康聖人看破塵寰甘心剃度獨有清少帝遵循祖制極力保存君等自革命成功雖不見容於民國幸皇室優待尚能滋長於滿清異時露尾喧傅當炫耀於頂頂靴靴而外 
家庭常識 
[假湘妃竹之制法] [  若渠]  
將尋蘸粘土泥漿任意灑布竹材之是次混和硝酸或硫酸於泥漿中再任意一灑置於酒精燈上烘之色稍黃然後洗去泥塗即成斑紋美麗之湘妃竹矣設不用泥漿則用巴辣非尼（制造洋燭行有售）置於蒸發皿中襯以鐵絲網疉於三脚架上下用火酒燈燃之使巴辣非尼溶解而以筆蘸之點於竹材之上塗以硝酸如上法烘之再塗安母尼亞水置於炭酸鈉水溶液後洗之削去巴辣非尼則亦成矣（不受酬） 
[煑笋] 　 
新笋以沸湯煑則熱而脆味尤美 
[八寳肉圓]  
猪肉精肥各半斫成細醬用松仁香　笋尖茡薺瓜薑之類斫成細醬加眞粉和揑成圑放入盤中加甜酒秋油蒸之入口鬆脆 
[美容術] [  蘇滌新]  
　余友面目黧黑頗不雅觀近日見其潔白異當詢之則云每晨以所用牙粉和水擦臉垢既易除而面目亦潔白計爲時 
不過一星期耳俱擦後必須浄去 
工業須知 
[火腿及燻肉之製法] [  孤舟]  
　　製造火腿燻肉最適宜之時候爲冬季夏令不可製製法選擇肥滿之豚縛於長櫈上用鋭利之小刀割斷其咽喉使盡失所有血液而斃移入大桶中注以熱水約浸七八分鐘取出用刀削去其毛及表皮更以瓦片注意磨擦使皮面浄滑而色白磨訖剖其腹取出内臓復以水反覆洗滌至毫無血跡而止以竹竿連繫於前後各二蹄間以背向下高懸梁間經三四日然後放下先循脊骨縱剖爲兩半繼砍四蹄前蹄自肩胛骨處切一後蹄自大腿骨之上關節處切下斬切既終滿擦以鹽入於大桶中十日後取出以和有硝石砂糖香料之鹽水浸瀆之又經二星期乃取出懸於四壁釘鐵皮之室中日取粃糠等物於室中燃燒以燻之約燻四星期自具一種香氣乃用藁束磨擦其皮數次以後即現有光澤之赤褐色可以發售矣（按此係譯稿略而未詳我國南腿不知製法若何顧實驗者有以教之） 
集益録 
[答第六十三問] [  且過軒幼主]  
　　按食鹽之滷汁以鎂鹽類爲主故欲去其滷汁即除去鎂鹽類可也前食鹽精製法中所加炭酸鈉者一方使石灰鹽類變爲炭酸石灰沈降液中一方即與鎂化合生成炭酸鎂之白色沈澱由滤過法濾去之即得不潮解性之精製食鹽　云加鹽化鎂炭酸鎂之量亦視原料成分之如何而無一定準繩網之於加入攪拌之静置後取其上部澄清液再加沈澱劑少許見其白澱之生成與否以定加入量如有沈澱生成即知藥品不足須再行加入攪拌之至鹽酸之加入雖與除去食鹽中夾雜物無關於第二次沈澱劑（炭酸鈉）加入時或因分過多將成　性（鹽其性）有損製品故加藥用鹽酸少許中和之至加入量以適度中和爲度即用兩色試紙TitinhsPaPei插入液中各不變色（即紅不變藍藍不變紅）即可停止加入並無關礙入身且稀鹽酸有助消化之功也至石膏之取出法於加入炭酸鈉時所生之白色沈澱以石膏爲主成分Caco3可依化學變化提取之即將所生白澱使溶解於醋酸中加入硫酸鈣使鉏爲硫酸鋇而沈澱由濾過法瀘去之瀘液中加入過量安母尼亞液及草酸　液（以上藥品西藥房均有出售）使鈣盡爲白色草酸鈣沈降水中即可取出乾燥之不過成本較昻無補製品 
長篇小説 
[社會小説貪嗔小史] [  常覺小蝶天虚我生合譯]  
　　第三十一章（二） 
　　梅琳時方坐於室之一隅背明而觀書聞問曰誰耶依洛克乃前鞠躬曰女士我依洛克也受鄧溶之遺有事奉商言未畢二人乃盡愕蓋依洛克己見此媪實非他人即日前喬裝會中夜神之主人耳而梅琳亦愕墯其手中之書顫聲曰依洛克乎汝非保羅依洛克之依洛克曰然吾蓋其人之子也女士識吾父乎其聲婉而清殊鎭定不驚然梅琳己大震身顫顫如中電流唇動手戰而不能語依洛克乃大詫寸心忐忑不知所謂則曰女士何間及此吾父豈女士友乎梅琳乃始淚隨聲下曰嗟乎豈特爲友吾與而父直一人耳吾人己有婚約而汝祖父不諒力逼汝父以往澳洲在當時猶以爲圑聚有日顧乃不幸依洛克恍然曰噫然則爲吾母矣梅琳曰否而父蓋别娶而生汝吾固未爲其妻也嗟乎言及汝父吾誠不能不恨其别娶雖爲汝祖所迫然竟生汝則又誰迫之哉雖然汝母己死吾亦可以無妬而汝之貌抑何肖而父也吾愛吾殊不圖汝父死後猶得一汝以慰吾也依洛克至此中心感動若有鬼神相召竟投之梅琳之懷跽而吻其手曰然則兒當爲父請罪梅琳於涙痕之中展爲笑容曰孺子良佳然吾老悖昏且嵍矣在禮前夕跳舞之會即當識汝顧以辨認不清轉瞬即復忘之嗟乎吾愛汝父乃以黃金作崇離鄉背井而死家産且破致抱永恨以終而置我於不聞不問之例由今思之有餘恨也汝爲其子吾恨不嗜汝之肉耳既又曰但吾聞此破産之事殊不盡然將來猶可望其恢復此語吾聞之誰哉是矣乃施德此人殊怪然亦不可信依洛克汝既來此即不宜復去試坐吾旁以頰向我依洛克此時悲喜充塞致不能出一語念己自幼即失恃蚤歲又喪父流離顚沛之餘不圖乃有今日故其心中悲感乃竟不知所可梅琳握其手曰依洛克汝試以往事告我言之母速吾腦鈍不能憶也依洛克汝狀何美但有憂容殊非少年所宜此何故歟因又微歎曰吾但願汝勿肖而父汝若視我猶母則我視汝亦猶子也依洛克曰然則吾必爲母言時忽止念梅琳固以處女自居者此稱似乎失當而媪則夷然曰今吾乃有子矣汝儘呼我爲母可依洛克曰然則我當有姊梅琳不禁失笑曰汝謂梅登歉此吾伴也女郎殊佳頃亦在室以汝來乃避去我當爲汝呼之至汝試爲我按鈴依洛克如語又曰但吾聞前有雪柳非亦姓梅登乎曰然是其弟也彼以病往倫敦吾頗憶之昨猶令梅登作書趣之來特此兒狡獪性成恐亦未必來矣言時莢伯進且携手燈乃令呼梅登莢伯曰渠己外出囑我爲備茗點不必待之然我亦須以茗點入矣既而果以杯盤進梅琳曰依洛克試爲我　牛乳於杯此事我乃不擅唯梅登優爲之嗟乎此女郎何往哉親愛之孺子汝傍我坐汝貌何頎美令我言時涙出則拭去之曰令我憶及保羅不由恨之剌骨也（第三十一章完） 
 
 

Page 15

 
 
   
 
 

Page 16

 
 
   
 
