# 1917 - 90 - 4915856

 

Page 1

 
 
   
 
 

Page 2

 
 
時評 
[中國之狀態（冷）]  
　　中國之狀態近似沉寂佘謂不久將動也其動之故維何即以前所以沉寂之故也以前所以沉寂之故維何其一爲觀美國之舉動其二爲商協約國之條件觀美國之舉動者主張與美一致之結果也商協約國之條件者主張加入協約之結果也今美旣與德宣戰矣協約國又有條件之商量矣二者旣决故曰不久將動也 
　　加入協約與否以實際言苟不宣戰而僅絶交者則自有别苟一交戰則所與交戰之敵同爲一的雖云主義各殊究無大别也所異者不過對奧之關係耳中國與美一致與加入協約兩者之主張今後將入一途故曰不久將動其情勢有然也 
[命令]  
　　四月六日大總統令兼署内務總長范源濂呈准署吉林省長郭宗熙咨請任命張晋升試署吉林省會警察廳警正應照准此令 
　　又令司法總長張耀曾呈山東高等審判廳書記官長范景恭因病懇請辭職范景恭准免本職此令 
　　又令司法總長張耀曾呈河南高等檢察廳書記官長丁元魯另有差委請予免職丁元魯着即免職此令 
專電 
[北京電]  
　　關於條件英日與俄法兩方意見不一俄法重視賠欵英日則重視關税今日國際評議會汪大燮高而謙新列席汪報告赴日情形並言日將派大使答禮政府已豫備歡迎至所議外交仍注重疏通國内意見未决定辦法 
[北京電]  
　　聞協約方面頃已有七國公使接到本國復示之說内容甚秘將俟滙齊再行知照 
[北京電]  
　　各駐使已有接本國政府訓令條件可商量進步之說外交不久又將有發展今日國務例會聞將提起對美關係與我行動有無相涉之處並議對内對外進行方法 
[北京電]  
　　荷使以長沙德國商務甚盛擬派駐漢荷領亨那前往代理德領職務政府已承認之 
[北京電]  
　　汪大燮昨晨謁元首覆命下午二時訪日林使 
[北京電]  
　　汪大燮歸述日政府所希望我者即爲朝野人士俱從遠處大處着眼勿沾沾目前小利此言蓋對我近今外交方針而發黎總統意將使汪先長平院外交上交換意見仍由各人分任現汪擔任對日一方面 
[北京電]  
　　段總理請休養假數天元首慰勸隨時珍攝毋庸拘定 
[北京電]  
　　政府派學界在巴黎經營豆腐事業之李駿爲管理旅法華工專員 
[北京電]  
　　昨駐俄劉使來電報告俄新政府進步情形言糧食問題已改善交通未全復 
[北京電]  
　　陳錦濤因改組鑄銅局報紙紛載其受賄昨遞一呈自請查辦 
[北京電]  
　　舒禮鑑告元首云有錦生堂票據落於某君之手爲陳錦濤罪證陳則極力自白其無 
[北京電]  
　　陳錦濤自請查辦元首總理意均主如有其事當嚴懲繼任者以進步系與交通系相持不能將王克敏吳鼎昌等提出曾議及汪大燮 
[北京電]  
　　馮副座因檢廳不能憑電報傳逮中原日報主任已派代表來京告訴 
[北京電]  
　　中原報遍發傳單願與馮涉訟該報所載得自皖籍某大老舉告 
[北京電]  
　　馮電復中原報案已派代表來京起訴 
[北京電]  
　　國風報上訴案判發行人無罪加重編輯部某罰金百元 
[北京電]  
　　倪嗣冲昨未到京聞在徐州勾留 
[北京電]  
　　段總理提出兩種軍政 
[北京電]  
　　汪大燮歸述日政府所希望我者即爲朝野人士俱從遠處大處着眼勿沾沾目前小利此言蓋對我近今外交方針而發黎總統意將使汪先長平院外交上交換意見仍由各人分任現汪擔任對日一方面 
[北京電]  
　　段總理請休養假數天元首慰勸隨時珍攝毋庸拘定 
[北京電]  
　　政府派學界在巴黎經營豆腐事業之李駿爲管理旅法華工專員 
[北京電]  
　　昨駐俄劉使來電報告俄新政府進步情形言糧食問題已改善交通未全復 
[北京電]  
　　陳錦濤因改組鑄銅局報紙紛載其受賄昨遞一呈自請查辦 
[北京電]  
　　舒禮鑑告元首云有錦生堂票據落於某君之手爲陳錦濤罪證陳則極力自白其無 
[北京電]  
　　陳錦濤自請查辦元首總理意均主如有其事當嚴懲繼任者以進步系與交通系相持不能將王克敏吳鼎昌等提出曾議及汪大燮 
[北京電]  
　　馮副座因檢廳不能憑電報傳逮中原日報离任已派代表來京告訴 
[北京電]  
　　中原報遍發傳單原與馮涉訟該報所載得自皖籍某大老舉告 
[北京電]  
　　馮電復中原報案已派代表來京起訴 
[北京電]  
　　國風報上訴案判發行人無罪加重編輯部某罰金百元 
[北京電]  
　　倪嗣冲昨未到京聞在徐州勾留 
[北京電]  
　　段總理提出兩種軍政議案（甲）劃分軍區先從換防入手（乙）徵兵主採各處原有優點先向西北省分辦起 
[北京電]  
　　昨日憲法會議將平政院打消行政訴訟歸普通法庭審理八十七至九十一條均通過九十二條關於覆議權未解决 
[北京電]  
　　外傳日本有力勸中國加入戰團說昨汪大燮訪日使與此問題微有關係 
[東京電]  
　　本日午後一時在東京車站樓上開中日鐵路聨絡紀念祝賀會後藤鐵道院總裁王交通次長加奈大太平洋輪船公司東洋總支配人開恩等致祝辭繼宣布許交通總長祝電繼乃開宴與會者二百人後藤總裁及其夫人擬於十四日開園游會 
[東京電]  
　　美國織物業代表道持氏前由日赴華考察將來仍擬取道日本返國日本蠶絲會擬及時提出斯業調查材料現方預備該會長清浦子爵謂美國絹織物銷路益廣意大利等國蠶絲業因受戰事影響故能供給美國需要者惟中日兩國此時兩國宜合力共謀發達云云 
外電 
[海防電]  
　　桂省西隆境内苗族反抗禁種罌粟焚毁一百二十村西隆駐兵已被擊敗苗人刻向西隆進發官場現調兵往勦（五日） 
[香港電]  
　　立法會議員何爾郁克氏今日在議會中稱將於下届開會時提出動議擬自議和日起至少十年内不許德人入香港境此後雖許其入境但須有嚴厲之執照（五日） 
[東京電]  
　　中或交通部王次長已抵東京赴車站往迎者有官商兩界要人約二百人（六日） 
[東京電]  
　　寺内侯在銀行交換所聨合會演說勸告資本家舍棄其過分守舊之觀念當以國家利益爲前提勿貪得大利投資事業固須愼重而進取精神尤關重要方可謀經濟之發展云云勝田藏相指陳經營有利益投資事業之必要略謂日本儲金繼續增多首當注重發達增進國内生産之原則苟能依守互有裨益之主義而行則中國實爲投資之良好市場俄國亦然任國在日本發行債劵以清付日本供給品之欵日人認購之則日本之儲金可以利用以便利外國滙兌率此事今已實行至若干之程度故日本得以財力襄助協約國云云（六日） 
　　以上路透電 
[華盛頓電]  
　　德國向美國國務院抗議謂德國從未破壞一七八五年之普美條約美政府覆文一再申明美國不欲遵守該約之意 
（四日） 
[北京電]  
　　皖省長倪嗣冲七日可抵北京以參與軍事會議倪將向政府建議數事（六日） 
[北京電]  
　　五國銀行團已以上月鹽税餘欵三百萬元撥交中政府（六日） 
[北京電]  
　　段總理患病之說不確（六日） 
[北京電]  
　　衆院議員黄攻素等三十餘人提出質問書詢問政府對德問題之進行方針要求立卽答覆（七日） 
[北京電]  
　　漢口商會又電政府反對中國加入戰團（七日） 
[北京電]  
　　政府已允漢口荷蘭副領事照料長沙德人利益（七日） 
[北京電]  
　　總統昨召見由日回京之汪大燮汪報告在日優待情形並述日本願鞏固中日交誼之意（七日）以上德文電 
[東京電]  
　　華盛頓電云美國政府計畫增加海員十五萬人又以國民皆兵主義於二年間備二百萬之陸軍力要求議會同意其經費陸軍二十九萬萬海軍四萬萬（七日） 
[東京電]  
　　美國聲明美德交戰狀態之時威意達哈達少將麾下之東洋艦隊當然任非律賓附近之警備日英兩國於東洋之共同作戰並無何等變動但將來必要之際日英兩國想當與美國之間臨機協議（七日） 
[濟南電]  
　　周村車站附近六日正午有三華人爭鬭日本憲兵前來巡察突被狙擊身受七彈立時畢命此外尚有一日本婦人被其擊斃犯人係革命軍之解散兵日本守備兵見事危急乃將該兇擊斃（七日） 
[濟南電]  
　　山東當局議立收買制錢機關由中國山東齊魯三銀行合同設立錢幣交換所以股分公司組織資本額定百萬元其中一部分爲官股餘向民間招募（七日） 
[漢口電]  
　　中國官於四日搜查某德國人住宅發見小銃五十桿並多數之彈藥（七日） 
[漢口電]  
　　湖北省議會臨時會於昨六日開會（七日） 
[北京電]  
　　倪嗣冲原定昨夜十時三十分到京因途中往訪張勳等故遲至今日午後三時始到卽入自宅（七日） 
[北京電]  
　　軍警主要人物發起於明日（八日）開陸榮廷大歡迎會黎總統段總理亦均出席（七日）以上東方通信社電 
[戰電]  
 
 
 

Page 3

 
 
[紐約電]  
　　白洛克林城捕獲犯間諜嫌疑之墨人兩名德人黨與近在南方諸省從事煽惑種地之黑人（四日） 
[丹麥京城電]  
　　德國各報所載威爾遜總統在國會演說之譯文經檢查員删除頗多而於論及德國於美密布間諜及煽動墨國二節特爲尤甚並於評斥德國專制一節變易語氣較原文大覺平淡（六日） 
[倫敦電]  
　　德國伏瓦茲報論及美國加入戰局謂德國政治家今當證明德國旣非受治於專制亦非好爲戰爭俾使德國得以成就脱離戰爭不遭破裂之大事業云（五日） 
[倫敦電]  
　　巴接勞氏今日在下院答覆議員拜爾斯氏之質問謂彼於德奧提出議和條件之說未有所聞（四日） 
[倫敦電]  
　　美國晨郵報華盛頓訪員電稱德皇患病頗重一說乃美國資本家與德國有關係者所傳出之謡言（五日） 
[瑞士京城電]  
　　瑞士定五月一日頒發麵包劵（五日） 
[丹麥京城電]  
　　丹麥各口岸之商船因德國施行潛艇戰略不能駛行所有水夫悉遭辭歇日食不給者實繁有徒已有多人入森林工作（五日） 
[倫敦電]  
　　巴黎斯特氏在下院宣稱麵包銷耗必須續行減少（四日） 
[俄京電]  
　　俄國共和軍人聨合會議决盡力贊助政府以達繼續作戰必得永遠和局可以鞏固俄羅斯民國者之目的（五日） 
[倫敦電]  
　　巴拉勞氏今日在下議宣稱一院議員兩人已應政府之請代表英國工黨赴俄致賀俄國工黨並擬乘便鼓勵俄政府堅心作戰俄政府曾言挺竭誠歡迎法國工黨亦派代表赴俄申賀（四日） 
[華盛頓電]  
　　各行政部已請國會表决卽撥美金洋三千四百兆元以供陸海軍之用陸軍一項佔美金洋二千九百三十兆元有餘 
（五日） 
公電 
[公民汪蘭臯致北京電]  
　　北京大總統總理參衆兩院鑒國無端而議宣戰謬點至多以齎糧招工爲加入之義務卽恐就此二端發生甚大之危害美雖通過宣戰仍乞愼重堅持勿以一致爲藉口因我本未與一致進行也禍福之數至易明瞭惟亮察之江蘇公民汪蘭臯叩 
要聞一 
[美德宣戰之西訊]  
　　路透電社接六日倫敦電云威爾遜總統已向德國宣戰又五日華盛頓電云衆議院已開始討論美德間有戰爭狀態之决議案當討論之際外交委員會某君宣稱德國外相辛麥芒博士致墨西哥之牒文曾經政府宣布但尚删去一節中言德國願在墨西哥口岸建設潛艇根據地及以軍火供給墨國遣派旅美德國預備兵赴墨並籌沿邊界進攻之計畫又云美政府提出宣布德國政府與美國政府及人民間有戰爭狀態之决議案已由衆議院通過並由威爾遜總統批准又云國務卿藍辛氏否認衆院外交委員會某員所述德國外相致美牒文未經宣布一節之言但該員仍謂彼所得之消息頗確藍辛氏之否認乃外交上之舉蓋爲顧全美墨友好之邦交起見也又云四日夜間十一時參議院略將政府提出之决議案修正而通過之其時全院肅靜並無喧爭情事蓋投票之前議員互相辯論已歷十一小時之久矣當舌戰最烈時民主黨議員約翰維廉斯氏發言最動聽聞謂必和漢索倫（德皇室）與赫樸斯堡（奧皇室）不在皇位突厥逐出歐洲後美國始可止戰威斯康辛省民主黨議員黑斯丁氏本與拉福勒特氏同抱反對態度後乃變其宗旨而言曰苟懸一問題以詢國人曰美國人民應否擁護威爾遜總統乎吾知全國人民必以擁護爲答云云又六日華盛頓電云衆議院以三百七十三票對五十票通過政府之决議案衆院第一女議員蘭琴女士當第一次點名時俯首而坐並未作答第二次點名時乃起立而言曰余願擁護國有但不能投票主戰言次欷歔而投票投票之聲起於四座蘭琴女士乃默然坐下迨檢票時衆知蘭琴女士所投者乃反對票也六日亞姆斯特丹電云維也納電稱奧政府電告駐華盛頓奧大使如美國國會通過美德間有戰爭狀態之議决案則卽向美政府索取通行劵回國又五日巴黎電云法總統卜横加爾氏致電美總統威爾遜氏曰法國今復覺與美國心志相契誠可自豪而欣喜者也此次戰爭苟非敵人親自牽引美國入於戰局則不能達充分之意味云云參衆兩院議長及内閣總理今日皆在院演說申謝美國加入戰局聽者甚衆其演說詞將於全國各處揭示民衆巴黎市政局已命將威爾遜總統之演說詞印成小册散給各校學生讀之 
[對德問題之研究]  
　　對德宣戰及加入戰團中德國交斷絶之時政府即有此計畫至今所以未發表者固由於俄國政變發生略有阻梗亦加入之條件尚未協商就緒内部意見未能一致茲據某要人傳出消息云關於加入戰團問題某當軸曾與總統秘商唯總統之主張亦以加入戰團關係重大默察我國情勢似以暫緩爲宜且以曩日曾有對德問題與美國取同一行動之宣言美旣尚未對德宣戰我國尤不當遽然出此輕躁之舉如萬不得已時與德宣戰加入戰團亦應在美德宣戰發表之後云云聞某當軸以此問題關係重大特提案於國際政務評議會飭令詳密研究尅日具復聞列會諸君對於此事研究約　三派其一急進派爲梁任公等其理由大致謂外交手段貴在敏捷現在國交旣已斷絶自應迅速宣布以免他人從事籌備其二緩進派爲張耀曾等其理由大致謂中國此次對德計劃事前旣不斟酌事後又無籌備現在若遽行加入恐不能收外交之效果應斟酌利害方可决定其三折衷派爲程璧光等對於此事主張部院與國會會合討論以求民意 
　　自對德國交斷絶後政府關於美國對德形勢之變化極爲注重曾電令駐美公使顧維鈞隨時探查詳報藉備參考茲據國務院消息昨日政府又拍電駐美顧公使令其查詢要件尅日具復其所詢内容如美政府對德備戰情形與威總統所執態度美國會對於美德宣戰之助力若何並其重要之决議美政府及輿論關於我國對德問題有無何等之意見美政府對於歐戰媾和問題有無何等之主張各問題均爲其中之要點並聞顧公使刻已有電呈政府報告美國議院中爲美德宣戰案大起衝突之情形並述及議員中激烈派主張美德宣戰共和黨議員則極力反對而和平派之議員又主張美應守武裝中立議論紛紛莫衷一是但揆諸各方面之趨勢似以激進派可卜最後之優勝云云惟外交瞬息萬變此後有無變動正自難知耳 
　　自外交發生緊要問題以來事務日繁各省辦理交涉之外交辦事處均已成立日前由國務院外交部與評議會將權限分劃清楚通電各省遵照以免遇事貽誤共分四項（一）範圍祗限於辦理中德斷交爲止不得牽涉以前積案亦不得涉及宣戰事件（二）妥定劃一全國外交處手續（另訂附則）（三）不得干涉地方行政（四）此項仿照中立處先例统歸中央評議會直轄至各省原有之交涉員則仍舊供職並聞政府因各省所有細小交涉每由地方官擅自解决不與交涉員商酌辦理以致釀成重大問題其弊甚多雖由於地方官侵越權限亦交涉員放棄責任所致現已電令各省嗣後遇有交涉事項不論鉅細均責成所派交涉員辦理其少涉重要者並須請示部院指示 
[修改關税之日人觀]  
　　二日大阪每日新聞云中國政府借對德絶交之機會向日本及英法俄美等國要求改正關税等項盡人知之而日本政府當局雖不承認有此交際其實此交涉確已有之且聞已决定承認中國之要求磋商一切矣中國提議之關税改正大意謂不變現在之百分抽五税率只要實際上抽納百分之五蓋一九○二年設定之税率當時雖係實際上百分抽五但嗣後十數年之今日物價逐漸昂貴在今日名雖百分抽五其實不過百分得三五而已故欲從新按照物價而設定從量税率此其旨趣也顧中國税則謂之爲中國之難題毋寗謂之爲列國之難題此列國當局數次所嘗之苦况即以制定品目等級一事而論列國間之利害得失不一故議論甚難歸一此際中國政府要求之根據謂祗將税率實際上定爲百分抽五因制定品目等級一層必難劃一故不如於今日之税率之外再加抽一分五釐現在名雖百分抽五其實不過百分抽三五若加抽一五則實際可得百分之五豈非便得此中國之提議也至列國政府亦無必行反對之議即日本當局或者已表同意亦未可知世間訛傳中國政府要求百分抽七五者實無其事中國未嘗有此要求也不過爲模算量定之便宜方法曾有如右述之提議耳云云 
[兩院議員歡迎陸榮廷]  
昨日（五日）下午一時兩院議員以各政團聨合歡迎會名義在迎賓館歡迎陸幹卿督軍二時後陸督軍到會來賓有伍范谷張程五總長江宇澄統領開會後淂議長致歡迎詞略謂今日兩院同人歡迎陸幹卿先生承蒙先生惠臨不勝榮幸先生爲去年西南起義之中心人物當袁氏帝制發生時同人在上海聞納溪民軍失利剥隘同時告警同人正在惶駭聞先生在廣西樹討袁之旗義師爲之大振故此次再造共和實以先生之功爲最偉假如袁氏帝制不倒先生今日無來京之機會兩院同人亦無來京開會之機會今以兩院同人歡迎先生此皆先生自已造出之機會先生嘗謂平生對人最重信義只對於袁氏帝制爲一度之欺詐竊以爲離信義而談政治無政治之可言天下惟信義之人乃能爲政治之欺詐同人對於先生已往之功業固不勝其景仰而對先生未來之功業尤不能無所希望今日同人之歡迎先生實以景仰心與希望心合而爲一此後先生一言一動皆足爲國民之表率同人敢以一觥敬祝先生健康陸督軍答詞云今天承兩院議員諸君歡迎十分感激剛才聽議長所說愧不敢當國家不幸致動武力榮廷隨諸志士後出師湘粤不過盡國民一份子之義務不得已之苦衷想爲國人所共諒故自約法恢復今大總統總任内閣成立國會重開卽收兵回桂林養疴曾經通電中外一切國家大計一聽總統内閣國會之主持現在國勢尤望全國一致和衷共濟以求進步榮廷武人惟有遵守法律竭力擁護中央絶對服從命令至於憲法爲國家根本大法審議精詳係諸君之天職榮廷軍人不便過問惟早日議就頒布全國人民方有遵守諸君爲國民代表諒能體會民意設法早日産出此榮廷所期望於諸君者也謹此道謝并祝諸君康健陸督軍答辭後張伯烈君即席演說大致謂幹卿先生爲共和柱石以後責任甚大今日萬不可稍萌退志云云 
[大總統親往天壇植樹]  
　　昨日（五日）爲本年清明植樹節黎大總統親往天壇林業試驗場内行植樹禮是日自上午九時各界參觀人陸續到場者頗衆而沿途道左側則步軍統領衙門之步兵守衞道右側則警察及保安警察守衞十步一人前後各二列而屋背警備之警察亦不少道中自前門以至植樹場俱鋪黄土場内壇門有警察廳軍樂隊場中植樹地點之前又有步軍統領之軍樂隊前門外則有總統府軍樂隊約至十點國務總理及各總長陸續到場總理身着陸軍禮服至十點黎總統乘總統府一號汽車蒞場身着大禮服先至休息處休息片刻至十點十分偕總理及各總長親至植樹地點軍樂起奏親手持鋤撥土種松樹一根次由段總理及各國務員植樹又次由江步軍統領吳警察總監王京兆君植樹又次乃爲各參觀員植樹所植者均爲柏樹大總統植樹處立有石質碑記上携大總統植樹字樣總理以下各員均立木質標識書各員銜名植畢乃撮影撮影後　乘汽車回公府是日參觀人極衆頗極一時之盛 
[蘇參員選舉訴訟進行紀]  
　　潘辛楊等六人被拘 
新當選之參議員辛漢潘承鍔與楊石賄和一節外間喧傳已久聞辛潘前日已繳楊洋一萬元賠償損失並另備洋六千元作爲和解人之酬勞公民吳紹文得此消息迭電北京大總統國務院參衆兩院司法部籲請飭寗地檢廳秉公澈究以張國維詎楊石自得辛潘之賠償即將控辛潘之案置之腦後檢廳疊派司法警察傳楊到案質訊楊竟不認辦控辛潘嗣因證據確鑿無可推脱楊遂終日避匿於某軍官家昨（六日）午後五時辛漢潘承鍔楊石葛夢樸仲頣郝儒琳六人在某處會集相約赴省署謁齊省長齊謂此案旣已起訴須由地檢廳主持如欲如解應自請該廳將案註銷辛潘等遂又相偕赴地檢廳誰知一到地檢廳檢察官卽厲聲詰問各人因何屢傳不到楊石答稱控辛潘之訴狀係他人冒名檢察謂汝以爲訴狀係汝之馬夫畫押即可不認係汝所控耶但汝在惟肖照相館攝影之證據汝能抵賴乎檢察官語畢即呼司法警察將辛漢潘承鍔楊石葛夢樸仲頤郝儒琳六人一併拘留楊石大爲憤怒謂議員乃神聖不可侵犯何得任意侮辱檢察官謂汝等乃刑事案雖罪名未成立然屢次抗傳不到本廳不敢違法徇情楊正欲再與檢察官爭論潘承鍔自知理虧再三向檢察官請求稍存體面檢察諭須各人出具殷實店保否則非拘留不可遂退庭呼司法警察將辛潘等六人看守後聞楊之律師王朝幹在外四處尋覔店保直至深晩仍未覓得辛潘等遂被拘留在廳聞今日將再開庭預審頃又聞潘等六人已由省議會副會長錢崇固保出未知確否 
　　公民吳紹文第二次訴狀云爲抗傳不到請求依法拘提訊究事竊楊石辛漢潘承鍔等共同行賄買票意國當選參議員自去歲迄今報紙喧傅萬口一詞業經劉伯昌袁希洛等電請北京總檢察廳令飭鈞廳查辦在案公民始而對於此案猶不敢發言者以證據尚未查獲今幸潘辛楊等授受金錢皆爲公民所目覩而楊石因被潘辛等詐騙一萬餘元現已自首且將葛夢僕所立擔保證據在惟肖照相館撮照五張似此證據確鑿皆於此案最有關係公民欲爲選政挽頽風蘇民鳴不平故不能不正式起訴三月三十日公民奉批令到庭面訴各節請求即時派警到惟肖照相館搜查證據由鈞廳張檢查官面諭揚石旣經自首聲稱證據臨訊呈閱無待搜查乃是晩楊石因公民到庭請求搜查證據即迫令該照相館主人將所照五張片紙玻璃瓦一塊全行送交伊家公民聞之卽上緊急報告次日始奉派警協同警署同往該照相館已場查見賬簿上載有楊撮證據四字該館主人并稱代楊石撮印與選舉有關係之證據不諱是日又奉到鈞廳傳票被傳人爲楊石潘承鍔辛漢葛夢樸等概避不面至本月三日釣龐又出票戰傳楊石亦避不到案細探其故聞潘辛等已請出强有力者與楊賄和事將就緒公民又上第二次緊急報告原冀鈞廳從速偵查秉公究辦乃公民請求之手續雖備而鈞廳於此案之偵查未見若何進行前月三十日當庭拒却搜查證據之請求一誤也至第二日接公民緊急報告始派警至惟肖照相館調查證據不爲傳訊館主二誤也公民第二次報告賄和情形鈞廳僅發單傳楊石傳票不爲證據上之緊急搜查三誤也茲聞賄和之事實已成撤銷之訴狀已上而關於本案之眞確證據若輩亦必全行銷燬惟幸該照相館之賬簿登載明確該館主之陳述不諱搜查時有東一區劉巡官與公民所共覩共聞事實具在掩飾終難况此案發生有日票傳又非一次乃竟於賄和呼聲最高之時忽然發現撤銷之訴狀在楊石無論假託何詞法律上固無邀准之餘地實足爲賄和事實之證明爲此請求鈞廳依法拘傳秉公究辦以尊法權而保威信實爲德便謹呈 
[南京快信]  
　　馮副座日前因府中失火受驚政躬不豫茲聞昨已稍愈已照常披閱公牘惟見客時間甚少聞馮副座已電陳之驥在京與中原日報起訴並擬卽日派某副官晉京請爲懲辦 
　　副總統府秘書長林長民日前偕粤督軍陸榮廷晉京業於昨日公畢回寗 
　　省議會之選舉會前昨兩日竟無一人簽到省公署所派之管理員在會終日無事頗爲厭倦聞馮副座昨語人云買土條約日前已派代表赴滬與洋藥公所磋議作廢惟能辦到與否尚無把握會勘蘇省烟苗英員陶樂爾已於昨日抵寗擬日内即會同部委省委出發先赴鎭江查勘 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[部長與疆吏之更調消息]  
　　内務繪長孫洪伊免職後其繼任人物即擬定任　澄氏旋因任氏未得國會同意乃用權宜辦法　命范源濓氏暫署日前國會又迭次提出質問聞政府已擬定田文烈氏長内務而河南省長遺缺畀予任氏一由田氏久不安於河南省長之位二由任氏首義有功政府不欲置諸閑散奈田氏曾經國會咨請查辦當然難求同意故長内務之說近頃又生變動惟直省長朱家寳氏屢請掛冠政府擬予照准其遺缺即以田氏接充或將成爲事實也 
　　政府昨接奉天張督軍電赴日專使汪伯唐氏已於今晨（四日）乘專車晉京本晩十時可到聞政府對於外交總長一席頗屬意汪氏因汪此番去日深得彼邦人士歡迎以之長外交似可勝任一俟汪使回京再徵求同意但國會一關能否了通尚屬問題耳 
　　浙江省長齊耀珊不洽輿論來電辭職政府尚無照准之意近日聞有某要人從中調停擬將彼弟兄二人對調大總統亦以爲然惟須與副總統商榷後方能發表又聞奉天督軍張雨亭與吉林督軍孟樹村互相調任外間喧傳已久而迄今并未成　事實據公府某要津云張孟對調問題係由段氏所提出藉息奉省之政潮元首方面以此項變通辦法固極妥協惟其中仍有許多波折故目下仍未確定 
　　甘肅督軍張廣建氏日前亦有摇動消息當傳陳宦將繼張任然旋亦寂然茲聞爲此問題甘人曾致書段總理其文曰總理均鑒張廣建禍甘甘民號泣於　理　前請求撤換將謂去一貪殘得一賢良救吾甘於水火而登之袵席也迺者道路喧傳謂總理將派陳宦往代張任陳氏不道見驅逐於四川飲閉門羹於湖南總理豈不知之而必以他人所屏棄之人置之於吾甘將視吾甘爲化外乎甘人爲自衞計不得不於將來之代替人員出以重視拒之則有損總理之威嚴不拒　如甘省殘破之後不堪再擾何權其輕重則又非出於拒之一途不足以扶危險冒昧直陳死罪死罪肅叩勳安甘肅公民李安民馬卓伯　　皓周浩張之俊周理權 
[蒙藏邊務問題]  
　　外蒙畫界與川邊特别區域 
　　外蒙自治區域劃界據恰克圖條約於該約簽字後二年以内行之計算至本年五月底即已满期聞政府對於此項劃界之準備擬分爲三段辦理大致以外蒙與俄領接境由塔爾巴罕達呼洎經恰克圖唐努舄梁海至科布多寶留格木巓之部分爲第一段以外蒙與内蒙接境由大興安嶺經蒙古包哈喇屯圖台黑克以至沙庫倫都克之部分爲第二段以與奉黑及甘新接境之部分爲第三段除第一段由中俄蒙各派全權委員會同勘劃外其第二三段之劃界則僅由中蒙各派全權委員行之日内卽當向俄政府與蒙古正式提議並聞劃界舉行擬先由第一叚着手尅期辦理 
　　聞政府以青海川邊均毗連西藏當此西藏問題尚未解决之際各方面之治理問題應特爲注意聞已决計實行以前計畫將此兩處提前改爲特别區域以期整頓並已略擬定辦法日内卽當正式提案表决據聞其辦法之大要（一）將現在各處方面所設之鎭守使缺取消比照熱河察哈爾綏遠辦法一律改設都統爲都統署之組織（二）各該都統改爲特任職直隸於國務院（三）各都統管轄所屬區内之軍政民政及庶務一切事宜與甘肅四川分離爲獨立之地方長官 
[參院兩質問案之咨催]  
　　熊希齡長平政院與收買存土 
　　任熊希齡長平政院之質問案國務院先後兩次派委員出席答覆均未得要領茲又經參議院咨國務院云本院前據張議員光煒聲稱政府答覆質問特任熊希齡長平政院一事未得要領咨行貴院於本朋三日派員答覆在案惟據張議員聲稱仍認爲不得要領相應援據議院法第四十二條之規定咨請貴院總理除星期一三五日外定期出席本院詳爲答覆至爲企盼云云 
　　收買存土案經國務員出席參議院答覆質問後曾經該院函請抄送關於此案之文件忽忽多日尚未經國務院照送昨參議院又行咨催云本院前以關於收買存土案内自始迄終一切文件函請抄送一份過院以備查考事已半月未准照送茲查議院法第七十六條兩院爲審查事件得向政府要求報告或調集文書政府不得拒絶茲依該條之規定備文咨請貴院將關於該案之一切文書迅行抄封一份送院是所至盼云云 
[審查財部主管預算]  
　　昨日（四日）上午九時三十分衆議院預算委員會開會政府委員出席二十人委員長褚輔成主席報告國務院來函一件宣告延前會開議仍審查第三科財政部所管衆無異議審查報告認全國烟酒事務署爲增收捐税機關主張撤消專署由財政部設局辦理政府委員說明此係由公賣入手將來必須辦到專賣頭緒紛繁造端宏大决非部中附設機關三數員司所能勝任故必得設惠署仍請保存云云易宗夔克希克圖張國溶等贊成政府委員說明主張將此項經費仍列經常門内馬驤謂此項機關雖欲達到專賣制度但各省所設實無異捐税機關主張雖列經常門但應請政府速將專署組織烟酒税則各省分設規則統速交國會議决主席付表决多數第八項第一目皇室經費照原案惟馬驤主張皇字易一清字表决多數第二目東西陵經費照原案第三目八旗俸餉克希克圖王護眞等少有質問亦照原案第四目八旗米折第五目密雲等處俸餉均照原案第九項第一目駐滬辦事處及各省烟酒公賣局經費照原案第二目各省徵收煙酒捐經費克希克圖主張併入第一目表决少數易宗夔主張移臨時門表决少數馬驤說明贊成易說並提起疑義請反證表决少數主席聲明移臨時門之說多數通過第三目各省鑛税徵收經費照原案第十項第一目鹽務署經費照原案第二目運使經費照原案第三目榷運運硝等經費照原案第四目稽核總所經費照原案第五目稽核分支所經費照原案第六目稽核處及稽核秤放各員經費照原案第十一項第一目海關監督署經費第二目税務司經費照原案第三目税務司經費以　支甚多應從詳審查暫緩表决第四目常關經費照原案各省經費除江蘇甘肅廣西熱河阿爾太等處少有撥減外餘均照原案通過此爲案　會開會之情形也 
聞此項預算之編成實在去年冬間凡今　新設之機關曁各省陸續電陳請予追加之費以及最近財政會議議决變更之件均爲　預算所無而各種收入則無不酌量增列故紙片上收支之數雖已適合然於實際上仍恐無甚拘束力蓋所有預算外之支出依然由行政處完全支配仍足破壞預算而有餘也又聞財政部近因衆議院預算審查會對於財部主管之各項經費有分别裁減之舉特由會計司搜集材料根據歷年經費所以漲縮之原因趕編簡明報告以便届時提出故近日殊爲忙碌財部主管之預算誠不無可減之處惟不能一概而論除純粹之財務行政機關外凡含有徵收或收益性質者須將各該機關之收入數與其支出數對照觀之如支出（指徵收費及爲收益目的而支之經費等事實言）不逮收入十分之一者特設機關似不爲過倘收入無多而支出絶巨者不妨毅然截節固無移列列　時門之必要也 
[湯玉麟之謀客入獄]  
　　湯閣忱之附帶事件近又發現卽梁福海（卽梁震東）一案是也梁現充律師與湯爲葭莩親當政爭緊急時梁正小寓京華湯電調其歸來與之籌畫進行方法因此梁時時過從湯去新民梁即返京湯在新民時曾求計於梁梁謂當今勢力金錢耳苟輦金至京運動彼可取而代也湯受其紿梁至京後竟不得其門而入思無以覆湯乃遣于鳴九僞造文書至新而其事遂破梁在京師與某都統常相過從某都統因有訟事經梁辯護以故交誼密切此事某都統知否尚非局外人所知不意日前于竟落網張督軍即電告中央由步軍統領衙門及警察將梁捉獲於日昨押解來省覊押監獄梁事發覺後張督軍極爲震怒日昨立提研究其造意敎唆及僞造各罪聞日内即將定案並聞律師公會日内開會公議以梁知法犯法應即削除名義以維法界名譽 
　　梁震東在京被偵緝隊捕獲後政府即派陸軍八名軍官一員由京奉路押解來奉交張督軍歸案辦理張即飭軍法科審訊一次日昨晩五鐘押收瀋陽監獄分監并聞該律師已將胡鬚割去矣 
[粤省財政之近况（平生通信）]  
　　粤省自軍興而後財政大爲紊亂雖秩序漸復今已半年有餘然仍無法整理茲將最近之狀况分别紀錄於後 
（一）中央解欵之電駁中央自釐定粤省解欵全年總需二百五十萬元額數甚鉅電催甚力粤當道以粤庫奇匱要請核減五年度解欵其致財政部電云粤省五年度解欵因有特别情形核減五十萬元在中央以爲核定五年度預算不無尚有盈餘可飭籌解不知預算核定已在五年度内第八個月過半已成事實增加收入當從何處徵收核減支出更從何處得減况大部意爲增減徒以爲預算適合之理由並不審察事勢立論已行徒託空言即使未亦難符合現在每月收不敷支恒在一百數十萬元已發命令未支之欵多至六百餘萬元積虧已達二千餘萬此數月間支持更難已屬危急萬分安有餘力除將核定預算難以遵行各緣由另案咨復外減定解欵五十萬元亦懇一併豁免以示格外體卹母再列入專欵有誤計政至盼至禱刻聞公署昨准財政部電謂粤省五年度中央解欵五十萬元暫准免解矣 
（二）滇軍餉項之會商粤省軍餉甚鉅而不在預算範圍自無而有者則惟滇軍滇軍之去留幾經商議而始决定現聞朱省長以改隸中央之滇軍十營應由三月一日起餉此欵應在何處指撥未奉明文而各該營伙食勢難再緩發給特召集滇軍各師旅團長在署會商因方聲濤嚴家熾缺度尚未取决刻已由各官長商請省長指令財政廳暫行墊發一面電請中央核示其第四師本年一二兩月欠發之九萬元業經朱省長許予墊給由財政廳陸續繳還但此僅互相協議而餉尚未發出大吏近又據駐韶滇軍師長張開儒電報謂滇軍近日因餉項久未發給以致飢寒交迫譁噪時聞迭經極力制止目前幸尚就範仍恐餉糈不繼則譁變可虞請速再行設法籌滙大宗餉項以救危急云云詞極悱惻不知大吏將何以應之也 
（三）警衞軍欠餉之磋商粤庫因困竭太甚警衛軍每月僅發伙食而不發正餉非一日矣然此究非經久之道兼警衞軍總司令朱慶瀾以全省警衞軍欠發六個月餉尾共銀一百三十餘萬元特召集軍事大會議提議五次均以庫帑奇絀萬難按數核發昨午朱氏復蒞軍司令部召集各統領在餉糈處會議聞已議决分三期攤解其會議大略如下（一）應解欠餉擬分三期撥解由三月起至五月底止三個月每月終發銀四十四萬元（二）警衞軍現數一百零一營比照預算額多出二十一營决定官兵薪餉在三四五三個月内先發八成其所欠二成須俟舊曆六月底再行補發（三）財政廳每月所解四十四萬元應解紙幣而轉發各營需用毫銀此中補水每月約九萬元應由省長公署設法借墊俟舊曆六月以後由財政廳解還已一致贊同通知嚴廳長遵辦矣 
（四）鹽欵撥助之催促粤省前奉財政部核准協助一百萬元在鹽欵項下每月按撥四萬元朱省長因目前待支之欵甚多昨特電請中央將此項鹽欵改作一次撥發以應急需頃接財政部復電云巧電悉月撥鹽欵四萬一案來電擬請改爲一次撥給原無出入無如中央財政竭蹶已達極點前項協欵實無餘力可以一次撥清應請仍照原議辦理區區苦衷尚祈鑒原爲　 
（五）銀行借欵之再議中國銀行久議規復前經當道以士敏士廠及大沙頭等處官産向台灣銀行抵押借欵三百萬已奉中央核准在案又議以鹽欵抵押二百萬雖未奉核准然旣得此三百萬之鉅欵該行本可尅期復業乃稽延至今仍未有確實消息茲查其原因一由此項借欵原額雖有三百萬但除去歸還上年所借台灣銀行之欵一百一十萬元及折扣外實得一百五十八萬元一由龍濟光在該行攫取一百數十萬元屢次催討未見歸欵緣此兩因雖欲規復奈欵項不敷未能實行此中行所以遲遲尚未復業也惟論者謂台灣銀行借欵其中尚有多少波折近日粤中某報連日將該廠總辦劉麟瑞對於此項借欵因回扣問題不達目的出而破壞各情形和盤托出且將均分回扣之合同一并刋出故近日財政部已派何國基會辦士敏士廠聞即令查辦劉麟瑞之實據而劉麟瑞因報中大加攻擊又嘗馳書登報自言對於台灣借欵始終維持而朱省長近又致函台灣行長小笠原氏約期二號到公署磋商一切爲簽押借約之預備届時嚴廳長劉廠長亦蒞署列席化除從前之私見并聞以士敏土廠大沙頭官地等抵押三百萬外因不敷甚巨尚須再借三百萬則以全省釐金作抵亦爲銀行復業之預備又粤官銀錢局前擬改辦實業銀行旋經財政部致電暫緩舉行今觀省長電復始知此亦爲粤省一借欵抵押品其電云財政部鑒箇電悉粤省官銀錢局以無活資營業僅餘財産基礎莫能生利加招商股改組實業銀行以期利用呆資辦法有各省前例可援悉遵部定章程並無干碍國家銀行亦不經理國庫欵項其資細微亦不能與國家銀行爭競現在粤省規復中行尚待釐金借欵關於政治借欵有碍銀行團條約故擬以實業銀行出面是該行亟宜成立與規復中行實有關係於收回紙幣墊欵毫不相干中外相隔未悉事實情形用特縷覆請加明察至深企禱慶瀾艶印 
[湘省會開幕紀]  
　　湘省議會於本月一日開第三次常年會午前十時舉行開會禮式首由議長彭君兆璜致開會詞其詞係四言古體茲不備錄致詞後再登台演說首述本會之歷史次述前政府之蔑視議會次述議會所以招謗之原因次勉各議員謀增其信仰力末述議會政府均宜自反以期和衷共濟議長演說畢省長即命秘書長留澍濤君誦祝詞亦係四言古體然後譚省長出席演說首述議會政府亟宜聨合一致次述議會之不愜意政府多數出於誤會次述述身對於議會之誠懇與希望譚氏演說畢卽振鈴菜會計是日各界到會者頗爲踴躍政界如政務廳長范治煥交涉員粟戡時湘江道尹向　長沙縣知事姜濟寰軍界如第二師長陳復初陸軍工廠總辦曾繼梧等均先後到會男女賓各旁聽席亦座爲之满至開議日期刻下尚未確定據聞該會已接到省長來咨須將去年未經選出之候補參議員九人提前選出再行開議並聞此項候補參議員已定於本月六日開始選舉又據外間傳言謂運動候補參議員者仍屬不少此次選舉恐難免一番爭競也 
[鄂省會之開會與選舉]  
　　鄂省議會前因每年常會日期法律並無明文規定曾决定仍先開臨時會已經咨達省長擇於四月六日開會聞省長咨復謂根據部電應開第三届常會不承認臨時會現省會議員以常會究應何時開會卽無明文規定即爲一種疑問故特電致參衆兩院請即解釋明白以便照辦至省會議長問題現在亦未决定各議員欲請屈佩蘭副議長届期勉强扶疾出席主持開會儀式後再議推臨時主席日來往其庽所視疾勸駕者紛紛屈以病後疲敝已甚精神難支堅不肯出昨因開會期迫恐糾纏不已特避往漢口同仁醫院居住概不見客以宗决不到會之意聞屈之不出席原因並非病不能起係因三席六議員未解决開會時將有爭席大衝突渠向守中立不便有所左右故以疾辭將來詹大悲等復職解决後其疾或可不藥而愈也 
日補選候補參議員有内務部參事上年奉派來鄂排解省會爭潮之張知本亦在當選之列查其票係國民派議員所投張本爲主張詹大悲復職爲有效最力之人現以此次選舉人名册並未更正仍有非議員杜戴丁在内將來恐歸無效特電省長省議會自辭當選原電略謂此次改選參議員吾鄂選舉人名册錯誤未經依法更正其選舉當然無效頃閱報載當選候補參議員知本亦與其列非法當選深以爲恥務祈更選爲幸云云此電頗與王兼省長面子過不去而張又係總司選舉之内務部人員未知王氏以何詞對答之也 
[皖省近事]  
　　省敎育會昨午一時開職員會討論選舉會長聞正會長江易園來函不贊成各代表總續選舉以避賢路 
　　倪省長准明日到省駐節安武罼總司令部植樹節各機關均放假一日省城男女學校於上午九時在郊外舉行植樹節禮各當道均派代表參觀 
　　前皖紳呈控懷寗葉家冲煤礦公司違背礦例請即取消礦權以符部章現省長以該礦區與軍屬要塞頗有關係擬會同張督軍電請中央取消安徽陸軍監獄黄照料員現在軍署陳控該獄耿監長吞沒公欵慫恿號房索取規費請速查究聞張督軍將委員來皖查辦 
[江北近事]  
　　江北各縣知事近以英領事陶樂爾將至江北各屬查勘烟苗而省委復絡繹不絶故對於四鄉田畝異常注意淮陰縣洪澤湖老子山地居偏僻且與皖北接壞尤爲一般人所屬目趙知事特商請省委專駐該處嚴密查察 
　　江南某君（隱名）捐助淮陰泗陽兩縣春賑洋一萬元昨已滙浦并擬會同樊時霖王寳槐分别極貧次貧散放以昭核實 
　　省令工北各縣知事催促籌辦貧民工廠 
　　淮陰縣境張家圩猪牛行因新舊爭業執　刀械互鬭甚劇雙方均有損傷趙知事已委員查辦 
河北基隆巷金麗一販賣烟膏爲警局偵知由稽查周樸臣往查證據湮滅未經起獲即向周要求賠償名譽互相扭毆傷及手部經縣逮捕訊實按照傷害罪處以禁錮三年 
　　省立第四工場場長陳雲章近奉省長訓令籌備工徒補習所限七月一日完竣開所授課并發章程十五條以便遵照辦理 
[浙裁審檢所之爭議未已]  
　　彈劾案成立司法部復電慈谿縣紛擾 
　　昨日省議會第二案卽爲省長裁撤審檢所違法應提出彈劾案由提案人胡禧昌說明理由後盛邦彦登臺發言云本席以爲齊省長此事違法有三大理由（一）以行政民吏變更司法機關顯違約法上三權鼎立之義（二）假造民意說人民受審檢所之苦痛然本會爲人民代表並未正式建議（三）阻礙訴訟程序使人民不能受約法上裁判之權利故本席對於此案極端贊成惟議題無違法二字應加修正謝鍾靈云審檢所爲高等廳主管以司法官吏主管之機關而反爲行政官吏裁撤是不能保持其法權本席以爲不當彈劾省長應先彈劾高等廳長何紹韓云此事齊省長誠屬錯誤但提出彈劾案必先問審檢所是否法定機關又須間省長有無裁撤之權此事不可不仔細 
 
 
 

Page 7

 
 
研究秦炳漢云省長是否違法但須問審檢所省長有無裁撤之權若無其權而擅行裁撤即屬違法查監督司法本與存廢機關不同况省長現無特别委任監督司法之權當然違法王廉云省長監督司法固無命令卽使有監督司法之權亦不能裁撤司法機關猶之本會監督行政官廳不能將行政官廳裁撤也盛邦彦云本案議題僅指裁撤審檢所而不提有違法似尚欠妥擬請改爲浙江省長齊耀珊違法彈劾案庶擅行變更預算安可以一併列入當由議長先以原案付表决贊成者少數議長又依細則第四十八條以盛君所擬議題付表决僉以當然成立毋庸表决於是此案遂議畢 
　　金華第二高等審判分　陳監督其權爲齊省長裁撤審　所一節曾向地檢廳提起訴訟由高等審檢兩廳長電呈司法部請示茲悉司法部昨已有電來浙致高等審檢兩廳長略謂陳監督對於齊省長此案無關實際徒傷感情仰即曲爲調停勿再别生枝節轉增糾葛本部自有辦法靜候解决云云經陶二廳長已函陳監督查照矣 
　　慈谿審檢所專審員胡永靖遵奉主管官廳命令不允裁撤而知事林覲光則必令裁撤以致紛紜擾亂訴願者無所適從茲將胡專審員爲此事所發函電錄下以見兩方爭議之一斑復林知事函云逕復者案准貴知事函開逕啓者裁撤審檢所一案業經敝知事迭抄省長電令行知在案茲復奉省長敬電内開各縣知事覽各縣審檢所聲明業准院電准予裁撤本省長因尊重法令毅然廢除由本省長一人負責各該知事無所用其顧慮除通電外仰即遵照毋得模稜悮會致干撤懲等因奉此查裁撤審檢所旣奉省長轉奉院電照准未便稍延相應函商貴專審員查照茲擬本月二十六日將審檢所裁撤即希將應移文件等項尅日移交萬勿遲延以免有違院令之嫌疑請即見復等由准此正核辦間適奉高等審檢廳敬電開案奉司法部號禡兩電（電文已具前報從略）仰即知照等因奉此查敝所旣奉有主管官廳緩裁之命令自應遵照辦理何能輕予卸職除出示布告外相應函復貴知事請煩查照辦理毋違主管官廳之命令是爲至要云云致高等審檢廳長電云檢艶兩電敬悉知事違抗不遵擅以縣署名義設收狀處勒令訴訟人投遞强將職所掛牌除去布告撕毁請速查辦并電示慈谿專審員胡永靖叩冬印再致高等審檢廳長電云冬電諒達職所收發處今晩被知事帶警封鎖勒令交卷秩序已亂請速示辦法慈谿專審員胡永靖叩江印三致高等審判廳長電云冬江兩電諒達今晩知事又帶警二十餘人將法警承發吏逼逐秩序大亂人民惶惑手段野蠻無法抵禦乞速處分慈谿縣專審員胡永靖叩支印 
[杭州快信]  
　　楊督軍擬由本署起迄福緣路止添建馬路現由省會工程局查照清泰門成案每戶樓屋按椽給價七元平屋五元牆垣每方二元五角基地每畝一百六十元已定期十號至二十號一律拆讓趙衙弄議員陳素子妾錢氏謀斃大婦殺人放火案現已公訴地審廳以是案出入重大公指律師阮性存出　辯護 
　　奉化宋家坪公園發現人頭命案至今查屍無着呈報到省高等廳昨飭名屬一體協緝正兇 
平湖全公亭團董朱佩仙擅斃盜犯陸阿大已判徒刑二年 
　　法政學員羅振綱民國二年因政治革命在車駕橋被獲鎗斃現奉部咨給卹千元 
　　財政廳催繳各屬繭灶驗費限期掃解 
　　茶汎已届各行莊定期夏歷二十一日開市 
地方通 
[信蘇州]  
　　高小校十週紀念會横涇市立高等小學校於四月三號開十週紀念遊藝會並舉行畢業式經孔陟五校長預請各界蒞會是日來賓頗衆孫知中到會親授畢業證書並將諸生訓勉一番學務科長趙振鷺水警張署長及各來賓相繼演說後開游藝會各門科學演講問答無一不備内有十齡兒童對客揮毫斐然可觀全場鼓掌全攝一影而散 
　　水警誣良案之飭查水警第二廳趙雲生廳長因聞第一專署一分署三區宋徐二巡官在泗涇地方誣指旅滬湘紳聶嚴生爲盜業經在滬起訴昨特召集本廳各職員在廳議以水警之設原所以保人民而安行旅乃該巡官等竟有誣良爲盜之事自應飭查懲辦當卽令飭第一專署將此案始末情形呈復並飭派本廳督察員某前往泗涇一帶調查情由復候核奪一面通飭各專分署長嗣後對於地方通緝案件如有嫌疑人犯應詳加審愼不得率爾逮捕違則嚴究懲辦 
[松江]  
　　舞臺事業之失敗松江新舞臺因本月五號夜於所補之戲票上漏貼印花致被看客沈某報警檢舉西外第二分駐所巡官馬文濤與縣委邵君同往檢查而劇員夜未央以該臺印花本每日繳洋三元爲之包辦故不應再問戲票之粘貼與否於是即與巡官等大起衝突今日由警所飭派檢查員傳提該臺主任到案究罰奈該臺經理已經辭職後臺主任亦因事在滬無人爲之任職而馬巡官以該臺卽開幕演劇豈無主任之人擬於下午派警前往守提後臺經理劉藝舟見此情形即藉口包銀尚未預付遂於六日上午懸牌停演矣 
　　歡迎實業家餘響美國大實業家卡爾前日蒞松時由農商兩會假座天恩堂開會歡迎隔日由班德生敎士邀集在松敎友仍在該處歡宴並合攝一影以爲紀念茲聞是日卡君除捐助班敎士二千金元外並允於回美後續滙萬元作爲天恩堂建築費此外並允助救火會救火鐘一架業由聨合救火會向上海打成圖樣交卡君携回紐約鼓鑄聞此鐘重六百鎊值美金八百金元俟今歲十月中卡君重蒞中國時即由伊帶來云 
　　釐訂查驗印花規則本邑自奉省令飭委印花勸導專員後業由李縣長參照本邑學區制配成八大區委令各該鄉自治委員從事勸導現復恐有委員訛詐商家偷漏等情重復釐訂查騐印花規則十條俾資遵守已分嗢示知矣 
[無錫]  
　　舉行植樹典禮昨爲舊曆清明節上午九時楊知事偕同農會會長浦斯湧主任警佐吳桂孫及各分所警佐巡官學務科錢基厚許棫等齊集於圖書館前一方場即名爲苗圃者舉行植樹典禮（一）振鈴開會（二）奏樂（三）知事會同佐職各員詣苗圃親行灌溉（四）知事演說植樹大旨（五）攝影（六）進茶點（七）散會聞是日因植樹令節行政機關特止辦公一天 
　　后宅鎭舉辦商團記事秦伯市之后宅鎭介乎漕河及太湖之間盜匪時常出沒是以該處鄉董鄒建章等倡議舉辦商團以資自衛節經該鄉董等組織完備尅期成立不知因何鄒董等忽將成立情由函陳蘇州商團公會該公會即准其禁屬並定名爲后宅部商團已委派司令一人常駐后宅認眞訓練督率進行除由該公會呈請蘇州鎭守使道尹兩公署立案並致公函於錫署請爲備案楊知事接函後以后宅設立商團原無不合惟該鄉董何以越境請隸屬於蘇州商團公會正在懷疑之際又奉蘇常道尹訓令詢問情形於是楊知事即備文照會無錫商會查明見復核辦 
[揚州]  
　　嫌疑犯請緩解儀徵縣屬天安莊趙萬龍家被刧一案日前已由該縣法警在本境内拿犯劉問遠一名茲聞新集鎭鄉董孫承銘等以劉在鄉間素來守分呈請江都縣署懇求暫緩解儀並換某軍官代爲洗刷罪名不知周知事果能允許否也 
　　飭送肅清切結省委會勘烟苗俞壽璋專員來揚後江都周知事通飭各警區速將肅清烟苗切結及董保姓名清册曁竹籌書明標　字據呈送來署以備英使派員來揚時查察 
　　公林經費難籌江都縣公署　奉省署飭令建設公林第四科長童樂齋以無餘欵　在各學校經網内抽提二成作爲開辦經費現聞敎育界全體反對故此議恐難實行 
[案慶]  
　　清明舉行植樹典禮清明日改爲植樹節森林局曾奉省長令飭擇定地點籌備行禮事宜聞該局仍擇定西門外蔣家塘一帶爲植樹地點是日由各行政官廳及官紳學各界北往舉行典禮茲將秩錄下（一）上午九時齊集西門外蔣家塘招待所暫憇各學校於上午八時先集大觀亭再行整隊赴蔣家塘（二）聞號魚貫入植樹山場在場門領取樹秧各就指定地位肅立（三）聞號齊唱植樹節歌（四）聞號舉行植樹（五）樂止齊向國旗行三鞠躬禮畢各席地而坐（六）行政長官演說各界演說森林局員報告（七）攝影（八）樂出場門散給紀念品 
　　冒充防軍行刦蒙城縣北鄉楚村集鎭日前忽有身着軍服數十人各持快鎗自稱出防軍隊先令民人供給復至康芳春家大肆刦掠并用火燎炙婦女逼供錢財飽掠而去刻經事主報由該縣汪知事前往勘驗隨即派令衞隊會同安武軍第二路二營軍隊前往四鄉緝拿一面禀請上峰飭令鄰縣協緝 
[杭州]  
　　省議會六日開會紀昨日（六日）省議會第四次開會下午一時報到議員一百二十一人請假十一人政務委員一人議長報皆已足法定人數開議第一案（抵補金帶徵省地方税一元擬仍繼續照辦事件）孫如怡動議謂本會議决案刋本應當備數千份分送各縣自治團體及其他機關以便人民參考否則本會議决各案人民莫明内容議長卽據以咨詢大會以先將現在餘數查明將來多印幾份專限分送自治團體接議第一案政務委員說明理由畢潘澄鑑問議長此項抵補金帶徵省税一元上年議决確是臨時性質本會曾將是項收入列入臨時門内現在省長咨文移入經常門内此項變更是否本會錯悮抑或省長變更王倬證明確在臨時門省長變更無疑何必請議長報告吳文禧任鳳岡王廉許祖謙相繼反對本案成立張宗嶧毛雲鵬維持甚力旋由陳鐘祺以是案應否成立視預算能否適合爲標準此刻先行擱置多贊成遂開議第二彈劾案齊省長裁撤審檢所案（詳情見另條）議畢休息十五分鐘休息後因不足法定人數遂延會 
[廣東]  
　　寗陽火車相撞之慘狀寗陽頭車於三月三十號早由新會城東門站開行駛至沙堤地方機器忽爾損壞不能行動乃停止修理移時由北街折回之頭車亦適駛至該處因樹林陰翳不見前面有車停修猛駛而前致向停修之車擊撞因受震太甚兩事之客卡多傾於路側搭客傷十餘人斃劉維廣一名劉世俸之子一名留世晃之子一名因受傷過重奄奄一息大有性命之虞時東門站聞耗即用車前往救護當將會城搭客載反會城并將該車内受傷之工人載往北街調醫後乃在江門請有外科醫生數名搭車前往遇事地點救傷是日二車三車均停尾車始照常開行另函云三十號寧陽火車頭車由北街返公益駛至會城西沙堤竹仔園該車頭水喉鐵機忽壞司機人將車停止適有車頭仔拖帶護軍軍隊隨尾而至與客卡相撞當時撞破三等搭客尾卡及尾二卡撞斃搭客三人重傷三人微傷十餘人均係搭坐尾卡之客是時各客大驚失色卡口貨物亦被撞爛旋電至鐵路公司以大車頭往該處將爛卡拖回公司並飭工人先將受傷人車回公司着醫生調治聞已斃之客内有小梅鄉劉某二人蓮塘附近鄭某一人 
[濟南]  
　　德僑之調查中德絶交　所有僑濟德人及其營業商店數目茲經確實調查計男子五十八名女子三十名敎堂十二處醫院一處店舖十四處工廠一處雇用之華人十二名女三名 
雜評一 
[粤省之財政（一子）]  
　　吾國之財政至今日而困難極矣旣非補苴罅漏所能成功又非專事搜括所能奏效旣無開源生利之可望又無節流減政之可言中央日以財窮求助於各省各省日以費絀請欵於中央而又皆無以應其呼籲此種現象烏可長也 
　　夫國家譬猶舟輪財政則汽機也汽機不具舟輪安能運行而汔機之爲物必合全副而後能成有其一而缺其他焉不可也舉其細而遺其鉅焉更不可也然而今日之當局徒知枝枝節節各偷旦夕之安謀敷衍救濟於一時彼不願此此不顧彼從未有通盤籌劃　提綱契領之謀者况當此外交緊急之際百不暇顧其將何以維持財政之現狀乎吾觀粤省之財政而不能不爲中國前途憂也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[敎育方面之國交問題]  
　　駐滬交涉公署昨奉省長公署電開准敎育部歌電開吾國爲尊重國際公法起見對於德國潛艇政敇持提抗議現爲時勢所迫已斷絶國交凡滯留吾國之德國人民亟宜妥籌處置其關於敎育一方面者本部籌思至再以爲最宜注意者約有三事應請查照迅賜施行等因除分電外合電遵照下開各端辦理（一）公私立各學校聘用之德國敎員苟係專務敎授無軍事上關係者宜一律保護其與各學校原訂契约仍當繼續有效（一）德國人所設之學校無論政府或私人所設之學校苟係專營敎育事業於軍事方面確無直接或間接之關係者亦應一律保護遇不得已時更宜量予維持（一）各地方宣講所宜將上兩項辦法依據國際公法演成淺說廣爲講解使社會一般人民不生歧誤云云朱交涉員遵即分行敎育界一體遵辦 
[斷交後之德人行動]  
　　駐南京德國副領事勒物脱及書記康脱於昨日上午七時携帶眷屬乘坐火車來滬勒氏暫住德國總會内康氏同眷屬暫住北四川路十一號洋房候附中立國郵船起程歸國 
　　駐長沙德領事馬爾谷昨乘滬甯火車來滬同來者有某敎士等數人抵埠後卽赴荷總領事署接洽一切聞擬在滬小作勾留俟荷公司船到淞即附搭啟行轉道返國 
　　文滙云旅滬之德領事官員四十四人定四月八日乘荷船岡土爾號啟程取道日本赴美另有德領事官員三人將由香港該輪抵滬同行 
[荷領署事務紛繁]  
　　荷總領事署於中德未絶交以前事甚清簡所雇書記繙譯本不甚多今則德署一切交涉均托荷署代爲管理南省各處領事亦歸滬上荷總領事節制是以該署事務極爲繁雜雖經添雇繙譯文案書記數人及德署移荐二人尚不敷辦公故日來該署辦事各員均須至上燈後始得出外休息 
[薩上將注意長江下游防務]  
　　海軍臨時總司令薩上將蒞滬以來籌畫防務不遺餘力現查長江一帶以下游之南京以下最爲緊要更以江陰爲長江第一門戶除飭第二艦隊饒懷文司令派艦至寗鎭澄淞各要塞嚴密防護外昨又派永翔永豐二軍艦駛赴長江下游自淞口至寗垣一帶江面往來遊弋 
[又一反對省附加税之函稿]  
　　　上海地方自治研究會會長李右之爲附加税問題昨上江蘇省議會書云省議會議長議員均鑒敬啓者省附加税前經貴會議决停收三角業經公布施行在案人民盛德莫可言宣乃曾幾何時省署又有增加省附税二角五分之交議狐埋狐搰成何政體推翻議會之議案加重人民之擔負違法失信莫甚於此而人民方面不知責有攸歸方且咎蹟議會之口惠而實不止不過爲此朝三暮四之權術以欺我民耳總之議會之設在代表人民疾苦爲人民減一分負擔即爲國家培一分元氣况爲今日之農民困苦情形實難言狀何以增加賦税目光必注射於農民乎貴會否認此案深佩藎籌尚祈堅持到底爲民請命萬勿代人受過蘇民幸甚專此奉達警頌公安 
[烟苗再三復勘]  
　　滬海道尹王賡廷君以會勘烟苗英員業已　發蘇省會勘在即所有道屬各縣迭奉省令會委復勘尚無發見烟苗情事茲爲格外鄭重起見將委妥員數人分往所屬各縣再行查察現正選委熟悉人員不日即須出發 
[三德里發生刦案]  
　　前晩十一句餘鐘有盜匪四人同至公共租界新閘梅白克路三德里六百四十二號門牌曾姓家以送電報爲由賺開大門一擁入内各出手鎗利刃嚇禁聲張惟曾因事已帶同眷屬至江寗未回祗有男傭一人在家該盜等即用繩將伊縛住登樓搜刦衣飾一包而逸該男傭見盜匪遠去始敢大聲喊救旋經該里看門人聞聲趕來解去所縛之繩該傭人即投新閘捕房報告立飭中西包探協往勘緝一週而返所有被刦衣傭因事主未回尚未查明實數 
[通緝謀弑主人之惡僕]  
　　江蘇省長公署訓令各道道尹縣知事警察廳長警備隊第一二團云案據特派江蘇交涉員朱兆莘呈稱案據公共公廨呈稱案據新閘捕房報住居成都路二百三十六號之蒯王氏蒯彦先於本年一月二十九號夜被人謀斃一案當經王副會審官篤基會同英白副領事前往檢驗所驗得蒯王氏蒯彦先喉管砍斷皮捲血汚委係生前被人砍傷身死著令屍親領回棺殮一面緝兇究辦並將嫌疑犯王得成押候訊究在案茲經王副會審官會同英領親詣該事主住宅逐細踏勘並訊據各見證供詞顯係該事主家所用僕人王廣福謀殺後畏罪逃避除由捕房飭派中西探捕嚴密偵緝外誠恐該犯遠颺理合具文呈請仰祈鑒核俯賜轉令各屬一體查緝在逃之兇犯王廣福務獲解究實爲公便等情理合具呈伏乞核通飭各屬一體查拿等情據此除指令外爲此通令仰速一體查緝逃兇王廣福務獲解究母延此令 
[木商再請維持]  
　　南市木商以浚浦局對於堆放木排江面寛尺礙難讓步迭次禀奉前任滬海道徐道尹派員踏勘並據情呈報一面咨商交涉公署函復浚浦局量予維持各在案茲該木商又復繕具節略并抄錄前清蔡道任内商准浚浦局允以距江岸一百英尺以内堆放木排舊案面陳朱交涉員請與浚浦局籌商設法維持仍以浦面十五丈爲堆放木排地點業經朱交涉員據情轉商矣 
　　又聞朱交涉員以此案爭持已久尚無眉目必須實地會勘方有端倪茲訂於星期二日會同浚浦局工程師親蒞浦畔察勘形勢再行定奪昨日已令知工巡捐局朱局長及該業代表届時隨同往勘 
[請求維持選政之電稿]  
　　北京參議院鑒貴院議員辛漢鄉評素劣此次意圖連任以鉅金買票被人告發行將對簿法庭查國會何等尊嚴辛漢身任議員躬犯刑律破壞選改玷辱議會民國何貴有此議員貴會何貴有此分子伏乞議决除名以去害馬民國幸甚周雲徐樸誠沈怡中王忠烈陸雲虞 
　　北京司法部總檢察廳鈞鑒辛漢潘承鍔楊石賄買選票去冬卽喧傳報紙衆議沸騰該管官廳不聞檢舉今辛潘當選集成事實楊石自首公民告發業已旬日檢廳僅循例飭傳任辛漢等避不到案挽人賄和許洋萬元現聞兩造業已成交約以不到庭不呈證據查妨害選舉事關刑訴况楊石有自白之詞公民有告發之據若一任其起滅自由國家設立司法機關之謂何伏乞大部鈞廳迅飭江寗地檢廳認眞查究出票嚴拘勿任犯罪諸人逍遥法外以維選政而儆奸邪民國幸甚周雲沈怡中徐樸誠王忠烈陸雲虞 
　　北京大總統參議院衆議院國務院司法部内務部敎育部總檢察廳南京副總統省長檢察廳蘇州高等檢察廳鈞鑒蘇省參議員選舉訴訟報載證據確鑿近忽喧傳賄和輿論駭憤茲爲人格敎育起見勢難緘默務請澈究以扶民德江蘇省敎育會麻 
[工商研究會紀事二則]  
　　中華工商研究會正會長楊小川君因本會於日前提議修改　　會章徵求會員曾經二次常會未經議决是以於昨日特具通告徧邀全體會員届期蒞議以便决定茲將通告錄下敬啓者本會修改會章並訂立徵求會員章程二事雖經開議兩次尚未决定茲擇四月九號星期一晩七時再行覆議以竣厥事倘不出席視爲默認特此奉聞 
　　正會長楊君查得近來勸業場陳列所已逐漸擴充徵求貨品多多益善特請該所副會長陸星莊前往杭垣及嘉興硤石王店等處各商會請爲介紹並派員陪同陸君分赴所屬調查國貨徵集模樣携回所中陳列陸君即於昨早持函乘滬杭早車先赴杭垣繼至嘉興等處接洽一切 
[紀國貨維持會之評議常會]  
　　中華國貨維持會於前日星其五晩八時開評議常會首由徐枝春報告本届常會尚無緊要議案如在座諸君對於一切會務有所表見可臨時提出討論以促進行經衆贊成茲將討論事項錄左 
　　一蘇州華興國貨公司代表嚴堯放報告該公司辦理情形略謂蘇垣專營國貨機關甚屬寥寥鄙人對於國貨素抱提倡推銷主義故特設華興公司專營代銷國貨事業自創辦以來迄今數載成績昭然信用頗著如絲織品之新花綢緞絲巾棉織品之改良布疋線呢及日用品化粧品等類靡不盡力推銷以冀挽國利權於萬一尚望貴會隨時指導以策進行 
　　一趙鏡清臨時提議創辦蠶桑學校以期改良種子振興蠶業略謂吾國近年蠶絲産額日削價值昻貴推原其故實由蠶戶不知揀選種子以致蠶病流行年盛一年且往往於蠶大眠之際因葉價增漲無錢購買致蠶未食飽即行上山作繭故多薄劣此中損失難以數計並有因食料缺乏棄之溝壑者若不設法整頓竭力勸導恐吾國蠶業不數年間將有不堪設想者矣然及今整頓事尚可爲但必先設立模範學校切實改良庶幾有效請諸君討論進行以維蠶業云云當經大衆討論並各詳述鄉人養蠶弊害繼由王文典報告浙江此種學校已經辦理數年頗著成效如得熱心同志前往實地調查則不特可以借鏡且能易收實效云云即經公决再行繼續切實討論妥籌辦理 
　　一主席汪星一將星其四調查部職員會議决各項事由及辦理情形報告週知並議决所有各省調查報告望務各處商會從速調查於陰曆閏月底以前寄到以便趕編入册而免遺漏議畢遂散會 
[工巡捐局訂期開會]  
　　工巡捐局長朱壽丞訂於星期二即陽曆本月十日在局開董事會提議關於地方緊要工程昨特分函該局名譽各董事請于是日午後二時駕臨會議 
[接造枝路之預備]  
　　本邑引翔鄉所轄楊樹浦地方近因廠棧林立居民衆多市面亦逐漸繁盛去年由英美工部局於瑞記紗廠前鞱朋路中間起開關馬路一條直逹周家嘴麵粉局取名倍爾開路爲東西幹路現已竣工專俟鋪設石子現工部局因幹路將次竣事中間所劃南北枝路亦應次第興工惟此項枝路雖已會同華董勘定設立界石而發給地價從何等級尚未會商核定故擬函邀該處二十三保引翔鄉經董及圖董等赴局會議發給地價等級以便於築路前分别將被築田畝核算照給再行定期開工云 
[整頓電話局之部批]  
　　上海電話局長鄒鴻雲因將該局内部改組呈報交通部昨奉四○四號指令開據呈整頓情形尚堪嘉許該局班長缺額准增設二人山司機生中擇尤呈報試用仍支原薪俟有成效再行呈請核示此外並准添招學習一四人仍將姓名年籍報部註册至該局線路應令工程司及監工巡視修整不必另立稽查名目仰即遵照此令 
[華商請運胡椒椰子油之手續]  
　　交涉公署昨致南北商會函云敬啓者案查各華商請運胡椒椰子油等貨日益繁多必須各具保單由本署簽字盖印後赴英領事署簽字方能有效各商號所具保單英領署因格式不合時有駁難往返需時貨物停滯殊非維持商業之道茲經與英領署商定辦法爲利便商界起見將華英保單式樣排印完備以便隨時領用此後我國商人如有請運胡椒椰子油等貨應由商人照章具印花税洋一元來署領取保單三紙分别塡注以憑簽發而便放行茲將華英文保單式樣共二紙並英副領事來稿譯文一紙函送貴商會即希通告商界一體知照爲荷 
　　附譯英副領事波郎特來稿（一）凡有執照向星加坡運進胡椒椰子油等物之進口人應具保並備正副保單二份照原來行前所塡之保單相同惟副單上無須盖印及驗印花税（二）由香港進口貨物倘係胡椒則由敝署將該進口人送至貴署其手賣與第一條同一辦理（三）凡由荷屬羣島進口椰子油者則請將前某肥皂廠所塡寫之同式保單送敝處惟該戰須先經貴交涉員簽字盖印以作擔保俟由敝處查得該商人並無情節可疑之處即由鄙人在該單上簽放行字樣並不再加審查也 
[驗放機製布疋之訓令]  
　　上海税務所奉江蘇財政廳通令云本年三月廿七日奉財政部訓令内開准税務處咨開前准農商部咨稱據天津商務總會呈稱據中華實業織染工廠經理張仲元華增織染工廠經理王步雲贴稱前者貴會徵集各工廠商標特將敝工廠商標式樣請轉詳農商部准予註册俟後凡敝工場貨品出口查商標符合即照統税辦法并請轉咨税務處查核等情相應檢同商標式樣咨請核復等因當經本處以該兩工廠所出布疋是否足與英美等國進口之布相頡頏應將所織各種布樣調取送處查騐後再行核辦咨行農商部轉飭遵辦去後茲准咨復稱准咨即經批令天津商務總會遵辦茲據呈稱遵卽調查該工廠所出布疋確係用機器仿造洋式製造并調取各種布樣查騐足與英美等國進口之布相頡頏合將布樣送呈核辦等情相應檢同原送布樣二份咨請查核見復等因前來查華商工廠機織洋式布疋援照機器仿造洋貨暫行税法完税歷經本處核准有案今天津中華　業織染工廠機制美人商標各種布疋及華增織染工廠機織雙飛馬商標各種布疋事同一律自應准予援案辦理嗣後該工廠等製成布疋運銷時應由經過第一關按切實值百抽五徵收正税一道給予運單沿途各關卡驗明單貨相符并無夾帶影射及漏税等情弊即予放行除崇文門落地税外不再重徵税釐其餘一切辦法均照本處修正運單簡章辦理惟此係暫行辦法將來中英續訂商約第八欵内第九節實行或機制貨税另有變通之處該工廠亦應一律照辦除分行外相應咨行查照飭遵照等因前來除分行外合亟令仰該廳長遵照辦理等因到廳奉此合行通令合局所一體遵照遇有前項布疋經過驗單貨相符即予蓋戳放行按月彙報母任夾帶别項貨物隱漏税釐切切此令 
[尚賢堂之商務聨合會]  
法租界霞飛路石牌樓尚賢堂向有中外商務聨合會爲各項聨合會之一凡關於中外商業上之利害得失皆爲該會所樂於研究今日下午四時該會特請葉立民君演說加税裁釐之商榷夫加税裁釐之議不自今日始第以利害不明致未敢切實磋議然其間之利害不獨關係於商業且關係於國庫商榷及此亦國民應有之義務也本埠不乏熱心商業及時事之人盍往聆其言論乎 
[百萬美金價值之影片]  
　　靜安寺路夏令配克戲院由美新到百萬美金價值之影戲先於昨日下午試演此片共有十段一次演完内中意味深長對於歐戰和平頗有關係其大概形容某國不顧大道强迫國民入伍及將來如何激動該國罷兵趨入世界永遠和平之希望其戲情雖係完全臆造然與現在戰事如見眞相聞此戲片在美國每次開演觀者無不满座今該院主人不惜重資由美運來定於四月十一號正式開演看資分爲三等一元二元三元欲知世界戰事並希望世界早日平和者届時盍往觀之 
[副總統提倡消防]  
　　南京副總統府此次走電延燒房屋甚多損失財産頗鉅茲悉馮副座對於消防甚注意查中央前頒劃一警察組織令凡警察廳得設消防隊但全國警察廳僅有四十餘處萬難顧及欲求普及非提倡地方消防不爲功查地方消防以上海爲最善除將整頓地方消防辦法不日咨由内務部咨行各省行政長官通令各縣知事轉行地方商會善堂分别切實舉辦外復面諭省會警察廳長王桂林由寗先行仿辦茲將寗垣消防隊長致上海救火聨合會函錄下敬懇者前閱報載有貴會組織之信據云係公民義勇救護性質所擬條例甚爲完善敝隊擬在寗創辦仿行敬請擲下章程條例一份俾敝隊得以模範則將來地方受福亦出自貴會之所賜也 
[代理川沙縣知事赴任]  
　　代理川沙縣知事景崧昨赴護軍使道尹交涉各署禀辭卽於是日赴任 
[灌雲同鄉之集議]  
　　灌雲縣知事陶士英因對於民刑訴訟案件違法用刑被控撤任現經該縣旅滬同鄉會曹汝霖王澤三蕭貫唯等查悉陶知事收入該縣清鄉河照兩欵計有十餘萬金之譜一切用途尚未明白宣佈等於昨日午後邀集各會員在虹口該會事務所討論對付方法並臚舉陶知事劣跡電告省議會請爲彈劾 
[如臯聘請手工女敎習]  
如臯縣知事劉烈卿及敎育科長沙士度對於職業敎育盡力提倡現就城北安定學校西偏之公屋創辦女工傳習所專授切實生利新手工聞已聘請上海羅援華女士擔任敎授日内即可開學 
[婦女生計之明星]  
　　美租界愛而近路春暉里女子手工傳習所爲沈卓吾所創辦經營二載成效已著該所以提倡花邊抽紗生利手工爲職志頃又刋行一婦女生計周報爲鼓吹之具除詳紀各地婦女生活狀况及手工製法外關於歐美女子生計之名譯刋載尤多頃第一期已出版想留心女子生計者當以先覩爲快也 
[私帶紅土進口]  
　　前日神戶丸輪船由大連開駛來滬停泊虹口碼頭經海關扦巡洋員登輪搜查在搭客康永林身畔抄出私土數磅當將人證拘解水巡捕房經梅捕頭略詰一過昨解地檢廳訊辦土存海關候燬 
[公廨查復水爐公所之訟案]  
　　本埠　爐公所坐落公共租界新閘橋梅白克路之義塜地經杭國治等查被潘有耀徐順卿將存於上海縣庫之方單領出轉換道契抵銀由杭等訴請旅滬江寗同鄉會函請上海縣公署查明訊辦沈知事接函後即函請公共公廨查案見復茲將公廨復縣原文照錄如下案准公函以水爐同業爲公所塜地曾經在廨涉訟究竟如何情節如何判决囑卽查案抄送備查等因當據江寗六縣旅滬同鄉會來函以同鄉水爐公所原有公立義塜前爲不法行頭潘有耀等在縣揑名同意冐領方戰朦轉道契抵銀朋分已由該業同人公議取消潘有耀等行頭名義另舉新行頭聨名禀縣查交銀賬以便保存義塜清理公産懇會設法維持除已函請縣署速傳潘有耀等勒交銀賬外請將兩造在廨控案經過情形移　縣署　憑訊辦等因前來查此案於上年一月十號據水爐同業謝金海等環訴徐順卿潘有耀等盜賣水爐公所義塜基地禀請給諭禁止即經給諭謝金海等將水爐同業義塜基地不許他人私行出售嗣據潘有耀等聲稱出售該地曾由公所集議全體贊成復據薛萬煜等面禀前項公産係被少數私人私行出賣並非公意各執一詞殊難臆斷即經著令潘有耀等呈驗代表證據再行核奪嗣因迭次展期潘有耀等並無代表水爐公所確據呈出業　該案註銷在案接准前因相應查案函復並將江寗同鄉會原函抄奉即祈貴公署查照核辦 
[展期研訊殖邊行長之債務]  
　　英商新利公司在公共公廨呈控本埠殖邊銀行行長徐　亭不理欠銀等情已由公廨將徐傳訊交保在案茲又於上星期四午前由關讞員會同英卓副領事傳訊兩造各延律師到堂代表辯論中西官判徐交原保候展期一禮拜再行研訊 
[窮爺有累女兒]  
 
 
 

Page 11

 
 
夏潘氏曾至法公堂控稱前有鄧玉書將田單一紙向婦人抵借洋二百元至期向索避匿不面核計本利洋二百五十六元請求追繳等情訊之鄧供認欠洋屬實判押限繳後因挺押不理故將所抵之地判令拍賣備抵嗣據捕房禀爯今已將此單拍得銀一百零八兩詎拍去後另有糾葛故未收銀請核判候改期再訊在案昨又傳訊據拍賣行夥陳福康投案聲稱奉諭將單拍賣後由行中拍與林某計銀一百零八兩至翌日前往該地察勘詢據該闘地保徐槐卿答　此單雖是眞單惟於前清咸豐十年間已由某姓存案掛失作爲無效等語後又投地方廳具禀候核奉批原單不生效力故未成交請求追償拍賣與訟費銀二十一兩詰之鄧玉書供稱商人祗得將女兒抵押銀洋諒可成交中西讞員判還夏潘氏本利洋二百三十元並繳拍費銀二十一兩限期措繳 
[原告證據充足]  
　　和記茶棧主周少雲至法公堂控稱前有周子欽將坐落楊樹浦之地産契據等件向商人抵借洋三百三十元有抵押據爲憑言明該地田單已抵於春記如後將地售賣當即將欵歸還詎現在核計本利共需洋五百零一元非但不還且將該地田單私行售去請求訊追訊之周子欽供認欠洋二百餘元將地售去之後曾向原告商議先還洋四十元後因不允故未交還請察中西讞員以原告證據充足判還本利洋五百元被告交人銀並保限十四天繳洋 
[不認阻斷公路]  
　　王鴻興控王根生侵佔康腦脱路徐園西首之公路一案上星期四由公共公廨傳訊先由原告代表律師投訴前情請求給諭不准被告阻覇公路繼由被告代表斐斯律師到堂辯稱被告並不阻塞公路係將舊有竹笆改築新籬並將所攝該地形式呈案請察經王襄讞商之美博副領事判各退去聽候訂期會勘再核 
[竹行與顔料號之火警]  
　　前晩十二時新閘路池浜橋附近一千二百四十六號半門牌顧永記竹行内不知何來火種竹排着火由捕瞥見報告捕房救火會西人立驅皮帶車馳往灌救無如火勢猛烈霎時所堆竹排盡行着火紅光燭天約歷一小時始得救息聞所有值洋五千元之竹排已盡付一炬又同時泗涇路四十九號門牌瑞隆顔料號亦兆焚如經捕房知照救火會西人立驅皮帶車到場澆息計燬樓房三幢 
[養媳因傷殞命]  
　　汽車夫林根因於上月七號在卡德路白克路轉角司機不愼將閘北居戶王李氏家十歲養媳王仁毛撞倒碾傷頭面由捕查見將女車送醫院詎醫治無效延至前日身死由捕將屍舁送騐屍所報請公共公廨會審員王肇之君會同美柯副領事蒞所騐明傷及太陽穴身死塡明屍格諭令屍屬棺殮林根押候訂期訊核 
[懲治男女兇犯]  
　　婦人唐翁氏偕同無賴朱阿松於去年十一月二十六日清晨在徐家滙路小客棧内將姘夫方義和用刀戳斃當經法捕房將該氏與朱一併拘解公堂研究明確引渡内地官廳訊辦曾由地方審檢廳一再開庭辯論終結聽候宣判在案昨日午後由堵推事官與沈檢察官開庭宣判命提唐翁氏朱阿松至案略詰年歲即當庭蘷吉判决唐翁氏科一等有期徒刑監禁十四年朱阿松科無期徒刑氷遠監禁判畢飭令分别還押候上訴期满送監執行 
[浦江中撈獲女屍]  
　　救生局四號巡船昨晨巡至南黄浦龍華港口撈獲無名女尸一具當即帶至老白渡浦灘報由同仁輔元堂函致地方廳請爲相驗午後由林廳長委派沈檢察官毛檢驗員等前往騐得該女尸年約五十餘歲所穿衣服似係鄉人皮肉已經腐爛委係生前失足溺斃並無别故塡明尸格判由善堂棺殮發封厝壇 
又一訪函云昨日清晨南市救生局四號巡船在龍華嘴浦面撈獲女屍一具帶至老白渡碼頭察得該女屍年在四十左右秃頂無髮有一小辮上結紅絨頭繩其頸項有繩繫痕跡形似生前被人用繩勒斃抛屍浦中者俄由該局飭十六舖地甲喬忠投報地方檢察廳請騐旋於午後三時由檢察官偕檢驗吏蒞場驗　該女屍委係生前被人勒死後抛棄浦中手指上籠有銅戒指銅針篐各一枚身穿棕色綿綢棉袄藍洋布小棉袄黑洋布夾褲内襯藍洋布單褲二條小脚穿有襪套頭無鞋因查無家屬當卽塡格即飭地甲報堂給棺收殮厝壞召認銅戒指等帶回儲庫 
[小販打架]  
　　小販梁慶餘昨向同伴周奇義索取欠欵起釁在途扭毆致梁頭面等處被毆受傷當由巡警到來將兩造拘送一區二分駐所轉送地方檢察廳訊辦 
[火車工人跌傷]  
　　昨日由杭開滬之一百零三號快車於上午十二時駛抵南車站附近高昌廟之西栅口因軌栅未開該車司機人深恐撞斷相門卽令熄火俾車緩行以免肇禍詎生火工匠俞東富將火門關閉之時火勢甚烈致俞之頭髮被火燃焦該工匠一時驚慌致從車上跌下墮於路旁傷及頭面腰部等處悶倒在地後由車站巡警到來將俞東富車送該站醫務處醫治未識可無性命之虞否 
[崗警干涉吃講茶]  
　　住居閘北鐵路北首之滕阿根昨與王其元等因會欵糾葛在某茶館向首會仲成章評理由四區崗警一併拘入區署聽候訊核 
[兩女偕逃]  
寗興街普安坊十三號門牌謝姓十七歲女兒阿毛及貼隣十二號門牌内之十五歲女子謝阿巧於前日偕逃無蹤茲經兩女家屬至嵩山路捕房報稱前有唱文明戲之某甲賃居十三號時常勾引阿毛出外因此將甲退租他徙現某甲在南京唱戲日前來滬將阿毛阿巧誘拐潛逃諒已拐往南京請爲追訊捕頭諭飭自行尋訪得實禀候核辦 
[妓女與新劇家同逃]  
　　方釵廷控妓女花雲仙將所租紅木器具向倪永清騙抵洋五百元與唱新戲之姘夫范天聲捲逃等情未經提訊茲又於上星期四由原告方釵廷倪永清同延代表律師投廨聲稱查被告男女均匿居蘇州范天聲在該處春仙大舞台演劇請求移提歸案訊追又據夏金貴投訴花雲仙租賃伊屋被欠房飯金洋數十元請爲併追王襄讞商之英卓副領事判候備文移請蘇州警察署將被告等提案訊究如一禮拜内移提不到照原告控數缺席判决 
[婦人隨夫回蘇]  
　　紹興人陳生明與其妻李氏向住蘇州該氏因夫不顧家用來滬帮傭前日在閘北火車站被夫尋見喚令回蘇不願在途吵鬧由五區崗警一併拘解司法科判李氏交陳具領回蘇了事 
[串同捲逃續誌]  
　　美界協利五金雜貨號夥保復生日前捲取號内鈔票洋六十餘元與素識之東金山同至江橋地方因時已晩欲向某米店借宿該米店拒而不納旋爲四區四分所崗警查獲解科已記前報茲悉此案業經李科員訊明因案出租界且失主已報就近捕房判保等還押候公廨備文移提歸案訊辦 
[鎗船疑是匪船]  
　　上南川緝私營第十六號鎗船前夜駛至滬北老閘僑附近停泊正擬上岸緝私適有新關水巡捕房巡江小輪到來察看艙内置有槍械子彈等物該西捕等疑爲匪船當將人船拖至捕房翌晨由該營長官備函聲明一切梅捕頭着將人船一併釋回並知照該營以後如有鎗船經過租界水道務須先期照會俾免誤會云 
[兩造各執一詞]  
　　大場人楊生向在徐家滙某學校爲茶房於今日舊曆二月間憑媒娶浦東陸家嘴地方寡婦楊陸氏爲室詎過門未及旬日該氏托故歸寜一去不返楊迭次往領該氏始終游移昨晨　復偕母楊石氏往領陸氏非但不允反將楊石氏楊道生驅之門外道生忿極立投該處第三區警署控訴當由解警正飭警前往將楊陸氏拘入警區訊據供稱年二十四歲因前夫所生之六歳女孩近遭楊道生等售賣無蹤是以不願隨彼過活等語解　正以兩造供詞各執立卽備函將一千人逕解地方廳訊究午後經檢察官預審之下判楊陸氏暫行收押楊道生楊石氏母子押候交保俟調查眞相行核辦 
[尚有一人未到]  
　　英商司在公共公廨呈控吳元祥邱開森不理損失銀一千三百七十九兩並違背合同等情業已由廨准飭捕房將吳元祥傳案交保候訊邱開森不到諭着再傳 
[珠飾來歷不明]  
　　住居閘北華界之婦人張殷氏昨將來歷不明之珠壓髮一只囑令何富貴持至虹口北四川路某押舖内求質當經包探楊承榮查見以其形迹可疑向之盤詰言語支吾將氏與何一併帶入捕房禀知捕頭諭飭押候解廨請究 
[小工竊取銅器]  
　　王榮全在楊樹浦路四十五號門牌瑞鎔鐵廠内爲小工因竊取廠内銅器等物被該廠西人察悉鳴捕將王拘入捕房押候解廨訊辦 
[偷竊西式被褥]  
　　住居虹口塘山路第二十一號門牌之張菊仙昨日潛入鄧鐵路第二十八號洋房内竊取值洋數十元之西式被褥三副携贓出外被美捕房包探張盛全查獲帶入捕房押候解送公堂究辦 
[交涉公署批示三則]  
　　陳儒珍禀爲子被寃押請求伸雪由呈悉案經迭令公共公廨秉公研訊復候核奪何以將爾子延押數月不予訊結究竟是何實情候令催該廨迅即提訊此批 
　　顧椿庭禀爲隱戤洋商圖賴貨欵由呈悉此事現准口領　送秦昌洋行節略來署情詞各執殊難偏信旣據在上海地方審判廳起訴有案仰候函致法庭秉公訊判可也此批 
　　金瑞文禀爲朦轉道契欺飾圖佔請求止轉勘丈由呈悉該地公産旣已發生糾葛來呈請飭止契仰候將原呈抄發會丈局酌量辦理此批 
　　更正本月五日報載愛羣女校五周紀念一則内校長袁希澔誤爲袁希洛上海縣知事沈寳昌之夫人誤爲前山西省長沈銘昌之夫人今特更正 
雜評二 
[禁烟善後與慈善家（訥）]  
　　當局對於烟苗一事再三查勘固亦鄭重烟政之道也惟就滬上一方面言本非種烟之地初無慮烟苗之發生第吸烟之人聚居於上海一隅者則甚夥至於今日膏土禁絶縱極無心肝之人至此亦必思戒然而市上之所謂戒烟藥或雜僞品或用毒質每與身體　礙因之不敢輕於嘗試者有之故今日欲於厲行烟禁之中寓維護人道这意宜一方面將市上之戒烟藥嚴加取締一方面更選擇最妥善之万合藥勸戒吾謂此亦爲慈善事業之一今之滬上慈善家宜起而共肩其任　也 
來件 
[中華森林會致國會各議員書]  
　　敬啓者立國之大計不外取土地之利以供人民之生活土地之取利首在農林人民之生活專資食用以故泰東西各國無不以森林與農務並重焉誠以一國之土地山陵較平原爲多不講森林則山陵荒廢利棄於地人民之生活飲食而外必需器用不講森林則工業之良材缺乏器用不周且無森林以節制川流涵蓄水源非霪雨爲災即旱魃爲虐農業亦不能操豐收之成算曠觀各國其職司林政人員日本二千八百七十二人美國三千九百五十二人德國九千三百人印度一萬五百八人俄國三萬六千二百五十九人即可知林政之重要矣美國經營林木資本多至四十五萬萬佔全國各種資本五分之一其西部華盛頓阿尼根埃達河三省經營各種實業人數共計十萬六千九十人經營林木業者六萬四千二十七人是每實業百人中從事林木業者有六十餘人之多德國土地面積不過中國二十分之一每年林産所入之淨利一萬六千八百萬約抵中國全年賦税三分之一全國人口六千四百萬人依林木爲生計者七百六十八萬人是全國每百人中從事林木業者有十二人之多即此可知森林關係國家之經濟人民之生計有如是之重大矣今中國二千年以來人民旣不知造林爲業務政府又不知林政爲要圖固有之林木旦旦而伐之荒蕪之山麓一任若彼漆濯荒山與游民之多爲世界各國所共指目若美國之威爾遜氏英國之普當氏每引中國森林荒廢　形以爲其國人之　吾人聞之誠不能不爲之赮顔也查中國本部十八省曁满洲新疆土地面積除耕種之田地約二十一萬四千六百九十萬畝外不農之山陵佔平地面積七十二萬四千六百七十四萬畝况山國皺　高出地平以上較平面計算當超數倍若能盡造爲林每畝收入即以一圓計當不難立致殷富乃中國不鑒世界之大勢不圖富國之根本而爲頭痛顧頭脚痛顧脚之計元年所立之農林部一變而爲農商林務僅附設一處再變而林務處猶不使之存焉愈趨愈下彌變彌奇大利所在百數十萬萬之收入而不知取也每歲購木漏巵多至八百七十五萬而不知惜也各省水旱交災而不思其原也土地荒蕪而不思利用也人民生業缺乏而不知擴充也將來各省商埠之建築人民居室之改良採鑛之撑木鐵道之枕木工業之原料不暇計其何所取材　豈中國行政應行旦夕敷衍之策不當爲百年之久長計耶仰一國之大政可因人而興廢耶　生身任立法務希注重森林鼎力提倡以謀富國之根本膏腴大陸免淪荒瘠之邦文明聖裔不致貧苦無告胥於是賴謹陳臆見想明哲如先生决不以爲響言而斥之也干冒清嚴無任惶悚諸希原鑒 
來函 
[中華青年會來函]  
　　四月八號即救主復活節本會特於是晩七時四十五分敦請商務書館郭秉鈞先生演講重生與復活要題重生者即再生之意復活者死而再活致令人百思而不獲一解然耶穌在世之得復活之證凡爲其門徒其無不經重生之一步豈不奇哉吾同人凡欲知重生之奥義復活之奇情届時統請早臨同時並演耶蘇事蹟活動電光影戲耶穌　何受難如何復活如何升天種種異蹟俾見者明其眞相更佐以西洋音樂助興特此露布 
[大通和悅洲兩岸紳商各界函]  
　　閱貴報四月三號第三張載有絲繭業商人表揚軍隊功績一條其中不無探訪失實之處查敝處此次恭頌徐州張督軍曁浦口吳統領及駐通張營長旗匾各事因去歲三月十五之匪亂全賴該營盪平駐防至今保衞地方益形安堵紳商士庶爲此感戴純係出於自動並未聨合絲繭商人且非僅僅商界而貴報所載一則曰江浙皖絲繭業總公所得皖省大通分所報告再則曰由絲繭業總公所特派代表於前日携帶酒物前往該處犒勞軍隊並載昨日該代表回滬報告總所謂此次匾額已聨合當地紳士送訖三者無一實在况該絲繭業分所設於大通僅就總商會門首懸掛一牌平日並無人駐所有誰報告地方紳商士庶公頌德政何須聨合滬上絲繭商業所云代表忽回忽往並無其事特述始末即請更正是盼 
　　安徽銅陵縣大通和悅洲兩岸紳商士庶公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[大運動家傳] [  楓隱]  
　　自各學堂運動列爲專科於是所謂縣立運動會也省立運動會也全國運動會也遠東運動會也萬國運動會也莫不有我華運動家之足跡厠其間雖然此種運動家大抵尚武不尚文不得謂之善運動者也善運動者能以文事代武功其運動也不以足不以手不以賽跑不以跳高不以徒手不以器械不以柔軟不以技擊不以團體不以單獨大抵以吹牛爲之先鋒以拍馬爲之中權以金錢爲之後盾三者備而運動之術成矣此種運動家已萌芽於前清之官場而大活動於民國之選舉場中雖然此猶是普通之運動也旣爲普通運動則但可謂之運動名家不得謂之運動大家於是始由英雄造時勢者繼由時勢造英雄遂有所謂大運動家出現於我地靈人傑之江蘇省江蘇省之大運動家於上所述吹牛拍馬金錢三者外又有二字要訣二字者何一曰拚一曰酣惟拚與酣則牛皮不致虚吹馬屁不致虚拍金錢不致擲於虚牝而運動之目的無不可達吾嘗詢諸大運動家得聆拚之口訣曰凡有所求必有所拚拚名譽之犧牲則人言不恤拚良心之喪失則平旦可瞒報紙有抨彈我抗以面皮之厚輿論有攻擊我禦以背壳之堅誠如是之拚命運動兮何慮不操左劵於凱旋又得聆酣之口訣曰鬭酣者戰勝筆酣者文精飲酣則量宏賭酣則必贏我儕運動惟酣乃成一次不成酣至再三去歲不成今歲更酣法律不顧廉恥不諳惟目的之不達雖心死而不甘誠如是之酣於運動兮其易當如取物於囊探今聞此大運動家已小試其技於省議會選舉參議員時而得占勝利矣然苟持此拚與酣之術以往吾知他日運動爲省長運動爲財政政務廳長運動爲各部總次長亦必易投無不利也吾敬爲之額手預賀 
　　贊曰大運動家拚與酣二字之訣非深得此中三昧者不能道雖然吾聞妓女之接客也不過拚其肉身百酣於牀笫即一生吃着不盡矣强盜之刦財也不過拚其性命而酣於掠奪卽一家温飽無憂矣然則能拚與酣者運動大家云乎哉直妓女强盜之變相耳抑吾又聞之律之科贓罪也與受同科今之運動家與被運動者固不得謂無罪矣然而大運動家尤能措置裕如訴訟可以消滅法律等於虚設此其運動之力大乎不大則又非强盜妓女所能望其項背者矣（五） 
家庭常識 
　　春夏之交地氣上升近海居民往往有脚腫之病當初起時急以陳葫蘆及米赤豆煎湯洗之即愈 
　　玉蘭花瓣没於醋中可醫爛栗子瘡愈陳愈盡 
　　濃墨一杯投以少量之食鹽閱宿即成天然墨[  經常]  
　　南瓜之葉人皆賤棄之然用爲止血丹實無上之藥品採南瓜之葉曝於日中再研爲細末如遇刀傷等流血不止敷之立效[  心石]  
　　肉汁太鹹可置紅糖少許以淡之且於汁味無損 
　　剥葱之手以芹菜擦之則葱味立除 
　　刀傷若劇急用麵粉或米粉敷創口以止血極驗 
　　癬瘡極易漫延初起時可以荸薺或生薑時時擦之頗能見效[  俊如]  
　　白蟻一物每届春日陽和必發現於老舊房星或陰濕低窪之處聚飛如市且以蛀器具損衣物不特有礙衛生已也余家床樹椅几櫈桌等之被囓而壞者不可勝計恒苦無法驅之前歲思得一法當春夏满屋旋飛之間嚮藥肆購門冬鬚（又名倉仁柏子）若干攙以　魚骨少些引火薰之將牖戶窻門四扃使不出氣自晨至暮歷一日之久始將餘燼撤去灑掃清潔厥後果然百蟲不生而蛟蟲蜂蠅之類咸皆匿跡此余所親試者非謬言焉（馮養源）栩按倉仁二字殆係蒼术之訛惟與天門冬實非同物異名是否有誤尚希馮君示知以便更正 
新食譜 
[春蔬養身談] [  翼翼]  
　　肴菜之種類甚多要皆由動植物二類所成動物質之養分固甚豐富但其中不無有多少微生物存在食之不愼反必爲害蔬菜類則反是其養分雖不及肉類之豐富然其性中和其味清佳且易於消化試觀吾人往往多食脂肪質食物後心中甚覺不快若此時易以蔬菜則心中爲之一爽蓋菜性屬陰司疏洩解火氣最益人生是以世之講求衛生者戒肉食而食蔬菜也今當春機發動百物旺生人於此時最爲長育而亦最易罹病故於食物一道尤宜謹愼蔬菜於此時本屬要品而其性質如何亦不可不知茲將春季所需日用蔬菜略舉數種示其性質利益之所在以供嗜好者之採擇焉 
　　蔓菁菜即菘之一種菜中之最益人者常食和中益氣令人肥健凡遠各客他方者先煑青菜豆腐食則無不服水土病而於春日尤宜此外尚有白菜小白菜菊心菘烏菘等其功效亦相同 
　　芥菜芥雖爲冬季之蔬菜自冬至春皆可採收但鮮食帶辛味最宜醃藏至春日食之如江浙之雪裏　直隸之春不老皆其著名者也惟多食則動風發氣與兎肉同食則生惡瘡且注意（栩按以芥菜一劈爲四與整株春笋同入香油鍋煎之味極鮮美）菠菜一名菠薐一名斯菠草根大色赤有甘味與葉共爲人所賞食採收宜在嫩時則味甘而肥嫩惟多食則滑大小腸久食脚軟腰痛（栩按以菠菜滾荳腐稍加荳豉醬風味極佳） 
笋筍味甘美然脱殻煑則失味生着刀則失氣採而停久淨而入水蒸久不食皆非食筍法也食法以沸湯瀹之沸湯煑新筍易而味脆美若蔫者少入薄荷煑或同猪羊肉煑之凡煑宜久出湯後去殻普通去殻煑者多惟食必俟其冷否則眞味不覺蒸食亦美或入爐灰中煨後入五味尤佳要之筍之單味混食俱佳在庖人調理如何耳筍芽富灰汁分稍有鹼味然經煑沸得可除凈其味甚美且含有亞斯伯拉懇足充滋養惟性冷難化多食動氣不益脾胃令人嘈雜亦宜注意（栩按以整株春筍去老頭用銀針通其節使成一小孔以肉湯或鷄鴨汁燉之清香可口較切片者風味直去霄壞）（未完） 
謎話 
　　謎雖小道而品類不一以余聞諸友人所作有以用典勝者如『濯如春日柳』射孟子（貌思恭）『范少伯扁舟泛五湖』射詩經（載施之行）『荆軻剌秦王』射孟子（以刃與政）以白描勝者如『雙紅豆』射六才（一樣是相思）『皦若太陽升朝霞灼若芙藥出綠波』射國名（比美日荷）『禮貌衰則去之』射書經（爲敬不足行）又有增減格捲簾格對面格鴛鴦格等增減格如『化日』射六才（花殘月缺）『白衣』射左傳（樂與哀半）『人人』射左傳（三合大夫）是捲簾格如『紳』射六才（把人葬送）是對面格如『其死也哀』射劇名（長生樂）『小子有造』射孟子（大人弗爲）『私憤』射孟子（公則說）是鴛鴦格如『花落無言』射唐詩（對酒寂不語）『奪朱』射六才（對面搶白）『漢鼎』射紅樓人二（鴛鴦秦鐘）『吉日』射國名（比利時）『昔年』射詩名（流水今日）是均底面現成天然恰合製謎有此洵稱上乘[  實秋] （二） 
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第八章三月二十二日刋起 
　　梅爾是夜噩夢至多及驚醒心猶躍躍不止室中漆黑無燈尤足使生客恐怖忽聞門外踖踧似有聲息乃一驚以耳離枕聽之則聲在門外鑰竇中旣而有鐵片墮地聲丁然作饗則大疑立一躍下牀就門窺之然室中光線至暗但見椅桌巨然作黑影此外更無所覩梅爾心知有異且村僻之地宵小至多尤復可慮乃摸索近火爐之次得其鐵箝握之而藏身於窗幕之背靜窺其變旣而房門忽動甬道燈光微微透入一線即有一人隨此燈光探首而入旣復縮回即聞有低濁之聲曰勿駭事甚妥彼憨正熟睡也其聲似爲馬司登此語之後即有人推門躡足而入梅爾此時目光己與黑暗相習乃見入者實有二人其一爲馬司登其後則爲瘦少年即自承爲梅爾潘西者馬司登又低聲曰孺子趣下手此其時矣梅爾大駭瞥見少年手中握有鐵器顧膽怯躊躇乃不能遽舉又聞馬司登言曰一舉手耳事且卽了何駭言次推少年近牀少年至此膽忽驟壯舉手過頂直撲牀中但聞撲然一下似此鐵器已著被上而少年勇氣亦沮嚶聲而呼踉蹌奔出馬司登欲阻不能復近牀諦視然室中暗殊不能辨則亦以爲牀中人果死矣因曰此人亦殊好睡卽瀕死亦無暇一醒呼號言次又近衣架似有所摸索然後出室而去梅爾此時面無人色矣額汗下流乃如十注且猶自幸但使遲一刻醒者此身已隨其鐵器斷矣然今雖倖免此間亦殊不可久留乃握其箝仍至室中匆匆被衣逕開窗緣樹而下其下即爲官道遂逕放步而奔此時天色已漸平明馬司登持燭下樓則見少年方坐酒室已騐極而暈馬司登不禁嗤聲欲笑念此孺子膽怯乃如鼷鼠殺一人耳值得如此張皇寗不可笑因推之醒曰梅爾勿駭事已了矣汝已飲酒耶放而膽吾儕當再上倚一觀蓋吾心殊未釋然何以汝錘下時乃不聞呼聲少年亟曰不能不能嗟乎吾膽已喪無論如何不能再往馬司登曰汝不往亦佳乃自持燭復出室登樓至梅爾室次以耳就門聽之似無聲息復呼曰潘西先生君呼我耶顧無應者乃自語曰了矣孺子手段亦殊不弱一椎中其要害乃似素習者之所爲言次遂推門而進足方舉顧已失聲而呼但見室中雜物凌亂窗已洞啓更視其牀則鐵錘猶着其枕上作深坑而人則亡馬司登平素殺人多未嘗一用其懼怯至是乃大駭念其人遁矣吾將何從追之且天已明追亦無益此爲梅爾家中事初不與我我但計得金耳念次以手掏其囊得金鎊則不禁現爲笑容逕登梅爾之牀倒身而睡（第八章完） 
　　陳禹門君鑒前次畫謎揭曉評語中本謂尊著較襄垣月澄爲勝誤月澄爲夷賓乃致費解殊深抱歉謹爲聲明栩白 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之鉅案]  
　　楊月樓案（二） 
　　楊月樓收外監（見本報癸酉年十一月初六日） 
楊月樓由公堂送縣前報已詳初四夜堂訊原告歷供拐盜各情隨愽楊月樓備質不能隱諱情節較重衆惡滋深當弔打一百脚踁收禁韋王氏乃阿寳乳母竊負而逃罪有應得鞭背二百至訊阿寳稱嫁鷄隨鷄决無異志亦掌責二百穩婆探驗已非處女訊悉於本年四月初三日成姦姦宿已非一次撮合山則該乳母也昨日日審公堂又由捕房在楊月樓家搜出藥末一盒其色黯黑而味奇香或曰秘戲藥也昨由公堂送縣楊月樓拐盜已有明徵罪在不赦而又合春藥以迷人婦其罪更不容誅至詰其會面之由乃由觀劇由乳母赤繩牽足並究出昨報所錄之韋王氏乃其乳母頂認乃掌責數百再用藤條鞭背楊月樓則因其犯罪已非一次前者小東門之聚衆械鬥厥罪同科故弔打一百脚踝子收外監將春藥送縣想又當盡法以處矣此前夜堂訊情形也 
[持平子致本館書]  
（見本報癸酉年十一月初七日） 
　　　月樓一案刻下衆論紛紛愚旁觀者也惟藉輿論與貴館陸續所列得悉大概並無他處能知其底藴韋女阿寳心屬月樓其母王氏從其意許嫁之長至日行合　禮方謂志願已遂兼喜其母盡携所有銀物同歸焉婚禮甫成粤人公訟其事發票傳人事遂敗陳司馬訊後即以拐盜移解過縣衆皆言案係和姦無論未成已成即使重辦男則仗枷遞籍女則離異歸宗况有媒妁婚　似尚不至以姦論邑尊堂訊乃將月樓訛打脛骨百五阿寶因已合卺誓不再嫁能不顧寒苦微賤願同生死亦似尚知氣節邑尊亦予掌責二百年幼嬌姿甫行合卺满面紅腫無復人形在粤人以爲大快人心在旁人以爲大慘人目敢問貴館邑尊究執何例以辦夫月樓雖不安分咎實難辭然就事論事似尚不比於搶盜今竟敲擊脛骨其將以强盜律之乎至於母女同犯例　先非家長乃王氏安然無事僅重責其女並將其女之乳母鞭背愚亦不明其何意阿寳年僅十七世事旣少經歷豈能深知理義父旣常寄於外平日所秉承者母也母已准其與心上人結婚女安有不樂從者今聞其誓不離異方謂其能先奔而後節可邀寛典乃亦得領重刑不禁爲之一歎夫柳如是一介名妓而身殉明社君子尚稱其節烈李藥師一代偉人而不拒紅拂君子尚稱其忠良蓋苟能晩蓋不責前愆也阿寳年幼無知其母許其家人自當從一而終月樓身屬微賤有人肯嫁以女豈有二三其德試思貧士當困頓之時忽有配以美色之女斷無不願娶之理况月樓乎閨秀當懷春之候忽令嫁得合意之婿豈有不願從之事况阿寶乎故愚謂罪不在於月樓阿寶實在於其母王氏也粤人公訟其事者以爲顧惜同鄉朋友顔面也今使其弱女掌責家醜外揚其父之顔面果何存乎且聞王氏並非韋姓之結髮阿寳亦非韋姓之親生王氏乃野鶩而成家鷄阿寳乃螟蛉而爲果蠃旣犯如此不肖之罪代韋姓驅逐斷絶謂韋姓無此不肖妻女謂粤人無此不肖婦女豈不肖明磊落哉乃計不出此反以合省正人而公訟一優伶一奔女無異以泰山之尊重而壓一卵以獅象之全力而搏一兎勝之亦覺不武至於邑尊素稱廉明慈惠今乃用此重刑殆深惡月樓而波及阿寳與阿寳之父身雖在外固猶然在堂也其妻女事自應候其主持同鄉諸人代爲洩憤惟須奪其母女回家共囚一室函致其父令其自行發落何必遽行興訟到官旣使其女大受刑辱並令其父大獲醜聲乎夫子女一體也父不在家子若竊其資財擅娶娼妓爲同鄉者亦不能指其子爲犯竊犯姦呈官究辦仍須候其父自行懲治姦盜一例也即令阿寶私通月樓亦當候其父自行處置况受母命倩媒妁具婚書得聘禮而後迎娶合卺尚未成婚者乎孟子有言女子之嫁也母命之故愚謂阿寶疑若無罪焉同鄉諸人似當善爲調處何必遽令出醜使其父無地自容縱其母匿而不出是何其代人爲父又不代人懲母也或曰月樓不應搶親並不應先姦後娶愚謂韋姓旣欲悔婚月樓始行搶親亦不過奉行滬俗之故事耳並聞實由王氏主使也至於先姦後娶此更莫須有想當然之事果其屬實韋姓一家豈無一人先知耶總之代人處事必須化大爲小化小爲無而後爲能了事若此事早能根究防閑直無事耳乃始任其母之胡行繼因其叔之不察終由其叔之失算至令小事竟成大訟逞一時之氣貽全家之羞豈徒其兄有帷薄不修之醜並使同鄉有調停不善之譏官長有刑罰不中之議哉國家立法官憲執法自有一定之例卽君上亦不能逞私意上下其手出入人罪若淫刑以逞似更非哀矜勿喜之意也簽稱楊月樓素行不端人所共惡然今日所犯尚非凶惡棍徒積匪滑賊可比故疑此案覺有情輕罰重之　愚非敢偏袒優伶奔女議論賢良父母第因愚昧無知律例未悉不識此案果當如此辦否用敢詳詢貴館望明以敎我幸甚禱甚頃聞人傳女言實由其父欲納爲妾王氏喬醋逞此伎倆絶夫妄念果爾則至聖名不正數言乃覺特爲此案發也爲之狂笑故復錄呈貴館以博一粲何如 
[尊聞閣筆記]  
　　火鷄換錶（見本報壬申年七月十七日） 
　　美國北境覓錫哥地置臬司一員總司讞獄一日臬司由私宅往公府視事將抵府忽手衣囊中謂遺却時錶木佩然以小故遂　之登堂讞獄時至卓午退堂返私宅用午膳憶及時錶因告諸夫人使取出以備佩帶共夫人訝曰烏有此君在公府未幾即有人扺宅衣冠楚楚舉止文雅携火鷄一頭來毛羽整齊言此鷄乃君所買囑於今日整治以便明日延賓復傳君言遺錶在家命取出交伊帶往我入視見錶果在信而不疑因取交付其人從容告别而去君何云然臬司詫曰我何嘗命人歸取時錶又何嘗買鷄欵客回思良久乃悟其入府時因未帶時錶不覺形諸語言騙匪聞此遂乘機影騙其以鷄來者蓋餌之使人不及覺也然不可負其意可命庖人將此鷄烹治以備明日欵客夫人雖悔中盜計而無從追究遂如命治鷄以待翌日諸客畢集主人乃言曰今日之會非出鄙意乃承盜命所延者諸君幸無謝我諸君聞言瞪目相視莫解其故主人乃舉昨事以告客聞言無不鼓掌稱奇吐舌駭盜智且歎其行騙風雅能以杯盤之福貽人惜無從申謝耳不期將次入席其夫人出曰失錶之案已破臬司叩其詳夫人曰人如書吏裝朿扺宅報事謂昨日之棍徒已弋獲在案證人均備惟須携冋火鷄以備質證我遂命將鷄交付其人亦從容告别臬司曰此亦中盜之計也自昨至今並無獲盜審盜音耗於是夫人始知來告索鷄者亦昨日之棍匪同黨也按彼以鷄作餌而復能將鷄索回一騙再騙使人均不及覺者蓋其事平平無奇然非出情理之外故再行这亦適　輕車熟道云第爾日之座客頗難爲情鷄將登俎供饌　而匪復紾其臂而奪之在匪當亦失笑曰有勞烹宰容當申謝云 
花叢談屑 
[贈金秀卿校書太原公子]  
（見本報甲成年六月十四日） 
　　憶昔征鼙日下催雛齡飄泊古胥臺而今譜入新　部猶帶秦淮 
秀色來 
　　憔悴紅羊刧後身難將針黹療清貧弟年太稚親年老竟把黄金質玉人 
　　慙愧名姝入敎坊舊妝初卸試新妝黛眉淡掃雲鬟攏絶似當年 
鄭妥娘 
　　春申江上駐扁舟玉女偏宜貯玉樓不耐五陵裘馬客酒闌鐙　尚句留 
　　聲價居然满滬城天生麗質固輕盈當筵莫道多羞怯生小何曾解送迎 
　　丰韵依然艶若霞韶年依舊玉無瑕生憎阿母違儂意百兩纏頭許破瓜 
　　不堪摧折怨虔婆淪落鶯花可奈何試看翠霞舊襟上滬痕爭似酒痕多 
　　憑誰賞識到風塵出水芙蓉結凈因拚却千金銷樂籍香君慧識獨超倫 
　　風流悔我誤青年未斷情絲萬縷牽次第穿花作蝴蝶傾心醉倒牡丹　 
　　漫作重要杜牧之個中心緒兩相知秋風團扇情猶在珍重蕭郎尺幅詞 
[神話]  
　　口孽（見本報甲戌年二月初六日） 
　　穗城李茂才號介　少有聲庠序及長困於場屋援例作　經其母舅蕭公牙遊北楚補武昌某邑宰以書召　委以文翰之任且囑其莫荒本業將使赴北闈試焉會李舅所宰邑中有因姦殺其本夫者李舅推鞫情狀本婦實不知情爰書將定矣適月夜李舅宴幕友於花園之鴻雪軒偶論及此案幕僚謂按律宜　絞衆皆以爲是李獨折之曰婦旣二心烏得不知且釁所自起也設如公等議春秋討賊之義之謂何反復辯難莫之能屈舅見衆爲李所奪乃周内爲知情改擬凌遲律婦遂伏法李以偶爾縱談事　亦遂置之迨去歲鄉試期近舅使赴北途中患病欲歸獲遇良醫疾漸愈兼程北上旣人闈文思泉湧目以爲此次定作虎榜中人矣詎二場疾作吐瀉交下竟不能完卷而歸旅次夢寐之間如或見一少婦咳疾遂復發嗣少愈或見婦則病轉劇李自念生平於婦女無失德事不知是何孽報及回舅任所雖非長倚藥爐作生計然英思俊志大遜於前會舅復宴幕僚於月夜時李疾漸痊可躬與酒政半酣後偶言疾發之由且自許生平無失德事一幕友聞李言見少婦事摇首嘆曰春秋討賊之案發矣李聞頓觸前事大驚失色衆周之李不言彼幕友亦不復深論嗣是李遂覺前婦伏極刑禍绵起於彼之舌端由是疑心生暗鬼羹牆之下無非婦之所在乃辭舅歸上元佳節日甫抵家越三日竟不起遺書戒親友具道其事 
 
 
 

Page 18

 
 
   
 
