# 1896 - 369 - 4908483

 

Page 1

 
 
[東周列國出售] [  圖書集成局代啓]  
　　東周列國一書久已盛行海内卽耳食之鄉里亦能口講指畫幾與三國水滸並駕齊驅雖稗官野史閱之亦可知國運之興衰人才之消長且事事歸實與正史無異不同海市蜃樓憑空結撰有讀法有批語有圖像自周宣王起至秦始皇改立郡縣而止洵爲雅俗共賞之書今倩本局用新鑄鉛字排印字旣精工紙尤潔白加工裝訂每部定價碼洋一元六角不日出書欲購者祈移玉至大東門外直街觀瀾閣購取可也 
[重校皇朝經世文編出售] [  圖書集成局代啓]  
　　善化賀長齡先生所輯皇朝經世文編一書分門别類分吏户禮兵刑工爲六門首列學術治體舉凡經世之學可謂賅括無遺其中登選諸公非名儒卽循吏閱是書者能得是書之益則亦無不可謂名儒無不可爲循吏可以爲當今士大夫指南之車渡津之筏有志之士皆宜各置一編而一行作吏者更當翻閱始知體國經野之模安上全下之道須於是求也今掃葉山房主人倩本局用新鑄鉛字以連泗紙排印字旣鬚眉畢現無魯魚亥豕之訛紙尤白凈如綿如玉潔晶瑩之美裝訂每部計二十四本碼洋四元欲閱是書者請移玉至三馬路申報舘申昌書畫室蘇申掃葉山房購取可也 
[論北洋創設鐵路學堂]  
　　鐵路一事本報已書不勝書屈計數年以來當軸者不無狃於成見隨聲附和以爲此事斷非我中國之所宜行於是或恐其假道於敵人或慮其有傷風水關碍屋廬墳墓言之者一阻之者百爭以劉錫鴻之八無利九有害八不可行一疏爲是而以前臺灣巡撫劉省三中丞之建議爲非本館曾爲折衷其說謂其速如以日行千五百里計則萬里外之民隱朝夕可知萬里外之災荒轉輸可濟萬里外之邊警呼吸可備天下如指臂之相使也謂其利如以萬里計東南之商貨朝夕可集於西北西北之産植亦轉徙獲利於東南所謂山人足魚澤人足木也當時假使有人採及芻蕘豈不甚善乃竟仍如築室道旁事用不集彼持論過高者又先後混淆緩急倒置過猶不及甚至民間自爲倡設亦復多所阻撓務使不能成而後已不知泰西鐵路創興亦不過五六十年耳其時耳食者未必不一如華人之難與圖始迨利弊大明始悟前日浮議皆非確論載在西史可見非常之功必待非常之人使必俟詢謀之僉同則不誤於因循卽敗於疑忌又安能成天下之大務哉幸上年十月間督辦軍務王大臣有奏請派員督辦一摺奉旨起天津循運河西岸迤邐而北繞越南苑以達蘆溝橋計九百十六里卽着派胡燏棻督率興辦以專責任至由蘆溝橋南抵漢口之路道里較長經費亦鉅各省富商有能集股千萬兩以上者准其設立公司贏絀官不與聞各等因聖諭煌煌中外之人莫不引頸延望以爲此舉當非徒託諸空言顧何以累月經年卒未聞有富商出其多藏以效長袖之善舞者豈華人作事終不如泰西人之瞻識堅定歟抑工程浩大利害之交未能確有把握遂致首鼠兩端歟抑吾聞之識時務者爲俊傑曾記昔年自吳淞至上海有某西人創築鐵路一條計程四十餘里而往來倐忽如飛人皆嘆爲得未曾有時督兩江者爲沈文肅聞其事札飭上海道照會西官拆去此路西官以爲鳩工之初言之可也今功旣成得毋悔之已晚持不可會議多次認償其造路本銀二十五萬兩而將此項鐵軌車輛器具載往臺灣終歸棄置後有叩文肅此事者文肅輾然曰鐵路吾知中國將來必行然寧使繼吾後者行之吾不願史氏大書特書謂此事之行自沈某始耳夫以文肅之心精力果猶且浮沈俗流何况餉子卽如上年張香帥在兩江亟欲開辦蘇州至上海鐵路奏派現任東河總督任筱園河帥爲督辦而以陸春江朱竹石兩觀察爲總辦意在招商集股年内卽須開工乃公去而事作罷論竊怪中國名賢英俊史不絶書而當才爲世出世亦需才之日何獨出冠時者之闃無其人耶昨據天津訪事人云鐵路工程操縱指揮向屬借材異地當道爰議專設鐵路學堂培植人材期使此中利弊了然於心經費卽在車脚内每兩酌加二三分刻下由鐵路總辦吳調卿觀察具禀北洋大臣奏明立案學堂設在山海關延聘專門名家西教習一人帮教二人中學教習一人額數八十人爲滿三年有成派充鐵路各差現在先招二十歲以内聰頴子弟四十人至堂肄業開具姓名籍貫至鐵路總局報名聽候考試云云乃歎鐵路自此非有始無終者可比矣語曰工欲善事必先利器又曰百工居肆以成其事夫士農工賈各有專門人人幼而學之壯而行之非是則其業不精而其人必至於一無所成况泰西各國雖窮鄉僻壤亦必有官學堂人生七歲卽使就學其不送入學堂者由官督責其父兄故泰西無不識字之人亦無不名一藝之人今調卿觀察設此學堂可謂探本窮源惜乎其未議及於南洋也近今大勢有事則北洋先受敵而南洋反成控制况鐵路直達漢口地叚以南爲多長江數千里輪船上下如堂奥之達門庭計南洋亦已設有同文廣方言水師陸師電報各學堂則推廣鐵路學堂實爲當務之急不禁跂子望之 
[赤嵌述事]  
　　日本長崎埠鎭西和文日報云臺灣自割畀日人以後土民受累不少甚致舉家離散慘不忍言日本總督乃木氏特出銀四萬二千五百六十圓爲之撫卹計臺北縣下六十七家卹銀八百九十七圓基隆支廳下一百五十四家卹銀二千零六十一圓宜蘭支廳下二千七百家卹銀三萬六千一百三十六圓新竹支廳下二百五十九家卹銀三千四百六十六圓○總督府内務部長古莊氏巡閱雲林各屬特設自衞圑練軍以爲防御又在嘉義縣邀集各村民保甲會議條規一各聨村莊如遇土匪搶擊之時卽出鳴鑼爲號各處聞警不論何莊均須齊出協力互相救護若坐視不救者卽由保甲禀官懲罰决不寛宥二各莊與匪對敵如能擒獲土匪一我賞銀六圓仍被土匪擊傷卽派官醫調治每月另給赡養銀三圓如病愈後再給三十圓若死亡者給卹銀六十圓其各銀欵存在各莊内分四十九莊由林逢青給付此外溪北界由旗武琛支理三凡各聨莊人等須歸保甲約束亦不得與土匪私通倘若查出向保甲問罪四自衞圑練係安地方各莊村人須遵警察署指揮五各村莊亦不准爲私怨决鬥如故意犯者由保甲禀官處分 
[孟買奇災]  
　　西報云印度孟買埠近患時疫勢甚猖狂自西歴九月二十號起至二十五號上五日之内死三百餘人且鼠子亦罹是症斃至數百頭誠奇災也 
[日東版籍]  
　　日本某日報云日本全國查明至明治二十八年十二月三十一號止内務省計全國房屋七百九十三萬五千九百六十九户民人四千二百二十七萬六百二十名口其中男二千一百三十四萬五千七百五十名女二千零九十二萬四千八百七十口 
[理事履新]  
　　有客自日本致書本館云計派中國各口理事官已於月初派出言横濵理事官吕竹生明府賢笙隨員錢冠羣孝廉寳鎔供事洪亦梁茂才灝文於初六日任事神户理事官世繼高筆政楨隨員陳鳴伯茂才　球於 
 
 

Page 2

 
 
十四日任事長崎理事官張子豫司馬桐華此十六日清晨抵埠十九日率同隨員温季貞明府紹霖張建候二尹作藩東繙譯吳君伯楚拜會日員辦理各案從此十洲三島重見漢官威儀凡我商民有不歡欣鼓舞者哉 
[揚城火警]  
　　邗上訪事函云城内多子街鉅鋪如林崇垣相望本月十八日寅刻街西首某燭炭店後進不戒於火轟轟烈烈俄頃閒冐穿屋頂隣居都從睡繼聞警齊出一面鳴鉦馳告各善堂水龍風馳電掣而來文武印委亦陸續齊集本街水龍尤爲得力吸泉狂噴勇猛非常未及片時應手撲滅僅燬去後進作房一幢惟貨物蹧踏不少至起火之由據聞因店司赶工夜作熬煉波油偶爾疎虞致肇此禍幸撲救迅速否則眞不堪設想矣 
[禾中火警]  
　　嘉興訪事人函云本月二十日午前十點鐘北門外中街靛青行後不知如何遺火積薪蔓延而上一霎時已冐穿屋頂亟卽鳴鉦報警近坊各水龍咸飛馳而往幸在日間人手衆多竭力灌救得卽救滅祗燬去柴房一間餘皆得免池魚之殃惟飽受虛警而已不意諸氷龍見祝融返駕亦欲振轡而回忽又萬道霞光直射霄漢人聲鼎沸警鑼亂鳴詢知係南門外前横街某姓家午炊失愼水會中人遂改北轍爲南轅奔往樸救吸水狂噴幾疑黄河之水來從天上移時卽烟消焰滅祗焚燬平屋兩間餘亦得免咸陽之厄誠不幸中之大幸也 
[宜昌賣地續聞]  
　　昨接美國聖公會牧師顔君永京來信云九月二十三日貴報載宜昌訪事友函言今年七月間鹽捕府衙門被人盜賣由徐姓出契又有某人作中將此屋賣給聖公會堂内卽在東湖縣換契又言此乃覃姓入官之屋原主本係徐姓故被賣去並連及火神廟萬壽宫晴川書院旁地共得價錢一千數百串沈捕府卽將此屋册卷移送縣署核辦並據情通禀上憲云云蓋宜昌聖公會柯教師曾於八月初十日將買地一切緣由呈報上海聖公會郭主教今郭主教由宜昌回申盡悉巔末按此産本屬羅姓迨咸豐九年羅姓將此産賣於徐運庚之祖維耀爲業同治庚午宜昌水災鹽捕府署在西壩被水衝坍足無立錐之地當租徐運庚民房設爲公館是産非入官也明矣况光緒十二年曾將此房之前左右鋪面賣於連城會皇經會此非屋爲徐物之據乎且徐姓猶有紅契老約鑿鑿可証本年七月間駐宜美國聖公會柯教師憑中向徐姓購買實價錢一千六百串立契連根契兩紙呈東湖縣稅印發還手執初無異言孰料柯教師付銀後請捕府遷移地方官忽有入官盜賣之說將賣主徐姓與爲中之鄧姓管押飭取回賣契目下柯教師已禀請美國領事轉詳美國駐京大臣宜昌地方官亦禀詳督憲請爲作主矣二 
[琴臺霜韻]  
　　漢口訪事人函云湖北學憲龎思絅文宗按臨漢陽考試拔貢示云照得拔貢一途例於歴次考居前列及各學舉報之優行生内選取再除去楷書惡劣者每縣不過數人孰得孰失外間最易揣度因此招摇撞騙者往往設法冐人財物爾等須知本院累世清廉一切守先公爲順天學政舊法舊不受一臺分外苞苴以墜家風如有奸徒口稱能通關節者卽當扭赴轅門懲辦本院定必重賞倘敢隱匿及與交結一經訪聞卽扣除考試仍當科以交結匪類之罪其各懍遵勿違特示一孝感縣科試西卿十五號生員文理荒謬仰該學核對姓名暫子注劣並查其平日曾否教唆詞訟據實申覆勿得瞻徇特示○自記名提督鄧軍門正峯接統田家鎭砲臺各營後將疲弱不堪任用之勇丁删汰另募新勇以補其缺本月初旬已各抵砲臺矣○陞任浙藩臬憲惲松耘方伯祖翼須入都陛見再行赴任兹督撫兩憲議以漢黄德道瞿賡甫觀察廷韶暫攝臬印遺缺委候補道凌仲霄觀察護理○前者憲委周二尹菼蔣少尹元楊二尹值領解鄂元及鄂元票在黄州德安安陸三府銷用已紀報端兹聞添委數員並在荆州宜昌荆門州等處試銷業已先後啓行云○調補湖北沔陽州丁刺史國楨前因俸滿卓異晉京引見兹已領憑回省本月初三日上院禀到○曩者皮油一宗銷塲最旺操斯業者利莫大焉每年浙閩諸省行商無不以一肩行李裹纍纍者來漢採辦無如年來煤油盛行一時華民取其光亮並喜價值合宜風氣一變是以皮油利權漸爲煤油所奪本歲逐月價盤總不甚高刻下每擔更賤至六兩掛零恐不免有折本之虞也○兹聞張香帥循例閱邊擇於本月十四日起程先抵黄州府然後次第循閱諸郡 
[拔萃雋聲]  
　　温州訪事人函云浙江提督學政徐季和文宗以本屆丁酉科例應考取選拔因於正覆塲畢示期初五日考拔貢頭塲初四酉牌時候卽傳令開門點名時與考諸生均未入黑甜或有赴親朋筵宴尙未席散者聽門斗傳催各怱怱携籃入院面面相覷無不駭愕蓋宗師欲盡一日之長限定酉刻交卷不准繼燭塲規嚴密以故封門命題較早逾恒正塲四書題以道事君不可則止次題能言距楊墨者經題柏舉之戰蔡侯以吳子說初七日二塲題烹阿大夫封卽墨論陳湯甘延壽優劣策賦得大法小廉得廉字五言八韻初八晨刻揭曉爰將選拔姓名開列以供衆覽温州府學廪生董紹昌陳範永嘉廪生陳壽宸樂清廪生吳熙周瑞安廪生蔡念萱平陽廪生劉紹寛泰順廪生林珣材玉環廪生邱冠岳查陳壽宸住郡縣城殿巷乃兄爲乙酉拔貢卽頤伯孝廉昆仲也家傳十四世書香勿墜具徵家學淵源蔡念萱係小琴孝廉之哲嗣經濟才藝兼而有之吳煕周劉紹寛亦均蜚聲庠序董紹昌與陳範居同里閈螢案埋頭昕夕書聲不斷尤精於經學刻苦潛修兹選成均咸以爲皇天不負苦心人云惟林珣材爲寒素崛起向住郡碧霞宫邊設馬融之帳桃李盈門素稱博雅此次龍泉選拔汪如淵亦僑居甌郡揭榜後士論翕然莫不服文宗之玉尺量才獨具隻眼 
[邗溝紅葉]  
　　揚州訪事友函云江都縣葛大令署事期滿上憲擬委員瓜代本月旣望署中接到省信知已委童大令來知縣事並悉已諏吉月之廿四日履新本署胥吏豫備迎迓並覓寛大房屋以便新令尹暫作公館大約鳬舄遥臨屈計當在小春下澣矣○每屆考試之時多有不肖之徒勾通船户冐充考船夾帶私鹽以圖漏稅憶庚午秋闈釀成鉅案嗣經蘇前撫丁中丞日昌奏奉諭旨從重嚴辦近數年來凡束身自愛者莫不恪遵功令奉命惟謹現屆揚郡府試運憲江都轉知果係有功名心者决不再動利心誠恐仍有不肖船户藉考夾帶除札飭産鹽各塲曁沿途緝私各局卡認眞稽查外特又出示曉諭大旨謂現屆府試如有不肖之徒藉考夾帶私鹽闖關越卡不服盤查一經搜獲定將監斤全數抛水船只鋸斷充公販運之人分别扣考嚴辦一面又示諭郡城各門略稱該弁兵等務須實力查察毋許偷漏如有船户悮帶入城經考童察出立時呈繳地方衙門或淮南總局當卽按數秤收給發官價倘别經發覺或被搜出定將該鹽充公分别扣考嚴懲各等語一時見者咸謂都轉於厲禁之中仍寓矜恤之意彼作奸犯科者聞之其亦知所戒懼乎○揚屬仙女鎭之萬福橋及廖家石家等橋均爲往來孔道惟年久失修危梁堪慮橋面條石木板或已坍塌或欹側不平行旅絡繹駐足踟躇經該處橋董示請運憲委勘佔修江都轉隨飭首領毛鹺尹前往履勘估計萬福橋需費五百餘金廖石等橋約在千五百金之譜當蒙都轉核准本月某日已由鹺尹具領庀材興工矣○立冬節後天氣温和日中時尙可衣夾回溯去歲九月間已花飛六出滴水成氷何蒼蒼者天亦喜爲炎凉之態耶迨十三四五等日氣候更覺和暖道途油滑礎潤欲流比至下午四五點鐘火霧迷漫幾至對面不見聞城外尤甚接連三日皆係如是十六午後忽轉西風地始乾燥雲消霧散日色晶瑩據占騐家言不日當有大雨然歟非歟清還以質之善談天者 
[浙省官塲紀事]  
　　杭州采訪友人云杭州府理事同知溥司馬興管解京餉回省銷差經藩司飭回本任○現署是缺之鍾司馬匯已奉牙厘局委辦威坪釐捐事務溥司馬因擇吉本月十五日接篆○塘棲釐局總辦吳望春司馬世欽於前年春間接辦是差刻已兩屆期滿由牙釐局憲委卽用縣嵩大令　接辦○正任南塘通判劉别駕舜年去歲委辦青陽匯厘務現屆期滿大吏因收數盈餘乃令留辦一年并記大功一次本月十三日别駕到省謁見撫藩二大憲叩謝飭知○本月十三日藩司聶方伯牌示龍游縣縣丞缺現飭准補是缺之張國年赴任○景寗縣典 
 
 

Page 3

 
 
史缺現飭准補是缺之宋榮清赴任○省垣自創設官錢局後發兌新鑄制錢兼换銀圓銀價因之日有起色每圓可易錢一千零三十文自本月以來錢根又緊旬日間每圓减去一百文左右近日市上每圓僅換錢九百四十文蓋因下忙開征轉瞬又屆收漕市儈居奇預將制錢留存市中錢文頓形缺乏以故價愈减而小錢攙和愈多刻下防軍局赶鑄錢文由滬上運解銅斤絡繹不絶并於六官巷口銀圓局添雇工人每日自辰刻開工至申正歇手日來又委章大令鑄駐局監工已於十三日到差視事矣 
[曇花一現]  
　　蘇垣訪事人函云養育巷中冥器店主某甲有四子長習傳神次三均以本業爲生最少者年纔十六秉性聰明知書達理甲愛之若掌上珠令從黄某在吳署學吏早出晚歸以爲常前晚自署中出飯後尙與店夥此戲彼謔調笑爲樂毫無改常之處惟平日素與學徒同榻此夜忽喜獨宿令學徒將鋪蓋搬過其父猶謂汝素膽小可另喚一人伴汝答曰無妨明日再換可也甲亦不以爲意夜深令早就寢迨至十三日晷影已上三竿房門尙閉未見起身甲頗駭異拔鍵而入瞥見頭懸樑上早效匹夫溝瀆之自經立卽解下施救已體冷於氷魂離軀殻甲大慟託人代備後事十四早晨含殮申刻出殯居然全副儀仗送喪執紼者亦頗如雲之盛夫貪生怕死盡人皆然此子獨怕生而貪死此所謂一個悶葫蘆教人從何處打破也噫 
[北固寒雲]  
　　鎭江采訪使者椽筆云新簡安廬滁和道李觀察廷蕭於日前由白下赴姑蘇謁見撫憲趙中丞面禀事宜兹悉觀察在省於月之十六日起程乘坐官舫用小火輪拖帶由内河行駛至十八日上午行抵潤州舟泊六吉園碼頭鎭城道府廳縣各官聞信後齊出西門至碼頭迎接俄而寳蓋山新兵前營列隊而出憲舟旣蒞各隊中槍砲齊鳴聲如雷震有頃各官先後登船呈遞手版觀察接見後復以禮答拜十九日清晨憲舟出大口溯江上駛前赴白門聞不日卽可赴皖履新也○丹徒縣宗加彌大令前赴姑蘇公幹已紀報章兹悉大令在省事竣於十八日午刻乘舟回鎭縣署差役均詣皇華亭碼頭迎接大令遂命駕登岸乘輿回署○嬰兒天花每因時氣觸發諸多危險縱有醫藥以見功卽用引苗塞鼻之法亦屬難保萬全是以近來均種牛痘無論年之大小體之强弱旬日卽可無事各省照行已久誠爲保嬰第一良法歴經各道憲設局施種按月捐發經費選派熟諳醫士住局傳種現在署關道憲曾觀察蒞任之初循舊辦理除札縣知照外並出示曉諭仰城廂居民人等知悉略謂須知牛痘一事各處設局傳種實能保全嬰命爾等如有嬰孩欲種牛痘務各依期送局聽候施種接漿量給並無分文費用尤望轉展開導使鄉民一律信行切勿誤聽懷疑致負本署道殷殷保赤之意焉○新簡蘇松太道劉康俟觀察於十六晚由申乘招商局江孚輪船上駛至十八辰刻抵鎭觀察乘坐緑呢大轎進城拜客旣而鎭城各官亦詣輪舟晉謁觀察接見後互叙寒暄各官興辭而出鐘鳴十點憲舟啓輪前往曰門謁見制憲面陳回製造局後一切要公郡城文武官員咸在江千恭送○金山河一水盈盈清可鑑影刻下江潮未落内河水勢亦復繼長增高月之十七日傍晚該處忽有少婦柔荑纎趾姗姗而來行至河濵聳身躍下幸其時尙有行人聞聲呼救當經多人設法援起而婦已濕淋淋如落湯之雞矣有詢之者不作一語但見其首如飛蓬而涙如零雨嗣經相識者喚其家人至扶掖而因噫設非行人呼救則一縷香鬼己葬鲛人之窟正不知有何不得已之苦衷而輕性命於鴻毛也○五條街某甲向爲小本營生近以所入不敷所出遂使其妻某氏與某乙姘識冀得暗中資助一頂緑頭巾甘心戴上閱時旣久甲固習而安之而乙因囊槖漸空蹤跡爲之稍疏不復如前此之任意揮霍氏念遇人不淑餬口良難苟活偷生亦覺寡味遂於十八日購阿芙蓉膏一盞背人吞服比甲知覺急舁送普濟醫院求治據醫生言服毒已深不能施救只得舁回家中延至晚間遂月缺花殘魂歸兜率甲以鬚眉男子不能庇一婦人旣辱其生又速其死清夜捫心能無抱疚○署理常鎭通海道曾經郛觀察於月之十八日上午乘坐官舫逕赴姑蘇謁見撫憲趙中丞面禀要公瀕行府尊彦太守以次印委各宫均赴江皋恭送 
[中丞啓節]  
　　前江蘇布政使司升授安徽巡撫鄧小赤中丞陛辭出都道經滬江暫駐天后宫行轅將次起節等情屢登前報昨日上午十一點鐘中丞命駕出轅乘坐緑呢大轎排齊儀仗有提右營親兵十六名撫標親兵八名各在輿前護送迤邐至法界金利源碼頭登舟辦差人等復折回行轅伺候鐘鳴一點夫人亦乘輿出轅導送如前同乘某兵輪駛進長江赴皖垣履新 
[滬上官塲]  
　　新簡廣西桂林府知府沈立山太守惟誠由京陛辭南下昨抵滬江乘輿入城詣道署進謁吕觀察延入晤譚興辭後至各署拜客○青浦縣汪南陔大令瑞曾曁華亭縣葛江村大令培義由茸蒞申分道入城禀謁吕觀察後至各寅僚署拜會○本府陳蓉曙太尊昨亦由茸來申舟泊觀音閣碼頭入城至道轅祭奠黄觀察之太夫人後至道署謁吕觀察繼至上海縣道喜畢辭赴金陵公幹定於今晚乘輪前往 
[縣示照錄]  
　　上海縣正堂黄示三林楊淄兩河業已堵壩開挑出土十丈以外不准任意棄倒倘敢貪近堆稚仍須押令搬好黎明集夫下河毋許挨延遲早動工先拆老岸方免河口缺少薄暮始准停工切勿叅差取巧河底各開水線便於查騐低高凡爾夫頭叚差務先傳諭知照如或玩違不遵定予枷責不饒 
[售烟請示]  
　　近有華商徐允升王念慈朱葆生等投禀道轅稱伊等集有股本洋一萬元在上海租界創設飛龍紙烟公司倩楊秋三經理將次開造誠恐有人冐牌請照會各國駐滬領事並請飭知英公廨給示等情吕觀察准卽札飭英讞員屠别駕給示别駕接札後已飭書繕寫示諭矣 
[羽士被控]  
　　本城邑廟住持東西兩房前經紳士楊君德炳秦介侯太史孫燕秋大令等保舉伙居羽士曹藴隆曁曹藴錩兄弟接充後二曹與某茂才等日往北市閒游因所費不資手頭拮据乃有某甲者垂涎邑廟香金所入之豐值羽士告匱乃以數百金貸之脅以重利且以東房香金所入爲質羽士立劵交執某甲因是日坐肩輿至廟内坐收香金利頗豐厚更誘該羽士至北市嫖娼由是蜂媒蝶使絡繹來廟附近居鄰店鋪以神廟所在似太褻瀆且從前羽士從無有犯此者加以俗家人不應住廟胡爲羣起不服向論持蠻遂聨名赴上海縣禀請另選曁提放債之某甲到案重辦計禀呈首名爲胡順昌餘俱附近店鋪未識大令若何批辦容再續錄 
[公舉經董]  
　　本埠木行林立市面大旺同業公所前延浙江候補縣吳駿甫大令爲業董遇有各省勸辦商捐等事出爲商辦兹吳大令於前月遽歸道山同業集議聘請本邑秦介侯太史尊人炳如封翁來所主持封翁堅辭不獲乃於九月初六日起前往公所辦理同業一應事務尙有邑廟羣玉樓爲本埠柴草同業公所刻亦延謝友三孝廉爲經董禀請縣署照會接辦云 
[縣署酬筵]  
　　黄大令之公子署中合卺各情已紀前報兹因合署書吏差役均送禮叩賀大令爰於昨日設筵二堂飭丁延各書筵晏差役則飭廚房備席發交土地祠内集讌一時水陸紛陳歡聲雷動云 
[姑婦勃谿]  
　　本地人翁楊氏之媳某氏因姑婦勃谿日前逃至母家經其姑訴知女父訓責之下將媳領回不料媳生有劣性不能婉娩聽從未幾又逃至家内該氏憤不能平赶至媳家將媳及其父一併扭至十六鋪巡防南局控究局員鍾二尹將兩親家勸慰一番諭以葭莩至戚毋庸妄啓鼠牙致日後各存芥蒂併諭其媳須孝順慈姑倘不守婦道三尺法必不爾恕兹姑從寛著令當堂叩頭服禮交姑領回營束 
[英廨瑣案]  
　　包探何瑞福禀稱朱文伯流落滬江連次行竊陳阿三施文卿等家衣服報捕後經小的緝獲原贓送究陳等投案領贓朱供南翔人向爲糖行生理後因失就流落滬上無以度日無奈行竊初犯求恩别駕判令掌頰五十下○包探黄四福禀稱前晚張連信至徐桂堂 
 
 

Page 4

 
 
小客棧中借宿次晨竊取布夾被而出被徐看破扭交捕房由小的往查屬實解訊徐投案訴請領贓張供認行竊惟求恩典别駕以行竊有贓判笞責五十板贓竊失主○包探趙銀河拘解過犯許金春禀稱此人曾經犯案昨又行竊張阿大家洋布長衫經小的緝獲人贓送究張投案領贓許認竊不諱一味求恩别駕判責一百板贓卽給領○三百零七號華捕禀稱昨有顧桂卿在泥城橋迤西某洋商住宅後門拆設竹笆意圖行竊適爲小的查見拘送請究顧供浦東人以後决不敢再犯别駕以圖竊屬實判責五十板○包探張阿五禀稱劉錫林竊取張春記家銅吊一把止欲逃逸適爲小的緝獲連贓一併送究張投案請領失贓劉供窮苦所致叩求恩宥别駕以事甚細微判押兩天○包探倪順泉禀稱昨有張阿桂到洪長桂小飯店内吃飯不肯惠鈔以致爭鬧將洪打傷頭面扭交捕房將洪送醫院醫治約一禮拜卽可痊愈洪投案申訴被毆情形張阿桂供實因失手别駕判笞責一百板以儆○一百零六號印捕禀稱昨有沙小舫在途小便向之喝阻詎料沙反敢肆毆將號衣打懷手腕打傷爲此喚令也捕帮同拘住今特送案沙供寗波人初次來滬不諳租界章程如今只求原宥别駕判罰洋五元 
[美界捕房瑣事]  
　　前日之晚蘇州路有一女孩年約五六歲詢不出姓名住址旋經行人陳華元送至捕房捕頭令暫留候領○偷兒周富　由新閘橋畔某姓家竊得布衣若干件途經三百二十八號華捕拘獲覊抑昨晨捕頭飭包探竇如海查明屬實令押候解送英公堂訊究○昨晨偷兄江全福由某處竊得碎銅若干行經狄四威路爲包探洪阿寳查獲人贓併解捕房押候送辦○昨日上午宗阿寳宗阿六錢阿福均寗波人在漢璧禮路某燒餅店門首互相兇毆飛拳踢足悮將行人奚季生之頭顱擊破奚以無辜殃及不肯干休將宗等扭赴捕房控訴捕頭着將宗等押候送案訊辦令奚自投公堂備質○前晚十二點鐘武昌路仁智里内遣有衣服若干件經巡街華捕所見帶回捕房存候失主認領○天撞路廣裕里粤人鄧姓小孩年約五六齡前日傍晚時由鄰居十餘歲之孩領至里口閒玩突來匪人將鄧孩項下銀圈攫之而去孩大聲呌喊迨家人聞聲趨出匪已不知所適誠可謂膽大包身矣○住居蓬路第二百六十六號門牌之宋金茂日前失去金對時表一枚曾經報捕昨晨包探倪順泉查悉係宋自雇之車夫竊去原贓在英界某押店惟人已逃尙須拿獲送辦○公平路第一號洋房昨晨函告捕房稱失去古磁花瓶一隻其值甚鉅恐非外人所竊請爲查辦云云捕頭立飭包探洪阿寳前往將細患粤人拘至押候查明核辦 
[作善降祥]  
　　節交小雪令轉嚴寒北地災黎尤思挾纊若不源源接濟何以下蘇民困上挽天和兹本館協振所承善士越東微雲後人酬愿捐助鷹洋二十元善士沈世德堂票銀二十兩沈世德堂又票銀二十兩好善爲心解囊以贈洵存已溺已飢之見不啻同胞同與之懷皇天無親惟德是輔他日福報定可操劵而待焉聊綴蕪詞敢申藻頌 
 ] 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[聚賭被責]  
　　本埠賭風之盛甲於他處大則設局誘騙小則茶肆抺牌雖經官憲屢次嚴拿懲辦無如若輩視禁令若弁髦依然聚衆抽頭以供慾壑而小賭之類以南市爲最著十六鋪巡防南局委員鍾偉臣二尹以頽風斷不可長前日飭勇丁馳往各處訪查拘局懲辦倘地甲徇情容隱當同科以罪勇丁及地甲等以二尹例禁森嚴遵諭前往比查至篾竹街地方有一小茶肆見泥水匠湯阿瑞張俊英陸阿虎趙阿東四人止在圑坐抺牌勇等入内立將四人拘住曁開設茶館之張永發等一併解至局中二尹升坐訊問湯等同供小的等因工暇無事偶爾遣興並不犯賭求請恩宥二尹喝令將湯張陸趙笞責一百板具改過切結交保釋出惟張永發旣開茶肆應知法律不應聚賭漁利喝令從重笞責二百板具結完案 
[法公堂瑣聞]  
　　太古洋行之北海輪船於本月初一晚九點鐘時船主房内失去小鐵箱一隻内有鈔票一紙計洋一百元旋在烟囱後尋獲已經撬壞當日司更者爲任安心俞長榮二人因將任俞送案請究迭經鄭大令研訊之下任安心供詞牽涉該船司機器洋人並據任舅許德生遞禀求提船主細崽到案訊問昨禮拜四堂期鄭大令會同蘭繙譯升座北海船主投案求追蘭萌君操西語先與船主詰問請任安心執定司機器洋人在旁蹲伏當塲拿獲船主帶同該洋人上堂剖辯繼而大副亦來伸訴質之任安心執定前供親見該洋人在旁蹲伏惟是否伊竊小的亦不得而知大令再三研詰矢口不移遂與蘭萌君會商又向該洋人駁詰移時令親自簽名將此案移送該管領事核辦任俞著解往備質○倍發洋行西人帶買辦施春榮投法公堂控掮客土國恩買定牛奶三百箱屆期不出亦不付銀求請追給鄭大令准詞出票簽提到案昨日堂期包探將王解案請訊王供牛奶二百箱係豐泰牌號於上月廿五日買定尙未到期其餘係立豐洋行所買亦未到期小的非有意遲延本月廿九日可定期出貨大令准之著覓保保出照期出貨該付銀兩著如數繳清○意大利西人拔味之婦承接乾豐昌絲棧管工頭目訂立合同以四年爲期忽而中止同索工資不給以致口角爭毆投該管領事處控告未蒙准理旋投法公堂控訴人令准詞簽提該棧股東胡少甫錢點清到案昨堂期解請訊究胡少甫供去年股合資本一萬餘兩本年七月拆出此事與小的無于錢點清供東家姓陸當時雇用此婦訂立合同偉做四日而中止大令謂爾因何不給工資尙敢行兇毆辱錢稱並無其事蘭萌君轉告大令謂實係被毆大令謂工資理應照給因何不付錢供此婦不顧工作非小的歇出可比蘭萌君又謂被毆之後赴領事處控告騐明傷痕送醫生療治錢供並無憑據大令又謂工資理應照給著押候追繳胡棧東姓陸現開恊成錢莊大令斥退候傳案備質○沈會善控清潔局頭目朱德春圖賴欠銀一百餘兩經大令提訊牽涉談勝法昨日堂期提談到案質訊朱供承辦清潔局虧空銀一百餘兩由談勝法經手付清質之談勝法供並不經手朱又稱在工部局内領出工資卽交談手且收下帳欵亦在談處共有六百餘串有帳呈電沈稱每日代發工資錢十八千有奇共虧銀二百二十餘兩談稱小的經手放帳均係朱弟收去大令著將朱談一并押候開明細帳呈候復核○四牌樓林德興紅木作收買魚膠竊贓破案後吊到原贓前日各報登有冐充探夥索賄情事爲捕房偵知禀知大令飭提到案昨日堂期解案請訊林供收買魚膠屬實惟不知竊贓一時悮收求恩寛宥原贓交還之後並未有人向小的索賄大令謂日報載有此事爾弗隱瞞旋據包探禀稱此事有人從中播弄大令得供著將林德興押候罰洋十元並著將造言生事之人交案訊究○秦阿福禀稱在小東門四達瑞洋貨店爲出店前日在門首開箱檢取洋布被賊竊去一疋旋在張阿菊身畔搜獲據稱係陸家浜剃頭店學徒當往詢問有薦頭華阿福同來據張稱亦分過竊贓將二人一并送案請究張阿菊認竊不諱大令因伊年幼著從寛押候責手心五十下華交保保出○王子林禀稱由某處阿新濟輪船來滬被賊竊去衣包當在河浜認獲原贓將竊賊蔡桂春拘案請究質之蔡認竊不諱大令著押候笞責二百板贓交失主領去○包探禀稱爾積竊福三前曾犯案解送公堂經葛大老爺遞解回籍此次潜來滬上在新街拘獲解案請訊大令謂爾係著名積竊是否與徐四劉寳林等同黨供均不認識大令著押候嚴比○包探禀稱有孫海堂者兩次在河干覓死爲巡街捕援起送案請爲安插訊之孫海堂供安徽清遠縣人本年三月來滬覓就流落異鄉難以餬口故求速死大令惻然憐憫商諸蘭繙譯著押候發給用資送回原籍 
[江西官報]  
　　九月十一日知縣周繪藻禀謝分缺先行知通判洪範監修順外陽王廟是日興工從九張炳堃投文到省王錫珍解鹽餉金陵回銅皷營都司徐文科請餉來省主簿吳熾生　查德外保甲准補萬年縣丞吳學優飭赴新任○十二日通判卓光薦卸辦昌山卡從九曹國英往贑州就醫○十三日知縣王濟中往撫州公幹○十四日監江府王之藩卸署廣信事回京禀謝飭知因臨江府本任補用縣張維滅張肇基劉秦餬史誠　對黄冊典史劉宗祜峽江永豐吉水等縣催稅契回署羊角營都司朱達　前吉安公叅將金鳳岐俱卸事回湖北候補府　　大綸禀謝咨往湖北○十五日知縣張　黄代辦土高厘卡李克鑠由湖北賑捐加同知銜府照陽秉衡往臨川許植往豐城俱催稅　回江　橒解時憲書並養亷銀往金陵王蔭珍查進賢　申憲曾查德内保甲未人肅紹臨川等縣催减平回 
[上海北市絲業旨事籌賑公所施子經收山東順直湖南廣西賑捐九月十六日至廿九日第十次清單]  
　　十六日師竹主人由李旭之兄　元一百兩○十七日江陰不書名洋二十元銅洋三元鎭德堂褚銅洋三元悔過子銅洋五元徐朗仙完願洋二元姚江勉力子一元○十八日梁溪無求氏節省日用由惠泰有來洋一百元吳李氏求平安四元吳縣小求免過士一元○十九日宜興　壽生求新病速痊洋三十元永安堂棉衣洋三十元○二十日老黎媽遺求資冥福洋三十四元浙江撫署起庵居士二十元　定貞記年十元鹽城湖望鎭問經堂勸募戴景二曾幹園曾會光梁集梧僧筱林五户洋各一元劉餘三洋二元曾以高曾以才各五角陳加愷錢八百文姜子璜錢六百文鄭守瑜鄭治卿孫貫軒曾善夫曾遐貴石户各錢五百文羡潤　曾有禮據日章陳廷　陳聘賢陳書人善心齋七户各錢四百文孫炳南　萬如梁筱亭鄭漢卿朱梁材王天台朱懷仁鄭益　湯如璜洪壽　洪如　十一户各錢二百文鄭盛　朱玉堂曾貢寛臨懷　　杏山姚秀　　雅卿鍾卓哉鍾致哉吏茂才陳耀珍曾藹然焦子康陳楚珍陳寳養孫長德洪如風湯　萬洪恆寛湯如寳邱　陳毓珍鍾澤之曾筱軒曾景　　如雲二十六户各錢二百文問經堂錢一百文共六十户合洋二十五元○廿一日海門十二圩鎭不留名由孫少邨　來　一百元蘇撫　汪笠夫六元浙江定海廳署補拙軒二元○　二日湖北無名氏助　　由江寛輪船來銀四十兩批見規元四十兩零二錢六分五釐壽州權署慈谿揚村　怡室主人因長女病愈並求合家平安願助漕平足銀三十兩　見規元三十二兩○廿三日海　陸肇德爲次子久患三瘧許願卽愈洋十元松江許康甫求痰病永除早痊卽安四元○廿四日邗江張維錢由福康　來洋一百元　病齋山壽康莊交來規銀四十三兩零二分恊興公沈祥和求病速愈洋十元沈維堉十元求病愈五元○廿五日汪余氏　産後平安消腫止痛洋五元棉力子一元常熟永春典棧克煇銅洋四元方濟之銅洋一元○廿　日鎭洋陸福林求母親康健將祝壽資助移四元陸福林領男錦釗錦　錦鏞錦錩錦銓求人口平安洋四元余劉氏求病速愈二元○廿八日　省邊竹潭因室人病稍痊助棉衣由餘大莊來庫銀十元合元十　零九錢六分○廿九日禾城郭保遂洋二百元　雪堂先生募不書名捐棉衣一百元衞楊氏移經懺資祈資夫冥福又了夫夙願各五十元湖州署會稽陳　棻謀事酬愿二元無錫王隆茂梁　太原鎬氏曾源氏助冬衣各二十元松江黄虹玉爲室人張氏産後求病速愈十元朱胡氏冥　懺資移助四元慈北鶴鳴塲葉雪航二元○九月分共收洋二千零零三元日本洋一元對開洋三元小洋一百十四角五分扯　三一七五合元一千四百七十五兩九錢零三厘元四百三十九兩九錢五分二釐以上計元一千九百十五兩八錢五分五釐銅洋二十三元連兩共收元七千九百二十七兩四錢零六厘銅　一百七十七元救疫丹二行錠正氣丸二千服保和丸臥龍丹一千瓶 
[上海虹行元濟善堂經收七八月份捐一文愿常捐清單]  
　　唐茂枝七八月捐洋十員陳可良韋文圃翁醉樓三户各洋四元陳　初錦章號義成號三户各洋二員永增祥　　祥萬順豐三户各洋一員李珊記　　號長和號元昌號四户各洋六角順興源同春祥震泰來恆裕昌成昶利源泰號聚昌號寳昌號寳興號利亨號生昌號恆昌號　茂號寳成號升和號十五户各洋四角杏花　正月至八月洋二員四角唐冠卿五六七八月洋四員以上統計收洋四十五員八角○陳　記每日五十愿王　記謝鑑記凌雲閱三户各三十愿梁日三二十五愿九章號禮和帳房各二十愿華榮和永義源怡珍居巢子餘巢潘氏戚益齋宏仁堂張敬和潤德堂陸門張氏十户各十愿致資長洗亮光各七愿至義居六愿讓德堂殷茂庭殷守秦殷守源殷許氏殷恆懷華榮昌七户各五愿筆喇帳房沈公館郡識深吳公德四户各四愿禮發押愼安堂滋源靜怡軒傅樂　居士裕祥莊鄔達齋鄔棠林恊大莊史致泰沈耘福張榮官鄔銘德金阿方十三户各三愿孫元振張季圜衆友康健王榮生高林生寄生洪元鄔宅黄觀樞黄富饒靜慮居守拙子湧幢氏李庭　十四户各二愿江蓉生胡玉如李芹香周華成汪筱舲五户各一愿以上總共四百四十八愿七八月份計收錢二十六千八百八十文○　　恆榮順號不計愿七八月份各洋二角湯鴻賓六角湯雲亭三四月份洋三角沈公館五六七八月洋五有○梁日三惜字捐七八月洋四員余明三恤嫠捐七八月錢一千二百文　　　　　　　　　　 
[上海虹口元濟善堂經收九月份送堂一文愿並施醫藥捐清單]  
　　韋陳氏陳韋氏馬章愿洋各一員源泰芳記八角朱士源二十四户四十六愿五元八角黄亞明二角共洋九元八角○翁醉樓　施醫　洋陳廷璋二十元梁鈺堂黄少東各十元紅棉館全楚公棧泰安棧同舟客福茂生無名氏民無名王九香各一員無名氏羅澄溪黄修已堂長發棧萬安樓星記棧春元棧楊啓　怡和　唐泮卿江湖遊客無名氏梁運喜各二員陳夢蘭無方士全昌正蕭秋圃霍麗泉各三員韋星如王三好堂陳香圃各四員萬福樓鷗肇主人求泰源李星垣江伯常各五元高陞棧六元共三十八户共洋一百三十三員内有銅洋十二元唐姓三十元新會陳謙益堂二十元吉慶堂二元統計收施醫藥洋一百七十二元銅洋十二員○秦蘭軒施粥洋二員 
 
 
