# 1895 - 197 - 4907811

 

Page 1

 
 
[售藥助振] [  申報舘同人啓]  
　　啓者茲承徐君開韶以救治吞服生烟藥三十　貽贈同人同人以振務方殷願變價以充此欵此藥靈妙無匹每瓶照原價售洋半元　須詳閱仿單卽可如法施救諸君子有樂善不倦者請臨本館帳房購取以廣流傳也可 
[新印資治新書出售] [  圖書集成局啓]  
　　資治新書爲李笠翁先生所蒐輯其中羅列有明諸大老及國初名公鉅卿奏牘文移遺聞軼事門分類别令閱者如登　風而採玉泛滄海以　珠不特仕版中人可資考証卽茶餘酒罷藉此以消遣閒愁亦屬相宜本局印以新鑄鉛字刷以雪白紙張計初集十四卷二集二十卷訂成十二本裝以錦套每部碼洋一元五角賜顧者請移玉三馬路申昌書室各埠申昌及售申報人購取可也此布 
[新印繪圖繪芳錄告成] [  三馬路申昌書室啓]  
　　繪芳錄一書歴叙才子佳人之事描情寫景細膩風光雖體例不脫章回而妙筆奇思有非他人屐齒所能到者更延名手繪成圖象冠諸卷端類上添毫栩栩欲活誠小說中生面别開者也茲巳告成分裝八本價洋一元二角諸君子請移玉三馬路申昌書室購取一觀或亦所供酒後茶餘之談助乎 
[論朝鮮]  
　　朝鮮屬於中華爲朝貢之國薄海内外人盡知之明萬歴十四年日本益治兵征　國旁諸小國并欲滅朝鮮而有之二十年師渡海直逼王京朝鮮遣使告急乃命將討之互有勝敗久之其丞相死諸倭兵退朝鮮之患始平終明之世通倭之禁最嚴我朝天聰九年太宗文皇帝命將征朝鮮屢戰皆捷遂克義州又克安州至平壤城其王李　懼遁入江華島遣其弟李覺來貢求和許之七年復背盟崇德元年親征朝魚破之二年正月倧率其子及羣臣朝　　降獻明代所給敕印自南漢城來朝見禮臣於漢江東岸三出渡築壇設黄幄李倧率文武羣臣自南漢山五里許步行來朝禮畢坐定大宴畢賜李倧黑貂袍褂雕鞍馬匹賜王妃及王子黑貂裘其大臣等各賜貂裘李倧率衆謝恩行禮畢上命大臣送李倧等入王城二月上率諸王貝勒大臣班師李倧率羣臣出京城十里外跪送行禮畢命坐於御座左側賜茶禮畢又命大臣送李倧還王京是年及三年准免貢物四年秋季爲始照例入貢自後我朝遣使册封彼國遣陪臣表賀史不絶書禮至優恩至渥也其國八道分統郡凡四十一府三十三州三十八縣七十東西距二千里南北距四千里北至九連城一千一百十五里貢道自鳳皇城至京師三千零九十六里其東北境有三十里之地與俄羅斯接壤東南與日本相隔僅一海峽故俄與倭人之睥睨朝鮮非一日矣按光緒十四年冬間俄高立陸路通商章程大旨諸俄高邊界商務暢旺會同訂立章程以敦友誼除業經開埠通商之地外議以亨貢作爲通商口岸並准俄國在亨貢地方設領事官或副領事官俄國辦理交涉人員及領事邊界等官准赴高麗各處遊歴前項俄官郵遞信函文牘倘有緊要事務准專雇俄人或他國人給與專據遞寄沿途不得扣留又准寄居亨貢之俄人租買地畝房屋並建造棧房工廠仍奉俄教禮節毫無拘束租界　分界址丈量地基及售地價值年繳地稅等事由高廷會商該管俄官自後設立工部局以上一切事宜　按通商各口章程辦理並准俄人在租界外十里以内租購地畝房屋完納地稅俄國或他國貨物連往亨貢售賣祗完進口稅高麗土貨在高麗各口或在内地購買由陸路運入俄國者祗完出口稅均值百抽五其禁止入口者如鴉片僞樂軍械火器之類此外高麗燒酒紅參禁運入俄俄人在高麗遇有詞訟或犯例禁概歸俄國領事官或理案官辦理與高官不涉高人違犯例禁罪名干涉俄人者歸高官按照高律辦理俄高二國船隻准在圖們江行駛其兩岸往來與河中行船各事宜應由二國該管官訂立專章以便行船及河巡局事宜以上章程雖用俄高二國文字繕寫二分然均以俄文爲主自簽押之日爲始遵行五年如欲修改章程應於六個月以前先行知照如不知照修改再行遵辦五年此俄高二國陸路通商章程之大略也光緒八年夏六月朝鮮内亂日本使館被燬倭使花房義質回國日廷議遣尚書井上馨督兵船駛往朝鮮署北洋大臣張制軍接閱黎星使　信知事機得失間不容髮若倭兵先到朝鮮彼且虜其王而踞其都如琉球故事則難以口舌爭卽遣提督丁汝昌道員馬建忠督帶超勇揚威威遠三兵輪卽日東駛又豫調南洋兵輪以備運送士卒丁汝昌等以六月二十七日辰刻抵朝鮮之仁川口而倭奴國亦於是日未刻有一艘先到僅遲半日耳見我兵船已先在遂爲之奪氣二十八日倭國兵輪續到三　共水陸兵一千數百名花房義質以兵士五百駐士京與朝鮮議約開列多欵百端要挾總理衙門奏派提督吳長慶率　軍六營前往以七月初八日抵朝鮮之南陽府是時倭使與朝鮮大臣連日會議相持未决頗肆咆哮朝鮮偵知我大軍將到拒之益堅倭使於是挈其衆悻悻出京示將决裂馬道馳詣倭船告以同心討亂之意而吳軍門遽於十二日率大軍入王京駐紥倭使又爲之奪氣遂與朝鮮立約尋盟而退吳軍門督率所部宵攻亂黨殲其渠魁其亂乃平由是觀之我朝之於高麗也區宇旣亡而復存宗祀已絶而還續大之字小恩禮備至無以加矣俄人强逼朝鮮通商以勢相凌惟利是圖尚屬西人之故智至於倭奴則惟知狡焉思逞欺其主懦國小久欲滅之而朝食今歲夏間啓釁大致與前事相同而其忿狠暴戾則又過之嗚呼倭奴之肉其足食乎天理難違吾知倭奴恃强若此必有覆亡之一日也請拭目俟之 
[本館接奉電音]  
　　昨由京友電傳諭旨三道敬謹譯登○十二月十九日奉上諭前因畿輔大兵雲集諭令各路統兵大員約束兵丁嚴禁騷擾近聞直隸山東一帶師行所至仍不免擾害地方民間畏懼兵差至有抛　車馬乘間竄逃情事若不嚴加申禁何以肅軍律而恤民艱着各路統兵大臣嚴飭各將領凛遵前旨申明紀律不准絲毫累民所部兵勇倘敢恃衆逞强卽按軍法從事毋許徇縱並着直隸總督山東巡撫於大兵經過各州縣將一切差費津帖以蘇民困至沿途應設卡鋪仍着責令地方營汛派撥捕役認眞巡邏毋稍疏懈欽此同日奉旨綏遠城將軍着永德補授欽此同日奉上諭甘肅布政使沈晉祥着開缺來京另候簡用欽此 
[勝倭喜電]  
　　西字報館得威海衛本月十五日下午三下二刻時所發電信云有一日本兵船駛至此間海面約離威海　北首砲臺十華里砲臺上發九寸經之開花砲猛擊中厥船面雖船未沈下而倭兵已擊斃多名此好消息也亟譯登之 
[暫緩出洋]  
　　張樵野星使奉命赴日本與之議和日前馳抵滬江駐節同文書局兹聞星使將候朝命再定日期是以年内不復望扶桑進發矣 
 
 

Page 2

 
 
[輪船遇險]  
　　行駛長江之泰和輪船於本月十八日駛至白茅沙觸礁擱淺龍骨已損不能再駛當時搭客幸爲小艇載渡均各　恙惟聞貨物已少有損傷矣 
[倭事雜聞]  
　　叻報云倭國某大酋現又欲籌借巨欵五千萬圓以充軍餉傳諭各銀行總理人進見令竭力以籌然恐屢經羅掘之餘雖勸諭亦無益也○高麗開化兵願助倭奴往剿東學黨因無號衣向水師學生借用倭奴與之令其前往比及仁川忽又調回蓋鑒於前轍恐其投入黨中也○高麗各當道因倭奴用事不願與之同列紛紛解組咸賡歸去來兮之詞目下倭奴在高孤立無助若不早悛後悔莫及矣○倭奴稱兵犯順動以扶立高麗爲名不料佔踞漢陽後居然視其地爲已有整頓一切以爲久遠之謀日來欲在漢陽仁川兩處建築火車路使之消息靈通輸運便捷業經委人查勘不久卽行興工按仁川係港口爲船艘灣泊之區由此至漢城約二十英里雖有道路可進而艱　崎嶇甚於蜀道若築車路須半年方可成功經費則約須一百萬圓云嘻倭奴力竭計窮不久卽當殄滅意者欲留此將成未成之路送與韓人乎然韓人亦未必感謝也 
[暹儲仙逝]  
　　聞暹羅國世　於某日因疾仙遊國人甚爲震　按暹羅立儲之例不以嫡長爲衡惟就諸王子中擇賢嗣位新喪之世子名花基連希士爲暹王長子生於一千八百七十八年六月二十七號至一千八百八十七年正月始正位青宫聞數月前暹王亦抱恙瀕危近日始能視事兹者又有喪明之痛而外人之窺伺者已非一日人心之震動殆由此歟又聞暹王尚有嫡次子名戈士地生於一千八百八十一年此外又有側庶子數人年俱幼稚云 
[吸鐵砲]  
　　美國非拉特而非耶非報言美副將金司近在紐約之惠勒脫砲臺新製吸鐵石大砲二尊其法用鐵板一塊連於砲後形如馬蹄四圍羽長數十英里之電線外裹麻繩兩端接一電機下置電池用時將電氣接於大砲遂借吸力開放按吸鐵石共有二種一産礦中名爲磁石一用電氣製成卽此法也聞此吸鐵砲力量甚大能於六英里外憾動輪船上羅　蓋輪船往來海面全賴羅　故此砲置諸砲臺上　船斷不能近豈非軍中利器哉 
[蓬萊海市]  
　　本館常寓烟臺訪事人來信云此間客籍居多遷徙靡常難免不　　　之藪日前保甲　　行查點換給門牌俾宵小　得濳蹤而奸諜亦無從托足○兵爲民害時有所聞苟非統帶官姑息養奸何以致此日前山前某營有勇丁闖和村莊姦淫婦女鄉民據情告發統領張軍門查明實據梟首示衆各營遂不復敢妄作胡爲矣○張統領福興於本月初二日因病逝世出師末捷身先死常使英雄涙滿襟誦浣花草堂詩不禁爲之浩歎○兩軍相見砲火爲先然我之所以制人者尤須防受制於人近日軍中擬添製砲車數百輛以作前茅之用其車用人推挽靈便異常置砲車中前有鐵板屏蔽啓則可以發砲閉則可以避敵人之砲誠利器也 
[茶糖抽捐]  
　　漢口信云軍需孔急需餉浩繁鄂撫譚中丞奉到廷寄在茶糖二色内加抽厘金二成暫濟需餉俟軍務平定卽行停止中丞卽於本月初十日出示曉諭照錄如左爲出示曉諭事案照承准軍機大臣字寄光緒二十年八月二十三日奉上諭户部奏籌餉緊要續擬數條請旨遵行一摺茶葉糖斤加厘各條均著照所請行該將軍督撫等務當共體時艱認眞舉辦嚴飭所屬妥愼經理等因欽此並准户部鈔錄原奏咨行到鄂查原奏内開一茶葉糖斤加厘查中國利源鹽課而外以茶課爲大宗近年以來印度産茶日本産茶　於華商有碍而其色味之勝行銷之暢終遠遜於華茶故雖酌加厘金斷不慮洋茶之浸灌查各省茶厘有按外引按箱按担之異其取之業户取之引户取之商販辦法亦復不同擬令各省各就現在抽厘數目再行加抽二成至糖斤一項僉謂熬煮得法其利與鹽相將東南數省銷售尤多亦擬令各省就冋設局卡處所無論紅白蔗糖等名目均於照常抽厘之外每糖一斤加抽二成此兩項加抽厘金成數無幾不難舉行應屆半年將加抽數目另欵彚存專案報部聽候撥用仍令先行曉諭各商軍事一平卽行停止等因當飭司局查議通飭舉辦去後兹據藩臬兩司善後牙厘各總局會議詳覆鄂省茶厘一項向係銀錢並收應俟新茶上市卽遵部議一律加抽其向抽糖厘之漢口沙市宜昌等三局應卽飭令專就落地一項遵章加抽二成專欵存儲以備要需等情前來除批飭各省厘局一律遵辦外合行出示曉諭爲此示仰各屬茶糖商販人等一體知悉爾等當知茶糖加釐乃因倭氛不靖征兵雲集餉需洗繁暫時加抽以資接濟軍事一平卽當停止此係奉旨加抽之件務各共體時艱遵章於正釐之外加完二成毋得隱瞞偷漏致于罰辦切切特示光緒二十年十二月初九日示 
[樊口築堤續聞]  
　　鄂屬武昌縣樊口地方土人私築堤壩已記前報前爲上憲所聞卽派候補道李竹虚觀察帶兵數十名馳往彈壓村農一見兵至卽棄鍬鋤畚鍤紛紛逃散觀察以愚民無知不忍苛求因飭兵丁將所搭棚屋拆毁駐防數日回省銷差 
[預防火患]  
　　川東道黎示照得本道蒞任三年渝城内外兩遭火警而本年祝融肆虐舉高房大屋商民財貨付之一炬不禁目擊心傷民瘼所關豈能坐視不理諉爲天意惟有懲前毖後作補救未來之計往歲某監生等具有條陳八事本道卽欲興辦坐自因特遂有今年之害今巴縣知縣與紳商人等會議羣情和翕當是地方之福其綱目約有數端據條陳所估歲收似屬不少然臨時挑工力錢賞號之類亦頗繁多别籌萬金生息以補衆籌之不足至石缸泥缸兩項本道獨任無所用其籌度惟安置水缸之處須無窒碍願意則安不願則不安先興本家商量毫無勉强皆所以達民情也水龍每坊一個不繁不簡酌乎其中木泥石三工必須有定聚之處按時操演庶免臨警無紀而其要則在拆火巷所　之房無論巨細如火燒不到則酌中估價賠還於捐欵下取給用昭公允閒人擠塞明是圖搶人財重加鞭責告示所不及則有章程在　從繁盛街道做起除由巴縣督率紳監認眞舉辦外合行示諭爲此示仰軍民人等知照倘敢阻撓懲辦不貸特示 
[激勵軍心]  
　　總理兩江營務處前淮揚海兵備道桂薌亭觀察日前出有七言告示黏貼通衢其文曰三軍列隊且肅靜我作歌兒說你聽昔日有位曾中堂得勝歌兒當號令方今倭宼肆猖獗臨陣殺賊貴勇决膽要放壯心要雄忠義之氣鬼神懾三軍能仗忠與義管教倭奴定喪氣但須操演習營規軍中紀律時牢記賊來切莫亂驚慌安排鎗砲好堤防開放鎗砲要把穩看見賊船打箇准賊船雖說多快利我逸彼勞多使宜不可亂放砲和槍不中賊船徒張皇我能中賊賊怛怯賊人雖衆何難當臨陣勝敗有頃刻　分膽壯與膽怯彼我同是骨肉軀軍械　勇無分别我若奮勇彼必退我若退時無躱避臨陣脫逃有軍法何如殺賊獲名利同心合力得保舉高官厚祿賞不次軍務之際見豪傑功名　貴當及時英　不過有本領練膽練力練技勇方今破格用奇才男兒有志當自奮我今仿作得勝歌勸你鼓勵莫蹉跎殺退倭賊得　　功成名立笑呵呵 
[冠蓋紛來]  
　　揚城接官廳馬頭邇來時有客官過境南車北馬地方官僕僕迎送幾於應接不暇江西布政使方方伯汝翼　嘏後陛辭回任於初四夜道出邗江旋於翌日揚帆上駛初五日福建副主考鄒星使福保浙江副主考秦太史夔揚均由瓜洲口駛抵維揚小泊片　卽起碇北上同日徐州道沈觀　守謙由省公旋繫纜河　命輿登岸入城　客迨憲駕回舟則已崦嵫日墜暫泊一宵於初六日黎明揚　　　 
[查案省]  
　　安徽候補直隸州知州余理堂直刺適中月前奉大憲扎赴廣德州查辦書吏毆官一案直刺奉扎後旋赴各　　辭　車　道已紀報章兹直刺按照所開之案一一查畢於上月二十一日徑返省垣比詣各憲衙門禀安銷美 
 
 

Page 3

 
 
[鄂臬過鎭]  
　　升調湖北臬司龍廉訪仁陔日前自閩省起節於月之十一日行抵申江已紀前報兹悉廉訪擇於十二日傍晚由中乘招商局江永輪船溯江而上卽於十三日晩八點鐘時駛抵京口其時丹徒縣王大令特飭辦差家丁在小閘口碼頭搭蓋彩棚　迓旌帆水陸營勇因天色已晚不便列隊恭迓迨憲旌戾止東碼頭象山砲臺升砲三響鎭城文武官員均出城詣躉船迎接旋登船投手版晉謁亷訪接見後亦以禮　拜直至鐘鳴九點始啓輪上駛赴鄂履新各官仍在江干恭送 
[雪上加霜]  
　　原任浙江分水縣留大令亶隸籍陽湖由部曹改捐知縣選授斯缺於今七載清苦異常虧累甚重上年調署瑞安本可稍事彌　因本任交代未清不能履新延閣半年始得到任浙省署缺定例以一年爲限故到任六月卽行瓜代所餘無幾今春復回本任支絀異　秋間偶患瘧疾繼之以痢遂於十月初旬在任病故越二十餘日其太夫人亦相繼而逝身後一切全賴司鄉帮扶始得了事至任内虧空官項尚屬有限幸得某太守將一切苦情代禀藩憲得免追究私債雖多而索欠者見此情形亦難啓齒本月初旬由其長公子扶柩回籍道出杭城同僚致送奠儀約有二百餘金因上憲憫其苦况故囑從豐致送也 
[寗波府試鄞縣正案]  
　　寗波府試已竣正案高貼照牆今將鄞縣前列五址名照錄於下沈孝芳干長清陳世覺湯嗣新袁袞王謀道李士英鄭希亮王湘雲章　成鄭宗全凌震南周以卣陳冕瑞王到　張復楊承緒顧人揩胡璠余松齡董賓燕陳燡洪之頴章大澍周運謙陳丙吉楊鳳瑞范紹聖倪廷禧凌忠礽吳祥麟徐企唐謝鏡濓沈懋鋆江義脩張用康戴彦張傳保張顯清董德　夏昌宇應忠相忻震森陳榆春竺樾孫詹喬謝行溎丁志賢丁士瀛程岱 
[穗垣臘鼓]  
　　廣州訪事人云候補府尹彦孫太守恭保前曾隨馮萃亭宫保出師越南目下宫保奉諭統帶舊部防堵南洋遂調太守辦理營務處日前兩江總督張香帥移文來粤令太守馳赴江寗太守聞命欣然當卽料理行裝就道○委署潮州府吳太守景萱業將所管各局事務交代一清向各憲禀辭旋於本月初九日往香港然後附輪赴潮陽○大憲奉部咨籌借商欵五百萬兩以濟餉需富經札委在籍候選道劉問芻觀察學詢設局開辦迄今兩月收數寥寥大憲以省中不願踴躍輸將擬另委幹員分往南洋勸募○上月某日升任福建鹽法道正任廣州府張潤生觀察邀集羊城書院肄業生童大開文宴殷勤勉勵無異父師復念多士皆景况清寒慨捐鶴俸若干爲度歲之費憐才愛士誠足多己○某二尹原籍江蘇宦海浮沈已歴年所蕭條旅館逋負纍纍持值歲闌債主雲集二尹苦無以應憂忿塡胸遂以一盞紫霞膏背人吞嚥迨毒發呻楚家人始多方解救已無能爲力矣鳴呼慘哉○省垣製造各局冋章臘月十五日停工兹大憲以軍務紛仍需用甚急諭令除鼓鑄錢銀局外所有水雷魚雷鎗彈火藥各局皆照常工作不許暫停○賭具中有白鴒票者爲害甚烈入其彀者往往蕩産傾家額玉如廉訪恶之蒞任以來嚴申厲禁兹賭匪以爲廉訪將升任以去遂於附城各鄉落設廠開收煽誘愚民罄其腰槖亷訪聞而震怒飭兵差馳往查拿 
[鷺島寒濤]  
　　稅厘總局提調游柏棠太守普陰奉藩憲牌示委署興化府電信傳來闔厦文武均往道賀嗣又奉制憲電諭卽赴新任所遺局務及茶厘海防局砲臺支應所等差暫委厦防分府張司馬兼辦游太守於上月二十五日起程赴任十七日邀請闔厦文武宴飲簪裾駢集極盛一時○厦門稅厘提調經藩憲委前辦夏門提調丁潄卿别駕恭壽接辦以資熟手○港仔口分卡厘局委前署石潯分司傅和齋少尉霖接辦於上月上旬接手○提道各憲因天時亢旱已久特在城隍龍王等廟祈雨自上月二十八起禁屠三日本月初一日東北風大作初二初三等日大雨淋漓天氣轉覺寒冷時症亦稍减矣○米糧爲民食所必需自上海禁米出口厦門民食均仰給於安南外洋各埠價值日漲每百斤售洋三元四五角兹聞蕪湖鎭江米禁已開各船購買聞有十三萬石之多米郊中又復袖手觀望日前輪舟啣尾進口米價竟大爲跌落每百斤計洋二元四五角奸儈固有虧折而貧民則大沾惠澤矣○西商定於新年七號卽華歴十二月十二十三十四等三日在大教塲賽馬福州香港等處西商亦有載馬來厦以便比賽者○冋來冬防大都有名無實本年張文川司馬實事求是諭令各街將栅門脩整由本街按月捐支更棧責令地保雇人看守一交三更隘門便閉并於隘門旁設立更寮爲支更者休息之所 
[巴峽寒猿]  
　　　城向有匪徒勾引良家子弟在外姦宿實屬大傷風化巴縣陳大令訪聞有營兵李雲奎在店狎誘某童証據確鑿經左營王游府革去名糧送縣擬辦○劉制軍之夫人於十一月二十五日過渝遄回安徽親里制軍尚未起行也○重慶委員陳祖望經黎觀察撤差現委唐君我辰接辦○成都存儲後膛鎗砲等件經劉制軍派員檢齊雇大小船五十餘號載鎗四五萬桿於十一月二十七日解赴重慶經陳大令代雇多船裝載東下分交海防各軍應用○　城大梁子督標營王管帶門前於某日二更後被人暗置火藥瓶中插紳香一枝尚未燃卽爲人所見驚告街鄰知爲匪徒縱火營中飭人探訪憶及某甲前曾充當百長因不守營規業經責革疑其憤恨在管帶處縱火亦未可知乃密告巴縣拘拿到案雖經刑訊然尚無眞供確據也○渝城地方官現設水龍會派人挨户清查每房租銀十兩每年抽收錢五百文 
[縣主騐屍]  
　　金陵訪事人云上元縣東鄉出一命案或謂故殺或謂悮傷坊甲報縣後陳仰山大令卽於初九日帶同刑招仵作下鄉相騐及回後赴憲轅禀明遂查閱保甲及民團事宜 
[北通州雜記]  
　　傳言江蘇浙江兩省冬漕有三成折色之說其餘河運海運則照常辦理○某日由張家口宣化府等處募來壯勇數百名結隊入北門出南門赴天津防　○前由山海關撤回之神機營馬步官兵行抵北門外東浮橋適上游氷塊順流而至觸折橋柱橋爲之傾不得巳繞道平家疃以達京邸迂行數十里中途風雪嚴寒鐵甲無温幾致裂肌墮指行軍之苦概可知已○兩江總督劉峴帥於十一月某日由天津起節二十八日行抵通州州尊張直刺馳赴碼頭具手版進謁峴帥小住一日旋於二十九日八點鐘時起程十點鐘在張家灣早尖文武各員齊往伺候至三點鐘在于家圍晚尖○邇者煤米柴炭菜蔬異常昻貴雖有米石平糶而市價仍不從廉時屆嚴冬小民覓食維艱何以堪此○近日鄉間時有匪人昏夜持刀向人家强借銀錢衣物事主不敢與較若輩遂得如願相償計通州三河順義懹柔等處若此類者時有　聞安得賢有司設法緝拿庶閭閻得以安枕而臥乎 
[四明錄要]  
　　寧波訪事人云廖大中丞檄委候補府楊伯新太守葆銘爲寧波牙厘局督辦已於本月初一日入局視事矣○天氣峭寒尖風刮面鳩形鵠面者流沿途瑟縮無異號寒蟲所望殷實紳商存己飢已寒之心解囊振恤使窮民不至無告而地方亦可以敉平云○官塲傳聞和局已有端倪鎭海口外所泊美兵船亦已相率駛去民心爰因之稍定不若前者之市虎驚心矣惟銀根緊急異常市景蕭條大有江河日下之勢典鋪本爲便民起見刻下所收各貨故抑其價祗付二成以致民不聊生咸恨倭奴之妄啓釁端羣存食肉寢皮之想云 
[儲憲過滬]  
　　江蘚糧道吳廣涵觀察日前赴金陵謁見張香帥已列前報兹悉觀察已於昨日十一點鐘抵滬不日卽當回蘇也 
[船價已給]  
　　前報載黄大令購買破舊沙船奉檄中止船主向報稅行索價一則兹悉黄大令已於初一日照價給銀一萬一千餘兩交船主收領矣 
[客死可憐]  
　　昨日有某姓客病斃於小東門外仁發客棧旋由棧主投報捕房捕頭遣包探孫錦榮前往察視隨請同仁輔元堂分局備棺收殮聞死者係鎭江人年三十左右 
 
 

Page 4

 
 
[悮中煤毒]  
　　本邑人張阿狗年二十二歲向在虹口某西人處爲傭前晚就寢時就榻畔爇煤以取煖氣至昨晨喚之不應啓門而入已被募氣薰灼昏仆榻前乃舁送同仁醫院求治醫生云受毒甚深恐未易保全性命也 
[蹟近縱火]  
　　美租界西華德路第一千六百二十九號房屋由粤東人某甲賃開廣同興水果店曾倩某行保火險銀一千二　兩前晚八　鐘後樓上忽然火起鄰人爲之撲滅事後比鄰第一千六百二十號屋内粤東人某乙投捕房訴　目覩甲家樓上有小孩所衣棉　　以火油明係有心縱火請卽究懲昨晨捕頭遺包控江阿三及二十二號西包探將甲拘入捕房問爾將棉襖浸以火油非縱火而何甲稱棉襖上雖濺火油實非有心縱火因悮將火油燈撥　遂以棉襖　拭耳捕頭謂爾言尚難憑信今且釋出當再遣探緝查倘有縱火事情送案重懲不貸中乃抱頭鼠竄 
[押候嚴查]  
　　英大馬路同泰西式木器店失愼已登前報昨晨由包探顧阿六將店主婦林吳氏解案禀稱富晚見　店失愼當由巡街捕毁門入内見樓上下俱已然著並無人在内及至後門則門亦洞開且查伊店積欠租洋一百五十元曾保火險將次滿期捕頭等揆度情形疑係有心種火况火發後店中人皆已避匿故僅將林吳氏拘案請究林吳氏供兒子等俱回寧波原籍店中惟留小婦人看守實係無心失火小婦人年將半百豈肯作昧良之事通刺商之易副領事判令押候查明於下禮拜二覆訊 
[物是人非]  
　　上海縣前准英公堂移送張子連控妾戴寶玉捲逃一案並起到　翠一匣銀惋一只到縣前晚由翁明府提訊張供湖南人向爲藥業戴寶玉本在妓院作賣笑生涯小的於光緒十八年與之認識旋出身價銀一千三百元娶以爲妾另賃房屋居住後因樂業失就遂至蘇州做翡翠生意現在回申戴已另　别人將銀三百餘兩及翡翠等件取去求請追給戴供蘇州人向在妓院張客來院游玩用過洋銀六七百元並未嫁伊爲妾後伊蹤跡漸疏小婦人亦不介意刻已嫁李少山爲室李做茶葉生意誠實可靠　府曰爾等均屬無恥之尤申斥一番判將起案之銀碗及翡翠等物給張具領戴寶玉旣巳從良著具不准爲娼切結飭遐 
[查點存貨]  
　　滬地裕生洋貨號倒欠銀兩店主土松泉逃匿由各債尸晉裕恊昌公司衍泰王行記裕昌等十三家將已歇夥友沈培林扭縣後又扭店主王麗泉王兆昌司帳唐某到縣黄大令斷將沈培林王兆昌唐某收所王麗泉交差算帳清理店則發封此前事也現據原告晉裕等四家扭正主王松泉到案聲稱王麗泉算帳未結乘間脫逃請將王松泉嚴行追繳公明府飭提王兆昌王培林唐某王松泉集訊晉裕等供小的等十三家初裕生號共欠銀二萬一千四百六十兩至伊號内查帳有存貨一萬二千兩查實貨僅有五百兩可知有意非倒所有店内存銀五百餘兩現由裕昌莊收存所欠欵項請乞嚴追帳簿二本呈閱王供總算欠各號一萬九千六百兩都係各莊歴年積欠生意虧本現在無力歸債尚求寛限明府判將王松泉之弟王兆昌收所沈培林及唐某以店主旣已到案卽與夥伴無于當卽開釋王松泉交差恊同原告地保將店啓封查點存貨究有若干禀復核　 
[賭棍交保]  
　　賭棍王芝林錢炳生前經英公堂送縣請訊並起出假造銀票十三張輪船圖樣二張一併移縣因供詞支吾飭令收所候究兹有唐靜山金長榮投案願保帮審委員翁明府飭差從所中提兩犯至諭曰爾等前次未經供明現在務將實情詢出方可保釋　核案情定須重責千板王供原籍揚州遷住杭城已閱三代父親曾捐縣丞前年逝世舊主無錫人侯良冋在浙江候補其父曾任知府病故伊丁父憂今年三月服滿進京引見函招小的來申伺候隨卽進京小的到申住聚源客棧至八月移住鼎陞棧同棧有一周姓與小的叙談假　係周所造九月十二日包探來拿周卽逃避錢供無錫人向在三洋涇橋同豐祥雜貨行爲夥因友人朱鴻春來言有許宦欲置小輪船一隻小的起意賺些用錢卽領至虹口茂昌機器廠論價廠主方德榮索價六千五百兩同去啜花酒賭錢後因許宦嫌價太昻不願成交方指小的等行騙報　查拿欲令小的賠銀十五兩爲繪圖之費明府曰爾等伎倆本委均已洞悉不必指東說西任意刁展問王曰爾主侯良住在何處答在四門朱公館内問旣在西門爲何不來保爾况爾於三月來申至九月犯案巳有半載食用從何而來假造僞票串騙局賭不問可知姑念爾父曾入仕途從寛戒賁一百下　保人唐靜山作何事業供在本城西姚家弄作顧繡生意與王係中表親是以願保錢炳生之母投案稱由無錫遷居上海已閱多年今年七十五歲炳生四十六歲小婦人倚以終老求恩保釋明府謂爾子作不端事本應嚴辦念爾年老賴伊過活格外從寛笞責二百板又問保人金長榮向爲何業供在本城開裁縫店明府　令兩保人隨時提防不許伊等再犯如果不改前非惟爾是問著具保狀並改過結存案飭退 
[法界捕房紀事]  
　　昨日禮拜二爲法公堂訊案之期清晨葛同轉飭家丁持名片至捕房告以暫停讞務各案統歸禮拜四補　○太古棧小工頭目徐某因事歇出接充其役者爲李子常前日揮令衆小工照常工作衆小工稱向章新舊頭目交接時應每人給錢二百文李不允衆小工以其有　規例聚集五六百人於下午六點鐘時蜂擁至永安街帳房擊毁門窓等物李見勢不妙乘間奔訴捕房捕頭立遺中四捕前往彈壓衆小工自持人衆竟敢向之抗拒以致西捕及某探夥役均被設傷旋拘獲行兇人四名解送捕房管押捕頭飭傳新舊頭目問明原委再行辦理○有混名小嘉興者不知其姓氏昔年誘得某姓母女兩人賃屋新化門外開設蕙芳茶　嗣因生意不佳流爲匪類前晚十點鐘時在招商局金利源九號棧内竊取銅鎖售與城内某銅錫店翌日又往行竊經句探夥役所見拘送捕房捕頭遺包探　到原贓押候堂期解訊 
[惜字救生]  
　　敬啓者今有乾昌泰號拍買同文局棧被火焚燒之書仍照原價銀五十三兩五錢讓與敝堂雇工檢給　灰送海免致　褻　蹋還魂造孽旋奉到天順祥號陳潤夫大善士解　慨助復又集募共洋一百六十元又募助救狗經費洋一百四十元該號與同　棧比　而居目擊情形特囑敝堂作此善舉琳瑯萬卷殘燼猶香大君子惜字種福功德不可乫議而陳君之玉成善舉惜文字而　换命尤令人　　　名天富善人萬斛財源如操左劵耳謹登報章以誌仰佩上海六馬路仁濟善堂董事施善昌等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[匪徒遊街]  
　　杭省近有布散謠言之人希圖煽惑民間乘機搶刦日前有混名小覇王者著名土棍也在東街地方徧造謠言謂倭船無數到寧寧城搬運已空省城中某紳某富均已搬往鄉間并云某日將要閉城事爲巡防局員聞知當卽帶差會同縣役密拿該匪正在某茶坊高談闊論當卽獲住送縣懲辦經仁邑尊伍芝蓀大令嚴訊之下無可抵賴惟有叩頭乞宥邑尊以揑造謠言大干例禁况有此綽號兼且犯案多端實屬罪無可　立卽重賞竹筍千片并享以獨桌酒一筵命差役四人民壯四人押同遊街自上至下各城遊徧而後已頭上高插黄旗一面上書揑造謠言遊街示衆前面又派小差二人一鳴鑼一高呌自初五日起至初七日止每到一叚卽請叚巡騐明給以回片一紙蓋恐差役受賄放鬆故也遊街畢後卽行收禁候詳院批示再行定罪 
[英界公堂瑣案]  
　　二百零五號華捕拘送楊金生王阿二至案禀稱伊等昨在蘇州路火塲竊取信大油棧燼餘之醬乳腐二　經小的瞥見送案請究楊王同供稱實因貪小拾取通刺以乘災竊物最堪深惡判令枷號三天交捕帶往犯事處示衆以昭炯戒○包探黄四福禀稱積　王玉生屢經懲辦今又竊泰昌等四棧住客狐皮袍子銀表等件經小的緝獲人贓送究通刺見王爛脚問旣有足疾何以能竊許多衣物供稱餘物俱係去年所竊惟皮衣一件却係近日在高升棧内王厚記處竊得通刺以王玉生實係多年積賊姑念足疾未瘳判令暫送南粥廠收管候春融後遞解回籍○顧阿九年甚幼穉而所犯竊案已屬不少經公堂懲辦數次驅逐出境昨日又在許阿德家竊取舊皮馬甲一件報捕後由包探顧阿六緝查又係顧阿九所竊遂於昨晨解案請究顧阿九供稱小的家在浦東尚有兄長如蒙恩宥定當回家安分誓不再來上海通刺以顧阿九年紀甚輕竟敢屢戒不悛梗頑已極判令戒責手心二百下○顧探又解遞籍復來之犯婦王氏至案請判王氏供原籍松江近因有事來申川資用罄不能回家通刺見王氏鵠面鳩形阨竊可憫判令送往南粥廠俾得度歲○胡金榮竊取王阿寶之三藍縐紗皮袍子一件經包探黄四福緝獲人贓送究王阿寶投案請領失贓胡金榮供本地人向爲玉器生理近因失業不得已暫操三隻手生涯以資餬口通刺判將胡金榮管押一個月○剪　賊王阿洪在四馬路某茶肆竊取茶客葉錦榮搭連袋一隻内儲洋銀五元葉投報捕房經包探孔阿才拘獲送究通刺略詰數語判將王阿洪管押一禮拜以儆○三百十五號華捕解送費何氏施陳氏至案禀稱二人於深夜手抱小孩甫經産下尚未氣絶意欲在蘇州河抛棄適爲小的所見拘案請究曹氏陳氏同供小孩業己氣絶因俗語有水葬不復托生之說故欲問諸水濱並無别故通刺謂旣係死孩何不置之積骨塔中遂判令何氏陳氏速將孩尸持至西門外投諸積骨塔○三百四十四號華捕禀稱昨有衛蘭高周阿二等六七人向劉俞氏調戲經氏夫劉文光呼喚小的將衛周二人拘入捕房各以洋銀五元具保出外劉俞氏偕夫劉文光遞禀申訴情由通刺略詰數語謂被告旣未到案着卽將保洋充公 
[美界捕房紀事]  
　　昨晨鄉人某甲等二十一名合夥雇杉板船二號裝私鹽百餘擔駛至蘇州河吳淞路口意欲登岸求售適遇緝私勇四名向之喝阻鄉人不服喧閙異常旋有巡街華捕至謂四勇曰租界中不准緝捕私鹽汝等旣奉公而來何尚不知規矩乎四勇聞言遷怒於捕各出手槍利刃欲與爲難捕駭極急吹號呌喚集華捕及三道捕共七名將四勇一併拘入捕房鄉人亦隨之而入捕頭令一併解送英公堂請宋通刺辦理○小鬼阿寶家於江灣鎭本月望前經人薦至圓明園路某西人處傭工甫半日卽竊取西人對時表一枚而遁西人報知老巡捕房前日包探張阿五訪悉阿寶匿跡鎭上遂拘入捕房捕頭問知原贓質於法界某質鋪因於昨晨吊出將阿寶押候解送英公堂請辦○某日崑山人徐勝德至裏虹口某小客棧借宿臨行竊去水烟袋衣服等物前晚棧主張阿裕遇諸新閘左近扭至租界内喚包控江阿三拘入捕房昨晨江探將原贓吊出告明捕頭捕頭令押候解送英公堂請宋通刺核辦 
[金陵官報]  
　　十二月初七日洋火藥局候補道蔡禀知奉委勸辦紳富捐○初八日支應局吳奉委會辦銀號事宜直隸州王茂中謝委　辦南八叚保甲差　轅　示如臯縣主簿馬聲駿病故遺缺查有候補班前先補用縣主簿李澤愷堪以請補○初九日勸辦江北河運直隸州方臻喜赴汜水開局○初十日從九蔡金奉委揚關中閘查稅差　庫大使何英琦交缷興化縣安豐　回督轅牌示安徽皖南鎭總兵員缺奏委正任壽春鎭任祖文署理○十一日王慶埏禀知順直賑捐奬加同知銜藩轅牌示寶應縣杜法孟叅革遺缺查有候補班知縣徐福增堪以請補又沐陽縣王之全接壤廻避遺缺查有沛縣馬光勛互相調補○十二日江蘇試用縣丞王樹聲到由京來○十三日知府　松年赴湖北採辦木料分發江蘇候補知縣許寶良由京來藩轅牌示清河縣典史員缺現奉部選崔恆春禀繳文憑到省自應飭赴新任 
[蘇省官報]  
　　十二月初六日知縣宗能述常鎭項兆驤松太丁楨鎭屬均辭赴奉委公幹又薛葆楹太鎭蕭啓英嘉寶均謝奉委赴催解地丁差辭○初七日同知莫葆辰奉委隨辦籌餉局差又鄭述祖松太知縣周相輔常鎭均辭赴公幹通判郭廷沛奉委催辦長元吳常昭等縣志書差知縣章鴻森專丁來省禀知奉督憲電調回寗委洋務局文案差又梅崇誥奉委赴金匱江陰催提欠解地丁差巡檢羊汝達銷嚴家橋釐卡差從九洪鏛禀知到城外下三叚帮水巡差○初八日靑浦縣錢志澄禀謝蒙保升開缺歸同知直隸州知州候補交缷回省正任金匱縣王念祖　查錫金等縣公幹差卽辭赴常會算交代　候鎭帮辭赴　接辦糖捐　查驗差道庫姚愼言由籍起復回省從九汪述曾謝奉委學院文巡捕差藩轅牌示照得嘉定縣知縣張樞廻避遺缺查有候補通判孫毓驥堪以酌委　理藩轅牌示照得崇明縣縣丞唐贊元病故遺缺查有現署長洲縣典史正任寶山縣主簿吳庭瑞調署遞遺長洲縣典史缺查有候補從九品李典旟署理又丹陽縣吕城司巡檢楊者直病故遺缺查有補用從九品萬庭樾署理又丹徒縣丹徒司巡檢王桂墀期滿遺缺查有　用巡檢王煜曾署理○初九日知縣翁慶麟禀知由宜興回奉委接辦宜荆釐局並銷善後局帮辦文案差○初十日藩轅牌示照得署馬蹟司巡檢吳廷勳已飭赴顧山司新任所遺馬蹟司員缺應盆准補斯缺現署諸翟司陳復泰赴任遞　諸翟司員缺應飭准補斯缺之張開溥赴任候補道福盛通知由京回省在院禀銷點景差並奉撫憲委調辦松滬釐總局同知周文籌江震絲捐局來謝飭知期滿捐數較盈留辦絲捐局差從九俞侃禀知交缷震澤縣平望司巡檢事回○十一日藩轅牌示照得准補靖江縣縣丞汪善澡又准補崇明縣貊貔司巡檢劉澤寰均堪飭令赴任知縣何紹聞謝奉委善後局帮辦文案差臬轅監印楊傳淵禀知會委兼海防營務處差遣○十二日知縣范樹恆謝奉委兼充海防營務處支應差本班儘先卽用知縣范揚芳安徽人到省 
[邦江官報]  
　　初六日柴鹾尹九齡委運漕分銷局○初七日孫分轉厚由淮北來委湘岸聽差○○八日蔡鹾尹廷本由淮北來銷西臨局差委署淮揚總鎭劉　軍靑煦過揚履新○初九口童鹾尉士成委揚河催䟎差某科翰林劉太史廷琛過揚○初十日　鹾尉裕本委李家橋卡○十一日沈分轉曾棨由甘肅回揚銷解新疆軍餉差○十二日張鹾尹錫銘由六漫閘差次來揚公幹○十三日某科翰林陳太史君耀過揚 
[賑捐清單]  
　　敬啓者敝局奉委勸辦順直賑捐荷蒙各善士大發慈悲解囊慨助俾得分批報解以濟工賑要需感激之懷莫可言喻查十八年分敝局　解捐欵業己刮登各報外茲將十九年七月起歴次匯解賑捐銀兩彚總開具清單敬祈附登報章以昭大信計開光緒十九年七月敝局墊解第一批賑銀五千兩又八月敝局墊解第二批賑銀五千兩又九月匯解第三批浙局籌撥銀一萬兩又十月敝局墊解第四批賑銀五千兩光緒二十年二月匯解第五批浙局籌撥銀一萬兩又敝局墊解第六批賑銀一萬兩又三月匯懈第七批浙局籌撥銀五千兩以上共解過第七批賑銀五萬元又七月敝局籌解順屬新賑銀三千兩又匯解浙局籌撥順屬　賑銀六千兩又匯解施子英兄籌解順屬新賑銀七千兩又八月敝局籌解直屬新賑銀一千兩又匯解施子英兄籌解直屬新賑銀三千兩又匯解浙局籌撥直屬新賑銀一萬兩又九月匯解浙局籌撥順屬新賑六千兩直屬新賑四千兩共銀一萬兩又匯解浙局棉衣折價銀一萬六千八百兩又敝局製辦棉衣褲五千套折合銀四千二百兩又匯解施予英兄籌解直屬新賑銀四千兩以上共籌解順直新賑銀六萬五千兩又本局造報核奬銀數附列於後計開一計本局造報第五次清奬銀五千七百十兩八錢四分除劃抵第一批墊欵銀五千兩外又找解銀七百十兩八錢四分一計本局造　第八次清奬銀五千二百二十一兩二錢除劃抵第二批墊欸銀五千兩外又找解銀一百七十六兩三錢八分一計本局造銀第九次清奬銀一萬五千一百七十六兩三錢八分除劃抵第四第六兩批墊欵銀一萬五千兩外又找解銀一百七十六兩三錢八分一計本局造報第十三次清奬銀七千一百六十一兩六錢除劃抵棉衣銀四千二百兩外又找解銀二千九百六十一兩六錢以上共解過清樊找欵銀二萬五千零七十兩零零二分連前統共解過銀十一萬九千零七十兩零零二分上海新關後源通官銀號勸辦順直義賑慈　嚴信厚筱舫謹啓 
[九月份常捐]  
　　何日葵鄭梅庭裕泰昶王禮堂四户每五愿共錢陸百文梁輝堂王尊勳何麗初洗烴珊許盛增五户每三愿共錢四百五十文張　榮周鴻記二户每四愿共錢二百四十文黄敬全譚始端二户每二愿共錢一百廿文薛壽堂徐宗洪昭敏氏三户毎一愿共錢九十文○九十月份常麥桂潤堂百愿兩月共錢六千文陳鴈記五十愿兩月共號三千文王歧記謝鑑記各　愿兩月共錢三千六百文華和永義源怡珍號戚益齋潤德堂湯鴻賓小舫主人巢子餘巢潘氏共九户每十愿兩月共錢五千四百文廣和記致寶長洗亮光三户每七愿兩月共一千二百六十文至義居六愿兩月共錢三百六十文華榮昌殷茂廷毁守泰毁守源殷許氏殷恆懹讓德望湯雲亭八户各五愿兩月共錢二千四百文禮發押裕祥　源遠堂靜怡軒四户各三愿兩月共錢七百廿文靜慮居守拙子湧幢氏孫元振張李園衆友康健　壽堂七户每二愿共錢八百四十文江蓉生胡玉如福昌號三户各一愿共錢一百八十文筆刺帳房合昌隆二户各四愿兩月共四百八十文謝洽盛每月不一百文共錢二百文○九十月份恤嫠瞻老麥逢源恤一名每月六百文共錢一千二百文麥肖齋恤二名每月一千二百文共二千四百文此窗高臥生恤三名每月一千八百文共錢三千六百佘明三恤一名每月六百文共錢一千二百文以上合共錢三十九千四百四十文元濟堂啓 
 
 
