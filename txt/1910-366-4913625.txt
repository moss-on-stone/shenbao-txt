# 1910 - 366 - 4913625

 

Page 1

 
 
   
 
 

Page 2

 
 
上諭 
[監國攝政王鈐章十二月初九日內閣奉]  
　　上諭本日軍諮處陸軍部帶領引見留學日本陸軍測繪畢業學生考列優等之李兆綸黃郛德楞圖李向榮唐凱俞應麓陳陛章均着賞給舉人授為測繪副軍校考列上等之郭廷康王炳潛史𡔎臣與宗文蔚齊張裕文郭延井介福李偉旃章煥琪均著賞給舉人授為測繪協軍校考列中等之馮家驄著賞給舉人以測繪協軍校記名補用欽此 
　　上諭陳夔龍電奏查拿著名無賴出身微賤之溫世霖即溫子英原名溫昱曾充長隨多年聲名惡劣為衣冠不齒此次在津竟敢假請願國會為名結衆歛錢已屬有害地方又復擅揑通國學界同志會名義妄稱會長遍電各省廣肆要結同時罷課意圖煽惑居心實不可問靖嚴行懲儆等語溫世霖着即發往新疆交地方官嚴加管束以遏亂萌而弭隱患該部知道欽此軍機大臣署名奕劻假毓朗那桐徐世昌� 
　　宮門抄十二月初九日召見軍機毓秀潘齡𦤎� 
論說 
[再論結社集會律]  
　　第二　結社之約束 
　　政事結社。在聯邦諸國。皆受嚴重之約束。行政官廳得對於結社。而求其凡認為必要之事項之說明。普魯士撒遜巴威里等國。則政事結社之集會。不依其社則所定之場處及時期。須於二十四時間內呈報之且關於一般集會。之規定亦適用之政事結社之連合。普國不問用何等手段悉禁之。巴威里雖不禁單純之連合。而合併則禁之。在撒遜因禁政事結社 
 
 
 

Page 3

 
 
之連合。而并禁其分割可謂稀有之例。千八百九十六年。帝國議會。曾倡議廢止此禁令。於民法施行法中。又插入禁政事結社連合之諸國法廢止其規定。之條項。而提出議案時。大宰相霍海盧公極力反對之。遂使議會否决惟巴威里及撒遜。其後成單。行法。而解政事結社連合之禁云。 
　　關於政事結社以外之結社。設一定約束方法之國。亦不少巴敦之國。其警察得於公安之必要上。就結社之目的事務及與其餘結社之關係。而為調查社員。關於此等事項。有為十分答辯之義務。普魯士則行政廳因為公共之安寗秩序有必要時對於結社而關於其命令之執行。得求報告。其餘諸國亦皆設相似之規定。 
　　第三對於社員自由之保障 
　　結社本於各人之自由意思而為之。若依暴行脅迫而強其加入結社。是卽侵害。各人之自由。故德國既有防止對結社對於國家之危害。同時又防止其對於個人之危害。而設有規定。聯邦諸國之結社法中。非別有此等規定。然千八百六十九年二月二十一日之帝國營業法。第百五十二條及次條實揭此等之規定。是亦一種特例也。其第百五十二條有曰。對於為自利之勞務條件。或得報酬之目的。而加入於結社或同盟之徒弟勞役者職工。所定刑法之禁止或規定。一切廢止之。各人得不受何等之制裁或強制。自由自此等之結社或同盟而脫退。其第百五十三條有曰。依暴行。脅迫誹毀污辱。使他人加入於同盟或結社。或欲使加入之者。或抑留他人或欲抑留之者則罰之。由此觀之。則因維持為自利之勞務條件。及以得報酬之目的而成之結社於勞務者或使用者之合意不法者决非不禁又合法者亦决不強制。唯任其自由而已。涉於暴行脅迫誹毀污辱。則不之許也。然此規定缺點有二。若不有為同盟之證據。則雖強制勞務者。而停廢其勞務。亦不能適用此規定。此其一。又強制使用者。而使勞務者解職假令出於暴行脅迫等之不法手叚。亦不適用此規定。又其一也。故千八百九十一年之聯邦叅議院。曾力求此規定之改正。然為帝國議會所否决。故未能實行 
　　第四結社之解散 
　　在德國聯邦對於結社。均認警察之解散權。即結社而違反法令及有害公共之秩序者。皆得解散之。在巴威里及撒遜。就上述以外。結社茍違反於結社法之規定。就中如關於議事及集會之規定。及結社之目的或决定。違反刑法時。則命解散。二國間之差別。在撒遜。警察有禁止之全權。不設何等救濟之策。而巴威里則區別有犯罪行為與不然者。有犯罪行為時。以結社閉止之權予行政廳。　同時使利害關係人。出訴於行政裁判所。或使行政廳為假閉止。由行政裁判所。以其事情為重大者。得命其確定閉止。在巴敦。結社之解散。屬於內務大臣。在事情急迫時。由地方警察廳。為假處分。不認何等之救濟法。與撒遜同。惟普魯士尤為寬大。即除法律所禁止之結社。其餘均由裁判所判决而解散之。者且裁判所得命解散之者。限於政事。結社警察官廳。祗於一定事項。有為假處分之權而已 
　　凡此一字之出入。皆與立憲政體極有關係。修正則人民享自由結社集會之利。否否則不免為專制時代之禁令。願我資政院議員諸君一察之也 
專電 
[電一北京]  
　　樞府奉旨電寄東督錫良某國驗疫應妥派醫員會同辦理又擬揀派勁隊塡駐東省以厚兵力而防意外著即妥議辦法電復核奪 
[電二北京]  
　　又電寄湘撫楊交鼎方今時事多艱該撫應不避嫌怨力任其難迅速銷假 
[電三北京]  
　　憲政館擬答覆資政院謂劉廷琛摺係欽交之件例應收受憲政館資政院權限均有欽定章程可稽劉摺是非憲政館不便輙下斷語 
[電四北京]  
　　查賑大臣馮煦電奏江院災鉅擬援照光緒三十四年合賑辦法 
[電五北京]  
　　鄂督瑞澂續電告病奉旨再賞十五天 
緊要新聞一 
[憲政館不認議局章程為法律北京]  
　　資政院議員文和質問憲政館法律命令以何為標準說帖一件。昨由該館備文照覆。畧謂原說帖內稱諮議局章程在吾人之觀念固應視為一種法律� 
然穷與經由議會之議决。得君主之裁可之各種法律。有無分別。是否純然法律。抑仍屬於命令。論人民遵奉之義務則無論為法律為命令均應服從但各有範圍效力。如上所指之諮議局章程。必須將其性質地位。劃清界說。庶得以。明此時所依據者為法律抑為命令。而不致動啟猜疑等語查本館會奏諮議局章程原摺內載中國地大民衆分省而治各省之 
 
 

Page 4

 
 
政主於督撫與各國地方之治直接國都者不同而郡縣之治異於封建督撫仍事事受命於朝廷亦與聯邦之各為法制者不同諮議局之設為地方。自治與中央集權之樞紐。又本館議覆于大臣奏陳諮議局章程權限一摺內載督撫立一省行政最高之地位求之各國本鮮此制督撫之權限。既視各國行政長官為較廣。則輔助行政機關之權限。自應與之相稱又本館議覆翰林院侍讀吳士鑑奏請申明裁奪議案權限一摺內載諮議局之設係遵先朝諭旨以為各省採取與論之所並為資政院儲材之階所擬諮議局章程即本此兩義原其性質。既與聯邦議會不同。亦與地方自治有別實為一時權宜之法各等因。業經先後奏明旨通行欽遵在案是諮議局權限。以與督撫權限相稱為要義。即諮議局章程。應以與各省官制相接為要義。現在釐訂外省官制。其於各督撫權限。不能不有所更張。因而諮議局權限。亦不能不有所通變。吾國立法體例。權設之法。向不入律。悉以為令歷有史册可稽。則在京外官制未經頒布施行以前。所有諮議局章程。即應作為命令。 
[廕大臣固非肯浪費者北京]  
　　陸軍部陰大臣。前因資政院核减陸軍經費一節。頗不滿意。曾謂預算股某議員云。諸君因民力困窮主張核减軍費某未嘗不贊成。惟此事不應以核减軍費為前提。當先為根本。上之解決。根本上之解决者何即國防問題在今日之中國究竟當擴張。抑當縮减。如謂必當擴張。則本部。提出之預算案。已屬减無可减不宜再加核减。如謂必當縮减。則揆之今日時局。雖以各國之強盛。海陸兩軍經費。各國政府尚不敢自居於完全。每年議會必提出增加軍備議案。矧以吾國軍備正在萌芽萬無可以核减之理。諸君僅知减輕國民担負。不知國防不備。自政府以至國民。損失權利於不覺者。決不止目前核减之數故某有一言忠告諸君須用政治家之眼光。統籌全局。再下斷語否則沾沾於一部分某實不敢隨聲附和。以期見好諸君云云。然陰大臣亦非絕對不認核减。近在部與壽副大臣會議。以各鎭軍費。大都按照前所規定不無糜費。擬將各鎭經費。酌加核减。如醫藥費馬乾兩項。弊混殊大擬重行規定此外。即截曠一項各鎭多不核實造報亦須另訂細章。秋操經費。及子彈數目。均須切實規定。已飭各司將以上各項詳細改定。以節糜費而重公欵 
[異哉翰林院自請保存之措詞北京]  
　　翰林院全體力爭新官制仍留翰林院衙門一事。已見前報茲聞該院已繕具說帖。不日向憲政館政務處呈遞。由侍讀學士許澤新領銜其餘簽名附和者數十人。大抵皆老邁腐敗。毫無知識之流。而新進中。如洪鎔林大閭程樹德亦列名其中。茲將其內容列下（一）不可裁之理由謂該院職司國史秉董狐之筆關係數千年以後之信史較之新內閣之僅關係一時者不同。（一）不能歸併內務府之理由。謂該院與德國博士院性質相同。內務府全係旗員。雖滿洲八旗均不能附入何能以翰林院為歸併是直以數十年培成之人才。徒與宮府贄御共較短長。不知新內閣為最高行政機關。弼德院為行政顧問機關。翰林院為最高行政人才機關不能歸併（一）職掌須改良釐定（甲）舊內閣所司之典禮撰擬收存頒發諸務。須一律歸併。稽查欽奉上諭處。亦歸併兼管。俾催取行政之要職。與新內閣相輔而行（乙）仿庶常館例籌設通儒院以至高人才研究至高學問將來文官考試。卽由該院充當考官。仿從前殿廷考試欽派翰林出身大臣閱卷之例既符祖制並免流弊。若由各部長官保送屬員充當此項考官徒啟奔走。權門引用私人之漸（丙）組織法典調查。兼司新內閣法制局事（丁）開設圖書館（戊）纂修會典不另設館以上均指新釐定擴充者而言最要末一段則言該院掌院學士仍由大學士兼充外其餘侍讀學士侍講學士。遇有相當之缺。開單請簡侍讀侍講撰文秘書郞編檢各官均以新內閣弼德院衙門各直省之缺。為升轉外放之途蓋該院目的注重在此。所希冀者升轉外放。有𣊟飯之碗。不至流離換所而已。 
[蘇撫請裁同城州縣之原奏北京]  
　　蘇撫程中丞前奏裁併蘇省同城州縣籌設審判廳一摺。已奉旨交會議政務處議奏茲探得原奏略謂寗藩司屬江淮揚徐海通四府二直隸州所屬廳縣凡三十四蘇藩司屬蘇松常鎭太四府一直隸州所屬廳縣凡三十七江寗省垣上元江寗兩縣同城蘇州省垣長洲元和吳縣三縣同城此外兩縣同城者八處直隸州與屬縣同城者一處其幅員不加廣其人口不加衆徒以財賦較繁遂乃析地而治至今情殊勢異名謂分治實類駢枝不能不酌議裁併請述其理由（一）自治公所同城合設而監督執行之官分峙並立既多文書往復之嫌。又有意見紛歧之慮。裁併則議事機關。與監督執行機關。始有整齊畫一之效（二）州縣官事聽訟。最為繁劇。叢脞之虞。率緣於此。今者司法獨立。審判廳逐次開辦州縣專任民事雖將轄境展廣。必能措置裕如。（三）外官通則例設佐治專員。凡警學勸業與夫典獄主計。分掌各事州縣綜其大綱。精神自易周注同處一城仍令分治有乘統一無補進行。（四）城區以內此疆彼界一街一巷。亦多分屬。徒啟此推彼諉之端。或多損甲益乙之舉。裁併以後。則眕域泯然。無所用其爭執（五）新官續添舊缺。不裁行政經費益苦無從挹注本年應設審判各廳庫儲空虛。籌畫維艱。裁并同城州縣。則一轉移間事舉。費集官利民安。臣維國家設官原以理事繁固不得不添設新官事簡亦不得不將舊設之官量為裁并寗屬之知縣同城者四缺蘇屬之州縣。同城者十九缺。地 
 
 

Page 5

 
 
狹而官多。値茲籌備憲政分職治事之秋益以地方自治先後開辦司法機關。漸次獨立。自應將同城州縣即予裁併。江寗省城元寗二縣。擬留上元縣而以江寗縣併入之。蘇州省城長元吳三縣。擬留吳縣而以長洲元和兩縣并入之。揚州府屬之甘泉縣併入江都縣蘇州府屬之昭文縣併入常熟縣。新縣併入崐山縣。農澤縣併入吳江縣。松江府屬之婁縣并入華亭縣。常州府屬之陽湖縣。併入武進縣。金匱縣并入無錫縣荊溪縣鉼入宜興縣。太倉州屬之鎭洋縣併入太倉州。本管地方計裁十二缺。按宣統三年預算之數除行政經費不能悉數裁節外。各縣擬給之公費及署用各欵。已可節至十餘萬兩。以之改撥各屬地方。審判廳之用裨益良多。又騰出舊有衙署。减省審判廳之建築費。亦屬不資。臣等悉心體察一舉兩得似無逾於此。懇請飭下會議政務處核議具奏請旨遵行。 
[此亦政府賤民媚外之一斑北京]  
　　資政院議員黎尚雯。日前提出請弛京師外城門禁建議案一件。其內容略謂京師九門門禁向例綦嚴。庚子以後。正陽門因外國官商交通甚衆。畫夜不關。等於虛設。而崇文門宣武門。則畫開夜閉。一如舊制。惟外人出入。則夜半亦為特。開中國人間有尾隨。亦復阻不得過。以內外交通而論。三門相等。何以辦法兩歧。以防奸宄而論。居外城者。豈盡奸宄。即有奸宄。正陽門徹夜無阻。何必定由東西二門。今徒以外人出入多少。為啟閉之標準。優待外國人賤視本國人。其事雖小。然非政體所宜。民政部曾經奏准而為步軍統領衙門所格應即。由本院建議。咨達內閣會議政務處。請其知照民政部步軍統領衙門。以後正陽門崇文門宣武門三門。應皆畫夜不閉。以歸一律 
[都中同志會議組織政黨北京]  
　　上月杪京師發見一種不署名之傳單內稱本月初一日在全蜀會館會議組織帝國統一黨。茲聞是日午後三時。帝國統一黨發起人。（黨名假定尚待修正）在該會館開談話會。研究一切組織辦法。到會人數甚多。首由王敬芳宣告開會。次即推定孫洪伊為。臨時主席孫君就席後。即報告從前經過之歷史。及本黨組織之必要。次即宣讀黨綱黨規。衆意以為俟開成立大會時。再行規定。現時認為假定。遂决定於明春三月開成立大會。此時則由發起人中舉定一部分幹事。組織總會一切事務。所有開辦經費。即由舉定之幹事及發起人分任募集。遂決定暫舉假定幹事四十人擔任本黨一切責任。俟開成立大會時。即取銷當即舉定吳賜齡。康士鐸王任芳陳登山雷奮羅𠎖易宗夔李文熙彭占元齊樹楷張雨村李素牟琳席綬汪龍光江辛孫洪伊十七人。其餘俟下次開會再舉。後即討論黨名敬宗夔康士鐸李文熙諸人。皆反對統一二字。討論良久。意見不一。雷奮王敬芳則主張仍用統一二字。後決定交幹事部與黨綱黨規一併修正，至五時遂散會。 
[資政院議員質問種種]  
　　鄭際平質問憲政館查憲政館奏核訂法院編制法摺中有云擬請飭下修律大臣。將訴訟律內萬不容緩各條。先行提出。作為訴訟暫行章程又云吾國籌辦審判伊始應由法律館。擬定律師單行法。奏交臣館覆核遵行云云現在幾及一年此項暫行章程及。單行法。尚未見奏交本院議决查各省城及商埠等處各級審判廳限年内一律成立。若訴訟暫行章程及律師法。不同時頒布。則司法獨立之良法美制誠恐牽制難行。究竟訴訟暫行章程。及律師單行法。已否由法律。館編訂。何時可以奏交本院議決。應請議長諮詢本院决定。照章咨請憲政館酌定日期答覆。未稔農部用意所在一各省農會商會總協理。係名譽員原不必給與廉俸惟。其中有實心任事。成效較著之員。用何法激勸。其放棄責任者。用何律懲戒。並未訂有明文。且自奏設以來不聞有賞一人懲一人者。賞罰不行。則勸懲奚自。豈各總協理均是賞無可賞懲無可懲之人乎一今年天下倒閉之案。層見疊出。多者千萬少亦數十萬。商業失敗已達極點。當商律破產律未頒布之前。更有何種手續。為事前之防範事後之補救一裁釐加稅。一時不能猝行商人之困無自而蘇農工亦交受其病徵稅固無自由之權能。更籌他種扶助之法否。一通商口岸洋旗林立雖由民智未開亦不肖官吏有以驅逼之也為今之計。惟有開民智儆官邪。使華商洋商。利益同等。食毛踐土具有天良人亦何樂輕背祖國。農工商部有維持商務之責。亦當注意及此否。 
　　尹祚章質問學部查學部奏定高等學堂調京覆試并擬定辦學不實處分摺內。聲明如程度不符之人。數至三分之一者該省提學司及該學堂監督。均由部按其任事之久暫定其處分之輕重。指名嚴參。茲接到貴部答覆本院議員質問調考說帖亦引據摺內各節並以山東高等學堂為證竊查。山東高等學堂。設立已及十年歲費在八萬金上下使切實辦理何難造就真才。而去年調京覆試竟無一及格者。是程度不敷之數。不僅三分之一也。遵照原摺則該省提學司該學堂監督難免辦學不實之咎自應在嚴參之列。乃貴部調考該學堂後。學生則令其回堂補習辦學不實者。則置之不問。近數年來該學堂監督朝易一人夕易一人任事雖無甚久者。而提學司羅正鈞。則到山東三年有餘。不可謂任事不久矣。揆 
 
 

Page 6

 
 
之原摺按任事久暫定處分輕重等語。似不應概為寬免有監督之責者自應有彈劾之權。而奏章具在並不遵行。若謂尚可原也是使全國學堂皆將照此辦理若謂該學司已引身而退不必苛責是使辦學不實者皆將巧於規避當奏摺允准之後彼固猶尚在任也姑息一人使奏章歸於無效。不知貴部何以出此反覆思之不得一解。謹具說帖質問敬請答覆實為公便 
　　劉懋賞質問陸軍部一列強國勢比較惟視兵力薄厚以分強弱查鄰邦徵兵制度民自十七歲入軍籍二年退伍歸為續備後備兵至四十歲充兵義務始滿期限其問二十三年徵新退舊計有十一次以一萬兵之餉能養十一萬兵之用凡有常備兵二十鎭之國即有二百二十鎭兵之用。我國各行省現有之新軍。僅有二十一鎭之數。其戰鬬力亦不過有二十一鎭之用以我之一而望敵強鄰之十。貴部不實行徵。兵之制不如尚有何法籌練軍隊之實力二凡軍士之衣食居住。戰時尤要於平時查各省陸軍成鎭協者雖已報部。然禦寒禦雨之衣以及水筩飯盒。行軍賬棚。行軍鍋竃。並戰時口糧。均未完全預備其他如背包毛毯子彈器具材料。軍用電線。軍用電話。鐵路氣球。種種軍實。皆為戰時必要之具。至今亦未籌備足用。現在東省迫日甚。若一旦有事以無戰時生活。與無軍實之軍隊。力抗強敵。能否使之盡其軍人捍衛國家之實乎。此等軍備鉅欵非經國民承認特別負擔必無從籌備然國民承認特別負擔與否又非經國民代表議决不可貴部銳意振軍經武何以不為請求速開國會之� 
先倡三查泰東西各國皆重軍國民敎育德則首重體育英則首重運動日本則首重武士道而所恃以養成者。則在體育之有會。貴部提倡國民尚武精神。是為專責。何以不督催各行省。普設體育會。以養成軍國民之尚武精神乎。 
[京師近事]  
　　魯撫孫中丞。日前曾專摺奏陳剪辮易服之利益。略剪去辮發。工廠各業。得其方便關係尤小。至一經剪辮。則全國上下氣象一新精神一振。此實國家轉弱為強之機。關係極為重要並極力主張易服。謂剪辮固屬革新之必要。而欲改易全國視聽。轉移人民眼光。易服較剪辮尤要。摺中孫徵趙武靈王胡服騎射一事。以駁主張剪辮不易服者之非。摺上監國以此事已頒明諭遂留中不發 
　　政務處議訂京內官制大致以裁汰為旨。陸軍部已為各部之先倡詎外部尚書鄒嘉來。忽大倡反對。聞日前曾運動某邸。極力抵新內官制。謂本部交涉𤨏繁。所有司員尚不敷用。何堪再行裁汰。現某邸已允為之周全矣。 
　　度支部澤尚書。決議將大清銀行各項人員酌裁三成。刻已飭該行正副監督張百納陳錦濤畫裁撤事宜。繕稿呈堂以便專摺具奏。 
　　禁衛軍良賚臣協統。外間喧傳有簡擢近幾一鎭統制之說。茲聞濤朗兩貝勒。以該協統諳習軍事。為禁衛軍萬不可少之員現値組織成鎭之時。尤須該員相助為理。且明春德儲東來該員在德時與德皇儲頗稱相洽。將來德儲到京後警衛事宜全賴該協統主持欵待。以裨接洽。故陸軍部廕大臣雖有擬簡。該協統擢升一鎭統制之意。然因兩貝勒未允。業已作罷矣。 
　　資政院議决之報律修正案通過將及一月。尚未出奏。茲悉此案遲遲未奏之故。因憲政館對於資政院修正之處。如損害他人名譽一條。及外交海陸軍秘密事件一條。皆有異議。業已草具理由書。送交資政院照章覆議。聞理由書所持之說與該館特派員顧某前在資政院發表之言大致相同。 
　　憲政館自奉旨改訂縮短年限。籌備清單後。該館王大臣亦曾會議數次。第此雖屬該館之責任。而事關全國。故必須與各部院衙門公同商酌以期妥善日前特邀度尚澤公民尚肅邸。學尚唐景崇。陸尚廕午樓。法尚廷用賓。農尚溥仲潞。理尚壽子年。外尚鄒嘉來等。在憲政館會議一切縮短手續辦法。聞已核訂妥貼擬不日上摺奏請監國核閱。 
[時評]  
　　其一 
　　請願代表進京。而某公使即施破壞之陰謀。請願代表被逐。而某國在東省。即有長驅直入之警耗。嗚呼國會之影響。於外交。關係於國家存亡絕續者。有如是。 
　　今代表押回。矣國會之速開已無復望矣。而兩國之在東省遂悍然肆然。長驅大隊。不復顧忌。嗟夫政府。誰速危亡。參之肉其。足食乎。 
　　其二 
　　憲政館又被溫肅參矣。且揭盡該館腐敗之真相矣。該館自被魯撫孫賓琦揭參後此為第二次之當頭棒喝。 
　　孫賓琦溫肅之所以奏參。一因其解釋法令之紛歧。一因其所訂章程之窒礙。要之皆該館鹵莽武斷。有以致之。嗟夫鹵莽武斷。足貽人以口實。者豈獨憲政館而已哉。 
 
 

Page 7

 
 
   
 
 

Page 8

 
 
[新戲塲]  
小子和　初十夜准演　花田錯　接連煩演新排奇彩奪目醒世改良新戲清亷訪案 
[羣仙茶園]  
十二月初十夜起正廳每位三角 
小霓仙　龍鳳閣　金鑲翠　富春樓　賽春恆　吃人肉　賽月樵賽勝奎　煩演挑華車　紅菊花　新安驛　馮子梅小奎官准演天水關　盖七省小蓮英　合演忠孝圖　賽吕布林黛玉小來全　吳新寳　謀夫告父 
[禮拜二拍賣]  
瑞和洋行 
准於初十日二點半鐘在本棧拍賣禮和桂花亭色花羽綢華記師生冲條絨太平天官元泰西緞愛禮司大美人色花夕法好時元羽綢沙米元花緞仁記迎鸞圖秃藍燈心絨順全隆太少師色花羽綢元泰西緞裕昌雜色秃元厚呢地亞士利人利已色花標蟠桃老蓮花標新旗昌條子絨布花旗圈獅頭斜文廿支雙股三古馬上發財棉線惠大色洋縐紗色素羽綢枯孖治酒中仙元羽綢稍漬義源十磅飛鳥X市布怡德十磅濮陽城市布餘貨不計此佈　瑞和洋行啓 
[禮拜二拍賣]  
瑞和洋行 
准於初十日十點鐘在本行拍賣由一百六十四號坭城外搬來被焚烹銀器料器磯器山扒檯酒架大菜檯椅子地毡鐵床火爐鏡房間式外國書藉花草留聲機器打字機器脚踏車羽巾等不計此佈 
[禮拜二拍賣]  
貴重地産　瑞和洋行 
准於十七日下午四點鐘在本行内拍賣上等大洋房一宅並馬房電氣車房花房拍球場菜田以及傭人餘屋等計地十五畝另即英册第七千二百二十六號座落徐家匯一號門牌便是各客欲知詳細者請至小行面詢可也此佈 
[禮拜三拍賣]  
准十句鐘 
本行於十一日拍賣人馬鵝牌色羽毛元青虎牌象牌雙鳳人馬馬頭羽綾大紅馬頭雙鳳虎圈虎牌單鳳嘰單鳳色呢元青四蝠羽綢元青如願尺六絨元青神童彩福壽有餘泰西緞六七磅藍蟹布八四黑瓶紅蟹紅鐘僧帽藍鐘紅瓶單瓶藍三D藍嬉錢藍三J藍雙瓶布十磅胭脂虎紅七子紅蟹蘭花藍蟹藍鐘三D萬倍利日利千金藍六子彩人船彩鐘彩蟹市布十磅十二磅雙梯槍人面鳥人槍三G細布十四磅牛頭粗布十四磅人象人馬車粗斜三四十碼單兎電車藍鹿細斜　紅瓶藍五福洋標金藍一等漂布怡和公益廠各牌粗布等貨此佈怡和洋行告白 
[失摺聲明]  
茲遺失益康蔣興化和記彬記存摺兩扣其洋均已划清失摺永遠作廢恐有中外人拾得概歸無用此白　甬江黄瑞裕坤號啓 
[禮拜三拍賣]  
凈漬貨 
魯意師摩洋行始創自同治十三年即英一千八百七十四年 
准於十一日下午二點半在本棧拍賣砂布三箱各色聽頭油漆一百七十三聽水漬香烟帋二箱香烟牌子一箱鉛窗圈數十只火油爐一箱凡力水拾餘聽顔料十餘箱火酒廿五箱法藍板三箱烟叶一箱蕩磁器十餘箱腰帶一箱香皂二箱象皮鞋一箱口琴一箱火燒水漬木心紗一箱蕩磁面盆廿打青蓮顔料十餘箱白藍提廿箱皮酒五箱聽頭牛肉酒門青豆素菜食物卅餘箱一應樣子什物不計此佈　魯意師摩洋行啓 
[禮拜三拍賣]  
放期 
瑞和洋行　公平貨不限價 
准於十一日二點半鐘在本棧拍賣凈貨公平鞋帽店雙花圈長壽宫納花踐土會盟爵菓銅雀台象童楊家將捷報頭彩華封三祝八陣電氣燈雙小人點津吕純陽北地胭脂二仙散菓吳后進宫祝壽九財童巧發財萬紫千紅海上名妓歲朝清供順風大發綢莊來鳳橋五童子三友雙得利賞牡丹鬥百草練軍台豐年漢宫春曉劃一彩石磯成親四子高升盜仙草劉海九虎童四彩人鳳人虎人槍花牌龍鳳小花園母子全歸富貴樓四人虎夢筆生花鴻運大發元寳鷄一品香九金麒麟代軍孔雀過新年戰長沙四壽鶴童打麵缸萬年如意天官人鳳雙人鳳十子高升燕窩光麥草光日光絲光本邊黄邊白邊彩邊元羽綢人鳳色素羽綢萬　千紅祝壽劉海天賜黄金龍鳳順風大發鬥百草輕羅小扇元泰西緞六子高升冲元泰西緞元寳鷄大紅棉呢五童色裏子綢三友色花漳緞萬紫千紅方格方灰絲羅緞雙得利甘露萬嵌散花色花羽布人龍三寳獅球三佳人鳳三正人打虎三德三正劉海三萬天官如意三大吉利十二磅人搶三X三寳人旗三S人斧三P細布十一磅至十五磅雙劉海至十二劉海十磅雙得利龍鶴圈馬頭市布一磅七五至七磅人虎劉海鴕鳥英牌紅標鶴童三和彩石磯三大吉利吉祥如意豐年三寳五金鷄飛球奪錦祝壽綠人鳳藍跑鹿藍雙鹿紅雙鹿永慶昇平三正三廣三隆漂布所拍各貨均是凈貨所拍之貨均限新正月十九日出清特此佈告 
[禮拜四拍賣]  
獵器 
魯意師摩洋行始創自同治十三年即英一千八百七十四年 
准於十二日下午五點鐘在本行拍賣白相船電氣車馬車馬疋馬車傢生鳥鎗獵狗拍照傢生什物不計此佈　魯意師摩洋行啓 
[元芳洋行]  
（每禮拜四）　不限價拍賣疋頭 
本行創設在上海已四十餘年專運英國名廠各種疋頭來華按期於每禮拜四上午九點半鐘起在本行不限價拍賣後列著名本牌各貨歷來悉遵舊章永無更改按期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素布細各磅洋紅標市布原布洋標羽綢細斜紋白竹布漂標漂布等上海英商元芳洋行謹啓 
[失票聲明]  
今遺失大昌支元甡莊十二月初十期第三十七號元二百四十五兩六錢已向大昌聲明知照元甡止付望　各寳莊號切勿收用特登申新兩告報佈　朱森記白 
[（新貨已到）括打廣嗣丸]  
普通補品不可以爲廣嗣丸以其功太緩也燥熱補藥亦不可爲廣嗣丸以其功太急也此丸見效在一日之後而眞力有十倍之加較之未服以前强弱判若兩人勇怯竟同再造凡服過者無不歎絕願未服者姑購試之則此丸是否有效不難立辨矣大瓶九十六粒附外塗藥二瓶共五元小瓶四十二粒附外塗藥一瓶共兩元半　美界仁智里十三弄括打藥房 
[遺失莊票]  
今遺失純泰莊第一萬六千八百七十二號十一月三十期元十七兩六錢已向該莊掛失聲明以作廢紙望各　莊號切勿收用此告　籌防局啓 
[聲明]  
啓者本行因前買辦容君另有高就今特聘請董君春芳接辦惟前買辦與各寳行號往來以及銀根等情均向容君自理概與董君無涉恐未週知特此佈聞　華太洋行告白 
[尋人]  
寗波鄞縣人十四歲名袁福慶在寗波吉泰錢莊學　於十月念九日走失穿素白面家中尚有老母念子心切日夜不安倘有仁人君子知其下落送到者謝洋十五元通風報信者謝洋十元儲欵以待决不食言　英大馬路石路口同豐泰洋貨號陳漁生代白 
[失票聲明]  
十一月廿五夜由石門開申途遇盜刦内有鍾源順寄方萃和收公源支申敦和莊益字二千八百念號十二月初一期票元五伯兩又沈源隆寄申郭誠大收公源支敦和莊益字二千八百念一號十二月初三票洋二百元遇盜登報三天作廢　石門全盛信局告白 
[遺失莊票]  
志慶莊一萬零一百四十四號十二月十六期　元八百五十二兩九錢六分四厘在途遺失當向該莊止付倘有别人拾得以作廢紙望中外　紳商切勿收用　衍茂告白 
[聲明遺失]  
今遺失塘棲彙昌支甬恆和莊第七百九十八號十二月初十期英洋一百六十五元因被盜已咨甬止付望各寳號切勿收用　乍浦朱義裕登 
[遺失聲明]  
今遺失阮泉記存摺一個計銀四百零五兩七錢二分九厘因途中遺失已與該戶交割清楚倘中外人拾得作廢恐未週知特此聲明　通源告白 
[汽車出售]  
茲有英國頭等轎式堅固快捷汽車一輛價極相亷如合意者請移玉四川路六十五號怡大賬房領看可也　怡大帳房啓 
[廣東彭壽堂始創最靈驗　真三日全愈珠珀白濁丸]  
此丸乃本堂獨秘奇方合天下白濁各藥斷無如此功效神速無論新久五淋紅白二濁痛而且腫及醫藥罔效之症一服此丸立刻小便暢通消腫通淋止濁定痛極至三日包可全愈眞有萬試萬靈又速又妥之妙眞仙丹也每瓶雙料二元單料一元小瓶减半如下疳陽頭潰爛上下一切瘡毒痛不可忍另搽珠黃下疳散即愈每瓶一元雙料二元舗在上海抛球塲南首河南路三層樓七號洋房廣東彭壽堂内懸上海縣吿示爲記切勿誤購 
[啓新洋灰有限公司廣吿]  
啓者本公司係承受唐山洋灰公司老廠另購外洋最新式機器施窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾寄由德國國家柏林及日本關東都督府上海薛爾惠君各化驗所驗得灰質之細勁力之堅日增月加凝結之遲速合度超出英國各工程司於西一千九百另七年六月所定之成色單實與外國最高等之洋灰相伯仲用能信用日廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之紅磚花磚洋灰瓦水購管矸子上等項無論零躉交易均可本公司總經理處設在天津海大道英租界並在北京奉天大通烟台牛莊靑島上海漢口南京鎭江各埠均設有經售處如蒙　賜訂大批價値從亷交貨不誤期限所有洋灰及各種磚瓦等件重量式樣大槪用法另刋有華洋文廣告　賜顧諸君請向本公司面議可也 
[GENERALOECTRIC　OOofNowYorh愼昌洋行廣告]  
啓者小行現經理英國電器總公司一切事務奉天亦歸本行經理此佈圓明園路五號 
[京都天寳齋　八寳化毒丹珠黄下疳散　散珍珠琥珀立止五淋白濁丸]  
夫淋濁一症因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶可能包痊不但病除而且壯身健體培元固精治淋濁之妙藥也每盒洋一元八寳化毒丹每瓶二元珠黃下疳散每瓶七角專治男婦楊梅結毒橫痃下疳等症陽物腫爛服則立愈永無後患上洋二馬路中西鼎新里石庫門交易 
 
 

Page 9

 
 
金匱縣女童華軫求身體康健捐洋一元塘沽電局陳馨蘭捐洋二元楊繼賢捐洋一元陳榮根陳華根各捐洋五角鄭州電局王經募洋二十七元特此登報以揚　仁風 
[真不愧廣嗣金丹]  
鄙人自幼善病弱不勝衣比及力學之年又誤犯手淫以致年届大衍精神十分頽唐一切腰酸腿軟耳鳴目眩之症由漸而劇尤恨者遺洩之病間夜必作非惟膝下猶虚百病因之俱起曾求大江南北諸名醫診治服藥已近三年病不見痊龍鍾益甚去歲春仲赴陳子貞社友湯餅會述及渠之得子全賴服上海瓣香廬廣嗣金丹之功勸僕亦速購服席間聞言而購者計有四人惟僕服僅兩星期室人即覺懷姙又服旬日諸病居然若失引鏡自照面貌頓覺雄壯兩目閃閃有神而室人於上月二十晚孖生兩雄啼聲洪大不禁喜出望外叩之顧郭嚴三友服後皆如願以償獨嚴公誤於穩婆之手竟失掌上明珠如此種子聖藥眞不愧廣嗣金丹用特書其大略請代登海上各報俾免伯道之憾○（下略）金陵梅花碑程鵬萬拜啓○開設上海盆湯衖絲業會舘北寗波路口五開間門面○附價單料每盒洋兩元老年久痿用雙料每盒洋五元請留心假冐認明藥紙包上有驥雲氏肖像五開間門面方是的眞○瓣香廬錄登原信謹置案頭以供披閱外埠來信須寫明寗波路口第一百十五號批發格外克已如無消路包可退還 
[包愈小腸疝氣永不再發]  
上海大隆藥房治疝氣二日全愈奇藥 
疝氣一症若不速治殊有性命之獨市上方藥雖多見效實少本藥房憂得神方精製立愈疝氣膏藥其靈效神速可以推倒天下之疝氣藥束手陰囊腫脹陰核偏墜諸醫無論痛苦難忍但用膏藥二張貼丹田命門兩穴藥性一到陰囊立時縮小其患若失所異者當盛症疝發時　筋脹痛欲裂一貼此膏頓覺止痛消脹遍身暢快極至二日包能全愈治愈者指不勝屈均有謝信爲憑眞獨步神藥也每張一元如內服神效疝氣丸不特取效愈速併可永不再發內服外貼即多年重症斷無不愈之理屢試屢驗幸勿自誤每盒一元每料四元　上海望平街大隆藥房啓 
[電燈]  
電燈于衞生最有益處若用新式金絲茄子燈泡每月電費亦屬有幾各行裝費較前格外公道按保險行報告用電燈最爲穩妥毫無火險之虞望各紳商學界注意爲幸如有欲知一切詳細情形者請至大馬路四百七十一二號本公司便是 
公共租界工部局電燈公司啓 
[京都天寳齋　花柳無憂　經騐良方　除病妥速　　毒門聖藥]  
京都天寳齋藥房○天下馳名○靈騐第一○異人傳授珠黃八寳化毒丹○包愈男女一切楊梅結毒限日全愈永無後患 
此丸乃本齋獨得異人轉授良方重用眞正犀黄珠粉血珀極品上藥泡製煉成專治男女楊梅結毒横痃下疳小便皮破腫爛一切毒門無論初起久染包可限日痊愈如請醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内攻逢春復發四肢酸痛甚至鼻塌髮秃紅班起點皆緣毒藴經絡且必染妻絶子其害非淺餘毒未凈其害不休此賣藥者未得其法患者豈能安全今本齋不惜重資修合濟世染者卽將此丸服下立刻止痛消腫袪妻絶盡凡極重極危之症服藥一料立可全愈價雖略貴而效足值當可掃盡骨肉一切毒根且能生育無害屢試屢騐必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥局方眞藥靈之功　每料價洋十元每瓶洋二元　另有珠黄下疳散每瓶洋七角如男女下疳腫痛或陽物臭爛或筋爛去半節搽此散立可拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一元鋪在上海二馬路中市西鼎新里石庫門内便是遠埠託郵政局購寄信局作弊難靠 
[徐氏特别咳嗽藥]  
咳嗽痰喘爲半虚半實之症治得其法幾日可收全功治失其宜終身之累性命隨之嗽有風寒濕熱酒色痰有滑澁白沐腥黏病根一種感塞即發遇勞加重喘嗽一陣滿頭虚汗搜盡痰嗽諸方服遍靈驗各藥無論有效無效總之不得斷根此由不治病本之故病之本猶樹之根不除其根自然復發此根在肺脾腎三經肺鬱生嗽宜調達不宜降氣脾濕生痰在健運不在化痰腎逆奔喘宜納氣不宜硬壓此燕橘散先祖靈胎公叅透病本善治嗽根不拘如何深久四五瓶斷根近嗽兩瓶立愈一元兩瓶五元一打上海英大馬路石路口公興里西二衖徐公館 
[久咳全愈]  
予患咳嗽垂二十年矣與老友鄭君廣軒徐君玉如同病相憐從前雖早晚皆咳從無長夜不寐者自前年起必數晝夜不能高臥呼吸亦喘急不已服遍中外良方秘藥如石沉大海若偶食蝦蟹之屬則發必益甚實有求死不得之惨中元節鄭君來舍述及渠賴服上海瓣香廬崔氏驥製半夏而愈但此藥假冒甚多必須認明藥紙包面及仿單均有驥雲氏肖像方是的眞余聞言即匯洋銀五元購買兩大盒并寫明驥雲先生收發比及藥到適徐君疾作分去一盒後余連服三大盒二十年瘋疾竟獲全瘳至今雖食蝦蟹未見復發詢之徐君一盒即已斷根如此神藥特登報以告同病　福建總督口林佩紳啓 
○在上海盆湯衖寗波路口崔氏瓣香廬總發行購者注意 
[貴重江岸地皮招租]  
浦口緊靠路綫以東本局有沿江地皮長數百丈深百餘丈又自新河至二漾口之間有地皮深數百丈寬數百丈均係逼近鐵路爲將來市塲中心點有願承租營業者請至南京城内曹都巷本局接洽　奏辦浦口市塲局啓 
 
 

Page 10

 
 
緊要新聞二 
[粵督電請維持政費廣州]  
　　署粵督增將軍日昨電致政務處度支部云。聞資政院審查明年預算册。頗擬删减各行政經費。及擬减撤巡防營隊。按之粵省情形。正多窒礙。蓋粵省盜風最熾。兼有三點三合劍仔等項會匪。徧佈各地。甚或勾結外洋革黨。時有蠢動之虞。水陸防營。僅資鎭撫若加减。撤實難保護治安。此外行政各費。當編定預算册時斟酌再三。固已减無可减。如或再加修改。勢將不能實事求是。殊失朝廷整頓政務之意。竊願各部就主管之件於資政院决議以前。盡力協商。務使原案成立。并懇隨時電查本省情形。事關勢行政務伏望詳察力與維持 
[直督之弭亂政策如是天津]  
　　自四次請願奉嚴旨遣散之後。陳督以直隸請願。係順直諮議局議長領銜。顯係此事。由諮議局發起。誠恐將來再有舉動。故於日前特出嚴拿查辦之告示一紙。張貼諮議局門首。以示警戒。聞紳界中人對於此事。多不滿意。謂其有意揶揄紳界云。 
　　自天津學界發起請願國會之後。保定學界亦有停課要求之議。首先替成者。惟保定師範學堂督自奉嚴諭之後。卽將天津學界鎭壓上課。保定學界異常激憤。將即實行停課。陳督恐蔓延愈甚。後患難防。即派陸軍將師範學堂四面圍起不准學生自由出入。往來函件。必須拆視。刻已圍守數日。各學生皆照常上課。至今各兵。尚書夜巡防。不稍鬆懈。各堂會議擬即早放年假。以免再滋事端 
　　　自陳督用壓力勒令學堂上課之後。人心更為抑憤。有法政學堂牛某。保定人。素勤學安分。久有令聞。對於此事則悲憤。不能自己。已於前日用刀斷去一臂。當即送入醫院。次日即殞命。其父尚在京中聞信至津其予已死。學界聞之。咸為落淚。現在各學堂學生雖名為上課。實則紛紛四散全體學生所在者。已不及十分之四五矣。 
[東京通信]  
　　田吳炤夏循坦亦有今日耶留學生監督田吳炤。與會計科長夏循坦。朋比為奸。中飽各省公費一萬八千元。事為學部所知電令汪使。先行撤差。並將夏循坦驅逐回國。勒令田吳炤限期繳還。否則押追。田吳炤得信驚惶失措。自願如限繳清。已得汪公使允准。至夏循坦昨携一妻一妾二女買輪赴蘇。形甚狼狽。留學界以田夏為崇學界人受其毒。今已驅逐。無不交相額手。陽歷十二月二十八日。由廣東同鄉會長夏重文發起在神田錦町錦輝館開大會痛論田夏之罪狀。並責公使之庇護。衆皆稱快。拍手之聲。震動梁柱。到會者約五百餘人。嗚呼怨毒之於人甚矣哉 
　　華商首領已因負債死矣神戶華商中首領廣東麥少彭君。因歷年營業。失敗。致負日本正金銀行債銀一百七十萬。嗣以籌還莫措。避債香港。日昨正金銀行。忽得麥氏來電。謂麥少彭已因病身死。該銀行得電如青天霹靂莫知所措。昨已特派社員赴港調查麥氏死後之情況。不日即開大會研究善後之策云。嗚呼以一華商而能負債至一百七十萬之類鉅其信用可知而一敗塗地憂鬰歸眞今日華商界之窘況當為有心人所痛哭矣 
　　梁啟超不意無錢運動保皇黨首領梁啓超。本居橫濱山下町嗣以新民叢報閉社乃以山下町之高美居邸變賣另營別墅於神戶陬訪山地方携其一妻二妾為侶著國風報以自消遣。並暗囑具黨員吳某在各報通信。以殖勢力。現在存儲某銀行者尚有三十萬金。此係所最親信之某當員所語。人者以故梁近來出必車馬食前方丈。殊甚得意。上月間京中某報謂渠窮餓機死殆別有用意。 
　　日本文部大臣之清國談日本前文部大臣犬養毅君。於西歷一月三日在東京每日新聞。著一清國談亟為譯錄如下最近清國政治界之動搖實呈意想外之現象余觀資政院之活動。及民權之發振殊為驚嘆確如我明治維新之際也革新之氣運以全國之人心改廢古代之典制而實行新式之文明勢甚急速且一方面於大破壞同時又一方面於大建設殊甚驚奇新舊思想之衝突惹起幾多之紛爭以植資政院之權能該院開會以來。民論沸騰。而其决議者。皆九鼎大呂之重。卒以動帝室與政府。雖攝政王亦為之心折資政院之决議清國官僚與政治家無不仰鼻息於資政院。民論勝利院政盛行國會速開之目的已達而責任內閣之組織將行其他法律制度之改革案均已通過其神速如是勿謂秦無人今後之混雜政治上變革。而官權衰微。其後政治上之實權。必歸諸地方人民之手以今日腐敗之官界觀之。其紛爭混雜必有一極激烈之舉動。方可達到目的敢斷言也帝國的共和國 
余意清國之將來。能採行目下歐洲盛唱之帝國的共和國主義施諸國政最為上策。未知我東亞大同胞其與表同情否乎。 
　　分類新聞 
政界 
[諮議局第五次協議結果杭州]  
　　浙省咨議局常駐議員恊議會定章逢八開議現因浙路借欵虧耗一事官廳議决照解事關全省權利特將第五次恊議提前於昨午開會二時入席出席者計正副三議長暨常駐傳張保等二十一人議决案十件（一）浙路維持會來電關於部催 
 
 

Page 11

 
 
　　措解浙路借欵虧耗事經全體討論此項虧耗其停解理由誠如維持會所云事關全省非僅浙路公司一方面之損失决議以諮議局名義具呈撫院停解（二）議設立速記傳習所事公决此事為推廣速記敎育應歸本局辦理即席公推陳沈二副議長為主任以便組織進行（三）議員王渡質問書關於裁减兵丁節省米石折價岐異事公决調查明確加以修� 
正而後照送（四）議員徐象嚴質問書為處屬松陽縣劉令違法抑勒洋價事公决將原文後半截删去卽日繕送撫院從嚴查辦（五）議員阮性存質問書一關於撫台對於批答事件不負責任二關於鹽場官吏苛收灶戶契稅舞弊事三關於州縣虧挪正項錢糧事全體討論別無疑義照章即日繕送（六）人民沈仰高陳請書要求轉呈撫院通飭各屬實行禁烟條例事公决即行轉呈（七）湖州龍元貼水事（按即烏程縣王令告示准其貼水一案）公决認為官吏違法即日呈請查辦（八）撫批台屬寗海縣張令正芬私派加征事大衆討論視為不得要領决擬重行提出質問（九）議員禇輔成質問書（尚未繕送）（十）催請本届常會公布議决案事全體通過至五句鐘照例由書記將議决各條逐一宣告畢遂散 
[浙省財政奇絀之真相杭州]  
　　浙省藩庫奇絀年內出入相抵約短百餘萬吳方伯焦灼異常詳情浙撫電咨度支部准予向銀行息借並在本省各庫協籌接濟中丞不允電咨只准文咨方伯以文咨部復萬一到在年外則必至譁噪堪虞又詳情中丞電咨不知中座何故始終不允電咨方伯倉皇失措昨特親謁財政局監理官讬其代為懇求後經監理官竭力懇求中座始先撫電咨度支部並速飭本省各庫協籌接濟 
[蕪道整頓關務之新猷蕪湖]  
　　新任蕪湖關道趙仲韜觀察連日傳見各口稅務人員云現當整頓關務之際全賴各卡員潔已奉公否則上台提欵幾盡下則進欵無增仰屋興嗟無以為計深望各員悉心考核將一年出入之數和盤托出本道自當另為津貼以資辦公并詳請獎勵推行各卡為之模範云云識各卡員能仰體觀察之意否 
[汪廳長祗得勉爲其難蕪湖]  
　　蕪湖地方審判廳廳長汪君碩自上月奉委來蕪後實力籌備各項均已就緒并定於十二月十五日開庭無如經費為難雖皖南道應撥之欵迭經催取迄未撥發而開庭在即無米為炊極為焦灼故歷次電禀層憲力求交卸茲奉提法使批飭勉為其難諄諄慰留沈廳丞初六日來蕪亦再三請勿交卸汪廳長祗得勉從其難大約不再堅求矣 
[王御史調查湘省新政長沙]  
　　昨聞政府派有山東道監察御史王樾荘侍御履康至湘桂各省調查各項新政如巡警自治財政商會學務等項侍御已於日昨乘輪來湘對於各項調查甚為詳細一俟調查完竣即須耑赴桂省云 
外交 
[籌議收回莫千山之端倪杭州]  
　　浙省交涉司以前奉浙撫札委籌辦收回莫千山一案於十月二十八日赴滬面約英德領事訂期十一月十五日在美總領事署會議座中英人脫羅門欲援照江西太林山卽廬山辦法收回山地租與會董由會董轉租與各西人署司以太林山辦法較之鷄公山辦法於管理土地主權仍復假手外人恐滋流弊堅駁不允嗣由維領事商擬大綱三條一先行公斷將全山產業估價中國照償一概收回二劃定地址不再擴充照現在地址給永租新契於敎會五董事以董事出名擔任完賦並管理租賃等事老契交還中國銷廢三暫不議價收回悉照前情毫不改動照例保護至此各敎士均謂維君所擬三條願表同情如能擇定一條即可訂期議决照辦日前遂將問答情形禀呈浙撫以維領事所擬大綱三條中究應决定何條辦法事關收回土地主權署司未敢擅專理合查卷將此案始末情形並前今會議問答及簽駁權利問題一併繕摺備文詳請察核俯賜飭下會議廳核議於大綱三條中决定辦法伏乞示遵以便照會美總領事早日議决矣 
[滁州敎士購置堂基之交涉安徽]  
　　滁州向有天主堂本年五月間該堂司鐸欲建分堂傳敎始謀定民人林品三基地迭議未成嗣又購買南門內倉前保業主賈王氏地基成契交兌作為建堂之用經該堂徐司鐸函請皖撫立案當經朱中丞批飭洋務同轉飭照准并即查明賈王氏地基是否情願應候核奪以免再生糾葛 
軍界 
[皖紳禀請嚴禁卡勇越界放哨安徽]  
　　皖北紳士何敬修等以新河口厘卡巡勇常藉放哨為名越界滋擾假公濟私地方被害匪輕而商民亦因之裹足實於國課大有窒碍頃該紳等擬具請議書呈由諮議局議决呈請撫台核飭嚴行禁止以蘇民困而體商艱 
[皖商會呈請保商馬隊安慶]  
　　安慶商務總會以省垣地方每於窮鄉僻壤之間匪徒藏匿無從查察現在冬防吃緊之際商旅往來咸有戒心刻已呈請皖撫請撥親軍馬隊來往梭巡以靖地方而安商旅 
[薩程兩軍門過蕪紀事蕪湖]  
　　海軍提督薩鎭冰軍門刻由京乘京漢火車南下至漢臯改坐楚泰兵輪下駛過安慶二十餘里該兵輪忽然擱淺軍門乃換乘太古鄱陽輪下水於初五日上午九句鐘抵蕪軍門僅隨帶戈什二人故知者甚鮮蕪湖水師營謝游擊南路巡防李統領登輪禀謁均未接見於十句鐘時即鼓輪下駛新授長江提督程平齋軍門允和初六日由太郡提署啟戟乘楚謙兵輪往長江上游各省巡緝是日下午四句鐘抵蕪兵輪在江干停泊一宵次晨鼓浪上駛 
[講武堂下士班開學上課湖北]  
　　張軍門以講武堂官長班早經開課而下士一班本擬明年開課無如部中即將派人來鄂檢閱恐臨時倉皇特於二十七日將漢口四十二標調住四十一標營房城外三十二標學點調住三十一標營房三十日各協標營學點齊着青禮服皮鞋綁腿十二句鐘時上堂開課是日上午十一句鐘時張軍門鄧協戎劉觀察麕集該堂議定堂內一切辦法敎員薪金惟部中派員檢閱在邇此下士班應六月畢業張軍門謂减限一半暫作三月畢業以後招人仍屬六月茗談三小時之久方返駕回署 
常務 
[軍醫學堂風潮已息湖北]  
　　講武堂附屬軍醫乙堂各生與該營監學楊某因著便衣小故致起衝突茲悉各生並未滋鬧不過與楊據理直爭數語楊妄信該堂執事官劉某書記官陳某之言憑空揑飾禀請監� 
督鄧承拔電調各營官長將該生等帶回原營意在假各營為傀儡懲辦各生以洩其忿當經張虎臣軍門知覺將楊傳至八鎭司令處大加申斥楊大為掃興埀頭喪氣回堂張軍門又復派員至該堂慰諭各生以寢其事已於初一日照常上課矣 
 
 

Page 12

 
 
[湘學司檢定小學敎員長沙]  
　　湘學吳子修學使以檢定兩等小學敎員一案節經刷印學部原奏章程並查照會議政務處議覆御史趙熙片奏辦法通行各屬嚴催赶辦在案惟查原章第一條內載距省較遠之府廳州縣由司酌量情形派員辦理又第四條內載試驗檢定每年冬季或夏季舉行一次其檢定日期及試驗科目須預為宣示各等語茲値年假將届舉行試驗檢定萬難再緩自應遵照定章將檢定日期及試騐科目預為宣布惟衡寶沅辰永州永順等府灃郴桂陽靖等州鳳乾永晃等應距省較遠應即由司派員前往舉行檢定其餘各屬距省較近者所有應受試驗檢定各員應即一律來省廳候派員試騐除試騐詳細辦法另行議定外特於昨日通飭各屬其距省較近者務於明正十五日以前齊集省垣至學務公所報名聽候派員試騐其距省較遠者亦應於十五日以前齊集該府州城靜候派員試驗云 
實業 
[湘路近事兩誌長沙]  
　　湘路長洙一叚前經總公司發佈諭單飭令各工程處務於十一月以前一律完竣現正加工赶修頗為迅速安枕鋪軌已至南門外之老龍塘惟聞猴子石地方多係石質結成須用人工逐次開挖聞至某處其地面成一石殼下伏水潭深約丈餘此處為鐵道必經之地萬難繞越須排釘木樁實以泥土故少須時日。湘路拒欵領袖代表魏午荘制軍前以呈請撫院代奏請旨晉京旋奉硃批郵傳部知道制軍以並無准其入京字樣當即仍回邵陽珂里湘省人士謂制軍不顧公益未免嘖有煩言現聞鐵路事件尚有種種問題亟待解决制軍因迫於衆議特於日昨來省會商一切以釋衆議 
[委員調查工業長沙]  
　　湘省官立工業學堂監督韓觀察子良以該堂現在既辦本科其金工染織圖繪漆工各科自應遵章添設惟事關全省工業亟宜委員前赴各省細加調查以資規仿而昭愼重特於日昨札委候補府經歷覃參軍炳崧前赴桂省調查一切所有應行添設各項實習場屋須俟參軍回時再行建議 
紳商對于中美合設銀行之意見漢口 
　　湖北議局正副議長湯化龍張國溶二君及勸業公所商務科長胡瑞霖君現以我國商界前在上海與美國游華商團訂立中美合設銀行章程第五條營業範圍第二項有發行通用紙幣一條實奪我國中央銀行之特權將來金融機關必全落於外人之手影響於官民者甚大亟應設法特將此條取銷以杜流弊特鼓動漢口銀行講習所研究會同人於初四日在漢口沈家廟開會討論更改該項章程以便要請原起草人修改 
[茶商學堂部已核准立案安慶]  
　　農工商部近咨皖撫內開徽州府茶商洪廷俊創設茶商學堂研究裁種焙製誠為振興茶稅補救利源要政所需經費係由地方捐欵該府復於其中提倡規畫得以成立均堪嘉尚自應照准立案仍將辦理成績隨時報告本部查核 
雜記 
[劉德沛破產之下場湖南]  
　　常德劉隆慶錢荘自倒閉後案懸三載迄未了結前經各債主紛紛具禀各省憲懇予從速追繳旋奉撫院批准札委蘇大令兆奎前往常德會同府縣嚴行追繳在案茲聞楊撫以此案延未了結若不從嚴辦理不足以儆將來特於日前奏奉諭旨將該店主劉德沛職銜褫革（劉係候選道）其所有家產一律查抄以便攤還各商曾電飭該委員遵照辦理蘇令奉諭後即會同府縣及該處官錢局委員武陵縣典史商務分會總理分途至劉德沛住宅及所開之義豐誠錢店益智藥局查抄並將劉德沛改押班房而各債主以此案雖將了結因欠欵太巨（約二十餘萬）所抄太少且劉之兄弟子姪皆各挾重貲遠貿他處並未分拆自應勒傳到案如數追還聞尚擬再行具禀省台一體追償以恤商艱。 
[譚芝雲回任之愁悶長沙]  
　　本任衡永道譚芝雲觀察亟願就省得一優差不願回歸本任自卸署勸業道後即極力運動得楊撫札留在省飭將湘亂各項經手未完交涉事件辦理完竣以資熟手譚道極為滿意而新任兩湖交涉使施理卿司使現已將次到任並於日昨由鄂來湘與楊撫面商一切交涉事宜譚道得此消息深恐各項交涉事件一經交卸定須飭回本任故日來頗形愁悶云。 
[劉戈什革除之霹靂湖北]  
　　督辦土膏統稅柯大臣所用護隊戈什劉某（因係回敎人每以劉回子相呼）平日藉勢欺侮平民被其害者無不切齒因與青石橋頭涂姓間壁某婦有染情投意合日夜盤踞其家酒地花天歡笑之聲時達戶外該處居民因劉係巽帥紅人兼之該婦性情潑悍以故敢怒而不敢言乃該婦左鄰有戚五子者係該處無業流痞平日受劉欺辱既見劉與該婦往來稠密報復之心不覺大動上月杪某夜親見劉入婦室並邀集黨羽數人在外逼籠劉始不敢與校及至第二夜仍復如此劉當從婦室奔出將戚扭住掌其兩頰並喚該隊屬勇多名將戚圍毆受傷頗重該處站崗警勇瞥見向前解勸彼反謂巡警偏護戚某囑令屬勇拿伊名片將戚送警局懲辦事經柯大臣訪聞初一日即傳該戈什進局詢問問畢即下條開除並勒令該戈什將其家屬（因劉家眷向住局側陶姓宅）即日遷移出境不准在省逗遛以防後患。 
清談 
[說招搖]  
　　𥩈聞之招搖二字。界說有二。一為招搖過市之招搖。一為招搖納賄之招搖。 
　　今試問記者有借新聞報主筆名義。酒食徵逐招搖過市者乎。更試問記者有借新聞報主筆名義威嚇計詐招搖納賄者乎。 
　　嗟嗟世風不古變亂是非。以書信之悮投。為強橫之武斷。孔子曰是可忍。孰不可忍。又曰三軍可奪帥。匹夫不可奪志。區區今日。如是如是。 
雜錄 
[求凰怨]  
　　客有自稱陶然子者。投書本館。為言親見書生於金陵鼓樓街。逢人遍問。曩有寓居鍾山旅館之寄寓客寗女士。現居何處。人皆嗤之。余細問其故。伊答以曾有女士來寗。出一對偶為相攸計。其上聯曰寄庽客寗寂。寞𢞝窓。空守寡下。聯續成。來寗三月。覔女無蹤心殊悵悵。余詰以下聯奚若伊。秘不宣。僅從袖中探出一詩。其辭曰。寄厲天涯作客多歸寗無計奈身何。征途寂寞情難遣旅。邸清塞歲易過。窓竹透蟾空皎潔。嶺梅留鶴守蹉跎。曲高和寡誰堪偶。願泛墾槎訪月娥。並將時中所嵌上聯十一字。逐一指示。擬須親見此女。始將下聯獻出云云。余難之曰。若使此女現已適人。辜負君家苦心矣。伊曰不然。但得此女睹面。閱我下聯許可。即　知已。至姻緣再卜來生耳。余頷之。匆匆而去。後遂不知所終記者曰。今天下自由婚配之風盛行。懷春之怨女吹簫之曠夫。夭桃穠李。帨　露濡。此後數年。將接跡於天下。河洲好逑之風。一變而為溱沛徵逐之樂。文化日進。歐風大行。有敎育之責者。尚其於此加之意哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬北罷市風潮已定]  
　　英美租界各商店要求减租暫停貿易詳情迭誌前報昨由總巡捕房派令中西各捕將前日在山東路一帶喊令各號開市之林楚金馮寳卿何福寳高阿五並四次過犯榮海寶等五人押上雙馬車解至公共公堂請為訊究時孫襄讞正與　副領事康君會訊各捕房所解𤨏案審訊既畢即由捕房代表刑事檢查員侃克君投稱。林等五人昨在山東路一帶喊令各商號一律閉門。並非勸令開市。實屬肇亂治安。應請嚴辦。惟現在時已過午捕頭飭令帶回。改期禮拜三解訊中西官允之遂一併帶回還押候究至請减房租代表人劉保昌自前日復被拘押後昨晨未經解廨想禮拜三亦必一同解案訊明發落也 
　　前日午後滬道劉觀察在洋務局內與英總領事及華洋各房主嗟商减租辦法。聞已稍能就緒一面即商請各業董勸諭各商照常營業靜候示遵是。以英美租界各店鋪昨已一律開市矣。 
　　虹口水菓店主夏心福控徐毛水鄔阿金糾衆喝令閉門。並攫取銅元等情昨由捕房將徐鄔兩人拘解公堂請究判仍還押候禮拜三解訊 
　　法租界捕房麥總巡自聞英美租界罷市消息後即預飭馬差安南各捕分叚巡防以免匪徒乘間生事因此界內商民安謐如。故不意前晚有人在。法界內徧發傳單。囑令各店一律閉市。事為麥總巡偵悉。立飭包探前往各店挨戶知照謂。此舉係好事之徒。有意擾亂。切勿輕信。現已由捕房嚴密查察。决無他虞須照常開市營業云云。故昨日法界各店均安心營業。並無意外舉動。 
[滬南又起罷市風潮]  
　　南市各商减房租一事迄今尚無眉目前日又由事務所代表陸吟江至商務分會。求見商董王一亭未蒙接見。該商等遂即援照北市辦法於。初八夜。十句鐘時發出六言傳單措詞鄙俚亦可發噱原文如下（商董首倡。不减朦禀縣尊。出示祗得照從北市。一律停止交易。准初九日實行。不减租不開門。務各堅持到底。全體商人公啟。）昨晨各店鋪仍照常開市俄有數十人先在城內老北門一帶。逼令各店罷市。搗毀招牌。旋至大東門外十六鋪鹽碼頭見三和米行依然開市。遂擁入勒閉。人聲鼎沸。崗巡卽飛報總工程局由自治公所董事知照商務分會迅勸開市一面由警務長立率巡員巡長通班巡士前往彈壓並將煽衆罷市之人驅散。然大東門外大街及自十六鋪迤南至老馬路關橋一帶各店鋪。因恐人衆鬧事。均已閉門。不敢再開未幾王家碼頭等處。亦均停市。既由商團公會各會友手持槍械。在市保護。一面由自治公所董事與商董等禀奉滬道劉觀察札委收發委員金明府彝調查情形同轅禀覆復於午後札飭上海縣。田大令就詣商務分會會同商董及自治公所各董事。步行出外勸導商家照常開市勿聽浮言。為此無益之舉至减租一節。儘由官紳擔任維持。一俟議定章程。即當宣示云云。各店鋪始各陸續開門。人心稍定。大令回至商務分會後又與各董商議辦法未幾提右營周叅戎亦詣會調查情形旋奉田大令諭飭十六鋪地甲。立傳為首之沈旭初。送至自治公所暫行管押。至衆商店一律開市。始請自治公所董事將沈開釋。並切諭以後不得唆衆罷市如違送縣嚴辦 
　　昨日清晨有數十人在城內北半城一帶。遍發傳單。畧謂北市各店鋪因市面蕭索求减房租商董導勸不力以致久無效果業於前昨兩日起相率罷市以冀必達减租之目的吾城內同一景象亦可步其後塵云云。於是新北門老北門小東門大小各街。及廟前街豫園內福佑路舊校場東轅門街沿城根穿心街各處大街小巷各店鋪相繼停閉。時有徐志誠香店。項正興綢緞顧繡荘兩家未閉。即有工人朱牛郞。（即梅卿）向之理論。謂求减房租係爾二家發起。今大衆已閉爾獨開市。殊出情理之外。一時觀者甚衆。隨聲附和。忽被旁人將項正興抱柱招牌擊毀。並打壞金字招牌保險燈等物。徐志誠香店內之香壳香架等。亦一併打損。即由徐志誠項正興號夥趕至一路五區控告。經彭副巡官飭拘朱牛郞到局。暫押候究其時四鋪。叚董毛子堅胡鹿。湘九鋪叚董趙爾遜。十鋪叚董。顧益之。十二鋪段董。葉友常楊東生等。已分向各店勸令開市。謂年關伊邇。全恃多做生意。以資挹注。若因求减租金不遂。遽爾閉市。則生意减小。眼前先受虧損。殊為不値云云。本縣田大令聞報亦即偕同德正巡官。分投勸導。並至五區警局。詳詢鬧事情形。該局彭副巡官當時將起釁情由一一敘述並在押之朱牛郞交於田大令飭差帶回聽候訊究大令回署後復飭派捕頭徐文帶同通班差役分投彈壓勸令開市。一面仍偕德正巡官。赶至道署。將情面禀劉觀察。請示辦理。是右營周參軍亦恐釀成巨患。另派營勇。游行街市。以資鎭攝。南市商團體操會。亦派會員在吊橋一帶巡邏 
 
 

Page 19

 
 
　　滬城體操會會友亦分往大小各街嚴密稽查。以防匪類乘間胡鬧。現聞各大店鋪。自經官紳勸導後已陸續開市。惟各作坊尚未開齊。 
　　自治公所董事昨自東區境內各店鋪罷市後聞悉。西區境內。亦有聽人唆使。暫停貿易者。因立發電話通告西區長赶派馬員偵探人等在市彈壓。如遇唆衆市之人。立即驅逐。不服者准予拘究。並令南區長一體照辦。一面急出通告。分發各區遍行張貼其文如下。照得年近歲逼店鋪生意加多房客如欲减租。自向房東商妥有人唆衆停市吃虧還在店戶。諄勸照舊開張。各安生業事務倘使被　人逼迫加派巡警保護爾等仔細自思。切勿聽人自誤。 
　　商務分會於初九日下午通告業董事。云飛啟者有人唆使城廂內外各商店閉戶。但年近歲暮各業收帳之際關係甚重至减租一節曾經本會董議决聲明各業中如欲减租可直接房東妥商請業董來會從長直� 
計議。現應請貴董迅即咨照貴同業。照常營業。切勿輕聽浮言。以免損失一面已由城自治公所出示通告並派巡警保護矣 
　　滬道劉觀察出示曉諭。云照得上海銀根緊急市面艱難迭經本道照會西官並移請商務總會勸導華洋各房主酌减房租在案。今初八日本道復邀集中國紳商之置有房產者。在洋務局剴切商勸。僉允各自登報廣告。如房客以為租價太貴均可逕赴各房東處直接情商其有已經陸續减讓者。亦一併登報聲明。總之减求必出和平。斷非要挾所能辦到。誠恐爾商民受人愚惑。損失貿易之利益。較之不减房租。所損更巨。合亟曉諭城廂內外諸色人等一體知悉務各安分營生保全商業勿再誤聽謠言自貽伊戚。自示之後。如有托名代表。開會演說。惑衆歛錢。以及痞棍流氓。造言生事。一經拿獲到案。定予從嚴懲辦。决不寬貸除分行總工程局上海縣外其各凛遵毋違切切特示 
　　上海縣田大令昨出六言告示。云照得减租問題。本應兩方協議。商鋪生意艱難。减租為輕用費。事須和平商辦。紛擾徒然無濟。本縣禀定章程。曉諭南市內地。凡爾安分鋪户。必能遵照辦理。房主置產收租。亦必樂從無異賓主自相磋商。不必再結團體。務宜各安生業。勿得徒逞血氣。如有棍徒造謠。藉端敘衆生事。惟有提案嚴辦。决不稍寬懲治。 
　　城內一路分局德正巡官亦出六言告示。云照得商减房租。應即和平進� 
行。商店現已開市。務各照常經營。勿再聽唆罷市。自致擾亂紛紛。本局全班長士。實力輪流梭巡。如有鼓衆生事。定即拘拿嚴懲。小孩若分傳單。嚴究該管父兄。為此出示曉諭。仰各商民凛遵。 
[警界實行剪辮]  
　　城自治公所警務長穆杼齋君擬照軍界例諭飭警界中人剪除髮辮曾紀前報茲悉穆君已於前日首先剪辮以資提倡西南兩區各巡員昨亦一律剪去其餘巡長巡士仍暫時聽其自便並不強迫 
[金琴孫暗殺案之疑竇]  
　　榮記報關行主金琴孫遇仇暗殺一案發現多時正兇未獲茲由金君之妻李氏具禀道署請為伸雪奉劉觀察批云此案兇犯疊經切實照會租界領袖領事飭捕嚴緝並移行縣局公廨購線密拿務期破獲乃至今尚無端倪來呈。所稱情節雖有可疑。並無証據。即商之領袖。亦難以照辦。候再分行縣廨嚴密查訪另行設法獲案究辦着卽知照 
[此案總可早破]  
　　閘北總局路華康里巡警總局總務科長姚司馬公館內前晚有賊越墻而入竊去包車夫阿六衣箱內現洋二十元昨據該車夫云當時曾獲一賊揪住其辮該賊正在撑拒忽另有一賊躍下拔刀將辮割斷復被該賊用鐵器將阿六打倒致被脫逃等語昨由偵捕隊四出跴緝毫無蹤跡旋將總局隔壁吉祥樓炒麵店主婦陸王氏及前開茶館之印掌生與前犯窩留竊賊案之郭松松（即臘武松）等先後拘局押候訊究 
[棍徒橫行不法]  
　　惡棍朱阿魏周瑞林張木生胡文祥等前日在法租界鄭家木橋相近強剝張炎生之皮袍等衣正在紛擾間有顧和尚經過駐足觀。該棍等疑是幫同捕拿不問情由遽出利刃將顧背上連戳兩刀逃散顧即報由捕房一并緝獲解至公廨訊實判各枷號兩月示衆期滿再各押捕房五年以儆 
南市 
[愼重警規]  
　　自治公所警務長近查各崗巡士自設立崗舍之後竟有不遵章程站在舍內者殊屬非是昨諭各巡士一體遵照如違紀過若遇大風雨雪仍准暫避以示體恤 
[攫取金環]  
　　前晚有住居王家碼頭洽睦里之沈姓女子行經萬裕碼頭突遇匪徒攫去金耳環一對昨即報告工程局請為查緝閘北 
[盗匪解局]  
　　前日三路三區緝獲行刦某鄉民家之盗犯夏裕才何六劉寳裕耿發林等六名移送三路分局昨解總局分別收押候訊 
[押追地價]  
　　馮子卿前在總局禀控史彬記欠交地價洋五百元經司法科訊判交保限期繳洋在案茲因逾期日久延不繳洋　經孫裁判　提到案判令押繳 
英租界 
[突兆焚如]  
　　昨晨九時雲南路廣東路轉角德仁里口復生順烟紙店忽然起火延及對門　長順鮮肉荘及後　住宅兩家共燬樓房六間事後即由老閘捕房派令探目張寶榮與九號西探往查起火情由禀候核奪 
[移提婦女]  
　　揚州婦人陳　氏被匪徒馬某誘拐來滬押娼茲由陳控奉甘泉縣移請公廨將氏提案押候核辦昨據該縣來差投廨聲請移提孫襄讞商之英康副領事諭候備文移解歸案訊辦 
[巡捕便宜]  
　　南京女子孫小寶（卽沈小寶）曾由其母沈蔣氏押於鴇婦李陶氏由陶氏轉押於英華街四十一號門牌鴇婦劉王氏（即樓王氏）與陶陳氏合開之雉妓院 
 
 

Page 20

 
 
內為娼茲由老閘捕房一百十號華捕王金壽唆使贖回因沈妓不愿扭入捕房分別收押昨晨由探將三鴇與沈妓及　捕王金壽一併解至公堂訊悉前情中西官以王捕不應多事姑寬飭與李陶氏一併開釋樓王氏着罰洋二十元陶陳氏罰洋十元沈妓暫留濟良所候函請上元縣移傳其夫到案再行訊核 
[起釁原因]  
　　徐榮林控王子堂陳紀才剝衣攫洋昨由捕房解廨經孫襄讞會同英康副領事訊知係因索欠起釁惟王等不應剝衣付質着令王陳各罰洋一元充公並繳還當本洋九元至徐欠王之欵着徐交保限本月二十日繳還洋十元二角給王具領 
[恃強恐嚇]  
　　挑糞夫李開元控工部局之馬立師分局糞頭蔡孝順沈養性不付工資向之索討反被持刀恐嚇等情昨晨由探沈阿岳將蔡沈二人拘解公堂訊係合夥紏葛惟沈蔡不應持刀恐嚇判各罰洋五元充公至合夥紏葛一節准其另行具禀控追 
[幸無證據]  
　　王周氏控趙阿高用擲包術騙取金耳環等情昨由捕房將趙拘解公堂訊無証據判令交保候查 
[摸竊票洋]  
　　唐益亭在電車上摸竊坐客鈔票洋十七元小洋三十三角被賣票人查見嗚捕拘入捕房昨解公堂訊實判唐押兩月贓洋暫存捕房候失主投案具領 
[小孩待認]  
　　六歲男孩王銀大四歲女孩小妹均因不辨路徑昨由捕房一併送至公堂留候家屬認領 
[扣留雜物]  
　　英商老沙遜洋行控不陳氏欠租不付昨經公堂傳訊氏供已將租洋十五元交清所有雜物被經租人吳阿方扣留請為訊追中西官以吳擅扣物件殊不合理諭氏退去候傳吳到案訊核 
[並非誘拐]  
　　張福綏前日與十一歲之女孩秀兒同在虹口行走巡捕以其形跡可疑一併拘入捕房昨解公堂請究女供住居法界八仙橋昨赴靶子路探親由父張裕倫囑張伴送並非誘拐訊之張供與女相同判一併留候派捕送交家屬收領 
[何謂私逃]  
　　張法興控妻章氏私逃等情昨由捕房將氏拘解公堂請究氏供與張氏識於今年七月間被張托陸如林為媒將婦人價賣於王福記為妻張取去身價洋七十元出有婚據是實判氏押候禮拜三傳齊人証再訊 
[男女無恥]  
　　張順寶與海寗路鞋店主魯炳生之妻余氏姘識茲張將氏誘匿被魯控奉捕房將男女查獲昨解公堂訊究中西官以張與余氏均屬無恥判分別各押一月氏期滿仍交魯領回管束 
[人證未齊]  
　　王阿二張阿四張全和胡小三子曹發子曹祥子與黑炭六子等串竊怡和洋行德和輪船上値洋六千餘元之大土小土羽綢至鎭江嚴任氏客棧內分贓逃散茲經捕房將各人一併緝獲昨解分堂復訊判押候提集人証再訊 
美租界 
[圖賴辛工]  
　　昨有任阿銀邊阿龍等十餘人投報捕房稱在百老匯路鄧脫路轉角某西人所開之跑冰場內為工被該西人圖賴工洋百數十元請追捕頭諭赴該管領事署控訴 
[同鄉尋釁]  
　　粵人陳錦來在某鐵廠為工匠昨報捕房稱被同鄉李炳華尋　兇毆捕頭允為查核 
[事出無心]  
　　余雲千王阿金昨經南濤路被老虎灶夥張阿三潑水濺𤃁衣服致起衝突由捕併送捕房捕頭將張申訴從寬開簍 
[索賠有理]  
　　馬夫洪阿明蝗向西華得路順裕押店贖取皮衣詎已被竊洪向索賠洋五十元店主不允扭控捕房捕頭命洪赴廨控　 
法租界 
[袛得吃虧]  
　　李春裕前日乘坐電車當給小洋一角售票人除去車資二十文外照章付還錢八十文李以照市價須還錢兒十五文與之爭論扭送捕房轉解公堂訊究聶司馬以李係異鄉人不知章程判即開釋 
[所托非人]  
　　蕭項樵前乘輪船至鎭江後因有事急欲來申爰將行李寄於該船茶房林阿金托其帶申詎到申後林即避不見面始於前日尋見向之索取據稱已轉交於李阿炳看管被賊竊去因即扭控捕房解廨請廨判交保限七天交物如無原物照數賠償 
[拐匪遠颶]  
　　袁子根之學徒徐金元逃出後被匪徒蕭鎭江誘匿客棧嗣被包探查知連同先被拐匿之丁小四吳子寶兩孩一併送廨判將看守之周榮殺押候着交蕭鎭江併辦在案迄已日久未據交到昨又提訊周供實不知逃避何地難以交案判周押三月徐交袁領回候再補拿蕭匪自由懲辦 
[特別啟事]  
　　新聞報主筆房鑒前讀貴報通訊當即親往貴館晉謁貴總理荘君彝仲面索原稿賜閱荘君云此係主筆房事本總理無權過問轉詢貴總主筆張君鐵民已到館否則其時尚未來也因略談數語不得要領而去不得已始踵貴報先例以啟事附塵貴主筆房乃讀昨報見有逕致敝主筆房一函若故以光明正大之手叚示貴主筆尊嚴之態度者第就事論事鄙人有不能默爾而息首錫金旅學之信投自該校受自貴館其中有何言語鄙人固不得而知也今貴報於是否他家主筆之下即繼之以抑或果有秦平甫其人借本館主筆名義在外招搖等語是隱以借名招搖之罪坐鄙人矣而尚曰兩截口氣無敢以下文之擬議加於鄙人其誰信之至云貴館於十月間曾得蘇州宗子林來函即登對面告白當時鄙人亦曾見過然既無內怍奚庸逆億何知宗子林之致函鄙人且何知宗子林之謀充貴報訪事鄙人胸懷磊落素不敢以小人之肺腑妄度高深今乃并錫金旅學誤投之信合為一談以罪鄙人在貴主筆周內鍜鍊之心則得矣然試問此二函中果有鄙人借名招搖之確據否請即指實毋徒武斷況貴館主筆楊君亦時進過從敝館與鄙人常相晉接今乃曰遍詢貴同事地有知秦平甫其人者意者其貴主筆未嘗遍詢耶不然何楊君健忘若此耶總之招搖二字非可鑿空循繹大報純是百里宰高坐堂皇武斷獄訟面孔斷非所以主持公諭對付一般之社會耳　秦平甫啟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇敎育總會陳請資政院修改小學章程草案（三續）]  
　　第四十二條小學堂長及敎育之懲戒處分　另訂細則 
　　第七章　任費及納費　第四十三條凡小學堂之開支各費除開辦費外分為經常費臨時費二項官立者由該管官廳任之公立者由自治公所任之自治公所之任費其城鎭分區者由該區自任其照條五條第六條聯合辦理者合任其照第六條委託辦理者由委託之鄉分任（說明）本條開辦費指屋舍地址器具體操場等之設備而言經常費指職員俸給僕役工資及各種消耗費而言臨時費指添置修繕及其他特別支出而言第四十四條凡一鄉財力不能獨任初等小學堂之費並不能與隣近之鄉或城鎭聯合辦理時又聯合辦理或委託辦理而費尚不足時得暫受本廳州縣自治公所之補助第四十五條官立公立初等小學堂不收學費但官廳或自治公所認為必須變通者不在此限（說明）學費乃就學者之酬金學堂多此人欵足以减輕城鎭鄉之擔負但城鎭鄉居民當人人有納稅之義務已盡此義務者其兒童自應有受敎育之權利日義務敎育旨在普及倘兒童就學必欲徵收其學費則貧者無力納費勢必妨碍普及故官立公立初等小學堂以不收學費為原則　　第四十六條官立公立小學堂所收入之學費即為該管官廳或自治公所之收入欵由該學堂留支之第四十七條徵收學費之細則另訂（說明）徵收學費本係城鎭鄉自治公所之事學堂可不與聞但為徵收便利起見官廳或自治公所可委託學堂徵收而留支之 
　　第八章　掌管及督察　第四十八條凡城鎭總董及鄉董掌管本城鎭鄉敎育事宜並督察本城鎭鄉之公立小學堂（說明）城鎭總董及鄉董關於本區域內之小學堂既負設立之責自當有掌管及督察之權掌管就本區域之敎育事務言督察就本區域學堂之人員及其設備言惟小學堂長及敎員雖在城鎭總董或鄉董督察之範圍而執行學堂內部事務如敎授管理如伸縮敎授時間懲罰兒童等均有全權不受城鎭總董或鄉董之干涉城鎮總董及鄉董得就本城鎭鄉選民中之明於敎育者推任學務員專司本城鎭鄉敎育事宜（說明）常務為地方自治最重要之事宜故城鎭總董及鄉董如因事繁不能親理學務或於學務素非專長者應推任學務員以規畫本城鎭鄉敎育之進行城鎭分區者區董得就本區範圍助總董執行之第四十九條凡廳州縣長官及視學於其境內之官立分立私立小學堂均有督察之權 
　　第九章附則第五十條本章程自宣統□年□月□日施行惟舊定之敎科目敎則及就學者之納費得延至宣統□年十二月底為止（約一年）其體操敎科因敎育缺乏而未設者得延至宣統□年十二月底為止（約三年）第五十一條本章程在自治公所成立之地方施行之其自治公所尚未成立之地方暫由該廳州縣長官及視學按照城鎭鄉固有區域隨時規畫第五十二條自本章程施行之日起小學堂舊章一律廢止其初等小學堂照舊章五年畢業辦理者第四學年第五學年之敎科課程得延至畢業為止 
小說 
[軍情小說湘纍怨（八）]  
　　這些空論。權且按下不提。只說我們中國的革命黨人。都是𪊽集在湖南醴陵。江西萍鄉一帶的。把醴萍兩處。算做革命黨的中心點。這是個什麼原故呢。在下做書的和他們設身處地。揣度起來。大約是為醴陵逼近湖南省城。差不多朝發夕至。在醴陵起事。就可乘其不備。直薄省城鬧他個疾雷不及掩耳。只要得了湖南省城。武漢一帶。自然震動。萍鄉地方。有個煤礦。礦裡頭差不多有兩萬餘礦丁。那班革命黨人。想要借著礦丁的聲勢。牽動江西全省。那班礦丁。又都是目不識丁。蠢如鹿豕。那些革命黨。把富貴利祿的話來歆動他們。這班粗人。那一個不貪富貴。那一個不愛利祿。連這革命的兩個字兒。都不知道是什麼東西。便不知不覺的都做了革命黨人的黨羽。又兼萍鄉醴陵一帶。是通火車的。據了這兩處要地。往來也覺得便當迅速些兒。因為有了這幾層緣故在裡頭。所以萍醴兩處。就有幾個革命黨的大頭目。駐在那裡。派撥糧餉。藏備軍械。專等着機會發作。又到各處村鎭去苦口演說。勸人入黨只對人說本黨的勢力極大。只要一舉手。便有如何如何的權利。說得個天花亂墜。那班百姓。那裡知道這件事兒鬧出來。是要砍腦袋的。聽信了他們那班黨人的話兒。只道將來有什麼好處。便大家都入起黨來。那黨員便把這些入黨的人。一一的都編作軍隊。只候擇期起事。那萍鄉和醴陵兩處的革命黨人。差不多竟有三萬餘人。湖南的那班官員。雖然也都有些風聲但是不敢認眞查辦。恐怕查得兇了就有激變的事來。大家都是因因循循。將將就就的。敷衍下去。只巴得茍安無事。那裡知道滋蔓難圖。養癰成害的道理這個時候的醴陵知縣李賓谷本來是個捐納出身。不通文墨。却倒是湖南省內。數一數二的紅人兒。湖南巡撫樓舜卿中丞最賞識的人。 
國外新聞 
[西班牙王巡游新土]  
　　初七日倫敦電云據曼特利特電稱西班牙王阿爾方沙率領臣從多人往遊摩洛哥曼里那首相及陸軍部大臣亦均同行此游以十日為期同日柏靈電云西班牙王阿爾方沙現在巡游新得之摩洛哥土地曼里那當其行抵買拉茄總督邸內時忽有手 
 
 

Page 27

 
 
鎗墜落於前槍彈受震轟發隨侍兩人微受彈傷 
[倫敦謀殺案續誌]  
　　初七日倫敦電云杭州茲狄區謀殺案嫌疑犯藏身之屋內檢出之屍首已經相騐以醫學之證據斷之一犯因首受彈傷而斃並未自戕一為氣悶身死 
[一九十年英國貿易報告]  
　　初七日倫敦電云據商部報告一九零十年英國外國貿易計入口貨增多英金五十三兆七十三萬五千二百十六磅出口貨增多五十二兆四十萬零九千四百六十四磅其中製造品占四十六兆二十六萬四千八百十八磅 
[美擬修訂英美公斷約]  
　　初七日倫敦電云美總統塔孚脫現與上議院外交股議員會商辦法修改英美公斷條約除關係重要或攸關國體之各問題外其餘條欵擬悉刪去 
[波斯公使更正訛傳]  
　　初七日倫敦電云波斯駐英公使曾請聲明更正波斯外務部大臣之辭職並非因畏英國對於波斯南部有不測之舉之故 
[英皇贊助賽馬]  
　　初七日倫敦電云本星期之賽馬表英皇之馬亦悉入名於內本届賽馬定期國喪滿後舉行今人每疑英皇贊助賽馬之舉能否如前皇之𤍽心至此咸為釋然云 
[俄德波斯協約之傳聞]  
　　初七日倫敦電云新刊之泰晤士晚報載有俄政府答覆一九零七年德國所致關於俄德邦交事宜公文之內容其主要之點為俄國並不反對德國築造培格台特鐵路亦不阻止外國資本輸於此舉德國則稱彼於波斯並無政治之利益彼惟進行商業之目的俄國並承認德國在波斯之商務應受同等之利益同日柏林電云泰晤士晚報載有俄國政府關於俄德波斯條約提出之議數欵惟該約原文迄今未見公布（以上譯字林報） 
振務 
[皖振要電彙錄]  
　　皖諮議局來電華洋義振會鑒貴會成立災民咸慶更生敝省水災潁屬靈宿渦蒙極重他州縣稍次廬鳳泗安寗池太均多失收待澤孔殷乞廣振恤為鄉父老九頓以聞皖議局 
　　復皖諮議局電安慶諮議局諸公均鑒電示敬悉災情以靈宿渦蒙亳五處為重敝會先擬專注渦蒙亳三處而以靈宿委諸劉君蘭階餘邑俟量力再展乞鑒諒開森敦和叩魚 
　　致皖撫電安慶撫憲鈞鑑昨派善紳蘇守秉彝前往亳州會同耶敎士鮑司狄天主敎士沙而門放振已於昨晚動身至渦陽蒙城兩處俟電示紳士銜名卽當電知敎士前往會放開森敦和叩魚 
　　懷遠縣來電華洋義振會張樓沈仲禮兩觀察鑒敝縣今年水災民鮮蓋藏饑民徧野餓莩盈途官欵無多正難分佈承派會友王孟良李少穆兩善士於初三日到縣親履災區謹率埀斃災黎望顏叩謝務求迅賜撥欵多多益善不勝迫切待命之至懷遠縣知縣宋毓衡叩魚 
　　復懷遠縣電鳳陽轉懷遠宋大令鑒微電敬悉貴治災情極為馳念惟敝會因籌欵無多擬先振渦蒙亳三邑餘俟欵有把握再行推廣聞盛宮保新匯皖振十萬金可由尊處逕請酌撥暫行救濟華洋義振會庚 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
