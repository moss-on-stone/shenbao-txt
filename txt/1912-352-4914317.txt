# 1912 - 352 - 4914317

 

Page 1

 
 
++社論 
[俄蒙交涉檔案] （十）（六）（無）（名）　　（丁）東三省奉天來電據洮南探報扎旂確定八月二十日在白廟宣布獨立吳統領俊陞已携砲開拔今日准可到洮懾以兵威曉以大義仍冀和平解决繼派二恊酌撥步馬往援一面分派副右路三營駐紮遼源中路兩營駐紮昌圖爲後盾吉林來電亦已少有布置旋接黑龍江來電知扎賫起事情形詞甚迫切旣有俄人援助其勢尤爲岌岌奉省兵單現勉强徵調移駐扎薩克圖方面暫有部署但西北一帶實與奉天爲唇齒現雖分治而事關大局奉天實有不能漠視之勢聞趙都督已電中央請飭四十恊星夜開拔來奉以便酌撥至江省之肇賫奉省之鎭靖一帶嚴密防範大兵雲集或可稍戢野心然外人乘隙事甚棘手耳黑龍江來電江局危險日甚一日俄人現製蒙古軍衣萬餘件其處心積慮急待蒙古獨立以爲暗中恊助之預備且探報扎賫特旗挨户預備炒米甚多奉天來電又知扎薩克圖旗將於陰曆七月初八日起事之說是其獨立情形已經發露萬非空言防範所能消弭若待其宣布獨立再想辦法外人乘之便難著手再四思維惟有先事徵調重兵分叚駐守以資鎭懾舍此　無可恃之法然江省軍隊除防剿鬍匪外僅能撥出五營之數實在不敷徴調當由宋都督電請奉天迅撥五營移駐扎賫特一帶並請中央酌撥奉天十營分駐扎薩克圖一帶如此辦理則於該蒙要地屯紮重兵庶可戢其野心無從妄動但扎賫已有駐兵而杜郭兩旗仍覺空虚聞宋都督擬再添馬步四營先由蘭綏各屬原有之防營調駐該旂再飭各該路統將續行招募足額以資彈壓土匪並添水師一營梭巡松嫩兩江隔斷杜郭兩旂交通之路 
　　奉天來電稱烏泰直認歸附庫倫不諱府縣均見公文告示略謂奉大蒙國大皇帝諭旨保定蒙疆漢官軍營一槪驅逐並云英德俄日四國同賀蒙族立國各等語察看情形勢難和平解决吳統領俊陞又派員三人復往該旂剴切曉諭查該旂背謬如此地當三省各蒙之中若不從速解决必爲臚臏府之續影響所及關係全蒙惟兵端一開非奉天一省財力所能勝任須由中央速籌辦法以保領土 
　　奉天來電吳統領續派宣慰各員聞漢員被逐蒙員扣留該旂現已出兵吳統領已星夜督馬砲各隊前進矣 
　　奉天來電八月十九日蒙人逐鎭東知縣該處並無城郭連官舍僅有十數户陸防援軍陸續進發吉林來電九月二十六日據新城探報云洮南府議會曾往扎旂詰問該蒙王語甚决裂現擬分三路進兵扎王自帶隊攻洮南北路喇嘛隊攻靖安南路並攻開通等語查大賫廳爲吉江要衝且與安廣開通各處互相接壤非駐重兵扼吭不足以遏東竄之勢江省來電亦以大賫兵單爲慮陳都督已飭馬步二營赴賫以資鎭懾其次則以新城爲要害查新城憑江設治過江卽係蒙界距安廣僅二百餘里與大賫亦百餘里安廣告急　新城亦爲戒嚴現駐一營移駐新城爲賫援應至農安等處則與郭爾羅斯前旂接近據農安探報該旂齊公現已回府定於二十九日先在公府西喇嘛廟開全體大會並運到連珠槍四千桿八米立二百桿快砲二尊正在挑兵並將候北蒙大隊到時一齊舉動等情該處原有祥統帶駐農之兵除撥一營赴安廣助剿外所餘兵數甚單裴統領所帶之隊約三十日即到昨由陳都督電飭祥統帶俟裴到後兵力稍厚察看情形如果實在暴動不受撫綏卽乘其不意迅速進勦以期尅日成功 
　　吉林來電稱探悉俄人助蒙快砲六尊運赴洮南並聞烏泰遣其弟赴俄購槍陳督分飭駐蒙附近各隊注意堵截又悉扎鎭兩旂蒙兵紛起烏泰卽時牽二三千人有日内攻安廣之信並飭駐隊防剿牽制又據農安探告郭前旂齊公回府運砲運槍將圖大舉陳督復派裴恊統其勳帶隊往剿暫編臨時混成恊以裴恊統爲司令官所有出發兵隊歸其節制調遣現裴已到農安進駐張家店距齊公府三十里派崇督隊官駐哈拉海城距齊公府六十里并遣與齊公有姻誼之何域樸前往齊府剴切勸諭曉以大義期其悔悟 
吉林來電八月初七日據農安電稱裴統領於初 
 
 
 

Page 2

 
 
四日抵郭前旗齊王府面晤齊公連日與伊盤桓並無他意商議我軍屯紮該府籌辦善後等因是該旗尚能就撫似無他慮又據探報江軍許恊統於八月初一日與四八八塔率蒙匪百餘名開仗匪力不支率衆逃竄又初二日在白雲屯地方有蒙匪二百五十六名當卽進勦戰兩小時該匪向西逃竄並撃斃蒙匪三十餘人江軍受傷一名戰亡一名是晚聞各蒙屯居住之華人被該匪等殺死三百餘人財産被搶如洗逃出三十餘人並沿途被害受傷者十餘人業已派員覔車送至察干圖莫地方（未完） 
命令 
　　十二月二十八日臨時大總統命令 
　　蔣翊武特授以勳二位此令 
　　鄧玉麟特授以勳三位此令 
　　任命梁葆森爲直隷大名鎭總兵此令 
　　李進才李長泰均授爲陸軍中將此令 
　　徐占鳳馬廷襄衛興武方咸五陳永祿顧鴻恩均授爲陸軍少將此令 
　　王占元曹錕李純均給予二等白　章並給予一等文虎章盧永祥李厚基何豐林均給予一等文虎章王金鏡馬斷增周符麟均給予二等文虎章此令 
專電 
[北京電]  
　　賠欵展期事經俄法兩公使反對後各公使即電致其本國政府請示辦法聞須俟接到本國訓令再於三十日續議 
[北京電]  
　　大借欵條件大略商定但昨有人晤德國資本團代表云歐洲以巴爾幹事投資至八千萬鎊再益以中國債票恐難成功 
[北京電]  
　　陸軍部擬編鎭懾北邊之軍隊將舉馮國璋或蔣雁行爲師長 
[北京電]  
　　長春已設警備總司令部實係僅備防範起見外報有傳爲中俄將一戰者不確 
[北京電]  
　　烏利亞蘇台俄領事近向華官要索四事（一）准俄人在烏利亞蘇台開掘金鑛（二）發兵保護該處俄商（三）准庽該處俄人有特别利權（四）地方上警政華官不能顧問聞該地方官已嚴詞拒絶 
[北京電]  
　　據喀什喀消息俄人强迫土人入俄籍違者輙加慘刑居民遠逃一空 
[北京電]  
　　外蒙活佛近在俄購買飛行機六架將次運到 
[北京電]  
　　駐德代表梁誠定下星期回國 
[北京電]  
　　民國大學與工商部争翰林院舊署案已經審判廳審明係民國大學勝訴判工商部交屋 
[北京電]  
　　交通總長朱啓鈐决意裁撤各省交通司謂自有此司部中並無電報册報亦闕非撤則交通各政將瓦裂 
[北京電]  
　　各部人員伙食自明年起一律裁去 
[北京電]  
　　墨西哥應償華僑損失欵三百十萬元已訂明明年二月内照付 
[北京電]  
　　尹昌衡由爐城來電請政府調兵一師前往援應或接濟餉械否則不易奏功 
[爐城電]  
　印度政府派交通隊四千五百名修亞東至拉薩之軍用道其工程已抵江孜 
[雲南電]  
　　滇都督蔡鍔電京謂英人已籌備開築滇邊芒河鐵路以便開運金礦 
[廣州電]  
　　奥都督胡漢民示禁商人抵制俄幣無效聞日來益甚 
[南京電]  
　　陸軍部電請程都督選派確有戰事經騐曁軍隊閲歷人員二名於民國二年正月内到京會議並請轉飭將對於南京編制表意見書携帶前來 
[南京電]  
　　陸軍部定明年在南京設立第三預備學校特電請程都督速將陸軍小學畢業生考試成績表儘二年一月内送部 
[南京電]  
　　揚屬初選當選人名册或因重選或因選舉糾葛躭延至今尚未送齊 
[南京電]  
　　實業司長黃以霖電告不日來寗就職 
[南京電]  
　　寗垣認捐局昨經應省長委李鴻才接替 
特約路透電 
[北京電]  
　　中政府前請展緩繳付辛丑賠款俄國對於此事頗無讓步之態度故一般人士大爲注意俄國之舉動且恐俄國終不承認今因俄國已發行公債劵而以賠款爲抵意國已將賠欵列入預算　内故此事益多葛藤頗難解决據華人消息俄國擬佔據北满稅關以抵其應得之賠欵按稅關入項在賠欵以前已抵付借欵七次故俄國未便擅行此舉如各國從事窮迫則當於鹽課有所舉動蓋賠欵須先取此爲抵也惟如中國不能履行條約各國應如何對付一節則駐京各公使均未奉到本國政府切實訓令此爲確實可信者也 
[北京電]  
　　外交團將於明日開會討論六國借欵問題並其餘各事 
[北京電]  
　　六國借欸條件已於星期五日由參議院通過蓋是日議員出席者六十三人已满留京議員法定人數故也借款條件約略如下數額定二千五百萬金磅以鹽稅爲抵押品限期四十年按五釐起息自第八年起拔還本金中國允於三年之内按照政府前所宣布訂定之計畫實行整頓鹽政至鹽政分區辦法俟後再决 
[武昌電]  
　　聞英領事曾訪黎都督反對近出禁煙告示内禁止洋藥入口一條措辭有不合之處 
[倫敦電]  
　　媾和會復於今晨十一點　開議至十二點二十五分鐘即延會至星期一日下午四點鐘續議今日由土耳其代表里乞特提督主席該督曾以土政府之駁議呈會討論惟巴爾幹各邦代表皆不肯承認土國代表乃謂果爾則須重行報告本國政府請示辦法土國提議各事如下（一）亞得里亞那堡州當仍歸屬土國（二）馬其頓應改爲侯國以塞羅尼加爲京城土耳其對於該國應有宗主權巴爾幹各邦可擇定一中立國信奉基督敎之公侯而　土皇下諭節爲國主以理國政（三）阿爾巴利亞當改爲自治國惟當隷屬土皇主權之下而舉土耳其皇族中之親王一人治理政務任期以五年爲限期满可以易人接任（四）愛琴海中之諸島當仍歸屬土國（五）克利地島問題非各邦所當豫問之事當由土政府與列强會商解决云 
譯電 
[柏林電]  
　　葡萄牙總統亞里亞茄君已請首相樊斯康塞洛斯君居間調和政府與敎會之齟　而准各敎士回抵葡國該首相現不允照行蓋信兩方面之嫌隙仍未消釋也 
[倫敦電]  
　據英皇司廐官云外間所傅御躬不豫一節實屬不確星期四日皇終日游獵精神頗健 
[台爾哈電]  
　　印督哈定其子爵傷口漸愈已能安睡惟頸下之傷處猶覺稍痛哈爵一時尚難視事故議會開議時將由韋爾森君代表主席 
[倫敦電]  
　　路透電社得悉土耳其駁覆巴爾幹各邦媾和條件全文將於本日（二十八號）呈會討論届時兩方而之代表均將提出最小量之要求期彼此讓步告成和局今日會議將由土耳其代表里虚特主席故可利用此機以衛土國之要求大約必有一番激烈之辯論云公電 
[浙都督贊成憲法起草草會電]  
　　南京程都督鹽養電衹悉憲法立全國之根本繋萬世之安危成立以後修改維艱圖始不愼貽患方長我公倡憲法起草委員會規畫至遠辦法極周深表贊同請卽　銜電請惟瑞更有進者民智未充朝野橫議呔聲吠影舉國若狂兹事能否竟成實難臆測盖憲法民定而起草不屬議員國會組織法第二十條修改亦嫌枘鑿此皆今日幼穉之與論所易藉爲口實而反對者况吾國議院情形不同不問其事之善否以不發議論爲庸愚不問提案之醇駁以不加筆削爲恥辱如憲法之重大卽使委員會立有完全草案能保其一字不易如案通過耶設議決之際少有增删則毫厘之差千里之失又壯何以糾正之故鄙意以爲尊電所論固宜恊力進行即便所圖不成而爲補助糾正之計猶宜於北京設一憲法研究機關調取各國成規熟考各國壓史待來年議决憲法之時每議一條加以評論逐日印刷廣爲分布其善者則鼓吹以促國會之通過其不善者則說明以促國會之反省聞中央立法機關之議决往往隨新聞論說爲轉移自前清時已然此事若行則幹旋之力當亦不小不知高明以爲如何附陳末議以待研求　後浙都督朱瑞感印 
要聞一 
[庫倫叛立之眞相（四）]  
（北京特約訪員單騎） 
庫倫電局被蒙僞政府驅逐之委員顧保恒 
等刻已到京　述庫事如下 
（一）俄人增兵之原因近陶什陶得駐庫俄兵大起衝突曾經械　數次互有死　並有搶刦俄領事府之謡領事劉巴恐現　衛隊五六百人不足以資防禦特　烏金斯克軍務處　調馬隊一千人來庫以厚兵力現該軍隊　到七百餘人（一）僞政府之内容現在内閣總理名義上雖屬三音諾顏王那木蘇倫而實在權力全操之俄人手大有引虎入室之勢因之活佛以及各王公皆歸咎於杭逹多爾濟二逹喇嘛倡議投俄之非但心雖追悔而俄人處處監視處處籠絡不敢當面决裂也 
（一）華商之苦况自去年獨立後各旗所缺欵項均不清理近又增加稅則不堪其苦刻已倒閉不少一俟來春再無政府保護勢必全數停歇云 
（一）賓圖王之進退兩難内蒙賓圖王人極開通亦有大志前清時在北京貴胃法政學堂研究法學此次庫倫獨立該王抱種族思想前往視察究竟庫倫有獨立之能力與否詎一到彼處　各方面調查盡屬俄人所爲擬欲離庫而杭逹等恐其以實情報告北京設法阻止現該王甚不自由云（一）佔領電局之情形始庫倫僞政府成立後蒙人卽欲佔領電局以防傅遞消息因該電線有關各國商務未便隔絶而俄人一時亦無此項拍電之人以司其事遲未發嗣恊約成立俄人遂由哈爾賓俄電局調俄員督布生並内蒙銘某二人來局强逼交替幸顧保恒早已得信將原碼藏起不然爲其利用矣 
[中俄交涉談判中態度]  
二十一日之談判陸外交總長於二十一日往訪駐京俄使克金斯機君磋商良久陸總長仍請俄使先行取消俄蒙恊約再訂中俄條約以資確定中俄在蒙古權限俄使亦仍然拒絶陸總長提議並催覆答俄國之邀求互相堅持彼此均極强硬嗣陸總長言曰聞庫倫政府特派杭逹親王赴俄京拜謝俄皇及政府中人申謝扶助蒙古之自主兼資運動承認獨立等語請貴使致電俄政府勿見蒙古專使云云俄使答曰此事係俄政府與　古政府直接交涉本使毫無干涉之權難應貴總長之　陸總長云余與貴使素日交情甚厚非他人可比請貴使敦重交誼致電政府以資維持面目俄使仍然嚴辭拒絶陸總長語無結果而　 
俄使强詞奪理之照會昨日午前駐、京俄使克金斯基有正式照曾一件致外交部内稱庫倫爲貴國領土與外國無締結條約之權然俄蒙恊約之成立在庫倫獨立之後　　對的有效今貴國提出牽强理由要求取消應由中俄蒙三國會同磋商倘貴國有不利蒙古時本國得履行俄蒙條約中互相扶植之條件云云陸總長即携赴總統府當晚在府召集秘密會議云 
陸總長駁覆改約要挾之内容俄使前日提出要挾改約六條後陸總長特於日昨逐條駁覆探其内容如下（一）貴政府爲輯睦邦交起見提議取消俄庫恊約敝政府甚感惟該條件中後列五條敝政府碍難承認（二）買賣城及庫倫各商埠久爲中俄貿易之地貴政府提議改爲租借地一節敝政府不能承認（三）蒙匪現正猖獗諸待剿辦貴政府提議中國在蒙不得駐二師團以上之軍隊敝政府不能承認（四）貴國在蒙得享固有之權利則所得享特别之權利一節敝政府不能承認（五）蒙古所借外債敝政府可以酌量歸還其代還私人所借俄國債款一節敝政府不能承認（六）蒙古借矣經敝政府認還者自應分期歸還其貴政府提議於取消協約時先還現銀十分之四一節敝政府不能承認聞俄公使對此　延木覆答云 
各國政府之意向自俄軍恊約發生後政府即分飭駐外代表將協約譯爲洋文分致各國外部探其意向昨日紛紛接各代表來函（一）駐法林代辦來函奉到大部鈞電後卽往竭法外部探其意見渠　前接敝國駐俄公使函告　俄外部稱約内與中國主權仍存勿失等語内容如何未經接到約文無從　悉至我政府對於此事須俟約文到後方有定見（二）駐德王代辦來函接奉大部密電往訪德外部見其副大臣秦穆曼君即將譯文交閲詢以萬一歐洲各國遇此情事將如何對待與國渠答云最好以兵力從事但現時中華民國肇始内政甫有端倪萬一施兵於外必致擾及内治甚非相宜之事兵力强弱姑勿論也就公理而言蒙古不應私與他國訂約蒙古爲中國領土人所盡知鄙意謂不如提出理由與俄國抗論　行通告各國以昭公論方爲相當辦法（三）駐和朱參贊來函奉到大部電示隨卽將原電譯成洋文帶交和外部閲看伊閲畢沈思半響遂言此事對於中國有絶大關係日前貴　來函曾述及廓索維慈赴俄必大不利於中國參贊言俄國煽惑蒙古之一部分與之私立條約公法有此例否伊云自是變局參贊言按第三欸中關於中國及他國之訂約事俄國實欲破壞各國在於蒙古公同享受之商務利益貴國肯承認否伊云今日承君見告當再從容研究倘有意見自當奉聞（四）駐比吳代辦來函接奉大部電示遵即往謁比外部並將約文呈閲渠言敝國與貴國素敦睦　且敝國在貴國商務正繁關係匪淺貴國之利即敝國之利也爾昌復言俄國此種舉動對於中國太覺無理敝國人心至爲　激倘不獲公平了結則將來誠難逆料與各國商務不無關碍渠云貴國對於此事須自保權利至如何辦理之處諒貴政府自當斟酌盡善也（五）駐日汪代辦來函本日謁日外部内田已將俄蒙條約交閲並詢其意旨渠謂現正研究日俄及中俄中日之條約尚無何種意見至將來如何之處可否奉告尚難預言爕問曾聞他國 
 
 
 

Page 3

 
 
對於此事之意旨否渠言此事貴國自籌辦法徒訪别人意旨於事無益且英國前據駐俄英公使報告關於俄蒙事件之藍皮書中曾云今年正月十五日俄外部聲言蒙古如欲自立俄國甚爲贊成云云可見此次之事從前均已知照各國特此事未發露之先不肯宣布耳 
[外交部之片面恐潮]  
外交部日前特開大會陸顏兩部長均出席各供事簽事及司長科長皆列席與議議决四項交涉對付手續（一）中英鴉片交涉（議决）此次烟土禁銷各省本根據於一　九百十一年之中英禁煙條約如英人再有抗議即當指爲違約（二）中英西藏交涉議決）英人在西藏商業上准佔據最優權載明條約惟要求增兵及干預行政諸事均當嚴駁（三）　英片馬交涉（議决）英人進兵馬毫無理由政府旣經解决准英人在片馬設領事一缺英人即當遵照此議將在片馬軍隊一律撤退（四）　俄庫倫交涉（議决）仍家根據一千八百八十一年之中俄庫倫條約與之穏健交涉决不稍露强硬態　免爲他人利用 
[民國二年財政概算大略]  
中國今日財政紊亂已極然欲言整理財政自當將最近之支出與收入比較其盈虧而後再求籌補之法始於事實有濟兹將 
財政部報告民國二年支出之概數　錄如左以備國人研究 
[甲屬於支出者]  
（甲）尋常支出約共四萬一千萬元（一）各行政網費約四萬萬元查此項經費據各主管衙門編送概算之 
數統計約七千餘萬元而最要之經費計四萬一千餘萬元其中再加節省約四萬萬元亦可敷用（二）减債基金約一千萬元查此項基金係除每年應還之賠欵洋欵已列入前項外每年由政府另支出一千萬元爲减債基金之用以上二項謂每年應用之經費也 
（乙）特别支出約共一萬六千三百萬元（一）工程費約八百萬元查本項係指崇陵工程及造幣廠印刷局造纸廠及議院各工程（二）裁兵費約一千五百萬元查據陸軍部調查現在全國兵數計一百餘萬人擬留五十萬人編練五十師其餘盡行裁撤約需此數（三）整理鹽務經費約三千萬元查此項經費本需四千萬元緣第一項各行政經費内已編入一千萬元故此虚補列三千萬元（四）償還積欠外債約六千萬元查此項積欠外債係指短期公債及積欠賠欵計應還六千餘萬元（五）零星借欵及内國公債約五千萬元查此項零星借欵及内國公債指各衙門各地方之　欵及愛國公債軍需公債等息重期短應從速募集新債以爲借欵之用以上五項指支出一次而非繼續之性質者也 
（丙）基本金約共二萬三千萬元（一）整理纸幣基金約一萬萬元查此項約須一萬二千萬圓緣第一項各行政經費内已編入二千萬圓故此處補列一萬萬圓（二）實行金匯兌本位準備金約一萬萬圓查此項準備金應寄存外國銀行以爲滙兌之滙備約計一萬萬元（三）中國銀行基本金約三千萬元查以上三項係基本金　質且不必於一年以内籌備足數也 
（丁）各種實業開辦費約一萬萬圓查各種實業開辦費即雲南銅礦延長石油等項所需經費應俟詳細調查方能開列預算兹姑約計一歲萬圓爲開辦經費以上一項係有繼續質性將來應借外債籌辦統計前列甲乙丙丁四項支出共銀九萬零三百萬元（未完） 
[參議院討論公債案之結果]  
北京特約員率公 
參議院十二月二十三日開會出席者六十二人午後二時五分報告文件無甚關係開議第一案發行補助漢口商務公漬票問章辦一第二案更正中央行政官官等表均係初讀　政府委員說明理由即分别表决付財政及法制審查均無足紀述第三案民國元年六厘公債條例案繼續二讀會前項討論至第三條審查報告加入第二項文云公債價格每額而百元以九十二元收入爲最低價格當時主張删去者及存留者表决時均爲少數議定重行表決本日江辛　將删去說先　决徐傅霖謂本日與前日所到人數有異同即付表决恐有錯悮須更討論秦瑞玠謂前次表决一爲二十七又一爲二十六實無疑　應確照議事細則作爲廢棄另起草孫鍾謂前次先表决删去之說少數再表决存留之說理應多數而亦爲少數此必後之表决有錯悮應將存留説付表决汪榮寳謂前旣議定重行表决不能以隔日所到之人數有異同而於議定之効力生影響遂用唱號起立法將兩說先後表决主删去者二十二人少數主存留者三十二人多數第四條無異議第五條公債票額分千元百元五十元十元四種秦瑞玠主張删去千元及十元兩種其理由一同種公債票價額不宜過於纷錯於交易巿價不便二千元債票不便分割售　不如百元債票之可分可合三十元債票太零星徒貽累無資力者陳國祥主張僅删去十元之一種其理由旣用無記名債票外人亦可購買千元債額不爲鉅惟十元太零星表决時兩說均少數第六條第一項公債募集金分期交納秦瑞玠疑無記名債票與分期交納衝　第二期以後之欵無從催收周珏謂不致衝突政府委員謂交欸旣清始給債票否則僅給假証可無慮遂照原案通過第六條第二項原案交納期已满越三月尚未交足政府將其公債票公賣除應扣之利息雜費外餘欵發還審查報告改爲越五月尚未交足則不給予公債票其已交之金額亦不發還蔣舉清　對審查報告謂不能没收人民財産權王家襄辦明審查旨趣謂審查會亦曾慮及惟不如此辦法則任意短欠不能促　其如期交欵鄧鎔反對謂公債亦係私法上行爲屬於債　債務之關係　能以已有之債權照刑法没收秦瑞玠亦反對謂審查報告但防人不交欵豈知如此辦法恐人併不敢應　已父之欵因一旦無力續繳而卽被没收則於應募者爲苛酷且未交之額不復公賣招頂則募集金不能足額於財政上亦爲缺損　得本人同意而率予公賣已屬强權何况憑空没收表决時贊成審查報告者少數遂照原案第七八九條均無異議（未完） 
雜評一 
[借欵交涉中之危象]  
格利斯浦借欵雖允取銷而賠償額尚未議定聞該借欵團新代表到京别挾有奢望危象一 
大借欵草案條件磋商漸可就緒惟聞具間多空名之讓步而實際則監督殊嚴於吾國將來之發逹能否無妨礙危象二 
條件過嚴參議院未必遽能通過大借欵之告成未可操劵危象三 
參議院通過矣辛而告成矣格利斯浦　争論亦竟消融然以巴爾幹目前和議未終戰事未必能遂蕆金融窘迫六國銀行團亦未必能以一手足之烈調劑之危象　 
巴爾幹列邦即能降心相從共挽　局然善後諸事皆須發行公債以資注挹而中國公債未能如銀行團之意迅速成功危象五格利斯浦雖允年内交二百萬鎊然金融枯窘無可發展與銀行團同病危象六 
銀行團發行公債承受者雖極踴躍而集款决非一朝一夕危象七 
外債之募集非易而賠款墊欵催促急於傅郵危象八 
賠欵關係之十一國雖或藉英德有力之政府商通展緩而俄人已首先梗議危象九財政總長刻雖着手於零星借款向正金瑞記兩銀行爲短期稱貸此其所受虧損姑置不論即使竟能成立而杯水車薪亦無濟於事危象十 
雖然危則危矣以云能盡則猶未也胡爲民國之前途而竟至於此 
 
 
 

Page 4

 
 
   
 
 

Page 5

 
 
   
 
 

Page 6

 
 
 [L要聞二 
[礦務聯合會之發]  
開　漢治萍臨城井陘中興華昌六處礦務公司久擬恊力组織一共同機關以爲維持礦務之用現草案及一切辦法大致已定於二十二號在天津開籌備備會六公司代表均已到會共計二十餘人漢治萍代表爲袁思亮華昌代表爲楊度開　代表爲施肇祥井陘代表爲李士偉中興代表爲張蓮芬朱養田等當曦定會名爲中華全國礦務聯合會其入會之資格限定有五十萬元之基金而用西法治練者乃可加入此會其會中之宗旨有四一維持權利二擴充消路三調查礦産四研究新法在津開會後并已通電六公司及全國各礦務公司令其各舉代表赴津開正式大會併擬定明年陽曆三月一號爲開會之期俟各省代表到齊當即正式開會議决各種議案此吾國自有礦務以來第一盛舉也 
[浙都督討論中央銀行之政見]  
浙江朱都督電云山東周都督鑒中國存亡問題决於財政財政規畫問題决於金融金融整理問題决於中央銀行居今日而談籌辦中央銀行遠近上下固已毫無異議來電所論四節亦極周詳惟純用官本與兼理國庫兩端區區之見微有不同蓋純用官本即不　舉中央銀行爲國有今日實行此制者僅瑞典與俄羅斯兩國其他英法德美日本等皆以股分公司受政府之監督蓋國家與銀行關係過於密接則財政困難之時政府濫用銀行之補助每兆社會經濟之危險若資金匱乏之時銀行恃有政府爲後援易釀營業輕率之弊害况舊時中國銀行之股票如何消納能否全用官本棄而不顧此待商榷者一也至於國庫一端今日文明各國雖概歸銀行兼理一爲貯金國庫制一爲委託國庫制國庫收入悉爲銀行存欸國庫與銀行不分者也委託制者於銀行之中設國庫一部以司國家出納國庫之款項與銀行之資金截然爲二不相混淆者也尊電所論似取貯金之制當此銀行初立根株未堅萬一動摇影響及於國欵爲害不可勝言鄙意宜暫取委托之制以革從前收入散漫之弊迨數年之後銀行鞏固然後徐議改良或未爲晚此待商榷者二也謹貢芻蕘尚祈鹽核謹復浙都督朱瑞印感 
[浙省臨時財政會議决案誌要（續）]  
第七整頓各項稅務議案理由捐稅向爲收入大宗光復以來收數奇絀歲有一落千丈之勢整頓稅務以期規復舊額爲目前之急務此須商摧者一也又若烟酒茶糖雖同爲消費稅而性質大有差别其捐率應增應减尤須出之審愼此須商榷者二也認　辦法在公家爲編製預算計頗爲簡捷行之能否無弊此須商榷者三也决議（一）洒捐辦法分三則（甲）調查釀户及家釀爲入手辦法說明凡釀酒自飲者謂之家釀向不抽捐（乙）凡釀酒至三缸每缸以五百斤計以上者即以營業論應卽照章課稅說明此條係定家釀之限制以杜漏稅（丙）按缸調查坐賈以缸計行商以斤計捐率照舊（二）烟捐仍照舊章說明烟爲消耗品且爲有害之消耗品雖課重稅不爲苛惟近已加至二十成暫時應照此辦理（三）茶捐不再加捐說明茶爲我國出口大宗公家縱不能獎勵保　亦應不再加稅以维國貨（四）糖捐應加捐率說明閩糖雖亦有進口而大半係香港及台灣糖捐率尚須酌加（五）認捐逐漸收回說明近時認捐往往藉認捐之名行包捐之實非本業認捐者應逐漸收回以杜流獘 
第八整頓各項官産官業議案理由官産官業均爲國有財産浙省官業惟半官業之浙江銀行借款補助之通益公紗廠等而已至官産則零星散漫急須整理何者應留何者應賣不能無一定之方針應商榷者一也國有財産管理應　統一宜定主管官廳以專責任此應商摧者二也决議（一）官業官産均歸財政司主管（二）營旗舊址標賣應由財政司主持惟規畫巿場建築道路則由民政司辦理（三）官産除應留備官用者外零星　畝一律標賣（四）上海運局地址應收歸浙江官産說明海運局爲浙江公家所設應呈請都督咨　江蘇民政　收爲官産 
第九清理公債外債議案理由浙省公債外債尚稱簡單言公債則愛國公　而已言外債則禮和借款而已公債發行僅五十餘萬外債純属本省者爲四百萬馬克除外債擬按期撥還外已募公債應如何維持信用與夫設計償還應付會議决議（一）已募公債發息以維信用（二）已募公債俟中央公債發行時一律换给中央債劵說明此項公債雖浙江發行盡供國家行政之需自非純粹地方公債可比應由國家償還 
[浙洋海防近况]  
浙洋界缐　亘沿邊島　悉爲盜窟本年經王統領極力搜捕破毁　笠洋匪巢十餘處奈蔓延過廣匪勢迄未　衰現届冬防各省商船往來如梭該統領深慮兵力單薄師船不敷分配電請都督特調海軍處建安兵輪來浙　同緝捕一面分 
飭各營每隊　用商船兩隻僞扮行旅分途出海以誘盜蹝其北界之洋山南界之鳳凰山二處各派師船五艘游弋駐守凡遇南北商船一律隨行護　並以建安超武兩兵艦分任游撃防守　嚴匪無出路近竟大股竄擾江蘇　邊聞蘇　督已電乞　同勦捕藉衛行旅云 
 [P皖人請簡民政長> 
皖人近以川鄂蘇　等省均已簡放民政長成效漸著特由省議會議員吕志元等二十人公電呈請云北京大總統國務院絫議院安微同鄉會各報館均鑒自黎副總統主張軍民分治湖北江蘇四川等省均已實行江西近亦派民政長皖省介　鄂　之間不應獨異況皖省軍政財政民政紊亂已極若不亟行軍民分治後患將不忍言懇請特派富有政治經驗之員來皖爲民政長藉以整理庶政維持現狀補救將來至於軍事中央自有權衡皖省議員吕志元任有年湯邦傑儲乙然余誼密徐紹奎韋經余誠準胡遇璜傅維心劉鍾駿劉灼王克峻江峯青鄭長森蔣尚賓張杰英王蔭賢吳雲高士　等因議會已閉謹聯名電陳 
又發佈傅單云（上略）湖北黎副總統主張軍民分治最爲法良意美實爲救時急務方今破壤之　已過建設之事方多一切政治進行必須確有政治經驗之人方可勝任愉快况湖北江蘇四川山西等省均已軍民分治成效昭然我皖若能倣昭辦理或可　　爲治化險爲夷若竟長此以終將武人爲於大君後患實不堪設想所望我皖全省各属曁各省各埠各界同鄉一致要求特電中央政府請派富有政治知識經驗之人來皖爲民政長藉以維持現狀補救將來至於軍隊或仍歸柏統驗一聽中央主持此爲根本之解决勝於枝節之　縱仍望各埠同鄉各界同胞主持斯義一致進行要求中央期逹目的庶幾我入皖之民得有出水火而登　席之一日也特此哀告幸垂鑒焉 
[吳江縣退伍團兵动當]  
蘇軍八十團全團兵士前已奉命遺散業經發放恩餉並頒給退伍證書俟塡防營隊開到即行啓程頃因宜興七十九團第二營吳管帶將所部營隊開到塡紮即經八十團團長張丹庭君督飭各營長於十二月二十四五六等日先後雇備船隻將該退伍各目兵分起押送登程俟至滬後换搭輸船送回　　温台原籍其軍官則由都督府照章委充屬官詎二十六號早晨原駐吳江城内之該團第一營目兵一隊正在拔隊回省之際先由兵士數人持舊呢外套等衣服十三件赴該縣典當强欲營洋一百三十元勢甚洶洶該典夥　因早已風　該遣散兵士有搶劫典當之謡是以不與争論照數給與詎正在給洋之時又來兵士數人乘間闖入典堂内將櫃内大洋小洋銅元等約二百數十元全行搶去一時典夥人等驚慌異常無法處置幸各兵士等均未持有鎗械得未傷人迨經典夥飛報該營營長柯建宇及隊官後立卽親率多人前來當將爲首搶洋之正目周某副兵朱某二名拿獲押送至省由張團長略予訉問即行解送軍政司收押俟訉明確供卽當按照軍法鎗斃以昭炯戒一面並由張團長頒發告示勸論退伍目兵勿得藉端滋事倘有擾害治安等情定按軍注嚴辦云 
[揚州内河小輪衝突原因]  
大逹小輪前在芒道河被寳大小輪鎗撃一案已紀前報兹悉南通大逹公司小輪除揚通（自揚州仙女廟至南通）航路外又有下河班行駛揚州之高郵實應邵伯泰州東台興化及淮安之鹽城等處揚州徐寳山軍長前因通州張季直總理兩淮鹽務會因　稍有齟　大逹公司爲張季直所辦故徐遂因恨張而及大逹爰另组織一寳大小輪公司與在逹公司之下河航路相同名爲收回利權實則與張反對該輪初行時僅收大逹之半價大逹不得已亦貶價招徠寳大又減四分之一終乃概不収價然搭客以寳大之小輪及拖船均視大逹爲小且速力不如大逹故多不搭寳大而搭大逹徐軍長殊爲切齒近日竟至互相衝突徐軍長且命人將邵伯鎭伯鎭之大逹輪局搗毁聞張季直得此消息後業已提起訴訟矣 
[鄂省彭烈士靈柩回籍誌盛]  
武昌彭烈士楚藩靈櫬於本月二十三號運送回籍安葬特於二十二號在烈士祠開弔是日黎副總統夏民政長各司師局處　所領袖各機關團體代表及各老同志均身着體服臂　黑紗前來祭奠讀祭文奏哀樂一切禮節如儀開是日除各大老親奠外共收奠金三千餘元足見老同志諸君之不忘死友矣二十三號上午九點鐘發引其秩序如下一國旗二軍旗三花牌四軍樂五輓聯六僧人七花亭（内盛烈士便衣像）入軍樂隊伍九吹手十僧人十一彩亭（内盛烈士就義像）十二軍界來賓十三驚界來賓十四政界來賓十五商界來實十六彩彩亭（盛烈士就義時所着軍服）十七學界隊伍十八吹手十九彩亭内盛烈士便服）二十僧人二十一警界隊伍二十二彩亭（内陳烈士遺蹟）二十三軍樂二十四軍界隊伍二十五彩轎二十六軍樂隊伍二十七道人二十八吹手二十九彩亭（陳烈士牌位）三十親友來賓三十一吹手三十二孝女三十三靈柩三十四烈士家屬上述執紼者約共三千餘人秩序極爲整齊省垣人民之往觀者途爲之塞幸由警視　預派巡警照料開路所有路上執事人除報馬人及照料員騎馬外餘槪步行照料員爲孫武方幹吳小涵任文焕高漢生高　東陳宏浩諸君皆彭烈士之老同志至在沿途路祭者除少　商民不祭外如湖北公校第四師機關鎗隊第七旅步隊民國公報館警察第九署憲兵二營本署清丈局蘭陵街勸業場手工善技廠實業司英文館官錢局武昌府署第八旅步隊凡屬靈槪所經之地諸官署法定機關無不設祭以誌哀悼靈柩經過路缐係由烈士祠出大朝街往保安門正街至新都督沿長街轉舊藩司前出漢陽門由皇華館上船按前清時漢陽門不准靈柩行走兹烈士柩由此門出實爲創見沿途經過狀况另招容康照相館攝影惟是日北風怒號波浪滔天靈柩登船後停泊半日之久始由船政局加派南通楚勝二官輸前來分裝蓋以原派江清官輪不能裝七八百人恐風大失事也烈士籍隷墛壽昌（即前清武昌縣）縣華容鎭距省衹百餘里早經電飭該縣知事及駐紮軍隊妥爲照料矣 
[閩省半年度豫算案]  
閩省預算案兹經省議會議决由都督公布如左 
收入田賦一百零八萬零六百六十八兩關稅一十萬零二千五百四十兩正什各稅五十三萬四千四百八十六兩正什各捐五十萬零零一百三十三兩官業收入八十萬零三千七百五十四兩（以上係經常收入）共計三百零八萬八千八百四十二兩臨時收入正什各稅四十二萬零八百六十八兩雜收入一萬一千五百二十兩債欵一十二萬六千四百六十九兩共計五十五萬八千八百五十七兩統計三百六十四萬七千六百八十九兩 
支出行政總費二十八萬五千九百一十四兩議會費四萬四千二百五十五兩民政費一十七萬三千零四十八兩外交費一萬二千八百二十四兩財政費一十八萬四千四百六十四兩軍政費一百二十七萬四千八百八十六兩司法費八萬三千二百三十二兩敎育費一十九萬四千五百三十九兩實業費上萬二千六百四十八兩警政費八萬七千八百零八兩關務費二萬二千五百六十兩官業支出三十二萬八千七百五十五兩共計二百七十三萬四千九百三十三兩 
臨時支出立法機關選舉費七萬三千八百八十二兩應還債欵一十五萬一千七百六十四兩預備費六十八萬七千一百二十兩共計九十一萬二千七百六十六兩統計三百六十四萬七千六百九十九兩 
地方通信 
[江寧]  
追悼陶　青江寧各界於本月廿八日假第一舞臺篇陶濮青先生開追悼會會場挽詞遍壁來賓逹數百人首由臨時主席譚道南報告開會宗旨及陶濮青先生生平事蹟與被害情形次由顧花嚴茅廼封葉子青相繼演說又次由章木良代表程都督致詞又次某學堂學生百餘人唱追悼歌行追悼禮又次陶濮青先生之兄賓南答詞云亡弟去歲寃慘而死今日承諸君開會追悼陶氏子弟感激實深惟亡弟向以革命流血爲宗旨而不死於疆場竟死於同志之手當時僕嘗函救而　英士不之答及後上書於大總統及得議卹然此次議卹其將以表亡弟之功抑將以洩亡弟之憤尚未可知此後僕當以此問題質問大總統耳答詞畢奏軍樂散會 
[蘇州]  
法院遷移蘇城高等審判檢察兩廳與地方審判檢察兩廳均在桃花塢前清牙厘局舊扯合署辦事現因民事日繁混合一處房屋實不敷用故特指定地點將道前街舊臬署修葺以便高等審憸兩廳移入刻已陸續工竣擇期遷移昨已發出通告使訴訟人週知兹將其通告錄下高等審判檢察總廳爲通告事本廳前因與吳縣地方審檢兩廳同院辦公房屋偪仄諸多困難呈明都督指撥舊提法司署爲江蘇高等法院業已允准在案現届修理工竣自　刻期遷入兹准於十二月二十五日至三十一日止暫行停止開庭以便佈置一切兹值民國二年百度更新伊始理宜遵照司法部來電自正月初一日起至初三日止年假停辦三日除緊要公事照常辦　外其餘訴訟事件應俟初四日起仍繼續進行仰該訴訟人等逕向本廳所移道前街新法院投訴可也預備覆選二年正月六日即陰曆十一月廿九日吳縣覆選省議　仍在定慧寺巷舊試院内舉行宗知事已奉到覆選監督令飭各政黨每黨公舉四人爲監察員到場監視現聞政黨中除國民共和統一各黨外並須多舉起然派四人惟　以初選當選人爲限至國民黨仍在閶門馬路惠中利昌兩旅館招待各鄉鎭初選當選人之來城投票者住宿自初一日起至初十日開票日止不論黨派所有住宿費統由黨中供給云 
續開縣議會二十七日爲吳縣議事會第四日補開常會之期下午二時開會將未竟者繼續開議如下（一）交議湘城平　榖價據請撥補墊用籌辦自治經費擬以辛亥忙内附加稅抵補案（一）交議木瀆巿議會議决上年平　米價爲本巿備荒應否照准案（一）交議橫涇巿董事會請　上年平　虧耗開支正項應否照准案（一）交議上年賑欵擬就　災圖分分攤修葺圩岸案（二讀會）（一）湘城巿議員施兆麟請議案八條附木瀆顧恩湛等請顧書由審查報告併議（一）湘城巿議員施兆麟請禁米出洋案審查會報告不成立迨議畢已鐘鳴六下議長即宣告散會是日議員到者四十七人請假者四人 
[鎭江]  
選舉運動城區新議員張茂林平時素不與聞公事此次衆議院初選竟大施運動手段先期在景福堂備早　中飯五六十席凡平時稍有交情者莫不招徠列座臨行並餆每人小洋一角另加派律脫纸烟爲媵及開　日居然逹三百數十票之多遂當選焉兹覆選在邇張又四方奔走竭方佈置不知此次又將耗費若干金錢也 
關督兼職鎭江關監督經大總統命令袁思永接任不日來鎭兹聞程都督擬將揚由常關總理不另委人仍以關督兼任以節經費 
[江陰]  
派與防匪江陰江防督步隊團長徐繼斌君接據所部第三營營長邵君報告泰興武進丹陽等縣交界地方沿江一帶匪勢甚爲猖獗大爲地方之害應請派兵嚴拿以保治安旅又接奉蘇州軍政司盧司長函飭派兵查拿當經徐團長飭派本部第一營軍隊前往該處會同第三營邵營長嚴密緝拿並令將詳細情形報告查核矣 
[揚州]  
挾仇陷害徐軍長電云南京程都督鹽賀電悉駐阜衛安營取消營長仉士邦因回籍省親路經舀子口被顧鍚九挾　紏匪鎗傷斃命經伊母仉周氏遺孫必樹報由檢察廳詣驗並報明　團長呈由敝軍長咨請　查拿辦兹閲所電各節恐係該匪畏罪懼拿爲先發制人之計務請迅飭民政檢察澈查虚實究　實山養印 
[浙江]  
風斷江橋寧波於本月二十七日午後三時北風怒吼潮汛大漲某樹船進口由三江口抛鋪一時不愼順潮退下竟將新江橋第四排鐵練撞斷江橋全排流開幸未傷及行人惟渡船生意頗形發逹云 
[山東]  
濟陽大刦案濟陽縣西北　東孫　莊艾姓自明　以來科第蟬　家稱巨富世稱該邑鉅族詎前月某夜突有土匪若干人撞門而入將其男子　洋油活焚女　則亂刀殺斃並據去子女二人銀錢衣服無算數百年積蓄一旦罄盡臨行時復放火焚其房屋並延燒鄰舍多間該縣長审禀都督都督以事關重大當派警衛馬隊前往緝捕探明該匪等聚於丁家屯傍晚時兜拿被賊先覺膽敢出外拒捕月光之中莫辦匪之多寡戰二小時獲匪二十餘名撃斃七名餘匪遠　兵隊受傷者三人刻已將該匪等解省想不日卽行正法矣 
[四川]  
喇嘛轉經鑪城黃黑喇嘛三敎八家喇嘛寺僧在康定府署側打太平火　唸大經三日於十月十六號轉經蓋負藏經繞山繞街遊轉也其次序前有喇嘛二人吹大銅號次攜綾縀旗傘者數十人擺馬一匹馬首飾以珠寳馬身衣以錦繡有小喇嘛十數人帶喇嘛冠服五色袈裟戴面具甚獰惡可怖又次番僧百餘人皆戴喇嘛冠披紅色袈裟或　净水銅壼或執藏香或捧花果擁活佛一人年約八九歲亦冠喇嘛冠服红色袈裟然服飾與諸喇嘛少有差别扶者甚衆擁擠間有喇嘛十數人參持法乘喇嘛法乘即八家之堪布也頭冠銅冠插孔雀毛十餘翖直立向上周圍皆列銅鑄人首狀大如酒杯身着金色銅甲腰懸一大寳劍蜂擁出南門法乘慧眼一觀能知一年吉凶嗣由南門入法乘眼閉而泣口流沬鼻流涕意謂一年内人民尚有災難而參扶者或扶手右扶足或扶頭或扶腰或扶賣劍狀至忙碌馳行頗速後有銅像三尊坐以水椅圍以錦緞覆以五色彩綾四圍皆有　用八喇嘛舁之如省城神會諸神出駕狀每像前撒喇一對雜以法鼓金鐃像後罩以綾傘沿街居民皆焚香敬　番民男女老幼皆負藏經隨行不下百餘人回寺後活佛陞法座諸僧及負　者環跪活佛或手摩其頭或鞭撃其身而被摩者　者即出而誇耀於人謂與活佛有緣云 
[湖北]  
監守自盜鄂省新鑄之紀念幣中心並未鑄有鄂字汴直等省均可通用刻因汴省錢荒故商民多將大批銅元運往牟利以致鄂省錢價日昂前爲黎副總統所聞已命令嚴禁商人私運查獲卽行充公乃都督府監印官李暢軒亦涎此利串同商人周幼端私自收買銅元二十萬串赴汴漁利胆敢僞造都督致河南都督咨文謂係派赴汴陜一帶採辦軍隊皮衣請飭沿途各關卡放行並造諭文一通曉諭本各各關卡騐放幸在漠乘火車時爲貨捐局窺破立以電話詢問都督府查無委員赴汴之事當將銅元并周幼端一併押解至省訊係該監印宫主謀黎公以該員監守自盜爲法律所不許當飭護軍將該員綁出斬首比經府中各員代求減等遂飭發交軍法處訉辦以昭炯戒 
 
 
 

Page 7

 
 
雜評二 
[龍袖與裙帶]  
　　日本之滑稽報謂桂太郎前次柄政時每逢爲難之事輒就日皇龍袖中一鑽我國满清時代之柄政者一遇人民反抗亦皆鑽避於龍袖内清帝徐徐出其龍手發數行上諭其厄始解自國體改爲民主後總統無無上威權一般柄政者無龍袖可鑽則惟有相率辭職藏匿於如夫人之裙帶下故昔爲龍袖中人物者今皆爲裙帶下之人物此亦官家之苦况也 
本埠新聞 
[中華實業銀行股東大會記]  
　　中華實業銀行前日（廿八號）在愚園開第一次股東大會南洋各股東代表陸秋傑沈懌舸謝良牧王少文吴世榮及發起諸君先後蒞會其議案秩序如下（一）三銀行合併問題（二）股份先收幾成（三）何時開始收股何時截止收股（四）酌定紅股（五）通改章程（六）推舉職員 
　　午後三時開會公推陸秋傑君爲臨時主席先由沈縵雲君報告宗旨及後來續認股份（詳後）是日議决各條詳載於下（一）三銀行合併問題沈縵雲君謂初時有以中西聯合銀行中華銀行信成銀行三銀行合併實業銀行之說因其時華僑各代表尚未到滬未能議决今日請諸公議决陸秋傑君謂實業銀行性質不同况當時沈君到南洋招股時曾以實業銀行名義今名義或有更動南洋各股東恐亦有更動之慮不如先將實業銀行成立俟脚根站定將來或有機會可以合併或有餘力可以入各該銀行之股本未識諸君以爲何如衆贊成遂議决不併陸君又謂本銀行原議資本共一千萬元商股五百萬外係南京政府批准補助股份五百萬元有官商合辦之性質現在商股旣溢額不如純乎商辦以政府批准之五百萬元作爲補助保息之用且以之作準備金不作股份不負盈虧不派監督如此完全商辦無國際之關係免日後之顧慮責任專而進步速未識諸公以爲何如衆起立舉手遂議决（二）收股問題陸秋傑君謂宜不分整股零股統歸每股五元先收四成每股先收二元總五百萬元股數先收二百萬開辦衆贊成遂議决（三）收股時間陸秋傑君謂收股時期國内國外宜分兩期國内陽曆二年二月十五號爲始三月底爲止國外遲一個月陽曆三月十五號爲始四月底爲止未識在座諸君以爲何如衆贊成遂議决（四）紅股問題陸秋傑君謂紅股乃酬報招股諸君之勞鄙意以二釐爲紅股之數五百萬元股本則加紅股十萬元共五百十萬元惟紅股只派紅利不起官利未識諸君之意如何衆贊同遂表决（五）通改章程問題李平書君謂修改章程應先舉起草員修改之後再開第二次股東會通過乃公舉起草員南洋一方面舉沈懌舸謝良牧蘇玉衡三君國内一方面舉王一亭林虎候沈縵雲三君全體贊成起草期限以一星期爲限自下星期一（三十一號）起至星期六止每日下午二時起至五時止地點在牯嶺路十八號陸秋傑君庽所爲起草員辦事所並議定陽曆二年正月七號開第二次股東會將修改之章程通過而各職員亦於是日推舉遂散會兹將續認股份數目列後吉隆坡續認三十萬元雲南工商代表胡盈川君認十萬元上海南北商會認五十萬元個人名義續認者共四萬五千元 
[雪中起火之慘狀]  
　　昨日天未破曉時公共租界漢口路（卽三馬路）第二百十號門牌醉美齋天津鍋貼店忽兆焚如霎時紅光燭天火勢猛烈殃及二百零九號戴雪梅理髮店二百零八號利興鐘表店二百十一號瑞和煤炭店二百十二三號周紹榮所開之泰茂生煙紙店三馬路廣西路轉角二百號沈兆三麯餅店二百零一號韓阿妙所開之復興花衣店二百零二號徐來生所開之恊興炒麯店房屋十餘幢當火熾時醉美齋樓上所居對隣老虎灶主之十二歲男兒湯金章及三十二歲之甬婦姚施氏（即阿珠姐）五十歲之老婦朱李氏（即阿六姐）利興鐘表店王董子卿之同居婦人施徐氏等均跳窻逃出跌傷甚重惟朱李氏施徐氏尚能醫治湯孩與姚施氏立時殞命尚有理髮店主戴雪梅之二十六歲媳婦戴胡氏二歲孫兒戴和尚與瑞和煤炭店主趙梅卿之念三歲長子順德二十一歲次子褔生亦均不及逃出葬身火窟當時附近居隣均從睡中驚起不及穿衣秃頭赤足扶老携幼於雪地中紛紛逃竄形狀極爲可慘且聞灼傷跌傷者甚多事後即由老閘捕房捕頭派令通班中西包探查得起火之醉美齋係伶人劉鴻聲之已歇用人趙友秀所開與泰茂生煙紙店均保有火險卽將趙拘入捕房詳加盤詰據稱自已住宿會樂里内所有店夥均已逃逸不知如何起火當飭管押候解送公堂請究一面飭將在火場上因救護小孩跌傷面部之四百零二號三道頭華捕與受傷各人一併車送仁濟醫院醫治並諭包探將各尸身車送虹口斐倫路騐尸所報請公廨中西官前往相騐 
[檢察長澈查命案]  
　　上海巨慝范高頭之先鋒卜小毛被人殺斃由尸妻卜葉氏等禀請地方檢察廳派員往騐已紀前報兹悉檢察廳長陳松生君以卜小毛身受刀傷十餘處該兇手等實屬兇惡惟究竟因何起釁必須調查明確其爲首逞兇者究爲何人亦應查明故於前日密派幹員下鄉分别探訪以憑核辦 
[發還國民捐]  
　　第一團第二營官佐士兵曾於夏間捐助國民捐現因奉令免予捐助故由該營楊管帶將各官兵原捐之欵查明底册於昨日如數發還 
[混成旅休假三天]  
　　混成第三旅李旅長定於元旦日爲始遵令休假三日惟緊要事件仍隨到隨辦昨已諭令司令部一體遵照並於元旦清晨率同屬員在司令部舉行慶祝 
[浦江防務加嚴]  
　　江防駐浦步隊第一營廖營長以浦東之東溝地方界連上南川寳四縣素爲梟盜出没之所是以嚴定會哨章程每夜督同兵士分赴各鄉嚴加梭巡並令駐防錢郎中橋黃浦橋馬路橋等處之兵士每星期會哨一次保衞鄉里一面聯絡商團在各渡口查察往來船隻以防盜賊携贜濳逃昨已將定期會哨章程呈報江防軍章統制查核矣 
[都督派員點驗軍隊]  
　　江蘇都督以現届歲暮照章應派委點騐軍隊爰特訓令蘇軍政司委派軍需科員奚某查騐混成第三旅水陸兵士之成績現聞奚科員將於日内抵滬故由李旅長分令各營迅卽造齊名册以及軍裝册籍預備點騐 
[弔銷前清軍衣旗幟]  
　　混成第三旅李旅長以所部水陸各營除第一團第一營係屬新招外其餘各營均以前清舊有營隊改編惟各兵士所領之前清軍衣軍褲以及旗幟等物均未呈繳易滋弊實故於昨日分令各營長確即調查如果存有前清號衣旗幟着即一併呈繳銷燬以免混雜 
[錢業停巿一天]  
　　南北巿錢業致總商會函云舊曆十一月二十四日爲陽曆元月一號西商於是日循例停工我華商改曆雖未實行旣爲民國一週之期亦宜停巿一天以誌紀念今南北敝同業公同議决准於元月一號一律停巿一日所有是日應理收解欵項及到期銀洋各票槪歸次日照理爲特奉逹即希通告各業以昭大同而免兩歧 
[再誌探捕得賄庇賭案]  
　　老閘捕房門差華捕傅三寳因與中西包探串通得賄包庇賭棍業由公共公廨中西官特别會訊判傅與包探翁松林分别押候英臬司署將十三號西探訊結後再行核辦在案兹悉工部局代表侃克律師以傅身充公役旣犯得賄庇賭又開雉妓院家藏賣身契據多張均屬刑事自應分别澈究以示懲儆擬俟得賄庇賭案訊結之後再將買賣人口案提出控告現已禀明卜總巡准備起訴矣又十三號西探羅區業經英臬司署提訊判交人銀並保定期明日復訊在案所有當時同往拘捕之二十一號西探及華捕朱阿巧昨日均已奉傳至總巡捕房總探目寫字間内詳詢當時實在情形以備届時到堂質証定斷 
[茶商反對增稅]  
　　旅滬茶商致安慶省議會電云都督交議增收茶稅案妨害土産阻礙輸出徽州六安各屬土瘠民貧仰茶爲活與贛情形逈異况今庚皖茶虧資甚鉅正求减稅何堪再增務祈堅持否决以維茶務倘蒙别籌抵補豁免茶厘藉示獎勵尤所盻禱旅滬茶商單致中金延蔚許器金殿璜洪維璋王作楫董向榮俞德言洪簡文孫國章同叩儉 
[滬上大雪大寒]  
近日滬上天氣甚寒至二十七日午後彤雲密佈大雪紛飛歷一晝夜始止積雪至二尺有奇昨晨寒冷更甚簷水結冰長者盈尺據老者言此次大雪大寒實爲滬上二十年來所未有故一般苦力在冰雪中瑟縮奔走極堪憐憫而商家之生意亦因遊人甚少頓覺清淡頗有難以支持者並聞英美工部局亦以雪地嚴寒結冰堅硬深恐電車軌道内積水冰凍有碍車行故於前昨兩晚特派電車十二輛徹夜繞行全路以免凝滯 
[省立第七師範學校招生]  
上海縣知事吳君出示曉諭云准江蘇省立第七師範學校校長劉仁航移開本年十二月初七日准都督訓令江蘇省立第七師範學校建築新舍因時期迫促立難蕆事擬暫就銅山師範舊校開辦核定本校暫行簡章等因到校奉此應須照章招生開辦除接收前徐州師範學校舊生外應招本省學生數十名爲此移會貴知事請煩也示　諭並將合格學生申送投考等因並送簡章及廣告到署准此合抄招生廣告出示曉諭爲此示仰各學生一體知悉如有志願入省立第七師範學校肄業者請由母校校長於本月三十日以前正式報告本署以憑照送愼勿愆期自誤計抄招生廣告（班次）本科簡易第二第三年级二班（畢業）本科於民國二署假簡科於三年署假（程度）本科須曾在師範二年級簡科須曾在師範三年級及有與同程度者（年歲）十七歲以上二十五歳以下（保送）由各縣知事及巿鄉　文保送（考試科目）修身國文算數英語歷史地理理科手工本科兼代數歲何（報名）民國二年正月一號至七號隨繳新照半身相片一張（考期）民國二年正月八號至十號 
（開學）二年正月（地址）徐州東關内本校（附告）曾在徐州師範學校之本科學生合以上資格者從十三月二十六號起至正月七號止本人親自赴校報到核準後照　各費示期入學逾期槪不補收其爲前徐州師範有錢財交涉　與本校無干 
[實業共濟團分部開會]  
前晚七時改求實業共濟團上海分部發起人　城内虹橋南首印花公所開第一次談話曾推李泉霖爲臨時主席報告開會宗旨旅經公决暫假縣西第四十號門牌爲通信機關并定於民國二年元旦下午一時開第二次談話會籌議進行方法 
[第二營預備度歲]  
陸軍第一團第二營楊管帶以陸軍規餉凡遇紀念年節官佐兵士均應給假休息並須犒獎兹届年節准於元旦休息一日所有犒獎則因餉欵困難暫免發给其慶祝禮亦因未奉頒示衹可自行舉行兹定於元旦清晨率同官佐兵士齊集操場面北行三鞠躬禮三呼民國萬歲並在營部懸燈升旗以申慶視至分防各鄉鎭之官弁兵士因近來地方不靖仍令在防度歲免回本營休息昨已分飭各防官兵遵照矣 
[製造局定期開工]  
製造局於十二月十四號循例年假之後已將各項機器逐一修整惟明年開工日期未於停工之時先行知照以致各工匠深爲懸望兹經陳督理核定於正月十三號開工昨已示諭各廠工匠一體知照矣 
[蒲淞鎭請兵駐防]  
上海縣境之蒲淞鎭西逹　山馬路東通上海實爲商買往來必經之路兹自入冬以來附近各鄉搶刦頻聞商民　難安　故由該鎭董事顧鏡清等呈請上海縣吳知事轉商李旅長酌派步兵若干名駐紮該鎭藉資保衛現李旅長已允如所請於前日命令第一團第二營楊管帶派兵二棚前往駐防矣 
[調查流落客民]  
上海巿政應附設之濟渡社曾經社長等議定展緩一月停辦俾貧　客民得以資遣回里經紀前報兹悉該會長業已函請商埠巡警局長轉知各區區員諭令長警隨時留心查察如有客民流落即令投區訴明里居年歲轉報本社給資遣回昨各區已分别飭遵並出牌示通告矣 
[城内]  
城方審判廳刑庭批○（張文宏訴妻被拐賣案批）狀悉爾妻有夫再嫁應受刑法裁判本廳依法判决碍難稍涉輕縱况此案已於本月念三日判决爾妻處五等有期徒刑刑期四個月廳候監禁期满呈請同級檢察廳具領可也 
地方檢察廳批○（陳阿弟辯訴伊子嘉生遭寃請求察核批）狀悉爾子與請勝發等將趙鍚其拖進绦厰以致戵斃業經華阿毛等供明自應静候復訊核奪母得多瀆 
鄉婦着急○本邑東北鄉廿二保四十三圖慶寧寺龔家宅婦人龔韓氏之子龔阿大現年十四歲向在滬城魚行橋南鹽公堂門前丁金林紅木作内爲學徒前日該氏到作探望不見伊子踨跡向丁查問言語支吾該氏卽以被虐斃命毁尸滅跡等詞遞呈地方檢察廳起訴請爲提究陳廳長諭候批示辦理 
巡長銷差○盜犯楊金山黃金邦陳玉田等因不服地方審判廳判决無期徒刑具呈上訴經蘇省高等廳諭着王巡長等將各盜一併解蘇在案兹悉王巡長等已將該犯等解交高等廳取得回文於昨日返滬到廳銷差矣 
微受損傷○二十四保十七圖陸家宅婦人張張氏前日投地方檢察廳控訴前清文生孫步雲恃勢横行被毆受傷又廿二保三十八圖薛家石橋鄉民金關春訴被金正全紏衆行兇以致受傷均請驗究陳廳長准卽派員分别驗得各受微傷飭令自行醫治一面派警查明再行核辦 
發見屍身○老北門内已燬青蓮菴後埭屋内昨日清晨發見年約三十餘歲形似小工之無名男尸當經九舖地保查悉遂投地方檢察廳報請相驗陳廳長立委李檢察官帶同檢騐員等前往騐得該屍實係因病凍斃並無别故即由善堂收殮厝壇召認 
[南巿]  
休息三天○滬南第二初級審檢廳刻奉地方廳長移知陽歷元旦適值南京政府成立之紀念日例應停辦公事三天以申慶賀等因業已遵照飭知司法警察及承發吏等一體休息 
留難挑夫○承辦中區西區清潔事宜之　泉生近知該境有坑缸數處已被城外東南區辦理清潔之沈昌記承包爰乘派夫挑糞時與之交涉指爲越界挑糞將糞夫扣留後經巿政廳總董查明情形以莊擅自留難實有不是卽着將挑夫銅牌送至沈處以免再有誤會並不准再用越界字樣與人爲難莊唯唯而退 
索　損失　梅園街周小牛成衣店日前失火時共隣　藍實和曾將衣箱寄存附近恆記魚行内迨後搬回檢點缺少　　箱内之首飾箱一只中有金戒金鐲金練條珠飾等件值價頗鉅旋又將嫌疑之戚某扭至東區飭　第二初級檢察廳預審因無護據未便推究姑將戚交保任案旣而藍父忽又赴廳請求銷案而戚以無端被疑壞人名譽現正索償損失不知如何了結也 
[閘北]  
第三初級檢察廳批○（曾玉書訴游錢等誣良敲詐案批）所訴情節離奇茶肆係衆目共見之地何得公然拷問若沈家餘以該女逃走指該民爲知情亦應呈訴到廳斷非與洋二元三角棉　一件可以了事當時或以細故口角相毆未成該民遂思揑詞　聽遽興訟端殊屬非是特斥（趙連城呈訴蘇學詩等同謀拐賣案批）所舉証人是否可信姑　飭傅蘇學詩趙大媽到案同行質訉可也 
揑名揭貼○上月有陳光義因酒醉與鄰居某區巡士楊振　朱國英口角相毆陳投警務公所控被楊宋二人搶去時表錢洋當經總所長派稽查員查無實據將案註銷案前日復有具名　世勞人者在外遍發傅單重提前案楊朱二巡士以名譽攸關衆請區長轉禀警務公所派員澈查以明虚實昨奉總所長批示以揑名揭貼本可母庸置議惟恐局外人受其淆惑於警界全體名譽大有妨碍放已准飭行政科速派妥員澈底調查以憑核辦矣學徒私逃○七區昨解迷路之喬阿德一名至警務所據供年十三歲甯波人在之車碼頭某店學葉前日逃出欲尋表兄徐寳卿未遇遂被送案諭暫拘留聽候查核 
[公共租界]  
撙節經費○英美工部局本届年終大會提義租界範圍以内一應進行事宜並查閲各捕房開支報告聞以駐廨檢察員麥鼎總巡捕房副捕頭司必令　爾印捕副頭目克來才等月俸太優現擬磋商酌減以資撙節 
能否續任○英美總巡　斯君任事以來辦理　政頗極週至約束探捕尤爲嚴肅以故中西士商對於卜君感情甚洽兹因續任三年扣至明年六月又將期满故由工部局各西董預行提議以定去留 
店舖失愼○前晚十一句餘鐘新閘白克路敦益里口四百五十七號門牌立豐雜貨店忽然起火當經　局立　皮帶車馳往灌息僅燬該店房屋一間餘未殃及 
孩屍何來昨晨長浜路雪地内發現無頭孩尸一具由捕查見回禀新閘捕房捕頭以該處係英法交界即飭包探朱子藩前往詳查禀候核奪 
何苦怨命○吳林生住西華得路一千九百二十號前晚因細故與妻陳氏口角吳即濳呑生烟欲　自盡由妻覺察報告捕房送往同仁醫院救愈車回家中調治 
撞傷車夫○東洋車夫萬雙桃昨在西華得路被三十九號電車撞倒受傷由捕送入捕房轉送同仁醫院醫治 
水販被獲○陳阿華湯榮壽二人專事販賣婦女小孩咋又販得女子王碧桃一口被探查獲解押捕房候辦 
拐匿男孩拐匪楊金西日前由江北拐來男孩一口藏匿海寧路鴻安里内被該孩之戚楊桂生偵知報告捕房飭探逮案押候究辦 
客棧起火○廣東路上林街　八十八九號門牌交泰小客棧於昨晚六句鐘起火焚燬房屋一間其左鄰金台六野旅館及厚豐錢莊均遭水漬事後即由老閘捕房派探往查起火緣由禀候核奪 
[法租界]  
訊斷拐案○捕房昨解拐販男孩之倪王氏等至廨訉究據女孩吳阿四供年十六歲父親住在仁智里由馬阿四將孩託我送上輪船並非誘拐馬不知逃往何處訊之倪王氏供認販孩不諱周王氏供此孩向丁王氏處買來有伊母可証質之章蘭供在湖北隨李瑞生來此李供在客棧爲接客　孩悮指丁王氏稱祇此單傅一子因貧賣去旋據吳鶴庭投稱女兒年輕代人送孩上輸實是受愚求恩給領聶廨員判倪王氏　一年瑞生押四月吳阿 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[滑稽游記文字海全篇嵌自由談投稿人名（四續）] [  瘦蝶]  
取道北行聞（梵音）縹緲訝問何自（鈍根）曰前面爲（桂香室）昔有（本格子）（徐公修））道於此今（僑）居一（劣僧）然（志瑩）品潔含（辛五）載入（定夷）然不（樂瘖）居每招（叢桂山人）講論（修生）之道或窮（廬青）毡虔諷佛號彼意欲爲世界上之（王難民）與（窮漢）祈福迷信若此却（也愚）甚正在談論忽見（老和尚）迎了出來（　髯(满口)笑容）可掬向余等曰（貧僧）早知（羅隠）渡江而來深媿無以（樂賓）備有（延齡）佳釀藉（醉賓）客并招（杉客）奉陪文（駕東）來無任榮幸余等及一一問訊知三客者一爲（青溪懶漁）一爲（研雲外史）一爲（梁溪逸士）相邀入席飲酒那（酒純）用（瘦菊）所製香醇適口快比（漱冰）迨飲畢余等三人已盡成（醉漢）亟道謝興辭而去度（弢廬）越（樂軒）入（石觚）（洞）西北旋過（邱濳廬）見花木扶疎棟宇輪奂則（醉園）也園有（醒醉）石（昔醉）翁（曾言）大醉後臥之而甦以是得名余等亟趨覓之踞坐其上以（醒吾）醉且領略園（景）（非柳）（綰塵）（病鞠）弄影（愛蘭）爲王者之香（師竹）本虚心之道（李鵑）（雛雁）（唳燕）（習鵬）結隊飛翔各得天趣鳳（凰）雙（棲梧）枝（大牛）閒眠草地遠（聽猿）聲令人感慨園中四時娱樂各有所宜如（冰盦）逭暑（熱廬）消寒（澹廬）則秋光蕭瑟（笑盦）則春氣融和復有（訥齋）（韜廬）（遯）窩（甘夢）草堂芸）香書屋（蘭貞）舘（青溪佩玉）樓諸勝（二）（未完） 
[上海九等人物表] [  覺迷]  
　　章太炎作九等人物表我於上海一地亦作九等人物表狐媚家妓女運動家戲子實行家車夫外交家露天通事劃策家騙子暗殺家醫生鑽營家小竊大實業家烏龜老鴇吹牛家區區（二） 
海外奇談 
[俄國之野牛] [  頌斌譯]  
　　俄國有一地專産一種野牛毛色紫黑較他牛身大力猛俄人名之曰伊穌布爾昔時所産每年不過八百餘隻上年竟增至三千其地名貝亞里斯多格原屬波蘭當俄曆一千八百七十五年始歸隷於俄 
[廣蓄僕婢]  
　　英倫富翁奈奇斯甲第連雲其家屬惟一妻一子一女而其所用僕婢多至百餘人名類不同等級各别男僕右正副總管二買辦僕四跟僕四頭二等庖丁八進酒僕四上菜僕三出使僕四酒掃僕四頭二等車夫四頭二等刷馬飲馬管理鞍鐙之馬夫六下房洒掃童二下人上菜童三女僕則頭二等服侍婢五頭二等乳娘四懷抱娘四保姆三伺侯小婢三頭二等收拾臥房婆二洒掃婢二洗衣婆七刷洗廚灶婆四收置家伙婢四收拾生菜婢三蒸烙衣服領袖婢二拭燈婢二刷洗器皿婆四收拾二小孩玩物婢四此外尚有園丁菜傭隨獵捋牛乳女婢等十餘人每年發給工資衣服飲食須費二萬餘磅合銀七萬餘兩可謂豪矣 
尊聞閣詞選 
[初冬大雪歌] [  太痴]  
　　陽曜乍韜午未卓大地陰霾類闇獄陡起西風冷逼人萬家安得重裘服窺牕忽改白彌漫陣陣狂飛勢酣足山川無復舊清華凍雀肌鴉盡僵伏作意惟欲放早梅受欺先已倒殘菊或云昨宵初立冬恰正光陰十月朔廻想往年臘盡時窮檐猶自負晴旭不知此雪胡爲來母乃殺機生太促君不見衰周無寒秦無焕人事天心感召速祇今方届小陽春匆遽何煩降滕六美酒羊羔自有人高歌賞此豐年玉嚴威饕虐我猶輕忍聽小民掩關哭 
[拜星月慢] [  蝶仙]  
　　王鹿春爲柯陶菴畫七夕景物獨惜瓜果盛筵没人消受爲題一闋以補其意從草窻體荳蔲香濃葡萄酒淺人醉嚗衣樓上握手些時悔將伊輕放誰想道今夜玳筵潦草只怕又被雙星偷享　汝蓮儂奈許多魔障欠温存羞饜宫桃絳鬭聰敏妙語哀梨爽不合劈藕分瓜把檀奴抛颺惜纖纖菱角嬌擎掌夢兒裏料許重偎傍　取這絮果蘭因做相思圖樣 
[虞美人和鶴舟作] [  息影廬]  
　　淺白輕紅浥露華腰支未老吐奇葩美人逝矣留香草小字虞兮溯楚家淡似著煙濃似醉背如羞澁面如誇項王有恨卿無恨生嫁英雄死作花 
劇談 
[紀廿七夜大舞台之全本黒驢告狀] [  玄郎]  
　　瓊林宴一劇滬上常演至出箱爲止全本不多見因中有借屍還魂一節去許松者難得唱生旦兼長之角色也大舞台之吕月樵初本青衫現雖改唱鬚生而性甚聰明倣唱老旦小生亦楚楚可聽青衫更駕輕就熟措置裕如所以大舞台每演必全本至包公斷明爲止他家則不能也前晚眞小桂芬演問樵閙府打棍三段首叚做工尚好惜身叚太硬不能如老譚之輕倩圓熟每逢說（你旣曉得我的兒子你可曉得我兒子他的娘吓）至他字　手指指定外場鼓手目光亦隨指之所向直注意在戲謔而撇却樵夫一邊殊與戲情支離說有的後少哈哈二字殊少神味鬧府時（我本是一窮儒太烈性）一段行腔沉鬰頓挫悲壯蒼凉頗肯賣力（棒打鴛鴦兩離分）先以兩字上紆徐使調纒綿盡致落離字逼長其音韵摇曳生姿轉到分字又抑揚頓挫圓轉如意此句唱得非常着勁呌好满堂書房一叚四平調亦四平八稳娓娓動聽趙如泉演出箱一叚摹繪瘋顚情狀做工頗入彀身叚輕靈工稳勝於桂芬多矣唱（我與你有甚麽寃讐恨苦苦打我爲何情）幾句四平調亦輕清流利純任自然二何之公差亦詼諧入妙頗解人頤出箱進場後其情節爲業牧場商人許松携銀牽驢出門（月樵去之）至中途已驢見一無主之黑驢忽顚驁不可制遂舍已驢牽黑驢以去范妻在相府不甘受辱解帶自經後停厝野寺中許松投宿李二家被其夫婦圖財毒斃此叚月樵與烏盆計前叚同一做法檯上跌出直用地下尚見敏捷合法李更用繩索勒斃而移於鄉約之樹下僞爲自縊也者鄉人見之急解置於地范妻之魂適過飄然仆合借此還陽即起而嬌羞娉婷嗚咽悲啼鄉人以其類女也大爲錯愕而松弟楊適與范之妻舅争驢路過楊呼兄訴告松拂袖斥之反呼范之妻舅爲弟彼此各相驚駭瞠目莫對此場月樵唱青衫唱做逼眞旦角妙造自然范仲淹又以尋妻而至松直認爲夫携手苦訴范更茫然鄉約遂帶一干人送於包公處范妻之停厝寺中也有小沙彌剪棺盜物松魂適過亦附之還陽出寺後與一干人相遇范直前呼妻怒斥之反携楊手歷叙寃苦衆益驚異包公巡行有黑驢攔路點首鳴寃公道王朝馬漢隨驢跡之回衙復一干人解至各争不下無法懸斷乃下陰曹尋根究底後以陰陽鏡攝其魂魄各歸原身遂相率而去惜濮李治罪一段不及連演卽終劇此劇情節雖近荒誕而離奇突兀恒出人意外如山重水複疑無路柳暗花明又一村觀者頗有趣味是晚大雪座客甚少各藝員對此仍處處着勁更屬可嘉 
小說 
[政治小說鐵血男兒（十九）] [  常覺獨鶴]  
　　言次專車已自後馳至僅一機車一列車而已其行極速尼離窗歸座覺海風撲面神殊清爽車亦啟行未幾忽止蓋已至海口矣尼與烏相繼躍下向輪埠疾行比至見乘客已甚擁擠乃駐足埠頭埠距車站不數武遥視專車亦停一修美少年授手中行篋與一站役方徐徐下烏愕然呼曰是豈白萊特君乎何忽至此亟趨前迎之尼自後阻止曰何事　斯爲誰　烏曰是爲白萊特君曩日英倫之著名新聞家而僕之好友也人甚正直可無疑慮尼曰即前與黑生同在君室撃球者乎遥望雖不甚了了固尚能記憶之惟僕於黑生交遊不能無疑且勿與通欵曲俟其過後而蹤跡之何如白新聞家固具有銳利眼光已早覩二人即趨前呼曰歐立君乎　邂逅相遇何幸如之烏與之握手畢三人遂同登舟烏笑謂曰君今豈作富家翁乎何乃以一人而乘專車白摇首答曰僕清貧如故惟需用貲財固任予取求也實告君僕蓋復爲馮婦矣 
　　尼聆斯語不解所謂烏動容詢曰君殆復任新聞記者惟如此怱遽究往何處豈又有戰事須君探訪乎白躊躇久之始曰以僕地位本不能盡吐眞情惟爾我相知旣深此遇又極突兀不敢不告君愼勿語他人僕實趲行至西奥司也尼聞言怒形於色烏亦駭愕白覩此亟自解釋曰萊司公爵恐尚未悉僕之來歷僕蓋倫敦日日新聞特别訪員遇有要事總理得隨時派往各處邇來總理於西奥司事異常注意今夕於半時前特促吾行歐立君當憶僕隨大駕出發至埃及時固同此行徑也烏頷首曰然復顧尼曰白君甚誠正固非羽翼匪人者尼曰是或然但爾我行蹤多一人知曉卽多一重魔障不得不與計議否則吾儕行止倘被揭示報章恐欲赴西奥司將難於上青天矣 
　　二人應對時白正草一電報聞言乃止曰君等豈有仇人特恐中途遇變乎尼曰誠然倘此處而爲西奥司國境者則惟君所欲决無異詞 
　　白曰此事頗可磋商僕固不欲損君等毫末也尼誤會其意遽曰僕悟矣君所欲者金錢耳貴報若能於一星期内不載西奥司隻字當以二百鎊爲壽 
　　白視尼粲然曰僕乘專車至此爲費恐尚不止二百鎊君休矣僕所謂磋商者非金錢也敝社主人爲倫敦巨富豈貪是區區彼所欲者舍新聞外實無他物 
　　尼曰然則君意如何請明以敎我 
　　白應聲曰謹遵命奉告君非不願於抵西奥司前將蹤跡披露乎請與君約僕未得君許可决不以此中秘密消息遞與倫敦本社惟君須時以眞情見示且除僕外不得另告他報訪員然否請决之尼愼重其詞曰敬如尊命君能守約僕願已足時舟已行海峽中突來之巨浪正撃船舷甲板盡濕三人乃進艙白且行且言曰吾儕旣共旅行當痛飲數觥祝前途順利並西奥司幸福語竟已先下 
　　尼掣烏臂低聲向之曰君友究可恃否烏曰君母疑僕敢保其必可恃尼曰是則吾儕之大幸蓋此人正可利用也（二） 
　　百恨先生鑒屢承惠函疏復爲罪詢及野鶴所著滑稽簡章本擬奉以三等酬金祇因篇末（三）字當付印時跳去致勞疑慮至外埠取酬之法須由本人開示居址核對筆跡然後寄奉或有爲數過微者則擬積聚稍多始行彚寄大雅明逹必能亮之 
 
 
 

Page 11

 
 
   
 
 

Page 12

 
 
   
 
