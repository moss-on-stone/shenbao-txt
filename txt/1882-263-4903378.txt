# 1882 - 263 - 4903378

 

Page 1

 
 
[論書院謀試本非古制宜參新法]  
　　書院之設本爲講學之所如鵝湖鹿洞皆以大儒教授生徒四方從學者負笈來游不分畛域並無今日考課之法蓋自麗正書院以後歴代仿行至宋而爲極盛之軌明之顧慶成劉念臺猶有宋儒門户之風而東林之禍亦從此起則書院之流弊也若今日書院其事正大不同矣蓋坐院之師由官聘定大抵以林下老宿任之其意雖亦重在講學而所講之學不過時文試帖兼肄經古雜作而已或曰時文試帖當代所崇書院之設不啻國家延師以課生徒之文藝所以補儒學之缺用意非不深厚也且各直省府州縣隨其規模之大小必有書院以教士所以培育人材者更推廣於古昔制誠善也無如書院太多一以時文試帖爲學改日講爲月課變實學爲詞章而又各有經費定山長束脩之數懸生徒膏藉之額或以季課或以月考或一月而再舉師之外又增官課長吏好名捐廉奬賞更於膏火之外多所酬給於是生徒火作文以牟利而立意漸失加以故事奉行因循怠弛官博好士之名出題給奬卽已不復他求或院屋年久失修或飯食被人侵蝕不能面試而散卷出外限期繳進因之弊竇日滋多士視爲利藪一人而兼作數名者有之夤緣請託者有之劣文亦列前茅月旦遂無公道官旣視爲公事師亦徒負虚名生徒不來而山長竟可終年勿至彚卷而送之居家而閱之所圖者束脩之金其心與生徒之得膏火同耳文非定評何論於學師不親教何論於官然則多設書院爲寒士補舘修之不足也豈明以前之法哉蓋弊之所起多在存名而失實假令奉行之人悉如初創者之用意而隨時整頓則雖不及古儒之講學有益於身心亦何至爲巿夫之爭財無關於教度卽官師月課以論之諸生徒爭自琢磨詩文應試斐然可觀吾知文風當有蒸蒸日上者乃今之書院其在省會大郡每課生童無慮千餘卷以其不扃試而又得錢多也若山僻小縣費由　地紳捐或公欵存息本來不多官吏清閒餘功得與生徒論文認眞課試而應者轉覺寥寥爲其得錢難而又須扃　　觀此情形則書院直利藪而已几赴試者所爲在利並不在文更不在學也惟國家養士能使寒畯諸生於歲　　穀之外得此貼補較之前明沾惠亦正不少葢文藝勝而筆墨敏捷者若在省曾大郡歲輒得數百金苟非今之書院異於古制而又多其弊竇安能有此然竊以爲合天下膏火之資何止百十萬而教士者不過應試之詩文積歲月之練習以爲鄉會之揣摩似可稍示變通參覘實學彼月加小課以試經古雜作者立法固亦盡美而終囿於詞章之學尚不足以盡人才也目前洋務需才凡習西文西語精通格致化學製造地理各國風土人情諸事者或由於幼童學習而成或因身任其事經閱歴而後知夫幼童未通古今讀書不多學成西文西語熟知西法各事而不能融會中西擴充見識甚至所能者匠作之技明其粗而不知其精其由於閱歴者有耳目之功夫而少心思之會悟若以之任洋務而救時艱則皆偏才而非全才也蒙謂天下懦學生徒不能遽更舊制應試自有功令何能妄事更張若以前年選派出洋之法易幼童爲生員由各學册送給資以往則費鉅而不可行因思書院本有經費額定膏火官長又有花紅誠　於課試詩文以外參考諸項新法使肄業生童人人講究不敢鄙夷而不屑道始則粗知久之精熟將來鄉會聯科内而翰苑部豐外而縣令其淺者一知半解其深者多藝多材不必於國家教養成法之外别求通曉洋務之人而無一不可應洋務之選此則寓新法於成法之中事之簡易而可行者也昨見邸鈔知京兆尹請修整金臺書院竊以京師爲首善之區金臺章程雖止季課實合天下之舉貢生監而皆與於課人才之盛自當首屈一指誠能參用此法爲天下先行見肄業諸人皆成濟時通變之全才不舊爲時文試帖之能手矣洋務幸甚國家幸甚 
[摘譯東報述日高事]  
　　七月念三日時事報云昨日本社員再謁寓東京之朝鮮官尹雄烈詢及朝鮮作亂之始末尹氏曰予閱貴報聞日高之案業已講和實深愕然予與大院君交約十餘年深知其爲人彼旣不加禮於貴公使而今忽受全權委員之命數日内便和議告成殊所不解在後得大院君與丁提督坐中國軍艦赴天津之信方恍然大悟葢大院君爲罪魁禍首公論難逃想因商及馬觀察遂有此行今將大院君倡亂各情形爲君述之一六月初九日叛卒等至大院君之邸次陳述舉兵之意大院君見亂黨等於庭前曰汝等所請理也可直抵東别宫再俟吾命此是今在座右之李秉輝所親見者但東别宫係藏兵噐之處大院君先令叛卒至此其爲首倡亂可知二亂黨等至東别宫分爲二隊一隊至禁府毁折按禁府乃重犯之監獄叛卒放出斬犯白樂竄等拜爲都督當必聽大院君之指揮也三叛兵等侵及宫闕毒殺閔謙鎬李最應將及閔台鎬大院君見之曰除台鎬之死大院君所以獨救台鎬者因台鎬之子泳翌與大院君最親厚也且大院君之長子李載勉任訓諫大將軍之職有恩於兵士所以一呼百諾叛兵均聽其號令然則大院君之爲首謀逆昭然矣嗣聞閔台鎬仍被亂兵殺害則固不知確否四叛兵等之殺閔氏者因彼執國政首唱通商也又迫王宫呼予出者因帶軍務司領官之任也兹有一可怪之事兵士等暗錄七十餘家之人名懷之而到各家毁屋掠財無所不至此七十餘家之内有名李德裕者乃我國之猗頓也前大院君攝政之時李德裕獻金十餘萬計非一次自大院君罷敢後李亦不獻今卽借此報復毁其宅掠其財其餘之罹禍害者皆不知大院君是何意見然則大院君之唆亂兵報私怨形迹固彰明較著矣五今次之變大院君以不于與其事爲辭旣不干與何以六月初九日叛兵等妄殺大臣襲擊外國公署及大院君身掌國柄未聞科及一人之罪以此觀之情節更顯而易見况又釋白　寛用以都督之任其尚能飾辭乎哉六朝鮮之法律下犯上爲大逆不道國民皆知之叛兵殺閔台鎬李最應此下犯上之最甚者而大院君不加之刑叛兵等明知犯禁必不至死因是優游在京城行所無事苟非大院君爲主謀彼敢如是之無忌憚乎日報又云刻下高王雖復位而執政之大臣皆大院君之黨羽開化黨渺無一人高王欲收回威權勢必不克况大院君動身時暗托後事於其黨其中難保無計畫今高王之憂恐未艾也又云日本政府擬撥熊本鎭營兵一隊前往駐札高京又日報稱大版立憲政黨新聞云朝鮮之變清國政府命馬建忠統帶兵船七艘兵一千五百名泊於南陽及仁川二處其兵皆入京城水師提督丁汝昌管轄軍事馬建忠專主機密馬建忠之入京都高國臣民皆俯伏於道左以極優禮待之非花房公使可比西八月二十三日我公使率兵赴仁川京城全被清兵占據二十六日馬建忠誘大院 
 
 

Page 2

 
 
君至管晚饗宴將畢馬建忠突然傳諭將大院君拿獲使兵士押送至南陽軍艦交丁汝昌帶回清國大院君此時眞如鈎上之魚雖百　千跳亦無奈何然後馬建忠出示曉諭高民也日本報又云今次朝鮮之變自花房公使遭亂回長崎時起至刻下止日本政府共租三菱公司船十餘隻一切軍需運費大藏省結算共用去銀二百四十餘萬元云又云接馬關發來電報曰日本兵士至朝鮮多有害脚氣之病刻下又奉廷諭朝鮮之事業已平和可將兵士陸續載回所備糧食等物着發於南邊相賣云又云朝鮮之變刻下政府查其被亂黨殺害之人數共有五千餘名其被害之家非閔氏之親屬卽金尹二氏之友朋多有無辜被殺者亦慘甚矣日報又云刻聞朝鮮之事業已講和甚爲欣悅前時本舘論中國之舉動不知是何意見今知中國派兵往朝鮮尚無别意不過勸朝鮮允日本所索之條欵也又聞花房公使不日將歸本國於是横濱庶民商議若花房君歸朝當迎之於巿街集議署之樓上以表賀悃蓋倣召年大久保台灣歸國之成規也日報又云向來北海道製造局事務統歸農商務局辦理今已改歸内務省管轄云 
[主考入闡]  
　　八月初六日爲監臨主考等入闈之期杭人名爲試官進簾觀者向來熱閙然未有如今歲之擁擠不堪者向來極遲至十二點鐘而今歲直至兩點鐘後自城隍牌樓大街起至貢院約長有五里路一路肩摩趾接無駐足之地迨至衆安橋至登雲橋一帶則街巷盡塞行者皆須繞道而過凡童稚之項鎖手鐲婦女之耳墜髮簪搶刦者不可勝計十五奎巷口地方有少婦七人聯袂而歸突被無賴輩哄然一擁圍入垓心於是此攫其簪彼拔其釵一時頓盡一婦所戴係屬金簪幸先自拔下藏諸懷中致未奪去然餘飾亦蕩然無存故無不鬢鬆髻散首如飛蓬矣竹竿巷口地方一十五六歲之邨姑被一無賴搶其首飾將其假髻一併扯去該女惟披髮痛哭而返其餘之遺簪墮舄者尤難盡述是日輿從車旗　臻美盛提調在先監試及内監試次之藩臬兩憲又次之次則正副兩主考監臨在後至人闈時已三點鐘矣 
[浙闈瑣聞]  
　　今科監臨陳雋丞中丞提調鄭觀察監試廖觀察皆極體恤各士點名以辰正開點然儀門邊頗極擁擠盖送考工人等皆强挨入内直送至號舍至下午時尚有若輩倚考籃坐龍門口以待其主人者此亦過寛之一弊也○封門甚早較前科約早二點鐘光景傳聞有接卷復出以至不得入塲者或云三人或云五人然究未知確否也○明遠樓頂上一層向供魁星塑像士子有携香燭至彼頂禮者卽在欄邊遠眺此閭無坐處有佐雜某君奉委在彼彈壓晶頂藍翎具衣冠而蹀躞見各士蜂屯蟻聚忽作色曰諸君旣皆接卷曷不歸號庶可先將號舍書藉等件料理妥貼俟題來而作文胡紛紛嘈雜而久戀於此地爲衆人皆笑之以鼻置若罔聞有某生答之曰我等閒遊干卿甚事且子云料理書藉豈功令准帶書籍入塲乎稍遲將封號門我等自當歸號至題目則應明晨方有子未嘗斯味固不知也某君面發赤敢怒不敢言在某君固屬多事而某生之言未免謔而虐矣○初九黎明題紙分到有某號監軍係初次當差少報一名人數題紙亦缺一張及呼號官請爲補給號官置不理而號生索題紙甚急痛毆該監軍大呼救命聲聞遠近號官聞之始補給焉○有某號監軍竊取考盌及皮蛋火腿等物爲號官所見命笞責之而各士子爲之庇護使不得用刑且爲之硬取所竊之物號官憤無所洩又須賠錢補其所缺益覺不甘有問之者竟對之大哭亦可見士子之横行而巡綽官之苦境矣○前有本省各士禀請將塲内供給月餅之類一概折價捐助浙賑未獲允准其實則皮蛋一圓以代鮝鹽肉兩許以代火腿而盤盌等物粗窳不堪士子得之殊無所用以助賑捐最爲得計殆以一經折價移賑則經手者無從染指故尼沮不行耳是可惜也○初十日晨有温州某生臥於儀門内詢以三藝已畢尚未謄眞而猝患霍亂之症勢頗危急投以虊稍稍清爽然終不能握管矣放頭班時監試親來視之見其决不能終塲乃命人扶掖而出本科天氣雖熱幸早晚凉爽故塲中疾病頗少咸稱平安而某生乃獨遭此疢何不幸也○進塲時頭門内派有兵士爲考生携籃肩凳雖人多捱擠尚可輕身進内出塲時兵士復爲提携甚美舉也惟一出爲國求賢牌坊則接考者與轎毕中人競相爭奪擁塞不開雖彈壓兵丁揮鞭如雨而仍不肯退以致考具間被撞壞遺失殊可恨也 
[浙闈頭塲題目]  
　　首題後進於禮樂君子也如用之則吾從先進二題人莫不飲食也鮮能知味也三題關巿譏而不征澤梁無禁詩題賦得雲水光中洗眼來得光字 
[邑侯惠政]  
　　各縣知縣多有捐廉分給闔邑士子卷費者山陰向無此舉本科山邑儒學沈丹卿廣文商於邑侯曾明府慨捐鶴俸用助鵬摶按名發票盖以儒學印信由省中錢庄對票付給每名洋一元約共捐洋五百元貢監雖撥府者亦無所遺寒士得此添作考費殊屬不無小補故莫不感頌邑侯之惠德而並及沈廣文贊成美舉之功也 
[投報甚奇]  
　　李桃投報載詠葩經雖施與之常情實交際之要道昨聞有山陰楊君雲乘致書於蘇垣桃花塢辦賑諸君云昔有故鄉友人金琢如兄餽我火腿藕粉爾時抱疾呻吟未遑報謝耿耿此心於兹五載今金君不知榮任何省魚鴈杳然兹敬助賑洋二元用視金君之福以補虚受之愆云云楊君此舉眞可謂古道是敦而難語於今之世矣 
[拆梢誣欠]  
　　前日午後有某甲者家住城内因事往北至老閘地方登厠而出手持藍布長衫元色馬甲各一件適遇素不相識之乙丙二人將伊扯住詐稱欠我錢四百文今可還矣甲茫然無以對卽被挾至落霞飛小煙館吸烟甲知已遇拆梢及至烟館又稱欠洋兩元人數愈衆卽欲動武中有一人佯勸甲出洋了事甲不得已將身畔泮兩元付之長衫馬甲並爲攫去以馬甲押錢三百作爲烟帳隨將押票擲還某甲而去甲投捕房申訴未知能查獲否 
[无妄之災]  
　　昨晨陸家嘴地方浦内有小網船一隻正在行駛適有小火船駛過該網船激盪一人猝不及防且不識水性竟滾落浦中該網船卽用木棒一根棒上遍列鐵鈎中繫以繩縋入水底四面打撈午後尚末撈得屍身云 
[馬車傷人]  
　　昨日清晨有西人馬車經過四馬路在石路口撞倒一東洋車夫輪傷右脚臥地不起馬車則飛駛而去不知所往旋經該車夫之相識者舁之而歸細察傷處脚骨已碎由車主人爲之延醫調治云 
[嘗田案又控]  
　　陳錦華控鄉民奚毛毛等背議售田應令照約認償造價及陳太守訊得田係廠中股東胡瀛芳所買斷令胡償洋三千元且限繳洋在案嗣經日斯巴尼亞譒譯官麥君以案經斷結商令沈等赴公堂請諭准賣麥君乃將是田價買各情節節經列報兹悉胡遵斷繳洋稱沈等今將田價賣亦係背約應請究辦陳太守准詞傳沈麥譒譯則照會太守請令胡拆廠讓地前日四點鐘時太守會同麥君訊理胡則申訴前因沈供將田價賣係在案結之後胡亦知曉何又翻控胡稱洋已繳案廠亦歸我今欲接開下去豈容沈背約相累麥君大怒謂案已經官斷結豈容翻覆無常胡則堅執如前太守商之麥君謂當再妥議核辦胡又請將應繳案洋暫行存案俟結後再行給領也 
[革差續聞]  
　　昨報列縣差斥革一節盖葉生與沈祥係皂快兩班催收漕粮之首領葉生已因上控案斥革兹悉沈祥亦因被人控告前日又經范邑尊斥革矣聞邑尊待差役甚屬嚴明凡有細故卽行懲革雷厲風行然革者雖革鑽謀而欲接充者仍不乏人蓋上海之差役較他縣 
 
 

Page 3

 
 
易於獲利故也 
[邑尊騐屍]  
　　前日上海縣署據孫九華報請相騐稱住浦北高橋鎭地方有寡婦某氏身死不明爲此請驗等語范邑尊得報於昨晨帶令刑仵書役人等乘船前往檢騐至驗後情形容俟再錄 
[逃尼破獲]  
　　本埠春間報列城内黄婆庵有幼尼逃逸等情今悉被木匠龔阿四所拐領至浦東川沙地界賣與蔡姓得洋六十五元聞龔阿四卽住於梅溪弄相近其母妻均以開臺基漁利該尼早相來往故墮其計黄婆庵失尼之後本係無處訪查因龔阿四家爲别事涉訟到案婦姑爭執當堂吐露范邑尊研詰得實備文關提將該尼及受主蔡姓傳到於前日晚堂訊明着將蔡姓及龔阿四并其母妻分别懲掌交押該尼發善堂收管當補提媒証人等到案再爲定讞云 
[法界公堂瑣案]  
　　前報疊列審訊局賭一案昨晨翁太守臨捕房發落時復將在押之張杏村蔣士龍陳蘭亭傳訉詰以此事究屬如何張杏村則稱惟求公斷蔣士龍稱爲陳蘭亭所託今在案下乞爲詰間而陳蘭亭則一味支吾太守着將張杏村掌頰二十下謂蔣士龍陳蘭亭兩人如再延宕亦當懲責蔣十龍仍請交保出外理明陳蘭亭願立限交洋太守准陳蘭臺保出限三日交到洋元票據各物如再延宕一併比責云○孔光雲昨投法捕房訴在報關行爲棧司禮拜五有錢七十七捆裝船轉運詎被船户朱阿元藏匿其一在船梢尋見送案請辦翁太守詰之朱阿元供詞矛盾着掌頰一百下以儆○法包探獲到冒充包探夥之沈長林及積竊顧阿大到法捕房據沈長林供稱在英捕房三十六號外國包探手下爲夥故法捕頭卽將兩人送歸英捕房歸案辦理詎送去而英巡捕以從無此人仍着帶回于前日解訊沈長林則供在吉祥街遇見此人知爲積竊英捕房尚有末了之案故卽拘獲翁太守問其冒充一節沈長林請爲移查太守着一併管押候辦昨臨捕房詰訊着將顧阿大先爲釋放沈長林押候解案云 
[照錄王頌平先生來書]  
　　僕毗陵下士也昔叨甲榜筮仕皖中兵燹後曾任宣城桐城阜陽等縣公虧盈萬勞力償清罷官游幕歴主鄂垣書院講席脯修所入僅足贍家近復司鐸淮陰缺分之苦幾於數米而食素有樂施之志苦無利濟之資兩袖清風一腔熱血每念儒官苦守無補時艱未嘗不中夜徬徨慨焉興歎頃閱申報知各省蛟水横流皖疆尤甚吾鄉小河孟瀆一帶風潮肆虐霪雨爲灾常人致桃塢書因業經集欵不望他處相援皖省陳明經致鎭注電局書以造塔合尖爲請此時也分賑則力不足專賑則勢難周連年協賑諸善長不求名不望報此等卓識豈止高出時流然僕更有請者今日各處偏災逈異從前籌欵則力盡筋疲馳救則顧此失彼還求諸善長雅意維持請以災報先後爲憑不以災區彼此爲限被德者速而造報者宏敢爲各省災民代申籲禱僕皖中舊吏此時無金可揮勉湊英洋十元託鎭江電報局彚齊寄皖以豆腐官而能解囊或可作顯官豪紳之一勸也若云助賑則吾豈敢 
[未雨綢繆]  
　　有皖人自巢湖來具言今歳蛟水爲患適當其衝者田廬覆没人命死亡不可勝計其他横流泛溢攖其餘鋒被害亦復不少前時舟過裕溪口正值洪濤泛漲口以内河水外侵口以外江水内溢風浪相搏極深惶悚蓋裕屬無含連界之區一河之隔勢同危卵而無爲州受患尤重州以南盡成澤國一望茫茫傷心慘目含山水患較輕不過僅破小圩數處而已詢之土人向年有邑侯陳明府蒞含十年以保圩得力久著賢聲近時縣官亦係實缺欲仿其遺意仍以保圩爲急每於冬春間屢經踏勘修築入夏霪雨連綿守宿圩畔匝月不憚煩勞雖此舉難保非因好名起見而卒收成效俾倖瓦全亦屬難得等語並言當是時各屬靡不嚴督鳩工備嘗辛苦無如事起倉皇補苴莫及余不禁聞言而嘆曰災祲之來悉由天意而亦有淺深輕重之不同可知臨時應變不如未雨綢繆天下事皆當作如是觀也是可探入防河論與前報所載除蛟各條並刊[  靜思室主人謹識]  
[論元魁會書]  
　　啓者兹託同善堂彚寄元魁會洋十元　本菲材敢希題鴈願體執事之心就執事之事而爲一轉計焉如僕倖雋卽將應分會洋不論多寡概請撥入賑欵並登明申報如此則執事因會募賑僕卽移會助賑愚者千慮庶有一得固不計墜露飛塵之不足增損海岱也各省士子與會者固不乏寒畯待此作公車費殷有一二素封不以鄙見爲非亦姑擇而從之賑欵不無小補且目下有家道殷實自顧登科後貲斧有餘以是會爲不足與者亦知移東就西不爲身訃而爲災民訃庶羣焉興起乎至此款遞到後不必掣寄收條但請於申報中登示復書富不至瞠目無見因執事有憑禦取洋之議僕旣擬移賑焉用此爲且日後亦免多周折故作此請耳統推惠鑒又附上洋十員係家兄所助倘果獲雋並同前函不贅杭州陳綬藻頼首○桃塢公寓鄉晚生仁和張世祁慈谿桂蔚章平湖沈翊清餘姚謝家福再拜敬復云猥蒙不棄辱逮德音披誦再三欽企什伯頒來會洋二賑洋十八如數拜嘉元魁左劵寄存同善堂中以作交代承示公車程儀移助賑需尤見德量之宏拯災之切感仰私衷豈惟是中澤哀鴻歌頌大德卽同人承事以來先後製肘情形亦得藉牖迪以陳左右何幸如之溯擬章之初以江浙兩闈試友與中額計之約百人與試一人得雋是百人與會一人得采綜核之餘盡人皆喻乃始則曰三百員繼則曰儘賜匀攤同人豈敢飾說以售欺哉度新貴諸君必有如先生之一介不取者人不取之人卽有倍取之款故以三百爲約乃自開辦以來收欵寥寥十不償一迥非同人始願所及料就蘇而言千會至足是可分之程儀祗此千員如執原約以相衡則千會中高中四人已不敷分送而况善人獲佑安知千佛經中不拔十得五會中之采無窮瓶中之底立見儘數匀攤其細已甚又何足以壯行色先生旣許得采移賑使災民得意外之賑可否得采助采俾寒士得從豐之采程儀旣必其豐會欵可卜其旺而賑捐亦隂受其利是先生加惠災黎必有十百倍於移賑五百員之外者而同人叨荷斡旋尤深鐫銘敢布腹心伏乞亮鑒并請同志諸君心照不宣 
[票采助賑]  
　　桃塢來函云皖賑之始議以吕宋票采一成助賑迄無成說乃今接上海思恭堂交到鄭君惟善賜書云皖省水患傷人無算見此情急力不從心只得將辛水數洋合買吕宋票暗告蒼天得采十中抽一助賑今蒙神佑九月票中頭采派得三千元特將三百元寄上乞賜囘示捧誦之餘仰見饑溺爲懷千金一諾鄭君洵誠實君子哉世之得彩者苟能以鄭君之心爲心則一月萬元可以立待抑或於買票之時充鄭君救災之心每人助賑六元則一月之中十萬元亦可立待也敬爲災民禱祀求之 
[蘇州電局内桃塢同人經收元魁會一萬一號至一萬五十號清單]  
　　江南王爾宜元和附繆朝荃鎭洋職王宗蕃金匱附屈炳銓常熟職周龍章蘇州附王伊常熟附馬宗來昭文職汪曾植鎭洋附汪曾霈鎭洋附李光熙荆溪附王元錫常州恩汝青藻吳江附邵賡颺昭文附俞驥超金山廩趙祖芬鎭洋附楊寳森鎭洋廩江彭齡全椒廩薛葆槤全椒優薛葆楹全椒優黄應龍婁縣附金潤松江增　培棨常熟附屈敦培常熟附吳憲曾長洲附王家桂吳江廩陳寶鑫太倉附陳寳墀太倉附○浙江何福同歸安附陸光熙蘭谿附徐君海甯增朱君秀水廩王羣鶴秀水附王齊鳳秀水附俞金鼎平湖優沈祖燕紹興附張紹程鄞縣廩邵永霑鎭海歲林長清鎭海附傳維川鎭海附費丕揚慈谿附費沅慈谿附吳品衍東陽副章烈蘭溪廩柳豐本蘭溪附何祖良蕭山附陳晉藩蕭山附廖思涌錢塘附王茀堂杭州附徐杲東仁和附王標鈺杭州附○以上五十位各助程儀五角各募捐賑四元五角共收洋二百五十元因收到已久百會難滿特先登報 
 
 

Page 4

 
 
[桃塢同人經收皖賑附沙洲捐八月上旬清單]  
　　甯字册江甯祝善隆上元學内賑寓經收太倉無名氏二元古香樓三元王清記念元王樾亭二元陳凌雲十元江蘇無名氏爲子病愈五十兩五錢六分鎭江無名氏二百文婺源無名氏二元無名氏一元張開枚募三元七千一百文不留名四百文華石亭一元味古齋主人一百元本十元以上七月底止○鎭字册鎭江電局經收淮安附學王十元知警氏五元汪齋如五元胡廖記四元湖南無名氏二元共濟募高佐堂代劉姓十五兩皖北慶貞國廿元如臯王螯成八元如臯一百五十二户十三千三百五十六文無名氏一元吳凌氏二元○邗字册巿隱愚人元卷十元金叔符者生捐十元○睆字册安徽同人經勸有心無力人爲子完娶省婚費十元徽帮板棧十户十八元徽帮墨店四户三元五角徽帮漆店十四户六十七元徽帮南貨店二户兩元徽帮醬園十户十二元九江德新堂程手十二户四十五元三角徽帮麵舘八户三十二元記名總鎭竇大人印如田五十元安徽會舘經募各户廿九元思恭堂胡靜山一百元又黟邑鄭惟善得頭彩助洋三百元○浙字册沈屈氏久病求愈十元慶魁賀三元令捐兩元彭澤之十元苔溪落涙人節省塲費五元姚陸氏祈夫姚蘭生心偏立愈洋七十元嘉興盛朱來四户十元杭省江干局七五四册廿九户廿九元鮑月評十元徐子翰一元杭州同善堂來七月中下旬一百七十六元方士龍一元二二八四號四元東來代放生十元張馮黄陳姚沈二元星聚堂行素堂懺資十元舘肖岩五十元屠漱芳求子愈廿元杭州一介生來七九八册廿户十一元一百廿五文又七九九册三户二元二百五十文又八百册二户二元任本新一元劉叔裴募八十四册三十一户七十二元此稿未完此稿未完 
[蘇省撫轅抄]  
　　補初九日候補通判金鴻治禀辭奉委解京餉赴都知州陶甄禀知奉委赴震澤橋工差候補縣何啓綬禀知奉撫憲飭知分蘇差委知府銜升用知府遇缺卽補同知直　州何光綸於八月初八日申時在省寓病故初十日辰時大殮○補初十日牌示照得蘇總捕同知朱守和告病遺缺查有候補同知徐致和堪以委令署理○十一日周鐸缷署宜興回分發候補前補用知州謝本崙貴州人由籍來赴都引見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年八月初三日京報全錄]  
　　宫門抄○上諭四道錄前○發抄旨五道○順天學政孫奏爲科試八顔事竣摺○署粤督裕奏調署知府片○又奏委署知府片○閩督何等奏爲審明懲辦並叅劾各員勒拿摺○江督左奏接開淮北新綱日期片○大臣額奏揀員試署口外知縣摺子○八月初三日兵部太常寺太僕寺正藍旗值日無引見○孫詒經等各謝仍放學政恩○詹事府代奏李瑙棻謝授洗馬恩○六額駙續假二十日○絪貝勒穆隆阿托倫布各請假十日○太常寺奏泒致祭白龍潭等處派出繼勳定昌玉山○順天府奏忠義局第一百十六次請卹○召　軍機○發抄崇綺等奏審明已草刑部主事鄧文藻主使雇工搶禾斃命案定擬奉旨刑部議奏欽此○恒訓等奏滿營月餉擬請加一成奉旨該部知道欽此○馮譽驥奏請以長安令李嘉謨升補漢陰廳通判奉旨吏部議奏欽此○又請以褒城令汪鳳　　　潼令奉旨吏部議奏欽此○崇光奏遵查徴稅情形並無侵蝕中飽等弊奉旨知道了欽此○○户部右侍郎提督順天學政臣孫詒經跪突爲陳明科試八旗事竣恭摺仰祈聖鋻事竊臣於本月初一日入闈辦理八旗科試初三日考試滿洲蒙古漢軍生員初四　會　塲内彈壓左翼副都統臣嵩山右翼副都統臣明秀監試御史臣達林臣劉治平考試滿洲蒙古童生初六日復會同考試漢軍童生初八日復會同覆試滿洲蒙古漢軍童生臣謹悉心校遵照定額取進滿洲蒙古童生七十名廣額八名取進漢軍童生三十名廣額十九名查八旗考試向多頂替上年歲考臣謹將考試情形具奏蒙飭下禮部議定新章此次科考臣復三令五申諄諄告誡而教官承玉宗瑞曁各廪保等亦均嚴密稽察不遺餘力積弊幸能稍挽臣又聞八旗各項考試向多傳遞之弊預先密飭署大興縣趙文粹將著名慣作傳遞之安四訪拿到案枷號貢院門外示衆並酌定嚴防傳遞規條剴切曉諭各童生等均能恪守塲規極爲變靜雖先期報考尚有僥倖嘗試者數十人業經查出將該童扣考應從寛免其究辦惟尚有可慮者屯居旗童來京報考向無文據叅左領無從辨認恐尚不免有矇混之弊查八旗屯居内務府三旗屯居五旗包衣　居向均由在京佐領指派守堡一缺名曰屯領催該堡應試旗童自應熟悉至該童等家長理宜約束子孫俾各循循規矩倘有槍冒考試情弊該家長豈得賈身事外宜請嗣後屯居童生報考先取眞該屯守堡領催及家長等甘結親持入京呈明佐領該佐領等騐明該童所持保結實係本童然後出具圖片以杜朦混相應請旨飭下八旗都統内務府三旗曁五旗包衣專管大臣如何明定章程並嚴防該守堡領催家長等扶同隱飾及該童　　敢有揑造保結之處妥識具奏著爲定例庶屯居旗童頂替之弊可以永除臣愚昧之見是否有當伏乞皇太后皇上聖鑒謹奏奉旨已錄○○裕寛片再潮府知府張聯桂已升授惠潮嘉道現經調署督糧道所遺潮州府知府篆務查有瓊州府知府朱丙壽安詳穩愼堪以調署其所遺瓊州府知府篆務查有候補班前補用知府貴全練達勤明堪以署理據藩泉二司會詳前來除分檄飭遵外奴才謹循例附片陳明伏乞聖鑒謹奏軍機大臣奉旨知道了欽此○○裕寛片再韶州府知府徴霖於光緒八年五月二十日因病出缺所遺韶州府知府篆務應行委員接署查會廣州府遺缺知府蕭韶精明穩練堪以署理據廣東布政使姚覲元會同廣東按察使龔易圖具詳前來除檄飭遵照並將該府微霖因病出缺情由另疏題報外奴才謹街例附片陳明伏乞聖鑒謹奏軍機大臣奉旨知道了欽此○○閩浙總督兼署福建巡撫臣何璟三品卿銜督辦船政臣黎兆棠跪奏爲營弁逞兇故殺訊明懲辦並刁徒藉端滋事將庸懦不職之印委各員叅劾勒拿恭摺仰祈聖鑒事竊臣兆棠於本年六月初八日據管帶福靖後營副將佘致廷詳稱該營洋槍教習守備銜儘先外委朱得桂庽所勇丁林國楨於本月初七日晚無故自縊身死請卽飭縣騐埋旋據屍母林盧氏禀稱福靖後營勇丁林永成卽林國楨　在朱得桂寓所當差常被毆打本月初七日朱得桂命洗磁煙斗失手跌　朱得桂又將伊用拳打脚踢致左脇臍肚均受重傷復用布帶扣勒身死叩乞騐究等情當卽檄飭閩縣迅帶刑仵立詣騐辦翌日傍晚該縣委員張道亨到地相騐去畢因圍看人多悮將屍塲布棚擠跌刑仵紛散該委員乃亦踉蹌避匿初十晨經臣兆棠泒撥弁勇在場彈壓始據將屍騐明確係毆傷後被勒身死詎該委員竟不卽取屍親摹結將尸交殮又不提訊兇犯及隣佑人等遽行退回臣兆棠署内以致尸親懷疑袒縱號泣奔隨旁觀愈聚愈衆人聲鼎沸圍署不散臣兆棠適在假中當因委員相騐不能得力人聚日多恐釀事端十一日早一面馳諭現署閩縣繆嘉行迅卽彈壓一面力疾親提尸母林盧氏兇犯朱得桂逐細研訊據供實因一時逞忿將林國楨掌毆脚踢後獲用布帶勒死不諱實屬逞兇敵殺查船政重地前此工役有犯均按軍法從事歴辦有案朱得桂旣係營弁所斃林國楨又係該營勇丁卽將該犯朱得桂按照軍法立予懲辦當臣兆棠訊辦間適署閩縣繆嘉行帶同人役踵至維時觀看人衆擁擠該縣不能設法解散輒進船政署内躱避有奸民林二二曾隨縣署仵作帮役冒認尸親號召匪徒混稱相騐石弊定要速辦拾石跟隨亂擲致將臣兆棠衙寶頭門　行擲毁住房　　毁壞時值午刻各工人回廠工作亦被阻止不能歸廠委紳紛出勸諭間亦有被擲傷者而繆嘉行乃竟莫展一籌堅匿不出臣璟存省聞信當卽飭派水師營弁齎持令箭撫標中軍叅將莊鎭藩管帶練兵先後馳日彈壓臣兆棠亦經調撥福靖後營練勇整隊圍拿衆始解散查朱得桂身充教習罔知法紀敢於逞兇故斃人命罪無可逭合正軍法以儆將來惟船工要地竟任奸民藉端聚衆毁署阻工因由民情刁悍而印委各員實亦庸懦不職有以釀成署閩縣繆嘉行身任地方於人命重案延不親騐及至刁民滋事又復坐視委員張道亨代縣相騐一味畏葸無能副將佘致廷管帶福靖後營駐紥中岐原爲保護工廠而設乃於營弁故殺重情不能覺察混行具報臨事復彈壓不力均屬咎無可辭相應請旨將補用同知直隸州署閩縣事福建候補知縣繆嘉行管帶福靖後營儘先補用副將准補閩浙督標水師營叅將佘致廷委員候補知縣張道亨一併摘去頂戴分别撤任撤差勒限一月内務將要犯林二二等按名弋獲訊擬律辦以肅吏治而挽澆風如逾限犯無弋獲再行從嚴叅辦其船政衙署被毁處所由臣璟行司委員勘估修理所有辦理緣由謹合詞繕摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○左宗棠片再淮北戊寅綱鹽前經奏明先運正額二十九萬六千九百八十二引於光緒七年五月初四日開辦是綱因洪湖之禮字壩堵閉蓄水運道暢通各販赶運赶售仍係提早兩個月全綱完竣業於光緒八年二月初六日截數關己卯新綱據新商禀增四十六萬引之舊先課後鹽應限一年奏銷經臣另片奏明在案據署運司徐文逹具詳請奏前來除飭將戊寅綱所收課厘赶緊循案遹報外所有接開淮北己夘　綱日期理合附片陳明伏乞聖鑒敕部查核謹奏軍機大臣奉旨户部知道欽此○○奴才額勒和布跪　奏爲遵照定章揀員試署口外知縣要缺恭摺具奏仰祈聖鑒事竊查朝陽縣知縣文銘三年邊俸期滿前經奴才咨會署直隸總督臣張樹聲咨部開缺在案所遺朝陽縣一缺自應别行揀員請調查奏定章程内開嗣後平泉建昌赤峰朝陽四州縣缺出先於灤平豐甯二縣内揀調如二縣實無合例堪調之冒再由奴才會同直隸總督於口外揀發及勞績保留熱河補用人員内曾經委署地方並無貽悮者酌蜃頴署等語杳朝陽縣知縣一缺管理十默特等旂蒙民雜處地方遼闊政務殷煩毘連奉省爲口外煩缺知縣中最要之區以須精明幹練熟悉情形之員方克勝任現在熱河應調之灤平縣知縣吕景熙已准部覆調補赤峰縣豐寧縣知縣文卜年與此缺不甚相宜未便遷就旣無可調之員自應遵章在於熱河曾經委署地方並無貽悮揀發及勞績保留人員内揀選　署查有留熱儘先補用知州希凌阿現年四十七歲係鑲紅旂滿洲實印佐領下人由官學生報捐筆帕式咸豐八年補授都察院筆帖式同治元年京察一等奉旨記名以理事同知通判用欽此二年調補倉塲總督衙門筆帖式三年隨辦海渾出力經倉塲總督保奏以理事同知通判儘先帶領引見並賞加同知銜奉旨依儀欽此四年五年隨辦海運出力經倉塲總督保奏俟補理事同知通判後賞加知府銜奉旨依儀欽此六年京察一等復奉旨記名以理事同知通判用欽此七年二月初九日奉旨補授通州理事通判光緒二年二月調補豐甯縣知縣三年正月調署赤峰縣知縣四年九月調補赤峰縣知縣十月初九日丁親母憂交缷是年十二月因在赤峰縣任内拿獲首要盜匪經前任都統延煦彚案保奏俟服闋後以知州仍留熱河儘先補用經部議准五年三月請咨回旂守制七年正月初九日服滿起復三月初十日經欽泒王大臣騐放十一日覆奏堪以發往奉旨依儀欽此四月初十日在部領照起程五月十二日到郡該員年壯才明辦事諳練前經委署各缺整頓地方緝捕盜賊著有成效以之試署朝陽縣知縣員缺實堪勝任與定章亦屬相符由該道貴成具詳前來合無仰懇天恩府念員缺緊要准以留熱補用知州希陵阿試署朝陽縣知縣於地方大有裨益如蒙俞允俟該員試署一年果能　理裕如再請實授所有遵照定章揀員試署知縣緣由謹會同署直隸總督臣張樹聲合詞恭摺具奏伏乞皇太后皇上聖鑒謹奏軍機大臣奉旨吏部儀奏欽此 
 
