# 1885 - 332 - 4904544

 

Page 1

 
 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本館業經先後排印校對無訛紙張潔白頗爲士林　賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十九號畫報出售] [  申報舘主人啓]  
　　繇城閭門外有古刹曰西院勅建之大叢林也殿内供奉羅漢五百尊奇形古貌無一相同法身約長四五尺下砌磚臺爲佛座臺則迴　　　愈轉愈 
深咸豐季年燬於刧火今無復興之者吳君友如爲熟游地事隔二十餘年猶能記憶其彷彿兹因南京妙相庵事借題攄寫聊存勝贖俾後之覽君如地遊其焉報首畫譜兩圖爲沙君山春所繪孩子嬉戲圖後附淞隱漫錄圖說一則准於二十六日出售此佈 
[火政芻言] [  山隂述蕺子稿]  
　　朔風凛冽萬物槁枯每當水官主政之時祝融氏必多方肆虐近日各處來函莫不以焚如爲告本舘有聞必錄亦幾傾南山之竹盡毛頴之鋒矣乃消患無方弭灾無術主火政者不能盡人事之當盡遂委謂天心之難違藉辭于天火曰災凡遭刼者皆委之於數而火之爲禍烈矣間亦有備水器蓄水潦具一切救火之物於平時以爲盡人事者然棄本而逐末濁源而清流吾未見其有益也日者有客自號有心時務人過齋頭見訪與縱論時務談及近日火之爲灾無日不有無處不聞客曰無憂自今以往祝融氏無能爲患矣天下四大洲火之爲災中土每多于外國雖吾輩足未履外洋之地目未睹外洋之情外洋失愼吾無由而知見聞未廣不可以臆度然以理推之有可信其必然者何也外洋火政修也洋龍火龍以及藥水龍凡所以滅火之器無不靈捷若何以表火道若何以救火勢凡所以救火之技無不熟習今者又有滅火之藥水當烈燄飛騰之際傾一瓶無不火滅烟消者外洋有此利器之可恃又何患於火哉中國自與泰西通商凡泰西之所有者無不有泰西之所能者無不能卽其滅火之器具亦無不仿而行之雖此時藥水等物尚不能各處咸備然將來自必漸推漸廣夫火烈民望而畏之人之畏火也久矣苟有可以滅之者自必競相購辦以備不虞各地皆有滅火之物則子又何憂於火患耶余曰不然恃滅火之有具而曰火無足憂是適所以成火之禍也人豈可以有恃而無恐哉挾其所恃者有時必失其所恃江黃之滅也恃齊救强秦之亡也恃兵威且泰西有此滅火之器也久矣中國之仿行其法者亦有年矣未得其器之前火災未見夫甚盛旣得其器之後火災不見其稍衰而謂器果可恃乎盖器末也人本也舍本而求末舍人而求器不可也夫一星之火可以燎原人知燎原之火由於一星而不知一星之火之由於人也勢已燎原則雖求靈捷之器尚恐器不能周火不能滅爲力甚難矣若火祗一星則不過一舉手而自無不消除爲力甚易人何必舍易而求難哉子以爲滅火有具故曰火不足患而吾則謂人能忽微必謹火自無由以成災人之所以焦　爛額者皆其先不知曲突徙薪之道故也客曰火之當愼人人知之特以禍患常伏于人之不及防故不得不爲備風之具耳昔者宋司城子罕之爲火政也有曰陳畚挶具綆缶諒亦因彼時無滅火之利器故春所具者止此而已今者泰西之人就其意而更加推廣精益求精則雖偶有不愼自必不至延燒成災安得謂器不足恃哉且若子言則司火政者何所司乎余曰是又不然子之所言臨時之具也我之所言先事之戒也亡羊而補牢何如補之於未亡之前而使之不亡之爲得哉且吾謂器不足恃非謂器可無也人心之不同如其面吾不能謂天下人之面盡如吾面吾豈敢謂天下人之心盡如吾心萬家燈火之宵瓦如鱗次屋如櫛比股焉而東家不戒于火則有備無患或不至如池焦之遭殃且天下幸災樂禍之人多矣宵小利於搶火每於更深人靜之時私下火種冀乘人之亂而肆其劫奪之計此等匪徒所在皆有搶火之案亦層見疉出見於本報者不一而足此則所望於賢有司之嚴緝重懲平民則不及備亦無從戒右也吾言器不足恃者欲天下之人各極其謹愼而已豈所論於此哉官若能極其謹懊則宵小之徒跡必漸絶民若能極其謹愼則東家之火可以不興如此則火患庶幾稍弭耳客遂稱善而退曰有備無患政之善經也謹小愼微治之先務也洵如子言是火政不修而自修火災不弭而自弭矣請書之以告天下之防火者 
[河内近信]  
　　東京法字報云刻下河内地方氣象爲之一變綠法人在彼處建造洋式房屋越人多有效之者其内地已建鐵路又有園囿約廣四十里樹林隂翳房幽深可爲游憩之所其城門一律拆去出入可以自如矣 
[海盗猖獗]  
　　日前有一沙船將赴甬東泊于口外是夜被盗搶劫次日有輪船經過乃將該船搭客載去其船則由引港船拖至鎭海矣近日又有沙船兩艘在大戢山洋面遇盗所有貨物盡被劫去海盗如此猖獗巡洋者不得辭其責也 
[蘇省盗案]  
　　廿六日上燈時胥門外萬年橋堍萬成錢莊由市送到現洋二千元方點明封數放在内帳房檯上豈知匪徒跟蹤而至約十餘人均執檀木短棍及軟鞭等械先將外櫃檯燈打滅隨蜂擁而入店中人猝不及防有上前攔阻者卽被毒毆一時喊救不及已被闖入帳房刼去檯上洋二千元又搜去寳紋一千兩鄰店不敢出救紛紛關閉當被毆傷店夥一人該匪得贓後仍一湧而逸地保赶報巡局及水師營追緝已鴻飛冥冥不知所之矣店夥立卽進城報縣一面將受傷人抬騐吳縣馬邑尊於接篆之日卽出巨案當飭捕役立往勘緝一面坐堂訊供騐傷隨後水師焦協戎進城聞卽仝謁首府設法嚴密追捕未識能否破獲也據傳匪係過境撤勇人約不致遠颺惟地係閙市時未昏黃居然持械突劫眞胆大包身者矣 
[清淮大火]  
　　月之二十日申刻壩上楊家碼頭某姓家回祿爲災火烈風狂水龍無從着力直焚至戌刻始止計焚二百數十戶草房千餘間内有錢店兩鹽棧一同付炬其餘零星舗戶無可計數云 
[章門大火]  
　　十八日三更後江西省城東大街一帶失愼延燒房屋不下三百餘家北至磨子巷口南至瓦子角口東至萬子祠西至學院前學院東轅門及吹鼓亭承差廳亦遭一炬而文昌閣亦岌岌可危各大憲立飭開城放入 
 
 

Page 2

 
 
城外水龍郡同灌救奈火勢已熾不堪嚮邇附近居民見有抽椽毁柱以斷火路者又遥擲磚石以阻之南新二縣尊見勢不佳督率兵勇登墻拆屋刻卽救熄一方保全學署其餘三方則名水龍扼守當街有磚牆之處不使祝融氏越過一步惟東之萬子祠則因磚牆相格而火自熄聞起火之由因某鞋鋪在樓上算帳夜深燈滅飭徒下樓取洋油該徒手執油紙撚偶不小心燃着洋油箱以致肇禍合鋪之人出門逃匿因有某物失檢飭徒轉取徒見火勢尚殺突入取之適火燄衝出徒卽倒地斃命近鄰皆在夢中驚覺慌張之際不惟無力救火抑且無暇搬物付諸浩嘆而已最近之左營兵丁亦因自顧衙署不克出而救人時鐘樓更夫頗睡熟迨延燒七八家鐘始亂鳴驚起闔城則官憲已到故是夜無搶火之犯間有拾燼椽煨樹者亦被兵丁斫傷其手抱痛而奔統計本年火患以此次爲最大及觀瓦礫之塲無不以磚牆爲止境事後弭患仍不外十鋪公建一磚疲以當街三五鋪各砌一磚墻以劃界前報謂顧目前而不顧後患者人情之通病所望良有司先事誥誡等語不知將來果肯俯採否又沈又肅撫江右時洗馬池及東西大街等處相隔二三匍卽置一絶大水桶高七八尺許滿儲清水預俻不虞今則無復存矣而火患未已繼文肅而起者尚其留意於斯乎 
[鄂垣火警]  
　　鄂省自秋徂冬雨澤稀少屋椽均覺乾燥本月十七日午後江夏縣署後都司巷某姓住宅因午炊遺火延燒二十餘家幸在白晝得卽樸滅 
[粤東官報]  
　　沈芸閣藩憲因病出缺所遺藩司印務督撫憲委蕭屺山儲富署　理粮道印務委候補道李觀察印蕊署理 
[新賦悼亡]  
　　程尚齋都轉之夫人于本月二十四日辰時仙逝都轉情深伉儷悲悼逾恒隨擇二十五日大殮合城文武官商咸行叩奠署内由暖閣至頭門以外車馬絡繹不絶聞夫人年逾古稀芝蘭繞膝郎君已入翰苑箕疇五福蓋兼有之矣 
[京師紀事]  
　　步軍統領左翼總兵於十九日在提署内揀選步軍校等缺惟文鎭軍尚在假期是日未與其事○兩翼前鋒營八旗護軍營現將應得養廉之前鋒參領前鋒侍衛護軍參領護軍副參領各銜名造具滿漢印册咨行戶部請領本年養廉銀兩俟戶部傳領時卽由各營差官賫持印領赴庫支領查定章各營三品四品例支養廉五品以下並不支領蓋因其仍食餉銀尚未食俸故也○前報登有宗室鳳徽次子之婦吞烟殞命一事聞於十九日出殯其柩用三十二人抬舁上罩新金坐龍官罩前列各色執事車轎様馬鼓吹羅列其衣衾棺木悉屬豐美所有人夫盡服緑駕衣並以靈柩入正穴以安窀穸則含恨者亦瞑目於泉下矣○前往科布多叅贊大臣清安已由科城起程晋京諒時可抵鳳城矣○阜城門外富新莊回民魏某與比鄰漢民趙某因幼孩打架扭赴官廳弁兵知事不可息卽錄供解送衙瘦究辦因細故而涉訟何所見之小耶○二十二日皇太后皇上午初至紫光閣升黃幄經侍衛處將應放三等侍衛之宗室人員帶領引見按名御覽射箭此次步射五矢俱中者四名僅中四矢者六名餘中一二三矢不待仍按成例頭矢中則往下再射不中則止並聞御閱射箭非如各署挑缺之例對面而射此則轉立開弓上可直視其的而射者右肘向上也○廿二日晡時奉宸院令三海滿戶人等乘船將水面浮冰敲鑿由南至北開通水道一條俾利船行○兵部出示曉諭本科中式武舉人定於二十五日具奏欽派王大臣覆試並將互結於是日呈繳違則定行扣除○京師修濬溝渠一事已見邸抄兹聞城内大街小巷各處地溝已由該官廳督率官兵於尚地暗溝每距一箭遠開控一處將石塊露出以備管理溝渠河道大臣履勘時揭開騐視應如何疏濬興修藉可酌議籌辦查城内地溝大半皆在當街間有在鋪戶門面之下及住戶院内者不過百分之五六故疏濬甚易至若前三門外暗溝無不在鋪戶屋内開挖騐勘尚費周章也○値年旗咨行各衙門准守護西陵大臣來文昌陵現出總管一缺應由京内辦理等因相應咨取各項人員揀選奏補爲此行知侍衛處前鋒營護軍營各將應放總管之頭等侍衛前鋒參領護軍參領擇其當差勤愼管轄嚴明保送一二員務於五日内造册咨送以俻揀選總管每陵設有一缺例由京内揀充五年任滿回京當差而總管有管轄一陵駐防旂管之責差務旣簡而廉俸又優故各項人員之清苦者樂送是缺云○京北數里忙牛橋地方李某家頗小康十六夜三更時所堆柴草突遭火警是夜北風大作祝融氏怒不可遏延燒瓦房土房二十餘間婦女二口幼女一口皆被火傷幸經鄰人竭力救出尚不至有性命憂李某以有人縱火所致卽呈報地方官現經地方官通報捕緝未知能否弋獲○京師源順和秦部排有新戲洛陽橋一齣於二十日在門框胡同同樂戲園開演往觀者竟有千餘人擦背摩肩不以爲苦買座者爲之應接不暇而獲利較倍於往日○出使英俄大臣劉芝田星使行將出京迭赴英俄德美日法等國使署中拜晤各公使皆以茶酒相欵談論甚懽各公使不日亦往總署備答拜之禮○巡捕緑營三成隊練兵於二十三日辰刻齊集德勝門外教塲演習槍砲合操大陳及各項技藝 
[設立銀行原委]  
　　中國設立官銀行一節疊見前報兹聞原遞條奏其中略謂中國近已增拓船炮各廠曁機器製造等局又復廣植電桿以傳文報尚欲修鑄鐵路添鑄洋錢各事似銀行之設不可少緩擬令銀行開發銀票上自部省庫存銀帑悉付該行下卽百姓積蓄銀幣誠信該行亦漸存放該行旣可隨時取用亦可獲有息銀卽國家設有要需亦不必向外洋稱貸便令該行承辦經理並擬立開設銀行章程十條云云此誠生財之大道但前聞事將中止兹特補叙其緣起而已 
[通商續聞]  
　　日本國上年有商民數輩到漢僦居洋街上首訪問通市情形本年夏秋間已聞購有地址曾入前報今又聞是月初已將購定隆泰洋行後面地址興造房屋適値天晴不難工竣據傳將來初試者不過三四家爲先導能獲利然後源源開設也 
[再紀景戲]  
　　嗚呼觀於顔吳兩君之以影戯籌賑至再至三不以口講指畫爲勞此其立念慈祥固爲觀者所共諒不僅以水月鏡花新人耳目已也然卽以戲論則亦有出奇無窮者前晚爲第四次開演之期其時鄙人壓線未竟而李君秋坪又折柬相招乃與二三同志欣然偕往旣入門則座客已滿仰視樓上燈光熒然雲鬟霧鬢掩映欄前則閨彦之所居也未幾而顔君至設機器於室西隅而移白㡧於中楹自外望之尤有匣劍帷燈之妙始現一花光怪陸離不可逼視繼現各州風景葱葱鬱鬱幾如宗少文之臥游而室東隅琴聲悠揚不斷亦幾如撫絃動操令衆山皆響俄又雜以雅謔某洋人家蓄狸奴二頭一母一雛牝也而非牡也始教之踏紡車其聲軋軋然繼教之捕鼠其勢獰獰然後有牡者至見而悅之欲相匹偶視耽耽而尾翹翹若不勝其乞憐者而牡者尚半推而半就將拒而將迎繼見牝牡角逐於鴛瓦上嚶然以鳴狰然以摶則好事諧矣一日瞰主人他出將筵間所陳豕腊牛脯肆意攫取授牡者於窻外四顧傍徨幸無人見方自以爲得計又一日欲攫主人之芙蓉鳥伸爪籠外厥狀甚凶而孰知主人方乘勢疾入擒之於掌握之中而幽之於窟室之下顔君曰世之貪得無厭欲取非分之財而終罹不測之禍者皆作如是觀倫敦博物院悉以琉璃造成光明洞徹不染纎塵奇獸珍禽充牣其内犀牛鹿豕虎豹之屬與中國所見者不同有一種鼠前足短後足長腹下有皮纍纍垂於外若袋然生雛鼠則置之袋中以自喂養是名袋鼠可補山經爾雅之所未詳至若戯之出奇者則有侍者捧船出中盛餅餌臠鳥肉以爲餡老饕見而垂涎鳥忽接翼飛出旋有一使婢携酒一瓶欲進主人瓶盖忽自躍起酒氣噴薄而出使留阮輩見之當大呼負負有一人厥鼻甚長觀者方錯愕而鼻竟屢長不已狀似象鼻目亦灼灼自動有花一種枝葉扶蔬有菜一本青葱可愛皆能頃刻生花觀者至此相與拍手呌 
 
 

Page 3

 
 
絶戲將畢顔君告於衆曰屢承諸君子惠顧災民受賜多如餘興未已請於禮拜六夜再移玉趾何如觀者曰敬聞命 
[主]  
　　前日有及笄女郎作妓家裝束在英租界老閘地方往來惆悵似失路者又似私奔者巡街捕見而疑之帶至捕房女言原籍無錫由父母賣與東棋船街某鴇處囑同女傭至南誠信等處烟館招引游客我以不善承迎將逃回母家而不識路逕故倘佯於此捕頭聞女言以無報失之人飭該捕不得多事將女釋放女出捕房悵悵無所之又被游手好閒者引至老閘浜北某烟館暫憩俄而該鴇同女之父母聞信同來當由該處地保報知巡防局由局員命其父母覓保領女嗣聞女父母以女旣不願爲娼祗好另行擇配惟前得之身價當折數償還鴇不之允向中人理論迫令女仍從鴇去再作計議第恐女再入鴇手則鞭笞之苦當更甚於從前誰爲父母忍使小妮子磨折於他人之手耶撫心自問其何以堪 
[請追票銀]  
　　昨有延生純泰瑞泰仁昌等各家莊號聨名投英會審公堂控允孚莊所出之票銀藉公和祥綢莊閉歇爲由掯不付銀呈票請追等因王司馬閱禀之下着候批示核辦 
[珍珠已得]  
　　買珠翠之周莊氏遺失珍珠五串疑係妓女沈竹香藏匿當經羅太守剖訊在案昨據包探秦少卿至英公堂稱周莊氏失珠一事查得當時遺落在路由小丐張如益拾得交與他人質洋二十五元祗給小丐洋一元爲卽獲住小丐吊出贓物并知照失主投案該氏申訴前因張如益供在路拾得賣與素不相識之人同去收洋一元今因包探查問我卽直說同往弔贓押舗夥該追押本佩副領事謂珠因小丐拾得同人去押該押舗豈不知來歴不明王司馬該包探勤能理合奬賞飭將張如益暫押過堂發落 
[押看帳簿]  
　　昨晚列債戶投催一則昨晨翁太守臨捕房據純泰協生昌卽悅生昌北雲記卽卜文記洪源莊等四戶投案各遞錢莊抄來之帳布洪源莊吳廷鰲又偕當時收票之學生到案稱往收益裕之票伊付出同康莊票由鄭親手交我翁太守提鄭傳禮詰問鄭供票是公和祥付伊與我不干况非我之本票我做小生意進出竹布不過拾疋八尺安有同康莊票翁太守謂前者益義倒帳查得亦是爾開爾慣作此等伎倆故又想倒帳况衆人同稱到爾店中收過票子都有根底何可抵賴鄭堅稱從未有人到店收票翁太守謂或者徐綬甫與爾串通鄭堅辨其無翁太守謂天下事眞者自眞假者自假不能揑說着先掌頰鄭一再苦求太守謂且管押着法包探嚴頌眉同各綢莊夥將益裕主鄭傳禮押至收過益裕票銀之莊家質看帳簿後再行核斷 
[縣訊拐孩]  
　　虹口昇昌鐵行夥高姓之子遭閩人王阿富等拐失一案中局送縣莫邑尊晚堂集訊先由原差將王阿富訐周氏林述生邵陳氏及該孩解案該行夥宣高元卽昨報所列之徐某投案稱高姓於月前偕行主赴無錫尚未回滬代伊到案該孩實被王阿富等誘失邑尊着提林等至案令該孩指認該防含糊莫對王阿富供實因無嗣託許阿六經手出洋三十四元買該孩爲螟蛉子有契可證邑尊着將據呈出答稱被拘時已遭人搜去邑尊謂卽有亦不能作證林述生供駕舟爲業此次因病借居王處不知拐孩之事邵陳氏稱小孩由王阿富寄養我處日得飯錢百文此外實不干涉許周氏稱我夫許阿六雖經手賣孩然尚有金姓並别婦來頭邑尊着限三日將許阿六交案宣高元將孩暫領一面函催孩父投質王阿富許周氏分别管押林與邵陳氏仍交原保 
[火警餘聞]  
　　城内縣橋東首失火已詳昨報兹查得焚去兩面樓房十六幢連内進計之約有三十餘間係楊姓銅匠店午炊遣火致成此灾該店中人竭力澆灌而火勢愈旺畏罪兎脫迄今未獲昨晨由諸鄰人將殘磚斷瓦堆積沈姓地上一望如山另有搶火者二人當卽拘送局中想當照辦也 
[空心大老官]  
　　洞庭山人朱某年甫弱冠好作狎邪遊與棋盤街長林堂妓陸寳玉有白頭之約實則朱一身之外無長物僅兩肩承一口而已妓愛朱如拱璧所以待之者良厚月初北風驟緊寒到君邊陡形瑟縮幾作無袴公妓憐之乃遣傭婦到同順衣莊代賒珠皮褂及棉袍兩襲計洋拾五元妓本有舊帳十八元約於十四日同付莊夥至期往索妓無以應近又聞兩人相約偕遁莊夥益覺惶急加意偵察前晚遇之於南誠信烟舘卽報捕房西捕將朱拘去棉袍儼然在身而珠皮褂則已付長生庫莊夥欲將妓一併送捕後因有人担保因未拘進諒今日當解案也噫世之出入於歌臺舞榭者孰非金玉其外敗絮其中哉聞朱之事其亦可以自返矣 
[昌充包探]  
　　近有人眇一目日在法租界南城信清芬堂等處呼吸烟霞横陳一榻自稱在道署委員錢老爺手下做包打聽遇事生風不一而足　聞於捕房謂將拘案云 
[英界公堂瑣案]  
　　兆豐洋行投英領事署控韋茂生積欠地租銀四百六十兩請追等因佩副領事照會王司馬傳韋到案候訊昨韋遣抱投案稱向兆豐行租地造房現已將房賣與瑞生號地租應由該號照付司馬商之佩副領事俟補傳該號到案察斷○包探唐青山稱見沈慶山同張阿福等爭毆一併拘案沈供住靜遠街因隣屋有賭時常吵閙昨偶勸阻詎觸張阿福之怒喝同綽號白面單雄信陳桂喜無用黑心人王四喜等將我打傷張陳王三人同供偶爾碰和沈亦在塲稍有口角沈卽行兇我等不敢毆伊王司馬以若輩均非善類姑念沈已受微傷斥退張阿福等押候各苔四十板○長利洋行四人稱前有劉錦堂租房開設榮華戲園由方玉良保租該戯園旋卽停歇控追房租已將劉錦堂管押着繳洋四十元迄今未繳且戲班行頭仍在是房不能出租又須加算房租擬請將行頭拍賣歸租并着方玉良到案方稱劉已在押惟請比追又有某氏上堂稱行頭是我家出租與劉租資無着併控在案萬不能拍賣王司馬謂是案曾由羅大老爺訊供俟返署後候示可也○包探秦少卿稱鄭四喜犯竊判押六個月解練脫逃今得緝獲王司馬飭仍發捕房照原斷管押期滿解候發落 
[法界捕房瑣案]  
　　法公堂瑣案内有張汪氏一案昨據縣差嚴和投捕房提人翁太守謂來信索提張阿壽並非張陸氏爾何得妄目拘人嚴稱此案由十六鋪局送來尚有原經辦人翁太守謂旣有本官信姑准將張陸氏帶去○包探在漢口輪船拘到帶領小孩之李子範據稱係表兄王文山托伊送回廣東經翁太守將兩小孩送善堂飭李交保催王文山自來具領在案昨晨王李兩人投案翁太守逐層研詰謂父母之喪天下一律何以該孩母死無服王稱實因上有祖父母一時失于檢點翁太守復爲開導准其領去○前報義隆布庄王叙卿虧欠一案除成昌錢莊謝燕章投請銷案外尚有施鶴汀等七戶未了昨亦投案請銷翁太守問如何料理據稱經人調處以三成半現銀六成半出票太守准予銷案將王叙卿開釋 
[桂笙世丈寄示刼火紀焚大箸讀竟率書二首錄請方家正疵]  
　　不盡滄桑感麻衣涕淚多新亭千古恨同谷七篇歌勁節彰喬木哀吟縵蓼莪文章出　孝百刼詎能磨二十年前夢危巢尚記焚中興光日月舊恨付烟雲愧我遭兵共輸君載筆勤何當善稗史更梓二陳又海甯陳君錫祺有紀杭城先後失守事吾鄉陳瑾侯明經箸越州紀略惜均未梓行也[  止軒王繼香時乙酉秋九]  
[小春二十六日爲恒濟局主人鍾君洪南吉期越三日始知不便補賀賦此調之]  
　　烟霞窟裏獲抽身都感先生藥力神種得藍田玉杵臼裴航自合偶仙人喜氣早聞諧紫鳳好音何事秘青鸞靈丹莫是嫦娥竊月府深藏未許看[  高昌寒食生拜手]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖事二則]  
　　西門外四眼井下正街某甲開張土鋪異鄉人民本小利微向由本城零拆以覔蠅頭秋初甲忽視至蕪湖購辦私土往返數次獲利頗豐前月至蕪購土一箱分兩次販運來皖月初又附搭輪船携土回來中躉　起岸因短少挑夫工値被各挑夫將販私情卽對衆高宣適爲巡勇聞之查得私土若干隻甲情迫餽勇洋蚨十二元勇知事已聲揚恐難瞞過因卽禀明委員將土舁送入局因小失大甲不將自悔不遑歟○某叅軍一官匏繫聽鼓有年前月忽染沉疴參苓無效延至本月中浣竟返重泉戚友代籌棺木卽有某甲謂家有美材一具已閱十餘載鬆漆　過刀斫無所傷遂與訂定價銀一百三十兩將棺舁至叅軍公館正欲成殮忽經木匠看出是棺係劣樹製成森内纍纍然皆粉虫蠹蝕已將大半叅軍之公子怒甚謂甲僞物騙錢天良喪盡　飭人將棺舁還甲家另購美材成殮 
[上海燧昌局自來火牌子新例減字說]  
　　嘗聞蒼頡造字雨粟鬼哭城以文字之重等諸五榖是以不可不敬惜者也凡商賈之家招牌仿帖恐奸商射利魚目混珠不得不諄諄詳告以别眞贋苟字數有可節省者無不概從節省以昭敬惜今上海新閘鎭燧昌局自來火匣正而篆文燧昌二字側面有隂文不論隂雨潮濕無碍每匣七十餘根不悮十六字然爲招徠生意起見以昭劃一而杜假冐不能因惜字之故而議增議減况行諸四海已積有年所何堪一朝改革哉今有詹君　甫致盡於杳明府友柏云每見用自來火之家識字者用畢後不以匣子抛乘必敬謹投入廢字籠中惟肩販小戶婦女兒童將匣上之字視爲花様不知敬惜或抛諸道路之中行人踐踏或投諸垃圾之堆穢氣薰蒸種種褻瀆不勝枚與於酒闌茶罷輙道及之因互爲慨惜不置乃商燧昌局經事馬君裕貴再三籌畫百計圖維惻隱則心有同情美善則憾無良法卽以此意告諸美查先生而美查先生處中華者久博通經史能尊奉聖賢稔知華俗惜字之理於是妥爲籌議字則深加裁汰其匣上本有篆又燧昌二字今於篆文上下加上海燧昌楷書四字側面概從删却眉目旣清而假晶亦藉以社絶每匣節去十二字一歳之中所銷者不知幾兆兆匣而减去之字不知幾兆兆字矣因歎詹君亮甫能芻蕘　獻而不辭口舌之勞也查君友柏匪由已及人而與人爲善也馬君裕貴能實心實力而辦事必要其成也美查先生能采及葑菲而又以中外分畛域中惜字之報簡册昭彰固可無俟贅言諺云不以善小而弗爲勿以惡小而爲之物莫不積少成多善莫不由小致大之四君者其獲福奚有涯哉余聞之而喜因剪燭拓箋以告天下之行商坐賈焉是爲說[  新安薛兆奎拙村氏擬稿]  
[上海北市絲業曾舘核奬籌賑公所施少欽經收山東賑捐十月十四五日第八百三十六七次清單]  
　　皖泗沈柳蔭堂錢一百千由益和號交來規銀六十七兩五錢六分八厘統領楚軍貞字等營浙灌台州府知府成經募貞字營弁員洋一百元潘琪先病愈完願五十元蒼西居士二十元泊廬軒求母患手痛卽愈五元蘇州潘利豐號四元王晴佳了心愿四元古虞寄旅人由海昌來省衣費移助棉衣二元鎭稅關出口房隱名氏求愈病二元同春號一元錢一百文無名氏一元常熟石恆生女求母膀痛全愈一元郭門李氏求小孩病卽愈五角以上十四日○南市乾吉莊交來無錫長春據寄到謝神佑免災洋一百元知非子經募稻香主人求後人興旺一百元胡林棫求父親瀉病卽痊十元江右乾樹奎　由姚君交來棉衣洋十元洞庭東山後屯灣村六歳童子朱德保節省點心糖食且賑求保身體强壯無病無灾由震泰棧交來十元吳縣金有臻求心神安寧禮充氣舒自滸浦來四元沙溪胡子玉延請羽士拜斗保安之費移助四元勵善士二元無名氏二元江右山樵子棉衣洋二元金鼎對開洋一元以上十五日 
 
 
 

Page 10

 
 
   
 
 

Page 11

 
 
[光緒十一年十月二十日全錄]  
　　宫門抄○禮部延等奏請簡員署理卿缺摺○蘇○政黃奏循例舉劾教官摺○又奏保舉人才請奬勵片○大臣文等奏副都統病痊進京陛見摺○楚督裕奏請補直隸州摺○大臣英奏爲奉聞　子○十月二十日刑部都察院大理寺侍衛處値日侍衛處引見三十五名○大額駙請假十日○英煦請假十五日○内閣奏派騐放之王大臣派出怡土烏拉布文暉畢追遠○兵部奏派磨勘試卷派出徐桐嵩中敬信○穆圖善預備召見召見軍機穆圖善○皇上明日辰初　北海悅心殿辦事用膳召見大臣畢至紫光閣看侍衛箭○○禮部尚書管理太常寺事務臣宗室延煦等謹奏爲請簡員署理卿缺仰祈聖鑒事竊太常寺專司祭祀典禮攸關每歳春秋祀事尤爲繁重查滿卿文興升任内閣○士漢卿胡瑞瀾况出學　瞬遴圜丘大祀歲暮袷祭肅贊明禋尤須詳愼且向例滿卿滿少卿每年清明前期敬謹分詣東陵西陵稽查典禮正値祀事孔繁之際　署卿員不敷奔走除文興升缺應由吏部照例辦理胡瑞瀾出差一缺可否簡　署理以重典禮之處恭候聖裁伏乞皇太后皇上聖鑒謹奏奉旨已錄○○江蘇學政臣黃體芳跪奏爲微臣視學缺滿循例舉劾教官仰祈聖鑒事案准吏部札開各省學政於任滿時將各學現任教官是否均堪可鐸之處專摺奏明並咨部存記以憑查核等因其奏奉旨依議欽此查江蘇全省教職通共一百十九員臣按臨各棚遵照部又于留心察看認眞考試之外諄諭以勤加訓課端士習而作人才其有不勝職任物議紛紜者隨卽行司飭退本年三月間訪得通州訓導趙鼎臣被丹徒縣舉人吳麗生呈控貪婪悖謬各欵不爲無因當卽札飭江甯布政使梁肇煌先將該訓導撤任集訊通詳由督撫核辦七月間按試江甯訪得松江府南匯縣訓導李揚犯有勒索贄儀交游巾儈等清當與護撫臣譚鈞培面商先行調省察看除此兩員例應罷黜外其或一時之疏忽一事之瑕兹節經行可分别記過以示簿該以觀後效具餘各員例皆顧名思義無玷官箴至求其廉動篤愼歴久不渝者則以金匱縣訓導殷如珠爲通省之冠該訓導籍隸甘泉同治十年選授今職光緒元年中式舉人自到任以後常與諸生講求義理循循如父子家人每月下鄉宣講聖諭不擾不欺所至輒優奬耆氏甄採卽孝月育嬰保甲義塾義莊諸善舉必勸以力行凡抗粮爭訟烟館賭博諸弊端必嚴其禁約鄉民化之風氣烝烝日上且復節縮清　刊鄉賢之遺箸佽寒畯以成名潔已愛人洵爲官場中所僅見迭經前學臣林天齡奏保京職奉旨賞給國子監學正學錄銜前撫臣吳元炳保荐卓異奉旨加一級註册候升各在案是其素著賢聲早邀宸鑒臣在任五載有餘証諸所聞所見深知其精力强盛又行優長累年爲慈惠之師易地卽循良之吏如得抉司民社誠所謂安靜悃愊月計有餘似於吏治風俗不無裨益臣今報滿例應荐舉所知金匱縣訓導殷如珠可否以知縣　用之處出自逾格鴻慈如蒙愈允擬請飭下江蘇撫臣將該員送部引見聽候恩施臣不勝屏營翹望之至臣爲揚　激濁起見是否有當伏乞皇上聖鑒謹奏奉旨已錄○○黃體芳片再江蘇爲人文淵藪　學之士著作如林除已故諸人業經臣將其書籍事實分别咨送史能外其存者雖寥寥無多留意訪求尚能得其一二查有江甯縣舉人汪士鐸貞固絶俗博通冠時所箸南北史補志水經圖說江甯府志尤稱精洽該舉人爲前湖北撫臣胡林翼典試江南所得士重其學行敬禮殊優前大學士兩江督臣曾國藩親造其廬固請乃見江甯人士稱其清介可風山陽縣監生高延第操行純慤學問優長前粤宼踞省城時隨其父士魁在籍舉辦圑練歴著勤勞平日與地方利弊尤能悉心籌畫事竣卽退官吏造訪罕覯其面奬誘後進必以道誼　切磨所　老子正義淮　府志盱眙縣志亦頗淹核臣與該舉人等素未一面詳加詢訪洵係名實相符足資表式惟汪士鐸年逾八十高延第年逾六十淡于仕進合無仰懇天恩賞給京銜以示奬勵之處出自逾格鴻慈臣職司風教謹援例附自具陳伏乞聖鑒謹奏奉旨已錄○○奴才文緒祿彭跪奏爲開缺在籍調養傷病副都統現已就痊進京陛見求賞　使恭摺代奏仰祈聖鑒事竊奴才等接據布特哈副都統銜總管諾門德勒和爾詳據前任都京廂紅旂滿洲副都統安德移稱前經田京請假回籍祭埽並修塋墓因傷病舉發一時難全呈請開缺調理經前任將軍定安代奏奉旨安德着惟日開缺欽此赶卽延醫調治現已屬病就痊伏思安德由兵出征屢荷聖恩升授副都統未報涓埃今傷病俱痊曷敢稍圖安逸有負生成懇請代奏赴京陛見求賞差使相盡犬馬之忱等情呈請前來奴才等覆查屬實除咨報部旗查照外理合具摺代奏伏乞皇太后皇上聖鑒謹奏軍機大臣奉旨知道了欽此○○頭品頂戴署湖廣總督臣裕祿頭品頂戴湖北巡撫臣彭祖賢跪奏爲煩缺直隸州揀員請補恭摺仰祈聖鑒事竊照湖北荆門直隸州知州恒琛因升荆州府開缺於光緒十年閏五月初四日欽奉上諭照章以第五日後行文按照限减半計算扣至六月初四日接到部文之日作爲開缺日期係冲煩疲難最要缺經臣祖賢會同前署督臣卞寳第請以江夏縣知縣羅緗升補接准部覆以該員羅緗大計卓異尚未引見不得作爲回任候升合例之員駁令另行揀員更補查銓補章程内開道府直隸州知州遇題調要缺酌量以候補人員請補時應先儘記名分發人員酌量請補如果實係人地不宜始准聲叙以各砃候補人員請補又道府同知直隸州知州通判知州如係奉旨命往或督撫題明留於該省候補者均無論應題應調應選之缺悉准先儘酌量補用各等語查湖北現在並無記名分發直隸州知州惟有補用直隸州知州嚴鷟昌年四十五歳四川新繁縣人祖籍陜西由監生議叙主事改捐知縣分發湖北同治九年十二月來鄂請咨赴部十年五月初十日蒙欽派士大臣騐放領照起程六月二十三日到省旋捐本班儘先免試用並加同知銜復加捐分缺先前補用並於貴州克復清黃等城出力案内彚保十二年六月二十三日内閣奉上諭着賞戴花領欽此复因肅清全黔出力案内彚保光緒元年正月十六日奉上諭着俟補缺後以同知直隸州知州儘先補用欽此二年准補用施縣知縣未及到任卽於是年三月十一日聞訃知親父嚴樹森於二月二十八日在廣西巡撫任所病故報明請咨回籍守制二年三月十五日奉上諭嚴鷟昌着加恩以直隸州知州用欽此十月二十二日到籍四年嚴滿起復七月由籍請咨赴部引見十二月十五日蒙欽派王大臣騐放堪以照例用覆奏奉旨依議欽此五年正月十九日領照起程二月十八日到省是年閏三月接准吏部咨據該員呈請此次同鄂候補是否無論應題應調應留選缺出時悉准先儘補用明示行文湖北俾得有所遵循等語查該員係中湖北儘先補用同知直隸州欽奉特旨以直隸州知州用嗣經丁憂服滿起復自應歸於湖北遇有應題應調之缺准中該叔撫酌量補用其候補班應補各項選缺亦准酌量補用均不積各項班次之缺等因嗣以拿獲匪犯夏家孝等十四名保奏交部從優議叙復以拿獲鄰境罪干斬梟人犯陳張粹一名經部議叙給予加一級八年四月初六日奉旨依議欽此又以辦理交代局務出力保加四品銜經部議准是年九月初五日奉旨依　欽此該員嚴鷟昌才猷練逹治事勤能歴署通城縣興國州隨州事務均能措置裕如係奉特旨專以直隸州知州補用人員以之請補荆門直隸州知州要缺與例相符據布政使蒯德標按　使黃彭年會詳前來合無仰懇天恩俯念荆門直隸州知州員缺緊要准以直隸州知州嚴鷟昌補授實於地方吏治大有裨益再該員本係補用直隸州知州銜缺相當毋庸送部引見合併陳明謹合詞恭摺具陳伏乞皇太后皇上聖鹽勅部核覆施行謹奏軍機大臣奉旨吏部議幾欽此○○奴才英廉跪奏爲燕郊等四處行宫應行粘修處所恭摺癸聞仰祈聖鑒事竊奴才據盤山總營德峻報稱前於光緒九年九月内呈報奏請燕郊等四處要工二十二款當經内務府派員查勘在案迄今未經修理又經連年雨水查與前報情形倍加增益今又查得燕郊白澗桃北寺隆福寺等處行宮内外殿宇樓座游廊墻垣緊要各工三十五欵坍塌滲漏情形甚重恭查各殿内向有御筆匾額實貼字畫均經雨漬霉濕勢須修理以昭愼重等情呈請查騐具奏前來四處自光緒九年奏報應修各工二十二欵經内務府派員查勘因情形過重現當庫儲支絀無欵可籌咨覆暫緩修理並該總管本年續報三十五欵卽經奴才派員前往查騐與原報情形相符理合一併缮具清單恭呈御覽可否請旨飭下因務府派員查勘酌量修理之處伏候欽定謹此恭摺奏聞伏乞皇太后皇上聖鑒謹奏軍機大臣奉旨該衙門查勘具奏單併發欽此 
 
 

Page 12

 
 
[光緒十一年十月二十一日報全錄]  
　　宫門抄○諭旨四道錄前○發抄旨五道○缺單○黔撫李奏審明議擬完案摺○又奏爲請旨遵行片○直督孚奏武員病飭同旂當美候補片○晋撫奎奏請開復知州處分片○獲蘇撫譚奏爲盾例奏聞摺○陜督譚奏請補知州摺子○十月二十一日工部鴻臚寺廂黃旗値日侍衛處引見三十名○徐桐等磨勘武試卷覆命○嵩申請假十日○召見軍機○皇上明日辰初至北海悅心殿辦事用膳召見大臣畢至紫光閣黃幄看侍衛箭○發抄德馨奏九江關一百結收支稅數奉旨該衙門知道單併發欽此○又九贑兩關經費無可裁减奉旨戶部知道欽此○又解地丁餉銀奉旨戶部知道欽此○又長江水師提督李成謀出巡下江營伍事畢奉旨知道了欽此○又燒造瓷器名目件數奉旨該衙門知道册併發金此○光緒十一年十月分缺單道湖北鹽法分守武昌武震調知縣湖北公安秦家棫丁雲南祿勸阮嵩年故廣東大埔張超近布理問江西馬長康故○直州同直隸定州沈鶴調州判陜西華州王嘉　丁府經安徽鳳陽屠霖故縣丞廣東陽江土恩綬近巡檢廣東高要史源潮故典史浙江上虞許鍾麟故○○署貴州巡撫臣李用清跪奏爲革弁挾嫌乘間刺殺文員於訊供後在監病故議擬完案恭摺仰祈聖鑒事竊照前據歸化營遊擊祭興國禀報已鞯署歸化熒噻備曾憲典因挾嫌將同城歸化通判吳耀焜乘間刺殺一案經臣批飭提省一面會同督臣岑毓英合詞附片具陳奉旨着卽提省嚴究審訊明確卽行正法金此欽遵　司飭提犯証至省並據代理通判彭鏡清將吳耀混被刺情形查明騐報檄飭貴陽府嚴行審訊詎該犯曾憲典於訊供後帶病進監旋卽在監病故詳委貴筑縣知縣林品南騐訊詳報批令歸案擬議去後兹據署貴陽府知府貟鳳林會督局員覆審議擬詳由署按察使吳自發覆核具詳前來臣覆加查核緣曾憲典籍隸仁懷縣咸豐十年承襲雲騎尉世職光緒九年委署歸化營守備與已死歸化通判吳耀焜並本營遊擊蔡興國先無嫌怨十年九月臣奏准禁種鴉片該遊擊蔡興　奉文清厘營地查知曾憲典將校塲公地租與民人黃姓栽種鴉片卽行禀揚並經提臣羅孝連委弁查實咨會奏叅革職先是曾憲典聞被揭叅卽懇吳耀焜代爲求情未允悮疑吳耀焜與蔡興國通同一氣從中主使起意謀刺洩忿遂於十一年二月十五日袖藏標刀隨同赴關帝廟拈香吳耀混居左蔡興國居右曾憲典乘吳耀焜跪拜之際卽拔刀刺傷其脊背穿透左脇吳耀焜撲地聲喊曾憲典正抽刀欲向蔡興國撲刺蔡興國起身喊拿兵役徐廷珍等一齊赶進曾憲典卽欲自刎當被徐廷珍等將刀奪獲拿住囚禁吳耀焜移時因傷殞命隨據蔡興國禀報經臣批飭提審附片奏聞奉旨審明卽行正注等因遵卽行司簿提犯証至省檄發貴陽府審訊詎該犯曾憲典於訊供後帶病進監旋卽在監病故詳委貴筑縣知縣林品南騐訊詳報批飭議擬兹據該署府貟鳳林覆審議擬詳由署臬司核擬具詳前來臣覆核此案已革守備曾憲典因將校塲公地租與民人栽種鴉片經本管官查知提叅革職不知愧悔輒敢悮疑主使挾嫌逞忿在關帝廟嚴肅之地拔刀行兇刺殺同城文員吳耀焜復抽刀欲向本管官撲刺實屬狂悖異常歛奉特旨審明卽行正法而該犯於取供後旋卽在監病故按照謀殺本律罪止擬斬候旣經病故本在不議之列惟據署臬可吳自發轉據貴陽府知府貟鳳林以曾憲典倖逃顯戮未足蔽辜等情具詳前來臣謹另片陳明請旨遵辦至曾憲典在監病故禁醫人等訊　凌虐及誤用言藥情事應與救護不及之禮書兵役人等均毋庸議無干經府省釋吳耀焜屍棺已據家屬領理曾憲典係帶病進監病故管獄官職名邀免開送除全案供招咨部查照外臣謹會同雲貴總督臣岑毓吳合詞恭摺具奏伏乞皇太后皇上聖鑒訓示　臣將曾憲典叅革後當飭該營實缺守備錢國順迅赴本任嗣因錢國順　署遵義協守備復委候補都司李雲生接署又因李雲生調赴雲南關外防剿以致輾轉嵇延曾憲典尚太交御查該遊擊蔡興國與曾憲典近在同城不能先事預防致有文員刺殺之事實屬咎有應得惟吳耀焜曾於二月十五日被刺臣於十六日接准提臣羅孝連十一日來咨據稱該遊擊禀催李雲生到任等情是該遊擊禀催李雲生到任原欲曾憲典早日交卸不料事起倉猝實非意料所及該遊擊亦幾不自免且此次禁種鴉片實係認眞曾憲興被叅後營員始不敢公然栽種可否仰懇天恩俯念該遊擊蔡興國曾經具禀在先邀免議處之處　自鴻慈合併陳明謹奏軍機大臣奉旨看照　請該部知道欽此○○李用清片再查吳耀焜任歸化通判任内操守廉潔實心愛民農經安順府知府蒲蔭枚請調附郭首縣以資治理不意猝遭非命深堪憫惻該員實係黔省不可多得之員臣不敢壅於上聞又杳黔省武弁恪守營規者固多亦間有兇狠性成抗傲不法之徒自吳耀焜被刺以來動輒援爲口實挾制上司風氣似不可長據署臬司吳自發轉據署貴陽府知府貟鳳林以曾憲典在監病故倖逃顯戮未足蔽辜詳請戮屍不警等情前來臣查例無加重明文未敢專擅可否將曾憲典戮屍示警之處臣謹會同雲貴總督臣岑毓英合詞附片陳明伏乞聖鑒訓示謹奏軍機大臣奉旨刑部議奏欽此○○李鴻章片再升用總兵儘先補用副將前任江南海州營叅將恩祿年六十七歳廂白旂滿洲人前留天津海防差遣並經前兩江督臣左宗棠奏開海州營叅將底缺在案現在恩祿並無經手未完事件該員從征年久兩腿均受重傷兼患潮濕不便外任自應飭回廂白旗護軍營當差遇有對品護軍叅領缺出請旨簡放以示體恤而勵戎行理合附片具陳伏乞聖鑒訓示謹奏軍機大臣奉旨兵部知道欽此○○奎斌片再調署榆社縣知縣李德埏前在岢嵐州任内欠解裁兵卽省米豆價銀一千三百一十兩零二叅限滿延不完解經臣奏叅摘頂勒限四個月追繳欽奉諭自允准欽遵轉行去後旋據該牧於限内將欠交銀兩如數撥解清楚據布政使高崇基會同清源局司道詳請開復前來臣查該牧被叅後卽將欠欵依限如數交清尚知愧奮應請旨將岢嵐州知州李德埏原叅摘頂處分開復以昭激勸理合附片陳明伏乞聖鑒訓示謹奏軍機大臣奉旨着照所請吏部知道欽此○○暫護江蘇巡撫布政使臣譚鈞培跪奏爲造辦金磚動支正耗銀欵循例奏祈聖鑒事竊於光緒十年十二月間接准部文奏令江蘇省造辦正副金磚六千六百塊全數解部交納應用一摺奉旨依議欽此欽遵當經正任撫臣衛榮光附片奏請緩辦奉旨工部知道欽此本年三月間續准部咨覆奏金磚一項尤爲陵寢曁内廷各工所需非蘇省不能燒造應請仍令設法如數運通卽使欵項未敷亦應分批辦解等因隨卽轉行趕辦去後嗣因窑座缺少赶辦不及又經咨部復援案分爲兩年辦解仕案兹據署蘇州布政使李嘉樂詳據蘇州府飭委署照磨陳漣督同燒造核計現辦二尺正金磚一千塊需用料工等銀五百九十八兩零一尺七寸正金磚二千五百塊需用料工等銀一千二百六兩零又燒造二尺二寸正金磚一千塊分歸下年造辦先領需用廠具銀一十二兩通共正磚料工等銀一千八百一十七兩零應於安徽江甯蘇州司庫正項庫欵内動支又照例應造二尺三成副磚三百塊需用料工銀一百兩零並隨正解京十正一副金磚一百塊需用稻草包䌇銀七兩又一尺七寸三成副磚七百五十塊需用料工銀二百七兩零並隨正解京十正一副金磚二百五十塊需用稻草包䌇銀一十五兩零通共副磚料工等銀三百三十兩零應於安徽江甯蘇州　庫耗羡欵内動支所領銀釁均舉例案相符合將動用正耗銀欵給辦缘由造具估册循例詳請分别凑咨等情前來臣覆核無異除將送到動支欵册咨送戶工二部查核外理合恭摺具奏伏乞皇上聖鑒謹奏軍機大臣奉旨該部知道欽此○○頭品頂戴陜甘總督臣譚鍾麟跪奏爲揀員請補要缺知州以裨地方恭摺仰祈聖鍳事竊據甘肅藩臬兩司詳稱河州知州李　洋經原籍福建奏請開缺留辦圑練所遺係煩疲難三項要缺例應在外揀補前奉部章甘肅升調補缺道府丞倅州縣以及佐雜各要缺將現任各員按照應升官階任内無論有無升案並是否么任實授以及歴俸試俸未經期滿各員擇其人地相宜者一律升調等語今河州知州係三項要缺漢回雜處政務殷煩非明幹之員不足以資治理該司等查對品應調應補各員人地皆不相宜惟查闌縣知縣李裕澤年五十六歳河南信陽州舉人考取景山官學教怕在籍辦圑保以知縣選用同治甲戍科進士以主事分部學習改歸知縣銓選簽擊甘肅徽縣知縣光緒四年十月領憑到省五年四月到任報捐同知銜經前督臣左宗棠於遴選廉能摺内請以直隸州知州儘先補用調補蘭縣知縣九年大計保薦卓異調署河州知州十年八月到任辦理一切諸臻妥協該司等查該員才識穩練辦事勤能在甘有年於該處民情最爲熟悉以之升補河州知州實堪勝任會詳請奏前來臣查李裕澤心地樸誠才具穩練仰懇天恩准以該員廾補河州知州實於地方有裨如蒙俞允俟接准部覆照例併案給咨送部引見該員任内並無叅罰案件謹縉摺具陳伏乞皇太后皇上聖鑒訓示所遺蘭縣知縣係冲煩疲難四項最要缺例應在外揀補合併陳明謹奏軍機大臣奉旨吏部議奏欽此 
 
