# 1918 - 343 - 4916466

 

Page 1

 
 
   
 
 

Page 2

 
 
時評 
[議和代表（冷）]  
　　此次南北兩方所派之代表第一人數不宜多第二事權不可不一苟背此二例則和議必將延遲而難成 
蓋此次議和之事本甚單簡而易决所謂爭端者不過一二苟能推誠相商此一二端解决之後其餘均可迎刅而解也若主張一多局外者一來干涉則其難有不可言者矣 
自來中國事支蔓而難圖者往往不在正文而在旁枝此次和議愼勿更蹈此轍也 
[專電]  
北京電東海有訓勉各代表詞内容一勿偏重二勿勉强三去意氣四重國本（十六日上午十二鐘） 
北京電各省區紛電要求多派代表並推舉列席人員政府嚴電戒勿輕發言並擬日内頒發禁止干預和議佈告（十六日上午十二鐘） 
北京電岑昨電言名稱地點小節不問代表亦可同意惟先决陜閩政府昨晚覆七總裁電力辨陜本土匪騷擾非剿不可福建不妨停止進兵惟希速派代表開會免生枝節 
（十六日下午五鐘） 
北京電唐少川代表盧信易次乾昨晋謁東海面陳唐氏解决時局意見 
（十六日上午十二鐘） 
北京電參院今日討論梁氏辭職及代理或補選問題將原定錢閣同意案擱置並聞有一部分議員提出解决時局及會議席上解决辦法（十六日上午十二鐘） 
北京電河間在津集議决定對於和會爲第三者活動派梁士詒赴滬與南方疏通各難題（十六日上午十二鐘）北京電河間准巧（十八）日來京（十六日上午十二鐘） 
北京電新閣員預備提出各員惟財長改擬張弧餘如舊擬（十六日上午十二鐘） 
北京電龔財政仍有問題或張弧升任因皖紳留龔（十六日下午五鐘） 
北京電安福要求在財政界安插議員四十人李思浩辭爲此鹽署或將爲安福活動地（十六日下午五鐘） 
北京電陳光遠因久病再請開缺尙未准外間傳盧永祥調贛齊燮元調滬說（十六日上午十二鐘） 
北京電此間有北京通信社中央政聞社發表歐洲和會席次已定說京中公言晨報等十餘家報紙均揭載大字今日余特訪外部陳次長據其有責任之答覆一顧使並無此項來電二歐會約來年三月後可開三此種會議每以國名英文字母排先後本無輕重此項記載太無常識且引友邦憎嫌亟應辯正云（十六日下午四鐘） 
北京電鍾體道電據吳旅電稱魚日顔德基等率四千餘衆圍攻鎭巴陳團駐防之兵不及六連衆寡不敵營長李駿聲被擒鎭巴已被敵佔陳團退至拴馬嶺西鄉危急等語查漢城被圍敵軍至今未退而鎭巴又失除截調回援漢城之興安防軍暫顧西鄉石泉外懇乞迅飭援軍飛速急進（十五日下午一鐘） 
北京電劉存厚通電各省稱奉到停戰明令即飭各軍遵守並抄錄命令派員持往熊克武處疏通不料熊置不理乘間攻陷沔褒又節節進逼圍攻漢城似此不顧大局厚一息尙存誓當掃除（十五日下午一鐘） 
北京電張樹元電兗屬濟寗一帶漸就敉平惟零星散匪匿跡各村非兵力所能剿辦擬趕辦清鄉使匪徒無從容瞳並擬設清鄉督催局督同各知事辦理（十五日下午一鐘） 
香港電王芝祥等於十四日抵廣州探問重要人物關於議和之意見 
（十六日下午二鐘） 
香港電國會定於二十日開正式憲法會議 
（十六日下午二鐘） 
[路透電]  
　　巴黎電巴黎回黎報載稱特萊凡休戰委員會今未解散將繼續規定媾和草約簽定以前之法德關係然後將遴派治理所佔德土之委員會並將容德國代表加入（十四日） 
古本海琴電特萊凡消息休戰期限已展長至一月十七日上午五時屆時仍可由協約國允許續行展長至媾和草約告成之日展長之休戰條約得規定德國以泊於各港之船二百五十萬噸歸協約國管理用以運輸糧食接濟德國諸船仍爲德人之産業英國要求交出戰艦巴登號以代未成之戰艦麥剛森號歐士白格氏提出抗議但該要求仍未撤銷歐士白格氏關於東斐俘虜提出之要求將由福煦上將考慮數日内可有覆文協約軍統帥爲得新保證起見保留佔據柯洛恩北面來因河右岸至荷蘭邊界止之中立區域之權此節將機施行（十四日） 
古本海琴電末尼克消息巴伐里亞首相愛斯勒氏本月十日與協約國代表正式開會討論巴伐里亞與協約國單獨媾和問題歷時甚久（十四日） 
亞姆斯特丹電柏林各報載稱克魯巴區勞兵會請福煦上將許其代表經過協約軍佔據之境參與柏林勞兵會大會福煦上將答稱協約國不承認勞兵會未便照准（十五日） 
巴黎電歐士白克氏向休戰委員會宣讀宣言書抱怨協約國條件更見嚴厲不以糧食供給德國並要求解除封鎖釋放德國戰俘即行開議和約（十五日）巴黎電威爾遜總統已接受英皇邀游倫敦之請柬（十四日） 
巴黎電威爾遜總統於十二月十四日曾向社會黨代表演說如下諸君頃間向余宣讀之文祇聆之下獲益良多吾人最近所經歷之戰事實以永難忘懷之方法表示專制與無責任之權力所能施行之非常罪惡今非使此種罪惡不能重見則末由進求世界之幸福與昌盛奠定持久之和局此次戰事志在剗除專制主義與黷武主義凡此種自由之仇敵自今而後不得再任其死灰復燃施惡人類以鄙見而論此種根本大計未易輕舉要宜由各國協助爲之俾依據一定不變之契約馮藉國際同盟之機關措施有效力之行動余信凡有遠慮及具自由主義之人必不河漢此議而指導君等大國之人亦抱此思想余殊樂與彼等提携經營以得公道正誼永久和局之保證俾不負此次戰爭之犧牲而令世人回顧此項犧牲爲彼等恢復自由之最後手續也云云（十四日） 
巴黎電法總統普恩賚偕其夫人在總統府開正式晨餐會招待威爾遜總統法總統向美總統致詞曰巴黎與法國遲君久矣法人爭以君爲一言一行皆出於高尙思想之共和家善從特殊事件解决萬國公法之哲學家且爲以萬古不磨之公式來示最高政治且與道德上眞理之大政治家法人並極願在君前掬其謝忱供諸君爲元首之大共和國以謝其於戰中仗義而行加諸保障公理與自由者至可寳貴之助力當美國未加人戰局之前已對於法國傷廢人民孤兒寡婦表示其爲吾人銘諸五中念之不忘之仁惠迨至奮袂而起加入戰場之日君偕偉大人民持極大之决心籌備勝利數月前君曾發電致余謂美國將遣派其日見增多之軍隊直至敵軍帖服而後止其實一年來美國精壯開赴法國者不絶於途一抵法境爭入戰場含笑而前不避危險蓋挾有十字軍之勇氣以俱來也美軍初到時固極願殺敵然猶未深悉敵罪之大德軍若何作戰美軍固知之有素然德軍之焚我城邑淹我礦穴毁我工廠廢我園圃轟我敎堂等野蠻舉動則美軍抵法後始親見之吾國家之利源美景皆爲德軍有意摧毁試游其地君當能目覩慘象而佔計其程度焉法政府願以德參謀部施行其刦掠地方破壞實業各計畫之確證陳於君前庶君之高尙天良得於此種事務下一斷語設令有罪者不誅則無以示儆將來而吾人之勝利亦屬徒然四年來法國困苦奮鬭値受艱難處處流血國之精壯喪亡殊多今願得公正安寗之和局與君有同意焉法國所願得者非再受此種侵略復有此種犧牲之和局亦非置罪人於不問任其隨時揚眉吐氣再肆惡於人類之和局也吾人卽共保障自由國家之要義今尤當共同造成一和局而使居心險詐者不能復行其侵略之謀昨日之苦楚當以和局補償之明白之危險當以和局防禦之美國與協約國於戰局中所已組成之團體而含有可爲永遠機關之種子者自今日起宜用諸獲取同等决議與互相扶助之途非此則吾人不能有所得也吾人縱爲將來樹立種種保障無人敢謂新戰爭之恐慌將因此决不復見於人類前者有人謂鑒於科學之進步與文明之現狀無論何種專制政府斷不致加兵於比塞吾人追思此種愚見不可遽作將來永遠平安之謬想而必須於吾人今將建設之和局中規定吾人所能籌議之各種公正條件與耐久保障此事體大君今已來此而與法國共國經營矣法國致謝於君法國知美國之友誼且知君魄力之宏大極願與君共事余謹舉觴爲君壽爲君夫人壽且祝美利堅共和國之隆盛美國者乃吾人昨日與過去時日及明日與將來永遠時日之至友也十四日（ 
巴黎電威爾遜總統雖擬駐法數星期但其正式之游僅以四十八小時爲限自明日起至星期一日止此後威爾遜總統將謝絶一切官場酬酢而以平民資格自由旅行（十四日） 
巴黎電法美事務委員長致電美國陸軍總長建議美軍之軍官兵士於駐法之際可以餘暇學習法國農業法國農業與商業專校擬收美國團校學生開班敎授並擬在美兵各營敎授講義（十四日） 
巴黎電一九一九年三月約在和局告成之時里昻將開萬國博覽會里昻巿長聲稱博覽會大約將永禁德國商品與賽來年英國製造品與賽者將免納捐稅（十四日） 
瑞典京城電彼得格勒瑞典海軍委員巳抵此間據稱過激黨領袖曾開大會討論廢棄勞兵會治制問題里甯氏主張廢棄特羅斯基氏反對此種行動特氏得主張堅持到底之小多數（十五日） 
古本海琴電柏林消息聯邦議會議長今正準備召集聯邦議會業已通告議員謂將召集彼等至聯邦議會開會惟彼仍保留擇定地點與時期之權云 
（十四日） 
巴黎電列里之爲母者若干人聯名控告德前皇因德軍領袖曾於一九一六年四月奉其皇帝之命將原告未及笄之女兒擄去加以辱待雜諸操賤業者之中並分配德兵之故（十四日） 
倫敦電中亞會議開會時裴白登陸軍大佐贊成葉特陸軍大佐之建設即媾和條件中應列入交還一九○○年德國由北京携回柏林之著名天文儀器一欵主席巴洛將軍（前充征剿拳亂之英軍參謀長）宣稱當時英美軍司令曾嚴詞 
 
 

Page 3

 
 
抗議分明此項儀器旋由事國軍開會討論互辯甚烈有二三國反對英美軍司令留置此項儀器於北京之建設德國反對尤甚今彼極贊成迫令德人交還證明中國古文明程度之美物而仍置於北京城内適當之地位云（十二日） 
巴黎電陸軍次長台斯香浦氏在衆院宣稱法國將於十二月二十五日起開始解除動員其數共有一百二十萬人但德國尙未解除動員云（十四日） 
巴黎電日本巡洋艦一艘懸海軍少將齋藤旗號及魚雷艇兩艘於十二月六日駛抵君士坦丁 
（十四日） 
瑞典京城電基夫消息哥薩克兵在伏朗尼虚省洛伏恰泊斯克地方與過激黨之兵大戰兩日俘虜一千一百人獲砲二十一尊（十五日） 
海牙電荷蘭下院辯論比國對於荷蘭林堡省之企圖歷時甚久首相宣稱政府深信林堡居民堅具愛國主義與决心荷蘭國民必將維持國家土地之完全云（十四日） 
亞姆斯特丹電維也納消息捷克軍已佔據德屬波希米亞之三鎭（十四日） 
倫敦電美國公報云美軍已渡來因河佔據柯白蘭士橋端砲臺（十四日） 
倫敦電飛機一架共載六人昨由英倫伊泊斯維區出發擬飛至印度加拉齊與台爾希（十四日） 
瑞典京城電芬蘭京城希爾新福消息英艦一隊於十二月十二日駛抵里伐里芬蘭國會已選舉滿勒漠將軍爲芬蘭統治者滿勒漠將軍現居倫敦（十四日） 
瑞士京城電莫斯科發出無線電報要求柏林政府交還勞兵政府存於柏林某銀行之馬克三萬萬枚（十四日） 
巴黎電領土後備軍六級兵士之解除兵役其數共約九十萬人尙有年輕兵士約五級須留守所占德國土地大約於明年三月杪亦可回國（十四日） 
倫敦電星期六日投票之際全無擾攘情事僅蒂泊萊里有新芬黨與國民黨之赞助人略有爭論各處女子投票踴躍之狀殊可令人驚駭倫敦某區女子之與男子爲十與一之比較聞漢末斯維區竟有五十與一之比較云（十五日） 
[法國無線電]  
　　里昻電報紙宣布十二月十四日晨在脫萊伏福煦上將會客車所訂條約之原文此約預備將休戰條約延長一月至一九一九年正月十七日爲止一九一八年十一月十一日之休戰條約增加下列之一欵其文如下聯軍統帥自日前起設以爲須得新保證有權佔領來因河右岸柯洛恩橋端北之中立區域直至荷蘭邊界爲止將來如實行佔領由聯軍統帥於六日前預先通告（十五日） 
里昻電白萊斯消息護送威爾遜總統赴法之美國艦隊已於星期六午後由馬岳海軍大將統率離白萊斯遄返紐約喬治華盛頓號仍留白萊斯（十五日）里昻電得萊佩溪消息美國軍艦一隊由海軍大將統率已行抵波拉所有巨哥斯拉夫之軍艦均懸美國國徽美軍現指揮波拉港（十五日） 
里昻電英國軍艦一隊計巡洋艦三艘滅魚雷艇三艘濳水艇六艘已於星期四日午刻行抵勒伐（俄國軍港）（十五日） 
里昻電挪威京城消息挪威與俄國過激派政府之决裂似已成爲事實報紙以滿意之論調宣布公使館人員已離去俄京巴黎時報宣稱挪威不能寛宥過激派之鼓吹並稱過激派政府乃自擯於歐洲文物之外云（十五日） 
里昻電瑞典京城消息德國最後一批之軍隊由高級軍官統率於星期一日離去芬蘭德國敎師亦不准留居芬蘭（十五日） 
里昻電瑞士京城消息據布達佩斯（匈京）報紙載稱協約國委員以英國及羅馬尼亞軍官組成者現正與維也納及布達佩斯政府磋商速行恢復布加萊斯（羅馬尼亞京城）經過布達佩斯·維也納直達巴黎之鐵道交通（十五日） 
[美國無線電]  
　　紐約電世界小國及受人束縛之國今年在紐約會集開第二次常會昨日致電巴黎上呈威爾遜總統要求無論何項協議經和平大議商定而與任何一國有關係者當交該國得其認可或否决該會又通過一案云萬國聯盟之第一主義當完全承認自主之原理且當承認各該國人民有加入聯盟之權云云該會會員共計代表十國如下高麗來東尼亞里松尼亞波蘭阿爾白尼亞叙利亞希臘印度愛耳蘭與波斯 
（十三日） 
海又崴電美國陸軍刑法官克勞多將軍對將退職之選兵局各局員略云此選兵制度當永久存在用以調集美國軍派今次大戰美政府得力於此制度者甚多計於十八個月内報到註册者二千三百七十四萬兵其中三百萬已遣往前敵又有二百萬預備於十一月十一日開發適是日休戰約簽字遂停止焉由此可見選兵制度之遠勝於團練制度矣（十五日） 
[各通信社電]  
　　哈爾濱電赤塔消息稱謝米諾夫已允承認柯爾察克將軍及其内閣並允讓其職與伏爾柯夫將軍故伏爾柯夫部下之來復槍與機關槍前由日軍勒令繳出以防衝突者今已領回（十上日）路透電 
北京電昨晚錢總理接李純長文密電大致如左一軍政府以北方政府不贊成唐紹儀爲南方代表故亦不承認朱啓鈐爲北方代表二岑春煊因北方對閩陜之態度顯係無誠意之明證故南方派遣代表之事須暫行停止西南各省對於以南京爲議和地點之舉亦不能同意三李純個人意見以爲事已如此議和之前途可謂祇增黑暗氣象請中央速研究具體的辦法（十六日） 
北京電蔡廷幹前日來京與中央商議之事已畢已於本日下午四時半出京回任據蔡氏之談話改正關稅之會議現已完畢二十日將開最末次之會議即行簽字擬於二十一日開宴會而閉會（十六日） 
北京電聞新任駐華日使小幡氏於今晨八時半由東京啓程二十一日上午可抵北京（十六日） 
北京電徐樹錚今晨抵京（十六日） 
北京電此間某報載歐洲媾和會議席次美國佔首座英第二中國第三法第四日本第五但外交部不認有此事北京有識者皆視此種記載爲無常識之謠言而付之一笑且有深慮此事恐傷友邦感情者（十六日） 
北京電英使朱爾典氏有將於明年從早告假回國之說其時期及再來與否未詳（十六日） 
北京電吉會鐵路正合同有不日簽字消息但據當局者言關於此事因對華借欵關係日政府與日銀行團之互商似至最近始漸次决定故該正式合同恐未必能於年内簽字云云（十六日） 
東京電日美兩國間關於中東烏蘇里兩鐵路及西伯利亞鐵路一部分之管理權問題目下正在交涉中據一般人士之觀測日本方面已稍讓步美國大概亦將照樣讓步云（十六日） 
東京電小幡公使於十六日上午八時半離東京即由下關啓程赴任（十六日） 
以上東方通信社電 
東京電日本海運界自歐戰息後已自大加警戒運資如前所報日益下跌門司横濱間儎資跌爲九元又船位過剩鐵類一切巿價亦隨而暴落幾無人過問（十六日） 
東京電吉會鐵道借欵之正合同將準據預先所締約者於不日開始交涉其延長二百七十哩之布設費全部由中國政府作爲五釐金幣公債而由日本承受發行至少可達八千萬元云（十六日） 
東京電就於中東鐵道幹線（長春哈爾濱間之支線在外）烏蘇里鐵道及西伯利亞鐵道一部分之管理權問題近日本曾向美國提議惟美國對於右各鐵道之管理意外持淡漠之態度聲明待西伯利亞秩序恢復立將該管理權抛棄云云故該問題不日當能圓滿解决（十六日）以上共同通信社電 
北京電梁士詒主張犧牲新會前有交系議員全體辭職說近延會案兩院均通過交系團體不堅梁决辭議長辭書昨已提出（十五日） 
北京電駐美公使顧維鈞電告眞（十一）日抵巴黎（十六日） 
北京電和會代表政府納岑春煊之議增至十一人擬議加委一員孫潤宇或籍忠寅有望（十五日） 
北京電岑春煊電告粤軍實數新舊各軍計共十二萬人滇桂客軍水師海軍不在内滇黔川桂尙未查明參陸處又電李純轉促查報（十五日） 
北京電某公等倡議國民制憲有背約法南北非難之聲甚盛（十五日） 
北京電當局議令援陜北軍與南軍約守駐地各不相侵畫出盧占魁胡景翼郭堅等所擾地方爲進剿區域管部令暫歛兵避嫌由毅軍鎭嵩軍撥營分往漢中等處屯紥（十五日） 
北京電東海以近已公然謀和復在津秘開主和會議易召他方反感迭遣員力速馮國璋朱啓鈐等詣京（十六日） 
北京電宋支隊長電告謝軍將依爾庫次克以西鐵路橋梁拆毁請示對付方法參陸處决議與協約國一致行動（十五日） 
北京電鮑黑督電請乘俄亂設江防司令收回松花黑龍兩江航權今日閣議决交海交兩部核議（十五日） 
北京電吳炳湘不願長魯兼會辦軍務已於府員徵同意時力辭（十五日） 
北京電公府發表張國淦爲善後討論會秘書長（十五日） 
北京電張勳明日（十六）派人點收京警察廳發還之各不動産（十五日） 
哈爾濱電奉命犒勞聯軍之丁士源昨抵此間 
（十五日）以上中孚通訊社電 
要聞一 
[赴歐代表與時局關係]  
　　伍陸兩灰電 
陸外長奉使赴法道出日本及在日情形迭見前報茲聞政府於前晚接有陸氏自日本横濱拍來之灰電（十日）一道内容係陳述在日所經過之一切情形末有國内和平尙未成立徵祥奉使猶虞隕越等語又政府將派伍朝樞隨陸使赴法曾去電徵其同意而伍氏則願自費赴歐惟政府仍擬以伍爲陸之參贊業將委狀於昨日發交蘇督李純轉寄令其尅日啓程追隨陸使赴法並滙去路費三千元但伍氏之意旨何如頗難意測昨政府又接其灰電云北京錢幹老鑒尊電奉悉辱承存注感激無極此次和會世界問題由此處分我國亦在其内關係匪輕措施宜愼第南北時局尙待統一此時若純由北方遣派代表於事實上旣不能代表全國法律上亦有問題難邀國際之承認發言恐無充分力量南中亦難漠視現在會期已迫鄙意以爲雙方會同選派代表最爲適當辦法例如北方派若干人南方亦派若干人此項會同遣派之人數北方正式發表南方同時亦正式發表如須國會同意則使北方遣派之人由南方任命南方遣派之人亦由北方任命似此則對内於法律事實旣能兼顧雙方體面亦可兩全對外則以表示我國參與和會南北確能一致行動未諗尊意謂然否至樞疏漏恐難肩此重任况在派遣辦法未决以前個人勉强附驥於對内對外均無裨益謹陳鄙見並盼賜覆伍朝樞灰據此則伍氏肯否以參贊名義前往此時似難斷定也 
[南北會議進行近况]  
　　北方議和代表旣經派定則吾人所欲聞者即其何日南下之問題也或云政府已决定令朱桂莘氏先行赴寗籌措一切昨錢代理特托王克敏徐佛蘇（一說汪有齡）兩氏携帶專函促朱來京即係爲此至其他代表則暫行留京俟與政府將法律事實諸問題商定後再行前往或云朱等行期尙未决定因西南方面業於代表及會議地點正在討論之中尙未有明確答覆故北方代表亦無須亟亟啓行二說中似以後說爲較近至南方所擬之代表人物其名單日前雖曾喧傳而實則尙未確定至總代表一席確以唐少川呼聲爲最高雖廣東軍政府中之一部分人頗擬舉舉秩庸但未必成爲事實若北京政府則聞頗希望岑西林自任也 
據外間傳說日前政府所派之各代表頗有因名次先後問題生起交涉如王克敏以曾任特任官而在吳鼎昌之後徐佛蘇以曾任簡任官而在末尾均不甚滿意但此等無關輕重之事實無爭執價値所傳當屬不確聞西南軍政府除對於朱桂莘爲總代表已復電贊成外對於其他代表均未置可否惟李秀山則確來一贊成之電 
南方對地點與名稱問題尙持異議前日政府曾以和議準備情形電告唐少川頃已接得唐氏復電對於代表人物並無異議惟於名稱及地點兩者仍有所爭持關於地點問題堅持在上海開會關於名稱問題以北方主張之善後二字含有對待土匪之語氣似非對等之意爲南方所反對又以南方所主張之和平會議恐北方惑於威信之說未必依允故請改爲上海會議廢去和平善後字樣以爲折衷又南京李督軍昨亦電政府據稱西南方面接到北方覆電及聞巳派定代表消息而後正在互相商榷代表及地點問題俟商定後即當電覆據是以觀則地點與名稱兩者南北尙未一致也 
東海以代表已經派定南北會議行將開始故特設善後討論會研究各項善後問題如裁兵減餉分配駐防軍興虧欵如何彌補清鄉如何辦理賑災撫恤維持商業及敎育等均應預爲籌備昨特交諭秘書廳分别擬具概略以備交善後討論會逐條研究辦法以謀應付又據日人消息善後討論會之目的專在中央處理關於南北妥協一切事宜指示北方代表在南京開議之事并與以可否故該會委員係直隸於總統以便隨時諮詢各種要務從事討論實際上對於北方代表之指揮監督不能不謂屬於該會也聞該會之一切設備目下正在着着進行數日内即當發表其章程與各委員之任命 
[京華短簡]  
　　錢内閣同意案新衆院决定投票日期後前内閣閣員均决壉遵守前例共行提出辭呈昨日各總長之辭呈陸續送到國務院迄昨晚上均已到齊待今日（十四）同意案通過即當呈請分别任免惟此次内閣雖取新任之形式然除内務財政陸軍三部外其餘全行留任至將來長該三部之人物陸軍靳雲鵬財政龔心湛已略爲决定惟内務一席因新舊國會之解散在所難免逐鹿者派别甚多如安福派一部分謀推舉王揖唐氏以爲包辦選舉地步 
新任財政次長張弧已於昨日（十三）午後二時到部視事各廳司科處人員照例分班進見張有簡單訓詞勉勵各員實心任事現曹汝霖總長自十一日起已不到部去意甚堅張弧將以次長資格代理部務日内或可發表 
公府内新設之財政委員會定於下星期内組織成立東海以此次南北善後首重整頓財政是以特集專門財政人員組織此會凡關於軍費之核算稅欵之整頓債欵之調查紙幣之維持以及開源節流地方善後各欵均交該委員會通盤籌畫俾定適當辦法昨已傳見委員長周自齊告以此旨 
南京破獲私運烟土一案聞外交團方面因此案有牽涉某總長之處擬先派員調查再向政府提出質問 
張作霖力保馮麟閣帮辦奉省軍務頃聞政府已經允許日内將用正式命令發表即令馮統軍駐防邊隘以固國圉參陸辦公處連日開會討論關於軍事收束及善後事項聞已擬定大綱十六端俟將細目籌有辦法即繕具成册交付代表携往南就提出會議 
政府前派赴俄調查之劉鏡人今日有電到院内稱鏡人由滿地行抵海參崴惟該埠無地安頓行李刻寄居海容軍艦一俟調查手續完畢再行詳陳並定删日起程轉赴阿穆爾省考察一切旅京之舊國會議員近在宣武門外石燈菴地方設立事務所集合同人爲對於時局之討論連日頗形活動聞其主張擬將廣州舊國會議員移至南京開會以完成制憲事業爲止（並限定以天壇草案爲根據）不得議及他事左舊會議憲期間之中即承認新國會爲正當之國會執行約法上各種職務俟舊會制憲事業完成頒布之後兩會均根於憲法所定同時消滅另按新憲改組兩院謂此於南北雙方各得同一面子當易就範希望在和平會議席間提出 
東海昨曾親電梁士詒速其早日回京面商要政旋得梁氏覆電謂刻接唐少川來電力邀赴滬一行正擬摒擋南下所有鄙見特託朱桂莘君來京面達聞東海得此電後仍去電極力邀其先行回京但梁之意甚决且有辭去新參議長之說 
參戰督辦處因時勢需求必須實行改組惟改組名稱及方法外間雖有種種傳說然因徐樹錚向未回京無從實行大約一俟徐抵京即可着手商定辦法 
 
 

Page 4

 
 
   
 
 

Page 5

 
 
   
 
 

Page 6

 
 
檢聞二 
[外人之北京雜訊]  
　　東方新聞社十三日京訊云荷蘭公使白洛克萊氏不日即將回國并非出諸中國之要求調回蓋荷國政府自願調回之也先是三星期前海牙之中國公使提出抗議謂爲北京荷使對於保護在華之德國利益有出乎中立態度者因此中國政府與荷蘭使館間不免已生衝突此實與兩國之感情有碍等情荷國政府决不能置此等抗議於不顧又鑒於衝突之已生遂决計調回白洛克萊另派一代表以維持兩國之好此中荷間今日外交情形也 
據聞徐總統頗贊成唐紹儀爲南方和議總代表唐氏已派議員二人代表前往南京與李純接洽和會大綱北方深恐引起誤會故所派代表均不以命令形式公布南方於所派代表本欲下委狀但經北方勸阻或亦可免發以期雙方平等朱啓鈐已得内閣之委任證書授以全權云 
衆院院長王揖唐昨日晋揭徐總統磋商組織新内閣事今錢能訓旣獲總理一席安福部爲保全勢力均等主義財政一席非屬安福之人不可此中金錢之運動當不足奇張弧之財政次長業已發表矣 
傳聞廣西邊界發生安南兵背叛事係受兩廣盜匪之誘侵入中國佔擾黔縣政府已得法國正式照會謂已派法兵往剿並請中國官員阻止叛兵侵入中國境内此間得一可喜消息廣州軍政府已贊成南北國會同時解散庶幾促進北京與廣州之和好惟南方國會未解散之前有一要點須解决者即徐總統當經其正式通過也此舉本意實爲注重憲法雖不能完全合法却一經追選徐之地位可以堅固據實而論北方國會旣不能謂爲純粹之合法機關南方國會在憲法上之觀察亦何嘗純粹故徐之經兩國會通過猶之以二黑成一白白雖不能得一淺灰色斯可矣 
[外報論南北講和要點]  
　　廣州英文時報六日社論云政潮洶湧之中已出現一揭藥和平旗幟之小舟此舟雖若膽怯不前而已容與乎中流矣吾人屏息待此和平之佳音今此佳音果已蒞止矣中國内亂擾攘已歷數年每一度之新革命其結果之惡必逾乎前度不但人民飽受痛苦國家亦愈趨愈窮實業商務皆停滯不進故在中國之人對於和平之曙光莫不歡迎之希望中國之武力主義终得打破中國若不受此主義之束縛則可以對新文化之鵠向緩緩進行也吾人預料中國前途必有燦爛光華之一日此决非幻想亦非懸揣蓋中國人民具有聰明節儉忍耐諸美德而此等美德皆所以製造興盛而滿足之人民生活者也中國人民即處於極腐敗惡劣之政府之下亦能繼續繁榮不息據前數年之報告各種工業皆有進步倘一旦得有政府之相當保護與奬勵或脫去惡政府之專制桎梏則中國之生産商務工業及製造均將突飛猛進一日千里中國之軍隊不能保民反以害民今苟移數省之維持軍隊經費以敎導人民使知改良舊習運用新式有效之各項器械則從此中國所開發之富源將不可以數計今日從事於國内戰爭之人物一俟和局告成可以用其聰明材力於各項和平之事業國内戰爭乃盡人所不欲有其樂見戰爭之繼續或樂見苟且議和終至復生衝突者祗有彼同流合汚之政客與武人利用人民之困苦以造就其自身之利祿者耳今中國之和局必須能保證人民之自由平等及安居樂業之權和約之條件必須規定以後之政府須促進中國之進步而非阻碍中國之進步言論自由與報紙自由爲傳播開明思想與時代新聞之利器必須得不受破壞之法律所保障換言之政府不當以利誘威嚇之手段加諸報紙使將眞理與事實屏而不錄而當盡力贊助之誘掖之使揭載事實焉南北和平會議兩方代表之人物極關重要兩方所選之人必須向來具有清白之名譽使人不疑其有圖謀個人或黨派利益之私見者必須具有愛國之思想與廣大之見解者其赴會議也當具有全權而不受拘束使彼等心目中祇知四萬萬同胞之前途幸福全繫於彼等之賢明與公正其責任之重且大誠莫與倫也木報深望和平運動之結果使中國得有良好之政府兩方不得提出不合情理之要求以碍初步談判之進行一切討論皆出以公開不守秘密尤要者和平會議對於愛和平耐勞苦之同胞之權利必須尊重之保障之此皆本報所瓣香禱祝者也 
[和平聯合會進行消息]  
　　全國和平聯合會昨日（十二）開歡迎各省代表大會各省代表到者四十餘人會員到者二百餘人由北京總商會會長安迪生等公請蔡孑民爲臨時主席首述歡迎詞及報告該會經過之大略各代表一致鼓掌表示贊成次提議照章組織臨時評議部敦請各省來京代表商議何時組織後經衆議訂於次日（十三）下午開代表會議即行組織臨時評議部並公議於同日組織參議會次復商議全國和平聯合會大會日期衆議訂於下星期三日（即十八日）爲開全國和平聯合會大會日期先行發電并刋廣告催促未到諸省代表來京次復議决本會提出意見書交評議會議决公布至六時始行散會又該會日前開幹事會由幹事部提議公推黄郛文羣趙正平徐佛蘇四君赴滬組織辦事處以便和平會議開會時易於接洽嗣徐佛蘇在政府方面已委任爲代表特改推周佛笙爲臨時參議赴滬與黄郛等籌辦一切業於昨日出京 
[禁烟聯合會最近宣言]  
　　發表辦法三端 
　　萬國禁烟聯合會發表宣言書云竊維南北用兵内政疏懈鴉片厲禁因而廢弛㚥民射倖蠧吏漁利鴉片之販運烟苗之種植全國領域無省無之南北兵氛烟花遍野且嗎啡一物爲害更烈毒行之速百倍鴉牌㚥民販運亦復不少嗚呼長此不禁必致人民貧弱國濒危急本會同人或屬國民興亡有責或爲外邦友誼所關坐視危機居心不忍故組織此會扶助政府掃凈惡毒本會進行之方約而有三一函煩各地敎堂醫院英美商人實地調查切實探聽有無嗎啡之買賣鴉片之種植有則通知本會二就本會所調查用備特函告知政府登諸報章宣聞於衆三就本會所調查函告英美朝野士夫使之提倡爲我後援本會係中英美三國政敎商報各界名流所組織本會公舉英國安立甘會鄂主敎爲會長前袁大總統府敎習英人蘇道味爲義務秘書由秘書執行會務本會辦公處暫設東城菜廠胡同小南灣子門牌二十號英人蘇宅 
[陜局又告喫緊]  
　　何故劃出停戰範圍陜西方面自管金聚逃亡後川滇軍隊合力北攻漢中危迫已達極點連日電報如星如火而陜西内地如于右任郭堅張鈁等又復乘機進兵其勢日熾茲將最近北京政府與陳劉往來電訊擇錄如下以見一斑 
政府致陳樹藩眞電頃接劉督鍾師急電熊克武等擾害和平仍復近逼不已褒城沔陽相繼失陷漢城近被重圍甚急請飛撥援隊分馳進援等因查張許各部近將出發實屬緩不濟事務希飛飭第三混成旅張寳麟所部急令該旅長親督全旅向子午道急抵漢中實力迎擊懸以重賞俾資激勵軍心所請餉械各節已令部從速籌撥以濟要需特復 
劉存厚致政府陽電歌魚兩電奉悉承諭計畫謹當遵照進行惟熊克武吕超等擾亂和平逐漸進迫寗羗沔陽相繼侵佔日昨褒城已失襲攻南鄭會合大部於微日包圍漢中幸漢城堅持嚴密敵未得逞刻正與我軍激戰甚烈鍾師所部前進奮力抵禦存厚困處垓下死守待援繞幄徬徨五中焚裂萬望飛飭援軍兼程進援並電吳鎭守使攀桂返陰平就近精騎急抵漢中以纾危急並請速撥大宗餉彈如部庫存储無多乞電漢陽各廠趕緊撥結以資軍實不勝迫切待命之至 
又聞政府以劉存厚由川敗走陜西以來節節竄退無法支持近日又與管金聚發生惡感益非西陲之福東海與錢代理商議之結果擬即日將劉召回所有殘餘之隊暫由鍾體道兼領俟大局解决後川督問題再行斟酌辦理 
[張敬堯自請查辦]  
　　張敬堯在湘之舉動口碑俱在湘人類能道之乃張近忽以被誣爲詞於前日電致政府指天誓日自請查辦其電文大致謂據駐京探員報告近有駐湘探員報告政府言敬堯在湘諸般苛政實駭聽聞（一）爲征收課稅致使紙幣低落改繳票洋票洋低落改收現金（二）爲鹽價陡漲每包督軍加抽二元榷運局加抽二元倉庫加抽一元以及層層名目捐至六元之多並不肯售賣於人民（三）爲繳納租稅每銀一兩徵現洋三元六角（四）爲人民生計問題以致一家服毒並有自縊投河數起（五）作廢流通票禁絶各縣巿票（六）汀市面所用流通全湘政府頒發等事由此觀之敬堯不惟人格毫無並禽獸而不若政府用此種敗類督湘豈不辱汙政府以上諸端有一於此國有常刑何能任其逍遙法外誤國殃民若发報告所云全國疆吏應推堯爲第一無恥之人請派公正大員來湘查辦又云未知政府能否澈查也 
[長沙通信]  
　　長沙自兩軍停戰以後地方甚爲安寗惟城内軍人行刦之事日有所聞最近如歸仁巷第二號易石泉家及玉泉街宜雅閣古董店均於起更時突來軍人數名搶去銀錢首飾等件因之一般商家住宅均有戒心每至傍晚後凡在僻靜街巷者均緊閉雙扉以防暴客 
關於前方撤軍問題至今仍無具體辦法昨據軍界某要人言現駐湘省軍隊除第七師及第十六混成旅已成爲湖南之軍概不撤退外即吳佩孚所部之第三師張宗昌所部之第五混成旅亦將暫時留駐湘南湘東以資鎭懾所撤退者不過奉魯皖贛各軍目下雖有定夏曆年終撤盡之說然仍視中央撤兵經費之能否如期寄到爲衡蓋各軍在湘不僅尙有欠餉且向各地方團體挪借之欵亦不少也 
寳慶等屬土匪近頗猖獗連日由省撥派大軍前往援助又以前方各地有應行換防之軍故省城軍隊往來絡繹不絶人民不知原因遂紛傳前敵戰事復興一般巨室且有遷居涙漢者亦可異矣 
湘省紙幣價格較前益低因之一切物價較前愈爲昻貴食力者流所入旣盡屬票錢生計遂愈形艱窘所賴以稍資救濟者厥維商會所設之米鹽零賣局第以購買者衆擁擠不堪前曾擠死婦女三名昨又有孕婦劉吳氏亦被擠傷生命能否保全尙未可料又因彈壓之警察輙以竹板亂擊受傷亦衆以故懦弱之民多不敢往現聞商會已通函各警署除請更易和平警察外並擬仿減糶辦法由警察接户調查分别赤貧次貧兩種塡給執照以後憑照購買以期實惠同沾 
[陜閩問題之粤中消息]  
　　和議之一大障礙 
南北議和一事數日前頗有日趨接近之希望而近忽略呈停頓之象蓋即此閩陜湘剿匪問題爲之梗也茲將國會及軍府對此籌備方法分述於後 
衆議院開會情形昨日陜西衆議員楊銘源因京政府進兵陜西事件要求議長開緊急會議當由議長於憲法審議會閉會後開衆議院臨時會並請各代國務員出席質問當由司法部長徐謙政府委員外交次長伍朝樞出席首由寇遐質問徐部長云此時旣屬停戰陜西當事同一律北方何以藉口剿匪派許蘭洲張錫元率四五旅之衆進攻陜西軍政府對於北方名和實戰之謀曾籌有相當之對待否徐部長答云政務會議已將此問題討論并擬電直接致徐世昌詰責其文略謂陜西爲護法區域旣經停戰則南北軍駐兵只可劃分地點各剿各匪不得陽託剿匪而陰行攻襲等語現此電尙未得覆楊議員銘源云應請徐部長將停戰來關於此事之交涉情形及此後有無預備詳細說明徐答云此問題方發生前並無交涉至軍政府方面對於北方不正之行爲已有預備馬驤云北方僞倡和平掩飾世人耳目實係採取袁世凱避實攻虚之故計陜西爲西南之一部如北方仍進兵攻襲是證明其無意和平西南當一致行動復行宣戰徐答云如徐世昌無確實回復政務會議自應籌相當對待辦法决不能任陜西獨處危難牟琳云北方之援陜不僅壓迫陜西護法軍實意尙欲援劉存厚圖謀四川李含芳出陜西議員共同决議之辦法（即後列建議案）請政府執行伍委員答云陜西福建爲護法軍之左右翼軍府認爲非常重要不僅向徐世昌質問並對於國際申明徐氏僞倡和平陰襲閩陜之罪褚輔成云軍府應尊重國會意思伍云軍府意見與國會意見大體相同張琴陳堃二君復質問北方派王永泉率兵由浙攻閩事徐答以軍府對徐世昌詰問陜西事於閩省亦即有同樣之詰問徐伍退席後由國會議决一建議案文云咨請代行國務院職權行大總統職務軍政府關於攻陜各軍嚴重交涉限期撤退建議案（一）請軍政府通電北京略謂關於陜事昨電要求明白答覆頃接陜西緊急報告北軍四路進攻陜局危險萬狀云云恐電報往復商榷陜西已入敵手爲保全大局計特電北京從即日起停止和議如北京有和平誠意請即撤退攻陜各軍并限北京於電到二十四點鐘内答覆再湘西福建方面亦紛紛進兵並請嚴重詰責（一）請軍政府通告駐粤領事略謂各國酷愛和平勸告中國息爭軍府極端同意已電前方停止進攻乃北京詐示和議力攻陜西等處視陜如匪即視護法各軍皆匪也尙有何對等議和之可言謹此通各各國南北議和不能不暫時停止並請以此意轉告北京和局决裂其曲在彼（一）請軍政府通電前敵略謂現當停戰期内北方猶進攻陜西等處足徵無和平誠意仍當準備作戰免墮㚥計以備和平决裂恐仍當繼續進攻以竟護法大業再北京曾派重后進攻福建湘西事同一律應請軍政府注意此案即晚咨達軍政府 
軍政府特别會議和平問題與北方進兵閩陜問題軍府曾於前日開會討論議定辦法（一）議和須對等地位並須名爲和平會議（二）不承認北方自居政府名義（三）議和地點應在上海除各派代表十人外另各推總代表一人相對開議（四）駁斥錢能訓支電妄指陜閩係㚥匪滋擾（五）詰問徐世昌何故於停戰期内派奉兵由浙陸及海路進兵福建（六）陜西南北各軍駐兵各守防地各剿防地之匪北方得陽託剿匪陰行攻擊（七）陜閩若必不一律切實停戰則北方已無和平誠意即無和議可言（八）陜閩問題爲和平會議先决問題（九）將上列各情電徐世昌限其明白答復（十）復電須由徐直接不得假手他人（十）（一）將徐氏僞託和平陰行攻擊之情形通告國際自昨接國會建議案後定於今日開特别會議結果如何尙未能知大約不出前日議定之辦法也 
[粤聞紀要]  
　　陸武鳴來電廣州軍政府岑伍林總裁鑒萱公全電雲老艶酉電均悉李秀山宥電擬在南京開會并擬改名爲善後會議實與我輩原議不符北方意在避去對等形式不知此次和平會議通國贊成遽更名目何以免人疑慮鄙意仍宜堅持原議爲是諸公以爲然即請軍府决定會復爲盼榮廷魚印 
法部令查期成會軍政府司法部令飭廣州高等檢察廳云查護法各省區設立和平期成會應得該管長官許可原所以先事防閑但經許可後如有法外行動仍應嚴行取締不得以已經許可爲護符查廣州和平期成會東日通電有軍政府與國會均以吾粤爲策源地軍需取給曾竭吾全粤人民之力期竟毁家紓難之功故吾粤民負擔之重苦痛之深以視湘蜀陜固無少減等語其言殊屬違反事實軍政府國會經費并無增加粤人負擔之處盡人皆知該會故作無病之呻吟是否有煽惑他人反對護法及毁損軍政府國會名譽之故意合亟令仰該廳迅即依法偵查辦理此令 
接踵而起之期成會廣東和平期成會自成立後各地商民因希望用平之故頗多應聲而起聞佛山商界頃亦由商會發起組織期成分會聯絡總會一致進行日間即可完全成立聞海口北海汕頭梧州各埠現亦有當地商人運動組織期成會呈報官廳立案矣 
楊庶堪來電頃復北京和平期成會電文曰北京和平期成會熊秉三先生並轉各會諸公均鑒奉讀漾日通電藉悉公等畛懷時局篤念國家本人民之苦衷期和平之有豸仁言義溥胞與宏度環誦之餘欽佩無已惟念民國七年五經變政凡膺此任正宜亟圖收束夫客氣用事固不可一味遷就亦慮蹈覆轍往事昭然不難表白此次兵禍之生肇於毁法夫立國以人民爲本衞民即以護法西南起義本以伸張大法若能依法解决何事同室操戈倘仍苟且言和依違了事後患之深豈堪設想况現歐戰已平均勢已大列强干涉禍機將啓若不急事整理誠恐噬臍莫及諸公當代名流一言九鼎務乞外察大勢内審國情扶人民之正義立法制之和平熟悉安危之機宜爲永久之圖庶堪不才謹當盡竭駑鈍勉隨其後肅布區區惟昭鑒察等語特以奉聞四川省長楊庶堪叩漾印 
[舊參院會議紀]  
　　昨日十日參議院會議由午後二時起議長林森按照議事日程宣告開議（一）新到院參議員證書審查報告由審查委員張知本報告後衆無異議（二）恢復地方自治决議案議員何畏提出登壇說明理由大要謂自治爲憲政基礎護法省區應先行恢復舊制軍政府有代行職權之責任應明令各省妥籌辦法迅速施行湯漪張我華贊成原案主張改爲建議案所謂關於法律之建議是也議長以建議案形式照何議員提案内容即日咨達政府付表决大多數贊成（三）速派赴歐專使建議案議員高凌霄提出高君說明理由後朱念祖湯漪丁象謙龔煥辰韓玉辰均爲贊成之發言議長以原案付表决大多數贊成丁象謙請議長加入否認陸徵祥爲代表一語衆謂已表决後無論何人不得再就議題發言議長方宣告開議第四案而丁象謙要求發言謂有臨時緊急動議議長許之丁乃登台以最滑稽之口吻微笑而言曰今有一事關係法律關係議員本身爲人人所欲言而至今尙無一人言及者則兼職議員依法律論當取消其議員資格是也於是議場秩序紊亂有退席者有發言者亦有鼓掌以表示贊成者議長以變更議事日程付表决宣告多數張魯泉謂起立人數寥寥表决有疑義議長謂起立者有八十餘人之多張魯泉反對丁說謂今日爲護法時代議員兼職當認爲多盡一層義務不當認爲多享一層權利且丁君之議純係感情恐因此常會不能開議憲法會議益無望矣於是張我華朱念祖王湘張光煒丁象謙韓玉辰互相辯論議長宣告人數不足延會衆遂各投名剌一枚而散 
[莆涵議和中之新戰訊]  
　　閩屬各縣南北軍自中央劃定自陰曆十二月底止分作三期撤防交管後上下游戰事已漸告結束而興化舊府轄莆田涵江兩地又經省派清鄉委員陳樵會同當地保安會紳董關陳暮黄斌掎蕭濬熙敎士倪天和温郜柔等迭與粤軍司令許崇智南軍營長温彦斌民黨首袖黄國華楊萬順等磋商停戰辦法適北梧塘許之司令部亦奉到廣州軍政府之停戰命令故許崇智所部之正式粤軍及陶質彬朱得才温彦斌吳俊傑各司令所統之南軍營隊遂相率退守仙游永安以待後命省垣各界對於莆涵之磋商停戰極端盼望乃不謂轉瞬間戰事又起此次衞隊團長王獻臣帶同所部孫太清第一營任鴻恩第二營由省陸行赴涵本月初旬王團之先鋒隊開抵三江口地方忽被邦梅鄉一帶民黨集衆截擊耿錫齡團長司令部留守楊團副亦以各代表迭向南軍請願停戰皆被拒絶陳樵等所請停止進兵顯與民黨一致行動圖餒我軍銳氣摒不贊成各代表所抱停戰宗旨至此始完全無效王耿兩團長乃决定分路急攻計劃王團兵隊分兩支由江口出發取道九峯梧塘頭等鄉進攻梧塘北面耿團兵隊亦分兩支取道度邊𣗬兜等鄉進攻梧塘東面民黨在東埔一帶無力抵抗且戰且却各路軍路放火爲號會兵攻入梧塘分頭追至隔嶺頭三山等處民黨竄潰於常太里梅嶺鄉一帶北軍在梧塘司令部奪獲快槍百餘桿斃敵百餘名旗幟十數面軍米三百餘袋關防三顆北軍大獲勝利王耿兩團長以梧塘根據地旣得尙有黄石鎭爲民軍大本營之要隘急宜乘勢圍攻復調派城涵兵隊分爲八路進行黄石鎭民黨亦分路迎戰南路民黨據沙坂鄉抵禦北路民黨據橋兜抵禦開仗約數小時勢漸不支北呼閩軍由海濱及清江進擊橋兜之背民黨潰敗爭舟逃入林墩等鄉溺斃甚衆西南路北軍由東溝横塘下坂等鄉直搗黄石之腹沙坂民黨亦潰王團所派之孫任兩營耿團所派之程梁兩營合兵追至青山后洙二十八都各鄉獲民黨首領何思燼等六人擊斃黨人百餘人陣亡南軍營長翁澄一人軍米檢械子彈火藥沿途抛棄獲取無算黄石鎭司令部遂亦爲北軍所得是役北軍僅炸傷一人而全涵區域已無敵軍蹤跡省軍署連接耿王兩團部飛電報捷李督特派本署於副官王軍需官携欵三千元赴涵犒師惟據前方另一諜報黄國華鄒去病楊萬順等於涵鎭失敗後各率餘部投奔仙邑會合南軍朱陶吳温各營長乘莆邑軍隊調涵助戰内防空虚時由仙返攻莆城故蒲陽形勢仍陷危險林頌莊司令昨特加派江亨兵艦開往興化援助矣 
[永定疫症之盛行]  
　　閩屬永定自近十餘年來時有疫症發生然僅一二鄉社忽起忽平雖係連年皆有究不若今年之盛自秋季南北軍在永定交戰後疫症流行幾乎各鄉皆徧令人可痛也查其原因當北軍開往永定時人民畏之如虎多移居林野間以避兵禍風餐露宿感受山嵐瘴氣且北軍不講衞生兵士駐紥樓屋大小便隨地皆放屋之内外皆有遺矢永定人民家家製酒貯藏於甕自人民遷居山野後北兵取酒飮之飮盡則放大便於甕中故北兵所駐巿鎭及鄉社靡不臭穢異常此生疫之一原因也北兵與永定地氣不合感受疫氣較本地人民尤速北兵在永定時先患疫症死者達五百餘人或葬於山間或淺埋於路旁或不及埋葬遺屍樓中迨北兵相率退走人民由山野遷回樓中觸其遺毒傳染甚速始由永定縣城先發初起時微熱惡寒頭痛生核於股間或手臂臥牀不起一患此症少有治愈者永定縣城内外有全家盡死者有一家五六人祇留一二人者合城内外統計之死者達一千以上繼則流行至大溪鄉合計死者不下二百餘人又繼由大溪傳至湖坑鄉由湖坑而染及高頭其疫症之流行尤甚高頭一鄉分東西南北四山東山有源烟廠廠東江大有一家九人患症死者八人祇留一童子北山之五雲樓又名天助樓爲高頭鄉最大之樓屋居二百餘人一日同死七人是樓先後死者五十餘人合高頭全鄉計之死三百餘人又繼由高頭而苦竹苦竹鄉有蘇占柱者年已七十餘及其子康鼎皆染疫死并死一幼孫苦竹全鄉死數亦三百餘人由苦竹而古通古通小村落也所居不過二百人而死者亦有二十餘人奥杳南溪兩鄉與苦竹同時生疫奥杳有一家三十人患疫病者二十八人（死數未詳）合奥杳全鄉計之患疫死者約百餘人南溪死者數十人由是而洪杭戍乾撫溪胡雷坎頭銅鑼坪孔夫富嶺頭長流月流陳東坑岐嶺平水坑等鄉皆有疫症或死百餘人或數十人不等疫症之盛如此誠未有之浩刧也 
[贛省會又議調和]  
　　江西省議會議長龍欽海以兩系相仇無法解勸特請病假三日藉以緩兩系之衝突現假期已滿而對於開會及選副議長問題仍無法調處頗爲焦灼而又無可推託今晨乘輿往訪謝敬虚黄星衢叩以調和方法時謝因有事須赴滬一行辭以不能任調人之責遂由黄君將昨日所擬折中辦法（上一日選舉下一日即開幕）請龍會同周桂薰徵求合羣意見以便進行乃至合羣社陳述一切聞該社議員頗贊成其說仍由龍周兩人答復黄氏謂該社願即遵照辦理至讜社方面本與公餘接近此項辦法旣由公餘領袖黄君提出則該社應無異議乃未幾龍欽海又發通啓因病未痊續假三天豈以兩系結仇已深一兩日内雙方意見猶未消除故又遲三日以爲調和之餘地耶 
[財政紊亂之安徽]  
　　皖省財政自清季末葉即稱困難然是時藩司大庫尙存現銀十餘萬兩紙幣六萬元蓋因每年收入計正雜兩稅銀約有五百萬兩左右故也民國成立皖金庫不特涓滴無存具負債纍纍此不可解一也前清京餉協餉洋欵支出甚鉅現時未聞批解何以出入不敷如此此不可解二了居清季藩署陋規凡解丁地一千兩必附解二十四兩名曰隨堂飯食並有各科費用今則此欵免除究歸何用部包國元二年以後增收賦稅如騐契如清丈較之前清收入有增無減乃掌度支者仍日日憂貧此不可解三也總之皖省財政紊亂已達極點 
 
 

Page 7

 
 
非洞悉個中奥竅不易着手整理龔心湛到省後以理財爲第一急務日前延見財政廳劉廳長聲言民國三年余在皖省時綜讦收入有盈無絀何以至今有絀無盈劉廳長瞠目不能對說者謂民國三年尙有增收之騐契稅而軍餉支出亦少現在旣無騐契稅而安武軍又添練三路此收支不符原因之大者也頃聞龔省長巳諭令財政廳轉行六十縣知事將近年所有歷任交代逐欵查明造册呈報特此項調查手續繁難不卜各縣如何辦理耳 
[蕪湖快信]  
　　此間宫廳接蚌埠信知倪督已於十二日回蚌埠 
龔心湛又有財長消息安徽省長缺安慶道尹徐鼎康有望 
東海特派致祭黄前省長專員殷恭先由浦口乘利濟艦於十四日下午四時過蕪赴安慶 
九江鎭守使吳金彪由寗乘江華輪於十四日午後三時過蕪赴潯 
江蘇齊省長所委查勘烟苗並檢查存土專員石次侯前日由寗來蕪次日即赴高淳縣調查 
金陵大學附設中學來有學生十餘人與此間萃文學校學生於十四日午後二時在租界怡和碼頭空地比賽足球約兩點鐘未分勝負該校學生次日回寗 
新任蕪湖新關稅務司樂爾森氏由滬乘太古大通輪於十四日來蕪 
[南京快信]  
　　李督昨接東海電謂會議地點爭持不能一致茲定一通融辦法雙方擬派找表十人先行在寗開非正式會議討論善後條件一俟稍有端倪再行遷滬開正式大會云云李督隨即轉電西南現尙未得覆 
施愚來電謂病已告痊不日即偕代表來寗李督隨即覆電託施挽熊秉三同行並派葛權等至下關準備接迎一方令李質軒等籌備蔣宅招待所據可靠消息二十日可　寗 
李督派本署諮議楊宗漢赴奉吉黑三省與各督接洽李督近日因患腹瀉已三日未見客 
北京和平期成會派文羣來寗李督因病不見客准明日午車赴滬 
李督以時局緊迫中外輿論亟應注意昨特派參議文永譽高巨瑗顧問温世珍謝傅安逐日披閱中外各報分類摘要呈閱 
軍署外交顧問温世珍奉命赴粤准今日晚車赴滬 
武濬源電告李督梁任公允來寗一行惟日期尙未定馮河間尙留津聞李督昨去電促共來寗贊助和議 
王克敏實尙未南下報傳已由寗赴滬說不確 
焚土事齊省長派王賡廷蔡寳善陪同張一鵬監視 
贛督陳光遠電告定哿日由津浦車南下 
省議員盛元音提出請電中央阻止日人在滬設立取引所緊急動議案即日列入議程付大會公决 
省議會昨復電直魯省議會聲明二次請求恢復自治情形 
省議員加薪案聞因反對之聲太烈暫不列入議事日程可望無形打消 
新任兩淮緝私統領何紹賢於今晨出京抵寗准下月一日赴揚接事 
地方通信 
[松江]  
　　誣良爲盜案可慘前報紀西外陳爾香家被盜破獲夥盜曹阿大一則茲經詳查實係寃枉曹阿大爲人向稱謹愼鄰佑皆知其安分營生並無不法之事此次被誣爲盜旣非當塲破獲又無同夥供招僅憑線頭一言即由水陸警將其全家查抄而所謂線頭者即爲曹之仇人且當時僅抄獲當票數紙及細小之翠寳一粒前報載搜出花緞衣裙等物並無其事）職陳姓所失珠翠等物共四大包何以僅抄出此極細微而又不可辨認之一物其非陳氏之物　然可見且當時水陸警僅欲拘阿大而夫而其父母囑次子挺身同往尤非情虚可比惟聞官廳將據此翠寳爲贓證認爲眞盜曹合家惶駭慘不可言現地方人士聞此咸抱不平僉謂此案僅憑線頭一言遽令水陸警入室查抄此風一開人民將無寗日業已聯名公呈縣署爲曹剖辨矣 
省議員加費反響松江紳商各界及敎育會勸學所縣農會代表耿道冲等二十餘人因反對省議員加費案於十五日晚間致電南京省議會云報載議員增加公費審查業已通過此舉加重人民負擔减損地方公益義利不明將何以監督行政貴會不乏明達務祈竭力打消免鑄大錯更望主持諸君繫鈴解鈴善自補過否則當通電否認議會信用掃地盡矣謹先忠告尙祈鑒納 
天主堂開會視勝城内天主堂因歡戰勝利於十五號在該堂開會慶祝會埸布置極爲壯麗並在上海聘到軍樂按節奏樂以鼓興會慶祝儀式先祈禱次演說演說大旨均謂此次最大勝利乃上帝之功云 
追悼前敎育會長縣敎育會及勸學所於十五號午後假座圖書館閱書場爲前敎育會會長姜揆勛開會追悼輓額輓聯等都六百餘件懸内外俱遍男女來賓到數百人追悼儀式先公奠次由勸學所長張彬士報告開會宗旨次來賓縣署三科主任顧稼軒等九人相繼演說次家屬三鞠躬答謝次茶宴散合扫節插人軍樂並由第一區派警　人維持會場秩序故自始迄終頗覺整肅 
[金山]  
　　對於知事夫任之不平　平兩縣交界之處金山衞老鴉嘴海塘漲灘一案兩縣人民爭持已久歷任知事迄未解愉此次舊案重提經兩省當道各湁事員到境會縣前往一再履勘後計地一百四十丈中金得四十平得百丈和平解决詎數日前詹知事忽奉省電着取銷前議將此項漲灘歸爲浙有於是邑人頗鑫憤懣南鄉尤起恐慌先後紛赴縣署要求轉呈省長仍照前議請予維持者日有數起詹如事得禀後據情呈覆省長禀中稍參己意並瀝叙該處一帶民刑各案向由金邑辦理新舊案卷具在歷歷可查歸爲浙有金邑人民不甘受此損失等語用快郵代電去後閱兩日忽有詹知事因此去任之謠翌日紅諭即到而新任知事馮成已涓吉於望日接篆視事矣昨日起此問商學各界大爲激昻山蔡德純林棠潘子英顧伯超等多人假巿公所商會學會等處紛紛開會集議海塘一事一致力爭堅持原議並各自赴松聯名電省挽留 
租務遲滯本邑自入冬以來風雨連朝華氏表尙在五十度外以致農家不能動襲做米各倉租事尙未開始此問各業所定收租成色七三七五者居多數屈指計冬至節相距不過一星期而縣署忙銀至舊曆十七日所展之期又滿故凡　田之家莫不爲難云 
掘除稻根之難行縣署於掘稻根一事迭奉省實兩廳訓令最近頒到掘根器具樣子一種後即招集鐵工於西林寺前搭蓋廠屋開工照式趕造丁丁之聲日夜不絶計每件需洋兩元現已打成二三百具聞將頒發各巿鄉大約每圖或每一機關各發給一具着令鄉人照式向鐵店自資打造第此事在官廳方面事在必行而鄉人視之奚啻登天之難雖經各董保百方曉諭植物家張寄畦再三演說鄉人恒一笑置之以爲茲事言之匪艱行之維艱無論如何勢難辦到也蓋易於觀成難於圖始固不自今日始矣 
[蘇州]  
　　　換短期牙帖牙行登錄　　向分長期短期兩　長期以二十年爲滿短期則每年必須倒換一次温知事蒞任後查悉此項短期　證滿期後並不赴縣倒換者頗多恐長此因循殊於稅收有碍乃嚴定限止布告商民着於陽曆十二月底以前一律赴縣納稅換證如逾此限期即須照章罰辦决不寛貸公賣局長到蘇前日江蘇菸酒公賣局張哲　會辦來蘇調查三區菸酒産銷狀况寓　門外惠中旅館當由吳禧泰分局長設筵接待現該會辦已委派顧再康（無錫新世界協理）張仰樓（會辦子）分赴蘇常各縣實地調查一俟公畢即赴滬市公社改選蘇城臨北巿民公社於本月十四日下午二時投票改選職員計選出吳蔭玉陸仲英雷似梅王亦安潘孟玉等六十四人作爲初選當選業由該社函知當選各員定於十七日再行複選正副社長及幹事等各職員 
[鎭江]  
　　取締雙銅幣辦法各處雙銅幣皆有折扣吾鎭仍十足通用以致日多一日惟單銅幣巿上並不多見昨今兩日外埠運到雙銅幣爲數甚夥其價大跌每洋可換雙幣八十枚（即一千六百文）各商店門巿交易凡以錢碼計算者皆喑受影響商會總理吳澤民君特於今日午後邀集各商籌議取締辦法荳靛最近巿况黄荳因來源甚湧無人問津加之客帮因銀根緊迫停止採辦刻下江北上等貨每石已　至四元四角各靛行以歐戰告終將來靛青銷路定必呆滯今日開價較前已跌落二兩三錢仍有看疲之象 
師長回鎭紀聞第十九師楊春普師長於日昨由寗乘車回鎭維時文武各官咸詣車站歡迎如儀師長即詣城内司令部與駐鎭七十五團張團長布置撤防後軍隊回鎭駐防地點並查察駐鎭各營防務今早乘車返寗 
調查各鄉釀缸第一區烟酒公賣駐鎭監察所林所長因冬釀成熟在即各釀户難保無匿報情事昨特派調查員分赴四鄉寳埝高資大港辛豐等處詳細調查各釀户釀缸數目 
[南京]  
　　建設公共體育塲江蘇省立公共體育場久議未辦現已擇定寗垣大中橋南首通俗敎育館對面荒地一方共計面積有三十餘畝之多頗合建設體育塲之用且係官荒無庸給價購買刻巳由省敎育經費項下撥用五千元作爲開辦經費並委省公署敎育科員某君主任其事圖式對已繪就現已着手起造四周圍牆聞内部布置頗爲完備凡網球塲足球塲台球室陰雨運動塲鐵桿鞦韆平台浪木等項無不畢具大約陰暦年内可以売工並擬明年春季省立學校聯合運動會即在該處舉行 
高師商社之開辦國立高等師範商社籌備已久茲由校内敎員朱勉生擬就細則預定下星期一開幕聞購物不用現金而由庶務處發行商社購物劵每本總額二元内分一角五分二分一分五釐數種其作用無異於紙幣云 
[杭州]  
　　免除省稅罰金之復議浙江省長公署咨行省議會云案據政務委員潘江報告竊奉省長咨交省議會核議免除省稅華納罰金一案業於本月十一日經省議會提議大致謂本案曾於上屆議會提出雖云體恤民艱無非破壞本會從前議决法案萬難承認多數表决案不成立報告鑒核等情據此查處分艱米滯納罰金純粹屬於國家財務行政當初貴會議决時改値革伊始政令尙未统一現在情形不同且查罰期過遠輸將延洚而起罰時間尤與民間收益時間不無相妨以致徵數短絀國用省用同受影響今春酌量變更縮短國稅罰期免科省稅罰欵一面咨請部示一面咨請貴會議决正所以尊重法權並非破壞舊日議决法案茲國稅罰期業經咨准部復縮短民間已受督促之嚴省稅究係附帶性質若不量予寛免似非所以示體恤且國稅省稅一串徵收國稅起罰一時期省稅起罰一時期鄉民識算無多尤於徵收方面易滋流弊貴會爲人民代表案關减輕人民負擔免除人民痛苦應否准將省稅免予科罰據報前情相應縷晰查照再行咨請貴會煩爲提案復議並希見復施行此咨 
[漢口]  
　　商業之悲觀本埠棉花洋商星期報告略云本月二日紐約棉價大落英國利物浦巿場定將大受影響棉花賤棉布應即便宜惟工價日增成本仍重用户恐終未能食原料便宜之利益也日本紗廠前派人赴中國内地出重價定購棉花今交貨之期已到日商多似不能或不願收貨乃照巿價算給取銷定戰是以各處棉花堆有甚多近二三星期中棉價驟落迄今不已者即以此故通行花每擔今售二十八兩若在十月初則需三十九兩四錢也云云又白蠟産於川省係做蠟燭之原料目下川省軍事業已平息各貨出口沿途皆無阻滯白蠟一項近日到漢甚多無人過問致市價日落前售一百二十餘兩現已跌至八十兩之譜矣顔料一對因歐戰告終各販户　積較多者預料日後價値勢必賤落頓現恐慌總商會以刻下各貨洚銷銀根奇緊銀價飛騰瞬届陰曆年終不堪設想十一日約集全體會員及錢帮公所開會集議决辷維持辦法三種（一）由總商會向王兼省長要求撥給巨欵接濟（一）向中外各銀行借欵一百萬每逢比期由商會酌給錢帮公所散放（一）商由錢帮公所平穩銀錢巿價不准高拾抑勒囤積居奇已全體贊同不日即實行云 
[南昌]  
　　紳民盼望陳督回任督軍公署衞隊營營長章錫麟諮議兼鄱陽統稅局長蔣家　由津返省省紳以督軍雖已返旆有期然目下庫之如洗政警學各界薪餉已遲滯兩月有餘實望督軍速帶鉅欵出京以資救濟且調任之說雖屬謠傳恐萬一演成事實則更難挽回於是特於十一日相約用各團體名義一面電呈大總統國務院歷呈陳督在贛德政請迅速促其回節一而電促陳督早日　贛此電業已起稿刻正在修正中一俟公衆斟酌妥協即行拍發 
前敵撤兵之觀望駐紥吉安之蘇軍第十九師師長楊春普與李參謀長磋商該軍撤退事經陳督軍與李蘇督商妥以該區雖値停戰期中然冬防亦關緊要皖軍旣已陸續退駐樟樹吉贛方面防力似己減少仍請暫留以資維持已得李督同意暫令十九師駐紥原地俟陳督返旆後再行定奪駐紥贛南之皖軍由贛州萬安等處奉倪督電令退至樟樹後即由司令馬聯甲將撤退之一切情形電告倪督並請後命當經倪督電示該司令妥率所屬暫駐機樟樹至其是否開拔回皖尙候中命令遵行聞駐紥南昌之兵站部亦接有此項電令兵站總司令陶鎔將於日間携帶軍餉來省運送樟樹發給 
[來函]  
　　　貴報見有蘇州太昌香烟公司由　稅務公所查獲浙絲兩包云云蘇州大昌公司乃向上海本總公司領牌開設所有由申運蘇之烟歸公益昌轉運公司報關裝運本總公司除香烟外向來不做浙絲事關公司名譽合亟聲明此佈上海大昌香烟公司啟 
雜評一 
[勉强（默）]  
　　東海訓勉各代表一勿偏重一勿勉强吾謂勿偏重者勿出偏於一方之主張猶易能者也若曰勿勉强者將如之何而不勉强耶 
此次會議兩方意見相去之遠不可以道里計即如陜閩問題兩方正相持不下勉强以行之猶懼不能就範若欲不勉强者將如何而能解决耶且會議中之難題正多所謂疏通所謂和解皆欲令土 
勉强就範之别名也所謂法律所謂事實皆欲令勉强讓步之證據也故今日之議和實爲至勉强之議和而乃欲以不勉强出之難乎其爲代表矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[茶葉貿易之比較（續昨）]  
　　日本茶之輸往美國也始於一八六○年初甚寥寥逐年推廣後乃一躍而超出華茶之上一八七七年美國購入日茶較華茶爲多此爲日茶佔勝之第一次其中原因固多然亦由是年華茶歉收也此後中日兩國茶葉各欲爭勝於美國市場者垂二十九年（參觀比較表）迨至一九○七年日茶居然在美國戰勝華茶而代表其銷場最近十年來華茶之運入美國者逐年遞减一九一七年美國所購之華茶僅二千萬磅而日茶則有五千二百萬磅焉撫今思昔業華茶者能不憮然推其失敗之由來果何在乎以茶質言日茶實未較華茶爲優蓋據專門家言世界最佳之茶産於中國其馥郁之氣味與興奮之性質世無甚匹日茶固佳華茶更佳故日茶能壓倒華茶於巿場者並非由於茶質之優劣固彰彰明矣錫蘭所産者爲紅茶而美國所銷者爲綠茶中國以其獨優之茶葉宜可獨佔美國之茶巿乃不獨無新進步且失其奮有之地盤其故何哉吾人於此不能不歸罪於中國種茶者製茶者與業茶者之無遠慮此輩以次茶混充於巿祇圖近利不務遠謀世說有殺日産一金卵之鵝而冀驟獲多金者若輩殆亦類是若業茶者及早改革挽回信用何至有今日之凋敝然失敗之罪不盡在茶商一般種製茶葉者尤當任咎焉中國茶葉大半零星製成製者對於選擇茶葉分定等第等事無統一之方法各各自爲風氣旣無人以善法指導之又無人以機器焙製之（近年漸有用機器者）以致中國所産之茶香味色各各不同當茶價昻貴之時種茶者且不恤任意攙和次貨及非巿場所需之優等貨日本則善於仿摹從英人處學得機器制茶之法運銷美國等處等第井然不失信用年復一年人樂購之蓋以日人不我欺而能以我所嗜飮之葉供給我也此爲華茶在美國失敗之主因今漸有人謀恢復華茶固有之地位而與成績已著巿場歡迎之他國茶葉相爭此事匪易且非一時所能奏效蓋須廢除舊有之習慣而採取科學之精確也日前中國茶業協會主席之報告有廣登告白鼓吹華茶銷路之建議此亦提倡之一法惟亟需經費以待進行想中國種茶與業茶諸人其生活繫於茶業之復興者在經費方面當能樂與扶助俾協會之議克底於成也茶業不振長此不已則優等之華茶勢必因銷路小價格低得不償失而逐漸停種若種茶之區竟至改種他物則尤可痛惜蓋茶樹之發達頗費時日而佳佳有不易多得也是以協會之謀不獨可增多華茶之輸出且可使中國現有之區區得以保全焉（以上節譯英文滬報至中國茶業協會之開會報告巳譯載十二日本報） 
[華茶與日本茶之比較表]  
　　一八六○年至一九一七年間華茶及日本茶之至美國者以百萬磅作比例圖中黑線指華茶虚線指日本茶圖左60即六千萬磅餘類推 
[茶業會館定期開會]  
　　上海茶業會館接英商華茶公會函請選派華董事一人遂於昨日通告各同對云通啓者前日接准英商華茶公會函知議决三項（一）前議未决之抽捐培補華茶業一案今議决洋商茶客每擔各抽五分如政府再貼一錢庶益發達（二）與茶業有關係之人議决均可加入爲會員年納會費規元五兩於開會時得有選舉權（三）董事原祗五人今議决增加至十人計美·中亞·俄·中國·印度各加入一人又稱是日選定薩門司君爲美國議董尤獵諾夫君爲俄國議董馬吉特君爲印度議董惟中國議董一席懸缺待選並詢第一條議决應徵茶客培補捐五分能否代收各等因本會館於昨日集議因華茶公會議决之第一條徵收茶客培補捐每擔五分須由會館通知各寳號棧先向各帮茶客接洽徵取同意並訂期舊曆十一月十六日晚七點鐘開會公議以憑取决多數應請各寳棧即日轉告路莊長歛婺平水祁寗各茶寳號查照並請每帮推舉代表二人屆時蒞會公議母任企禱云云 
[贊成稅法平等之續電]  
　　主張國際稅法平等會已得京直奉吉黑魯晉秦鄂閩浙蘇皖贛黔各省區來電贊成迭誌本報茲將該會續得各電錄下 
安東總商會電現准全國商會聯合會奉天事務所函准北京總商會眞電諸先生特發起一主張國際稅法平等會致電政府請其專提此案並擬公電美總統請其主持公道一面特舉代表赴美赴歐分别請求特電北京分電各省轉致各商會並望三日内先行電復上海主張國際稅法平等會表示贊成以便電美列名等因此救亡至計敝會實深贊佩希列名爲幸安東總商會 
山西省議會電貴會主張稅法平等冀挽利權本會同人極表贊同願即加入一致進行山西省議會元江西省議會電關稅協定久失主權諸公趁歐洲平和會議主張稅法平等碩畫藎籌敝會極表贊同除電請政府提案外特此電聞江西省議會寒 
山東省議會電北京總商會眞電悉關稅平等請政府提案力爭敝會極爲贊成願附驥尾山東省議會寒 
南京總商會快郵代電諸公乘歐戰終局美總統希望世界平等之良好機會組織國際稅法平等會以期改協定稅爲國定稅保種救亡此爲最要除由商會聯合會事務所通函江蘇全省各商會一致進行外合亟函達貴會表示贊成以便聯電歐美主張公道俾竟全功南京總商會會長蘇錫岱副會長張斌曁全體會董會員等元 
[分送歡迎克蘭氏照片]  
　　上海總商會正副會長前致美國商務參贊安拿氏函云此次克蘭先生來華游歷敝會於十一月二十八號開會歡迎承台端光臨殊深榮幸茲送上當日照像兩張即祈察收另附上兩張請郵寄克蘭先生並祈代達華商感激之誠意當日得聆克蘭先生一席敎訓實受益有淺也 
該會又致美總領事薩門司函云此次克蘭先生來華游歷敝會於十一月二十八號開會歡迎承台端光臨深爲榮幸敬代當日到會各華商竭誠申謝茲送上會場照相兩張即祈察收爲幸昨日該會接美國駐滬商會覆函云（譯文）接奉十二月九號台函並附照相兩張係克蘭君來滬貴會開會歡迎之攝影深爲感謝其一張已由敝會轉寄紐約著名雜誌社以示華商歡迎克蘭氏之誠意併提倡中美人民之感情再貴會尙刋中紀念册請檢交數册以便彚寄爲幸 
[旅滬八閩公會致京電]  
　　旅滬八閩公會昨致北京電云大總統國務院各部長參衆兩院諸公鈞鑒報載平和期成會轉國務院電致全浙旅滬同鄉便電云閩省匪患未靖撥奉軍歸薩督辦調遣清鄉等語閱之不勝駭怪查奉軍迭經蘇魯浙三省拒絶無地可存來禍我閩閩人旣菲薩亦閩人政府與兵柄授菲擾害八閩此不可解者一閩省旣有匪患李督之軍何不剿而坐視使政府抽撥奉軍爲剿匪之作用李督之軍無剿匪之能力亦應裁汰省軍何不裁而增加此不可解者二値此雙方停戰之際抽此擾魯擾徐之奉軍速來擾閩此不可解者三况奉軍純係對德而編德旣屈服豈視閩人爲敵國之分子此不可解者四政府旣認西南爲護法閩與西南一致行動何認爲匪吾閩千百萬人民與政府有何仇隙伏乞宣示並希速令調回切莫藉口言匪而反爲匪患也迫切上陳無任待命旅滬八閩公會同叩 
[援閩軍赴浙後之消息]  
　　援閩軍第一混成旅軍隊由滬開赴浙省後其涉兵第一團第一第二兩營由浙先行開拔日前該旅王旅長據該二營長電稱業已馳抵閩省候令調遣惟第一團之第三營及第二團所部三營並砲兵工程等營尙在浙省暫駐當砲兵在滬開拔時有連長李振邦因患疾病暫在龍華醫治故未隨同赴浙昨日李連長接王旅長來電詰問謂如已病痊着速起程赴杭以便拔隊出發云云 
[演說歐戰之覺悟]  
　　十五號四川路青年會請美國遊華演說家畢小坡博士演講（歐戰之覺悟）由該會總幹事曹雪賡傳譯其辭曰僕由美來華今日得與諸君子會晤一堂討論時事至爲榮幸按當歐戰未發生三日以前僕曾聞諸美洲大著作家某氏云際此二十世紀文化大開之時代必無再有爭戰之事大政治家某氏亦云二十世紀人道主義昌明之時代不宜再有爭戰之事某銀行團討論時局亦云生計程度愈高經濟發展益艱財政困難籌餉不易决不再有爭戰之事社會中之有勢力者某氏亦云人民日進文明道德愈趨完備世界潮流漸入正軌歐洲不復再有爭戰之事孰知三日之後果成爲事實矣彼著作家政治家敎育家以及銀行團與社會中之有勢力者均焦思深慮無能挽此彌天之大禍迄今四載有餘歐戰僅得告終然歐洲經此巨變之後國内大小制度必有更改可斷言也其果能如何斟酌盡善支配適當使全球各國均獲利益乎此正吾人最有希望最有價値所可討論之一絶大問題也聞英人赴法充兵之時有一重要之問題可供吾人之研究者即社會階級必將更改而革平之是也緣英國有一大資本家某氏入兵兵盡義務適逢其在上之司令官爲伊往日之僕役一旦返僕爲主變尊爲卑矣報界主筆無不發議下列四項（一）英國此役共赴戰場之兵士生還者不下七百萬之數此七百萬兵士之回國者必將要求政府應享之權利是兵士將占偉大之勢力也（二）工人供給戰時急需之用品於軍事上著有偉大之效力是工人將來於政治上亦將占有雄厚之勢力矣（三）男子從役陣亡國中緊要機關之職業仍以女子充其任者則女子將來烏能不占優勝之地位耶（四）貧者勞力服役富者坐享幸福致財政受非常之恐慌將來經濟亦不得不支配平允也上四項確係英國目今之情形要之一國如是各國亦莫不如是從可知是項問題非僅僅一國之關係乃全世界各國之關係也僕於美洲昔卡城中目覩大隊俄兵聚議回國要求政府之事矣且路過日本横濱聞工廠工人爲米貴鬧事迭起風潮矣當道亦知非僅以數百萬銀錢所可弭平寢事者果欲得此完滿之政策必先解决困難之問題非互相親密不可某演說家曾云將來之國際法必如航船之規律蓋航船規律汽船必讓帆船帆船必讓漁船故耳基督之律首重愛神其次愛人故基督設撒馬利亞人救護遇盜受傷旅客之譬喻即欲吾人愛護同胞之意也茲美洲人咸以撒馬利亞人爲表率友愛五洲之同胞非若昔日抱定聴羅主義祇顧一己之利益不關他人之痛癢也家庭之中子女雖有智愚大小之别莫不敬奉家長今此人民苟能共認上帝爲天父即以四海爲同胞抱定完美之主義盡力於社會服務以美國特派大員切實調查中國内情將以前所受外交上之缺陷與國際法上所有之偏頗宣布於萬國和平會之前庶乎各國政府簡派蒞會之領袖定以所抱完美之主義而貫澈之則國家乃可享受正眞之和平也美總統初以協濟會期望華人僅捐十萬元不謂突增十倍有奇竟達一百二十五萬元殊令美總統欣喜逾恒愈覺華人能於此舉具大團體之毅力發表眞誠之友愛也夫美國加入協約初非有所要求以圖利益也不過爲迫於趨勢稍盡天職耳願中華人民朝野上下同心共德抱此偉大服務之主義一如美總統毅然决然而爲之也盼甚幸甚云云 
[移傳被控欠欵之德僑]  
　　本埠德華銀行清理處前在公共公廨控德人哈得門（譯音）虧欠債欵二萬餘金一案由廨准詞傳訊後因該德人現居浙省莫干山故由公廨呈請陳交涉員轉呈護軍使署於前日咨請浙省楊督軍飭令莫干山檢查所長知照該德人尅日來滬至廨候訊以便清理欠欵 
[省議員加費之反響（八）]  
　　沈壽鈞等電上海申報館轉江蘇省議會諸公均鑒頃閱報章悉增加日給四元一案已由審查會通過不勝詫異按議員爲全省人民之代表數千萬之生命財産皆賴諸公保護之則興利除弊以蘇民困是諸公曹迺自開會以來不聞興一利除一弊而斤斤以加增日給爲當今急務喪心病狂莫此爲甚諸公清夜自思能無愧乎惟提議是案者想係少數之敗類彼等羞及父老固已失其代表之資格務望多數之代議士本其良心上之主張絶對否認俾吾蘇議會不至爲人訕笑幸甚禱甚蘇省公民沈壽鈞陸孟常周震華等二百六十八人叩元 
康以榖等電上海申報館轉江蘇省議會諸公均鑒近閱報章悉有不肖議員欲增加日給以償其當選時之損失金錢運動直認不諱按諸新刑律已搆成第一百五十九條第二第三欵之罪乃猶甘冒不韙提此不成問題之案寗復知人間有羞恥事耶設大會通過其說俾我神聖不可侵犯之全省議會永留汚點則諸公中之不由金錢運動者亦將何以自明耶諺有之曰十步之内必有芳草十室之邑必有忠信又曰君子愛人以德伏乞諸公一致否認母使本屆省會爲人訕笑則鄙人等與有榮焉江蘇公民康以榖等叩元 
嘉定金聿修函南京省會議員諸先生大鑒近閱報章見貴便提議公費問題頗以爲疑想諸君深明事理心不使此案成立鄙人更有私慮不能不爲諸君告者民國主權在民故民代表有監督官吏之權而公民亦有監督代表之權代表議决之案若官吏擅行取消則爲違法若公民同意抗拒却不得謂之違法若加費果實行將來必有以民請省長否認者必有公民抗拒關於加費之納稅者則議會之價値掃地盡矣望諸君趁此大會未通過時自行取消尙可保全名譽專此敬告伏祈採納嘉定公民金聿修白 
[沿海各縣搶案頻聞]  
　　近來沿海各縣盜匪猖狂昨聞海門縣境之靈甸鎭及某地方又出搶刦案兩起此等匪徒人數旣多槍械俱備明火執械捆掠而去警力單薄無可如何昨由該縣趙知事占元飛電分報軍署請爲通緝贓盜 
又江蘇水警第一區長沈葆義訪聞南滙縣境之徐里橋地方於日前又有盜匪搶掠連刦數户尙未報案勘緝究竟該管水警隊長已未據報事關盜刦亟應飭查以便捎探偵緝昨特令行水警第四隊長迅速查復矣 
[包探追獲匪黨]  
　　前晚九句餘鐘有盜匪四五人各懷利器至公共租界山海關路二百三十三號門牌居户周甫成家碰開大門入内出示手槍向周之司賬朱茂生及其家眷人等嚇禁聲張正在翻箱倒篋圖刦之際經周之車夫錢阿三從後門潛出大聲喊捕該匪等知事敗露不及攫取財物紛紛奪門逃竄當山新閘捕房華探目邵和鈞包探沈壽章西探目勞勃生等聞警馳往追拿緝獲通州人趙金連一名拘入捕房押至昨晨解送公共公堂請究經關讞員與英卓副領事訊據中西探目上堂禀明拘獲被告情形請爲展期俾緝同黨併究中西官判趙金連押候查明下禮拜一訊辦 
[糾衆刦父皮箱之研訊]  
　　小東門外新開河鼎源糖行司悵甯波人陳階孫家居大東門内孫家弄髮妻已故生有二子長名和卿年二十二歲早經娶妻另行賃屋於小東門内大生弄居住昔爲報關行生理近則賦閑在家詎舊曆十月二十五日上午十一時和卿乘後母生産之際糾同王阿五等十餘人突至孫家弄乃父家中强搬皮箱六隻事後由陳階孫開明失單以伊子陳和卿糾同匪類來家搶刦皮箱六隻値價二三千金等詞具控一區二分所警署並淞滬警察廳請緝當經徐廳長立飭偵緝隊馳赴陳和卿家其時和卿已經避匿乃將和卿之妻陳奚氏拘入警廳發交司法科研訊判押翌日經人將該氏保出在案前日經偵緝隊將陳和卿緝獲訊據供出王阿五等住址分投將王與謝阿均高子榮張榮生金桂發等拘獲到隊押解司法科昨經司法科劉科長飭傳陳階孫到案據稱被刦之皮箱六隻雖由偵緝隊一併吊到惟少去衣飾甚夥應請嚴追究懲質之陳和卿等同供前往搬取皮箱是實餘供支吾劉科長得供以案涉刑事立命備文將一干人並原贓皮箱等移送地方廳下午經檢察官提案預審之下判將原贓交由陳階孫先行具領其陳和卿王阿五謝阿均高子榮張榮生金桂發六人分别收押聽候究追缺少贓物到案再行訊辦 
[華商義勇隊競賽獲勝]  
　　字林報云昨（十五號）星期日爲萬國義勇隊賽奪英國商團銀杯及外洋英僑銀杯之期自早晨六時三十分起各國選派代表十人隊長一人齊集虹口靶子場先由總司令分派各職員在場布置一切依定次序先後射擊是役比賽者共計十五隊結果以中華隊最佔優勝各代表歡聲雷動當由總司令屠魯門君赞揚中華隊成績優美此次所射各靶分數遠過他隊之上並發極誠意之賀詞茲將各隊比賽分數摘錄如下（一）中華隊二百七十一分得英國隊銀杯（二）英國愛字隊二百二十分得外洋英僑杯（三）工程隊二百零三分（四）葡萄牙隊二百零一分（五）馬隊一百八十分（六）水師隊一百六十九分（七）英國皮字隊一百六十二分（八）大砲隊一百四十四分（九）機關槍隊一百三十六分（十）意大利隊一百三十三分（十）（一）日本隊一百二十五分（十）（二）英國常備隊一百二十三分（十）（三）美國隊九十四分（十）（四）海關隊九十三分（十）（五）蘇格蘭隊七十九分 
[義勇隊考取槍法敎習]  
　　字林報云本埠萬國義勇軍總司令部本月十三日發出命令一道謂照得各隊排長棚長等於十一月間在司令處所授之各種槍枝已由本總司令於星期四晚（十二號）在議事廳分課考試茲將考騐合格者計特第十一名優等二名堪勝槍法敎習由各該隊司令分别委任又令頒贈金繡槍章分給特等敎習纱繡槍章分給優等敎習茲將考取之銜名隊名照錄於后（特等）正棚長高埃馬隊正棚長華達而機關槍隊 
正棚長韋而生馬隊正棚長霍治司英國愛字隊 
副棚長福治英國愛字隊正排長韋而門大砲隊 
正棚長李扶司水師隊正棚長費雷大砲隊正排長陳景塘中華隊副棚長葛林葡萄牙隊正棚長脫來而英國常備隊（優等）正排長軋林脫蘇格蘭隊正排長白羅甯英國常備隊 
[楊春普來滬]  
　　第十九師師長楊春普於昨來滬訂購軍用品物順便與某要人接洽假寓公共租界某旅館聞須即日返甯 
[福建清鄉督隊官到差]  
　　福建清鄉督辦公署督隊官戴錫侯前奉部委業已到差視事前日呈報海軍部曁海軍總司令略謂職隊奉令赴閩現已部署完備一連駐紥馬江一連駐紥福州所有槍枝子彈及應需軍用品業已分配妥協並奉薩督辦頒給鈐記一顆文曰福建清鄉督隊官之鈐記遵於本月九日啓用理合呈報云云 
[開訊裕順米廠倒欠案]  
　　福建路鄭家木橋堍第五六七八號門牌裕順機器碾米廠於本月八號倒欠各埠米客邵阿餘賴阿敎等數十户米價洋十餘萬金東夥同時逃逸被控華洋各官廳飭缉並經公共公廨將該店先行發封等情已誌本報茲因公共捕房查悉該米廠跑街夥寳山人蔡久村 
 
 

Page 11

 
 
業由城内淞滬警廳緝獲管押當以此案發生地點係在租界故禀請公廨備文派探湯榮生前往將蔡提回昨晨解送公堂請訊即據原告賴阿敎延代表律師上堂陳明案情並稱被告與該米廠股東等倒欠原告等米價存期洋八萬餘元當時被告等挾資並盜取一切賬簿逃匿現有該廠學徒可以到堂證明請爲展期再訊云云被告蔡久村亦延律師到堂辯稱被告係該米棧掮客並非跑街要求准予交保候示關讞員得供商之英領卓君判蔡交二千元人洋並保候指提人證到案再行訊奪 
[牛莊封河之消息]  
　　滬南久大（即新記公司）鎭康祥記益昌等號各沙船向駛營口牛莊裝載油荳餅高梁等貨茲値冬至節届該處行將封河昨日該號已接牛莊快信云該處業於初十晚封凍本年因天時過於温暖較上年遲凍四天除輪船尙有在口外停泊外沙船於初九日開回上海出口者計十有二艘不日可駛到現在南黄浦停泊抛錨者約二十艘均已預備在申度歲矣 
[總商會改選後之部覆]  
　　總商會昨接江蘇實業廳張廳長公函云案奉農商部令開本年十二月八日據上海總商會呈送改選職員表祈察核備案等情到部查該會此次改選各職員自顧履桂以下大多數均曾連任會董二次以上核與商會法第二十四條規定殊有未符惟查以民國五年改組至今始作爲第一任期滿且會長副會長亦經選出就任并無其他多數會員之抗議自可照准備案惟嗣後改選會董之際應確遵法定限制免涉疑問而啓爭端除咨行江蘇省長外合行令仰該廳查照飭遵可也等因奉此相應函達貴會長查照云云 
[縣商會函催開送代表]  
　　上海縣商會因正副會長會董等任期屆滿依照商會法應行更選曾經定期十二月二十日選舉會董二十五日互選會長副會長嗣因各業代表中如押典業綢緞醃臘業等代表尙未妥定由會函催開送代表人姓氏等情选紀前報茲聞各該業代表各姓仍未開送該會以選舉期近一切手續應行預備故又函致該業等催促趕行送會押典業接函後即於昨日午後在潮惠會館開會邀集同業各店家當衆討論選舉事宜俟决定後堂即函復商會云 
[湖北丸輪船抵滬]  
　　浦東楊子棧碼頭本係德商産業對德宣戰後經政府收没轉租與日商海洋社營業目下輪船到埠絡繹不絶前日又到湖北丸輪船一艘由臺灣運來大批紅糖二萬五千包日夜雇工扛運進棧工作極形忙碌 
[路局職員拍照存查]  
　　滬杭路局任局長茲爲整理路政取締全路辦事人員起見特規定新章凡在路局任職者均須拍照存查故於昨日在南站齊集辦事職員曁站長等各拍照片一張存局查考所有嘉杭各站職員亦應拍照送核業已電令遵辦矣 
[取締官中規則之核准]  
　　上寳縣知事接江蘇財政廳訓令云案奉財政部指令本廳呈擬取締官中規則呈請核示由奉批令呈摺均悉所擬取締官中規則十二條本部詳加復核尙屬可行應准照辦惟查官中規則章程第七條内載官中佣金准按契價收取百分之二又第二項内載民間買典産業應出中資多寡有無甚不一律凡同場書名畫押之中人皆須分潤惟官中旣須領證納稅自應規定數目俾示範圍其他散中有無多寡悉聽民便各等語茲據本部參事上行走李恩藻摺稱向例人民買賣成交習慣上私中中佣均須五分自前私中之五分中佣外又添一官中之二分合計官私中佣共須七分負擔未免過重應將私中中佣明白規定與官中中佣合計不得超過五分之範圍以示限制仰由該廳長妥酌辦理并將官中原章分别修正呈部查核一面將取締規則行令各縣頒發遵守可也此令摺存又先於七月八日奉省長指令前由奉令據呈已悉察核取締官中規則十二條係爲杜弊起見應准照辦仰即通令遵辦仍候財政部指令各等因奉此查此案前以辦理官中爲稽查契稅隱漏起見近年稅欵收數已見起色惟恐日久弊生不能不預先防範俾符裕國便民之本旨爰具取締規則分呈請示在案茲奉前因除俟官中章程修正後再行頒發外合即令仰該知事轉飭各巿鄉公正紳云 
董遵照認眞辦理云 
[恐嚇索詐之懲儆]  
　　七浦路一百四十二號門牌建昌機器廠主林子木指控粤人梁耀於本年十一月起至十二月六號止迭次書寫恐嚇信函索詐洋二千元不遂屢來滋擾等情昨由虹口捕房中西探目傳同人證將梁解送公共公堂復訊先由原告代表律師上堂陳述案情繼由原告林子木投稱本年九月間與廠中工頭羅同士偕往廣東庽居東亞旅館被告亦住該棧樓上本不相識有一日我與羅出外梁忽詢羅你是否姓林名子木羅答不是後梁即向我聲稱有人出洋二千元賄買同志某某跟蹤來粤將你暗殺爾能出洋二千元我可設法保護你之生命我聞語即以與人素無仇隙如何有人暗殺等詞却之嗣後我由香港返滬前後十餘次接到被告來信索詐並約我至祥發棧等處會晤一日我託羅爲代表至新世界與梁接洽梁竟化裝爲一長鬚之西人翌日又至我廠中見面仍云同志要洋二千元我因不堪其擾曾經給予洋三十元豈知纒擾不休是以訴由一百零八號特别巡捕將梁拘案請究並據見證羅同士與特别巡捕陳某分别上堂證明前情質之梁耀供稱於去年十一月間來滬庽居祥發棧與同鄉人陳阿發合做烟土生意本年九月内有素識之王勝卿向我聲稱現有林子木之仇家出洋二千元囑我暗殺故須乘輪赴粤動手等語我因與原告之弟係屬親戚故即勸王不必動手允爲設法令林出洋二千元給王後將此情告林林疑我有僞是以一再函勸云云經李襄讞與英包副領事核供以被告詐欺取財罪已成立因判禁錮西牢一年期滿逐出租界 
[昨日杭滬客額貨車遲到]  
　　昨日滬杭路由杭駛滬之第七號四等客貨車到滬時已近十時計逾規定時間有四時之久聞因駛至嘉興時車頭損壞停滯許久之故云 
[組織中學聯合運動會]  
　　青年會體育主任郝伯陽君仿東方六大學聯合運動會先例發起中學聯合運動會通告各校多數表示贊成并經澄衷學校捐助大銀盃一座以爲奬品本月九號午後在青年會開第一次會議商决辦法到者有省立水産第一商業中華工業專門南洋中學澄衷學校東吳第二中學明强中學青年會中學等八校代表當塲舉定郝伯陽君爲會長陳梓傳君爲副會長曹慕管君爲書記兼司庫并議决辦法如次（一）本會定名爲上海中學聯合運動會（二）本會職員定爲三人（一）會長（二）副會長（三）書記兼司庫任期以一年爲限（三）如有重要事件召集各校代表一人開會討論之（四）每校須出常年會費洋一元（五）各校球員須經校長正式證明確爲本校現在學生方得賽球（六）各中學或同等學校附屬小學之生許其加入本會享有一體運動之權其在高等專門或大學肄業者一概謝絶（七）各校插班生於入學後一年以内不得加入運動但自高等小學升入初年級第一學期者不在此例（八）違犯以上五六七三項之一雖止一次本會亦得奪其一年不得運動之權利（九）各校比賽足球遵用遠東運動會足球規則辦理（十）本學年比賽足球暫採用淘汰法以拈鬭由八校組成四組每組各賽三局　兩局者有覆賽權敗者無之（十一）每勝一局算爲五分不可勝負各得二分有半（十二）賽足球時滿足四十五分鐘由公正人宣告休息十分鐘再行續賽（十三）賽球之前兩校自行商定互易草塲第三局則借第三者之草塲比賽之（十四）兩校定期賽球一校逾所定時刻三十分鐘尙未到塲者應由公正人宣告負球一局但有不得已事故於是日上午送到信件陳明改期者不在此例（十五）延請公正人須先徵雙方之同意至賽球時雙方球員須絶對服從公正人之命令不得爭執（十六）每年最後决賽得優勝者鐫刻校名於銀杯之上并享有保存銀盃一年之權以彰榮譽如有一校於每年最後决賽連勝三次者本會謹贈大銀盃一座（十七）若無第十六莽規定之事實則（一）本會贈此大銀盃於繼續競爭十年期内得勝次數之最多者（二）如有兩校得勝次數相等則本會贈之於該兩校中得分數之較多者（三）如有兩校分數適又相等則本會擇該兩校中勝球個數之較多者而贈之（十八）本學年賽球以今日（即民國七年十二月九日）到會之省立水産學校省立第一商業學校中華工業專門學校南洋中學校澄裏中學校東吳第二中學校明强中學青年會中學等八校爲限（十九）各組初賽須於木年十二月三十一日以前完結之（二十）職員任期以每年九月爲限下學年賽球事宜應俟新職員於九月十五日以前開會决定之 
[交涉員晋給勳章之道賀]  
　　駐滬陳交涉員近奉總統晉給二等大綬寳光嘉禾章昨日各屬員及公廨各讞員上海縣沈知事等均往道賀 
[鐵路局員預備祝壽]  
　　古暦本月二十二日爲滬寗杭甬鐵路局長任筱珊壽誕之期所屬各員業已預備祝賀 
[少年宣講團大會預誌]  
　　少年宣講團對於社會事業頗爲盡力現露天學校遠游宣講因天氣漸冷不便舉行已次第結束另行定所宣講近聞該團擬定本月二十一日舉行第八屆職員選舉會二十九日開全體大會提議第八屆團務進行手續及修改章程各部辦事規則是日全體團員均須出席云 
[戴天仇將在青年會演講]  
　　民黨戴天仇低久留日本刻聞現已回國抵滬大變從前之宗旨有志提倡實業並研究世界文明之淵源青年會於本星期三晚人時特請赴會演講凡與戴君夙讅及聞名而未曾見面者蓋往一聽其言論丰采也 
[兵工廠職員公宴廠長]  
　　兵工廠長謝邦清自前月入都催領經費無着滯留京寓已紀前報茲悉謝廠長現已得欵當即南下於前晚由寗轉道來申即到廠視事故廠中各科長職員特於昨午假座寳善街復興園正廳設席十餘桌公宴謝氏洗塵云 
[中華公義會茶話會記]  
　　中華公義會前日（星期日）在閘北新民路協志里施診給藥所開茶話會到者會董姚石蓀等三十餘人所提議者如下（一）提議立案事以本會創辦年餘如施診給藥及國民義務學校均有成效立案一層亦屬不可少之手續應呈請地方官長備案給示保護（二）討論徵求會員組織五隊公推正副會長擔任各隊名譽隊長舉徐菊如爲紅旗隊隊長陸鵬程爲黄旗隊隊長張潮生爲藍旗隊隊長顧泉生爲白旗隊隊長陳維幹爲黑旗隊隊長每隊副隊長二人徵求員每隊十人均由正隊長任請（三）前所發與各董之捐册應即一律收回以資結束（四）收支賬目决於陽曆年終截止趕辦徵信錄以資信用末由徐菊如按月認捐銀二元迨散會已五句鐘矣 
[閘北火警]  
　　昨晨四時閘北恒豐路長安路轉角裕康油酒店後樓忽然火起延燒萬順南貨店同豐米店同泰肉店麗華銀樓義順鹹貨店等樓房六幢後由各段救火會到場救熄常火熾時四區二分所孫署員率同巡官長警在場彈壓事後傳到裕康店主沈智生詰問起火原由供詞含糊遂諭暫押聽候偵查實情再行核辦旋有被害鄰居米店主趙士寅肉店主吳有渭鹹貨店主金根壽三人扭萬順南貨店主陸　明至該分所控稱陸店與起火家只隔一牆陸曾保火險裕康油酒店聞亦係陸之資本所開令沈出面應請查究云云孫署員諭候提訊再核 
[催促船户倒換執照]  
　　滬南工巡捐局長姚石蓀查得沿浦停泊專行浦東南匯川沙等處之航船及鮮船鄉船等向章每逢陽曆年底倒換船照一次並隨繳照費以便查考今又屆換照之期業經預飭巿舶所承辦人錢寳如傳諭各該鄉鎭各航船主如期繳費換照乃各船主延不到埠殊屬有意規避是以仍飭該承辦人查明玩抗各船户開單呈報來局以憑函致浦江水巡隊協助催繳 
[控告工頭吞沿工洋]  
　　碼頭小工劉萬高盧阿福金順濤吳了頭周炳順劉寳林等六人昨扭小工頭居兆喜陳朝茂二人至五區二分所控稱被居陳吞没工洋八十餘元請爲訊追一案當經該所警佐詰訊一過備文併送地檢廳訊辦 
[鐵店主被匪吊打]  
　　客民邵德寳近在閘北王家宅賃屋開設鐵店前日有斧頭黨匪徒姚林生等至邵處向索開銷邵不允被若輩軋至姚林生家剥去衣服私行吊打並攫去金戒一只時表一枚旋由邵母投報該管五區二分所立飭長警馳往拘拿各匪已知風逃逸祗將姚林生拘獲由警將邵德寳解去身上繩索連同姚林生併解到所經該所警佐提訊姚直供不諱邵則稱彼等羽黨衆多且揚言欲將民人置於死地應請保護等語問官得供以該匪等膽敢糾衆捕人私行吊打實屬目無法紀若不從嚴究懲何以安良善爰於昨午備文飭警將原被押送地檢廳請爲重辦到廳後由檢察官提訊一過判姚林生收押候究邵德寳所傷無碍退去候示 
[烟犯行賄解廳訊究]  
　　在浦東張家浜某竹行内爲竹販之商民楊　熙昨日午後由浦東渡浦至十六舖上岸往北行走該處巡長賈振興知其染有烟癮恐懷帶違禁品上前詰問言語支吾遂在楊身畔搜出烟灰一包重約五兩詢其何來據云由友人托爲代賣故欲携至北巿等語該巡長立喚是處站崗警察李俊廷到來拘住楊情急即以所帶之銀洋十六元如數賄給懇其暗中發放當被拒却連同證物解至第一區警察署經趙墨林署長詰問前情以其違犯烟禁又向巡長行賄當飭備文將人證賄洋一併申解淞滬警察廳發科訊究 
[查禁無稽謠言]  
　　浦東爛泥渡洋涇鎭一帶近有好事之徒造作謠言謂洋涇廟發現匪徒喬裝殭屍深夜從墳墓中突出恫嚇途人乘間攫取財物經巡警捉獲行將游街槍斃云云一時茶坊酒肆及渡船上等訛言日甚致一般無知男女每日成羣結隊往來觀看絡繹於途事爲三區曾警正得悉以造謠惑衆實於地方治安大有關礙故特傳諭長警隨時開導並留心緝拿造謠之人解署懲究 
[旅客被騙投浦之遇救]  
　　往來杭嘉湖與上海等處之各小輸及航船上時有一種匪徒混充搭客在舟中以僞賭誘騙鄉愚錢洋財物受騙者不知凡幾前經水警查明前情曾派探警隨舟來往保護此風稍戢近因冬防期内不敷差遣防範稍懈以致此事又見發現有浙人芮某年逾四旬此次由原籍裝運箓筍雜貨等來申售得鈔票洋三百餘元於本月中旬由申乘舟回里駛過南黄浦時被同舟之匪徒四人以聚賭牌九爲由將芮之鈔票現洋悉數騙去若輩即托故登岸而逸迨旁人向芮告明芮悔忿交集舟至氽來廟即投浦自盡時適深夜船中未及覺察芮入水後至三里許經某付人救起直至前日芮重返滬上向親友述明被騙情形昨日繕具訴狀分投水陸兩警廳禀求查緝贓犯到案究懲 
[客民投浦圖盡]  
　　天津人卞銘儀昨日清晨在浦東瀾泥渡口投浦圖盡當經三區崗警督同船户上前救起帶至警署經曾警正詰據卞供年二十八歲前充巡警現在無事所有衣服典質殆盡以致流落滬地難以度日不得已出此下策等情曾君判令轉送警廳發落 
[南京男孩迷路]  
　　男孩李金寳前日在引翔港迷路由五區四分所崗警查見帶回該所轉送司法科詰據供稱年十三歲南京人家住雨花台十一號門牌隨其母與一補鍋匠劉小福同來上海被母抛棄云云段科員得供諭送慈善團留養 
[被拐女子得完骨肉]  
　　鹽城女子陳阿二（即林阿二）及陳阿六向在無鎉絲廠内工作日前被婦人王劉氏誘拐來申寄寓周春民客棧内希圖售賣適爲包探程子卿查悉將王劉氏及陳阿六林阿二一併拘解法公堂請究判候傳證人到案再核等情已誌前報現爲林阿二之母林吳氏得悉由無錫來申昨至法公堂禀稱林阿二實係婦人之女陳阿六係婦人貼鄰女子均被劉氏拐來請求領回詰之客棧主周春民供日前王劉氏領兩女子至民人處稱係伊之姪女故敢留宿是實質之王劉氏供兩女子實係陳甫範拐來上海寄寓婦人家因地方狹窄故送至周之客棧住宿陳現逃何處實不得知中西讞員判林阿二着伊母領回陳阿六交林吳氏帶去送交伊父母由管王　氏押西牢三月以儆客棧主無干斥退 
[查獲私賣雅片兩則]  
　　法租界大自鳴鐘捕房捕頭日前偵悉居民俞連生家設榻私賣鴉片有違定章爰於前晚帶同暗差數名前往抄出烟槍七支烟燈數十只連俞一併帶入捕房又小東門捕房捕頭在婦人朱丁氏家抄出烟槍烟具帶入捕房均諭令存洋出外候究在案昨日由兩捕房將俞與朱丁氏傳至法公堂均供認私賣燈吃不諱中西官判俞罰洋三十元朱丁氏罰洋二十元充公烟具銷毁 
[客棧容留妓女之科罰]  
　　法租界大自鳴鐘捕房捕頭阿而風西日前查得東新橋街新同發客棧内容留妓女在内秘密賣淫故帶同包探暗差捕數名前往查獲妓女及狎客二十餘名帶入捕房各判罰洋開釋外將棧主交保候解堂訊究等情已誌前報昨日由法公堂傳訊棧主山伊妻馮王氏代到供認容留雉妓不諱並稱以後不敢再犯求宥中西官判罰洋二十元充公以儆 
[誘賭花會之衝突]  
　　甬人忻阿維史富生等昨在浦束陸家嘴因誘賭花會與南匯人顧立生衝突互相揪毆常經三區第一派出所巡官郝文翰查見飭將忻等三人拘解三區復在顧立生身畔抄出烟炮數個及花會字條多張判轉解警廳司法科訊辦 
[騙銀鐲押女所一月]  
　　江北婦人高吳氏在韜朋路騙取九百八十八號門牌居婦徐王氏家三歲女孩手上之銀鐲一副被包探查見將氏連贓拘入捕房昨解公共公堂經中西官訊實判吳氏押女所一月贓給原告領去 
[四過犯復來法租界]  
　　過犯王阿仁胡寳才汪長生朱連夫等四人日前深衣時潛來法新租界希圖行竊適爲探目沈德福瞥見當將王等四人一併帶入捕房昨解法公堂請究先據該探上堂禀明前情詰之王等供民人等實係找尋朋友不敢行竊求宥中西官以王等雖無行竊證據不應復來租界判王押西牢三月胡押二月以儆期滿仍永遠逐出租界汪朱兩人驅逐出境 
[叔嫂細故衝突]  
　　江北婦人沈陶氏住居閘北胡家木橋前日至五區三分所控夫弟沈發章毆傷伊頭部由唐署員轉解司法科經段科員質訊據發章供因家庭細故與嫂口角頭上傷痕係嫂自己撞破云云段科員諭飭押候傳到該氏之夫及鄰居人證明核辦 
[過犯摸竊之押儆]  
　　過犯王阿榮在西華路一號門牌日本書信館内摸竊某日人身畔皮夾及現洋二十五元當被察破鳴捕將王拘入捕房昨解公共公堂經中西官訊明判王押西牢兩年期滿逐出租界 
[無賴攫鐵行兇]  
　　無賴陳則興糾黨在武昌路攫取陸朝德所推小車上之舊鐵經物主錢錦春瞥見上前喝阻陳將錢毆打由陸訴知八百九十號華捕到來來拘捕陳又將該捕手指咬傷旋由十七號日捕等帮同將陳拘入捕房押候解送公堂訊究 
[西崽竊取鈔票]  
　　向在斐倫路二十三號洋房某俄人家爲西崽之無錫人馮正興近因竊取其主美俄兩國之鈔票洋一百五十元製辦衣服被該洋東察悉報請虹口捕房派探譚鳳池將馮拘入捕房押候吊贓解廨訊究 
[包探查獲竊賊]  
　　紹興人陳阿毛竊取七浦路一千零八十二號門牌王慶泉之玻璃五十塊圖遁被包探奚德安查見將人贓一併帶入捕房押候解廨請究 
[煙酒公賣分局批示照錄]  
　　江蘇第二區烟酒公賣分局長李碧澄昨批白酒商吳鈞等呈爲認定八年分白酒公賣比較請整頓分棧另舉經理由云呈悉旣據該商等加認額數呈請整頓分棧另舉經理事屬可行應即照准除呈報省局備案外仰即遴選經理補具承認書送局備查可也 
[江蘇省敎育會來函]  
　　敬啓者敝會見各報兩次登載同濟學校德敎員問題有歧異之處以爲該校旣由華人以私人團體收回自辦自當但以學生不至失學爲界限果如第二次報載有添延德教員事未免不合情理特向該校切實調查查得該校在去年四月華人收回自辦時共有德教員三十九人現已辭去七人計華人在教職員者合校長共二十三人德教員正副共三十二人報載人數增加德籍教員三十三人助教亦如之等語係傳聞之誤詢其何以必仍延德教員之故據訪校華員云因關於技衞之教科除華人自授外華教員尙未能一一接教其他亦尙無適當之教員可以延請爲學生學業計不得不然各德教員確係服從護軍使之監督曾一律簽字於願書於授課以外無絲毫之活動並據該華員再四聲明辦理上不得已之苦衷謂確能擔保德教員不生事端（中略）以上調查所得特爲披露該校旣曾辭退德教員七人可證明其專爲學生學業之意（中略）請登入貴報爲幸專此順頌撰安江蘇省教育會啓十二月十六日 
[浦濱公益會來函]  
　　敬郂者敝會於陰曆十一月初九日由依周塘居民前來報稱於是日在該處沿灘撈獲洋松三根自願助於敝會改做施棺之用敝會以公益所在不敢遂行改用除仍命居民等在該處看護俟失主騐明領取外特登貴報仰該失主於登報日起於十日内書明大小尺寸前來領取如過期不領敝會即當改作公用爲特肅函奉達望將此信刊入貴報來函欄内爲荷 
雜評二 
[華茶（庸）]  
　　華茶對外貿易一落千丈讀西報所紀實至可驚愕我國土産之不振雖由墨守舊習不知採用料學上新知以與世界相競致日即於劣敗而企業家於商事所必需之道德缺焉不講要亦其主因蓋華商有兩大弊病其一則祇圖一時近利而不計久遠之信用又其一則惟圖一己利益而不念公共之利害華茶對外競爭之失敗此亦其造因之一端矣 
嗚呼年來土産之衰敗又豈茶業爲然踵其後者將爲棉紗觀於華人紗廠之日少暄賓奪主能不令人驚心怵目也哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[讀易小言] [  濟]  
　　象上傳曰天行健君子以自强不息先哲不知地轉以爲天行若在今日可謂之地行健矣 
序卦傳曰需者飮食之道也飮食必有爭故受之以訟若在今日則可謂之物質競爭亦可謂之麵包問題 
繫辭上傳曰乾以易知坤以簡能又曰易簡而天下之理得矣自來解易簡之說者每多求深反淺其實孔子之時人事已煩不勝其擾擾乃覺天地自然之易簡而慕之羨之也 
老申報 
[修理三茅閣橋]  
　　（見光緒元年正月十五日） 
本埠租界内英法交界之處中隔一河其上搭跨之橋不下十數座而最爲衝煩極要者惟三茅閣橋日夕車馬喧闐趾踵相錯故每易於損壞現在英法兩工部議於日昨開工修葺另在東首數武建一浮橋以便行人來往并議將該橋結實加修務期堅固而工料不計也 
[牛登臥榻（見光緒元年正月二十一日）]  
　　吳越間俗傳鷄狗登屋而馬牛猪羊入人室者俱稱不利故凡遇有此種事者或即捉而殺之者有之乃近聞寗波東鄉舟孟橋某宅有李姓僦居突於元旦日來黄牛一頭奔入其媳臥室中喘息數聲徑登其床而後自行奔出被褥等物均爲所汚其媳見之頗以爲怪然知牛力最大亦不敢上前執住惟狂呼而已嗣後衆人聞之遂紛紛聚論無非猜詳其吉凶也不謂越日而李某竟病故人於是俱謂牛有先兆云然余見江淮以北鷄狗登於屋而臥起者往往有之亦未見有意外事然則所謂見怪不怪其怪自敗者理或然歟 
新拾遺 
[軍用鴿記] [  許嘯桐]  
　　軍用鴿實爲法蘭西發明之戰事利品一八七○年後運用法大爲進步本年六月中高勞德將軍解强巴納之圍全賴其迅速之傳遞成績優美功效卓著法人之調護訓練之者亦維精維妙凡鵨長成能飛後即教以普通訓練法例如辨察飼者聲音掌中啄食等三月後再教以飛逸法初不過短距離之間漸次增長迨至能往返自如一無差舛並能習聞戰塲之喧闐乃始携往前敵縱之運用鴿之種類不一智愚各異於是優劣大判凡態度鎭靜飛行迅速者斯爲上等飛行次速而能保守常度者次之飛行不速而能確實可持者又次之然上等中亦有優劣之分以能夜行者爲最寳貴焉 
閱者當能記憶本年六月中　芳前敵指揮繭納爾將軍在四日間發出重要軍事文書無數皆藉此智鳥而獲效者即今强巴納之役前壕共縱鴿五十其中十二以七分至十五分之時間達目的地二十以十六分至三十分之時間達目的地可謂速矣又弗頓之役二鴿各挾緊急文書七件六月十五日軍士正在麥納作戰一鴿飛至抵地即死騐其一足己爲彈丸燬去而其所挾文書安然無恙遂得預防敵人反攻其勇毅之氣尤爲不可及也 
常識 
[雞卵殻之新効用] [  叔豪]  
　　近有美國醫博士二人一爲研究虎列剌病之利姆氏一爲其友紐約醫院醫生福爾氏謂食石灰質有益於健康且能繁殖子孫雞卵殻中含石灰質最多故氏常出雞卵於桌上先去卵黄次去蛋白而嚙其卵殻旋咽下之謂可增人體組織之活力及重量又能强壯心臟治炎症療脚部挫折養腦髓其功用甚大若人口減少之社會可用雞卵殻爲藥劑且據二氏之實騐以石灰飼養白鼠入頭未幾即繁殖至五十三頭反之用普通食料飼養之則同一時期僅能繁殖九頭後復試騐其他之動物結果亦同惟逕食卵殻恐有碍消化非萬全之法最好將一茶匙之硫酸石灰溶解水中每日飮之則不啻爲萬病之妙藥矣 
益智新畫[  陳兆元]  
（遠樹）（像拜） 
雜錄 
[鬼談三則] [  少癡]  
　　先君子嘗言吾家昔住伍祐時恒中夜聞鬼呌聲其音悽慘令人戰慄蓋因此地前患祝融之災焚死夫婦二人故每陰雨輒聞此聲也 
劉君宗淑因喪父由京返里因貪路夜行至二更尙未達前鎭欲尋歇處而不得心正躊躇見有小火熒熒約距一里許急馳往見有老嫗一人獨坐室中作不樂狀淑請其留宿嫗諾之時 
　　方入門堂中有棺一略似新亡者夜宿其東廂淑因父喪中夜不能成寐正憂悶間聞堂中有棺響聲急披衣拔橺出見後有黑物追來懼甚號呼而逃里許始達前鎭時天已大明乃得脫然已魂驚膽落矣 
友王君一日散步河干見一人身矮頭大衣藍衣在彼前行初未以爲怪也及行旣久仍在前而不他往遂怪之欲追前觀其而疾走彼亦加速友奮力追之直至轉角處忽不見友以爲怪舉此事告余 
[浣山詩話] [  筱齋]  
勇夫攘臂惡婦駡街令人不堪聞見詩家魔道亦有似此者特習焉不察耳近代漁洋推奉詆訶者各持一說余以爲皆不得其平少陵論詩曰清新俊逸又曰毫髮無遺憾波瀾獨老成此種超詣固難以語人且詩之結體近古各别今試取其近體讀之清而能腴輕而不剽圓面不滑熟而不腐如翻水成如彈丸脫雖於汪洋渾厚老健蒼凉不無溢美然亦不知費幾許刮垢磨光伐毛洗體工夫方能到此惜尊奉者但云絶代銷魂即其所自著亦未明言其所以余謂學詩者必先打破此關方能向上一入魔障使難湔洗吾宗螺山紀行詩云瞥眼西風手又揮短長亭子送斜暉笑儂好似雙飛燕春社來時秋社歸白香湖上白沙明水淺舟如陸地行滯我程期渾不厭青山相對故人情山如蠶裏水如環舟泝溪流去復還百里行來消幾日林梢一抹見雲山資江風物記曾經蘭槳輕搖杜若汀間倚蓬窗看秋水篙頭紅影立蜻蜓五兩微風頃刻生片帆吹落邵陵城到時翻悔來時早孤負風姨送我情朗潤清和絶遠塵俗 
小說 
[點金術（一一）] [  冠宇]  
　　外國人曰密代司吾友乎安乎君懇余傳授與汝之點金術成績何如者密代司蹙額搖首曰噫余乃極不幸也外國人呼曰誠極不幸乎抑因起於偶然而有意外之事乎或君無信心不遵守余之約束乎君未嘗各物皆遍試此術乎密代司答曰余非欲各物遍試也特於無意中手所觸之物皆變爲黄金耳外國人曰噫其後汝曾發見變爲何物乎此時可給余觀之余授與君之點金術至有限制苟不欲此物化爲黄金雖任何接觸亦决無妨礙不知君何以如此想因貪得之心過熾以致失其常度而此點金術亦不受指揮逾出範圍之外幸哉君未及於禍也密代司訝曰余有何禍乎外國人曰君若無意中觸及己身亦必化爲金人即使不然貪心過甚且將發火自焚也密代司曰危哉外國人曰此曼來果爾得屈其膝曲其臂想因在一小時之前觸君點金之手所致不幸之密代司曰哦君言余之女乎余之親愛之女乎因扭轉其臂指之曰余之曼來果爾得憫余受火傷思有以慰余抱余手而接吻豈意一觸其下額頓化黄金不言不動余誠不幸哉君乎遭此飛災無法可挽余之五中皆亂矣外國人注視其面曰余聰明之密代司王乎君自己之衷情余已深知之君因無意中不幸變骨肉爲金製之偶像無法挽回但余有巨大之法力能使已被變化成金者恢復原狀惟此法施行後君之點金術即永遠不靈且被變化者亦皆須全行還原若單欲恢復一二件此固不能者君若欲保守巨金乎則可任曼來果爾得之爲金人若欲曼來果爾得之復生乎必須悉數犧牲其所化之黄金君願之乎密代司聞曼來果爾得之尙有救也大喜不假思索立應曰願之苟得小女復活何惜乎此戔戔者至此不幸之點金術爲禍余己飽嘗之矣雖無君言亦將深惡而痛絶之况能解除尤所深幸方喜之不暇又何不願余今方知黄金非佳物多積之能作祟亦不復愛之外國人曰甚佳君能悔過足見通於遷善余不敏願助君以一臂之力法取一水瓶往君之花園沈之河底掬取滿瓶之清水遍灑於被點金術變化之各物質一經法水立即變易而還原君若决定有熱心與眞誠保君多半有可回復因君之貪婪而生禍患之機會密代司大悅卑躬曲節向外國人鞠躬致敬懇求其速行施法援救外國人允之取一巨大土製之水甕此甕固已經密代司之接觸有一部分已化爲黄金外國人舉起匆忙疾走向花園望陰河進行沿途穿過薔薇之叢林無數花團錦簇之薔薇悉變爲鮮黄之金葉好似晚秋天氣木葉經霜而黄者但無此齊整耳 
[自由談之自由談] [  浣目子]  
　　世人每謂我人不知自由其實非也試觀我國執政者最富自由曹大哥之可南可北此督軍之自由也彈劾案與同意案皆可赞成此國會之自由也他若債台可以自由增高軍隊可以自由行動尤自由中之自由也惟自由太過恐傳染於他國亦來吾國自由耳 
 
 
 

Page 15

 
 
   
 
 

Page 16

 
 
   
 
