# 1917 - 215 - 4915981

 

Page 1

 
 
   
 
 

Page 2

 
 
時評 
[財政計畫（默）]  
　　嗚呼以今日而言財政計畫祇有借債計畫而巳安有其他之計畫载言財政計畫必先整理行政機關然而今日之行政機關紊亂無序位置則因人而施名稱則隨地而異政今不統一内外不相維機關如此計畫將安所施也言財政計畫必先確定行政方針然而今日之行政方針惝恍莫定有時消極有時又積極一方集權一方又分權主張無一貫興廢不一定方針如此計畫又安所施也言財政計畫必先定用財生義然而今日之用財主減政乎則減政數年之成績可見矣主量入爲出乎則預算支絀之情形可見矣况乎今日軍事方興供給陡增不又與目的相反乎歐美各國於戰時戰後全國人之眼光必注集於整理財政一事於是有所謂財政系的内閣者以其財政能力支配凡百政今而整理之成效輒見今之財政當局果有此以力乎如曰不能則所謂財政計畫者豈有他哉借債而己矣 
命令 
　　八月八日大總統令陸軍總長段祺瑞呈請任命吳有　充任陸軍第十師騎兵第十圑圑附應照准此令 
　　又令　陸軍總長叚祺瑞呈准正紅旗滿洲都統志鈞咨請以啓銳承襲世管佐領應照准此令 
　　又令　陸軍總長段祺瑞呈准奉天督軍張作霖咨請以世瑞承襲世管佐領應照准此令 
　　又令　陸軍總長段祺瑞呈准京兆尹王逹咨請以崇祿授防禦應照准此令 
　　又令　陸軍總長段祺瑞呈准吉林省長郭宗熙咨請以關峻山桂祥補佐領多慶西良阿鳳翔補防禦應照准此令 
　　八月九日大總統令特任張紹曾爲樹威將軍此令又令傳良佐加陸軍上將銜此令 
　　又令　徐登朝授爲陸軍步兵上校此令 
　　又令　財政總張兼鹽務署督辦梁啓超呈請以裴景元調署花定榷運局局長徐翺調署晋北榷運局局長應照准此令 
　　又令　陸軍總長段祺瑞呈請授王維城爲陸軍步兵中校並加 
陸軍步兵上校銜孔照同周焕春張鳴岐李玉任先淪沙泰昇爲陸軍步兵少校應照准此令 
　　又令　陸軍總長段祺瑞呈准奉天督軍張作霖咨請以尚昌煦承襲世管佐領應照准此令 
[専電]  
　　北京電政府又電周道剛約束軍隊不得再起捕端戴死事詳情速具報（九日下午十二鐘） 
　　北京電川電滇黔軍己停止進行劉亦允來京惟羅態度未明 
　　　　　　　　（九日下午十二鐘） 
　　北京電此間觀察西南態度以爲有陸榮廷等之斡旋不致遽啓兵端（九日下午四鐘） 
　　北京電皖鄂等省督長來電贊成宣戰案巳有多起故决定從速發表（九日下午四鐘） 
　　北京電今日國務會議仍議宣 
戰手續結果己與委員會一致 
　　　　　（九日下午四鐘） 
　　南昌電李督甯電催促故特急速布置約十三日可到甯 
　　　　　　（十日上午十鐘） 
　　北京電張紹曾任樹威將軍係出段意（九日下午四鐘） 
　　北京電閣議處置德僑辦法仍决用内務部提案（九日下午八鐘） 
　　北京電津檢長受賄案法部己調查主嚴究案内許世英等將全看管許聞報出京（九日下午七鐘） 
　　北京電津浦購車合同日本不允取消交涉困難（九日下午八鐘） 
　　北京電模範圑由陸部接收改編一師以曲同豐爲師長 
　　　　　　　（九日下午七鐘） 
　　北京電津浦路因水開至楊村止（九日下午七鐘） 
　　北京電梁財政計劃書將發表　　　　　　　　　（九日下午七鐘） 
　　北京電熊希齡來京（九日下午八鐘） 
　　東京電日本造船業者意見擬向美國政 
 
 
 

Page 3

 
 
府交涉美國取消鐵材輸出禁止令運鐵赴日日本以製成船隻提供美國政府爲交换條件當局亦表同意有使今後日本爲船隻製造輸出國外之氣槪 
[外電]  
　　北京電英文北京日報載稱宣戰問题己由内　最後决定明日或可宣布至遲當在星期日英文京報則謂宣戰問題因總統與内閣意見未洽大約尚須展緩宣布（十日） 
　　北京電北京日報載稱大借欵因外國四銀行之一現持異見故一時未能即成據他方面消息謂其頓挫乃因英日銀行家意見不洽所致　　　　（十日）以上德文電 
　　北京電川省滇黔軍司今曾來電謂遵政府命令止向成都進發但據最近消息謂彼等刻正向成渝二地疾進滇軍巳逐走嘉定之川軍進至丹稜仁壽亦復見戰吳光新之任長江上游總司令及四川查辦使足徴政府决議儘力以和平方法從速解决川事惟政府必將准吳率大批北兵入川如至必要時則將用武力平之秦晋兩省均奉命準備協助吳軍　　（八日） 
　　成都電近今戰事聞軡兵死者三百餘人川兵死者六百人傷者五百人黔兵傷數未詳成都被燬房屋之數迄今尚未宣布（二十四日）遲到 
　　成都電聞川軍己在嘉定仁壽大勝滇軍滇軍復佔據資陽惟卒爲川軍遂走秦省現運來大砲若干尊以固川防（四日） 
　　東京電日政府决議强迫檢查出口品俾便阻止劣質貨品出口以損國家商業名譽檢查將施於火柴綿織品玻璃器洋磁器編織品實行之期約在十月中旬 
　　（八日）以上路透電 
　　北京電宣戰案直隷安徴湖北及他北方各省均巳陸續來電贊成一般人推測該案宣布之其當在下星期一（十三日）或星期三（十五日）今日國務會議即以討議此事爲主（十日） 
　　北京電都中外國人方面以馮河間與陸榮廷既有聯絡且馮河間與段總理間之意見亦意外疏通頗有持樂觀者又有交通系對進步黨及段派策士之跳梁與直隷系運人之的反威管内中之暗潮頗烈故尚款許容易樂觀等等說對政界之觀測不一（十日） 
　　漢口電第二十師之步兵七十八圑第二第三兩營昨夜（八日）到漢今晨（九日）分乘民船十餘艘小輪船五艘前赴岳州其後續之軍隊聞今夕（九日）亦可來漢（九日） 
　　漢口電長沙電云傳良佐之督湘湖南人聲明斷然反對（九日） 
　　南京電督軍府魏副官爲迎李督軍於昨日赴九江李氏定於十三日到寗十五日接任視事（十日） 
　　南京電張一馨爲就總統府秘書長之　於昨九日北上（十日） 
　　南京電第二十師之兩圑昨（九日）由津浦鐵道到浦口卽乘輪船前赴岳州（十日） 
　　南京電朝天官之文廟崩壤駐紥該處之第六師兵士受傷者甚多（十日） 
　　以上東方通信社電 
[戰電]  
　　倫敦電海格將軍報稱日間有大雨法軍在比克斯旭特西北面得地敵軍在羅曷北面與哇比附近襲擊失利伊泊爾東面敵砲隊甚爲活動天氣雖不佳英飛機仍能飛至德軍陳線後四十英里以炸彈擲擊彈藥庫路軌火車火車之因而出軌者一列炸毁者一列英飛機一架不知下落（八日） 
　　巴黎電今晚公報云末斯河右岸柯里愛萊叢林杜哇芒等處砲戰甚烈（九日） 
　　倫敦電海軍部宣稱上星期内商船之抵英者共二千六百七十三艘離英者共二千七百九十六艘被沉者共二十三艘計載重逾千六百噸者二十一不足千六百噸者二被攻而得脫險者共十三艘（八日） 
　　巴黎電本月五日止之一星期内商船抵法者共九百四十八艘離法者共九百三十四艘被沉者共六艘計載重逾千六百噸者四不足千六百噸者二被攻而得脫險者同於被沉之數（八日） 
　　倫敦電泰晤士報俄迭薩（俄國面黑海之巨市）訪員電稱俄員現正設法防禦敵飛機一般人士現信德軍之進攻志在取俄迭薩及得比薩拉比亞與波杜里亞二地之收成云（九日） 
　　倫敦電協約國代表在首相邸之會議業己蕆事聞曾討論瑞典京城大會問題（九日） 
　　馬德里電鐵路工人罷工經當道調停無效當道擬設法維持行車事務（八日） 
　　倫敦電勞白慈氏今日代表商部在下院答覆質問謂華茶存於英國各稅關貨棧者至七月三十一日止共七百二十萬七千磅商部己命將因無入口執照扣留之茶葉准人提取勞白慈氏又答某議員質問謂商部前不准提取在華英商於入口禁令施行前前購運之茶葉數批者實因購主未能證明確於頒行禁令前付欵運出之故今因茶價昂貴且因久存恐致損壤故特通融辦理許其提出銷售云（八日） 
[公電]  
　　四川省議會來電副總統段總理督軍省長省議會各報館鑒川省軍民一體擁護共和前經通電布陳計逹偉鑒兼督戴戡不審如何用意突於初五夜派兵携砲猛攻駐省川軍火　民房縱兵據掠刻尚未己哀號滿路烽火連天再緩須臾恐無子遺迭經議會派員調停戴戡槪行拒絶危急萬分竊念川省擁護共和義無反顧川軍劉軍長再造民國卓著動勞自復辟電傳卽經連合各師協力反對無論戴戡如何遏抑誓不轉移惟川省迭受兵災未堪再受蹂𨈆特此電懇仗義執言解救倒懸同深公感四川省議員龔選廉魯本竺張子梁秦大猷李樹勲董絢偉廖希曾李庚等九十二人同叩渴 
　　宿遷來電申報轉各報館鑒四日報登宿遷知里令窰灣出洋二千四百元宿城出洋四千元犒勞辮兵各節跡近挑釁殊駭聽聞請速更正以釋君疑窰灣商會宿遷商會啓 
[要聞一]  
　　西報論出口貿易增損關係字林報社論略曰中國各口岸海關稅務司報告去年貿易對於出口貿易之加增尤三致意此誠極有希望之現象也惟出口貿易之增多其中有似非之處蓋有若干種貨品成本較昻出口貨值因以略大而出口貨量在實際上未必增也第貨價之昻貴足以激起土産之加增中國工商迭遇滙率奇昻運費倐漲政潮擾亂之困苦尚能支持雖貿易未必甚鉅然貨值確己增高振起此種市面之狀態固未必久存但妨礙商業之逆境亦未必常在苟華人能不錯過時機亦何患無輸出超過輸入之一日中國貨品之爲世界所需求者爲數至夥各國之需求因受戰事影響而發生者亦有增無減中國能否與他國之以食品原料供給海外者並駕齊驅是任華人好自爲之耳華商信實固無可疑然亦有貪得目前之近利施用不良之方法以致自貽伊戚者他者姑不具論僅述昔年湖北荳業事卽可見一斑一九○九年漢口荳業驟然大爲發逹世人方逆料鄂省荳業必逐漸興旺年盛一年詎驟然而起倐然而墜一落千丈無可收拾推究其故則以業荳者售得善價猶不滿意復私摻乾土多至什一顔色形式與荳無殊一時莫辨歐商遂受其欺不復過問此漢口荳業所以雖有發逹之機會而終不能發逹也快發財一念乃欺騙之先驅足爲商業之害再華商墨守成規不研究外人好惡而關於佈置類别包裏等事亦復不知注意要知中國貨品須與他國貨品相競爭苟品質形式有一不如人者即被淘汰此又中國出口貿易不能大振之一原因也矯而正之是在華人苟有人以作僞行騙之害苦口婆心警告華商吾知商界當可恍悟不致再存僥倖之心各省省長設能以勿貪近利致貽遠害之言設法勸諭商人則爲國造福實非淺鮮中國雖交通尚不便利惟其商業不久可望倍增第須政治安穏商人明逹耳今之藉政治問題叫號奔走者苟移其舉一之精神才力専注於開通商人則豈　商人獲益即國家亦食其賜矣中國少年抱國福民利之宗旨者亦知闡發經濟知識其有造於國較批評執政者論兵者之優劣爭論不己爲尤甚者乎民生困苦則國多亂經濟發逹則民自足苟有力者願告其國人以改良一切供給世界需求之道則中國内亂不期絶而自絶矣 
[北京兵災與直隷水災]  
　　字林報六日北京通訊云　警廳調查此次北京兵災計平民之死於流彈者都三十四人因傷而殘廢者三人經傷七十六人警廳呈報死傷人數時請政府給予撫恤死者家屬各百元傷者視其傷勢輕重酌給養傷費少至一元多至五十元房屋毁壞一百二十九所警廳亦請酌予賠償自一元四百八十元不等内務部己據呈轉請總統核示共計各費約八千零五十五元京人之受傷者初不出外就醫故在戰後一二日内罕見人惟在過去兩星期中各醫院療治創傷頗爲紛忙蓋受傷者以創傷久而未愈或固中國醫士醫治無效故卒乞靈於醫院也有一小孩卾下爲槍丸擊成一洞逾半月始乞外國醫士治之小孩啼哭不己醫士當從其舌下膜内取出彈屑其痛遂爽然若失矣 
　　字林報六日北京通訊云直隷水災取最近報告觀之其狀甚屬可憫各處堤壩之潰决者不可勝紀一片平原盡在水中村莊數百皆爲淹没房屋坍塌人民失所自不待言溺斃者亦多今歳收穫己無希望且就往年經驗推測之積水不能早退田地於一二年内不能種植有時荒廢至三年之久人民羣居於澤地或擁集於高阜乘火車者於京津中間廻視兩旁未見乾地據云災區較民國元年尤爲廣大運河北部某處有兵三營搶護河堤以防立冲極力工作歷數畫夜雖遇大雨亦不稍懈故一大區域得以保全其功亦云偉矣京人刻擬設法籌欵賑濟著名優伶發起擬唱義務戲三日以募賑欵 
[粤東省長問題（平生）]  
　　自中央令粤桂省長互調後而省長問題遂由此發生粤中前有三圑體致請願書於省會請留省會以朱省長未經向會辭職遂將請願書璧回凡請願者皆謂粤在自主期内此令當然無效故陳督軍亦曾挽回朱省長而朱省長人極圓活又與滇軍極端聯絡故曾有電致李協和云中山抵粤宣言大計海軍獨立總長南來國會議員賁臨絡繹綸織政府行將實見共和巨擘麕集羊城冀公返粤　深望歲他要辦妥請速轉駕凖備征討以滅妖氛某雖輇材願執革弭昨接北京來電調某他省本應去粤以避賢能但以叚梁執政此次電調必别有会伎倆若即應命轉中詭計况粤旣自主非法命令不應服從更加以各界挽留情意難却故雖　擋仍復逗留逗留謹此佈意佇候藎言云云依此電以觀則朱省長己聲明暫留矣然粤中有一部份人謂朱與段關係最深其留粤别有深謀必俗排之使去於是或迎或拒各有主張而主張挽留者之進行亦有請願省會或自行舉動或以文電爲表示之種種不同如廣東公民聯合會即不以請願爲然之份子也日昨該會召集會員開議主席陳節起言近數日有僞命對調粤桂省長之說默察社會　起恐惶紛紛請願粤民之愛戴朱公己可槪見但本會設立於春初朱公有去粤意時特設此會以挽留今聞朱公復有去志應如何挽留請公定林仲嚴建議應由本會具請願書於省會請予换留霍鏘起言予以爲朱公今日無去粤理由粤桂自主對於僞命應作無效此時吾粤人民亦可自主擁戴朱公爲省長朱公斷無去粤吾人何爲作此無竟味之請願况省議會自弛賭禍粤後己失其議會之價值議員己失代表吾民之資格何用他污吾請願書哉今日本會所當舉行者因海軍艦隊國會議員來粤此爲國法命脈所寄託本會應聯合西南各省旅粤公民開會歡迎敬迓海軍將士及國會議員表示吾粤傾向共和之民意諸君以爲然否全體贊成遂决定開歡迎會辦法茶會乃散惟是另一方面則頗有主張不挽朱而别舉胡漢民爲省長者如禁衛軍統領卽其一也故該軍日前以樹義救國省長一缺關係非輕於是共簽名擁戴胡漢民君接廣東省長經函請省會辦理刻聞有人從中排撥希圖破壞惟各統領以軍人天職最重信義墨汁未乾豈能遷移况在粤組織出師省長以胡漢民君爲最適合故一意堅持前議對於運動者一再拒絶又聞朱省長近以粤民反對無可掩飾現巳决意去職行將省長印信送交省會别舉相當之人接任省長問題目前尚未解決但無論朱之或去或留前日之大總統任命皆歸無效（朱即去亦决不赴廣西任）同時發生者則有潮循道尹問題道尹黄孝覺爲梁任公高弟子在任時與潮梅鎭守使莫擎宇本不相能故因時局關係遂提起辭職其後不知如何調和莫擎宇起而電留陳督軍亦電留國務院亦電留至大總統再特頒命令任黄孝覺爲潮循道尹而潮循道尹之位置乃决定矣道尹問題旣决定而潮梅新委知事問題乃發生刻問莫黄近由汕頭來電云潮梅知事同時撤换多人現值戒嚴兼之獨立艦隊紛紛來汕人心惶恐地方動搖澈察清形亟須現任各知事維持治安未便一律遽易生手除曾令現任暫緩交卸外理合電懇迅飭新任揭陽知事唐先微潮陽知事李鴻奇蕉嶺知事張漢　普寗和事彭琦等須俟大局稍定方可赴新無任企禱鎭守使莫敬擎宇道尹黄孝覺冬印督軍得電後旋亦覆電去廣州朱省長鑒汕頭莫鎭守使黄道尹覽莫黄冬日會電開潮梅知事同時撤换多人云云（文前同）據此所陳係爲鎭靖人心起見當此戒嚴期間首以保持地方秩序爲最要應請省長俯如該鎭道所請飭各新委知事暫緩赴任以免政務紛更人心動搖是爲至盼焜叩督軍江印云云當潮循道尹黄教覺辭職時朱省長即委欽廉道尹成恍接任成桄爲滇軍參謀巳由欽晋省預備赴潮矣詎知黄孝覺之位置確定成桄乃不得到任於是欽州各界又請任馮相榮爲欽廉道尹矣其文曰督軍省長鈞鑒自政潮發生京畿肇亂影響所及全粤戒嚴欽廉爲三省邊防鎭懾實關重要自成道尹桄業經先行繼而張知事鍾琪亦擅離職守而去全城無一官吏各界迭起恐慌外患内訌時虞立　職　守土孰負責成馮統領相榮自辛亥以後奉任欽廉道尹在欽六年軍民愛戴外人悅服擬請電令馮統領復任道尹軍民政務統一事權邊防賴以鞏固俾欽得人而理亦可紓南顧之憂雖委任人員出自政府權衝惟桑梓政治所關不能不代爲呼籲務懇俯順輿情准如所請以定人心而安邊地方幸甚欽州紳商學各界代表李聯綬等叩冬 
[南京快信]  
　　江北大水各縣知事紛電呈報灾情 
齊省長以河水漲漫轉電萬立鈺防守河工 
寗垣商學各界對於李純督蘇均紛紛電賀 
寗商會議電贛促李純速來蘇履新以資鎭　聞李有確定十三日來寗消息新任督軍李純昨派楊副官長先行來寗與齊兼督接洽一切聞陳光遠赴贛督任由津浦車南下轉輪赴贛並聞所部十二師亦隨陳赴贛塡防 
軍署參謀長師景雲奉馮代總統電帶禁衛軍兩圑北上 
禁衛軍奉令實行攺編爲宣衛軍仍以王廷楨 
爲軍長 
張敬堯擬日内來寗與齊兼督會商剿匪事宜 
軍械局長王者化奉馮代總統電召入京所遺軍械局長委曹振常暫代 
徐州辮兵不服編制仍有躍躍欲動之勢商民恐慌江涨辮兵宣慰員王玉樹昨己回寗謁見齊省長報告宣慰辮兵情形 
海軍饒司令令各軍艦檢查無線電機 
薩鎭冰昨日知後乘津浦車人京 
連日特别戒嚴各城門提前關閉晚各通衢警察均實彈荷鎗加派雙崗 
警廳近日檢查旅館客棧極爲嚴密而民民店舖亦逐户盤詰聞因偵探報告有黨人潛行來寗消息秦淮花舫近因特别戒嚴遊客裏足徹夜祇聞得得之馬蹄聲而己 
秘書長張一麘本擬八日離寗兹攺今日（十日）午後啟行北上 
淮揚道尹左杕周撤任以徐海道尹王曜調署所遺徐海道尹缺段母怠呼聲最高 
警廳昨派警逐户曉諭速置備新五色國旗三五日内卽需懸掛據稱係奉上官命令尚未知何用江北各屬商會以釐金病民現又紛電省署籲請轉飭財廳迅爲籌攺以維商艱 
陸軍部咨齊兼督嗣後軍界各機關對於各種政治非有指令不得干預 
省政研究會駐會幹事龔肇新沈沛等籌備恢復進步黨甯支部 
省署敎育科有攺組督學局消息其局長盧紹旒有望 
省立電燈廠廠　單毓斌昨日（九日）交卸 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘省大水之詳情]  
　　湘省連日以來因西水暴漲沿湖各縣幾無一不被水成災他如長沙之西鄕等處亦報水患亟將各屬報告水災電文披露如下（安鄕汪知事德植報告災情電巳錄前報）沅江知事吳家駿來電云省長鈞鑒連日湖水陡漲垸堤潰者己有五處刻下漲仍未巳恐成巨災謹先電聞沅江知事吳家駿叩又該縣堤垸委員胡大鏞來電云連日水漲平堤天心洲東堤冲潰（按天心洲爲該縣最大堤垸）抵死力救無術懇速派員勘災大鏞静候處分又據該縣知事特派來省請借傏榖之唐委員報告云前月三十日湖水飛漲僅歷三句鐘久即冲倒圍堤五處淹斃人口三百餘名其餘冲倒房屋飄没牲畜器具不可勝數至三十一日水勢愈大草尾等處上片汪洋但見竹杪樹梢在水中搖曳而己至於一般災民或支棚高阜或露宿山巅悽慘情形不忍卒述災情之重實爲民國成立以來所僅有云去 
南縣知事來電去屬縣因湖水大漲無法消洩致數日之間巳連潰三垸城外盡成澤國城内己入水三四尺不等百物大漲民生日蹙惟報未傷損人口除派員籌辦急賑並親往各處勘查外謹先電聞安化知事皮大猷來電云縣屬北鄕之歸化區慘遭蛟水冲陷田地百餘畝潰堤二處傷斃人口四十餘名除派員前往查勘外萬乞酌量賑卹以救災黎 
此外新寗華容兩縣昨亦以水灾見告而長沙湘潭亦尚飛漲不己據新寗保衛圑總局局長陳周愼農會會長江愼江致省長財政廳電云據縣屬下富揪圑總楊柳春陳久卿等報稱村境於本月二十六夜蛟水陡漲冲没人畜田廬橋道無算除俟水退呈由知事勘明切實詳報外合先電聞華容知事何揚烈來電云旬日以來南北二水滙漲屬縣西鄕三合合興馬家少連四垸南鄕芷蘭垸近城黄湖垸相繼告潰天心洲官垸亦於本日四時潰倒縣城護城垸堤大仙寺北河渡兩處連日崩吼經知事親督紳首民夫極力搶護三畫夜危險異常除仍加意防護外特聞 
湘河水線自上月三十日起至本月一日止共漲二丈一尺一日以後因上游之水建瓴而下益以大雨滂沱三日未息故又繼漲增高先後漲至四丈内外省城河街之地勢較低者己淹及數處小吳門外之園堤有多處幾至潰决刻下正在極力搶護然能否不至發生危險尚不可知至長沙縣屬之河西鎭巳半遭淹没圍堤亦有潰决者湘潭水勢較省城更大袁家河等處田畝己淹至四晝夜即不再加漲早稻亦巳無收况日來仍舊陰雲密布大雨時行竊恐長潭兩縣亦難免不成巨灾也 
湘省連年水災全由洞庭淤淺所致水利局長鄒代藩巳將濬湖計畫詳細擬定呈請省長察核在案譚省長以濬湖之舉關係湘鄂兩省利害此項經費數在十萬元以上照湘六鄂四之例鄂省應派四成昨巳咨請王督軍請爲查核一俟認可即當着手興工譚省長昨通令各縣知事云查現值靑黄不時加以水灾頻仍難保不有匪徒乘荒滋事亟應嚴密防範以保安寗爲此令仰各該縣知事務各會督圑營將救荒防匪事宜分别認眞辦理 
[湖北水災之雜聞]  
　　沙市濱臨大江地勢低窪形如釜底當兹夏江泛漲之時純特沿江大堤爲全埠之保障昨聞該處江水巳與堤平近敷日來尚有加無己沿堤居民紛紛遷避狀極危險惟該處地既低窪在平日水面尚高出屋頂若堤身一有潰决不獨沙市一埠受災即下游各埠亦難免陽侯肆虐故不得不爲沙民懼也 
靑山下招賢张不堤日前被江水冲破百餘丈曾經武昌包知事前往查勘當撥欵協助鄕民搶築各鄕民以此堤與彼等均有生命財産關係是以拚力搶護加之堤身雖破堤脚尚未搖動救築亦易收效故僅歷五日之久即將巳潰之口復行堵塞苟能長此保持實該處人民之福也 
連日川湖之水下注湍激澎湃異常洶湧調查水樁五日又長六寸文昌門江岸漸被浸入探其水源多來自湘江又兼連日東風大作海潮上湧巳逹中江（皖）上游之水無從消納沿江低窪之區禾稼均被淹没倘再漲尺則江岸居民均有其魚之歎矣 
夏口縣屬戴家山一帶堤垸年久失修倒塌不堪現因江水陡漲漲難免冲破之患有有民人黄家堂者昨在京漢鐵路駐漢事務所禀請懇准鳩工興築保全命所長業己照准矣 
旅漢巨商殷世和等以黄岡縣此次被水淹没各區甚廣災民慘狀不堪入目除請慈善會及紅十字會施救外並擬將去年所獲洋紗紅利捐入慈善會以濟各區災黎 
内河外江水勢大漲匪特急流如矢且多旋轉若輪加之划户貪載颷風一起立蹈危亡四日東風大起船隻覆没者不下二十餘隻以赴漢陽者爲多五日聞漢陽山頭左近翻一小划蓋皆因激流所致也 
[譚延闓去職聲中之湘謠]  
　　傳良佐督湘命令突然而下湘人爲之一驚然當命令未下時因京漢鐵路中段被水衝斷不能通車京湘間之電線亦遭阻碍於是外間謠言蠶起展轉傳播於京津間湘中某報起而聲辨京津報紙所載之不確而詳爲解釋兹並錄於下 
七月二十五北京時報云聞湖南第二師長陳復初巳受黨人運動日内態度極爲險惡頗有欲攻吳光新驅出岳州之意譚督軍延闓業己稱病數日不理公務昨日吳司令之秘書長張某業己來京想係與政府有秘密之報告湘報駁之云當張康復辟時陳師長督師北伐曾經通電全國乃前站方抵湘陰而京師己經收復隨卽奉令逐漸抜隊回省其非攻吳也明甚至譚督前因感暑偶抱小恙猶力疾從公早己喜占勿藥並非稱病亦無不聖公務之事 
七月二十六日北京大中報云日昨本京某要人接湖南電云湖南督軍譚延闓反對中央政府現己宣言獨立本社因向各方面探訊均未接有此項電報惟該省内部意見不一黨派分歧無可諱言湘報駁之云湖南絶無宣言獨立之事内部亦無所謂意見不一自國民進步兩黨取消之後雖有二三學社均不涉及政治近更沈寂無人不過頭門外掛一塊招牌内部兩三名夫役守屋而己更有何黨派之可言又何至於紛歧 
七月二十七日天津正義報云頃從某要人處探得確音國務院近得兩粤軍隊假道湖南以圖北進之警耗己令岳州吳司今火速入湘防禦并云湘省民黨異常呌囂必欲招致粤貴運隊共攻吳軍不惜以祖宗墳墓之邦供彼輩孤注之一擲譚督軍趙師長雖均表示反對然現今大有放任自然無可奈何之勢政府不忍坐視湘省糜爛破壤大局故不獲己始命某入湘維持治安將來某黨如妄自開釁湘省恐不免作一大戰場又二十八日正義報云湖　獨立雖非事實而岌危之狀頗可注意聞段總理擬保薦駐岳州警備總司今吳光新中將爲湖南督軍譚延闓専任省長以防不虞此項明令不日即可發表更閒吳中將今日卽行返湘湘報駁之云按兩廣軍隊近無北進之意所謂假道尤屬不成問題湘省近日民黨異常呌囂之事不知何所見而云然湘軍兩師長事事禀在譚督辦理亦無所謂放任自然無可如何之說更不至呈岌之狀 
湘報對於京津報紙之聲辯如此然政府之猜疑湘省則固不可掩之事實觀其去譚督而易以傳良佐則謠言固亦有所由來矣 
[魯省新軍變動與内幕（懷瑾）]  
　　復辟禍起海内共憤於討逆聲中同時忽有吳大洲部下擾亂楊村之謠又有吳大洲遄返靑島之說東方通信社電更有吳大洲黨羽將掠天津德租界並擬綁徐東海的票因之徐眷屬移居京庽以避其鋒種種消息道路喧傳報紙登載而不知皆非也兹說之謠傳實發生於魯之新軍魯新軍之第一旅第二圑圑長謝保軒所謂吳大洲云云昔年曾有關係而今則風馬牛之不相及也 
魯省新軍之組織計合周村濰縣諸城高密 
四大部之民軍淘汰而成之隊伍攺編之初定爲兩混成旅擇其勢力較强人數較衆者分領之於是以尹錫武長第一旅簿子明長第二旅直未於山東督軍本年五月何鋒鈺奉中央任命爲新軍總司今就事之初呈請政府攺兩混成旅爲兩步旅旅圑長任職如故而其中之營長連長無軍事智識且土匪出身者則多被撤挽换爲訓練計不得不爾但有此一舉而一般失職之徒羣懐怨望尤以第一旅爲甚（緣該旅長尹氏原係鬍匪之一其部下多被撤故也）謝保軒者奉天人以殺人越發貨豪於綠林自成軍後見政府對待伊等之舉動惴惴焉常恐不自保及駐小站困將眷屬送至天津復不時與民黨要人往來並由某議員介紹結交於藍天蔚張紹曾本思假籍機會脫本省之拘束及復辟禍起藍張紛紛通電討逆謝以爲時機己至乃整飭部伍帶軍官數人躬赴馬廠謁段總司令願効前驅段以該軍素無紀律且係魯军也未得魯督同意未置可否正遲疑間而張懷芝之電己到蓋即令謝部約束軍士候命待發　謝折回小站自以圑長資格未得長官命令卽擅離駐所實涉行動自由之嫌前遮後掩終爲張懷芝所聞以小站地方接近天津謝常駐此終屬不妥會曹匪擾亂省城軍隊不敷調遣遂電謝帶隊回濟預備剿匪詎謝以前嫌未釋到省後恐有意外抗命不遵張懷芝不得巳及一面將詳緢情形呈報中央一面飭新軍司令何鋒鈺親往小站相機辦理旋接陸軍部電謝保軒一圑即行遣散如或抗違卽調軍痛剿勿得養癰貽患其抗命之軍官即送交法庭依律訊辦云云惟聞何司令之意對於該圑軍士則仍主安撫而不主遣散其理由以各縣土匪日事蔓延遣散一部分軍隊即爲匪徒增一部分勢力及其爲患勞師動衆所費不貲故不如僅去其渠魁所有脅從者悉置勿問另易可靠軍官以統轄之爲息事寗人之計伹遣散辦法部令旣巳出發能否挽回尚不可知即使辦到而彼野性難馴久之能否相安無事亦難預决也 
[粤東各界歡迎海軍情形]  
　　海軍第一艦隊將陸續到粤各節曾誌前報兹聞軍署昨接黄埔電稱永豐同安建章三艦己抵黄捕海圻約本晚約八時即可抵埠陳督軍據電即用電話飭海防辦事所派定江漢龍驤二艦泊天字碼頭升火以候併通知省長公署隨乘與至海防辦事所移時朱省長及各機關人員及各軍統領陸續齊集步行赴天字碼頭下船督軍及各省長海防司令各鎭守使等均乘江漢兵艦餘乘龍驤二點半鐘展輪開往黄埔候迎此外廣東省議會華僑國民黨黨員俱樂部華僑聯合會采風報珠江報中華新報香港聯義社等圑體亦均鼓輪前往黄埔預備迎迓先至黄埔公園略事休息即由孫中山代表馬伯倫導往日前抵省之海琛永翔兩艦參觀當由該艦長等帶往艦中各觀察一週至下午五點五十分同安豫章永豐三艦駛進入口和各圑體遂轉輪前進迎迓爆竹之聲暄徹四處計是日并有兵輪數艘由軍民兩署先出黄埔海外爲引導入口其在黄埔公園之孫中山等先接有無線電謂永豐同安豫章三艦同日下午抵省先通知各圑體并豫備西餐讌會艦隊官長公園門口點綴極爲嚴肅三艦抵捕時門外并有兵艦整列迎迓各圑體與辦事人等亦在公園門外站立歡迎海琛程艦長接見各圑體時引導往該艦參觀　各式砲用法詳細指明該艦之砲長約丈餘徑六寸射遠力可逹九仟咪打此等式砲兩艦均七條另機關砲四架機關砲每分鐘發彈約百五十顆其　四寸半徑砲安放兩便共八枝兩艦俱係德國克路伯廠製造 
六日粤省各界開大會歡迎海軍艦隊之期昨五日各幹事員巳在東圖佈置一切規模宏大園前搭有演說壇一座上縣生花横額中綴歡迎二字壇之四周密佈各種旗幟以及生花盤景又於演說壇上以生花搆成國旗海軍旗其下懸有生花聯云歡騰海陸氣壯西南壇之左右則有軍樂亭壇前搭有横闊十數丈大彩棚一座以作來賓馳地同日又在天字碼頭搭蓋牌樓一座以五色電燈綴成歡迎二字懸於牌樓上碼頭内外頃己洒掃潔淨密怖生花盤景如林計各界代表坐位有葵蓬遮蓋者可容一千二百餘人演說台上可容軍政界高級長官三百餘人場中位置俱有標誌指定東園内全作招待處樓上則則爲受歡迎茶會處南洋烟草公司捐助烟仔石泉汽水公司黄乾捐助汽水場中廳座佈置由先施公司莫如德擔任是日主席衆議推舉省議會議長謝己原君到會陪賓之人除督軍省長之外如李烈鈞章太炎王正廷吳景濂張繼戴天仇馬君武汪精衛胡漢民陳競存等各要人俱一致至會云 
[李純調蘇聲中之贛訊]  
　　贛督軍李純調任蘇督業己發表將次起行所有隨節赴蘇軍隊自應先事籌畫編定次序刻聞李督軍巳與第十一旅長張中和第二十二圑圑長畢化東計劃定妥分爲三起二十二圑第一營由李督軍督率赴寗列爲中隊二十二圑第二營由該圑長畢化東督率列爲首隊先行第二十二圑第三營由第十一旅旅長張中和督率列爲後隊至省城防務擬責成第三旅黄旅長振魁統所部二圑完全擔任其第一圑則敗攺編爲隨節衛兵圑仍以圑長李殿臣充衛兵圑長又准備帶機關鎗兩支赴蘇係從混成第九旅第四連連長周恩隆處撥來交衛隊營長王義派第一連排長尚洪陞收管由王督率練習 
贛督軍公署連日得國務院及各省來電對於臨時參義院互有意見而國務院以事在必行一再通電解釋不厭求詳惟李督軍則尚無何種表示 
贛督軍公署日前派副官趙瑞祺赴寗調查督軍公署房屋及各處課之組織業誌本報聞昨日趙來電報告寗軍署辦公房屋共計九百九十九間又報告一切布置又軍署參謀劉玉柯亦於昨日回省報告馮代總統晋亦後寗省安謐情形曁第六師全軍之軍紀風紀 
南潯鐵路公司歷年借債己屬不少路事前途殊形危險乃日前倉猝推出之新總理黄大壎因亟欲就職而路局財政困難逹於極點苦無救濟之策擬在公欵項下借洋十餘萬以應急需九江股東徐庭蘭等十餘人聞此消息羣起反對因函請贛北鎭守使吳金彪轉呈督軍省長駁斥其函駢敬肅者前次南潯鐵路省垣少數股東組織開臨時會推舉總協理違背公司條例庭蘭等堅不承認一切詳情業經陳明鈞座轉呈督軍省長在案頃閱報載臨時違法推出之總理黄大壎擬與省長磋商在公欵項下籌借洋十餘萬元查黄曾充本路名譽協理應不支薪竟挪用洋八千元其爲人嗜利忘義於斯可見此次之亟於 
 
 
 

Page 7

 
 
借欵者蓋陽爲維持路局陰則希飽私囊不然黄大壎之總理旣經多數股東之否認而尚不知羞恥如是之甚耶且此項借欵之信口開河固爲兩潯鐵路借也將來償還之義務亦爲南潯鐵路負責也然公司性質自以股東爲主體黄旣係違法推舉之總理　經多數股東之否認則是以個人資格冒公司名義而借之欵公司其能擔任償還之義務耶現在本省財政困難逹於極點公欵涓滴爲重以省長之明察當不爲其所朦蔽庭蘭等爲維持公帑起見祇得陳明鈞座俯賜察核並祈轉呈督軍省長准予駁斥實爲公便 
[蕪湖快信]  
　　當塗縣小丹陽鎭與甯省呲連采石辮兵譁變後　省曾派有馬隊多排駐防該鎭前日又奉令開回聞係調换步隊真塡防 
采石鎭駐有辮兵第五第六兩營刻因第六營管帶高贊臣與第五營趙管帶趙有意見高前日禀明馬西林統領率隊遷回當塗 
代理蕪湖英領事潘伯勒君日前由潯來蕪聞係交涉定遠縣池河鎭亞細亞煤油分棧被辮兵搶刧事刻己回潯 
安豐后艦日前運來省垣砲營大砲多尊安置蕪湖下游東西梁山兩砲台中 
海軍建威兵艦奉令由寗於六日上午開駛來蕪駐防 
饒司令又派江元兵艦開赴安慶駐防前日過蕪 
倪嗣冲前日派總司令部參謀官宋梓臣携欵赴大通發給該處辮兵七月份薪餉 
倪嗣冲前日覆大通總商會電内有榷運局長更動一節本督軍未有所聞望轉告商民切勿經聽浮言以鎭人心等語 
蕪湖縣署東看守所之監犯前日有判决無期徒刑者八人圖謀越獄被監犯謝良士告密經余知事隨卽親率衛隊鎭壓 
輪船公票局滬派經理周某來蕪接辦前日因新舊經理接交大起衝突在大花園聚集百餘人幾致决鬭幸鴻安洋行經理崔谷出爲和平解决始行了事 
[皖省近事]  
　　蘇魯豫皖四省會剿辮匪計畫昨由倪嗣冲去電與張敬堯劉詢張樹元施從濱方玉普寳德全等籌商皖省現派第六七兩路各營軍隊分赴各該省接壤地方會剿以期早日蕩平 
皖省各縣丁漕自民國二年以後多未掃數解清現軍務方興待欵尤亟倪氏特訓令六十縣知事將歷年積欠及己徴未徴己解未解各欵詳細列表呈報並令勒限催繳如再玩悮定分别撤懲以重國稅 
太湖縣菸酒公賣支棧經理朱文彬收稅攺用大頭小尾聯票業經省公賣總局委派張樹森調查確實己將朱收押於縣現正擬提省嚴究聞此案發生與總局辦事人員亦有關係 
宿松第二區菸酒公賣分局長劉功丞現交卸來省惟在任内因公虧欠欵項二千元己將以上困難情形據實呈請總局劉愼翼局長設法彌補或請部准予豁免頃聞該局長己准如所請 
皖南秘屬婺源縣境内（卽北鄕與浙省毗連之浙山嶺） 
發現私種烟苗甚夥業由該縣將種户詹文森拘解來省呈請高等廳依法嚴辦以爲違犯禁令者戒 
[辮軍焚掠沭陽因果談]  
　　辮兵在沭陽譁變爲三星期前之己事然此事因果與變時情狀尚未盡行表暴兹有沭人函述原委頗詳爰錄之以供衆覽江防十六營駐沭數年平日多有威嚇欺凌等事其營長田玉坤徐州産也終日以麻雀牌九爲生涯作一營長而姨太且三四人一歲中駐沭祇二三月其餘盡在清江公館居住營中事付其帮帶郭登堂郭爲烟賭界魁傑月薪不過數十兩而渠之虧累且至二三千其他兵士亦均債臺層疊兵士月薪僅四兩幾錢贍身家養妻子且嫌不足今再益之以虧累於是搶刦之機大動此陰曆五月三十日辮子軍譁變之最大原因也先是復辟議興大局阽危沭地尚無若何影響迨至張勲顚覆遐邇相傳未幾而海州兵變而窰灣兵變而徐州兵變於是沭地岌岌不可終所可恃者僅可不完全之警備隊一營兵力亦甚單薄未變之二十日前城中巳一夕數驚縣長荏苒蹉跎一無預備直至譁變數日之前乃竟携帶銀洋萬餘元託名解欵悠然而往清江浦洎陰曆五月三十之夕而禍變作矣其時城内鎗聲隆隆火光燭天號哭聲中辮子軍咸紥白巾於頭東馳西突自衙署以東東門以西店舖居民爲之刦掠一空婦女且有被其姦淫者縣城卒至失陷方禍變初起時田玉坤聞耗踰垣出走警備隊死守西門是以西城一帶尚未大遭蹂𨈆城以東始如福盛當典巨紳程廉泉家均有鎗械聊保旦夕其餘則十室九空瘡痍滿目六月一日辮于軍仍荷傖奔走街市搜搶未被難諸家警備隊大憤擬開鎗與决戰而敎育會長吕茂生與商會諸君以全城生命爲前提恐一開戰其糜爛不可勝言因出任調停再三與叛軍首領十六營左哨哨長杜紀福等交涉終以兩萬元巨欵爲最後止搶金當交四千元餘在二三日内繳清然六月二日乃至三日叛軍仍搜搶如故甚有不携鎗械手持蒲葵扇而至人家說場子者若警備隊則久不在其心目中也警備隊帮帶李冲忽於六月三日午前下開戰命令並自荷鎗實彈於西城門樓督戰連長張焕土志揚等亦能身先士卒其時叛軍尚在睡萝以爲彼警備隊者終不敢與余抵抗也旣而警備隊四連連長王志揚率軍自城東北角之會館直撲東城門樓叛軍正在城外搜搶當被轟斃五人餘潰退其大股叛軍約百餘人全聚集於大南門内之儒蓋儒學即叛軍左哨之駐紥地點也叛軍首領杜杜糺福於是集合叛軍分頭抵禦並選配十數人把守南門外之大橋以爲退却地步自午至未砲火甚烈東西城樓之警備軍節節進逼叛軍範圍漸漸縮小而杜紀福猶率叛軍捨命死搶東門數次西城亦復如是叛軍之敗退在東門外者有十數人被居民生擒以杖挺擊斃推入沭河中叛軍不支之情形蓋可槪見矣旣而城内火起叛軍遂乘此火光熊熊鎗聲猛烈之際退出南門以去城内槍聲斷續直至四日晨問所有隠藏於居民家之叛軍始陸續就捕搶斃縣城至此乃完全克復一場慘劇亦至此可爲一小結束然斯時縣長尚未歸也初縣長返自清江途中聞變即濡滯陳家圩數日迨亂事定五日之夕始歸途經十字橋耿董事家適值叛軍營長田玉坤逃至該 
處縣長竟遣馬隊遂之回興家集蓋興家集與胡家集猶有十六營駐防軍隊在也然田逆一去興胡二集旋亦遭刦掠矣 
[商漢林謀嵊失敗之所聞]  
　　黨人商漢林等前在嵊縣招集退伍兵組織機關當經嵊縣知事暨駐防管帶破獲電請楊督軍齊省長核辦旋奉省垣復電將商漢林等執行死刑各情己見報端兹聞嵊縣知事暨兩防管帶己將詳情呈報紹興戒嚴司令部其文略謂前據探報有嵊籍亂黨謀浙之耗當以時局不靖防範宜周因秘密商派専員陳鳳嵋帶同線探駐滬偵查虚實旋奉督軍省長篠日會銜軍密匪徒來嵊招兵陰謀甚急等因復接滬探報告匪黨機關設在上海法界寳昌路開會議定嵊縣方面由嵊縣匪潛回招兵舉事且派悍匪先圖暗殺官長等情核與軍省電内開大致相同知爲匪黨計圖擾嵊確實無疑當卽密飭所屬不動聲色秘密戒備一面由管帶呈請統部添撥軍隊以厚兵力嗣於七月二十四日管帶接到滬探密報著匪商漢林己糾領羣匪潛行回籍圖謀不軌請先事預防等情當查商漢林係嵊縣西鄕堰底人前於民國元年率黨數百人在新嵊交界之南巖寺自號都督竪旗攻城爲駐嵊韓前管帶率兵前往會同該處圑兵剿捕脫逃未獲之犯據報前情立即會商知事復於東北兩鄕通衢要道派一熟悉該匪蹤跡眼線併嚴飭各鄕駐防哨官長各警佐督同防地原的探線畫夜查拿務獲甫於二十五日下午由分駐東鄕華堂鎭第一哨哨長齊昌伍親押該犯等至營面稱線探何錦老在離鎭五里上通奉化要道之路廊内適見該匪商漢林帶同兩人前來該線托爲舊識略叙寒暄伴送本鎭飯店暫住即托故出外飛報來哨哨官立率什兵馳往將飯店前後圍住帶線進内將商漢林拿獲並同來兩人一名相人芳一名蔣阿九一併獲住搜查身畔並無他物惟包袱内有紅色印盒一只五色鉛筆五支墨筆三支信封信紙多張袖珍日記簿一本鈔九元現洋二十四元一併解請核辦前來管帶　民知事檢查日記簿内註有寗紹台温金處衢嚴杭嘉湖等名稱下註有甲乙丙丁暗字號並有通信各機關地點内多隠語尾附人名錄詳註住址另有招兵國軍誓書及國軍證書稿底一張復有信内茶葉生意可做等語其爲該黨暗號巳無疑義隨提商漢林審訊初尚狡賴經知事管帶將上海機關會議情節逐一指證彼始知案情己破無可遁飾始供稱伊於陰曆六月初三日奉上海柏文蔚代表參謀長密令派來新嵊設立機關秘密招兵謠言破城俟各鄕防兵調集城内伊等好在鄕間起事新嵊卽由伊擔任同來之相人芳蔣阿九向在上海戲園服役現因無事隨伊爲僕等語相人芳蔣阿九等供與商漢林相同當將該犯等交由知事分别嚴密禁管卽於二十六日電禀督軍省長得沁電内開民密匪黨商漢林等三人來嵊圖亂該知事管帶不動聲色立卽偵獲弭忠無形實爲異常出力殊堪嘉獎旣據訊供不諱人證確實應即立予鎗斃錄供通報在事出力官兵探線着賞給五百元即在正欵内先行撥給隨後造報該知事等並候彚案核獎以昭激勸仍仰隨時偵查勿稍疏忽等因又奉司今官儉電内開民密宥電悉仰遵照督軍電令即行就地正法同時宣布罪狀並將案情供詞及執行日期等迅速具報各等因奉此遵即於二十九日簽提匪犯商漢林到庭驗明正身依法執行鎗斃併同時宣布罪狀人心大快奉恩給予賞洋五百元亦由管帶向縣領取按功給獎至相人芳蔣阿九二名迭經知事研鞠均供稱商匪所爲並不知情惟值此戒嚴期内公然與匪同行不無犯罪嫌疑未便輕縱因飭滬探密查究竟有無預謀俾可定讞總期無枉無縱以上副我司令官消弭隠患保護良民之至意云云 
地方通信 
[鎭江]  
　　紗價飛漲之影響近來棉紗市價飛漲花價隨之增高影響於織布廠者匪淺現時紗價較前漲起十分之四織成出售必至虧耗故城内外各布廠因紗價關係歇業者己有六家必待紗價低落方能活動云 
　　察勘運河水勢江北運河工程局長馬士杰以運河一帶秋汛水勢必漲將堤岸亟應加意防護特於日昨由掦起行親往高　汜等處察勘水勢以便預籌弭患辦法 
　　開辦殘疾工廠殘疾人民吾國任其求乞道路絶少安插方法情殊可憫兹有慈善家王有成君擬在鎭城内旗營舊衙内仿照西人殘疾作工辦法籌辦殘疾工廠招納一般疲癃殘疾之人延各技師敎以工作以便學成使之自謀衣食刻己籌畫就緒行將開辦成立矣 
　　律師爲淫僧代表警察區長在王通士巷任瓦匠屋内某台基捉獲淫僧四人姦婦兩口分别罰辦後紳學兩界人士爲維持風化計正擬聯名公禀丹徒縣署請求驅逐該僧出境以爲佛門弟子不守清規者戒詎有某律師出爲太平庵住持昌法僧赴丹徒縣署代表控訴七區區長張調梅苛罰威逼越境捕人而將該廟僧徒在台基被獲種種事實隠諱不言某鉅紳等聞此消息大爲不平爰將該案情形函呈倪知事力爲張區長剖白以昭公論 
[揚州]  
　　軍隊赴海過揚駐紥南京眞珠橋之七十四混成旅長趙俊卿現奉馮代總統令將所部二營軍隊開抜海州一帶駐防該軍隊業於昨晚七時由輪拖帶民船五艘蒞揚停泊一宵即於今早（九日）開往防地 
　　運署批示照錄十二圩十八帮鹽船代表潘松林等來揚向運署具呈呼籲昨經張司長批示云本司蒞任之后深知圩棧輪淮鹽薈萃之區首宜維持現狀檢查案卷濟南場商大德等因爲艘日少轉運濡滯故於海運之外并辦河運併顧兼籌甚爲勞費至通泰各場河水巳漲均紛紛請運運照内限定兩個月到圩以后趕運苟無愆期訂掣自可源源不絶該航商困守於前可望補苴於后勿以一時之困而以吝費責人并以消滅爲應該代表從速回圩轉知各户静俟令行場運局飭商從速趕運云云 
　　盜匪行刦被捕前日晚間東鄕小殷莊地方有盗匪二十餘人各執快鎗前往搶刧當時該莊人民聚衆呼救經保衛圑協力兜捕獲匪嚴某等三名並五響快鎗三枝昨己解縣究辦 
[安慶]  
　　辮兵過境之恐慌含山縣境日前有潰散辮兵四五十人均係武裝身荷　械由該邑石鼻子至張公橋小憇因聞該縣戒嚴未敢入城經該處紳商出爲招待共籌銅元十餘千文作爲程儀該辮兵始山祁門站而去雖未騷擾然商民巳大受驚恐矣 
　　抽收圑防經費宿松縣知事以該邑背山臨水向爲盜匪出没之區前此國事未靖謠諑繁興城鄕治安皆賴圑防保護現因經費支絀勢將解散經城鄕士紳一再　商議决擬在畝捐項下抽收附加捐以資補助昨由該縣知事呈報省垣請示遵行 
　　請給留法學生津貼頃敎育部有咨到皖略謂駐法蘭西公使胡維德以自歐戰發生後交通梗塞滙欵難通兹有安徽自費生汪甲一名在法國儉學會肄業多年程度甚優家素清貧近來食品昻貴異常該生大有槁餓之虞懇請轉咨安徽省長籌給津貼以資造就云云不知省署如何籌給也 
　　催解丁漕之嚴厲懷寗縣朱知事近因上憲催解新舊丁漕甚急爰特將歷年民欠加緊嚴追以顧考成兹有公民陳民傑積欠錢糧經縣知事飭令警吏督催陳仍不繳警吏遂禀由該知事簽票將陳帶署收押陳乃以該知事縱警縱差濫刑濫押等詞呈探省公署請派委員查辦撤懲不知省中如何批示也又聞懷甯各鄕鎭民人因縣知事催繳新舊各欠雷厲風行不敢違抗紛紛進城完納日昨（六號）有高河埠鄕民由内河乘夜行船入城甫出江口忽遇暴風大作以　全船　沿時己夜静無人撈救船中七十餘人僅僅九人得生其餘均葬魚腹垷聞省城各善堂派船撈尸己撈起四十餘具均備棺木收殮復有聖公會洋人將死者拍照以待家屬認領可謂慘矣惟聞天長縣知事近奉上憲慛解新舊丁漕通令後尚知顧恤民艱昨呈財政廳文以該邑素稱地瘠民貧近又頻年災歉今歲春夏之交亢睛不雨以致午季收成寥寥十室九空雖蒙撥欵振撫而極貧之户仍扶老携幼紛紛出境覔食故舊欠新征均未能與各縣一致辦理云云是可謂皖省知事中之佼佼者矣 
[長沙]  
　　武岳路開車之預期武岳鐵路蒲岳路工告竣失經顔局長會同勘路所有培築碎石一切工程均己妥協日前由車務總管蕭杞丹與岳站黄總管布置站務己畢原擬八月一日開車旋因貨車客車裝配尚未齊全恐一經通車不敷應用轉多窒礙特擬俟客車二十輛貨車三十輛裝配齊全後方行通車大約爲期當在八月十五日云 
　　范政務廳長北上譚督因有要事須與中央磋辦特命范治焕爲代表北上此事係二號上午特别政務會議所决定者范氏遂趕將未了事件略爲清結於昨三號晚携内務科員鄧子林并跟丁一名乘輪北上至政務廳長一職譚督特命劉庚先暫代以重職守劉定於四號到廳視事昨己傳知各科長員一體知照矣 
[杭州]  
　　戒嚴期中禁止宿山陰曆六月二十三四等日俗傳爲火神雷祖聖誕届時一般迷信男女咸往該二廟焚香宿山以求幸福而尤以吳山火德廟雷祖殿爲最熱鬧兹聞一區二分署警佐周汝杰以此種舉動旣無益於社會又耗有用金錢當此戒嚴期内尤應設法禁止以保治案昨特諭令駐吳山巡長陳光林查照戒嚴條例辦理以夜間十二時爲限並不准各廟有宿山之事違則照章拘究 
[海寗]  
　　敎育會提倡體育海甯縣敎育會今夏假座城中商業學校組織第三次敎育研究社特聘上海童子軍第三圑圑長沈嗣良約翰大學運動家史友惠來甯敎授各種課餘運動如隊球壘球網球籃球足球手球田徑賽並童子軍組織法等藉以提倡體育 
雜評一 
[信之試驗（一子）]  
　　吾謂中央政府能有所樹立與否有數事足以試驗之其一張雷馮等復辟首逆現正在訊辦之際能保全法律上之威信否須視其審判之結果也其二湘督己去譚易傳能保全用人上之威信否須視湘人有無反抗之結果也其三川省巳令羅劉進京滇黔撤兵能保全政令上之威信否須視羅劉滇黔能否遵行之結果也此外不言威而僅言信則如各省水災兵災紛紛見告能有以繫人民之信仰否須視其撫綏若何之結果也大借欵小借欵紛紛進行能有以示外人之信用否須視其談判若何之結果也當政府新組織之際苟此數者而無以自全其信則此後一舉一動將無往而不見困難况問題之大於此數者哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英法兩廨之對付刺趙嫌疑犯]  
　　浙江督軍署參謀長趙禪被人暗殺一案經楊督軍懸賞咨請鄰省軍警各界一體留心協緝業由公共公廨轉飭老閘捕房包探王寳生西探奎兒在北海路華興旅館内查獲迹涉嫌疑之紹興人鄭永乾（即陳惠慶又名鄭軍李永生）吳全富（即王子全）羅鳳城（卽羅阿三羅伯英吳桂江錢登史劉少常等七人連同眼線張會生（卽張順生）一併拘解公共公廨經浙軍署稽查長吳鶴庵帶同杭州福安棧主朱祥林到廨指證並投文移提等情巳屢詳前報前日午後由捕傳同人證將鄭永乾等八名解送公廨經關會審官會同英卓副領事升座第四公堂研訊先由被告代表律師費信惇上堂譯稱被告八人中之張會生旣爲本案眼線敝律師未便再行代辯以故今天到堂祇代表鄭永乾等七被告譯畢由堂上訊據張會生供稱原籍紹興向在學堂讀書於今年三月十八日來滬先住芝罘路四十三號叔父家中因爲天熱故寓六馬路華興旅館被告羅鳳城前在杭州由友張應生介紹相識被告各人中住居華興旅館者祇有兩人其餘五人時常來往趙參謀長被害後之第二日我聞鄭劉與羅鳳城在房間内云杭州之事得手了其暗殺之原因緣趙係湖南人故盡力排擠我與被告各人雖同隷民黨並不同屬一部我因此事關係重大是以報捕拘究云云繼據華興棧主陳文康偕茶房張阿金上堂證明王子全陳惠慶兩人於五月二十七日來棧投宿據云係做茶葉生意其餘五人時來閒談然不知其姓氏又據河南路滬江第一台司賬金春生與茶房周春生與茶房周春勞上堂證明被告鄭軍與一姓劉名阿秉者於五月二十日來棧至二十二日劉先出棧鄭於二十八日去後至三十日復來帶有小木箱一只並無别物直至六月初三被捕等語供畢由被告律師向各見證駁詰之下堂上即命被告鄭永乾上堂由代表律師詰據供稱原籍紹興嵊縣向業茶葉生意劉阿秉係我之妹夫於五月二十日來滬同寓滬江第一台擬往南京二十八日至浦東陸灶鎭向友索取借洋五元三十日回寓被告各人惟劉少常曾在杭州見過餘者均不相識杭州地方自去年二十月二十七日到彼至今年正月初二離開後並未去過政界中並無相識之人張會生亦從未見過我名鄭永乾並無化名之事至滬江第一台所書之鄭軍實係鄭君之誤應請明察供畢被告代表律師即向堂上聲稱被告各人實與謀殺趙參謀一案毫無關係故内有數被告可不必詢問應請將案註銷中西官會商之下以此案發生地點係在浙江被告各人又甫從内地來滬並非租界居民遂判鄭永乾等八人一併押候備文抄供解送浙江督軍署訊明核辦 
又一訪函云浙江督軍署參謀長趙禪被刺一案由眼線武學海指認夏永生（卽李束郊）爲正兇孫權五爲同謀一併拘解法公廨審訊夏孫二人供不承認且謂與武姓素不相識中西讞員因武學海在捕房所供核與到案供詞不符故判還押聽候查明再核兹經據房飭令包探等偵得此次到案眼線武學海並非直接線人實係間係間接指證據聞此案同謀甚夥而自充眼線者亦在同謀之列惟不知有何原因不露眞面囑吒武學海出首現己經法以廨定期下星期一（十三日）續開審判届時仍由軍署派員帶同證人等到堂質訊云 
[指使抛擲炸彈之澈究]  
　　揚州人高雷携帶炸彈二枚欲至湖北路繡雲云抛擲圖詐經線人密報美捕房中西包探將高拿獲搜出炸彈解至公共公廨經中西官訊係寓居廣東路高陞客棧三十號房間内高之同鄕人陶春甫與南京人鄭雲甫並在逃之高棟臣指使飭探將陶陳兩人獲案訊供押候補提人證澈究在案昨晨由廨復訊先由嘉興路捕房包探姚阿生投訴上月三十號被告高雷携帶炸彈兩枚欲至湖北路繡雲天抛擲因得有線人密報卽至楊樹浦路將高拿獲搜出炸彈結據聲稱係由廣東路高陞客棧内之陶春甫鄭雲甫等三人指使當卽協同滙山捕房包探張金實西探目壳羅香將陶鄭兩人拘獲惟高楝臣一人己被逃去等語繼由眼線王阿三投案禀稱此案發生之前一天與在逃未獲之高棟臣在四馬路靑蓮閣啜茗高言預備炸彈持赴繡雲天抛鄭圖詐巨欵旋與高棟臣同至高陞棧三十號房間與陶春甫鄭雲甫二人會面探悉伊等定於翌日將炸彈携往我即密告包探姚阿生得將被告三人先後拿獲並搜出炸彈兩枚云云並據高陞棧茶房朱阿榮供稱陶鄭及高棟臣等三人於上月二十六日來棧寓居三十號房間高雷等亦曾來棧與陶鄭等談話餘不知情又據泰華旅館司賬包叔先投訴高雷於陰曆五月二十八日來棧寓居二十二號房間内陶等曾經來棧與高雷密談見另有一人（卽指在逃之高棟臣）携一皮夾置於舖上而去又據繡雲天經理汪炳炎投訴上月二十八日接有丁慕蘇具名之嚇詐信函一封置之不睬是否被告等所書不能指實旋據老閘捕房西探奎爾滙山捕房西探目壳羅香相繼上堂禀明協往泰華旅館高雷所寓之二十二號間搜出大皮夾一只啓視之内有炸彈兩枚炸藥半瓶即帶往滙山捕房設法浸毁供至此將被告等在捕房之供單呈案請察即由關讞員將捕房所綠供詞宣讀一過並向被告等盤詰良久遂商之英卓副領事以高雷受人指使尚未實行姑寛行姑寛判令開釋陶鄭兩人旣經供認與在逃之高棟臣串謀應認爲在罪關君即簽判各押西牢五年示儆而卓君以陶鄭二人抛擲炸彈圖詐擾害租界治安禁錮五年尚不足以蔽其罪乃於西文案由單上簽判各押西牢七年着捕房照斷執行 
[抛賣大連黄豆之餘音]  
　　中日商人因抛賣大連黄豆一事釀成風潮一切情形迭誌前報現在雙方交涉大體雖經解决而嫋餘音至今未絶兹將關於此事之餘聞兩則錄下 
　　日人訴追虧欵滬連兩埠華商因此次期貨虧耗爲數甚鉅殷實號家莊客經井田洋行出爲排解後均己照數結價彼此清訖而内力空處之户遭此虧蝕大都避匿不面欲以不了了之此等不規則之舉勲以客人居其多數現聞各該日商以號家交易己久無力清結情尚可原惟客人類皆素來往勝則絲毫不能短付今因稍有虧折即逃避不理其情實難姑容除連埠客人巳在該埠禀請日領事照會華官嚴行究追外特派日商六人帶同繙譯二名來滬辦理前日午後該日商等己至該業公會調查虧欠逃避各客人之籍贯居址以便起訴華官傳案訊追云 
　　華商拒絶新章日商與華商抛賣黄豆在大連地方設有貿易所以爲彚市之區現日商因鑒於此次覆轍對於華商未敢信託特提出交易新章嗣後凡華日各商抛賣期貨於成交時每車每日雙方均須交銀萬兩繳存貿易所（例如每豆一車訂定一個月期交貨者雙方交銀一百兩二個月期者二百兩餘依此類推）以作證信俾免到期因盈虧而發生糾葛連埠華商對此新章己承認其定貨每車繳銀百兩惟兩個月以上期貨亦要求照此辦理不肯每月加銀特電致滬埠同業請爲一致進行本埠各同業接電後前日特在公會開會磋議亦贊成連埠主張僉以貿易所爲雙方公正人應由該所力爲維持現己電請該所向日商交涉拒絶新章未知能逹目的否 
[高昌廟舖户均須覔保]  
　　松滬護軍使以滬南高昌廟一帶係屬軍廠重地值此戒嚴時期自應加意防範爰飭憲兵第一連及該處淞滬警區會同調查户口如有住户並無正當營業者即行驅逐出境以防容留匪類兹經軍警查得高昌廟一區共有居户三千餘家大半在兵工廠充當工匠惟客籍貧苦失業之户亦屬不少如果盡行勒令遷徙旣無餬口之資何來遷家之費現爲變通體恤起見凡居高昌廟戒嚴區域之民户商舖俟調查事竣後一律着令覔保具結方准居住其無保者必非安分人民不得住居境内昨經議决刋刻保單仍由憲兵與警察分段按户責令覔保具結矣 
[五誌代送印布委狀之敗露]  
　　護軍使署稽查員等此次在南車站拘獲謀浙案内之人證除某國人三名交由該管領事辦理外尚有田璧城一名現由軍署查得田前在滬軍都督陳其美部下充任某課課長乃謀浙案内主要人物昨聞浙省場督軍來電請盧護軍使嚴行鞫訊澈究同謀以憑究辦云云 
[偵查謀浙黨人]  
　　本埠軍警各署接浙江楊督軍來文略謂圖謀浙省之黨人業經探悉大半匿居上海蘇州等處應請嚴緝務獲解浙訊究等因淞滬警察徐廳長巳令飭第二區余警正及閘北第四區姚警正等連日各派探警在所屬境内偵查異常嚴密入夜則尤爲注意云 
[添派巡艦監視德輪]  
　　中德絶交之後曾將德商美大美利等五商輪封鎖於南黄浦楊思港口並派駐滬海軍兵艦監視在案兹因本埠所泊之海軍各艦或赴粤省或調長江刻下祇剩建康一艦照常看管盧護軍使深恐照顧不周故於昨日飭令由寗駛滬之鈞和遊巡艦駛至楊思港口駐泊帮同建康軍艦妥爲監視母稍疏忽 
[五誌馬夫糾衆尋伊之兇劇]  
　　馬夫阿二又名馬夫阿生糾合多人持刀將山東人陳凱刺傷胸肋立時殞命移屍逃逸當時由警拘獲住居該處之黄殿英等男婦多人又獲烟證解送地方廳驗訊後候緝正凶再行訊究在案兹悉馬夫阿二等至今未獲該廳賀檢察官復於昨日午後飭提在押之黄殿英彭許壽及婦人邵關氏姚岳氏李阿妹姚錢魯徐佩珍等到案隔别預審有數小時之久仍判將男婦各人分别還押候緝拿各兇犯到案究辦 
[周浦鎭酒商之不平]  
　　浦東南滙縣境周浦鎭烟酒公賣支棧經理徐文湛自承辦以來除照章徴稅外每擔加收浮費洋一角二分致各酒坊無可支持停止釀酒者己有多家近徐經理以收入不見踴躍特派棧司朱維然不鄕不問其己否歇業一律勒收己歇各坊都不願付朱棧司遂回報徐經理即以各酒坊有意坑稅同盟要挾等詞函請南滙縣公署飭警提究各坊主聞之羣抱不平爰於昨日邀集同業討論對付方法旋經公舉代表赴公賣總局伸訴並請派員調相秉公核辦以卹商艱云 
[杜行不吸捲烟會支部成立]  
　　不吸捲烟會杜行支部於昨日在耶穌堂汧成立會到會者一百三十餘人首由主席葉奉民君報告宗旨謂杜行一鎭不過三萬人而吸香烟者己佔三分之二每日消去各種香烟竟有百元之數今日有不吸捲烟會之成立不但挽回我國之權利卽杜行一鎭亦可省許多金錢云云繼由全體會員唱愛國歌後由陸治天君演說謂吾人生長浦東應謀浦東人之幸福據聞滬上有人謂浦東人不能成大事我人應常常以此語記在心上就可成事余因今日諸同志組織斯會忝在代表之列故發表意見深望諸君以不吸捲烟爲立志結强固有力之圑體謀將來之幸福鄙見有三（一）宜提倡家庭儲金爲郵便儲金之第一步（二）宜興辦寳業敎育即以本會爲起點（三）吾浦左缺乏社會敎育本會應組織演說圑注重游行演說爲攺良種種事業之先道此三事次第進行則余之所希望也後由全體公舉奚紹慶爲正會長葉奉民爲副會長張少齋爲駐辦其餘職員不及詳載五時散會後該會員又於夜間編演新劇四幕（一）注重衛生（二）攺良家庭敎育（三）提倡職業敎育（四）勸戒捲烟其劇名爲醒世界觀者甚衆無不贊美 
[毡業請免重徴稅欵]  
　　本埠毡帽業運貨向歸沙船在山東膠州等處裝帶來申抵埠後至稅務公所完納稅欵如分運外埠銷賣者亦祇納總稅一道此外無須納稅嗣因攺裝火車運載由車站上所設之稽徴所責令重行報稅該同業以向章祇納總稅向稅務所報驗照納車站上並不重徴今忽更攺不啻一貨兩稅成本太重爰由商董函請縣商會轉呈稅務所高所長飭知車站稽徴所主任務照舊章騐照放行以恤商艱云 
[甘泉兵艦由浙駛滬]  
　　某甘泉兵輪前日由浙駛　報由軍署諭着駐泊滬南兵工廠浦面聽候調遣 
[冒牌案和平解决]  
　　日商合名會社稻岡商店在公共公廨呈控法租界同泰興山西路德泰南京路豫豐顧山東路福興昌各洋貨店冒用鐵鏽牌毛巾商標一案昨亦由廨復訊據原告代表律師上堂聲稱此案被告等自知理曲己央人向原告商懇顧具以後不再冒牌切結應請將案註銷經王襄讞商之日副領事林君判照原告律師請求准予將案註銷所有冐用之毛巾圖章充公完案 
[地貨行須領牙照]  
　　本邑南鄕龍華鎭每届桃訊及瓜果等市設有地貨行以販賣地貨爲營業本年鮮果較盛添設多行事爲上海縣公署查悉以此等地貨行均未領有牙帖應令照章領帖以歸一律昨己飭令催征吏丁隆海前往該鎭會同二十二保十三圖地保徐進良挨户通知矣 
[獵鎗准予驗放]  
　　華商蔡槐春前在美國購置自衛獵鎗寄在美國書信館曾禀請交涉公署致關驗放薩交涉員閱禀後恐有别情曾飭調查兹查得蔡槐春購置獵鎗確係自衛之用業己函致海關施監督准予照驗放行矣 
[巡官禁演木人頭戲]  
　　浦東陸家嘴小茶肆主甬人陳阿桂邇日招雇江湖流丐每晚演唱木人頭戲藉以歛錢前夜爲三區劉巡官查見以此項戲劇與地方風化有關卽飭長警勒令停歇一面將陳帶至警署押候訊究 
[重申宰割病猪之禁令]  
　　淞滬徐廳長以江北猪販販運鮮猪來滬投行銷賣後往往將呆滯病猪一併宰割售人烹食最易釀成疫癘故前曾迭次布告不准宰售旋有凌公記猪作經人公舉將此種病猪歸其宰割熬油售往外洋以備揩擦機器之用由廳給諭准予承辦在案兹自凌公記作主病故後猪作閉歇繼續無人心致市間又有病猪朦混售賣當此夏秋之交誠恐人民講食傳染疾疫是以重申前禁令飭第一區警察署董警正轉知一分駐所飭警至南碼頭於各猪販運猪上岸之時嚴行查檢如有呆病猪隻及各猪作己宰之猪皮有紅色者隨時扣留除將人拘案究外趕將病猪埋瘞荒郊免釀疫癘云 
[火車站查獲煙犯]  
　　北火車站檢查所前日查獲烟犯張長發楊子英鮑永茂周清明王寳儒張正元宋舜琴錢文等八名抄出烟膏灰土等證物一併解經司法科移送地方檢察廳訊辦 
[瞎子親族代抱不平]  
　　住居浦東沈家弄之鄕民吳福福雙目失明己成殘廢伊妻某氏向在香烟廠做工邇與流氓陸全發私通棄吳不顧前日陸串出顧鴻曾小楊林小和尚及蕩婦龍華小妹等爲媒出洋百元代吳書就離婚書逼令畫押並蓋手印將氏據爲己有吳僅得洋十餘元其餘盡被若輩吞没朋分昨由吳之親族代抱不平投報三區警署請求提究當經解警正飭拿一千人到案以便澈究 
[匪徒藉端索詐]  
　　近來城廂内外凡遇翻建房屋每有匪徒糾衆勒索規費前日大東門内彩衣街掃葉山房書肆雇工拆屋退建肇家浜河基忽有匪徒向之索詐不遂其欲竟敢强搬木料該工頭黄金生立投一區二分駐所飭派巡警馳往捕拿各匪卽紛紛棄物奔逃當由巡警追至曲尺灣將錢明生一名拿獲解送該署申送警察廳發科訊供判押一面仍飭嚴緝逸匪到案究懲 
[馬車撞傷人力車夫]  
　　傳龍昌前日拖黄包車經過閘北大統路被任如海之馬車撞傷頭面由四區岡警將任拘入警署略訊一過判任暫押傳自行醫治候再核辦 
[結算飯賬之衝突]  
　　皖人沈金生前日在勞合路二百五十二號門牌小飯店内果膓因結算飯賬與值堂人韓洪泉口角遽將飯碗將韓之右肩擲傷當被鳴捕拘入捕房昨解公共公堂經中西官訊供一過判沈交五十元人洋並保候原告傷愈再核 
[婦人悲喜交集]  
　　本月四日海口輪船由厦門載回被拐男女小孩張秀英等二十三名口經救濟婦孺會派人迎提至院留養巳兩紀前報兹悉内 
 
 
 

Page 11

 
 
有男孩錢毛頭一名年九歳業經該會將伊母錢曾氏尋獲惟聞其父向以小本營生自伊子被拐後憂忿成疾巳於六日亡故將次成殮錢曾氏忽得該會通信立卽奔往認領相見之下果係己子該氏旣痛喪夫復慶得子其悲喜交集之狀態殊難形容云 
[誘匿婦子之敗露]  
　　流氓張阿大於本年二月間私姘有夫之江北婦人李蔣氏乘其歸寗時誘逃出外氏夫與弟四出找尋迄無下落近張在小南門外西沿馬路租賃張姓房屋開設新發園茶館婦亦偕同居住前日午後該婦之弟拉車在門前經過見氏在内卽於是晚八時許同友至茶館樓上聽書向其姊詰責勸令回家被張得悉見其弟儒弱可欺大肆恫嚇時有木匠張桂林在旁附和聲勢洶洶迫令氏弟付納全堂書茶資使去氏弟心不甘服奔告該處崗警同往指拿詎張己偕該氏逃避無蹤施將張桂林拘住並傳該館值堂張阿生同至一區三分駐所昨日上午九時經宋警佐飭將原被四人併解地方檢察廳訊辦 
[扭控同居人誘女偕逃]  
　　住居閘北五區三分所境内之江北婦人黄趙氏有女巧雲被同居陸鳳年勾引成姦前日女欲與陸偕逃爲鄰居朱惠恒通知該氏將陸扭探該分所轉解司法科段科員判移地檢廳核辦 
[法捕房查緝匪徒]  
　　法捕房施總巡因公共租界防範盜匪近頗嚴密查英法兩界自洋涇浜塡平以後己毫無阻隔恐有匪徒竄入界内潛行肆擾故論飭通班包探不分晝夜分往愛多亞路英法交界之處嚴行查緝見有形跡可疑之人務須攔阻盤問若有言語支吾者卽行拘案澈究以絶匪蹤而衛居民云 
[處治竊案共同犯]  
　　松滬護軍使署書記官王楝臣前在浦東太古公司碼頭福州輪船上失竊衣服銀洋公文等件經軍署稽查員雷應春在浦東緝獲張金高一名解由警廳轉解地方檢察廳訊辦在案兹悉此案己經檢察官豫審張金高供認分得贓洋五元不諱當卽起訴同級審判廳於前日宣判張金高共同行竊之所爲實犯刑律第三百六十八條之罪處以徒刑三年並終身褫自褫奪公部俟上訴期滿發監執行 
[竊取夏布長衫]  
　　甬人沈瑞根於昨日在哈爾濱路二百二十二號門牌屋竊取藥象記之夏布長衫一件被張阿棠瞥見鴫捕將人贓入捕房禀明捕頭諭飭押候解廨請究 
[清潔夫投乘間行竊]  
　　糞夫楊阿四前晨至虹口崑山路二十四號洋房傾倒便桶之時乘間竊取西衣及銀器具銷贓於密勒路一百六十一號門牌舊發店主郁阿漢被美捕房包探查獲解送公共公堂訊供管押在案昨日又由捕房將楊與收贓人郁阿漢一併解廨經　讞員會同英卓副頒事訊供屬實判楊郁兩人各押西牢三月贓交失主領回 
[竊贓拘留一月]  
　　漢口路二百五十四號門牌住户馬奎元指控蘇州人載松林竊取伊家門上之鐵閂昨由捕房將載拘解公共公廨經中西官訊供屬實判押西牢一月贓交原告領回 
[舊貨攤收買竊贓]  
　　南碼頭收買舊貨之鍾長生日前收得舊鐵條二百餘斤被水巡隊偵探陳勞華查知此貨係某輪船失竊原贓當卽協同一分駐所警案將人贓一併獲解水巡隊候傳失主到來移解警顧司法科訊究 
[煤斤實係竊來]  
　　划船婦江吳氏昨晨將煤斤十二包偕同王二發胡成彭三等由浦東運至董家渡起岸被崗警查見以其形跡可疑將煤斤與人一併帶入一分駐所詰得此項煤斤實係在煤船上竊來飭將各人拘留候究煤斤没收 
[酒店不捐執照]  
　　美租界元芳路五百零八號門牌某酒店因未向工部局捐取執照被七百三十六號九百三十八號兩華捕查見以其違章歸禀捕頭請廨出單傳該酒店主陳香林到案訊罰 
[小茶館聚賭受罰]  
　　虹口東有恒路一千零九十一號門牌小茶館聚衆賭博有違警章被一千一百四十三號華捕查見當將賭具帶入捕房禀明捕頭轉禀公共公廨出單昨將該茶館主鐵阿六傳案訊明判罰洋十元充公賭具銷燬 
[公厠招人經管]  
　　法工部局前在黄浦灘十六舖新開河及小北站外新租界等處建造公厠五座每日由局派人灑掃現因諸多週折故招人投標納捐經管現有王姓每月納捐得若干元以上五厠均歸納捐人管理以後有人入内登厠開須出錢五文云 
[惡狗咬傷小孩]  
　　住居愛多亞路一千四百另八號門牌之洋人同一小孩於前晚九點時乘坐汽車馳至法新租界華龍路地方突有某姓所畜之犬跳上汽車將同坐小孩之手臂咬傷後跳下逃去該洋人當即投報嵩山路捕房立送某醫生處醫治一面派探許福卿前往肇事處查得該犬巳經斃命棄在小弄中當將死犬帶入捕房據情禀復諭候該孩傷痊再核 
[再誌薛華立路之新建築]  
　　法租界會審公廨於前年秋間遷往新租界薛華立路後因每日應訊各犯彚集大自鳴鐘總捕房押乘電車解至公廨候訊往返不便故在與新廨毗連之空地上建造總捕房一所己於七月二十號落成交屋捕房後面又建造巡捕寄宿之洋房一座亦己竣不現又由工部局工程處在新捕房西首卽薛華立路轉角之處起造高大洋房若干間聞係爲各捕頭住居之處現己招人投標不日興工建造 
[刑事不能成立]  
　　曹浩棠曹蘭廷在公共公廨呈探自穿西裝之紹興人鄭浩然虚設和記煤鑛公司騙取押櫃洋五百元並借洋五十元白米一擔昨晨由廨復訊先由原告代表律師上堂譯訴案情繼由被告代表律師到堂辯護以此案並非刑事要求將案註銷中西官准即銷案被告開釋 
[取締任意傾棄垃圾]  
　　淞滬徐警廳長昨日發出六言布告一通照錄如下夏間傾倒垃圾上午九時爲止逾限在路傾到照章處罰取締事關公衆衛生迭經本廳諭示現在時當盛夏合亟重申戒諭日間如有垃圾應公垃圾箱裹若再隨地傾棄定予處罰不恕 
[禁售部開瓜果]  
　　美租界衛生分局西員以邇來有未向工部局捐取照會之小販每將霉爛水果及切開西瓜於下午時問沿途兜售此種瓜菓食之有碍衛生除知照各水果店不准將瓜果剖開出售外並囑所雇華人隨時留心查察 
[贈送黄包車牌香烟]  
　　本埠振勝香烟公司所出之黄包車牌香烟行銷頗廣惟該公司前係託人代製出貨多寡不能自主往往从不敷求現該公司己設廠自製母虞缺乏兹爲推廣銷路起見於舊曆六月廿一日爲始贈送十天凡購該牌一箱者加贈二百五十支其餘照此類推 
[大統路之火警]  
　　前晚二句餘鐘閘北大統路一各二百零五號福源押店不戒於火突兆焚如延燒傳德興蓆店義昇雲香店金海坤豆腐店張聚興羊肉麫館信義衣莊並殃及南首恒泰和酒作坊樓面當由各段救火會到場灌救租界救火會亦到來帮同撲滅四區姚警正於火熾時率同巡官長警臨場彈壓事後將該押店經理某甲傳入區署略訊一過諭候查明起火情形再行核辦 
[淞滬警察廳批示五則]  
　　批勤對學校校長朱劍霞呈呈悉查袁德貞暝蛤吳王氏爲女係由父母主張旣無誘賣行爲即不發生刑事至吳王氏强迫爲妓尤屬毫無根據之詞案經預審明確本廳爲注重人道起見决定將袁德貞發堂留養免致失所矣仰卽知照 
　　批黄陳氏禀據呈己悉查本顧因案押辦人犯並無黄阿根其人所呈係屬錯誤應母　議此批 
　　批計王氏呈呈悉查爾夫計三（即季三）收買來歷不明之貨業照違章營業規定處以二十日之拘留當此執行之時未便卽予開釋所請着無庸議 
　　批張預誠呈呈悉前於本年三月間據該商人以在北梅圖路銘慶里地方遷設製棉工廠等情具呈來廳當經令行四區二分駐所查明復稱設廠地點並不繁盛且無外人股份亦無洋人工師所有廠中預防危險及加築圍牆各事宜雖未竣工正在着手設置姑予照准應仍由該分駐所隨時取締如一切防險事宜設置不備藉詞支吾即行勒令停歇以維安寗並指定該分駐所傅諭該商遵照仰卽知照 
　　批鼎豐三等公典呈旣據拼呈仰候省公署暨上海縣知事公署批示遵行此批 
中華職業敎育社通訊 
[新入社之特别社員]  
　　汪國梁鳳崗江蘇水利處主任吳興仁静山敎育周瑋文季高南京利民柞綢工廠廠長朱元善赤民敎育雜誌編輯者蔡文　禹門江蘇公立醫學専門學校校長 
[新人社之普通社員]  
　　陳恩普志豪太原地方審判廳推事周昌耆松綬敎育周尚志勗成敎員胡晋接子承安徽省立第二師範校長汪開安蠡安安徽省立第二師範學監潘宗張祥彩安徽省立第二師範敎員黄宗培夢飛同上袁士珍席儒同上陸家克孟來敎育楊家銘新如太倉樂安小學職員陸汝霖沛若同上蔣任天任同上陶鳳藻夢江敎育管城小榖敎育闕臻萍沚榮大染織廠梁色部主任王楨幹生嘉定第一高等小學敎員周鎬鼎華嘉定議務國民學校校長載洪恒德琴嘉定縣視學俞忠鑫麗三嘉定縣立第二高等小學校長倪璋逹楚翹南滙鄕立第一國民學校校長阳宓魯斯如臯縣立孤幼學校校長陳器仲修留學美國錢天鶴安濤留學美國馬文堯荻生南滙縣立第六高等小學校長任鴻雋督永留學美國哥倫比亞大學陸振道心前尚德女學校長張國維書紳江蘇省立第二女子師範敎員鄒光祥履安蘇州陳墓鄕第一校校長王祖廉酌清留學美國格林納而大學莊澤宣留學美國米阿米大學尤志邁懷臯農業 
來稿 
[予之本機布業觀（穆藕初）]  
　　爾來花價昻騰幾貴一倍至本機布消路頓形滯碍閉門歇業者十居八九貧民生計大受障害良堪浩嘆 
查此次棉花昻貴原因美國花印度花運至日本及中國者因潛艇爲害運費奇昻致𡃤位減少而來源不足一也印度盧比不易購買中印間滙兌頓生障碍致印花　以收買二也各交戰　截留棉花作火藥之用三也以率三因而中國花之運入日本者　然激增歐美粗布進口甚少而日本又畫力供給布疋於俄國以致中日兩國存布甚少布少則布價昻紗花價亦隨之而昻此經濟學中不可逃之公理也買空賣空不與焉 
稍留原料以維持棉織事業此類乎一種慈善家之主張不合乎商業通例言之非艱行之惟艱身入其中者皆能喻此因絲繭出洋過多恐碍本國綢業而設法限制絲繭出洋玥嘗認爲一大慽事蓋出口貨金額逾於入口貨金額其國未有不興盛者反是未有不衰敗者限制絲繭出洋之消極抵制不如提倡蠶桑之積極進行爲愈也絲業如此棉業亦何獨不然乎盡力提倡植棉攺良並請求地方或中央政府扶植之此其時矣 
更有進者商業以信用爲根本苟布業製造家力顧大局保守信用應用雙線者勿以單紗代之應用三二線者勿以四二線代之尺寸門面分量皆有準則不以價賤而參差之且盡其學力精力能力並袪除積弊整理廠務務使人無廢時工無廢料日夜孜孜以從事於斯雖當此風雨飄搖之際或無難樹立赤幟也維持云乎哉維持之聲不絶於耳鼓此國貨之所以遲遲不振乎 
來函 
[李傳畊來函]  
敬啓者讀貴報本月十日本埠新聞欄内載有寗波自治公所控告書記員一則事實頗有未符查鄙人得悉李庚光控案後卽延請律師於本月九日親自投案備審並無由新閘捕房拘獲解探之事貴報所載當係訪事失實案關鄙人名譽未便緘默應請卽賜更正並乞將鄙函登入貴報來函門内以昭核實實紉公誼専頌撰祺李傳畊謹啓八月十日住白克路四十六號 
雜評二 
[趙案嫌疑犯（步陶）]  
　　公共公廨所獲之趙案嫌疑犯今判决引渡矣據所判理由固僅謂案發内地被告非租界居民而非己訊明與趙案有何關係也此八人被獲之初曾由車夫阿根指認無一正兇在内其所以未經判决者特以楊督要求引渡之故耳惟刺趙憑證旣一無所涉則引渡之後在理應勿事苛求然而浙省今方在軍事時代八人到浙是否尚容律師辯護正自難知在楊督一面心目中早有欲從此八人以研求正兇之成見揣情度理殆難望其有從輕發落之希望且此八人於供詞中他無所所而皆係民黨之一語則己證明此一名詞在滬雖極普通而在浙官廳視之其嚴重蓋莫可比倫矣此案之結果蓋亦難以測度哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談人名與縣名對（三）] [  蘇臺逸民]  
瑞雪　山安　　倭　文俊　北平　千里　佩玉　逸虎慶雲　江寗　平番　武昌　南靖　萬年　織金　獲鹿捧月　補白　壽石　一聲　寒塘　竹庵　風蝶　海澄扶風　宜黄　福山　百色　温浦　桐廬　雲龍　淮安北山　作虞　觀欽　讓竹　心石　起予　慈恩　赤電東海　行唐　聞喜　依蘭　眉山　臨汝　善化　紫雲不署　鴻梁　繼初　老虎　三寒　東園　仰山　文章無爲　鷄澤　建始　鉅鹿　陸凉　西林　望江　武威　沼　頑籖　小靑　碧波　影沈　竹崖　赤水　雲林竹溪　瑞金　新絳　典巖　光化　蕉嶺　藍山　霞浦　秋　白山　望竹　連艙　痴石　瘦蝶　藥菴　澄齋寗夏　紅水　撫松　莎車　靈山　嘉魚　榆社　清苑雪嶺　詠蓮　半璧　長木　紅樹　谷水雷波　呼蘭　獨石　大竹　蒼梧　石泉 
家庭常識 
　炒米茶署天患病或初愈食炒米茶最宜法以糯米炒成老黄色以器貯藏用時任撮多少置瓦罐或鍋内煑之使米化　食用川榨菜過口香美異常有開胃消滯之益 
洗蔴菇麻菇多砂急切洗之殊不能盡可用食鹽打之[  丹陽恨夫]  
西瓜西瓜食後之皮人家往往去之可用一　將皮和水放於　中使之日矖夜露日久腐爛可作灌盆花之肥料 
北瓜北瓜未老之時將皮上用小月作字畫刻時即有濃汁流出此汁不可揩去乾後即成淡黄色書書採下置磁盆中放案上頗覺雅觀[  許康甫] 不受酬 
工業須知 
[玻璃雕刻法] [  張静生]  
雕刻玻璃爲美術工藝亦即化學工業之一也其法有二化學書中載其一殊簡略難明今詳述如下 
第一法先於玻片上滿塗蜜蠟用小刀或針任意刻去其蠟或書或畫隨心所欲於是取一鉛皿（輕鉛製者否則恐有熔裂之　）内貯螢石（亦作　石一名弗化鈣）與硫酸放於三脚鐵架上下置酒精燈燃之另以厚紙一方（較鉛皿口徑稍大）就所刻字畫之大小挖一圓孔覆於皿上遂將刻成之玻片置於厚紙之上（蠟面向下）熏時宜常以冷立布或紙覆於玻片一以防蠟之熔蝕經五分至十分鐘見無蠟之處現有銀白色即取下用刀刮法其蠟並以熱水洗之則宛似雕刻而成者矣螢石與硫酸之量數無論多寡以螢石七八○硫酸九八○爲準率 
第二法將螢石與硫酸（量數同前）置於輕鉛製之曲頸瓶中瓶口塞以有孔橡皮塞再取一空鉛瓶亦以有孔橡皮塞塞其口另以橡皮管裝入塞之孔中使兩瓶得互相流通然後將空鉛瓶安置於温度在氷度以下之痧桶或水桶内（水内可溶食鹽少許）再將曲頸瓶放於三脚鐵架上下置酒精燈煑之螢石石與硫酸則融化爲汽體由橡皮管逹於空瓶受冷而凝結爲液汁（如用水桶宜時時察其温度因其氣體不能凝結成液則充滿兩瓶而瓶有破裂之虞换水時須滅火静置）俟畢卽换一無孔橡皮塞塞往瓶口置於陰濕之處（此液汁最易染熱宜愼之）再將玻片如第一法布置完備以橡皮筆（橡皮削作筆狀亦可）應此溶液就刻空之處塗之經半點至一點鐘洗去卽成花紋較第一法稍深尤爲顯明精緻故手續雖繁實較第一法爲完美也 
如欲製毛面玻璃可將玻片浸入此液汁中迅即取出（不可用手）以清水冲洗卽成此係兩面全毛者若祇欲一面則一面塗以蜜蠟可也 
（附註）上述藥品及器械儀器館均有售鉛皿鉛瓶如大小不適可令錫匠店以輕鉛仿製之 
詩囊 
[次南湖韻自題小楷影本] [  息庵]  
　　猶憶兒時燈火靑大悲細字學天瓶（幼時得張文敏小楷大悲咒因習小字）書名深愧馳鸞掖筆法親承溯鯉庭約略爪痕鴻印雪棲　心事鶴歸汀撫琴難得逢同調應有魚龍出水聽 
[兩後遐想帆影樓風景疊韻奉寄南湖] [  息庵]  
　　雨過園林萬彚靑荷香一朶插瑤瓶雲窗洞逹風生座水檻空明月滿庭向晚蟬嘶楊柳岸淩波鷺立蓼花汀笛聲牛背休相混惟有漁歌最好聽 
[酬息老人] [  南湖]  
波浪吞天雲樹靑溪堂醉臥對銀瓶直追坡谷靡風什派别荆關識户庭（息　精鑒藏著有墨緣萃錄）細雨荒江容小隠片帆斜日渡前汀人心病熱何由解一曲松風洗耳聽 
[用前韻簡東海相國] [  南湖]  
　　扁舟又見海山靑手折蓮房插　瓶遠樹依依鳴獨鳥飛花寂寂媚空庭旗亭　酒翻新曲夜雨廻潮没舊汀未熟黄梁俱是夢何如說法與君聽 
[題芝瑛所書外舅鞠隠公墓碑] [  南湖]  
　　舒翅慈烏以告哀大書深刻點蒼苔女郎由下詩千首太白樓頭醉幾回故榭荒凉還黛色遺書零落有秦灰夜闌忽憶卅年事鞠隠圖成獨舉杯 
長篇小說 
[寫情小說柳暗花明錄] [  常覺小蝶天虚我生合譯]  
　　第三十章（二） 
　　羅倫歸　德猶未返少坐卽往俱樂部欲以自解其憂顧　中憂憑又何能爲歡則復歸行過應接室　德己在室内呼之曰羅倫汝一日何往者頃吾往訪雅克夫人爲適不值羅倫曰君歸幾時矣　德曰久矣吾本欲與君同往公園乃久待不歸羅倫曰然則君當恕我我方往訪一友言次勉强作笑以手輕拊其肩忽又歛手曰汝己以劵與雅克夫人耶瑟德曰然夫人不在吾卽置其家中嗟乎此榴花街之景狀乃類墟墓使我居此必且成病羅倫勉强應曰然聞夫人自言亦將遷居　德曰果遷者但望其搬至吾家隣近則可時相過從亦免岑寂羅倫不答俯首登樓更其晚衣習日即爲勃雷夫人跳舞會　德入告羅倫馬車己備而羅倫猶對爐火衣服未更面色憔悴無倫　德曰吾愛何尚未更衣豈又不適耶羅倫吾儕即不往意勃雷夫人亦不致見責羅倫　然起曰此何可者待我三分鐘即事集矣　德喜乃卽爲之披衣口中言曰君何鬱鬱不豫羅倫曰無之吾不過方念一事偶爾默然瑟德汝試小立容我視汝此衣式非甚美麗而一著卿身尤見其美　德笑曰此縫工之針黹佳耳何關於我羅倫汝勿動俟我爲汝摘一花朶插之衣襟因就花球中取白花一朶爲羅倫簽之衣鈕中端相笑曰君插此亦美有人問汝此花何人所贈汝即謂爲汝之情人其人愛汝世界中無有過之者羅倫笑曰諾若有人問我我心如卿所言遂挽　德登車其時賓客己滿頃刻之間　德己被困重圍人人爭欲與之跳舞羅倫小立片刻即自就室底長綺而坐舉目四觀不見裘狄斯心中爲之一舒以爲裘狄斯殆不至矣顧念未畢己見一　長之影排人叢而進全身黑衣綴以明鑽閃燦作光施施然行近勃雷夫人夫人一愕然後握手微微自皺其眉苦憶客爲何人而裘狄斯殊從容卽穿過人叢行向室底室中人人回首似亦詫此客爲誰而裘狄斯己見羅倫則　竚定舉屬微招羅　此時如受電氣死刑又不敢置之不理則自囑唇而起行近裘狄斯裘狄斯卽於椅上徴側其身以讓羅倫坐面上現爲冷笑其狀正無異紅瑤村中月下相見時也（三十章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之絲茶]  
　　各國蠶絲（見本報甲戍年六月初三日） 
各國所産蠶絲足供歐洲之用者中國爲甲於天下中國之外則惟意大里爲多計中國北境四萬三千擔廣東八千擔意大里三萬九千擔日本一萬三千擔法國九千擔印度入千擔波斯與鄰國五千擔此外日國約九千擔業絲者宜詳記之此後某國有豐歉即可較量其間實開市面之重輕也２０ 
[書滙報絲茶宜出洋自賣論後]  
（見本報甲戍年六月初三日） 
絲茶兩項實中國出洋最巨之貨歷年華人藉此兩項以發跡起家者指不勝屈今且以絲論之各商見貨易銷作僞特甚遂有攙雜之事貨旣不高而價亦必減勢也亦理也且近日印度等國其所出之絲生質旣美揀選亦精反出中國之上目下中國之絲尚能售賣者因外國所産尙未多也倘外國所産足敷各國之用則中國之絲恐漸滯銷豈僅耗折乎查絲業連四年以來雖偶有小利然每年合算而大折竟似成例上海洋行因此倒者不下十餘家卽如前報所載有大洋行虧空蓋因前年裝絲至泰西每百兩折本至三四十兩豈尚有沾益之處乎歷來西人在中國買絲其價每與英價合算則每包每高十兩二十兩不等蓋西商互相爭買故至如此西人亦自知爲笑柄不過欲賭英價之高昻而己英價若能果昻始可獲利至謂出入交手無欺等語西商日與華人交涉若非無欺西商又安能見信於華人乎總之上海絲業之連年折本並非西商欺華人西商自行販賣亦未有不虧折者即令華人自往外國恐亦難免折耗也（２０） 
尊聞閣筆記 
[陳節婦（見本報癸酉年正月二十七日）]  
　　余幼時每晚出塾必至先大母前嬉戲大母常指身旁一人謂余曰此陳娘娘汝須敬事之此眞節婦也余時纔七八歲不解所謂但順應之而己後年稍長先大母輒呼余告諭如前余細叩其故大母謂余曰陳娘娘者吳縣東鄕人也年十七歲陳某結縐甫半載夫即病殁姑遇之甚虐身幾無完膚意在逼之攺醮陳娘娘任其茶毒絶無怨恨忽一日鼓樂喧塡由遠而至及門首見綵輿樂人等蜂擁而入聲言快請新人上轎其姑遂向陳娘娘甘言慰諭觀其易服陳娘娘始知爲姑所賣計無所出遂誘姑出房自向房後緣梯升屋大號遠近聞者畢集悉其事共懷不平幾欲攘臂娶親人衆各驚散事遂巳自此姑待之益悍幾無人理欲覓死念夫無嗣家有老母未可即死且待再計越數月母家備悉其情遂領女歸然母家本非素封增一食口愈拮据陳娘娘私忖曰我母添一衣食之人而致一家褻飱不給心何以安遂又屢次覓死母曉之曰汝若死汝夫嗣永絶汝若存他日近房有可以爲嗣者擇一人嗣爲後汝夫亦瞑目泉下矣汝不死不愈於死乎况汝刺繡頗工如往城中傭工於大家必邀厚值因此得至余家奉侍先大母二十餘年大母以其年幼守節特優待之不使與諸傭工婦全咸豐庚申春大母去世先慈待之一如大母時賊氛逼余家遷居鄕僻陳娘娘素患足疾步履蹇澀不肯遠避曰余受主人恩厚願守主人屋如賊來一死而己後烽烟日緊屢遣僕促之來鄕卒不至遂陷城中八月有僕自余宅逃出者悉陳娘娘巳自盡於宅後空屋中噫陳娘娘三十餘年苦節己足流芳百世况臨難又從容授命哉癸亥冬髮賊殄滅明年春余家回城中卽向後屋覓其遺骸不可得將書其事　呈忠義局請旌於朝而氏族居址無由考事遂止然其一生苦節豈忍令其湮没無關哉故略叙　末以告世之採風者（成美居士）（２０） 
文苑 
[申北雜詠七律五首（華清一叟）]  
（見本報壬申年十一月十四日） 
　　皇皇告示禁臺基此事如何出諭辭罪比强姦加一等人逢善誘要三思欲維風化全名節先奮雷威絶本枝倘與尋常同儆戒難防暗長又潛滋 
投充牙役本低微况冒巡丁步若飛犬馬效勞憑主勢虎狼逞性弄神機緣何手執無情棍祇爲身披有號衣嚇殺鄕愚欺乞丐居然耀武與揚威 
人生難得産中華變夏從夷底事那何苦欺宗兼滅祖竟甘棄國且忘家雀逢大水原爲蛤蝗入深波化作暇削盡本來眞面目誰將尸骨葬泥沙 
孃娜娉婷女說詞各將衣飾鬭丰姿春風滿面勾情趣秋立斜　引色癡門户半開留闊客閨房未出養嬌兒公然裝盡先生樣盼煞登場故意遲 
墮落烟花是孽緣而今服事賣花烟花逢殘後猶堪惜烟到灰時孰見憐伺候殷殷無老少送迎刻刻换新鮮歸家一路抵頭相那及從前出局錢（２０） 
[雜錄]  
　　答肝厥徴方余先外祖母在日時肝厥時發每遇暴怒之下卽昏暈過去治以蘿蔔汁一小盃送下即清醒再食以稀粥惟發時痰塞咽喉命人扶住切忌臥下否則痰一上壅即有性命之虞余鄰生一子年甫弱冠頭忽旋暈初不介意於是臥下詎料肝厥猝發延醫不及竟與世長辭可不愼歟余去歲亦忽然頭昏胸悶房屋亂轉心想臥下惟恐復蹈余鄰之前澈於是强自撑持與家人同坐以防不測詎知果不其然肝厥猝發幸家人預先備防未致傾跌否則頭破血出家矣人隨時扶住仍用蘿蔔搗汁灌下方始醒轉至今未發今閱貴報熱心濟世故特寄登以備患此者之採擇 
　　答梅毒徴方余友素喜徴逐竟致沾染梅毒遍體皆有始　　默羞於告人繼而購買藥房藥水毫不見效又請中西醫士治理亦未見功余家藏經驗秘方適有此方余友即照方配服連服數劑瀉盡毒水不及一月竟霍然而愈今特抄錄原方列下用（黄土）一斤（澄清作水）（蚯蚓糞）一兩（生大黄）一兩（生大黄）五錢（萱草根）五錢將上藥用水煎湯連前黄土水兌服食後便瀉隔一日再服如此數劑約三星期其毒自消不生後患 
治魚口便毒無論男婦下部左右潰瀾以及諸醫朿手若服此方均堪救治方用（夏枯草）五錢（蒼耳子）三錢煎水洗之另用（生荔核）三錢（靑菓核）三錢（桃仁）三錢（均是核内之仁）將上藥醒浸一宿搽之然後用黄柏燒灰同松花粉撲之如是配三四劑即愈矣（洗宜常洗藥宜天天搽之） 
治腋臭方腋臭邗人名曰狐騷臭吳諺又名猪狗臭患此者人未至而氣味先來最爲人所厭惡婦女育兒遺傳後輩其患無窮（刊諺云男狐騷一個女狐騷一窩）余與西醫陳君友善傳余中西之方親戚中適患此余用（中方）治愈惟西方未曾實驗亦錄上以備參考 
中方有蒸餅一個劈作兩片放蜜陀僧末二錢忿夾在腋下略睡片時候冷棄去如係一腋狐臭只用一片夾之再用麝香一分膽礬二分水粉三分另取田螺二個將靨起開以各藥入螺中過一宿螺肉卽化爲水即擦腋下其臭從大便而出卽愈 
西方（水楊酸）一．○至二．五（米粉）五○．○（硅酸苦土）○．○右混和爲撒布料 
（醋酸礬土）二五．○（蒸溜水）二○○．○是調和爲洗滌料（倍他那布答林）一○．○（克倫水）一五．○（火酒）一七五．○右調和爲洗滌料如法行之即可除去（盂隠）（２０） 
目翳徴方目中生翳非用刀針撥開不能重見天日古方雖有良治均經試驗無效予短於針法每遇此病殊爲棘手海内不乏斷賢務祈賜一開瞽神方以代刀針則感戴無旣矣（佚名）（１６）附白沈受百君鑒雜錄一門己編入家庭常識彚編人體部内 
 
 
 

Page 18

 
 
   
 
