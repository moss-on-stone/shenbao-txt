# 1934 - 214 - 4908731

 

Page 1

 
 
[新印書籍發售] [  圖書集成局啓]  
　　欽定二十四史全書　洋五十元○欽定四史書　洋四元二角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘　福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套　洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角諸君欲購者請移玉至三馬路申昌書畫室或申報館帳房可也此佈 
[法立弊生説]  
　　立法易防弊難防法外之弊難防法中之弊尤難何則天下事不外利弊兩端君子出身加民欲利之興而弊之除也於是乎有法是凡法之立所以興利而除弊也無如人心不古狙詐滋多旣不能犯法而爲弊猶且欲借法以行弊且也法中之弊較之法外之弊而其事更捷其利更多上之人第知有法不知有弊卽知有法中之弊而欲革其弊莫如變法詎知法變而弊亦因之俱變於是乎法不可廢卽弊不可窮故曰法外之弊難防法中之弊更難防也然知其難防而謂竟不必防焉則又非也先達有言弊者養命之原何可輕去斯言也殆指常行之法久沿之弊與其更張不如仍舊者言之耳蓋經久之弊此中人恃爲生機在他人亦若予取予求視爲固然之事每見少年盛氣新進喜事與夫假道學尚名譽之流一旦事權在手輙侈口而談欲除宿弊不知宿弊除矣新弊旋生蓋由此中人之生機旣不能絶而在予取予求者亦不甚以爲苦累斯其所以爲養命之原不可輕去也若夫法旣新立弊亦初生其根株未深而猶可拔則此弊也固當亟亟去之不得援養命之説以爲解也滬上之有通瀛公所也因小車加捐一事貧民力不能從今歲暮春之初幾與英界工部局巡捕房齟齬於是有人焉思立法以維持之爰設此公所條舉章程詎意法立未久弊已滋生本月初六日報紀上海巡局瑣案之第一條云有周五者不知向操何業近忽稱江北通瀛公所司事在南巿浦江一帶江北鴨船上婪索陋規事經章定勳查知乘輿至二十三七鋪巡防局拜會局員姚殿卿二尹聲請飭勇拘拿二尹立卽傳到地甲錢昇諭令恊同巡勇將周拘獲升座研訊周供稱小的在各船上收取貼費並不冐通瀛公所之名二尹飭地甲帶往各鴨船查明禀覆訊核噫異矣夫租界小車夫一流人大抵來從江北通州一帶其人以操作爲生自食其力雖與鳩形鵠面有殊實與胼手胝足無異今兹通瀛公所之設係爲籌欵勸捐分貼加捐一項起見則此中涓滴皆關善舉幾與賑捐等欵相同在稍有人心者斷不忍侵漁及此况以滬上巿廛之廣生計之繁租界過客之多風景之異彼無賴輩竭其心思材力無事不可　圖詐無人不可以拆梢而必於通瀛公所乎藉口也亦不成丈夫矣姑弗論所謂周五也者是否自出心裁爲此一舉抑係别有人焉出謀定計而或使周五奔走乎其間以爲敺魚之獺敺雀之鸇第觀其所供云在各船上收取貼費並不冐通瀛公所之名其言亦殊狡展夫旣不冐通瀛公所之名則彼章定勳者何爲而乘輿至局拜會委員請飭拘拿乎且所謂貼費者果係何項貼費何人令其收取種種支離不言自見竊意一經查明此事不難水落石出所謂周五者倘非自出心裁豈甘爲人任過乎抑滬上局面日異月新所創設者不僅通瀛公所也通灜公所有人冐名收費别項局所豈無依草附木乘間漁利之人總之天下事有利可圖則利之所在弊必叢焉惟在主持此局之人清心寡欲廉介律身其本原旣清而又於所共事者詳愼以擇之自然臂指相連上下一心不言利而利自興不言弊而弊自除矣兹故因局案所紀周五一事而特論列及之以爲當世之立法者告 
[印度貸銀]  
　　新加坡實得力太晤士西報館接英京來電云印度國家現經發出借票欲向外間借貸勞卑三十兆圓其利息以三八仙半核算意者其爲振飢之用乎抑將頓整武備歟其詳不可得而知已 
[亂氛復熾]  
　　叻報登小呂宋來信言島民之亂現雖略爲安謐尚未一律蕩平前數日有大股悍匪暗襲剌根拿省之力加蘭城匪分兩大股一推馬化爲首一推般晏拿爲首與官兵相持數下鐘時官兵力不能敵退至于雲拿匪黨仍銜尾追擊見有援兵至始懼而逃是役也傷斃匪類二十五名各屍悉由其黨奪回至於官兵傷斃幾何現尚未知確數又聞上旬寳刺根省之美加晏仁及晏加碧加三處均遭亂匪肆擾此外騷動者尚不一而足或數十人或數百人出没無常頗難防堵某日匪黨約三百名進撲埃度寛蘇埠之布勒村官軍與戰匪力不能支而去遺下死屍二十具官兵傷者七名村中有兩婦一受傷一斃命邇來匪黨與官軍在各處互相戰鬥惟賊軍究係烏合之衆未嘗獲勝且死傷甚多馬匹器械被奪者亦不知凡幾 
[日本水災彚記]  
　　日本報云東歴七月十四日清晨七點鐘時福島縣電達東京曰四五日以來霪雨不止百川水沸會津受害尤甚十三日十二點越三刻時富山縣電達東京曰昨日大雨猝至神通川水漲五尺常願寺川水漲八尺五寸破壞堤防五十八閭黑部川水漲十一尺破壞堤防二所約長二百間早月川水漲八尺破壞堤防一所長約四十間同日黑部川水漲破壞堤防若干是日午後一點越二刻新潟縣電達東京曰信濃川水勢驟增小千谷水高十一尺刻尚漸次增加晚間十一點又傳電曰頃間信濃川邊小千谷水高一丈六尺五寸未幾卽减去三尺信濃川邊堤防破壞數所計王内村縣二十三間佛生村一百間山邊一百八十間尚澁海川二十間自小千谷至十日町電信不通是晚一點越三刻又傳電曰信濃川邊古志郡黑條村向島斯田堤防皆破壞爲害殊甚十三日四點時羣馬縣電達東京曰利根川假橋被水衝折幸人無死傷者是日黄昏八點時富山縣電達東京曰數日來連降大雨黑朝川水漸增高堤防破壞因之不能郵達音書且流失村落十數處二十一日上午十一點越三刻富山縣電達東京曰昨日雨勢甚狂常願寺川漲水六尺神通川漲水一丈零三寸小矢部川漲水五寸未知被害田畝若干同時又傳電日本日神通川水溢富山巿内水至牀上者計一百十六户漫溢牀下者四百八十八户幸人畜無死傷者旣而水漸漸消退同日晚十一點時岐阜縣電達東京曰羽島郡逆川馬島閘門之南堤防潰决四間餘先是二十日豐州鐵道會社所設鐵路被猛雨所摧毁去二十八英里又六十鎖由犀川以達細須原之火車暫停行駛至二十一日之晚始通行 
 
 

Page 2

 
 
[廉訪接篆]  
　　漢口訪事人函云新授湖北按察使馬植軒廉訪於本月初四日榮履新任卸署析臺瞿賡甫觀察同時接受漢黄德道篆務至蔡毅若觀察則仍返鄂城辦理自强武備諸差 
[赶鑄路軌]  
　　漢口訪事人函云漢陽鐵政局赶鑄火車鐵軌件爲數甚多工匠頻加夜以繼日丁丁之聲不絶於耳樂觀厥成想當在指顧間也 
[建造局所]  
　　漢口訪事人函云辦理漢口鐵路局一設於雷祖殿一設於花樓謙愼安謙愼安卽招商漢局之基址也不日卽當大興土木創建宏模以便將來半爲漢口鐵路總局之寓所半爲中國通商銀行之寓所也 
[閙教述聞]  
　　漢口訪事人函云聞隨州居民閙教勢甚洶洶省憲已委蔣叅戎督勇前往彈壓至啓釁之由及事後如何辦理統俟續聞再行詳錄 
[日艦返漢]  
　　漢口訪事人函云前有日本戰艦駛至沙巿宜昌諸處遊覽一週已於日前返漢想小作勾留不日卽當開行下駛也 
[臺南問俗]  
　　日本報云東歴七月二十二日臺南安平港英國領事館祝英后卽位六十年特設盛筵柬邀日本文武各官及各國人之旅居其地者赴讌衣冠濟濟多至五十餘人日本陸軍將校更寄贈以烟火以樂嘉賓○臺南城舊爲臺灣府治城廓周圍日本一里之廣袤四倍○臺北小南門畔有鄭成功廟極爲壯麗土人多有私祀之者嶺後俗名開山神社屋後有一梅樹傳言自日本移栽此地梅樹極稀土人愛之特甚○兩廣會舘爲粤東西人士集貲建築玉堦金戺畫棟雕梁雨卷雲飛華麗中别饒雅致○東歴五月初八日華人之不甘臣服日本而航海以歸者多至四千餘名口○近日臺南黑死病甚多然無一因之而死者 
[漢上題襟]  
　　漢口訪事人函云示禁花會曾紀前報詎料出示之後若輩陽奉陰違暗將賭館東遷西移幾於霧豹雲龍令人無從窺測日前某委員暗率丁役多名直入巢穴得將走會之胡何二姓曁頭目洪姓一併擒獲解入漢陽府署余堯衢太守庭訊之下飭將各犯收押待辦洪姓則捐有縣丞虚銜云○漢陽府屬漢川縣境繫馬口人鄭彩山開設綢縀雜貨諸店素與漢上諸票號往聞胡何皆廣東人來周轉靈通亦可謂多財善賈矣比來生涯冷淡以致外强中乾無力支持將店閉歇聞所欠各債多至四五萬金噫亦可見商情之江湖日下矣 
[潯上官上紀事]  
　　九江訪事人云上月二十日藩憲牌示署九江府王太守景沂病故以湖口厘局聨太守震署理次日又牌示星子縣陳兆菜病故以准補是缺之左秉鈞先行署理○城外保甲委員羅海源少尹濬清奉藩憲飭赴貴谿縣上清宮分司新任○新關洋務委員周作賓叅軍鴻飛奉委署理贑州府經廳○委署九江前營遊擊正任武寗營都司萬雲衢遊戎鵬皋於上月二十日接印任事文武員弁咸往道員○盛杏蓀少常委蔡慕陶直剌開辦彭澤縣屬馬當煤礦到潯謁見各當道已紀前報兹江省大吏委汪荃香汪芑蓀兩大令於上月二十三日會同前往踏勘○前署德化縣正任鄱陽縣羅少垣明府服滿晉京道出潯陽謁見各當道卽附江寛輪船東下○前署德化縣調補玉山縣慶西垣明府奉檄後已於十六日履新矣○總辦湖口厘局聨敷青太守奉藩憲檄兼署九江府事上月廿四日由湖抵潯屬下印委各員皆出城　接德化　梁蔭南明府飭差灑掃嶺南會館爲各太守駐節之所廿六日子時接印書差等恭設香案太守具朝服望闕行三跪九叩禮祗領任事各官次第叅謁太守均以禮待之○德化縣學教諭謝筱石廣文士彤去年大計卓異現升知縣分發廣西喜音傳來諸寅好咸往道賀○上月廿五日九江官塲接南昌電音調補觀音閣通判周通剌錦城准補廣昌縣張大令學培均飭赴新任 
[丁簾簫韻]  
　　金陵訪事人函云鐘鼓樓之側舊有北極閣遠瞰江流俯臨湖水每當春夏之際騷人詞客歌詠於斯偶一登臨輒令人作天　眞人之想誠勝地也兵燹後舊址依然而百尺危樓已不勝昔盛今衰之感大憲以此地素稱名勝不欲聽魯代靈光終湮没於荒榛斷蔓間特委候補縣藍大令采錦重修擬卽擇日鳩工想此後勝址落成凡憑眺其間者當又增一番韻事矣○尊經書院山長前由督憲延聘前湘撫吳清卿中丞主講上月初旬中丞函致劉峴帥力辭此席峴帥乃改延湘鄉龍主政啓楝來主講席四月分課卷已歸龍君評定甲乙矣○某甲不知何許人年約三十左右向與石壩街某氏婦有染婦現已他徙其屋另有人賃屋而甲猶未之知也某日之晚飲酒微醺忽思重拾墜歡入其室登其牀仰　而臥室中人不勝駭異執而諸之甲茫無以對遂飽以老拳交地甲送江寍縣署請究如甲者可謂自取其辱矣○江北某氏婦年方花信傭於南門街某姓家其夫忽於上月十四日糾集多人至某姓門首聲勢洶洶令宅中人將婦送出否則當與爲難主人恐生事端急卽驅之出户其夫見而大怒且毆且詈婦亦反脣相稽夫怒甚欲用繩索將婦捆縛後經旁觀者再三相勸始行釋手至詰其何故則皆相視無語一個悶葫盧眞令人無從打破也 
[二分明月]  
　　邗江訪事友人來函云揚城灣子街陸羽樓茶社閉歇後現經許某重開上月二十五日洗馬橋爐坊主李某偕友來此啜茗瀕行李令記帳許以李前欠未清不允齟齬良久李大受　辱含恨而去迨至下午許令司帳某甲至李店收錢李餘怒未平遂將甲痛加詬詈甲不服以致互相揪扭許某聞悉率領茶博士多人前來相助李亦約人拒敵擾擾紛紛街道爲之擁塞本坊地保曁街隣等恐釀事端竭力排解始各分散然兩造已均受傷矣翌日李以許登門毆辱心有不甘又率黨至許之茶社毆擊杯盤器物搗毁甚多臨行又將茶社招牌踏碎許欲赴有司衙門控訴旋有人出勸令李重製新招牌鞭爆鼓吹親送至社服禮所有新陳欠一律償還許以衆情難却始行首肯嘻小不忍則亂大謀信然錄之以爲血氣用事者戒○兩淮運憲江都轉之少公子經冰上人説合文定王觀察之女公子爲室本月某日爲過聘之期闔郡印委官紳均各衣冠往賀 
[蘇臺佚事]  
　　姑蘇采訪友人云閶門外山塘白馬橋畔有某甲者開設水果行已歴年所本月初二日有乙丙二小販向購西瓜選擇再三皆不當意旋擇得濮院瓜百餘斤正論價間戊已二客爭先購取行夥某丁以乙丙已購定對戊已堅不允從乙丙聞而怒甚口角之下繼以揮拳戊已突掣切西瓜刀亂揮致乙丙及庚辛壬癸四行夥身上均受傷數處痛極而踣宛轉呻吟後經多人將戊已擒住交地保看管○閶門外四擺渡泊有一快船船户係一夫一婦吚啞柔櫓覓生涯於雲水光中甚相得也膝下子女各一均尚幼穉某日夫婦忽地勃谿婦受辱難堪躍入波心自盡其夫手足無措隨之而下洪濤滾滾載沈載浮兩岸觀者大譁　有一小舟欵乃而來舟子卽援之以手無奈力弱不能支注致被拖入水中男婦三人皆從三閭大夫以去吁慘矣 
[二十三次會訊船案]  
　　昨爲二十二次會訊租船之期午前九點半鐘蔡和甫觀察偕英總領事韓能君副領事薩允格君升座原告所延律師威金生問信隆洋行買辦雇用之司帳王榮祥曰四輪船一切帳目爾均知之否答均知問輪船租錢爾可知否答知旋將公司暫記簿檢出問爾可指出何欵係屬租錢答第一欵銀一千兩第二欵洋九百元合銀六百五十六兩零第三欵四千兩第四欵二千兩問簿角鈐口此印係何人所蓋答徐委員蓋問所寫帳目准否答准問此簿以外另有别簿否答洋東處有月結對同簿卽將此簿逐日抄入威律師卽將上簿呈堂記數一百三十六號將月結簿交與被告所延担律師嗣後可卽查閲問所寫可是實情答是威律師謂仍恐被告不肯承認所以邀同帳房來案作証並請堂上發閲原告存堂十一號至十五號之買辦支單係徐委員蓋有圖章者問王此銀可是東人囑爾付出否答是問何家錢莊答同豐泰 
 
 

Page 3

 
 
源德裕等莊並呈出各帳内有一百七十八兩一欵帳上轉付支應局問此何欵答卽第二欵付找之銀係五月廿四日問爲何轉帳答與徐委員有往來問輪船糾葛時有銀錢進出否答無問客人及各裝貨行家有滋擾否答時或有之隨囑王司帳暫退旋傳買辦蔣百恩上堂問爾知西語否答不知問爾何時進行答在三月間問與許相識否答以前不知後由洋人帶往始得相識問爾爲四輪船買賣墊銀若干答大約二萬一千兩有餘問還爾多少答代收水脚銀大約九千兩内有五千兩因欲扣船以致止付現收六千兩有零現在洋東欲向我照算問代墊之銀可是將水脚作抵答是問除收尚欠幾何答照洋東算須一萬一千兩問爾在行内做生意起至武寍機器壞時爲止好否答以前確好後不好旋據担文律師問武寍大副格來司曰爾何國人答德國人問爾可當過巡捕否答當過問爾以前做過船上事否皆做過美德兩國都做過問可曾得過别處執照否答執照確無以前在英國太平輪船做過機器匠威律師問格來司曰爾前做機器匠後做巡捕是否答是担律師又問王司帳曰三月廿六日至四月初七日止四次租錢草簿内何時寫入初付支應局銀一千兩何以旁注租錢字樣答當時因事忙後洋東囑爲注明租錢問爾有逐日流水簿否答有現未帶來問在爾處抑在行中答在行中問爾方纔説祗有公司簿一本現云另有流水簿何意答公司帳簿極多問其餘三欵可是租銀答是徐委員皆曾蓋印並有親筆書寫之字問爲何要蓋印答不知問一百七十八兩一錢之欵可是洋東囑爾轉付支應局帳答是問所付租錢可是爾經手係屬何船答第一二欵江寗船三四欵係武寍新寗三船問爾付租帳應何人責任答買辦責任担律師問買辦蔣百恩曰爾所供代墊銀一千兩在何日起何日止答四月起七月止問墊銀後可會歸還否答祗扣還水脚銀兩别未收過問爾做買辦可是徐委員保銀萬兩答是關爾或錯悞須徐委員担承否答是倘有墊銀不得著亦徐担承問徐委員欲於擔承簿角上均蓋圖章是否答是問可有保單否答由徐委員給保單與我恐此行難靠之故後徐云不防問爾假使虧銀萬兩要賠否答要賠問爾共墊二萬一千兩現收六千兩除收共欠一萬五六千否答是問信隆内盡虧此數否答是問行内一應由爾墊付否答是問照爾言是好生意答是問以後各家水脚不付可是因各處無馬頭否答非此之故問每月薪水若干答一百兩問以外可有用銀答祗有進口用問墊銀有利否答按月九厘祗算六個月問洋東有據與爾否答有總結一萬一千兩據一帋墊付之銀大約一萬八千兩洋東另出收條問墊如許巨欵可有另外保單否答徐委員有一保單問信隆現虧爾銀向何人索還答向徐委員索還問爾墊銀兩有水脚可抵爾虧欠洋東之銀如何料理答有徐委員保銀萬兩問如此豈非徐兩造作保乎訊至此時交一下鐘中西官相約退堂訂於翌晨再訊 
[解犯過申]  
　　南匯縣拐犯孫桂榮經汪蘅舫明府訊明解省勘訊明確發回監禁昨晚由嘉定縣至上海過站黄大令飭收入内監候飭差護送至南匯交割 
[會設盂蘭]  
　　南巿各藥材行向例於中元節前後各醵金資就藥業公所建盂蘭盆會並置一切綵色燈景在各處遊行今屆仍循曩例定於本月二十四日起招延羽流設壇禳解並雇令彩匠紥成各色紙燈以備臨時之用想屆時定有一番熱閙也 
[上海縣署瑣案]  
　　前者沈希正控徐丫頭等人掯贖田畝黄大令曾倩蔣刺史提訊前日覆訊之下沈訴稱監生年五十有四此田係祖上遺傳現被徐盜賣每畞得銀一百五十兩務求照數斷給張子卿供稱此田於道光某年抵押與沈得銀二十兩前經顧則生勸令出洋銀九十圓贖回無奈沈不允從徐供稱此田由小的向沈價買現旣涉訟經人勸給沈洋銀九十圓顧供稱職員知此田於道光年間由張錫卿價賣與沈同治年間沈又轉賣與徐現在徐將田賣得洋銀二百六十四圓職員令凌殿卿貼洋銀六圓合成二百七十圓按三股均分無奈沈堅執不允職員卽日將往金陵應試求公祖摘釋凌所供與顧等略同刺史向沈開導至再沈仍固執遂諭候復訊定奪○招商局函送竊取荳餅之賊犯徐阿和倪洪福至縣前日午刻黄大令情蔣刺史提訊徐供稱小的係南匯縣人世業耕耘邇者來滬做工所得不敷食用不得已與倪串合竊取荳餅賣與南巿集水街恊元號每塊得小洋銀八角倪供稱小的係浙江紹興府屬某邑人在治下小本營生不合與徐商竊荳餅賣與恊元號得錢分用刺史判令各笞責二百板枷號一月發浦東楊家渡示衆一面補提協元號主再訊○升科局員許朗軒太守函致黄大令傳匿報升科之凌殿卿等訊究凌供稱東溝田畝由小的介紹售與洋商隆曾威此外尚有田四畝數分計三畝户名戴堂田單四紙一畝數分並無田單收執情願充公高雲亭供稱小的有田五畝數分並未升科情願繳價凌寳之供稱小的有田二十餘畞於去年賣得每畝洋銀一百三十圓内有三畝無田單現亦情願每畝繳價一百二十圓大令著交差收管候示 
[上海巡局紀事]  
　　昨報紀湖南船户王世元泊舟浦東爛泥渡附近被沈裕順沙船迎面駛來撞損船板數塊扭至十六鋪巡防中局控訴局員蔡蓉卿二尹斷賠洋八十元作爲修理之資王以沈曾許賠洋一百零五元堅稱不敷所用二尹飭令兩造自行理處嗣由彭富洪夏富全二人浼陳福堂劉家福等介紹以洋銀九十元貼王修理王無奈允從遂由地甲投局禀請銷案○南巿大碼頭錦祥米行前與寍波人沈阿唐往來被欠洋銀一百二十元屢次催索唐均設詞推諉前日扭唐至十六鋪巡防北局請究追當經局員楊聘侯二尹提集研訊唐一味苦求供稱實係無力容寛限措繳二尹謂爾求寛限約至何日可交唐俯首不答二尹遂限十日繳案覓的實人保出如延惟保人是問○本埠南巿裏鹹瓜街曁花衣街一帶每有江北貧民將碗擔羅列當街誘人掣籖以卜勝負前經十六鋪之巡防局委員聞知飭勇驅逐不意若輩陽奉陰違依然在街引人博勝負前日之晚爲南局委員鍾偉臣二尹所見大爲震怒立卽傳諭勇丁前往兠拿務獲究辦若輩消息甚靈早已聞風遠竄矣 
[英界公堂瑣案]  
　　一百十一號巡街捕禀稱王竹卿郁幅照將未經捐照之車在租界拉行請爲究辦翁明府判各押二天補捐照會○韋包探禀稱王金明失竊衣服銀飾等物查被店夥王桂林行竊送案請究明府判押三天○秦包探禀稱周小甫在江陰拐帶幼女王阿三來滬賣與衛阿桂得洋六十元由楊方氏爲中被小的查知送案請究王阿三供年九歲家住江陰離城五里之謝家橋父名記憶不清明府判將周與楊方氏各押一月女孩暫交官媒留養候移文江陰縣查明再核○一百二十二號華捕禀稱王阿三行竊紀和尚布衣四件送請究辦王俯首求恩明府判責二百板○一百四十一號華捕禀稱張小富行竊顧蘭州舊鐵若干請爲究治明府判責一百板○洪包探禀稱袁月榮前曾犯事遞籍今又來此是以拘案請究袁供來滬尋親不敢再犯明府判押一月再行遞回寍波○石包探禀稱寍波人董貴生調戲女子張阿四請爲研訊董俯首無詞惟求恩典明府判責五百板遞籍○包探孔阿四禀稱陳阿毛手持牙骨扇一柄詢係竊來原告未經查悉請爲究辦明府判責五十板贓存捕房候失主認領○陳友根禀稱徐小毛王阿寳陳阿善無端與小的尋釁被毁門窗失去衣物請究明府判各責一百板○一百三十六號華捕禀稱王阿炎行竊王生喜布衣兩件送案請究明府判責一百板○二百五十六號華捕禀稱馬夫林建榮王阿四駕車疾馳違章請究明府判各罰洋三元○袁春榮禀稱被陳阿桂欠錢向索無著反敢扭毆撕破衣服求恩究辦明府判賠洋一元○虹口西華德路新造房屋十三幢日前忽然坍塌捕頭飭探往查知係舊料并查悉係宋仲遽之産宋現居法界捕頭爰飭包探禀明翁明府移文法廨將宋傳案昨晨宋翎頂上堂供稱此房囑木作錢永興包造如何坍塌與職員無涉木作主錢永興供宋囑造此房因各匠裝配不堅致有此事明府判罰宋洋一百元充醫院經費 
[法界瑣聞]  
　　老妓蔡桂英與某甲拼識賃居復興里雙宿雙飛儼如伉儷偶以一言不合分拆鴛鴦并將甲所收之會洋二百元盡數藏 
 
 

Page 4

 
 
匿甲母某氏投訴捕房捕頭拘蔡訊問據稱被甲取去金戒衣服等件故取洋爲抵捕頭令出外邀中理處現兩造各邀居間人在清芬堂烟館理勸令桂英出洋一百元了事兩造均各首肯約定本月望日交付屆時不負所約想可免匍匐公庭矣○偷兒某乙不知在何處竊得水烟袋一枝衣服二件行經租界爲包探拘獲人贓解送捕房捕頭命押候堂期解訊 
[解欵再登]  
　　啓者嚴佑之善士赴川放賑隨帶賑欵除絲業會館申報館敝所三處籌墊解交佑翁第一批規元二萬兩已登明各報外又有嚴筱舫觀察籌墊規元一萬兩逕由嚴觀察交源通官銀號直匯漢口協成銀號轉交佑翁帶往散放合乞登報伏祈公鑒上海陳家木橋電報總局内籌賑公所謹啓 
[壽分聲明]  
　　嚴筱舫觀察壽儀助賑計前後收到洋二千零十元規銀一百六十兩除去送力洋二十八元七角曁登報洋十元外凈存洋一千九百七十一元三角扯七一四五算合規銀一千四百四十七兩九錢二分銀洋併計共一千六百零七兩九錢二分如數送交原通官銀號由嚴翁撥入川東賑欵矣誠恐諸君未及周知特此佈聞伏希公鑒上海六馬路仁濟善堂董事葉成忠楊廷杲黄宗憲施則敬劉芬謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美界捕房紀事]  
　　楊洪泰未知何許人貧無聊賴將妻子郭氏售與英租界廣東路某倡院作賣笑生涯送舊迎新芳名大噪顧獨與　客朱阿坤最繾綣未幾朱出資贖出貯以金屋歡愛逾恒邇日氏忽濳逃朱因據情報知捕房請爲偵緝昨晨由楊尋獲扭交四百四十七號華捕拘入捕房捕頭令解送英界公堂禀請訊究○昨日午前小竊韋進才竊取公和祥碼頭畔某姓家棉被一條經包探石金榮緝獲帶入捕房捕頭令候解送英界公堂禀請訊辦○前晚方柏榮徘徊于吳淞路第五百四十四號門牌某姓家門外似有所求某號巡街捕見其形蹟可疑拘至捕房禁押昨晨捕頭令某包探查明並無事故因卽開釋○前日午後有一年約五六齡之女孩彳亍於天潼路中迷失歸路經三百八十號華捕送至捕房捕頭令留候家人認領○偷兒林榮才由楊樹浦某姓家竊取皮衣三件昨晨携至虹口經一百九十八號華捕邏獲拘解捕房捕頭令包探倪順泉查明失主何人然後解送公堂禀請訊究 
[閲報載寗波開礦被阻事感而書此]  
　　浙省友人來函云甲午夏日本思逞志于我藩屬朝鮮稱兵躝東北閫帥失圖帥熸將折皇上不忍元元之疾痛遣使議和迨欵議成而兵費賠欵數　不貲國帑奇絀司農仰屋則思收天地自然之利彌國家積久之虧中外議者僉謂開源之道舍開採五金各礦外更無善策也爰降明詔招商興辦疆臣奉命文告四敷於是浙省紳商聞風興起仰體朝廷宵旰之心旁稽土地物宜之政而寗屬之諸公司興焉夫廿人設官不自今日始亦初非西來法也環地球九萬里礦産之富莫逾中土而風氣未開形説炫惑精藏懷寳委之糞壤西土之人恒痛惜之今雖漠河之金滇南之銅開平之煤大冶之鐵次弟著效而鄉曲編細耳目尺咫風水之説牢結不破凡有開採輙相阻撓論者於是咸歸咎於愚民之不可移也而豈盡然哉官吏熟計夫礦産興廢無關考成盈餘報効非同國課於是猶豫狐疑　　句迨淹歴歲晷民詈紛起模糊一紙申牒大府以爲輿情之未順也嗚呼其眞也耶夫蚩蚩者氓臥徐覺于　焉相顧　焉失所目不覩載　　　傳耳不習朝野之大政而惟反覆開導之言爲可入今試爲守令者凡遇開礦之處先事進百姓而告之曰爾衣爾食爾田爾廬非爾自有廼　　之賜有施無報實非人心爾畋爾漁爾食爾力爾無他端可圖報稱惟山有藏藏於不涸今若開採爾亦獲益刊木鑿石决渠荷畚爾赴工役人給爾值有莠徒靡所職業來就器使各適攸適窮乏得所盜賊屏跡田廬墳墓相去遼絶厥利若此而害無一爾若抗違憲墨將及洵如斯也民雖至　　萬物靈有不鑒於利害之故而幡然覺悟　哉吾因之有感焉方寗屬之興辦礦務也寳興寳華股齊事備惟夫美兆尚未集股中丞廖公公　　國浙東礦務特委鎭海畢侯就近查辦俱俱畢侯實今俊傑仰承憲指下察物力揆務度宜扶持纎悉而三公司之事方有朕也寳興礦山應開　處擇苗俟定而寳華則已經礦師詳察購定奉化之銀山岡厥山磅礴　蟺土厚物饒民居遠離且十五里知其事者以爲浙東礦山莫是若也時知縣事者但侯懋祺同時府委叅軍程君公司商董籲請履勘履勘明白申詳撫憲議定章程便可開採咸以爲事其有成也豈料一再遲延蓄而有某日之變哉初公司之購山也此鄉之民頗有出而阻撓之者迨經公正紳富先破其風水之惑而徐動以利害大義始如撥雲霧而見青天入幽室而得明苣各無異言而去及禀請會勘而時逾兩月寂無影響於是鄉之人見官之未有明文也遂相率疑非奉旨開辦之件而變端百出矣囂聚松嶨數且百千遂毆業主焚住宅毁器具辱紳士厥勢洶洶迄未獲平此雖鄉民愚頑不顧國法而誰階之厲則實不能爲延者恕也夫制者操刀義在必割言機之不可失也當斷不斷反受其敝言勢之不可緩也使或當日執吾前所陳之言召百姓而剴切曉諭之民未有不怗然從者而乃因循爲念示民以間洪波突起微瀾四漾竊恐異方鄉民相率效尤而礦務終久成畫餅也天時人事其眞有不可量者在耶夫感父之慈非孝喜君之寵非忠此探原之至説而非可以苛責晚近之臣子也中日之役國蒙大恥凡有血氣咸懷公憤其權位未屬勢力不給者可以勿論苟有一命之寄卽不能不爲君父分其憂維彼守令仰沐深恩出出宰百里其亦知民生國計關係匪輕而汲汲爲此裕國便民之事否耶當世君子儻亦有感於斯文來稿 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
