# 1901 - 170 - 4910125

 

Page 1

 
 
[撥解有道公會陜災振欵] [  申報館協振所啓]  
　　陜省奇災道殣相望折骸易子慘不忍言雖經東南好善之士慨解囊金源源接濟終以災區廣漠普救爲難黄君公續洪君益三今之尚義君子也系念飢黎惻然憐憫爰糾同志創立有道公會廣籌捐欵以解倒懸并倩蘇君親往秦中查勘散放兹由本館協振所撥解涇布平銀一千兩合規銀一千一百二十兩交兩君彚解陜西藉爲土壤細流之助惟念災情極重而解欵甚微垂斃飢民尚須續謀補救仰懇海内仁人義士各存惻隱踴躍樂輸俾被災哀黎得以共登袵席是亦莫大之功德也 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○　鑑易知錄白紙價洋一元五角竹紙一元二角○潘福咸豐朝東華錄實洋一元三角○王益吾咸豐朝東華續錄實洋二元五角○左文裏公奏疏碼洋四元○隨園三十六種實洋五元元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄友洋一元二角○紅樓夢補六角○閲微草堂五角○諸君欲購者請移玉至三馬路申昌書畫室或申報館帳房可也此佈 
[弭教禍論]  
　　中國外係之來大半由於閙教國帑爲之空虚國勢爲之孱弱向者各省零星之案少則償銀數千數萬多亦不過數十萬雖唇舌之費文牘之繁而一經了結不啻風流雲散依然星斗滿天故人之視教案尚輕乃風俗日衰人心不靖積而至於拳匪起事以仇教滅洋爲詞擾亂北省延及東西釀成古今未有之變於是人始知教禍之不可輕開咸惴惴焉以教案爲慮然但知慮而不思有以弭之則風浪雖平於今日安知不再起於将來説者謂拳匪之禍多誤於昏庸謬戾之臣現在朝野上下痛定恩痛斷無有再蹈覆轍之事不知朝廷雖屢下綸音　　何護大小臣工雖洞明利害恪遵諭旨而民心則究難測度以後永無閙教之事誰能必之然則必如何而後能免教案乎弭禍之策議者紛紛井有爲矯情之説者謂西教傳播中華本已愈推愈廣自今以後其勢益張中國欲爲自强之計非盡驅通國之人信彼之教不可否則終難保無齟齬之事一有齟齬則教禍立見小則罄資財大則開戰釁當此國勢疲憊之日何堪再起事端若慮華人不肯入教則宜定一法不入教者不准與考不准捐納如是則中國士夫皆教中人上有好者下必甚不待勸諭驅迫而入教者自衆至盡入彼教則中外之情不洽而自洽又何患有教禍耶嘻此特諧謔之詞耳朝廷旣無此政體人民亦未必樂從然則必如何而可使教禍永敉耶竊以爲自來民教不和这事其端皆起於細微苟能未雨綢繆亦不難化大爲小化小爲無保護之法端在地方有司而地方有司之得以保護者非僅恃飭差時出巡查與教士時相晉接也其原端在於治獄夫人不能無鼠牙雀角之爭者情也有所爭而不能不取决於官者勢也民教偶一涉訟官能秉公斷理則彼此之心自平彼此之心一平則自無嫌隙若執定成見偏袒平民則教民安肯默爾而息或畏教士之勢而偏袒教民雖平民一時隱忍不言而積久必發其有不爲教禍者幾希是欲護教而適以害教也故愚以爲保教之法以平獄爲第一義説者又謂現在中外强弱懸殊教民恃有護身符地方官卽公平理斷而教民恃强不服又将奈何曰所慮地方官之不能公平耳倘能公平則理直氣壮教民不服可以與教士互商西人皆以文明自待傳教又專爲宣佈道德斷不致私心庇護教民若囿於强弱之見謟諛教士偏護教民雖　目前之安終釀成後日之禍是又不可不知者有地方之責者能不以予言爲河漢否也 
[日重皇權]  
　　日本東京友人遠貽變鯉云自伊藤春畞侯相辭職後日廷簡桂子爵太朗爲内閣總理大臣桂君向以歸重皇權爲宗旨蒞任之後卽移書内務省禁開民主同盟會以肅憲綱并不准到處登臺演説是亦轉移風氣之一端也 
[詳記日員被剌事]  
　　日本報云東歴六月二十一日卽華歴五月初六日爲東京市叅事會例會之期午後三下鐘時就樓上市叅會議室聚議機密事與議者爲石井星亨江崎中鉢吉田今井六人及書記平賀氏市長某氏助役浦田佐藤二氏越四十分時議畢突有家居四谷區仲町十二番地之小笠原家家扶知名劍客伊庭想太郎闖入議室向星亨氏迭次求見星亨峻詞拒之强而後可不圖身藏尺許小七首旣入猛從星亨氏腹部臍下剌入及拔出復連剌背後及右脇直逹肺部星亨氏負痛長嗥鮮血噴薄仆於椅上昏不知人與議各人急将兇手禽獲吉田氏就其手奪取染血之刃有西澤染七者舉椅擲去兇手負傷奪門而逸迨報知麴町警察署警部内藤氏隨将兇手拘住解至第一部第一課二號訊鞫兇手自言士族年五十有一係舊藩幕臣劍客伊庭郡兵衛之長子戊辰之役曾抗拒王師及投誠後在東京設立農學校充當校長後復設立育英舍從事於教育事宜明治二十五年贮蓄銀行創興推爲總理堅辭不就家有一妻一女一義子供畢呈上一書題曰斬奸状當星亨氏被剌時疉傷四處猶氣絲未絶警察署立派技師奥貫氏警察醫園江氏爲之診察越四十五分時始溘然而逝死後報經東京地方裁判所檢事正川淵氏豫審判事里見中川兩氏檢事羽佐間兼重兩氏書記中村佐伯兩氏舁至警視廳上照章檢騐然後舁回邸第以禮殮之按星亨氏年五十有二長於兇手一年 
[俄信譯登]  
　　本埠德文日報云俄京聖彼得羅堡人傳言目下滿洲地方不甚妥洽因滿蒙兵士大有鼓譟情形也 
[醕邸行期]  
　　西字報云出使德國之醕親王擇吉西歴六月十二號卽華歴五月二十七日秉節出京抵滬後小駐行旌卽於六月初四日附德德國公司輪船航海赴柏林呈遞國書謝拳匪戕害使臣之罪日前已電飭上海招商局派某輪船駛赴塘沽迎候矣 
[鄉試述聞]  
　　京師訪事人來函云月前雲貴兩省正副主考業已奉旨簡放兹聞官塲傳述今屇鄉試祗 
 
 

Page 2

 
 
雲南貴州甘肅廣東廣西四川福建七省舉行按各省鄉試前奉廷寄垂詢各督折是否能一律舉行今者祗試七省之説尚未見有明文姑紀諸報端以覘其後可也 
[會試不停]  
　　京師訪事人來函云和約各欵中有各省閙教地方停止考試大年一事傅聞舉人不在其例仍准照常會試然得自傳述確否未敢知也 
[考官爵里志]  
　　曰前欽奉綸音簡放雲南貴州正副主考早已元諸邸抄矣昨得京友來函云吳主試字肅堂福建晉江縣人庚寅状元馮主試字伯巖浙江餘姚縣人甲午翰林吕主試字曉蘇安徽旌德縣人庚辰翰林華主試字瑞安直隸天津縣人丙戌翰林 
[華軍分駐]  
　　天津友人來函云日前梅軍門東益所帶隊伍已馳抵馬廠度地安營吕軍門道生所統十七管則另駐河間一帶馬軍門玉崑亦帶隊駐紥令北通州及近京各處 
[袁軍将到]  
　　京師訪事人云聨軍漸次撤回山東巡撫袁慰帥所統武衛右軍節節前進京師紳董聞之在阜成門外慈悲院　光寺兩處預備供張以便統帶各員分投駐紥 
[擇要存留]  
　　京師訪事友人云前者欽奉廷寄飭将吏部文選司例案盡付一炬兹聞又有廷寄到京著将緊要例案選擇存留 
[廉訪履新]  
　　保定友人來信云直隸臬司周瀚如廉訪到省後卽奉督憲李傅相檄文委辦善後各事旋示期五月初二日已刻接受開防曰内已親赴正定府查辦要事矣 
[鐵路接修]  
　　天津友人來函云蘆保鐵路現已由定州接到新樂縣境計綿長百餘里之遥從此行李往來瞬息可逹風塵僕僕不致有馬煩車殆之勞矣 
[聨軍來往]  
　　天津友人來信云本月初四日向晚六點鐘時京師火車到津有吉兵千餘名馬車十二輛軍械砲位行李各若干分載客車十二輛抵站後小憇片刻卽并往塘沽俟有輪船到來航海遄回本國迨翌曰又由火車載到法兵七十餘名内有一十八名因犯軍筆互相鎖結若連雞然至八點鐘時有駐津德兵百餘人統以武弁數員望京師進發 
[請剿匪徒]  
　　天津直報云頃聞各國駐京使臣以順直各州縣所轄村荘多有匪人設立連荘會句結拳匪餘孽跳刀拍張猖獗異常因之照會議和全權王大臣請於若干日内将匪徒一律剿平刻下事肥傅相已札飭各屬遵照辦理矣 
[教案已結]  
　　九江訪事友人云江西鄱陽縣教案經撫憲李勉林中丞札委候補縣黄麗生明府會同縣主應莘臣大令與法國主教陶文善君磋磨兩閲月始議定償以洋銀二十四萬元浮梁縣數亦如之安仁縣則祗償十萬元并允将爲首滋事之李某嚴懲周詹二生則監禁五年 
[示繳餉捐]  
　　揚州訪事人云前者兩淮塲運食岸等商認捐庘平銀四萬兩以充軍餉兹淮南局員某君體恤商艱禀諸兩淮運憲程雨亭都轉請将庫平改爲湘平都轉允之核計須繳庫平銀三萬八千六百餘兩通泰塲商獨認一萬兩食岸兩商共認六千兩餘歸四岸運商認繳刻下妆限已逾局員正欲查催旋經某運商面稱各商多不在此不必分限請以五月十五日爲止一律繳清局員允如所請惟目下距期不遠誠恐各商未能盡悉已出示曉諭俾衆周知矣 
[研訊黄牛]  
　　蘇州采訪友人來函云上海著名光棍小黄牛匿跡省垣葑門外某飯店經正前營管帶許鼎臣叅戎磨下某哨弁訪悉上月下旬某日清晨率勇前往連所私蕩婦林氏拘解回營略詰情由卽函知署江蘇臬司朱竹石廉訪廉訪令解交蘇州府向子振太守研訊太守飭将小黄牛發吳縣署釘鐐收禁林氏暂押女飯歇迨本月初旬某日太守率同讞員某司馬詳加推鞫小黄牛供稱小的素無恒業自幼卽游手好閒洎經王大老爺逮案嚴懲卽痛改前非安守本分偕妻子林氏僑居治下葑門外已半載於兹並無作奸犯科情事不知哨官老爺何所見而拘拿致家中所有金約指四枚翡翠約指兩枚金耳環一枚金鑲藤臂釧一雙及各項銀首飾各項綢布衣服頓歸烏有約值洋銀數百圓太守詰以起案之小刀二柄從何得來答稱此係某友所寄太守謂爾旣是安分良民何得有此美號答稱小的姓王行二人皆以小王二呼之不知何故悞爲小黄牛太守再三研鞫矢口不移遂飭還禁獄中禀請廉訪札行上海縣署及英美法各租界公廨吊取原卷以憑核定罪名一面行文叅戎請将起出各贓交案旋經叅戎責令某哨弁呈出赤金鍍金約指各一枚餘均無著太守謂務須一一交出不得乾没絲毫迨初三日林氏之母林李氏遞禀府轅求釋其女太守諭候将案訊結方准領回 
[粤民興利]  
　　廣州訪事人云省城東門外由校塲至燕塘一帶約十里之遥月前善堂紳董擬集鉅資支蓋凉棚以免行人苦賜兹復有巨商張麟書者糾集資本擬由大東門外至燕塘大路兩旁遍種葡萄藉作支蓋凉棚之用他時花開予結卽可取以釀酒以闢利源日前投禀農工商務總局局憲移請縣主錢大令核辦大令准之 
[好雨知時]  
　　揚州訪事人云插秧時節天氣暢睛三農翹盼甘霖幾至望穿秋水四月二十七日狂風陡起走石飛沙至晚屏　君忽惠然肯來惜不及片時卽雲開雨止迨五月初一日傾盆大雨無異倒瀉銀河至午後約得三四寸許於是胼手胝足之流雀躍歌呼咸欣欣然有喜色矣 
[粤省官塲紀事]  
　　廣州訪事友人云聞諸官塲中人傳述日前兩廣總督陶芷芳制軍奏叅粤省文武二十餘員其中如李恊戎李遊戎李直剌南海縣裴大令均名登曰簡或曰此奏出自廣東巡無德靜山中丞大令因何富年禀建小輪船碼頭並未申報撫轅以故不能免於咎戾也○上月中旬某日調署長寗縣李大令之子名紹沅者以伊父未及履任遽爾死故身後蕭條欲歸不得具禀兩廣督轅籲請給銀撫卹旋奉督憲陶芷芳制軍批示曰查該生故父李令有益由烟瘴内調委署長寗中途病殁情殊可憫應如何量加優卹仰善後局會司藩司查照向章核議詳覆察辦至該生故父虧欠交代公欵卽飭依限解清不得牽扯延宕致干叅追所請借用同鄉分委例差有乖政體未便准行飭卽傳知該生遵照 
[浙省官塲紀事]  
　　杭州訪事友人云本月初二日已革浙江布政使榮伯衡方伯携同　眷至下馬頭登舟由内河前赴金陵謁見兩江總督兼南洋通商大臣劉峴帥杭州府仁和錢塘兩縣主並理事同知俱送至石門湘軍水師後營統帶蔡副戎特撥師船二號沿途護送○象山縣缺現經瀋憲誠果泉方伯詳請以新海防遇缺先補用縣戈幼山大令補授餘杭縣缺委現署青田縣謝大令端黼調署所遺　田縣缺委卽用知縣謝大令福慶接署臨安縣缺委候補知縣靳大令珏署理平陽縣缺委試用知縣胡大令爲和署理均於本月初三日下札 
[省官塲紀事]  
　　南昌訪事友人云江西撫憲李勉林中丞自欽奉變法詔旨後卽札飭藩司張筱船方伯轉飭候補府廳州縣各抒所見分别條陳由司彚送撫轅采擇迄今言者寥寥以故中丞尚未覆奏○長江水師提督黄芍巖宫保巡閲長江上游由九江入湖口上月之 
 
 

Page 3

 
 
杪軍麾抵省會撫憲李勉林中丞次日卽返棹 
[焦山黛色]  
　　鎭江訪事人云時逢夏令丹徒縣莫嶼香明府諭令禁卒将獄室灑掃潔凈勿使汚穢薫蒸如獄犯觸染時邪卽須禀明以便撥出官醫妥爲調治　新絲開盤市價甚賤嗣因來源稀少價遂日增刻下上等細絲每百兩售至洋銀三十二元次首亦須三十元左右育蠶之家頗獲厚利○本月某日瓜洲鎭總兵高藎臣鎭軍巡至八里鋪訪聞著名賭棍王太德等在彼賭博並置有軍械以便拒捕隨率司弁勇前往兠拿若輩消息靈通早已聞風遠遁鎭軍飭将賭棚悉　拆毁酌留師船數艘常川駐守然後率隊又往三汊河一衐跟蹤追捕○每屆天中佳節各駁船户集資製就龍舟爲競渡之戯今歲常鎭通海道長久山觀察以各處伏莽甚多深恐乘機滋事爰特札飭水陸總巡周遊戎保甲總局楊明府傳諭各駁船户不准舉行如敢不遵定提究辦○哥匪渠魁羅金魁前經江勝前營管帶陳協戎煦亮拿獲禀明上憲就地正法旋訊得羅匪羽黨甚多有太皇山萬福堂甘露水諸名色鎭江係通商口岸五方雜處難保不溷雜其間常鎭通海道長久山觀察因通飭水陸各營嚴密查拿並出示曉諭略謂如将票布自行呈繳免其治罪否則一經拿獲定卽禀請正法决不寛縱 
[邗江問俗]  
　　揚州訪事人云邇來長江一帶臬匪甚多日前揚州府沈碧香太守由省回揚訪知近有匪徒欲於郡屬各處嘯聚黨徒謀爲不軋因卽會同地方文武各員嚴加防備一面飭屬詳細偵探並出示查拿略謂訪聞府屬江甘儀三邑境内近有梟會各匪欲勾串本地土棍乘機竊發以圖擾害地方除密飭該三邑查拿嚴辦並移請統領武衛楚軍李軍門派弁一體恊拿外誠恐各該縣一時耳目難周合再出示曉諭爲此示仰鋪户居民曁諸色人等知悉爾等如有被匪擾害或知其姓各住址者准其赴就近公正紳董處或武衛軍中指名申訴定卽隨時往拿訊明重懲該民等亦不得挾嫌誣指○邗上青皮地痞迭經地方官訪拿懲辦然一經釋出依然作奸犯科有混名小虎子者此中巨擘也某曰約同羽黨擁入某妓寮袖出利刀肆意恫嚇時適駐防城内之武衛楚車某弁巡行至此聞聲而入擒獲解回禀由統領李軍門研訊知平日不安本分積惡多端僅予笞責荷枷不足以蔽其罪状遂按照軍營例重責一千棍割去右耳復用箭貫其左耳派令弁勇押入城中遊行各街市三天以昭炯戒 
[吳中讕語]  
　　蘇州訪事友人云盤門内駙馬府堂左右王葉李諸公館連夜被宵小所乘家人幾不能安忱不得已報請西路總巡某大令撥勇若干常川巡察四月二十七日之夜在左近河中緝獲賊船一艘中有男女賊各一遂連賊具賊贓解送至局禀請大令訊懲○四月二十九日午前常州府屬某縣解到女犯一口年甫二十餘因謀斃本夫案發經縣主訊實備文申禀上游旋由上游批飭解省訊勘大約一經訊實卽當明正典刑矣○本月初三日午前有某甲者手持洋銀一百元行經盤門内無梁殿後突有乙丙二匪棍自後躍出持械毆倒攫取洋銀而逸甲奮力赶上将乙髮辫扭住乙情急出并州快剪将髮辫剪斷飛步奔逃 
[上海官塲紀事]  
　　日前署兩浙鹽運司許豫生都轉遴委候補鹽經歴易鹺尹德謙蔡鹺尹繼勳管解鹽課銀五萬兩赴行在交納兩鹺尹抵滬後拜會上海縣汪瑶庭大令請卽派差照料前日復同詣縣署辭行至晚乘招商局江永輪船往漢口以便折赴秦中○蘇松太兵備道兼江海關監督袁海觀觀察定於本月十二日前赴金陵謁見兩江總督兼南洋通商大臣劉峴帥面禀要公 
[催造清册]  
　　署江蘇臬司朱竹石廉訪通飭各州縣将盜刦等犯就地正法之案本年共有若干起造具清册申送府署由府彚造總册轉詳到司以憑詳請督撫憲題奏如該縣並無此等案件亦卽詳覆核辦均毋違延等因昨日上海縣署奉到札文縣主汪瑶庭大令已遵卽查案辦理矣 
[傳訊縣差]  
　　蘇松太兵備道兼江海關監督袁海觀觀察以上海縣署公役苁貴奉諭在法租界拘獲會匪龍預志解送捕房迄今多日尚未禀送道轅因於昨午飭傳薛役垂詢薛役禀稱小的聞於禮拜四送來觀察遂叱令退去候示 
[膏捐造册]  
　　日前江蘇藩憲陸春江方伯札委陳荇香明府來滬稽察烟膏捐旣拜會上海縣主汪瑶庭大令卽傳到膏捐董事邱某調取歴年捐册逐一句稽昨日大令飭差役薛貴協同夥役分赴城廂内外各烟館及各烟膏店查詢每日銷數若干詳細造成册籍以便彚送省憲查核大約不能免於加捐也 
[作僞受懲]  
　　前日英商老公茂紡紗廠所派稽察棉花之洋人洛神飛在本邑南市萬裕碼頭查見王雲松王綱松将木棉攙水出售因卽一併扭送捕房捕頭轉解馬路工程局禀請總辦葉孟紀司馬究辦司馬隨命駕赴蘇松太兵備道轅禀知道憲袁海觀觀察至晚升堂研訊二王同供稱小的等皆南匯縣境周浦鎭人向以販售花衣爲業此次實被露水所侵並非攙水求恩明察司馬著各責四十板枷號二禮拜以儆其餘 
[考選高才]  
　　本邑西鄉徐家匯南洋公仐招集諸生課以中西各學創設雖無多載造就已有可觀日前復出示招考特班學生一時赴學報名者甚衆兹經總教習福開森君定於本月十四日命題考試擇其學優品粹者取入學堂肄業時艱孔迫宏濟需才竊不禁於肄業諸生有厚望焉 
[上海清道局紀事]  
　　本邑清道局員葉叔洙大令查得各處垃圾挑運上船每艘不滿百擔因於昨日諭令船牙顧慶林選雇大號駁船務須装至百擔以外以免駁運稽遲○前日清道局員葉大令函致馬路工程局總辦葉司馬略謂現擬仿照租界章程各處垃圾自經挑夫掃除成堆擇空曠之處暫時屯積以便按旬用船載往浦東兹查得新馬路行仁馬頭上有公地數弓已禀明道憲擬在是處暫屯請卽出示曉諭並派巡捕隨時照料大約司馬允爲照辦也 
[英美租界公堂瑣案]  
　　駁船户瞿阿富張三芝朱玉龍陳林桂串竊洋人都臣所儲舊鐵四十擔經包探張阿五拘獲解案請究都臣投案聲訴被竊情由并請追給贓物讞員張柄樞司馬訊知瞿張朱三人爲首判令各賠洋銀四十元管押捕房一月如不遵繳加押兩月陳責二百板○木匠徐阿金與同業李杏慶爭攬主顧糾同奚生生陳財財至其家吵閙攫去鋸鑿等物經包探顧福其拘解請究司馬判令各責二百板○馮兆東行竊王逹山家布衣四件經世探孫阿星拘解請究司馬判責三百板贓給還失主○積賊張阿福在某僻處東張西望似有圖竊情形四百八十三號巡街捕見之拘解請究司馬判責二百板逐出租界○姚本金張阿福池渭生串竊陳閔山家火油一箱經某包探拘獲解案請究司馬判令各責三百板逐出租界○張阿二沿途設攤誘賭經三十八號西捕拘解請究司馬判令枷號五日 
[美租界捕房紀事]  
　　昨晨無賴戴三郎行至北穿虹浜與甬人胡東生借端起釁肆意兇毆四百四十六號巡街捕見之喝阻不依遂一并拘入捕房捕頭欲将戴押候解送公堂禀請讞員張柄樞司馬訊辦戴再西哀求遂押入乞丐牢一天卽行開釋○昨晨甬婦余周氏投捕房訴稱僑居西華德路第一千九百二十九號門牌屋内曾将樓面轉租與沈阿福不意前晚沈頓起淫心闖入内室圖姦請爲核辦捕頭允俟派令包探查明實在情由然後拘解公堂禀請訊究○昨日亭午武昌路第四百四十四號門牌某成衣鋪主人陳瑞泰以其夥陳阿榮竊取紡綢褲一條質錢使用投報捕房捕頭令包探劉光震将阿榮拘獲吊出原贓押候解送公堂禀請訊辦 
 
 

Page 4

 
 
 [G　　>新到英文東文書籍各國地圖畫譜法帖上海四馬路第一樓後理文軒中外五彩書會專售英日文各種石印新書籍 
　　無師自通東洋話官绅易讀易解最佳定價半元尋常小學讀本二元半商業讀本八角讀書入門二角日本交通用文八角又交際用文八角又文典一元又新用文四角明治國民用文四角日本雅俗用文七角以上讀東文要書○英文萬國史記讀本减售一元半文部省英語讀本四元英語新讀本三元八大文典九角小文典七角通用讀本四元八居民讀本八角英文典語句慣用法一元五角邦語英文典九角又西裝一元半赤穗義士眞蹟帖五元流芳遺墨四元湯川先生四體千字文八角又四體蘭亭帖七角書法千字文八角錢詠隸書千字文一元六十體千字文五角米　楷書千字文二元隸書歸去來辭一元明治書簡文八角書法千字文八角山陽先生詩文帖六角吉田松蔭眞蹟帖二角烏丸帖八角大七十體千字文八角湯川隸書千字文七角巖谷一六草書千字文半元又眞書又行書均半元又三體千字文一元鳴鶴三體千字文一元歐陽詢眞書千字文三元董其止赤壁賦二元王右軍十七帖一元王羲之行書蘭亭記一元半文徵明千字文二元半聖賢像贊碑一元石印王羲之聖敎序三角定武本序六角懷中日記三角　寳實用日記四角機上日記八角會針　記八角普通體操法一元半圍棋妙傳八角植物學校科書一元八角商業實務誌二元半帝國大帝誌二元半農學汛論二元萬國商業史七角英文尺牘活法大全一元又尺牘指掌三角華文萬國歸鑑三元又萬國史記三元又日本編年史五元又皇朝史略二元半法蘭西文法三元育蠶要錄八角蠶絲業全書三元花間鶯一元半萬國通史攬要二元四國新會話七角通俗看病法一元半學校衛生學一元八角食物養身法一元八角法律汛論一元修業立志編五角新遊泳術全書四角世界商業史八角數學游戲五角女大學詳論五角四國立志編五角東京遊學案内六角英文大代數二元中代數一元二小代數八角孔夫子六角第一獨案内二角第二獨案内四角第三六角佳人之奇遇十元英古文四元聚珍畫譜銅版五彩皮紙精雅全册五元○日本名家五彩百扇畫譜四元西式帝國習畫帖一元半西法毛筆手本二元半美術世界畫譜一元諸大名家人物山水花卉全册四元北齊名勝畫譜二元古今大家原圖二元能狂言人物畫譜二元土佐名家畫譜二元容齋歷史畫譜二元狩野常信畫譜二元近事名家聚美畫譜二元又後編二元松溪都眞景二元梅領花鳥二元光球畫譜前後編四元守住貫魚畫譜二元光琳十二圖二元○本會新畫繁多不及細備遠埠信購原局寄奉東洋香港上海理文軒中外五彩書會啓 
　　馬寳 
　　售處○一在南市鹹瓜街元昌人參號○一在英界三馬路申昌書室 
馬在口外山野之地偶遇靈芝異草食之遂藴結成寳久之毛脫食不飢無異仙品見者知其有寳取出之形如胎卵能入心肝脾肺腎五經治百藥不效之症最有神驗卽至極危極險亦只須錢許無不立愈而於治各種新舊文武顚狂痴呆猪羊諸癇中風咯血虚勞咳嗽噎膈肝氣脘痛時疫喉證急痧山嵐瘴氣及小兒急慢驚風腹膨痘毒尤有神效一服除根是誠天下第一返魂續命藥也僕得此寳物有年素不出售今因求福存心濟世遂以公之天下見者勿以尋常目之且所存無幾遲購恐亦不及也餘語詳載仿單每分實銀二元僅取血本並無折扣惟賜顧者諒之益壽主人謹啟 
　　一分時神油 
　　謂余不信當面試之 
　　效非分時分文不取 
　　老存濟堂大藥局遷設英界六馬路仁濟善堂斜對門二壽里内第五名石庫門再此油係本主人秘製創始之初早已聲明在前近有假冒購有留神人有不世出之奇才藥有不世出之奇功夫天下傷藥備矣多矣何足爲奇而奏效之速必欲限定一分時候如本堂秘製玉樹神油者固不獨古今中外見所求見抑且聞所未聞卽世稱立刻見效者已屬神奇不可多得何况一分時候較之一刻其速又不啻十倍可謂速之無以再速奇之莫能再奇縱使仙丹恐亦未心如是其捷是謂不世出之奇功誠無愧若謂余言之過甚好在外敷之葉可以當面試之試之莫謂半刻如在二分時候見效者雖分文亦不敢取亦足見本主人一生好奇精益求精至意焉出售甫二載已覺紛至沓來可見精靈極處孰不樂從吾知此藥一出不數年而如不哄傳舉國者吾决不信也茲將應治各症分别列後請諸君細察之○一治水火滾油燙傷無論皮泡肉爛痛徹心肺雖至垂危立將此油敷之約計一分鐘頭其痛立止腫泡立消不避風不忌水愈後而無痕○一治刀傷撞傷雖血流如注痛暈欲絶不論傷口巨細立將此油敷上不過一分鐘時其痛其血立止其傷立合愈後而無疤○一治跌打外傷筋缩腫痛只須少許擦之立即平復○一治風濕襲子經絡略搽少許奇功立見誠功超絶世至奇神丹爲生平製藥以來最爲得意者凡居聚者斷不可以不僅情同保險合家無憂每大瓶一元無扣小瓶五角批發面議如購去方便與人者價在十元願加二成十元以内仍照門市每瓶一元無扣若多購還祈託諸滬友代辦爲妥如交信局寄带必看本堂登出清單方免假冒否則交郵政局寄購亦妥南京歸老德記藥房寄售 
　　武文痴癲鎭心發狂作呆至寳丹 
　　京都天寳齋秘製痴癲第一奇藥 
　　此丹專治男女文武癲狂及羊癲猪癲或錯心作呆服則立愈方用安神通竅補心化痰順氣癖邪降火利濕解悶平肝鎭魂寗魄之品大凡染痴癫一症皆因痰迷心竅憂鬱驚恐痰滞胸膈糊塗不醒或事結於心或功名未成或見色而痴或爲財而癲致染失魂落魄之症則自言自語大呼小呌弄文作武嘻笑怒駡染此之症受累無窮本齋覔得海外奇方何忍秘藏心存濟世非屬漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久患拾丸除根雙料每丸一元單料减半函購當班回件認明鋪分上海二馬路中市西鼎新里口石庫門内交易 
　　天下第一靈騐耳聾丸 
　　天下馳名粤省保壽堂大藥房發兌○立止遺精八卦丹第匣一元○上洋鐵路天后宮東首外埠信購朔望細查新聞清單以杜假冒 
　　凡患耳聾一症皆由腎經氣虧腎水爲一天之原往往賢不足者虚火上升所謂水虧陽旺是也或因怒鬱傷肝勢必至耳鳴耳聾耳脹耳嚮目眩昏花等症本堂存心濟世家藏良方秘製妙藥無論男婦老少新染舊疾　宜服此則賢水眞陰皆足培水補賢滋陰降火雖十年廿年老症服卽轉聾復聰因此丸十分靈騐敢稱第一絶非誇口也每盒一元○倘兩耳常流膿水載因扒挖所傷宜用珠黄吹耳止膿散吹之立騐每瓶五角 
　　色愈毒門天下第一奇葯 
　　廣東宏仁堂包愈男女一切楊梅結毒服之立刻消患無形永不再發治愈者無數 
　　本堂始創眞正犀黄八袁化毒丹製煉之精功效之速用藥之眞爲别家不能及專治男婦楊梅結毒疔瘡横痃五淋白濁下疳破皮陰户種爛瘰𤻤惡核一切毒門輕者四日重者七日無論初起久染均可痊愈永不再發如從前悮服升藥求其速效以致毒入骨髓逢春又發甚至染妻绝　潰爛不堪速將此丹服下能將筋絡骨髓之餘毒一播而空最奇者愈後非但永不再發且身體强健尚可生男育女保無後患屢試屢騐百發百中凡失足花柳染毒但服此丹藥到包能病除眞毒門之第一仙丹也如用雙料則藥力大而取效更速大瓶四元小瓶二元雙料加倍另有珠黄百寳生肌拔毒下疳散此散重用珍珠牛黄並各種貴各種貴品專治男女下疳腐爛陰户肚門上下一切危險奪毒門路醫束手百藥無功陽物爛成筋或去半者速將此散搽上立刻拔毒生肌收口止痛輕者三日重者七日仍復原形惟内服本堂犀黄八寳化毒丹可保永遠不發眞仙丹也每瓶雙料二元單一元鋪分上海丹桂戲圍南首朝西轉灣正豐街由市宏仁堂啓函購送書爲憑以防假冒 
　　立止遺精第一妙 
　　廣東陳恒德堂句愈遺精愈後永無再遺之患若有半句虚言神明共鑒 
　　凡患遺精之症者由賢水耗竭相火上炎或思慮太甚酒色過度以致心賢不交無夢且遗日久則面黑肌瘦四肢酸軟虚損勞傷從此起矣本堂深探病源得龔人之妙方秘製奇效遺精丸此丸專治遺精當日立止屢試屢騐百靈百中無論遺年初起有夢無夢服之立刻見功重者二大盒除根輕者一大盒全愈氷無後患乳水火旣濟之妙方常服大補氣血虧年却病　賢種子　此種妙方四海之内乃本堂獨得秘傳之妙方清心安神止遺餘根之良藥每大盒二元小盒一元○假冒甚多購者認明○函購信皮 
　　○鋪分上海英大馬路萬康醬園對門德仁里内石庫門廣東陳恒德堂謹白 
 
 

Page 5

 
 
   
 
 

Page 6

 
 
   
 
 

Page 7

 
 
 [G　　禮拜五拍賣 
　　茲者所有洋商在北京頤和園等處携來各色古玩本擇禮拜一在本行拍賣嗣因貨未齊備兼之天雨連棉更期准於禮拜五卽十三日上午十點鐘下午兩點鐘在本行拍賣歷朝鼎彚鐘鐸壘　花挿太后御筆福壽字掛屏翡翠如意白玉小件古人單條堂畫以及各色貴重器皿另物不計以上之貨實乃罕有故特在本行擺列齊集以待紳商法閱知該商貨已告罄今拍之後就此中止預佈賀司格洋行啓 
　　禮拜五拍賣 
　　准於十三日十點半鐘在禮和洋行棧内拍賣磁鐵面盆花鐵盤火爐邊火爐鉗門帘棒寫字檯扣子各種洋酒百餘箱准限禮拜六出清並一應貨色木器什物不計此佈倍發行啓 
　　禮拜五拍賣 
　　准於十三日兩點半鐘在本行拍賣和記色花標江棉呢色絨布彩絨元羽綢色素光毛竹布義源十磅ＡＦＳ市布廿餘包惇信八四紅野鷄布譯臣鐵路ＡＹ绒布美大印度十支雙洋田棉紗餘貨不計係和記之貨二禮拜出清瑞和行啓 
　　禮拜五拍賣 
　　准于十三日十點半在本行拍賣鈿夾要貨各種表十打香水香皂手玻鏡金邊木刃叉羹條各種樣板什貨鐵床椅色面架洋琴畫鏡鐵灶蕩磁花壼中國水烟東洋籘籃花瓶漆盤扇子屏風綉花墊子枕套另星不計此佈魯意師摩行啓 
　　廣豐票行 
　　本行開設城内曲尺灣中逐月專售江南彩票全張照市分條六角收兌紅票格外克已承蒙諸君信購原班回件 
　　失票聲明 
　　今遺失慶裕祥支元成莊十六號十二期九八元三百兩此票已向前途說明作爲廢纸望各寳莊號切勿收用慶記白　 
　　禮拜六拍賣牛膠廠 
　　茲於五月十四日上午十一點鐘在本行拍賣裕康牛膠廠基地房屋機器爐鍋生財一應俱全此廠創造二年之久房屋機器等件均係新物其廠房在蘇州河西地名小沙渡上下水均極便當該公司基地房屋機器等計資本元六萬兩之譜如貴客欲問詳細請至小行便知或欲至廠觀看請至小行執信方可進廠屆時屈駕小行面拍可也此佈壳件洋行啓 
　　瞎子重見天日 
　　光明還睛丸八寳點眼藥 
　　此丸專治男婦雙目不明青光瞎眼或内障生翳赤眼流涙流膿羞明畏日或痛或養服此丸二三匣轉瞎復明重見天日眞濟世靈丹也每匣五角○外點内服奇功立見點藥一角上洋自來水橋北四百卅二門牌廣東老益三堂監製左近冐牌甚多囑勿錯買 
　　保火險告白 
　　啓者本公司今託美查有限公司經理上海分行事務於一千八百零三年在英國倫敦開設迄今已歷九十餘年計貲本銀八百餘萬兩中國客商賜顧者請至申報館帳房面商可也其保險之費照大市一律特此佈聞、英國倫敦永平公司上洋經理人美查有限公司仝啓 
　　賞格 
　　啓者於五月初八日上午在寗波會館方浜橋左近遺失西信内有克羅福先生二封拾着者送來酬洋二元决不食言此佈西門外斜橋安息會臺物史告白 
　　痴癲第 
　　室人痴癲四年醫藥莫效月前幸閱貴報得悉申江鐵路天后宮東首粤省保壽堂大藥房秘傳癩狂定心至寳丹異常立騐卽奉上英洋五元托全盛局寄購貴藥房寳丹五粒卽日依法開服一粒其病日覺减輕再寄服五粒其病痊好眞世上痴癲第一名不虚傳喜錄報謝江寗城經芳書屋主人啓 
　　黄夢畹啓 
　　嫁綫勞人日鮮暇晷荷蒙諸君枉顧請於午後二下鐘前移玉如有緊要公事仍可隨時賜敎惟乞恕簡慢不恭耳肅陳維鑒不宣 
　　解厄藥 
　　鴉片流毒熟者害人生者斃命本堂虔製悮呑洋烟藥門前施送不取分文善士購施大瓶一元小一角京都同德堂兌 
　　心胃痛眞騐 
　　心胃氣痛散之妙惟上　盆湯弄壽榮齋最靈余與室人等均有是疾醫治未效購藥一元依方服下其痛除根合家戴德登報誌騐姚體信具 
　　蘇九華告白 
　　本號向來專批拆廣濟公司江南義振彩票其外各種彩票槪不經售如蒙函購原班回件此佈蘇州元妙觀前蘇九華號啓 
　　代寄廣東闈姓 
　　本號分設老北門城内財神弄代寄廣東全省文鄉科闈姓票廣府三縣文　宮外埠黌客函購中彩各件務宜快捷此佈鉅興號鉅記謹啓 
　　寗波大極圖義賑票 
　　江南票逐月批發徵墨湖筆書籍兼收鈔票甬江錢行街王文正一言堂　　 
　　招人建告爐子 
　　啓者今欲招人承造火磗爐子如有人欲承斯事者卽來本廠面議可也特此佈告江蘇藥水廠啓 
　　CHAMBERLAINSMEDICINES 
　　曾伯廉各藥料 
　　醫生云小孩咳嗽夜晚更甚及哮喘之症痰在喉間不能咯出卽用曾伯廉所製之咳嗽藥服之病卽可鬆動咳嗽漸止痰亦易吐曾伯廉所製咳嗽藥治咳有效决無危險之事 
　　發痧一症須立時醫治不可稍缓爲此家中應儲曾伯廉痧藥此藥中隨便用之其中並無毒物無論小孩成人用以治痧别無他患 
　　曾伯廉所製止痛油爲至妙人之劑無論人身因何疼痛敷之立刻可止頸子生硬風溼疼痛筋絡疼痛骨節不和諸病因曾伯廉所製止痛藥油敷之眞絶好方法 
　　分寄各藥鋪出售每小瓶洋五角大瓶洋一元丁上海新晉隆洋行總經理 
　　京都同德堂經理大板眞絳雪齋官商快覽包退回换 
　　此書計二百十四種紙墨清顯愈辦愈清北五省盛行數年絳雪齋主人知本堂交遊廣遠囑爲代售妙在有本年江蘇廣東浙江安徽兩淮各省補同官錄其餘美不勝述每部收回大洋六角遠埠函購小洋七角謹防假冐 
　敬字得子 
僕年屆天命膝下蕭凉自恨命該如此一日見垃圾中字纸一團細觀則上海二馬路京都天寳齋扶陽種子衍慶酒之仿單也載得靈騐非凡頓起續嗣之念向買二瓶試服果覺陽壯繼購三瓶酒完精足一舉妾果懷孕於上月已產一子可知拾字之有功耳蘇洲郭蘭蓀錄 
　　遷移聲明 
　　本莊今遷移棋盤街北首恆德里内向辦大小洋紡各種花素絲巾徐綾沈濮關山繭府一應綢貨俱皆挑選精良如蒙賜顧仍歸克已恐未周知特此布告復記綢莊啓 
　　寗波江北岸廣福成 
　　專批江南票并監製嗬囒水各種料器批發格外克已信購卽奉 
　　永祥豐壽板 
　　本號專辦香楠陰沉　枋婺源獨幅上品壽器如蒙赐顧仍在三馬路石路西曲江西便是 
　　大通輪船玉記辦房告白 
　　啓者大通輪船辦房係王記一人經理所有以前大通輪船帳房圖章在外賒取貨物銀洋等情一槪不作爲今更換大通輪船玉記圖章爲憑恐未周知特此聲明 
　　代寄廣東闈姓 
　　本號分設十六鋪大街口入第十家仍舊代寄廣東文鄉科南番順　宮闈姓批發江南彩票各埠函購照常快捷妥當此佈南市兆昌謹啓 
　　棧房召租 
　　今有大棧房一所在大馬路老亨達利後面如欲租請至三馬路本行面議此佈魯麟洋行啓 
　　地基召租 
　　在楊樹浦路順泰木行隔壁出灘基地一方又路内　一方如欲租者請至二馬路東口寳順洋行面議此佈 
　　廣東陳恒德堂淋濁妙藥 
　　珍珠琥珀立止白濁丸 
　　此丸專治五淋白濁小便刺痛難忍溺管閉塞點滴不止日久不愈致成血沙等症無論一切淋濁此丸服之立刻清濁止淋止痛利便消種化毒去濕袪熱輕症兩天重則四天包可全愈倘若不效原洋奉趙輕者一大瓶重者二大瓶定向可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬園對門德仁里内石庫門交易 
　　亞喇時保火險公司 
　　啓者本行承保各家房產生財樓房貨等件其保費格外公道遇有賠欵 
極其迅速欲保者請至本行面議可也天祥洋行告白 
　　盤店聲明 
　　美租界錢業會館東首新馬路口大昌煤炭店一應生財貨物全盤與成泰昌管業如有大昌外面帳目往來存該等項均歸大昌自理與成泰昌無涉恐未週知特此聲明成泰昌告白 
　　恊隆洋行新到各貨 
　　啓者本行新到花旗頂上船牌及雜牌雪白麵粉洋燭洋皂罐頭水菓食物一切五金雜貨各樣俱全兼售生皮膠等價廉物美如蒙光顧請至四馬路東首本行帳房面議可也本行特白 
　　召盤 
　茲有老閘橋北堍河清海晏烟茶樓一座今因股東意見不合願將生財什物召盤如合意者請至本帳房面議海晏樓啓 
 
 

Page 8

 
 
   
 
 

Page 9

 
 
[求才若渴]  
　　南昌訪事友人來函云江西省　　　　　爲合屬生員肄業之所向由　憲按臨各郡時桃取高才　　　入院俾春戈秋版絃誦其中本年臬司柯遜菴廉訪加意　壇示定日期准貢監生員一律報名甄别旋将試卷封寄吳　齋　　　評閲現已會銜出示曰爲揭曉事此次經訓書院開課經本司於三月初九日扃門考試所有試卷封寄本院閲看經本院詳　　　發榜曉示分别超特一三等其荒謬者不列等下次卽行開除不准應考計列入超等者六十二名作爲額内諸生如以後考　　　不符隨時皆須黜退尚餘定額十八名由本院按臨各府時　　研求經史通知輿地時務算學者覈實送院以杜冐監其列　　　者一百三十四名凡曾經送院而此次列特等者卽作爲　外諸生務期加意淬爄本院秋間再行扃試倘學業日進卽可列　　　其列入一等者二百三十名凡曾經送院而列一等者仍唯其按月應課以廣造就經此次甄别以後諸生務須切實用功各　　　之業平日讀　自立劄記從本年四月起每屆三個月由鹽院申送本院一一披覽評隲以考其成院中書籍　失太多且未大　　院與本司互相間酌将來必須隨時添購以資討論江西爲文獻大邦經訓又人文薈萃这區際此時局阽危　　朝廷破格求　　生宜各紶除陋習究心經世之學蔚成通才儲爲世用則本院本司求才若渴之心庶稍慰於萬一也所有此次加奬超等第一　　錢十千文第二三名各奬錢八千文第四五六名各奬錢六千文第七八九十名各奬錢五千文第十一至二十名各奬錢四千　　二十一至四十名各奬錢三千文第四十一至六十二名各奬錢二千文共計二百零八千文由本司自行捐廉與各原卷均札　　院轉給關看至正課膏火每名仍給銀二兩以符舊例須至　者計超等六十二名前列爲盧豫章歐陽所盧榮光　元　劉鳴　　偒綸符鼎升劉應丙左綽箴胡獻瑞餘不盡錄並關盧豫章盧滎光兩喬梓係瑞州人本年學憲歲試古學正覆迭冠其曹各書　　　亦多獨冠一軍爲各大憲及各山長所特賞者 
[上海縣署瑣案]  
　　民人楊少春戳斃楊勳勳經地保禀報上海縣署縣主汪瑶庭大令蒞騐後捕頭派包探将兇手拘　　美租界公廨禀請　員張柄樞司馬訊取口供然後押解至縣前晚大令升堂研訊少春供小的在紡紗局做工是日工異歸家　　勳勳田畔誤跴稻秧至遭辱駡併用鐵鋤猛擊小的向之奪取伊又掣小刀亂戳小的奪刀還戳勳勳扭住不放小的将刀在伊　　背脊腿腕等處力戳數下以致斃命小的右手指亦　　傷求恩明鑒魯炳春供稱小的係機匠是晚方在廠工作此事並不干預　增林供小的與魯同業去年少春竊取小的田内菜　曾被小的富獲爲此挾怨誣攀大令将魯交差看管候查明再行該奪少春　鐐收押○浦東某小烟館主沈伯全被朱阿全毆傷經其　沈某舁至縣署請騐大令将朱訊責收押旋由母舅蔡蘭亭具詞求釋　晚大令提案研訊朱一味求恩大令命出洋銀三元　伯全所失烟鎗另給醫傷費三元然後准具保領去○鄉人俞采生控瞿樹　阻贖田産　情前晚大令升堂研訊俞供已故胞弟老海曾惜　人炳元田單一紙向徐慶生抵錢三十千已歴十餘年去年徐來催取并稱願讓法利息及小的措資向贖徐忽變言小的深悉瞿樹堂從中唆使意圖天没曾向地保聲訴置之不理爲特投案控請訊追地　　鑑朋禀稱前日俞采生來邀小的至某茶肆面談迨小的前往俞已不在瞿樹堂供俞所抵田單年久不贖故徐囑小的管業大令　得瞿樹堂係著名訟棍冐稱文童喝令掌頰二百五十下笞臀四百板收押所中著繳出所收洋銀再行訊核瞿保大加申斥叱之使　 
[上海巡防局案]  
　　前日大南門外元順染坊　人楊梅仁在附近隙地晾曬所染之布忽被萬祥松取去遂扭控二十三七鋪巡防局局　盛雨村二尹研訊之下楊訴小的向在是處曬布今忽被萬攫去求恩訊追萬供小的在淮揚公所司間前經董事面諭不准在此曬布向阻不理是以将布取回二尹著如數送　一面諭令坊主另擇曬布之地以免齟齬 
[英美租界晚堂瑣案]  
　　川沙人張巨春扭控王阿法誘匿伊妻張劉氏向領不放且敢行兇等情讞員張柄樞司馬研訊之下張供光緒二十三年小的憑媒娶孀婦劉氏爲妻至二十四年劉氏私逃遍尋無獲嗣有人指引在閔行花烟館中尋歸不久復遁現悉被王阿法　佔前往認領竟肆兇毆叩求究辦張劉氏供稱小婦人本與張姘識嗣被押入花烟館内迨限滿小婦人不願淪陷火坑是以嫁與王阿法爲妻守無潜逃情事王供詞閃　司馬将劉氏交張具領王姑從寛宥不予深求○陳岳松因案遞解回籍前曰復來滬上經某包探拘獲解送公堂旋有陳慶生者偕李阿滎投案附控賣地掯契等情司馬飭暫行管押前晚升堂研鞫陳慶生供稱小的有地三分賣與陳岳松計洋銀七十元先收九元立有契據嗣被小的之母查知不許售去小的因将定銀退還冋索契據詎料隙竟訛詐洋銀三十元求恩訊斷陳岳松供小的付過洋銀三十元由沈發南轉交兹冋索還並非訛詐李阿榮供小的祗過付洋銀十元司馬判罰陳慶生洋銀二十元陳岳松逐出租界 
[法租界捕房瑣案]  
　　前日松江人周錦榮投捕　　稱妻子吳氏挈子逃來滬上匿跡某小客棧乞往拘拿捕頭令包探将吳氏及伊子海生帶回解經讞員杜枝園大令訊供暫行管押昨日大令蒞捕房發落各案時周投案訴稱向爲木匠妻子濳逃來滬不肯回松乞恩究辦吳氏供稱小婦人於上年某月隨丈夫來滬並未私逃大令著還押捕房聽候過堂復訊情由然後交本夫領去○月前法商伊麽田因華人全耀之欠銀二千餘兩避匿不見将伊弟全企峯扭案請追大令略訊緣由著押交耀之到案迄今案懸日久挺押不理昨日命提復訊企峯供小的禁押捕房不　兄睘下落刻已央人向原告商懇不日卽可理甭矣大令命仍還押赶緊清理延千比遣○前者良濟藥房某西人控華人張福南将田畔界石潛行拔去等情大令研訊之餘限交其弟張明德到案迄今案懸日久尚未交到昨日命提覆訊福南供稱明德刻已他往惟留其子叙生在家大令諭令押候提叙生到案訊追○冒充包探藉端訛詐之匪人楊壽福及行竊衣物之賊犯陳品山均由包　解請大令訊供判令枷號一月昨已期滿命帶案開枷各責五百板然後釋去○偷兒　阿富吳小狗沈海泉均由包探解請大令訊明著将張枷號一個月期滿責釋吳沈各責四百板卽行釋出○乘火劫物之匪人王金生由包探拘請大令訊明判令枷號一個月期滿責釋 
[省官報]  
　　初五日候補道李維翰辭行回　府經豐周　　禀知奉委赴吳淞大營公幹卽辭五品頂戴指分江蘇試用縣丞王嘉熙浙江人禀到五品頂戴指分江　試用巡檢王迁堯順天人禀知奉撫憲騐看到省初六百元和縣王禀知下鄉相騐新任新陽縣陳禀辭赴行直隸州謝　禀辭解餉赴陜西知縣吳善　由上海樹水捐局來楊士晟禀謝奉委赴嘉定公幹縣　　　養卸署寳山縣縣丞任事回指分浙江試用府照磨王康祖禀知奉招商局憲顧札委勸辦順直賑胡　　初四日在道前街趙家衖設局開辦 
[維揚官報]  
　　四月二十七日王鹺尹紹脩委南帛彈壓　　　上通銷黄泥港差李　尹善征許　尉先登均委南掣聽差二十八日熊鹺尹易乾銷　藥問差眼　尹應瑞由十二圩來廖鹺尹鴻升辭赴瓜濠差二十九日隱陽鹺尹訒委總局聽差陳鹺尹毓祥委五河差遣五月初一日沈司馬元龍委淮北查　鹽池　　分轉以牧由高寳差來揚王鹺尹鴻陸由新河口來初二日郭　尹曾尚　五漳河卡歐陽鹺尹訒銷淮北聽差初三日李鹺尹恩　委解南京餉差初四日梁分轉世禮由焦山卡舒鹺尹士傑由淮北　　勘陳　尹濬禀知朴省公幹 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴兩廣總督臣陶模頭品頂戴廣東巡撫臣德壽跪奏爲甄别教雜各官劾不及數恭摺仰祈隔鑒事竊照定例教佐年終　咨甄别不及百之二三令該督撫等專摺具奏等因伏查廣東省教職一百八十二員每年應劾四員佐雜三百八員每年應劾六員本年教職均　循分供職並無應劾之員佐雜叅劾署東安縣西山司巡檢事試用未入流楊正衡花縣　嶺司巡檢定錫齡二員核計叅劾教雜均朱足額此外現無應行甄别之員據藩司丁體常會同臬司吳引孫詳請具奏前來臣等覆查無異除督率司道轉飭該管府州廳再行嚴密查察如有年老庸劣應劾之員隨時據實辦理另行咨報外所有光緒二十六年分廣東省甄别教雜各官劾不及數緣由臣等謹合詞恭摺具奏伏乞皇太后皇上聖鑒謹奏三月二十日奉硃批吏部知道欽此 
連順等片再烏里雅蘇台内閣侍讀繼榮前屆期滿經護将軍志鋭以該員專司繙　數習滿蒙未成奏留二年奉到硃批著照所請該衙門知道欽此嗣准部咨俟留任限滿不得再請奏留扣至本年四月又屆限滿本應報部　換惟現辦邊防事屬重要該員提調局務未便遽易生手可否仰懇天恩准将内閣侍讀繼榮暫留一年一俟撤防該員将經手事件辦理　　再奏請更換奴才等爲邊防緊要起見是否有當謹附片具陳伏乞隔鑒訓示謹奏三月二十日奉硃批著照所請該衙門知道欽此 
頭品頂戴江蘇巡撫臣聶緝　跪奏爲請銷各年續完蘆課錢糧照章改題爲奏恭摺仰祈聖鑒事案據蘇州布政便陸元　詳稱蘇州等處蘆課正耗未完銀兩奏後如有續完向於該年隨奏册内分别登列造報至光緒二十四年壓徵二十三年分止在案兹屆查辦二十五年壓徵二十四年分蘆課奏銷案内應徵二十四年奏後各年未完銀兩除光緒六年起至十三年分止民欠歉孰蘆課正耗銀兩業奉恩　豁免毋庸再入隨奏又十四年起至二十四年止秋歉徵銀兩已於二十五年查辦蠲减案内詳奉奏准緩至二十六年秋後帶徵外所有十四年起至二十四年分止民欠熟田未完銀兩從二十五年奏銷後六月起截至二十六年五月　止計有續完光緒二十二三四年壓徵二十一二三年蘆課正銀八百三十五兩零　羡銀五十八兩零其餘未完十四年起至二十四年分止民欠　熟盧課銀兩現仍督飭各屬實力催輸隨徵隨解歸於下屆隨册内造報應查明經徵接徵各官職名開造各年隨奏完欠清册詳請具題前來臣復核無異除抄奏同送到清册咨移户部科查核外理合遵照部行新章改題爲奏恭摺具陳伏乞皇太后皇上聖鑒勒部核覆施行謹奏三月二十一日奉硃此户部知道欽此 
兼署山西布政使署按察使雁平道奴才恩霖跪奏爲恭報奴才兼署藩篆日期叩謝天恩仰祈聖鑒事竊奴才接奉山西折臣岑春煊行知以署理布政使調補延榆綏道許涵度因案禀請交卸飭委奴和兼署等因旋於三月初九日准許涵度将藩司印信文卷等件齎送前來奴才當卽恭設香案遥望行都叩頭謝恩祗領任事伏念奴才滿洲世僕　識庸愚作守隴西分巡山右曾攝旬宣之職愧無微末之長當兹臬司權陳正漸　稱乃復藩條兼綰倍荷隆施查山西當飢饉師旅之相因藩司有用人理財之重任奴才檮昧深懼弗勝惟有　竭　駘俾無隕越詰奸除暴旣職重春爽鳩布化承流更心懷夫召虎隨時隨事禀商撫臣認眞妥辦以期仰答高厚鴻慈於萬一所有奴才兼署藩篆日期並感激下忱　　摺具陳伏乞皇太后皇上聖鑒謹奏三月二十一日奉硃批知道了欽此 
陶模等片再前准部咨無論何項出身凡係補缺應行具題者試用期滿由督撫詳加　别專摺具奏等因歴經遵辦在案兹查大挑試用知縣黄鳳祺廣西藤縣優增生應光緒十五年已丑恩科本省鄉試中式第十七名舉人二十四年戊戌科大挑一等以知縣用復挑河工試用遵新海防例捐離河工改指廣康補用名在截留这列給照回籍聽候咨取二十五年因遊　外出道經粤東知咨取到班就近於是年九月十二日繳照到省試用已滿一年例應甄别據藩臬兩司詳加察看具詳請奏前來臣等覆　緊核該員黄鳳祺年富力强穩愼老練堪　民社除咨部外謹會同附片具陳伏乞聖鑒謹奏三月二十一日奉硃批吏部知道欽此 
聶緝槼片再據蘇州布政使陸元鼎詳稱常熟縣已故兵部主事沈　次女汝瑞少孄婢訓得父母　長適同邑文生丁學義爲室父　故後母兄弟相繼殂逝業漸零替恐後起讀書難圖上進汝瑞典質釵鈿佐以級織經營銖　購田一百二畝零計契價銀一千一十二兩零立爲故父沈堉墓祭産並爲族中文生鄉試之資具收租完賦春秋祭埽諸事擇族中列名庠诹之人分年輪管以期　理得人堪資世守由候選鹽大使沈錫圭查造田畝字號擬立規條各册取具里鄰親族切結呈學移縣詳府層遞加結送司　朋詳請具奏前來　查常熟縣孝女沈汝端典質積資爲故父兵部主事沈堉購置祭田産並籌沈氏族中文生鄉試之資計銀千兩以上前於光緒二十五年十一月間據　姻親吏部郎中戴錫鈎取具同鄉京官印結呈由禮部行查所捐祭産及價值數目如果與呈報相符卽造册送部照例具題等因經升任撫臣鹿傳霖轉飭遵辦在業現旣查明屬實取造册結呈送其孝思錫類惠助賓興洵屬懿行堪欽芳徽足式田價值銀一千兩以上亦與請旌定例成案　符　照部定新章改題爲奏請旨建坊旌義以維風化除抄奏同送到各册結咨移部科查核外理合附片具陳伏乞聖鑒訓　謹奏三月二十一日奉硃批著照所請禮部知道欽此 
聶緝槼片再據蘇州布政使陸元鼎詳稱江蘇省光緒二十四年分奉部派辦黄三線　二萬疋油墩作二萬疋業經委令候補典史祖鵬年　解赴部騐收當經轉飭蘇州府吳縣確訪時價造册報銷在案伏查前准部覆承辦三線出墩兩項布疋向係題銷其三梭布疋由部　銷等因今吳縣承辦黄三線布二萬疋每匹需用花紗織工包捆等費市平九三折實庫平銀六錢共該銀一萬二千兩又應給水脚銀三百三十六兩又應加黄色染價銀九百兩統共給過價脚銀一萬三千二百三十六兩又辦油墩布二萬四每四需用花紗織工包捆等費市平九三折　庫平銀四錢二分六釐共銀八千五百二十兩照例分别在於光緒二十三二十五兩年地丁欵内放給造辦兹據吳縣将用過價　銀兩分案道具報銷册結由蘇州府加具印結送　覆覈無異轉造簡明司册詳請具題等情前來臣覆　　異除抄奏同送到册結咨送户部查核外理合叅酌部行新章改題爲奏附片具陳伏乞聖鑒飭部核銷施行謹奏三月二十一日奉硃批户部知道欽此 
聶緝槼片再查接管　内臣在蘇州布政使任内具詳靖江縣田三面濵江海潮　　坍漲靡常向係每屇　令勘明漲坍分别刋　造册題報　光緒二十四年分止在案今届二十五年分冬勘先據靖江縣知縣朱鏡清造具升坍各册申請委勘當經循例飭委候補通判王鍾瀚曾同印官前詣升坍處所逐加履勘實勘得額内新坍折實平田一頃六十七畝零應蠲正銀一十三兩零米三石零新升及轉熟折實平田一十一畝零應徵正銀五錢零米二斗零由該管常鎭通海道長恒督同常州府知府德元層失復勘取具册結圖形移司核轉應請将前項坍漲田地升蠲銀米統於該年解司地丁　南米項下分别徵蠲入額由司造册加結詳請具題到前撫臣鹿傳霖未及核辦移交前來臣復加查核無異因年例題案奉文停緩是以迄未拜發現准部咨湖北省大丈蘆洲新淤坍卸議准改題爲奏應卽援照辦理除抄奏同册結圖形咨送户部查核外理合附片具陳伏乞聖鑒　部查核施行謹奏三月二十一日奉硃批户部知道欽此 
 
