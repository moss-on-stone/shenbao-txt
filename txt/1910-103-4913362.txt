# 1910 - 103 - 4913362

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章三月十二日内閣奉上諭湖南巡撫岑春蓂已有旨開缺派楊文鼎暫行署理楊文鼎著迅赴署任毋稍延緩欽此 
上諭陳夔龍奏舉劾屬員一摺直隸清苑縣知縣黄國瑢天津縣知縣胡商彝署吳橋縣知縣南宫縣知縣吕調元南和縣知縣姒錫章故城縣知縣姜宗泰旣據該督臚陳政績均著傳旨嘉奬宣化縣知縣江宗瀚擅行苛罰物議沸騰遷安縣知縣劉道春縱容家丁不孚輿論候補通判李松材相驗草率民受拖累署樂亭縣知縣候補知縣趙巽年廢弛捕務不洽輿情候補知縣姚和羹操守不謹奉差舞弊均着即行革職束鹿縣知縣馮宗岱才具竭蹶難膺赤緊著以府經歷縣丞降補候補知縣石盛明調驗癮疾私帶烟末昌黎縣敎諭黄樹棻嗜好難除罔知自愛均著革職永不叙用餘著照所議辦理該衙門知道欽此 
上諭聨魁奏特參戒烟不力各員請旨嚴懲一摺新疆候補通判李十澄署新平縣知縣候補知縣胡桂齡候補知縣李瑞禾候補從九惠敏署伊犂鎭標寗遠營中軍左哨把總儘先守備周學祥署伊犂鎭標中營左旗右哨把總儘先千總張得勝署伊犂鎭標左營右旗左哨把總儘先千總朱得名均屬烟癮甚深戒除不力著一併革職永不叙用又片奏紏劾庸劣各員等語奇臺縣知縣楊力熾措置乖方幾釀重案善善縣知縣尋選馭下不嚴控案纍纍均著開缺另補阜康縣典史熊仲禹行同市井有玷官箴著即行革職餘著照所議辦理該衙門知道欽此軍機大臣署名奕劻世續鹿傳霖假那桐吳郁生 
宫門抄三月十二日召見軍機那王棍布扎布 
論說 
[廣設司法研究所以養成審判人才議（雨）]  
　　審判人才。當以試驗爲錄用之準的。尤當以養育爲預備之先聲。故試驗法規不布。不能愼其選。而養育機關不備。尤不能儲其基。二者相輔而行。非可以因此失彼。貽臨渴掘井之譏也。中國疆域數萬里。生齒數百兆。自審判分區以後。上之至大理院。下之至鄕讞局。其司法員之細數。雖非可以臆斷。而司法員之總額。要亦可以推定。在小者不廣其作育之途。在下者不盡其鼓吹之責。又安望審判人才之輩出。以期其勝任而愉快耶。况試驗所以選之於旣成之後。養育所以儲之於未事之先。今各省法政學堂雖或規模粗具。而内地司法敎育。猶未能因應咸宜。試按之審判定章。京師置大理院一。各省置高等審判廳一。各州縣置地方審判廳一。鄕讞局四。其各級官廳之總數若干。各部司事之總額若干。不難衡量而知。乃研究法學之地。與熟諳法令之士。猶寥寥若晨星。夫審判人才。旣不能儲之於平日。而轉欲求之於一時。其供給需要之間。必多所懸隔。迨一旦需才孔亟之際。其將降格相求而任用之耶。抑以他項人員拉雜補充之耶。此則不能爲吾政府解也。 
我國自古所學非所用。聲律帖括之技。以應民社。吏治之壞。其在此矣。顧此猶狃於數千年以來之舊習。以國家事務之範圍。於民政一項包而有之。抑不知世愈進步。而　愈繁。民政之外。益以司法。久已行政與司法分道而馳矣。行政與司法爲術旣異。即人才亦不能强同。分科旣細。選擇宜嚴。不培養於先。其能免所學非所用之譏乎。今者朝廷已知司法官之不可輕任。飭吏部無論何項出身人員。不得籤分。由法部考試後錄用。其慮非不深且遠。然亦思審判人才之何自來。而一爲籌議乎。艾不蓄之於三年。才乃蘄之於一旦。恐自大理院以迄鄕讞局。其間吹竽充數。行將不可勝計耳。而况别項行政之事務。又或可以經驗得之。或可以閱歷得之。或可以智識得之。或可以才幹得之。惟此審判人才。根緣於法律。推究於世態。非預爲研究不爲功。吾觀日德兩國制度。凡試驗審判人才。皆須法學畢業後。練習數年。方得入。選蓋亦以官吏有倖進之門。即訟事無整理之望。故往往於考試任用之時。愼之又愼。此可爲我國取法者也。然則欲救其弊。其法安在。曰培養司法人員。不可不先有培養司法人員之機關。機關維何。則在研究法令之學校而已矣。夫審判人員。大抵多出於仕途。必一一令入於學校。恐不能逹此目的。救濟之法。是在司法研究所。蓋研究之期間。不必甚久。而研究之塲所。自應多設。庶中年以上之人員亦可從研究以諳練法理。審判人才爲之大擴其界限。蓋造福於我中國非鮮矣。 
要而論之。法律之使用。較之各科爲繁。故法律之講習。較之各科宜廣。中國内地司法研究所。未能編設。蓋經濟問題。亦爲其一大阻力。殊不知按之日本學校制度。往往以同一校舍而附屬數學校。惟須核定各學校之。 
 
 
 

Page 4

 
 
時間。防其衝突。甚或日之不足。繼之以夜。其惜時惜費。較之我國爲何如。中國欲推廣司法敎育。不妨於已設之法律學校。添設數班。則敎員不須重聘。校址不須重築。省艱鉅之費以收得人之効。計莫便於此矣。且除法律學校而外。無論各科學校均可附屬。或日課不足。繼以夜課。亦較之特築校舍撙節浮費。已不可以道里計。蓋法律人才之需要。非各科所可比擬。故法律人才之供給。非各科所能頡頏。亦司法獨立以後。自然之趨勢也。謀國者其有意於此乎。 
專電 
[電一（北京）]  
　　東整錫良奏東三省新政繁興需欵甚鉅請准募公債一千萬奉旨交度支部議奏 
[電二（北京）]  
　　郵部奏商船學校須設在近海之處練習風濤現擬設立吳淞寗波二處已派員前往勘察 
[電三（北京）]  
　　某御史奏四政均關交通何等重要今郵部弊端百出梁士詒尤擅權汲引私人濫竽備位請飭力加整頓奉旨郵傳部知道 
[電四（北京）]  
　　學部奏熱河學務歸直隸學司兼轄仍由都統考核 
[電五（北京）]  
　　各省高等學堂畢業生學部定四月初八日覆試限三月二十日前到京 
[電六（北京）]  
　　軍諮處奏測繪學堂畢業請派大員會考奉旨派出載潤梁敦彥 
[電七北京]  
　　長沙電報局電禀郵部河西至黄泥地方電桿電線均被亂民毁斷英日兩國兵艦已到 
[電八（北京）]  
　　署湘撫楊文鼎電致湘省京官亂事稍平鄂兵已到當遵旨迅速赴任 
[電九（長沙）]  
　　湘省亂事已蔓延聞臨湘益陽等處近有亂民放火焚燒官署及敎堂學堂 
[電十長沙]  
　　聞益陽有亂民一隊現向長沙進發湘撫已派兵五百名前往阻截 
[電十一（長沙）]  
　　鄂省派輪裝載義字營兵全隊抵湘 
[電十二（長沙）]  
　　外國兵輪到十餘艘均泊湘江並無動靜 
[電十三（長沙）]  
　　長江提台程從周軍門十一日到長沙按長沙訪員初五日所發電信至初八日始到兹據電稱初五日共發四電然本館祇接二電未知是否因電桿被毁致有阻礙 
[電十四（東京）]  
　　日本東京新聞紙皆賀長沙暴動之平定并希望中國政府能設法辦理善後恢復秩序更有一二新聞紙謂中國應增設鐵路以便輸送軍隊迅赴擾亂之地 
緊要新聞一 
[長沙饑民暴動紀]  
　　湘省民變戕官焚署各節迭紀前報然　由漢口武昌等處傳來消息容有傳聞之誤今日始得湘省訪函數通削其重複彚列於下 
　　長沙函云省中民變初四五六三日最爲劇烈除焚毁敎堂外並焚財政局拆警務公所毁臬署搗毁撫署獄犯大半被刧惟藩署未動死事者有首府汪太守鳳瀛曁警察局某大令兩人至鄂省謡傳謂岑中丞自盡則確無其事現在長沙電線祇通至岳州其逹漢口之線業已被毁故由湘省在鄂之電均由萍鄕江西轉鄂又一函云初四日晚間居民圍聚撫署求禁外人購米撫藩臬憲傳調合城軍兵鎭壓不服民兵互相衝突致將各敎堂焚毁初五日仍圍住撫署揚言非處岑撫以死决不解散其時守衛兵弁由内傳語居民云撫憲已於今晨吞金自盡居民不信又傳諭云撫憲已私行逃出不知下落匪類信之遂放火焚燒撫署而外間岑撫死難之謡遂由是起未幾亂民又逼聚藩署要挾莊藩守衛兵仍傳語藩憲亦於今早自盡斯時居民亦不問生死存亡即擁至各署局所放火焚燒并揚言上官不悉民情無異官逼民變只有燒盡殺絶而已計初五日除燒毁各衙署外城内外各店鋪 
 
 

Page 5

 
 
大半均遭搶掠 
又一函云長沙民變原因實爲近日米價暴漲每石價八九千文而洋人又駕輪至湘收運民間恐米價有漲無減難以度日深恨撫軍不爲禁阻遂起暴動當時巡警道帶勇前往彈壓亂民愈爲憤恨傳聞巡警道已被亂民戕斃紳士余肇康及瞿尚書家亦均毁刦一空 
又一函云上海美國兵輪昨已進港保護該國商務現撫藩憲已出示二道一安慰居民一禁止外人購米亂事一二日内可望平息又漢口函云湖北派往湘省之新軍係二十九標步兵三營另砲兵兩隊由第八鎭協統王得勝統率前往該標標統李襄隣則督運軍需殿後分作三批出發約於初六七八三日全軍陸續抵長沙惟起程時均奉莘帥面諭此行以安撫爲宗旨隨帶兵隊不過示威而已聞長沙省城内外各洋行敎堂及各輪船公司之堆棧被焚燬者十居八九惟怡和公司棧房因未搜出米糧故得保全衙署則上自撫署下至兩首縣署多半焚燬惟撫署祗焚至大堂前即經官軍救熄當亂事最熾時亂民大有欲得岑撫甘心之勢故岑撫於初五日下午即避匿不出僞言自盡以避亂鋒至初六日各國兵輪與鄂省陸軍到後官軍聲勢始壯岑撫乃出視事初七晚瑞制軍接岑撫來電謂亂事已可弭平當將此電宣示故此地岑撫死難之謡言已息但長沙至漢電線已被砍斷亂事眞象未能盡悉惟據由湘逃至漢上避難之人云巡警道賴觀察確已被亂民毆斃藩庫則得新軍之力以死抗拒未被搶掠各西人幸皆無恙昨日昌和輪船抵漢裝來領事洋商敎士等八十餘名現在英法日德各國兵艦均聞風上駛泊於洞庭湖内者有八九艘之多又有湖北兵艦楚裕楚威等號亦泊於長沙城外故水面尚稱安靜各公司商輪得以照常行駛其湘屬岳州鄂屬荆河口新堤等處亦經鄂督派有重兵防守蓋恐匪徒竄擾鄂境也武漢等處均下戒嚴之令漢口各街巷一律派兵荷槍梭巡以免匪人乘機煽惑漢口江岸亦有長江艦隊楚同楚泰等兵輪巡弋防範極爲週密 
又函云長沙關稅務司及英日各國領事均於初八日乘吉安湘江各輪船抵漢聞各洋員皆隻身逃走惟稅司與日領村山君略將貴重器物文件等類携出刻下德美日各國領事已續調兵艦赴援初八日漢口稅關報告本日洋兵艦上駛往湘者又有五艘之多合計先後已有十餘艘矣據避亂來漢之西人謂亂事初起湘省文武各大員惟知擁兵自衛無人彈壓祗有巡警道賴子佩長沙府汪荃臺曁兩首縣帶老弱兵卒百數十人東奔西突以致亂民肆無忌憚竟將巡警道及長沙府縣毆斃善化縣某大令則以脫去官服得免現在撫藩各官雖出示安慰居民禁止外人購米但大局已經糜爛恐非一二日所能安靜也 
又函云鄂督瑞制軍因長沙電線已斷消息欠靈特派游擊王學魁馬光友都司寗鴻章朱湘泉等赴湘偵探匪情並飭陸軍步隊三十標整備行裝聽候調遣大約預備派往岳州一帶防堵鄂境也省城各衙署上自督轅下至首縣均派有兵隊守衛尤以藩署與官錢局兩處爲最嚴漢陽鎭張總戎亦整備師船聽候調撥並聞第八鎭統制張虎臣軍門亦已乘坐楚武兵輪赴湘并帶陸軍三十一標全標營隊爲後援瑞制軍又以湘省之亂係因米貴而起鄂省民食缺乏米價較湘尤貴不可不嚴爲防備除令各屬一律戒嚴外特電懇贛撫川督准鄂商前往採運米石至麥熟時爲止聞贛撫復電祗允購運十萬石川督復電則准展至三月底封關故瑞制軍昨已札委李承雲大令攜銀四萬兩趕赴蕪湖訂購米榖數萬石一面再向三井行續訂洋米廣籌接濟 
　　又北京函云郵部接湘陰電報局來電謂長沙局無人接電懇於新碼頭另設電局現湘省大局糜爛市面擾亂不堪云云又湘紳王先謙龍璋等致湖南同鄕京官電稱湘撫調新軍鎗斃饑民激變乞聨名奏懇易一巡撫等語又某京官接湖北來電云湘撫調兵激變臬署撫署均毁饑民四出放火羣稱如長沙府汪鳳瀛來撫我則聽命云云 
[選舉之最高訴訟北京]  
　　監國勗勉資政院一節已紀昨報兹聞監國所以手諭該院之原因實爲都察院選舉揭曉後監國邸第時接有郵遞禀訐此次選舉不公之揭帖日前又接到多書其中指摘各議員之處語極切實並羅列各議員之劣跡監國以此項禀件雖未必確實可靠然各省京官對於此事阿好徇私之弊亦所不免因於日前辦事後特召倫總裁至三所諭以此次所舉各議員平日心術是否端正品學是否優長須隨時加意查察資政院爲議政最高機關萬不容有詖行邪說之員備位其中如查有不合議員資格者應令重行公舉並將外來禀件交閱諭令切實訪查故近日外間頗有資政院議員將重行選舉之說 
[民部解釋調查户口之疑惑北京]  
　　民政部以各省調查户口人民往往誤會致起暴動恐係辦理不善之咎昨又通咨各 
 
 

Page 6

 
 
省略謂清查户口爲整理内政之大綱本部前經奏准頒發表式通行京外一律查報在案惟事屬創始恐不免有妄疑生事等情須知立憲之國無一人非國民　無一人可不登國籍欲閭閻之安謐全在户口之清釐户口一清則良莠旣不至混淆且可同享國民應有之權利將來地方自治及有關公益等事自易次第推行漸收實效足見清查户口一事利國利民裨益實非淺鮮相應咨行各該省查照務希嚴諭承辦員弁切實遵照隨時向民間明白宣諭以免疑妄致碍要政 
[鹿中堂病又轉劇北京]  
　　鹿中堂年歲已高本元素虧平日入値時雖時刻不多然每至退朝小便必洩於褲前雖患病數日幸即轉機尚無大礙不意日昨病又加劇神志昏迷雖遍請中西各名醫調治病勢仍未稍减現正在危急之際各醫生皆云元氣己虧此病恐將不起故於日昨由該宅逕電其長公子（直隸土稅局總辦）即日回京以便預備後事 
[留學生出身之司員北京]  
　　學部唐尚書到任後接見部中各司官頗爲注意日昨有某司員因公進見尚書詢以所司各事不甚了了繼與閒談各學堂應行改革事宜某司員又支離牽涉語多可笑及叩其出身則以留學東洋對尚書因諷之日本部任敎育全國之責與别部情形不同决非門外漢所能勝任汝以留學生之資格在此辦事不可謂用非所學何以一切茫然竟與未學者等平日之自命安在某司員聞言惶恐萬狀大約非另行設法調部恐難安於其位 
預備修改中俄條約電文 
[吉撫致東督電]  
　　中俄陸路通商條約修改應先派員調查藎籌碩畫實獲我心敬佩無旣此事固應責諸外交人員以資熟手惟查鄧司尚未回任施道現正乞假均難委派交涉司僉事傅疆夙嫺法律辦事精細擬派令專任其事當能不負委任吉黑兩省旣經着手調查若新疆蒙古等處尤關緊要未稔該處如何各地情形不同似應同時並舉各將利弊所在調查確實彙總核辦以免彼此互歧尊處曾否與外部電商尚乞裁奪爲幸 
[東督復吉撫電]  
　　修改中俄陸路通商條約已將派員情形由效電告知外務部頃接二十日復電云部中亦己派員研究尊電示及新疆等處利獘所在應同時確實彚總核辦藎籌至可佩仰除再電外務部外謹以　復 
[京師近事]  
　　度支部澤尚書因各省印花稅試辦後據各督撫先後聲稱試辦以來諸多窒礙難行等情查稅則内第二條載有各種契據帳簿等分爲二類稅額第一類二十一種第二類八種現該督撫等並未聲明何種難行殊屬無從核辦日前通飭各督撫各將本省難辦情形係屬何種不適宜於本地民情速即詳細開列咨報到部以憑改良 
　　澤尚書與政務處王大臣會議該尚書以一人兼辦度支鹽政兩項殊覺繁重計畫稍有未週誠恐貽誤國課擬將督辦鹽政事務奏請另派大臣一員專任其事俾重國課云云並聞將奏保前陸軍部尚書鐵寳臣派充督辦之任因鐵尚書昔在户部任内頗熟悉鹽務情形云 
　　民政部各堂近因山東江蘇河南福建甘肅等省之巡警道迄今尚未奏設現擬會同該撫由部遴員請補聞可列名者祝書元延鴻張柳王治馨吳籛孫陳劍秋等皆有所望 
　　南苑第六鎭官兵業經先後開赴保定兹聞該鎭輜重營官兵除駐紥陸軍部及督練公所等處均已撤回外所有守衛洵貝勒濤貝勒鹿中堂各府第官兵刻下暫不更動故該營前隊官兵仍在各府第照常守衛 
　　聞某侍御以崇陵工程至今年餘建築未及十之二三推求其故蓋因承修大臣前曾領欵三百萬兩發放無多其餘均存放生利廠商賠累不堪每日每廠僅有二三十名作工聊以敷衍實屬玩視要工擬據實紏參以爲舞弊者戒 
[時評]  
　　其一 
今日長沙亂事平矣。湘撫亦復活矣。是此次亂事。官塲一方面。固未至於大有損失。而商店之搶毁者。則已十九。亂民之伏法者。則已五人。使我民早知王法之不可輕犯。官力之不可抵抗。我料其或不至輕於一試也。 
或曰不然。以湘省官塲之顢頇。物力之艱難。即不暴動。哀兹愚民。亦惟有輾轉溝壑而死耳。暴動亦死。不暴動亦死。於是一發而不可收拾矣。 
　　其二 
湘撫岑中丞死難之謡方息而巡警道長沙府毆斃之說又起。夫岑中丞之幸而不死者。以匿不視。事僞爲自盡而免也。巡警道長沙府之不能幸免者。以東奔西突彈壓亂民而死也。諺曰。熱心人招徠是非多。豈但是非而。已然則今日做官者。毋寗藏頭掩尾之爲得矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[英法領事合爭沙面管理權廣東]  
　　日前粤商以沙基新涌船牌事外人侵我主權特在自治會集議聨請督憲與英法領事據理交涉經督憲據情照會英注領事去後兹據兩領事合詞照覆袁督略云管理新涌船隻一事前接貴部堂來文本領事均已閱悉然所論列條欵于此事緊要之關鍵均未能切中而英法領事原日如何始得有協會華官管理新涌沙基以及沙基街道接至輪船碼頭官路一帶之權未蒙鑒及蓋自涌路創造以來英法領事之有此權利已爲華官及當局中人所承認現今因何欲將此項權利置爲罷論來文所引之緣由似有未周而沙面之地與他處通商口岸租界有異諒貴部堂亦所洞悉其相同者只有北京各國大臣居住之地此兩處地方兵燹以後應設特法以衞外人至于廣州一口聨軍建造新島環以水涌從前之所未有沿涌開有街道以爲公使接至從前十三行之地前文業已聲明涌街之費攤分四份華商捐其二華官捐其一聨軍捐其一姑勿論保護租界之責任但專就聨軍捐銀一事而論試問應否有協管新涌之權乎來文引同治五年新路水涌條欵章程諒已忘却此項章程係由兩國官員會商核定另派專員以執行之且有按月換給牌照之舉故無庸簽字蓋印也豈得謂此是内政並非交涉耶本總領事特行重申前議英法領事向未執行監理之權無不照請華官辦理大半徒託空言於未發牌編號以前歷年整頓涌街無論何項之事往往非出華官本意全由英法領事催逼耳即如庚子年發牌一事亦祇因請之乃辦而華官歷年不願管轄以致洋官不得已而創發船牌並非有碍友邦權限法本除暴安良當時無人拒阻足徵甚贊成之意矣貴部堂如肯切實聲覆所有船牌應由兩國領事簽押本總領事前文業已諾將所擬各節詳請本國政府核允惟現准覆文以爲事關中國内政並非交涉欲去兩國領事協會治理之權則本總領事須將詳報政府之處另行籌度矣擬請首先聲明情願歸還英官簽捐聨造新涌及沙基街欵項銀二萬一千一百八十五元法官捐欵七千零六十五元照當時金磅行市計算次則沙面涌岸石磡向被船户鈎篙戳壞以致石塊鬆脫修復之費華官承認隨時補償沙面有司又新涌自下情形及沙面橋外登橋階級之處均仍舊　不得變動華人船艇不准灣泊沙面磡邊至沙基街騎樓等類過于稠密倘新涌北岸火災因此而火勢增劇波及沙面者其損失亦應賠償至于來文所言懲處不法防杜匪徒之處自當採納然此等有非本領事所可定奪應再重申前論如果貴部堂願將原目費用交還並承諾以上各節則本總領事亦願將全案詳請本國政府察核惟雖肯將以上所擬各節請本國政府核奪然必須特此言明倘新涌日後失其保衛之功則本國政府駁阻之權仍在云云 
[湘鄂拒欵餘談二則武昌]  
　　楊晢子京卿以主張借欵被湘人扭入英租界捕房後即致函鄂督懇求保護當經瑞制軍命漢關道齊觀察告知英領將楊釋出由齊觀察備小輪一艘令楊藏匿其内旣難回湘又不敢赴京正在進退無地之際而湘亂事起旅鄂湘人均注意於亂事無暇與之爲難楊乃乘間乘某江輪東下或云赴南京或云赴鎭江或云赴上海行蹤詭秘莫能確定惟瑞制軍頗以湘人開會與楊爲難之舉爲不合法律特飭巡警道諭知武漢兩處湖南會館以後不准再爲路事開會與楊度爲難如果不遵即將爲首者拿辦並札飭漢關巡警二道以後凡有開會演說事前須報明警察或地方官允許方准開會臨時由警局派員前往監視如果有激烈不正當之演說即行解散或立予拿辦以維秩序而保治安 
又聞楊度與湘鄂代表書有諸君代表拒欵更復代表殺人不自由而生毋寗自由而死無欵拒欵雖死不從即以此爲度之遺書可也敢布腹心敬俟刀斧等語 
湖北鐵路協會前舉拒欵代表曾舉有敎育總會會長吳星階侍御在内嗣吳因病未克北上兹於初六日身故協會中人聞耗不勝哀感爰將前訂初八日開籌議路事進行之特别大會暫行停止以誌悼唁嗚呼一生一死榮辱異矣 
[傳音快字書之新發明武昌]  
　　漢黄德道蔡錫勇前著有傳音快字書一種現經資政院奏請作爲速記學堂敎科之用略云速記學堂敎授科目以速記法爲最要前經訪聞日本速記學者熊崎健一郎曾著有中國速記術求得其書閱之係就日本速記文字斟酌變通以爲傳習中國語言之用惟中國尚無嫻習其書者敎授之人一時頗難其選嗣查原任湖北漢黄德道蔡錫勇前經隨使美國於速記之學夙有研求所著傳音快字一書取曲直斜正粗細各綫爲紀音代字之符其法等於美國人淩士禮而參以已意變化增損以適於用比諸熊崎氏書形式雖互有不同而義例實大略相近該員以之傳授鄕里通曉其法者頗不乏人記錄甚捷一時稱便以充臣院速記敎科之用似尚合宜二月二十四日奉旨已錄 
[東台灶户聚衆毁學函牘南京]  
　　諮議局長張殿撰致督院函云敬肅者昨晚接東台公私各學堂公電内開南京諮議局議長張塲署調查灶户聚衆不散啟秀校長蔡映辰家已被毁次及學校望代轉禀督學運憲速派定字營就近保護會同縣塲嚴拿首要以維學界而保治安東台拼茶公私立男女十三校公電等語理合將原電錄呈鑒核並請轉知學運兩司查照辦理不勝切盼 
 
 

Page 11

 
 
[江蘇諮議局第二次議事日表南京]  
　　十二日下午一時開會一宣布全體常駐議員覆議度量權衡改制推行案二宣布全體常駐議員覆議補救州縣困難案三宣布全體常駐議員聲辨規畫全省敎育案内甲之二三四五各條案四宣布全體常駐議員覆議規畫全省敎育案内甲之一丙之五六各條案五宣布全體常駐議員覆議寗蘇合辦女子師範請就南菁學堂改設案六宣布全體常駐議員釐金改辦認捐進行方法意見書七宣布全體常駐議員裕寗裕蘇發行鈔票繼續質問案八宣布秦瑞玠等覆議設立公司開墾淮海葦蕩營荒地案九宣布馬良等覆議永遠停止彩票案十宣布全體常駐議員覆議清查荒地案 
分類新聞政界 
[蘇撫派員商辦購米事宜蘇州]  
　　蘇撫寳中丞聞湖南閙事因運米出境而起寗省安東等處亦有搶米等事蘇省米價近又繼長增高日前業經奏請截留漕米籌辦平糶分别照會紳士經理並議定先借庫欵一萬購米運回開辦目下各處米價又復增漲蘇省平糶之舉刻不容緩特於日昨派委農工商局總辦王旭莊觀察前往上海會同滬道蔡觀察務將購米一事籌商妥法派員前往刻速購冋以便早日開曾平糶王觀察已於日昨起程矣 
[通飭調查民敎辦法鎭江]  
　　鎭江府承瑞卿太守頃奉江督張制軍札開案准憲政編查館咨開略謂外務部准直督據省城天主敎堂敎士函謂雄縣等處清查敎堂敎民數目田產房屋各處敎民異常惶恐等因本館查此次調查户口宗敎田產等項均爲統計本國民政起見關係憲政要端凡屬中國人民無不在調查統計之列即就宗敎而言無論釋道耶回庵觀寺廟均須一律調查天主敎敎民同爲中國赤子自應一體辦理並非於敎民有所歧視亦與外交不相干涉各省調查統計應由地方官明白曉諭俾免疑慮而期安協兹據來咨所稱保定府等乃指爲統計外交列表而起殊屬誤會而保定錫守又將表册付給閱看照會司鐸册報尤爲不合似此傳訛襲謬若不明白宣示再行遵辦不但牽涉外交致滋藉口尤與憲政前途大有阻碍咨請發飭各調查員務遵此次通行無分民敎一體委辦並毋庸照會敎會司鐸册報以免疑悞如有辦理不善即照部章撤換云云太守當即轉飭四縣一廳遵照辦理 
[瘠縣禀懇免提報効銀兩安慶]  
　　安慶府所屬懷潛桐太宿望六縣缺分本屬瘠苦加以征收錢糧銀貴錢賤異常虧耗其困苦情形實較各州縣爲尤甚頃該各縣公禀安慶府豫太守咸轉禀皖撫懇將報効銀兩暫免提解以示體恤等情朱中丞准文後當批藩司籌議詳覆矣 
[鄂省司道府公費數目之確定武昌]  
　　鄂省司道府各官公費當瑞制軍未到任以前曾由前護督楊方伯酌定數目經各官在清理財政局會議數次照前議數目略有更改遂定議詳院出奏先行試辦三月兹將各官公費數目錄下藩台三萬六千兩學台臬台巡警道施鶴道監法道武昌府漢陽府均一萬四千四百兩勸業道一萬二千兩江漢關道三萬六千兩荆宜道二萬四千兩襄陽道荆州府均二萬兩鄖陽府施南府均一萬兩襄陽府宜昌府均九千兩黄州府七千五百兩德安府安陸府均六千兩 
[鄂督歸併洋務局之計畫武昌]  
　湖北交涉案件多由荆宜江漢兩關道辦理其重要者則在督署議辦以致洋務局雖有掌管全省交涉之名毫無其實現鄂督瑞制軍以該局年需糜欵二萬餘金旣無多事可辦莫如裁撤併歸本署交涉科辦理以一事權而節經費物於日昨札飭該局人員一律銷差惟留總辦記名海關道吳肇邦一人改充本署交涉科主任文案以資臂助並札飭江漢荆宜兩關道以後如遇有非屬境内交涉案件毋得越權擅辦以免貽誤 
軍界 
[條陳整頓蘇省巡防隊之原因蘇州]  
　　浙江候補知州柳賡堯刺史前奉升撫瑞制軍札委赴蘇省巡防陸師右路統領阮慕咸處充當文案柳刺史到差數月並未向領薪水阮統領於一應公務亦不令刺史執筆日前辭差後遂上條陳於寳中丞前大略以該軍零星分防蘇州以至宜興一帶勢難兼顧遂致有名無實即左路巡防陸師分駐黄渡一帶亦復如是若不及早整頓該軍已成虚設矣擬請將宜興黄渡等處之營悉調回省將二路改併五營成爲一軍駐紥省城内外認眞訓練巡防緝捕期成勁旅不致虚糜餉需所有撫轅衛隊百名（本擬併入該軍）應即另編爲獨立隊專派隊官一員管理並請飭阮統領將應支各月薪水照數支送云云寳中丞當以所呈各節能否照辦批飭巡防營務處核議禀復並飭該統領將應支該員文案薪水照數支送 
[電商飭調巡防隊駐紥省垣蘇州]  
　　蘇撫寳中氶現因湖南飢民滋閙釀成鉅禍以省城兵力單弱新軍又因閙事甫經撤換將領亦多不足擬將宜興黄渡各處防地請江督張制軍干寗省巡防隊内派營填紥俾得將蘇省巡防隊左右兩路盡調冋省駐紥巡防巳電商江督核示矣 
[設局續辦徵兵鎭江]  
　　兩江督練公所擬續辦徵兵以補各標新軍退伍遺額業經禀由督憲札委道銜陶駿保總辦寗揚常鎭徵兵事宜以資熟手旣而陶道札派郭君寛洪於日昨蒞鎭會同地方官紳董商酌一切並就城内紅梅閣設立徵兵總局其分局二一設城外德星宫一設東鄕大港鎭已於初十日一律開徵矣 
學務 
[整飭學界攻訐之積習杭州]  
　　日前有處州青田縣學界包志成等聨名多人具呈提學司指訐該邑高等小學種種腐敗並有引妓入校等事本日經袁文宗嚴飭查辦謂禀如果確殊屬不成事體惟夏熙枚係由闔邑學界公舉縣詳並有留學東洋字樣來禀僅云在滬學習理化三月情節殊屬不符又稱上年八月經省視學范君面斥其非何以本衙門未據報告亦屬支離難信該邑習尚素好攻擊有案在卷今日公舉明日又復排擠習尚如此敎育安有進步究竟所禀情節若何仰青田縣迅卽確查如該校長果有種種不規則行爲應予撤退追欵若係無端攻訐即以誣告坐罪俾正學風而維敎育並將查辦情形带速復毋得玩延搪塞 
[各縣紛紛提倡學務安徽]  
　　建德縣張令以該縣風氣漸開學堂亦逐漸興辦然勸學所未經創設仍不足維持學務當集紳會議創辦公 
 
 

Page 12

 
 
舉趙紳鎔爲視爲員徐紳傳鉢爲總董所有應需一切經費亦經公同籌畫抽收油坊捐以充經費刻該縣已將籌辦成立日期具禀撫憲核示立案矣東流縣令近遵章會同學界紳董創設師範傳習所初級簡易科附設於官立高等小學堂内招收學生每名每年謹收膳學費十元所有延聘講員敎授各項科學均遵部章辦理以資造就頃已將開辦情形詳禀皖提學核示立案矣 
實業 
[沂礦創設運煤木路山東]  
　　沂郡李太守叔堅所開鳳凰蛋窰煤礦出產頗旺而銷路未暢因沂東一帶河沙過寛轉運殊艱近太守創修木路平鋪沙面長四百一十丈每丈須錢十千不日告成沂東一帶當免薪桂之患矣 
[聲明鐵路租股之利益長沙]  
　　湖南粤漢鐵路總公司以公司額定優先股六百萬元長年利息六厘繳到日立即起息開車後先提紅利二成爲優先股特别利益現租股尚在優先額内亦得沾此特别之利查粤漢幹路上通廣東下通漢口旁接滇蜀黔桂諸幹枝將來生意茂盛一到開車時利息必大各花户股東獲有租股者利益無窮近有將各州縣代發之租股印收轉以賤賣於人者大屬失註當即佈告各股東略謂長洙一叚屈指秋冬開車接連施工上築衡郴下築長岳不過數年全路一律開通無論何項生意無有大於此者凡屬零股整股均應珍重保存切勿輕棄轉賣於人致將來後悔無及况現繳租股所掣之州縣印收立即可換公司股票如填換股票後尚有尾數錢文不成股數暫難填票公司亦即將其尾數另條開列交給准其下次填票作底又如自家之租股印收爲數甚微不能成股者儘可聨合他人之股或由花户自已加錢湊成零股一樣填給股票起息日久積少成多便是最豐產業切勿聽信人言孟浪賤賣輕於一擲並聞有等糧書糧差哄說此與完糧一樣一完便了不將印收發給而攘爲已有者各花户均係老實鄕人信以爲實亦遂不向索取如此被欺尤爲可惡本公司現呈咨院司並移請各州縣查究在案又有通衢粘貼廣告專行收買此項租股印收僅折價數成者尤屬不合查股票雖許人轉買但祇可照價授受斷不准減價賤賣賤買至於本公司名譽來源均生關碍况優先股一經收滿一律截止以後無處購買有求之不可得者今特詳晰廣告望各股東三思爲要 
雜記 
[禁烟公所勒罰鉅欵之紛擾蘇州]  
　　蘇省禁烟公所某科長凌寳澄司馬家人轎夫等迭向蘇城各膏店藉端勒罰各情已迭記前報兹悉凌司馬日前親查至觀前街咸恒泰廣膏店適有一婦女持一小缸蓋走來欲挑烟兩角司馬即在傍喝問有照無照該婦置之不理司馬將缸蓋連小洋擲地婦女即去遂以違章無照挑煙於次日函請長洲縣派差提店主到縣管押由趙大令提訊店主聲辯大令以禁烟公所公事必得照罰遂判罰洋一百元店主以即照挑烟兩角而論照章罰五十倍亦只得十元大令以不罰不了爲言遵繳洋一百元具結了案越三日縣差乃又至咸恒泰口傳店主到縣云禁烟公所又有公事前罰之數尚不能了必得罰足千元方可無事該店主不允迨後縣中再三商議减罰日久未定同業聞之咸抱不平有欲赴商會聲訴者有欲赴上憲處聲訴者議論紛紛莫衷一是日昨已由縣中飭令罰洋三百元了案事爲蘇省警務公所汪觀察所悉以禁烟公所委員人等似此任意勒罰大不爲然且聞所罰各膏店之數已成鉅欵行於前日禀明撫憲飭行該公所即將此項罰欵提一半充警務經費其餘一半充禁煙公所經費並一面分飭各路區長轉飭各警弁巡士等隨時查察如再有形似家人轎夫人等向各膏店藉端勒索者即行拘送聽候訊究不得疎縱云 
[廣昌會匪猖熾之一斑江西]  
　　江西建昌府廣昌縣屬長上里地方有匪嘯聚組織英雄會以武生唐全龍爲首張丕建爲從假設天花壇平時則焚香吃齋以誦經爲歛費之媒有入會者須捐洋五角入會以後凡與人稍有嫌釁即紏衆前往毆奪現聞紏黨有五百餘人之多該縣李大令慶恩派人探悉情形誠恐煽惑鄕愚起事堪虞飛禀建昌府請撥巡防隊詹管帶督帶弁勇下縣以便會同嚴密協拿首要務獲懲辦以靜地方 
時乘 
[龍江氣候志]  
大陽出入時刻。大抵春分六日後。視京師奉吉出漸早而入漸遲。晝故漸長。夜漸短。秋分後六日。視京師奉吉出漸遲而入漸早。晝故漸短。夜漸長。冬至夏至後六日。視京師奉吉。出入時刻益差。江省地點已近北極高度。故四時多風。四月猶霏雪霰。夏日偶遇陰曀。或南風作必雨。不雨則江流必漲。蓋興安嶺一帶山中。積雪大消。或氷澌融入溪間。萬流競注。故水量頓增。四月始聞雷。代天多雨雹。大者如盤盂。七月見霜。九月中無不大雪。境内呼蘭等處特暖。璦琿呼倫至寒。省城適中。墨爾根城寒威尤爲懍烈。臥坑必通夜爇薪。屋中更設火鑪。燃燒逹旦。燄甫盡則寒氣入室。臥者驚而起矣。數易薪始及旦。春季多風。四月下旬草始芽。向陽植物。間有早茁者。而朔風乍寒。輙復稿死。牧馬必届五月。乃能飽齧也。 
雪有遲早。省城常在八九月。璦琿八月。墨爾。根七月。雪不必雲。晴日亦飛。或皎日無翳。晨起而籬徑已封。旭日杲杲。雪未已也。 
冬月窗壁積氷皆滿。疏櫺間璀燦如飾晶玉。午後室中便瞑暗。不能作書。火炙之與紙俱落。春暖乃自消。蓋鐺竈嘘氣所積也。空室則否。 
秋分之後。微霜已降。著花减色。日甜霜。更十餘日一霜而百卉盡。如沃湯釜。是名苦霜。九月地皮裂。望後月上時與内省異。日落月隨上也。下弦遂同中土。南風則雨。不雨亦陰晦北風晴。 
傳記 
[意大利二小國記]  
　　意大利中部。有名瑟馬里國者。面積約三十餘英里。人口八千餘。儼然亦今日民主國中之著名者也。其國林木葱鬱。山水秀美。風景之佳。世罕其匹。其法律均由立法院制定。院舉議員凡十二人。皆終身任期。更於議員中。舉議官十二人。設内務外務大藏諸大臣。而議官中更以二人。爲國務鄕。爲國代表。財政年年皆有統計豫算等表。曾與意大利訂條約。凡意國輸入之貨物。均收關稅。輸往意國者則史之。又有逹倭拉國。居意大利母國之西鄙。長五英里。廣約半英里。亭然一島國也。居民合計約六十人。每六年一期。舉大統領一人。議官六人。不受俸金。報効國事。自一千八百三十六年。意大利王曾封其親族爲島主。凡五十年。民厭君主政體。經數次之戰爭。至一千八百八十六年。乃制定憲法國政日逐改進。翹然成一民主之國。意大利及列國共認之。遂爲世界一完全無缺之獨立國。其國民以漁業爲重。農次之。生計豐裕無外患。無軍備。一朝有事六十國民皆兵云。 
嗚呼國者内有完備之行政　關。外有無缺之獨立主權者也。未聞有行政　關不備。而得號獨立者。掩目欺人。不食糟者當知其妄。韓人之能日事快鎗七首以圖快人心目於一時者。視瑟馬里逹倭拉亦可憐甚耳。 
 
 

Page 13

 
 
   
 
 

Page 14

 
 
[忠吿耳聾同胞]  
僕安徽合肥人也少　酒色過度兩耳時常鳴響或　或　小便頻數然於聽聞尙未　聰至前年忽然兩耳交聾與人談論但見齒露唇動未知所說何語常常不應慢客孰甚屢醫罔效心甚焦灼家叔素患耳聾去冬回鄉帶歸上海望平街大隆藥房立愈耳聾奇藥一料逐日試服得以復聰因亦郵購一料照單服後一匣耳内痛　不作膿水亦漸乾息及盡四匣果然聰聽如初絕無模糊隔膜之病三年來耳竅閉塞一旦貫通開朗眞無異再造之恩爲勸天下同病斗胆試用以除苦累方知斯言不謬也　合肥楊　館主人子明氏寄登 
[華安水火人壽保險公司廣吿]  
本公司火險資本規銀一百萬兩人壽資本五十萬兩聯絡團體維持公益爲宗旨總公司設上海黃浦灘通商銀行樓上專保南北市屋廠鋪店行號貨物家具器　等項火險并保華人壽險南洋各島及沿江海各口岸内地均設分公司倘遇意外賠欵異常迅速如蒙仕商賜顧請至本公司　總董朱葆三　總經理沈仲禮　司理洪文廷蔡寄梅同啓 
[奏辦湖北籤捐大副票頭彩十一萬元三月念九日三月十三日開彩]  
本局奉　湖廣總督部堂張奏明開辦第一百會票額設六萬張每張售洋八元現因銷路暢旺不敷分售准加設第十八會副票六萬張每張售洋一元中彩號數之多發派出彩銀之高比各公司爲優大票准定期三月念九日開彩副票定期三月十三日均在漢口開彩紅票得彩憑本局對號單兌銀元本總局在漢口鎭江上海分局設在南市萬聚碼頭信成銀行樓上惟本分局均係躉批向不零售　外埠來往信力一概不付統請自給再紅票如無本分局騎縫圖章因無票根可查概不發兌特白 
[眞正毒門第一聖藥]  
廣東彭壽堂獨得秘方眞正犀黃八寳化毒丹專治一切毒門靈效萬分治愈者無算凡服别家各藥不效者一試立分眞僞 
犀黃八寳化毒丹爲治毒之仙丹内惟犀黃珍珠麝香最爲緊要設用次貨即難見效况以别藥代用乎近售此丹者到處皆是試問其肯用眞正珠黃麝香爲君者恐除本堂之外絕無僅有矣本堂有鑒於斯慨念患毒日多一日而延醫診治不但見笑親友且治不得法性命攸關往往求愈性急用輕粉收毒入骨以致穿頂爛鼻而世之所售犀黃化毒丹僅有犀黃之名毫無犀黃之實故不忍坐視自運各種道地珍貴藥品精煉眞正犀黃八寳化毒丹藥性和平異常靈驗凡楊梅結毒下疳破皮陰户腫爛魚口便毒橫痃惡核瘰癧癰疽一切危險無名腫脹服之即愈永無後患屢試屢驗神效無匹緣丹内純用王道消毒正藥能運行遍體直入骨髓雖　微之毒均能掃除凈盡至於製煉之精選料之眞奏効之速可質天日而證神明粤省早已馳名試過者有口皆碑毋庸自贅每雙料大瓶八元單料四元小瓶减半外有珠黃拔毒生肌不疳散專治陽物潰　陰户生瘡上下一切毒症大瓶二元小瓶一元犀黃解毒消腫黃痃膏藥每張一元上海抛球塲南首河南路七號洋房彭壽堂啓 
[山東濰縣松園街郭纚芙君詳述自來血愈下血治頭暈之大功并惠贈七絕诗四章附于后請閱者注意]  
五洲大藥房雅堂先生台鑒啓者鄙人素有便血之症寒暑已十易矣自乙已秋　恙大作又爲西醫所誤遂致精神委頓狼狽不堪一日夜下血十餘次生死之際間不容髮直至丙午初夏始漸有更生之望噫一病經年自秋徂夏百藥罔效徒喚奈何幸前年○貴藥房自來血出現託人由申購歸半打服之大見奇效惜未竟厥功藥已吿罄是冬○家君棄養苦次昏迷焦勞過度舊疾又大肆猖狂復由郵局購來大瓶一打服之兩月有餘即覺精神煥發步履如飛心思亦复靈敏氣血日見充盈最可喜者舊有頭暈之症絕不復發看書略多辦事稍久毫無所苦　二十世紀補血之第一靈藥衛生之無上妙品也再者此藥自發現後同胞之謝函証書見諸報章者約有數千百函之多勿用鄙人贅述矣鄙人有不能已於言者現在自來血之名幾至婦孺咸知人人腦筯中無不印有此三字較諸他藥房之藥品偶醫好一二者即倩人登報吹嘘託人到處譽揚者奚可以道里計哉鄙人身受自來血之惠茲耑函鳴謝並賦俚句七絕四章不揣固陋貽笑大方祈○先生登諸報端聊以表彰○仁風兼伸鄙悃○○尊意以爲何如肅此順頌○壼安諸惟○○朗照不備　濰縣制郭　芙頓首 
○○詠自來血七絕四首兼謝謝雅堂先生即乞粲政○○一瓶絳液最芳甘譯取西名字僅三血旣自來病自去好敎春色滿江南○○○○補血神功四海彰妙方原始出西洋同胞若覔長生術記取五洲大藥房○○衛生兼補後先天服此瓊漿便永年漢武秦皇今若在定嗟妄是好神仙○○○○立起沉疴弱轉强何須更覔返魂香濟人壽世眞無限誰似當年謝雅堂○○○○山東濰縣松園街郭纚芙未定草三月念三夕燈下自來血價目大小瓶二元一元二角每打二十元十二元託局函購原班回件○○○○海内諸公如蒙惠購請認明全球老牌商標每瓶加五彩認眞劵一張値洋一角方不致悞　總發行所上海四馬路老巡捕房對門五洲大藥房照登 
[杭州通益公紡織有限新公司預吿]  
本新公司現遵商律另印新式股票息單各新股東乞開具眞名的姓籍貫住址詳細清單於三月二十日起持同前給股票息摺赴本公司總帳房塡換并發給已酉年股息其執有前廠商所給之舊股票息　摺者除照常給息外應俟公欵拔清後再行換給以符原案合併聲明 
 
 

Page 15

 
 
[古今苐一婦科續嗣容易降生丹 []  
京都天寶齋○婦科種子仙丹○服後受胎極速○如不信者有法可試素未生蛋之鷄餉以此丹半月後蛋自生矣虛言欺人罪我惟天 
夫婦人固無不育之理不育者即有病也然病多起於月經月經不調則非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛躉積或崩血過多或傷於七情致墜情志或感及風寒致損營衛或體虛盜汗不止或血枯面黃肌瘦及白帶淋漓胸腹脹悶五臟虛損子宮寒冷動情即洩受而復出等症此皆體虛血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開鬱解悶煖宮止帶聚精旺血固本調經有却病壯體之功凡婦人望子者苟能連服一月中途不間斷無不應手而得素未生育之婦服後一舉成孕晩年經斷血枯常服且能育子旣孕服此產必雙胎眞婦科聖藥種子仙丹也每料一斤價洋八元半料四元閨女孀婦服此恐產無父軟骨之子切忌切次幸勿輕視○另有參茸海狗腎扶陽種子衍慶丸專治男子陽痿精衰服則立見奇功雙料每兩洋二元單料每兩一元○眞烏骨鷄白鳳丸每洋五粒○遠埠函購須托郵政局屢最妥信局忌作弊上海二馬路中市西鼎新里石庫門内交易京都大寳齋啓 
[四明周一堂子惟明世醫眼科專門包醫限日全愈寓英界三馬路鼎豐里對門大甡堂藥房]  
[四明周一堂授鄒明輝專治眼科每逢初一十一念一初六十六念六寓法界吉祥街]  
吉如里同興泰報關行内三月初六日開診八點起至下午二點鐘止風雨不更○逢四九在鎭海西門外○逢三七八十在甯波百丈街 
[各分行社省鑒四月朔日爲文明丸增價期]  
所謂雷厲風行瞬息萬里者文明丸也所謂山陰道上應接不暇者亦文明丸也然則文明丸銷場愈廣而担斯義務者愈重嗟予力薄其安能支爲求久遠計不得不暫增其價故議本年四月朔起每瓶五百粒壹元二角每打十二元每瓶二百四十粒六角每打六元每瓶六千五百粒拾二元是舉也亦不得已之策耳伏願　諸同胞諒之幸甚　上海三馬路文明總社廣吿 
[立止婦女白帶最速之法]  
廣東彭壽堂秘製婦科白帶靈丹○立服立止○神效常異○立止經期腹痛丸每盒一元○分售處蘇州都亭橋西新聞報分館 
婦女白帶一症大傷元氣此症因濕熱積帶月經愆期或憂思怒鬱動情即洩寒痰凝聚膀胱受濕以致脾胃不和腰酸肚痛面黃肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之即愈屢試屢驗其應如響功能除中宮之濕提下陷之氣化痰解鬱清火調　是以帶下即止腹痛立愈連服七日包能脾胃健旺飲食加增月經調和身體强壯非特止遺止帶之功實有廣嗣延年之妙○每盒一元○中盒二元○大盒四元上海抛球塲南首河南路三層樓七號洋房廣東彭壽堂啓始創眞正萬應如意油批發公道 
[請看减省日費新發明之煤灶]  
啓者上海爲通商巨埠人烟稠密户口繁多用度因之耗費此固勢所必然無須煩贅然近年以來諸事改良般般講求無不精益求精致有銷耗於日用之間而人不介意者即如燒柴一事本局總辦現爲申民想一極省錢省工之法爲斯民開一利源又可保安火險茲特爲在申　諸公細陳其利益如左　一改煤灶可免火險上海地窄人稠房價益貴片地皆爲至寳民居一二間屋諸事仰給于内即賣買家亦無不然欲存儲一二日之柴薪即得累堆成垜一遇火燭勢必燎原不數分鐘傾家者有之傷命者亦有之　諸公不信試聽火鐘報警何日無之若改燒煤灶則片地可存數十日之用即有火險落在煤上永無慮其自行燃燒之患去歲本公司初創於天津曾蒙巡警總辦獎許竭力提倡蓋於居民治安兩有裨益此改煤灶其益一　二可省日費上海稻柴每百觔大洋四角木柴每百觔大洋九角而烟煤之火力比稻柴大十數倍比木柴大五六倍優計每月燒柴二元者燒煤可省一倍以上中下三等户口計之每年即可省三四百元或一二百元至數十元不等改燒煤其益二　三陰雨之時柴不易燃或不易買或高其價或須預存屋内諸多不便若燒烟煤可存於屋内隨處可堆陰雨之時煤雖濕更易燃燒無慮濕缺之患此燒煤其益三　四本局烟煤極佳爲中國第一礦產早爲用者所共賞無須自詡他礦烟煤燒後必留滓渣及礁石等本公司烟煤燒後俱成白灰故燒他礦煤一千觔者燒本局煤八百斤足矣故用於輪機可加其速率用於打鐵煮飯無不省工省錢又燒他礦煤必須用塊者本局煤末已足矣　五煤火快慢均可煎炒烹炸蒸食煮飯無不相宜燒柴須用一點鐘者燒煤三十分足矣故燒柴必須一人燒火一人做工燒煤可省去一人燒火烟煤一燃即旺須隔時再添煤並屋内永不見烟極爲乾凈此燒煤其益五　　六本公司一爲紳民便益起見二爲推廣煤斤消路爰於天津請來改灶師傳手藝極工專爲　諸公改造煤灶並不收工資但須　貴客自備材料如欲改者可來掛號或函致或由電話均可本公司得信後立刻派人去修　七本公司設於東棋盤街十八十九號門牌内有煤灶樣子數個極爲精巧請駕臨本公司閱看並有詳細章程單本公司另有招待員隨時指明一切利益無論紳商士民皆可隨便進觀　八燒柴之灶可隨意更改並不多費錢文末煤價目每噸二千二百四十磅　計英洋七元五角每半噸一千二百二十磅計英洋四元　每籮二百十八磅　計英洋一元外加送力每噸大洋六角正　每半噸大洋三角正　每籮洋二角正○本公司德律風二千五百十二號　開平礦務有限公司啓 
[治牙聖手]  
治牙一道萌芽於泰西我國近亦盛行上海業此者指不勝屈常有旣鑲後逾數日或十數日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅親王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊揚先生洵治牙之巨擘矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑視市上懸壼者相去天壤也惟僕等以社會中貧富相懸恐難普及請其價從略减　先生深韙予言尤徵汎愛之雅意僅譔數語敬爲有牙患者告　沈仲禮龐萊巨周金箴朱葆三同啓 
[義品澄欵銀行]  
本行於西歷一千九百另七年創設總行在比國京城内實備股本銀一千餘萬法郎中國分行在上海天津等處專與租界内借欵産業押欵及包造各種房屋等項本行辦事人員皆係妥實爲主倘蒙　賜顧者請本業主親自來本行做理事人張瑞椿面議一切可也　本行開設在上海英大馬路口第二十號門牌即華比銀行樓上是也 
[北京崔東海君之新證書並肖影]  
中法大藥房主人台鑒鄙人自去秋以來偶患遺精之症延醫調理竟不見效因之百病叢生臥床不起呻吟終日自度命在須臾萬無生理有友人李夢蘭君自滬來京知鄙人臥病在牀在貴號購得日光鐵丸一打相贈并謂此藥百病皆治大有起死回生之功鄙人照法服之不獨遺精之症見愈而精神亦稍增長隨又在京陸續購服至今百病皆除面目較前尤爲光潤心中深感貴號濟世活人之苦心無以爲報特此備函鳴謝并請台安　北京琉璃廠三益祥崔東海頓首上海中法大藥房照登 
[上海立昌綢莊廣吿]  
本莊開設寳善街榮吉里朝西石庫門内專辦名機素濮花素盛紡秋羅花介衣絹板綾花素生絲莊院湖縐興紗上莨綢時花生熟香雲紗各色新花夾邊絲巾剔選之精良顔色之鮮艷早蒙　仕商推許茲因推廣門市零售起見特將各貨格外考究價照批發一例如蒙　惠顧奉送絲巾以酬雅意而廣招徠此佈　　立昌綢莊主人謹啓 
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
要件 
[江蘇諮議局常駐員報告調查釐金改辦認捐情形及籌擬進行方法]  
　　查厘金改辦認捐一案係上年大會議决交由常駐議員確鑿調查再行籌議辦法嗣於上年十月十二日先後奉督撫憲劄復一俟各業認捐議定切實辦法果於國家正稅無損再行酌核辦理云云上年十二月初五常駐議員協議會議定分推調查員於開春分赴寗蘇各廳州縣說明事由徵集意見近據調查員報告寗省商務總會二月間開常年大會各屬分會均有代表到會調查員赴會提議此事一體贊成並另由總會刋印詳表發寄各屬核填蘇屬調查員計共到二十三處通信者十六處各地商情均極踴躍贊成並另具意見書覆本局者二十餘處難間有一二情形不同之處均係將來辦法上之斟酌事另詳於調查員之報告紙兹於本月初五協議會續議此案前已蒙督撫憲劄復以爲可行事件但須各業認捐議定切實辦法再行酌核辦理今全省商會業經分赴接洽徵集意見相同此事已稍有端緒亟應續籌進行方法以備大會公决繼續進行茲擬具如左一宜設法先開一全體商會之聨合大會將此事逐細研究分項如下 
甲先研究認捐法之標準二者孰便一以業分認由通省之同業認定數目再分各地同業匀派二以地分認再由該地各業自行匀派 
乙研究產地落地兩種捐與各貨孰宜一宜於產地一道捐足者二宜於產地落地兩處分認者 
丙研究通省各貨孰爲大宗孰爲尋常約擬數目分别列之 
丁研究各地市面銷塲大小分等列之 
戊研究對於隣省未撤卡進口貨之辦法 
已研究洋貨子口半稅及落地捐之變通 
二商會聨合會研究之結果應即議定入手辦法或由聨合會擬具草案移送本局候至本年常會議决呈報督撫請准予酌核辦理或應另招通省各業代表開一各業聨合會詳細磋商再行擬具草案移送本局辦理均由聨合會酌量情形而定 
三預擬籌備認捐之組織 
甲宜於省垣及通商鉅埠如寗蘇滬等處各設立一籌辦認捐總公所公推商界望實兼隆之人爲領袖主持一切 
乙各廳州縣應各設一認捐分所由各業組織之名目某地認捐分所 
丙詳定收捐繳捐餘存公積等辦法及私販自拉罰則由總公所擬定公商 
丁預算總公所及各分所經費數目由捐錄項内提充之 
四各種籌備妥洽認捐數目與國家原收稅數相抵不缺即應議定實行撤卡之期呈請督撫憲奏咨請明旨宣布恪遵辦理 
右擬各節爲協議會同人意見草具大略請大曾公决全體常駐議員報告 
附蘇屬贊成撤卡認捐各商會清單 
蘇州商務總會（長洲元和吳縣）崑新商務分會（崑山新陽） 
常昭商務分會（常熟昭文）　市花業商務分會（昭文） 
東塘市商務分會（常熟）梅里商務分會（常熟） 
江震商務分會（吳江震澤）平望商務分會（震澤） 
盛澤商務分會（吳江）松江商務分會（華亭婁縣） 
上海商務總會（上海）滬南商務分便（上海） 
閔行商務分會（上海）泗涇商務分會（婁縣） 
莘莊商務分會（婁縣）莊行商務分會（奉賢） 
朱涇商務分會（金山）張堰商務分會（金山） 
青浦商務分會（青浦）朱家角商務分會（青浦） 
南匯商務分會（南滙）周浦商務分會（南滙） 
川沙商務分會（川沙）太倉商務分會（太倉鎭洋） 
瀏河商務分會（鎭洋）嘉定商務分會（嘉定） 
南翔商務分會（嘉定）崇明商務分會（崇明） 
吳淞商務分會（寳山）羅店商務分會（寳山） 
武陽商務分會（武進陽湖）錫金商務分會（無錫金匱） 
江陰商務分會（江陰）宜荆商務分會（宜興荆溪） 
鎭江商務分會（丹徒）丹陽商務分會（丹陽） 
金壇商務分會（金壇）溧陽商務分會（溧陽） 
本埠新聞 
[滬道禀請截漕平糶]  
　　滬道蔡觀察因米價日增雖經迭次示禁屯積私運價仍未見低落兹已禀請撫院奏請截留漕米三十萬石以備平糶之用 
[江侍御到滬紀事]  
　　江杏邨侍御到滬後各界皆欲開會歡迎十一日晚五句鐘在預備立憲公會聚議現决定十五日午後二時由滬上十四團體聨合開大會於張園聞張園主人以江君直聲震海内所有照例應收園租一概不收以表欽慕 
　　十一日晚福建同鄕王旭莊太守柯貞賢觀察及辜鴻銘部郎高夢旦先生公宴江侍御於雅叙園七時江君蒞席衣服甚樸素談次頻以國事爲憂以爲今之新政皆不過敷衍門面舊派詆新派之誤國新派嗤舊派之無用以余觀之直無新舊之可言但各行其所是以期便民利國云云昨十二日西門外浙江旅滬公學開會歡迎四時江侍御至全校敎員學生及各來賓以次列坐侍御首言國會未成立以前言事之責在都察院故台諫不能不有所建白又言今日盛言仿行西法然其間有不妨學者有可學可不學者亦有必不可學者必須分别觀之侍御又謂方今辦理新政總須注意根本根本固則凡事皆有實際不致徒托空言衆皆鼓掌稱善旋由嚴濬宣君起立宣述合校歡迎之意旣畢至操塲合攝一影而散 
 
 

Page 19

 
 
[杭州商務總會覆上海商務總會文（爲歇夥戤牌開張生理事）]  
　　爲移覆事案准貴總會照開據林籛壽王子端呈控已歇惠恒莊經理葛震珊襲用舊牌開張生理轉請飭令更改以杜影戤一事曾經據情轉准貴會照復以據葛震珊略訴惠恒股東林王兩姓拆股由伊個人接做仍用惠恒牌號改換謹記界限旣已分清將來無虞紏葛况錢莊更換股東或收帳重開僅加某記滬蘇杭三處常有之事杭城裕源等莊已爲前事之師習慣相沿並非創始實難遵改云云據略復會轉致等因當即錄文傳知去後兹又據該兩商呈稱承蒙錄示杭州商會來文細繹葛震珊原略語多牽强謹將不能承認各節並帳目弊竇爲貴總會縷晰陳之竊思錢莊責任雖在經理信用終在股東是以錢莊雖無冒牌斷無股東全易仍可襲用牌號情事卽如甬江咸恒改乾恆涵昌改鼎昌涵祥改　祥乾豐改源降立豐改成豐尚非全易股東脾號無不改換至云震珊忝列股東不過佔其少數現由震珊個人接續開張何得擅用惠恒二字若云爲收清舊帳起見設該經理不接續開張　舊帳將盡付東流該經理可置之不理乎其云改換謹記字樣以清界限本定今正登報聲明何以必待商會移查之後始行登報且報目登杭州謹記莊聲明復申之曰惠恒改爲謹記是改惠恒莊爲謹記莊並未云惠恒順記改爲惠恒謹記今欲復用惠恒二字與報上聲明者不符顯有希冀影戤情形且查該莊今庚與滬甬各莊通信但云林王不合改爲謹記貌視之似乎林不與王合抑王不與林合林王兩姓若並未全行拆股亦屬有意濛混就此登報通信兩端而觀該經理心懷叵測將來恐有種種轇轕情事仍懇貴會移令取消不勝感荷再查惠恒莊當豐記時有債户抵償之蘭溪萬通當股份二股陸厘陸計資本洋二萬一千二百八十元於光緒三十三年十一月間由該莊之堂名寗敬忠出名立有議墨顯係惠恒產業查　紅　並無此欵詢之該經理據云係渠已產此須清查追究者一也又惠恒豐記名下盈餘未曾派分均已轉入順記查順記有洋五萬元計與上海順康莊係本年三月底到期閱去年該莊紅帳並無順康計欵詢之順康確向惠恒順記計有洋五萬元此須清查追究者二也又有債户抵償之房屋四則早由該經理變賣清訖於去臘底忽將該房屋買轉易現銀一萬八千二百五十兩而去爾時已令收帳何得再行置產此須清查追究者三也籛壽等統核該莊帳目饒有盈餘現在若照該經理所述並紅帳所載非特盈餘無　而血本且變爲呆產尚須虧耗似於該莊前後情形大不相符籛壽等因該經理先人舊夥屢次婉言向詢竟置若罔聞該經理直視籛壽等爲年輕可欺若任具任情舞弊非特籛壽等深受其窘將來商業前途何堪設想爲此叩請傳諭上海順康莊將三月終到期五萬元先行止解届時劃存貴會一面移請杭州商務總會諭令該經理葛震珊將所執寗敬忠出名萬通當議墨並債户抵償之房屋契劵及該莊歷年簿據從速呈繳貴會面同核算俾籛壽等不至受其愚弄等情據此查商界通例凡開設行號如股東决議收歇即使有人接做必須更易牌號一面立案登報方清界限而杜後論（未完） 
[浦東巡官之去思]  
　　浦東二路　　正巡官汪漢溪明府奉委署宜興縣事定於十三日交卸局務昨日由塘工局董事朱福田等邀請明府赴宴並攝留小影以誌去思 
[城内巡官之去思]  
　　城内一路巡警分局正巡官游靖戎别駕奉道憲蔡觀察及總辦汪觀察會委辦理浦東總巡二路正巡官定於今日到差昨日本路一區巡弁長警人等因感念局長平日待人恩威並用賞罰公明恭献德政牌兩對别駕再三謙讓不得已受之 
[復訊買空賣空案]  
　　駐滬領袖比總領事薛福德君於昨日午後代俄總領事闊雷明君駕蒞公共公廨會同寳讞員復訊華俄道勝銀行控勤昌絲廠經理湯沁源不理買賣金磅虧損一案先由原告代表哈華托律師上堂聲明前情請追虧損銀四萬餘兩湯延威金生律師到堂代辯良久寳讞員會商薛君以兩造仍執前供判湯交原保候再復訊核斷 
[新娘醜態畢露之紛擾]  
　　住居新閘路同昌里一千三百五十五號之黄某前聘裡虹橋堍開設鶴昇樓茶館之女爲室擇於前日迎娶花轎到門時忽有蕩婦江北阿五堂門嘲笑將該女醜歷史當衆宣布黄某聞之羞忿交加暈倒於地親友等羣抱不平將該婦扭送捕房捕頭以事涉曖昧逐出不理當經親友等將黄灌救復甦一面將新娘扶入新房而黄某决意不願與該女成親迄今三日尚未定議不知若何了局也 
[謝贈]  
　　本月十五日滬城體操會假滬軍營商團公會會塲舉行第二次畢業禮預備立憲公會在張園安塏第開江御史歡迎大會昨日俱承惠贈入塲劵特此誌謝 
城内 
[朦充地保]  
　　道憲訪得著名土棍陸三山聚賭抽頭無惡不作朦充三十七圖地保揑名蔡乃張　浦東巡局提究昨日由局員解縣大令立即升訊陸三山一味胡賴判收押候移請川沙廳查明是否朦充地保再訊 
[擅毆叔母]  
　　楊奚氏前日投縣　控被夫姪楊秋生楊彬生等拆毁鷄棚呑没田單向論遭秋生兇毆受傷求究大令准詞將秋生等提案於前晚訊究楊奚氏供夫故時遺有田單七畝被三房夫弟楊綠卿收管向索不給反遭秋生等兇毆求究大令察得楊秋生毆辱長上判責五十下當堂與該氏服禮亚出硃諭交楊彬生傳諭楊綠卿將單交還該氏了案 
[覇利不遷]  
　　陳汝南禀控陳長生於一路巡局爲積欠租金洋四十餘元向索一味圖賴覇阻不遷等情昨奉游正巡官提訊陳長生供實爲窮苦求請寬限覓屋遷讓原告供稱如肯速遷租金免追别駕判限三天赶速　清違限收押追租 
[是亦多事]  
　　王鳳寳王鳳桂　譚長六陳源紅到一路巡局控稱清晨有友人劉姓與林姓在弄口小茶館内結帳當時口角小的正在排解詎有素不相識之流氓譚長六陳源紅出塲不問情由將小的弟兄兩人兇毆求究譚陳兩人俯首求宥别駕判各交保具結存查 
[燙傷小孩]  
　　東區解送徐春回陸根福小孩楊阿二等三人到一路巡局請究陸供今晨到徐春回所開老虎炷泡水徐與小的譏等將身一推以致所泡之滾水潑在小孩傷阿二身上燙傷手足求鑒游正巡官訊得傷勢尚輕諭徐春回出養傷費給楊阿二醫治陸根福斥退 
[保子]  
　　宏德莊經手何憇棠倒欠公欵被莊主禀控提訊收押年終交保出外置之不理今年大令已將保人何父芹波提案押交在案前晚提何芹波訊比何供求交保出外情願將銀二十七百兩即日措交大令准之 
[毆父]  
　　馬橋鎭圖董函禀圖民王榮堂前日將父兇毆目無法紀求提訊辦昨日由該 
 
 

Page 20

 
 
處爲橋巡防局將逆子王榮堂捉獲解送到縣大令諭飭看管候訊 
[道批]  
　　左爾震禀批案經控廳返差押贖如敢抗違應予提案嚴催俾　帥結仰川沙廳遵照　理仍具報毋遲 
[官事]  
　　上海縣田大令昨日到道面禀要公總董李鍾　禀見松海防同知查燕緒禀銷滬軍營點名差 
南市 
[寵妾蔑妻]  
　　新大平弄廣裕盛藥材行執事粤人何伯才前因妻故續娶蘇氏爲室詎何復置妻妹之婢爲妾將蘇氏另居滬北北京路姑母處不顧開支當由親　勸何月貼洋十八元近日蘇氏又至何處欲求完聚何百般抗拒反指爲胡閙扭控工程局由陳副裁判提訊以何寵妾棄妻實有不合姑著親串何介波將氏帶出理處 
[覆水重收]  
　　江北小工王如海前因貧病將妻岳氏賣與寗波人庖丁蔣鏡堂爲室得價十六元近由妻母岳趙氏同子鴻如向王索女王情急向蔣要遠以致口角扭控南區解局訊究氏供丈夫不能顧家將氏賣與蔣爲室今不願隨歸判蔣及氏等留局着王邀同妻母候訊旣而趙氏又向王父母理論互毆由區解局復訊以王蔣各有不合判各責五十下將岳氏交母領去與王完聚蔣斥退 
[乘機行竊]  
　　沈洪氏所開竹器店前日有陳阿二兄弟等四人同往購物爲由乘機進内竊取銅元一千六百餘文追獲陳阿二搜出八百餘文遂扭控西區解由工程局訊實判戒責二百下　七天 
[所控無憑]  
　　王小和扭寗波人方長元至工程局控被姦佔伊女藏匿不面求追由孫裁判訉得所控無憑當場申斥着出外自尋 
[向阻不睬]  
　　西門外老虎灶主陳鴻茂因被瞿子祥違章新開向阻不　遂扭控西區解由工程局孫裁判訊得瞿供店由胞兄寳寳所開並傳同行頭傅某詰得未給行單判瞿不應挺撞着戒責二百下押候將店發封並傅房主查明有無損失以憑察奪 
閘北 
[是否私逃]  
　　四路二區解形似私逃之盛海龍及雉妓王秀寳至四路分局請訊昨奉黄正巡官分别研訊該妓供稱前由丈夫將小婦人價賣與胡家宅觀盛里顧石林家爲娼得洋一百五十元迄今三載有餘近來時被石林夫婦凌虐困苦難堪現有盛姓客人欲與婦人贖身又被該鴇覇阻因此前晚與盛相約偕逃被巡士拘案求恩超豁質之盛供詞支吾官判妓暫發棲流所盛押候查明再核 
[两造各執]  
　　船户吳超羣裝載石子來滬船停車袋角前晚不知因何被隣船陳松林等綑綁蜂毆吳高喊救命由站崗巡士將吳陳二人拘解四路一區經黄正巡官訊得兩造供詞各執判押候查明再行核辦 
[拖欠會洋]  
　　陶堯卿昨扭費才寳至四路一區控被拖欠會洋十二元屢討無著請追由黄巡官略訊一過判令兩造出外自行理處一併斥釋 
英租界 
[私售燈吃]  
　　王阿福侯阿玉陳阿三等因合賃上林街二十五號房屋私售燈吃前日被捕查獲昨將三人一併獲　公　訊明屬實判　罰洋二十元侯陳各罰洋十元一併充公烟具銷燬如無洋王押二十天侯陳各押十天分别懲儆又　先仁王順生因在虹口私賣燈吃昨由探將二人傳至公堂訊明判各罰洋五元一併充公烟具銷　 
[擊傷頭顱]  
　　徐阿土前日因與魏雲財索欠口角互毆　用碗將魏頭額擊傷由捕查見一併拘入捕房昨解公堂請究判徐還押候原告　愈　禮拜四再訊 
[過犯復來]  
　　張阿三過犯復來由探查獲昨解公堂訊實判張先行枷示七天再押西牢半年期滿再逐出界 
[罰乘客]  
　　英美電車公司賣票人沈阿桂控坐客洪阿大搭車不照定章向理反被撕破號衣打失號帽昨由捕房解廨訊明洪實有不合判賠原告洋二元再罰洋二元充公着令繳洋開釋 
[罰行兇]  
　　美捕房四百七十二號印捕控馬夫張錫生礙路行兇等情昨由捕房將張解至公堂訊供推賴判張先罰洋二元充公著交保查明有無行兇情事再核 
[匿寡婦]  
　　西鄕七寳鎭老婦王張氏控戚石氏與夏朱氏串匿寡媳王石氏一案由廨訊判兩氏交保候查在案昨由捕房解廨復訊石朱兩氏均供不知氏媳行蹤求宥官以有意推賴判兩氏押交王石氏到案再訊 
[控欠一]  
　　周景揚因欠會餘等各錢莊往來銀兩不理被控公廨昨奉傳案判周過堂　訊 
[控欠二]  
　　沈雲峰控黄終根欠銀不理一案於昨由探將黄傳至公堂判候晚堂訊追 
[控欠三]  
　　林益釗因欠邱潤初銀兩不理被控公廨於昨由探將林傳至公堂請追判候過堂訊理 
[控欠四]  
　　大同興控朱少岳朱硯臣欠銀紏葛一案於昨由探將兩朱一併傳案奉判交差　晚堂訊奪 
[烟賭]  
　　老閘捕房包探蔣文彬查得山西路三百二十四號門牌樓上有人紏人　賭並售燈吃禀奉捕頭請廨出　於昨將開總曾之蘇州人徐連生並烟賭各具一併獲解公堂訊供不諱寳讞員會商美海副領事判徐罰洋三十元充公烟賭各具併燬無洋改押一月示儆 
[拐孩]  
　　拐匪胡德標因串押江北人俞春寳之三歲小孩被俞控奉公堂訊判押交俞孩在送昨由捕房將胡解請復訊俞偕妻嚴氏投求嚴究訊之胡供仍狡賴德襄讞會商美仇副領事以胡前曾犯案判押西牢十月示儆 
[攫飾]  
　　趙金龍前日因在博物院路攫取粤婦張梁氏之金挖耳當被鳴捕追獲拘入捕房昨解公堂請究經中西官訊知趙係四次過犯猶敢入界攫物判押西牢九月期滿再逐出境 
美租界 
[聚賭]  
　　漢　禮路渭水池浴堂樓上祿義樓茶館近因生意清寥該店主紏集賭徒開塲聚賭抽頭漁利昨被中四探偵知前往捕拿不料各賭徒已早知風逃逸惟起獲賭具等件禀報捕頭候再查明請廨傳究 
[搶飾]  
　　粤婦梁陳氏住天潼路三百十六號前晚行經北四川路轉角處　匪徒搶去金簪一只當即投報捕房捕頭允爲查辦 
[調笑]  
　　流氓張友山昨晨在崑山路向某絲廠女工瞿阿六計阿林等調笑致被該女等辱罵張老羞成怒因起衝突由捕一併拘入捕房幸該女工等不願到堂捕頭將張斥釋免究 
[兇毆]  
　　倪阿松住北四川路三十一號昨投捕房報稱被天潼路八百三十一號麵館夥行兇肆毆請究捕頭詢得倪因賭起釁咎由自取斥退不理 
[撞車]  
　　世和煤炭行送貨馬車昨經西華得路撞壞張和扣之東洋車由捕一併拘解捕房押頭諭該行酌償修費從寬斥釋 
法租界 
[欠租]  
　　收租人魏汝林投廨控稱房客李阿四虧欠房金若干遽即逃去棄下各什物不能相抵請辦聶司馬判將各物收管再核 
[領妹]  
　　吳郭氏前被姑押入高小紅娼寮由氏夫及姑之姘夫具控公堂奉判發堂擇配在案前日有自稱郭氏之兄郭星甫帶同氏母投案求領聶司馬命退去　查明再核 
[同類行兇]  
　　王德友前日在烟妓陳鳳仙處與同類張某口角遽出小刀行兇張　戳數刀昏暈倒地當經巡街　將王德友拘住送入捕房受傷人舁醫院療治昨將王及陳妓解訊王供因張欲將小的所領之三歲女孩抱去致氣憤難平出此下策　之妓供彼等肇釁時業已睡臥故不知悉聶司馬判一併收禁候傷人醫愈再核 
[再來重辦]  
　　劉永發上年由公堂　辦釋出近因匿跡境内肆其故技前日爲包探撞見拘獲當在身畔搜出小刀一柄解廨請辦聶司馬判刀存案銷毁從寬　逐出境再來重辦 
[强搶錫箔]  
　　邱登甫前日紏黨在途强搶王子文所挑之錫箔一綑拘獲送廨邱供贓由同黨搶去無從可交聶司馬判押十四天示懲 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部會奏遵議東督等奏陸軍額餉擬以二四鹽釐截留撥補懇免定年限摺]  
　　奏爲遵旨議奏恭摺仰祈聖鑒事内閣抄出東三省總督錫良等奏陸軍第二十鎭額餉擬以二四鹽釐截留撥補懇免定年限一片宣統二年正月二十四日奉硃批該部議奏欽此欽遵到部原奏内稱陸軍第二十鎭額餉以二四鹽釐截留撥補一案經度支部會同督辦鹽政處議覆暫准截留即以宣統元年底爲限限滿仍行提解部庫等因伏查奉省庫帑奇絀陸軍二十鎭於上年七月間改編之初委派鎭協標部人員添募軍隊已將宣統元年之二四鹽釐陸續動用該鎭本年不敷正項即指二年征收之欵以資關放懇准免定年限將宣統二年以後經征二四鹽釐截留應用等語臣等伏查奉省宣統元年分二四鹽釐業經臣部臣處會同奏准截留並將光緒三十四年以前經征之欵一併免予提解在案此項鹽厘係屬解部之欵前准宣統元年分及光緒三十四年以前征收銀兩概免提解已屬通融辦理庫欵重要本難一再截留惟據奏稱陸軍第二十鎭本年不敷餉項無他欵可資接濟亦係實　情形臣等公同商酌擬將宣統二年應解部庫二四鹽釐再准截留一年限滿即行停止仍解部庫以符原案所請免定年限之處應毋庸議一面仍令將該省鹽務切實整頓以資挹注不得以截留部欵逐年陳請視爲常例是爲至要所有臣等遵議緣由謹恭摺具陳伏乞皇上聖鑒再此摺係度支部主稿會同督辦鹽政處辦理合併聲明謹奏宣統二年二月二十四日奉旨依議欽此 
來件 
[上海鞏華製革有限公司續招股份簡章]  
　　一本公司光緒三十二年創辦原集股份三十萬元由創辦人良沛認股十五萬元招股十五萬元嗣因所收股欵僅五萬六千元良沛不得不獨力挪墊俟辦有成效再行續招本年擬集股四十九萬四千元每股十元合原有股份共成七萬股 
　　二本公司原集股數内未足者九千四百股本年將未足之股先儘舊股東認入連前收之四千六百股共一萬五千股爲優先股按十八萬元攤派餘利如舊股東認不足數歸新股東掛號交欵在前之股補足 
　　三特别股一萬股照優先股按一萬二千股攤派餘利專爲優待中國軍界同胞而設惟優先股數恐嫌太多良沛先繳之一萬五千股可分一萬股優无利益劃歸軍界認入之股以盡寸心國苟自强雖犠牲其身而不惜其餘五千股或全歸軍界所入之股或列入尋常股以彌數年來辦理不能完全之咎俟股份招足後由衆股東公議 
　　四本公司不收外國人股份惟原係中國人而兼有外籍者本公司祇認爲本國人准其入股 
五股息週年八釐不計閏每年三月初一憑摺付息 
　　六本公司餘利照原訂章程按十五成攤派公積二成各股東十成創辦人一成總協理董事各執事一成半以半成酌給工匠花紅 
　　七本公司股份七月底截止遠近各省附股者自四月初一日起即請將股欵匯交本公司所有股息以公司收到股銀之次日起算如本公司隨後于各省託有代理收股處再彚齊登報股欵亦按匯到之次日起息各省代收股欵每月於十五日三十日分二次結算匯滬 
　　八凡到本公司掛號認投股份滿三百股者俟所認股份交足後照外間招股通例每百股酬與紅股五股此項紅股分派餘利與普通股同惟不給官利 
　　九本公司股洋須按上海通用銀元收繳 
　　十本公司股票俟新股截收股票填齊後登報訂期持收據至本公司或原繳股銀處掉換股單息摺所有舊股票息摺亦一律換給 
　　十一每年於二月二十日在上海本公司開股東會一次報告上届營業情形集議本年籌辦一切如遇重大事件得由總協理招集股東特開臨時會會議惟會議日期及地方須先期一個月登報通知　 
　　十二凡入股滿百元者得一議决權如開會時不能親臨可請人代表惟須將委任書交由代表人于開會前三日送至本公司得本公司認可乃可入會或于開前一月將意見書郵寄本公司以便决議亦可 
　　十三如開會時股東不到又無意見書及代表人到會者議决後即視爲默許 
十四本公司于股份截收後開股東大會會期俟定期登報布告 
十五本公司設總理一人協理一人監查董事三人均在股東内選舉　 
十六總協理之資格限有本公司股份五百股以上者董事限有本公司股份三百股以上者 
十七總協理薪水由股東會公議定之董事不支薪俸每年酌送夫馬費其數目若干亦由股東公議規定 
十八總協理以二年爲一任期董事以一年爲一任期期滿更選 
十九凡總協理期滿更選續被選者得續任 
二十本公司帳略内透支一項係開辦未出貨以前所用各費將來應在舊股攤派盈餘項下分年提還與新股不涉以清界限 
小說 
[社會小說清夜鐘（十六）]  
　　第四回悔婚姻欺貧愛富抱不平排難解紛如今的人。都是勢利不過的。爲著這位褚中丞。是軍機大臣的至友。不但本省的督撫司道。見了褚中丞都十分結納。就是那班本族中人。見了褚中丞。也都怕得心驚胆怯見了面屁都不敢放一個。更兼褚中丞的爲人。秉性剛强行爲正直專喜歡扶危濟困。拯弱鋤强。族裡頭的大小事情。只要經過褚中丞的處分。再没有一個人敢說别的話兒。前幾年褚觀察有個遠房兄弟。叫做褚玉岡。也擁著祖父遺下來的數十萬產業。無奈這個褚玉岡。習於下流。不肯歸正。吃著嫖賭。件件俱全。幾年的工夫。早把家產 
 
 

Page 27

 
 
弄得去了三分之一。褚中丞告誡過他幾次。褚玉岡那裡肯聽。有一天褚玉岡不知到什麽地方去混走亂　。却又不知怎樣的被人拿住。剝掉了衣服。還把一根髮辮。齊根剪斷。方才放他回來。褚中丞知道了這件事兒。不覺心中大怒。立刻開了祠堂。傳齊了合族的人。叫褚玉岡在神主牌前跪著。數說他許多不肖。玷辱祖父的地方。竟當塲把褚玉岡革出祠堂。另揀了一個應繼的嗣子。承接祭祀。把褚玉岡名下的產業。只撥出十分之二。給褚玉岡過度。其餘的產業。一古腦兒都歸那嗣子管業。那班族中的人。雖然也有幾個不以爲然的。說他竟把褚玉岡革去祠堂。未免做得過分了些却都不敢出來攔阻。只好由他去要怎麽樣。就怎麽樣自此以後。那班族中的不肖子弟。大家都嚇得毛骨悚然。恐怕做了第二個褚玉岡。今天褚觀察正在和龍公子說話。提到退親的一層。恰恰的被他走來聽見。著實把褚觀察數說了一塲。褚觀察那裡敢再說什麽。只得連連的口中答應。好容易等俘走了出去。回身進來。見了龍公子。不由得面上一紅。不知以後如何。且聽下文交代。 
國外新聞 
[倫敦支那公會集議]  
　　十一日倫敦電云倫敦支那公會昨日開常年會議會員所發之演說均有悲觀之性質會長特岡君演說滿洲商業大有可望不可不加注意且深以該處路政阻滯不能發逹爲憾繼復引證近年諸事謂中國殊無實行改革之望濮蘭德君提議請會中辦事應較前益加活潑當由會員討論多時卒經小的數拒絶嗣會長宣言贊成此議審查部員均投票否定之惟審查部員耿德雷君因年老辭職當由會衆公舉濮蘭德君以繼其任 
[英下議院討論預算案]  
　　十一日倫敦電云財政大臣喬治君重遞財政預算案時宣言今查實在缺乏之數共英金二十六兆二十四萬八千磅迨尾欠之欵收齊後則可盈餘英金二百九十六萬磅該案設於一千九百零九年通過則可盈餘英金四百二十萬磅海關稅及國產稅兩項須短英金五百五十萬磅内含酒稅二百八十萬磅茶稅十三萬一千磅預算案更動各節全屬實業上事其最有益者尤爲免農田之出產稅下議院討論預算案之際張伯倫君責詆政府不從速將入欵稅制爲定例並嘉讚納稅人杜絶財政風潮之公德至其歸結與預核之數悉能符合此與財政大臣之信任大有影響繼復評論預算案中所徵各稅 
[塔孚脫不願再任總統]  
　　初十日柏靈電云美總統塔孚脫君宣言異日滿任之後不願再充美國總統候選員（以上譯字林報） 
[來函]  
　　上月晦余搭日清公司大福丸九號房艙赴鄂省親三月初二早九鐘抵寗有粤客林姓登輪同余合住初三夜抵黄石港余在夢中驚醒見多人兇毆粤客余剛啟口突有人扭余髮辮硬拖下床欲再分辯已力批余頰拳加余腰繼　搜余身凡鈔洋物件一概抄去并用鍊欲將余吊起幸有素識船員顧瑞君聞警跣足飛步來救再三辯駁庶免再虐向索舍物僅將信件被褥交還所有　洋四十五元匿不交出并大言恐嚇迨後詳詢原委始知林姓係漢口懸賞緝捕要犯各埠咸有線捕跴緝至黄石港經眼線認確被黄石港差役捕獲夏口廳差役徐某等見要犯已獲賞銀無着乘勢藉案敲詐波及無辜致余遭此奇禍設是夜無顧君解圍余更不堪設想竊思搭船拼房客不能拒拼房見疑又不許辯雖專制時代亦無如此凌虐方當預備立憲之際該役猶敢横行暗無天日旅行中誠罕有睹之事余因學堂假期旋滿不能留漢且身被毆傷急欲回里醫治而胸中不平之氣實難默忍敢乞大主筆登入來函一門藉伸冤忿此頌箸安吳淞兩等小學堂敎員鍾百瑩頓三月十二日 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
