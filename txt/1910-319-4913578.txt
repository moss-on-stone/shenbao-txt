# 1910 - 319 - 4913578

 

Page 1

 
 
   
 
 

Page 2

 
 
論說 
[讀北鬼氏中國中央官制改革案書後（錄憲志日刋）]  
　　北鬼氏在日本。以多聞清事著。吾讀其廢撤滿漢箝制法。統一政務。區别宫府。廢併官衙。改良司法。增加俸給諸篇。未嘗不嘆其謀事之藎。布計之工。然措辭含藴。若不能卒發其隱。意者於吾内情。猶有未審也。因爲引伸其義而益張之。 
　　融和滿漢之聲。徧於朝野者久矣。然變通旗制處。設立數年。毫無成績。滿漢通婚之詔雖下。而臣庶相率觀望。莫敢爲先。籌劃八旗生計之諭。歳有所聞。遲之旣久。迄未實施。以此而言融和滿漢。猶之無言也。不謀根本上之滿漢融和。而欲廢官制上之滿漢箝制。是猶立朝夕於運均之上。檐竿而欲定其末也。不然。昔日之官制改革。嘗言之矣。曰廢各部尚書二人爲一人。曰任命尚書。無論滿漢。滿漢箝制之弊。其亦庶幾乎熄也。衡以所見。則漢人之在尚書位者。反損於往時。侍郎則仍保持舊制。大學士軍機爲一。國政令所由出。而滿也若而人。漢也若而人。畛域之嚴。有逾曩日。故曰。滿漢融和之法。不修。則滿漢箝制法。終不可去。形式雖袪。而冥冥中仍有鴻溝。足以隔閡兩族之情感。北鬼言官制改革。首舉廢撤滿漢箝制。而不舉所以廢撤滿漢箝制之源。淺之乎言之矣。 
　　其論統一政務也。曰軍機内閣政務處。地位職權。皆居行政各部之首。而其職掌於實際上無大差别。有其一即足以統率大政。此惑於外聽。不察實情之說也。夫今日之軍機處内閣政務處。其何一足以統率大。政内閣無論矣。軍機處合議制也。而其所爲議。往往壟斷於一二人之口。而又往往與各部不相謀。政務處會議合軍機内閣各。部行政長官而成。軍機爲一。團内閣爲一團。各部行政長官爲一團。軍機團最强。故其所爲議。又往往壟斷於軍機之口。而團與團又往往各不相謀。軍機團與内閣。團不相謀。内閣團與行政團不相謀。固也。行政團與行政團。又且自不相謀。夫所貴乎合議者。爲其能和衷共濟也。旣壟斷矣。合議乎何有。所貴於有統率者。爲其能聯絡貫通也。旣不相謀矣。統率乎何有。故曰非改造内閣。政務决無統一之望。今者朝廷渙汗大號。許吾民以宣統五年。開設議院。責任内閣。庶幾。即日可成。吾恐北鬼氏之言。遂中於人心也。故不惜辭費而闢之。 
　　中國之官。大抵爲皇帝一人而設也。如禮部。如翰林院。如内務府。如宗人府。如太醫院。如鑾輿衛。固專爲侍奉一人治理宗親而設。即其他各部之行政長官。尚無不僕僕於朝廷之冠婚喪祭。費其歳月之半者。則謂京内之官。無一不含有宫内官屬之性質。非過言也。羣京内之官。悉爲。宫内官屬。國事可知矣。北鬼言區别宫府。且一一言其裁併之法甚悉。誠今日之要圖哉。我議訂官制者。曷其審之。 
　　且吾觀於世界各國之現制。而知宫府不分。以親貴任國政之爲敝制也。美法稱民主。無所謂。親貴可不論矣。如英如德如西如伊。皆以君主立憲 
 
 
 

Page 3

 
 
聞。而宗親貴胄。不列朝班。日本立憲最後。君權號稱最盛。然亦納皇族於軍。籍不使與聞大計。所以然者。非其親親貴之不足以任國事也。非其君之不足以寵顯親貴也。以天潢貴胄。而出其小智小才。與朝臣爭一席之地。則殺其尊。當責任之衝。即不能永恃無過。過而賈怨。則重其謗。親貴位尊勢重。時以凌壓寅僚。寅僚重其勢位。亦或任而不抗。則墮其職。夫尊殺必失威。重謗必及君。墮職必禍國。失威謗君禍國。三者皆危道也。是以立憲之。國不爲也。今吾軍機領班必以親王。幾成經制。其他各部各處。握權較重。任事較專。則亦往往任之。親貴。抑若普天之下。率土之濱。惟此一二宗親。貴胄。猶可。與吾。同休戚。夫皇帝者。將與國家同休戚者也。即與全國四萬萬人同休戚者也。舉全國之人。皆不足恃。惟恃一二親貴。則皇上之勢於是乎孤矣。是故民心可恃雖舍親貴無害。民不可恃。雖任親貴無益。况任親任貴。利不加於常人。害足以及君社乎。在朝廷量材授職。立賢無方。原非草茅下士。所敢代爲擬。議然徵事察理。覺此制不袪。决無以崇皇家之尊嚴。圖政治之整理。彼北鬼氏其知之矣故曰宫府不分。不特與責任政治之觀念不相容。且往往致皇室爲衆怨之府。又曰宜隨憲政之進行。革古來之陋習。而吾在廷諸臣。曾無舉此間利害。剴切獻替於吾君者。抑何諸臣謀國之忠。曾不日人。若耶。嗚呼可慨也矣（未完） 
要件 
[龍參議建章上　皇帝萬言書（續）]  
　　雖然該大臣等受國厚恩。謂其毫無天良固不然。謂其不知政體亦未必。特知其可爲而不爲耳。以臣曠觀今日大勢。中國實大有可爲。以中國土地之大。人民之衆。物産之富。爲歐美各國所無臣嘗遍歷東西地球。十有二國。見其國家勢力。人民程度。去中國不遠。特其在上者善用之。遂雄稱上國耳。觀其談時務者。縱論黄禍之說。就彼族之限。測我國之勢。則我亦不居人下可知。不然試爲最可悲慘之借觀。即如高麗臺灣。在我則不足。在人則有餘。殷鑒不遠。庶可取徵。若不及今發奮圖强。而徒呼荷荷。以龐然確可藉手之物。而聽其日朘月削。以至於不可收拾。豈不可惜。不特無以下對百姓。即無以上對宗社。恐後來歷史上。不能爲當國諸人恕也。明思宗謂朕非亡國之君。諸臣誤朕。讀史者能無汗顔乎。臣愚以爲今日辦法。如能毅然組織内閣。固天下臣民所甚願。即不然依舊暫設軍機處。去其形式。取其精神。設立庸勳制誥典禮統計法制刷印等局。分職任事。專其責成。以爵賞刀鋸隨其後。釐定每日辦公規則。另設一政事堂。早朝辦事。仍照向章。已刻散值後。在堂飯膳歇息。未刻入政事堂。與樞密顧問各員。殷勤討論。規畫督促。銳志進行所有財政之如何增入。軍政之如何改良。教育之如何普及。憲政法律之如何推行。此中消息默運。操縱機宜。不 
 
 

Page 4

 
 
傑。收羣策羣力之效。而所謂英雄俊傑者。又有落落難合之槪。不以祿位爲榮。可爲知已者死。不肯卑汚苟。就羞與噲等爲伍。爲大臣者惟當海量包涵。搜羅衆有。不以忌諱塞言路。不以小嫌遠英才。古人云。若有一个臣。其心休休焉。人之彦聖。實能容之。以能保我子孫黎民。然則大臣能寛懷容物。豈非國家之福哉。此臣所以請責任軍機大臣者此也。（未完） 
專電 
[電一（北京）]  
　　浙撫增韞奏陳教育大端定教育宗旨停學生奬勵專辦優級師範限制高等以下各校力守儉約編完全科本俟普及稍有成效再行强迫如此則事半功倍奉寄諭學部詳議具奏 
[電二（北京）]  
　　樞垣擬將軍機處舊址改造新聞閣 
[電三（北京）]  
　　郵部奏遵旨派員往勘廣西路綫並分緩急依次興築奉旨依議 
[電四（北京）]  
　　又奏派許引之充京奉鐵路總辦奉旨依議 
[電五（北京）]  
　　鳳山奏近畿陸軍事務交代清楚裁撤局所酌留優員奉旨知道 
[電六（東京）]  
　　日本松方侯爵夫婦於陽歷二十三日舉行金婚式祝賀會（結婚後五十年爲舉行金婚式之期）朝野名士參列園遊會者千五百餘人東京諸新聞賞讚侯爵盡瘁經濟界之功績並謂日本政治家於家庭間最多幸福者惟侯爵一人 
[電七（東京）]  
　　日本鐵道院副總裁平井晴次郎現旅歐美諸國有辭職消息聞其後任係南滿州鐵道會社理事清野勉 
[公電（板浦）]  
　　各報館公鑒州城蔚文小學被兇僧源瀚搗毀投教員於糞坑汚衊無人理同人憤甚乞伸公論海州學界公叩 
緊要新聞一 
[纂擬憲法問題之最近聞北京]  
　　纂擬憲法大臣倫貝子澤公於奉簡之初即通電各省督撫物色嫺於憲法人員擇尤保送以憑奏保協同纂擬憲法秘今多日尚未見覆兹聞日前又由澤公電催仍飭迅即物色保送不拘有無官職以便選擇奏保協贊免悞要政 
　　澤倫兩貝子自奉命纂擬憲法後迭次會商辦法現已决定先行奏請加派漢大臣之通曉法律者一員然後再酌調襄訂人員聞兩貝子之意以前出使美國大臣伍廷芳熟習各國憲法且爲法律專家擬即休充襄纂憲法大臣日内將專摺奏保並聞兩貝子刻下議定此項憲法限明年七月間草案告竣届時奏交資政院公决再行呈候欽定頒布之期不妨稍遲數月蓋緣此事關係至重一經奏頒即不能輕易修改雖逐條隨時呈覧然不如此恐不足以期完善而實踐公諸輿論之遺詔云云 
　　順直諮議局刻以憲法爲君民所共守關係至大擬由該局發起聯合各省諮議局並電商資政院俟憲法頒布後共同研究設有不適之處則以全國民力相爭此事業經議塲通過不日實行 
[樞府電飭解散國會請願北京]  
　　聞軍機處王大臣近因各省人民仍有重行公舉代表來京要求明年即開國會之舉昨特通電各督撫速爲阻止略謂朝廷業已明降諭旨准於宣統五年實行開設議院年限確定萬難再改乃聞各省人民仍有開會要求即開國會情事希即剴切曉諭如有固執已見者應即解散毋令來京再行凟請致干未便云云 
[政府對付資政院質問之辦法北京]  
　　政務處王大臣日前在該處議商對付資政院議員質問事宜及答復辦法由某尚書宣言近日資政院各議員紛紛向政府呈遞說帖質問各部院行政事件惟查議員提出質問書應由議長諮詢本院决定然無論說帖口說須認明該項事件應隸何衙門即向何衙門質問如係外交則直向外務部質問倘不能劃清槪行混合是屬違式故宜令該議員注意至政府答復質問事件時如係外交案海陸軍案秘密事項應由該院謝絶旁聽人再行答復以防洩漏各王大臣皆以爲然當議定各由本衙門諭飭員司將議員質問事項無論口質書問務須分别案項逐一答復 
　　又外部尚侍各堂對於資政院議員質問各案答覆頗極爲難昨特在政務處會議謂本部所辦各事多關外交重大之事雖經議定對待善後方法然未實行之先萬不能宣佈當經某樞臣建議謂凡關係重要之事應嚴守秘密者可不用文書答覆祗將某項質問問題善後方法之大恉用口說答覆提出質問及贊成質問某問題之議員詳爲討論以免洩漏諸樞老均然其議 
[資政院與軍機處之牴牾]  
　　字林報載二十一日 
 
 

Page 5

 
 
北京電云今日下午資政院復與樞臣爲難因軍機處將覈議滇鹽及桂省學堂奏摺交與鹽政處民政部察核之故有某議員曰軍機處廢棄忠告侵奪民權明代江山即亡於此種官吏之手又一議員要求即行組織内閣或降旨限制軍機處之權限其餘議員則謂資政院是則軍機大臣應退職軍機處是則資政院應散後經衆議員同意贊成推舉起草員擬摺明白彈劾軍機處 
[慶邸固不能忘情於内閣總理者北京]  
　　組織新内閣一事政府久有是議祗因總理一席無人肯擔責任故久議未决自奉明諭提早國會預即組織責任内閣後政府諸公續又提議此事惟總理一席仍多推重慶邸擔負而慶邸堅不承認故又有推重澤公之議兹得政界最近消息慶邸日來忽復擬擔負此任故特召憲政館之某某兩員每晚至邸第研究憲法解釋内 
資預備 
[二十二省諮議局經費表北京]  
　　度支部接收各省預算表册内有諮議局經費一項摘列於下　雲南一萬六千一百九十兩　貴州公估一萬零九百七十八兩庫一萬零七百零九兩　山西三萬九千八百七十七兩　甘肅一萬二千一百八十一兩　新疆七千五百零八兩　江蘇蘇屬三萬八千五百兩寗屬六萬兩　安徽三萬一千六百兩　直隸八萬零三百八十九兩　山東五萬二千六百四十兩　湖南三萬八千二百六十七兩　陜西一萬六千兩　湖北四萬九千八百零五兩　福建三萬七千一百二十五兩　江西五萬零七百九十七兩　奉天三萬八千三百七十四兩　吉林二萬五千五百兩　浙江四萬六千三百零七兩　廣東五萬零八百八十五兩　藃西三萬八千元百六十八兩　黑龍江二萬零二百四十八兩　四川四萬七千三百二十五兩　河南四萬二千五百四十一兩 
[順直議局電請主持收回煤礦北京]  
　　順直諮議局日前上海軍處王大臣電云關平礦産及秦王島各處口岸關繫海軍命脈自經張翼擅訂私約移交外人掌管主權利益喪失十年疾首痛心莫此爲甚去歳邸節賁臨全省紳民合詞請命仰荷竭力維持旋蒙朝廷特飭外務部北洋大臣妥籌辦理交涉經年近聞已有由國家發給債票將礦産及秦王島口岸並他項利益實行收回之議全省士民同聲相慶亟盻本此進行早日議結乃當此交涉垂成之際張翼屢上封奏妄稱其在英控告得直仍以合辦爲宜而謂給欵收回爲害甚大不知所控係認副約合辦即非收回顚倒是非迴護前失欺君誤或奸謀畢露伏查此礦煤苗豐富固　軍國要需而秦王島爲北方不凍口岸尤屬練船要港且沿海九處碼頭煤棧均可供海軍游弋之需外部直督所訂辦法係凛遵先朝諭旨實行收回若不發給債票即難取消英商股本非賴國家擔保何能杜絶外人干涉礦權此中得失人所共知豈張翼一人一已之私言所能淆亂王爺公忠體國中外咸欽伏乞始終保全力闢奸欺堅持原議據實奏聞以維國家大局以固海軍基礎不勝哀迫待命之至 
[資政院接收各省要電兩則北京]  
　　四川諮議局電　資政院鈞鑒湘撫侵權違法輒以部議爲專斷之資一省可破局章則合各省各部即可破壞院章而局章更無一條可保全國只有執行機關無議决機關顯背立憲宗旨請代奏將湘撫非法借債之案取消并議相當制裁以保障各局應有之權而固憲政基礎蜀議局　　山東巡撫電　資政院政治官報載貴院致各省諮議局豔電以各省報告歳入數目有無多少不符或遺漏欵目令各就所知查明電覆等因查各國議會斷無直接向各行政官廳查考欵目之權諮議局於本省欵目何能得其確數若僅以傳聞臆度之詞電復豈足爲憑若該局執此電要挾官府任意吹求則行政與議事權限混淆必多衝突立憲國恐無此政體日前有德國議員到青島調查事件由海軍部承認派員同來可爲議員不能與行政官直接之證貴院爲中央立法之地將與國會並立發軔伊始不可不將權限劃清用特訪詢請詳賜解釋琦眞 
[資政院預算股員會開會詳情北京]  
　　十五日午後一鐘資政院預算股開全體股員會先由股員長劉澤熙報告今日收到孟議員昭常意見書對於預算方針三條預算手續三條請孟議員說明理由即由孟昭常陳述意見大致謂裁巡防一事爲各督撫所反對今若以此種欵項改辦警察則無巡防之弊而有巡防之利至綠營驛站通國皆知爲應裁如以此二欵興辦教育實業實有莫大之利益羅傑謂孟議員主張裁綠營極力贊成浙江已有先例僅留二三舊機關儘可照行防營雖云應裁但亦須體察各省情形而定如東三省防營現在逼處强鄰自當由政府計畫不可一律言撤易宗夔謂本員對於此議題贊成者半不贊成者半如裁巡防綠營驛站各經費皆極贊成即以此三欵辦警察教育實業却不贊成因此次預算不足之數近五千萬度支部旣未提出新租稅案議員自應切實核减使之收支適合庶不再加人民之負担若移甲以就乙於預算上無何種之効力今日可以不議章宗元謂現能核减到收支適合與否刻難解决如不能適合自應由本院提出加租稅 
 
 

Page 6

 
 
議案籍忠寅謂孟議員所提出之議題移緩以就急爲預算股所應主張至收支適合與否資政院却可以不管易宗夔謂不管之說本員不賛成現在所欠之數過鉅如不减到收支適合政府之結果必仍出於加新租稅籍忠寅謂與其一事不辦毋寗任其加稅尚可舉辦新政許鼎霖謂宜就孟議員提出之議題一一表决股員長劉澤熙即將裁巡防以辦警察付表决某議員謂宜减去辦警察三字孟昭常謂宜以明年裁去巡防經費之四成付表决賛成者多數劉澤熙又以明年全裁綠營經費付表决贊成者多數劉澤熙又以裁驛站經費付表决章宗元謂宜分别有無郵政之區域衆賛成主張有郵政地方全裁驛站經費　劉澤熙提出劃一京内外公費標準案請額外股員章宗元報告高凌霄顧棟臣相繼辨論卒以再交額外股員會修正結局至劉澤熙所提出之裁减併三種辦法一一付表决易宗夔謂裁此種種之經費輒與機關上有關係據本員意見應由股員長指定額外股員與軍機大臣各部行政大臣照章協議日後核減方爲有效李文熙章宗元均謂俟辦有頭緒後方好與政府協議衆贊成易宗夔倡議前日由股員長聲請議長咨行各行政衙門調取詳細歳出表册至今尚未送來請特派員與行政大臣說明若再遲延不送本股員無從著手祗得遇數核减五成政府不允仍須以騐看詳細表爲歸宿劉澤熙提出孟昭常辦事手續之議題二作廢一緩决時過五時遂散會 
[京師近事]  
　　聞樞府已將憲法大臣與憲政館之權限會商劃分擬凡關於憲政法典之事由憲法大臣主持凡關於憲政行政各事仍由憲政館主持惟修訂新官制一節於行政法典均有關係擬由憲政館政務處主稿仍由憲法大臣參核以分責任而臻完善 
　　政府對於裁撤憲政館問題迭經集議咸謂憲政館爲施行要政之樞紐關係重要所有籌備一切事宜均須由該館考核成績無論如何改制該館决不列於裁汰之内云 
　　陸軍部廕尚書以軍衡司所掌銓選事宜弊竇叢生已非一日革除亦非易事現擬分别停止並飭令候選人員一律入陸軍學堂肄業嗣後各項人員非有軍學知識不准列選昨已面諭丞參廳認眞妥擬章程切實辦理 
　　廕尚書又以蒙古西藏地方將來於軍事上大有關係現在陸軍各鎭將校無一諳習蒙文藏語者設一旦有事障碍匪淺擬於軍官學堂中添設蒙文藏語科聘請精通蒙文藏語教員教授一切曾將此事商之濤朗兩貝勒均極贊成大約不日卽可具摺奏請矣 
　　傳聞前日肅邸銷假後蒙監國召見詢以外間對於國會縮短一事情形如何肅邸對稱外間對於此事似仍不甚滿意並請朝廷宣布一定之辦法庶使民政部有所遵循云云 
時評 
[其一]  
　　資政院開院以來上奏各案固未嘗一有效力也而最近滇鹽加價桂省學堂兩案竟交鹽政處民部察核尤爲出人意表 
　　以立法機關全體一致之議决而結果乃交行政衙門察核是行政衙門竟有監督立法機關取消立法機關議案之特權吾不知擬旨署名之樞臣果視資政院爲何物立法機關爲何物今資政院有參劾樞臣違法溺職案之提出保全議案效力鞏固立法機關破釜沉船在此一舉 
　　不然經全體通過之議案而一無效力亦奚貴有此歳擲數十萬金之資政院 
[其二]  
　　東西各國之立憲國民以流血購之獨吾國之立憲則搖尾乞憐而得之 
　　以搖尾乞憐博得之憲政政府無往而不兒戲以搖尾乞憐博得之資政院政府無往而不弁髦 
　　然則欲使憲政實行資政院議案有效力斷不可仍舊日搖尾乞憐之態度 
　　寗爲玉碎毋爲瓦全勉哉資政院其速爲孤注之一擲以求剷除政府兒戲弁髦之劣性於萬一 
[其三]  
　　直省諮議局常年經費多者歳須八九萬省亦一二萬是區區者固亦人民血汗所輸將也 
　　今諮議局已開會兩届矣銷耗吾人民血汗之輸將者亦不少矣試問議决各議案直接或間接福利吾人民以爲報酬者有幾何 
　　雖然吾知各議員必曰督撫蔑視議案而不施行耳吾儕不任其咎也 
　　然則各諮議局對於此蔑視議案之督撫將何如 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇諮議局對於歳入册之意見南京]  
　　江蘇諮議局預算審查會報告預算案有對於歳入册之意見三條列爲附件照錄於下（一）查造存欵本息及其來歷用途專册公布　册載歳入有官欵生息銀九萬二千餘兩各府公欵生息共銀二萬二千餘兩各縣官欵生息共銀三萬八千餘兩此項生息之欵爲本省基本金最宜注意應由清理財政局查取下列各項造具專册抄送官報公布（甲）存本若干（乙）存放何處（丙）月息若干或年息若干（丁）起息年月（戊）本銀來歷（已）指定用途（二）查造田房産對專册公布　歳入册載有地租房租田蕩租息等欵此項地房田蕩爲本省基本産極宜注意應由清理財政局查取下列各項造具專册抄送官報公布（甲）坐落廳州縣區圖圩號（乙）畝分（丙）弓尺圖形（丁）房屋間數及建築年月（戊）租額定率（已）來歷年月（庚）指定用途（三）剔除自治範圍之收入　查附捐特捐列入城鎭鄉地方自治章程實非行政範圍之收入目前各廳州縣各城鎭鄉自治次第成立按照部章事宜需欵尤亟若行政歳入列欵侵佔自治範圍恐多爭議除積穀備荒及忙漕帶徵自治兩項又寳山清丈一項均於地方行政支出册内公决剔除聲明收支並删外所有歳入册内開載之串捐忙漕捐蘆課捐等項名目均係附捐性質典捐布捐碼頭捐路燈捐車駕捐營業捐沙船捐地方捐等項名目均係特捐性質應請一律查明剔除以清界限 
[江蘇諮議局重舉長駐議員南京]  
　　江蘇諮議局於二十日公舉長駐議員寗屬十一人蘇屬十三人江寗駐防一人名單錄下（寗屬）張鶴第　揚州　張延夀　淮安　王乃屏　江寗　譚慶藻　揚州　沈咸夀　通州　汪秉忠　揚州　孫啓椿　江寗　王錫爵　淮安　高梅仙　徐州　施雲驚　　海州　葉蔚　徐州（蘇屬）丁祖蔭　蘇州　張開圻　松江　謝保衡　常州　朱溥恩　常州　金詠榴　松江　錢淦　太倉　陳義　鎭江　黄端履　松江　劉永昌　蘇州　金祖澤　蘇州　陸祖香　太倉　屠寛　常州　蘇高鼎　常州（寗駐防）善潤 
[鄂督又請展限常振各捐湖北]  
　　鄂督瑞制軍日前具奏略謂鄂省於宣統元年五六月間隂雨連綿江河並漲各屬隄垸多被冲潰災區之廣延褒二十餘州縣籌辦振工糶三項需欵浩繁當經調任督臣陳夔龍電奏請將原辦常捐及原辦振捐展限一年經度支部議准咨行遵辦在案兹查此項振常各捐自上年八月二十六日接准部文展辦之日起扣至本年九月二十六日又已届滿一年本應依限停止惟查上年大災工振平糶同時並舉核計用欵已達二百數十萬兩除蒙賞給帑銀准撥司關庫欵及現任各官曁有差人員均各扣提廉薪助振並陸續勸收常振捐欵外其餘均係多方借墊並由各省及本省紳商墊捐鉅欵暫濟急需刻雖振務將次結束而借撥各項亟待籌償至各省及本省紳商墊捐之欵當時均許以勸捐歸墊現計未奬之欵爲數甚鉅如果捐輸停止即須歸還現銀鄂省財力困難羅掘一空再四籌維舍此實無籌欵之法且恐遽焉停止則一切撥借捐墊之欵皆將紛紛索償更苦無從應付兼之本年如沔陽漢川濳江圻州黄岡及荆門等州縣間有驟被蛟水及潰堤被淹之處雖屬偏災亦不能不籌撥振濟所有報潰堤垸並須次第修復需費更屬不資合無仰懇天恩俯念鄂省災重欵絀准將原辦賑捐及七項常捐再展限一年俾資勸捐歸墊 
[東三省通信]  
　　黑撫周少樸中丞以江省地處邊陲天氣嚴寒内地各省人民之來就墾者多皆裹足不前查現在舉辦移民實邊政策以訥謨爾河爲最宜且該地上游爲愛琿墨爾根之後路土地旣屬饒腴水陸亦極便利與其求糧於各處致轉運稍滯糴糶俱窮何若將此廣漠之荒原籌欵開闢按畝升科旣有補於國課復有裨於民生日昨特咨商錫督設法開辦 
　　聞日人近在安東七道溝掘出古碑係高麗古代物遂執爲安東屬高麗之鐵證搭棚結彩通各各處日人前往騐看慶賀是否發生國際問題容後續探 
　　就奉車站距城窵遠旅客不便因擬改移迄未照辦現聞東督對於此事頗爲注意日昨特電咨外務郵傳兩部謂京奉車站展線改築車站於城根前者已由中日兩國磋商定奪遷延至今尚未實行查日本南滿鐵路車站改築已竣業經遷徙規模宏敞而我之京奉路仍未展線築站殊屬敷衍放棄權限請卽會同速議辦法赶緊籌辦以維路政 
　　署理吉林勸業道曹彝卿觀察自接篆以來於農業上最爲注意日前具詳撫院略謂吉林一省地土膏沃向來農事不講未開墾者不可勝計擬請距省較近之區即勸民開墾若屬窵遠宜飭兵開墾久屯即所以實邊國防不患其弱聞陳中丞深爲嘉許 
　　江省自各級審判廳成立以來在差人員無不敷衍了事所有詞訟不能從速判結近如地方審判廳内外兩所拘押四十餘人未結之案不下百餘起至初級審判廳對於錢債細故動輒拖延數月之久人民之所費較未改良司法以前爲多故呌苦之聲恒不能絶 
　　滿洲里疫症發見時經臚濱府張鶴岩太守及交涉局錫專辦商之俄員就車站瓦罐車（即空車）暫作醫室將華人染疫者均驅之入内調治 
 
 

Page 11

 
 
起初俄人日給藥水一劑飲食亦未缺乏繼而人數繁多每日不過給水一次麵包一塊車極窄狹污穢不堪無人打掃以致病上加病九死一生晝夜之間常斃命至十數人之多而傳染愈不能息現俄員議定本月初十日爲始停售華人車票俟疫症稍减再照常復售 
分類新聞 
政界 
[實行撤回分府委員杭州]  
　　浙屬分府委員原爲便利差遣起見故每一郡守到任援案指調濫用私人百弊叢集一遇重要案件仍須省台另派馳查近來庫藏支絀籌欵不易前經財政局特會提議通飭禁革委員程敬等項奉差川資一律由司庫支給日前有委員史德華等請領差川當經中座批司會同財政局核議日前由吳方伯具詳中座略稱本省財政困難委員費用不敷支給惟有請將各府差遣委員一律撤回倘有查辦事件可酌委實缺屬員辦理如各府必需酌留差遣數員其各項川資費用亦祗可由各本府自行籌給此係就財政支絀之一方面而言至於事實上有無窒碍仍由各府體察就地情形妥議通禀核辦等情當奉增帥核准即須通飭十一府一律遵辦矣 
[浙諮議局二届常會成蹟杭州]  
　　浙省諮議局二届常會因路事風潮兩次停會洎轉圜開議已担誤三十餘日致此十餘天手忙脚亂勉强議决呈請公布者僅僅九案其未了事件及官廳交回復議者重疊尤多兹聞多數議員以一年之中地方利弊人民疾苦即此十餘日敷衍辦過實無以對全省父老擬即聯名要求援照福建辦法請准速開臨時會尚未悉能否核准二十日爲閉會之期因提出案未結甚多故上下午均開正式會至傍晚五時監督增中丞親蒞行禮照例閉會云 
[湘撫札飭實行諮議局議案長沙]  
　　湘撫楊中丞前據諮議局函稱本局議决展拓街道禁售彩票各案均關得要應請札飭各州縣切實奉行毋或視爲具文以冀收興革之效果等因楊撫當即札飭巡警道會同布政司會札各屬一體遵照辦理凡民家起造房屋應即退讓三尺如實係基址窄狹不能讓至三尺者准予呈由各該處巡警勘視亦必退讓二尺其學堂公所亦然不得再少以便交通至禁售彩票早已札飭各屬一律嚴禁凡各屬有延不收歇者着即立予簽差封禁以符議案 
[湘藩整頓吏治之一斑長沙]  
　　湘藩趙方伯日昨出有牌示一道略謂百司庶吏首重正途誠以讀書明理化除氣質平時則守分安貧臨民則平心斷事庶幾吏治民生兩有裨益乃有本省就職直州判敖士超並非因公輒來干謁已屬不守官常乃以一年無差竟爾肆意忿怒口出怨言是其氣質粗浮已可槪見若再予以差委勢必因粗躁誤公本應卽行詳參姑念該員係恩貢出身讀書半生得官不易着即記大過三次停委三年以示懲儆該員如再囂張定必以白簡從事勿謂本司之寛典可屢邀也 
交涉 
[安化購買山地教案之近狀長沙]  
　　湘撫楊中丞前因接到某國領事照會以該國某牧師在安化購買山地建造教堂該處人民聚集多人力阻起造經楊撫札派劉太守桐封前往彈壓解散在案兹悉劉太守昨已電禀來省略謂卑府於二十五日偕同登山鄉民紛紛具禀均經剴切開導不可多事隨晤原教士力勸來縣並據約駁阻與之辯論半日無如該教士異常堅執又須人傳述言語問答殊屬爲難遂於二十八返署因查益陽總堂管事之教士劉玉堂前此益陽所有交涉多係與該教士相商了結而駐益選鋒水師前營劉管帶德芳與之相熟頃已函致該管帶即約該教士同來以便磋商一切一面派委正紳開導鄉民毋任暴動仍請駐該山之陳管帶率同哨勇妥爲保護 
[札屬保護連州教堂廣東]  
　　增督昨接廣州口美總領事照會謂連州亂黨閙事曾照請嚴飭地方官將該處教會産業及教士人等妥爲保護現據報三江地方之女書塾一間教堂一間長老教會住宅一所均被拆毀聞貴部堂派兵往辦兹特照請飭該管帶派勇往長老會保護以免遭其攻擊等語增督接文後即札行該管地方官略云連州地方因編查户口釘給門牌居民懷疑滋閙一事業已電飭該縣文武嚴行彈壓一面將美國教會人等切實保護並飭委員吳守宗禹督帶大兵前往查辦昨接美總領事來文已經照復在案兹又接文稱三江地方之女書塾及教堂各一間并長老會住宅一所均被亂匪毀拆並以此次亂匪係屬小水堡人爲多等語究竟是否屬實係何情形亟應查明爲首滋事之人獲案訊明按擬懲辦以昭炯戒即有屬内各處教堂士民物業並應妥爲保護勿任匪徒稍有滋擾以免外人藉口至啟交涉 
軍界 
[電商位置湘豫畢業學兵湖北]  
　　鄂省陸軍特别學堂湘籍畢業學兵何之楨等三十一人豫籍畢業學兵徐士銓等十九人均禀請咨回本省錄用等情當經鄂督電商湘豫兩省撫院在案兹得覆電如下　湖南撫部院楊復董前示鄂省畢業學生三十一人欲回湘候差查此間畢業學生在營候差者已有五十餘人未經位置原定每名津貼銀八兩現部文核減用欵更苦無從設法宥　河南撫部院寳復電有電敬悉豫省編練成鎭需欵過多尚難依限成立至陸軍下級官佐現有部發陸軍速成學堂畢業生數十名尚未委用且有本省考取候差之員如徐士銓等再咨回原籍更難位置理合據實電復宥 
[陸軍管帶依次更替長沙]  
　　湘省陸軍步隊第三營楊管帶策在寳慶防次病故經湘撫楊中丞札委步隊第五十標第一營卿管帶衡調充所遺差務則委教練處提調步兵科舉人蔣君國經接管刻已分别札委先後到差矣 
[皖南鎭更委于道接署蕪湖]  
　　皖南道李梅坡觀察十八日奉江督電云蕪湖李道台并周吳吕李諸公鑒諫電悉皖南鎭篆已委于德懋接署該道前經署理是缺情形尚稱熟悉冬防吃緊已飭迅速認眞辦理矣督篠印 
學務 
[罰欵提充學費之轇轕杭州]  
　　孝豐教育會長王遂瑩等日前具呈撫院以該邑僻處山陬風氣固陋統計全境學堂僅有四所教育會爲地方團體祗以籌欵爲難亦可設法查陳前令任内於邱越生販賣軍火一案科罰洋五百元當時聲明充作地方公益可否准予提濟各情業經 
 
 

Page 12

 
 
增帥批司飭縣查案詳奪昨據湖州李守前泮禀復到院謂前孝豐李令接收陳令交代任内應解笞杖罰金計銀一百七十五兩三分另合洋二百六十餘元移交有案現該會長王紳遂鎣等以邱某私賣火藥科罰五百元而邱某原供僅稱四百元據陳令禀復謂此案交到二百元彼此數目均未符合是否該僵長傳聞之誤抑邱越生浮供洩憤或當初展轉間接另有未盡内容知府碍難懸揣應再責成現任潘令切實查訪禀復給領以昭實在而免藉口之處續奉撫帥批飭藩司澈底查辦矣 
[沭陽學界連日開會海州]  
　　沭陽教育會成立四年今於十月十三日開第四届更舉職員會城鄉會員到者一百二十餘人該縣夏大令到會監督用記名投票選舉當衆開票吕君祖蔭得四十九票爲正會長徐君守增得四十票爲副會長其餘各項職員挨次畢定再該邑勸學所迄未成立今歳因奉提學使嚴催即於十四日賡續開會夏大令亦仍蒞臨監督城鄉會員到者八十餘人用記名投票選舉解君矩得五十七票當選爲縣視學兼充學務總董刻已由縣申詳學司札派矣 
[勸業會奬勵醫學出品南京]  
　　南洋勸業會審查長楊杏城侍郎於醫學一途夙所關心此次審查勸業會賽品見無錫丁君福保醫學叢書及各種藥丸頗爲嘉許特定超等奬賞以資鼓勵 
實業 
[道生公司推廣航路之規畫蕪湖]  
　　九江道生小輪公司刻已遷移來蕪推廣皖省航路該公司西平西贛等小輪自本月初旬開駛廬州後搭客甚夥業已加添小輪兩隻逐日開班現該公司經理崔松谷君刻又赴南京太郡安慶大通等處調查一切續添小輪數艘擬於月内先開駛南京安慶兩處以後逐漸推廣云 
[漢鎭維持市面之一斑漢口]  
　　夏口廳王司馬奉漢關道齊札開買空賣空大干例禁無論銀錢貨物皆足以擾害市面其理一也漢鎭商家每以空盤交易直至臨時價值增減無貨交付聚訟盈庭拖累無已破産傾家可立而致本年皮油糾葛之案層見迭出官商極力維持尚未了結清楚可爲殷鑒亟應嚴切查禁以維市面除移漢口商務總會轉飭各帮帮董極力勸導禁阻外合行札飭爲此札仰該廳即便遵照出示嚴禁一面傳諭各帮帮董極力勸導嗣後無論何項生意務須現貨交易不得買賣空盤倘該商等再蹈前轍或陽奉隂違不顧利害一經訪聞或被告發定即照例予以應得之咎决不寛假等因奉此除移商務總會傳諭各帮董極力勸導外合亟出示嚴禁爲此示仰漢鎭商賈人等一體遵照 
[路股累進租算法之更正長沙]  
　　湘省粤漢鐵路股欵前經諮議局議决試辦累進租股早經大吏札飭長善兩縣出示曉諭並將累進算法詳表一體示諭各在案曾誌前報兹長邑沈大令善邑舒大令因前次詳表内載之十四兩及十五兩兩柱均有錯誤應即更正以昭核實除再行示諭更正外並移請鐵路總公司一體知照矣 
雜記 
[梁繼泰究竟如何江西]  
　　江西南昌縣梁繼泰聽斷糊塗於錢財訟案聯絡商團受人運動地方嘖有煩言現經新泰厚匯票號呈控撫院奉馮中丞批云順孚錢莊破産一案前據南昌縣梁令禀復節經質訊斷令楊誦芬繳洋一萬一千一百元李美哉周蕚輝各繳銀六千兩新泰厚等憐其困難願就了結取具限結照繳咸稱公允無異當經批行在案斷非縣官所能揑飾據呈該商等絶不知情殊堪詫異究竟如何原委仰南昌府飭縣明白禀復 
[鄭鴻吉下塲如此江西]  
　　九江馬路工程草率以致倒塌業經馮撫委令勸業道傅春官赴潯勘騐屬實陶總辦現悉歸罪包工鄭鴻吉謂其承修草率所致經馮撫嚴電德化高令赶將鄭鴻吉密拿訊辦昨聞高令禀復鄭已濳赴蕪湖當派幹役前往探拿歸案飭令賠修以重路政 
[新舊兩關道之瓜代者蕪湖]  
　　新皖南道趙仲濤觀察上達現聞業已抵鄂到任尚需時日李梅坡觀察已禀請交卸赴廣東交涉使新任昨奉皖撫札委鄭紀常觀察先行接署皖南道以便李觀察交卸不日即可蒞新矣 
[新舊兩江提之交替談蕪湖]  
　　已故長江提督程從周軍門靈柩定於冬月初二日由太平下河取道清江浦進淮河運回阜陽回籍至新簡江提程平齋軍門允和昨聞已由江督張制軍代奏無庸來京陛見大約出月初旬即可到任 
[更正]  
　　昨報松郡燈市有惠大錢莊裝置電燈一語兹得訪友來函惠大莊係通源莊之誤合行更正 
清談 
[嗚呼今人之心理]  
　　見一善則欣欣然以爲朝廷宵旰焦恩不待臣庶請求亦已計及於此見一不善則戚戚然以爲此次矯情士譽間接獻媚之舉動乃出於一二人之私意並非公團之代表其尤甚者且謂吾輩當日充耳罔聞矣 
　　嗚呼見善如不及見不善如探湯何今之人偏若深味斯語耶雖然其如直道而行之謂何矣吾於以見今之人之心理 
諮議局今届又閉會矣 
　　諮議局今届又閉會矣大好光隂一年容易吾不知今届之成績較之上届何如 
　　而第見議者自議行者自行反對者違法者踵至沓來日不暇給甚且有袒官以壓抑同儕者有袒商以反對全體者袒之不已更有因圖一已之私利漠視全團之大計畏首畏尾中道變計者 
　　記者曰此諮議局二届之成績也年復一年伊于胡底 
史乘 
[燕子軼事虎]  
　　霍怒甚轉柔其容詢之曰吾知汝好男子汝倘直陳吾爲汝商之汝中國官貸汝一死燕子又瞋目曰因汝而貸一死非燕子也於是譯員屢傳霍語詢之燕子大怒叱譯員曰汝之俄語荒謬極矣因歷效霍前語則俄語精熟如瀉瓶水　譯員曰某語汝誤會某語汝未解汝祇可恃外勢嚇窮苦小民耳在燕子前不煩汝口舌也 
　　霍怒不可遏思威脅之示决俄兵露刃向燕子鋒鋩閃閃如巖下電燕子仰天大笑曰吾燕子在山中擁有數千人指揮左右號令風行比汝威武多矣此兒戲耶曾不足爲乃公破顔於是蘇會辦見無可轉圜急呼燕子前以解之燕子則長跪俯首詢以前案一一陳述無稍隱歷一小時始述畢讞乃定 
　　明日行刑兵勇數百挾燕子行防不測臨刑燕子顧監斬官曰汝伺候吾耶官曰然曰甚善因脫坎肩一襲金扣纍纍寳光眩目授監斬民曰以酬汝聊表意耳旣而曰死何足懼獨吾老母爲可戀耳因泣下旣伏法監斬官持其坎肩歡嘯而歸（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十四日議事（續）]  
　　于邦華謂今日之與湖南發行公債案不同湖南係稅法公債局章明明定爲宜交局議至鹽斤加價究帶國家行政性質故不能認爲侵權違法又照法律言之核議自核議核辦自核辦兩者性質截然不同又按事實言滇督本非有意侵權違法湖南公債案湘撫故意如此至於湖南公債案雖已具奏而未得結果究竟原案已否回復亦屬疑問此案能保住諮議局權限將原案回復卽好加此四字有何意識沈林一登台演說將院章二字敷衍一大叚毫無研究價值邵羲先宣言謂此討論在範圍外請議長禁其發言而陶峻雷奮復紛紛禁之謂此案爲鹽斤加價并非院章并非法律陳樹楷邵羲謂今日若欲討論院章各事均可不議即討論院章可也此後張之霖視高均主張爲侵權違法無贊成者隨由議長决將此審查修正案宣告表贊成者多數此時已三時半議長宣告休息三十分鐘至將四時復入塲開議于邦華主張以禁烟案提前開議此事無他種討論即可付表决易宗夔以報律關係重要可以報律提作第二號開議議長以今日必可議到報情不必提前隨即議著作權律案余鏡清請不必討論字句隨由第三十六條開議陳樹楷於四十一條略有修正改爲除前條科罰外其被害人所失利益應責令侵留者賠償而賛成者甚少隨以康詠修正條文付表决得多數贊成四十八條汪榮寳删去希圖朦混四字五十條陳樹楷以二年期改作四年胡礽泰謂報律公訴限只六月此爲四年實爲太過汪榮寳邵羲以期限太長殊不便仍以原案五十條付表决贊成者多數至五十四條股員會修正之王璟芳謂於假冒一事其科罰是照此律否抑或另有辦法民政部特派員孫培謂係照此律辦理沈林一謂其假冒之事若在此法律未頒布以前照此律辦理其効力溯及從前殊不妥王璟芳謂應在此律施行以後科罰易宗夔謂此條應用起立表决五十五條陳樹楷有修正股員會亦有修正先以陳樹楷修正者付表决賛成者僅四五人後仍以股員會修正條文通過此著作權律案今日再讀完結此時已過五時議員有出席者邵羲易宗夔謂八十四號議員往往不到四時即先行散會請議長注意次爲地方學務章程案三讀由秘書官逐條朗讀邵羲畧有修正牟琳謂凡法律三讀時凡改定文字外不得提起修正倡議邵羲謂若有意義互相矛盾者不在此限是一並非絶對不能修正并非汪榮寳謂此宜認爲文字的修正字句的修正牟琳謂此修正文字雷奮請以次結果再念一項至第七條于邦華謂有衝突陳樹楷主張以自治委員并非自治職且據自治章程自治委員爲長官輔佐官則其進退自治委員之權操諸長官之手自不必說惟以如此之人經理學務長官一有更動自治委員亦即更動旣無確定之人辦理則學務前途不免動搖范源濂出而答辨若謂不得以此種人員兼理學務將來於施行細則必須嚴爲訂明再圖補救陳樹楷謂須以修正爲是凡法律必須求完全若將來再圖補救之法是又多一番手續也此時離座者紛紛易宗夔謂此時人數已不滿總數三分之二而八十四號議員并不遵守院章不到散會即行離座仍主張宜以八十四號議員請議長注意陶鎔請查人數此時只有一百廿二人隨即由第八條至第十五條逐條朗讀逐案議决無甚爭議之點此案三讀畢已五時三十分此爲資政院議决法律案之第一日而議長仍欲將報律再讀多主張今日太晚請展會至下次再議者隨由議長將第六號全國禁烟辦法案及第七號修止禁烟條例縮短期限議案宣付表决并特定前兩項審查特任股員十八人遂散會 
本埠新聞 
[中醫檢查鼠疫之詳情]  
　　粤紳張子標君將寳山縣境北河南路補蘿居花園一座洋房十餘間地十一畝七分讓作中國公立醫院之用已於二十二日成立先期由商務總會各帮各業董事刋發傳單在鼠疫發現地叚分送届時醫院董事沈仲禮君派出精於西醫華人王培元侯光迪史惠敦繆頌懋四醫士又美國回華之女醫士黄瓊仙等偕同西女醫至開封路一帶挨户調查先由董事祝蘭舫君派出書記曹君等向居民和平開導居户咸稱只要保定洋人不再來查現在來者只要眞是華醫即便歡迎於是王培元等和顔悅色而進向居民一一把脈絶無反對之意居户開通者亦復不少惟再三叮囑千萬不可失信用洋人來查等語諸醫士分路調查情形大致相同此次工部局俯順華商之請用此變通之法華人甚爲滿意從此風潮平靜市面可藉以恢復矣 
[五誌婦人被害之慘劇]  
　　閘北巡警局馬巡孟長才謀斃周邱氏畏罪脫逃一事迭詳前報兹由城内一路分局將孟之舉薦人李萬全保証人張仁甫提獲解送總局昨經行政科長張主政玉輝提出研訊張供與孟素不相識前由李託蓋保戳是實求恩原宥質之李供稱孟投効時確由小的代覔保証人蓋戳惟此次逃往何處實不知情張主政一再駁詰仍執前供喝令鞭背三百下還押候核 
[新閘橋實行改築]  
　　巡警道汪觀察昨爲新閘橋改造鐵橋事出示曉諭略謂照得新閘橋年久失修橋面朽爛橋墩坍裂全橋敗壞不堪行走舟車往來極形危險亟應改造鐵橋以利交通當經移商關道禀奉督撫憲咨准度支外務兩部撥借關欵改造鐵橋除由關道照會領袖領事轉飭工部局知照外合亟出示仰軍民諸色人等一體知悉爾等須知值此財政困難之際籌撥巨欵改造鐵橋實爲振興閘北華界市面起見不准造言生事自開工日起由本總局籌備渡船四只專渡往來行人渡船費由工程處給發不准船夫索取分文惟各項車輛暫須繞道而行云云 
[關於錢莊倒欠鉅欵之批詞]  
　　滬道劉觀察批沈上之禀云邱潤初結欠該莊之欵如果祗係該莊等個人交涉情願折償了案本可不必深求今該商倒欠官商巨欵除追繳外所短甚巨現已迭奉憲飭行縣嚴切追繳全在收齊外欠以資抵償乃竟爲轉求以原欠七萬餘之欵折還 
 
 

Page 19

 
 
一萬兩了結一若元源所欠之官商各欵與已無干該商轉屬代人清理債務者然殊可怪詫所請碍難准行仰會審官寳令嚴諭申斥仍將邱潤初等嚴飭勒追勿任拖延　又批立餘莊等禀云查協大號與寳康欠欵紏葛前據戴嘉寳供被倒欠三十餘萬卽虞瑞清來禀除代戴轉手票欵暫從緩計外實該寳康十二萬餘兩業經前道飭廨提案質訊督同理算在案所有戴虞糾葛未經理明之前碍難遽准將虞交保致滋拖宕仰會審官寳令轉飭遵照仍遵前批迅即督算明確並將兆康股東名下虞瑞清應攤虧帳分别追理具報毋再遲延 
[方雲卿暗殺案近聞]  
　　内河小輪船局執事方雲卿被人在英租界貴州路暗殺一案曾經屍屬迭赴蘇省控奉臬司將此案卷宗吊省研究禀知蘇撫飭將原卷發回上海縣並飭田大令將案内牽涉之鞋店主陳智春從速研訊具報察核 
[揭破保存墳墓之託詞]  
　　本縣田大令批張和尚禀云滬上地價日漲覬利之徒圖贖久年之産必以保存墳墓爲詞此等刁訟屢見不鮮不知逾限三十年不准回贖係屬禀定章程該民等于活産三十年限内並無一詞乃於三十年之後忽然念及祖墳迭次具控意欲硬贖經前縣曁本縣嚴行批駁不知悔悟竟貿然措價呈繳顯有訟棍地販從中唆使如再凟呈應即專提訊究代書不知事理將朦請繳價之呈輒行蓋戳實屬荒謬姑從寛記責現洋十八元銅元百零六枚擲還 
[辦理禁烟要政之進行]  
　　本縣田大令照會自治公所總工程局拒烟總會同仁輔元堂各紳董文云奉蘇省禁烟公所憲札禁烟要政頭緒紛繁設施禁制首重調查若事事專恃官力深恐收效難速自應仿照浙省辦理庶得羣策羣力事半功倍業經詳奉兩院憲批准照辦應即刋章通飭依限成立除分别咨會通飭外合發刋本札縣會同紳董妥議籌辦務於定限以内成立開辦並發章程規則合行照會即希查照辦理并望將辦理成立情形尅日詳細復縣以便轉報事關禁烟要政幸勿延遲 
[禁烟分所成立]  
　　滬上自實行禁閉烟館之後曾由蘇省禁烟公所將吸烟執照分送總工程局及東南西各區與各巡警局飭查烟民數目分别給發並嚴禁私吸兹因此事久未清查恐有不肖之徒私售燈吃故由自治公所各董切實申議假定西門外官契局設立上海禁烟分所於二十三日成立舉定周菊坪姚幼安常駐經辦並由各董蒞所會議查禁章程 
[聶讞員愛護孤兒]  
　　山東人劉新發前控王靜甫姦騙伊姊朱劉氏並吞没洋銀三千元及衣箱等物經法公堂聶司馬判王交保候將長發棧存洋各物吊案再核昨日該棧執事唐鳳亭投稱劉氏祗存洋七百餘元現除去朱女及劉新發等房飯二百餘元外祗剩四百二十八元五角兹特開呈發票請爲察核司馬以發票並未詳細開明不能憑信諭再逐項寫開呈核旋有林華堂投稱與朱廣勝係兒女姻親因接王信有牽涉朱女情事故特來申原信呈閱司馬閱竟大怒斥王無理並謂前堂朱姓之子及婢女等皆供爾與已死之劉氏有姦佔作妾情事今爾刁賴姑不深究爾須赶速籌欵俾朱姓孤子不絶生機訊至此劉林二人請將朱子德英給予領回司馬不准候擇一妥善學校送往肄業王交原保其餘各人一併斥退候再定斷 
[起解慘斃乳傭之兇犯]  
　　浙江鹽運司署科員施官紱之第三婿潘忠俊今夏在南翔鎭施姓家毆斃乳傭龐陳氏棄屍滅跡逃匿滬南由施飭丁王升於九月十九日將潘扭控工程局轉送上海縣訊供推賴押候核辦在案兹田大令查得南翔鎭係嘉定縣管轄特於前日派差錢升將潘押解嘉定縣訊辦路過公共租界時該差至總巡捕房照章報告捕頭即飭華捕護送出境 
[謝劵]  
　　上海萬國團練賽槍奪彩會今夜九時在議事廳贈彩並舉行跳舞昨承惠贈入塲劵一紙書此誌謝 
[城内]  
[賭棍收押]  
　　虹口著名本帮賭棍高金生（即開花金生）曾經蔡前道札廨拿獲移解到縣經田大令責押在案兹奉上司批飭著將該賭棍發押改過局三年田大令奉諭後遵卽照辦 
[懲辦流氓]  
　　著名流氓沈金富（即阿金和）朱和尚專在西門内搶奪行人衣服銀洋近被西區查拿到案經楊副巡官從重懲責並令鎖示游街二天使商民認識 
[官事]  
　　同知銜丁憂江蘇試用知縣魏允洽昨日到道禀見　道署發審兼收呈詞委員補用通判王嘉熙禀謝委兼駐廨追理欠欵差　巡警總局總務科長兼工程處江蘇候補知府姚提勳禀知新閘橋已於二十一日開工 
[南市]  
[收贓賣烟]  
　　無賴李新郎王伯金王阿金（即崇明阿金）趙幹臣毛順利高文奎等六人賃居新北門外城根三十四至三十六號房屋專收來歷不明之貨物近又私賣燈吃容留小工多人在内吸烟前日被總工程局稽查員訪悉特偕巡長前往將六人一併拘住並搜獲瓜子茯苓黄荳等贓物一併解局押候訊究 
[曾否誘匿]  
　　萬裕碼頭划子船户寡婦陸朱氏與子金濤至工程局訴稱媳婦林氏逃逸無蹤想係親戚張林氏與划船管帮許巧福誘匿請爲訊究即經陳裁判提訊張林氏與許均供詞推諉堅不承認判氏交許帶出帮同我尋 
[閘北]  
[乘機搶刦]  
　　成衣匠陸阿三與洪吉里管門人孔金龍所雇之洒掃夫胡三林乘火搶刦蔡少廷家衣箱一只寄於張仲恩處嗣被張偵知來歷恐遭波累報告四路分局將陸逮案訊實枷責昨日復將胡三林拘獲經黄正巡官研訊祇認搶取　子一只餘均不認判責五百板押候覆訊 
[聚賭受罰]  
　　太陽廟僧人志修柏冬學林三人與陸阿發夏阿五等在張沛高家聚賭一案昨經四路分局黄正巡官訊明屬實判志修等三人共罰洋二十元陳夏二人各罰洋一元張沛高罰洋五元飭具改過結一併斥釋 
[英租界]  
[愼重冬防]  
　　英美總巡卜羅斯君以現届冬令宵小最易竊發昨特通諭各捕房捕頭轉飭中西探捕人等無分雨夜均須分班按叚梭巡以保治安 
[惡姑狠毒]  
　　住居新閘路之王馮氏因虐待養媳前日由捕房將氏拘送公廨押候訊究 
[拐案敗露]  
　　拐匪黄彩法施尹氏沈王氏近在通州地方拐得五歳男孩史權厚一　來滬價賣昨在山東路被流氓徐銀郎遇見向之圖詐適被包探周志仁查獲一併拘入 
 
 

Page 20

 
 
總巡捕房捕頭飭將黄徐二人拘留兩氏着送公廨押候訊究 
[暗昧不明]  
　　住居北京路一千零五十九號屋内之寡婦孫時氏昨至老閘捕房控告大舞臺戲園跑龍套張惠仁竊取銀飾捕頭准飭包探王梅生查明該氏與張姘識因拆姘口角揑詞誣控當即將氏斥退不理 
[升充包探]  
　　美捕房三百零三號華捕辦公勤愼昨由華捕張正巡官禀奉卜總巡升爲十六號試用包探調往總巡捕房當差 
[仍被查獲]  
　　秦益生前在寳善街福興昌新衣店内爲夥昨竊取店中雪衣等物逃逸經該店主報捕查緝在案昨由包探殷玉鼎將秦查獲拘入捕房押候解究 
[流氓攫物]  
　　流氓張阿惠前晚在六馬路搶取迎春坊二弄某妓院大姐金押髮一隻當被巡捕追獲拘入捕房押候解究 
[美租界]  
[茶館聚賭]  
　　伯頓路八百零二號陳桂華 
所開之茶館前晚紏集賭徒多人聚賭抽頭被中西探查見歸禀捕頭候請公堂傳罰 
[婦人亙毆]  
　　史奚氏包奚氏二人昨因索債在元芳路口角相毆被捕一併拘入捕房捕頭命赴公堂禀控 
[形跡可疑]  
　　喬金泉昨持綢皮袍套兩件途遇巡捕見其形跡可疑拘入捕房聽候查核 
[塌車無照]  
　　江阿三張阿五所推之塌車未領捐照被捕查悉拘押捕房候究 
[車夫行兇]  
　　車夫計元貴王阿三昨在天潼路將包車夫張阿二毆傷由印捕送押捕房再行核辦 
[貪佔便宜]  
　　米秀成在元芳路偷用自來水被公司中人查見鳴捕拘入捕房存洋釋出候傳 
[連驗兩屍]  
　　前晚有一無名男子年約四十縊斃於錢葉會館西首某弄内昨晨被捕巡見歸禀捕頭將屍體車入驗屍所着保報縣請驗又有一年約五十之男子倒斃於北蘇州路亦送驗屍所經田大令驗明一係縊斃一係病死當飭地保報堂收殮發壇候認 
[法租界]  
[展限料理]  
　　俞生泉前被王正卿等環控欠銀不還經公堂中西官會判交保限期料理在案迄已日久仍置不睬復由各原告禀奉聶司馬着保交案訊據供稱實因措資未就致難遵限理楚並非有意抗延務求展限判再寛限兩禮拜交原保料理不准再延 
[竊無聊賴]  
　　車夫徐廣寅拖欠周榮生車租被控經公堂聶司馬提訊判令交保出外按月拔付在案兹已日久無人作保原告又復投追徐供實因無力須求開釋俟覓有生意即行拔還司馬以徐困苦情眞判令開釋 
海上閒談 
　　上海爲最開通之地亦爲最繁華之地惟其開通也故學堂林立學務至爲發達惟其繁華也故在滬之人無不及服麗都費用浩大 
　　惟所謂開通者爲能達時務合時宜之謂也今經濟之恐慌已達極點凡爲教員者正宜力崇儉樸以爲諸生模範以啓諸生崇實黜華之意乃上海之教員多以趨時爲宗旨其衣服率多華麗具應酬亦頗殷繁似此時髦不且導諸生以浮靡乎自號開通之教員其一思之 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇蘇屬試辦宣統三年地方行政經費預算册（三續）（本册以兩爲單位兩之下加小數點爲誌）]  
　　地方行政經費經常門 
　　第二類　教育費共庫平銀三四九二九．○四八 
　　第一欵　官立學堂經費共庫平銀一六七九七七．三八五 
　　第一項　省城高等學堂經費銀四○二四九 
　　第一目　職員教員俸銀二九八四三． 
　　第二目　堂役工貲銀八一八． 
　　第三目　全堂膳食銀四○五三． 
　　第四目　書籍報紙銀一一二二． 
　　第五目　標本彝器銀九○四． 
　　第六目　紙張律墨銀三七九． 
　　第七目　石印用品銀五四九． 
　　第八目　添補器具銀二六八． 
　　第九目　洋員房租雜支銀四○一． 
　　第十目　茶水油燭銀一九一二． 
　　第二項　省城法政學堂經費銀二○五三○． 
　　第一目　職員教員俸銀一二○六七． 
　　第二目　堂役工資銀八九三． 
　　第三目　全堂膳食銀四○○四． 
　　第四目　書籍印刷銀二八八七． 
　　第五目　油燭雜支銀六七九． 
　　第三項　省城丙級師範學堂經費銀五七六一五． 
　　第一目　職員教員俸銀三四○八六． 
　　第二目　堂役工資銀一一一○．九 
　　第三目　全堂膳食銀一四四二一． 
　　第四目　書籍紙張銀四四五○．五 
　　第五目　油燭雜支銀三五四六．六 
　　第四項　全省女子師範學堂經費銀六○○○． 
　　目應載另册 
　　說明　此係寗蘇兩屬共同擔負之欵說明見第一類第一欵　　第五項　江隂南菁文科中學堂經費銀一二五五八． 
　　原册無目應查取補列 
　　第六項　上海龍門初級師範學堂經費銀一九五九○．三四一 
　　原册無目應查取補列 
　　第七項　鎭江初級師範學堂經費銀一一四三五．○四四 
　　目暫闕 
　　第二欵　補助地方教育經費共庫平銀一四八五七四．一五一 
　　第一項　補助省城教育經費銀二九二二七．一二二 
　　第一目　蘇州府教育經費銀一五八七．三三九 
　　第二目　長洲縣教育經費銀四○三六．七一 
　　第三目　元和縣教育經費銀三四九二．四七 
　　第四目　吳縣教育經費銀四九一八．一七二 
　　第五目　長元吳三縣高等小學堂經費銀一九七九． 
　　第六目　長元吳三縣初等小學堂三十所經費銀一一一三三 
八四 
　　第七目　長元吳三縣簡易識字學塾十所經費銀二○七九． 
五九一 
　　第二項　補助各府廳州縣教育經費銀一一九三四七．○二九 
　　第一目　吳江縣教育經費銀一六九． 
　　第二目　震澤縣教育經費銀一三四． 
　　第三目　常熟縣教育經費銀五六五．五一四 
　　第四目　昭文縣教育經費銀四三一．○一六 
　　第五目　崑山縣教育經費銀一五六○．○七七 
　　第六目　新陽縣教育經費銀一三二八．三 
　　第七目　靖湖廳教育經費銀五四．○八三 
　　第八目　松江府教育經費銀七九八○．一○三 
　　第九目　華亭婁兩縣教育經費銀九八三．九五一 
　　第十目　華亭縣教育經費銀二九八四．一八四 
　　第十一目　婁縣教育經費銀三二○四．四八七 
　　第十二目　上海縣教育經費銀九二四六．○二二 
　　第十三目　上海崇正小學堂經費銀一五四○．三○一 
　　第十四目　上海梅溪小學堂經費銀九九○八五 
　　第十五目　上海敬業小學堂經費銀八六一．八九 
　　第十六目　上海養正小學堂經費銀二二○．九九四（未完） 
小說 
[義俠小說盜俠（六）]  
　　斯時麗榴暈後倦極。覺腦筋團團而轉。乃不知其所以然。瞢騰復睡。醫士進按其脉。則立告格蘭那極。謂美人已醒。特疲而睡耳。非暈也。格蘭那極聞醫士之言甚喜。趨至榻畔視之。果見麗榴合目沈睡。鼻息酣然。雖呼吸至微。而櫻辱已有紅酣之色。非復暈時之狀態。格蘭那極不敢驚此美人之睡。躡足立行。而康吉則爲堡人囚之别室。且反縛其手。防其逃逸。康吉身被兩創。血湧過多。亦暈。比醒。已在夜中。康吉極口痛詈。而守者聽之不問。康吉詈久亦疲。遂睡。 
　　麗榴睡足而醒。已聞室中有男子履聲。麗榴尚以爲身在道克司堡中。乃 
 
 

Page 27

 
 
大詫怪。自念吾寢室中。何以有男子冒入。卽康吉亦不應如是。立開其睫。則見格蘭那極赫然立於榻前。麗榴一見格蘭那極。驟憶昨日之事。乃如潮之上心。知此。身已爲腦門豆人之俘。則合目而嘆。格蘭那極立奔赴麗榴之側曰。密司何故長嘆。麗榴不答。格蘭那極問至再三。麗榴始張目斥之曰。汝勿近我。苟以一指近我者。即爲我終身之辱。格蘭那極聞麗榴之語。神色立變。然猶矯爲笑容。以謂麗榴曰。密司勿怒我。我爲至愛密司之人。今匍匐於密司裙下爲奴矣。我爲王室大將。勇名徧於英倫。向不受人一言之詆。今密司即詈我辱我至於極地。吾亦願奉密司之號令。永永無忤。密司密色司。當知鄙人之心誠也。麗榴聞言愈怒。立斥之曰。汝速退。汝即欲有言者。亦不宜於此時恣其喋喋。當知我爲女子。此間爲女子之寢室。汝男子何可入此。格蘭那極見麗榴暴怒。狀乃逾媚。鞠躬報曰。此間爲鄙人所處之堡。在此堡中之地。鄙人皆有出入之權。密司斥我誤矣。麗榴大怒曰。汝苟自居爲上流社會中人。尚有一絲之廉耻者。則宜速出。汝自名爲勇士。乃肄力凌踐一無人保護之女子。可耻之事。孰甚於此。格蘭那極聞麗榴稱已爲勇士。意至愉懌。謂麗榴曰。我爲密司之奴。何敢有一絲一毫之凌踐。吾今且聽密司之語。暫出此室。少間當在客室。待密司之至。密司苟有語語鄙人者。鄙人必恭默以聽。語旣。鞠躬而出。 
國外新聞 
[俄國急欲興造中央鐵路]  
　　二十二日倫敦電云俄國代表斯維琴脫賽夫君現爲提倡興造高加索至培羅乞司丹鐵路一事特至倫敦運動一切據斯君之意該路敷設經費須用英金二十一兆磅俄國之股份亦已有豫備聞英國政界亦頗賛成此舉惟須徵集財政家之意見云 
[英國財政大臣演說]  
　　二十二日倫敦電云英國財政家喬治君演說豫算案時以案中之盈餘與主張保護貿易主義各國相比較如以德爲例則邇來食用日貴皇帝俸給似亦不得不增然上議院則以該案涉及地稅仍棄豫算案如不潔之物然該大臣並稱下届選舉必不致再聽上議院駁絶豫算案云（以上譯字林報） 
[德國國會定期開議]  
　　二十二日栢林電云德國國會將於十二月八號開議即須討論豫算案事宜 
[德太子赴英先聲]  
　　二十二日柏靈電云各報皆謂德國皇太子游歷遠東回國後將代表德皇前赴倫敦慶賀新皇加冕此說頗確蓋國君加冕之時須獨立於大衆之前向例他國之君均不親往也 
[俄皇惋惜文豪逝世]  
　　二十二日柏靈電云俄國内閣以托爾斯托雅伯爵噩耗奏報俄皇時俄皇謂伯爵爲俄國著作家泰斗今竟謝世深爲惋惜其國會各黨及格致中學均爲伯爵開會追悼各團體亦紛紛派代表前往會葬伯爵靈櫬則由專軍送往故里 
[俄國外務部大臣簡定]  
　　二十二日柏靈電云薩沙洛夫君已實授外務部大臣 
[奥意互分巴爾幹利益之風說]  
　　二十二日柏林電云巴黎晨報載稱奥意兩國已結密約分定巴爾幹特别利益範圍惟意奥兩國政府均不承認是說 
[德國首相宣述外交政策]  
　　二十二日柏林電云德國首相在聯邦議會外務員之前宣述外交政策時外務部大臣及巴凡利亞邦首相亦均在座 
[日本實行新稅則之佈置]  
　　二十二日倫敦電云泰晤士報得悉日政府現派某員赴英考察稅關政策及竭力消除反對新稅則之抗議並調查出口人責難之實情（以上譯文滙報） 
來函 
[謹告應受檢查鼠疫界内之華人書]  
　　工部局檢查鼠疫問題發生以後我租界華人大受恐慌嗣經我華董與西董竭力磋商始得有美滿之結果我華人之在租界者羣蒙其福相與額手慶頌實爲從來在租界中一大可紀念事也雖西董之俯順輿情亦我華董中如沈仲禮觀察在租界之辦時疫醫院虞洽卿觀察在租界之辦華商團練熱誠毅力夙爲西人所欽仰之有以臻此所議鼠疫辦法其第一條自辦醫院問題想痛定思痛我各帮華人定不吝囊槖將來組織一極完全之醫院而爲西人所瞻仰諒可拭目以俟然此猶其後焉者也現在所亟亟欲辦者乃第二條内華人自行檢查之一事即現在最足動西人之目最足饜工部局之心者亦惟在此自行檢查之一事也何則鼠之爲疫其傳染最速其流毒最慘上海雖地處温帶一經發現不獨西人之生命堪虞我華人奚啻數千百倍於西人生命亦何獨不堪虞則凡應受檢查界内之華人宜若何爭先恐後扶老携幼惟恐不及早查而致貽害者若果有此等思想非特我華人自行檢查實較勝於西人工部局將自此深信矣工部局將自此敬禮矣即我租界華人亦自此可自由矣否則一落千丈眞有不堪設想之勢從此以後能將屋内加意清潔不但可免鼠疫更可袪除百病也洒掃一次祗須一小時間之工夫各人皆可自治並不須分文之費此又何憚而不爲且近聞沈觀察等督率醫生按户親查我租界華人其亦知仰體華董之一番熱誠乎其亦知仰酬華董之千辛萬苦爭回自行檢查之權乎故特不揣愚昧爲我應受檢查界内之華人告　旅滬寗波同鄉會公啓 
[敬謝振記公司慨减房租]  
　　敬啓者敝所成立以來疊荷各公司慨允减租莫名欽佩今又蒙同泰生經理振記公司報告八仙橋一帶住宅原租二十元者今已减至十四元市房原租十元者今减至六元五角足見各房主默察時艱體恤商民不勝感激謹肅鳴謝　請减房租事務所 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
