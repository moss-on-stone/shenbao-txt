# 1905 - 93 - 4911484

 

Page 1

 
 
[訪求小說]  
　　申報館啓本館現擬訪求小說如有家藏木刻爲世不經見之稗官野史凡（章回）（說部）（傳奇）（彈詞）等類有願出售或倩本館代印者望先將書名價目以及書中事實撰著人姓名并書共若干册一一開示以便商訂郵資自結不合恕不修覆 
[電傳上諭]  
　　三月初四日内閣抄奉上諭升允著調補陜甘總督閩浙總督著崧蕃調補欽此 
論美使照會政府聯合六大國保全中國領土事 
一人立於社會之中遊隨坐食而不能造成技藝以供社會之用者是對於社會而爲負罪之人也一國立於世界之中茶靡瀕危而不能增進文明以維持世界之平和者是對於世界而爲負罪之人也頃者乃有駐京美使照會我政府謂本國政府聯合英法德意奥比六國保全中國傾土之事異哉中國之領土乃待美國提議以保全之也 
執途人而語之曰汝毋恐吾將衣食汝保抱汝不使汝之戚戚罹飢寒以死也其人苟稍有知識未有不拂然怒者矣然則美使照會之意何以異於是夫保全美舉也瓜分奇禍也使保全之說得以實行則中國或可永無瓜分之後患夫使中國脫於瓜分之慘而不以手加額五體投地者殆非人心也而孰知保全之慘有更甚於瓜分者乎 
中國在甲午以後猶然一獨立帝國也中日之戰情見勢絀威嚴墜地於是獨立之時機蹉跎盡矣自增祺草約締結以來俄國首種瓜分之導線於是各國視綫華集競開租借之端是瓜分之局所 
 
 
 

Page 2

 
 
　　自始也方各國競倡勢力範圍於中國之時有足防止瓜分主義之前進者則美國於光緒念五年提議開放中國門户通牒各國求得其贊同夫開放之說卽保全之眞相也是又保全之局所自始也無何而有庚子義和拳之變兩宫蒙塵京師殘破所謂保全之結果幾不可復覩矣然而各國厭兵齗齗以廻鑾爲請卒之和約定戰局解不可謂非保全主義之戰勝也於是有最不利於保全之實行者俄國也俄人守其大彼得之遺訓失志於西者方亟亟欲索償於東故瓜分中國之政策是俄人妖夢所不能忘者也以是撤兵問題起俄人襲用其外交之慣技備極欺凌之手叚斯時瓜分之舊燄又幾幾復燃矣乃中俄之交涉一變而爲日俄之交涉恊商不成兩國决裂今者奉天大戰之後終局之平和將至而美國遂乘時抵隙急起而直追重申保全主義於各國而貿貿然以事實來告自今以後或者保全主義終以獲勝瓜分主義終以失敗未可知也要之中國旣已確居被動之位置一惟主動者之命是聽主動者而利在瓜分則瓜分之主動者而利在保全則保全之决不復有亞東主人翁者得以一二容喙於其間此其後效可覩者也以龎然碩大之國傲然自尊之國民平昔之氣象何如今乃煩人之左提右絜蹙蹙靡所騁也世間可悲可恥之事又孰有甚於斯者耶况乎瓜分者爲一國之奴隸保全者爲公共之奴隸爲一國之奴隸猶可言也爲公共之奴隸不可言也往者慮黃禍之復興則莫若瓜分今者知老中國死中國之决無能爲則莫若保全是保全之名至可感也保全之實不可思也是故欲享有公民之權利者則必負自治之責任欲享有自主國之權利者則必負獨立之責任此保全之責任而爲中國自負之也則前途之光榮何限今乃於獨立之責任所應盡者放棄無遺致使影響所關流弊所及足以危累東洋之公安妨碍列國之均勢是以各國不得不兢兢焉注意於此謀所以代負其責任者此國主瓜分彼國主保全今日言瓜分明日言保全彼爲已國發逹計爲世界平和計其責任之所在固有不得不爾者也而我國民之負罪於社會我中國之負罪於世界者不旣多乎然則何以謝美國且何以謝異乎美國之國雖然我不知我政府之對於此事其感情何如我不知我國民之對於此事其感情又何如 
[俄兵敗退之蹤迹]  
　　三月初三日日本東京來電云官塲宣告有俄步兵兩小隊由桃路方面之西行經冬季商務大道而來於初一晨至太舍哥卽駐於此青家屯戰敗之俄軍一大半退至四面城其餘由四面城枝路（卽奉天大道）向北而退初一晚興李屯之南已無俄人躍迹 
[日大臣會議要務]  
　　三月初三日日本東京來電云今日晨十點鐘至午後三點鐘伊藤侯山舫侯外部兵部海部均在桂首相公館會議重要事務 
[韓使覲見日皇]  
　　三月初三日日本東京來電云高麗派往日本恭賀日皇戰勝之專使伊親王於昨日覲見日皇並在宫中中膳日皇贈以頭等寶星佩帶一掛 
[俄人謀亂被拘]  
　　三月初三日初三日倫敦來電云俄京傳來消息謂有一人僞裝可殺克兵之武員於禮拜一入俄星宫中時俄皇正在接見各武員當被人察出將其人拘獲在其身畔搜出小炸彈兩枚 
[克雷脫島亂事]  
　　三月初三日倫敦來電云克雷脫島息梯亞地方有肇亂之事已由法兵輪前往彈壓 
[法君主黨謀亂]  
　　三月初三日倫敦來電云近日法京諸人大爲震動因在城外近地搜獲軍營所用號衣及藥彈甚多據云此係巴納排突一黨之人之物按巴納排突爲法之君主黨屢欲謀憲法總統及各大臣並欲傾覆民主國政府此次事發被拘者二人内有已退職之于總一員譯字林西報 
[錫蘭島東南洋面兵輪出現]  
　　三月初三日倫敦來電云本處接到印度錫蘭島哥倫布電音謂有英郵船公司買麻勒輪船報稱二月三十日天明前二點鐘在錫蘭島東南三百英里洋面遇見大兵輪三艘向東北而駛是晚天甚昏暗約略似係日本之兵輪船譯太晤士報 
[英兵艦忽奉命駛往南方]  
　　三月初四日香港來電云英國頭等戰船格魯來及巡艦兩艘忽奉命速卽駛往南方 
[歐州外交家皆論俄不宜續戰]  
　　三月初四日倫敦來電云奥京維也納電稱歐州大陸地外交家以爲目下爲俄國與日本議和適宜之時並謂俄國决不能再續行戰事俄京國務情形仍屬紊亂主單黨中忽亦有人宣言俄再續戰决非上策俄特拉格密勞夫將軍及他年老之將軍皆謂俄在戰地决無望重振其勢力 
[俄報迫退日兵]  
　　三月初四日倫敦來電云俄揩吉維樞將軍報稱日人被俄軍迫令由二台子退至蘇魯沙 
[印度營房坍塌]  
　　三月初四日倫敦來電云印度大姆色勒地方有石造之營房忽然坍倒壓斃印度搿克思土兵一百四十人尚有七十餘人不知下落聞有英人十六名亦遭此難 
[法國處置摩洛哥之法]  
　　三月初四日倫敦來電云法外部突爾揩思君在下議院宣言法政府待摩洛哥國必如良在以好言勸解以利我國决不欲礙及摩國及他國如有意見不合處法國頗願以温和之法交涉譯文匯報 
[歐洲各國與摩洛哥之交涉]  
　　三月初三日柏林來電云英皇與法總統相會之事德國與摩洛哥之問題並不能稍有改易此問題爲各國所同亦爲他國所承認摩王現决定先與駐摩各國欽差議定後由各欽使允准然後再給利益於法國英 
 
 

Page 3

 
 
　　政府在下議院宣言謂摩洛哥之事英法所訂之合同尚未通知德國駐美德使亦告知美政府德國之宗旨惟云曾交公文於美政府此係不確目下駐摩德使已　回另派魯森博士接任魯君現在非洲之派培西尼亞統帶德軍尚未回國 
[德奥意三國聯盟保歐洲和局]  
　　三月初三日德京柏林來電云德皇與意皇在意國南普而思海口相會時兩君咸述及德意之切睦及聯盟之舉又謂德奥意三國聯盟之約能保歐洲之和局譯德文報 
[藏約允减兵費及駐兵年限本館天津專電]  
　　西藏議約唐星使近日電告政府云英費使已允减兵費五百萬羅比及减短春不駐兵年限其餘尚未定印督等已往森羅以獵事爲避署（艮） 
[增祺請派員襄辦東三省事京師]  
　　奉天將軍增祺有公文至外部請選派精通某國語言文字者二人前往奉省以爲辦理交涉之助（辰） 
[英國要求開埠京師]  
　　英國近向中國政府要求將廣西百色廳龍州梧州等處開作商埠現在政府尚未决議已電飭岑雲帥妥速體查情形電覆後再議准駁（月） 
[練兵處存欵甚巨京師]  
　　練兵處存欵現已有七百餘萬兩足敷練兵之用矣（辰） 
[練兵處擬添偵探科京師]  
　　據練兵處人云鐵侍郎欲添設偵探科隸入叅謀學堂並行開辦教練以備將來遣派刻下已在商議辦法矣（辰） 
[各軍擬添演說官京師]  
　　日前政府會議云中國近來兵氣不奮皆由於兵士不知講求尊君親上之義擬於各軍中添設演說官時加訓導亦練兵之要務也聞此舉係採納某國公使之言云（月） 
[北洋擬設憲兵天津]  
　　天津自設立巡警以來一切章程日有進步現聞北洋大臣擬於巡警中另行抽練憲兵一部照日本憲兵制度以衛公家（日本憲兵卽俗所稱紅㡌兵）刻已妥議開辦章矣（辰） 
[奏准設立法律學堂京師]  
　　刑部議設之法律學堂業已奏准大約不久卽須開辦刻已籌議堂基矣（辰） 
[外部擬用學生條陳武昌]  
　　粤漢鐵路廢約爲吾國一極大問題留學美洲學生王建祖等曾將此案援引法律剴切條議陳諸各常道現外務部已函詢鄂督張香濤宫保所有學生條陳各節能否采用云（履） 
[調考陸軍學生武昌]  
　　練兵處新章凡卒業留學陸軍學生須調京考驗後方許錄用故鄂中大吏已轉令各生豫備起程大約在月尾月初卽可首途矣（履） 
[江督周奏暫開鎭江一口及仙濠兩處米禁片（露）]  
　　再淮揚下河一帶米爲出産大宗上年收成豐稔又值禁運出口以故積存甚多價日减落每上米一石僅售洋四元左右不獨榖賤傷農且商業亦因之而滯到任後屢據商民籲求弛禁並據鎭江各米行禀請援照蕪湖辦法於未賣於販商之前酌繳義捐留備歉歲賑糶及地方各項善舉之用伏查下河之米輪於仙女鎭及瓜濠出口者向出釣船裝運均往閩粤浙江各口銷售而閩粤浙江亦皆恃此以爲接濟今該處旣米多價賤商農俱困自應將鎭江一口及仙濠兩處暫行弛禁設局稽查米麥均准販運除關稅之外並准一律繳義捐留歸地方公用藉以圖匱於豐惟偷運出洋之弊仍須嚴爲之防擬請查照部議前署督臣張之洞等奏定章程凡米商報運出口無論輪船釣船均先取具保結塡給三聯印照分定限期運至彼口報騐繳銷呈由出口之關與指運彼口之關將進出口米數互相電咨知照如有届期未到口或到而米數不符及逾限不繳照者均照結罰辦其釣船所領三聯印照現因淮蘇分省章程尚未議定擬卽暫由臣衙門加蓋關防飭發塡用其餘一切皆照奏定章程辦理仍隨時查酌情形儻内地存米無多或價值昻貴卽照新約先期出示封禁俾民食無乏至鹽城各屬皆濱臨大海有奸商私運出洋應仍派員嚴查照案禁運以杜流弊據江寗藩司黃建筦鎭江關道郭道直會詳前來除批准照辦並咨部外所有暫開鎮江一口及仙濠兩處米禁緣由理合會同江淮巡撫臣恩壽護理江蘇巡撫臣效曾附片具陳伏乞聖鑒敕部查照謹奏奉硃批該部知道欽此（露） 
[定期准運米麥出口鎭江]  
　　常鎭道郭月樓觀察於三月初三日發出告示一道其文曰照得鎭江輪船現在准運米麥至粤海潮海閩海浙海四口銷售並收平糶義捐已由督撫憲出示曉諭兹於三月初八日開辦除函請稅務司將辦法諭商遵照並札飭鎮江平糶義捐局邵直牧文炳照章收捐外合亟出示曉諭爲此示仰商民人等一體遵照（觀） 
[江督催甯蘇皖贛速解勘礦經費江甯]  
　　鎭道籌解勘礦經費已紀昨報兹悉所派經費係寗蘇皖贑四藩司籌解得江督會下札文略謂前准商部咨光緒三十年五月初三日奉旨福建興泉永道袁大化著發往安徽辦理全省礦務欽此當經咨行欽遵查照本大臣蒞任後因開礦一事歴辦無效固由集股不易亦因勘驗不實擬仿各國開礦成法先從勘礦一著入手現在江蘇江西兩省應勘之礦固多而各處銅元局需銅尤急聞鎭江池江贑州銅礦頗旺亟應先勘銅礦期早開辦然後再及他礦擬暫在江寗省城設一杏礦公所派袁道總理其事應需經費飭由甯蘇皖贛四藩司各籌銀二萬五千兩以一年爲度以後勘定某處卽以此 
 
 

Page 4

 
 
　　項歸入股分並派委候補道許炳榛帶同通曉礦學之分省通判池貞銓同知銜温秉仁等前往日本考察銅鐵各礦採取熬煉之法酌購試礦鑽穴各種機器又因前數年經出使日本裕大臣訪訂礦師已有成議現就日本訪覓上等查礦工師問明工價情形禀候本署部堂酌核再定合同均經分别咨並面諭許道等遵照各在案兹悉袁道已將北洋經手事件料理清楚行抵江寗應卽委令經管江皖贑三省查礦事卽由袁道妥擬辦法一面延訂礦師先由蘇而皖而贛會同各省藩司及該管道府縣等選帶幹練員紳分赴各屬逐細勘查擇其質佳苗旺運路便者暫用土法先行試採如確有利可圖再招公司推廣辦理除札委袁道遵照辦理仍將設局開辦日期報查並咨行外合行札飭札到卽便遵照將前項查礦經費赶速籌辦並飭各地方官一體遵照辦理毋違（結） 
[辦案得署優缺武昌]  
　　警察總局坐辦白硯秋大令以月前教育普及社案奉憲諭濳往探詢僞作買書者將仿單逐件詢問塡明有無字樣故上台甚嘉其精細日前諭令藩司將白予署沔陽州優缺以賞其勞夫沔陽州一缺歲可得萬金亦足見辦理此案價值之高矣（履） 
[監督私人留差武昌]  
　　方言學堂自監督梁星海辭差後其私人張尹兩監學内不自安亦相率辭差後經某太守爲之說項改爲堂長并加薪水夫馬若千金以安之張尹乃留（履） 
[鄂督署擬改洋武武昌]  
　　督署故址係前明郭相國府第占地頗廣自張宫保蒞鄂後振興百務事體日繁所有辦公人等亦日增多故上下雜處頗失秩序昨聞宫保擬將全署改爲洋式分等别居并遍設電燈電話以期便利已飭常備軍工程營勇先將原式繪圖呈　再行估工酌辦（履） 
[議平京城道路京師]  
　　日前五城卸史會商以近日各街巷堆積灰土且多凸凹不平設再遇大雨積水不洩行人來往必更艱難擬飭弁勇按叚勘查帶同土車先將穢土除盡再運凈潔之土起高墊窪務使一律平坦潔凈所有丄人卽將教養局罪犯提出數十名派人押令從事（訟） 
[漢口租界設電燈自來水漢口]  
　　漢口英界工部局董事因各國租界日闢商務亦逐漸發逹故不惜鉅欵首先創辦電燈自來水兩項以爲捷足先得之計現洋匠人等均已到漢口内卽可開辦矣（泰） 
[擬興後城馬路漢口]  
　　漢口後城馬路長十五里已經開築官塲中人擬俟工程告竣之後於馬路兩旁起造華屋以興巿面其長亦以十五里爲止所需地叚如係民産卽出價購買不日卽須設局開辦矣（泰） 
[日總領事致常鎭道郭函（爲鎭關阻設碼頭事）]  
啓者日商戴生昌在鎮江江邊相用碼頭一事前經本代總領事於本月九日照會貴道請移稅司准該商照常租用勿生枝節等因在案兹據該商禀稱據鎭江局夥來電並函稱華歴二月初十日上午洋關差人到局喚夥李逢源到關大副告以此間行駛之小輪皆在上海此地無船不能虚設碼頭此地係中國皇家公地歸我關管轄要華商自置輪船方准停靠爾係洋商須在招商之下另尋馬頭不准泊我關上之馬頭故此馬頭須立刻拆去勿延李逢源當與婉商大副旋限三天至華歴二月十六日爲止務必拆去等語懇請再行照會清國地方官核辦前來本代總領事查日商戴生昌租用鎮江江邊馬頭按照日中商約並未違背今稅司一再阻難勤拆馬頭暴蠻情形殊深駭異洋商在内港行輪原爲望彼此振興商務矧日中兩國睦誼夙敦何至抑侮日商如此之甚除禀報本國外部省核辦外合再函布卽希貴道查照迅移稅務司勿再枝節是爲切禱仍祈速復云（金） 
[日總領事照會上海道袁文（爲大東輪船公司推廣行輪事）]  
　　據日商大東汽船株式會社禀稱商人在上海開設大東小輪公司有年今欲推廣商務按照日中條約第三欵曁内港行輪正續章程擬由本年四月初一日起開辦自鎭江開駛小輪往經揚州寶應淮安以逹清江浦各地均設本局並在瓜州邵白高郵界首汜水豐橋等處俱設立分局懇請照會清國地方官照約一體保護前來據此相應備文照會貴道請煩查照札屬保護請切施行爲此照會須至照會者（金） 
[上海道袁復日總領事函（爲復查俄船裝煤圖逸事）]  
　　啓者接展來函以俄船奥斯科現擬添煤圖逃請嚴防以免貽誤等因查該俄船前次裝煤三百噸經本道詢准稅務司查復係在華歴二月十五業已抄函奉復在案今來示又稱該艦有擬添裝之消息究竟有無其事除函致新關好稅務司探查防範復到另布外合先奉復卽祈貴總領事查照爲荷（金） 
[南洋公學請加學費被駁]  
　　南洋公學自經商部接管後改名商務實業學堂由王丹揆京堂派唐郛鄭部郎浩鎭爲庶務長部郎到堂後卽擬就章程八條第一條謂公學上院向不收學費中院四五六班生以前本不收費自癸卯後經費支絀每生每月酌收膳費洋三元蒙學每生按月又收膳貲洋三元未免太少擬請不拘上中蒙學等班學生每生每年加收學費一百兩如不照加卽行開除京堂閱禀後以公學經費每年由電輪兩局撥助銀三萬五千兩盛宫保移交歴年積存項下尚有十萬餘兩經費尚不致十分竭蹶公學爲國家倍植人才起見並非牟利該庶務長所請每名加收學費一百兩之多未免跡近漁利有失國家倍植人才之至意所請著不准行（兌） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[二月分教職選單]  
　　教授安徽池州吳愼旃寗國舉潁州汪大策六安州舉浙江金華陳時夏嚴州舉福建邵武王彝鼎福州甲廣東廣州鄧文彪韶州恩正諭直隸故城李璟順天舉易州王賡雲天津舉陜西綏德州吕國治同州舉涇陽王廷鏄同州舉鄜州劉健行西安舉陜西耀州張銑同州舉湖北荆門州陳寶松黃州舉武昌彭錫爵漢陽廪黃罔任以綸漢陽舉廣西臨桂朱光祧鬱林州舉歸順州甘乃調潯州舉訓導直隸内邱李愼樞廣平舉廣宗王天祐廣平歲廣平劉青綬順天歲江蘇沐陽邱家駒淮安歲安徽宿松茒春芳寗國歲山東鄒縣高振彩萊州歲山西大同李蔚東代州歲芮城范僑太原歲蒲縣張汝謙平定州舉河南長葛范秉國河南歲扶溝趙煥堂歸德歲陜西澄城郭建章漢中歲甘肅大能胡庭奎慶陽優浙江泰順高光煦杭州歲福建寗洋徐際元福州舉江西萬載邢大椿南康拔定南廳邱煥然建昌歲江西東鄕周昌齡南昌歲武寗羅鴻舉南康歲廣東電白黃嵩裴廣州舉四川慶符江心浩重慶歲高縣林映蕿潼川歲復諭直隸滿城白士芳永平廪山東博興李夢元東昌歲山西夏縣牛步霄潞安舉河南泌陽李執中衛輝副臨漳羅鳳墀南陽附甘肅武威劉幹蘭州舉浙江湯溪楊譽彪杭州拔福建德化鄭宗邭興化舉江西安仁鄭希瀾廣信恩崇義李秀廣信恩崇仁張履韶建昌廪上猶徐鑑瑞州廪湖南桂東施大遴沅州附廣西興安楊紹型鬱林州歲四川郫縣李文瀾重慶舉貴州都匀劉雲章遵義副復訓順天武清馬　順河間拔直隸雄縣李廣生順天舉清苑王正倫正定舉順天文安閻焯卿保定附直隸任邱閻寶田冀州附山西榆次吕鳳藻平定州附河南唐縣蔡常松歸德增固始劉守謙南陽廪陜西　厔何蔭堂鳳翔歲浙江衢州府吳逢慶嚴州拔安吉金鼎紹興增江西撫州府陳瀚南康附湖北利川楊超盧襄陽歲四川屏山李正笏重慶廪 
[保舉李準代鄭孝胥京師]  
　　督辦廣西邊防鄭孝胥屢次廪請解在政府以未得其人故令暫緩並令督臣擇人接替現聞岑督保舉李道準堪勝其任（盈） 
[龔照璵發往軍台京師]  
　　龔照璵以官犯監禁刑部庚子後被赦現在回籍日前袁宫保奏參臨城縣煤礦總辦盜賣礦産一摺牽涉龔照璵請發往軍台奉旨允准（盈） 
[淮臬電催書吏蘇州]  
　　日前淮揚道兼按察使徐謙訪行文蘇臬司請飭向辦秋審案牘之書吏咨送到淮以資辦公朱謙訪立卽諭飭某某等十人領咨赴淮上月二十正當禀辭就道之際朱廉訪忽令暫緩半月兹復於三十夜得徐謙訪來電請催各書吏迅卽赴淮備辦秋審朱廉訪遂傳諭各書吏于初一日啓矣（隨） 
[咨繪商埠地圖廣州]  
　　中國通商各口岸向無明細地圖不特於商務難於考核卽遇有華洋交涉案件亦多不便現由商務部奏請諭令各省督撫飭屬查明境内所有通商各埠按照地址仿照西法每圖方寸作一中里如有沿華更改等處用綫分色爲記其商埠相近山嶺大城鎭巿江海水陸一併附入趕速繪圖貼說送部得以考核商務遇有華洋交涉作爲案証現已奉旨由商部咨行到粤矣（宿） 
[太守到任鎭江]  
　　新授鎮江府承太守璋由京領憑南下將次過滬定於日内來鎮受篆（觀） 
[新令接印鎭江]  
　　署丹徒縣張星五大令因閙漕一案撤任調署丹徒縣郭重光大令子華業已蒞鎭奉省憲諭飭三月初二日接印視事觀 
[糧道履任江甯]  
　　前署江督端十帥奏請裁併江安督糧道缺當朝命未下之日不獨道署吏役咸懼失業卽補授是缺之譚觀察啓字亦極皇皇迨奉明詔免裁觀察乃由鄂携眷來寗履任乃抵寗數日未奉江督札飭頗滋疑懼日前始奉周玉帥飭知卽卜吉月之二十四日午刻任事一時　署上下諸人各極歡舞視平日伺應新官尤覺興致勃勃云（豫） 
[營官互調蘇州]  
　　駐紥盛澤鎮之續備右營管帶楊都戎榮勝現奉護撫效述帥札委與駐紥楓橋之常備後軍第一營管帶陳游戎祐祥對調已於二月二十五日互相交接矣（隨） 
[清查學堂地基鎭江]  
　　前鎮江府祥瑞符太守因中學堂財政支絀因於常鎮道拆棄舊城之時禀請定安以城基空地撥歸中學堂執業以充學費并出示曉諭迨去秋祥守病故無人經理地址現聞府委某員密陳現署府篆德乾一太守謂有經廳葉某伺隙攬賄將城基之稍成片叚者檢得舊存執照塡給糖商朱朗軒　執業蓋屋云云太守盛怒富卽 
 
 

Page 10

 
 
　　飛札葉經廳白行查明實在情形禀候核辦（井） 
[學費難撥鎭江]  
　　京口八旗學堂於昨歲春間開辦迨端午帥蒞蘇撫任乃委王雷夏大令住堂稽查并奏准月由藩庫撥助學費二千兩以示優異而資鼓舞午帥調無湖南王令疉次赴蘇請領學費至今尚未　到（井） 
[勸廣設半日學堂揚州]  
　　中國派駐秘國利瑪嘉 
里領事陳君始昌上商部條議勸各省廣立半日學堂極爲部堂嘉許現已分札各省揚州商務公所亦奉到札文其原呈略謂各省學堂定章循序而進非十餘年不能畢業學額隘少復限年歲質美未學之輩困於闠闤者不知凡幾而農工商各學堂勢難一時並舉若由各府州縣勸諭各地方紳董凡有祠堂之處皆一律設立半日學堂産業豐者卽由該堂獨創不敷者由族長勸捐創設凡族中子弟年歲稍長欲爲經商計及業已爲商者如日有暇晷均可來堂肄習若是則無須官欵可得無數半日學堂矣且以本族祖遺之資還爲本族儲材之用利不外溢權由自操想有志紳董亦樂於從事而他省亦可仿效爲之也云云（剥）記者曰勸導興學爲今日最要之事亦爲今日最難之事非失於激烈卽失之高遠故雖有高門巨族寗歲費鉅資爲義莊等善事以養無用貧民而不知興立學校以爲自立自養之地吾讀陳君條議其勸導之方可謂切實而著明也已甚願各省之相繼效之也（适） 
[學務禀批彚誌蘇州]  
　　舉人蔡俊鏞集同志數人聯名遞禀學務處請提賓興公欵補助民學經費當經學務處批示云興辦學堂造就眞才官紳皆有應盡之義務惟官力有限自賴紳董力爲勸導廣建民學以期相輔而行務使無地無學無人不學而後已將來科舉停罷地方賓興各欵終當移作别用與其移撥於後何如提倡於先及早興學較有實際該舉人等禀請商提賓興公欵補助民學詢謀僉同具見志趣遠大應准照會賓興公所紳董將所有歲入之數據實查報本處商撥數成由處查明民學之實在有志無力者酌量補助至所請賓興項下所撥書院膏火一併撥充學堂經費應暫免議俾年歲已長不能入學生諸生仍得稍分沾溉仰卽知照○寶山縣紳士俞作霖等投學務處遞禀稱因議借善堂公欵開辦學堂致獲咎於縣尊等情當經學務處批示云該生等果係有志興學議借善　公欵先行開辦一面妥籌的欵切實經理則事關興學地方官尚應竭力經持隨時提倡斷無因而獲咎之理究竟該生等所禀是否　實有無别情仰寶山縣確切查明核議詳覆察奪○崑山新陽二縣請派出洋游學生之經費曾經前撫端午帥於賓興項下撥提四成現該二縣紳士張方中等以興辦學堂經費無著擬將是欵减撥游學經費提充學堂開銷禀經學務處批示云查書院之存有名無實自是實在情形賓興爲佽助公車之用該生等所請减撥游學經費爲開風氣培人材起見究竟能否减撥仰崑新二縣迅速查明酌詳辦（隨） 
[松郡府試初志松江]  
　　三月初一日松江府田紹曰太守取齊合屬文童初三日始發場期單照錄於左初三日考華婁兩縣童正場初五日考奉金上三縣童正塲出華婁案初七日考南青兩縣童正塲出奉金上案初九日合屬童生經古出南青案十一日初覆華奉婁金四縣童生出經古案十三日初覆上南青三縣童生出上四縣案十五日出下三縣案十七日二覆七縣童生十九日出二覆案二十一日三覆七縣童生二十三日出三覆案二十五日總覆二十七日出正案華婁正塲題華已冠仁者安仁知者利仁義未冠務民之義義婁已冠庠者養也校者教也義未冠出入相友守望相助義通塲次題儒有忠信以爲甲胄禮義以爲干櫓義（賁） 
[整頓長崎華人商會長崎]  
　　日本長崎埠華人商會設立於前年之秋假八閩會所爲聚會之處每禮拜六聚集各商議論商務迄今已有年餘本年正月卞領事綍昌重加整頓照商務部章程令投票公舉議員十名已於正月二十九日揭曉舉三江董事沈熾昌明久爲總理廣建二帮董事潘逹初歐陽仁爲協理其餘蘇道生姚玉山繆玉庭倪鶴青劉任謙陳秋譜葉幼齋七人爲會董王景文爲書記俾加意考救以冀振興商務（容） 
[粤東總商會近聞廣州]  
　　省城總商會前經五善堂曁七十二行商公舉商董十二員現聞仿照上海商會辦法於十二員中舉左君小竹爲總辦鄭君陶齋爲會辦許君雲濤吳君介明爲坐辦禀明督撫兩院憲存案并擬禀由張太僕轉逹商部請頒戳記以昭信守（宿） 
[委辦教案寗波]  
　　昔年寗海敎案迭經當道會議迄未了結現此案已由上憲與天主教士互商訂期完案因委前辦是案之周大令來寗逕赴甯海辦理大約月内大令卽須奉委來甬矣（坎） 
[遣散裁勇鎭江]  
　　駐防鎭郡之江南武威全軍統領龔子培恊戎曾奉署兩江總督周玉帥之命改營爲標認眞訓練俾成勁旅刻將所裁年在四十左右之勇丁數百名一律遣令回里旣而常鎭道郭月樓觀察憫各勇無資遄返流落異鄕因據情禀准玉帥每名給予銀洋六元以示體恤二月二十七日各散勇均由鄱陽輪船溯江而上所有沿途船費皆係觀察發給一面由玉帥遴委江蘇候補知縣黃辭三大令來鎭查點名數押送至漢（觀） 
[工巡局諭禁私錢京師]  
　　上月十八日京師工巡局諭云管理財政處事務外務部尚書步軍統領工巡局大臣那爲曉諭事准順天府咨開近日私錢日多物價日昻大有妨碍小民生計前經本衙門札飭大宛兩縣嚴查在案惟是城内外地方遼闊耳目難周亟宜重申禁令懸賞兠拿除咨行各衙門外應卽咨照貴局查照嚴禁等因前來查私錢充斥皆由奸商貽累人民若錢鋪燭鋪洋藥局概不收買私錢則私鑄者無從銷售現經順天府步軍統領五城察院奏設銅元公估官局藉便商民倘有再行任用私錢從重究辦除札飭分局嚴查外合亟出示曉諭爲此示仰商民人等一體知悉嗣後 
 
 

Page 11

 
 
　　務須遵照奏定新章不許攙用私錢擾累商民並禁錢鋪燭鋪洋藥局暗買私錢及錢攤收買銅元勿得暗中外溢一切米麫油鹽民間應行需用之物不准任意擡價累民倘敢故違定必從重究辦（訟） 
[江督准運米糧出口札文鎭江]  
　　二月十三日本報紀江督准弛米禁略情兹得署兩江總督周玉帥會同江淮巡撫恩藝棠中丞及護理江蘇巡撫效述堂中丞通飭各關弛票米糧札又一道爰照錄之其文云照得淮揚下河一帶米爲出産大宗向係輸於仙女鎭及瓜濠兩處由釣船裝運出口載往閩粤浙江各岸銷售前因米價昂貴民食不足禁止販運上年秋成豐稔價值减落疉據商民籲求弛禁並請援照蕪湖成案辦法酌繳義捐留備歉歲賑糶及地方各項善舉之用藉以圖匱於豐當經札飭江寗藩司會同揚由關核議具詳兹據詳稱釣船由海入江向在仙鎮瓜濠兩處停泊如買運米糧裝運出口應先取具殷實保結報由揚由常關收稅給照塡明米商保人姓名船名號數米數及指銷地方其運往寗波者以二十日爲限運往福建廣東者以四十日爲限均須限内運到將照呈由該處厘局查驗批明繳銷逾限照不繳回照結罰辦現在米價平减擬請暫行開禁除照章完納稅捐外每運米一石另完義捐銀一錢四分四釐每麥一石另完義捐銀七分五釐仍令查照冋章取保給照立限繳回以杜影射偷運出洋之弊等情前來除批准暫行弛禁仍隨時查看情形如内地存米無多或價值昂貴卽行出示封禁並附片奏明辦理外合行札列各關一體遵照另再出示曉諭俾衆周知（觀） 
[漢口]  
　　新任江漢關繼觀察於教育一事格外注意刻與紳董集議巨欵擬就居仁由義循禮大智新河五坊共設蒙學五十所夏口廳胡慈圃剌史選購地址籌畫甚形忙碌○湖北京山應城天門濳江漢川沔陽鐘祥等處地勢低窪一遇水災頓成澤國昔年鄂中大憲飭由襄河以下修築長堤以資保衛按年修堤經費取之民間按畝抽捐歸地方紳董專其責成若重大工程由官撥欵此定例也兹大門所屬之岳口等處堤身破壞不堪已田各紳董禀請督憲撥欵修理已委員驗明在案因春雨連綿久未開工現定月初開辦云○漢口警察局員戴潤川大令已調辦清丈堡丄局接辦者爲黃芹生大令准本月初一蒞事至二局洪蔭之大令刻已告退（泰） 
[鎭江]  
　　仙女鎭米禁將弛者兩江總督周玉帥札委江蘇候補知縣成大令希縉馳往該鎭爲米釐總辦業於二月二十八日由省捧檄道出潤州拜會各當道旋於翌晨渡江赴差○二月二十八日夜江邊荷花塘南順記洋貨棧後進不戒於火致兆焚如地甲鳴鑼告警各叚水龍馳至救滅計焚去瓦屋二椽並燒燬目製火柴若干箱約值銀一千餘兩餘未殃及○前鎭江下遊釐捐總局莫枚臣太守之太夫人在鎭病故擇於二月二十五日開弔二十八日發引其靈櫬田皇華亭碼頭登舟扶回杭州原籍（觀） 
[揚州]  
　　郡人尹稚山在鎭江銀行執事虧空鉅欵經督辦盛保宫派員來揚會同江都縣宰將尹之家産查封不敷甚夥其間恐有寄囤去冬又將尹妻胡氏提案看管兹聞胡已迭訊數次均無實供日前又將胡父某及曩在尹典執事之丁某先後　至想一經研詰或可得有端倪也○前提屬仙女鎭北岸驛道坍塌經運憲恩都轉派委毛分轉率同柴陳兩二尹勘估興工兹聞業已工竣都轉特委總局提調胡分轉前往驗收並沿途履勘各壩現當春水方生恐有脫坡滲漏等情也○古潤嚴佑之善士見善勇爲歴年辦振積有微勞兹聞於二月二十六日殁於郡城花園巷寄廬聞者惜之○揚城徐凝門内曾文公祠每年仲春官祭後兩淮四岸運商集衆公祭本屇各商於二月二十七日舉行仍循例請運憲王祭（剥） 
[蘇州]  
　　日前江蘇學政唐春卿宗師行文學務處及蘇州 
府長元吳三首縣略謂科舉漸將停止現在各學堂肄業諸自有進階可不必再合考試等因各學生聞之不覺爽然環請仍准與考未蒙允准現諸生中志切功名者擬届期托故請假易名應試云○蘇城内外荒地甚多現經農務局札飭長元吳三首縣面諭各圖童協同各地甲按叚清查造册具報長邑圖董凌錫爵以所轄荒地有主無主難以指實爰特禀請蘇靜菴明府出示曉諭略謂居民人等如有執業荒地須向圖董據實報明並將印契印照繳董造册呈送聽候局憲核辦限於三月内一律報明如有不報一概充無得自誤○三多橋附近公義興錢莊連年用出錢籌殊屬不資某夜忍有歹人造作倒閉之謡一時遠返哄傳持籌取錢途爲之塞富時發去數百千漸至無以爲應即有將櫃抬門板盡行拆去者翌日禀經西路總巡吳明府飭差拘拿肇事之人未識能否緝獲也（　） 
[金陵官報]  
　　二月初六日城守恊吳　謝升署狼山鎭牌示何復勝　謝升署城守恊知縣倪漢耿　謝甄别加考上元縣趙謝委署興化　　　初七日蕪湖米匣張卞緒昌均奉調到見　初八日城守恊吳　謝委署狼山鎭行營中軍何復勝叩謝委署城守恊副將楊秀元謝委行營中軍初九日清河縣祿德謝委並銷力發橋厘捐差初等小學堂何禀知西區第一所小學堂於初十日開學游師程禀知接辦通商場清丈局發審差初十日北捕姚兼理南捕廳知縣游師程叩謝牌示飭赴新任師範學堂徐禀知今日考學生蔡國器調西北路警察局江廷璋調東南路警察局謝委副將楊秀元今日到行營中軍差十一日初等小學堂何禀知東南北三區第一所於初十開學王賓今日到銀元局提調差知縣曹至謝委西路警察差十二日候補道俞明　謝委江甯師範學堂傳習所黎經誥奭良均謝委總辦課吏館江西知府崔湘到奉江四籌餉捐委來寗勸捐知縣維治森奉委　行代辦將備學堂十三日直隸州孫喬年徐全度均禀知　學　處文　科知縣陳　莫到字務處調查　十四日新摚粮道譚叩謝飭知候　道　艮黎　誥均到課吏館差唯補江都　陳琪景由清江回飭赴新任牌示十五日知府楊逢辰奉警察局委南城總箱查禀謝到差十六日同知蔡國器銷西路警察到西北路差葉國柱叩謝崇堂勞績准酌矛委優缺一次縣丞吳榮實禀知隨龔道赴　　崇習方政禀知本日接辦工藝局知州徐士英奉藩台委派丄江考棚監場程炙齡叩謝札委江揚二府清賦督催並叩謝甄别加考孫筠高等學堂出力奉　道札超委優缺一次知縣朱椿林禀知今日考試師範傳習生監場十七日候補道秦炳禮禀知交揚屬銅元局關防南城稽查楊禀知到差十八日翟衡璣謝委代辦警察總局候補道劉青藜請假出省就醫十九日都司陶鼎叩謝委派吳淞總臺官二十日陳桂森奉委查泰屬場地初等小學堂何禀知今日續開七處程先進奉示甄别騐看黃霽禀知赴漢滬汪寶增奉委江甯府副發審差 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
　　頭品頂戴護理江西巡撫布政使額特赫恩巴圖魯臣周浩跪奏爲特叅庸劣衰老之員以肅計典恭摺仰祈　聖鑒事竊維爲民設官因材授職必須堪以勝任方能有裨地方其貪殘敗檢者固當立時紏參而庸劣衰老者亦難任其蠻棧江西省現屇光緒三十年十二月舉行大計之期臣仰體聖主肅清吏治至意詳加查訪除卓異官員另摺荐舉曁到任未久與尋常供職不入舉劾官造册分送部院科道外查各屬尚無貪酷之員其有干六法者共四員據署布政使陳慶滋署按察使錫恩署南巡建道沈曾植分巡廣饒九南兵備道瑞澂鹽法兼巡瑞遠臨道唐椿森等同各府開揭呈請具奏前來與臣所訪無異所有不謹官一員安仁縣教諭曾勲庸越分妄爲聲名甚劣浮躁官一員廣昌縣白水司巡檢藍康陞舉止輕率不洽民情年老官署撫州府訓導鄧錫麟年力衰邁督課多疏萬載縣訓導熊瞻雲精力漸衰難資訓迪以上四員均屬有干六法難期稱職未便姑容致滋貽誤除照例委員前往接印　今離任外理合糾叅請旨分别議處臣謹會同署兩江總督臣周馥江西學政臣黃均隆恭摺具陳伏乞皇太后皇上聖鑒敕下部院議覆謹奏奉硃批吏部議奏欽此 
[護理江西巡撫周奏爲請增微員卓異以勵人材摺]  
　　頭品頂戴護理江西巡撫布政使額特赫恩巴圖魯臣周浩跪奏爲請增微員卓異以勵人材恭摺具奏仰祈聖鑒事竊准部咨每逢大計之年雜職内果有才能傑出操守卓越能辦地方之事盜息民安開具事實造册送部聽候部院衙門詳加考核准其卓異以示鼓勵又准部咨大計卓異人員核定缺分多寡分别州縣以上至道員爲一項教職佐雜爲一項各等因遵照在案兹届光緒三十年十二月舉行大計之期臣將江西所屬教職佐雜各官認眞留心察看才堪造就者共得三員據署布政使陳慶滋署按察使錫恩分巡廣饒九南兵備道瑞澂分巡吉南贑寗兵備道江毓昌等同各府開具事實保送前來與臣察訪無異有洊舉卓異佐雜教職官饒州府昭磨王洪逹才優守潔辦事勤能贛縣桂源司巡檢韓錫麒練逹老成認眞巡緝湖口縣訓導李華年學識俱優留心吏治以上三員俱堪循例荐舉以示鼓勵並遵例勿庸送部引見除將各該員履歴事實清册咨送部院科道查核外臣謹會同署兩江總督臣周馥江西學政臣黃均隆合詞恭摺具奏伏乞皇太后皇上聖鑒敕下部院議覆再此案遵章由題改奏合併陳明謹奏奉硃批吏部議奏欽此 
[陜甘總督崧奏爲薦舉賢能以彰計典而昭激勸摺]  
　　頭品頂戴陜甘總督奴才崧蕃跪奏爲薦舉賢能以彰計典而昭激勸恭摺仰祈聖鑒事竊奴才准吏部咨開光緒二十七年十二月起扣至三十年十二月三年期滿其各省官員大計卓異者應行按額薦舉佐雜教職亦不得全舉一途其有干六法者應照例統爲一本參奏並將藩臬兩司出具考語繕造履歴送部察核等因准此遵卽轉行照辦去後兹據甘肅布政使何福堃按察使黃雲查明分别舉劾會詳到院奴才詳加考核除應入六法各官另摺叅劾並藩臬兩司平等各官加考造册分送部科查核外所有屬僚中才守兼優辦事勤奮於吏治實有裨益者亟應據實薦舉以膺卓異之選兹查有甘肅甘凉道白遇道老成端謹爲守兼優率屬有方行政無倦巴燕戎格通判張作霖辦事勤能精神强固惟克果斷弭患無形臯蘭縣知縣潘齡臯年力富强才猷卓著愛民如子折獄惟良環縣知縣杜　品端學優勤政愛民開墾荒田不辭勞瘁大通縣知縣萬鍾騄持躬謹恪辦事和平久任邊方能耐寒瘴敦煌縣知縣汪宗翰盡心教養處事精詳措施裕如有條不紊寗夏府教授劉永清品行端嚴學問純粹布政司庫大使錫章愼司出納公正無私據藩臬兩司造册保薦前來均與奴才考察相符理宜薦舉以示鼓勵除履歴事實清册分送部科外謹會同甘肅學政臣葉昌熾改題爲奏合詞恭摺具陳伏乞皇太后皇上聖鑒飭部覈覆施行至卓異正印官員應俟接奉部覆咨送引見合併聲明謹奏奉硃批吏部議奏欽此 
[陜甘總督崧奏爲查明有干六法各員據實參劾以肅吏治摺]  
　　頭品頂戴陜甘總督奴才崧蕃跪奏爲查明有干六法各員據實叅劾以肅吏治恭摺仰祈聖鑒事竊奴才准吏部咨開光緒二十七年十二月起扣至三十年十二月三年期滿其各省官員大計有干六法者應照例統爲一本叅奏仍令該督撫等將不謹浮躁等官俱確按實跪詳細登註不得籠統參劾等因准此遵卽轉行照辦去後兹據甘肅布政使何福堃按察使黃雲會詳查明才力不及官一員實缺鞏昌府岷州知州黃翰章才庸氣懦前在岷州任内諸事廢弛實屬難膺民社不謹官一員實缺固原直隸州屬海城縣知縣徐光興前署西和縣任内嗜利營私甚有故意婪取以致民怒聚衆幾被毆辱實屬居官不謹實缺涼州府古浪縣知縣董雲標才識疏庸前在古浪縣任内聲各平常交卸徽縣署任濳行回籍尤屬不謹實難再膺民社年老官二員現任蘭州府皋蘭縣紅水縣丞王文琳年力就衰每於地方應辦事件非敷衍搪塞卽含混了結實屬年老不堪供職現任西寗府大通縣訓導文化南衰頽因循難以司鐸有疾官一員實缺鞏昌府洮州廳照磨邱橒年旣衰邁身復多病自上年清假交卸後迄未回省實屬有疾不能稱職浮躁官一員現任固原直隸州吏目周宗濂舉止輕浮於監獄捕務均未能認眞辦理實屬浮躁難資督捕據藩臬兩司詳叅前來奴才覆核均與訪察無異除將各員事蹟清册分送部科並卓異各員　摺保洊外謹會同甘肅學政臣葉昌熾改題爲奏合詞恭摺具陳伏乞皇太后皇上聖鑒飭部議覆施行謹奏奉硃批吏部議奏欽此 
宫門抄二十二日吏部翰林院正黃旗值日無引見色楞額假滿請安棍貝子續假五日錫明請假十日字國杰請假五日吏部奏派驗看月官派出張百熙張英麟戴鴻慈顧肇新綿文奎俟松溎堃岫徐士佳黃昌年劉彭年朱　廷　　瑞璐熙麟聯魁召見軍機魏景熊 
[廣西巡撫李奏爲知縣病瘋昏憒請旨革職提省騐明審辦摺]  
　　頭品頂戴廣西巡撫臣李經羲跪奏爲知縣病瘋昏憒請旨革職提省驗明審辦恭摺仰祈聖鑒事竊照署來賓縣知縣 
 
 

Page 16

 
 
   
 
 

Page 17

 
 
[四續美洲留學生收回粤漢路權條陳接三月初三日稿]  
　　三選美國著名工程師與訂合同分叚包工專管工程不令預聞籌欵事路成後亦不管路謹案近年外人要索路權議者遂謂洋師不宜輕用夫選用出洋卒業之中國工程師誠最上之策無如成材絶少目前不得不借材異國然果駕馭得法未始不可去其弊而收其利近年各處任用洋工程師漸生後患者其失著處三承辦工程兼令籌欵一失也路價不先包定開支浮冐莫能細核二失也路成之後便令管路三失也以第一層言興工籌欵一併付諸外人流弊之大合興已有明證合興之總工程師雖無籌欵之權而任意提欵視中國督辦如弁髦以致工成無多鉅資盡耗欲救其弊須將籌欵造路二事截然分開路欵由我自行籌借路工則責成洋工程師以第二層言稽核路欵隨時督察本屬至難之事非精曉外國機料價值兼通工程學者不能任此次合興總工程師開呈帳目其欵項之荒謬絶倫者姑不論卽工程上宜有之欵項其浮開之處亦必不少照已成粤路之里數計算卽以三百萬兩爲實支之數亦復貴於日本造路一倍有餘然此項浮開之欵非專門家不能逐一細駁今欲求此專門家任爲督辦萬無此望故目前最妥之辦法惟有招選外國著名工程師遍查各國造路價目準相當之價與之訂立合同逐叚包造限期收工則督辦之重任全在訂合同時之定價值與逐叚路成之驗收工程苟能悉心任事亦庶幾無大弊矣以第三層言如合興舊約旣付以籌款造路之權又予以路成管路之任太阿倒持乃至於此設使此約不廢異　把持之患正未有艾今日乘機收回前車當鑒以後聘用洋工程師必須逐叚收工貨價兩交至於駛車管路究非若工程之難近年鐵路學堂卒業學生亦多能任其事卽路成之後竟無華人能管理之亦當由督辦另聘洋員訂明任期隨時調易决不可令承辦工程者　管車路以致積久難返尾大不掉也至於工程師宜用何國人現在列强覬覦動啓嫌疑與其用俄法英德比等國之人致來口實或招干涉不如仍用美國人爲宜案美國憲法華盛頓政府並無干預商民營業之權祇能保護已國之民使不受虧捐耳今我聘用一工程師訂明路價隨付隨造合則留不合則易何慮美國之干預哉本以上之理田謹擬辦法第三條如下由督辦咨請駐美出使大臣招訪著名工程師令開呈包造粤漢鐵路之價分叚估算擇其相宜者與訂合同言明由督辦逐叚交欵欵到限期包造每段造成卽由督辦騐收自行派員管理合同雖預言承造全路但仍須逐叚包造倘一叚　成驗收工程不合督辦之意或因此叚之欵督辦尚未籌齊則督辦有權另聘他人接造次叚或暫緩接造總須逐叚交割工程清結帳目並聲明承辦工程者路成後不得接管路車以上三條自我國政府以國家之資格徑自宣明廢約知照合興之後卽可徑行自辦不須俟至與合興訟結之日蓋我之處合興當截分爲二項人以造路一面言合興乃承辦路工以借欵一面言合與乃持小票人一經聲明小票照舊由我政府接付金息則我　持小票人之交涉已清然後與承辦工程人清結帳目故收目路權爲一事對付合興又爲一事至於對付合興必經法延謹當細案律文例案詳議續呈光緒三十年十二月十一日謹將粤漢鐵路法律上之要旨羅陳如左粤漢鐵路法律上之問題可分兩層解說其關乎外交者曰美國政府能否干預其關乎内政者曰中國政府能否廢約一美國政府能否干預一美國政府所以能託詞干預者厥有二端一曰爲保護條約之權利而干預一曰爲保護商人之權利而干預今逐一詳論之於下（一）爲保護條約之權利而干預粤漢鐵路合同其訂立之兩造一爲中國政府及鐵路總公司一爲美華合興公司而美國政府不與焉按國際公法凡訂立合同必兩造均爲政府方成條約否則謂之契約條約與契約微有差别條約屬於外交外國得而干預之契約屬於内政外國不得而干預之英國著名公法家賀羅氏（見所著國際法論第四版第三百三十九頁註）曰凡政府與個人所訂立之契約不在國際法範圍内由是觀之粤漢鐵路之合向是契約而非條約上下矣旣非條約則美國政府斷不能託詞保護條約之權利而干預此事果其悍然不顧公法而干預之則是蔑視我政府侵犯我主權（宿）　　　　　　　　仍未完 
[禁止冐掛洋旗鎭江]  
　　旅鎭美商以美利向爲華商經理前任美領事哲士君禀請美國外部註　美利經理概不保護等情哲士君去任葛威布君接辦後始奉外部批准葛君遂遵照來文於去臘十九日諭限美利於三日内將各小輪交回華商復於日前　致鎮江關道謂查得仍有永平永安福 
 
 

Page 18

 
 
　　建晉福四小輪亦非美商而冒掛美旗應請將該輪船牌撤去禁止行駛以爲混冒者戒（井） 
[法易領事漢口]  
　　駐漢法領事瑪君由本國政府召令回國遺差聞已由駐京公使簡拉巴君第承其乏想不日當可抵漢（履） 
[德國工師遊歴武昌]  
　　有德國鐵路工程師福來期由鄂而川赴各處遊歴請地方官給發護照以資保護（履） 
[拿獲巨匪湖北]  
　　宜昌上游一帶時有匪徒出没行劫客商日前經荆江水師後營管帶蔣聲耀拿獲巨匪嚴少陵一名供出黨羽甚多皆在峽江上下（履） 
[傳緝巨梟蘇州]  
　　著名巨梟董道富前在省垣東善長巷購得巨厦一所偕姘婦崑山阿二藏匿其中經前撫憲端午帥訪悉飭拿董知風遠逸當將婦及擔保之朱某等三人拘押吳縣署旋午帥去任朱等覔保釋出兹臬憲朱廉訪以此等梟魁豈容任其漏網因飭李紫璈大令將朱等傳保解案該婦改收女監十年一面嚴飭各營縣協緝董梟務獲究辦（隨） 
[匪首又獲]  
　　湖口水師中營龍開河汛外委蔣幼田奉營憲李遊戎札飭密拿廬山會匪頭目謝魁卽謝玉堂解送德化縣刑訊供稱印票布二百餘張沿途散放板埋住房地下賀少九明府卽請蔣外委恊差往掘果有新士入地三尺僅木箱一只并無票板當將謝妻帶案供稱爲向海濵控去明府卽飭差將向拿獲供稱板及票布均用火焚去只餘布票一十餘張呈案想尚須從嚴查究也（遯） 
[電提捕頭蘇州]  
　　蘇州閶門外巡捕房捕頭開爾生前爲香港某輪船船主該輪船失事後開應繳銀六萬兩當時未經料理來蘇應副捕頭之職上月杪總巡捕頭鄂爾生得英領事來電飭將開卽日帶赴上海係送往香港繳銀鄂遂定期初一日偕開啓行（隨） 
[拘獲夾帶甯波]  
　　日前甬江北同興街裕順錢店主徐雙喜由北京輪船夾帶炤硝來甬當抵埠時徐雇工卽將燄硝起運裝至小船駁儲棧中被提標左營兵丁查獲將徐雙喜送交捕房旋禀由營主詳禀提憲吕道生軍門函致洋關稅務司一面移文寗紹台道適高嶼卿觀察因公晉省由署中辦公人飭令捕房將徐送交縣署經鄞縣高子勛大令研訊卽飭發押刑房大約甯道遄回甬郡再行禀請會問吕軍門辦理（坎） 
[粤東官事]  
　　日前藩司牌示云准補豐順縣單夢祥飭赴本任感恩縣知縣李恩榮參革蓮缺委知縣李光宇署理准補新會縣牛肚灣司巡檢丁濟仁飭赴本任清遠縣迥歧司巡檢華承榮撤任遣缺委正任東莞縣缺口鎮司巡檢佟培山署理（暌） 
[揚州官事]  
　　徐州道李觀察經楚現調福建興泉永道兹已交卸篆務徐州起節南下二月二十九日豸節抵揚登岸拜客○葉鹺尹祖泰田盱眙來銷蔣壩差譚分轉信釣由鄂岸來揚公幹署丹陽縣洪大令爾振到揚禀見運司面陳要公淮南總局胡分轉禀知赴行程分轉謙委留泰興督銷陳鹺尹不業銷通泰查探水勢差馬鹺尹元漢王鹺尹耀堂均從甯省回署泰壩鄭分轉琦到揚禀陳公務運司恩都轉於念七日詣曾文正公祠春祭署甘泉縣白大令禀知赴樊川會哨（剝） 
[記觀戲會]  
　　昨日爲西門司戯會開幕之第一日承邀往觀見共所陳列之蠟人皆肖各國義勇之戰士及俠女殺仇義婦殉國活色生動望而生敬中惟夫里邑士一像尤爲英氣勃勃左提仇人頤右握長劍血猶涔涔下令人尚武之心如潮而至外又有部解人體胎孕小兒諸蠟模尤與生理醫學大有關係益人智氣不少到其敷設之莊嚴華麗四壁油畫古蹟故事趣態横生盡致奇妙中西士女定必樂於來遊學界少年尤宜遊覽一證其平日所講習也（适） 
[英刑司回國]  
　　英按察司威金生君於昨晨八點鐘時命駕至法公司碼頭附德公司輪船回國瀕行時駐滬官商均至碼頭恭送（火） 
[法讞員赴蘇]  
　　法讞員陳楚生大令近奉署撫憲效中丞札委兼辦淞滬釐捐管庫差大令奉札後於前晚赴蘇謁見中丞謝委所有法捕房發落各案先期咨照捕房暫行停訊（水） 
[控追所虧運費]  
　　法商龍興洋行倩律師蒂羅投本管領事署控買辨吳子常經手雇船至海參威裝貨計算水脚需洋銀五萬元惟裝貨未滿水脚不能收足所短之數應令買辦賠償吳請法文報館主雷米也到堂代訴中西官會商之下著下禮拜三傳吳到堂質訊核辦（火） 
[西犯脫逃]  
　　楊樹浦美國牢獄内於初一日逃去所押西犯二名美捕房急派西捕訪尋捕易衣而往兼裝作醉容比至某處見二人方聯袂而行向詰何往則謂欲謀避包探耳因卽誘至附近酒肆一人見勢不佳濳行逃逸僅將一人拘回（外） 
[夫婦道苦]  
　　俄羅斯人某甲自旅順降日後卽携其眷其眷屬僑居於虹口百老匯路第三百零六號門牌房屋甲素性兇横時將其妻兇毆其妻忿甚携子投提藍橋捕房内泣訴情由並請究辦捕頭令自投駐滬俄總領事署禀控（火） 
[派勇照料]  
　　今日爲滬南製造局工匠舁高昌廟高昌司神像賽會之期預由各匠禀請總辦魏觀察給假一天昨日各會首已預備一切並議定路由是處巡防局委員孫二尹特派巡勇沿途照料（土） 
[朱棍亦擬站斃]  
　　著名惡棍朱華生甫經釋出又向人持刀詐擾被獲到縣奉訊鞭善禁押兹因縣主汪大令檢查案牘見朱棍控案有八九起之多大半均係糾衆持械詐索鄕愚若不嚴爲懲辦不足爲民除憲現擬照站斃雕花阿三之例懲儆昨已將情申詳上海道袁觀察核辦矣（金） 
[欲求保釋]  
　　已經站斃之惡棍雕花阿三羽黨篾竹阿三由差一併　案訊押昨日蔑竹阿三之父郭榮華投縣欲回保釋恐未必能允准也（金） 
 
 

Page 19

 
 
[呈控忤逆]  
　　鄕婦賈趙氏投上海縣控子忤逆前晚縣主汪大令提訊氏供子名春發娶媳金氏子不務正業將家内衣物變錢花用前日又逼氏將方單交出欲圖變價供其浪用氏迭至浦東總巡局控告三次蒙提責懲今日逆媳又將氏痛毆擊落門牙求請提懲大令判退候提訊懲辦（金） 
[訂期訊案]  
　　捕房解送許之浦控伊妻胡阿囡捲逃案訂於初七日早堂覆訊○美商豐泰洋行控成豐瑞案訂於初七日午後會訊（木） 
[上海官事]  
　　上海道袁觀察定於初六日午刻借滬北洋務局設席請吕鏡宇尚書楊杏誠李伯行兩京卿吳仲懌侍郎製造局會辦李叔倫觀察等晏飲○本城警察東局委員汪二尹昨投道轅禀請病假三天○海門釐局委員夏太守敬觀昨日因公來滬詣道　禀見○昨日招商局新造專駛長江之江新輪船在吳淞試行先期由製造局總辦函請上海道蒞驗袁觀察以另有要公辭之（金） 
[馬路工程局事]  
　　南巿馬路工程局總辦翁子文太守前日命書吏將捕房中所募各華捕年籍註明立一簿册呈避以便隨時查閱○船户陸野囝抗繳船捐與收捐人陳雙喜口角旋將陳毆破頭顱扭控馬路工程局管押侯辦兹經水巡捕頭查得陸素不安分向翁太守禀明以便嚴究○前者工程局翁太守奉道憲札飭稽查南巿一帶車寓并傳知各車夫如遇俄國兵雇車不得强行索詐曾經查明申復在案日昨太守又諭飭捕頭轉知各巡捕如遇俄兵在路雇車留心偵察以弭事端（土） 
[浦東總巡局事]  
　　浦東洋涇東八埭頭近日仍有演唱花鼓淫戯及賭博等事前日爲浦東保甲總巡謝岳松明府訪悉立率差丁前往查禁○月之初十日爲浦東杜莊廟賽會之期保甲總巡謝明府深恐肇事業已派差前往查禁矣（土） 
[公共公廨晚堂案]  
　　英國利記醫生前投該管領事署控華民陳建堂陳金堂等以田單抵銀不贖一案迭奉英領事照會前讞員提訊將兩陳押候繳銀前晚堂讞員屠興之司馬提案復訊陳建堂供光緒二十四年金堂將方單一紙計田一畝五分由唐卓光爲中抵銀七百銀與小的分用現在願將此田變買俾得料理此欵陳金堂供小的祗用洋二百五十元其餘皆建堂所用如建堂何時措洋繳案小的亦能將所用之數繳出司馬判各還原押著速央人理處不得遲延于咎○蔡永泰木作主蔡源生控卓紀堂搬運木料卓亦控蔡積欠工資由捕房解案判押候過堂復訊前晚亦奉屠司馬提詰卓紀堂供業木作去年田蔡包造房屋共少工資七百四十四元又經手代蔡借洋七百元去冬胡永才亦控蔡不付工資扭交法界捕房覊押月餘其小的以蔡旣在押無從取索不得已將蔡作塲内木料費洋二百二十元但所虧尚鉅正欲求追而蔡反以搬賣木料控告爲先發制人之計蔡源生供小的所借英洋七百元已經還過四百五十元有收條爲據所收工資將改造受虧洋除去祗有二百元去冬卓使楊小友胡才林等在法公堂岐控小的被押二月之久作塲内木料約值五千金現被卓盡數賣完且帳簿摺據亦被取去因之投求明斷司馬以兩造供詞各執判卓暫交保著各檢帳核算再訊○陸少歧投蘇州元和縣控席文來誘拐伊妻陸李氏避匿在滬等情由元和縣移文到廨奉屠司馬飭差恊探將席文來及陸李氏拘案前晚堂奉司馬提訊席文來供洞庭山人在盆湯弄裕豐恒綢莊内爲庖丁去年春作客汕頭與李妓認識代還帶擋洋若干元帶領來申並非誘拐陸李氏供前年被丈夫騙押於妓院確由席姓同來現住永興花園後面子名榮官女名早玲年在垂髫皆由小婦人撫養司馬著陸李氏帶同子女兩人與席文來交元和縣差俟備文起解（木） 
[公共公廨早堂案]  
　　昨晨九點三刻鐘德國代理副領事官麥令豪君蒞廨會同襄讞委員孫耳三明府升座訊案包探錢少闌解陸金生至案禀稱此人行竊周維江家水烟管兩支留聲機器一座值洋二百二十元由小的查悉吊齊原贜解案請究明府判責三百板押捕房大個月○陳財生控胡生源以棧單首飾抵借巨欵田屠司馬飭差恊探牌提至廨昨日解訊判押候過堂訊奪○鄕婦奚朱氏前日來申購物被剪　賊祝阿掌在藍内竊去英洋兩元由探拘案判責二百板枷一禮拜○西婦賀鐵控陳阿狗無端人屋圖竊當塲拘獲由探解究判責二百板○流氓顧阿二行竊陳廷相家布被絨毯等物由探解辦判責二百板○陸阿來李阿林五瑞龍三人行經陸仁和家聞竹牌　因卽入内賭博一言不合竟至用試昨日解案判陸李王各責一百板開釋○已故陳阿妙之妻倪氏被范黨陳錫華陳桂華糾衆搶去小船兩隻由捕房查悉牌提未獲昨由包探李星福將舟子錢榮生解究　帶回捕房俟再訂訊○洋人控西崽蔡永興私用客帳洋五十一元由探傳案請究判押七天後交保限每月拔還洋五元○席阿二竊取廣利昌烟室内之水烟錢兩隻烟槍十支綢布衣九件由探解辦判責二百板枷號七天○舢板船户李財桂在聚興碼頭違章售酒由水探陸阿九解辦判罰洋十元○西崽顧寶生傭於某洋人　動輙抛工由洋人控請究懲判罰洋十元○招商局北棧控小工王阿毛陳榮生行竊鐵絲三十磅田探解辦判王枷三天陳枷七天○馬夫王琴喬在途卸車撞傷某洋人左足由探解辦判罰洋五元○妓女王阿大陸小寶王巧寶王小寶等四人均因違章拉客由某華捕先後拘送捕房各存洋二十元保出昨日王小寶王阿大到案判阿大罰洋十元小寶罰洋五元至未到案之陸小寶王巧寶各將保洋二十元充公○工部局洋人控陳阿四徐金全串竊鐵器由探解究判陳從寛開釋徐情節較重罰洋十元（木） 
[美捕房事]  
　　前晚江北小工王阿毛陳榮生乘放工時竊取 
招商局某號棧房内所儲舊鐵多磅爲包探錢榮堂所見連贓帶人捕房押解公堂禀請訊辦○葡萄牙國人葉乙近因犯事前日由駐滬葡總領事出提票一紙交虹口捕房由某西探將乙拘入捕房押候解辦（火） 
 
 

Page 20

 
 
   
 
