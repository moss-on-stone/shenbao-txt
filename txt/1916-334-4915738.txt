# 1916 - 334 - 4915738

 

Page 1

 
 
   
 
 

Page 2

 
 
時評 
[苛稅（冷）]  
　　廣東以酒稅苛徵故已有罷市之風潮矣雖然余以爲此等風潮自後方興而未艾也何則國家之財用不足不能不求之於新稅新稅日多而日嚴則此等風潮亦必日出而不已也 
　　夫稅之苛不苛非謂所取多寡之謂也如以多寡論各國所徵之稅大抵多於中國矣然而各國商人未聞有罷市風潮者則以一方徵取商人之稅一方扶助以推廣商人之貨貨日銷而稅日增商人决無怨言焉今中國則不然稅日有加而復縱匪盗以擾之亂金融以困之任種種非法以侵蝕之使商人之貨不能銷而稅則不能或免以此徵稅得勿謂之苛稅乎 
　况乎中國之徵稅往往官吏不自徵而委諸承包之人承包之人不啻稅商稅商奚能不求利於稅求利於稅是稅之外有稅而苛之中更苛矣 
專電 
[北京電]  
　　伍外交長昨遍訪各國公使各公使即答拜 
[北京電]  
　　伍總長今日已出席於國務常會 
[北京電]  
　　據外交界消息因天津代表等日到外部請求善處老西開案伍總長已調閱案卷擬四日請法代使到部繼續談判以期早决 
[北京電]  
　　老西開案伍總長定支日（四日）開談判主直接議結無俟第三者調停 
[北京電]  
　　曹汝霖赴日爲專使聞已得日政府覆電曹不日東渡 
[北京電]  
　　洩漏秘密案起獲之油印品加有反對借欵批評檢廳究詰公言報主筆不吐偵查似出衆議員郭某手現擬核對筆跡 
[北京電]  
　　司法部鑒於近事擬商之内部明定報館責任辦法 
[北京電]  
　　王芝祥任川檢察使各界頗認爲適當因川小自蔡督故後内爭益烈故王今日即就道赴任 
[北京電]  
　　聞總統擬以明令廢止祭天 
[北京電]  
　　徐樹錚將赴歐游歷 
[北京電]  
　　内務李國筠呼聲頗高有不日提出說 
[北京電]  
　　元首怱以善後問題密召陸榮廷带來京聞俟陸到即邀馮副總統來以陸往代 
[北京電]  
　河間聯合督軍密電中央請申軍人不黨禁令 
[北京電]  
　　財部呈請公欵收入搭收中鈔五成以維信用 
[北京電]  
　　陸軍大學今日畢業黎總統段總理親蒞給憑並授訓詞 
[北京電]  
　　總統提出官制三種昨交衆院决議（一）各部官制通則十九條要　外財兩部得置次長二人各總長得發部令依所主管事對地方長官有指揮監督責其命令處分認爲違法越權者得停止或撤銷之（二）敎育廳官制十條要點直隷敎育總長置廳長一人簡任職秉承省長執行敎育行政署設三科（三）實業廳官制九條與敎育廳同 
[北京電]  
　　國務會議已將各部官制通則及敎育實業兩廳官制議决昨提出於衆院 
[北京電]  
　　頃政團協商結果以省長民選或任命問題於四日審議會提出解决五日再協商省制加入問題 
[北京電]  
　　黄蔡追悼會各界到者逾萬有痛哭者三人高麗金秉薰沈佩貞小鳳仙 
[北京電]  
　　譚人鳳堅辭公府高等顧問 
[北京電]  
　　姜桂題辭職將准以馮麟閣繼 
[北京電]  
　　粤省酒業因公賣局庇承辦商人苛征激憤一律罷工電請維持即令朱省長查辦 
[廣東電]  
　　省河酒業因公賣局苛征全體罷市 
[廣東電]  
　　省議會長電京反對劉承恩爲粤省長請簡任物望所歸之粤人長粤 
[南京電]  
　　浦口三洲聯合公會今（一日）日開會歡迎馮督辦温會辦 
[南京電]  
　　黄蔡追悼會明日（三日）舉行 
外電 
[北京電]  
　　蔡鍔黄興之追悼會今晨在中央公園舉行佈置頗善到者甚衆各衙署皆停辦公事日本來電謂蔡鍔靈櫬本月三日可望抵滬（一日） 
[北京電]  
　　昨日内閣會議後電致陸榮廷與朱慶瀾勸其勿萌退志且不許其來京謂目下未便離職有事儘可派代表入京中央政府顯已取銷粤桂兩省長對調之議（一日） 
[北京電]  
　　聞蘇省允解中央協欵二十五萬元（一日） 
[北京電]  
　　昨日内閣會議决派曹汝霖爲赴日專使其使命之性質未便發表華字報謂黎總統以大徽章贈與日皇故遣曹汝霖賫之前往云但無論其用意何在曹爲與帝制有關係之人物此次使日恐不免引起某方面之反對（一日） 
[東京電]  
　　曹汝霖專使赴日各報皆歡迎之謂爲增進邦交之佳兆（三十日） 
[北京電]  
　　新外交總長伍廷芳昨日正式就職（一日）以上路透電 
[倫敦電]  
　　路透社探悉九月初中政府曾請銀行團續交善後大借欵英金一千萬鎊當此事正在磋商之時中政府於十一月十八日與芝加哥銀行議定英金一百萬鎊之借欵銀行團以善後借欵合同中載明中國因行政經費而借外債時銀行團有優先借欵權故已提出抗議（三十日）譯文滙報電 
[北京電]  
　　老西開問題自經英公使調停未有結果以來殆有中絶之勢今因新任外交伍總長之到任將近開始交涉據聞法國方面之意擬據英國公使之調停案以與中國交涉然議會及京津地方一般中國人之意氣頗爲强硬故法國方面能如所期交涉與否殊不可知伹由中國方面情勢而觀交涉恐頗囦難又伍總長對該問題出如何之態度當地之内外人均甚注目云（二日） 
[南京電]  
　　山東匪氛未靜有漸次蔓延及於徐海淮地方之徵今茲氣候漸寒且近歲暮匪贓横行勢必益甚倘被煽動不逞之徒攪亂該地方之法安貽害甚大故馮副總統飭在省境方面各駐軍嚴加防備外近又擬飭混成第五旅長劉詢速回原駐之淸淮地方以資防衛（二日） 
[奉天電]  
　　奉天省議會關於鄭家屯問題散布排日檄文其爲德國人從中煽動甚明檄文中謂日本併吞中國征服歐美是爲世界公敵等語所載殆爲德皇所著（朕之作戰）說中黄禍論之語（二日） 
[奉天電]  
　　張督軍取締兌換錢業漸加苛嚴禁 
 
 
 

Page 3

 
 
止與外國商兌換發幣捕逮滙兌經手五名致又惹起金融界之大恐慌無論大豆卽一般商業亦全休止經濟界有破綻之兆不平之聲溢滿市場（二日） 
[漢口電]  
　　湖南譚督軍昨日午前奉其亡母遺骸到漢正午受王督軍之祭奠後於午後五時以小輪船拖帶盤回湖南（二日） 
[漢口電]  
　　湖北省議會决議延會期間自一日至二十日（二日） 
[東京電]  
　　日本承受英國公債一萬萬元之件已經正式發表此卽基諸日英協同援助之精神也至關承受之條件主要如左名稱一千九百十六年英國政府公債債權發行額面一萬萬元期間三年利息六分發行價格平等（二日） 
[東京電]  
　　接運故蔡鍔氏遺骸之新銘號輪船及護衛艦海容號於昨一日午後駛入長崎有今日午前接載靈柩之報（二日） 
[東京電]  
　　巴黎經濟會議决議事項實施方法已據阪谷使節之報告於昨一日由閣議决定大體其内 
容根據盟約於一定期日之内暫不公表惟决議中有爲國際法規可公表者俟經樞密院之諮詢後即公表（二日） 
[東京電]  
　　長谷川朝鮮總督於今日午前由東京首途 
赴任（二日） 
[東京電]  
　　十一月下旬日本之對外貿易輸出四千四百三十五萬二千元輸入二千二百五十八萬四千元 
計輸出超過二千一百七十六萬八千元（二日） 
　以上東方通信社電 
戰電 
[巴黎電]  
　　今晚公報宣稱松末河南岸旭爾萊叢林與貝爾尼間雙方砲隊交轟甚烈香巴業瑪細巨附近英軍戰壕臼砲轟毁敵軍子彈庫一所亞貢福爾特巴里北面之英軍轟發地雷三具毁敵軍之地道工程（三十日） 
[巴黎電]  
　　今日下午巴黎公報宣稱德布軍猛力回攻格魯尼斯太西北塞軍新陣地兩次雖在數地點所失戰壕得立足地但皆大受損失（一日） 
[倫敦電]  
　　英帥海格將軍今晚戰報立雙方砲隊力戰多時松末河與安克河間敵軍砲火尤爲猛烈（三十日） 
[羅京電]  
　　公報宣稱羅國北陣線與西北陣線砲戰甚爲激烈羅軍在布碩與泊拉化伐二山谷獲進步羅京東南偏東之格拉伐細哇克河刻有劇烈之戰事（三十日） 
[彼得格勒電]  
　　公報宣稱敵軍已佔據距羅京東南偏南十七英里之柯瑪拉鎭（三十日） 
[倫敦電]  
　　羅政府與各國駐羅京公使遷移之說已經徵實（三十日） 
[倫敦電]  
　　路透電社得悉羅人現正毁壞境内之穀以免落於敵人之手（一日） 
[彼得格勒電]  
　　公報宣稱克拉巴巴南面羅南邊界全陣線之攻勢已獲勝利俄軍雖受敵軍猛轟猛力回攻佔據高地一長行（一日） 
[雅典電]  
　　大局未變福爾萊海軍大將聲稱希政府明晨如不依從協約國之要求則協約國軍隊即將登岸（三十日） 
[雅典電]  
　　希政府今晚切實拒絶交出協約國所索之鎗砲（三十日）以上譯文滙報 
要聞一 
[辛博森論中國退化之由來（續）]  
　　嗣後干預財政之原則已得確定之認可此無異於中國之魔刦也未幾又有法俄之一千六百萬鎊借欵更繼以英德借欵爲數六千六百萬磅於是中國於四十個月之内借外債至五千五百萬磅以趨於傾頽之境此第一時期即由一八九五年之俄國宣言始處此情境則一千九百年拳匪之變實不能免之事此爲第二時期於日本戰費賠欵之外更加庚子賠欵之重負繳之於各省按月解繳共爲四萬五千萬兩設監督中國財政爲能辦到之事實則一千九百十三年所策畫者當早規定於一千九百零一年和約之中設立債務委員會無疑矣惟歐洲列强表面上雖似一致而實不能和衷且含有嫉視之心顧重負則已加諸中國之身欲使中國顚蹶若干時日不能振拔之目的則已達矣西方心理對於東方之謬誤其所以顯著蓋莫此爲甚也由吾人所述之情境推之則一千九百十一年之革命所以發洩一千九百年之鬱積者亦不能免之事其時期適爲一千九百十一年實不足輕重要之遲早必須發洩當日俄戰爭之時作者已預知有將來之變凡中國商販莫不以此告之雖不能確知以何故而發然深覺庚子賠欵如巨彈射入破屋之中必足以使之逐漸傾毁蓋中國所欠負者過巨而仍欲依舊規進行實經濟上所不能之事也中國果革命且成功矣此蓋經濟上不能免之事由於感情左右之也列强對於東方之眼光每不明瞭亦不克睜其昏花之眼以諦視之而世界操英語者極有勢力之意見又贊助革命於是彼等更爲迷離顚倒矣惟此種意見對於經數十年醖釀而成之問題旋又淡漠置之不甚注意此問題　而落於外交家之手袁世凱抱個人負責之君主思想似頗善於彼等而債務委員會之目的雖屢不能成然由一華人掌之而衆歐人助之之方遂公認爲最善之策一千九百十三年財政上之改革雖名爲限於鹽務一項已可信爲充其量以解决一問題矣中國在五國借欵合同實行之期間（約半世紀）内凡有政治借欵必須向指定半官性質之團體商借而中國所需欵項實皆爲政治上用因是其借欵之門户永遠阻塞一千八百九十五年在俄京之謀畫於是平告成功焉惟其理論尚未確立忽爲意外之事所打破蓋當歐洲戰爭之中中國可任意無論向何處借欵以爲政治上之用實按諸法律而不悖其所以能爲此之確當理由即五國借欵之合同曾規定凡簽字之英法俄日德五國須聯合行動也然簽字之五國今日有所阻 
障决不能聯合行動無論其中一國或四國皆不能擅其特權中國應守之五國亦應守之無以異也一千九百十三年所借之二千五百萬磅不過以特别指一項國家收入（其數可卒達六千萬磅）爲抵押一大宗借欵一期之交付耳而期不違犯原約又不能以該項抵押向該團中單獨一國商借第二期之借欵設該團中單獨一國借欵與中國亦實出於冒險團中他國將以違約而處罰之觀前月中國向之提議借欵各國默然卽自知其處於困難之境有所縛束而不能自由也中國實逼處此故轉向美國磋商擔保纸幣之借欵而非政治借欵此爲中國唯一之正當行動也此項借欵應依則增加至中國銀行之地位成爲全國財政之機關爲止此爲消除中國國家自主主義障礙之唯一方法宜注其全副精神於此惟財政能敵財政國會應促中國銀行於全國各重要城鎭設立分行分行須達八百所又須設一紙幣制度足以應付所謂（管理）之說管理者吾人爲勢所迫已聞之二十有一年於茲矣對於此大事業惟美國政府能資以最可貴之助力今日人人皆感荷美國以聯合國爲尤盛英政府苟憶及格黎子爵屢次謂英國惟願中國强盛統一之宣言則應首先起而贊助美國欲解决世人誤以爲不可解决之問題之謀現時之機會誠無價無匹之機會也今日全世界皆恃紙幣以維持其財政各處惟有紙幣存在金銀日益稀少而價日昻中國宜引用此種新經濟學之專家倫敦蓋有人才對於五年前在中國視爲不能辦之事可於數月内辦之所須者惟膽力耳吾人經審慮始爲是言在歐戰未終以前良足以消除數十年來之障礙與絶望也 
[彈劾内閣案之形勢（飄萍通信）]  
　　吾前旣略述政局不安之内幕且言將有四彈劾案出現於衆院今温世霖等之十天罪狀案業經提出連署者七十二人尚有將提未提之三起一爲覃壽公一爲吳崑一爲彭漢遺 
　　彈劾案旣提出矣其成立與否之形勢今殊未可妄下其判斷試先以各派之態度以記者所知略陳如左 
　　（一）希望成立者（甲）韜園俱樂部爲洪伊之大本營不僅對段而具勢不兩立之决心且對於閣中之谷氏張氏亦有非滅此朝食不可之意（乙）丙辰俱樂部一方與孫派接近一方與段谷張處於反對之地位當張谷自離母體而組政學會時有勸其勿忘所自出者張谷則以請益友社排除丙辰俱樂部之分子勿與接近爲請故兩方水火該派先已有彈劾陳谷之案提出衆院今尚日懸於議事日程此次提出彈劾案該派不待言而爲起立贊成者之一（丙）益友社中之親孫派該派自孫洪伊與之接近而後漸裂爲二其一部爲與孫洪伊派接近者如張繼王正廷褚輔成等皆是也前次彈劾陳谷案提出時此派贊成彈劾全體而不贊成彈劾局部然則今次之彈劾案該派固居於贊助之列也 
　　（二）反對成立者（甲）憲法研究會此派旣以梁湯爲主幹與上述各派根本上不能相容無事不處於反對之地位此次擁護段内閣之聲明爲此派得意之作故反對彈劾老叚當以此派爲首領（乙）政學會即張谷新組之團體其宣告獨立之原因乃以其母體與孫派接近且與段氏反對爲保持政治上之地位遂天然成此小結構反對彈劾案自不待言（丙）憲法協議會平時與研究會接近有若附庸故此次應居反對之列惟不如上兩派之用力耳（丁）蘇園及討論會 
　　（三）未表示態度者例如平社今尚未表示若何之態度說者謂其有傾嚮於贊成之勢惟尚有所待其沉機觀變亦自有其作用此各派之大根情形也若有觀察錯誤之點則俟其新事實發生再矯正可也 
　　上所述者爲各派之大勢試勿以派爲界而以個人爲單位一述其贊成反對之原因 
　　（一）贊成者之心理（甲）内閣之失政爲不可掩之事實非推翻之不可者（乙）挾有甲項理由而行其報復主義者（丙）介於兩者之間而希望得未來内閣之政權者 
　　（二）反對者之心理（甲）不認今内閣爲失政且目下時局認爲非段不能維持（乙）己身旣親段段閣倒則失其依據且將眼見政權之移轉於他人而無繼承之望（丙）段閣倒後無相當繼任之人寗暫遣之以俟時機 
　　此案之將來果何如乎以言各派之勢方兩方對壘足可渾戰一場且贊成彈劾案者難保其不過半數惟彈案成立之限制綦嚴四分三以上之出席三分二以上之可决恐成立不甚可恃然則又將懸於議事日程之中作爲一種對於段氏無期限之哀的美敦書矣假曰如是段閣之受損恐已不少蓋日日與議會在交戰狀態之中有信用之内閣不應有此也或謂某某等派卽以此法迫段自辭然此殊難達其目的蓋叚氏自孫案發生下不去之决心而後必非如是可以揮之使去者敢斷言也 
　　反對者對於此案盛鼓吹其勿作懸案無論如何一見黑白可以了結其言至有理由不得因其有希望從速打消此案之心理而廢其言但提出者亦深知之旣費九牛二虎之力做出四大彈章豈肯倐忽之間即遭消滅故此案結果恐仍延宕與彈劾陳谷者後先煇映合而爲六吾昨函所謂退不肯進不能推翻不得擁護不成者殆將爲今後政局之寫照矣 
[伍總長到京後之中法交涉]  
　　新任外交總長伍博士抵京之次日即晋謁大總統詳抒對付各項交涉之意見並磋商提前解决老西開案之種種手續大總統對待伍博士異常優渥伍博士擬卽日到部視事聞日昨已正式照會駐京代理法使馬德准於下星期一日將老西開交涉繼續開議以便早日了結而維兩國邦交先是政府於老西開案停頓期内曾迭與駐法公使胡維德往來電商對付此交涉之密要辦法現已擬定呈請大總統鑒核（一）關於法政府要求可以承認者一件（二）關於萬難承認據理駁覆者六件（三）關於中法兩政府雙方通融者三件（四）關於我國要求法政府者四件擬俟伍總長視事後由大總統面交核辦並給予伍博士交涉特别權限以期易於進行而免遇事隔閡次長夏詒霆氏因伍總長現已抵京行將視事乃於日昨將部中經辦關於老西開交涉案之文電照會談判紀錄及調查報告書圖列表各項參考條約等件共計七十餘件一律分别簽標彚交迎賓館請伍總長檢閱 
[中央公園公祭黄蔡布置]  
　　今日（一日）北京政學商各界將集全都朝野知名之士公祭黄蔡兩君於中央公園以表都人士公式哀悼之意其佈置情形略誌如左公園門外左右建藍白綵坊兩座編綴白素花結結成文字入門處又爲一坊上綴黄蔡兩公追悼大會八字藍白交輝動人哀感入園則樹上皆懸輓聯一望無際春明館等處皆懸藍綵再進則爲社稷壇矣壇上設棚爲演說臺今日致祭後將請名人在此演說復行入大殿則爲祭壇以黄黑花結成同聲一哭四字上供兩公遺照行祭者將入此殿外兩旁各紥大席棚備休息之用壁上徧懸輓聯無慮數百副祭壇壁上亦懸掛無隙地更後則爲後殿亦設一演說臺今晨祭後將同時開演各機關和團體皆凖備赴會與祭大總統爲尊崇元勳計特派金永炎代表致祭國務院亦將派遣代表各部總長兩院議員則多親身往祭總商會及各學校亦皆擬與會據辦事人預計今日到會致祭者至少不下兩萬人參衆兩院前聞黄蔡兩君之喪由大會决議於公式追悼之日休會一日今日星期五本有憲法審議會因此停會一日國務院昨晚發出通告云爲通告事十二月一號在中央公園開會追悼黄蔡二公各官署是日均放假一日並一律下半旗特此通告中華民國五年十一月三十日云云各部院亦同停止辦公一日 
[南京快信]  
　　湖南會館今日（二日）開黄興蔡鍔追悼大會馮副總統齊省長曁軍政機關要人均親身蒞會到者數千人 
　　黎大總統昨電馮副總統徵求舉薦繼任内務總長人才 
　　副總統府組織令聞月初即有命公布 
黎大總統議授馮總統大勳位不日發表浦口商埠會辦温宗堯確有任外交次長消息聞岑西林須先赴杭州遊覽西湖後始克來寗部委姚東彥昨偕胡財政廳長由滬乘車回寗並聞所有查出各稅所之弊案十餘起預料不至報部嚴辦 
　　齊省長因英公使不日派員來寗會勘烟禁昨特嚴飭各縣知事積極厲禁以免藉口 
　　總商昨會昨接北京聯合會函稱大會公决明年常會改以漢口爲開會地點 
　　昨日在省公署試驗海軍學生體格 
　　王芝祥前日抵寗昨日早車赴滬 
　　省議會昨發出通告云本會會期届滿延長亦僅二十日現在已經議决之案雖有六七十件而未經提出及在審查中者積壓尚多約略計之不下百件日月不居稍縱卽逝此二十日之短時期中整理預算束各案猶虞不給茲擬定十一月三十日爲收案截止日期除緊急動議事件外凡過期交到各案無論提議請議均留待下届開會再行議决合亟通告諸希亮察 
省議員陳國霖提議江蘇通志宜繼續修竣案即日列入議事日程付大會討論 
　范議員鎔請停驗契苛罰案茲據財政審查報告應咨請省長分飭財廳及各縣知事自六年一月一日起實行停止驗契概免苛罰以淸幣政而蘇民困卽付大會公决 
沈議員素生質問省立學校經費延遲不發案茲據省署咨復略云九月分各校經費已經放楚十月分經費亦經催放除再行訓令財廳從速籌放外相應依法答復 
　　議員朱祥紱提議各地方積穀慈善等項公欵不得任意提借案許蘇民提出緊急動議請查照嘉定公民毛經學等請議案咨請省長查辦前嘉定縣知事張鏡寰案陳伯盟提議整頓淮揚徐海畝捐案卽日列入議事日程付大會討論 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抗議美欵與改組銀團說]  
　　美國一千萬借欵銀行團一再抗議經我備文答覆後銀行團聞尚不甚滿意據日人間所傳消息銀行團於二十五日又提出第三次抗議法人方面亦單獨向我質問前報曾略述及茲聞其所根據之理由以民國三年中國政府與中法實業銀行所訂之一萬五千萬法郎之實業借欵即以長江附近之酒稅爲擔保同年與中法實業所訂欽渝鐵道借欵之墊欵亦以烟草稅 
爲擔保今此之中美借欵擔保亦係烟酒稅殊於法國之利益有損故提出抗議然此次中美借欵合同明定擔保品爲烟酒公賣稅當與中法實業締結借欵時此稅猶未實行則當然與法國借欵之擔 
保無涉此中國當局主張之意也又據外交團消息英法俄日各國對於美國此次借欵極爲注意本已提出抗議唯不欲傷及美國感情故目下有將美國仍聯入銀行團改組新五國銀行團之議其計晝係以中國旣有一萬萬元借欵之提議擬卽以此五百萬元美金借欵並續借二千五百萬元爲基礎由英法俄日分擔四千萬元以符一萬萬元之數目以歐洲金融緊迫之今日由此旣可救濟中國困難之計政又可聯絡美國親睦之邦交而於各國之利權亦不受損失實一舉而數善備並聞此議已由某國提出一俟徵求其他各國同意後即向美國與我國分别接洽 
[内部請優恤黄陳]  
　　内務部近呈大總統文略云查故上將黄興起自布衣顚覆帝政再接再厲卒底於成迹其出死入生抱憂食患艱苦卓絶得未曾有用能積誠相格同氣相求奔走提携以建民國天不救遺中道頽喪凶聞所至有生同悲前經本部臚陳功業咨呈國務院請予國葬在案顧念該上將毁家報國身後蕭條不有殊施曷彰懋績本部仍擬遵奉明令建議優恤正核辦間復准孫前總統唐前總理函稱已故前工商總長陳其美於辛亥之秋鄂 
師旣舉身冒艱險滬上成軍控制長江得使東兩反正其後金陵一役民兵雲集餉械所資取給於滬復能措應裕如士無匱乏此其於民國之功固已偉矣上年帝制發生蹈險歸滬指揮義旅屢仆屢振卒爲謀所忌倉卒捐生雖蒙大總統賜唁極哀而遺櫬猶寄滬濱無以爲葬務請建議政府彰闡前勛存恤遺族等因到部查黄興陳其美大節豐功並有造於民國乃一則積勞致疾一則遇賊戕生雖遭際不同而志行艱貞勳勞卓越均足受國人崇拜而無媿色除由本部徵集黄興陳其美事實再行呈請准交國史館立傳外其生平尚義輕財經營國事因公負累爲數不貲擬請明令派員查明黄興陳其美負債確數准由國庫淸償以示優異並擬援照故農林總長宋敎仁前例給予恤金撫育遺族並闢地像以垂久遠而貽方來至黄興陳其美發憤舉義之日不乏艱難共濟之人其功可嘉其才可用應請令行各該省行政長官分别查明呈請政府酌量錄用庶幾立民國之楷模爲四方所矜式旣上副國家隆禮殊勳之意亦下慰人民景崇先烈之心理合呈請鑒核施行謹呈大總統 
[質問寛赦帝制罪人法理]  
　議員吕復等又提出質問書云案查國務院答覆本院議員鄒魯十大質問其關於第七項之答覆稱原質問書第七項稱政府何故以洪憲宰輔之陸徵祥提爲外交總長以助逆抗義之曹錕任命爲直隷督軍等語查七月十三日奉大總統申令楊度沈毓筠顧鰲梁士詒夏壽田朱啓鈐周自齊薛大可等均拿交法廳懲辦其 
餘一概寛免等因則凡不在八人之列者旣無罪名自可任命爲官吏等語本員誦閱之下疑義滋多茲特一一指出如下一七月十三日大總統佌項申令所謂除楊度等八人之外其餘一概寛免是否爲一種大赦二此項申令如係一種大赦何以不遵照臨時約法第四十條伹書之規定及第二十八條之規定先經國會同意後再行宣告何以至國會開會後又不追求同意三此項申令如謂非一種大赦則大總統以命令任意寛免犯罪人之罪名并限制檢察機關之起訴權果於現行法律何所依據四此項申令如於現行法律無所依據則總統可以命令寛免犯罪人之罪名試問國家刑法能否保存其神聖效力司法機關是否有設立之必要茲依臨時約法第十九條第九欵之規定及第二八條之規定提出質問書請於案到三日内對於以上各節華據法理一一答覆是所切盼特此質問再查大總統特任章宗祥爲出使日本國公使係在臨時約法恢復之後何以不追求國會同意亦請明白答覆 
　　按七月十三日之申令按諸法理大赦須經國會同意特赦又必在法庭判决以後誠有進退失據之嫌議會詰問之是也惟此項申令之發布距今已將五月卽國會開幕亦已四月議員諸君而誠認爲失當者何以不問於赦令初頒之後國會開幕之時而必遲之數月之久於倒閣聲中突然發現得母令人疑亦一種手叚耶且陸徵祥輩縱於帝制狂熱之時不能潔身而去然内亂果有嫌疑與否匪經法庭正式檢舉依法判决自未便以感情之作用驟加以助亂之罪名議員諸君固以守法律重人權爲標　者措詞似亦稍加研究爲宜乎 
[温世霖彈劾段内閣]  
　　國會議員温世霖等彈劾段祺瑞等十大罪案已略見京電茲覓其全案錄如下約法明載國務員輔佐大總統負其責任當此民國再興承袁氏失政之餘紀綱破毁百廢待舉爲國務員者宜如何精白乃心敬敏乃事以袚除舊染之汚習發揚共和之精神乃現内閣成立以來更歷四月於立國大計了無擘畫猶且恣睢繆戾日惟兒戲國事弁髦法律以自娛蓋綜而計之其違法者有六其失職者有四其他悖行繆舉難可徧數者猶不與焉自獨夫阻兵悍將驕卒所在皆有及今亟謀鎭懾猶恐難安乃國務總理段祺瑞思挾武力以自重嗾令秘書長徐樹錚密電集俣各省區軍民長官代表開會議於徐州通電全國攻擊國會排斥國家命官顯然破攘約法反抗中央而叚總理則明對外國新聞記者辛博森表示其以此舉爲然（見順天時報英文京報及各報)此間蛛絲馬跡不問可知及大總統下令申斥段不得已乃電各省區長官陽爲勸導不料各長官以爲爲叚所賣乃將徐樹錚主嗾之顚末盡情電達中央於是其暗幕乃大暴露以内閣行政領袖公然勾結軍隊煽動内亂謀國之人躬蹈叛國之罪尚復成何治體成何國家此現内閣之違法者一也約法明載參議院議决國庫有負擔之契約財政農商兩部之興亞公司借欵交通部之電話借欵逕以國務會議决定及主管部私意擅與外人簽字並未經國會議　　未呈議大戮　北　不　　　　　　　　　　元　　　提出質問始以糢糊狡答不得要領　商總長則自腮解釋法文錯誤交通總長則自認違法該國務員等旣對於神聖莊嚴之議會自承錯誤違法竟不引咎去職仍靦然盤據高位顧戀棧豆責任何在廉恥何存昔民國二年之善後大借欵袁氏猶憑有一未經完全表决之交議案以爲護符惜以手續不完輿論反對遂激成二次革命今且並此而無之是其專擅過於袁氏矣此現内閣之違法者二也中華民國之立法權以參議院行之一切法律案皆歸議决約法具有明文乃兩院咨請政府將民國二年國會停止後之法律條例提交院議此乃依法必應履行之手續乃國務院覆咨抗不照辦且有此等法令皆已行之有效勿庸交議等語是其爲袁氏護法蔑視國會職權而等約法於無物矣此現内閣之違法者三也約法參議院議决預算决算民國議會會期依國會組織法定爲四個月今會期届滿預算决算尚未提出是欲以一切收入支出長聽政府之濫費自由將使國家財政之計畫不立而國會監督之作用全失矣此現内閣之違法者四也國會議員質問政府之權爲約法所賦予依據院法質問之案應依限答覆乃近來政府於質問書多起竟等於專制時代之留中並不答覆夫質問之事政府果有理由不妨據情答辯乃敢自恃頑强負嵎不理將置約法議院法於何地耶此現内閣之違法者五也國會組織法參議員每二年改選三分之一現第二次常會届滿應行改選業由參議院咨行政府政府公文擱壓一月有餘並不照辦是欲使届時參議員闕失一部不能開會國會失其活動其破壞立法機關之陰謀顯然可見此現内閣之違法者六也違法不已而又加之以失職國勢阽危强敵偪處弱國無外交此乃激論果能立定方針應付得宜知知彼不爲浮言所動盡心力而爲之雖不得保其勝利亦庶幾可無後災乃自鄭家屯老西開之問題發生政府一味　頇自了日復一日剛柔兩無可言應付毫無主見以致事勢日形緊迫全國之奔走呼號當地人民之痛心疾首當局獨若罔聞知求如袁政府之使小慧小術以對付一時者且不可得嗚呼誰秉國成而令支離劣敗至此此現内閣之失職者又其一也凡百内政非財莫舉當務之急宜無過於財政者吾國歲計苟善理之本可自給獨承袁氏阻兵之後軍費支出浩繁無算此時欲爲治標之策誠非仰給外資不可然同一仰給外資必循何道而後外資爲我利用又必如何利用外資而後利害相權不至利不勝害當局於此曾不聞有何等具體之表示而内外　視猶幸須臾無死冀得財政上解决其庶可以保國家之生存紓民生之疾苦此種狀况儳焉不能終日乃起視政府猶貿然一籌莫展祗一中國銀行爲國家金融命脈所關徒以積弊甚深之交通銀行從中阻撓遲不兌現及後勉强開兌又以籌畫未完辦理不善釀成擁擠風潮至今未息當局任事能力之薄弱已可概見過此已往生機削而益促亂象引而弭長此等内閣繼續存在國家欲不破產其可得乎此現内閣之失職者又其一也一國之所由成立道在内外相維臂指相應而後便於行使政權運用政策駸駸乃有國利民福之可言今省長懸缺未補不一而足或暫委人兼署或以某某權攝而不職者雖經輿論攻擊國請咨請查辦皆不肯更換其故皆由主事者不欲以誠相見排斥異已遂使政治上演成痿痺不良之象而地方人民與其行政長官日以詐虞相招猶懼弗給安有出其餘力謀及庶政之進行故今共和雖已恢復而各地方政事之泄泄沓沓人民呌號水深火熱之中較之袁政府時代猶且過之此現内閣之失職者又其一興亞公司之借欵旣已違法而其横絶可驚者尤在報酬品一事以區區五百萬小欵竟甘輕擲兩省絶大之鑛山而不稍吝惜此雖前淸政府之昏憒袁世凱之專横猶不至出此下策况查湖南水口山係商辦之業竟强取豪奪贈之外人此等行爲與盗賊何異太平山徧索之安徽境内並無此名惟有太平府及太平縣（太平縣不屬太平府)是並舉一府及一縣所有之鑛山盡贈之他人而茫不覺察政府之　頇蒙昧一至於此常人盗賣他人之產業尚受刑事制裁况以政府而奪私人之業售之外人且並至鑛山之名稱並不調查明晰貿貿然任人索取隨意指授天下之離奇怪誕寗有過於此者耶此現内閣之失職者又其一以上所舉現内閣違法失職諸事皆國家存亡所關有一於此即足以破國本而致覆敗况其兼有而並具之者乎段祺瑞帶軍官之兩具　新時　以　政權本不知　　　　爲何　一切子　自雄爲所欲爲惟恐有一不肖袁政府試問吾民所以絶經　　以爭此共和者何事今若任此違法失職不可理喻之内　長此盤踞把持匪特憲法末由實現庶政無從進行且亂政執法　於極端則天怒人怨無從發洩必至釀成大亂馴至覆亡議員負人民代表之責對此養亂召亡之政府基猶復漠然坐視聽其敗壞何以對國家何以對人民謹依約法第十九條第十二項議院法第三十四條等規定提起彈劾現任國務員是否有當謹候公决 
提出者漏世霖張善與祁連元連署者秦廣禮以下七十二人　　按此爲國會彈劾内閣全體之第一聲能否通過咨達政府尚屬問題但國會與内閣之感情勢必益加惡劣矣以立憲國家之常例言此等彈劾案若經通過其結果有二一爲推倒内閣一爲解散國會今吾國憲法尚未草定而國家地位又危險異常此等非常之案議員諸君甚宜愼重將事也 
[奉人之遼源交涉觀]  
　　二十五日奉省公民假省議會開公民大會已見前報茲聞是日到場者數百人提出遼源交涉要求緊迫一案當經議决函請省議會轉電大總統段總理迅令外交當局嚴重交涉並電請國會 
各省督軍省長議會協請據理否認已舉定代表李友蘭齊大昌白尚純魏福錫鹿鳴薛永來等十餘人赴京力陳公民所持否認之理由及民情激烈之眞相並於昨日上午十一時後在敎育總會開第二次會討論對待方法復由該會將應付方略指示各代表以便有所遵循 
　　奉省各校學生見前日各界假省議會開公民大會議决舉代表赴京力爭鄭家屯交涉亦有所感觸以爲學界居各界之一理應當仁不讓遂共同組織一聯合會聯合全省學界會議以爲公民會之後盾聞其所擬定進行事項有三（甲）每校各舉代表若干人赴省議會與赴京代表餞行並各具送辭一份（乙）奉天全體學生上大總統外交部及各省軍民長官省議會書各一份（丙）籌畫交涉决裂或和平之善後事宜 
[滿蒙間之中俄事件（）一聲通信]  
　　航路權之經營俄國自入戰爭漩渦後軍事雖甚忙碌然其經營東方未嘗稍懈也經營方法先着手西伯利亞奬勵移民近今移民之盛將至產業獨立之一境其在北滿旣有北滿鐵道以縱貫之然尚恐不足永保西比利亞之安全軍事計劃上亦有不足之感乃興築濱黑鐵道今者伯力克鐵道竣工以十月十八日舉行開通式從此二路銜接俄國對滿蒙之經營更進一步矣近且於北滿鐵道興安嶺附近以二百萬盧布建設永久保壘三座昨年以來亟亟工作進行甚速至於黑龍江航行權俄國獲自前淸今以戰事之故人民亦有所不遑故松花江上民有汽船殆全歸華商之手俄官吏近欲維持其航行權乃設法禁止買賣汽船且有法令前締結之契約概歸無效之規定亦足見其國之政府保護航行權之周密矣 
　　開源案之交涉俄兵在開源被戕之事據前傳聞因俄國近來缺乏軍馬派軍醫率同兵士數人前赴各地採買旣至開源卽購馬甚夥惟檢察之際四言語不通典鄉人大起權突又　兵於購馬後往往不給馬價居民因是激動公憤俄兵乃拔劍示威遂至鬨爭奪俄兵之鎗誤斃俄兵一人軍醫腰部亦受重傷居民受傷者亦有數人而據俄人所報告則謂俄國近因採買軍馬寛城子長春北俄國守備隊之獸醫於前月三十一日夜率兵數人前赴開原因馬價尚未議妥遂投宿於開原站日本附屬地中某日人之家及深夜忽有中國兵數十人武裝而來向某日人之家襲擊俄兵時已入睡見此情景即急起應戰衆寡不敵軍醫遂負傷終致被戕所携金數百元亦被刦去其中有一軍曹亦因傷身死駐京俄使於三日之夜得此報告立即以書向外交部質問云云按此事第一要點即在辨明戕害俄人者是否兵士第二即在激成此事究竟由誰起釁惟據最近奉天通電則稱此事已經華俄日三國當道協同調查知其兇手並非本地人云 
[張督軍治奉之政策（化險）]  
　　商榷減輕地捐日前張雨亭督軍邀請省議會佟李王三議長曁各股長理事等到署茶話聞張氏所談者首爲減輕奉省地捐開題大致謂現下奉省土地每田一畝人民應支出者曰警學捐曰省公債曰科賦曰保衛團餉曰自治費合而計之負擔不下七八元年穀豐收秋後尚有盈餘若遇歉歲每每入不抵出長此以往保以養民力而裕地方現擬設法減輕庶幾民力稍抒得以培養元氣惟目下奉省軍政兩費亦屬異常拮据加以外債累累届時償本還和需欵尤鉅故欲減輕人民負擔必須預先籌出若干抵欵今日特請諸君到署人同商榷諸君皆地方士紳於奉情知之甚悉諒必有完善計畫也佟議長云關於人民負擔過重一事議　等已經預備提議請省長酌減亦因籌措抵欵尚無辦法故遲遲未經提出今省長先有是意誠堪欣喜據議員等意見減輕負擔雖云無抵欵可籌然如能整頓稅捐淸除積弊即稅捐一項所入亦已足敷用張軍長云吾意亦如是現在諸稅吏吾實恨之據聞彼輩竟有侵吞收入至十分之六七者李議長云關於剔除稅捐弊竇案本會已經提出正在討議通過後即請省長談眞力理俟有成績減輕人民擔負不難張云甚善願諸君極力進行吾必照辦再現下各鄉之保衛團頗有不愜人意者更聞有行政司法警察擅自辦理團餉私行苛派者仰此衛民者轉足以擾民尚復成何事體予亦欲極力整頓願諸君爲我援助總之予一人之耳目不週應興應革事宜諸君務必極力進言勿存觀望稅捐一項自後如查實確有侵吞證據者來告吾無不辦如諸君恐碍於情面即與我來私函亦可辦理是日諸議員頗盡歡而散 
　　條陳治東要政聞張雨亭督軍昨致政府要電一通内容係條陳治東政見其大致如下（一）奉天軍政之編制徵兵制雖未實行即按現章除警備隊外防營亦宜改編陸軍應就東邊洮遼兩鎭守使所轄巡防隊一律改爲陸軍以符統一軍制（一）中日雜居之善後中日雜居實行此問經過之困難不少亟宜妥籌未來之善後其最關緊要者爲租典地土辦法及公共審廳以期減少交涉上之繁雜（一）實行沿邊之屯墾移民實邊撥地屯田之事久有是議迄未舉行現在正收束　方軍隊　被違及退伍兵丁送往遼地按名　地使之屯墾不但寓兵於農並可保沿邊之疆域（一）對於財政之補救東省地大物博出產頗富應請由政府設法籌欵開辦東省實業以興大利此外尚有關於現在東省財政出納及節流維持之狀况 
　　按今日各省一言及利民之政及減輕人民負擔則必有所阻礙其阻礙維何即軍政費不足是也故欲利民而減輕負擔者必籌抵補籌抵補必仍從人民負擔中求之省議會以之責省政府省政府以之責省議議紛爭而莫决者皆此軍政費一物之障礙也雖然以此言人民負擔名目猶尚正當而今日每有於正當負擔之外更加以例外之需求人民其何堪承受如廣東公賣局長之苛征致釀酒商全體罷市之事此蓋所謂擾民之尤者各省長官宜於此急加注意焉 
[詹大悲資格又起問題]  
　　鄂省議員詹大悲等資格問題前由内務部來電解釋謂其議員資格仍屬存在但電文語極簡略僅以詹等資格一事應請查照本部覆汴省長齊電辦理詳情俟陳明大總統再行奉聞云云而查該部致汴省齊電並未援據參院議决河南議員楊光漢等應須復職之文汴省長因大　統國務院爲楊漢光案復電均以旣除名即不能復職部電與之相歧已决定遵照府院之電即行傳補置部電於不顧故鄂中議論均以詹大悲事與楊漢光相同王兼省長必援以爲例不料前日應行序補覃朱歐三員遺缺之戴孚夏杜瑞壽丁庸學三人向省署呈請發給證書王果即批令向本籍知事具領頃戴杜丁三人已回籍領證於二十七日到會報到以三議席而有六議員自屬不易解决所以昨日會議有此一番劇爭也聞詹派議員以十月一日開會本月三十日常會即已滿期主張休會不再延長以便提起訴訟俟詹等資格解决再請開臨時會接議要案至預算案現在雖會議中因以地方歲入比較二年減少二百餘萬之多（二年度地方預算收入有三百餘萬現提出之五年度地方預算收入只一百一十二萬六千餘元)官廳之未按照前此晝分國地稅成案編造而任意削減地方財政不問可知故多數主張於日内將原案送還另編再行交議然聞另有一派則並不贊成退還者究不知結果如何也 
[雲南通信]  
　　駐粤滇軍善後問題雲南護國第二軍本年春問由李協和總師留滯粤東迄今時逾十月而善後辦法仍未解决中央前飭陸督軍將滇軍留粤改編藉資收束乃陸督日前電復滇省於改編一節尚極躊躇昨唐督軍因此又電致中央請仍由粤省接濟安插以恤將士兹錄電文如下大總統鈞鑒國務院參謀部陸軍部鑒華密在 
粤滇軍亟應改編留粤以資鎭懾而固軍心經布陳並蒙飭知陸督查照辦理仰見洞燭軍情統籌兼顧無任佩感嗣准陸督來電仍囑滇自爲收拾與迭商辦法不符頃復據第二軍參謀長成錫　電稱本軍於戰事終始經李總司令商岑陸改練兩師以張方分領錫則暫承乏領南道尹兼紏理本軍善後事實惟停戰以來餉項無着將士焦困糜粥不飽秋風已寒猶服署衣且兩師如何安頓亦迄未有明令軍心惶惑無所歸屬可否請電中央將善 
 
 
 

Page 7

 
 
後欵項速行籌給或轉令陸督軍朱省長就近先行墊支並謀安　以解菩　無任渴望等因查該軍轉戰兩省竭蹶從役備嘗　　若不妥籌善後之方實無以爲收束之計合亟仰懇飭陸督軍朱省長速籌接濟並妥爲安頓庶免將士寒心而於粤省大有裨益也　陳鵠候裁察唐繼堯歌印 
　　軍隊查剷烟苗辦法雲南省長公署前曾通令各地方官於禁種烟苗一事責令積極進行嚴厲辦理已將訂定條例宣佈　屬現唐督軍以查剷烟苗匪有軍隊助難期得力特訂定軍隊補照查剷各辦法通飭遵照茲摘錄如下（一）各軍隊遊擊隊官長均須按照指定區域分别最要次要專剷協剷認眞辦理如種烟人户已經出結立限自認剷凈者軍隊祇負催促監視之責（一）各區域内如有勾結土匪聚衆抗剷一經聞報應速率隊馳往彈壓如人民仍敢恃衆不服開槍抵抗得會同地方官察酌情形便宜行事並電報本署查核仍以嚴拿首要解散脅從務使烟苗剷盡爲要不得過事操切激生意外（一）各軍隊遊擊隊只有補助查剷之責無直接處罰及干涉其他事件之權各官長均須親身督率士兵認眞遵辦不得藉故搪塞徇情受賄包庇故縱虚僞報告所部士兵務須嚴加約束勿使滋擾（一）各隊長官須與地方官紳和衷商辦不得各存意見互相推諉凡土司所屬夷地應選通曉夷語夷情者先行開導如仍始終抵抗不服出於萬不得已時始准便宜從事（一）覆查時若有烟苗官長撤委留剷並分别停委士兵分别懲禁罰餉會勘時發見烟苗官長以軍法從事軍佐士兵分别處以有期徒刑各隊查剷時如有徇情受賄扶同隱匿報告虚僞各情弊及各地方並無抗剷情形辦理操切致釀變端或藉故報仇妄殺無辜者一律以軍法從事其餘酌量情節之輕重分别從嚴懲處（一）會勘完畢時在事出力人員一併從優奬勵 
[杭州快信]  
　　省議會定二日開臨時議會報到議員有計一百十二人 
　　呂省長特派黄毓材等九人爲省議員臨時會出席委員 
　　政務參議會於昨日開常會由許副會長主席討論百貨捐率案 
　　財政莫廳長委王文炳梁壽臧潘江陸慶楹吳文熊爲政務委員 
　　修築省道籌備處長以本年十一月至明年六月止應需調查等費洋一萬四千四百三十元呈請省長轉飭財政廳給發 
　　呂省長委任徐忍如辦理疏濬西湖工程事宜嘉湖鎭守使王桂林前因公晉省聞昨向督軍辭行當即乘輪回署 
地方通信 
[蘇州]  
　　會議一場泡影請求省長駐蘇係香山議員　子敖發起舊曆十一月初二日曾假元妙觀機房殿開第二次會議當開會之先徐君早發通告於各界並邀請二十八市鄉董事同策進行詎知通告發出之後各董事僉以徐議員資望聲譽尚淺設果由徐　　　　　無效力　利反對着不言贊成到會聞商會各執事亦以此言爲然若非另易聲高望重之人斷不贊助因恐仍歸　幻徐亦先有所聞初二日自身並未到會一場與閙遂無形消滅　 
　　水警獲盗解縣水警第三專署長仇翼南所部派駐木凟横涇等處之第三分署巡宜偵探等緝獲匪犯潘應錫即潘永錫唐得勝潘金　孫玉書吳子桂即吳子會王餘才主立才即王老窩子唐光慶卽唐光淸朱益有葉道陽李能貴陳少舟萬世和等十三名並起獲贓物甚多日昨由仇專署長訽明情形解送水警二廳交司法科提訊供認搶刧横涇陸巷等處多案現已一併解送吳縣公署審辦矣 
　　魁閣提議藏龍臨頓路下塘魁星橋面上向有魁星閣一座前淸時有一　人在内主持香火光復以後該僧他去迄今五載無人經管房屋坍塌不堪時虞傾倒該處係出入要道危險異常臨平市民公社有鑒於此特開職員會議將該閣撥歸社内改建房屋添置水龍一具即以該屋爲駐龍之所一應經費由社籌募應用昨已呈請縣署及蘇城公益事務所核准照辦 
　　請演影戲未准蘇城商民金士端具禀鎭守使署請於閭門馬路春仙戲園舊址開演影戲昨由朱鎭守使批云查閶門商市究非繁盛之區且春仙舊址前據杜錦棠禀請改演京戲業經令行警察廳查復照准在案所請繼續開演影戲之處應母庸議 
[揚州]  
　　營地變價爲難江都台營官地局王局長前以省城總局來文飭速將營地招領變價以濟省霈王奉文後隨即咨縣轉知商會通告商店之住在營地者速往官地局請領　召（三十號）有人發起保產會於午後三時在商會開會討論辦法其時王局長亦赴會會議衆意以原定官價太鉅擬請減少議决上等每方十六元次等二元至四元下等一元以内均比原價少數元王君則以原價係總局所定減價一層恐難辦到須請示再酌聞各商民謂非　　輕目的决不願請領云 
　　難民紛紛來揚揚州爲鹽富之區歷年所辦善舉不少每届冬令必添設粥廠以救飢民今歲春夏之交雨水太多淮海一帶率被淹没無可爲生近遂紛紛來揚覔食城外叢林寺左右城内石塔寺前後悉爲飢民搭篷面居官廳恐生事故特飭警區加派巡查以防意外 
　查賑委員過揚日昨江蘇義賑督辦丁資銓派員分赴江北各屬查賑途經揚州茲聞辦理江淮義賑之馮夢花又由滬派委李汪孚赴淮調查賑務刻亦乘輪過揚未經停駛即行北上矣 
　　盗犯尚未供認日前在東鄉大橋鎭擒獲之巨盗彭大獅子等曾在該鎭搶刦六七家案情甚重今日（三十號）午後縣署專審員開庭訊究而彭等堅不供認故尚未有結果也 
　　錢價將次回鬆前因銅元缺乏加之鹽商繳價各小錢舗搬運他埠販賣故錢價釐頭漲至五錢四分有奇每大洋祗兌銅元一百二十六七枚日昨泰合成與公寳豊兩鹽旗由各岸運來現銅元數萬串是以錢價日漸回鬆釐頭已落至五錢一分每大洋可兌銅元一百三十三四枚聞現在各錢莊所現存銅元有二十萬之多照此情形不難恢復原狀也 
[杭州]  
　　黄蔡追悼會開會紀昨日（一日）浙江全省各界人士於西湖忠烈祠開追悼大會追悼黄蔡二君會場内外徧懸祭文輓聯七時起至八時半各界陸續到會旋於九時開會中間恭懸二君肖像吕督軍兼省長禮服佩刀親自主祭各文武官長議員公民團體主任等各就席次偕同致祭種種儀式無煩　述首先演說者爲耿伯釗耿係上海特派來杭與祭者其同行有劉崑濤陳闓良諸人耿所演說大致謂蔡爲爭人格而戰黄正注意建設不幸爲天所奪吾輩當承兩君之意以盡責任褚輔成演說略以共和復活爲出於全國人之心理而成黄蔡不過因勢善導而已又次爲秦炳漢等語繁不備載吕督軍莫財政廳長省議會辛丙俱樂 
部均有祭文其他輓聯祭額佳作如林美不勝收聞該會事務所以外縣來者或遲特將會場延至三日爲止再行收拾以便瞻仰　　政治商榷會成立紀昨日（一日）午後一時王文慶沈鈞業等在西湖圖書館中舊時迎賓館地方開談話會籌備緝織政治商榷會到者一百餘人吕督軍顧鎭守使王政務廳長莫財政廳長夏警務處長均以個人資格到會先由褚慧僧君報告宗旨旋推舉沈劍侯君爲臨時主席即將簡章草案宣讀由衆議决定名爲浙江政治商榷會并公决是日之會爲發起會到會之人皆爲發起人即基本會員又將簡章大　逐　討論條改　起草員　理文字後再交大會通過討論畢接開假定成立會當場推舉臨時正副會長及臨時幹事并决定哲以省議會爲通信處 
[嘉興]  
　　警察捉賭釀成命案嘉興北門外秋涇橋之北客民陸幼甫家因前日有喜慶事各客民前往道員並由陸某設宴欵待其傭工張容春曁親戚吳萬生等於酒罷後作葉子戲以助興趣此亦未俗之通例用有人報告警察第三分所警長徐某即率領警士數名前往捉拿竟將吳萬生等六人拘案與賭之張容春已經逃脫被警士追趕至秋涇堍拿獲因張某不顧至所復被警士亂拖 
亂打致跌傷腎部及下顎等處均受重傷不省人事旋即斃命衆警士見已釀事乃紛紛逃歸所内昨日由屍叔張某禀縣請驗並求審檢廳伸雪警長某亦於昨日奔赴城中央人調處將來不知若何解决也 
　　禁烟調查被毆受傷嘉興禁烟成績自張夢奎知事蒞任後 
頗能積極進行旬日來查獲私販私吸不下三十餘起惟搜查過澱乃有挾嫌報告以圖洩憤之舉禁烟調查不問眞僞均憑一紙報告遽卽前往搜查倒篋翻箱不免近於滋擾日前有禁烟調查員唐仲彪張順之等據人據告至東門張某家搜查不料徧覔不得乃被某等將唐大加毆打頗受重傷嗣經人解勸始息張則早已乘隙脫逃現唐調查已面禀禁烟主任轉禀知事核辦矣 
[安慶]  
　　皖議會第三十二次常會紀事皖議會前日爲歡迎柏烈武先生昨日爲追悼黄蔡兩公均休會以表榮哀今日（二十九）開第三十二次常會議員到者六十六人於二時四十分開議第一案管鵬提議設立勸農員案付民政審查第二案張百城提議衙田額外　科案說明理由並請將其擬定興學理財獨議一書建議於兩院付民政審查第三案請議審查報告公民張裕藻等請議援案撥欵濬河案之結果經衆討論以原結果付表决多數第四案修正省長交議地方財政局暫行章程追認案（甲）派主張緩議（乙）派主張打消後一再討論修改第三條付表决起立者忽而坐下有謂多數有謂少數相持不决某君乃痛言會場怪現象萬不可再有議長　以修改案付表决始通過崔翔靑動議預算審查告竣請議長速飭油印明日大會報告時届五時振鈴散會　　 
　　六安被盗後之防範六安縣知事李銘楚日前赴西北鄉巡閱適有地保禀報丁家集忽來匪徒數十人均持快鎗身穿灰色軍服聲稱到集辦案齊集閘頭大街忽一聲砲響竟大肆搶刦人民大爲慌恐無所措手只有聽其飽擄而去知事聞信即親赴勘驗屬實隨派衛隊多名四處追缉一面詳報上峯請飭令霍壽舒肥等縣協緝并請於交界地方訂期會哨以防將來 
　　和縣學校聯合運動和縣城鄉和校於上月間在城内闚園地方開第一次聯合運動會高小國民各校學生與會運動者六百餘人到會參觀者不下萬人第一二兩日各校分校操演高等鎗操球桿啞鈴國民徒手球桿啞鈴柔軟第三日各校全體比賽第四日上午侂時起至下午一時止城鄉高等六校各生在北門外野操分攻守兩軍實地練習下午金體學校仍在會場行給奬禮畢始行散會 
雜評一 
[今日之愛國者（一子）]  
　　昔日之所謂國一姓之私產也今日之所謂國乃以謀公共安寗幸福保障人民權利爲範圍者也國之定義旣異則所以愛之之道亦異 
　　安寗幸福與權利爲天賦之特權人人所宜享有者也無之者即不得謂之國民故共和之國卽以上爲立國之目的共和之民即以此爲第二之生命而愛國者亦即愛此人人所宜享有之物而已此公共安寗之幸福應如何維護之而弗使紛擾此人民共享之權利應如何保障之而使弗喪失非一般政客所宜有事者乎然而今日之政客則日日擾亂其政局而使人民不安不寗日日自謀其權利而不惜人民之一權一利其爲不知此定義而爲之乎則不知國之所以爲國知此定義而爲之乎則不知所以愛其國 
　　然而今日之政客則固滿口愛國者也故爲是解以曉之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日之金銀市况]  
　　昨日星期六各銀行洋行照曩例下半日匀停辦公事是日先令與東匯價悉照星期五之收盤並無更動惟大條銀縮小零六二五晨間遠期標金開盤爲三百另一兩五錢嗣因寗帮（同行）見大條價縮預料星期一（明日）之鎊價必有跟縮之勢是以逐漸抬價廣爲搜羅迨正午收盤已漲至三百另四兩五錢賣出者以蘇帮同行佔居多數 
　　昨報紀一號某公司輪船進口載來麥加利銀行之大條銀六百條一節茲悉係郵船會社之山島丸裝來此項大條銀已於昨日上午提至該銀行而市上之銀根頓覺一鬆上午銀拆二錢五分下午已跌至一錢商家聞此佳信皆有喜色並聞大條銀已囑北市各銀爐鎔鑄銀錠矣 
[一星期内之商情報告]  
　　銀拆本星期拆在比較上略覺低落惟自前日起又復漲高以常年利率計之幾等於百分之十二然若凖此利率以借貸尚苦於無銀可得蓋事實上之利率固較市價爲高也聞商會召集各錢莊經理痛陳銀拆太高商務受累之情形各錢商當卽允爲設法減輕銀拆然此僅可勉强支持於一時終非正本淸源之辦法因銀拆之昂由於現銀缺乏苟無大批現銀輸入接濟則市面窘急氣象安有挽回之望幸近日來已有現銀陸續到滬夏曆年關之際市上或不致大起恐慌矣 
　　疋頭本星期疋頭拍賣市情似較起色出貨亦較活動但距預料相去猶遠本星期内貨價逐漸漲起已恢復上月舊狀過去二三星期内轉賣貿易頗多本星期轉賣較少而抛盤買進則較多内地缺貨之處來滬探詢市價者殊之乏人故一般擁有現貨熟悉此中情况之商人刻紛紛購入疋頭蓋以現價不昻而市上要求極有加增之望將來定可獲利也是以尺頭之拍賣市情本星期始終堅定川帮白布略有交易而灰色布運往北方者亦有若干價値皆定星期二日公平呌莊情形頗佳各貨價皆漲高數分購者殊形活動苟有多貨出售則銷出之數當不止三百五十件也星期三日怡和呌莊情形亦穩銷出之數與上星期同星期四日元芳呌莊情形更佳發價皆起然僅銷出六百件較諸一年前每星期内銷出之數則適得其半耳夏曆去歳年關前元芳銷去一千五百件今年同時能否得有一半　數尚在可疑之間意大利黑布銷場頗奸價格漲起二錢白布灰布平均計之價皆漲起不及一錢若統全局論之所得貨價已與跌價前　價額不相上下矣 
　　棉紗本地棉紗銷場似稍鬆動誚出之數約在八千至一萬包之間價格亦起日本棉紗市面雖未更變但無甚交易印度棉紗交易亦少惟市價尚佳滙率奇漲而銀價不落印度紗來源旣滯存貨又不多故業此者不願急售再孟買進價旣起本埠售價亦勢必漲高也 
　棉花中國棉花無活動之報告蓋以銀市緊急迄未鬆動故也市價與上星期略同通州棉價銀二十四兩上海彈棉二十二兩六錢寗波棉二十一兩五錢惟存貨者索價較此稍昻　 
[總商會議决規復中證會董]  
　　總商會提議規復中證會董一案現已公决查照舊章由各會董分股擔任會務分定七股曰書記曰會計曰庶務曰交際曰中證曰調查曰陳列由正副會長推定以事務之繁簡定人數之多寡俟推定中證會董後所有中證辦事細則以及收取中證公費好由中證會董商同正副會長逐細規定再於常會提交公議 
[蔡公喪務已布置就緒]  
　　蔡公治喪事務所昨接日本來電云蔡公靈柩已於昨日登輪於午後二時由長崎啟椗開行計四十八點鐘可抵上海惟因近日風汛不對其抵滬之期尚難預定大約不出五號總可到滬云 
　　蔡公喪務由治喪事務所庶務處承辦一切布置業已就緒該公所大門内之空場均搭白布篷帳以防天雨自二門至大廳均紥素式白彩該所又爲各界探聽消息起見裝接租界電話一具至各界迎柩之人至昨日爲止報名者者二千餘人其迎接之次序已由該所主任蔣叔南擬就排印卽於靈柩未抵之前派人分發各界周知至迎柩路由自法租界招商局江天碼頭起由洋涇浜達英租界走四馬路河南路經蘇州河美租界火車站由華界寳興路直達蜀商公所迎接照會已由楊交涉員向英法美工部局商定須俟事務所得有靈柩抵埠登岸確期方可發出工部局亦知蔡公係雲南首義偉人爲中西士人所契重者迎柩之時人數必多故該局已知照捕房届時加派巡捕八班分投照料所有招商局江天碼頭已由該所雇匠前往搭紥彩亭一座並搭有布棚二十丈以防天雨爲各界來賓駐足云 
　　旅滬湘省士紳以已故四川督軍蔡公靈柩抵滬後假南市湖南會館開會追悼以誌哀忱 
[西報紀國敎問題]  
　　大陸報云黎總統因王正廷陸徵祥之請已允全國各敎堂公舉代表來京會議宗敎平等與尊孔敎爲國敎之問題凡各處基督或天主敎會咸可選舉代表一二人儘於十二月十日以前蒞京開會聞回敎亦不贊成以孔敎爲國敎云 
[順直同鄉宴請各界預紀]  
　　順直會館昨致紳商學各界公函略謂天津老西開交涉敝會恐相持若久非國家之福用特開會公推董蘭舫賈煥章兩君爲代表謹訂於陰曆十一月初十日午後三錄假英大馬路外灘滙中飯店預備菲筵恭請諸公俯念國家安危伏乞届時撥冗賜敎云云 
[公賣抵借美欵之京訊]  
　　烟酒兩業商人反對政府以公賣抵借美欵一事迭經聯合會拍電力爭迄無確實復電昨日該會專差已回申賣到京師代表團公函内開得此秘密借欵信息即到議院詢問略謂此次借欵迅速通過實出意計之外要之商人是反對苛稅非反對借欵現在合同旣已通過不得已而求其次若能追加條件將公賣稅之擔保改爲烟酒稅之擔保俾苛稅不受合同之拘束庶商民不至過於憤激務請議長爲民請命設法補救等語旋經該兩院答稱當兩院通過時陳總長出席確已報告明白此項借欵决不受合同拘束迭經議員多人質問總長並申明隨時可以改良於請願亦無妨碍後經代表等詢問鹽欵亦是擔保品何以外人干涉我國外交往往失敗在此莫若附加條件較爲妥當該兩院答稱案已通過此層恐難辦到只有向財政部詢問此案應由財政部員負責等語嗣到財部要求總長明發切實負責之宣言以安衆心秘疊次晉謁均以政務忙迫辭告以我有要公請見則乂屢約明日大有侯門如海欲叩無從之慨嗣到商會聯合會擬就陳請書轉咨財政部要求答復明日再擬謁見財部總長并兩議長要求將本會請願案提前議决此代表等對於此案近日之情形也代表等住京已久耗費不貲呼籲無靈有負委託進無以達兩業之希望退何以見十七省之同胞灰心飮泣相對太息代表等能力薄弱咎無可辭前日曾云只求無過今日非獨無過而且有害可勝嘅哉諸君如有良策乞即指示苟於事有濟代表等卽赴湯蹈火亦所不辭云云該會旣接京信又接各埠快函種種辦法急須討論現特訂初九日午後二時開會籌議進行辦法云 
[關於選錄海軍學生要電]  
　　駐滬考選海軍學生委員會會長吳振南咋奉海軍部要電云查本部此次新訂考選學生章程原以普及爲宗旨現在額選之五十名計全國二十二省每省應選二名此外尚餘六名即由海外華僑海軍將校或殉難官佐之子弟中挑選以符定章曾經令行在案惟我國内地風氣尚未大開敎育不甚發逹邊省所送各生其英文數學等未必盡能及格如果相差不遠堪以造就者不妨量予通融收錄稍示體恤其有逾期未到或程度過淺礙難選取者其遺額應在他省學生中擇尤匀取以免懸曠方今内憂未已外侮頻仍尤宜協力同心共圖挽救該會長尚其勉體此意認眞將事爲要云 
[取締鐵路客票之部令]  
　　滬寗兼滬杭鐵路管理局昨奉交通部第一四九八號訓令開查各路客票性質與貨票不同旣未記名又無存根可考是以行之日久流弊滋生或以已用之票二次乘車或票已逾期而仍然使用應加取締以杜弊端自本年十二月一日起該局長應按日詳記所發票數並將收票妥存三個月呈部派員檢查倘收票與發票之數不符該主管人員負其責任仰卽遵照辦理云云鍾局長已於昨日知照各站一律遵辦矣 
[暫禁銅元現銀出口之知照]  
　　江海關施監督致縣商會公函云十二月一日奉江蘇省長快郵代電准財政部勘電梗電悉滬埠錢荒暫禁現銀銅元出口一節已轉令造幣廠東海關等處知照等因合亟電仰遵照並分知滬海道尹上海縣知事及南北商會查照等因除分致外相應函達貴商會查照爲荷 
[公廨第三十三次研訊日人被害案]  
　　三見證研究單被洋布中洋印刷所主日本人池原與夥鴨井被人謀斃一案前日午後由美捕房將與該日人私造湖南湖北等省各種僞鈔票之湘人胡儒珍與高志盛冠文押解公共公廨第三十三次續訊由被告有之代表律師詰據被告見證西人依門處（譯音）聲稱來華多年向在某洋行專做疋頭生意花旗布一項頗有經驗云云即由被告律師將捕房在胡儒珍箱内抄出之白洋布單被與在鎭江尸棺内起出包裹池原鴨井尸體之白單被各一條給予閱看並向詢問此二被單之布是否一種仰係兩種該見證反覆觀看後答稱係十二磅花旗布精看似係一種然仔細品評實係兩種蓋花旗布來滬消售每年不下三百萬疋共有名目十餘種約略觀之其十二磅者似均彷彿然同一工廠同式布機同用花旗棉紗其織工一經换人其布已屬不同云云又據德商納愛脫譯稱來華已十五年向業洋布疋頭此項被單我曾研究確係兩種其灰色者（即包屍之布）每方寸經紗六十八根（用二十六支紗）緯紗七十根（用二十四支單紗）色白者（即胡家抄出之布）每方寸經緯多二根餘均相同等語又據華人史友滋投稱向業洋貨此兩被單布身相彷然稍有不同之處實係兩種云云又據胡之同居婦人王江氏投稱丈夫向業撑船常不在家胡儒珍曾於陰曆六月二十八日見過一面我家係是日午後搬至董家樓上後半間二十九日下午六時許見胡與妻子在晒臺上晚飱夜間尚聞胡與其妻言語至翌日即未看見云云供畢由捕房代表村上律師各中西各見鐘逐層盤詰時已傍晚奉關正會審官商之日領加籐君判被告等三人還押候再訂期續訊 
[老唐家弄刦案三誌]  
　　美租界老唐家弄延吉里三百四十九號門牌徐子調家被盗刧去値洋六百餘元之金飾該盗等又開鎗拒捕擊傷路人徐吳氏王明義擊斃探夥王阿正鄰人王子林當經滙司捕房中西探捕追獲奉天人李九卿一名將傷者車送醫院醫治死者舁入驗屍所請公共公廨中西官驗明棺殮並已獲到李之同黨四人由捕房秘密研訊口供候解公堂訊究各情已兩誌本報兹悉前日午後中西官往驗時該尸屬等均以死者死於非命不忍再檢屍體禀准免驗自行棺殮至該冋黨四人乃經法捕房捕頭秘密研訊口供均不承認是以仍留法捕房昨由法總巡咨照公共總巡捕房轉咨滙司捕房捕頭派令中西包探偕事主同至法捕房辨認該同黨四人是否在場搶刦再行核奪 
[訊結匪徒搶攫烟土案]  
　　英租界蕪湖路九號門牌某土棧夥周惠然（卽惠才）於上月十一號晚間刀句餘鐘乘坐黄包車携送値洋 
四千五百餘元烟土一箱至滬甯火車站運往南京詎被住居法租界寳昌路二十五號門牌自稱前在西洋領事公館爲西崽之海門人施祥岐偵悉糾黨顧文炳（即顧江郎）王阿林（即小金狗）與在逃未獲之施福全（即歪頭福全）身藏雙徑實彈手鎗雇乘二馬路威麟公司御者何阿高之五百十二號汽車追蹤至虹口蓬路唐家弄口將周所携之烟土攫取開鎗示威而逸經周認明汽車號碼報由滙司捕房派令西探目泮林士協同包探施金生金福壽奚德安前往法界將施等三人緝獲抄出原贓及手鎗子彈並將施父福炳姘婦施韋氏連同汽車夫何阿高一併拘解公共公堂研訊判令分别押候查究各情已詳誌本報前日午後由捕將施祥岐等一干人解廨由王肇之襄讞會同英卓副領事升座刑庭復訊先據捕房刑事代表牛門律師上堂陳述宁情請爲嚴辦繼據原告偕證投案訴明當時被刧情形詰之何阿高供稱是晚九句餘鐘被告等與一在逃之歪頭前來雇乘汽車由浙江路折至南京路往東走河南路朝北過橋至虹口文監師路蓬路停車開放手鎗兩響一人坐在車中待候三人下車將土搶取躍上汽車囑令疾馳往西由北浙江路朝南至法界寳昌路二十五號停車被告等即付我車資洋四元恫嚇不許聲張此事否則以槍擊我命等語質之婦人施韋氏供稱伊前在魯定格律師處爲傭後因主人忽患瘋病於前月十號停歇我與施祥岐姘識祇將十天所懐身孕並非施有至於搶刦烟土並未知悉惟是晚王阿林顧文炳碰 
 
 
 

Page 11

 
 
門入内寄放一籃詢其何物據稱烟土因係一入賭博輸負暫押明日卽來取去云云詰之施父福炳供於上月十六日與子祥岐由原籍來滬搶刦烟土之事實出不知訊之施祥岐供詞狡賴而王與顧供稱此事係歪頭褔全所爲我等雖係同去實未開鎗帮同攫取等語供畢復據牛門律師聲稱昨據水警廳署來函以被告施顧王三人前曾持械夥刦南滙縣屬魯家滙典當要求移提請爲核示並將來函呈案經中西官核供會商之下判施祥岐顧文炳王阿林一併押候備文解送護軍使署按律懲辦何阿高姑念帮助房破案從寛與施福炳施韋氏一併開釋抄獲之贓給原告具領 
[内地電話局耽悞火警]  
　　昨日上午五時二十分鐘四牌樓老恒吉首飾店後面朱姓不戒於火冒穿屋頂警鐘樓即鳴鐘告警經各區救火會驅車到場施救延燒三十分鐘始熄計燬老恒吉首飾店茂章圍線店朱椿記桂帶店王永興洋鏡店萬昌祥皮樑店共計房屋七幢當由一區二分署將老恒吉店主魏佈晉並同居之朱高升帶署經王金山警佐訊問起火情形均稱並不保險惟何家起火則互相推諉遂着一併移送警廳核辦聞當起火之時警鐘樓急用電話通知各區救火會豈知電話屢摇不應各救火會因聞警鐘亦用電話詢問摇之許久亦不接應有相離電話局最近之第六區救火會亦因連摇十餘分鐘無人來接不得已即驅車出救一面派人至電話局詢問因何不肯接應詎敲門甚久始有該局茶店某甲開門入内始悉司機人均入睡鄉遂致電機無人管理所以各救火會均屢摇無效乃於事後報告救火聯合會請爲交涉茲悉該會以裝設電話本爲傳達緊要消息靈通起見平時每有摇而不接接而不拆之弊今因火警傳遞竟皆置之不理貽悞事機實匪淺鮮况救火會赴救之快慢實與全市生命財產具有密切之關係該局如此貽悞將來萬一悞成巨患其將何以對地方聞將訂其邀集地方各機關各用户開會討論善後辦法云 
[浦東大火之外報]  
　　大陸報云今日（二日）侵晨浦東大火焚燬草房二百間及華人所開報關行一所且死傷數人是役延燒兩小時許火起於上午一時三十分左右自上海方面遠望一若隆茂洋行之堆貨棧或英美烟公司之工廠已遭殃及實測火區適在兩公司貴重產業背後之某村租界救火隊長貝德君聞信急赴救火艇以便施救幸該村位於二小浜之角故火燄得免延及外人產業隆茂洋行英美烟公司等諸棧廠當即安置皮帶凖備一切火熾之時紅光燭天隔江觀之殊爲可怖其景狀與近四年中浦東前三次大火相若燒至足一小時火燄漸衰當時租界救火分隊各整隊聽令幸無馳救之必要至上午三句鐘火勢全熄貝德君亦於是時回滬 
[尚賢堂之中外感謝會]  
一日下午本埠法租界尚賢堂中外女士會爲慶國家之安謐年穀之順成特開感謝會倣美俗也三時許中外貴眷女學界及該堂會友咸集先由該會欵以西式茶點四時許乃齊集會堂堂左偏陳列蔬菓穀實即以表農事之成績振鈴開會後首推美國安女士爲主席推定後即由主席報告開會宗旨其秩序如下（一）全體合唱愛國歌（二）由美國郵政司女公子奏琴（三）由淸心女校生合唱收穫歌（四）請馬林博士演說（五）由某女校生唱歌（六）推哈少甫君恭誦黎大總統夫人所頒頌詞（七）復由淸心校生唱歌（八）合誦主禱文（九）由該堂李佳白君稱述感謝之意及道謝主席來賓（十）琴歌散會頗極愉悅之致馬林君演說大旨謂美國有感謝會之禮俗正與中國秋冬報賽之古制不謀而合今其遺意猶有存者中國之所當感謝者（一）爲民國復活專制終湮（二）爲世界古國淪亡已盡惟中國巍然獨存（三）爲中國聖賢代作永保綱常而孟子井田市廛之制尤將爲世界平民政治之先聲（四）爲中國民俗士農工商其智力才力勤儉耐勞均足以凌駕於東西（五）爲鴉片裹足之惡習中國已剷除殆盡允爲有能力之國民凡諸優點皆爲帝眷之所在吾人宜竭誠感謝上天聿修厥德並宜爲四百兆之友邦人民恭賀與勉云云一時掌聲雷動散會已六時餘矣 
[粤帮入商帮協會之由來]  
　　月前郵務局發現僞郵票後各客帮有誤買粘貼所寄包裹上經郵務局在公廨起訴並由工部局出單派探赴各號搜查經商帮協會得信後由代表伍詠霞赴郵務局與魯郵務長面商以作僞者旣經獲案而各客帮僅係誤買若赴各商號搜查商人不免受其滋擾請速電工部局免予搜查並邀求登報告白免各客商再誤受其害魯郵務長體恤商情准如所請嗣以粘貼僞票之包裹擱壓未寄又經該會函請魯郵務長作速代寄旋接復函照准各客帮頗以協會所爭爲是粤商守經堂一帮本非協會會員嗣見該該爲客帮之大團體尤以此案受該會之益爲不淺前日特派代表聲謝並開具全帮字號一體入會該會亦備茶點邀各粤商到會歡叙聞該會客帮有十數省之多是亦旅滬商人之一大團體也 
[徐道尹察勘日暉織呢廠]  
　　龍華日暉呢廠停閉多年至去歲方由郭建侯禀呈省長批准試造絨線嗣因債權干涉試驗未竟忽令停止交涉年餘迄未解决徐道尹蒞任後即詳查此案底情業已央商省長定有解决辦法並訂期前往察勘本定初四往勘後因别有要公遂改於初六日上午與保管員及郭黄兩君同蒞該廠詳細調查見該廠前濱黄浦後臨馬路中西各式住房廳樓市屋百餘間規模甚大餘地亦多惜關閉六年廠屋機器大半銹蝕去春雖經郭君擇要修理而夏末風災又遭損失徐道尹察勘之下以如此好工廠而使停閉多年實 
業難興頗爲慨歡擬俟邀各債權人集議後即當呈請省長核准以期早日開工試造 
[通車後防護旅客之佈置]  
　　鐵路局長鍾君以新築寗杭通車之支路業經呈准交通部派委蒞滬定於九號試車繼卽實行售票通車惟通車之後旅客乘車往來必繁誠恐竊賊潛入頭二三各等車輛内偷竊乘客財物故於昨日分飭寗杭兩路警務所着於通車日爲始每日加派偵探四名隨車往來巡查以資防護 
[搶刦鹽船盗匪之通緝]  
兩浙胡鹽運使據餘姚縣知事岑斯和呈稱據餘姚五屬分厫呈報據船户錢德泰偕押運人馮順潮來厫報稱該船裝鹽一千二百包於十一月初八日開出海灣翌晚行至南滙滙角嘴洋面滙塔墩守風停泊突來盗船有盗匪二十餘人持刀躍登鹽船以刀亂砍當被砍傷水手一名無可抗禦致將所載之鹽搬入盗船點查刦去鹽斤三百包運單藏在竹筒一併擄去船上鐵錨亦遭砍斷當時黑夜船無繫纜又適西風潮落亦無向盤只可乘潮飄流及至天曉已在大七洋左近始得認路駛歸等語自應報請勘緝等情旋據該船户錢德泰受傷水手沈仁官禀同前由當經知事派警葉炳祥會同秤放局史委員志南前赴高王路該船停泊之處履勘一周察看被刦餘鹽包數與厫商所報相符水手受傷尚無大碍惟查被刦地點係在江蘇南滙縣轄境應請使署咨明松江運副令飭該縣緝究等因當以蘇浙鹽斤彼此往來起運遇有盗刦自當嚴緝今該盗等膽敢持刀沿港刦鹽尤敢砍傷水手實屬可惡亟應趕緊查緝故於前日咨行松江運副使已飭南滙縣知事及緝私第二營魏營長等嚴密偵緝務獲解究矣 
[梟匪業已逃回皖省]  
　　梟匪徐老窩子之同黨管大肚子及石五爺等前經水警趙廳長查悉匿跡在滬故派偵探跟蹤來滬跴緝昨據該探等呈復管大肚子與石五爺二犯曾經經同各租界包探協緝無着詳細調查得悉管石二匪均已潛回安徽巢湖原籍無從拿辦等情故趙廳長呈由蘇省長轉咨皖省公署飭緝矣 
[五誌客棧内查獲之匪徒]  
　　法捕房探目沈德福包探周寳生楊振富潘瑞福前在西新橋街三百零一號門牌長發王記客棧内拘獲匪徒張賓黄寳庭譚鳳祥沈玉亭四人搜出迷藥水大小三瓶利刃兩把解經法公廨訊供着張等將出售藥水之藥房指出聽候核辦在案昨由捕房續將張等解送公廨經讞員聶君會同法副領事德君升坐特别刑庭研訊沈探目禀稱帶張賓等出外至美租界吳淞路地方由張黄指明出售藥水之某國人當向詢問承認此藥水實伊出售等語詰之黄寳庭供某國人某甲係張賓認識上月二十四日與張賓同至伊處後知民人患有痔瘡該國人將藥水一大瓶送與張賓張轉送與民人故藏在民人身畔以備醫治痔瘡之用中西讞員詰其油纸上釘有棉花一方兩面各縫布帶一條是何用處黄一味支吾張賓供此藥水實由該國人送給與民人轉藏黄之身畔搜出之油紙棉花係倒藥水所用祗須將藥水棉花向人口鼻間一按即能昏暈再用布帶向人腦後一縛一時難以甦醒尚未試用卽被拘獲是實訊至此時已過午判令一併還押再候繼續研訊定斷 
[盗匪候解護軍使署訊辦]  
　　新閘重慶路六百四十八號門牌嚴怡庭家於九月八號淸晨被盗刧去値洋一千二百元之金珠飾物旋經捕房查獲盗匪皖人魯旭生陳占標及瞿福根郭滙淸婦人劉王氏一併拘解公共公廨訊明判魯陳各押西牢五年期滿均逐出租界瞿押一年郭與劉王氏從寛開釋嗣經新閘捕房包探周小弟續獲同黨張小亭一名解奉公廨飭押候查訊究在案昨晨復訊卽據周探與西探泮其投訴前情並將吊到原贓金表一只及張在捕房所供之供單呈案請察並據事主嚴葉氏投訴是日見張手執手鎗首先入内將氏扯住以手鎗相向氏恐被害故將揷戴金飾及金表給彼是實訊之張供安徽人年二十三歲爲大餅司務於本年四月間由 
山東來滬至七月間經人薦至民黨機關爲飯司至九月間路遇羅顧張三人據稱彼等亦入民黨並非同派由顧約我同往搶刦當隨至馬立師重慶路顧等三人闖入人家我在外把風迨搶刦後四散奔逃事後分得金表一枚已質洋二十元用去後開顧等三人已被美捕房拘獲云云兪襄讞核供商之美沙副領事以張持械夥刦罪已成立判張押候備文詳解護軍使署按例懲治贓交事主領回 
[盗匪提蘇歸案究辦]  
　　盗匪高四金張一魁前在蘇鄉搶劫某姓巨贓逃匿上海美租界日前在滬寗火車站欲搭火車被水警第二廳偵探協同淞滬警廳偵緝隊當場拿獲已記前報前日由水警廳備文來滬提回究辦矣 
[奥皇薨逝之追祭]  
　　奥皇於上月底薨逝昨日爲第七日紀念駐滬奥總領事及各正副領事並奥之同盟德國領事均蒞美界百老滙路南潯路轉角奥國禮拜堂内追祭舉哀 
[德領代理讞政之替換]  
　　昨日星期六係德領堂期因德領於禮拜二曾代美領到廨陪審 
以故昨日堂期乃由美副領事博沙兩君到廨替換 
[靑年會紀事]  
　　徵求會靑年會每届年終必有徵求會員之舉本届爲第九次徵求會定於十二月六號晨八時開幕明年一月三號晚八時閉幕其辦法分八隊以八大行星標名每隊設隊長一人參謀三人或四人隊員二十五人其目的成人部徵千五百人童子部徵三百人一切手續現已籌備妥貼隊員大致亦已分配停當矣 
　　感恩節十二月三號（禮拜）爲本年之感恩節於晚問七時半由該會幹事駱維廉君演說感恩節之歷史届時在座聽講諸人亦可起立略述一年所得之恩賜以表感謝之誠意云 
[寰球學生會徵求會之結朿]  
　　寰球中國學生會舉行第六次徵求會員會自九月一日開幕至十一月三十日止計三閱月前晚爲徵求團結束開會宴叙比較各隊分數以朱少屏一隊最居多數得一千六百二十二分次李登輝一隊得一千一百三十五分郭仲良一隊得五百六十九分鍾紫垣一隊得四百九十九分唐露園一隊得三百八十三分共計得四千二百零八分全團分數第一爲朱少屏得一千二百零八分第二爲楊德鈞得五百五十三分第三爲唐露園得三百二十七分具全團隊員各依所得分數之多寡爲先後列名榜上懸之會所以便同人到會參觀 
[軋花廠失火]  
　　新民路洪吉里張預記軋花廠保險起火經四區姚警正傳到該廠司帳金樹滋解經司法科交保候查在案前日傍晚五時半梅園路三和花廠忽兆焚如延燒鄰居徐秀華徐芝秀徐蘭蘭等房屋八間並燬徐李氏陸夏氏吳寳生陸顧氏陸巧生陳談氏顧永記等屋檐竹笆姚警正查得該廠保有火險數萬兩當將廠夥日本人袴田岩雄傳訊一過判送日領事署候訊昨日并由被害鄰居公禀四區警署謂三和廠亦係張預記開設請求澈查嚴究云 
[熒昌棧房亦遭火患]  
　　昨日上午十一時浦東楊家渡南首三區第一分署界内熒昌自來火廠棧房女工匣子間内失火一時烟霧彌漫冒穿屋頂彼時正値工作尚未放工以致各女工均倉皇驚喊奪門奔逃當由該處救火會各驅水　到場挑水灌救浦西新關救火小輪亦駛往施救無奈距離碼頭太遠無此長條皮帶無能爲力直燒至下午一時許始行熄滅共燬平屋三四間當火熾時該管警區派出警士到場分投彈壓有小工余來富正在挑水灌澆不料牆壁坍下壓傷頭面已送浦西紅十字會醫治矣 
[僞賭花會之宜禁]  
　　花會賭博以三十六門任人猜買中者一贏二十八每日開兩次派人四出誘賭名曰航船設店代收名曰聽筒此等賭博已屬輸多贏少乃近來本地南北市流氓探夥所開花花竟屬僞賭其法將打客猜買之字串通代收之聽筒航船先行拆視報告開字之入名曰筒師揀輕門開出買者絶　倖獲大利之望彼輩坐收巨利每日祗少可獲六七百元害人至蕩產喪生者時有所聞現此等僞賭花會南北市多有北市爲匪徒阿玉等所開地點非在新閘路卽在成都路或馬立師一帶搬遷不定至南市花會爲傅阿法等所閉地點在陸家浜或大生弄天官牌樓等處且有人爲之通風包庇官廳如欲禁絶勒令偵探嚴拿不難破獲以絶根株也 
[訊結客棧内抄獲私土案]  
　　法捕房探目黄錦榮包探方福林程芝卿華春林在吉祥街同福棧内抄出私販進口之紅土二十餘磅昨日傳到棧主夏忠賢解送法公廨請訊夏供此土係山東客人黄河卿之物黄已聞拘逸去商人亦被虧欠房飯錢十八元惟有行李尚存在棧中求請核示判土銷毁着夏將行李交存捕房所欠房飯錢聽候核斷 
[汽車碾傷小孩]  
　　前晚九時有九百五十二號汽車駛經北四川路天潼路口將寧波小孩樓恩來撞倒並以車輪碾傷肚腹頭部等處勢極沉重由捕到來雇車送入捕房轉送同仁醫院請治候核 
[精益眼鏡公司又分杭埠]  
　　精益公司爲我國創製光學眼鏡托力克及克羅克司鏡片之第一家自辛亥年成立以來早爲中西人士所信仰曾經農商部特給褒狀又迭經各處奬勵如華洋物品研究會國貨展覽會巴拿馬萬國博覽會等均給予超等奬牌不數年間各埠又次第分設如北京天津漢口長沙等近又分設杭州業已賃定淸河坊四十四號高大洋房内爲營業之所云 
[誌謝]  
　　大舞台於今日（星期日）邀請由京來申著名票友演拿手戲其餘全部藝員亦各排演好戲昨承見贈入場劵五紙又麥倫書院定於陽曆十二月六號午後四點鐘由體育敎習率領學生演習柔軟及兵式體操請駐滬萬國商團總司令脫羅門君校閱昨承柬邀參觀書此併謝 
雜評二 
[告華商電話局（庸）]  
　　電話爲交通機關之一種其效用全在靈通消息而無傳逹停滯之憾蓋不特所以便居民且於市政有至切之關係也南市電話局開辦頗久其營業雖不能如租界中之發達然成蹟亦自不菲奈何以司機乾之懈怠致此次城中火警竟至消息傳遞不通貽大不理於衆口耶 
　　幸而此次火患以施救之力不致因消息之阻滯釀燎原之鉅患又幸而此次司機人所躭誤者爲報小小火警設爲其他事故重於火警者其貽誤更不可設想爲維持一市之安寗計主其事者宜亟謀所以整頓之方區區營業問題猶其小焉者耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[五濁世界烏托邦憲法草案] [  韓露蓀]  
第一章總綱 
第一條　烏托邦爲永遠錢主國 
第二條　烏托邦綜合各屬地畜生道餓鬼道濮上新台刀山劍樹虎穴賊窟鄧通山白起坑摩登伽幻室及理想不到之種種境界等爲國土 
第三條　國内共分羽毛麟介妖怪鬼人八大民族統而名之曰人 
第四條　本國人民無倫常之束縛凡尊卑貴賤美惡是非之辨皆聽命於錢神 
第二章組織 
第五條　由莽公卿奉兒皇帝之命召集犬吠侍郎狗頭軍師猪頭三等組成中央政府以壯觀瞻其分途任事者另分左列之八部（一）殺人部（二）放火部（三）打刦部（四）賣官部（五）鴉片部（六）串淫部（七）詐騙部（八）搗亂部 
第六條　聚雷蚊鼓蛙秋蟬仗馬之倫組織國會爲立法機關第七條　責成勾死鬼糾合梟獍中山狼等組織大理院爲司法機關 
第八條　禮聘長樂老老徐娘倒騎驢張果老老大帝國老妖精等組織國老院備諮詢機關永無更易老而不死 
第九條　每屬地設將軍一人專司殺人放火打刧等事由大總統特任四海龍王之屬能約束蝦兵蟹將者充之設者長一人專司位置私人調劑同類等事由大總統提出前朝廢物膝軟背駝者或時髦小兒工於打電報吹牛皮者咨由國會通過然後委任 
第三章人民 
第十條　人民有醉生夢死之自由 
第十一條　人民有奸盗邪淫之自由 
第十二條　人民有身體居住營業之自由但亦得容他人自由搜捕或封禁之 
第十三條　人民有著作言論之自由伹或批鱗犯上有碍於大老之營私時例受非法科刑 
第十四條　人民有信敎之自由但遇聖人在世時當一律聽命於聖人 
第十五條　人民有左列情事之一者處死刑（一）無奴隷性者（二）氣節孤高者（三）才華優秀而不能蠅營狗苟者 
第十六條　人民有左列情事之一者視爲非類投諸四裔（一）衣冠樸敝者（二）口無蜜腹無劍者（三）憤世嫉俗者 
　　本草案自五濁紀元元年秘密公决後印入腦海遵行匆渝永不公開其充全憲法俟二十二世紀中外各國協同規定（三） 
　　栩按閱報諸君渴盻憲法之披露久矣得此一篇亦頗足以解嘲特恐烏托邦八大民族坐忘之耳 
笑話 
　　某宦病其愛子晏起誡之曰若自此當早起不見家人阿三乎天甫黎明彼已起而洒掃矣少年人習勤不當如是耶子對曰父言良然兒脫臥於阿三所臥之敗薦中者起當視阿三更早 
　　某商亦病其愛子晏起屢加訓誡而其子必俟紅日三竿始起呵欠如故也商思動之以利則紿之曰若不愛金錢乎昔語有云早起有拾遺金子答曰若然則遺金之人其起必視拾金之人更早（二）[  天臥生]  
謎話 
　　曩在鎭海幕中以署内人名戲作謎頗多足噱者如以（捐封三代)射（錢顯曾）以（錢業大學校）射（金偉庠）以（烏龜照鏡子)射（蔡瞻吾）以（史官直筆）射（董權）以（問渠那得淸如許)射（顧源）餘已不復能憶但憶一最滑稽者題面爲一告白云（今有尿壺出賣價廉物美幸賜顧者認明招牌勿誤)射（吳皓）二字蓋俗有尿壺口朝天之諺故以拆字格切之吳君因作（死人復活)一謎以爲謔報蓋隱（陳栩）二字亦頗貼切[  栩園]  
小說 
[言情小說妍媸鏡] [  常覺小蝶合譯天虚我生潤文]  
第十四章（一） 
　　曼睞語予曰柰梨凡事不可固執旣往者不追汝以爲姑母嘉蓓向者眼高於頂幾不齒吾人於戚串致爲汝所鄙不欲覿面其人實則此亦人情之常汝但觀其今日之殷勤亦當恕其前愆此時予方依闌而立目視倫敦塵沙之街蓋吾與曼睞來倫敦已兩日有半即寓姑母嘉蓓之家姑母老而嗜利予素鄙棄其人故曼睞向予爲此呶呶之言予因曰彼初憎厭吾人則亦已耳吾所恨者恨其近來之諛脅耳人而至此復何品格可言曼睞曰此汝不能責彼汝試思今有其人之兄三女中忽有一人竟嫁富翁其歆動當何如予掉首曰若我則不能曼睞微歎曰怪僻哉柰梨吾誠不審汝心肝乃爲何物所製使我而爲汝者則句予怫然曰汝止汝動曰使我則如何然汝何不竟嫁菲雪曼睞嗤然曰使吾英法律許二妻者則吾又何求而不得雖然汝亦矯情太過幾不齒菲雪於人類實則菲雪何虧於汝汝與訂婚才六日耳而彼贈汝珍飾已幾何耶且又導汝以入倫敦交際之場此寗非天下最樂之事當汝在鴉巢村時彼居倫敦日夕必至幾以火車爲其傳舍彼其之人亦可謂爲多情人矣予哂之曼睞仰視日影曰亭午矣又曰柰梨汝不見菲雪已自花外來耶汝宜少假以顔色奈何見彼直同送殮之人寂無一絲笑影嗟乎讀者吾心亦何嘗不欲一展笑容特不知何故自曩日始吾面似爲嚴霜所封卽欲一動吾頰亦且不能矧笑耶平心而論菲雪爲人不過俗耳不得謂之惡劣唯一入吾眼則終覺其蹣跚之態直同狗熊雖欲近之而憎惡之心乃輙油然而生第當郊晏之日吾亦嘗向之一笑唯此之後憂患迭來吾遂忘其展笑之術而菲雪對我亦不嘗笑且稱我曰密斯而不能名世之所謂相敬如賓者殆即吾二人之謂矣二人耶吾思至此心竅乃復酸楚蓋吾二人婚姻其事直同貿易實則菲雪乘人危難以重利而要人婚姻亦殊非君子所爲吾之恨彼未始非無因也 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
小說謎 
　　謎必有格前作紙幣案以半篇徵續似可名之爲『憑欄格』然續者未免費時續而不用又未免使人無歡今得鎭江蝶影投寄譯稿一篇大可作小說謎用特將原稿之尾截去徵續以五百字爲限名之曰『納履格』諸君如有雅興請以己意續之不必闢其原本如何也酬潤倍常限本月十五號截收 
[愛國小說懸賞徵續奇童案（蝶影）]  
　　法之京城御宫前古檜兩株龍枝虬結連天一碧蒼寒襲人去此 
十數武爲御橋靑石磷磷光可鑑髮中天一輪滿月是時正與春波相映射宿鴉睡犬寂寂無聲忽有偉衣冠丈夫鬚髮皓白口吸雪茄烟意其愛此夜色不命侍從而往來蹀躞於玉欄杆側者事變之來亦豈人所逆料當其吞吐夜氣滿腔活潑方謂此樂何極面銀刀一飛已破血膜無情哉黑鐵也 
　　嗷然一聲橋下之水忽噴作雪沬高濺七八尺是時御宫宿衛聞聲驚醒相與躡跡而至見屍身仰臥橋上手拳目定髮鬚爲金風所吹猶飄飄作潔白銀絲狀噫伊何人伊何人乃法王路易第十四也（栩按路易十四未嘗有被剌事然在小說亦無礙） 
　　噩耗一傳勢如潮沸御宫前一片淸凉之地頓易而爲喪所輦尸入宫臣妾環泣遂遍召偵探大索賊 
　　畢里懐仁法之大偵探家也以無子息故遂得專肆力於偵探凡有疑案經其手無不獲者懐仁臨王尸脇下一穴深六寸五分抵肝葉作圓靱狀瘡口壓平扁懹仁知此刃祗長六寸餘五分是刃之柄以力過猛覆肌上成一椭圓形刃尖必缺故刃止處不深凹而反平寛 
　　懐仁已得大略遂周視兩岸岸前則繁市賊去易颺岸後爲王宫周圍環數十里且警蹕森嚴一聞兇警已刀鎗林列賊無自就鉗網之理懐仁乃度橋先從前岸探視苦無形迹而對岸則諸人譁噪謂賊在是賊在是 
　　懐仁驚自愧識疏亟奔過岸果見贓之足印淋淋滴滴由岸抵王宫漸遠漸淡漸隱漸不見懐仁急出紙筆細摹其印相與察驗見其足不滿七寸筋節肥厚確知其爲一幼孩年齡在十一至十三歲間 
　　次日乃入宫禀知嗣王嗣王者前王之少子也當國權臣曰威禮公爵公爵奉嗣王即位怒暗殺之風不可長也遍諭法之京城無論貴戚賤族凡有男女未成年者事命警隊嚴加捕送入監以待訊質 
　　令下合城騷動學校之地爲之搜括一空追其子母哭其女哀聲震天地幾疑此去不知誰供屠戮無復有生還之望者其無此感者則皆夐獨之老夫與孤寡之衰婦而已懐仁亦竊念使吾子碧璽而在則今日之懐安知不切吾膚故知五年前之哭子正所以代今日也失馬塞翁是亦福矣 
　　四月六號乃大開裁判警所威禮親臨鞫問綜計逮捕之男女共二千五百六十七人而挺身自認謂吾殺王者已得一百三十六人威禮惶駭計無所出乃釋彼二千四百三十一人還家遂繫此一百三十六幼孩於獄（未完明日續登） 
家庭常識 
　　安眠法　取麵包與牛奶和食鹽少許於其中每日於就寢前食之可使有夜間失眠之疾者治愈此法乃英吉利最著之醫生所發明者 
　　拭窗之良法以羚羊毛之絨布浸於含有少量阿莫尼亞水中取出扭乾之用以拭玻璃則易明亮而無繊垢 
　　煑破蛋法　遇有破蛋人每多置器物中煑之而不知蛋之破者固有良法以煑之也法用淸潔而柔軟之紙包圍其外置水中煑之則壳内之液體即不致於流出 
　　磨滑漆器及木細工法漆器或木細工欲使其光滑時先用被浸於松柏油中之布拭之再以濕布上加以少許洋油磨擦之則光可鑑人 
　　洗白帳幕法初以帳浸於冷水中一夜次日早晨用平常之法 
　　汹湧波濤舟不穩從今借重一帆風（悲世） 
　　洗之去其灰塵更洗之以去首次洗時所留之　液然後與黄楊木樹枝同置釜中煑之待其色白而止（二）（影沈） 
徵聯揭曉 
　　第一次徵　出句爲『鏡中人瘦菊花肥』辱承授稿諸君先後應徵不下二三百家但欲求其銖錙匀稱工方悉敵殊不易得大抵當以（心焉）君『病後身輕棉絮重』一似與原句較稱而（吳絳珠女士）『渡口郎來桃葉去』亦頗自然此外亦有作『江上潮來桃葉去』及『渡口客來桃葉去』者似較遜矣又（王汝韶）君作『大末鴈多芳訊少』（江頭人）作『客裏路長芳草短』句法亦佳對仗似欠又（胡華）君作『簾外春遲梅蕊早』（旅游仙）作『簾外風輕蘭露重』又（秋碧)（雪廬）二君均作『夢裏情長蓮漏短』又（宋拙甫）作『筆底情長蕉葉短』亦與原句映帶有致敬　佩忱各贈摧著玉　恨史一部乞示住址　嘗郵奉天虚我生　 
 
 
 

Page 18

 
 
   
 
