# 1885 - 90 - 4904302

 

Page 1

 
 
[請繳第二批古今圖書集成股銀] [  早報舘點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽購地造屋從外洋置辦機器復延名手澆壽字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切匆遲延悞工是所禱盼再此書初議共印一千五百部嗣以各股友喜用大字　字旣放大則紙張亦費本數加多本齋益形虧耗故擬多印數百部藉資貼補旋見市面欠佳且此書亦身本重大遂仍印一千五百部以符原議合併附聞 
[重印小題文藪初集告白]  
　　小題文藪一書選擇精嚴篇章宏富加以點石齋西法石印朗若列眉凡紙張之潔白裝訂之精工久爲海内珍賞家所洞鑒故前印數千部不及一年早經銷罄自後踵門求書者日不乏人不獲已復託點石齋仍以西法石印印成數千部更加校對倍覺精詳鐵畫銀鈎鬚眉畢現操触家莫不嘆爲觀止也茲定於二月廿一日出售價照前議每部英洋四元售處仍在上海後馬路乾記　蔣同泰綢莊棋盤街文瑞櫢書坊申昌書畫室曁各書坊如有躉售請至蔣同泰綢莊或文瑞樓書坊兩處面議可也有志靑雲者其鑒之 
[三十四號畫報出售] [  申報舘主人啓]  
　　内廷歌舞民間不易寓目去臘禮部演習時京友繪圖郵遞與海内君子同深敬仰現在編入此次三十四號畫報准於十六日出售畫報之首仍送畫譜兩圖一爲任君阜長所繪羅漢一爲管君劬安所繪士女畫報仍然九圖末附淞隱漫錄圖説一則閲者鑒之此布 
[論法人輸餉增兵之僞] [  懷疑予來稿]  
半月之前北方郵音皆謂　事有可和之機其言盖自京師傳出非畫無因而貴館所得京中信息亦有議和之説全謂朝廷將特派李傳相蒞滬與法使臣巴德諾脱就近商辦而前數日又喧傳法廷已假巴德諾脱全權字樣專王和局此皆歴歴可徵不同臆測其謂醇邸聞鎭海被擾之信與鎭南關外官軍不利失守諒山諸警報深知中國水陸各兵與法人交戰全無把握因悔前者力主戰務未免輕於嘗試以故憂憤成疾轉萌議和之見者則誠不足與語當輔之用心也蓋勝負者行軍之常甬防嚴密鎭海口外法艦屢犯不得志不過游弋搜查商船受累其於海防固無稍損也卽諒山之敗亦止潘中丞部下之兵因餉絀不肯用命以致潰逃而粤西諸軍之屯紥邊關内外者尙有數萬馮王蘇蔣以宿將而統雄師紀律嚴明恩威並濟皆與潘中丞爲犄角小有挫失補救何難安得爲陸軍之遂不可恃醇邸自去年以來焦思勞頓王大臣中無與爲比偶然致疾乃調攝失宜之故天相吉人自占匆藥豈其聞敗耗而憂傷溝厲乎抑豈因微恙而頓有倦意不欲戰而欲和乎竊謂此時言和乃中國絶好之機會不似越南海防河内連被法人攻踞之時并不似天津立約旋卽背盟藉口撤兵妄忠搆釁之日蓋法人久困臺灣無有得益轉計北上窺伺浙洋不敢與我力戰但肆恫喝之意以阻運南漕相難又以搜奪商船相恐冀我畏其擾累而幡然言和或者可申前此索賠之説卽不然而津約具在亦佔便宜此固法之隱衷故於浙洋如此安靜也然則今日而言和不啻法人之欲和於我皇上及在廷諸臣海疆大吏初無與焉朝廷重柔遠之經篤交隣之誼旣法人處於計窮力竭之時則亦何爲必出於戰而不以和償其願也耶前日貴報論法人欲和言其國人深惡斐禮過信流丕欲得東京大開礦務以收地利通道滇粤以擴商局以致兵連禍結兩不相下糜費餉需無所彌補現又欲籌銀二百五十兆佛郎克而增兵五萬人疲國中以事域外不啻以毫無把握之利益騙取民財因而怨謗交集斐禮止能辭位求代此人一去法國將幡然改圖内修政事外睦强粼培養元氣樹立國本以馴致乎方興未艾之局是不特越事言和而中國免於用兵抑且法人實受其福故以爲斐禮去位乃法國興衰治亂之機也然則以此言和謂非由於法人之意哉不謂近日官摥又無人言及於和而斐禮去位之後繼碁任者仍遵斐禮之所見而令國人輸餉爲增兵之用以從事於東京及中國也噫前此之信言法人不直斐禮之所爲後此之信又言法相仍踵斐禮之所爲兩者相較則斐禮何必辭位而法人之始不輸餉繼肯輸餉者甚可怪也且法之籌餉至今日而愈多亦至今日而愈難怨聲交作共指厲階必已羅掘淨盡無可再籌而後大拂秉鈞之命乃何以易一相臣而旬日之間如此巨欵又復如取如携全不費事也耶抑法之增兵自初擾越南遇劉淵亭而敗績始有此議然新聞報紙據所聞而書者輒曰某日某處新到幾百人續來幾百人多則一次頓添一二千人故至今日不知增兵者幾次而合計在東京與中國海面或陸或舟不過三四萬且猶有越南之亂民中國之漢奸雜乎其中是其增兵之不能遽多大勢使然而今則新相臣之調遣不旬日而已集八千人將誰欺乎吾謂斐禮去位事必張揚法人恐傳聞於中國知其國人不喜用兵自此餉無可輸兵無可調則在東京與中國之法兵實有糧盡援絶之勢但使嚴守海口整飭陸軍守者守戰者戰法人行將坐斃而不待聚殲故深恐中國之施此毒計而特爲夸大之詞以自掩飾而已豈眞有如許之餉若干之兵預備東來以終與我一決雄雌哉吾以是知此信之詐也然則今日之法人其意固欲和而不欲戰矣和出於我則我示之弱和出於彼則我待之寛此其中有異情焉夫安得而不辨 
按本舘所登斐禮去位及法人增兵添餉等説皆據電報所述有聞必錄其眞僞俱不敢知昨友人郵來此論以爲前後兩歧恐有詭詐其意雖不免于偏然亦足備一説故錄之[  本舘附識]  
[諭旨恭錄]  
　　二月十二日奉上諭本月十七日壽莊固倫公主安葬園寢着派貝子弈謨前往賜奠欽此○ 
十四日奉上諭盧士杰奏查明虧短交代銀兩各員請旨分别拿問革追一摺安徽已故望縣知縣黄煒章已故署盱眙縣知縣黄士沅已革署宿松縣知縣雷恩棠前在各該縣任内虧短交代銀兩屢經催解久未完繳實屬延雷恩 
 
 

Page 2

 
 
棠着卽拿問監追交盧士杰飭提經手丁書人等嚴訊是侵是挪按律懲辦黄煒章黄士沅均著革職提傳各該故員家屬分别嚴訊追繳並着四川湖北廣西各督撫將各員原籍家産嚴密查封備抵其歴過任所寓所有無資財寄頓一律查抄以重庫欵該部知道欽此○十五日奉旨此次京察一等覆帶引見各員内除慶藼彭鑾韓文鈞王廉李培元劉宗標涂慶瀾繆基孫周信之良弼凌行均世杰王景賢徐樹鈞錫光堃岫福善王遵文隆斌倫五常宗室溥善慶秀阿彥泰丁振鐸恩霖陳維淍吳傳縉毋庸記名外宗室壽蔭着以四五品京堂補用宗室松安着仍以五品京堂補用鶴山馬恩培裕祥鄧蓉鏡陳秉和張曾敭譚宗浚陳才芳吳錫璋張仁黼慶煕成治善承李遇端文悌塔奇魁奎順高捂吳栛中李耀奎恩良英文耆安榮堃舒惠王鴻年黨吉新普津承厚德泰雷榜榮趙舒　陳惺馴廷杰成桂三音布邁拉遜啓紹鳳林夏玉瑚覺羅存振逹崇阿吉慶安祥文海陳錦譚承祖趙爾巽鐸洛崙誠勳均着交軍機處記名以道府用長有着記名以關差道府用欽此 
[本舘接奉電音]  
　　昨得京友來電有二月十八日上諭一道敬謹譯登○二月十八日奉上諭前據内閣學士周德潤奏安徽釐金關税積弊太深道員任蘭生盤踞利源營私肥已各欵當派尙書崇綺内閣學士廖壽恒前往查辦兹據該尙書等奏稱查明鳳陽關及准北釐局收支數目册報相符任蘭生尙無侵隱情事原叅該道信用税吏通同舞弊浮收冒領縱恣貪賄逢迎挾制等欵亦均查無其事惟革書屠斬亭卽屠綸又卽屠洽先由捐職巡檢更名替充經人告發革除該道仍留照舊辦事與知情徇隱無異安徽鳳穎六泗道任蘭生着交部議處至所奏該省鳳陽蕪湖各關淮北皖南釐金各局動支公費及外銷欵項爲數甚多釐税皆關國帑豈得任意開支卽着該署撫將各關局動支各項詳加體察何者可减何者可裁核實籌計提出若干奏明報部備撥餘依議行此等情事恐各省皆所不免着各該督撫嗣後各將該關局查明實在情形一體核實裁減奏明辦理欽此 
[議和要電]  
　　昨晚十點鐘後本埠官場接得北京來電云中法二國現議暫停戰務各派大臣仍照津約會議和局金登幹已在法京巴斯城畫押矣本舘按此信與本報所登和議餘聞適相符合惟金登幹未悉何人實難臆斷然此信若確本館訪事人不日必將詳細情節飛電告知容再錄報可也 
[新簡法員]  
　　字林西字報載有倫敦電報言法外部大臣斐禮辭職之後初以前相佛雷西納代其位現則又簡糠司歎思爲外部大臣置大臣如奕棋繄可笑已又云法廷已派巴冷加將軍辦理東京軍務意者以代尼格禮也之任　 
[西報照譯]  
　　諒山克復尼格禮也受傷等情皆由電音譯登在報嗣又譯西報謂尼格禮也旋因傷重殞命乃閲十九晚文匯報則云尼格禮也但受傷而未死西醫謂其靜養二十天卽可從戎然則不義臭斃之説亦有時而不騐歟 
[天津西信]  
　　字林西報登有天津西人來信云津人傳言法人議和一節醇邸之意不能允許又言俄國駐京欽差云中國應付給法人前此所索兵費之半償以銀約七兆半之數然以意測之中國未必允從也又言醇邸政體現已漸愈可理庶務矣 
[議和餘聞]  
　　近日京中官塲俱謂中法和議可望有緣法廷願照津約辦理不再索賠故中朝鑒其眞忱奉旨兪允法廷前曾電促駐津領事林春卽日南下兹因和局可望復着其毋庸起程且與李傅相及德璀璘等熟商一切惟法使巴德諾脱致京中某西人書則謂並無議和之説孰非孰是姑待續信 
[西口傳言]  
　　京師中人云聞咯什噶爾回民近復蠢動但么麽小醜想不難指蕩平且亦未見明文正未知確否 
[勦法餘聞]  
　　法人撲犯鎭南關經官軍痛勦窮追業已詳列前報兹得粤省信息謂鎭南關外六十里文淵地方由馮軍門子材督兵駐守以固廣西門户前月杪法人調兵數百名濳至該處窺探地勢探報者偵知飛報軍門軍門立派壯士四面理伏法人不知貿然前進我軍見其已入險地卽嗚炮爲號於是伏兵四起法人猝不及防紛紛潰亂官軍又絶其歸路前後夾擊計陣斬法兵二百餘名生擒百餘名奪獲器械馬匹無算其生擒之百餘名多以越人而裝法兵軍門令卽誅戮將首級解回關内示衆以伸國法而快人心西省軍威由此一振後遂有諒山之捷特錄之以補露布之所未備 
[無疾而終]  
　　駐京英欽使巴君去世本舘早據電音登報兹接京友信謂巴君年僅五旬平日步履如飛並無老態二月初三日起聞抱微疴然仍照常視事初六日黎明忽傳溘逝眞所謂人生如泡影不可測也接巴君有一妻四女其長女去歲歸怡和行主餘則俱在倫敦故身後事皆由某參贊料理一面電咨英政府及其家屬并促怡和行主婦尅日回京奔喪遂於初九日入殮襯以炭屑香料等物以期屍不朽腐爲他日盤枢回國計也京中人謂巴欽使精明强幹總署諸鉅公凡有疑難事件輙與晤商卽此次法人搆釁英廷肯出調停亦巴君之力也卽日本使臣伊籐君等來華要挾英廷深恐所議决裂再貽兵革之憂特囑巴欽使竭力幹旋而伊籐君等亦經日本國家諭令就正於巴君是該欽使於中日二國事宜固有旋轉乾坤手段乃不先不後日本伊籐君於二月初五日到京巴君卽於初六日去世緣慳一面生死珠途想伊籐君　之亦必爽然若失也 
[詳述日使在京事]  
　　日本全權大臣伊籐博文曁日公使榎本武陽同日出京至津前已列報然其何以急急離京傳者尙未明言昨得京中訪事人來信則稱日公使榎本君於二月初七日午後二點鐘拜會總署大臣各大臣除廖仲山閣學出差外餘皆一律到齊日公使之來蓋爲伊籐君先容也談至五點餘鐘始行告退初八九日復向總署商議一切據外間傳言伊籐君係頭等全權大臣須人覲皇上親遞國書并俟總署王大臣往拜之後始來答拜然後開議今總署於覲見一節因皇上尙未親政未能允許故伊籐君僅拜各國公使而使榎本武陽先與總署面議榎本公使見總署諸君多方推諉卽有恫喝之言謂本國全權大臣公務甚繁無暇久候究竟可否覲見請一言以决之如必始終固執本國全權大臣惟有卽行返國立約之事請俟諸異日可也及至二月十一日伊籐君仍率同榎本公使及隨員繙譯人等赴總署筵宴席間止談風月未及正事據官塲傳言日人因聞中法行將議和亦不敢肆意要求卽入覲一節亦不復相强是日吳續二星使亦赴總署云京友所言如此但此信在日使出京以前所發今日使實已出京大約卽公務甚繁無暇久候之意也或謂中朝仍令李傅相與之酌議故日使折回天津云 
[宣光軍事]  
　　岑軍戰事本館屢列報中昨又得正月初九日雲南官斱於館司關發來一信云去臘十一日至十五日岑彥卿制軍督飭諸將血戰五晝夜之久將宣光城外敵營十數處悉數掃除直逼城下殺斃敵人弁兵千餘名生擒二百餘名救出難民千數百丁口隨又然放地雷轟倒城垣十餘丈指揮兵士紥營缺口節節進攻宣光一城似可唾手而得云云觀此則制軍之智勇兼備調度有方實爲近來所希有故能使麾下熊罷同心戮力妖氛迅掃奏引膚公也無奈軍情不可以逆料正月之挫忽又功敗垂成然目下諒山已復尼格禮也負傷而逃粤軍乘勝長 
 
 

Page 3

 
 
驅幾使法人不敢喘息想滇軍素稱武勇又得彥帥指揮布置勝算獨操拉朽直意計中事一騎紅塵飛報捷漢家收復舊山河會文止公大句敬敢爲彥帥歌之 
[津防孔固]  
　　天津來信云聞有法船兩艘在北洋游弋迨望見大沽口外之黑埔遽爾回帆於是人皆謂法人有北犯之舉不知大沽口外天險難逾且炮臺交錯水雷密布各兵輪皆嚴行守護卽有一二敵船在洋面遊行亦無所施其伎倆也　 
[甯波近信]  
　　日來甯地因海道不通諸物昻貴米煤兩項更形缺乏現經道憲札飭嘉興府轉請江西江蘇浙江各撫札飭各府州縣勸諭商民設法運米接濟米船刻雖未到而米價已跌民心稍安至煤價往時每墩六元左右今已漲至十元有零且有價無貨幸前日内河運到煤斤二百餘墩足濟一月之用○連日大雨滂沱鎭海口中法兩軍俱按兵不動法船或多或少往來無定我軍前　慮者小港無砲今臺已築成砲已安設防守嚴密想法人亦無間可乘矣 
[臺灣軍報]  
　　大憲飭赴臺灣偵探軍情之某委員貽書厦門當事云楊厚菴宫保已親率所部乾軍十二營曁營務處楊觀　衛隊左右兩營安抵臺疆隨帶德國車輪大炮三十尊重二十磅之克虜卜炮五十餘尊各樣新式槍械不計其數會合統帶恪靖軍之陳廉訪干觀　　部鋭勇三千名有事則互相策應近又新招臺地生番五千名此種番丁平日在後山打鹿爲生情性異常兇悍所用之槍臥地施放可以百發百中湖北提督和從周軍門前率所部順昌選　詻精勇五千人屯紥泉州日内亦可齊到想本月内必有一塲血戰也紅旗報捷請諸君子拭目俟之 
[詳述暖鄉失守事]  
　　去秋基隆失守後法人卽有窺伺臺北淡水之心祇以暖暖鄉民團奮不顧身竭力抵禦使敵鋒屢挫不致遽肆其長蛇封豕之謀至冬間法人猛撲暖暖鄉三戰三敗啣恨實深十二月中旬月眉山鏖戰三日法人死傷更多官軍已心知其必犯是鄉宜先警備劉撫帥曹軍門因嚴飭各統領督帶霆慶祥字等營及淮楚渡臺各軍防護嚴密毋稍疏虞又得本地義勇　蘇軍各營相助爲理聲勢頗盛不料月眉山被法人所佔遂潜移基隆大砲安置山顚本年正月二十日驀地出兵攻犯時官軍皆聚集暖暖鄉奮力接仗不稍退却至廿一日山頂大砲忽然齊發彈舅驟雨猝不及防楚勇未經陣仗見而畏縮大隊亦不能拒敵砲子所及墻壁盡被轟坍鄉民扶老携幼逃避紛紛兵民死傷約有一二千人縱横狼籍屍積如山頃刻間暖暖鄉踏爲平　官軍退至七堵地方法人遂據六堵六堵係進猛甲大道敵人據此臺北因而戒嚴時營哨武員陳亡者亦甚衆聞有某軍門查無下落本地紳士蘇君督帶義勇臨陳規避劉撫帥聞之立就軍前正法據鄉民言楚勇敗後滋擾特甚以致鄉勇離心助仗不甚踴躍云此信由本地商船帶送厦門再由厦門郵遞本舘正在照錄登報之時又得訪事人來函云本月初十日有劉撫帥差官張君穢稱於前月廿五日由臺北基隆至鹿港本月初五夜附内地商船來厦前月十九二十廿二三日之戰伊曾親歴其境目擊情形其言曰暖暖一鄉爲逹臺北府艋舺之大道去冬前提督林軍門文察之公子林蔭棠觀察自募本鄉獵户五百名日與法人交戰屢挫兇鋒法人啣之入骨每一交仗必欲得林軍而甘心焉計十二月内無日不戰無戰不勝惜爲曹蘇諸軍門所輕視任其孤軍鏖戰不爲接應迨經劉撫帥知而申飭始肯互相救援正月以來法人絶無動靜撫帥慷慨誓師擬於二十四日親率將士往克基隆正在佈置一切而法人突於十九日進犯暖暖鏖戰三日林軍死傷三百餘人僅顾百餘人觀察猶身先士卒勇往直前後曹蘇畢三軍門王陳二觀察各營兵稍爲却退林軍獨力難支漸漸人能制敵山頂大炮又一齊施放彈雨交飛以致敗北暖暖鄉遂被法人佔據官軍退至六堵駐守現劉撫帥擬親統將士於月内克復基隆查暖暖一役官軍死傷六七百名法人亦死傷四五百名鄉民之逃避被傷者亦有百餘名口法人旋將鄉中房屋悉數焚燒並不佔據臺北府嚴已戒嚴幸七堵後山蝴蝶嶺山路崎嶇現已駐營嚴守臺北一府幾如磐石之安云 
[厦圑詳紀]  
　　客秋厦門大憲欽奉諭旨派令富商洪熙深等十人認捐籌辦民圑嗣各紳議定洋藥每箱加捎四元虚募窮民敷衍了事孫師竹觀察見其無濟於事禀請省中督撫憲會檄招商分局總辦候選道王怡堂觀察總理其事觀察忠厚待人素昭誠信經辦後闔厦十途行郊槪允加抽釐金一成洋藥茶葉亦均照加籌集鉅資實心舉辦重招本地鄉壯六百名禀請提憲委派本地世職歸標候補人員爲營哨各官孰料厦防分府竟欲棄本地鄉壯而募汕頭潮勇並派洋藥局哨勇頭目某姓爲總管以致人心不悦議論沸騰此種潮勇係由省中方營遣散紀律毫無徒然滋事平日往往三五成羣鬨鬧妓寮酗酒打架非以衛民抑且厲民實甚幸事爲奎樂峯觀察聞知急諭令撤去潮勇仍募厦民以順人心而息輿論現各行郊紳商加集税釐月得五六千金之多食足兵精尙何患法人滋擾哉 
[雷殛武弁]  
　　鄂友來信云初九晚大雨傾盆雷電交作至夜分始止次日喧傳省城有弋什哈張姓是夕適奉撫憲命以次日祀龍神廟令其隨班伺候未幾雷雨大至張卽從撫署歸家手提燈籠行至撫署後山脚忽聞霹靂一聲張遂被殛雙膝跪地面目焦黑鬢髮盡脱惟一手仍握燈籠俄頃張之同伴經是處見衣服尙可辨認卽赴張家告知其家人疑信叅半籠燭而往果張也或謂張欲佔某兄家産故遭雷殛然亦不過揣度之辭耳 
[日下紀聞]  
　　本月初四夜三更後京師崇文門外北五老胡同李姓家突有强人一夥入侍僕房中繩縛其臂絮塞其口僕呻吟久之爲主人所聞驚起呼喝强人已席捲僕物而去主人出解僕縛并出其敗絮僕移時始能語據云强人初至脅以利刃問主人蓄財何處僕不敢作一語强人怒縛之及聞主人一喝諸强人乃携僕襆被而逃所値幾何則不過京蚨二十千上下而已○客臘底京師之東豐潤縣界迤東沙流河鎭左近村中居人突患怪症傳染幾徧其症係龜頭生瘡與楊梅瘡相似不僅中年强壯者患之卽白叟黄童亦皆染及蓋時瘟之毒所致也諸醫治之不效有一乞丐記一成方乃治楊梅瘡症之劑皆係大凉藥一日偶爲一杜姓農人治之一劑而愈由是傳播一方延治者踵相接屢試屢騐乞丐從此居奇不匝月而居然富翁矣○百順胡同琴仙妓舘毆傷楊某一事已由刑部結案盖楊某本名紹祖報捐副指揮並無更名改捐之説客歲因醉後誤入妓館並無同遊之人次日經北城坊訪聞當在該妓館騐傷獲犯詳城奏交刑部由刑部擬結將所獲之張正和宋大郝貴喜李宏才田一子康金氏楊六等七犯以定五軍二徒程萬和等緝獲另結並聞刑部因北城地面縱役窩娼該城御史原奏又訪聞未確已具摺奏請議處云○初六日京師前門外高井胡同突有一人吐血倒於街頭氣息奄奄旋來多人抬之至戥子巿三勝館飯鋪甫入門而氣已絶詢知死者爲該飯舖掌櫃因連日心頭煩悶是日早至草廠三巷祁醫處就症回復至藥店打藥行至高并胡同忽然暈倒而手是猶提藥包古人謂人生世上如電光石火豈不信歟○通州袁姓向充通永道署木税科經承咸同年間積蓄家財盈千累萬袁出自寒微暴富後竟忘貧困揮金如土迨同治初年前通永道英公良聞袁招搖斥革之以程吏瓜代袁揮霍性成不數年仍一貧如洗乃時來程家告貸程之定人咸惡其瑣而莫之却也二月初間程因公事赴津袁適復來借貸程家人皆不之見袁逡巡久之自縊於廳比程家人知則已氣絶矣程卽報官州尊往騐係自縊死者將殮之袁之媳跪懇州尊拆死者裏衣檢之得陰狀一紙上自英前道下及木科諸吏皆在所告之内州尊見之勃然大怒問袁媳何以得知阿翁衣中之有陰狀也媳不能對州尊復至袁家搜得底稿一張與陰狀符合袁之毒謀益彰官乃不直袁媳且將加之罪云○大内於二月初十日挑選使女　 
 
 

Page 4

 
 
是日五鼓時内務府三旗人家有女及笄者各乘一車女之父兄送至禁城神武門外停輿候内廷傳信出太監一一帶入至皇太后前叩頭皇太后照册點名圏出者留在宫中充當使女至二十五歲放出聽其擇嫁不圈者太監送出神武門自尋其輿由父兄領回是夜神武門外車轂鱗集夤夜不易尋覓故每車各懸一燈燈上各剪新奇花樣黏貼其上色色不同以便送出女子各自辨認○初八日夜間雨雪至初九日晌午始止得雪約在五寸上下向晚風起次早積潦處薄凍至三分許厚 
[道批節錄]  
　　沙船被燬水手擊鼓鳴寃等事早已錄入報章兹悉久大號主李某已禀由邵觀察批示略謂據禀已悉候照會俄領事並札飥上海縣一體查辦一面仍候詳禀南北洋大臣核示云 
[法又燬船]  
　　前日金利發沙船由北洋囘滬述及本月十六日下午駛過蛇山洋面見有商船二艘被法人焚燬我船收帆停視越一點鐘之久兩船次第下沉細視該船並無水手等人我船恐遭波及遂卽揚帆進口云嘻前閲外國新聞見有詈法人爲海宼者今兹所爲是直海宼之不如矣天道報施不遠尙其餘地稍留哉 
[原告不到]  
　　前日有烟館主某婦扭某甲至大自鳴鐘捕房聲稱烟餣閉歇後有牛財及衣箱等物託伊移徙伊竟將物私藏向索不付因之送請解懲値班捕頭詰之某甲言語不經頗難入耳遂暫押捕房以備解訊昨晨備捕頭以原告未到因卽釋放至其中曲折想明眼人自能默會也 
[研訊盜賣承單案]  
　　日前新關税務司杜君函致道署稱寫字房中存有承單六十五紙無端失去查係關役何昆榮所竊售與旗昌司帳人姚子廉請卽提案訊究邵觀察以　關税務立飭上海縣秉公辦理莫邑尊奉文後卽照會英會審署黄太守派差提何送縣解歸道署觀察札委翁子文太守到署研訊時緣人証未齊略訊緣由旋　發縣管押前日將姚提案由莫邑尊一併解歸道轅下午觀察又傳翁太守到轅升坐花廳先飭提姚研鞫姚供素在旗昌洋行爲夥今正友人匡月山偕同何昆榮携承　洋十五紙來行稱何有急需故欲將單求售卽言定價銀四百兩又英洋八十五元向之購買其銀當時卽如數付訖後何忽携來英洋七十元稱匡因專洩漏意欲退盤故囑伊交還原價　因伊銀數未齊延緩至今何供承單係王金水及陳某二人管理小的並未經手至失竊等事更不知情太守謂此單雖非爾管究由爾手售出究竟係何人託爾價賣答稱實係匡所託賣太守謂單雖由匡託售但交還姚姓之洋豈非由爾經手且匡係關外之人售單之時實係由爾同往爾可毋庸抵賴何答稱實不知情聞匡已往廣東請追匡回扈訊問便知底細盤詰至再堅執如前太守遂命將何發縣暫押再候覆訊核辦姚交保候訊 
[船事紀聞]  
　　二十日報登永甯輪船回滬後宜昌江表二船於禮拜一二日將陸續開往甯波兹悉該二船主以甯波口門已塞卽可出入其中亦有水雷難防不偶爾觸動芳遠泊招寳山前起貨極形周折故擬暫緩開行其永甯船則今日仍開往温郡並未繞道甬江云 
[滬北雜聞]  
　　相士徐成齋四川人也去冬來滬僑寓大亨棧垂簾賣卜有嚴君平之風本月初示疾而卒棧主爲之棺殮厝於新閘西首義地有李某者聽鼓聞曹與徐同棧知有遺物一面囑棧　酌量變價在棺前立一石碑誌明年籍以便親屬來領面函致黄芝生太守於昨日派差到棧眼同檢驗見零星遺物實難估價惟徐尙欠房飯資九千餘文該差隨將各情禀復○虹口包探孔長生前日查獲竊犯同阿順有外國大衣兩件短衣兩件馬甲一件據稱在北直隷輪船竊來當將該犯拘入捕房○前日虹口公和祥碼頭有藍烟囱輪船開行載有老少婦女數十人其少婦俱帶愁容詢係廣東鹹水妹之流各鴇督令往新嘉坡爲皮肉生涯故皆憂形於色耳 
[西節停公]  
　　昨日卽西人所謂耶穌死而復甦之期以故駐滬各領事署咸將公事停辦翟副領事亦知照捕房停訊一日所有移解各案併歸今日解候發落云 
[爲花乞命]  
　　湖北婦人龔何氏僦居英界正豐街購有錢樹子一株年祗十四齡　新送舊之餘更責其　一切使令稍不遂意卽肆毒毆婦有阿芙蓉癖前晚呼女裝烟時夜已深女有倦態該氏人怒先將烟扦刺女下體繼又向燈上燒紅烙其手足女痛極長號捕房包探奈少卿聞之告知西包探頭麥根帶同華　探陳阿九及秦前往拘拿該氏聲言並不犯事何故來拘阿九不答拽之使行該氏大肆咆哮將其馬掛扯破并拉女同至捕房捕頭騐明受傷屬實飭卽送入仁濟醫院醫治隨解該氏至英會審公廨黄太守命暫發官媒收管俟受傷　女投案再行訊辦吁天下惡毒之物至蛇蝎而極矣該婦之心我恐毒更甚於蛇蝎所望執法者秦鏡高懸法嚴三尺庶惡鴇浮狐稍知戒懼而荏弱小妮子不致寃戴覆盆乎 
[紅班被打]  
　　清明日本境城隍神循例出巡午後三點鐘時路經小南門内永興橋神輿暫駐扮紅班者以杖瀾阻街心不惟閒人衝道時有兵勇二人將杖抛去以便逕行紅班人聲呵斥兵勇不依揮拳毆擊致紅班身受重傷旋經旁人勸令兵勇釋手然某紅班已苦不勝言矣　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[保護嬰孩禀]  
　　具禀職員姚景奎住十七保十圖禀爲教化救嬰請諭開辦事切職家居本籍三百餘年習醫爲業不干閑務去冬會禀道憲講學保嬰種痘等事爲國家愛民起見當蒙批准在案各邑頒行周浦爲南邑巨鎭人煙稠密較倍於城兹値春陽發動天痘甚　傳染貧民六半吉者少凶者多職於生痘一藝尙可勝任不忍坐視亟宜施種惟浦東居民尙不能堅们牛痘者十居其六爰擬論説張貼局前至惡習溺嬰之事雖善堂舉辦多年但界限之外不克拯救今有隱名善士體察籌欵創設之艱互相慨助醵成十股暫時先行敷衍講約爲國家之大典卽保嬰之源頭人知天理循環不致輕忽嬰命或能安分守法更免囹圄之煩兹的向寓申江辦賑善士談國梁近聞南邑連年毁卡等事自願捐貼薪水按月兩次來局宣講現擇三月初三日開辦至講鄉約按每月初三十八兩日二點鐘開講種牛痘按每月初三初十十八廿六四日二點鐘開種亦自貼薪水呸取酬儀卽請出示并請給諭此舉雖係善公職未敢獨任屢蒙諸善士諄囑暫爲承理俟開辦之後務祈選擇公正妥董隨時添諭以冀和衷共濟踴躍輸捐而充善事永遠不息地方戴德沾仁上禀計粘呈條程一紙一講鄉約前陳廉舉行時均着各鎭義塾教師宣講其中未免有拘束者僅恭讀聖諭十六條不克觸類引伸剖析明白鄉愚竟聞而不知教師尤講如未講職在滬地親聞談潤之先生講學聲音清朗言詞切近出神入化無以復加聽者甚衆無不明如燭照此講學之實在愚民得益不虚職已專誠謁請渠以南邑連年毁卡等事自願捐貼薪水按每月初三十八兩日來局宣講惟供膳點并給舟輿等費如本邑别鎭舉行亦可敦請地方官長會同拜闕以昭恭敬一保嬰之舉專爲極貧不能留養而設本堂舊局向章十里爲限本局添設略增地界以十里之内仍歸售局給發十里之外由本局給發緣捐數尙少界限未可懸指一嬰孩報局不拘里隣親族作保當在初生之際或未產之時必須實在極貧苟能勉力留養不在此例一極貧之户嬰孩萬難留養先行報局當卽飭人查確必將嬰孩男女生月日時及手足螺箕頂髮螺紋雙單偏正塡明票據臨期憑票給發以杜假冒等獘一本局撫卹貧孩以半年爲　每月給發足錢四百文如未產先報另給毛衫一件棉襖一件抱裙一條半歲滿期之後其家實係貧苦尙不能留養者本局代送嬰堂留養以全善舉一嬰孩貼養之後設有疾病甚或不測殤亡理應報局繳票倘敢取巧仍領月資一經察出咎歸保人議罰一凡遇極貧遺腹孤孩有關嗣續而無依靠者本局格外酌增以一年爲滿則撫孤而兼敬節於風教更堪小補其或產母患病斷乳或不幸死亡無從撫育者報知本局飭卽查明設法留養亦須與近鄰親族酌辦妥當一此例一開必有力能撫養而詐説貧窮希圖給錢者倘就近無恥之　有串通冐領朋分等弊一經察知禀官究辦不貸一施種牛痘按月初三初十十八念六四日雨點鐘開種無論遠近嬰孩届期到局挨號施種第一期種後第二期　須來局復盾細察漿色之好歹毒氣之盡否倘或出而不佳氣洩未透尙須復種切匆以俗論破漿損元氣之説不來復看自悞遺患後悔不及 
[八秩稱觴奉命移賑]  
　　少欽封翁大善長大人尊右辰維福田邁種禔履增綏翹首雲天傾心向日日前接奉鈞示備承嘉奬不以菲材見鄙更寄捐册委募具見大君子善量高深如淵如岳曷勝拜禱奈僕身爲傭鬻僻處窮鄉又値巿道奇艱鄉隅困苦思幾再四勸募無從惟以期望之殷久無報命五中　赧珠難仰對用再勉竭蟻忱聊副尊委前家慈七旬壽辰時値　饑已命移貲助賑今將八秩又誡無謀預祝仍命移賑山東兹遵慈意湊集錢八十串又内人六旬及辰友戚餽儀及兒輩稱觥資得錢三十串共計一百十串合成英餅一百元轉託漢友郵呈台前懇卽匯解灾區爲感更請者每餐大善長褒奬善類鴻篇鉅製贊美無遺今家慈兩度壽資以及頻年銖積拉雜附賑者不一而足雖數甚毫末而心實拳拳竊不自量妄思仰攀得邀善人之吉語賜鴻文爲壽序名藉不朽齡賴于延則感戴仁慈生生焚鼎焉如蒙俯允不拘時日謹請登報并附呈事實節略上備採取冐昧之處無任惶恐專肅上懇䖍請善安郷晚胡心栽醒菑氏百拜謹呈 
[却寄李君玉老友]  
　　筆底詞源滾滾來棋輸一着莫心灰他時得意秋風裏寄語天生浪費稿隴西小藥妙無倫往事思量欲斷塊怪底人間織女壻銀河不宿宿龍門獨住西城似避囂高懷書史龜超超養新齋裏無聊日疑有靑衣隔水招[  免痴弟金繼一脱稿]  
 
 

Page 10

 
 
[燐火渡江]  
　　九江北岸有長隄綿亘百餘里仲春以來每見燐火紛紛由張家洲一帶渡江而南據江北人云每夜人靜後常聞空中有金乂甲馬聲開户視之惟見紅光緑烟密芳春星噫赭冠之亂迄今已二十餘年諸將士之理骨於此者恨血千年不可泯滅今者海疆有事豈欲助王師勘亂而預示其兆耶未可知也 
[枉抛心力]  
　　金陵城北雞鴨巷東半里許有一塘焉柔波容與其圓若規三寸二寸之魚十株五株之柳飄搖　漾如在茭花鏡中柳下設鴨欄畜鴨無數一日有該處地甲率役夫數十人　水使乾意以爲竭澤取魚問之則云則云中有金將爲象罔之求間金狀則稱有缸大于　稻之竹筐缸中金幾滿缸有二埋藏二十餘年尙未見發問何由知據稱有一人自言昔在賊中此地與僞天王府近爲僞護衛左將軍巢窟塘居署内天王府火發遂連類而焚當城垂破時賊首以多金不能捆載　喪萬端賊婦某眞人勸其窖諸塘賊信其計卽派左翼兵百人就塘心築一長堤分塘爲二僞托爲將搆亭其上者又作右翼兵涸其永諱覆土而遲遲不動一日忽選莽男子四人掘涸處爲坎　十日縱横得五六尺使移兩缸於坎運金實缸缸旣滿倉卒無石板遂用兩木盆爲覆葢復洩水焉此四人者欲出賊曰將置酒爲若壽胡遽出爲詎四人旣醉悉殺而投　屍於江蓋欲滅其口懼　多魚之漏也我時爲童子冠軍與某眞人最親密眞人知賊必殺與事者以滅口乘間弊予金使逃未幾城破眞人流落民間又與我遇因約爲夫婦相將匿雞鳴山後草茨間越七日忽官軍邏至見眞人有姿色便　置馬上而去我嗣是未出金陵一步暇必過塘側徘徊瞻眺爲之悽吁不忍去每當冬令痕誌宛然池中物實未破壁飛去也間者疑信參半不予深究越三日再過此僅見兩破缸葉　畔有浣衣人停杵笑語其同伴曰諺云三兩黄金四兩福以一福薄之地甲而欲遽得黄金十萬兩作富家翁　不自量宜其枉費兩晝夜之心力祗當作一塲春． 
夢觀也徇其底細蓋地甲掘至缸缸在而金已烏有矣造化小兒眞善於播弄哉 
[花間沈醉]  
　　刻得白下雙魚云本月初五日有一衣履翩躚之人口操鳳頴音至釣魚巷某妓家自稱某厘局司事嗔名妓金寳有客在座未與伊曲房低几笑語言歡遽憤然作色爲跳槽之舉痛飮於金寳之妹所呼金寳之名而詈之龜子見其醉也卽用壓勝法使之出尋他院鶯燕詎諸妓家畏其莽皆不納遂信步沿秦淮至中正街忽聞某宅有笑語聲遽闖入見數人團坐作葉子戯堅請入局無與者乃止座隅口中如誦孟子然而無有乎爾則亦無有乎爾兩語搖頭擺尾喃喃不絶主者急令家人扶之出適道旁有一淘米巨桶桶中米溲盈盈如密醉者自就桶坐不啻請君入甕浸入水底頃刻間鼾聲如雷時擊柝者來驀睹一人垂首桶外頸長尺許疑已浸死駭而號人畢集從桶中拽起斯時醉者酒已醒自顧滿身如蜜餞有漸色問其姓不答問其何爲亦不答但高呌老王老王在水一方非爲金寳胡爲乎宛在水中央拱手向觀者乞一魚肚白小燈過四象橋而去並不覺拖泥帶水之苦或曰是惡少或曰是狂公子然夜深識者惟羣笑其不修邊幅而已 
[鄂省官報]  
　　補上月二十日天門縣丞楊光杰禀辭赴任准補竹山縣官渡巡檢喬蔭樾謝飭知廿三日候補縣丞鄧黻藩憲委辦海防捐務差同日藩憲牌示歸州缺委孝廉方正試用縣藍佩靑孝感縣委補用縣茹朝政俱署理建始縣員缺飭准補之馬逢亨襄陽縣吕堰巡檢員缺飭　准之陳樾俱赴任二十九日候補通判王璠起服禀到省候補縣周垣奉藩臬憲委漢陽府發審局額外學習徐冠瀛奉藩臬憲委漢陽府讞局帮審案件陳壽椿奉江漢關委赴羊樓峒彈壓茶巿均赴兩院禀知三十日卽用縣趙五星奉臬憲委清理積案差張甝奉藩臬憲委武昌府發審局額外學習叚承霖自興國州提案回銷差並奉藩臬憲委武昌府讞局學習候補縣余吉甫奉藩臬憲委漢陽府讞局學習巡檢伍紹美奉委帮辦江防木牌事務往兩院禀知候補府經歴吳明奉委辦武堰厘局禀知候補府金星榆奉委專辦　昌厘局禀謝藩憲牌示長樂縣典史缺以羅田縣典史會傳桂羅田縣典史缺以長樂縣典史盛寳銛俱調署二月初五日兼署漢陽府事本任漢同知張赴兩院見辭赴監沔一帶公幹另補州燕永烈卸會辦樊口厘局回省並奉委調辦牙厘局銀錢所差新選襄陽縣典史范汝誠禀辭赴任藩憲牌示按察使經歴印務詳委候補班前先補用縣丞張南墐署理 
 
 

Page 11

 
 
[光緖十一年二月十二日京報全錄]  
　　宫門抄○諭旨三道錄前○發抄旨四道○御史張奏請飭嚴禁惡習片陜撫邊奏請開缺回旗調摺○又奏叅正法各員摺○又奏免藩司其議處片○粤督張等奏解第三批京餉摺○又奏解第四批京餉摺○二月十二日内務府國子監正黄旗値日無引見○榮公守護西陵謝恩○李鴻藻假滿請安○慶福嚴滿請安○澂貝勒續假二十日○掌儀司奏十五日祭奉先殿載津行禮○召見軍機福錕○發抄會國荃奏派委候補道黄祖絡等赴萬户沱試辦川鹽抽厘奉旨户部知道欽此○又候補牧張兆鹿暫緩引見奉旨吏部知道欽此○又請調江寗守孫雲錦赴任奉旨吏部知道欽此○金順奏額魯特總管等禀控領隊大臣尅扣城工等銀奉旨依楞額著先行撤任卽由金順確切查明有無尅扣據實具奏餘依議欽此○○張廷燎片再臣維經正民興斯無邪慝皇朝釐訂律例尤嚴妖言惑衆之禁良以奸僧惡道編造詭異煽惑愚民其始不過爲歛財計浸至姦盜邪淫無所不至最爲風俗人心之害臣查彰儀門外迤西之曰雲觀每年正月十五至二十等日興舉大會男女雜沓舉國若狂首善之區亦不應有此惡俗尤可異者有會神仙之説於十九日夜婦女入觀於欄房屈曲中暗坐一室卽見神仙光天化日之中豈有此怪誔不經之事傷風敗俗莫此爲甚若不亟行禁止誠恐惡習相沿日久愈難挽回相應請旨飭下該管地方官嚴行查禁嗣後如再有倡爲神仙之説及夜間容納婦女人觀者從重懲辦至京城内外燒香賽會有與此相類者亦隨時查禁庶足以端風化而杜妖妄愚昧之見是否有當謹附片具陳伏乞聖鑒謹奏奉旨已錄○○頭品頂戴陜西巡撫奴才邊寳泉跪奏爲奴才因病籲懇天恩開缺調理恭摺仰祈聖鑒事奴才猥以菲材渥蒙恩遇涓埃未效悚惕方深正當勉策駑駘何敢藉詞引退祇緣奴才少際迍邅心氣虧損壯年氣血正盛病勢未形五十以後精力漸衰思慮枯澀每當公事叢集輒苦神　難周上年夏間抵陜辦理諸務雖覺竭　尙可勉力支持入冬後漸成怔忡之証披閲公牘略加思索卽恍惚不能自持接見僚屬語言稍多則心意忙亂飲食日見减少夜眠恒不成寐據醫云勞心太過病由内傷必須息心靜養服藥方能見效亦非兩三月所能痊愈伏念奴才忝膺疆寄任重事繁陜省地接西陲漢回雜處當此邊防多事安輯撫綏尤不容稍形疎懈如以軀戀職措置斷難周密設有貽誤關繫匪輕反復籌思莫名　急惟有籲懇天恩俯准開缺回旗調理奴才今年五十　五圖報之日方長一俟醫治就痊卽當泥首宫門求賞差使斷不敢稍耽安逸自外生成至陜西巡撫印務懇恩迅賜簡放以重職守所有奴才因病籲請開缺緣由謹恭摺具陳伏乞皇太后皇上聖鑒　示謹奏軍機大臣奉旨著賞假一月毋庸開缺欽此○○頭品頂戴陜西巡撫奴才邊寳泉跪奏爲甄劾正佐各員恭扬仰祈聖鑒事竊維安民必先察吏陜省吏治積疲非隨時整頓不足以挽回錮習奴才督同司道留心考察查有大茘縣知縣陳兆煥辦事竭蹶措置失宜高陵縣知縣程維雍識見偏謬輿論未孚均請開缺留省遇有相當缺出酌量補用延川縣知縣錢同潤性情浮滑聲名平當請以府經歴縣丞降補南鄭縣典史王澤沾染嗜好行止不謹請卽行革職所䢱大茘高陵二缺均係撤省例應外補延川係新章後降補第一簡缺歸部銓選南鄭縣典史一缺陜省現有應補人員應請扣留外補謹恭摺具陳伏乞皇太后皇上聖鑒訓示謹奏奉旨已錄○○邊寳泉片再准户部咨陜省耀州安康二州縣交代册造存庫未解驛站減鹽課等銀是否解清久未報部又光緖九年分錢粮比較上三年完欠分數前飭循例辦理此垐亦未報部先後請將藩司葉伯英交部議處奏奉諭旨欽遵咨行到陜查定例州縣交代徵存未解欵項正限外勒限兩個月　數提解年終奏報一次等因兹燿州知州鄭忠敬於十年　五月初四日至任接收前署州嚴恩驛站交代册造扣存夫馬小建節减等銀五十一兩一錢二分六厘署安康縣知縣吕燿煒於十年四月二十日到任接收前署縣羅桂銘倉庫錢糧交代册造扣存鹽課銀七百八十一兩三分九厘均遵限行提已於六月初三七月二十三等日在於正展限内先後解交司庫十二月業經彚案造報至應造錢糧比較陜省承平時循例辦理軍興以來屢經奏緩光緖十年二月部議定以八年爲始規復舊例從前係於錢糧奏銷後造辦八年比較十年十二月遵議開造九年錢糧奏銷十一月經齎送比較正在赶辦由藩司葉伯英具詳前來奴才查耀州安康交代存欵依限提清十年十二月初十日業已彚案奏明並逐細登覆咨部八年比較亦於十二月十九日開單具奏九年錢粮銷册十一月三十日甫經奏咨是以比較尙在赶造初復舊制分年接辦似與他省不同二案旣均未逾限相應仰懇天恩俯勅部將陜西藩司葉伯英免其議處出自逾格鴻施附片具陳伏乞聖鑒訓示謹奏軍機大臣奉旨户部議奏欽此○○兩廣總督張之洞廣東巡撫臣倪文蔚粤關監督臣海緖跪奏爲粤海關籌解本年第三批抵還間省應解京餉等欵銀兩委員起程日期恭摺具陳仰祈聖鑒事竊照光緖元年四月間接准户部咨辦理海防大臣沈葆楨等奏准各關應還閩省借欵令自光緖二年正月起按結如數提解部庫以抵閩省應解京餉案内每結指撥粤海關四成洋税銀六千兩又上年户部奏准擬加京官津貼並令各省關籌解銀兩案内粤海關應籌銀四萬兩目光緖九年爲始按年額解又本年閏五月間户部奏准部庫支絀請將粤海等關解陜月餉提還部庫案内粤海關四成洋税項下每月協陜之一萬兩自本年閏五月起解部又内務　廣儲司分用每年額撥銀三十萬兩例分四季起解以上各欵均應趕緊籌解以濟要需查粤海關節次起解京餉向由西商先行借墊實難起解現銀本年正月間户部奏准各省關應解部庫銀兩自光緖十年爲始停止匯兑等因咨行前來經前督臣張樹聲會同臣文蔚將粤海關税徵不敷解實在情形於本年四月間附片陳明請仍交商匯兑奉旨户部知道欽此恭錄咨行查照在案兹光緖十年分第三批應解部庫抵還閩省應解京餉等項銀兩向西商志成信號借銀九萬九千六百兩先行墊解隨後由税收陸續歸還以資周轉飭據廣東布政使龔易圖遴委試用知縣德斌試用鹽大使邵　領解光緖十年分第三批抵還閩省京餉銀六千兩又京官津貼銀五千兩又部庫提還協陜月餉銀一萬兩又光緖十年秋季分廣儲司公用銀七萬五千兩另加平銀一千一百二十五兩又新增歸公加平銀一千八百七十五兩抬費用項銀六百兩統共銀九萬九千六百兩飭令該委員等領齎匯單文批於光緖十年九月初十日附搭輪船由海道進京前赴户部分務府分别報到聽候飭傳交納除分咨查照兑收外臣等謹合詞恭摺具陳伏乞皇太后皇上聖鑒謹奏軍機大臣奉旨該衙門知道欽此○○兩廣總督臣張之洞廣東巡撫臣倪文蔚粤海關監督臣海緖跪奏爲粤海　籌解本年第四批抵還閩省應解京餉等欵銀兩委員起程日期恭摺具陳仰祈聖鑒事竊照光緖元年四月間准户部咨辦理海防大臣沈葆楨等奏准各關應還閩省借欵今自光緖二年正月起按結如數提解部庫以抵閩省應解京餉案内每結積撥粤海關四成洋税銀六千兩又上年户部奏准擬加京官津貼並令各省關籌解銀兩案粤海關應解銀四萬兩自光緖九年爲始按年額解又奏撥八旗官學工程銀欵案内擬擬粤海關洋税銀四萬兩又本年閏五月間户部奏准部庫支絀請將閩海等關解陜月餉提還部庫案内粤海關四成洋税項下每月協陜之一萬兩自本年閏五月起解部又光緖十年分應解造辦處米艇銀三萬兩又内務府廣儲司公用每年額撥銀三十萬兩例分四季起解以上各飭銀兩均應赶緊籌解以濟要需查粤海關節次起解京餉向由西商先行借墊實難解現銀本年正月間户部奏准各省關應解部庫銀兩自光緖十年爲始停止匯兑等因咨行前來經前督臣張樹聲會同臣文蔚將粤海關税徵不敷解實在情形於本年四月間附片陳明請仍交商匯兑奉旨户部知道欽此恭錄咨行欽遵查照在案兹光緖十年分第四扶應解部庫抵還閩省應解京餉等項銀兩擬仍查歴居成案向西商曾借銀十四萬五千八百兩先行墊解隨後由税收陸續歸還以資周轉飭據廣東布政使龔易圖遴委候補巡檢夏　順候補鹽大使承惠領解光緖十年分第四批抵還閩省京餉銀六千兩又官津貼銀五千兩又八旗兵學工程銀五千又部庫提還協陜月餉銀二萬兩又光緖十年分造辦處米艇銀三萬兩另加平銀四百五十兩新增歸公加平銀七百五十兩又光緖十年冬季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共借銀十四萬五千八百兩飭令該委員等領齎匯單文批於光緖十年十月十八日附搭輪船由海道進京前赴户内務府分别報到聽候飭傳交納所有光緖十年分例解米艇公用各頂銀兩均已依限解清其餘未解銀兩容當次第籌解除分咨外謹合詞恭摺具陳伏乞皇太后皇上聖鑒謹奏軍機大臣奉旨該衙門知道欽此 
 
 

Page 12

 
 
[光緖十二年二月十三日京報全錄]  
　　宫門抄○上諭一道錄前○發抄旨四道○湘撫龎奏設局清釐積案片○又奏緝私經費充餉片○又奏各員報效餉銀片○大臣慶奏請旨復開協領片○又奏請奬勵片○閩督楊等奏調員揀補要缺同知摺○黔撫李奏調署通判片○二月十三日理藩院鑾傚衛光祿寺正白旗値日無引見○那貝勒回籍請安○繼公由白龍潭回京請安○王文錦謝授左中允恩○黄自元謝授寗夏府知府恩○召見軍機黄自元○發抄張之洞等奏請將完解交代銀兩之代理定令同知閉復奉旨陳錦亮着准其開復該部知道欽此○謙禧奏巡檢張源灝已革翼長德順互禀案審擬奉旨知道了摺内屢稱李丞均未書名殊屬不合謙禧着傳旨申飭欽此○又請飭催熱河道衡峻赴任奉旨吏部知道欽此○慶裕等奏攺收中江税課一年期滿徵收數目奉 
[旨户部知道欽此]  
　　龎際雲片再湖南於本年七月設局清厘積案自以京控爲先臣前奏派長仯府知府高萬鵬隨同署臬司夏献雲督同讞局各委員逐案悉心研鞫截至封印日止惟光緖十年十一月二十八日欽奉寄諭都察院奏湖南職員戴堯典等遣抱呈控署永定縣知縣楊靖渤劣紳聶步雲等違例加派錢糧朋謀侵蝕等情一案奉旨交臣查明具奏欽此遵卽派員前往確查尙未回省此外咨交各案除委提人証卷宗尙未提到無憑審訊外其餘各京控不惟七月以前舊案槪行訊結卽後來各案卷証提到者亦皆訊明由臣親訊均極輸服容臣次第奏咨由部核議臣維聽訟之法大抵細看舊卷以尋其源隔别研訊以究其實原告得實者伸其寃誣告者治其罪有命案檢不明者一經開檢情僞畢見如清泉縣客民王輝美京控胡守恐謀斃伊姪王咸登一案上也有準情酌理反覆開導據供定暃屍親先請檢後請不檢屍身免遭蒸洗者如龍山縣民婦陳秦氏京控伊夫被縣差詐斃是也高萬鵬折獄之才爲臣莅各省所僅見除該府自理詞訟不計外清厘京控多而且速其明騐也至各州縣積案自七月設局以來臣委鹽示長寳道郭從矩會同署臬司夏献雲及在局委員按州縣清厘惟十月奉文不理刑名此外每月訊結總在一千案以外郭從矩率同局員逐案細核井井有條俟十一年二月間各屬册報一律到齊核計總數再歸半年彚奏一次所有京控已結未結數目除另開事由咨送刑部都察院稽核外理合附片具奏伏乞聖鑒謹奏軍機大臣奉旨刑部知道欽此○○龎際雲片再據辰州府知府文禀稱竊文綬滿洲世僕無可毁之家有同仇之志所有辰州府緝私經費雖爲數無多願全數充餉稍伸誠悃等情又據行銷淮鹽各府州所屬次第禀請或願報效五成或願報效七成臣查此項經費每年自撫臣以至牧令　計三萬六千餘兩臣與司道曁長沙府等所有充餉數近二萬四五千兩此外各府州縣約一萬一二千兩向係各府派給三分各縣派給九分以資巡緝今長沙府辰州府旣已全數充公此外爲數無幾而州縣實有緝私之責亦爲餉源所自出似宜多留數成俾免顧此失彼兹據藩司鹽道會禀各州縣經費請留七成以顧緝私報效三成以助軍餉實於鹽務餉需兩有裨益計每年充餉約銀三千兩以上均自十年冬季起一律由督銷局核扣解歸司庫以歸畫一等情前來理合附片具奏伏乞聖鑒衷示謹奏軍機大臣奉旨着照所請户部知道欽此○○龎際雲片再據總理善後局司道详稱據同知銜本任新田縣劉定弼具禀自願捐銀一千兩以助軍餉已將前項銀兩如數解交善後局兑收撥作軍餉支用又據管帶選鋒左營水師總兵用儘先前補用副將曹廣澤禀稱早歲從戎薦保今職亦願捐銀一千兩解交善後局少佐軍需各等情前來臣查該員等捐助軍餉均屬急公應如何分别給予奬叙以示鼓勵之處理合附片具奏伏乞聖鑒核　施行謹奏軍機大臣奉旨户部核議具奏欽此○○慶裕片再降調協領佛爾精額前因赴遼陽點騐軍器防禦哈福緣該員一切夫馬飯食及隨帶兵役飯食均係自俻當於該員瀕行時餽送費銀二百兩再三懇收該員始行收受經欽差吏部尙書徐桐刑部左侍郎薛允升傳案訊明旋據完繳規銀照例免罪並查明此項差費相沿已久不特從前各員俱有沾潤卽此次查點軍器亦非一人一處奏請從寛將該員革去協領仍留世管佐領奉旨允准恭錄咨照在案伏查實犯贓私人員非軍功異常勞績不准列保佛爾精額如果實係婪贓有虧行止萬不敢因其著有勞績奏請恩施第以此項差費實係日久相沿與婪贓尙有區别該員歴年以來緝拿盜賊獲案最多洵屬著有勤勞合無仰懇天恩俯念該員佛爾精額收受相沿差費尙與犯贓有間且奉省捕盜向照戰功列保請將佛爾精額開復協領原宫仍照例補交捐復銀兩以贖前愆而予後效出自逾格鴻慈奴才爲鼓勵人材起見是否有當伏乞聖鑒訓示遵行謹 
奏請旨奉旨覽欽此○○奴才慶裕跪奏爲歴次擒獲首要馬賊已逾四年在事員弁奮勉出力謹援案擇尤彚奬以昭激勸恭摺具陳仰祈聖鑒事竊查奉省拿獲馬賊之案經前任將軍每屇二年出力員弁奏保一次歴奉諭旨均照所請奬勵該員弁等感激思奮用能認眞緝捕以靖地方奴才稔知奉省馬賊較各省爲最甚其搜捕之力亦較各省爲最難自上年四月履任以來迭飭文武員弁設法嚴緝現已拿獲斬梟盜犯共一百五十八名溯自光緖六年七月間調任將軍岐元援案奏保之後截至十年十二月底止據各營先後報獲首要馬賊解省訊明正法曁由各城訊明禀經批飭正法者有王立典蕭發楊七色楞傅椿陽曹泳得孫西來楊中章熊占敖王小囤色登楊靑周亮蘇進中任萬才王月仁韓如楊世靑張興任保菖任飾州等均係多年著名臣盜現已陸續剪除所有在事員弁實屬異常出力奴才伏思奉省地方遼闊林密山深奸宄最易藏匿且東南濵海西北臨邊延袤各二千餘里無業匪民潛來勾結者亦防不勝防此等匪徒搶刼商民邀截行旅甚且焚掠村鎭殺傷事主搜拿稍有未嚴兇燄卽因而肆起同治元年釀成巨宼至五年間致煩京兵遠來勦捕而光緖元年又有大東溝及通溝之戰往事歴歴可爲前車此奉省馬賊較甚於各省之情形也奉省村鎭相去甚遠且大者絶少一村或十餘家或僅數家無不畏賊報復每遇弁兵訪查類皆不敢指証迨至訪明巢穴抑或猝然相遇而該馬賊等携帶洋鎗者十居其九一經搜拿動輒列槍抗拒弁兵受傷者均有數次其因傷陣亡隨時咨報者兵部均有案可稽設使畏其凶鋒稍有退縮勢必坐失巨盜此奉省搜捕馬賊較難於各省之情形也該員弁等或攺裝暗查或跟蹤跴緝或臨時奮擊或遠道窮追出入於窮谷深山馳騁於曠野僻徑莫不親冒凶鋒備嘗危險實與戰功無殊况奉省自光緖六年以來歴經籌辦海防除暴安良尤爲當務之急自應查明該員弁實在勞績援案保奬統計四年以來擒獲首要馬賊至六百六十餘名之多所有本省旗緑名隊及吉林黑龍江蒙古各客軍出力員弁人　實屬不少今就歴年存記各員弁彚案酌核擇其尤爲出力者謹繕清單恭呈御覽雖人數較上届爲多而爲時已逾四年自與上屇之二年請保者不同惟有仰懇天恩俯念奉省爲根本重地又値籌防之時捕拿盜賊較之各省尤關緊要准予照單奬叙以昭激勸除千把總及五品以下頂戴造册咨部核奬外所有歴次擒獲首要馬賊各員弁援案擇尤彚奬緣由謹繕摺具陳伏乞皇太后皇上聖鑒訓示謹奏軍機大臣奉旨該部議奏單一件片二件併發欽此○○帮辦軍務頭品頂戴閩浙總督臣楊昌濬革職暫緩交卸福建巡撫臣張兆棟跪奏爲揀員請調海外要缺同知恭摺仰祈聖鑒事竊准吏部咨福建台灣　卑南同知孫壽銘囘籍修墓比照終養開缺六月十四日奉旨等因應歸七月分截缺所遺係冲煩難海外調補要缺例應在外　選調補該同知分駐鹿耳門續攺駐卑南爲灣出入門户稽查船隻撫戢民番在在均闕緊要必須精明强幹熟悉海彊洋務之員方足以資治理臣等督同藩臬兩司遵於内地現任同知内逐加遴查有邵武府邵軍同知歐陽駿年五十六歲廣東廣州府新會縣人由監主遵籌餉例報捐候選知同治三年隨同粤軍克復龍岩州城嗣卽隨營入粤追剿先　克復鎭平嘉應各城池彚保以同知留於福建卽補六年四月到省順差引見領照回閩遵籌防例加捐知府銜業經考試　列三等歴委署理雲霄福防各同知嗣准補授邵軍同知光緖六年六月初六日到任臣昌濬抵任未及三月例不出考臣兆楝查得該員歐陽駿勤明穩練於臺灣海防洋務情形均尙熟悉　之調補台灣府卑南同知洵堪勝任合無仰懇天恩俯念海外員缺緊要准以該同知歐陽駿調補　灣府卑南同知實於海彊有裨如蒙兪允該員係現任同知請調同知銜缺相當毋庸送部引見並免核計叅罰所遺邵軍同知係選缺應俟奉到部　再行揀員請補據藩　兩司會詳前來謹合詞恭摺具奏伏乞皇上聖鑒勅部核覆施行謹奏軍機大臣奉旨吏部議奏欽此○○李用清片再清江通判余駿年調省察看遺缺查有現署修文縣事茘波縣知縣崇俊讀書本色堪以署理據署藩臬兩司會詳前來除檄飭遵照外謹會同雲貴總督臣岑毓英合詞附片陳明伏乞聖鑒謹奏軍機大臣奉旨吏部知道欽此 
 
