# 1905 - 252 - 4911645

 

Page 1

 
 
[電傳上諭]  
　　十八日内閣抄奉上諭楊十驤奏分别舉劾屬員一摺山東濟南府　知府胡建樞調補泰安府知府吳筠孫膠州直　隷州知州余則逹署理平度州知州請補甯陽　縣知縣曹倜准補東平州知州張世卿署惠民　縣知縣樂陵縣知縣王學曾署理齊河縣知縣　鄧際昌署范縣知縣王鴻瑞調署濰縣知縣鄒　縣知縣宋朝楨均著傳旨加奬署夏津縣知縣　候補直隷州知州王翰琛疎脫要犯庸玩不振　濟南府通判趙佑新不知檢朿聲名平　萊蕪　縣知縣方名洋任意苛罰罔恤民艱鉅野縣知　縣項景昇緝捕不力罔顧職守代理滋陽縣知　縣張檢怠忽性成獄務不愼棲霞縣知縣韓壽　椿縱容丁役習氣太深候補知府彭寳銘性貪　才庸操守難信滋陽縣典史楊彦臣獄務廢弛　幾釀巨案黄縣平邑集巡檢梁鯤遇　張皇不　知政體均著卽行革職高苑縣知縣王大堃年　力衰庸聽斷竭蹶濰縣典史劉棫身有痼疾均　署開缺以原品休　署台莊營參將何成忠舉　動　性　責平民台莊營守備王殿華藉析營　田巧取民利濟平營河營哨官候補副將鄭彦　儀行爲荒謬被控有案署梁山營都司于德昇　營務撥弛東平營把總王以信膽大妄爲著一 
 
 
 

Page 2

 
 
併革職以示懲儆餘著照所議辦理該部知道欽此　同日奉 
上諭商部奏振興東三省商　請飭妥籌辦法一摺東三省地犬物　博風　未開亟應指定地界多開場埠推廣通商期與有約各國　公共利　並飭地方官舉辦各項實業以興商　著外務部商部　會同北洋大臣袁世凱盛京將軍趙爾巽統籌辦法妥議章程具　奏候旨施　欽此 
上諭甘肅新疆巡撫著聯魁補授未到任以前著吳引孫署理欽此　同日奉 
上諭樸壽著來京當差歸化城副都統著文哲琿補授欽此同日奉上諭安徽布政使著馮煦補授和爾賡額著補授四川按察使欽此　同日奉 
上諭山西按察使著英匡補授欽此同日奉 
上諭升允奏　明疆臣侵挪各欵據實覆奏一摺前據崧蕃奏侵挪　餉需各員當將李滋森等一併革職歸案審辦兹據升允查覆潘　效蘇等冐口分用欵項全二十三萬餘兩之多雖經照數歸欵究　屬通同舞弊該撫身爲疆臣宜如何精白爲心整躬率屬乃竟侵　挪巨欵實屬辜恩溺職甘肅新疆巡撫潘效蘇著卽行革職發往　軍台効　贖罪己革鎭迪道李滋森尼魯甘同知張樹焱候補通　判周開曙挾同揑飾朋比分肥仍均著發往軍台効力贖罪以示　懲儆已革候補通判余南中旣據奏稱未曾分欵業經革職即著　母庸置議此項追出銀兩著該督等飭令另欵存儲聽候提撥該　部知道欽此 
[電傳宫門抄]  
　　八月十八日　召見軍機　壽蔭　世榮　白曾煜 
[本埠秋熱過甚宜愼防疫癘說]  
　　本埠自初十日節交白露後秋熱鬱蒸不殊炎夏寒暑表每日升至九十度零夜間亦八十五六度居民靜坐斗室汗出如瀋至晚欲臥幾難貼席如是越一星期聞邑中父老言不特爲近年鮮有亦數十年來所僅遇者說者調似此秋行夏令深恐疫癘濳滋加以初三夜風潮大作之後上寳川南沿海各處死亡載道實　釀疫之媒蓋此等淹斃之人民牲畜　時不及徧理則其腐骨殘胔最易發爲穢惡不堪之氣隨風散布自近而遠人或觸之必易致疾此釀疫之由於風者一浦江及濱海一帶日來每有屍骸及棺柩等隨波逐流而下雜以死畜等物水之不能清潔夫固可想而知是則汲飲之餘妥保其不至有毒此釀疫之由於水者二是晚怒潮驟至魚蝦等種種介族無不由潮冲激至岸逮潮退時未必仍歸故壑有涸死田中者有僵斃戶下者他不足患所患鼠或觸之最易感毒發爲鼠瘟傳梁極速　釀疫之由於田間屋内者三有此三者可慮卽使天時克正尙屬在在宜防何况秋陽薰灼熱度猛增則凡風中水中田中屋中一切不正之氣其感召之速何啻琥珀拾芥磁石引針思之更爲可駭是則衛生者如欲講求辟疫之法在平日祇須起居謹愼飲食留神衣服潔凈己握大綱而近日則欲求辟疫非先防疫不可防之之法若何曾詢諸　學家言凡疫之釀自風中者居家宜多焚馬糞以散風中吹來之氣較以阿魏塞鼻爲宜而鼻中尤不可聞香料等開竅之藥切宜緊憶疫之釀日水中者宜將欲飮之水先諸缸内漬以管仲降香二藥越兩三宿始飲方無意外疫之釀自田中屋中者宜向西國　房購俗名臭水之辟疫藥水隨處徧灑並多滲石灰末於也使己斃各物不復穢爛最爲有效果能如是愼防則將來地方無疫實爲人民無量幸　萬一天心　測事起倉卒卽可有備無患居人何樂不爲至於服藥調治之法今歲聞　三合濟王丸爲最宜臨危救急之法莫妙以馬糞煎　瀘清代藥可以立止吐潟有回生奪命之切此法昔醫用以救疫屢見奇效幸勿視爲穢物而鄙棄之若天挑治一法曾閱某書載崇禎季年八月白露後鬱熱特甚疫氣大作朝發夕死醫藥不及乃有以針挑剌之舉一時活人無算此法遂流傳於世然今之操是術者大半剃髮匠　不學無術之人針穴旣未洞明施治安能神效是官斟酌行之嘻天變若斯人生可畏美界紅痧己見南巿鴨瘟盛行竊慮疫症或將起點因拉雜書此以告世之留意攝生者惟報握管之餘是日己得微雨天氣漸見轉凉則碧翁翁蓋有悔禍之機斷不使我民或罹疫刼乎不禁弢筆而起喜躍深之焉 
[本館接到日本内務大臣芳川氏免職專電拾八日戌刻到]  
　　東京發來專雷云日本内務大臣芳川氏免官以清浦農商大臣兼任内務事宜 
按日本内務大臣之免官係因國民爭廢和約之故 
[日俄和約條欵]  
　　法文報所載和約全件計十五條譯錄如左（一）此次日俄許約凡兩國邦交與兩國人民均應仍守舊時之睦誼（二）俄國認日本在韓國有政治軍事經濟之特權凡日本與韓國前　之約關於管轄權限俄國不得反對惟在韓之俄國人民事業應與各國受同等之利益（三）日俄兩國事備同時退出滿洲惟兩國人　及　業上己得之利益仍須保全（四）俄國所有租借旅順大連及附近水陸權利均應讓與日木而日本亦　擔保該處俄民之治安（五）中國如開放滿洲日俄兩國均不得障碍（六）滿洲鐵路以寛城子（長春）爲界俄國姓築　路之時與清政府所訂約内之權利及附築支路等項均應保存（七）寛城子　長春）接續之處日俄兩國均可相接通行以資聯絡（八）滿洲鐵路支線兩國均不得梗　以圖商業運輸之利便（九）俄國將樺太之北緯五十度以南所有各島割與日本其宗谷海峽及韃靼海峽兩國均自由航行（十）樺太方面俄國人民仍有居住日本新領地之權而日本政府於該領地有驅逐俄國罪人之權（十一）日本海鄂和逹海卑令海各方面捕漁之利俄國讓與日本國民（十二）兩條約國於戰爭前所立之通商條約其非經此次變更者仍須照舊 
 
 

Page 3

 
 
辮理（十三）現在俘虜所需之費日俄兩國各核算償還並將費用各帳單附存（十四）木條約以英法兩國文書寫俄執法文日執英文解釋之處皆以法文爲準（十五）本條約批准調印後五十日内奏請君主蓋印由駐俄美公使駐日法公使代日俄兩國發送 
[梁使電陳條例與修約之意見北京]  
　　駐美梁使因美總統有修例之說故暫緩議約先看　例如何如例不改寛雖　約亦屬無用而外務部則頗主修約故日前梁使電告外務部謂美如一切照我約稿不妨與訂滞　仍望堅持云云（盈） 
[外務部電致閩督飭延平府示諭抵制美貨切勿誤會北京]  
　　日前外務部電致閩督云美使稱延半府所屬各城鎭張貼抵制美貨傳單致人民皆起仇視各國人之端城巿譁然謂先阻美貨再逐美人如此煽動恐釀事端該府所屬有美國敎士數人請飭保護等語查内地民智未開人心尤虞浮動抵制美貨難保不無誤會懇　飭出示曉論免生事端並將美敎士一切財産妥爲保護切母大意致生枝即（生） 
[華人不願爲美商經理福州]  
　　福州代理美國人壽保險公司係蔣君學書所辦己歴數年蔣君近見閩口各商聯合同志共謀抵制美約頗能實行爰　告退誠有志之士也（寳） 
[盛侍郎封章三上北京]  
　　初八日盛宣懷遞封奏三件一係因路政重要請添派會辦大臣一係滬甯鐵路請派李經芳總辦一係開設鐵路法文速成學堂均奉　旨交部議奏（夜） 
[盛侍郎本無鐵路大臣字様]  
　　七月二十一日盛宣懷奏　萍醴淞滬摺銜名寫鐵路大臣軍機章京尹克昌面回慶邸謂該侍郎於二十二年九月奉　旨辦理蘆漢鐵路並無鐵路大臣字様以後别無　諭旨簡授慶邸遂諭交片盛宣懷係何年月日奉　旨速即聲復本處備查榮慶亦言近於影射後經某軍機代爲調停慶邸乃允免交片（日） 
[盛侍郎從此不預粤漢鐵路]  
　　日昨有旨粤漢鐵路青成張之洞梁誠妥籌辦理盛宣懷著不准干預欽此錄北京日報第廿三册（日） 
[商部派員赴津密商路政北京]  
　　初十日振貝子密派商部左丞唐文治隨帶司員阮惟和到津與袁宫保密商盛侍郎奏請派員會辦蘆漢鐵路及一切路政緊要事宜唐左丞阮主政卽於十一日搭早車同赴天津（光） 
[擬簡督修憲法大臣北京]  
　　去春駐法孫寳琦星使曾有請立憲之奏某邸以近日　行立憲不久當見諸實行故俟孫星使歸國擬卽任以編纂憲法之事並擬以沈家本伍廷芳二侍郎爲督修憲法大臣（盈） 
[决議設立文部北京]  
　　政府因停止科舉令各省官紳設立學堂於是决議設立文部以統一學界之事惟是否改禮部爲文部或改學務處爲文部刻下四未定議（盈） 
[簡汪參議爲駐英欽使北京]  
　　日前本報紀朱寳奎觀察可望簡爲駐英欽使兹悉政府己允准現在西藏議約之唐紹儀京卿辭退英使特簡汪大燮參議爲英使汪參議現在美京聞卽　美　英履任無須回都（閏） 
[續譯崑山縣拿辦英人事]  
　　字林報云本埠英總領事因崑山縣令不將拿辦之英人釋放己遣英副領事前往崑山要求該縣令速將英人　放近聞崑山縣因此次案件將調往寳山以冀速結此案 
[倍次運動借欵不成武昌]  
　　倍次前向鄂督運動借債己紀本報兹悉張香帥深不謂然將其說帖逐節駁回飭江漢關照會領事轉知并　語請勿干涉云（位） 
[袁慰帥允廢津鎭鎭路約并助鉅欵天津]  
　　山東省京官現擬聯合直隷江蘇省京官呈請廢去津鎭鐵路草約自辦津濟鐵路直隸總督袁世凱允助廢約並認撥欵五百萬（日） 
[贛省大憲勸入鐵路股分江西]  
　　贛省南潯鐵路三　里前經鐵路總局札飭名州縣派認股銀自五萬至二萬不等已誌前報兹奉　憲及藩臬兩憲分别出示略謂今先從南潯一叚入手爾商富苟能慷慨協助則入投之後旣可按時收息路成之後又可按股分紅獲利之厚本可操劵何必觀望云云而於前派股銀一層抹除不題可知憲意之所在矣（信） 
[電訂三省會同清查餘匪江西]  
　　贑撫胡中丞八月初四日准署兩廣總督岑電前因三省會匪擾竄雖將匪首翦擒奈黨羽甚多尙未就獲擬三省會合各　大員帶兵清查廣東已派石副將帶兵馳往三省交界地方已經首途希望貴省遴派大員帶兵會同清查當田敝處咨閩省照辦胡中丞當即電飭贑南江道派員馳往旋接江道覆電擬於松十日帶兵親往中丞又電岑督查核（使） 
[南省將遣散營勇武昌]  
　　南省軍事解嚴上游即議遣散營勇之舉聞總督己商定會銜具奏當道此舉若無法以善其後則社會上必大　損碍云（有） 
[粤督電請賞還魏瀚卿銜頂戴廣州]  
　　日前粤督岑雲　電奏云美總領稱　統之女兵部大臣等於八月初六由港來廣民間開通者少此際接待尤宜加意煊連日昏暈一切禮節可委藩司相機措辭不剛不柔必須通逹語言嫻於交涉者始克勝任查前會辦船政魏瀚本係四品卿銜二品頂戴廣西候補追其品潔心精洞逹中外歴經張之洞端方奏保其議論操守久已心折前經福州將　崇善奏叅革職實爲左右中傷未免寃抑可否懇　恩將魏瀚開復處分抑或先行賞還卿銜頂戴俾與外人酬酢不至有失觀瞻此外試用道温宗堯可爲之副奉　旨魏瀚著賞還二品 
 
 

Page 4

 
 
頂戴欽此一（生） 
[崇將軍實授閩浙總督誌聞北京]  
　　政府現以閩浙總督崧制軍在太原患病一時不能赴任擬卽請　旨以崇將軍實授閩浙總督其福州將軍一缺將以恩壽簡放云（盈） 
[鄂藩並未乞休武昌]  
　　前報紀鄂藩李少東方伯告退鄂督先將乞休摺拜發然後飭知一節兹據友人傳述謂鄂督並未拜發此摺鄂藩亦初未乞休云（南） 
[申謝收回粤漢鐵路傳單武昌]  
　　湖北黄嗣東湖南曾周鎔廣東梁鼎芬等於日前刊發傳單云美國梁欽差來電武昌制台今日正約畫押並遵電代簽事竣此事荷蒙　朝旨决意圖成復得公毅　偉謀三省紳民同心協力屢起波瀾卒告成功大局蒙福實用感忭誠庚粤漢鐵路初因盛宣懷伍廷芳二人貪利背公貽悞三省大局士民同憤幸賴我宫保督帥張公仰蒙　特旨畀以重權半平以來百電紛馳心力交瘁始有今日三省士民歡聲雷動如獲　生謹定於本月十三日早八點鐘衣冠齊赴憲轅同申謝悃凡我三省人届時早到梁欽差維持大局其功不細亦應專電申謝謹此傳知（文） 
[美國商工部最近調查中美貿易表黄中慧譯]  
　　自西歴一千九百零三年七月至四年六月止 
布疋　共美金四百零九萬九百五十二元 
煤油　共美金四百七十二萬九千四百九十八元 
洋麫　共美金二十八萬五千零五十四元 
　　一千九百零四年七月至五年六月止 
布疋　共美金二千七百七十六萬一千零九十五元 
煤油　共美金八百三十六萬六千一百二十四元 
洋麵　共美金三十萬九千五百八十七元 
[以上美貨出口運銷中國者]  
　　自西歴一千九百零三年七月至四年六月止 
布疋　共美金五萬零一百五十四元 
煤油　共美金二百五十六萬六千一百五十四元 
洋麵　共美金四百八十三萬一百四十六元 
[一千九百零四年七月至五年六月止]  
布疋　共美金七萬三千二百二十七元 
煤油　共美金一百八十萬三千五百六十九元 
洋麫　共美金三百九十六萬九千四百零二元 
[以上美出口運銷香港者]  
　中慧謹案中國所銷美貨各種皆有不僅此三項然卽此三大宗　計之自去年四七月至今年六月一年之内我國金資流入美國　者共美金四千二百二十八萬之多約合龍洋八千五百萬元此　係譯自美國華盛頓商工部本年西七月二十九日刊布公文詳　信可　　亟爲節錄以告我國之留心商務者　（未完） 
[財政處戶部會奏整頓圜法改歸一律酌定各省通行章程摺]  
　　奏爲籌　整頓圜法改歸一律酌定各省通行章程恭摺仰祈　聖鑒事竊臣等於上年四月間欽奉　諭旨建設銀錢總廠整頓圜法當即在天津度地建廠購定機器現在機器安設完竣開機試鑄銅幣所有開辦情形業經另摺奏報惟總廠旣經開鑄銅應妥籌鑄幣劃一章程通行各省以期仰副　朝廷整頓圜法裕　國便民之至意查中國鑄造銀圓始於廣東意在抵制洋圓兼以補制錢之不足嗣後湖北江南直隷浙江安徽奉天吉林等省亦陸績購機鑄造惟以所鑄銀圓規模絶異成色分量又不免各有參差以致民間顯分畛域此省所鑄往往不能行於彼省仍不如墨西哥銀圓之南北通行近年以來添鑄銅圓因制錢短絀民間樂於行用而鑄造之餘利又復甚鉅是以各省爭先請鑄紛紛不己然以自相爭競之故近來機器銅鉛價值業經見漲銅圓價值亦經見落若仍復自鑄自用各立門戶恐銅價益漲錢價益賤數年之後新幣充滿行銷不易必至漸虧成本且與各國新定商約己有立定一律國幣之條若任各省自爲風氣　於劃一幣制之意去之愈遠查各國金銀銅三種制幣多歸一廠鑄造其權操之政府考察巿面流通幣數不足則增鑄有餘則暫停故能維持價值不致隨時漲落中國地廣人多似非一廠所能敷用擬於財政處總廠之外再擇鑄造銀圓著有成效者酌留南北洋湖北廣東四處作爲分廠鑄造銀幣至銅幣一項現在各省尙未充足所有己設之廠不妨暫仍其舊惟照戶部前奏不准再有增添仍由　等考查成色分量均令一律發行價值不得參差如有不遵此次奏章辦理者一面飭令停鑄一面將經手人員奏參至各省鑄幣必須隨時斟酌損益俟　鑄足敷應用由臣部體察情形飭令暫停各該省卽應照辦不得以尙須籌欵籍口如此則鑄造不致過多聲氣可期聯絡仍與一廠無異兹謹就臣等擬議所及酌定章程十條恭呈　御覽如蒙　俞允即由臣等行知各該省遵照辦理所有籌擬整頓圜法酌定章程緣由是否有當理合恭摺具陳伏乞　皇太后　皇上聖鑒訓示遵行謹　奏光緒三十一年七月二十二日具奏奉　旨依議欽此　章程容俟續錄 
[日議和大臣回國]  
　　十七日東京電云日議和大臣小村　爵之病現己全　定期十八日由紐約起程預期下月初三日行抵萬哥佛　村男爵之隨從人等有於　六日已經起程者　同日東京電云駐美日欽便己回華盛頓譯字林報 
[俄國内亂]  
　　十七日倫敦露透電云鐵弗力斯之亂黨己刊有起事之檄文　同日倫敦軍云巴科仍决戰不已有英國及他國之廠家數處現正修理房屋而亂黨則强其停工譯字林報　 
[蘇彝士河壅塞]  
　　十七日倫　電云蘇彝士河現忽壅塞墨塞哥立斯汽船公司中人深恐三禮拜内不能流通云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬江宦轍]  
　　提右營周子安參戎明清前日由松公　回甲投道轅及縣署拜會○福山鎭總兵李本欽軍門定　貨捐局委員俞奠係二尹應望昨均因公分詣道縣先後拜會禀見（近） 
[騐試快槍]  
　　滬南製造局洋槍樓近日造成新式快槍一百五十枝由委員禀請總辦魏觀察昨飭砲隊營帮帶張千戎帶至西砲台逐一騐試優劣（欣） 
[吕鏡宇尙書尙賢堂之演說]  
　　十八日爲尙賢堂新學舍落成後李佳白君開第一次演說之期本大臣承李君函招添四首座竊願以一言　李君并爲諸君告追憶本大臣奉使柏林周歷友邦見其整軍經武日求精進雖糜鉅欵曾不少惜無非冀世界之和平聯邦交之輯睦實與吾中國止戈爲武之義至爲訢合現我政府洞悉其故考求海陸各軍思與泰西諸大國相頡頏經閱歲時當可驂靳然仍以開誠布公講信修睦爲宗旨今李君演說之題爲中外和好立意極爲正大本大臣實爲欣佩李君以美國名士來游中華懷抱瓌奇殫竭血誠遠近士子受其春風化雨之教人才蔚起已有蒸蒸日上之機而李君敎誨不倦之心猶未己也去歲徧延滬上紳商　充尙賢堂學舍勤勤懇懇克底於成實亦本中外合好之意而交換智識灌輸文明後生末學躬被其益尤非淺鮮將來擴充教育正不獨上海一隅已也今日之會實　我心定期演說爲學界開風氣爲中國宏教育是李君之志願甚大本大臣顧與諸君子細聆李君之偉論（外） 
[城廂仿設洋式厠所]  
　　本城自開辦警察以來局中罰欵頗多是以提銀一千餘兩在大小各街仿照洋式用四門汀砌設小便厠所業己竣五十餘處昨日經各局員傳諭巡士等嗣後有在並非厠所小便者准即拘局罰洋三角如無禁押三點鐘以儆（近） 
[小押鋪援案擬收當本述聞]  
　　本埠城廂内外租界各當質鋪前曾會議禀請華洋各　凡遇吊贜案件准由失主交還當本惟小押鋪不在其列緣小押收利甚重兼之早晚開閉較遲最易收押竊贜之故近聞各押鋪同業會議欲援當質成案特請某律師與中西官商議交還當本未知能邀允准與否姑錄之以覘其後（見） 
[案犯遠颺]  
　　比商天寳洋行投該管領事署控　興長洋貨號主戚明軒等定貨不出等情由比領事照會英讞員關司馬請爲提究日前司馬飭差協同華探王長桂往提據云戚於月初逃往四川原籍當即由差禀知司馬核示（見） 
[發堂擇犯]  
　　福州路西安坊第二百二十號屋内妓女文媛媛被院主玉桂霸阻從良爲捕房所知函致濟良所於前晨派探至院查訪院主得悉將妓藏匿當由捕房禀請公廨出票拘提仍無下落爰將妓院發封一面飭通班華探分往蘇杭輪船馬頭緝查晚間十一點鐘文妓得脫牢籠自投公廨喊寃由值日差禀知司馬著交官媒看管於昨日早堂偕德麥副領事傳訊文媛媛供十四歲時至玉桂處爲妓至今四年意欲從良詎被霸阻求恩超豁司馬商之麥君判將文妓發棲流所留養擇配（見） 
[女孩領回]  
　　迷路女孩趙銀弟由華捕送廨請爲安插已記昨報前晚奉孫明府研訊供年九歲家住恒裕里前日因隨鄰人購物致迷歸路時有家屬投求具領明府准績著績具領狀領去（見） 
[准予注消]  
　　美商永隆洋行主延李楠芳律師投該管領事署控華　李長興欠銀不還由美安副領事照會讞員關司馬於前日午後命駕　廨與襄讞　明府升訊原告李律師被告所　之陸舌儒律師同　投　先　李律師聲稱西一千九百零三年有木作頭顧姓向原告借銀千餘兩其時兩造交情甚密　信不疑不料到期向索云被李長興拖欠銀兩須俟歸還可付爲此請公堂訊追陸律師起辯謂此是華人錢債宜歸華官晚堂訊奪况李欠顧銀與永隆洋人毫無干涉應請將案注銷明府得也商諸安君准將是案銷去兩造律師唯唯而退（見） 
[上海縣案]  
　　劉本氏由婢女桂香挽扶到縣喊控被夫虐賤等情當奉汪大令升訊氏供四川巴縣人年十八歲父在釐捐局爲司事二十八年由淝劉錦江出財禮洋三百元娶爲正室及回淝縣家内劉有妻妾四人大婦常將婦人欺毆經夫帶領來申迄今三載不時以受丈夫楚撻爲此投求提訊大令核供以其中必應另有　情判木氏並桂香發堂靜候查明察奪○又訊姚星耕扭控龎德　圖賴借欵一案姚供開設米店龐係同業於三月杪借去四月初二期永大莊票洋三百元約一禮拜歸還届期逃逸至五月初尋見向索龐央周麟作中理勸還洋十八元出立借據洋二百八十二元並將倪茂全租伊東洋車十輛之租契抵押迄今分文不歸意欲圖賴求請究追龐供前與陳姓股開米店曾借姚洋三十二元並未立據亦無東洋車租契抵押情事緣姚嗜嫖浪用近被其母查悉店内虧空命小的償洋五十元不遂來案妄控大令察得兩造均非正人判龎交保候查明票根究辦○又訊朱安邦卽阿新喊控覇贖凶毆一案朱供故父在日將地一方託陳李氏爲中向薛姓　洋三十元去年囘贖薛姓忽云方單己經陳李氏贖去小的復向李氏贖單勒索洋二百元因向理斥即被紏人毆傷求騐大令判令退去靜候查明核奪（近） 
[局事彚志]  
　　前日有流氓十餘人　王家嘴向某錫箔居夥陳仁永拆梢不遂任意兇毆適十六鋪地甲夥陸瑞咸瞥見喝阻非惟不服反將陸毆跌而逃經陸禀訴南局委員賈楚玉參軍函請上海縣飭差按名提究○袁鴻卿投二十三七鋪巡局控長婿朱　增擅將次女許字與彭壽康爲媳求請訊究等情當由朱峒仙二尹提訊之下諭飭彭朱出外與袁調處詎朱出言挺撞二尹大怒喝掌頰二十下飭甲協同理處　漆匠阿二投二十三七鋪巡局喊控流氓大　二毛等迭次向子拆梢兇毆求提究辦經朱二尹查得該流氓均匿居二十七鋪現内故飭地甲拘拿解辦○大阪公司夥郁昌榮前日在馬路傾倒垃圾被掃夫劉學云陸長年瞥見　索小洋數角事　由郁诉知洋銀函請工程局查究昨經飭傳劉陸至局帮審黄二尹著交工頭帶去查明禀奪○南碼頭地方山東人車富小梁桂芬前日將小核兇毆被顧仁元所見勸阻不服反敢將顧毆辱喚捕拘入工程局經黄　尹訊明判車責五十板與梁一併斥退（欣） 
[會訊戳斃印人案改期]  
　　王阿狗戳斃印度人一案本訂昨日干前由上海縣汪大令曾同英德副領事在會審公廨會訊兹緣德君因公他出故由讞員關司馬函致汪大令訂期再訊（見） 
[會審公廨早堂案]  
　　德商福來德偕買辦沈子雲控己閉和餘錢莊執事王守地不付票銀一案前訊各情己詳本報昨晨德麥副領事蒞廨會同關司馬覆訊福來德與沈投稱該莊票銀一千五百兩現在經付之沈青齋亦已到案請爲訊追王延穆律師投述劃付情形請向沈青齋追　質之沈供此欵係陳耀卿汪開順劃交往來銀兩現願先爲清理再當向陳汪控追傳訊金子傑　亦如前中西官　沈交保出外限一個月向原告理楚違干提追不貸○又訊福來德　何立坤朱旭初圖賴繭銀一案原告供奉諭後何朱兩人及保人陳少壞挺押逾限實非一次所交蠶繭若不取贖定當拍賣 
 
 

Page 10

 
 
質之何朱兩人同供雖曾經手此欵係礦務公司借用今陳少懷本願賠償惟求展限質之陳仍如前供官判何朱陳三人均覓妥保出外各限一個月内赶速理楚○濟良所女董送女子范珠鳳至案供甬人年十五歲嫁於蔡姓爲妻時被夫姑凌虐求請超豁司馬著仍交女董領回留養　示○德商順發洋行之遊船夫張林至控浦東陸家嘴流氓王來甫硬欲上船歇夜藉端兇毆等情由司馬飭差至該處總巡局協提到　昨晨解訊順發洋人偕張投訴被毆情形王來甫供當　實因張與某小輪上舟人扭毆小的從旁解勸並宋動手求鑒司馬　王責一百板押本廨三天○徐俊卿控徐順興號王徐毛毛圖賴貨洋等　昨由差探將徐之司帳莊振祥提案禀稱毛毛現往寗波願代投質司馬　押候交徐到案開釋○流氓胡朝豐俞相興向任紀生誣竊詐洋毆傷頭面由探解辦判各責三百板押捕房兩月○　商捷成洋行控席麗堂定員不出由探王阿巧傳案席延佛衛律師照請關司馬訂訊判暫交保俟定期會訊核奪　陳桂記竊新登豐葉金甫等八家紬衣銀錶牙扇各物由探趙銀河解辦判責二百板押捕房一月（見） 
[法租界捕房發落]  
　　木作頭楊裕堂虧欠磚瓦貨洋二百三十元被行主徐聽生具控公廨奉訊交保理處昨傷投案禀稱業已　過洋三十元尙欠二百容再措繳五十元至年底再付五十其餘來往多年可否讓去求恩核斷大令諭俟下期傳同原告過堂訊核○肉店主夏錫橋徐阿三以未經公司蓋印之肉入巿混售爲公司中西人查獲拘送捕房轉解公廨請訊陳大令判夏罰洋三元徐罰洋一元繳洋斥　○薙髮匠殷少華中秋節　店主餘歇另用他夥殷王該店向新夥　釁打碎著衣　一面經店主張鳳明扭訢捕房大令訊供之下張稱店主尙欠工帳是以向索不敢行兇因准交保算帳禀復候核○馬夫張全根以鞭怒擊馬四爲西捕所見拘請訊辦張司馬車裝運石子過重是以略加鞭青大令判罰洋五角○丐童嚴福林在途行竊皮夾一枚内有洋十二元當塲拿獲贓己　與同黨祗在身畔搜出剪刀一把解請訊核大令判押捕房二十天責手心二百下○張品三裴　根在輪船上竊不服一句爲包探　獲拘入捕房解　大令判各枷一月責王百板○張　　竊某烟館　槍一支爲值堂人拿獲原槍已被調換送案請究大令判責二百板○洪有才竊某店銅角二十四千當塲拿獲送究大令判枷號二月責五百板（居） 
[美租界捕房事]  
　　某甲昨雇陸阿四東洋車　北蘇州路四十號某　堂下車不名一錢向　索取反將長凳擊破陸之石腿血流如注投報捕房捕頭當派西捕及顧包探前往該會　復候核○法包探九寳　同婦人吳李氏至捕房票稱查得四百六十八號房屋匿有女孩秀英一口請爲飭探協提等因捕頭當飭包探倪順全會同法探往提則該女孩已被主母領任他處當由該探等回禀捕頭核奪○某西人在黄浦路一帶求乞爲一百五十八號印捕所見以其違竟拘入捕房押候該管領事署訊辦○船戶徐富子昨在匯山路馬頭與某小輪爭奪泊船起釁　及腰際由友載人捕房　送醫院求治並飭探查明行兇之人禀復核奪○賭徒李阿三與李扣子因賭口角被扣子刃傷右腿由五百九十九號捕將二人帶入捕房捕頭以均非善類斥不准理（古） 
[來函]  
[崇明振災辦法書]  
　　敬啓者崇明白漕風潮浩刦居民狼狽之狀慘不忍言今蒙在申各善士推同胞之念槪施濟壞合邑士民同聲馨祝騫移居是地已逾廿載前數日聞此凶災遄回查察於地方急難情形較爲熟悉因參末議以備　大君子採納施行 
　　一普及東北一崇明一海島耳東西延袤二百里今次被災實以東北灘爲最死者以萬計因地當洋海　衝風浪由東北而來之故但東北一帶尚未蒙各善士賑及波浪餘生待哺孔急務請尤爲加意 
　　二錢米並賑崇人向以紡織爲業靠此生涯者居多數請少給以米多給以錢蓋以米爲賑令其殘喘苟延祗救目前之急何如以錢爲振助共紡織貲本尤爲善後之圖 
　　三預防疫癘　大荒之後必有大疫崇明被災之後各處河流盡成黑色推度其理無非由人畜屍骸之潰爛而然居其地者難保無疫病流行之患似宜合成避瘟各藥品以爲先事預防之計[  高騫謹上]  
[辯明周仁被誣書]  
　　敬啓者貴報本月初五日所登　陽舉人周仁壽私鑄銅元爲人　發發府訊明撫憲擬奏革懲辦各等語周仁壽係爲人誣控私鑄銅籌並控其私鑄銅元至撫憲有奏革之舉現已由府審訊明確銅等係地方各店鋪出貲公鑄與周仁壽無干由府詳請給咨回省矣 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
