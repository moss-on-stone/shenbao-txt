# 1914 - 253 - 4914736

 

Page 1

 
 
游記 
[新疆旅行記（下篇）（八）（單騎）]  
（三）（十）（五）蒲犁縣道路由治所東行八百里至莎車南行二百九十里與坎巨堤交界西行二百里至俄屬阿克塔什北行八百里至喀什回城又治所出城徑塔哈爾海莊北行七百餘里至英吉沙爾又東南行經塔墩巴什三百餘里至葉城之黑孜驛站十一均在城東由底驛東行至申底驛又東至奇恰克又東至塔爾拜什又東至托魯布倫又東北至七里拱把通英吉沙爾由七里拱把東至阿普里克又東至托呼布拉克通莎車由七里拱把南行至他布代克又東至巴海又東南至開子驛入葉城縣電線未設 
（三）（十）（六）英吉沙爾縣道路城東三十里抵疏勒界西百八十里抵蒲犁界南百七十里抵莎車界驛三一底驛一托和布拉克驛一黑孜驛電線無（三）（十）（七）和闐縣道路電線無驛路二一本城底驛一城西八十里雜瓦驛站路西自皮山界入境東至玉龍哈什河邊至洛浦界出境共二百八十里 
（三）（十）（八）洛浦縣道路電線無驛站二一多洛一白石按多洛即底驛東至白石七十里西至和闐界七十里俱係大道 
（三）（十）（九）于闐縣道路電線無東自婼羗界塔底克入境經卡牆至縣二千二百八十里係小道西自洛浦界一根蘭干入境經策勒固拉哈瑪罕蘭溝逹木溝等莊巿鎭至縣二百七十里其西出由凱陽至罕蘭溝百二十里又西至策勒村渠勒驛百十里又西四十里抵一根蘭干係大道南自後藏界哈拉瑪克科依巴克多入境越科可雅逹坂約七百三十里又二百五十里抵蘇巴什蘭干又二百十里抵普羅以前係山澗崎嶇難行至普羅漸有牧場又百四十里抵托和拉克又三十里抵博瓦子蘭干莊又四十里抵而立莊又五十里抵縣治共一千四百三十里又按西藏志云自衛藏北行三十四日至納克產又十五日至木隆沙爾又十八日至克勒底雅（即克里雅河）北自庫車界沙漠沿克里雅河行十日抵縣治共九百六 
 
 

Page 2

 
 
十餘里自尼雅傍南山赴卡牆一千一百里（未完） 
時評 
[約法議員資格（冷）]  
　　約法議員已由各省報告者若爾人若爾人矣其人資格如何雖不能定其當否然以視政治會之人才則稍稍整齊矣 
廣東以報告約法議員之資格而成爲笑談以其所舉之有資格人員不完不備故也此次選舉實即保送所謂資格者祗須保送之人胸中認爲如是如是可耳何必羅列某種某種若干人哉是蓋廣東大吏之蠢於各省者也蠢於各省故各省均不見笑而廣東獨爲人所笑 
質而言之政府之定約法議員資格亦已可笑事矣旣爲保送則祇須保送者認以爲可何必再言資格資格耶 
[命令]  
　　二月十七日大總統命令梁士詒湯濬給予二等嘉禾章陳緒彰給予六等嘉禾章此令 
又令洋員安路倪那臣給予三等嘉禾章此令 
又令王克敏給予三等文虎章此令 
又令據兼代領河南都督段祺瑞電稱前都督張鎭芳當去年七省之變豫當南北之衝勢成逋逃之藪亂黨土匪互相勾結迄省城告警卒賴支持現在規畫軍事胥資商榷請飭回任並令會辦剿撫事宜等語前因豫南土匪肆擾張鎭芳督防不力業經褫職離任茲旣據該兼督電稱有商辦事件張鎭芳着仍留河南會辦剿撫事宜以觀後效所請回任之處應母庸議此令 
又令任命蔣懋熙署理江蘇國稅廳籌備處處長此令 
又令任命蔣懋熙兼署江蘇財政司長此令 
又令代理國務總理孫實琦呈據蒙藏事務局呈請任命李詵爲秘書應照准此令 
又令代理國務總理孫寳琦内務總長朱啓鈐呈據陜西民政長高增爵呈稱遵令考核知事分别優劣請予奬懲等語安康縣知事柴守愚才識宏通百廢俱興署扶風縣知事陳雲霖老成幹練爲守兼優署乾縣知事顧士麟才具優長實心任事署綏德縣知事李藴華老成穏練所至有聲署朝邑縣知事劉在育才識練逹應變有方應均給予七等嘉禾章署咸寗縣知事方大桂才具明敏撫字心殷署長安縣知事屠義肅措置從容事無不舉署藍田縣知事　　膽識兩優才堪濟變署　屋縣知事滕仲黄緝捕勤奮艱險不辭署大荔縣知事曾憲輔才識明通勇於任事署郤陽縣知事王覲彤講求吏治才識俱優均卽傳令嘉奬署南鄭縣知事王景莪才具平常應卽免去本官署沔陽縣知事胡文鈞遇事機稜優柔寡　署褒城縣知事彭榮藻才　　　　事廢弛署略陽縣知事易林工於諉避性復執謬署佛坪縣知　陳瑞生百事廢弛形同雙瞶署石泉縣知事段高瀛畏意無能難膺民社署安定縣知事王經緯性情疏懶苟簡無能署紫陽縣知事劉式金被控有案均卽裭職以示懲儆　如所擬辦理此令 
又令兼代陸軍總長周自齊呈　授王金勝爲陸軍步兵中校應照准此令 
二月十八日大總統命令行政之　要在修明法度整肅官常近年以來紀綢鑒弛上級官署對於所屬以公衆請求之件承辦員司往往藉故刁難任意延擱啓請託之端闗賄賂之門積　甚微影響至大此等惡習亟應嚴行禁革嗣後各部各省辦事員司對於所屬官署以及商民因公請求事項如有託故留難曁需索費用受人運動情事准由原具呈人密禀長官嚴予懲辦倘或扶同徇　以賄行求者併予治罪並着各該長官隨時密察勿稍庇縱以儆官邪而彰法紀此令 
又令領參謀總長事黎元洪呈請任命王兆翔爲雲南陸軍第一師參謀長廬啓泰爲雲南陸軍第二師參謀長成桄爲雲南都督府參謀劉景元爲陸軍第三師參謀長應照准此令 
又令海軍總長劉冠雄呈請授何烓祥爲海軍中校應照准此令 
又令兼代陸軍總長周自齊呈核覆察哈爾都統　以法福哩補驍騎校請予准補等語應照准此令 
[專電]  
　　北京電大借欵近毫無進步原因顧問章程未發表丁恩頗憤現雖已赴粤有計畫如不行卽不回京之說銀團以我財政旣窘近又迫於軍費而意態從容爲怪頗疑我或已利用延長石油借欵猜疑防範無所不至 
北京電今果如前電梁啓超汪大燮昨皆呈辭職梁口頭之辭已非一次前一月袁已派梁土詒往堅囑勿辭者二次茲以最後决心呈辭並附陳其對於司法最後意見甚詳且請將司法部合併於大理院汪亦頗堅决京報謂係一種形式者不確張稱俟經手事完後卽辭職 
北京電京中數報以漢冶萍及延長借欵事近攻張甚力 
北京電孫武湯化龍饒漢祥等二十餘卾人聮呈謂盛宣懷近借日債千五百萬磅礦作抵四十年爲限七釐起息以九百萬還舊債六百萬作擴充資本請政府速取消 
北京電各省續報有約法議員資格者江蘇莊藴寛許鼎霖皖省王揖唐孫毓筠楊士琦贛省趙維熙蔡儒楷謝遠涵閩省林長民嚴復湘省舒禮鑑夏壽田卾省張國溶饒漢祥夏壽康劉心源汴省王祖同王印川晋省賈耔田應璜梁善濟陜省高增爵王恒晋甘省秦望瀾王毓善川省曾彚進傅增湘粤省張蔭棠桂省唐景崇于式枚滇省朱家寶袁家穀黔省陳國祥熊范輿奉省許世英袁金鎧吉省齊耀琳徐鼐霖蒙古顧　段世垣 
北京電熊呈請禁借欵回扣違以贜私論已奉批通飭並由國務院通信處譯告外人 
北京電汪榮寶在比使已圈出南寧電山子坳地方法兵搜山見我防軍屢向我軍旗幟槍擊致我兵受傷二名現法諒山公使復來公文謂華兵侵進越界有犯邉境藉爲抵缷地步交涉甚爲棘手 
肅州電額濟納王逹爾罕已到肅州願銜命赴外蒙扎薩克圖汗宣撫中央德意 
開封電王汝賢十四到項城已將 
防勦各隊布置妥帖惟白匪自到永城見該處兵力甚厚不敢上犯現已紛紛南竄因此霍山於麻日失守 
太湖電白匪西竄巳過西界嶺離英縣城僅五十里太境萬分吃緊居民惶恐 
徐州電壽州四鄉小股土匪不時蠢動霍壽交界之隠賢集一帶有匪三四百人日散夜聚蕪湖電鮑鎭守使軍隊巳抵中梅河十二日據探報霍山匪已竄入該縣西南鄉距七十里之鹿耳嶺一帶 
蕪湖電蕪湖黨人趙譽船解省後曾供出國民黨蕪部幹事三十餘人倪督已照單密令警廳及縣知事切實查覆如有助亂者卽行拿辦 
南京電前敎育司黄炎培已於十七日交缷並聞黄君將游歷各地考察全國敎育卽日起程先往皖贛一帶新敎育司江謙已到任視事 
南京電内務部電令省長將浦口駁運公司立即取銷改爲官督商辦 
南京電國稅廳現將省立學校工廠農廠經費一律劃歸省稅縣視學俸給旅費仍歸縣巿鄉稅開支 
[特約路透電]  
　　北京電英文京報載稱聞法政府通告中政府謝中國如不允照賠法國所索之革命損失則中國改訂闗稅之舉未便承認云云北京電或傳日本曾向中政府抗議美孚公司開採油礦合同路透訪事得悉日本並未抗議日使亦未悉政府曾有此意北京電聞楊廷棟數月前曾與三井洋行訂定借欵洋二千五百萬元以大冶礦產爲抵押品 
北京電近來重要各事輙在總統府開特别會議解决孫寳琦主嗣後國務會議改在總統府舉行 
北京電聞胡都督通告政府謂有亂黨名廖壽漢（譯音）者現在政治會議任錄事政治會議秘書顧鼇答覆政府謂該會從未用有廖姓之人久間謡傳全屬子虚惟該都督之言殊損該會名譽故巳請政府派專員調查以明是非 
北京電政府以趙秉鈞兼理直隸民政長因劉若曾巳舉爲約法會議議員之故 
北京電外間料趙爾巽將任顧問院院長北京電張鳴岐上年任爲廣西民政長後卽啓程赴任留滬度歳茲由滬來電請卽撥洋二百萬元以蘇廣西財政 
北京電德使偕某德員定明日啟程出京游歷上海福州廣州漢口等處 
北京電天津拘獲私運軍火之日人六名北京電據華文北京日報載稱汪榮寶將任爲駐比公使 
成都電國民公報今日載有成都公民六十四人向中央政府控告尹昌衡之狀文計長二千八百五十四字以諸罪集其一身謂尹失信擅殺趙爾豐且没其田產狀文自始至終皆揚趙之功愬尹之罪尹之功罪今姑不論然狀文中引古證今比物連類觀者爲之目眩固極難斷其虚實也 
廣州電省長李開侁調查約法會議粤省有選舉資格之人數後報告政府謂全少省三千萬人中有選舉資格者僅得五十七人其中官三十七人翰林十二人曾習專門學之高等學校畢業生六人有產業萬元之平民七人進步黨廣東支部理事長某君亦在有選舉權者之列此間傳爲笑談 
東京電反對黨仍借海軍受賄案抨擊政府同志會已得國民黨中正會之贊助上書天皇彈劾内閣之溺職且謂海相受賄案辱及全國應令首相及海軍擔負責任云云聞日皇對於是案極爲注意每得詳報必加細閱而據消息靈通之官僚黨及反對黨聲稱山本首相及齋藤海相今仍由天皇絶對信任云 
東京電前電所傳高級軍官被傳作證者均暫停職務一節今悉實屬不確暫停職務者僅藤井少將及澤崎大佐耳 
[譯電]  
北京電熊希齡已任爲總統府高等顧問並令携眷移居北海 
北京電袁總統派梁士詒勸敎育總長汪大爕留任 
北京電梁啓超辭職巳邀准即任爲總統府高等顧問 
北京電總統府將於日内舉行財政會議討論中央及各省行政並陸軍節用辦法 
北京電駐英公使劉玉麟將撤任回國而以陳錦濤代之 
北京電據六安州官場消息白匪在霍山縣劫掠後巳竄往英山 
萊洛皮電英屬東印度亞爾勃特里案柴湖附近發見一油礦面穦頗廣 
雅典電希臘覆文列强謂列强於愛琴海羣島旣不准希臘築造砲台則當保證不許他人攻之而考夫對面之亞爾巴利亞沿岸亦不得築造砲台云 
倫敦電匈加利借欵英金一百五十萬磅業巳發行以四釐半起息每百實收九十磅零四分之三 
柏林電俄國國會巳通過大增已嫁婦女本身及產業權利議案 
[公電]  
財政部通告本年糧租照例攤征電民政長國稅廳籌辦處鑒據直隸劉民政長電稱地糧正課爲國家歳入大宗本年按照舊曆係屬有閏之年例須加閏在民間完納之數每兩加征不遇數分或數釐不等而匯總計算直隸一省共差八萬有奇以全　計之坐失數十萬未免可惜不如暫仍舊貫免致公欵耗損擬請於攤閏於年辦法未規定以前本年所有糧租仍照舊例加攤征牧乞電示遵行等語除電復該民政長准其照辦外合行電知仰卽察酌辦理財政部印 
敎育部保存學務公欵電民政長鑒現在地方自治會巳奉大總統令解散從前城鎭總董鄉董闗於敎育上之職務應由各縣知事慎選公正紳士充任學董代其執行至各省自治會所有財產經費除遵照大總統命令處理外其地方自治會未成立以前所有專爲學務壽定之欵後經自治會挪用凡前有成案者并一律劃歸學務妥爲支配除令行外先此電告仰卽轉飭遵照敎育部銑印 
要聞一 
[民國近今兩要題]  
立法（一）立法機闗國會擱淺後各省各級自治團體及各省議會亦一律重行改組以致外問紛傳不一外人亦極注意日前某國請京公使晉謁大總統曾提及此事詢問中國將來是否再設立法機闗聞總統答云中國國體已永决爲共和自不能無立法機闗惟各舊機闗旣不良善自不能不捨舊謀新云云（一）憲法案憲法草案業經規定大總統昨飭秘書廳將全案油印分寄各省督長及駐外公使等根據法理叅諸國勢作最後之簽註以便將來交由憲法會議作爲討論之資料聞原案略分十二章云 
 
 

Page 3

 
 
閣制（甲）開會研究變更閣訓案各省都督民政長及駐外各公使巳多數贊成自無疑義惟總統以此事闗係政治前途甚鉅故對於該案迭開會議作精密的之研究刻聞總統又提出應行討論者數事皆係闗於實行前籌備事項（一）闗於閣員留任問題（一）闗於新閣制實行時期問題（一）闗於熊總理之留京問題以上各件日來迭與黎副總統屢次恊商焉（乙）草案脫稿改總理内閣制爲總統制問題袁總統徵集各方面之意見並參諸現在之狀况已認爲適合中國國情决定實施然闗於改革此制之次序務以經過完全手續以示慎重前日巳飭顧問某洋員擬總統制之草案呈覽聞該草案巳將次脫稿其大綱係施行總統制後國務院卽行裁撤所有屬於該院各局均歸總統府秘書廳直轄唯蒙藏事務局改爲獨立機闗與各部並列而總統府官制須加改訂較現在之規模略爲擴大惟近復有人主張總統内閣制理由甚多總統亦以爲然故某顧問所草之稿或將作廢云 
[收束時代之孫總理]  
孫氏代理之由來國務總理熊希齡辭職巳准命外交總長孫寳琦代理探其原因前政府本擬陸軍總長叚祺瑞兼署嗣得豫督張鎭芳之呈請　任之電文到京此事遂有變動總統府於十二號上午舉行秘密會議提出有代理國務總理資格者五人（一）叚祺瑞（二）朱啟鈐（三）周自齊（四）張謇（五）孫寳琦叚則代領豫督一時難以回京朱則以内務總長兼任交通且内務部現在籌辦地方自治制度改組省議會試騐縣知事及討論祀天典禮籌備約法會議等事異常忙碌周自齊以一身當軍務財政之衝决無餘力再兼總理商之張季老亦以總理不易擔任請辭不得巳委諸孫寳琦孫氏始初亦謝辭不遑後經各總長一致推重允暫時擔任俟段總長回京即行缷責云 
對於院務之態度自政治會議開幕後國務會議卽歸於消極之途雖照常開議亦不過各項循例事宜其一切國家大計均須諮詢政治會議而熊氏當時又以去志甚堅故亦敷衍台面今孫慕韓代理總理聞其對於院内各員一仍其舊不事紛更而於院内事務亦惟有清理積案凡緊要之件則及時舉辦之其不甚緊要者均暫行從綏至有謂國務會議將行停止刻尙不至於此總之正在收束時代矣 
秘書辭職之慰留國務院秘書照例與國務總理爲連帶闗係總理辭職秘書當然辭去昨該院秘書長陳漢第及秘書向瑞彝等巳提出辭呈惟代理國務總理孫寳琦氏則以内閣存廢尙在未定之天所有秘書等員决不輕爲更動巳於昨日批詞慰留以責熟手云 
[蒙邊近事紀要]  
　　自中俄協約成立以來中央一切政治漸趨於内部而國内人士亦幾疑邊蒙永告安全然近攷外人及庫倫方面於經濟交通軍事等仍多變遷不測爰錄近聞以供閱者分期籌改特制政府以内地廢省問題雖在提議未行之間而邊蒙之特别制度確應極力入手近經種種討論業擬定分期辦法數端茲探如下第一期先辦熱河綏遠第二期東四盟劃歸奉天第三期改定多倫諾爾第四期另劃山西大同長城及其所屬各縣第五期分劃察哈爾右翼四旗地界第六期歸併甘肅寧夏七縣與阿拉善額魯特旗及額濟納土爾特旗第七期西寗一府與青海全部之合併 
伊犁改職原因裁撤伊犁鎭邊使改設鎭守使並着楊飛霞署任各節巳見大總統命令茲聞其改設之原因約有三件（一）以去年十月杪伊犁兵變時該處鎭邊使不能維持地方幾至釀成劇禍（一）以廣福部下之防營舊態未變不足以重邊防（一）以廣福前欲將伊犁所製之三百萬空頭票由新督擔任於磋商之間頗有齟齬故此次併伊犁將軍之職權均歸新督兼領以免過事牽掣云 
邊軍添辦交涉近日迭據各處所傳消息謂俄於極東各高等官制大加更變茲據調查其駐哈境護軍團總司令官德米特里也夫業由京乘快車抵哈其駐哈司令官亦由俄起程目下約亦行抵哈境至於沿黑龍州總督伊爾苦次克總督悉皆更調且俄於亞陸向分七省現又劃爲東西兩部並聞於各邊境俄之所增駐兵旣未撤退則以後之交涉勢必日多我政府近巳分電新疆都督塔爾巴哈台參贊吉林黑龍兩都督迅於各軍内一律添派通曉俄語省二人以便預備遇事與俄人直接交涉云 
[闗於滿族之都門談薈]  
　　奉天故宫運寶到京奉天爲滿清廬墓之地清室入闗以來曾將中國歷代帝王所有各項珍奇物品多送往奉天故奉天故宫中積存寳物頗多前經政府與清皇室議妥將奉天故宫中所貯存寳玩悉運到北京擬歸博物院内作陳列品日前第一次巳運到多物刻聞第二次所運之寳物昨日巳由京奉鐵路送到北京約計有百箱云 
旗營事務會要求發餉日昨旗營事務總會假滿族同進會會場開茶話會與會者江朝宗寳熙等各都統四十八人及二十四旗參佐領一百數十名由多數會員瀝陳各旗善後辦法討論研究唯未議定辦法至各旗旗餉於每月十日由財政部如數發給向無延誤乃此月旗餉日期巳過並未經指明何日發放旗人生計頗覺困難際此國家多事之日　再延宕保不謡言紛起遂由該會議决推江朝宗氏爲代表向財政總長交涉以求迅速發餉云 
[蕪湖槍斃黨人紀詳]  
　　倪都督以蕪湖爲長江孔道南北衝衢當此皖北匪勢猖獗影響所及難免無黨人好宄潛匿其間乘機爲患防護自應加緊特遺派省城探訪局長王志岡帶同衛隊到蕪駐紥王於日昨乘安豐兵艦涖蕪終日偵查防範不稍疏懈本月十四號在全安棧查有由滬而來之方少山張聮等數人形跡可疑遂一併拘獲詳細搜查搜出銅質徽章各一枚上刋全國共進會等字確係帮匪秘密集會希隨逞亂王局長當即邀請軍警長官會同審訊該犯等供認　上海受張子剛令潛行來蕪相機而動或與白狼聮合響應云云王局長以證據昭著委實罪無可逭隨卽電逹都督將各犯按軍法宣布死刑巳於十七號一律槍斃茲錄罪狀如下（一）方少山與孫樹　同由上海張逆子剛派來蕪湖擔任以醫術運動監獄犯人密圖越獄假方少山行醫爲名特按軍法卽行鎗斃（一）孫樹樑係柏逆文蔚所委攔江磯砲台之台官此次張子剛在上海亞細亞洋行會議後派該逆前來蕪湖運動帮匪響應白狼以破壞安慶特按軍法卽行鎗斃（一）張聮向係青幫巨匪此次受張逆子剛之運動爲其聮絡多人與白匪響應在蕪起事經調查明確逆跡多端訊據直認不諱此等亂徒留在蕪埠將來地方受害不淺特以軍法從事卽行鎗斃又任有玉係米三架之同黨此次來蕪運動帮匪圖謀起事且於其身上搜出共進會徽章顯係帮匪無疑特以軍法從事卽行鎗斃 
[南京政聞錄]  
　　兩江法政學堂同學會李求士呈請追認兩江法政學堂舊生所歷學年准予另班補習昨奉省長批示云是項學生繼續修業問題前由本公署函商敎育部飭令省立法政專門學校另設一級經部核定轉飭省立專門學校切實試騐分别編入現有學級業經道照轉飭在案據呈前情碍難准予轉請 
淮安闗監督汪嘉棠委王立吾爲阜寗分闗委員 
省公署委任李寳凱爲華亭縣警務長劉乃封爲鹽城縣警務長葉震王撝劉鴻賓爲宿遷縣科員韋宗泗朱乃震陳彬如爲阜寗縣科員敖其庚爲南滙縣技士賀輔堯爲阜寗縣技士 
[雜評一（無名）]  
　　漢冶萍借欵漢冶萍借欵卾人反對之京人并以此攻繫張總長其事始末雖不得而知然以之比延長石油借歇亦正相類他日結果恐亦未必另有他法耳 
革命賠償與闗稅法國欲以加稅之允否强迫革命瞎償之不能不允此蓋法國之狡謀也夫以革命賠償與增稅較　增稅爲利多然使中國政府而不允自可以此抵制增稅若中國政府而允則增稅之事又須各國　行承　有一國而不承認者增稅仍不能成實事也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[財政進行之新消息]  
　　小借欵籌商抵押政府自派定周學熙專辦籌商　續借欵事項後曾經周氏與五國銀行團代表接洽數次至今尙未商有成議日下政府以去歳舊曆年闗本屬勉强度過交正以來財政前途　無把握中央政費轉瞬告罄而繼續借欵成立無期　非赶借小欵接濟目前不可　聞周自齊兼任財政　長後即行提出先借小欵之議現正確商進行惟於抵押品一項甚爲困難聞有以山西全省煤礦或漢冶萍鐵礦二者之中選擇其一之說 
　　財政討論會議案上星期六日財政討論會開第四次會議到者二十餘人首由項驤報告周總長今日不能到會繼由周作民報告是日討論議案爲財政部對於預算之辦法究竟應採英制不但有編制權並有核减權或採美制無核减權抑或採德制財政總長對於各官署之預算認爲有核减之必要時得提出内閣會議决定施行請大家討論其時各洋員　問除審計處之馬肅主張核减之權應歸審計處外其餘英人則主張英制德人則主張德制以此兩派最占勢力將來結果恐不能出此兩派範圍 
　　總統府組織新財政會議熊希齡氏巳辭退總理並財政總長由孫總長周總長繼其後聞近日政務無論鉅細悉决之於總統而尤以財政事務爲最困難總統雖能擔當一切然闗於積極進行之財政問題甚多不能不有贊襄之機闗政府擬於月内外在總統府中設立財政會議其組織之方法除由總統府國務院各部各派員與會外并電飭各省長官選派熟悉財政人員來京參與會議討論整頓鹽務改良幣制修改稅則籌借欵項之一切問題以便次序實行 
　　取締借欵回扣批准中國歷來與外人借欵經手人員例有回扣喑中融銷於外人定明折扣之内名爲外人認扣實則仍歸債務者之負擔惟前年各　斯浦借欵得免此奬日前財政部爲預防後日借欵獘端起見特提議取締借欵收受回扣定有懲戒章程聞呈請大總統後已經披閱甚爲贊許批准後仍將　命令宣布云 
　　周總長安慰部員自財政總長一席改任周自齊氏後所有該部舊員不免有所恐慌報端揭載亦有大加更動之　茲聞周總長以現值財政困難之際諸務不應稍停其切財政之計畫均擬仍照熊總理籌議進行所　　項　員絶不輕爲更動昨已飭由該部秘書廳傳諭全體部員實心任事襄理一切切勿悮會云云 
[闗於借賠各欵之新交涉]  
　　英國退欵興學駐京英公使朱爾典氏在華頗久　中國感情極洽前見美國退還庚子賠欵在西直門外設立清華學校卽電請本國政府援照辦理以篤邦交嗣有其他阻力致不果行上年朱公使回國復將此意向政府表明毅力主持始克逹到目的所有民國應償英國　子賠欵七百九十五萬元全數退還即以如此欵在漢口設立大學一處以造就中國有用人才云云併聞英政府特派敎育專家卡納氏來華籌備一切其校址巳擇定漢口英界四碼頭左近云 
　　劉使被議原因國務院日前密呈大總統一件請將駐英公使劉玉麟交高等文官懲戒委員會議處當奉批准不日當見明文探共原因係前有一比國商人擬代中國募集公債該公使當卽報告中央未俟部中議准卽與該比商訂立合同嗣經中央否决此事該比商即以合同呈請駐京公使與外交部交涉該部轉呈國務院熊前總理以該公使越權訂約律有專條遂被議處 
　　五路建築交涉滿蒙五鐵路建築借欵自昨年中日兩國訂結合同簽字後闗於該鐵路建築各細目由日本山座公使與政府繼續磋商結果資金之担任材料之供給及技術之監督等大體協議就緒又資金擔任之銀行材料供給之機闗並技師長等至近日始漸確定目下正在交涉中而尙未取决者唯建築事務方法及賬簿記入等之細目而巳此後若不發生意外之障碍時三月内卽可將該鐵路建築之細目全部决定同時雙方將該借欵合同正式發表約四月内卽可開工云 
[新派各省郵政管理局長]  
　龍建章已奉任命兼任郵政總局局長並由交通部委任各省管理局郵務長計分副署代三種皆洋員茲將該部委任令錄下現在郵政各管理局業經改組所有各局郵務長自應派定以重職守卽派多福森充東三省郵務管理局郵務長希樂思充廣東郵務管理局郵務長李齊充湖北郵務管理局郵務長魯士充上海郵務管理局郵務長浙江郵務管理局郵務長著涂威第署理直隸郵務管理局郵務長著韓擬署理四川郵務管理局郵務長著馬道邇署理山東郵務管理局郵務長著沙木羅浮署理福建郵務管理局郵務長著塔理德署理雲南郵務管理局郵務長著濮蘭署理新疆郵務管理局郵務長著杜和白署理阿良禧著代理江蘇郵務管理局郵務長阿林敦著代理廣西郵務管理局郵務長克立德著代理湖南郵務管理局郵務長羅思著代理陜西郵務管理局郵務長貝雅士著代理甘肅郵務管理局郵務長斐立賓著代理山西郵務管理局郵務長巴金著代理貴州郵務管理局郵務長未到任以前派現任貴陽巡查卦特暫行代理江西郵務管理局郵務長派穆麟暫行代理河南郵務管理局郵務長派阿杜能暫行代理安徽郵務管理局郵務長派莫羅士暫行代理此令 
[貴州移治增設各縣之核准]  
貴州民政長日前呈請内務部稱貴州從前設有首縣地方反正後雖經裁撤現因地土遼闊控治實難斟酌情勢擇地移治貴筑縣擬移治札佐普定縣擬移治定南都匀縣擬移治平舟改稱平舟縣開泰縣擬移治錦屏改稱錦屏縣從前設有州判州同地方如大塘長案兩州判册亭三脚　兩州同皆有丁糧轄地者擬請列爲小縣其無丁糧轄地如向設府經縣丞彈壓委員吏目主簿分治者或係地面遼闊或係漢夷雜處旣未便一律裁撤而地方人民復呈請改設縣治者擬請暫改分縣名稱俟派員調查情形劃撥插花後或改縣或合併再行規定其設有巡檢驆丞等處擬一律裁併分區專設巡警以資防衛並將各府廳州遵令改縣請查核轉呈云云該部朱啓鈐總長閱呈後以黔省萬山叢雜交通艱阻各縣設治地點尤以控制便利爲要圖而行政區域之宜增宜析亦應量予規盡藉便振興據呈所移貴筑等四縣縣治均屬扼要之區其增設之邛水等八縣亦係斟酌舊習尙無窒碍惟該省插花地叚糾紛參錯疆界不明應俟遷治設治後迅速釐正以裨治理至遵令改縣名稱及暫留佐治人員各節尙屬妥恊當即呈請大總統鑒核示遵刻巳於十一號奉批照准矣 
　　擬移治各縣名稱貴筑縣（舊名貴筑縣）舊治與貴陽府同城旋歸併府治今擬移治扎佐普定縣（舊名普定縣）舊治與安順府同城旋歸併府治今擬移治定南錦屏縣（舊名開泰縣）舊治與黎平府同城旋歸併府治今擬移治錦屏鄉縣丞地平舟縣（舊名都匀縣）舊治與都匀府同城旋歸併府治設彈壓委員於平舟地方今擬移治平舟彈壓委員地 
　　擬增設各縣名稱邛水縣（舊名邛水縣丞）民國二年八月擬設用舊地名大塘縣（舊名大塘州判）民國二年九月擬設用舊地名長寨縣（舊名長寨州判）民國二年九月擬設用舊地名册亨縣（舊名册享州同）民國二年九月擬設用舊地名三合縣（舊名三脚　州同）民國二年九月擬設該地有天河大河馬場河三河合流之地故定今名沿河縣（舊名沿河司）民國二年九月擬設用舊地名后坪縣（舊名后坪彈壓委員）民國二年九月擬設用舊地名省溪縣（舊名省溪司）民國二年九月擬設用舊地名 
[狼禍聲中之殺賊聲]  
　　熊文朗血戰情形熊統領與匪激戰巳述梗槪茲得商城友函述當時戰情較詳爰再錄之文云前在商城縣境去城二十餘英哩某地方拱衛統領熊文朗帶隊七百餘人猝與大股悍匪數千衆相遇情知衆寡不敵只以孤軍陷於重圍無可退避不得不於死中求生遂將隊伍拉開佈置一切計此七百餘人半在山上半在山下　高據險勢如建瓴未幾彼此開鎗轟繫匪衆以下攻上不能得力遂卽敗潰官軍見匪衆旣潰趁勢追繫匪衆見官軍下山復行蜂擁包裹而來官軍見匪衆復來遂漸次退還山上　機闗鎗與葡萄彈盡力轟擊匪衆又敗計此役匪衆敗潰四次官軍連追四次交戰約十小時之久斃匪近二千餘人最後以匪衆潰散之餘復由後路圍裹而來官軍因茲失利時某連長在山下開放機闗鎗直至匪衆近身尙不畏避致被匪衆將左膀砍下一隻卒賴熊統領在山上用開花砲葡萄彈將匪衆擊退得以逃生豫匪自茲役後遂盡力東竄蓋此番戰事實河南兩年剿匪以來得未曾有之劇戰也聞發總長以熊統領戰不顧身足以挫匪兇燄而奮其氣實不忍以小有失利加罪並令其督隊進剿以靖匪氛爲敢戰不怕死者勸勉云 
　　黄楨祥自請剿匪陸軍少將黄楨祥日昨上大總統討賊書略謂竊見豫白狼潢池弄兵蔓延三省蹂躪内地戕及敎士瞻顧中原心腹之患方深言念外交和平之局將破若不及時撲滅坐使滋大後患何堪設想禎祥賦性愚戇疾惡如仇（中略）偵得蔡濟民吳醒漢季雨霖陳其美李烈鈞等自南省喪敗返聞投入白狼現在匪中爲其謀畫如此梟獍漏網呑舟在禎祥之私位則　而在國家之公敵則重此禎祥請纓之志所以磨刀霍霍急欲掃滅羣醜而不能自巳也明知政府謀士如雲將校如雨剪除盜宼不待朝食但以禎祥一息尙存何敢畏死偷安願將斷臂之身掃除無頭之賊上報總統知遇之恩下盡盡夫軍人之職古人云養兵千日用兵一時用兵者殺賊也殺賊禎祥之夙志也際茲盜竊賊横行蹂躪豫卾皖三省同胞深恐養癰成患勾結　黨破壞大局外患内憂生靈不遑安枕况白狼姦擄焚殺與黄巢無異屠城破寨較李闖亢凶小鼠跳梁如斯猖獗若以奇兵制勝行見賊子瓦解冰消禎祥爲國盡力非敢貪功願大總統留意焉云云 
[白匪猖獗之卾訊]  
　　軍匪勝負互傳豫匪與官軍交戰勝負消息傳說不一八號羅山來信云汴軍在光山光州境内與匪三戰三北死傷甚衆羅山爲之戒嚴匪衆幾擾入境内幸信陽派來援兵二千與匪惡戰一晝夜匪遂敗向安徽潁州而去九號羅田來信云白匪與官軍在商城方面大戰官軍擊斃匪徒九百名之譜内有匪首一名皆着西裝又生擒着洋服之匪一名官軍不過小有損傷又十號信陽來電官軍在信陽西北鐵路附近與救援白匪之匪兵鏖戰該匪首名丁旺有衆一千五百人精悍無比官軍竟失利死者二百餘人丁匪又招集潰匪一千人勢甚猖獗段芝泉總長聞耗甚爲焦急已令駐信勦匪總司令王占元率帶二三兩師之軍及飛行艇兩艘就近攻剿又十二號光州内地會西人致漢口敎會電去昨日該處有官軍與匪軍開仗匪人大敗死者甚夥白狼及其黨重要人物均被圍困於山谷不能出亡狼急極計生逐將擄掠之銀元銀錠令入抛擲遍野官軍見銀均爭往搶奪無人注意圍攻白匪乃得乘機率其頭目死黨約二百餘人潰圍向北逃去其餘匪徒潰散奔逃死者無數　　盛匪又圖棗陽河南匪首盛裕昌自奪荆紫闗之後屢派人至湖北老河口私運軍火探聽軍情地方官於其去後始知現聞盛匪又欲復佔棗陽及光化二縣商民異常驚恐匪之慣技欲奪某城即先派匪假裝商民混入城中以爲内應聞陰曆元宵有數人由汴身擔烟葉至河口城門經奉軍查騐内捆快槍五支子彈數百當將人貨送至團内由趙團長研訊其一爲信陽人實係匪黨餘係雇工實不知情當即將該首犯以軍法槍斃 
　　高文貴之死耗南陽防營統領兼代鎭守使陸軍少將高文貴因縱容部下私賣軍火接濟匪黨經汴督張鎭芳電呈總統彈劾奉令飭段總長查辦段在信陽巳經調查得實依法應將處死特派隊馳赴南陽拿解來信懲辦詎高聞風畏罪先逃帶同親信二十八騎意欲投入匪類不料匪衆疑爲奸細當卽開排鎗一併擊斃惟此消息確否尙待查訪 
[鄂省捕戳黨人續紀]  
　　卾省前日斬决黨人車繼斌李栢懷等十一人巳紀前報茲聞此案破獲原因係由上海鎭守使破獲新同盟會總機闗内獲之黨人賀公俠等供出現派車李二人在武漢運動以武昌斗級營森昌信局爲機闗蓋取其便於通信可免郵政之檢查云云其所勾結者多第八師退伍之軍人及新裁諸軍車李就獲之後隨供出吳子英任漢口招待吕坤山任武昌招待又有羅某沙某朱某何某分任運動及漢陽機闗部又有屈某一名專以製造炸彈爲職任均經捕獲訊明分别斬决監禁其涉嫌疑之方漢等五名交保釋放聞所抄獲名册只有爲首者姓名其下亦未詳住址叚督巳飭將名册焚燒以示並不株連然斬决該犯以後軍警仍四出逮捕十三四五等日又續獲六七人叚督以此次獲犯多北來警察隊之功巳頒賞銀一千元又賞給偵探六百元所有武漢民信局因森昌受其牽累有勒令一律歇業之說蓋恐爲黨人傳遞書信不易取締也段督并以該黨人所供於各省均設有革命軍籌備處故巳除電呈中央外且通電各省都督查拿矣 
[漢口外交史]  
　　德領事由漢回國駐漢德國正領事米雷爾君近奉該國政府來電令調駐漢防衛之水陸軍隊暫行回國米雷爾君當即傳知水軍砲艇戞蓋牙於十四號啓掟開回陸軍差遣隊則於十五號秉輪赴滬換艦回國並聞德領事不知有何要公亦定於十八號啓程回國昨巳照會湖北交涉署查照所有交涉事件暫由副領事施齊士代理 
　　法公使由漢赴京駐華法國公使子爵康悌氏於十二號由滬乘招商局江華輪船抵漢駐漢法總領事及工部周董各法商等曁防衛租界水陸軍官均在法界江岸迎迓康悌君駐節領署兩日因擴充漢口租界事曾往拜會卾都督聞叚督以此事應由中央政府主持故晤談不得要領并聞康悌君以武昌爲民國發祥地特游覽名勝一周於十四號　行赴京聞法使帶有海陸軍頭等參贊各一員二等秘書一員 
[尹昌衡被控之川信]  
　　尹昌衡被控一事據川中通信員報告謂此事尙有一遠因卽前數月中央曾派員至川調查邊事該員到後查核邊餉謂支出頗有不實且川邊戰功亦有與調查所得不盡符合者該員回京後即經中央電詢前護理經略使顔鐔顔當即覆電謂邊餉支出之賬均由尹經略管理鏢但知收入之數目而巳說者謂中央所派之員即現雲南鹽運使蕭堃云又聞某處接京電云某等現已呈控尹昌衡擾害川民罪狀經大總統於有日將尹逮捕查辦聞此電係旅京叙府人所發又得京電謂魏某告尹并請與趙爾豐立祠蓋表面雖兩事而暗中實出一鼻孔云 
[贛省政軍兩界消息]  
　　清查欵項之手續江西戚代民政長於二月十三日致李督函云清查李烈鈞侵蝕欵項一事業經會商貴督將清查逆欵事項附於財政司清理科内辦理並會委各員於二月一日開辦在案查李烈鈞督贛時任意侵挪在在皆有動用而案卷蕩然毫無憑據除淮鹽局之欵會同貴府函飭西岸榷運局將案卷送辦外貴府如查有闗係該黨欵項案卷函件等項祈即飭查核送公署以便發司清理事竣仍行送歸擋案事闗要件望速施行云云 
　　吏治研究所停講江西戚代民政長通告云本省設吏治研究所頗蒙大總統曁大部嘉許而欲經費列入預算迄未照准現擬另改辦法將以民政長會同四司藉研究所爲衡鑑人才之地本所但規定其應看之書聽其在外自行研究而不設講堂每月考試一次察其與文官考試之條列能否合格合格者進之不合者退之擇其尤者令帮辦得以朝夕相見覘其學識經騐及其品行遇有差缺或須佐治員卽以研究所取之（此後凡有人保薦及上書自陳者皆令入所一同考試）如此則人自奮勉而經費可節現於十五日停講但學員並不取消本代民政長甫經接篆候暇妥定章程特先揭其大略以告 
　　籌撥軍餉之困難贛省前議借欵接濟兵餉所訂條件被部駁消另行設法以致中央駐贛兵隊二月分薪餉無處應付昨經李督商由戚省長會同國稅廳長王純電請部撥此項兵餉以便屆期發給能否允准尙未得復而第六師補充第五旅上年十十一十二三個月應領薪餉雜欵共洋十一萬四千一百十二元二角五釐由陸軍部電催從速發給戚省長以爲萬難再緩諭飭民國銀行暫行借放以故該銀行架空發行之紙幣亦將用罄無餘矣 
地方通信 
[天津]  
　　飭拿黨人之原因趙都督昨准政府咨開頃閱某國報載昨晨黎明時天津西門外槍斃兇犯三名彼等黨徒甚衆藏匿租界圖謀不軌本地方官僅照尋常土匪懲辦其實該匪等與政治有密切闗係苟不從嚴拏辦恐天津一帶陷於危險地位亦如上海之現狀等語現在黨人分布機闗密謀甚急該報所論不爲無見務望嚴密查察有犯必懲不可稍涉大意貽害地方云云故昨巳嚴飭津邑行政各機闗認眞查辦矣 
[濟南]  
　　有約　議員資格者山東約法會議選舉監督昨已將東省合於議員被選舉之資格者之姓名宣示投票場所以備今日選舉人投票時即以此四人爲限如有投他人之票者均作無效姓名列下柯劭　王丕煦王壽彭石金聲 
[鎭江]  
　　柴棚交涉巳了鎭郡西門外拖板橋一帶柴栅共十三家與美孚亞細亞兩公司洋油池接近日前該兩公司爲預防柴棚火患起見特呈准縣知事飭令一律遷讓該柴棚十三家要求遷費始允搬場經吳小亭君向兩公司交涉請給遷費洋五百元該公司如數允諾業巳具領遷往大校場一帶安居矣 
　　警費之困難鎭郡警察自改廳爲所本係實行减政主義無如改組以來雖經力求撙節而仍屬入不敷出陸警務長接任核計警費每月祗得二千餘元當此振興警政之際奚能敷用昨巳面謁縣知事熟籌辦法云 
 
 

Page 7

 
 
[浙江]  
全省警費之統計屈省長前以統籌全省警　辦法曾經通令各縣將每年警費收入詳細造册呈報嗣據各屬陸續報告到署綜核全省警費擬定地方負担一百萬元内計縣稅五十萬房捐三十萬固有警費二十萬擬察各縣徵收情形酌定攤認數目業巳通令各縣自四月一日起按月照解茲探得杭縣應攤解警費計蕊稅一萬九千九百二十五元五角四分八釐房捐三萬六十元（照原額增二萬元）警捐一萬二千八百六十四元年共六萬八千四百八十九元五角四分八釐云 
[安慶]  
　　飭令復查户口皖省倪都督近以白匪　擾皖境連日已派軍隊四出兜剿詎日來人心浮動謡言屢起難保不有人乘間鼓　咋特令飭警廳除認眞戒備外復以清查户口尤爲緊要故朱　長堆令後卽通知各區一律照辦矣 
　　拿獲黨人解省皖省探訪局局長王志網日前赴蕪拿獲黨人王道　高克明趙譽船三名當卽拘押蕪湖警廳次日又在鷄窩拿獲黨匪任得勝畢宏元二名隨將王道平等三犯提出押赴差輪解回省城交由軍法處訊供擬辦 
[九江]  
　　汪　　過灣記汪瑞　免官後於十二號乘坐祥霖輪船於昨夜十一句鐘時抵埠當由鎭守使令飭各軍隊一律在河干迎迓　埠警廳長李敬曾亦帶隊前往觀察使汪知事各行政長官均一律在招商碼頭守候至汪抵埠當卽登岸入商會休息退駐　招商局内接見官長甚忙聞今日巳起行北上汪由省動身時有警備隊一隊省會警察廳保安隊一小隊護送到潯今已乘康　輪回省矣 
[南昌]  
　　警察裁費困難贛省警察廳所屬官警用費超過部定數目每月有六千餘元之多現經内務部訓令從速裁减以符預算惟十六署之外僅保安二隊消防一隊偵探一隊可以酌量裁减其餘崗警與地方密有闗係萬不能减即使極力裁减數祇每月兩千餘元聞成民政長擬將困難情形電部邀免矣 
[武昌]  
　　新段督答謝領事團段香岩都督因接任卾督時所有漢口各領事均親身至府慶賀故昨特帶隨員六人乘楚材兵盤渡江與各領事答謝各領事聞信令泊漢諸兵艦鳴砲三響並派軍樂隊馬車在江岸歡迎段督到漢即乘馬車向各領署投片答謝復由各領邀請叚督在領事團讌會讌畢各領親送叚督至江岸而别 
　　叚督瀛眷來卾新段督瀛　向在北京昨十二號始由京乘車來卾除男女公子三人外餘女眷共二十餘人由順昌小輪運至文昌門起岸用馬車五輛送至府中 
　　省垣附近之刧案武昌地方檢察廳昨據距省二十餘里武豐鄉東興里八大家灣民人曾憲海報稱月之十號三更時突來搶犯數十餘人明火報仗撞門入室將家中財物搜洗一空民父子將待呼救時不意該犯等手執小鎗將父曾厚昭腰部鎗穿立時斃命民亦傷中一鎗正值危急之時幸鄰居鳴金獲救匪始逃去請卽拘拿云云當卽令飭法警秘密購緝矣 
專件 
[交通部廳局之新職制]  
　　總務廳第一章職掌第一條依據子部官制通則置總務廳掌理通則第八條所規定之職務但第五欵至第七欵之事項由經理司處理之第二章組織第二條總務廳分設三科如左一機要科二文書科三庶務科第三條機要科所掌事務如左一闗於承辦機密事項二闗於宣布部令事項三闗於保管秘要文件事項四闗於職員銓叙事項五闗於呈辦奬卹事項六闗於典守廳印事項第四條文書科所掌事務如左一闗於收發公文函電事項二闗於纂輯保存公文成案事項三闗於擬訂統計表式事項四闗於彚造统计年報事項五闗於編纂交通紀要事項六闗於典守及監用部印事項第五條庶務科所掌事務如左一闗於庶務欵目出納事項二闗於置備分配保存各用品事項三闗於署内修繕事項四闗於刷印所之管理事項五闗於承辦典禮事項六闗於圖書室之管理事項七闗於本部守衛及各項雜役事項八其他不屬於木廳各科事項第三章職員第六條總務廳設職員如左其員額另定之一科長二副科長三科員但第二項非因事之必要時應暫從闕第七條科長由總長派充承總次長之命分掌一科事務第八條副科長助理一科事務遇科長有事故時得代理之第九條科員由科長協商分配呈明部長核准承上官之命分理科中事務第十條總務廳因事務之必要時得置辦事員呈請部長核准派充承上官之命分理該管理務第十一條總務廳設置核算書記由各科長呈請次長核准派充承上官之命司理核算繕寫及其他事務第四章附則第十二條總務廳各項詳細規則另定之第十三條本職制自交通總長核准之日施行 
[雜評二（默）]  
　　無廻旋餘地說說者謂總統制之弊在總統對外無廻旋餘地故不如用總統内閣制是以總統權重而無廻旋餘地也從前之國會亦謂總统無廻旋餘地而推翻之從前之憲法草案亦謂總統無廻旋餘地而重訂之是以總統權輕而無廻旋餘地也總統制無廻旋餘地可改爲總統内閣制然則議院無廻旋餘地亦可改爲總統議院憲法無廻旋餘地亦可改爲總統憲法 
　　黎副總統辭職說内閣總理者分總統之權者也副總統者分總統之名者也熊總理巳因行總統制而辭職矣而黎副總統亦有因行總統制而辭職之說果爾則分總統之權與名者無人矣總統之權獨大名獨尊而其責任亦獨重矣　 
　　財政上之危險今日當局者紛紛主張輸入外資以謀振興實業矣夫輸入外資以開闢財源固爲世界公認之政策然而振興實業爲生計根本政策而非財政救急政策中國財政之危險在目前而乃謀之於數十年之後吾非謂數十年後之不可謀也特恐旣謀數十年後又謀目前外資輸入過多不免有破產之虞耳况以謀諸數十年後之費浪擲於冥冥之中而僅有振興實業之虚名也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬南警探之戒備]  
　　淞滬水陸警察督辦薩君接鄭鎭守使移開據偵探報告近日外間又發生一種惡謡謂有黨匪欲於陰曆正月廿八日晚間擾亂治安並圖攻製造局云云誠恐商民誤信謡言復起恐慌除預爲防備外希卽分飭所屬各警區一體防範母稍疏忽等因薩君當卽訓令水巡區及南巿警察分廳等務於華洋交界之處多派警探實力巡防昨崔分廳長已令知第二二區警署及分署等赶速多派巡邏隊士扼要梭巡俾與崗巡聮絡巡察如有形跡可疑之人夜間在途行走務須盤詰來歷一面令稽查員在各旅館勤加查察倘有黨人混跡着即拿辦 
又聞滬南崔分廳長因近日謡言又起不得不趧爲防備業巳禀奉督辦薩鎭冰君核准在南北兩分廳各組設偵探隊卽行開辦並經崔君查得舊有之偵探及副探等所執楷證俱係穆前廳長頒給恐有冒混爰於昨日起令知各區警署及分署等將此項舊照一律收回繳銷以便左 
換給分廳楷照以杜冒替 
[官兵均有警笛]  
　　上海鎭守使鄭汝成君以日來謡諑繁興防範不容稍懈已飭製造局龍華子藥廠守衛崗兵一律荷槍實彈徹夜輪流梭巡並給上差各崗兵警笛一枚如有變故即按照編定聲數知照遠近據聞上級軍官出外查差亦均有警笛云 
[嚴防白狼暗通聲氣]  
　　聞上海電報局昨得交通部來電略謂白匪竄擾豫皖等境難免不勾結亂黨暗通聲氣所有各處電局遞發華洋文密碼電報亟應特别注意卽明碼電報如字語顛倒不清亦應審慎遞發遇有語涉不經卽將發報人扣留送究以昭慎重云云 
[擒獲白狼羽黨]  
　　白狼在皖省大肆刦掠屢見前報前晚十一時閘北軍事偵探探聞白匪羽黨郭明愷擬往揚州謀亂當即密報徐警廳長立飭探警在滬寗火車站將郭查獲搜出白匪委任狀及要証甚多當解司法科經高科長密訊一過一面由徐廳長親赴南巿請見鄭鎭守使商議核辦 
[密查黨人潛運軍火]  
　　浙江駐滬軍事偵探王沈等六人偵悉黨首王金發近遣同黨在滬潛購炸彈等物希圖附搭商輪前往寗波轉運紹興杭州湖州等處再謀舉事該探等當卽投報上海鄭鎭守使請求派探協往南巿大逹碼頭秘密偵查鄭君准卽派令稽查員羅嘉佑督同偵探余祖勳等恊同浙探於昨日前往寗紹大逹各碼頭商輪上認眞查察聞舉動極爲秘密云 
[探報黨人機闗之地點]  
　　江蘇都督府駐滬偵探購線偵悉西門外打鐵浜地方仍有黨人暗設機闗於夜間開會集議當於昨日密報鄭鎭守使飭撥軍隊前往守捕並飭警察分廳長崔君飭知該處二區警署隨時查緝以免黨人潛匿生事 
[陸惠生果在滬耶]  
　　浙江都督府駐滬稽查員偵知陸惠生近由東洋潛回滬上匿居新租界辛家花園相近洋房内有遣黨密謀赴浙起事情事該稽查員以碍於租界權限未便拘捕巳請駐滬交涉員楊君照會領事團轉飭公共捕房派探協緝矣 
[官紳對於推廣租界之意見]  
　　法人要求在西門外肇周路徐家滙路等處推廣租界一事業經上海縣洪知事召集士紳開會討論洪知事與各士紳均不贊成法人之要求議以正當之理由設法對付萬一不能逹到目的則擬縮小範圍以吕班路爲界而於交界各路概照民國路（卽城濠基）辦理並制限其在地上地下之設施現巳擬具說帖遞呈交涉員共有十餘欵内容甚秘其最足令人注意者爲要求修正租界章程華兵得以自由通過租界華探得在租界自由逮捕人犯法工部局須擴充華董名額非道契地不得征收地捐垃圾糞船碼頭不得靠近華界法人使用人民地畆須給相當之價值並須於三個月前知照等各欵聞昨已由楊交涉員轉電中央與駐京法使交涉矣 
[阻止侵越主權之設施]  
　　閘北自來水公司本係華商組辦得官力之補助經營有年辦理頗著成效前清時因公共租界工部局越界裝置水管疉由前清上海道曁閘北巡警總局與領事交涉有案乃光復之後外人乘我國紛擾之際頗有侵越上海縣洪知事自到任後接到閘北人民之報告巳有多起業已吊核原卷函請楊交涉員與領事團交涉矣 
[請求保全墳墓之迫切]  
　　法工部局新築之寳倫路跨越華界侵害民房墳墓曾由各業主恊同二十七保各圖地保至上海縣公署禀請保全當經前任吳知事及現任洪知事先後禀詳交涉員與法領事力爭在案前日又有商民沈寶森至縣公署禀稱所有坐落該處祖墳及墳屋等亦被該局逼令拆除爲此繪圖呈請保全等語昨洪知事已將原禀及所繪之圖轉呈交涉員核示矣 
[繼續密訊西婦被害案]  
　　虹口禮查路十四號門牌德商南門牛肉莊主婦密雪司南門被人謀斃案内之嫌疑犯侍者朱小毛馬夫王阿四及巳歇西崽林左君與周小弟前日上午由公共公堂闗讞員會同德師副領事秘密研訊巳誌昨報前日午後三時德領師君復至公廨與闗君升坐特别公堂繼續審訊因案闗謀財害命情節重大深恐洩漏供詞正兇漏網故仍禁止旁聽直訊至鐘鳴六下仍無確實供詞判仍一併帶回捕房押候復訊 
[保護洋人住宅之復函]  
　　閘北馬家宅西洋人羅帝戤司住宅於舊曆本月初五夜被盜行刦並將該洋人砍傷詳情迭紀前報茲悉馬家宅一帶外人住宅甚多自此案發生以來咸有戒心業巳禀奉該管領事照會交涉員楊君轉函淞滬警察總　薩督辦請爲保護茲將薩君復函錄下啓者准公函内開昨准英總領事函稱據英商勃蘭特禀稱本商家住閘北屈家橋馬家宅地方此地共有洋房三所本商住居中間一所其左右二所皆係西洋人居住日前西洋人家被匪於夜問搶刧刃傷數處（卽指羅帝戤司）本商心存畏懼請爲核示等語英商摩干禀稱本商住居靶子路土靶堆之西轉角地方因相近不遠之西洋人家被匪搶刧刃傷恐有危險亦請核辦前來本總領事據此合行函致貴交涉員請爲轉致閘北地方官將該二英商房屋妥爲保護以安商懷仍望示復等因相應函請貴督辦查照轉飭該處巡警妥爲保護爲荷等因准此查日前馬家宅盜案發生後廠督辦以該處鄰近頗多外人住宅自應力加保護業巳添設長警二十二名飭由該處警署派赴馬家宅一帶加添崗位嚴密防衛至馬家宅西洋人家被盜一案連日由該處警備隊捕獲匪人九名俱係案中重要兇犯不日即須訊明定罪准函前因相應函復卽希貴特派員查照轉復可也 
[暗殺犯之死期]  
　　暗殺商務印書館總理夏粹芳君及流彈擊斃夏廣仁之兇徒王慶瑞業經公共公廨闗讞員商准外交團將王解送鎭守使署發交軍法司研訊屬實禀奉鄭鎭守使着照軍律將王鎗斃巳定於二十號（卽今日）在滬杭車站附近行刑昨由鄭君函致闗讞員轉致外交團查照矣 
[緝獲殺害探夥之匪黨]  
　　匪徒王阿壽（即小阿壽）屈阿隆等於去年陽歷七月十四號糾同巳獲盜匪陸羣等在九江路二百五十號門首擊斃探夥生瘡阿根（卽陸阿根）畏罪逃逸業經陸盜供明王等匿居地點由捕將二人先後提獲昨解公堂請究先由一號西探與華探朱阿巧等上堂禀明此案情形訊之王阿壽供稱陸阿根曾向我借洋五元無着挾有嫌隙惟阿根被殺之晚雖在弄口因聞鎗聲卽逃並未目覩亦未帮兇中西官會商之下判王與屈仍帶回捕房候下禮拜二再訊 
[拿獲持鎗刦掠之嫌疑犯]  
　　湖南人余正標彭少林前晚同在浙江路五百七十九號小茶館内啜茗被老閘捕房包探陳阿四查見以其形跡可疑上前盤詰二人言語支吾當卽帶入捕房在余身畔抄出手鎗一支鎗子十五粒並在彭懷内搜獲江北護軍使所給陸軍第十七團機闗鎗連長護照一紙禀奉捕頭諭令收押昨解公共公堂請究先由七十九號西捕與陳探禀明前情並稱近來新閘地方迭出匪徒持鎗搶刧之案請暫緩訊究候傳被刧各事主認明狀貌再行解訊聶襄讞商之美領卓君判余彭還押手鎗護照暫存捕房候查明澈究 
[澈究僞鈔票之來歷]  
　　本埠交通銀行控陳少華持五元僞鈔票來行混兌現洋等情咋由總巡捕房將陳及牽涉之盛某等四人一併拘解公堂略訊一過判陳交保盛暫留捕房餘人退去候查明該票來歷於下禮拜二再訊 
又虹口吳淞路協泰烟紙店主劉錦堂控甬人吳楚恒與子吳阿榮將僞造之交通銀行五元鈔票混兌等情業經捕房查得吳曾將僞票四十元混用於王坤記王春記楊永興等各户並吊到僞票昨將吳父子併解公共公堂請究先由六十二號西探與華探譚鳳池上堂禀明前情繼由交通銀行所延律師上堂聲請澈究據徐姓女敎習與吳妻上堂禀稱此項交通銀行鈔票係吳妻將金鐲託我至費文元銀樓兌換由費文元付出共計一百元翌日吳稱此項鈔票不能通用囑我往掉詎銀樓夥忽稱今日報紙巳經登載有僞票發現不允掉換我卽與吳各取五十元分往各店舖兌換我之五十元巳由車夫盡行用去惟知不能通用不知是僞請爲明　王襄讞商之美領强君判吳交二百元人洋並保候傳費文元經理及出用僞票之夥友到案於下禮拜二質明再核 
[組織聮合展覽會之預備]  
　　江蘇籌辦巴拿馬賽會出品協會前因籌備巴拿馬賽會事務局來文有指定上海廣州天津漢口爲各省開聮合展覽會地點蘇省電復准就上海開聮合會惟會期定在六月是否不再變更旋得復電准在六月舉行茲江蘇出品協會詢問事務局以亟待預備及實行事項四端錄載於後未識事務局能迅速答覆以利進行否一貴局旣經指定天津漢口上海廣州爲聮合展覽會地點各省自必各就近便之埠聮合開會就上海者除江蘇外餘爲何省請煩知照以便隨時接洽一聮合展覽會之會場房屋請即指定宣布一貴局於四埠有無分設機闗以便各省就近接洽並指示統一辦法一第二期通告内載函請交通部訂定辦理賽務人員免收車船費及賽品運輸免費等專章至盼頒布以便各省一律照辦 
[泥城外連出刦案]  
　　泥城外馬立師大沽路謝王氏家被盜刧去值洋五千餘元之飾物巳誌昨報茲悉前晚又有暴客多人擁至泥城外馬霍路三百八十二號門牌楊王氏家撞門入内各出鎗械嚇禁聲張刦去值洋四千六百八十餘元之金飾各物旋由該氏投報新閘捕房立飭通班中西包探前往兜拿未獲業已禀請麥總巡通飭各捕房中西探捕一體留心協緝矣 
[事主探悉盜犯]  
　　浦東洋涇鎭迤東陳家宅鄉民陳桂堂家前曾被盜行刧報請地方檢察廳飭緝未獲茲經該失主查得附近之陳佛全實爲案中要犯當卽到廳呈報由汪廳長派員往查陳佛全實係不安本分之人昨飭法警持票下鄉着卽拘拿到案聽候訊辦 
[嚴緝盜首之訓令]  
　　閘北徐警廳長昨日訓令各區署云案准上海地方檢察廳函開案准水巡隊送王根千等搶刧王炳祥花衣船一案到廳當經本廳訊據王根千供稱由葉阿龍爲首結夥周阿星王賡生陸小手陸阿增等七八人行刧不諱等語據此查葉阿龍等在逃未獲除將王根千收押按律起訴外合行函請貴廳查照派探嚴緝並祈令行各區一體嚴緝務獲歸案訊辦實紉公誼等因爲此令仰該署嚴飭長警認眞偵緝 
[保險行賠償貨棧損失]  
　　蘇州路四號福利公司貨棧内起火焚燬貨物損失甚巨其比隣捷成洋行貨棧亦受水漬業經捕房派探查明實係無心失火並無别故是以各保險行已前往檢明損失分别賠償矣 
[舊校場火災之疑竇]  
　　陰曆正月十六日天未黎明時新北門内舊校場一百零七號門牌失慎殃及一百零八零九等號商舖當經一區二分署將被災之德昌紙店順興泰紙盒店趙一大花紙店毛春塘筆店等東夥各人移送南巿分廳司法科預審互相推諉飭將德昌經理人盛永生順興泰尤奎榮交保候派探調查在案昨又復訊由趙一大等投稱均與德昌順興泰爲隣查得順興泰所用紙料係洋紙爲多當時火起天未黎明但見紙灰輕揚不知誰家所起殊難指實科長核得此事殊多疑竇除函請救火聮合會查明實情復核外仍將盛等交保候示 
[美租界火警]  
　　昨日上午九時唐家弄西首歸仁里第二弄七百八十八號顧興祥家不戒於火焚燬樓面一間事後捕房特派中西探查明起火情形禀復核奪 
[焚燬土膏烟具之通告]  
　　地方檢察廳昨日發出通告云照得本廳自上年八月十四號起至本年一月十號止所存巳結販賣烟土及吸食鴉片各案内之烟土烟膏烟具等件茲定於本月二十一日下午在署前西首曠地一律當衆銷燬其未結各案内之前項犯罪物應俟判决後併入下屆焚燬除函請各機闗派員蒞視外合亟列表布告俾衆咸知 
[賭害之酷烈]  
　　無錫米商楊再興前晚在新垃圾橋北沿浜某米廠内與沈某賭博致將米洋千餘元輸去楊無顔歸里避至烏鎭路北首樹上解帶自縊幸經太陽廟賣菜鄉人王阿大等三四人所見赶見將楊解下灌以薑湯數碗始漸漸蘇醒送至船上嗣經該處巡警聞知禀明徐分廳長立派警探前往調查確實會同老閘唐家弄捕房密拿沈某到案訊明核辦 
[贜與聚賭並發]  
　　僑居虹口華特路二號之日本人控曹阿三竊取金練金戒將贜分消於東漢碧禮路一百二十四號宋阿品及梧州路一千四百二十五號王唐氏等情由探將曹拘獲帶往吊贜詎宋與王唐氏均在家聚賭抽頭當將宋與宋妻宋吳氏及王唐氏並賭徒毛錫昌汪明楊江文元沈芝德朱德春周星橋等二十一人連同賭具一併帶入捕房昨解公堂分别訊明判曹阿三押西牢八月宋吳氏王唐氏不應收贜各押女所一月宋阿品罰洋十五元無洋改押兩禮拜餘人各罰洋五元一併充公無洋改押五天賭具銷燬　 
並補傳王唐氏之二房主毛王氏到案併究 
[律師辯護行竊拒捕案]  
　　地方審判廳於日昨（十九號）午後二時開庭公判王闗生行竊拒捕一案楊庭長當庭訊據事主王阿元陳述當日半夜被竊驚覺始悉喚同張根興出門追赶在田畔獲住王闗生并覓得被竊花衣一擔不料被竊賊鑿傷手腕訊　陳根興供與前同後訊據王闗生供鑿牆入内竊去花衣不諱并云被該二人扭住奪我身邊鑿子致令撞傷伊等之手旋被捆綁吊在樹上痛打手上現有綑傷痕迹請騐云云李檢察官讀起訴文依據以上事實認爲構成刑律第三百七十一條之罪因結果致人受傷應據刑律第三百七十三條第三欵處斷云云辯護律師黄鎭磐起言凡犯罪之行爲必有犯罪意思始得構成罪名若無犯意恰如天災地震致人受傷不得認爲犯罪要素之成立查王闗生在檢廳供云當夜該二人扭住後奪我身邊鑿子因固執不放致撞伊等之手又王阿元張根興供有被鑿着等語且供述傷均在手卽爲奪鑿撞着之一證其非故意傷人可知若認爲故意牆可穿而手能不斷乎否則必傷深次骨何以傷單僅註明皮破微傷其爲無意　傷益明應參照刑律第十三條及第十六條處斷則貴檢察官依據之刑律第三百七十三條第三欵之罪不能成立至依據刑律第三百七十一條查此條文載明圖脫逮捕數字請問能否認一般個人有逮捕權藉曰承認將來個人可以逮捕個人可以監禁并可以罰辦其害何可勝言從嚴格上解釋係指該管官廳依法之逮捕而言是此案援引此條之不適用彰彰明矣查起訴文有該犯自白字樣則依據刑律第五十四條審按犯人之心術應可請求减等又查原訊單内載該犯從東廂進從西廂出足見此屋祗堆花衣併無居住及看守之人在内亦不得認爲侵入行竊之罪請求依據刑律第三百六十七條處斷似較平允李檢察官答云旣堆有花衣則非空屋當然認爲侵入審判長云此屋旣有所有權若侵人所有權内即可認爲侵入之罪黄律師起言果如貴檢察官及貴審判長解釋則條文載明有人居住及看守數字可以删去殊不知條文旣如此載明實有深意存焉當然依照條文解釋爲是此案本律師承貴廳選任辯護不得不勉盡義務從法律上研究無論罪名輕重均須由法院審辦萬不可認爲一經犯罪即可放任個人毆縛置該犯受傷而不理殊非國家用刑制裁之本意請貴審判長詳覈再行判决云云楊審判長宣告辯論終結命將該犯還押候判 
[串騙運動費之敗露]  
　　住居陸家莊之李福林在美最時金剛鑽行爲工匠因工頭周某竊取鑽石逃逸故福林等同事六人被行主控經法捕房押交周某究辦在案嗣由福林之妻母沈倪氏與長婿黄士英串通向福林之母李俞氏騙洋一百五十元允爲運動保釋不料事隔數日杳無音信經李俞氏詳細察訪始知受騙前日將黄扭控四區第一分署移送初級檢察廳昨經戴檢察官預訊原告聲訴被騙情形質之黄供係浦東人在吳淞開設餘生織布廠此項運動費巳過付法界包探問官詰問該探姓名黄支吾以對當以串騙屬實判令收押黄一再懇求交保情願繳洋因判將沈倪氏收押黄交妥保聽候起訴核辦 
[醫藥聮合會開會記]  
　　中華醫藥聮合會於正月二十三晚八時開本年第一次常會到者百餘人首由會長費訪壺君宣布去年成續及本屆常會應議事項次歡迎南京中華醫藥聮合分會代表周壽臣君全體起立致敬次費君及夏應堂會長商榷接辦廣益善堂施醫入手辦法次提議藥界所擔任之藥品陳列所實行事宜又議改常會日期爲初三及十八兩日當卽通過次丁甘仁會長演說略謂本會應　事宜闗於醫界者宜擇定醫經注解最詳最確之本取爲正宗闗於藥界者各藥店所售丸散膏丹按之古方其配製合法者尙少而配製不合法者甚多且不免互相異同各自爲製之弊闗係生命實非淺鮮宜詳加考察按照古方一律更正又謂提倡醫學最使之法首宜徵文期於集思廣益使海内同志共得觀摩聞風興起云云全體鼓掌又由費會長宣布董受芝君意見書大旨謂宜於常會互相研究醫理及討論一切疑難雜症時疫等病之治法十時散會 
[僧人組織黄字會]  
　　中華佛敎總會副會長清海靜波現擬創設黄　字會開辦中西醫院設立醫學堂及救護看護學校培養人才以備救護救疫等隊之用一面籌募欵項賑濟水旱偏災立　兒院敎養孤寒兒童其會所暫設新閘平橋路清凉寺現正籌劃進行不日卽可成立云 
[補錄警務會議議决案]  
　　滬南警察分廳長崔君曾於本月十六日下午邀齊各區署長署員會議茲將議决事件錄後一各區署長警嗣後因事請假無論長期短期須隨時呈請核示不得擅准離差惟二三小時之假不在此例得由該管長官酌量辦理一旅館登記簿爲稽查旅客根據而設當此謡諑繁興難保無匪徒混迹其間希圖擾亂治安務須認眞查察以清匪源所有各客棧旅館均須各立循環簿二本逐日將住客名籍來歷一一登記送該管區署備查卽於下星期一實行一巡警對於車輛相撞之際須舉手令其停止並須舉手指揮來往車輛行人分上下道行走以免擁擠衝撞之虞一查察賭博自應嚴厲進行如查獲賭犯分别情節輕重酌量送罰當場搜得賭資應即先行呈報一俟月終彚繳來廳備充公用一拿獲盜賊立卽解廳預審如訊實案情重大即將出力員警等呈請奬勵一巡士改爲巡警各排改爲各棚各級長警改爲各等長警一各區署之稱呼頗不一致以後長警對於署長署員巡官即以署長署員巡官稱之自稱巡長巡警以歸劃一一東洋車夫如有未滿十六歳或已年老者在路拉車應行禁止違者拘罰 
十七日又傳齊各區署巡官會議其議决事項如下一巡官有商承署長署員進退長警之權一巡邏巡警夜間備帶警燈站崗巡警可以免帶一巡警夜間上崗一律備帶子盒一只放在左邊崗警免帶刺刀一新補巡警須先令巡邏孰悉地理後再令上崗一換崗時上崗與下班巡警須當互相行禮以表敬意 
[調查碼頭包探]  
　　滬南警察分廳長崔君以寗紹大逹各公司碼頭所用包探有無憑照無從查考特於昨日派探自宋鳳鳴前往調查據復各公司輪船包探均由公司雇用並非由局派充故無執照寗紹公司共有六名每月由該公司共給薪工洋八十餘元云 
[四區添派長警之爲難]  
　　閘北徐警廳長日前據四區解署長呈稱該區轄境廣闊原有長警不敷派遣請添長警一排俾重警政等情當由廳長轉呈薩督辦請示核奪昨奉督辦批示該區請添長警應暫從緩議等因當卽據情令知解署長遵照矣 
[保守家產之補救辦法]  
　　陳金氏投法公堂控稱丈夫陳勝華故後所遺之產被長子陳嘉猷分去巿房三十六間及地若干畞詎一味浪用將產售賣媳婦孫兒向索日用非但分文不給反被毆打求請堂上將產業追出由婦人轉給媳婦孫兒執管以資度日陳嘉猷供妻子每月貼洋六十元爲日用之資已給過若干月惟房產巳經抵押與人母親難以收去求恩公斷判陳交保着金氏邀同公正人將產查明究抵銀兩若干清理明白准予收管以免糾葛 
[家產不能抵債]  
　　魚行主蘇頴生前投法公堂控稱巳歇行夥沈　興陳祥林私用洋一千三百元現沈陳合開魚行私用之洋分文不理嗣因押追不交着原告查明有無家產禀覆候核在案昨蘇又禀稱陳有田地數畝坐落寳昌路地方沈在羅店鎭亦有房屋若干間求請查封備抵陳供雖有租遺之田實係墳地葬有棺木十餘具難以抵欠沈供房屋實是商人之產惟巳抵押與人况商人等係經手放出之賑並非私用求請開釋出外向各主顧收洋料理聶讞員判各交六百五十元人洋並保限十四天理還 
[沈茂堂自陳窘况]  
　　周谷山投法公堂控稱沈茂堂前來交易貨物結欠洋五百元出 
 
 

Page 11

 
 
　　立期票詎到期置之不問具控後沈又托人來勸再立票據分若干期拔還商人不允求請嚴追沈供除拔付外别無法想或者俟覓到生意後如數清還現在分文難措求宥判交人銀兩保限一月理楚 
[押欵先應料理]  
　　崔謙益堂因婦人王丁氏王莊氏不理伊故夫王西星房產押借鉅欵控經公堂傳訊判將所有遺產闗列清單呈核在案前晚由廨復訊兩造各由代表律師上堂互辯良久孫襄讞着照原告所控如數照繳至於遺產旣稱前經虞洽卿理處明白應候傳案質證並着於三禮拜内將理處情形開列說明清單報告公堂候再核奪 
[負債纍纍]  
　　德裕錢莊控巳閉德祥錢莊湯載如黄善相騙倒存欵允將通商廚房王新岐欠欵劃抵届期往收無着請爲追究等情業經公廨將湯黄王三人傳案訊追前晚復訊復有顧少安以湯等不付本票銀四百五十兩延律師投案求請訊追旋經兩造代表律師互辯多時孫襄讞判被告各交原保候再訊核 
[保人帮同理處]  
　　美商勝家公司控金芹波私將縫衣機器三部質洋化用等情由廨訊判金押候補傳保人到案訊究在案昨由捕房將保人楊晉生傳案訊明被告私用屬實判金押三月並着繳還當本洋四十六元七角租洋三十七元七角楊交保幫同理處 
[追償撫恤之辯論]  
　　紹興人陳永興被飛龍公司　車夫周聚財撞倒跌傷身死曾由捕房禀請公共公廨中西官騐訊因係陳自不經心判將刑事案註銷所請追償撫卹係民事範圍着屍屬另行起訴在案嗣經尸弟陳永林具禀公廨於前晚集訊先由原告代表律師偕同尸妻陳羅氏挈領一五歳一三歳之稚子投案請示被告亦延表摩代西律師到堂辯稱尸　陳羅氏旣稱當時在紹興原籍並不在申則請　償撫恤出自誰人之意陳永林具禀起訴是否得尸衰之委託然尸妻旣不在申陳永林何能得尸妻之委託故今所請追償撫恤是否尸妻爲撫養二幼子之計應請堂上格外注意原被律師互辯多時聶襄讞判被告交原保候復訊再核 
[江寛船主病故]  
　　招商局江寛輪船主福克司脫君近因患病在西醫院療治無效於前日逝世昨午備棺收殮舁往泥城外西國墳山安葬 
[佛店之歡喜緣]  
　　北京路六百八十八號門牌機器店主鄔芝田偕學徒任四福包車夫李阿二控新閘愛文義路天華堂佛店内之老婦李董氏勾誘伊妻周氏與無賴經季安通姦並唆使捲逃等情昨由捕房將李董氏拘解公堂請究鄔延律師上堂譯訴前情請究訊之董氏供稱去冬原告之妻雖與一男子來廟還願不知是否卽是經姓實不知情求宥中西官判氏還押候查明再訊 
[認領逃媳]  
　　婦人倪阿寳卽沈倪氏於上年十二月初八日在無錫縣原籍被某氏誘拐來申欲圖售賣爲探查見解送法公堂判發善堂候領在案今有沈阿東投稱倪氏係是媳婦無端逃逸今始得悉巳由捕房查獲求恩給領當將倪氏提案認明無訛准予領回管束 
[虧欠車租類誌]  
　　阜寧人王春溶住恒通里西草屋内上月向匯芳公司經理車租之徐占元包租黄包車十輛又央餞啓瑞爲中向徐借洋十一元刻因王誘拐戴姓婦人偕逃積欠徐處車租等洋三十餘元由徐投報四區第二分署請爲查緝昨又具禀閘北警廳請求派探嚴緝 
匯芳公司西人培而前日至第二初級署　廳控崔希登拖欠車租洋一百八十元經蘇推事集訊之下判崔交人洋並保聽候判决 
[公共公堂瑣案]  
　　匯芳黄包車公司控張阿扯丁阿慶行竊黄包車上鐵螺絲消臧於汪寳福等情昨由捕房將三人併解公堂訊供一過判汪存洋五十元交保張丁押候查明於下禮拜二再訊 
　　賭徒李掌生因糾合同類在虹口狄思威路四百零九號屋内聚賭抽頭被捕房查獲昨將李與同賭之張阿小錢建熒一併拘解公堂訊實判李罰洋十元張錢各罰洋五元一併充公 
　　馬夫包阿二拉韁不慎撞傷行人王金生被捕拘入捕房昨解公堂請究判包存洋一百元交保候原告傷愈再訊 
　　新閘白克路七十三號陳並年家於本月十六號失火即息業經捕房查係多積稻草所致昨將陳　案訊明判罰洋五元充公 
[雜評三（請）]  
　　白狼委狀會剿白匪已多日矣而屢傳官軍爲匪所敗且屢傳白匪種種殘酷狀况汴皖之人何以堪也非特汴皖之人不能堪各省亦因白匪四出運動而受其影響卽如滬上數日前已屢起謡言今果獲其黨羽搜得委任狀矣嗚呼政府其奈此狼何 
　　黄　字會從前之僧人不問世事者也自開僧學堂設佛敎會而僧人亦稍稍與聞世事今有人設黄　字會以爲創辦各種慈善事業之預備不可謂非僧界之進步也特何必揣摹紅十字會之名稱易紅而黄易十而　致令人疑爲隠戤乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬少爺黨緣起] [  率公]  
　　在昔專制時代諸侯繼統大夫世位簪　華霄奕葉蟬嫣故國家大政往往操諸二三豪族之手一介平民旣不敢妄有所覬觎咸願低首下心受治於刑驅勢遍之下此成周一代所以歷世三十歴年八百也厥後漢高創非劉氏不王之制魏氏立九品中正之目於世族衡門之界辨别紥嚴汝南袁氏宏農楊氏四世三公史官且播爲美談歷代相仍綿延弗替於宋則有任子於清則有蔭生類皆重視華族頴分階級未乾黄髮已列丹墀亦足豪矣不意共和成立一律平等先朝遺老投置閑散據要津而獵顯宦者皆少年新進挾其年半畢業之証　歸自海外學術經騐兩無所有每下一令輒復自相矛盾能言而不能行悉稗販東籍之有以誤之也民國不振半由於此今幸大總統毅然求治知若輩之可與共安樂而不可以共患難也禮致耆賢拔茅連茹昔日封疆大吏台閣重臣聮扇出任幾於布滿中外吾　處此亦得以大施運動但憑一紙八行則觀察使也闗監督也某司長而某局長也胥可予取予求期諸旦夕較之以金錢運動選舉者其難易何可以道里計耶惟是門路而限於一人究嫌狹小請托而屢施故技亦嫌煩瀆故非集合團體互相提携恐氷山易倒勢位之不可以常保也爰由某某發起組織少爺黨設本部於北京分部於各行省以擴張勢力營謀權貴吸收民脂民膏爲宗旨除另擬簡章呈部立案外謹述其緣起如此凡我　袴之子盍歸乎來 
發起人前清一品廕生分部郎中勳二位陸軍中將某某前清世襲男爵外交部僉事某省觀察使某某同啓 
[警世五更調] [  王海如]  
　　一更一點月光輝上海社會呀呀呀得噲窮侈極奢嫖賭吃着人人愛擺海外馬車　坐呀汽車開開呀呀呀得噲就叫完大倌家當好像用弗完想出花頭來呀呀呀得噲跑去開菓盤死要場面活受累要緊完一進堂子呀洋鈿幾十塊呀呀呀得噲還算是洋盤 
二更二點月當頭推方牌九呀呀呀得噲解悶消愁一千塊洋鈿要打三道頭大出手四五劈面呀拔隻牛頭呀呀呀得噲莊家天之九摇摇寳來擲擲骰終歸弗得手呀呀呀得噲輸得　路走各處奔跑去看朋友苦哀求大家帮忙呀抽點不頭呀呀呀得噲用賬都弗夠 
三更三點月漸西吃頓大餐去呀呀呀得噲食物揀新奇紅煨獐肉炸野鷄一瓶勃蘭地清鴿蛋呀布丁用西米呀呀呀得噲濃茶代咖啡只消物事來道地燒得有滋味呀呀呀得噲價錢總弗計生就一副闗脾氣眞寫意要簽字呀賬房弗肯欠呀呀呀得噲擺只表勒裹 
四更四點月糢糊袍子是玄狐呀呀呀得噲面子大青布翻貂馬褂袖弗大眞媽虎獺絨帽子呀到是來路貨呀呀呀得噲打扮　時踏濫吃　　濫　　只有一年多呀呀呀得噲弄得一場糊大哭小喊只爲肚裹　眞難遇懊慎當初呀忒嫌　　　呀呀呀得噲說弗出個苦五更五點月西歸物事才弄完呀呀呀得噲親　斷往來朋友看見弗理　眞可哀世情梟薄呀說野悽慘呀呀呀得噲豪燥點改悔敗子回頭金不換去入儉德會呀呀呀得噲浪費好省哉勤勤儉儉扒起來運氣轉做人家呀終歸用弗完呀呀呀得噲仍舊好發財 
楙園詩選 
[有感] [  萍寄]  
　　幾虔别家園離愁强自寛搴芳臨淺渚探勝涉荒巒籐刺鈎衣破蚌聲入耳喧終朝何所得寂寞又黄昏 
[去去行]  
　　去去復去去行行還住住天寒多雨雪四寒沍陰霧山峻馬不前河冰舟難渡况復苦飢荒豺狼當　路臨歧空傍惶痛哭傷遲　 
[清雍正間寗國有某生者幼失怙恃家道小康娶同邑焦氏女貌美能文伉儷甚篤無何生爲奸人勾引日事樗蒲女雖苦口危言生終執迷不悟繼以負金甚鉅財產變抵一空女之嫁奩亦被搜羅殆盡復擬鬻其身女因作詩自縊死詩曰] [  若愚錄寄]  
風雨凄凄倍感傷鶉衣不耐五更凉揮毫欲訴衷腸事提到心頭已斷腸 
暗掩柴扇只自知妾今視死巳如歸可憐梁上呢喃燕來日牕前各自飛 
風敲庭竹雨喧譁百轉幽思只自差燈火不知人永訣今宵猶報一枝花 
是誰設此迷魂陣籠絡愚夫暮復朝身倦囊空歸臥後枕邊猶自夢呼么 
獨坐茆　積恨多生辰不耐命如何世間無限　　女偏我微軀受折磨 
香焚寳鴨裊青烟哭拜神前訴可憐但願郎君情性易妾歸黄土也安然 
人言薄命是紅顔我不紅顔命亦慳留下青羅巾一幅請郎看取涙痕斑 
誰人不願樂餘生我樂餘生定失貞今日遼陽城化鶴他年華表訴幽情 
[詠史十二絶（希社第十三集課題）] [  唐尊瑋]  
丙吉問牛 
介葛當年擅令名三犧曾亦識牛鳴那知爕理陰陽者不問民生問物生 
日磾養馬 
地可生才豈論汗漢家良弼出休屠無嫌養馬黄門賤大節嚴嚴古丈夫 
正則餐英 
雖值秋來物候寒菊英楚楚未全殘冷香莫向霜華盡　與騷人　夕餐 
留侯辟穀 
折說圯橋志青灰運　帷幄漢　詼不知除却英雄氣還學仙家辟穀來 
馮煖彈鋏 
門下頻年未見稱蛺彈全不願人憎謀衣謀食貧非病相笑何知客有能 
荆軻倚柱 
壯志輕身在此行可憐倚柱失秦赢不知易水悲歌日早計國窮事不歳 
丁蘭刻木 
欲報深恩悔莫追劬勞罔極繫懷思摩奉刻木如生事還似晨昏定省時 
袁閎結茅 
疾視同宗貴倨情居然寒士慠公鄉結茅不更通人跡身世常資　　生 
庚嶺訊梅 
從來庚嶺本名臺居守因鋗易號梅不道騷壇成話品爭傳謂占衆花魁 
韓康賣藥 
易姓更名逈不猶肆廛寄跡溷庸流如何賣藥長安巿女子偏能喚伯　 
終軍棄繻 
丈夫本願在公鄭弱冠酒游自不輕轉瞬乘軒誇建節出闗爭識棄繻生 
中郎倒屣 
憶昔中郎衆望收漢南獨步識名流不知總角王延壽當日也曾倒屣不 
[冬夜苦寒] [  嘯霞]  
柝響數巡墻眠遲夜未央風狂數聲雁燈炧一庭霜賸雪粘永恆殘爐問炭忙牛衣歳寒迫鍊骨想王章 
大雪吟 
茆屋堆成雪窖奇途封難覔酒家旗山中多少人僵臥不掃門開總不知 
南園賞蠟梅 
長桑爲爾鄰葉被蠶噬　蠟樹同爾名汁被虫吮噆爾牲獨清狷作花避囂雜霜後乃孕精雪中始釀蠟蕊結如串珠又似黄金匝香烈難近　不使凡手拉尋須阮孚屐供宜徐穉榻 
[和王謙牧先生感懷] [  柚斧]  
海内誰知范叔寒千金容易一袍難登壇將將寧無日巿上羣兒正笑韓 
裹屋梅花鶴夢寒年來哀樂每無端名心苦未删除盡芋火因緣話懶殘 
遺聞軼事 
[夢史] [  李生]  
　　名園勝地不可多觀天然風景尤屬難得人生僻處一方或限於精力或限於資斧或限於時間或苦於衣食欲得暢遊名地實一大難事也古人臥遊之語亦屬無聊惟夢寐間幻想所至長得隹境然瞬息　華已爲陳迹矣少時父老語吾以西湖名勝予嘗印入臘筋而不去秋夜納涼苦無聊賴漸入幻境覺亭台數處繞以曲欄清水　漪野萍蕩漾而石階悄無一人仰視則星月皎潔銀河在天子愛其幽氣宜人低徊　逹未　遽去俄覺玉露侵衣秋濚涼氣襲人肌肉乃慢步　歸而行徑巳非曩路沿　　折而緣樹陰陰遮去亭閣惟月影懸于林際野鳥見人格磔鳴甚厲復由右石橋行遇　清河一工河水映天怍蔚藍色蘆葦蕭瑟清風徐來遠聞笙　聲清韻入耳稍頃有盡舫一摇將漸近舫内樂歌殊異人世徵聞歌曰秋風起秋雲飛　徧江南未得歸餘音嫋嫋繞溪不絶而幻境漸去紅日巳滿　矣 
洪秀全擾中國十餘年聞其事者卽三歳幼子夜不敢啼予少時每聞　時　老爲予談遺事輒心悸掩耳靜聽夜夢一偉丈夫執予曰我鐵金　也隸洪天王部下速爲我洗馬負兵器否則不貸汝予悚　唯唯聽命乃從至一城城外刦火滿天死骸堆積作奇　俄而鐵金剛以事去予自　走亦死不走亦死不如趁伊不在時或可遁去乃潛起而馬鳴蕭蕭予懼爲所執極力奔忽失足踏一死尸首死尸忽　起相搏予度力不勝而不能脫乃匿至深林中而尸則繞林呼號不肯去予不敢出而尸亦不入俄頃鐵金剛　馬横戈至見尸亦不敢近予覺後忽有人擊予頓驚醒則予弟呼予就塾也（未完） 
自由談話會 
　　近日談話會中除談儉德會外絶無談及大局文字豈以國事日非不忍出諸口歟抑以諸君忙碌無暇及此歟 
或謂解散議會取消自治卽專制復活之兆我說不可必 
維持小學巳見於韓省長之通令而一般小學辦事人員仍有終日遑遑不安其位之態其故不可解[  無邪子]  
竊以爲凡殖財產貴其能施與也否則守錢虜耳 
遇貧乏者宜景力接濟之不必計其多寡也若須富而後行恐終身無濟人之期矣 
吾觀日費千金爲一瞬之樂者孰若散而活凍餓者幾千百人處藐軀以廣厦者何如庇寒士以一席之地乎[  州趙二]  
儉德會規則一不狎邪二不賭博三不必以酒肉宴客四不必華服五不輕寒素 
入會者吳縣馬雛鳳武進周振允無錫周鳴岡嘉善姜調良邦江張復初同安杜悲吾張潤琴廣陵龔偉袁江談吉甫談自由潘泰階錢塘袁直甫蕪湖劉震餘姚魯啓耀蘇州周銘三張筱衡王平書錢隠桐程繼高嘉禾悟華眞州趙三白下頑童莫釐嚴慕愚馬惠卿王潤生吳縣顧景賢休寗姚醒軒胡隠貞女士南沙王天鐸江陰謝半隠青浦傅浪文金囂南金芸良湖北易醒愈丹陽何長峽吕鳴時紹縣陳啓泰王祖沅嘉定張仲庚青浦張肇良張冰　海寗約廬上海周子垣夫婦錢蔚君安定無儼陳芝娥女士陳愛娥女士陳月娥女士陳惠貞女士邱引珍女士沈潤娥女士陳頌娥女士仲振儀女士 
醫話 
[病人注意之要點（十三續）] [  丁福保]  
十六傳染病之注意 
急性傳染病如黑死病虎列刺赤痢腸窒扶斯等初起時政府必十分注意以行豫防消毒病人必至避病院治療是等病人人知其危險惟今有可注意者急性傳染病流行時須各人自守　生强壯身體抵抗病毒是也在消化器之急性傳染病凡消化器之有　　者尤易感染雖不大掃除家中而但以石灰時散壁間亦爲防疫之一法惟於飲食物毫不注意且　飲暴食者則全無功效者也苟腸胃健康則虎列刺腸　扶斯皆可無虞故反是者不可不十分注意也 
慢性傳染病茲略述一二於左 
肺結核爲世間最多之病爲極慢之性人人可以傳染甚危險也此病毒主於由痰傳染故病人自己及接近之旁人皆必注意近來日本人之咯痰其管理法漸至嚴重凡多人集會之所有痰者非痰壺則不亂吐病人自己亦宜自愼以防傳染他人須常携痰壺吐其中滿則消毒捨之便所病人咳嗽時則細痰飛入對面人之口内亦宜注意此外如病人被服有痰若他人着之則亦傳染要之痰多之肺結核患者務與之隔離其所用之器具又不可　他　共用 
　毒不惟直接於人并遣傳子孫流其害毒洵可恐也此病主由於男子之無品行而感染之因以傳於家庭故其豫防惟在男子慎品行而巳 
淋病亦家庭間可恐之病其數比徽毒更多 
又有不闗全體而甚多又甚難治者如眼之顆粒性　膜炎是也此病流行實盛凡家庭中有咸罹此病者共傳　之　多從目眵手拭手巾等共用之則最危險 
更正昨日本篇題下（十二續）誤爲（十一續）特更正 
小說 
[玉女魂（二十八）（英國生女士著）] [  中華雪英譯]  
　　第二十六章 
邱洛德旣抵克萊敦之門氣巳罷力巳盡身肢顫顫不能支叩門門啓鼓氣成聲問夫人在否門者視邱洛德顔色若知來意不敢納又不忍垢蓋其時主母方與其私人考雷勝酣飲取樂厭聞外事也因語之曰夫人方有事不能見君君如有不得巳之陳述我必爲君逹之邱洛德以書授之曰將此去爲我語夫人作此書之窮人遲於廳事候好音言時聲震涙下僕人持書入登樓白其主母曰有書請夫人閱之投書者即其本人俟於外請進止夫人展書略視一過笑曰滿紙胡言我不解所謂奴子汝眞　　我千言萬語命汝母以不知誰何之流丐惱我汝乃不省去語此婦人我不能應其乞我雖憐彼終不爲煦煦之仁僕人鞠躬唯唯速退以夫人語告邱洛德邱洛德駭曰奇哉夫人必未讀我書乞汝再見夫人言我爲邱洛德太姆北爾此來不敢多求但得夫人與我三尺地使此垂斃之身不露　　足矣僕人復入夫入怒叱曰賤奴該死復爲此婦人擾我我言我不識此婦人去僕人不得已退出復以告邱洛德再强之入且隨之登樓衢入室大怒且哭曰不識我耶不識我汝不識我爲汝貽禍之邱洛德太姆北爾耶我非汝固猶是清澄榮譽爲好人家兒女天乎不意汝洛羅乃昧良至此洛羅故爲愕容曰姑娘固不識我爲克萊敦夫人作此天外飛來之稱謂奇哉我實弗解顧其僕曰約翰此婦大肆顛狂嚇我欲死爲我速出之邱洛德大哭曰寃哉汝害我太甚然我必不　此汝之僕人萬不能於汝前加我以横暴我今長跪求汝勿　我於門外汝卽忘我亦當有不忍人之心使我殘廢之身弗露臥於嚴寒重雪此時邱洛德伏地大哀　切之情足以泣鬼神感頑石而克萊敦夫人不爲稍勳但曰可憐汝無知妄作蓋夫人此時一視邱洛德所陳　情　跡盡屬　語狂言若爲此身從未有此種種經歴者邱洛德知萬無希望咽聲曰天乎我必死於是我實不能經此殘毒言巳氣塞僵仆立暈克萊敦夫人曰速出此彼故作皮態驚我欲狂速出此速出此僕人慘然曰將焉置此可憐之人夫人曰任何之惟勿使我重見此物約翰乃與一僕掇邱洛德下梯嘆曰可憐可憐我身爲人役無力爲君謀全地家居茅舍一妻數子共宿一味今夜彼必坐守終夜讓床與君弗使君暴露乃置邱洛德於綺舁之於家且爲延醫施治暈者漸蘇黎明邱洛德產一女產後復昏睡數小時迨醒吐辭發聲音節迅疾語氣不聮蓋性靈失矣 
讀書於此必疑著者傳克萊敦夫人過刻嗟夫此其所以爲克萊敦夫人也揣渠中心實亦崇拜邱洛德之蒙難堅貞爲女德上至高之品格亦深知非己之奸盜邪淫邱洛德斷不至入此樊網至於不堪回首然其私意以爲己之醜行幸爲乃夫所未知前此邂逅舟中賽藉妖冶之術故膠附若是之易登陸卽成伉儼究其實在原非神交及相處久漸覺寵愛不如其初正慮從前醜得見疑於良人而當時所言爲不衷於實此意一萌則已之所爲處處皆露敗跡因欲力秘之至於永久弗洩庶長保其恣肆驕淫故當邱洛德入門時心滋惶悚虚丈夫適歸衝破其種種淫穢故極力不承旦怒斥速出不但此也回憶同舟數日察乃夫對於邱洛　之情致無任愛慕若猝遇心愛之人勢將就斃必竭力以出諸泥塗登諸祍席以邱洛德之爛漫天眞勢必以當時兩人之相闗傾筐倒篋而言之則己必置身無地其實克萊敦夫人所見大謬此時邱洛德雖極悲凉以心性光明曾無復仇之意果使重修舊誼而以　意結之乞其勿洩隠惡邱洛德必俯如所求夫人計不及此且慮不利於己從而殘偪之使之必死以之滅口實斯所謂君子視人皆君子小人視人皆小人也惟自有此慘無人理之爲大爲臧獲　所不平至不齒於人類卽其私人考雷騰目睹此凶殘中心亦爲不忍 
邱洛德見庇於約翰家者三日神致昏迷不省人事日夜號呼夢脫洛維及乃父之名初不知已身已爲人母嬰兒在旁視若無睹惟時問此兒爲誰家子何不交其父母乃置於此一日　兒號甚哀　起奮呼曰汝等忍哉何爲使此哀號之兒　其父母汝等不體慈母失兒之慘無異剖心剥膚之痛耶且汝等不見此慘狀耶在彼在彼彼爲我慈愛之母嗟乎我母胸頭血噴　激水我母仁愛之心肝何爲糢糊粉碎若此耶天乎天乎此皆爲我忤逆不肖故也汝等速救我速救我我誠不忍重見我母我且不敢重言我母邱洛德狂態日增正氣日耗藥石乃致無功治疾之醫道高而心正深罹危病不宜居寒索而力又不能應病中所需因與約翰深用憂慮謂危劇若此非得仁厚之貴婦人爲援濟者此病必絶望由是欲力任募援之勞以濟其仁術此日治病回家得一書知皮邱姆夫人初自羅地島歸以子患　症乞即臨治醫士大喜曰今可爲此可憐之女賀得所矣此病婦必得慈善之皮邱姆夫人爲之理助我術庶幾有濟夫人樂善好施吾必爲此女請命此女可不死矣旣及皮邱姆第治病畢卽陳乞援意皮邱姆夫人曰今此女何在乞先生速導我行天乎我竊善人之名頌聲幾於　耳我必爲此女謀全地言巳卽偕醫者詣邱洛德（二） 
更正昨日本篇題下（二十七）　爲（二十六）應更正 
 
 

Page 15

 
 
   
 
 

Page 16

 
 
   
 
