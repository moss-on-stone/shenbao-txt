# 1918 - 319 - 4916442

 

Page 1

 
 
   
 
 

Page 2

 
 
時評 
[祝戰勝（三）（冷）]  
　　此次協約國之戰勝其所以致勝之道雖不止一端而首當其難之比國實有大功焉 
　　不屈於勢而能巍然自守其志而不假道者比國之難能也不惜其艱而能始終力戰以告成功者比國之難能也難能者必可貴故於我人祝戰勝之時並聞比皇比軍之返國而欣爲之祝 
[專電]  
　　北京電陸徵祥準以請假名義二十五六日赴歐卽下令言外長某現在給假派陳次長代理部務 
（三十一日下午四鐘） 
　　北京電吳鼎昌亦擬以私人赴歐美活動聞爲徐樹錚向歐美方面先容如有效則徐將由日赴歐一說叚亦欲往（二十一日下午四鐘） 
　　北京電外部電英法駐使陸徵祥未到前暫以委員資格與各國接洽一切媾和籌備處抄交陸外長帶歐文案（一）收回領事裁判權（二）改正關税（三）中東路條件（四）交還青島（五）開放蒙藏（二十二日下午二鐘） 
　　北京電勘（二十八）日閱兵我國列隊者模範團以合肥爲總指揮各國軍隊由美司令率領（二十一日下午一鐘） 
　　北京電今日慶賀比皇返 
 
 
 

Page 3

 
 
國都總統派黄開文往比使館祝賀錢派參議袁良往陸外長親往各機關商店皆懸兩國國旗 
（二十二日下午九鐘） 
　　北京電政府通告外交團 
以赴歐人員名單但陸以横濱某船改期恐須再遲一旬起程（二十二日下午九鐘） 
　　北京電蘇督電告元首議和地點在寗各代表多數主張在滬陸岑唐亦來電贊成請决定（二十二日下午二鐘） 
 
疏通仍提錢能訓財政張壽齡全案今日交院今午閣員在頤年堂餞各疆吏並會商未議妥事件 
（二十二日下午二鐘） 
　　北京電聞今日政府會議 
卽提出閣員案財政張壽齡陸軍靳雲鵬餘不動 
（二十一日下午七鐘） 
北京電全國經濟調查委員會定下月朔開特别大會聞議案關於籌備歐戰後工商礦業居多 
（二十一日下午一鐘） 
　　北京電合肥反對南北平等議和及起用張勳 
（二十一日下午一鐘） 
北京電外長陸徵祥薦劉式訓以次長代理 
（二十一日下午一鐘） 
　　北京電王揖唐有赴日謁原首相說（二十一日下午一鐘） 
　　北京電法部擬在和平會議提出收回領事裁判權已具說帖由院交陸使携歐（二十一日下午一鐘） 
　　北京電外部復美使滬存土一千二百餘箱訂期會同中外官紳監視悉數銷燬（二十一日下午一鐘） 
　　北京電此間輿論趨嚮退兵與裁兵並行 
（二十一日下午四鐘） 
　　北京電蘇督來電敬（二十四日）日來京（二十一日下午一鐘） 
　　北京電皖省長確定龔心湛（二十一日下午四鐘） 
　　北京電政府擬添設巡閱副使位置各統軍吳子玉莫榮新均有望 
（二十二日下午二鐘） 
　　香港電廣州美領事謁見伍廷芳重行警告軍政府謂接北京本國公使訓令美國對於北方停戰深表同情今願知南方之態度如南方仍主續戰則外交團將有以懲之伍稱南方願得持久之和平若全棄法律爭點而不顧實背和平主義惟南方現正徵集關於議和之意見 
（二十二日下午二鐘） 
　　香港電兩院於二十日開會通過决議案如能解散非法之國會取銷非法選舉之總統即可議和 
（二十二日下午二鐘） 
[路透電]  
 
士氏著有一文載見柏林日報暴露德國海軍當道之使國人存德艦隊於巨特倫第二次大戰可以擊敗英艦隊之希望乃屬欺人之舉裴氏謂德艦隊遠遜於英萬無此種能力巨特倫外之一役德軍損失甚爲重大幸賴占天時之利及指揮得法始免全軍覆没事後各方面紛促竇比士海軍大將集全力以造潛艇但竇氏仍賡續趕造戰艦卒致建造潛艇所需材料無從可得乃解除大艦二十三艘之武裝移充此用其中且有新巡艦一艘裴氏續謂一八九七年至一八○六年所造之戰艦均於一八一八年之春被毁一九一七年共造潛艇八十三艘被毁者六十六艘一九一七年四月間德國共有潛艇一百二十六艘是年十月間共有一百四十六艘一九一八年二月間减至一百三十六艘六月間復减至一百十三艘戰爭之最後數月内甚難得人駕駛潛艇蓋德國水兵皆知此器無用也裴氏又謂德水兵奉命出戰英國海軍後於十一月五日相約叛變凡有智識者皆視此舉有功於國實非淺鮮（十九日） 
　　倫敦電九日電傳海軍大臣吉特士爵士所言德艦隊避與英艦隊交戰一節茲由德國伏瓦資報所載革命原委文中徵實據稱抱大日耳曼主義者謀與英國海軍决一大戰寧願犧牲德國所有之艦及海軍八萬人德國公海艦隊確曾受有命令於十月二十八日駛出挑戰水兵則祗知此行乃係出巡旣而截得軍官致其戚屬之辭别書始知究竟於是相約叛變遂釀成革命云（十九日） 
　　倫敦電陸軍議會副議長美克菲森君今日在下院宣稱各戰地之英國陸軍除航空隊外連藩屬與印度之兵死傷者共三百零五萬人計軍官十四萬二千六百三十四員兵二百九十萬人軍官死者共三萬七千八百七十六員兵士死者共六十二萬零八百二十八人（十九日） 
　　倫敦電比皇亞爾倍爾已於十九日正式入不魯塞爾大受庶民歡迎（二十日） 
 
訂讓渡德艦辦法之海軍專使駛抵會議地點時之情形該艦第二桅懸末萊爾海軍大將之旗縱帆之後上隅懸德旗主桅懸白旗十五日晩間下椗於印區開士之外後即有摩托小輪船一艘駛行於周圍以阻該艦與岸上通訊當晩開始會議十六日正午復行開會裴罄海軍大將有大艦隊第二司令瑪登海軍大將助之海軍中將梯爾韋特爵士亦參與會議至某限度末萊爾海軍大將則有軍官四員助之公報謂此次會議之結果定可使裴蒂海軍大將之需求如願以償云 
　　倫敦電比國公報云佔領盎丹爾之舉業已告竣比軍今日接收外砲臺比軍並已佔領不魯塞爾國民大歡（十九日） 
　　巴黎電貝丹將軍已率法國第一軍開入美資羣衆興奮情狀不可言喻（十九日） 
 
往英倫德海軍部宣稱德潛艇九十四艘準備交出每日交二十艘（十九日） 
 
忭（十九日） 
 
八萬四千噸協約國與中立國商船之沉失者共九萬三千噸（十九日） 
　　倫敦電掃雷船亞斯柯特號十一月十日在英倫東北海濱觸水雷沉没兵弁五十三人不知下落 
　　倫敦電英首相致電威爾遜總統曰貴總統誠摯仁善之電文余至爲感謝余敢信兩國所抱關於國際建設主義根本相同且甚覺吾人於媾和大會中必能提携以增進全世界之和平自由及眞正之民治主義云云（十九日）（誠報號外同） 
　　巴黎電法國公報云法軍仍在前進敵軍委棄之戰品漸見增多俘虜釋回行抵法軍陣線者絡繹不絶　　倫敦電海軍中將梯爾韋特爵士於今日日出左右在距哈維區三百哩處其旗艦上接受德國所交第一批潛艇二十艘諸艇現由德員駕駛開赴哈維區 
　　倫敦電軍需大臣宣稱釋回俘虜之舉進行頗爲满意今已有一千六百人行抵杜倫港尚有六百人今夜可到另有軍官二百八十五員兵三千九百零六人行抵赫爾又五千餘人行抵法境第五軍所駐區域 
　　倫敦電北俄英軍戰報云過激黨於十一月十一日在特維拉河以砲船轟擊後進攻英軍陣線與側翼爲英美步兵逐退加以重創翌日敵兵復行進攻仍大敗而退（二十日） 
　　倫敦電美國公報云美第三軍已過一九一四年德國邊界開入盧森堡並進至比國南部（二十日） 
　　巴黎電法國公報云法軍已過奇凡協約國俘虜八千人現集於該處法國已佔據新夏圖與愛太白勒進至勞蘭之聖太伏爾與薩白魯根並亞爾薩斯之哇爾拉法軍今列陣於來因河左岸新白里薩希·胡满巨·聖路易（二十日） 
 
暴舉提出抗議現由德軍司令致詞答覆謂德國代表於磋商休戰條件時業已切實聲明此種舉動在軍術上實不可免其責須由協約軍司令負之伏瓦資報登載前駐英德使李哲瑙夫斯基公爵致英國之請願書請其至友如藍思唐葛雷愛土葵諸人運用其能力爲人道與正誼起見緩和休戰條件（二十日） 
 
寓柏林宫中現由政府之兵擁之他去又魯森堡氏亦由兵士逐出洛加爾安齊格報此外尚有種種現象足見柏林政局現漸由非過激黨主持（十八日） 
　　古本海琴電丹麥抱共産主義之黨人密謀佔據各公署拘捕閣員宣布過激主義政府事覺被逮者數百人此舉顯由俄國過激黨暗中輔助（二十日） 
 
分事業告竣後再行回國威爾遜總統尤注意海上自由主義一端（二十日） 
　　亞姆斯特丹電柏林官電謂内閣照會聨邦議會禁止再行召集革命後帝制與聨邦參議院及聨邦議會均已推翻政府現議儘速召集民選國會（二十日） 
　　亞姆斯特丹電德國魚雷艇十一艘由盎凡爾駛抵荷蘭邊界均被覊留（二十日） 
 
民選國會要求召集勞兵大會公决德國前途 
　　古本海琴電柏林電稱愛倍爾氏與哈斯氏代表政府致電亞爾薩斯之斯特拉斯堡勞兵會謂協約軍佔據亞爾薩斯勞蘭並不妨礙按照自决主義决定其前途問題（二十日） 
 
政府（二十日） 
　　巴黎電貝丹已授爲　國上將（十九日） 
　　倫敦電泰晤士報君士坦丁訪員電稱内閣總理伊才特氏業已辭職由杜菲克氏組織更爲袒護協約國之政府安佛氏與太拉特氏乘德驅逐艦離國安佛氏大約已赴高加索太拉特氏大約赴俄迭薩 
　　倫敦電糧食大臣宣稱今須俟協約國糧食議會對於德國内狀已覺满意後始能運糧赴德（二十日） 
　　倫敦電波拉勞氏今日在下院宣稱英政府因德國釋放英俘全無條理任令凍餒步行至協約軍陣線以致死者纍纍故已向德政府提出警告並命海格上將轉達德軍大本營一面儘速設法以衣食等物供德國英俘之用又請協約軍協助辦理此事（二十日） 
　　華盛頓電合衆預備金部估計各交戰國至一九一八年年底止所用戰費共英金四○○○○○○○○○○鎊協約國所負之債共英金二○○○○○○○○○○鎊中歐諸國所負之債共英金一九○○○○○○○○○鎊（二十日） 
　　古本海琴電柏林消息此次戰爭德軍死者一百五十萬人失蹤者二十六萬人被俘者四十九萬人傷者四百萬人 
　　巴黎電意軍與協約軍昨已佔據例國菲姆鎭 
[法國無線電]  
 
界證實威總統將偕其夫人及參與和平會議之美國代表同行擬留居法國直至和平大會大部份事業告成後始行聨合報載稱威爾遜總統在離職期内擬繼續行施職務常與華盛頓政府通達消息 
　　里昂電星期三日法國衆議院開會一致通過下列之法律案以莊嚴之形式敬禮威爾遜總統協約國及協約元首法國衆議院宣告如下第一條美國協約國及其元首實有功於人道主義第二條本法律案之原文永久鏤刻於全國市長署及學校中（二十一日） 
　　里昻電瑞士京城消息海軍大佐裴細斯在柏林塔奇勃拉脱報著有論文題曰此事何由而來說明德國軍事之變化何故如是之迅速及何以推翻專制政府之舉乃自海軍發生海軍司令部所傳布於公衆之謊語不可謂與此事無關實則關於德國潛艇戰爭舉外間所傳述者殊異潛艇損失之數實超過於造成而在海中服役之數遠洋艦隊實力太弱自一年來德國艦隊不能與英國艦隊抗已不可靠云（誠報號外同） 
　　里昂電星期三日步兵第七十三師由第六軍團司令狄百脱將軍指挥正式入薩伏尼城殊受歡迎市政廳人員出迎軍隊其後軍隊列隊遊行满懸國徽之通衢人民拍掌歡呼而敬禮之市政廳開有歡迎軍官會在三日前市政廳曾將因薩伏尼事件被德人褫職之市長復職（二十一日） 
　　里昻電星期四日法國博士院開會選舉克萊满沙氏以補法格氏之缺選舉福煦上將以補伏克侯爵之缺法總統贊助選舉全場選舉殊爲一致 
（下兩電上海顧家宅無線電台所接德國無線電報） 
　　柏林電德國過海電社宣稱外間謡傳一九一六年之秋德政府曾拒絶法國提出之和議云云此實不確當戰爭之際德之敵國無一曾提出和議者國民委員議會責成幹事會從速查報能否將全國大實業歸爲國有所委之幹事員皆係科學與實業專家商界巨子及社會理論家大約尚有他界之人加入 
　　柏林電英國紅十字會總理亞白拉哈姆森氏偕梅恩氏同抵柏林充照料運送德國北部英俘回國之英政府委員梅恩氏已承認德國外交部與陸軍部曾盡其誨力利便英俘之回國（二十一日） 
　　巴黎電法國製造家現正建造能載多人之大飛機數架前傳載客三十五人飛過巴黎之飛機乃法满氏所造尚有一架名哥里亞藥能於每小時飛行百哩載客二十人大約將用以載送巴黎倫敦間來往之旅客（二十一日） 
　　亞姆斯特丹電據德國某報載稱德前皇在普魯士之私産内有地産八十三處四釐半息之資本二千萬馬克柏林消息德國電氣公司總董賴士洛博士願以所有私産捐助國庫共計約值二千萬馬克 
　　巴黎電衆院議預算股員會中之貝蘭氏曾游閱舊日之戰線據其報稱各處完全破壞之狀依然存在今全不能於原址興造新城甚至田地亦非一時所能耕種凡參與媾和大會之員必須枉駕一閱尤望美國代表親往觀之而勿於最後解决時存寛仁之心云 
[美國無線電]  
　　華盛頓電美國參議院議員司米司今日宣告謂所有美國棉花出口之禁例除運至敵國與北歐中立國外業已取銷再日本欲得棉花一百萬包美國於十一月十五日前所軋之棉花共計六十八萬九千包 
　　華盛頓電財政總長麥克愛多氏及資本發行委員會會員已協定彼等繼續監督所擬股票及債票之發行爲資本上之用途所以維持此法者乃欲分配資本以爲將來戰事公債之預備故也同時得悉財政當局已擬定計畫於一九一九年間再發行美金八十憶元之國庫劵並從戰事儲蓄印花税項下籌美金二十億元（二十一日） 
　　華盛頓電據瓦姆斯克消息關於該處目下之發展哥爾楷克大將隱然已爲全俄軍隊之迪克推多美國内務部對於此項消息以爲改革俄國之運動目下又將一步之鞏固蓋此間所信西比利亞之大弱點在缺乏一有力之政府首領不能爲公衆示威所刦持者今哥爾楷克大將人皆視爲能不濫用其權力而其過於過激派人之敵念則甚强固者美國内務部所接關於瓦姆斯克大局之消息頗少而正式報告又未詳述該處情形然據已知之事實及其他俄國傳來之消息大致可使此間認瓦姆斯克之大局可以較前數月爲樂觀也（二十一日） 
　　華盛頓電管理敵人産業專員白爾麥氏今日發表下述公文今美國與德國仍立於交戰地位故禁止與敵通商之例接續有効本管理員將接續依照法律實行國會處置敵人産業之原意直至和平爲止再禁止與敵通商之例一日發生效力凡收管敵人産業之人當造册報告本管理員敵人産業之已變賣或將變賣者可略分爲二類第一類爲敵人之合股或經理利益曾將營業執照收回而已另發清理執照者吾人對於此一類不得不立即變賣第二類關於敵人所有之股票及與美國合辦營業之權利其影響甚大或可以管理美國工業與商業者至於國會特許變賣敵人産業其目的顯欲使敵人在此種公司中之利益置於美人手中依照公估定一公平價值當休戰約簽字之時有許多此種財産預備出賣者以後即將施行至德人個人在美國所有股票債票或抵押及其他財産中所投之資苟非在此兩類内將不變賣之（二十一日） 
　　華盛頓電美國今得消息云駐俄美公使已抵蘇格蘭享短期之休假（二十一日） 
[中國特約電]  
　　北京電日人電話借欵尚未交付在最後一時日人忽變其初志草合同雖於一月前簽定然此事竟已停擱衆視此爲日人自知無限制開拓之時代今已過去之表徵（二十一日）大陸報 
 
告俄國對協約國所負各債項之義務不可摇動 
（二十日）字林報 
　　北京電馮玉祥報告湘西南軍奉劉顯世令將與我軍議撤退辦法 
　　北京電吳佩孕接曹錕電勸允以三師師長會辦湘軍務 
　　北京電外部連日接對於膠州灣膠濟鐵路天津漢口德租界等說帖多件（地上二十二日） 
　　北京電蘇紳迭電院指摘禁烟特派員馮國勳有將撤任說 
　　蘭州電督署接陸洪濤信馬福祥軍至涇防堵援助匪勢猖獗仍請加厚兵力以備迎剿 
　　西安電張錫元旅本部已進進紥潼關其前鋒業出華（華陰）韓（韓城）兼程馳援陷入匪手之盩屋三原等縣（以上二十一日）以上中孚通訊社電 
　　北京電聞陸徵祥此次赴歐携帶關於庚子賠欵修改關税撤廢領事裁判權收回（譯音）青島等案之文件（二十二日） 
　　北京電中國政府於兩三日前爲金劵條例抗議案又致答覆於四國公使其内容係將第一次之回答重復叙述一遍亦不完全拒絶亦不允諾極不得要領或謂中國之眞意乃欲竭力貫澈其初願（二十二日） 
　　北京電政府不日將恢復袁世凱時代之採金局制公布採金局暫行條例（二十二日） 
　　廣東電二十日開參衆兩院聨合會决議以正式國會名義對於聨合國發戰勝之祝電（二十一日） 
　　廣東電二十日軍政府開政務會議討論徐世昌錢能訓要求平和之電報多數意見因錢電僅列岑春煊陸榮廷唐繼堯三人之名當視爲個人私電與軍政府無與遂决認爲不成問題（二十一日） 
　　漢口電漢口商務總會等所發起之和平期成會訂於二十四日舉行開會禮（二十一日） 
　　奉天電許蘭洲中將之部下五百人馬五百匹於昨日出發南下討伐陜西傳言許將在陜西地方獲得某項重要地位此去不再回奉天云（二十一日） 
　　東京電日本列席媾和會議之使節有充當之希望者以憲政會總裁加藤高明子爵之呼聲爲最高已如前電所述據最近消息政府推舉子爵子爵不肯擔任實際上甚爲困難如此外無適任之人則將推日本駐英大使珍田氏云以上東方通信社電 
　　東京電西園寺侯於二十日自京都上東京原首相於昨朝往謁之於駿河臺邸似有所協議又在小田原之山縣公及在鎌倉之松方侯近亦將歸東京聞係欲商量媾和條件及選任特使事（二十二日） 
　　東京電報威爾遜大總統赴歐日本之派遣特使人選問題愈重要視亦有將請山縣公或西園寺侯一行之說加藤高明子爵之推選贊成固多而反對亦不少總之須待至次回之外交調查會方能决定 
（二十二日）以上共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[德皇退位時之柏林]  
　　譯上海日日新聞 
　　十一日九日爲霍亨卓倫朝之末日自此以後歐洲專制君主不復有一人存在矣德皇未退位時社會黨之閣員已相率掛冠而去除德皇退位外别無收拾時局之法革命風潮起於海濱一夜而彌漫於南部苗匿克之守兵與人民相合而宣言共和國成立科隆馬的堡佛郎克福特與其他普魯士之都市悉入革命黨手雖有林勤根將軍禁止集會而柏林之軍士勞工已組織會議以指揮革命運動矣巴瓦利亞王旣不能保其地位而所謂世界最專制之梅克棱堡大公乃亦發布憲法採用普通選舉制其形勢益急轉直下至是日午後而德皇退位之布告出時德皇不在總司令部實潛伏於宫中退位後由秘密路徑出宫逃上火車布告一出國民大爲感觸有生於先帝治下而深知德國創覇史之老人於是發無限之感慨是日軍士等驅汽車舞紅旗散布全體同盟罷業之檄文中有社會共和國萬歲字樣軍工會議欲維持人民秩序乃宣言支配食糧之發給最初加入革命之軍隊爲伊格爾斯聨隊日前爲柏林警備而調來者也繼起者爲阿歷山德林聨隊德皇之親衛兵也德皇嘗命之曰若柏林市民反抗余即可槍擊之而今則反戈相向矣柏林市民喜平和之將至幸自由之可期軍士市民各驅汽車揚揚然唱歌歡呼相應答是夜有新日報名曰紅旗者出版利布克納脱等奪陸喀爾恩哲格爾之發行所而發行者也此時同盟罷業之風潮已平電車之交通復舊軍人去其制服之徽章軍械則繳交軍工會議街上不復有警察而市中秩序如故但見　衆東奔西走非常忙碌宛若美國選舉運動時之情形偶有一少年婦人問曰警察何往歟一少年答之曰無庸警察人民應自爲取締也聞者閧然鼓掌可知普魯士人對於警察之憎惡矣有軍工會之一委員向市長索監獄之鑰市長答稱無權交出委員曰職權今在人民之手能交出獄鑰則已否則當交出閣下之身耳市長不得已與之遂開監獄解放囚人羣囚有感泣者是日有人行過宫側宫中有人自窗狙擊軍民被害者數人於是軍士直入宫中搜索不獲得其狙擊所用之機關槍蓋反對革命之將校所爲云 
[大陸報之段氏使歐說]  
　　大陸報社論略曰大陸報北京訪員今使人注意於一種有害之提議設此提議果見實行則將大不利於中國據稱段祺瑞門下士之爲北京國會議員者現運動起用段氏爲總理並爲歐洲和會之正使段黨知其地盤漸弱今爲扶持段氏計故已在參院議事日程提出起用叚爲總揆組織新内閣之議案云云段爲中國黷武派之領袖彰明較著爲衆共知阻中國之進步者舍段其誰今若舉之爲赴歐議和之正使則荒謬莫甚縱謂段氏忠愛國家然段决不能勝議和正使之重任無待疑問蓋段純爲武夫歐洲和會關係何等重大段毫無所知且亦不甚介意也試思美總統威爾遜於議和大會席間竟與黷武嗜殺手刃同胞之人相遇寗非異事故段之不合使歐已不成問題段黨推舉段氏之目的顯然可見無非推段上臺庶黷武之死灰用以復燃耳吾人之所以反對段氏赴歐者尤有一更重要之理由叚執政權時濫借日債今若使歐安知其不爲日人所愚乎設中國果願其言之爲議和大會所埀聽也則當選經騐性情優於段氏之人物以爲專使如伍廷芳博士即其人也必如伍廷芳之人物始可獲人之敬重若使叚列席和議則直侮視協約國蓋協約國雖專力戰局已逾四年然未嘗不知使中國瀕於滅亡之邊際者究爲何人也 
[新閣中之財政次長]  
　　冷眼　　内閣案之所以遲遲未提者以財政一席之爲難也總長因曹陸兩氏不願擔任周自齊氏一時又不欲出山東海乃始决意令錢總理兼任表面雖未見明文而内部已成事實不過國會通過問題而已日前都門各報紛傳徐恩元謀長財政將見成熟此消息傳出某報兩次攻擊已成幻影惟錢氏登台後國務紛忙無暇兼顧財政次長一席仍有屬於徐氏之說此中内幕非局中人不能宣其底藴但有一事惹人注意者即昨日某報所記徐氏與美國資本家商議三千萬某種借欵是也因此借欵遂發生徐爲次長之事 
　　財政爲國家命脈所關非借外債不能存立向來長財政部者無不抱此政策直接爲國家廣財源問接爲自身謀利益雖招國人唾駡有所不惜值此民窮財盡之時辦理善後在在需欵尤非借債不能度日日本限制中國借欵希望斷絶現除美國外無商借之餘地但南北未統一以前美國經濟雖裕一時亦不易應允三千萬元之借欵不過有此計議其實離成立之期尚不知相隔多遠也徐氏未到部之前即言對美借欵已有把握可謂言大而誇矣 
　　鹽務署長向由財政部次長專任（財政有次長兩人一管本部事務一管鹽務）李思浩氏爲鹽務署長時已三載對外尚有信用代理部務業經二次對於各方亦能融洽惟出息甚優素爲人所注意運動此席者實繁有徒惟根深底固不易摇動值此内閣改組之際忽有人運謀此席聞已成熟其人爲誰即前任鹽務署長張弧氏也 
　　張氏素稱政治活動家前任署長已備嘗此中滋味旋被周學熙氏呈請開缺後任僑工事務局長地位雖屬不惡究不能與鹽務署相提並論今見機會到來遂亦有急起直追之勢說者謂李氏手叚能力不建張氏將來結果恐爲張得并聞政府將以僑工事務局一席爲李交換條件則或出於臆度之詞未可知也今内閣案已决定日内提出則總次長必已接洽妥當是否如外間所言不日將見分曉 
　　據此間某報所載與此問題亦略有關係者茲節錄如下内閣同意案重行提出之說將成事實惟閣員中有一困難之點實即財政總長問題近有擬提隴海督辦施肇曾肇曾之消息而施又以病辭至昨日下午又有提張壽齡之說但果能提出與否仍爲疑問另一消息中央財政異常困難曹汝霖因無法可想不得不出於辭職故繼任極難其人東海方面欲令錢内閣兼代以渡此青黄不接之時期而錢决不欲就最近物色人才以前中國銀行總裁徐恩元爲東海所注意或竟以徐充選亦未可知 
[閣議决定燒燬存土]  
　　將有命令發表 
　　東海將重申煙禁之令三日以來關於滬上存土之處置方法政府曾經密議數次至昨日（十九）閣議提出遂决定將所有存土盡行燒燬茲記其經過情形如下 
　　最初之籌議燒燬存土之議最初雖有此意但以收買經費過鉅從財政上之見地致遲疑而莫决曾商之英國方面擬將運華之土原價購回前日之晩尚磋商此種辦法以某種關係卒未决定 
　　燒燬之决心前項辦法旣未决定於是錢總理又往請命於東海計現在若盡行燒燬則實際所損失者約一千四百餘萬金東海以國家之名譽豈止值一千四百餘萬下一决心以他法彌補損失故即以燒燬存土之案提出於昨日閣議 
　　閣議之經過昨日閣議以此爲唯一要案閣員討論而後一致均無異議（曹汝霖等以賣土政策得不償失已抛棄其主張一旬前陸宗輿亦曾言不如燒燬）此議遂定並由外交總長即日以此案通告英國公使及其他外交團 
　　英使之贊許英公使朱爾典君接到我外交部之通告以爲中國得未曾有之决斷政策即日致電本國政府報告此事謂爲中政府莫大之榮名 
　　命令之即下禁烟命令其措詞大意亦通過於昨日之閣議已飭秘書廳擬稿兩三日内即可發表另一消息存土問題久未解决最近英國商人擬將存土照原價購回（數年前自印運華時之價）當局慮别生枝節未敢承諾昨日閣議席上决定將此項存土盡數燒燬原訂製藥案一律撤銷同時發布明令痛申烟禁俾得盡絶弊根此項命令已在起草明後日當可發布政府此舉固差强人意但不知他方面有無阻力耳 
 
前次進謁得聆偉論諄諄以禁煙爲懹仰見愛國愛民之忱溢於言表義華聞命之餘實深欽佩竊以中國烟禁成績昭然雖義華追隨各界盡力鼓吹尤賴全國官紳熱心救國方底於成當此一髮千鈞功虧一簣之時更值歐洲和議告成中國南北融洽之際西國人士聞中國將有售土風說竊有私議甚願此事係屬誤傳均望中國重申禁令俾中國各界有所遵循而世界各國知中國一意禁烟無形增加無上榮譽如中國參列和平會議與南北議和問題倘能實力禁烟自主欽敬中國紳學各界亦多來函詢問無不盼望此事係屬一虚故此特函懇請大總統頒令申明前禁凡吸運種賣一律嚴防實行閣下愛國保民初衷藉以安慰全國渴望以釋羣疑不獨英美人士欽服曁敝國政府亦願中國免此烟毒庶東西兩大民國同享自由幸福也 
[十九日之國務會議]  
　　十九日星期二國務例會上午十時許除叚陵軍外各閣員先後到院即行開議其重要議案約有兩項（一）整理儀國金融委員會加派人員案此案係吉林省長郭宗熙來電報告參戰處由參戰處咨呈國務院内稱日本政府現在發起在東三省設立協商委員會協助俄國整理金融請中央亦派專員加入討論結果交付財政外交兩部從速核議（二）給予外人勳章辦法案此案係銓叙局提出略稱中國給予外人勳章有應守秘密者有應行公布者請即規定章程俾資遵守議决交法制銓叙兩局議復其餘尚有一二例案約十二點即行散會又一消息今日閣員於十一時全體到齊先議參陵處提出關於吉林方面我交軍事問題秘密討論結果交外交部核辦（二）外交總長陵徵祥赴歐業經决定陸之此行暫用請假名義部務由次長代理（三）禁烟問題决發明令至一時散會由傅總長入府報告 
[福煦上將之韜略]  
　　紐約時報云客詢拿破崙曰多勝少定理也子以少獲勝可得聞其故歟拿破崙答曰是不盡然勝敗之分亦决於兵力之優劣余與大軍相值集合部衆擇敵側翼 
倐起擊之電掣風馳出其不意此余之所以少勝多也一九一四年瑪恩河一役福煦遠從他處調兵一師突出襲敵如飛將軍從天而降德軍惶遽遂大潰走福煦此舉殆得拿破崙用兵之法歟第福煦謀定而後動非冒險以圖僥倖者可比其呈報霞飛上將文略曰中路弱矣右翼退矣事勢極佳余乃施攻蓋確有把握也一九一八年七月中旬福煦之擊破蘇瓦松萊姆凸角德軍陣線也亦即此種戰術之功用迨聨軍旣佔主動地位福　復用之於自佛蘭得至香巴業之全陣線輙奏膚功福煦不獨善攻且亦善守其於攻守之道皆有異常韜略焉昔美國李將軍善守陣地乘敵軍之疲竭而出兵反攻美國傑克森將軍善攻敵陣乘敵軍防務稍弱之點而出奇襲擊使之不及調運援兵若福煦者則普有二將之長矣福煦將才逈出德將之上此層已無疑義試舉一事證之福煦預料一九一八年七月十四日法國國慶之夕德軍將乘法人歡祝之際大襲聨軍陣線盤詰德俘果如所料屆時聨軍先發砲猛擊德軍果然冒死進攻至第一道陣線未見勁敵但在第二道陣線之前則見鐵牆屹立不可揻動矣逾四日福煦倐施回擊此起彼落縱横决盪全陣線無處不有聨軍之激烈反攻勢爲載區若是之遼闊而以一人指揮之所得結果竟如是之美满是誠亘古所無之奇戰也哉福煦待人接物猶是昔年陸軍學校講師之風度惟其軍事學識則隨戰事而俱新昔之受其教育陶鎔者今多成爲名將極崇拜福煦之才略當戰事發生之初識者早知福煦必能於世界戰爭中出人頭地矣霞飛上將知之尤深故於一九一四年秋季特選福煦畀以重任使之督師捍衞海岸以破德師集其全力衝至海濱之謀於是福煦乃得遍識英國諸名將如費蘭巨海格平格勞林森愛倫貝等諸人接洽旣久情誼彌佳而福煦之韜略精深氣概儒雅性情温和大爲英將所欽佩凡遇軍事吃緊時英將所仰望於福煦者福煦輙一一應之而福煦所依賴於英將者英將亦盡力爲之迨至今年統一軍權之問題一經提出英將皆屬意於福煦願聽驅策蓋知福煦不獨爲法國最良之將才亦世界軍界中傑出之人才也福煦生平樸實狀類鄉人素富思想尤重道德忠愛國家出於至性其治軍也注意士氣常謂師直則勝兵有魄力有思想則成無敵法國之所以能終獲勝利者以其兼有魄力與思想也 
[平和會與府院往來函]  
　　南北和平會問題 
　　致公府函大總統鈞座謹陳者邇者平和之聲彌漫全國而進行方法非設兩方接洽機關平和無由實現當將平和會議辦法摺陳鈞鑒希齡等并面聆訓詞仰荷嘉許欽佩莫名惟正式會議遲開一日即大局平和遲現一日且歐洲戰事已停國際危機愈迫無論内部原因如何又安有從容解决之餘地是以舉國覺悟呼籲隨之想望和平有如望歲昨接陸榮廷來電稱切望積極進行組織快定辦法俾雙方接近協商譚延闓來電亦有南北兩方本心皆欲和平而當局確有難處非組織一會議機關僅恃函電决無希望等語又上海平和期成會馬良等來電請轉南北當局謂年來和戰迭出曾亦有棄戰言和之經過信使載途電郵旁午而測度愈多意志轉歧此其病皆坐議和無總滙而言和不公垣遂使全國喁望之舉轉爲藉和激戰者所刦乘今時機危迫百倍於前豈可荏苒因循再蹈覆轍惟盼兩方議和機關即速設立南北同數派人擇適中地點開始會議云云措詞尤爲懇切聞國務院討議是項問題已仰承鈞旨均予贊同是兩方當局皆認平和會議爲不可緩應請飭下國務院速定辦法地點及代表人數希齡等亦得承示通電西南照辦拯斯民於水火紓國步之艱難不但希齡等所馨香禱祝以求之者也專肅敬叩崇安熊希齡蔡元培同肅 
 
彌漫全國而進行方法非設兩方接洽機關平和無由實現當將平和會議辦法摺陳大總統並面託煥亭子英兩總長轉達聰聽仰荷採納欽佩莫名惟正式會議遲開一日即大局平和遲現一日且歐洲戰事已停國際危機愈迫無論内部原因如何又安有從容解决之餘地是以舉國覺悟呼籲隨之想望平和有如望歲昨接陸榮廷來電稱切望積極進行組織快定辦法俾雙方接近協商譚廷闓來電亦有南北兩方本心皆欲平和而當局確有難處非組織一會議機關僅恃函電决無希望等語又上海平和期成會馬良等來電請轉南北當局謂年來和戰迭出曾亦有棄戰言和之經過信使載途電郵旁午而測度愈多意志轉歧此其病皆坐議和無總滙而言和不公坦遂使全國喁望之舉轉爲藉和激戰者所刦乘今事機危迫百倍於前豈可荏苒因循再蹈覆轍惟盼兩方議和機關即速設立南北同數派人擇適中地點開始會議云云措詞尤爲懇切貴院討論是項問題聞已均予贊同是兩方當局皆認平和會議爲不可緩應請國務院速定會議地點及代表人數希齡等亦得承示通電西南照辦拯斯民於水火紓國步之艱難不但希齡等所馨香禱祝以求之者也專肅敬叩崇安熊希齡蔡元培同啓 
　　國務院復函逕復者奉大總統發下貴督辦等呈請組織平和會議機關文一件具見關懷大局促進和平至深紉佩國事糾紛亟須妥籌解决昨經議定即日頒布明令罷戰退兵中央尊重平和固已有確切表示至討論善後辦法須先由雙方有責任者協同籌議俾臻周妥已電由李督軍秀山商洽辦理藎見所及仍望共圖匡濟隨時見敎爲盼復請公安 
[撤兵問題之現狀]  
　　罷戰命令發表各方面趨向和平勢無反對撤兵之理關於撤兵辦法政府曾電令互相妥商呈候命令遵辦近兩日各方面已先後有電來京呈報據某方面消息吳佩孚昨日來電謂奉令撤兵後已與南軍司令譚浩明商定於三日内各退兵五里前方防地暫由趙春廷鎭守使所部軍隊塡防又李閩督亦有電告已派副官姚倬與陳炯明議定退兵辦法李軍退出雞公嶺陳軍退出五老峯現雞公嶺五老峰定爲停戰區域各派步兵一連以防土匪於浩日施行惟常德馮玉祥昨日電稱劃地停戰前與田應詔議定施行在案自奉停戰退兵電令後復商之田應詔據稱前者停戰各已退五里此時可以勿庸再行後撤等語謹此電復 
　　參陸處昨電前敵各路總司令官謂此次前方退兵應愼重將事須俟接防軍隊開到後再行陸續撤退並將撤退情形隨時報告又電劉存厚謂南北實意謀和在停戰期内對於唐（繼堯）劉（顯世）熊（克武）等軍隊勿再取攻式以符停戰之本旨如彼軍有違法舉動中央自有辦法其覆陳樹落之電則謂靖國軍與土匪不能混爲一事退兵云者係對於靖國軍而言各屬土匪仍望派隊施行剿撫至靖國軍之範圍以軍政府所承認者爲限即希查照因陳樹藩前日致萬急電於政府稱陜匪素悍自合兵兜剿以來匪勢稍戢甚爲得手陜省爲亂者多係土匪自應繼續剿辦以清匪患云云政府恐其藉詞破壞命令故去電訓釋也 
　　各省督軍都統護軍使等奉召來京對於罷兵問題未持異議業經當局明令發表惟撤兵手續亦極困難前線軍隊數目繁多種類復極複雜僅運卒一項已達十萬人撤退時如何駐紥曁將來作何安置均待商酌連日參陸部特邀各省軍事長官詳細磋商聞已商定具體辦法即由各長官拍電分致前線將校俟此事完全商定即可出京回省又聞參陸處已决議組織一裁撤軍隊機關（包括南軍在内）規模宏大日内即將呈請批准開辦但其地點究在湖南與否現尚未定 
[陸魏赴歐之行程]  
　　外長陸子欣及新任駐比公使魏宸組赴歐華備大致已告妥洽魏君因比國新近復國亟須從速起程昨日早晨領隨員及陸使之先站一部分已由京奉路出京首途至陸子欣氏此次赴歐其行程經過之路線係由京奉路經過朝鮮日本然後放洋赴美直赴倫敦再至巴黎聞陸氏此行先抵日本因與日政府有接洽事件（大約爲諮詢日政府對於和議意見）然後赴華盛頓亦須小駐有所接洽其經費財政部允撥十萬元今明日即可交付至魏使之欵現擬由陸使帶去外交部請發五萬元財政允撥三萬元因滙兌不便故均帶往也另一消息前駐和公使魏宸組君帶同隨員靳志周維等已於昨日（十九）上午八點半出京取道京奉安奉兩線經朝鮮以達日本於二十六日由横濱搭乘郵船赴美轉行赴歐其任命俟到任方行發表所需經費昨外交部有公文一道咨至財部以郵滙不通請即撥付五萬元以資帶往應用財政部允撥三萬咨覆外交部故魏使不待財部之撥付昨日遂即起程赴歐矣 
[唐少川對歐和會意見]  
　　中國當然有發言權 
　　大阪每日新聞本月十五日載唐少川君於歸國途次對於平和之談話云休戰條約業已成立平和恢復即在目前同時德國革命非常迅速一轉瞬間已蔓延全國可知戰敗之餘德帝國必遭一大危機予觀夫中國革命俄國羅麥諾夫皇家之慘劇及今次德奧二皇室之覆滅可見一國革命凡其國家專制較甚者其勃發之迅速與慘烈亦甚至德國將來之運命若何目下不能遽斷但其必爲共和國家可無疑義且其建設之進步必較中國與俄國爲速以德國國民之敎育程度旣較中俄二國國民爲高其一種組織的與理智的頭腦又爲世界所驚嘆故也若講和會議中中國地位問題予謂北京政府之對敵設施雖不得謂爲十分完備近日且受聨合國警告然不得以此即去中國之發言權他如取締德人之緩慢義和團賠償金之濫用於政爭黑河道尹有通過激派之嫌疑亦僅屬於中國一部或一地方所爲之事無關中國全體况關於山東問題津浦鐵路及租界問題中政府亦已盡力維持而數萬僑工直接工作於戰線其爲有功聨合國雖無如日本海軍活動於地中海之大然當工人缺乏之歐洲戰場數萬僑工不啻數萬强軍故講和會議中中國之發言權當然存在况大戰終局德國更生講和會議皆爲中國外交上之新紀元且將乘此機會以收回天津漢口之德國租界以租界面積與中國全國相較雖如九牛一毛然居留地之撤廢日本已有經騐在先蓋不盡爲面積大小計亦主權關係耳至南北妥協問題前途大有希望北方已捨棄主戰主義南方亦不固執護法主張妥協方法雖不得知然其時機則已至矣 
[岑西林之地方中央分際說]  
　　岑西林最近致張紹曾函云敬輿先生偉鑒天下洶洶生民苦兵西南羣帥之意苟有善爲解决之道未嘗不願罷兵息民惟必須求永遠之和平與立國之根本計畫鄙見謂有兩大端年來政局之紛紜多由於中央地方之軋轢而轢軋之原因又多由於制度之不確定權限之不分清高言統一實則背馳此後欲杜紛擾之原必當確定分權之制使中央地方各有一定之職權不相侵越能分而復能合此爲久遠和平所宜計及者一也草昧經營法治之先不能不言及於人治吾國政治無結合之中心凡挾有一部分勢力之人各挾其勢力雄長於一方積久而衝突生嫌怨積遂至鼎沸魚爛不可復救欲以一種特殊勢力剷除各種而統一之此乃歷史帝王之陳跡而必非共和國之所能就即能之而此種特殊勢力亦必漸次分裂是終古擾擾無已也今宜集各種有勢力人物結合中心使利害情感逐漸調融以國家爲範圍以法律爲監史則紛爭自息甯一可期此爲久遠和平計及者又一也目前法律問題尤當求一歸宿使西南不負護法之宣言北方不與違法相終始苦心斡旋尤賴羣公之調劑煊無時不以和平爲志敢布腹心諸希亮察弟岑春煊敬啓 
 
 
 

Page 7

 
 
美人之中國礦務談 
　　字林報載佑尼干投稿略云一年前余乘游船在大經（譯音）附近游獵於長江兩岸偶至山間距江數英里見某山正開掘煤礦時以游船儲煤行經告罄乃飭船役持刺赴該礦經理處請購煤一簍未幾船役携煤而歸煤礦經理員不取煤值且囑其致意焉於是余始知此礦乃日人某公司所經營煤質頗佳礦産甚富本月第一星期余又獵於大經則見礦山事業大爲發達四周荒山已成實業繁盛之區自礦山至江干築有狹軌鐵路而江千復築有大碼頭兩座以便汽船駛近江旁裝載煤斤火車載煤直達江干察其佈置顯有永久經營之象設有機器廠一凡鐵路與車輛之毁壞者皆可修繕此外有一大而寛適之房屋用爲辦公之所又有一建築頗美之房屋爲經理員與其家屬之住宅余見大汽船一艘满載煤斤鼓輪下駛復有一艘停靠碼頭預備裝煤余矚目四顧悉見生意興盛之象聞礦中作工者大半爲華人此種煤礦固汽船與世界工廠所必需之物也乃深埋於大經山中不知幾千百年今中國見此實業其亦有動於中否乎大經在長江之旁距江口僅數百英里日人今已於此成立與世界有關係之實業矣使日人不覓見此礦不知華人須俟若干年始能覓見而開採之此中國之所以膛乎人後歟 
[歐戰終了中之湘訊]  
　　自德奧屈服歐戰即行告終美總統威爾遜因念各協約國邦交之篤協約軍士之協力齊心並顧念中國華僑異地之苦特發起歐戰協濟會電請我國政府提倡協助湘督張警堯已於日昨接到此項院電因於十三晶邀集湘省名流及慈善團體並紳學商軍警各界人物到署籌議協助辦法張督親自出席除報告此事原委外並謂中美邦交之篤久爲中外所深知自歐戰糾紛以來各協約國戮力同心堅忍不拔勞苦數載血肉横飛竟得佔最後之優勝實爲中外人民愉快之事今美總統發起斯會凡有血氣莫不尊崇人道亦無不樂與觀成此爲普通心理所同不勞多贅湘督頻年兵燹水深火熱自救尚難焉有餘力濟衆惟此協濟會之發端實出於樂善好施之觀感我勉盡心力以濟人天道好還人心思善我能救人之急必有投報之時况救濟之道萬古同風人之好善誰不如我因此邀集諸公開會籌議務望廣施周恤共底於成云云到會諸人僉以救災卹鄰本吾人所願但以湘省金融奇窘幾至絶粒斷炊自顧尚且不暇焉有餘力救人因此聚談久之無結果而散聞張督仍將另訂期開會再事討論 
　　駐湘各領事自得德人請和消息後以爲從此可望世界和平遂於昨十三日放假一天以資慶賀並聞雅禮學校各西人亦特於是日開慶祝會首由任修本博士演說云設今日德勝而協約國敗吾人猶認協約國合乎公理而德不足榮蓋勝敗是一事公理又是一事今德國敗而請降吾協約國固可乘此而滅之苟如此則亦背乎公理故吾協約國决不爲此貴國先聖孟子云民爲貴社稷次之君爲輕此固至當不易之理今德之所以敗卽因重君輕民之故換言之即愚其民而供個人之犧牲也故苟無德國之民之厭戰則吾協約國亦未必能遽勝而停戰如是之速貴國有孟子之哲言存於國民之腦海足爲不亡之徵惜貴國琯僚尚間有愚民政策耳今日固吾協約國國民最快樂之日也隨又由胡美博士演說云德敗而協約國勝其影響於貴國者有三事（一）敎訓强權終不能勝公理可知武力不可恃（二）保證德爲專制主義國英法美爲民治主義國今英法美勝而德敗足徵民治主義之永存（三）要求貴國振刷精神與列强相提携於此後之和平世界此非獨貴國政府之事在座諸君亦有責焉此後尚有數人演說而散 
[皖議會截留加徵田賦之主張]  
　　皖省議會昨咨參衆兩院略云案本民國四年四月本省准財政部電於田賦項下加徵一五附税年計實收五十七萬二千餘元在案迄五年十月前屆省會常會期内以皖省貧瘠之區災荒迭覯以此不均之擔負偏重之賦税長此以往實恐民不堪命當即建議咨請省長轉咨財部立予取銷嗣財部復開上年呈准加征田賦附税係因四年預算不敷藉爲彌補度支之計在全國田賦未經整理中外財政同一困難之際似未便驟議停止致碍税征等語當經前届省會以國家增加收入應由國會議决此項加征一五僅准財部電令未經國會通過常然無效况原咨所稱認得者除直理而外僅江蘇等六省是未辦者尚有十三省之多又豈得指爲平均之擔負不偏之賦税乎因於是年四月具書并舉代表赴都請願於前國會旋以兩院解散致未實行人民擔負因是又增一年七年四月商經前屆省會賡續前議以安徽田賦臨時加征簡章第二條内載加征十之一五自民國四年爲始以三年爲限扣至民國六年底已經期满此項加征亟應停止方足示信於人民惟本省地方税一百三十分之三十分中央迄未如數全撥地方行政經費異常支絀敎育實業發展無由爰依省議會暫行法第十六條第十三項之規定將此項加征繼續三年作爲地方收入俟國税確定再議辦法當即咨請省長轉咨財部備案五月准省長咨財部復開現在國庫收入不敷甚鉅所有田賦加征之欵自應權衡緩急仍列入專欵報解以免過於短縮該議會所請自民國七年起徑行劃歸地方一節未便照准等語到會本年十月本屆議會開幕復將此案提議當付審查討論僉以此案建議之始因此項一五加征僅係財部電令辦理未經國會通過依法當然無效茲於十月十六日大會公决仍照前届議案截留爲行政之用一面具書請願俾克實行除咨請省長訓令主管官廳將本年一五加征之款截留存儲以便列入地方預算外相應具書請願貴院主持云云 
[皖垣近事]  
　　歐戰終結協約國得最後之勝利喜音傳來本省各界業經懸旗慶祝茲省垣各學校如六邑中學師範法政省立第一第七中學及男女各小學校女師範工校農校等以協約國戰勝莫不欣然色喜提燈祝賀吾國亦協約一份子特於日昨會議發起提燈會日則執旗夜則提燈游行各街以表賀忱并藉以發揚國際之精紳議員崔翔青提議撥省欵五萬元捐助歐戰協濟會案今日（二十日）已提交大會通過 
　　省議會以本屆常會日期無多且預算案尚未提交大會討論特於日昨開茶話會集議延會問題並疏通查丈洲地案之意見俾提交大會通過無阻 
省議會晋議長刻請假返里爲乃翁祝嘏 
[江北商會反對新税章]  
　　江北裁釐改税財政廳擅訂新章病商虐民經由江北四十九商會在南通開第二次聨合會議對於財廳所訂貨税章率認爲違背民國元年臨時省議會議决公布之暫行貨税章程案當即公推代表九人赴省議會 
淮徐海各屬四十九商會議决本年十月三十一日在南通開第二次聨合會議姜堰儀徵海安海門淮安東台淮陰興化仙鎭等商會提議江北裁釐改税亟應釐定統一辦法案十一月一日大會議决併案交付審查益林江都宜陵仙鎭大橋張綱崇明等商會提議統一寗蘇税率否認江蘇財政廳修訂貨物税新章案十一月二日大會議决併案交付審查十一月四日大會審查員王錫光等提出審查報告内開本審查會調閱民國元年江蘇臨時省議會議决公布江蘇貨物税章程及民國五年全國商會聨合會呈請財政部核准令行江蘇財政廳將江北釐金裁撤依據省議會議决貨物税章程一律改辦貨物税原案兩件詳加討論僉謂行政立法司法三權鼎立載在約法爲民國立國要素江蘇財政廳擅敢修改省議會議决公布之江蘇一省單行税法實屬侵權違法目無議會商人爲立法正軌前途計斷斷不能承認者一也江蘇貨物税章程經臨時省議會議决業於民國元年五月一日公布施行江南改税計已七年江北商民奔走呼籲甫於本年方始改辦財政廳已無以對江北商民乃財政廳非獨不加體恤反將省會議决公布之一省單行法擅加修改旦於榖食一門分别寗蘇獨於民食一項加重人民擔負東西各國米麥均免税中國米麥不能一律免税已屬可恥臨時省議會特定輕税用意良深此加重米麥等税斷斷不能承認者二也全國商會聨合會呈請財政部批准令行江蘇財政廳實行改税係根據民國元年省議會議决公布之貨物税章程財政廳違抗部令擅訂新章違令處分國法具在此財政廳所訂新章斷斷不能承認者三也况前此各代表所提二十二條本屬權宜辦法而財廳方面駁者無論矣准者併未按條實行計惟有根據省議會議决公布貨物税章程原案請願江蘇省議會將民國元年四月議决公布之江蘇暫行貨物税章程榖食一門酌量加以修正取消暫行字樣咨請省長公布施行以救商民於水火其餘無關税收之各分卡一律裁撤以節糜費所有各商會提出請裁之各分卡及關於一地方商業困難情形由本聨合會議議决通過後移付通總商會分别執行以期根本解决是否有當合亟報告大會公决等語經大會議决通過合亟咨請貴議會鑒核查照民國元年江蘇臨時省議會議决江蘇貨物税章程原案於榖食一門酌量提出修正取消暫行字樣議决公布實行以重法案而恤民艱不勝屏營待命之至再江蘇財政廳交來近三年舊寗屬釐金比較表合並抄送以資參考此咨江蘇省議會十一月六日寗通揚徐淮海各屬商會聨合會議臨時議長通崇海泰總商會會長張謇臨時副議長通崇海泰總商會兼江北各商會代表馬炎文 
[和平會議之寗訊]  
　　和平會議地點確已指定南京不獨各方面有此主張即都中各省督軍會議亦未聞有反對者李秀山督軍刻已着手組織辦理近日時接各處來電均云擬派代表到寗與會李督以本身處調人地位不便言推代表故迭次發電與南北接洽並不涉及代表二字 
　　近日南北派來代表麕集李督接見不暇徐東海派趙炳麟錢代閣派施愚均携帶府院密函南來西南陸武鳴所派之彭允彝岑西林所派之章行嚴已先後抵寗昨馮河間亦派王克敏曹錕亦派薛慶崧蒞寗李督定明日先開非正式會議交換雙方之意見並令憲兵司令楊恩溥省警廳長王桂林凡各代表寓居之華洋旅館金陵春瀛洲旅社均加派軍警特别保護 
　　南京和平期成會正副會長錢崇固鄭維城兩氏今晨九時同赴軍署謁見李督陳述該會進行方法並以寗垣人民希望和平甚殷請嗣後將和議情形轉知該會以便隨時布告各界藉慰人望 
　　寗垣處揚子流域中心點現有湘省議會曁各團體拍來一電擬擇此適中地點成立國民大會以謀國是其電云省議會鑒天禍華夏政變連年民難爲民國幾不國内爭一日不靖民國一日難蘇雖有賢明長官不能解人民絲毫痛苦疊奉北京各省各界文電發起和平會救民救國一髮千鈞薄海同欽湘人尤感竊思求定國是於危疑不可不徵集國民之同意擬擇適中地點成立國民大會以謀正確之主張呼籲同聲互求解决如蒙贊許希惠復音湖南省議會敎育會商會和平請願會同叩 
[南京快信]  
　　美國柯蘭博士昨午前參觀各絲織機廠午後偕美領事索克斌參贊巴爾遜游覽雨花臺清凉山明孝陵各名勝准今日下午專車赴滬 
　　張季直電告李督即日赴滬晤唐紹儀接洽和議一說謂岑西林亦將抵滬 
　　軍署關於南北和議密電李督責成書記處長周嵩堯一人專辦以防洩漏 
　　李督電援贛之楊春普張宗昌即日撤防回蘇 
　　省議會連日大會均因不足法定人數未能開議 
　　省議員全體捐助歐戰協濟會銀五千元昨已解送江蘇籌欵部核收 
　　南京和平期成會定本星期日開大會討論一切會長錢崇固鄭維城今日晋謁李督齊省長報告本會成立及經過情形 
　　高巨瑗（軍署參議兼秘書）前因病請假茲已痊愈昨已到署銷假 
[杭州快信]  
　　赴閩奉軍昨（二十二）午前二時許經高團長督率自滬特開專車至閘口站駐宿約兩營餘人先期由杭縣景知事封雇錢江船戶二百六十隻沿江上駛至江山登陸赴閩（與閩省莆城接壤）已由督軍電飭該管營縣届時妥爲照料并聞該旅須一星期内可陸續開拔完竣 
　　省議會選舉訴訟案至今未奉部覆以致内部爭競益烈高審廳昨又電部催覆 
　　慶祝歐戰最後勝利大會軍民兩長准中央電已指定新市場地點派員籌備舉行 
　　杭嘉湖各屬冬季向有土釀白酒俗名時淡酒前經烟酒公賣局規定以係短期征税值百抽取三十現爲衆商反對要求商會電省取消業經省長嚴詞拒絶 
　　樂清萬橋等屬升糧現經財政廳决定改征大糧分熟田熟地熟池三等援玉環上田中田下田成例辦法每年征額銀三千五百餘兩米四百六十餘石 
　　紹屬安昌鎭出産土布年來銷數疲滯經統捐局呈請剔除征額聞財廳已准每年删減五千餘金 
地方通信 
[松江]  
　　縣署大會略記縣公署爲籌補捕螟費用及募集協濟歐戰捐欵事函約紳商學界代表於二十一日午後在縣公署開會集議各界代表共到三十餘人由李潤之縣長主席原擬提議之籌補捕螟費用一案緣省議會業經議决將捕螟費用作爲國家正當開支所有本邑於本年度因捕螟動支縣附税備荒項下之二千七百元不必另籌補足遂將原案撤回故是日所議專屬籌募協濟捐欵一事李縣長原定計畫本縣認捐五千元令二十四市鄉自治委員攤籌三千元餘二千元由紳商學界分任惟在座之市鄉自治委員因捐額過巨籌募爲難均極反對辯論移時有主張各自治委員各捐俸給一月者有主張以縣署舊有之振餘欵項移充者惟核算二十四市鄉自治委員一月俸給不過三四百元爲數極微自屬不成問題至振餘欵項亦僅千餘元而李縣長又極力主張不用公欵故亦不能移用磋商至下午四時仍無結果在座各人均欲起坐出署李縣長不得已遂將預印之協濟捐簿每人强委一份囑令儘力勸募而散 
　　呈請減征田賦楓涇市自治委員郁崇光五庫鄉自治委員吳士麒聨名呈縣請轉呈省署略云去歲本縣蟲荒田畝佔全縣總田額百分之二十今歲雖不及去歲之甚然核計確數已在全縣總田額百分之十五左右自應將田賦總額减征百分之十五並請將蠲免之數准由有災之楓涇五庫小西涇官紹塘白沃松江天馬山小崑等八市鄉完額内平均减免其餘無災各鄉概不减征以符事實而體民艱云 
　　贅壻毆妻斃命泗涇鄉九圖農民顧福堂生有一女贅朱惠生爲壻女年十五朱年亦與相若二十日朱因伊妻以面水潑己憤起相毆不意中女要害遂即倒地斃命女父顧福堂於二十一日傍晩赴縣請騐惟朱惠生因自知肇禍業已畏罪逃匿矣 
[蘇州]  
　　香作同盟罷工蘇城内外香作業工人統計約有數百人之多每日工資除飯食外每人一百二十文近因米珠薪桂所進不敷所出於前日由胥門某香作工人王星保發起邀集各工人籌議要求將工價一律改爲洋碼並限即日照加否則以罷工爲要挾各作主聞悉後亦於十九日下午二時邀集同業假元都眞人殿集議對付方法正籌議間聞各工人聚衆三百餘人在舊學前同春茶館立待回復當經該業挽請年歲稍長資望素孚者前往善言開導靜候解决當時雖經勸散惟各作主簽謂門莊生意未見起色售出價目亦未增漲無端要求加工碍難應允各工人聞信後於二十日一律停止工作現各作主正在集議解决之法 
　　協濟歐歐戰之捐數蘇州總商會因歐戰協濟捐欵於十九日召集各業開會集議已誌前報茲悉該會戳至本月二十日此己據金業全體交到洋一百元紗緞業五百元織緞業一百元錢業四百元振亞織物公司二十元蘇經編織廠四十元茶業一百元藥行業五十元觀前大街（市民公社範圍内各店及住宅三百三十八戶二千七百零四人）合助洋三十元 
[鎭江]  
　　最近商情彙誌入冬以來糖業漸見起色日本之四號車糖太古之四温半車白糖均漲起一兩以外吕宋青閩産棉赤東冰車冰亦各漲數錢連日粤帮由粤港等處運到紅白糖貨爲數甚鉅客帮銷路亦甚暢旺各號均有利可沾黄白二絲久無大宗交易今歐戰告終絲市稍見活動昨有絲行三家將貨運滬銷售然市價仍不起色各路小麥來源不絶刻下台莊高小麥每石開盤二兩四錢有零貨若再湧到價必弱小云 
 
清江至瓜洲三百里間創辦長途汽車以利交通齊省長已令行江北運河工程局查核呈覆 
[南昌]  
　　和平期成會之進行本城各團體發起之和平期成分會日前在商務總會開會議决即日通電報告總會當場推定省議會議長龍欽海起草略稱慨自南北爭持歲逾一週民苦鋒鏑甚於倒懸念同室而纓冠救斯民以登袵人咸切望疇作時雨諸公悲憫爲懷和平首倡凡有血氣均表同情矧吾贛毘連閩粤湘鄂鼙鼓動地烽火麗天鄰警波及幾日處愁雲慘日之中近傳歐戰已停潮流益急一致對外猶懼未遑倘使鬩牆將危國本盱衡大局俯念桑梓努力息爭事難刻緩某等渴望和平匪今伊始側聞盛舉更覺他人有心不啻出自其口爰集同人組織和平期成分會先此電聞龍欽海龔士材謝遠涵黄象熙等叩又聞黄等在公餘俱樂部討論大意謂不可徒託空言僅以設一分會打一電報了事須想定幾項切實辦法建議於南北當局云 
[寧波]  
　　緝私苛擾之呼籲緝私第七營吳營長調甬以來在江北岸派駐分隊長專以搜查居戶食鹽爲事前江東阜泰紙行查出食鹽數百斤處罰了案十九日上午又查出江北岸槐花樹下京貨業倪某家食鹽三百斤欲罰洋五百元以一百元了案又應培元家食鹽數十斤被查出議罰尚未妥洽東嶽宫前被查出食鹽千斤欲罰洋千元後經人說項减輕處罰現江北岸一帶某某等居民及店舖三四十戶公禀寗波鹽務稽核分所略云自寗屬緝私第七營分駐寗波江北岸以後騷擾濫罰無所不至以見聞確實者言之如磗橋鄔姓裘姓（鄔姓罰洋八元裘姓係孀居之婦罰洋三十二元）於近日間疊來鹽警數人搜查食鹽如搗盜穴一見食鹽無論如何概指爲私鹽逮及婦女濫行苛罰比戶居民受其害者已數見不鮮查寗波習憤居戶食鹽向就沿街挑賣者購之誰是私鹽誰是官鹽何從辨别即使嚴禁私販亦應專緝販賣者而懲治之今乃比戶搜查擾及雞犬甚且逮捕婦女濫押苛罰其數或十元至數十百元不等言之痛心聞之髮指其中黑幕難保無串通索詐情事（聞往查之家係該營雇用熟於各戶之販夫爲引導以故往搜無一漏網）應如何轉詳請示設法變更之處盼速施行 
[吉林]  
　　慶祝協約勝利之盛况十五日省垣各界舉行聨合軍戰勝慶祝會軍政兩署假省長公署大樓舉行上午十二時警察司法教育財政政務各廳長吉林縣于知事官銀號劉總辦其他各重要各機關首領軍界各旅團營長咸到會並請日俄兩領事英法美洛國傳教師到會首作軍樂繼由高代督致祝詞次郭省長致祝辭又日俄兩領致祝詞並呼聨合國萬歲中華民國萬歲繼又奏軍樂旋設大餐舉行祝宴至下午二時方散省垣各級學校以我國亦聨合國之一聨合國戰勝即我國之光榮下午四時半各校聚集公衆運動塲舉行提燈大會由塲出發出後魚行南折北大街向西大街出西門往俄領事館至該館呼聨合軍大俄國與中華民國萬歲返至省長公署三呼中華民國萬歲在糧米行過外交署亦三呼民國萬歲即北赴通天街至督軍署仍三呼民國萬歲即出新開門至省議會亦三呼民國萬歲即往日本領事館高呼聨合國日本帝國民國萬歲各歸本校時已十時商工各界及居民於日前即懸旗祝賀昨又在街之空中懸彩與掛箋上書慶祝聨合國最後勝利入夜又掛燈是日休假一日 
[長春]  
　　慶賀歐戰終止十六日本埠裴鎭守使陶道尹在頭道溝大和旅館開慶賀歐戰終止會車水馬龍頗極一時之盛到者爲外國各交涉署人員及本埠各機關人員是日游人如鯽各街商號均懸掛國旗晩間並燃放炸炮以助慶賀之興味 
　　油豆之昂價長春以元豆爲特産每屆秋成中外商人來採買者聨絡不絶夏季長春每石價值在一百七八十吊　來竟漲至二百四五十吊在東卡倫下九台一帶豆價二百六七十吊昨接該處來人云每日運糧大車不下千輛收買糧石之家生意非常茂盛豆行亦有加無减豆油一物爲東省特别之出産又爲商民食用之要品今歲吉屬各縣元豆之收成亦頗不劣現值新豆入市之時而豆油價值不惟不落反日見加增於上月間零售每斤僅在市錢二吊八百文嗣後漲至三吊至八月以來每斤增至市錢三吊二百文於前數日又增至三吊四百文十四日每斤增至四吊矣 
雜評一 
[贊助與干涉（默）]  
　　外人之贊助我我人所歡迎也干涉我我人所不欲也然而中國今日能得外人贊助而免干涉與否均在我當局自擇之耳 
　　友邦於此歐戰告終時欲以誠意援助我中國我若不以誠意應之而爲無益之活動則必爲友邦所輕視是自拒其贊助也友邦於此歐戰告終時欲採不干涉主義希望我中國自力解决時局我若不速自解决而紛爭永永不已則人將謂我無解决之能力是自召其干涉也 
　　嗚呼贊助利乎干涉利乎我國之當局亦嘗一思之乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[正式祝勝第三日順序]  
　　今日星期六（三十三號）爲本埠協約國慶祝大勝利之第三日日間軍隊游行會於上午十時半齊集跑馬廳出發入晩提燈會於九句鐘齊集在英法交界之愛多亞路排齊次序往法界天主堂街至法大馬路朝北至公共租界走南京路至泥城橋賽馬廳大放各種奇異燄火茲將提燈會之次序摘錄於下（一）英法燈彩電車（二）西印騎巡隊（三）英法兩工部局之軍樂隊（四）法國各種燈彩（五）童子軍一百二十名及救火隊（六）護軍使署軍樂隊（七）燈彩類（八）協約國前敵勝利軍士（九）英國海軍五十名（十）垣克砲車（十一）萬國商團團員二百名（十二）惠兒院軍樂隊（十三）燈船（十四）日本陸軍一百名（十五）燈彩抬擱類（十六）安南軍士一隊（十七）燈彩類（十八）淞滬警察廳軍樂隊（十九）中國海軍五十名（二十）燈彩（二十一）中國陸軍百名（二十二）童子軍軍樂隊（二十三）燈船（二十四）西捕百名（二十五）燈彩（二十六）中國技師百名（二十七）軍樂隊（二十八）中國鐵路人員（二十九）特别巡警五十名（三十）燈彩（三十一）騎巡隊等與會之多從來未有在法租界齊集時預定自天主堂街起迤西直排至西藏路爲止其人數之衆可想而知該會經過之地點經英美總巡麥高雲君預先派令探捕於一小時前阻止電車等通行外並飭各捕房捕頭選派中西探捕沿途妥爲照料彈壓復又傳諭南京路各商號入晩（六時後）即行收市以免匪類乘間攫竊云 
　　文滙報云軍隊游行會定於星期六日午前十時半出跑馬場沿南京路至黄浦難轉入法大馬路由天主堂街入愛多亞路一直向西沿西藏路回跑馬場計參與此游行會者爲中英意日美五國軍艦之水兵法租界之軍隊與巡捕隊上海商團隊公共租界之特别巡捕隊與中日印度巡捕隊中國軍隊前敵歸來之兵士隊星期六晩間提燈會定於八時半以前在愛多亞路齊集九時出發先經天主堂街入法大馬路至黄浦灘向北折入南京路至跑馬場約十一時跑馬場大放熖火是晩提燈會在愛多亞路分段集合之順序如下天主堂口（一）電燈車（二）印度騎巡（三）工部局軍樂部與法人喇叭隊（四）法人燈車（五）巴黎燈車四川路與河南路之間（六）安南捕隊（七）救火會與童子軍（八）比人燈車（九）護軍使軍樂隊（十）英人燈車（十一）英國水兵河南路與山東路之間（十二）坎拿大燈車（十三）澳洲燈車（十四）紐絲綸燈車（十五）印度燈車（十六）印度人與回敎徒（十七）英國女子協濟會燈車（十八）上海商團隊（十九）湯克燈車（二十）閘北惠兒院軍樂隊山東路與福建路之間（二十一）意國燈車（二十二）意國水兵（二十三）中國警察軍樂部（二十四）美國燈車（二十五）美國水兵（二十六）夏威夷與斐列濱燈車（二十七）美人協會燈車（二十八）美人商會燈車（二十九）美人紅會燈車（三十）日本燈車（三十一）日本水兵福建路與湖北路之間（三十二）中國童子軍軍樂部（三十三）俄國燈車（三十四）塞國燈車（三十五）葡萄牙燈車（三十六）羅國燈車（三十七）希臘燈車（三十八）龍華孤兒院軍樂部湖北路與浙江路之間（三十九）中國燈車（四十）中國水手（四十一）中國水兵（四十二）中國軍隊（四十三）龍燈（四十四）中國技藝隊（四十五）中國鐵路隊浙江路與廣西路之間（四十六）巴西燈車（四十七）軍樂部（四十八）特别巡捕（四十九）中國古裝燈車廣西路與雲南路之間（五十）中國郵局燈車（五十一）郵差隊（五十二）自由燈車（五十三）魯西台里亞船沉失紀念之燈車（五十四）軍樂隊（五十五）黷武墳燈車（五十六）精武學校（五十七）印度騎巡此外如有汽車燈車類及提燈人不曾列入上述秩序中者可在西藏路口隨行於最後騎巡之後 
[正式祝勝第二日盛况]  
　　公民游行會昨日爲協約國正式慶祝之第二日午後本埠中西各國公民游行會摩託車隊馬車隊黄包車隊車上各紥松柏五色電燈各國國徽鮮花綴成各種樣式並裝扮戲劇（中西並有）或紥成歐州戰地砲車砲臺司令官飛艇及城垣並有日本士女扮成古裝軍兵戰勝狀况（均在黄包車上）紅十字會救護傷兵等類均頗奇異計汽車數百餘輛馬車與黄包車各二百餘部均齊集於虹口靶子路北四川路排隊出發（四時）往南北蘇州路過外大橋走黄浦路直達法租界由愛多亞路直至法國公園華人加入者有工業專門學校即南洋公學南洋路礦學校廣東俱樂部廣肇同鄉會廣肇義學等工業專門及南洋路礦兩大學學生服式前校純是制服後校全衣西裝衣衿旗幟各綴徽章步伐亦極整齊其領隊敎員前校衣軍服後校衣大禮服自南京路游行至法國公園沿途英美法意諸團體對之無不表示敬意或舉手或立正或奏軍樂或脱帽歡呼同時兩大學亦揚旗脱帽一一答禮各團體汽車隊有護軍使署參謀長馬懋勳交涉署譯員陳震東楊小堂關炯之聶榕卿沈韞石温欽甫啟秀女塾中西女塾蕭智吉等日本人有花東洋車百輛花汽車百餘輛美國之紅十字會汽車英法意葡各各國之抬閣各有所長當各團體游行隊行經黄浦灘時浦江中各公司小輪數十隻均高扯满旗聚集大馬路外灘出發向南魚貫游行一時水陸並行鞭砲之聲連綿不絶馬路上沿途觀者人山人海入晩觀者均雇坐船隻往來瞻眺尤極擁擠霞飛路南洋路礦學校昨日（二十二）聞公民游行會由該校門前經過更加一番佈置校内外及花樹間满懸五色紙燈門前交叉國旗雜以協約國小國旗及各樣燈彩並備爆竹無算下午三時游行會行至由校長朱貢三及各教員率領學生排隊分立門口歡呼協約國萬歲和平萬歲爆竹之聲直至游行會盡過而止 
　　華界學生提燈會上海市公私立各學校因慶賀協約國勝利定於昨晩舉行提燈會所有經過路由已誌十七日本報茲悉各學校於昨日傍晩五時均在西門外公共體育場聚齊計有省立第二師範學校附屬小學校省立甲種商業學校私立民立中學校縣立第一高等學校市立養正高小國民學校梅溪高小國民學校萬竹乙種商業學校萬竹國民學校巽與乙種商業學校巽與國民學校時化國民學校比德國民學校崇正國民學校農壇國民學校西成國民學校倉基國民學校朝宗國民學校隆德國民學校東明國民學校貧民國民學校旦華國民學校私立潮惠高小國民學校私立泉漳高小國民學校中華職業學校私立民德國民學校私立敦仁國民學校私立正蒙國民學校私立留雲小學校私立江境小學浦東中學汪氏小學通惠小學陳涇小學志明小學羣學會同義義務女學等數十校按照預定程序路由經行一周各校預會男女學生統計約得四千數百人較諸前日寰球中國學生會發起之提燈會人數雖不及其多而各項紙紥燈綵頗見玲瓏精緻當各校取齊出發時滬海道尹王賡廷上海縣知事沈寶昌道公署敎育行政員余沅縣視學朱贇省敎育會駐會幹事沈恩孚縣敎育會會長賈豐臻勸學所所長吳馨學務委員賈豐芸等均親蒞體育場照料一切故秩序極爲整齊又函云昨晩華界各學校學生提燈會入公共租界時由西藏路走福州路至黄浦灘路入法租界至華界其次序摘錄於下（一）童子軍自由車隊（二）中國學生會總司令（三）提燈馬隊（四）軍樂隊（五）貧兒院十五團童子軍（六）江蘇省立第二師範學校及附屬小學校隊各執得勝紀念燈牌燈彩（七）智仁學校（八）朝宗小學校（九）市立隆德學校（十）市立乙種商業學校（十一）通惠學校（十二）上海公學（十三）中華職業工藝學校（十四）留雲高等小學校（十五）上海市立學校（十六）民立中學校軍樂隊（十七）招商局公學校自由車隊馬隊（十八）江蘇第一商業學校童子軍（十九）萬竹學校紥成大紙燈及協約國戰勝中西文各燈（二十）養正學校（廿一）愛華學校（廿二）東明染業初學學校（廿三）濟生會正蒙學校（廿四）中華同義義務學校（廿五）上海市立虹境小學校（廿六）市立時化小學校（廿七）志明國民學校（廿八）潮惠小學校（廿九）私立泉漳小學校（三十）浦東中學校（卅一）羣學會鑼鼓隊（卅二）市立西成國民學校（卅三）崇正學校（卅四）自由黨總部敏求小學校（卅五）南市清心學校（卅六）上海市立倉基學校（卅七）中國紅十字會汽車各學校學生遊行時高唱愛國歌燃放花炮莫不興高彩烈 
　　南市水龍會南市救火聨合會定於二十二日舉行水龍燈會路由已紀昨報該會所定舉賽龍會規則（一）各會員制服皮靴宜洗潔凈銅帽鈕扣扳頭斧頭腰帶銅字務宜擦亮（二）各區會員原有之馬其力太猛行動恐難安步應另行租用尋常馬匹（三）各區車上會員規定皮帶車前派會員二人車後派馬夫一人火龍前派會員二人後面派馬夫二人扶梯車前派會員二人車後派馬夫二人汽車上以四人爲限不得多增（四）各區會員除派定車上職務外其餘會員一律步行每人各携煤油燈或電石燈各一盞設有不敷則用長梗紙燈昨晩上燈時該會所屬第一區至第七區各由主任領袖督率全體會員頭戴銅帽身穿制服並駕火龍及皮帶車等列隊先後至聨合會門前會齊出發各式車上均紥成五色燈彩並玲瓏抬閣光耀奪目其中雜以汽油燈水電燈前導爲警廳之馬隊次爲各區救火會員自由車隊三爲軍樂隊四爲警察廳之游巡保安隊警士持械列隊而行五爲各區會員各執各式燈彩六爲皮帶車扶梯車拆屋車火龍汽車等其中係一區至七區止之各軍七爲各種燈彩如人演抬閣紙裝抬閣飛禽走獸等類殿以大小各學堂學生各執長梗紙燈隨會游行出該會往西由中華路往東入尚文路往折凝河路朝西蓬萊萊往北中華路進肇浜路（即老西門）一直出大東門朝北中華路進寶帶路（即小東門往西一直至方板橋朝北民國路往東仍至小東門朝東進集水街由十六舖老馬路往南一直至董家渡朝西由天主堂街迤邐至該會門前各散當經過之處觀者塞途沿途由各警區署派出長警按段照料 
　　閘北提燈會昨晩閘北商學各界各機關舉行提燈會其路由已詳昨報茲悉昨日五時後各界陸續至慈善團至六時排齊出發照預定路由游行一周事前並由救火聨合會具函四五兩區各區所警正警佐凡提燈會經過之處請多派長警沿途彈壓以維秩序 
　　英美電車公司之花車公共租界電車公司爲慶賀歐戰大勝利特備戰勝慶祝花車於星期六晩隨同慶祝大會游行各街此車上裝二大球燈光燦爛由内外射其一球上有德國國徽之鷹立於劍上頭顱骨髓抛置兩旁球色黑暗海面慘淡無色德旗紛然陳列而球被一巨手緊握不得行動凡此皆所以明德國妄思以武力獨霸全球之意並有華英文字表明焉其一球上設一斑鳩鳩所立處以燈光綴成華英文字述明戰勝以博取人民自由之意左設一天秤謂至公無私也右則握手稱祝以表明協約國同胞之自主進步其色璀璨而發揚並編列協約各國之旗球上海水澄碧光明水下懸有一物緊縮如拳蓋即謂協約國所擊敗之武力魔鬼也此車所揭各協約國國旗四周皆以電燈環繞甚爲美觀此外尚有二車一系湯克砲車昔爲黑色今全易爲白色兩旁亦飄揚協約各國國徽並有公理大勝四大字一孫英國女士救濟會車此車係表明僑滬英國女士各種慈善成績如縫級機織襪機製衣物等類所以贊助前敵將士者厥功甚偉云又戰勝車白色砲車（即湯克）禮拜四五六每晩六點三刻均由赫德路車站出發惟禮拜五六兩晩與美國女士救濟會車一同出發至於蘇州路該公司新建之總辦事處則於五層屋頂裝置協約國國徽並以電燈紥成公理大勝四字藉伸慶賀 
　　公共租界昨爲本埠慶祝協約國大勝利之第二天寓居公共租界之中西舖戶商民以及各機關各團體莫不爭奇鬭勝懸燈結彩高扯協約各國國旗同祝世界和平並有扮就各種戲劇預備加入今日之提燈會而靜安寺路南京路河南路外黄浦灘以及九江路漢口路福州路廣東路等各洋行商號所紥之燈彩更覺五光十色清晨九時已游人如織迨至午刻駐滬比總領事兼領袖總領事薛福德君曁駐滬協約國各領事及旅滬協約國紳商與交涉員陳貽範滬海道王道尹英美會審公廨關王俞張李諸讞員並總商會各商董等先後至上海總會由協約國會員招待入内互道祝詞午後三時浦江内之各兵艦均各鳴砲伸旗慶祝 
　　法租界前晩各學校舉行提燈會經過法大馬路時内有中法學校各學生至大自鳴鐘捕房全體人員入内在銅像前後繞行一週然後出外時捕房中人均燃爆竹答禮法租界救火會亦須舉行水龍游行大會故由救火會各會員雇匠在水龍及救火器械各車上用松柏紥綵懸旗並裝電燈及各式紙燈新租界顧家宅公園仍演影戲加放熖火並備茗點欵待來賓法總巡施君以平民游行會汽車隊花車隊等各團體均須經過新老兩租界至顧家宅公園時觀者勢必擁擠誠恐匪徒有乘隙攫物情事故飭西探傳諭各包探分叚梭巡以衞行人 
　　虹口虹口各團體舖戶商民及洋商住宅除仍懸掛燈旗並在門口紥有松柏或電燈裝成中西文戰勝及慶祝和平等字樣外因公民游行會在界路靶子路北四川路北蘇州路排隊出發故閔行路捕房捕頭與滙司捕房捕頭麥搿來搿深恐人衆嘈雜或有匪徒乘間肇事因特躬自督同通班中西探捕以及特别巡捕印捕分頭照料 
　　南市南市各商家自前日起均遍懸國旗夜則燃燈綴以普天同慶等文字故十六舖迤南裏外馬路均已旌旗满目臨風招展晩間燈光齊明光耀眼簾沿浦寗紹商輪公司大達輪步公司及其餘各輪船公司所泊浦濱輪船無不满佈國旗各碼頭各公司門前一體升旗懸燈士商往返之馬車自由車汽車人力車各揷小國旗途中來往人民肩摩轂擊頗形擁擠上海税務總公所及江蘇二區烟酒公賣局與各分棧等均停止辨公三天各備燈旗日夜鋪張同伸慶賀並聞南市縣商會此次預備中華五色國旗分致各商號應用者因所備甚少不敷應給雲南市第一區警察署趙墨林署長以所轄地叚最爲繁盛十六舖又爲華租交界此次慶祝戰勝南北各商家一律懸燈升旗普天同慶故來往看燈之人甚爲擁擠誠恐宵小乘機混跡預派便衣警察並巡邏隊等由巡官督率在各要隘巡察保衞夜間尤爲注意一區一分駐所王琴軒署員亦一體撥警在各處要道實力巡邏 
　　浦東浦東爛泥渡華商熒昌火柴廠鴻升堆棧公司第九區救火會及大商號等一律在門首高扯五色國旗入夜則點五色紙燈陸家嘴海關望海樓四柱及日華紗廠隆茂花棧英美烟公司等均各密懸五色電燈其最爲特色者如祥生鐵廠則在浦江中高紥牌樓四週繞以青松翠柏中用電燈嵌成中西戰勝字樣隔浦眺望五光十色尤覺可觀 
　　鐵路局滬寧杭甬兩路局長定今日（二十三號）下午一時在麥根路齊集兩路各職員特開慶賀勝利大會並於晩間通傳兩路線之各警區巡士彙集會場加入租界提燈大會隨同游行 
　　電報局上海電報總局自歐戰告捷此數日中收發中外官商慶賀各電絡繹不絶每日平均計算多至七百餘起電報周局長因特加派雙班收發然仍有不敷之勢云 
　　兵工廠滬南兵工廠總辦謝錦章以慶祝戰勝自應停止工作惟近因趕造軍械甚多如若停工尤恐遲悮造械期限故於二十一起至二十三止停止夜工三天日間工作仍照舊例上工 
　　造船所江南造船所劉所長亦以歐戰獲勝應當同伸恭祝除懸燈升旗外所有各廠工匠准於今日（二十三日）停止工作一天 
　　民生女學法租界霞飛路民生女學校自聞歐戰和平即籌備慶典除在校内外掛旗懸燈外並於二十二日開會慶祝首由校長胡韞吟女士報告開會宗旨次敎員錢祥春詳述歐戰經過情形次校董任矜蘋演說略云德欲以暴力統一全歐反抗公理卒至兵敗乞降可見暴力之不可恃云云演說畢舉行各種游戲至四時三呼和平萬歲而散　　華商電車公司之特别賞例華商電車公司前日條諭售票司機人云陰曆本月十八十九二十日爲協約國戰勝大慶祝日中外官紳士商均懸燈結綵以表人心歡欣和平之意是日各車乘客定必擁擠異常凡司機售票人等各宜振刷精神盡心職務不得稍有疏忽致生意外事件本公司特將該三日中之司機售票勤愼服務者懸有賞例如下（一）高昌廟路售满銅元三十二千者（一）民國路售满銅元四十千者（一）中華路售满銅元三十五千者（一）車站路售满銅元二十八千者（一）拖車售满銅元三十五千者該班售票司機各賞洋五角如有脱班遲到加倍重罰云云聞是三日内因乘客衆多每夜寛放一時至十二時進廠云 
[慶賀比皇回京]  
　　本埠官場前接京電知比王定本月二十五日遷回比京頃又得督軍省長電稱接外交部箇電現准比領聲稱接奉本國來 
 
 
 

Page 11

 
 
電比王回都現改定本月二十二日所有致賀懸旗希於二十二日舉行等因仰速遵照先行電令辦理云云故已通知各機關矣文滙報云駐滬比總領事今日（二十二日）在上海總會稱接無線電報比王已於昨日（二十一日）正式入京 
[法國决勝公債之總數]  
　　法國决勝公債已於昨日正午截止共募集四千六百三十一萬四千七百三十佛郎東方滙理銀行占三千九百三十九萬六千四百佛郎中法銀行九百二十萬二千四百五十佛郎道勝銀行五百四十萬二千佛郎滙豐銀行二百零一萬六千九百八十佛郎中國銀行二十九萬六千九百佛郎中國各銀行所代募之數尚未揭曉 
[反抗船長命令之宜究]  
　　英文滬報云聞招商局某江船某夜由漢抵淞值有風霧船長爲愼重起見傳令停輪俟黎明再駛入黄浦距散艙客人及水手等起而反對奔至舵樓要求鼓輪前進其首領係船上職員聞非買辦卽是船老大船長當與之理論告以黑夜風大時行船之危險衆不聽仍要求乘夜入口船長見衆勢洶洶恐有不利乃令衆人簽名聲明船如有失船長不負責任衆從其言船長始下令緩行逾數小時安抵上海碼頭事後未聞招商局有何正式行動顧此風不可長此番倖無事變船客水手膽將愈大安知將來不一再試行致釀大禍哉當衆人滋閙之際外人頗爲惶駭有疑其夥刧者如此種反抗船長命令之事件不加懲治則外人將不敢復乘此船矣至於水手等所以急欲乘夜冒險進口之理由今尚未經查知按江輪水手向來私帶貨物如於夜間到滬則易於避海關扦手之耳目想其有此要求殆爲私貨計耳尚望招商局明白宣示此事以釋羣疑 
[被控譭謗名譽之判結]  
　　文匯報云丹麥人尼爾森氏（前充英文滬報主筆）被大陸報賀勃氐在丹麥領署公堂控告譭謗名譽一案今日已經判結斷令被告監禁三十日 
[盧護軍使約今晩到滬]  
　　松滬盧護軍使昨在津發電致馬參謀略謂約星期六晩可以到滬於是軍警人員預備今晩到站迎迓矣 
[李鼎新呈報慰問情形]  
　　中央特派慰問使李鼎新中將自奉命赴湘岳慰問各艦隊後取道漢臯至滬等情已誌前報茲悉李中將以自奉命以來自岳至漢自漢至滬三處艦隊均屬圓满融洽理應詳報中央故於昨日先擬長電一通將蒞任之後慰問艦隊各情狀呈報海軍部備核並稱赴閩在即刻正部署一切以便起程云 
[王廷楨來滬續誌]  
　　長江巡閱使王廷楨來滬已誌昨報昨日有人晋謁王巡閱使詢以此來對於時局意見王云此來係因奉徐總統命令爲代表致祭楊杏城祭畢後即須離申云 
[五日來之金融調查]  
　　今日（二十三日）係慶賀協約國勝利之第三日各銀行洋行等均全日休業公祝所以金融調查提前報告調查本月十八號至昨日（二十二號）止此五天中各外國銀行並無大條銀及銀洋來滬惟道勝與中交兩銀行來往與長江一帶之銀洋各六七十萬而興業銀行陸續裝往天津洋十萬元其餘寥寥無幾今將此五日内各銀行來往銀洋錄下（星期一）興業銀行裝赴天津洋三萬元交通銀行裝往南京去寳銀六萬兩又裝去銀二十一萬兩又裝漢口去銀十萬兩中國銀行從南京來新幣八萬元交通亦來新幣二十八萬元又杭州來洋五萬元（星期三）交通又從南京來新幣五萬元（星期三）興業銀行又裝天津去洋四萬元交通銀行裝赴 
漢口去洋三十萬元道勝銀行亦裝去銀五萬兩中交兩銀行各從南京來新幣五萬元（星期四）中國銀行從鎭江運來洋三萬元（星期五）中國銀行從南京來洋三萬元交通銀行裝南京去洋十五萬元興業銀行又裝天津去洋三萬元 
　　十四日之鎊價本係五先令至十八日午前兩次長起一辦士計五先令一辦士後迄今未曾變動東洋滙水小去一分二五各銀行結出遠期滙票甚少蓋恐歐戰告終銀價低落金價升提各國滙水亦將恢復三年前之滙率故也 
　　十二月份驃金之價自開盤以來頗爲堅固賣買亦旺本月份祗有掉期價稍高（詳情已登逐日本報金市欄故不贅錄） 
　　國幣本星期内最小之價（十七日）開過七錢二分一釐墨幣一釐二五至今因出口及内地花布用度稍多步步見高且南京造幣廠有停鑄之風說連日來源已減是以昨日國幣之價超過墨洋每元二毫半 
　　銀拆自各錢莊抱定穩健宗旨縮小範圍且由華商銀行公會接濟以後漸漸鬆動前昨兩日收盤均爲一錢 
　　現貨赤條前數日因有廣帮購進九七驃金一千餘條故價漲至二百七十二兩邇又因銷數呆滯昨已跌至二百六十八兩故恒孚等銀樓之飾金仍售四十元 
　　本埠中外各銀行所存大條銀曁銀洋之確數如下麥加利存銀一百零九萬洋一百十二萬滙豐存銀五百五十三萬洋一百六十五萬大條四條押欵銀十五萬德華存銀五十一萬正金存銀一百九十九萬洋七十二萬道勝存銀一百十萬洋二十萬通商存銀三十萬洋五十萬東方存銀二百四十一萬洋五十四萬花旗存銀六十一萬洋六十五萬押欵銀二十五萬華比存銀二十八萬洋三十萬和蘭存銀二十二萬洋八十五萬中國存銀一百零七萬洋二百六十八萬押欵銀二十萬臺灣存銀六十六萬洋四十五萬住友存銀八十萬洋十萬各錢莊存銀三十萬洋五十萬交通存銀二十八萬洋六十八萬有利存銀二十五萬洋十二萬三井存銀二十五萬洋八萬三菱存銀十四萬洋五萬朝鮮存銀三十九萬洋十萬中法存銀八十四萬洋三十六萬總計存銀一千九百零二萬洋一千一百六十五萬大條銀四條押欵銀六十萬兩較上次（十五號）調查時多存銀八十八萬兩洋亦多存二十六萬元大條銀則少存五十二條惟四明興業浙江地方商業金城中孚鹽業聚興誠中華淮業永亨等華商銀行所存之銀洋不在其内 
[軍車公司舉代表赴京]  
　　華商電氣公司前接北京交通部電令云准公府禮官處函開奉大總統諭擬於本年十一月下旬開全國官商路政航政郵政電政各界代表茶話會即希分别查詢該各界願派代表來京與會酌定人數速將銜名住址開示以便預備處發信通知再此項人員旅費概歸自備等因查商辦公司散在全國會期甚近其鐵路不通之處勢難如期到京各該公司經理如願派代表與會者須於十二日以前將所派代表人數銜名住址電部彙報如不派代表來會者亦仰於十二日以前電復到部代表到京後盼來部接洽仰各遵照交通啊微印等因聞該公司接電後即開董事會舉定總理陸伯鴻赴京與會當即據情將銜名電呈該部後將於日内起程矣 
[騐放浙軍米之訓令]  
　　上海税務公所近接江蘇財政廳訓令云頃奉財政部訓令開准陸軍部咨開據浙軍援閩童副司令電稱職司現住厦門計官兵夫役有萬五千人由現時扣至明年三月間約需大宗軍糧兩萬包此地貨少價昂不易採辦擬派員前往蕪湖購買運至上海轉運厦門以資接濟請發護照並知騐放行等因查前項軍米係屬國貨旣據聲明厦門不易採辦應准赴蕪如數購買以濟兵食飭司塡發護照外咨行查照令知騐免放行等因到部查該司令派員赴蕪採購軍米運至上海轉達厦門旣經陸軍部核准自應准予援案免納釐税除分令外合即令仰該廳長轉飭所屬各關局卡俟報運時騐明包數與護照相符即予放行並按批登記以運完兩萬包爲度等因並奉省公署令同前因各到廳奉此合行令行該所長遵照遇有前項軍米經過騐明貨照相符即於照内添註月日蓋戳放行按批登記勿任逾額多運仍按季彙報云云 
[援閩軍起程赴浙三誌]  
　　駐於龍華之援閩軍已於二十一晩爲始每夜十一點時搭乘專車開差赴杭往閩第二團業經出發離滬所有步兵第一團之第一營營長黄克德亦於昨晩率領所部官兵開差赴杭 
　　又函云援閩軍隊自前日（二十一日）起由龍華開拔赴杭轉甬入閩曾經該軍隊參謀官程恒式向滬杭甬鐵路局商開專車輸運等情兩紀前報茲悉此次運兵原擬每日開專車兩次限四日内運畢嗣經杭州督軍署軍事會議改爲每三日開發兩次計須至十二月一日始能運完第一次軍隊專車已於本月二十一日由龍華出發係第一團第一營全營軍官及兵士共計七百五十餘人計裝二等客車一輛三等客車四輛箱車十輛箱車十輛並附掛子彈一車此項車輛於當晩七點五十分鐘由南站送往龍華站待該軍裝畢後已九點五十分鐘當由龍華站夜間十時正開出赴杭並聞當夜三點十餘分鐘抵閘口南星橋車站該站站長曾由該路管理局任局長電飭預爲接洽故該站人員全班值夜守候軍隊方面亦預備妥貼遂於翌日早晨卸畢全數空車已於二十二日上午九時開返來滬於當日下午三點鐘到上海南站昨夜（廿二日）尚須續開兵士專車詳情再誌 
[女青年會友愛會預紀]  
　　基督敎女青年會昨發通啓云茲爲增進世界各國女子聨合曁友愛之精神起見本會特以其代表各民族及各敎會女子之資格建議於陽曆十一月廿四日星期日午後三時半在崑山路十一號半本會所内開友愛會曁短促時間宗敎會協商各國之女子皆將與會以爲彼此祈祝因此凡吾女子有表同情者敬以最眞摯之熱誠請其惠臨會場上中英兩國語言同時並用 
吾人忽於慘酷艱苦之中聞有休戰籨約之消息宜其互相慶幸拜謝上帝蓋喜平和之有日也雖然改造之時期方長前途之變幻莫測所謂民族的高尚觀念所謂上帝信仰心所謂人道主義究能持久與否尚需經過最嚴厲之試騐始能斷定夫吾協約國之所以勝德國與中央各國这所以敗上帝實具深遠之意志特於冥冥間主使之耳此吾人之所共知者也雖然此其意志如何始能見諸實行則凡渴望友愛世界之發見者則不能不引爲己任也夫國與國交分離仇視妒忌猜疑乃戰前流行之狀况今旣消滅殆盡自後斷難容其餘灰復燃以免慘毒之戰爭復見於異日此吾人之所注意者也今後種種難題如何能排解平允一切改造事業如何始克措置適宜此蓋有非人類聰明才力之所能及者其號稱政治實行家者斷難勝此重任唯能懷念主上之心志領會基督之精神者其庶幾矣此亦我人之所公認者也職是之故吾人雖覺今日爲最可感謝最可慶幸之時期然感謝慶幸之餘萬萬不可存有輕慢之心狂妄之念君爲世間基督敎之一員盍會同吾人爲下列各事致謝於上帝並爲誠懇之祈禱（一）自由之目的終獲最後之勝利（一）軍士之從事疆場不憚犧牲其性命成就英雄之事業（一）女子忘却一己之安樂以爲後方之協助（一）軍士曁女子所以能建此奇功者實以有祈禱之精神爲其最後之補助此所應致謝於上帝者也（一）幸勿使吾人墮於自是心自棄心之吞噬品（一）敬懇上帝提高人類之品格使戰後有和解之能力（一）期望各種民族於經濟改造之事業能以此次戰爭不自私不自利之精神貫澈到底（一）德意志及各中央國雖因一時之迷誤將爲世犧牲之基督置諸腦後望其戰敗屈服之際頓然覺悟復受基督佑助（一）望世界之女子各自奮發庶或對於種種新發生之重要責任有擔負之能力（一）望吾人咸知基督之神明遠見自古以來世間任何社會革新家從未有能及之者苟欲謀永久之平和國際之友愛舍基督之道實無由焉（一）望吾人日夕追隨上帝永不遠離以便上帝不時之驅使庶於改造新事業略盡分毫之義務此所頂香祈禱於上帝者也 
[兩警區查無敵僑商店]  
　　歐戰告終所有德奧兩國僑民在我華内地設肆營商者應當一律封閉前經松滬盧護軍使令飭淞滬警廳徐廳長轉飭所屬各區所查明具報已據第一區第三區查無德奧僑民蹤跡禀復警廳在案茲悉第二區與第四區各派長警隨同使署委員分投偵查亦無該兩國僑民商店故於前日分别具呈禀復徐廳長轉報軍署矣 
[通緝謀財害命之俄人]  
　　俄國人尼古拉司拉落夫（譯音）於本年一月十一號在海參威火車站附近見財起意將管火車之同種人誇來納夫其（譯音）謀斃逃逸後於九月間經俄國警察廳偵得該兇犯匿跡上海租界恐係受僱於西國飯店客寓或廚房伙食間情事故電致本埠公共總巡捕房刑事檢查科派探緝拿迄未弋獲前日復由總巡麥高雲君諭着刑事檢查科刋印通緝單多張將該兇犯之年歲狀貌詳細塡明分發各捕房捕頭傳知中西探捕加意偵緝以便獲解俄國警廳懲辦 
[添派虬江橋崗警]  
　　淞滬警察廳五區四分駐所（引翔港）警佐近以依周塘馬路告竣虬江橋一帶市面日見繁盛特於前日雇匠製備木質崗亭一座飭令工人移置虬江橋南堍設置其應派之崗警飭令沈家巷分駐所就近抽派前往站防並另派遊巡隊士隨時往來巡邏以資接洽至虬江橋北爲吳淞轄境現亦由駐淞淞滬警察六區顔警正令飭殷家巷分駐所抽撥崗警駐防惟沿路派警須俟橋工告竣後全路通達再行核派云 
[十六舖商家請添崗警]  
　　滬南十六舗一帶及太平弄等處爲大商號薈萃之區自瀛豐錢莊赴區請派警駐防後參藥業及其他商行亦擬集合各行號聨名具呈淞滬警察廳請於該處繁盛區域加添巡邏警並於各弄口加派崗警隨時駐防以保商市 
[交易所改期開預備會]  
　　上海交易所主任虞和德昨致油豆餅米麥紗花糖雜貨五金等各業函云逕啓者昨函訂星期六午後二句鐘開第八次創立預備會茲因是日慶祝和平恐交通不便改訂星期日即陽曆十一月二十四日午後兩句鐘開會屆期希准時蒞會無任企盼 
[皮毛油市面之活動]  
　　本埠自接得協約國勝利停戰消息後向業皮花油業者頗爲活動各洋行有定貨急待交貨以便運輸聞祇牛油一項用途頗廣即本埠白禮氏洋濁廠欲定二萬擔於是市面稍覺一震惟銀根頗緊云 
[滬杭路慢車遲到原因]  
　　前日（二十一日）杭州來滬之慢車駛至嘉興車站因機車汽力不足停站約五十餘分鐘以待養汽壓力旋由嘉興開出之後沿途在嘉善楓涇各站停車待汽當時即由各該站長報告車務機務兩處故該慢車到滬時已下午五點十分逾規定時間遲至二點五十分各該旅客無不急形於色 
[浦東學校展覽會紀事]  
　　浦東第三學區假東溝塘工局開成績展覽會曾誌本報昨爲開幕之第一日上午九時開會男女賓參觀者頗衆評議員錢孫齋等相繼蒞會正會長談公孚副會長陶叔延主任陸仲超等在場招待來賓導引參觀陳列室共有四所繳到成績品者男校二十九女校一計學校成績品四百餘件學生成績品四千餘件會場點綴除高行第五校送到紙球紙龍外更有高行鄉立第二校學生組織臨時販賣部佈置完備絶似商場以應來賓需要至午後五時閉幕今日繼續開會一日招待來賓前往觀覽 
[算取工資起釁]  
　　閳北長安路錦華綠廠女工苗阿三前日糾同徐廷之及該女之叔苗福喜與管車人爲難由該廠管門巡警張金波一併帶入四區警署經張署長訊得事因算取工資起釁惟徐不應揷身多事判罰洋一元一面傳諭該廠經理速將工資算給阿三了案 
[敖典獄長晋省]  
　　上海模範監獄典獄長敖雲亭昨因要公乘坐滬寗早車赴省謁見上峯面陳一切須二三日返滬所有獄中公事委任第一科科長張慕箎暫代 
[寧波同鄉之慷慨青年]  
　　寗波旅滬同鄉會會董周茂蘭第三子永良年僅十七以平日儲蓄之欵二百五十元捐助同鄉會建築經費請其父將欵繳到該會掣取收據該同鄉以該生年稚能熱心公益頗爲嘉許 
[女子不甘作妾]  
　　川沙人陳少藩向爲夏布業年逾四旬尚無子嗣因娶南京人某姓女爲妾於陰曆本月十三日過門賃居小南門外水神閣前帽店内前導有軍樂清音等類該妾乘坐馬車比至中途爲陳所私之蘇鄉婦某氏所知特率婦女多人趕往攔阻陳乃令將軍樂清音在途撤去迨該妾過門後經親友勸令某氏回家該妾聞悉陳已有婦不甘妾居其母屬登門質問經作伐者解勸始罷乃昨日黎明時該妾忽私逃無蹤現陳正在四處招尋未知能否尋獲也 
[路斃報堂棺殮]  
　　前日有年在四十歲左右形如魚販之某甲行經西華德路南潯路轉角猝然倒地氣絶經巡街捕查見回禀捕頭飭探查明滬上並無屍屬諭令該圖地保報堂代爲棺殮厝壇候屬認領 
[舊貨攤上查見失竊贓物]  
　　閘北新民路洪吉里居戶袁財柱前至四區報稱失竊賑箱一只内有賬册手摺及印花税洋六元請爲查緝前日由袁之司賬劉幹泉在杜茂林舊貨攤上查見所失賬箱將劉扭控四區警署請究 
[通緝挾欵潛逃之司賬]  
　　住居法租界前新街同富里十六號門牌前在公共租界愼昌洋行司賬之寗波人徐進　於本年九月間將該洋行買辦託其向某銀行收取之支單銀二千八百四十六兩挾資逃逸經該買辦報請捕房禀由公共公廨出票緝拿在案茲悉總巡麥君深恐該犯日久遠颺故於前日諭知檢查科將該犯年歲籍貫面貌身材體格詳細開明並將該犯最近之照相用銅模攝成刊在通緝單分發各捕房中西探捕及内地軍警各機關一體留心協緝務獲究辦 
[搶取婦人金塵髮]  
　　前晩十點餘時有無賴劉鑑三等兩人在法租界布莊街共和臺戲園門前搶取劉姓婦人頭上所戴之金壓髮一只而逸當由該氏大聲喊捕適有包探張鏡波到來上前將劉鑑三拘獲惟原贓已被同黨接去無從吊取將劉帶入捕房捕頭諭令管押聽候解堂訊辦並飭務獲同黨到案究懲 
[竊取陰井鐵蓋]  
　　竊賊尤富昌胡連生日前在法租界竊取馬路上工部局所築之陰井鐵蓋現爲包探金九林偵悉將尤胡兩人及嫌疑人倪小龍一併拘獲吊出原贓帶入捕房捕頭詰據尤胡兩人供認行竊不諱倪小龍供民人實作小本生意是日經過該處被包探誤爲同黨致被拘案求察中西官諭令管押候解堂訊辦 
[泰安里麻號失愼續誌]  
　　法租界永安街泰安里七號門牌復大蔴號於日前晩上一點時樓下失愼由救火會西員各驅皮帶車前往救熄已紀前報茲悉是晩火熄後即由捕房飭探將該店主夥七人一併帶入捕房捕頭詰據該夥等稱實係樓下將火遺於棉花中以致起火等語捕頭察得實係失火准予交保聽候解堂訊核 
[淞滬警察廳批示三則]  
　　仰西批呈及抄黏報據均閱悉准即備案並俟飭區保護可也 
　　徐楊氏批呈悉查該氏種植棉花奚龍小夫婦糾人採折殊屬干犯法紀旣經警所飭傳地保王金華如數追繳給領何以該地保延玩迄今邇來鄉間私採棉花之風日熾一日自應查明懲處以儆將來仰候令行該管區所查辦復奪此批 
　　吕全生批呈悉案旣和解准即撤銷此批 
雜評二 
[賀比皇回國（庸）]  
　　比利時爲永久中立國當歐戰發生之際德國憑其暴力以比之中立爲不利甘心破壞公法肆其蹂躪比皇爲維持國際法上神聖之地位起見知公理必有戰勝强權之日毅然與暴德宣戰四載以還與協商諸國同仇敵凱勇武昭著雖其疆域以當敵人兵革之衝受害最烈然義聲炳彪於時公理大伸於世其神聖不可侵犯之氣概固足以騐式萬禩也 
　　今者强敵剪除河山恢復據官場消息比息已於昨日遄回比京彼都人士瞻仰顔色其欣慰爲何如此吾於慶祝戰勝聲中而亟欲爲比國賀者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日記 
[太陽其有聲乎] [  非非想]  
　　今夜（五年十一月十六日）與顔君聖觀散步操塲月明如水樹影飾地爲景滋佳忽聞隔江通久源紗廠（今已被焚）機輪之聲日間未之聞也予忽發奇想謂於此足證太陽之有聲矣凡物之電子因震動作用遂生光及熱太陽能發光及熱則太陽之電子必在震動震動又能發聲合無數電子之震動遂發出一種人類聽覺所不能聞之聲響日間太陽距地較近其聲較大故人聞世益爲豗雜矣設令地上各聲皆息吾知太陽之聲當有可聞夜間日離地遠其聲遂小益以人類萬事多息其聲亦少故機輪之聲晰然可聞矣或謂此說不確城市之中日間人繁夜間較靜故耳然設入深山萬籟寂然之地夜間之聲終較日間清晰則太陽有聲之說似又可信不知高明有所見否 
大鬧儀鳳園（上） 
　　（見光緒十四年十二月初九日） 
　　金陵自兵燹後所有龍盤虎踞鳳跱鷄鳴諸形勝凡有涉承平景象者無不次第興復即下至九曲名溪十橋咽月丁字簾前之水辛夷樹下之門以及社鬭旗槍船摇籐板大山小山之蘭若前湖後湖之荷花久已吹殘鐵笛彈破銅琶視爲陳人陳事矣濁梨園一部付之闕如有之則自儀鳳園始計儀鳳園排場開演三四年事耳其間時作時輟一歲之中京腔崑調砭俗耳者恨未得如春蘭秋菊各極其盛焉綠金陵爲五方雜處選事子弟多憑血氣之勇試其大好身手而不顧煮鶴焚琴之大殺風景地方有司又視戲園爲滋事之淵藪一聞有揮拳壤臂情事便封其門鎖其人管絃之音頓歇故開戲園者最畏强暴之侵陵平時客不敢多事南門外機器局匠最夥局有銅鐵二廠鐵廠多皖北人工苦而值少其爲人也勞而無暇日銅廠皆無錫人以結死黨爲義氣喜生事一人唱之百人和之雖肝腦塗地而不悔兩廠各有匠徒四五百人每月朔望放工一日銅廠人旣放工必相約看戲其來也纔入門即如敗羊之入　羣無惡不作看客畏其悍戾多側目不與較但呼朋引類各自散去霎時上下坐位可爲一空匠等知人畏己更得意吹唇拍手鳴雄者非一次園主不得已乃延爲首者與之約法嗣後凡朔望來者無論人數多少悉就兩廓坐兩廊多置長杌終日伺候茶烟不取分文以爲例此上年事也 
新拾遺 
[歐戰叢談] [  鵑湖許嘯棝]  
　　綠窗多暇輒　覽西文書報擇其事之關於歐戰而有價值饒興味者隨手譯錄置之座右不久已積稿盈寸矣今更選其佳者錄投自由談中以享閱者諸君倘亦足以資諸公茶餘酒後之談助乎各節末後或附以識語非敢云評聊以誌感爾 
　　前線後方一夕談（上） 
　　紐約時報某君投稿曰（以下皆某君語）余自巴黎出發後擬投前敵美軍助英法軍沙墨之戰車行七小時始抵一法國小會合站時正夜半二句鐘旅途跋涉旣　且倦遂下車覓寓所爲下榻計乃鎭中僅有旅館一館主又不納余不得已重返故處冀於車站上得一臥所然宵夜寒重竟無他可睡後從一法國軍士得雪茄數枝聊解沉悶怱倉卒間巨聲隆隆起於旅館左近審之方悉法德二軍已開始砲擊深慶旅店主人未曾納余俄而紅光閃耀满天明亮而車站景象適與相反夜色昏沉月台上路燈數盞發其慘綠之光益覺黯然未幾輪聲軋軋火車至矣满載兵士槍砲軍用品之屬一時忙碌然皆聽長官之指揮毫不凌亂每一車至必有無數法國倦軍臥於車中稻草上每車約載兵士四十人戰馬則八十匹有時人馬雜處雖不安適然得以取暖狀亦甚樂軍士大半熟睡未成寐者則天空中光閃閃聲隆隆當能目覩而耳聞之也 
　　萬象恐怖寒氣襲人細雨淅瀝彌復悽楚余之睡魔亦無形中别余而去乃靜觀軍士動作往來不絶蹀躞雨中無稍倦容儕輩相遇且欣然有喜色咸相奮勉此法蘭西軍人之好精神也無何一法國式小機車拖八平車至載男女老幼數百人皆由北部各村或爲德人所刧奪或爲德砲所射擊而避難來也未幾一列車又至厥狀如前由是蟬聨而至者又二列車皆到站停止再擬分赴他方者軍士則奔波忙碌恊助被難者搬移行李自濕車中遷至安善之地狀極誠懇惟彼等皆須横越軌道故甚週折也余目覩一老人偕其白髮之妻當越軌時幾爲機頭所撞蓋彼所有行裝必欲自携不肯以勞軍士致有此險幸未及於難然旁觀者已爲之吃驚不小矣至於幼童弱女啼哭之聲相屬因彼等離家時並未得食且長途跋涉更足以使其不歡也 
常識 
　　○用自來墨水筆須知自來墨水筆置在衣袋有時筆尖滲漏汚及衣服其故因筆管内墨水或未盛足致管之上層留有 
　　空處惟人身温度必較外間爲高一置衣袋管中空氣受熱膨漲逼壓墨水向外透出欲免此患管中墨水必常盛满使無隙地足留空氣則雖氣候迭更無慮滲漏矣亦物理上作用也元○避雷擊法種種大樹之下居室之外最易觸電屋内有德律風或金屬物之由外通内者雷雨時不宜行近烟　下榖倉内鐵栅側（因恐電自遠處傳來）及曠野間（曠野之樹木之處直立其間不啻引電入地）俱係危地中途遇雷切弗疾趨以免引電反不若竄入叢林中四周圍有大樹而中獨低者或可免患[  元]  
益智新畫[  馬耳]  
（拾物）（像刀） 
雜錄 
[醒園詩鐘談] [  翟醒園]  
　　海虞宗子威先生别署是我知名士也詞才亄　有口皆碑知先生者諒能道之嘗出餘緒精製詩鐘馳騁文壇無人能與抗衡時作分詠鴉片烟狗云無復虎門温火刦阿誰燕市試屠刀和尚石云千年宗派傳燈錄一代英雄試劍痕燕尾劍南云荆卿死去秦無劍武穆歸來宋已南鳶肩雙熱云繡幕雙曾棲燕子空山熱不到梅花何等沈着雖未窺全豹然柬鱗西爪可見一斑古歡樓詩鐘係於庚戌辛亥客汴時所錄格盡分詠皇皇满帙歸燕司馬相如云幾度關河逢代雁一生風節誤求凰謝巷秋深留廢壘漢宫春去賦長門烏衣門巷三秋别大子文章一代豪秋社雙飛辭玳瑁春宵一夢幻蟛蜞帚王安石云宫女捧來千殿曉相公歸去半山秋掃除天下原如此誤會周官直到今三春工課苔階掃十載平章杜字知春掃落花冬掃雪始封荆國楓封舒七夕避債台云明朝使灑相思涙此地應無敗興詩一載相思今會合萬方多難此登臨夫婿牽牛儂駕鵲祖宗散鹿我潛龍銀漢仙人新眷屬洛陽天子舊述逃均戞戞獨造工力悉敵 
小說 
[社會小說倫敦燃犀錄（三）] [  雄倡]  
　　言次移步近看護婦以槍口抵其太陽穴言曰吾今待汝答詞汝允耶或須吾發槍看護婦自計身旣入此樊籠矣抗之且無倖即曰敢不如命甚願自効曰汝須矢言當治創時汝不得圖逸看護婦曰可惟將來則句少年醫盜聳肩笑曰此足矣將來吾自加之意言已即納槍於衣囊頃之少年醫生遂引看護婦登梯赴病房居停李文世後隨已而創已治矣彈已取出看護婦觀此醫盜奏技乃至精爲生平所罕覯旣恨且羡乃謂之曰汝擅此絶技胡乃自甘於罪民不亦可榜門爲業託以自立耶其致盛名當復易易少年醫盜又聳肩笑曰此殆我天性然也我性嗜此苟以盜剽行詐而得十鎊之金縱以生命自由觸險較之行醫而得百鎊爲味甘也看護婦曰此乃我所不解少年曰有時我自亦且莫解願旣如是汝當知世界合萬類而成胡能執一而論今當謝汝見助我意抛生决愈果愈者尤拜汝之賜看護婦曰今彼方安眠汝意將令我終夕坐侍乎曰否今夕當令居停主婦坐侍吾雅不欲以非分苦汝汝今可歸息矣明晨八時我自纛喚取今且請隨我行我將示汝以寢室所在言後遂導行歴樓級二層引入屋頂一小臥室室乃無窗惟承塵中有一小天窗啓焉室中陳設則臥榻一盥洗架及粧台各一並坐榻一粧台之上燭奴中銀燭燦然看護婦行篋已並携至少年遂道晩安自出旣出則隨掩其扉并加鍵焉看護婦乃獨坐榻沿沈思己事心雖美此少年醫盜之能然念彼終屬罪民嘗數數觝觸國憲而謀爲不軌者也至於抛生則但有憎惡無復矜恕以其嘗補死一巡士能戕人軀命而漠然無動於中者斯二人合之居停夫婦皆人類之蟊賊社會之公敵苟力能至者皆當置之法不聽倖逃刑憲且喃喃自語曰若輩皆罪徒皆應捉將官襄我能逸出者决舉發之無恤語旣則起騐至門知不能由此自脱乃移一坐榻至室之中心並啓其天　窗乃至小乃不能探首而出時室中奇煖看護婦乃留窗未闔和衣就榻假寐久不能眠而長衣漫漫乃遂時而過昏暗中暗光已動城人咸醒生氣積漸復萌早行載貨之車轆轆已有所聞雜以雀噪啁啾不可指數迨鐘鳴六下朝陽升矣初旭一綫之光入牖直射此斗室中看護婦費尼佛遂起復坐於榻沿方就坐時忽有一麻雀自天窗中飛入直撲其懷則持而撫之曰可憐哉小寶汝且勿恐汝幸無傷我且置汝於句語至此心中斗有所觸氣爲之咽不期似得一法念苟得佳運爲助者即可與外間通消息告以誤落盜窟並示以己身囚拘之所旣得策轉自駭而震顫不止遂出素巾羅此雀俾不能自脱復撕裂其袪一小方以自來墨水筆作一書如下書曰我身今囚於拍定登之駭鹿路第六十五號屋中囚我身者即前宵夥刦勳爵威爾遜家盜黨中之一人如有人拾得此字乞即立爲賫赴巡警局中是荷下署桓盤街倫敦城看護婦公所看護婦費尼佛拜啟 
[自由談之自由談] [  北海漁父]  
　　張勳與德皇我國復辟之張大帥一經失敗即逃入小荷蘭瓶中德國　武之維廉第二大帝一經失敗又逃入大荷蘭瓶中則荷蘭瓶者實專制君若臣之連逃藪 
 
 
 

Page 15

 
 
   
 
 

Page 16

 
 
   
 
