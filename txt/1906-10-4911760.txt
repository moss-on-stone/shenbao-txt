# 1906 - 10 - 4911760

 

Page 1

 
 
[電傳宫門抄]  
　　十五日召見軍機袁宫保王慶平張奇元 
[電傳上諭]  
　　十三月十五日奉上諭巡警部尙書徐世昌户部尙書鐵良均著補授軍機大臣並加恩賞穿帶膆褂欽此同日奉 
上處明年正月十三日祭祈榖壇朕親詣行禮欽此同日奉 
上諭明年正月初八日孟春時亭太廟朕親詣行禮後殿派載灃行禮兩廡派英俊立瑞各分棋欽此同日奉 
上諭李經羲奏别甄屬員據實舉劾獻摺廣西慶遠府知府王祖同平樂府知府徐宗蔭全州知州唐爾錕平樂縣知縣樓守愚岑溪縣和縣志琮署柳城縣事補用知縣王爲毅柳城縣知縣蔣航修仁縣知縣吕鑒熙博白縣知縣譚業華新寗州知州賴宏灌陽縣知縣張祖寅署東蘭州知州試用知縣易振興署賓州知州試用知縣天永紹均著傳旨嘉奬歸順直隸州知州張臬濫保匪人簠簋不飭懷集縣知縣陳封虐馭取匪以術濟貪試用縣丞易汝恒侵吞土稅私售印花試用巡檢葉再興假公婪索嚇詐良民均看革職永不叙用易汝恒並著歸案訊究代理思恩府那馬通判分省補用同知沈瑞麟招摇摇舞弊毫不遠嫌恩澄縣知縣王宗沂縱丁滋弊藉匪苛罰試用州判歐陽文靜嗜賭好利有玷官箴試用縣丞范家祜才庸性鄙操守難信景桂縣典史刁孝榮需索囚費聲名素劣均著卽行革職署凌雲縣知縣分省試用知縣楊湛華性情浮滑沽染習氣前署羅城縣知縣候 
 
 
 

Page 2

 
 
 [H選知縣張紹元貌誠内詐治理多乖均著以府經歷縣丞降補准補寗明丹知州李肇鈞庸朽無能形同木偶著勒令休致富川縣知縣李恒春性情柔軟才具短絀荔浦縣知縣陳修才力竭蹶難勝煩劇籐縣知縣吕篤迂拘自囿展布無才均著開缺查看餘著照所議辦理該部知道欽此 
[論與俄人議約之當慎]  
中外訂約之關鍵在外人則曰擴張一切權利在我則曰保守一切權利自有中外條約以來凡外交界演出種種變相皆起於此二語之爭點而惟俄國爭此權利最甚故其演出之變相亦最大試舉近來東三省之交涉証之 
庚子之變俄人藉端以兵力佔據東三省至二十六年冬間中外譁傳中俄密約其實當時所謂密約者卽增祺所派已革道員周冕與俄擅訂之奉天交地暫章九條是也（此約章係周個人之見並非奉政府及增將軍之命令者）我政府卽於此時派駐俄公使楊儒爲議收東省全權大臣責成磋商撒廢周冕所訂之約而另與俄人訂立交收東省條欵其時俄外部初次要求十二條户部口述之欵十三條凡東省之兵權派官權財政權土地權一切主權均歸其掌握經楊使再三堅拒始允改爲十一條然猶妨我主權實甚我政府卒不承認收還東三省之議因以中止而事遂决裂　 
自中俄議約不成而日本乃憤俄人之久佔東三省起而交涉之於是乎有日俄之大戰 
自日俄之戰局終而東三省一切之利權均折入於日人之手於是乎有日俄滿洲之約 
自日俄之條約定而日人所得於俄人東三省一切之利權必轉以恊商我政府於是乎有中日滿洲之約 
自中日之條約定而東三省一切之權利日人旣得其享受者俄人又欲染指於其間於是乎有今日中俄提議之條約 
由是觀之東三省之交涉先有二十六年中俄之議約而後有今年日俄之約有日俄之約而後有中日之約有中日之約而後有中俄今日提議之約然則今日中俄提議之約其因卽兆於二十六年中俄之議約所以演成此條約上種種之變相東三省之權利取於我國之懷中忽歸俄忽歸日而幾不能有一日之還享者推厥由來皆俄人實尸其咎故我國議約大臣當此與俄提議條約之時苟思及我國東三省方權所以喪失之故其必深拒痛絶而不使稍沾其利益也明矣况俄人自經此次失敗之後侵略之雄心猶未遽已失之於東三省者則欲取賞於蒙古新疆等處屯兵謀礦各處紛紛電請政府與俄公使交涉者已屢屢矣近聞俄國東清鐵路總辦因失去長春以南之權利欲布設黑龍江幹路旁支線以代之黑省將軍電逹外部略謂本省路礦權大半已在俄國勢力範圍之内若承認其布設則主權盡喪力請拒絶云云然則俄人急欲恢復其權力者已路人共見此次與我議約其布置預備已久至不吝重金懸購中日恊約以爲與我談判此約之資料故今日之開議彼必逞其狼貪蛇毒之素志挾其東隅桑榆之計畫以與我國之外交家相周旋則此次之交涉必困難而不易磋商也蓋可知矣我國之外交家將何以應付之哉嗚呼昔日之外交家與俄議約偶然不善已演成此外交上無數之變態而滿洲之權利盡喪今其變態周而復始又與俄人議約倘再不慎態更將不知演出何種變態耶 
[黑龍江將軍請拒絶俄國之要求]  
　　十四日北京電云邇來俄國已在黑龍江省敷設東清鐵路之支線並欲擴張該處之勢力以償所失長春以南之路權黑龍江將軍因電致外務部謂該省之鐵路礦産權已有多半在俄人之手今若再以此路之敷設權歸彼則全省之路礦權將盡歸俄國之掌握故俄國若有此等要求務請竭力拒絶云譯字林報 
[咨請緩撥浚浦經費江寗]  
　　日前寗藩司咨行籌防局畧謂銀銅元局應解還貴局三十三十一兩年鑄本銀十萬両奉部撥作滩浦經費所有三十年分鑄本銀五萬兩業已照數批解其三十一年分五萬兩現因銅元盈餘周轉不及如急於撥解請貴局先行籌墊俟來春照數解還（孔） 
[政府留學善後辦法述聞武昌]  
　　昨聞官塲傳述政府近有電致各省督撫以後選派留學生無論東西洋必經督撫考試送由學部認可始准出洋藉杜流弊（文） 
[議定歲撥二十萬津貼軍機處公費京師]  
粤督岑雲帥奏請籌欵津貼軍機處公費一摺雖未奉旨實行而目下樞部各員已公推王中堂斟酌津貼數目旋議定每年由户部撥欵二十萬兩奏聞作爲常例惟此項津貼僅分給各司員至各大臣則不在此例（日） 
[柯侍郎入軍機消息北京]  
　　聞日前某親王曾面奏云軍機現在事繁人少除瞿鹿係老手外其榮徐等尙係新進之班必須再選二三大員學習辦事因特面保柯逢時在外省多年各處情形尙皆洞悉况有胆有識能任怨任勞請派充軍機大臣上學習行走聞已蒙兩宫默許矣（辰） 
[川督奏奬許藩司北京]  
　　日前四川總督錫清帥附片奏奬藩司許涵度設法勸捐早籌粮運派員查放精心出力措置井井有條故雖款絀地寛災民皆得拯救懇恩賞給頭品頂戴以昭激勸聞已奉旨允准矣（龍） 
[明春决議試辦鴉片專賣法京師]  
　　直督袁慰帥與户部鐵尙書議商鴉片專賣之事擬詳訂章程决於明春試辦惟用西員一層恐滋紛擾已作罷議仍議由户部頒行章程另派督辦大臣設局辦理（列） 
[南洋大臣札上海道文（爲江浙彩票分清界限事）]  
 
 

Page 3

 
 
爲札飭事據江南籌欵同詳稱竊奉憲札以南洋彩票改歸官辦銷不足數虧墊已多飭卽會同認真整頓妥議詳辦等因奉此奉經本前司文鼎馳赴滬局調查一切旋奉電諭飭令梁道繳餉包辦又經録電轉據梁道移復改良辦法並於回省後會同本兼署司悉心斟酌核議禀復業蒙批准照辦在案惟查現在官票之滯銷實由外票私票之充斥梁道原移稱該局前請添設分票係爲抵制長江一帶私票起見收回南洋本有之利源補正票銷數之不足原無與各省互相行銷之例乃浙江商辦彩票公司率卽仿辦在於南洋地方攘售爭利是因抵制私票而反開浙票侵售之門殊失當日禀立分票宗旨且南洋究屬宫辦不能無所區别敝道擬請咨明浙省大吏以後南洋分票概不赴浙行銷該省分票亦不准在南洋地方出售以期各抵各私分清界限彼此遵守由地方官隨時查察如有違者一體封桂等情一節本兼署司等現復詳加考察委係實在情形所請分清界限江南分票不得赴浙行銷該省分票亦不准在南洋出售以期各抵各私辦法亦甚公允理合詳祈核准咨行浙江撫憲轉飭浙省承辦商人遵照辦理並分行各屬嚴行查禁庶於票務餉源兩有裨益等情到本大臣據此除批察核所擬辦法尙爲平允仰候據情咨會浙撫部院轉飭承辦浙省商人遵照辦理並候分札上海鎮江金陵蘇州各關道通飭所屬一體嚴行查禁繳印發外合行札飭札到該關道卽便遵飭屬嚴行查禁毌違此札（思） 
記者按南洋彩票局之不准浙江票行銷江省固爲自保利權起見惟福建等省彩票之銷售江南者數亦不少今專以浙江爲言似亦不足以折服其心也 
[粤督照會紳董襄辦鐵路廣東]  
　　粤漢鐵路於本月初三日設局開辦岑督以該路工程浩大籌欵維艱因照會粤省各紳各善堂有主七十二行商代表鄧華熙左宗蕃吴道鎔何長清丁仁長魏瀚鄭官應共七人前赴鐵路總局籌議其照會録下爲照會事案照粤漢鐵路前因美國合興公司違背合同經由粤湘鄂三省官紳合力爭特將全路贖回自行籌辦所有粤省境内包築未築枝幹各路先經札委王道秉恩向道萬榮會同粤紳前往接收併照湖北省辦法設立粤漢鐵路總局派委廣東藩臬運三司及接收車路之王道向道充當該局總辦已據報於本月初三日設局開辦在案查粤漢鐵路關係三省權利現時旣得全路贖回自應趕緊接續興修惟贖路之費粤省固須分認攤還而未築各路軌道綿亘工程浩大尤非籌有大宗的欵未易動工是現時宗旨實以籌欵爲第一要義應卽會合各紳羣策羣力以期妥定善法迅集鉅欵刻日興工除分别照會粤省各紳前赴粤漢鐵路總局會同該局司道隨時籌議及諭各善堂紳董邀集七十二行商公舉代表二三人一併派充該局議籌外查貴紳熱心公益衆望咸孕應照請爲鐵路總局會議事宜將籌欵築路一切辦法會同在局官紳隨時籌議舉辦合亟照會爲此照會貴紳煩爲查照施行須至照會者（寒） 
[駐馬店擬闢商塲京師]  
　　河南巡撫以京漢鐵路不久卽由京開車直抵漢口不用乘舟渡河當此塘沽封凍往來南北之商旅由車路進出者定必擁擠特擬將駐馬店亦闢商塲因該處亦係往來要站目下已與路政大臣商議一切矣（辰） 
[禀控震澤縣糧書之浮收蘇州]  
　　震澤縣湖櫃糧書葉某自開征以來所有科則告示及大憲通飭洋價照典告示均匿不張貼櫃設吴樓積榖倉亦從未曾掛過洋價牌示糧户赴櫃完納洋價作九百七八十至一千文爲止每畆收錢六百七十至七百餘文不等大約浮收洋餘兩項已不下數千串現經該處紳董曹纉明等聯名具禀爲民請命矣（望） 
[册書私改課則蘇州]  
　　吴江縣悄田畝經前署縣宗大令禀請分派委員司事辦理清丈並將漕總書辦名目裁撤僅用册書十餘名經理漕務宗大令卸任後新任范無頭緒册書等遂與各粮户串通私改課則將上上等之田數千畝改爲下下等造册完粮近日爲某董得悉已赴省控告矣（基） 
[常州府屬各縣禀蘇撫請緩提丁漕平餘等項蘇州]  
　　日前武進縣賴豐熙陽湖縣王念祖無錫縣趙謹琪金匱縣汪鳴鳳宜興縣恩厚荆溪縣顧元亨江陰縣金元烺靖江縣許應奎等合詞禀蘇撫陸春帥請緩提丁漕平餘及新增漕捐籌項略謂自本年四五月間銅元暢行之後銀洋巿價步步增漲經征忙銀平餘因之枯竭通年公用挪虧無從彌補業經卑職等公議復抄奏征漕折價違例病民案内將近來辦理忙漕虧折情形瀝陳憲鑒並求將規復銀價每両二百文請從本年下忙爲始暫免專解抑或另行設法顧全在案現尙未奉批示不謂近日銅元更形壅滯巿面洋價每兩陡漲數十文銀價亦驟增至一千六百文有零加以傾鎔火耗大平寳申一切每兩計在一千七百文以外據與前次具禀之時虧耗益多際此年關解欵重疊銀根緊急之時各負累萬鉅虧實有不能支持之勢前求免提規復銀價一欵尙難彌補全年虧累之半本年漕價已奉擬定每石折收錢三千四百文而卑職等採辦起運均已先期購備大半每石扯計均在三元四角以上以洋合錢每石須賠貼錢一百數十文不等再加運滬水脚新章自辦線袋並坐支册串紙張辛王書差賞犒攤賠無著民欠及一切酬應等費通計每石以公費錢一千悉數抵支仍有不敷而奉提之漕捐平餘尙不在内彼此函商往復正在一籌莫展適准松江府華婁等縣來移亦以銅元充斥銀洋飛漲虧累難堪聯銜會禀請將奉提本年忙漕項下三四五分平餘公費並漕糧項下每石提錢一百八文年外加價錢五百文及交代案内一切攤捐各欵一律遞展一年以資補救抄稿移請查照前來卑職等尋繹原禀委因目前虧累過鉅預籌周轉起見且於國計民生兩無妨碍洵爲因時制宜變通斡旋之策卑職等共隸帡幪事同一律應請將奉提丁漕平餘及新 
 
 

Page 4

 
 
增每石一百八文之漕捐並年外加價曁交代案内各項攤捐等欵仰乞憲恩從本年三月初一新章攤分忙漕之日起援案遞展一年俾資闢轉而維大局一面仍由卑職等竭力設措籌解以顧要公至墊解之欵設遇交替列入交代作抵現銀抵卑職等列有請者批解折漕項下每千兩奏飭隨解火耗銀四十兩一錢六分九釐留作本省備賑之需悉由各州縣隨正捐解在辦公寛裕之年本不敢率請蠲免惟本年暗受銀價鉅虧若照常捐解委實力有未逮用欵屬外銷向不報部並乞恩施逾格一體免予隨解如蒙俯如所請再由卑職等各將慮行遞緩之欵分别開摺另呈外理合聯銜肅泐禀陳仰祈大人鑒核迅賜批示立案（榮） 
[鄂督飭年終停分各局餘利武昌]  
　　酃省銀元銅幣官錢善後等局向例年終有分餘利之舉上自總辦下至工役無人不有沾潤今年因錢價驟落鄂督令一律停發日前已通飭各局矣（文） 
[再續梁啓超記東京學界公憤事並述意見]  
　　取消規則之能否大多數之意見要求規則之消然此規則之取消屬於可能的否乎此最當研究也此規則非他彼之省令而法家所稱獨立命令者也此種命令本有絶對的効力而省令尤爲最高官廳所發無論從何種方而不可得而取消之何以故以取消者高級官廳對於下級宫廳所用之名詞故下級官廳所發命令其權力之淵源雖亦根於彼憲法之第九條但高級官廳本有監督下級官廳之權故對於所發之命令得以取消之廢止之停止之若夫内閣之各省爲最高級官廳則監督之者惟有天皇及議會耳此外無他種權力可以及之若欲撤回省令其道何由則彼之内閣官制第三條云内閣總理大臣須得承認中止行政各部處分及命令以待勅裁今此規則旣以省令布之苛欲撤因則非履行此手續不可日政府果肯爾爾乎則非吾之所敢言也抑頗聞此議發起由路礦速成學校發傳單謂經與日本某法學士商據言今將屆開議會之時提出議會可以取消云云此亦非確論也查日本憲法惟緊急勅令須經次期議會承諾乃向於將來而有効力何以故以緊急勅令乃議會閉會中所發布以之代法律者而法律必須經議會之恊贊也彼之所以必經議會通過而始有効力者全以其有代法律之性質故若尋常命令則行動於法律範圍之内故無待議會之左右抑亦非議會所得左右也議會所以監督國務大臣者或以質問或以彈劾其範圍頗廣若關於命令方面則質問者對於其命令之意味而質詰之求其説明國務大臣有必須説明之責然非可遽因其質問而遂取消也彈劾者則議會認其命令屬於違憲遼法者（憲謂憲法謂法律）乃上奏彈劾之令該大臣負其貴行然彈劾之後彼天皇又非能自進而廢止此命令也何以故以法條上無此明文故故欲經議會以廢止此規則當如何而始能辦到乎則必先有議員中五人以上之人建議將此事件作爲彈劾案經第一讀會第二讀會第三讀會通過列之於議案之中然後開議議時得多數可决上奏彈劾而内閣總理大臣見此事之重大不得已而中止此命令以待勅裁其天皇命廢止則廢止之夫如是然後能成功此則就政治上方面言之苟議會大多數人利用此爲蔟鼙政府之好材料或認爲政策上之大失計而以加入於内閣責任問題未始不可若以法律論謂提出議會可以取消直夢雲之方耳雖然更就他方面論之日本民法第二條云（外國人得享有除禁止於法令及條約外之私籍）此言外國人與本國之區别外國人享有私　之範圍得以法以令以條約三者限制之法謂法律也令謂命令也然則彼無論以何種之命令限制外國人之自由亦唯所欲爲外國人所享有　不過在法令條約所不禁止之範圍内與日本人民平等而以外國人要求其廢止命令實屬不可能之事也故近者日本報紙屢言謂若容認我之要求取消是失其國家及政府之威信夫此規則之頒行有損於我國權與否尙俟論定此規則之取消有捐於彼之國權則章章明甚也我不甘受而謂彼甘乎是直强以所不能而迫談判之破裂而已吾所以齗齗論此者非爲日本辨護實則深察此目的之難逹堅持不下無可轉圜則真舍歸國外無他術是不可以不熟計（未完） 
[工部局董致關司馬函爲請定期查究鬨閙公廨各捕事]  
　　啓者上海道憲及本局總重議定所有在會審公廨鬨閙一事據稱咎在各捕須嚴行查究貴分府諒必知之茲本局意欲此事卽日查明究竟各捕有無過誤俾得卽日理清並此事雖須明查務必嚴密英按察司允爲審理此案惟本局於陳請英按察司審理此案之前須知貴分府及金君可否辨証及有無見証人可証其咎在各捕否本局以爲此事須卽日查究並乞示知最早於何日幾點鐘貴分府擬查訊此案（機） 
[俄國經濟界之因難]  
　　十四日倫敦電云俄國財政大臣谷哥若夫君在巴黎聲言目今困難之事無或過於減輕俄國之國債運回俄兵及交付日本之特别需州四百九十三兆盧布勢須借之他國惟邇來經濟之困難足使謀叛者無可施其技俩而公衆和平或可因此何全云譯字林報 
[英首相對於選舉法之宣言]  
　　十四日倫敦路透電云亨利白納門首相稱述選舉法之意見書云據我等前此之調查聯合黨於彼等之外交政策實有未能滿意之處惟現在彼等所設之法已足使我等確許其政策之續行而使之與前此之目由政府同一和悦無碍故我等之義務實應維持財政提倡自主政府及民人宗教自由與自由通商等政使恢復近來之困難情形而鞏固社會及經濟界之新政譯字林報 
[英德邦交]  
　　十五日倫敦路透電云德國現仍時集大會議與英國敦重邦交 
[英議院解散]  
　　十五日倫敦路透電云英皇已於昨日將解散國會之命簽允 
[法元老院舉行選舉]  
　　十五日倫敦路透電云法國元老院舉行三年大選舉時喬勤君及其社會黨俱被挫折譯文匯報 
[俄意両國贊成德國政策]  
　　十四日伯林電云俄隈得首相宣其意於半官録頗表同情於德相普魯親王之摩洛哥政策同日電云意大利外務大臣格利波君亦以普魯首相之政策爲深堪信任譯德文報 
[十四日上諭電碼誤字校正]  
　　十四日上諭蘇松太道瑞徵徵誤泃字萍鄉縣誤吕縣萬載縣誤署口縣傳春官誤崔春官當時因電碼多訛倉卒不及校出特附誌於此（顛） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[司道監視開彩河南]  
　　河南奏辦恊捐彩票公司上月二十九日在省垣山陜會館第一期開彩司道各員均親臨監視頭彩由本省歸协商邱縣捕署官局售出二彩由天津分局售出其三彩則在杭垣四彩在無錫恒萬元五彩在上海財運來售出俱由滬局批與現在接售第二會票定期本月十八日開彩云（宜） 
[警察添派水巡武昌]  
　　武昌警察總辦馮少竹司馬刻在城外新河鮎魚𣺮上下遊一帶添派砲船六艘晝夜梭巡並派小火輪一艘以資上下榮應（文） 
[紀務本女學堂年假散學]  
　　十五日爲本邑西門外務本女學堂學生冬季散學之期午後半點鐘男女賓畢集先至成績陳列所觀小學手工成績品幼稚會手工品以及各學生課本中有曾援華女士一卷題爲活潑説闡理堪精行文尤極老到女子中有如此異才爲之舌橋不下至各種書畫尤無不精妙所行休業式及學藝會秩序計二十四則中以岳曼如女士之講　劉章軍法行酒顧志堅女士之講演南霽雲乞師劉亭玉李廷慧女士之講演生理問答尤語音清亮條理秩然其餘誦書唱歌跳舞亦均有規則計校中女學生一百六十二人幼稚生三十四人（顛） 
[約翰書院定期年假]  
　　十八日約翰書院循例年假并給正館備館中西學畢業證書現由監院下舫濟君先期柬邀嘉賓與觀禮式（望） 
[紀尚賢堂年假散學]  
　　美儒李佳白先生所設尙賢堂於本月十二日行散學禮是日華員到者爲出洋大臣尙欽使商約大臣吕尙書電政大臣吴侍郎洋員到者爲副總稅務司裴式楷君堂中所頒奬賞計英文科學生龐善慶盛文甲二名各得東洋圖畫一幅又有經濟科學生凌啓學於一學期内肄習公法歴史（經濟科以華文講授）頗認真李佳白君因給銀四十兩以資鼓勵（顛） 
[紀養才學堂章程]  
　　一宗旨養成兒童道德具普通智識足使他日有守全人格二程度分高等小學初等小學三學額暫定六十名高級正科二十人豫科十人初級正科二十人豫科十人四學期以一年爲一學期正科三年卒業允豫科須滿一年方始升正科卒業後請縣尊考騐合格給憑咨送中學堂肄業 
五資格自七歲以上十六歲以下性質馴良體魄壯健略解字義者爲合格六科目高級分十科一脩身二國文三英文四歷史五地理六算數樂歌圖畫體操七學費（甲）高级正科全年四十八元（乙）豫科全年二十四元（丙）初級正科全年十八元（丁）豫科十二元膳宿費加四十八元祇貼午膳加十八元須按兩期豫繳八課時每日授課六小時午前九時開課午後一時開課四時休課來復日循例休課九假期恭逢萬壽聖節及孔子誕辰行禮後各假一天年假一月暑假一月清明端午中秋冬至各假一天十考試一年大考兩次每月小考一次總監理倪學寛訂（顛） 
[局批節録]  
　　松滬釐捐總局督辦陳亦漁觀察昨日繷出職商李鴻乽禀批一道略謂土布認捐前據布商王大昌承認請按照畢以培等歲繳捐錢六萬串之數减繳一成當以日俄和議已成銷貨正旺不能核核批飭該局核議茲又據該職商等具禀請認連閏十三個月繳錢五萬五千八百串數雖略增實未照章提出閏月照加殊屬取巧當年畢董等承認之時曾奉督撫憲批飭捐數稍有起包即行按照正額加成阿認是各該商請認斯捐自應仰體遵辦俾裕餉需據禀前情仰出口局查明前今批示察酌情形併案妥議復奪（近） 
[局示照登]  
　　滬南水利局委員俞夔附明府昨出六言韻示一道照録如下開濬黄浦在卽江面積漲須清各船裝載垃圾不准任意倒傾如被巡船查獲科罰決不從輕諭爾各幫船户其各一律懍遵（欣） 
[警察添派水巡武昌]  
　　關道袁觀察近以歲除將屆每有匪棍賭徒糾衆潜至各鄉鎮設賭害民故飭各縣局一體嚴禁拿辦（近） 
[查禁挑夫勒索]  
　　永裕公司小輪碼頭野雞挑夫爭奪挑貨任情勒索稍不遂意每將客人行李推入浦中殊爲惡習事經總工程局總董查知昨日諭令該叚巡士自後再有此等情事立將該挑夫解辦並禀請裁判官出示諭禁（欣） 
[縱火判押西]  
　　南潯人朱萍濟挈眷住新閘敦賢里向中和洋行保險銀三千兩近令妻孥帶物回里獨居屋内前夜朱用泡開水銅吊滿貯火油至披屋内澆於同居席施氏稻草堆中縱火焚燒爲席與鄰人察知幫救得熄報捕提人朱忽不見當經包探徐阿華隨同捕頭往勘祇有空箱六只及檯椅零物约值洋五百元因於昨日飭探李星福將朱拿獲解廨請究席施氏與張海州何七卿車夫沈阿金同供火油從樓上潑下實係放火圖賠無疑訊之朱供不敢縱火餘語支吾司馬以衆供確鑿未便姑空商之美繙譯安君判押西牢五年以儆（見） 
[美界火警]  
　　前夜二下鐘美界西華德路一百另四號某飯店失慎延燒比鄰生大洋貨店及某鞋店等計房六幢又後弄内平屋三間捕房以生大等均經保險起火之家亦向合衆保有火險銀五百兩飭探往查起火情由禀復核辦（古） 
[訂期再訊]  
　　意商魯意師摩控楊允之不付繭銀一案前午後襄讞金大令會同意會審官穆安素君提訊原告延律帥哈華托楊　律師威金生投案申訴哈律師吾帳請奪威律師稱此案現在人証未齊應請堂上另訂訊期大令商之穆君判一併退去候下禮拜一午後再訊（見） 
[上海縣案]  
　　養正學堂禀請汪大令飭提覇屋之周巧福於昨晚訊問周供在邑廟後園開明角店房屋初向劉姓租賃後歸朱姓去歳朱又賣於三林學堂前月命小的遷移以便翻造逮至工竣遷回忽由養正學堂指控小的覇房殊不可解大令判候查明核奪○魚行橋北堍萬年春藥店周天源銀樓火災之後究由何家起火尙未明晰刻經房主以周天源保有火險房被燒燬投縣請提究罰大令准提該店主周耀發訊究供曾保險一千兩祇收賠銀七百五十兩已由董事罰銀一百兩求察大令飭再罰銀一百兩周初不允欲提藥店主質訊始求減罰因判罰洋一百元了案○浦東土塘河溝被人盜賣私填由各鄉董禀控大令飭提地保葛月樓及填溝之許星沅於前日訊究葛供有某姓之地無單充公後由某甲升科售與洋商雇許父月亭挑泥填佔河溝是實許供父被洋商逼勒所致大令判許交保同葛月樓將被填塘溝共地若干禀復察奪（近） 
[驗屍二則]  
　　前日法界二號巡捕在八仙橋見一人倒臥路側喚車送入捕房飭送仁濟醫院醫生騐係吞煙施救無效而斃昨由三圖地保張全坤投縣請騐午後汪大令委捕廳趙敬臣少尉蒞院騐得死者年五十餘歲身材肥大有鬚秃頭赤脚身穿灰布棉襖褲委係吞烟身死無悮因無屍親認領由堂備棺收殮○又駁船户汪阿五住美界穿虹浜由荐頭朱榮喜處雇來傭婦某氏尙未多日忽然病彚經汪雇車送至朱處卽斃由朱投報捕房捕頭飭探沈阿 
 
 

Page 10

 
 
炳將屍送至斐倫路騐屍所暫停當令三圖地保投縣報驗前日午後汪大令驗得因病身死諭飭填明屍格由汪阿五備棺收殮候屍子來滬具領汪由包探帶回捕房押候核奪（見） 
[總工程局紀案]  
　　程太昌拾得匯豐支票一紙計洋二十六元托王海門之妻弟李瑞寳蓋本店立康錢莊圖章往收詎已掛失將票銷燬被美包探朱桂生查悉以此票有人投報捕房稱係被人搶去故卽禀明捕頭至總工程局請提孫明府准提程等三人到案程供票實途中所拾明府察得供詞屬實判均交保候示並諭朱探轉禀捕頭查核○船户周桂生與夥徐阿方在浦東南碼頭茶館内被流氓十餘人搶去洋十餘元前日路遇嚴發發一名報局拘獲搜出單刀手鎗等物由孫明府提訊之下判責手心六百下發押改過局四年再提餘黨究辦○竹行弄薛公館報局逃失婢女桂福一口請飭查緝昨由包探查獲解訊桂福供年十四歲上月初花衣街某紙店夥王阿三誘往蘇州遊玩近始回申明府諭傳失主領回補提王阿三到案究辦（欣） 
[英美公廨晚堂案]  
　　許星坤控應承炳吞没帳銀經關司馬訊飭交保理明信函復奪在案前晚又奉司馬提案畧訊判交原保出外料理○又訊張翟氏控被夫副娼一案氏供揚州邵伯鎮人嫁與水客張小毛爲繼妻已越四年邇因張不務正業度日艱難逼令小婦人賣娼不允竟遭毆打爲此求請超豁家中尙有子女各一年均幼穉供畢涙下如雨司馬憫之判送棲流所留養核奪（見） 
[英美公廨早堂案]  
　　馬夫胡和尙不安本分被二百十一號等各華捕控告二十二日閙事之時手持大斧打開捕房牢間放出各犯擲壞電燈奉判押候復訊已詳本報昨日捕房又經解案二百十一號等各捕仍投案供訴前情訊之培昌馬車行主陳友生供胡係行夥向不肇禍爲此投案請保胡供因小的十月初八曾控革七百四十九等兩號華捕故各捕爲彼報復求恩明察司馬飭承檢查是日控案乃已嫁人之婦人陸小保控七百四十九七百五十九兩號華捕悮拿違章拉客各情司馬以虚實均須澈究商之美副領事安君判胡還押訂今日午後傳同全案人証復訊核奪○七百五十九號捕禀車夫趙阿福前月二十二日率同各人用石擲打洋人又挾小的捉車之嫌亦被擲及求究司馬判押捕房平年○包探竇如海禀捕頭接得匿名信函指稱韓哉賢卽阿五二十二日隨衆閙事拿案訊押已逾半月今查韓在新北門外擺灘生意實遭仇人誣害解請核示中西官判韓交保開釋○探解在押之著名流氓葛省卿卽張性卿及龔彩章王才保陸金法等請訊司馬判仍還押捕房候禀催關道憲袁觀察示遵核（見） 
[法租界捕房發落]  
　　劉培生由蘇來滬收取燭業規費扭控沈金生不遵行規搶去捐簿當奉大令提訊沈稱劉非董事派來實係借端訛詐因飭一併交保著邀同業董事候核在案昨日燭業祥泰恊成等十餘家投案遞呈公禀聲稱劉係著名惡棍上年曾糾無賴拆梢報捕拘拿聞風逃逸此次又來求請嚴辦大令諭於下期傳同原被復訊核辦○許家仁曾金海墊銀承攬招商局北棧碼頭小工頭涉訟昨有總經理人邱子三投案禀稱此項工頭由職商所荐當時曹金海稱有巨商許姓可靠故敢接手惟許是否有股不是而知大令判曹交原保邀中理處限三日内禀復核奪○永安街廣悦興打包店失火延燒鄰屋奉判罰銀三百兩另罰銀七百兩撫卹被災各户店主莫若流祗交罚款三百兩其餘延不遵繳昨日傳案訊追莫遣伊姪香如呈繳房租洋一百九十三元尙有恤欵求請寛限大令不准仍著赶緊措繳延干押比○周阿林竊法工部局木料爲看門人拘獲送辦大令判押五天○吴德明竊小車數輛爲失主報捕查獲判押候吊贓再核○陳連生在新租界行竊爲包探拘獲身畔抄出兇刀一柄解案請辦判押捕房一年期滿再核○王惠生竊東洋車照會爲失主拘獲送辦大令判押三天（居） 
[美租界捕房事]  
　　某西人醉臥禮查路由捕載入捕房押送該管領事署訊辦○某西人酒醉在百老匯路兇毆行人由印捕拘獲押候送該管領事署訊奪○某西人昨乘汽車在蓬路飛馳被某馬車撞傷車板由印捕將兩造一併帶究捕頭以各有不合斥不准理○流氓陸生大因案奉提昨由包探張才寳在華記路拘獲押候送辦（古） 
來函 
[振武宗社書記員三十次報告]  
　　南翔尋源學堂學生黄鏡江畢煉生胡俊如李序伯金東閭符近仁符近明方瑞雲許元啓方瑞鼎浦厥修朱爾銓費惠康耿乃康毛廣炎王義勇毛世潤王書芸陳金斗芮　寳姚新寳等均誓不吸續行簽名○汕頭余杜洲願爲支枝發起人○泰洲朱劍青朱研秋徐星寳蘇厚卿王雯青王秀巖王紫卿王鏡芙王心藍王伯倩王荻生王繼香玉厚卿王葉樵王清輔王怡亭王榮第王心天朱沁青謝業甫謝雲曙謝續先謝鴻壽诏吟伯徐少庭章鈺生陳蘭成謝吉庵黄雲閣謝曉潭謝功甫謝愷臣周塵佛蔡衡庵徐汝舟錢樹侯朱和甫王振軒謝木天謝少卿謝述先成繼條俱矢志不吸并廣勸親友 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
軍機桂春劉恩溥 
裁缺熱河副總管聯奏爲會查園庭内外各等處陳設鋪墊木器銀両米石等項一律完竣恭報交卸總管事務日期摺裁缺熱河副總管奴才聯榮跪奏爲會查園庭内外各等處陳設鋪墊木器銀兩米石等項一律完竣巷報交卸總管事務日期恭摺仰祈聖鑒事竊奴才於光緒三十年八月初十日准熱河都統咨開准政務處内務府咨奉旨會同妥議裁併司員一摺清單内開内務府所屬熱河總管二缺向于郎中員外郎内特旨簡放查熱河設有苑丞苑副千總等官專司看守園庭及外廟等處差使正總管雖有兼管喇嘛額魯特事務之責事亦較簡擬請將熱河正總管副總管二缺裁撤所有園庭及各該處事務並所屬官兵等統歸熱河都統管轄以期簡易等因於光緒三十年八月初一日其奏奉旨依議欽此欽遵咨行前來並准内務府劄行遵照在案奴才遵卽調取各處册檔率領苑丞蕃昌等恭詣園内外廟獅子園各等處按照印册將收存陳設等項逐欵詳細點查造具細數清册以便交代造齊後當卽移咨熱河都統查收訂期會查嗣於本年五月二十五日准該都統文稱定於是月二十七日恭詣避暑山莊先由前宫挨次點查以昭慎重等因咨會前來奴才於是日會同該都統奴才松壽親詣各該處挨次逐欵詳細點查所有園内外廟獅子園南北兩路行宫各等處收存陳設鋪墊佛像供器漆木銅錫器皿等項按欵點查均與印册相符至庫欵銀両宫倉存儲米石數目均屬符合俟將喀喇河屯倉廒盤查完竣再由熱河都統奴才松壽另行開單奏報茲於八月初八日奴才派委苑丞蕃昌堂苑副裕寛等恭齎印鑰並總等衙門倉庫鑰匙移交熱河都統奴才松壽接管祗領任事奴才卽於是日交卸赶緊束裝起程回京供職所有奴才交卸總管事務日期並會查陳設等項相符緣由理合恭摺具奏伏乞 
皇太后皇上聖鑒再正總管奴才英賢現經請假回京未經列銜並此摺仍用總管印信合併聲明謹奏碐硃批知道了欽此 
宫門抄九月二十二日兵部太僕寺鑲白旗值日侍衛處引見六名吏部三十名刑部七名兩翼十二名出使義國大臣黄浩到京請安興伯請假十日台布續假十日兵部奏派查齋之大臣派出敬昌兜欽恒順常山玉璋全福松溎黄永安又奏派管理馬館派出景厚召見軍機黄浩 
粤督岑奏爲揀員請補要缺知縣以資治理摺 
頭品頂戴兵部尙書銜署理兩廣總督兼管廣東巡撫粤海太平兩關事務臣岑春煊跪奏爲揀員請補要缺知縣以資治理恭摺仰祈聖鑒事竊照廣東普寗縣知縣馮端升補嘉應直隸州知州接准部咨於光緒三十一年四月初三日奉旨五日行文照限減半應以五月二十二日作爲普寗縣開缺日期歸五月分截缺係外調要缺毌庸籤掣業經截缺咨報應卽揀員請補查州縣應調缺出例應於現任人員内揀選調補如實無合例堪調之員知縣准以例准請補之候補並進士卽用人員酌量請補等因今普寗縣一缺地瘠民貧風俗蠻悍非歷練較深之員不足以資治理臣與藩臬兩司於通省現任人員内逐加遴選非現居要缺卽人地未宜一時實無堪以調補之員惟查有進士卽用知縣陳顗年四十四歲廣西臨桂縣附生由光緒已丑科舉人中式壬辰科三甲進士引見奉旨以知縣卽用籤分直隷到省後捐離原省改指廣東光緒十九年十二月十四日到粤接奉吏部過班知照在案二十年間訃丁本生母憂回籍降服治喪服滿領咨二十一年十一月二十二日回省二十二年接奉部咨准其起復歷奉差委尙無貽誤係卽用人員例不甄别該員年力富强歷練有素以之請補普寗縣要缺知縣與例相符堪以勝任據布政使胡湘林按察使沈瑜慶加考會詳請奏前來相應懇恩准將陽顗補授普寕縣要缺知縣以資治理如蒙俞允該員係卽用知縣請補知縣銜缺相營毌庸送部引見除咨部查照外理合恭摺具陳伏乞皇太后皇上聖鑒訓示謹奏奉硃批吏部議奏欽此 
大臣載等奏爲遵奉部議揀選驍騎校員缺擬定正陪奏請欽定摺 
奴才載灜壽全豐陞阿跪奏爲遵奉部議揀選驍騎校員缺擬定正陪奏請欽定恭摺仰祈聖鑒事竊查東陵八旗共設驍騎校二十二員生遇缺出向由本處領催内揀選擬定正陪咨送引見前於光緒三十年十月間接准兵部咨開本部議覆翰林院侍讀學士伊克坦奏各駐防六品驍騎校俸餉旣薄糊口維艱來京旅費籌措不易嗣後遇有缺出請由各該將軍副都統揀選當差勤奮擬定正陪奏請欽定奉硃筆圈出擬正者准其補授擬陪者作爲記名無庸送部引見惟曾經奉旨記名人員仍應按奉旨日期挨次序補等因議奏於是年九月二十二日奉旨依議欽此刷印原奏咨行前來歷經辦理在案茲查孝東陵右翼出有驍騎校一缺奴才等公同考試揀選得正黄旗滿洲蘇英額佐領下領催祥崑堪以擬正昭西陵正黄旗滿洲兵慶佐領下領催哈克欽堪以擬陪又東陵右翼出有驍騎校一缺揀選得正藍旗滿洲福成佐領下領催鍾明堪以擬正正藍旗滿洲福成佐領下領催鍾桂堪以擬陪以上所有擬定正陪奴才等係遵奉部議照章揀選相應請旨將擬正者補授原缺擬陪者照例記名如蒙俞允恭候命下之日奴才等再行移咨部旗查照辦理所有擬定驍騎校正陪各緣由謹恭摺具陳伏乞皇太后皇上聖鑒謹奏奉硃批著照所請該衙門知道欽此 
宫門抄九月二十二日刑部都察院大理詩鑲紅旗值日無引見紹昌謝授内閣學士恩成章續假十日内閣呈進勾到本召見軍機紹昌 
凉州副都統玉奏爲揀補驍騎校員缺援案擬定正陪請旨補放摺 
花翎凉州副都統奴才玉崑跪奏爲揀補驍騎校員缺援案擬定正陪請旨補放恭摺仰祈聖鑒事竊查奴才所屬凉州右翼四旗蒙古固山驍騎校春常升補防禦所遺驍騎校一缺例應隨時揀選以重職守前兵部咨開光緒三十年九月本部議覆翰 
 
 

Page 16

 
 
林院侍讀學士伊克坦奏請駐防六品驍騎校以下免其引見一摺於九月二十二日具奏奉旨依議欽此相應抄録原奏咨行到凉等因准此查原奏内開六品驍騎校由各該將軍副都統揀選當差勤奮者擬定正陪奏請欽定奉旨圈出擬正者准其補授擬陪者作爲記名惟曾經奉旨記名人員仍應按奉旨日期挨次序補各等語今凉州右翼四旗蒙古固山所遺驍騎校一缺奴才當堂揀選得廂紅旗滿洲懷仁佐領下武舉前鋒德貞年四十七歲食餉三十二年當差勤慎槍箭可觀堪以擬正正紅旗滿洲文俊佐領下六品軍功領催得海年三十七歲食餉二十二年當差奮勉堪以擬陪謹繕清單恭呈御覽伏候欽定一俟命下圈出者卽行飭令補授其擬陪遵章仍請旨記名遇有缺出照例咨補以資鼓勵合併聲胆所有奴才揀選凉州駐防驍騎校員缺遵照部章援案核辦緣由除咨報兵部正黄旗蒙古都統註册備查外理合恭摺具陳伏乞皇太后皇上聖鑒訓示謹奏凉州請補驍騎校一缺硃圈擬正鑲紅旗滿洲武舉前鋒德貞當差謹慎槍箭可觀現年四十七歲食俸三十二年出兵一次費佳氏記名擬陪正紅旗滿洲領催得海當差奮勉年三十七歲食俸二十二年出兵一次伊爾根覺羅氏 
宫門抄九月二十三日工部鴻臚寺正藍旗值日無引見溥良等謝授署缺恩恩佑預備召見橚貝子亨公吉陞各續假十日桂伯續假十五日召見軍機恩佑 
陜西巡撫曹奏爲派學生游學東洋並派員出洋考查以造人材而興學務摺 
陜西巡撫臣曹鴻勛跪奏爲派學生學東洋並派員出洋考查以造人材而興學務恭摺仰祈聖鑒事竊維人材必閲歷而始成學務必體騐而後備處此工商競戰梯航交通之時苟非互換文明疏通學界則風氣之開通旣晚人文之進化愈遲是故同一造材也而游學之見功爲最速同一興學也而考查之收效爲最真遊學考查與人材學務之興衰皆有密切之關繫二者不可以偏廢也近來各省人士遊學東洋者三千餘人而陜省遊學則寥寥無幾江楚等省於學校管理師範教育之法考察訪詢精益求精而陜省學堂則無出洋考查之舉夫當此窮困危急之秋而速爲興學育材之計而聽其坐消歲月虚糜帑藏其何以造就通才挽回阽危也臣到任以來以作育人材爲宗旨以振興學務爲基礎與布政使樊增祥悉心商確考選官費學生三十四人官籍子弟子自費生十七人皆擇其中學有根若稍深性情肫摯者派赴東洋留學使分習各門科學以期造爲有用之材又派委興平縣知縣楊宜瀚候補通判方汝士候補知縣姚文蔚咸寗縣縣人毛昌傑白河縣舉人秦善繼等會同高等學堂分教刑部主事狄樓海監選學生赴東並考查其學校規制及一切巡警工藝悉心訪詢務期各有心得以備回省後分任諸事則庶幾遊學諸生旣可以速收其效陜省學務亦可以漸觀厥成也臣伏查陜西古稱農國地號上腴汴洛之鐵路將通延綏之寳山未掘工藝巡警之新政皆已推行稅則法律之專門又所必講凡此農學路學鑛學藝學及警務稅務刑律諸學當時所急需者尤爲陜省所切用用惟因僻遠邊陲習俗尙古學生之程度學堂之規模比之沿江各省開化較遲現在新政皆行民智漸開經此次遊學考查而後再爲之擴充推廣則數年以後或者海外人材有他年中興之將相闕中學派爲異日保教之師儒此臣所日夜禱祝而切望者也所有臣派學生遊學並派員考查緣由除分咨學務處曁出使日本大臣外謹恭摺具陳伏乞皇太后皇上聖鑒謹奏奉硃批該衙門知道欽此 
福州將軍崇奏爲閩海關籌解奉撥彚還英德借欵銀兩解赴江海關道庫交納摺 
尙書銜福州將軍兼管閩海關稅務兼署閘浙總督奴才宗室崇善跪奏爲閩海關籌解奉撥彚還英德借欵銀兩解赴江海關道庫交納恭摺仰祈聖鑒事竊奴才案查閩海關應還洋欵欽奉諭旨著仍照案按期解還歸欵等因欽此謹卽欽遵辦理伏查前准户部咨行原奏清單内開俄法一欵閩海關洋稅洋藥稅厘項下攤派銀十六萬兩每年匀分両次於三月解交六成九月解交四成又英德一欵閩海關洋稅洋藥稅釐項下攤派銀二十四萬兩每年匀分四次於二五八冬四個月解赴江海關道交納不得稍有延欠等因茲查閩海關光緒三十一年八月間應解彚還英德借欵銀六萬両亟應赶速籌解謹就現徵洋稅及洋藥稅厘項下籌集銀六萬兩援照成案備具文批發交號商源豐潤承領於光緒三十一年七月二十五日由閩省起程並取具該號商甘結限八月十五日解赴江海關道庫交納以便彚還除分咨查照外合將閩海關籌解光緒三十一年八月間英德借欵銀兩依限解赴江海關道庫交納緣由謹恭摺具奏伏乞皇太后皇上聖鑒謹奏奉硃批該部知道欽此 
宫門抄九月二十四日内務府國子監鑲藍旗值日無引見朱寳奎謝署外務部右叅議恩希朗阿續假十日掌儀司奏二十七二十九日祭奉先殿濤貝勒倫貝子行禮内閣呈進朝審本李傳元預備召見召見軍機朱寳奎李傳元 
兩江總督周奏爲查明揚州衛伍丁林坤等被參各欵摺 
頭品頂戴兵部尙書銜署理兩江總督山東巡撫臣周馥跪奏爲查明揚州衛伍丁林坤等被參各欵恭摺覆陳仰祈聖鑒事竊於光緒三十一年四月十三日承准軍機大臣字寄四月初五日奉上諭有人奏衛所裁請飭將劈分清查繳價等事上緊施行限期具報並將把持串通舞弊之委員書役伍丁等認真查究等語著周馥按照所指各節查明辦理原片著鈔給閲看欽此遵 
旨寄信前來等因承准此當經檄飭江安督糧道遴委候補知府洪槃前往確切查辦茲據該委員禀稱遵卽馳赴併衛之江都縣調齊裁衛清屯及近年僉丁各卷逐細查閲並傳集伍丁林坤等會縣研訊如原奏揚州衛頭幫伍丁林坤卽盧東山劉敦和劉紹曾府經承蔣福興衛經承陳敬亭衛書張煥畧朱洪等作奸犯科指不勝數如伍丁林坤串通蔣福興將革除軍屯丁之公文告示　發示貼巧立幼丁廢丁名目按丁索詐共得洋三千餘元並於孫衞交替之時在郡城馬神廟私自設局派認各丁辦公當差清查等費一家有多至百元者又遇屯田報災之案每船必索報歲費數十元一節訊據伍丁林坤卽盧東山供稱自光緒二十八年奉革軍屯丁 
 
