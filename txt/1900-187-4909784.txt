# 1900 - 187 - 4909784

 

Page 1

 
 
[愼保使臣以維和局說]  
　　使臣之常駐他　其風非古也中國三代大一統之時無論矣周室旣衰列國競起晉楚宋鄭狎主齊盟使臣軺車往來傳爼折衝往往化干戈爲玉帛然惟有事時始行遣使從未聞遠適異國久駐星軺卽下及六朝五代以迄遼宋相持之日金元交聘之年使節星馳藉此以堅盟好然亦不過偶聨縞帶得抒彼此之情並非載之盟書視爲成例至本朝與泰西各國互市之局成而遣使之例定彼來此往耦居無猜計各國使臣之在中國京師者爲美利堅爲英吉利爲德意志爲俄羅斯爲法蘭西爲意大利爲比利時爲和蘭爲奧地利爲日本爲日斯巴尼亚凡十一國其隨員叅贊繙譯之類約共百人遇有令節慶典無不循照公法叅預其間壇坫雍容可謂盛矣邇者北方匪徒揭竿倡亂輦轂之下勢甚蔓延外人之寓居京華者惕惕焉頗有戒心至上月望日日本書記生被戕之後德使又遇匪人要擊於途旋卽殞命於是各國羣動公忿運兵載餉相屬於途按之公法凡兩國旣經失和彼此所遣之使應卽時護送出境　歲中日之戰亦嘗遵此而行公例所垂勢難違背乃今者啓釁已近匝月而各使或謂已經受害或謂仍獲安全雖傳信傳疑未衷一是要之並未出境則固信而可徴夫中國此次因内亂而開外釁其局旣爲　來所未有至列邦已搆交兵之變而外臣並無離境之文則尤事出權宜爲中外古今之創格故愚謂時至今日宜布告各國謂匪人乘機肇亂中國非不願及時痛剿特以患在肘腋操之過蹙轉恐有激變之虞今各友邦旣願同心襄助非特國家之幸抑億兆人民之幸惟領先訂立約章他日各事宜和平辦理不得恃强要索倘不能如約則民人一動公忿各使臣之身家性命敝國雖欲保衛恐亦力有難支竊思各國苟聞此言未必不因之轉圜仍敦睦誼迨至事機稍定然後徐圖奮發攺絃更張則中國或不至遽亡大局猶可挽救或曰各國當此事急之時深虞投鼠忌器不得不暫時允從倘各使一離京師卽時調集雄兵長驅直入破竹之勢其將何以禦之不知今日交鄰之道雖難免互矜譎詐然信義亦未肯顯違使各國果出此策則其曲在彼中國卽不幸而危殆論者亦或原之若長此相持旣不能送之出疆又不能實力保護將來或步德使之覆轍或别有變端甚至聚十一國之使臣而竟殲之於一旦則開古今未有之奇局成中外非常之禍端此中關係豈待智者而後知哉故吾謂將來此事之結束卽以今日駐京各使臣之安危卜之謂予不信請俟他日 
[奉旨剿匪]  
　　西字報云西歴七月五號卽華歴六月初九日慶邸密奉皇太后懿旨令會同榮仲華中堂及宋祝三宮保聶功亭軍門征剿拳匪亂兵務須驅逐出京不許仍前嘯聚并先救護各國欽使免致日夕受驚 
[聶軍入衛]  
　　西字報云西歴七月七號卽華歴六月十一日直隷提督聶功亭軍門所部之兵由蘆臺迤　入京繞道保定府城以避拳匪亂兵阻遏 
[總署被焚]  
　　日本東京某日報云西歴七月二號卽華歴六月初六日倫敦路透訪事人由上海電達東京略謂刻接烟臺來電悉德國使臣被匪所傷歿於總署後駐京德國兵士卽羣擁入總署將屍體舁回然後縱火焚之峻宇雕牆頓成灰燼 
[京師近耗]  
　　日本友人投函本館云東歴七月一日卽華歴六月初五日由天津電達烟臺轉電日本外務省内開日來奧美義和諸國使署均被義和拳匪所焚俄國使署亦燬一角日本海軍奉調入京後營於御河右岸英國使署對門某王府中將耶穌教民三百名悉心保護當德兵因使臣遇害闌入總署縱火時幸署中官吏無一存者得免池魚殃及目下崇文正陽二門皆由董軍門福祥派兵嚴守每門雉堞之上安置大砲一尊 
[匪勢日衰]  
　　西字報云頃得北方電報悉京中各國使署尙存其二其所以不致盡毁者因目下拳匪勢燄日漸衰退不復敢恣意妄行也 
[籌劃入京]  
　　日本大阪某日報云東歴七月五日卽華歴本月初九日得烟臺來電略謂頃由某將軍籌劃各國合兵入京救援使署諸人之事以爲目下須調集兵士六萬人分三萬人守津沽而以三萬人入京鵰剿庶足平匪患而奏膚功 
[俄人意見]  
　　倫敦來電云西歴七月九號卽華歴本月十三日俄國執政大臣宣言曰我俄並未阻遏日本派遣大軍赴華救護各國使臣商賈剿平北省匪人惟日本政府應知各國雖允多調軍隊前往仍不可自恃勢力不屑聨合各國措置中國一切事機也 
[興修鐵路]  
　　日本大阪每日新聞云頃得東歴六月三十日卽華歴本月初四日陸軍某少佐由烟臺所發電報内開昨日各國聨軍占據天津機器局後日本統將某君卽派出工兵由距津四英里之軍糧城修築鐵路直達天津俾轉餉運兵略無阻滞 
[分守砲臺]  
　　日本東京日日新聞登大沽訪事人馬塲氏來函云自大沽淪陷之後日本陸軍卽占據白河口北首砲臺是處爲輪船入津必由之路英兵所結營壘與日本爲鄰俄德兩國之兵則守衛白河對岸塘沽亦爲俄軍所占華民及拳匪之類絶未有於此往來者 
[華商望救]  
　　日前本埠官塲接到大沽某國某統兵官來電内開現有專辦洋貨之華商一千五百名留滞津沽請派輪船前往載回俾免慘遭鋒鏑不知大吏能照此辦理否 
[日籌自衛]  
　　有客自烟臺馳書相告云旅烟日本官商自聞拳匪煽禍京津卽昕夕徬徨互籌保護之策東歴六月二十二日卽華歴五月二十六日由領事田君柬邀各日本人齊集總會議訂保護章程計第一欵萬一事起倉皇領事署下旗告變後畫懸一白色毬俾衆人咸知準備迨懸黑色毬則須各自避難矣夜則以靑燈代白色毬以紅燈代黑色毬第二欵萬一事變猝起則領事署須購米十石以供日食并準備執爨之人第三欵每日午後五下鐘時日人齊集總會俾消息易於周知第四欵日人所有品物咸置領事署中以便保守第五欵日人所開各店每日輪派二夥赴領事署俾官民信息可以流傳 
[遣散人員]  
　　昨有友人自日本東京走函相告云中國出使日本大臣李木齋星使一聞北省拳匪之變卽於 
 
 

Page 2

 
 
本月初七日將署中隨節人員遣散祇留東繙譯馮君勳勳西　譯　君及楊王二抄胥其被遣之人薪水給至六月杪爲止應得整裝銀兩並未發給分又迨長門丸及西京丸啓行惟參贊黎　覺人及譯員朱君伯瑜先後附載而回其餘尙有異域覊留窘迫不能作歸計者殊可憐也 
[委探軍情]  
　　廣州訪事人云兩廣總督李傳相近因北省拳匪滋事電報不通畿輔安危莫知究竟因特遴委廣西候補知府張太守薰迅赴申江駐探軍情隨時電禀 
[宮保巡江]  
　　鎭江采訪友人云長江水師提督黃芍巖宮保見時事多艱防務不容疏忽因於本月十四日乘保民兵艦赴圌山江陰等處閱視各防營佈置并砲臺守護事宜瀕行江勝全軍總巡周錦堂都戎曁麾下各營官咸詣江干恭送 
[新軍過鎭]  
　　鎭江采訪友人云江蘇巡撫鹿滋帥奉旨督隊入京剿平拳匪本月十五日午刻先有撫標新軍四營乘舟過境小泊小閘口碼頭俟滋帥到時卽隨節由袁江北上聞滋帥已於十四日之晚由蘇垣就道旌旄戾止當在指顧間矣 
[招練新軍]  
　　杭州訪事友人云本月初十日新後軍統領雷副戎芸桂偕左營管帶馬遊戎長春由泗安防次乘舟赴省禀見撫憲劉景韓中丞歴陳各處匪徒充斥防軍不敷布置恐一旦有警防禦難周請添派兵士若干名以資鎭懾中丞無可爲計諭令副戎就近招募五百名勤加訓練附入中營爲有備無患之計 
[調勇述聞]  
　　漢口訪事人云鄂中向駐武功及老湘勇五營刻歸方翰卿軍門統帶軍門三楚名流早經解甲歸隠兹大憲以時事孔亟敦勸出山聞此軍將馳赴北方保衛畿輔未知確否 
[保護周詳]  
　　姑蘇訪事友人云自北省義和拳匪擾亂以來大憲思患預防分飭各地方官多雇壯丁將各教堂及西人寓所認眞保護閶門外楊家橋左近天主教堂爲蘇垣各教堂之冠每日除派令巡勇駐紥梭巡外復由吳縣主田大令飭値日差兩名帶領夥役前往駐守越一二日必親身督勇出巡雖有匪徒其敢貿然發難哉 
[嚴札保教]  
　　松江訪事人云前日松江府署奉到江蘇藩憲聶仲芳方伯發來五百里排單内開各處教堂理應竭力保護著地方官會同紳士挑選精壯安分士民優給餉項常川値宿以免疏忽該地方官亦宜隨時親詣督率倘有疏虞定惟該地方官是問云云府尊張子虞太守立卽飭吏照繕飛札所屬一體遵照辦理防微杜漸懐柔遠人可謂無微不至矣 
[示靖民心]  
　　寗波訪事友人云日前寗波府高璵卿太守發出示諭一道其文曰爲出示曉諭事照得藥行街普濟堂收養嬰孩本係善舉近因天氣鬱蒸在堂之嬰有抱病者因令領養在外以免傳染亦屬常情乃本日有往來行人經過彼處駐足觀看者不少誠恐遊民妄造謡言以惑觀聽當經本府親臨彈壓查寗郡通商已久與各國商人及教士向來輯睦况教堂醫院疉次欽奉諭旨責成地方文武實力保護除督縣嚴密巡護隨時查拿究辦外合行出示曉諭爲此示仰闔郡軍民人等一體知悉自示之後務各安守本業毋得三五成羣街談巷議妄造謡言滋生事端倘敢抗違定行嚴拿到案盡法懲治决不寛貨其各凛遵毋違特示 
[造謡宜儆]  
　　九江訪事友人云本月初八日有張某者貿貿然至租界中大言北地義和拳匪之神異摇唇鼓舌一若信而有徴事爲德化縣應莘臣明府所聞飭差拘獲會同洋務發審委員梁紫波司馬研訊惡其造言惑衆喝令笞責一千板枷號示衆於是少年喜事之輩爲之懍然 
[計將安適]  
　　寗波訪事友人云自京津拳匪爲患激成各國公憤土匪無賴遂乘間佈散謡言居民風鶴驚心紛紛遷徙每日肩摩轂擊載道倉皇招招者因之大獲利市雖經寗紹台道憲誠果泉觀察出示曉諭而民心卒不能回然則旅滬甬人爭作歸計以菫山爲世外桃源者聞此能無爽然若失哉 
[移家被劫]  
　　姑蘇訪事友人云本月初八日某小輪船由滬上帶客舟七艘至省中途遇盜駕船追上用竹篙勾住勒令停輪輪船上人置之不顧盜黨遂大呼曰如再不遵卽當開砲轟擊莫怪乃公不情也輪船上人無奈皆止有二船户見機尙早解纜脫逃其餘五艘悉遭劫掠聞各船所載之客多有因北方拳匪不靖爭先避地圖存者内有某洋行執事人挾資最富緣與蘇省候補知縣某大令有葭莩親故移家就之冀託蔭庇遽遭是劫半生積蓄盡付東流尤懊悶欲絶云 
[示用銅圓]  
　　廣州中西報云廣東大吏新鑄銅圓三等以補制錢之不足今第二等業已鑄成官局出示曉諭曰廣東善後局廣東錢局爲出示曉諭事照得粤省商民向用銀圓卽日用所需柴薪油蔬亦皆以銀計近因銅貴鉛荒銀價日賤而一應物價無不驟增小民生計愈促然欲鑄錢補救非兩文之工本不能成一文之制錢且銅價愈貴私毁愈多徒損公家無裨閭閻現蒙大憲垂念民艱量爲變通飭仿外洋所用銅幣自鑄龍紋銅圓三等以便民用而濟圜法之窮兹經鑄有成數除發商行用外合亟列欵示諭爲此示仰通省官吏商民一體遵照行用出入務照後列章程計算不准稍有折减省城近接港澳外洋銅幣久爲居民所習見本局現造各種銅圓輕軍大小均與外洋運來港澳行使者相類而精　過之爾等務各互相勸勉廣爲行使俾可稍平市價以厚民生毋違特示一核定换價第一等龍紋銅圓每個計軍庫平四錢每五十枚换銀七錢二分二等龍紋銅圓每個計重庫平二錢每一百枚换銀七錢二分三等銅圓每個重一錢每二百枚换銀七錢二分彼此易换准照此辦理晃准私有貼水名目現先造二等銅圓以濟民艱此後續造一等三等俾資周轉一不准扣底此項銅圓寄民行用自一至百至千以上無論易换若干均應按數交兌不准扣底如違重究一准交官項此項銅圓本以便民而濟圜法行用旣廣凡完糧納釐繳餉各公欵應均准商民搭繳一市錢照舊現雖試行銅圓其市面舊錢仍准照舊行用貿易自可如常如有奸商地棍故臺舊錢之價查出嚴拿究懲光緖二十六年六月日 
[設局平糶]  
　　温州訪事人云温郡米價奇昻日内尙有加無已適値靑黃不接居民大有朝不保暮之憂温處道王心齊觀察曁温州府王雪廬太守關心民瘼飭永嘉縣主查石生大令設局平糶以濟時艱大令卽敦請邑紳余筱泉太史董理其事就城之四隅分設四局先將盈餘各倉榖赶緊發礱一面籌資購米接續定期上月二十六日開糶每升取錢三十二文 
[彝陵火警]  
　　宜昌訪事人云五月二十日淸晨城北教廠壩附近某姓豆腐店中人早炊失愼突肇火災一時警鑼亂鳴人聲鼎沸幸西壩水龍首先馳至竭力吸水狂噴始得將吳回氏立時逐去是役也計共焚燬房屋四間起火之家有一老嫗已由火中逃出念及幼孫尙在屋内急返身而入懹抱出外以致被火灼傷 
[烟臺錄要]  
　　烟臺訪事人云自義和拳匪起事於京津一帶人心惶惑商務日衰甚至有無端歇業收帳者道憲睹此情形出示曉諭略謂本道與各國領事聨合邦交維持商務爾商民當仰體此心各安生業勿得輕聽謡言致干罰究如有造言生事及匿名揭帖等事嚴拿重辦不稍姑寛○自海防營遣撤之後酌留一百二十名爲道轅護勇近以地方多事防範難周因復添募三十名藉資彈壓○本月初八日爲美國立國之期停泊烟臺口之各兵艦例應升砲誌慶保甲局員恐驚擾居民先期出示俾商民人等一體知悉不致驚慌一 
 
 

Page 3

 
 
[甌江雪浪]  
　　温州訪事人云温州地處東南向苦夏熱本年入夏以來並無酷暑早晚須服袷衣牀頭更不能離絮被稻禾受寒不易滋長居民調攝失宜卽致染病天時不正殊可慮也○上月之杪雨師稅駕日夜滂沱至本月初二三兩日陰雲四合大雨傾盆河水頓漲四五尺大小南門甕城悉爲水阻行者皆支板爲橋上游水勢下趨大有高屋建瓴之象器皿牲畜隨流而下者不可勝計靑田一帶想已早成澤國矣初四晨雨始停點然陰霾重疉尙未放晴地方官關心民瘼出示禁屠並在府城隍廟設壇求禱聞各處禾稻因雨水久浸蝗孽將萌所望早露晴曦或可挽回於萬一也○本月初二夜安溪林福地方山洪猝發居民皆嘆其魚○上月下旬某日有某商船裝運木植駛往温州將入口時觸礁擱淺幸由永靖小輪船援之出險帶進甌口以待興修不料本月初二夜復被洪流衝激木植漂散無蹤船亦損傷幾致不可收拾○五月二十四日之夜四鼓時世美巷王姓柴房忽然火起幸施救得力僅焚去小屋三楹 
[彝陵近事]  
　　宜昌訪事人云有黑白二兵艦自四川下駛小泊宜昌上月二十三日黑色者忽鼓輪而去或言接本國水師提督之激令駛赴九江保護西商也○天氣亢晴陽烏騰彩農田待澤秋水望穿前經地方官設壇祈雨雖得甘霖略沛尙未能水足田疇上月二十二日因復出示禁屠竭誠祈禱未識好雨知時能慰我農民之望否○時交夏令江水頻添輪船運貨往來較向時爲少本月某日日本大元丸來宜共載貨物六七百件沙市輪船祗裝一百數十件惟快利輪船裝至二千一百餘件可謂獨出冠時矣○月前施南府匪人滋閙教堂頗形猖獗經楊協戎擒獲數人立卽正法始得平安事後恊戎帶勇出緝土匪署中公事不能兼管爰委利川守備周金堂守戎代理日夜梭巡兹協戎已於某日回　卽飭守戎仍回任所○前者當陽縣土匪與教民爲難宜昌鎭總兵傳鎭軍派某千戎前往保護甚爲出力西人德之不料所部勇丁偶與民人滋閙以致釀成命案鎭軍知之卽解肇事之勇至東湖縣訊辦而將千戎記大過一次 
[上海官塲紀事]  
　　江蘇候補縣丞程二尹應鳳奉藩司聶仲芳方伯札委稽查積榖昨日乘舟到申卽趨詣道轅謁見余晉珊觀察旋又至縣署拜會汪瑶庭大令大令延入花廳茗談良久而别二尹現借城内水仙宮爲公館俟將積榖查畢當卽回省銷差○昨日松海防同知劉乙笙司馬赴道轅禀見余晉珊觀察晤談良久而出 
[札示考期]  
　　前日上海縣主汪瑶庭大令奉到松江府張子虞太守札開奉江蘇督學部院瞿札開今届科試考錄遺才於七月十五日取齊十七日開考二十六日截止二十八日竣事生員貢監分六塲考試查上届竟有至七月杪八月初始來求補錄遺者當念路遠風阻格外施仁准矛補考一塲今届先行通飭各屬考生務須按期應考不得遲延補錄等因昨已轉移學師邱廣文出示曉諭矣 
[私造軍裝]  
　　羅阿方張夷夷二人皆在寳山縣境江灣鎭開設鐵店日前鎭上廣隆昌烟館主某甲令定鑄單刀若干柄羅張允之事爲鎭董嚴穆如所知以私造軍裝大干例禁且恐有匪徒從中串誘等情因卽知會天通庵巡防局委員張杏農二尹二尹立刻帶同局勇多名飛馳而往將羅張及甲一併拘獲申送寳山縣署請縣方尹輔卿大令嚴行訊究 
[舟行被劫]  
　　日前本邑南市竹行馬頭船户侯羊福應某姓家之雇裝運行李器物至西鄉四涇港左近中途突有盜黨十餘人手持利刃一躍上船肆行搜索細軟衣物被劫一空又小東門外某水果行主某甲雇張雲祥之船裝運水果至白蓮涇亦被匪人紏衆上船將所有各物搜索殆盡 
[馬車肇禍]  
　　前日傍晚時馬夫某甲駕四輪馬車揚鞭飛駛行至英界南新街適甬人方阿林家六齡稚子在門前嬉戲不及避讓致被碾傷足踝流血如泉甲見肇禍端加鞭逃逸旋經某號巡街捕追獲帶入捕房捕頭見方子受傷甚重著方帶回醫治甲則押候解送英美租界公堂禀請讞員翁笠漁直刺訊究 
[稽查空屋]  
　　昨日本邑美租界捕房藍副捕頭特遣華包探某甲將租界中各處空屋逐一查抄號數登注於册以便隨時稽察毋任匪人溷跡其中 
[上海縣署瑣案]  
　　前日南市馬路工程局總辦程雨村大令函送袁瑞生劉如秀至上海縣署當晚縣主汪瑶庭大令升堂研訊袁供稱小的昔與粤人劉如鑾股開永豐糖行後因虧本閉歇現已與他人另開近日劉患心疾昨忽來行向小的借去小銀錢三角後不知如何墜入浦江由巡捕援起其弟如秀聞之卽向小的藉端騒擾故特訴請局員大老爺移送案下叩求鑒核如秀供胞兄如鑾前與袁瑞生股開糖行閉歇後所有外欠帳銀均由袁一人收取胞兄因而氣鬱成痴理應向其理算乃兩次向索只給小銀錢六角昨又前往竟遭毆辱以致忿不欲生躍入浦江自盡幸經巡捕援起尙求俯鑒苦衷大令察得劉如鑾瘋癲屬實諭令袁瑞生給洋銀三十元作爲　籍盛川著劉如秀妥爲醫治○今春淸丈局員某君函致上海縣署内開興業公司繳價購去充公地一方旋被地保徐子良盜賣云云其時戴子邁明府方權縣篆提徐訊詰供稱業主盛心寳以此地確係祖遺被局充公心有不甘故卽備價買去迨汪瑶庭大令蒞任稽查接管卷移文英美租界公廨請提盛歸案質訊昨日努由廨役解到大令飭交原差看管候訊 
[上海巡局紀事]  
　　前晚二十三七鋪巡防局委員盛雨村二尹督率勇甲赴各處巡查行至小南門外鈎玉弄見有李洪生者在某鋪櫃上偃臥因卽提至輿前叱責二十板及巡至陸家浜附近見大栅尙未下鎖爰命將栅夫笞責二十板○前晚南市恒生馬頭義記水果行被梁上君子穴壁而入竊去靑蚨數十千昨日開單投十六鋪巡防中局報請查緝局員允之○南市花衣街某錢莊夥余鼎明屢被同鄉人劉聽山借錢滋擾前日控諸十六鋪巡防南局局員曾二尹飭地甲帶去調處旋又著給以洋銀兩元令迅卽回籍毋庸逗留 
[馬路工程局瑣案]  
　　前日海鹽縣人吳正甫在南市新馬路雇張文李阿美兩東洋車裝運行李雜物至十六鋪橋下車時李乘間載物而逸吳情急將張扭至捕房訴請究追捕頭卽派某號捕役將李拘獲一併移解馬路工程局總辦程雨村大令研訊之下判將李笞責五十板枷號一月贓給吳具領○前日舟人陳金桂至利川馬頭福隆久記樹木行内購得樹一株議定價値洋銀二元五角當時僅給一元貿然將樹雇車載去行夥梁竹林情急追上扭至行内肆毆事爲四號巡街華捕所聞一併拘入捕房由捕頭轉解工程局程大令略訊情由以梁不應私自毆人判罰洋銀兩元給陳爲養傷費 
[美租界捕房紀事]  
　　前晚有流氓多人擁至西華德路同文書局東首某店中强借洋銀不遂所求任意毆擊店主某甲見勢不妙奔訴捕房捕頭令包探沈翠濤前往將爲首之乙丙二流氓拘押聽候轉解公堂禀請讞員翁笠漁直剌訊辦○昨晚偷兒張阿寳混入虹口某甬人家竊取衣服携之而出適爲某號巡街捕所見拘入捕房捕頭令押候解送公堂禀請訊辦 
[保險獲利]  
　　英商永平保險公司已將西歴一千八百九十九年收支清帳印出贈人計此一年中所收保費共得英金六十六萬四千二百四十五磅較之去年溢出五萬一千餘磅而賠欵却較去年减少兹由各董議定每股付利息十五先令回溯是年六月杪曾每股付過十先令合之兹所付者已多至先令二十五枚然除付出各欵外尙存積英金一百五十五萬七千七百二十三磅九先令一辦士亦足見生意之蒸蒸日上矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[整頓鹽網]  
　　金陵訪事友人云兩淮運司柯遜𤲅都轉具禀督鹽憲以時事多艱亟宜整頓盬綱以裕軍餉邇來淮揚一帶私梟充斥大碍官引銷塲難保鹽捕營官無得賄故縱之弊除將鹽捕營另委妥員接辦外並擬將該營緝私砲船二十艘裁撤其半按照每十艘經費攺用小　　門號密俊巡庶弊絶風淸鹺綱日有起色云云尙未知劉峴帥如何批示也 
[米價飛騰]  
　　金陵訪事友人云金陵爲產米之樞白粲紅陳向不甚貴自戊戌之春奸商偷運出洋遂貴至每石値洋銀六七元不等嗣經南洋大憲紫運出口幸値年占大有價値乃得漸平自客秋以逮今春民無食貴之慮詎料四月以後米價日見其昻雖無人偷濟外洋而旱　爲災高下田疇盡成龜坼新秧難挿災象已成有米者咸思屯積倉中爲備荒之計而河流枯涸舟楫難行米商又欲來不得以致省垣米價繼長增高雖不致如戊戌五月之昻然黑稻百升非靑蚨五千頭不辦卽粗爄之品亦貴至每石洋銀四元有奇若再不沛甘霖恐價尙有增無减數米而炊者其將何此堪此也 
[添調包探]  
　　楊樹浦捕房向祗包探一名近日彼處已劃入公共租界地方遼闊巡緝難周英租界老巡捕房柏總捕頭因於昨日將後馬路新巡捕房包探劉升堂調往彼處辦公以資臂助 
[英美租界晚堂瑣案]  
　　賈益堂卽陸雨村控陸楚橋吞騙股本洋銀讞員翁笠漁値刺訊供之下諭候復訊核奪前晚倩　讞委員張柄樞司馬研詰賈供前者陸楚橋欲開米店尙少貲本洋銀二百元紏令監生入股監生信之將銀如數付給久之寂無舉動尙之詢問多方推諉後竟避匿無蹝始知被騙幸得尋獲叩乞究追陸楚橋供小的向操米業正月某日有友人紏股合開米店因向賈借得洋銀一百四十元嗣以各股未齊事遂中止求恩明鑒司馬限十日内將久欵如數繳案給賈具領○楊兆邦楊硯邦控吳文華將姪媳楊沈氏誘逃前晚直刺倩張司馬研訊二楊同供小的等係寳山縣人現居大塲鎭族姪惠士曾納妾沈氏嗣惠士及妻某氏先後去世沈氏與姪孫春泉同居薄有田產足以度日不料今年正月沈氏逃逸無蹝今始在吳文華家尋見爲此扭案請懲楊沈氏供小婦人籍隷崇明縣年二十有八由楊惠士納作小星及楊與大婦相繼云亡小婦人守節撫孤本無異志今年被楊兆邦騙至滬上賣與吳家並非逃逸吳供小的係嘉定縣人向業成衣楊沈氏實由顧阿泉領至小的處求售小的曾付身價洋銀一百元不敢誘拐司馬飭將楊沈氏移解寳山縣署請父親族具領餘人一併斥釋吳所　身價洋銀著自行向顧理追 
[英美租界公堂瑣案]  
　　日前細崽奚阿三王阿巧錢連榮等至英界寳和里妓女張阿巧房内作狹邪遊不知因何起釁一言不合卽紏同羽黨郭德明蔣德來陳阿米曹金生陸恩友沈阿法林阿榮曹阿木諸人蜂擁而至將室中陳設擊毁無遺摀兒張沈氏見之唤令四百零七號華捕將一干人拘入捕房昨晨解案請究張沈氏挈阿巧投案申訴前情奚等同供小的等被此妓强拽入内擅取囊中所有故與理論不敢紏衆逞兇求鑒襄讞委員張柄樞司馬商之白　譯官判將奚五錢各責二百板餘人各責一百板○六百三十七號華捕解送雛妓王桂香到案禀稱此妓在四馬路一帶沿途拉客有違租界定章是以拘請訊究王桂香供小婦人籍隷寍波年二十歲偶與狎客駐足閒談被捕誣指叩乞鑒原司馬判責手心一百下○包探倪順泉解送陳阿順到案禀稱此人竊取某洋人車上所用之燈經小的拘獲　究陳認竊求恩司馬判責一百板○包探張才寳解送沈文夫到案禀稱此人行竊鄔子葉家洋傘一頂持至某押鋪質錢經小的緝獲請究鄔投案領贓沈認竊不諱司馬判責五十板贓還失主○包探沈翠濤解送　富順徐恒興到案禀稱伊等同至顧阿木家强借洋銀不遂所欲卽大肆咆哮擊毁水缸二口是以拘請究懲顧投案供訴前情陳徐供詞狡展司馬判各責五百板○摀婦竺周氏被龜奴陳阿本王阿大王阿金盜賣肩輿報由包探顧阿星拘獲解案竺周氏供稱小婦人偶回蘇州將肩輿寄存六馬路某號門牌屋内事畢回滬知已被陳等售得洋銀十六元朋分花用叩乞究追陳等同供竺周氏積欠小的等工資無處索償故將肩輿變賣尙求明鑒司馬飭將肩輿贖還給竺周氏領去所欠工資著自向　算 
[法租界公堂瑣案]  
　　前者榮如梅控子湘泉違忤讞員朱森庭明府准詞拘押捕房昨日升堂訊鞫榮如梅禀兒子湘泉忤逆不孝成婚後竟將小的驅逐出門求恩懲辦湘泉供稱小的不敢違忤惟求恩宥明府著押候重責二百板移送攺過局監禁三月俟悔悟後再　核奪○王增祥控闕松亭積欠洋銀五十元向索圖賴明府研訊押追迄今日久分文不繳昨日捕頭解案請訊五增祥投案候示闕供邇因市面艱難更難措繳求恩寛宥明府著還洋銀四十元闕仍稱小的無力明府大怒著發回捕房管押候比○錦名洋行收租人朱寳財李漢卿投捕房訴稱房客鄭淸良不付租金向索被毆捕頭令包探將鄭解案請訊朱李同供鄭共欠房租三月計洋銀十三元五角前晚私自遷移適爲小的等所知向之阻止鄭反逞兇毆傷求恩騐明訊究訊至此有轉租鄭餘屋之孫誠信倩其妻鍾氏扶掖上堂禀稱小的突被錦名洋行收租人朱財寳李漢卿毆傷叩求騐視鄭供小的欠租是實不敢行兇明府商之陸繙譯將朱李孫交包探送往仁濟醫館騐明是否受傷再行訊核鄭交保候質鍾氏斥退○包探解送馬連生至案禀稱此人行竊永安小客棧中布被一條經小的緝獲人贓送請究辦棧夥鍾益洪投案領贓馬認竊求恩明府著押候笞責一百板贓給還失主○　子香被張祥生强搶四開洋銀一枚經巡捕拘獲解請究辦張供小的自知犯法尙乞施恩明府判枷號一禮拜發犯事地方示衆期滿責二百板 
[南都官報]  
　　六月初十日鐵路大臣盛宣懹到會直隸州王茂中奉委赴山東公幹四川接運軍裝委員直隸州恆廣缷署毫州請補太和縣王樹中均到准補泰州羅允猷叩謝飭知准補南岸池　緝私知縣李　亂知縣朴召棠禀知十年淮徐海張捐請奬花翖又陳周愼奉府委發審差又陸景澄奉示察看世職姚位卿陳忠桂均奉示騐看鹽經歴蕭敏中由揚解銀　　　主簿劉湘傑由徐州來領軍　鳳隷道坐探委員巡檢三意阿安徽來知縣　　霖見日本學士西村時產見○十一日候補道陶森甲由滬回漕中協吳炳辰亂署遊兵營遊擊徐靑任遊兵營遊擊莫長淸均到都司汪明桂到投漕臺公文來領軍裝署江西南昌營守備高維元鹽經歴蕭敏中回揚均亂前蘇松太道蔡洋　局候補道汪　見英國領事孫　雅 
[蘇州官報]  
　　六月十二日統領蘇防全軍中川馬邊恊副將佟在棠亂行辦理事其厘捐總局知縣李　善禀知奉撫憲札委隨同北上知縣吳善埴禀知奉撫憲札委駐蘇　辦行營來往文報差又劉允恭禀知奉委車坊厘局差卽亂又鍾蓀由上海公幹回知府用廻避卽西知縣李前泮亂回浙江縣鄧熺禀知奉派分松差遣卽亂 
[邗江官報]  
　　六月初四日江西周守戎春臺解餉到揚許太守星璧來揚公幹○初五日褚鹺尹繼銘委廟灣海關○初六日楊鹺尹福海蕭鹺尹敏中均亂解金陵餉李鹺尹恩　　回丁溪閘○初七日候補道松觀察峻過揚公幹○初八日南金司馬到揚黃鹺尹熾昌委運北鹽 
 
 
 

Page 10

 
 
   
 
