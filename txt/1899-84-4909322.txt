# 1899 - 84 - 4909322

 

Page 1

 
 
[重印三國志出售] [  圖書集成局啓]  
　　三國演義一書意主忠義旨歸勸懲雖近稗官小説之所爲而語皆有本足與正史叅觀其筆墨之快心思之靈久己　炙人日　　　　　　　字重爲排印按管縝密紙墨精良每部仍訂十二本定價碼洋一元六角即日在申報館帳房及申昌書室發售賜版者請即購　　也此　 
[醫書問世] [  圖書集成局代啓]  
　　六科準繩一書爲前明金壇王肯堂先生所箸還宗古聖名著醫林前由書肆友人倩本局排印以廣流傅幾易星霜己空篋笥兹又續付手民　前益爲精美每部四十八本分裝六套實價洋銀六圓又景岳全書爲明張介賓先生所箸立諭精卓醫者宗之每部二十四本分裝兩套　　三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[嚴禁詐騙以維商務説]  
　　昨日本報紀蠧商病民一則據蕪湖訪事友人函述云有某甲者昔曾帶領護卡砲船去歳來蕪自稱己在某處開得煤礦鄧山郭穴利益無窮旋就江口電局斜對面租賃巨屋設局分銷貪利無識之徒見其局面輝煌咸思謀一枝棲以資事音甲令搜索阮囊酌量附股愚民信之轉相説項被騙不下一二千金遲之又久不見有煤運至人始懷疑争向錢音本月初六日宿松人某乙以甲賖取木料價值積欠未償遣妻催取甲老羞成怒詬詈之餘突出利刃將婦猛砍婦　極狂呼奔赴保甲總局控訴局員許太守飭先給養傷費俟痊愈再訊是晚甲即收拾行李喚渡江干擬於次晟乘輪船他往云云嗚呼天下寡廉鮮恥罔顧利害之人孰有如某甲者哉夫中國自與泰西通商進口之貨日多利源未免外盜而自有之利又不能及時開取以裕國而裕民坐是利權銷沈日即貧弱富事者憂之乃爲之仿效西法設立公司偉　富商民量力附股集成巨貲凡可以牟利之處如輪船電報鐡路礦務以及紡紗織布等局廠無不次第興辦蓋集衆人之財力益以國家之聲威果能精心璧畫實事求是則一局獲利四海聞風從此可以漸推漸廣出九州之物産供萬國之取求收己去之金錢保將來之商務中國轉貧爲富之基其在此乎所惜任其事者往往事權甫屬即假公司名目誘人入股迨貲財既獲則又任情揮霍肆意侵漁一若予取予求而不汝瑕疵者即有事久無成經人告發若輩不　　捲所有盡室偕行借外洋爲逋逃藪斯時受愚之商民輕擲巨貲毫無所獲甚或受人訕誚被以貪利之名於是因悔生忿展轉傳説相戒不敢附股夫以國家至美之法至大之利一經若輩敗壞後雖有廉潔自持者而商民疑忌之心一中蓮亦不易聽從然則若輩之肉其足食乎雖然竊有異焉國家之創設公司原期振興商務爲異日富强之基是則凡有集股之事爲之經理者身家是否殷實行止是否端方地方有司宜如何詳加察核斷無不幽黑曰任其恣意　騙獵取資財者如近日意大利之起釁實由蜀人席雨農前貸巨金爲築路開礦之用後忽將　　大改　　　言以致　人忿不能平爲索地抵償之舉夫席雨農之謬託官塲冐名誑騙固己不問可知意人不察情形墮其術中亦不足責惟當意國使臣將貸欵章程呈諸路礦總局時何局中竟不詳審席之爲何如人遽爾貿然批准曲莽之咎萬　難辭即焉湖之某甲既稱在某處開得煤礦且居然賃屋設局旗鼓大張地方官耳目甚近何以不加意數竟任其誑取人財至數千金之巨其中情節未免難索解人今雖席雨農己有下獄之説某甲亦經人控告在案　不歸法外逍遥然若輩慶張爲幻鬼蜮伎俩防不勝防若不嚴加懲治則將來效尤者接踵而起大之釀國家之薨小之爲閻閻之害貽護大局何可勝言夫强盜之刧人財也重則斬决輕亦充軍今若輩明目張膽獵取人財誠所謂不操戈矛之大盜倘得加等治罪若輩或可稍知敬懼庶商務可以日振愚民亦不至受害也夫 
[本館接奉電音]  
　　昨日午前師飛電傳來上諭三道敬謹譯登○二月十八日奉上諭御史韓培 
森奏保舉冐濫請飭遵照向來辦理章程照例嚴核一摺著吏部辦明例引妥議具奏欽此同日奉上諭松椿奏章員虧欠公租請旨懲辦等語己革武昌衛守衛馮函楝前在涇州衛任内虧欠公租延不清繳並扣留獨道委提印文賈屬謬妄業經松椿勒限追繳著湖北安徽江蘇各巡撫查明該革員歴過任所有無屬寄　財及原籍望産分别嚴查備抵以重庫欵該部知道欽此同日奉上諭刑部奏審明聽後宗室女主使毆打民人　　　　　　　　一摺此本宗室女保鶴因疑竊主使將民人杆結巴捆毆斃命經宗人府援從宗室　　　氏成説　　　　　　　明經　旨取議係屬法外施仁嗣後遇有此等案件仍遵照律例定擬此案不得攫以爲　　此 
[意國底情]  
　　日本大坂朝日報云義國亦名意大利國於歐羅巴洲西北新伴入地中海西出半　北至矮羅坡司山與歐洲西境之陸地相連南臨台衣來泥恩海東接矮蔴矮痴枯海全國有小島六十六處從前散而無紀各自稱雄至西歴一千八百七十年始成一統分置六十九州迨今國主瘟倍羅篤氏踐阼國勢堦　旋與　　南國同置爲地中海之雄鎭然外具虎豹之鞠内寳貪若豺狼而其武備之廢弛財用之困窮素所　夭殺人口　自一千八百四十八年三月四號前國主揩陸矮羅倍羅篤氏更新律法後用人行政皆責諸各部大極惜立法　由　安　臣下恊議自下秉政者爲總理内務大臣陸軍大將雷池倍羅可司氏外務大臣生麥而石拿氏海軍大臣中得　　葩氏文部大臣排雪利氏財務大臣卡而卡拿氏出納大臣槐欺利氏農務大臣福鐵司氏工部大臣喇楷伽陶氏　　大臣那　氏此外則有元老院議員三百七十二人代議院議員五百八人全國土地面積四十四萬二千六百六十華里民人二千九百六十九萬九千七百八十五名口自一千八百九十六年起迄今往亞非利加洲及各國貿易者計共三十萬六千一百二十七人一千八百九十七八年核計國家出納總數計歳出一千六百七十四地六德五萬四千三百四十七利披歲入一千六百八十五兆二億七萬三千七百五十二利拉歴年統計可餘十兆六億一萬九千四百五利拉然此乃焉定之額及至年終總核則約欠百萬利拉左右亦可見其核算之未精也邇來每事奢侈用費益　　某本年國用尚少一千四百萬利拉以上至舊欠國債曾於一千八百九十六年七月詳加查該多至一萬二千三百六十九兆五　六萬一千六百九十利拉年利須五百八十五兆二億三萬三千一百六十利拉以全國人口計之每人輔出國條一百五十八利拉有奇應收利息八利拉有奇外强中乾於此可見己其人民之盗産就一千八百八十四年起迄一千　　　十九年所收租税核之約計五萬四千七百兆利拉合之日本金　　二萬一千八百八十兆　自道商以　　　　　人曾於一千八百九十六年查核計導　　納資本一千一百八十三兆五億一萬四千餘利拉出口貨貸本一千零七十 
 
 

Page 2

 
 
二兆一萬四千餘利拉現有大小帆船六千一百六十六艘合計容積五十五萬五千五百六十九墩大小輪船三百四十五艘合計容積二十二萬五百八墩鐵道歸官中者三股之二歸民間者三股之一共得三萬三千二百七十二華里觀此是全國底情竟被和盤托出矣不知意人見之其亦寒心否乎 
[熱河屯政]  
　　京師采訪友人云正月二十五日軍機大臣會同户部堂官奏稱臣等查明熱河地方荒田足資墾種擬將奉天旗丁酌量遷往以節餉需等情旋欽奉廷寄飭徙金復海蓋一帶旗丁前往墾田説者謂此事與節餉毫不相干意者欲將金州等處讓與俄人聽其布置乎 
[快艦將來]  
　　昨報紀中國政府定製海天海圻二軍艦約計本月可到兹悉二艦由總理衙門倩上海瑞生洋行向英國阿摩士莊廠定製刻得廠中來電謂海天每一點鐘時能行海程　　四諾脱又十分之一行程之速可謂無出其右不日可鼓浪前來矣 
[粤學蒞瓊]  
　　廣州訪事友來函云粤省提督學政張大宗師於上月二十六日乘伏波輪船按臨瓊州舉行歲試三十日戾止示期本月初一日行香放告初二日考生員經古初三日考文童經古初四日考生員正塲 
[松江縣試尾聲]  
　　松江采訪友人云本月十七日華亭縣劉謙三大令婁縣屈吉士大令飭傳縣試前列諸文童入署面試計華亭縣四十名婁縣二十四名日晡即陸續繳卷出塲隨於翌晨頒發正案華亭録取二百二十七人婁縣録取二百一人當面試時華亭文題高也學詩乎各作一小講有天爵者有人爵者各作兩後比詩題賦得禮樂秀羣英得英字五言六韻婁縣文題心誠求之使無訟乎必使學者毋自欺也各作一小講詩免作 
[茶市先聲]  
　　傅聞俄人近得外洋電報言本年各茶商須多購次等之茶其上等者恐銷塲難暢因與外洋價值不符也日内茶市將興不知中國茶商己聞此消息否 
[天竺香市]  
　　杭州采訪友人云二月十九日俗傳爲觀音大士誕辰上天竺法喜寺香烟最稱繁盛各鄉鎭男婦之　佛者紛紛約伴而來時適天氣融和輕寒薄煖自初十日起松木塲一帶河中己帆檣雲集青衫紅袖掩映生姿其赶香市者亦光怪陸離幾若五都之肆鎭浙將軍濟留寺以邇來旗民動輒滋事深恐彼此效尤特於昭慶寺前設立八旗巡防局派員駐守犯則嚴拿不得稍存偏袒以泯畛域而示大公臬憲丁廉訪則委經歴程叅軍恩謨駐紥其問妥爲彈壓 
[浙省官塲紀事]  
　　杭州訪事友人來函云正任寍紹台道吴福茨觀察奉旨升授廣東按察使司遺缺由浙江巡撫劉景韓大中丞札委牙釐局會辦李友梅觀察輔耀前往接署所遺會辦一差委候補道萬觀察福康接辦李觀察於本月初九日交卸後赴撫轅禀辭十一日命駕至上馬頭登舟赴甬履新瀕行仁和錢塘兩縣主及僚屬均詣江干恭送○浙江巡撫劉景韓大中丞檢查接管卷内有外廳解省要犯四起計共九名聽候訊辦前任撫憲廖穀似大中丞以政體違和未及親提研鞫因於本月十二日札行臬署定於十四日督同兩司在撫署審勘飭將所開人犯詹小華陸夢鑑汪毓塘楊誼是楊組益戴阿受葉起登方安喬孫導泮等派差押解來轅以俟午堂嚴訊丁廉訪奉札後即飭公役遵照辦理 
[四明官塲紀事]  
　　寍波訪事人云寍紹台道吳福茨觀察升任廣東臬司官商士民之設筵公餞及送牌傘以頌德政者實繁有徒崇實書院監院鄒孝廉約同各士子敬備萬民傘以表欽遲復於十五日在書院中設筵祖道招集梨　子弟演劇侑觴○原任甯波府程稻村太守於去冬仙逝今正二十六日開弔兹擇於本月十二日扶櫬至鹽寅門外登舟由丙河回籍安葬是日同寅紳士設路祭以志哀思者共有七處○甯波漁圑局務向由鄞縣畢大令辦理現奉憲札易委現任鎭海縣周大令兼辦○浙江巡撫劉景帥因三門灣防務吃緊特委王太守書霖李太守文慧陳統領玉崑履勘是處形勢月之十四日到甬當晚即偕管駕布兼三漁圑局練董劉道生乘寳順輪船前往○月湖書院肄業生童每年甄别一次今歲府尊在太守定期二月十二日舉行甄别藉以觀風先期出示曉諭凡願赴書院肄業者須於初十日以前赴本府禮房報名塡册届期齊集月湖書院給卷命題考試如臨期報名投考者一概不准至經古小課因經費不敷仍照舊章停試 
[潞河春漲]  
　　北通州訪事友人來函云自新正以迄下旬雨雪連綿陰多晴少上月二十五日之夜萬疉痴雲濃如潑墨黎明時急雨一陣天氣驟寒二十八日復降大雪深五寸許不逾時漸即消融五逹之衢泥深没踝往來殊不便也○順天提督學政張大宗師於正月二十六日請訓出京路經通州闔城文武各員咸往西門外天成菴預備茶座恭迓文牌午後三點鐘時憲駕進西門在西街永茂店公館暫駐襜帷次晨起節前往永平府舉行科試○中和佳節文武各署中福德神祠均高搭燈棚懸掛各色燈綵上繪羽毛花卉點染精妙栩栩如生晚間巨燭高燒幾似明星萬點遠近士女之往觀者青衫紅袖絡繹如雲○二月初二日係北門外瓷器會館團拜之期館中首董特雇名優登臺演劇金尊檀板響遏行雲亦昇平樂事也○潞河書院肄業生童向例於二月初二日由通永道甄别是日沈觀察親詣書院扃門考試生題孟子曰無爲其所不爲一章童題不恥不若人何若人有通塲詩題賦得一羣嬌鳥共啼花得啼字○通州城垣每多坑穴緣附近居民挖取黃土團作煤球日久年深遂致塌陷楊守戎蒞任伊始詢悉其故立出示諭禁止並派兵嚴密巡防如有不遵示諭偷挖城土者立扭來轅從重懲辦經此一番整頓當不敢以身嘗試矣 
[漢水春潮]  
　　漢曰訪事友人云大智門内所有隙地由鐵路局給價購歸以便建立碼頭興造貨棧現雖尚未鳩工而公輸子一流人己輾博浼人争相承攬矣○漢口開設行號者多安徽甯國府屬之太平縣人兵燹前利權獨攬莫與比倫至近年來生意寖衰江河日下歇業者多至數十家有心世道者不勝今昔盛衰之感去年大局稍有轉機操洋廣貨業者如汪廣和汪怡記疋頭如祥和裕德泰祥等鋪均沾厚利今正戚議别開生面旗鼓大張以占利市惟大茂昌廣貨店以資本不敷銷聲匿跡然比權量力究竟所獲良多豈亦有否極泰來之兆乎○人春以來湘水勢如建瓴有加無己鄂江亦繼長增高水捕報稱刻己漲至七尺有奇各項貨船源源而至市面浡興民間日用所需大可無虞匱乏矣○湖北巡撫自歸督憲張香帥兼攝後署中所設電杆久廢不用不免稍有損壞新任撫憲于次棠中丞下車後即飭召電工重加修葺現己一律告竣從此消息靈通千里一室明目逹聰之效將於是乎卜之 
[小秦淮擄唱]  
　　揚州訪事人云揚屬仙女鎭瀕臨江口商買雲屯市上生涯素以米木兩項爲最巨本月十三日某木行需用洋銀若干特於清晨遣移友某甲至揚城某錢莊支取數百元盛以小皮箱用薄笨車載之而返行至二橋天己昏黑暮色蒼茫中忽來盜匪數人攔阻去路甲始猶力與撑持繼因强弱不敵只得任其將車上洋銀攫之而去然己身受微傷隨至本行送信然後飛奔入城赴有司衙門報案地方官准之帶同差捕星夜往勘二橋距鎭匪遥且地非偏僻而盜匪竟膽敢如此妄爲眞可謂目無法紀者矣○兩淮運食各商呈繳鹽價向由銀號用票劵上兑後局員愼重其事改兑現銀旋經日新昌等銀號以刻下銀根緊迫禀請仍以票劵上兌並倩各商具保局憲批云既據塲運兩商出結票保姑准一律用票仍候札飭收發鹽價委員查照結存等語刻下揚市錢價既日漸增長而銀根又如此緊急貿易塲中一或轉運不靈即難以支柱 
 
 

Page 3

 
 
市面之衰如此能毋慨然○淮徐海春振方興待振孔亟兩淮各商除慨捐鉅欵外續又專振海屬臨興中正板浦三塲計共銀六萬兩其中運商認四萬六千八百兩食岸一千二百兩海屬票販一萬二千兩江容舫都轉以該商救災恤鄰深明大義自應查照向章禀請憲示給奬本月某日奉到劉峴帥回批略稱淮商續捐海屬三塲振銀六萬兩自應准如所請照章給奬仰候札飭振捐局司道查照章程核予奬叙並諭催該商等依限繳解以濟要需都轉隨札飭淮南局員轉飭該商自奉批日起立限一個月如數全繳毋任延宕局員除移咨海分司外刻己示諭運食各商一體遵照矣 
[金焦春黛]  
　　鎭江訪事友人云官塲近接省憲札文内開日内有徐海飢民六萬名口由金陵旱道到鎭等因旋於本月初十日頭批五千人扶老携幼逐隊而來常鎭通海道長久山觀察商諸長江水師提督黃芍巖宫保統領新湘全軍陳宇山軍門轉飭各營官督率勇丁妥爲彈壓並札飭丹徒縣水利廳水陸總巡暨保甲局員督帶差勇前往照料另派租界總巡周錦堂都戎洋務局委員邵大令巡查洋馬路一帶縣宰王邑尊亦派差至金山河西首隙地搭蓋席廠百餘間俾飢民暫資棲息既而觀察目擊心傷慨沛廉泉核實振撫好善之士亦募資購備米柴餅餌按名散給藉免啼飢十二日由縣派江河各快封雇大小船隻將飢民悉數載送回里沿途派兵押解以免滋生事端○邇來各營勇士每日在校塲操演洋槍藤牌等技有備無患是之謂乎○某甲在某躉船工作一日購花猪肉三斤囑妻烹飪亭午時其母送肉至船謂甲曰汝妻貪吃懶做肉甫熟己竊食過半矣甲聞之大怒大踏步回家與妻反目妻被誣無以自明濳服阿芙蓉膏謂當訴諸閻摩老子以雪沈寃甲母見之且漸且恐隨亦吞烟自盡甲追悔無及竟亦步厥後塵鄰人聞之驚駭無措急邀人帮同灌救甲妻與母得即更生甲以吞服較多返魂無術未幾即溘然面逝追原禍始雖由某老嫗鼓弄唇舌所致而甲之不加細察妻之猝爾輕生以致頃刻之間幾喪三命皆所謂其愚不可及者也是故處世以忍字爲第一要義 
[金閶談屑]  
　　姑蘇訪事人云護龍街古市巷口開設整容店之趙四子係句容人素不安分專與流氓爲伍時將其母趙張氏百般凌虐母畏其兇横無可奈何事爲總捕同知王臨甫司馬訪悉於本月十一日飭差拘案訊供笞責二千板釘鐐發改過所收禁又以其母張氏窮苦不堪賞給洋銀五元以資日用諭令原差不得向索分文○有客自吴江縣屬之同里鎭來蘇述及鎭上好事之徒於正月某日起集資迎賽龍燈迨本月初十日適有一船來自申江繫纜鎭尾適龍燈　至是處船夥多登岸閒觀不知如何與賽燈人互相口角各奮老拳旋又拔刃入人叢中亂剌致某甲疉受數傷而斃旋經衆鄉人併力拘獲船夥九人解送吴江縣署請辦方大令准詞詣騐屬實回署提訊正兇帮兇皆承認不諱遂飭釘鐐收禁俟詳請上憲擬辦 
[控請追賠]  
　　本月初十日有崇明某姓船在南通州裝鷄鴨猪等貨開駛至申江行至浦中半淞園畔適北京輪船進口迎面撞來以致沈没船上十三人均入水祗救起十一人其船主田龍壽搭客丁志權兩人屍身至今無著貨物亦沈没甚多旋查知北京係太古洋行之船遂於昨晨由船户張錫乾投上海縣呈報并求飭人打撈屍身酌議賠欵王欣甫大令飭救生局赶緊打撈並照會該管領事轉飭大古洋行照例議賠 
[嚴禁惡丐]  
　　邇來時有男婦惡丐勾結黨類俟浦江各商船抵岸時恃强索詐錢文甚至强搶物件事經馬路工程局總辦朱森庭明府訪知以此等惡丐亟應查拿究辦以靖地方爰繕發簡明告示遍貼通衢其文曰照得浦江船户概賴馬頭經營開辦船捐經費抽收認繳勿吝當派水捕巡緝以資保衛爲本近聞有種惡丐男女結黨成羣每遇商船進口糾衆藉討横行兇擾强攫不厭尤敢毁物毆人此等無知之徒實與竊賊同論若按嚴法而治笞杖枷律不等亟宜勉爲良民切勿嘗試輕身倘敢藐違禁令覺察定予重懲 
[賭徒械鬥]  
　　浦東六團頭圖人吴竹春糾同黨羽借楊木榮茶館聚賭抽頭附近流氓張阿三向索規費吴等不允張遂糾集百餘人欲將賭塲拆毁吴亦聚衆持械與之對敵是處巡防局員聞信後派勇馳往彈壓兩造始懼而散歸局員以是處係上南交界因於日昨禀請上南兩邑尊派差彈壓以免後禍 
[南市工程局瑣案]  
　　王阿開在新馬路萬新樓茶肆屋上墜下由茶博士拘交巡街捕帶至捕房捕頭解至馬路工程局總辦朱森庭明府提案研訊徐瑞堂投案禀請究辦王供小的原籍甯波府屬鎭海縣年二十有六前在萬新樓執　今己辭歇是晚至隔壁樓上尋友聞茶肆中有人呼喚是以情急猱升屋頂失足墜下被送到案尚求恩宥明府判令重責二十下飭具改過切結交人保去○前日划船户周鴻軒以駁船户番四持篙戳損船頭交水巡捕拘送捕房轉解工程局朱明府提訊之下判將潘重責四十板交管帮人保去○前日傍晚時糧米小工陳小園子被馮榮江糾集多人軋至新馬路肇家浜某茶樓滋閙事爲包探黃量海唐關泉所知一并拘至捕房昨日由捕頭解至工程局請朱明府提訊陳供小的住法租界現在浦東爲糧米小工頭是日在茶肆分派工錢馮等突向索錢小的不允即被毆擊馮供小的亦在浦東做工因陳到廠稍　向之理論並不糾黨兇毆明府判令各具切結交人保釋不准逗留○前晚王阿寳闖至工程局工廠行竊木料四十號巡街捕見之拘解捕房禁押旋解至工程局朱明府提訊之下判責二十下飭捕驅逐出境 
[美界捕房紀事]  
　　昨日清晨江北竊賊施大郎至吴淞路某姓車寓内竊取小車一輛適爲包探胡瑞龍所見拘解捕房捕頭令押候解送公堂禀請讞員鄭瀚生大令究辦○前晚梁上君子馮阿二混入吴淞路某姓家竊取衣服旋由包探金立生查獲原贓解送捕房捕頭令押候轉解公堂禀請訊辦○昨日清晨江北小竊梁阿四至外虹口公和祥碼頭圖竊適爲巡街捕所見拘入捕房捕頭問知行竊未成管押乞丐牢半天即行開釋○本地人田阿和家住虹口七浦路某號房屋昨日亭午時與近鄰王保生口角以致用武將王之頭顱擊破血流如注旋被王扭赴捕房聲訴捕頭將王送同仁醫院醫治田押候解送公堂禀請究辦 
[德業日新]  
　　古人有言仁義在躬用之不匱無識者輒笑其言之迂不知此中實有至理存焉方今各省告災書黎載道困苦顚連之狀具見於辦振諸君往來函牘中正仁人義士所目不忍覩耳不忍聞者故不必問其後日之報應何如而慷慨解囊普施無吝己各有當仁不讓見義勇爲之概矣日前本館恊振所接到益壽堂求保病速愈助來洋銀二百元又丁森玉善士移助親友一百三十人所餽壽儀洋銀六十五元又汪醒齋善士經募十九户洋銀三十一元五角及銅洋一角又查　亭爲次子合卺將喜筵資移助淮徐振捐洋銀十五元爲諸君造福之數君者皆能立志行仁深明大義孑遺黎庶得此鴻施飢餓餘生不至仍塡溝壑好生之德上格蒼穹歐陽文忠公之言曰爲善無不報而遲速有時敢爲諸大善士蓍龜卜之 
[壽儀移振]  
　　王君春洲重然諾嚴取子滬南隠君子也明年爲君六秩壽辰同人以豫祝爲請君愀然曰方今國家多故各省飢饉洊臻猝起内訌益招外侮僕無才無德敢以馬齒差長之故妄自慶乎同人體其意各請以壽儀移振君交遊甚廣當具同心屏幛諸品謹代固辭而託申報館恊振所代司收解并誌數言請酌斗祈耈者共鑒之也所有第一次介壽諸欵計曹潤甫四圓蘇治生四圓席子佩四圓嚴潤田八圓施子英四圓蔡芝緩四圓吴志和四圓共洋銀三十二圓[  嚴應琪施則敬蔡爾康吳承傑同啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖試三説]  
　　安慶訪事友來函云安徽提督學政徐季和大宗師按臨皖江舉行科試本月初八日考試含郡童生經古題爲錐處囊賦以錐處囊中脱穎而出爲韻舜典分合攷李斯諫逐客論寇準論今有勾二十七尺股三十六尺求容方問容方若干天元代數優劣論賦得一番花信一番風得風字五言八韻初九日宿松望江兩縣文童正塲宿松首題今夫蹶者次題嘑爾望江首題趨者次題蹴爾通塲詩題賦得白雲初晴得初字五言六韻初十日招覆文生經古題爲王旦爲宋之賢相論賦得家家扶得醉人歸得字字五言八韻文生補欠二考題三思而後行是何濡滯也春日載陽賦得深巷明朝賣杏花得花字五言六韻十一日考試桐城文童正塲首題吾二臣者皆不欲也孔子曰求周任次題嘗之義詩題賦得春帆細雨來得帆字十二日文生覆試題子貢曰固天縱之將聖又多能也賦得夔一足得夔字五言八韻正途員監録科題爲力不同科問馬貴與古者户口少而皆才智之人後世生齒繁而多游惰之輩二説然與否與賦得共登青雲梯得登字五言八韻某日宗師牌示云桐城廪保錢礪金太湖廪保詹嗚鸞均未到塲唱報實屬延玩仰該學教官嚴加責戒以儆玩視功令者戒 
[上海縣署瑣案]  
　　妓女陳小紅吞烟斃命王大令蒞騐後飭提狎客朱儔軒等到縣前晚升堂研訊趙李氏供小婦人在陳小紅處傭工是晚小紅出局回來時己半夜朱大少向之勃谿小紅忿無可洩遽爾吞烟及覺察舁送醫院救治無效而死汪曹氏供小婦人原籍揚州家貧無以度日將親女鬻入娼寮改姓陳名小紅今被朱客逼令吞烟自盡致小婦人垂老無依求斷撫恤銀以資養贍朱儔軒即朱三供原籍嘉定縣曾在本邑大東門外某布店爲夥現己失就多年因向與陳妓相識時往彼處作狎邪游至前晚小紅因何吞烟實未知悉大令限十日内給汪曹氏洋銀一百元爲扶柩埋葬費趙李氏不准再在妓院傭工並飭地保傳諭該妓院鴇婦亦貼汪曹氏養老之資若干不得有違汪曹氏叩謝而退○前日英界公堂移送汪楊氏控惡鴇金平氏等霸阻伊女李鳳仙從良一案到縣王大令升坐花廳提訊李鳳仙供小婦人原籍寍波年十七歲父親早故母親於去春來此爲人浣衣餬口迨秋間鄰人王阿福誘小婦人來申押入金平氏妓院内令作皮肉生涯今狎客王經如欲娶以爲妻金平氏與羅阿明紀阿得王阿福等强行霸阻是以投英界公廨喊控求恩超豁汪楊氏供女兒被人誘拐小婦人未得分文今既有人娶以爲妻求恩公斷羅阿明供小的在妓院傭工被鳳仙欠洋銀四百元今欲從良理應歸楚紀阿得供小的開煤炭店兼在妓院司帳由羅介紹借去洋銀一百元叩求追給王阿福供去年汪楊氏托小的將鳳仙携帶來滬押在金平氏處金平氏供稱小婦人不敢霸阻從良惟有帶擋洋銀二百元求恩追給大令謂妓女從良所有帶擋例不究追紀之洋銀一百元著自向羅阿明索取王誘拐婦女罪不容寛喝責二百板驅逐出門李鳳仙發交某善堂由董事擇良婚配 
[南市捕房紀事]  
　　前日午後某貨行出店人張阿洪陸德孝手持扛棒行至在工程局門首悮將玻璃燈擊碎由管門巡捕拘押捕房後經南順興雜貨行主保去○昨日上午十一點鐘時工程局總辦朱森庭明府行至十六鋪橋見有某甲者擺設饎飯攤有碍行人因交巡街捕拘押捕房旋飭具改過切結交人保去○前日夜半時朱大挑鷄毛皮骨羊角等物行走新馬路中巡街捕見其形跡可疑拘至捕房管押後由毛雲昌投捕房擔保捕頭允之○包探夥沈如松拘解在某姓家行竊竹筍之王松年至捕房捕頭禁押一宵然後釋出 
[英界公堂瑣案]  
　　三百六十九號華捕解沿途打架之雷鶴亭雷盛氏金彩芳請究彩芳供稱原籍蘇州年方一十有九尚未適人依叔母僑居滬瀆與雷夫婦相識不料伊等竟欲誘令墮入烟花心所不甘故與争閙雷供稱小的與彩芳實因細故口角並不誘令賣娼雷盛氏所供略同讞員鄭瀚生大令商之巴繙譯官然後判罰雷夫婦洋銀四圓○包探竇如海禀稱崔阿五洪阿小二賊犯不知在何處竊得布衣三件持至租界中某押店求質小的再三盤詰不能指出失主姓名故特連贓解案請究崔洪同供稱小的等由蘇州來滬衣在航船上竊得大令判令各笞責二百板贓存捕房待失主來領○賊犯沈阿慶前經大令訊懲今又竊取虹口王文卿家綢布衣服十九件蚊帳一頂經包探胡瑞龍拘獲吊出原贓送案請究王投案聲訴被竊情由請准具領沈供稱小的係本邑人大令判令笞責二百板管押六月○賊犯楊阿桂竊取某洋人堆存某處馬頭之舊鐵經洋人指交巡捕帶入捕房昨晨解案請訊楊供稱小的係江北某邑人見此鐵無人管理是以貪小竊取大令判令笞責二百板○包探陳根寳禀稱陳忠良陳張氏男婦二犯誘匿嚴金華家童養媳毛囝嚴投控捕房捕頭令小的拘送案下嚴投案訴稱毛囝時至陳家閒話日前忽蹤影杳然向詢支吾顯被藏匿陳夫婦同供稱毛囝並未來家何得指爲誘匿大令著押候過堂覆訊○包探沈生全禀稱賊犯王子山顧仁發串竊朱倫江家東洋車一輛報捕後捕頭令小的拘送案下朱投案訴稱今既吊出原贓叩求給領王顧同供稱失欠小的等洋銀六圓故取車作抵大令著出外自行理處 
[法界公堂瑣案]  
　　　浙江杭州府錢塘縣人吴恒齋由寍波附北京輪船抵滬僑寓法界名利棧三十二號房内當初至時衣箱行李交捕房劉品安收管及開箱檢視則所儲衣服均己不翼而飛因將劉　訴捕房昨日包探傳同原告並棧中司帳人王正興解案請訊吴禀稱由甯波附輪船來滬擬赴四川叔父任所不意到棧後箱中衣服被竊一空叩求追究則供箱内有無衣服當時既未啓視小的不知其細讞員朱森庭明府謂吴曰邇來輪船竊賊甚多或者在船時早己失去亦未可　　須審思吴稱在甬遇一信客情意殷勤固不虞其有他也明府遂著邀同信客到案候訊劉交王保去諭令帮同查緝禀復核奪○怡和洋行瑞和輪船買辦兼開金榮記報關行之金琴生納顧彩林爲妾邇來彩林暗與天仙茶園花旦高彩雲相識金控諸英界公廨讞員鄭瀚生大令將彩林及高伶拘押訊鞫供有金飾寄存法界鴻源里高伶下處爰咨照房將傭婦王時氏錢阿多拘押候移提歸案訊辦昨日朱明府以此案己由大令定讞飭將王時氏錢阿多帶案交人保出以免株累○印度人某甲向徐阿和購買火爐一具議定洋銀五元三角尚未付給前日向之索取甲怒將徐毆傷反投訴捕房稱徐逞兇捕頭倩包探將徐拘案請訊徐供訴前情並呈騐足背傷痕明府商諸何繙譯官諭候查明傳甲訊核○長利洋行收租人王興榮控房客周阿順積欠租金四個月計共洋銀十六元求即追繳明府飭將周交的保先歸一半限至月杪一律歸楚從速遷出○包探禀稱女　楊桂花年甫十三歲口操山東音稱係逃荒來滬迷路哭泣由巡街捕帶回捕房今特解請安插明府飭送普育堂妥爲留養○仁康錢莊主陳子員控弟子貞不務正業前經明府發改過所監禁期滿交陳領回己非一次昨日陳又將弟扭案訴稱此人野性難馴不知悛改近送至某銀飾店習業又被竊取紋銀二兩請大老爺再送改過所監禁一年以除戾氣子貞供兄長不以人類視弟既不許噉飯又不准回籍人太甚進退兩難尚求明察明府准送改過所再行監禁一年期滿送回原籍 
 
 

Page 10

 
 
   
 
 

Page 11

 
 
   
 
 

Page 12

 
 
   
 
