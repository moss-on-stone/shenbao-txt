# 1934 - 265 - 4908782

 

Page 1

 
 
[添請蘇州訪事] [  本館謹啓]  
　　本館向有駐蘇訪事專事採輯新聞兹以報紙日增搜羅宜富吳會地方遼闊一人之力勢不能搜採無遺爰擬添請一人以廣聞見須熟悉官塲兼能採訪時下要務事皆確鑿不妄文理能曉暢明通如有願承斯乏者請書近事數則並姓名住址函寄本館帳房以定去取倘不合式槪不作覆此啓 
[與客談闈中事]  
　　秋闈告竣席帽歸來甫卸行装卽親筆札有客敂扉而入一揖道勝常卒然語執筆人曰夙聞闈中例懸黑白旗以召地下寃魂來此索命其説果信而有徵乎執筆人曰鳥有是哉闈中懸旗固曾見之閒嘗以詢執事者曰此以告管理水臺之員役也闈中之水向來取給於長江大門外設東西二水臺各有員以爲之管理水由臺下注就地下所埋鐵管枝分葉布灌人塲中俾諸生文戰之餘資以解渴有時水缺則懸白旗以促之水苟足敷則懸監旗以止之若黑旗則未有所見蓋當扃門之際闈中人例不得與外間通故藉藍白二旗以相告語也且闈中執事者無不望諸生悉心角藝高奪錦標豈有號召寃魂前來作祟致或自盡於矮屋風簷之下重勞由牆縋出爲之殮以棺衾者哉客曰然則塲中遇鬼題詩之事見諸志籍歴歴可稽子将何説以解此曰遇鬼題詩之事僕亦耳熟能詳矣猶憶二十年前申報曾載某生題一詩於卷面其詞曰一二三四五明遠樓上鼓姊在房中臥郎在塲中苦艷情綺思如讀齊梁人子夜歌僕幼時箸鋤經書舍零墨記同治内子科浙江秋試某生謄卷未完忽題三絶句於號壁惘惘出門有見之者抄稿示之其一曰繡鞋踏遍幾回尋重會當年未了因記否紅欄明月夜樓頭偷占一枝春其二曰自憐弱質太情痴消瘦腰圍力不支恨殺侍兒傳密約雲天雨地説相思其三曰欲把情緣一例删錦衾獨旦總生寒昨宵醉夢朦朧甚睡醒紅潮尚未乾白下瑣言記道光乙酉科某生自書絶句於號板白薄采慈姑吟怨句漫将益母寄相思臨行互翦羅衫袖珍重啼痕好護持又有人題七古一篇中一聨云秋月樓頭夜正長春風簾下花初麗此則哀感淫艷雅近冬郎矣至數年前申報登某生於號板上以淡墨書一詩曰苔階露濕繡鞋寛幾度尋君一見難記否深宵鴛枕畔刀光飛濺血花寒則又於香温玉軟之中露動魄驚心之状僕以爲此殆錦心才子繡口文人欲勸世人戒除淫孽故不惜現身説法藉生花之筆點頑石之頭不然何以寃鬼皆能詩且其詩皆涉於贈芍采蘭而無他事之藉以報復者歟至於此次某邑丁生之題七絶於卷後則題爲感懷二字生年已五十餘半讀半耕家風敦樸斷不致於風流自命悞犯淫邪或者自知頺唐老手文字無靈故爲此以犯塲規俾免後塲之辛苦僕與生生同井里知之較詳外間所傳穢褻之詞蓋出於好事者之附會也客曰然則闈中旣無寃鬼報讐何以斃命者時有所聞豈亦屬齊東野語乎曰是亦有説今歲金陵省會始苦於雨繼厄於水旋又驕陽酷烈汗雨涔涔塲前蜷伏寓中濕熱交蒸病機早已隱伏及入闈後屋如燕壘伸縮不得自如又無門窗以免風露之侵向之患濕熱者今又患風寒苟非氣質素充安能免於疫癘此所以因病而死者每塲必有數人且卽不斃於闈中而塲後塲前歾於寓所者二萬數千人内安見不有數人或數十人而絶不聞有死於鬼祟者豈鬼祗能作祟於闈中而不能作崇於寓所乎此我所以决其爲必無也客曰子言實足以開茅塞曷弗筆之於報以告此間之惑於謡傳者乎執筆人應之曰可爰詮次問答之語如此 
[置郵獲利]  
　　日本來信云陽歴八月中遞信省開出清單計日本通國郵便電信兩局及德律風局本月中所入日銀多至九十一萬五千七百七十圓然較之前月尚减少三萬八千九百六十三圓也 
[東京水患]  
　　日本來信云東京府屬各處暴風驟雨至以致川水漲溢平地横流就中以利根川爲特甚高過平時一丈七尺有奇沿岸居民皆擔負趨避堤防崩潰數十所地方官憂之急派技師集工人併力修繕晝夜督責不敢告勞 
[議禁酗酒]  
　　泰西來信云歐人喜飲火酒以致醉中喧擾胡作胡爲各國執政者患之亟思力除其弊近議将施行酗酒之律法國更窮原竟委謂飲酒過醉不特已身受害且必技能衰退喪失廉恥粗暴遲鈍憤怒不平是以禁之不可不力云 
[日艦抵鎭]  
　　鎭江訪事友人來函云八月上午有日本兵艦一艘名曰筑紫係由吳淞口入長江各處游歴旣抵潤州下椗江中船桅上高矗洋旗迎風招展五色繽紛俄而統領日員帶同繙譯乘洋划船至招商局碼頭登岸日員端坐緑呢大轎導以日兵十餘名水手八名皆戎服佩刀前後護衛迤邐由大街入城詣道轅拜謁曾經郛觀察迎入花廳欵以茶點並設西式酒筵水陸紛陳珍羞羅列鐘鳴二點興辭而出觀察並飭洋務局委員及水陸總巡周錦堂都戎帶勇在江于保護惟日兵並不登岸游玩租界内外頗爲安靖次晨曾觀察亦詣兵艦答拜日兵站隊升砲以迎觀察與日員縱談良久始行辭出午刻鼓動雙輪泝江而上以期游歴長江各埠云 
[監臨過鎭]  
　　鎭江采訪友人云江南文闈監臨江蘇巡撫趙展如中丞闈事旣畢急欲回蘇丹徒縣王伯芳大令聞之卽飭辦差人在官碼頭預備供張八月二十八日清晨中丞由金陵乘南瑞兵艦下駛官塲探知午後憲節卽可遥臨乃於十點時道憲曾觀察府尊饒太守副都統吉統制叅将彭叅戎都司周都戎及印委各官相繼赴江于在總巡同伺候水陸兵勇則齊集蒜山德勝二門外排列隊伍如火如荼迨三點鐘時憲舟行抵京口衝波直下並不停留蓋不欲重勞屬下也 
[浙撫出闈]  
　　浙江巡撫廖榖似中丞於上月二十二日出闈署中公事積壓頗多日夜披閲尚不能一清案牘故近日槪不見客如有要公禀見者便服在簽押房接見 
[都轉晉省]  
　　兩淮運司江都轉因有要公面禀江督劉峴帥遂擇上月廿六日出轅登舟用小火輪船拖帶前往瀕行之際各員均恭送如儀聞都轉此行無甚逗留大約龍山落帽時卽可遄返云 
[保甲易員]  
　　揚城保甲總辦王觀察澧刻以瓜期屆滿經上游檄委朱觀察溍來揚接辦觀察奉檄後已謝委起程約日内可以戾止現已由辦差人役在丁家灣租賃大厦暫爲公館凡舊時僚屬均各紛紛出境恭申迎迓以冀重隷帡幪而備驅策脚靴手版熱閙非常云 
 
 

Page 2

 
 
[浙省官塲紀事]  
　　杭垣銀元局機器被雷擊壞不能興工市上銀元甚缺制錢又昻故向湖北借用現已撥解來省矣○上月十三日爲致祭倉聖之期撫憲廖中丞特委杭府林太守前往行禮○浙省常副都護回任後整頓營制嚴定操防現與濟軍憲商酌定於三八日操演一次都護與軍憲輪流校閲 
[皖省官塲紀要]  
　　徽州府歙縣知縣易大令榮俊現已休致所遺之缺藩憲委候補知縣劉明府彦署理○本任宣城縣調署懷寗縣陳大令兆慶前奉藩憲牌示飭回宣城本任遺缺委候補知縣袁明府學昌代理曾紀前報嗣悉明府諏吉於上月二十四日接印視事署中書差人等恭叩如儀同寅中互相道賀羽葆紛紜極爲熱閙 
[購石築路]  
　　漢口鐵路總局收買石塊多多益善以備鐵路興工時所用兹聞德國年内擬拓租界亦復廣收石塊備将來修築江岸第德人所購石塊不拘大小不若鐵路總局之必須方平見底也 
[命案述聞]  
　　湖北孝感縣屬三又鋪地方有村民甲乙兩姓因飲食細故遽爾啓釁糾衆互毆各斃一人嗣後兩姓俱赴縣署報案縣主沈大令星標蒞騐後卽将兩姓兇首一併獲住帶案想定須照例懲治也 
[查緝兇手]  
　　嘉興訪事人函云前報新篁鎭鄉間因捉賭毆斃船夥一事經人以孔方兄了事不意被邑尊劉大令訪知赫然震怒以人命攸關未便如是爰於前日之晨帶領書差人等親往訪拿兇手詎兇犯早已遠颺無從弋獲遂諭玗保訪拿解縣盡法嚴懲以靖閭里夫賭之爲害實非淺鮮禁令雖嚴終不能根株盡絶差勇所拿無非小賭蓋局賭盡在深屋内室城内外難以數計近更有雇船停泊僻靜江中日夜賭博者蕩産傾家莫此爲甚未知賢有司亦有所耳聞否 
[懸賞緝賊]  
　　安慶訪事人函云上月某夕更魚二躍有匪徒數人至小二郎巷某巨紳家行竊已猱升屋上幸紳宅之人多未睡聞鴛鴦瓦上窸窣有聲知必有異羣起而攻匪徒見勢不佳登時遁去搜尋之下見有木梯一架倚於牆垣乃報知縣主及保甲局憲謂竊賊慣　樓梯難保無窩贓之處若不嚴拿實爲閭閻之害是以局憲王直剌與縣主陳明府會銜出示懸賞緝拿略謂訪聞近有外來匪徒潛匿城厢内外慣用木梯上屋行竊實爲閭閻之害除飭幹役嚴緝外合亟懸賞躧拿無論諸色人等如能拿獲眞贓正賊賞銀三十兩如知窩藏賊處審問確實亦照格給賞云 
[有秋可卜]  
　　九江訪事友人來函云自節交處暑後乾旱二十餘日且天氣酷熱異常人多疾病禾苗尤慮稿枯奉新縣鍾澤生明府心竊憂之爰於上月某日起齋戒沐浴設壇祈求雨澤越日未刻卽得渥沛甘霖人心頓覺凉爽而曠覘四野尤逢逢勃勃暢遂莫名滿篝滿車定可操券卜之矣 
[粤東天氣]  
　　廣東訪事人云入秋以來天氣酷熱爲近年來所罕見居民之因此受病者不可勝計操歧黄術者應接殊忙藥肆中亦利市三倍各處田禾之在高埠者均憂亢旱八月十七日早忽轉北風至午刻陰雲四合大雨淋漓直至入夜未息搯田水足可望有秋農夫無不額手稱慶居民之被二豎子所侵者亦一體安適矣 
[浙省大風]  
　　上月二十二日杭省大風錢塘江中怒濤山立沿塘之屋鴛瓦紛飛江于停泊之船走碇者不知凡幾有一桐廬茅船載貨駛來長年偶不神留致被捲入江心傾翻入水幸救生船将人救起未隨屈子浪游而貨物則不免盡付東流矣 
[糧船肇事]  
　　皖省自前月以來陸續到有湖南糧船一百五十號湖南巡撫陳大中丞委員督解并於沿江頒發告示禁令綦嚴蓋恐若輩船衆人多易於滋事也安徽撫憲鄧大中丞亦深悉糧船肇事之弊先事預防特飭練軍移駐江于以資彈壓以故本屆糧船泊皖日久未聞有入市喧譁者亦上憲早爲防備之意也乃不意前月某日有水手在東門外茶寮忽然肇事大逞雄威擲盞抛盤聲勢洶洶毆傷甲乙二人保中總局聞信之下急卽飭役馳至拿獲丙丁戊已四人餘皆散去甲乙雖已受傷間無大碍丙等旣被獲案想須嚴治其愆蓋若輩横行無忌不得不予以重典也 
[鴛鴦入網]  
　　寍波采訪友人云郡城南鄉蔡郎橋蕩婦蔡鍾氏專與無賴盧雲甫串合拐賣人口兼開賭塲人皆以小梁山目之蓋指盧爲盧俊義氏爲孫二娘也東鄉天童荘人王阿全素日游手好閒慣在氏家聚賭氏有族女小字愛春年甫及笄雖碧玉小家而愛好天然一笑百媚其兄在郡城車橋弄開設錫箔鋪嫂性懦弱不能以閨範繩之以故輕薄顛狂無異桃花逐水王見而艷羡神魂顛倒幾不自持始則眉語目成繼且雲尤雨殢而女嫂弗之覺也八月某夜乘嫂氏不防遂捲取綢軟衣物相約偕逃天明嫂知之急召兄至率同族衆向氏有搜尋而黄鶴凌風早已高飛遠引旣而探得匿蹟小白地方某姓屋爰赴縣署指名控陳楊穉虹大令立出火籖往捕比差役至則見滿堂燈綵女已與王将交拜禮成矣於是雙雙獲住解送公庭大令諭俟拘盧及蔡鍾氏到案質訊 
[含忿輕生]  
　　津郡河東有朱某者烟波釣叟也扁舟一葉舉網生涯所得蠅頭頗堪温飽每於紫竹林一帶日中爲市易錢而歸家本有一妻一女結蝸舍於河漘聊爲風雨之蔽而以餘屋與庖人某乙同居緑楊分作兩家春彼此素無嫌隙乙亦有一女數厥芳齡恰與朱女相若惟乙婦素性兇悍而朱婦則甚鈍訥言語之間彼此不無芥蒂中秋佳節乙女衣飾一新比及卸牧忽失去銀釧一枚婦作女嬃之詈然尚包羅萬象並未指爲何人翌日復駡似有主名朱婦以一門之内如煮酒論英雄惟使君與操耳舍我誰爲竊釧者氣已鬱結語於街鄰欲與拚命鄰婦再三勸慰並囑乙婦可止則止勿爲已甚罹不測之憂詎三四日來詈駡常不絶口朱婦以抱此不白之寃於某日夜間俟幼女睡酣關閉房門自縊而死朱夤夜歸來呼婦不應女醒擬拔關納父瞥覩母已懸掛梁間驚喊倒地朱急踢門而入撫婦已體冷於冰矣審知致死情由奔至乙婦房中毁其器皿尚不肯了事由鄰人爲之調處擬借孔方兄爲和事老未知果能免涉訟公庭否惟聞所失之釧則已復得矣 
[長耳墜河]  
　　揚城南鄉各鎭因月前淫雨積水未消邇日又泛泛江濤增高繼長以致各處溝渠皆有漫溢之患日前三　河南某荘有板橋一道水與橋平本荘某甲偕友某乙各策長耳而過得得行來其樂趣正不减霸橋詩思不意行至橋中前行之驢忽爾墜水後至之驢見而驚躍遂亦失足同落波心幸甲乙二人皆知水性得以鳬水登岸而長耳二頭已隨波逐流不知去向至翌日在某處經人勞起甲乙等知之當卽舁回想當宰而烹之以供老饕輩之大嚼矣 
[八閩客述]  
　　八月初九日爲文廟丁祭之期邊制軍到廟過早等候良久十分焦急催促作速舉行紳士郭幼培太守在廟總理佾樂之事其時未穿品服只著藍衫戴金頂帽逕至制軍前禀稱此次丁祭執事諸生均已進塲現請各孝廉代辦以致遲延等語制軍向未與太守謀面見其服式以爲是平常贊禮生叱辱而去及制軍行禮家丁以拜墊安放受胙位上太守見之令将拜墊放落階下所有一應行禮悉照儀注聞往次丁祭不過一點餘鐘卽可竣事是日多延二三點鐘之久則各官之辛苦不言可知矣○某武員卸事起行之日乘輿出城時有人将糞煮滾從城堞上傾下以致輿上　糞潑滿臭穢之氣不可嚮邇路上又遍插紙旗焚化冥衣飛灰滿道説者謂此公在任時十分刻待軍民致有此舉不然良有司之去任方且臥轍攀轅之不已豈民之無良而果忍於爲此哉○閩中裱錫箔業向來議有定章如欲承此業者每人出喜金四十八千經 
 
 

Page 3

 
 
官頒發示諭在案此次有后管鄉人某甲等欲違例短出同業會首不以爲然控諸閩縣署經帮審委員黄司馬運昭提審斷令某甲出喜金十千並将會首責打勒令具結會首等忿忿不平嗣經閩縣宼大令覆訊再三研究仍照向章斷結閩人士聞之咸頌大令之賢能不置 
[潞水客談]  
　　東關土壩有長堤一道今夏河水盛漲水由提面漫過幾致潰决經前任道憲張觀察督率委員雇夫搶護卒能化險爲平現在秋汛安澜沈觀察特雇京都名班於八月十二日起在土　前演戲四天以答神庥○嚴直剌蒞任以來禁止賭博幾於三令五申奈若輩陽奉陰違終不悛改城内萬壽宫羅家橋旁有空房二間金侯二姓於此開設賭塲八月某日正在呼虜喝雉顧盼自豪適嚴直剌排導而過迫不及避直剌卽飭差将金侯二人並賭具一併抄出帶回縣署升堂各責五百板将屋發封以爲不遵禁諭者戒○秋風薦爽新榖登塲所有地丁及各項正雜旂租須及早完納以重正供嚴直剌爰於八月初十日開征想各户踴躍輸将必不使催租吏到門敗却重陽詩興也○南門外晾米廠前數年經英國教士謝君建立大書院一所招集幼年子弟入院讀書近有籍隷山東之肄業生數人由本省乘船赴通行至張家灣南蘇荘地方喚船過渡船户因索錢不遂竟聚衆羣毆以致生等咸受傷夷事後經謝教士帶同被傷學生赴州禀控當經嚴直剌将滋事之船户張姓帶案嚴加懲責以儆凶頑 
[五茸秋草]  
　　松江采訪友人云西門外人某甲以開設酒肆爲生諸務向藉妻父某乙主宰顧甲性情乖戾時将牀頭人毆詈琴瑟反張亦已久矣妻父苟稍有責言則竟以老拳奉敬近日又遷怒於妻父踢傷要害遂至奄奄不起溘逝後卽殮以桐棺舁至郊外埋瘞訪事人所述如此究竟誰知之而誰道之耶請還問之個中人○郡城西門外豆腐店主某甲與鄉人賣豆起釁先則唇槍舌剣繼則互鬥不休鄉人辱及甲婦甲恨甚欲以穢物塞其口正爭嚷間適有大袍闊服者過此蓋營中人也甲突将穢物抛去悞及其身糞穢淋漓不堪近視自知鹵莽急向伏禮營中人怒欲扭解縣署請懲幸有人勸以婉言始了其事而鄉人已如黄鶴之不知所之矣 
[撫軍蒞滬]  
　　新简江蘇巡撫奎樂峰中丞陛辭出京由天津附招商局海晏輪船南下本邑文武印委各員以及駐防各營勇聞信後咸列隊江干迎迓至昨日午後鐘鳴五下海宴鼓輪抵埠就金利源馬頭下椗各官弁紛紛呈遞職名中丞接見之餘卽赴泥城外北洋務局駐節 
[委署關道]  
　　昨日本邑官塲接得金陵電信云原任蘇松太兵備道兼江海關監督劉康侯觀察因病出缺後電禀到省兩江總督南洋大臣劉峴荘制軍卽委蔡和甫觀察鈞署理斯篆按觀察熟于洋務與西人交際素能不亢不卑前曾署理鎭江關道此次來司榷政足見上遊之知人善任而觀察亦能大展其長矣 
[觀察殮儀]  
　　蘇松太兵備道兼江海關監督江南製造局總辦劉康侯觀察於前日溘逝公子輩擇於昨日未時在道署大殮上海縣黄大令英界讞員翁大令親往帮同料理喪務本埠文武各員均往祭奠以故素車白馬絡繹於途 
[總辦易員]  
　　江南輪船支應局總辦吳炳臣太守現奉兩江督憲劉制軍札飭另候差委所遺之差以現辦升科局委員許朗軒太守兼辦許太守奉到憲札已於昨日赴局任事矣 
[大令蒞申]  
　　太倉州婁縣鎭洋縣三大令咸於昨晨抵滬先後命駕進城詣道轅弔奠劉觀察繼往縣署拜客黄大令延入花廳茗談片晌然後興辭三大令在滬小作勾留以便恭迓新撫憲奎中丞按臨 
[禁售軍火]  
　　洋涇浜迤南一帶裕興祥瑞昇泰同茂盛恒豐泰永豐潤泰共六家私賣銅帽火藥等違禁之物經包探查獲解請鄭大令何繙譯會訊各情已登前報兹經中西問官互相酌斷各罰洋銀五圓並令具以後不准再售甘結 
[局勇捉賭]  
　　前日午後總巡鍾受伯明府選派差役數名至虹口圓通寺巡防局禀請李蘭史二尹添派巡勇數名密往沈家灣捉賭至則各賭徒早已聞風遠遁僅将望風人沈連生拘獲帶回總巡局請懲 
[名醫小駐]  
　　陳蓮舫比部今之名醫也歧黄之術名動公卿邇爲滬上某姓聘請治疾旋由如意里龎宦堅留三四日以療沈疴比部乃定於初五日赴湖北應黄君小舫之招敬告二豎爲災者盍速往求其診視乎 
[建造木橋]  
　　南市馬路告竣後擬在毛家弄地方設一善後局專司馬路上一切事官昨日午後上海縣黄大令排導出大東門至大碼頭工程局偕委員朱森庭明府往水利局與總辦周秋江司馬會議立局章程又至十六鋪橋外灘與法界捕房公同商議以法界浦灘已肯讓地一丈一尺作爲創造木橋之所故昨日已将木樁二枝釘立擇於今日開工 
[險肇飛災]  
　　前晚法界德順里居民某姓家邀集羽士諷經禮懴忽廚下積薪遺火幾兆焚如衆鄰一聞呼救聲卽帮同澆灌立時扑滅未肇奇災然亦險矣 
[持刀行兇]  
　　本邑浦左高橋人王增福在南市西陸家浜時姓所開鐵店内爲夥前晚三鼓後行經小南門外大校塲遇同業人倪阿發乃謂王曰爾前欠我洋蚨一翼可歸還矣王稱無力倪定欲褫衣抵償初則互相口角繼倪糾令黨羽多人将王圑圑圍住突出利刃向腿際連戳二下血流如注王大呼救命適是處叚董黄雨甸聞知急執燈而至則倪早已奔避矣廼卽傳令十二圖地保顧桂榮二十三七鋪地甲錢昇到來先将王舁赴店中倩醫敷治然後投巡防局請究未識若何辦理也 
[上海縣署瑣案]  
　　趙琴矣控楊全元張李氏等拐伊姪媳趙曹氏串賣一案前經黄愛棠大令倩蒋剌史訊明将楊交保找尋曹氏不料楊遽爾脱逃後由保人蔡連明尋獲扭送縣署請訊前晚剌史又提復訊楊全元供認姦賣曹氏因懼罪脱逃叩求施恩張李氏供爲蟻媒得過媒金洋二十元張桂生投稱小的係李氏之子母親不應作此蟻媒願将所得媒洋如數交案叩求免究剌史判将原差獲到之趙曹氏給趙琴英具領蔡連明無于開釋楊全元重責三百板荷校一月發頭門示衆期滿責放張李氏亦應重辦姑念伊子代求著從寛掌頰五十下同子具結限日繳洋交人保去其案遂結○前日有鄉人蒋學忠偕妻高氏投縣喊控被嗣子毆駡求恩騐傷至晚黄大令倩蒋剌史立卽升堂提訊蒋供治下北十二圖人年已五十有六因無子立姪土生爲嗣已爲之娶妻詎土生不聽教訓前日将小的駡打推出門外致受傷痕求騐高氏供與夫同剌史飭仵騐得蒋左腿胸膛均有傷痕飭回醫治一面飭差立提土生到案嚴辦○法界公堂移送王子林姦佔劉周氏之寡媳黄氏一案到縣前晚亦經蒋剌史提訊劉周氏投案遞禀供稱鹽城人兒子已死寡媳黄氏被王子林誘姦覇佔爰投法界公堂控告今思年老子棺尚未埋葬願将氏嫁王爲妻祗要王給洋五十元以便盤柩回籍王子林黄氏同供願出洋五十元求恩斷爲夫婦剌史准之著兩造各具結其洋限十天繳齊均各稱謝而退 
[上海巡局紀事]  
　　南市大東門外洞庭山碼頭順興小客棧前因招留匪類并暗藏年輕婦女作爲無恥之事爲十六鋪巡防保甲中局委員蔡容卿二尹訪悉諭該店主婦包陸氏櫃夥趙子雲限令将棧閉歇兹者棧主另挽趙子雲出面包陸氏則依舊匿迹其中且仍有婦女住宿等事前晚三鼓時蔡二尹復率地甲勇丁前往查夜其時包陸氏聞警從後門逃脱當将趙子雲提出街心研詰趙供稱向在棧中爲夥嗣因泰諭 
 
 

Page 4

 
 
閉歇已由主婦包陸氏将生財盤與小的曁黄某等合開二尹謂訪聞包陸氏仍在棧中住歇且何以不将循睘簿呈閲趙供稱主婦已在伊姪包秀橋成衣店内居住小的接手後因人數稀少故不立循　簿二尹大怒以旣開客棧不将循環簿呈局顯見有不實不盡喚令重責一百板　謂據供主婦已往伊姪處嗣後如查出仍在棧中提案重究不貸自初一日爲始令邀的實保人來案每日将循環簿送局以便查核如再遷延定于重究 
[英界公堂紀事]  
　　浙江寗波府屬某邑人何阿元曾有錢數百文借與友人李世長屢索無以應前晚途中相遇重申前説李意圖賴去以致互相扭毆後由二百四十七號華捕拘入捕房捕頭令轉送公廨翁笠漁大令著押候訊奪○郭華氏賃居王丁氏家每月屋租洋銀一圓積欠八九圓前日王丁氏向之索取郭華氏非但不付反以惡語侵之王丁氏亦非懦弱者流舌劍唇槍各以詞鋒抵制未幾竟互相用武扭作一圑後由鄰人喚巡捕至一併帶入捕房捕頭令轉送公廨大令著将郭華氏交官媒押候諭令王丁氏補詞候訊○前者宋福增控張錦山不交所買房屋地基嗣宋卽投道轅上控道憲劉觀察飭黄大令移提歸案訊理翁大令接閲移文飭差恊同縣差於昨晨将張拘獲交縣差帶回○病民章阿七浙江紹興府屬某邑人向在某洋行執役失業後貧病相連竟至無以存活昨日僵臥於途呻吟不已適爲一百八十八號華捕所見舁入捕房捕頭令轉送公廨翁大令飭送棲流公所妥爲醫養 
[英界瑣聞]  
　　前晚八點鐘時有短衣窄袖之人十餘輩相約至大馬路龍泉茶樓呼茗解渴談天説地其樂無涯不知因何忽起爭端竟爾用武磨拳察掌勢甚洶洶旣而各将茶盃抛擲以致同輩中類皆頭破血流茶博士恐釀禍端立呼某號巡街華捕至得将甲乙丙丁戊已庚七人拘獲帶入捕房捕頭略詢緣由令一併暫行管押候禮拜一解送公堂禀請讞員翁大令訊究○昨晨有某甲者乘東洋車至石路四馬路轉角處忽有馬車一輛迎面而來車夫避讓不遑致被撞仆車中人頭觸街沿石鼻青嘴腫痛極聲嘶回視馬車早已揚鞭駛去只得仍坐車而返是眞無妄之災也 
[博施濟衆]  
　　謹啓者及時甘雨灑徧羣黎應候仁風拂周萬姓積陰德於今時獲報施於後日得蒙江西上饒孫貞卿翁經募樂安氏助洋二元五角劉彦瑞汪尚養堂吳信義餘慶堂王槐蔭堂孫門陳氏各一元張樹德堂留餘堂守愚氏郭啓瑞樓華祝堂知止軒朱愼餘堂各五角立本堂錢五百文玉友堂綠野堂春暉堂各助錢六百文孫張吉能有再助三多堂各助洋二角力不如愿洋一角揚州有緣氏泰州無名氏各助洋一元沙市定老太爺經募無名氏助洋三元無名氏洋二元葆慈堂洋一元樂天室銀八兩無名氏銀四兩福幼堂銀一兩無名氏無名氏各助銀二兩饒州府署留餘堂徐助洋二元福建莆田縣署經募滌煩子劉嚮善堂壽松堂張梅花書屋不書名省心堂不書名從善堂學善堂心善堂印心堂無名氏承志堂李隱逸子文聚堂胡易産芝堂莆邑粮科共十七户助庫平銀十兩另七錢二分四釐武林黄守翁經募孔程氏程陳氏程汪氏程丁氏程倪氏程徐氏程何氏余諸氏方高氏汪洪氏程蔡氏程高氏程無名氏黄朱氏黄徐氏黄姚氏黄勞氏方竺均余學成丁明友汪彩順張正湛章佑第程懷根朱士耀胡榮卿胡渭東曹謙六洪如來姚慶壽方銘甫各助洋一元蘭溪周同太洋四元湖州陳信昌助洋一元五角吳淞林大善士助洋一元常熟喬幹臣經募九户助洋三元四角○本埠楊慶和無名氏各助洋二元元　順德和祥裕盛仁裕盛棧阜豐興公和順大德豐萬春盛會順隆長記復豐成記興記號同盛公合發堂乾章萬隆慶謙益號益泰號　源利源順成忠恕誠各助洋一元祗領之餘莫名欽佩除掣付收條外謹登報牘以申謝悃[  上海南泥城橋廣濟善堂董事李廷椿等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[冐領賓興]  
　　浙江處州某生起杭應試旣抵六橋三竺間假寓一椽以待文戰不意八月初旬忽患疾病纒　　　不能　　　　　　　兩未往領取及至初八日病勢稍减携籃入塲試畢往領賓興已不知爲何人冐取因此與經事者齟齬幾至互相　武後經同學　　排解　查明後再行追還補給而生以急欲回里不能久待後經同人代爲張羅先行墊付兹已查得係爲某書斗冐支爰擬禀請學師追查究辦以警　尤 
[竊屨敗露]  
　　粤垣濠畔街昌記鞋店於八月十六日來一不識姓名之人探問店東之弟衣服甚都初不　其爲偷竊一流人物不意去後忽失履舄多雙衆遂疑之然亦無從蹤跡詎隔數日此人又復至店店夥故示疎忽以覘其異果爲窺出破綻在　畔搜出贓物責令将前後所失之履盡數倍償否則當遊行示衆云 
[花果信遲]  
　　宜昌訪事人來函云去歲此時各處棉花皆已上市今秋因雨水過多鈴多淹爛迄今闤闠間尚無吉貝花售賣問之老農者云花鈴前被風雨現須暢晴方可作花再往歲中秋時節石榴栗子等菓多運至市上以便人家買送節儀今亦無可購覓不知天氣何以獨遲也 
[美界捕房紀事]  
　　前日午後御者馮樹賈駕四輪馬車至虹口百老匯路誤将某西人所乘東洋車撞壞四人怒甚責令賠償馮不依因卽扭交九十四號印度捕拘入捕房捕頭令押候解送英界公堂禀請訊斷○昨晨第三千九百二十九號東洋車天王阿四驅車至虹口漢肇　路新虹橋左近偶不經心将小孩潘巧林碰仆於地略被碾傷旋經三百七十五號華捕一併帶入捕房潘姓聞之不欲多事因赴捕房告以無庸深究捕頭頷之乃将王開釋○前日午後四點鐘後瘋人某甲行至北蘇州路胡閙不休經五百四十二號華捕拘至捕房捕頭令從速解往英界公堂禀請讞員安插○浙江寗波府屬某邑人梁寳魁在虹口蘇州路第五十九號門牌泰昌鐵行爲夥日内忽起歹心瞻敢私刻圖章　就僞票向天潼路福裕錢荘冐取洋銀一百十餘圓事經行主查悉投報捕房昨日捕頭遣包探洪阿寳将梁拘案略詰原由令押候解送　界公堂禀　訊辦 
[皖省官報]  
　　八月十九日卸辦鳳凰頸厘卡知縣許金綬到指分安試用典史董献臣到順天人卽用縣周捷三知奉委解京餇　任和州宋大紳辭回知州通判札拉蘇辭奉委赴和州催提錢粮直隸州胡大庥知奉委發審局帮審卸任石　與史黄壽昌到巡檢王喻論辭赴泗州差遣吏目福蔭面試○二十日　　　　　　　觀請補太平縣指分安微新海防試用府經袁汝梅到江西人代理和州陳麟瑞到並辭本任鳳陽縣符兆　知交代回卸署蕪湖縣萬世章到交代清楚回中梅河釐卡　檢上官松辭從　吳輝祖到由濳山措資回○二十一日本任寗國府桂到赴蕪湖回池州府通判陳宗器到候補知縣周啓運知銷採辨中西學堂木料交收清楚差按照磨沈廷賡辭回淮北牙厘局差　卸署六安和尚灘局余光柱卸辦泗靈分卡吏目楊傳厚均到○二十二日旨分安徽　用吏目董子敬到順天人知縣周啓運謝超喬一次○二十三日同知街指分安徽新海　試用知縣盧忠麒到江西人號石生府經藍蔚到湖南人卸署定遠主簿胡葆眞到淮　牙釐局解餉委員典中　世譯辭懷寗縣訓導　　　到赴金　送塲回候補知縣李文　知辭奉首府委赴保嬰洲查勘洲地○二十四日代理懷寗縣袁學昌知任事署懷寗縣陳兆慶知卸事指分安徽試用從九陰慶階到山水　安　通判陳　運並知奉委發審　帮審直隸州判錢宫榜知奉藩台委文案核對差知縣用候補府經盧英儀知　　　　監印差○二十五日牌示候補知縣　彦委署　絲卸任盧州府通判劉春海到題補盧　同知石鎭謝奉行知准補並換頂戴本任含山縣蔡如景赴盱貽訊案回和州　大紳　　知州清理交代指分安懲遇缺　　用典史王　　到　北人試用府經張茂榕到山東人巡檢俞乃璧到浙江人卽用縣顧仲安候補知縣劉彦包惠嶹均到代首縣下鄉查　秋成回王炳照知奉委解屯折銀　金陵○二十六日如示于九月初一日換戴暖帽本任寗國府桂牛屯司孫定恆均飭回本任准調績溪濠寨同吳鈞太湖後部司陳　昌均飭飭赴調任候補府經盧英儀知接辦　　監　　　　判儲鳳超知銷辦藩轅監印差縣丞程廷琛謝酌委一次 
[杭州傳道堂同仁經募川鄂賑捐六月十六至七月初一第九次清單]  
　　山陰陳善上吳幼英保素堂三户各助洋二十元山陰陳洋十七元槐　居士洋十二元王陸氏求合家平安　玉朱夔仲吳祝雙務本堂延齡堂寳善堂七户各洋十元金作甫金敏齋求你病益洋七元自慚無力人六元　興宣　朝李　　三户各五元陳同福祈消灾延　安昌釐局賭君吳甫官春　堂述古堂無名氏六户各四元沈　古如無名氏各三元有心無力平陸氏保父子平安無恙王徐氏求康健凌　生放生移賑味耕吟館主人春萱譙國宏　氏翁羅氏　華堂寳華堂書稼堂瑞和堂王純明十二户各二元蔡月如杭左泉各一元五角李蘭泉王國棟劉少農朱佑予　渭徵就又新彭桂芬凌蘭生邱麗生萬一途陳安伯楬子　陳少蓮王春波孔雲　衰旭初福如九雙桂軒王梅伯　仲徐堃程佩記張文　清河傅立記　經　邱韓如居士錦茂號張惟善堂蒋貽德堂致遠堂學易堂　修堂　厚堂琴貽堂錢周氏汪沈氏宋汪氏王余氏王金氏汪姚氏汪徐氏王唐氏隱名氏隱名氏無名氏無名氏無名氏無名氏無名氏四十九户各洋一元鄭齡九角沈雨亭孫醉卿各七角鄧慈壽堂忱湖書舍各六角沈子亭陳德　沈應椿計堯卿莫永福王占魁朱有廷金承　　少　葉觀　　　　丁　泉　爾生沈雲洲杜責林程復生孫景堂心　　堂劉純德堂曹師儉堂陳積善堂頤德堂存敬堂衡源荘汝南袁九和坊無力子範吾　王蜫綺　福生長生求操平安人　花　　屋　臣居士金　　　源茂隆記源茂怡記張汪氏張馬氏隱名氏隱名氏無名氏無名氏無名氏四十五户各五角無名氏無力子合建　洋一元傅　之　　　清士　振　相　　　蔡恭安　　　　錄程惟謙夏錦堂裴文義周元成詹茂如孫　臣吳明德戎品林李錫麟程蓮記程宋記程舜記潤記淡記元昌光圓　易廷　在　　至沈安善堂寳樹　　恕　三槐堂　　堂較厚堂裏溪堂　　堂映雪齋悔非子節義庵王蒋氏范董氏曹沈氏方金氏曹吳氏趙凌氏無名氏無名氏無名氏無名氏無名氏無名氏無名氏四十九户各三角　景賢韋文寳李曉波屠仁甫孔稼生張　安徐明如味根館　國氏懷英書屋十户各二角石樵書屋不留名無名氏無名氏各一角以上共收洋三百三十七元五角上海六馬路仁濟善堂縣賑公所制施則敬等　誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
