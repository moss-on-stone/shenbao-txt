# 1910 - 16 - 4913275

 

Page 1

 
 
   
 
 

Page 2

 
 
[本館特别廣告]  
本報自改良紙張添設畫報以来頗爲各界歡迎現因郵政局以加添紙張分量過重欲增郵費本館以所增太鉅與之交涉尚未妥洽故特暫時將圖畫一紙縮小專繪小說并將新聞畫揷入本報第二張一俟交涉妥洽仍照從前將畫報放大以副閱報諸君之雅望本館謹白 
上諭 
[監國攝政鈐章]  
　　十二月初四日内閣奉 
 
 
 

Page 3

 
 
上諭朕敬維列祖列宗至仁極聖臨民敷政無時不廣開言路博採羣謀朕御極以来勤求治理於嘉言直諫凡有益於國計民生者罔不虚衷采納見諸施行即由該長官代奏者亦必詳加披覽酌核辦理惟近来建言諸臣其直言敢諫披瀝忠忱者固不乏人而懷挾私見及毛舉細故不知大體者亦嘗有之否則毫無建白緘默偷安甚負朕殷殷求言本意自此申諭以後朝廷寛且旣往嚴其將来其有言責諸臣曁代奏抒誠進言者果能關懷時局爲國爲民條陳得當朕不但立准施行且加以奬叙倘如前不悛任意嘗試亦必予以懲處不貸用示廣納忠言勵精圖治之至意欽此 
上諭正白旗滿洲都統固倫額駙公符珍持躬謹愼練達老成由散秩大臣補授副都統内大臣充御前侍衞洊升都統管理圓明園八旗官兵事務宣力有年克勤厥職兹聞溘逝軫念殊深加恩着賞給陀羅經被派鎭國公溥佶帶領侍衞十員卽日前往奠醊照都統例賜卹任内一切處分悉予開復應得卹典該衙門察例具奏伊子記名二等侍衞三等侍衞松年陸軍部補用郎中松耆頭品廕生松茂均著俟百日孝滿後由該旗帶領引見用示篤念藎臣至意欽此 
旨世續補　内大臣欽此 
旨正白旗滿洲都統著溥倫調補所遺正藍旗滿洲都統著桂祥調補所遺廂白旗漢軍都統著阿穆爾靈圭補授欽此 
旨著派載振管理圓明園八旗包衣三旗官兵並鳥鎗營事務欽此軍機大臣署名奕劻世續鹿傳霖那桐戴鴻慈 
[監國攝政王鈐章十二月初五日内閣奉]  
上諭耆齡奏因病懇請開缺一摺馬蘭鎭總兵兼總管内務府大臣耆齡着准其開缺欽此 
上諭馬蘭鎭總兵兼總管内務府大臣著蘇嚕岱補授欽此軍機大臣署名奕劻世續鹿傳霖那桐戴鴻慈 
[宫門抄]  
　　十二月初五日召見軍機沈雲霈 
論說 
[湖郡閙漕感言]  
嗚。呼今日之時代非預備立憲之時代乎今日之世界。非君民溝通之世界乎。今日者各省諮議局甫在成立京師資政院亦擬次第籌辦。各省之情愫自可無慮其或壅滯於上聞然而立憲愈預備君民愈隔膜。小民之疾苦。愈不得上達於九重一年之間亂者四起民變民變之名詞若幾幾焉不絶於耳鼓綜而計之。江西則有宜春之民變江蘇則有丹陽之民變浙江則有湖州之民變今日者烏安德三縣又見告矣閙災之後繼以閙漕。郡縣吏雖或張皇其詞沾沾焉藉爲異日邀功之地然相彼湖民豈果性之無良耶抑亦何其愍不畏死之至於此極也 
此次湖民閙漕之。因道里遼逺不能得其詳僅所知者烏程歸安德清三縣之電告撫院之電。飭湖州郡縣之一再告急。自上月二十五六日起程安則烏鎭連市石塚雙林一帶刁民鳴鑼聚衆聯合數千人覇阻他莊完漕德清則鄉民藉口被災聚衆數千人情勢洶洶来縣抗漕知縣親往彈壓仍。未解散間有来完花户亦被截退今則撫院派兵四出彈壓而鄉民則聚衆近萬分。路来城勸不。受勸阻不受阻聲言閙署。焚拆吏屋丹陽宜春之己事將復見於今日。人心皇皇一夕數驚大局决裂即在目前若此邦之民幸災樂禍非大兵剿洗玉石俱焚斷不足以示懲創者各鄉紳董之密報文武官吏。之偵緝該處地保及附近居民之口供縣上之郡郡上之於督撫司道萬衆鬨傳如出一轍推其意一若上次之閙災即爲烏程歸安德清三。縣之鄉民毁屋搶物拒捕種種諸悖戾過蒙優容遂以釀成今日之民變此次再不懾以重兵其果何以絶各。縣之影響而鎭人心之浮動始而閙災繼而。閙漕知此邦之民其結果更有不止於閙災閙漕焉者兵單民聚危急異常此而不懲其又何以肅漕政而維大局也耶 
雖然浙。省之漕務其。果因此而敗壞焉與否湖屬之人心其果因此而浮動焉與否此次閙漕之總原因其果即中於夏秋間之閙災過蒙諸大吏之優容焉與否記者愚陋不敢。贊一詞第觀各屬鄉民之滋事大抵由於官之。激變居其九由於民之喜事居其一。水之流也不激而躍之必不至有逆流。横决之勢火之焚也不激而揚之必不至有縱。火燎原之象蚩蚩小民竭終歳勤動。以供仰事俯畜之資苟非迫於有司之苛求人情亦何至於樂生而惡死苟非出於萬不得己果何至於離父母捐妻子集議抗抵萬衆一心。夏雨閙災冬征閙漕甘心犧牲一己之幸福齊集進城聲言閙署以冒。鋒刃塗膏血而不辭三省之。教匪詢其故則曰官逼民反林清之倡逆推其原則曰民窮官困即至近世粤匪。捻匪回匪苗匪之蠭起稱亂一二十年。荼毒至於十八行省損害生靈至於數百萬有識者追原禍始初何嘗不曰官吏之失職羣黎嗷嗷因而丨心其始失於毫釐其繼遂差以。千里湖民之閙漕其眞實原因雖不可知然守土官吏撫循之不善雖百喙亦不得而辭今乃一再請兵以資。鎭懾若治亂國不得不用重典者然孔子曰不教而殺。謂之虐曾子語士師亦以道失民散宜於哀矜以姬周之興歷數百年至於春秋戰鬭。相尋禍變己。極誠可謂爲亂國而孔曾之言。猶且若此則重典之無時可用亦明矣寄語浙中諸大吏愼母鹵莽以處此也 
 
 

Page 4

 
 
而况近日之漕。務疲敝極矣官吏之徵漕恃庫書爲爪牙而庫書即狐假虎威奉官吏以爲傀儡。一銅元也而任意棄置一櫃價也而。肆行出入雖大吏文告。雷厲風行一律。以典價爲準則而各縣庫書任意短少有短折至百餘文者有短折至二百文者倘或抗爭即遭毒虐。在大吏亦明知其然。而利其可以調劑各州縣以爲間接取財之地亦且陽戒之而隂縱之一縣如此一省可知即推之於他省之事亦有可知。意者湖民之閙漕其以此乎苟或不然則大。災之餘民情困苦守土各官吏不肯盡心。剔荒兢兢以天庾正供爲藉口小民何知窮無。所告遂不憚鋋而走險以爲孤注之一擲歟是在浙中各官。吏鄭重相將以遏其。亂萌耳非然者朝廷愈立憲。小民愈紛爭其所謂籌辦者何事其所謂預備者又何事且在各國多以立憲而興邦乃至吾國反于立憲時代而民怨沸騰亂黨四起。寗獨不爲外人所竊笑乎 
專電 
[電一）北京（]  
攝政王府第因屢奉諭催赶於明春竣工 
[電二）北京（]  
譯學館學員議於明年再派出洋 
[電三）北京（]  
攝政王面諭李尚書各署陵差保案宜從嚴考核 
[電四）北京（]  
某大老謂國會請願代表云人民程度日高期限固宜縮短然一二年内恐趕辦不及措詞尚宜斟酌各代表不以爲然 
[電五）東京（]  
美國大西洋艦隊提督斯波理及其他將校曾於一九零八年游歷日本因受日本海軍歡待特贈銀杯以表謝意今次美國第三艦隊司令官哈巴阿少將留滯東京亦擬於西正月十九日贈銀盃於日本練習艦隊其阿蘇宗谷兩艦定二月一日起程航海逺游至濠洲西德尼港爲止 
緊要新聞一 
[又有外人保荐海軍人才北京]  
　　聞某國公使近又投函外部謂中國興辦海軍人才或虞缺乏現在本國政府己經將專門海軍學程度最高者選定三十人情願前来中國襄助辦理海軍一切事宜請轉告海軍處云云未知外部知何覆之但洵貝勒前在某國時曾有電致政府謂該國爲敦睦邦交願選海軍人才二十員襄助中國興辦海軍等語未知與此事是一是二 
[貴胄法政學堂考試揭曉北京]  
　　貴胄法政學堂上月二十一日考試宗室覺羅應考者二百餘人考題係宗子維城論二十三日考試大員子弟應考者三百餘人考題係文武并用長久之術論考規甚嚴當時有某大員子弟因夾帶除名二十七日放榜宗室正取六十三名（延益第一）覺羅正取十四名旗籍正取四十三名民籍正取六十名共正取一百八十名統限於十二月初一日辰刻到該學丈量身材以備配做操衣至詳細名次容探再登 
[司法人員更調之限制北京]  
　　戴軍機鴻慈日前在政務處建議司法獨立爲憲政之要素各國司法人員均係終身官故於任免升降異常愼重均以不兼他職不調他署爲惟一宗旨擬請改訂内官制時妥愼酌議著爲定法並擬奏請將法部大理院等署之例行簡放及調用外員兩事先行停止此事現在籌畫中 
[軍諮處近事彚紀北京]  
　　軍諮處濤朗二貝勒以本處握海陸軍之總樞所辦事件均係軍國要政最忌洩漏故近来每辦一事堂官必親自監督如派某司員辦理即令該司員在秘室擬稿然後親呈堂官閱看設爲外間宣布唯該司員是問如一日不能畢事堂官將草案携帶回府俟下堂期仍交該員辦理雖同在一司之員皆不得預聞其事其愼重秘密如此 
又由陸軍部劃歸軍諮處管理之軍官學堂向設保定現擬移歸都中辦理惟所用房屋需地甚廣查得西華門内法文學堂有造成高大洋樓三層院落餘地亦均寛廠最合軍官學堂之用軍諮處因向法國人商購索價十五萬金嗣經屢次磋商以十三萬金成交現定明年春間即可移京開學 
禁衞軍衙門前經濤朗二貝勒擬訂經費及薪俸章程異常優厚督練大臣月薪二千金以下各官依次遞减嗣經鐵尚書將章程改訂所有薪俸照原訂減半各員己屬悻悻然較軍諮處仍占優勢軍諮處各員之新俸 
 
 

Page 5

 
 
係照禁衞軍章程減二成支給故上下均有經濟困難之歎現兩衙門活支之欵雖異常撙節仍不敷用聞度支部仍擬續籌接濟云 
[建築張庫鐵路欵有著北京]  
　　郵部徐尚書昨與度支部澤公提議建築張庫鐵路籌欵辦法前經奏准修建該路的欵由京奉京張兩路餘利項下提撥每年共攤撥銀二百一十九萬餘兩惟現在京張一路行車未久餘利是否足恃殊難預定而張庫一路明春卽須開工所有該兩路提撥之欵如不敷用擬請由度支部暫行借撥俟該兩路局餘利充足即行如數撥還聞澤公己認可此議將由兩部會奏請旨 
[聯給事參劾保舉太濫之覆奏北京]  
　　給事中聯魁奏保舉太濫請將己保實官升階人員分别開去底缺歸入所保官階候補一摺刻己由吏部覆奏云查例載各衙門現任人員保舉議叙以升階作爲候補無論是否應升之階均以奉旨之日開缺如僅請以某官升用補用並無作爲候補字樣查係應升之階俟升用補用後再行開除底缺如非應升之階即以保案奉旨之日開缺等語詳繹例意蓋指六七品以下京員遞保郎員等階而言至京堂本不在例准保奬之列近並有聲請在任候補者臣部以案經奉旨照准是以欽遵辦理今該給事中請將得保之司員均予開除底缺以重名器臣等詳加覆核旣属京堂即不得不專循舊制現在裁併之餘範圍己狹計滿漢勞績京堂祇四品中之内閣侍讀學士一項尚准開列其餘五品則并無其官故有從前特用之四五品及五品京堂需次己久至不惜低首降心借補司廳一缺者是此項雖名優奬按之近年事勢實亦僅等虚榮又左右丞一項現尚無勞績保奏之人其勞绩候補參議將来能否與本衙門預保存記人員一體簡放則權衡自在聖心尤無庸臣部爲之限制惟司員資俸淺深各殊其中或以一事邀恩越次驟遷於體制之間誠亦不無窒碍旣奉明諭令臣部議奏擬請嗣後除仍申明定制無論何項勞績不得再保京堂並丞叅等官外其己保之各司員應酌照例載各條量予變通如係應升之階雖無在任字樣均准免其開缺如非應升之階雖有在任字樣即令專歸所保之階候補以杜取巧至原奏又請並不得保留别項差使一節近来各衙門辦理新政所有京外大小實缺候補各官均准奏調差遺似無轉於向時熟手懸爲禁令之理惟果係越次保升應開底缺者自不當再派司員各項烏布免致權限不清仍請旨飭下各衙門堂官畫一辦理 
[北洋陸軍學費虧欠何鉅天津]  
　　護理直隸總督崔永安奏查光緒三十三年分北洋陸軍各學堂收支欵項截至年底止計不敷銀念一萬七千五百五十二兩五錢九分二釐七毫當據糧餉局詳請奏咨撥補前因奏銷尚未達部未便請撥飭令暫行設法挪墊現在前項報銷己由前署督臣那桐開罩奏報經部覆准據糧餉局詳稱前項不敷之欵均係挪借墊付旣經奉部核銷未便日久虚懸且光緒三十四年收支經費不敷尤多兩年併計虧短較鉅應請將三十三年不敷之項先行撥補以清案欵而資接濟等情前来奴才查北洋陸軍各學堂經費原有的欵本屬收不敷支且現在餉項来源枯竭拮据萬分而應支陸軍各鎭曁各學堂餉雜欵項非係待支之項卽係計授之需在在均難延緩惟有籲懇天恩飭下度支部迅速照數籌撥以濟急需奉硃批度支部議奏 
[湖州鄉民閙漕續誌杭州]  
　　程安二縣烏鎭石塜練市三鄉鳴鑼抗漕各情己誌昨報兹　二十七日己到郡中各糧船一聞此耗分别乘間開回倉前不存一船其在中途者或被攔阻或均將来米儎至雙林變價持洋候拆石塜堂前聚集幾及七八百人洶洶計議埋灶煮飯每日需米二十餘石倘或某庄載米進納即派人赴該庄共食即指其爲田稻豐熟之區可供災區之用太湖鄉某庄正擬開船懼而中止東塘一帶自舊管晟舍馬要八里店等處俱泊有糧米船二十九日下午始由周督帶派船押儎来誠計有二十餘船咸推以袋數未齊均不上倉程邑一百四十九庄安邑之三十八庄有富户不肯觀望獨自广船上倉不料衆鄉民遂閙至該二家毁擾惡駡肆意吵掠二十九日己来縣禀報該處一帶鑼聲夜間尤甚二縣令聞耗一再上府商議刻聞夏太守己飭嚴拿懲辦並上禀大憲聞派往彈壓各師船未舉命令捕拿並恐釀成變故惟分道解勸押令進城而己著名煽惑之某某見此情狀恐受禍累自行配米上倉王大令即請其晤談囑其回鄉勸導然某某精虚膽怯接見時異常驚惶又聞二十七日在横塘橋提到煽惑鄉民之孟德富一名己枷發示衆程邑己完各庄短少米石掣籤追完串户限補因此均逾限不至大率烏程被歸安牽累終不免吃虧耳 
前月二十七日德清縣開倉折價每石洋五元二角鄉民准以九折完納其數較熟年無異於是羣言沸騰演出閉　五日各業罷市之事旋由撫藩各派委員来德邀紳公議尚不知如何辦理是役有兪阿金者係曲園先生之姪係二十六夜因鳴鑼被獲當責小板八百板即上立籠一天現在人己半死尚押待質公所又德清庫書朱德懋即杏林三十二年間匿 
 
 

Page 6

 
 
荒肥己漕米八百石旋被陳紳告發今年冬漕故智復萌發出由單較上年多四分之一均勒令照十足年歳完納所以鄉民銜之尤切刻聞該縣匪徒乘機竊發因之盜案疊出本月初一夜南鄉楊灣地方沈寳才家特来盗匪多人撞門强刦是處係仁和德清交界之地經仁和清鄉局會同德清民圑拿獲四名鄉民無知竟用殺猪刀砍死沈於河底現雖報官尚不知如何檢驗也 
[浙撫復程安二縣電]  
　　烏程王令歸安吳令鑒来電閱悉該邑刁民聚衆抗漕恐有匪徒溷跡誠宜加意嚴防旣經會營查拿尤須親詣各鄉將前由藩司頒發告示剔荒征熟體恤民艱至意明白曉諭以期勸懲兼施一面仍禀由夏守移會周統領加派防勇妥爲彈壓勿稍操切爲要院儉 
[又復德清縣電]  
　　塘棲轉德清縣姚令鑒昨接寢電己詳示辦法現閱沁電悉鄉民聚衆抗漕人心惶恐亟須攝以嚴威示以鎭靜一面電飭夏守委員查辦並會商周統領督帶防勇前往彈壓解散母稍操切院儉印 
[又致湖州府電]  
　　湖州府夏守鑒頃接德清縣姚令沁電悉該邑鄉民聚衆抗漕人心惶恐請示辦法以維大局等情除電復姚令開導解散外該守應即會商周統領酌帶防勇馳赴德清妥爲彈壓勿稍操切一面仍由該守委員查明禀辦以肅漕政院儉印 
京師近事 
内廷飭建鐵亭係用全鐵造成估銀數十萬己紀前報現聞長春宮内又設電燈葡萄架一座計裝電燈數百盞係用各色洋磁料噐製成葡萄枝葉白晝觀之形色逼眞其葡萄珠内皆有過電之通綫及晚光明齊發其景象在天上人間矣 
西藏事機日迫迭誌本報兹聞各王大臣連日會議其多數仍主持懷柔政策兾該喇嘛或感激内向惟某邸某中堂不以爲然謂西藏危機不絶如綫達賴久懷異志昭然若揭爲今之計似宜嚴行振作實行干涉政權主義庶藏士不至淪於異域云云然後說主張者少大約將来仍取前策云 
日前度支部澤尚書進署面諭管榷司司長科員速將該司歷年鹽政成案稿件及近来京外條陳鹽政事宜稿件一律檢齊開具節略先行呈堂聽候調稿核辦 
郵傳部徐尚書因本年在外洋留學鐵路畢業生紛紛回國来部禀請考試其課程分數均尚合格而一時頗難位置現議將記名委用各生於明年起分派川粤漢路交各總辦酌量派差 
郵傳部查各路免票積弊甚深日前札飭京奉京漢京張及各省鐵路總局所有前發出之長期免票一律作廢白西歷一千九百十年正月初一日即華歷十一月二十日起凡非部章指定人員及奉有部示者一概不得發給 
會議政務處提調吳王二侍郎現因部務紛繁恐難兼顧日昨禀請慶邸開去提調差使慶邸聞有允意不日當見改派明文 
前赴日本觀操員舒質夫觀察清阿日前回京業經覆命聞其觀操日記現己編輯成摺不日由軍諮處代爲呈覽 
孫文正公靈柩己於上月二十七日發引暫停于下斜街之長椿寺是日虎来坊橋迤西一帶各衙門及各科之路祭棚南七相望現聞其哲嗣景周部郎擬於明年三月始行護柩回皖營葬 
時評 
[讀本日上諭感言]  
古無練諍之官人人皆言官也。自後世專設諫官。而無言責者始。不得盡言自諫官取諸科目資格而後言官之職掌又。日以放棄上焉不知君國逺猷爲何事。下焉以市恩報怨納賄賣摺爲長技。否則摭拾膚詞藉以搪塞緘默噤口詡爲安分知者不必言言者下必知自諫官之設始也張一目之羅以求禽。張一面之網以覬鱗自諫官之設始也是故諫官之有流弊不在朝廷督責之不嚴而在以少數人之耳目爲耳目不揣其本。而徒欲責其效於文告亦鮮矣哉 
雖。然我國一旦立憲此制自革今日者尚未脫離專制則言官猶爲粃政中之善政整而理之亦賢王不得己之舉也 
[外人之言論如此]  
外人論請開國會也曰中政府對於新政無實心辦理之意。虎頭蛇尾是其慣技故今日國會風雲。如夢幻如泡影終歸消滅而己勉哉政府。尚其一雪此寃 
外人論籌還國債也曰中國之民氣。有一鬨而無恒心况今日民困己極還債之舉。徒妄動空談而己。恐終難辦到也勉哉國民。尚其一雪此寃 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛路公司續開股東會紀事江西]  
　　贛省鐵路公司上月念五日爲續開股東會第三日之期是日下午三時開會股東到者約八十餘人巡警道張檢勸業道傅春官督同南昌府南昌縣新建縣及巡警各官先後到會監視先由劉總理登台宣言通過公司現行章程意見書均交董事局限月内截止遲則不收多數贊成又宣佈總公司原設意城後咨部移潯應否仍設在潯抑移還省城請公决股東謝味餘陳筱梅修辛齋李振唐答言總局應俟開車後移省再於南潯設一工程局可總局未移之前省中有董事局遇事可以接洽惟各股東言論不一旋經投票决議路工修築近省再行移局又宣布東西洋游學經費經股東議决俟上届派送學生畢業後概不再送以節糜費又宣布九江鐵路學堂應否接續開辦經股東决議俟董事赴潯調查之後再行酌辦又宣布鹽觔加價公股一事各議員要求塡給股票如何辦法經股東决議俟各股東意見書送由公司移送勸業道詳院咨部核辦又宣布胡君孚等十八人函詢股東問題經股東决議答覆又宣布買賣股票過户應酌補票摺費洋兩角又買賣股票應照過户之日塡寫日期其未領息金未便隨時發給致有叅差兹擬就新塡之票加一戳記註明原存息金若干照章俟明年三月一併給發以昭劃一均經股東决議照辦又宣布股東聶玉溪主張裁去每月津貼教育總會銀一百兩及商務總曾銀六十兩意見書經公决議俟董事局酌議辦理又提議各省鐵路董事均有薪水本公司現行章程亦編有此條此項薪水應如何决定且各董事均辭薪不受應如何處置公决董事旣不受薪水應改給夫馬月費洋各五十元又提議請各股東决定第二次常會時期公决俟明年工程進行再行酌議至此各事己全議畢由糾察員摇鈴閉會 
[附議員爭給鹽觔公股上郵部電]  
　　北京郵傳部堂憲鈞鑒南潯路局將鹽觔加價一欵奏明作爲公股自應發給股票前開股東會時應發不發請于票内照案註明俟開車給息亦不允許迄今仍無着落現公司又續開會如再不發衆情難服懇請電飭公司先將鹽觔公股一事决定按照各府銷數分給股票方行開會以弭爭端九江彭澤議員歐陽霖吉安蓮花廳議員朱壽慈袁州萍鄉議員葉先圻瑞州高安議員鄒凌沅等叩 
[贛撫批復諮議局案二件江西]  
　　一件諮議局呈報地方自治籌辦處提出釐正籌辦城鎭鄉地方自治期限議案奉　撫馮中丞批云来牘閱悉决議釐正事件正與該處現擬各廳州縣壽辦城鎭鄉自治期限互相發明該處所定各屬舉行城議事董事會選舉及成立在明年六七月務須依限辦竣不得延誤其鎭鄉自治事宜亦應預備且附說本省奮勇爭先各從其便等語總之各屬以省城自治爲模範各鎭鄉以城自治爲模範則者城籌辦尤應猛進除行籌辦處作爲决議通過催趲辦理外此復一件諮議局呈報巡警道陸路交通議案奉馮中丞批云来牘閱悉所稱鄉間道路須俟議事會鄉董成立後研究開導然後可議遷移可興建築等語自係實情當此鎭鄉巡警尚未完備自治機關方始組織應行酌量緩議至火警後各業主讓出地基若干係指街道兩傍而言並非索及業主屋基餘地天津上海等處從未給價聞京師亦復如此蓋爲官道公益計巡警得而干涉之若改築遷拆則另一問題與讓出街道不涉現在省城内外偶有火警由巡警道委員商同業主于街道仄狹之處讓出若干原爲保安民屋利便行人起見商民無不服從近月遇有此項事件未便因省城自治尚未成立稍阻進行且行政警察本地方自治有相輔無相觸也應請查照諮議局章程第六章第二十二條覆議除行巡警道酌擬章程圖說外此復 
[鄂省陸軍退伍入伍變通辦法武昌]  
　　鄂護督楊制軍覆軍諮處朗貝勒文云查湖北陸軍成立雖云有年其最初緣起在光緒三十年未經練兵大臣規定營制餉章以前即陸續添募爲將来預備故甲午以後各軍隊多係改編其不能遽行徵兵制度者實有不得己之故惟因地因時以制宜耳查各國徵兵之制創自普王弗勒特力克一世時效之者爲俄法意奥瑞士諸國而英美則採用志願兵制及義勇兵制者亦以徵兵之制有不能推行盡利之時也况湖北軍隊較他省情形不同所有從前練熟之兵多屬陸續派調如第一次則派甲乙丙丁四營保護京漢鐵路第二次則挑選操練精熟者成左右翼八營駐紥通州第三次又挑武建八營調往廣西龍州充備邊防第四次又挑出四營改黄州施南巡防第五次又派往伊犁官兵四隊第六次經調赴貴州袁義保等携帶官兵一百數十員名其餘因官長經各省調用時有隨帶之正副目兵之熟練者又不可枚舉或己届未届退伍之年時有變遷移轉遽符定制勢有所難伏查泰西徵兵全依户籍法爲準據我國户籍法無規定明文鄉村市無警察登記徒憑諸莊長地保舉報不無冒混隱匿旣難長 
 
 

Page 11

 
 
此因循復難因噎廢食是以曾經前後禀請前督張端鈞示按標分府召集雖係暫事通融實仍寓徵於募也又况退伍之善後無策不獨我國民法未訂凡住所居所無從確認調查且不能恃退伍一兩之銀遂其生計又恐恃在伍三年之教啟其放心貽患將来不堪設想現在標下等正將鄂軍己設之工塲極力擴充使在伍之兵普及兵事教育之餘兼教習軍用一切器具漸及人民普通噐物俾在伍之年餉糈可望多蓄即退伍之日生計可及一家庶舉國無流氓即舉國多勁旅矣 
分類新聞 
政界 
[嘉定四門鄉舉定自治職員太倉]  
　　嘉定西門鄉自治議員於前月初一初三日舉定報縣後業由邵大令發給執照遂定於十一月二十九日在自治公所互選議長逼議長並分次選舉鄉董鄉佐等職由邵大令親臨監督當經舉定黄守恒爲議長陳宗元爲副議長周傳詔爲鄉董黄世祚爲鄉佐己呈請縣令申詳督撫憲轉咨民政部存案矣 
[電知財政報銷不得有部費欵目廣東]  
　　廣東清理財政局現奉度支部電開各省清理財政所有外銷欵項均應據實開報向来本部核辦報銷祗有例解飯銀並無他項部費風聞各省外銷各欵内多有部費名目殊屬不合事属旣往姑免深究嗣後除應解飯銀外無論何項報銷不得再有部費欵目儻有不法棍徒在外冒名招摇撞騙或外省經手報銷之人與之勾串朋分就外銷欵内冒支部費一經覺察定將正項銀兩責令經手賠繳仍澈底根究從重懲辦與受同科决不寛貸務即轉告司道營局嚴飭在事人員一體遵照 
[咨請鄰省禁種鶯粟安慶]  
　　豫省境内禁種鶯粟屬認眞現在一律剷除凈絶刻豫撫業己奏報並咨皖撫請飭鄰境州縣嚴行查禁输入以遏来源等因朱中丞准咨後即抄錄原奏通飭一律查禁矣 
交涉 
[日輪撞翻民船淹斃人畜交涉杭州]  
　　湖班大東公司小輪違章行駛夜不放汽致撞翻猪船淹斃人畜一案迭經事主控縣通詳各憲照會駐杭日領事索交肇事水手照律嚴辦等情詎日領池部君藉詞延宕延不交犯昨經方光榮等二次具呈撫院要求嚴重交涉俾伸主權而保民命復經增中丞嚴飭洋務局謂是案昨據該局報告船户倪阿四由縣傳獲己飭照催駐杭日領事官速送舵工水手人等交縣集訊究辦案關行輪磕碰以致淹斃人畜應按例章嚴懲不得稍事寛縱仰仁和縣遵照辦理並錄報洋務局查考 
[總巡防護教堂之嚴密鎭江]  
　　駐鎭水陸總巡周少堂大使以鎭郡係通商大埠教堂林立時届隆冬誠恐不法之徒乘間竊發特親率弁兵無論晝夜專在洋馬路各國教堂門前嚴密查察妥爲防護 
軍界 
[鄰省請拿匪徒要電江西]  
[贛南道禀贛撫電]  
　　據崇義劉令禀月初風聞粤屬韶州自桐城口各處均有匪徒蹤跡並聞該匪竟與夫溪官兵打仗後潛入白洞刦搶又桂陽厲八墟田地方亦有匪徒騷擾查該二處均與縣境毗連深虞寛入請撥營防堵等情除批飭會營嚴密防範並派人偵探隨時馳報外一面飛速電飭蔡管帶一哨馳往擇要駐紥以兔疏虞俟得確報再行隨時電禀職道本擬初八出巡因患喉甚劇俟稍愈即起程 
[贛撫覆電]  
　　清恙甚念崇義毘連湘粤一帶匪患甚深近年滋擾均在冬令亟應密防嚴堵蔡管帶務星夜馳往擇要扼紥仍希嚴飭劉令會營妥速籌辦勿稍疎虞除電告粤督湘撫外此覆 
[粤督致贛撫電]  
　　粤韶仁化始奥交界近有匪徒約七十名在火山地方行刦爲營員督隊進剿格斃一名傷數名餘逃匿奪獲槍械多件係本月初五之事據電禀係清逺積匪黄連山糾擾現時尚勾大股各防吃緊界連贛楚亟宜嚴加防範己飭認眞偵緝剿除匪黨不獲黄連山不止仍請嚴飭交界地方文武一體聯絡截拿是禱 
[新定整頓水陸捕務章程廣東]  
　　粤省營務處以近日盜風頻仍據刦之案層見迭出推原其故皆由捕務廢弛不能認眞整頓所致現特擬訂水陸營務捕務各章程詳請督院轉飭水陸新舊各營及地方文武一體遵辦計分守堂章程六條紀律章程十二條軍火賞罰十條輪扒地叚巡緝章程十七條清鄉章程九條招降章程八條繳紅章程六條文武印季緝捕權限六條全章凡數萬言頗爲詳盡云 
學務 
[工藝廠添招學生安徽]  
　　皖省工藝廠提調葉令善鎔自到差後整理一切頗屬認眞而製造物品亦均美備惟限於經費僅招藝徒五十名現在有志投廠習藝者頗形踴躍該提調變通辦法擬再招藝徒五十名每月收取膳費洋三元減期畢業以廣造就刻己禀由勸業道轉詳撫憲核示立案 
[航業藝徒學堂之組織杭州]  
　　紹屬山會兩縣航船業首王紹棠等前曾具禀各憲請革除兩邑差徭陋規自集堆金設航業公所組織藝徒學堂俾謀教育之普及等情業經批飭紹府查議在案日前該航首續又具禀學轅奉袁文宗批謂陋規似宜嚴禁該業首擬設公所集堆金以興教育規畫良是惟察閱簡章究於藝徒學堂性質未能明瞭且學額舉科及開辦費常年費均未指明究竟此項航埠陋規自革除後如何抽集歳計可得若干所舉堂長能否勝任仰山會兩縣迅速查明開會同熟諳學務之紳妥擬章程禀復核奪 
 
 

Page 12

 
 
實業 
[限令年内運送出品杭州]  
　　勸業道嚴催各屬出品札云各屬出品係爲競爭商業要圖節經本道分别飭遵并酌限運送恊會日期各在案乃現查如限遵送者固多而未經輸送者亦尚不少此舉令各直省府廳州縣以組織成立雖一邑一鄉之出品亦未便聽其付之闕如其美術教育兩種各廳州縣或未能具有成績而天然工藝兩種縱至陋至僻之處亦不得諉爲無可徵集究竟現在該縣協贊會己未成立今再飛札嚴催札到該廳州縣即便遵照迅將所有出品務經於年内運送恊會以便如期展覽並一面將遵辦情形具報備查 
[關於白棉介虫之研究廣東]  
　　日本駐劄廣州總領事官瀨川淺之進以近日台灣柑類耕園内見有一種白虫或在柑類樹或在相思樹特由台將虫式一種寄粤函致勸業道囑轉交廣東植物家察訪陳道接到虫式卽發交省城農事試驗各晨師植物家察訪並先函覆該總領事官在案兹據塲長禀稱略謂現經各農師詳加研究並向花埭各處老於植物家訪察原因將虫式迭次考驗僉云向未見過此虫惟准唐農師稱此虫名爲白棉介虫屬於介殻虫之一類專害橙柑𣜏檬及相思樹等虫身色褐粤人所謂深棕色四圍繞以石灰質之白物從尾閭長起如棉墊上現柳條紋蓋用以藏卵者查此虫之爲害以美國加利寛尼省果園爲最其治法分二種一於冬間用石灰土鹽相硫磺開水噴射樹上一則以布幙蓋樹而施輕靘酸之氣以燻之等語唐農師留學有年所陳治法美國當己先行之至於台灣能否適用請函覆日本總領事官轉達台地叅酌實施現在日本及台灣植物家施用何法驅避與夫閱歷損害情形一併請其詳細函明等情陳道據覆後即將各情函覆日領事矣 
雜記 
[匪徒果擊散乎杭州]  
　　温屬樂清縣土匪揭竿盤踞九都白石山中勾結台邊游匪聲勢洶洶裹脅日衆就近居民搬逃殆盡人心異常惶惑業經合邑士民電禀各憲分飭温台二府合力剿捕日前撫轅又准該縣紳商學界拔貢生吳熙周等數十人二次電禀謂匪勢日熾地方可危而余今置之不問環乞嚴剿究辦等情本日奉增帥批此案前據該生等来電即經電飭温州鎭道暨梅統領台防常統領等會同助剿母任滋蔓嗣據該鎭道統領等電稱業將是股匪徒擊散地方己安等情各在案兹據電禀坭嶴等村迭被土匪搶刦赴縣喊控余令置之不理是否屬實仰温巡道迅即查明禀候核奪 
[鹽員種種不法之眞相杭州]  
　　温州紳商學界禀浙撫電云杭州撫憲鈞鑒後垟鹽局員林煥霄有加重索費勒短洋價憑條放私賣灶收規揑報開支縱容私人在局煙賭等弊大拂與情懇請根究叅辦迅札運憲改委整頓裕課恤商公禀郵詳温州紳商學界黄體敬項錡城黄頤等七十一人公叩 
[蘇城救火會成立之難蘇州]  
　　蘇城救火聯合會日昨在七襄公所開成立會是日紳商暨救火社員到會者約百餘人並有蘇商體育會贊成員亦經到會是日公推宋君友裴爲臨時主席宣佈章程以蘇州雨字名義太廣且因入會僅十六社城廂内外不僅此數經沈君鴻揆程君秉之起言應改名蘇城二字次將章程逐條公同候改畢後爰即提議開辦經費衆以此會係保康龍社發起應先担任或先籌墊是時己有多數来賓散出後遂議定每社公認並將来入會者每月捐洋二元或一元當時各社員旣未承認亦不反對次投票選舉議董開筒宣佈業己大半散去開票畢時己六下餘鐘計得多數者吳似村等十二人定於明日接練開會選舉正副會長惟是日會塲秩序紛如言語龐雜且未至閉會時竟將會塲陳設一律收拾說者謂城内外合龍社員程度至爲不齊勢難與之同化亦可見該會一時成立之難矣 
雜著 
[通俗教育之補助品]  
[彗星談葉友琴]  
明年彗星又將次出現矣彗星者何有一定之軌道有一定之周時愚民不知。或附會神異之說。以聳人聽聞敢就所知以告来者彗星之體形似雲霧首明若星尾長有光以其形近於彗故名曰彗星其首明處爲核核之質甚稠密外籠以氣。蓬鬆若髮故西人名爲散髮星其質微渺折垂向下而成尾尾向恆與太陽相背平。時所見者體皆大而光明更有無數小彗須以逺鏡始得。見之其首皆向太陽當。彗初見也若星氣而微暗嗣後日漸。光明及距太陽相近時其尾亦光曜可見西士奈端考驗彗星循行於軌道之間顯爲太陽所。攝與行星同理嗣於西歷一千六百八十年考得某彗星之軌道爲抛物線式太陽居其中心抛物曲線。者式與楕圜略似惟兩端相離漸逺永無窮期彗星循其一端而来緩緩繞過。太陽又循彼端而去以至隱而不見恐在吾人星圑之内永無再見之期矣雖　率。最大之圜與抛物線不同然當彗星之見也必其行近中心之時苟於此際細測其道則彗之爲抛物線可知依抛。物線根數之式彗星行次。方位亦可得而預推矣惟繞日周時無法可求蓋以抛物曲線非若平圖楕圜之可周而。復始故也奈端遂將彗星己顯之形。狀及所行軌道之根數告諸天文　謂日後遇。有相合者當爲一星由此而彗之周時始得其詳按法。以推根數皆符其形狀同其顯隱時又同故軌道之周時即可由是以推測之）未完（ 
文苑 
饒楨庭太守逺自建昌惠麻姑山神功泉一巨瓮泉出。桃源洞竇細如豆泉流石凹中不過一盂取之千久不。盡不取亦不如盈故又名一久泉云）茶人（ 
弱歳即讀仙壇記到老未。躡麻姑山麻姑山泉碧玉。色玉堂仙史游共間小試經綸堙鹽莢廢。岸收回什七八公餘騎馬至泉上隔贓己聽球。琳戞山根泉眼如藕孔承以窊樽細珠涌石凹受水不滿升有如元放之酒觥取之可解千夫渴不取。不竭亦不盈幾千萬勺滿一甖水遞七日達秣陵中冷惠泉我親煮名。區略可一二數若與麻姑論品第正似醍醐視花乳冬至雪從發君書書後更題千不奴）時並惠南豐橘（飲泉長橘清意足快如鳥爪搔脊膚報君書尺非瓊琚。清詩　　如貫珠請君持向壇上。讀魯公及姑首肯無 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
来稿 
[湘省議員于雲贊疏濬洞庭湖議]  
洞庭之淤歷二十有餘年自藕池口大决而荆江之泥沙皆奔注於南湖其初濱湖之人覬其淤可爲田規占以爲大利旣因淤而爲垸復爲垸以待淤積之旣久漫成邑聚今南洲一百三十餘里大半皆向日之湖也此外巴陵華容澧州安鄉武陵龍陽沅江湘隂益陽各州縣其隨時淤起者又幾占湖之半焉春夏盛漲上流之水無所蓄以洩其怒往往汛濫四出而民之受其害者靡涯矣昔王安石語劉貢父開梁山濼得田可八百頃貢父笑曰此不難但别開一梁山濼不患水無所容夫衆人計目前之利而不顧久逺之害奪湖以爲日利則得矣其如水無所容何光緒十七年我湘京官張聞錦等有堵塞藕池之請奉旨交督臣議當時鄂人欲以我鄰爲壑多方設難遂寢其事按地圖荆江東下其滬南出者松滋界有新口西寨口朱家舖口公安界有牛尾口荆沙界有虎渡口石首界有藕池口調弦口處渡口以下新决者有催家工阧湖高李隩諸口者藉池爲最著大蜀江之水從荆沙一折而南直趨石首不南决藕池以苦湖南必東决監利以災湖北其勢然也今若仍申藕池之請鄂人必不我許策其後者或主濬湖或主疏江或又謂非修復南隄不可而外間之議則曰今日之藉池其流亦稍殺矣若留藕池及舊有之虎渡口調弦口以謝鄂人而堵塞沿江各口一復其舊鄂人惡能拒我然愚度江流南折之勢一藕池足以病全湖而其滬之漸殺者賴有上游各口耳一旦加以修築恐藕池之流復恣又何以禦之夫醫之治病也有吐下二法今宜仿而兼用之其法云何蓋不外疎江濬湖二說而行之有次第則濬湖爲先疎江次之夫湖之受水重矣湘瀟出其東而長沅溆酉漸澧出其西比年湖西水灾患在逆灌良由南嘴之蘆林港及蕭公廟圑山各處皆爲居民興築隄垸甚有碍於水道今請一切撤而廢之俾湖西六江之水有所歸宿而湖東諸水亦不至哽閼然後尋来源以疎其出口而湖以治按地志江水自川入鄂行山峽中旣出峽復東南曲折而迤行分數口入洞庭即所謂藕池各口也再進至荆河口與湖會自川鄂山峽日就墾闢江身受淤南决益甚非滌除之無以暢東趨之勢也然其程工端宜分疎溯江而上由荆河口至調關挑興口至郝穴觀音寺至枝江分爲三叚以次舉辦俾下流無壅而上流得以直駛其溢而爲吾湘患者亦無幾矣則江治而湖更治若徒從事於江則淤之委莫滌徒從事於湖則淤之原莫遏二者不容以偏廢也待其程工旣竣鄂人知我無壑鄰之心然後以修復南隄之說與之徐議可耳夫沅澧之民爲潦災所厄者不啻數百萬家譬諸厝薪養癰患伏於數十年以前一旦欲抉去之用力鉅而收效緩至於籌欵估工又未易以倉卒就緒也惟諸君子察覽而進退之 
本埠新聞 
[呈報單級教授練習所舉辦畢業]  
　　江蘇教育總會咨江督蘇撫寗蘇提學文云竊廠會開辦單級教授練習所於本年正月先派教授己有經驗之員楊保恆兪旨一周維城赴日本考察單級小學編製設備情形及一切教授方法呈請前督部堂給咨東渡嗣以楊保恒等考察回國練習所開學定期復經呈請前督部堂前撫部院旣寗蘇提學使備案并請通飭各廳州縣勸學所教育會保送合格學員各在案當據各屬送到學員合志願入學者共五十八人於七月二十一日開學講授單級教授法以上海之崇正四官塾西南官塾爲各學員實習教授之所先由講員模範教授再由各學員分班輪流實習現己期滿於十一月十四日舉行畢業統核聽講及實習教授分數平均在五十分以上者給畢業證書不及五十分者給修業證書計給畢業證書者五十四人給修業證書者四人除呈明備案外相應開具姓名年歳籍貫分數并附呈印行之單級教授法一册及證書式樣一紙請賜備案再敝會於本年八月常會期公議以單級教授爲近今切要之事議决明年續辦一其冀得養成多數單級教員而謀教育之普及合併聲明 
畢業學員五十四名　管城太倉　王振權泰州　陳善無錫　陳鄂聯嘉定　烏人垚浙江鎭海　李祖蔭甘泉　曹懋賓泰興　陸祖宣崇明　吳輦瀛江隂　朱心綱常熟　劉憲武進　温殷堯上元　周尚志元和　范祥喜嘉定　劉立棠邳州　姜胡鼎新陽　徐翼黄鹽城　宋翼通州　明淇通州　喬樹森寳應　田無疆如臯　周光永溧陽　嵇毅復無錫　王邦達上元　劉師昆如臯　曹廣熙江寗　時登甲宿遷　周岐吳江　倪璋達南匯　錢鐵洲沬陽　邵維垣華亭　孫祖樂常熟　董實之茟縣　陶汝才浙江烏程江耀堂陽湖　臧大魁宿遷　許沐藻鎭洋　黄佐衡海門　沈元禮海門　徐運隆睢陽　朱寳忠丹陽　韓維楨桃源　沈光第崑山　沈一鳴華亭　顧銘烈元和　李元龍江寗　奚至正金山　王業修高郵　王愼之銅山　沙登瀛沭陽　王化蘭碭山　查聯璧安東　施行和海門　金世隆南匯 
修業學員四名　李光耀丹陽　刁女鼒奉賢　聞連桂太倉　周慶庚如臯 
[西國商會集議要聞]  
　　本埠西國商會於星期日集議其决議各件中有濬浦問題及鴉片專賣問題兹就西報所載摘譯如左 
一濬浦問題據報載濬浦局督辦大臣己命濬浦局不得更訂工程合同逾於所撥規元三十二萬兩之數並請外務部轉告各國濬浦經費中國不便再行擔任云云本會深懼中國不能實踐一九零五年九月二十七號所訂條約故决議即請領事公會轉禀駐京各國公使從速設法維持河工 
一鴉片專賣問題南京售賣鴉片問題領袖領事曾有来函内附上 
 
 

Page 19

 
 
海道代呈南洋大臣覆書及譯稿一通即將各書當衆宣讀會中因南洋大臣復書對於專賣問題毫不介意頗爲歉然决議重行上書領袖領事陳明無論鴉片或他種洋貨如創行專賣之制皆屬違背條約云 
[注重衞生之文告]  
　　巡警總局督辦蔡觀察總辦汪觀察會同出示云照得衞生之道清潔爲先本總局開辦以来設立清道課員督飭清道夫挑除垃圾並派人包辦出糞事宜地方逐漸整潔昔之塵穢污人者今多康莊大道矣惟市廛日闢居民增多每日清道夫挑除之後或又不免隨手傾棄查察偶疎即令見者生厭現奉督憲張札飭認眞辦理并特派大員分蒞各埠切實調查保衞民生無微不至除飭各區實力遵行並妥擬詳細章程另行宣布外合亟出示曉諭爲此示仰商民人等一體知悉須知洒掃庭除古有明訓各目遵守則穢氣無從薰蒸可以預防疾疫西人注重衞生咸以此爲首務自示之後凡傾棄垃圾糞桶須依限定時刻不得任意早遲各仍自備木箱竹籮凡經清道夫挑除之後另有垃圾必置箱籮之骨守候夫役挑除不得傾棄道側即各舖户居民門首每日亦應各自打掃倘仍故違定即傳訊罰究 
[澈究巡弁劣跡]  
　　潭子灤陳姓孀婦登報宣布四路三區巡弁徐彥硬借不遂勒派賑捐等種種劣跡總辦汪觀察見之大爲震怒當將該巡弁及巡士李明生等傳至總局飭科收押一面諭飭一區黄正巡官傳到該婦族長陳老木暫行看管候傳該氏到案質訊再核 
[難民仍復入境]  
　　湖北難民王榮華等七十人去而復来己紀前報昨日又由本縣田大令派差押解出境詎該差尚未回来各難民仍紛紛入境回至西門内關帝廟投宿嗣因該廟住持不肯容留四散而去 
[包探拿獲賭徒]  
　　賭徒林金發前晚糾合同類徐金壽夏子東陳文清周阿舟兪岳亭葛阿玉張茂福蔡阿根王德生等在寳着街五百五十三號屋内聚賭抽頭事爲老閘捕房捕頭偵悉派探沈阿岳劉森堂蔣文彬協同西探前往將林等各人及賭具一併帶入捕房昨解公堂訊實判林罰洋五元餘各罰洋二元一併充公賭具銷燬 
城内 
[懸賞緝盜]  
　　滬南寳順日升兩信局之划船曾於九月於三日由周浦来滬駛至龍尖嘴地方被盜搶刦當由局主黄文蘭偕該圖地保王應祥禀奏南匯縣畢大令勘驗飭拿在案兹本縣田大令接到南匯縣来文内附賞格云如將此案盜犯全數破獲者賞洋二百元知風報信因而拘獲者减半給賞此係本縣捐廉貯庫以待决不食言 
[一路巡局批詞]  
　　職員黄致祥禀批朱世經租賃該職房屋每月租金僅四元何以任令積欠至一百三十餘元之多意不早爲辭退以致欠上加欠刻因欠逃匿是否避居城内或竟逺颺租界本局無從查詢仰該職自行尋覓扭案以憑訊究而儆刁風民人李文學禀批該民人前爲探夥今業薙髮如果安分營生本委亦絶不容捕役誣陷良民無故滋累但案關窩留盜竊虚實均應澈究仰候移縣訊明分别懲辦監生姚守湘禀批該生於光緒二十三年由原股經理王蘭亭出租開設春風得意樓茶館因該房低矮加造气樓三間廂房一間至庚子年十月期滿仍將該店父王接管所有加造气樓廂房等用欵經茶館董事陳之楨估斷王貼還洋三百元彼時旣稱認允應即如數交割即王一時無欵可交亦須憑中立據使伊無可反悔兹稱王頓食前言是否因其無憑圖賴来禀未據聲明虚實殊難懸揣仰候傳案訊明核奪該生有何憑証亦即檢食繳案可也 
南市 
[倒欠鉅欵]  
　　滬北匯豐銀行在公共公廨呈控南市十六舖大成里德興源號不付匯票銀二萬三千餘兩倒閉圖賴昨由寳讞員大令飭差持文至總工程局禀明請爲恊提歸案訊理局中准即飭探恊差往提未知能就獲否 
[斥革巡長]  
　　總工程局三級巡長熊兆廉前日向己經告退之巡士賀綸奎索取舊欠在局鬥毆適被警務處某巡員查見以熊有違警規立即報知局董革除卯名 
[虚實未明]  
　　海門人嚴義芳控巡長某甲帶同巡士誣指同鄉婦人宋二姐與人苟合勒索洋十四元曾由工程局飭將情節可疑之巡長秦仲熙暫行革退在案兹嚴在押多日未將宋二姐交出昨日復訊判令具結出外限尋宋二姐到案再行質訊 
[追獲偷兒]  
　　黄連生前晚潜至新北門外城根升和煤炭棧内竊炭二簍旋被追獲送至工程局訊明屬實判戒責五十下逐出境外贓給該棧領回 
[来路不明]  
　　八十七號巡士昨日查見李阿土手持檀香一支在途求售該巡士見其形迹可疑拘送工程局訊究李供詞支吾判戒責五十下押候逐出境外贓存局候認 
閘北 
[拐匿女孩]  
　　陳金生控鄰人張桂生拐匿女孩昨由警局孫裁判傳陳質訊據供上月十五日女孩被拐之後張亦不知去向直至二十三日始回向詰支吾况今年夏間張曾圖拐同里某姓小孩未遂鄰衆均知請爲澈究判張仍還押候查明再核 
[化爲無事]  
　　馬夫李阿根撞倒夏謙和之子碾傷手臂等處曾誌前報兹悉夏孩業己稍痊並由李央人調處自願償還醫費以故夏於昨日具禀四路一區求請銷案當經巡官傳案略訊判李罰洋四元具結交保了案英租界 
[保人交保]  
　　德商魯麟洋行控劉矞卿捲逃鉅欵由廨判將劉子劉天福保人張福堂一併收押在案昨晨張延律師到廨譚稱保人在押日久請准交保出外料理寳讞員商之德師副領事判張交保限三月内清理劉子候押交其父到案再核 
[省釋無辜]  
　　源豐潤號控耿佩仁沈炳奎串騙貨物一案昨日由廨復訊耿供在沈處爲夥實被拖累訊之沈供認不諱判耿開釋沈押西牢九月 
[騙案訊實]  
　　蕭阿昌邵稷臣串騙潘森伯洋一百元由廨一併拘留在案昨日復訊屬實判各押三月以儆 
[揑名行騙]  
　　陳鐸民控郭阿三揑名騙取絨毯三條昨由捕房解廨訊實判押七天 
[凌虐女工]  
　　虹口瑞綸絲廠管車人蔡春生將打盆女以王九子無端痛毆昨由捕房解廨訊明判押四天 
[囚何起釁]  
　　李阿章將鄔仁桂毆傷頭額昨由包探將李解廨訊明判押三天 
[婦人行兇]  
　　吳徐氏控被張李氏胡王氏行兇撕毁皮衣昨由公廨訊實判兩氏各押女所三天 
[是爲怨耦]  
　　顧趙氏昨至公堂控被伊夫顧桂友凌虐等情中西官允准傳顧到案於下禮拜六訊核 
[違章罰洋]  
　　胡　喜王阿生鍾朝就均因深夜賣酒昨由包探一併傳至公堂請爲究辦判鍾王各罰洋四元胡罰一元一併充公 
[西妓拉客]  
　　某西妓前晚在四考脫路拉客被捕查見於昨日傳至公堂經中西官訊得該妓並無領事管束判罰洋十元充公 
[錢債訟案]  
　　陳馮氏控陳世壽陳士奎吳林生欠銀不理昨由包探將被告三人傳至公廨一併過堂候訊又華洋各商控嚴其達不理欠銀昨由差探將嚴傳至公堂請追判候過堂訊理又陳金發控沈阿祥欠銀不理昨晨由探將沈傳至公堂過堂候訊 
[迷信可笑]  
　　金招生竊蔡日卿家神主牌 
 
 

Page 20

 
 
位昨由包探解廨請爲訊究金供並非行竊因摇會所用是以私藏中酉官以金迷信從寛斥釋 
[何時緝獲]  
　　德商豐茂洋行控用人戴召卿竊取值洋五百餘元之素紬由廨判戴交保在案昨日復訊戴延律師上堂譯稱現原告令戴父存銀三百兩候緝獲竊紬人再核應請將案註銷中西官准即將戴開釋 
[竊取契據]  
　　朱阿榮等竊取美署契據昨由八十四號西探將朱等解廨經中西官訊供不認判一併押候查明於下禮拜二再訊 
[竊賊送縣]  
　　浦東美最時棧房控柴阿四行竊皮貨由採將柴查獲昨解公室訊實判柴送上海縣押四月示儆 
[偷竊鈔票]  
　　朱正揚竊取蘇王氏鈔票洋十元被採查獲昨解公廨訊實判押一月 
[募資收殮]  
　　寄居香粉弄雙樂園茶館内之羅壽山吐血斃命己紀昨報前日卜午本縣田大令蒞所相驗委係吐血身死旋由雙樂園主過天生投案供稱羅係貴州人滬上並無親屬愿爲募資買棺收殮大令准之飭即自行棺殮 
美租界 
[小孩惨斃]  
　　前晚十句鐘揚樹浦東集成紗廠對面七埭頭郭陳氏家起火延燒比鄰房屋三幢該氏家有一寄養之男孩不及抱出竟致焚斃昨己將死車送驗屍所飭保報縣請驗 
[西人酗酒]  
　　西人某前晚乘醉在西華得路兇毆行人由捕拘解捕房押候究辦 
[撞壞馬車]  
　　小車夫土阿二昨日推車至乍浦路擅壞某四人馬車輪盤田捕拘人捕房暫押二小時開釋 
[孰虚孰員]  
　　某四人昨將傭婦錢楊氏扭至捕房控被行竊絨毯詢據該氏訴稱因主人屢次圖姦不允致被挾搛誣告捕頭以兩造所供均無實據斥釋不究 
[行人互撞]  
　　金阿林錢仁福昨日在途互撞致起衝突扭控捕房捕頭以各有不合一併斥退 
法租界 
[不實不盡]  
　　包車夫陳爲富偕弟小和至捕房訴稱前憑郭劉氏郭子良等爲媒於上月十六日娶逃荒女子小玉子爲弟媳詎至二十八日該女忽然逃逸查知被郭慶雲唆令劉氏等誘去向之理論慶雲勒索洋六十元否則不允交人請爲究辦昨日解廨郭劉氏供小玉子逃荒来申住在婦人處陳定欲婦人等爲媒娶爲弟婦収過十六元後陳又串託閘北偵探陳茂才逼令婦人交女故於十六日交出由陳雇車推去此次叔翁郭慶雲從阜寗鄉間来滬訓責婦人不應將劉姓女子擅行配婚事實有之至劉女逃避何處不知底細詰之慶雲供曾經責訓侄媳並未索洋聶司馬以陳所控不實判郭等一併交保候查明再訊 
[賠洋了事]  
　　甬人張嘉章前在同泰五金號爲夥今己失就私將電車公司車票携出向賣票人某甲兜售甲以公司失竊車票久未破獲因即通知大班一面報捕將人贓拿獲昨解公堂訊究大班西人供去年西歷七月十三號失竊車票約值洋八元不知何人所竊今旣查獲眞贓應請嚴究訊之張供票在十六舖拾来並非偷竊旋有紫来街萬愼泰號執事葉愼臣投案情愿罰金禀請免究判賠洋八元了案 
[故智復萌]  
　　過犯郭標昨又竊取太古碼頭上白蠟一大塊被捕拘獲解廨請究郭供因饑寒交迫出此下策求恩寛宥判枷示一月期滿再押一月贓存候認領 
[措繳房祖]  
　　奚阿金積欠新瑞和洋行房租四個月共洋三十八元昨由捕房解廨請爲復訊旋由奚妻毛氏投案繳洋十九元其餘俟伊夫釋出再行措繳判奚開釋限一月内再繳九元五角餘准暫欠 
通俗談（東吳） 
前月則銀價賤而洋價貴今月則洋價賤而銅元貴此中必有主持之者不然洋價之貴猶可諉爲街底之空虚而此三四日内之銅元豈眞能不翼而飛耶 
[新聞畫]  
廣西懷集㘭仔蔡佩金年己杖鄉頗饒家產娶温氏女爲繼室女方少艾恥配老翁數月未博一歡九月間其家被刦婦被擄去迨後贖回時婦裝飾甚盛未幾夜間仍有姦匪往来被金覺察約集鄉圑圍捕詎事不密爲匪先覺遂不復来而婦漸不安于室多方求去金無奈己禀官存案聽其擇嫁矣 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[東三省總督錫良奏查追己革民政使倪嗣冲贓欵摺]  
奏爲遵旨查追己革大員贓欵恭摺仰祈聖鑒事竊准吏部咨宣統元年七月十六日奉上諭錫良片奏監司大員性情夸詐遇吏欺朦請旨懲處等語江省財力艱窘身爲大員應如何激發天良實心任事黑龍江民政使倪嗣冲承辦屯墾竟敢營私舞弊揑報浮支實屬辜恩溺職着即行革職勒追贓欵以肅官方該部知道欽此欽遵當經恭錄轉飭查追旋據該革司倪嗣冲以屯墾局總理不善等情具禀意圖諉飾當查哈拉火燒墾務係奏派該革司承辦欵項亦係該革司造銷責無旁貸屯墾局所有員司本係該革司私人總理附貢生華鑑章及代理屯墾總理前充護墾馬隊管帶補用游擊華鈞章皆係該革司外甥通同作弊均難寛縱隨又嚴飭現署黑龍江民政使趙淵將華鑑章等看管澈查究辦去後兹據該司查明墾務情形並將贓欵確查呈覆前来奴才逐加覆核其揑報浮支之欵有尚爲前查所未盡者如馬匹一項上年銷册開支三百二十一匹現經交出馬二百二十一匹除去倒馬五十四匹淹斃馬六匹計短少馬四匹每匹價銀三十兩共應追繳銀一千二百兩馬犁一項上年實購六十十張每張多支銀六兩八錢三分二釐共應追繳銀四百零九兩九錢二分房屋一項上年造銷六百二十一所據華鑑章呈出包修字據連水淹之三十三所計算實止修過四百三十八所計多報一百八十三所每所揑報銀五十兩共應追繳銀九千一百五十兩己候之房四百三十八所每所包修實僅江錢二百吊按五吊五百八十文折銀一兩合銀三十五兩八錢四分二釐計每所多報銀十四兩一錢五分八釐共應追繳銀六千三百零一兩二錢四釐劈柴揑報六十一古磅每古磅江錢一百三十吊共應追繳銀一千四百二十一兩一錢四分六釐羊草揑報三十三萬捆每百捆江錢二吊五百文共應追繳銀一千四百七十八兩五錢又上年銷册總局房屋十間工料錢二千八百吊存儲火犂大廠房一所工料錢三千二百吊現經移交並無該項房廠共應追繳銀一千零七十五兩二錢七分六釐以上總共應追繳銀二萬零九百三十六兩四錢六釐業己悉數追出撥歸屯墾經費其本年收支各項欵目亦由接收委員交代清楚自應分别擬辦查該革司倪嗣冲承辦屯墾以十數萬金之鉅欵任用私親濫費浮支恣意揮霍迨彌縫無術輒敢藉水揑銷徇情弊混實屬異常荒謬惟業己革職應請免再置議屯墾總理安徽阜陽縣附貢生華鑑章浮冒鉅欵膽大妄爲應請革去附貢生驅逐回籍儘先補用游擊華鈞章曾經代理屯墾總理倚勢把持敗壞局務聲名尤爲惡劣應請革職永不叙用此外不肖員役一律斥逐離江不准逗遛應辦屯墾事宜飭由現任民政使詳加考察妥籌整頓辦法務期事歸實際欵不虚糜所有查追己革大員贓欵及擬辦緣由謹恭摺具陳伏乞皇上聖鑒訓示謹奏宣統元年十一月二十日奉硃批着照所請該部知道欽此 
專件 
[郵傳部擬訂各省大小輪船公司註册給照暫行章程]  
第一條　本章程專爲中國各省大小輪船公司註册給照之規則名曰大小輪船公司註册給照暫行章程 
第二條　各省大小輪船公司無論合資公司合資有限公司股分公司股分有限公司均應先將創立情形妥擬辦法禀由該管海關道或商務總會及商船公會詳報本部經本部核定後准予註册發給執照其在本章程未頒布以前業經設立之公司應一律補報註册領照 
第三條　凡公司經本部註册給照後本部始認該公司成立 
第四條　凡公司領取執照得享受本部保護之利益 
第五條　各公司創立時應行妥擬辦法禀報本部之事項如左　一公　司中稱及種類　二公司合同　三公司一切詳細章程　四行輪一　切詳細章程（輪船名稱成本隻數長廣尺寸吃水尺寸機器馬力速　率噸數容客艙位或租或購或借及各項貨客運載辦法價目均包括　在内）　五公司總號設立地方如有分號一併列入　六股分有限　公司股分無限公司之股票式樣　七碼頭起訖處所及經過處所並　繪圖立說　八航綫圖說　九開辦之年月日及營蓋期限之年月日　或無期限　十資本之總數若干每股銀數若干每股己繳銀若干及　分期繳納之數　十一創辦人每人所認股數　十二創辦人及經理　人之銜名籍貫住址 
第六條　執照上所記載之事項如左　一公司名稱及種類　二公司　總號及分號設立地方　三輪船隻數及名稱　四航綫　五碼頭起　訖處所及經過處所　六註册之年月日　七開辦之年月日及營業　期限之年月日或無期限　八資本之總額及每股之銀數　九創辦　人及經理人之銜名籍貫住址 
第七條　各公司領得本部執照後將該執照持赴各海關驗明方准領　取船牌完納船鈔各海關驗無此項執照或驗有不符概不給發船牌　收納船鈔此外關於理船廳一切章程均仍照舊辦理 
第八條　本部一面發給執照一面將第五條各種事項札行該關道以期接洽 
第九條　各海關驗明執照應於該執照上蓋用某海關於某年月日驗　訖字樣報部存查 
第十條　凡公司己有由本部註册給照在先者其在後創立之公司不　得沿用在先公司之名稱及襲用在先公司相類似之名稱 
第十一條　各公司將来推廣航綫增設碼頭添置輪舶及更換經理人　須呈明本部换給執照 
第十二條　各公司將来如有轉讓轉售轉租或併合於他公司等事須　呈明本部換給執照 
第十三條　關於前兩條情事如與創立時之辦法有更改者應詳細妥　擬呈部候核 
第十四條　凡公司停閉卽將該執照呈部註銷 
 
 

Page 27

 
 
第十五條　此項執照由該公司到部領取或禀由該管海關道及商務　總會商船公會詳執具領 
第十六條　凡在本章程未頒以前業經設立公司補行呈報者得適用　本章程之規定 
第十七條　一人獨出資本創辦及官商合辦之航業得適用本章程之　規定惟一人獨出資本者其禀報本部之事項可删去每股銀數一欵第十八條　本部註册給照現在不收費用以資提倡 
第十九條　本章程專係註册給照辦法其一切普通辦法均應遵照欽　定大清商律禀部辦理 
第二十條　本章程如有未盡事宜應由本部體倧情形隨時奏請更改　頒布奉行 
小說 
[短篇小說一磅肉（皥）（檗）（四）]  
波喜亞又問曰彼負金者。豈果無力以償耶俾聞語忙出三千金。以與律師。申言願代友償債以贖友之生命希洛克堅執不從俾則又央律師爲略作圓融波喜亞摇首謂律法未可擅更。希之剜肉於律實爲無過。希見律師。語近護己益志得意滿揚言曰幸有此幹練律師吾志遂矣波喜亞又索劵閱之曰。劵固明言恩當爲希任意割一磅肉惟律無情。寗可更改雖。然希洛克果有道德心乎將取金而生人一命乎。希曰否我志己决矣波。喜亞乃顧恩曰然則爾當準備以輸爾肉爾猶有未盡之辭否。恩至是知己之生命如垂滅之火無可復然因握俾手作悽絶之聲曰俾君努力自愛。幸勿以余故而萌君愁余爲君捨生。實出余之血誠苟君歸後與夫人時時念及故友則余瞑目矣俾涕不可仰嗚咽曰。余今方新婚新婦愛余甚　將一切所有畀余。以博余歡然新婦之愛余終不若君愛余之誠摯今。君以佘故而戕生余碎身無以對君也。語次心房如沸痛不可止而波。喜亞在傍聞夫語雖不盛怒終稍覺拂意故作笑容曰。俾君言若是使夫人在此聞之。又將何如時搿拿在後曰僕夫婦愛情亦篤然僕亦願犧牲夫婦之愛情以求得救恩君耐珊曰。汝今日正以汝藁砧不在姑妄言之耳此時希洛克己袖刃而待波喜亞亦命取一衡。以備平肉之輕重復謂希洛克曰君須延一醫生至否則肉割而恩脫訥血流至死。將若何希洛克曰此事劵不載又奚以爲波喜亞曰。人之生命至貴君竟視若草菅乎。希曰吾祗欲依劵行事他非所知。波喜亞曰旣如是則恩之與汝一磅肉。國律與汝法庭與汝君意其若何希乃又喜曰幸有此幹練之律師吾志遂矣正欲待公爵判下即舉刃而波喜亞又曰尚有一言告汝劵上祗載恩之一磅肉。未載恩之一滴血汝其愼重將事勿使稍洩其血以自獲咎。又肉旣載明一磅汝須善用汝刀適剜一磅重量稍差。則汝爲背律於法無赦。語至此衆皆佩其。運謀之巧措辭之允搿拿卽效希。語曰幸有此幹。練之律師。吾志遂矣 
國外新聞 
[關東都督辭職]  
　　初四日東京電云關東都督大島男爵業己辭職 
[撫順煤礦爆炸]  
　　初四日東京電云撫順煤礦昨日忽然爆炸震毁房屋四椽礦丁死者十七人受重傷者十四人 
[土爾其政界近事]  
　　初三日柏靈電云外間謡傳德國顧問員與土員不和一節兹經土爾其官塲辯明並無其事 
[居留島問題續聞]  
　　初三日柏靈電云保護居留島之各國因該島政府志變無常有歸入希臘之意特發激烈文告謂將重行干涉云 
[英國黨員演說彚誌]  
　　初四日倫敦電云昨夜約克地方政治辯論會以貝爾福君演說食物稅之言論最爲聽者注意據貝君宣稱彼信五榖捐若從殖民地之意從輕徵收則麵包之價可廉而種麥之田可以增多本年改革各事當以勿損及貧苦爲根本之主義否則無可慶幸云　聯合黨領袖聲言决不增日用需品捐稅如大麥麵包烟草茶葉等物云　首相愛斯奎士君在賽里斯堡羅地方演說質間貝爾福君茶糖稅是否將减若曰减則入稅將無增加若曰否則改革稅則不啻公然苛索貧民云 
[英國黨員之意見書]  
　　初四日倫敦電云張伯倫君己頒發意見書布告國民文内稱其同胞國民曰吾愛國之英人其書略謂吾人今日與世界比較己漸失其向有之位置顧瞻前途緩急均非所宜今有一不可再得之機會設乘此時機鞏固吾國領土之基礎則將来此族之榮耀来函 
[同文書院監院美國庫思非啟]  
貴報十一月初十日新聞中學務類載有九江福音教同文書院内附設女學堂有男子三人混入讀書半年以来始行查出己送德化縣懲辦云云按女學堂係美國李女士愷德管理規則嚴密新生到校須有保人介紹安有男人混入又安有半年始知之理貴報言之鑿鑿想係訪事報告之誤 
[席士廉来函]  
報載抛賣空盤棉花之掮客席士廉又名席福己人日本國籍縣差往提僅將席之抱呈提獲交保候訊等語閱之不勝驚異士廉本係直隸補用人員改入商界安肯投入外籍倚勢抗官祇以年老多病不能赴案應請商會轉遞禀詞陳明被誣並飭家人席福投縣求銷己蒙照准今報載各節係　吉一面之詞不足深信且將家人之名指鹿爲馬尤爲纒誤此事與士廉名譽攸關敢乞登入来函不勝感禱 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
