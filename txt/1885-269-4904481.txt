# 1885 - 269 - 4904481

 

Page 1

 
 
[五十二號畫報出售] [  申報館主人啓]  
　　西人無物不以圖傳卽使尊爲君相亦不妨繪像以傳觀近閱西國畵報有繪英君主維多里亞及其首相舍利司普里像華人未易應目故倩畵家　繪以供衆覽報首畵譜兩圖仍是走獸爲任君阜長所繒者後附淞隱漫錄圖說一則准於十六日出售此佈 
[校邠廬逸箋出售] [  點石齋主人啓]  
　　說文一書部居次第具有精意然非深入堂奥者檢尋每苦於匪易吳縣馮敬亭先生爲東南大儒取說文部百諸字分上下半編爲韵　學者成　在口殊便檢尋又經先生哲孫之手糸以音釋并附周禮職官分属歌及山海經表目彚爲一册名曰校邠廬逸箋交點石齋石印成著於月之　三日出售每部價洋三角欲購諸君祈向南北申昌購取可也此佈 
[仿印古今圖書集成本告白] [  申報館點石齋主人啓]  
　　君齋開印古今圖書集成減印一千五百部刻下人手嫻熟印出之書倍多於前然尚擬再添排手以求迅速竣事惟諸之散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本筆畫此清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知本書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尚鉅而諸君得此實爲價廉物美其有未曾續繳第二次股銀者展於八月内一律繳齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘巳將空白收據寄存該行自當立時填給如過八月之期則當將寄存之空白收據收回幸勿自悮此布 
[觀劇巵言]  
星期多暇友人邀過梨園觀劇適有雛伶白蘇臺來者一曲登塲萬人傾靡顧而樂之不覺形輸色授旣而袍笏闌珊游人漸散乃偕友登青蓮閣小飲反曰嘻使天下人而盡如戲臺上人則我輩出門交友何至賢奸莫辨誤受牢籠哉子曰曷以故曰我見貌白晢容端莊者則爲正人君子形猥瑣言詼諧者則邪僻小人其他隂奸者則黑白亂塗狀如鬼醜　粗鹵者則油硃滿抹顔如渥丹矣卽以婦女而論若者爲繡閣名姝若者爲青樓蕩婦若者爲漆寶孤　要皆各有分别不相混淆一經覿面相逢卽可留心趨避卽使少年誠樸素鮮交游亦何患兩目青盲不能辨别耶子則不待聽畢卽鼓掌而笑曰噫嘻子誤矣子誤矣子固以戱爲真何怪其動多受誑也子亦知今日之人有不可以尋常測度者乎其在誠樸之流言語則呐呐不出舉止落落大方尋常一舉一動不肯輕假詞色易露笑嚬其實誠僞無欺熱心如火而淺見者反趨而避之以爲是倨傲也是疎冷也與我輩有何相干而必屈巳以就耶至於浮夸之子輕薄之完酒邊握手花下談心交淺言深如珀拾芥一言契合不啻手足之親而不知其酒肉酣嬉烟花徵逐耗費時日朘削貲財狎暱漸深爲害卽不可底止一旦床頭金盡羞澀若阮家郎鵠面鳩形呼號於狂風烈日中欲求故人一綈袍　贈卽反眼若不相識昻昻然顧而之他甚且斥辱之訕詈之信口譏呵以爲閒中下酒物嗚呼世道如彼人心若此人固可以面貌論哉雖然此等友朋尚無甚隂險之心忮刻之念不過嬉笑無常揮霍無度以致無益有損爲害良多耳其無賴之尤甚者聆其言似甚真實也窺其意似甚殷拳也平時聞聲相思極高山景行之意一朝握手卽以白首相要字字披肝言言瀝膽初觀之似較之管鮑分金之交雷陳膠漆之誼有過之無不及也一或不慎悮信其言而始尚小試其機謀繼卽暗施其伎倆終　百般傾軋諸事擠排見其心之直於我則曲爲播弄之見其技之高於我則隂爲抑置之其中有利可沾雖小亦不妨染指卽曰一無所利亦必一試其鬼蜮之奸詡詡然自以爲得意及至險巇傾側兩無所施而他人之受其傾側陷其險巇者反得出樊籠臨風振翼則又不惜忝顔側媚以冀稍借餘光陽君子而隂小人面忠厚而心奸賊滔滔斯世所在皆然子欲以觀劇之法觀人鳥得不以擇友無方動遭計算哉且就目前而論子獨不見李仁山之一案乎仁山之初至申江也貌堂堂衣楚楚頤指氣使居然一富賈膏商也人有信之者漸與往還始知其在新架坡開設字號繼又有蘇人某乙輾轉營謀得爲執事乃遂假立牌號大張旗鼓向各行號賒取貨物多至數千餘金在乙及各行號實見李局面闊綽行止端方宛然一碩腹巨賈故與之往來貨物冀得利益稍沾耳而孰知其開設字號之先早存一誑取錢財之意乎至　某假官之案拐騙機關尤覺不可思議其文憑則硃印輝煌其言論則吐屬風雅而又居移氣養移體裝模作様氣宇軒昻以致楊某諸人悮信其奸致受株連之苦是蕭猶優人平時獐頭鼠目猥鄙形骸一旦裝宋登塲居然有龍行虎步顧視不凡之槩而楊等則爲看戲之人竟以戲爲真不復疑其爲僞遂致墮其術中也且子亦嘗以言貌取人卒致爲人所累矣某年落托無聊欲求一席地而不得後得同鄉某君招司筆札深幸爰得我所不致臣朔輖飢又有同事某生互相磨琢花晨月夕得免旅館孤悽意甚得也未幾有告以某生不可交者子漫聽而漫應之竊意同此寒土同此依人未必暗中計算或好事者之從中挑逗耳居有頃又有以某生播弄子告者予見某生言語肫誠不類隂賊輕浮之輩或所告未盡實情竊于暗中微窺之又久之始見旁人之所告果非無因且隂愈傾排陽愈愛護隱愈計算顯愈謙和乃始恍然曰世道之難竟如是哉遂拂衣竟去不復與共筆硯迄今憶及此事猶冷汗淋漓肌爲之粟也今與子因戲而論人請以假面目而窺真情庶世上無難行之路乎客曰謹受教乃歸而作巵言 
[調兵官]  
　　西字報云法國擬調小兵官四百餘人前赴東京不日卽當啓行此誠有不解其故者矣 
[創造使署]  
　　日本報言俄國近擬在高麗王城南門内建造欽差衙署其木料及工匠等均由日本購雇不日卽當興工矣 
[左文襄遺摺]  
　　奏爲主恩未報臣病垂危口授遺摺仰祈聖鑒事竊臣衰病日劇龥懇天恩寛予假期調理於七月二十五日接到具摺叩謝將欽差大臣關防及臣所部恪靖各營移交督臣楊昌濬接收本擬　日就　于兩日中得患腰痛起坐維艱手足瘈痴熱痰上湧口其不起臣以一介書生蒙文宗顯皇帝特達之知屢奉三朝累承重寄内叅樞密外總師于雖馬革裹屍亦復何恨而越事和戰中國强弱一大關鍵臣督師南下迄未大伸撻伐張我　威懷恨生平不能瞑目渥蒙皇太后皇上恩禮之隆叩辭闕廷甫及一稔竟無由冉覲天顔犬馬之報猶待來 
 
 

Page 2

 
 
生禽鳥之鳴哀則將死方今西域初安東洋思逞歐洲各國環伺眈眈若不併力補牢先期求艾再有釁隙愈弱愈甚振奮愈難雖欲求之今日而不可得伏願皇太后皇上於諸臣中海軍之議速賜乾斷凡鐵路礦務船砲各政及早舉行以策富强之效然居心爲萬事之本臣猶願皇上益勤典學無怠萬機日近正人廣納讜論移不急之費以充軍實節有用之財以濟時艱上下一心實事求是臣雖死之日猶生之年喘息涕洟謹口授繕摺縷縷上陳伏祈皇太后皇上聖鑒謹奏 
[遄歸故國]  
　　高　大院君蒙恩旨回國巳謹將諭旨恭錄矣蓋大院君閉關絶使激成變亂我中國爲其戡定覊以來華于今數載大院君頗知怨艾其國王孝思不匱曾派使臣兩次上表懇請放歸我皇上思患豫防未俞所請現在0傅相亦以高麗頻年多故氏乞恩施仍恐事易時移高麗臣民不知是否照前屬望倘不從長計較非徒無益尤恐害之當將情節查詢該國臚歡國王又上表籲乞傅相晉京屢攺行期蓋以此事未明奉諭旨也迨旣奉上諭恩准放歸傅相從保定府接之來津勉以大義隨定於十八日成行大院君當望闕謝恩定於十九日回國是夜津關稅務司德君璀璘爲其祖餞津海關道周觀察作陪飯後乘坐海馬小火船渡出大沽換坐鎮海兵輪送之回國從此重回故國更當畏威懷德恭順我朝矣 
[星使行程]  
　　錫衛兩星使現使現尚在臺近有電音到閩謂月内當抵基隆順道而至省垣故省憲巳派府經謝承綸從九袁啓荃把總劉武英陳春魁等到長門伺候迎接矣又聞臺南士子吳朝寅等三百餘人前日具禀督轅歴陳臺灣道劉蘭洲善狀兹巳考竣大憲着於二十一日該士子由美富輪船附搭回去各士子聞之咸以未見欽使爲憾束裝就道恐未免趦趄也 
[福州火警]  
　　十九晚二更時南台潭尾街某姓竹篓店失慎延燒十餘家有一鄰店并無後門各人冒火出走爲烟氣所壅一夥竟倒路側又上兩日督署稿房某清書出門烟燈未息燃及蚊帳直透屋梁火燄巳篷篷出幸署内人多極力救護祝融氏得卽返駕該清書由中軍拿獲懲責枷示申儆 
[北闈零拾]  
　　順天鄉試頭塲名被貼者共五十四卷貝號二卷餘皆南北皿號○潘大主考飭大宛兩縣貲購鉛板石印各種大題文以便隨時核對蓋因塲中勦襲甚多恐偶不小心不免悮取獲咎故也 
[南闈雜聞]  
　　謄錄例由各州縣書吏派充乃行之旣久皆由雇倩而來經手人又利其值多用不識字之遊手無賴充其　故滿紙虫魚令閱者幾欲悶死每届落卷領出莫不皆然今科監　於書手慎之又慎又嚴諭謄錄官母稍寛縱憲諭諄諄或可稍認真也○悔大中丞在江藩任内就闈中添設茶水一爐士子飲水思源咸深感頌今届以供給力求節省謄度者遂疑裁及此項茶水紛紛在藩署遞禀至願將听折肉餅二百文充公留爲茶水之資詎供給所本無此意故卽由外提調出示曉諭以釋羣疑○乙亥丙子間闈内頭塲以號板不敷幾乎滋事沈又肅　知卽行示諭並欲於二塲親自抽查今科監臨早籌及此無奈先入者竟似强秦之狼吞蠶食不容分說以至後來者專爲號板僕僕於至公堂下絶是挈短費盡氣力纔得將就坐下而人家巳夢醒黄粱茶冷碧漚矣或曰是宜得有心人爲之設不可移易之法不惟省事亦且省費計每塲所鋸板片所費不貲省經費者胡不見及於此○本届定於十六日出場監臨巳不惜三令五申自愛者宜何如體會乃十五下午一片喊叫開號聲從空而起正不啻地上鳴鼓角俄頃巳有將號栅扳廢者人人持卷爭向至公堂交納監臨見非可以理喻祗得依舊放牌揮之使出見夜無月日風雨甬道中人尤擾擾而門外接考者居然於黑暗中探其囊而胠其篋因此遺失物件者十居八九甚至有身上衣亦不知何時被人脫却者○有一八十衰翁耳目昏瞶又患河魚腹疾時值三場翁不忍前功盡棄必須寫完真草方可以了業債而沐皇仁然病勢不支無可爲計適同舍生有吕君號勵齋者旌德茂才也從揚來身携有感應靈丹急令號軍爲之如法醫治越二時許腹痛竟止次日居然與管城子楮先生相賞於牝牡驪黄外矣有知其事者謂可以爲好善者勸不可以不誌○上下江士子之赴試者其書院文會多有旅費名曰賓興惟此項之多寡無定程須視每届下場之人數隨時損益之寒士得此薄潤巳可舟車無慮矣婺源縣距金陵千里地最遠來觀光者往往不給故該處之賓興視他處爲獨優上届省之又省每人祗發實銀五兩本届司事者又有撙節之說於是有王姓者率其鄉之士起而與司事爲難舌鋒腹劍鬥險韻者巳三五日後經人爲之排解事隨寢息矣乃越數日突有詹姓李姓等爲戎首附而和者數十人扭司事如執豕於牢而羣以老拳奉之人多手雄遍體鱗傷房東恐遭不測爲舁至江甯縣請騐傷騐畢傷者卽遣抱赴上江學院衙門喊禀學院正起馬回太郡遂批交江甯縣訊明虚實據情逕禀監臨扣考江甯縣奉文後卽以所騐情形上申時巳過頭二塲十三日監臨忽懸牌貢院門首謂准上江學院咨徽州府學詹某婺源縣學李某余某三人巳因案斥革合亟扣考等語一面另札徽州送考校官立將斥革之三人派斗送交江甯縣聽候審辦詹某等始　恨無及惟祝傷者得以布帆無恙巳便脫離苦海否則一葉迷舟正不知飄泊何所也因念首惡者琅璫無礙繼起者縲絏有緣語曰煩惱皆因强出頭吾願天下負血氣之剛者臨時其稍審顧也可 
[湖南乙酉科試題]  
　　首題而盡力乎溝洫次題質諸鬼神而無疑二句三題故說詩者至是爲得之詩題蓬萊文章建安骨得安字五言八韵 
[鄂試閒談]  
　　鄂省鄉試頭塲以初七晚間點名至初八日簿暮方畢二場放頭牌係在十三之早七點鐘所有塲内士子頭塲内喪斃三名初十日頭門外八字墻有籃榜曉示犯貼者計三十四名其名姓隨貼隨被扯毁無遺止餘上下文而巳計開不全卷者四五名白卷者三名塗攺添註過百字者一名漏寫三行者一名其餘皆違式犯貼約略視之其人數最衆之江夏黄陂兩邑並無一人違式崇陽黄岡等邑不能免也第二場犯貼者十一名内係白卷並不完卷者有一名係春秋顛倒有一名因洞穿文卷六孔此場斃士子二名外更有木匠一名並死謄錄者數名皆相繼用木桶吊杆中草湖門墻頭吊之而出飭各認領前報所謂穴墻者悮也第三塲有大冶生以十五晚間完卷至明遠樓交卷後得籖在手下階倒地而死外間遂有謡言謂隱約中聞有聲曰汝坐寒字十六號我尋之久矣更有一生斃於厠中貌青腫不堪言狀其屍亦以前法吊出之至頭場所斃三名之中内有圻水生年不過二十一二歲衣履華麗係在號子内用一錢串繩自縊而死左右號子不勝驚駭且謂未封門之先抬出病生五名回寓亦間有死者更謂通城一生困倦而臥手執紙吹落被燒穿墊被毛毯其大如盤燒焦號板一塊所奇者其火自熄而牛仍未醵經友呼應方共駭愕杳本届鄉試卷數有一萬一千五百餘名至頭場點畢之後尚餘五百餘卷未領二塲三場逐漸減少至第三場入試者不過一萬零二三百名而巳三塲考畢卽於十六日點名接考繙譯十七八兩日業巳淨塲試卷卽差官送京矣此次經譯人數較前爲多入塲者有五十餘名云 
[湖北三塲策題]  
　　第一問經學第二問史學第三問算學第四問韻學第五問理學 
 
 

Page 3

 
 
[銀行結帳]  
　　有利銀行今年西歴正月起至六月底上其收付清單業巳繕就分閱查該行本年可分給各股友息銀五分所獲之利提出英金二萬磅歸於積存項下計此項積存新舊合算共有英金十三萬磅此外尚餘英金一萬一千磅滚入下半年帳內核算觀此則該銀行辦理殊爲得法而獲利之豐盛可以操券也 
[查提拐子]  
　　前有吳金林呈控族姪阿狗串賣小孩應林一案由縣提集阿狗攺蟻媒馮王氏比追各情巳詳前報兹悉前日由原差等偵悉該蟻黨陸許氏潛匿在虹口寗臘路地方因卽禀明邑尊立卽備文移請莫公廨派差協提到案該差等往拘時見陸許氏屋内尚　小孩二名當卽盤詢據該氏稱二孩係鄰人戚王氏之子該差旋詢戚王氏言語支吾因卽投報捕房協同包探將陸許氏及戚土氏并小孩二名一併解送虹口捕房想卽解縣訊辦矣 
[局訊僞印]  
　　僞造印花一案本館疉記前報兹悉前日下午松滬厘捐總局蘇觀察派委員王君在局提訊先據靛行主　松溪投局訴稱在南翔鎮開設靛行廖永昌係我行之靛靑客人業將貨物銷完欲買小土帶向銷售月前有我行夥計金渭卿之友人鮑子仁卽吉侯來行稱有小土現欲求售金知廖欲購辦因卽向廖說明廖卽偕同金鮑等三人來滬購買小士五十餘斤當卽開看均見印花鑿鑿且分運單一切亦係鮑一人經辦至廖與我行向有往來均知伊是本分之人决不作此不法爲特投案代爲剖明此次之事想受鮑姓愚弄求請明察廖永昌供藉隷潮州裝帶靛靑赴南翔趙姓行中銷售刻因銷罄欲辦小土若干帶回價賣希圖稍沾餘札因託趙姓行夥趙松溪之友人鮑子仁購辦偕鮑金兩人來滬赴姚和泰土行購買該土行以貨祗十餘斤因仍由鮑往别處購來連和泰之貨共成五十餘斤當開看時見均有印花詎料係伊僞造具有僞物此事實受鮑之誑騙小的實不知情求請明察姚和泰主文修卽阿炳稱廖姓購辦之小土五十餘斤我店祗有十五斤其餘僞物僞印均由鮑姓往别處購來小的實不知悉卽詰金渭卿之弟金彩石謂爾通信巡丁往拘時爾曾知該土係僞造印花否答稱不知小的不過認識巡丁因鮑䚾我通信甘餘細底實不知情鮑子仁卽吉侯並金渭卿至案金供在姚姓靛行爲夥此次行中廖姓客人欲購辦小土數十斤時適有上海來之士行夥鮑吉侯將小土銷售小的卽爲廖客介紹偕同鮑姓來滬由鮑代爲購就備齊分運單旋卽裝運至南翔至其中僞印及假土等事實所不知求請鑒察卽提鮑吉侯至案謂此等小十從何而來印花究由何人僞造鮑支吾不答卽飭答臀百板復提金渭卽至案研訊金仍堅執前供卽飭跪練良久金堅稱係鮑姓所爲因復將鮑盤詰鮑仍一味遊移繼飭跪練始稱僞土僞印花均係小的製成局員詰其印將何物做成速　傢伏交出鮑答稱請寛限三日交案局員允之着將鮑吉侯姚文修及二金發縣分别管押限將私造印花僞土傢伙呈候覆訊趙松溪廖永昌暫行分别交保候示 
[追繳餘聞]  
　　昨報所紀追繳欠銀一案兹悉此案前曾由李傅相札飭拘提辦理當道查得長裕泰慶豐和兩家巳經閉歇遂提長發棧經事人梁應南訊供交保由總辦據實申詳後李傅相又札道着查經欠人唐道紳之職銜籍貫以便奏叅縣中因有是舉云 
[助賑愈疾]  
　　本邑人章錫增因患痰迷之症悮服熱藥太多以致命在旦夕胞兄章少江急迫無措商諸親友連巳共湊洋六元交絲業會舘助賑山東求弟速愈并許愈後當再量力捐資時在下午五六點鐘至晚七點半鐘病人卽言語清楚不數日巳霍然全愈矣豈非助賑有靈得以起死回生乎錄之以告宇内諸善士 
[英界公堂瑣案]  
　　烟罪主蔡阿生訴稱王阿二前來吸烟弄壞烟槍與之爭論又被攫去錢二千當卽奪下交捕送案華捕禀稱蔡將土指交小的帶不捕房搜出腰刀一柄并見内穿督標親軍左伍　錦元之號褂因令脫下連刀呈案王供揚州人因病出外到伊烟館吸烟伊誣小的弄壞烟槍猛肆毆擊手指受傷且被捋去戒指一只王妻聲稱丈夫實患瘋癲看管在家不許出外昨夜九點鐘時小婦人購物歸家見夫出外四處找尋知巳擾事管押捕房腰刀係從前當勇時遺下號褂係當勇友人所寄羅太守將蔡申斥謂彼係瘋癲之人何致與之計較奮毆又諭土妻領夫歸家醫治不得任令出外滋事腰刀號褂存堂○許阿福訴稱被張阿二拆稍將馬褂質錢四百文爲此訴捕拘案請究張供與許爲友曾向借錢無著蒙將馬褂質錢交我羅太守謂許旣願質錢與爾安有報捕拘拿之理殊見拆稍情實遂判笞責二百板以儆○陸錦順控　陸阿生之女許陸氏誘去四歲小孩羅太守准詞飭差協捕拘拿該氏到案暫發官媒俟傳原告質訊○西捕稟稱巡見麻雀杉板船上多人聚賄因將三人拘案賭具及各人身邊搜出之洋二元六角錢千文一併呈案被告張姜等姓同供駕舟爲業閒時偶作葉子戲叩乞施恩羅太守謂旣稱駕舟爲業豈能得閒聚賭今姑從寛開釋如再犯賄定千重辦錢洋充醫院經費賭具存銷○王瑞南訴稱小的回陳積芬索欠洋三元二角照付反向頭顱毆傷卽請騐傷究辦陳供認欠洋約期措還不允與之口角誤傷羅太守着陳如數還欠再罰洋二元作養傷費 
[法界公堂瑣案]  
　　蔡榮華訴稱小的家住虹口之北昨携布兩疋來申喚賣途遇一人講定每疋價錢五百五十文囑偕王人家取值人門其人卽與一婦人說話隨將布疋放在家中又囑同往别處取錢走不多時其人倐忽不見仍到放布之家其家不認存布因之同入捕房翁太守詰之被告謝劉氏據供昨小婦在外回來見庭中交椅上有人存放布疋放布之人身穿長衫素不相識惟見其時在門前走過倐忽之間布卽不見太守問可見賣布人同來否答稱不見蔡執定謝劉氏與其人說話太守謂旣見說話爾諒必亦進伊屋答稱曾進去謝劉氏稱爾並不進屋不過立在門首太守謂謝劉氏曰頃間爾供未曾見其人今何攺稱立在門首定然認識遂着將該氏交保明日交出騙布之人○小東門外戲館街舊貨攤主臧允文將木器擺設門首巡街捕以違犯租界章程因之拘押捕房經捕頭判罰在案臧受罰後仍將物件堆放巡捕因將臧復拘住木器亦搬入捕房昨晨翁太守按臨時捕頭將情禀知臧供稱各物值錢五六千由小東門捕頭准我擺設太守謂旣經許爾設攤决不將物搬入因判罰洋一元臧執稱無力罰洋太守謂可將各物拍賣了結○徐茂林燕窩一案昨晨有徐炳璜者訴稱小的與茂林同宗現在茂林及伊又均抱病求將茂林保出太守謂東洋車夫是何名姓答稱名乾川太守謂乾川是車主不是車夫所有車夫前曾回籍現在事隔多月諒巳返申爾能尋到當可從寛茂林現旣有病准爲交保炳璜求限十天尋到車夫太守限五日内查覆○黄發茂酒店主桂春控女傭捲逃一案昨太守飭提在押之葉阿新項潘氏研詰該氏供稱丈夫在家耕田度日小婦人初到上海月初與主人爭論後主人卽誣我竊錢但第一次七月二十五日五百文是主母囑小婦人夫兌銀針第二次七月三十日七百文以五百文買銀指甲二百文燒地藏香後船户到來小婦人將衣包交伊帶至船上隨回過主母然後下船店中夥計均所目見工錢由主人算給爾時店中無錢向間壁京貨店中借來太守問可與阿新同至航船抑伊先行答稱是一同到船太守以阿新前次供稱船上有事無人照管故先自回船此次言語不符遂着將男婦二人分别管押○前報列竊酒送押一案昨翁太守研詰細崽王少堂王供小的在該處傭工二十餘天工資三元未經給取衣服亦留在店中值洋四元香餅一瓶不知何人放在西人便桶邊小的掃地誤爲掃出連垃圾棄在洋涇浜内太守謂不必强辯著責八十板 
[果育堂信]  
　　啓者今秋天時失正疫癘流行敝堂施出號棺日有應接不暇之勢又值經費支絀同人竊竊慮之昨荷山隂朱滋根堂俯 
 
 

Page 4

 
 
念時艱慨助副號棺十具統號棺十具捐作足錢一百千文黄勤功先生助副號棺十具作錢六十千文隱名氏助副號棺二具作錢十八千文惟數善氏心殷掩骼首肯揮金敝堂照領之餘良深感佩用特鳴謝更爲衆善士望焉 
[金縷曲]  
　　中秋後二日重晤小金翠悲喜交集作以博同人節和好事從天降喜今朝珠還璧返花明月朗回首北風殘雪裏彼此離魂飄蕩應共我登高凝望後會方嗟迤逗遠憶蒓鱸欲買扁舟訪忽又起愛河浪祗拚兩地增惆悵最堪憐酸酸楚楚深情一往刻骨傷心成瘦捐費煞眠思夢想却不道舊人無恙身世蒼凉無限感爲知音試撥鵾絃響只落得悲相向[  太癡生]  
[蘇省轅抄]  
　　二十日知縣用分發江蘇議叙班前儘先卽補縣丞何亮榘湖北人禀到○二十一日藩轅牌示照得嘉定縣典史袁師鏊病故遺缺查有試用從九徐兆隂堪以署理委署吳縣典史恩長禀知昨日接印任事吳縣典史陳濬禀知卸事侯補道庫大使郭岡壽禀知奉總辦電報局憲札委蘭溪電報分局差卽辭○二十三日從九徐兆　謝委署嘉定縣典史事 
[浙省撫轅抄]  
　　八月十八日縣丞謝毓琇禀知皇司委武林門稽查差於十六日到叚○十九日運副儲鴻勳禀呈由京賚回赦書並繳部頒牙帖貳千張 
　　　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
g　　 
 
 

Page 9

 
 
   
 
 

Page 10

 
 
   
 
 

Page 11

 
 
[光緒十一年八月十七日京報全錄]  
　　宫門抄○上諭兩道錄前○發抄旨四道○黔撫李奏舉辦插花酌定章程摺○疆撫劉奏請議卹片○織造貫奏織辦大運解京緣由摺○又奏附解織繡要件片○將軍慶奏叅革佐領驍騎等究辦摺○八月十七日吏部翰林院侍衛處值日無引見○敬信等彈壓覆命○慶福假滿請安○寍夏將軍維慶請訓○岫巖城守尉嘉善請訓○剛毅預備召見○謙光請假十日○刑部奏派覆核朝審之大臣泒出恩中堂徐桐熙敬畢道遠鳥拉喜崇阿福錕嵩申孫詒經李鴻藻徐用儀○召見軍機剛毅維慶嘉善○發抄謙禧奏拿獲興販偷挖圍塲禁山墨晶人犯王鳳宗等請飭刑部議罪奉旨刑部議奏欽此○克冡額等奏儘先佐領普祥借補防禦奉旨着照所請兵部知道欽此○張之洞奏請將被戕議卹從九品蔡喜澍蔡錫光補給世職奉旨該部議奉欽此○又收到晉省匯粤借欵起息日期奉旨户部知道欽此○○署貴州巡撫布政使臣李用清跪奏爲黔省舉辦揷花以正經界酌定章程恭摺具奏仰祈聖鑒事竊臣於上年護任之初因黔省地多揷花於吏治有礙擬設法攺撥以正經界曾經縷晰陳明奉旨切實爲之欽此遵卽轉飭司局會議妥籌去後兹據署藩司曾紀鳳會同善後局署臬司吳自發糧儲道黄元善詳稱遵查貴州地多插花揷花之名爲經傳載籍所未見惟前湖北撫臣胡林翼守安順時論之最詳大略言黔省府廳州縣省治所在此而所轄地土隔越他界或百里或數百里並無一線相通者是爲甄脫又或本屬之地插入他境旣斷仍續巳續復斷者是爲革離又或夾入夾出僅省一線相通長短廣狹彼此交錯者是爲犬牙通省形勢不齊要不離此三者而土人則槪稱爲揷花犬牙各省交界之地所常有惟革離甄脫爲各省所無此揷花情形也查貴州自前明始置行省所設衛所州縣皆苗疆土司之地土司歴世甚久彼此侵奪各守零星之地原非畫一之疆及其献土也則舉其所有而分隷之其設爲州縣者但按户籍以編審而户籍不盡相聯屬也設爲衛所者但以屯田爲實壞而屯田或分布各處也經界之始未暇一一詳勘我朝攺衛所爲州縣規模較備而星散攙雜之地猶仍其舊此揷花原委也州縣爲親民之官有插花則所親者不相近而相遠州縣爲治事之官有插花則所治者不在此而在彼彼有可制之勢而無其權此有可制之權而無其勢凡吾所應親者應治者應逐者多懸於數百里之外縱令留心民膜亦限於聞見而莫可如何徒使良民之納粮者應試者赴愬者舍近就遠皆苦於跋涉覊候之艱而刁劣之生監兇惡之棍徒强悍之盜賊轉得恃糾發所不及勾結摸行以爲害於閭閻此插花流弊也所論至爲明切今欲講明吏治亟應設法陸續撥正而撥正之法又苦不易溯自胡林翼建議於前旣巳創而未行同治間苗疆粗定司局踵行於後又復行而仍輟推原其故豪强憑恃險遠類祗圖便乎巳私官吏各懷畛畦甚且隂持乎肥瘠或前官未竣後任因循或開徵期近暫時模棱以故張弛靡常訖無成效兹奉奏明辦理自應切實經營該司道等悉心籌議以爲頭緒太繁宜握其要事體太雜宜行以簡必無更張之擾乃可收厘正之功酌擬章程六條詳請奏咨前來臣覆核該司道等所詳各情及所擬條欵均中窽要又臣近日巡閱上下游體察情形黔省藏垢納漢大半在揷花之地比來游勇會匪伺隙而動自應如議辦理期於地方有裨除咨部查照並批飭通行各屬一體遵辦外謹會同雲貴總督臣岑毓英合詞恭摺具陳並將該司道所議章程繕具清單恭呈御覽伏乞皇太后皇上聖鑒訓示謹奏軍機大臣奉旨户部議奏單併發欽此○○劉錦棠片再花翎三品銜留甘肅遇缺儘先題奏道王鎮墉於同治初年投効前大學士臣曾國藩軍營疉著勞績嗣檄飭西來委辦營務隨攻西寗等處遇事賛畫悉中機宜旋經陜廿督臣左宗棠委署靈州狄道州秦州直隷州知州各員缺允洽輿情士民愛戴嗣交卸到省適值臣營需員復咨商督臣譚鍤麟札調出關仍飭辦理營務該員竭慮殫精昕　無　洵營中最爲得力之員惟在營積勞日久致心脾兩虧染患痰喘之證時發時止猶復力疾趨公不肯稍自暇逸七年入冬　後病勢增劇醫藥罔效於十二月初九日在營病故又臣行營支應委員補用知府直隷州知州准補昌吉縣知縣方希林由陜西候補縣丞於同治二年經前西安將軍多隆阿調營差遣嗣投効前陜甘督臣左宗棠軍營卓著勞績以知縣留甘補用荐保俟補缺後以知府直隷州知州遞補光緒二年經陜甘督臣左宗棠委署成縣知縣勤政愛民廉潔自矢嗣交缺進省委管解新疆軍餉臣以方希林爲守俱優留營總理支應事務該員會計精詳深資臂助光緒九年九月請補昌吉縣知縣因經手事件驟難交替未卽檄飭赴任該員綜核一切用心過度致有白汗不寐等證上年冬感冒風寒觸發舊疾病勢遽增於十二月二十一日在營病故查干鎮墉從事行間勳勤卓著方希林馳驅戎馬備歴艱辛嗣因積勞先後病故悼惜殊深合無仰懇天恩俯准飭部將巳故花翎三品銜甘肅遇缺儘先題奏道王鎮墉照積勞病故例從優議卹以彰勞績出自逾格鴻慈是否有當謹附片具陳伏乞聖鑒訓示謹奏軍機大臣奉旨王鎮墉方希林均着交部照軍營積勞病故例從優議卹欽此○○江南織造奴才貫存跪奏爲織辦甲申大運縀綢等項工竣委派員役解京交納恭摺仰祈聖鑒事竊查前奉户部内務府來文派辦中申大運等欵開單行令依限織辦並飭將例辦縀綢歸併連務辦理等因前來奴才遵卽咨明督臣轉飭藩司照案歸併後撥解料工銀兩卽經援照成案購買絲斤督飭工匠人等開局織辦共酌辦得户部各色龍蟒縀綢四百疋内務府縀庫派辦各欵内織辦得各色縀綢等項一千九百四十疋件大手帕五百個及續派布三千疋又茶庫各色紕纓九十六斤白亮緯絲一千斤通草片五斤一律製辦齊全敬謹裝籍封固委派筆帖式佛保帶領妥役於八月初六日由寗起程並因時届伏汛誠恐雨水阻滯道路稽延照章航海解京分别交納所有用過料工銀兩除另行恭疏具題外合將奉派併辦甲申大運解京緣由繕摺具奏伏乞皇太后皇上聖鑒謹奏軍機大臣奉旨該衙門知道片併發欽此○○貴存片再奴才前奉内務府來文總管劉福奉旨傳織上用黄緙絲五彩朝袍面一件繡黄江綢五彩朝袍面一件黄直經地納紗五彩朝袍面一件黄緙絲五彩金袍面三件繡黄江綢五彩金龍袍面二件繡藍江綢二色金龍袍面一件藍二色緙絲金龍袍面一件繡黄芝麻地紗五彩金龍袍面一件繡黄直經地紗五彩金龍袍面一件繡石青江綢五彩金龍褂面二件繡石青實地紗五彩金龍褂面一件繡石青直經地紗五彩金龍褂面一件繡石青芝麻地紗五彩金龍褂面一件石青緙絲五彩補子三副繡石江綢五彩補子二副繡石青江綢三藍補子一副石青直經地納紗五彩補子三副俱隨駕特哈欽此等　欽遵之下旋卽咨明督臣飭司籌欵撥解購料飭發慎選工匠敬謹織綉兹巳一律告成一併交委員護解進京交納除將動支料工銀兩另行循例造册報銷外理合附片具奏伏乞聖鑒謹奏軍機大臣奉旨覽欽此○○奴才慶裕濟祿跪奏爲大圍塲台卡兵丁索賄弛禁請將恃符狡展之本管官員卽行革職歸案審辦恭摺仰祈聖鑒事竊奴才慶裕前因奉天鮮圍塲地畝均經開墾僅留大圍塲一處爲肄武捕鮮之地自不容各處奸民再有侵佔曾於上年七月間奏奉諭旨永遠封禁當經恭錄分飭遵照並出示曉諭各在案該台卡官兵應如何實力稽查以杜奸民窺伺乃風聞歸勒合台卡官兵有任令附近居民私入圍塲砍伐樹株受賄釋放情事正在飭查間卽據管理圍塲事務協領訥欽禀稱該台卡兵丁張束玉等放車入圍割草伐樹藉端索財台官英春飾詞揭報希圖塞責卡官阿爾棟阿縱容隱匿不加管束等情經奴才慶裕濟祿將英春阿爾棟阿撤任調省並將張　玉達力春承恩雙吉等斥革傅解由奴才慶裕一併飭交發審處提訊兹據發審處委員等訊據張束玉等供稱各情與所查大略相同並據供稱曾向台官英春卡官阿爾棟阿冋明等語惟英春阿爾棟阿任意推諉供多狡飾稟請核辦前來奴才等覆查英春阿爾棟阿坐守台卡專司稽查所有本管兵丁均係近在咫尺似此肆行舞弊何至毫無聞知顯係恃符狡展相應請旨將歸勒合台官三品頂戴候補防守尉佐領英春卡官驍騎校阿爾棟阿卽行革職提同革兵張束玉等澈底根究從嚴懲辦以肅禁令而做效尤是否有當謹繕摺具陳伏乞皇太后皇上聖鑒訓示遵行謹奏請旨軍機大臣奉旨英春阿爾棟阿着卽革職歸案審辦該部知道欽此 
 
