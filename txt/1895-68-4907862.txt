# 1895 - 68 - 4907862

 

Page 1

 
 
[重印六部處分則例及花月痕告成] [  圖書集成局啓]  
　　六部處分則例一書爲道光朝欽定條分縷析詳　　　誠　官及佐幕者所不可不覽者也前經售罄兹復印成每部分裝八本盛以　函計碼洋一元二角花月痕亦已重印告成雖係小說家言而　怨言情口吻逼肖與曹雪芹石頭記足以輝映後先每部四本碼洋四角諸君子請臨申報館帳房購取可也此佈 
[論行軍設後路糧臺並寛大之路]  
　　凡用兵而成大事立大功者其軍之各營各隊必同心合力而辦事無論何時可聚集於一處其糧食隨之而行又必有極穩之後路糧臺積藏軍需無一不備糧臺之外或有難破之堅城或有天生之險要敵人不能猝至我兵可以前進糧臺與大軍之間必用寛大之路以通之山麓之路凹凸陡絶者馬車不能行軍糧裝於馬背而過山嶺故用馬更多而排列之路甚長護衛之兵必多大軍運糧之法斷不可如此多年用兵必開寛闊平坦之車路其車可裝火藥砲彈浮橋砲架砲墊或他種軍　載物重而且多有大路則不致誤行期統帥出仗之時必豫計所派之步兵砲兵在幾點鐘内可至某處遇敵兵而攻之若路甚難行則統帥之推算不準恐爲敵所敗然有時亦用小路或險路移動兵丁者因急欲與後路相通不得已而出此也行軍用鐵路則其益處更大於尋常之路先令各處輪車會聚於兵丁起行之處假如某省内傍晚統兵大員發令聚集輪車至某處是夜卽可到齊黎明卽可起行如事欲速成可於六點鐘以内聚集若干輪車先　第一起兵丁以後輪車接續而至卽運第二起或第三起兵丁鐵路一副汽機可運各種車二十四至三十四爲一尾車每一點鐘行二十英里至二十四英里此爲最穩若行之更速恐有不妥之處尋常人坐之車每車可容兵三十二名運馬之車每車可容馬三匹運牛之車每車可容馬六匹或八匹假如步兵之制每營七百人營官哨弁及伙夫等一百人行李之重五千斤營件軍料之重六千七百餘斤約計之一副汽機之尾車一營之兵與營中之物可盡運之馬兵之制每隊用馬一百二十四一副汽機之尾車可運馬兵一隊砲兵之制每一砲並火藥箱用裝粗件之矮車裝之或裝一軍火車於矮車上每行之砲共六尊並軍火車與馬與人及運軍料車須用二副汽機運之每副汽機之尾車三十一至三十三如步兵一營預備立於停輪車處在數分時内可盡登車馬兵須費時一刻十分砲兵須費時二刻若在一處登車卽於一點鐘内能發三尾車如於停輪車之旁造暫用之臺可於同時内多發數尾車每一尾車之囊長三百尺用二百人可於三點鐘内造成作臺之料卽取於停車相近處如此同時多裝數尾車歐洲諸大國之鐵路每一點鐘内可發八尾車每隔七分半時一尾車起身若爲時更少恐後車與前車相撞則爲大禍也一軍所用尾車之數開列於下步兵二萬人尾車二十六馬兵二千人尾車十六砲八行尾車十六第一起接應軍火後車尾車八工程兵四隊尾車四醫院備車尾車二共計尾車七十二假如各尾車已預備於停火輪車處且臺已造成卽從第一尾車動身之時起可在十二點鐘内令上所言一軍之兵行六十英里倘交戰處無糧食並無運軍料之車應另備一日之糧與馬料用八尾車又運軍料之車與馬亦用八尾車如此多加十六尾車共須十四至十六點鐘可行六十英里有大鐵路可用此法而不待車回因車多足用也若路長六十餘里或少遠卽有他軍可陸續登車而不斷因前去之車已回至本處而第二軍之第一營之兵已可登車如路太長則車不能不斷必待其回車凡鐵路運兵不能接續而不停因鐵路之旁有大城城内居民從遠處運載糧食皆用鐵路故運兵之閭應停數點鐘而待城中運載各物又不可預定每點鐘行二十里或二十五里因路之遠者人馬俱困必須停車閒散也丹用兵者務必知軍體有根本以大路與穩固之糧臺相通又必知行軍之際不於一條路上積起而在數條路上分散防守之軍分爲數路進攻之軍亦分數路欲明此理可詳陳之假如軍内有步兵三萬人行路時排列之長五英里砲六十尊並隨後之軍火車共長二里半馬兵六千人三馬並行共長四里今有步兵九萬人長十五里馬兵二萬人長十四里砲三百五十尊長十四里共長四十三里而各隊閒空處尚不在内如進攻之軍祗用一路則其前鋒離起行處四十三里而後隊之兵方動身敵國之軍可攻而夾擊之且可屢次擊敗其前鋒而後兵不能救故必酌量兵數之多寡而分數路進兵設其路在攻敵處相合則爲最便之事因軍行之首尾不長旣至戰塲可以同時列陣交鋒此散布之各營兵如欲保護本國須易於聚合而攻敵兵又應有通各營兵之横路卽可成其事惟其横路不可在軍面之前須在軍面之後因恐敵兵追赶我兵過前面之横路我兵不相通若横路在軍之後面我兵仍可相通如以一軍分數路前進而攻敵路旁有阻礙之所或爲泥淖或爲山林或爲無津梁之河此爲危險之事因敵兵來攻他路之兵不能救路不通也又臨交鋒時使行伍之首尾相近而張大其軍面亦爲要着其砲與車由大路而行步兵馬兵可由路旁田内而行遇河流衆多處宜常整隊伍而隊伍之首須預備交戰每一分軍遇見敵兵卽與交鋒欲成此事以一分軍分爲四隊每一分軍步兵四營騎馬獵兵一營砲二行馬兵二隊每隊中令馬兵一分隊前行探路令工程兵數十人用斧鑿等於水道之旁斬伐樹木作小橋以過河砲二尊軍火車不從騎馬獵兵一隊護砲步兵一營砲行内之餘砲並軍火車隨之其餘各隊照此章程行事則行列之首尾較常法相離稍遠但有分隔處前一分隊伍不與後一分隊伍相混如至某處有鐵路與尋常之路平行令步兵行於鐵路砲由尋常之路前行遇有横路卽令馬兵數人通兩路軍之信息且探中間有無敵兵停兵之處路旁田内或人可行或砲可動卽張大其軍面而行列之首尾收短凡有平行之路相距不甚遠者須用之凡敵兵來攻我一隊之兵應將車置於田内列成車營以讓一路令兵前行若兩軍相近卽欲交鋒切不可以全軍行於鐵路祗可分派數營從鐵路至某處以備交戰而前鋒與中權不可　鐵路以行也由此可知行軍之道路固與後路糧臺並重矣　統兵之責者其亦有鑒於斯 
[本館接奉電音]  
　　昨日清晨京師飛電傳來上諭一道敬謹譯登○二月十五日内閣抄奉上諭浙江金華府知府員缺著繼良補授欽此 
[議和述聞]  
　　西字報載有北京十五日來電云中朝已决計議和惟如何商議如以高蔍爲自主之國地方幾處應讓與日本兵費應給若干須由中日兩國議和大臣會晤時再行定奪惟一個月之内不降上諭言及戰事所有議和一切機要不准宣洩云 
[之罘零語]  
　　昨日本館常㝢烟臺訪事人來信云此間柴米蔬菜皆仰給於四鄉邇來轉運軍裝亟需性口以 
 
 

Page 2

 
 
致各物之運以入巿者寥落若晨星云○諺曰七九八九沿河看柳蓋以正二月初交天氣將漸漸和煦也乃客臘中旬以後風雪連天至月初仍大雪紛飛峭寒砭骨時令之不正如此誠歷年所罕逢者也○富賈豪商一聞宼警相率遷至省城亦有移家上海者至貧落之户一聞東方宼至則往西而逃若遇西方過兵又往東而竄萍蹤無定困憊難堪惟力食者流爲人搬運家貲獲利倍蓰無不歡呼雀躍喜溢眉梢云 
[帮辦塘工]  
　　浙省塘工局向由杭巡道主政局設提調一員專司其事現因由海寍到杭之海塘被水冲坍數十丈急需修整提調李太守襄國赴塘勘工廖中丞以巡道事務較多特委候補道陳觀察乃瀚帮辦塘工局 
[課土紀聞]  
　　浙藩趙展如方伯甄别崇文書院於初三日委正途知縣校閱當日閱畢次日由方伯親定甲乙將飭書吏填榜詎料前列卷内計有雷同卷五本方伯以去取未能平允因另委府班數員覆校是以尚未發案也○東城講舍在杭州菜巿橋堍係本府生員肄業之所由陳六笙太守定於初九日甄别先期出示凡請考諸生准其散卷不必點名肄業者須親自接卷是日太守因有要公未暇親臨特委杭府教授徐廣文　院點名給卷兹將題目列後王往而征之合下一節賦得已過社雨尚春寒得春字 
[起死回生]  
　　何秀峯司馬際春越人也年逾花甲去年由川省解組歸來慕西湖山水之勝時來遊玩今正赴杭寓居凝海巷張姓家張本何之至戚也本月初三日乘輿往吳山文昌廟拈香歸來甫出輿卽倒於地噤口不言奄奄一息張適在廳堂與客談心急命從人攙扶客固止之謂此係中風切勿輕動卽情人至藥肄購人參再造丸數粒取開水調一丸以進尚未見效復進一丸覺喉中咯有痰聲移時漸能轉動又過片時始能言語乃命人扶之上牀張謂客曰素不聞君精歧黄何得回春妙術耶客曰昔年在滬上某酒館見有浙西鹺賈曾患此症同座倉皇無措隔座有一人大呼慎弗輕動急售此藥以進得無恙其人云凡患中風者皆由痰湧氣閉經絡不行此丸能通各竅周轉甚疾若一移動則血脈疏散藥不能達故戒弗動耳是日余叨陪末座親見其奏效之速照此試之果然靈騐諺云對症服藥蕉然 
[庸醫可笑]  
　　金陵訪事人云去冬某紳之女公子玉體違和遍謁名醫迄無定議或謂冬瘟應照時症法治之或謂虚弱應以滋補療之或謂肚腹膨漲須用殺虫藥旣而發寒熱者月餘唇齒乾枯形骸蕉萃乃延一蘇州名醫診視醫云是爲正火不敵邪火須用羚羊角犀牛角以清其源而本城之向以國手稱者皆稱火不歸原應用附子肉桂等劑遂莫衷一是惟以病人爲試箭之靶而已時屆新春勢已垂斃諸醫互相商議各存意見終日不能定一方紳觀諸醫毫無把握爰倩人另延從前醫過某大憲之某先生詎知先生素患阗癎略以三指按寸關尺卽大言曰此係肝腸之病須冷熱補瀉兼備方得起死回生於是玉札丹砂牛溲馬勃兼收並蓄煎而灌之試思如花似玉之人其能禁此粗爄惡俗之品乎一服之後登時舌梗氣喘一息奄奄紳駭極不知所爲家人爲之别延一醫細心診脉謂本是寒凉所致無甚大病先誤於攻補並施繼誤於附子肉桂等劇熱之物以致精液耗盡神思昏沈急以三甲湯加减進之三服卽開口索飮紳喜不自勝還思諸名家高談闊論徒有儀表藥金輿資所費不少愈思愈忿擬開單函致有司請爲懲儆後經某典商再四排解方得漸平而春來已絶無一醫乘四人藍呢轎出診矣 
[築路續聞]  
　　金陵創開馬路由節署出金川門直達下關此已兩紀報章所有工程經費張制軍刻已籌齊發交金裕官銀號收儲一俟開工陸續支取此項工程據官塲中人云歸上海瑞生洋行承辦未知確否總理其事者係總理兩江營務處督辦水師學堂兼下關掣騐局會辦支應局前淮揚海兵備道桂　亭方伯前署江甯縣藍采錦大令爲工程委員制軍恐桂方伯公事繁多難以專顧添委熟悉洋務現　兩江營務處兼辦籌防局廣東候補道王觀察前南洋英屬新加坡總理事官現辦金陵洋務局黄觀察駐局督理又添委江蘇候補同知許司馬錫霖候補知縣車大令運昇爲監造擇定吉日卽行開工 
[知人善任]  
　　金陵訪事人云洋務學生吳其藻廣東人當法人擀釁時在揚武兵船執事及船被轟沈默思與其死而湮　不彰不如將現成之砲一開　却與敵人併命因之扳機發蠁猛擊敵船及法事敉平袞袞諸公皆邀褒奬而吳獨憾抱向隅洎事爲沈仲禮太守所知卽薦至金陵製造局同文館教習英文座擁皋比五更寒暑適張香帥調署兩江督篆傳見之下詢知往事卽委令管帶開濟兵船至前管帶徐君傳隆經香帥奏補川沙營叅將刻已赴任履新云○長江水師提標中營千總金千戎滿爲彭剛直公所識拔某日香帥傳令入見詢問戎機千戎對答如流必詳必盡香帥笑謂旁人曰此君今日之末員後日之統帥也君等不可輕視隨委令統領陸勇三營水勇一營於本月初三日下札初四日千戎卽謝委任事 
[蘇臺佚史]  
　　姑蘇訪事人云某日下午有及笄女郎與姊妹行三四人携手同行至玉樓春品茗玉樓春者爲伶人杜步雲所開靜几文牕天然不俗墜鞭公子走馬王孫無不結伴登樓小飮月團風味固茶肆中推爲巨璧者也當女郎擎甌細啜時忽有一頒白老人向之調笑紅矜翠謔自命風流甚至探手酥胸欲剥鷄頭之肉時座客方滿見此惡狀咸抱不平振臂一呼羣起攻擊老人大呼救命聲若屠猪旋經人極力調停始得釋手嘻其殆欲臨老入花叢耶是眞不知愧恧者矣○每屆新春宦途中人必舉行團拜之禮所以聯交誼而協寅恭也正月二十六日蘇省各官在八旗會館團拜撫藩臬三大憲以下咸於午前戾止衣冠　濟殽核紛陳併召梨園登臺演劇粉郎十隊秀色可餐竹脆絲清其樂無極有某甲者翩翩衣履都麗絶倫　入人叢中翹首仰望不隄防墮入糞窖骨冬一響幾占滅頂之爻雖經人設法救援得以誕登彼岸然渾身艶服已灑遍天女之花矣 
[兵符互綰]  
　　前署漢陽鎭高鎭軍奉兩江制軍張香帥札調與瓜洲鎭謝福田鎭軍對調高鎭軍已於月前赴金陵奉委署理瓜洲鎭篆謝鎭軍已赴金陵禀辭赴卾乘坐宮舫用小火輪拖帶於初五日抵漢旋赴鄂垣拜會各大憲兩岸杉板砲艇鳴鎗誌敬鎭軍擬於初七日履新 
[嶺南春雨]  
　　廣州訪事人云粤秀書院爲闔省士人肄業之地每年由撫憲甄别一次本月初二日馬玉山中丞委候補縣馬明府如衡赴貢院開考生四書文題言忠信行篤敬詩題賦得國士無雙得韓字童四書文題保民而王詩題賦得才氣無雙得韓字是日計應考者共四千餘人嶺表人才可謂盛矣○馬大中丞蒞任後勵精圖治嚴革陋規定章民間接遞一詞祗須費青蚨六十翼庶下情得以上達不致貧民冤不得伸又聞賭館倡寮亦將嚴禁維持風化正本清源逖聽之餘不禁墫墫起舞矣○息借商欵一事開辦已歷數月所有七十二行認捐銀一百萬兩目下尚未能繳齊刻聞大憲擬另立新章將百貨厘金酌量加抽以濟要用 
[水手閙餉]  
　　厦門訪事人云南琛兵船由臺北來厦裝運磚瓦於上月下旬自基隆開往滬尾時幾蹈前次横海兵輪故轍横入礁石之上緣新換管駕本係陸路將領祗知砲臺事宜未諳行船駕駛等事在船各水手恐遭不測及船抵厦門卽紛紛請假告退共有二三十名大副大車及司機器人亦皆告辭船中機器頗有損壞當卽入塢修理所有水手例應月之廿五日發給口糧南琛兵船餉銀例由上海請領緩不濟急新換管駕又無欵項墊付本月初二三等日船中水手等因閙餉竟將船内大廳玻璃窓等處拆毁管駕官無法可施祗得將船内之煤出售頒給衆水手口糧否則衆怒難犯相率辭歇恐不免遺悮大事矣 
[舟行遇盜]  
　　自正月以來厦門時有謡言謂倭人將犯臺灣南北或順道厦門地方居民不辨眞僞驚惶無措紛紛遷　内地沿港匪徒得以乘機搶刼金門渡船於初三日由厦開往行至半途遇盜突放一槍傷斃水手一人幸舵工早已準備未被登船肆刦此亦不幸中之幸也 
 
 

Page 3

 
 
[武員被控]  
　　厦門訪事人云金門協鎭李副戎思經蒞任以來與地方文武及本地紳士軍民不洽每多訟案常被標下中軍都司守備禀訐現又因地方紳士捐辦團練被協戎凌辱遂有舉貢生員六十餘名赴提轅禀控黄芍岩宮保已批准察辦矣 
[安設巨砲]  
　　前年厦門開辦砲捐購置德國二十八生的大砲安放港口以衛商民去春築造砲臺尚未完工現在砲架業已運到不日當可安設矣 
[疫癘未消]  
　　厦門時疫漸見稀少惟内地吕厝吳村嘉禾山等傳染尚多居人患喉症者十居八九因天氣寒暖不常有時寒暑表低至四十餘度有時則升至八十五六度亢晴不雨此疾病之所以多也衛生者當如何保攝耶 
[抽豐新樣]  
　　福建新科舉人無不以厦門爲抽豐利藪各途商號目爲書丐而孝廉公大都以聯扇爲資本近日新科舉人某别出新樣向燈籠店定製宮燈百數十對凡係同姓者均以宮燈一對贈之懸掛門前燈上大書甲午新科舉人一面則書其姓無論貴賤甚至土娼之有資財者均懸舉人之燈而燈之抽豐卽視其家之貧富定取數之多少至少以二元起碼或有送至二十元者又擬凡同姓祖墳欲圖壯觀請舉人親自到墓祭掃並代竪旗杆以爲榮耀價值面議云云誠抽豐之别開生面者也國家歲進千百人乃有此等敗　出乎其中嗚呼此奸邪之所以倖進而懷奇抱異者之所以終老山林長往不顧也 
[封禁廟門]  
　　禁止賽會已見報章兹江海關道劉觀察復札飭上海縣出示禁止並將各廟門封閉黄大令奉飭之下立諭差役薛貴先傳各地保到案諭令阻止居民不許迹賽一面出示遍貼鄉邨 
[監司訊案]  
　　昨日江海關道劉康侯觀察准新關稅務司來文内開洋關巡役唐永發騐看正豐行米船竟敢訛詐銀洋十四圓違犯定章送請究辦等情因飭傳上海縣署傳招書吏及差役人等到轅伺候升堂研訊 
[得馬非福]  
　　有王阿元者向爲紅帮裁縫偶於垃圾堆邊拾得西文銀票一紙倩能識西字者閱視知此票係法商孫羅洋行向某銀行支票銀二百兩王喜出望外如獲拱璧什襲而藏王本假寓法界林發棧無意中忽將票遺落於地爲寓使拾得而王猶未之知也棧中别客有名仰之者與寓使商議謂我能領此銀惟領回之後須各分一半寓使頷之仰之將此票持至大有烟館先托某靛青行主人至銀行領取銀行告以此票係孫羅主人在寫字房遺失業已咨照作爲慶紙爾等弗生　想靛青行主卽據所言以復仰之仰之以爲誑已又倩大有烟館主轉懇某土行司事復往領取由銀行　交英捕房請究捕頭訊問之下伸訴以上各節捕頭命交人保出尋到以上經涉各人於是投法捕房訴明原委捕頭飭探帶至林發棧將寓使及拾票之王阿元設計之仰之一併拘入捕房押候堂期解訊 
[英界晚堂瑣案]  
　　日前四百零八號巡捕解華三喜陸春春楊金寳華菊寳陸華氏男女一干人至公堂禀稱小的巡綽至盆湯弄見華等將菊寳扭至蘇州河所泊航船上陸等出而覇阻在路忿爭是以拘請訊辦宋莘樂通刺飭分别看管至前晚升堂提訊華供稱小的家在蘇州鄉下素以耕田爲業女兒菊寳自幼字楊當八歲時過門童養邇者楊不務正業於上年四月挈菊寳至治下押入某花烟館作賣笑生涯小的　之急附船來此四處尋緝前日小的遇諸盆湯弄陸之併婦華氏所開花烟館欲向陸領回陸與華氏措勒不放爭閙之際被巡捕拘至捕房轉　案下陸供小的係本邑引翔港人前晚十一點鐘時在盆湯弄姘婦華氏所開振泰烟館内吸烟華忽紏集多人將菊寳劫去小的從旁解勸並無掯勒事情華氏供稱小婦人家在蘇州夫故無依至治下傭工度日旋因患病無處樓身不得已與陸姘識現在盆湯弄開設花烟館去年十二月二十一日由世泰里開設野雞娼院之鴇兒張金氏介紹薦菊寳至小婦人處當夥娼取去押帳洋五十圓前晚華等突來行刼以致忿爭菊寳供稱小婦人年二十五歲向在鄉下耕田上年四月由未婚　挈之來滬質於小東門外戲館街某鴇花烟館内爲娼取去洋銀二十圓嗣又輾轉抵押華氏花烟館前日父親由原籍來此欲將小婦人領回陸竟壯頭霸阻楊供稱小的貧病交攻不得已而出此下策通刺判令將陸楊及陸華氏菊寳各予掌頰并著具改過切結存查菊寳交華領回撫養迨楊改過自新始送往完聚○一百四十四號華捕解沈學安張蓮卿張仁桂至公堂通刺於前晚升堂訊究沈供稱小的係眞如鎭人胞兄仲林生有一女小字金舍及嫂嫂逝世乏人撫養因於光緒十二年寄名於張仁桂之後父陳老二爲螟蛉立有書劵載明迨金舍及笄時爲之許字至光緒十六年陳逝世旋被仁桂之生母某氏將金舍押於某鴇所開娼院習學彈詞洎上年冬仁桂之生母亦棄世胞兄聞信之下向仁桂理論仁桂刁狡異常不許將金舍領回迨至今正胞兄復向嚴催仁桂反信口大言百般恫赫胞兄素來愚懦未敢與爭現在胞兄記念女兒患病臥牀萬分危殆日前小的與胞兄之妻弟張蓮卿來滬尋仁桂未晤細詢粼人均稱仁桂得重價數百圓將金舍賣與清和坊某龜所開書寓爲倡前日小的途遇仁桂向諭支吾不得已扭求嚴究張供稱小的等查知甥女金舍實被仁桂價賣爲倡惟不知賣於何處倡院仁桂卽張吉供稱小的係本邑人向在憲案下當皂役後因犯案經蔡大老爺斥革父親逝世後生母因有不端之事於光緒六年由祖母駈逐出門與曾在公平洋行經收房租之紹興人陳老二私　如何收金舍爲螟蛉女小的實不知情通刺判　張當堂出具並無婪賣金舍情事察出重究之切結存查並諭令沈等尋訪金舍實在下落禀候提案根究 
[英界公堂瑣案]  
　　前報紀彭渭生控夥計袁廣豐彭玉堂王阿日劉永法張金海蔡楚侯等竊取食米宋通刺著將袁等六人押候查　覆訊昨日包探秦少卿禀稱小的查知食米三十餘石確係袁等六人串窮尚有土布二百餘匹猪　數百斤係蔡獨自竊出現在食米之事已由原被告理楚惟蔡尚須訊究彭訴稱食米已由袁等賠償惟蔡尚有竊案求卽訊追袁彭王劉張同供稱事已了結叩乞釋歸通刺據情商諸易副領事然後著袁等具改過切結存案備查蔡押候訊核○包探秦少卿解李少山至案禀稱小的查知李係江湖積窮屢犯巨案曾發配到粤今從配所逃回日前越程竹啓家之墻竊得灰鼠褂灰鼠袍及金銀首飾經小的拘獲人贓察明頰上刺有竊犯二字今特解請訊究程投案領贓李　認行竊哀乞施恩通刺判令笞責二百板管押兩月期滿解回甯波原籍贓給還失主○包探何瑞福禀稱顧大生窮取錢阿根家水烟袋一枝經小的緝獲人贓送請究辦錢投案領贓顧供稱小的係崇明人並非竊賊因向女婿借錢不允故藉竊物以壞彼聲名耳通刺判令管押一禮拜期滿後著赶緊回籍不許逗留○五十六號印度捕解張文正至公堂禀稱伊等雇宋長萬之東洋車因計資以致口角互毆致失工部局車照一張坐墊一枚宋訴稱小的係食力之人實在受虧不起目下車主責小的賠償車照將奈之何張供稱小的雖與張爭執然張並無失物之事通刺著於禮拜四覆訊○三百五十二號華捕禀稱朱挑桃借居施全全家竊取施之布被烟槍各一經小的查獲人贓送案請究施投案領贓朱供稱少的無錢使用不得已而行竊通刺判令管押一禮拜○一百十八號華捕禀稱胡順生施德狗王金周等在虹口某自來火廠前聚賭適由小的目見因連賭具送請究懲胡等同供稱小的等皆係髹工閒暇無事偶然聚賭以後不敢再犯矣通刺得供一併釋出不事深究○二百十六號華捕禀稱吳桂富在洋人麥納喇處當庖丁昨日向索工資以致吵閙是以拘解請究吳供稱小的傭於麥納喇處甫及四天夏納喇時肆兇毆故欲向算工資卽行辭歇通刺著卽交人保釋 
[美界捕房紀事]  
　　王子良賃居美租界北山西路第十九號屋内開設順豐烟館前晚有流氓混名黑炭團者偕同黨吳永宜把臂閒游信步而入横陳短榻乘人不備遂將烟鎗攫之而遁迨王覺而追逐已不及矣奔赴捕房控訴昨晨捕頭飭包探竇如海將吳永宜解入捕房捕頭 
 
 

Page 4

 
 
命押候拿獲黑炭團一併解送英公堂究辦○整容匠黄妙發前日下午在西華德路與同業甲乙二人口角繼而各奮老拳黄本孔武有力奈雙拳不敵四手漸形力竭甲乙合力毆之以致受傷經某號巡街捕至一併拘送捕房捕頭欲將甲乙押候送辦旋由黄父訴稱劣子素患瘋症此次又因病發以致與人擀釁請將甲乙釋出兒子帶回自行調理捕頭允之○西華德路天潼路轉角處有粤帮所設水果店櫛比如林每日清晨鄉人販買各種食物運至鄉間出售以圖微利前晨有十餘人各荷筐籃而至暫停户外入内購物適爲管馬路西人所見謂馬路中不准停筐何得違犯定章將衆鄉人驅入捕房捕頭訊悉情由姑念鄉愚無知各罰小洋三角從寛釋放 
[虎士銘恩]  
　　　本館昨承淮陰薦湖居士函云自海上有事以來東北生靈肝腦塗地每一念及寢食輙爲之不怡後知營口有醫院之設貴館復代募經費欣喜讚歎不能自已頃募得雙桂軒主人鷹洋十番鄙人亦勉助四番惟願天心悔禍庶瘡痍不至滿目是則私心所竊禱者耳又接雲尖下走函云連日讀報知牛莊紅十字會有醫治華軍之舉良由西友好義一視同仁創爲此千古未有之局可勝欽佩竊謂斯舉也再能嚴定章程面傷則治之背傷則拒之使勇者知傷可以不死怯者知生不可倖邀則行仁而輔義存其中矣附上鷹蚨十元卽祈察收轉寄蟻馱一粒聊申嚮慕之忱耳又接少思生函云兩軍交戰血肉紛飛肢體毁傷慘苦萬狀彼泰西樂善君子尚且惻隱爲懷施醫施藥拯受傷之華軍凡我華人佽助醫費揆情度理更當如何踴躍哉僕旣寠且貧於無可節省之中勉積洋蚨四元又十齡童子拜歲錢三元亦乞查收又接山東正詳同號惠函云代收山東沙河官磺局交到九八元十六兩五錢五今如數呈交來欵並未聲明指捐何處祈分撥急振可也又陳君鶴屏因妻病求早日痊愈助洋五元又棒喝餘生助洋二元又松江含章館助小洋廿六角又虞山小隱交來令親錢善士洋一元又譚君光韶助洋一元凡此仁恩之普徧胥徵善量之充周較之煮粥施衣奉行故事者事之大小不同緩急亦不同諸君子施當其厄積德累仁自勝尋常萬萬旣掣收條復誌數言代千百瘡痍九頓首以謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[預防逃逸]  
　　本城改過所收押之朱木木張海和姜福壽三犯毁柙脫逃迄今未獲駐局委員吕二尹林少尹恐日後各犯效尤因申請上海縣黄大令將各犯一概釘上脚鐐大令准之二尹及少尹卽飭局差傳諭鐵工製備脚鐐一百副 
[竊犯病斃]  
　　粤人某甲因犯竊案覊押虹口捕房本欲遞解回籍前日忽患疾病勢甚沈重昨晨捕頭飭捕將甲送往同仁醫院求治未及至院早已氣絶捕回禀捕頭飭傳三圖地保費全全查明有屍屬在申當卽告知備棺收殮 
[上海縣署瑣案]  
　　去臘甯波人楊炳麟與蘇州人趙信甫久相控訐翁明府庭訊之餘楊訴稱趙屢次訛索共訛去洋銀二百　五圖言　以後决不纒擾立有永斷葛藤字據明府曰趙不能憑空訛詐其中定有别情趙供稱炳麟之族人楊憇棠於咸豐三年在嘉定縣置田六千畝取名棠蔭義莊作爲善舉後未及請示立案卽因病作古其子葆鏞忽不願將此田作爲善舉炳麟與職員均在義莊上經理租務是以深知其事况憇棠在日曾禀請蘇松太道頒發執照設立義莊故此次邀職員帮同赴嘉定縣及撫轅控告允許酬勞後炳麟自與葆鏞和息得洋銀二千四白圓職員分文未得而光緒十九年三月職員尚代伊向舅母張王氏借得洋銀四百圓目下亦不歸還春間在嘉定縣控提有案明府　嘉定縣旣有案當移送嘉定縣訊理刻下嘉定縣查悉楊炳麟並未在棠蔭義莊管事兩造所控大相懸殊且供出張王氏家住上海故仍將兩造移回　日明府升堂訊究炳麟稱職員素操米業不在棠蔭莊管事葆鏞涉訟勸了後職員並未得錢且與趙不相干涉何竟敢揑造僞據朦迨欠欺　趙並無舅母其人張王氏是三馬路之鴇婦趙影戤誣控意圖訛詐况前已有永斷葛藤字據職員從未向伊借過銀錢伊形同無賴曾糾　至職員家内吵擾前次公祖庭訊時職員適抱病須家未能質對趙供稱職員向在蘇州操洋貨業所有永斷葛藤字據實被勒寫四百圓借欵由伊等　託職員向舅母張王氏處借貸卽求追還明府謂趙曰照爾所供帮同炳麟興訟妄冀分肥卽此一端顯見爾健訟如果尚有借欵何肯出立　　葛藤字據遂斷令炳麟給趙洋銀五十圓就此了案僞據塗銷趙不遵斷欲求照數嚴追明府大加呵斥謂爾旣不遵斷可出外安分營生若　　地生波定提究辦○去臘南匯縣人陳林氏傭於某姓家旋被蟻棍瞿兆球拐賣與徐阿南爲妻主人深恐株連通知氏之家屬旋由其　林某其翁陳某來滬偵緝衆人異口同聲皆稱被徐拐去隨將徐獲送巡防西局局員楊二尹訊詰之下徐供稱小的娶林氏爲妻由瞿作伐現住本城　　寺前二尹飭差帶徐前往著將林氏交出并提瞿到案移送保甲總巡局翁明府轉移縣署前晚升堂提訊陳訴稱林氏是小的之　　因貧　　以度日令其來滬傭工不料被瞿徐等人所誘林訢稱小的是林氏之父餘語與陳相同徐供稱小的在本城七鋪以磨豆腐爲業某日　說及鄉婦林氏貧苦傭工意圖改嫁小的遂倩其說合出洋銀五十圓娶以爲妻瞿供詞一味支吾林氏供稱瞿向小婦人甜言密語爲傭工困苦　代覔一安甯之處小婦人愚魯無知以致被伊愚弄明府將瞿一再研詰瞿無詞以對惟乞施恩明府喝令重笞五百板徐重笞一百板交人保　林氏掌頰數十下交翁父領回嚴加管束諭以此後不得再使伊來滬傭工隨飭具領媳結瞿徐飭具改過切結 
[法廨停訊]  
　　昨禮拜二係法公堂訊案之期因捕房中押犯寥寥捕頭飭探咨照中西官停訊一期 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
