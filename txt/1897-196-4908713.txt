# 1934 - 196 - 4908713

 

Page 1

 
 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論閎議縷晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋涇橋緯文閣發售 
[出售中東戰紀本末○又續編○文學興國策○續編有李中堂壽商和戰密電七萬字] [  圖書集成局代啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不換之秘本百思不到之眞詮同在申報館申昌書畫室格致書室美華書館四馬路大吉樓古杳閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學與國策二角　事新論六角 
[論本報紀日兵多病事試將中西醫學推而言之]  
　　昨日申報有日兵多病一則略謂近日兵士中患腸窒扶斯者多至百餘名次第載送衛戍病院療治營中亦盡力預防頻行消毒法其下註曰腸窒扶斯爲腸中熱病卽華醫所謂傷寒執筆人閱至此不禁爲之憮然曰醫學而可不講乎哉攷之傷寒一病仲景箸爲論註之者幾數百家或謂七日而傳遍諸經或謂六氣相傳正傳而非邪傳或謂邪從三陽傳入紛紛聚訟幾於築室道謀近世醫家泥於寒之一字每用附桂以助其熱屢經僨事尙不知非更以意爲之謂北地苦寒故有傷寒之症若南方則祗屬類傷寒而非眞傷寒至滬上諸醫更復巧立名目見有熱極狂言者指爲走頭傷寒見有兩助青紅者指爲插肋傷寒見有聲啞不揚者指爲噤口傷寒見有下利如注者指爲漏底傷寒若夫少年好色之徒偶或感冐風寒寒熱交作則又指爲夾陰傷寒謂非用麝香鴿子療之不可嘻此種病名此種治法不特古名醫未經道及卽本朝著名諸醫士亦從無有筆之於簡以示來兹者奈何摭拾鄙俚不經之語以騙病家皇皇然自命爲軒歧後身不將與說眞方賣假藥之走方醫生平分一席乎若西醫則謂傷寒係熱毒積腸中而致今試言其大略其病初惟頭頂背脊四肢痛楚身體無力舌生厚苔不欲食其時尚行動如常而不知病已潛伏其内矣迨七日後身發熱脉洪而數膚熱而乾夜不安臥或有惡夢或發狂言如是者七日則胸生紅點如疹㾦泄瀉不已身不能轉側醫者測以寒暑表日加一度左右平人得八十九度有半者初病時大約九十度或九十一度漸漸加至一百零四度或一百零八度十度不等如梯級然由漸而升而腦之漿溼膜亦因之發炎頭痛甚目畏光而讝語作矣治之之法熱甚則以冰置頭上或用海絨蘸温水拭其身脉稍平則服金雞那霜身太虚則以白蘭酒補之泄瀉過多則以鴉片與白石粉止之至近歲德國名醫製爲安替比鱗尤爲退熱之聖藥醫家治傷寒症每喜用之迨病之愈也其熱亦如梯級然由漸而退法宜進以麫類及肉湯雞魚湯多飲美酒以扶其元此西醫治傷寒之大要也顧或謂西醫善於治痬疸而不善於治内科之症善於用金石而不善於用草木之品不知非也外科用刀針敷膏丹計日而愈中西原大略相同獨至内科而病情千變萬化華醫無剖割屍骸之法平日旣不能明脉絡臓腑之源流臨事又祗以三指决病情以故影響模糊易於悮會若西醫則先從剖解學入手脈絡臓腑類能融會貫通而又切脉有表測寒熱有表察胃腸之病狀有敲拍法騐心之跳擊聽肺之翕張有聞症筒且用化學法以分尿底尿酸用顯微鏡以察血輪血汁醫書具在不難參攷而知至藥品則二千八百餘種中金石居其二草木居其八且有草木而性甚猛烈如巴豆嗎啡馬前之類者有金石而性反和平如鋅養鉍淡養之類者誠何必震驚乎金石而務取草木以却病魔哉總之華醫惟拘泥夫陰陽五行相生相尅以致其說多虚無縹渺未能獨得眞傳西醫則言簡意賅實事求是故體察旣久不同掠影浮光向惟因中西言語不通文字不同故病者寗拘守古方不最謁西醫而輕於嘗試耳今則京師之同文館上海之廣方言館廣州之博濟醫局以及山左福州諸教堂已次第將西國醫書譯成華字但得細心披閱卽無難深悉其根由我知再歴數十年西醫當必大行於中國矣因論日兵之患傷寒而推廣言之閱者苟弗責僕之與西醫習而一搦管卽偏袒之也則幸甚 
[諭旨恭錄]  
　　六月十二日奉上諭延茂等奏監犯出獄行刧請將疏防之管獄宮革識審訊一摺琿春副都統衙門管獄官恩騎尉烏綳額於監禁擬徒人犯並不依法管禁致令該犯李有私行出獄結夥行刧恊領春升家銀兩非尋常疏忽可比烏綳額著卽行革職歸案審辦餘著照所議辦理該部知道欽此同日奉上諭巡視南城御史穆騰額等奏刑部推諉重案請旨飭交訊辦一摺據稱民人趙崑喊控劉士堂等搶人一案經該城移送刑部因訊無確供遂以犯事在京西宛平縣地面人証難傳爲辭牌行該縣查訊辦結咨部存案實屬有意推諉等語此案旣經該城送交刑部何以轉行發縣審辦仍著刑部傳齊人証秉公研訊務得確情按律定擬以成信讞欽此同日奉旨圖什業圖漢那遜綽克圖著開去庫倫蒙古辦事大臣之缺欽此○十三日奉上諭步軍統領衙門奏拿獲紏夥行竊賊犯請交刑部會同宗人府審辦一摺所有拿獲之小劉卽劉祥恩小剛卽剛榮煥小連卽連城小榮卽榮奎覺羅恩三卽恩祥韓二卽韓吉昌小雙子卽雙志等七名著交刑部會同宗人府嚴行審訊按律懲辦未獲之存子卽傻順兒等犯仍飭嚴緝務獲究辦該衙門知道欽此同日奉上諭步軍統領衙門奏拿獲結夥搶刧盜犯請交部審辦等語所有拿獲之李順兒王十卽小張二名著交刑部嚴行審訊按律懲辦未獲之小盧等犯仍著嚴緝務獲究辦該衙門知道欽此同日奉上諭步軍統領衙門奏遵保獲盜出力員弁懇恩奬勵一摺著兵部議奏欽此同日奉旨庫倫蒙古辦事大臣著車臣漢德木楚克多爾濟補授欽此 
[俄國丁口册]  
　　西字報云本歲俄國人民總計一億二千九百二十一萬一千名口其中男子六十一萬六千二百八十名居都城森彼得羅堡者男女共一百二十六萬七千零二十三人居舊都木司哥者共九十八萬八千六百一十人居烏矮路希耶烏矮者共六十一萬四千七百五十二人民啞笛之殺者共四十萬四千六百五十一人居洛之氣者共三十一萬四千七百八十人居利額者共二十八萬二千九百四十三人居克以賢夫者共二十四萬八千七百五十人居卡路誇夫者共十七萬六百八十二人居氣夫利司者共十六萬九千八百六十二人居烏伊路那者共十五萬九千五百六十八人居他之油開痕諾者共十五萬六千五百零六人居殺辣諾夫者共十三萬三千一百十六人居卡若痕者共十三萬一千五百零八人居卡鐵利諾司練夫者共十二萬一千二百十六人居洛司諾夫者共 
 
 

Page 2

 
 
十一萬九千八百八十九人居矮司諾辣唅痕者共十一萬零七十五人居拔若者共十一萬二千二百四十三人居之辣者共十一萬一千零四十八人居克以之希内夫者共十萬八千五百零六人 
[捕頭納賄]  
　　上海西字報館得本月十八日香港來電云本港英國總督飭捕頭三名三道捕一名停辦公事華包探二名則下之於獄另有華捕四名聞風逃去及將各人解赴理刑衙門研訊知中爲一捕頭收受賭塲賄賂不知將何法以懲之也 
[印民鼓譟]  
　　同日西字報館又得香港來電云英皇維多利亞踐阼後六十年各地同伸慶賀印度土人大爲不悅印成傳單分送各處大旨謂此間奇災洊至疾疫流行人間財力已窮勢難支拄今忽舉行慶典大耗資財何以竟無一人出而阻止豈非我等三十兆黎庶全不在英人心目中乎旣而有一武弁自總督署中出突被匪人發槍擊斃復擊傷一查疫人員斃一巡捕地方官恐釀成大亂急出示購拿兇手俾得盡法以懲 
[日東火警]  
　　日本報云東歴客月三十日北海道新潟縣屬三條町忽肇巨災是日下午一點鐘時火起焚失民居三百七十二户寺院之所土藏四所此外焚失其半者十八户電柱燬去五株受重傷者一人輕傷者十五人直至四點鐘時火始熄 
[時疫盛行]  
　　福州訪事人函云近日時疫盛行大都係結核發癍等症歧黄家爲之束手上月西門外半街一帶有一家連斃六七命者日來八旗會館附近及觀巷半里之地染是症者甚多且多不起寄語衛生者尙其於寒暖起居愼之又愼哉 
[札議章程]  
　　蕪湖采訪友人云各省所産土藥現經言利諸臣奏請改訂稅章每百斤徵銀六十兩奉旨依議通飭各省督撫遵照並按各該省情形詳議章程迅速覆奏前經兩誌報端矣兹又悉此舉實發自户部總稅務司赫君不過因早年曾詳采各省歲産土藥情形咨呈大部是以此次大司農特仍咨訪於赫君並非因赫君而始有此議也上月皖南北兩總卡接奉藩司于方伯四百里排單遞到札文至本月初旬先後遵飭體察情形統籌全局妥議詳細章程申覆大旨以部章係就産土繁盛之區設立總局稅厘併徵每擔捐銀六十兩以後無論運至何省概不重徵則安徽總局應設於皖北穎亳之間方爲扼要皖南係銷售埠頭原設蕪湖總卡徽州廬州兩分卡以收取落地厘金今旣由出土處總捐則銷售處自應禀請將卡裁撤惟慮出土處亦甚散漫難保無奸商繞越偷漏之弊似又不能不加之意擬請將南總卡及徽廬兩分卡改爲緝私卡將經費大加節减或更於原辦疎缺之處添設小卡以期綱舉目張庶足上益帑項下慰憲衷云云所有方伯札文照錄於下欽命三品頂戴督辦土藥總局署理江南安徽等處承宣布政使司布政使加十級紀錄十次于札南總卡提調知悉奉撫部院鄧札開光緒二十三年五月十四日准火票遞到户部咨江南司案呈准北檔房傳付所有内地土藥出産日盛擬另籌徵收之法以擴利源一摺光緒二十三年四月二十八日奉奉旨依議欽此傳付抄錄原奏恭錄諭旨飛咨各該省將軍督撫關道等欽遵辦理等因前來相應抄錄原奏恭錄諭旨飛咨安徽巡撫欽遵辦理可也計單等因並火票到本部院准此除火票存俟彚繳並分行外合就抄單札行札到卽便欽遵會同藩司刻速體察情形妥籌開辦並將議定詳細章程尅日禀覆以憑核辦毋稍刻延切切此札 
[眼綫慘死]  
　　姑蘇采訪人來函云盜賊横行梟匪充斥雖罄南山之竹不足盡書上月初七夜吳江縣屬某鄉陶姓家被盜翌日卽經飛划營　獲孟阿大孟阿翠父子及張阿四林阿三等四名解省訊辦當在蘇州府堂上供出同黨十餘名復經營官胡游戎續獲陳阿小吳阿六顧阿九等三名解省後經發審局研訊屬寔旣而飛划營復在冉澤地方續獲是案夥盜三名解經府尊桐太守訊問三犯直認不諱并訊出盜徒孟阿大藉隷吳江素與梟匪連爲一氣去年胡游戎拿獲施老窩子係由阮本賢爲眼綫當時曾賞充艙長之職阮心不足辭差後投充太湖正前營哨長嗣以滋事不法經營官許游戎撤差阮本與孟阿大熟識今年三月間至吳江向孟索欠孟暗使人通信與黑面施老窩子蓋施老窩子共有二人一爲白面一爲黑面去年正法者係白面卽黑面之弟也自白面正法後其黨深恨阮本賢常思得而甘心焉而阮之面貌頗與孟阿大相似孟曾於某日被黑面拘去欲置之死地孟再三辯白且力任將阮獲到以釋疑團始得釋放詎料阮竟於是日自投羅網孟乃飛報於施率同黨羽數十人將阮拘去先令吞服紫霞膏燒酒一大碗繼又令食生土一塊喝令將棺木一具擡至面前令阮自躺於内將棺蓋釘上用二尺長之巨釘一只由棺蓋當胸釘下事畢抛棄荒郊而散此事傳聞已久未得其實今兹由盜黨親自供出想非虚語矣 
[緝獲會匪]  
　　昨日得姑蘇采訪友人函云本月初七日閶門外太子碼頭附近忽來小舟一艘　纜河灠絶無動靜巡委某君聞而疑之禀知總巡及總捕府劉司馬飭差查緝旋於十二日差等見舟中步出二人狀貌兇惡知非善類爰卽尾隨其後二人行至城中某茶肆啜茗無意中偶露禁物差卽上前盤詰二人言語支吾遂被獲住先經總巡憲訊問並無口供旋經劉司馬提訊亦狡展不承嗣於身畔搜出票布小旗等件又在舟中查出洋砲利刃知爲哥老會匪遂移送吳縣署賴大令飭禁内監候訊供詳辦 
[松江融齋書院六月望課題]  
　　經學來兌引解曰驛曰克解舟人私人解閶人寺人攷○性學孔曰成仁孟曰取義以仁義分屬何歟愚忠愚孝論五福不言貴說讀劉蕺山人譜書後○史學周公居東辨漢世諸吏能治盜賊以何法爲最善王安石創行新法多用新進論明史外國傳多所臆指試正其誤○算學今有數不幾何但云置原數爲平三角𣐟之高求得面積倍之爲長方積復取其長闊和爲立三角𣐟之高求得體積六之爲立方積則立方之長闊高三相和得二十四試依𣐟積之理返求其原數有大小兩弧各正餘弦法取兩正弦和自乘與兩餘弦較自乘數相加以圓徑除之得和弧正矢作圖証之以上望課各齋限本月廿八日交卷十七日報登决科諸題限廿六日交卷逾限不收 
[十二訊租船案]  
　　昨日淸晨十點二刻時第十二次會訊信隆洋行與支應局租船轇轕一案原被告先集天后宮側出使行轅俄而承審官蔡和甫觀察韓總領事偕譯員鳳夔九太守薩副領事升座支應局所延律師担文起而言曰被告訴詞中第十二欵言原告浮開帳目任意需索以致遲延未了案中所有各據須譯成華文本律師已於前堂申請原告所延之威律師並未駁回應請諭令照辦韓君曰如此辦理稽延時日殊難允准担律師仍堅請原告譯成華文並云本律師已再三申請此後可不必再有異議蓋凡天下有教化之國所設衙門同此辦法俾昭公允本律師尙有兩條欲代被告申說當第一堂審問時辯駁原被告一節堂上曾諭不論彼此均可申說以後所辦之事與此谕相反至被告反控曾諭緩商此一條也再有第一堂審問至中間忽然退堂密商甚爲不合原被告律師所辯各語莫不彰明較著一秉至公卽有不妥之處亦不訪明諭韓總領事謂商議在辯駁之後担律師又曰本律師只照例辯駁並無他意在堂上商議殊無不可總須明論俾在堂各人共見共聞方可允洽此事與原告律師毫無干涉威律師曰此節堂上如已下斷則本律師可以不說否則尙須申說担律師曰白納處上堂所有三欵帳目一四十八兩二五百兩三二百二十六元零五分有無憑據白納處答曰五百兩一紙業已呈堂其餘兩款並無票據只有帳簿可以繙出旋卽抄呈担律師又問曰爾前堂所呈各帳約計八千三百餘兩而索欵竟有一萬二千六百二十兩所差至三四千兩須申明其故白納處乃檢呈六月三號付駁船公司銀三十兩祥生廠拖船至江心之用付太元洋二十三元五角付三盛銀三百九十兩付元泰洋八百四十七元五角五分付三盛洋二百六十元付祥生廠銀一百九十九兩六錢又付祥生廠修理江寗武寗兩船銀五十兩零五錢付遠昌洋三百八十二元五角七分付生昌洋五 
 
 

Page 3

 
 
百九十二元五角又付寍州騐船費銀二百零二兩五錢此帳因寄往香港敬非原帳付怡昌洋一百八十二元七角威律師曰自四十四號起至目下所呈各帳願繙譯華文請將已呈之帳發還白納處又呈付阿法洋六百八十一元又付寗州修理費洋八百二十元零五分此欵當時並未開入今亦一併呈堂付耶松廠共銀一百十六兩七錢五分付拖船公司共銀一百二十兩付遠昌洋四百十四元五角八分付元泰洋七十七元以上各帳逐一檢呈担律師又問曰所呈各帳自四十四號起至八十號止與爾禀詞中所索之一萬二千六百二十元之數符合否答是問所呈各帳是否卽去年七月中之索欵答是問去年八月十四號爾曾在英署簽字信上有之乎答有之問此信向籌防局索銀二萬五千兩爾如何算法竟有此數答前索之一萬二千六百二十兩帳已呈堂其餘係徐委員向各船取用之貨物一欵用銀四千零七十九兩係向武寗船取用至煤帳另有銀一千兩寗州船用去銀一千七百兩關上船照等費銀若干兩又武寗壞後退還客貨水脚虧銀二千兩不照合同應虧銀三千六百兩共成銀二萬一千餘兩問是否因違背合同向索賠償之銀乎答是是時已十二點半鐘遂退堂至午後兩點二刻鐘再訊担律師又問曰所有一萬二千六百二十兩已將各帳呈堂其銀曾否付訖抑尙未還答有付有欠問付過若干答約付過三千餘兩其餘尙欠問頃間退堂時所供各欵止二萬五千兩乎答大約是此數問所索止此乎答除所索外尚復受虧不少問一萬二千六百餘兩之帳業已呈堂然爾索二萬五千兩則尙有一萬二千四百兩可有帳據答有現在未帶問有銀錢總簿乎答有下堂可以呈出問爾在英署簽字之信上云一願還兩船索銀二萬五千兩二裝修使用爾言武寍船應賠銀二千兩不照合同虧銀三千六百兩如何與信上二萬五千兩之數符合答應修之欵已開在内而實則不止此數問當時爾得此銀兩卽可了事乎答然問爾所答只此數語乎答然别無他語問約在八月一號爾向被告索銀四萬兩答稱是徐約於十五號送銀二萬五千兩至英署至十六號仍未送去十七號徐忽派兵船看守所租之船故將寗州船私自開至香港其時事已大變而徐又謊說商人令船主將船弄壞二十號徐來行取總帳商人請徐自查卽由徐之本家將帳繙譯華文商人亦未校對問誰人告知答已記不淸楚大約是行中人問譯成後是否卽行取去答是問爾知徐欲索帳故託人做就乎答是惟未曾對過問總數幾何答總數五萬六千兩時約在八月二十號光景問此時是否卽將寗州船開去答是問無論何時爾欲將四船設法賣去有此事乎答無問爾先索銀一萬二千六百二十兩後在英署簽字之信則二萬五千兩目下又多四萬兩支應局延本律師經理此事爾何以並無實帳交來祗在寫字房偶一談及何以此時竟索此巨欵答是問至本年四月三十號止爾竟索銀七萬零零二兩零是否答稱是又請堂上檢閱禀詞發下核對白納處所索七萬零零二兩零一欵内應除去四項銀兩計一萬零七十八兩是付武寗江寗新福建三船耗費此帳已併入總帳矣問爾禀詞中有責令被告擔當責任之欵可有實在愚據乎答有旋又查對各帳時已五下鐘當卽退堂原被告亦各散歸 
[逆姪行兇]  
　　常州府屬無錫縣人顧小川卜居滬南高昌廟十四圖西栅附近曾在製造局煉鋼廠内充當工匠其姪名福昆在滬北四馬路開設成衣店前日赴叔處探望起居小川甚喜卽市酒食與之暢飲論長說短頗極歡洽忽彼此談及家務小川謂其姪曰爾今年已長大余年來老病顚連無能爲役矣日後倘有不測爾當代我料理家務爾叔母任氏年方少艾性不純良余不能制不得已置諸腦後矣福昆謂叔曰若待叔父棄世姪兒何能約束不若先行處置爲快任氏在門後微聞其語不禁毛骨悚然嗣由小川喚令預備温水以待洗澡福昆忽持刃向任氏頭顱斫去血湧如泉極聲呼救鄰居人等聞聲咸集羣抱不平將一千人拘解至高昌廟巡防局中請究局員魯介朋二尹提訊大爲震怒立命將福昆重責三百板小川代求從寛改責一百板具呈改過切結著小川押令回籍不准逗留 
[盜棺宜辦]  
　　縣役某甲之女玉殞香銷已易四五寒暑棺木浮厝於西鄉法華鎭相近前晚忽被有匪徒刨發正以斧鑿從事爲看墳人所知飛步出視賊遂逃逸乃報知事主帶同捕役往視屬寔已派夥四出緝訪矣 
[示認浮屍]  
　　昨日本縣黄愛棠大令出有召認告示一道云五月初六日據同仁輔元堂曹董函稱由救生局二號巡船在洞庭山碼頭撈獲無名男屍緝兇在案因日久無人認領爲此示仰諸色人等知悉如有家屬出外未回與後開年貌服色相同者准其來案具領計開年約三十左右面赤無鬚身穿藍布衫褲藍布破棉襖斗紋布套褲秃頭赤足右足有浦鞋一隻 
[布店受騙]  
　　滬上柺騙之流層出不竭前日午後有操本地音狀若店夥者手持裏毛家弄協成乾京貨店牌號手摺一扣向大東門内同昌洋布店内冐稱協成乾店夥奉主人命來取荷蘭標布十疋付給保康莊銀票一紙計銀四十兩五錢同昌執事人結算之下共計貨銀六十元左右騙子卽喚挑夫將布挑至大東門外新安橋堍同昌恐有冐騙卽派學徒尾隨其後時適大雨貨卽挑往橋之東首某成衣店暫避由挑夫向成衣店借得雨傘一柄冒雨挑去同昌學徒不復前往半途折回告知掌櫃復派店夥往協成乾查問店中人稱並未派人來取貨物且亦無此狀貌之人急往保康照票亦稱並無此等銀票同昌始知遇騙立卽遣夥報知十六鋪巡防中局局員蔡蓉卿二尹准詞卽飭地甲往成衣鋪查問據稱騙子並不相識惟來借傘之人知姓潘名晉卿挑布至陸家石橋南首朱椿和襪店卸去地甲卽往朱椿和中查問據稱有一不相識之人將荷蘭布十疋價賣計付洋四十七元當卽携洋而去地甲乃將藩晉卿交與朱椿和内著帮同將賣主拘送局中否則著店主理值 
[英界公堂瑣案]  
　　包探何瑞福秦少卿同禀稱倡婦殷二寳在棋盤街鴇兒殷阿寳所開倡院賣娼扒手蘇遇生僞裝闊少連宿兩夜乘間竊取金鑲玳瑁臂釧及金約指共值洋銀一百六十圓致應倡情急吞烟救治無效而斃事後殷鴇倩司帳龜奴呂香榮投報捕房捕頭令小的至蘇州河畔將蘇拘獲管押捕房忽有徐阿卿莊信章二人指呂龜誣竊强向訛錢爰一併送請訊究呂龜投案申訴前情蘇供稱小的係常州府屬某邑人應倡自願將各物送給小的小的不敢行竊徐莊同供稱小的等惟向呂龜查問不敢訛錢屠别駕據情商諸薩副領事官然後判令將徐莊各笞責二百板發回捕房管押半載然後分别遞解回籍蘇送縣究辦按此卽昨報所紀花間命案惟倡婦鑫一寳忽改爲應二寳龜子殷阿寳忽改爲鴇兒殷阿寳扒手蘇稼生忽改爲蘇遇生實不解其何故也○包探石金榮禀稱前日流氓蔣金康向顧雲卿索詐洋銀三十圓小的查此人前曾裝作游方僧向各善信處募捐事發解經大老爺究辦今又犯事務請重懲顧訴稱小的係本邑人與蔣素不相識忽稱與故父爲友强索洋銀三十圓蔣供稱小的係浙江寗波府屬某邑人不敢訛索求賜宏恩别駕令過堂覆訊押追所詐洋銀三十圓○包探黄四福禀稱賊犯沈銀河大搖大擺裝作嫖客模樣竊取倡婦金氏卽金翠紅之金臂釧金耳環金挖耳簪及珠翠皮衣逃往蘇州報捕後捕頭令小的禀知大老爺移提來滬查吊各贓送請究辦金倡投案領贓沈供稱小的係山東烟臺人年二十有一不該行竊娼家如今只求恩典别駕判令管押半載期滿後笞責二百板○包探黄四福禀稱顧春元向充某號巡捕昨日因購菽乳與張和尙爭閙適巡捕王信海道經其處不分曲直帮顧逞兇用木棍擊張之頭顱以致皮破血溢經小的查知其事拘入捕房一面送張至某醫院診視據醫者言須閱三禮拜方愈因告知捕頭送案請究張投案申訴被毆情節顧王二捕役同供稱小的等見張肇事故向之約束不料悮擊頭顱别駕判令各枷號三禮拜 
[法界捕房瑣案]  
　　昨禮拜一鄭大令駕蒞捕房命提向郁阿生借洋不遂竊取水烟袋一枚之陳阿生卽銅匠小生著照原斷先行枷號一個月期滿責放○無賴殷三友在燈市中抛擲磚塊爲巡街華捕拘獲解經大令訊供著照原斷枷號半個月期滿責放○積竊董德元屢次犯案甫經釋出依舊犯竊爲包探拘獲解經大令訊供著照原斷枷號一個月期滿責放○偷兒虞培榮竊取某烟館象牙烟槍一枚質洋五元爲值 
 
 

Page 4

 
 
堂人王阿土扭送捕房解經大令訊供判責二百板贓飭失主備本贖回昨日命提虞培榮到案責懲虞供兩腿均患母凔求恩免責大令飭探騐視屬實著具改過切結從寛斥釋○華恒盛在金利源碼頭竊糖沈金甫在寳興里某姓家撬閂行竊大令著照原斷各責一百板從寛斥釋○張國貞在小客寓内挖開壁洞竊取鄰居衣服大令著照原斷笞責五十板釋出○惡丐陳子明及羽黨蕭全福陳春榮王阿茂張阿狗王桂生朱喪州謝雙六劉金生與流氓吳錫慶具柬結盟爲包探拘獲解經鄭大令訊供各禁捕房一月期滿另候發落昨日滿期命提至案再三申斥著各具改過切結覓的實保人保出以後不准犯事○捕夥楊生林前因訛詐野雞妓女吳梅氏洋三十元詐稱捕房使費爲包探拘獲解經大令訊供判棚一月期滿責放昨已滿期命帶案疎枷照原斷笞責三百板具改過切結覓保開釋○枷犯李銀泉張四枷期已滿大令命帶案開枷照原斷各笞二百板從寛斥釋○偷兒李阿仁竊取金利源棧房檀香爲巡丁拘獲解經大令訊供枷示碼頭七日昨已滿期命帶案開枷笞責一百板從寛釋放○沈元貞於榮堂控掮客傅六山欠洋五十元以假票搪飾經大令訊供押追在案昨日原告又投案求追大令命提傅六山至案略訊數語飭探帶出覓保赶緊理處○乾生祥洋貨店私販軍火拘提店主婦張徐氏管押刻在押患病求准交保大令命帶案騐視飭探帶往仁濟醫館醫治○李炳生控萬貞奎誘領寡嫂李呂氏逃匿經大令訊供責懲命送縣究辦嗣因李炳生求免送縣大令准如所請一并押候定讞昨日原告投案求追大令著明日至公堂候訊 
[待澤孔殷]  
　　川楚沈災待援甚急目下大祲之後繼以疾疫流行死亡益衆若不赶籌賑撫則是始生之而終棄之非仁　君子之用心也敝所承蘇州恒孚銀樓由同豐永號交來無名氏因病許願洋一百圓杭州傳道堂同仁經募第七批洋二百零六元五角無錫厚仁莊由同康莊交來吳壽康堂完願洋一百元又達源莊經募延齡氏洋三十元綿力子祈平安洋三十元張永厘爲妻求病愈葉晉記仁和雙修閣三户各洋五十元源吉莊交來隠名氏妻産大小平安洋一百元好善之忱如出一轍諺云一錢不落虚空處立功立德此其時矣尤望諸大善士垂憐而覆育之則幸甚[  上海六馬路仁濟善堂籌賑公所制施則敬等謹誌]  
 
 
 

Page 5

 
 
[公議綢縀漲价]  
今春雨水過多天時不正各路蠶汛歉收洋莊絲旺銷飛漲以致各路用貨肥絲亦遞漲至分餘錢鄉入尙居奇不售照此情形吾業綢緞成本寳難敷衍是以議得無論長短各貨於六月初一日起暫加五厘錢候各路定盤仍當續佈再漲特此佈告尙祈　鑒原是幸　緖綸公所啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者周　良控族叔周祥發掯贖田畝一案經葉臨恭司馬訊供斷繳前晚又經蔣壽林剌史升坐花廳提案訊理慶良供前由胞兄將單契抵押與族叔祥發計錢一百千向贖不放呈控後祥發之弟殿揚撝造六十五千之假契一紙希圖朦混蒙斷將單契繳案迄今多年仍未交下叩求嚴追殿揚供堂兄祥發因病未到現呈原契一纸尙有田單叩求寛限剌史謂周祥發玩疲可惡本應笞責姑寛判限三日將單繳案並飭差赴鄉將田交割如違帶案押追周慶良繳案之洋俟將單　交齊來案具領廩生王承坤控徐玉樓毆辱斯文經蔣剌　　訊明將徐枷號前晚又經剌史訊問徐供胞弟月樓因病身死家下無人照料求恩釋放地保張福生供月樓身死是實剌史著從寛疏枷喝責二百板　地保帶回○鄭丫頭等控被鄭安山佔地吞洋經蔣剌史覆訊鄭鳳彩供稱同族賣去地基小的應得洋三百元現祗收錢十八千求恩　核鄭丫頭供被安山佔地叩求丈量鄭德和供屢次理勸兩造均不允從鄭安山供鳳彩之事由地保經勸給還洋九十元無如堅執不允至丫頭之地並未侵佔地保王元增供理勸未妥求斷剌史以兩造各執一詞候飭亭耆差保文明禀覆再核○顧杏寳偕妻張氏控被堂兄顧易卿等吞地毆傷經剌史騐訊查寳供在四馬路爲馬夫家住虹口乍浦路有地若干應與堂兄錫鄉對分詎料堂兄獨自建造房屋紏同顧阿　硬逼小的書契意欲全吞因不允從致被兇毆求請騐究張氏供與略同其姊朱顧氏供弟杏寳遭錫卿等毆傷係小婦人目見求斷剌史飭仵作騐得　杏寳腰腿等處受傷屬實判令自行醫治候飭差查明實在禀覆核奪○洋涇鎭圖董黄桐相之子理卿素與鎭上某荳腐店女郎秀銀有染事　不密漏洩春光被流氓張阿順潘永生等所知意圖訛詐理卿大言恐嚇聲稱送局究辦張藩自知不敵情願各罰洋十元張已交洋了事　尙未延如數交出經黄父子送至唐橋巡防局請辦局員訊得其情立將因奸拆悄情由備函將藩永生移送上海縣究辦值日差據情入廩黄大令諭令看管候訊 
[美界捕房紀事]  
　　昨晨東洋車夫某甲拉破舊之車至吳淞路某鐵店囑修及工竣忽稱較未修時更壞遂與　　　　　　　　　　　扭入捕房喃喃聲訴捕頭置之不理一併叱去○北河南路第六號界石旁停有棺木一具昨晨經一百零三號華捕　店主口角繼又互毆以致保周老關至令爲遷去○昨日午前江北某邑人某甲至漢璧禮路萬森板行内竊取柳杉板一方行中人見而拘獲報知捕房捕頭立傳頭監　頭以圖竊未成且經毆擊何得扭來請辦因令將行中人覊押半天以儆 
[邗江官報]  
　　六月十二日葉鹺尹滋樹玉鹺尉文錚均委巡庫王鹺尹紹术委泰屬聽差○十三日丁分　乃椿　分轉志醫同　　　　　　　　　　　　　　　　　委淮北聽差○十四日湖北楊守戎　解鹽課銀來陶蔭尹福齡禀知赴仙六巡護差[  向委局文案朱鹺尉景頤委巡庫周]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年六月初十日京報全錄]  
　　宮門抄○　　富奏爲豫估塔爾巴哈台歲需新餉銀數摺○將軍依奏報緝捕官兵用費摺○臬司李奏報接署臬篆謝恩摺○將軍依奏爲撥欵置辦鉛席等器皿以備關領片○將軍延奏報吉林通省徵收七釐貨捐銀錢數目摺○川督鹿奏爲更正府經歴職銜片○將軍延奏報副都統到任日期片○六月初十日一禮部宗人府欽天監鑲藍旗值日無引見○綿宜假滿請安○齊齊哈爾副都統增旗請訓○裕公請假十日○錫光奎成預備上召見○倉塲奏漕船五日回空○召見軍機增祺錫光奎成○○奴才富勒銘额跪奏爲豫估塔爾巴哈台歲需新餉懇　恩飭部指撥以濟要需恭摺仰祈　聖鑒事竊查光緒十九年六月十三日承准户部咨議覆伊犁將軍長庚等會奏塔城實需餉數謹再行劃分並籌撥驛站經費等因一摺奉硃批户部議奏欽此欽遵臣部查自光緒十七年起甘肅新疆巡撫與駐塔爾巴哈台副都統將兵數餉數劃分各得銀十四萬五千兩該副都統迭稱不敷支放奏請加撥嗣因巡撫用欵較少該將軍督撫等會奏以巡撫之所餘補副都統之不足計巡撫應分餉裝並驛站經費銀十二萬七千兩副都統應分廉俸餉裝公費等項銀十六萬三千兩仍不逾原定二十九萬兩之額公同商酌自應照准於光緒十九年五月初八日具奏奉旨依議欽此欽遵等因行文知照歴經遵辦在案伏查塔爾巴哈台駐防滿營官兵每年俸餉米折馬乾額魯特營官兵俸餉錢糧綏靖城守中右兩旗馬步漢隧五百人俸餉馬乾辦公銀兩前已遵照部議裁減正勇五十名開花砲隊一大哨俸餉等項東南兩路並巴爾魯克山沿邊卡倫二十二處鹽菜馬乾參贊領隊大臣廉俸米折公費營務糧餉印務駝馬等處章京筆帖式邊防章京東北路哈巴河阿爾泰山防營神機熒嘧兵並酌留文武委員官醫生口分鹽菜勞金每年進呈貢馬官兵鹽菜春秋祭祀祭品巡查邊界出差鹽菜口糧製造火藥各營官兵差操馬匹並倒馬例價運餉脚價採買銅帽鉛丸修理洋槍匠役物料修補軍火器械庫房遇閏加增告休官員半俸在差病故官兵半餉以及未能豫計各款銀兩於無可省減之中力加删除將一切雜支浮費概行裁減每年實需廉俸餉裝公費鹽菜口分津貼等項銀十六萬三千兩内裁减正勇五十名節省餉銀解交部庫惟查塔爾巴哈台地當天山北路四通八達之區防務緊要兵勇單薄不敢過事裁汰則誤邊局奴才不敢稍涉浮冐致糜餉項前將兵勇無可裁减之實在情形業已專摺縷陳奏明在案兹届豫估光緒二十四年分塔爾巴哈台應需新餉之期謹遵部定餉數仍照上届援案估撥合無仰懇天恩俯念塔城極邊重地防務緊要節部照數指撥以濟要需除咨明陜甘總督新疆巡撫查照外所有豫估塔爾巴哈台歲需新餉緣由是否有當理合恭摺具奏伏乞皇上聖鑒訓示謹奏奉硃批户部知道欽此○○奴才依克唐阿溥蔚松林跪奏爲奉天省西路光緒二十二年分並本年正二兩個月緝捕官兵用過盤費銀兩造册報銷恭摺仰祈聖鑒事竊照奉天自省城西至山海關爲往來通衢大道經前任將軍先後奏准由錦州廣寗二城所屬八路額兵内抽撥馬隊八十名遴員管帶常川分路梭巡緝捕盜賊護送行旅應需盤費由錦州徵存船規項下動用按年核銷嗣前署將軍崇厚因寍遠地方緊要奏添緝捕馬隊四十名所需口分亦由錦州船規項下發給歴經按年報銷在案惟此項馬隊業經奴才依克唐阿於變通營　摺内奏請裁撤另行改練奉部議准當經行令將應領盤費錢文截至本年二月底止仍照舊章發放去後兹准錦州副都統崇善咨稱西路前後奏添緝捕馬隊兵一百二十名光緒二十二年分共用過盤費東錢七萬三千四百四十千按照錦州市行該計共需銀八千八百一十五兩七錢一分一厘又咨稱光緒二十三年正二兩個月共用過盤費東錢一萬二千二百四十千按照錦州市行核計共需銀一千五百六十三兩六錢照章均由錦州徵存船規項下動用發放等因先後造册咨報請銷前來奴才等覆核無異除將原册咨部核銷外理合恭摺具奏伏乞皇上聖鑒謹奏奉硃批該部知道欽此○○二品銜署理湖南按察使鹽法長寳道臣李經義跪奏爲恭報臣接署臬篆日期叩謝天恩仰祈聖鑒事竊臣於光緒二十三年四月二十九日奉湖南撫臣陳寳箴札飭按察使桂中行因病出缺所遺篆務委臣署理五月初二日准藩司何樞將庫存臬司印信移送前來當卽恭設香案望闕叩頭祗領任事並接收文卷訖伏念臣皖廬下士世受國恩初蒙簡擢之殊施分巡西蜀再荷監司之寵命端莢南湘臬事曾權愧莫臻乎治理牙釐兼領慮無裨於餉源兹復奏委承乏撫衷倍切悚惶查臬司總匯刑名湘省素多案牘庶獄未淸則天和弗暢累繫稍久則訟蔓益滋非激揚難期苛政之除欲安民必先察吏惟明允方有得情之望故執法尤貴持平　當游勇會匪未淨根株亟思禁暴詰奸務嚴保甲責成綦重深懼弗勝惟有恪遵訓諭力戒因循激發天良不辭勞怨隨時隨事禀商撫臣認眞辦理斷不敢以暫時　篆稍涉疎虞以期仰答高厚鴻慈於萬一所有微臣接印任事日期曁感激下忱理合恭摺叩謝天恩伏乞皇上聖鑒謹奏奉硃批知道了欽此○○依克唐阿等片再奴才等查盛京工部所屬黄瓦鉛席三廠壯丁每年額交供應三陵祀典所需鉛席噩物柳柴等項緣光緒二十年三廠壯丁俱附近牛海兩城被擾流離以致應徵二十一年差項無從催追曾經去歲夏間奏請懇恩寛免奉硃批該部知道欽此遵行在案彼時因陵寢祀典要差誠恐貽悮飭令所司之處先行籌備以靈祀禮俟籌有欵項再行補領並咨准工部覆示咨商盛京將軍設法籌備奏明辦理等因亦在案嗣飭委筆帖式麟翔遵將二十一年所備鉛席等項器皿據實確訪時價共需實銀一千六百七十八兩七錢四分八釐開單結報前來奴才等和衷商確該壯丁等額交器物旣經奉旨寛免在案其所備二十一年分鉛席器皿銀兩自應暫由各處預爲備墊現在紛紛關領奴才等再四思維無可籌擬請作正開銷由盛京部庫照數發給以重祀典是否有當理合附片具陳伏乞聖鑒訓示遵行謹奏奉硃批著照該所請部知道欽此○○奴才延茂慶雲跪奏爲吉林所屬各處自光緒二十二年正月初一日起至十二月底止徵收七釐貨捐銀錢數目恭摺具陳仰祈聖鑒事竊查吉林通省徵收七厘貨捐自光緒十八年閏六月初二經徵之日起至二十一年十二月底止所收銀錢數目業經奏報在案兹據厘捐局總理副都統銜記名副都統花翎協領富通山等禀稱自光緒二十二年正月初一日起至十二月底止計一年共抽收吉林通省各行鋪商七厘貨捐銀五萬零五十六兩五錢零三厘六臺三絲九忽三微收捐市錢十一萬零九百十四千零四十四文理合禀請核辦前來奴才等詳查吉林通省徵收光緒二十二年分七厘貨捐銀錢兩項勾稽較比每年類徵市錢二十四萬千之數有盈無絀除將所收捐欵飭庫兌收另繕簡明淸册送部查核外合將吉林通省徵收光緒二十二年分七厘貨捐銀錢數目理合恭摺具陳伏乞皇上聖鑒謹奏奉硃批户部知道欽此○○鹿傳霖片再臣等前會奏攻勦瞻對在事出力人員擇優保奬一摺淸單内開之四川試用府經歴夏瑞符誤作試用縣丞現據該員將三代出身履歴申屬前來核對前奏淸單不符係屬錯誤應請將夏瑞符一員更川爲試用府經歴請保免補本班以知縣仍留原省補用咨部查照更正外謹附片具陳伏乞聖鑒謹奏奉硃批吏部知道欽此○○延茂等片再查新授寗古塔副都統雙齡　三月十三日抵至吉林省城二十　日由吉起程馳赴寗古塔新任旋據該副都統咨稱四月初八日抵塔十一日揍印任事等因前來查　向　　新授各外城副都統到任應由將軍衙門將接任日期隨時具奏　據咨報接任日期除由該副都統專摺叩謝天恩外謹附片陳明伏乞聖鑒謹奏奉硃批知道了欽此 
 
