# 1902 - 101 - 4910413

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍由原處檢發惟有轉運之煩不免略覊時日至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購苿者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之士皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[山西巡撫奏開辦武備學堂摺]  
　　頭品頂戴兵部尙書銜山西巡撫臣岑春煊跪奏爲遵旨開辦山西武備學堂恭摺仰祈聖鑒事竊前奉諭旨現在整頓兵制停止武科亟應於各直省會建立武備學堂以期培養將才練成勁旅查北洋湖北所設武備學堂及山東所設隨營學堂均已辦有規模應卽責成劉坤一張之洞袁世凱等酌量擴充認眞督練其應如何分門學習俾精兵學而備干城一切規制章程務各悉心核議斟酌盡善詳晰具奏請旨施行其餘各省卽著該督撫設法籌建一體仿照辦理以歸畫一等因欽此仰見朝廷握經武之原植自强之本下懷欽佩莫可名言查晉省於光緒二十四年已經前撫臣胡聘之奏設有武備學堂並請准其在釐金項下每年撥銀二萬餘兩作學堂經費假使繼其任者肯認眞辦理則數年之内未必不育成一二人才乃開辦甫及年餘遽爲前撫臣毓賢奏請裁撤學生星散堂中一切書籍儀器亦大半無存殊爲可惜兹奉諭飭籌建自應趕緊規復認眞經理以期將才日出用備干城應請恩准仍照原案每年在釐金項下撥銀二萬兩以作常年經費堂中應用各項書籍儀器及修理房屋等費均請准其作正開銷歸入新軍製造項下彚案造報學堂章程原經訂有四十條大半仿照北洋酌訂現擬少加叅酌飭令暫行試辦俟劉坤一等將詳細章程奏經欽定頒行後再遵通章辦理惟是開辦不難得人匪易臣於咨調來晉之各省武備學生中逐加遴選查有分省補用直隸州知州祖繩武器局閎遠志趣堅卓且係北洋武備學堂頭班學生中出色之員堪以派充學堂總辦一面檄委該員悉心籌議一面出示招考學生定於三月初一日開辦用副朝廷諄諄期望之至意章程另繕淸單恭呈御覽除分咨查照外所有遵旨開辦晉省武備學堂緣由理合恭摺具陳伏乞皇太后皇上聖鑒謹奏奉硃批均著照所請妥爲辦理務當隨時考察期收實效單倂發欽此謹將擬議重訂山西武備學堂章程繕具淸單恭呈御覽計開一武備學堂係奉旨建設培植將才之地凡營陣攻守測算語言文字各設專門教習諸生務當遵照課章旦夕研究不遺餘力積累旣深考取優等塡給執照咨部保獎授職開辦之始選剔宜嚴如有年長質鈍體弱性惰不堪造就者隨時察出槪行斥退二堂中設總辦一員總理一切事務監督一員考核教習勤惰叅訂課程約束學生兼理雜務文案委員一員經理文牘支應委員一員經管銀錢收發軍裝書籍儀器及應用物件並備辦飲膳醫官一員兵學械學教習一員營壘教習一員算測繪敎習一員洋文教習一員漢文敎習兼譯書兩員學生暫照原額設一百二十名其餘書識失役等由總辦酌用三諸生晨起自春分至芒種白露至立冬限七點鐘芒種至白露限五點鐘立冬至春分限八點鐘卽須齊起盥洗早膳靜候傳號或赴學堂或下操塲不得遲誤四東西講堂各立點名簿一本按照前月功課分數次序書列諸生姓名每日午前午後由教習執持按名打到戳其非請假不到者記過一次五講堂各設學業分數薄及功過簿一月之後由教習等第優劣以分數最多者列前最少者列後功過准令相抵俟巡撫季課之後排列名次懸榜廳事以昭激勸如下月功課懈弛分數减少仍降其名次此摺未畢明日續登 
[譯登中俄條約全文]  
　　日本長崎新報載有中俄兩國所訂滿洲條約兹爲照譯於後第一條俄國皇帝專愛平和故欲與清國皇帝表彰交誼之實意前者淸國於滿洲境界攻擊俄國之臣民今已不問允將滿洲復歸淸國管轄從前俄國軍隊代爲管理及行政之權悉歸淸國政府第二條淸國政府恢復管理滿洲及行政之權須當固守一千八百九十六年八月二十七日華俄銀行所訂之專約期限及各條欵又須照該約第五條所載極力保護鐵道及有職人員又須承諾寓居滿洲之俄國臣民及所創設之事業齊歸保護以上各情淸國政府旣可擔承而俄國政府不遇事變及他國有行事妨害之處則滿洲駐屯之俄國軍隊允爲漸次撤退一本條約畫押後六個月以内將盛京省之西南部至遼河爲止所屯俄國軍隊撤退鐵道亦還歸淸國一再六個月以内將盛京省退剩之兵及吉林省駐屯俄軍撤退一又次六個月以内黑龍江全部俄軍盡行撤退第三條淸國政府及俄國政府當以一千九百年清兵在俄國疆土變亂之事爲鑑如將來再有此事必先謀善後之策故當俄兵撤退以前清國須命各省將軍與俄國軍務官議定屯駐滿洲之清國兵數及駐紥之地又清國政府各省將軍與俄國軍務官議定清國屯捕額數外雖不准再添但遇防匪及維持地方等事亦須厚集兵力至俄軍全數撤退後淸國駐紥滿洲兵隊尤有稽查之權右將兵額隨時增减惟須通知俄國倘清國於各地方增兵則俄國於界上亦不得不增兵以與清國兵數相埓惟如此兩國空糜軍費顯然無益故除東淸鐵道公司所屬各地外欲設警察以備保護可由各地方將軍招募騎步兩項民兵並團練等第四條俄國政府於一千九百年九月杪以後代爲保護之東淸榆營各鐵道雖允歸還清國然淸國政府須遵以下所約之條欵 
 
 

Page 2

 
 
一清國須認定以上所記之鐵道線路自任保守安固这責如他國或願分任該鐵道之防守經營及建設等事亦無不可惟俄國所歸還各地毋許他國占據尺寸一建設鐵道及經營各節有關一千八百九十九年六月十六日英俄所協商並一千八百九十八年九月二十八日該鐵道建造費借欵等私立一公司訂定契約須守該公司承攬各務此外榆營東清各鐵道卽有意外情節悉置不問一將來滿洲南部鐵道如展接支路或架造營口之橋梁並榆營鐵道或有移動等事須經淸俄兩政府相俱議妥方可照行一俄國將榆營東清各鐵道歸還淸國後其修繕及經營等有關俄國所墊之費於償金以外更須清國政府償還其償還之數由兩國政府公同核定右此條約須照向來淸俄諸條約不能變更成約後由兩國全權畫押俟三個月以内批准互換施行此條約用清俄法三國文字互換從法文以便明於解釋 
[俄臣賣國]  
　　新加坡叻報紀俄京消息云俄國副將兀廉向在軍機處辦事近爲俄廷拿問并拘同謀之婦女兩人事因兀廉貪賄私將本國機密之事及砲臺與軍營中詳細情形洩與他國兩婦則經手之人也俄廷聞之遂一倵拘究或謂兀廉之妻懷有貳心以故將機洩漏或又謂俄廷令兀廉以僞情漏出不意轉以眞情告人以致俄皇聞而大怒遂罹法網聞兀廉現經供認不但將俄之砲臺及軍營中細情盡行漏洩且將俄法兩國密謀倘遇有事兩國如何調兵亦均傳出緣是法廷聞之甚屬敬恐而俄京亦復人心惶惶 
[重堅盟好]  
　　德國某報云前日德相武勞與意相會於威尼士地方互商德意奥三國聨盟之事務須重堅明約以示輯和 
[班國擬興海軍]  
　　美國海軍省報云數年前美國與西班牙爭戰尼拉灣所屯之西班牙海軍幾爲美人盡數殲旃今聞西班牙政府有興復海軍之議擬造一萬二千墩之戰艦八艘八千墩之巡艦四艘總計經費約須銀二百三十一萬六千 
[印度患疫]  
　　新加坡實得力太晤士西報云英屬印度之班邑地方近來盛行核疫因此斃命者一閱月内計有七萬人自西歴三月二號至八號一禮拜内人民之患此疫者共有一萬六千六百零六人因而身故者計一萬二千二百一十四人溯自印度四年前患疫以來未有如今日之甚者何昊天不弔若此耶 
[請設商部]  
　　京師友人來函云醇親王自德國回京覆命面奏皇太后請設商務部皇太后卽將此事交軍機處妥議聞上月某日已由軍機處電詢盛杏蓀宮保詳問開辦事宜矣 
[擬鑄銀圓]  
　　重慶訪事人云川省前擬仿製銀圓購辦機器安設成都槍砲廠内業已多年未經鼓鑄現奉諭飭舉辦銀圓督憲奎制軍爰委周大令壬慶赴鄂粤兩省查習修配機器法以便將來就近修整一面札飭陳大令錫鬯赴重慶與各商號議定通用章程六條大令現已赴省禀覆請示施行矣 
[英員測地]  
　　重慶訪事人云日前英國副將滿義福叅將韓達隨帶印度兵十餘名由京都起程經四川至陜西遊歴現又回至重慶擬赴成都然後遄返上海聞各官弁繞道遊歴係爲測地繪圖非徒逞遊觀之志也 
[錄科須知]  
　　京師訪事人云國子監奏准變通順天鄉試借闈河南錄科新章現已出示曉諭俾應試士子周知兹摘其變通新章數條照錄如左一此次順天鄉試欽奉諭旨借闈河南貢院舉行所有應行考列錄科事宜本監先期繕寫祭酒司業銜名請旨簡派二員由堂官酌派司員十名前往河南辦理考試以免士子跋涉一此次奏准貢監生例騐單照外加取同鄉京官印結親到識認方准取考兹借闈河南京官勢難前往無從取結此次略爲變通或由本籍地方官或由游幕地方各衙門出具印文自督撫至府州縣凡正印官均准送考惟各衙門務須出具並非假冐及身家清白甘結送監收考後由監按册咨查倘有頂替等弊咎在送考各衙門一此次奏准各項官員及謄錄教習各本衙門印文送考者槪免取結隨任子弟向須取冋卿官印結者今遵新章於例具文結外勿庸加取印結京官子弟免考到外官子弟仍考到後錄科一此次奏准八旂貢監例免考到卽准錄科此次亦照各省章程必须有本旂文結或在豫之八旂同鄉正印官印結方准該生入塲一此次奏准凡辛丑年已經舉行鄉試之廣東廣西雲南貴州甘肅五省貢監各生必須取具本籍或遊幕省分地方官文書惟聲明辛丑年分並未在本籍應試方准考錄如有已應本籍鄉試此復朦混應順天鄉試者别經查出該生除不准入塲外並嚴議各該衙門之咎一考到日試四書義一篇錄科日恭默聖諭廣訓一叚試四書義一篇中國政治史事論一篇非議論宏通詞義雅馴者槪不取錄酉刻交卷不許給燭一跨考等弊不可不防凡籍隸河南之貢監各生赴監投考者錄取後卽由監造册移咨河南巡撫備查如有已應順天鄉試未經中式復應河南鄉試者除不准入塲外應照例嚴辦一此次奏定新章欽奉特旨不容絲毫遷就俟鄉試攺歸京闈仍一律照向章辦理一歴屆錄科係遵向章以文詩考錄此次旣經欽遵諭旨攺用論策及四書義五經義試士所有庚子年已經考錄諸生自應另行考錄以符塲規而便磨對應一律呈騐單照備文報考 
[松郡府試五誌]  
　　松江訪事人云本月初八日府尊余太守初覆華奉婁金四縣文童分别命題各縣均一策一論晚間發南匯靑浦招覆案計南匯取一百二十名靑浦取一百五十名兹將前列二十名及四縣策論題照錄左方南匯金在鎔邵席珍曹儒剛葉舟金曾冶朱華夏時璜顧泮英張鼎丁光裕顧元襄黃祖璜陳佐漢周紹頤馮朝福周维翰守寳仁王承陵朱介趙夔龍靑浦朱光華汪毅葉其鑒唐鳳采陳福萃徐英沈樹敏邵獻悾顧昌燾田毓祥張家駒朱家翔沈廷臣李維藩邵獻琛徐正常黃咸澤　吳儒珍程其章丁昌華亭漢唐國勢政治論重農貴粟策奉賢三國兩晉人才論通商惠工策婁縣南北朝形勢論務材訓農策金山兩宋文學風俗論選士勵兵策 
[京師盜案]  
　　都門訪事人云二月二十七日晚初更時小雨如酥天街潤遍前門外觀音寺街廣成金店突來盜匪多名出袖中小洋槍向鋪夥恫嚇詰以窖金所在夥不肯告匪衆怒發槍一聲夥應手而倒鉛子穿透胸腋登時殞命旁一夥亦受微傷巡街勇丁聞信立吹洋哨集衆飛馳而至盜匪見勢不佳自鋪後穴窓而竄猱升屋脊分頭奔逃比勇入則已蹤跡全無矣旋由店主報知地方官循例蒞騐立將死者棺殮舁移他處次日經五城勇局懸有賞格如有人確知賊匪潛匿何處來局報信或將其綑獲送局者賞銀一百兩倘有挾仇揑報誣陷平民者必當嚴懲不貸 
[鎭郡官塲紀事]  
　　潤州訪事人云前者武衛楚軍副五營統領李軍門定明由揚州防次命駕赴皖省兹已事畢於本月初一日乘某輪 
 
 

Page 3

 
 
船下駛道出京口拜會各當道旋於翌晨坐民船揚帆渡江遄回邗上瀕行鎮郡各防營員弁或赴江干恭送○南洋常備右軍統領杜雲秋觀察前赴金陵謁見兩江總督兼南洋通商大臣劉宮太保兹已公畢於本月朔日乘舟回潤麾下各營員均詣馬頭迎迓○新任鎮江府祥太守福山京南下旣抵省垣卽奉上憲飭赴新任二月二十六日自金陵乘招商局江永輪船駛抵京口命駕入城暫駐貢院涓吉二十八日接篆視事 
[都門紀略]  
　　京師訪事人云翰林院孔目一缺現已將次補完日前吏部示傳恩拔附三項貢生有願就此職者赶緊赴部投結報考俟有成數然後定期考試○二月二十五日有日本武弁甲乙丙等三人同往前門外王廣福斜街鳳山妓院作狎斜遊時甲已深入醉鄉不知因何與妓齟齬鴇兒竭力解勸怒猶未平龜子某遂揮令多人突入妓室縛甲而匿其帽乙丙逸去有頃招日兵十餘名來院持刃亂揮砍傷三四人乃釋甲之縳甲更指揮諸兵將妓院房屋拆毁一時附近諸妓寮聞之驚惶失措相率閉戶而逃燕燕鶯鶯風流雲散亦花叢一小刼也 
[泖水春鱗]  
　　松江訪事人云馳馬通衢久干例禁而少年子弟每喜策騎馳騁顧盼自豪本月某日淸晨府縣各官均乘輿赴北門外致祭先農壇有塘南甲乙兩文童乘馬往觀歸途經鐘停橋馬忽驚躍甲童倒仆於地馬遂驚而狂竄道出府署前有老圃王某年逾七旬撞仆於地血流如注經人扶往豢馬之某姓家移時其家人婦子亦紛紛前往現雖有魯仲連輩出作調人然尙未卜受傷人果能無恙否也○淮徐難民每於春間結絆南來獵取衣食前日東門外一帶又到有百餘名華亭縣林霨生大令飭差驅逐並倩汛弁押逐出境若輩道經城中明靜寺僧房瞰知香積廚頗有儲蓄遂向主持龍山索餽盤川龍川不堪其擾許餽白米一石迨地保率團勇二名馳往彈壓則已囊米蜂擁而去矣○北門内艾家橋畔某甲向充砲手夥某夜在燈畔裝藥一幼孩誤將藥袋提置燈上轟然一聲甲隨倒地家人奔視則已面目模糊不堪逼視就而問之尙能言語惟兩目已傷茫無所見藥力之猛如此可不畏哉○日本大坂人某甲由滬領取彼國領事護照至各處遊歴上月某日乘舟來松詣華婁兩縣晉謁縣主林屈兩大令先後接見由舌人傳語一切移時握别隨各命家丁持柬至舟次報謁並餽以舟金藉盡東道之誼○郡城東南隅火藥局存儲五省軍火規模宏廠上月二十日局中執事人特備盛筵恭請府尊余石蓀太守華亭縣林霨生大令婁縣屈吉士大令中營張華園叅戎及左前城三營主至局讌飲午後始散或曰東道主人係上海製造局總辦毛實君觀察因公務冗繁故委員代請藉聨同寅之誼也 
[賀使行轅紀事]  
　　昨日呂鏡宇大司空盛杏蓀宮保李壽亭軍門上海道袁海觀觀察以及李觀察維翰陸觀察樹瀋朱觀察宜振等均詣行轅禀見請安旣而正金銀行日商進謁至十二點三刻鐘時振員貝子北紫韁雙馬車赴大英公館午膳隨往者爲呂司空盛宮保袁觀察以及陶君大均楊君乃昭梁君誠三叅贊捕房派馬捕沿途護衛英領事署前列有西兵一隊是日陪宴者爲各國總領事及英欽使馬君并英按察使某君等英總領事因有恙未陪至三點半鐘席散貝子回行轅時仍由英兵隊及印度馬捕護送聞初十晚八點鐘英國所派商約大臣馬欽使請貝子赴宴是日叅隨各員均同往蓋以聨樽俎之歡也 
[蘇撫蒞申]  
　　江蘇巡撫恩藝棠大中丞於昨日九點半鐘抵滬舟泊大王廟馬頭本埠文武印委各官均上船叅見四點餘鐘中丞登岸先至洋務局抵貝子行轅恭請聖安畢然後與貝子相見行翁婿禮略坐卽辭出至盛宮保處拜會復回行轅略談又出謁前日本欽差李术齋星使然後回船聞本　十二日先往吳淞閱操然後再赴松江等處校閱營伍 
[上海官塲紀事]  
　　南市十六鋪巡防北局委員姚穀蓀二尹現經蘇松太兵備道袁海觀觀察札飭另候差委所遺局務則委陳二尹接辦昨日二尹接奉委札　道轅謝委大約日内卽可蒞差視事矣○南卡稽查絲綢委員吳明府源現奉督辦松滬釐捐局朱詵伯觀察札飭另候差委所遺之差札委花翎候補知縣錢明府浦接辦昨日明府接到委札卽至總局謝委並赴貨捐局江海關馬路工程局等處投刺○昨日松滬釐捐局提調孫述庭太守因有要公命駕至南市馬路工程局拜謁總辦翁子文太守暢談良久而别 
[備文解犯]  
　　日前太倉州蔣羹臣刺史押解誘拐女孩之許金福女子項臻寳兩犯來滬投蘇松太道轅經道憲袁觀察勘訊後發上海縣監禁昨日觀察飭縣主汪大令備文派差將兩犯解回太倉照例究辦 
[暫停讞案]  
　　法租界讞員杜枝園大令昨因江蘇巡撫恩藝棠大中丞蒞滬理應恭迎爰特咨照捕房暫停讞政一期 
[捕房落成]  
　　法國新闢公共租界自八仙橋迤西至顧家宅羅家灣一帶地方遼闊必須設立巡以資邏察方免匪類濳蹤爰由法公董局在羅家灣左近度地建設捕房一所經始於去年春日建造一載今甫落成不日當遷入辦事矣 
[飭攺車制]  
　　馬路工程局總辦翁子文太守查知南市馬路行駛之各項東洋車後面並未裝釘鐵條偶不經心卽有翻車之慮較之租界各車製造殊多未善爰命副捕頭赶飭巡捕傳諭各車夫務於車後裝釘鐵條一面訪照租界章程派捕查騐不准破車行駛違者拘罰 
[英界火警]  
　　昨晚九點鐘時英租界河南路至寗波路轉角處某姓家不戒於火致兆焚如瞭望臺鳴鐘報警各救火會西人急驅皮帶車馳往極力灌澆始卽熄滅至如何起火俟明日探明續錄 
[審判花販]  
　　英商老公茂紡紗廠所設騐花局巡丁近日查獲販售濕棉花之鄉人一百餘戶經騐花洋人洛臣飛禀知駐滬英總領事飭卽告知審判委員邱友林二尹赶緊審斷以免稽延洛君卽函致二尹蒞局研訊將乾者騐明其潮濕棉花减罰一成以示體恤 
[拘獲米賊]  
　　偷兒某甲竊取長浜地方某米店白米二石五斗爲店主拘獲送入捕房捕頭命押候解送公堂請讞員杜枝園大令訊究 
[分發人員騐看名單]  
　　新海防例掣籖分發郎中瞿世玖順天主事韓仁祖順天陳繹福建唐濟鎭江蘇徐世同江蘇夏承慶江西趙鼎咸浙江曾儀進四川施紹常浙江○勞績掣籖分發主事張榮驊廂黃○新海防例分發内閣中書劉傳純安徽吳家棣浙江○新海防例掣簽分發知縣馮江四川○新海防例指省分發道花翎玻迪蘇正黃江西楊會康湖北江西崔佛蔭安徽江西曾垂治四川雲南花翎朱榮璪貴州山西劉經繹江西河南花翎雲騎尉良說正白直隸呂承瀚湖北安徽花翎左元麟江蘇湖北花翎范德孚湖北江西知府陳萃禮湖北江西惲毓齡江蘇安徽瞿世琬順天安徽許月菡湖南安徽吳毓庭江蘇江西花翎鍾彬正白廣東李震順天江西同知朱作楨順天山東左運先江蘇安徽潘敦先江蘇江西沈葆澄浙江南灌袁世顯河南江蘇王汝樵直隸山西直隸州知州花翎耆慶正紅山西花翎肇瀛正紅江蘇張贊巽江蘇安徽馮杏勳順天山東知州花翎寸開泰雲南貴州王士衛江蘇湖北豐頤廂藍河南趙心德四川雲南呂國璋四川雲南鹽運判范慶錫湖北兩淮通判金殿元安徽江蘇文惪廂藍北河呂心淸順天江蘇直隸州州同卓觀國廣東安徽知縣羅錫章順天廣西劉元熙直隸四川劉元祺直隸山東史悠壯廣東湖北史式珍福建江蘇沙蔚春直河南苗湘蘭順天山東陳琯 
 
 

Page 4

 
 
福建湖北德清廂黃江蘇　業槪湖南湖北劉鎔山西河南張大鵬湖北江蘇劉鳳綬湖北安徽劉汝霖湖北江西黃家携湖北陜西汪寶增湖北江蘇蕭啓奎湖南江蘇范燡雲南山西劉映奎雲南四川袁慶萱江蘇山西謝文敏江西湖北裴枬江蘇湖北張鼎勳安徽直隸何景準江蘇安徽涂步瀛江蘇江西楊楙林貴州湖北趙家易貴州四川張鴻森江蘇河南戴壽昌安徽江蘇謝泰來四川陜西張傳鴻浙江安徽李鴻鈞浙江廣東陳興榮四川湖北林堃四川雲南張承德浙江江蘇胡燡浙江江蘇趙佩鶴河南山西金昌運浙江江蘇高拱辰浙江安徽楊尙楷四川江蘇陳敬文浙江湖北洪遹聲四川江蘇孫賢濟浙江直張書紳浙江直王在欽浙江安徽孫家魁江蘇福建寗雲漢山西福建謝廷麒陜西四川黃繼釗江西廣東李本銘江西廣東楊先溥直江蘇陳亮恭順天江蘇陳振鴻江蘇安徽查淸彥四川陜西高龍章山東直張秉忠山東直隸耿守恩山東直隸陳熙甫江蘇四川周慰曾江蘇浙江承瀾正白河南安瀾江蘇河南項彝順天河南周宗澤直隸河南李鳳翱廣東福建丁其廉河南山東柳亦棻直山西俞訓方順天江西胡棣華湖南湖北張廣建安徽直隸刁光祖四川廣西鹽大使彭繼武湖南兩淮彭承忠湖南雲南徐應年江蘇福建劉玉成江蘇福建徐家樹江蘇福建朱崇雋貴州廣東戴煃照安徽福建章運昌浙江福建程雲章浙江福建周一梅浙江福建沈鴻祺浙江山東[  此單未畢]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[探請押遷]  
　　前日周仁龍扭倪全發至二十三七鋪巡防局控稱小的在小南門外草鞋灣地方開設小茶肆有年近倪在小的附近又開一鋪按之公所定章每一鋪須離四十家方准添設今倪不依章程求恩押令遷去局員盛雨村二尹研訊之下倪供小的係無錫縣人冋業攻鐵現設一小茶肆甫於初四日開張周在案控請遷去須求追還資本洋銀九十六元二尹斷令移送上海縣署核辦 
[上海縣署瑣案]  
　　西門外巡防局送婦人高氏卽阿招控徐福壽將媳阿寳拐逃等情至縣前晚縣主汪瑶庭大令提訊阿招供媳婦阿寳於去冬逃逸曾與媳母馮徐氏在案互相控追當蒙憲諭著令找尋至今無著兹查悉阿寳未嫁之先已與鄰人徐福壽私識近經陳王氏路見徐與阿寳偕行必被拐匿叩求追究陳王氏供前在法租界路見徐與阿寳同坐小車後在茶肆中又見同在一處婦人曾勸阿寳回家不從求訊徐福壽供陳王氏曾拐阿招之次媳前日在英美公堂控追有案今與阿招串同誣指小的誘拐求察大令研詰再三徐堅不承認爰判交保限十天尋交阿寳陳王氏亦不能置身事外著令帮同尋覓○陸芝卿扭控胞弟芝堂索借纏擾等情亦經大令提訊芝卿供小的弟兄三人於光緒二十五年析產三股均分三弟芝堂不謀生計前向小的借去洋銀五十元後又借去四十元不還今又借貸不休求究陸芝堂供祖產雖已公分尙有雜貨行被長兄獨據並有祖遺公地每月可得租金四元亦被霸吞故向分析質之芝卿供雜貨行係小的自創大令判將芝堂笞責二百板應分公地著芝卿給予洋銀一百元卽將九十元劃過找給十元完案 
[馬路工程局紀事]  
　　去年有商人朱佩珍在南市集水馬頭地方將馬頭拆去另造洋式浮馬頭停泊小輪船題曰仁裕公司馬頭近甫工竣馬路工程局總辦翁子文太守以是處鐵欄杆料被毁甚多爰飭十六鋪地甲裘鎭前往查明並須向朱查問何故將馬頭擅自更易卽著禀復核奪○日前駁船戶陳金狗泊舟於南市十六鋪集水馬頭倉卒中與停泊是處之大生輪船相撞卽由舵工陳皋齡扭至馬路工程局旣而陳自願賠償修費始得從寛保釋 
[英美租界公廨紀事]  
　　奚海榮投上海縣控媳母王周氏將媳雲大藏匿不放求提究追汪大令查得王周氏避居英租界遂於前日移文公廨請爲恊提讞員張柄樞司馬接文後卽飭差協探於昨日將王周氏提案押候送縣歸案訊辦○前日下午有龔錦堂者在公廨前與趙顧氏吵閙兇毆經值日差禀明内署司馬著將兩造分别押候訊奪○昨日早堂會判各案因讞員張柄樞司馬往大王廟馬頭迎迓江蘇巡撫恩大中丞節鉞故再停訊一天 
[英租界捕房紀事]  
　　偷兒林承生行竊新閘及湖北路某姓家衣裙綢料等物陸記法行竊陸阿圭家布衣一條均經包探李星福拘入捕房捕頭令押候送請公堂訊究○陸阿榮行竊某姓家烟袋三支爲包探趙銀河拘獲解送捕房押候轉解公堂訊究○童道福行竊閘北董姓家綢衣數件經包探胡瑞龍拘送捕房押候解請訊究○前日新橋地方有路斃乞丐一口爲巡街捕所見回告捕房捕頭命傳地甲報堂收殮 
[美租界捕房紀事]  
　　前晚胡金才陳恒春混入源昌路某姓家串竊綢布衣服數十件携之而出爲包探錢榮堂所見連贓帶入捕房捕頭令押候轉解公堂禀請讞員張柄樞司馬訊辦○昨晨陳阿琴掩入漢璧禮路某甬人家行竊綢布衣服多件携至某押鋪質錢爲包探石金榮查獲拘入捕房押候解送公堂禀請懲辦○山東人侯葉林之妻賈氏近被僑居於虹口源坊路之甬人施阿谷及其妻李氏誘賣於浙江平湖縣境某姓家侯近赴上海縣署禀請究辦昨經汪瑤庭大令飭捕陳金至虹口協同包探倪順泉將施夫婦拘入捕房候送縣署聽候訊辦 
[二月分教職單]  
　　教授陜西榆林郝濬湘西安湖北黃州陳士龍安陸廣東韶州馮玉光肇慶廣西太平楊廷鏴桂林俱舉浙江台州陳瑞玉湖州甲廣東廣州何茹芬惠州拔正諭奉天新民雙琦正黃漢優山西長治李裕寗武河南光州郭折桂衛輝陜西朝邑陳廷賢西安廣西全州李識韓悟州四川西昌劉厚基成都理番廳張崇德綿州貴州仁懷楊懿年都匀俱舉河南郾城郝勳名彰德上蔡夏百揆開封雲南路南李上珩臨安俱廪訓導江蘇沐陽孫崇晉江寗江西東鄉袁曉翎南康廣西興安梁汝龍潯州雲南永平鮸浚麗江貴州遵義王亮臣貴陽俱歲山西嵐縣張貫文平陽江西南康劉吉暉九江湖南永明呂鼎元衡州廣東遂溪陳鶴翔廣州俱舉復諭安徽五河朱伯年寗國附河南襄城王景濂彰德附濟源黃基憲汝寗副貢魯山孟樹楷許州廣東和平周植槐廣州廣西陽朔盧中權平樂四川聞中傅守中邛州俱舉江西樂安郭友梅袁州湖南興甯吳昌河靖州廣東徐聞鍾用嘉應廣西荔迪羅佩球潯州俱拔復訓直廣平沈鈞順天增安徽涇縣胡榮第徽州附山東兗州劉之培臨淸廪山西榆次王丕績代州附河南衛輝王爾昌汝寗廪甘肅平羅張璟凉州歲浙江義烏洪紹功寗波廪江西饒州甯又琳建昌舉寗都李福亨南昌廪廣西蒼梧陳炳文平樂附四川巴州查貫月嘉定歲雲南寳寗梁麟書雲南廪 
[皖省官報]  
　　二月十八日指分安徽試用巡檢孔慶長到河南人典史汪璧到湖北人宿州桂中純辭委辦徽州圭藥分卡巡檢易簡辭提轅監印巡檢張炳章到由太平解案來省巡檢章復祖知奉臬臺委調查東門城典史方功芸知赴皖北措資十九日委辦宣城等處礦務丁艱江蘇候補知府崔鼎到皖南道發審兼籌議委員知州方賓穆委署祁門縣劉籌均辭署懷寗縣劉啓文知赴棕陽會同桐城騐收工程候補直隸州鄧承沛知奉委發審局副委府經錫麟知奉臬臺委北門城二十日委辦三埠管厘卡直隸州李會棻辭花翎三品銜新選和州周吳奎到江西人號星垣癸已舉人候補知州彭名保知赴前江口修電線回知縣許崇貴監工許維傑賑務直隸州同郭申綬報銷文案知奉委銅圓局差典史華黼辭赴和州差遣二十一日委辦宣城等處礦務丁艱江蘇候補知府崔鼎辭署懷寗縣劉啓文知赴棕陽回候補知府林載亨辭赴漢滬公幹府　李如白到由湖南探磺價回巡檢黃文彬知回籍註册祝俩知接查北門外街道章復祖知銷查北門外街道二十二日署懷甯縣調署宣城縣劉啓文知缷事代理懷寗縣周　運知任事委辦五河厘卡知縣林東雲辭知縣命之望知奉委銅圓局收發差直隸州胡元孚到由皖南措資回縣丞洪寳書辭赴皖北措資二十三日武備學堂提調江蘇特用知縣譚學衡謝奉撫憲奏調歸安原班補用指分安徽試用巡檢吳祖燿到河南人府經錫麟接查北門城縣丞增齡知銷查北門城邱文奎回籍措資巡檢唐韶辭赴皖南措　二十四五日指分安徽試用知縣謝欽到江西人號華沅典史畢登瑬江蘇人候補知府杜恩榮謝奉行知更補廬州府直隸英華到由江蘇探磺價回通判周維新知銷洋務局差提轅監印巡檢張炳章辭二十六日禮部主事孫傳奭到壽州人攺指安徽試用從九陳爕到江西人王淸濤到赴引回布經廳董仰舒知赴廣濟圩監修堤工回縣丞徐鴻立知赴皖北措資 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒一十八年二月二十三日京報全錄]  
　　宮門抄諭旨均錄前○秦撫升奏爲造報光緒二十七年分上忙錢糧鹽課等銀已未完數目摺○豫撫錫奏爲核銷臨淸倉米數片○燕提督馬奏爲前軍變通餉制攺照左軍一律發放摺○又奏爲停發加餉片○越撫任奏爲武員不職請旨革職片○又奏爲暫緩　報溢額課引銀數册結片 
頭品頂戴尙書銜陜西巡撫奴才升允跪奏爲循例造報陜省光緒二十七年上忙錢糧鹽課等銀已未完數目恭摺仰祈聖鑒事竊查前准戶部咨令將陜省上下忙錢糧卽以實徵之數循例奏報在案並令將耗羡存留及起運已完銀兩造入某季撥册若干在於册内逐細聲叙各等因歴經遵辦在案兹查光緒二十七年春間陜省被旱成災收成失望直至入夏得雨後始獲開徵計上忙實已完民屯更起運正銀三十二萬二千六百七十八兩一錢七分一釐未完銀九十六萬五千五百六十五兩九錢二分一釐實已完民屯更起運耗羡銀六萬四百七十一兩三錢一釐未完銀一十七萬五百六十六兩三錢二分九厘實已完存留俸工廪工廪膳祭祀孤貧額外廪糧等項銀一萬三千九百二十六兩三錢八厘未完銀八萬一千五百五十五兩八錢三分八厘實已完民屯存留驛站等項銀三萬三千一十三兩六錢九分九厘未完銀一十四萬三百五十五兩三分實已完鹽課銀二千八百一十四兩八錢二分二厘未完銀一萬五千二百六十四兩三錢六分八厘其屯存留俸工雜支孤貧等銀全未徵完以上已未完銀兩皆以剔荒徵熟除去水雹旱霜等災豁緩流抵之數覈實計算據署布政使樊增祥分晰查照各欵細數及入撥淸册聲明解司月日具詳請奏前護撫臣李紹芬未及覈辦移交前來奴才覆核無異除清册咨送戶部外所有陜省光緒二十七年上忙錢糧監課等銀已未完數目理合恭摺具陳伏乞皇太后皇上聖鑒謹奏奉硃批戶部知道欽此 
錫良片再光緒二十五年臨清倉應徵正耗米二萬五千三百一十八石零每石折銀八錢應折徵銀二萬二百四十四兩零内除祥符尉氏中牟鞏縣汜水滎澤等縣沙壓石積河沾地畝停緩米折銀六百七兩零外實徵米折銀一萬九千六百四十七兩零又尉氏縣奉文加臨清倉米銀七十四兩零又應徵盤剝賠期等銀一百五十四兩零内除祥符縣沙壓地畝停徵賠期銀一十八兩零外實徵銀一百三十六兩零又徵隨糧席帶銀一百一十八兩零又應徵德州倉盤剝賠期等銀一百四十六兩零内除祥符縣沙壓地畝停徵銀一十八兩零外實徵銀一百二十八兩零以上共徵銀二萬一百四兩零除委解光緒二十四年分倉塲經費等銀應支解官水脚鞘箍動用光緒二十五年臨德倉項銀七兩零又匯解江海關道光緒二十五年分第三四兩期洋欵動用光緒二十六年臨德二倉銀二萬九十七兩零實存無項又查德州倉應徵正耗本色米一萬七百二十三石四斗零照案截存薊糧裁减德州倉正耗米二百四十石應征米一萬四百八十三石四斗零内除祥符陽武鞏縣孟津封邱等縣沙壓鹽鹺河佔水積各地停緩米一千六十四石四斗零外實征米九千四百一十九石零全數征完等情據糧儲道王維翰分晰造册詳經前撫臣裕長題銷在案兹准内閣發回除清册業經咨部外理合照案附片陳明伏乞聖鑒敕部核覆施行謹奏奉硃批該部知道欽此總統武衛左軍直隸提督奴才馬玉崑跪奏爲前年接統前軍變通餉制按照左軍一律發放恭摺仰祈聖鑒事竊查奴才於光緒二十六年六月十六日准前直督臣裕祿咨開准軍機大臣字寄光緒二十六年六月十五日欽奉上諭聶士成業經陣亡該故提督所部各營准歸馬玉崑接統等因欽此欽遵卽於六月十六日點騐接統查軍中餉項最關緊要片時未可缺乏當經奴才面詢各該統領營官據稱各營軍餉由已故提督聶士成發至六月十五日爲止衆口僉同自應接續按照前軍冋章發放惟聶士成係屬臨陣捐軀並無片紙案卷移交前來委實無　核辦第彼時戰事吃緊待餉尤殷一舉一動皆關人心之拘背其餉項更未便稍事遷延致懈軍心一再思維不得不設法變通當卽轉飭各該統領營哨官弁勇丁將前軍各營一律編照左軍營制其餉章均照左軍發放於六月十六日點騐之日起支嗣在山西後收之前軍馬隊一營其營制餉章亦係照此辦理於十月十九到防之日起支迨後博詢周咨其前軍營制雖與左軍不能纎毫無異而大致類多相同卽攺發之餉較之原額亦屬有絀無盈所有前軍變通餉制攺照左軍一律發放應請勅部立案緣由理合恭摺具奏伏乞皇太后皇上聖鑒謹奏奉硃批該部知道欽此 
馬玉崑片再案查前承准前直督臣裕祿飭知光緒二十五年七月十二日會同大學士臣榮祿專弁具奏會議加添武衛前後左三軍勇餉與武衛右軍餉歸一律繕單具陳一摺七月十五日奉硃批著照所請該部知道單倂發欽此遵卽禀奉前直隸督臣裕祿示由海防支應局按期領放等因並祗遵原奏分别照加各在案迨至前年五月間遭拳匪之亂津郡淪陷該局亦蕩然無存此項加餉遂致無從支領彼時正當戰事方殷之候不得不設法另籌挪放鼓勵衆心嗣後隨扈西巡留防晉疆以及移紥河北分佈順直均亦未便遽議停發自去秋徂冬以來疉將順直各匪兠拿地方漸就安靖大局亦已敉平當此時事多艱度支告　與其時形竭蹶籌墊爲難莫若暫行核减姑從撙節至從前原奏加餉一　係因各軍皆拱衛畿輔不得不使餉歸一律目下前軍早經裁倂後軍遠戍西陲右軍大半尙在東省卽使將奴才所統左軍加餉裁去亦不爲獨異按時論事當亦譔爾兹擬將加餉自光緒二十八年正月分起一律停發是否有當謹附片具陳伏乞聖鑒訓示謹奏奉硃批該部知道欽此 
任道鎔片再查署乍浦右營守備陶克如聲名平常屢次被控田署嘉乍協副將胡德超查明具禀經臣批飭藩臬兩司會同營務處委員密查兹據查明會詳前來臣查陶克如辦事謬妄實屬有玷官箴現當整頓營伍斷難稍事姑容相應請旨將現署乍浦右營守備補用守備陶克如卽行革職以肅戎政除先行撤任委員接署外謹會同閩浙總督臣許應騤署浙江提督臣余宏亮附片具陳伏乞聖鑒訓示謹奏奉硃批著照所請兵部知道欽此 
任道鎔片再查浙西蘇松常鎮太五屬引地整頓漸有成效於光緒十八年間經前撫臣崧駿飭據運司將光緒九年起至十六年分止溢完課銀儘數歸公奏明聽候部撥聲明嗣後應於每年奏銷時查明認額之外溢完課銀若干專案奏報仍於春秋二季入册報撥如果僅銷足額並無盈餘亦准據實詳奏等因欽奉硃批著照所請該部知道欽此並准戶部恭錄諭旨行文遵照當經轉行遵辦並將光緒十七年起至二十五年止溢完銀兩先後列册造報候撥分别奏咨各在案兹據鹽運使黃祖絡詳稱光緒二十六年分該五屬共額外溢完止引一萬四千六百九十六引一分一厘計正雜課銀一萬五千一百五十三兩六錢四厘現儲在庫造入光緒二十八年春撥册報部候撥　二十七年　無溢完之引仍俟奏銷屇期再行查明辦理以昭核實再此項溢完課銀係歸公候撥之欵與正引有間歴年邀免造報在案兹准行在戶部咨飭造册惟年分旣多欵目瑣碎一切驟難核辦容俟按年逐一查明另再造送並請聲明等情具詳請奏前來臣覆核無異除　片咨部查照外理合附片具陳伏乞聖鑒飭部查照施行謹奏奉硃批戶部知道欽此 
 
