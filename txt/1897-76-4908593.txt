# 1934 - 76 - 4908593

 

Page 1

 
 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之　搜署訂并補續集六十卷其中條析病狀援据方書臚列治法斧藻羣言足稱黄岐之功臣靑囊之盛業誠醫學入門之階梯刊邱行世板久　失今　得善本詳加校訂紙張潔白裝訂二十本定價洋每部四元今巳出書欲樹醫林之幟者請向各書坊購取此佈 
[珍物待購] [  申報館協振所拜啓]  
　　本館恊賑所自經解賑欵以來屢承諸大善士源源接濟且有以珍物助振者惟連城之寶旣承割愛和投而美玉之沽尤賴知音鑒賞特將各種珍玩羅列於下倘蒙仁人君了慨擲廉泉旣能廣積隂功且可增輝藝圃誠一舉而兩得也計開朱漁珊整帖一部高澹游山水一幅天靑　馬褂料一件 
[論土希近事]  
　　土耳其之奉天方教者時時滋事刻又在克拉脱島稱戈作亂殺害希臘教中人事聞於希臘朝廷急調水陸各兵保護且意欲久屯此島不復撤回土耳其國家恐此島日後被希人所奪因之惶恐異常各國慮從此大動干戈靡有寗宇因之各調兵船互相環伺并每　輔以陸師六百人旣而各國水師提督集議欲立克拉脱島爲自主之國希廷尙未允許不知以後如何此近日西報所紀情形本館昨曾譯登於報者也執筆人閲之不禁喟然而歎曰土耳其殆將不國矣乎攷土耳其疆域跨亞細亞歐羅巴阿非利加三洲在亞洲者有六十六萬六百七十方英里在歐洲者有二十萬七千四百三十八方英里在阿洲者有九十四萬三千七百四十方英里連屬地計之共得一百八十一萬二千四十八方英里人民多至三百八十萬名口其國不可謂之不大矣顧其人種類不一曰阿多曼種曰希臘種曰阿米尼阿種早猶太種曰斯拉夫種曰羅馬尼亞種曰阿培尼亞種曰韃種曰阿刺伯種曰西里亞加而迭種曰特魯西種曰科爾特種曰脱魯革曼種曰圾不息種雖其人同一頎而長黑如黝而旣屬門分類别自各懷忌嫉之心其蠢蠢欲動之情蓋早已蓄之於平日彼希臘者地祗一萬九千九百四十一方英里人民祗一百四十五萬七千餘名口互相比較優絀顯然古語云牛雖瘠僨於豚上其畏不死以希當土其殆如卵之投石有立見其破碎不完已耳雖然土之疆域如此其廣而利地未闢田盡污萊也土之人民如此其多而教養未施性多游惰也雖有利兵巨盤足以横行於水陸之交而與歐西諸大國絜短較長猶自覺瞠乎在後當光緒三年與俄人搏戰所以不致宗社傾覆者有英人遙樹之聲援也今者希臘雖疆域不及土之廣人民不及土之多兵刃亦不及土之堅且利而土旣甘爲戎首殺害其教民希人苟萬衆一心誓同生死中原逐鹿正不知鹿死誰手况有各國互相環伺其不致一敗塗地者幾希矣或曰土向有各國以爲之庇護故敢恣睢暴戾鶚瞬鷹膦今苟敗於希臘人手中各國安有不出而襄助者殊不知曩者英之助土非有愛於土也實欲藉土以屏障俄人耳俄人夙具雄心常欲出黑海而直達歐羅巴境惟賴土横梗於黑海之上俄人是以不能輕越鴻溝若改由剔去力士繞出塔勃黑士經波斯灣折而至拉塞耳哈特角亞丁灣迤邐抵歐洲道里迂廻越國鄙遠俄人心知其計不得遂是以欲行又止觀望不前英人恐俄人一旦貫土境而通道於歐將於己大有不利故陽爲庇護夫土隂實遏抑夫俄俄人亦心焉知之於是息西顧之心轉而經營東境竭力興西卑利亞鐵路以冀海卽失其樞利陸猶可獨闢程途英人衡量於心遂不復鎖黑海之咽喉以相抗拒英旣不思拒俄於黑海之上彼土耳其者特教化半開之國耳與英有何交誼而必盡力以扶持之哉試觀各國水師提督皆欲割土之克拉脱島立其酋以自主之固已明明鄙薄夫土人而不屑曲爲之卵翼矣土人何尙未豁然覺悟而不思息事以安民耶然則此一役也希臘果有利乎曰何利之有希臘國小而土瘠俗野而民貧歲入惟英金二百二十一萬餘磅陸兵祗一萬一千人兵船不足三十號君若臣祗醉心教務從未留意於富國强兵今縱有各國以環伺其旁未必竟遭土耳其之荼毒而他日者國政日漸疲恭帑藏日漸空虚暮氣旣深終必被大邦所蠶食數千年文教之國子孫其何以保全希人雖尙在夢中而旁觀者早已明若觀火矣然則各國何爲而必調兵環伺曰此非助戰實藉是以鎭壓之也土希苟起兵端俄人豈肯不效尸祝之越爼俄旣出而與其事恐從此海氛漸惡禍結兵連故思有以鎭壓之俾土希旣不敢雪恥尋仇俄人自無從乘機而作也各國不具有深心哉謂予不信請靜以觀之 
[府訊命案再述]  
　　金澤鎭吳成忠因賣牛肉起釁投河身死經趙大中丞委員訪查札飭松江府研訊業已提審數堂前後讞詞均紀前報兹又接松江訪事友人來函云本月十一日陳太尊復飭署婁縣姚大令提集一干人証研鞫汛兵沈阿二堅稱在署爲竈傭並未前赴吳姓酒肆携取牛肉至銀錢一項更不知情屍妻吳周氏則堅指牛肉是伊强取銀洋四元錢四干小婦人親手取付訊之已革汛弁杭炳垣供稱牛肉實係吳成忠宰以待售者革弁訪查明晰諭禁不理當經移知靑浦縣請爲查禁至勒索銀錢等事毫無影響大令謂本縣予限著爾交出汛目王三大而爾以該汛目已於去冬因病辭退不知下落思爲脱卸地步但王三大滋事在前告病在後若不投案質對此事終難明白爾當從速追緝交出再不可自增罪戾又飭提吳錦祥訊問供稱洋銀百元了事之説雖有所聞而關照則並無其事惟知董事陳某確與杭汛官素極莫逆其中詳細彼或知之大令審畢卽禀復太尊將杭革汛發交華亭縣管押旋因杭之姊婿石游戎函保當卽轉發捕署蔣少尉看管至十五日破曉時杭由捕署短衣赤足而逸逕出北門迤邐至白龍潭護龍橋堍躍入波心幸經某帽作徒見而呼救免占滅頂捕署人役晨起失杭所在卽赴告石游戎游戎立派多人四處找尋適由帽作主護送前來隨偕之入城押赴華署葛明府以杭時萌短見不得不嚴密防閑令銬手發押化莠所收管至十六日太尊又委署婁縣姚大令提案集訊沈阿二杭革汛供詞如初提訊控杭之耆民楊某等四人則皆言牛肉確由小麻子沈阿二携去惟銀錢雖有是説但據傳聞並非目見大令謂何以衆口交言杭革汛之短楊供杭副爺上年到汛卽將本鎭烟館强令加捐每一燈非十文卽七文苟不遵依便假查夜爲名將烟槍全數携去以致衆怨同歸　淸不洽大令頷之隨命退下將一千人犯仍押原處再候核奪 
[梟匪横行]  
　　有客自姑胥臺畔馳書相告云蘇州緝捕營砲船平時出外巡哨必五六艘或七八艘結隊而行設遇梟販等船卽可併力拘捕上月下旬某日有緝捕砲艇六艘巡哨太湖一帶行至松江府屬燒香山下突來梟匪船十餘艘猛向砲艇開槍轟撃砲艇不及抵禦竟被擄去三艘拔置河漘將船中槍砲軍裝悉數携去艙長及勇丁幸尙未 
 
 

Page 2

 
 
遭毒手相率狼狽而歸現聞該管營官已督率多人前往追截矣其能截獲與否且俟問訪事友然後詳列報章 
[液池新柳]  
　　京師護城河中每至冬季貧苦之人拖拉板牀載人來往謂之冰牀數年前曾經肇禍久經禁止去冬有某脚夫復在河中拖扯新正十八日有甲乙二人同坐一牀自東而西至宣武門下牀脚夫向索脚費甲乙不但不給反稱遺表於牀於是互相揪扭衆脚夫趨至助毆甲乙均受重傷刻已報官請騐尙未知如何了結也又聞一冰牀上載六人冰上馳騁因春冰不堅冰裂落水六人皆半體没入水中衣服盡濕脚夫懼而逃逸六人匍匐出水瑟縮如凍蠶呌罵多時始各散去○崇文門外石板胡同某鞋鋪某甲之妻年二十許美而不貞中好嫖賭其妻亦與某乙通旋爲甲訪悉因語妻曰我將遠出可留乙代守門戸乙與妻咸欣然首肯甲與其徒某丙約俟三更人靜啓門放甲入乙與妻不知也是夜乙正鼾睡甲潛入取菜刀將乙頭斫落其妻驚起向甲跪求甲將赦之其徒在側曰師苟饒若死須抵乙命也甲乃再舉刀而妻首亦斷卽取褲盛男女二頭負之而出時天猶未明遇巡夜兵丁甲卽以所負遞之且告曰姑代我負且同至花巿大街東城司署了此事也巡丁疑而閲視之則血漬模糊之首級二顆卽鎖甲解送司署正指揮韓君宗慶立刻升堂訊明情節報城相騐後笞甲二十復賞甲白金十兩由城送部以結此案又闻西便門外沙鍋村亦有殺死姦夫姦婦兩命一案由西城外坊送城飭司會同南城相騐尙未得其細情也○豫撫劉中丞樹堂前於光緒二十一年因籌備要欵奏請將晉鐵潞酒兩項之入豫者加抽厘税每斤制錢二文又請將土産煤斤添抽厘金各摺奉旨交戸部議准試辦嗣於客夏試辦一年期滿中丞奏稱煤厘收有成數請嗣後照辦按年二次奏銷報部至鐵酒兩項加抽無多除經費外已無所餘請停二項加厘各等語奉旨交戸部議奏欽此兹經部員辦稿呈請翁叔平大司農以爲兩項加厘一年收至九千兩有奇該撫奏稱經費耗盡恐厘卡委員所用非人遂不肯簽押將原稿擲還飭司員另議○正月廿三日崇文門外迤四護城河有某甲者在冰上行走不虞冰忽然開裂陷入水中經行人拖救出水已遍體汙泥奄奄一息尋卽斃命○京師善舉有以牛拉無圍車者名曰陸地慈航按日巡行街巷遇嬰孩之死者載歸掩埋正月廿五日崇文門内有拉牛車者至信咸合烟鋪買烟鋪夥嫌其錢小挑剔過甚至於口角次日晌午御者復拉車從烟鋪經過卽駐於鋪門之前車上　死嬰十數具臭惡異常霎時行人聚觀如堵鋪中不能交易逐之不行後有察知其隱者出爲排解始御車而去 
[北通州近聞]  
　　北通州訪事友人來函去潞河書院定於二月初二日開課是日黎明生童齊集書院辰刻道憲張　察排導而至點名授卷扃門命題是日生題謹權量審法度修廢官四方之政行焉童題因民之所利而利之詩題賦得隄柳籠烟色漸新得新字共計生童八十七名○二月初一日爲中和節通地竸放烟火舉國若狂計初二日倉署放一架初三日南關南營放一架初六日東關藥王廟放一架爭奇鬥勝花樣新鮮往觀者人山人海咸謂如此盛會當不减上元佳節也文武衙署土地祠皆支搭燈棚棚内萬盞明燈奪目輝煌今届燈棚最盛者首推倉署云○城東南隅屢櫓上建有文昌閣供奉文星今届二月初三日在學諸生又舉辦文昌會設筵獻供至晚遍掛明燈照如白晝諸生亦觥籌交錯至興盡而散○孫直刺接奉順天府丞憲行文定於二月二十四日按臨通州考試順屬二十四州縣文童直刺以貢院應修工程甚多恐届期未能竣工禀請展限十日○某御史恭上條陳經禮部議准自今年丁酉科起凡錄科士子名列三等者大縣前十名中縣前七名小縣前五名免其考遺一體錄送鄉試孫直刺巳奉上憲行知矣○蘆津鐵路工程逐叚興修已修至馬駒橋西南樊村地方今正運河未開時貨物多由天津上火車至樊村御貨再雇驢車轉運約半日可以到通價廉且速人皆便之○二月初八日爲丁祭之期是日五更時文自張觀察武自傅恊戎各率屬具齊集文廟敬謹行禮諸生各司其事濟濟蹌蹌無敢隕越焉○運河開通後初十日卽有魚船二艘報到糧船貨船亦相繼而至開關日期卽在目前矣○晏關廟僧人心柱前赴順天府衙門控告源榕串通大王廟住持僧廣裕廣壽盜賣廟産一案批飭僧官前往大王廟詳細查明禀覆據廣裕廣壽呈稱曾因伊師曾祖通法病故以天成店房摺抵借馮姓銀四百兩爲喪費此外並無盜賣情事迨集傳兩造訊問心柱亦未能指出另有盜賣確據僧官爰據情禀覆尹憲批准心柱仍住持晏關廟廣裕廣壽仍住持大王廟此案遂結 
[津門雜記]  
　　天津訪事友人來函云靜海縣李福明巳革之武舉也去年奉旨開辦蘆漢鐵路時具禀北洋大臣聲稱已集股銀二千萬兩懇准分叚承修時蘆漢鐵路巳派盛杏蓀京卿爲督辦大臣夔帥不便越俎未經批示而李瀆陳不已夔帥以其跡近招搖且殊紕繆大加申斥李復禀見盛京卿時京卿將近回申囑令與張戟門觀察商議張觀察以鐵路工程集股固爲第一要義而紏集股銀多寡尤須騐實若徒作紙上空談不能深信李始廢然而返人皆謂李當知難而退矣詎料去臘又復入京禀於當道並刊招股章程分送并在九門黏貼事爲某邸查悉飭順天府府尹胡雲楣大京兆查辦京兆傳訊後卽發大興縣辦理聞擬遞解回籍著地方官管束○同治九年奏定新章凡聚衆鬥毆至數十人以上者審明就地正法亦辟以止辟刑期無刑之意也今正河北關上鍋匪孫二等聚衆數十人向窰窪搆釁除傷人外並有拆毁鋪戸拒傷營勇情事實屬罪不容誅天津縣陳明府糜奉督憲按照新章將情罪重大之孫二林起山趙二陳洛四人於二月初五日處决此已紀諸報章矣兹陳明府以此案尙有爲從之王大嘴等在逃未獲亦應拿辦以絶根株現仍派差嚴拿並懸賞格務在必獲格上註明購拿人犯王大嘴卽王士安王秃成卽秃王成管二趙震郭鈞靳三靳四○孫福興卽孫四盜賣無主墳塋地畝已經案發者不知凡幾曾經天津縣差傳訊因孫與某洋商承辦土工未竣未經到案嗣以控者日多邑尊禀明關道憲函知該管領事始得送案訊明被控不誣當卽責押此去臘事也今年開篆後原告連日禀催究辦邑尊每一坐堂必提孫責比聞須追查買主一併嚴辦也 
[浙省官塲紀事]  
　　杭州訪事人云本月十一日浙江藩憲牌示分水縣知縣劉沛病故遺缺委試用知縣王作梅署理鎭海縣管界巡檢缺現定以新海防遇缺先巡檢狄哲文請補仁和縣臨平稅課大使缺現酌定候補未入流施益堂請補○省城下二叚保甲分巡魏二尹觀瀾前奉藩憲委署樂淸縣縣丞遺差現由臬憲委鐵二尹汝昌接辦○兩浙候補鹽運分司王同轉瑞年現奉運憲札委徽屬屯溪督銷鹽局帮辦同轉奉札後隨赴院司衙門謝委卽日束裝到差○今年爲浙省舉行軍政之期廖中丞奉到諭旨後當卽恭錄轉行各營遵旨逐一細校不得視爲具文故省中各營兵弁均於每日淸晨演習槍砲八旗子弟亦時至大教塲中排演陣法以期純熟○湖州府屬之長興厘局總辦現當瓜代之時巳奉藩憲札委余司馬顯周接辦○管帶楚軍正右營水師宋副戎連陞乍浦南灣礮隊統帶馬都戎方來均於初十日晉省詣撫轅禀見適松江緝私砲船管帶徐游戎人驥亦至轅禀辭熊羆之士齊集轅下行道者無不駐足而望殊覺攞擠○按察司經歴王叅軍鴻運之嗣母某太夫人於本月初五日仙逝初七日大殮擇日扶柩回里叅軍呈報丁憂并將印信齎送臬署其遺缺例由藩憲委員接署現先由臬憲札委本署司獄顧叅軍暫行兼理顧叅軍奉札後巳於初九日接印任事矣 
[沙渚錦鱗]  
　　沙巿訪事人云湖北學憲龎文宗科試荆州先期札飭荆州府出示曉諭闔屬生童於正月廿七日取齊二十八日文宗附快利輪船抵埠時近黄昏當卽乘緑呢大轎入城因次日適値國忌故謁聖放告至二月初一日始舉行○署理松滋縣徐明府寶常去臘下旬丁艱卸事上憲劄委總辦沙巿洋關魏大令宏先代理嗣因關事需員辦理未遽赴任今正初十日帮辦洋關張大令良弼引見回荆關中辦事有人故魏大令卽於十三日起桂十六日抵松滋接印視事廿八日快利輪船到埠本任松滋縣王明府附之而來禀見道府聞於二月中旬赴松滋接篆○諺謂嫖賭喫著爲人生四敗　嫖易喪身賭易傾家故嫖先於賭然嫖亦未嘗不可傾家賭亦未嘗不可喪身沙巿賭風最盛賭攤之設 
 
 

Page 3

 
 
常年不斷雖官禁綦嚴而差役每得賄縱庇有劉盤龍癖者每於曠野幽僻處所喝雉呼盧以較勝負至有典盡衣物鬻及　子洎窮迫無路時甚有吞烟投河以畢命者獻歲以來衙役首先聚賭小街僻巷中亦聞風效尤如蠅逐臭如蟻附羶多至數十起無不藉口於新年行樂明目張膽而爲之及過金吾不禁之夜猶復不知儆懼高張旗幟達旦徹宵天后宮側有居人余姓不知其名素啫賭人以余三暴呼之一日至三淸觀賭錢先在家如廉將軍之健飯以備酣戰終日旣至是處正在白虎靑龍雌雄互决忽縣差從後掩捕三暴捨命狂奔差緊追其後數百步外三暴力竭偶一失足仆地不起差驚視之則氣已絶矣蓋三暴飽食狂奔腸裂殞命也差知事不得了挽人説合願備衣衾棺木厚殮之另出貲以給其家屬其家以事非鬥毆釀命經官斷理徒事勞苦况三暴不習正業終歸流亡父母妻兒俯仰無藉今得厚葬并室家亦可存活生順死安兩無所負不如就此了結省却多少訟藤於是向和事老首肯者再一塲禍事瓦解冰消語云大事化爲小事小事化爲無事個中人殆爛熟此語者耶○沙巿業花布者實繁有徒大率載往重慶以牟利巿輪舶不能上駛悉用民船裝載又無碼頭可以挂旗報子口税舊歲八月沙巿開關凡貨附輪船而下掛旗而上者無不稱便年終核算洋關收税銀近三千兩今正各項生業尙未萌動惟快利輪船兩次裝貨一爲大隆行棓子數十包一爲某　藥材八十件而已○去冬昌和輪舟在枝江縣屬董巿江心擱淺隨於臘月下旬由吳淞船拖赴上海修整正月廿七日始由漢口載貨上駛二月初一晚抵沙隨發小火輪船一艘破浪直前測量水勢以免次日長途有意外之變 
[溋浦琵琶]  
　　九江訪事人云九江道誠觀察九江鎭宋鎭軍率領文武各員於初九日天未黎明時致祭社稷神祗二壇又於初十日祭昭忠祠十一日祭文昌俎豆莘莘恪恭將事誠盛典也○初十日北風大作走石飛沙江上浪湧如山輪船竟致不能開駛其他一葉扁舟更不敢向中流容與矣○九江鎭宋珮珍鎭軍前赴金陵拜賀劉峴帥年禧返潯後復於十二日乘坐紅船用福康公司小火輪船拖帶晉省拜賀德靜帥年禧屬下各員齋赴江干恭送○里人黄燕苹明府壬戌恩科舉人以大挑分發四川歴任射洪筠運長寗遂寗等縣知縣嗣以年高退歸林下忽於　月　日無疾而卒膝下及期功遊痒舉鄉者十數人初八日開吊潯上官紳咸往祭奠素車白馬絡繹於途 
[廉臺春眺]  
　　蘇州訪事人云閶門内某綢莊於本月初十日午後忽來一少年子弟衣服麗都舉止闊綽自稱馬姓浙江人父爲現任某縣知縣公館在元和縣署附近之馬家花園因有喜慶事採購綢縀若干選定之下核計價洋八十餘元少年囑鋪夥某甲將綢縀送至公館領取價洋甲卽如言同往迨至馬家花園馬公館少年卽大搖大擺而入甲尾至廳上少年囑甲少坐入内取出白銅水烟袋以敬謂之曰君請少安毋躁容我先將綢縀持禀家慈卽當取洋奉交也甲不疑任其携入候至一點鐘之久響影毫無不得已高聲呼喚逾時始有人出問客從何來所喚何人有何事故甲具告之其人駭然曰君誤矣君所遇是殆馬扁之流此間有後門途人皆可出入君如不信請往觀之於是引甲至後戸細閲一周甲始無言取其水烟袋而返習日有途遇少年於胥門者因卽告知某甲遂往偵探旋果於學十街臬客棧中尋獲當將人贓一併交於地甲憶及去冬道前街老萬年銀樓亦遭拐騙金師其情形與此相類因卽知照萬年樓店主前來看視果係此人遂會同繕禀解送吳縣署請辦賴大令升堂訊問少年供姓朱父係候補知縣前年在怡和洋行安和輪船上遭難無可謀生不得巳出此下策求恩寛宥大令飭押入刑房候覆訊核辦○候補知縣王明府石麟向假西支家巷某姓屋爲公館明府辦事勤能素爲上游器重歴當崇明等處釐局總辦去年突爲二豎子所虐竟至赴召修文有親信長隨戴福卽戴小亭揚州産外貎似頗誠實是以深得主人信任詎料王君作古後戴頓起不良於去年九月乘主婦扶柩回籍時在上海某輪船串通戚串行金某將王君妾女各一及一十四齡之婢拐逃當時王君正室某氏飭人四處追尋杳無蹤影不得已扶柩回揚安葬旣畢於本月某日來省繕禀投地方官衙門呈控禀請查緝未知能弋獲否 
[大閲定期]  
　　今届大閲之期江蘇撫憲趙展如中丞將按臨各屬校閲前日上海縣黄愛棠大令接奉傳單悉中丞定於本月二十五日出轅按臨各屬傳單錄下一按臨福山閲看福山右營並調閲狼山鎭福山新兵各營一按臨常州閲看常州營並孟河江隂靖江三營一按臨鎭江閲看鎭江營督標新兵前營一按臨江寗閲看中左江寗城守左右四營又新兵營中左右四營並調閲浦口溧陽營一按臨觀音門閲看金陵營水操一按臨瓜洲閲看長江水師瓜洲鎭標各營一按臨揚州閲看鹽捕兩營並調閲瓜洲靑山奇兵三江泰州泰興六營一按臨淸江閲看淮揚鎭標中左淸江城守等營並調閲淮揚鎭標右營宿遷廟灣細湖洪湖葦蕩左右陸標中左右淮安城守鹽城海州東海等營曁淮揚新兵中營一按臨徐州閲看徐州鎭標中城兩營四路汛蕭營一按臨吳淞閲看吳淞川沙南匯掘港四營並調閲蘇鎭中左右等營福左贸左通州四營又蘇鎭標陸汛一按臨松江閲看提標中左前後松江城守五營並調閲金山柘林靑村三營及提標新兵中副二營一按臨澱山河閲看太湖左右淞南淞北提右五營一回省閲看撫標練軍左右二營並平望營一免騎射人員照章毋庸考騐槍枹一各營弁馬步全中者除當塲賞賚外應行存記給照另行知照 
[行轅紀事]  
　　江蘇藩憲聶方伯來滬假滬北天后宮側爲行轅昨晨上海縣黄大令以及本埠文武印委各員均詣行轅進謁方伯一一接見輿馬紛紜殊形熱閙至午前方伯乘馬車至英租界會審公廨謝步讞員屠興之别駕飭家丁擋駕蓋官居屬下謙不敢當也 
[道批照錄]  
　　王燮文禀批該生之伯王衍慶宦囊所積無論多寡自有例得承受之人經理本不應該生干預况所控寶銀廿四隻早經公堂發交爾伯之子王經昌領回物巳早歸原主乃該生不卽偕同李氏及其子經昌早日盤柩回籍安葬率以無憑之詞逗留興訟來轅越漬其意何居所請提究一節未便准行抄黏姑附○楊文琮等禀批此案前接德領事函送該處居民公禀到道當卽行查一面復以列名遞禀華人係屬鄉曲小同祗圖小利不知遺害前此鎭董所禀添設油池危險各節係深思遠慮本道有保衛地方之責未便聽其興作現已彼此禀詳大憲應靜候憲示遵行函復在案臄禀前情並由該縣將領事所送鄉民公禀均係揑立等情申報前來候再照案函阻可也仰上海縣轉諭遵照並將函稿抄發○監生丁方瑞禀批察閲黏抄府批甚爲明晰仰上海縣遵照迅提被告人證到案訊斷具復毋任纒訟該監生亦應遵照守批不得率行越瀆違式特斥 
[縣示照登]  
　　欽加鹽運使銜在任候選道松江府上海縣正堂黄爲再行出示嚴禁事案奉淸查灘地總局憲許諭訪聞廿三保二圖廿五保頭圖一帶有人揑稱局中查丈地畝可以代請升科不必繳價煽惑鄉愚誆騙銀錢情事飭卽查禁等因當查此次淸查新漲隱佔地畝變價係爲撥還要欵奉南洋大臣奏明飭辦業經灘地總局憲定章示諭豈能抗不繳價卽經出示諭禁在案誠恐其餘各圖仍有棍徒造言煽惑騙我良民合再出示嚴禁爲此示仰各圖者色人等一體知悉爾等如奉局憲丈出新漲隱佔公地務各遵章赴局繳價自示之後倘再有棍徒造謠誆騙或業戸甘受煽惑觀望遷延一經查出定卽提案從嚴究辦與受同科决不寛貸各地保亦隨時查禁容隱併咎不貸其各凛遵毋違特示 
[讞員小極]  
　　日來上海縣署帮審委員蔣壽林刺史偶攖淸恙不能力疾從公故將讞政暫停一俟勿樂可占然後重理各種案牘 
[縣訊命案]  
　　去秋虹橋某圖地保顧陞偕屍屬人等至上海縣禀報王長發被人戳傷身死一案前經黄大令詣騐實係傷後落河身死曾提集人証訊供收押在案前晚大令升堂覆訊顧陞禀稱前蒙訊飭往查小的查得當時行兇者係陳百香爲首鍾蘭卿供稱年廿三歲住居鍾家行八圖中十八日早晨小的在虹橋鎭烟間中吸烟與丁貴和口角後由店主勸散行兇一節但聞係陳百香爲首百安鳴鑼後陳百香被丁貴 
 
 

Page 4

 
 
和捆綁徐福山供稱顧炳生之傷實非小的所戳丁貴和供年三十歲向做木匠去秋七月十八日小的在烟館中吸烟與鍾蘭卿口角後經勸做土長發未曾毆死之前曾約小的至陳百香宅上聽花鼓戲小的先回陳百香毆死王長發小的並不在塲陳百安供稱小的與丁貴和並不相識陳百香供稱武生住十九圖地方與丁貴和相識丁之綽號爛冬瓜十八日早晨武生在親戚家回來途遇丁貴和卽將武生捆紥經顧炳生解放並未爲百毆傷王長發求恩明察大令得供以徐福山不肯供認行兇著責一百板陳百香著責二百板一併押候覆訊核奪 
[議加地租]  
　　法租界工部局首董永興洋行主罷偷君因租界中人烟稠密房和屢次加增地租捐項應亦酌加向章每一千兩抽捐廿兩今擬照前加倍前日邀集各董在大自鳴鐘議事廳會議車馬喧闐至晚間然點自來火密若繁星各西人直至十二點鐘始散將不知所議若何也 
[嚴防弊竇]  
　　滬上爲通商大埠客棧如林然官商寄寓其中時有失物情事紀之報牘幾於竹罄南山邇者泰安棧等二十二家公同商議所用各夥須責令連環互保否則一概辭歇此後或可免弊竇叢生某日據情具禀英界公堂聞屠别駕已將出示曉諭矣 
[香巿紀盛]  
　　二月十九日釋家者流謂爲觀音大士誕辰適逢西國星期是以游人益衆英界大馬路保安司徒廟自晨至暮凡璇閨麗質繡闥嬌娃來往如梭咸敬爇心香一瓣而名闌曲院乳燕雛鶯更頂禮慈雲祝有情人長生無極爲之誦昔人詩曰稽首慈雲大士前莫生西土莫生天祗求一滴楊枝水灑作人間並蒂蓮覺兒女心賜躍然紙上矣捕頭恐人衆易於滋事特添派華捕在廟外梭巡故游手不逞之徒無有乘機羅唣者 
[康强逢吉]  
　　蜀中飢饉洊臻乞賑之書急於羽檄本館恊賑所日盼善士傾囊俾積少成多以救涸鮒今接苕溪隱叟交來規元一百八十一兩助川東賑捐囑爲彚解災區書曰作善降之百祥助兹巨欵活人奚止數百雖爲善之人未必求報而蒼蒼者必有以佑之德門集慶可預卜也爰代災黎叩謝盛德 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南巿晴光]  
　　馬路工程局所雇江北小工名六大者竊取樁木三株零木十餘株鐵釘十餘斤司帳人沈君察知告明委員朱森庭明府立提六大嚴訊判令笞責一百板斥逐出外不准再在馬路上作工○前日高昌廟迎神賽會路過董家渡左近會中卜不知何故與某釘鐵油麻店中人口角將招牌撃壤事後店主禀知二十三七鋪巡防局未知局員若何辦理也 
[英界公堂紀事]  
　　發葆懷控鄒筱軒結欠參價銀屠别駕准詞飭提旋查知鄒家居法界因於昨晨復飭差姚恒持信票前往夥促　在　租界中遇見遂帶回公堂禀知别　别駕著看管候示○昨晨葉善卿扭住張炳南劉少生稱被設局誘賭騙去洋銀適爲四百四十六號華捕所見一併　入捕房捕頭令轉送公解别駕著一併暫候訊核○劉阿福失去其妻某氏詢之其友徐阿方徐以不知對旋忽爭閙不休由二百二　一號華捕拘入捕房捕頭令轉　公廨辦　著押候訊奪 
[英界捕房紀事]  
　　月前浙江寗　　屬慈谿縣境某鄉約局彼宵小竊去各物控縣後縣主疉將甲捕嚴比然迄今仍未有端倪不得已行文至申江請爲協谿　囊某　探緝竊　　可疑之王順德再四盤詰始供出是案賊犯共有三人一人已在本處拘獲住尙有一人則聞風遠颺因卽帶入捕房押候解　公堂　請移解　谿辦理○常州府屬某邑人陳某在二馬路順利洋行當買辦昨日有人向購洋酒五十租價旣付訖　　偕往棧中取貨事後行主步入棧中　酒已短缺詢之管棧者告以買辦曾偕人來棧出過七十箱行主悟其爲舞弊也立卽告知捕房捕頭　　探秦少卿往查知　與淸和坊倡婦金審林有交洋酒二十箱均寄頓金倡處因帶陳往吊原贓回告捕頭將陳押候解送公堂訊辦○前晚十一點鐘時甲乙二閩人不知在何處沽飲酩酊而返行經東棋盤街解衵衣而溺巡街華捕向之喝阴非但不理反大肆兒鋒旋被扭入捕房値　捕頭詢問緣由甲乙仍咆哮不已遂著押候解送公堂訊辦 
[法界捕房紀事]  
　　寶山縣人某甲以妻有外遇退歸母家某日其妻糾集多人來夫家搬取棉被等物甲不能拒役寶山縣署控訴内有　　在同樂樓爲挑水夫前日讞員鄭大令接賢邑尊　函請提乙移解歸案辦理大令卽飭差拘乙押入捕房候解○湖北人某丙冐充某棧房　客夥到處竊物前晚在某小客棧住宿竊取銀環察壺一具爲棧主拘獲送入捕房旋經包探認識謂在前晚天未破曉時内曾手持衣服在某　行走亦必係竊來之物遂禀期捕頭押候解送公堂脯問官訊究 
[美界捕房紀事]  
　　葉阿三撑杉板爲業挈眷居外虹口狄思威路某屋内日前其幼子與近鄰工部局垃圾工頭薛小江之子爭物起見　　子撻之葉妻出向理論薛更　氏痛毆致氏受傷歸卽臥牀不起薛情虚思避葉出阻止由是與薛互扭至捕房訐控葉妻亦投案請騐所傷　頭詢悉情由飭將葉妻送同仁醫院療治　暫押候究○崑山路某洋房細崽某甲昨日在鄰右某西人家天井中大便適爲西人撞見疑爲竊　扭送捕房請究捕頭派竇包探馳柱查覆實係悞入從寛斥釋○某西人昨在壚頭覓醉而回酒已過量途經白老匯路手舞足蹈胡閙不休爲四十三號西捕所見恐肇事端當卽雇車送入捕房捕頭飭暫管押俟酒醒時再核○過犯張仁芝屢　公廨懲辦遞回原籍旋遞旋來怙惡不悛近又溷跡西華德路某　中欲施故枝　爲竇包探查知拘入捕房押候送廨嚴究○浙江寗波府屬某邑人陳阿喜住漢璧禮路某號房屋昨喚小車爭論價値將車夫扭毆旁人羣抱不平代喚三百九十三號巡街捕一併拘送捕房捕頭以陳行兇可惡飭押候辦車夫斥退○偷兒胡和尙前晚在新記浜路某甲家竊得綢衣雜物等件携至某質鋪銷贓中途爲竇包探所見人贓並獲拘解捕房押候送廨究辦 
 
 
 

Page 10

 
 
   
 
