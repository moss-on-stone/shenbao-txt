# 1890 - 44 - 4906045

 

Page 1

 
 
[招請蘇州訪事人] [  申報舘啓]  
　　本舘現欲招請一人在蘇訪事上目官塲要務下及里巷瑣談務須博采旁搜隨時函寄如有願　期職者請先郵示數則并開明住址姓名以便修書訂定也此啓 
[集腋社彩票助振引言] [  申報館協振所謹啓]  
啓者本舘恊賑所自去冬創辦以來蒙諸同仁慷慨解囊捐襄賑欵除銀錢外各項珍物亦已集聚甚多邇者飢民雖已捱過殘冬而春日方長靑黃不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張售洋一元統解災區散放計頭　　張得烏雲豹袍套統各一件白陽山人眞蹟蓮花一軸金挖耳簪一支湯文正眞蹟手卷一軸二彩一張得猞猁狲袍套統各一件刻絲壽幛一　三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脫空至末尾亦有彩物奉贈一俟售罄卽就仁濟善堂向神前拈香叩首以明至公無私然後當衆開彩所望四方樂善君子從速賜購旣得珍物又拯飢黎此實本舘所九叩首以俟命者也 
[憂樂說]  
嘗聞諸前輩云人當中年以往輒以憂樂傷懷神志昏耗余初不謂然由今思之却有至理存焉夫憂樂亦何常之有憂屬陰陰象爲寒使人常處於憂則必警惕淬厲思所禍患而預防之如隆冬涼寒擁絮圍爐得過且過而未嘗病於寒也樂屬陽陽象爲熱使人常處於樂則必倜儻散佚自有以陶其性情如長夏溽暑沉李浮瓜蕭然自適而未嘗病於熱也惟以一心而兼憂樂之兩境則如寒熱之交集於一身未有不疾病叢之者况乎外樂而内憂猶病寒而惡熱外憂而内樂猶病熱而惡寒吾未見勿藥之有喜也宜乎其神志昏耗也且人之有神志也本於先天具於本體盧靈空洞浩蕩淸明自乘之以外物而後如翳如障如霧如烟願望揣度記憶懷慕思慮智謀玩好嗜欲皆足以蒙蔽之而不自覺其至於昏耗也昔河間紀文達公自言四五歲時黑夜入闇室中所見歴歴無異白晝稍長猶能見之而不甚了了比壯卽不復見惟燈炧夢醒偶爾一現不轉瞬而昏暗如故矣此卽神志昏耗之騐也嗚呼閱歴深而良知愈塞機緘密而眞性益漓在　達公爛漫天眞優游自在且不免於昏耗而况於他人乎顧必謂中年以往者何也蘇門孫鍾元徵君甞題壁云人生最繫戀者過去最希冀者未來最悠忽者現在大抵自孩提以至弱冠年少氣盛視功名富貴如拾芥懸搆一紛華玩好之境日往來於寤寐間而不能去其時希冀之心當甚於繫戀自耆艾以至期頤急流勇退視功名富貴如浮雲𢌞憶生平交游遭際俯仰之間已爲陳迹不能不以之興懷其時繫戀之心當甚於希冀惟當中年以往則前顧茫茫後顧茫茫人生幾何百端交集忽念及某年某地某人某事歴歴在目而今安在哉則繫戀之心生忽念及尘生心事故我依然不知他年更作何狀則希冀之心生又念及少年同學先我着鞭自撫藐躬何肯多讓則因繫戀而希冀之心益熾又念及駟馬高車一旦貴顯故鄉落寞汲引當途則因希冀而繫戀之心彌殷愈繫戀卽愈希冀愈希冀卽愈繫戀以是一念而　百念千念萬念念念不已至於無窮而此中之若憂若樂遂顚倒起滅於繫戀希冀之一心而與之無窮焉元人聽雨詞云少年聽雨秦樓上紅燭昏羅帳壯年聽雨客舟中江闊天空斷鴈呌西風而今聽雨僧廬下髩已星星也悲歡離合總無情一任階前點滴到天明此自述往事寫悲懷而天下後世不得志於時者誦之輒爲之太息唏嘘唳涔涔下者其所言憂樂之感人者深也吾甞見狷介之士沈靜淵穆冲淡孤潔怡然自得飄然不羣不嘗見佯狂之士慷慨磊落跅弛放浪隨遇而安無所不可以爲若而人殆無情於斯世者歟其憂也不知其爲憂其樂也不知其爲樂或庶幾免於傷歟殊不知憂樂之傷傷於心非傷於境也心能不爲境所役而後憂樂不足以傷之彼狷與狂皆强制也强制於其外不能强制於其中自其外視之一若無情於斯世者而不知其中之傷於憂樂也實甚倐然而憂倐然而樂頃刻萬變不可捉摸在其人自受之自喻之雖兄弟妻孥至親骨肉與友朋之以神交以心契者均不得而知其爲憂爲樂也差乎人孰無情誰能遣此紛紛擾擾烏有窮期吾安得心爲死灰身爲稿木而塊然與之終古也錢唐梁晉竹先生嘗獲一陽羡砂鉢盂用爲水注旁綴一緑菱角一淺紅荔支一淡黃如意底盤一黑螭龍卽以四爪爲足下鐫大彬二字設色古雅制度精巧但因物不倫不類莫知其取義後遇老骨董客云此名伶俐不如痴時大彬王元美舊有此製盖菱爲伶荔爲俐鉢爲不如意爲如螭龍爲痴也嗚呼吾乃今而後知伶俐之不如痴也 
[本館接奉電音]  
　　昨由京友電傳諭旨七道敬謹譯登○正月二十七日奉上諭江蘇蘇松太道員缺着聶緝槼補授欽此○二十八日奉旨科爾沁多羅貝勒那爾蘇在御前行走有年一切差使俱能勤愼兹聞溘逝悼惜殊深着加恩賞給陀羅經被派貝勒載漪帶領侍衛十員卽日前往奠醊賞銀一千兩經理喪事由廣儲司給發任内一切處分悉予開復應得卹典該衙門察例具奏伊子阿木拉凌阿着俟百日孝滿後承襲那爾蘇貝勒之爵毋庸帶領引見用示朕篤念蒙古世僕至意該衙門知道欽此同日奉旨着派温都蘇管理中正殿事務欽此同日奉旨載濓着補授内大臣欽此同日奉旨着派奕謨管理善撲營事務欽此○二十九日奉上諭伯彦訥謨祜之子貝勒那爾蘇病故昨已降旨賜卹因念伯彦訥謨祜之母年逾五旬驟遭此事未免傷懷伯彦訥謨祜著加恩賞假二十日俾得朝夕侍側該親王其善爲解釋以慰親心用副朕眷注至意欽此同日奉旨正紅旗蒙古都統着德銘補授欽此 
[譯東報記西事]  
　　去歲西十二月十五號英國霍利海雌獨洋中大霧彌漫適有帆船過此覆入水中船中水手等共十一人溺死其九中有六名係日本人遇救得免其一云○去年法國巴黎斯城開設萬國大博覽會中有一寳玉製極精巧實爲希世之珍開會未久有德國皇之侍從入會縱覽見而甚喜歸奏國皇皇微笑而已並不命購侍從茫然不審其故越數日德皇解襟上玉示侍從問其與博覽會中所見孰低孰昻侍從奏稱兩玉並無低昻可稱一對皇哂曰朕已微服赴巴黎斯購得之矣侍從失色而退 
[日本新語]  
　　神户理事蹇舒浦明府究辦華人局賭打架等案必問以願責願罰如願罰則量其家之有無着 
 
 

Page 2

 
 
令繳銀以充賑款犯事人願責者少以此陸續繳欵甚多隨時匯寄上海轉解災區而無知小人嘖有煩言謂所罰之銀曾否寄申何以並未見於申報竊願明府有以釋羣疑也○江西人王某寓居神户以剃髮餬其口平日作事勤愼惟性喜賭錢每至新正拚以終歲所贏效劉盤龍千金一擲本月初在同業楊某處因賭口角致被毆傷遂投理事署控訴情由蹇明府判令楊出洋二元給王醫傷王呶呶求重　明府怒收禁獄中閱數日始經人保出○醫科大學教授三宅秀大澤謙二緖方正規三浦守治濵田元達片山國嘉六人奉帝國大學長渡邊洪基之命查考國中男女成婚年歲以何年爲適當隨繕書復命稱我國女子遣嫁自十四歲零八月迄十七歲爲最早男子則須滿十六歲然欲身體康强多育男女則女子須俟二十歲後出嫁男子須俟二十五歲以上娶妻云 
[命案求和]  
　　新正十九日寗波東鄉鸛江大橋人杜某因事過陳姓岳母家晚飯後陡患暴疾舁送回家行至半途溘然而逝杜母王氏以兒子身死不明赴縣控告陳念一經官騐必傷親戚之情遂挽親族求和出洋數十元爲棺殮費一面具詞求免騐屍徐邑尊准之事遂了結然所費已不貲矣 
[江南淑景]  
　　雲霞出海曙梅柳渡江春此履端爲始之新氣象也顧桃符乍換柏酒齊斟凡屬四民無不趁歲朝淑景寫一幅宜春帖子爲一年利市内中惟宦游人握銅信杳聽鼓情長默計年年只見送人作郡正不知今歲得免冷眼旁觀之揶揄否憑他笑駡故我依然誦鄂西林浮在四十猶如此便到百年也可知未免同一困頓無聊之感慨宦海蒼茫世情涼薄人生到此卽不必似曾相識而萍水相逢孰不作湓浦江頭情景近有矯司馬靑衫之失者獨不長他人志氣滅自家威風每届歲首先就會館諏吉名曰團拜召同鄉之官于斯賈于斯者朋觴劇飲或召梨園子弟唱一曲念家山衣冠畢　絲竹喧闐如是者三四日故鄉之風月如親異地之江山動色洵足以聨鄉誼消旅愁叙親疎振淹滯非止誇袍笏之榮簪纓之盛爲足冠冕一邦而已也月之二日爲山東團拜禮先聖孔子嗣是各省皆次第舉行官塲以湖南爲最江西次之浙皖又次之其餘則等諸自鄶以下論者不謂當王之貴而謂人才之難吾卽爲之下一轉語曰無貝之才難有貝之才更難謂予不信請觀諸爲貧而仕仕而更貧者○金陵爲湘鄉文正公澄淸底定之區士民謳思其再造謀俎豆馨香以報之適當流離之後瘡痍未復不得已就城北之屈子祠掃地焚香聊以備歲時之報享不足壯觀瞻也前年許方伯更攺莫愁湖之水榭爲曾公閣層軒宏敞中懸公像以公昔游勝棋樓曾咏姚姬傳先生江天小閣坐人豪之句方伯乃書其語且跋其後以爲額盖中山而後功業勛我接武者惟公一人而已上年方伯又購中正街甌脫地爲文正書院旣落成方伯適任當述職於京師同僚謂每歲司道例有團拜今盍移琴尊於書院共舉觴爲方伯餞行僉以爲可乃於十九日就院中設祖帳向例團拜由方伯爲主人今餞方伯江寗府李太尊遂自出數百金治筵爲觴主而醵與餞者之貲以演劇梨園以院中初次試演例得磔牲以破台因於先一日略備袍笏鼓吹昇平焉○天下事有利必有害此道德五千言所以有福兮禍所倚禍兮福所伏之旨也金陵賭博之盛可終歲不閒斷而新年尤比户皆是上自寛袍大袖下至賣漿販葱到處三五成羣相與鬥葉子或牌九攤骰始也興高采烈繼卽棄甲曳兵終則攢眉蹙額甚至藉抽頭以補不足更束手以羡有餘皆劉盤龍一擲百萬奮不顧身之情景也昨有某甲以一敗塗寺思賈人餘勇因邀數友于家爲攤局忽來操湘音者三人入門向主人揖甲接之頗恭謹衆以爲貴客也交推伊爲上手此人竟上坐置百洋於案令同來者爲之左右護而與下手約法三章紅三千准翻吃其一也座有皖北客賭獨豪局未竟所輸與搖者等而彩交盡乃罷局計全局悉被同來之湘客贏去上下手總囊罄皖北客疑有異獨挈骰而行遍詢同人始知湘客熊姓實賭友之梟久己目無餘子其巧在搖輕重之間心手相應能呼么卽么呼三卽三其避重就輕也又在開缸之時暗使手法並不用顯然作僞故善賭者無論識與不識皆稱爲無敵於是皖北客述所聞於甲且向甲索償所輸之百翼更指甲係内應勢洶洶將用武甲嘵辯不聽索益急甲至矢以天日而皖北客終不信也刻下仍有以石壓卵之危言未知如何結局耳語曰得僅鴻毛失比太山其斯之謂○城垣周圍四十餘里不齊之民宵行畫伏丹穴之智崆峒之武率皆混迹於肩摩轂擊之塲令人無所施其紏察江寗府李太尊洞悉隱情乃於去冬密派巡檢沈蔭章等三員抽查户口以淸窩寄之源詎賊有賊計竟敢華其履潔其服冒入人家佯作賀年之客有詰者謝以誤鞠躬而退人不敢慢究竟賊不空過遭其害者不知凡幾因此應門之僮望見拜年客便請回車并有貿貿然遭其訕笑者語曰寗逢惡賓毋逢故人觀此益信 
[九江火警]  
　　正月二十日淸　九江江北小池口余家大墩某姓家爨下偶墮火星延及積薪以致不可收拾霎時烟迷霧鎖紅𦦨偪天鄉民聞譬齊來汲水灌救無如飛廉氏猖狂跋扈一發難收闔墩男婦老幼諸人急搶救衣被行囊榖種米麥倉皇奔竄一片聲喧有人不及奔逃葬身火窟事後檢出則己骨肉模糊矣此外爛額焦頭者多至數十口聞尙可醫治不致有性命之虞也 
[電局儲才]  
　　九江電報局中領班及打報儧生平時經局員盛通守富懹隨時勉勵而於測量各技藝尤爲刻意講求現在甘肅電局需人經天津局電飭九江將領班王翰卿調往已於日前束裝就道矣 
[不准設局]  
　　蘇省經各紳禀請設局辦理租務减收五成原議以吳子實太史爲總董嗣黃方伯批斥不准設局以免有碍民生若有佃户抗租等情應飭府縣擇尤追究云 
[團拜盛儀]  
　　正月二十七日江蘇各官齊集八旗奉直會館舉行團拜禮一時衣冠蹌濟車馬喧闐旣設華筵又陳妙舞迨至酒闌席散麗譙已報二更蓋團拜爲新歲盛儀不同尋常燕會宜乎雍容肅穆彬如秩如也 
[蕪湖官報]  
　　寍國縣惠迪齋明府晉省賀年於正月二十五日言旋道出鳩江襜帷小駐○原任建平縣崇明府奉藩憲飭回本任遂携帶眷口過蕪向内河進發聞定於二月初六日接篆視事云○蕪關道成端甫觀蔡於正月廿五日乘招商局江永輪船赴金陵謁見曾爵帥拜賀新禧○太平府春笑山太守晉省賀年於正月廿五日乘輪至蕪換坐官舫小泊一宵次日卽掛帆而去 
[逆媳可誅]  
　　魯港鎭在蕪湖西南十餘里兩岸居民鋪户烟火萬家眞大市集也市中某甲傳者隱其名家中一母一妻頗堪温飽惟妻素性悍戾平日虐待其姑不啻如灶下傭泥中婢姑已老邁日仰媳之餘瀝藉以殘喘苟延甲又懾於獅王之威莫敢置喙於是媳狠毒愈甚姑益苦不堪言矣新年某日嗾令甲棄姑遷徙姑微聞其事潛購紫霞膏一盒於初六日仰服而亡鄰右以婦忤逆可誅共欲送官究治甲懼向衆叩頭乞免並令婦自具不再橫行甘結而罷噫逆媳如此倫常安在有世道之責者豈能默默於懷耶 
[蕪水紀聞]  
　　出蕪湖北門外三里許茅屋數家自成村落正月二十一日之晚祝融氏忽地降臨一時火勢飛揚不可遏抑次晨有過其地者謂全邨悉成焦土小橋流水之間無復村雞曉唱矣惜哉○蕪湖道署後垣踞河之南岸歴年被水冲刷牆脚傾頽成觀察以關庫重地未便任其倒坍特撥欵購辦長大木椿數百株飭匠密釘並以木板夾土添築數尺之寛從此湃澎洪濤當亦無虞齧蝕矣○中江書院爲院南四府一州諸生肄業之所向例每年正二月間由道憲命題甄别兹成觀察示期二月初六日扃試以便錄取高才生送院肄業至山長則仍延上元仇萊 
 
 

Page 3

 
 
之庶常　○正任宣城縣調署懷寗縣范映泉大令之太夫人年將八秩迎養署中景迫桑榆慈躬多病大令於新正據情禀請開缺終養以盡孝思不識上游果能俯成厥志否也○近日蕪湖洋關查察輪船極爲嚴密搭客稍帶綢布等貨無不携去充公各商聞之咸不寒而栗正月二十三日麥邊行某輪船上漢臯下駛有某客衣服鮮麗除行李外有大皮箱十餘口西巡丁開而詳檢上皆羔狐皮統其下製成夾底藏匿川土甚多約而計之値銀至二千餘兩客見事敗露遞禀求减罰鍰史稅務司批以土屬正課敢夾帶如許之多嚴斥不准客垂頭喪氣惟有自呼負負而己然則豈關上之苛刻哉仍不之多方偷漏以至此耳 
[邗江官報]  
　　正月二十四日周鹺尹光詒辭赴通泰查探水勢二十五日署東臺縣文大令煒過揚揚軍廳施司馬由高郵工次來揚廟灣塲趙鹺尹禀知赴省公幹二十六日龍分轉澤鈞起復回淮二十七日蕭縣依大令勒通阿由揚赴省 
[十里春風]  
　　由揚州府屬瓦窰鋪至仙女鎭河面極寛水勢極溜客船至此皆須拽縴以行而堤岸陡狹異常半多沙土波衝浪激最易消磨每當雨夕風晨夫縴實難駐足運憲福都轉以此處爲南北鹽船往來要道特派員前往履勘一面檄　某分轉等擇要興修務使卑者高之狹者寛之庶足以安行旅而利遄行云○揚州便益門左近陳姓家有一女郎年甫七歲心靈似藕貎艷於花父母愛之不啻明珠上掌正月二十六日上午偶立門前嬉戯一霎間卽失去無蹤四出追尋終無朕兆想己悞墮匪人之阱矣○揚州皮市街萬壽寺著名蘭若也琳官梵宇璀璨莊嚴寺中住持又能以令色巧言結交紳宦以故香火之盛甲于邗江本年二月十五日爲開堂傳戒之期先期遍貼知單布告僧衆傳聞該寺傳戒必須五衆俱全五衆者僧尼道曁帶髮修行之善男信女也是耶非耶請質之佛印一流人 
[新簡監司]  
　　江海關道龔仰蘧觀察升任浙江臬憲所遺江海關道篆務奉上諭以江南製造局總辦聶仲芳觀察補授昨日電音至滬各員皆至局恭賀升釐車馬衣冠殊形熱閙按觀察爲湘鄉相國之快壻久辦洋務熟悉外情今兹榮任監司定卜勝任愉快也 
[議禁未成]  
　　前日英工部局董事會議之期所議各事内有擬禁烟舘妓館兩事自上午九點　鐘議起直至下午五點鐘始散諸事皆經議妥惟烟妓兩項僉以爲不能禁止遂作罷論烟霞之氣薰天香粉之獄滿地卽一時未克果禁或亦可以稍殺其氣𦦨乎 
[軍麾已去]  
　　江南提督譚靑崖軍門偕提右營陳鈺卿叅戎於昨日起程赴金陵謁見曾沅圃爵帥 
[劣子呑烟]  
　　本城曲尺灣張萬茂金頂鋪主之兒子阿大出外不歸尋回訓責阿大恥之潛購阿芙蓉膏呑服幸經老母察知亟請牛痘局醫生設法救治大嘔而愈 
[脫逃就獲]  
　　陳炳炳投上海縣控祝欽欽誘匿女兒徐陳氏當經地保將徐陳氏并欽欽之兄丙丙送縣帮審委員陳伯葵明府升堂提訊著將陳氏發堂丙丙交差看管十八日丙丙乘　脫逃昨日經地保尋虎告知原差拘獲行經虹口丙丙偕欽欽奔投捕房控告原差據情聲訴捕頭乃將丙丙欽欽押送英公廨轉送到縣裴邑尊着仍看管候訊 
[送禮受責]  
　　前報列尤鴻慶投法公堂控信隆押店主蔡阿寅圖賴所押翡翠押髮耳環一案朱森廷明府屢提訊究以原告未至將蔡管押隨由蔡夥投案訴稱蔡抱病在身小的願爲代押昨日蔡忽備禮物一担雇人送至明府公館懇求免責明府飭蔡挑回蔡委之而去昨晨明府莅捕房將禮物帶往飭包探王榮培傳集原被詰尤爲何不投案對質今可將蔡交出之物當堂辨認尤稱小的已認明無誤明府着跪在一旁詰蔡曰爾與本分府向未相識今何忽以禮物致送難道尙未聞本分府辦事秉公素不受人一草一木乎旋令蔡夥將禮物逐一檢點報知名目蔡夥檢點之下報稱東瓜糖四包月餅兩匣梅餅四包廣橘廿五枚燒酒廿斤火腿一肘明府謂尤曰蔡之送禮由爾而起爾不應屢傳不至輕視公堂逐着責手心二十下將原物領回復謂蔡曰爾等安分營生斷不致向公庭涉訟今旣自知理屈尙敢送物求情乎飭亦責手心二十下問此種物件照票結算應需本利若干蔡供稱約十三元一角一分明府謂本應將本利一併充公如今祗罰去利洋七元爾願意否蔡連聲稱願就懷中檢出洋元如數呈案明府着具攺過切結連夥釋出 
[英界公堂瑣案]  
　　包探秦少卿沈金隆禀稱黃錫全卽黃子卿租賃房屋門前高貼報關行字條曾至某綢莊購辦縐紗十疋計洋銀一百二十元又至包祥雲鞋鋪買鞋九雙計洋銀七元八角均囑送貨到行收價嗣竟一再延約乘間脫逃經小的等拘拿查其行中零物無幾黃在押所曾供認縐紗祗取四疋餘被他人取去某綢莊夥朱詩甡訴稱黃來揀買縐紗隨令送去現求追還包祥雲鞋鋪夥某甲申訴前因求爲追究黃供稱小的係紹興人年三十一歲有人開行僱爲夥計縐紗鞋子係行主向買容待尋交該包探又禀稱黃係行主尙有同黨二人蔡太守飭將黃交該包探帶回捕房查吊縐紗鞋子并提同黨訊究○前日粤人程靄田訴稱偶與同鄉人伍瑞𤲅口角爭毆致失去對時表初疑陳裕春行竊據情投報捕房由某包探拘陳研詰知被盧阿文竊去今特獲盧吊贓送案至爭毆之事原無緊要乞免深求陳供訴前情盧供稱程伍爭毆時由阿波將表拾交小的並非行竊伍供稱確曾與程爭論蔡太守以盧旣稱表由阿波拾交姑飭押候補提阿波訊究表先給程領去伍陳當堂開釋昨日程又投案訴稱當與伍爭毆時有李從善者助之行兇今得遇見交捕送案李供稱小的並無帮毆之事太守謂程控伍逞蠻旣已自請免究且未提及李從善帮兇今兹可無庸議程堅稱與伍爭毆實由李唆使太守飭將李從善交人保出○某烟舘夥沈金源訴稱堂倌某甲取去烟槍未經交下誤在帳上註明已收甲知之卽起不良之心將烟槍呑没累及小的賠償後訪知由堂倌阿二之夥陳阿六串同將烟槍變賣爲此報捕拘陳請究陳供稱小的在阿二處爲夥知烟槍由阿二呑没暗中告沈一料竟因此被誣沈又稱的被阿二同陳串弄蔡太守判將陳管押五大并補提阿二訊究○上海縣某捕役奉飭捕盜雇唐漢定李大發爲眼線有船停泊蘇州河昨日捕房查知船中置有軍械疑非善類將船扣留隨禀請蔡太守示下該捕投案禀訴前情并稱船被捕房扣住時小的恐有别項事情不敢逕至捕房聲訴今已查無他故是以投案禀陳蔡太守飭捕房將軍械起案候傳唐李二人訊供核奪 
[法界捕房瑣案]  
　　太古東棧夥嵇坤和控扛夫土品富張正榮在宜昌輪船將叔父元利之包失去等情已詳昨報昨晨元利投案伸訴前情朱明府命將王張提案詰嵇曰爾向在何處生涯如何失物嵇供小的係寍波人向在海門爲酒保正月十九附江北船來滬停泊南市萃豐碼頭連日躭擱船下二十八日雇定駁船將行李裝運至北市令王張挑至宜昌輪船檢點之下已失一包内有　家囑帶之洋信計共洋銀一百三十餘元因將王張扭案明府謂爾亦生意中人洋銀極應隨身携帶如何託付挑夫嵇供稱本係自已携帶因給挑力是以脫手明府詰王張可知失去洋包之事王張供稱所挑各物均已交明洋包由嵇自不小心何可錯怪小的明府謂着爾等交保出外限三日内查獲洋包○譚根大繕成假　向包倪氏騙得鷹洋十五元糖三十斤經包倪氏扭案訊押已屢列報章矣昨日包倪氏偕譚母陸氏投案訴稱譚所騙之洋今有其母來申料理按期拔還朱明府着將譚提案詰陸氏曰爾今年幾歲矣供稱五十四歲聞兒子因騙洋受押今已向原告料理明白是以來案禀陳明府謂爾子旣犯拐案自應究辦姑念爾已理明着爾親執皮鞭將子笞責陸氏稱年邁無力求大老爺恩責可也明府遂喝令掌頰四十下交陸氏領 
 
 

Page 4

 
 
回管束○周楊氏請追尹寅階欠銀朱明府着將尹提案謂爾爲何挺押不還答稱已由中人料理卽日可理淸矣明府命傳中人至案謂爾等料理尹欠曾否理淸中人何梅齋稱屢次向勸無奈朱中山不肯應允明府問周楊氏曰何等可曾至爾家調處　稱正月初六日何等來說先還現洋一百元再立期票二百七十元限分三年拔還如尹届期無銀由中人賠墊明府曰爾係女流未便日久涉訟目下如有人料理爾卽應允可也該氏稱朱不肯應允奈何明府謂如三日内朱不料理准爾來案禀陳提究可也○萬安樓棧客王定國請追失物棧主黎富臣訴稱王客行李在途失去與棧無　朱明府着將在押之棧夥陳子香周雨坤提案詰黎曰旣係爾棧接客人在途失物自應歸爾赶緊料理爲何竟可置之不問復謂王曰爾稱包内有公文及萬民傘等是否爾自己之物答稱皆由别人囑帶公文中係某官之家信明府謂黎曰本應將爾管押今限爾三日内將此事料理如違提究陳周還押○陳子辛因竊裕愼祥水烟袋張二元因竊德昌京貨店鋪葢先後獲案經葛同轉訊明飭押候備文遞解朱明府飭提至案謂姑念年幼着各掌頰一百下一併釋出 
[救世情殷]  
　　大學朱註自脩者省察克治之功卽人所不知而己所獨知之地也今有浙閩退省軒張善士俯恤江浙災況在困乏餘生不堪其苦特助英洋四百元託協同慶寳號李子才先生交來又助英洋四百元託源豐潤寳號交來委解拯濟淸夜以思救世屢縈於方寸狂瀾可挽囘天默寓夫權衡不冀人知而仍動人以猛省退居行善洵爲迥超儕輩云上海北市絲業會館籌賑公所愚弟施善昌謹誌 
[善恐人知]  
　　有無名氏者險遭跌斃幸獲生全因念冥漠之中必有神靈呵護特慨助鷹銀二十餅委本館協振所充江浙振捐因受虚驚遂行陰德存心忠厚固應履險如夷從此災退福來益臻順遂拜登之下敬敢拜手以視焉又橫濵無名氏樂肋洋二十元託上海東興永記送交本館身居外域心念故鄉義粟仁漿領從遠道而又不求名譽效梅福之吳市隱名是非有古君子之遺風而能若是乎略書梗槪益切欽遲已 
[廣結善緣]  
　　昨有古同安痴恨生自江西興安縣署致函本館協振所承以署中幕友節省春筵資洋十五元并募郭劍靑宋鳳山阮瑞軒三大善士洋二十二元又募得二十七户計共洋三十五元内有十一户合助銀七兩六錢已換就洋十元一并媵函寄至囑充江浙賑捐减口腹之資拯寒飢之苦蓮花幕下善氣常凝矣至於各户善人相約傾囊裘成集腋善緣廣結自然食報靡　拜領之餘敬誌數言以鳴謝 
[蘇省撫轅抄]  
　　二十一日調署蕭縣依勒通阿禀辭候選知縣譚鴻基禀辭赴都請補金山縣張堰司巡檢張寳琛禀謝奉飭知赴任委署武進縣典史朱應淸禀辭赴任○二十二日候補府潘學祖禀知自無錫鎭江遺散漕船回並銷河運總辦差卽用縣查文淸謝飭知請補丹陽縣缺准補金山縣張堰司巡檢張寳琛禀辭赴任○三十三日從九周元城銷白茒河工差○二十四日據報河東河道總督吳大徵大人之老太太韓氏誥封一品天人太夫人於正月十三日申刻在南倉橋本宅仙逝擇於二十五日已刻在殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戒食鴉片文]  
　　癮成而人廢鴉片之爲禍烈矣夫癮生則時事兩失其與廢人也何異杜之可不早哉且樂莫樂於爲人苦莫苦於爲鬼然鬼之苦吾不得而知之有半人半鬼者焉其始也似困於酒而非醉吾知其苦於癮之生其繼也似害於賭而非輪吾知其苦於資之竭其終也似耽於色而非癆吾知其苦於氣之怯故以一身而備集酒鬼賭鬼色鬼之苦者尤莫如嗜烟之鬼今夫烟亦不一矣鼻烟潮烟可禦瘴也而節儉者猶曰傷財水烟旱烟可避邪也而衛生者且曰耗氣而况費且毒如鴉片也哉吾試爲不早檢者思之其故誤於有所貪入茶肆而品淸泉從無白吃登酒樓而斟兀澡必索靑蚨惟烟燈引新鬼之成偏教空嘗數次故落圈套者乃遂亡命而呼其弊害於有所吝訂名輩而游勝地怕出分頭扛小醵而對花朝靳劃百脚惟故鬼討後人之替獨喜掗吸幾筒故入迷塗者遂樂尅期而至噫此鴉片之所由嗜也天下惟窮則必困而食鴉片者皆先困而後窮俾晝作夜經營轉委他人積月累年出入都非自我迨至東移西撮方知家道已空而追悔烟盤之久戀遽撥算盤還疑烟債之無多何來火債不已晚乎卽使翡翠嘴尙可交行紋銀頭猶堪質典而家破身亡豈非因鎗花之自亂天下亦惟生者異死而嗜鴉片者皆雖生而如死麻油點頭畔之燈幽如燐火菱角嵌腰間之枕硬似灰包迨至北舍南鄰走問久形隔絶而思與良辰挈伴燈乍離而唇已如熇更偕勝地遨遊門未出而魄已如喪可不悲歟卽使老山參湯可代水莧麥冬肉可收膏而神離形脫究何補烟癮之已深今夫嗜大烟者每多聰明之輩而中厥毒者鮮享壽考之期吾於是有感焉貧病之交煎無論已可痛者囊資俱成灰燼身死而高堂之菽水誰供乎則不獨一已之煎熬受苦不啻於旣死之後復貽生我者身受其煎熬忍乎不忍功名之心灰無論已可憐者家計久慨烟消身殁而弱息之飢寒誰顧乎則不徒存時之呼吸靡遺不啻於旣殁之餘并速所生者命危於呼吸安乎不安可不戒哉 
[祝陳寳渠太守八十壽]  
　　佳節元宵展華堂壽宇開杖朝驚矍鑠摛藻費敲推竸上南山頌爭持北海杯由來仁者靜傾耳厭談詼事不艱難諉才眞肆應長南滇襄使節東海抵扶桑宦跡春申浦民懷召伯棠至今說遺愛羣指養和堂堂卽滬北棲流公所爲君所創善政也遠人疇弗服握要在懷柔口舌千言富精神八面週隹兒騏驥選謂晴孫世講羣從鳳鸞儔謂杏孫太史谷孫孝廉爲頌無量壽歡聲動海陬與君同井里數典著淵源仕路升沉判交情冷淡敦九重恩最渥五福壽爲尊待祝期頤日還親笑語温[  倉山舊主袁祖志拜手]  
[輓意琴室主人潘月航孝廉二律錄請紫詮耘劬昕伯桂笙膚雨劍盟縷馨夢畹新儂香尉太痴諸同社鑒正]  
　　纔哭汪倫淚未乾茶磨山人燕庭明經驚聞潘岳又凋殘早登蕊榜如操券死主蓉城勝拜官才調未應傷蠖屈風流畢竟誤鵬摶關心遺稿須珍護留與人間萬目看○抱得宏才海樣深天涯地角覓知音黃金揮盡誰靑眼紅袖偎殘幾素心愧我未嘗投縞紵哭君疇不感人琴吟魂定向江南望一醉期從夢裏尋[  倉山舊主補呈稿]  
[野坡邀余及任穉珊飲新吾勛臣瑤卿松庭小卿陪座卽席賦詩]  
　　歲暮窮愁鬱不消拌教日日醉酕醄題香俊侶仍相伴賭酒閒情且自豪說鬼東坡詩倍好撫琴中散曲先調當筵更有風流子小帽輕裘逸興高賞心樂事不須多雅集江樓笑語和野鶴閑雲情得得瓊枝玉樹秀峨峨因防濫飫催宣令爲覓知音尙聽歌檀板金尊留韻事今宵光景莫蹉跎[  太痴稿]  
[俚句數章敬求桂笙吟丈誨政]  
　　病起偶成强扶竹杖步階前差　陰霾散九天病久難禁風識面情多深怪月當筵不留僻句災梨棗豈吝微軀老石泉半世頗饒安樂法有花有酒卽神仙一廬久寄滬江邊中有遊人自往還野鶴孤雲無定向落花流水亦前緣圖添紅袖香焚柏經默黃庭掌合蓮月已镸沉天未曉推窓四顧景茫然○萍因絮果樓陸小寳詞史遺余醉蟹二詩以報之橫行抵死也猖狂拚對紅妝怒目張怪道美人多薄命却緣公子盡無腸尖團幾輩各分行逃出牢籠入醉鄉笑指此眞誠實者從無冷熱兩心腸○和毗陵化蝶生見贈四首之一用元韻都是情天謫降身人誰親我我誰親年年作客春江上藉了前生未了因[  天涯末吏鄧元烺百熙氏求是草]  
　　觀日木松旭齋天一君演戯作此以贈并引昨偕夢畹生沽飲酒闌飯罷夢畹曰日本松旭齋天一演技於四馬路近以新正看客繁多　　所演各劇更推陳出新較前不同子其有意往觀一恢眼界乎余喜應曰諾乃聨袂往觀入門天一君脫帽爲禮欵接殷勤盖天一與秋山　　儉爲稔故因儉爲而識夢畹也移時戯開場計凡入齣皆變幻離奇關目奇巧嘆爲得未曾有戯畢而出重至酒樓小飲夢畹曰聞天一不　　日將之京口子旣贊不絶口盍贈詩以張之乎余曰是無不可乃一揖别歸挑燈覓句從每齣繫以一絶句而佳妙不能名狀遂漫成五十　　六字以贈之卽呈夢畹削正○鼓聲響處戲浙呈變幻離奇莫可名接木移花方此妙應教技術震東瀛飄然有美欲凌風翩若驚鴻舞態工一齣應酧綾一束愛他游戲擅神通有一日本女郎姿容婉麗作天魔舞兼演各種幻術[  鶴沙浮槎仙吏張郁周甫草于愈讀室]  
[申報舘江浙恊賑所元月廿六日至廿九日止經收第廿四次淸單]  
　　廿六日黃壽伯洋十元又續氏酬灶神愿洋二元求豐子洋乙元掃葉山房筵資移賑洋五十元趙鏡湖懺資移賑洋二元沈門趙氏懺資移賑洋二元澄心堂屋洋十元○廿七日愧無力子洋一元隱名氏洋一元力不足子洋一元隱名氏洋一元惠風書屋洋四元石林舊隱洋兩元壽山居士洋二元山東登州府棲霞縣右堂張洋六元錦山氏花洋八元銅洋二元乏力者英洋九十六元日本洋二元花洋乙元銅洋一元○廿八日不留名洋三十元願有人洋一角敦人堂足銀二兩吳銘足銀二兩王樹霖足銀二兩王松岑足銀二兩車佐臣足銀四兩吳雲卿足銀二兩劉坤山足银十兩羅念慈足銀四兩譚雨田足銀二兩王頤福足銀二兩王愼餘足銀二兩姚星輔足銀二兩以上十二户天順祥票號交來申足元三十八兩另一分六海臣氏漢口阜昌全泰盛交來洋一元○廿九存心齋銓昌祥來洋二元岱記銓昌祥來洋二元胡順記洋一元錢二百零四許熊祥杭州申昌來洋一元朱桂伯洋五角無名氏洋一元不寫名錢五十福祿平安老人錢一千歡樂室錢四百吉利室錢四百朱伯純錢二百朱兆年錢二百魏壽記錢二百魏桂記錢二百乞巧閣錢二百巧壽齋錢二百歡巧樓錢二百宜男室錢二百得祿人錢一百長春和尙錢一百昆裕堂錢四百四十以上十四户來錢四千零四十合洋四元水共氏求病速愈洋六元售出博物志一部洋一元售出白花邊一方洋一元五角售出求治觀見二本洋二角售出陸賦卿對二付洋一元售出黃式翁對二付洋一元售出七十二家楚辭廿一部洋二元九角四分售出疫痧一本洋八分售出京對十二付洋六元售出剡原文鈔一部洋五角售出灶神二百九十九張洋十三元二角六分周光霽堂洋一元總共收英洋二百六十八元另八分九八元三十八兩另一分六花洋九元日本洋二元銅洋三元錢二百五十四文○廿七日許海珊石印胡畫四百張黃自元字屏念張○廿八日周友勝五尺太師少師圖十張五尺梅莊中堂五堂 
[海寗附賑公所第三次月報]  
　　王漢槎洋十八元黃仁甫范西林謝小淵朱梧生朱悅庭嚴雅卿馮小農吳晋卿徐嚴君朱濟川周小園鄒琴舫馬伯珠馬仲忻張子敬孫小圃羅藻鳴高又泉姜肖石德康典衆友周少屏陸茹華王靖甫二十三户各洋一元怡成衆棧司洋五角怡和絲厰來不留名銅洋七元以上本日共收英洋四十一元五角銅洋七元上年十二月報除付餘存紋銀廿兩洋五百七十一元二角正月底結存英洋六百十二元七角紋銀廿兩銅洋七元下月解付聲明寓滬勸募海寗附賑公所同人謹啓 
[上海四馬路文報局内協賑公所經收東浙蘇賑捐十一月上旬淸單]  
　　初七八日○絲業賑所彙解第十四批東賑規元五千兩○百川通票號交來廣東南海縣正堂王印存善爲故父母遺命指助浙賑擬請建坊規元一千兩○　埠任公舘來德國隨員洪禹山善士七十元錢二十文○初八日本埠合盛元票號來河南籌賑總局憲撥助浙賑汴平銀一萬兩合申實收規元一萬另七萬三十兩蘇松總鎭提督軍門張指助　賑洋六百元湖州厘捐局舒階平翁十一月分捐洋十二元莫厘席鑒庭爲先妹經懺移賑五元糊北陳根雨經交無名氏三元銅洋一元長沙寶成銀樓募石光翁蓉鏡軒朱舜臣俞旭初洪小耀其美號六户各一元無名氏朱丕衡無名氏朱德茂鄭和卿無名氏無名氏七户各五角傳仁志錢三百郎通林錢二百以上實收英洋九元日本洋一元○兩日共收規元一萬六千七百三十兩英洋六百九十九元日本洋一元銅洋一元錢二十文合併聲明 
[上海四馬路文報局内協賑公所經收東浙蘇賑捐十一月七旬淸單]  
　　初九十日○開封電報局來倉少平伯陶巽靑孝亷指助江浙賑曹平銀一千兩又來楊樂庭何雨生兩大善士同募指助江浙賑曹平銀一千兩以上共合實收規元一千一百五十一兩蘇城徐炳南求妻生産平安一元○初十日紫竹林電報局募督　公捐新平銀五十兩延古堂銀十陸樹田二兩五錢昇平軒五錢五分顧仲良十四元楊保滋堂十元以上實收申規元六十六兩五錢六分又英洋十四元又營口電報局募舒宜三元河南氏飯焦售錢節省藥丸三户各二元無名氏一元仙鎭汪子安募集善堂同仁月捐十元又恆升行募石林舊隱李賑記瘦珊居士三户各六元悔過氏三元高郵武廟賑所丁玉軒募務本堂四元歸彭城郡二元沈壽人餘慶堂王沈氏求翁病愈謝女病愈四户各一元無名氏五角不大濟事不留名無名氏三户各銅洋一元茆月秋錢五百宋鬻王紫封求父病愈兩户各錢三百李萬靑田恊盛兩户各二百文沈爲葆十笏堂兩户各一百文木桶紅紙封四十文以上實收英洋十二元銅洋三元錢一伯文本埠王穆記三元○兩日共收規元二千二百十七兩五錢六分英洋八十一元銅洋三元錢一百文○本旬共收規元二萬三千五百六十八兩八錢二分八厘英洋一千二百七十二元二角七他三厘計規元九百三十八兩九錢三分七厘日本爐坯洋二元計規元一兩三錢六分小洋十四角計規元一兩另三分三厘銅洋四元羊計規元八錢八分三厘錢一百廿五文計規元八分六厘○六項共計規元二萬四千五百十一兩一錢二分七厘○連前共收規元八十萬另一千六百七十三兩一錢七分四厘○本旬解東海關道第十六批東賑庫平銀一萬五千兩計規元一萬六千四百四十兩○連前共解規元八十萬另二千八百十八兩八錢一分四厘○實凈墊解規元一千一百四十五兩六錢四分合併聲明 
[上海北市絲業會舘籌賑公所施少欽經收山東江浙賑捐十二月初一二三日第一千三百零六七八次淸單]  
　　山東捐福建崇安鄭凌氏還愿求保生女藍鄭氏病早全身健洋一百元巨康莊來維揚恊順成王李白王霍五善士續募廣記號洋五元益順號義利號謙記號同丰號永記號德源久號德合源號豐合誠號萬盛東記師愚山房裕成號六告號元合號晋泰號三合號泰升號餘泰號新茂號　同茂號義成永號廿户各二元以上四十五元内銅洋二元慶祥號洋三元昌隆票局義聚票局聚成局瑞生祥張金如馬玉衡瑞夫祥謙祥益德盛永義興成十户各二元劉竹溪左安民張茂林趙熙園尙承勤呂步瀛於慶喜王藝城同順昌楊秀林鄧金　陳德卿陳進祥毛祥符孟魏圃孟廣竺革世舉十七户各一元以上共四十元内銅洋二元李和生李樹卿各洋十元景眉堂上洋存義公各四元王硯農陳琴方馬秀山張瑶林輔廷同康莊姑蘇有義公恆昇泰謙履享恆豫莊十户各二二張小泉乾元泰保和玉恊成乾錦泰公彩霞蔚義順永益源莊厚生莊源康恆莊永豐張雅江十二户各一元無名氏錢一千二百文石瑞廷劉敬軒林貫三汪建屏無名氏蘇石撫王少雲張友樵八户各一千文姚　卿汪有堂李石屏宋少伯呂松峰五户各五百文共八九户合洋一百五十二元銅洋四元江浙捐皖南守拙居由沈子臣兄來洋一千元内銅洋一元漢口慈濟堂同人演古壽賑助上虞餘由姚恆豫來洋五百元太倉楊文卿爲妻病愈洋廿元亷秋泉求妻病速愈次子歸正十元永和爲麟失愼幸獲平安謝諸友酒席 
 
 

Page 10

 
 
資助十元劉咸俊求妻沈氏病全愈四元浙寗孫兄弟二人保合家平安二元常熟同福義五齡重子節省點心一元無名氏五角萃昌順助浙江一元又助湖州一元又助震澤一元恊源莊來蘭軒不書名少山氏不書名四户各洋二元張慶之桂記槐蔭書屋公泰四户各一元廬復盛金大興汪雲方張載記四户各五角鉅昌號三角無名氏廿七户各一角共四十户合洋十七元以上一日尙志堂助山東洋十元江　捐蘇恆老福來康德記四元廬江陳殿元助棉衣一元江寛船無名氏一元銅洋二元蘇城華天益王半痴生募十一月下旬桶捐銅洋一元錢六十二文黃石港全泰盛募錢靑氏由江寛船來錢三千文廣東登海縣署帳房募必得堂寶德堂鈞記魁彩堂志遂堂中記發記隱記求記如心記十户　日本洋一元浙江捐黎里祥裕典友求病愈洋三元江西永建所陳歴堂爛板洋六元計重四兩四錢蕪湖縣署王邦傑募於岩生朱心農閱炎凉樹德堂六十老人嘯　山人挹翠軒擬菊軒八户各洋一元城内石砲九角仁壽堂五角松慶堂愛蓮堂半部堂三户各四角福壽堂聽月軒各二角共十五户合洋十一元内銅洋一元湖州捐淸江朱伯純兆年募無民氏以皮箱變價爲父母超說冥苦錢六千文裕記樂記和記三户各一千文厚記六百八十文祥記喜記各五百文元記四百廿文安記三百文祿記菊記各二百十文勝記巧記俊記程記吳記福記忠記全記八户各二百文壽記一百文共廿户合洋十三元以上初日○山東捐蘇州金鼎月捐洋一元離安二元江浙捐永興土棧十二元銅洋八元吉祥街同順昌毡鋪鄰居失愼免災洋十元又移藥茶資十元恆豐代崇禮堂求平安五元朱家角裕生不留名五元隱士酬心願二元知過子一元通州補過氏二元揚州五齡童劉慶熙積省助賑願父母平安家宅康泰二元劉門吳氏求産後病速愈二元浙江捐無名氏由蔚豐厚來銀三兩合規元三兩二錢一分又助湖州銀三兩合規元三兩二錢一分安宜寳昌莊一元福建歸化縣署山東泰安縣趙門張氏由恊同慶來爛板番洋九元　助震澤三元湖州捐蘇省黃小倉四元銅洋一元卓漢氏銅洋二元靑浦元康典助湖州嘉郡四元鹽城笪欽堯募求平安堂助震澤洋三十元以上初三日 
 
 
