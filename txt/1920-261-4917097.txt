# 1920 - 261 - 4917097

 

Page 1

 
 
   
 
 

Page 2

 
 
   
 
 

Page 3

 
 
時評 
[敎育部之經費（冷）]  
　　敎育之經費又以無着聞矣告於財部而財部不應告於交部而交部亦不應在財交兩部同在困難之中欲其應也固難然而爲敎育部果將何以爲計耶 
　　敎育長到任之初固先以經費相要者然而負責之人今亦無法所謂心有餘而力不足也因是可知所謂事之成敗者當計全體全體旣敗而謀一部分之成不可得也全政府而無錢可籌雖敎育有約無如之何也况乎軍人可以坐索他部尚有收入彼無拳無勇無可生發之敎育其如之何 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　九月二十二日大總統令蒙藏院副總裁兼都護副使治格懇請辭職治格准免本兼各職此令 
　　又令任命逺壽爲蒙藏院副總裁此令 
　　又令任命薛之珩爲都護副使此令 
　　又令派唐在章充京都巿政公所坐辦此令 
　　又令任命三多爲僑工事務局局長此令 
　　又令兼署陸軍總長靳雲鵬呈陸軍第七混成旅第三混成團砲兵營營長侯國棟請免本職應照准此令 
　　又令兼署陸軍總長靳雲鵬呈請任命馬承銘爲陸軍第七混成旅第三混成團砲兵營營長應照准此令 
　　又令兼署陸軍總長靳雲鵬呈請任命王樹楷爲綏遠暫編陸軍騎兵第一團第二營營長應照准此令 
　　又令趙玉珂給予一等大綬嘉禾章曹鍈給予二等大綬嘉禾章此令 
　　又令金在業馮文煜均給予二等嘉禾章步以章王乃成雷曰楹均給予三等鼓禾章祝乾逵吕文亮均給予四等嘉禾章此令 
　　又令穆繼善劉景元均給予三等寳光嘉禾章此令 
　　又令吳順清給予三等嘉禾章此令 
　　補九月二十一日大總統令署内務總長張志潭呈准新疆省長楊增新咨請任命田種玉署新疆省會警察廳警正應照准此令 
　　又令兼署陸軍總長靳雲鵬呈請任命江保泰爲陸軍第四師副官長應照准此令 
　　又令張樹枬王福延范金鏞劉羲潘錫琮均晋給四等嘉禾章此令 
專電 
　　北京電岑復電唐劉誤會業電解釋並派員疏導不難和好如初惟閩南防地應飭李自漳州一帶交吕接收再由尊處諄囑吳師長佩孚轉勸譚組庵堅持舊日宗旨與軍府實行聯絡藉杜挑撥平息禍端如此數方面一體團結致力南北統一自可尅期收效 
（二十三日下午四鐘） 
　　北京電李電漳州本閩地當由閩收回無再讓理西林所言實誤 
（二十三日下午四鐘） 
　　北京電靳分電滇桂粤各派勸息兵爭一致促成和平統一所爭問題可交會持平討論（二十三日下午四鐘）　　北京電外部正式通告俄使取消其公使待遇（二十三日下午四鐘） 
　　北京電俄使抗議撤消使館事外部堅持俄使仍運動他國協助部巳分電各國先行聲明 
（二十三日下午四鐘） 
　　北京電徐昨宴美使邀閣員作陪席間述及災振克氏願盡力協濟（二十三日下午四鐘） 
　　北京電王瑚决暫留京齊耀琳准先交缷（二十三日下午四鐘） 
　　北京電蘇社代表黄錢穆昨晚到俟儲今晚到後開始與張一麐王瑚接洽（二十三日下午四鐘） 
　　北京電錢崇固等昨晚到京王瑚拒絕不見（二十三日下午一鐘） 
　北京電蘇長有派徐鼎康先護理說（二十三日下午一鐘）　 
　　北京電鄂人來電拒夏係一等電自武昌發（二十三日下午四鐘） 
　　北京電鄂人决議電勸王督實行軍民分治劃清各種權限並推代表謁夏促速赴任（二十三日下午四鐘） 
　　北京電平政院長改周樹模京兆尹改任丁乃揚（二十三日下午一鐘） 
　　北京電平院長確定周樹模 
（二十三日下午四鐘） 
　　北京電蘇李電保陳調元繼張文生任徐海鎭使（二十三日下午四鐘） 
　　滁州電皖督張文生定敬（二十四）日到蚌接任（二十三日下午十鐘） 
　　北京電魯人排田運動又進一步（二十三日下午四鐘） 
　　北京電陜陳保高增爵長陜高得訊電陳辭（二十三日下午四鐘） 
　　北京電鄂王電告劉熊合兵進取成都吕超等退駐龍衆山滇唐允派兩師援川重慶巳動摇 
（二十三日下午四鐘） 
　　北京電川訊賴心輝部與熊部聯合進攻成都吕超葉荃等巳向龍泉退守現滇派兩師黔派十四營巳出發援川由李烈鈞指揮 
（二十三日下午一鐘） 
　　北京電傳良佐决褫官勳併案辦理（二十三日下午四鐘） 
　　北京電西南代表接粤號（二十）電林虎追過平山沈鴻英追過水口馬濟追過平潭李根源抄陳後路攻河源陳軍勢蹙一戰可定 
（二十三日下午四鐘） 
　　北京電敎范就職宣言自謂經費有總理負責故毅然到任乃迄今員薪僅給過四成無人不抱觖望部員全體呈請先發兩月欠薪以渡節關范頃催周不理商葉借墊葉亦以自顧不遑辭敎學兩界恐將激成罷工（二十三日下午四鐘） 
　　天津電張作霖電京奉路索車今日開去二百五十輛（二十三日下午十一鐘） 
　　天津電紅會組救災調查隊二（一） 
沿津浦線黄河岸（一）沿京漢路俱加派醫生日内出發（二十三日下午十一鐘）　　天津電新任奥使黄榮良進京與外部接洽（二十三日下午十一鐘） 
　　天津電内部因旱荒禁釀米酒 
（二十三日下午十一鐘） 
　　天津電義賑會推莊元善赴滬致謝並懇助賑（二十三日下午十一鐘） 
　　香港電軍署傳陸昨電調莫回桂以譚浩明繼任莫巳趕辦交代 
（二十三日下午六鐘） 
　　香港電東江戰事甚劇號（二十）日有數船載傷兵回省連日淡水龍岡間兩軍大戰未分勝負香山民軍刻在鶯哥咀地方與魏邦平軍劇戰廣海城箇（二十一）日巳被陳子容雷洽卿率民軍佔領順德蓉溪沙亦有民軍出現向大良城進攻（二十三日下午六鐘） 
　　香港電據外訊粤桂軍迭次大戰死數共約二萬惠州附近村落被桂軍洗剿老幼無一留者 
（二十三日下午六鐘） 
　　香港電沈鴻英昨電莫謂林虎軍不稳（二十三日下午六鐘） 
公電 
　　陳炯明公電各報館公鑒古來節制之師於所在地方必秋毫無犯及夫近世則雖得敵俘囚亦有相當待遇蓋戰爭目的期於破滅敵人之戰鬭力而止非以多殺爲功至戰鬭員以外之平民更無加以殘害之理此爲文野之辨中外不易我軍自開戰以來俘獲桂敵巳逹六千餘人或即釋放或予收容其中有敵總司令一員統領三員團長一員帮統四員營長六員以下官長多人一一以禮法相待不肯損其毫髮乃我軍士兵偶爲所獲桂軍非截斷　肢體即刲去其腹腸盜跖肝人不圖復見於今日近在白芒花平山一帶戰敗焚燒民屋洩憤動至數十村殺戮無辜鄕民更不勝計婦女藏逃不及即被强姦輪辱以死彼輩長官自稱保護外人而所至敎堂敎民亦併不能免於焚殺聞惠州司鐸格蘭巴氏巳有報告顧外人耳目所及有限尚未悉其各處之野獸行爲也自桂莫等盤踞粤東視爲征服之地肆惡縱毒彰彰在人炯明巳於去月聲罪致討推彼所謂軍隊種種舉動慘無人理甚於生番炯明爲自由而戰不能不救我邦人知公理尚存更不能不去此殘賊是用專電宣佈中外惟共鑑之炯明發自老隆行營巧印 
　　蘇議員反對蘇米開禁電北京大總統鈞鑒國務院靳總理南京李督軍齊省長鑒前見報載院部因北方旱災有致江蘇軍民兩長開弛米禁電文並見李督軍電覆有除上海外業飭米商准將雜糧販運出口等語竊謂救災恤鄰古有明訓矧在同國豈宜歧視惟蘇省自入秋以來風雨兼旬收成尚難逆計且當新榖登場之日滬巿每石米價反逹十七元以上將來繼長增高未知伊於胡底貧民恐慌不可終日而北省素不食米以雜糧爲活際此災廣人多即官廳辦賑豈眞需此高價之蘇米適便奸商私販運動官廳假義賑爲名爲影射出洋之計漏巵不塞究詰何從開弛米禁無益於災區有害於蘇省而大利於運米出洋之奸蠧故北地如果需米似宜向安南暹邏等處購買秈米價格旣廉口味亦合蘇省仍須禁運以保治安較爲兩便敬陳愚見惟希詳察江蘇省議員孔昭晉金樹芳宋銘勳馮世德錢鼎同叩馬 
世界路透電 
[紐約炸彈案續報]  
　　二十日紐約電華爾街爆炸案發生後有一店主曾謂親見載炸彈之貨車於星期四晨十時三十分停於其門前另有一人謂爆裂之前曾見三人奔馳且聞趕快出之之呼聲前受雇於法國高等委員署之費歇氏經研究八小時之久據其供詞觀之彼警告各友之書實屬嬉弄故巳不復能作爲嫌疑犯又白萊洛未斯基氏巳經開釋 
　　二十日紐約電國際稅務員愛德華氏於華爾街案發生後曾接郵片謂將於明日轟炸稅關署名者爲﹁公民﹂且謂定二時實行愛德華氏聲稱彼預行調後知並無此種陰謀來片之警告當屬故爲嬉弄 
[加州之拒日案]  
　　二十日薩克里孟土電開列福尼亞州知事斯梯芬氏在共和黨大會演說謂共和黨不欲再容不合爲公民之外人入境並不能容忍所謂﹁紳士條約﹂美日條約必須另以他約代之約中當規定美人有聲明孰能入境孰不能入境之權繼由候選參議員旭特里治氏宣稱共和黨主張阻止亞人入境日人亦在其列旭特里治氏並主締結國際條約封閉太平洋門戸擯絕不爲人所欲之種族 
[英國鑛工談判]  
　　二十一日倫敦電全國礦工代表大會今晚發表簡短之正式報告措詞含混聞大會巳贊成幹事部罷工之計畫又聞斯密里氏曾告大會謂幹事部議决當與政府談判之際並未發現應阻止於八月二十五日罷工之理由鐵路職工聯合會代表今日午後會議多時考慮礦工罷工事件惟並未發表大會之决議全國運輸工人聯合會今日午後開特别會議透澈討論後一致通過决議案贊成聯合會幹事部認礦工要求爲正當之舉該大會並命幹事部再行召集特别會議議决應取之各項行動 
[法國改選總統]  
　　二十一日巴黎電巴黎日報載稱戴香納氏現不出臥室外間盛傳其病漸重現巳止客探視今日參衆兩院同時宣讀戴香納總統辭職書禮節歷半小時之久 
　　附今晨里昻無線電法國本日下午一時改選總統 
　　十九日巴黎電聞白里安氏將繼米勒蘭氏任内　總理前總理普恩責氏或將於新内閣中受財政總長之職 
[各國近事記]  
　　二十日華盛頓電反對女子參政權者要求國務卿柯爾貝氏取銷批准女子參政權之示文巳由柯氏拒絕 
　　二十日紐約電共同新聞訪員自華沙來電報稱東加里西亞之過激軍巳被逐出波蘭軍刻在南部陣線進發 
太平洋路透電 
[美日間加洲之交涉]  
　　二十二日東京電澀澤子爵發表文告勸日人勿以言行增美國排日烈火之燃料蓋日人領袖現方運動洞悉眞相如樊德里浦塔孚特等之良友助同減輕美人排日之輿情開里福尼亞排日主義確爲不人道之舉該州人民志在驅逐應美人之請前往助同發展事業之日人該問題今巳成美人政治道德問題惟美人素重和平必不敢使外交淪於决裂之點日人方面不宜鼓動排美輿情云云反對黨領袖議員安逹抨擊首相原敬近今所發關於開里福尼亞問題之宣言謂該問題之關係不復限於一隅而巳成國際重大問題日本如在開里福尼亞州失敗即無異於在中韓曹遇失敗首相何不宣布政府不避艱險實行保全國家威嚴政策之决心而僅希望滿意之解决實與事無補云 
　　二十三日東京電中央新聞援引上議院主要團體匿名者之言論勸日人對美仍應心氣和平並抨擊原敬政府之政策謂政府所抱微温之態度實無所益蓋原敬氏之侵凌不致發生良好結果轉足使日本自殺如日本外交失敗倚賴武力則第一步旅美日僑須全退出此正美人之所欲第二步爲商業停止其結果將令日本失其絲茶出口業棉花入口業此項損失極爲重大縱令日軍能占據美國陸地一部分然必付極重大之代價美軍如占據日本土地一部分則日本命運即將告終今日最上之策乃信任美國人民之性質靜待交涉之轉機云云 
　　二十三日東京電聞政府開内閣會議數次並與外交局商榷後决議照樊德里浦視察團游日後提議之辦法請美國當局派高等委員一人與日員滿意解决開里福尼亞爭端如果談判失敗或開里福尼排日法律竟至公布則日本將根據美國憲法及最優國之條欵向高等裁判所提訴各報得悉日政府現擬竭其能力使該問題得和平解决 
[日人之北方賑災]  
　　二十三日東京電東京大阪各大報評論中國荒災促請朝野以人道爲重勿惜餘力籌欵援助如中國當局决計募外債以賑災民則日本當協同他國供給之日本並當建設獨立之賑務機關 
　　二十三日北京電京津濟南等處之日人辦理賑務頗爲踴躍日文各報請衆捐欵應者頗夥 
[在華之俄使問題]  
　　二十二日北京電俄使署近以密碼電交中國電局拍發卽由電局退回謂外交部曾有命令不得再爲俄使署收發密碼電報云故駐華俄使署與俄領署之地位巳成一問題俄使柯逹吉夫氏因以往謁顔外交總長於私宅提出抗議顔博士答稱俄使署之密碼電報或與政治行動有關而令中國當局爲難高梅闊夫一案可爲前徴談話之際涉及俄使署地位問題顔謂如柯逹吉夫氏自行辭職則此事不了而自了柯謂旅華俄人今有三十萬之多彼對於彼等負有義務又謂彼須俟將來俄國政府召回或與中國斷絕外交關係始可缷責柯氏旋致牒外交部謂彼意顔博士之言必係正式表露中政府之意　文中且含有願徇從中國志願而告退之意顔博士初未承認其所發關於柯夫辭職言論之正式責任惟旋又提出序言序言中諷令柯氏自行結束其使職柯氏於是乃用顔博士提出之序言復致牒外交部惟不允自行委棄職位外交部接此牒後尚未作覆今他處致俄使署之密碼電報今仍送至俄使署至於該問題確不易解决蓋中政府在使署區域旣無正式之地位而勞農政府復未由任何一國承認俄人之利益無國能代爲保護俄使署文書等物爲必須保全者中政府之意柯氏與其隨員可仍駐俄使署保管一切文書及産業以待中國承認俄政府而後巳天津漢口俄租界之地位無重大更變僅須於每處以一華員代俄領事卽可且此項更動與中東鐵路毫無影響中國今將代俄國保管所經委託之俄人公共利益所最重要之一端中俄將來條約未訂以前俄人將失其治外法權耳駐華俄使署與俄領署之地位雖尚未正式更動但俄使署駐巳各處俄領署準備缷除俄旗故日内當有重要之發展 
　　二十三日北京電與俄使斷絕正式交際之命令巳下 
[南北近事記]  
　　二十三日北京電張謇致電政府主張以蘇人治蘇故王瑚之任蘇省長蘇人未必滿意 
　　二十三日北京電此間接廣州電稱近數日内桂軍稍得利巳佔據横瀝現向潮陽進發 
　　二十三日北京電倪嗣冲之子有起抗張文生督皖之象現信馬聯甲將贊助之 
　　六日成都電（遲到）成都北門外終夜有大戰聯合軍已委棄成都今日熊克武與劉存厚之川軍前鋒巳入城聯合軍向東退走成都未受戰事損失 
[東俄復有戰事]  
　　二十二日海參崴電赤塔與上烏定斯克代表在貢哥太車站談判時上烏定斯克代表之態度甚爲强硬謂俄屬遠東各政府應服從上烏定斯克政府緩衝國之政府須依照莫斯科之命令純以社會黨組織之如不依從此項要求則克拉斯諾虚奇柯夫氏將派兵東下而不以日軍是懼謝米諾夫已發表抗議之示文謂上烏定斯克政府之要求及海參崴代表發表勸人民起抗陸軍之示文皆屬妨礙俄屬遠東之和平又謂其部下軍隊雖熱切希望和平但巳準備重行開戰維持秩序云聞謝巳違背條約謝軍與上烏定斯克之軍刻在後貝加爾境開戰 
國内要聞 
[英議院中之中國問題]  
　　字林報八月四日倫敦通訊云本星期中下議院發生關於遠東問題之問答兹紀錄於下七月二十七九日議員斯德華氏質問外務部次官曰英政府於磋商英日續盟之際是否對於維持中國全境商務門戸開放之主義將加以完備之考慮不使任何國家因臨時軍事需要而得之中國土地上佔領可被利用以謀取優先待遇外務部次官答曰他日如開議及此當對於貴議員所稱之事件加以完備之考慮斯德華又問曰（一）日政府曾否表示其附以若干限制將山東交還中國之願意（二）中政府曾否聲明願從國際聯盟收回山東省（三）如中國巳有此表示英政府願否運用其勢力爲兩國調停此事（四）至於滿洲及其鐵路英政府能否運動日本將其依照一九一一年七月十三日租借地與讓與權契約而享有之權利交還中國外部次官答曰第一段可答曰然第一段則吾人並無所聞故第三段當然不成問題至於第四段詞意不明查所說日期此乃第三届英日盟約如貴議員意謂英政府應運動其聯盟國取銷一九一一年七 
 
 

Page 7

 
 
　　月以後得自中國之滿洲租借地與讓與權則僅可答之曰否議員薛西爾問曰日本旣巳表示願意然則何物作梗以致山東仍未交還中國乎次官答曰此問題須先提出通知政府以待查覆斯德華續問曰請貴次官考慮英政府於磋商續盟時能否爲中國覓取若干更優條件以遏日本在滿洲之侵略行爲乎次官答曰一切有關係之考慮當牢記於心 
　　斯德華氏所提出之質問顯係在華友人所擬今斯德華頗注意英日邦交今日國會報紙又載下述之問話斯德華問曰依照英日盟約日本負有義務應將其出兵西比利亞佔據其地之計畫告知英政府未審英政府亦始終接有此種通知否次官答曰一九一一年七月十三日英日盟約第一條規定凡兩國在東亞與印度境内之權利及中國等之獨立與土地完全遇有危險之時兩政府應互相詳實通告日政府巳依此規定以其出兵西比利亞之事詳告英政府矣 
　　察議院近來言論英日續盟之問題目前巳不復爲實際政治之問題但日本所行之手段現爲吾人所注視吾人非有仇忌日本之意也不過不願間接贊助吾人所不能同情之政策耳第一爲西比利亞之情勢　二爲北京之軍事行動日本對此二者目的何在吾人極不易諒解之惟衆所共知者今受大挫之北京軍閥日本實爲其後援焉日本或不願覩中國强威但聞中國現有統一全國之機會吾人逆料中國未必即能解决内爭若稍緩時日而能使和局愈稳則亦未始非佳事也治外法權之問題現常有人提及之不獨政客言之即商人亦有所討論蓋中國與德通商决不再許以治外法權此種商約其結果若何乃商人所孜孜考察者也據多數商人意見德人縱甚不滿意亦必接受此商約而善用之或將因此而得在内地經商毫無限制之利益果爾則吾人當急起直追無待中國將來所必有之請求而自願放棄治外法權矣中國與他國締結商約常有關於治外法權之談判智利政府近曾請求許其國人享受治外法權但中國不允商約遂迄未告成智利請暫時許其將亞硝酸鹽輸入中國而中國亦拒絕之此物列爲禁品不許輸入以其爲製造軍火所需之物也捷克政府亦欲締結附有治外法權之商約亦遭中國拒絕談判中止立陶宛亦得此同樣待遇此外尚有其他小國方在觀望中惟中國巳切實决定苟欲附以治外法權則約必不成也中國總稅務司安格聯來游倫敦與海關職員聯盟行動事有關此事曾經議院詰問但海關乃中國之海關純係中國事與外人無關外部巳以此意答覆議院故安格聯可勿自擾也晨郵報載北京來電論盎格魯撤遜族在遠東所應行之政策主張聯美雖美日兩國何所適從吾人不易擇定然此說頗得國人之同情來電又謂英人不注重中國事此則未免錯誤蓋不注重中國事昔日有之今則英國報紙幾無一日不載登關於中國事之新聞與電信矣 
[日人之對華鐵路計畫]  
　　字林報載一投稿論日本在華之鐵路政策略謂一九一五年以前日本鐵路政策似僅以發展在滿洲與遼東半島代俄國而有之鐵路爲限但一九一五年之二十一條要求與此後之其他談判巳表明日本之遠大計劃欲自處於在軍勢上莫可與敵且可破壞他國現有一切利益之地位矣因二十一條之要求日本得吉林長春路線之管理權又要索敷設三條鐵路之權但未能如願因英國抗議故也此三路線不獨皆在長江流域且侵及英國鐵路讓與權所欲發展之地方英國以其與自己利益相牴觸故抗議之日人此謀之目的在使長江流域與海岸省之福建相貫連日人巳佔優勢於閩省路成則勢力隨之而進故日本終不忘情於此前年八月問有日人借欵五百萬鎊經營鐵路之說可知日本一遇機會卽將進行其謀也一九一八年日本造成南滿鐵路之支線開車營業由四平街而逹鄭家屯計長五十五哩其名義則爲中國政府之路祇借日本債欵七十六萬鎊查此路平坦工程簡單路橋大都用木造成故七十六萬鎊之經費未免太昻此路乃日人計劃中之必要部份試觀一九一八年十月間日本廣知報所載之消息而可知之據稱日政府已與中國另訂鐵路借欵合同除四平街路線向西延展外尚有四路（一）由洮南至熱河（二）由洮南至長春（三）由吉林至開源（四）由洮南熱河路線之一點築至一海港口岸共長渝四千哩需費約一千五百萬鎊鐵道縱横皆在日本支配之下按英美曾有共築金州愛琿鐵路之議嗣因一九一○年俄日抗議謂金愛路線無商務上價值且與南滿鐵路平行礙及一九○五年中日合同金愛鐵路乃延擱未辦今四平街展至洮南之路線竟横穿金愛路缐所擬經過之地方矣至於洮南至熱河之鐵路則與京奉路平行並將經過富於鑛産之區域日本劃此富地留爲鐵路所當經營之讓與權若兩路線不得平行之法律適用於任何各處則此路亦足大礙英人京奉路之利益猶之金愛鐵路之足妨礙日人南滿鐵路之利益也况洮南至長春之路線係金愛鐵路之一部此不亦侵佔英美人之權利乎尤有可訾議者則爲由洮南熱河鐵路之一點築一支路直逹海港口岸一條夫所謂海港口岸必指開闢未完之葫蘆島海港而言其地在京奉路之南附近金州日本此舉不獨侵入英人資本所築成之鐵路區域且亦横穿此路線矣（未完） 
[大吏更動反響再續]  
　　京兆各團體反對孫振家一節兹卷白常文等於二十一日下午二時赴院靳氏以事未見由秘書董書元君出爲接待當由白君陳述來意並謂孫氏政見若何姑不具論旣不宜於湖北即不宜於京兆斷無易地則官之理請轉逹務懇尊重民意收回成命等語董秘書答云諸君所見極是自當竭力代逹後談及繼任人物問題白君等謂無論誰何須京兆人民之同意爲是約談一小時之久而退並聞京兆各團體又致各省巡閱督軍省長等一通電宣布主張其文云京兆以地理關係周匣京師故民政之設施難符民願會議則附合於直隸官吏則統乎特區財政則或混或分敎育則若離若即此中甘苦難盡一言自治風行正希鼎革乃二王之更代未久孫振家之任命復頒以全鄂驅逐之人爲京兆羣倫之尹各屬聞此憤慨異常一面致電武昌聲明擋駕一面公舉代表入府陳情根據種種理由表示鮮明意旨蓋以多數反對之人不宜再居民上此其一依反對而撤換之人更不宜再加任命此其二反對無理不宜成命收回反對有理其人由此可見此其三尊重鄂人衊視京兆情分厚薄政出支離此其四京兆地域雖小斷難容品德不符之人政事雖簡亦何堪才力凡庸是濫此其五况各處厲行自治京兆則自治之需要尤殷各省多用鄕人京兆則鄕人之才望豈少此其六總之政府舉措公道宜彰人民與官利害最烈苟欲加惠於孫氏儘有周濟之途雖不能重視斯民何必玩弄是了因此羣策羣力一致反對抱定宗旨不逹不休諸公爲國棟樑安危繫於言動意氣素稱忠直當必曲予維持特陳苦衷聊呼將伯何以助我鵠望鼎裁 
　　當王瑚長蘇明令甫頒之時適接蘇紳張季直等聯名致院來電據稱蘇人會議結果巳一致公推張一麐爲江蘇省長請政府即予任命等語惟明令巳頒未便收回蘇人計畫遂不能不稍有更改兹聞蘇人正利用京兆方面拒絕孫振家挽留王瑚之機會仍爲蘇人治蘇之運動此目的如果逹到則蘇省長快將屬諸張一麐也 
　　蘇鄂省長雖巳簡定前日有人晤夏壽康夏言决不赴新任請中央另行派員並將此意面陳府院矣至王瑚於二十日見張志潭亦言災賑事務予實引爲重大職務蘇省長一席予以蘇人中旣有屬意者自當就蘇人擇其賢者而任之即無反對予亦不願前往云云 
　　新任皖督張文生因皖人反對甚烈業巳來電兩次辭職其措辭均謂本人無駕馭新舊安武軍之能力請起用張少軒以解糾紛並資鎭撫等語聞政府仍覆電挽留略謂執事久典戎韜聲威卓著鎭攝全皖軍民非執事莫屬希即日任事勿再固辭云云但聞皖省方面倪道烺倪道杰倪道煌馬聯甲等現均齊集蚌埠加調安武軍十營駐紥宿州預備驅張以自代皖紳甚爲恐慌現巳决定以廢督爲排解之法 
[各方面之救災消息]  
　　北五省災區協濟會前日開會並發布議决案云本會此次組織成立以五省災區太廣力難普及故擬定宗旨以協濟爲方針現將議决各案列下（一）本會應負調查之責派員分往各災區詳加考察報告本會彚輯成書轉逹當道及各慈善團體以便分别輕重緩急設法賑濟並隨時調查官家私家施賑救濟各情形如有情形隔閡致滋流弊之處隨時請其改良（二）本會應負條陳之責對於五省災區應辦之工賑如山東運河京兆北運河牛木屯直隸滹沱河要工前巳條陳政府期與順直水利委員會協商如其决定興工本會願與地方各團體及敎會聯絡代爲僱集災民送往工所從事工作（三）本會對於各災區之窮苦兒童决定募集欵項設立收容所代爲留養或於災區就近委託各敎會及地方團體辦理事宜以所得捐欵儘先辦理（四）本會對於各災區之衛生醫療事宜擬與醫學校醫院協商組織衛生隊前往各災區施以診治藉防疫患 
　　華北救災協會成立後對於一切救災事且現正積極進行聞該會定於日内派員分赴河間正定大名衛輝彰德懷慶各災區切實調查以便放賑其調查注意事項如下（一）地點在所到之地取較大之巿村爲中點再叙災區之四至（二）面積或縣或論方里（三）被災戸口災區所有戸口之略數（四）傷亡人數被災區内傷亡之人數（五）生活狀况災民現在與未來衣食住之狀况及其貧富併現在有錢而無糧者占全數幾分之幾（六）遷徙狀况災民遷徙之現狀（内分壯丁婦女老幼三種）（七）災民職業災民遷徙者向來之職業及遷出後大多數能爲何項職業以何種方法可以安置（八）牲畜狀况被災區内甡畜之買賣及其損害之狀况（九）農産災區内向來種植之種類現在有無雨水能否速種他種麥菜（如小麥油菜蕪菁四種）是否相宜附近有無種籽（十）交通災區内從前與現在之交通及運輸狀况（十一）氣候災區内現在氣候與平時之比較並每日正午時溫度之高下（十二）河流災區内地下之水平距地面若干尺有無水井與河流及河流之大小深淺現在有無流水（十三）工賑計劃災區内及其附近應修築之鐵路馬路河堤橋梁等狀况及其里數（十四）糧食狀况災區内米糧雜糧需要供給之情况曁運費巿價之現狀（十五）放賑方法對於各災區實行放賑時之辦法（十六）辦賑機關災區内有無公共之轉體或主辦公益之個人 
　　北京學生聯合會組織之旱災調查團於前日在紅十字會開會巳將一切進行手續預備完善由該會總務主任魯士毅君報告組織情形聞此次關於調查方法極其周密係用一種最新式之表冊交各調查員塡報並由魯君核閱後方能付印巳决定於二十三日一律出發調查團共分十組每組四人内一人任紀事一人任攝影二人係衛生隊分往災區二十一日特在該會會所邀集調查員定於二十三日出發其組别調查員姓名及調查區域如下（第一組）耿木正梁棟材黄作霖田煥珠往保定定州易州（第二組）劉維榮趙炳南張維賢魏江岷往正定趙州（第三組）沈禀懿馬嶠張肩道錢潮往冀州深州河間西南部（第四組）張毓桂凌普岡如華楊育明往順德廣平（第五組）王鑑武馮慶昇時懋芬周炎往大名彰德（第六組）王貴鉁王仁壽周汝翼李光勳往衛輝懷慶（第七組）荆學麟柴競天李萃芳馬玉聲往鄭州（第八組）傳維熙殷學廉徐緒馬悛和往天津河北東北部（第九組）陳峥宇關善來耿志勳金榮貴往河間南部德州臨清（第十組）李富善鄭澂戴會鑑陳鵬往濟南 
[東三省通訊（隠）]  
　　哈埠電車仍中日合辦 
　　哈爾濱設立有軌電車一事在鮑貴卿氏兼任督辦時代極力爭持卒由華商出而投標獲得承辦之權並由吉林省庫撥墊押欵七十五萬日元即行組設籌辦處積極進行詎華商有始無終其組織之籌辦處廣立名目大事開支於正當事業並不力謀進步日人乃得乘時運動以回復其最初之念於上月間運動成熟即由籌辦處之總幹事徐鵬志吳萬選郝懋祥王衡山等請求濱江道尹董右臣謂此事極爲重大如果欲積極辦理須賴專門人才無如吉省財力現殊竭蹶哈埠華商自受盧布影響以來諸事衰落遠不如前設欲招集大股應者寥寥而公議會所定期限至爲急迫設不如期辦竣勢必致沒收押欵取消承辦之權　語董道尹即以此種說詞專程晋省謁見省吏力陳華商不能辦理如果逾期不成喪失承辦之權虧損抵押欵項而後之承繼者仍必日商彼時行用哈埠日票絕無商量餘地我之金融貨幣各權即被如數攫去云云時鮑督軍赴京未在省也徐不处長莫名所以即予照准聞董道尹所上之合同草約共九條其中重要者兩條（一）卽公司之股本及各種營業收支一律以中國大洋爲準以爲尊重中國地主之權（二）華商籌辦處所有自成立以來之損失統歸該公司撥還其所以定此兩條即欲以第一條搪塞一般社會之耳目其實哈爾濱原爲中國土地行用貨幣地方官詎無主權且華商在哈究占多數日人必不能敵華商也此層雖似條件實際毫無關係第二條不過使現在在辦事處之人員可以無慮而將來損失仍在公司且合辦云者必雙方出資乃能立於平等地位若華商不名一錢欲坐享股東之名天下寗有如此便宜之事其餘各條聞第一條卽冠誠意二字試問合辦事業有無不誠意而必標以誠意者心之所欲欲蓋彌彰矣其第四條限制股票權利而以各國本國人爲限如果華人不認股時試問能遏日人之收買否此外各條大都塗飾耳目而巳聞鮑督軍對於此事頗爲歎息以當時費盡心血而爭得之權乃華商旣不能悉力進行省中財政當局又無維持之誠心以致旣得之電車建築權一朝抛棄豈不可惜與合辦之日商聞卽北滿電氣株式會社也 
[吕超離成都之原因]  
　　吕超趙又新後先離蓉後靖川各軍入城秩序遂以恢復劉存厚所部之田頌堯師長熊克武所部之張冲旅長劉湘所部之唐式遵旅長楊森師長劉成勳所部之藍世鉦旅長均巳到省出有告示安民聞劉存厚巳到梓潼熊克武巳到潼川劉湘巳到順慶劉成勳巳到雙流均將進省城會議分道出兵驅逐滇黔聯軍方法吕超此次之出走近因由各軍之脅迫遠因在鄧錫侯之獨立鄧係四川暫編陸軍第一混成旅旅長巳發出宣言書矣 
鄧旅長於二號表明態度北路電線卽截斷以致成都羅江間電報不通鄧并於四號電請吕漢羣同劉積之一致吕未納鄧即進攻盧錫卿軍往禦失利吕乃决計退往簡陽以盧占魁軍掩護作戰吕即於五號晚八時安全退却部中人員完全同去昨夜到龍泉驛駐宿兹將吕退出時情形錄下 
　　省會於前旬内即有種種風謡近數日來更甚聞北路緜屬各要地迭次陷落新任第九師長楊（子惠）第一混成旅旅長鄧（晋康）兩軍巳抵距省城不遠之趙家渡天廻鎭南路新津劉（禹九）軍巳另樹靖川軍旗號抵距省最近之雙流簇橋等處城内各軍餉糈欠缺對於各商交易又復不守常規因之謡言愈唱愈高人民見軍隊如此恐懼之心益甚日來成都巿面蕭條恐慌現象愈見呈露至五號晨早見滇軍第二軍拉夫由舊藩署開走運去子彈數十餘駝物品行李數十百挑去後不一時又見趙又新帶騎兵一排首弁十二名隨員三十餘人倉皇出走移時又見各軍在各街拉夫勢甚兇急致四門均無米販柴菜擔子進城各街交通梗塞人心大亂旣而又聞吕超亦須於是日出走迭派委員向商會索提欵項以便開拔午前八九鐘時聞有前曾任師長徐申甫孫元青陳戎生龔伯凱諸人會議請求軍隊維持省會秩序以新第二師駐在省城附近本係舊川軍議决推蕭常德師長爲臨時城防司令率全師分駐各處鎭攝省城繼見祈水廟左隔壁趙又新行轅空地内遷入二師軍守衛并寫貼長條兩張一爲川軍第二師第八團省會衛戌司令部一爲川軍第二師第八團第三營營本部衆始悟第二師己實行任職矣復見舊督署守衛士兵身旁皆巳預備有水瓶飯盒洋布傘草鞋恣碗諸物知其卽時有開拔舉動又見署内之人出入甚多且搬出行李箱櫃衣物甚夥又有多兵由造幣廠押運銅元多包入署陸續不絕至造幣廠内只見士兵悉係武裝搬軍銅元形色忙迫據該廠人云自三十一號起四號夜止五日間所造銅元日出二萬餘釧總計不下十萬釧（未完） 
[湘省石門之慘劇]  
　　連長被戕知事被剌　　湘省石門縣自迭經兵燹秩序迄未恢復全城商家十九尚未開巿敎育停頓弦誦無聲譚督急欲維持特委總部執法官趙恒默爲該縣知事趙臨行時爲防匪起見曾向省防游擊司令請兵一連隨同前往抵縣以後前任知事匡濟不肯交缷謂代理期間未滿不能移交趙乃電由省長三次電令交缷匡仍置之不理本月初間巿面忽謡風大起謂王育寅所部將攻石門云云地方商民甚起恐懼經趙所帶之省防游擊隊連長覃經武四出探聽全屬子虚至十一日晨覃連方收步哨所有弁兵正在休息忽槍聲大作有頭裹白布身著軍服者三百餘人各携快槍向新任知事行署四面攻入覃連長猝不及防致所部士兵被擊死三十餘人傷二十餘人連附鄭某立遭擊斃覃奮勇衝出以受傷太重亦卽斃命趙知事亦身受重傷計左頻左肩各中一彈左腿受一標傷所帶人員死傷數料不少趙立率殘餘人員逃往澧州在李韞珩之野戰醫院醫治未傷士兵則由李司令酌給川資護送來省當事變之際地方居民無辜遭殃者數亦甚多該縣釐局亦被刦一空至前任匡濟亦同時逃遁滋事之兵有謂係陳嘉祐所部者有謂係王育寅所部者究竟是何項軍隊因何肇事俟查明再誌 
[尚有要聞二及地方通信轉入後頁]  
雜評一 
[哈埠電車公司（默）]  
　　中國主權之喪失孰喪失之政府與官吏喪失之也一切路礦實業權利之放棄孰放棄之政府與官吏放棄之也政府與官吏但知喪棄而不知收回於是國民憤然爭主權爭一切權利此固國民之責也然爭回之後必當保守而擴張之而後方盡我國民之天職若慷慨激昻以爭回而仍悠忽蹉跎以斷送則又何能責備政府與官吏哉 
　　此次哈埠電車公司旣爭回華商自辦而仍放棄之則非官吏之咎而東省人民之咎矣夫哈埠電車公司關係甚大使東省人民之能力而事事如電車公司者則滿洲可危又使全國人民之能力而盡如東省人民之辦電車公司則全國之主權與權利不更危耶 
　　故吾國民覺悟政府與官吏之非而欲收權自操者宜速一反其因循惰偷畏葸渙散之習不然幾何不與政府與官吏同類而共譏之也 
 
 

Page 8

 
 
國内要聞二 
[晋人救荒認捐之踴躍]  
　　十七日上午十二鐘旱災救濟會在大自省堂開募捐救荒大會到會認捐者非常踴躍督軍兼省長捐大洋三萬六千元廳道處旅諸長官各一千元其餘則多寡不等統計此次認捐數目軍界約三萬餘元政界約五萬餘元連同其他各界及兼省長所捐者巳有十餘萬元之譜而其未及到會認捐者爲數尚夥是亦足爲人心傾向慈善事業之一證認捐後隨即振鈴開會首由警務處南處長報告旱災救濟會發起及迭次開會討論經過情形次督軍兼省長升台講演各縣荒災情形以及賑濟辦法次劉靈華先生魏範卿牧師明原中學校郭校長趙次隴旅長崔文徴議長講演旋復由督軍兼省長重行講演講畢遂散會時巳下午一鐘餘矣聞此次認捐軍界方面曾於十五日在參謀處召集開會决定辦法如下（一）軍署參謀長捐洋一千元（一）旅長各捐洋一千元（一）團長各四百元（一）營長各二百元（一）各機關主任各處課長旅參謀長各參謀副官課員各連排長司務長曁軍佐人員凡支薪在百元以上者捐一月不足百元者捐十分之一願多捐者隨意由捐欵人員將所捐數目繕單至會交與會員收執又聞兼省長以晉省荒災已成曾手訂預擬救荒辦法近更訂定救荒實施之規定較前尤爲精密周詳業經印刷多本發給此次派赴各縣調查災情之區行政講習員帶往各災區縣分查照辦理 
[河南大雨中之迷信談]  
　　開封自舊曆八月初旬以來即陰雲四合細雨連綿直至現在淋漓滂沱仍不少止街衢上泥濘載道曲巷僻道積潦盈門設非久旱逢雨商賈相慶之時鮮有不祝天公之速放晴者前者赤地千里塵土漲天無論老少男女莫不仰天長嘆盼雨師之命駕今則積雨浹旬陰風怒號借販賣度口者旣悶坐敗垣漏簷時虞風雨之飄颻而離鄕别井沿門乞討者更匿跡野寺荒村衣履沾滯饑火中燒加以子啼女號凄慘情形實有百倍於晴日者就連日所聞北至京津南極豫境東西自潼關以迄濟南均巳旣霑旣足雖　前不免痛苦而二麥得以播種明春尚有幾希之望又此次甘霖沛降中尚有一趣談即張省長撈鐵牌求雨一事張之命候補知事洪沛蒼赴邯鄲後旋得洪由邯鄲來電謂某日到邯虔誠致祭撈得光緒三十三年鐵牌准六日恭迓回汴七日抵鄭八日下午抵汴須由北門入城南門畫閉云云張得電即三薰三沐出示佈告停止宴會禁止宰殺以表誠敬安壇於城隍廟令僧道插柳誦經恭候鐵牌及洪某至汴張步行迎迓如儀每日至壇焚香祝禱香牌爲純鐵所造長約尺許寛五六寸厚二三分中鐫有感斯應四字上鐫光緒丁未下鐫直隸清河縣知事丁其珪獻字樣鐵銹模糊略可辨認余恐文明日啓後來或未必再有撈鐵牌者故不憚煩瑣詳爲記載時方舊曆七月杪各慈善會救苦廟盂蘭會因之大張設水陸道塲放燄口渡孤魂者不下十餘處耗財無算而饑民嗷嗷未得分一杯羹聞各善會因本年旱災過甚擬不舉行後見省長撈牌始趕行凑趣其所謂上有好者下必有甚焉者稍有知識者則深慮迷信之風從此益熾矣鐵牌到汴不滿五日竟得甘霖一般善男信女莫不懽欣鼓舞感激張省長祈雨之嘉惠張亦自鳴得意謂在前清時代作州縣時每逢祈雨無不應騐具見古人所謂至誠格天之言非誣本省人比爲湯禱桑林誠河南旱荒中一有趣味之談資云 
[杭州快信]  
　　甯台鎭使王賓嘉湖鎭使王桂林昨均來省新任趙運使從蕃昨又電蔣邦　病巳小痊准今明日可抵杭二十六日接篆 
　　陳昌榖抵任後對財廳各科人員至今尚未加委昨僅委出秘書鄭煊總務科員許寳芬 
　　周鳳岐昨午到杭住臨安西餐館旋即往謁沈省長暢談良久外傳其有委任警備隊總司令說不確 
　　警備部第一區自改組二師第五團後迄未恢復原狀與原編制未合現有提議募補說 
　　省長昨令杭縣王知事趕將省垣米工加價案會同商會秉公調處勿任爭持以維大局聞巳經雙方議决論工者每工加洋一分論石者每石加洋一成 
　　米價昨減二角起價每石七元二角頂尖九元二角 
[南京快信]  
　　李督續辭長江巡閱使大約再經慰留即可就職組織巡使約在下月初旬昨倪派李參謀來接洽移交手續李督昨晚六時在署公宴杜錫珪白寳山馬玉仁張仁奎楊春普朱熙陳調元由齊帮辦陪席 
　　各鎭守使道尹廳長均紛紛來省預備祝李督壽連日各縣知事稅所長來省者絡繹不絕城内外各旅館均巳客滿後來者無容足地 
　　齊省長巳摒擋行裝昨通知津浦路管理局備車准二十九日赴津聞日内尚有大批縣缺稅差更動 
　　何恩溥前日反甯昨又啣命赴京接洽 
　　李齊兩長日前電京擔任在蘇募賑三十萬元昨通令所屬設法勸募限一月内彚集報解 
　　中國紅十字會會長吕海寰蔡廷幹以紅十字會係國際法團不得隨意設立查有南京廣利慈善會内附設紅十字會有違定章且該會係一種設壇扶乩跡近巫覡恐涉招摇特函軍民兩長飭員查明取締以維善舉而全名譽 
　　李督以徐海鎭守使一缺重要昨電府院請簡第五混成旅長陳調元署理 
　　地方公會昨呈軍民兩署請勿弛米禁以維民食 
地方通信 
[蘇州]  
　　巡官濫　職權之反動閶門馬路大舞臺新雇角色名落霞於八月初四晚登臺是日賣座擁擠不及九時樓上下巳無隙地當有閶區第六分駐所巡官馬承章稽查楊逢春二人闖進戲園覔座不得强逼他客讓座以致吵閙迨後馬巡官等老羞成怒遂出洋兩元聲稱買票該　主何家聲得悉立向勸解將洋退回並再三道歉馬等始含怒而去詎馬回署後即派警持條往傳該園主何家聲迨何到所時馬巡官拍桌大駡並喝令跪下何答以商人並不犯法何用跪馬巡官史大駡並謂爾違背第四十二條警律是時幸有鎭守使署稽查長周如霖趕到警所向馬巡官再三說情當將何家聲保釋出外何家聲出所之後懊喪不已衆伶人等亦皆憤懣不平欲於次日即行停演事爲馬路巿民公社社長劉正康徐浩然等得悉以該臺如果停演馬路巿面必受影響惟該臺在第五分所境内馬巡官何能越界飭傳無罪商人即屬濫　職榷且又有侮辱商民情事亟應呈請澈究當勸何家聲照常營業一面即親謁閭區警署袁季梅署長陳明情形袁署長允許轉請廳長核辦乃事隔七八日並無影響以致馬路商民憤不能平遂要求四隅馬路胥江三巿民公社聯合開會公議對付之策該三社己允於八月十三日下午假馬路民興新劇社開聯合大會昨巳發出佈告矣 
　　秋節之演講會吳縣通俗敎育館每逢佳節必開演講大會佐以餘興等以灌輸社會敎育此次中秋節該館巳預備在舊皇宫内舉行演講會並有最高尚優美之音樂及化裝幻術等絕妙之餘興任人入内游覽無須入場證劵想届時往聽者必異常踴躍也 
[吳興]  
　　細絲巿而之活動城區絲巿近爲各織廠新綢暢銷存絲不多紛紛向各行抄選原料接濟故日　絲巿活動價值陡漲現聞和字號正牌細絲每百兩（公秤）售開五十三元副牌五十二元玉蜂五十一元眉記五十元中身四十九元源馬四十八元金馬四十七元公馬四十六元云 
　　早稻與米價巿况長興早稻業己登塲　泗安客帮稻船逐日紛至沓來泊如鱗櫛巿價平跌現聞各稻行於初八九日兩朝做開稻價每擔三元二角惟米巿則各行壟斷囤積如故米價反漲高熟每石尚需九元四角白冬白梗各售十元二角糯米十元杜秈九元黄冬昨因新巿南潯購去五十五擔全鎭存米不多故巿價現復漲至十元五角 
　　自備電燈巳開火比聞城區各綢廠以吳興電燈公司對於用戸定裝電燈惟知謀燈額之增廣數目並不顧及機力之不足不獨光線欠明抑恐發生危險現各用戸咸願自備機器如新莊街一帶綢廠聞已購得五百盞額之電機一座運湖裝置業於前日（初六）開火預料其他各同業不久亟起仿行從此該公司營業前途將大受其影響云 
[鎭江]  
　　船夥罷工紀聞江船帮夥爲數甚衆近因米珠薪桂所得工資不敷食用特秘密結合小公場私訂苛條剥奪船東主權同帮以業産攸關願加雇夥工價要求將小公塲名目取消各船夥不允在金山河糾衆罷工曾報由警局將爲首喻海清等五人傳案勒令解散現經同帮公議酌加船夥工價己雙方同意並呈請水陸警官曁江都丹徒兩縣給示保護 
　　會長維持風化丹徒十八巿鄕董事曁六學區學務委員聯合會正會長夏啓泰副會長王振文等提議以旅店營業原爲便於旅客往來若娼妓雜居實害及地方風俗近查鎭江城外江邊各旅店皆有娼妓淵雜其間一般青年子弟誤入迷津以致傷財害身者不可勝數查旅店容留娼妓雜處賣淫當然在查禁之列刻經該會呈請縣公署給示嚴禁並咨請警局實行取締以維風化 
來件 
[蘇州閶胥盤馬路納捐公民泣告書]  
　　逕啓者吾間胥盤馬路一帶商民年納雜捐至五萬元之鉅向以不明川途含莘茹苦者十餘年矣今幸收歸自辦設立工巡捐局則商民旣擔此絕鉅之義務即應有過問之權利乃詢諸商會商會不知詢諸公社公社不曉探其究竟實因温知事召集行政會議時祇有省議員巿董事及善堂董事而並未及於商會與公社也獨不思商民納此鉅欵本非慈善　爲與善堂董事何涉且閶胥盤馬路一部分有特殊之輸納即如大小店舖城内外皆有而門而捐自七角至三角則馬路所獨有也旅館客棧城内外皆有而舖捐自二角一分至七分則馬路所獨有也菜館點心店茶肆酒店城内外皆有而檯捐自二角一分至七分則馬路所獨有也甚至菜擔之自五角至二角亦爲馬路所獨有至於戲捐妓捐馬車人力車種種輸納無論矣當時商民何以獨無異言哉蓋前清初闢商埠時本設商務局并專設馬路工程局管理其事以一部分加重之負擔供一部分正當之支用事尚公允勉爲其難初不料移轉警廳列入省欵民權剥奪聽官支配而此欵之川於工程者無幾矣馬路失修商業不振實由於此凡此痛苦歷史又豈善堂董事所深悉哉今温知事於改歸地方自辦之始專集此與吾不關痛癢之人董理捐局不令吾最信仰之商會及公社有一人預聞其事是實襲各國待猶太安南印度朝鮮之政策以待吾閶胥盤商民也不公不平誰能忍此吾商民正宜决心奮發以振自治之精神其維一辦法應立將我閶胥盤商民一切特别之捐輸暫緩繳納另行專設閶胥盤工巡捐局以一區域之捐納辦一區域之工程各項旣符設立商埠特别抽捐之初意尤合上海閘北另設工巡捐局之成案苟吾蘇而尚有商會也苟吾　胥盤而尚有公社也則請擔此全責爲商力爭務逹目的勿稍推諉致傷我商民素所信仰之心庶幾閶胥盤商民尚有自拔之一日血淚言此幸共堅持 
 
 

Page 9

 
 
   
 
 

Page 10

 
 
本埠新聞 
[特任王瑚長蘇之院電]  
　　南通張季直先生并轉諸公同鑒巧電皓日奉悉蘇省長缺先於巧日明令特任王瑚充任蘇省重要幾經愼選始定王君知有合於嗇老論賢之敎昨來電稍遲尚乞鑒察並懇轉致諸君爲荷靳雲鵬馬印 
[中華懋業銀行今日開幕]  
　　中華懋業銀行乃中美大資本家合組計資本美金一千萬元總理錢能訓美協理唐默思華協理徐恩元總行設在北京各大埠如天津漢口等處巳設分行且聞將設分行於國外上海分行設在南京路十一號美經理爲艾倫君華經理爲沈志賢沈成栻二君存欵共有五六百萬之多查上海有外國銀行有中國銀行從無中外大資本家合組而成此大銀行者有之自懋業始今日（二十四日）爲該行開幕之期當有一番盛况也 
中華懋業銀行開幕攝影 
[蘇省雜糧弛禁之省令]  
　　上海除外 
　　上海縣公署昨奉江蘇軍民兩長代電開准國務院内務部蒸電開前據京師總商會呈戰後糧源驟竭巿價飛漲運路阻塞懇迅籌恢復交通並設法請豫蘇皖長官對於運京糧食量予弛禁等情當經内務部咨逹查核辦理在案嗣准交通部聲稱該會所請各節本部極端贊成各路沿線存糧甚多現雖恢復通車惟各省米禁未弛仍難設法應請轉咨蘇皖贛等省長官查照維持等因查京師首都所在因兵旱各災糧食愈形缺乏影響民食至爲可慮迭經各界呼籲自應力圖接濟以裕民食貴省前以迭歲歉收暫行禁運現在新榖巳登務希顧念首都對於運京糧食量予弛禁以濟民食並乞察酌見復等因除以蒸電悉畿輔糧食缺乏爲大局計無論如何爲難自應力籌接濟惟體察蘇省現時情形尚屬心餘力絀現值新榖將登而連遭風雨爲災晚種之禾亦多秀而不實滬上米價不惟未見平落較前轉有增加秋成如此來春更當何如惟現奉大總統令直魯豫三省雨澤稀少亢旱成災被災地方竟致赤地千里餓莩載途災情之重近歲所無同屬國民何忍漠視查蘇省他項雜糧前以各縣缺米請與米麥併禁出省令據財政廳核議凡沿江沿海及邊界地方均援照六年分江北旱災成案暫以禁運出省通行遵照本届秋季雖未豐收而救災恤鄰誼所當盡通盤籌畫擬將蘇省各種雜糧即行弛禁除上海一埠仍照案暫禁轉運出口外此外本省各口應准各商自由販運不加限制等因電復外仰卽一體遵照辦理督軍李省長齊養印 
[聯太平洋會聚餐會預誌]  
　　上海聯太平洋會宗旨（一）使中國人民與沿太平洋各國人民之感情日趨親密（二）發表有關係中國各地方之新聞及勉勵建築道路及設法别種交通便利之處（三）籌設游歷隊總處一所（四）與各處太平洋聯合社或聯太平洋會及各機關聯絡共圖該會宗旨之發展（五）協使太平洋之人民互相交換關於各項事情之新聞及意見（六）收募欵項及分配此項欵項以實行該會之宗旨（會員）不論何人凡贊成該會宗旨者皆得爲該會會員兹該會將開聚餐大會業由交際股長楊小川書記勞拉同發邀柬（地點）大東旅社新餐廳（日期）九月二十八號晚八時（餐資）每客一元七角半（主席）唐紹儀君（演說者）王正廷博士美國駐華檢察廳裁判員羅平嘉君密特登君（來賓）無論男女一律歡迎 
[省令勸導租界行使印花稅]  
　　滬海道尹王賡廷昨奉省長公署訓令云案准財政部庚電開據上海滬北六路商界聯合會電稱租界行使印花稅一節商人除原有負擔外不能增加租界裁判權未收回稽查假手他人商人有業難安先令輒落巿面不振不能承認乞收回成命等情印花國稅凡屬人民本有遵行義務稅率輕徴於商業上尤不生何種影響至檢查一層商會如自行議訂檢查議罰規則呈部核定原定第二條辦法未嘗不可通融各商民等不於根本上研求祇屢藉詞冐瀆於稅務進行不無妨碍此案與外交團幾經磋議事在必行前據各團體迭電陳請均經明白解釋並電請轉飭滬道尹切實勸導巳不惜爲再三之終告各商民如再任　延宕本部惟有按照協定四條辦法實行檢查以符原案乞電飭滬道尹轉知該聯合會遵照等因准此合行令仰該道尹即便遵照辦理毌延此令 
[工部局公餞薛福德君]  
　　昨日（星期四）下午七時英美工部局在外灘大英總會公餞領袖比總領事薛福德君中國官場陪宴者何代使藍總司令許交涉員陳震東楊小堂等並有西樂頗極一時之盛云 
[華煤未能大批運歐之外訊]  
　　字林報云七月内倫敦來電據稱歐洲巳向中國定購大批礦煤上海得此電後卽紛紛調查欲知此煤之實在來源所可確知者浦口確曾裝出七千噸餘則毫無所聞其實中國之煤除此七千噸外並未運往歐洲也現悉倫敦來電所稱之十萬噸煤係在安南裝出中國煤大批出口之謡實基於此中國煤礦照目前工作情形不能即採出大批之煤以供源源輸出之需苟此情形不變中國尚未能以極多之煤供給歐洲也卽以開灤煤礦而言其出産已早有人預先訂購矣自中國煤輸出十萬噸之消息發表後上海固爲之一震即世界他處亦受影響歐美無不大注意之以爲中國目前能以人所亟需之煤儘量供給各國需求故上海某行聞於八月份内屢接電信囑代購中國煤不下二十五萬噸如舊金山南美阿眞廷歐洲荷蘭意大利南俄西班牙甚至英國無不來電訂煤但無以應命也目前北方煤礦受政爭之影響運貨不易軍隊往來需車旣多近日運糧救荒事尤迫急礦煤乃不能多數裝出上海近需煤頗亟尚望當道設法及早騰出車輛俾實業界得有適當之供給云 
[米價逐漸鬆動]  
　　本埠米價近忽奇漲至十七元五角以致人心惶惶上海縣沈知事特向仁糓公所詰責米貴緣由令飭該董等竭力設法遏止去後前日米業董事張嘉年雜糧公會會長葉惠鈞親詣縣公署謁見並陳述一切略以上年歲收不豐常錫蘇同各産地陳貨存底已罄故此次新榖雖巳刈割惟尚在牽礱之際天時常陰不能曝曬且因久雨榖將生芽故新米尚難踴到滬上地大人衆來源不續遂致大起恐慌行家競爭搶買前次限定巿價時調查滬上各米廠各洋棧秈米與粳米約有三十餘萬石今則空虚致釀成此種巿價現經董等與錢董貴三分投勸誡並幸天時巳晴可望源源而下目下囤貨者巳不敢再擱蓋恐新貨一到損失將不堪設想也云云現查至昨日止巿面新粳每石約跌去二元新尖亦跌一元四五角昨日浦東跌至十一元五角新尖米八元二三角惟陳貨破礱價仍十五元餘然銷路巳甚少矣 
又聞仁榖公所前由各界以該公所前經自議限價十四元今在新榖登塲之後忽又高抬超逾限價三元之多詰責之函備至該董事等亦無以自解是以前日該公所將上年常錫等處産地收成較絀實被奸商某某等勾引外人在各該産地搜買至一百五十六十萬石又某某公司等僞託軍漕等米運往北省及南洋大連香港轉口五十餘萬石一年之問少此二百餘萬石遂成今日米荒現象具函答復各團體以缷肩仔云 
又聞上海縣沈知事查得近來本埠米價飛漲實由閘北米商某某等發起組織一大公司將所有内地常熟無錫各埠運來之陳米悉數搜羅買進後以待各店家向公司批拆希得善價殊於民食前途大有妨碍故巳由縣函致南北巿兩商會轉勸米業迅行平價出售所有囤積米石從速脫售勿再把持抬價一面詳查發起各巨商姓氏以備傳諭速爲撤除並再咨請海關監督轉咨稅司加意嚴查私運出口以維民食而杜私販 
[滬杭路開駛海寧觀潮專車]  
滬杭甬鐵路車務處通告云該路准於九月二十八二十九三十三日由上海北站至針橋關駛往返專車各一次其簡明時刻表列左 
九月二十八日九月二十九日九月三十日 
去程專車 
上海北站開五點四十五分六點十分六點三十五分 
梵王渡開六點正六點二十五分六點五十分徐家匯開六點○六分六點三十一分六點五十六分斜橋到八點四十分九點○五分九點三十分九月二十八日九月二十九日九月三十日 
回程專車 
斜橋開下午四點三十五分下午五點三十五分下午六點三十五分徐家滙到下午七點十九分下午八點二十二分下午九點十九分梵王渡到下午七點二十六分下午八點二十九分下午九點二十五分上海北站到下午七點四十五分下午八點四十五分下午九點四十九由海寗至斜橋間該路雇定船隻多艘專備乘客往返乘坐每船皆標明應載人數若干人數未足時船不得開行兹請乘客注意斜橋至海寗舟行須時二句鐘至海寗東門後舍船就陸步行至鐵路圍場僅五分鐘不過數武雖婦女亦無步履之艱至於船由海寗開回之時間每日規定如下九月二十八日下午二時正九月二十九日下午二時正九月三十日下午四時正車票包括往返船價在内定價一律每張六元票面載明何日卽以該日爲有效隔日無效並不退費餐劵每整張售洋三元五角零吃早餐七角五分中餐一元下午荼點二角五分晚餐一元五角除中餐在海寗鐵路圍場供給外其餘皆在車中供給上述車票餐票准自九月二十一日起在上海北站票房出售持該票者在該票面載定有效之日對於觀潮專車不論上海北站梵王渡站或徐家滙站均可任便上下 
[雜糧棉業兩交易所之發起]  
　　本埠雜糧業現巳擇定民國路地方自備雜糧公會房屋一所以爲將來由同業人遷入以作交易場所尚有棉業中如華商各紗廠南北巿花業曁内地各路花商等亦有發起糾合股份招足股本若干萬另行組織棉業交易所巳由發起人擬具草章詳請北京農商部立案聞巳奉部核准故巳在北巿愛多亞路附近設立籌備處聞其章程與證劵物品交易所相同計規定經紀人五十五人每人投入資本一百股以外另交保證金三千元云 
[各方面之籌賑聲]  
　　華洋義賑會華洋義賑會昨接華商電氣公司經理陸伯鴻君函並捐洋二千元原函如下此次北省旣遭兵刦復遘天災千里爲墟待塡溝壑近更有易子而食核骸以爨之事聞者酸心貴會辦理義振募捐拯救欽佩良深敝公司同人見報載本埠南北巿錢業銀行慨助一月薪水實足引起善與同人之念兹將敝公司各友一月薪水計洋一千八百五十八元曁中秋節各司友及機匠工匠等計酒筵洋一百四十二元共洋二千元送請貴會照收彚解散放杯水車薪所不計也云云西人方面有ＨＣＭＡＲＳＣＨＡＬ君捐洋一百元萬國體育會助洋二千元中秋筵資移賑者有致祥莊一百元久成綢莊三十元羅坤祥朱馥棠百司絲廠各二十元宏大紙號同人十二元羅坤賜聚星成聚成永久昌綢莊源成綢莊大成玉綢莊各十元 
華洋義賑會定於明日（星期六）三點鐘在黄浦灘二十二號開籌賑大會巳於前昨兩日發出通函如下敬啓者我國今年天災人禍相迫而來實爲近歲所未有南方如湘浙閩省之水患巳屬可慘而西北各省如直隸魯晋陜豫之亢旱尤爲酷烈異常赤地千里草根樹皮掘食殆盡出境乞食賣兒鬻女求飽不得統計不下三千萬人災區之廣災情之重聞之痛心當此存亡絕續之交若非赶籌鉅欵救濟則此億萬災黎勢必轉輾盡塡溝壑同人等力微智短誼難坐視願與心違惟有合力協籌以冀衆擎共舉除邀請上海各慈善家籌備救濟外刻承駐滬各國領事曁中外紳商贊助發起　洋義賑會公募鉅欵以期挽救災黎於萬一兹訂於九月二十五日准三點錢假英大馬路外灘北首仁記路口二十二號開鑾振大會並公議進行辦法届時務　台駕撥冗惠臨賜敎無任盼禱之至云云　請各界熱心善士届時到會共襄義攀 
紅十字會紅十字會昨爲籌賑災民事分電各分會云紅十字分會鑒直魯豫陜晋北五省亢旱成災赤地千里草根樹皮剥食殆盡哀鴻遍野待哺嗷嗷而南中之浙台閩垣又因大水成災本會天職所在自應協濟惟災深地廣非有大宗捐欵難期普及務望找分會同仁大發慈悲就地協力勸募源源解流以便彚送災區藉資散放分電特逹立盼鴻施中國紅十字會總辦事處叩 
上海十六家銀行前晚七時宋漢章錢新之盛竹書等十六家銀行經理假座大東旅社新廳宴請滬上中外銀行買辦經理籌議募賑辦法與宴者傳筱庵沈志賢沈叔玉鈕元伯張知笙劉晦之楊漢汀徐寳琪席立功惠雨亭朱志堯王憲臣王俊臣朱魯異楊信之虞洽卿胡筠秋胡筠賴武棣森傳品奎許葆初顧棣三朱子奎席聚星陳馥苞曾仙洲楊瑞生徐季鳳顧馨一張頌周王寳崙方椒伯孫愼卿邵芷湘鍾序湘范少珊柴和庭祝伊才顧克明劉鳳堦喬禮泉鈕藝卿冀壽伯厲汝雄陳紫照孫景西陳光甫盛竹書李馥孫倪遠甫葛繩武鄭魯成吳蔚如田少瀛汪少峯孫衡甫劉石蓀葉扶霄林康侯等六十餘人由宋漢章主席報告北方災情并宴會宗旨錢新之報告紗廠聯合會方面現己議定每一紗錠捐洋一元約計南方有紗錠四十萬枚可預集四十萬元并擬聯合錢業銀行業麫粉業鐵業合籌一百萬元公同商議妥實以工代赈方法現錢業亦巳議定每莊捐助全體同人薪水一月并各擔任另行勸募本業究應如何辦理之處應請公同討論當由倪遠　報告除捐助鹽業銀行同人一月薪水外并自認募集一萬元餘均認捐全行一月薪水外并盡力勸募并議决定於二十五日星期六下午一時借香港路四號銀行公會再開大會討論詳細辦法賓主盡歡而散 
淞滬警察廳淞滬　察廳長徐國樑以原籍直隸各屬發生旱災特在滬發起組織直隸籌賑所並用私人資格分函南北巿各業商領袖請雖代爲轉勸各商家設法籌募賑欵現止籌備進行矣 
山東旅滬同鄕會山東旅滬同鄕爲籌募賑捐於九月二十三日即舊曆八月十二日下午一時在法租界吕班路山東會館開同鄕大會到者頗衆何代護軍使曁楊小川高定庵諸君均臨塲演說同鄕各領袖擔認募捐極形踴躍當場認定捐欵巳有一萬餘金并提議同鄕各號中秋過節筵讌及秋季請客應酬之貲一律移助賑捐節糜費而惠災黎惠而不費集腋成裘於賑務不無小補同鄕鼓掌贊成所有收欵機關由江西路三和里濟東銀行 
及北京路山東銀行兩處擔任義務經理匯解患滬上多欲善之干對此義賑定能慨解仁囊以襄善舉也 
紹興旅滬同鄕會浙江舊紹興府屬之嵊縣上虞會　等三縣 
地處温台下游每遇温台山水暴發該處沿江一帶地方　遭淹沒本年舊曆七月二十二三等日上游温台各處出蛟大水直冲而下自嵊縣章家埠以下萵　見橋馬村上浦花坎大湖黍王家滙浦口横汀吳村董家山馮家浦夏家埠等沿江一帶數十村鎭盡成澤國水勢深處沒及屋頂人民死者四五人房屋被冲數百家二岸田稻正當刈穫之際不能收割直至二十九日水始退落災情之重當以上虞爲最嵊縣會稽次之現在數十萬人民顚沛流離嗷嗷待哺現有該處熱心紳商來滬請求救濟昨日特至紹興旅滬同鄕會會長田澍林等處效泰庭之哭想各同鄕廣念桑梓當必有以善其後也 
台屬水災急賑會台屬旅滬急賑會續得函電照錄於後（一）調查員王爰斯等電民國路旅滬台屬水災急賑會轉各報館均鑒巧電快函均悉此次受災情形較前更重慘狀目不忍覩調查程序尤爲繁瑣緣受災之區太廣損害之處尤深第一次道路易通調查順便第二次積水退率甚緩途中暴尸露骸掩埋不及臭氣薰天將來水災未救恐温疫又生救急善後兩策兼籌並顧庶爲要道諸公智珠在胸必有以善後之策目前飢民無衣無食不可終日若不速賑恐日後不堪設想治症治標稍延生鹵祈將各情登載俾滬上各慈善家解囊相助使遣黎苟延殘喘謹代災黎上聞王爰斯叩（二）台州災民王雲等快函兩次海潮山洪台屬被災甚廣房屋人畜漂沒不計其數官紳撥振杯水車薪於事無瀛城内四鄕望賑甚急秋風戒寒趕放急賑一入冬令凍餒交加民無噍類矣尚乞諸公飛電京省及滬上各慈善家源源接濟俾待死孑遺得慶更生則感荷固不僅災民也（三）寗海水災籌賑事務所蔡裔麟等快函云寗海六月間兩遭水災斃人畜無算漂沒廬舍六千餘間塘田冲坍者數在二十萬畝橋梁道路損壞一空災情奇重從古未聞雖蒙富紳賑救奈災區太廣勢難普及寗海貧瘠人民强悍若不速救何堪設想前聞諸公有續辦塘工之請並先借欵三千萬以工代賑方爲災民頌請不意欵項未頒災害又至民田盡被蟲害彌望枯槁且遭狂風暴雨相繼肆虐禾苗摧殘殆　而塘堤人畜田舍被蹧蹋者　前益甚全縣幾無完土巳商縣速助請欵放賑俾難民得延殘喘惟急賑非巨欵不辦乞諸公賜電省立撥巨欵從速進行頃因交通斷絕跬步爲難詳情再報 
[奉天製造局領裝軍用品]  
　　奉天製造局因需用鋼盂及消强水等項特委該局主任葉龢科員賈俊升前來滬兵工廠請領當由謝總辦撥給七九鋼盂七十五擔六五銅盂二十五擔又由龍華護軍使署撥給磺强水六萬三千磅硝强水二萬四千磅並由賈科員隨帶陸軍部護照及半價劵親往滬甯滬杭甬路局呈請裝運由滬南站赴甯經該路車務總管飭由上海南站備三十噸鐵篷車三輛其一輛在滬裝載鋼盂其二輛送往龍華備裝强水等物當於昨日（二十三）在上海南站裝載完畢隨於上午十時二十分開杭之四等車將車三輛統行掛出大約俟龍華裝妥即擬掛往上海北站以便運寗 
[公共租界重定地價表（西段）（續）]  
地籍號數每畝地價地籍號數每畝地價地籍號數每畝地價　　三七一一二○○○三七五一二○○○三七七九○○○ 
三八一九○○○三八二九○○○三八三一二○○○三八四九○○○三八五一一○○○三八六一○○○○三八七一一○○○三八八一一○○○三九○九○○○三九二八○○○三九三九○○○三九四一○○○○三九六九○○○三九七一○○○○四○○一二五○○四○二一○○○○四○四九○○○四○六一○○○○四○七八五○○四一二一○○○○四一六九○○○四一七九○○○四一八九○○○四二○一○○○○四三八六五○○四三九六五○○四四○一○○○○四四二一一○○○四五一八三○○四五二八五○○四五四一一五○○四五六一一○○○四五八七五○○四六○七三○○四六一七五○○四六二七○○○四七七七○○○四七八七○○○四七九七○○○四八○九○○○四八一一○○○○四八三一○○○○四八四一○五○○四九一九○○○四九二九○○○四九三一○五○○四九五一○○○○四九七一○○○○四九九一一○○○五○二九○○○五○五一○五○○五○六七○○○五○七七五○○五一○一○○○○五一二七○○○五一五八五○○五二○九○○○五二五八五○○五二六八○○○五二七五○○○五二八六○○○五二九六五○○五三○七○○○五三一一○○○○五三八五七○○五四二六○○○五四三六○○○五四六六○○○五四七五三○○五四八六○○○五五四六○○○五五八七○○○五六一六○○○五六二六五○○五六三七○○○五六四五五○○五六七五五○○五七○五五○○五七二六○○○五八一九五○○五八二九○○○五八三六五○○五八四九○○○五九一六五○○五九二六五○○五九四五五○○五九五九○○○五九六九○○○五九七九○○○五九八一六○○○五九九六○○○六○○九○○○六○一九○○○六○三九○○○六○五七○○○六○七一○○○○六一○六五○○六一二六五○○○六一三八○○○六一五一○○○○六一六七○○○六一七九○○○六一八八五○○六二○八五○○六二一八五○○六二三一○○○○六二四七○○○六二五九五○○六二七九○○○六二八七○○○六二九七○○○六三一七○○○六三三七五○○六三四九○○○六三五九○○○六四四一六○○○六四五九○○○六四七八○○○六五○七○○○六五二七○○○六五五一二五○○六五八一四○○○六六一一○○○○六六三一三○○○六六五一○○○○六六六一三○○○六六八一○○○○六七○一四五○○六七二八○○○六七三八○○○六七五一三○○○六八四八○○○六八五一一○○○六八六一六○○○六八八七○○○六八九七○○○六九○七○○○六九一七○○○六九二八○○○六九三八○○○六九五八○○○七○○一四○○○七○一七五○○七○二八○○○七○五一三○○○七○六六○○○七○七六五○○七○八七○○○七○九七○○○（未完） 
[永泰蛋廠拍賣之宣判]  
　　在開封地方開設永泰蛋廠之汪述卿於上年間向法商永興洋行借銀二萬兩即將該廠爲抵押品過期不還 
 
 

Page 11

 
 
　　該洋行延普來梅律師具控法公堂請追判令被告協同原告將廠召變清理後因被告置之不理原告請求將該廠拍賣估抵又有吳偉臣亦延律師到案請追欵銀二萬餘兩等語候下堂諭在案昨由中西讞員商明堂諭判曰此案被告不應延不清理若再拖延下去恐該廠中機器生財有損壞情事受虧更大本公堂爲顧全雙方利益起見規定價銀四萬兩爲則限一個月内將該廠拍賣除去永興洋行本利外餘銀繳存公堂以備各債權公攤堂費歸被告負擔 
[通緝蓮英案内方麗山]  
　　公共租界總巡捕房總稽查處昨發通緝通告云爲緝拿事照得方麗山一名安徽徽州府歙縣蘇村人業茶葉掮客年約三十歲身高約五尺四五寸髮剪短體格壯健面容黑色前任閘北寳册路黄德昌茶葉店及新閘路三百三十五號茶葉店内嗜洋烟能講徽州江北及上海土語於舊歲四月至八月在宜興販茶並常來往杭州兜銷茶葉爲因於西曆一千九百二十年六月十五號在虹橋路荒地謀斃妓女蓮英一案有關係業由會審公廨出票拘拿在案因此合行通緝仰諸色人等一體知悉如有知其下落者請報告總巡捕房總巡可也 
[贛省議員參觀團消息]  
江西省議會議員組織參觀團由寗來滬巳載前報兹將連日在滬參觀各廠情形詳記於後查參觀團抵滬議員共有十四人聞因滬上工廠甚多距離太遠乃分組出發便於考查（一）議員譚振黄爲柏郭迴瀾廖光墀分往北巿楊樹浦參觀厚生各紗廠寳源造紙廠商務中華兩印書館及各學校曁爕昌火柴等廠（二）議員陳鏡第趙可盧常葉晉馨分往城西小沙渡參觀各學校曁泰豐罐頭廠及各實業諸廠貧兒院普　習藝社等處（三）議員胡廷校鄭與權毛大鵬胡俊李壽韶燕世經分往南巿浦東參觀各學校及求新機器廠曁各實業廠連日諸議員奔走甚忙各處記載亦詳聞陳君鏡第對於泰豐罐頭廠意欲回贛仿效創設因江西各種出産其價較廉惟創造白鉛罐恐不易耳參觀後由江西旅滬同鄕公宴於一江春餐館並討論贛人自治諸要政刻諸議員巳於今晨乘車往杭州考察一切約一星期後仍須回滬並往南通州一行卽赴安徽考查便道回贛云 
[各輪船進出口消息]  
　　國内輪船 
寗波招商局開往寗波之江天輪船該輪昨日所裝之出口貨有白米二百餘包湖北紡織局之粗布二十餘件罐頭食物十餘箱紙烟二十餘箱大包棉花十餘包餘爲火柴原料肥皂水菓等各種雜貨又永安公司開往定海石浦之永安輪船昨日該輪裝去之貨有黄白糖二百餘包花衣一百餘包石粉八十餘包機器麵粉一百餘包火柴二十餘箱其餘爲水菓等類 
長江太古公司昨日從長江各埠開來之安慶輪船該輪所裝之進口貨有白米一千二百二十七包黄荳二千六百零八包機器麵粉二百五十包紅綠茶葉一千餘件白苧蔴三千一百九十餘件瓜子五千一百四十九件紙頭四百九十餘件烟葉五百餘件餘爲礦砂磁器桐油鷄子百子等各項雜貨又招商局之江裕輪船昨日裝往長江各埠之出口貨有大桶烟絲十四桶玻璃二百餘箱洋釘三十餘桶紙烟七十餘箱荳油二十餘簍桂圓三十餘箱蔴袋十餘件洋燭三百餘箱洋布三十餘件餘爲洋靛青書箱鉛皮肥皂等類又日清公司之岳陽丸昨日裝往長江之貨爲大批臺灣糖又怡和洋行之吉和輪船昨日裝往長江之出口貨有紙烟一百餘箱紅皮十二件以及蔴袋桂圓汽水及鋼鐵等類 
港粤怡和洋行財生輪船昨日所裝香港廣東之出口貨有青蔴一千餘件黄荳花生仁四千餘包機器麵粉二千餘包烟葉一百餘件火柴一百餘件棉紗一百餘件灰藍土布一百餘包樟腦油六百餘箱餘爲鋼鐵原料三百餘件 
烟津怡和洋行開駛烟臺威海之裕生輪船昨日該輪所裝之出口貨有黄荳一千餘包機器麵粉二千餘包以及大塊鋼板三百餘塊又招商局之公平輪船開駛烟臺營口至該輪裝去之貨有土布二百餘包紙頭一千餘件南洋烟草公司之紙烟三百餘箱茶葉四百餘箱機器麵粉二千餘包及棉花等類又該局之新康輪船從烟臺天津來滬至該輪之進口貨爲大批水菓及鹹魚等類當日所裝之貨有機器麵粉一千餘包生鐵六百餘擔 
[國外輪船]  
　　歐亞好時洋行之羅治號ＲＡＤＪＡ昨從德荷開來滬停於招商局中棧該輪裝來進口貨爲大批松木及愛禮司洋行所進之德國靛青及橄欖油數百件以及短條鋼鐵並各種鐵管又有該公司之勃倫號現在虹口黄浦中心裝運大批之麵粉大抵至二十六日開往德國云中美昌興輪船公司之麥泰淮號昨自濫哥武來申停泊於虹口公和祥碼頭該輪裝來之進口貨其大宗爲各種香烟及烟廠應用之紙貨等項此外又有鋼鐵等項該輪定明日開往南洋之小吕宋云又該公司之亞洲皇后號由香港開來於九月二十五號上午八點三十分抵吳淞接客小火輪午刻十二點鐘到新關碼頭再開往温古華送客小火輪即日下午四點鐘由新關碼頭開往吳淞云又有福來洋行之東方商人號EASTERNTRADER自八月十五日從新金山來滬至本月十四抵日本之神戸原定十九號即可抵申因在東洋稍有稽遲故直至昨日始到上海其裝來之進口貨共有四千餘噸 
就中尤以鋼鐵條爲最多云 
[滬寗路轉運來滬貨物]  
昨日（二十三日）滬寗路運來之貨物如下華盛義由南京裝來小麥二百三十五包花生三百六十五包由鎭江裝來花生二百五十包由無錫裝來小麥二百四十五包茂新公司由無錫裝來兵船牌麵粉七千五百包小麥三百四十五包由常州裝來小麥二百三十五包協茂由南京裝來花生三百二十五包由鎭江裝來小麥二百三十五包由常州裝來小麥二百四十五包由無錫裝來小麥二百三十五包永泰隆由丹陽裝來小麥三百六十五包由無錫裝來九豐之山鹿牌麫粉四千六百五十包小麥三百五十包中華捷運公司由南京裝來花生三百四十五包黄豆二百三十五包翔茂由南京裝來小麥二百五十包花生三百八十五包由鎭江裝來小麥二百八十五包由無錫裝來小麥二百三十五包運繭處由常州裝來小麥二百七十五包由無錫裝來小麥二百四十五包中興煤礦公司由南京裝來煤六十噸恒大由南京裝來花生三百五十五包由鎭江裝來小麥二百四十五包由丹陽裝來小麥二百五十包公益由南京裝來花生三百三十五包恒泰由南京裝來花生三百二十五包由丹陽裝來小麥二百三十五包由無錫裝來小麥三百二十五包悅來由南京裝來花生三百三十五包黄豆二百二十五包中國運輸公司由南京裝來花生二百四十五包 
[友華銀行銀巿報告]  
　　中美新聞社譯友華銀行二十三日報告云昨日倫敦銀價近遠期各漲一先令八便士滙價三元四角八紐約價九四此間開巿時定價不動僅金圓跌至一○三華人終日傾向買進但無人售出巿况遂呈沈寂之象交易甚少金鎊巿價六先令又四分之一金圓一○五半出口交易不多 
[大來洋行建築新屋]  
　　大來洋行現有一萬噸以上二萬噸以下之大來號輪船七艘及九千噸輪船六艘其行駛之航線以往來於中美兩國之紐約舊金山及温哥武等埠兼駛南洋之小吕宋及香港日本現因營業日見發逹原有之　事處（外灘四號天祥房子内卽ＵＮＩＴＥＤＢＵＩＬＤＩＡＧ）敷應用特在廣東路口隆藏洋行之隔壁建築水泥洋房一所一俟新屋落成便當遷移該屋現下己在着手動工矣 
[軍署槍决盜犯之布告]  
　　松滬護軍使署於昨午後二時槍决盜犯劉大砲（即劉新銘）一名兹錄布告於下爲布告事案照公共租界老閘捕房拿獲夥刦兆豐路韓鎭敎家財物之盜犯劉大砲即劉新銘一名解由公共公廨預審屬實錄供呈解到署請予按律訊辦等情卷查民國六年六月十八日卽舊曆公廨拿獲盜犯朱阿四朱西郎王阿江王桂林卽小寳林等解請訊辦前來飭訊該犯朱阿四等據供聽從在逃之帮首劉大砲糾約夥同巳獲之日本人木村磯五郎森木一郎及在逃之同黨共十人分執手槍前往兆豐路侵入韓鎭敎家屋内搶得銀洋一千七百元人參二斤衣服四件俵分使用等情不諱並據該犯等同稱劉大砲係山東人原住閘北天寳里身材矮胖爲青帮中頭目該帮均稱其爲老頭子在上海浜北一帶收徒甚衆云云當將該犯朱阿四等一併判處死刑執行槍斃並飭緝逸犯劉大砲等務獲解究各在案兹據該廨將該犯劉大砲獲解來署卽經發課傳集探捕人等詳加研　業經訊明該犯劉大砲原名新銘山東歷城縣人大砲係其綽號向隸青帮班輩最老故有老頭子之稱前在滬住閘北天保里收徒衆多因其性情粗暴行爲强悍故有大砲之綽號夥刦韓鎭敎家一案實係該犯爲首糾約事後逃往他埠匿居二年餘復潛回上海當被探捕設法拘獲供證確鑿無可遁飾查該犯劉大砲即劉新銘旣係帮匪首領在滬結黨拜盟横行無忌復敢糾衆持械侵入居民强刦得贓實巳觸犯刑律第三百七十三條第一二兩欵之罪此種匪徒若不從嚴懲治不足以寒匪膽而保公安應卽將該犯劉大砲　劉新銘一名依照懲治盜匪法第二條之規定判處死刑以昭炯戒除飭提該犯驗明正身押赴行刑場依照軍法執行槍斃外爲此布告軍民人等一體知悉此布 
[滬杭路夜車查獲烟土]  
昨晚（二十二晚）滬杭甬鐵路由上海南站開往杭州之一百十六號夜客車當未開車時經該站車務副段長陳某察覺茶房間内有布搭一只内貯烟土十包每包内共有五十小包據茶房稱是物係客人所寄者實未知其内容當由該副段長先將布搭連同烟土交與該站夜班站長收存以便詳細報告車務總管以便轉向局長核辦云 
[請禁船戸私收信件]  
　　上海郵務管理局昨致淞滬警廳及本郵區内縣公署公函云查郵遞爲交通要政之一便民裕國權利所關本非人民这所應任意攬奪乃近聞本管郵務區内各城邑及各巿鎭多有行駛内河航船并划船等到處收攬信件私行帶遞甚至收信人地方爲甲船所不及到者彼亦可以轉交乙船間兿傳送并有從他埠收來者收取外埠資費迨船抵埠祗須就地投送郵資粘貼郵票一分交郵遞送該船戸巳隠然坐收厚利似此妨碍郵務侵損國帑若不設法禁止實不足以驅除交通要政之障碍爲此函請通令各警區一體禁止私帶以重交通而維郵務云云 
[黎錦熙君演說注音字母]  
　　寰球中國學生會昨晚請黎錦熙君演說注音字母先主席吳和士君介紹次黎君演講大旨謂中國地廣人衆方言複雜南北國民雖覿面一室不能通語明明是同胞相見如外人致聲氣隔絕不相聯絡國有斯民何能合羣何以强國邇來中央敎育部鑒定一種注音字母共計三十九字彼此拼合而　國音猶西文之二十六字母然無論何種事物均得以此二十六字母　合而發音也中國向無注音字母雖有文字與語言廻别且讀音隨各地土音而　化無一定標準故一字有　音之弊誠中國莫大之害今旣發行注音字母全國同一國音從兹南北之民語言統一交誼日密國由是可强焉所可慮者如　廣等省　　遍設官話學堂以備與省外人交通之用近來一般青年多學西文若遇外省人譚論直接用西語傳逹國語官話暗中無形消減可不懼哉以故注音字母實爲今日救國之利器願有心人共起提倡之是鄙人所殷殷厚望於諸君者焉黎君講演尚有三十九字母發音表極爲詳細并論音素用法及標準音之理由因演稿甚長未及登載俟修正後再行續布講演畢復由吳和士君道謝并述中國語言隔膜不能統一之弊害又說法音字母之利益聽者咸鼓掌不絕會後又欵以茶點而散 
[中法義務學校消息]  
　　中法義務學校於昨日下午四時開第三次職員會公推吳質凡主席汪舜孝紀錄首由主席報告上次議决案次討論事項（一）蔽補習夜校决定於十月一號開課（二）增製課桌十具由吳授文君去辦（三）增添國音字母課由汪銘新君敎授（四）增添國語課由吳日芝君敎授（五）製造校服由徐金鵬擔任（六）添設公衆閱報室由汪舜孝君管理討論畢至六時半散會 
[寗紹公學之擴充]  
虹口東桂芳寗紹公學開校己一月新生六十餘人同鄕子弟報名入學者尚絡繹不絕校長汪遼藩君以現在校舍似欠寛敞特備函向葉氏（澄衷學校）租借西華德路新建房屋以爲推廣學額之預備又該校因推廣學額擴充校舍巳得浙江盧督軍補助云 
[小學敎員職員會]  
本埠敎育界昨日午後齊至城南尚文路上海縣勸學所開職員會討論本學期敎育進行事宜與研究國語辦法與每者有馬織裳胡少讥潘贊麟劉士芳趙　英徐芑洲顧潤章馮净全陳味腴鄭希文楊聘漁李頌唐等四時開會由李君主席報告開會提議事宜經衆逐事討論遂付表决如下一件提議研究國語辦法議决分講演編輯討論三部先行組織一研究國語幹事部推潘贊麟胡少亢顧潤章陳味腴趙靄英楊聘漁君等六人爲幹事定九月二十日下午開幹事會一件提議本會在本學期中研究事項議决如左一參觀部仍照前期辦法進行二閱書部分本國書外國書二部俟組織成立後再行討論研究方針議至此時己入暮遂宣告閉幕各職員分途而散 
[少年宣講團之近况]  
　　本埠年宣講團總部近因時屆秋凉又爲游行宣講出發之期故該團於宣講籌劃進行不遺餘力（一）游行宣講該團曾於本月十九日在本埠城内舊縣前宣講（節廳費助賑）（愛國須先愛人愛己）聞本星期日適届舊曆中秋刻正預備分赴各處宣講業已通告各國員矣（二）宣講報紙該團歷赴各處鄕村宣講目睹各處風俗閉塞見聞不廣世界大勢以及國内時事均未能明悉旣無報紙流行其間識字者又鮮殊於開通民智有碍該國巳决定擇日報之言論正確及消息靈通者每星期携往各鄕村講解如學校授課然想必得地方人士之歡迎而其收效尤宏也（三）國語宣講該國曾於暑期中赴各小學校舉行國語宣講頗受歡迎兹擬繼續進行提倡國語云 
[羅店巿民開促進會]  
寳山羅店巿前日（十九）午後各界代表如農業張裕卿工團朱冷霏酒業學校盛椿千明德女校方芝楣國民女校謝吟雪商會朱釣百汪壽生敎會金蔭蟠汪湘苓巿公所蘇再香警局毛巡長女界朱太太范太太等共八十餘人假座北街自立會堂開促進會議首由主任龐子賢行祈禱式佈道繼代表該堂致歡迎詞再宣佈會旨並講國民自决之綱領透徹詳明次有朱冷霏汪壽生朱太太等先後演說末由主席提出辦法付衆討論表决公推朱冷霏趙尚之盛椿千謝吟雪王趨庭朱釣百沈咸卿七君爲籌備員宣佈閉會 
[江浙水利聯合會之歡迎會]  
　　昨日下午一時江浙水利聯合會假座一品香歡迎前太湖水利督辦錢幹臣曁現任太湖水利督辦王清穆到會者約四十餘人錢幹老病未能到主丹老亦孫辭遂改爲聚餐會對於水利事業略有討論三時散會 
[華僑聯合會明日之歡迎會]  
　　暹京商會代表蔡俊卿業巳到滬二十二日晚華僑聯合會許冀公等假座大東旅社爲蔡君洗塵並定於明日（星期六）下午四時召集全體會員特開歡迎會並討論國民大會進行事宜云 
[太倉縣紳報災]  
　　滬海道屬太倉縣境前因風雨爲災昨由該縣紳士錢秦階分赴省道各署報告全縣受災損失情形請賜派員蒞勘云 
[中秋次日郵局辦事鐘點]  
　　本埠　務　理員　　　告云照得本月三十七日即舊潛中秋之次日應行給假是日本局除包裹曁滙票處全日停辦外餘處辦事鐘點槪照給假日向例此佈 
[公共公廨昨晨訊案紀]  
　　昨晨公共公廨民四庭由關讞員及英包副領事訊理民事訟案四宗紀述如次（一）中華滙業銀行訴吳培生違背訂立東滙合同謂追損失案此案前經判决註銷兹原告不服延英美律師兩人到堂請求復審而被告之律師反對之結果准予復訊（二）怡隆號訴傳昭昌不理擔保王昌裕所欠貨欵案前己判令被告償還兹因尚未遵斷故原告之律師到堂請求執行堂諭結果改期一禮拜再核（三）蔣志卿訴鄧金生積欠房租請着遷移案前因被告臨訊不到缺席判决限一個月内遷移兹被告延律師到堂聲請復訊結果限被告兩個月内遷移（四）裕慶堂訴粤人鄧雨生不還借欵案前因被告臨訊不到諭令改期兹再傳訊被告仍不到案延律師到堂聲稱此項債務係在長春發生而被告今亦不地原告律師聞語即稱欵係上海借給原告可能證明遂向一人詰據供稱名郎繼宗被告所欠之欵係向我母親在南京路明明眼鏡公司内借去裕慶堂係我家堂名等語被告之律師乃以此欵係郎孟松因被告在長春充某局長帶往彼處借給郎孟松從此爲被告司賬等詞向郎繼宗盤問彼皆唯唯旋由被告族人鄧鏞及被告繼子某甲分别上堂證明到堂述供者並非郎繼宗實名張良卿曾爲被告用人被告宦遊長春北京等處己歷多年欵在長春所借云云結果函致長春官廳查詢情形復廨再核 
[駐溫浙軍調回松江]  
現駐浙江温州之步兵第十五團所部三營原係陸軍第四師之補充團改編該團團長爲王國樑君邇奉盧督軍令飭將該團全團各官兵迅即督同調回松江王團長昨己奉令遵辦矣 
[浙軍奉飭調防]  
　　浙江盧督軍現飭嘉湖鎭守使王桂林所部浙軍第二師軍隊與寗台鎭守使王如見所屬軍隊互相調動以資駐防大約十月一號實行調防並聞浙督函飭滬杭甬鐵路局屆時備車裝載云 
[車夫不拾遺物之嘉奬]  
　　江北人李學開之子李二拖車爲活昨晨有雇客某甲坐李二之黄包車下車時遺留銅元一包計五十枚及帳簿兩本於車上由學開持報四區總署顔署長諭暫留存聽候失主認領一面將學開奬前敷語飭即退去李父子之宵昧遺物誠勞働界中所癷見者也 
[顔外長眷屬北上]  
　　新任外交部總長顔惠慶籍隸浙江寗波其眷屬向在原籍並未留居北京今顔氏因就任外交總長職務特函囑其夫人携帶女公子等至京同居前日道出滬上由滬寗鐵路局長趙慶華特派花車附掛早班車送寗轉車北上該眷上下男女共有八九名口云 
[東新橋堍命案近聞]  
　　流氓小蓬頭於上月十八號夜在東新橋堍源豐潤烟紙店樓上小總會内被同類刀傷身死一案業經老閘捕房華探目王潤頂先後緝獲與是案有關这洪阿三陳交清　連同茶房王阿四併解公共公廨奉飭分别押候訊究各　屢紀木報昨晨由廨提訊即據中西包探相繼上堂稟稱此案發生後先將小總會内茶房王阿四拘留繼將洪陳兩人獲案請爲訊究據王阿四供稱是晚己死小蓬頭酒醉到來向阿祥借洋冲突阿祥即邀喇叭阿四阿六將其兇毆並出刀戳傷要害以致斃命洪阿三陳交清雖未動手然亦知情等語惟據洪阿三供稱是晚興陳交清欲至該小總　内迨上樓梯聞有人打架旣至樓上見死者飮酒巳醉被阿祥與喇叭阿四阿六等將其刀傷倒地未幾身死實未預聞此事求宥而陳交清所供與洪略同經俞襄讞核供商之美丁副領事以洪陳兩人雖無帮兇證據然均非善類判令各押西牢半年示儆王阿四開釋仍飭債緝兇手務獲解究 
[輪船上查獲拐匪]  
　　拐匪蔡阿春糾合拐婦沈胡氏拐得二十三歲揚州女子名三大又十九歲溧陽女子小妹於昨午同乘關南輪船擬往奉天一帶販賣爲娼當爲敎濟婦孺會探員王緯文登輪查見形跡可疑上前盤詰言語不符乃將一干人拘送水巡捕房移送地檢廳下午奉檢察官提案預審之下判令一併收押候示 
[小東門大街火警]  
　　前晚十一時三十九鐘滬城小東門内大街源昌祥皮貨店樓上不戒於火當時冒穿屋頂救火會鐘樓即鳴警鐘告警各區救火會會員咸驅救火器具到揚接水救熄昨晨一區二分所書局飭警往傳該店執事到局問話 
[迷路女子送院留養]  
　　迷路女子胡來寳昨日迷路由北四川路捕房收送敎濟婦孺總會訊問之下僅能供稱父名阿福打米爲生生母在棉花廠家住過橋弄堂内所有廠名地名無一能說十分呆木現由該會暫行送院留養云 
[迷路女子留養候核]  
　　前日有一鹽城女子在閘北迷路由崗警帶入四區警署經顔署長訊據該女供姓陳名招弟年十七歲詰其家屬住址均不吐實顔君察得該女似有病容判送慈善團留養聽候查核 
[船夥溺斃之撫恤]  
船戸周六狗之小船夥名巧福崇明人年十六歲前日在其昌碼頭裝貨失足溺斃翌日撈起當由淞滬駁船公所憮恤二十元通知家屬收殮云 
[誌謝]  
　　昨承滬杭甬鐵路運輸處贈海寗觀潮軍船劵一紙又國民大會策進會贈勸告同胞文二册均此謝謝 
雜評二 
[救荒三說（訥）]  
　　救荒有三種一曰賑荒籌欵購糧運往賑濟以救饑民一時之急是也二曰防荒被災之區秩序必亂難保饑民不與土匪勾結爲患必須有以防之是也三曰備荒雖未至荒年之時而或則微兆荒象或則巳感缺乏須先預籌消弭使不至釀成恐慌則所謂備荒是也此三者僅指治標而言爲臨時救急之不可緩者至若備之於平時則尚不在内夫使果能備之於臨時則必不致有此三者臨時之急也然而今日之所謂救荒雖甚繁忙亦祗僅賑荒之一端而已餘均寂無所聞也 
公布欄[上海地方審判廳]  
　　判决主文（民一）庭一件判决陸靜安與沈阿金因債務糾葛一案主文沈阿金應償還陸靜安關設之和興糧食號賬洋一百十五元八角訴訟費用歸沈阿金負擔一件判决王志良輿秦惠卿債務涉訟控訴一案主文本件控訴駁回本審訟費歸控訴人負擔一件判决姚　炎與褚根泉工資糾葛控訴一案主文原判除駁回褚根泉共餘之請求部分外撤銷褚根泉對於姚炳炎請求工資洋一百九十三元六角部分駁回本案訴訟費用歸褚根泉負擔一件决定陸行金輿周大寛屋地糾葛一案主文本件控訴不合法駁回訴訟印紙費發還（民二廳）一件判决羅以增與陳松梅同債務糾葛一案主文本廳民國九年八月十四日關於陳松梅應償還羅以增銀本五百兩及自民國七年舊曆九月初八日起常年五厘計算至執行修了日止之利息如陳松梅不能償還時應由　杏卿如數代償之部分維持这聲明　礙後訟費歸袁杏卿負擔一件判决孫龍級輿朱柏祥爲債務糾葛控訴一案主文本廳本年九月二十二日之决定更正之本案　由本騶定期傳審一件判决趙俊卿與李氏因租房糾葛一案主文李氏應償運趙俊鄕　租房租洋四十四元並將所貸豐記碼頭轉角地方房屋二幢半退出交由趙俊卿接收訟費歸李氏負擔 
公示第一九一號爲公示送逹事案查許誦虞訴夏筱波等因執行異議一案兹據該聲請人許誦虞補繳訟費到廳並經本廳决定照准各在案惟查被告人夏筱波住址不明無從送逹合將該被告人夏筱波决定書依法公示送逹仰即知照特示（右發本廳揭示塲公布）公示第一九二號　爲公示送逺事案據郭建良與談樹香執行異議一案兹本廳定於九月三十日上午十時開庭審理查本案被告郭毛毛已避匿無蹤傳票無從送逹按訴訟通例當事人住址不明者得將書類文件以公示送迷爲之該被告人郭毛毛蹤跡不明廳將傳票依法公示送逹爲此示仰被告人郭毛毛依期到　　審母違特示（發本廳揭示塲實貼） 
[上海地方檢察廳]  
　　批示吳文祺狀悉候訴辦此批　柳橋狀悉候送審廳核辦此批陳金氏狀悉本案前巳諭爾取具殷實舖保查尋爾妹到案自應遵照辦理毋庸多瀆此批蔣兆瑞狀悉候核辦此批周琴山狀悉引批沈楊氏狀悉候警廳送案再行核辦此批唐王氏狀悉飮傳案訊奪此批張兆隆旣據稱顯登榮己由警署拘捕　俟解案後再行核辦此批朱海泉狀悉查爾分廳　長理處家務應顧及和平望勿輕啓訟端致傷親親之誼况此次有無失竊并是否出自爾媳所爲察閱來狀毫無確據所請尤難准行此批趙鶴敏狀悉爾與蔡　誼屬姻競爾梁時往其家亦屬當事　得以僑然來　事請提究仰自去找回爾妻可也此批陳仁瑞狀悉查覇占者業係騶民事問龍本廳未便　　此批羅　　　　　爾岳母漲李氏價　軍妻　　純係空言毫　憑證礙難准理此批徐得祥候續訊再奪所請管絠蕪認此批（以上九月二十三日） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　更有一事受法度上限制之困難者爲由外國寄往巴西之﹁小包郵件﹂當記者過北美洲之紐約時曾恐上海報紙間斷託友代爲存儲轉寄此友恐逐日寄有疎失又恐作報紙寄尚不足以昭愼重乃合作一包作國外小包郵件寄下不意此物抵巴西首都被稅關擱置一月一月以後乃以通知書來上有郵局局員署名翌晨記者抵稅關關卡旁相距不遠處另有一部爲放騐科辦公人員在長櫃臺之内臺上以短欄界内外頗似中國北京路郵局而遠不及我中國之整浄明潔也取貨人持通知書首由進門第四櫃口之一關員於通知書背空白中依書面件數塡注並署名並轉第五南美洲端陽競渡（二） 
第七等櫃依次於書面署名乃一面取出包件一面以通知書呈第六櫃口科長席科長按呈上之先後取另紙記錄包件内容此時包件巳由關役啓封若係大件或不易再封者取貨人受取時頗不方便也但科長在塡注包件内容及署名前若遇其他關員過談又須延擱許久巴西人眞不知時間之可寳貴也科長署名訖須至第八櫃口關役處於其上加注免稅或徴稅字樣舊報幸係免稅物若遇徴稅之物不獨更多周折且其徴額之繁重尤屬駭人聽聞有一客往領女單衫三件貼身綢肚兜三件又小件二因單上有一綢字徴稅至巴西錢八百千之重不啻令受領者重付原價一次宜乎巴西巿場舶來品之異常騰貴也 
筆剳 
[懷璧記（下）] [  少游]  
　　嬸聞言殊自喜以告蘋餂以甘詞蘋略一沈思笑答曰蘋之身嬸所鞠育以長者也嬸卽我母耳天下焉有女背其母者母亦無不計其女之終身蘋事嬸决之可巳惟願嬸以審愼出之毋滋後悔嬸喜形於色曰吾固知蘋之殊孝也今也始騐因受聘蘋旦若色喜而夜則伏枕蒙被而哭自歎曰吾固知有今日趨利背義士君子且比比然吾又何責於荏　無知之叔母吾惟自悲其不幸耳吾旣負晉又何面目以見　而况爲晉母哉計惟一死足以自贖於是死志遂决吉期屆矣蘋謂趙曰妾有隠疾醫言非靜攝經月必貽終身患嬸固爲媼言之矣而媼傳君命期不可更當以一月分枕席有之乎趙　唶曰媼寗有是言會當責之蘋止之曰不可媼趨於利故爲是　言不足怪也君苟責之是以妾之隠疾白人也一月之期非久何急急如是趙始無言蘋之來也晉側目而視相見輒憤不可遏在晉意當面數其罪然以無夙約莫能正其名則但藴恨於心一日蘋瞰無人微呼之曰晉弟來前吾有語告汝晉大聲曰汝吾母也誰爲汝弟者蘋恐爲人聞急趨以手掩晉口跽而言曰吾之不死而入汝門者正爲弟故也今但一白吾心吾即可死晋亦淚下掖之起詢究竟則曰汝苟不願此誰可凂汝蘋曰弟責我當也然嬸素剛愎即叔在亦莫能違其命而况我乎我之初生術者爲推算謂是兒命薄苟不横死眞天幸也嬸來言時我斗憶及是乃不違其命然隠隠中巳戒之嬸終不悟以爲孝嗟夫晋弟天將亡我我復何辭我又計及苟背此而不從我亦終不能遂我初願則等是死耳寗死於君家猶得與弟一决也不謂弟乃終不諒我嗟夫晉弟我心旣白我死目亦當瞑晉聞言大慟竟無詞以對則相抱以哭趙適外歸見狀大怒曰梟獍子敢如是耶拔壁上劍剌之蘋把其臂晉兔脫去蘋乃奪劍自刎晉不敢歸見父不知所終趙悔恨椎痛未幾而亡門人適庵告我如是因秉筆紀之以志其實嗟乎虎豹之文來射猨狖之捷來格蘋之死亦類是也然天下後世終無有諒蘋者蘋之死寧非大不幸歟（終） 
新聞拾遺 
[修門檻] [  吳秉恬]  
　　揚城每有一種青年傭婦受僱於人日供操作夜則伴主人寢名曰（門檻裏）陋俗相沿幾成習慣南河下某姓翁僱用一婦巳歷年餘月前忽生一子翁恐貽宗族羞欲留子去母婦執不肯謂旣爲檻裏何得棄之門外須得修門檻費（名詞頗奇）若干初索千金嗣經再四磋商卒以五百金了事云 
[拒知事] [  丁戊]  
　　武進縣知事本委藍光策署理武進人反對之函電紛馳某君撰聯云﹃地巳無皮焉用草民皆朿手不須監﹄將藍字拆開且上句含光字下句含蕪策傳聞至省乃將藍調泗陽不到武進矣 
[繡鞵安往] [  光]  
　　霞飛路湯姓家日昨爲子完姻賀客甚盛夜間循例閙房衆賓中有某甲素以善諢名是夜潛匿床下俟新夫婦酣睡暗竊一繡鞵而出比曉同夢方回則一繡鞵巳不翼而飛乃暗遺偵知悉係某甲所爲甲謂非新娘自取不可喜傭再三苦求始得珠還合浦云 
[仙樹何來] [  頑石]  
　　浦東南四團鎭向有極古之銀杏樹三株高可參天大合數抱此樹相傳爲明季處士陳眉公所手植邇來該處之迷信家忽造作妄語謂此樹巳成仙能醫人疾病一時鬨動各鄕一般愚夫愚婦之前往祈禱者絡繹不絕香火頗盛並有將子女寄命於該樹者好事之徒見有機可乘竟欲藉此歛錢乃即辦齊籤筒仙方以供間疾之需近且有迷信家竟欲爲樹建立廟宇云 
小說 
[社會小說衆醉獨醒（一四九）] [  瞻廬]  
　　第二十六回出風頭談論未婚壻覓戒指寃誣苦學生慧姑微微的吁了一口氣答道處於家庭積威之下自由神自當退避三舍飛霞笑道你和玉如先生又是中表姊妹又是道同志合怎麼不說到這裏只把這個有字延長下去慧姑明知這不字以下的說話不待言而自喻不由的暈紅了雙頰不由的呵了指尖也來搔飛霞的癢筋飛霞道我不曾說甚麼慧姑嗔道我便搔你這不曾說甚麼說時這十指葸尖只向飛霞膈肢窩裏亂抓慌得飛霞討饒不迭道好妹妹我不不敢了（疊用十四個不字）在這當兒忽見女校役張媽急忽忽的向校園裏跑來嘴裏一疊聲的喚林善珍善寳兩位小姐姊妹倆方才携着手在柳陰裏唱歌（原來蹋歌女郎便是善珍善寳）聽得呌喚忙從柳陰裏轉將出來張媽道快去快去校長安小姐立待你講話姊妹倆不知甚麼事忽忽便去慧姑肚裏尋思校長平日專租關同學周旋那些寒素學生他正眼都不瞧一瞧因甚今朝特招林姓姊妹去談話正待向張媽動問可巧張媽打從身旁走過見着慧姑便立停了脚低聲悄語道陸小姐這裏又要閙出甚麼笑話來了慧姑忙問怎的張媽道春假後新進來的柳翠娥小姐恰才下了課在樓上臥室裏洗手偶然不注意遺失了一隻嵌珍珠的金戒四處尋覓都覓不得據說臥室裏面只有龐貴珍小姐和那林姓姊妹倆曾經走動他便把這事禀明了安小姐安小姐道龐貴珍是有聲價的小姐萬不會取你東西林姓姊妹境况很拮据人窮志短論不定做這下賤勾當待伐喚他們前來嚴加盤問盤問不出便要實行搜檢安小姐說話時我恰在校長室裏擦拭玻璃安小姐便遺我來喚林姓姊妹前去質問 
自由談之自由談[  鵑]  
　　米價每石巳逹十八元矣而茶食肆之月餅如山游戲場之遊人如蟻在在皆昇平景象似未嘗有愁慘氣也意者米蛀蟲孜孜爲利終餓不死上海人乎抑如屈映光一流實行所謂﹁向不吃飯﹂之妙　乎呵呵 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[威信之迷夢] [  覺]  
　　共和國之政治以公平爲原則言信則可言威則不可威者專制之餘毒也 
即以專制時代論有以信立威者亦未聞有棄信而可以示威者秦滅六國之威始於商鞅之徒木立信史事可鑒也而不謂共和國之政府其始尚喜沿用此威信之名詞其繼漸至於有威而無信最近乃至於無信而無威 
中交京鈔之不能兌現也蘇浙路證劵之延期也公債票之或發息而或不發息也國庫證劵之一文不值也政府之失信於民蓋不勝枚舉矣 
任命督軍而反對也任命省長而反對也政府之命令幾幾不能出京城一步甚至總統爲武人所挾持閣員爲武人所操縱不公不平之事實太多而無信之威因此亦不能運用至此而猶欲希望全國之統一非幡然大覺一醒其威信之迷夢而返於公平之原則中國其渦地能自立於世界乎 
雖然此非可期之政府也必人人挾公平之心以爲心而後不公不平之政治能返於公平蓋政府中握有大權之人即國民之分子也 
國民常識 
[自由] [  金百鍊]  
　　不自由毌寧死斯語也结十八九兩世紀中歐美諸國民所以立國之本原也自由之義適用於今日之中國乎曰自由者天下之公理人生之要具無往而不適用者也雖然有眞自由有僞自由有全自由有偏自由有文明自由有野蠻自由今日自由自由云云巳漸成青年輩之口頭禪矣新民子曰我國民如欲永享完全文明眞自由之福也不可不先知自由之爲物果何如也請論自由自由者奴隸之對待也綜觀歐美自由發逹史其所爭者不出四端一曰政治上之自由二曰宗敎上之自由三曰民族上之自由四曰生計上之自由政治上之自由者人民對於政府保其自由也宗敎上之自由者敎徒對於敎會保其自由也民族上之自由者本國對於外國保其自由也生計上之自由者資本家與勞力者相互保其自由也而政治上之自由復分爲三一曰平民對於貴族保其自由二曰國民全體對於政府保其自由三曰殖民地對於母國保其自由自由之徴諸實行者不外是矣以此精神其所造出之結果厥有六端如下 
　　（一）四民平等問題凡一國之中無論何人不許有特權是平民對於貴族所爭得之自由也 
　　（二）參政權問題凡生於一國中者苟及歲卽有公民之資格可以參與一國政事是國民全體對於政府所爭得之目由也 
　　（三）屬地自治問題凡人民自殖他處者得任意建政府與其本國時所享之權利相等是殖民地對於母國所爭得之自由也 
　　（四）信仰問題人民欲信何敎悉由自擇政府不得以國敎束縛干涉之是敎徒對於敎會所爭得之自由也 
　　（五）民族建國問題一國之人聚集而居自立自治不許他國若他族握其主權並不許干涉其毫末之内治侵奪其尺寸之地土是本國人對於外國所爭得之自由也 
　　（六）工羣問題凡勞力者自食其力地主與資本家不得以奴隸畜之是貧民對於素封者所爭得之自由也（乙種酬） 
經濟 
[工廠創業之常識] [  冰若]  
　　年來國人覩時勢之需求而從事於工業者日多如紗廠麫廠等初創即見獲利顧設立未久而即行失敗者亦數見不鮮以勢度之國貨之需求方亟設廠自製斷不至滯銷而敗則其所以敗者殆必昧於一時之利不甚加意率爾操觚致之因作工廠創業常識 
　　（一）廠址之選擇應以與原料産地原動力及巿場相近者爲要 
　　（二）營業發展之程度如何出産品銷行之區域如何均應就資本額之大小而預定并須預計發行後營業之暢否而定發展或收縮之步驟 
　　（三）營業特性之限制（如製革而兼製革履革器則自專門製革之特性而展放者是也）當預先規定然開業後亦當視社會對於出品之需求而定變遷與否 
　　（四）廠屋之建築法要以合於所業之用爲要因簡就陋及過事舖張均非正當 
　　（五）原動力之選擇當視廠址而定當請專家計算不可草率間有因置價低廉而强用原動力者致日常之費用過巨以至不支更有因先得廉價之原動機而始創辦工廠者亦以使費過巨而敗斯均不明計算故也 
　　（六）廠中辦事組織之佈　當用科學的方法務以權一而力集事速而費省爲要 
　　（七）工人之待遇當優而不費俾樂爲我用以逹極端經濟之地位 
　　（八）原料之採擇當以國貨優廉者爲先優廉固爲製品完善獲利豐厚之本則而國貨則推廣銷路起人信用不可忽也　　（九）廠中設備對於出品之效率亦宜注意吾國人每不明此理亦失敗之一因蓋效率計算之精密與否於營業上經濟上均有大關係也 
　　（十）發展營業之方法當先事佈置廣告術之研究當請人專司務須不惜巨費使本廠出品盡人習聞習見以廣銷路裝潢等更當應用審美方法以使購者樂用 
以上十條均屬盡人皆能見及者兹特集面列之使較有系統耳（乙種酬） 
衛生 
[秋凉的衛生] [  顧孟雄]  
　　夏天炎熱的時候大家多重視衛生恐怕有害的微生物在暗中大肆其虐所以大家對於起居飮食一動一靜無不格外注意刻下夏天早巳過了多時即秋天亦漸漸逹到老的景象氣候便一天一天的凉快起來了大家對於衛生一件事不覺漸漸冷淡起來要知秋天的氣候爲暑熱和寒冷的過渡時代卽論一盡夜間氣候猶有不同種種致病之因每多胎生於此兹將對於衛生方面这不可不注意者條列於後 
　　（一）飮食切忌生冷生冷之物不特不易消化且爲痢疾之 
 
 

Page 18

 
 
媒介至於冷茶冷水切忌多飮以防腹瀉 
　　（二）衣服宜有增減晚間早上較日中爲冷故宜增添畫間天氣較暖故宜減少雨天　較晴天爲冷亦宜多衣 
　　（三）水菓糖食少吃爲妙街頭巷隅多有小販喚賣杮子水梨等物及各種糖製食物切忌多買來吃因此等糖菓之屬多吃易致痢疾 
　　（四）菜蔬魚肉洗滌宜净菜蔬之屬多澆人糞倘洗滌不潔　有種種病菌附帶其上一入人腹諸病易生鮮魚猪肉苟非洗濯潔净恐微生物類寄生其中食之亦易致病 
　　（五）夜眠宜注意於被褥初上榻時熱度尚高半夜之後非蓋薄棉被不可偶一不愼易冐風寒 
　　（六）日間宜注意於戸牖日間坐處時宜注意進風之口窗孔戸隙所進之風最易吹人頭痛故戸牖之半啓半開最不合於衛生（乙種酬） 
道德叢話 
[西方格言（四○）] [  謝介子選譯]  
　　幸福首在健康﹁戈滌斯﹂（ＧＷＣＵＲＴＩＳ） 
　　平時爲獅戰時化爲鹿﹁拉丁諺﹂ 
　　酒沉則語浮﹁英吉利諺﹂ 
　　富者弄笛貧者每爲起舞﹁德意志諺﹂ 
　　過無不可改者﹁英吉利諺﹂ 
　　光陰疾若飄風﹁葡萄牙諺﹂ 
　　人於十年中往往需人援助一次﹁英吉利諺﹂　 
　　鳥之飛翔各適其適﹁丹麥諺﹂ 
　　堅忍以竢終有佳境﹁英吉利諺﹂ 
　　令世界巨著供汝鑽研﹁恰司徒費突﹂（ＣＨＥＳＴＥＲＦＩＥＬＤ） 
家庭常識 
[改良家庭問題的研究] [  立三]  
　　Ａ提倡一夫一妻的制度 
　　中國家庭有一最大的弊病就是同居問題數世同堂當做美談傳到今日不知有多少年月了要知這個問題弊害很多屈服在家長權威的下面將自由的理想沒得發展姑嫂勃谿兄弟鬩牆姑媳反目婢僕衝突此種都是家庭不和的現象照我的主張打破同居的大家族組織分治的小家庭小家庭是一夫一妻的精神要知子女旣然到成年成家室的時候那父母對於育養子女的責任巳經完畢了儘可任他自巳組織家庭不必干涉他也不必扶助他這就是使子女發展他自治的實力了有人說父母養育子女廢盡心力他們年紀長大就離了遠去不負養親的義務那末還要養什麼子女呢？此說也是不錯的但是我主張小家庭的組織是拿一夫一妻和幼子做標準的那做兒子的對於父母當然負養生送死的義務保持我國固有的舊道德倘然遇着不可分居的時候仍舊有同居的義務存在的不過叔姪兄弟那末必定要分居的倘然他年紀還小沒有自立生活的能力那末等到他年紀長成并且能夠自立的時候也必定要使他營獨立生活的這問題是改良家庭的第一要件呢 
B營獨立的生活 
　　子女成了家室是人生的一部大段落因爲從前的生活是倚靠父母的此後的生活不特要自己養自己並且還要畜養妻孥做父母的不負責任了這個問題和經濟問題是很有關係的那末和此問題有連帶關係的是什麼？就是婚姻我說男子的婚期當在二十二歲有一定職業能夠自力謀生之後上可以奉養父母下可以畜養妻子能夠自食其力那養妻的費旣然可由做兒子的負責那末婚姻的問題就可以自己選擇了父母只須認可就是了夫婦和樂自成佳耦結婚以後自由生活子婦固然有事奉父母的義務翁姑沒有干涉子婦的權利要知琴瑟和鳴不特夫婦二人的愉快就是社會也得間接受他利益的所以這個問題也是改良家庭的研究品（乙種酬） 
法律 
[權利得失變更之原因] [  張衡公]  
　　權利之得失變更依法律事實而生者有基於人之意思有不基於人之意思之二種基於人之意思者可謂之行爲不基於人之意思者則但爲事實兹欲詳其原因必分三項說明之 
　　（甲）權利之取得權利之取得謂以何種之權利及何種之原因而取得者也其要件有二 
　　（一）原始取得謂不根據他人之權利而獨立取得者如某物無主我先占之某物見棄我先拾之又如時效所規定過某時期則一方權利消滅一方權利發生是也 
　　（二）承繼取得謂依他人之權利而取得者如購書於書肆書主爲前物主購書者爲承繼人是也此中有兩種之别 
　　（一）轉移的承繼取得就甲原有之權利轉移於乙如甲有土地一町賣與乙則甲原有之土地所有權即移轉於乙是也 
　　（二）創設的承繼取得謂於原有之權利内創設一種權利與人者也此種權利雖由承繼而來然不能轉移其全部僅能就其一部創設之如甲以地租於乙而乙建屋於地上是名地上權然乙不能全占甲之所有不過享有地方之一部而巳 
　　（乙）權利之喪失謂與從來所歸屬者相分離也可分爲二 
　　（一）因移轉而喪失（又名主觀的喪失）謂從來之權利主體者因權利之移轉及承繼而脫離關係非權利之目的物全體消亡也故亦名相對的喪失如賣買契約自賣者視之爲喪失自買者視之爲取得故乙取得之原因即爲甲喪失之原因 
　　（二）不因移轉而喪失（又名客觀的喪失）謂權利全不存在而失其主體者故亦名絕對喪失如債權以十年爲期此十年中甲未嘗索取乙亦未歸付及時效滿而債權自然喪失而消滅也 
　　（丙）權利之遷更謂不失權利之基礎而於其主體及内容稍有變更者如左之二種 
　　（一）權利主體之變更例如父死子繼權利之存在如故而享有權利之人不同 
　　（二）權利内容之變更例如有土在海濱水漲則狹水退則寛雖其權利未喪失而内容固有變更又如債務者於期限旣滿不履行債務則債權者對於債務者有請求損害賠償之權而此損害賠償權雖發生其舊有之債權固未喪失不過權利内容之有變更耳（乙種酬） 
 
