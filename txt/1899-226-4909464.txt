# 1899 - 226 - 4909464

 

Page 1

 
 
[新印大字本王鳳洲綱鑑會纂告成] [  圖書集成局代啟]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩案之書撰爲是福用筆謹嚴叙事詳備方今國家崇尚實學史書尤能益人神智增人識見承學之士允宜家置一編所惜坊間向少善本石印者又字晝　小讀者憾焉今埽葉山房主人倩本局用新鑄鉛字重行排印校對詳　　張潔白洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[廣學會譯著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華故著書十載信足端風教而杜窕言天下大同此其左劵合括宏旨藉貽通才○新學彚編四卷衰西瀛旅客名篇開東土導師先路理明法備言簡意賅八角○中國度支考二卷詳稽奏報臚有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購　書集成局啟 
[中日盟好不利於俄論]  
　　中國與日本同處亞洲固所謂唇齒之國也傳曰唇亡齒寒則爲中日兩國計宜如何輯睦聨絡邦交俾歐洲諸大國兵雖强財雖富終不敢互相覬覦致生蔑視之心乃甲午之歲中日兩國以高麗之故互啟兵端同室操戈自相魚肉中國以將帥之携貳兵士之潰亡失地喪師幾至不可收拾於是俄人仗義而起抑日本以扶中國使遼東之地得以復我版圖俄之待我不可謂不厚雖然俄虎狼之國也何所愛於我而廿爲是攘臂下車之舉耶曰彼亦有所利耳今者旅　大連灣之險要旣租與俄矣東三省之鐵路亦許接至俄疆矣俄人之心已小有所遂而中國亦漸知俄之非實心愛我欲爲牽掣之謀日本亦自悔當日之輕啟釁端致類於鷸蚌相爭使俄得收漁人之利因是重修盟好共釋前嫌東瀛有識諸君特設亞東同文之會其大旨無非欲保全東亞俾國勢進於雄强不爲歐洲各國所陵卽所以保環球太平之局蓋亞東全洲之地豐腴富厚久爲諸國所垂涎戎首之興大都以此亞洲安則天下可相處於無事此中樞紐見微知著之士皆能言之我中國亦知輔車相依斷不可因舊日微嫌滋生外侮因特簡劉慶二員齎奉國書往　洲遊歴外　紛紛議論有謂因日本擬交還前刦兵艦而來者有謂因中日將合創銀行而來者有謂中國　軍　　日人爲　　　者有謂中日擬聨盟興辦商務者言人人殊莫衷壹是而西報則竟謂中國政府已與日本政府訂　　　將中國　　各軍及一切變更新政之法皆歸日本代爲經營是則外人擬議之言殆亦出於有因而非盡子虚島有愚則謂當　淵深之旨草茅臣庶固不能懸揣而知顧以私意窺之中國雖國勢衰微人才不能輩出苟能加以培植安知無出類拔萃之士起於閭閣特恐在上者摧之折之使豪傑不世出之才皆沈淪於魚鹽版築中不得有志奮興爲國家折　禦侮耳雖在昔强秦之國亦曾借材異地用客卿而吞并諸侯然目今而欲將水陸各軍及一切變更新政之法盡以屬之他人則國家全失操縱大權得無有太阿倒持之慮設一旦忽生狡計其患將何可挽回在廷袞袞諸公卽使盡係闒茸當亦有計及於此者故知西報所言未足援以爲據也彼劉慶二員之使殆不過歡聨與國考察諸端而初無别有秘密之事乎惟其謂日人之意第一乘俄人現在與中國尚無戰事欲設法阻止其得尺得寸之心第二乘俄人東三省鐵路未成當暗與爲難俾不得從速報竣第一遼東之地雖爲俄人所佔據然日人仍刻刻留意使之不得隸入俄國版圖此則切中日人之用心而亦爲中國之所隱願蓋中日一役中國雖曾引俄人爲臂助而今已知其詭謀推同舟共濟之心惟日本尚可聨爲一氣故不惜降心相就與之聨和初非忍恥偷安竟忘前事也嗟乎當此時艱孔迫旣不能驟加振作使國勢自强至擇其親近者而依賴之亦出於萬不得已之舉苟日本知前此之所得僅償所失推心置腹與中國重輯邦交從此兩國聲勢相連可不致爲歐洲諸國所弱而俄人則先不得逞其雄心矣故曰中日和睦亞洲之福而俄人之所忌也 
[諭旨恭錄]  
　　七月初七日奉旨鑾儀衛經歴著俞錫祉補授禮部司務著周宗雒補授浙江嚴州府同知著駱楙勳補授雲南羅平州知州著麟瑞補授湖北鶴峯州知州著温煥文補授四川會理州知州著劉恩鴻補授浙江桐鄕縣知縣著方家澍補授河南桐柏縣知縣著王慶垣補授湖北咸豐縣知縣著董慶昌補授湖北石首縣知縣著王元常補授河南郟縣知縣著周鳳䂀補授陜西澄城縣知縣著斌述補授通政使司筆帖式著璟鎧補授刑部筆帖式著福志松桂補授吏部筆帖式著鍾本補授察哈爾都統衙門筆帖式著文林補授兵科給事中著文博補授鴻臚寺少卿著裴維侒補授截取内閣中書劉錫光翰林院典簿陳景沆國子監學正李永鎭俱照例用擬補内閣中書佟文政吏部筆帖式耆齡俱准其補授保舉直隸補用道洪恩廣著以本班儘先補用河南補用知府許葆連廣西補用知府潘泰謙山東補用知縣李沅陜西補用知縣李煥墀浙江補用知縣袁玉煊朱世傑王德勳廣西補用知縣高翥俱照例用升補河東監掣同知卓異前山西靜樂縣知縣趙爾豐著准其升補於知縣任内卓異加一級欽此同日軍機大臣面奉 
諭旨本日引見之直隸通州知州榮恒著於初十日預備召見欽此 
[本館接奉電音]  
　　昨日午刻京師飛電傳來上諭二道敬謹譯登○七月十三日奉上諭本日召見之四川補用道黄宸鼇著以道員仍發四川儘先補用並交軍機處存記欽此同日奉上諭户部奏遵議倉塲開放秈米章程一摺倉塲應放八旗甲米原定稉秈輪放章程據該衙門奏現存秈米不敷撥放尚係實在情形卽著每年春季開放稉米夏季開放秈米秋冬二季均一律開放稉米其各倉輪放粳米時仍照九新一陳開放復盤之倉照所議新陳成數開放所有復盤案内應補米石不得全補陳米各該倉買補若干應先期報部著户部派員查騐入倉如有别項情弊卽將該監督等據實叅處餘著照所議辦理該衙門知道欽此 
[俄懼聨盟]  
　　日本東京日日新聞云東西各國用蟹行書之各日報咸謂近由倫敦電傳俄國聖彼得羅保消息略謂俄員獨幾路氏告中國政府曰近聞中日有聨盟之事我俄國實遭迫害恐事關重在其結果未易輕言云云雖電之眞僞不得而知然歐羅巴列邦固罔不注目於此事之成否也 
[意艦計數]  
　　日本東京日新聞云目下意大利國派駐東方之兵艦計共五艘一名賢路拔駐泊長崎一名 
 
 

Page 2

 
 
司託洛痕薄利駐泊上海引外三艘則游弋於烟臺附近及中國北省海洋中 
[留意工商]  
　　日本大坂每日新聞云高麗農商部大臣派出技師李學承崔鉉柱顧問官卞國璿偕水產局長某氏航海至日本巡察工商各業本月某日由馬關登岸行經岡山縣以逹大坂謁宫崎第五課長某君請導游鐵工廠製造火車廠浦江製造刷毛公司繅絲公司濵谷製帽廠製糖公司製鐘表公司製啤酒公司然後赴唐島就朝日亭旅館下榻焉嗟乎高麗僅海東蕞爾一彈丸耳而其臣能留意於工商若此奈何我堂堂大國而竟漫不加察以致坐失利權乎 
[貸欵述聞]  
　　漢口訪事友人云近聞官塲中人言漢陽鐵政局經費不敷勢難持久湖廣總督張香濤制軍據實入奏皇太后以此局關繫緊要未便中止特頒懿旨飭盛杏蓀京卿向日本國家貸銀五百萬兩由李木齋星使就近與日本政府商議志在必成傳聞如是不知果有其事否 
[畿南雨雹]  
　　天津國聞報云上月二十七日京西南益州一帶忽然黑雲密布冰雹狂飛今年此處秋禾頗爲暢茂經此災祲之後恐不能望尉篝車矣 
[厦門决益]  
　　厦門訪事友人云前者興化府屬海壇地方緝獲海盜六名由金門分司會同金門協鎭押解至厦提道二憲研訊之下供認不諱遂按律定擬詳請大憲批示遵行旋經大憲飭照奏定新章將首盜某甲某乙就地正法傳首犯事地方懸竿示衆其餘從犯得以幸全首領否刻尚未可知也 
[蘇省官塲紀要]  
　　姑蘇采訪友人云江蘇臬憲陸春江廉訪患痁已久近更加劇因於近日傳電請青浦陳蓮舫比部來轅診視擬方服藥仍未少瘥安得誦杜老子章髑髏血模糊手提擲還崔大夫之詩俾瘧鬼退避三舍乎○江蘇糧道兼蘇州　監督羅少耕觀察於本月初七日回轅初八日接受關道關防旋因别有要公須往金陵謁見督憲劉制軍爰於初十日詣撫藩臬各轅禀辭十一日就道○元和縣陳大令際唐經上憲札委暫攝吳縣篆務擇吉本月十一日在本署接受印信○本月十一日新任福山鎭總兵楊總戎金龍由金陵命駕至蘇垣謁見撫憲德大中丞苟談良久始辭出 
[四明瑣紀]  
　　寗波訪事人云郡中自遇風潮以後市上菜蔬皆貴若珍饈貧窶之家無不下箸興歎也○郡城曲巷中向多土妓流娼高張艶幟近有自石　調回之勇時時斫柳摧桃以致燕燕鶯鶯皆願遷喬出谷獵艶者莫不致歎於人面桃花也○賭禁綦嚴而賭風終不能絶近者各賭棍租得高樓邃室大開博簺之塲累萬盈千大有劉盤龍豪興苟非地保包庇衙役得賄焉敢明目張瞻毫無畏懼若斯耶○寍郡東南兩鄕開設花會者共有十餘處其中爲首者每附航船而出向各處兠攬生涯某日由縣拿獲航船户趙九金王苗史金發及某甲等西人到案各予重責并將趙王兩人梏以雙連枷發鼓樓下示衆史等兩人各荷重枷發頭門示衆如此嚴拿重辦想此風終可以稍息矣○密郡新榖現已上市每百斤約需洋銀一元六角聞四鄕收成苦樂不匀或每畝可得二三百斤或一百餘斤或數十斤甚至有顆粒無收者地方官若不下鄕勘視情形將　　賦必多爭論也 
[山陰攬勝]  
　　紹興訪事友人來涵云本月初八日爲會稽縣錢仲畬大令之太夫人七十壽辰大令藩輿奉養萊綵承歡是日特召梨園子弟在内　演劇以侑清觴凡文武同僚以及在城紳士之趨往　嘏者大令均設筵欵之○紹郡各營馬匹每夜放青於臥龍山前後次晨則次第歸營蓋老馬識途其性然也本月初十日清晨各馬道經萬安橋有某姓女孩在門前嬉戲不及避讓致被蹴傷右腿當經孩父母呼同鄰右將馬扣留一面赴營喊禀營官某君令將馬送還給子養傷洋銀八元事遂寢○上虞縣西南鄕地名章家埠一大市集也其地濵臨曹娥江此次蛟水奔騰下注首當其衝埠有董胡兩姓開設某典鋪被水後所質衣服大半潮濕不得已禀縣認賠凡當本一千者再給錢一千文一時各鄕氏按踵而來幾似蜂屯蟻聚所耗業已不貲越日忽有距埠二十里之尉村居民聚集數百人各持刀械蜂擁至典以賠欵不足爲名擬卽乘機肆刼幸典中人早有消息閉門以待村民至不得其門而入遂將典屋四面兠圍鄰右見此情形立卽通報　董兩主人現經胡面禀紹興府已撥兵前往解散矣 
[厦島秋雲]  
　　厦門訪事及人云得忌利士公司輪船與日本三井公司爭先貶價積不相能凡遇兩公司輪船同時在港開行則不收水脚每客僅取飯菜資小洋銀一角以廣招徠鷸蚌相爭而令漁人之利轉爲泉漳人所得甚無謂也○時疫流行迄今已　數年其故皆由積穢不治所致前年周子迪廉訪綰道篆時曾創立清道局責令掃除街道地方賴以潔淨故本年梁疫者雖不能免尚不至如往昔之滋蔓難圖自六月杪以來已漸安靜然則處此地者可不善自防範於平時哉○上月二十日三井公司某輪船水手某甲與某郊號出貨人不知因何起釁突持小洋刀將出貨者戳傷其三經人一併拘獲送入海防廳署廳尊方司馬騐明傷勢立卽照會日本領事署領事以受傷人亟須延醫調治允俟　痊再行訊核○鼓浪嶼擬築砲臺己倩某英人購辦大砲督工興造惟尚未卜何日興工耳○上月二十七日海上颶風復作科麽沙輪船方入口時有某雙槳船載客而來不及避讓致被撞沈有二人遽入鮫宫深處誠所謂无妄之災也 
[彝陵雜記]  
　　宜昌訪事人云某日有客商船至宜昌抵埠後欲停泊於龍王廟河畔時適潮落現出沙灘水手偶爾大意將縴放鬆以致擱於灘上舟身欹側水卽汨汨而來貨物全被浸濕現已將各貨遜岸晾曬矣○有美國商人欲在宜昌開設火油行棧牌名美孚刻已在三柯樹附近買得地基想不日卽當開工營造矣○法國　重　領事某君於某日抵宜暫駐天主堂中不知有何公務也○近日旅宜各西商皆出資購地多多益善不嫌價昻有某榨油坊係太平人某甲所設坐落英租界内西商向之購買總不肯讓近始由某商出銀一萬數千兩買得是地業已銀地兩交矣○南省新米不久上市以故近　米價陡貶上熟米每石不過洋銀四元餘柴炭等物價值亦賤貧民當不致興嗟於開門七事之難矣 
[鶴樓秋笛]  
　　漢口訪事人云日來裏河水勢暴漲滔滔汨汨幾如高屋建瓴當事者在武聖廟及集稼嘴河岸一律禁止渡船然數日間人舟俱沈者尚多至十有餘起亦足見舟行之難矣○胡刺史本立由大憲遣赴直隸募勇若干勤加訓練以備將來折衝之用緣直省風尚樸實人性勇敢故特借材於異地也○鄂撫于次棠中丞整頓吏治不遺餘力某日某太守在漢口某曲院作狎邪游適被中丞訪知卽委徐太守家幹暗帶戈什哈數名前往掩捕至則某太守已聞風先遁然恐終不免名登白簡也○花會害人久干例禁自經前漢陽府逄子政太守嚴密查拿風行雷厲若輩始稍稍歛跡近以日久玩生故智復萌仍在英租界十八家等處大張旗鼓被害者指不勝屈華包探劉桂狗偵查明悉告知捕頭協同印度捕將一干人拘送保甲局禀請從重懲辦聞者快之 
[軍麾將去]  
　　前日新授福山鎭總兵楊鐘崖鎭軍金龍由蘇垣蒞滬泊舟南市集水馬頭旋詣美界匯業公所謂見欽差大臣剛子良中堂兹已公畢將次遄回矣 
[未便息肩]  
　　統領南洋兵輪船蘇松鎭總兵陳印波鎭軍自海防吃緊以來日夜乘南瑞兵輪船四出梭巡異常嚴密近以時局日　深 
 
 

Page 3

 
 
恐有負委任電請南洋大臣劉峴帥將統領南洋各兵輪船一差銷去另委他員接辦俾得稍息仔肩峴帥以軍門老成宿將調度有方正資得力當卽回電不准所請 
[照會保護]  
　　近日美國政府派康大臣來華察看各口所設領事業由駐京美使咨照總理衙門轉咨各省督撫飭地方官於康大臣抵埠時一體保護總署當卽札知江海關道曾經郛觀察昨日英美租界公廨讞員翁笠漁直剌接奉觀察飭知因卽照會美總領事古納君如康大臣到滬請卽函知以憑轉報上游派差保護 
[示禁燬錢]  
　　欽加四品銜調署松江府上海縣正堂王爲出示嚴禁事案奉本府正堂濮札奉藩臬憲排單札奉兩江總督部堂劉札開欽奉上諭鹿傳霖奏近年制錢短絀價值日昻實由上海洋商專購中國制錢燬提金銀餘銅仍售重價以致營私牟利之徒私運出口等語著各督撫嚴飭地方官及各關卡認眞稽查如有藉詞運載出境卽行查拿究辦等因欽此札飭查明具覆等因到司轉行下縣奉此查制錢日少價值日增顯有不肖錢店提揀重厚制錢轉售爐坊銷燬并奸商囤積私運出口所致屢經出示嚴禁並飭差查拿在案奉札前因除再飭差確訪拿究外合再出示嚴禁爲此示仰闔邑各行商民及零躉錢莊人等知悉須知銷燬制錢以及販運出洋均屬有干法紀自示之後如果再有提揀厚重私運出口以及轉售爐坊私燬情事一經訪獲或被告發定卽從重究辦决不稍寛其各凛遵毋違特示 
[讞員回署]  
　　前日英美租界公廨讞員翁笠漁直刺因公赴蘇州省會昨晨乘官舫帶以小火輪船鼓浪回申署中書役人等咸往碼頭迎迓如儀 
[解犯赴松]  
　　日前松江府濮紫泉太守札行上海縣署内開據淮揚公所董事茅彥良等控縣署門丁胡少溪通同舞弊縱容流氓步棟樑等向船埠勒索黑費一案原告前巳投案候質飭將全案人證速卽解府訊辦等因縣主王欣甫大令查得胡少溪未奉控准之先已回東臺縣原籍因卽移文前往關提昨日先將步棟樑張桂金朱長生三名派差解赴茸城聽候訊辦 
[流氓遞籍]  
　　前者流氓楊阿生在西門外攫取南洋公學堂聽差某甲所携物件經彼處巡防局拘獲送請上海縣署訊責收押旋經縣主王欣甫大令查悉楊係廣東番禺縣人因於昨日派差遞解回籍 
[小竊被拘]  
　　前晚四鼓時竊犯周阿寳手携器物在南市新馬路踽踽獨行被十二圖汛捕戴五查獲盤詰之下知在東洋車上竊來因卽解至二十三七鋪巡防局局員盛雨村二尹提案訊問供稱小的貧迫不能度日以致犯竊求憐而宥之二尹判令笞責二百板飭捕驅逐出境不准逗遛 
[節會路由]  
　　今日爲中元令節滬城好事之徒例得舁城隍神及冥屬四司游行四境先於前晚迎神像升大堂倣照官塲體例排衙點卯籖發路由計是日出廟朝東走天官牌坊過福佑橋朝西過北香花橋舊校塲南香花橋廣福寺石駁岸過穿心河橋登雲橋西倉橋進北弄叅府署楊家橋胡冡弄副府署朝東過虹橋縣西縣南朝東果子巷彩衣街蔓笠橋瞿家灣穿道轅談家弄化龍橋陳箍桶橋同仁里出小南門過吊橋進　閣東西鈎玉弄青龍橋梅家弄鹽公堂公義碼頭由老馬路出新碼頭走豆市街出萃豐弄大開犬碼頭裏鹹瓜街朝北過陸家石橋洋行街沿城河　壇夜會由壇起馬進西門朝東杜家灣太平街縣橋育嬰堂梅家弄中大夫坊朝東過𥲑笠橋益慶橋海防廳署長生橋四牌樓縣東縣西三牌樓晝錦牌樓過陳市安橋朝東回廟 
[南市捕房紀事]  
　　前晚烏山船户戎阿連卽熊阿連泊舟於新太平馬頭浦畔夜深睡熟突被鼠竊蛇行入艙竊去鐵條二十六件舊鐵四　估值洋銀百元左右次晨開具失單投捕房請緝捕頭允之○前日黄昏時包探黄量海在新馬路泉漳會館馬頭巡獲賭徒王阿春及賭客顧楚連賭具解至捕房捕頭令押候解送工程局禀請會辦委員司徒貽芬司馬訊究○昨晨胡阿養向李慶元賦芋　論價不合遽啟爭端扭毆之下各受微傷三十一號巡街捕見之拘解捕房捕頭令管押三點鐘時從寛開釋 
[英界公堂瑣案]  
　　仁興衣莊主俞榮生之妾小字瑞仙近被李朱氏李陳氏王朱氏等人誘之出外昨經包探徐榮珊將一干人拘獲連原告傭婦洪巧雲解案請究洪巧雲供小婦人前爲烟妓今在俞榮生處傭工主人之妾瑞仙被慣爲蟻媒之李朱氏等串拐出外逼令賣娼小婦人查知後投報捕房今瑞仙已由主人領回主人不願到案故遣小婦人來案求訊李朱氏卽阿二李陳氏卽阿三及王朱氏同供小婦人等與瑞仙本係親戚雖曾相約出游並無勾引逼娼情事烟妓洪巧雲悞爲串拐强欲分肥擅自報捕俞知無串拐之事故並不到案求恩明察襄讞委員張柄樞司馬商諸任繙譯以兩造均非善類判將洪巧雲遞解蘇州原籍李朱氏等三人各掌頰一百下遞解回籍○包探秦少卿禀稱積竊王少山專在各輪船上試其技倆前經包探陸阿九拘獲大老爺研訊之下不肯認竊故將查出之贓存在捕房而將王交人保釋兹者王又在新豐輪船上竊取王芝君所携綢衣三件被失主當塲獲住送入捕房捕頭令小的解案請究王芝君投案申訴前情並請領贓王少山供安徽人行　該死惟求恩典司馬判責五百板管押一年○包探趙銀河拘解毆擊王祿生之許榮卿許寳敖許子祥等到案請辦王祿生投案訴稱小的向以賣水果爲業許等三人强用小錢向之調換卽被毆擊致受微傷其中許榮卿許寳敖二人尤爲兇横求恩訊辦許榮卿等三人同供向王買物突遭毒詈故與爭論不敢行兇司馬判將榮卿寳敖各責三百板子祥責二百板管押半月然後遞解回籍○包探胡瑞龍費阿銀拘解谷雪發　桂卿王小五等至案禀稱此三人與前曾犯竊之周天隆等四人同竊鯉門輪船上洋人花美之曰鉛十六塊故特拘送請究谷薛同稱小的等確曾行竊惟王小五並非同黨王小五供小的突被悞拘求恩鑒察司馬判將谷責三百板管押半年薛責三百板枷號半月王無干省釋○包探朱阿高禀稱竊賊陳德生不知在何處竊得石鐘一架綢洋傘一頂水烟袋一枝經小的緝獲向詢失主不肯說明今特妥案請訉陳德生供初次犯竊失主已不能指實求恩寛恕一次司馬判責一百板贓存捕房○包探顧阿六禀稱竊賊張瑞生在大東輪船公司馬頭竊取搭客吳阿裕之綢布衣服十件經小的拘獲送案請辦吳投案請領失贓張供貧苦無聊不得已而出此下策叩求恩典司馬判責二百板管押兩禮拜○包探沈阿岳禀稱昨日賭棍徐阿明李阿溪陳阿牛誘同王友生劉阿七何阿生高喜鍾阿耀馮阿友楊金福方友生等賭博經小的拘獲連賭具送請究辦徐阿明等一味求恩王友生等八人供小的等均生意中人偶然游戲尚求寛宥司馬判將徐等三人各責二百板枷號一禮拜王等八人各責一百板以儆 
[美界捕房紀事]  
　　昨日亭午時賭棍陳阿京在北河南路天后宫前設攤誘賭適爲巡街捕所見拘入捕房捕頭令押候解送公堂禀請讞員翁笠漁直剌訊究○昨日午刻江北人王三郎與混名小獅子者在漢璧禮路某小茶肆互相兇毆巡街捕見之喝阻不依因卽一并扭入捕房捕頭令押候解送公堂禀請究辦○昨日清晨跑灘賊張阿全至外虹口某碼頭竊取舊鐵適爲巡街捕所見拘入捕房捕頭令押候解送公堂禀請訊辦 
[聲明]  
　　前日報登西人戴馬德控華人丁寳成一案兹悉丁姓向辦金陵開礦事宜涉訟後由法譯員何世剛君柬邀至總領事署互議不成遂投公廨質對並非讞員朱森庭明府出票飭包探提解昨據友人來述情由因卽聲明於此 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吳淞清丈局詳復鐵路總公司指用吳淞灘地認繳價目禀并南洋大臣劉制軍批語]  
　　敬禀者案奉憲臺札開光緒二十五年四月二十日准江蘇巡撫部院德咨光緒二十五年四月初六日准户部咨准南洋大臣劉咨淞滬鐵路應用官地地價未便援各省官辦之例舊鐵路基亦應照繳原價等語均係實在情形應令江督咨商辦理惟上寳灘地變價奏明撥還紗機墊欵現在開埠工需墊欵是否有著應令專案報部查核等因到本部院准此相應抄錄原咨一件咨請查照核辦等因並抄到本大臣准此查淞埠要工全賴此項地價接濟并奏還紗機墊欵前據沈道敦和崔丞鼎禀陳商辦各節尚無端緒刻下埠務需欵甚急斷不能　少躭延鐵路公司留用各地應速照時值按畝繳價免誤要需除咨盛大臣將地價尅日兌交以濟埠工經費并行江海關道遵照外合行抄單札飭札到該道卽便遵照并查明鐵路公司所用舊鐵路官地與淞埠所用鐵路公司之地尅日詳覆核辦計抄單等因奉此伏查鐵路留用官地一案前經職道與崔丞晉省面商蒙准所留灘地五十一畝七分一釐三毫歸路局自築駁岸每畝繳價二千五百兩共計價銀十二萬九千二百八十二兩五錢又查淞埠開築馬路計用鐵路公司之地三十七畝五分六釐二毫該地卽在灘地裏首僅有一河之隔盛大臣請照時值每畝向埠局領價一千兩職道擬請卽將所用藴藻浜兩岸官地二十二畝七分五釐四毫又舊鐵路基二百九十畝八分七釐八毫互相抵換兩不算價似此辦理計以埠局應給鐵路公司地價銀三萬七千五百六十二　作抵收回舊鐵路基及藴藻浜　岸官地兩共三百十三畝六分三釐二毫之價每畝灘計收到價銀一百二十兩之譜比較鐵路購用民地之價尚屬加多當亦面奉憲諭惟因查與盛大臣原請舊鐵路基全免繳價辦法尚未相符嗣經職道到滬復偕崔丞禀商盛大臣亦已議准照辦至催交灘地價銀十二萬九千二百八十二兩五錢現奉盛大臣諭云部撥昭信股票五十餘萬兩已蒙憲臺嚴　擬請卽在票欵扣撥地價以官地掣給印單之日爲收到票欵之期奉札前因理合縷晰禀覆伏候核奪批示祗遵南洋大臣劉批查此案已准户部來咨業經咨行在案鐵路公司所用各項官地自應查照前咨擬定價目實收實用未便仍照該道等所議通　辦法致碍埠工要需况埠局用路局甫經價買之民地卽每畝漲至千兩淞地除沿灘外每畝僅止一百二十兩按時比擬似大懸殊未便以地互相抵換至奉部撥昭信股票銀兩内並有撥補本省餉需要欵亦尚未據解繳且待通盤籌算豈能遽議劃抵惟路工埠務均關重大盛京卿素顧大局必能妥籌兼顧以符部案而濟要需仰卽會商妥速另議尅日禀復核奪繳 
[上海縣署瑣案]  
　　前者爛泥渡某烟館主婦駱陳氏扭控歇夥崇明流氓邢叙華强搶金約指帮審委員馬清渠明府諭令將邢收押著氏帶同其女招弟到案質訊前晚招弟投案明府命提邢對質駱陳氏供金戒指被邢搶去求恩究追招弟供小婦人自丈夫逝世卽依母親度日母親開設烟館曾雇邢帮夥不久卽停歇旋因犯案遞解回籍潛復至滬向母親强搶金戒指當卽扭送巡防局移送案下反稱小婦人與伊有梁任情污衊求恩重辦邢供詞狡展并稱招弟曾許小的爲室並無强搶戒指之事明府大怒飭押候發押改過局一年期滿遞回原籍招弟交駱陳氏領去○流氓顧毛毛竊得運泥船上小旗一面向往來鄕船索詐由河工局董曹寄耘送縣請辦前晚馬明府提訊顧浦東金家橋人前在河工局駕船故有此旗近日因事赴鄕無錢使用偶向某鄕船佯稱捉差索得小洋銀一角及錢四十文初次誤犯叩乞施恩明府判責二百板枷號河工局前示衆一月期滿開釋○五月二十五日之夜盧墟船户謝興祥由蘇州載綢縀來申泊舟虞姬墩被盜搶刼報案後至今未獲一犯前日謝投案禀催馬明府提訊之下謝供小的船上共有四夥是夜有盜船駛近盜黨八九人手執利刃躍登小的船上喝禁聲張被刼去綢縀數十疋值銀一千五百餘兩報經履勘小的旋將餘貨卸清駛回姑蘇向各貨主情商照值减半賠償由船業公所中認賠三成小的與管帮各賠一成已蒙各貨主俯允被刼時在黑夜盜犯面貌認不清楚現在被盜砍傷手指之殷錦祥傷已平復與他夥回蘆墟求恩嚴飭緝捕務獲贓盜從重究辦余阿三供小的充當船夥餘語與謝相同明府謂此案業已移文各處一體協緝嗣後爾等停船務擇妥當處免生意外之虞著卽退去靜候獲犯訊核 
[法界公堂瑣案]  
　　萬航渡某西書院肄業生潘少齋賃居法租界餘晵里前日午後二點鐘時試放洋槍彈丸突出適中車夫高二腰際昏暈倒地經巡街捕舁送捕房捕頭騐明傷痕飭送仁濟醫館倩醫生將彈刃箝出潘交人保出昨禮拜六堂期捕頭著保人交出連受傷人高二及洋槍彈丸解請讞員朱森庭明府與何繙譯會訊潘供年二十七歲在西書院肄業前日試放洋槍偶不　心以致彈傷高二幸將彈丸箝出可保無虞高二供通州人在滬拉車度日彈丸雖已取出然尚步履維艱求恩撫卹明府謂潘曰爾旣在西書院肄業應知租界中藏匿軍器例禁綦嚴乎姑念文人俯從寛典著罰洋銀七十元以二十元給高二爲醫傷之費其餘五十元及洋槍存候充公潘遵諭而退○寡婦張周氏控張天福誘姦其女王張氏明府查明張周氏母女設計誘人實非善類昨日飭將原被告帶案復訊張天福供上月初二日由浦東來滬購物偶至五層樓　肆與王張氏同桌啜茗其母張周氏將小的留至伊家連宿四夜身畔帶有洋銀十四元及竹布洋肥皂等物被伊等一併取去復欲令小的按月貼房金四五元以便隨時來滬住宿小的意尚躊躇前日在新北門外清風閣茶館啜茗張周氏母女又來纒擾不休不得已鳴捕拘案求鑒明府卽飭包探傳到清風閣值堂人奚永鶴研詰情由供小的與張素不相識前日張先來啜茗後有二女前來爭吵張卽鳴捕拘送捕房明府飭退去判將張周氏押候掌頰二十下張天福王張氏各掌頰四十下另候發落○趙曾氏控孫明三經理老義和棧任情舞弊檢查各欵被吞三千餘金經前讞員鄭大令判令孫繳銀三百兩給趙曾氏具領趙曾氏以爲數懸殊不肯遵斷昨日堂期明府飭提原被告質訉趙曾氏遣甥吳又祈到堂禀稱舅父趙士相殁於廣東饒平縣任所尚虧國　三千餘金請追此欵抵償孫明三供經手各帳均已交代清楚實遭誣指明府檢查原卷謂孫曰前經鄭大老爺斷繳銀三百兩何以延不繳案著押候人銀並保限五日内繳銀准趙曾氏來案具領○大成祥東洋莊執事王錄卿控歇夥吳子方洪仁貴竊取進貨簿碼單串同自稱洋務委員之曹維善偕豐祥棧主劉清泉勒索鉅欵一案迭經明府會同何繙譯官研訊著將曹等押候禀明道憲核辦前日法總領事曰藻泰君接到關道憲曾觀察照會請將人證卷宗移送縣署或逕送來轅聽候核辦昨日明府飭將曹維善劉清泉吳子方洪仁貴四人一併移解道轅著王錄卿自行投案備質○甬人沈水仙賃居法界城河浜前晚因子女爭吵略加扑責啼哭之聲逹於户外爲西包探美特所聞破扉而入將沈三榮及妻吳氏姪女寳姐廚司傅阿榮等一併拘入捕房昨日堂期解案請訉明府詰知家庭細故西探不諳中國人情悞爲爭閙著一并釋出以後不准吵閙○蘇人俞蘭生前因貼票虧欠巨欵經各債户具控公堂明府飭提到案迭次訊供責比押候嚴追迄今案懸日久明府檢查原卷以原保人吳友立及金三子二人不得置身事外特於昨日飭提到案著吳友立邀同金王氏限十日内帮同料理清楚延干未便金三子押候嚴辦○西門外牛奶棚主紀兆東每日送牛奶至捕房歴時已久近以自壞者攙入經捕頭察出送案請辦紀供捕頭用小的之牛奶已歴多年並無異言小的不敢作弊明府著罰洋銀五元以示之儆○包探禀稱偷兒吳阿炳不知在何處竊得 
 
 

Page 10

 
 
白米三斗向某飯店求售經夥役拘獲解案請辦明府判責二百板○包探禀稱扒手王德芳在小東門外行竊當塲拘獲解案請辦明府判責一百板 
[蘇省官報]  
　　七月初六日元和縣陳謝委兼理吳縣事四品銜指分江蘇候補班補用知州張澮湖北人由京領照來省禀到知縣陳其壽禀知到　胥城外水陸總巡保甲差又倪文范禀謝奉委徒陽催提清丈沙洲册籍差又方廷鴻票辭回常昭河工米捐局巡檢鄒幕賢禀辭回寗正任蘇海防同知辦理常昭内河釐局王用龢於初五日已時在省寓病故○初七日城守叅府曾由滬回同知葉兆綱禀知奉委守提常熟武進沙洲册籍差指分江蘇試用同知高廷蘭山西人由京領照來省禀到直隸州周煦山禀知奉委守提江靖二縣沙洲册籍差知縣王慶埏禀謝奉委署理丹徒縣事又許溎祥禀知赴十里亭稽查火樂新庫本日卽回委署青浦主簿楊慧孫代理石浦司巡檢韓樹梅均禀辭赶任○初八日直隸州周煦山禀辭赴江靖二縣守提沙洲册籍差同知姚體義禀知由淮徐海賑捐局奬給花翎通判陳寳樽禀辭回盛澤釐局州同銜指分江蘇試用縣丞張仁壽五品藍翎指分江蘇試用從九品壽永昌均浙江人由京騐看來省禀到○初九日廣東候補道楊樞安徽人由京來知縣吳樹橒禀辭管解京餉赴都撫轅文巡捕恩厚　謝奉委管解京餉差並奉撫　給咨赴都引見○初十日儲憲羅辭行赴寗見制憲知縣倪曾鎣由五庫釐局專丁來省禀謝奉飭半年期滿照章留辦　轅牌示照得寳山縣知縣沈佺請咨引見遺缺以候補知縣尹佑湯堪以署理崑山縣知縣諸可寳撤任遺缺查有候補知縣尚昌厚堪以酌委署理尚令未到任以前查有新陽縣知縣蘇品仁堪以暫行兼理金山絲知縣劉元誠調省察看遺缺查有候補知縣武麟堪以酌委署理荆溪縣知縣薛星輝調省察看遺缺查有候補知縣汪鳴鳳堪以酌委署理 
[皖省官報]  
　　七月初六日辦理蕪湖鹽局兼總巡運同銜補用知州程暹辭劉寅度辭赴滁州閱卷府經陳澤謝超委　大功均一次縣丞張榮泉謝酌委一次○初七日祁門絲吉元專丁知交代清楚並辭回籍修墓按照磨俞光烈謝行知調署首領Ｊ缺一闪候補通判王鏡函知奉臬委赴鳳陽提案巡檢章宗俊謝超委朱桂　辭赴太平府差遣○初八日建平縣汪錫麟辭五品頂戴指分安徽新海防試用巡檢周其鑾到湖南人候補直隸州丁翰年謝酌委一次知縣王　甲謝奉撫臺委辦文案直隸州判謝必逹到赴泗州查保甲回並謝超委一次縣丞王清濤辭奉委赴皖南公幹○初九日柳元翹到奉委赴皖北運賑米回巡檢夏仁澍到奉府委赴潛山提案回○初十日英山縣陸士奎辭候補知府劉沛然謝奉委辦鹽河釐卡通判林步高知奉撫憲委赴蕪湖差遣府經蔣熙昌辭奉營務處委赴湖南探硝磺價巡檢馮葆眞謝超酌委均一次 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年七月初六日京報全錄]  
　　宫門抄○諭旨三道錄前○倉督長等奏爲酌擬開放秈米章程請旨遵行摺○閩臬周奏爲恭報到任接印日期摺○越臬李奏爲恭報到任接印日期摺○江督劉奏爲遴員借補守備摺○又奏藩司到省飭赴新任片○七月初六日吏部翰林院侍衛處值日吏部引見五十六名廂白漢四名○澤公鍾公各假滿請安○慶公請假十五日○愛隆續假二十日○梁仲衡續假五日○揭傳淇預備召見○掌儀司奏初九初十日祭奉先殿載瀛溥僎行禮○吏部奏派考試漢廕生派出壽耆李端遇葛寳華○召見軍機揚傳淇○○臣長萃臣劉恩溥跪奏爲酌擬開放籼米章程請旨遵行恭摺仰祈聖鑒事竊臣等於本年五月初一日欽奉諭旨嗣後八旗應領甲米著一粳一籼聞季輪放如倉存籼米放竣新漕未到卽一律開放稉米總之開放稉籼均須乾潔一色不准攢廒攙雜欽此欽遵當經臣等行知户部在案伏查本年夏季甲米業已開斛自應於本年秋季明年春季開放秈米惟各倉存數不同新陳互異其中窒礙之處不一而足復經臣等咨商户部究應如何定議去後嗣據部覆未便率行定議應田倉塲自行具奏請旨遵行等因前來臣等查粳秈旣經分季開放則開放秈米之季自應各倉一律開放秈米如有一倉秈米不敷開放卽應遵旨一律開放粳米惟各倉秈存數不同須俟新漕到壩找派各足方能開放本年浙江秈米約五千石之數江北秈米除截留備賑及坐派恩豐倉外仍餘七萬石之數統計本年秋季明年春季各倉放數實屬不敷找派卽專就本年秋季而論按倉找派固敷支放而河運到壩遲早無定或遲至九十月間方能入倉各倉七月放欵亦屬找派不及相應請旨定自明年春季爲始每年春季之米全行開放秈米其夏秋冬三李均一律開放粳米又查倉存籼米陳米爲多仍照九新一陳開放不惟陳秈迄無開放凈盡之時卽新籼亦斷不敷開放是直無開放秈米之白矣竊以陳籼較之陳粳頗爲潔净今旣將秈米另作一欵應卽按　挨年開放之例辦理毋庸分别新陳且陳秈最多之倉亦不過開放兩季卽可净盡其餘各倉開放一季卽可凈盡是各旗領陳秈之日少領新秈之日多固不爲非計也矧夏秋冬三季所領新粳固已多乎詳繹此次諭旨專論粳秈不論新陳則秈米之不宜再分新陳固已久在聖明洞鑒之中擬卽請旨分别辦理嗣後各倉除開放粳米仍按九新一陳辦理復盤之倉所存粳米仍照案臨時核定新陳成數外其輪放秈米之時卽照挨年開放之例毋庸分别九新一陳儻各倉以陳朽不堪食用之秈米蒙混開放卽由該旗都統照例叅辦如臣等查有情弊並由臣等據實叅辦以杜弊混又查復盤之倉前經奏明照例停進新糧惟秈米旣經分季開放遇有一倉不敷開放必致牽掣各倉俱不能放殊多未使擬請嗣後復盤之倉如或秈米無存或所存秈米較少准由臣等酌量找派以敷開放其粳米仍照奏章不准派進又查春秋兩季官員俸米照案搭放秈米一半今已久成具文現在秈米旣於甲米分季開放右再搭放俸米不惟頭緒紛繁找派不易且終歸於有名無實擬請將俸米搭放一半秈米章程暫行停止至豐益倉應放閘軍抵稄秈米一項仍由臣等酌量派進照案開放其本裕豐益二倉應放俸米搭放一半秈米章程亦卽一律暫行停止總之更定新章事同創始誠有不得不變通辦理之處卽有不能遽行斷定之勢應侯二三年後審時度勢再由臣等奏明辦理所有臣等查明秈米不敷間季開放擬請每年春季甲米開放一季並開放秈米毋庸分新陳復盤之倉酌量找派秈米請旨遵行各緣由理合恭摺具陳伏乞皇太后皇上聖鑒再臣劉恩溥駐通督騐江浙海運漕糧未克呈遞膳牌合併陳明謹奏奉旨一道○○二品銜福建按察使臣周蓮跪奏爲恭報微臣到任日期叩謝天恩仰祈聖鑒事竊臣前在直隸臬司任内蒙恩調補福建按察使當經具摺謝恩卸篆後入都陛見疊蒙召見訓誨周詳跪聆之餘曷勝欽感陛辭後由天津航海抵閩奉督臣許應騤飭赴新任於光緒二十五年六月初二日准署臬司督糧道胡廷幹將福建接察使印信文卷委員齎送前來臣恭設香案望闕叩頭謝恩祗領任事伏念臣貴筑庸才知識短淺厦島任分巡之責未報涓埃畿疆界臬事之符深虞隕越兹復仰邀寵眷陳臬閩疆重任圜膺悚惶交集查福建爲海濵要地臬司係名法專官凡詰奸禁暴察吏安民在在均關緊要臣雖前署臬篆略識端倪然時局多艱民生日蹙尤須力求整頓庶務並興自維檮昧懼弗克勝惟有勉竭愚誠益加勤奮遇事禀商督臣認眞辦理不敢稍涉因循冀答高厚鴻慈於萬一所有微臣到任接印日期曁感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此○○督辦浙江防剿事宜按察使可按察使兼襲三等男爵臣李光久跪奏爲恭報微臣接印日期叩謝天恩仰祈聖鑒事竊臣於本年四月在蘇松太道任内蒙恩補授浙江按察使旋先後欽奉電旨准其暫緩來京先行赴任著督辦浙省防剿事宜等因欽此臣當卽赶緊將蘇松太關道篆務料理交卸於五月初一日由滬起程初四日抵浙嗣於十三日出省察看沿海各處防務二十九日事竣回省奉撫臣飭知到任六月初三日准署臬司鹽連使世杰將臬司印信文卷委員移交前來臣恭設香案望闕叩頭祇領任事伏念臣猥以凡庸忝邀逾分屢易分巡之任毫未効乎涓埃特俾臬事之陳彌惕念於職守查浙省華洋交涉獄訟紛煩當時事之多艱首重誌奸而戢暴值海氛之未靖先宜察吏以安民况臣渥何絲綸兼籌軍旅責成愈重報稱尤難惟有隨時禀商撫臣實事求是長塗思奮策安驤而嚴戒因循舊地重經遇盤錯而彌資閱歴惟勤足以補拙何事稍涉畏難矢愼尤必勿欺不敢略存粉飾庶竭駑鈍稍副鴻慈冀以仰慰聖主勤求民隱厪念海疆之至意所有微臣接印任事日期並感激下忱理合恭摺具陳叩謝天恩伏乞皇太后皇上聖鑒謹奏奉硃批知道了欽此○○頭品頂戴兩江總督臣劉坤一跪奏爲揀員借補陸路守備員缺恭摺仰祈聖鑒事竊淮部咨江西九江前營守備丁如高病故遺缺係陸路部推之缺應用儘先人員旣據扣留行令照章揀補等因伏查是缺守備駐紥九江府城該處爲通商口岸華洋雜處彈壓巡防最關緊要非精明幹練熟習情形之員難期得力臣於兩江儘先候補各員内逐加遴選查有兩江儘先補用都司陶占年五十四歲安徽壽州人由軍功隨　出力洊保守備嗣於克復甘肅南路渭源狄道城池擊退金積竄逆勦辦岷卒案内前陜甘督臣左宗棠奏保同治十年十一月初十日奉上諭陶占著免補守備以都司儘先補用欽此光緒十三年經前督臣曾國荃奏留兩江補用八月十九日奉硃批者照所請兵部知道欽此欽遵各在案該員營務愼勤情形熟悉以之借補是缺守備洵堪勝任核與借補例制亦屬相符合無仰懇天恩俯准以兩江儘先補用都司陶占借補江西九江鎭標前營守備員缺實於營伍地方均有裨益如蒙俞允俟部覆至日卽行給咨送部引見以符定制除將該員履歴及前任他省並無叅革矇保切結咨移部科查核外謹會同江西巡撫並提銜臣松壽恭摺具陳伏乞皇太后皇上聖鑒訓示謹奏奉硃批兵部議奏欽此○○劉坤一片再新授江寗布政使恩壽現已抵省應卽飭赴新任以重職守除檄飭遵照外理合會同江蘇撫臣德　附片具陳伏乞聖鑒謹奏奉硃批知道了欽此 
 
 

Page 14

 
 
[光緒二十五年七月初七日京報全錄]  
　　宫門抄○諭旨兩道錄前○江督劉奏爲江南各營旗改練德操已有成效摺○又奏爲衰病難支籲恩開缺摺○又奏爲酌擬金陵關月用經費摺○豫撫裕奏爲交卸兼署河督日期摺○淮關監督金奏申明儘收儘解並無餘賸銀兩片○七月初七日户部通政司詹事府鑲黄旗值日無引見○壽耆等考漢廕生覆命○荆州將軍濟祿到京請安○廣西提督蘇元春請訓○徐琪續假十日○雷在夏預備召見○召見軍機濟祿○蘇元春雷在夏○○頭品頂戴兩江總督臣劉坤一跪奏爲江南　營旗改練德操已有成效恭摺覆陳仰祈聖鑒事竊臣於光緖二十五年四月十五日承准軍機大臣字寄奉上諭練兵爲當今最急之務迭經諭令各直省認眞訓練現據將軍督撫先後覆奏各省所練兵勇多寡不同總以精强爲主庶幾制勝可期現在訓練已經數月當已確有成效際此時艱孔亟折衝禦侮必須備豫不虞著各將軍督撫隨時認眞校閱務使悉成勁旅毋得稍涉懈怠仍將練成各營確數曁陣法技勇如何限三個月先行具奏聽候次第調取來京閱看將此諭令知之欽此臣跪誦之下欽服莫名當此時局多艱練兵一事實爲切要之圖江南各軍除自强軍馬步砲隊十一營及親兵一哨共兵丁二千六百四十名早經練成已飭精益求精毋稍懈惰外其餘各防營經臣奏明將分駐吳淞江陰鎭江江寗之盛字五旗江勝六營新湘五旗南字三旗親軍七旂護軍三旂衡字三旗共三十七營旗一律改練德操由自强軍挑選排長前往教習核計每營勇丁五百名每旗二百八十六名共計勇丁一萬一千八百六十六名於上年十月初一日開辦臣每接見各將領必恭述詔旨嚴切宵旰憂勞朂之以忠義曉之以利害務須加緊訓練悉成勁旅將缺額蝕餉各弊一掃而空各該將領身受國恩天良具在尚知感激奮勉不敢玩愒因循數月以來督同營哨官弁教習按照德操認眞教練如步伐之進退疾徐槍法之遠近高下陣式之分合變化均各實力講求昕夕無間雖功候較淺　能遽及自强軍之純熟而整齊精壯實巳有成效可觀臣仍當嚴申紀律隨時校閱務使日臻精進可備緩急足以副朝廷整軍經武銳意自强之至意至應令何軍先行北上恭候諭旨遵行所有江南改練德操各營旗已有成效緣由理合恭摺覆陳伏乞皇太后皇上聖鑒訓示謹奏奉硃批知道了卽著督飭各軍隨時認眞訓練務期日臻精進可備緩急欽此○○頭品頂戴兩江總督臣劉坤一跪奏爲微臣衰病難支籲懇天恩俯准開缺恭摺仰祈聖鑒事竊臣於本年三月間因思耳疽乳核氣虚肝旺馴致牽動内風五更自汗手足抽掣精力日形困　奏蒙聖恩賞假一月假滿後病仍未痊復經附片續假嗣因恊辦大學士兵部尚書剛毅奉命來江查辦事件與臣有會商事宜不得不力疾銷假以便隨時商辦奏明在案詎意甫及旬日病體又復不支頭暈心煩氣短語澀乳核益見紅腫痛楚異常又以濕熱下注痔漏大作起坐不便扶掖需人現已兩旬有餘内外兼治未見輕减每日核判公牘委頓不堪僚屬來署面商要公亦難一一接見自春徂夏藥餌未嘗刻離臣年甫届七十亦不自料一衰至此方今時局多艱我皇太后皇上勵精圖治兩江責任重大臣以病軀承乏其間設有貽誤臣一身不足惜如大局何現在剛毅會商各事亦已漸有端緒臣病勢增劇實覺難以支持合無仰懇天恩俯准開缺回籍調理則此後有生之日無非戴德之年臣受恩至深淪肌浹髓犬馬戀主何忍遽請退閒祗以衰病侵尋日甚一日仔肩過重僨事堪虞伏求聖慈曲賜矜全以保晚節不勝感悚待命之至謹繕摺具陳伏乞皇太后皇上聖鑒訓示謹奏奉硃批另有旨欽此○○頭品頂戴南洋通商大臣兩江總督臣劉坤一跪奏爲金陵新關月用經費酌擬數目恭摺仰祈能鑒事竊江寗照約通商設立金陵關派江南鹽巡道兼充監督並於光緒二十五年三月二十二日開關徵稅均經奏報在案兹據該關監督署江南鹽巡道黄承　詳稱新關開辦已經兩月徵收稅項較有起色勝於各關初開之時關務亟須次第布置應用經費叅仿各關成案核實酌擬開支以期無闕無　查沙市月支銀一千九百二十七兩有奇宜昌關月支銀二千零五十六兩有奇重慶關月支銀二千一百九十六兩有奇此皆新設本無常關較之江關月支銀一千四百三十八兩蕪湖關月支銀一千一百十八兩又各支監督公費二百四十兩係原有常關之處用欵略省情形固自不同至蘇州關由蘇松糧道兼管缺分略優尚可併顧今鹽巡道無名瘠缺挹注爲難金陵關附近省垣交涉尤鉅加以江岸遼闊港紛歧關界與鎭江蕪湖兩處壤地毗連影射宜防稽查匪易現經分别部署比例參稽應需監督公費員司幕友薪水砲巡等船勇丁書役工食以及心紅紙張　燭等項每月費需銀一千三百六十二兩實屬省無可省核與向無常關之沙市宜昌重慶各關均屬有减無增又另設分卡四處月共支銀二百五十六兩一俟商務繁盛稅收暢旺如有應行增設之處再行酌量辦理等情詳請奏咨前來查金陵設關酌擬月用各欵經臣覆核尚屬撙　委無浮冐濫支合無仰懇天恩俯准照數支給以資辦公除將造呈關用經費細數清册分咨總理衙門户部查照外謹會同江蘇巡撫臣　壽恭摺具陳伏乞皇太后皇上聖鑒訓示謹奏奉硃批該衙門知道欽此○○頭品頂戴河南巡撫奴才裕長跪奏爲交知兼署河督篆務日期恭摺具報仰祈聖鑒事竊奴才前承恩命兼署河東河道總督當以大汛將臨不時督飭道廳各員循照舊　認　修防以期有備無患月餘以來幸掃工完固河流十分平穩旋准吏部咨河道總督臣任道鎔以假期届滿續請開缺五月二十三日奉硃著再賞假兩個月毋庸開缺欽此等因仰見朝廷眷待臣工恩禮優隆有加無已之至意任道鎔接奉恩旨感激涕零不知如何圖報方　以仰答高深恩與奴才相商現值伏汛將届最當吃緊之時若偃息在牀心念河干不獨愧對君父而憂思迫切轉致病益加劇　雖　疾未痊四肢運動如常自揣精力尚可支持擬卽力疾銷假赴工督率修守以期仰報朝廷眷顧之恩稍盡人臣盡瘁之義等語奴才伏查河氣體雖未復元精力未致疲憊勉力赴工似可支持其忠誠懇摯之忱尤足令人欽佩奴才本有地方之責亦不能常駐河工伏秋兩汛最關緊　河臣在任年久深悉情形尤能處處撙節工歸實用若得常川駐工實於河務大有裨益兹旣圖報情殷似不必拘泥假期卽商定於本月十一日委員將關防文卷等件齎交河臣祗領任事除由河臣自行陳奏外所有奴才交卸兼署河督日期理合專摺具陳伏乞皇太后　上聖鑒謹奏奉硃批知道了欽此○○金聲片再淮安關向有飯食罰倍二欵留爲充賞公用之需於咸豐二年調任監督文謙　經部議儘收儘放如有墊用正欵之員卽由接任監督查明叅奏等因奉旨依議欽此兹查自光緒二十四年正月十二日起連閏扣至十一月十一日止計一年共收飯食銀三百四十七兩三錢九分五厘查出漏報罰倍銀四百六十七兩一錢二分遵照奏定章程儘收儘放並無　　銀兩又淮安關正額項下例應提存辦公銀一萬兩本届稅課短絀急切無欵提存所有淮宿海三關委員養廉飯食銀八百九十二兩八錢　經照數給發遵照部議如提存辦公無欵在於正項内支銷合並陳明除造册報明户部外謹附片具陳伏乞聖鑒謹奏奉硃批户部知道欽此 
 
