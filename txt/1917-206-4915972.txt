# 1917 - 206 - 4915972

 

Page 1

 
 
   
 
 

Page 2

 
 
時評 
[明潮與暗潮（冷）]  
　　一方明潮未平他方暗潮又起此中國政界所以風潮之多而常川流不息也 
　　各國政治之原委往往有潛勢力與明勢力之分明勢力一旦而倒則有潛勢力者起而代之故各國之政治常有兩種勢力迭相起伏川流而不息也 
　　雖然潛勢力與明勢力非暗潮明潮之謂也蓋勢力可以有所作爲風潮僅能掀波作浪而已其間大有所别也 
[命令]  
　　七月三十一日大總統令　參謀次長蔣作賓因病懇請辭職蔣作賓准免本職此令 
　　又令　任命陸錦爲參謀次長此令 
　　又令　任命劉傳綬爲海軍次長此令 
　　又令　任命謝葆璋爲海軍部參事李景曦爲海軍部司長此令 
　　又令　任命黄孝覺爲廣東潮循道道尹此令 
　　又令　兼署福建省長李厚基電呈署政務廳廳長徐名世應請免職徐名世准免本職此令 
　　又令　任命王善荃兼署福建政務廳廳長此令 
　　又令　任命俞韶瀛爲福建全省警務處處長此令 
　　又令　陸仲鼎加陸軍少將銜此令 
　　又令　周永桂加陸軍步兵上校銜此令 
　　又令　内務總長湯化龍呈准安徽省長倪嗣冲咨請任命謝宗培試署安徽長江水上警察廳警正應照准此令 
　　又令　陸軍總長段祺瑞呈請將宋連筱授爲陸軍步兵中校並加陸軍步兵上校銜陳德才王文藻加陸軍步兵中校銜張守鎭臺永生授爲陸軍步兵少校應照准此令 
　　又令　陸軍總長段祺瑞呈請將于成德授爲陸軍砲兵中校揚春授爲陸軍工兵中校張鼎授爲陸軍憲兵少校徐廷麟黄恪濟授爲陸軍步兵少校王恩富授爲陸軍騎兵少校劉元恭授爲陸軍工兵少校應照准此令 
　　又令　陸軍總長段祺瑞呈請授蘇文爲陸軍步兵少校應照准此令 
[專電]  
　　北京電　馮今日（一日）午刻由津偕接待員曁林長民等抵京黎亦由法醫院遷回邸第馮擬晚間往晤請其復任（一日下午四鐘） 
　　北京電　黎已治裝俟馮到出京（三十一日下午四鐘） 
　　北京電　馮准明日正午到京（三十一日下午九鐘） 
　　北京電　隨馮入京爲張一麐何紹賢張調辰殷鴻壽熊炳琦紀書元惟參謀長師景雲仍留寗與齊兼督理軍務（三十一日下午五鐘） 
　　北京電　馮准冬日午到帶兵三 
 
 
 

Page 3

 
 
營秘書八承宣十六副官三十人以大禮堂爲臥室居仁堂辦公内部派李廷瑛等四員專辦迎差自前門車站達天安門至公府均紥彩牌設席廠每部派一員隨禮官黄開文赴津迎候馮眷昨已抵津寓奥界陳之驥宅（三十一日下午四鐘） 
　　北京電　新總統到任禮節特簡任官上車謁見後趨赴懷仁堂排班覲賀行三鞠躬各國武官下車接見各界呈遞名片商民懸旗誌慶（三十一日下午四鐘） 
　　北京電　馮到京最要商决之案（一）對德宣戰（二）川事（三）粤事（四）蘇督問題（五）國會財政等 
（三十一日下午五鐘） 
　　北京電　靳雲鵬頃還京報告兼帶河間接洽條件有致各省通電先行拍發（三十一日下午四鐘） 
　　北京電　内閣起有暗潮某某重要兩部長將辭（三十一日下午四鐘） 
　　北京電　劉顯世電告戴戡被劉存厚鎗斃（三十一日下午四鐘） 
　　北京電　劉顯世宥電報告戴戡已死非常憤慨昨又接某師長儉電亦謂戴已死（三十一日下午五鐘） 
　　北京電　滇督昨有急電復到遵令停止進兵靜候中央解决（三十一日下午四鐘） 
　　北京電　唐繼堯急電遵令停止進兵而政府昨又接戴被劉存厚鎗斃之報川事益難解决梁湯等三十一日閣議將提出討劉約先令周道剛調查再下嚴厲命令（三十一日下下四鐘） 
　　北京電　張鎭芳聞判死刑（三十一日下午九鐘） 
　　北京電　召集臨時參院覆電贊成者已有浙鄂皖直魯晉奉七省（三十一日下午五鐘） 
　　北京電　梁財長延黄羣陳漢第爲財政顧問照外國例入部辦公（三十一日下午四鐘） 
　　北京電　日人言交通借欵二千萬元某在津與與某外國銀行磋商外間謂以京綏路與日人合辦爲條件實屬不確（三十一日下午五鐘） 
　　北京電　交通借欵確擬以政府償還交行之國庫劵爲抵押惟該欵成立尙不易（三十一日下午五鐘） 
　　北京電　財部已允撥議員費六十萬元（三十一日下午五鐘） 
　　北京電　錢案預審畢送陸部裁判（三十一日下午四鐘） 
　　北京電　陳光遠索五個月餉非此不行（三十一日下午四鐘） 
　　北京電　段昨晚在宅開軍事會議對平川及四省勦匪事酌將原計畫變更（三十一日下午四鐘） 
　　北京電　今日閣議庫倫以陳毅爲辦事大員川事電令周道剛查戴下落再辦又審查吉長鐵路合同（三十一日下午六鐘） 
　　北京電　今日國務會議列案以財政爲最要（三十一日下午四鐘） 
　　北京電　水利局派專員赴沿京漢路勘察水患（三十一日下午四鐘） 
　　北京電　宣戰案决星期五提出閣議（三十一日下午六鐘） 
　　廣東電　陸巡使由邕東來因事駐桂平鎭署將抵粤（二十七日下午一鐘） 
　　廣東電　胡漢民自邕回表示陸巡便擁護共和堅决態度謂已定進行計畫（二十七日下午一鐘） 
　　廣東電　國會議員紛紛到粤將借省議會開緊急會議（二十七日下午一鐘） 
　　東京電　現庽東京之莫斯科市鐵道代表者許伊茲氏謂俄國之封鎖國境一爲偵緝德探一爲防　作戰策之洩漏足表示新俄國之一大决心云云 
[外電]  
　　北京電　段總理發表關於將來國會之宣言如下　一九一一年主張宣統退位者余即其人余素爲篤信共和政體者之一故當張勳謀叛民國時余激於義憤且爲對於國家之責任心所驅迫立即以武力起抗之幸結果美滿民國保 
全惟鞏固民國之基礎則傳達民意之機關實爲絶對必要前者雖此種機關惜其舉動常趨極端有違人望致引起復辟之妄謀此後吾人所求者當爲依據憲法與政府協圖進行並適合目前民情之民意機關如是則共和政體可望久立於東亞而中國安寗與遠東和平可望增進矣上述政策余信可適合民情當力行之激烈派縱有反對然余爲國家幸福計必實行余言（三十一日）路透電 
　　北京電　馮代總統今午十二時半安抵北京段總理軍界政界各要人皆赴前門車站迎迓所可注意者馮不赴總統府而往副總統府北京皆懸旗歡迎（一日）文滙報 
　　北京電　今日内閣會議財政軍事外交諸重大問題擬俟馮代總統到京後呈馮核辦（三十一日） 
　　北京電　順天時報云梁啓超與協約國銀行家屢有非正式之會議磋商借欵擬以鹽稅或地稅作擔保品（三十一日） 
　　北京電　四國銀行團允日人暫以債欵借與中國蓋協約國大借欵之細目磋議需時也（三十一日） 
　　北京電　馮代總統之家用器具現已到京一半送入總統府馮之眷屬十日可望全抵北京（三十一日） 
　　北京電　昨日内閣會議宣戰問題暫行擱置俟馮到京再議順天時報云探悉住於中國之德人共約三千宣戰後老年男子與婦孺皆將遣回德國協約國對於中政府此項辦法已表同意大約在華德僑可住於其所居之地僅由警察管轄（一日） 
　　北京電　中國是否戰獨對德宣戰抑與協約國聯合刻尙未定（一日） 
　　北京電　梁啟超林長民葉恭綽吴光新昨赴天津歡迎馮代總統段總理與内閣諸人及軍界要人將在北京車站迎馮（一日） 
以上德文電 
　　廣東電　曩宣告獨立由上海開駛之第一艦隊軍艦七艘卽海圻永豐豫章同安安福舞鳳飛鷹等艦已於昨日午後安抵汕頭卽駛入港（一日） 
　　漢口電　王督軍昨日（七月三十一日）接到馮國璋通告北上之電報電中有云此次北上係因西南各省希望黎氏復任故特入京面勸云云 
（一日） 
　　漢口電　王督軍因張勳之敗兵侵入麻城方面特於昨日（三十一日）派遣省防營之一隊往剿（一日） 
　　南京電　曩於釆石鎭殺掠之張勳兵一時爲官軍擊散後復漸東分侵入溧水縣勢極猖獗業由該縣急電來省請速派兵剿辦（一日） 
　　北京電　馮國璋之來至少須留京至明年選舉總統之後北京已整諸般之準備（一日） 
　　北京電　黎元洪氏今晨九時由法蘭西醫院回東廠胡同自宅爲馮國璋氏入京便於接見也聞馮擬於今日午後往訪黎氏猶須作形式的勸告黎氏復任云（一日） 
　　北京電　昨日（七月三十一日）國務會議决定任命陳毅爲庫倫辦事員又四川之亂速命新任督軍周道剛迅速調查又召集臨時參議院一事各省已有覆電同意者因報告其電文又决定宣戰案俟馮氏來京後於下星期國務會議作最後之决定（一日） 
　　北京電　馮代總統率同赴津迎接之梁啟超林長民等於本日正午安抵北京段總理以次重要官民均至車站歡迎甚盛（一日） 
　　北京電　二十四日國務院發　各省諮詢召集臨時參議院之電報目下已有浙江安徽湖北直隸河南山西山東等十省覆電表其同意惟政府最抱杞憂之雲貴兩廣四川湖南各省尙無回電據國務院方面人云召集臨時參議院一事陸榮廷並不反對除雲南外可望多數贊成大約九月内可開會云云（一日） 
　　北京電　現在法蘭西　院之劉廷琛受張勳之意發表關於復辟之文書並各省督軍往返電報目下正在編纂又外國人中亦受張勳之託同此目的從事翻譯（一日） 
以上東方通信社電 
[戰電]  
　　倫敦電　今晚德國公報云德軍自在白魯資河東面大戰後已有一大部分攻入俄境（三十日） 
　　倫敦電　海格將軍報稱今晨三時五十分鐘英軍會同戰於英軍左翼之法軍在里斯河北面廣闊之陣線進攻已佔據最前之目的地聞目下仍在各地點得滿意之進步俘獲敵兵甚衆昨晚海格將軍報稱昨夜英軍在洛巴齊特附近襲擊一次　亞美蒂愛爾附近之敵砲隊更形活動昨日英飛機繼續襲擊敵軍各要點晨間十時雷雨交作乃不能飛行英飛機多架爲大風所困有四架未飛回英軍擊落敵飛機四架又逐走兩架英飛機連大風中所失者共有六架現無下落（三十一日） 
　　倫敦電　航務部報告英國船舶於戰爭中所受犧牲之詳情謂前與外國及殖民地貿易之嚬位今調回遣用者佔全數百分之五十航海之船舶今爲大不列顚與愛爾蘭服役者共有一千四百萬嚬從事戰役者共有六百五十萬嚬尙有巨數之船舶撥助大不列顚之協約國就軍火與糧食之現狀而論船舶已有全歸政府管理之必要俾各船均用於與國家最有益之處且使因戰爭而獲之大利歸爲國有今除若干船舶用於與殖民地至關重要之事務及租與法意外其餘海船已爲英政府佔用百分之九十七定期駛行之郵船亦均被佔用其嬴利不歸船主人而歸政府英人所經營之遠洋商業已多委與中立國船舶經營之英國出口貿易多種已因撤退船舶而受損礙運往印度與遠東及遠處殖民地者特爲尤甚中立國船舶之價近已倍於英船此亦撤退船舶影響之一英國出入口商品邇來所減甚巨雖運往協約國之貨暫已增多然未能抵償長久商業之損失云云海軍部宣稱巡洋艦亞里亞登號（一萬一千嚬載將士六百八十人）中魚雷沉没炸死三十八人（三十日） 
　　倫敦電　郵政部宣稱六月十四日離亞特萊特十九日離佛里滿特爾十二日離上海十六日離香港二十三日離新加坡二十六日離檳榔七月二日離哥倫波七日離孟買寄英之郵件均因敵人之行動失於海中（三十一日） 
[公電]  
　　雲南唐督軍通電　萬急馮代總統鈞鑒段總理陸巡閱使督軍省長各都統各鎭守使龍督辦孫中山章太炎先生盧護軍使上海海軍薩巡閱使程總司令岑西林唐少川李協和三先生大馬路羣明社轉至電輪朗長中華新報時事新報並轉各報公鑒頃據資州顧師長有電稱閱四川羣報養日緊急號外載有川軍廖團長子明報告二十一號於秦浪刻地方戴戡被川軍圍擊不能脫逃當將擒獲槍斃請軍長派員查驗熊旅長周道剛不知下落等說查戴兼督自潰圍出走沿途被川軍截擊生死不明今聞號外云云是戴督被逆軍戕害已屬確實似此兇燄鴟張暗無天日殊堪髮指應請我代總統迅發明令飭滇黔各軍就近尅日進剿以伸法紀而靖地方並請諸公一致主持公道不勝企禱唐繼堯叩 
　　陜西杜夢彪通電　各部院督軍省長陸巡閱使各報館均鑒前陜西省長李根源因病不能視事當將省長印信交由夢彪護理業經通電查照頃奉電令陜西省長李根源准免本職陜西督軍陳樹藩暫行兼署省長夢彪即於本日卸事將省長印信等件送交陳兼署省長接收除呈報外特此電聞杜夢彪卅 
要聞一 
[馮河間北上之警衛]  
　　字林報三十一日南京通訊云馮代總統已於夜半啟程北上自督署至下關兵士排列於道不許人行聞鐵道不沿途照料極爲周密自浦至津每相隔一百碼處輙有一兵守望 
[南京快信]  
　　馮代總統前晚二時起節昨晨過蚌祗停車二小時卽駛行北發 
　　督署各處課長均隨河間北上（除參謀長）署中應辦各事軍務課派張子治軍法課派周學源副官處派李登科軍醫科派戴漢臣軍需科派張行之暫代課長職務 
　　督署辦事人員俟事務辦畢後即行返京聞尙須五六批始能走盡 
　　齊兼督自河間北行後每日即在省署辦公不再往返督署 
　　齊兼督自一日起關於督署公文等件均由代理各處課長封送省署批閱 
　　馮到京就總統職後擬將齊兼督軍内調 
　　憲兵司令陳調元省警廳長王桂林昨午後三時由蚌轉車遄回 
　　淮揚鎭守使馬玉仁前日來省請示防務機宜並送馮代總統起節北上昨轉輪回防 
　　戒嚴總司令王廷楨爲愼重省防起見昨親赴省城各要隘察看形勢以防疏忽 
　　駐省之第六師昨有砲兵三營自萬壽宫出發沿蘆妃巷大行宫一帶旅行並抬機關鎗三架以示威武前排爲軍樂隊 
　　蘇州警察廳長崔鳳舞蘇常道尹王莘林昨日午車由寗回蘇 
　　新任海軍第二艦隊司令杜錫珪前晚亦已隨馮代總統同車北上接洽海軍事宜 
　　海軍第二艦隊司令饒懷文辭總司令職 
　　建康艦長來電表明並未附和獨立 
　　駐泊下關江中各艦昨已有兩艘奉令開赴上游駐泊 
　　湘督譚延闓昨有通電來寗不承認北京政府内務總長湯化龍昨用快郵函知省政研究會報告就職日期 
　　浦口商埠會辦温宗堯疊由滬來電辭職聞馮代總統有淮意 
　　徐州鎭守使軍需官王警誌前日來省請領軍餉昨謁齊兼督呈報徐州辮兵確數及防務情形 
[海部發佈林杜兩艦長宗旨]  
　　海軍第一艦隊宣告獨立後當卽相率開赴粤東旣而又有傳說謂其中尙不盡一致頃者海軍部又特發布林杜兩艦長宣佈宗旨之佈告此中消息似有可研究者其原文曰海軍素抱息事甯人主義維持治安尤爲天職所應爾當督軍團事起第一艦隊屢受南方人士激刺其初持平激烈各有主張經疊次會議始共趨於持平復辟發生海籌海容二艦北來防護共和迨復辟打銷之後方冀大局可平南北人心漸歸一致詎料一二高級長官受人運動刦持在滬數艦開赴象山用一隊全體名義宣告脫離中央頌莊等仍抱息事寗人宗旨斷不盲從特此佈告以釋羣疑海籌艦長林頌莊海容艦長杜錫珪建　艦長任光宇永翔艦長陳鵬翔 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黎馮行止與南北時局]  
　　馮河問旣定八月一日由寗起程來京聞途中蚌埠濟南天津等處皆有數小時勾留大約八月三日下午可到（或謂二日到京）蒞京後第一事即爲對於黎黄陂竭誠請其復職但黄陂方面出京之準備早已停妥一俟河間到京接洽後卽行出京赴津暫住且聞黄陂尙擬通電各省聲明業已出京暫不與聞國政如有假託名義或自行擁戴者概不承認該電稿已飭秘書擬稿另一消息謂在黄陂方面意見以河間不論繼任與不繼任自身决不願再爲馮婦聞前日對政府來使云今蒙勸告謹謝厚意惟予已决志不聞政事請勿相强等語昨又據某處消息謂黄陂對於復職雖已一再聲明决不承認然觀察現在之意嚮有舊國會如能立即恢復亦可曲全就任之耗又聞段芝泉自奏凱入都後曾於日本公使館晋謁黎總統嗣聞黎總統之赴津恐謠諑煩興有碍地方治安曾懇請稍緩行期須待馮氏抵京後再行黎即允諾茲馮氏來京之期已經確定黎氏擬待馮到後卽行首途赴津至於官場方面對於馮河間之入京已準備歡迎等事國務院秘書廳昨經通知步軍統領及警察總監會同辦理歡迎事宜茲將所定條項分列於下　一歡迎人員均着制服佩帶勳章或着乙種禮服　一中華門内兩旁均搭蓆棚一爲外賓歡迎室一爲各機關人員休息室　一至東車站政學兩界歡迎人員均先函知國務院秘書領取入場劵準其入站　一中央公園停止售票因元首禮輿經過之地一律斷絶交通　一由東車站至中華門天安門西長安街新華門一帶馬路均有軍警守衛以示尊嚴 
　　政界消息現在時局尙有可調停之望其主動力一在於馮河間一在於陸榮廷略謂武力解决係專爲國務院所主持河間意旨頗不以爲然即到京繼任後尙擬仍以調停爲前提必當有一種相當之手續提出陸榮廷雖有擁護中央之說然所謂擁護者係爲疏通之擁護並非武力之擁護近日連次來電均未脫離疏通之範圍有此兩要人之主持是調停之說或尙有望又據政界某要人云政府對於西南各省由參謀陸海軍三部共同籌議國務院即電致河間徵求同意政府已信確有實力解决此次問題陸榮廷態度已明岑春煊亦極贊助均有電至政府承認河間繼大總統民黨方面聞段總理昨又電請兩廣巡閱使陸榮廷疏通陸已有電來允爲擔任窺其意旨若極抱樂觀主義者惟另據一息則謂最近南北兩方因國會問題政見愈趨愈遠業已各走極端戰事危機恐已不可遏止聞北京政府之密議已决武力解决此數日軍事密議頗極忙碌惟作戰計畫迄尙未正式發布聞其内幕有六種原因不得不暫行從緩者第一馮河間旣將北上就職其是否贊同完全武力解决尙未可知不得不商其同意第二陸榮廷陳炳焜譚浩明等態度終難可靠必須再行勘查第三馮河間旣已北來所有江南各處軍防尙有一番更調第四在民黨方面尙無顯然舉動政府亦未便首先發難第五一經作戰者首以籌餉爲前提此節恐尙費躊躇第六湖南譚組菴貴州劉如舟兩督軍之態狀尙不明瞭必須設法調查以上六端爲原因之最顯明者然以目下時局考之恐和平解决之說終歸難望也 
[衛興武與日記者談話]  
　　衛興武被捕說京師警察廳旣爲聲明一切茲聞北京某日本記者爲此問題特赴衛處相談衛君謂余原供職總統府刻又充段總理秘書與德俘收容所毫無關係該所長爲郭夙亭君與余有師生之誼但郭所長與錢錫霖事件有無關係則非余所知也再郭君刻在海甸收容所勤務惟在報紙上誣余以德探之名而知余者必不之信故無更正之必要茲特行通知者以爲參攷可也自段總理起討逆軍以來余在天津營幕曾於十四日與段總理偕同入京十五日赴張家口慰問軍隊十七日奉陸軍部令往訪荷國公使詰問釋放德俘之理由荷使答謂海甸現有十三師駐紥若起而攻擊張勳則害及德兵生命故特通牒外務部尙書梁敦彥由陸軍部尙書雷震春命令郭所長卽行釋放護送交民巷安全區域俟恢復秩序後再行送還所定地點此事並非本公使一人之意見云云旋後以復辟覆滅共和復活故余逼該公使卽行送還除令病兵三名入德醫院外其餘全部收容嚴行監視至於德俘混入張勳軍隊操縱大砲等說陸軍部正在切實調查卽入院之德兵有無戰傷之證跡想已由所管醫生報告陸軍部矣余於光緒三十年間蔭昌將軍充駐德公使時與現任十二師長張永成及其外兩名赴德參觀該國大操當時該國侮辱我等中國特派武官殊甚蹂躪觀戰武官之體面當時德國立太子式日本簡派伏見親王而中國决未派遣代表余雖有多數德國友人然余頗不喜與德人交並務避與渠等共事云云並謂駐京荷使對於張勳問題及其他專横殊甚故當局異當憤慨要求引渡等事槪不與之交涉云云 
[財部接收烟酒署紀聞]  
　　烟酒事務署呈准改局後業於前日由財政部派賦稅司司長袁永廉僉事蹇先驄及主事辦事員等數人帶同雇員茶役前往該署接收初由坐辦熊正琦出爲接洽袁等具道來意出示部文並要求將印信文卷稅欵賬簿摺據及一切物件逐項點交熊坐辦當召第一科科長靳裕華諭令照部派員要求各事辦理該署已知交代在即賬目尙未結清袁永廉等要求當時交出靳科長以爲殊難辦到僅允先將印信稅欵交付袁等雖以爲亦係實情惟因部長諭令卽日接收清楚遂謂文卷賬簿遲一二日再交亦無不可惟須請坐辦面向總長說明而往來摺據必須今日交出靳初猶支吾袁索之急靳乃謂往來摺據早經繳銷旋即出四萬餘元之憑據及現欵交與袁等即將印信稅欵帶回部中另有茶役等將烟酒署大客廳之傢具亦搬往財政部其時熊坐辦即往謁梁總長具陳賬簿文卷尙未交出之原因梁謂未交出以前請公負完全責任熊唯唯而退昨日星期例應休息該署人員因趕辦交代聞尙到署辦公又一訪函云財政部附設煙酒公賣局長已派定胡汝霖胡係進步黨健將先是局長一主席梁總長本擬以坐辦熊正琦接替以資熟手而次長金還以爲熊係鈕傳善所　引之人力請更換聞現已决定以胡汝霖爲局長因胡尙未到京故暫緩發表由司兼管 
[張敬堯剿辦四省土匪之由來]  
　　政府近以豫魯皖蘇四省邊境時有辮兵土匪出没前日特任張師長敬堯辦理該四省交界剿匪事宜聞此事起因蓋以此次海屬之東海灌雲贛榆沭陽灌　之漣水泗陽屬之銅蕭碭豐沛邳宿睢八縣皆爲辮兵土匪薈萃之區北京解散之定武軍本係資遣回籍該兵全爲山東郯城沂水魚台及河南虞城夏邑永城等縣土人間有安徽之宿州五河臨淮以及江蘇徐海等屬遊民前次北京用火車將該散兵運至兗州等處遣散爲數共有四千有見之者均身穿藍老布短衫褲或有辮或無辮肩背一小包袱四處亂竄現已與各地土匪粘合一片畫伏夜出聚散無定向就近各　鎭肆行刦奪河間與齊省長異常夏慮連日與河南趙督軍山東張督軍安徽倪督軍往返函電籌商四省會剿方法業經四省復電一致贊同决定豫軍可出一旅魯省派兵一旅一團皖省出兵二十營江蘇遣派第五旅曁游擊隊三千合共約兩師團分駐四省交界要隘現因徐海各地均高梁蘆粟俗謂青紗障不能進剿暫各作包圍計劃不使蔓延俟八月節後高梁割去當再節節進攻行將聚面殲之免致成爲流寇因此事重大須由政府特任一統兵大員總攬事權俾好辦事並籌設四省會剿總辦事處其經費概由國家擔任限日肅清故有前日任命張敬堯督辦四省交界剿匪事宜之命但此亦表面之理由實際上於布置東南兵事之籌畫或有關係也 
[魯省之兵匪合一譚]  
　　客有自兗南來者述辮兵與土匪之過去及現在種種情形其言曰張逆之由金陵敗潰也逃　兗州殘卒僅數百人袁氏以瘈狗視之欲以咋噬異已厚給盜糧任其就召而張募集之法必首先詢問曰曾攫過否（兗曹一帶之土語稱强盜曰老攫）若曾攫過卽爲合格在張意中以爲敢爲盜者必皆健兒若全部皆屬若輩庶足爲唯一之精兵故張部下不以爲盜爲恥猶之厄魯特風俗不作賊者不齒與人類也張未爲逆時其營卒靜久思動則挂號一月或四五十日回家從事刦掠並由軍官處租賃槍械數十枝約定得利回營後步砲繳租價八十元盒子砲繳一百二十元故軍火無虞缺乏迨刧案旣多各官廳指名購緝則又歛迹回營與該營軍官分享其利如是者循環不休視爲天職是民國以來之張儼然以盜魁之資格虎視中原兗曹土匪之不能肅清無足怪也此次復辟不成辮兵之陣斃者無多大半皆散歸田里大局上似告一段落之終結而山東之隱憂則自此愈大本年以來土匪日多居民已䧟於恐惶時代自辮兵潰散譁變後匪勢驟張濟東西岱南北警耗頻傳當局者若不早事剿除將來爲闖爲獻中原鼎沸豈僅關吾東之存亡哉茲將所得消息彙誌於後禹城茌平高唐三縣交界現有大股土匪約二千人槍械極爲犀利皆長拖髮辮衣江防營服色該境軍警單弱斷不能平鉅寇各縣城池皆有朝不保夕之勢禹城趙知事來省告急並請迅派大兵往剿 
　　毛思忠破曹縣後卽竄入蘇境辮兵之譁變者加入甚多匪數陡增至數千人現圍攻豐縣已五晝夜該邑官民矢死固守尙未失陷 
　　曹州素稱盜藪其最鉅之股殆近萬人自府城以至各縣城門晝閉路絶行人曹州方鎭守使以兵力太單難資守禦已飛電來省告急中央雖派張敬堯任蘇魯皖豫四省剿匪事宜恐鞭長莫及不足救曹州累卵之危也 
　　近聞曹屬各縣人民因毛匪辮兵混合爲一大肆猖獗分路肆掠俱惴惴焉有朝不保夕之憂垸曹州范縣鄆城等八縣人民擬組織地方保衛團以爲守望相助之計至辦理欵項係由各縣每畝地捐銅元二枚公舉紳董賈鴻賓等代表來省呈明公署聞張兼省長閱呈後異常嘉奬令先將捐欵籌足再行禀明核定章程實行辦理 
　　臨沂一邑境域遼闊伏莽頗多縣之南境與江蘇之贛榆下邳接壤之處不時有土匪竄入爲患地方惟自近年以來經陸防各軍迭次剿捕零星股匪已就殄滅不料復辟禍起海州辮兵又復譁變當時雖經官軍擊散而該辮兵等東竄西逃到處刦掠昨聞有潰變之辮兵一股竄入臨沂縣境之某村刦去財物甚多幸駐境陸軍聞報卽派隊前往迎擊匪始遠竄 
[東三省近信]  
　　江省英巴各旅長因許蘭洲驅逐畢督軍各以武力對待相持不下已將月餘吉林孟督軍昨接江省全省公民呈文一件内列農工商民各界代表百餘名大致以江省軍界搗亂閭閻屢遭兵禍現在國家多故中央無暇顧及民等夙仰孟公在吉十餘年吉林人民雞犬不驚皆督軍鎭撫之力因此我江全省人民泣懇督軍速駕江省設法調停以保江省民命免致惹起外交云云情詞極爲哀痛聞孟督軍披閱後擬即召集各軍官會議辦法矣又聞黑龍江英許衝突後許氏因擬設法同中央運動故派該師參謀長尙玉占於前日來奉面謁張督軍磋商要政勾留數日昨始換乘汽車晋京 
　　近日奉省因政局關係各界紛紛開會籌議星期五晚奉天商務總會因重要問題開臨時緊急會議大槪係籌議維持糧食金融並此次與外人議定之兌現新約諸問題東三省官銀號總辦劉海泉中交兩行及商業殖邊各行首領均列席與議至深夜十二時尙未散會 
　　奉天高等廳長沈家彝以改良司法爲不可緩之要　除添設地方廳十處外新民等五縣亦已改組爲縣司法公署直接於高等廳聞日昨又將昌圖通化懷德撫順桓仁等六縣依法改組並由廳派　承審書記等多名前往組織 
　　京奉鐵路新民屯附近前因積雨二尺餘深淹没軌線以致行車一時停滯嗣經修復開車詎二十五日又有大雨於以前修復之處又被破壞故自二十五日以來火車又不通行大約尙須幾日始能開通云 
[鄂財政與中央關係]  
　　統一財權之阻力 
　　梁啓超之長財政爲其素志今者如願以償各省多電賀其履新似於財政前途已有把握矣然以鄂省當道對待財部之最近熊度觀之則財權統一又似遙遙無期也鄂自　辟以來所有隷屬中央部署之官產處印花稅處烟酒公賣局造幣廠榷運局電報局等機關皆移轉暫隸督軍管轄固爲一時權宜之計張勳敗滅新政府成立自應一仍舊制乃至今不聞取消前令且如電報局長陶廷賡之附逆公賣局長王元常之侵欵皆逕行撤換自委人員接充雖陶案發在京師初復内閣甫成之際猶可稱爲大局未經統一而王元常之撤差則事在二十三日京局業已大定該局長爲財部間接屬官進退例由烟酒督辦禀承財部今鄂省自由撤換說者謂係烟酒督辦公署現須仿鹽務署改制鈕傳善不負責任之故而王元常所犯侵欵案（王因清季充湖北簽捐局總辦起義後呑没存欵四萬八千餘元與知其事之員司朋分現被舊日局員張某告訐而王自辯則謂此欵係當時張南皮批給之紅利並非公欵）又事關重大誠恐電京查辦遴委展轉需時王得從容布置湮滅證物甚或挾資遠颺故用迅雷不及掩耳手腕權由鄂中委員接辦俾卽移交法庭是亦一說也顧以吾所聞則王之罪是否成立殊鮮鐵證現尙在查辦中儘可先咨該管部署核辦何爲急迫乃爾卽以派員一層言之亦應以代理爲限聞王雙壽之委狀係應即遴委接辦合派該員承充字樣此不能不謂爲侵越部署權限也現造幣廠長蔡康又以復辟嫌疑被查辦交看管委派省署秘書長金世和暫行代理矣聞此職早卽有遴委該秘書承充之信祗以前撤王元常之故中央來電詰責有以後不得擅自任免之語故此次遂先委代理一面向財部保薦金秘書堪以承乏請即由部任用茲已數日尙無明文惟王子春旣已自定主張苟財部而另用一人勢難得王氏承認此皆關於用人上事項至論解欵問題則自段合肥組織討逆軍以後至今鄂省僅解過五萬元往北京兩萬元往南京此項討逆費至京師復後始行解往梁到部與段氏以國務院名義先後來電催欵當經王氏令行財政廳搜羅論者謂李内閣時代鄂尙解二十萬元以此比例今必多於前次乃遷延數日王氏電覆中央一錢莫名謂自政變以來釐稅日減軍用日增現在川湘風聲緊急本省當南北之衝亟須籌防所有應解中央各欵惟有一律暫停截留軍用云云查 
 
 
 

Page 7

 
 
鄂省近來稅釐固然短收軍費並無增加卽以籌防而論不過軍隊調移輸送略需欵項然亦本有軍事臨時費可用且現在布防早妥無增加軍用之處是故解欵之不能如額固在情理之中若一概停止則殊出乎中央意料之外者也再查軍署軍需課近日存欵甚豐新由官商發起之商業銀行卽以該課儲金活動緣該課長魏聯芳卽銀行籌備處長也又聞梁財長擬更調數省財政廳長以安揷其夾袋中人物鄂財廳長張詠霓已得斯信特極力結援於王督該廳長上年因申串捐不列預算事爲省會糾彈諉係外銷欵項例不列入預算茲又自向王督呈出浮征牙帖稅手續料一欵計有七萬元蓋手續料部章只收一角前廳長胡文藻於行知各縣公文中故意悮爲一元歷年各縣照收報解致積此巨數張至此乃全數揭出奉王督批諭嘉奬卽作爲外銷雜項此亦可見鄂省財政之一斑矣 
[鄂議員改良幣制意見]  
　　鄂省議會副議長屈佩蘭氏近因政變迭乘曾通函在籍議員迅速來省擬開臨時會集議補救奈各議員以時方酷暑長途炎熱且非奉省長召集到省以後難免因黨見糾紛不能開會故報到者雖不乏人然此去彼來終不能足法定人數近有議員陳君豫等以鄂省幣制壞濫不堪亟應設法改良特上陳意見書於王兼長云自起義以來官票充斥銅元缺乏商民交困識者靡不謂銅價昻貴銅元減鑄不能實行兌現致官票信用價格日隳商民受困此爲唯一之原因雖然由於銅貴者十之三四由於造幣廠不能因時制宜者十之六七也兼省長明鑒及此迭電中央主張加鑄當二十銅元以維現狀而財部只知空談學理不悉鄂省實情始而只惟鑄銅元三十萬串繼因兼省長力爭始准加鑄四百萬事串即以此數刻期鑄齊開兌而吾鄂發行之官票四千餘萬杯水車薪猶恐無濟乃造幣廠不遵命令故意延不多鑄每日僅造五六千串以爲多延一月可多得一月薪俸如此辦理而欲望官錢局實行兌現以維市面其可得耶邇者神京政變武漢銀根吃緊票價愈落商民愈困値此時機欲圖挽救非速將鄂造幣廠設法整頓不可整頓之策計有四端（一）宜更換廠長以清治源現造幣廠長蔡康智識卑汚性情頑固只知一已之私利不顧商民之困苦官錢局訂鑄銅元伊則浮開工料㚥商以官票私買銅元伊則拴通漁利位置私人勾通舞弊重給薪俸朋比分肥種種弊端不勝枚舉更奇者復辟電來該廠長喜極欲狂明目張膽購買蟒袍預備朝賀是不但以貪婪無厭之人不能勝此重任而吾鄂首義之區亦萬難容此帝孽應請電中央尅日撤差選擇熟悉造幣人員接辦（按蔡康因以其私宅作復辟派機關經報章揭發後王督軍又委員查辦並命交武昌縣看管其結果或須撤差也）（二）宜改用黄銅以輕成本紫銅價倍於黄銅現鑄紫銅元一萬串須賠二千串以上之成本不如援照川湘成例改鑄黄銅銅元且免利權外溢（三）宜減輕重量以杜銷燬當十銅元逐漸減少實被外人燬化近鄂省所鑄當二十銅元本爲抵制銷燬但當二十銅元出後百物暗中漲價商民隱受苦痛不如仍多鑄當十黄銅元減輕其重量且將舊當十銅元自行改鑄（四）宜擴充鑄數以資兌換清季鄂廠日鑄銅元總在二萬串以上以之應兌官票周轉頗靈今中央旣准鄂加鑄四百萬暫攤作六個月鑄成每日亦可鑄銅元兩萬餘串則官錢局即可實行兌現尙何錢荒之足患云云 
[駐皖北辮兵之騷擾]  
　　駐皖北五河縣辮兵一營於七月二十二日下午三句鐘譁變搶刦西街四十餘家旋經安武軍由蚌開赴三營逼令繳械遣散由津浦車押送回籍其駐泗縣辮兵一營係殷恭先部下亦於七月二十七日夜譁變攔城搶刦泗縣距五河九十里該辮兵尙不知駐五辮兵繳械聞將會集五河以便赴蚌乘車返許現五河縣知事亦已會同水警署長嚴加防範矣 
[毫州刼灰之西訊]  
　　字林報二十六日毫州通訊云亂氛四起惟此間尙安曹縣爲盜攻陷事前曾略陳梗概茲接該處敎會來函所言頗詳謂盜匪約千人由單縣碭山等處於七月十一日午前三時到境鎗聲一響先期混入之奸細即奪開城門任其擁入盤據城中約十二小時之久城中雖有兵士然竟杳無聲息匪擬圍其營而焚之兵始逃遁地方官吏亦皆潛逃匪徒不獨擄人刦物且遇牲口輒被奪去蓋用以䭾載贓物也共約擄去一百餘人内有一富户之男孩甫生兩月城外敎會外人皆未被擾此爲可異之事日前曾有謠言謂外人在各處置毒於并以致西人巴德爾氏在鄕村中爲衆毆擊指爲投毒聲勢洶洶幾欲殺死之幸經稍有識者營救得免敎會近收到印字機一架鄕人不識誤爲大砲盜匪先雖在敎會附近開鎗後竟未敢擅入殆畏砲也曹紳徐繼孺庚子年作宦山西曾與屠殺洋人案有關後乃蜷伏曹縣近又逐漸活動竟死於盜手云云毫州官場日來頗有戒心聞蚌埠辮兵沿河上行傳說渦陽已被搶刦此間十日無雨熱度常在九十度左右糧食較冬夏稍賤貧民仍以謀事覓食爲難數日前有一曹縣人挾襆被而來似甚沉重由一前充兵士今爲閒人之毫州人爲之招待租房居住捕役等因其形跡可疑向之盤詰拆視其被則内有綢緞數疋手鎗一支及洋百元當將此人及招待人捉送官廳訊辦矣 
[杭州快信]  
　　北京總檢察廳電令到浙通飭嚴拿此次實施内亂犯張勳康有爲萬繩栻胡嗣瑗梁鼎芬梁敦彥雷震春張鎭芳朱家寶袁大化勞乃宣升允等除張雷二犯業經緝獲外餘仰飭屬嚴拿高檢察廳昨已通令一體協緝 
　　黨人張百載王麟於月前經省會寗波兩警廳先後拿獲至今尙未裁判現聞軍法課訊有端倪不日當可定讞杭報所載近日甫在新市埸某旅館拿獲實係訛傳 
　　紹屬戒嚴司令官六團團長盛開第呈請督軍委本團團附陳弼宸充衛戍副官專司衛戍事宜已照准督軍公署委吴繼彪（前清知府）爲紹屬戒嚴司令部軍法官昨已赴差 
　　警備隊司令部委梅占魁（前温防統領）爲總稽查月薪二百四十元昨已到差 
　　杭地審判廳奉京審廳函嘱以日昇昌銀號倒閉案總清理人梁懷文聲請實行第一次分配奉部核准昨傳杭號清理人趙尙華會同廳委赴中國銀行提該號收欵銀一萬一五千元飭趙領滙山西平遙以資分配 
　　黄嚴知事湯贊清調省另委遺缺以臨海知事汪瑩調署所遺臨海縣缺即飭正任之張蘭回任　　南通張謇昨（一號）抵杭庽迎軿旅館准今日附江干小輪赴臨浦致祭湯壽潛 
　　警廳自昨日起派伍某李某會同大有利電燈公司按户實行調查機線以肅火政并先期刋單傳知 
[江北雜訊]  
　　淮揚鎭守使馬玉仁原定七月二十九日午間晉省請示防務嗣以沭境匪熾折回旋接省中電催卽於是日黄昏時乘元慶官輪南下 
　　沭陽等縣人民紛紛來浦請兵淮揚鎭守使已咨明海州鎭守使查照 
　　水利局員某君在沭陽兵變前以半官性質赴該處第十六營勸導無效頃已返浦聞沭城此變以東隅商民受害最大 
　　聞客有自姚灣來者述及距八義集七十里之地方有辮兵約兩營向該地商民要索洋二千元西城門盤獲身藏子彈者一人聞爲張家圩人據稱購以防匪 
　　清江交通銀行公易局舊址之新屋現已落成不可日以移入辦公 
　　前犯殺妻嫌疑之江都縣偵探曹小帆已由淮陰縣公署解送阜寗縣本藉 
地方通信 
[松江]  
　　干巷警局之虚驚　金山縣干巷鎭於本月二十九號下午突有匪魁莫阿照率同羽黨六十餘人肩刀荷戈游行市上聲言將於夜間刦毁警局該鎭趙巡官聞訊後即飛報金山縣署請派水警到鎭保護一面趕即遷避隣屋迨水警旣至匪踪已杳趙巡官因恐不容於與論已具呈該邑　知事堅請解職而該鎭紳民倪 
職以資熟手 
　　農會常會之議案　縣農會長吴履剛於本月二十九號下午召集該會職員在會舉行常會是日議案如下（一）修理房屋案由吴會長就呈縣請葺會屋及縣署派員驗勘情形報告會衆（二）編造預算案由吴會長宣讀舊預算稿後衆議本届預算仍照舊稿不另修改（三）編輯雜志案因擬名未定未有結果現擬將會員投稿暫歸會長保管俟下届開會時再行推定專員從事編輯又聞該會接全國水利協會來函稱該會將於南京開會選舉並謂查本會章程第三條縣農會正副會長有入會資格請卽從速加入云云現吴會長已商之會衆擬將正副會長入會費及來往南京旅費歸農會預備費項下支用云 
　　松金兩縣繭業近狀　自省議會議决每縣繭行不得過二十家之議案後業經咨由齊省長公布松縣繭行祗有八家（俱在楓涇）一般富紳見此議案後以年來繭業獲利甚豐因即爭先恐後向縣繳欵領證所餘憑證十二張即於三日内領完而無勢力之商人遂抱向隅近因金壇縣亦有爭領繭行憑證之弊控經省署通令各縣限領證各繭行於一月内將行屋繭灶建築完備否則即撤銷領證聽由後至具領於是新領證之繭商對此命令手足無措蓋一月期限萬難辦到且楓涇所築繭行俱在田中起造當此青苗成熟之時焉能使鄕人毁損故卽約集新領證之十二家具呈松江縣署及江浙皖絲繭總公所請予轉呈緩至秋收後建築以維田禾但不知能否批准也　松金兩縣繭行已成立十四家唯尙未組織繭業公所去年雖曾提議迄未成立茲於七月二十九日由某君等邀集十四行代表假座上海一枝香會議組織公所方法旋經草擬簡章十條經衆通過决於八月十一日在楓涇繭業籌備處推舉總董議董等　員並呈報江浙皖絲繭總公所及本省行政機關備案 
　　縣署不准抄錄批諭　縣署自兼理司法後對於訴訟人請抄卷中文件依審廳辦法一律准抄以抄費爲錄事書記之津貼乃近日劉承審員不知因何事故一概禁止抄錄即應行公布之庭諭批示亦均拒却而縣中公布之批諭牌示無人守望旋貼旋扯以致訴訟人民欲閱自訴之批諭竟不能得且往往因此而誤却上訴期間者此舉寳於訴訟人大有不利也 
　　商界借漕之確數　松商會應知事之請於前日邀集各商董等至會籌議借漕辦法當經分認數目計松江銀行六千元甡源信餘兩錢莊五千元日豐銀樓二千元通惠綢緞莊等二千元共洋一萬五千元刻已報解縣署核心矣 
[無錫]  
　　嚴維江獲案劉宗宇鎗斃　元聚繭行刦案要犯嚴維江前在看守所脫逃經縣署咨令水陸警察一體緝拿並將看守所馬所長記過兩次當時官廳聞嚴犯逸出後匿於蘇州之木瀆鎭卽飭第一分所副巡官葉鳳臺（木瀆人）馳赴該鎭秘密偵緝詎嚴已自木瀆潛至横涇（相距十數里）葉巡官卽跟蹤偵實趕發快信報告來錫楊知事立飭警備隊劉隊長率領長警多名及法警倪谷生携帶軍械洋銬乘車赴蘇遄赴横涇將嚴緝獲押解來錫翌日晚間八時解縣由楊知事親自於三堂鞫訊准許人民觀審蓋欲證明賄縱之虚實也而嚴犯所供頗爲看守所馬所員洗刷淨盡祗自承逃逸楊知事遂並未詢及盜刦事即令退堂隨卽下諭看守所馬所員以辦事疏忽四字撒差遺差即以縣署庶務董繼宣補充是晚十二時楊知事復提嚴犯到庭研訊嚴招認事前會議已曾預聞事後分得贓洋五十元但不認此案爲盜刦第云係籌借軍餉備北伐張勳之用旋提已獲盜匪劉宗宇對質無誤隨電禀軍民兩署請示本日齊兼督軍覆電到署令將劉宗宇就地執行鎗斃聞已於下午三時餘押赴南門内校場鎗决矣至嚴維江如何判斷尙未得悉 
　　梟匪希圖大掠　駐錫水警第二專署長昨日致函縣公署略謂頃據探報梟匪阮老鬍子糾集黨羽共有船十七號軍裝不知數目目下潛往無錫等處希圖大舉並有管大肚子以及李鬍子趙鬍子等均已分赴蘇屬各埠報請嚴加防範等情據此查該帮匪等經上年剿擊竄散漏網旣久迄未拿獲野心未戢死灰復燃自在意計之中亟應嚴密防緝除分函外用特函達貴縣查照傳知所屬一體加意防緝爲荷云云楊知事當卽令飭警察各分所及警備隊遵照辦理矣 
[鎭江]  
　　探訪員拿獲土販　丹徒縣公署探訪員徐炳甫於前夜五句半鐘太古輪船由鎭開駛後見某公司之茶房手提包裹自租界大馬路經過街道上鎭屏山之後坡送至大慶樓三十六號土販丁少房中當即鳴知崗警協同入内搜檢當場起獲私土三斤連丁一併帶至警察一區經蔣區長訊明後隨卽派警解送總局轉解縣署卽經吕承審員開庭預審丁供認販土不諱判罰洋四百元并科徒刑三個月准其繳納贖金具結保釋 
　　租界破獲大烟窟　租界私售燈吃久已懸爲厲禁去冬鎭屏街潤州書社等處違章私售經工部局查獲罰辦并勒令各租户繕具罰金五百兩之切實保結在案茲鎭屏街寶興園盆堂間壁樓上又有黑籍中人某某等各出數百元之資本分賃房間三四處開燈售賣生意頗旺事爲駐鎭英領事知悉乃於昨晚督同工部局一號四捕並率華捕三人前往該處當場查獲烟具多件一併帶回領署惟各烟主烟犯紛紛逃遁竟有縋牆越屋而下者致未逮捕一人聞今日西官開庭須將該房東飭傳到案照保結認罰數目强制執行 
[揚州]  
　　鹽城防軍與緝私營兵衝突　駐鹽江蘇陸軍第一混成旅第二團第三營新招兵士高某素與兩淮緝私水師第三營（駐防東門外　蜡　）某兵士不睦茲於七月二十六日　約同營兵士數人至緝私營駐紥地點欲與之爲難經緝私船長說項散去次日（二十七日）天甫明該兵高某又約營兵十數人持械與緝私營兵衝突緝私兵受傷甚多嗣由營長張稼森據情禀告陸軍團長卽赴三營責問適該營長劉炳炎因公赴浦由營副宗某出爲道歉已屬無事詎於午後雙方又生意見勢將對敵城門因之驟閉一時人民驚慌失措嗣由該邑知事劉班侯帶同警備　前往調停未致肇禍茲聞雙方已報告鎭守使緝私統領核辦矣　　紳商挽留軍隊　馮代總統以通海鎭守使管雲臣隨行北上擬調駐揚混成旅長張仁奎及所部軍隊前往塡防本邑紳商各界聞此消息由陳某領銜發電至寗挽留未識允准否也 
　　泰縣永興泰包廠開幕　淮北產鹽極旺所需鹽包均向香港購買因其緊密便於輪運也茲有泰縣宋士鈞以該地爲莞蒲出產之區工料極賤特集合同志合資設廠仿織香港糖包已於本月二十七號行開幕禮來賓如警所代表商會正副會長鹽商會代表公共體育會主任等到者甚衆首由宋士鈞報告開辦該廠宗旨續由鹽商會代表徐菊人誦祝詞繼以來賓演說末由宋君致詞答謝復導來賓遍覽織包廠絞包廠練蒲廠等處規模頗大工人亦多所織三星牌糖包雙星牌鹽包亦見緊細精密現聞淮北鹽公司向該廠定購者已有多起去 
　　混成旅長返揚　駐揚七十六混成旅長張仁奎前因防務事宜晋省面謁馮代總統請示辦法現已於今日（三十一）由寗遄返矣 
　　電令發放小輪　揚子公司恒安等兩小輪因撞壞瓜洲石工經堤工局呈請鎭江關扣留現該公司經理尤維吾以該輸被扣多日損失頗鉅日昨特呈請周監督要求賠償茲聞周監督已電令江都周知事派員前往估勘並將該小輪迅速發放 
[杭州]  
　　杭垣最近之黨獄　上月西湖葛隱山莊秘密開會之軍署副官吴斌炮團營長王維等當被察破機關拿交軍法課審訊茲聞楊督軍以此案延擱日久特行組織軍法會審除委令第一旅長李蔚章充任臨時審判長外昨指定第一師司令部爲會審地點並諭令是案嫌疑人吴斌等七名於午後二時飭令衛兵押送師部其會審之期聞已定於本星期四又昨報所記新市場某旅館破獲黨人一名聞軍法課審訊供認迭在機關充當職員因奉退役此次係受某舊部下某某命令來浙圖謀等語當即將王林等三人送陸軍監獄署拘禁一面派探調查此案指使之人再行核辦 
[濟南]  
　　馮總統夫人過濟　馮代總統赴京消息喧傳已久現在决定三十一日北上昨（二十八號）晚六點鐘馮代總統之夫人已先乘花車帶領護衛過濟赴京到濟之時張督軍派員招待一切又以馮代總統日内亦將過濟卽命在濟南車站支搭松彩牌樓以表歡迎現正從事預備一切 
雜評一 
[馮氏入京後之政局（默）]  
　　外人之推論中國時局者或謂此後馮段間能融洽無間協力以應付西南則西南必非其敵此猶以勢力說論中國之時局也或又謂馮入京後能與段氏貫澈其疏通西南之主張而不專趨極端則和平始有可望此猶以調和說論中國之時局也吾謂此後中國時局之關係不在馮段間勢力之分合亦不在馮段間調和之成敗而在此後馮段行動能否守法爲準便此後行動而踰越常軌者則雖曲盡其手段而最後之勝利終屬他人何以故以守法與不守　即可卜將來之多助與寡助也 
　　今之各種大問題皆待馮到京而商定矣馮到京而後能與段開誠布公以解决各種大問題而不生意見此第一關頭也所解决之各種大問題能一依法理一順人心而不資人以口實者此第二關頭也能如是則西南之氣自可稍平大局自可稍定安用勢力爲又安用調和爲哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[伍廷芳對於政黨之態度]  
　　大陸報云伍廷芳博士昨以下文送交大陸報刋登其文曰人有以字林報所載伍博士曾稱渠非國民黨員一節爲問者伍博士答稱渠曾向字林報訪員告以數年前當國民黨進步黨及其他政黨發生時各黨皆請渠爲黨員蓋當時各黨皆欲羅致著聞人物入黨多多益善也彼從未在任何政黨執行活動之職務亦非一政黨黨人云云其意蓋謂渠非國民黨或任何黨員渠欲超脫於政黨之上也雖不入黨然不能阻渠之表同情於國民黨之某種政治思想而自由與民政之觀念渠尤不能不表同情此固無待言也 
[國會議員提前往粤]  
　　留滬國會議員由事務所籌備川資並經粤省議員來電催促後本擬俟各省議員到齊起程現因迫不及待故已决定先行赴粤聞明後日即須陸續啟行决定在粤取齊惟張繼等已先乘輪赴粤矣 
　　附旅滬國會議員通信處致各議員函啓者國會自行集會疊經旅居津滬同人宣言通告嗣接廣東省政府及省議會來電歡迎復經旅滬同人决定在廣東省城地方集會日昨廣東代表來滬速駕稱粤省已設立招待所並籌備開會用費所有赴粤川資由津滬通訊處發給現旅滬同人二百餘人已於日内聯翩赴粤京津方面由滬通訊處派人前往邀集其由京回籍者由各省旅滬同人分函通知一月以内必可足法定人數依法集會廣東情形極佳外間謠言均非眞相國事危岌立待羣策羣力共謀進行母論如何務希閣下早日命駕赴粤盼切禱切 
[北軍南下續聞]  
　　政府因浙省謠言不靖决定抽調陸軍一師航海南下作爲游擊隊駐紥滬地爲浙援應已誌昨報茲又得本埠軍界傳出消息政府因現在浙省旣謠言不靖而滬地又爲江海要衝原有北洋陸軍兩師分駐各地不敷鎭懾故特抽調陸軍一旅計六千餘名（昨謂一師係是誤傳）派遣南下永駐浙滬毘連之松江地方作爲游擊隊以壯浙滬兩地之聲威現已由京㧞隊起程乘輪南下約今明兩日即可抵滬云 
[松江車站檢查旅客]  
　　松江防守司令何豐林旅長以由滬赴杭之火車必經松江車站該處離滬較近恐有由滬潛往浙省之匪徒或行至松江上車故特令飭所部兵士每日在松江車站檢查旅客以資防範 
[調查第一艦隊各艦行蹤]  
　　本埠軍警各機關曁海關監督昨日均接北京政府來電調查海軍第一艦隊所屬各軍艦之行蹤着卽電告等因各機關即分電各關口要塞設法偵查以憑呈報 
[建康艦潛行出口不確]  
　　停泊滬南製造局浦面之建康兵艦於海軍第一艦隊宣告獨立之後卽由陸軍監視行動經紀前報茲悉該艦因撞壞船首是以於日前駛入浦江修理現仍駐泊原處外間謠傳潛行出口殊非事實並查吴淞口外現在並無兵艦駐泊惟口内有水上警廳管轄之策電飛霆兩淺水兵輪駐泊防範云 
[董警正佈置防務]  
　　南市第一區警察署董警正奉徐警廳長面諭邇來外間謠諑繁興地方防務尤宜愼重準備不容疏忽等因當即轉飭所屬各分駐所於華租交界地點及水陸交通之處加派崗警注意巡察並於落差各棚長警内每晚挑撥七名携帶器械於七時起在本署守衛聽候臨時差遣惟宜靜坐不准喧譁 
[徐州商人畏懼辮兵]  
　　徐州辮兵肆行搶刦近益加甚雖經官兵在彼剿撫其勢仍不稍殺該處商店因難以安業大都閉門停市暫避其錄昨有該處蛋商及雜貨商逃避來滬詢其情形據稱此項辮兵皆暴横之徒實難馭服雖有一部份投降倪軍餘均抱定宗旨欲於刦掠後流入匪黨商等見一時尙難安業不如將店暫閉携資來滬靜待彼處平靜再往貿易以免將血本供彼擄掠云云 
[偵探口中之暗殺團]  
　　駐滬軍警各機關近據探報某派中人現擬組織暗殺團爲排除異已之計該暗殺團中人皆蓄新式鬍鬚携有手鎗云云黨以此項風傳雖不足信惟防範不容稍疎爰於昨日通令所屬各軍營長官一體嚴加防範 
[洪述祖之供詞（二）]  
　　昨日午後二時半公共公廨王崧生襄讞會同美領博君在第二公堂繼續研訊謀刺前農林總長宋漁父案内之要證洪述祖中西官升座後當命被告洪述祖仍站於見證桶内由原告代表馬斯德律師詰據洪供稱當時我在内務部爲秘書職分卑小所有一切重大事宜概不預聞故大總統與總理之心理不得而知至貴律師詰問總統總理是否要阻止宋敎仁到京我不知悉我祇曉得總理接到應桂馨電報後擬即出資赴日本購買宋敎仁在日本所犯奸騙案内之提票用照相攝影擬印十萬張散布天下破壞宋之名譽至於究爲何事而欲毁宋名譽我亦未明究竟惟彼時黨爭激烈大約爲政治關係而起内務部共有秘書官四人職任並無大小同於是年六月十四日接到命令其時我尙兼充總統府内務部顧問然袁總統處之顧問不若黎總統處之顧問職任重要所有應桂馨處之函電均由趙秉鈞面囑書寫此係秘書應盡之職務且趙知我與應桂馨素識彼不便答復之處命我以私人資格作復供至此復由馬律師將呈案之各種函電逐一給洪閱看並向詰問洪卽逐層答復與昨日所供情節大致相同仍以一切均由趙秉鈞作主彼不知悉爲辭中西官判洪仍帶回捕房候禮拜四（卽今日）午後繼續研訊 
[公廨預審剌趙嫌疑犯]  
　　浙江督軍署參謀長趙禪被人暗殺後由楊督軍懸賞萬金移請各省軍警機關及上海英法兩公廨轉飭各捕房一體帮同協緝旋由老閘捕房包探王寳生得線人密報禀明捕頭協同西探奎兒在北海路即六馬路）華興旅館二十一號房間内拿獲跡涉嫌疑之紹興人鄭永乾（即陳惠慶）張會生（卽張順生）吴全富（卽王子全）及羅鳳城羅阿英吴桂江錢登吏劉少常等八人一併拘解公共公廨略加詰問押候查明核辦在案昨晨復解公廨預訊先由費信惇律師上堂譯稱敝律師爲各被告之代表甫經延請辯護手續不及預備應請展期開審云云繼由中西包探投訴此案係由探夥江照生報告旋至該旅館另開一房間賠將被告等監視並候其同黨齊集一併拿獲等語並據浙江軍署稽查長吴鶴菴投訴當時趙參謀被剌後卽飭軍警分往各客棧遍查及查至福安旅館内據稱有寓客兩人於是日清晨六時出外一名羅阿三（即羅鳳城）一名李永生即陳惠慶又名鄭永乾是以帶同該棧經理人朱祥林來滬曾至總巡捕房聲明經捕頭將羅鄭兩人雜於三十餘人内令朱辨認當時經朱認出羅鄭二人無悮查此兩人顯與此案有關應請一併提回歸案訊問又據探夥江照生供稱此案由線人張會生即在押之被告張順生同在第一樓啜茗張云暗殺趙聯璜係鄭永乾等所爲鄭等與伊同隸革命黨籍有指使赴杭暗殺當時鄭等囑我同往現鄭等事成領欵來滬先寓致遠旅館繼移寓華興客棧内我恐挾嫌誣指令其對天立誓後前往報告包探王寳生將被告各人一併拘獲解案是實復由被告代表律師向江盤詰良久經關讞員商之英卓副領事以時已過午宣佈退庭判被告各人一併還押候再訂期預審 
[再誌北京路之越貨傷人案]  
　　公共租界北京路富潤里一弄第一家天蟾舞台藝員趙君玉家於三十號夜十一時被盗刦去値洋數百元之金飾現洋逃逸並被拒捕開鎗擊傷探夥小剃頭阿和報捕請緝各情已誌昨報茲悉當時尙有流彈擊中向爲大司務之甬人李阿敖腹部由捕將李與小剃頭併送仁濟醫院醫治詎李傷勢較小剃頭尤重醫治無效已於前日夜半身死昨由捕房派探將屍車送虹口斐倫路驗屍所報請公共公廨關讞員於午後二時半會同英卓副領事蒞所驗得死者委係被匪轟傷腹部殞命塡明屍格諭令屍姊沈李氏具結領屍棺殮騐畢即升座公案研訊據一百九十六號西探投訴三十號夜十一點二十分鐘得報北京路盜警卽馳往拘拿見有路人亦帮同追捕盜匪當有盜匪三人携贓逃至浙江路香粉弄口有一探夥欲上前攔阻被盜開鎗擊中左肩前胸受傷倒地該盜匪從龍泉園弄往北逃逸受傷探夥現在醫院醫治等語又據一千零八十四號華捕徐桂元投訴當時聞警帮同追捕盜匪未獲云云又據見證陳王子供稱是晚在天津路恒德里口納凉聞知盜警前往觀看忽聞鎗聲一響見有三人在前飛逃後面追者甚衆聞前面二人聲稱開鎗而後面穿長衣者一人即開手鎗餘不知悉旋據屍姊沈李氏供稱家住虹口東桂芳里洗衣度日胞弟李阿敖向爲大司務失業已久不知其住居何處死後始有人通信到此等語經關讞員商之英　副領事會同簽判云驗得已死李阿敖委係鎗傷身死即着屍　沈李氏具結領屍棺殮聽候嚴緝兇盜務獲解究中西官驗訊旣畢各乘馬車分道返署 
[搜獲行人身畔之炸彈]  
　　揚州人高雷泉前日午後身藏炸彈一枚行經虹口被滙山捕房包探張金寳與西探目壳羅香查獲搜出炸彈帶入捕房經捕頭詰據聲稱住居楊樹浦附近該炸彈係受人指使擬帶至某處抛擲圖詐等語捕頭諭令將高管押昨晨解送公共公廨請究卽據中西包探上堂禀明前情並以此案尙須調查請爲展期開審中西官判高押候補提同黨到案併究 
[最近三日之金融調查]  
　　連日各銀行之大條銀由銀爐鎔化寳銀者日有三十餘萬兩以故銀拆漸漸鬆動昨日下午已跌至六分並聞星期一交通銀行由無錫火車裝來洋五萬元星期二客帮從天津來銀五萬兩又烟台來洋五萬元絲商裝往杭嘉湖龍洋十萬元星期三客帮從大連來銀四萬兩交通銀行由蘇州來洋五萬元麥加利銀行裝赴漢口寳銀二十萬兩各錢莊裝往杭州龍洋二十萬元 
[絲綢海外貿易之暢盛]  
　　美國紐約市場絲綢銷路近益暢盛前日東洋汽船會社西伯利亞丸開往舊金山及紐約等處本埠各洋行運去絲綢亦頗不小計新旗昌洋行灰絲二十包惇信洋行湖絲三十五包灰絲六包愼餘洋行湖絲二十包彙昌洋行魯綢三十五包安利洋行白絲四十五包灰絲一百十六包山東府綢四件寳克洋行湖絲十包祥利洋行煙葉四件 
[鄕農抛賣棉花之創聞]  
　　邇有某洋商見本埠各鄕花苗甚旺預料秋收　佳故向花業中人抛盤定購一般花業掮客亦遂紛紛下鄕向田户定購目下在浦東川沙方面者每畝抛盤一擔定價十三元先交定洋五六元南滙方面定價每擔（九折秤七十斤）九元左右先交定洋二三元鄕入因貪圖目前微利願與接洽聞訂定者爲數已多不知日後能免流弊否 
[嚴杜隨車夾帶私鹽之部令]  
　　滬寗鐵路管理局奉交通部令開准鹽務署咨開據兩浙緝私營統領呈稱查所部第六第七第八等營駐紥蘇州無錫常州一帶爲滬寗火車逐日經過之區頃據該營長等呈稱查上海租界鹽價較賤每有無知之徒夾帶私鹽侵銷内地沿駐車站各緝私兵隊向在各車站以外檢查皆有所獲請轉咨交通部令由滬寗路局轉飭蘇常一帶各分站站長一體協助再查滬寗鐵路火車龍頭機匠及不肖茶房每於夜車開行時經過沿途小站將私鹽抛棄田間由私販接收擬請咨交通部發給滬寗免票以便派員隨車檢查等情到署相應咨請貴部飭令滬寗路局轉飭蘇常各站站長一體協助至所請發給長期免票一節應請查酌辦理等因到部查夾帶私鹽本干例禁該路機匠茶役人等倘有隨車夾帶如該統領所稱各節殊於鹽政府碍應由該路通飭車務稽查曁路警等隨時從嚴查察遇有夾帶私鹽之人一經查實應即送交主管官廳懲辦務令所有積弊一律革除以免他方面多所藉口至緝私營隊在該路車站以外檢查私鹽係該營隊應行之職務該路員警自亦未便阻止惟不得在站上檢驗致擾行旅而妨秩序再鹽務署咨請塡給長期免票一節本部以各路從前長期免票辦法業經呈奉大總統指令一律　銷在案所請塡發定期乘車證核與定章不符應即母庸置議除咨復鹽務署查照外合將原咨抄發仰即遵令辦理 
[兵工廠拒却見習生再誌]  
　　近有湖南專門工業與校學生二十六名來滬擬入兵工廠見習製造各種軍械該廠總辦謝錦章以現在滬地戒嚴曾經囑令該學生代表薛三鏞轉知各學生暫緩進廠見習在案惟究竟能否許其入廠抑或暫回湖南特電呈陸軍部請示昨日謝總辦已接到部復謂滬地現旣戒嚴則外省遠來之人自難准其見習　卽轉知該代表速即偕同各學生回湘待滬地解嚴再行知照來滬見習云 
[香烟廠罷工風潮七誌]  
　　浦東陸家嘴英美香烟廠内減少錫包間女工工資釀成全廠女工同盟罷工已六誌本報茲悉各女工自經三區警正解恩桂等擔任調停諭令勿再聚衆滋閙後連日並不胡鬧靜候解决惟恐廠中雇用生手工作奪彼生計故每日上午七時正午十二時午後五時上工放工之際必糾集數十人前往廠門口守候如遇有生手入廠工作即向工頭尋釁該廠西人以此種狀况亦頗可憐刻已允爲讓步前每兩聽（計五十包）減少五釐者今改爲二釐半以期早日角决而各女工則仍堅持務達原訂工資之目的故迄未開工屈計罷工以來業已半月雙方損失爲數諒亦不少矣 
[禀請取消徵稅新章之省批]  
　　蘇州稅所扣留本埠糖貨船隻勒繳半稅以致激動各業認商一致反對半稅新章曾經南北商會開會决議後禀請省長曁財政廳長令知蘇州稅所取消補稅名義仍以分運單驗訖放行免致留難等情已迭紀前報茲悉該業認商已接省公署批示略謂候將據禀各情形抄錄令飭財政廳迅行核辦具復並逕行轉知該商會查照可也云云 
[交涉員訂期往謁外交團]  
　　外交部特派江蘇交涉員蒞任伊始例須訂期往謁駐滬各國外交官由來已久茲悉交涉員薩福懋君因接印任事後尙未與各國外交官會晤故特定於星期三四兩日分别往見昨已分函外交團預爲接洽茲將排定時間錄下八月二日星期四義國總領事德樂時上午十時葡萄牙總領事奥德維拉上午十點十五分領袖比總領事薛福德 
 
 
 

Page 11

 
 
上午十點三十分　英國總領事法磊斯上午十點五十分　英國正領事　理伯上午十點五十分　英國正按察使沙斯爾利上午十一點　英國副按察使登納上午十一點　俄國總領事格羅斯上午十一點十五分　美國總領事薩門司上午十一點三十分　日本總領事有吉明上午十一點四十五分　八月三日星期五　奥國總領事貝瑙爾上午十點　代理和總領事奎士達上午十點二十分　丹國總領事樂斯考上午十點四十分　西班牙正領事拍郎西上午十點五十五分　法國總領事韋德利上午十一點十五分　巴西正領事賚益斯上午十一點三十五分　瑞典總領事何德門上午十一點五十分　瑙威總領事嚴峻下午二點　海關稅務司韋厚瀾下午二點十五分　英工部局總巡麥高雲下午二點三十分　英工部局副總巡强生下午二點三十分　郵政使魯生下午二點五十分　法工部局總巡施彌德下午三點十分　海關造册稅務司下午三點三十分 
[旅滬贛人致李督軍電]  
　　南昌李督軍鈞鑒聞公督蘇將見明令逖聽之餘悚惶萬分伏念我公督贛五年保民如赤政績卓著有口皆碑際茲羣雄糾紛國基未定正賴賢長官雍容坐鎭俾獲七鬯不驚若或遽易生手勢必從此淪胥公愛贛定必有以敝屣之也旅滬贛民羅葭倚等叩十九人叩 
[馬參謀徐警長赴寗即返]  
　　松滬護軍使署參謀長馬鴻烈淞滬警察廳長徐國樑前日因歡送馮代總統北上聯袂赴寗業已事畢於昨日晚車回滬謁見盧護軍使報告一切 
[典獄官因公晉省]  
　　地方監獄典獄官敖雲亭昨因要公赴省謁見高等檢察廳長禀陳一切獄中公事委第二科長魏鵬章代　　 
[呈送塘工委員履歷之指令]  
　　上海寶山等縣公署接江南水利局訓令以奉省長指令本局呈送五屬塘工歲修局委員履歷由奉令應准備案仰卽分行查照等因奉此合亟令仰該縣知事卽便轉行知照 
[培眞學校暑假休業禮]  
　　滬南培眞學校係基督敎人所創辦敎授管理均稱完善上月二十八號行暑假休業禮其秩序如左　一薛思培君祈禱　二音樂　三公衆唱民國國歌　四李恒春君報告培眞學校創辦十年來情形　五王懷仁周柳庭周祝封葉潤園四君相繼演說　六學生唱愛國歌　七學生唱英文暑假歌　八校長張蟾芬君報告本校成績並演說本年六月六號美國紐約哥倫比亞大學畢業學生有四千六百餘人之衆足見西人就學之多而吾國不識字人居多數殊爲可慨末以敬主即智慧根本識經乃明哲淵源二語及校訓勤敬誠樸四字爲諸生講解勸勉　九以茶點欵待來賓及學生　十散會 
[振新女校之手工成績展覽會]  
　　大東門内火腿弄私立振新女學校於陰曆六月初十十一兩日開手工成績展覽曾校長顧霖周因事赴浙未返由主任敎員馮振璋擔任備置是兩日男女來賓甚衆咸稱贊該校成績之佳並聞該校定於陰曆七月初十日開學云 
[城東女學同學會之通告]  
　　南市城東女學開辦已十有五年畢業十餘次茲由同學會中吴亦才汪傑良朱賢英席上珍丁乘時沈維楨黄慧兼朱淑英諸女士通告於本月十九日（陰曆）在該社開俱樂大會聞有李松泉戲法女說書名人演說及晚間聚餐以聯情誼並聲明該社學生如有已經遷居者可即通信報告入會云 
[兄弟烟草公司之新出品]  
　　南洋兄弟烟草公司自今春特製愛國牌香烟發行以來頗爲社會歡迎本外埠紙烟商之定購者爭先恐後惟該廠機器無多出貨有限大批運購不能得心應手該經理王秋湄特電香港總行請撥製烟捲烟切烟等機器十六架並蒸氣筒等應用現各機件均已到滬此後出貨富不虞缺乏矣　又聞該公司因愛國牌烟發行未久尙不能盡人皆知特將此項新烟於每星期三六在本埠各戲園分贈看客俾利推銷本星期三日已在笑舞台分送星期日擬至丹桂第一台分贈云 
[漆業續議增價]  
　　本埠漆商同業邇因時局多故兵禍連綿川陜路遙採辦不易益以洋莊廣事搜羅來價逐步飛漲且桐油價格亦頗昻貴同業受虧實非淺鮮雖經本年正月間開會公决增加一碼然杯水　薪無補於事不得已訂於今日邀集本業同人在漆商公所敦義堂開臨時大會公議於陰曆六月十五日爲始再加一碼顧全血本議定後即分送同業價單以歸一律云 
[稅務公所批示]  
　　上海稅務總公所批蘇廣浙贛夏布業代表胡錩洪禀云據禀已悉查該業認稅現在尙未期滿何得遽請退認如果實有爲難情形應俟期滿後再行察酌辦理此批 
[續誌運貨船之厄運]  
　　嘉興航船户陶三倌日前在滬裝運各種客貨因　脚過重船身滲漏登時欹側幾遭沉覆幸挽救得力始免於禍惟船中所裝各貨大半漂流浦面或已受潮濕損失頗鉅等情已紀前報茲悉該船主除禀水巡隊派警探彈壓外連日將各濕貨駁運起岸並打撈沉没各貨逐一檢點尙缺少洋紗四小包肥皂三十箱新蠶荳二十七包芝蔴三十餘包現洋三十餘元及零星物件所失約數千金加以修葺損壞船身換去折斷檣子等費統計不下四五千金所有濕貨均由各貨主聞信派人來滬另雇小船分别運回嘉興而水巡隊潘隊長恐陶傳喚不到故令覓具的實舖保出外將船趕緊修整 
[革退抗匿官物之地保]  
　　上海縣公署昨發出斥革地保之牌示訓令各一道照錄於下　（一）上海縣知事公署示二十三保二圖地保周煥榮原領官戳抗不繳案應即斥革永遠不准化名復充特示（二）爲訓令事案查周煥榮投充二十三保二圖地保由該圖圖董陸文中出具保結聲請發給諭戳着充當經發給官戳提驗諭充在案茲查周煥榮擅用私戳有意舞弊除私戳業經提案外追繳原領官戳抗延不繳應卽先行斥革押繳官戳到案並漕糧欠欵繳清再行開釋合行訓令仰二十三保二圖圖董遵照迅即查明相當捆業呈縣接充並將周煥榮官戳印諭調齊繳銷連同欠繳漕糧一律催繳該圖董有具保之責母稍刻延此令 
[老嫗命埀呼吸]  
　　老嫗劉王氏於上月間行經法租界内忽有許阿桂所推之黄包車及甲乙等之塌車到來將氏夾在中問旋被黄包車撞倒受傷甚重當由一百六十六號華捕到來一併帶入捕房捕頭諭將受傷人車送醫院醫治後由捕房將許等一併解送法公堂訊問着各交尋常保出外俟該氏傷愈再核在案昨由劉氏之子劉賓章投案聲稱母親被許碾傷手臂及足骨等處傷勢甚重現因乏人侍奉故由商人車回家中自行醫治殊難奏效今已奄奄一息命垂呼吸惟商人來申未久人地生疎貧苦殊甚母親者果逝世衣棺等費難以籌措應求堂上設法撫卹等語聶讞員判許等仍交原保至請求撫卹一節諭候查明是否因碾傷所致再行核奪 
[婦人投浦圖盡之原因]  
　　某姓婦人在黄浦路大英公司碼頭投浦遇救昨晨由捕解送公共公廨請示卽據該婦供稱原籍安徽現庽顧家弄一百二十二號門牌母屬姓王曾嫁蔡姓因貧不聊生是以投浦圖盡餘語含混並由二百九十六號華捕上堂訴明該婦投浦得救情形中西官以蔡王氏貧苦無依惻然憫之判候函送徽州會館資遣回籍 
[銅匠自尋短見]  
　　浦東人某甲年約六十左右在滬挑銅匠擔爲生賃居法新租界南陽橋南陽里十六號門牌披屋内近因患病乏資醫治遽於前晚取繩自縊迨至昨晨日上三竿二房東不見某甲起身疑其病重至午後挖門探視早已氣絶當由二房東投報捕房派探劉有法前往查察實係自縊身死並無别故旋由左右鄰居出資備棺收殮一面由該探禀復捕頭諭令將棺暫厝義塜候招屍屬認領 
[私和人命案開棺驗屍]  
　　西門内同興泰紙作坊主白利文於舊曆本月初九夜糾衆將趙庭章兇毆致斃當時邀到屍弟庭春庭秀屍子如松等出資私和將屍收殮寄厝京江公所事爲地方檢察廳訪悉傳到屍屬將白提案訊押候究已兩誌本報茲悉此案連日經沈檢察官傳到明月茶樓（兩造當時曾在該茶樓評理）堂倌並在場各要證一再研訊俱供趙庭章實係被人毆傷而死沈檢察官以旣據供稱庭章係被毆傷身死自應開棺檢騐昨晨先飭法警協同該處二十二舖地甲金茂等前往京江公所伺候並預備尸場該警等到所後即據該公所司事聲稱查舊曆本月十二日並無趙庭章尸棺前來寄放該警聞之大爲詫異立即返廳禀明沈君卽傳庭春如松到案詰問庭章尸棺究在何處供稱實寄京江公所官問寄柩票何在答稱爲白利文取云問官提白到案研詰白即將票呈案問官閱得該票上書明曹昌齡姓名於十二日上午寄存字樣遂問白曰趙庭章尸棺何以書曹昌齡三字白稱諒必該公所司事聽錯問官曰此乃爾有意湮滅尸棺之證據遂判　白還押至十時許沈君帶同沈檢驗員並尸屬等至該公所升坐公案飭將曹昌齡即趙庭章之尸棺抬出放在隙地由各小工如法踏去棺底將尸取出當因天氣炎熱穢氣四佈尸身業已腐爛在場諸人莫不掩鼻沈君命檢驗員如法相騐良久據報騐得趙庭章周身受傷兩助受有拳傷委係因傷致命而死沈君親視無訛塡明尸格判令尸屬重行棺殮仍寄該公所中所有前給柩票作爲無效沈君旋即返　據情而禀林檢察長候提在押之白利文到案訊實再行起訴審廳公判 
[滬城推行電車之反響]  
　　華商電車公司近擬從大東門内朝宗路（又名肇浜路）起至老西門止鋪設軌道行駛電車該處一帶商家以該處營業並不發達現雖推廣馬路將來營業能否起色尙難逆料且該路來往行人極衆如果行駛電車諸多危險與各業商務上亦大有窒礙於是由大東門内各商家通知各業定於日内假火神廟開會討論對付辦法云 
[病犯擬入醫院]  
　　天潼路一百六十一號門牌住户費顯文因被黄浦灘七號門牌某洋行西人指控僞造支單冒名向賬房潘紡庸騙洋六十元由捕將費拘解公共公廨訊實判押西牢二年在案茲費在押患病昨由其家屬延代表律師投廨聲稱費患病甚劇請求改送醫院醫治中西官判費還押候捕房驗明體質再核 
[墨作主指控冒牌]  
　　墨作主查濟鐄指控塘山路一千七百九十二號門牌住户皖人時灶茂時長耕等將次貨冒用商標混售漁利由廨准飭捕房昨將被告兩人拘獲連同製墨印模解送公共公廨原告延海德禮律師上堂代表請究經中西官向被告略訊一過判均押候訊核 
[黄包車業已追還]  
　　楊方元前至法公堂控稱前被王阿四租去値洋百餘元之黄包車一輛詎自租之後一去不返今始在途遇見是以扭案請求訊追等情詰之王供因轉租於人將車失去故亦在外找尋與楊遇見致被扭案請察判王交一百元人銀並保出外將車尋交再核昨已届限重復傳訊原告稱車雖尋獲惟車上約値三四十元之附屬品已一併失去請爲追償判王押一月了事 
[警探借端敲詐之結果]  
　　船户姚金寳被淞滬警探顧陞等借端敲詐一案曾經姚金寳禀廳請究因延不受理另向地方檢察廳起訴已迭誌前報茲悉警廳因知姚金寳已向檢廳起訴勢難再擱故於前日傳集原被及證人等到案訊據姚金寶供稱前因祥生廠失竊銅管收贓人與民姓名略同誤被水巡拘送檢廳幸蒙訊明保釋詎警探顧陞等復將民捕至隊中吊打兩日夜索賄四十元始肯釋放不得已央託表弟姜口喜等向趙運來商借於舊曆五月二十八日午後二時在南市萬裕碼頭第一樓茶館交與顧陞之手始得無事民心不甘服故來起訴請爲究辦云云質之見證姜口喜姚五一子趙運來等供亦無異旋向顧探等訊問初尙狡賴不認復經傳集在場目覩之第一樓茶館夥計阿三及趙速來之店東吴善裕等到案逐一指證顧探等始各俯首無辭司法科員諭曰此案證據確實該探顧陞等咎無可辭本應移送法庭依法訴辦從寬判令繳出原贓四十元當堂發還姚金寶具領並諭將顧徐兩探一併斥革押候懲辦原告證人飭各具結而退 
[一再被人控告]  
　　鄭浩泉前被曹浩棠指控騙洋五百元由捕將鄭傳至公共公廨經中西官訊判鄭交四百元人洋並保嗣經公堂質訊無憑判令將案註銷詎昨晨又被曹欄庭投廨呈控被騙現洋白米故復由探將鄭傳至公堂請示中西官判鄭交三百元人洋並保候訊 
[貧民賣女之翻悔]  
　　江北人孫雲懷住居閘北新民路拖車爲業有女年十三歲因貧苦無力撫養由同鄕周德成介紹賣與烏鎭路福德里梅姓爲女計身價洋四十元孫得三十六元嗣經孫探悉梅姓買女學習彈唱因恐將來墮入青樓向周理論距孫一味推諉不負責任前日孫將周扭控四區警署姚警正諭飭押候訊究 
[崗警查獲拐案]  
　　住居閘北大統路長興里之泰州婦人劉殷氏有胞妹金蓮年十四歲於陰曆六月初八被匪拐失四尋無着前日拐婦周毛氏丁王氏二人帶領該女在途行走女忽站住路旁不肯行走該拐婦等頓露恐慌之狀勸女速行當經四區崗警查見以其形跡可疑上前盤詢該女述明被拐情形且稱聞今日欲將我變賣云云當即一併拘入區署經姚署長傳到劉殷氏解送司法科質訊一過轉送地方檢察廳究辦 
[茶館内拘獲拐婦]  
　　拐婦陳邢氏向住閘北今年春間因誘拐某姓女子由探警破獲歸地方檢察廳究辦旋卽開釋出外近有閘北夏家弄海門婦人丁榮氏之女小粉子年十四歲又沈吴氏之女阿寶年十六歲同在某絲廠做工被該拐婦誘往青浦賣於北　山某鄕民家由該家屬等偵悉前往領回惟陳邢氏已避匿無蹤昨日該氏在大統路某茶館内吃茶被二女所見通知其母丁榮氏沈吴氏鳴警拘入區署告發姚署長諭令收押聽候訊明嚴辦 
[緝獲攔刦麝香之匪徒]  
　　近來浦東西各碼頭及浦江中時有匪徒攔刧行人財物之事雖經水巡隊警探會同查緝十不獲一前日午後法界永安街萬和祥　材號派令出店某甲往浦東某洋棧提取麝香六十隻携至華通碼頭正擬雇舟渡浦又被匪徒三人截住爲首之匪用手將甲喉間又住二匪將所携麝香一大包攫取而逸爲首之匪方始釋手隨之而逃甲無奈祇得喚舟過江報告店主投禀淞滬警察廳請爲飭緝徐廳長以該匪白日行兇搶刦實與盜匪無異立飭偵緝隊勒限破獲旋經一等探員李金標於昨日覔到線人帶同探夥馳至十六舖泉漳會館北首查獲是案匪徒小六子小麻子二名帶回警廳嚴詰供認由開頭阿二爲首糾刦銷贓於方星記小貨行等語當經李探至該行吊出原贓四十隻將店主併解警廳禀明徐廳長諭令從速補緝爲首匪徒到案訊明懲治 
[警廳司法科判决竊案]  
　　浦東其昌棧九號棧房失去洋紗一包經三區警署緝獲嫌疑犯賈鳳來一名並在收買小貨之王口海季三家内抄出大洋三十一元金戒二只鈔票十元及零星什物併解警廳訊辦已誌前報茲悉此案昨經司法科劉科長訊判季三買鳳來各拘留一月王口海無干開釋所有抄出各物除將銀洋鈔票没收外其餘金戒等物准予給領 
[電線何來]  
　　鎭煤人陳敖干昨日携電線一捲行經吴淞路被包探周耀庭查見向詰來歷對答支吾當將陳拘入捕房由捕頭略詰一過諭飭押候解廨請辦 
[女工竊絲]  
　　梧州路一號門牌某絲廠女工陳王氏前日竊取吐絲一包藏於身畔被該絲廠夥朱靜庵察破鳴捕將氏拘入捕房轉送公廨管押候解公堂請究 
[婦人乘間行竊]  
　　山東人韓陳氏前日至山東路四十號門牌某洋貨店内以購物爲由乘間竊取洋紗一疋當被店夥周金生瞥見鳴捕將氏拘送公共公廨昨經中西官訊明判氏押女所三月贓交原告領回 
[茶館聚賭抽頭]  
　　美租界北西藏路一百三十三號門牌某茶館主夏如東因容人在内聚賭抽頭漁利被九百五十九號華捕查見歸禀捕頭請廨出單傳夏到案訊罰 
中華職業敎育社通訊 
[提倡補習敎育案江蘇省敎育會提議]  
　　全國敎育會聯合會照章於每年十月開會此案卽江蘇省敎育會對於全國敎育會聯合會所預備提議者也 
國民敎育之要義曰愛國曰力能自營生活若敎育之結果尙不足以維持生活空談愛國何益此豈敎育之本旨乎近年中小學校畢業生無力升學而生活力又甚缺乏者不知凡幾卽各種實業學校畢業生所用非所學或竟閑居無事者亦不知凡幾論者皆謂今之敎育與社會之需要不相應致已受敎育者無從得相當之職業而生活之途狹其已得職業者或又未受相當之敎育而生活之力徽二者交困而國家與社會均受無形之虧損揆厥原因實以普通敎育與職業生活之中間少一種補習敎育爲其過渡之階級及銜接之樞機故發生今日現象欲救此弊當提倡補習敎育而提倡方法有二一小學校亟應參照部章附設職業補習科一各地方酌設實業補習學校謹述理由及辦法如左幸公决之 
　　（理由一）今日提倡職業敎育究從何方入手實施　方法究以何種爲善此誠亟　研究之問題就我國之情勢觀之以從小學校入手爲最亟而小學校中以附設職業補習科爲最便蓋我國小學修業年限甚短國民學校僅爲四年施以國民敎育尙處不足而欲於法重職業陶冶之外完全施以職業敎育勢必有所不能故不如利用原有之補習科專爲升學而設者改爲職業補習科使畢業於小學校者再入此專修關於職業上之知識技能一二年畢業後即可得相當之職業以謀自立之生活在小學校方面旣可實行部章（部章說明小學補習科爲畢業生欲升入他學者補修學科兼爲職業上之預備）而於編制上敎科上均有活動之餘地依此推行則職業敎育立可普及而社會之生計問題亦可從此解决矣 
　　附擬辦法 
　　（一）小學校得附設職業補習科 
　　（二）小學校中附設之職業補習科須視地方情形而分爲城市及鄕村二種 
　　（三）在城市小學校附設之職業補習科須注重工業商業在鄕村小學校附設之職業補習科須注重農業園藝 
　　（四）小學校附設職業補習科時須先調查本地職業之狀况詢問兒童入學之志願而定何項職業科不必限於普通之農工商三種 
　　（五）職業補習科之學科分普通學科職業敎科及實習時問三種 
　　（六）職業補習科之種種設施務須與社會實際相聯絡 
　　（七）修業年限可分二種一爲一年畢業一爲二年畢業 
　　（八）職業補習科之編制可分爲半日部與全日部二部 
　　（九）職業補習科之生徒可不徵收學費而以實習工作之物品售出後補充校中經費 
　　（十）女子小學校中可附設家事及特别敎科之職業補習科辦法與上各項同（未完） 
來函 
[上海縣公署來函]  
　　逕啓者閱貴報本埠新聞欄内載有地保被拘後之抵抗一節查二十三保二圖地保周煥榮因短欠錢糧押繳在案旋又發現擅用私戳情事調驗屬實押令將官戳即日繳案延抗不遵地保爲在官人投原領官戳係屬官物豈能任其抗匿貴報所載各節與事實未符相應函達卽希貴主筆迅爲更正以昭核實而免誤會此頌日祉　上海縣知事公署謹啓 
[李卓民來函]  
　　謹啓者閱報載新聞社主任李某在滬私招辮兵游勇聯合黨人希圖反對政府齊督密電盧使防緝云云閱之不勝駭異卓民自去秋入京服務軍部謹飭將事並未兼差且從未充任偵探七月一日復辟事起卓民即於是日函請給假二月携眷南回省親兼旬以來鄕居蛙步未出以上事實均有案牘可查至招兵何事卓民何人南方平靜何來辮兵游勇共和再造凡吾國民如良心未泯維持惟恐不遑安忍出而反對耶訪員有聞必錄亦須憑事實否則含沙射影非但有礙個人名譽而時局前途亦受影響用敢專函奉達乞登報尾以昭公道無任企禱此頌撰祉　李卓民謹啓 
雜評二 
[伍廷芳之黨籍問題（步陶）]  
　　伍廷芳之是否國民黨近頃頗有爭議今據伍君所申說彼固非國民黨而表同情於國民黨者也夫黨之一字在今日中國正多有利用之以求遂其慾念者伍君乃獨不涉任何黨派以束縳其自由意志所見自必有其獨到之處且伍君固深研靈魂學者其不至因一黨籍之有無以自苦其靈魂又爲吾人之所共信然則伍君之所謂對國民黨而表同情者其殆别有會心與 
　　伍君今已從事修養矣從前一切政治行動原可不必多所追溯今後之知人論世者對於伍君已往之各節亦但即事論事而勿先存一黨之觀念以爲推論庶其可得伍君之眞相也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[復辟取消文四書截搭] [  嬾眞子]  
　　堂堂乎張也一正君　無日矣甚矣太甲復歸於毫彼一時此一時也生乎今之世反古之道是動天下之兵也夫如是奚而不喪今天下所謂治國民爲貴社稷次之君爲輕信如君不君雖使五尺之童蒞中國而撫四夷是知其不可而爲之多見其不知量也終亦必亡而已矣」今日之事爲舊君請復之糜爛其民而戰之是誰之過與或曰康子聖人之徒也或曰其傅梁狂狷之士也然而之二臣者非曰能之挾有勳而已矣」放勳曰吾先君創業垂統爲可繼也鄕也在位三年有異姓之卿安其危而利其災迫而奪之不得已以天下讓非赤子之罪也是纂也」獨孤臣屏氣鞠躬死而後已今也爭城一戰若豪傑之士親其上而死其長從而歸之察人倫由仁義行則白刃可蹈也無傷也」今也不然叚干木不得其職凡我同盟之人皆不欲姑謂之徐欲有謀焉則就之以告於予而謀動干戈於邦内予應之曰當今之世地醜德齊莫能相尙他日嘗獨立南方之强也今日又獨立北方之强也予欲入其疆知和而和二三子臨之以兵反覆之而不聽則易位則皆應之曰可女安則爲之吾無間然矣」當是時也彼將曰清兮有孺子聰明睿智吾君之子也使諸大夫國人北面而朝之可也」比其反也則又曰清矣居中國流連荒亡殘賊之人也毁其宗廟重器鳴鼓而攻之可也」於戲惟辟二三子請勿復則亦已矣乃昔則言可復也今則惡而伐之予欲竊負而逃以爲東蒙主而不可得也然則寡固不可以敵衆弱固不可以敵强趨而避之予不得已也知我者具惟春秋乎罪我者其惟春秋乎然而君子曰卞莊子之勇未聞君子之大道也所謂暴虎馮河死而無悔者吾不與也此亦妄人也已矣」夫康子聖人之徒也而歸之欲以爲君以若所爲求若所欲聖人亦有所不能焉雖欲不出家難乎免矣」其傅梁狂狷之士也又相之學焉而臣非徒無益而又害之先生何爲出此言也所謂自作孽不可逭也」雖然吾聞徐子居東海之濱以待天下之清者也盍歸乎來曰之其所哀矜而辟焉何以待之而今而後孺子必曰如有復我者我將去之遵海濱而處終身訢然樂而忘天下（四） 
　　神情活現口吻逼肖惜截搭處不免有同造句 
　附白　畫謎定於八月十號揭曉 
家庭常識 
　　炸蝦球　取青蝦切碎另以　薺切成片葱花及荳粉拌蛋清揑成球置鍋中以猪油炸之熟時少加花椒末 
　　拌粉皮　取其簡便暈素皆宜或以鷄絲肉絲拌之或素食用黄瓜絲加蔴醬拌之入芥辣粉少許尤妙粉皮切絲後宜先漂凈 
　　炒西瓜子　新鮮西瓜子洗凈曬乾後用鹽炒之裝以洋鐵罐久置不壞或用玫瑰水炒尤香脆 
　　鯽魚藏肉　取精肉切碎嵌魚腹内加葱薑紹酒煎之其味甚鮮 
　　拌松花　取散黄之松花（卽皮蛋）加香椿頭與荳腐拌之味甚可口[  錢劍俠]  
　　爛脚　爛脚爲患竄逐蔓延往往經年累月難於治愈惟用自死　板煆灰存性研末糝上（用麻油調敷亦可）頗著奇效特其物難得耳[  山安]  
工業須知 
[玻璃紙落石法（二）] [  栩園居士]  
　　第三步　上架刷印與前述小架印法無異上大架印亦可若須多印仍宜上黄粉一次否則半途字脫無法修補 
　　總訣　落石時石面宜燥開印時石面宜濕墨宜少而匀細不可省費勉用劣墨當用恒豐禮和石印墨爲佳用量極省每印一千不過費墨二三角耳墨宜刮於墨台之一角以皮輥蘸少許儘力打匀聽之無聲乃佳若嘖嘖作聲則墨患多宜在紙板上擂去一層若皮輥在墨台上打滑則墨患少宜加墨少許打匀擂於石面宜重滾務遍使匀不可滑過揩濕布時不可太濕而乾但使石面常現黄色即得太濕則碍紙碍墨太乾則粘紙惹墨又印紙宜先一日直筒之轟潮濕地上使受潮濕乃能平貼石面若用中國紙印每印一二百張宜行汰石法一次滌去紙毛凡小件需印同樣者多張時可翻印若干卽於上墨　扇乾先印於藥水紙　任印若干張卽將印成之紙行戳膠紙法拼聚於一紙另用石板行落石法上墨法印之則一印可得同樣者多張若用照相膠紙落石者則但多晒膠紙數張卽得母須費翻印之手續 
詩囊 
[暮登洛伽山燈塔] [  太虚]  
　　浪雪濤花白滿洋寥天澄碧海空蒼亂礁虎豹跳踉立大澤龍蛇窅窕藏石笋如人開肺腑籐蘿留客掛衣裳窺窗忽見紅如許萬里乾坤在夕陽（栩已三年不至落伽矣讀此乃覺風景如在目前不可移咏他處） 
　　述懷一律上伍祐場知事盧君守之（蔡選青）自笑　迍骨相寒讀書空賸舊儒冠貧無知已生如死事到求人易亦難晚近論才須狗尾高情愛士累猪肝關心最是恩仇重怒把吴鈎出匣看（次聯沈痛我亦云然栩注） 
長篇小說 
[寫情小說柳暗花明錄] [  常覺小蝶天虚我生合譯]  
　　第二十七章（二） 
　　九月初羅倫偕其愛妻及茜雪卜蓓回紅瑤村村人禮接咸起歡迎儀從之盛如接王子自車站以至爵邸皆施彩幔村人夾道而觀皆欲一瞻新伯爵夫人嘖嘖之聲乃類蟬噪竟忘其去年今日實即牧師家之垂髫女也老維廉夫人曰一年不見薏德乃猶稚氣如昨獨羅倫伯爵則一改從前冷嶲之態矣吾意羅倫之狀有如冬雪而薏德則爲春日以晴曦而映積雪焉得不融然吾亦羡薏德嫁得多情之婿是無怪其嬌笑終日雙回不去其粉頰矣實則薏德之笑容猶不如牧師之盛牧師者自羅倫夫婦返邸之後日必一往每當旁暮必信步園中觀覽景物手挽其心愛之嬌女重皺之頰如春風吹水無時能平卜蓓因預備中學考試已赴倫敦而茜雪則日日代羅倫揮斥金錢用以施之貧民而女聖人之名乃大噪一日薏德謂羅倫曰吾愛吾意亦宜與茜雪入村一次省視故人其貧困者宜稍加以撫卹此事茜雪勸我屢矣特吾不能如茜雪之能耐最可厭者若輩必以愁眉淚眼向我使我心中爲之梗塞故我往往聽人訴苦未及其半卽已去而之他或則以牛肉及酒堵其唇吻實則我本欲與之者又何必多此絮絮爲而茜雪則不然必俟聽畢乃已彼老格爾者向茜雪言其足痛幾百次矣而茜雪聽之必恭必敬曾無忤色汝其謂我能之乎吾故謂以窮人而遇我是其晦運至矣羅倫笑曰吾亦知汝不慣於此實則茜雪爲汝布施其效亦同正不必勞汝䟦涉昨日者渠又向我支去五十鎊矣薏德曰嗟乎三日以來不已支去百鎊耶吾誠不知何故吾村窮人乃有如是之多羅倫笑曰豈獨吾村爲然卽倫敦亦如是也吾意下禮拜當赴倫敦一行至聖誕日則必歸汝意以爲如何薏德曰汝欲往者吾亦無所不可唯不知茜雪如何然而卜蓓固已在倫敦矣羅倫微笑曰吾亦謂汝非有茜雪卜蓓不能歡也（未完） 
　　投函通訊者鑒　接葉澤庭君來函云因日前披露通訊處後去函詢問製火漆之藥品者日必數起旣不附回信之資並有欠資郵信向其取罰實爲熱心受累不堪其擾囑登附白謝絶按此等投函即鄙人處亦必日罰十數分或數十分不等嗣後惟有置之不理若以此而見責則請自責而後責人　編者謹白 
　　附更正　陰六月十一日洋綠汚衣内（又將溶化之液）液誤痕 
 
 
 

Page 15

 
 
   
 
 

Page 16

 
 
   
 
