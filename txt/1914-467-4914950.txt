# 1914 - 467 - 4914950

 

Page 1

 
 
遊記 
[羗海雜誌（二）（十）（八）（生入）]  
　　晚來漢民牽羊提酒肩蒸饃以犒從者皆稱自巴燕戎廳挈眷來此而農共十三家耕蒙古之地地主安之而番民獨不能相洽彼係黄河南無主之番來投蒙古旗下亦不過二十餘家與吾族共處農功相形見絀因而嫉忌嗾使地主驅逐漢民地主置之不問則聚衆滋擾鷄犬不寗欲歸則膏腴捐棄欲留則家室驚惶漢人飲恨過深有時亦决裂械鬭而彼如土著我居客籍彼恃火槍利刃我持荆棘耰鋤何敢與之爲敵倘得内地營伍駐於附　之處則漢民纔有生路因堅請留兵以資彈壓余曰番人之猜狠最甚爾等所稔知也他不必論即今爾等之欵余已足令彼輩生心留兵則公私不便不能久戌一朝撤回則番人愈無忌憚爾輩供其魚肉更有十倍於今日者青海墾務開始非惟漢番視同一體而公家愛護蒙番更較漢民爲重余等提兵遠來彼輩嗣後或當稍形歛迹爾倘藉勢報復則自貽伊戚非爲子孫長久計也衆農民皆感悟其俗呼漢番耕田者曰隆哇猶華言農民也次晨由漢民備齊駃匹啟行賞以銀兩數返而後受各以好言慰之西向過小溝前後都是開熟水地三里至東卜旗灘人烟不斷北爲東卜旗原原後爲哈爾噶圖山峯甚高有溝從山壑南流灌溉甚溥其地青黄遍野熟地至八百餘畝西四里過嶺至猶格勒溝沿原森木排列如檣漢番多穴居亦有土屋三里至麥多隆哇溝南爲鄂倫布拉克襟河負山爲青海黄河適中之地前清曾於冬令氷凍派兵駐其地防河又改爲按季會哨嗣以河冰結合處處可以偷渡仍留兵防哨後裁又西至拉結恰勒有紅敎寺名供巴錯麻過麥多大山下爲拉才溝又西大河爲博勒普川即恰布恰河輝特旗西界由此而止綽羅斯東界由此而起渡河過嶺一望平原廬舍如櫛耕田鑿并與内地無異是爲哈里哈咥即恰布恰西至卾陵湖之衝衢也下坡行五里就其村中嘛呢寺駐紥 
譯稿 
[德意志與山東（十）廣豐俞潤普譯述]  
　　（六）德國雄圖頓挫 
　　德國之勢力範圍德國爲經營青島毎年投五百萬乃至一千四百五十萬馬克自一八九八年至一九一三年此十五年間所放資者逹一億八千二百萬馬克不寗惟是敷設山東鐵道則支出一千萬馬克開鑿坊子村黌山兩炭坑則支出一千二百萬馬克其餘德亞銀行瑞記禮和捷成盎斯諸洋行放資於青島濟南者合計可逹三億馬克青島化爲東洋第一良港其吞吐之貨物越三千五百萬兩山東鐵道檀有中國模範鐵道之美名毎年輸送貨客逹一百二十三萬人八十五萬二千噸山東鑛山會社成績素稱最劣亦尙採掘石炭五十七萬噸一九一二年度之純收入已逹六十六萬圓苟臨青島由山東鐵道至濟南者莫不羡歎德國扶植勢力於山東者深且大也第德國距山東甚遠經營亦不久故其實勢力之浸潤於山東有必非盡如外觀之雄傽者德人之勢力蓋集中於青島計住居是處從事百業者可及一千五百人一離青島則其勢力遽然微弱坊子村不過有其五十人黌山三十二人監督採炭事濟南府二十餘人經營商工業山東鐵道停車場數有六十而各驛亦祗有其驛長一名郵政局員一名而已其他如夫周村博山青州濰縣黄縣泰安淄川等良津名邑駐是而事商工業者殆無一人在德國保護下數百名舊敎牧師首推兗州（七十人）濟南（二十八）次於膠州諸城莒州蒙隂新泰各地僅僅有其傳道者職是之故德國之勢力尙未及於山東全省固止於山東鐵道沿線最大不能踰過一萬五千方哩已矣據博士白次次之說（德國爲山東之開發最近十年間及於經濟界各方面之影響雖不少其最顯著者日本商品直接輸入之急進是也最近七年間外國品直接輸入山東者其總額計一千二百五十萬兩乃至一千四百九十萬兩日本商品占其大部分）云較之六萬俄人居於北滿壟斷其輸出輸入商品何啻天淵故有人評曰（德之於山東事業可賞而不可畏）果矣哉信乎豈其然乎 
　　懷柔政策英國蟠居於半島威海衛美國潛勢於西部平原地方日本則樹權利於渤海沿岸中國官民怨德以細故爲口實强奪膠州灣職此德欲只於山東一省扶植其勢力固非易事况伸其雄圖於中國全土得乎爰是德人知以尋常手段不能遂其鴻謨乃一變而懷柔中國官民欲試逹其宿望矣故治其膠州領也執死尊尙中國舊慣苟於其統治上無甚大害者必基土法而行之令古老參與司法行政所在皆設學校醫院以敎養中國子弟有疾病者即治療之不怠復表好意於申國政府當第一第二次革命勃發之秋貸與袁政府以武器以士官不辭買革命黨之深怨焉且不顧六國財圑之有嚴重規定也竊自供給資金於袁 
 
 
 

Page 2

 
 
　　政府者何止一再英俄提蒙藏問題壓迫袁政府諸外國乘中國禍亂而要求利權時也乃故意承　曾極力反對而來之烟濰鐵道之敷設示其據於山東未嘗包藏何等禍心其對中國上下如是懷柔殆無遺力遂至博得中國人之信賴（下略） 
時評 
[言論與實際（冷）]  
　　强弱之數非可以言論定也然而世人毎喜於言論爭勝敗恩怨之分非由於言論判也然而世人又毎喜以言論示好惡其故何哉蓋勝敗雖非由言論而定而言論之勝敗實可及勝敗以外之影響好惡雖非由言論而判而言論之好惡實足以亂一時向背之人心故交戰國於正當之交戰外又以言論之交戰敗敵而勝已惡敵而好已一以收攬交戰外之利益一以收攬交戰地外之人心閱交戰國之電報與通信者不可不知此義也 
[命令]  
　　九月十九日大總統策令張福表給予三等文虎章牛向宸陳保荃董肇謙劉國慶均給予五等文虎章此令 
　　又令鄧之望陳國選給予四等文虎章湯鼎鄧繼端程文定李士珍給予五等文虎章此令 
　　又令任命李長泰爲陸軍第八師師長此令 
　　又令胡叔麒汪學謙王承斌均授爲陸軍少將此令 
　　又令參謀本部呈稱贛南鎭守使署叅謀長李眞供職數月毫無成績請予免職等語李眞著即免去本職此令 
　　又令參謀本部呈請任命王獻廷爲贛南鎭守使署參謀長應照准此令 
　　又令參謀本部呈請任命何恩傳爲昌武將軍行署參謀應照准此令 
　　又令立國以保民爲本安民以察吏爲先縣知事與民最親關係尤切前經再三誥誡勉爲循良際兹喪辭甫平瘡痍未復旱潦屢告盜賊繁滋本大總統愓菑害之洊臻憫民生之重困出水火而登袵席尤不得不責望於親民之官夫官之所以治民與民之所以望治綜其大要不外數端一曰緝捕除暴安良有司之責一鄉有警則閭閻不寗一匪未平則道途爲梗誰司保障誰無室家寇盜肆其猖狂生靈受其茶毒設身以處寗不痛心夫匪勢之盛衰視乎捕務之勤弛果能認眞拿辦何難立剪兇殘乃縱惡足以長好養癰適以貽患衛民之吏竟至殃民清夜自思能無愧汗一曰審計民生大命繫於訟獄繼明愼不留　義則聽問宜勤本哀矜勿喜之情則鈎稽必當乃或一案之積拖累經年一獄之寃釀成多命訟者無中得直死者不可復生甚且倚勞作威良懦恣其魚肉擇肥而噬胥役助爲爪牙衆怨日臻亂機潛伏流毒胡底造孽實多一曰敎養邑有流亡昔人所愧改革以後災民衆多弱者轉爲餓莩强者流爲匪類丁兹艱厄可爲矜憐夫五土異宜各有可興之利九職任事不棄無業之民將欲化莠爲良必使謀生有藉否則流離失所樹黨作奸小之妨害安全大之擾亂秩序旣負牧民之責詎能袖手旁觀至於正已修身實爲臨民之本周官六計以廉爲先殷刑三風殉貨是戒自問居官置身何等公私義利豈可苟同操守苟屬平常人民即失其信仰出納稍有暗昧羣小且持其短長况贓私必有敗露之時法典斷無倖逃之理初心偶誤後悔何及他若戚族幕僚招摇生事丁差胥吏朋比爲好設或防制偶疎必致身名俱累故立躬不敢不謹而馭下不可不嚴勿以細事怠於身親勿使下情壅於上逹愼行乃能寡悔勤政斯克愛民凡此資治之箴言宜爲在官所共勉各該知事或久膺民社或來自田間果身體力行必可徐覘成效倘其自甘菲薄玩視民瘼斷不能容　茸者流斯位濫竿再增我民之痛苦各該巡按使及各道尹職司察吏務須懍遵迭次通告破除情面嚴行攷覈凡治積卓著者量請褒嘉其貪劣不職之員立即查明參辦毋許稍有廻護並由肅政史隨時訪查據實彈劾昔范文正公有言一家哭何如一路哭三復斯言至爲痛切其各秉公糾察務去害羣庶幾爭自濯磨力圖上理吏治民生有攸賴焉此令 
戰事要電 
[其一（本館特電）]  
　　北京電政府對德第三次抗議擬不答 
　　北京電日兵約一萬内有十五日上午九時由津啓程之英兵入百五十由金家口上陸十七日兵佔膠縣車站後捕獲旅客列車在車之山東鐵路督辦亦被捕 
　　北京電德擬將濟南濰縣間鐵路照前此津浦條件歸中國　　管轄 
　　北京電順天時報上海電稱近上海華洋各報登京魯間各地通信電報多謂日軍虐待官民至山東鐵路之德人使用中國官民侵害中立並無評論比較不免左袒日人頗爲遺憾 
　　北京電日本外務省訓令須依左列標準曉諭在華日人報界以免影響邦交（一）不得反對帝國參加於同盟協約之目的（二）不得於前記同盟協約外推測新發生之協約密約（三）不得 
記載帝國與列强關係中毫無根據之挑撥的報道（四）不得誹謗親交國之元首（五）不得記載對於他國領土爲過激的侵犯之事 
　　塔城電此次俄喀什噶爾總督被德軍擊死後俄民非常惶恐現東俄回部頗有動摇之象加以土國亦有與俄宣戰之意囘敎人民非常激昻近俄國駐伊駐塔各領署已加築高牆安置大炮以防回民蠢動 
[其二（英人特約路透電）]  
　　巴黎電據今日下午公報宣稱吾軍左翼在哇瓦斯河右岸更稍進步斐洲亞爾其利亞師圑復奪得德旗一面敵軍藉大砲之助圖破克拉盎及萊姆間吾軍之陣線爲吾軍擊退德軍向萊姆天主敎堂轟擊不輟該堂現已起火萊姆附近白里芒小山曾爲吾軍佔據一部分繼復爲德軍奪回惟吾軍已得邦貝爾叢林吾軍中部佔據沙安村俘敵千人吾軍於亞貢山西坡已得進步一節事屬確實勞蘭敵軍已退出法國邊界且棄亞扶里柯爾境德軍圖在伏斯巨進攻聖狄愛未得勝利現因地勢險阻天時不佳且須從事防禦工程故吾軍於該處進行頗緩（二十日） 
　　巴黎電據今晚十一時官中宣稱蘇瓦松下愛森河北之法軍因被優勢之敵軍猛攻曾稍讓步繼即克復已失之地（二十日） 
　　倫敦電法軍仍在哇瓦斯河右岸逐漸進步萊姆北之敵軍曾猛力進攻均被擊退亞貢山法軍之進攻者續得進步連日大雨戰地全成泥淖極難行軍（二十日） 
　　倫敦電官報局宣稱戰局並無變動天氣極惡昨日下午及夜間敵軍迎擊數次卽爲吾軍擊退（二十日） 
　　巴黎官電十九日兩軍仍在哇瓦斯河及末斯河之間交戰大局無重要之變動晚間法軍守住哇瓦斯河右岸萊松須爾美士至里白柯爾之陣線哇瓦斯河至克拉盎河之間現局毫未更變法國第三十七師在克拉盎至萊姆之間奪獲德旗一面德軍猛力迎擊爲法軍擊退德國禁衛軍現駐培里學巴德軍其餘各師現駐培爾羅及維特里内萊姆萊姆鎭近數日内大受轟擊天主敎堂被損香巴業戰局無重要之變動法軍已佔據沙安法軍右翼亦無動靜（二十日） 
　　倫敦電萊姆天主敎堂乃世界稀有之建築物已爲德軍轟毁法國現向列强提出抗議 
　　（二十一日） 
　　倫敦電據公報局宣稱英國輔助巡洋艦卡瑪里亞號在南美海濱與德國巡洋商艦開浦特拉法爾茄號或柏林號交戰一點三刻鐘之久德艦受傷覆沉艦中餘生者由一運煤船救起卡瑪里亞號死九人傷三十六人（二十日） 
　　按卡瑪里亞號載重一萬九千五百二十四噸乃克拉爾特公司所有特拉法爾茄號載重一萬八千七百十噸乃亨美公司所有柏林號載重一萬七千三百二十四噸乃北德意志公司所有　　倫敦電據英艦克姆勃倫號報告德國商船圖用一爆發機炸沉英艦特華夫號未成該船業已被捕且另有德國商船一艘衝撞該艦該艦稍受傷而敵船卽因此碰毁死白人四名黑人十名失黑人十四名尙有一德國人輪載運炸藥亦被擊沉（二十日） 
　　按特華夫號乃七百十噸之砲艦在斐洲西海濱供役 
　　倫敦電公報局宣稱德國巡洋艦安姆丹號忽於九月十日出現於孟加拉灣拘獲英船六艘五艘被沉尙有一艘則令載諸船員赴喀爾喀特（二十日） 
　　倫敦電據公報局宣稱德國巡洋艦戈里斯堡號（載重三千四百噸）轟擊泊於斐洲東部桑齊巴爾修理機器之英國巡洋艦批茄塞斯號（載重二千一百三十五噸）該艦乃駛出砲距之外已完全失其戰鬭力且死二十五人傷八十人（二十日） 
　　北京電俄使署接官電如下奥軍後隊圖止巴拉洛夫及巴里蓄夫境内俄軍進行受挫而退死亡甚衆俄國大炮隊現正轟擊茄洛斯拉夫之炮台俄軍及泊利齊米塞爾之戍軍業已開戰砲台亦開炮爲助俄軍經過加里西亞省森林中時獲奥軍棄炮多尊 
　　（二十一日） 
　　哈爾濱電據西汀其（孟京）電稱孟軍戰於桑特茄克者佔據福爾區及戈拉特士堡壘後十六日復佔據戈拉特士之北雅柯白堡壘十七日入洛 
茄的士現距薩拉伏（巴斯里亞首府）不及十五佛斯特（俄國距離尺名）據塞維亞里虚電稱塞軍現更深入巴斯利亞之羅白維亞及慈伏里克境内奥軍現顯由全綫退走奥軍復圖在洛慈里柴至拉區陣線中渡特里拉河未償所願英國軍事隨員陸軍大佐泊蘭克爾在洛慈里柴前敵觀戰時傷及面腿法國運兵船五艘偕同魚雷艇已抵安的伐里港（二十一日） 
[其三（英人字林報專電）]  
　　倫敦電愛森河仍在大戰聯軍左翼聞已稍進或謂德軍旦夕復將退走據各方面消息德軍處境頗爲窘困俄國聞已調齊陸軍六百萬人維也納曾起暴動（二十日） 
　　倫敦電愛森河之戰仍在進行並無勝負此役可稱世界歷史上最大之戰事前兩星期德軍死亡者毎日約三千二百人聯軍死亡更多傷兵於淒風苦雨中臥野多小時無人過問（十九日） 
　　倫敦電德軍圖滅東普魯斯省之俄軍以便攻入俄屬波蘭據俄國消息奥軍現正退走奥軍自認彼等現守桑河防線（十九日） 
[其四（德人德文報專電）]  
　　舊金山電本月十七號歐洲大陸之戰局如下德國大將興丹堡曾在東普魯斯省與維爾拉之間大敗俄國大將任能堪之軍俘敵甚衆獲戰利品無算波蘭西部已爲德軍所佔（十九日） 
　　舊金山電奥國主軍曾會同德軍在克拉柯之北戰勝俄軍奥國東 
 
 
 

Page 3

 
 
軍已在加里西亞省退走塞軍則易令退回邊界（十九日） 
　　舊金山電德國陸軍大將克羅克白洛郝山男爵所統之北軍乘勝進攻後其右翼已逹巴黎至九月八日猶西南進逼維時德儲及韋台姆堡邦亞爾白萊克親王之軍亦攻擊凡爾丹至貝爾福特間砲台全線不意英倫新發之軍開抵戰地巴黎之北法國精兵亦向前進德軍右翼乃由亞米安至凡爾丹陣線退走俾免爲敵軍包圍軍於是乃在愛森河後佔據堅固之地位大約兩軍將在該地大决戰今豫料是没之結果德軍可獲勝利 
　　（十九日） 
　　舊金山電德軍至九月十四日止死傷被俘者共三萬五千人而德國所俘之敵兵共三十萬人内有英人九千法人十萬俄人十五萬比人五萬（十九日） 
　　舊金山電自開戰以來英德海軍之損失如下英艦沉者護甲巡洋艦兩艘一芒茅資號（九千五百五十噸一華里厄號（一萬三千七百五十噸）巡洋艦三艘一安菲盎號（三千五百噸）一配慈法愛恩號（三千噸）一亞米西斯特號（三千零五十噸）又置水雷艦一艘驅逐艦數艘德艦沉者巡洋艦四艘一曼格特堡號（四千五百五十噸）梅恩士號（四千三百五十噸）亞里亞登號（二千五百六十噸）希拉號（二千六百五十噸）海底濳行艇維字第十五號一艘及魚雷艇數艘（十九日） 
　　紐約電德軍在内特河哇瓦斯河愛森河進攻聯軍者已得勞蘭援軍之助法軍圖由伏斯巨穿白納斯克河流域進攻已被擊退戰地現降大雨兩方面已有多處停止戰爭（二十日） 
　　北京電陸軍總長段祺瑞參謀次長陳宦將於日内同赴山東直隸奉天各省以便實行保全戰爭區域外中國之中立 
　　（二十一日） 
[譯電]  
　　北京電袁總統因政局棘手定期十月間在京召集大會討論中國軍務財政凡高級軍官及各省官員熟悉中國財政者均將邀請與會蒙古西藏新疆亦各派代表（二十一日） 
　　北京電江蘇湖南廣東三省均將增加軍隊各險要均以可恃之北兵駐守政府已命各省當道於各要地組織商圑保護中外居民（二十一日） 
[專電]  
　　北京電審計院八月預算溢出原額十萬餘元要求財部照撥不允頗有意見 
　　北京電祭天祀孔費毎縣須四百元將令各省自籌 
　　北京電劉鼎錫昨在行刑場槍斃 
　　北京電守眞照相館久有黨人機關之嫌昨被封閉 
　　洛陽電丁宋二匪經奉天騎兵圑在懷慶府進勦後刻又渡河南下在汝寶一帶召集亡命設卡分防清鄉局一無所爲 
　　南陽電尹老婆所率一股前已竄至鄂境棗陽現又回竄西坪　　張家口電口北悍匪裕玉屢次擾我邊疆政府撫勦兩窮現陸軍一師在八台拿到裕匪偵探玉順一名訊問裕玉已受庫倫政府密令收集殘匪專以抵禦華兵據稱裕玉部下約有一千餘人口糧軍馬均由庫倫政府陸續接濟 
要聞一 
[濟南通信秋水]  
　　濟南省垣於十八晚忽爾暴風雷雨徹夜未斷城骨水深二三尺黄河水勢一日夜間漲至數尺之高人心甚爲慌恐 
　　昌邑雜縣水災共淹斃千有餘人至今仍泛濫未息最甚者濰縣壩厓一隅淹斃三百餘名昌邑之鄭家坡一村中淹斃一百四十餘名楊家莊一村淹斃一百七十餘名受禍之酷可以想見 
　　陸軍部特派員陳幹日前奉委調查防務困於昌邑水城之中十餘日間不能前進 
　　膠濰間路權已完全爲日人所有坊子礦務可望繼續營業並聞該處路線俟輜補完竣之後即可通行無阻開車時間由日人另行規定再添派日本憲兵若干來往稽查 
　　日本混成支隊於十五日抵平度縣城由該處僱覔騾馬駝運修重向前進發約於十九日可抵高密車站 
　　坊子鐵路公司及鑛務局之執事人員均紛紛來濟亦有居留張店者日本人於數日内便服到濟者有一百餘名當道對於此事極爲注意 
　　距岞山丈嶺十餘里間有日本馬隊五六十名似有佔據該站之意（站在昌邑南境） 
　　日本軍隊於黄山館新城朱橋鎭及掖縣二十里舖之間敷設軍用鐵路並招募當地苦力服役工資頗昻貴日軍又有由萊州灣之石虎嘴登岸者約有五百餘名 
　　掖縣馮知事攜眷逃遁之說然此間政界尙未得有報告 
　　前荷澤縣知事劉金第因虧欠公欵已奉令一體緝拿劉係濰縣人聞與黨人有關係 
[英人之山東日軍談]  
　　文匯報九月十五日平度通訊云余居平度念五載於兹從未見驚惶時代如今日者居民皆異常驚恐婦女能逃出者均已離家以平度之大而有洋兵五千餘人往來其中無怪乎居民之惶懼也聞日兵出離日本之前曾接訓令不准駐紥寺院祠堂學校敎堂四處刻日兵遵守此種規則儘在民家居住初至時本不願進城但城外房舍無多不能容許多兵士故始入城外國敎士住在城外凡鄰近婦女避入敎堂内者約三百餘人余曾往晤日軍將弁頗爲謙恭余等彼此客氣並無牴牾敎士行於途時日兵見之輒揚手或示敬意昨日余等出外見日兵操演麥肯沁砲（伹未開放）指揮者爲余等詳解操法日兵初到時有三兵趨入敎堂余之敎讀示意令其退出日兵告以腹飢乃取食與之不及一小時該兵等挾葡萄等物稱謝而歸在平度之紅十字會約有二百人曾有多人來晤似皆上流人物舉止謹飭其領袖住於民家者謂未曾動其室中之一物且未移動其原有之地位居民當日兵初至時不敢携物至市求售數日後見日兵大半購物給價縱不多予亦照日常價值給付故市面旋即規復鷄蛋日後必大缺少因四周數里内之小鷄悉爲日人所得或爲日人所購矣即老鷄亦爲日兵所急需自日兵來此後未聞有華婦被污之事婦女驚惶至於極點自無待言但絶無懸樑投井事日兵咸住於最好房屋内自行取水煮食並未强迫華人爲之服役惟車輛牲口誠不免爲日人所强用耳此間中國郵局近日事業頗爲發逹日兵到此第一日郵局所有之明片悉數售完日兵發出函件以寄至日本者約數百件之多余聞日兵曾騷擾郵件後聞郵務司言當日郵差未穿號衣致有此悞守衛兵遇有華人經過即行檢查彼等不能分辨其爲郵差否也日人如此利用中國郵務焉肯騷擾其自已之郵件乎 
[英人之青島談]  
　　字林報十八日濟南府訪函云近有由青島來者言青島居民現以日軍逼近靜候攻圍之開幕人心皇皇寢不成寐言攻圍開始之後不出十二日青島當必投降近來守禦之心似較淡薄以區區一小邑與一國交戰而且毫無援兵之希望其灰心喪氣之狀可以想見濟南近日滿街遍布華文招貼宣布德軍歐戰勝利消息此項謡傳之廣告究係何人主政尙未探悉惟居民并不十分注意於此故於大局亦無甚影響也傳聞各地蒙水災之害者頗夥膠州青島間鐵路軌道爲洪水衝壞者約二十里行旅爲之斷絶濰縣城外較低之地均成澤國悽慘情形不可言狀敎會所建之房屋及園囿等亦遭殃及統計損失約逹萬元將來從事修葺尙須時日也 
　　字林報十六日威海衛通訊云英艦托里奥夫號星期三出港本日晨間始返司克號於星期日下午離此聞向青島而發又有蒙梯古號於前星期五日過此前往北方外間謡傳係向北地運兵南下且有托里奥夫號爲之沿途護送云惟該軍隊究運何往尙未有聞意者或將送往英倫該輪等僅先運至香港爲止余（訪員自稱）聞日軍已抵高密（譯音青島之被圍當不出四五日間惟西行道路現極艱難耳英艦耶懋號與紐加穌號聞已向温哥華（在北美西岸）埠出發太古公司輪船盛京（近作爲　船之用）現仍停泊港内 
[戰事旁門記（）譯華德日報（]  
　　意大利之態　度近數日來路透電之報告屢有意大利擬加入三協約國而攻德奥之說據言意大利新改組之内閣其中國務員多係急進黨與社會黨議員國民公意急欲意大利政府利用此最良之機會廣拓疆土勿虚度此不再來之光隂至於意人欲推廣何方之邊界及其所以推廣之理由爲何路透電則一概未言若就吾人夙所探悉而可信者論意大利之拓殖疆土如果的確則當求之於洛内庶乎薩沃銀家龍興之地依然與意大利王國合併而遠東英文報紙固執已見深信意大利人志在天然之邊界欲合併特里恩兹與伊斯特里恩斯於意大利王國蓋以意大利與奥匈兩國之不睦由來已久夙日彼此反對甚形激烈今旣有此良機不能不利用甚至於有意大利與奥國不爲盟友即爲仇敵若平常國際絶難相處之語以此而言是目前意大利中立之態度亦决難持久緣其中有不可思議者在也惟英人一切揣度之詞吾不知其何所根據耳按吾人遠在東亞海角天涯距離意大利數萬里之遥若觀察意大利國内實在情形與輿論固屬難能然意大利國民見其政府若不乘奥國背後之空虚長驅而入即以革命恫嚇其政府亦不能謂其確否也惟據路透電言意大利定於九月二十八日實行全國動員令一節其期去今不遠届時行否足可覘其眞僞耳然就此最短之期限論斷亦頗有可疑其所可疑者維何即意大利如果欲乘此機會直摀奥國之背何不秘密自守而必輿德國先行討論政治大局使奥人聞悉有所戒備也豈意大利有所挾持而無恐歟縱令有恃無恐亦不能故意使敵人聞悉也今其事旣爲敵所悉復令敵有所戒備則嗣後縱能侵襲亦旣非易故曰英電所謂九月二十八日出發動員之事頗有可疑也而童旣出發動員究竟攻誰尤不能預言焉至若奥意之交誼先前雖有不善而自訂盟以來有德國居間調處早已和睦無間所以舊歲凡關於巴爾幹之事奥意兩國始終携手偕行即今年歐戰開幕後奥國盡調其兵隊以戰俄國亦必先得有意之同情也總之英人善於離間之手段遇事生端無所不用其極今之妄行揣測殆又此類耳 
　　日人之情形兹據青島來信謂九月十三日有德國馬探出巡行至北鄉正得得而前之際突然有華裝之曰人二三十名由路之兩傍闖出撲奔德國馬探大肆攻擊幸該馬探等善於自衛未遭其暗害按若輩奸詐百出之手段本不值記者批評故特從而略之惟吾德以堂堂之鼓正正之旗與此種奸徒交戰而迄今又以爲與文明國人相見以干戈是誠自誤耳 
　　埃及亦在戰場之例曩者吾人只知印度等地大有亂象而尙不知其他兹閱路透電方悉埃及馬爾达等地亦有戰事或問何以得知曰見之於英國陸軍總長演說詞中吉青納氏不曾言乎英國領地陸軍豫備數月内加入遠征隊計派赴埃及者一師馬爾达者一旅如埃及與馬爾达不在戰場之例吉青納氏何以有此數語也於是可想而知矣然吉青納氏只求在巴力門得懽聲雷動而不意其軍機卽由是洩漏也至於吾人遠在亞東苟非得路透電之賜更無從得悉焉故特表而出之略當謝俾世人亦知英電之向來善守秘密也 
雜評一 
[戰事盲談（十六）（無名）]  
　　據德人言俘敵之數已及三十萬人據英人言此次大戰已歷二星期毎日戰死者約七八千人據英德兩方言此次戰線約百餘里據英陸軍部言此次戰局須歷十八個月始了以前三事論其鉅其烈均爲歷史以來所未有以後一端論其期之短亦以前大戰所未有也因有以知世界日進則爲力愈大而費時愈少即戰事亦然也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[津浦道之一瞥本報旅行記者抱一]  
　　余今上津浦道矣津浦道余所數數行者今乃予我以最新之資料報告讀者諸君 
　　方過寗垣友人即告余蝗來矣且越此而東矣農學校方大研究蝗蟲余則匆匆行恨不獲一見也車入皖境過烏衣至滁州怱呼呼之聲發自空際其聲高而疾一仰望則大隊蝗蟲方自西北掠鐵道而東南其行至速如黑雲一片厚可一三丈離地殆僅五丈許時方日午晴朗月臺沙地如演活動寫眞作狂風驟雨狀令人注目生眩乘客爭探首窗穴以觀歷十分鐘車開行此大隊之蝗行猶未盡也 
　　旣而過管店明光諸站其地嘗鳳陽定遠間又見第二隊蝗迎面而來藎是時車西北行矣此隊之大不及滁州所見然破空之聲射地之影亦復使人心悸蝗之行旣一致以趨東南警告蘇常一帶人民諸君之鄉行將爲蝗族殖民新地也已 
　　田中所見若棉麻豆忝之屬類皆蕭然骨立其猶有枝葉者亦憔黄萎無些子生氣而農家夫婦之面與之一色焉北行則淮水之濆汪洋一片最慘者他無所見惟一行電竿植立於白波渺瀰中遠望極東時於水面見青之草色知在昔　良疇綠野也鐵路所經若池水澮水睢水昔皆不甚大或僅一勺今則洪流洶湧與四瀆爭雄苟水再高四五尺者且淹及鐵軌焉 
　　車中客則赳赳之軍人占大多數手執免票而其所占得之權利往往踰於其票面所規定如以三等而越坐二等也以一票而二人兼用也不之許則紛呶爭論不已一遇洋員來則嗒然遂去 
　　車中有一顯者方抵臨淮兵警持鎗鵠立奏軍樂禮服之羣官紛紛投刺求見其所衣禮服則乙種多於甲種未幾奏樂簇擁以去同車者指以告此新上任之淮泗道也默數其從者員役男女殆四五十一過臨淮而坐客幾空 
　　凡此皆一日之所見也請覆述之則蔽天之蝗也匝地之水也驕横無紀之兵也迎送繁忙僕從烜赫成一大羣之官也嗚呼吾民 
[龍口别紀（一）特約員化險]  
　　本報十三日（遠生）君（紀龍口）一則詳述龍口地方之險要及日軍上陸之情形其聽聞與余所得消息略同然余　東方目睹日人狀况尤多可述爰書龍口别紀如次 
　　所謂日德在東方衝突之禍原者青島也然青島者近時明爭之目的物耳至開日德在山東衝突之發軔爲日德暗中之競爭要點者則直龍口地方也此說見我國開放西北七埠之令初下時各方面競爭論點謂龍口於青島至有影響德人方面乃運動烟台商人反對開放且謂開放龍口爲日人所主張而日人方面則喜出望外紛紛派員察視龍口以爲將來設施之凖備種種之態度於此可以見矣 
　　龍口爲（津沽）（烟黄）間一航輪來往發逹埠頭也初則絶少輪船來往近則亦不過可容數百噸之輪船耳山東與東三省沿海近岸之商業交通龍口實居其中要隘之一至進攻青島而日軍不由青島戰線以外之中國其他中立地上岸而必由龍口進兵而跋涉山川（萊州多泰山支脈龍口附近又多支河見此次河水暴漲日軍冒渡致淹斃數名可知）而舍近圖遠果爲日軍進攻方略之上策歟總而言之與之注意龍口殆在山東半島之龍口與遼東半島之旅大有息息相關之必要故乘此機欲遂其實行經營之第一步施設也龍口之將來尙復可言耶 
　　吾聞之龍口未進兵之前日人注意情形可紀者略如下以見此次進兵之因果耳 
　　（一）關東都督府朝鮮總督府南滿鐵道會社前後派人察視龍口謂日人不覬覦龍口何同時開放其餘之六埠若赤峰張家口等處何未聞有派員察視之舉也 
　　（二）三年四月間日人要求在龍口設置領事經我政府未正式承認事未實行 
　　（三）本年由關東洲及日本内地日人除赴龍口經營商務者不計外日政府前後曾移民龍口約百餘名 
　　（四）設置新聞記者專員紀報龍口見聞 
　　以上四則不遇舉其大概爲余近月來所深睹者至大連營口津沽來往龍口之航業其交通權除有華商政記輪船公司輪船一二隻外餘皆操於日人之手也政府正挽回利權計擬開放建埠令華商羣逐於場不幸未開放之先龍口有此事變矣 
　　近來進兵之後大連方面之日人對於龍口進行者再舉其一二如次 
　　（一）購車運牛僱苦力招小工滿載前赴龍口供工作上之作用 
　　（二）擬實行築輕便軍用鐵路（爲日俄戰役安奉鐵路之舊手本歟） 
　　（三）大移日民於龍口以取商業工業之利權 
　　（四）調往日妓若干名以供龍口旅民娛樂示久安不去之意義 
　　此上爲大連方面之進行至龍口方面之舉動若設司令部築糧台佔電局示華民（見滿洲日日新聞載日軍曉諭華民示）等行爲直已視龍口之地方之人民若關東州等也（未完） 
[東三省快訊（二）化險]  
　　大連消息日軍由龍口上岸進攻青島者今日行抵即墨設司令部築糧台於該地據即墨距青島計一百八十里說者謂日德交鋒不日可見干戈矣按卽墨在萊州府屬爲我國完全中立地乃此間日報載稱日軍佔領卽墨此深令吾人不解者也 
　　關東都督福島氏解職補後備役已見今日東京命令繼任者爲東京衛戌總督中村覺氏福島與中村二氏均升授陸軍大將 
　　日軍中龍口上岸後取道山東北馬鎭地向萊州進發連日大雨滂沱河水暴漲日軍冒死渡過閻家店西河時淹斃者十餘名日軍之糧臺輜重等事多由此間購辦連日代辦者收購輓車生牛甚夥陸續由船載至陣場以爲輸送之需 
　　日政府時局會議凡重要問題者經大隈總理提議此後准各總督隨宜參入特促朝鮮寺内總督關東福島都督進京協議要政此間日士咸謂此爲總督會議之嚆矢云 
　　奉天消息張將軍以東省政務關於外交軍事邊防内政各項責任甚重恐一人難顧周密擬請趙爾巽襄助一切 
　　將軍署昨特集各師長及吳興權馬龍潭各鎭守使及全城重要人物開軍事會議其内容（一）承募公債（二）本溪湖善後事件（三）防蒙政策（四）中立事件　　哈爾濱消息中東鐵路照常開駛從是交通復活矣 
　　俄文（哈爾濱諾維日贊）報日昨登載東普魯士俄軍失敗情形及傷亡兵士確數俄官府即日將該報封禁主筆下獄計歐陸戰事發生以來哈埠之俄報相繼被厄運者計已三家 
　　濱江道尹李家鏊解職原因有謂李勾通裕華林業公司盜賣林土之案被中央發覺故先解戰此事確否尙待調查 
　　張上將軍之壻何子璋已任爲濱江道尹聞將不日來哈視事 
　　張將軍通飭各縣將所有預警編爲保衛圑任趙甫臣爲總圑長遼陽縣知事霍型武已報編成 
　　安東消息鴨綠江水漲損失甚鉅寛甸匪燄甚熾東方自本溪湖事件發生後日益多事 
　　本溪縣警務長王則陽當黨人起事時棄職潛逃事後來奉投案期求減罪已押交監獄現得軍署消息擬將王盡法鎗斃以爲臨陣棄城脫逃者戒又繼任者已委常　氏充之 
　　本溪湖亂事之黨人陳中孚徐炳炎等昨攜款由連渡日 
　　本溪縣知事李仙根因防亂不力革職付懲飭史心農馳往鎭攝 
　　營口消息著名匪首屢剿未伏之張海波（又名鑽天燕子）日前經輿官軍對敵月餘後匪勢順衰現野心勃作昨輿營口商務會通函要求該會代爲借款五萬元措詞嚴厲商民因之頗益慌恐總協理請官警協同防範日夜戒嚴甚緊 
　　本埠道尹（遼瀋道）移駐奉天問題經各界挽留無效不日見諸實行 
　　吉林消息松花江上游新開河磖子溝一帶巨匪南陽者率衆三十名大肆刧掠勢甚猖獗孟將軍即日派兵赴剿 
京訊中之青島與中立 
[（一）青島問題]  
　　英兵過津交涉據天津電稱探聞有英兵數百人　此間出發朱巡按使以交戰國軍隊通則中立地方恐有妨碍當派交涉員面詰英領事據稱前次紹興輪船裝運鎗彈業經貴巡按使函請禁止當經奉復兹再聲明所有紹興順天廣平三輪均係本國政府雇用由天津運兵威海衛此事已經駐京英使照會貴國外交部至昨日广行之英兵係由秦皇島搭乘安的那輪船直赴印度並非交戰地與貴國中立條規毫無侵害云云據聞此事前經德國領事照會以英國自京運津子彈五十餘箱由紹興船運往戰地請速禁阻兹據英領聲明係自天津往威海衛并非戰地朱巡按使已據情轉告德領矣按此事已見前報專電 
　　戰區以外敎育敎育部曾向山東巡按使令飭各種學校設在劃定交戰地域以内者萬不得已暫停授業一節已誌各報昨據所聞該部近日又電致該巡按使云其在交戰地域以内之學校暫停授業者原屬不得已之事至於在地域以外之學校則現時務望仍飭其愈益奮力熱心從事敎育勿論有如何事情决不得停止授業荒廢敎育若有忘却大局悚於風聲鶴唳之虚恐將致緊急敎育付之不顧遂使年少兒童荒廢學業而誤國家陶鑄之方針等事則其所關係民國前途者决非淺鮮云云 
　　德英報紙近訊十七號德華日報載稱近聞在山東登岸之日軍所得餉銀均係臨時軍用票日兵持此行用良非華民所願收納然亦迫於不得已未便拒絶也現所見者僅屬一元之軍用票此後尙有數目較大之紙票（即五元十元以上者）源源而來也近聞駐津英將白那提司登行裝已整日本津報言彼英將已向日將奈良披陳所見并願異日進規青島常有奈良君在其左右指導一切惟南威爾（半島名）部内爾圑是否助攻青島迄今尙未明悉 
　　十七日英文京報載有即墨之通信謂青島膠詶間鐵路爲大水冲壞之消息大約於此通信到京以前早行登載報端現在即墨以外之消息無論電報或郵政不能探悉者業已兩日此次大水冲壞城陽膠州間之鐵路計數英里之長現在行旅往來雖有火車以外之方法伹各種遞送方法旣全以道路情形爲標準故郵政局現已停止職務矣除膠州灣北面之鐵路爲大水冲裂外青島城陽間一段亦大受損傷德國所設之鐵路公司現在並未修理此冲裂之鐵路據聞德人已無意修理該路德人謂吾儕何必爲日人建築此線至在軍事一方面則德人正毁壞之不暇也此次水勢甚猛且日有增長之勢蓋兩日亦晴亦雨以後風勢由南而北又大起暴風也 
[（一）中立問題]  
　　特别會議議案九月十八日新支那報云昨日在中立事務處開特别會議其議案五欵如下（一）交戰區域以内之保衛問題（二）交戰區域以内交通機關問題（電信電話線及鐵道（三）防止交戰國軍隊侵入交戰區域以外之地并其處置方法分爲二種甲整列之軍隊（乙）戰敗之逃兵（四）交戰區域沿線帶防務之措置（五）對雙方交戰國可豫爲宣告及聲明之件 
　　禁售戰事圖畫辦理中立處日昨奉政事堂　諭一件内容係某國公使照會以近見中國地域内　人發售戰事圖畫者妨碍軍事有背中立等語該處當即電致各省中立事務分處略開戰事圖畫向在禁止之列若輩無非爲謀蠅頭微利未免摇惑人心自電到日起應一體禁阻以免滋事云云 
　　總統未來申令探聞政事堂奉總統諭交草擬申令一道略謂處於辦理中立緊要之際内外辦事長官最忌遽易生手勸勉各員黽勉從公勿得遇難而退云云緣某總長及某巡按使日前有辭職之舉故總統擬以申令勉之 
[慶祝聲中之湘黨案蕭蕭]  
　　湘省對於慶祝總統壽辰籌備頗爲踴躍除各機關局所照常陳設外商學兩界並擬舉行提燈會業已分别備置將發通告矣不意此慶祝聲中竟接連發現黨人機關擾人高興也 
　　請武將軍以總統壽辰各界籌備慶祝事宜旣非常踴躍則防範黨人實屬題中要義遂嚴飭省防各軍隊及各區警察認眞巡防以維秩序而將軍署各調查員亦即竭盡智能冀有所獲以免尸位之譏於是曾氏家廟及彭家井之兩黨案因而破獲 
　　本報前此紀載之七月三十一號之湘省黨案不有業已正法之僞巡按使劉國春其人乎其供詞中不云定期八月一號起事一切布置均已完備乎此兩黨案蓋即劉國春之餘孼希圖死灰復燃者以防範最嚴之湘垣而妄思一逞是徒自速其死耳 
　　本月十三號晨早將軍署某調查員探悉貢院東街之曾氏家廟有多數黨人匿跡其中遂禀由將軍派委衛隊隊長姜某帶同兵士十數人前往查拿至則果有多人正在會議遂一併拿獲並搜出手槍兩枝委任狀數件僞湘南司令部木質關防一顆僞職官名册一本内有僞湘南司令官陶某僞參謀長許某僞參謀官魏某僞機警營長王某等二十餘名聞此次被獲者即爲陶某等九名當即解由將軍署發交陸軍監獄收押矣 
　　彭家井在北門外之弔橋右側該處一帶房屋卑濕湫隘不堪居處其間有蔡某者稅居已歷多年雖平日往來人多然實無非法行動此次忽被黨人所買託遽以其屋作爲該黨集議之區十三日傍晚若輩以陶某等被捕正在會商拯救之策不意是時正值警署奉有嚴飭查緝黨人該署以蔡宅往來不絶人類必極混淆難保不有匪徒從中匿跡爰派人前往偵探果有多人例列坐密議遂立即會同近處軍隊將蔡宅圍住一併拿獲並搜出白竹布徽章一枚長約五尺蓋有僞印墨書巡按使署副官長字樣當即解赴將軍署核辦矣 
[戰聲中之維持湘礦譚]  
國史館長王關運煤油督辦熊希齡及楊度向瑞琨梅馨等日昨聯名電致湯將軍劉巡按云歐洲戰事起後湘省土貨毫無銷路礦商尤困設使全體破産礦工失業地方治安所關非小上海絲業罷工政府曾商中外銀行放欵數百萬始克維持擬請我公飭令湖南銀行放欵二三百萬令各鑛商得作抵押藉以救厄在湖南銀行不過增加紙票之發行而各礦商實受無窮之患又前以救濟湘省金融曾由闓運等面商交通總行飭湘　行設法放欵據行稱湘中現有一種奸商專以銷化銀　運漢牟利爲事銀行恐因此紛紛兌現營運困難必須湘政府嚴禁現銀出口方敢擔任等語查吉林省因紙幣充斥歷年禁運現銀出口幣 
價得以維持甚見成效擬並請援例速訂禁運現銀出口辦法飭關釐局卡嚴查俾該銀行得以安心放欵實於地方經濟人民生計所關甚重中略）應請傳知礦商華昌公司等與交通分行接洽妥議再請核辦庶較妥善我公顧念民瘼體恤商困極所欽企用特聯名電懇尙乞卓裁賜復 
[軍部差役中之黨人]  
　　前者陸軍部内有差役兩名突然被捕其事昨日（十八）北京京報中記之甚詳兹特譯述於後此等差人原屬革命黨員今特巧爲變相而謀部中差役之職並希充總長專役以圖乘機刺殺段總長某日總長照例赴部退其衛兵自入於總長室而就坐隨即喚使取茶於是有一役持茶送入是役即二革黨之一而掩飾者總長見其形色不正極生疑意因以其事宜諸秘書速將該使查搜秘書遂捕而檢查之由其身中搜出四方寸許之爆烈彈以此嚴加審同該使供出尙有同志一人於是更遺衛兵查搜兩人臥室又檢出爆烈彈數個今以有此確實證據故送諸軍法會定其罪名而兩人則自認其所有隂謀違於十五日將兩人均行鎗斃矣 
[審計會計兩法案之初讀會]  
　　參政院昨日（十八）下午開常會其議案爲總統提出審計法及會計法初讀會兩點三十分振開會黎院長主席參政出席者三十九人政府特别員二人首由議長宣告已足法定人數請政府委員說明第一案理由委員登台略謂政府提出審計法案係根據約法及審計院組織法取事後監督主義請貴院討論首由熊希齡質問第一條總决算是否包括特别會計委員答曰包括在内熊問第九條發給核准狀是否僅對支出計算書而言抑所謂計算書者並收入亦包括在内委員答兼收支而言熊又問第十條應負賠償之責者呈報大總統行之使應賠償之數僅十元或數元亦必呈由大總統行之未免瑣碎委員答曰條文有呈報二字則數王太少者審計院即可不呈報當有伸縮之餘地熊復問第十三條其格式有　誤者得修正之但照第十一條之規定格式乃由審計院定之此所謂錯誤者究指審計院錯誤抑指各官署錯誤 
 
 
 

Page 7

 
 
而言答謂指各官署胡鈞又起立質問略謂從前各省有審計分虎自審計院組織法公布後其依第十二條之規定各地方審計事項認爲有必要時得派審計官或協審官實地審查本　所質問者將來是否照本法第十五條辦理抑照第十七條於施行細則詳細規定如皆不然頗不妥善委員答謂鑒於中國事實頗爲困難如陸軍費就不能審查故不能不留伸縮之餘地旋趙惟熈報號正立而言曰政府對於於官吏宜以君子待之若憑單據以防流弊則購物之價值僅一元者未始不可令其開二元之發票且用途太多所有戰據均須送審計院審查未免太煩此時政府委員以爲係討論非質問置之不日答議長即問應否付審查衆謂可付審查表决多數遂指定熊希齡李國杰鄧鎔汪有齡秦望潔等九人爲審查員議長請政府委員說明會計法之理由委員登台說明聲音旣小且似係浙江温州人口音多不　惶討論多時議長問可否付審查衆贊成施愚起立謂本案與審計法關聯之處甚多可加派數人併案審查議長遂又指定陳國祥胡鈎程樹德寶熙趙惟熙李湛陽等七人遂宣告散會時三時四十分鐘矣 
[提倡内國公債之天然戲]  
　　發起原因提倡内國公債會自成立以來經會中同人之積極進行各界人士之竭力贊助收效頗爲　滿此次内國公債固已瞬將足額而該會目光所注不僅在此一次故仍進行不怠從各方面設法倡導以期社會對於内國公債之常職及熱誠益爲普及俾内國公債事宜由此次以至將來國家續行　辦均得極良好之效果兹因天然戲一事現身說法平易近人最能感動心神激發志氣爰商請學界重要人物章聯甫等發起排演提倡内國公債之天然戲章君對於此舉極爲注意即與通俗敎育會諸君接洽諸君亦均異常熱心乃從事共同組織焉 
　　組織狀况章君及通俗敎育會諸君組織此事連日甚爲忙碌現已大致就緒並擬就說明書因力求完善尙須練習數次故定於月之二十七日（星期日）午後一時至六時在三里河織雲公所開幕登場者均屬學界中人於天然戲極有研究届時必有一番盛况也該劇内容間第一幕提倡内國公債會之發起第二幕富家翁家庭會親友第三幕　袴子浪費金錢第四幕勤儉家向弟講儲蓄第五幕守財虜破壞公益第六幕勞働者奮起愛國心第七幕各界赴會大寫眞以下各幕未詳 
[政局拾零]  
　　湯總長注意中學敎育部總長湯君近來注意於中學敎育上月以來身臨京中所設六所官立中學校盎觀授業情形並調查種種要事其研究頗極周詳聞湯君本意將來以改正中學之制席以中等國民實爲國家之中堅該國民非堅實而聰明則國家必無富强之一日中國之中等國民關於此墨不免大有遺憾而中學校則爲養成此種人民之敎育機關故湯君欲從根本上圖謀改良中等國民之素質先就中學制席之利害得失熱心調查仔細研究然後着手該制席之改正故前日以來湯君有親行參觀中學校敎育情形之舉云 
　　縣知事將添條例縣知事官卑責重以一身兼受各部之監督條例文告不勝其繁求一安靜之吏　愊無華者蓋亦戞戞其難兹聞敎育部又提出兩項條例一爲知事興學考成條例一爲知事辦學奬勵條例現已在法制局審核之中矣 
　　張天師趣聞種種定武上將軍張動請復張眞人徽號一節總統已批令准如所擬辦理自此事批准後外間相傳關於此事將有種種之提議確否未可必然頗饒趣味姑筆之如下（一）制定張天師之服色（一）鑄造張天師之印信（一）審定張天師之妖劒（一）發還張天師之産業（一）其他關於張天師一切榮典事宜 
地方通信 
[鎭江]  
　　重申燃放爆竹之禁令鎭江警務長安君以人民燃放爆竹於現時警備有碍特於日昨出示嚴禁略謂施放爆竹早經鎭守使縣長示諭禁止兹查城廂内外無知之徒或盡或夜仍敢燃放當此戰事未平人心不定之時誠恐誤會致涉驚擬且草房茅屋火患堪虞更應防範自示之後所有花砲天地響以及各種炮竹之類均不准燃放倘敢故違定單提案究　云 
　　城中盜案已破錢郡城内旗營市口左近王福康趙　生同居一宅前侂均被盜匪持械搶刦並刀傷事主一人失贓甚鉅當經警察六區蔡區長踏勘後事主即報縣請緝旋由二區蔣區長飭警在新西門加意嚴查已於十八號早八時查獲携贓出城之盜匪陳貴義一名人贓併解到區轉解安警長訊供認刼王趙兩家贓物不諱除贓衣十餘件給事主認領外即將該犯押解縣署由縣長復訊釘鐐收禁聽候核辦 
[杭州]  
　　第一批解部公債欵浙省内圖公債經理處據各界第一批繳解銀元計公債票額十萬元實收八萬四千元内扣三個月半息銀一千七百五十元二釐用費二千元計實解洋八萬二百五十元將軍署發交公債票額三萬七千三百八十五元八二實收内扣三個月半息銀計實收銀三萬一元四角六分二釐兩共銀十一萬二百五十一元四角六分二釐業經財政廳長先將整數十萬元餘交中國銀行匯解中央矣 
[安徽]  
　　霍山災難迭見皖北霍山縣自去　今正兩遭狼刦元氣大傷今年麥秋旣歉繼以亢旱累月禾苗枯死幸前月杪得雨早稻雖傷晚稻雜糧尙有可望詎意月之五日倐有大股飛蝗蔽空而至縱横數十里禾草輙盡當由縣知事率同紳保民夫千餘人乘連日風雨猛撲一晝夜殲除幾盡八日晚忽又遭烈風暴雨山洪陡漲城内外水深數尺稻田淹没房屋傾倒淹斃數十人城北大洲居民因水驟湧有登樹杪屋脊哀嗚呼救者復由縣知事飭役僱船四出撈救九日水退以爲蝗患可滅乃是日晚復有大陣飛蝗麕集城北小山較前尤夥雖僱役夫盡力猛撲奈續到之蝗仍綿延不絶刻聞該縣王知事已電稟上峯勘振恤矣 
　　核銷欠欵之請求安徽中華銀行前次虧欠大通鹽欵爲數甚鉅經清理公欵局澈底查明應照虧欠之數一律償還無如柏文蔚在皖時曾向該行提取欵　補助餉需爲數亦夥及去夏變亂該行儲欵竟蕩然無存現經清理公欵局據實呈　　巡按使准予如數核銷用示體　未卜　巡　總甚批准也 
[湖北]  
　　解散鄂省銀行學校鄂省銀行學校設於府後街成立已兩學期矣其發起者爲劉實東等（劉自爲校長）並未在敎育部立案亦未禀知巡按署認可今吕巡按使見其招生廣告上稱已呈准敎育部財政部立案並咨請各省主管學務機關派生來鄂附學等語特電部詢問旋得復電並未立案吕巡按當飭武昌縣勒令解散惟以該校前請各省咨送學生致川湘黔桂各省均紛紛咨送現來鄂者有楊敬勝等三十餘名該校旣已解散致該生等無從求學情殊可憫爰飭該生等至本署敎育科接洽查看程度轉送相當之校以資造就 
　　鄂路還股須俟部議鄂境川粤漢鐵路初爲官商合辦曾由官錢局爲招股機關旋經鐵路協會反對借欵遂有純粹商辦之爭執改革以後因中央主張國有始將商辦之案取消所招股欵現正由協會清理歸還至官錢局所招之股迄今尙無清還之信前有股商代表萬文府等商由官錢局督辦高松如向財政部請示辦法頃奉部覆以交通部刻正從事清理一俟清查就緒再令鄂省派員前往接洽議定發還辦法云云昨高督辦已傳知各股商知照矣 
[湖南]  
　　參謀長晋京湖南將軍署參謀長程葵生日昨乘輪至漢轉車入京據外間傳言謂我國旣已嚴守局外中立則對於防禦上不能不特别籌備程參謀長此次入京即係商酌防務云 
　　湘省軍費之確定湘省軍費現在已經財政部核定覆電來湘飭財政廳從九月起按月發給聞毎年軍費連同追加緩減各欵共支三百一十六萬六千四百三十一元云 
　　公署職員如　湘省巡按使公署各項職員共有一百餘名聞書記一項已逹八十餘人其中濫竽充數者甚多劉巡按現擬大加裁滅將於日内甄别一次以定去取云 
雜評二 
[戰事雜感（默）]  
　　西報紀英陸相吉青納之談話謂此次歐洲戰事須歷十八月之久使非有比國之抵禦恐十八月尙不能了也吉氏之言爲有經騐之預言而其所測結果如此則近日所傳議和諸消息誠爲過早乎然自開戰以來僅一月有餘而人力財力已露困難支絀之狀倘延長至於一年有半則世界未知呈何種琥象也故甚願吉青納將軍之言之不中 
　　昨路透電載英財部喬治君之演說謂我輩必敎調德國使其將來尊重條約並剗去德人野蠻之性夫德之尊重條約與否野蠻與否記者姑勿論惟以此言作普通之敎訓觀實大有益於各國蓋破壞條約與舉動野蠻爲國家最大之恥辱縱恃其武力以倖勝於一時然而公道猶在必難逃清議之公斷也是故世界上稱爲國家者無一不當受此敎訓　　日軍龍口登陸後曾出示謂與中國無敵意秋毫無犯而其軍隊不免於滋擾是兵士不能守長官之令也今日本外務省訓令在華日報五欵以免影響於邦交其第五條謂不得紀載對於他國領土爲過激的侵犯之事所以示對於他國領土不欲有過激的侵犯之舉動也然而觀西報所紀日軍之舉動則侵犯中國之領土甚矣夫交親之道在實際而不在空言竊願日當道一思之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[范鴻仙被刺續紀]  
　　本月十九號夜間有人從法新租界葛羅路三十七號門牌空屋洋台上潛入貼鄰三十九號范鴻仙家破窗入内將范刺斃該兇手旋從所懸蔴繩上墜下圖逃跌傷下頷嘗由探捕拘住不及取供車送廣慈醫院醫治等情已誌昨報現法捕房代理總巡石維也君以該兇手姓名住址主因何將范刺斃有無主使之人均須詳細盤問當飭包探至醫院看視傷勢向之詰問無如該兇手下頷跌傷甚重不能言語故難取供須俟醫愈後再行提案研詰聞該兇手年約三十餘歲形似江北人云 
[查獲黨魁印信之通告]  
　　上海鄭鎭守使近接通海鎭守使管雲臣君通電略謂前次南通縣亂黨擾事案内曾經查獲白礬石僞印一顆計高一寸寸半見方文曰三次革命軍大元帥印訊據獲犯供稱係該亂魁遣調黨羽之記號凡屬委任文件均蓋有此項僞印爲憑請即查照轉飭軍警隨時注意等語鄭鎭守使除分飭所屬軍隊查照外昨已飭知淞滬警察廳一體注意偵查矣 
[調查黨人設立之交通部]  
　　江寗宣武上將軍馮國璋君據探員報告近有黨人在上海租界設立交通部運動口口人出面假開轉運公司爲名偷運火接濟各省黨人謀爲不軌馮上將軍以該交通部設置地點亟應調查明確以便飭令江蘇交涉員請領事圑恊力破獲引渡懲辦故特飭由本府參謀處遴派調查員余某龎某來滬會同駐滬軍事稽查蔣某許某等四員切實查明禀候核辦 
[軍政執法處宣佈張百祥罪狀]  
　　張百神前在四川圖謀二次革命自爲總司令事敗潜逃來滬改名趙玉瑚組織暗殺機關經江寗宣武上將軍訪悉派探來滬捕獲解寗訊明咨解京師報法處研訊判處死刑宣佈罪狀咨行各省軍政各機關一體查照兹將罪狀照錄如下爲宣佈亂黨張百祥即趙玉瑚罪狀執行鎗斃事本年八月十九日准宣武上將軍督理江蘇軍務馮咨開查張逆百祥係四川僞總司令因倡二次革命失敗後更名趙玉瑚潜逃至滬復設機關受孫黄委任爲暗殺總首領並代表川省謀亂事宜偵查確實即在滬捕獲錄取供詞解請訊辦前來本處查該季張百祥於上年倡亂自爲僞總司令散佈僞檄極爲謬悖事敗潛逃曾經通緝有案隨督員研訊該犯忽認忽翻意圖避就即由本處電請成武將軍曁四川巡按使將該犯逆案查復嗣准電稱以該犯張百祥於上年勾結熊逆倡亂自爲僞總司令集合黨匪蹂躪多縣確係亂黨首魁等因復經提訊始據供認前情不諱案無遁飾該犯張百祥即趙玉瑚勾結倡亂蹂躪多縣事敗至滬復組織暗殺機關實屬甘心爲逆倡亂首魁罪無可逭法無可恕應即按照軍法處以死刑即日押赴刑場執行槍斃以昭炯戒而濟亂源特此宣佈罪狀 
[串竊製造局槍械之結果]  
　　竊取製造局槍械之逃兵白雲祥等業經拿獲由上海鎭守便飭發軍法科訊明竊鎗投匪助亂屬實判將白雲祥即白耀琴崔小順子即崔步秀何孝貴沈成子等四名均處死刑已於昨日午後一時半在西砲臺執行槍斃兹將罪狀錄下上海鎭守使鄭爲示諭事案據第二營會同蘇州水巡隊拿獲竊鎗潛逃之營副目白雲祥即白耀琴及勾串逃兵之匪徒崔步秀何孝貴孫成子即沈成子周士揚邱步奎孫吉氏周徐氏等八名解送來署當經本使督飭第七旅臧旅長等分别研訊據白耀琴供認係由崔步秀等誘串竊槍七桿私潛逃逸預備前往江北等語又據崔步秀何孝貴均供認曾入仲八匪黨糾約白耀琴竊鎗潛逃投往江北仲八部下等語又據孫成子卽沈成子供認確知崔步秀等運動白耀琴竊鎗潛逃之情並帮助竊鎗下船偕往等語又據周士揚供與何孝貴素識此次代爲裝運鎗支前往江北惟邱步貴供係周士揚之外甥此次實因欲圖隨船回家實不知伊運動及裝鎗之情孫吉氏周徐氏二名訊與本案無涉惟供認另犯姦案各等情不諱查該逃兵白雲祥即白耀琴聽從土匪勾串入黨私行逃逸並敢竊鎗七桿之多實屬甘心從逆罪不容誅崔步秀何孝貴乃爲土匪羽黨孫成子即沈成子與土匪往來膽敢夥同運動兵士投入匪黨並帮助竊鎗逃走均屬愍不畏法死有餘辜所有白耀琴崔步秀何孝貴沈成子等四犯應按懲治盗匪條例第一條第七欵辦理均處以死刑依軍法即行鎗斃以昭炯戒周士揚代運所竊鎗桿應照從犯諭罪處以一等有期徒刑監禁十二年船隻没收孫吉氏周徐氏另照犯姦科罪邱步奎訊無干涉交保開釋業經會同松江鎭守使兼第四師師長楊詳奉馮上將軍批准照辦除分别執行外爲此示仰軍民人等一體知悉此布 
　　又住居南碼頭售賣燒餅之江北入朱三朱四兄弟二人亦因此案被人誣攀曾經第七旅護兵拘解鎭守使署訊究在案兹由軍法科訊得朱三朱四二人實與竊鎗案毫無關涉應即省釋業已呈由鄭鎭守使核准交保開釋 
[陸軍部飭造紙壳槍彈]  
　　上海製造局鄭總辦奉陸軍部飭開查各軍隊向用新式六密里九口徑之尖頭鎗彈原爲臨陣禦敵取其鋒利起見以此項鎗彈之尖頭均以鋼盂鑄造其彈後鋼壳之引火係用白藥此乃各軍械廠造鎗彈之法皆同惟大操期内各省軍士齊集會操若用六密里九口徑尖頭鋼盂子彈實地試演深恐一經射出設有彼此誤傷操練兵士性命攸關自應預爲研究改良以重人道現已考求得有一法如逢大操以及各軍隊兵士實地練習鎗法者應將此項口徑之鎗彈鋼盂尖頭改造紙壳長短大小仍如鋼盂一式其彈後之引火則以紅藥置入俾得試鎗時際彈從鎗統射出其紙壳彈頭使其化燒爲灰僅剩彈後之鋼壳諒亦不致有傷人命此法甚屬美善亟應先爲仿造仰即轉飭赶造六密里口徑紙壳尖頭鎗彈五十萬顆彈後引火概用紅藥以備造成試用等因業由總辦鄭汝成君轉飭龍藥子藥廠委員汪廣二君招匠一百二十餘名趕造矣 
[馮上將軍派員查察炮台]  
　　江寗宣武上將軍前以歐戰發生之後恐有交戰國兵艦駛入長江停留妨碍中立曾飭寗鎭澄淞各要塞砲台將砲械預爲整理凡有炮閂零件缺乏不齊者務當趕配完齊以資防範刻因日久未據聲復特派本府姚劉二參謀由寗起程前赴鎭江江隂吳淞各要塞考察並於前日分飭寗鎭滬各鎭守使轉行各該台官一體知照矣 
[米商承辦京師食米]  
　　各省漕糧自辛亥光復後均已停運嗣由北京農商部改爲京師食米歸商採辦先購五十萬石運京買賣惟須報効國家若干曾經擬章招令米商投標承辦在案兹聞本埠某某等米商五家已經投標核准承辦所有報効之欵均照投標之數分别認派一俟新米登場即可開辦云 
[商界集議公債問題續誌]  
　　上海商界前日在總商會開會協商認購公債事宜已誌昨報昨又據内國公債經理處函告謂本處成立之後歷時不遇兩旬而先後認購者異常踴躍總額已逹七十餘萬元昨日由經理處會同總商會南商會在鐵馬路總商會内邀集各業領袖並富商鉅賈開會籌議進行之策到會者百數十人當場認購逹七萬餘元之譜並允分頭籌募俾集鉅資迨散會時已夕陽西下矣 
[磋商遞解過犯辦法]  
　　駐滬英副領事康斯定君以迭經公共公廨訊判押候會商地方檢察廳遞解離滬最遠地點之過犯已有數十名之多延不執行曾經面商關讞員函詢該廳轉禀司法部核與現行刑律抵觸未奉批准故昨日英領康君蒞廨陪審時復與關讞員磋商關君以此事曾奉袁總統命令准復遞軍流辦法惟能否照行應俟禀請滬海道尹轉禀司法部核示遵行 
[贈送日人勳章]  
　　上年寗滬戰事敉平後所有在事出力人員均由中央分别奬勵内有旅滬日人山形榮藏島益雄等十六人經袁總統頒給勛章現已由外交部派員賚送到滬計金質金色銀質銀色動章十六座勳照十六張交由楊道尹轉給楊君遂於昨日親自送由駐滬日總領事有吉明君分别轉給以酬勞績而敦睦誼云 
[地甲經收房捐之爲難]  
　　本邑西門外自劃入法新租界以後該處房捐各商民即延不繳納當經各地甲先後具禀上海縣洪知事請示在案兹又有二十五保四圖地保林蘭泉投署聲稱奉發九月份捐票遵經前往收取無如各商民均藉口租界多不繳納爲此據情呈請示遵等情洪君諭候批示辦理 
[催促業戸投稅]  
　　上海縣知事洪君昨飭各催征吏文云爲飭催事案照本公署前因市鄉各董經售契紙頗多而業戸遵章投稅殊屬寥寥事關國課收入未便任其遷延隠匿因經飭令市鄉各董並另委專員將已領印契未繳稅銀各戸會同詳細查明分别列表具報以憑傳催去後兹據該董並委員等陸續塡送有來合行開單飭催爲此飭仰該催征吏立即恊同該圖地保按照單開各戸催令於十日内親自來署遵章投稅倘敢故違隠匿准即指名報告以憑罰辦勿稍狥延 
[粤東謝賑會第二日開會紀事]  
　　粤東水災謝賑賑開幕情形已紀前報前日星期爲開會之第二日中西男女來賓三萬餘人青年會與華童公學學生軍到場分段照料故秩序益覺整肅場内點綴各物如粤東綢衣活動人物式式靈巧潮州彩景奕奕如生此外如舞獅戲法及園内各種游戲莫不各奏所長會場後復分贈勸善各書計數萬卷聞該會　日費用皆該　熱心諸君自行擔任以代表粤省災民答謝並不動用賑欵分文尤属剏見至下午六時閉幕散會 
[青年會聖經學堂開課]  
　　四川路裏白大橋南首中國基督敎青年會毎逢禮拜三晚請人講授聖經開辦以來歷有年所現届署假期滿定禮拜三晚（即明晚）開課班次較前加多且復添請美國海治君等多人擔任敎授凡願入該校聽講者無須納費伹至青年會辦事處接洽即可入學或以中文或以英文自量程度深淺加入任何班級歷一學期得修業文憑兩年可得畢業證書云 
[通傳各警署召領棉花]  
　　淞滬警察廳長徐輔洲君昨日通傳各區警察署署長文云爲傳知事據第四區警察署署長薛振中詳稱本月十四日據潭子灣第二派駐所巡長張振邱來署報稱查見潘家灣浜邊衖内有十二蔴袋内各滿裝棉花未紥袋口狼籍地上無人看管正值連聲呼喊無人應認之際適巡邏警馬玉奎蘇廣義聞聲趕到即派各警分途查追皆無所遇惟察此項棉花形似竊賊所抛是以候至天曉僱工運送到署請即核辦等情當經署長查勘該巡長所獲此項棉花之地點旣不附近貨棧又非船隻往來裝卸所遺况在昏夜又無認守之人顯似遁賊所抛除將該棉花十二蔴袋暫爲收存以待認領外擬請通飭各區署一體懸牌招領等情據此除批示外合就傳仰該署長即便遵照辦理並仰轉知各分署一體查照懸牌招領爲要 
[帮兇人繳銀贖罪]  
　　前有汽車夫蔡阿金與同伴楊正可因爭取酒錢洋三元起釁各糾多人在法新租界白爾部路械鬥爲越捕查見向之阻止反被毆傷當場拘獲蔡阿金等七人解送法公堂訊判分别禁押在案内有帮兇之張國春已判定管押兩月期滿逐出租界兹由張之家屬投案禀稱張母年老患病况又傳單一子乏人侍奉求請恩准納銀贖罪等情聶讞員飭查屬實准予罰洋三十二元贖罪開釋逐出一節亦准取銷 
[朋友從旁助虐]  
　　滬南青龍橋地方住戸崇明人張士華前日向許洪順索取代租棉被租錢一千四百文無着互相口角旋有許友郭祥郎以解勸爲由從旁助虐相與鬥毆致被踢傷内部經崗巡查見連同證人李阿二帶至第一分署經署員察得張傷勢非輕飭將原被一併移送地方檢察廳訊究 
[船戸排擋之爭鬥]  
　　駁船戸劉得三方玉有前日與鄰船朱阿毛沈金福爭排船擋大起衝突朱沈以篙戳傷方之眼角劉之腿間由水巡隊一併解送警廳司法科押候查明核辦 
[索討船價之銜突]  
　　江北人華長松前有舊船一只賣於倉維進計洋數十元前日向倉索討船價起衅互扭至警廳閘北司法科預訊之下判送審判分庭聽候訊究 
[自縊遇救]  
　　湖北沙市人劉秀寶因來滬謀事不成所帶川資盡數用罄以致流落滬江前日遽至靜安寺路楊樹上自縊圖盡由捕查見救下送至捕房昨解公共公堂經中西官訊悉前情判令開釋諭後勿再輕生 
[持刀攔刦案尙待質證]  
　　泥匠張小卿控被同業周生與王友泉糾衆在塘山路持刀刦去鈔票現洋九元昨由捕房將被告兩人拘解公共公堂訊供不認並據周供因向原告索取工資致遭挾嫌英領康君以此事與王友泉無干即於西文解案單上判王開釋周收押候查而關讞員則以王雖未供認案關持刀攔劫亦應押查遂判周王一併押候補傳供出之小弟松濤到案質證再核 
[盜匪無可抵賴]  
　　盜匪王小三仔張文勝曾於本月十三號夜糾黨持械在滬西小沙陀附近搶刧鄉民徐福根家衣物被探將二人查獲解送公共公堂訊供管押在案昨晨復訊先由中西包探禀明協往拿獲情形繼由事主徐福根與弟徐福寶及見證奚唐氏等上堂證明王張兩盜當時行刦各情訊之該兩盜供仍狡賴中西官以該盜等所刦原贓已經包探抄出豈容狡辯判王押西牢一年半張押一年分别示儆 
[聲訴搬取衣物之原因]  
　　木匠朱阿福與施周氏同居唐家弄六百十八號門牌朱與氏女有染近因意見不合朱遷居同弄四百七十二號屋内前日朱有事他出該氏即將朱所有衣物悉行搬匿嗣被朱控請捕房昨派包探將氏拘解公共公堂請究據供伊女與朱有私自愿入贅囑令往搬並非私自搬取判從寛開釋衣物交原告領回完案 
[十五歲女子已有姘夫]  
　　新記浜路一千二百五十一號居戸趙偉生婦人張阿金等同控十五歲廣東女子王寶珍行竊衣物昨由捕房將王女連同原贓一併解送公共公堂請究據供係由住居法租界之　夫童葆喜指使行竊判押候移提人證再訊 
[斥釋行兇婦人]  
　　江北人紀韓氏控凌王氏毆傷其子紀景福一案由四區一分署移送檢察分庭預訊之下因景福受傷甚微將凌王氏申斥開釋 
[買牛肉爭論價值]  
　　尙芝林前日向擺牛肉攤之王阿二王丁氏夫婦購買牛肉因爭論價值互相扭毆由尙報告四區一分署傳集一干人解送警廳閘北司法科預訊一過判送檢察分庭押候核辦 
[游行草地之没趣]  
　　王阿三王秋生前日均穿短衣在黄浦濰草地遊行被一千一百五十三號華捕查見以工部局定章須體面華人方准在該處游行向阻不服反被王等行兇當將兩人拘入捕房昨解公共公堂訊明判兩王各押兩禮拜 
[原告何不到案]  
　　甬人鄭芳惠近在法租界匯成里益氓棧内附設森昌報關行向廣東路裕豐洋貨號等各戸賒欠貨物值價甚鉅前日經裕豐號夥崔鳳池及宋朗軒等多人至森昌内坐索鄭見勢不佳逃至英租界四馬路蘇臺旅館内避匿即經崔等得悉追至該旅館將鄭看守一晝夜而鄭即以崔等私押等情延律師控請捕房昨將崔拘解公共公堂請究據供已在法公堂控告嗣因原告不到且原告所延代表亦有他事不及投案俞代襄讞商之英領卓君以此事旣在法公堂起訴且原告不到遂判將案註銷被告開釋 
[復訊冒用商標案]  
　　查濟鑛控詹仁山冒用商標出售劣墨請追損失等情曾經公共公廨將被告傳案訊判交保着將仿單呈案察核在案昨晨由王襄讞會同美領博君升坐民庭復訊被告因病未到先由原告投訴前情繼由代被告刷印仿單之張鴻飛上堂證明代印情形而被告代表律師則稱此案屢奉堂訊已辯論終結所有吊案仿單與原告所稱冒牌之仿單花紋不符堂上亦已察悉毋庸被告到堂請爲核斷中西官會商之下判候被告到案再行訊核 
[欠欵案展緩訊理]  
　　衛麗卿因不理蔡愼之欠欵被控由公共公廨傳案交保候訊在案昨晨由廨傳訊兩造均未到堂惟據原告代表律師上堂聲稱此案被告已央人理勸大約可以和平解决應請緩期傳訊中西官准予展期一禮拜再核 
[失竊沙銅之嫌疑]  
　　機器廠主李明輝前投地方檢察廳報失沙銅二十四塊請求查緝諭候飭查在案兹經該原告查得同業張培先與此案頗有嫌疑報警拘送警廳司法科訊供各執判送地方廳歸案訊辦 
[弔閱欠欵證據]  
　　南市裕豐行夥成文等投地方審判廳控蔣錫祺虧欠荳米等洋九十餘元延不歸償請求究追等情袁廳長准詞飭吏往傳久不到案前日經原告查悉蔣匿居高昌廟附近乃禀准廳長協吏往拘蔣不服拒捕當經該吏報知巡警將蔣拘解到廳午後由推事官訊供之下以原被供詞各執判令原告呈據再核蔣則交人銀並保 
[水手酗酒滋事]  
　　美軍艦水手五六人前晚在海寗路乍浦路轉角醉酒胡閙兇毆路人被印華捕查見上前喝阻亦遭毆打因即召集鄰段巡捕到案拘獲五人押至昨日解送美領事署請辦 
[夥友私收客賬]  
　　東嘉興路萬利雪茄煙店經理孫闌清控夥劉順寶私向協順興恒康等店收取帳洋一百七十五元一角六分昨由捕房將劉拘解公共公堂請究原告偕各見證上堂證明訊之劉供認屬實判押兩月如能於一星期内將洋還清准予酌核減短押期 
[公共公堂瑣案]  
　　張良國控張子蕊張良安私收房租又顧老三控陸春泉沈蘭寶不付米洋六十九元九角昨由捕房將該被告等傳案請示判分别交保候訊 
　　匪人方金奎前日在四馬路搶取郭子松皮夾又周新全在南京路攫取趙楊氏金挖耳均經包探查獲昨解公堂分别訊明判方押西牢一年半期滿逐出租界周押半年 
　　楊樹浦瑞鎔船廠工人席阿計任阿六前日因細故口角爭鬥任用鐵鑿將席頭上砍傷流血不止由捕查見一併帶入捕房昨解公堂請究判押候原告傷愈再訊 
[法共堂瑣案]  
　　某店主李信康控稱前用陳志堂爲夥被私取宕用洋七十餘元量查出後經薦保人理勸折還洋三十八元立據交付詎逾期已久分文不理請求訊追陳供雖允還洋一時難以措置祖能後來陸續料理判交保限七天交洋 
　　王忠貴控稱前在治下向王阿三索取舊欠非伹不還反出言不遜稍向理論阿三即突出利刃行兇致被戳傷肩背等處現經醫院醫治未痊求請騐究訊之阿三供認行兇不諱判押三月以儆 
　　陸孝堂投稱小民推車度日前晚回家妻子忽然不見後訪知實被王小三子拐逃有鄧阿榮目見可證求請訊究鄧供前晚目見王携同陸妻出外言往英界看戲後來之事不知詳細訊之王堅不認拐並稱實被陸鄧串同誣扳判押候查明再核 
雜評三　 
[南省增兵說（訥）]  
　　湘粤蘇三省增加軍隊之說見之於西電是果何因乎爲中立之防範則此三省非密邇戰地不必多設飾觀之兵也爲黨人之防範則此三省之軍隊已不少且多北來之兵政府所謂可恃者也若以前此勦匪之軍不得力則江北之勦匪軍向稱雄師而匪仍猖獗如此未來之北軍未必更雄於現在之勦匪軍湘粤軍隊之現狀亦然是則增加軍隊徒增南省人民之騷擾而已於地方豈有絲毫之益哉 
[補錄命令]  
　　九月十三日大總統策令伍祥楨給予二等文虎章此令 
　　又令趙錫齡汪麟章均給予三等文虎章賈凱陳熊臣戴鴻智戴瑞椿羅先闓陶德瑶王維城胡仲麒均給予四等文虎章此令又令張樞衡給予四等嘉禾章此令 
　　又令楊葆昻給予四等文虎章此令 
　　又令葉頌清加逵罼中將銜此令 
　　又令李壽金授爲陸軍少將此令 
　　又令任命高种爲山東高等審判廳長朱獻文爲江西高等審判廳長陳福民爲湖北高等檢察廳檢察長黄芝瑞爲甘肅高等檢察廳檢察長此令 
　　又令陸軍部呈核准鑲黄旗滿州都統那彦圖咨擬以鍾順多倫泰補驍騎校請予准補等語應照准此令 
　　九月十三日大總統申令領參謀總長事黎元洪呈據昭威將軍蔡鑄等電稱湘省二次獨立前第十六旅旅長趙恆惕前湖南三區守備隊司令官陳復初前湖南都督府參謀長江雋均以跡近附亂經部呈請褫革官職並判决各處三等有期徒刑在案該省自上年暴徒竊發茹苦至今該革員等以嫌疑之身值危難之會雖未能抗拒亂黨然卒能潛移默運取消獨立向屬効力自贖且查本年五月三日奉令贛寗皖粤謀亂案内所有附亂人等或因事迫脅或無識盲從自應從寛赦免予以自新等因此次該革員等附亂情節實以所處時地迫於勢力所致其情不無可原擬請轉呈懇予特赦等語湘垣事起 
 
 
 

Page 11

 
 
該革員等官守所在均應持以鑄定力遏亂萌乃竟不避嫌疑隨同附和實屬答有應得惟旣據稱其遵令遣散軍隊維持秩序勞怨不辭略迹原心猶可共諒本大總統依約法第二十八條特赦趙恒惕陳復初江雋免其執行交陸軍司法兩部查照此令 
　　九月十四日大總統策令張世銓給予四等文虎章王瑞林王瑞珍朱慶恩均給予五等文虎章此令 
　　又令任命張錫元爲陸軍第九師長此令 
　　又令任命成愼爲陸軍第九師步兵第十七旅旅長柴得貴爲陸軍第九師步兵第十八旅長此令 
　　又令張恩授爲陸軍少將任福元加陸軍少將銜此令 
　　又令李寶楚加陸軍少將銜此令 
　　又令陸部參謀本部呈請任命舒和鈞爲熱河都統署參謀長兼軍務處處長應照准此令 
　　又令陸軍部呈請將李寶楚授爲陸軍步兵上校應照准此令又令陸軍部呈請將張曾渠成魁韶熊慶箎均給陸軍步兵上校銜張慶宣楊福徐懋南李瞻淇均給陸軍步兵中校銜楊文發給陸軍炮兵中校銜郭珩姚詩陳景和均給陸軍步兵少校銜蕭維翰給陸軍騎兵少校銜趙藩孫殿安均給陸軍砲兵少校銜應照准此令 
　　又令陸軍部呈請將陸軍步兵少校王貴德加陸軍步兵中校銜應照准此令 
　　又令國史館呈稱擬將纂修陳嘉言叙列三等等語應照准此令 
　　九月十四日大總統申令河南陸軍第一師著改爲陸軍第九師此令 
專件 
[商會法（九月十二日公布）]  
　　第一章總則 
　　第一條本法所謂商會者指商會及商會聯合會而言 
　　第二條商會及商會聯合會得爲法人 
　　第二章商會 
　　第三條各省城各商埠及其他商務繁盛之區域得設立商會第四條設立商會時須由該商會區域内有爲會員之資格者三十人以上發起依左列各欵詳擬章程禀請該管地方長官詳由地方最高行政長官咨陳農商部核准後方得設立一名稱區域及所在地二關於會董額數及選舉之規定三關於職員權限及選任解任之規定四關於會議之規定 
　　五關於會計之規定六關於　處工商業者爭議之規定 
　　第五條商會須設事務所商會於共區域内得設事務分所第六條商會之職務如左一研究促進工商業之方法二關於工商業法規之制定修改廢止及與工商業有利害關係事項得陳述其意見於行政官署三關於工商業事項答復行政長官之諮詢四調查工商業之狀况及統計隨時發表五受工商業者之委託調查工商業事項或證明其商品之産地及價格六因關係人之請求關處工商業者之爭議 
　　七得設立商品陳列所工商學校及其他關於工商之公共事業伹須禀請該管地方長官詳由地方最高行政長官咨陳農商部核准八關於市面恐慌等事有設法或禀請該管地方長官維持之責任 
　　第七條農商部或地方最高行政長官得令商會調查各種工商業事項 
　　第八條商會會員不限人數但以中華民國之男子具有左列資格之一者爲限一商會區域内公司本店或支店之職員爲公司之代表者二商會區域内各業所舉出之董事爲各業之代表者三自已獨立經營工商業或爲工商業之經理人者 
　　第九條商會之職員如左會長副會長會董 
　　第十條會長一人副會長一人會董自十人至三十人 
　　第十一條會董由會員投票選舉會長副會長由會董投票互選會長副會長及會董定後須禀報該管地方長官詳由地方最高行政長官咨報農商部 
　　第十二條商會得置特别會董但不得逾會董全數五分之一特别會董由會董推選富有工商業之學術技藝者充之 
　　推選特别會董後應依前條第二項之規定辦理 
　　第十三條會員皆有選舉權及被選舉權但有被選舉權者之年齡須在三十歲以上 
　　第十四條有左列各欵情事之一者無選舉權及被選舉權 
　　一褫奪公權尙未復權者二受友産之宣告確定復尙未撤銷者三有精神病者 
　　第十五條毎選舉時一選舉人有一選舉權 
　　第十六條選舉用記名投票法由選舉人自行之 
　　第十七條商會得設書記會計庶務等辦事員 
　　第十八條會長副會長會董特别會董均爲名譽職 
　　第十九條會長副會長會董特别會董均以二年爲一任期其 
　　中途補充者須按前任者之任期接算 
　　第二十條會長副會長及會董任期滿後再被選者得連任但以一次爲限 
　　第二十一條會董毎年須改選半數若會董原額爲單數者先改選其多數之一半第一次改選時依掣籖法行之 
　　第二十二條特别會董於任期滿時經會董之諸决亦得連任第二十三條新選之職員就職舊職員方得解職 
　　第二十四條聠員有左列各欵情事之一者得令解職一因不得已事故經開會議决准其退職者二遇有第十四條所列情事之一者三農商部或地方最高行政長官依法律令其退職者 
　　第二十五條職員怠棄職務者得由商會議决令其退職職員有營私舞獘或有不正當行爲者得由商會議决除名或處以相當之罰欵或並於三年以内停止其選舉權及被選舉權前項之罰欵不得逾一百元 
　　第二十六條商會得開定期會議及特别會議 
　　第二十七條定期會議分年會職員會年會毎年一次職員會毎月須二次以上特别會議無定限 
　　第二十八條左列各欵事件須有會員三分二以上到會得到會者三分二以上同意方得决議一會章之變吏二職員之退職除名及處罰三清算人之選任及關於清算事項之决議上列第一欵之決議非經農商部核准第二欵第三欵之决議非經地方最高行政長官核准不生效力（未完）來函 
[蘇路股欵清算處函]  
　　謹通告者蘇路第三期欵本處於八月郸除備文呈交通部請撥付外復迭次發電催撥嗣奉部電以歐戰影響金融滯窒擬將第三期欵併至第四期一併撥付當經登報宣布嗣各持劵人紛紛來處詢問復經本處電請如期撥付以全國信部復仍令查照前電併期籌撥并加一期利息等因本處復兩電力爭至十九日得部電内稱本部前因欵項支絀該路股欵擬殿至下期一併支付具有不得已情形兹迭准來電本部業已再四籌商擬不限定候下期併付一俟能以備妥卽行照撥本處又去一電請部早日籌撥愈速愈妙謹此撮叙概略付祈公鑒 
[榮公司邵南棠來函]  
　　逕啓者頃閱貴報本埠新聞欄内所載定貨紏葛案展緩訊理立盛洋貨號控榮公司不理定貨欠銀一案閱之深爲詫異查該號向敝公司定購之貨延不料理控之公庭已於七月九號奉公堂判結立盛號賠償榮公司銀一千七百三十六兩四錢七分各報均有登載歷歷可稽嗣因該號延不遵斷是以請追今貴報所登顚倒其事想係訪員纏悞請即更正邵南棠謹啓 
[盧漢卿來函]  
　　敬啓者讀貴報九月十五二十兩日登僞造蜀省軍用鈔票經劉範青報捕拿獲蕭仁山廖輝武等一案鄙人此次因債務到滬並非四川財政局代表請乞更正公堂再訊理由自明盧漢卿鞠躬 
 
 
 

Page 12

 
 
   
 
 

Page 13

 
 
自由談 
游戲文章 
[派律脫氏青島脫險記] [  蛩廬]  
　　派律脫氏英之倫敦産也前年航海來華華人士女羣焉歡迎氏亦時時喜與華人相將旋於是華人幾於一日不見氏而不歡毎當午餐初罷夜宴方間羣思氏之惠然肖來酬酢往還風生口角座中賓主莫不意快情愉氏性著游　足跡今中華各行省通都大邑無論矣卽僻壞窮鄉亦有時而稅想焉今歲夏秋之交氏以滬地炎熱不宜衛生是時旅滬各國人多往青島避暑氏亦與友人船主某君乘帆船結伴往青島（船主牌即帆船牌）及歐洲戰事旣起諸寓公紛紛遣返氏以青島一地風景絶佳徘徊不忍去未幾日以哀的美敦書致德而青島遂成戰地氏於是不能復留氏初思仍遵海道返滬以青島軍港防守森嚴築菜炮台三（三炮台牌）倘船出口時適與日軍艦開戰勢必遭池魚（魚牌）之殃且聞青島口外有日軍艦朝日敷島號（朝日牌敷島牌風行於日本全國）封鎖港口航行甚爲危險决計乘汽車雖島氏之行李頗多不下四百件甚爲累贅爰得德國軍人之贊助（軍人牌）遂於翌日乘中華國家快車於五點五十五分開行出險（國家快車五五五牌）氏此次之遊青島雖費去金錢不尠（少錢牌）而能晏然無驚雖此龍譚虎穴不可謂非幸福（幸福牌）車中遇舊友前清一品紅頂子某大員紅頂子富貴牌）彼此相見以爲奇遇縱談前日富不勝唏嘘彼因述當年有滬正得位乘時之　常於大英（大英牌）大馬路中大出風頭滬江士女遇之莫不凝眸注視若深羡予等之榮華富貴者今則匿迹消聲不復再　大馬路矣而君則依然如故大馬路在今日當讓君獨步氏曰天道何常盛衰無定至貴如前清攝政王（攝政牌）今尙退伏宫門（宫門牌）蔭庇於五色國旗之下（）國旗牌（誠以當今世界共和政體之優美也（共和牌）使君能出山而爲馮婦大總統且車辭厚聘（大總統牌）招致故老焉知嘉禾章不懸於君之胸際（嘉禾牌）何若是之鬱鬱爲片時車抵濟南乃換乘津浦車逹浦　遥見紫金山（紫金山牌）曉日初出景色美麗渡江乘滬寗車返滬車中陳設駛津浦優美電扇風生習習（電扇牌　不覺大無之酷熱車　滬後見汽車待於車站（汽車牌）爰乘以歸寓途中遇故友甚多或乘馬車（馬車牌）或乘自由車（自由車牌）皆一一脫帽（帽牌）招呼咸以氏之獨具　眼（眼牌）能早一日離島若再　則膠青之交　已斷矣脫險歸來大爲慰蔣氏毎日晚間公事畢後依然日至大馬路泥城橋外游行而氏之諸舊友毎見氏必間曰好不（與否字通）氏曰好（泥城橋有派律脫電燈廣告中綸一人吸吞烟勞有三大字曰好不好）（四） 
詩選 
[讀薤厂悼亡詩] [  拱園]  
　　從古因緣多浩刦問他造物意何云安仁不作微之死感逝而今又見君 
　　風車雲馬去匆匆色相由來總是空珍重千金割私愛莫敎兒女誤英雄 
　　才士從來惹恨多因緣情重轉成　與國一幅分明在那得人間有愛河 
　　天敎多少傷心事都付詞入筆底收我恨　軻君感逝兩般情緒一般愁 
劇談 
[駁筠霄之（家庭恩怨記）劇評] [  冥飛]  
　　（原評見十二日報） 
　　海上自有新劇以來演瞙者森然若蝟以致評劇者龐然若牛不可謂非新劇鼓動之魔力然演劇者矯手頓足率多鹵莽滅裂評劇者摇唇鼓舌率多　　鄙俚要知新劇爲美術文學種種混合而成演劇者對於此種新藝術固當稍稍涉獵而評劇者以指導訓誨若而人自命高踞巓頂其於此種新藝術尤當棧端研究而後發爲文章乃得言之成理等而下之亦當略具普通知識以自即其說而不然者雖復洋洋灑灑下筆千言直成爲文不對題之惡札一通而已 
　　家庭恩怨記爲春柳劇場脚本脚本有佳有不佳本無所庸其諱飾特筠霄所評論之點於理想上特奇而於事實上太說不過去旣承賜誨不敢不答於是乎有所駁 
　　筠霄謂此劇本事全襲申生　姬故事而改頭換而出之等語 
冥飛於此不敢不拜服筠霄之聰明絶頂（蓋伯良之子名重申即知其爲更一申生梅仙勸重申游學外國重申以爲背父私逃必爲外人所笑卽知其爲檀弓中申生勸狐突語豈非聰明絶頂）又不敢不拜服筠霄之大孝不匱（蓋筠霄謂觀者胸中先有一眞正之申生在必不爲此奪形易貎之申竹動可知筠霄胸中固時時有一至行絶特之申生在且代青觀者謂無人不有申生在胸中豈非大孝不匮欽佩之至而何敢有後言特筠霄所評論者脚本故敢就筠霄所以論脚本者言之 
　　筠霄謂脚本之作或數典微實加以潤色等語 
　　此則冥飛竊有所不解蓋不知筠霄所謂典之範圍起於何處訖於何地也尤不知申生　姬之事可以謂之典乎否也如申生　姬亦可謂之典特未嘗徵諸實而已是必以申生　姬當日之語言及舉作以及宫室車隊衣服一切一一起古人古物於地下而模枋之至毫髮不差而後所數之典乃始徵實則甚矣實之難也特加以潤色又未免不實而又有改頭換面之　矣筠霄其何以敎之 
　　筠霄又謂　本以即景即情戞戞獨造爲貴等語 
　　此則冥飛尤所不解筠霄旣謂數典徵實矣而又責之以即景即情戞戞獨造則是所謂典與所輣實者皆得想當然而任意以造之此種本領大約非筠霄不辦矣筠霄旣不吝敎何妨宣示以所獨得之秘造一典一實編爲脚本以餉社會耶筠霄其亦有意否筠霄又謂予倩去小桃紅烟視媚行嚴然一妓等語 
　　此則冥飛欽佩至於五體投地冥飛且欲邀集今之看遇家庭恩怨記者而與之　香禱祝筠霄也何者小桃紅本係妓女出身說明書已明明道及而筠霄獨能於予倩之烟視媚行而知其儼然一妓萬一看客人人皆筠霄也則說明書爲多事矣雖然小桃紅之在家庭恩怨記中其牲質純然是一妓女予倩之去小桃紅當然以妓女之態度出之烟視媚行妓女之本等也是予倩因小桃紅而烟視媚行觀者固不得因烟視媚行而妓女予倩也信如筠霄言則妓女不應烟視媚行自當正襟危坐岸然面道貎而後合於筠霄之心理此等妓女大約可名之爲理學妓女爲之狎客者又必周程朱張諸大儒而後可者也此種設想太奇臣愚惟有咄咄稱怪而已且即以劇論小桃紅奸險淫亂演者當然有此烟視媚行之表情俾觀者咸喻其猥賤而筠霄則必欲抬高此種猥賤之人格試即筠霄之心理設爲小桃紅岸然道貎正襟危坐於花園中而與李簡齋絮絮作情話我知今之演劇者絶無此怪特之表情當然煩筠霄登檯一演我又知筠霄登　之日觀者將遍身起栗或由三日以至三萬六千日均未可知耳 
　　至予倩是日所唱乃梅龍鎭中鳳姐所唱四乎　兩句四平調居然爲筠霄聽成淫調不知四季相思以至侉侉調等類又屬何等殆所謂仁者見仁淫者見淫者歟 
　　總之神聖尊嚴今之劇界萬不敢當化俗　民劇界之門面話春柳絶對不敢吹此牛皮筠霄此評自命爲諍言謹當奉璧（筠霄與冥飛二君如須開戰請自　戰地自由談謹守中立概不登載鈍根戲汪） 
小說 
[花木蘭傳奇] [  天虚我生]  
　　第八齣哭餉（再續） 
　　（小生咬兒上） 
　　（雁兒落）這難事如今怎主張兀頭地爭把眉兒放又聽說當官的喚俺行敢則有免役的恩綸降（見介）老父母在上治下叩參（村）罷子你這點小孩子是花家甚人（小生）老父母容禀 
　　（得勝令）小生是花氏第三郎 
　　（付）多少年紀了（小生） 
　　有生來纔是十年强 
　　（付）可曾念書（小生） 
　　也曾經夜讀　　案略識得冬烘警約斑 
　　（付）花弧現今何在（小生） 
　　若問我年老椿堂好精神已不似當年壯 
　　（付）怎不敎花弧前來見我（小生） 
　　爲抱病耶當已自經旬不下牀 
　　（付）原來花弧有病敢則是謊麽（小生） 
　　（沽美酒）向尊前敢諱將端則是病郎當呪咀嚴親我怎安乞恩官俯忖量非敢是負皇恩偷閒躱嬾 
　　敢則求老父母仁慈豁免俺爹爹從軍去者（付笑介）這話你不用講這是主上抬舉你爺那能辭得左右將那餉銀點交與他哪 
　　（川撥棹）這須是黄金千兩强你將去好安家爲戰餉須索去預備征鞍結索絲韁製辦征衫檢點行裝著你爺權時將養站則索振精神休躱讓 
　　（太平令）逆單于今逾崛强莽軍書趕上京邦須速去提兵調將十二府火符催趲你呵把情形分明告將把情形分明告將呀莫當做閒談胡講 
　　（付率青衣下）（小生）呀那是一法難發付了這便怎處（哭介）（未完） 
[家庭小說嫣紅刧（再續）] [  常覺小蝶合譯天虚我生潤文]  
　　是夜福郎昔司太梯鵠立於起居室之門外所履之地即禮拜堂中極東之一隅十步而外蓬髮如雲目光灼灼多於天上之星羣集視線於此老牧師之身牧師身後庋一高架中儲　包色香動人其前置一小案案頭置一燭奴蠟炬已燃過寸朔風自門隙而入光乃摇摇不定而壁上之人影長且盈丈其實牧師之身材修短適中神清而癯眉宇間露靄然之致雙瞳作灰色澄然若有深思望而知爲極有經驗之人也毎以一先令虒給嫠婦時必以慰語相餉其旁乃有植立之書記俟其慰語終了則於架上取一麵包付與嫠婦嫠婦稱謝則不謝牧師而謝上帝於時施已過半牧師顧而問曰今日者額中諸人皆來享歟此語未畢而西隅之人已閧然答曰否密昔司白脫肯寡婦固未至耳牧師曰白脫肯奚爲不至衆人皆曰渠之風濕症復發矣牧師曰嗟乎貧病交迫人生之最不幸也此一先令與麵包且不屬矣然吾必當往慰語次乃見人叢中一瘦弱之病婦佝僂向前牧師呼之曰馬衰乎汝今日乃能至此予實爲之欣慰馬衰曰予不履此禮拜堂者已六星期自分此生當不復至今幸告痊是殆上帝之賜牧師頷之 
　　（未完） 
 
 
 

Page 14

 
 
   
 
