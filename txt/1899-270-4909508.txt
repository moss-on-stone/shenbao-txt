# 1899 - 270 - 4909508

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○　園三十六種實洋五元○刑案匯覽洋七元○景岳全書碼洋三元○愈治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公　疏碼洋四元○　　三　演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○虞熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繒芳錄碼洋一元二角○中車　紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學　編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[外臺秘要出售] [  圖書集成局啓]  
　　是書爲唐王剌史燾所輯剌史在臺閣二十餘年蒐求古今奇方凡一千一百餘種裒成四十卷鈎元提要卓著靈效宋孫中丞刻之　　明程敬通先生刋印於後岐黃家久已奉爲圭臬惟板本久已散失巿無流傳本局由日本覔得初印原書用新鑄鉛字排印紙墨精良校讐祥愼現已工竣碼洋兩元五角在申報館申昌三洋涇橋煥文書局文淵山房棋盤街江左書林十萬卷樓旣漢口鴻文順記湖北省城煥文書局發售此佈 
[恭讀本月二十四日上諭謹注]  
　　從來治國之道在乎治民而治民之原在乎移風易俗風俗敦則民心自固民心固則國勢自張風俗澆則民心多詐民心詐則易於生變一旦爲飢寒所迫小則鼠竊狗偷爲閭閻之病大則揭竿斬木弄兵潢池上貽宵旰之憂下爲生民之害卒至天弋所指身膏斧鉞戮等鯨鯢說者謂論法亂民固當誅論情則此種遇民實因未經教化以致不明倫紀綱常之大不顧王章國法之嚴自取滅亡亦殊可憫故王者治民首重教化古者懸書讀法導民以尊親禮讓所謂觀於鄕而知王道之易易者無非以教化誘掖斯民所由風俗漸臻上理也秦漢以降以文法愚黔首古意蕩然無存馴至有民而不能教致佛老二氏以天堂地獄修齋懴悔之說乘隙而入流毒中國愚氏歸之如流水二千年來淫祀之興遂徧天下有心人於此輙致慨於上古教民成俗之意至此而已盡淪胥焉乃恭讀八月二十六日本報謹登二十四日上諭仰見聖慮周詳欲使中國之民盡趨正軌可謂得治民之本矣上諭略謂我朝列聖相承型方訓俗聖祖仁皇帝頒聖諭十六條世宗顯皇帝廣訓約共萬言涵育薰陶民心固結仰懷祖訓歴久長新凡我臣民皆當恪守爲特申諭各省督撫及有地方之責者凛遵列聖疉次諭言切實宣講凡京外書院學堂皆以講明聖諭廣訓爲根本並責成各府州縣教官躬蒞其事俾海内外臣庶咸知綱常名教之重以正人心而厚風俗毋得視爲具文等因欽此謹案聖祖仁皇帝聖諭十六條云敦孝弟以重人倫篤宗族以昭雍睦和鄕黨以息爭訟重農桑以足衣食尚節儉以惜財用隆學校以端士習黜異端以崇正學講法律以儆愚頑明禮讓以厚風俗務本業以定民志訓子弟以票非爲息誣告以全善良誡匿逃以免株連完錢糧以省催科聯保甲以弭盜賊解讐盆以重身命世宗顯皇帝闡發其旨撰成廣訓頒行各學著爲令典至今考試士子均須恭默於卷端其所以欲便士子恭默者無非試其平日曾否於聖訓濳心講究在聖慮不可謂不周無如日久視爲具文卽有恭默之令士子無非臨塲鈔錄從未有平日成誦在胸者今旣特頒諭旨飭各督撫及有地方之責者切實宣講並責成州縣教官躬蒞其事較之士子臨塲恭默自有天壤之殊矣大抵愚民無知非口講指劃不足以深入其心且風化之行起於朝　而風化之變每在鄕間不觀西人之教乎每於鄕鎭之　　堂宣講愚民趨之若鶩大約其言之愈淺者愈易入愚民之耳而况煌煌聖諭字字眞切庸言庸行苟能切實講解愚民有不動心者乎所望各學司鐸於各鄕挨期宣講毋有初而鮮終毋循而名忘實挽回風俗其在斯乎 
[英人備戰]  
　　日本東京日日新聞登倫敦來電云英國陸軍省大臣决計增設南阿非利加洲屬地防軍五萬名目下方秣馬厲兵一若日内卽有戰事也者以致人心惶急皆思遷地爲良計某某二日夜四十八下鐘之内商民之携貲他往者多至一萬一千人禧異已 
[華人得所]  
　　日本東京日日新聞登倫敦來電云刻下美利堅國政府接奉廷旨行文非犰邊總督啞氣司氏略謂此後非獵邊羣島中准華人來往自由不可加以屏逐若是則我華人之行商島上者當咸欣爰得我所不必賦黃鳥以言旋矣 
[厦民安謐]  
　　日本大阪每日新聞云厦門土人自與日官爲難後外間道聽塗說議論紛紛兹已訪得確音知東歴九月十二日卽華歴八月初八日駐厦日領事官上野氏會同高千穗艦統領小田氏第一分隊長村松氏第三分隊長内藤氏拜謁建福水師提督楊西園尚書互商妥善之法尚書以禮迎之談次頗極歡洽閱二日命駕赴高千穗竭誠報謁目下人心大爲安謐大約此事可和平了結不致再有風鶴之驚矣 
[設局收捐]  
　　鎭江訪事友來函云本月二十日金陵釐捐局總辦穆少若觀察克登布奉上遊委赴鎭郡設古江北清淮統捐局隨賃屋小碼頭之上擬定章程數則曉諭通衢二十二日拜會各當道翌晨乘江裕輪船返白下謁見督憲劉制軍面禀一切聞不日卽可委員到鎭開局收捐矣 
[道憲災踏]  
　　蕪湖訪事友云皖省各縣每當秋收之際倘遇水旱蟊螣經縣主勘明申報後例歸道府憲親臨覆勘將下忙剔熟開征本屆江北和滁等州間有被風被旱及患水潦者二州尊先後呈報安廬滁和道轅道憲某觀察親往勘騐本月二十一日道出鳩江先一日和州朱直剌前來迎迓 
[粤學試期]  
　　廣州訪事友人云廣東提督學政張冶秋宗師巡試回省旋卽示期本月十九日行香放告二十日考廣州府屬各學生員經古二十一日考各屬文童經古二十二日考廣府南海番禺東莞順德五學及客籍生員二十三日考香山新會增城三水新寗龍門從化新安清遠花縣十學及旗籍生員 
[維持風化]  
　　鎭江訪事友來函云婦女人廟燒香最爲惡習而鎭郡此風頗甚往往良家閨眷艶裏濃妝隨喜禪林任人平視常鎭通海道長久山觀察聞而惡之日前出有示諭曰照得出門蔽面久樹閫儀入廟盟心殊非工道燒 
 
 

Page 2

 
 
香結社久于例禁之條售色踰閑豈是室家之福况乎玷南無之教首犯天嗔炫西子之容尤關風化者哉乃者聖來西竺名重菩提法著南蟾地崇蘭若迦門道乘昔稱戒律之嚴禪衲比邱今作奸人之藪紺宇琳宫之勝竟是迷樓璇閨繡閣之姝偏來袄廟雲堆霧障已非了了之緣月引風句未必空空之境凈業翻成惡業香心薰破禪心魔障環生允堪痛恨眞誠盡失難保沈迷除嚴飭查禁外合聖出示曉諭爲此示仰一應居民人等知悉自示之後務宜恪遵禮教嚴立家規各守坤貞勿稱隨喜扳依信女漫游不二之門船若菩提永散大千之會斷湼盤境絶歡喜緣空舉案效齊眉何事借空王之蔭傳燈開覺性豈必拈天女之花縱願結如來儘可繙經於繡闥卽心躭妙法何妨繡佛於深閨倘甘游刹那林中詎能逃金吾禁外庶乎諸天歡悅永安圓妙之塲比户澄清共享永康之樂此則本道所厚望焉其各凛遵毋違特示似此憲諭森嚴諄諄告誡想此風當可稍息矣 
[拐犯正法]  
　　江西訪事友來函云本月某日省垣哄傳有斬决拐犯之事詢之知其事者謂此犯係義寧州人先是某姓祠中方修譜牒有乏嗣者欲撫一異姓子爲螟蛉犯聞之不覺利令志昏誘得某甲家三歲幼孩携往求售革姓知來歴不堪清楚婉言却之犯不得已將孩帶回初擬放令歸家嗣恐孩父知之他日難免禍及遂用水溺斃俟夜深人靜移屍至山麓瘞埋適爲傭工某乙所見告知主人轉告孩父將犯拘獲刨出孩屍報官相騐訊供通詳擬以斬罪此前年事也兹奉刑部咨覆始得明正典刑云 
[推廣輪船]  
　　漢口訪事友來函云咸寗縣距武昌省城二白餘里民船之來往江上者風波險惡時有傾覆之憂邇經某富商集資購一小輪船行駛其間以占利涉此外蔡甸漢口兩處前由錦源公司創行小輪船獲利頗厚一時工於心計者接踵而興兹又有汪某者　合洋商購就小輪船一艘依期來往自此行旅益形便捷當不復歌公無渡河之詩矣 
[北通火警]  
　　北通州訪事友來函云本月十八日城内西海子某妓寮不知因何失火霎時烈燄騰霄無異燭龍萬道地保見之急鳴鑼告警各水龍飛馳而至極力灌救祝融氏始返斾而回計焚去房屋三間左右鄰幸未殃及 
[杭垣米價]  
　　杭州訪事友來函云省垣米價自六月以來逐漸昻貴本月初浣新榖登塲鄕民之負米求售者每石上白秈米僅值洋銀三元四五角然米鋪中則仍需四元四五角撫憲劉景韓中丞面諭仁和錢塘兩縣主傳諭米業董事從速减價不得居奇一面出示曉諭大旨謂本年田稻收成並非歉薄前因雨水過多稻未登塲青黃不接以致價值日昻現已久晴來源甚旺而巿上價值仍未平减巿偷居奇殊堪痛恨爲此諭令各店鋪速墍平價以舒民困倘敢不遵立提重辦各宜凛遵毋違特示各米儈奉諭後每石卽减去六角目下最高者每石售洋銀三元三角次者三元蔀屋窮民無不爲之色喜 
[皖省官塲紀事]  
　　安慶訪事友來函云新任安徽臬憲聯墨樵廉訪於前月某日蒞皖暫假試院爲行轅迨本月初前任李廉訪秉節入都謙訪爰擇吉二十四日鶯遷入署闔城文武官員咸趨轅致賀○新選安徽石埭縣學教諭王廣文拔萃現奉藩憲行知飭赴新任隨卽詣轅禀謝擇吉履新 
[鳩兹官塲紀事]  
　　蕪湖訪事友云蕪湖關道吳季卿觀察景祺於本月二十六日乘招商局某輪船赴省謁見撫憲鄧小亦中丞文武屬僚咸赴碼頭恭送聞觀察須在省小駐數日然後回轅○鈔關稅務廳魏致如大令瓜期屆滿道憲吳觀察詳委候補縣杜竹俟大令師預接辦本月十八日杜大令捧檄蒞蕪二十四日詣關視事文武寅撩咸衣冠往賀亦官塲酬應之例也○新關南北二卡專爲稽查出口洋貨單票而設卡員例由本關監督遴委本屆北卡委員程季平大令瓜期已滿吳觀察札委現辦洋務局羅頌西大令接辦遞遺洋務局差詳奉撫憲鄧大中丞批准以卸辦鈔關稅務魏致如大令接辦均於本月二十四日清晨履差視事至南卡委員黃光符别駕屈指亦將差滿聞有蟬聯三月之說然尚未見明文也○南岸南寺保甲巡員汪子晉少尹經道憲吳觀察委令邦辦新關北卡事務遺差札委巡檢何蔭午少尹接辦北岸廣仁局保甲巡員楊子卿少尉詳委本關稅務差一俟奉到撫憲回批卽當交代矣 
[蘇省官塲紀事]  
　　姑蘇采訪友人云新任江蘇巡撫鹿芝圃大中丞於本月二十二日抵蘇二十四日午刻受篆是日禮成後並未接見僚屬至二十五日清晨始排導出轅遍拜司道以下各員及在籍紳士旋牌示二十七日謁廟拈香本月二十四日正任江蘇潘司聶仲芳方伯交卸護理撫篆重綰藩條薇垣擬於九月初二日往金陵謁見兩江總督劉峴帥然後入都陛見○本月二十七日署江蘇藩司陸春江方伯牌示金匱縣知縣葉意深病故遺缺查有舊海防新班卽用知縣方臻峻堪以題補署丹徒縣安港司巡檢余邦成期滿撤回所遺員缺查有勞績前先班試用從九品迮世輔堪以輪委署理○新任蘇松太兵備道兼江海關監督余晉珊觀察聯沅於本月二十七日午後由上海乘舟至蘇垣謁見撫憲鹿中丞禀賀任禧旋詣藩臬織造各轅議見並飭家丁持名片至各地方官衙投剌 
[漢皋譚薈]  
　　漢口訪事友來函云此間爲米糧薈萃之區邇有粤商來此採辦裝上輪舶小泊英租界江干不日卽將展輪下駛矣○漢陽江上時有夾板船往來船户漫不經心輙將岸旁所泊木排觸損以致木植散失無可打撈邇經各木商公同集議章程以後如再有此等事情定須與船主涉訟○徽人趙漢琴糾合富商在漢口創設自來水公司已禀由湖廣總督張香濤制軍批准目下正設局開辦他日工竣居民當咸欣食德飲和矣○襄陽爲提憲駐節之處邇者所練馬隊頗精壯可觀京中某大臣以時事多艱擬調京校閱若果名實相符則卽留京防衛○近來牛皮銷路日多寓漢各商爭先購辦因是各鋪積貨爲之一空操是業者無不利巿三倍○武弁徐全孝因事被人控諸撫轅撫憲于次棠中丞查得所控非虚立卽奏請斥革以肅官方○入秋以來時有匪徒縱火本月某夜三鼓時小火路中叚某姓家匪徒又施其故智烟燄突起勢將燎原幸經鄰右竭力灌救得保無虞 
[鐵甕秋濤]  
　　鎭江訪事友來函云鎭郡自舉辦團練以來迄今數月城鄕安靖並無盜賊之虞近日常鎭通海道長久山觀察以此間係通商口岸五方雜處良莠不齊駐防勇丁稍嫌單薄爰商請統領新湘江勝各軍陳宇山軍門派出勇丁分佈城鄕無論晝夜協同團丁認眞巡緝自此宵小之徒諒不敢鴟張無忌矣○南門某甲家僅中貲而性嗜嫖賭屢將衣服付諸長生庫以供揮霍其妻每婉言勸阻弗之顧也某晚正欲出外妻謂之曰爾又脫衣供賭耶甲聞而忿甚向外狂奔妻見勢不佳追至小河邊十已聳身躍入水中妻大聲呼救時月暗星稀無人顧問祗得付之無可如何翌晨雇舟打撈屍身杳無蹤跡噫如甲者亦可謂性命輕於鴻毛矣○士石鹿茂才夙負文名歲科試輙冠其曹顧性喜杯中物日典麴秀才結不解緣每當醉態瞢騰輙高吟昔人萬事無如杯在手百年幾見月當頭之句磊落襟期可想見已本月二十三日之夜向墟頭覓醉而歸行至雁兒河邊偶一欹傾墮入水次時則銅壺將竭路絶行人直至天明始得經人援起則腹如五石瓠早已魂赴黃泉矣一時士林中人無不爲之扼腕○本月某日午刻益利輪船由上流衝波而至小泊工心船中有金陵釐捐局總辦穆觀察克登布之瀛眷雇定划船渡登彼岸時適箕伯爲崇浪湧如山划船甫解維旋卽傾覆鎭江關注划船近在咫尺篙師瞥見飛往救援得以救起七人中有三人已昏不知人事灌以妙藥移時始蘇 
[雲間近事]  
　　松江訪事友人云江湖流丐恃衆横行最爲惡俗西門外一帶此風尤盛其中强有力者往往身藏利器招摇過巿目無王 
 
 

Page 3

 
 
章某日長壽橋南首某姓家翻造房屋一丐在門前攫取木板阻之不聽遂扭入巡防局由局員申斥數言麾之使退逾時丐糾集同黑十餘人前來尋釁聲勢洶洶無可理喻兇横若此殊可駭也○有皖人名麻子和尚者日以花骨頭爲生涯近因五木無靈藉燈謎獵取飲食夜則假同鄕某甲片席地作枝棲言定房金若干日積不償某日在普照寺左近索之無著反被按倒於地飽以老拳嗣復扯去辮髮血肉模精不堪逼視甲自度力不能敵隱忍而已 
[接篆有期]  
　　新任蘇松太兵備道兼江海關監督余晉珊觀察定期九月初一日接受關防昨日上海縣王欣甫大令已飭役整備一切事宜矣 
[書院課士]  
　　本城敬業書院前由縣主王欣甫大令示期八月二十八日補行七月課昨日屆期大令適另有要公且書院現爲新任蘇松太兵備道余觀察行轅因改赴蘂珠書院請教諭邱廣文扃試生題東省河防私議李東陽論童題勸紳商廣立公司說王謝優劣論 
[查勘官河]  
　　滬城西門外文元坊殷姓家近有私佔官河之事適爲上海縣王欣甫大令查知特於昨晨飭傳書差伺候定於午後前往履勘情形再行核奪 
[再試電燈]  
　　南巿新馬路電燈屢次試用總不能大放光明總辦朱森庭明府因飭匠從新修理前晚工竣再行試騐尚有七號八號兩燈電氣未逹依然昏暗無光想日内尚須修整也 
[鄰封騐犯]  
　　請騐斃犯已紀昨報當日蘇松太兵備道曾觀察得禀卽札委寶山縣尹輔卿大令詣騐昨日十一點鐘時大令命駕至上海縣署典史周少尉迎入獄内旣升座提訊禁卒邢棟禀稱魏二於本月十五日起患痢小的屢次禀明本官王大老爺諭令官醫診治無效延至昨晨倒斃小的並無凌虐情事同號犯人劉道士供與相同提牢書吳成榮禀稱死者並無屍屬投案確係病斃官醫禀稱死者患痢頗劇以致屢醫無效太令檢閱藥方一過飭件作騐得該犯實係因病身死親視無訛令書吏塡明屍格棺殮發封交地甲厝壇標記取具各人切結然後步入内署與王大令茗談片刻卽詣道轅禀覆銷差遄回任所 
[派捕當差]  
　　南巿二十三七鋪汛捕張須前經上海縣王欣甫大令斥革後尚未有人承充邇者時屇秋深竊賊漸多緝捕尤關緊要巡防局員盛雨村二尹因函致上海縣署請另派捕役當差昨日大令派捕役徐松持名片赴局請暫行留辦二尹向之詰問徐稱小的係本邑人向在本鋪司巡緝之役今由王大老爺派小的來此當差叩求恩准二尹諭以本境竊案層見迭出爾能留心緝獲本委當設法奬勵徐遵諭諾諾而退 
[研訊命案]  
　　本年五月某日滬城西門外羅家灣民人金鶴昌將沈根全勒斃後抛屍河内縣主王欣甫大令詣騐屬實拘獲金鶴昌及帮兇人康阿松傳同屍姊王沈氏訊詰因所供不盡不實收押所中前晚襄讞委員馬清渠明府提案復訊金供不的住屋之前卽沈根全之地沈見小的門首偶置零物藉喝訛詐非一次矣五月二十五日小的在打鋪橋相遇不禁忿恨交加拾磚擲擊一下傷其面部至晚又來訛索聲稱欲結果小的父子三人性命小的恐貽後患至夜半携繩而往喚沈出門乘其不備將繩套其頸荷之行百餘步卽放下詎料沈已氣絶小的懼往邀康阿松將屍抛棄　時屍姊王沈氏曾來查看小的喝令不得聲張隨與康將　擡至河邊沈諸河骨小的年已五十三歲尚乞施恩康阿松供小的與金鶴昌素識金將沈根全勒斃後邀小的帮同將屍身舁往瘞埋小的不允伊欲與小的爲難無奈扛屍抛棄並不帮兇士沈氏供堂弟沈招全將房屋賣去暫住小婦人家五月二十五晚回來在房外聲稱日間被金鶴昌毆傷面部小婦人並不介意旋卽睡去後聞門外聲喊起而視之則根全已倒斃路旁金鶴昌康阿松正在扛　小婦人問以何爲金稱如敢聲張一併處死小婦人因之不敢再同後因族嫂沈姚氏盤問根全下落小婦人始以實情相告沈姚氏卽轉告地保拘獲金康兩人到案叩求爲死者伸寃明府核得各供尚與原騐不符　　研結供仍如前遂飭將金康兩人分别還押王沈氏交官娱看管 
[改期會訊]  
　　新任江　關監督蘇松太兵備道憲余晉珊觀察涓吉本月三十日接篆任事英美租界公廨讞員翁笠漁直剌以是日係禮拜三曾與英國班正領事訂明會訊各案深恐無暇兼顧因函致班君改期禮拜五卽九月初二日會訊 
[店夥蒙恩]  
　　本月初八日之夜本邑法租界公館馬路大盛烟店不戒於火延燒左右鄰若干家事後捕頭查悉大盛曾倩某公司保火險銀六百兩爰將店夥柴松標唐佩玉抱入捕房解請讞員朱森庭明府訊供似係無心失火未使苛求而被災各家相約環求撫卹因與何繙譯官會商　罰銀一百五十兩酌臺分給若干其餘充入公欵柴唐漫不經心發叵捕房管押二禮拜前日法總領事署接到英總領事照會内開據荷領事來函稱此店由荷商好時洋行保險旣係無心失火卽不應議罰至於被災各户均未保險亦得沾潤尤屬不合此後請不得援以爲例總領事白君據情咨照明府明府允之卽於昨日將唐柴開釋 
[並非借欵]  
　　昨日英美租界公廨紀事中有楊益品徐順生一案兹復倩訪事友詳加偵訪據云徐順生控稱楊益品積欠米價洋銀　索不還請卽追給讞員翁笠漁直剌著將楊押候訊追並非控追借欵也 
[上海巡局紀事]  
　　前晚十二圖汛地戴五巡至南馬頭見劉阿海拉一東洋車形跡可疑上前盤詰則稱竊自法租界同春樓茶肆畔街上某姓家因卽解送二十三七鋪巡防局請究局員邱友齡二尹提訊之下劉俯首求恩旋有張阿木者投案訴稱小的在法租界開設車寓此車實係小的所失有第六十九號號衣爲　叩求給領二尹著邀保人到案具領劉押候覆訊核辦○王家馬頭張源昌棕榻店主張連生虧欠房租錢一百餘千前日房主控諸十六鋪巡防南局局員曾鴻森二尹提張訊供限令九月杪料理清楚如延嚴比不貸○前晚二鼓時十六　巡防南局委員曾二尹督率勇丁出外巡至花衣街見栅門虚掩尚未下鎖因命提栅夫阿文至輿前叱令笞責五十下諭以此後冉不謹愼定當嚴辦 
[美租界捕房紀事]  
　　昨日小竊楊阿順混入裏虹口某鄉民家行竊衣服適爲巡街捕所見拘送捕房捕頭令押候解送公堂禀請讞員翁笠漁直剌訊明懲辦○昨日亭午時船户郭阿大在北蘇州路與同帮蔡金苟互相兇毆旋復扭至捕房呶呶聲訴捕頭令押候解送公堂禀請究辦 
[正誤]  
　　本月二十六日本報首頁所登附送捐册小啓内若干本之本字手民誤排奉字又人之欲善句下多一無字怱促未及校正爲特補注於此 
[急救吞烟]  
　　啓者自鴉片烟盛行愚夫愚婦或因家庭細故或以口角微嫌激於一時之忿以致自尋短見者時有所聞敝堂憫之久思延一專救吞烟之人廣爲施治　華英人藥房莊凌晨善士談及方君培之長於此道凡罹此患者一經施救無不藥到病除應需一切藥料亦由莊凌晨善十常年佽助爰卽延訂於九月　常川住堂以備緩急嗣後遠近居民凡有誤服生烟者不論時之早晚路之遥遠無不隨請隨至往來車資概由堂中給發不取病家分文恐未周知特此佈白[  上海六馬路仁齊善堂司董謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潞水寒]  
　　北通州訪事友來函云江北　運人邦稍米行抵山東臨清州小臺後水淺舟　不　　　江安　　　　　據情禀報倉憲倉憲立卽委員前往令將米趨岸另雇大車由旱路䟎行二百里旣抵天　卽另雇民船　運赴通州交兌經此一　周折雇指到壩之日須過滿城風雨時矣○自夏租秋天氣亢晴不雨田疇龜坼晚禾大半焦枯茅　　屋中人無不　　　　　　節逾白露正當栽種秋麥之時若再不速沛甘霖則貽我來歲將來又恐成畫餅矣○近日天氣炎熱雨澤愆期地方官　心　　　八月十六日起在　樓後關帝廟設壇祈雨三日禁止屠宰通永道沈子眉觀察每日率同屬員親詣壇前虔誠祈　並迁僧道　　十七日之晚濃雲密布細雨連纎居人方額手相慶未幾狂風怒捲立時雨止雲收翌晨秋陽杲杲高挂銅鉦蚩蚩者　首彼蒼　　天心慈愛何竟不肯惠我蒸民也○私鑄小錢本干例禁近有漁利之徒鑄就砂片當十大錢在巿上攙雜行使並有明目張　擺攤出賣者事爲州尊高剌史訪聞除飭差嚴密查拿外並出示嚴禁想若輩懼於刑章或可稍稍歛跡也○張家灣巡檢許少尹道江前因德泰錢鋪被刦未能先事預防經通永道沈觀察檄令撤任另委他員前往署理○北地園蔬以白菜芥菜爲大宗今秋因天久不雨菜苗大半枯槁故價值較往年貴至倍蓰貧苦小民咸歎難嘗菜根滋味也○新糧上巿價值日增玉米每石通錢六千七百文曰玉米每石通錢七千文高梁每石五千二百文小米每石十一千五百文麥子每石十千零八百文青荳黃荳每石八千一百文料荳每石八千五百文小荳每石八千文○距通州百里之遥見平谷縣今年棉花芝麻收成頗豐高線花每斤十八兩價錢四百四十文芝麻每石十一千文 
[英美租界公堂瑣案]  
　　前者民人夏阿和將其女翠娥携至泥城橋畔意圖溺斃某號巡街捕見之解送公堂讞員翁笠漁直剌判將夏管押一月翠娥俟伊母病愈來案具領昨日夏妻王氏病已全愈投案供稱女兒翠娥年尚幼穉不知丈夫何故時欲置之死地可否恩准領回夏供小的並非眞欲將女滋斃不過略爲恐嚇而已求鑒直剌商之梅繙譯官謂夏心太狠毒若照前斷不足蔽辜著改爲笞責五百板枷號一月發犯事地方示衆以爲殘忍者戒翠娥交伊母領回○包探金阿三禀稱小工張和尚唐子卿串竊瑞記通和兩紡紗廠棉花數十磅分售與唐弁揚及奚顧氏經小的查明送案請究瑞記通和二廠夥投案請追原贓張唐同供所售棉花係小的等在地拾得陸續積存並非竊取求恩俯鑒唐升揚供不知竊贓故敢購買奚顧氏供婦女無知叩求恩典直剌判將張唐各責二百板枷號一月唐升揚管押一月奚顧氏責手心一百下○包探洪阿寶禀稱日前有沈阿堂者冐虹口醮壇首事蔡内臣之名向各處收取醮資洋銀十八元有奇報捕後經小的拘獲送請究辦蔡投案供稱是處每年設盂蘭盆會由小的爲首今被此人冒收醮資求卽追繳以免各捐户疑小的從中侵蝕沈供稱小的失業無抑不得已而出此下策叩求大老爺格外恩寛直剌判責二百板枷號一月○包探趙銀河拘解竊賊張少卿至案禀稱此人竊取梁撲臣家綢衣六件經小的拘獲查問原贓不肯指實今特解案請訊梁投案請追原贓張認竊求恩直剌著押候起到原贓再訊○包探秦少卿禀稱昨有陳阿生者至梁春甫家以租屋爲名乘間竊取金約指兩枚金如意簪一枝當塲獲送捕房捕頭令小的解案請究梁投案申訴前情直剌判責陳二百板管押二月然後遞解回籍○老船塢洋人控小工奚耀生竊取生鐵數百磅直剌判責三百板管押一目 
[法租界捕房瑣案]  
　　陳金標以重五兩之金百家鎖向法界菜巿街公泰典質洋銀兩元櫃夥撬開視之指爲内藏鉛珠兩粒遂將陳扭送捕房前日捕頭令押解公堂讞員朱森庭明府訊供之下諭令押候再訊昨日明府將撬壤之金鎖細心察閱並無僞物在内怒謂該典不應擅將良民誣陷著提典夥至案嚴加申斥蘇鄕龜奴屈巧生屈三觀假繩局票誘妓女沈金蘭至法界某處侑觴乘間匿於城内經龜子沈巧生具控公堂明府訊供之下著將屈巧生責二百板卽行釋出屈三觀枷號一月期滿責釋○湖北匪人王夏春於本月初八日之夜在火塲搶物經某包探拘獲解經明府訊供判令荷枷一個月期滿責釋未幾土忽患烟漏之症勢甚危篤由管獄西人告知捕頭舁送仁濟醫館醫治昨日復禀知先明府明府命卽行開釋○倫兒朱新之竊取竹策一枚包探解案後經明府訊取口供判令荷枷一月昨日期滿命卽開枷照原斷責二百板然後釋出○倫兒錢阿生陳阿元均經明府包探解請訊供明府著責王一百板陳二百板從寛釋出 
[同仁醫院紀事]  
　　甬人陳老四在外虹口某機器廠做工昨日偶一不愼被機器軋傷其臂血如泉湧經廠中人舁送同仁醫院求治○本邑人李印才在楊樹浦某紡紗廠爲小工昨午被皮帶帶傷其額血流被面經人送往同仁醫院求治 
[膏澤涵濡]  
　　醫藥爲生人所必需而貧苦小民殊不易致甚至兼旬累月宛轉哀號求生不得欲死不能其苦可勝言哉敝堂有鑒於此是以十餘年來勉力從事雖經費支絀羅掘已空從不肯爲息肩之地兹蒙各善士協力捐輸計公記善士助洋十元餘慶堂應求合家平安助洋五元祥興絲廠助洋五元瑞大寶莊减省中秋節費助洋六元潤濤上人經募洋十元戴生昌號罰李洪慶欵内移助洋四元又罰陸根生欵内移助洋三元無名氏善士助洋三元朗子蔭善士求母病速愈助洋二元徐寶書善士助关一元黃陸二善士助銅洋一元張榮佑善士助洋二角夫行道有福作善降祥古人之言諒不予期諸君子果能不吝探囊源源接濟斯窮黎受賜固屬莫名而多福備膺不難操劵矣乞附報章藉希均鑒滬北天后宫前廣益善堂司董嚴信厚葉成忠施則敬唐榮俊等謹誌 
[綏以多福]  
　　劉興祖善士爲尊堂魏太夫人求病愈助振洋二百元南通州徐恒盛堂洋一百元全城花甲人求室人楊氏病愈延年益壽洋三十二元小洋八十角天寶銀樓交來宋玉田善士漕平銀五十兩章存德堂洋五十元祇領之餘仰見孝思不匱喜欋交縈梁按相莊倡隨無間凡此倫常之克盡定卜福祿之來崇又蕪湖匯康莊來崔思炎善士求慈親病愈助善欵洋五十元又續助洋八元浙寗劉福房助本堂棉衣洋一百元孫隱名洋二十元虔躬默禱用酬顧復之恩眞宰有靈永錫蕃釐之福求登報牘祗謝仁施[  上海六馬路仁濟善堂籌辰公所施則敬等謹誌]  
[嫓美四知]  
　　昨奉到嚴筱舫觀察交來清河大善士惠助振捐二七寶銀一千兩合規元一千零九十四兩訌明另振極貧極苦户口事竣焚黃報銷　祗隂德耳鳴無任欽佩當代飢黎九頓叩謝[  四馬路餘上乞振公所經元善啓]  
[江西官報]  
　　准補安仁典史何彦璋禀謝行知直隸州緒成禀謝題補寗都州行知徐垚麟往河南一帶查探硝磺價值府經葉　當酌委厘卡一次　永怡委解鹽餉往金陵指分典史沈世麟禀到新選吉水訓導廖文翰豐成訓導蔣錫祉俱考騐領憑振武哨官王得勝由九江公幹回署新昌大姑　　　　　　滿更替以前經檄委署大庾鬱林司尚未據報到任之譚興署理遞遺鬱材司以以錢汝燮暑理知縣黃宗歟委解九江　餉　京彭錫　由高　公幹回劉均　　　查積榖冋嚴樹聲帮辦發審局釐開湘　改委厘卡一次　志越由豐城等縣公幹回朱齊祿　住　　　　　　　　　　　　　　　　　　　　　　　　禀謝酌委四次拔委二次劉仁壽由撫州攢　回何本　卸辦高疲卡回委署新城同安司平　　　　　　　　　　　　　　　　　　　　　　　　　　　 
 
 

Page 10

 
 
[金陵官報]  
　　八月二十日調補蘇松太道余聯沅由滬來辦五河鹽厘候補道陶銷營務處差並銷馬路工　　　　　　　　　　　　　　　　奉示　别知事經　　　見鈞奉示騐看卽辭回淮新任福建布政使李興說辦上海清丈局候補道沈均由滬來候補道萬中立由　　　　　　　　　　　　交紳　同知崔　赴滬　　紗　事件　　山滬赴鄂採辦京木知縣鄭汝騤請假赴上海候補道柯逢時禀知報効股票奬給花翎候袖道席禀知　　　　　　　　署六合縣趙興　到卽辭辦黃皮縣分銷知縣　爾　　丁禀知奉鄂局委調辦沙巿分銷差中營都司武延謙禀知任事未入丁壽慈禀知捐免騐看到省江　輪始楊　田辭　　　　　　　　　　　　　　文案叚　年　　均禀　　籌防局候補道唐於二十日寅時病故○二十一日辦善後局候補道沈邦憲謝委辦籌防局差候補道李光瑜謝委辦善後局差辦上海機局候補道許　由　分　　　　汉　務處候補道席禀辭赴鎭江知縣盧運昌叩謝甄别加考英國議院紳士鄂喬會正任邳州孔祥霦到江蘇試用知縣丁煜到由京來督轅牌示照得調補江蘇蘇松太　余　　現已來寗繳憑應卽飭赴新任○二十二日調補蘇松太道余聯沅叩謝飭知赴新任卽辭委充工藝學堂監督丁憂知府吳增僅海門同知王賓均到辦陸師學堂候補道　　知季者　二十二日開考内塲各課辦水師學堂候補道柯禀知奉委會考陸師學堂季考二十二日開考運判葉爾良到由揚州來署甘泉縣周楙謙辭卽選知州魏仲青到署六合訊千　　楚卿到交卸回存記江蘇候補道劉思訓到由京引見回世職王際岳見奉示騐看四　題奏道漆桐辭　轅牌示照得泰州知州陸　病　　缺查有邳州孔　　　　　　　州缺查有鄕用知縣孫友蕚堪以著理○二十三日福建布政使調補廣西布政使李興銳辭行鹽大使轅　世　貢鋆均奉示騐看陳祖　禀如赴江北措資　　泰州邳州孔　　　　邵州安徽知縣石寛到解餉來巡　雷恆奉委辦南二段保甲分巡差 
 
 
 

Page 11

 
 
   
 
 

Page 12

 
 
   
 
