# 1919 - 264 - 4916744

 

Page 1

 
 
   
 
 

Page 2

 
 
   
 
 

Page 3

 
 
時評 
[暫靜（冷）]  
　　是數日中各種問題無不暫靜和議無可活動内閣初値更代財政可渡難關而其餘對外對内之事亦無新發展之機會故其暫靜者一則因數月以來過動之後而少息一則因新動之機將何所向尚未有兆故暫時沉默也 
[命令]  
　　九月二十七日大總統令遣送敵國人民事務局條例應即廢止此令又令賈士毅晉給二　　嘉禾章　澤恩鄭壯均晋給四等嘉禾章此令 
又令西丁義華給予三等喜禾章此令又令張春雨給予四等嘉禾章此令九月二十五日大總統令陸軍總長靳雲鵬呈陸軍第二十二師步兵第八十五團團長陳廷傑另有差委請免本職陳廷傑准免本職此令又令任命李俊爲陸軍第二十二師步兵第八十五團團長此令 
又令陸軍總長靳雲鵬呈陸軍第二十八師步兵第一百十一團第二營營長鄭繼書另有差委請免本職應照准此令 
又令陸軍總長靳雲鵬呈請任命穆慶有爲陸軍第二十八師步兵第一百十一團第二營營長應照准此令 
[專電]  
　　北京電王揖唐電安系謂對靳須極端歡迎並力促組正式内閣（二十七日下午八鐘） 
　　北京電各處請撤易總代表均未復靳意頗活動又靳昨語李曰垓云法律事實並應解决（二十八日下午二鐘） 
　　北京電北總代改派許世英說府院否認（二十七日下午五鐘） 
　　北京電靳已謁馮數次馮允由彼與段派接洽但不得令徐樹錚與聞靳告人聨絡已大有望　　北京電靳復吳佩孚電詞極謙和（二十七日下午七鐘） 
　　北京電王揖唐請續撥現洋五萬部復暫緩現無欵可發 
　　北京電統一會議取消後安系深憤又八年公債亦有緩行訊　　北京電蘇敎育會等各團體電安系濫借外債請速宣布未有 
正式國會前暫不再借（二十八日下午二鐘） 
　　北京電李思浩向某外商借五百萬確有成議不日交付（二十七日下午五鐘） 
　　北京電莊璟珂准辭王鴻年繼駐日參事（二十七日下午八鐘） 
　　北京電國院昨通告德奥人待遇方法八條如取消指定居住章程及旅行取締法釋放拘禁廢止救濟法解除出版物之拘束德奥人得政府許可仍得入境等又陸使寄到之奥約將提新國會追認（二十七日下午五鐘） 
　　北京電參謀本部七十餘員聨名控告次長陸錦侵呑公欵列證十八欵除呈府院陸參部外 
並報合肥聞徐主澈查（二十七日午七鐘） 
　　北京電院致川熊滇唐電藏匪犯邊依議進兵餉械准由中央供給（二十七日下午七鐘） 
　　北京電黑督電綏東設治局委員電局温局長被匪擄去業經李團設法救出委員三人温局長尙未脫險（二十七日上午十鐘） 
　　北京電陳毅電呼倫貝爾藉口收撫逃戶派兵兩隊來蒙聞内有謝部及布里雅特内蒙匪兵已行抵索倫山一帶與桑旗蒙兵接觸查勝福派員收撫逃戶前已一再開導允俟大局稍定飭令外蒙照辦何得藉口派兵來蒙請嚴飭勝福卽日撤回該 
隊（二十七日上午十鐘） 
[各通信社電]  
　　北京電靳雲鵬對王揖唐决取冷靜熊度不急謀疏通 
　　北京電某使館消息王揖唐將返寗 
　　北京電靳雲鵬訪馮國璋請予援助（以上二十） 
七日）以上平和通信社電 
　　北京電靳代閣派代表張某赴滬與唐總代接洽務早開議 
　　北京電閣議屯田案照原議免予繳價改爲徵收稅契 
　　北京電奥約將提交國會通過 
　　北京電靳代閣咨財部將各機關薪俸自十月起停止搭放公債 
　　北京電陸　電告赴意接洽加入國際聨盟手續日内仍同法 
　　北京電靳電告岑陸　勉任中樞請有以明敎　　北京電靳復　佩　賀電謂在職一日必竭一日之力以赴之（以上二十八日） 
　　以上中華通信社電 
　　北京電龔下野後忽有更換代表以龔繼王之謠傳昨有人以此問龔龔云我首不主張更換代表何能躬自爲之 
　　北京電各省賀靳電均到一致希望維持和平早日開議某督電并有和局告成眞除在邇語 
　　北京電靳代閣大政言針首主裁兵節餉聞已以參陸處名義電各省商酌進行方法（以上二十七日） 
　　北京電馮段昨晤談商和議事彼此談論甚歡 
　　北京電政府已籌到現欵七百萬秋節可以敷度惟各處所欠軍餉太鉅不能全發擬各發數成現正在支配中 
　　北京電段示意靳聨絡直系感情以求促成和局勿變前閣方針見弱於西南 
　　北京電院覆唐繼堯電芳澤來京政府并無接洽所傳中日直接交涉補簽德約尤屬無稽遠道傳聞不無失實 
　　北京電鄂督電告探報王天縱王安瀾所部又窻擾巴東等處請電訽軍政府是否知情俾定戡息辦法　　北京電財部議定加徵奢侈品稅通令各省財廰轉行各商會知照 
　　北京電財部庫藏司劉慶鏜辭職將以印刷局李光啓調充 
　　北京電交部函各路局十一月十日開各路聨運會議希速準備議案并派員屈時與會 
　　北京電丁乃揚鈕傳善有奉派與在京之岑陸兩代表一同南下赴粤之說 
　　北京電嚴恩兩佐理員均請速飭邊防軍赴烏梁海科布多禦俄激黨 
　　北京電外蒙政府以俄人確有將蒙古鐵路敷設權讓與日本事請陳庫使電中央提出交涉（以上二十八日）以上中孚通訊社電 
[公電]  
　　揚州界首鎭來電（新開局）申報館轉王揖唐鑒公知全國輿論乎周囗樑申報館轉王揖唐鑒龔下公當自諒五承祖勘申報館轉粤政府商民思和祈速開議董少齋申報館轉粤軍府民望和若渴祈速謀李文亮 
路透電一 
[俄國之過激戰爭]  
　　二十五日倫敦電台尼金將軍繼續沿全陣線獲勝於一星期内在桐河與克羅泊河俘敵六千人柯爾恰克將軍之政勢現正順利進行自取攻勢至今在全陣線平均前進五十哩惟土波爾斯克一地則無進步過激軍繼續在土耳其斯坦前進未遇大阻力大約能固守所佔之地其與土耳其斯坦之交通不致梗阻今晚陸軍部發表文告述台尼金將軍進步之情形謂該軍佔據重要城鎭獲戰品俘敵甚衆過激軍續攻察里新北面蘭格爾將軍壕線爲坦克戰車所敗過激軍在廣四十五哩之陣線渡克羅泊河桐河大軍現正力抗之可保無虞以襲敵著名之瑪孟土夫將軍顯復加八台尼金將軍聞勞兵會第八軍已因以受重創紛亂而退台尼金將軍於庫斯在克一役俘敵五千人獲砲三十尊武裝火車兩套戰吕甚夥 
　　二十五日亞昌格爾電英兵數千人及總司令部已於今日登船最後批之英兵定九月二十七日離境北俄政府宣稱擬募英國退伍兵盡役於北俄軍中希望組成步兵一旅及機關槍與砲隊今已有飛行家百人投効 
　　二十六日巴黎電高等議會昨日討論封鎖俄國過激黨而不宣戰之方法决議諮詢法律顧問有無完善方法 
　　二十五日倫敦電柯爾恰克將軍處之泰晤士報特别通信員九月二十日電稱柯爾恰克將軍之左翼現跨西比利亞鐵路列陣過激黨集兵玫擊之九月二十四日莫斯科過激黨無線電稱西比利亞自伊庫資克起至海蘭泡止全境已入過激黨之手 
 
 

Page 4

 
 
   
 
 

Page 5

 
 
   
 
 

Page 6

 
 
路透電二 
[意國之阜姆問題]  
　　二十四日倫敦電達偷齋哇之條件爲兼併阜姆城與阜姆港及至意國本部止之腹地伊斯特里安之亞巴齋亞伏洛斯加亞爾索拉三鎭均在内内閣 
諸員承認時局極爲嚴重惟稍非無解决辦法現望御前會議商妥方法自一八八二年以來此爲第一次開御前會議 
　　二十五日羅馬電今晨御前會議討論阜姆問題由意皇主席首相尼蒂氏及前任首相並各黨主要政治家均列席惟松尼諾氏因有病及社會黨領袖土拉蒂氏未與會 
　　二十六日羅馬電伊波加報載稱昨日御前會議 
開會時外相蒂土尼氏謂和會未便視意國佔有阜姆爲已成事實果爾則捷克斯拉夫對於台成巨哥斯拉夫對於克拉根費希臘對於塞拉斯羅馬尼亞對於巴拉特均將取同様舉動如是和會惟有解散而已 
　　二十六日巴黎電巨哥斯拉夫公報局否認巨哥斯拉夫兵集於阜姆周圍之說謂巨哥斯拉夫政府已採取靜觀態度希望協約國實行尊重彼等之决議結束令人難堪之時局 
　　二十四日巴黎電聞威爾孫總統贊成近今高等議會所肥對之阜姆問題解决辦法即阜姆應作爲自由城處於意大利宗主權下該港及阜姆至萊巴區鐵路應歸各國公有而由國際聨合會保管意國應承允不於距該鎭之若干哩内建造防壘是也此間意人對於最後一條大爲憤懣謂今欲調停爲時已晚意國輿情以爲唯一解决方法及在承認意國無條件兼併阜姆任何政府如圖調停則必促成革命云加里波里德將軍已抵巴黎語其國人謂阜姆問題除兼併外無解决方法 
　　二十五日巴黎電高等議會已贊成斯譬資白琴委員團之報告許瑙威享有斯譬資白琴之政治主權 
[英國之罷工近狀]  
　　二十五日倫敦電明日罷工之决議已於昨晚電告全國路工分會故内閣向全國路工聨合會提議請其仿晨與運輸部大臣吉特士氏會商一切 
　　二十五日倫敦電路工聨合會討論數小時後已决定允與吉特士氏會商 
　　二十五倫敦電今晨與午後路工聨合會幹事部員與吉特士氏會議數小時垂暮又在唐林街晤見首相 
　　二十五日倫敦電内務部與管理糧食部大臣午後與首相晤商大約係爲罷工時维持秩序保護必要車務及糧食供給事 
　　二十五日倫敦電官場消息路工罷工如果實現則將於明日半夜開始 
　　二十五日倫敦電唐林街發出公報告今夜與路工幹事員會商之結果謂首相與波拉勞氏及其他政府大員從路工聨合會觀察點暢議全局現决定明日午時再行議 
　　二十六日倫敦電鐵路司機車者與火夫之協會已决定贊助路工聨合會所可注意者該協會之要求早經政府允許據衆推測政府之所許諸路工聨合會較諸協會所要求者廻不相符致釀成目前之風潮聞政府以水兵與路工不願罷工者之扶助擬維持全國重要車務以保全分佈流通之具政府並將竭力利用飛機路工聨合會某職員告路透訪員謂此闪罷工及於全國凡英國全境用汽與用電各鐵路皆將罷工陸軍部宣佈因鐵路罷工兵士暫時不許請假並暫停裁兵湯末斯氏稱首相不允依照司機車者所得之解决承認各級畫一辦法故路工除罷工外别無他策湯末斯氏希望路工聨合會會員皆能確知秩序紊亂與搶刦行爲胥不能有益於其目的而破壞産業之舉動亦不可獎勵湯末斯氏自謂此日爲梁一生最悲慘之一日 
　　二十六日倫敦電今日午後湯末斯氏離唐林街時謂鐵路罷工行將發作 
　　二十六日倫敦電官場稱路工幹事員與吉特士氏衣其他閣員之會議未能議定解决辦法今日夜半罷工將開始 
　　二十六日倫敦電聞路局幹事員已佈置將必要食物與牛乳運至倫敦之辦法凡不罷工者將予以充分之保護而維持各路重要車務之方法業已籌議妥善政府又籌議流通貨品之策如遇必要時將强迫没收汽車 
　　二十六日倫敦電路工業已罷工 
　　二十七日倫敦電悔格上將昨出席閣議與首相晤商二小時半工部大臣賀恩民對客談時謂此乃反對國家之罷工今之問題不在增進資本家之利益但在挽救國民之禍害罷工開始秩序未亂此次風潮或將延及路車與電車但車工幹事部今日集議討論此事鐵路錄事聨合會之幹事部已電告會員各守中立照常供職愛爾蘭未受罷工之影響 
　　二十七日倫敦電關於鐵路罷工之緊要命令業已發出厲行嚴密分派煤斤煤氣與食物之辦法與戰時同並規定車輛與馬匹之没收召集投效之人開駛摩托車輛路工聨合會之儲欵估計約有一百二十五萬鎊足敷一月之用度但眞正試騐則在罷工之起初三日蓋若主要鐵路車務能暫時維持則罷工必歸失敗也政府方面有一可恃之要素即摩托貨車可供政府用者爲數不少是已但鐵路工人或將請求三角同盟之扶助如是則時局將愈嚴重矣華佛漢登地方某鋼廠用工人三千者於鐵路罷工後立即閉門他廠亦將效尤 
[各國近事記]  
　　二十五日美國祁陽恩電威爾孫總統昨在此演說之際謂彼視採納參院提出關於和約第十條之保留案爲拒絕和約威爾遜總統復謂美國汪應疑及日本關於山東之約言彼反對和約者示好於中國實空鬧而已 
　　二十六日巴黎電高等議會昨日討論迫德國戈爾資氏之兵退出波羅的省之方法 
　　二十六日紐約電威爾遜總統因神經不靜醫士勸其取銷旅行故即遄返華盛頓其疾不重 
　　二十六日美資電勞蘭鐵工罷工已由雙方滿意解决 
　　二十五日倫敦電昨日銀價爲每盎司六十三便士爲一八五九年來年未有是年三月銀價每盎司爲六十二便士七五 
　　二十四日紐約電有値美金五十二萬元之現金運往遠東 
國外要聞 
[美國内外之經營]  
　　中美通信社譯美國海外貿易雜誌云目下美國之財政經濟頗爲發達米穀爲最豐之年木材則供不應求鋼鐵暢銷惟東西兩方之煤礦出産不抵下年少有缺憾然國内清理銀行除法定而外有三千萬元以上之存欵世界各處之海洋貿易發達異常惟國内之政治與國外之外交稍有訾議而已據熟悉海電者言設一横穿太平洋之新幹線需費二千五百萬至三千萬元至少一年半方可用然海參崴美國之海軍無線電臺設備完全可拍電越太平洋而達歐洲至久六月即可使用至多五十萬元卽可敷設於是太平洋之航業商業間之消息靈通不必再設他電臺矣 
美國上院議員威斯來江氏在議院中提議撥欵六百萬元設一海電線由北路通東方而内務部秘書雷德夫德氏建議敷五千英里海電線每英里六千元合計三千萬元議院此時尙未决定其對於太平洋之無線電可謂坐失事機矣但日本商人急起直追已組織二千五百萬元之公司以通日美之海電前日本遞信省大臣内田氏現來美招股然日人係取南路經珊瑚歷落之滄海有時頗難通電太平洋之航商多謂北路較短當添此線推日本所以從呈南路者因彼在南洋中 
新得羣島而美國則無也 
國内要聞 
[靳雲鵬代閣之第二日]  
　　靳雲鵬昨日（二十六）上午晉謁東海時曾談及内閣過渡不宜過久靳意代理期限少者四星期多者八星期而已惟東海仍以和局不成碍難組織正式内閣爲答現靳氏惟一方針一面發電西南各領袖及唐總代表等催促和議進行此項電報業於昨日分别拍發一面就財政問題有所籌畫日内尚須提出閣議詳細討論每日并規定辦公時刻上午在國務院辦公下午在參陸辦公處及陸軍部辦公據政府方面消息昨日國務院已接到賀靳之電數通内係山東張樹元直隷曹錕曹銳奉天張作霖等以及許蘭洲戚揚楊以德皆有賀電另有一賀電係由衡州吳佩孚所拍此頗足爲靳内閣生色而王揖唐亦有來電道賀靳氏得王賀電隨發一電謝其賀意并致寛慰之詞略云各方面毁謗之來本在意中望勿介懐仍抱定原有計畫繼續進行爲免南方之藉口起見無論如何不可離去上海刻已由各方面努力疏通云云 
聞財政方面靳氏亦已準備現籌到五百萬一爲鹽餘之二百萬一爲鄂省解來之五十萬一爲某項借欵之二百五十萬此皆有確實把握者也此外匀通部方面收入約可集數十萬故中秋節尙可勉强過去惟安福部方面仍連日運動正式組織内閣故靳氏預定維持二十天云 
[曹張促成靳閣之原電]  
　　此次龔心湛之下臺靳雲鵬之代閣實曹錕張作霖一電之力蓋當曹電未來以前龔心湛固無去志方新接家眷來京作久居之計也曹電飛來張圮電繼之龔始知閣總一席已無法稍延其命運而忍痛辭去靳氏乃得安步上臺矣昨由某方面傳出曹張原電如左（曹錕之效電）時事多艱中樞負重龔代揆以兼任事繁屢擬辭職近聞意頗堅决並聞鈞座有擬提靳總長繼任揆席之議錕對於中央組閣問題素守服從主義奚敢率爾陳詞祗以内閣虚懸庶政待理於大局安危關係至鉅靳總長才猷卓越騰濟時艱繼任揆席允孚衆望錕尤極表贊同現値内政糾紛外交緊迫之際引重致遠尤賴中樞竊願速决大計俾内閣早日組成用抶危局區區愚誠用敢凟陳聰聽伏乞埀鑒曹錕叩效印（曹張之養電）行政總樞責在内閣必須得完全負責之人對内對外方有依據比因内閣更迭龔代揆以兼職事繁本不欲久任是席祗以繼任無人勉肩重寄挥聞辭意已决并聞有以靳總長繼任之說錕等以時艱日亟閣揆久虚關係綦重如龔代揆决計引退關於繼任人物我大總統淵衷默運必已屬意其選靳總長心地光明操行穏健爲錕等所深悉以靳代龔實屬允孚衆望極表贊同當茲内憂外患之秋中樞負重未可久懸揆席得人尤爲先務竊願速决大計俾内閣早日組成時局前途挽回攸賴用必密陳聰聽伏候鈞裁曹錕張作霖叩養印 
[八年公債之前途]  
　　龔心湛所主張發行之八年公債早經决定自十月起搭放三個月現在龔旣下野此項問題政府鑒於議會方面曁各省多有反對擬須詳加處理再訂辦法昨據財政界消息本月三十日卽星期二公府財政委員會開會時擬召集全體列席對於八年公債可否届時發行一節詳晰討論磋商一定辦法爲此後計盡之准備昨日某方面接得山東省議會一電内容係反對八年公債原文如下七日敎令公佈之八年公債條例法律手續旣有未完况以田賦擔保自由買賣倘落外人之手貽禍胡可勝言且以東省而論五年軍務善後公債猶未償還高徐順濟鐵路贖欵急特籌募民困財窮實已無力擔任東省如是他省可知此項公債勢將以外人爲尾閭止渴飲酖殊爲非計懇速明令取消以重法律而固國本無任迫切待命之至山東省議會叩 
[京華短簡]  
　　山東問題將來之命運如何尙難逆料然美人對於此事仗義之處自難淹没昨聞東海以陸專使行將歸國曾致電巴黎專使團令代表中國人民向美總統道謝其爲山東問題盡力之盛意又昨日國務院接陸專使來電報告將於二十四日由法國赴意大利去 
西藏問題唐繼堯熊克武紛電反對各方面亦主張堅持一時未能開議惟英國方面催議甚急當局最近又電至駐英施使商詢辦法俟有頭緖方能繼續談判長春交涉自本月八日日使小幡氏向外部正式提出要求六欵以後即經閣議决定方針由外部答覆日使對於提出各條大致可予承認於是此項交涉在京中方面略有結束專俟奉天長春兩處如何解决茲據外交界消息目下此事已將在奉天吉林兩處開始交涉連日奉天張作霖與當地日本領事已有接洽財政部代理部務李思浩於二十六日上午到部視事卽接見屬員在參事廳舉行茶話會關於維持財政事件定於下星期開會討論届時李將有意見提出懲治盜匪條例前經閣議决定延長三年但某方面以該條例如果延長恐與收回領事裁判權不無影響擬再從長討論加以限制或照前議僅予延長半年或將有匪地點指作例外但未完全决定西伯利亞國際管理路團技術部主任司梯文司現定二十四日由哈爾濱起程來京瀕行致電某國公使聞司氏此來因中東鐵路整理問題與吾國交通當局有所接洽公府經費困難已極聞東海以本月經費迄無着落焦灼萬分特派收支處處長朱寳仁赴津籌商借欵一百萬元俾度秋節朱處長奉命後已於昨早（二十六日） 
八時三十五分快車前往 
昨據某方面消息黑督孫烈臣前日電告俄界附近以及滿站地方近日於虎疫之外又發現百斯篤症日前據一俄婦親赴該醫院求治自稱其夫死於此症且其女亦因之而亡俄醫官連日均在該地防疫處會議設施救治撲滅以免蔓延該處相距滿站不遠深恐傳染而來現已飭令防疫處長何守仁從速預防並備藥石以爲施救惟所需費用頗鉅務乞補助 
[中俄邊訊]  
　　謝米諾夫最近之行蹝據海拉爾消息俄五區總軍長謝米諾夫前由齋齋哈爾乘專車到海拉爾呼倫貝爾副都統勝福與謝感情甚深親自接至車站謝氏即同勝貝子入城接洽一切勾留數小時即乘俄車赴滿洲里去又聞謝來江時頗承孫督軍曁張耿袁各司令優禮孫督刻接謝電陳述回抵赤塔與各處聨絡一切末述孫督欵待情殷極表謝意並擬日内赴沃穆斯克與柯爾察克磋商一切辦法謝所患足疾係去歲被人剌傷近來俄人圖剌謝氏者尙時有所聞故此次旅行帶領衛兵五百名防範甚嚴蒞江時孫督及耿總司令均派兵沿途護送賴以無虞迨入俄境後意拿獲剌客多名惟均係嫌疑毫無確證風傳謝氏又遇剌客實則確無其事蓋因蒙隊首領富陞阿抗抵俄軍被人擊斃遂誤以富爲謝也 
　　沃政府之改換俄幤策沃穆斯克政府之財政部現爲籌備必換西伯利紙幣計已與美政府定妥將前克林斯基所定造之紙幣全行寄至西伯利現時此項紙幣已發到海參崴美國並應允可再擔承定造紙幣沃政府以爲專恃定造紙幣原非失計惟不若自造之爲得因此决定按照美國已定造之紙幣式様由美國購買材料及其機器運到西伯利自造俟此項紙幣領全後卽將西伯利現行之紙幣（黃條子）一律改換不再使用 
　　崴埠之風災與防疫十五日崴埠暴雨終日風尤狂烈據城自治局調查此次大風有六百處電線應急修理并損壞許多電瓶該電力局現正積極組織修理電線隊於十八日一日中修理一百二十處俄遠東總督發出緊要規定云凡逢鐵路由有疫地來者須於二道後清溝子聽衛生治疫醫生查騐若查出係有疫症者應將此人送八治疫所其被疫者民乘之火車應撤下用藥除滅疫毒與疫人接近之乘客一槪停留五日以備查騐瘟疫發現否五日後應聽醫生設法種種預防不願遵此規定者不准入崴埠 
[張作霖與巡閱使]  
　　張巡閱使藉解决寛城子事件要求中央訂定巡閱使官制外間早有所聞昨據政界人云張使此番之要求實包括東三省軍事民政外交司法財政等項一律在巡閱使掌握之内（較前清總督制尤有過之）以爲現在中央縱不明白頒定在實際上之權力固已如是但於名分上究不免令人非議故呈請速即頒定也近據中央消息已將允如所請矣張使擬統攬三省大權要求中央規定巡閱使　權中央揆情度勢固無不允惟巡閱使之各稱只限於軍事範圍而止若使兼領民政名實頗不相符因之擬將巡閱使之名稱改爲經略使至其行使之職權即擬照前清時東三省總督制度之規定據軍界確息中央以財政奇絀亟謀裁減軍費日前張使曾接電令裁撤軍隊以蘇民困張使以軍隊關係勢力方今日圖擔充之不暇焉能收朿聞已覆電反對其大旨謂東三省當東北邊防之要衝沿邊過激派正肆猖獗軍防支出實難核減再派援各處之奉軍爲國宣勞勢亦難以裁減云云蓋張正在謀劃擴張勢力之時决不贊成此舉也 
[直豫兩省之勦匪捷電]  
　　直督曹銀電據剿匪司令彭壽莘報稱團長陳嘉謨呈稱團長於九月一日由磁至臨𨿅關察看防地及� 
匪情次日晚至永年據第一營張營長玉珂報稱一日接肥鄉報告匪首孫洛明王培梧各領股匪盤踞南屯莊營長即率全營由永馳往肥鄉與守備隊騎兵第二營鄭營長齋縣長會商適據探報匪向東方嘯聚東南口西南口兩村營長馳往該村復聞匪向北竄隨即率隊尾追偵查無踪因兵力疲勞回至北高村休息據第三連梁連長報告該連正目賈慶珠在村北瞭望拿獲匪探一名訊名趙鳳鵝供認爲匪作探不諱旋與鄭營長齋縣長議定分途會擊鄭營向廣平游擊營長由北路向肥鄉游擊齋縣長率警兵由南路向肥鄉游擊三日午後二點抵肥鄉據商會報告匪首孫洛明王培梧現復各領八九十名回竄占據南屯莊營長一面函調第一連由廣前來一面令第三連一排由户部李莊馳往包圍左翼二排由北屯頭村馳往包圍右翼三排占據楊莊南端樹林内以防西竄營長率第一連全連續由南屯莊之南堵截將近該村槍聲甚烈據第三連連長報稱匪由該莊北端突出被二排擊回擊斃多名復向北端突出是時團長適由永平馳至令極力往北運動維時匪等因情勢緊急將村中戶店一所燃著拚命向東逃竄適三連正目趙慶珠帶正兵三名由村面進擊遇匪二十餘名該正目等猛烈射擊將匪擊回正目趙慶珠手部受傷正兵劉　琴左膀受傷范書昻頭部受傷翟振禮登時陣亡及齋縣長趕到匪已由東竄逸計奪獲馬騾來復槍等斃匪十數史受傷者十數名當因天氣甚黑不易察視及第一連與守備二營由廣趕到聞殘匪向廣平方面逃竄營長等即分途尾追至二十餘里匪即零星潰散無踪始行整隊回營等因待電奉聞曹銀哿印 
　　豫督趙倜電據成旅長愼馬電稱由直竄豫邊境著匪顧老六等搶掠焚殺猖獗異常遵派孫營長會友全營赴武安探剿巧日據該營長報稱午刻與邯鄲竄入武安之著匪顧老六一股遇於上進寺村十連十一連由南進攻九連十二連由村後包圍匪徒據村抵抗猛烈射擊我軍躍房射擊居高臨下頗爲行力並擲炸彈多枚擊斃顧匪全杆數十名救出肉票三十二名生擒四名奪獲快鎗十枝土槍四枝馬騾二十匹又據岳團長憲玉報稱眞匪大杆在武安迂城紫泉一帶盤踞卽於哿日率同工兵營王營長宗臣馳赴剿辦行至常屯與匪相遇即將隊伍散開進攻約戰一小時匪徒東竄其時直軍在東堵禦匪徒佔據永所山地勢拚死抵拒我軍與直軍將山包圍對射六小時之久適孫營長會友率馬步各兵來援我軍一鼓作氣奮勇猛攻踴躍登山擊斃匪徒數十名是役由早九點戰至晚七點撲滅匪徒全杆奪獲快槍三十枝土槍數枝肉票三十餘名又據成旅長報般該匪除兜拿擊斃外餘十六名悉數擒獲等情前來查該股土匪由直竄豫勢甚猖獗經該旅長派隊追踪痛剿擒斬已盡所部官兵實屬奮勇異常除由倜分别獎賞外擬將在事出力官長擇尤請奬以示鼓勵是否有當理合電陳伏乞鈞鑒示遵趙倜叩養印 
[粤學生檢查商貨風潮（平）]  
　　本年自青島事件發生各省提倡抵制聲浪烜赫於一時各地學生聨合會之設立主旨皆在對外故維持國貨檢查外貨之事皆由此發生粤省中等學生聨合會當設立時本亦注重對外但無端加入省長問題因而　起　政學校校長問題自校長問題事起遂各注意於對内而對外之事不免稍懈粤省爲華洋商務幅輳之區某貨進口實占巨額迨至法政校長已得解决各學生復趨重於對外日前學生聨合會曾與舊省會聨絡有國貨陳列所之組織又向商會聨絡締結調查進口貨物辦法商會業已贊成故近日學生之調查各商店貨物極爲認眞然調查愈密則反抗即因之而生國貨陳列所對於調查方法原訂有罰金一條連日商店被罰者已有多起鉅者千餘元少則百數十元某日學生隊生西隄某某公司欲開貨倉調查公司人不允言論之間互相衝突公司以電話告官由警察游擊隊出而制止學生復招集大隊而至幾起風潮其後彼此相讓始歸無事但學商惡感已由此醖釀矣某日學生隊又到另一公司檢查貨倉喧擾一場其後該公司司理蔡昌出而賠禮始已其餘往同興街寗遠街靖遠街等商店因檢查而被罰者已不止一次在學生屢屢得手當然益復興高采烈詎知商界憤極已由某某等數公司聨合組織聨益公司對於學生之舉動欲設法制止而日來某領事又有正式公文咨行督軍省長請其維持治安對於學生聨合會頗多微詞莫督接文後隨即出示禁止警察廳長魏邦平奉行上令復實行禁止學生檢查由廳中撥出游擊隊分别調派每區派遣一中隊協同警長接段巡察遇有學生隊檢查准即驅逐拿究九月二十三日三時遂有警廳拘留學生一事先是某公司定購洋貨一大帮不日由港輸運來省學生偵悉其中有絲織品某貨一宗且探得該貨昨日抵省故是日下午三時許即有學生三十餘人在關口檢查入口各貨惟檢查一點餘鐘之久仍未查出該宗某貨時尙有他貨二十餘箱適欲從事檢查即有九區二分署武裝警察三十餘名到場上前干涉檢查遂爾中止惟學生不服與警察理論多時有穿長衣警員二人着令警察協同學生七八人隨同赴廳聽候處置當學生解廳時手執民國小旗經長隄而行沿途演說聞該學生爲工業醫學番中三校者即晚中等以上學生聨合會遂在法政學校内開緊急會議對於被逮學生决意起而營救二十四日遂由法政學生分往各校請求協助擬合全省學生作大巡行爲示威舉動一面函達國會省會請其相助並聨合全體學生到軍政府請願維持聞對於警廳拘留學生之事誓不干休倘官廳辦理不得法恐復有二次罷課之事發生矣 
[西南拒王之堅决]  
　　駐粤各省各軍代表吳永珊等關於和議總代表一事陽日所發通電頗爲一時所傳誦軍政府已於銑日致電答覆吳景　禇輔成二人亦於銑日電覆昨十七日禇輔成呂復李載賡等復與各省代表吳永珊徐之琛張知競等聨合合議以龔心湛眞日來電已聲明不允更換總代表且聞王揖唐十四日已抵南京不日到滬時機已極危急須下最後之决心以速謀對待擬推舉代表再謁各總裁請卽致電上海將南方總分各代表撤回徜一時未能撤回亦必須聲明如未得軍府命令南方各代表不得與北方各代表接洽一面由各省各軍代表致電各本省本軍聨合一大團體以爲實力之要求務請軍政府速籌最後之計畫以爲准備免至貽誤大局隨舉禇輔成呂復及吳永珊徐之琛等定於十八日進謁呼總裁籌商一切 
舊參院議長林森單獨覆各省軍代表電云廣州護法各省各軍代表鑒陽電敬悉自和議開始將閱一年在我則推誠相與促進和平而北方則違約進兵陰謀迭出始則以和爲戰抄略陜西繼則游說多方譸張爲幻百計施行無非欲逹其武力征服之政策而我獨掩旗息鼓欲收効於樽俎之間豈非夢夢瞶瞶耶今北延復以主戰人物出任總代表其無謀和誠意更昭然若揭我西南自應確立大計豈可再墮詭謀苟不能依法以言和則當大張撻伐方逹我最後之日的否則模稜兩可不痛不癢正如劉繇王郎日使孫策坐大殊非計之得也尊論痛陳利害透關無遺遠慮深謀欽佩奚極如取消僞國會邊防軍及一切密約固屬先决問題而撤同接洽北方之公私代表尤爲當務之急蓋非此不足以示决必而問執讒口也林森叩皓印莫日初督軍因患痔久未見客頃以北方議和純出於僞護法前途頗多危險特於日昨設宴於軍府約集各 
 
 

Page 7

 
 
省軍代表曁兩院議長等交換意見莫督即席演說略謂病久疏談已覺沉寐而國事和平無方竟陷於不死不生之狀尤爲悶悶今日之約固欲藉此小酌與諸公暢快一談西南之不發展大局無以解决未始不因西南團體散漫所致更欲藉此一杯酒鼓舞精神使西南團體日趨堅固諸公皆愛國之士須知國存愛始有所麗假今長此不生不死則國被北方賣完欲愛已不可得我們旣爲國家當與賣國賊爲生死之爭我們生固所願也否則死亦好切勿再不生不死的拖延聞賣國黨向某某諸公處許利益此無非欲暗中破壞西南大局到得西南根據盡失莫說好處是假的就是再要說兩句話亦無開口餘地矣說至此手出吳子玉電稿一通指其電曰快人快語請諸公看看必可痛飲一杯云云議長與代表亦各有簡單之演說大致與吳佩孚電中所云民賊不兩立相同盡歡而散 
[舊國會提出自治法案]  
　　昨日（二十）下午二時衆議院開常會出席人數三百餘人議長吳景濓主席先報告本院議員李肇甫君來函已當選四川省議會議長之職對於衆議員應請辭職無討論付表决多數贊成又報告議員劉澤龍等來函川籍議員張治祥因公身故出缺其遺缺應由余訪遞補惟余訪之訪字當時衆議院候補人名册誤訪爲詩茲由川籍全體議員署名證明請予照補衆無異議又閩籍議員王子懿經其同鄉證明確已入京應新參院之選衆議照前例應予解職付表决多數贊成尙有王欽宇秦廣禮劉某等請假均以製憲期迫對於請假事故有或准成否者又報告已死之議員爲蓋崇誥鄭懋修二君茲已傳其候補者到院報告旣畢宣告開議陳家鼎臨時緊急動議以北延近發行八年内國公債應予抗議擬請一面咨請護法政府向北庭嚴重抗議一面由國會通電全國衆議祗須咨請護法政府向北廷抗議汪必再通電全國因北廷借債賣國種種之事不一而足通電實不勝其煩也陳亦贊同旋照議事日程開議第一案縣自治法第二案縣議會選舉法由提案人說明理由第衆議付法典股審查第三案解釋國會組織法衆議組織特别審查會審查之由主席指定胡祖舜等十五人爲審查委員并議决下次開會補選各股委員時間已屈遂宣告延會本日議决付審查之縣自治法及縣議會選舉法兩案係議員呂復提出聞該二案起草於兩月以前本擬俟至正式政府成立之後然後提出近因四川雲南等省或電促國會制定地方自治法律或紛紛電請軍政府頒行暫行條例足見地方自治乃今日人民要求最切不容再緩之事故特提前提出期望兩院早日議决咨由軍政府以代行大總統職權名義公布先就護法區域以内一律實行此事如果有成不但可慰人民渴望自治之意且使西南内部有此憲政基礎之地方自治制度亦可使中外人士評判南北兩方之優劣也 
[粤聞紀要]  
　　廣東西洋留學生之大會西洋留學生聨合會日昨在亞洲大酒店開非常大會到會者甚衆如川軍代表吳永珊粤軍總參議工程局長黃强均蒞會二時開會由臨時職員主任郭尙賢宣布選舉正式職員其結果如下會長黃强副會長參議院秘書經濟學碩士孫科醫學博士郭尙賢西文書記法學博士戴恩賽中文書記法學士伍平一司庫黃伯誠編輯部部長無烟藥局總工程師參議員德國工歟博士馬君武交際部長川軍代表兼軍政府外交調查會副會長吳永珊交際員化學學士區克明衆議院秘書吳尙鷹國際貿易社社長法國代學工程師楊子嘉電學士陳炳基林文經濟學碩士程天固皆一時俊秀旋由區君克明借定嶺南賣物場四樓爲該會俱樂部設通訊處於西堤潮香街口郭尚賢事務所俾與會員聨絡積極進行將來留學界定有一番新事業出現於廣東也 
　　軍府研究新銀團借欵辦法政務會議咨外交部文云案准函開據報載本年五月十一日英美法日在巴黎議决組織新銀團辦法　月十七日駐英公使施肇基將該團組織内容電告北京政府等語自新銀團發生中西各　迭有紀載我國贊成反對各持一說惟究竟該銀團現在進行如何北京政府如何對付本部無案可稽擬請由政務會議電詢北京政府俟得該團現在實情再覆滇省議會反對該團來電等因經於東日電詢北廷去後茲據龔心湛青電復稱新銀團組織内容兼辦實業借欵中央認爲侵害中國發展實業之自由迭經電飭駐美公使向美政府聲明不能贊同并請美政府轉致英美法日銀行代表知照中央之意應以行政經費借欵與實業鐵路借欵劃分爲二實業鐵路借欵不能由該團包辦以免妨害行政主權經濟自由尊見諒表同情等語並經本會議議决一面由外交部通知領事轉告公使電本國聲明軍府贊成新銀團之意其借欵辦法各節分函財政委員會外交調查會研究除分函外相應咨請貴部查照辦理此咨外交部長伍 
　　廣庚艦擱淺續聞海防辦事所統轄之廣庚兵艦在瓊州海口擱淺一事已詳前報該所帮辦周天祿早經進謁莫督軍請欵雇人起出莫督已允准撥欵數千惟頃據該艦艦長函報該艦擱淺處適水淺沙高潮漲時亦僅得水三四尺查勘該沙勢斜入海有數百尺之遙在海心用艦牽引長纜拖絞恐難着力似宜開挖沙路積水成河方易拖出惟工程更覺浩大需欵更多乞察奪等語現該所帮辦以挖沙起艦非數萬金不可擬派專員前往查探一切再行核辦又廣海兵艦早經電調回省載運陸蘭清軍隊赴欽廉使新任惟至今仍未見該艦回省聞係因該艦有緊要差遣未能調回之故已經去電海口催促矣 
　　鈕永建回粤後消息鈕永建前因事請假赴滬所有原管海軍陸戰隊司令官職務由馬濟代攝乃前日鈕忽乘某郵船抵港轉車到省據聞鈕氏此行并以旅滬南方總分各代表對於王揖地南來及關和會事一切意見向軍政府有所陳白當即進謁各總裁談晤甚久大約日内仍須回該隊司令原任也 
　　秘書長以院印發私電之查究參衆兩院拍發電報向來祇須蓋院印送局拍發無需繳費詎參議院秘書長陳某則以一切私人來往電報均擅蓋院印發出昨此事已爲該院議長林森查悉各報亦略有揭載陳大恐特請文牘科科長程祖彝簽名蓋章致函各報吏正程以陳假公濟私借院印發私電亦確有其事不肯照辦陳怒甚即在院中與程齟齠良久據聞林議長現派人赴電局調查現計其發見有據者已有十餘起之多陳刻正運動人向林前說項不知能否邀免置議也 
[湖北之鹽斤與紙幣]  
　　鹽斤加價之質問鄂省署决定淮鹽每斤加價八文十月一號實行省議員郭璜以湖北今年奇災何可再增人民擔負乃提出質問書連署者二十五人昨已交會咨送箥長署請爲答覆原質問書錄下爲質問事近聞吾鄂淮岸鹽斤加價業已實行逖聽之餘不勝駭汗查八年度預算對於地方各項政費早經本會量出爲入支配妥適咨交貴公署公布在案貴公署自應依法實行决不能於此外重加人民負擔縱或發生特别事帮必須增加預算亦應申叙理由召集本會臨時會議倘關國計民生萬難延擱之舉議員等權銜利害未嘗不可予以贊成刻下地方狀况如常不知根據何種理由加收鹽稅謂鹽政屬自國家加價課釐地方無權過問則鹽稅條例載有除依本條例徵收外不得另以代種名目征稅等語足見鹽稅爲國家整齋劃一之稅收不容各省自爲風氣今吾鄂擬加淮鹽斤價旣非中央通行之案顯爲地方一種附收征收附稅本會有議决之特權縱經貴公署陳明鹽務督辦核准照行亦不能據爲法律命令之另有規定藉以免除交議之煩况鹽稅稅則最不平等亦貧巨富一類苛征即民俗所謂人頭稅也吾鄂頻遭災害民困已極貴省長必於鹽稅增加附收而令流離失所之窮黎負此不平之擔負豈關心民瘼之所忍出此乎議員等種種疑慮難釋於懐謹依法提出質問書請於五日内明白答對傳聞之誤是所望於貴省長有以責我也提出者郭璜連署者胡賢宰周有章游幼山熊樹藩徐健夫童行毅司椿華伍龢中吳雲庠陳憲南李華穠詹靜哉張承嘉李愚陳紹龍萬國光廖秩道張聲詠孫錦章葉蘭彬羅樹　索閥李芳劉文藻丁榮學 
　　增發紙幣之称覆官錢局發行官票爲數已鉅今父增發稍明貨幣原理者無不深滋憂懼今據省署答覆及咨財政部文似具有充分理由無勞局外鰓鰓過慮特將省長咨文錄下爲咨覆事准貴會咨開（中略）等因經行官錢局查復去後茲據呈稱竊查職局添印新票八百萬張業經呈蒙軍省兩署核准咨部在案該項新票純爲掉換殘破龍票之用種種理由業於呈内詳細敷陳茲奉前因應懇鈞長查案據呈答覆至職局官票通計流通及儲存之欵共七千三百七十六萬餘串原質問書謂已逹萬萬串似尙未明眞相應懇鈞長據實聲明以息浮言等情據此查印發新票換回舊票前據該局呈請前來卽經軍省兩署會同咨明財政部查照在案茲准前因相應抄送咨文送請貴會查照是荷附咨財政部文如下湖北省長公署爲咨明事據湖北官錢局總辦郭幹卿呈稱案照職局前清及辛亥以後先後所發一串文龍票久多毛破民國三年又經高故督辦呈准印發新票自此新舊複雜極不統一雖經陸續收回銷燬二千七百二萬三千有奇而龍票之流行市面尙有一千五百零七萬有奇在昔人民對於龍票本極信仰乃新近據調查報告鄉民以殘破之故均作九八行用請用新票掉換等語查官票爲湖北財政中堅信用一失危險萬分殘破龍票人民旣已失其信仰深恐奸人乘勢煽惑以僞混眞牽動新票信用自非亟起直追以新票換回不足以資維持惟前印新票庫存無幾其以新票吸收之現金又皆以維持市面如果倉卒收回以爲掉換龍票之用則金融緊迫市面立現恐慌之象如以現金缺乏置爲緩圖倘或龍票日跌牽及新票舉省金融何堪設想幹卿爲統一紙幣維持信用計日夜籌維别無良策擬請另印一串文新票八百萬張將殘破龍票掃數收回其不敷之數俟收回中央墊欵以現金掉換如該欵急切不能回收即以原有現金補助總期肅清龍票不留餘孽以謀官票之統一似此票額旣可縮滅而紙幣收統一之效人民堅信仰之心一舉而數善俱備整理之策無逾於此如蒙核咨財部照准俟印妥後再行擬寰辦法呈請通飭各縣曉示商民所有龍票殘破難用商民減成行使懇另印少數新票一律換回緣由是否有當理合呈請鑒核轉咨等情據此查印發新票換回舊票歷經咨部核准有案茲該總辦爲掃數換回舊票以謀官票之統一所請另印新票八百萬張係屬事實之必要相應援案備文咨請大部查核是荷 
[長沙近訊]  
　　請設自治籌備處文張敬堯昨准内務部咨略云縣自治法案已經以明令公布舉辦期間轉瞬即屈各省應即設立自治籌備處派定專員按期籌備以專責成除分行外相應咨請查照辦理並請將湘省設處及籌辦情形隨時咨部以備查考 
　　電請籌備歡和慶典國務院通電云對德和平已以明令發表此爲我國對德宣戰成功之大慶典各省務卽籌備慶祝以免臨時倉促其慶祝日期届期再行通知張督接電後當派軍署副官長楊開甲省會警察廳長佟國安爲此項籌備委員 
　　湘鄂籌備聨防言法湘鄂毘連各屬或濱臨大湖港汉交錯或岡巒綿互山密林菁素爲盜匪叢集之區矧此連年戰事之後民窮財盡在在可危鄂王督以現在已屬中秋轉瞬冬防即屈特派盧金山旅長爲湘鄂邊聨防司令飭即速赴邊防妥籌一切並電請張督查照浝案迅派軍事大員會同辦理聞張督之意擬即派長岳鎭守使吳新田兼任 
　　湘省派銷公債數目八年公債條例早經公布各省應行派銷數目亦經財政部明定分電知照湘省派銷之公債數共爲一百萬元昨經該部電達張督查照並請廣爲設法募銷惟湘省屢遭兵燹復迭遇水旱元氣大傷生計奇蹙銀根緊迫商業蕭條此一百萬元之公債恐半數猶難銷去也 
　　遞解大批人犯回籍湘省軍政執法處先後判處徒刑交監執行之直魯奉豫等省人犯計有五十餘人該處以其覊押異鄉刑期過久照顧無人情殊可憫特呈請督軍將其一律遞解回籍執行監禁俾家屬得以京近照看以示體卹昨已經指令核准遂由該處將上項人犯發交長沙知事飭以十人爲一批即行派員押送起解 
[皖省近事]  
　　皖督倪嗣冲現尙逗留都中與時局極有關係據聞會電請督軍團派代表在津與行會議倘和議不成即籌劃最後方法對待西南未識確否外間近傳呂燮甫省長有辭職與更調兩說昨據呂氏之親信者言所傳均非事實皖省籌設造幣廠近因欵項無着有停止進行說皖敎育廳長董嘉會自去秋代理篆務以來對於本省敎育一切設施尙能力謀進行茲特就署設立學術研究會以中學畢業生入會研究學術以期造就科學人 
材預升大學之準備安慶體育敎員養成所因新建屋宇尙未落成本擬改期開課現董敎廳長爲遠道求學諸生便利起見特令就廳學術研究會先行授課以示變通辦理皖工賑獎劵已由賑撫局招商承辦在滬發行定期開獎來銷路能否發逹尙難預料婺源縣警佐胡鳴鶴現被該邑人民呈控違法擾民經省署批令該縣知事查覆核奪省商會維持國貨檢查所檢查某貨極嚴乃有少數商人因不得於已暗中設法破壞昨該所特開會集議預防方法 
[江浙請願减賦之動機（一）（續）]  
　　抑今蘇浙之所苦者固在於丁而尤在於漕中國有漕之省凡八而皆不足望蘇浙之項背故不以六省爲此例而姑以蘇浙自爲比例竊查江北淮揚徐海之廣四倍其漕而僅抵一蘇三倍其漕而僅抵一松太以浙東寗紹之富三倍其漕而不能抵一湖五倍其漕而不能抵一嘉土猶是土民猶是民地不能生金天不能雨粟處輸軌四織之郊百物騰昻庸率高而贏力微民皆燋然無有樂生之心自辛亥大潦繼以革政天災人事歲無寗宇去歲旱螟今年又水颶風三至衝决堤塘太湖年久失宣三江湮微在直魯二省重煩國家設官施治貸欵保息獨吾蘇浙權義不均攢眉忍痛水旱自圖衣食不赡輸將恐後良以检情樸愿先國家之争而後身圖乃年復一年至今而有不可朝夕之勢此某等所以徬徨無措不得已而再有請願減賦之舉也且夫國於天地必有與立與立者民也民納賦稅以供國家之費而賦不能以徒行固必有其承而出之者承之者田也出之者母財也財之所生必先有以復其母外此復有所贏利而後農爭勸焉贏利之中又必使斯民一歲之生計所謂事蓄生養之資者有怕給而後其贏乃可賦之以爲國用今江浙七屬之田四口之有夫婦子女耕田一十五畝可謂勤矣畝出穀二石五斗亦爲至奢此出穀之中舟車牛犁芻壅之費去其五之二四口之食云其四之一於是而三十七石五斗之穀畝所餘者不足一石矣一石之穀　之於市揆之近年米價至高不過五元衣敝而易之屋敝而完之疾病而醫藥之歲時伏臘吉凶慶弔之費人事之不可省者又不在内考其所以維持其生計者僅僅析薪蒔菜之所得以度殘年蓋亦穀矣乃一觀丁漕附稅水利敎育等捐一畝之田年需完銀八九解之譜如是民安得不日困困而不已田安得不日蕪而况災祲之來如去今兩年者安得不呼號請願以求我大總統之垂念而矜恤之乎夫國富本於民富我蘇浙吳杭等縣　富之史無富并實民力耕以奉上茹痛而不敢嚬呻司農按籍但見豐盈是以有富之名銅元充斥物價騰而庸率貴獨穀爲民食抑之使下地力旣盡例有還限逾限加工所還則劣欲葆生事惟有輟業人徒見工商末富之蒸蒸而不知隴畝之間鳩形菜色是謂無富之實不及今而輕其負擔民力必有告竭之時非獨爲蘇浙之憂將國家實受其病伏查民國三年江蘇巡按使韓國鈞浙江巡按使屈咉光及蘇浙士紳唐文治錢芬榮等均以兩省賦重呈請覈減中央均以各省田賦正在規畫整理爲詞夫就田賦言蘇浙不以與各省獨異自應靜候整理若就田賦中之漕糧言則蘇浙之困非獨不宜與各省并提亦不宜與有漕六省並提而况一省之中菀枯殊致同此覆載同此共和國民滿堂歡笑一人向隅此情此境維有向我大總統埀涕泣而一道之耳或謂吳杭等縣舊糧額微年逹七百五十一萬餘元中央政費倚爲大宗豈　率行議減顧某等竊謂經邦論道所論者在道之從違由道而推之人情所論者在情之好惡吳民雖愿其好生惡死之情殆亦天所同賦故憫其困厄而甦之者道之所宜情之所思也我大總統　任之初知鴉片之毒民慨然舉海上存土購而焚之所損以數千萬計合天道順人情不得已也（未完） 
[杭州快信]  
　　齋省長今日（二十八）午刻柬請盧督到署飲讌陪座者有督署參謀長范毓靈代四師七旅旅長陳樂山二師張載陽政務馮廳長杭關沈監督等盧督則定明日在署柬請文武各當道午讌並據官場消息王揖唐將來杭游覽名勝此間甬同鄉得李思浩私電稱决不願久綰財長俟有替人即將卸責嘉湖鎭使王桂林昨因公晋省（寓舊藩司前私宅） 
謁見軍民兩長面陳一切何豐林亦甫於昨日辭回寗台使署 
運使蔣邦彦今日乘早車赴滬就醫訂明日返署金華律師公會會長田鴻被該地檢廳檢察官來雄歐挾嫌誣陷擅捕濫押分電到省齋省長昨已今行高檢廳核明辦理永嘉鄭祖申爲徐定超建塔銘功不候官廳核准擅行興築致紳民紛起反對該縣知事亦電省請示令行甌海道尹查議覆奪現内務部亦咨浙查辦故昨又下令嚴催併核覆本月份軍政警各經費一百五十餘萬現已開始動放聞省庫收入支出相抵尙有不敷已令籌墊如數分撥 
地方通信 
[蘇州]  
　　創辦女中學蘇常鎭守使朱琛甫君對於公益素具熱忱此次於女子職業中學校之發起提倡尤力前日即在朱君公館開會集議到者如省會議長錢崇固蘇紳蔣季和模範二塲場長季新益農業校長王企華省敎育會會長黃任之代表蔣倜卿女師範校長楊逹權諸君及發起人金俠聞林半農周　成吳研因俞子夷黃竹銘徐敬人李鳳鳴諸君約二十人議决定名爲东蘇私立女子職業中學校暫假湖南會館爲校舍并將章程通過所有經費歸校董籌集大致已有把握當推定省立第二女師範附屬主事楊衛玉君爲籌備主任期於明年一月開學云 
　　逆倫案開棺檢騐齋門外沈巷上農民沈阿奎被伊妻串同螟蛉子謀斃一案茲悉縣署　承審員於昨晨率同檢騐錄事人等馳往該鄉實行開棺檢騐將阿奎屍棺舁至屍塲經其親族證明無誤遂命如法開棺當見該屍雖未腐爛然已遍體發現紫色枯瘦不堪僅存皮骨而已其頭部之皮肉均已爛去李檢騐吏先以清水洗滌乾淨當據騐得喉間確有傷痕發現係致命之要害惟以頸骨四肢勎將分裂不克翻移據實喝報塡明户單又經藍承審員親騐無誤騐　蓋棺標封交由死者親族及經保等舁去埋葬並命各具切結存案 
　　防疫醫院定期撤銷蘇州市公益事務所前因時疫流行特設防疫醫院延聘龐織文楊際之等西醫人班服務假臨平公社房屋現因天時秋凉疫氮已滅且該社商校開學需用房屋昨經議决准於舊暦八月初十爲止即行撤銷現已造具來院就診者姓名號數表册預備結束矣 
[無鍚]  
　　商會新會長二次辭職鍚邑商會改組舉出正會長薜南溟副會長王克循及各會董後經正副會長薛王二君函辭不就迄未解决後又經　商部頒取締會員資格以致社會人士咸疑會員中未合格者甚多將有根本推翻之事實發現但商會中仍着着進行大有急不待緩之勢故雖經新會長堅辭不就而仍集議定於本月二十八日恭迓新會長會董就職即發出通告通知各人薛君接得此項通告後立即致函商會作决不就任之第二次表示函云商會公鑒昨奉公函囑九月二十八日赴會就職等因查鄙人此次復被舉爲會長早經專函辭却今忽訂期促令就職殊難從命相應專函奉復即祈察核 
　　轉運公司之新埶照滬寗鐵路各站近因貨物擁擠車輛供不應求而各貨又因市面關係不容遲誤故轉運公司於夏間向該路討車時貨主常尾隨於後麕集寫字間爭論南京與鎭江兩站近已發生衝突車務處以客商隨同轉運公司夥友至寫字間爭吵實屬不成事體特製一種執照分給各轉運公司嗣後向該路要車時每公司祇限一人須持照方可人内餘人不得擅入鍚站各轉運公司昨已奉到是項執照聞將於十月一號實行 
　　盜　古墓近聞北門外一七圖梨花莊趙氏古墓被區書單子祥曁地痞萬阿培楊太觀等發掘盜賣茲悉此事已經涉訟業已此候派員丈勘而外間紛紛傳說咸謂若銀盜賣之地不僅趙姓古墓尙有與該墳相近之十五號墳地亦有盜賣消息而一五圖周姓祖墳又因被人盜賣聞已開始交涉何盜賣墳地者之多也 
[南京]  
　　關於祀孔典禮之通電本年上丁　祭主祭官陪祭官各員仍沿用鞠躬禮現届秋祭期近省署已准内務部咨知自本屆秋祭起祀孔大典改用跪拜禮以昭誠敬等情已誌前報茲聞省長公署近通電各道尹云案准内務部眞電開本部遵訂祭祀冠服一案業經繪鬭說明分甲乙二種呈奉指令仍用乙種等因查乙種即係民國三所頒布之祭祀冠服制自本年秋丁起凡制定祀典均應仍用三年舊制冠服并行四拜再拜禮除將原呈圖說公布外先此電達通飭遵照等因准此查是項祭祀冠服及圖說并規定祀孔四拜祀關岳廟祭忠烈祠再拜各典禮照准政事堂禮制館於民國三年九月及四年五七等月先後咨送前來等經前按署照印通行在案准電前因除分行外合亟電令該道尹轉電所屬一體遵照省長寗銑印 
[鎭江]  
　　新知事關防告示新任丹徒縣張玉藻知事昨出布告云本知事下事伊始察訪弊端以司法一部分最難弊絕風清夫法律　人民之保障豈容緣法以滋弊查前清涉訟和息到堂一切書差人等任意　索名目　多雙方當事人受害不堪自國體改革以來前項弊端懸爲厲禁乃日久玩生在所不免本知事爰擬數條掛諸堂壁嗣後無論警吏倘有藐　禁令滋弊援民一經訪明或被告發定即嚴究 
　　銀樓之大竊案鎭郡西門外大街新開鳳祥恒記銀樓於昨夜被賊將厨房臨巷之後站鐵欄窗鐵柱攀去由此入内竊去各種首飾計値大洋一千數百元　晨鳴知該管警察三區劉區長履勘後復報總局通飭各區嚴密查緝務期破獲 
　　日艦尚未離鎭日前鎭江到有日本驅逐艦二艘巡洋艦三艘停泊江必日昨已有一艘開往上游其餘四艘尙未離鎭今（二十七）日午後一時有第二十九驅逐艦水兵數十人舍舟登岸至寳蓋由左近空地練習步操直至四時始返 
[嘉興]  
　　城廂竊案迭出嘉興警務異常廢弛各長警對於站崗巡邏毫不加意致垹中竊案疊出無夜蔑有雖皆報知警所查緝未聞破獲一案近日各學校亦多被竊（如女校及高小均先後被竊）尙未破獲即如育志弄一帶竊案已出四五起現被竊人民已聨名呈請縣知事飭警嚴緝以安居民 
　　巡廻指導員出發嘉興巡廻指導員陳文洲錢紹霖二人以本學期各校間學已久擬即日出發指導已定下星期起出發鄉區聞仍分區出發以期迅速 
　　呈請飭埋屍棺嘉興監斃罪犯其屍棺均厝於三塔塘及沿鐵路一帶致穢氣薰蒸有碍衛生現公民張某等呈請縣署將該兩處罪犯屍棺飭人掩埋並請分飭管獄人員嗣後如有罪犯病斃當隨時擇地掩埋以重衛生王知事閱事後已令飭縣自治委員迅將罪犯浮厝擇地掩埋並飭管鉃員嗣後病斃罪犯隨即安置義塚不得任意抛置一面批示該公民等知照矣 
雜評一 
[龔下靳上後之和議（默）]  
　　抬靳以逐龔靳果有組閣之能力乎犧牲小徐以保段徐果甘爲其犧牲乎抬靳保段以聨馮馮果因此而聨乎馮段聨而實行携手矣馮段之外能保各督軍一致所謂直皖黨派問果皆一無異心乎各督軍無異心矣直皖收調和之效矣此亦不過北派勢力昨一穏固機會與南方議和有何關係乎和議即因北派勢力之變動而告成矣亦不過成南北武力之和黨派之和與我平民之希望和平有何關係乎夫平民所希望之和平首在剷除國内軍閥之勢力而和之結果適得其反則和又何能永久乎 
然而今日之樂觀者方以爲龔下靳上和議又有生機豈不異歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[孫中山辭職之决心]  
　　孫中山覆廣東國會吳禇兩議長及各議員書云蓮伯慧生先生曁諸先生公鑒奉讀支日快郵代電殷殷以抑志勿去相勉期以保存法律統系爲最低限度屬望只此復不能如命良用增歉文所望於國會者在於代表國民行使最富權驅除不法政府以達民權主義前電已述衷懹非徒自爲痛心亦非但向國會同人致慨也坐言起行還以望之於羣彦至於制憲自是國會本分豈有文之去就能損益於其間哉諸公代表國民先來者以護法而來固有最後之决心後來者以制憲而來亦豈因文辭職而致衷足文甚不欲以此無謂之顧慮輕量暫未來粤諸議員之人格若國會仍有推翻現制之决心勿遽作最低限度之想即或犧牲於一時尙可伸大義於天下不然者則在文雖有辱呆忍無重可負諸公之屬望未免空懸矣專復即頌决心九月十日 
[中華一進會致靳雲鵬電]  
　　北京國務院靳雲鵬先生鈞鑒天禍中國妖孽亂政達如執事願兼非法總揆然能立罷王揖唐表示誠意與民更始而安衆怒則國内糾紛或可立解而執事前愆亦可稍蓋否則終屬沆薤萬目難逃政王者恐即起而政執事矣上海中華一進會叩儉 
[和平聨合會二會員除名]  
　　全國和平聨合會移滬以來主張正大頗足代表民意乃自王揖唐派充北總代表後忽有少數人被其收買以致宗旨瞹昩往往有違反全國民意之論調識者深爲該會惜昨日午後二時該會開全體大會經前次公推之調查員報告彭解謝石欽等確被安福收買其假冒該會名義發出種種荒謬之電即其明證經會再三討論認爲應予除名以期恢復全國法團之名譽由主席宣告表决全體起立遂當場聲明將彭解謝石欽二人除名隨即布告全國并函請該二人派出之機關另派代表到會以利進行再有現充湖北農會代表某亦有被人收買之嫌因事實尚未查齋暫緩發表散會後彭解等惱羞成怒於自辦之和平新聞上揑造事實亦將該會某某五人除名云 
[十人團歡迎津代表]  
　　本埠法租界新民里中華救國十人團聨合會於昨日午後四時開會歡迎由津來滬各界代表劉清揚馬駿馮禹門三君該會團代表到會者四十三人高陪良主席宣布開會宗旨邱稼禾致歡迎詞畢請劉清揚女士演說略謂山東受馬良極端壓制發起請願團體意志非常堅决乃决京政府始則拒絕繼則干涉且拘去代表一人押於警廳中八日始釋天津代表繼續請願仍遭拒絕復用威嚇手段幾遭槍斃在請願諸人雖抱有犧牲之精神奈政府戚木如此直非少數人所能促其覺悟全仗四萬萬同胞羣策羣力奮起自决對内對外先定佈置方法再结合團體進行今所最希望者由無數之十人團組合一絕大團體開辦實業極力提倡國貨則某貨乃有無形消滅國内之一日政府雖能禁止吾人之抵制决無辭以禁止我人之提倡國貨一俟内力充滿乃本各個人愛國之心行救國之實又豈有干涉之餘地所望諸君忍苦含辛以百折不回意志達到最後之目的云云次由馬君駿馮君禹門沈君卓吾林君學衡相繼演說末由邱君稼禾致答謝詞茶點而散 
[王揖唐赴杭之又一說]  
　　王揖唐因南代表熊度冷靜而租界中又發現醜詆揭帖不樂居滬昨有與盧浙督同車赴杭之說茲據聨合通信社消息云昨爲王揖唐到滬之第十日因和議絕望神志沮喪頗有日暮途窮之感外間遂盛傳王赴杭然據哈同花園中人言則謂王固仍在園中云 
[明日夜半回復舊鐘點]  
　　本埠惜陰辦法已將屈滿海關定於明日（三十號）之 
夜將關上大鐘至十二時撥轉爲十一時其他之用新鐘時刻者亦皆回復原狀公共公廨關正會審官昨已諭知廨内辦事人員自本星期三（陽曆十月一號）起槪照舊時鐘點辦公早堂民刑訟案以舊鐘九句半開審下午審案二點半開庭五點爲度並飭檢察處通知各捕房一體遵照又西報消息本埠夏季節省日光之辦法定於本月底終止故星期二日夜半各鐘將撥遲一小時天津等處亦於十月一日改用舊鐘點 
[特别巡捕定期解除]  
　　大陸報云公共租界之特别巡捕成立已將十七個月定於十二月一日解除蓋屈時從戰地回來之巡捕可供應用故也大約特别巡捕將改爲捕房後備隊遇緊要時召集云 
[公共租界取締汽車新辦法]  
　　汽車夫開機疾駛肇禍傷人此等事幾無日無之自旅滬公民某某等擬就取締辦法三條呈請華洋各機關採擇以冀車輪之下减少新鬼法租界内近已有所設施公共工部局向視汽車肇禍違章等事極其注意現亦將更進一層除原有各項取締汽車辦法外再於各馬路竪立紅綠等色路燈使行人與汽車夫皆視其燈色爲進退若汽車夫仍有違章等情則拘送官廳嚴辦 
此項防制方法不久定見實行 
[章行嚴君之演說]  
　　　球中國學生會前晚請北京大學敎授章行嚴君演說（新時代之青年）是日天雖大雨而塲中已無容足之地到者有高陽碩士等數百人新鐘八時開會首由主席朱少屏君介紹後即請章君登壇演說略謂新時代一語每每易起誤解以爲新之云者宜是嶄新時期與從前時代絕不相謀諸君試閉目沉思假定一新時代者突然而起一切文字制度都非前有則其社會人物成何景象仔細思之豈非回復上古原人之狀况乎夫以上古原人與今世文明相較社會組織上文野繁簡之程度不可以道里計不可以品物計而一言以蔽之不過业無歷史與有歴史之區别而已故歴史者在人類社會諸可貴之物之中最爲可貴今人競言敎育不知敎育之所以必要之旨在以前輩之所發明經騐傳之後人使後人可以較少之心力博得較大之效果不至再如前輩走却許多迂道費却許多日力纔能築得可以流傳之基礎而已昨閱報見杜威博士在北京敎育部演說謂敎育所以不可少因人有生必有死人死而學問經騐與之俱死後一代之人又須從新學問從新經騐豈非文化永無進步之日故敎育云者即將此種學問經騐傳遞下去之謂也云云其言殊有至理以知新時代云者决非無中生有天外飛來之物而爲世世相承連綿不斷有可斷言旣日世世相承連綿不斷是歷史爲活動的整片的如電影然動動相續演成一齣整劇從而指定一點日此某時代也此某時代與某時代之所由分也是皆權宜之詞於理論未爲精當自古朝代變換每有一定時日可指如中華民國第一任臨時大總統於民國元年十月十日就職則以民國元年十月十日爲滿清與民國遞嬗之點自屬無訛然此純爲形式之事至言時代之精神則决無如此顯明之界線可分如史學家恒分史期爲上古中古近代究竟上古與中古之分中古與近代之分在何年何月何日何時何分鐘何秒鐘殆無史家可以言之今縱　分當泥於邏輯追晰至分鐘秒鐘而分在何年並非絕對不可能之事實則假令某所爲上古史中古史之分點果有人能證實某年以上社會中絕不含有中古史所載之羣性某年以下社會中絕不含有上古史所紀之事件乎如其不能則時代之分無顛撲不破之理可依爲據宇宙最後之眞理乃一動字自希臘諸賢以至今之柏格森多所發明柏格森尤爲當世大家可借吾國無人介紹其學說總之時代相續狀如犬牙不爲櫛比兩時代相距其中心如兩石投水成連綫波非同任作兩圓邊線各不相　故知新時代之所謂新亦猶前言一種權宜之詞耳友人胡君適之提倡白話反對古典文學在一定範圍以内其說無可駁者惟其所標主義有曰說話須說現在的話不可說古人的話聽者不可以辭害意若以辭害意則須知不說古人的話現在即無話可說今試考字書何字不有幾千年或 
幾百年之歷史文字者祖宗所貽流我輩之實藏也我輩失此實藏學問知識上立見窮無立錐故古人用文字以達其意思吾輩之意思有舉古人同者或古人之意思有先我而得者吾輩爲立言便利及節省心思起見正有說古人的話之必要故以愚見觀之不說古人的話不必一定是新文字的規律二十年前英人李提摩太著泰西新史攬要文中喜用中國詞意家語如寫天氣晴之時則日（淑氣催黃鳥晴光轉綠蘋之候）此同無謂之至然如（談何容易）乃前漢人語今人談話任意說出人人可以了角而且覺其自然古人之中恐未必有幾人憶及此語之發生距使用此語時已在二千年以外然則說古人的話亦視如何說法已耳或謂文無新舊惟其是誠然今人講新文學頗採極端之見揮斥一切舊者欲從文學上劃出一紀元號之曰新愚謂所見大狹且亦决不可能（未完） 
[寰球學生會歡送赴法學生]  
　　第五次赴法勤工學生有已定乘今日晨十時啓椗之（博多斯）船赴法者寰球中國學生會於昨日新鐘十時開歡送會到者有前參議院議長留法儉學會發起人張繼君儉學會代表高博愛君沈仲俊君及赴法學生共四十餘人首由該會總幹事朱少屏君演說略謂昨晤高博愛君始知諸君有已定明日啓行者故邀諸君來此一談但時間短迫未及預備故今日之會甚爲簡單甚望諸君到法後隨時賜敎次高博愛君演說由沈仲俊君譯述略謂抱赴西方求學志願者苟以語言不通則困難立見諸君在未行之先當寳愛光陰儉學會現設有補習夜課儘可來校已讀者可以　班未讀者亦可略知門徑此次（博多斯）船困裝兵不能多乘下次十月二十五號啓楦之（巴爾高）船或能預留一百三十人務請諸君忍耐云次張繼君演說云吾人於將至國外以前應明普通之禮節今日諸君所得之西禮須知一書（寰球學生會印送）其中記載關係甚大吾國與歐西各國文化不同生活程度相去变甚遠余於一九一五年在美國時常見華人衣服不整齋禮節不注意動輒被外人訕笑最可怪者金山中國街上華人常有武力爭鬥事恥莫甚焉此次諸君赴法當代表中國精神關於個人所應注意者（一）自已須認明能做工否吾國民以做工爲恥在外國並不以爲下賤（二）自已認明身體强壯否以上所云請諸君於到法後注意云散會後由該會欵以茶點并攝影一張以誌紀念云 
[圖衋畫美術學校提倡美育大會記]  
　　上海擔任美術敎育諸畫家近發起（天馬會）提倡新時人之美育特於昨日（九月二十八日）下午二時假座西門方斜路源壽里一號圖畫美術學校舉行成立大會到者凡數十人以美術界居最多數如張聿光鄭曼陀談杜字輩悉與焉次爲學界如神州女校第二師範諸校莫不踴　赴會會徽圓形金地青文以大方磚爲之上鐫（飛馬）似從古碑摹刻遠望作深碧色如彼曠代銅鼎紋彩異常精雅天馬四周皆小篆上署成立會年月日右旁署發起人丁悚楊清磬江可珋陳國良劉雅農張　諸君姓氏左旁署（丁悚定名江新製圖張邕球飾）等字一行下方横書爲天馬會譯文ＰegouSociety蓋困西文中之天馬在希臘神話中乃亞普羅（司文學美術之神）瑪施（司音樂之神）二神之愛馬也在中國文學史如漢元鼎天馬歌亦嘗膾炙人口者衆賓旣集首由丁悚致歡迎詞有諸君冒雨蒞會之精神爲同人等所欽幸等語次由江新君演述宗旨謂美術一道以公衆言可　揚一國文化以個人言可表示一已之本能及天眞也漢畫西畫原理本同所不同者爲人民之精神與習慣本會發起人皆由西畫入手今設此會期略變文人派之中國畫從而發揮光大俾有禆於工藝實用云云次楊清磬君宣讀章程其研究方法分五門（一）國粹畫之寫生寫意及圖案（二）西洋畫鉛炭油彩各科之寫實法（三）圖案畫之建築織物器具裝飾（四）彫塑之金石石刻與塑造（五）工藝美術之木工金工印刷漆器陶器刺繡攝影等常會每月一次會員資格頗嚴新會員以第一人得介紹入會者爲劉海粟此後會員應以每年春秋兩季美術展覽會中成績較優諸作家當選云劉海粟君所言深得美育原理舉其犖犖大者如云人之愛美本乎天性故美術敎育最足激發人之良心而助其去僞存誠如云美術家必須各有其特性方足見長故西法對物實寫遠勝中國之摹繪他人舊稿如云人體白描法在西方爲最高尙純潔之表象物因人體曲線最多物之美者曲線恒多等語皆妙論也 
[昨日米價又漲]  
　　米糧私運出口仍復不止因之米業迭接各内地來信云滬地某米廠某米行購辦者厂趨於常熟無鍚等處放價大批搜羅打包由火車裝至鎭江轉裝輪船運往外埠來源更形稀少而本埠某某等行近三日内打包私運出口者日有四五千石運往香港等埠每石除去運費及保險費運動費外尙可獲利四五元昨日頂高機白粳每石價開過九元八角五分據云十元出關卽在早夕之間誠民不堪命矣 
[議定整頓潮米辦法]  
　　米商南帮公所因整頓攙水潮米迭假萃秀堂開會等情均紀前報昨日該船戶代表周關生等又在德銘里事務所集議僉以船　較重設遇風浪激湍將艙内之米打濕則船戶難負責任故特將此項問題提出要求南帮公所酌定辦法而米客方面以此係中途發生之事毫無佐證無從取信商議再三惟有不得將原數絲毫移動到申之後再邀米客及公正人察験械遂定照此辦法答復該船帮遵照繼經嚴少泉蘇桂清兩董事將禀呈原官廳原稿删定一呈縣公署一呈縣商會一呈警察廳三機關備案即於昨日分發云 
[志成會星期常會]  
　　楊樹浦工界志成會於昨開第十六次星期常會發起人尤水泉虞俊卿閔少雲丁少卿歐陽純波陳財照蕭海珊李寳章宋鴻盛嚴錦堂吳全桂王松山王傳輔丁玉崑余得美陳清雲王介甫徐元龍等一百餘人先後到會午後三時開會當由評議長明潤身報告布廠開辦以來經過情形畢即提議左列各條（一）本會已出蓆法布種類雖多然未銷行於市茲擬先製様本派員分送各大布廠及各布莊以供參考資提倡（二）本會送出各種蓆法布様本後如得各該廠莊定織承銷當酌量盡其手續義務以示本會提倡國貨之熱忱（三）本會會員日漸増多擬將月費減少以示優特（四）本會布廠及學校雖有專員負責然究嫌不敷擬從會員中選出工藝專門學識精通品行端方者若干人爲本會布廠及學校襄理員以助敎育之不足（五）本會公推大隆鐵廠主人嚴裕堂爲本會名譽董事旋即表决通過散會 
[航美各輪定期增加運價]  
　　本埠航行美洲各輪船公司前次邀集同行議增運費略情已紀前報茲悉花旗昌興怡太中國等各公司大班集議後僉以歐戰雖已終了而現在各埠貨物壅塞待運甚殷加以煤價飛漲若照現必運費實屬不敷開支故特重行會議將前經减跌水脚乘資價單酌量增加以資挹注經衆贊成即行决定於十月一日實行加價並刋印通告增費新章分致中西各運商一體查照現統計貨件噸位依照前價加增每噸美金洋二元半如普通貨向減至第噸美洋十五元現須十七元半乘資前由滬至美國金山埠二百二十五元現須二百八十八元約加二成七八餘外各埠亦均依此類推增加 
[石灰船因被詐停駁]  
　　本埠南北市專駁石灰各船戶近被車軍石灰之小車夫及碼頭間痞棍等乘機敲詐屢求無　以致各該船戶無術對付發生停駁風潮已經三天各磚灰行因貨色到滬隨到隨起藉應銷場今被各船停止駁運無貨應銷殊與磚灰行營業大生障碍昨經該業永諧堂磚灰公所及灰船公所雙方均出維持竭力調停未知能否解决也 
[自强禁煙會之進行]  
　　旅滬浙紳五寳基及律師沈時復等組織自强禁烟會自備基金其宗旨分勸導醫藥調查三項現設籌備事務所於英租界今夏持章禀請省公署立案已蒙批令滬警廳查復俟復到再行令遵並聞先籌戒烟醫院施藥送醫以期掃毒云 
[海軍藍總司令定期出巡]  
　　海軍司令　署藍總司令現擬校閱各艦隊成績並考覈屬員功過定期本月二十九日篛艦出發先從長江一帶溯江上駛校閱各艦然後回滬再行定期赴閩省馬江厦門等處校閱預定一月問期所有公署例行公事擬請何參謀長品璋代拆代行遇有要緊公事隨時電商辦理出巡時尙須隨帶參謀副官秘書譯電各員並派利通軍艦伺候差遣昨已電呈海軍部請示一俟覆准即當啓節云 
[又防黨人運動軍界]  
　　松滬護軍使署近接中央電關現値國家多事之秋外象緊急而黨人各處煽動望我軍人勿爲所惑務各嚴守紀律整肅戎行足以養成堅銳之干城庶不負國家儲材養士之意折衝禦侮萬衆一心除通電外合亟電達遵照云 
[令籌烟酒徵收機關之辦法]  
　　北京烟酒事務署署長近悉各省烟酒公賣征收機關每有發生官商爭持劇烈風潮因即調查原因皆由各該機關任商家轉手承認每於暗中遞送苞苴在徵收長官貪圖中飽顛倒是非頓失信用致有不惜聲譽岡顧公家餉需支絀甚至江蘇第二區公賣分局於烟酒牌照稅因爭持認稅彼此攻訐盡獻實收數目核與認數大相懸殊無怪比較時有短絀並有白酒認商亦因認數參差爲人爭認以二萬二千元可加至三萬六千元者足見黑暮重重其一處認商分棧若此其他均可想見似此情形若不大加整頓實於徵稅前途大有關碍國家何能取實徵實收之惠是以電令江蘇烟酒公賣省局長並咨齋省長分别澈查該省所屬各區烟酒公賣局對於徵收情形有無前項情弊及與地方商家感情若何能否將此種徵收機關撤併或歸縣公署或由商家直接認辦掃去一層朘削卽爲國家多留一分實收商界亦免受苛勒之痛苦等因齋省長准咨前因已令行上海總商會密查詳情其二區公賣分局及各認商分棧等常年所徵實數若干該機關究竟或裁併或由公正大商家承辦孰爲妥善迅行詳細呈復以憑轉詳一面由文省局長飭傳該區劉分局長到省面詢事實亦須會同齋省長切實籌擬妥便方針云 
[烟酒聨合會常會紀事]  
　　中國烟酒聨合會昨開星期常會首由主席陳良玉起言近來社會對於國貨一事漸呈冷靜之象我兩業同人夙抱愛國熱沈凡日用飲食衣服以及器皿等物須隨時注意純用我國固有之貨　烟酒兩項亦須趁此時機勉力改良以圖推廣而挽利權俞葆康提議洋酒洋烟多銷一分卽華酒華烟減銷一分凡我兩業中人遇有宴會須一律純用國産衆皆贊成通過次金印侯提議欲圖國貨暢銷必先驅除障碍非從改良稅則着手則兩業無發達之望一俟世局寗定急宜繼續前案請求改良次提議烟酒兩公所添建殯舍事公决吾烟業中不論何帮均宜竭力擔任籌欵以期早成善舉衆皆承認捐助次金拜仁提議現在中秋節近商界賬務紛煩應將下星期當會暫停一次衆贊成議至此時已五鐘乃攻會 
[省署飭查車行公會之月捐]  
　　本埠閘北華界車行公會成立以來曾訂定簡章函請上海縣商會轉詳滬上各機關並江蘇實業廳轉噖省公署請爲備案茲聞齋省長察核該公會所訂章程有每月向各車輛收取月捐每車取洋兩角由車行代爲收繳其實即係徵諸車夫貧迫苦力之輩能否繳納有無苛派抑勒情弊批令實業廳張廳長轉令滬北工巡捐局外並咨淞滬警察廳查明前項事實妥爲復奪以便轉詳 
[南京回民對待馬良方法]  
　　山不回敎徒馬良此次慘殺無辜同敎三人各省回民同深憤激前北京回敎俱進會代設懺悔各條上海回民表示贊成並加函詰迄今未見馬良答覆聞南京回敎同人大爲憤恨提出對待方法通告天下回民（一） 
全國回民不得再與馬良本支人等聨結婚姻（二）馬良生前死後凡全國誦讀回經之經師不得再至馬宅誦吟唸及爲馬良與其本支人等裏尸等事）如各同敎有違反前項條件者卽以對待馬良之法對待之云 
[上星期進口之日貨]  
　　據某方面消息上海所到日貨均存山林匯山二碼頭棧中故每星期之報均係存棧之總數平時布煤紗糖常占日貨全價額十分六最近三星期以來四種實已減少輕木料海味帽襪等雜貨已增至十萬餘兩從前每星期二萬兩左右兩相比較已增四倍皆由二三東雜貨莊大進特進每家每日棧中提出之貨價値萬餘兩該莊每日批出三四千兩已與未抵制前無相區别因布糖紗煤減少之故上星期每日平均只九萬餘兩茲探錄其上星期每日入口貨價如左色布十三萬七千九百九十三兩東煤六萬四千六百兩棉紗一萬三千四百十五兩白糖八萬九千三百兩五金六千三百零五兩香烟紙料八千五百九十兩 
色紙文具一萬三千一百五十二兩紡績具五千八百九十九兩電玻磁具二萬一千四百三十一兩藥材顔料二萬零七十兩橡皮車具一萬一千三百七十五兩火柴燐質三萬零一百五十兩粉袋針毛絨二萬零五千零五十兩輕木板二萬九千兩黑海參香菌魚干一萬五千兩蝦米海帶呢帽毩襪手巾以及各種雜貨六萬一千三百三十五兩共計五十五萬二千六百九十二兩每日平均九萬二千一百十五兩 
[國貨維持會常會紀事]  
　　中華國貨維持會於前晚開第八届第三十二次常會八時三刻開會汪議長星一主席宣布各案畢（一）王介安報告建造會所覓地情形公决從長計議惟須趕早進行（一）王君又提議本會調查出品業將就緖惟恐遺漏尙多擬再登廣告訪求案公决自宜再登廣告手續較爲完善（一）香亞公司代表顧鳴球報告該公司創辦情形并擬入會公决請該公司正式來函後再定（一）吳養賢介紹福州大吉祥漆器面盆案公决陳列本曾并代提倡（一）粹華國貨楷片公司函請提倡出品案公决將來様保存准代提倡（一）梧州振興國貨會請查綿紗案公决函問綿業公會後再復（一）洋貨商業公會請代證明成茂號經銷之雙合盛五星啤酒來函證明國貨决雙合盛五星啤酒前經京師總商會來函證明國貨請代提倡在案自當代函星加坡中華總商會證明實在并托該商會分致華僑免多疑慮（一）武進　橋救國十人團請查縐巾案公决請徐松春王漢强分别調查後冉復（一）蘇州侍其巷雙桐專修科請提倡剌繡出品案公决准予提倡云 
[上海學生聨合會消息]  
　　組織第一年職員會前日（二十七）下午上海學生聨合會舊評議部借座跑馬廳一品香行休會禮當時評議員任矜蘋發表組織第一年職員會之意見略云今日爲本部同人卸職之期然同人並不可因此忘其責任凡國民應爲之事仍當繼續進行惟進行須有研究之機關督促之職務然後心專功速此第一年職員會之組織所以不可緩也云云繼由贊成者先後簽史並聞任君定於本星期日召集贊成各職員共同討論云 
　　牙籖工場第九次常會九月二十六下午五時半上海學生聨合會牙籖工場籌備會在事務所開第九次常會由任矜蘋君主席王永齡君紀錄先由主席報告執行前次議决案之經過及各分會新派各代表姓名繼由陳詠聲顧祖銓張徵瑞黃異陸禮華張冠羣浦雨田諸君先後發議討論進行方法茲將議决各案照錄如下（一）通告各分會會長每代表應募集整股二十五股如下滿二十五股由該分會認購五股（二）下次常會改星期五舊鐘四點半開會（三）代表攝影准下次常會（十月三日）舉行（四）認股書由本會繕就後分寄各代表再由各代表分寄認股者直接向銀行繳欵至七時許散會 
　　新舊職員交替禮九月二十八日下午上海學生聨合會在該會所行新舊職員交替禮一時振鈴開會公推狄侃君主席狄君略述數語即由舒志俠掌禮全體向國旗行三鞠躬禮禮畢前任會長何保仁君入席報告經過情形並希望本會嗣後力謀内部鞏固辦事有恒注重國民外交等事次新任任長程學簡君演說略謂才力不足本不敢受此重任唯以何君當選後再三推辭現又有各科職員濟濟多才以匡余之不逮鄙人自勉任斯職尙望各職員各盡其職則本會之發達無量矣次舒志俠君任矜蘋君芩德彰君等相繼演說至四時散會各科科員聚集各科辦事室凡科員今日到會過半數者皆選出正副主任各一人不及半數者暫舉出臨時主任俟以後正式主任舉出時臨時主任之職即行取消 
[工商研究會常會紀事]  
　　本埠中華工商研究會於昨日午後二時在天后宮事務所開常會到者郭建侯王漢强徐春榮卓健伯金子兼盛羹梅劉永江徐湘波等由主席馬樹周報告有某君提議泗涇路洋貨公會樓上餘屋可賃作本會分辦事處俾會員遇事與會接洽較爲便利請公决經衆贊成擬即訂期前往布置次討論周君介紹陳列所地址事衆議稍緩又中國實業製造廠創設第一陽傘工廠 
 
 

Page 11

 
 
招股事與會者均極贊成入股但人數無多擬再　大會竭力提倡又史惟記鐘表廠註册事已經核准又報告高昌製造織襪機器工廠接烟臺共和洋行來函以據該埠國貨團檢騐該工場運往烟臺之襪機疑爲非國貨等語公議以該工場所製襪機係屬完全自製會經本會審查列於第一等國貨有本會發給證明書并楊交涉員親書（履縞羣資）四字　額爲證應由本會去函證明云云至四時散會 
[衛士維卡號今日出口]  
　　花旗輪船公司由美新到之稦士維卡號輪船載來大批汽油萬餘桶入口後照章停泊下海浦空曠碼頭起卸然後分批運堆指定所在聴候騐關令定商提取昨已卸空訂於今晨裝載大批蒜頭五千餘包花生油千餘箱柏油二千餘桶綠茶二千箱餘外零星貨件各項原料計共二千餘噸下午卽須起椗出口放洋赴美又該公司之衣奎特號本星期四亦可到滬昨已接有電報矣 
[亞齋埠華僑因愛國捐軀]  
　　聨合通信社南洋亞齋士吉利通信云本埠（亞齋）金豐公司總理李鐵山因抵制風潮事於陽曆九月七號晚十時左右被華人三人行刺當時身受重僞未幾即斃刺客自行投案直供不諱自謂并無他人主使現拘禁候查再訊查核刺客一爲陳賜榮（粤興寗人）一爲陳木生（粤大埔高坡人）一爲該埠嚴秦興號人店夥姓名未詳接其店中人云彼係閩人 
[土貨聨單防弊辦法之呈復（續）]  
　　（一）各華商所請三聨報單　監督發給之日起以半年爲限應赴内地各該處照章買貨倒換運照凡逾限未經持用倒換運照之報單應缴送公所委員呈監督查銷如持已銷之單仍往内地買貨運出即將該貨全行入官（一）各華商所請三聨報單時必須出具切結聲明遵照現定章程辦理如有不遵此章之處即照所請報單内載貨數該完正稅若干情願繳完六倍入官并在切結内附載如遇有事故該商不及照章全辦者聴監督將該貨扣留按照應完各稅及加繳銀數提貨變價補足清楚方將餘貨及餘銀發給領回倘各項完繳未清該貨不以遇於别商各等語具結送請稅司存查并由稅司錄結轉送監督以憑發單（一）華商所請報單如被私行竊去或有遺失原請之人須立卽報明以便查銷報單撤銷運照報失以後如有人復用已銷之單辦貨違章與原謂之商無涉（一）請三聨報單所買土貨自倒換運照之日起限六個月到關最近之子口如逾限期貨未到最近之子口即照切結所開銀數呈繳入官惟凡有該貨沿途爲關卡及地方各項員弁扣留或有不測之事類如水災賊匪商人自已不能爲力各情事以致限内不能將貨運送到口該商須將躭誤之情形立即就近報明地方官並報關查照由監督酌量情節改寛限期若再逾所展之限方令該商照結罰繳並照第一條辦理（一）該土貨到關最近之子口須由該商開具件數貨色觔重清單報關由關發給准單准該貨過卡隨即將貨送鎭關碼頭騐明報完子口半稅後准將該貨起運上棧如不遵辦即照結開銀數呈繳入官（一）該土貨總須出口或由鎭逕往外國或别口再出外國均以六個月爲限如逾限不報出口即照該貨應完出口正稅銀數呈繳兩倍半方免出口（一）該土貨於未出口之先須行改裝應先開單報關由關騐明係原發給改裝運單并派騐貨手赴棧眼同改裝如未請准單　改即照結開銀數入官（一）該土貨到口以後如有損壞情事該商即須赴關報明由關委員騐明實在損壞若干核存幾成好貨照減核算出口稅項如該商因貨損壞不願運出外國即照減核稅銀數目完納南倍半方可就地傷賣切結亦卽銷還（一）原請三聨報單之華商如欲閉歇或遷移他處須將所請尙未買貨報單全行送繳公所委員轉呈監督核銷若已經買貨倒換運照尙在中途貨未到鎭或貨存棧未報出口或已運别口未經報往外國者該貨歸於别商須由接收商人自行呈具切結聲明情願仍照原具切結未清各節遵行（一）凡的逾限違章者應照切結呈繳銀兩由監督憑結照例追繳之時該商暫停續請報單其已領報單聴監督一併查銷運飭令繳回（仍未完） 
[蘇浙災況報告書]  
蘇州同鄉會籌賑處接吳縣洞庭西山來函云今歲　雨爲災以敝處西山情形爲尤甚地處太湖之中田畝被淹十之八九補種不及秋收無望沿湖村莊盡成澤國兼之烽陽酷烈水勢未退蒸成疫　晨發夕死蔓延全山死人不少誠令人見之垂涕聞之傷必再加颶風爲虐花菓樹木損失亦臣我西山　此兇荒爲數十年來所未有現在米珠薪桂貧民生計日鞎轉瞬嚴冬錢　交迫其有不塡溝　者幾希某等目覩慘狀不忍袖手用特代爲呼籲（下略）洞庭　志社　薇　徐濟華秦橋泉曁全體叩 
仁濟善堂接龍君季摶調查浙省桐鄉崇德兩縣災情報告書云查桐鄉全縣共分六區除城區外南系日　石涇二區東系濮院區北系青爐區西系玉溪區本屆受災原因有兩大端一桐鄉　慣蠶桑事了先種菸葉（因菸葉亦大宗出産之一）再揷秧苗此次　菸葉後適逢大小且積水遲遲不退不及再種秧苗二桐鄉宣洩尾閭東北匯流入太湖西南流入各支湖蕩本屆太湖之水已先漲滿西南各湖蕩自滬杭甬鐵路成立以來宣洩久嫌不暢然積水不退至旬餘日之久亦爲向來所未有十三日先赴西鄉孟溪橋一帶察視田間積水尙餘尺許並無秧苗痕跡詢悉因積水未退不能種揷且時令已過亦不及捕種再折赴北鄉沿運河塘綉溪橋一帶勘得沿塘之南皆屬青爐區所有沉没田内積水亦尙餘尺許一望汪洋災情較重貼近東北之　院區西北之玉溪區受災約佔十分之六七至城區及南之日暉石涇二區因鄉農了却蠶桑不肯放棄權利以致未及種揷秧苗任其沉没故受灵約佔十分之四五惟北之青爐區素號低區田土瘠薄種植他物向不甚宜專恃田内種收之利益此次被水冲决　救不及居大多數故受災約佔十分之八九是日沿運河由西折南赴崇德十四日黎明至雪村稻村寒山五湖涇尙木橋羔羊等勘視一週凡沉没田内積水亦尚餘尺許即間有種植田畝亦因被水灌浸過久不秀不實占居多數約計受災在十分之七八以上再往偏北之張渚鄉馬頭灣一帶登岸步行環繞數里之　見田内積水之深有至二尺餘者碧波蕩漾一望無垠向之往來路徑淹没者亦復不少均架有木板以便行人其受災約佔十分之八九以上查崇邑舊分十二鄉據述東鄉如錢林東萬肇昌等鄉素號高區受災較輕至西北數鄉如洲泉張渚等鄉土地瘠蕩平時歉收已屬難以度日若今年粒米無收一至來春實屬不堪設想總之桐崇兩縣爲嘉屬受災最重之縣至於被淹　畝及受災村莊戶口實數若干已囑趕速調查册報云云湖屬水災籌賑會接吳興　東區陸旅庭馮綬青葉　增三君報告災狀云　東二十莊田七十六畝全行淹没外自九十一莊至一百二十一莊田六萬五千六百零四畝零又自一百二十三莊至一百三十一莊田三萬一千七百八十一畝零又二百十八莊田三千二百三十畝零又　字仁壽舗義山莊田六百十七畝亦遭淹没共計田十萬零一千二百四十三畝零其間全行淹没者二十莊九十三九十四九十五九十七一百二十六以及義山等莊並冲坍圩埂有六七丈至二十八丈之巨補種之田間有十分之一二或十分之三四平均不及十分之一其冲坍各圩幾至不可收拾現仍一片汪洋盡成澤　云云 
[青年會愛國演講]  
　　四川路青年會童子部附設惠塞夜學上星期六晚第八次愛國演講會特請該會幹事楊舞心君主講（國旗之要義）精言妙義發人猛醒聞者約五六百人均各爲之動容也繼又輔以該校學生之幻術某女士等之鋼琴及該會自製之影片故蒞會諸人莫不興致勃勃云 
[復旦大學附設儲蓄銀行]  
　　徐家　復旦大學自前年起添辦商科内有銀行學一門遲爲學生實習起見特於校内附設銀行定名爲上海合作儲蓄銀行發起以來將及半載教職員及學生認股甚膰踴躍刻已籌備粗具規模定於十月一號先行在校内開幕俟有成效再行推廣至校外昨日并股東會到者六十餘人公舉李登輝薛仙舟邵伸輝何葆仁葉秉孚蘇莘垞范肇基畢靜謙徐永發戚其章陳國樑諸君爲監理會監理員復由監理會委任商科學生卡燕侯爲行長陸思安朱承洵君爲副行長鮑思信君爲司庫楊遵矩爲書記徐樹聲君爲會計章蔚然君爲庶務並推薛仙舟君爲辦事監理員指　一切薛君會任北京中國銀行副行長及香港工商實業銀行總理學識經騐極爲豐富現任該校銀行及經濟學敎授此次銀行設備出於薛君之力居多此外復請哈華德湯松蔣梅生諸君爲銀行顧問云 
[民治學會開會紀]  
　　二十八號民治學會開會出錢君幼琴振鈴入場劉仁航君主席劉鐘君速記首由孫惠學說明佛學原理甚合與人世之旨次劉仁航云孫君言大乘普渡衆生與我辦模範村之精神同次又云包君達三爲我等在淮安開了三百萬畝之地組織新村請諸君研究民治學理他日均到兄弟處先辦一小小新村亦可講宗教及教育諸君要造凈土及黃金極樂世界請到敝處初步試騐演說畢時已五鐘會中預備歡迎雲南丁顧二代表及甘肅水王二君遂搖鈴散會 
[預備戊祭典禮]  
　　上海縣沈知事奉滬海王道尹訓令本年十月三日爲舊曆秋分第一戊日應行致祭關岳之期乴有樂舞及一切籌備自應查照部頒祭典禮節先期妥爲預備等因沈知事奉令後當即轉函公欵公産經理處查照辦理矣 
[殖邊債權人開會紀]  
　　昨星期日殖邊債權人仍在西姚家弄催兌商困呈務所開會討論下午三時許除發起人到會外債權到者亦衆遂即推定主席開始討議由主席報告上星期衆債權所議進行辦法曾請靜候一星期再行議决實行等情詎至今在總管理處未見若何表示而總商會所代呈國務院曁財農兩部催償呈文尙亦未見批示大约非法律解决不爲功惟現適時届中秋人各有事敢請衆債權再忍須臾如節前總管理處仍無辦法宣佈當　全　大會决護進行諸君以爲何如衆債權亦無異議遂各散會 
[城内各善堂相繼結束]  
　　城内各慈善機關於第年夏令經堂　延請内外科醫生在堂施診給藥不取人文今屆因値　月節候較遲且以時疫未滅故各堂局俱延長診時以惠貧病茲因時已秋凉均各分别停止結束城内輔元堂自開診迄今總計一萬二千餘號其復善位中兩堂並放生局例　雙單日視症者亦各有六千號之多聞爲歷年所未遇云 
[憲兵司令部必編後之官佐名單]  
　　京師憲兵司令部前日分令所部三憲兵營各營長文云爲令遵事案查本司令部改編官制擬請分别荐委一案業經呈奉陸軍部指令内開據該司令呈請遵照改編新制所有官佐擬請分别荐委等情已悉該司令部所屬之第一營營長一缺應由該司令官兼帶第二營營長一缺准以一等副官王柏荐補第三營營長仍以原任營長張輔漢荐補至增設副官長一缺准以冠文潤調補一等副官王柏之升缺准以第一連連長黃利元升補遞遺連長一缺准以排長王其心等互調升補軍需官董曦軍醫官孫文敷均准以原職升補正書記官戴當箴副書記官孫象乾第二營書記解賡　均准照補由部備案第二營副官准以被裁之連長周萬清調補第二營軍　一職准以王之網補充司務長楊廉善等十二員均照所請各連由部註册被裁之排長耿槐森司務長管漢三着就原薪委充該司令部差遣遇缺儘先調用其餘原任及互調人員准其一併加委除分令并另案荐補委任外仰即轉飭各該員等先行到差勤愼供職勿負委任並將此次增設及改編各該員等簡明履歴迅即造表呈部備核此令等因奉引除分行合亟粘抄原呈各單令仰該營長遵照任職母違此令附司令部及所屬三營十二連官佐銜名分晰荐任委任清單 
[鈞和游巡艦入塢修理]  
　　鈞和游巡艦每屆秋季應得歲修一次茲屆修理之期帮由該艦長黃仲發呈奉水警第二廳長批准照修業於昨日（二十七）駛入瑞鎔船塢刮底汕溙修理矣 
[陳可良君開弔紀]  
　　昨日（夏暦八月初五日）爲太古公司總買辦香山陳可良君領帖開弔之辰喪居乍浦路第一百十三號本宅陳君亨壽九十二歲四代同堂見孫衆多平生樂善好施名播中外是日來弔者有唐少川楊小川徐固卿朱葆三杜梅叔席立功陳鎭柬錢貴三王彬彦諸君及各局局長各界紳商廣帮同鄉等數百人車馬盈門生榮死哀極一時之盛云 
[轉運公司經理被控]  
　　吳梅生於去年秋間開設同康轉運公司聘浦澄煕爲經理今年春間該公司停止營業賓主遂起交涉吳延律師在公共公堂呈控浦違背所訂經理合同因該公司牌號係掛西班牙戶故由廨函致西班牙副領事韋君於前日下午蒞廨會同李襄讞升座傳訊即由原告律師上堂譯訴案情畢旋由原告吳梅生投案訴稱由滬至寗各站皆有分公司計基金四千元聘被告爲經理按照所訂合同須每月將營業賬目抄報被告從不照約履行直至本年正月始將賬抄來核計資本已被　盡就如抄賬内辛工一項而論營業僅僅四月薪水已支七百餘元其他濫用尙有多項當時即令其清理賬目停止營業然伊延宕至今賬目仍未清理且於未關閉公司時將代人運輪之米擅向商業銀行做押欵八千餘元之鉅後來押期將滿該銀行函告被告謂不取贖即行拍賣幸此信落於我手贖出了結不然豈不起多方产匀涉耶該合同載明經理負完全責任今之閉歇實彼經理不善故而控究云云被告亦延朱斯芾律師爲代表向原告略一盤駁堂上諭被告交舗保　改續訊 
[互扭溺斃命案辨論終結]  
　　小工張德貴困遭船戶唐藩全揪扭落浦溺斃經戶母張章氏等報請法庭派員驗明並將唐藩全拘案訊供判押在案茲悉此案業經地方檢察廳預審終結起訴審判廳前日下午奉周推事官會同朱檢察官開庭審理先據屍母張章氏投稱六十匹歲江北人丈夫七十歲現住江北原籍家中婦人共生二子向隨兒子在滬長子今年六月初九日染疫身死次子德貴向在碼頭上爲小工　七月廿三晚忽遭唐藩全推落浦中以致死於非命現在家内尙有寡媳二口並孫兒孫女等年均幼稚合家無所倚靠求恩究懲見証王長喜供稱亦在碼頭上爲工匠　七月廿三晚見唐張二人互相扭毆民正欲赶往解勸已見二人一併落水惟因唐藩全頭上留存髪辮經人拖起得以救活而張竟遭溺斃是實屍姊夫陳小林供詞略同繼提唐藩全至案供川沙人在吳棊駁船上爲伙閏七月廿三日裝運洋紗至浦東某洋棧交卸當因爲時已晚不及卸貨乃泊華通碼頭是日下午九時許忽有索不相識之張德貴突至民船上不問情由擅將所牽纜繩解鬆以致船遭不測經民向之理說反被扭毆彼此失足墮人浦中民遇救得生張則溺斃實係自取其咎與民無干求察問官得供一再研訊各執如前問官即以辯論終結判唐還押張章氏等着退去聽候宣佈判决 
[西酒店主婦判交的保候訊]  
　　俄國人奥搿柯爾得沙夫在公共公廨呈訴某訴某外國店主無領事管束之西婦萬勒奚不還墊欵羅卜票洋二萬一千元現洋三千九查元並將寄存値洋四千元金珠飾物質洋化用等情由廨照准於上星期六諭飭捕房將兩造傳案質訊即據原告代表律師上堂譯明前情並稱被告現欲將其所開店業等變價挾資離開上海此案本奉公堂訂於十九號開審當因原告有事離滬故聲請展期堂上未定日期如被告果將業産變價携欵他往原告之現欵飾物勢無着落應請給諭禁止被告不得業産變賣或令交按照原告控數之人洋並保候訊等語訊之被告萬勒奚亦延律師到堂辯稱本案手續已早預備即被告秘開店業約　三萬金而原告所稱被告欲將店業等變價係屬毫無根據查原告所控被告原禀理由非常含糊不甚明白至於原告請求給諭禁止被告變賣産業一層　律帥不表同情請堂上准被告交尋常保人候訊云云經俞襄讞核供商之俄副領事盧君會判被告萬勒奚於七天内交四千五百元舗保或繳現洋四千五百元作保候訂期　訊 
[定貨不出案缺席判决]  
　　　商茂和洋行在公共公廨呈控寳昌號主王式標定購値價甚巨之五彩招紙十八箱蘇打粉五十噸漿粉三十二桶貨到不出亦不付欵等情由廨諭令原告將以上各貨另行賣去有無損失禀復再核並以被告王式標係總商會會員免予另覓舗保俟質訊時由商會擔保到案詎前日下午俞襄讞會同義副領事羅斯升座傳訊王竟不如期投質故原告代表律師及原告洋行内西人卽上堂陳明以上各貨售去計受損失銀五千二百九十九兩九錢五分外加本案律費銀五百兩均請斷今被告歸償堂上以被告旣不投質且經原告證明損失實數應予缺席判决着照數及律費一　償還判畢而王式標始　蹌至廨已無及矣 
[被告要求先訊反訴案]  
　　湖北路大行臺客棧呈控其鄰花世界游戲場不付房租及電燈費洋一千二百元一案前日由公共公廨派捕將該場主婦天津人宋氏傳訊原告代表律師起立譯稱被告每次欠租非控告則不理故前請求給諭發封該塲而被告不待執行即行理清然今又被欠是以控請訊追外並將被告押　免將來再費堂上寳貴光陰云云被告宋氏亦延律師到堂譯稱該客棧前次貿然請求給　發封已受損失若干今已起訴堂上須將反訴案先訊則被控案自能明白等語李襄讞與美副領事丁君諭改期併訊 
[函查被告産業]  
　　姚木生前扭沈耕餘王萊芹至法公堂控稱商人前被沈等　去洋四百餘元而逸又吳春霖控被沈等　去洋二百餘元今始遇見故此扭案求追等情奉判着沈等交保聽候民事堂期訊追在案嗣沈等無保管押昨又提訊先據原告姚木生投稱於今春有沈耕餘等前來商人處僞稱伊等欲合股開設正品協記運鹽公司每股須洋二百餘元因不敷開支故令商人入二股計洋四百八十元商人一時信以爲眞將洋如數交沈取支由沈給商人股單一紙後由商人查問之下始知受騙當即找尋沈等杳無踪跡後在杭州某寺内始將沈尋見向論由沈出立期票一紙約期歸還直至現今分文不還求請訊追吳春霖未到詰之沈耕餘供認騙洋不諱惟一時無力措繳原告又稱沈在杭州爲某寺住僧頗有産業並非無力求請嚴追中西官判沈等還押候函致杭州查明有無産業再行核奪 
[交保出外限理]  
　　普愛堂前遣人投法公堂控已歇式老夫薛培臣私行舞弊計銀四千七百餘现求追等情奉訊屬實判令之保限理在案嗣因無保管押昨又提訊據原告投稱現除保人賠償外尙少二千三百餘元惟薛原籍松江頗有家産並非無力實情有意挻押不繳仍求嚴追詰之薛培臣供民人在申並無親戚故此無人具保求請派探帶領出外設法　保料理等語中西官判准予飭探帶出交保限理 
[各被告均傳案交保候訊]  
　　婦人李氏在公共公廨呈控其夫李根才不顧赡養請求離婚又徐愷祥控馮永福不理擔保徐孫兩姓往來墊欵洋三百三十二元又張振廷控　士橋私用賬洋等案於上星期六由廨准飭管理傳提事宜之中西探捕將被告等先後傳至公堂禀奉中西官諭令分别保過堂候訊 
[印人控華人欠洋]  
　　印度人萬家生在公共公廨呈訴閘北居民吳少延欠洋六百三十元等情於上星期站由廨准飭捕房會同閘北警區將吳移傳到廨即據原告印人上堂聲請飭追訊之吳延律師到堂代辯經俞襄　　供商之英皇副領事判吳交保候展期一個月再　 
[機器脚踏車碾傷婦人足]  
　　昨暮有溧陽婦人康　氏行經愛多亞路爲某國人所乘機器脚踏車撞跌磯傷一足蹣　来能行由巡街捕前來囑乘車者簽字册上另雇車送受傷婦人往醫院醫治一面呈報捕頭候核示 
[塌車夫幾肇禍端]  
　　塌車夫王阿桂因在百老匯路外虹橋塊拖三百五十六號執照塌車大轉灣幾將某黃包車撞倒被一千一百四十九號華捕查見將王拘入捕房禀明捕頭飭令存洋兩元保出候示 
[馬車夫違章]  
　　虹口梧州路某馬車行馬夫梁有謀因於前日下午駕馳二百五十七號執照馬車在黃浦路與人搶奪生意被三百七十四號華捕查見以其有違定章將人車一併拘入捕房禀明捕頭飭令存洋十元保出聽候公堂傳訊 
[男子自縊]  
　　昨日黎明時有年約三十歲左右某甲不知何故在湖北路天蟾舞臺戲園之太平扶梯自縊身死由捕查見回訴捕頭諭將尸體舁入斐倫路騐尸所飭探查無尸屬着保報堂給棺收險標封厝壇候尸屬認領 
[投河人交家屬領去]  
　　浙江定海人張昌振在新大橋塊協安絲廠前投河圖盡經四區二分所警設法援起倪警佐恐張有神經病發浙寗水木工業醫院診治等情已詳前報茲悉張之家屬自見報載情形後即投該分所聲稱張向在寗波貿易近因虧蝕資本數告金懊喪之餘故不欲生幸有貴區警士援救得活慰激萬狀云云倪君命將張昌振交該家屬領回了事 
[挾嫌糾衆尋衅]  
　　江北無賴李步興向與恒豐路同春里開小雜貨店之殷開祥挾有仇隙前日李糾同朱德宣梁有成及女子王阿三等赶至殷店向殷尋衅搗毁店中什物由四區二分所警一併拘案奉倪警佐提訊屬實諭李賠償殷開祥五元外復罰洋五元朱梁二人各押一天而王阿三供詞中誣指殷向之調戲並搶伊　戒等語本應重辯姑念女流無知從寛判罰洋兩元無洋改押兩天以儆 
[工頭被毆受傷]  
　　滬西勞勃生路附近公益紗廠工頭錢振明前日被小工等唆使王臣根朱榮林任才得等將錢兇毆受傷經錢友朱鍚根代報捕房派探將受傷人車送醫院醫治並將王臣根等三人一併拘入捕房奉飭押候解送公堂　究 
[佔地尙未拆除]  
　　小西門内尙文路二百四十二號門牌原爲空地業經業戶殷瑞記雇工建造市房三幢佔及馬路餘地經各紳士呈請工巡捐局姚局長親勘屬實諭令拆除在案現該業尙未遵諭拆除該局昨又傳該工匠頭到案詰問以便澈究 
[藏僞洋供辭各執]  
　　前日有陳索宣報告五區崗警指郭化南身藏僞洋情事經該警將陳郭一併帶案抄郭身畔果有僞洋四百元據郭稱此項僞質洋元　陳交付與伊託講烟土請察王警正命解司法科訊辦 
[烟紙店私設烟榻]  
　　潮州人陳慶榮綽號喇叺向在法界小東門洋行街開設烟紙店詎在樓上私設烟榻容留外人燈吸事爲該管捕房捕頭查悉於前晚帶同包探及暗差捕等前往該處抄出烟鎗烟具等物甚夥帶入捕房諭令交保出外昨日傳解法公堂請究先據捕頭上堂禀明前情詰之陳供認私　　吸不　中西官判罰洋二十元充公以儆 
[匪徒攫金飾]  
　　小東門方九霞銀樓新開後連日城内外各赤金舗買客非常擁擠一般匪徒亦遂從而生心前午長生橋西首永豐赤金舗正在上市熱鬧之際忽有匪徒王助生陳永生二人奔入攫取櫃抬上經人　賢之金押髪等飾而逃經店伙王竹筠大聲喊救由南崗守望巡警劉兆林帮同追獲王助生一犯詰其原　已爲在逃之陳永生接去遂押送一區二分所請究由王清和警佐提案研詰王竹先投案伸訴被攫各金器情形要求究追質之王助生供受在沈陳永生之愚贓物亦爲陳攫去王君得供判備文申送淞滬警廳訊辦王竹筠着自行投質又住居大東門向爲賣珠寳之陸二男其妻前日向小東門　天　兌換金押髮一支該店夥授出因人多擁擠被匪人　接遁去遂向該號饒舌店夥不認吵鬧移時台經人勸散而去又住英界勞合路之婦人方姓因往小東門方九霞購兌金飾有鄰人附託携帶鈔票二百四十元及至該店將金鐲議定摸索身旁鈔票已不翼而飛言婦情急至涕泣綠係託帶必須賠償遂懊喪而返以浦東老叟某辋支花衣洋八十元往兌金戒亦被偷兒竊去自初三以來篛機摸竊者日必數起也 
[掩竊鍚燭台]  
　　胡和尚闖入虹口武昌路入百二十七號門牌粤人李正家竊得鍚燭台等物携贓圖遁被探譚鳳池查見當將人贓一併帶入捕房詰問口供一過押候解送公堂訊懲 
[介紹橷刋]  
　　新敎育共進社之（新敎育）第一郑第五期現已出版其要目如下蔣夢麟君之改變人生的態度　琦君之理科教育之目的黃炎培君之陳嘉庚毁家興學紀夢和君之歐美敎育新消息種種昨蒙贈送一册書此誌謝并爲介紹 
來函 
[董景安答詢通俗學校分部章程書]  
　　昨讀報載王海清楊孔章二君來函詢問通俗敎育學校分部章程并示校址云云鄙人現住上海滬江大學校内如有詢問通俗學校函牘可直接郵寄該校轉交至通俗敎育學校分部章程茲因本總部擬在一二年内在各省提倡增設通俗學校一萬所故分部章和重行改訂業已付印約三四日後可以奉寄此復 
[留日學生泣懇救國團來函]  
　　敬啓者本團同人自外交失敗輟學歸來創辦强國日報以血忱與國人相見日月於茲蒙各界來函俱表同情然以篇幅狹小不能發抒所見抱歉朖深久擬擴而充之因經濟困難心有餘而力不足是以暫時停刊派員向各界熱心諸君募捐以冀擴充大張繼續出版乃所募之欵通盤計算甚難支持不克再行發刊然承滬上諸君所惠之捐旣不敷擴充本報之用自當完璧歸趙俟數目結清如數奉還後再將諸君芳名一一登報聲明茲因經費問題職員多半離滬惟兩三人清理一切事務恐各界誤會特先布告留日學生泣懇救國團啓 
雜評二 
[和平聨合會内訌（庸）]  
　　和平聨合會近日李傑與彭解兩派内訌益烈各以受人津貼爲人爪牙之詞互相醜詆一方議决除名一方亦宣布除名以報之讀兩方揭布所反對者之事實皆若持之有故豈所謂彼一是非此亦一是非耶雖然兩方之内幕事涉隠秘吾人固不得而知也若其對時局之主張則通電具在不難覆按今日大多數國民之心理試問歡迎王揖唐乎抑反對王揖唐乎暱比安福派乎抑痛絕安福派乎逆通國之輿諭冒天下之不韙苟非别有居心决不出此即其所著以測其所隠微國民之目固尙未盲兩方之曲直究能辨别也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
淇 
　　自由談三字皆用當代名人字跡每星期調換一次今日係周鍾琪先生手書 
戲談 
[和平筆放歌] [  貞晦]  
　　和平筆者初法蘭西總理克勒滿沙氏遇刺獲免國人賀之 
飛　中學校之女生旣辦鮮花爲克氏壽復製金筆以獻今氏爲凡爾塞會議議長用以簽定對德和約者也或曰此筆將傳爲和史美談云（詳載申報八月十五號） 
戚廉二世眞男子經營天下力征耳嘵嘵和平徒美聽可憐已冷英雄齒聿柄厥辭投袂起孰殺奥儲我仇是燧舉先　黑海波營分行竃巴黎市騰霄覇氣鬼神悉聨軍大集貔貅士東犄西角妥縱橫陣線那可計道里决心奮摶困愈烈殺人術患不能詭飛航潛艇均戰器海可使沸天使圯五年轉關無敵人颯爽鬚眉當如此自從　路遭扁鐍山積金錢不救死士雖得飽民奈何一旦人心盡去矣喟然勒馬長太息慣走荷蘭棲敗邸織織之繩晣大木巖巖之石泐滴水傾天下力促一人勝不爲武敗奚恥初威爾遜仁且美詞吐春和浹肌髓曰諸民族等自由降服不容强鞭箠曰余不忍肆侵略彼暴行何不制止彼棄人道干正義余與周旋以韃弭大哉出師信有名號召東方我與爾牒德絕交及宣戰兩共和國兄師弟捷書報我勅敵摧六洲引領大同軌梯航陸海微敦槃我亦曰西遴國使嗟彼德人實封豕昔者薦食我東鄙規青島又請膠澳樹之高牙　堅壘弱肉强食吁可悲我昔不競彼有特抗手壇坫今其時不反侵地復何俟清　吉日迓軺車寳緩勳章預典禮凡爾塞宫今葵丘於主其盟法總揆畢斯麥歟遐哉名今也克勒滿沙氏生平許國輕一身忠勇遂爲敵所指橫風暗雨遣荆豫狙起道旁森短七倉猝不死眞天幸萬人遮集皆驚喜就中歡跳最有心抱書女郎皎桃李𧙠衆妙華贈嫌薄更貽彤管爛有煒巧製黃金細雕飾寳裝紅玉錯文綺深深教勒和平字喁喁盼結兵爭更果然瓊玖鏤柔情得與乾坤儌元祉吾聞此役慎載書五大强國專划擬旣受德降奏太平及與同盟備咸弛其有國際滯爭牒皆可前後究端委不問强弱準是非一一平亭芟藤　盛哉修好畏息兵由斯天地元新紀寳書琳册俄脫手爲位定　羅玉凡列邦使者趨蹌集我獨郤走不敢視嗚呼島澳我土地淪德於法二州比不曰歸璧如二州鄰反有之此何旨要約縱使無不可署諾何嘗非得已坐看遠東戰士血磅礴和平之筆底惜哉璀璨美入貽萬刼猶應羞牘尾外交自古競敏妙狐埋狐搰誰深詆東鄰之子天所驕能以一身的衆矢捭　技已捷於風親善言猶甘似醴其他與國更奚恤旦夕有事或肥彼是時座左咸爾遜宜持正論無偏倚誰知盈廷穆噡聴何乃低首亦唯唯白宮信誓今如何十四條文原廢紙豈其書生竟無用不然食言顙應泚吾聞鐵血宰相言世界何曾有公理國不自强 
天所棄痛哭炎黃將不祀勿謂仗義猶有人此約未必爲我毁奈何　牆自殘殺猥爲黨私根抗抵况可賣吳縱宰　蜀不張越出　茫茫宇宙一詩囚放歌且作憂天杞 
新拾遺 
[不事修飾之名人] [  瘦鵑]  
　　英國大詩人戴尼孫民ＡＴeunyon詩名震鑠全歐而不事修飾人但祝其外觀殊不信其胸中有錦繡心腸也喜一大氈冠廣緣而低頂冠本黑色歴久微泛　青冠之蓋十數年矣其衣亦　舊　有年所氏性好潔竟體常潔無織　顧獨愛其舊衣冠不忍　去有舊履一雙氏亦愛之如衣冠文學家某君日記中嘗記之云昨夕白　吟Ｂtoviydido鬚於戴尼邇家戴狀甚悅　席次烟其二足款白曰子蜀視之此履吾著之四十年矣座人爭觀之履底尙完好一似人之長生不老者抑亦奇矣法國前大總統法利愛氏ＡＩaIIiere功績爤然性亦不喜修飾一領結凡御三十年當就任時撮影者爲撮一影以易結爲請氏色然曰子何言欲易吾結耶吾御此結垂三十年未嘗一易不撮影可也不能易頿結撮影人唯唯勉撮一影而去聞總統之結絕巨作蝴蝶形繫以橡皮帶圍之項際云英國大文豪卡拉爾氏ＴＣＢＲＩＹＩＥ以（法國革命史）及（英雄與崇拜英雄）諸書占文壇首席然不喜修飾嘗以一理妝之衣改製爲短褂一襲質寫粗羅紗殊不美觀而氏常御之往來達官貴人中不以爲意其外衣亦陳舊泛爲黯碧冠尤敝殆足與戴尼遜嫓美其所居在乞爾西乞爾西之車夫咸識之見其冠則　嘖嘖相告曰似此破冠中孰則信其藏有一聰明之頭腦哉 
俄國大哲託爾斯泰氏ＬＴＯＩＳＴＯＩ夙抱平民主義錦衣玉食均所屏絕身爲伯爵而衣飾之　惡乃遠在常人之下居恒御農人服躬耕田陌間挽犁荷鋤怡如也髪常麻亂不加梳櫛世界名人中之不事修飾者當以氏爲第一云英國大畫家納透氏ＴＤＴＤＥＲ擅風景　名　一時办以不事修飾聞每出恒御一極舊之　服垢污遍漬春上冠敝冠髪落於頂長日圍一舊圍巾冬夏咸如是蓋　年不御領　故以此意大利奇諾佛造像之二十一自掩云 
雜錄 
[塵寰古豔志] [  枕綠]  
　　奸妍惡　人具同情乃有奇癖嗜茄賞識於牝牡驪黃之外顛倒夢想甘爲情死而弗辭者語人而人莫之信吾得紀釋丹飛之豔史矣釋美之新雪尼的人伯氏某爲巨腹賈及死以遺産盡歸釋時釋年二十有二已卒業於芝加哥大學爲新地某中學之修身敎員矣敎務之暇握管爲文率皆關於修養之道義至精當名報爭刊故時人僅知其豪於文而不知其吏豪於金也釋素抱獨身主義謂　底温暦枕邊指粉誠能化百鍊鋼爲繞指柔尤足使多情夫婿坐敗令名也顧當二十四歲時突以外界之接觸乃消滅其初志於無形之中一日者方目校歸寓坐電東之頭等室中中途有二女郎躍而登亦入就坐其一明眸皓齒絕代姝也而其一則鼻平額狹雙眼失神腰旣痴肥容尤不媚天上安琪兒地下母夜叉並肩相形彌覺匪稱孰識釋之一縷情絲竟山方寸　府中飛越而出繞醜女身作千萬匣而於　姝也反視若無暏二女下亦下知去寓所已遙則尾之行及得其家始雇車歸頗涉遐想至失常度苦通詞之末由付諸一嗼而罷越數日中途又相値則醜女獨行假故與語殊無拒意識爲即女著作家辦麗琊也益倾倒不勝一握手而成友從此書函往返相惜相憐偶爾覿而談笑多歡釋以爲必事相問因樂間乞　　凄然曰賞告君儂未亡人也行年十九即喪所天臨殁歁言矢誓不貳於茲五載古非不　期以秃　　生長引　婦生涯而終世矣見君質而有文恭而有禮攷與爲友交止於友母徒自若也自是厥後釋屢投桃而無報李矣重踵前地則桃花依舊人面已非長日咨嗟積忠叫疾且劇矣忽郭使賫一書來强歛神閱之則瓣之手筆也書曰一　室而居　絕君念不意重以此厄君也往後思量追悔憐才之多事君之獲疾儂實爲之矣以儂　柳之質獨邀君子埀青儂何人斯能無知已之感其所以不君許者雅不欲以不祥之身累及君子正爲君計也而君不諒儂末如之何矣茲誓於上帝之前儂之身爲故夫守儂之必爲君守其亦君所樂聞者與顧君强自振作後晤有期今則恐舊恨重牽致益君疾不能趨慰勿責無情然而行間字裡固徧嵌儂之　魂君得此書不啻與儂握手也）釋長嘆日有友若斯　生福已不淺復奘载焉求然而遲矣一笑而殁 
小說 
[緹騎外史（十七）] [  春醦譯]  
　　則亦怫然詢殿下日爾顧從何權訽我殿下日吾詢爾以爾爲吾所養並得吾俸給吾一言之出於爾即同命令郡主日嗟乎吾今將黜密謀勿爲殿下一晒日今已無及須知一日爲密謀之人即永永爲密諜母得退黜欲退黜者祗有一道欲吾奉告耶郡主日吾甚顧知之日此祗一道即病發不能更任事耳郡主日爾乃似一暴君着着不今人脫爾圍範之内殿下日病發則部中之大夫必爲爾騐證不取爾費特此事亦不易爲病發即遣爾國家之醫院衣食永被了爾餘生惟永永不令爾出外一步吾知爾前日　蹈之衣衫華美已極自人院後亦更無舞蹈之機會或委之篋衍中耳郡主日請盡爾言病發不車者則爾何以處之殿下日或遣爾西伯利亞小易空氣治礦中之業則體魄漸漸可强精神亦復郡主日止之爾言已足爾秉此鐵血剛强之性無論見郎女之丰光容貌一一無動吾有永永奉侍耳爾用似舉足凌吾頭上使吾不敢遽抗言此少息復曰顧何以了吾私恨此阿達白耶之事殿下一手掣壁上烏木之石牌書一二字日觀之吾已列阿達名字其上言次復以海綿拭去之示郡主日吾今復拭之矣郡主日此作何解殿下日吾亦示爾使爾心曲拭去女郎之名字如吾所爲後此亦勿更道其名字俄國觀此英國之女郎倐來倐倐似步虚之仙子亦終不習其事白耶縱不祿死有異徵而女郎却與　殊經决勿能聽魔道中人恣其凌暴郡主日爾乃目我爲魔道周欲以保護女郎自居耶殿下日吾固能之脫吾盡其責者舍皇帝外亦决無第二俄人能得及我即我權力削損而愛憎之念尙永永如此郡主笑曰天下人入爾掌握非爾允之者何得遽脫殿下曰吾殊非孺　所事亦一二語了當可决 
[自由談之自由談] [  不冷]  
　　戰又不戰退又不退戰又不戰退又不退之言其求戰之望少而求退之望多也今則反是不戰不退者蓋謂帶陷於不能戰不能退之域耳愈久而困人愈甚安必望其退哉 
 
 

Page 15

 
 
   
 
 

Page 16

 
 
   
 
