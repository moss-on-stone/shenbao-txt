# 1923 - 233 - 4918143

 

Page 1

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
 

Page 2

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
 

Page 3

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
 

Page 4

 
 
第一萬八千一百四十三號;中華民國十二年 西曆一千九百二十三年八月三十號
星期四 * *時評 
[護路] [  冷]  
　　其實中國官府對於鐵路之保護其力甚易盡祇須鐵路經過乏各省軍隊將匪徒驅除使無立足之點併約朿軍人勿使擾亂路政及交通當局整頓路員積弊如是則鐵路搶刦之事决不再見鐵路收入亦足以應付外債外人雖有干涉之議詎能實現耶 
　　此其所爲并亦不得謂之盡力何也軍隊剿除匪徒分内事也軍人不擾路政分内事也交通當局整頓路員積弊分内事也各行其分内之事而路不護而自護外人干涉不拒而自拒亦何所難而不爲今乃不此之務惟皇皇焉護路是謀外人干涉是懼是誠所謂舍本而逐末者雖然今之中國人孰有肯爲分内事者况乎官府 
國内專電 
　　北京電儉（二）（十）（八）使團護路委員會提議英國提案英委員云臨城案後又發現多次匪擾外人行動且中政府於曼德所擬計劃并未採納某某委員云列國反對共同護路則可但應組視察團責令中國速爲澈底的整頓現在調查中國路弊爲世界各國所無如運貨車要運動費有貨車要車頭又要二重運動費正經貨物則擱置此與華會關於運率之原則有背某委員謂此事應與護路問題分開責令中國整頓則可英委員謂各路英國資本多現在營業失敗英受損失較鉅英國不能默然美委員日廣九路英人管理而仍不能免近且並日用亦不够南潯路由日人監賬現仍賠累外人管理不可爲訓結果如英國不能保留此項動議由英單獨與中國交涉（二十八日下午一鐘） 
　　北京電七月鹽餘總數三百四十萬除滙理實放二百五十餘萬軍警餉發五成五長官未允昨夕再訪張弧張以去就爭又正金債基金及滙豐道勝欠項均允照發原存日本九六基金五十餘萬現應付日本二百八十餘萬已扣八十萬連結存之五十餘萬共合百三十萬尙欠百五十萬與原田梁二等商定展至十一月鹽餘再扣 
　　北京電今晨二時凌霨回京對内務部索薪罷工謂雖籌到欵若干但一發則各機關援例故擬俟到秋節前發放數成（二十八日下午一鐘） 
　　北京電儉（二）（十）（八）敎部員會議以財部只給八校不給部員再向張質問張答部薪須與各機關同時支配　　 
　　北京電儉（二）（十）（八）印花市價落到一折多以票價購工料尙不够一二分印花事實上已不能印 
　　北京電臨棗匪熾魯田派第九旅長徐鴻賓帶步一營馬一連山砲四門由辛莊開棗轉嶧縣二十七起運（二十八日下午一鐘） 
　　北京電津浦局電部陳調元代南京招兵三百由徐運寧索車請示 
　　北京電八月二十四日陳籙訪法外長催開關税會法外長答法國會對於金法郎案不决斷難批准華會關税協定反向陳籙催速决金法郎並請尅日答覆陳籙二十五電外部請示（二十八日下午一鐘） 
　　北京電王景歧比京電比政府照會金法郎事請於九月十日以前確定辦法若再置不理比政府另籌相當辦法（二十八日下午一鐘） 
　　北京電外部電陳籙唐在復國際聯盟費已籌得二十萬不日卽滙請籌備出席大會（二十八日下午一鐘） 
　　北京電儉（二）（十）（八）晨十點顧維鈞由北戴河回京（二十八日下午一鐘） 
　　北京電儉（二）（十）（八）魯議員公宴顧維鈞爭威海案反對周潍開埠及反對臨城案外人護路（二十八日下午一鐘） 
　　北京電儉（二）（十）（八）吳景濓發表一論予之法統救國論與政變後所持之態度但言與行不同（二十八日下午一鐘） 
　　北京電去年直奉戰爭保案千餘人授軍官將發表（二十八日下午一鐘） 
　　北京電儉（二）（十）（八）各政團在甘石橋集議九月開總統預備會事 
　　北京電曹錕電院部協成店運蘆鹽二十萬石行銷鄂西需鐵栅車十二萬五千噸京奉不允記賬請飭一律記在本署賬上將來由軍事費欵撥還務飭各路局立時備車毌許留難（二十八日下午鐘） 
　　北京電援川軍失敗證實（二十八日下午一鐘） 
　　天津電張紹曾自以合法總理不能到任行使職權經某省要人説項亦無效萬分沉鬱直王商大選及張復職昨姚以价晋京呂均張琴來津多爲張奔走此事 
　　天津電財部派滬商某任參事上行走某西班牙籍浙議員陸昌熾以國籍法文官任用法外國籍不能取得本國官吏地位根據最近顧問制度止能畀一顧問擬在地檢廳告發此事（二十八日下午三鐘） 
　　天津電吳景濓囑敶策與交吳財張商量以同成鐵路名義借欵三千萬元馬驤羅家衡等嫉陳擅寵頗多微詞（二十八日下午三鐘） 
　　天津電放還六月份鹽餘張弧擬撥四十萬滙杜錫珪軍警機關要求將此欵先發幾成並警告各行京欵不准滙往外埠正在疏通中 
　　天津電傳攝閣授意駐英美法三使藉口外交緊急來電催辦大選 
　　天津電旅京魯同鄉因梁如浩辦威海衛案喪權誤國請懲梁並拒絕草約簽字梁來津居英界本宅魯人跟踪向梁質問（二十八日下午三鐘） 
　　天津電二十七日王承斌高凌霨吳毓麟曹鋭陸錦在張弧宅會議大選内閣兩問題由陸將會議結果赴保告曹（二十八日下午三鐘） 
　　吉林電探報廟街突被日軍佔據現由阿省軍隊開赴伯力等處抵制 
　　天津電俄總統喀列寗在阿省招開公民會議表示此次中俄會議祇爲東路兹係非實親華如華提出以所存盧布贖路卽行拒絕謂前者日軍尙被驅逐何况中國態席頗强硬（二十七日下午五鐘） 
　　哈爾濱電奉吉黑將添設鎭守使奉東北路·吉東路·黑西北路·各一人（二十七日下午一鐘） 
　　哈爾濱電奉訊三省軍隊由九月起調防秋季大操定下月初 
　　哈爾濱電電局接交部電謂中東路積欠電費十萬七千五百六十餘元除前曾滙解一萬外餘欠速催（二十七日下午一鐘） 
　　漢口電鄂議會通電歷陳鄂省所受兵爭痛苦自今以後無論任何戰役絕對不爲直接或間接參加並請求本省軍民長官共本斯旨保境安民蕭函復省議會第二師無調鄂説孫督理因中央欵項未撥到不得不留漢以待報載失實請勿惑浮言（二十九日下午九鐘） 
　　漢口電蕭因外間謠熾特派隊赴梅子山保護孫傳芳寓省議員汪龍駿又函孫請其早日離鄂以息流言（二十九日下午九鐘） 
　　漢口電美領函覆交涉員歷述大來案詳情對裁判劉副官結果表示失望（二十九日下午九鐘） 
　　漢口電聞重慶陷落時楊森身陷敵中恐被俘虜趙榮華先期到宜鄧鍚侯陳轼楝兩部紛由江北退走又資中方面黔軍亦敗退瀘州並傳夔萬北軍全數退回鄂境分扼酉陽秀山以堵川軍東下 
　　漢口電湘訊朱耀華黄輝祖袁植三團推張輝鑽爲二路司令與吳劍學部圍撃蔣鋤歐團蔣團趙營被迫繳械劉重威團往援亦有二百餘人不戰而降湘西蔡唐兩部仍在桃源相持無大激戰 
 
 

Page 5

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
 

Page 6

 
 
第一萬八千一百四十三號;中華民國十二年 西曆一千九百二十三年八月三十號
星期四 * *國内專電二 
　　漢口電潘旅在宋河孫家橋等處迭次斃匪三百餘人救出人票千餘劉匪廣林受傷彈盡懇安神甫要求官軍給械編軍將梅釋放梅函白神甫不願給械助匪作惡如彼遭害只須中政府以一二萬元在隨棗或德安修一學校敎堂以留紀念潘現督隊痛剿並電省請示　　漢口電蕭儉（二）（十）（八）電曹吳土匪四起防剿困難對川湘事宜取局外態度以維現狀（二十九日下午九鐘） 
　　長沙電東西路均告小捷惟安化賀旅二十八始下攻撃令故無戰報中路蔣團告捷譚軍吳團向福田鋪退劉蔣兩團夾攻吳團向永豐退蔣鄒兩團由中東會合攻衡陽鄒團已過草市譚軍成團向大市鋪退譚軍死守賀家山衡陽在包圍中（二十八日下午七鐘） 
　　長沙電魯滌平通電自感日（二）（十）（七）起宣布不參與此次戰事一因或持主義或護省憲各走極端不能左右袒二因譚趙皆滌等新舊主人兩姑之間難爲婦三因科熟未定恐加入戰團重增民病四欲超然兩派留爲國家緩急之資堅守一隅稍存弟兄休戚之誼今劃出本師原屬防區爲緩衝地點以清盜匪維秩序爲責俟戰平卽束身待罪（二十八日下午七鐘） 
　　長沙電安化省軍分三路前進已與蔡軍接觸賀旅親赴小淹前線指揮將有激烈戰事（二十九日下午二鐘） 
　　長沙電講武堂學員槍械已繳政府俟軍事結束再發還（二十九日下午二鐘） 
　　長沙電趙布告實行以軍用票抵借一個月房租（二十九日下午二鐘） 
　　長沙電岳州匪熾防軍不敷分布儉（二）（十）（八）又開去騎兵一連 
　　長沙電長沙伏龍鎭黄花市兩團局槍枝先後被匪刦去（二十九日下午二鐘） 
　　香港電吳鐵城派游撃隊兩中隊馬巡一隊赴石龍衛孫（二十九日下午七鐘） 
　　香港電連日東江緊急省中軍隊幾盡開㧞因此廣九客貨車盡停專供軍用周之貞部千餘昨由順德運省將赴東江駐陽江許軍梁土鋒部連日亦陸續運省 
　　香港電右翼粤軍頗得手聞已佔增城决由新塘襲石灘斷聯軍歸路（二十九日下午七鐘） 
　　香港電徑（二）（十）（五）李易標部會合林虎軍數千進佔泰尾隨向博羅進攻聯軍披靡進至距博十五里地方聯軍得楊廷培朱澤民等部滇軍趕至應援劇戰兩日夜衝鋒數十次仍未得手後楊用計誘李林軍渡河及半前後夾撃始將李林軍撃退二直里現雙方尙激戰泰尾仍在李林軍手（二十九日下午七鐘） 
　　香港電楊希閔儉（二）（十）（八）電稱閔率第五師宥（二）（十）（六）抵淡水將淡水前方一帶之敵撃散大部向平山退去現張指揮星羽派一部跟踪追撃 
　　香港電孫巡視平湖後卽晚返石龍因博羅危急調滇軍第四師赴博助戰並擬日内赴博督戰 
（二十九日下午七鐘） 
特約路透電 
[比國覆英牒文及英法報評]  
　　十十八日比京電比國致英覆牒論佔領魯爾合法之問題謂比政府不過將協約國政府從前於同樣情形下所一致籌定之辦法施諸實行耳斯巴會議曾有續佔德國土地以實行協約國關於礦煤事决議之諒解且屢次集議從未發生佔領是否合法之問題法比政府除視德國付欵多寡酌定退兵外决意不讓出魯爾但消極抵抗停止時法比可設法恢復如一月十日所言魯爾狀况德國賠欵與協約國債務兩問題現已互相結合協約國所表示之最低數目已使一九二一年五月五日付欵表中所開之最低賠欵數目有减去若干之可能性至於德國幣制必須固定財政必須由協約國監督則早已議定比國共已收德國一·二九九·○○○·○○○金馬克英國已收一·二九七·○○○·○○○金馬克法國已收一·一七五·○○○·○○○金馬克其他國家共收六三二·○○○·○○○金馬克比國所謂應得付欵優先權之兵之燹區城乃指協約國所受之任何物質上損失而言英國航業因德國行動而遭之喪失亦在此列比國依此根據當得德國賠欵總額百分之十三計六·五○○·○○○·○○○金馬克其中有一·五○○·○○○·○○○金馬克業已收到若照賠欵表則規定應給與比國者逾一○○·○○○·○○○·○○○金馬克兩數相差頗鉅比國爲聯合迅速解决計現願犧牲此相差之數云云 
　　二十八日巴黎電比國至英覆牒文今日已發表首叚謂比國獨立每遇危機英國輒出塲相助英國兵士長眠於比土者及十萬人此乃比國所决不能忘却者比政府見其意思與行爲應英政府所諒者而竟不爲英政府所諒不禁有慘痛之感想帮對於倫敦此言議各節不得不再答覆之覆牒至此乃對英牒逐條覆之比政府並提出可使協約國協定辦法之意見惟英牒有數處不能置議如關谥比國優先權者即其一端此層已使比人有大不滿意之印象末所述比國意見謂德國所付之欵應由協約國依照彼此特質上損失之多寡而攤分之 
　　二十八日倫敦電路透社從非官塲之可恃方面探悉英政府對於比國所提協約國間開非正式談話之建議以爲如此種談話有成功氣象則英政府願參加之但若法比意見不容更變則此種談話不但無益且有損焉聞英當軸之意仍以爲將英國地位公布於衆實與英國有益如協約國明白表示願有協定並準備依照時勢更變態度之意英國方允與聞此秘密外交之談話 
　　二十八日巴黎電巴黎時報評論比牒謂比牒措詞明晰婉且提出種種意見讀之令人欣快但讀者不得因法牒之和緩而忘却其不可少的權利之重要及其對於法國之團體八月十一日英牒擬抨撃比團所享德國以貨物付欵之優先權比政府答之所舉論據極爲完滿云倫敦泰晤士報評論政局謂英法政府互換意見後時局中現倐有新變化列强似决意終止目前莫可久忍之事態云倫敦每日紀錄謂倫敦外人界中現似有一種樂觀以爲對德問題不久定可解决云 
　　二十八日倫敦電比牒發表後比佛郎兑價涨至九六·八○法佛郎兑價涨至七九·八○ 
[南愛蘭選舉狀况]  
　　二十九日倫敦電愛爾蘭選舉之狀况至夜半止政府黨得九席共和黨商業黨各得二席工黨農黨各得一席 
　　二十九日倫敦電愛爾蘭自由邦閣員十一人復獲選者已有八人共和黨瑪基維資伯爵夫人及代理總統魯萊治氏均獲選其最近狀况如下政府黨得十六席共和黨四席超然派三席農黨二席工黨一席 
[意將被人狙撃]  
　　二十九日羅馬電意大將台里尼氏率軍官兩人譯員一人及汽車夫一人赴阿爾巴尼亞行至希臘邊界東森林中之道上爲人所襲發彈三四十枚五人均中彈命狙撃者於是乃盡逃並未碍動屍身足證乃抱政治目的 
　　二十八日雅典電據半官消息希政府因意將台里尼氏等遇害已向意使　歉並允嚴緝兇犯治罪 
[俄國内戰]  
　　二十八日希爾新福電蘇俄使署承認菲哈拉與波哈拉起事之説惟謂無政治關係 
　　二十八日里加電中亞細亞各省仍有反抗共產黨之事變據莫斯科電稱巴斯瑪支柯加區亦起事 
[長時間飛行之破錄]  
　　二十九日加州聖狄哥電飛行家史密斯氏及賴愛特氏共駕一機飛行三十七點十五分鐘後降地已打破開萊氏所持三十六點五分鐘之紀錄其飛行時有其他飛機在空中接濟燃料十五次 
[日本新内閣之組織]  
　　二十九日東電山本伯爵今晨與上下議院各政黨領袖磋商組閣事聞伯爵擬暫組混合内閣以待明年大選舉後視國民之意志而定方針 
[各國近事紀]  
　　二十八日倫敦電某公司開會時其主席宣稱藍開夏出口貿易之低落實因製造費太貴之故戰後之紡織費倍於戰前而染色印花等約高三倍戰前英國之出口貿易美日瑞士三國所爲者占百分之十二去年已增至百分之三十三云 
　　二十八日巴黎電希軍總司令特里柯比斯將軍已率參謀員及其他軍三百七十六員於今日在士麥那登船回國 
　　二十八日倫敦電英美間新置之海底電線將於九月十五日起施用 
　　二十八日里加電莫斯科消息柯齊洛夫蒙藏探險隊諸員已於今日由伊爾庫次克赴特羅資柯薩夫斯克 
　　二十八日華沙電莫斯科消息政界豫料前德相韋士氏不日將被任爲赴俄專使 
　　二十八日開羅電埃及國民黨領袖柴魯爾氏前被逐離國據稱將於九月十二日回抵埃及 
　　二十九日香港電昨夜今晨大雨如注數街道被淹例華屋二十餘間恐有死傷 
　　二十八日澳洲紐開塞爾電紐開塞爾足球隊今日與中國足球隊角賽以七對一敗之 
公電 
　　長沙來電各省報館各界諸公鑒頃致譚組安電文曰衡陽譚組安先生鑒聞執事溽暑踰嶺重問湘政辱在舊識方以故人新貴爲幸更有何説之辭然盱衡近事默察方來上念上念邦家下憫黎庶徬徨中道實有不能不含涕相向竭誠盡言冀動執事深夜一念之誠而亟思有以自反者焉執事本勝消勳華之後憑藉家世成名妙年效志鄉邦羣許英特辛亥乘焦陳之變以書生掌方藩之重法由意造政出多門頤指氣使人皆聽命納幣輸賦不問用途此湘人之有造於執事者一也將不用命人懷贰心由寗常調兵來湘拱衛裁兵發幣增民負担羣相勉喻不聞怨謗此湘人之有造於執事者二也癸丑湖口事發執事迫於衆請舉師附義事一不諧遂爾獻　甚至投身北庭殺友取償覊棲海表養優處尊人亦諒只不加苛責此湘人之有造於執事者三也湯之禍湘民不堪命及項城稱帝事起程龍舉兵相逐蜂烟稍靖執事從容渡重湖而奪劉職當時軍民惕於往禍拱手相讓不聞偶語此湘人之造於執事者四也乃受職不一年措置多乖治軍無方　至反側不安變生肘腋又不自鎭靜一再詭退傅氏入湘揖門拜印不以爲辱迄劉趙二林護法零衡執事逍遙江關徘徊觀望及至北虜見挫劉林電速反湘執事工於趨避又不果來人無怨言反多恕詞此湘人之有造於執事者五也迄至永郴偏安勢有可乘執事忽間關歸來晝永而守借援於吳與程爭位程不能支求助於段設非趙氏保附執事又何能移榻懷陵重温舊夢此湘人之有造於執事者六也越歲趙吳尋契　張成功總綰軍民人無與爭乃信任僉　剗除異已分區十二自樹强藩相與殘殺害及商民執事欲自解軍職人猶留長民政事急畏禍又避海濱别尋安樂歲索鉅萬出民血汗優待如帮故資助外展冀有所成此湘人之有造於執事六也廣州重復執事遵海而南置身樞要省政府因對人之故逕稱部長各將領又復迭謂主持西南大下政使見重於鄉里冀延譽於天下循此以進即總國權勢亦易致五嶺重湖之間不足資回旋矣此湘人之有造於執事者八也當騙張之明年執事内徇張周之説外受熊梁之請倡議聯治湘人皆作應聲之虫雖云志在自衛何嘗不即所以衛執事也趙林繼起成此盛舉東方瑞士名滿寰區外人索隠歸功執事此湘人之有造於執事者九也同具七尺之軀初無僕妾之别有材如楚而於執事所以如此其摯者非爲無人也直欲免亂耳今執事以首倡制憲之人於父母生長之邦農事方亟肆意稱兵不恤結百年大亂之胎陷三湘爲天陰鬼哭之場以怨報德於心安乎或以竸選之際趙不讓人實施省憲意致不滿對人而已於法何辜執事三掌湘政事蹟歷歷五十笑百人實了了藉日聯省不宜今日何執事當日在湘力持不懈省憲公布馳電致賀省長選舉道路相謀辭北閣職又曰居自治旗幟之下義不可就口血猶殷事豈忘心名譽爲第二生命主義乃人之靈魂執事今日以前固聯治主義下一主帥也豈今日以後遂舍已芸人爲其他主義下之降將也耶昨讀執事陽電所謂服從主義意實不解主義二字本屬泛詞究竟服從何項主義頗耐尋味謂中山三民主義較聯治主義爲優遂叛聯治而降三民自爲得計實爲不値中山往所矜持之民族民權民生三主義與近所宣傳之五權憲法意若謂别有發揮出於意匠者然實則拾人牙慧亦老生常譚耳民族本現世國家組織之狀詞民權爲立憲國家所必有民生則帝制時代亦藉以爲政至五權云云立法司法行政三者無論矣彈劾考試二者本吾國古制爲北虜所採用中山尋求而得之而湘憲精神已採此制是則省憲特中山主義之結晶換言之聯省自治即中山主義實施之第一叚者也忠於省憲即忠於中山忠於中山主義此時即當詡贊聯治企圖大業所謂殊途同歸者也否則直緣木求魚耳更何有所得哉且人自有主宰國必有與立者不自愛而愛人者固所罕覯舍已而從人者其能久存乎以手叚作主義而拿帝即國家二十世紀之人實不易遑問有成乎專欲否耶爲執事計不如即日下令停戰由魯師監護調軍南旋先安粤局再與東向促成聯治即可由中山成國政府執事輔之創業垂統邦人所賴西南誰不受令何况吾湘已有前言在耳若必昧於遠圖惑於左右倘一旦湘軍力殘外兵竊據兩敗俱傷根本已動人將棄之何所利用語云不讓古人是謂有志不讓今人是謂無量又云成大事者不矜小功願執事深思而力行之飛鵬等婘伏南湘飽經世故所聞於執事者亦復有年顧湘人之有造於執事者爲德已卒願執事之還報於湘人者以義而終如是而已天日昭昭人生幾何俯仰增感執事　　何以自慰我干戈阻絕晤言無間遙憐顚沛可勝泫然等語出於至誠意圖兩全尙望諸公曉以利害速其離湘爲國建樹湘人終有資於此君也湘南省議員雷飛鵬李况松王克家石鎭湘劉映黎歐陽　唐宅俊歐陽振聲鄒鴻鈞踈一清謝尹羅俊奇陳煥南徐敏劉善繼趙聚垣谷飛劉鎭南李咸亨陳振東胡樹南唐陶曹梯青左全志周樹勳郭亞藩袁　鴻孫斌顏方珪趙果鄧堅李囗囗坤呂漾源吳鴻騫彭如霈威何國琪謝　林方忠翰彭旭周元鑄李佐同朱應祺周蔭棠蔣先覺程子樞等公叩號印 
　　安慶來電申報轉安徽同鄉諸先生均鑒省長呂調元近委其同鄉張藴良爲農事試騐塲長張爲民二一農開除學生毫無學識資格呂爲姻私悍然委任同人爲本場前途計一致拒絕特電奉聞安徽省立第一農事試騐塲職員葉濟安劉啓鈞支百榮陳濟安等二十人叩艷 
　　南京來電申報鑒頃致韓省長一電文曰閘北水電廠一案顏議員作賓先後電陳各節國謀並未預聞祈察照省議員王國謀 
國外要聞 
[美將召集限制戰中飛機會議]  
　　參議員洛志氏之宣言 
　　大陸報印提安納普利二十八日電訊云美參院外交股員會主席麻省籍參議員洛志氏今日在此間美利堅勳兵會中宣稱彼極贊成開一國際會議討論限制戰軍中飛機事宜彼已草有一計畫擬於十二月間美參院開會時提出大陸報記者按云洛志參議員之宣言可視爲柯立基政府政策之一種表示因洛志氏除居外交委員會主席之重要地位外並爲共和黨首領之一與柯總統友誼極密又於華會中占有重要位置者也於哈定總統及波拉參議員發起之减軍華會後續召集飛機解除或限制會議將使美國復爲國際領袖以期減縮目下各國對於軍用航空隊之擴張法英兩國已耗巨欵從事於建造飛機美國爲歐洲竸爭所迫亦曾擬有耗費巨欵之計畫美國會將於十二月間重行開會洛志氏之提議殆將爲最重要考慮之一案預料美國輿論對於此項主張將不反對之 
國内要聞 
[曼德不就鐵路總敎練官]  
　　交通部正在設法勸駕 
　　交通部决定設立五路警備事務處及敎練所並擬聘曼德中將爲總敎練官實行整頓路政聞交部曾致曼德兩公函一係聘函略云本部爲整頓路政改良路警起見迭開部務會議决定在本部設立五路警備處籌備辦理關於路警事宜夙佩執事旅華多年情形熟悉敝國政府久荷贊助前執事訓練保安隊成績卓著國人嘖嘖稱羨不置而執事對於警察事宜尤素有研究用特以警備事務處總敎練官一席奉屈長才萬希俯就等語一函則係通知自發表日起每月支給薪水六百元公費二百元者惟曼德接函大爲不滿認爲名義極不妥當對於職務不稱至於薪金一層尙非所介意當即將原書退回據聞曼德於名義薪金之外對交部之用人問題尤多憤慨之點其勢颇僵不易轉圜刻交部正在設法使曼德可以滿意 
[張弧之籌欵能力]  
　　鹽餘雖可發放但墊欵又生波折 
張弧就職迄今已將旬日前此的宣傳之某人帮忙若干某處籌墊若干大半皆成虚語其可靠僅有鹽餘及七行之轉期借欵二者而已但鹽餘之所以久未發放者其原因全在財政負責無人故財長一日就職一日便可向之接洽事廳當然初與姓張的之籌欵能力絲毫無關也聞六七兩月鹽餘已定今日開寫支票故分配清單已於前日議定查鹽餘之收回放出前此本由中國銀行經管自洪憲時代曹陸得勢遂以全數五分之二分歸交行經手後又改爲中交各半至民國八九年間鹽業金城兩行因與財政當局有特别關係亦得分鹽餘之餘潤遂又一變爲中交鹽金四行經收之局聞本届已定不由中交兩行過手另行指定鹽業金城中南大陸四行經收 
 
 

Page 7

 
 
第一萬八千一百四十三號;中華民國十二年 西曆一千九百二十三年八月三十號
星期四 * *撥入財政部往來賬上（又一説則云一槪不經國内銀行之手由外國銀行直接撥歸財部之賬）聞其原因係由此次中交銀行對於張氏不肯帮忙恐此欵果由其經收萬一竟被扣抵財部積欠不免又須大費周折此亦足見財界中之各有派系矣至七行轉期借欵變爲五行其經過情形業已揭載乃據昨日所聞則大陸仍行加入計共六行惟該行旋復懷疑慮致此事又有多少波折張在津得訊甚爲驚皇常電囑京中奔走此事之某氏前往磋商結果如何尙未探悉惟此次借欵旣經華比加入則按期撥欵一節當較可靠故即使上述消息果確亦不過微生窒碍絕不至於根本推翻也其分配方法聞先儘軍警及八校經費至張本人已定今日（二十七）午車來京矣 
[六七兩月鹽餘之支配]  
　　此次張弧擬以兩個月鹽餘備一個月支付之用計六月分應放一百六十萬元七月分應放二百十萬元共計三百七十萬元除匯理疏通無效不放之四分之一外實得二百七十七萬五千元而付出項下計（一）九六債日金部份八十萬元查九六日金部份結欠本息照算已逹二百數十萬元除此次撥付外結欠尙鉅故日金九六公債本届未能按期抽籤市塲行市亦因以疲落）（二）一四庫劵三十五萬元（按一四庫劵本息近來每月鹽餘至少撥付半數（半個月三十五萬元）今旣發兩個月鹽餘應付兩個半月（七十萬）乃分配結果只得半個月之數未知下月份又如何應付况一四庫券前因匯理扣放鹽餘内已將該劵本息特别撥出（照半個月計）早存中交行應用（每張得五十元）信用稍增乃張弧上台前之按月發付半個月者今且减發半個月之半其不顧信用外人亦將冷齒矣）（三）道勝扣欵三十萬元（四）海軍餉四十萬元（五）直隸協餉十二萬元（六）造幣庫劵七萬元以上收付外下餘七十三萬五千元尙須扣抵匯豐借欵二十萬等此外應扣之各銀行軍餉借欵兩期共四十萬元·及流通券兑換券二十萬元·銅元票維持欵等完全失望張弧爲固位目前計故除上列開支外下餘之欵均囑銀行團直接暫收部帳以免交内國各銀行旣恐扣抵各項欠欵又不能上下其隨便支用也大約所僅餘者爲國會及軍警餉等項之用聞至早明日可以放出 
[吳景濓包辦大選之技倆]  
　　大選問題近日忽由沉寂而超於絢爛全是吳景濓一人八方擺布其對議員則云經費業已籌足不特積欠可清即五千元之欵亦絕對靠得住其對大典籌備人員則云目前須先對歲費想法姑俟議員回京漸多南方無計拆台之後再圖辦法現時兩方對吳之言雖未必盡信但又不能不信蓋在議員每月於制憲出席費外又得臨時支借準備費共計收入約有六百餘元自亦不願更事僕僕至五千元之是否確實目下且不必推求在籌備大典人員奔走數月不特毫無成績且弄成進退失據之局其心中之焦急可知今苟能於第一步之人數問題謀一解决於面子上總可添得許多光彩區區之三四十萬元又何能更加靳惜比等心理早被老吳窺破故居然一説成功現吳對津保中人極力以拉攏議員自任而以籌欵之責加諸王熊諸人逐日在私宅邀集其徒黨並各派中堅分子研究如何拘回人數及進行大選辦法日内尙擬開一非正式之各團代表會議其目的（一）在緩和倒吳空氣（二）在預先商定選舉預備會日期免得臨時又有人反對也至王熊亦大以大選爲有望進行不遺餘力前日王由保回京即赴南兵馬司常宅與熊作長時間之談話昨晚（二十六）復在甘石橋與政團有所接洽論者謂吳景濓與王熊等雖曰分擔責任其實吳實居百勝而無一敗之地位蓋議員等心目中本但知有錢使王熊等果能籌欵無論何人均可包辦得到何須限定姓吳之人若便無欵則吳儘可以全責卸諸王熊身上謂我本已有辦法徒以王熊力太差失信於我以致事敗垂成恐王熊等亦無詞以對此則尤足見官僚之手段究不如政客之高强矣 
[留日學費仍無著] 、 
　　學生有窮死者 
　　留日十五省公費生代表九人自六月中旬即來京請願索費迄今兩月有餘費盡無限心力仍是未得完滿解决月前雖由名交部將崇文門關税每月指撥之二萬五千元自八月起至十一月止向銀行提前押四個月學費六萬元匯東接濟但人多欵微兼被駐日公使館扣去二萬作償還正金銀行舊欠之用所餘四萬以之分配於千餘之欠費生每人所獲尙不足一月之數故自下欠費仍在半年以上最近湘蜀皖贛諸省學生因窮無醫藥疾病而死者多人乃至安葬之費亦無所出言之深可痛惜本月代表中除分頭往各欠費省分催欵乾外其留京者日來歷訪施履本及張弧懇其設法救急然施張均尙無具體答復最足慮者刻距九月開學之期僅有二週一切需用自多而積欠學費（即授業料）一項約計總在五六萬元之譜茲聞各校聲言尙不將舊欠學費繳足者　　　校　　以是各生　　　慌　　　　　接濟　當增派代表繼續來京或全體歸國請願云 
[内務部員訴苦]  
　　内務部此次罷工風潮非常劇烈除將辦公處房屋封鎖外並將部中大小印信十餘顆寄交東交民巷某銀行代爲保管現部員等以高凌霨常不到部偏聽參事司長等一面之詞置部員苦况於不顧日昨特將窮苦情形及此次罷工之眞相向商氏陳訴不知能邀高氏一盼否呈文錄下竊部員等於本年端陽節後祇領部薪二成迄今積欠半年有餘分文未發部員猶茹苦含辛照常辦公不敢或懈對於薪俸一事僅推舉代表組織維持會期與在部負籌欵之責者謀發欠薪以濟艱囦并與負啓承之責者謀疏隔閡以達下情展轉兩月并未有絲毫過分之舉索薪大會一變而爲薪俸維持代表會原欲仰遵總次長鈞諭爲有秩序之索薪且冀與各參事同長共負維持之責稍免歷來上下隔閡之弊乃不意參事司長始則身分自高拒絕加入維持會實有若將凂焉之心而對於同等利害之同人薪俸問題更若奉人視越人之肥瘠漠然不關休戚籌欵者問旣不負責籌欵且有串通欺騙之行爲啓承者更不負責啓承反有蒙蔽阻撓之事實（中略）迨經部員等一再詰問各參事司長竟至聲色俱厲謂爾等伎倆不過罷公上次即有現欵總長亦决不肯發罷公不罷公聽爾等自便等語部員等受購地悔約之欺欠薪無着呼籲求助正難爲情參事司長竟忍出此毫不體恤之言遂使憤慨益深激起 
此次罷公之舉其責任固有攸歸我總長攝政勤勞自不能兼顧部務則負有啓承責任之參事司長應如何仰體長官德意消弭無形而反混淆是非蒙蔽聞聽歷來罷公發動皆職此之由我總次長洞鑒而衡平之當不至責部員好以罷公爲挾持而不咎參事司長之蒙上失職惟是瞬屆秋節平日債台高築長安乞米久已不能維持即上署車費亦無從出欲不罷公又何可得擬懇我张次長迅速責成主管機關將轉賣宗人府及出售貢院地畝一切事宜嚴定期限妥爲辦理將售得欵項一律補發欠薪藉解部員一髪千鈞之倒懸俾得維持旦夕生命則部員等自當努力從公以期無負國家設官分職之至意所有瀝陳艱苦及迫切罷公各情形理合呈請鑒核 
[向財部索欵之函電]  
　　軍人索欵外尙有平市局 
　　保定曹錕電頃接閻師長電稱職師范閻兩前師長任内欠餉十三閲月治堂到任將近二年僅關放十七個月薪餉又壓欠六個月前後共計欠餉計十九閲月官兵困苦不堪言狀當此餉項奇絀之際如有所籌欵項應按現在官兵名數匀配分發以示大公而維現狀僅由陜濟觺不敷應用懇祈電請陸財兩部發欵接濟以恤兵艱無任叩禱之至等語該師欠餉過鉅實屬困難務請迅予籌撥以資接濟爲禱 
　　下關杜錫珪電頃據駐京閻處長養電稱迭謁財長承允以海餉由揚州直接撥發與總所洋員磋商進行等語逖聽之餘極感盛意查艦餉每月四十萬元由揚州直接撥發一節旣有閣議决定在先復經兩淮運使及揚州稽核分所呈請於後且聞總所洋會辦因海軍助其緝私必能增加歲收對於此節已表贊同今岱兄出長財政關懷大局務望趁此時期迅飭總所遵案履行實於國課軍餉兩有裨益特再奉凟敬懇察照辦理 
襄陽張聯陞電職師欠餉爲數頗巨屢請籌撥未蒙籌匯職處挪借乏術無法籌墊仍祈貴部速爲設法先行籌撥二十萬元俾資關放而維軍心 
　　平市官錢局函敝局自奉鈞部提出銅元票作抵押品節抵押機關有私行處分者以致發生擠兑風潮銅元票市面竟拒絕行使近日雖可通用然擠兑仍不少懈不意又牽動清濟兩局歷届基金由局代墊數已達一百四十餘萬元庫空早已如洗務祈俯念敝局銅元票關係各地金融治安從速設籌五六十萬元交敝局具領以便分撥支局應急 
[離京議員阻止滄石借欵]  
　　褚輔成等致駐京日使函云芳澤公使閣下敬啓者北京僞攝政内閣於日暮途窮之際爲倒行逆施之謀抵借外債以延殘喘斷送國權以牟私利跡其罪惡擢髪難數同人等本其職責不避煩瀆迭函申訴以期挽回閣下之視聽保持中日相互之友誼者匪伊朝夕矣茲聞滄石鐵路借欵一案又在秘密進行之中先是張英華任財長時此案即已經朱有濟向貴國南滿駐京代表牛島氏接洽數次欵額爲六百萬圓幸而張英華去職議遂中止現張弧仍派朱有濟賡續前議辦理此項借欵同人聞之不勝駭汗北京僞内閣現雖依附軍閲肆無忌憚而因國權損失之故敝國人民當然發生劇烈之反抗一旦傾覆中日間又因懸案而啓爭議爲計誠左矣且此路曾經曹鋭與英商訂有合同並未廢止如果再與南滿借欵勢成難肋尤非智者所爲也用特函請閥下設法制止此項借欵之成立以免助長内亂增加紛擾是則同人等所一致祈禱者矣專此布聞敬頌勛綏中華民國國會議員褚輔成湯　等四百八十五人公啓 
[敎育改進社本屆年會之經過] [  虎]  
　　（一）時期民國十二年八月二日至八月二十六凡七日 
　　（二）地點假北京清華學校爲會場校内設備完善附近風景極佳 
　　（三）董事開大會時董事長熊希齡主席一次並致開會詞董事張伯芩主席兩次董事黄炎主席一次末次大會董事梁任公致閉會詞 
　　（四）社員社員曁邀請員各省區共到五百八十五人最遠省分雲南到程昌祺及李昂女士計二人加以旁聽員來賓及辦事人總數足有千人 
　　（五）議案三十二組分組會議每組約四次全體會議共四次議案總數共二百三十人餘件敎育行政組占四十七件議决通過者僅及半數其内容重要之點或以現行制度之懷疑而急須改進者如省敎育會會長制改董事制等是或以現行敎學法之不合潮流而急須改進者如數學之必須混合敎授是或以義務敎育之必須謀普及科學敎育之必須謀推廣新學制課程之必須詳細討論各組一致之精神確含改進二字之意味尙有特殊之議案二一爲反對英國發起之護路委員會冀以保存國權除宣言外並推熊希齡黄炎培張伯苓等到交通部外交部各國公使團表示態度一爲中國加入世界敎育聯合會一九二五年大會地點請求各國到中國開會至本社下年之開會地點則定在南京 
　　（六）講演有曹雲祥講新大學主義推士講科學敎能麥柯爾講心理測騐朱經農講新學制課程黄任之講新學制施行之職業敎育張仲述講中等敎育殷芝齡講世界敎育會議之經過吳稚暉講通俗敎育 
　　（七）游覽會議之餘閒社員分期至頤和園玉泉山香山靜宜園等處游覽興致極桂　 
　　（八）歡迎在本社開交際會二次外尙有各團體歡迎會如清華校·如北大校·如工專校·如其他大學及專門校以至銀行商會等團體時間怱迫社員幾於應酬不遑 
　　（九）其他同時有平民敎育之運動如中華平民敎育促進會之成立有職業敎育之運動如中華職業敎育社之北部職業學校成績品展覽會社員咸認爲此係當務之急亦均滿意 
[閣議通過行政研究會章程] [  勗公]  
　　爲出席比京研究官制萬國公會之預備 
　　此次閣議通過行政研究會章程各報多已登載大率略而不詳茲特將經過情形及各條規定理由縷述於後 
　　按研究官制萬國公會上年在比京開會時關於下屆大會之議題即經議定屆期吾國自當派員赴會惟此事於國際觀瞻及已國行政前關　係匪淺若不先事預備則凡議案之提出議題之討論恐有趕辦不及顧此失彼之虞因此有行政研究會之籌設是會性質係就研究所得專供比京開會時赴會人員採擇之用其不稱官制而稱行政者蓋細繹原會名稱乃研究行政國際協會之意且所定下届議題實包含行政作用之全體匪僅指官職制度一端故此會命名亦擬定爲行政研究會以期名實相符依日前閣議議决此會應由法制局兼辦法制局爲愼重起見特通行各部院請其派員會議冀收集思廣益之效各部院所派出席人員計外交部爲僉事許同莘内務部爲參事吳貫因財政部爲參事虞熙整海軍部爲科長黄某平政院爲評事楊某其他各部署不日亦派員興會至此項章程則已經修訂通過閣議茲錄其條文如下「第一條」爲比京研究官制萬國公會議事材料之準備依照該會規則第四條設行政研究會行政研究會附設於國務院法制局（理由） 
依照國務會議議决係由法制局兼辦故本會即附設於法制「第二條」本會置會長一人以法制局局長兼充（理由）本會旣由法制局兼辦會長一職自應以法制局長兼充「第三條」本會會員由會長於左列人員中聘任之（一）法制局參僉事編譯（二）各部院薦任以上職員前項第二欵之會員每一官署以一人爲限（理由）本會雖經國務會議議决由法制局兼辦然有研究事宜非全屬法制局職掌内之事項爲集思廣益起見擬於法制局職員外加入各部院職員爲會員第四條」本會置編譯員四人由會長於會員中指定兼充（理由）各會員研究之所得須擇尤彙輯或須譯成外國文編譯事項應有專員負責此項人員即由會長於會員中指定不另派員以資撙節「第五條」本會置事務員若干人由會長派充前項事務員得以法制局主事或辦事員兼充（理由）本會事務辦理需人惟多設一員即多一員之經費若全以法制避人員兼充又恐不遑兼顧故本條定爲得以法制局人員人員兼充「第六條」本會爲繕寫文件提酌用僱員「第七條」本會會員應各就其研究事項提出報告於本會審定之本會審定之報告應於比京開會時交由本國赴會人員以備參考（理由）本會之主旨係爲供給比京開會時提出議題或討論議題之材料會員之任務亦即以此爲重要故本條明定之「第八條」會長會員及兼任事務員槪爲名譽職但會員兼任編譯會員得酌給津貼（理由）爲免經費之增加起見除專任事務員及僱員應酌給新水外其他會員及兼任事務員自應遵照歷次明令及國務會議議决槪爲名譽職但編譯事務較爲煩勞會員之兼任編譯者似應酌給津貼以資報酬故本條特明定之「第九條」本章程自呈准日施行 
[順直京同鄉否認三届省議員]  
　　旅京順直同鄉會致各省議會函云近閲報載山東省議會以時局益趨杌　發起各省省議會聯合會於本年九月初旬在上海召集開會進而圖挽救之法此會爲解决國内糾紛計其事能否奏效雖不可知但心存救國則可以其喻自應極端表示贊成惟本會有須鄭重聲明者即順直第三屆省議會議員純由曹錕之弟曹鋭在直𨽻省長任内與其爪牙邊守靖狼狽爲奸一手指派而來並未施行合法之選舉當覆選之前曹鋭密令各縣知事將初選當選之證書一律扣發是以選民憤不投票者什九覆選形式槪由縣知事與覆選區監督所揑造種種弊端證據確鑿選舉訴訟案之懸而未决者尙有多起我順直人民及初選當選五百人自去歲七月間關始爲取消該議會及驅逐非法議員之運動直接間接曾未稍懈至今國會兩院之請願案早經成立提出大會公决該案交付審查是順直省議員尙未取得法律上之資格我全省人士亦始終未承認彼等有代表之權能彼等依附軍閥之翼卵盤踞我神聖之議會甘心爲虎作倀自絕於諸父老昆弟久矣但吾人祇認爲第三屆之省會中斷故該非法議員等之一切行爲完全與民意無涉目之爲一姓家奴或私人之行動而已爲此奉請貴會一致拒絕順直非法省議會之代表加入免貽公共團體之羞重爲國是前途之障總之是非尙存天壤公道自在人心與論所趨三軍可奪敢佈誠悃統希卓裁旅京順直同鄉會啓 
[蘇俄對華之護照政策] [  旡]  
　　苛待崴埠華僑侵犯哈埠主權 
　　哈爾濱函云俄人政治本稱苛嚴現在蘇維埃政府所行政令仍未能脱除此種根性例如發給護照凡華人到俄向由外交部或各省交涉員署或僑務局發給護照並經駐華俄領簽證方能入境入境後原無須再向中國領館請領護照惟僑民中偶有遺失護照者不得不請領館補發以憑起領俄國居留票此乃各國常有之事亦各國駐外領館通例之辦法乃海參崴俄署前月忽對於駐崴各國領事所發護照槪不承認如有僑民持領館護照前往起票者該俄署即將護照扣留發給臨時執照一張注明限三個月以内另向各本國該管機關補領護照送交駐該國俄代表簽證方能有效如三個月内不能領到該項護照俄署即將其驅逐出境或强令歸入俄籍此項辦法非但有違各國慣例實係故與外僑爲難我國華僑旅俄者多困難情形尤視他國爲甚海參崴總領事范其光氏業向崴埠交涉員提出交涉請其照常承認領館所發護照而俄交涉員諉爲係屬莫斯科政府命令無權變更祇允請示辦理將來能否滿意尙在不可知之數據外交界人揣測現在我國對於前來東省俄人令其呈騐出洋護照始予簽證俄交涉員會向我領館抗議難保不忘我東省官憲優待俄僑之德而引此爲𨻶亦未可知此祇能憑該俄官之良心判斷而已如果� 
此事竟被拒絕則在俄華僑勢將全數被驅出境此爲我政府應深加注意者此外又有一事亦可驚異中東鐵路沿綫一帶昭昭爲我中華民國之領土詎近來勞農政府發給俄人赴哈爾濱護照向來均用出洋護照格式（俄文）「ｓａｒｐａｍｍｉｎｈａｏｈｏｐｉｎ」現勞農内務部發給之照即用俄國内地通用執照並不稱中國哈爾濱視哈爾濱竟與屬地無異駐莫斯科總領事沈崇勳氏發見此項執照當予拒絕簽證并質問俄外交部改用此種通行俄國内地執照赴哈之理由據俄外交部復稱係内務部之誤應即商改等語此種行爲若不嚴行制止將來俄人得寸進尺爲害何可勝言復查駐哈俄代表對於俄國人民近來所發護照甚多亦稱出洋護照按照俄例此種出洋護照須由基國内務機關發給該俄代表在我國領土以内濫發實屬侵犯我國主權聞我東省當局已知此事特别區行政長官朱慶瀾氏特分令兼哈爾濱交涉員提向駐哈俄代表否認上項行爲一面令行警察總管理處轉飭所屬各警查有此項護照一槪扣留蓋俄人對於東三省殖民心尙未死近來某國在東省試行種種手段挑撥各國與中國爲難並聞俄舊黨亦與之有秘密接洽我東省當局不能開誠布公打成一氣協力進行竊恐東邊主權又將復見從前被俄侵占之怪狀此次地畝處事誠爲堅冰之霜雨雪之霰而當局猶復同床各夢私利心勝遙測前途記者不禁抱無窮之隠憾也（八月二十三日） 
[環行世界志士郭慶隆抵哈]  
　　　　　訊　　人旅行　　　郭君慶隆　　建漳州人今年二十七歲上年立志遁遊世界宗旨在喚起人羣存世界的觀念作世界的考察所具之目的有三（一）欲實知各文明國的文化政治風俗敎育實業商業的進步（二）欲以自已訓練勞苦發揚國民之忍耐性（三）欲以所經歷之地所經見所研究之事作環球遊記以貢獻國人特於中華民國十一年八月三十日自荷屬爪哇巴達維亞起程不携分文全恃其所携像片出售以充旅費其用心可敬可佩矣郭君業於本月二十三日抵哈爾濱分别訪謁當道其人顏鎑雖覺憔悴而精神却極渙發此一年中經過商埠計有六十五處携有簿册一本均經所過地之名人或同志題詞署名開卷一觀墨瀋栩栩欲活此次來哈並有滬中人士黄炎培氏介紹於朱慶瀾將軍大約在哈勾留四日即往朝鮮日本纔至海參崴往西比利亞俄境轉往歐洲南美北美東行至菲律賓澳大利亞洲而返歸爪哇預計須五年歲月也今明兩日擬徧訪當地名人及各同志 
[魯議會力爭三礦省有]  
　　山東省長熊炳琦及駐京銲省各代表昨接山東省議會來電以魯案三礦爲東省命脈竭全國之力幸得收回接收之期已屆亟應公開經營以謀地方福利主張歸省自辦請熊速即籌欵並委托各代表向熊交涉務祈達到目的其原文披露如次「致熊炳琦電」北京南兵馬司常宅轉熊省長鑒三礦省有問題我公慨允籌欵各界咸聞同深感荷本會方以欵旣有着初衷不難貫澈何意荏苒數月未展一籌三礦竟歸魯大省有消諸無形因循貽誤各將誰尸東人縱無違言我公又何以自解查省有一案關係東省公益至爲重要本會旣主張於前斷難取消於後我公旣有負責之言宜速籌補救之策應如何趕籌的欵並與魯大公司切實磋商仍行讓渡以符前議而慰衆情尙祈卓裁速復無任切盼除函駐京代表面陳外特此電聞「致代表函」逕啓者魯礦省有一案應需欵項熊省長前曾力任措辦乃事經數月未展一籌三礦仍歸魯大省有等諸畫餅致本會爲地方謀公益之初心敗於垂成撫今追昔曷勝歎惋本月二十三日開茶話會時公同討論僉以省有一案關係至巨本會旣主張於前斷難放棄於後熊省長旣有籌欵負責之言宜促其迅籌補救之策除議定電催熊省長趕籌的欵並與魯大支司切實磋商仍行讓渡以符前議而慰衆情外並擬委托諸公代表本會就近面謁熊省長榷商一切特此函達即希查照爲盼此致李鳴詩·郭恩喧·朱名焯·鄭鶴年先生山東省議會漾 
[魯敎育界近事]  
　　一女師易長問題省立第一女子師範校長張愼修以内部頓起糾紛憤而去職敎廳委李萬青暫代詎李到校一日亦即請辭該校敎員曹某旣鼓動學生於前又運動接充於後同人中多係其同學因樂其一系登台頗爲贊助曹又屬濟社故濟社議員亦爲之盡力運動敎廳長王訥旣接近濟社復受其包圍現擬令其先行代理又恐誠社議員出而反對（因一女師本屬誠社黨系）又欲先委其爲敎務長校長由廳長自兼以覘各派之風色再行定奪據聞此次敎廳倘不審愼從事則必引起誠社與濟社之黨爭矣 
　　省敎育會改組省敎育會自新會舊會統作無效後會中無人主持徒留偌大會塲爲各團體開會塲所而已茲許（名世）郭（葆珠）兩派鑒於協進會乘機而起代行職權鷸蚌之爭徒利漁人恍然覺悟已由反對而趨於接近聞已開會一次議定各舉代表共同進行斷不容第三者越俎而代然則省敎衣會又有復活希望也 
　　兩女校合併商埠女子小學校校舍寬廠通學便利殊非城内崇實女子中學可比聞經敎育界人提議兩校合併以便進行現該兩校已議决實行合併將城内中學遷於商埠定名仍女子崇實中學一切經費人員亦由兩校通力合作 
　　敎員運動加薪省垣各小學校敎員以本年度經費擴充羣校長要求加薪各校長爲點綴起見允於八月份起始每人每月加洋二元可謂惠而不費各敎員以此等輕蔑待遇極不滿意聯合同人將七月原薪退回並提出條件如下（一）加薪須自七月起（二）各校本年所加經費須提出五分之四以爲敎員加薪分配否則一律罷工究不知校長如何應付也 
　　甲工校長辭職濟寗甲種工業學校校長李石渠疊請辭職詞意堅决刻已由廳委孟憲堯前往接充 
　　三中校長另委省立第三中學校長陳恭屢爲地方人士控告敎廳以其人地不宜將其撤任現已另委郝希隆前往接辦 
[杭州快信]  
　　全國商聯合會浙事務所頃准上海總商商儉（二十八日）代電東日因開全國整理財政會議事電請推代與會現距會期（九月十日）祇旬餘此舉關係各方觀聽請速推定代表刻日起程免致延期 
　　省敎育會今日（二十九）發出通啓九月二日上午開第十四次評議會提議事件（一）全浙敎聯會應提議案並推代表（二）全國敎聯合會應提議案並推代表（三）山東學生聯會來函（四）吉林省議會來函（五）全國和平聯會來函（六）校醫服務規則曁食堂管理方法議决案 
　　杭州青年會平民敎育籌備處今日（二十九）通函各贊助員定三十日下午七時開會討論敎育之分配敎材之研究敎授之程秩與方法視學員之聘請四項議案 
　　浙江司法登記處令行各屬趕製編號圖册（即魚鱗册）愼選熟手將來製備完竣准給獎勵 
　　杭自來水公司定二日續開會議商招股交股事宜 
　　軍民兩長會委邱峻爲金屬浦江東陽各縣查災委員汪筠爲衢屬龍游桐廬各縣查災委員現已分别也發 
　　新任一中校長何炳松被前校長黄人望因交代糾葛以妨碍職務詐欺取財等欵向地檢廳起訴今午（二十九）開庭預審 
[南京快信]  
　　保曹代表牛向辰昨與齊督談三小時乘晚車回保 
　　陳調元昨派崔樹林押送補充兵八十名來寗齊督令發補充第三旅缺額 
　　齊督昨（二十八）晚在署宴各省代表席間發表對時局意見惟知保境安民 
　　皖南鎭使王普昨派儲莘來謁齊督接洽皖南軍事 
　　應瑞艦長陳某來寗報告厦門戰况昨乘晚車赴滬 
　　省署准外交部咨送取締俄民居留規則五項請查照辦理（一）俄人入境居住者須領居留執照（二）俄人請領執照者須查明無過激行爲方准發給（三）居留照徵費二元印花一角（四）不領執照者照違背國際公約處罰（五）出境俄民須將領照繳銷 
　　財廳通電各縣知事曁税所長催將徵存税欵刻日掃數解省以濟急需 
　　海軍司令部昨將七月份各艦餉銀分别給發 
　　交通部特派專員霍貫丞趙鼎璧調查津浦滬寗路線昨已抵寗定今（二十九）日視察滬寗沿線 
　　僑寗日商因昨係加籘首相葬期休業一天 
　　連日酷熱病症甚多昨午大雨後頓成秋象 
　　閻錫山由滬兵工廠領取過山砲八尊子彈一百餘箱經押運員李紹曾由滬寗路運寗昨（二十八）用輸駁送過江轉津浦車運晋 
　　韓省長以留學柏林醫科大學女生黄瑛經濟困難電致駐德公使調查該生成績以便酌加補助 
　　前豐縣知事余家謨前被地方控告賣放巨匪浮收錢糧經省署迭次派員澈查並由地方廳偵查數月認爲證據不足亦無犯罪嫌疑現已宣告無罪 
　　沭泗阜鹽豐邳沛蕭碭各縣知事均備欵派員來省請領槍械軍署令軍需課收欵飭軍械局騐發 
　　睢寗旅省學界以該縣蔣知事受賄縱放著匪王範五袁本京特備公呈向省署控訴懇請撤換 
　　無錫公團呈兩署請將無錫商埠警察局緩設 
　　實業廳以阜寗縣商會長逾期久不改選有人假借名業爲地方黨爭及保留官吏之事特令該縣知事限文到十五日内趕辦改選不得再延 
 
 

Page 8

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
 

Page 9

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
 

Page 10

 
 
第一萬八千一百四十三號;中華民國十二年 西曆一千九百二十三年八月三十號
星期四 * *國内要聞二 
[奉天本溪湖礦產調查報告（五）] [  智]  
　　按本公司辦事人員照章由中日兩國人平均酌派乃觀上表除給一級俸以上各員中日兩國人數相差尙屬無多外至給二級俸以下各員則日人較中人多在一倍或一倍以上推原厥故一則因中國黨局者遇事推諉致日人着着侵佔二則中國難覔相當之人員也 
　　重要職員姓名今將現時本公司重要職員即給一級俸以上者之姓名列表如左 
類别　職名　國籍類　姓名 
總辦　中　談國樶 
同上　日　島　亮太郎 
理事　中　趙世基 
採炭部部長兼理事　日　岩瀬德藏 
製鐵部部長　中　王正　 
坑務科科長　中　陸世勛 
同上　　日　森口喜之助 
製材科兼　科科長　中　沈均　 
同上　　日　竹田煉二 
鎔鏞科科長　中　陳文蔚 
同上　日　井門文三 
採鑛科科長　中　孫顯惠 
同上　日　高橋謙 
機械科兼修築科科長　中林涵　　 
同上　日　梶山又吉 
秘書科科長　中　紀應湘 
同上　日　宮崎豐作 
販賣科科長　中　魁昌 
同上　日　日高長次郎 
會計科科長　中　陳榮甲 
同上　日　　中村原藏 
庶務科科長　中　　王振偉 
同上　日　久野次郎太郎 
主事　日　澤口虎五郎 
技師　日　小島喜久馬 
同上　日　守屋逸男 
同上　日　下津美行 
同上　日　中島勝一 
醫師　中　劉源梓　 
同上　日　大西三郎 
備攷　表中所列各員俱給一級俸或一級以上俸者　 
　　第六章　開坑 
　　豎井及斜坑本煤礦現有斜坑四口排氣豎井一口今分述之如下（甲）第一坑本溪湖煤鑛於前清光緒三十三年四月始着手開鑿第一坑之採煤坑排水排氣及人道坑用以採掘上部煤層即寳砂香段臭砟三層此等坑道皆沿土人舊坑稍加擴大修築兩壁掘進約六百尺始達煤層爾來各坑道繼續掘進以至今（乙）第二坑前清光緒三十三年十月又謀採掘下部煤層即一二三四五接各層於是開鑿第二坑掘至六十尺時因安奉輕便鐵道輸送不足暫時中止其後安奉線决定改修廣軌至宣統元年三月復行興工繼續掘進（丙）第三坑前清宣統二年又謀採掘第一坑西側之上部煤層即實砟香段臭砟三層因復鑿第三坑俾與第一坑相聯絡民國元年七月始達煤層至民國九年六月與西一片下層坑道相貫通（丁）第二坑排氣豎坑此坑於民國二年五月開工内徑十二尺深三百二十尺全部悉用煉磚甃成坑口置有風煽風機專爲各坑之排氣及排水設者也（戊）第四坑民國七年二月又謀掘採第三坑西側之區域即在第三坑口西約二千六百餘尺之四眼溝開鑿下層風井是爲第四坑嗣因該公司所產煤大半行銷日本日本近年經濟恐慌恐銷路遲滯而中國内地銷路尤無發達之餘地因是出煤不敢過多以防屯積之虞遂於九年下半期將該坑停止進行俟將來日本及中國各方面銷路稍有起色再行開採預定出煤量可增至二十萬屯云 
　　各坑之廣狹坑内各處廣狹不一大抵列之如左 
日名　高　寬 
　　　　　　尺　　尺　　尺　　尺　　　 
本坑　本卸　八丨一○　　一○－一二 
人道　　　　六丨八　　　六丨八 
連坑　連卸　六丨八　　　六丨八　　 
平坑道片盤　六丨八　　　八丨一○　 
斜巷　昇　三·五丨七·五　五丨六 
平巷延　三·五丨七·五　四丨五 
備考（斜巷及平巷常因煤層厚薄高低不一） 
　　主要坑道之延長牌今將民國十年一月調查當時之主要坑道之延長列之如左 
坑名　坑道名 
第一坑　寳砟本卸　六九一·七 
　　　　寳砟連卸　五二六·○ 
　　　　臭　砟風道　六四六·○ 
　　　　臭砟連卸　一八七·○ 
　　　　臭砟人遵卸 
　　　　番段人道卸　三○七·○　 
　　　　此外平坑道大小共五十八條　五五○三·一 
　　合計　　七八六一·三 
　　第二坑本卸　五七四·七 
　　　　連卸　四四九·一 
　　　　人道卸　五一三·三 
　　　　斜本卸　一六二·○ 
　　　　斜連卸　一八四·○ 
　　　　新豎坑　一五一·五　 
　　　　舊豎坑　 
　　　　此外平坑道大小三十八條　四五一八·三 
　　合計　　　六四五三·五 
　　第三坑香叚本卸　五四五·○ 
　　　　香叚連卸　五七二·五 
　　　　西部臭砟本卸　四○○·二 
　　　　西部臭砟連卸　四五一·八 
　　　　此外平坑道大小共五十四條　六七八三·二　 
　　合計　八七五二·七 
　　第四坑　本卸　二○○·○ 
　　　　人道卸　　二○○·○ 
　　　　風道卸　二○○·○ 
　　合計　六○○·○間 
　　各坑道延長　總計　二三六六七·五 
備考本表以日本間爲單位按日本一間當中國五尺六寸八分一釐八毫 
　　各坑平坑之距離第一坑掘進之平坑（片盤）爲第一平坑以下至第十一平坑其平坑間之距離自二百四十尺以至三百尺第二坑掘進之平坑爲第四平坑以下至第七平坑其平坑間之距離亦爲二百四十尺至三百尺第三坑作法與第一坑相同 
　　擴張計畫該公司前曾擬有開鑿四眼溝與柳塘新坑之計畫書預計六年間之總費用爲三百萬元俟開工後至第四年間可望出煤十萬屯第五年間爲二十萬屯第六年間之出煤量可望達四十萬屯并於民國七年春經股東會議决承認是歲新坑用費四十萬元先開四眼溝新坑鋪設自第三坑西達四眼溝之輕便鐵道以爲職工材料物品及其他運輸種種之用此運道完全後即從四眼溝山腹開鑿豎井預定至一千一百四十尺時可遇舊坑之位置然後依煤層斜度再掘三百六十尺可遇下部煤層即一接至五接層惟此坑已於九年下半期停止進行其原因詳前節不贅 
　　試鑽該公司當初爲調查本煤田西部煤層起見購置金剛石試鑽機二台以及附屬汽罐等於民國五年八月在鮑家窪子地方開始工作深至日尺一千二百二十尺六寸處遇見寳砟層至日尺一千七百二十一尺八寸處遇見上接層至民國七年八月雖已竣工惟因該處地層錯亂煤層均甚緊縮更於其東南即家屯地方再爲第二試鑽自民國八年三月至九年六月計鑽深日尺一千五百九十六尺七寸始行見煤此外民國八年四月復於螞蟻溝行第三試鑽民國九年七月停工今復、 
將試鑽機搆造試鑽位置列表如左 
　　試鑽號次　試鑽機　試鑽位置　工作日期摘要 
　　第一試鑽英國修拉姆哈卡公司制金石試鑽機動力蒸汽岩心經二吋掘進能程一千八百尺價値日金一萬四千八百元 
　　飽家窪子在第二坑口西南約日尺九千尺之處 
　　民國五年八月十四日動工民國七年八月二十八日竣工 
　　第二試鑽蕯利抜公司製金岡石試鑽機動力電汽岩心徑二吋掘進能程二千五百尺　 
　　蔡家屯在第三坑口西南约日尺六千六百尺西北距第一試鑽地約日尺四千六百八十尺 
　　民國八年三月十八日動工民國九年六月八日竣工實在工作數一百九十日 
　　第三試鑽與第一鑽同 
　　螞蟻溝在第三坑口西約一萬二千尺之處 
　　民國八年四月動工九年七月停止 
　　摘要井深日尺一千七百三十四尺八寸經常費日金一萬四千六五六元二角每尺工價日金八元四角五井深日尺一千五百九十六尺七寸一日平均鑽深尺數日尺八尺四寸預定深至日尺一千一百尺見下層煤 
　　備考表中距離以日尺計算按日本尺當中國○尺九寸四分六厘九毫七 
[皖呂徵收米捐之决心]  
　　已發通啓表示 
　　和尙港設卡徵收米損問題省内外人士一致反對文電紛馳擾攘多日乃呂調元抱定宗旨事在必行今竟排除衆議令由財廳長胡思義委派謝師衡充和尙港卡長委派陳克懋充定埠卡長不曰設局徵收而曰蕪湖米釐局添設堵卡巧立名目希冀减少人民反響據聞謝等業已前往和尙港定埠分别設卡已具報於八月二十日開徵廬和各縣商民日前本有聚衆渡江拆毁局所之謠傳開徵後謠言更甚現謝師衡具呈呂調元請領快槍五十支招募衛隊五十名以資保衛區區一堵卡竟用如許快槍其有意與民民奮鬭耶尙未可視爲樂觀也頃呂調元特發出通啓百端解説蓋因段合肥曾電蕪湖米釐局長段啓緒勸其勿與人民爲難然名義上謂爲蕪湖米釐局添設堵卡其實段局長無能爲力茲將呂調元通啓錄後『敬啓者皖省財政困窮本因來源日涸支出日增無術騰挪幾陷郷境調元履任之初曾將財政受病之源與夫積虧之數備函開單縷陳於同鄉父老昆弟之前諒邀鑒察夫以夙號貧瘠之皖負債至六百六十餘萬每年收支不敷之鉅亦一百二十餘萬危險之狀尙可待言旣不能另闢税源增民擔負又不能任聽破產自蹈危機而敎育實業要政亟待推行更何能因噎以廢食繞食徬徨一籌莫展數月以來先從整理税收入手督飭財廳嚴核釐局比較不及九成者陸續撤換現已漸有起色一面清釐交代以杜官吏侵蝕考核錢糧以免書差中飽原期有益於公無損於民惟積虧太鉅支用太繁地方收支仍難適合不得已而有蕪湖米釐移卡就捐之舉查蕪湖米捐預算歲列五十餘萬元近年實收之數僅十分之一二推其原因固由於粤省及安南等處歲收豐稔以致銷路不旺但吾皖爲產米之區近雖輪運停滯而帆運出境者并不加以限制即如贛鄂各省米糧運往下游經過皖境者亦何可以道里計蘇省在皖旣設有米釐局而大勝關等處仍補收帆運商民相安已久是皖商帆運祇能偷漏皖釐不能越蘇省雷池一步邇來奸商尙有提議在下關打包之説雖由江蘇省長及省議會極力制止然亦可見皖米偷免蕪厘屯積下關商人避纖微出口之税而蕪湖米市幾至一落千丈商業衰敗影響所及凡有識者盡人皆知此次移卡就捐實爲不得已救濟方法且與從前辦法不同之點一用途指作省地方敎育實業專欵二税率按照米釐章程每石收一錢一分四釐三移卡係屬堵卡并非另行增局四專收下游出境米糧其在境内流通者仍爲各釐局照章辦理槪不重徵今各處函電紛馳僉以維持舊案爲詞殊不知前議停止者爲六角之米捐并非一錢一分四釐之米釐也米釐旣示停止自應照舊徵收蕪湖米釐旣被帆運偷漏收數異常短絀亟應設法補救此理甚明總之運出皖境米糧向章在蕪湖打包今者形勢變遷奸商繞越避釐當然以偷漏論責令補完實係稽徵不得謂之重徵定埠和尙港兩處與蘇省密邇咫尺稍縱即逝今所收者爲出境商人偷漏之税於本省人民初未增加擔負此移卡就捐之實在情形也吾皖財政之困已如前函所陳旣無可開之源又無可節之用則捨此整理固有税捐外尙有何事可辦深慮道路傳聞或多失實調元支持危局之苦心與夫移卡就捐之眞相未能曲達於左右用布區區尙祈相維相諒俾底於成是所企禱敬請公安諸維鑒察呂調元敬啓 
　　另附反對方面代電如下（一）「蕪湖廬和米業公所代電」安慶呂省長鈞鑒和尙港米卡前奉鈞令緩辦深仁厚澤萬衆歡呼乃昨據各屬商船來所聲稱謝師衡竟敢公然抗令開卡勒捐現扣船多艘掯不放行似此違法蠧商商等誓不承認若不維持勢必發生巨禍等語當經集會公議立派代表前赴該處調查接洽藉冀和平解决茲據代表回稱敬日到港比邀憑水警葉巡官正與謝某商勸務須遵令緩辦謝亦自知理屈允遲兩日撤銷尙在磋議間適有桐城米船多艘泊在港口先已被謝勒捐曾經小有衝突茲聞謝允撤銷遂向謝索退捐欵致起口角謝之衛兵竟手持板棍往意亂撃一時秩序紊亂以致無從接洽等語查謝某似此違令暴征實爲上下之蠧伏乞鈞座迅將謝師衡撤懲以恤商難而平公憤迫切驰陳佇候電示等語查和尙港設卡迭經省内外各團體各同鄉電請收回成命業奉省長電飭緩辦乃謝師衡竟敢違令開征强勒捐欵毆撃船商似此横行伊害胡底諸公愛護梓桑夙仰盛德用特抄陳原電懇請諸公一致援助迅速電請省長分别撤懲除茲苛政垂諸永禁鋤彼蟊賊以福鄉邦臨穎不勝迫切盼禱之至蕪湖廬和米業公所宥（一）「余誠格代電」呂省長鑒前聞和尙港定埠添設米捐已奉公令暫緩進行布告在案後亦未聞開辦之示而和尚港違令開辦已屬非法廬和米業公所代表質問是日到港廬和米船七艘遂未敢簽税同時到港有桐城張姓之小米船該卡勒令繳税並拘張姓押局扣留舊票示威激成衆怒將張姓奪出此鄙人所聞前日滋事之情形也公爲一省長官緩辦明令局員不遵成何統率公又安慶屬籍同爲苛捐强者任去弱者示威且聞局票仍張許台銜獨剥同府嫁名於人成何政體此議停辦已歷三任公之初至屢有宣言始終反覆不恤民隠成何人格民國立制三權鼎立公敢違議會否認之米捐得罪全皖百姓而能安於位耶此間各商民已開聯合大會終以武力解决諒公亦不過以武力對待公能屠盡皖民而獨爲省長耶皖省財政短絀皆在官而不在民制用之經未聞量出爲入若不從根本整頓正已正人雖添百和尙港卡無益於皖財鄙人前次代電已痛切言之華陽卡武力效果已見公言漸有起色自欺何足欺人願公一思撫我則后虐我則仇之言勿謂以無道行之人莫如何也余誠格肅感 
[皖廬拒烟團體之對外聲明]  
　　安慶消息合肥旅省同鄉力拒勒收鴉片烟捐辦事處代電云上海申報鑒皖省政府勾結劣紳勒徵烟税不顧國際約章破壞皖省烟禁報章揭載與國皆知且經吾皖禁烟各公團派員分往產烟區域實地履勘拍出烟苗照片百餘幅覔得收捐證據　十種先後函逹英大使及萬國拒土等會聲明在案惟查本屆產烟區域幾徧全省而皖中皖北毒卉盈野尤駭聽聞其最著者則有渦陽蒙城阜陽霍邱太和穎上毫巢合肥桐城潛山等十餘縣然過蒙等縣雖計畝收税骩法求財尙未聞有苛擾威逼情事獨吾肥攤欵最巨追呼最酷而民間之受害亦最深追原禍始實吾鄉人袁斗樞（即先奎）釀成之袁氏素行食鄙物望不孚此次效忠軍閥冀圖顯貴故不惜禍鄉賣省爲虎作倀慨然承包合肥烟税二十萬日夜與武人官僚護種庇販按畝科徵無論鄉民之實收與否一經派定票提兵索猛於虎狼急於星火因之村邑震懼被逼而死者實繁有徒吾肥旅省同鄉聞之錯愕義難坐視用特組一力拒勒收鴉片烟捐辦事處於安慶推定董伯榮等六人專理此事冀爲將來之補救惟念現時經徵者囊槖已盈被害者沉寃未白證據確鑿無可諱飾萬一西鄰責言誰尸其咎吾肥人民旣不堪此日之誅求又安能負他年之責任爰於七月中旬據實函達英大使及萬國拒土等會文曰敬啓者鴉片爲害國際條約懸爲例禁種植吸運敝國法律更載嚴禁之專條敝省政府放任毒卉漸滋不禁不剷復按畝勒捐誘民犯法事實昭彰惟敝縣合肥人民守法向不種烟本年春間居然發現烟苗滿野皆是實由袁斗樞即先奎勾結武人包種庇販在無知愚民因有軍閥護符不憚以身嘗試在袁氏効忠軍閥則不惜骫法亂紀爲虎作倀以害桑梓此次袁氏承包敝縣烟税竟至二十萬元之多在肥時會同武人官僚召集二十區保衛團團長勒令出具切結照數均攤稍一拂意拘禁不貨西鄉團長劉子揚自任剷除不願勒捐竟被派兵一連逮捕到縣带具切結認捐萬元始行釋放直接取之於團長間接敲詐於人民限期報解違則派兵逮捕團長士紳因此受累者比比皆是人民忍氣呑聲無門呼籲輕者破產重或捐生證物證人事實俱在閭閻震懾鷄犬不寗聞者痛心見者慘目推原禍始皆袁斗樞獻媚武人承包烟税作之俑也代表等情關桑梓難安緘默迭經調查僅合肥一縣勒收鴉片捐欵數逹二十餘萬元現正催徵急如星火浹旬之間税收即畢查袁斗樞即先奎身受陸軍少將應如何公忠愛國爲民除害乃計不出此竟敢違反國際條約甘冒世界大不韙似此不肖官紳勾結武人通同作弊朦收烟税毁法殃民已無可諱將來牽動外交應惟當時省政府及總包合肥烟税之袁斗樞即先奎是問吾合肥縣人民槪不負責用特鄭重聲明請煩查照至紉公誼此致大英國大使蔴萬國拒土會會長代表董伯榮等合併電陳左右伏乞洞燭本末主張正誼臨電無任企禱之至合肥旅省同鄉力拒勒收鴉片烟捐辦事處叩馬 
[蕪湖近訊]  
　　蕪湖各商帮前以某方變更軍事計畫有派兵假道皖南之説業經開會議决皖省不加入何方並電請馬聯甲吕調元曁皖南鎭守使王普明白宣布宗旨爲皖省和平保證茲聞各商帮已接到呂調元復電略謂大局未定謠諑繁興但本省現以保境安民爲主旨報紙讕言實無根據昨據祁門同鄉會來電業經咨准督理核復證明矣據電前情除再轉咨督理核辦外相應先行電復查照 
　　蕪湖市農會以今庚四鄉田畝受災甚重徐知事終日日禹王宮聽經不理政事所報災情前後兩歧二十七在召集全體會員開會討論羣情憤激公决電呈省長辯明不承認徐知事所勘災情電文如下安慶呂省長鈞鑒徐知事終日聽經不理政事始則不遵令勘災以致所報災情前後兩歧實屬玩視民瘼繼則查勘秋成三日畢事草率已極行同兒戲查本會會員所執田畝已過全縣半數謹代表會員全體意見不承認徐知事所勘災情特電聲明蕪湖市農會叩感 
　　蕪湖警察餉項已有數月未發警士莫不困苦畢常衣被等件均已典質一空現在借貨無門甚至有終日不得一飽者有一部長警以勢難枵腹從公擬聯合各署長員及巡士等同至警廳索餉否則實行罷崗事爲警廳長袁先奎所聞恐將來演成鬧餉風潮特向總商商挪借現欵三千元定於二十九日在警廳關放業已通令各區署知照 
　　蕪湖屠宰業因警廳禁售灌水猪肉且任意苛罰罷市已有四日仍無具體辦法經該業開會議决由該公所自行禁止售賣灌水猪肉每斤漲價八十文現售五百六十文已於二十八日照常開市 
　　蕪湖縣知事徐傳友爲籌設地方自治問題呈准省長體察地方情形斟酌辦理茲擬按舊有自治區域爲標凖由正副議長或總董就本區内議員董事鄉董鄉佐及士紳先行訂期邀集開會每區各推十人定於九月九日假明倫堂開會照章組織縣自治籌備所以策進行 
　　贛蔡在山東招募新兵業經分批南下今（二十七）日午招商江華輪抵埠裝有新兵六百名過蕪運至九江登岸再搭南潯車赴贛 
　　蕪湖商埠警餉前向財廳領七月份經費經廳指定煤油税捐局撥六千元現該局無此鉅欵昨晚袁斗樞接財廳來電謂已與張煥文局長接洽允明日先撥半數三千元俾即發放欠餉 
　安徽全省警務處長趙粹然迭被控告勢難久留謀此席者除劉兆麟劉槐森外聞以程炎勳爲最有希望 
　　三旅一團團長凃定邦因所部在毫縣兵變撤任由王鎭守使另委吳大鶴升任時吳正在盱眙剿匪不克前往接任茲因剿匪事竣不日即可由盱眙晋省接事 
[宜昌烟禁之内幕（宜昌通信）]  
　　查緝與輸送各有二三千人 
　　宜昌爲銷售川土之淵藪查緝機關有警察廳與縣公署聯合組織之禁烟查緝處但名爲聯合實則各辦各事觀其組織之法該處規定於平善壩安二廟西壩南關西處分設四卡每卡由廳縣會委查緝員各一人而每卡之查緝員乃各自分爲上下兩卡如安二廟於五龍分設一處西壩於中水門分設一處南關以奎星樓爲上卡怡和碼頭爲下卡平善壩係由川入鄂之第一道查緝關口限於地勢無可分設然無可分設之中仍想有分日之法廳縣兩查緝員按單雙日輪流服務以昭平允此項查緝員之委任非廳縣長官之至親密友即爲有大勢力者之所推薦二者之外苟有金錢魔力者亦得插足其間查獲烟土案件廳歸廳辦縣歸縣辦各不相問查緝人員除四卡八查緝員外復有所謂密查員調查員稽查員偵探員更有陜鄂禁烟大員駐宜行署之監查員等名目共計不下四五十人此四五十人各設一辦公處每處招募查緝丁役與眼線等至少亦有二三十人綜計宜昌一隅擔任禁烟查緝職務者槪括言之當有二千餘人此二千餘人逐日紛擾不休甚至互相查緝曾有縣署方面之調查等爲警廳方面拿獲送案者此中原因蓋若輩名爲查緝實均包運烟土耳此外經營烟土事業者假冒洋行名目掛一洋旗公然開設烟館存儲烟土查緝人員祇要有規費可收他事向不聞問此項假冒之機關約有一百餘家除此之外更有所謂輸送隊者等專以代土客起運土爲業由船起坡由坡下船或過行過街等每土一兩須收運費洋一角二角不等此項輸送隊均屬一班退伍軍人或地方流痞土棍之所爲合計至少亦有二三千人之譜宜昌商埠之發達自表面觀之固當以此烟土營業之關係爲轉移其實地方上所受無形之影響則實得不償失耳蓋宜昌兩次兵變後地方元氣大傷若無烟土關係市面决難恢復如是之速但兩次兵變之原因何在凡知宜埠情形者當能憶及亦受此烟土營業之影響耳有監督之責者尙其省悟改革之（八月二十二日） 
[川省戰局之變化]  
　　入川北軍狼狽不堪吳佩孚計畫將完全失敗 
字林報十四日萬縣通信云軍隊譁變之風自重慶蔓延而下本地軍隊現亦不穏洛吳平川全部計畫勢將根本失敗刻聞涪州已爲周西成軍隊占領酆都駐軍司令率全部加入敵方忠州叛軍亦復進據該城戕害長官及將佐若干人此間軍隊同時亦現不易駕馭之勢司令官並自認其力已不能調度按此次川載形勢之急變同西成實爲其中主要人物周氏圍攻重慶八日刦去造幣廠現欵十萬元以上臨退又無所挫折故其於包圍北軍膽氣益豪加以此間北軍軍心頽喪後路交通幾於斷絕無援軍之接濟各方形勢莫不有利於周故周乃得大肆活動惟遠處成都之熊克武於此次事變亦大有力焉聞熊氏代表近曾於上海以熊之私欵百萬元滙寄此間收買願意叛變之北軍將士周西成取得此欵因是遂明白表示與熊合作其間酆都之變最出意料之外駐守該處之賀龍曾爲北軍固守涪州向爲楊森部下最可靠軍官之一當周西成進攻涪州時賀防禦極爲得法乃至此竟變更態度誠足使北軍大喪顏面者也至賀之變更態度究係出於自動抑爲其部下缺餉兵士逼迫所致現尚不得而知當忠州兵變之時楊森之運送輪安江安華兩船逃往下游刻正停泊此地此兩船若不速開往宜昌修理此後將不復能資應用此間之兵變已日在預料之中軍隊要求發餉已數星期舉動日益蠻横城中店舖數日内屢於白日被刼商民報告軍官軍官徒言莫如之何今軍隊密議謀叛爲吾人所共知茶肆酒館中往往公然聚議辦法且遣人窺探赴鄂道路緣此輩悉爲鄂人意擬於譁變之後開往鄂省故也本地人民對於軍隊尙願其暫留而給以費用因該軍變後返鄂川軍繼之人城則將受兩番損失至本地商業今完全停滯商店關閉富人咸遷入山寨避難云 
[成渝所傳戰訊之互異]  
　　成都通信川戰復起後省中所傳消息稱賴但兩軍已進内江縣城省軍奪獲行李甚夥俘獲北軍約八九百人惟前日盛傳北軍旅長宋大霈已被擒獲徵諸近日官電只云宋等被追行至河中適浮橋擠斷淹斃甚多嗣另尋船隻始得渡過是宋並未被擒其誤傳正與前此張允明之事相同另一消息北軍此次退走係有條件之退並非戰敗是否尙待後徵又據賴部砲團張營捷電云我（邊防）軍於眞日克復内江奪獲大砲機關槍甚多是役唐營長劉連長等在史家街（内江屬）附近陣亡總座已令劉舉賢復任營長職營於張家塲史家街二役計陣亡排長黄春如程山等二員傷亡士兵三十餘人又北軍旅長宋大霈在東街浮橋收隊人擁橋斷溺死數百人損失步槍約百餘枝總部（邊防軍部）昨派水手撈取數十枝今日暫借職　備用云云可見北軍之退却矣 
　　重慶通信駐渝黔軍現有一旅餘人其餘均開上火線或駐防後方由中路以達右翼一帶州縣均係黔軍防地如大足榮昌銅梁璧山合川潼南大竹武勝等縣純由黔軍防守且積極備戰本月十五日攻克安岳十七日攻克樂至大有由右翼直攻成都之勢蓋自本月初内江重慶兩處曾開兩次軍事會議後中路主守由左右翼進攻因中路簡資一帶如銅鐘河茶店子石盤舖山泉舖龍泉驛等處均險隘難攻惟由右翼之金堂淮州左翼之仁壽黄龍溪兩道入省較易得手此兩路又皆係平坦道路俟右左翼向前抄進闌入中路之背後則中路之一軍腹背受敵將不攻自破矣目今黔軍在右翼極形得手連克安岳樂至兩縣據昨日黔軍捷報前鋒已抵由樂至入省大道之廣元寺從樂至到放生舖二十五里從放生舖至廣元寺五十五里從廣元寺到成都祇有二百五十里廣元寺至竹蒿寺四十里至高板橋三十五里至淮州二十里至姚家渡三十里至大興塲三十里至龍潭寺三十里至成都省垣七十里黔軍前敵總副指揮爲王天培彭漢章兩氏袁祖銘日來迭接前敵捷報並擬親身赴右翼督戰以實行其援川總司令之職務而斷資州一軍還省之歸路如果一軍由中路分兵來援則中路搖動三路併進自易收功至合川遂寗方面黔軍傳何兩旅攻下潼南後即督隊進駐遂屬之雙江鎭最近復佔據龍泉塲此地遂寗縣之重要扼塞也距離遂寗縣城才二十里如果遂寗得手可與樂至方面黔軍取得形勝上天然之聯絡再分兵逕取射洪三台中江如能與昭劍之劉存厚保寗之田頌堯氣脈溝通則勢力較厚矣總之黔軍旣攻陷安岳樂至無論由安岳周禮塲進窺資州蘇家灣由倒流鎭經中和塲逕取資陽之南津驛或由樂至從施家壩以攻簡州均足以牽制中路之一軍近日一軍見其左翼（即二軍右翼）節節失敗故拚命在中路進取數日前以大步隊猛撲大足與該地駐守北軍激戰一日夜渝中當局飛調川黔軍趕上火綫助戰將一軍撃退至蹃大足西北三十餘里之高山連日正調兵往攻川戰旨二次開火以來中左右三路盡爲戰雲籠罩矣 
　　按日來成都來信每謂一軍勝利且近傳二軍楊森軍大敗重慶已爲一軍佔領而據重慶消息則方宣傳其大勝行將克復成都之説如此歧異殊不可測果戰事變化迅疾之難料乎抑係訪者爲地域關係之故空氣亦有所不同乎姑錄之以待後證 
[川議會反對發行新紙幣]  
　　成都通信前方戰事目前甚爲吃緊後方接濟當然加急聞熊劉兩氏决意發行紙幣以資應付特委川東邊防軍總司令兼討賊軍第二路司令官石青陽爲四川臨時軍費統籌處督辦石即就職自告奮勇擔任設法向議會商會疏通並派與已一氣之省議員二人代表到總商會陳述意見商界對此不敢有所表示并謂省議會如議有良好辦法依法通過商人自不致有他今（八月十四）日商會爲此事召集各帮帮董開特别會議未有結果次日由曾到商會之石青陽代表某某兩議員持發行紙幣辦法一紙赴省議會交同人閲看内容大約如下（一）發行紙幣二百萬（二）由造幣廠每日提存銅元餘利二分之一作爲收回準備金每一星期由省議會總商會共同派員查核一次（三）六月後以鹽欵凑足成數收回（四）以官產約値若干元爲保證餘未詳大多數省議員對此均不願贊同當經開會多次積極反對刻聞熊劉决意發行不顧民意於是各議員更爲憤慨開會時由謁見劉氏之代表向衆宣言晤劉情形云前次茶話會推舉代表面見省長要求停鑄當二百銅幣銷毁鋼模及停發紙幣佈告人民週知八月七號午前九時面見省長將銅幣問題解决以後復向省長致辭謂紙幣發行外間風説甚早本會同人提案至數起之多省長無確切表示人民懷疑因此影響市面農工各界不願發行紙幣心理亦復相同請求省長會同總司令於五日内會銜布告停發紙幣以安人心省長答稱諸君所説極是但未知經過及現在情形我自謂是極端反對紙幣之人前次主張發行時我在辭職期内並未預聞及到紙幣印好我索來看上面注有總司令部核准字樣極不承認我已辭職是無總司令機關撤消又無所謂部 
 
 

Page 11

 
 
第一萬八千一百四十三號;中華民國十二年 西曆一千九百二十三年八月三十號
星期四 * *究竟何人核准又注入民如敢違抗行使以軍法從事字樣甚爲可異胡文瀾强制行使軍鈔殺人立威於事無濟徒招怨恨是又我所不願意結果因我反對將印就銅元券三百萬元銀元券六十萬元一并銷毁此次主張發行之紙幣又是一起由軍需委員會議决以四川官銀號名義發行一元五元執照總數爲一百四十萬元已將據照印成號碼編好圖章蓋齊存根截下始來一公事請我批准發行此事旣未先行呈明數目多寡亦無一度商榷印刷時並未派員監視是否僅止一百四十萬元及有無重號不能决定要我負責斷斷不能如其相强我馬上跑到新津養病不預聞一切我本日與錦帆見面説到此事錦帆亦不贊成我們置之不理而已錦帆在四川第一件功德事就是收回紙幣至今人民稱頌未衰何肯將名譽犧牲各位放心决不致有發行之一日言時十分懇切毅然决然毫無遷就同人復請早日出示以免人民懷疑省長答稱不如我在報紙上發表意思是省長切實答復本會紙幣决不發行現在此次公文已經到省本會爲人民呼籲完全達到目的乃近一二日來外間又有發行之説果如所聞是省長言行不符旣欺本會又違民意理應質問一面通電各縣抗不承認如省長不發行他人敢於主張是違法越權甘冒不韙尤應澈底根究咨請懲辦云云究意此事眞相如何須俟緩日證明也 
[浙閩綫改招土工計劃]  
　　浙江省道局據嵊縣旅杭同鄉會代表俞煒張伯岐新昌縣旅杭同鄉會代表童學琦章五成等呈稱竊維交通爲富强之始基道路乃交通之要政吾浙自舉辦省道以來積極進行浙閩綫路基已於去年撥派兵工分區興築謀交通之便利樹各省之先聲策善法良同聲推戴然審察緩急酌量先後則浙閩綫中之新嵊兩縣省道亟應提前築成查新昌城起至嵊縣城止曾於民國九年間由振欵收購地畝築成路基約三十里有奇但因上年多被洪水冲壞若不重行修築則盡棄前功事誠可惜至由嵊縣以下至紹興地界新昌以上至天台地界兩段爲各處往來之咽喉可謂浙綫中之最要地段然交通之不便亦以此段爲最甚煒等爰集新嵊兩縣同鄉開會討論擬具應行提前趕築及改招土工之理由謹爲我鈞長縷晰陳之（甲）應行提前趕築之理由有二（一）便利用兵也查新嵊兩縣頻年匪禍民不聊生雖經派駐重兵四路偵緝匪仍出没無常終難撲滅揆厥原因誠以道路崎嶇交通不便大兵未易速集故也倘此路告成行軍迅速即令萑苻發生何難一鼓蕩平此爲便於用兵計應行趕築者也（二）保存路基也查自新昌縣城起至嵊縣縣城止前由振欵築成之路基雖有冲壞存全尙多若延不修補則路邊業主逐漸侵蝕必致路基縮窄將來難免糾葛此爲保存路基計應行趕築者也（乙）救濟貧民也查新嵊兩路自上年水災之後繼以匪災鄉鎭百業停滯貧民一無生計因衣食之困難安分者坐以待斃狡黠者不免鋌而走險所以貧民愈多則匪勢愈熾若招此貧民修築省道以工代振貧民得以維持生計匪患自易肅清此爲救濟貧民計故不得不改招土工也（三）安置降匪也查新嵊兩縣匪徒現俱紛紛投誠無業可歸倘準予一同築路俾有正當職務併使督工人員隨時訓導則日長月久惡念自除前次以兵作工其法至善非不知之但就新嵊之現勢而論似不如招集投誠之匪徒使之做工較爲安善此爲安置降匪計故不得不改招土工也上述理由俱係現時實在情形也煒等情關桑梓難安緘默理合省文呈請察核准予據情分别轉呈督辦省長撥欵招工先行趕築以成公舉而利交通 
地方通信 
[蘇州]  
　　省委籌設稻作試騐場韓紫石省長委派管義達爲吳縣稻作試騐塲籌備員茲悉管已來蘇現寓於盤門内司前街三多橋堍宅中前日已謁見吳縣郭于埜知事面商一切聞該員現正覔屋相地擬在城西一帶先行籌設吳縣稻作試騐塲籌備事務所再將各事依次進行云　 
　　浮屍與墜河殞命同時報騐梵門橋衖某玉器作學徒鎭江人郭福保現年十六歲前夜其師遣伊前往黄鸝坊橋購物一夜未歸其師方以爲異正欲訪尋詎次早梵門橋河中忽然發現該學徒之屍體未識是否被人謀害抑或自行墜河溺斃聞發覺後即日由該管地保報請吳縣地檢廳派員蒞騐又悉停泊蘇閶門外白姆橋堍往來蘇州垕宅之王姓航船昨（二十八）日由蘇閶開回垕宅駛經張義浜中詎該航有十八歲之舟子某甲因搖櫓失足竟致墜水溺斃當由該船主即日報廳請求派員蒞騐未識兩案該廳偵查結果若何 
　　市聯會召集緊要會議蘇州市民公社聯合會因城北公社侵佔臨北護北金閶各公社區域問題昨二十九日下午二時分函集城内外各市民公社社長在閶門内詳符寺巷雲錦公所該會事務所内開臨時緊要會議討論對付方策云 
　　護中市民公社成立會昨（二十八）日城内護中市民公社開成立大會上午九時投票選舉職員下午一時開會各界代表約六十餘人内有振華女校代表二人開會時公推鄒春如徐怡春爲監察員又舉丁夢剛爲臨時主席即由丁君報告宗旨繼請來賓李楚石·沈炳魁·及晨報記者等演説主席答詞畢即散票選舉當經選出范君博等二十八人爲職員至正副社長再行定期開會由職員互選散會時已五點餘矣 
　　添設刑庭定期實行江蘇高等審判廳添設刑庭一案曾誌本報茲高等廳現奉省長指令查該廳因刑事案件日漸加多原設刑事一庭不敷辦公所請酌添一庭自應照准除咨司法部備案並令財政廳追加預算外仰即知照等因茲朱廳長奉令後准定於十月一日實行其庭内組織僅添庭長一員推事書記官各二員錄事二員庭丁二名所定推事擬由現在刑庭撥調一員高分廰撥調一員 
[松江]  
　　宣化難民幻術行竊松屬漕涇鎭於陰曆七月十四日下午突來災民楊曉初唐麟書等三百餘人分乘六大船船上均有槍械並持有宣化縣護照照上注明男女五百二十八人沿途騷擾任意要索迨保衛團總董葉其章率領團丁彈壓始勒令駐宿於東市梢一面即派丁協保向紳商募集賑欵錢三十八千二百文給由楊唐兩人按名分給勒令翌日出境詎災民於路過劉家渡時又有一百餘人登岸騷擾並闖入劉斗才家盤踞索米經劉給予白米一斛始轉東鄰劉四堂家滋鬧時祇劉之老母一人在家災民因見其人少即攫去白布數疋而劉斗才家至晚查見所儲現洋一百元夾被七條藍白杜布四十餘疋白米五石零已不翼而飛而胡家橋北潘傑家亦被災民吵擾失去現洋六百元現由保衛團派丁追究外並轉呈縣署咨請水陸警一體兜拿以免貽害聞此項幻術即俗所謂鐵算盤者是也 
　　漕涇鎭設立施醫局漕涇鄉議恢復後由鄉董楊守中查照議决案創設施醫局已於八月二十七日即陰曆七月十六日成立是日第一期遠近名醫實到三十五人診治號數達五百有奇以後診期確定爲陰曆一六該處沿海數十里向無施醫局今該鄉自治甫經恢復即着手舉辦亦以見自治利民之一端也 
[崇明]  
　　組織工程學會崇明有志青年曾在國内外大學或高等工程專校卒業者發起崇明工程學會訂定簡章一十五條專以闡明工程學理解决一切疑問爲目的并擬於年底發刋學會年刋登載關於工程論文及發展地方工程事業等著述供獻各界以備采納果如所云誠法良意美之組織也 
[常州]  
　　縣議會正式開會紀武進縣議會於二十八日下午四時正式開會到議員二十三人開會順序（一）鳴鈴開會（二）官長議員入禮堂行開幕禮（三）官長議員入議塲先傳議長越儕報告開會宗旨次姚知事演説次參事會文牘吳麗笙宣讀姚知事頌詞次傳議長代表全體議員致答詞（四）鳴鈴散會散會後傳議長邀集各議員開談話會議定二十九日下午正式開會而散 
　　新闢西灜城門西灜里開闢新城門已奉省核准市公所雇定瓦作作袁某包拆於二十八日寅時動工先從南門城齒拆起至晚共拆去二尺餘所有磚石除砌城門圈外餘擬售抵工價經費歸市公所與商號分認工竣後於城門對面築一公共碼頭以便居户取水城門則取名西灜二字 
[南通]  
　　縣署焚燬烟土縣署於二十八日焚燬烟土燈槍及嗎啡針藥等件先期榜示各界至下午二時商埠警署曁水警署等機關均派代表參預省委葛權到塲檢點後即用柴草灌油舉火瞿知事及葛委均有簡短之演説大意係曉諭利害共除毒卉等旨觀者約計五百餘人至四時始焚畢竣事 
　　組設治疫機關通邑各警區爲保持公共衛生起見特遵照縣令組設時疫治療所以免貧病者死非命城中法華庵已設立此項機關係商埠警察署承辦每日由中西醫藥團諸醫士駐所應診經費歸警署負擔定期兩月截止 
　　確查水災情形本縣前遭水災業由官紳議决續辦水利工程以資懲毖惟迄未編定全縣雨量及水流圖表將來施工時勢必漫無依據除由張紳嗇菴撰就水利計畫書外刻特由縣派員分赴各市鄉確查災區狀况俾便九月四日全縣紳董會議時提付公衆討論 
　　敎育會長問題縣敎育會新會長習艮樞錢繩武先後辭職曾由該會推舉代表挽留惟錢君辭意堅决不允就任習君態度較爲緩和現時尙未解决該會特於二十七日下午四時召集幹事會討論議决錢副會長難於挽留通知次多數嚴樹釗遞補一面再由前代表齊赴習君私邸敦勸以維會務 
[鎭江]  
　　商會選舉違法訴訟鎭埠商會於二十七日選出于樹深仇承榮連任正副會長及于函請辭謝當選各節已誌本報茲聞各會董會員等有以當日到場之會董内有四人係代表投票按諸商會法第十六條（投票由選舉人自行之）之規定大相違背又第三十條（職員有違背法令或妨害公安農商部及地方高級長官得令其退職）又（損害商會名譽信用得開會令其除名）云云于樹深於前届任内因干涉廣復昌烟案事曾受省令訓斥貽辱商會全體核照第三十條之規定不能任其連任况又係違法當選以此數點現擬具狀地廳提起控訴云 
　　市議會之請議辦法丹徒城廂市議事會成立後選出議長議董各節已誌本報茲聞該會以停頓已逾十載現旣奉令恢復凡本市區域内一切應興應革事項亟宜由市民請議建設以期發展昨（二十八）特將辦法八條（一）學務（二）衛生（三）工程（四）農工商務（五）善舉（六）六共營業（七）辦理各欵籌積欵項等事（八）向歸紳董辦理之地方習慣各事佈告週知又該會制規定每季應開大會一次以二五八十一月爲會期每期約以十五日爲限本月適値秋季常會時期惟當此恢復伊始諸事待理自應稍爲展緩故已改訂於九月六日開秋季大會云 
[揚州]  
　　舉定檢定敎員江泰儀高寳舉東七縣第八路第六届檢定小學敎員於二十八日起分三日假揚州第五師範學校舉行本屆受檢敎員寥寥合七縣祇十九人（東台三江都五泰縣四儀徵一高郵五興化一）其試騐科目悉依歷屆章程辦理 
　　敎職員會議紀江都敎育經費縣知事不任維持使學校無欵開課敎育董事會董事恐瀕敎育於危機出任調停除縣署已收到三千元外再籌三千元共發七月份敎費十分之七敎員聯合會人員以尙愜衆意爰於二十八日上午假勸學所公開會議當場决定（一）推舉張紹志·洪詮·吳伯英·盛庶平等謁勸學胡所長取敎育基金摺四扣交敎育董事會抵押現金（一）函知該董事會要求七月份薪全發得有確定發放日期即行通知開學（一）設董事不能承認發放七月份全薪即由各家長分電省廳呼籲（一）下月公推第二小學校張勵齋値月 
　　河局委補技士江蘇運河工程局近查技士曹之麐積勞病故於工次特委李登九補充藉重責成 
[高郵]  
　　令籌自治經費胡知事昨奉淮揚道尹令云奉省署令以各縣自治指導員業經委充各員分往各縣指導查該高郵縣係委吳鑫前往指導惟其薪公各費除由省欵補助外餘歸各縣分等均攤淮揚道屬十二縣内由江都擬認一百八十四元其餘各應年擬一百五十八元自十二年度起於開始一個月内如數解交本署核收彙總配給等情聞胡知事奉令後已令欵產處籌議具覆矣 
　　咨請派兵駐防難民胡知事以旴眙縣仇家集澗溪鄭家塋等處被匪焚燒搶掠居民四出逃難該地距郵六七十里誠恐匪徒竄入本境特於昨（二十六）日咨請高寳聯防陳主任派隊前往擇要駐守以資防禦 
[清江]  
　　實行獎勵種棉辦法本年推廣淮陰縣棉產計增加棉田二千畝以上迭經省委指導員馬某下鄉考查均能裁培得法前已將領種清册造送縣署存查刻爲實行優待棉農起見特頒頒發種棉免税單俾免徵錢糧有所憑證一般農民咸感德政 
[南京]  
　　秀山公園風景誌南京秀山公園爲大規模之新建築由齊撫萬督軍倡捐鉅資經營數載大部分工程始獲告成藉以闢公共娛樂之機關留李故督永久之紀念斯園位置居全城中心而積約二百畝負鍾山臨秦淮青峯掩映碧波瀠洄擅天然之佳勝環其左右者有省立通俗敎育館體育塲工業學校等無壓市囂塵之氣四週繚以短垣雜以花木園内亭台之結搆風景之點綴曲折錯綜各有雅致最引人注目者爲居於中央之李英威銅像巍然矗立奕奕如生鐫有豐碑銘其勳績有巨大之噴水池清泉噴溢高可丈餘澄澈晶瑩如銀河倒瀉東部有博物館圖書室羅列豐富裝潢精雅其最巨之建築物爲英威閣仿舊時宮殿遣式覆以碧九繞以雕欄壯麗堂皇具鳥暈飛之勝沿閣四面簷陰甚廣最宜夏日納凉有籘榻竹几可資休憇士女之慕幽僻而厭囂煩者觀此爲唯一之樂園藉清茗一尊消俗塵十斛令人生無限愉快現時工程尙未停息將來之闢展方興未艾必蔚然成一巨觀也 
[嘉興]  
　　各商號反對加捐嘉興縣署佈告清查房捐並將茶酒捐改徵洋碼經縣會正副議長電省抗爭請　商艱並通知各團體轉告各商號一致拒絕業誌本報茲悉各商聯會已開聯席會議公决對於房捐應照向章繳納至茶酒捐改收洋碼幾至超過舊額一倍自應一致否認而輕商民擔負業已通告各商號查照並函復縣會備查矣 
　　捲烟公會籌設英文夜校嘉興捲烟業公會近以英文一項商界漸感　要　該處除基督敎交聯社設立英文夜校一所外尙無其他英文專修學校爰經該會沈惠然君等發起先辦義務英文夜校一所以最短時間灌輸實用普通英文智　聞已假定某校爲校舍九月一號開學 
[杭州]  
　　請獎鹽董之核准定海衢山場佐程尙登前曾請獎鹽董毛鴻飛茲奉兩浙鹽運使指令云呈悉該鹽董毛鴻飛協助鹽務辦事熱心深堪嘉獎仰候彙案轉呈鹽務　核給　　　資激　此令 
來函 
[南京安徽旅寗同學會來函]  
　　申報館鑒近日疊接外界來函謂皖省敎廳辭職有安徽旅寗學界同志會作落井下石之函電詢問該會與安徽旅寗同學會有無關係謹按吾皖旅寗學界之公同組織平日僅有同學會一種並未聞有所謂學界同志會之存在特此登報聲明以明眞相而免混淆安徽旅寗同學會啓 
 
 

Page 12

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
 

Page 13

 
 
第一萬八千一百四十三號;中華民國十二年 西曆一千九百二十三年八月三十號
星期四 * *本埠新聞 
[華僑對國事之重要表示]  
　　巴達維亞中華總商會提出十項辦法 
　　昨日下午上海各路商界總聯合會接巴達維亞中華總商會快郵代電云上海各路商界總聯合會（江西路六十號）諸議董先生公鑒本商會曾於七月三十一號會議議决通電上海申報表示意見其電文略謂上海申報轉各報商會學會鑒國事擾攘頃亡在邇軍僚議黨魑魅魍魎應由商學工嚴促議員制憲否則解散國民自組政府等語諒已蒙各界鑒及矣明知該電未必發生何種効力然本會處於荷屬首區萬不能默而不言致失領倡責任惟電文簡短不足以盡管見故特追述此函以與全國同胞磋商焉十年來擾攘不堪彼軍閥官僚議員政黨之流雖百死而不足以蔽其辜彼號稱元勳偉人之輩雖百方掩飾亦不足以滅其攘奪之跡蓋南北相爭黨系自鬥者均以權位金錢爲起點蹂躪我民爲歸宿假使果眞爲重民意何以事事不遵民意以行之我爲商務生活起見又何樂有此種摧殘人民之假民主之名稱耶故論者咸多歸怨於政府復查南北政府之現象宛如兩兒女成羣之妯娌同爭一分家產將見其各率野蠻將士陰險謀臣以演出前後五代之活劇耳苦哉我國父老兄弟設此時不速醒自作恐大好神州終被一班偉人志士軍閥官僚政客黨徒之流弄得破碎不堪矣（中略）查議員之出處有係鄉棍流氓者有係偉人走卒奔走黨事者有係市傖得以金錢獲選者莠多良少即良者亦不免被其薰染二年間荷屬正當僑商蔣某被選爲華僑參員竟被各方誘偪出萬金始已華僑莫不引爲恨事夫議員多數出身旣如此又何怪其行爲卑鄙袁黎之解散議員是否爲議員自招請國人良心上一評論之全國空氣旣視議員爲產生總統之產婦曹王等輩勢不能不利用之惟十年之久八百議員竟不能制成一部憲法實爲他國議員所無者如謂憲法難制何以越範代謀他事或流會以抛棄光陰邇來赴滬議員之宣言頗責在京議員不速南下制憲足見議員已承認議員之劣跡獨惜赴滬時始發此空言爲時未免太遲本會遠居海外素不干預國事即對於南北政府軍僚黨派均毫無一點關係惟鑒於國亡不遠不得不略述一二以促國民醒悟而救危亡茲將管見所及羅列於左（一）拒絕黨報（二）反對政黨（三）勿崇拜偉人（四）斷絕政界之人（五）監督議員從速制憲查議員束身好者亦不乏人應促其限期制成憲法催黎正式辭職由國民監督正式推舉委員制設議員尙不覺悟應予取銷（六）速組國事委員裁判所速行阻止各處軍人私鬥其曲直是非應由國民裁判之（七）認眞挑選軍政各界之純心愛國者由國民請其維持政局助以鉅欵（八）嚴告各國不得借欵或出售軍火接濟南北政府並不得以製造軍械之原料接濟南北軍械廠（九）速提倡聯省自治（十）速擔任籌欵其擔任之法凡有商業者每年抽出贏餘若干分有財產地土者應抽出若干分職業各界（任政府職敎育職均抽）應抽出若干分統入國庫以助國用以上各端是否有當深望全國同胞速討論之巴達維亞中華總商會謹啓會長陳丙丁·會董兼總幹事陳撫辰署八月十三日 
[總商會與旅法僑民往來函電]  
　　爲外艦來華示威事 
總商會昨接旅法各團體聯合會來電一通云上海總商會轉敎育農工學生各總會各報館鑒法政府接法僑電日數百起皆稱中國兵匪横行生命危檢請速出兵保護决派令艦隊二艘來華示威英國並提議列强各派兵二萬來華分駐重要口岸似此無異亡國望速促其停戰維持秩序以杜口實並籌抵抗若外艦竟來全國宜着喪服以示沈痛而作民氣旅法各團體聯合會該會得電後即復去一函云旋法各團體聯合會公鑒逕啓者接貴會於本月二十四日發來公電一通同深歎憤艦隊來華示威之説國内亦有所聞而日前視爲惟一難關舉國方切齒腐心於倡議者即所謂外人統轄護路警隊是此問題如輕率解决則重要口岸俱有外人指揮監督之警隊駐紮與變相之外兵何異查來電謂法政府接法僑電日數百起皆稱中國兵匪横行生命危險請速出兵保護等語其實近年以來法僑之在中國者祇今歲臨出有刦車案一起湖北應城出有梅敎士被擄案一起所謂受有驚恐如是而已其餘在通商口岸居住以及於内地旋行者均無若何危險發生國内政治較之清季確係每况愈下然清季外人之在内地者尙時有發生仇敎毁堂之事民國以來此事可謂絕無僅有故謂外人在華有不可終日之危險者非張大其詞即别有作用且一國秩序之反常與否徵諸商務不爽毫釐歷年以來洋貨進口祇有加增並無縮减均有關册可以證明亦足見外人之以危詞動其府者非純爲商務起見矣揆其受弊之由實以我國在歐無宣傳機關是以每有重大問題發生祇有任外人之顚倒其詞而我無伸辯機會諸君在法雖所操職業不同然與法人固時有接近之機應請將上述情形與彼國在野黨之主持正義者詳爲辯解使政府之所爲不能得其輿論之贊助是亦上兵伐謀之一策也時艱日亟居者行者各有捍衛國難之責承勗各節敝會誓當竭力國之海天萬里不盡欲言如有所聞仍望隨時賜敎專復即頌日社云云 
[衆議院議員談話會紀]  
　　内部問題磋商情形假定九月十五開會 
　　衆議院議員於昨日下午三時假西門　園開談話會到會議員四十二人公推年長者姚文栅主席議事情形逐項紀錄如下（一）張樹森報告内部接洽情形略謂議員到滬人數日多即將正式開會關於内部問題前以私人資格以聚餐形式經兩度洽商民六同人主張繼續十二年國會民八同人則主張恢復廣州國會討論尙未有十分結果嗣褚君慧僧提出調和辦法惟其辦法尙未説得十分明白據余個人意見以爲繼續北京國會則於討賊及容納反直派分子各方面較爲便利其辦法『甲』以法律手續議决被北京國會除名分子一律復職『乙』附逆議員一律除名以民八同人遞補『丙』如遞補有遺漏時商辦同人内部辭職再行遞補『丁』在以上三項未解决時待遇一律平等黄雲鵬·盧鍾嶽均赞成張意即以此意向民八同人協商主席諮詢大衆均無異議（二）維持在滬人數及决定開會期黄雲鵬主張在九月二十日以前九月十日以後與參院同人商定後再行確定張樹森主張假定九月十五日主席以張説諮詢大衆均無異議次報告開會地點職工敎育館已允借并已咨照護軍使署（三）組織辦事處張樹森·黄雲鵬等均謂有組織必要黄并主張每省舉一人爲臨時辦事員關於推舉方法楊肇基田稔等均有討論結果每省自由推舉一人能當塲推出者最好否則推出後報告計當塲推出者有四川黄雲鵬江蘇江秉忠蒙古吳淵山東鄧天乙福建朱騰芬廣東孔昭晟浙江褚輔成（四）黄雲鵬提議每月公費三百元甚不敷用將來如開憲法會議出席費應先事籌備結果待辦事員舉出後請其接洽（五）辦事地點暫定聯歡社議畢散會 
[姚文枬請查僞造文書電]  
　　國會議員姚文枬致衆議院秘書廳電云北京衆議院秘書廳文書科鑒閲收文摘由有七月三十日姚文枬爲憲典絕望提出辭職由一件此件係僞造請貴科先將不知其爲僞造而收受之處立即自行檢舉印刷公佈一面將原件完全攝影兩份速寄上海肇嘉路三六四號姚宅查收以憑訴請偵查僞造之人依律治罪事關重要幸勿延誤姚文枬勘 
[黎黄陂又有南來説]  
　　昨日下午五時餘旅滬某要人接天津密電云黎黄陂 
定今日由津乘輪南下 
[昨日海關與天文台之風報]  
　　始報颶風將到滬繼報已折而北趨 
　　昨日下午四時半江海關又因本埠將發生大風特至浦東鳴砲一聲警告滬上駐泊浦江内之各商輪預防意外當時太古公司之寗波班輪新北京號正欲出口比得海關之警砲遂停止開航臨時知照各乘客因防風不開着即離船歸家其他各商輪留滬者亦皆暫不開出文匯報云今日午後四時二十五分有警砲報告颶風進至上海附近 
　　昨日下午四時三十分徐家匯天文台氣象預報云天氣不定恐有大雨東海上旋風向西北進行將使此間海濱有猛烈之風陣惡劣之天氣　 
　　昨晚九時天文台又特發通告云據八時所接報告颶風中心原向揚子江口進行者似更折而北趨將過上海長崎之間故馬鞍島與九州間之海上天氣惡劣 
[鄔志豪對蘇浙平和會之提議]  
　　提出辦法五項 
　　蘇浙平和協會會員鄔志豪昨向該會提議云蘇浙平和協會諸公均鑒本會由兩省耆紳發起以來蒙張仲仁先生奔走籲求幸蒙兩省當道簽走平和公約宣布中外報章平和恪守中外咸寗夫希望平和者人同此心然亦有少數者幸災樂禍挑撥其間砌辭生事似是實非使社會懷疑致當局悞會種種陰謀殊多危險志豪隨諸公後忝爲幹事職在宣傳自知才綿力薄恐不稱職然事關桑梓責無旁貸茲有一得之愚不得不供獻於諸公之前謹陳槪略如左（一）本會應電請兩省各縣農工商學團體推舉代表並紳商鄉老加入本會由本會委爲職員或名譽職或召集大會重行推選之則羣策羣力消息靈通緩急有濟矣（二）凡兩省駐防之地本會應派調查員或派該地公正法團將實在消息隨時報告凡有礙於平和者本會召集大會或推舉代表如張仲仁先生等再向兩小當道和解之（三）平和公約欲保持永久須兩省於各縣中振興水利建設道路開辦工廠或移民墾牧使兵士游民化爲農工各安生業（四）召集兩省法團代表及各界人士請於各縣設鄉村自治創辦民團商團以互保治安（五）勸告旅滬各省人士凡被受兵災者務請各本省發起和平協會將來各省成立本會自當協助聯絡一致進行以上種種辦法粗具大綱是否有當伏祈開會公决並頌公綏提出鄔志豪啓 
[趙恒惕覆紅會電]  
　　照約保護救傷隊 
　　紅會總辦事處日前以湘戰勃發分會組織戰地救護隊特致電湘省將領請予保護昨日趙恒惕已有覆電文云中國紅十字會總辦事處公鑒沁電敬悉貴會醴陵分會前赴陣地救護傷亡自應照約妥爲保護已令前敵各將領轉飭遵照矣趙恒惕勘　 
[旅滬湘商停止辦貨]  
　　本埠旅滬湘籍洋廣貨客帮昨接湘省急電謂刻下趙恒惕實行武力護憲前敵在朱亭方面業於徑·宥兩日（二十六·二十七兩日）開火省垣風聲鶴唳一夕數驚金融枯竭囑即停辦各貨其業已起運者速電漢退關存棧云 
[甬人赴粤力爭寗波會館]  
　　自廣東寗波會館被人强迫變賣之説傳來後旅滬甬人羣起力爭迭誌本報茲悉該會館之建設係由旅粤甬帮各業集資公組嗣由藥業代表錢澍田號（即廣東敬修堂）承管該號係寗波慈谿錢氏所開設故其股東亦係錢姓此次自得粤政府有變賣消息當由該號電告錢氏各股東聞各股東已派定錢蒓舲爲代表於昨日約同蔣介石代表毛懋卿乘輪赴粤與粤粤政府嚴重交涉云 
[粤軍入閩雲霄後之閩人呼籲]  
　　福建雲霄國民大會快郵代電云上海申報館轉全國各團體鈞鑒魚日粤洪兆麟·林虎·黄大偉軍入雲霄肆戮平民淫擄婦女燬搶十數日人民死者千名婦女不辱死者五百餘人損失達二百餘萬廟宇禮拜寺亦不得倖存雲人逃亡流爲乞丐滿清入關無此兇淫實開民國未有之慘局諸公人道爲懷敢乞聲討以雪國恥臨電滂沱雲霄國民大會會長胡集曁二十萬災民同叩養 
[工商友誼會之通電]  
　　否認北京議員　　工商友誼會昨代電全國各界云全國各報館·各團體公鑒自北京政變發生神聖國會首遭曹黨軍閥摧殘故各界均主張議員南下製定憲法不意留京議員祇知要錢甘爲猪仔遑論救國哉乎迭經各團體催促南下議員竟置若罔聞現據報載曹黨議員預備趕緊大選票價已增至每張八千元又復秘密派人來滬冀希運動南下議員北上使足法定人數致有不良份子貪圖金錢借端離滬暗渡陳倉其人格已可槪見夫國會議員乃人民之代議士有神聖不可侵犯之精神所以迭遭摧殘始終存在者何因人民仰其人格之高尙主義之顯明也查今之議員變節者多宗旨不定黨派分歧忽南忽北態度曖昧到處取錢立法之代表竟不諳國情民意吾民若再放棄主人天職吾們人格恐亦爲若輩所賣矣本會目撃心傷義難緘默用特鄭重通電全國對於留京議員除請願滬國會查明要求除名解職外尙望全國同胞羣起一致主張否認北京議員所有一切行動亦槪不發生效力謹此通電咸使聞知上海工商友誼會叩艷 
[記者會定期追悼裴國雄]  
　　九月九日上午十時在寗波旅滬同鄉會 
　　昨日下午四時新聞記者聯歡會爲追悼會裴國雄之事在商報館開評議會到者謝福生·潘公展·嚴獨鶴·管際安·孫靜廬·嚴諤聲·潘公展主席議决九月九日上午十時開追悼會邀集新聞界同人參加地點假西藏路寗波同鄉會當塲推定張靜廬·潘公展·嚴諤聲·汪北平·張滇叔·李嵩生·管際安·七人籌備一切至於裴君善後問題交大會討論旋討論本會會務議决評議部會議兩星期舉行一次由嚴獨鶴·嚴諤聲·謝福生·潘公展·管際安裘由辛·張靜廬·許建屏·戈公振·輪流召集「新聞界」會刋先印樣本以便接洽廣告又評議會書記推嚴諤聲擔任議畢散會 
[留美學生之最近回國者]  
　　有蔣保釐·周永德·等數人 
　　近日留美學生之回國者甚多二十六日格蘭總統號由美抵滬内有蔣保釐·周永德二君蔣君於上年東吳法科畢業赴美入密歇根大學繼續研究法律今已得法學博士學位擬在滬充律師周君係北京清華敎員現由加州大學經濟科畢業得碩士學位仍將在清華擔任敎授又約翰畢業生余衡之於一九二○年赴美留學在哥倫比亞大學得銀行經濟碩士學位後又在安佛銀行與哥倫比亞佛勞特銀公司實習一年半對於銀行制度頗有經騐已於日前返國又王振漢君亦係於一九二十年赴美今夏在紐約大學畢業得商科學士位現已返國就中國公學商科大學敎職云 
[美艦駛弋長江上游]  
　　美國駐華警備司令官近因長江上游戰事爆發特電來滬調遣軍艦駛赴增防各情已誌昨報茲悉駐滬美國軍艦馬拉克索號已由艦長哈愛司氏率同艦兵於前日晨開駛出口駛往長江上游保護該國僑商云 
[美利輪船搜尋無着]  
　　文匯報云搜尋美利輪船之拖駁小輪已有無線電到滬稱在馬鞍島附近搜尋美利二日毫無踨跡該輪即於今晚開駛回滬矣 
[航業消息彙記]  
　　法國郵船公司現已由其總行建造二萬四千噸巨輪三艘明年春即可開航至華刻下業將原航中法班内之二級輪奥忙佩克號郵船改入印度洋班内行駛 
　　日商大阪輪公司爲日郵社新增航路與大阪營業大相抵觸故亦决定添加上海日本之直接航行郵船以與之競爭大阪公司議定　行走南美班内六千噸級之郵船多艘特調來上海開行中日班水脚船票當格外廉短此事已在進行中不久可以實行矣 
　　法郵船布爾介號昨已到滬原定泊於黄浦碼頭茲因潮水關係遂改抛河筒旅客之赴法者於三十一號上午十時由送客小火輪在法公司碼頭送往大船云 
　　東洋汽船公司刻整頓太平洋航務將春洋丸·天洋丸改裝油機引擎增快速率此事已誌本報現該公司更爲减短中國赴美之海程日期起見其東京總社業已决定將兼灣大連與長崎兩埠之班次取消以便縮短海哩而得減快抵美之日也 
　　提督公司之約菲遜總統號昨已由滬赴美上海之出口貨共有湖絲二百五十件其餘雀牌等二百七十噸云 
　　日本練習艦隊岩手號·淺間號·及八雲號等三巡洋艦由海軍中將高籘七五郎指揮隨帶海軍士官及候補學生三百餘名周行近海各地爲實地練習今悉已定十月上旬至琉球奄美島舉行大操各該艦刻已從大連開赴旅順昨日已至青島定九月一號開發三號還日加煤七號再開出即舉行巡游各港海至十月初再從佐世保駛往琉球舉行大操云 
[牛莊電告施行檢疫]  
　　文匯報云本埠接牛莊英領事來電稱該埠以上海發生虎疫自二十二日起對於上海開往輪船槪須施行檢疫云 
[淞滬路軌道修竣]  
　　文匯報云淞滬鐵路軌道昨以車輛出軌略受損壞今已修理完竣往來火車照常開行矣 
[縣聯會再促限期恢復]  
　　縣議會昨據省長電云南京韓省長勛鑒昨由上海縣公署轉到貴公署梗電敬悉已酌定期限表通令各縣知事依限辦理具見我公重視民意全省自治早日觀成蘇民實利賴之查貴公署第六八○一號訓令將各縣議會應行恢復順序分别規定計分七條對於未成立未組織之縣分一律兼顧不使向隅揆諸自治平均發達之原則自無間然特恐劣紳阻撓黠吏延宕轉失我公期望殷殷之意應請貴公署將規定程序七條一律加以期限例如屬於甲條者臨時縣議會至遲至何時取消正式縣議會至遲至何時成立屬於庚條者從未組織縣議會之各縣至遲應至何時成立分製表式詳加詮注一面予縣知事以考成俾免玩視而促進行庶符我公恢復自治之本旨再民國二年我公任内内務司長馬士杰著有第一屆江蘇省内務行政報告書一册係貴公署發行其中對於縣市鄉自治機關編制解釋至爲詳盡實爲目前各縣知事各縣議會之良好參考書應令貴公署頒發六十縣以資考鏡實爲公便江蘇縣議會聯合會叩印豔 
[閘北水電問題之糾紛]  
　　閘北水電問題久延未决各公團曾有停付水電費之决議茲悉市農會陳維翰·徐春榮爲恐激成事端於日前乘車往省晋見韓省長要求從速解决以利進行不意省長所示辦法不能滿公團各人之望茲將徐陳兩君致省長函照錄於下 
　　紫老省長鈞座敬禀者叩别後即於翌早回申當將鈞座德意詳細宣布　擬披露以釋誤會不意此間公團早得消息以爲委員會係單科長利用時際排曹元度爲廠長藉阻水電公司進行以資報復並非眞爲地方起見仍認鈞座對於閘北之誠意均爲左右所朦種植善因反結惡果假如單科長私相授之淞濱公司成立今日閘北水電廠所値尙有幾何此事甚明而保全省廠得有今日之價値者端賴第二屆省議會之决議打消淞濱公司及湯馮二廠長之不徇私情據實呈復曁松滬護軍使之累次咨請撤消閘北地方各公團之一致爭議否則淞濱成立後該廠按估價所値僅餘五分之一公團不欲與可佔五分四便宜之淞濱公司合作願出全部代價與省商合資此公團保持省產之心可以質諸天地鬼神當荷鈞座洞鑒總之水電一案渴望鈞座俯念閘北三十萬人民痛苦依照正軌從速解决一方宣布估價一方招足資本騐資合組則一切糾紛迎刃而解若鈞座以鄉誼情重一生令名供少數利用者犧牲非此間人民愛戴鈞座之所　聞也專肅叩請勛安徐春榮·陳維翰謹上 
　　又省議員吳輔勛等致省長函云紫老省長大鑒逕啓者閘北水電廠一案估價手續已逾半年外間宣傳謂官廳對於省商合資並無誠意有心延宕以致閘北人民發生軌外運動紛擾至今比聞貴署又擬改委曹元度爲廠長曹之能否勝任另一問題但在此官辦最短時期以内變更廠長恐閘北人民益滋疑賣反動之來危及省產殊非鄭重辦法擬請台端審愼出之務使省產雙方兼顧則糾紛不難立解專肅即頌公安吳輔勛等八十三人同啓八月二十六日 
[吳淞商會將開常會]  
　　九月三日 
　　吳淞商會已定於九月三日開常年大會將照章重選正副會長及會董現會長顧丹巢君以多病表示不顧聯任但大多數商人仍屬意之寗商方面則意在得一副會長其候補當選人以周某之呼聲爲最高會董中亦略有更動聞閘北商會與吳淞商會之劃界問題將歸下屆會長任期内解决云 
[總商會電催財政會議代表]  
　　上海總商會民治委員會於八月一日電召全國商會於九月十日來滬開全國整理財政會議等情早誌本報茲悉該會因爲期已近尙有數省迄未報到故特去電催請速推代表以免延期文曰東日因開全國整理財政會議事電請派代表與會諒達未奉復盼甚現距會期祇旬餘此舉關係各方觀聽請速推定代表刻日起程免致延期上海總商會民治委員會叩 
[狄恩霖致吳淞水利協會函]  
狄恩霖致吳淞江水利協會函云椒伯委員長大鑒昨到會得聆讜論深佩悉心籌畫鄙人本可不贅一辭但吳淞江係十一縣農田水利開浚經費旣各業未能分籌擔任則對於水利協會之原章已有未合商界一部分即無完全可以解决之權與其補救事後何如考慮事前鄙人在會言會素性未敢懵從採擇與否固所不計尙祈與明達諸公一商榷之專此祇頌公安委員狄恩霖啓 
[虹口菜場風潮開審後之所聞]  
　　攤户再催解决攤基問題 
　　虹口蓬路菜塲食物攤户因改遷風潮相持多日迄未解决中途并引起衛生西員披脱魏尼受賄刑事控案其開審詳情已迭紀本報惟全案旣未判决亦未確定續訊期日各攤户因停業日久屢次公禀工部局請求保留舊有攤基至今并無回音一方長此延悞一方訟案未能判决生計資財均屬無望故多非常焦急昨又具禀工部局慛請解决并請文監師路商聯合便職員潘君代至華顧問吳藴齋君處面商辦法華顧問因工部局久未答復已擬於日内開會討論云 
[揭發巡捕虐待車夫之投函]  
　　有署名ｒｅｓｉｄｅｎｔ者投函字林報云昨晚余輩自梵王渡音樂會歸比鄰有黄包車數輛卸客過余居一車夫跛態可見余異之尾隨至通衢見其左肘重傷流血未止膝足等處均有傷殘月光之下血痕殷然臀下一傷去皮至數方吋腿部青腫大逾於掌訽之以故據稱緣下午二時許渠在西區某馬路候付車錢該處馬路方在修理會有汽車駛過巡捕以其妨礙交通上前驅逐取車上座板猛撃其股至於倒地復取去車上照會經渠往捕房守候二小時納罰金四角始將照會領回以故終夜奔波不敢休息冀多獲車資俾與罰金相抵云云今吾人乘車車夫出其勞力爲吾人服務吾人又用巡捕維持交通章程顧於巡捕誤用章程以行暴虐乃默無一言吾人自命爲模範城市之可敬市民乃於假維持治安之名而逞其暴厲者不稍加之意毌亦不可乎此類情事豈無救濟之道夫管理車輛吾人託諸巡捕而管理巡捕者又不知究係誰人之職耶 
[五馬路商聯會致納税會函]  
　　爲華捕干涉古玩市塲事 
　　聯合通信社云五馬路商界聯合會昨日代古玩市場致華人納税會公函一件原文如下 
　　逕啓者頃接本路古玩市場函稱於八月十四日五句三刻鐘有簡子雲違背市塲定章與經紀人馬照龍傅春福等爲營業問題發生衝突此乃貿易上恒有之事正由該市塲經理王漢良君調停時間不期某號華捕至市塲内横加干涉揑詞混報該管捕房及至經理人王漢良君携帶捐票偕簡某等自投捕房該捕房非徒不加詰訊竟將王等拘押三十分鐘市場固屬正當營業毫無違法情事何得强報執行似此行爲則租界營業人人自危爲特函請據情轉咨華顧問向工部局轉飭該管捕房查究以維租界華商等因到會敝會查此事乃該市場貿易糾紛自有市塲定章與經紀人調解毫不觸犯刑事處分該華捕不按律例至市塲内横加干涉若不據理抗議長此因循竊恐華商在租界營業者人人自危爲特據情應請台端速向工部據理交涉該捕如此舉動我租界市民擔任納税之義務是否此即予我之權利事關租界營業與公安務須轉飭該管捕房嚴重偵查迅予將該華捕斥革懲治以平商憤藉杜後患實紉公誼 
 
 

Page 14

 
 
第一萬八千一百四十三號;中華民國十二年 西曆一千九百二十三年八月三十號
星期四 * *[質問捕房搜查行動之往來函]  
　　浙江路三百三十九號盛源（譯音）當店經理以八月二日有中西探捕入店搜查鴉片翻箱倒籠致失首飾數件曾託甘維露律師致函工部局略謂捕房固有搜查鴉片之權然不應不先查實遽加搜加搜查入門搜查之際對於店中之人當具禮貎不應披店夥之頰且不應移動物件如有遺失捕房須負責任云云本日工部局公報宣布甘維露律師原函並八月二十日工部局覆函略謂此次搜查因接可靠方面之通報謂該當店藏有鴉片之故來函所述探捕搜查行動言之過甚蓋當時督率搜查者乃有經驗之警官也云云 
[英按察使赴日]  
　　文匯云駐華英按察使湯納氏偕其夫人於今日乘麥得亞輪船赴日擬作一月之游而該署裁判官格雷氏於今日自威海衛回滬云 
[工部局新公債籌募足額]  
　　一百萬兩 
　　公共租界工部局前因本年預算收支不足議决籌募六厘新公債一百萬兩昨聞是項公債業已於上星期如數募足該局會計部已通知即日截止云 
[工部局書記長卽將回滬]  
　　公共租界工部局書記長薛姆士因事請假離滬後即由羅君代理書記長職務羅君以代理期内各項重要案件未便擅復是以虹口蓬路小菜塲風潮案等雖由華顧問許吳諸君相繼至該局力爭并迭次嚴函催請解决而該局正式復函至今尙未發出又本屆納税華人會新任華顧問五人前由總商會轉函工部局提交領事團同意現因各國領事多避署未歸薛君亦在假中故亦未答復現聞薛姆士君即將返滬銷假云 
[私販軍火之拘究]  
　　公共捕房特别機關中西探目昨晨協解粤人馮星至公共公廨第一刑庭禀稱此人庽居愛爾近路十二號屋内偵悉其有私販軍火情事於前日密往其家搜出勃朗林手鎗二支是以將馮拘案言至此將手鎗呈案請察經俞襄讞得禀並將手鎗察看一過商之英副領事密君判馮押候禮拜六解訊 
　　文匯報云昨日下午四時許捕房西探目壳羅香氏以據線人報告意人諾西拉氏有私販軍火情事當於愛而近路十二號將諾氏逮捕並捕獲同黨華人一名諾氏已於今晨往意領事署略訊一過諭候九月七日續審華人亦將於日内解往會審公堂審理云 
[公共租界電車之新章]  
　　九月一日起加價 
　　公共租界電車公司近以乘客擁擠特將加價及坐位等新章重行訂定定於九月一日實行計「加價」二分三分之車票統加一分四分六分八分之車票加增二分月季票加兩元「坐位」每車三十人拖車四十人昨已發出通告矣 
[如意里之串刼珍珠案]  
　　昨午有少年三人突至新北門内萬源永珠寳店選購大小珍珠共値價洋一千二百餘元囑令將貨送往紫金路南首如意里候女眷看過取洋該店深信不疑派夥同往及至如意里口早有流氓四五人在彼守候一見到來各出利刃作行剌狀並嚇禁聲張内有一匪先將店夥所穿之夏布長衫剌破然後奪其珠包始一哄而散該處並無崗位店夥見匪去遠旋在地上拾得匪遺凶刀一把返店報告立開失單投二區一分署請緝 
王清河署員立率巡官長警詣該處察勘一周允許飭緝一面據情詳報淞滬警察廳以電話通飭所屬各區署隊一體協緝嗣據各探警拘獲嫌疑犯某甲一名業已送廳訊辦但此項原贓聞已銷售法租界某號得洋三四百元云 
[旅滬川人對劉案開審之注意]  
　　劉廉彬案一再檢騐迄今已近兩月雖預審數次尙未正式開庭現無錫縣署奉蘇州高檢廳令定明日（三十一）午後一時審理本埠律師陳金榕君代理原告出庭已於昨日馳往預備旅滬四川同鄉亦派定樊淵溥·王了人二君代表旅寗同鄉亦派黄紹緖·韋鏡銓二君代表已於今日赴錫尙有旅杭代表楊尙澤·段輕燕·及旅通代表等多人亦擬於日内赴錫並悉駐鍚劉案委員會辦事處已預備一切凡滬上同鄉因關心劉案而到鍚者除往來車資自備外該處已臨時賃定無鍚圖書館前大有線網公司爲會所食宿由會代辦以表歡迎聞本埠川人已組織觀審團前往觀審便道并擬游惠山太湖等勝地已於今晨搭車前往矣 
[交涉員代催洋商欠租]  
　　寳山縣知事馮成呈送各國洋商積欠寳邑年租清册請爲核辦許交涉員據呈後已分轉各國領事查照惟本國商人清册二本仍發還該縣自行函請總商會代爲催收云 
[清丈籌備會昨開委員會]  
　　討論丈量細則草案 
　　上海縣清丈籌備會現因奉令修改華洋道契清丈辦法於昨日下午二時開常駐委員會到者十八人由莫子經主席當將華洋道契地丈量細則草案逐條討論加以簽注並决定於九月三日再開籌備大會修改細則以便呈報立案至四時始行散會 
[金城銀行更易經理之函告]  
　　前經理田少灜君因病出缺 
本埠金城銀行昨函上海總商商謂敝行經理田少灜君因病出缺遺缺由副經理吳藴齋君升補所有敝行入會代表向推田君現田君業已出缺故改推吳君爲敝行代表特將吳君履歷錄奉請即提出常會通過云云履歷如下吳藴齋江蘇丹徒人年三十八歲職業金城銀行 
[京津晚報電謝本埠報界]  
　　九月一日在京照常出版 
　　京津晚報復活准於九月一日仍在京照常出版該報王冷齋君致謝本埠報界電云「上海霞飛路仁和里八號李士林兄轉各報館·各通信社鈞鑒敝報復活諸賴贊助特電馳謝惟希察照京津晚報社長王冷齋勘」 
[路局定期徵收郵件運送費]  
　　九月一日起 
　　滬寗及滬杭甬兩鐵路管理局等昨奉交通部令自九月一日起各路實行征收郵件鐵路運送費其他津浦膠濟等路亦將於同時開始徵收云 
[友華銀行滙市報告]  
　　昨日友華銀行滙市報告云二十八日倫敦大條銀價近遠期各長零六二五紐約價漲至六角二分七五倫敦紐約間匯價爲四元五角四分八七五二十九日間滙價掛牌僅佛郎縮爲一一九五枚日金涨至七十一兩七角五分餘均照上日勿動市况開盤穏定後漸見堅早晨英鎊售價八九月份三先令零六八七五十月份三先令零六二五十一十二月份三先令零五六二五美金售價近遠期均六十九元五角照此滙價略有成交以售者較多市况漸堅至收盤時英鎊售價長至八月份三先令零八一二五九月份三先令零七五十月份三先令零六八七五遠期三先令零六二五美金售價近期六十九元七角五分遠期六十九元六角二分半日金售價近期七十兩二錢五分遠期七十兩三錢七分半銀行滙票定價英鎊三先令一便士三七五美金七十一元二角五分佛郎一二四五入二十八日倫敦銀市印度中國均購進歐陸售出市况收盤穏定紐約市况亦穏定 
[上海商業市况彙綠]  
　　金融 
　　昨日銀幣早市價爲七錢二分零五毫較上日收盤大一毫二忽半午市收盤同中國銀行由杭州運來洋十萬元又由南京運來洋八萬元交通銀行由杭州運來洋十六萬元各錢莊裝往厦門洋十萬元 
　　銀拆早市息價一錢四分與前日相同午市收盤價一錢小去四分中國銀行裝往南京大條六十條 
　　昨晚止各銀行及本街錢莊查倉庫存現銀二千四百五十三萬兩現洋三千九百十三萬元大條二百六十五條 
　　公債票 
　　昨日各項公債交易雖不十分冷淡懼因今日交割故受主較　户爲少兼以連日趨涨後之反動致價格跌多涨少金融公債現貨千元票開盤六十七元九角五分嗣後步步鬆動收盤跌至六十七元三角較前日縮小四角九月期晨間成交價常在六十八元五六角左右十點鐘後因現貨趨疲是以亦隨而鬆動收盤六十七元九角計跌半元十月期同降五角收盤爲六十五元一角整六現貨前市價極堅俏後市開盤跌至五十元零二角收盤雖涨高一角與前日市相仿九月期收盤五十元零五角半十月份收盤五十一元較前日各跌四角五分七年長期交易雖稀而價極堅穏收盤四十六元三角計漲三角償還八釐最高價到過二十三元九角收羅雖跌至二十三元五角半比前日已回高一角今日因交割故無市面云 
　　國内滙兑 
　　上海商業儲蓄銀行國内匯兑二十九日行市報告云今日津電已到匯價大涨計行化每千兩合規元一千零五十九兩較前市涨起一兩五錢洋滙涨起三元爲一千零零十元北京之漲風亦同計公砝爲一千零五十兩洋爲一千零十一元保張等處亦各涨起三元計保定唐山爲一千零十元張家口石家莊同爲一千零十五元漢電洋例爲九百六十九兩一一分半漢滙掛牌爲一千零三十四兩提涨五錢洋匯涨一元五角爲一千零零九元五角湘滙亦提高二元計長沙爲一千零十八元常德爲一千零二十元濟南銀滙未動洋滙涨一千元爲一千零零八元烟臺洋滙未動銀匯長七錢半爲一千零四十兩零五錢豫匪洛陽·鄭州各涨一元計洛爲一千零十七元鄭爲一千零十五元周家口信陽州各涨二元同爲一千零十二元閩滙福州每千元貼費十八元厦門滙欵少數可匯黔省貴貴陽每千元仍貼十五元川省重慶銀滙爲一千零三十二兩五錢涨五兩洋滙爲一千零三十二元五角涨五元此外皖贛等滙均如昨市云 
　　外幣 
　　昨外幣行市因標金市價跌落故老頭票英金票及花旗票等價格均跌大通解行買進現貨花旗票五千價爲一元九角七分五計較前日市跌去五釐英金票售開價盤九元二角較前日跌二分老頭票九角七分一亦跌一分惟均交易稀少無成交馬克掛牌又跌至一百五十萬現貨無所交易價仍昨盤計爲一元四角五分羅卜呆滯如前無足報告其他和蘭買價七角四分半新加坡一元零四分半香港票一元零二分四均無變動市况平穏而已 
　　金市與滙價 
　　昨日星期三大條銀近遠期均長○六二五計近期掛三十辦士○八七五遠期掛三十辦士○七五十月份標金開盤爲三百四十兩零九錢較上日反好一錢未開先令時略高至三百四十一兩一錢先令揭曉弗動惟印滙小半羅比法匯小十法郎東滙大二五德滙大二十萬馬克餘均弗動斯時標金高至三百四十一兩三四錢先令市况相等美滙較上日略硬惟東滙因掛牌加大所以亦較上日反緊一二五銀行賣出九月份先令價三先令○六八七五買進三先令○七五又賣出十月份價三先令○六二五買進三先令○六八七五又賣出十二月份價三先令○五六二五買進三先令○六二五又賣出九月份美匯價六十九元六八七五買進六十九元八一二五又賣出十月份價六十九元六二五買進六十九元七五又賣出十二月份價六十九元半買進六十九元六二五又賣出九月份東滙價七錢○三七五買進七錢○二五又賣出十月份七錢○半買進七錢○三七五又十二月份價與十月份同是時標金賣者較多所以小至三百四十一兩嗣又回高至令在百四十一兩三錢移時市况較硬銀行賣出九月份先令價三先○七五買進三先令○八一二五又賣出十月份價三先令○六八七五買進價三先令○七五又賣出十二月份價三先令○六二五買進三先令○六八七五又賣出九月份美匯價六十九元七五買進六十九元八七五又賣出十月份價六十九元六八七五買進六十九元八一二五又賣出十二月份價六十九元六二五買進六十九元七五又賣出九月份東價七錢○二五買進七錢○一二五又賣出十月份價七錢○三七五買進七錢○二五又賣出十二月份價七錢○四三七五買進七錢○三一二五所以人心轉疲標金最小跌至三百四十兩○二錢後市况不相上下標金亦稱平平爲三百四十兩○四錢收盤午後標金上落甚微先令等市况因値星期三例無市面而標金交易清淡一所以祇有二錢上落開盤三百四十兩○四錢爲最小其最高即爲三百四十兩○六錢收盤云 
　　紗花 
　　昨日星期三棉紗交易殊暢四川帮買進現本紗一千五六百包計二十支三羊價一百七十现二十支金藍魚金雙馬價均一百六十兩二十支五福牧羊價扯一百五十三兩七錢三分二十支如意價一百六十三兩五錢十四支金城價一百四十七兩五錢十四支園鶴價一进四十七兩又雲鶴價一百四十九兩十四支如意價一百四十八兩十四支人鐘價一百四十七兩七錢五分十四支四喜價一百四十四兩七錢五十支金鷄價一百三十七兩又四季一百三址七兩二錢五分又如意一百三十五兩五錢牛莊烟臺汕頭青島江西蕪湖野鷄等帮共買進本紗一二百包日紗四百餘包公會小包紗未售開交易所之標準紗價與前日比較涨元五六錢現本紗價除二十支涨銀五錢外其餘平常日紗好起二錢五分至五錢不等華洋各紗廠皆未開出三品紗價涨起日幣一元美棉現期跌三十五磅音還期跌二十九磅音印度孟買電朋搿爾漲四羅比粤浮辣漲五羅比白洛去涨二羅比市面之觀測新花將近登塲年收可抱樂藏棉價勢必回小客帮川省辦紗尙稱活動故暫時不能看小也 
　　昨日棉業交易所通州棉花標準九月份好起二錢十一十二月小一二錢現貨棉花均未售開市面仍平穏厚生紗廠買進九月份送廠南市本花二千包價三十三兩五錢東棉洋行買進陽曆九十月送廠安慶花一千五百包價三十四兩又買十月送廠一千五百包價三十三兩又買十一月送廠一各包價三十二兩七錢五分 
　　絲市 
　　昨日洋莊絲市轉清因歐美各莊進胃已足前發電報尙無回音致廠灰絲經交易又停頓惟七里干經下等貨略有成交絲價平定上等大經法莊稍有談成價亦仍堅四川黄廠經雖里昂方而需要仍殷無如來貨不繼交易難暢昨僅成交中等貨十擔價尙堅挺上海黄廠經法莊續購進三十擔市價亦依然堅定云 
　　茶市 
　　昨日洋莊茶市趨勢仍無變動交易仍推貢熙秀眉爲暢旺貢熙成交四百七十六箱係由道華富林等行購進售盤自二十四兩五錢至二十九兩較前日均無涨跌秀眉成交三百五十七箱天祥洋行多有購進售盤自十六兩至二十八兩市價又較前略堅珍眉市面低莊貨依然沉悶婺源西鄉高莊茶同孚洋行業已動辦昨市成交一百八十一箱屯溪貨售盤自四十兩至四十二兩婺源貨售盤自六十三兩至六十五兩較前數日雖未能見高然人心已安穏惟大帮依靜寂昨市毫無交易針眉·鳳眉·娥眉·蕊眉·等貨略有成交市况與前日相仿至祁寗兩路之紅茶昨市亦未見成交蓋洋行方面尙存抑價思想而華商因存底缺乏來源有限已具居奇之心致雙方談判難趨接近市面完全停頓云 
　　呌莊 
　　昨日星期三又輪値怡和洋行有限價及不限價拍賣之期計排列羽毛羽綾嗶嘰彩呢泰西緞羽綢斜綢元絨毛布市布原布漂布等九十四件計四千一百八十六疋拍妥者七十二件三千一百六十八疋比較上屆多呌一件計五十一疋内中尙有各貨二十二件計一千○十八疋因價不合致未成交各客帮及本街舖號之拍進者殊見冷淡所拍貨價雖互有升跌統核尙涨多跌少 
[碾米業與米客聯席大會紀]  
　　上海機碾米公所與經售米糧公會於昨日下午開聯席大會到者頗衆所提議之事因廠家之米及米客之河下船米售與行家延期斛結其欵不能即付營業上大受阻碍由米客華殿軒等謂吾等米客出售之米雖與廠家相同然廠家資本雄厚貨主急欲用欵廠可借宕惟米客經銷之貨每石祇取二三分佣金若貨主欲先用欵無力墊給須米售完後始能向行家結賬蓋現在行家買定之米延不斛結向催推諉甚有斛結後至行結賬尙延遲日期者前次會議無論廠米河下船米自買定日起不得過十天必須斛清如逾期由各該客等報告公會通知兩業同業與該行絕交均皆贊成但内地行家來信成交日起至多一星期斛清經衆商議之下照前議辦理不再變更現由兩公所致函各行遵照勿再違章云 
[滬寗車站查獲搭客私帶紅土]  
　　昨日（二十九日）下午十時滬寗路上海北站有一乘客帶大英牌香烟十大盒正在進站時被警將香烟盒内查看抄出紅土九大包由警將人及土一併解至五區警署矣 
[水警查獲紅土]  
　　水警第一區派駐蘇州河巡船前日查見三北船一艘形跡可疑當由該船巡官率警上船檢查詎料甫經躍上即有一人鳬水逸去旋在船内搜出紅土七十餘小包並獲嫌疑犯李阿福一名當將烟土固封連同該犯解送閔行第一區核辦沈區長以案關司法範圍故於昨日一併點交本區探目李得標連同李阿福一名飭送上海地方檢察廳訊辦云 
[東亞蔴袋廠工人一部分罷工]  
　　要求加工資 
　　滬西勞勃生路日商東亞蔴袋廠内日夜男女工人約一千餘名近因百物昂貴生計日艱要求廠主加給工資不遂前日有男女工人一小部係相約罷工該廠主恐被唆使全體停止工作或至廠内滋擾當用電話報告戈登路捕房立飭中西探捕到塲彈壓免生事故 
[購運阜寗米糧辦法之省令]  
　　上海縣沈知事近奉江蘇韓省長訓令據蘇屬阜寗縣知事報該縣素稱米市之區各處米商咸往購辦上年曾奉令飭以米價飛涨民食維艱奸商每乘採辦振米之𨻶冐託購取混運出境� 
私販出洋應嚴予取締並分投嚴查將私運之米照章充公撥作善舉外並再獎勵出力人員以杜私販等因遵即注意查獲私運者多起曾經照章辦理分别罰將截獲米石悉數充作善舉各在案茲已擬定杜絕私運辦法凡各處米商來境採辦米石者、 
務須先行投縣呈明運米若干前赴何處點然後由縣簽給護照方准採購起運庶幾禁除冒混而杜私販是否有當理合陳請察核施行並通令各縣知事一體遵照等情據此合亟令仰該知事遵照令飭傳知縣境各米商遵照勿稍玩違等因到縣後沈知事即轉函上海縣商會轉飭米業商董分知該同業一體遵行 
[滬北醫藥研究會昨開常會]  
　　滬北醫藥研究會於日昨午後在恒豐路敬業里召集常會到者二十餘人由江重良提議云違禁藥品管理迫我同業非法注册一事本會同人與其他藥業團體一致反對相持數月迄未取消該局之目的近見報載松滬護軍使何豐林已俯允衆藥商之請有電達北京内務部要求取消該局之動議可見軍使愛我黎庶我同業異常感激惟以後恐當局者别立名目以遂搜括之計此不可不防請諸同業格外注意衆皆贊許繼下海臣略有陳説旋即散會 
[大順公司購地建碼頭]  
　　外關橋旁 
　　滬南肇嘉浜浜基前經工巡捐局議决撥工塡塞預備將沿浜房屋一律退建放寬老白渡街道以利交通其出浦地點（即外關橋旁）現經該局租賃與大順公司建築碼該公司將呈報海關理船廳請爲給照以便建築聞此項工程係用水門汀堆砌法建造云 
[請查高橋南沙方單函]  
　　寳山縣知事公署接准濬浦總局來函略謂據高橋鄉鄉董鍾人傑代表周姓等聲稱本局在高橋南沙老航道舊址所塡之地其中一小部分係周姓之產業要求本局歸還等情茲特專函奉懇請將該地方單查騐如果屬實無誤希即約期派員會同本局測量員前往該地將界限劃清以免糾葛云云 
[水手頭目違船主令之懲儆]  
　　文滙報云二十四日颶風正狂之際那威輪船乞爾達號有華水手頭目一人水手九人在海上不服船主命令該船抵滬後即於昨日具訴那威領事署當提九人詰訊一過今日復傳其他水手作證遂由間官判水手頭目監禁三十天餘人從寬斥釋 
[西人冒騙貨物之拘獲]  
　　有菲列濱人某甲因將美豐銀行空白支單冒簽名字　　價銀洋數目迭次向西華德路慶福銀樓·蓬路一百零四號門　皮件店·西華路三千二百九十四號門牌外國衣服店·及法租期　各商店等十餘家騙取値洋一千數百元之金器皿·飾物·皮夾·西衣等鉅贓質洋化用案發逃匿有恒路二千零三十九號門牌俄妓院内經各事主報捕於昨派探李保林協同一百零九號西探長康仇往將甲緝獲拘入捕房捕頭詰問屬實諭飭轉解西班牙領事館按律訊辦 
　　文滙報云西人狄慈氏以控向華洋店舖冒取貨物於昨日經捕房拘獲初疑狄爲西班牙人故於今晨解往西領事署嗣經查明實係美人乃解往美署拘禁候審云 
[寳山逸囚在滬緝獲]  
　　寳山縣監獄日前越獄已判决之竊案徒罪犯林阿坤一名當由彭典獄長鍚繩分函軍警各署通緝在案茲悉該犯林阿坤脱逃潛滬匿居公共租界已由彭典獄長購線緝獲寄押捕房定於星期五公廨會訊堂期再行備文派警至廨請求引渡以便歸案訊辦云 
[水警通令預防巢湖帮匪文]  
　　江蘇水警第一區沈區長前日通令所屬各隊文云案准水警第二區函開頃據探報近有巢湖帮匪勾結散兵游勇於沿湖各鎭以及光福渡村等處希圖刦械起帮並聞一二星期後即須實行且與九道筋等著匪於湖漊黄善一帶通同一氣請爲預防等情前來近日此項風傳各方面均有同樣報告難保不發生變故尤宜加意預防業經令行敝區各屬迅將單防駐汎巡船抽編爲臨時游緝責成幹練之分隊長率領游巡以免船少警單設有危險反生窒碍等由到區准此查梟匪結帮圖擾本區上月亦據密探報告通緝未獲之梟首束四等又從巢湖潛來平望黎里及太湖邊等處藏匿希圖起帮圖擾等語當經密派幹員注意偵緝日前又據奉賢胡家橋懋興典馳報近聞本鎭附近又有大帮匪盜希圖刦掠請求預防免再釀禍前來即飭承汛第四隊迅速派船前往嚴密巡護以杜不測各在案准函前因更應妥爲佈置着令各該隊將單防駐紮之巡船集駐緊要地點一面應令每隊抽調得力巡船六艘編爲一小隊派員督率無事則往來梭巡有事則互相策應庶可以恃緩急而資防禦除分行外合亟令仰該隊長即便遵照辦理并着多購眼線四出偵察如有所聞逕行飛告隣隊一面仍驰報來區以憑核奪事關預防匪患保護地方幸勿大意切切此令 
　　尙有本埠新聞等轉入後頁 
 
 

Page 15

 
 
第一萬八千一百四十三號;中華民國十二年 西曆一千九百二十三年八月三十號
星期四 * *本埠新聞二 
[撈蛆衝突案之昨訊]  
　　阜寗人王阿四至潭子灣張家宅保衛團丁張杏生家坑缸中撈取坑蛆起釁以致雙方聚衆鬭毆甚至保衛團丁張沈根開槍示威打傷阜寗人王懷仁施富厚等現在此案由警拘獲保衛團丁張杏生·張生根·張阿弟·陳靜來·姚明鑑·張銘鑒龔阿弟等阜寗人一方面拘獲王阿四·劉在宗·黄啓明·丁玉召·王懷秀·王懷仁·王寳林·施富厚等當以王懷仁施富厚受傷較重先行發送醫院醫治其餘一併申送警察廳發交司法科昨日備文轉解地檢廳訊辦由檢察官提訊之下判各被告公别收押候察看王懷仁等傷勢若何再行核辦 
[大新機器廠控案解檢廳訊辦]  
　　曹家渡大新機器廠於去年六月成立每股五十元共集資本一萬數千元以股東戴天道爲經理迄今一年餘邇來戴忽將營業中止經股東蔡源馥·羅家懷·王賢章·並該廠工頭兼股東金友根等出而反對並派金兄金福根到廠監視戴不服即赴四區四分署控金福根盜取貨特等情奉諭將金提案連同原告申送警察廳發科訊供各執前日備文派警將金福根函送地檢廳訊辦戴天道着自行投質迨金押解到廳奉郭檢察官提訊之下戴並不投案對質問官判金收押候傳戴到案再訊但戴天道自在司法科審訊出外後行至離警廳不遠被蔡羅王與友根等在彼等候一見戴到即將戴就近扭至一區三分署請究焦署員略訊一過以地方廳旣經有案判將雙方押候備文於昨午飭警移送地檢廳歸案訊辦 
[檢定小學敎員餘聞]  
　　檢定小學敎員已於要月二十六七兩日試騐蕆事所有女敎員顧梅雲·王韵餘·袁畹蘭·梅秋琴等四員已由敎育核准列入無試騐檢定祗須補行檢查身體尙有女敎員姚明琳係南洋女師畢業男敎員費肇昌係承天英校畢業該兩校均未呈准立案又男敎員高激雲雖任敎員五年以上但無優良成績均與檢定規程不符不准列入無試騐檢定業由敎育局轉知各員遵照矣 
[女青年會添聘辦事員]  
　　中國女青年協會由香港路遷至乍浦路已誌前報茲悉該會自九月一日起將開始辦事原有幹事並無變動惟新幹事則添聘不少九月七日有西幹事六七人自美國方面抵滬其中四人係新聘者又有舊西幹事華景俠女士係幹事養成部之幹事因赴倫敦經濟學校讀書告假一年現已滿於本月二十七日來滬又書報編輯部將添聘黄友甫女士任職黄女士係金陵女子大學畢業生張蕙蘭女士係由該會附設之體育師範畢業由校中特派赴美國惠期康新大學專習體育者此次亦回國將專在母校服務又該校新聘黄文懿女士敎授宗敎敎育黄女士亦係金陵女子大學� 
畢業生云 
[洞庭東山同鄉會將開秋季大會]  
　　洞庭東山旅滬同鄉會每届秋季例開常年大會討論會務之進行本届秋季大會已定九月一日（星期六）年後三時在平橋路惠然軒舉行昨已由朱獻淮會長分函旅滬各同鄉屆期蒞會與議 
[籌備宜興旅滬同鄉會]  
　　本埠宜興旅滬同鄉會自今春發起以來先調查同鄉人數費時數月漸有頭緒昨由徐霖深湯心源劉炳新馬翰如等在新半齋餐叙籌商進行方法議定暫就西門外法租界辣斐德路紹慶里二十六號爲事務所决於陰曆七月二十二日先邀各界領袖同鄉在事務所開籌備會討論會章及各種辦法云 
[香山同鄉會呈准備案]  
　　旅滬香山同鄉會前呈請各官廳備案現奉何護軍使批云呈悉查此案前據該商等備具章程呈請備案前來經本署分令淞滬警察廳及寳山縣公署查明確係正當商人組織章程亦無不合等情當即准予備案將批牌示並令行警察廳轉飭遵照在案悉據續呈到署合再批令仰即知照可也此批 
[救濟婦孺會招領迷路女孩]  
　　迷路女孩吳阿妹頭年九歲隨母出外買菜被匪拐出由虹口捕房查獲送救濟婦孺總會該女之父名熙香做鈕扣生意兄名蘭舫讀外國書該女面闊大眼着暗白色舊洋布衫褲但不能説其住處如有該女之家屬可覔保向該會具領 
[工人患時疫身死]  
　　英租界五馬路某賬簿作之工人徐金狗丹陽人昨日忽患時疫由同作工人伴送至時疫醫院醫治無效立即雇車遄歸路經法租界寗波路東自來火街口同仁輔元堂門前已氣絕身死祇得將尸舁至騐尸所當由尸父奔赴京江公所領取棺木即在中途收殮 
[花會賭徒罰鍰]  
　　昨日法租界福開森路陳家宅某號房屋有無賴王阿毛·王保金開設大箇花會誘騙愚人賭博被法捕房華探目任坤揚查知奉准西探長戴薩克率同華探張炳坤·何長如·陳阿毛前往拘捕當塲拿獲男女賭徒二十七名並搜出花會字樣一併帶入捕房捕頭逐一盤詰之下除將王阿毛王保金收押解堂讯辦外其他各賭徒每名罰洋二元斥釋 
[拐案破獲]  
　　滬城錢姓之女林弟今年九歲前月中被夏阿大拐至江西賣與蕭公廟侯瘋婆子家妓院中改名寳蓮計出身價洋一百零五元錢自失女後報告救濟會派探王緯文查悉前情持文到江西將林弟救回上海旋將夏阿大緝獲昨日該會備文　夏阿大　林弟併送地檢廳預訊之下判夏阿大收押林弟着其家屬領回在候示 
[兩女同時失踪]  
　　閘北恒豐路智和里浦東婦人唐陸氏家十七歲女兒金蓮及該路蘭亭里常州婦人朱劉氏家十八歲女兒秀珍於陰曆十二日下午同時失踪因疑智和里爲電車售票之淮陽人陸阿四所拐匿昨唐朱二婦扭陸至四區二分所告發倪警佐訊不承認判陸交妥保候尋護二女到案研訊與陸有無關係再核 
[施行㻸被控刑事案注銷]  
　　南市福泰煤號在公共公廨刑事科控甬人㻸行潛冒充美利東海兩輪船公司股東騙取値銀一千九百八十兩之白煤一百八十噸一案昨晨復奉公堂傳訊先由原告代表律師上堂陳述案情請究訊之被告延羅傑律師到堂辯稱本案並非刑事性質要求將控案撤銷云云經中西官核供判將刑事案注銷被告開釋 
[竊布嫌疑人開釋]  
　　東楊樹浦路愼昌洋行貨棧内失竊席法布四十疋報捕後拘獲嫌疑人王正標·陳兆根·劉家旦朱堯坤·姚貴華等併解公共公廨· 
讯押在案昨晨由廨復訊即據中西包探上堂禀明將被告等拘獲情形原告西人投訴前情求追訊之被告等同延律師到堂代辯否認與本案有關經中西官核供以原告所控証據尙欠充分判令將案注銷被告一併開釋 
[六流氓各押半年]  
　　流氓陳福壽·王友林·桑德勝·宋麻子·陳發元·曹開·米二·孫兆玉等因先後搶取小沙渡路四百四十二號門牌周效文家現洋鈔票三十七元及草家浜葉順坤家現洋十二元被控捕房前日經戈登路捕房包探沈崇禮與西探葛特來司往將以上各人一併拿獲昨晨解送公共公廨先由中西包探投訴被告等專在戈登路一帶結黨敲詐並搶人銀洋請爲嚴懲繼據周效文供稱十三號夜十二時我與友人在家聚义麻雀被告等突入家内搶取銀洋等語又據陳發元供稱被米二搶去身畔銀洋並被用鐵棍撃傷求究訊之陳福壽等供稱在周效文家賭錢吵鬧並無搶洋之事且孫兆玉曹開二人均不相識等語又據葉順坤投訴被搶情形經中西官核供以孫曹二人無干開釋判陳福壽等六人各押西牢半年期滿一併逐出租界 
[寄養女兒被賣之控究]  
　　甬人陳鶴林·因其髪妻身死即將十三歲女兒鳳仙寄養與原籍族人陳意心家内詎意心頓起不良得洋二十四元將女價賣與人爲養媳兹亦來滬前日被鶴林撞見詢悉其情控由捕房於昨解公共公廨經中西官訊明以事出内地判被告押候兩禮拜函請鄞縣知事派警來滬提回訊辦一面再由告訴人逕向狀訴 
[指控兩俄人騙洋]  
　　西人文司有與許門等同控僑居公興路文元坊五號半門牌之俄國琴司班與蓋司韋等串騙洋二百八十五元等情昨由捕房派探人將兩俄人拘解公共公堂經李襄讞會同英威副領事向被告兩人略訊一過判各交五百元人洋並保候照會特派俄員蒞廨番審 
[檢廳法警移提傷害案關係人]  
　　住居虹口嘉興路之蕭啓龍係史元仁在上海地檢廳控唐茂青張小蓮等傷害案内之關係人昨由該廳備文派警投請捕房加派包控協往將蕭提解公共公廨經中西官預審之下判蕭交來警帶回質証 
[串搶金飾]  
　　無錫人朱阿三前日因在昆明路串黨搶取婦人錢宋氏金别針金挖耳各一支圖逃經氏鳴捕將朱追獲帶入捕房昨解公共公廨經中西官訊供一過判朱押候補提人證再訊 
[擄人勒贖案之近訊]  
　　川沙縣鄉民葛阿榮之女蘭貞因被鄉間土棍奚國香·奚才生等糾黨擄去並刦銀洋希圖勒贖一案曾由該縣侯知事飭警將該女追回發交葛阿榮領回在案嗣因該土棍等於判决徒刑之後並不執行監禁遽行斥釋以致原告葛阿榮不服投訴高等檢察廳請求飭究等情昨奉高等檢廳批令候行原縣按名拘案依照原判懲辦云 
[陳氏婦不認劉萬成爲夫]  
　　揚州人劉萬成之妻陳氏前年間私行逃來上海與安正義姘識匿居法新租界八仙橋某理髪店樓上現爲乃夫劉萬成偵悉邀同胞兄劉萬江來申尋見將陳氏及安一併扭入捕房昨解法公堂請究先由劉萬成稱妻子私逃後岳母時常到來爭吵逼令民人尋到否則定須至法庭起訴故民人派人四出偵尋至今始行找着請求准予領回等語詰之陳氏供婦人並非原告之妻婦人家中亦無母親實被誣控質之安正義供民人前在某日本人家爲大司務陳氏亦在該日本人家爲阿媽渠稱並無丈夫故與其姘識至今生有一子原告曾於上年間到來向民人索詐一百元不遂是以具控請求查察聶讞員商之法葛副領事判兩造供詞各執着各交保限十四天俟原告邀同陳氏之母到案再行核奪 
[汽車傷人併紀]  
　　昨日下午五時半六千七百二十八號汽車駛經楊樹浦路撞倒行人龔六子頭部等處受傷由楊樹浦捕房一千一百七十號華捕到來阻止汽車開行押令載送受傷人往同仁醫院醫治一而帶汽車夫入捕房請究又天潼路湖南路口昨晚七時許十一歲男孩金斌根遭一千五百九十五號汽車撞倒跌傷面頰由虹口捕房六百三十一號華捕瞥見當即前來押令汽車載送受傷人往同仁醫院醫治旋即帶該汽車夫入捕房禀候捕頭發落 
[竊車判押三月]  
　　江北人王二日前在法新租界地方竊取伏廣宏黄包車一輛帶至閘北圖售事爲陳告查知報告捕房飭探李寳泉前往將王拘獲吊出原贓帶入捕房昨解法公堂請究先由原告投訴前情詰之王承認行竊不諱中西官判王押西牢三個月以儆贓給原告領去 
[法捕房通緝文三則]  
　　通緝兩俄人···一華婦 
　　法租界總巡捕房昨發通緝文三則照綠如下（一）照得俄國籍人名蘇斯洋敢（譯音）又名享斯鈕門年四十四歲藥業原住霞飛路三百八十四號身高法尺一尺七寸二分面紅頂秃茲犯違禁營業及騙詐案由公堂出票通緝在案故仰諸色人等一體協拿或知其下落者請報告法總巡捕房可也（二）照得俄人思勒目（譯音）又名利木查冬年二十歲身短壯眼黑原住東新橋街十四號茲因於本月二十三號捲去現洋八百元逃避無蹤業已出票通緝在案爲此仰諸色人等一體知悉如能拘獲或能報告下落者請投報總巡捕房可也（三）照得倪藏氏一口常州人原住東自來火街瑞福里六十三號茲因今年三月間携同幼女庚弟並捲去衣服及首飾古玩等物背夫逃匿無蹤業已出票通緝爲此仰諸色人等一體知悉如能拘獲或報告者請報法總巡捕房可也 
[公共公廨訊案彙錄]  
　　昨　公共公廨第四公堂由關讞員與美阿副領事訊理（一）蔣祥生控鄭海亭不理押欵案結果改期訊理（一）合記延海德禮律師控陳海亭張祥生債務糾葛案結果改期訊理（一）唐鍚記控李明卿不理貨欵案結果被告延不辯訴臨訊又不到堂應照原告所訴缺席判令被告還洋三百五十二元四角八分並繳堂費（一）謝寳記延台維司律師控黄鏡甫不還借洋案結果被告黄鏡甫延不答訴臨訊復不到案應照原所訴缺席判令被告還洋二千元並按月一分利息（一）婦人陳張氏延高露玲律師控陳少芝離婚案結果被告臨訊不到應照原所訴缺席判令被告繳付原告赡養費洋一千元准予離婚其子陳康准暫交原告撫養（一）羣益公司延雷聲布律師控顧秉南不付期票洋案結果本案判决及執行均在顧秉南請求破產之前所有理賬員處之欵除去堂費理賬費外准交原告具領以上决定應俟七天後執行（一）和興公司王如之王和之延羅傑律師控龍油公司邀背火油合同請追損失案結果准如所請給諭被告飭遵原告着具結存查此諭 
[誌謝]  
　　昨承商務印書館惠贈第四一一號「英語週刋」及第七卷第七號「兒童世界」各一册又銀行週報社惠贈第三百十二號「銀行週報」一册誌此併謝 
來函 
[全國商聯會評議員盧治安蔡雨生王誠齋來函]  
　　逕啓者閲今日（二十九）貴報來函欄内有稱全國商會聯合會總事務所書記長王言綸來函原文有前任會長張維鏞早已辭職本會並無在滬召集開會之議云云查總事務所（即全國商會聯合會上海總事務所）係由各省區商會推舉幹事組織而成（當十年組織幹事部時治安亦代表之一）對外以幹事長名義行之王言綸係本事務所僱用之書記長當然無對外代表本事務所之權今王竟越權擅發公函顯係其中别有作用至會長張維鏞此次在京因主持正義之故被高凌霨横加監視欲迫辭職張維鏞避居六國飯店後對於會務暫時不能負責曾以因病請假函達評議會原案具在可以覆案查會長之產出係由大會票選如果辭職亦應由大會公决决非少數非商會代表妄言辭職即爲有效者也至本年臨時大會之召集原係根據十一年在漢大會决議原定五月二十號在京召集並由上海總事務所附函通知各地商會在案嗣因政潮猝起未便在京舉行當此盜賊横行内憂外患勢益加劇全國商業垂斃殆盡曾經蒞滬各省區總商會代表决議在滬召集全國各省區代表共謀挽救現正籌備一切王言綸立於僱員地位尙未奉到此項委辦稿件當然不明眞象無怪其妄發公函也所有上海總事務對外行動非由幹事會議决經幹事長署名蓋章不能生效尙祈各界注意敬祈貴報登入來函欄内俾資廣佈無任感荷全國商會聯合會評議員盧治安蔡雨生王誠齋啓八月二十九日 
 
 

Page 16

 
 
第一萬八千一百四十三號;中華民國十二年 西曆一千九百二十三年八月三十號
星期四 * *[先施公司來函]  
　　逕啓者敝公司現拾得影印筆據一紙會審公堂呈稿一則未知何人所遺敬煩將來函登入貴報本埠欄内以便遺失者親到敝公司認領至紉公誼上海先施公司謹啓 
公布欄 
[江蘇高等審判廳]  
　　民庭判决汪爾藩因房租涉訟上訴一案（判决主文）本件上訴駁斥第三審訟費由上訴人負擔丁邱氏等因路基涉訟上訴一案（判决主文）本件上訴駁斥宋小亭與刁元壽因買屋涉訟不服第二審判决上訴一案（判决主文）本件上訴驳斥第三審訟費由上訴人負擔褚伯鈞與褚童生因遺產涉訟不服第一審判决上訴一案（判决主文）原判决廢棄本案係爭褚友梅户洞上十三圖平田三十七畝零洞上十七圖平田四十三畝零又洞上十三圖乃字二號灘田十畝五分乃字三號灘田三十三畝六分洞上十七圖皇字號灘田十九畝九分五厘應由兩造按照六房輪流經管被上訴人毋得霸執本案訟費由被上訴人共同負擔殷坤瑚因產涉訟上訴一案（判决主文）本件上訴駁斥第三審訟費由上訴人負擔葉鍾騏等基地涉訟不服南通縣批示抗告一案（裁决主文）本件抗告管轄錯誤應發交上海地方審判廳調查裁判王政爲誣告上訴一案（判决主文）原判閲於王政罪刑部分撤銷王政無罪 
　　民庭判决焦伸義與許克興债務涉訟上訴一案（判决主文）原判廢棄本案發回丹徒地方審判廳更爲審判汪胡氏與汪家杞因廢繼及遺產涉讼上訴一案（判决主文）原判除關於汪家成之部分外廢棄汪家梓之繼子汪之祖應准胡氏廢除另行依法擇立汪胡氏對於汪家杞之反訴及汪李氏汪之租之訴併予駁斥本案訟費由兩造各自負擔毛有源等輿朱壬生因航業涉訟不服第二審判决上訴一案（判决主文）原判駁斥朱壬生賠償損失之部分外廢棄發回吳縣地方審判廳更爲審判莊元福因與彭澄等戲箱涉訟不服執行上之批示抗告一案（裁决主文）原批示廢棄彭澄等之聲請駁斥高桂榮等因輕微傷害上訴一案（判决主文）本案初判核准方文正爲傷害人致廢疾上訴一案（判决主文）本案上訴駁斥訴訟費用歸上訴人負擔 
　　批示陳聚堂一件續請提審由狀悉第三審判决依照民事訴訟條例原不必開庭辯論已於本案判决理由内示明該民接收終審判决係猶復迭請提審實屬不合前已批示毋庸多凟此批王長榮等一件聲明參加陳聚堂一案由狀悉已於同日陳聚堂狀内明白批示矣仰即查照此批以上八月二十九日 
[江蘇高等檢察廳]  
　　批示林亦富等一件具狀證明由狀悉候送同級審判廳核辦此批楊文輝一件提起抗告由狀悉候先送同級審判廳核辦此批郭劉氏一件補具理由由狀悉候送同級審判廳查核阮瑞林一件補具理由由狀及附件均悉候送同級審判廳核辦此批金吳氏金福姑一件爲竄改牌示庭諭粘呈照片聲明上訴由狀及附件均悉候送同級審判廳核辦此批王振如一件聲請救濟由狀悉本案第二審判决尙屬允當亦早經確定所請着毋庸議此批黄雨亭一件聲請提訊由狀悉本案查係初級管轄案件已發交丹徒地方廳矣此批　陳寳義一件爲請撤銷再議由狀悉此案已將原卷再發原檢廳繼續偵訊仰逕向原審衙門聲請核辦可也此批尹德慶一件聲明上訴由狀悉本案前據范循廉聲明上訴訴巳令調卷矣此批沈文違一件請令促進行由狀悉候令縣核辦此批以上八月二十八日 
　　批示王阿松王陳氏呈一件補具理由由據訴已悉候送高等審判廳核辦此批謝松林狀一件訴請發回儀徵縣執行由狀悉查上訴判决案件應由本廳發交蘇監執行所請發回原縣之處着毋庸議此批鞠楝材狀一件訴徇情庇縱由狀悉候調卷核奪此批繆少卿狀一件聲明抗告由狀悉旣據該民不服原縣裁决提起抗告仰候函送同級審判廳核辦吳大有狀一件請求决定由狀悉該縣尙未呈送　宗到廳所請無從核辦此批 
　　牌示案照本廳於本月二十七日試騐投考京師第一監獄練習員業將試卷閲竣評定分數開列於後仰該員等迅即覓具現在薦任官二人保證書送廳以憑彙呈司法部核示再行轉飭知照此示計開梅冠華平均六十六五分戴金宣平均六十分以上八月二十九日 
[上海地方審判廳]  
　　批示一件洪兆奎委任席裕昌律師代理由狀悉准予委任此批一件洪兆奎請求查封由狀悉候依法執行交洋五元存此批一件王方氏具領銀洋由狀悉仰於本月二十九日上午十時持證來廳具領此批一件奏道根請求開釋由狀悉查該債務人欠人之欵業經判决確定者約計七千餘金除由黄焕昇律師交到洋一千一百五十元外短欠甚巨仰即迅速清理所請碍難照准此批一件周萍勳聲請具領銀洋由狀悉仰於本月二十九日上午十時持證來廳具領此批一件李頌夫請求更正由狀悉查廣内於三興之下脱落數字業經更正在案仰即照此批一件陳學科請求將孫繁瑜田產迅速函縣啓封由狀悉查此案查封田產早於本年五月二址四日函請江都縣知事飭吏一律啓封交還孫繁瑜等管業在案仰即知照此批一件桑憲章聲請執行由狀悉准於照和解筆錄執行至訟費係各自負擔所請併追之處應毋庸議此批一件張阿桃具領花黑牛頭三頭由狀悉准領此批一件朱光義具領嚴朝江交欵由狀悉准於本月二十九日上午十時來應繳證具領此批一件　加　具領丁如昌交欵并請批示車輛如何交還由狀悉候傳案訊奪此批一件王阿春聲明查封動産已照數點收由據狀已悉此批以上八月二十七日 
　　民庭主文一件判决李錫榮與吳李氏等田産糾葛一案（主文）原告人之請求駁斥訟費由原告人負擔一件判决王永康與張啓財因借欵涉訟一案（主文）張啓財應償還王永康洋二百六十元訟費歸張啓財負擔一件判决馬和尙爲與王國昌損害賠償聲請一案（主文）本件聲請駁斥聲請費用歸馬和尙負擔一件判决張林泉與文超因公欵涉訟一案（主文）文超應返還張林泉洋二十一元張林泉共餘之請求駁斥本案訟費歸張林泉負擔三分之二文超負擔三分之一本判决應予假執行一件判决黄福珊與楊森林因票欵涉訟一案（主文）楊森林應償還黄福珊票欵洋三百二十五元本案訟費歸楊森林負擔一件判决陳阿英與張寳成因借欵涉訟一案（主文）陳阿英之請求駁斥訟費歸陳阿英負擔一件判决王慶慶與倪金發因貨欵涉訟一案（主文）倪金發應償還王慶慶洋七十五元訟費歸倪金發負擔以上八月二十七日 
　　布告爲布告事查本廳承發吏毛猶龍需索費用穆文品操惡劣業　查明屬實分别依據承發吏懲奬章程先後斥革合行布告訴訟人等一體知照特此布告中華民國十二年八月二十八日廳長沈錫慶 
　　刑庭主文一件陳國良竊盜俱發一案（判决主文）陳國良連續竊盜之所爲處五等有期徒刑五月未决覊押日數准予折抵一件徐春山竊盜一　（判决主文）徐春山侵入竊盜之所爲處五等有期徒刑五月褫奪公權全部終身未决覊押日數准予折抵一件王祥鴉片烟一案（判决主文）王祥福帮助意圖販賣收藏鴉片烟之所爲處五等有期徒刑二月併科罰金七十元未决羈押日數准予抵如無力完納罰金准易監禁烟土二址八兩没收一件殷老四等脱逃一案（判决主文）殷老四共同損壞監所脱逃未遂之所爲處四等有期徒刑一年范羣子共同損壞監所脱逃未遂之所爲處四等有期徒刑一年夏龍海共同損壞監所脱逃未遂之所爲處四等有期徒刑一年剪刀一把没收以上八月二十八日 
　　民庭主文一件楊雲山與喬鼎爲營地涉訟上訴一案（判决主文）本件上訴駁斥第二審訟費由上訴人負擔一件裁决何沈氏爲與韓珊璜債務涉訟聲請一案（主文）本件聲請駁斥聲請費用由聲請人負擔一件判决殷德偉與袁厚連因米欵涉訟一案（主文）袁厚連應償還殷德偉洋一百五十六元元六角五分訟費歸袁厚連負擔一件判决沙迪生與王榮連因債務涉訟一案（主文）沙迪生之請求駁斥訟費歸沙迪生負擔一件判决李土泉與凌王氏因債務糾葛一案（主文）凌欣如應償還李土泉洋一百零六元李士泉其餘之請求駁斥訟費由凌欣如負擔一件判决周鉤初與沈瑋初因借欵涉訟一案（主文）原告之請求駁斥費由原告負擔以上八月二十九日 
　　批示一件徐良弼具領銀洋簿據由狀悉准於本月二十九日上午十時來廳繳證具領此批一件蘇石氏聲請抑遷由狀悉候飭吏執行該氏廳補貼丁宗和遷讓費洋十元并仰即行繳案此批一件李學暢聲請執行由狀悉候照判執行此批一件汪阿梅聲請銷案并請啓封由狀悉應准銷案候即飭吏啓封可也此批一件沈慶祥聲請執行由狀悉查左福昌部分前據該債權人聲請銷案嗣須請求執行故予批駁在案茲據狀稱尙有黄長生熊德福二户到期延不履行等情應准依法執行可也此批一件錢增基聲請執行由狀悉候飭傳訊追此批一件耿昌洪周富記共同聲明永爐另行遷移請啓封由狀悉應准飭吏啓封可也此批一件朱寅生請求展期繳欵由狀悉查此案前經訊明爾兄朱　生當庭限舊曆六月底交洋三百五十四元四角八分迄今逾限已久未據交案殊屬延玩已極仰即轉知迅速措繳所請展限之處碍難照准電稿一紙發還此批一件朱鶴舫請領銀洋由狀悉仰候　齊平均分配所請先行給領之處不准此批一件樊炳成請求准保人朱正富免除責任由狀悉查朱正富並無遞狀具保該民情事所請着勿庸議此批一件姚虎全具交銀洋請領田單由狀悉交洋五元六角暫存至田單一紙應俟顧林生設法追回後再行給領仰即知照此批一件孫鴻昌具交銀洋由狀悉交洋五十三元三角五分暫存此批一件丁建林聲請估價拍賣由狀悉候選人鑑定價格再行核辦此批一件蕭金福請求交保由狀悉仰即通知家屬設法鄒連科交案以憑訊追所請碍難照准此批一件丁貴卿具交銀洋由狀悉交洋五十元暫存尙短銀洋一百五十元仰即迅速措繳可也此批一件陳林生聲請執行由狀悉候查明核辦此批 
　　一件楊國士聲請案由狀悉應准銷案此批一件朱杏生聲明案已在外和解請　案由狀悉應准銷案曹金生并予開釋矣此批一件印人回回敎即沙探定具領張阿桃交欵由狀悉准於本月三十日上午十時來廳繳證具領此批一件馬秀生聲請銷案并請領交單由狀悉應准銷案張榮發候即開　矣交單一紙并准具領此批一件陳義郎具交銀洋由狀悉交洋二十六元二角六分存　給領此批一件馬在遠爲與王司聽等遺產涉訟聲明移交困難情形由狀悉着遵照利解條欵辦理有敢違抗准即聲請本廳張制執行可也此批一件卞任氏狀請抄錄由狀悉准予抄錄抄錢費洋三元三角着即交案此批以上八月二十八日 
　　民庭主文一件判决楊國楨與黄文元等牘　紏葛上訴一案（主文）本件上訴驳斥原判關於認係爭孫家沙田六百步得由上訴人等找及訟費部分廢棄本案訟費由上訴人負擔一件判决程芝柏汪瑋庭等因假扣押異議上訴一案（主文）本件上訴駁斥第二審訟費由上訴人負擔一件沈昌寳與劉金寳因貨欵涉訟一案（主文）劉金寳應償還沈昌寳紋銀二百二十一兩讼費歸劉金寳負擔一件判决潘志甫爲陳福記因借欵涉訟涉訟一案（主文）陳福記應償還潘志甫借元本洋五十元及自上年陰曆九月初七日起至執行終了日止每月二分之利息但利息不得過元本數額訟費歸陳福記負擔本判决應予假執行一件判决何銀順與余金順因欠欵涉訟一案（主文）何銀順之請求駁斥本案訟費歸何銀順負擔一件裁决陳阿英爲與張寳成債務涉訟一案（主文）本件聲請假扣押駁斥聲請費用歸陳阿英負擔一件判决李兆洪與周朝順爲借欵涉訟上訴一案（主文）原判廢棄被上訴人在第一審對於上訴人之請求駁斥第一審曁第二審訟費均由被上訴人負擔一件判决曹云樹與曹金杭爲借欵涉訟一案（主文）被告人應償還原告人借欵洋一百元原告人其餘之請求駁斥訟費由被告人負擔一件判决潘慰與魏錦福因租屋涉訟上訴一案（主文）原判關於駁斥上訴人請求及訟費部分廢棄被上訴人應償還上訴人經理之王源泰木器店租物價洋二百五十八元及自本年陰曆六月初六日起至清償日止按月八元之租費被上訴人之附帶上訴駁斥本案訟費由被上訴人負擔以上八月二十八日 
[上海地方檢察廳]  
　　批示陳壽元狀悉着候傳訊此批劉光興狀悉楊阿五如有到門尋　情事該民儘可報請就地崗　帶廳訊辦所請未便照准此批席方氏狀悉候函護軍使署可也此批黄鈝泉狀悉該民訴樂某欠欵不償事屬民事範圍仰自赴審廳呈請核辦可也所請不准此批史元仁狀悉候核辦此批包榮椿狀悉仰即轉囑包暮賢來廳候訊毋得故延此批施錦潮狀悉本案已不起訴所請應毋庸議此批袁春甫等狀悉仰該民等迅即來廳候質此批陸　郎　狀悉爾案已定期本月二十九日午前九時續行偵查仰該民等依期來廳候訊毋得延玩切切此批以上八月二十七日孫雲亮狀悉該民請求諭令　某交女純屬民事案件仰自向審廳民庭呈請核辦所請不准此批陳正發狀悉拘提到案核辦此批包張氏狀悉候偵查此批盧正洋狀悉所請無此辦法着即知照此批楊金囝狀悉本案係民事紏葛仰逕向同級審判廳起訴可也此批董尙武狀悉事關校務糾葛應以文明辦法處置無庸來廳涉訟此批胥士銀驗明爾傷痕應毋庸議此批洪益甫着自來廳候訊此批徐心恒案已飭拘着即知照此批王國康姑候傳訊核辦此批范循明着自來廳候諭此批謝壽山狀悉仰即邀證來廳候質此批倪建周狀悉所訴如果實尙非犯罪行爲仰赴同級審判廳民庭請求核辦可也此批丁鈞心狀悉候送江蘇高等檢察廳核辦此批殷廣譜狀悉刑事無備案成例所請不准此批袁徐氏狀悉爾案業經飭警嚴拘究辦矣仰知照此批顧陳氏狀悉案經當庭諭知不起訴候送達可也此批以上八月二十八日 
[滬海道尹公署]  
　　批示古雲　住持僧長齡等呈爲揑稱公舉代表聲明大衆滞認環請令行撤銷由呈悉查此此案前據上海縣知事依照修正管理寺廟條例呈請省長令行上海公共租界會審公廨將傳繼問題另案辦理等情呈復到署業經指令在案據呈前情仰即逕上海縣呈請公廨核辦此批 
[淞滬警察廳]  
　　批示方思德查本案前據一區警署呈報前來即經指令勒限嚴緝並通令所屬一體協緝在案茲據前情候再嚴飭該管　署購線偵務特本　眞贓正犯並獲解從嚴懲辦决匆任其倖漏法網也仰即知照此批徐國三查本案已經楂明爾子徐阿根之皮夾銀洋均爲自已所有並傳同其夥吳金榮到案具結證明業已發還開釋至報告之俞南山訊無敲詐行爲亦已訓試省釋矣仰即知照此批楊華氏批查本案據三區警署單解前來即經飭科預審據爾子楊阿六所供情形與崗警固有不同但爾子揪破警衣亦已供認不諱除將該巡警令由該管長官從嚴懲辦外爾子之所爲亦已按照罰法處以拘留七天以昭烔戒在案期滿自當開釋毋庸多凟仰即照此批張小弟查爾妻顧氏一再潛逃情殊可惡仰速自行尋獲報警解究殊無備案之必要所請應毋庸議着即照此批王海林查本案業已偵查完畢備文称移送法庭究辦在案所請應毋庸議仰即知照此批王福林查本案業經飭科嚴究並派探前往調查俟報告到科再行移送法庭訊辦仰即知照此批 
 
 

Page 17

 
 
第一萬八千一百四十三號;中華民國十二年 西曆一千九百二十三年八月三十號
星期四 * *本埠新聞三 
[泰豐公司新出月餅]  
　　南京路泰豐公司因近已將届中秋月餅爲應時點食·并爲送禮佳品之一特請名手專製月餅其香味式樣有十餘種并特在該公司西首另造最新式之爐灶一座月杪即可竣工出餅新近已陳列月餅數種出售其裝匣自四角三分起至五六角不等在月杪新爐灶出餅時其月餅花色之多將爲歷年所未有云 
[新到皮貨及白毛毯]  
　　先施公司皮貨部於本年起大加擴充在新建二樓佈置陳列前月該公司特派容原剛李北容二君往北京等處選辦上等皮料業已於前日返申各種粗細皮貨已大批運到當此大減價期内售價較爲便宜又該公司新到白毛毩用污可以洗濯云 
[中德之新屋開幕在卽]  
　　南京路郵局對面之中德商店開辦以來日見發達故現有之房屋不敷應用因在上月租定南京路四百七十三號房屋將原有之新造門面改建水門汀大窗橱二間以作陳設各種貨品之用内部又大加裝飾倣取歐美雜貨店之形式現聞新屋裝修已云竣工擇定下月初一日開幕所有存貨今日在老店中特别廉價出售云 
[髪膚新藥之運製]  
　　江西路八號乙怡豐公司近到有一種德國内服生髪丸小東門敦厚里四十六號白生氏·最新發明一種美容劑皮膚漂白粉可除斑點等患云 
[「黎元洪蒙難記」已付印]  
　　黎黄陂被迫赴津後即飭饒漢祥等編撰蒙難記分贈各地以暴直系軍閥之罪惡現聞該書業經脱稿昨黎氏由津派員來滬將此書託某大書館排印限一月内先出五萬部云 
[秋虎期中之不幸人數]  
　　八月十六日止之一週内公共租界共死華人二百零一名外人無死者云 
[觀「爭婚」劇後之感想]  
　　月之二十七日與弟妹驅車至上海大戲院觀「爭婚」影片劇罷歸來不禁有無窮感慨世間情之所鍾往往不能自已當其兩相愛悦感情沸熱之時初不計彼此處境之若何迨至使君娶時羅敷嫁日勢無瓦全之望於是怨恨横生悲傷萬狀甚至發狂以終其所以悍然不顧於前者蓋非其人之見解不及實爲情慾所迷亂耳一失足成千古恨再回頭已百年身情塲險惡涉足不易青年男女誠不可不愼也「爭婚」一劇寓意甚佳述情塲失意之情節大足爲社會之　鏡試摘數則以明其説（熙良）（待續） 
[戲劇協社之正式表演期]  
　　九月二十二·二十三·兩日···並組織劇塲特刋陸家浜職工敎育館之戲劇協社秋季藝劇表演採用問題劇「終身大事」喜劇「潑婦」連日由排演主任洪深與演員加意練習二十六日舉行常會業經議决九月二十二日下午八時及二十三日下午三時爲正式表演日期故該社務主任殳鳳梧·背景主任唐越石籌備發行人座劵·及舞臺背景服裝道具添置電光甚形辛勞舞臺背景現經排演主任洪君與歐陽予倩商妥决試裝西洋最新表現派布景利用布景及電光色彩顯出劇中人個性冀爲中國舞臺一新耳目又議决組織劇塲特刋一種推定谷劍塵王梨雲爲編輯主任稿件除由社員歐陽予倩·洪深·汪仲賢·唐越石·姚鳴心·潘仰堯·陳憲謨·及錢王賀三女士擔任撰述外又特請袁希濤·黄任之·沈信卿·黄伯樵諸君著作關於「劇藝敎育」之文字云 
[集會表]  
本月陽歷　時間　地點　召集者　事由 
卅日至九月四日下午　四門體育場　　王　　君　　六人　單人網球之比 
卅日至九月一日　萃秀堂　　上　　會　祈禱世界和平會 
[今日恐有大雨]  
　　徐家滙天文台昨日下午四時三十分氣象預報云天氣不定恐有大雨東海上旋風向西北進行將使此問海濱有猛烈之風陣惡劣之天氣本埠温度在下午三時前之二十四小時内最高九三·二最低七六·六去年今日最高九○·九最低七七·○ 
 
 

Page 18

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
 

Page 19

 
 
第一萬八千一百四十三號;中華民國十二年 西曆一千九百二十三年八月三十號
星期四 * *常識 
常談 
[愛國與愛人] [  覺]  
　　國者人之所積國民之所以貴有愛國心者不過以國家能保護人民耳故愛國心實發源於愛人 
　　歐戰以後有識者漸悟極端之愛國主義必至以人殉國而不能愛人且旣不幸而以人殉國矣則犧牲之生命財產過多國力亦因以大損非特不能愛人而愛國之結果竟至於害國於是武力之夢日醒而人道之義大昌此則近數年來世界所生之變化也 
　　然而我國古代之所謂仁人者則固無時無地無不以人爲重古公亶父之去邠謂君子不以其所以養人者害人則以愛人之故而至於遷國此等見解守非今人之所能夢見然則愛國而至於不能愛人已非仁人之所許况今之從政者并愛國而未之知乎 
衛生 
[靜坐時所用息念方法的優劣] [  羅鴻濤]  
　　靜坐的好處大约諸君已經知道了不過坐的時候所用息滅妄念的方法有許多種他的優劣知道的還少我且照我的意見説在後面 
　　（一）注心於臍此法最爲簡便並無他患故初習靜坐者即可用之（詳商務印書館出版之因是子靜坐法中） 
　　（二）注心於地此法亦非大難惟初學靜坐者習之不易故習上法五六月後方可用之（详因是子靜坐法續篇中） 
　　（三）注心於兩眉齊平處此法最易上息念之效惟引血向上大非善計鄙人之友人嘗有習此法而流鼻血者然有若干人則依此法而收圓滿之效果大約關於各人身體之不同耳（詳醫學書局出版之靜坐法精義中） 
　　（四）數息法此法亦甚佳若能於一呼一吸時默念「南無阿彌陀佛」一聲更隹惟在他人視之則必笑爲迷信矣（同上） 
　　（五）尙有岡田式靜坐法岡田式靜坐心理靜坐三年身心調和法及心身鍜鍊法等書（皆商務印書館出版）所列方法尙稱簡便易行惟鄙人以爲能依因是子靜坐法所列方法而行已可收效不必多費金錢購此等書也（乙種酬） 
經濟 
[國外貿易之二大主義疏] [  紹青]  
　　中國在昔閉關時代所謂通商者不過内地運輸固無研究貿易政策之價値自海禁宏開五洲雜處互市交通初則藐視外人廣示招徠遂以自由貿易視爲通例厥後鬥巧爭奇愈趨愈盛　漏之勢浸尋至今馴致地大物博生齒繁殖之獨立國流爲列强經濟的隸屬國識者莫不痛心疾首亟欲擴充商業講求國外貿易兩大政策果何由而採之乎必曰採用保護主義爲上策此一般智者所知也故美國曩採自由貿易主義而國民經濟立見衰頽繼施保護主義而事業日益振興成效可觀往事堪師我國工藝拙劣物品粗惡商業幼稚欲防外貨推壓國貨必抱保護主義對於輸入加以制限對於輸出予以保護則外貨高昂難於賣却國貨低落易於發行此其傾向自有不期然而然者矣雖然絕對的保護貿易斷非中國今日可行也何者蓋我國與列國之通商條約祇許修正不許解除是其税率之規定殆含有永久之性質今驟爾變更影響及於各國者不小列邦其能帖然服從之乎抑將挾舊約而干涉之乎勢必惹起國際上交涉大有不利焉然則果何策以處之乎必先振作精神培養國力佔地球上優勝地步交通權利操縱自我解除片務的協定條約收回關税監督權然後行極端的保護主義一面改良技術提倡實業則商業前途之發達自有一日千里之趨勢復舊時經濟狀况收將來充分利益我中國其必現錦簇花團之燦爛美觀以達吾人之目的矣吾故曰欲振興商業固宜變更貿易政策欲改政策尤必從自强始也至其如何自强之策是所望於國民之注意科學（乙種酬） 
道德 
[自由結婚之鑑] [  臧訓]  
　　年來自由戀愛之聲洋洋盈耳一般盲從之輩不審其眞意所在而爭趨之以致演出種種怪劇爲天下笑殊堪浩嘆茲舉一事以實吾言有某生者（姑隠其姓名）游學金陵舉某女士相識交頗摯屢向女士求婚未得其允許一日又向女士婉求女士慨然曰君家中旣有髪妻今更欲娶我將置髪妻於何地某生曰余自有相當處置毌勞卿之多慮也女士曰如是則余可應君之請求矣俟暑假後再談可也及暑假某生返家即與其髪妻離婚假後回校復訪女士而欣然以前事相告女士厲聲曰爾誠一負心人也不可爲友吾昔之與爾約者蓋試練爾之品格何如也今既如是其卑污矣吾非下愚豈願與爾再相周旋乎請自此絕交可耳某生默然去後竟抑鬰成疾而死西哲有言曰「自由自由天下許多罪惡悉假汝名以行」如某生者殆其類歟（乙種酬） 
法制 
[受遺人之限制] [  吳子雍]  
　　受遺人之資格極爲廣泛凡在法律上得爲權利主體之人皆享有受遺人之權利所有未成年人無能力人及限制能力人均有之未曾脱離母體之胎兒亦享有此種權利焉驟觀之似無若何限制之可言矣雖然在現行法上言之受遺人亦有一定之限制也限制爲何曰第一故意殺傷所繼人惑應繼人因而受刑事之處分不得享有受遺人之權利第二以詐欺或脅迫之手段使所繼人立繼承之遺囑及撤銷變更者或使所繼人不立繼承之遺囑及撤銷變更皆不得享有受遺人之權利第三關於所繼人之遺囑爲添注塗改僞造湮没之行爲者亦不得享有受遺人之權利蓋此等受遺人槪與所繼人之意思有衝突自不能不加以限制也 
（乙種酬） 
敎育 
[小學校裏舉行劇烈運動的商榷] [  莫云]  
　　自從田徑賽運動傳到我國没有多年國裏的學校一時風起雲湧相率練習現在却漸漸兒傳到小學校裏來了這種流行似乎還有些商榷的地方現在我們敎育兒童不單是敎授些死智識固然不錯所以兒童身體方面也都要着想那末田徑賽運動也未嘗不是良法但是生理方面却也要顧到啊據兒童生理方面考察兒童到成人時代他的大動脈的大小只發達三倍而心臓的大小竟發達到十二倍可見兒童心臓小血管大了因爲他心臓小血管大不能得到血液適當的壓力所以他的心臓要跳得十分快才能把血液運行到全身而成人却大不然照這樣看來所以把成人的劇烈運動去敎他練習不是叫他的心臓跳得格外快呢那末心臓和血管不是要受着很大的損害嗎這種危險比較以前私塾裏的坐冷板櫈恐怕還要利害哩（乙種酬） 
科學 
[澱粉之成因] [  鄭遁傖]  
　　澱粉之成因由植物營同化作用而生植物之綠葉在空氣中吸收炭酸氣體與從根部吸上之水分化合營同化作用而變成澱粉粒是謂同化澱粉再漸變爲糖質運輸於貯藏養分之各部而仍變爲澱粉是謂貯藏澱粉故植物之根莖果實之中均有澱粉之存在而動物體中亦有澱粉初從腸部吸收物質運輸於體之各部以充養料其未耗盡而殘餘之澱粉即貯藏於肝臓之中間所謂肝澱粉是也植物性澱粉之性不能溶於冷水煑沸之則澱粉細胞之薄膜破裂膨脹而成粉糊遇碘液則呈濃青色動物性澱粉能溶於水而生乳色之混濁液遇碘液則呈淡紫色或赤褐色凡澱粉與可溶性酵母化合則成糊精與稀硫酸化合則成葡萄糖爲吾人日常常需之養料（乙種酬） 
家政 
[主婦之天職] [  豪]  
　　吾嘗謂治家猶治國然苟有法度國以内熙熙如也家以内怡怡如也家庭之人數甚少管理似覺易爲不知家人終年相處較社會上人與人之關係不同過則相規善則相勉在家爲一好人在國即爲一良民一家之人能如是家家之人能如是則國有不昌乎家庭中之負責任者厥惟主婦主婦之持家若總理之治國其天職之重要不勝枚舉茲就其大者言之夫婦居家爲敵體無尊卑之可言亦無屈伏之可言只應互相規勸使家庭無乖戾之氣有和樂之風夫旣盡其力於外則家以内之責任盡屬之妻妻旣居於主婦之地位務須隨時自省我之種種行爲果合於「主婦」之資格否蓋「主婦」二字不易爲也一切行動旣爲子女模範復爲僕役表率家以内之事務衣食住三者耳衣食住之來源根諸經濟故主婦首先要着須立預算表毌使入不敷出始能持久衣取其樸而質堅食取其飽而費省住取其整潔而合於衛生不必華美其他尤須明個人之地位如何可以有益社會便竭力勉爲之如何可以圖謀生利更隨時注意之此主婦之天職也今之擁「主婦」之名而能履行其天職者吾恐其十不得五耳 
雜錄 
[處貧方法] [  靜一]  
　　事不如意祇須退一步想斯焦悶全失 
　　布衣粗食最合衛生勿以爲恥 
　　典質什物受虧甚鉅不如出售 
　　破憂破愁祇須打足精神辦事 
　　笑人貧者程度必低不必與之計較 
　　痴想無益徒亂腦筋不想爲愈 
　　疾病叢生最易傾家飲食起居須格外注意 
　　一年用度須有預算 
　　勿犯賭博勿食烟酒 
　　操守宜堅勿爲環境誘惑（乙種酬） 
問答 
[耑谷問]  
　　予十六歲時先父爲予定婚挽出某親長任介紹人其事全由父妾暗中主持不徵予同意（父妾無所出時妄想予認彼爲母恃先父寵左右家政）乙係一舊式女子訂約時予力持反對無效不得已要求乙受相當敎育乙家長勉强允從二年後即藉故輟學先父爲保持乙方情感起見不容予對乙繼續學業問題再有所表示予以先父年老惟有一時緘默而已乙輟讀後棄其所學專治家常瑣事前年先父見背父妾脱離關係某親長亟思卸責屢次催予成婚予以該約未經予同意表面上雖由先父主裁實則主持者爲其妾今彼旣叛離吾家婚約上應當發生問題况乙雖出身清白性情學識不能償予之望爲雙方日後幸福起見亦似以解約爲宜予素主婚約須經雙方家長及本人同意後方能訂立今欲逼予出心血之貲娶一未嘗一面及不能從予要求受相當敎育之舊式女子予之犧牲未免太大欲强乙繼續、 
學業則數年最貴之光陰已消磨於洗衣煑飯生活中以乙年齡論上海似無相當之學校予别無戀愛乞示以解决此約之正當方法 
　　答旣未一面何從知該女子之不合意洗衣煑飯生活歐美曾受高等敎育之女子未嘗不爲之能治家常瑣事正良女子也視彼但能讀書不能治事者或反優勝况父在緘默父殘變計按之法律道德均爲不合果意欲該女子受相當敎育只須自問能供其敎育費否耳若已則不願犧牲而謂該女子可以犧牲豈情也哉豈理也哉覺 
[答徐迪先君問] [  漢羅]  
　　食桿漂白法 
　　麥桿漂折方法甚多以下法最簡結果亦佳法將麥桿浸之於冷水中一晝夜然後用一份ｂｌａｎｋｉｔ溶化於千份水中保持攝氏六十度漂二十四小時即行 
　　（附注）ｂｌａｎｋｉｔ係還原性漂折劑化學成分爲ｓｏｄｉｕｎｈｙｏｌｒｏｓｎｌｐｈｉｔｅ 
　　草蓆印色法 
　　用鹽基性顏料與小粉或麵粉調成之糊漿調匀加入醋酸少許印上用水蒸汽蒸半小時或一小時即得永不落色日本印花草蓆係用此法 
　　如有疑問請通信天主堂街三十三號 
 
 

Page 20

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
 

Page 21

 
 
第一萬八千一百四十三號;中華民國十二年 西曆一千九百二十三年八月三十號
星期四 * *自由談 
[一知半解] [  禪]  
　　蟋蟀螽斯等之聽官乃在前肢之脛部 
[圓通寺雅集記] [  烟橋]  
　　星社第八集爲程君瞻廬蔣君吟秋値期約中元地假圓通圓通爲城南巨刹以偏得少熱鬧道塲住持棲谷善鼓琴得枯木禪師之遺徽爲吳中留廣陵之散響余耳之熟矣至日先與兩弟赴寺寺側方池潴水清漣長廊繞之憑欄觀條魚優游頓憶湖上玉泉坐皺月廊取餅十餘作大布施魚乃四集其樂無極思至此吟秋至且亦携餅何感應之速如響斯應也乃摘而碎之作天花之散唧唧聲起久潛之紅魚亦姗　其來矣余曰此亦盂蘭盆會歟有亭啓窓如洞登之可以望遠城齒歷歷田禾青青洵半村半郭人家也過丈室略與棲谷問訊而出同匝至菩提精舍則社友已絡續至謔浪嘯歌頓忘在清靜地矣吟秋請棲谷鼓琴羣乃屏息以往就丈室諸座坐冰弦旣和萬籟俱寂奏昭君一闋淵然純然高超玄妙惜高山流水未有知音殊相負耳曲半江君紅蕉至頷首不聲不欲亂琴韵也曲終棲谷復以本眉生蘇鄰遺詩分貼同席寺有鄰日網師園眉生買之爲蘧園今則武人之子張氏主之曰逸園門禁不得入揣棲谷意或亦不得登臨聊以咏歌爲快耳旣歸記之用集中題僧寮過夏圖韵成五古一首爲繞梁餘韵也可 
　　清寂圓通寺近接故人宅（寺去吟秋宅至通）假以集琴樽星羅著芳跡雲無心出岫烟　猶據席（眠雲未至而萻提室中懸額曰雲烟供養朋儕以此相戲） 
　　秋陽洵若虎緣蔭森然立更有一泓泉俯仰是言適窈然啓窗檽城齒嚙林樾田禾將有秋神思爲飛越丈室維靡居謦欬喜相接天花散四壁禪心止一窟老僧善鼓琴晨風壓座百（棲谷禪師數與海上晨風琴會指法壓座）一秦昭君怨庭階落桐葉云何不感應瞬息人天隔墮落西山日叱起晶簾月玄妙惟心契爽然忽時歇舉世都塵耳會古太空白煩襟一回滌飲瓜如嚼雪貽我一卷詩韵繞笑言隙名園不可窺邈壞到幽絕安得登我堂淋漓寄題壁詩魂亦消沈魚潛浮藻碧 
[秋談] [  瞿道]  
　　秋天到了一班人在夏天種的病根現在都發作了痢的痢瘧的瘧鬧得不亦樂乎只好了醫生和藥店利市三倍 
星期日那天被幾個朋友拉到到酒樓去大嚼肥魚大肉花雕白蘭地吃了一個飽味兒到不差只是吃過之後肚子裏咕咚咕咚一陣響心口也微微有些痛朋友還拉着不放定要去看戲盛意難過拂只得答應了入座以後但見哀絲豪竹鑼鼓喧天香水精和汗酸臭齊來弄得人頭暈目眩回家後喘氣半日還覺得不適意回想昨天夜裏買了一枚銅元的油煎豆吃一碗開水淘飯反覺得身舒體泰意爽神怡 
　　秋收的時期又到了倘然年豐歲稔農夫眞快活極了所以世界上服務最勞得酬最薄的就是農人三天不落雨就憂旱連落兩天雨又憂水辛苦經營生活在烈日下不知費却幾許血汗纔成功一粒白米他們一家數口纔能活命古人説得好「誰知盤中飱粒粒皆辛苦」稼穡眞艱難啊 
　　盂蘭盆會竟没有一處没有我想他們對於國事和公衆有益的事肯這樣出力就好了我不懂這樣吹吹打打鬧一陣倒底算怎麽一回事他的益處究竟在那裏呢 
[滑稽墓誌] [  張仁裕]  
　　情敵 
　　你長眠了嗎我和伊已在禮拜堂裏結婚了你知道嗎你將奈何 
　　道士 
　　你怎麽會死的你爲何不借二三十年的陰壽呀你眞是笨伯 
　　悍婦 
　　從此以後我的頭上將永遠聞不到木樨香了因爲馬桶蓋和我絕交了 
　　塾師 
　　活的時候你雖兇現在可不能依你了哈哈你倘使再有本領打我的手心那麽纔算大好老呢 
　　醫生 
　　你能救别人的命怎麽不能救自已的命呢難道配藥師弄差了藥嗎 
　　蕩子 
 
[這許多人怪不得走弗遠了]  
　　你每天要吃十碗白飯四兩黑飯外加零用三十元啊呀你再活一二年我可要破產了 
　　嫖客 
　　爾鋼絲般的鬚銅盆似的嘴再也不能接近我白而嫩的臉了我好快樂呀 
[「軟」與「硬」的格言] [  澤風女士]  
　　與其假心説軟話何不眞心説硬話 
　　心腸當軟時要軟嘴巴當硬時要硬 
　　寗可硬而窮不可軟而富 
　　不要逢軟不逢硬不要逢硬不逢軟凡是眞理之所在當軟則軟當硬則硬 
　　嘴硬不如手硬耳軟不如心軟 
　　富人不必越富越軟窮人應當越窮越硬 
[名不符實] [  聞偉]  
　　紅墨水墨上冠以紅字不通殊甚然一般極有智識之人凡稱用於鋼筆之顏色水無不曰紅墨水藍墨水 
　　不焦煑飯焦底呼此焦底曰鍋疤者有之鍋焦者有之鑊焦者亦有之然此均尙可解獨杭州人呼之曰不焦則不知其義何在若謂不宇非此然亦無其他同音之字可以替代意者此不字或係薄字之以訛傳訛乎 
[展顏錄] [  無靜]  
　　兒問父道地球是圓的麽父道自然是圓的兒道他本身會旋轉的麽父道是的兒道那麽我只要雙脚並跳久而久之便到美國了 
　　劉先生欠了許多債債主逼得很厲害還有一天债主約他十二日來討到了十一日劉先生拍手道有了有了有了一個妙策我死了他們總不會來逼的了便寫幾封信給債主説道「我已於昨夜十二時三分病故」 
　　甲對乙道任先生的字好極了所以······他現在寫的字次次配着我畫的蘭花很是相配乙道眞正很相配麽甲道很相配乙道如此任先生的字蹩脚極了 
　　兒詫異道怎麽我家的月亮會到這裏來了他母親駡道獃瓜一個月亮要照着兩三縣呢（這一則却是我湘鄉的老笑話）（未蓋章） 
社會小説 
[人間地獄（一五四）] [  娑婆生]  
　　第五十四回黄葉初彫伊人不見弘基乍闢意見横生 
　　事不凑巧這時候一陣西風吹下了一片雨點照相的人也來不及的將照相機收了進來靜待雨住再拍誰知天不做美那雨越下越大初則淅淅瀝瀝繼則傾盆而下九十月天氣這般大雨却不是常有的事因此賀客也被雨阻了不少頓時華達銀行門前没有早半天那般熱鬧孫桐紜心中老大的不快活只是皺着雙眉有説不出的苦惱褚馥齋曉得桐耘又是起了迷信的觀念忙對他道今天這般大雨正是我們開幕的好兆頭孫桐耘撅着嘴道拖泥帶水還有什麽限兆褚馥齋道你没讀過千字文嗎金生麗水這句話全忘了嗎我們做生意的人見了水就算是見了銀子這正是財源輻輳之兆大吉大利你怎麽還覺得有些不快活嗎孫桐耘被他這一勸不覺轉憂爲喜看看天色見雨點還是落個不住起初他討厭這一塲雨望天公快些放晴這時候狠希望多多的下雨可見孫桐耘對於褚馥齋的話相信之深了那雨一直落到黄昏放始停止平常五點鐘銀行閉門這一天孫桐耘特爲延長到六點鐘方纔關上鐵栅欄許多管帳的行員忙著結帳許多辦庶務的行員忙著收拾一切紛紛忙個不住孫桐耘等到吃過飯以後查一查總結出來的帳居然這一天收進存欵七十二萬三千一百五十三元還有二萬兩的規元放出去給同業的共總十二萬三千一百五十三元規元一萬兩庫存十萬元規元一萬兩零欵不計這帳面可算得非常光彩此時直喜得孫桐耘坐立不穏正在這當兒收發員忽的送進兩封信來孫桐耘狠覺奇怪此時還有什麽人送信來呢 
三言兩言[  鵑]  
　　有人對老曹説要是百事順利你竟做了總統對於財政外交和統一上可有辦法麽老曹郤回答道無辦法聽他的口氣好像小孩子一般糖是要喫的叫他讀書郤回説讀不來豈不使一般做家長的氣破肚皮呢唉端爲有了這無辦法的人想做總統纔有這不死不活無辦法的中國 
 
 
 

Page 22

 
 
第一萬八千一百四十三號;中華民國十二年 西曆一千九百二十三年八月三十號
星期四 * *   
 
