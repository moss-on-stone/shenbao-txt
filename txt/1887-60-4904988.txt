# 1887 - 60 - 4904988

 

Page 1

 
 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武美殿刋板初印本民副向不多見自經兵燹尤如吉光片羽彌希彌珍而四海臣民轉無以窺建　之　心　缷治之謨不著今退補樓主人出其家贏初印本付點石齋石印仿巿箱直行本大小面凡三擡雙擡單擡諸欵式悉仍舊貫不敢經易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每都價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀鎭匙悉用雲銅隷字顏蓋精　絶倫凡在同志幸早賜顧售股處在上海點石齋南局帳房候敎 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時機器番籍火力故墨色黑而匀更無燕瘦環肥之誚現已竣工每部分訂十二本九月初十出書價洋五元五角法馬路南申昌書坊與外埠申昌發售皆可購取如躉買祈至新北門外天主堂街大順行及還讀樓面議可也 
[餐花小記]  
　　昔唐處士崔元微以元日作七星旛以拒封家十八姨護花有功晚年避榖餌百花遂以仙去此見於唐人小說信否固不可必也夕餐秋菊之落英此亦古人託興之辭未必實有其事而後人聚訟紛紛或謂落英者落花也或又謂菊花有乾而無落所謂落者乃與詩訪予落止之意同當訓落爲始乃落成之落殆取菊之嫩蕊而餐之也然考据雖博雅究不聞有人焉取菊之嫩蕊以嘗之則亦等於痴人說夢而已然則花烏可以餐哉而抑知不然丁刻花朝小藍出懴情侍者招集海上諸名流於港北徐園爲百花祝生日是日適　休沐僕亦忝附末座觥籌交錯裙屐咸集花團錦簇翠繞珠圍　太白春夜宴桃李園序所謂開瓊筵以坐花飛羽觴而醉月是日之樂雖不及夜然亦可稱盡歡矣尢妙者席上肴　悉從花名並有以蘭花和粉與糖以供客者余曰是殆所謂餐花者與時有東海詩人此條鷗所在座曰未也余詢其說笑而不言既而酒闌人散各命駕言旋余以春光淡蕩不忍遽歸復　尋名花品紅評綠者久之至晡時始返則見案頭有木盒一函一啓視其函則鷗所來信也其言曰先生適言餐花雅則雅矣顧所餐者止中國之花耳東海之花則未必嘗兹異味也敝國有櫻花漬乃貢御之物頗見珍貴取櫻花和之以鹽雖久而其色不變檢花三四瓣瀹以新泉則甌申花放其形狀與樹上無異飲之齒頰生香滋以一盒奉贈請嘗試之余讀罷撫掌曰北條誠雅人深致哉因命童子汲新泉取槐火貯以粉定之甌親檢櫻花數瓣開盒時已覺清香撲鼻入腦沁心及注滿清水則頃刻間花已大放其花形如中國之茶花而層臺千葉攢簇甚緊中凸而旁殺如綉毬然其瓣溥如蟬翼滑似凝脂較隋宫剪綵爲之者尤爲工緻瓣各不同而合之團圓無少缺色白如玉而中心有淡紅處嬌艶無匹盖是花本有數種顏色不一潰之以鹽則皆成白色而中心之色有不盡變者故有黄有紅有紺碧諸色細視之歴歴可辨并有葉有梗大都與中國之茶樹大致坊彿其葉狹而銳如雨前芽茶梗則儼然茶梗而嫩過之其香則靜而幽不若玫瑰莉茉之馥烈而息心領取竟如梅萼蘭英淡而彌遠味則因少有鹽味不甚可辨而徐徐細啜祗覺齒牙喉舌間清爽之氣久而不變誠爲生平所未嘗之異味然後知適在徐園席上言餐花而鷗所尚有不滿之意者蓋其意中早有此一種仙品在也曾憶前年俞曲園先生有詠櫻花詩郵寄索和言此花産自日本致之頗非易易有日本人之及門者百計致之乃以置之西湖俞樓而記之以詩余以先生珠玉在前不敢贊一詞然心則已嚮往撄花不已去年曲園先生來滬亟詢以此花作何狀則爲之口狀而手摹之益殷殷思欲一見而卒不可得後晤鷗所詳詢之則曰此花有大有小大者高可尋丈小者則可以植於盆盎中然性質嬌嫩不耐移掇遷地焉而弗爲良曲園先生所得之數種實爲非常之罕物余因泥鷗所亦所羅致數種笑謝不能余固無如何也嗣是有友人作東遊者每托其設法購置而終不能償此願今乃得其落英而細玩之則此願亦足以償其半矣夫名花所以供玩也若漬之以鹽瀹之以水啜而餐之是不亦俗乎然竊以爲今人之賞花者或入名園或至花圃往往見有可愛之花輙摘之樹頭握之以出花既被摘頃刻而萎此其造孽爲何如而彼猶自以爲雅若而人者併俗字亦不足以盡矣焚琴煮鶴泥玉焚蘭殆不是過以視掃落花而成塚者則天淵矣顧葬花者委之於土將來與土同腐其曰净土托生者不過釋氏口頭禪其實則土亦何嘗净哉今日人以此異卉漬而藏之使之歴歲月而不動不變瀹之以水重復舊觀直與枝頭新摘者無以異色雖稍變而嬌嫩之致仍不改也藉此以沁詩脾佐清談留齒頰之芬而腲雅吟之興則此花也雖落而不落雖朽而不朽其爲愛花也至矣以視俗人見花在枝上則摘之見花在地上則踐之甚或至於凌躐名花卽至墮溷飄茵而亦無所悔此其雅俗之相去又豈可以道里計哉余既幸附懴情侍者花朝盛會又得鷗所生遺此雅品私心竊喜因泚筆而爲記 
[上諭恭錄]  
　　正月廿四日奉上諭李鴻章奏上年神靈顯應請頒匾額各等語直隷天津河神廟風紳廟大王廟每值水旱偏災經官紳祈禱輙應上年夏秋大雨各河盛漲沿堤節出險工幸賴神靈佑護水勢旋漲旋落得以轉危爲安實深寅感着南書房翰林恭書匾額各一方交李鴻章祗領飭屬分詣懸挂以答神庥欽此 
[本館接奉電音]  
　　昨日下午三點鐘時接到在京訪事人來電有本月十二日上諭二道敬謹譯登○二月十二日奉上諭劉秉璋奏叅劾庸劣各員一摺四川茂州直隷州知州寳麟才欠開展新都縣知縣范文彬性近四循灌縣知縣陸惠疇身弱才庸大邑縣知縣洪祖年治事迂緩大足縣知縣周光耀體虚多病定遠縣知縣沈韞榮性情遲緩隆昌縣知縣茅晟煦身體軟弱均着開缺另補樂至縣知縣鄭廷卿庸懦無能墊江縣知縣蕭銘壽心地糊塗大竹縣知縣屈秋泰年力就衰均着開缺以教職歸部銓選酉陽直隷州知州杜瑞徵才具平庸清溪縣知縣唐彝銘精力衰頽倉溪縣知縣李樹棠七旬老邁高縣知縣黄錦生辦事疲軟均着以原品休致石泉縣知縣葛起鵬油滑取巧着卽革職以儆官邪餘着照所議辦理該部知道欽此同日奉上諭劉秉璋奏請調狼山鎭總兵楊岐珍赴川差委等語楊岐珍 
 
 

Page 2

 
 
曾經核督奏調留浙現復請調赴川雖據稱爲營務擇人起見惟楊岐珍實缺人員現經留辦臺防四川現無軍務所請着不准行實缺提鎭係武職大員體制較崇各有整飭戎行鎭撫地方之責乃近來狃於積習各督撫因其曾經保荐往往奏調差敮視同部曲而該提鎭亦遂甘聽指麾僅顧私恩罔知大義既失朝廷建置專閫之意復開夤緣依附之門此風斷不可長嗣後各督撫於實缺提鎭概不准率行奏調以符定制而肅官方將此通諭知之欽此 
　 
[鳩江春汛]  
　　本月初三日相傳爲文昌帝君誕辰是日蕪城文武各官員相與鳴騶列仗詣廟拈香而各處青青子衿及三教九流之自附於斯文一派者各于其處陳設神位荐以氷陸之珍雜以香花之供或氍毺曲奏如聽仙音或鼓吹聲喧重翻樂府或挈良朋而選勝或招俊侣以開筵拚作盡日之快遊洵是芳春之韻事○燕湖招商局茟魏君勉齋自去春到局辦事以來因與商情未能欵洽現經總局調舊辦蕪局事務之李君炳賢接辦李君人甚和藹且係熟手想可與衆商沆瀣一氣矣○粤商購米出口者正月間僅有兩輪船由蕪赴粤遲之又久始又有厦門輪船來蕪載運卽此可見今春米市較舊年大爲减色蓋因近來廣西香港兩處運粤之米亦正不少其價較江南更廉是以江南之米銷路爲之稍滯米既滯銷價必日跌居家者可免米珠之歎矣○山中一夜雨樹杪百重泉摩詰佳句也春初雨雪連綿河水於是驟漲數尺内河淺難及江口之關門洲俱已爲水淹没鴨頭縐綠雁齒皴紅日出烟消一聲款乃此時此景令人意遠○農家咸以春甲子晴雨定年歲豐歉本月初六日甲子自晨至暮無風亦無雨織婦耕夫莫不欣欣相告計自舊臘迄今五十餘日非雪卽雨路滑難行街頭屐齒聲未嘗斷絶至初六日始見天晴路净居人出門不須蠟屐何異鳥之脫鞲而飛也○每届春初卽有江北花鼓戯班來蕪寄宿旅店中男女三五輩行李十數件逐日赴私街小巷就地支板或歌或舞觀者探囊中物擲之便可極視聽之娛其所演情節大抵桑間濮上贈芍采蘭之事較梨園中所演淫劇有過之而無不及萬目縱眺之時男的女的老的少的村的俏的熙熙攘攘無不爲之攝魂勾魄蕩心軼志因此而隳名敗節者何可勝道而狗偷鼠竊之流又得乘間攫取簪珥敗俗傷風莫此爲甚禁遏澆風是所望於賢有司○蕪地乞丐强討硬化其兇悍本異尋常自歲首以來尤覺横行不法若店鋪之櫃臺住屋之門檻率被若輩用石敲擊既索錢文又索飯菜不滿其欲終不肯去甚至開花破面恐嚇居人竟有惟我獨尊之勢至若惡聲詈駡猶屬常事一日之間往往驚擾數次居家者幾無一日之安然則各鋪地保保不懲辦一二以安閭閻而靖刁風哉○新正以來河街僻處及菴觀寺院内之擺設擲骰賭臺者比比皆是而空屋深房亦多暗藏春色錢明府邵捕廉以及保甲總巡沈别駕曾經出示嚴禁謂新年已過各宜安分營生如違當嚴拿究辦云云奈若輩藐視官符無處不呼么喝六前日有某姓空屋内大啓賭塲高燒絳燭照耀通明不知因何遺火致柱壁燒灼　紅幸人手衆多赶卽澆救不致成災又某姓前進房屋被賭徒佔踞通宵逹旦人多如議梁上君子乘賭徒興高采烈之際閃人後進倒箱翻篋踰垣而遁計失去衣飾值洋三百餘元失主欲開單報官賭徒恐禍及已身遂認賠而息諺云賭近盜局然查此種賭徒皆以兵丁差役及地棍等爲護身符但得地方官從嚴究辦不難净絶根株也○蕪湖有保赤局一所係同治年間平度李次實觀察榷蕪關時捐廉倡設撫養嬰孩施種牛痘受其惠者不少年來因經費不敷此舉遂致中輟而局屋亦遂被人佔爲私宅現聞有某生擬定章程廣爲勸捐並禀請道憲飭令將局屋讓出以復舊時善果未識此舉果能有成否也 
[巴山話雨]  
　　宜昌訪事人來簡云正月二十一日爲各署開印之期宜昌鎭既往武昌賀年東湖縣又赴東鄕相騐聞所騐者一係去年臘杪活埋之案一係與遠安交界地方命案東邑雖小而命案之多何其甚歟○蜀省鹽務經劉制軍奏請停抽加五厘金現有多船灣泊宜昌江上觀望不前聞須俊曾九帥將所設宜昌加厘局裁撤始再來宜消售云○往歲上元前後必有好事者興高采烈爭賽花燈龍銜火樹千枝炤鷄踏蓮花萬歲春張燕公上元詩不足喻其熱鬧今歲新春多雨泥淖難行至近日始得放晴城内外各行遂擬紥就龍燈爭相補賽矣○北鄕某氏之子因爭賽龍燈拔刀相鬥致傷二人幸未中其要害不致性命之憂當經鄕鄰調處延醫敷治并罰某氏子錢十吊以贍其家百日内若有傷亡某氏子自甘抵命嘻賽燈以娛樂也乃因娛樂而紛爭小則破家大則亡命殺風景事莫過於斯誠何足取哉○向有匪人托居城闉僻處每每誘拐小孩暗中藏匿旋令人報知失孩之戸藉博謝儀或失孩者四出偵查不得下落漸漸日久懈生彼卽將孩價賣他方得錢分用日内鳴鑼尋訪者竟有數起之多有紳士擬訴諸地方官請爲查辦云○學憲已由施南起馬不日將取道宜昌前往襄鄖試士云○江通輪船於正月二十八日抵宜所載客貨寥落無多聞江通再行一二次卽須往上海興修祗有彝陵一船常川來往下水之貨以銅鉛爲大宗云 
[猛虎爲患]  
　　江西瑞袁二府山既不深林亦不密素無虎患惟咸豐初年瑞之新昌袁之萬載曾一見虎嗣後遂遭髮逆蹂躪迄今元氣未復於是議者遂以虎爲不祥舊臘中旬上高縣突出一虎當經鄕人擒獲設肆屠賣每斤得價四百文今年正月初旬宜春縣又出一虎亦經食其肉而寢其皮查此虎僅傷猪羊未嘗害人惟本月中旬萬載縣之虎則曾傷及於人先是城外十里之竹渡地方有某甲在石橋上坐守甚久有一鄕人過之怪而問其故甲對以前路有老人囑我坐待於此迨至黄昏甲竟爲虎啣去蹤跡杳然僅遣衣履碎成萬縷隨風欲飛於是哄傳遠近始知有虎爲患四鄕之勇健者各持槍械入山尋覓紛擾數日皆未見虎亦未見甲遺骸自是談者變色聞者戒心早晚行人絶亦於途然則甲之所謂老人者殆卽倀歟 
[輦下紀聞]  
　　兵部行文各衙門三月初七日皇上恭奉皇太后啓鑾祗謁西陵所有隨扈照例應行調取馬匹以備大差相應行文各衙門卽將應需馬匹若干數目查明務於五日内造册咨送到部以憑核辦○地安門外老米糠胡同陳某先曾犯案發遣近日潜從配所逃回經本管地方鑲黄旗滿洲步軍校聞知帶兵往捕陳得有消息飛步脫逃官兵因將其妻鎖赴官廳詰問不料此婦暗携阿芙蓉膏未及見官潛卽吞服廳官詰究之下視其臉色異常縱令回去此婦甫出官廳行未數步旋卽倒地其二女聞知向官滋閙謂由廳官致死廳官無奈送歸步軍統領衙門審訊作何斷結容俟續聞○豫邸太福晉夢逝已登客臘報章兹聞太福晉之銀棺諏吉正月二十七日寅刻發引赴北山地方奉安園寢○向來通用之當十大錢現在十分挑剔不論大小買賣非錢質厚大者必須　還以致爭鬥口角之端時時不免聞連日因此涉訟到官者多至數十起步軍統領衙門刻　會同五城司坊籌議章程以安闤闠矣○八旗滿蒙漢二十四固山驍騎鎗營擡鎗鳥鎗練兵於上月二十四日清晨齊赴安定德勝二門外在兩黄旗教場預備該各專操王大臣會同閱看○兵部行文兩翼前鋒營八旂護軍營内外滿洲火器營健銳營圓明園八旗官兵處本年例應官員軍政之期相應行知各營卽將本營官員中此次軍政應行保薦卓異人員先行造具出身履歴註明切實考語滿漢清册咨送並將有無應劾人員一併咨覆前來○太常寺行知各旗營前經册送讀祝官贊禮郎等缺人員查明各該員現在有無事故等情咨　本寺以憑彚齊奏請欽派會同揀選○上月二十二日爲廣儲司内銀庫開放各項領欵之期據稱庫欵無多所有應放各項銀兩俟各省海關解來方行開放又稱此次陵差用欵尤鉅須於二月初籌辦云○上月十九日亭午時有人帶一小僮至宣武門外鳥市購雀兩籠計三百餘頭付以京蚨二十四千當卽開籠放之一霎時咸鼓翅歡鳴向空飛去好事者詢以故據云姓增名福居西單牌樓迤西因堂上六十壽辰故放生以祈增壽云云按放生之說儒者不談然黄雀啣環感恩圖報古書所載信而有徵正不得以稍涉釋氏之言而漫焉鄙薄之也○阜成門 
 
 

Page 3

 
 
外驢市口劉三家有一妻二子藉小本經營以餬其口園堪買夏室之禦冬力食辛勤夫亦深堪憫惻矣正月十八日夜被賊從窓櫺進院竊去棉襖二件布衫一件套褲一雙棉坎肩一襲家人正在甜鄕不知也天曙陡覺寒冷料是衣服墜地欲仍盖好徧摸無踪燃燈照之驀見窓紙破碎始知被竊赶急開門追捕而栅仍關好如故因報請廳官飭緝未卜能否弋獲也說者謂曾充南城捕役嗣辭差避居於此恐該賊曾遭荼毒故此次有心報之也 
[京口談資]  
　　本月初二日曙色方動有客七人在北岸合雇一小號江划剪江南渡客係初出茅廬全不計石尤之作惡也方至溜處船爲東南風捲覆幸附近有大駁船一見此划失事死如流矢離弦飛帆相救計七客連舟子二人均慶更生不致葬身魚腹亦險矣哉○有爲半掩門生意者卽滬上住家妓女之類賃居沙遜洋行屋内初亦係良家婦祇以藁砧遠出久斷音書燭冷香消孤衾不耐兼之缾罍告罄饘粥難供乃令其妾作賣笑生涯已亦不免招蜂引蝶青樓臨大道盡日凭欄杆豔幟既懸頓覺履綦滿座其妾識一洋務中人衣食之資仰其付給遂不顧藁砧之戴上綠頭巾矣一日清晨妾忽外出不歸婦疑被人誘匿卽聲言如控之官諒所識者不能卸却干係蓋欲以恫喝之也次日妾果笑容滿面重返香巢經婦詰之託言偶至某女伴處挽留不得歸婦見已合浦珠還不予深究惟戒其下次不可如是旋復豔裹濃妝歡容欵客矣 
[皇孫甬]  
　　德國皇姪孫來滬及道憲請宴等情疉列前報兹聞皇姪孫已於昨日乘坐太古公司之宜昌輪船前往寗波遊歴矣 
[輪船先到]  
　　滬上各輪船同時北上後接電信知怡和行之高陞輪船已抵大沾乃昨日又接電信謂招商局之普濟輪船已於十二日早上三點鐘天未明時先抵天津豈因高陞船抵大沽後不能進口故讓普濟　到歟 
[據情照會]  
　　蘇州府照廳楊二尹飭差持蘇府護照至英公廨聲稱本官奉蘇府魁委解續辦大中金碍共二千七百五十塊船九號分載二批過滬由滬分運漕船誠恐路過租界覊滯呈騐護照乞爲照會值年首領英總領事飭知捕房知照等因蔡太守閱騐後已據情照會英領事矣 
[分局收捐]  
　　洋藥釐稅自歸海關併徵後所有中國自産之土如川土台漿等項原擬概歸貨捐局徵收定二月初一日接辦嗣以捐戸未及周知因仍由洋藥局徵收而改用貨捐局印此特一時權宜之計自初九日起另在法租界紫來街分局專辦華土收稅事宜始概歸貨捐局頒給分運等單每千兩仍徵厘稅銀四十餘兩所用巡丁亦由貨捐局撥派從此洋藥捐局公事可以截止矣 
[不准啓封]  
　　奚胡氏與趙吳氏因抵房糾葛涉訟琴堂莫邑尊訊悉情由斷令奚胡氏備價將房取贖該氏不遵邑尊遂將房發封召賣其中曲折前曾縷誌報端事隔二年仍未了結日前奚胡氏又控諸松江府署恩詩農太守批飭押發來滬昨日邑尊飭提至案先問奚胡氏曰此案本縣單經斷結何尚刺刺不休該氏供稱所欠趙吳氏錢本擬遵斷歸趙無如房屋已奉發封召賣小婦人住在後進諸事甚形不便且萬姑久病勢已垂危倘若不諱棺木應從正門舁出可否啓封小婦人自當從速料理邑尊謂從前爾夫玉堂故時此房業已發封棺木如何舁出爾苟繳清欠欵本縣當卽啓封似此情形實屬刁玩該氏仍曉嘵置辯邑尊怒喝掌頰二十下勒令措繳欠錢如再游移定干嚴比 
[飭辦地甲]  
　　十六鋪地甲婪索船戸案經龔仰蘧觀察委員提訊笞責荷枷皆已詳登前報嗣觀察查得該地甲劣跡多端實于公務有碍遂於昨日札飭上海縣提案究辦未識莫邑尊如何辦理也 
[控府發回]  
　　去冬戎貞寳投縣訴稱小的與董松亭股開三珍齋肉店被董將股本覇吞云云莫邑尊訊供之下飭差協同公正人清理旋經核算各帳戎應償董洋一百八十餘元差等據情禀覆邑尊着戎措繳戎抗不繳案延擱迄今日前戎忽赴松江上控恩詩農太守批飭發縣訊理隨於前日將戎發回縣署莫邑尊卽飭收管候訊 
[押妓根究]  
　　蘇婦王阿珠王家媽至英公堂聲稱有客張雲憲時常往來與小姐串通偷氏等衣物濳逃幸卽識破在張客身畔搜出鑰匙數把呈騐包探陳阿九禀稱昨日張客曾至捕房報　傭婦毆打誣竊爲此一併送案質之張雲憲供稱天津人由四川隨同父親於去年十一月十八日抵滬現居中和棧二十四號房間包探曾經去過小的在該妓女王巧雲處花費紋銀三百兩爲贖身之用收票呈騐太守問　交何人之手供稱憑王巧珠王家媽面交與巧雲質之王巧雲供稱蘇州人此銀　有我記得三百兩兌合洋四百零一元蔡太守問銀是整塊抑碎塊答稱是整塊又問銀係何人兌換該妓支吾莫對又質張雲憲銀係何日交兌答稱正月十一交付太守以該妓語多支吾恐有别情商之賈副領事押候過堂根究 
[庖人無禮]  
　　昨有藥水廠帳房凌子山至新閘巡防局聲稱有本廠燒大菜之衛阿茂忽來借債懇我向各小工處分借英洋十元應伊急需我因各小工皆係貧困不允伊竟揑言在洋東前誣我與各小工作弊各人聞信質對明白詎衛反出言不遜無奈交地保送案請究以服衆　質之衛阿茂卽惟觀供稱伊係許我洋十元後又翻悔曾在洋東前說過此洋是有不敢誣伊作弊求恕初犯查明府以阿茂狡猾可惡本當責懲以儆姑念求恩至再大加申斥着交地保蔣順押衛阿茂至帳房賠禮其事始寢 
[英界公堂瑣案]  
　　陳梁氏控與氏夫相識之汪松泉時來纒擾今被偷竊客堂上之古銅香爐一隻約值洋六元請究贓物質之汪松泉供稱浦東人家有母親贓已典押蒙飭吊贓已被别人取去以後願改過自新蔡太守商之賈副領事判將汪管押捕房一月以儆將來○前有天祥洋行傭人阿定禀稱有女一口寄養粤婦陳梁氏家今忽不見想被價賣乞爲提訊着交一案蔡太守准詞派差協同廿二號西捕前往協提據陳梁氏稱此孩實於去年十二月廿四日失愼焚斃原差等據情禀覆嗣又飭原捕前往查察禮拜一至公堂禀稱查得此孩實係焚斃尚有人目見此孩下半身已被焚焦祗剩上半身模糊莫辨孩約七八歲然阿定指爲價賣各執一詞蔡太守謂今既查確商之賈副領事於禮拜三傳阿定到案復訊○周少朋供在寳華輪船爲水手忽失馬褂查無别人來惟有前在輪船燒飯之沈阿蓮來過大約是伊竊去報捕送究質之沈阿蓮供稱我到船上向阿才索所欠鹽錢伊反將我打傷背脊求騐蔡太守飭捕騐得沈受傷屬實謂周少朋指竊無憑反敢私毆大加申斥不予准理○前有　人楊敦甫報在福山輪船失去白皮箱一隻内儲英洋一百三十元要緊信八封翡翠各件開單呈報後居泰安棧以破案無期先行回籍嗣被包探顧阿六緝獲人贓　縣辦理已載報端近日楊已來申認領蔡太守准卽飭差持函至縣吊贓給領○包探顧阿六禀稱三道頭路過虹口聞有粤妓劉秋蓮意欲嫁人令我查察情眞今特解案請訊劉秋　供稱二十六歲四川人前被父親　賣廣東輾轉爲娼聞得身價洋二百六十五元今被勒　業已七年每月約可得洋二十元光景專接華客現在年老情願擇配求恩超豁蔡太守商之賈副領事立將該女函送善堂擇良婚配賈君然之○范雲岩供蘇州人被汪阿三偷竊水烟袋一枝經巡捕獲住請究質之汪阿三俯首求恩蔡太守判押十四天 
[正悞]  
　　十一日報登文報局初六日清單内桂恕齋沈逋梅二翁送吳芳翁文郎湯餅移賑一元誤登柱恕齋沈通煤字樣合卽正悞 
[移懴助賑]  
　　敬啓者兹有杭省滿營瑞子澄大善士來函述及令尊盛愷翁觀察公豫章典守善政昭垂彌留之際曾囑以經懴資助賑仍冀實惠及民今年正月觀察公仙逝子澄善十謹遵遺命託同善堂寄到捐助山東賑洋一百元囑爲代解東省以資冥福仰椿庭樂善爲懷諄 
 
 

Page 4

 
 
諄勸勉而梓舍孝思不匱亟亟輸將遵移禮懴之資易作賑捐之用渥敷駿惠廣濟鴻嗷胥涸轍以銜恩普災區而徧德謹登報牘以誌感忱上海絲業會館籌賑公所施善昌縫識 
[奉贈惜紅生隷花鄕臺乞題記游記豔兩詩草卽惠佳章]  
　　同鄕同里復同游書記翩翩第一流花下相逢杯在手客冬長至前七日偉臣招飲於黄巧林妝閣始　荆也夜深談笑月當頭不輸名士眞風雅爲有佳人樂唱酬謂朱筱卿詞史休問尋芳狂杜牧揚州抛却到蘇州辛已壬午予客揚州[  太憨生弟徐慶齡綬紫氏初稿]  
[花朝懴情侍者招集滬上名流於徐園爲百花祝生日卽席成此以誌雅事]  
　　城北名園開畵堂山隂逸韻憶流觴媿無詞賦爲花壽想有山靈恕酒狂細柳青如招客到野梅閑似笑人忙金尊擬與諸君約歲歲今朝醉一塲小雨霏霏洗市囂湔裙波煖漸迢迢草堂客似羣星聚水閣寒如積雪消此日自憐還作客是春都好况今朝且須博取花前醉散髮從君弄畫橈[  海上浮查客日本北條鷗所率稿]  
[故人書來頻勸出山作書荅之係以一詩]  
　　掉頭輕五斗陶翁眞逹哉回也在陋巷其賢人所推富貴雖可樂盛名竟爲災升沈各有定衒玉良可哀吾謂一瓢飲聊且開吾懷田園相待久胡不歸去來[  浮槎客稿於滬瀆客中]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年正月二十四日京報全錄]  
　　宫門杪○護皖撫阿奏爲請襲世職摺子○皖學政貴奏歲試竣完情形摺子○蘇織造奉奏爲請旨摺子○又奏請寛限報銷夾　○又奏爲咨催辦差銀兩夾片○粤督張奏爲委署知縣夾片○閩督楊奏爲校閱行伍回省日期夾片○又奏爲揀員總兵暫署片○正月二十四日禮部宗人府欽天監正黄旗值日無引見○閻中堂等謝革職留任恩○熙敬等各謝調缺恩○惪銘假滿請安○順天學政許應騤請訓○果勒敏等謝加級恩○印啓謝授侍讀學士恩○潘衍桐樊恭　謝充講官恩○召見軍　絪貝勒曾紀澤敬信許應騤○○護理安徽巡撫布政使臣阿克逹春跪奏爲請襲世　照章彚奏恭　仰祈聖鑒事竊照前准部　同治元年二月十六日奉上諭嗣後陣亡殉難各員子孫承襲世職各州縣經報督撫予限半年彚　具奏等因欽遵經照章彚奏　案兹查　殉難典史馬景恆以嫡長子馬聰請襲又陣亡附生章成洵以嗣子章守愚請襲又陣亡守備方玉標以嫡長子方清澄　襲又軍營病故六　軍功曹應即以嫡長子曹繼原請襲又在營病故儘先遊擊李先逵以嫡長子李言誨請廕均年已及歲發標學習又陣亡舉人土席珍以嫡長子土人舜請襲應試又陣亡文生李晋康以嗣子李振裘請襲應試據各原籍及寄籍地方取具宗圖供結造册詳請具奏前來臣查馬聰章守愚方清澄曹繼原李原誨均經騐看堪發標學習士人舜李振裘均情願在籍應試謹繕清單恭呈御覽除將宗圖册結咨部查核外所有請襲世職照章彚奏緣由理合恭摺具陳伏乞皇太后皇上聖鑒勅部　覆施行謹奏軍機大臣革旨兵部議奏單併發欽此○○安徽學政奴才貴怛跪奏爲奴才考畢太廬鳳頴六泗滁和四府四州及鳳陽屬壽鳳分棚歲試一律完竣恭摺仰祈聖鑒事竊奴才於本年五月十五日業將試過宣廣徽池安四府一州情形奏報在案奴才於八月初四日出棚先試廬州次及六安頴州壽州鳳陽泗州滁州和州十二月初四日回太平駐著卽扃門試本棚于十五日竣事每至各府州于卜學講書時嚴諭廪保認眞稽查槍手頁膏入塲至童試正覆各塲日坐堂上嚴密關防力絶弊竇皖北惟頴鳳風氣强悍示以功令森嚴尚知守法於廬州拿獲槍手一名六女拿獲槍手二名壽州拿獲槍手一名太平拿獲槍手一名均交提調官照例懲辦文風以廬州之合肥鳳陽之壽州最優廬州之廬江六安之英山隷州之霍邱鳳陽之懷遠定遠泗州之盱眙滁州之全椒和州之含山太平之蕪湖次之其餘皆可節取武風以廬州屬爲優鳳陽屬次之餘則均有可觀文武皆取進如額試畢發落日文則諭以讀書立品必求根柢之學勉爲有用之才武則諭以守禮循分以仰副朝廷樂育膠庠之至意奴才現已檄飭各屬辦理府州縣考一俟明春即舉行皖南科試所有奴才歲試各府州一律完竣情形理合恭摺具奏　奴才所歴皖北地方秋收極爲豐稔頴鳳一帶麥苗葱秀民心安靜以後若能雨雪應時來歲二麥可望豐　合併陳明仰慰宸厪伏乞皇太后皇上聖鑒謹奏軍機大臣奉旨知道了欽此○○蘇州織造奴才奉曾跪奏爲奉减光緒九年以前未銷各案絲價銀兩無從着追可否仰懇天恩免于核减抑應着落原辦之織造賠繳　旨定奪恭摺仰祈聖鑒事竊查光緒九年　間部議减折織造衙門絲價一案迭經三處各前任織造瀝陳萬難遵辦情形乞恩免减均經戸部奏駁本年二月復部文自光緒十年分起按照七年分奏准絲價無論上用官用統减三成九年以前　銷各案一併　辦勒限造朋報銷各前十織造無從措手而又不敢再凟兩江總督臣曾國荃調日江蘇巡撫臣衛榮光目擊前江南織　貴存前蘇州織造世勳憂愷急迫之狀不忍　視會商　理浙江撫臣許應　聯銜具奏敷陳絲價生熟情形不同伏乞天恩免予减折於光緒十二年八月初五日奉旨着　所請該部知道欽此世勳因值交卸遂將歴年未銷各案移交奴才代爲造報正在核辦問於九月初八日接奉部又抄奏内稱光緒十年以後　緯　價應照撫臣衛榮光所議　上用减一成官用咸一成五厘三處一律照辦至七八九三年除業經按照成銷過各案不計外其未銷者應　各該年奏准經緯絲價統减五厘以示撙節等因自應遵照辦理今奴才詳細查核光緒七八九三年前日織造立山　勳　辦各項活計除七　分大運七八兩年分改派縀　及九年以前辦差等欵均經該前織造按照各該年奏准絲價十成報銷應候部核不計外其立山任内未經報銷之八年分赶運大連九年分　運及改　縀　核减絲價五厘計共透支銀四千九百九十四兩七錢一分五厘世勳任内未經報銷之九年分大運及奉傳慶典龍　褂並先辦一半縀　核减絲價五厘計共透支銀三千七百二十二兩三錢一　惟查九年以前承辦前項活　之堂書吏或久　　故或因案發遣前項透文銀兩無從着追奴才伏查光緒七八九年經　絲價係奏奉特旨照准該前織造等遵照動放事在部議减折之前可否　懇天恩准將光緒九年以前各案絲價免其核减示體恤抑或請旨飭下總管内務府大臣傳諭立山世勳照數賠繳之處自聖裁相應恭摺具陳伏乞皇太后皇上聖鑒訓示謹奏軍機大臣奉旨所有光緒九年以前各案未銷絲價著免具核減該部知道欽此○○　曾片再戸部議奏核减絲價摺内聲明光緒九年以前未銷各案限四個月造册報銷十年以後未銷各案限六個月造册報銷自應遵照辦理惟查奴才衙門自光緒八年以後前織造章山世勳經辦各活計均因議减絲價積壓木銷欵目煩　勾稽匪易勢難依限造報相　籲懇天恩俯准寛限兩月俾奴才督飭書吏悉心核舁以免舛誤謹比附片具奏伏乞聖鑒訓示謹奏軍機大臣奉旨　照所請該衙門知道欽此○○奉曾片再奴才衙門每年由蘇藩庫動撥辦差銀三萬兩遇閏加增銀千五百兩專辦内務府造辦處傳辦活計之用按年造册報銷餘剩銀兩解交造辦處應用歴届遵照辦理查光緒十二年分銀三萬兩前織造世勳任内　辦各項活計已用過二萬餘兩儘先銀九千餘兩奴才到　後奉文傳辦御用龍袍褂子屯絹鞍座洒金絹徽墨等項約需銀一萬七千餘兩除撥不敷銀八千餘兩而所傳估計均關要需萬難遲緩奴才伏查光緒十年十一年動用辦差銀兩嗣因戸部　减絲價未定尚未報銷該二年共餘剩銀五千兩存儲藩庫現在絲價已定奴才擬請將十年十一年歸併造册奏銷以上届之有餘補本年之不足此外尚不敷銀三千餘兩由奴才於各項活計之中擇其可以暫緩者俟來春催撥十三年分辦差銀兩動支辦解除一面咨催藩司赶將十年十一年未解辦差　五千兩迅速撥解以濟支用外相應附片陳明伏乞聖鑒謹奏軍機大臣奉旨該衙門知道欽此○○張之洞片再署高要縣知縣王崧調署揭陽縣知縣所遺高要縣知縣篆務應行委員接署查有卸高明縣知縣岑傳霖才具明晰勤愼安詳堪以署理該員内並無盜刼已起四叅之案據藩臬兩司會詳前來除檄飭遵昭外臣謹循例附片陳明伏乞聖鑒謹奏軍機大臣奉旨史部知道欽此○楊昌濬片再臣自十月二十日起程出省歴上下游各　除校閱營伍外查看　方情形訪問民間疾苦如興泉漳三府地接濱海民俗蠻悍向有械鬥惡習興化自提督羅大春道員劉倬雲　營查辦剪除棍慝多名聞風頓戢漳州詔安泉州之晉江同安南安前有鬥案亦經地方官元别辦結其舊釁未泯積惡未除者飭道員劉倬雲續往查辦以期盡　根株汀州之武平縣曾有藍李兩姓挾嫌互鬥旋卽解散息爭秋冬間俱無鬥案延　邵三府地處上游前代名行輩出俗尚馴良沿途接收呈詞下游爲多上游較少邵武府則　多臣　其緊要者立時批發尋常者發府核辦至經過各處糾民扶老携幼迎送　旁經臣逐加慰勞宣布朝廷德意年老者酌予酒食或賞給匾額花紅諭令約束子弟改過遷善無不感頌皇仁歡欣鼓舞各屬歲收中稔粮價平减七月被水各區荷蒙聖恩發銀賑撫亦皆安居樂業地方均稱靜謐惟崇安與江西交界地方時游民往來不無謡傳現亦派營分路巡緝入冬雨水　稀春花尚無妨碍堪以仰副宸厪臣于十二月初八日回抵省署　理積牘計日返四十八日周歴二千餘里接見屬僚採訪輿論乏賢能之吏貪　敗檢者少而　　因循者尚多現值計典届期舉錯較有把握所有微臣回省日期及尚途察看情形謹據實　陳伏乞聖鑒訓示謹奏軍機大臣奉旨知道了欽此○○楊昌濬片　臣　次出省巡閱所有地方文武各員弁靡不隨地訪查悉心考核以期激濁揚清無負聖主澄叙官方至意兹有署福建建寗鎭總兵楊德珍　餉不發兵心怨訴且難保無尅扣釋餉情事應　撤任另行查叅以肅營政所遺建甯鎭總兵篆務自應遴委幹員前往接署查有調浙記名提督候補總兵沈茂勝勤幹有爲堪委署理除分别咨行知照外臣謹附片具陳伏乞聖鑒謹奏軍機大臣奉旨着照所請兵部知道欽此 
 
 

Page 10

 
 
[皖垣官報]  
　　安慶府知府員缺以太平知府聯仙蘅太守元調署遞遺太平府知府一缺以候補知府史蓮叔太守久常署理均于本月初五日經藩轅牌示史太守奉札後卽詣三大憲署謝委　憲阿嘯山方伯諭以速赴新仕毋稍稽遲俾聯守早日受篆庶成守可交卸回籍云初七日鳳臺縣錫光辭行候補通判鮑昌知奉營務　委赴亳州一帶探硝價巡檢汪斌知奉委解犯官赴河南知縣李鐄知奉委赴穎上提交代册結孫履材到赴太湖提京控案回 
[鄂省官報]  
　　正月二十九日安徽候補府彭祿見辭謝步三十日調補湖北施南恊副將張進見禀辭署安襄鄖荆道事候補道陳會辦鼓鑄事宜候補道瞿候補道惲奉委辦牙厘總局俱往兩院進見謝委管帶問津輪船升用守備胡觀能赴兩院禀辭解赴揚州候補縣于錫藩奉漢陽府委監修漢陽德豐垸子堤工赴兩院禀知二月初一日新選黄州府李方豫　京來省赴兩院禀到江漢書院山長胡喬年自天門來省請安帮辦鸚鵡洲竹木厘局候補巡檢崔其釗禀知進局初二日委辦　市川鹽局新補通判劉爾昌辭辦理宜昌厘局候補府蔣斯崧辦理沙市藥土局候補同知章嘉　　赴兩院見辭候補同知劉度　禀辭赴江西福建公幹候補府司獄韓嵩侯奉善後局委赴荆州府屬公幹禀知候補從九曹世勳奉委笛辦城外西路保甲差禀知謝初三日麻城兩路口緝私蘇卽補直隷州楊壽春來省赴兩院禀到准補房縣典史俞世恩謝飭知署郎西縣典史梅之灼禀辭 
 
 

Page 11

 
 
   
 
 

Page 12

 
 
[光緒十三年正月二十五日京報全錄]  
　　宫門抄○諭旨二道錄前○發抄旨四道○粤督張奏爲請開鐵禁以惠商民摺○又奏爲廣東團練捐資協防出力官紳遵旨擇尤保奬摺○又奏爲粤防尤爲出力員弁遵旨擇尤保奬摺○閩督楊奏爲總兵因病出缺請旨簡放摺○又奏遴員升補副將摺川督劉奏飭道員各回本任片○江撫德奏十二年秋季分委署知縣各缺片○正月二十五日兵部太常寺太僕寺正白旗值日無引見○巴克坦布等謝加級恩○嵩申續　五日○福森布　假十日○兆鈺請假十五日○吏部奏派月官之大臣派錫珍烏拉喜崇阿畢道遠曾紀澤桂全白桓徐樹銘黄體芳召見軍機烏拉喜崇阿畢道還季鴻藻○發抄李秉衡奏上年桂平等府辦賑收支銀數奉旨該部知道單二件併發嚴作霖遠道助賑樂善不倦著傳旨嘉奬欽此○又平糶雜糧沿途請免收厘稅奉旨卽着該護撫咨明江蘇浙　各督撫查明辦理該部知道欽此○奎斌奏民人焦步麒京控案審擬奉旨刑部議奏欽此○裕祿等奏陳建侯署　宜施道奉旨吏部知道欽此○○兩廣總督兼署廣東巡撫臣張之洞跪奏爲請開鐵禁以　商民恭摺仰　聖鑒事竊據兩　鹽連使土毓藻會同廣東布政使高崇基詳稱各省鐵斤鐵器定例不准下海所以　防　濟洋盜也海禁既開今昔情形迥異每歲外洋鋼鐵入口不下千萬斤所售槍砲器具不下數百萬件銷銀不止數百萬兩有來無往理殊不平近年來各省講求礦　率以煤鐵爲大宗粤鐵尤屬精良而銷路　廣卽欲行銷沿海各口陸運脚費既煩海運又冐法網徒使洋鐵到處通流大利盡爲所奪廣東現　礦政局鼓舞商民應請將兩廣鐵　鐵器免禁出洋至出口之處一體照例完納稅厘詳請具奏前來臣查粤鐵出産　饒行銷不廣聽其頓滯一區不惟洋鐵　行漏巵灘塞即粤鐵盈積私販亦難盡　徒令礦法多一窒碍工商少一營生伏查光緒九年十二月臣在山西巡撫任内會同北洋大臣李鴻章奏請將山西鐵斤准由天津出口轉運各處奉旨着照所請欽此現在晋鐵由津出海轉運奉一省久已欽遵辦理廣東廣西事同一律且廣東現在開辦礦政該司道等所請援案免禁出洋係爲利民通商起見相應據情奏懇天恩俯准兩廣鐵斤鐵器海運出洋銷售以興礦務而惠商民除咨明戸工二部外謹會同護理廣西巡撫臣李秉衡恭摺具陳再廣東巡撫　臣兼　毋庸會銜合併陳明伏乞皇太后皇上聖鑒訓示謹奏軍機大臣奉旨着照所請該部知道欽此○○兩廣總督兼署廣東巡撫臣張之洞跪奏爲廣東團練捐資協防　力文武官紳遵旨擇尤酌保仰祈聖鑒事竊照廣東各屬官紳辦理團練協助海防　地籌捐以資經費地方賴以安堵先經臣會同前撫臣倪文蔚于光緒十二年五月二十七日附片具奏奉旨着准其擇尤保奬毋許冐濫欽此當經恭錄轉行欽遵兹據廣東布政使高崇基按察使于蔭霖會同管務處海防善後局司道將在事　爲出力官紳核明勞績列册詳請奏奬前來臣伏查粤省邊海遼闊口岸煩多防不勝防各路雖　兵勇扼紥尤賴民　團練添築土台禁遏奸匪協防助戰衆志成城用能益壯聲威全疆安謐至廉欽水陸兼防瓊　　危隔海得力於團練者尢多核計數十州縣歴時年餘集費鉅萬不在海防請奬之内實爲難得以後藉資民力爲日方長臣按册覆核尚無冐濫謹繕列清單恭呈御覽合無仰懇天恩俯准照擬給奬以資觀感出自逾格鴻慈其職分較微之弁由臣咨部核奬理合恭摺具陳再廣東巡撫係臣兼　毋庸會銜合併陳明伏乞皇太后皇上聖鑒謹奏軍機大臣奉旨該部議奏單併發欽此○○兩廣總督兼署廣東　撫臣張之洞跪奏爲查明粤防允爲出力各員弁遵旨擇尤保奬繕單上陳仰祈聖鑒事竊臣前以粤省防務吃　懇將在事出力　弁酌予奬勵　勸將來于本年五月二十七日會同前撫臣倪文蔚具奏七月初八日差弁齎回原摺奉旨着准其擇尤保奬毋　昌濫欽此仰　聖主厪念海疆有勞必錄之电曷勝欽感當經恭錄分行司局各營司查去後兹據廣東布政使高崇基按察使于蔭霖會同營務處海防善後局司道詳稱粤省自光緒九年夏間奉旨遵辦邊防十月兵部尚書臣彭玉麟奉命來粤辦理海防分投布置迄十一年秋間始行陸續撤　在事出力文武員弁節經省局各司道惠潮高廉雷瓊各道水師提督方耀署陸路提督鄭紹忠湘淮各軍統領陶定昇等切實查開由該司道等核明列册詳請奏奬前來臣伏查粤省防務時歴三年省防瓊　廉防潮防當冲之地多至匹口陸海延袤二千餘里主客各車一百餘營之多其中守在出力人員爲數不少兹蒙朝延甄錄前勞擇尤給奬自應嚴加選核所有留粤湘軍謹于此次列單请奬其已經撤調遣回湖南之湘軍各營員弁勇丁應由兵部尚書臣彭玉麟查明保奬臣就原開各單切實刪减未敢稍涉冐濫所請皆係按照例　亦無過優之處理合開繕清單恭呈御覽合無仰懇天恩俯准　擬給予奬叙以爲將來籌辦海防人員之　出自逾格鴻慈除將各員履歴卽行詳開清單咨部其千把以下各弁咨部請奬出力稍次各員弁　臣酌給外奬外所有遵旨保奬粤防尤爲出力人員謹會同前辦理廣東防務兵　尚書臣彭玉麟合詞具奏再廣　巡撫係臣兼署毋庸會銜合併陳明伏乞皇太后皇上聖鑒謹奏軍機大臣奉旨該部議奏單併發欽此○○頭品頂戴革職留任閩浙總督兼管福建巡撫事臣楊昌濬跪奏爲總兵因病出缺請旨迅賜簡放以重職守循例由驛奏祈聖鑒事竊據調署浙江定海鎭標中軍遊擊左營擊　連登呈據家丁王升禀稱家主定海鎭總兵貝錦泉前蒙奏委署理是缺鎭篆于光緒十年七月間到定任事正值籌辦防務昕夕焦勞寒濕久侵遂患咳喘之症時發時愈上年复蒙補授今職益思籌畫善後事宜竭力圖報竟於光緒十二年十二月十　舊疾復醫藥罔效至十二日在任病故等情轉報前來臣查該總兵貝錦泉籍隷浙江鎭海縣由軍功管帶輪船迭著勳績遞保總兵加提督銜嗣因防務吃重要缺需人奏署定海鎭總兵篆務旋奉恩命補授斯缺查其履任　來營務洋防均能認眞整頓合境倚以爲安今因積勞舊疾復發遽　出缺惋惜殊深所遺員缺緊要相應請旨迅賜簡放以重職守該鎭孤懸海外洋面遼闊統率巡防責任關重經臣函商撫臣衛榮光知近遴選諳練之員先行委署以資得力兹准來咨查有杭州協副將林耀光孰悉營伍不勞瘁　以　理遞遺杭　協副將篆務並查杭州城守營補用副將張金接技藝嫺熟奮勇可嘉堪接署除檄飭遵照外臣謹循例由驛馳奏伏乞皇太后皇上聖鑒訓示謹奏奉旨已錄○○頭品直戴革職留任閩浙總督兼管福建巡撫事臣楊昌濬跪奏爲陸路副將員缺緊要遴員升補以　職守恭摺仰祈聖鑒事竊照浙江嘉興協　將侯　貴親老呈請開缺終養　經具奏奉旨着照所　兵部　道欽　恭錄咨行欽遵在案所遣該副將係路題補之缺按照定章本應輪用儘先人員但是缺副將駐紥嘉興爲江浙之要冲省垣之屏蔽左湖右海控制維艱　緝撫綏在在　關緊要若非聲望素著情形熟悉之員不足以資整頓惟查有浙江撫餘中軍　將唐湘遠年六十歲湖南善化縣人由軍功歴在江西湖北安徽浙江等省勦匪著績遞保副將改留浙江補缺後以總兵用續於勦捕台州土匪肅清案内出力同治七年五月二十六日奉上諭着以總兵交軍處記名簡放欽此先因打仕受傷成廢奏准免予騎射十年九月間由總兵借補浙江撫標中軍叅　員缺於十三年正月二十四到營任事曾於薦舉併俸滿案内請咨晋引奉旨准其　舉冋任候日欽此等因各在　該員誠撲耐　營務老練　内並無違碍事故前經歴署杭州台州副將各篆務辦理均極裕如以之升補斯缺實堪勝任雖核與班次稍有未符第該員　保薦奉旨　任候升且先後在　已逾十年勞績四次於浙西切情形尤爲孰悉臣與撫臣往復函商意見相同　人地實在相需例得專摺　請合無仰懇天恩俯念員缺緊要准以該員唐湘遠補授浙江嘉興協副將于營伍地方　　裨　如蒙俞　該員已於荐舉案内赴部　見應請毋庸再行送部除飭取履歴另咨其所遺叅將亦係陸路題補之缺俟奉部　准再行按照定揀員請補外臣謹會同浙江巡撫臣衛　光浙江提督臣歐陽利見合詞具奏伏乞皇太后皇上聖鑒勅部核覆施行謹奏軍機臣奉旨兵部　奏欽此○○劉秉璋片再新任鹽茶道耆安現已到省臣當卽飭赴新任所有　理鹽茶道沈守廉同日飭回永甯本任各專責成除催令各將任内父代依限具詳中臣另疏題報外謹附片具陳伏乞聖鑒謹奏軍機大臣奉旨知道了欽此○○德馨片再案准吏部咨欽奉上諭嗣　各省州縣無諭奏調委署代理着每三戸彚奏一次因欽此轉行欽遵在案兹據布政使李嘉　詳稱光緒十二年秋季才委署代理知縣印務所　補用知縣王鉅委代石城縣知縣餘干縣知縣汪綬之委署　　縣知縣補用知縣蕭雲經委代萍鄕縣知縣補用知縣陳承康委署餘干縣知縣補用知縣王鉅委代龍南縣知縣挑知縣汪鴻委署安遠縣知縣新淦縣知縣紀昶委署石城縣知縣以上共計七員造册詳　具奏前來臣覆核無異除清册咨部外理合附片奏聞伏乞聖鑒謹奏軍機大臣奉旨吏部知道欽此 
 
