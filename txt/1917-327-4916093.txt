# 1917 - 327 - 4916093

 

Page 1

 
 
   
 
 

Page 2

 
 
時評 
[勉强（冷）]  
　　王氏今日之代署總理命令雖已發表然觀其舉動實甚勉强也 
　　王氏之有無野心我人雖不得深知然以往事爲證則此三辭三讓之情狀迨非做作而爲勉强蓋做作乃有欲望於後而勉强則難却情面於前也 
　　勉强非出於本意時有擺脫之心且勉强决無興會少有進取之志然則王内閣之將來殆無厚望欵雖然王氏之初出於民國也經袁世凱再三促之而始起然至今而列閣獨久今之代總理也又然是殆王氏之性習與 
[命令]  
　　十一月二十九日大總統令任命南宫拱宸代理陸軍第十二師參謀長此令 
　　又令内務總長湯化龍呈請任命譚雲黻陳士龍試署浙江内河水上警察廳警正應照准此令 
　　又令農商總長張國淦呈請任命顧琅試署技正應照准此令 
　　又令海軍總長劉冠雄呈請任命羅序和爲本部科長應照准此令 
　　又令王餘慶黄振魁李定魁趙學濤均晋給一等文虎章王獻廷馬監　均晋給三等文虎章宋焕彩傅繼說邵啓賢夏炊甲均給予四等文虎章此令 
　　又令吳簧孫夢給三等嘉禾章王局晉給四等嘉禾章此令 
　　又令王恩　晉給四等文虎章此令 
[專電]  
　　北京電王士珍署總理及湯梁林范張准免職令已下 
（三十日下午九鐘） 
　　北京電馮今晨九時臨王士珍宅下午吳炳湘李長泰江朝宗丁槐等强勸王已允（三十日下午十鐘） 
　　北京電馮以王内閣名單無南丸人　而　　命令用特任字機擬改代理故飭張秘長帶回（二十九日下午七鐘） 
　　北京電馮今訪五勸速上台王已不復堅拒命令改爲署理當晚可發（三十日下午一鐘） 
　　北京電譚延闓督湘將成熟譚要求一北兵離湘一由省署借外債千萬馮擬照准 
（二十九日下午七鐘） 
　　北京電熊希齡由津來午謁馮商時局（二十九日下午七鐘） 
　　北京電陸徵祥不就外長金邦平有望（三十日下午一鐘） 
　　北就電外電南軍攻湘潭附近石潭山傷日礦師安東勢將斃命英美日三領因請兩軍司令擔保省内外外人生命財產 
（三十日下午一鐘） 
　　北京電川周道剛艷（二十九）電勘（二十八）夜八時川第二師劉營長克叙州（三十日下午九鐘） 
　　北京電運河借欵草約雖簽交欵無期因有日欵在内美人未能全墊（三十日下午一鐘） 
　　北京電關稅餘欵四百萬已由滬津撥還（三十日下午一鐘） 
　　北京電浙楊善德來電請兵馮意責令自了（三十日下午一鐘） 
　　杭州電楊督函總商會甬事可定速訂禁現出口辦法違則以法繩（三十日下午十鐘） 
　　杭州電童軍陷日（三十）已由馬渚抵餘姚甬軍散退 
（三十日下午十鐘） 
[外電]  
　　北京電今日午後此間大老幾有一半進謁王士珍勸其就職至因所集之閣員不甚合意以當初選擇並未商之南方及揚子諸督且有某某份子爲全國所反對也然臨時政府不能無人今日所加於王氏之壓力或可成功今夜報紙大約可見新命令矣聞新聞中有外交總長陸徵祥農商總長陸宗輿財政總長王克敏其餘總闪長如舊以當　俸　人成　總於　　　兩　　　方融合　對前政府武力政策各派之意見鄂　王占元請復任譚延闓爲湘督一事卽可見揚子督軍與南方之關係董譚氏乃代表南方之領袖也（二十九日）字林報 
　　北京電任命王士珍爲國務總理之命令今日將發表以錢能訓長内務陸徵祥長外交王克敏長財政之命令亦將同時發表或再延遲一日亦未可知（三十日） 
　　北京電據國務院方面消息今日上午於馮總統與王士珍會見王氏承諾擔任署總理今晚發表之手續亦已終了閣員中有已内定者内務田文烈外交陸徵祥司法江庸海軍農商交通各總長均留任其餘閣員未定（三十日） 
　　北京電馮總統今日親訪王士珍再懇其擔任國務總理（三十日） 
　　北京電内外喧傳已允擔任國務總理之王士珍至於最後又復固持躊躇就任因此未將命令發表（三十日） 
　　南京電黎黄陂派代表胡仲寅來寗宣布對於時局問題之意見（三十日） 
　　漢口電王督軍爲嚴整武漢防備計特派砲兵一營赴漢陽又於大别山架山砲四尊 
　　漢口電王督軍對於由湘省退入鄂境之安武軍敗兵約二千三百餘名發布訓令命在時局未解决之前任岳州之防備當即發給鎗械於昨日重復運往岳州蓋因南軍漸次逼近岳州欲藉以加厚該處之防備也（三十日） 
　漢口電北洋第七師第十四旅因王占元之電催將於一兩日内來漢即赴岳州（三十日） 
　　濟南電日本德富蘇峯氏前日抵濟昨日赴督軍張懷芝之宴會賓主言歡甚爲相得同氏於今日前往青島（三十日） 
　　濟南電前日此間特開山東省鎭守使會議决議將巡防隊改編爲正式陸軍制定各管轄區域此間各界人望最隆重之濟南鎭守使馬氏仍留駐濟南任山東鐵路沿線一帶之警備（三十日） 
　　北京電世續有於二十八日提出辭呈之說（三十日） 
　　大阪電上海新聞記者視察團於二十九日上午抵大阪受中日官民及日本新聞記者之出迎入旅館花屋旋歷訪大阪朝日大阪每日時事三新聞社午刻在朝日新聞社午餐並參觀該社下午三時赴中華會館之歡迎會晚間赴三新聞社之公宴中日報界同業聚集一堂賓主言歡開懷暢叙裨益兩國言論界良非淺鮮三十日赴住友銀行及商業會議所之宴會是晚卽附快車東上該團之來游日本於了解中日兩國間相互之關係大得效果日本朝野皆與該團以種種之便利且預備盛大之歡迎其形忙碌云（三十日） 
　　東京電日本　謀　長上原氏昨晚設宴欵待　　　　鵬等日本陸軍大臣於今日開　遊會欵待　　雲　等並邀集陸軍省次官各　長等作陪 
（三十日） 
　　以上東方通信社電 
[戰電]  
　　俄京電美克齊美爾黨總司令克　倫何此　告海陸軍謂派出之專使今已回京挾有　　　司令允商各戰地停戰辦法之正式覆文　諭令前敵俄軍立即一致停止射擊雙方代表定於　期日再議克氏代表係從俄軍第五軍戰地前行入　障　　司令已委北部部司令爲代表克里倫何稱杜柯林將軍爲人民之仇敵凡有贊助之者無論其爲同人槪須逮捕（二十八日） 
　　俄京電臨時政府諸大員除克倫斯基外皆已被逮俄京戌軍皆與黨人聯合商舖悉閉時有流彈死傷數見但人民刻照常辦事若不知目　又有革命者（二十八日） 
　　巴黎電協約國聯合大會今日開幕此會之主要事件乃在解决供給與封鎖之難題故將派定委員會分别討論第一次會議在巴黎外交部舉行主席爲法總理克勒滿沙各國與會者爲比利時巴西中國古巴法國英國希臘海第意大利日本里白里亞孟國葡萄牙羅國俄國塞國暹羅美國（二十九日） 
　　紐約電日本使美之財政委員團領袖向美國財政商業新聞各界重要人物演說主張美日兩國聯合發展中國之事業謂不獨美日獲益旦利於中國（二十八日） 
　　倫敦電上星期内英國入口商船二千零五十八艘出口船二千一百二十二艘沉船在一千六百噸之上者十四艘不及一千六百噸者七艘被擊未中者八艘（二十八日） 
要聞一 
[敵船處置之英倫主張]  
　　字林報九月二十八日倫敦通訊略云倫敦中國協會因中國加入戰局擬組織慶祝會特往商外部擬請政界亦參預此會外部如何答覆頃尚未知苟各方面皆贊成此舉則將設筵以讌中國公使也然亦有人主張從緩者其所持之理由以爲中國誠加入戰局矣但中國今何爲者豈正有所爲乎蕞爾小國之與協約國同志者今且量力奮起編派軍隊有船者且以其船一二艘租給協約國况龐然大邦極有潛勢力之中國而可無所爲乎平心論之吾人對於中國並不希望過甚若海陸軍之助力非吾人所期諸中國者惟供給一層略爲出力收没敵船分用數艘則固中國力所能及也英人之願於此時向中國表示好意者輒以此角難題雖報紙刻　　論然自信聰明 
 
 

Page 3

 
 
好發議論之徒因租船問　迄未解决常露憤憤不平之狀以言中國敵船價僅亦復有限計其總額不過三萬噸　批評家之目光不在敵船供役之價值而在中國官場辦理此事之精神彼等以爲中國不自慨　依照公平之巿價將敵船供給協約國需用而乃斤斤較量無殊巿儈居奇此段手續逈非所料故中國加入戰局之價值且緩侈談宜先取何者爲中國加入戰局之價值而一估計也英國抱此種意者不乏其人惟中國所持之見解亦屬理由充足第一中國之處置此種敵船其權力究竟至何限度則捕虜品裁判怯於此頗多恍惚不定之點卽英國捕虜品裁判廳於没收敵船之際亦不判定捕虜品之問題留待戰事結束時再議中國在法理上是否可轉賣敵船不無疑義苟中國不賣而行駛之不幸船隻失事於海面則將來或不免發生問題船隻固可保險第在戰後船主起索原船所提出之船價視保險所得者爲高中國至此不將賠償不足之數乎此種理論未始非是但若　國戰勝或雙方勝負不分則此言始有價值耳（中略）駐英中國施公使近由别墅遄返倫敦歸後適有兩夜敵飛船來此夔擊使署附近置有抵制飛機砲多尊故碎彈有墜入使署打破玻璃窗者幸使署諸人司空見憤不爲所擾施公使刻方搜集署中碎彈以作紀念云 
[北京特别通信（一百二十九）（飄萍）]  
　　十一月二十七日 
　　内閣同題將决定 
　　南北停戰之先聲 
　　對於兩方之忠告 
　　田文烈到京以後内間問題轉入五里　中愚昨日已有亟告愚以爲馮之眞意仍屬於王聘卿故田旣不就尚照例一覔有總理資格之孫寶琦孫當然不青　失登臺於是以爲　内人才已請教殆遍大有舍王莫屬之槪前之尋尋覓覓無非烘托文章至此而昔日所謂絶對不幹者或竟有大幹特幹之一日中國人做事必如是而後稱得老成持重之考語也聞今日之夕段芝泉宅中有晚餐會其列席者即爲王聘卿熊秉三田煥廷段香巖諸所謂大政治家其用意則對於王聘卿再爲一番勸駕蓋王之心目中所認爲不便上台者以不知段芝泉意下如何也若經段一番敦勸堂堂國務總理何不可做之有聞王已略示允意矣雖文似看山以不平爲貴其進行必尚有若干波折而内閣問題之結束當在王氏身上此殆無可疑者至於閣員人才濟濟惟恐太多蓋此　旣不知責任内閣爲何物但過宫瘾而已如錢能訓田文烈等不日皆將見之於命令而舊閣員中夢想蟬聯者亦不乏人内閣問題將决定矣惟其壽命能如李九先生之自期三月與否殆疑問也 
　　政府與西南今尚相持而未下愚曾希望河間之宣明態度勿使兵禍延長愈促國家之命運蓋叚内閣初倒之日馮氏之篠電倘易爲息兵讓步之文章則現成總統仍非馮公莫屬也何苦扭扭揑揑模仿項城又晝虎不成而類狗站頃與公府方面某要人會時　其所述南京李督軍確與陸巡閱使屢爲解决時局之磋商陸氏之條件並不甚苛段間旣倒内閣一層彼不干涉國會問題則從速改選新國會取消臨時參議院總統問題則黎如不肯復位應正式辭職以河間繼任如是則副座一席殆可屬諸陸也愚以某要人旣近於公府其言或有過於樂觀之處惟談及停戰一層愚曾開以河間何以不速宣明態度下令停戰實今日惟一要圖某要人則謂李督軍前數日已與陸氏商及且雙方對於停戰皆甚同意惟陸氏鑒於我國要人之說話往往不能算數俗語所謂（靠不住）是也故必以總統明令飭兩方停戰議和則陸氏一面應與與南將士商量從命但今日尚有難處不先選出一新總理則停戰命令無人副署蓋汪大燮名義上亦係段閣閣員之一曾主戰者也故王聘卿而果登台則好好先生好事之第一件殆爲停戰之總統命令云云 
　　打仗半年殺人無算所爲何來諸君自已心中明白時至今日小民所受痛革亦已夠矣尚望稍稍互讓其步彼（能戰而後能和）及（武裝調停）之謬說皆對待外國之文章也乃儼然出諸身居高位者之口不亦貽笑世界也哉嗚呼可哀也矣 
[王閣未定前之迷離政局]  
　　王内閣今已確發表矣然在未定之前曾經擬議多人蓋前昨兩日田文烈内閣說尚震人耳鼓似已有實現之勢即總統方面亦確有此傾向然田文烈尚未入京也田之入京在前日之夕昨日十一時即入謁總統並在府午餐總統與譚時局會勸以出組内閣田氏不肯當總理之任並聞總統與商財政一席欲令謐任而田氏亦不肯且聞田氏之意並現職之河南省長亦將辭去田又謁所總理譚次亦表示不願入閣至於下午總統又電囑梁財政總長往勸田氏梁與田本非深交此勸無甚效果故田内閣一說至於昨晚已不成問題矣田内閣旣不成問題於是陸内閣熊内閣之聲又起昨夕所聞又添一孫内閣說聞總統之意如田必不就仍推及陸徵祥陸再不就卽推及熊希齡熊又不就則推及孫寶琦蓋陸熊孫三氏皆曾任總理故馮認爲有此資格者也然三氏之就否皆未可知且各督軍間與西南方面能否承認亦一問題於是總理說又入迷離惝恍中矣一說總理一職如上述三人皆不就仍將浼王士珍勉爲其難王之允否雖不敢必然南北兩方面王似均可通過又據一說總統之意以内閣問題如此爲難現將暫時擱置俟南北調停稍有頭緒再定一南北同意之内閣然一般揣測此席仍將屬之王士珍又聞西南某要人曾於日前電致公府言王士珍組織内閣一事已見南北各報西南各界頗承認王有收拾時局之能力如果成爲事實西南各省當無異議云云然則王氏之組閣蓋終必成爲事實矣惟在此未行决定之頃汪大燮欲求脫卸之情頗急聞其語人呻吟病榻之側即日鈐紙尾亦非力所能勝二次辭呈日昨復經辦就四日來之國務院每值收到一文一電已屬無人作主核辦且聞昨日國務院有公文呈外交大樓呈汪代總理核閱後原封未動即行送還是並閱文副署亦覺懶散矣又某君昨曾往訪汪代總理於外交大樓得晤劉崇傑參事問以汪代理總理有無消假到院消恩劉參事比告以汪總理至今尚未出門一步此時正病臥未起（時下午四時）故昨日仍派劉崇傑到院與張遠伯秘書長接洽一次其關於軍事問題者由張秘書長直送至府至不關緊急之件則暫存科擱置以待新任總理到院再行辦理張秘書長因清理各項文電自上午十一時來院直至下午四時始由院至府云 
　　辭職之各閣員前日總統已批准辭呈將下命令施以新閣　定傳諭暫擱且昨日外間所傳亦謂大總統將暫留各閣員但聞决心辭職諸閣員仍以連帶責任不肯留職昨日且有催促發表准辭之命令者國務院秘書長張志潭昨日赴公府聞亦爲此事兹以前昨二日各總長力求去職之情形錄左前日（二十五）傍晚財政梁總長赴公府力請總統將辭職命令發表總統勸以少安勿躁内務湯總長前日偕梁同入公府请先以蒲殿俊代理部務俾得卸任總統告以三四日内内閣問題總可定局不必另派代理以省手續但自昨日起湯已不到部視事各項命令均不副署矣教育范總長昨日又提出第二次辭呈農商張總長昨日亦提第二次辭呈因上次辭呈壓　於公將未奉批示此呈即催促從速批准者至各方面傳說之繼任人物尚無何種表示惟聞曹汝霖亦有辭職之說但其辭呈昨晚十時以前尚未提出又聞内務總長已定錢能訓司法總長已定江庸命令業已擬就昨日本可發表因汪代總理之意只允副署舊閣員辭職之命令而特任新閣員之命令不欲副署故遂暫行擱置并聞錢内務係徐世昌所力薦江司法則出於林長民之推薦昨日（二十六）下午四時半錢能訓曾謁見總統歷時甚久因是外間遂傳錢氏將長内務矣 
[南京快信]  
　　馮總統特使蔡儒楷黄士龍已乘車赴滬晤岑西林孫伯蘭再由滬轉輪赴粤接洽 
　　王巡閱副使齊鎭守使昨晋謁李督商沿江各要塞防務 
　　温世霖昨日乘車回滬 
　　新任教育廳長符鼎升昨已出京抵寗准後日履新馮玉祥昨由寗霞福建李厚基稱滬防吃緊擮 
已奉令暫緩赴閩 
　　聞張敬堯昨來電准十二月一日由徐拔隊出發援岳贛督陳光遠電稱湘軍追擊安武軍已抵贛西邊境 
　　財政廳長胡翔林以崑太稅務所長張光鼐病故調界口釐局舒樹基辦理所遺界口之缺委李廷林 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[王内閣說與各部總長]  
　　内閣問題擬議多人均無端倪即王士珍之態度亦殊令人無從捉摸而汪代總理之二次辭呈又旋昨日上遞於是内閣問題益有儳焉水可終日之勢及昨日下午段客有一宴會席間於内閣問題亦曾提及夜間八時左右最初傳說之王士珍内閣說遂已復活並聞元首將於今日午後親訪王氏講其出荷重任是否即段宅宴會之結果未詳惟王内閣閣員人物則似確已擬定矣元首對於汪湯張三氏辭呈業經批下汪呈批一留字湯呈批總理定可行五字張呈批再留二字則准辭明令大約仍當待之新總理决定以後特以昨日之形勢卜之當亦不致過久矣 
　　昨日下午二時京報某記者訪熊希齡於河工善後事宜處略謂目下政局問題熊君自身現在决無入閣之意熊君並述前次進謁河間曾責以組織内閣之任熊君於辭讓之餘並貢其個人之意見第一勿使人誤會爲北洋軍派中有何疎隔之部題且自謂彼心目中殊不見有所謂直派皖派西南派北方派之分第二外交方面宜表示方針不變以免外交團之誤會第三内閣問題固不可不速行解决但祇須有代理之總理使國家不至呈無政府狀態却不必勉强組織完全蓋今旣與西南有調停之機會則先妥協時局而後組織完善長期之内閣尤於國爲有利也最後並談及水災善後事宜已有端緒惟災區過廣今惟先從救濟災民之生命然後計畫永久之方法云云 
　　王士珍就陸軍總長職時曾發通電其文云士珍衰年多病久思歸田元首及段前總理篤念故交留參軍政迫於公誼私情未能恝然而去湘南變起總理以不得貫澈政見思卸仔肩元首諄切慰留仍允擔任以陸軍分畀士珍適舊疾觸發未敢以病軀貽誤要公具呈堅辭元首與總理皆以大義責備總理復以病去乃不得不勉出承乏於二十四日就陸軍總長之職士珍材智淺短又值軍事吃緊之時遇事不敢專斷兹遷參陸辦公處於公府凡應行事件屬於軍令者歸參謀部主辦屬於軍政者歸海陸軍部主辦其臨時發主之件陳明元首核示以免政見歧出若關全局重要計畫隨時諮詢各省取决衆議值兹國家多難之秋竊慕同寅協恭之雅如其措施乖誤務請立賜箴規但於國事有裨無不虚懷受納士珍雖行能無似向不爲權利之爭不存黨派之見當爲同人所共諒此時在官一日爲國家盡一日之力以期無負元首之委任與諸同人之期許敢掬鄙忱尚祈惠教王士珍宥　 
[軍事處易名之又一說]  
　　公府之統率辦公處易名爲軍事處一節已見昨報兹悉元首已將該處定名爲參陸海軍事辦公處地點設於豐澤園之頤年堂仍以廕昌爲處長段芝貴副之該處職權專在此暫時期内接洽各省軍事文電規定防務方略聞該處最近曾通電各省說明目下設立該處之理由并通知此後軍事報告可逕逹公府以便迅速辦理另一消息云公府原有之軍事處係在袁世凱時代所建之政事堂故址設立此機關實未消滅而現時接收圖務院參陸辦公處之新機關乃在松壽齋（即袁世凱時代秘書廳之故址）質諸公府中人謂目前仍暫名參陸海辦公處尚未更改新名而與原有之軍事處劃然爲二顯屬事實其處員爲籌辦主任及參議文　庶務等名目籌辦主任員除各部總次長外有廕昌叚芝貴靳雲　師景雲四人參議有馮耿光曲同豐王克毓任鳳苞劉士榮熊炳琦魏宗瀚崔承熾等十餘人此外文牘庶務則總统府四人國務院二人陸軍部八人參謀部六人每日午前會議一次大抵參陸總次長按日必到而各部總長遇有特别接洽時乃到主持其事者當仍惟王士珍一人自公府成立此項機關後聞近三五日間國務院方而已少見軍事文電矣 
[停戰聲中之粤湘軍事消息]  
　　自段閣辭職時局入於調停時期然潮汕渝瀘尚繼續激戰而武兵戒嚴浙東有警危機四伏未易樂觀苟非亟停戰事速决大計則此混亂狀態或益導大局入於危險之境昨聞陸榮廷有電到京請馮明令全國停戰馮已允其請即通電南北各省督軍一律遵諭立時停戰所有大局善後中央自有解决辦法云云惟又聞昨日（二十七）上午十一時馮曾電邀陸軍總長王士珍參謀次長陸錦海軍次長劉傳綬參陸海辦公處處長師景雲等十數人密議至二小時之久聞係關於湘鄂兩省之軍事問題散會之後曾致鄂督王占元密電一件旋又傳見軍官多人據與見之軍官某言總統在居仁堂面諭約分四段第一節說明段總理之睛野係傅周之退出長沙及王范之自請議和段氏係灰心求去並非予有不信任之意第二節說明經費困難軍餉發給票洋係萬不得已之舉當籌劃搭成現洋第三節說明西南戰事中央已有解决辦法軍人皆當服從不應有所主持第四節係維持京畿秩序云云是日到者一百八十餘人聞傳見總額一千七百人云云又聞直隷督軍曹錕忽於昨日下午三時三十六分乘專車到京同行有天津鎭守使及少校參謀官某氏等昨晚九時應召入府謁見曹督軍此來於籌畫解决大局自有重要關係詳情如何容續探登 
　　政府昨得閩督李厚基宥日（二十六）急電一件文曰頃據汕頭莫總司令宥電稱接省急報方聲濤與桂聯合將由惠州沿東江大舉窺閩特電飛報務請速調得力軍隊分布永定上杭詔安一帶爲第二戰線趕築堅固陣地並請檄調唐使在汀漳策應此事十分的確幸速籌防禦并催賈團來汕現興城垂破梅將不支大局岌岌遲則殆矣等語現已電飭唐鎭守使國謨卽調分駐各縣陸軍編爲第二支隊并派該使爲第二支隊司令一面電令賈團長文祥帶隊兼程前進以援興梅特此電陳馮旅長現在浦口并請電催該旅迅速赴汕爲叩李厚基叩宥（二十六）印云云 
　　赴湘安武軍移入贛境贛省頗不欲收受而湘軍復逼其後路今實在進退維谷之境此亦時局之一種危機也聞公府方面前夜接到江西陳光遠戚揚會銜公電云安武軍十五營在萍鄉强制徵發恐有他變已飭財政廳派員馳往接濟並請中央撥付五十萬作爲戒備費因江西無欵可撥可否准由鄰省鹽稅項下截留云云同時蚱埠倪嗣冲來急電云爲陳督所拒之安武軍徘徊歧路恐急則生變請中央令陳先爲招待候派員迎接回皖云云聞政府昨日對於兩電均尚未批覆 
　　湘督兼省長一席元首早擬任劉人熙命令早經辦就以湯總長因未經國務會議手續未備不允副署遂致無從發表而南軍則又有推舉譚浩明爲督軍程潛爲省長之通電探聞總統昨得鄂督王占元宥日（二十六）來電另保譚延闓爲督軍兼省長該電文日湘事糾紛無主益亂中央延不派員更損威信惟秩序未復黨派紛歧非得新舊兼顧威望素著且與該省有感情者不能鎭攝擬請中央特任前督譚延闓仍爲該省督軍並兼省長以資維繫非特可保湘境並可有裨大局是否仍候鈞裁占元叩宥印云云此舉想必邀元首允准但新閣未成立以前恐難即行發表耳 
[瀘叙方面之川軍戰報（成都通信）]  
　　瀘州滇軍軍長黄毓成猛攻永川已入永境經川軍旅長劉湘率軍將其擊退黄毓成受重傷回瀘趙又新見勢難再振乃令瀘州紳民温小泉等三十六人到立石站元劉旅長商請停戰劉不允其请刻已督師攻瀘前日有捷電到渝其文云重慶吳總司令周督軍鈞鑒昨夜及本晨敵三面環攻逼近數十米逹我軍奮勇擊敵經一晝夜於午後四時已將滇軍全體驅逐向雲錦場方面退却獲步鎗二百餘枝斃滇軍數百各生擒數十名據獲滇供稱連日來該軍陣斃王旅長一員十三團陳團長一員十二團尹營長一員餘連排長傷亡甚多滇軍總司令黄毓成受重傷等語現正派隊追擊中并仗威福得將滇軍追奔逐北環顧全川前途茫茫諸望隨時指示方針俾得遵循是所至禱劉湘叩虞 
　　吳總司令光新以永川方面防務重慶戰事吃緊特接濟機關鎗一連川軍一師一旅旅長劉湘已電吳使致謝 
　　川軍第一師攻瀘部隊繞赴龍透關方面攻瀘現聞該軍係由涪巿潛渡小河分隊赴龍透關并簡精銳直衝忠山旁面之老西門 
　　叙府川軍第一路游擊司令部差遣報告云奉令馳往我軍（川軍）駐防蔴柳場泥溪及宜屬月波蕨溪乾柏樹等處各區域範圍内檢閱一切惟見各營連官佐兵士等對於此次川滇戰釁異常注意防範其部屬紀律極爲嚴肅巿面安謐并各派有密探深入戰地偵察敵情兹查得附近我軍（川軍）防區宜屬之高場所駐滇軍（約兩連餘人）已於二十九號聞我軍（川軍）將取道該場赴敵遂星馳退回叙城究其原因係該滇軍兵力單弱子彈缺少慮我軍（川軍）左右襲擊現叙州所駐之滇軍只一團餘人其鎗彈秣糧等項甚形缺乏日夕數驚坐困窮城待援無應榮威自井近被我軍（川軍）先後克復該軍（滇軍）死傷者衆其潰竄之滇軍亦大多於中途被匪刦殺以故該軍日接各該滇軍噩耗謂迭被我軍（川軍）挫敗各士卒亦隱有歸志故三號該滇軍要求駐叙府寖禮會牧師來部交涉善後調和我軍刻正雲集各防區準赴前敵攻擊其戰地之計畫佈置頗臻完善殲除滇軍痛飲昆明直指顧問事再除面陳外相應將檢閱各緣由由單報詳呈司令俯賜察核犍爲守備司令部差遣李鵬程 
　　現在攻叙在即李鑫元司令已委攻叙先遣隊司令右翼司令已將去年周吉珊將軍遺留之陸路大砲二尊派砲兵由嘉用大水船運赴下游七號泊竹根灘定於八號同張指揮官運赴犍爲以備攻叙之用 
[王汝賢又赴岳州防守]  
　　征湘總司令王汝賢於長沙失守後即率所部殘兵敗將由岳退鄂駐於安徽會館當電京辭職大總統已經照准特派王占元王金鏡爲總副司令規畫戰守一面仍責成王汝賢收束潰兵故未能急卸責任兹段内閣已倒王占元王金鏡俱辭司令只允擔承固守岳州以保鄂局所有湘陰平江各地前敵軍隊乏人節制殊屬危險段内閣前本擬派張敬堯但張係屬皖系入湘殊礙現在和局王督軍特再密保王汝賢仍復原職在前敵帶罪圖功馮總統以刻值停單議和着王暫任前線防守可與王督聯絡一氣故俯准所請飭王汝賢即日回岳俟和議不成再行遴員接替聞王因敗兵之將殊不願再臨前敵曾一再力辭無如王督軍再三敦促助以餉械其弟王汝勤亦勸其不可就此遽棄兵柄王氏大爲所動乃於二十五日重行整齊殘兵敗將乘火車往岳按王汝賢爲主和之最力者前此輕棄長沙退守岳州輿論咸以暗通南軍促倒段閣疑之今復返岳必能嚴約所部不輕與南軍啟釁是其出處關係於南北和局誠匪淺也至王占元王金鏡之辭爲司令實係恐碍現在調人資格將來如和議不成或竟允擔任司令亦未可知蓋蘇鄂贛各督主張調停雖爲誠心愛國起見然内幕中實亦不免含有排段作用今叚氏已倒局勢一變軍政大權悉操於直系以後言戰定然趨於一致而鄂當用兵衝要爲南軍侵略之目的地又何從諉卸其職分不過尚水至其時耳 
[段閣倒後之倪嗣中態度]  
　　皖省當段祺瑞氏前此免職之際倪嗣冲本段系中堅人物故首先發難代段作不平之鳴未幾段閣復活感倪效力遂畀以安徽督軍及長江巡閱使各要職倪氏感恩圖報時溢言表及西南事起段閣决主用兵乞師各省倪遂慨認三十營出而援湘正開赴攸縣迭電告捷而長沙失守北軍退岳之警報亦同時遞至皖軍在湘者竟進退維谷倪氏大驚乃倡議與蘇贛鄂三省聯防派李參謀分道疏通冀逹主戰目的無如三督未表贊同而段氏亦决然下野倪氏主戰希望遂成畫餅現聞倪於前日電召第一路馬統領蚌密計軍事計畫此中秘密外人因難窺破然就段倪感情上觀察恐不免又有作用緣西南調和條件中有要求處分禍首之說倪受此打擊雖不敢有若何軌外行動然集議擁兵自固則亦意中事也 
[南潯鐵路股東大會記]  
　　十一月二十五日爲南潯鐵路股東大會之期潯股東以九江爲該路起點　係至爲密切現在該路借債已屬不少瞬届還期倘不亟圖補救外人必履行路權不至惹起交涉不止是該路之存亡與九江尤有切膚之痛故此次晉省與會者較往日格外踴躍各人具有救路之一片熱腸亟欲建睚於會場以爲挽救之計是日到會股東約一百三十餘票權約七百餘其中運動總協理及董事等職者早已成熟二句鐘開會公推龔士材（臨時董事）爲臨時主席龔謂今日爲第十次大會辦事人須說明開會理由特請羅伯農報告一切登台云鄙人自被任爲臨時董事以來一事無成然亦因黄程二君辭不就職而董事祇處於監督地位無執行之權譬諸帮夥旣不能勝任惟有請東家出來將職務交還另舉賢能今日之會應將總協理問題董事改選問題一一解决次由主席請公司各職員報告各科狀况報告畢股東崔璞請變更議程先舉董事復選總協理羅文質（潯股東）質問主席到會股權不及四分之一是否合法主席不語馬根伯（潯股東）登台云南潯路恐非總協理一二人所能維持若一改選則一班舞弊之徒紛紛運動希冀個人私利不顧路事存亡鄙意須辦法議妥再行改選方爲有濟並謂舍送歸國有别無良策全場鼓掌於是繼續登吾演說者有股東曹沆潯股東李毓卿李守冰等言詞極爲沉痛經公决送歸國有請軍民兩長代表吳帮辦宣佈一切吳即從容登臺謂兩長對於此路莫不實力維持須諸君於今日將辦法議妥鄙人當轉呈兩長且鄙人對於此路尤爲注意因鐵路與陸軍有密切關係云云言時慷慨激昻痛詆該路辦事人之腐敗萬和悅復登台云今日之會不足法定權數改爲討論會應請主席付表决主席云鄙人今日决定辭職以後應由何人維持現狀李毓卿云非法董事無辭職之必要嗣由曹沆宣布意見謂當此過渡時間須有人負責臨時董事作爲今日終止另推代表數人專任送歸國有職務不支薪俸純盡義務衆贊成惟劉芋珊以推舉代表似不台法並謂今日之會鄙人主張不必以權數爲標準應以人數爲標準馬棖伯等羣起質問根據何項章程劉默然次經蕭夢白以代表亦不必推舉請歸國有一事自有原來之總協理衆贊成於是主席宣布議决由股東聯合會會同原有總協理維持現狀取消臨時總協理董事時已四句鐘遂散會散後公司職員曁潯股東各將開會情形電逹李總理促其到局維持一切 
[甬軍自主中之各方消息]  
　　浙寗軍界宣告自主一節已迭紀前報兹得杭州方面所傳最近消息亟錄如下 
　　陸軍第一師童師長此次率師赴紹擬在東關鎭（地屬紹興之極東爲杭甬之中心點）設立司令部距甬軍 
 
 

Page 7

 
 
紀點之百官鎭（地屬上虞對岸卽爲曹娥）計程一十三里該處陸地前經路局抄平行軍尚屬相宜又在後天化寺設置臨時電報房以利交通并於西興地方設兵站一所委第一師司令部趙軍需副長充任站長派第四師兵士一營前往保護 
　　聞省軍過江之第一師兩混成團於前夜抵高埠過宿昨日（二十八）行抵曹娥現在江邊車站對面尚未渡江搭棚駐紥其餘分駐紹興西興各要地昨日並有大批子彈由省渡江前往預備甬軍現有二營（約僅八百餘人）駐紥百官之龍山脚下似有所準備 
　　甬曹鐵路爲通行寗紹之要道現在沿路一帶電報電話桿線尚均無恙五夫餘姚各站因軍事上關係　有步兵駐紥惟昨日客貨各車仍照常開駛至曹娥逹百官之快渡亦不停行甬曹火車各站搜檢頗爲嚴厲由紹渡曹娥江至甬者甬軍對之尤爲嚴密居住曹百間富有之家已漸遷避赴滬 
　　聞甬軍駐紥百官統率者似爲周公選此間開去軍隊昨日已行抵曹娥由童師長督師準備進攻昨日（二十九日）指曉卽開始攻擊甬軍大受挫折退去十餘里甬軍司令部本設百官車站被省軍砲中焚去省軍乘勝追擊當渡曹娥已進至百官安營聞甬軍敗後已退至嶧亭址（五夫前面）急開專車三輛有全部回甬說 
　　寗台鎭守使顧乃斌自此事發生以後並未有所有示所有蔣周等宣布自主之通電亦無顧名外間或傳其與聞甬事或傳其嚴守中立尚不知究竟惟昨日軍署尚接到海門來電一通係顧氏請求發餉者其電文云杭州督軍省長董張兩師長鑒台屬水陸各軍警已届餉期乞速滙發以安人心鎭守使顧乃斌叩艷印（按艷日係二十九日） 
　　第四師砲兵第三營長周錦成昨又東渡開赴前敵皖督援軍已抵廣德聞有四營之多十師第十五團亦遵聯防辦法預備爲省軍後盾閩督更派混成一旅駐紥閩浙交界遥爲聲援此間謡傳甬地黨人有擬從海道赴粤之說 
　　附官電一束張載陽電湖州王鎭守使張統帶並各管帶南潯趙區長及各署長嘉興來旅長兪區長並各署長嚴州胡團長及各營長衢州梅統帶並各管帶紹興盛團長及各營長百官常統帶並各管帶台州黄統帶並各管帶曁陸軍陳團長吳營長温州戴統帶並各管帶曁陸軍楊營長平窑陳統帶及各管帶金華道尹甌海道尹並各縣知事均鑒甬事發生先經迭電曉以利害團長劉炳樞已遵令將兵撤回詎意黨人謀亂不已頃得蔣尊簋周鳳岐王文卿等具名通電在甬宣布獨立謂爲謀浙治安夫以浙江現在情形而論軍警輯睦商民樂業方爲地方之幸際此時避萬變在浙言浙自以維持現狀爲惟一辦法若輕率從事名爲求治實以自亂川湘之鑒不遠嗟我浙人何堪受此痛苦現在大錯已成無法勸阻當由童師長統率重兵前往相機辦理以甬軍實力無幾自不難恢復原狀總期地方早一日安全人民少一分痛苦若空闊之論驚人之舉徒逞一已之野心置地方人民生命財產於不顧誠不忍言变不忍聞第恐尊處未明眞相特此電聞各屬地方並懇加意防範嚴密鎭攝以定人心而免謡惑尤爲切盼張載陽勘童保暄電杭州張師長夏處長徐廳長滯旅長李旅長嘉興王鎭守使來旅長嘉善沈營長台州顧鎭守使陳團長黄統帶紹興盛團長温州戴統帶楊營長建德胡團長梅統帶鑒頃接鎭海王萼等文日盛團長轉童師長鑑急地密轉杭州督軍省長鈞鑒沁日寗波有浙軍司令蔣尊簋等通電與省城軍民兩署脫離關係宣告自主等語内列萼伯岐琮等名閱之不勝駭異此事誓不承認乃竟妄行背列殊出意外除通電外謹先聲明外海水警廳長王萼砲台總台官張伯岐寗波警廳長周琮叩勘印又文日盛團長轉童師長鑒地密通電此間恐有扞格祈照勘電代發爲禱萼岐琮勘又文日急地密轉杭州楊督軍齊省長鈞鑒沁日寗波有浙軍司令蔣尊簋通電與省城軍民兩署脫離關係宣告自主等語内列家兄王文慶名查此事文慶確未與聞妄行背列可先代電聲明外海水警廳長王萼叩勘印等情除代電呈軍民兩署外合行代爲通電保暄叩楊善德齊耀珊電各道尹各警備隊統帶管帶各縣知事各水警廳長區長隊長並轉各商會均覧寗波軍警連合亂黨昌言自主通電煽惑狂悖已極業經本督軍省長電呈中央派兵剿辦今日童師長已率大軍馳抵曹娥一面編調混成支隊繼續前進該逆等實力單薄不難即日撲滅各地官商軍警務須切實維持保守治安母任謡言煽惑自滋紛擾並隨時曉諭居民人等一體知照督軍楊省長齊勘印 
　　字林報二十八日紹興通信云二十六日此間各城均閉由晨至暮悉用軍隊看守紹興官吏特布示告謂有兵千餘抵此保護人民不得亡相擾亂惟示中並無一字述及此次危險之原由而新增之軍士究從何處來者亦未道及無稽之謡校之官中文字傳布尤速略謂楊督欲遣浙兵前往福建與南軍交戰嘉興及紹興之軍官不允此議遂電寗波旅長請其勿調動軍隊未幾紹興團長接到寗波覆電謂浙督將遣北軍攻擊紹興此次閉城職是之故云云本地之中國銀行支行仍照舊營業惟商舖收巿甚早星期二日全城頗驚慌但外面之商業如舊現城門已啓但仍有兵守之 
　　大陸報云本館駐杭通信員昨日薄游滬上現已於數小時前復返杭垣伊謂至昨日（二十九）清晨寗波確無戰事但至目下獨立軍隊與省軍相離不遠戰事恐不能免料兩軍接觸當在今晨至於曹娥江左近之衝突其結果如何尚不知悉大約楊督爲勝因其兵數較多也獨立軍僅有數百人近又召集數百現北軍之赴前敵者仍不少記者并謂浙人治浙之主義實此次擾亂之主因云云 
　　又甬中某報載甬軍二十七日開會情形云昨日午後一時復　司令部開會到者爲海關監督孫寶睻君會稽進尹劉邦驥君審判廳長張若　君檢察廳長金兆鑾君警察廳長周琮君鄞縣知事王家琦君及各徵收局局長地方士紳數十人由蔣司令主席王參謀長葉旅長高爾登君均列席首由旅長報告司令部之組織已舉蔣君爲浙軍司令一切由司令主持即请司令發言司令謂此次自主純然爲主軍非王軍的間題省垣雖派有軍隊過江均係吾浙主軍斷不致稍啟戰釁地方上之安寗可以力保况如台州温州處州嚴州等處羣起響應不出數日必有極滿意之消息可饜諸父老之望但近日對於軍事上計劃雖已着着進行而民政財政一部分必須請劉道尹擔任以專責成并推舉地方紳士十餘人參與會議以資接洽至於司法行政及徵收各機關均一仍其舊無所更張當經全體贊成推舉盛省傳君洪復齋君等十餘人爲參議同負責任遂摇鉿散　 
地方通信 
[松江]  
　　區員辭戰楹涇警察區員尹伯華前因漏繳荒册迭被五厙鄉董王尊逹等電省澈究當由李潤之縣長將該員記過兩次以示懲儆現尹區員自知咎有應得已具呈縣署懇請辭職業已由縣批准並令知該員於未辦交代以前一切事宜仍由該員負責 
　　軍事紀聞自甬江獨立消息傳佈後松江軍界雖調兵遣將日無間晷惟表面上極爲鎭靜絶無何種表示是以民間尚稱安堵現松江軍隊除奉調赴浙外所餘僅工輜砲各一連地大兵少不敷分佈雖慮護軍使有抽調兩營來松塡駐之說迄尚未見實行獨由滬赴浙軍隊車運往來澈夜不絶 
　禁止閙荒縣署奉省長電令嗣後如遇有藉口災荒鳴鑼聚衆拆毁房屋等情事　以擾害公安論依照懲治盜匪例第三條辦理如敢恃衆抵抗即予格殺勿論縣長奉令後業已出示布告矣 
[無錫]  
　　華昌麫粉廠訟案近訊無錫西門外太墩華昌麫粉廠於甲寅年集股開辦首建廠房工程甫半因招股不足股銀告置遂至中輟所定各種機器亦因欵未交楚悔約作罷各股東遂以形同欺騙　詞控告發起人纒訟不休日昨該廠股東袁寛夫等又控經理張景毓詐欺取財盜賣廠基由縣批准傳集兩造質訊據原告供稱張景毓身爲經理不應股不未曾招足貿然建造廠屋至今工程未完日見敗頽損失甚鉅此後復不取股東同意竟將廠屋盜賣要求以詐欺取財按律懲辦訊之張景毓則供並未盜賣儘可查訪云云當由殷承審員判令照會商會將廠基估價拍賣所得價值照股攤派以息爭端 
　　醫生突接索借信函南門外醫生章治康饒有家資前日忽接自上海郵局遞來信函一封面上寫明趙緘函内具名公武謹啓措詞係民黨口脗大意爲興師征討叛亂缺乏經濟商借銀洋一千元准於本月二十七日下午在大世界二層樓一叙云云章醫生閱之大駭即將信函呈請警察所查辦聞章之接受類此函件已非一次云 
[揚州]  
　　統領撤換營長兩淮緝私劉苕青統領於查防後對於淮北各屬營長之勤惰已分别奬撤昨將駐紥中正場之第二營長板浦場之第五營長及青口鎭之水師第九營長撤差第二營長遴委張鎔第五營長委單文華第九營長委唐淦澄接充其通泰兩屬之防營尚未查竣聞定於下月二日再行出巡淮南云 
　　孝女割肝療親揚城東關街羊巷居民張某年已古稀忽患重症其女已嫁馬姓昨日歸寗侍奉見父病勢重危恐將不起乃割肝以療觀疾詎部腹摘肝時四挖取不愼將　腸牽出痛急面呼經鄰人聞聲往視急擡送西醫院療治聞該婦現　懷孕恐難救治其孝思固屬可嘉其愚亦不可及矣 
　　兩校比賽足球江蘇省立第八中學與省立第六師範於昨日在揚州便益門美漢中學操場比賽足球第六師範球隊員非當勇猛其結果連勝六球 
[鎭江]  
　　寗波自主之影響寗波自主消息傳至鎭江各項商業均受影響金融吃緊巿面恐慌洋釐拆息頓漲各帮生意因以冷落軍警各界對於防務格外愼重丹徒縣倪和甫知事今早召集各區警員到署會議防範辦法所議大略（一）凡屬警局警轄各員均負保種治安之責不得稍存疏忽（二）各區分駐巡官每星期須同至該管警區集議一次藉以聯絡保衛整頓警務（三）偵探隊除分派探士至車站輪埠旅館外於停船帆檣熱關之處尤宜注意（四）各警區隨時分遣坐探至茶坊酒肆偵查如有謡言應即禁止（五）如有關係地方法安一切緊要事項應立時報告到局以便核辦特商團方面亦全體出防荷鎗束彈徹夜梭巡又海軍總司令昨至電調建康軍艦一艘到鎭駐泊以資鎭懾楊春普師長於二十九日躬象山都天廟等處查勘砲台以重防務 
　　丹徒之選民數丹徒縣屬此次調查選民城廂巿方面已經王蔚卿與各調查員舉辦將竣各鄉册籍亦已彚齊大約總數在九萬人以上其中城廂巿約佔一萬三千有奇云 
雜評一 
[浙中兵禍（庸）]  
　　自甬江事作消息傳來記者即深慮甬紹江頭或至戰雲勃起今雙方果已開戰雖未必若湘粤諸省之劇烈然而以久未兵燹之浙人覩兹鋒鏑其恐慌失次要在意中所幸甬軍稍挫卽回未敢堅持奮鬭而發難諸人苟因事機之不利或早以一走了事則戰禍不致蔓延而甬事亦可見於結束居今日之下小百姓於是非曲直均不暇計所希望者惟旦夕之和平而已 
　　浙人治浙主義爲甬軍發難者所揭　欲以此挑動浙軍然而攻甬者卽爲浙軍則浙軍之不樂於自主可知也王萼周琮諸人其名赫然見之於而電乃不旋踵間卽已否認則甬軍之不盡表同情於自主又可知暫雖事之曲折吾儕未能深知然發難諸人鑒四周之情勢夫亦可以止矣嗟夫 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[寗波獨立之滬濱消息（四）]  
　　兩主開戰之陳述寧紹同鄉會前晚得悉雙方業已開戰深恐桑梓糜爛大爲憂慮然未接確音尚盼傳聞之不實詎至昨晨由該處避難來滬之人赴會詳述始悉戰釁已開據云前日晨八時半浙軍第一師童保暄所部步兵開至曹娥與獨立軍顧乃斌調駐曹娥之軍接近遂雙方開戰至二個半時獨立軍因砲彈不濟由曹娥過江退守百官董軍探知獨立軍司令部設在百官鎭之大舜廟中即行開放巨砲立將該廟轟毁一面渡江追擊而獨立軍知該鎭難以堅守復由百官鎭退至小越地方駐紥以待甬地援軍到後再圖攻擊童軍方面現駐紥百官鎭扼要堅守並電報楊督軍指示攻守方略所有百官曹娥兩鎭已不堪設想甬地恐慌情形亦逹極度寗波電報已斷惟餘姚與杭省尚能通逹故省城消息由此以通所有甬班商輪來滬者無容足之地開往者軍隊警察搜檢嚴厲寗波總商會因旅司令部商籌軍費十萬元無以應撥會長等頗爲躊躇現甬埠雖未罷巿商務已完全停頓云云 
　　軍界所得之戰訊浙省寗波軍隊自宣布獨立後卽派軍隊出發進窺紹興督軍楊善德立調浙軍第一歸師長童保暄及駐紥嘉興之第四師旅長來偉所部北軍陸續開往紹興協同原有防軍合力防堵獨立軍因衆寡不敵退駐曹娥鎭與省軍僅隔一江彼此刁斗相聞識者早料其衝突不遠乃昨得本埠軍界消息謂接杭垣來電二十九日下午來軍已與獨立軍在曹娥鎭附近開始攻擊惟結果如何尚無續聞云 
　　赴甬挽回之急迫浙江旅滬學會因關懷桑梓邀同寗紹兩同鄉會會議挽救方針未得要領兹因紹興同鄉會於昨晨得悉雙方業已開戰知禍患已成地方糜爛難以幸免故由諸同鄉馳赴會長田時霜處面告一切並懇迅速出而挽救以護桑梓田君允以個人名義赴甬設法挽回决定於昨日午後乘輪赴甬相機行事未悉田會長此行能逹目的否 
　　駐滬軍隊之續調浙督軍楊善德以曹娥江邊之四明山爲由甬至杭之要道應即駐紥重兵堵截甬軍爰又電商松滬盧護軍使請於滬上所駐軍隊内再抽步兵一營赴浙候調聞盧使已令飭步兵三十七團第三營預備出發一俟浙督來電卽當拔隊起行云 
　　浙滬聯防之籌商松滬盧護軍使昨接浙省楊督軍來電略謂此次甬江之變實係浙軍受少數黨人聳動迭經詳細調查浙軍幸未全部被動尚堪撲滅雖經張師長等力任調停然於軍事上已派重兵扼要防堵諒無蔓延之虞滬浙接壤防務最關重要特電希即派員來浙會商聯防辦法以免疎虞而保公安聞盧使擬派某參謀赴浙會商云 
　　護軍使署之會議昨日（卽三十號）上午十時許龍華護軍使署召集特别會議在滬軍警政商各界如上海縣沈知事淞滬警察徐廳長總商會縣商會正副會長及地方紳士到者二十餘人聞其内容大端（一）保浙卽所以保滬（二）滬地全境治安軍警負完全責任（三）卽日起因保衛地方治安起見特别戒嚴（四）在滬商民應各照常安業勿生誤會勿惑謡言直至午後始各乘車而返 
　　甬軍司令之電稿北京馮大總統鈞鑒浙督楊善德附和倪嗣冲獨立推翻約法解散國會全浙軍民痛心疾首半載於兹尊簋受父老付託迫於大義不得已於本月二十六日集師浙東宣告自主與違法叛國之楊善德脫離圍係一俟楊氏去浙約法恢復舊國會正式開會即當解甲歸田藉明心跡我公熱誠愛國海内同欽應请速頒明令以挽危局仗義上陳迫切待命蔣尊簋叩卅 
　　火車搭客之檢查憲兵第一連連長吳金亭第二連連長朱玉軫均於前日爲始於本埠南北兩車站赴杭之火車每班各派憲兵兩名隨車檢查有無違禁物件夾帶赴杭聞以跟至嘉興爲限云 
　　往浙要道之防堵浦東沿海灘之欽公塘綿長五百餘里爲江浙毗連之大護塘道途平坦交通利便兹松滬盧護軍使恐有黨人潛伏該塘以及輸送軍火情事聞已密令三十七團第二營營長任學剛著卽往勘佈置防務矣 
[日本實業團抵滬後之行程]  
　　日本實業考察團已於前日抵滬假寓豐陽旅館該團於東京出發時訂定渡支旅程其已經過者不復重錄兹將抵滬後路程表列下十二月一日上海著（豐陽旅館）二日（日曜）三日四日五日上海滯在（於此時間内至蘇州杭州）六日下午上海出帆七日航行八日門司著九日（日曜）神户著十日東京著 
[上海新聞記者赴日團消息]  
　　上海新聞記者赴日團一行十人於二十四日上午六點鐘北日本郵船會社之近江丸出發海上風平浪靜途中承町田船長及波多佐佐布兩君之照料非常舒適二十五日上午各記者均集甲版懸掛中日兩國國旗由船中庶務長爲之攝影卽於是日上午九點鐘到長崎當由我國長崎隨習領事王紹賢君到船接洽并由長崎港務官津原君縣警視橋爪君及長崎各新聞社記者（計東洋日之出長崎日日長崎新聞九州日之出長崎每日長崎英字新聞崎湯日日并大阪每日朝日等）接見談話是晚仍宿船中於二十六日晨我國長崎領事馮錫之君到船接待一切九點半鐘即乘小汽船至中國領事館坐談少頃又至日本郵船會社支店及長崎縣廳申謝并赴長崎商業會議所茶話及參觀鮑魚檢查所十二點半鐘即赴長崎中華總商會之招宴設於廣東會館在座中日各賓甚衆酒半由商會副會長陳世望君代表致頌詞余榖民君代表致答詞並由長崎新聞社長中川觀秀君演說現住福島屋旅館本晚五時由長崎商業會議所三菱長崎造船所三菱合資會社支店三井物產會社支店日本郵船會社支店横濱正金銀行支店大阪商船會社支店等諸君在伊良林藤屋蓬萊閣招宴以二十七日上午十一點鐘出發餘俟續報 
[附改正旅程表及上海記者赴日團姓氏表]  
　旅程表二十六日長崎着領事館訪問二十七日長崎發下關經過二十八日神户着領事館訪問二十九日神户發大阪着各新聞社訪問三十日大阪發一日東京着公使館訪問二日各新聞社訪問三日各新聞社訪問四日帝大早大帝劇等參觀五日横濱游覧領事館訪問六日遊覧及訪問七日游覧及訪問夜東京發崎八日沿途遊覧九日同上十日長崎發（郵船山城丸）十一日海上十二日上海着 
　　記者團姓氏表申報張竹平伍特公新聞報馮以恭（號鏡容）時根包公毅（號天笑）神州口報余洵（號殺民）時事新報馮世德（號心支）中華新報張羣（號岳軍）民國日報吳蒼（號葭生）新申報沈滔（號泊塵）亞洲日報薛德樹同行者東方通信社波多博佐佐布質直 
[破獲黨人機關之株連]  
　　松滬護軍使署前在本城廣福寺前土地祠後破獲黨人機關一所並搜獲猛烈炸彈十枚炸藥十六包拘獲黨首劉鏡秋李三二房東朱秋生解由軍署訊明除將劉鏡秋李三二名槍决外並以二房東朱秋生不應容留黨徒及危險品物按照刑律判處一等有期徒刑十五年於昨日發交陸軍監獄執行 
[新輔幣發行之通告]  
　　滬杭甬路局奉交通部函開案據造幣總廠呈稱奉飭鑄發中圓二角一角新銀輔幣三種業經發行商民稱便現在續將一分曁五釐新銅輔幣二種准備完全立待發行等語查此項新輔幣其重屋成色公差悉依國幣條例辦理已由本部咨行各部省轉飭所屬無論租稅釐捐與郵電輪路及其他一切收入均遵照國幣條例收受位以十進不得絲毫折扣違者照國幣條例施行繙則第九條處罰此項輔幣旣無折合之煩更免申貼之耗且准隨時向國家銀行兌換大銀圓一元可兌換新銀輔幣十角或新銅輔幣一百分新銀銅輔幣均可照數兌換大銀圓兌額並無限制出入價均一律公私便利莫過於此案關幣制特此通告等因到部合亟分飭各該路司並附通告仰卽遵照 
[再誌保管奥領事署之產業]  
　　江蘇特派交涉員薩福懋君迭次與外交團磋商擬將奥領事署之動產不動產交由中國官廳保管業已就範日昨（三十日）交涉公署交際科長陳世光譯員邵樹華奉薩交涉員面諭前往會同外交團實行收管當將一應動產不動產點交清楚卽由陳科長指擇軍署所派之排長四名分班看管一面將接收情形報告薩交涉員轉報盧護軍使核奪 
[德僑由潯來滬]  
　　上海縣沈知事奉江蘇李督軍齊省長會電以接安慶黄省長電德僑阿而得及小孩一人勘日由九江乘寗紹赴滬等因希俟到境照章接護盼覆等因沈知事當卽飭由縣警察所派探戴逢春前往南巿寗紹馬頭守候昨日午後十二時三十分該船抵埠當將該德僑保護起岸現該德僑並隨帶行李二件暫在英租界四川路第十五號門牌居住云 
[判决冒領出洋工資之騙案]  
　　英商泰昌洋行經理招募華工出洋之西人葛洛夫延代表律師在公共公廨刑事科控訴陳長春黄連生翁阿琪沈阿五徐榮富王正興朱明壽與西華德路麗泰照相店主高鳳崗私刻圖章蓋在招募華工出洋之攝影執照上冒名頂替於十月十二號至十八號陸續騙取銀兩等情業經總巡捕房西探目海明惠與華探周志仁殷玉鼎耿德標馮兆蘭等拘解公堂迭次研訊已詳本報前日午後由捕將陳長春等解廨經王崧生襄讞會同英卓副領事升坐刑庭續訊仍由原告代表律師上堂詰據被告陳長春翁阿琪沈阿五徐榮富朱明壽等供認冒名頂替圖得工資不諱詰之高鳳崗不認私刻圖章攝影舞弊串騙銀兩並延代表律師到堂辯護又稱被告於本案並無關係原告亦無充分證據提出應请將案註銷開釋被告云云復由原告代表律師聲稱此案堂上已經研訊明晰除高鳳崗否認外其餘各被告均供認冒名頂替希圖騙取原告銀兩若不請求從嚴究辦不足以儆效尤經中西官磋商之下以被告等冒名頂替希圖騙銀實屬不法判陳長春禁錮西牢三年貫連生押九個月翁阿琪押四月沈阿五徐榮富王正興朱明壽各押三個月高鳳崗訊無關係從寛開釋 
[清安運送艦開往福州]  
　　海軍新造工竣之清安運送艦係將德商之西江輪船改造兹因閩省李督軍須調軍艦扼守福州所有各艦豁用軍械物件必先備有兵駁以例緰送送於前日由部電令清安運艦速卽赴閩現該運艦改裝足軍用品物於昨日由滬開往福建以供差遣矣 
[警廳長派員點驗長警]  
　　昨日爲十一月末日各區署所之警察循例由淞滬警察廳長徐樑委派本廳各科長科員等分詣南巿第一第二區浦東第三區閘北四五區吳淞第六區等各總署點驗其各該署所屬各分駐所之長警均分别排隊至總署聽點並驗看面貌箕斗南巿第一區署則委秘書科長沈維傑蒞署點驗所屬一二三各分駐所長警均由警佐巡官等督隊齊集該署操場次第點名驗看畢即代徐廳長慰諭大旨謂我們警察是淞滬警察保護淞滬地方的治安是我們應盡之職務至於近來報紙喧傳福建調兵湖南開仗寗波獨立皆是國家大事我們的職分過小夠不上問人們專事保護上海地方更不必問我們只要把上海這一方維持的平安無事就算盡了天職了千萬不可多言多語惹出是非來各省旣然多事外邊謡言必多大家全不要聽再上海是五主雜處壞人最多一不小心就被他們愚弄了現在冬防吃緊的時候土匪必然是多的大家弟兄夜間又加班比較平常更爲辛苦落差以後大家務要好好休息休息上了差好有精神作事如遇竊盜我們立時就可以破獲至於外邊的謡言時事一槪不聞不問大家弟兄如能將冬防三個月維持無事本廳長必然有特别的奬勵弟兄們如有不聽本廳長的命令或不老老實實的當差惹出意外的事故來本廳長定然分别輕重按律懲辦本廳長一片言語一爲體恤大家弟兄一爲保護地方治安大家弟兄牢記於心千萬不要當作耳旁風聽過去算完了本廳長不時親身或派員到各署隊抽查望大家弟兄凛之遵之云云諭畢各長警始各排隊而歸 
　　閘北訪函云淞滬警廳徐廳長昨委督察長張桂榮至閘北四五兩區警署傳集所屬各分駐所長警按籍點名並諭以現值浙省不靖滬地與浙連壞防務更宜加嚴下差長警應在所休息不得輕易請假外出庶幾克盡保護地方之天職云云 
[破舊警服移充賑品]  
　　滬寗滬杭甬路局呈交通部函云京畿一帶洪潦奇災軍警各界近有以破舊服裝移充賑品者現經仿照辦理將兩路歷年積存不用之各項巡警舊服送交義賑會彚解放賑可否通飭各路仿辦等語當經交通部核准並以該項破舊無用之警服等項本屬廢棄之物若以之移充賑品災民受惠實多惟各路關於此事向來辦法不一應體察情形酌量辦理卽將原函令飭各路查照如有存儲破舊巡警服裝可酌照滬寗滬杭甬兩路辦法分别檢送就近賑濟機關彚放以惠災黎並具報備查云 
[四誌拘獲偵探指拿之孫强夫]  
　　寓居法新租界白部路四百四十二號門牌之奉天人尹孫武即尹神武被内地偵探雷應春偵知尹又名蔣介石係民黨巨子孫强夫之化名爲暗殺金琴孫並狙擊前鎭守使鄭汝成案内之要證報由英租办捕房派令中西包探投請法捕房加派包探前往該處將尹拘住帶回英界解經公共公堂訊供因其不認爲孫强夫而雷偵探又不到案質證判令送回法租界捕房聽候查明訊核在案昨經捕房將尹解送法公堂請訊先由英界捕房西探上堂禀訴前情詰之尹供年二十五歲於去年四月來申卽住白而部路我與我琴孫向不認識至鄭汝成被剌之時我在日本三天畸六湯館地方讀書後入民黨是實聶讞員核與尹在捕房之供詞徽有不符遂商之法副領事德君判交英探帶回歸案訊辦又據英租界訪員報告尹孫武送回法租界嵩山路捕房以後法捕房亦據内地警探聲稱被告在内地確有違法情事要求拘禁以故法捕房復將尹送回老閘捕房昨晨押解公共公廨请究卽據西探目壳羅香華探目李星福陳雲忠石金榮等相繼投案訴明前情請爲訊核經閭讞員商之英卓副領事判尹押候特别訂期研訊 
[詳查巨匪劣跡]  
　　巨匪本三花（即丁玉坡又名丁明俊）曾於西曆一千九百十五年四月至七月間在江蘇内地迭犯殺人放火及紏衆持械搶刦重案經滬海道尹及江蘇巡警廳分别懸賞緝拿未獲近該匪與其同黨黄阿七匿居法租界内被派駐老閘捕房專查特别事件之中相包探偵悉協同法捕房將丁黄兩匪一併提解公共公廨經中西官訊知丁匪與現已判决禁錮西牢之張勵吾等夥刦福建路運大國記錢莊現洋鈔票一案亦有關係判將丁等押候查明澈究在案昨晨復由捕房將丁黄兩人押解公廨即據華探目陳雲忠李星福石金榮西探目壳羅香等投案訴明前情並以調查手續尚水完全聲請展期研訊可三花則延律師到堂代爲辯護中西官判丁黄兩人帶回捕房聽候查明並函催道尹公署及江蘇巡警廳詳細查復於下禮拜五解案研鞫 
[行使假鈔票案之點綴]  
　　虹口滙司捕房中西包探在北福建路九十五號門牌破獲行使某銀行假鈔票之機關一所拿獲陸紀榮趙子餘葉金川羅瑞眞等數人搜出十元假鈔票二十張一併解送公共公廨訊判揷身多事之王志良交一千元人洋並保陸等各人押候訊究在案昨晨由廨復訊據看管牢間之五百二十七號華捕投訴王志良至牢中教唆被告等口供各節訊之陸紀榮延海德禮律師到堂代爲辯護並據王志良之代表律師投稱王今日因病不能投質請求展期研訊時有王之友人王以春到堂旁聽擅吸香煙違背公堂規則被兪襄讞與英白副領事所見命傳至案申斥王以春供實因不知堂規請求成全中西官以其藐視公堂看押一禮拜或罰洋十元充公陸等各被告仍看押候下禮拜一復訊 
[唐山工校學生之實習]  
　　交通部爲養成專門技師人材起見近派該部直轄之唐山工業專門學校畢業生分往九路實習該校成績素爲全國之冠早經教育部評定今後各展所長以供獻於工業界其獲益豈淺鮮哉兹將姓名列下 
　　派往津浦鐵路裴益祥王節垚楊昌頣周銘波楊學羔 
　　派往京奉鐵路李環葛灃華錫年楊景鐸楊贊文 
　　派往京漢鐵路羅孝僔郭彝朱神康陳自靖 
　　派往滬寗鐵路茅以昇鄧燦熙李忠樞葉我淮 
　　派往京綏鐵路王超枬張華恩張廷雋楊均炎闕鏗堅 
　　派往滬杭甬鐵路羅勝浩凌雲陳慶宗 
　　派往株萍鐵路汪希田吳曾耀 
　　派往吉長鐵路倪鍾澄甄沂 
　　派往四鄭鐵路黄子琨尹澤南 
 
 

Page 11

 
 
[神州法校畢業生名單]  
　　神州法政專門學校法律科學生昨經省公署轉到教育部核准畢業名單照錄如下王鴻逵葉芝胡晨丁寶彝顧宏障張同福林象珊顧宏標顧寅王瑞祥吳同善曹照華陳澍棠劉傳三朱祖同左秉彝朱祖熙葉蔭槐陳兆槐秦鏡董兪王心如邢仰周袁廣鎔 
[聲請公布檢查濕花之修正章程]  
　　前巿花業吉雲堂公所前經舉定評議長程酉山等將檢查濕花章程修改五則並挽留棉花檢查局長沈潤挹繼續維持局務函請縣商會轉詳上海縣公署請頒布告在案兹因新化適值旺收之時各鄉販販花來滬出賣時有濕花攙雜雖由巡丁查驗將濕花當場驗退者日有數起但未經縣公署布告該鄉販每多藉口查驗更難着手是以由該公所代表將查驗困難情形函逹商會請即轉詳沈知事迅將前次修改定妥之章程布告周知以免鄉販藉口而杜濕花來源 
[婦女青年會略史]  
　　前日上海婦女青年會及全國協會爲籌欵事在崑山路會所開會來賓甚衆中有英領事夫人聶仲芳夫人聶雲台君等其演說者爲英領事薩門司君孫聞遠夫人及朱胡彬夏女士等所演大致均爲此會有益於中國婦女社會並其所已收之效果等事聞此會成立已有十一年籌欵今爲第三次其第一次所擬籌者爲二千二百元而結果乃得二千六百元第二次所擬籌者爲一千六百元而結果乃得二千二百元至於此次則所擬籌者爲五千元之數以前事例結果之優美當可預卜並聞前次捐欵最多者爲聶仲芳夫人所捐爲五百五十元查此會會員刻已徧及全球其在英國創始在五十年前以美國則創設於波士頓城惟時在南北戰爭之後總計會員共八十餘萬人以上海一埠論已逹五百人此亦見該會辦事人之熱心與各方樂助之大槪矣此會宗旨所注重者爲增進婦女之智德體三育而所希望者則在人人能知犧牲一已以利社會蓋取其與耶穌眞理相合也此會設有全國協會其地址在上海靶子路六十一號各處分會計已組成者有北京天津上海廣州四處其在組織中者計有香港長沙武昌漢口福州蘇州杭州奉天成都等九處其附設於公私立之學校中者則有四處而教會各學校中所附設者且至六十三處之多此外有聯合會每年必招集一次其分組法聞以地域爲歸計全國之非教會所設者爲一組中國北部諸省爲一組長江流域爲一組中國中部東部爲一組福建省爲一組廣東及其鄰近諸省爲一組凡此皆其會務經營之大致也會中設備於教育一門尤爲注重舉其槪要約分七門（一）道德會（二）聖經班（三）半日學校（此校專爲已嫁及失學之女子而設）（四）高等英文科（五）各種特科如烹飪縫紉剌綉英語唱歌圖畫打字鋼琴等（六）講演會如家庭衛生及一切有益婦女之事（七）寄宿舍爲外埠會友道出滬上者而設又有體育師範學校亦爲此會所辦主任者爲陳英梅女士其主旨在提倡體育造就師範人才成績頗著内地來學甚多學校之體育功課由此校派員往教者聞已十有二處此又女子教育中之一特點也會中各務主持之者爲董事部凡籌集經費支配要務以及督促一切進行均爲此部之專責其額爲十四人由會員推舉今任董事者中西均有如孫聞遠夫人李登輝夫人曹錫庚夫人黄佐廷夫人朱庭祺夫人鄺富灼夫人梅華銓夫人丁鎔夫人曹復賡夫人韋增佩女士聶仲芳夫人皆其著者然則此番籌欵　事其會務之發展當有可觀也 
[英語禮拜預誌]  
　　陽曆十二月號（星期日）下午四時爲虹口東百老滙路元芳路口聖安得烈堂舉行第三次華人英語禮拜之期其主理教士都孟高君已特請聖約翰大學監督卜舫濟博士演講關於吾國青年之要道并有著名音樂家奏琴凡男女各校學生及通曉英文者莫不歡迎云 
[公廨襄讞王肇之逝世後之悼詞]  
　　公共會審公廨副會審官王君篤基於前日午刻在新閘愛文義路金星里公館内因病逝世已誌昨報昨晨九句半鐘英副領事卓乃爾君蒞廨會同正會審宜關炯之君升座第二公堂（即樓上公堂）即據哈華托律師處卜納特君致追悼詞云鄙人旣爲律師中年長之人用敢代表律師公會致其哀忱我人對於王襄讞之逝世實深哀悼鄙人雖未獲在王君堂上爲一次之辯護然常聞諸他人君實克盡厥職不愧爲正直無私之審判官也友人海司君曾常在王君堂上辯護今亦在此敢請海司君路加數語以表吾人感激王君之意云次由愛理思律師代表海司君演詞云鄙人蒙諸君推舉得代表律師公會以悼惜故襄讞王君肇之曷勝榮幸方噩耗傳來鄙意律師中必多半以爲駭異卽以鄙人個人而言初且未知王君政躬不豫也鄙人之幸得時在王君堂上操辯護之業蓋亦與在上海執業之其他各律師相同而部人之所不能忘情於王君者良以王君在本公堂審理案件時實具有特别性質即對於無論何種刑民案件於未行判决之前必出之以忍耐審愼也故襄讞對於律師及訴訟者恒虚懷相待是以人莫不敬之且共所决之案（鄙意此乃審判官最應贊揚之處）從不聞有不滿意之表示或受輿論之反對鄙人敢謂鄙人所言亦堂上各律師之心意鄙人更请向堂上聲言同人等對於故襄讞實同聲哀悼更望所遺之缺由同一精能和善之人繼之次由英副領事卓乃爾答詞云卜納特君海司君以及諸律師諸君對於吾已故同事王篤基君旣深表其哀忱鄙人敢代表故襄讞及鄙人一已深表謝忱憶故襄讞一生均耿耿爲國其與吾人長别僅四十八歲亦云早矣王君雅有故朝遺風鄙意若此德望後世官長極應效法之也王君生性和善學不厭教不倦無黨無派其審理各事堅毅無所畏懼惟有時亦發其慈善之心使可憫之罪犯得筆下超生君之殁在吾人失一良友在社社失一善官鄙人對於諸君之表同情於王君請更再申其謝忱云末由關君答詞云副會審官王君篤基不幸於昨日因病逝世跡其生平政績在滬充虹鎭巡防局公共公廨副會審官在鄂充度支公所會計科長洋務局會審官諸差均能實心任事措置裕如故所至聲望幸隆中西人士無不交口稱頌鄙人與之同官最久公誼私情素均浹洽今不幸溘逝在公爲人材惜在私尤爲友誼悼慟承英副領事宣佈王君生平政績並二律師代表律師公會致詞銜感殁存鄙人理合道謝並代王君家屬陳謝云 
[青年會今晚之樂趣]  
　　四川路青年會今晚八時開同樂會除演最新製加長影戲汽車媒外又有美國新到技術家試演換形術木人傳聲以及巧妙不可思議之技藝不獨滬人士絶少寓目即泰西各國亦所僅見該會現當徵求會員之際優待來賓每人看資祇取小洋五角會員劵則減取三角并聞今日下午六時尚有會餐會精製西餐每客五角外客一律歡迎並不增價云 
[出口華茶應向海關調查]  
　　駐英施公使電詢華茶運英噸數每年至少若干以便與英政府交涉免禁進口令轉商會查明報部一事當由薩交涉員函准上海總商會復稱此事上海茶商向無統計應向海關查詢近三五年來出口噸數或可援爲依據等由聞交涉署昨已函致江海關監督查詢矣 
[舉荐帮傭之惡意]  
　　西鄉北橋近鄉民何杏生有女阿英今年二十歳舊曆正月間有吳福生王關生二人至何家稱欲舉荐阿英到申帮傭每月可得工資三元何遂命阿英隨同吳等而去匝月之後何向吳等索取阿英工資吳等託詞游約至今並無分文向詰阿英現在何處帮傭亦無實在地點於是知係受愚乃於前日至該管縣警察二區警署控請究追經該署飭警將吳福生王關生獲案研訊一過備文飭警於昨晨將吳王兩人連同原告何杏生申送縣警察事務所收押候究 
[勸售印花稅票之疑竇]  
　　昨日午刻有一年約四十左右之人身穿華服手持皮包一個至大東門大街各商家袖出卡片上書王孝銘字柏生福建人並稱係印花稅駐滬辦事處員司特來調查商舖帳簿上黏貼印花是否足數等語並勸購稅票各商店拒却者有之向之購買一元或二元者亦有之惟德源祥等各商店所購之票與現在普通所用之票比較字跡不同顏色有異且加蓋駐滬辦事處五字當以是眞是僞不能確定君羣至商會查詢虚實二 
[財廳催解稅欵]  
　　上海稅務總公所高所長現接江蘇財政廳長訓令以現值國家多難公需浩每之際所有該稅所征收稅欵急宜隨時催征集數報解來廳以應急需等因高所長遵即轉知各認稅商人從速籌集的欵繳所彚解 
[私帶紅土案請求復審]  
　　粤人傳根私帶红土經過虹口百老滙路被一千二百四十九號華捕查見將士搜出帶入捕房轉解公共公廨經中西官訊實判押西牢一年七送海關銷燬在案兹被告家屬不服判决昨延律師投廨聲稱被告向在瑞鎔鐵廠做工素來安分此次受愚代帶烟土有見證到堂證明請求准予復訊中西官判令退去候核 
[押犯挖洞圖逃續紀]  
　　虹口哈爾濱捕房押犯張阿三何阿金前晚在押所内挖洞圖逃被看牢巡捕查見禀明捕頭嚴行看管昨解公共公廨經中西官訊明判張何兩犯各加押西牢三月示儆 
[冒名行騙之處治]  
　　虹口百老滙路一千二百九十六號門牌外國食物店主西人指控孫阿三吳學林揑寫字條冒騙值洋三十餘元之食物一案昨晨由公共公廨復訊原告西人投訴前情訊之孫吳供稱此事實係在逃之馬某所爲求宥中西官以被告等串騙屬實判各押西牢三月以儆 
[新審廳長業已抵滬]  
　　新任上海地方審判廳長陸守經業已抵滬假法新租界勒路怡和里民房爲寓所本定陽曆十二月一日（今日）履新昨日清晨陸君乘坐馬車詣上海地方廳謁會時適審判廳長袁麟伯往寗未回檢察廳長林仲立亦因爲時尚早尚未到廳當由某推事官等迎陸入内苟談片刻面别 
[汽車撞斃鄉人]  
　　前晚七時有一西人乘坐汽車在愛多亞路自西往東將及三茅閣橋堍突有鄉人王澕從英界向南經過被該汽車撞倒受傷卽由巡捕報告捕房飭送仁濟醫院醫治奈受傷過重延至卽晚九時在院氣絶 
[金號跑街夥被人踢傷續誌]  
　　昨報紀北巿乾亨金號之跑街夥顧文卿被某西人在道勝銀行門口踢傷下部送往寶隆醫院醫治一節兹悉受傷者實係施文卿素有痰疾自被該西人踢傷後即經醫生施救漸漸蘇醒昨已全愈矣 
[私接電線之辯論]  
　　法商電燈公司由巴仁律師代表至法公堂控稱通成押店私接電缐偷用電汽查出後據該店夥友張瑞卿云係由明記電燈店中人唆使私接後由捕房傳到明記店夥詰問不認顯係被告自已私接公司中損失甚巨應請堂上責令賠償並從重科罰以儆效尤訊據張瑞卿供稱三月間因電燈熄滅通知公司中不來修理故由店主陳阿狗雇明記中人到來修理中西讞員即傳陳阿狗至案詢問明記派來修理之工人爾能至明記店中指出否陳答稱爲日已久明記店中工人甚衆難以指認旋由明記店主施記祥投稱商人小本經營店中祇用工人一名從未至通成押店修理電燈請察後由被告所延愛倫律師到堂代辯良久中西讞員判令退去候覆訊核斷 
[花會航船吞没彩錢]  
　　甬人戴榮林（卽小後縫）專在浦東爛泥渡一帶糾人賭打花會（俗稱航船）前日向該鎭聚成飯館主楊聚生攬得打花會錢五千文當晚中彩每千文計得本利二十八千詎戴心起不良盡行吞没昨楊聚生與戴在途遇見向之詰問致相毆相旋經三區崗警陳家玉到來將兩造併拘至署由解警正詰明前情判戴罰洋十元楊聚生從寛斥釋 
[賭徒踢傷孕婦之懲治]  
　　花會賭徒楊阿開（卽處全）因任三泰路一百三十三號屋内踢傷孕婦王張氏肚腹致氏堕胎腔經捕房派探將楊拘解公共公廨訊供狎候原告傷愈再核在案昨晨由廨復訊原告王張氏借見證女子張二寶張阿彩相繼投案證明被踢受傷墮胎情形訊之被告供認不諱中西官判楊押枉西牢四年期滿逐出租界 
[祈夢賭徒受罰]  
　　張阿四戴阿玉汪少根三人因嗜賭花會至閘北公益里一百六十八號空屋内向縊死鬼祈夢被巡警拘獲等情已記昨報兹悉此案昨經司法科段科員訊明判各罰洋兩元並傳諭該房主嗣後不准再容管門人引人在該屋内祈夢以除迷信違干併究 
[竊賊戳傷事主]  
　　匪徒倪德標前晚潛入西藏路二百三十八號門牌張洪鈞家樓上圖竊被張警見喊捕倪即取出洋刀將張之左手戳傷圖逃當經張之家屬鳴捕將倪拘獲帶入老閘捕房昨解公共公廨請究即據中西包探上堂禀明前情經關讞員商之英卓副領事判倪押候原告傷愈再核 
[行兇嚇詐之控訴]  
　　販賣礱糠之常鶉人何全榮指控黄成志串同周阿金行兇將伊毆傷並嚇詐洋一百元等情昨由捕房將被告兩人拘解公共公廨请究原告延律師上堂代表譯訴前情並將紅十字會驗傷單呈案請察訊之被告亦延律假到堂代辯中西官判候復訊再核 
[店雖關而常開]  
　　新閘路一千七百六十八號門牌已閉鴻園烟膏店私售烟膏被九號西探目查悉昨將該店夥許阿清李子峯及見證馮阿二連同抄獲之煙膏數百盒併解公共公廨經中西官訊實以該店主在逃未獲判李許兩人各罰洋五十元充以烟膏送往海關銷燬 
[催解違警罰欵]  
　　淞滬徐警廳長昨日傳知所屬各區署所略謂現值公欵奇絀動需浩繁所有各署所辦理民間違警事件之罰欵本月份共受理案件及罰金若干着即分别列表詳報隨將罰金彚解來廳以便核對後將榜示加蓋戳記發回粘貼各區署所前以昭大公等因各警正警佐遵卽清查細數預備造具表册呈報矣 
[林廳長宴客]  
　　福建閩侯地方檢察廳長李君因公抵申寓泰安棧昨午至地方廳與林檢察長晤談良久而别是晚林君即假一家春番菜館請李君並新任上海地審廳長陸君等赴宴賓主盡歡而散 
[縣署批示五則]  
　　渡夫頭張桂林等禀爲揑情朦禀聲請澈查由呈悉查此案前據吕順卿等以義渡違背定案朦禀加價環求撤銷等詞來縣具呈業經據情咨准工巡捐局復稱業經派員復查此項增加渡資衆情實未允洽應將布告取銷仍照舊章收錢五文倘各渡夫藉端勒索立卽重罰不貸等因咨復到署該渡夫等猶敢飾詞凟禀殊屬荒謬特斥此批 
　　二十三保十四圖民人顧阿虎呈爲掽措不掉正方單請備案並諭令理妥由據稱王升文方單計地三分八釐係該民宅基單據前由已故之賈川川抵與張姓如以原單收回必須償清原單之抵欵如以賈中才户計地三分三釐之方單掉換必須邀同圖董地保查明如何糾葛切實清理母庸呈凟此批 
　　吕順卿等呈禁革增加渡資請布告周知由呈悉候布告周知仍自向工巡捐局請求示禁可也此批抄件存 
　　銀　工帮吳國璋等呈事經解决繳消布告請核收由呈悉繳到前頒布告存候核消此批 
　　二十二保二十二圖梱保王乾寶呈爲玩户積欠忙漕請求提追由呈悉候提王海榮訊明核追該保亦來案備質此批 
[淞滬警察廳批示兩則]  
　　類防止謀亂起見而於尋常民刑各事槪不在範圍之中該商等開設銅錫舖號爲林甫華等騙取貨物此係普通賣買殊不能輒令房主擔負責成來呈殊有錯誤碍難照准惟林甫華等遺留生財物件該商爲日後公攤地步請求封關尚屬正當仰候飭區點交房主收管以免散棄可也此批 
　　黄六彩禀批呈悉查爾子黄德勝即黄德盛前據南滙縣探捕報告於夥刧坦直橋吳姓一案頗有關係業經决定候提訊究如果問心坦曰不難一鞫而明現在案未訊結所請應母庸議此批 
來函 
[丁仁傑來函]  
　　敬啓者頃閱貴報二十九日本埠新聞　内有黨人孫强夫被拘一則内載奉天蔣介石即孫强夫云云查奉天黨人從無蔣介石之名即黨人中除浙江蔣介石以外並無第二之蔣介石近日駐滬偵探每有貪賞圖陷等事今或誣指蔣失石爲孫强夫亦未可知但浙江蔣介石乃民黨中優秀分子現住廣東任軍政府參軍之職並無跡涉嫌疑之事亦無在滬被捕等情故孫强夫與蔣介石顯係二人不能誤認誣指可以證實請煩貴報將此登入來函欄内以免誤會而明虚實是爲至禱丁仁傑啓 
[滋泰押店來函]  
　　敬啓者兹見貴報登化會賭棍鄭阿慶一節查鄙人在新記浜路開設滋泰押店向不嗜賭想必另有他人名姓相同事關名譽請爲聲明爲感鄭阿慶上 
雜評二 
[實業團與新聞記者團（步陶）]  
　　日本實業團之來華行將歸國滬上新聞記者團之赴日今方在途此誠中日兩國國民外交之見端也顧中國地大物博實業前途正待發展故日本實業界有此一行東隣新聞家步調齊一對於政府國民均有其適當之鞭策以爲凡百進行之數促我滬上同業感焉故不憚越國以期與一爲握手然則中日兩國國民之行動其目的固各有所在與惟是日本實業家之心乎中國狀况無論居者行者殆無一日或去諸懷今以團之名義惠然蒞止殆猶形式之偶爾可見者耳我滬上同業其平日之東渡者雖時有所聞而以團體視察名義與東邦人士作國外之酬酢要以此行開其先此蓋中日兩團實際上不能無所異同者且日本實業團已將返國而在滬團員之行動曾不聞有何聲響之可見而我同業視察團則逐處時有歡迎之聲鄰邦朝野一時爲之轟動此又形跡上兩團靜喧相異之一點矣異日者所事旣畢兩團團員各出所得以饗國人不知實際相較又孰多而孰少也朂哉同業尚其有以副我國内之殷殷翹盼焉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[勸新内閣十思書倣魏徵諫太宗十思疏] [  陳仲陶]  
　　某聞求止沸湯者必先抽其薪欲固大厦者必堅其基礎思　外侮者必弭其内訌薪不抽而望沸之止基不堅而欲屋之固訌不息而思國之强某雖下愚知其不可而况於明逹乎公等當政權之重居要津之地不念兵凶戰危弗戢自焚斯亦益薪以求止沸内鬨而欲禦外也方今民國變故紛乘締造者實艱愛護者蓋寡豈作始簡將畢鉅乎蓋黨幟張則主奴之見深派别繁則傾軋以相凌主奴則黨同而伐異傾軋則同舟如水火雖災殃之洊至天心之示警終熟視而若無覩充耳而若不聞覆轍匪遥可作殷鑒不遠之復所宜深愼誠能守法律則思樹之以風聲重國會則思開心以見見對西南則思寗人而息事戒鬩牆則思懸崖而勒馬和南北則思固結以免亡尊輿論則思集思以廣益除惡稅則思休養以息民謀庶政則思執兩而用中對異黨則思無裨闔以爲能愼外交則思無張皇以僨事總此十思處理百政熱誠以赴之平心以出之則畛域可以除兵氛可以息民意可以伸民困可以蘇治平有象亂萌不生何致干戈連年蹈葡墨之覆轍哉（三） 
家庭常識 
[白障]  
　　目患白翳者治用不落水猪苦膽一個法以小刀剖開取出苦水棄去膽囊將苦水置之銅杓内向炭鑪上煎令乾卽爲小丸如菜子大一苦膽約可成數十丸候冷納入病目遇熱丸仍化爲水能去翳障朝夕各納二丸俟一苦膽盡卽愈神驗無比 
[模影畫]  
　　將盆種蘭竹移至光亮燈前（離燈遠則影小離近反是）更取素厚紙以圖畫釘釘於壁上影處（則其影在紙）乃以柳炭筆照影摹描之便得極肖蘭竹之寫意畫矣 
[又法] [  吕翼之]  
　　向南玻窗秋冬時日必照着可取盆花置窻外則其影必現於玻璃人於窗内取紙玻璃上則影益明以筆照影描之便得此花極肖之形惟葉之正側當於描後改正之 
[白葡] [  張嘉穗]  
　　白蘿蔔爲化痰衣物苦搗汁半杯入薑汁一二滴蒸之温熱（過蒸則熟）飲之無論痰多寡及閉塞不通者立愈其功用較諸化痰藥品尤佳（不受酬） 
集益錄 
[答六十六問] [  孤舟] 　 
（一）辣蓼草即蓼其名之在本草等書中者皆曰蓼藥肆中無之鮮者曬乾儘可轉運浸取汁液浸約一晝夜浸汁之水以二三倍積於乾蓼爲度製酒藥之時候普通皆在盛夏惟酒藥制成後貯藏極難一經潮濕卽失效力普通釀造之多失敗大半爲酒藥失效所致故鄙人改於釀酒時製之以便隨制隨用自改更以來已經釀造二次非特醱酵佳良且得美酒焉 
（二）麫粉可以製酒麴磨麥成粉須磨至細如麫粉製造酒麴之原料除麥粉與水外别無他物 
（三）釀製酒液之洗米水須用帶沈澱者 
（四）蒸飯洗冷後須即落缸製酒酵所用原料之配合每用糯米百斤加酒藥二十兩酒麴一石五斗水二百八十至三百二十斤適用酒酵之醱酵温度最氏者須至攝氏二十七度倘酒麴與水加入缸中已經五日尚未發熱卽爲不醱酵須設法救助之如發熱而不逹攝氏二十七度可攪拌之如更閱一夜尚不逹攝氏二十七度則爲不充分醱酵亦須救助救助之法可於室内遠缸處燒炭以温之惟須注意室内温度亦不可過高普通救助法則多以棉被棉衣稻草等物護缸或用微温水沿缸壁徐徐灌之惟此三種救助法不過爲救助法之重要者實則原因繁多救助法亦不一不能拘拘於此三法也酒酵製成後浮於面上之粕須取出（可以蒸取紹燒）然小釀時多不取出以免多勞蒸飯酒藥下缸時須先攪匀然後搭成凹形酒液醱酵温度至低者亦須至攝氏二十七度不醱酵及不充分醱酵之救助法亦與酒酵同壜之蒸熱揩乾不遇取其迅速故亦可改用熱湯盪過覆地俟乾 
長篇小說 
[社會小說貪嗔小史] [  常覺小蝶天虚我生合譯]  
第三十三章（三） 
　　施德旣導依洛克入棚白倫方雄談　發論其　事直自認爲福國利民之偉業凡英倫全國胥沾其澤因不獨一南蔚也施　曳依洛克於旁靜俟其言掩口竊竊笑直至白倫詞源告竭乃側身而前撫其背曰先生勞矣白倫初未見二人之至回顧見爲施德乃莊容曰汝來奚爲其辭色殊嚴重施德不禁挾冠於肘俯而鞠躬蓋習慣不能去也白倫又白施德來果何爲施德曰有客欲面主人曰客何在施德乃指依洛克曰卽上人耳白倫蹙額曰依洛克乎胡云爲客惟我此間有客殊無暇與彼接談且孺子亦有何事施德毅然曰無他蓋依洛克所欲言者卽華雷谷產業之事耳言次乃作詭笑以爲白倫必驚然白倫殊不動略一滯頓卽展笑容曰依洛克汝乃爲此乎此則甚佳蓋我正欲與汝接洽此事祇以鑛務大忙無暇兼及曩所不言者欲令汝得意外之欣喜耳今告汝華雷田產欲歸汝者亦正有多金矣言時鎭靜如恒殊出施德意料之外施德乃轉自覺其唐突良久始曰其數蓋已五萬四千鎊矣白倫笑曰有如許乎不謂汝乃留心於此因視施德而目光蘊怒可佈又曰依洛克願汝明日來吾許吾當以簿記示汝施德汝則有汝當爲之事此固無營汝也又視依洛克曰汝運良佳乃得我爲經理之人不畏汝產之失或者汝尤可爲礦務之股東語未畢施德已冷聲笑曰礦耶此礦爲汝有耶休矣須知汝以詐欺得之而其眞正之主人即將挺身而出即汝現在所立之地亦爲越界非但礦產不汝屬即汝之身亦恐失其自由矣白倫詫曰施德汝癎發耶此何言者施德曰吾言此鑛非汝所有亦非汝四十股東所能共有凡一寸之銅一尺之土自有主人主人非他即納蘭李克也白倫乃失笑曰施德汝眞癎矣夫此礦地我以千鎊購自李克之家且有納蘭親筆簽字夫誰不知而用汝嘵嘵爲施德曰汝儕夢耳汝見納蘭親筆簽字乎若爲間接則白倫與納蘭之間必有一人受人之欺然而納蘭非可欺者今已得其扶助之人其人非他即納蘭之未婚夫而亦受汝欺侮之依洛克是也此語出白倫乃大駭顧其機變頗優則曰依洛克汝來吾有語語汝依洛克從之行至於僻處爲衆人視線不及者白倫乃低聲曰依洛克洛娶納蘭耶曰然曰彼售其地汝亦當聞之依洛克曰先生納蘭自赴龍滙之後未嘗一返其家昨渠自言固未簽字但核筆跡不難立辨白倫聞語始驚知依洛克之言必不謊也因曰然則吾竟受愛梨之欺乎依洛克曰但訴於法其事亦不難立辨自倫駭汗曰休矣果如是者一旦對簿公庭愛梨固犯詐欺之罪而我所投資本將由納蘭以償我乎吾恐一弱女子亦必不能勝此大任一經宣布則且兩敗俱傷又何補耶汝旣爲納蘭未婚夫汝可與之商謂我之意或將此礦爲彼我共有則一切經營吾當力任艱鉅而利益共之明日汝可與魏將賁至吾許渠爲汝父故交吾當以汝所應得者交托於彼蓋汝終爲孺子非有老成人爲之監護吾甚懼負汝故父之托也若施德者則爲翻覆小人汝宜愼之依洛克聞語頗感以爲曰倫待人以誠殆無出其右者而不知其貪心正熾胸中城府之深相不可以淵谷喻也（第三十三章完） 
 
 
 

Page 15

 
 
   
 
 

Page 16

 
 
   
 
