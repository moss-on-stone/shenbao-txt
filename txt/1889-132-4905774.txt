# 1889 - 132 - 4905774

 

Page 1

 
 
[石印傅選戊子省鄉墨出售] [  點石齋代啓]  
　　山陰傅子蒓先生每鄉闈揭曉後必取中作中之尤雅者加評圈點都爲一編刋板流傳嘉惠士類此屆戊子墨選出在京友人寄示原刻受而　之洵是金科玉律爰託點石齋付之石印以公同好所有叙言例言與主試之官階科第並後附之試帖詩一仍舊貫至於文中之致勝奪目處另有屬　委曲詳盡以言之現在巿上所售鉛字本子無有眉批也則此本之所以勝人一籌者在此幸購者垂鑒焉分釘二本價洋四角半本埠申昌各書坊　外埠點石齋分局皆可購閱此佈 
[點石齋售書啓略]  
　　經策通纂○是書蒐羅宏富取用不竊購此應試可咄嗟辦然門徑非由素　臨事獹易張　預置　頭隨翻隨　則臨用之獲益更麥通人　　　矣今定碼洋卅五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○　文一萬五千首其中向無陳作而特搆者不下葛首新穎美備無踰於此碼洋八元○五鳳樓試帖○得詩一萬二千首慶　土飯旣不　入碼　置元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類　多不　　誠本埠外埠俱有分鋪士商就近賭取可也此佈 
[新到木板書籍寄售] [  申報館主人啓]  
　　啓者今有木板各書藉寄售該價可格外克已計開白芙堂算學叢書五元黎註隨園駢體文一元六角王船山全集十八元歸震川集三元尤西　集二元四許氏說文二元養雲試帖二角四四書句讀三角小學韻語一角五初學玉坽瓘二角杭寸六才一元千良方三角六如欲買者請至三高路申昌書畫室或本帳房均可此佈 
[書寶侍御奏請嚴定候補人員考章摺後]  
　　閱四月初五邸抄有湖廣道監察御史寶侍御女一摺謂分省補用人員文理未盡通曉請旨嚴定考章以重吏治不禁擊節不置若寶侍御者可　得持原握要之道者矣失近來仕途流品龎雜幾等於文昌宫聾童署理文衡時師曠和嶠輩皆可厠身末席若但就又理而論猶其小焉者矣然文理苟未盡通曉則不但幕反之賢否未能詳察而胥吏輩更得以上下其手如丐者之撮弄猴子若偃帥之提掇傀儡而彼目不識丁之儼然一官直不啻尸居餘氣其足以爲霅者可勝言哉夫國家旣不得已而開捐例准令人納資爲郎則富其開捐之時初未曾明定禁令謂不通文理者不准捐納而於是一竅不通者亦得以銅臭熏人于于然彈冠而來旣得以列名仕版彼其志亦不過藉以光耀門楣炫示鄉里爲戚族交遊光寵如是焉而已何以治民何以報國固懵然不知也一旦於其到省之日而忽焉欲核其文理彼將曰是何異引人上屋而拔其梯也朝廷不欲以此貽人口實故不得不稍從乎寛而各省大憲又仰體朝廷之心以爲心遂致寛而又寛所謂騐看考試等事均爲虚行之故事於其人之文理一層從不提及一似咸奉仲夫子何必讀書然後爲學一言爲金科玉律者然廼致謁見之時幾有人倒持手版是豈設官以治民之初意又豈不得已而開捐例者所能逆料也迨至趨而益下則有以考試定其去取之法到省時先考其人之能否能者留之不能者雖不卽揮之使去而不子差使不啻使之再加習學如此而仕途爲之一肅然曾見藩憲之考官矣亦如考生童書院之式不過不在書院而仕微署出一題則仍四子書中單句題也又一詩則仍五言六韻之試帖詩也此輩本以不樂於從事貼括故趨於異途今乃從異途中又驅而迫之以其所不願是則所謂逼將蠶作繭又何怪乎有升屋拔梯之怨也彼旣久不從事於詩文而又不得不以此應命則惟有情代而已惟有搶替而已惟有外搶傳遞而已昔在蘇州見佐雜各官之逢考試而辦外槍者不知凡幾而彼卽用班以及由正途出身之官藉此可以稍分其潤甚至有請幕友充作跟丁入内代作者其窘迫之狀較之秀才之於歲考爲猶可怕而爲上官者亦明知若輩中無眞才設或一經認眞則曳白而出者其數不止過半直可以空兾北之羣於是奉教于不痴不聾不作阿家翁一語含胡將事雖明知諸弊亦不忍揭而出之并不欲嚴爲防之而吏治乃永無起色之一日矣先時所考者爲詩文後亦知此事與若輩爲氷炭不欲强人所難旋改而爲策論此則可以覘吏才矣顧策論題多空廓黠者預請人作成百十篇以爲抄襲之計往往有文不對題者且又有雷同者蓋預作之論其稿或有傳揚於外者遂至一遇依稀彷彿之題而彼此皆抄此一篇所謂英雄所見略同也如是以言考其考又何益乎考時有列上等者上司又以體恤寒畯者旁及於屬僚酌給以膏奬而考者遂不以此爲見才之地而竟以此爲覔利之途耳買槍也與之言定或作四六分或作三七分或作對分甚至於有因此紛爭者仕途至此復何言哉寶侍御蓋亦深悉此中情弊而欲爲國家收眞才之用故有此奏摺中所云不認眞不得法此二語實足以抉此中之病源至云上司名爲考試而於出題後卽行退堂均俟試卷交齊彚總呈人雖云曾經面試其中代倩傳遞在所不免安得以見眞才至於閱卷時或喜書法或重詞華居然場屋光景安得以見吏治故請飭卜各省督撫於分發人員到省之初不必預定考期每遇公暇立傳該員應試限以三四員爲一次上司在座出題之後禁止接談出入有交卷者先取公事使之讀聽其句讀令其講解此時文理通否無難立見然後評文卷以定優劣而於文筆生熟字迹工拙皆不予深論嗣後又加以隨時接見隨事考察如此而眞才有不得吏治有不振者乎此言也不誠得持原握要之道也哉 
[本館接奉電音]  
　　昨接在京友人發來電音有本月十七日諭旨三道敬謹譯登○四月十七日奉上諭剛毅奏兵丁借支常平倉榖開單呈覧一摺山西省前四年間被旱成災兵民生計維艱准予借給倉榖除歴經扣還外尚有未還榖石無力歸還加恩着照所請所有各兵丁未完前借倉榖一萬七千十石零着一律豁免以示體恤單併發欽此同日奉上諭浙江台州府知府成邦幹温州府知府福榮均着開缺送部引見欽此同日奉上諭前因山東連年災歉迭次籌撥銀兩復以該省災區甚廣截撥南漕賑濟朝廷軫念竊黎無時或釋朕恭奉慈禧端佑康頤昭豫莊誠壽恭欽獻皇太后懿旨東省災民甚衆恐前撥銀兩尚有不敷着發去宫中節省内帑銀十萬兩作爲賑欵交張矅分委妥員詳查災過迅籌散放欽此該撫務當仰體慈懷妥速遵辦總期實惠及民毋任稍有弊混以副加惠災黎至意欽此 
[燕巿歌聲]  
　　劉省三中丞以臺地日癖生番就撫一切事宜規模甫具紳耆人等追慕已故兩江總督沈葆楨 
 
 

Page 2

 
 
船政大臣吳賛誠前在臺灣籌辦剿撫各事况瘁不辭洵屬有裨地方遺愛在民擬於臺垣建立專祠以隆報饗等情據請專摺馳懇恩准刻奉硃批該部議奏欽此○吏部示傳所有坐補國史館漢謄錄官柯益恭王瀚存陳萬榮等三員限五日内取具六品以上同鄉京官印結塡寫履歴親供親身赴部騐到有執照者携帶呈騐以憑送館勿得自悞○廂藍旗護軍統領處爲知照事本旗現有隨同辦事護軍叅領一缺護軍叅領二缺副護軍叅領一缺空銜花翎一缺護軍校一缺尚未揀選有人相應知照承辦正藍旗護軍統領處查照辦理可也○新調禮部在侍郎文少宗伯興擇於本月初一日卯刻到任又新授都察院左副都御史沈眉督副憲源深擇於本月初二日午刻上任又新調户部在侍郎續燕甫少司農昌定於本月初三日已刻上任○前紀睿邸等將大挑一等舉人揀分河工試用揀挑三次僅分河工試用三十名計開三音布滿洲曹德沭直隷王錫卣直隷朱起鵬直隷顧炳寰江蘇韓國鈞江蘇周内炎安徽吕鍾嶠山東于孟鑑山東樊雲岫山西傅廷祺河南康殿琛河南雷蔚璊陜西李崑桂甘肅歐仁衡浙江徐乃義浙江吳日升江西黄佐唐江西林宗開福建兪賓三福建向植湖北曹沐棠湖南馮錫瓚四川戴綸喆四川梁天桂廣東翁爲龍廣東古銘猷廣東湯煥章廣西張士鐸雲南鄧景臨貴州○醇親王自上月廿二日前往昆明湖宿海淀園子四月初四日乘轎返邸○聞皇太后擬於今夏臨幸玉泉山香山園子等處雖未見有明文而該管官已妥爲收拾打埽潔淨以備翠華蒞止也○西四牌樓北石碑胡同王某夫婦年近半百僅有一子年方六齡名長兒愛之不啻掌上珠上月二十七日早飯後出門玩耍逾久未回王夫妻赶出喊呌徧覓無蹤未知能珠還合浦否又西直門内順城街有鳳十現年十九歲亦於二十六日出外啜茶至晚未回其父兄篇爲尋覓至今杳無音耗○總理衙門派往烏魯木齊俄文繙譯教習桂榮近經劉毅帥奏稱桂榮自光緒十二年三月間到烏迄今三載於署中一切俄文細心繙譯毫無舛誤且於教習學童用心指授不厭精詳尚屬著有微勞自應按照洋務人員到差三年准照異常勞績保奬擬請將該員免補郎中以知府不論雙單月選用並加鹽運使銜以示優叙而勵將來等情未知能邀恩准否 
[拆橋紀聞]  
　　鐵路公司新建橋梁拆毁情形迭列前報兹聞從三月二十日起至廿九日由製造局匠奏手祗起木椿一根天津道胡觀察恐悞漕務深以曠日持久爲慮三十日改由大沽李某假用唐山機器濟以人力設法動工由觀察在塲督率是日又起木樁一根以爲以後當迎刃而解詎事機不順翌日起重之鐵練截然中斷嗣經法外設法天津道胡觀察及津海關道劉觀察長蘆鹽運使司額都轉連日到塲督率至初八日又起木樁五根大約最速需三閱月始得全樁盡起其鐵樁四具更不知若何費力天下事大抵締造極難毁棄極易何此橋成之固難而毁之亦不易耶事敗垂成殊堪痛惜 
[茶巿續聞]  
　　漢巿紅茶於四月初十日經俄商開盤收辦至十四日止此五日内英商收辦不多總計寧祁共到二百三十四字核算二五工十一萬七千餘箱售出一百九十字計額六萬餘箱兩湖到八十三字核算二五工五萬餘箱售去十四字計額七千有奇據聞寧祁頭字茶經已來齊續到者惟二字矣查兩湖有路程窵遠之安化桃源醴陵湘潭及宜都等處刻下尚未到漢近年英國行家如寶順阿化喴怡和協和得和禮記等多有改運俄莊茶目下已售十萬箱光景因許多未入行情簿不能確查昨聞售出高橋茶多字得價三十兩簿上無一字登刊大約已沽出之茶照數核計俄得四之三英得四之一詢諸英商何以袖手稱嫌高價耳刻下行情寗州茶三十六兩至六十二兩祁門三十七兩至四十九兩河口廿兩至廿三兩此三處行情已高於上年三五六兩長壽街茶三十一兩至三十六兩現在高莊茶均被俄商購辦殆盡續來者不多剩亦有限兩湖之羊樓峒茶廿三兩五至廿八兩平江茶十九兩至廿二兩聶家巿十九兩五至二十三兩羊樓司二十一兩至二十五兩此四處價亦高出上年三五兩惟高橋茶比舊每担高七八兩此番做高橋茶者頗得厚利雲溪出産稍次因天時多雨茶樹受寒所萌茶芽不旺本年兩湖茶據客云山價雖昻照現在行情穩在雖不得厚利尚稱過得去寧祁山價甚昻因多莊之故每年開秤未幾卽行倒碼今則不然如現售出六十兩者頭字猶難賺錢二字更甚山頭規矩頭二字進價彷彿將來售二字價必短矣今年兩湖茶或可保本寧祁吃虧者多此說未知然否滬漢錢莊放銀約三百數十萬較上年爲多而茶棧專放山頭亦如數放出今年寧祁兩湖茶高貨短絀各棧家甚爲憂慮卽各莊恐亦難高枕因所來之茶抵欵大不及也 
[潯茶續信]  
　　初八日天裕洋行開盤買進茶價已列前報連日各山莊運到茶箱約有數萬件該商等聞漢口茶價較潯巿稍昻因盡行附輪運漢十三日天裕洋行經復買瑞蘭二五寧一百十一箱價三十八兩雲芽二五祁一百四十八箱價二十六兩二錢五協和洋行買雨芽二五祁一百五十五箱價三十四兩五 
[潯城火警]  
　　潯城縣巷内余姓前年在府學間壁新造樓房七八間突于本月十三夜不戒於火西門城樓燃放五砲府縣遊守以及印委各員均至火塲彈壓道署鎭署各水龍立卽扛至灌救選鋒新勁等營兵弁或上屋脊救火或用太平鈎拆屋至四更時祝融氏始返駕並不延及隣右亦云幸矣 
[松試紀事]  
　　十七日卯刻楊文宗在試院校閱松屬武童技勇預縣牌示所有步箭未中一矢者除金山人數較少免扣外槪不准進院考試技勇以故該童卽能力舉百鈞咸束手而無所試其技矣同日金上南青新進文童脫落文詩稿及誤寫題字之十人進院覆試題扑作教刑各作經文一首詩題鴞集泮林 
[謀殺疑案]  
　　浙江平陽縣離城四十里北港地方開雜貨店之陳某年近知非琴絃再斷續娶水頭關孫氏頗有姿色三月廿六日歸寧母家陳有譜弟某甲爲藥店生意見孫氏而艷之遂欲害陳之命故以硝磺等物預理曠野魚更三躍火光猝起與陳遠遠望見乃紿之曰彼處定有財寳陳爲所惑竟於初二日夜闌人靜時潛往該處意圖掘窖甲先雇拳師兩人在彼守候見陳至硬奪鐵鋤將陳毆斃迨初四日陳子認係父屍喊報縣署孫氏聞夫被人謀殺亦服鴉片烟自盡孫父又以已女身死不明報案現聞甲與凶手俱提到　直認謀殺不諱第未吐所以謀殺之故耳 
[紅橋泛月]  
　　本月初十日上燈時揚州灣子街後某姓作坊晚炊遺火險遭回祿之災其時火已上炎勢將穿屋執爨者心慌意亂束手無謀幸隣人陡生急計將墻壁設法撞倒火始壓熄○揚州蘿灣某店撫一童養媳年纔九歲小名蘭子本月十一日同家人至井上浣衣忽所失在同日南河下某姓亦失五歲男孩傍晚又有鳴鉦覓子者詢之謂地官第南首某姓於今午遺失一女噫拐風之熾竟至如此家有子女者當其愼旃○揚州羊肉巷東首某姓家牆根欹側懼其壓也喚匠拆卸建築一新某日甫經工作天忽下雨工遂暫停午後雨止附近某某家四小孩爭集牆脚下嬉戯牆本摇摇欲墜又經雨水浸灌勢閱不支然一聲遽爾坍倒四孩全壓其下聲息全無父母聞知急急奔至瞥覩情狀幾於哭不成聲及將磚瓦搬開則四孩疊臥牆根皆未重傷惟額角譬膀擦破浮皮而已遂轉悲爲喜喃喃誦阿彌陀佛不置 
[私自弔打]  
　　住居大南門外棲流所左近之薙髮匠阿寶於昨日午後至丐頭周阿大烟館内吸烟一箬頃刻之間該烟館忽失烟鎗一枝阿大疑阿寶所竊向之盤間阿寶不認阿大大怒加以毆擊阿寶哀呼寃枉阿大復將阿寶弔起勒令認竊觀者嘖有煩言方將阿寶放下綑縳 
 
 

Page 3

 
 
署諸隙地時已傍晚不知作何了結也 
[診期截止]  
　　陸君秀甫善治喉痧症憫災區之廣願以醫資助賑前曾登報兹悉陸君以就診者太多苦於應接不暇此舉現已截止矣 
[移押縣監]  
　　平湖縣緝捕差役朱傑沈福在法界彩視街拘獲吳義和一名暫押捕房朱明府以朱沈兩人去而復來應先在上海縣衙門投遞文件再至公廨而吳義和未便久押捕房商諸謝副頭着將吳義和送歸上海縣署管押 
[歸案辦理]  
　　前報列法界吉祥街金裕泰客棧中住有竊賊被英包探查到拘解英公堂訊究等情該竊尚有同黨李雲淘仍住棧中經法包探拘押起到鋪盖三個鞋籃兩隻并押票等物解至公堂所有押票由法包探王榮培李雲發郁廷湘分投前往吊贓在英界衍大押店吊到藍紡綢皮袍藍呢舊皮袍元縐大襟皮褂計三件押本二十七千三百文法界城河浜信來押店吊到鞋子一雙綢馬甲一件計押本洋一元錢六百五十文啓源押店吊到綢裙計押本洋二元錢二十文信和押店吊白布短衫押本三百十文裕泰押店吊到手巾帽子等押本三百文同茂押店吊到洋布衫押本一百五十文德順押店吊到水烟袋押本四百文吉祥街祥源押店吊到綢棉襖押本洋一元錢十文肚兠二個押本二百五十文布衫一件押本一百文又布衫褲等押本洋一元錢一百文洋布褲押本一百文小東門外寶泰押店吊到手鐲等物昨晨法會審員朱森庭明府臨捕房發落各案時據英公堂捕役趙錦之夥趙三投案遞呈蔡太守來函請將李雲淘交來差帶回辦理朱明府卽將在押之李雲淘帶案法包控將所吊各贓一併呈案朱明府詰訊一遍着將李雲淘及各贓并裕泰棧起到之鋪盖鞋籃等均交趙三帶回英公堂辦理如有失主欲領贓物着赴英公堂呈報 
[背娘舅]  
　　虹口西北鄉人名丫頭者在老閘地方清潔局爲工人前夜九點半鐘時回家手挾扁担踽踽獨行過徐家花園忽有一口操湖廣音者從後面急急走至問丫頭往吳淞是否從此路行丫頭據實以告問其夤夜往吳淞何事其人言在營當勇官有要差一路行走閒話其人忽乘丫頭不備取束腰帶大住丫頭頸負之而去丫頭欲喊不能俄被負至麥田中丫頭已奄奄一息矣搜括囊槖無所有遂剝去布棉袄棉馬甲旋見有燈火二盞遠遠而至蓋東洋車夫也丫頭急呼救命其人卽取剝下之衣奔逃及東洋車夫到丫頭言明緣由其人已不知去向矣丫頭當卽回家昨晨至老閘茶館詳述情形識者曰此卽俗所謂背娘舅也行夜路者尚愼旃哉 
[勘視開沙]  
　　昨報列會議開沙一節兹悉海關道龔觀察會同裴稅務司布河汨司松海防劉司馬上海縣裴邑尊英會審員蔡太守代理法界會審員朱明府河工總辦翁子文太守王鴈臣司馬又請駐滬各國領事官訂於今日午刻乘坐官輪前往勘視開沙情形因此太守預飭捕房停解一日公事明日又逢禮拜所有捕房應解各案統歸下禮拜一解候發落 
[訊究竊犯]  
　　竊犯曹阿林因在高昌廟竊取某漆匠衣服逮案前日經縣署帮審委員何海曙明府升堂訊究曹稱小的貧迫不能度日適有開小烟舘之某主使小的偷取該漆匠衣服叩求鑒宥明府飭收自新所管押候示 
[盜犯發回]  
　　上海縣監犯李阿二朱金玉周亞山等三名經裴邑尊飭差解省秋審發回於前日到縣邑尊着仍收禁候示○盜犯鄔桂林郭金魁蔣德明卽蔣老五等因在野雞墩圖刼信船逮案訊實解府訊勘該盜等均各翻供抵賴恩詩農太守乃飭原差解回覆訊明確再行批解訊勘 
[英界公堂瑣案]  
　　巡捕頭稱押犯陳德福王阿全奉發管押均未滿期皆因患病送請發落陳德福供江北鹽城縣人滬上並無親屬祗有友人處尚可棲身王阿全供浦東龔家路口人家無親屬孑然一身現在患病乞發棲流所感戴無旣蔡太守飭差送陳德福至其友人處察看能否留養覆候核示王阿全發棲流公所留養醫治○一百六十四號巡捕稱見凌貴賢焚化字紙未能小心延燒木柱幾乎焚燒房屋幸卽撲滅禀明巡捕頭傳到凌貴賢爲此據實申明凌貴賢供在馮顯成所開之萬隆質鋪生理以後當格外小心蔡太守謂火燭理宜小心不可疏忽今知改過從寛免議○包探唐寶榮稱見徐少卿手持衣服圖質錢文形狀可疑盤詰來源言語支吾帶至捕房始認在船上竊來查其船業已開去大約一禮拜可以返滬徐少卿供衣服實在洋涇浜内船上竊來蔡太守飭將人贓交該包探帶回俟失主投案再行訊辦○余安福稱我有洋犬一頭係和泰號中之友人送與我者忽然失去昨在郭清江處認見向領被阻報捕拘案郭清江供福建人開炒麫店此犬係現住法租界地方之友人送與我者蔡太守隨飭余安福暫行領犬着郭清江邀同送犬之人投案冉訊○楊永年稱在大烟館爲夥項靜山是堂倌主人將伊辭歇命我檢收一切傢狄詎料項用洋燈擲傷我之頭面報捕拘案請爲騐傷究辦項靜山供爲堂倌停歇須到月底安有中旬忽行辭歇之理故與爭閙不敢行兇蔡太守騐得楊永年受有微傷判項靜山管押半月以儆○胡阿二稱陳子銘向我借錢不還因之口角伊取間壁舊實店内之鐵桿打傷腰旁報捕拘案請爲騐傷究辦陳子銘供向胡阿二借錢口角爭鬧不敢行凶蔡太守飭將陳子銘押候胡阿二醫治傷痊再行訊斷○蔡陳氏蔡守和等稱我等均被陳慶谷行竊衣物報由捕房包探緝獲人贓送案請領陳慶谷供紹興人年三十二歲行竊原是該死蔡太守判陳慶谷管押二十一天贓交蔡及該氏分别認領○朱春華陳金發葉利和等各報失竊衣物由捕房包探緝獲人贓送案請領竊犯徐子卿供杭州人年三十五歲本欲回里苦無川資因之犯竊巡捕頭禀徐子卿係屢次犯竊請爲重辦蔡太守以其怙惡不悛判發捕房管押三月以儆贓交各失主分别認領 
[法捕房瑣案]  
　　洪源質鋪學徒吳松泉携僞銀鐲至恒元押店欲質錢文被恒元鋪夥窺破拉押捕房一節昨晨朱明府臨捕房時提吳到案旋據怛元鋪主蔡伯生投案候示朱明府詰之吳松泉據供年十八歲蘇州人爲學徒尚未滿師詰其僞鐲何來供稱在抽屜内私自取出前去押錢無人知道朱明府問洪源鋪有人來否據張煥文投案稱徽州人在洪源鋪爲掷捲吳松泉於十四夜獨自出外做出事來朱明府謂僞鐲决不在抽屜内吳松泉將假鐲向同業中騙錢應加等懲辦姑念年輕曲全顏面着責戒方二十下交保旋有法馬路和源南貨店主具呈保單明府准其保去又諭張煥文回店與擋手說知不可歇吳松泉生意今日責伊手心所以儆其將來張應諾明府着一併退去○周也卿控謝汝川周福堂誆吞資本一案訊理情由已詳前報謝周兩人管押捕房已逾多日周也卿本與謝汝川不相識事由周福堂而起因稱有開裕大糟坊之陳嘉財欲拼股銀二百五十兩合開呌貨行周也卿悞聴其言將銀併湊入股及閱議單則非陳嘉財之名乃謝汝川也因向周福堂理讑則稱銀實是陳所出及呌貨行開四十一天卽已虧本謝汝川私自將陳銀劃還以致周資本落空欲尋謝汝川已如黄鶴直至今春始行見面扭入捕房陳嘉財總難脫然無累因其患病回籍問官傳其子陳麟科到案分别開導着陳出銀六十兩繳案後由謝汝川出票據交執日後可以向謝索還周也卿所出資本除耗去外應收回銀一百八十五兩一錢二分今謝汝川之妻向人四處張羅先後湊得銀五十兩亦已交到連陳繳之銀共有一百十兩昨晨朱明府臨捕房傳周也卿到案併將在押之謝汝川周福堂提出陳麟科及謝妻亦到案明府謂謝汝川曰爾當出票與陳寫明不起利息至周名下今有銀一百十兩尚少銀七十五兩一錢二分當出期票交執日後卽當清還謝應諾明府又謂周福堂曰此事由爾而起不然周不致吃虧銀兩謝汝川不吃官司着將周福堂掌頰二十下與謝等一併退出周也卿具到領狀將銀洋領去完案○恒合祥公司控春記棧劉瀛 
 
 

Page 4

 
 
洲欠房租銀兩一案劉管押捕房昨晨據紫來街王祥順木器店主管韻樓投案具呈保單情願人銀並保限五日理楚朱明府詢及包探　管實是店主隨准其將劉保出○安徽池州府人楊錦之在往來各輪船上偷竊衣服銀洋甚鉅去秋經包探王榮培等查獲解案弔到各贓查楊錦之往各押鋪押當物件票卽寄存店内因之前讞員王鴈臣司馬將各押店夥傳案分别罰鍰楊錦之懲責枷號滿期後送縣遞解楊送縣後縣署以此等人若遞解恐原差尚太銷差該竊早已來滬因將楊復送法捕房請爲安插昨晨經陳通事傳述捕頭之言謂卽行開釋恐又犯竊朱明府着將楊暫押候禮拜二解案○賭犯沈德保昨晨提案朱明府着照原斷笞責二百板後加責二百板荷巨枷發鄭家木橋示衆 
[上海四馬路陳春記號内恊助奉賑公所十六日接到楊殿臣諸君信]  
　　竹坪少欽詠南逢辛心如蓮山子萱蕃甫紹勤成忠純齋葆三春瀾諸善長大人閣下四月十一日奉到第三號惠書誦悉一切前次由蘇州開封吳淞三輪寄來賑銀七箱計寶二百八十隻又午時茶二箱火身竻散一箱均照收到藥丸除分給各處粥廠外卽帶往災區施給近日疫病流行死亡相繼去年所合純陽正氣丸極有效騐務求諸善長速合三四百料交便輪寄下牛莊初九放竣共大小七萬八千二百餘口仍照去年章程大口給東錢四吊小口減半田莊台日内亦可查放已有一萬三千餘户約計大小七萬二千餘口該處僻壤竊鄉與牛莊迴不相同現錢固不可得卽據錢票亦少殷實舖户設一旦倒閉災民持票如獲石田培　同人公議因地制宜改放紅糧旣便於民食亦可留作耔種託春記往錦州購運價廉貨好仰蒙誠道憲咨行旗民地方官免其厘稅並派委員親兵前往押運約望前後可以運回惟賑欵已罄而遼陽與牛庄相連災况甚重垂斃飢民望賑甚亟初六派四友往查昨接來函被災户口不减於田莊台曾經二次電請籌解鉅欵亮塵垂鑒因思救災如救火刻不可緩紙得禀商關部暫借庫欵萬金培今日動身赶赴遼楊察酌辦理但萬金斷不濟事現在山東撥漕十萬石發帑十萬兩又有張宫保盛觀察關心民瘼告災函電飛遞各省必能集成鉅欵登斯民於袵席惟奉省根本重地獨爲艱窘深望各公所善長關顧大局移諼就急加之意焉往年襄辦晉豫直東賑務從未見如此之重且廣者目前土田均已化凍正當及時春耕奈家無耔種人皆枵腹所以散放尤宜從速若再遲延播種失時秋收無望更不堪設想矣弟等目覩災情不得不據實縷陳務求大君子力籌鉅欵迅卽匯來俾得救人救澈不致功簣半途望雲九叩無任禱祀冉奉省向有小米萬餘石解交京倉趁此時尚未起運培已具禀軍尹憲奏請截留散放卽日親往面求未知能邀允准否知關錦注並以附聞專此奉復敬請德安愚弟楊培朱福春翁正修潘成榮頓首四月十一日 
[更正]  
　　啓者敝所十六日所登各公所恊解第八批奉賑庫平銀一萬五千兩内有高易賑所規元一千兩劃由文報局賑所歸解東賑敝所實收文報局賑所規元一萬千兩合應更正以昭信實四馬路陳春記内恊助奉賑公所同人啓四月十八日 
[江督轅門抄]  
　　四月初六日題補淮安府張球蘇州回○初七日縣丞邵文炳謝委轅下文巡捕藩牌示准補江都萬壽司吳兵年句容龍潭司劉孔恭銅山利國司邵光煦均已奉准部覆應飭各赴新任○初八日本任懷遠縣單光祿到 
[浙省撫轅抄]  
　　四月初七日補用副將李世禀知督憲姿署處中遊擊禀謝○初八日温州府福禀見禀辭回省○初九日國子監典簿陵光宇辭行回安徽籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[耕緑野人徐澍亭茂才偕張君芝青陳君曼英重游申浦同寓城中談家弄頃承見賦此誌喜錄請高昌寒食生點鐵]  
　　東風握手話前因萍聚他縣意倍親不速客皆來舊雨薄遊時正惜殘春法參歐褚功深腕徐君素工楷書格信徐黄妙入神張陳二君善花鳥難得良朋敷雅誼社開書畵滬江濱[  先立夏三日惜紅生初稿]  
[東武惜紅生心織久矣今自西令來滬偶與同寓不禁色喜晨夕談心情同夙契爰贈拙律以誌慕忱卽請粲政]  
　　夙慕詩才薄海揚今朝何幸得連床談深肺腑神忘倦脫盡形該興欲狂題句歡聨名士筆僕有小影承君與寒食生太痴生曁泊舟上人題咏尋芳快覩美人妝過訪涵碧樓主適值理妝須知遇合緣非偶聊假鴻泥賦短章[  谿識梅館主周廷柱未定草]  
[贈張蘭香校書]  
　　輕雲澹月養花天燈火烘春十里烟蠃得玉人通笑語紅樓齊卷水昌簾如此清標合　家五銖衣薄畫羣斜孤芳自賞風流外潔比蓮花瘦新花歸夢迢迢蜀道難落花身世付長歎畫檐忽聽鸚哥語猶帶鄉音意自寛石華寶唾英唇紅弱質愁工病又工偏向窮途憐措大却函同好在杯中[  古吳梅花館主人拜稿]  
[上海三馬路與昌恊賑公所陳竹坪經收山東奉天河南皖北賑捐四月初六日第一千二百五十九次清單]  
　　山東册本埠洽源糖行蔡子蓉先生交來牛莊無名氏經募醉竹評蔡永思堂楊各十元天津公無名氏备六元高鶴友藏拙軒各五元林君常三元逹記號姚秩記各二元高卓豐芸經書屋各一元無名氏吳台一元又見義册拙拙居二元漿鳳智周健邦王洪昇盛記華堂龔子勝餘慶堂衛高紹練無名氏陳芳劉萬記無名氏十二户各五角共合洋六十元合來規銀四十四兩六錢乙分六厘降祥册江西日成泰號經募十四户共六元長沙無名文銀作規銀五兩二錢四分四厘又東册無名五元一角川沙潘蘭如募吳兆福基馥陸姚氏陸王氏悔過氏無名六户各五角范梅孫五伯五十四勿居三百以上共收三元錢八伯五十見義册正義墨華氏續募馮公分移助三元五角京兆氏二元顧榮記一元無名合五角共七角山東册常州泰生順號不書人楊各兩洋章氏隨山樵者四元金壇椿年兄五元務本堂兩元又零一元徐啓昌趙大有各一元馬萬昌奉數氏合乙洋共十元内銅一元無名代沈俊生杏生將覲分果分移助以爲兩兄弟造福十六元山册怡記莊十元桂芳書屋曹五元又自岳州下水來毛學卿鄒朗齋各二元魏子和廟小帆各乙羊又清江務本堂四元洽源糖行交到山頭陳　春行兩元七角錢四十二陳劉氏五元川沙顧蘭一元見義册程雪門募不書名爲祈功名二元浙慈邵亷嘉病愈兩洋崑山正泰公無名八角吳居士無名各五角潘逸民曹隱名各三角張甫卿等三户各二角共三元應助人一元無名二元房中人二元永興士棧五元小憫隱十元存心氏十元隱名虚對一個張海秋銅洋一元東册恊成祥一元張杏財三角楊洪興二角又十二歲子陳啓甲壓歲錢一元又隱名等廿四户共二元三角○○本日共收英一百廿九元規銀四十九兩八錢一分虚對一個小洋十六角銅洋二元錢八伯九十二文合併聲明 
 
 
