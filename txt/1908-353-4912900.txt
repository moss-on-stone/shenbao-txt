# 1908 - 353 - 4912900

 

Page 1

 
 
   
 
 

Page 2

 
 
上諭 
[十二月初六日内閣奉]  
　　上諭陳夔龍奏鄂境川漢鐵路與粤漢路相輔爲用請簡大臣兼充督辦一摺前因粤漢鐵路關繫重要特派大學士張之洞爲督辦大臣鄂境川漢郵與粤漢兩路本屬相輔自應聯爲一氣方能妥速成功著派張之洞兼爲督辦鄂境川漢鐵路大臣會商郵傳部湖廣總督督飭在事官紳認眞籌欵興辦即責成張之洞力任勞怨剔除弊端嚴定期限因時制定主持定斷郵傳部曁湖廣總督均須實力協助不得掣肘以一事權而重路政欽此監國攝政王鈐章軍機大臣署名奕劻世續張之洞鹿傳霖袁世凱 
　　上諭浙江督糧道員缺著王季寅補授欽此監國攝政王鈐章軍機大臣署名奕劻世續張之洞鹿傳霖袁世凱 
　　上諭湖北黄州府知府員缺著啓振補授欽此監國攝政王鈐章軍機大臣署名奕劻世續張之洞鹿傳霖袁世凱 
[宫門抄]  
　十二月初六日召見軍機惠森 
論說 
[逹賴喇嘛出京感言]  
　　逹賴行矣。其送往之優禮。一如其迎來。歷代恩遇藩服之隆。未有過於逹賴喇嘛者也。逹賴於上月二十八日。乘坐頭等花車出京。前往鄭州。取道出陝。暫駐塔爾寺理藩部派員二人恭送。民政部飭警衛隊護送一站。先在車站搭蓋煖棚。其式樣仍照逹賴來京時無異。惟易去其花紅彩綢。步軍統領曁理藩部順天府等各衙門堂官均親送餞行。榮矣哉。逹賴也。夫 
 
 
 

Page 3

 
 
　　逹賴之入都也。其尚途供應之糜費。已不知凡幾。逹賴之出京也。其沿途供應之糜費。又不知凡幾。逹賴留京八十餘日。其每日供應。聞約費五千金左右。則五八已費四十餘萬。而往來之供應不與焉。厚禮之餽贈不與焉。且也。加封誠順贊化西天大善自在佛。按年賞給廪餼銀一萬兩。我朝禮遇之隆。有加無已。此何以故。日爲西藏故。西。人民之階級分。爲三等。一逹賴一大地主一平民而逹賴最爲高貴。總理西藏政治。而握無上。之大權。况近來英窺。於南。俄瞰於北。賴逹舉足重輕。與西藏有莫大之關係。與俄。則俄佔其勝。與英則英握其權。故禮之以至隆。養之以至厚。而不。借於國帑萬分竭蹶之際。搜羅剔括。以供應此逹賴喇嘛。在政府之自的。無非以西藏問題有所關係之故。今逹賴往矣。其於西藏問題有所成議否耶。則我未之前聞。 
　　夫逹賴既在京十八十餘日。與之磋議者已不知若何次。與之要求者又不知幾何件。而逹賴一則曰受恩深重。誓必圖報。再則曰西藏之議。無不贊成。滿口應承。無心從服。及其出京。卒無一定之辦法。一恩未至。挑剔即來。前日臨行。又有不滿之意。是其假端挾制。等於德無極怨無終之婦女。驕横難就。等於近不勝遠則怨之小人。其服。御優異。則奴僕如雲。起居舒。泰等於神聖不可侵犯之神人。其行止不檢。則沿途騷擾。徵索無常。等於綠林水澤之暴容。聆其言語。則感德莫忘。甘爲十世之犬馬。察其居心。則未。滿欲壑。仍如不覊之牛羊。逹賴藉西藏之勢力。爲狐假之威。而政府以西藏之故。不特優之以容。而且加之以温語。重之以供俸。可謂蔑以加矣。而不意優待者重優禮矣。而驕蹇者仍驕蹇也。然則擲數百萬之資財。仍未買逹賴之心腹逾格之優禮。仍未束藏僧之野心。故識者不爲資。財惜而重爲逹賴惡也。自逹賴入京以後。奏叅之摺頻仍。政府均以大量容之。留中不發。而逹賴仍不見德臨行反多不滿之意。在若輩狼子野心。固知難以德化。初不意其養愈隆而驕愈甚。蜜其口而刀其心也。 
夫歷代駕馭藩鎭之方。用武固非上策。然亦必須恩威兼用若徒臨之以。威。則服具行而未服其。心徒假之以恩。則驕横而益難控制。今西藏改設行省之議。已激成暴動。而議卒不果。則以今日而爲整頓藏務入手之策。則惟有練兵興學整理財政三大端。而三者之中。尤以理財爲最要。蓋財政理而後練兵興學次第可。行若以經費不充。敷衍塞責。苟且從事。則仍未能收其良果。而併以苟且敷衍之費。亦等。擲於烏有之鄕。此其弊爲我國之通病。一見之於海軍。再見之於學務。三見之於路礦。自戊戌變政以。來。十餘年間。浪擲之費幾何。而種種之效果爲如何矣。萬不可因循坐悞之狀態再現之於西藏也。夫西藏素稱宗敎民俗。其平民大半服從於喇嘛大地主主權之下。故非興敎育。無以破其迷信。非練軍實。無以制其兇威。然欲練兵興學。實力整頓。又非派明逹大員。專理藏事。不足。以有濟。蓋逹賴往矣。在京既未有一事與之磋商就緒。此去宗旨若何。行動若何。既未能必。其純一不二。則所恃者全在乎政府之廟算何若。大員之才能何若耳。如曰以逹賴爲可恃。而仍欲以覊縻之術出之。我恐適足爲逹賴賣而重爲外人。笑亦拙矣。 
專電 
[電一（北京）]  
　　政府議派萬國禁烟會大臣擬於恭親王鹿中堂端制軍三人中擇定一人主派端制軍就近赴滬者多不日即將發表 
[電二（北京）]  
　　監攝政王諭飭資政院從速規畫并預籌將來各省諮議局議員入院規章 
[電三（北京）]  
　　陸軍部奏攝政王應添護衛等官議定於前鋒護軍宿衛等營酌量挑撥 
[電四（北京）]  
　　民政部草擬地方自治章程送交憲政館覆核限年内具奏 
[電五（廣東）]  
　　張督飭粤路公司議覆張中堂詢問股欵電各紳商以認股雖踴躍而缺欵尚巨頗爲躊躇 
緊要新聞 
[紀唐專使抵美情形]  
　　赴美專使唐紹怡於華歷十一月初一日早六點半鐘至金山埠駐節斐孟大旅館因適值國喪參隨等亦不外出游覽連日到中華會館舉哀行禮甚爲哀悼聞唐使登岸後即致電奉天友人梁某詢問京中時事昨日接到覆電報稱京中情形甚爲平靖日來各報所傳之事多屬子虚等語唐使駐在旅館終日披閱電文 
 
 

Page 4

 
 
　　及覆電各處甚爲忙碌本埠商工部委員那夫及太平洋郵船公司總理士委連西伯利亞鐵路代理人琪利法等均次第入謁唐使曁　將軍等坐談片時然後告别本埠總稅務司士左頓今日亦往拜會唐使以表交誼所異者昨有西婦一人手握報紙一束自言乃皇親中人逕到旅館求見唐使暗差見其舉動離奇言語無倫不准入内據鍾觀察文耀謂此次隨節人數最多將來到倫敦時擬添請繙譯六名須通德俄意文字者初二日下午四點鐘唐使命頭等參贊鎭國將軍載　帶同書記員及駐本埠副領事歐陽祺駕機器車由斐孟旅館起程前往江尼咕報之樓答拜本埠美陸軍統帶官士密時士密因公　出由參將沈愼代爲接納　將軍留下名片而别隨又往見參將比令渣都府嘉律阿夫副將夏沙駐葛埃崙美水軍統帶官葉巴利等乂金山埠府尹希罅携書記員麥荆尼初三日下午到斐孟旅館謁見唐使及　將軍等唐使向府尹曰貴國退回之餘欵十一兆元我國政府已決意撥爲敎育之用又是日唐使接得美京華盛頓電云伍公使廷芳特派參賛顏慶惠今日搭車赴市卡咕迎接專使參隨等入華盛頓 
　　初四日唐使　將軍許總領事歐陽副領事同乘自由車往拜會本埠稅務司士左頓致謝歡迎之盛意賓主相見備極慇懃聞隨員鍾文耀特對西報訪員云日前各報所傳鄙人來美繼承伍公使之任殊屬予虚之言又據隨員劉式中謂近日江南兵變之事料非緊要云云唐使及參隨等十點鐘由斐孟旅館起節轉渡屋崙乘頭等專車直赴美京中華各紳董已先期齊集旅館送行計有馬車十餘輛内中華會館十二輛陽和會館三輛唐氏二輛各紳董均送至屋崙車站以致誠敬聞唐使等原擬到市卡咕暫駐行旌爲因國喪不便應酬故决意直入美京並聞在美京附近士吉沙展地方租樓兩座以爲行轅至各學生到美京後即分派入校肄業聞有學生兩名已經於昨日先入美東晏靴士大學堂并聞唐使臨行時語於西報訪員曰鄙人此次奉命來美致謝貴國之隆情蒙貴國官員厚禮歡迎實深感激不幸適丁敝國之喪一切讌會未能躬親領謝抱歉殊深然觀貴國歡迎之禮有加無已可見中美交情日形親密矣訪員問曰聞貴使此來除致謝而外並欲聘請勞總統爲貴國顧問官然乎否乎唐使笑而不答詢之各參隨亦皆不肯明言 
[照譯中華律師上唐欽使書]  
　　欽使大人鈞鑒敬禀者貴欽使此次持節敝國敝國上下人民莫不極誠歡迎藉表交誼素稔貴欽使才學兼優名譽日隆久爲中外所仰慕今奉命來美係專爲聯固中美邦交起見職任之重大不言可喻西美人民更形踴躍歡迎蓋貴欽使及隨員等之駕臨於中美交情必能日益親密近聞貴國光緒大皇帝賓天貴國失此英明之聖主我美官民均同深哀悼惋惜不置竊念中美之邦交全賴約章爲之主持約章既爲邦交最要之問題其性質須公平仁愛爲本應與優等之國一體相待惟中美所訂之條約節外生枝變本加厲想貴欽使未離貴國之先已奉貴國大皇帝之命與美國重修一完全無缺之約章矣果爾則豈徒華人之福抑亦我美人民之深願也吾美現在所行之苛例並非出於多數人之本心原由少數黨徒與政界聯絡以償一已之私致成此嚴禁亞人之局吾知貴欽使此次到美必能折衝樽俎將此紛擾之約章全行改良則欽使所賜於中美人民之福者豈淺鮮哉至關於中國商人學生游歷人員及旅美華民之問題異日有暇再當詳細敬陳貴欽使此去美東於中美之交誼關係重要吾人莫不敬祝貴欽使曁參隨等旌節之有光也中歷十一月初三日市的乍上言 
[三藩市中國留學生會總理程康恩等上唐使禀]  
　　少川尚書先生鈞座敬禀者　爲國家之興廢繫乎人材人材之盛衰關乎敎育我國家自罷科舉建學堂新政方始萌芽學科尚當幼稚是以年來京外派遣學生分赴東西洋肄習專門學問而有志之士自費留學者亦絡繹于途查現今留學人數除日本外以在美爲最多惟其中自費學生大都財力支絀艱苦備嘗每因家計變遷資用乏絶輟學爲工積資復學蹉跎歲月乃底于成查學部定章凡入日本高等專門以上各等學校者概由原籍籌助學費又查英國自費留學生亦經駐英使　咨商撥給官費各在案今論美國學校程度固足並駕夫英倫而留學專科人數又且遠遜於日本據情理而觀自應按照定章一律辦理况京外之派遣學生多矣與其派遣預備入大學之人何如派遣直接入大學之人現在留美之自費學生其已進大學或曾畢業高等而程度足進大學者統計不過五十名内外概給官費似屬輕而易舉側聞我國家以美國送還庚子賠欵每歲增派留美學生以聯兩邦之交誼今值使車蒞止代表吾國仲謝美廷想望光儀曷勝忭舞素稔先生爲國育材不分畛域伏懇際兹機會具詳于朝廷使此貧苦學生均同沾雨露之恩共被菁莪之澤他日成學而歸自當遵章服務盡心竭力以仰答朝廷培育人材之至意并先生裁成後學之盛心倘蒙鈞准敬懇咨照伍欽使查取學生姓名籍貫奏請概給官費實爲德便是否有當伏乞鈞裁西美中國留學生公禀 
[皖省膏土抽捐之風潮安慶]  
　　皖省禁烟一事現甫實行所有膏土各店前經巡警道釐定章程每售膏一兩捐錢一百文售土一兩捐錢五十文即以各店日生帳簿爲憑按照逐日售出膏土數目酌定捐數近因稽查帳簿過於嚴緊各店均不願承認相率罷市竟於昨日將所有烟膏烟土一律封儲並由各店東夥議立合同概不售賣以國抵制故兩日來民間食烟各戸頗形慌恐巡警道卞觀察深恐激成事端特於禁烟公所内暫設官膏局飭保鳴鑼曉諭凡有吸食者均可赴官局購買但官膏無多恐難持久官紳必將出而調停云 
[萬國禁烟會會所]  
　　萬國禁烟大會改定西二月一號 
 
 

Page 5

 
 
開會早紀前報兹悉各國所派會員現已陸續來滬我國由外部特派來滬之丞參上行走劉道玉麟唐主政國安吳主政葆誠等擇定英大馬路口滙中旅店爲會所自初六日起每日赴該會所辦公晚間仍各返庽 
[革黨田激揚在籍正法安慶]  
　　前正法之二標二營管帶薛哲曾供有田激揚薛子祥二人與彼同謀皖撫當即每名懸賞五百兩購拿一面查悉田激揚係鳳陽縣人隨將田之照片飭發鳳陽府在籍密拿聞鳳陽府已於上月二十七日派兵在田之家内拿獲皖撫接報後即電飭就地正法 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
　　西江捕務之交涉字林報載香港日報廣東訪事函稱駐京英使近向外務部嚴詞陳訴西江捕務之廢弛略謂該江海盜目下仍前充斥華兵保衞殊形疏忽外國商務來往是江者常遭盗刦而著名盜魁陸某爲從前各案主要之人目下聲勢仍盛中外商輪駛行内地者往往被刦近日該匪復貽書於各洋行打單勒借横行無忌應速設法禁遏以衛商旅外部即於上月二十五日致電粤督張安帥略稱近日每接該督報告謂西江防務業已妥爲佈置各商輪來往是江者現皆平安無事並謂已嚴緝盜首陸某定罪等語何以遲至今日仍未聞拿到之信即着該督速飭全省水陸巡防各員限日將盜首陸某拿獲正法不得仍聽逍遥爲害商旅釀成國際交涉使政府爲難云云張督接電卽諭李提督速即派兵四出緝拿母得稍延 
　　日本巨商擬游中國字林報載某日報東京消息云近有日本巨商多人均與商務總會有關者擬於明春赴華謁見中國商界各領袖藉以聯絡中日商業上之交際且以袪除中國對日之悞會近特在東京商務總會討論此事農商部工商局理大久保君亦到會宣述意見 
　　中美邦交篤厚之一班泰晤士報載初四日鈕約電云據美京華盛頓電稱美政府擬將駐華使臣改升大使此舉因曾接中政府諷示此意願與日本同等故有此消息云文滙報載初五日栢林電云鈕約日報載稱中政府能將駐美公使改升大使美國必表同情 
　　郵傳部最近之洋債泰晤士報云中政府因贖還京漢鐵路缺少洋一百萬圓故已向日英德法四銀行商借銀七十五萬兩已由郵傳部與各銀行簽定借欵合同由該部出保限三個月交欵按年七釐起息按前文滙報載借欵之數係六百萬兩今云七十五萬兩或係七百五十萬兩之悞 
　　日本將設烟臺大連海線泰晤士報云本年夏季中日兩國曾派員在東京討論烟臺至旅順海電問題旋即結約議定將該線改爲烟臺通至大連統歸日政府管理今聞談線明春卽將開工安設約年内完工 
分類新聞 
政界 
[粤督鄭重防務廣東]  
　　粤督張安帥近以防務吃緊會盜又復披猖動輙糾黨倡亂特嚴飭各文武一體嚴防以杜隱患略謂粤省盜風素熾刦擄横行近更有結黨聯盟蓄謀不軌者而地方文武尚復毫無覺察置若罔聞以致迭次糾衆拜會擄殺横行該管營縣既不認眞查拿甚或意存規避絶無一字禀報似此因循泄杳形同聾瞶實屬不成事體當此會黨搆煽各處圭匪蠢動可虞倘仍漫不經心萬一釀成巨患爲害何堪設想應由該司處嚴飭各該地方文武及防營員弁加意偵探嚴行訪緝若遇會盜糾黨拜會等事一面督率兵勇馳往嚴拿一面飛速電禀來省如再仍前疲玩并不認眞防範緝拿甚或已滋事端始行禀報或經本部堂訪聞飭查始行具覆定即嚴行參處 
[通飭嚴緝匪黨湖南]  
　　湘撫岑堯帥近札發各州縣冬防告示略謂湘省四逹之區素多匪類近來先後拿獲著名匪犯就地正法者已有多名惟漏網之匪首姜守旦龔春台通匪頭目余振雲等現均在逃未獲現在時交冬令竊恐該匪等勾結游手痞徒乘機竊發亟應隨時查察嚴密巡防各軍民人等務須講求守望協力糾察以免擾害治安 
[請發委員鈐記長沙]  
　　長沙關監督朱觀察近接駐洙查驗委員張玉瓏禀稱卑職到差以來所有禀册申詳等件均經借鈐申齎伏查卑處查騐煤稅來日方長勢難久於借鈐且洋員常川駐洙若遇有與該處交涉事件應卽由卑處隨時備文移請地方營縣查照辦理可否另給鈐記一顆俾資信守 
交涉 
[澳門佔界之證據廣東]  
　　澳門佔界一事日前經粤督飭由該廳丞將前後被佔地方查報在案惟此等交涉要件必須有當時侵佔年月及一切證據情形方足以杜口實當即飭再詳查惟所佔各地多係陸續暗佔蠶食無甚時日可稽現特就詳查所及足供證據者分别列報以資考核計查青洲島在澳門灣仔兩處之中在海面之北近接前山河岸係光緒十五六年葡人先在該處築造新路逐漸圈劃至今直屬於彼其望夏角龍田村一帶在澳界之後中國原設有汎署砲台至光緒初年爲葡圈管十三年吳前撫親往亦未釐定界址至廿四年全被圈入其過路環一處爲澳門出海要區左九澳右横琴大於澳門數倍向由拱北派輪緝私光緒初年竟派輪設營並在荔枝灣石澳硬以兵力從事隨及於灣仔銀坑各地然均有中國砲台官署多所足爲證據 
[敎堂置産不用官契之交涉南昌]  
　　江西信豐縣王大令化璋以天主堂聞敎士置産不允遵用官契紙禀請照會主敎轉飭塡用以符定章等情現奉洋務總局批查聞敎士一再堅執不允遵用敎堂官契紙似係未悉行用官契紙有益敎會之本意已由本總局詳切函致該管主敎轉飭照辦矣至另禀該敎士函稱報載外務部咨皖撫來文一節贛省並未接奉前項明文且事屬隔省情形各有不同碍難援照仰即查照抄來本總局致法主敎函稿婉切轉復該敎士勿再固執該縣務須妥爲辦理母稍疏忽 
 
 

Page 11

 
 
[粤省小毫碍難停鑄廣東]  
　　駐京英使請停鑄粤省銀毫一事由粤督察酌具覆在案現安帥察核迭次來咨皆由該使未悉實情又不詳究巿面情狀所致以故對於粤毫以爲有碍殊非的論查現在小毫不特碍難停鑄抑且實覺其少以致善後局搭放餉薪時形缺乏即各銀店商家交易有時亦覺不敷現在尚擬察看情形酌量加鑄以維市面而順商情現查英使所請各節碍難照辦業已咨覆外務度支兩部據情駁覆 
軍界 
[查繪東江險隘圖廣東]  
　　惠州東江一帶建築砲台已竣一座陸提秦軍門親往查閱見其不甚合式惟已經完工無庸改修以後建造當須改良先由惠州起至河源止每八里路造一座共二十四座俟工竣每座派勇三十餘人嚴爲防守至原有巡防擬不裁銷俾互相嚴緝以資得力惟其地方要道險隘之處未得詳悉又於前日派水提親軍右營管帶唐維炯前往繪圖呈報俾可認眞整頓以安地方 
[勘明兵輪報部廣東]  
　　振興海軍一事業經大部咨行粤督飭將各砲艦雷艇塡表咨報以憑該議編配先立基歴惟該部現查粤省綏靖鎭濤各輪多屬舊壞似不必塡入表内以免有名無實此外各艦艇是否堅固有無損壞及由何廠何年所造應卽勘明咨報核定以昭愼重而收實效 
[騐放軍裝皮件之愼重蘇州]  
　　蘇撫陳中丞准稅務處以外省營隊警察等辦用軍裝皮件各物關道即憑該省文移騐放殊不足以昭愼重特擬定章程加以限制除已成軍火者應遵照前定軍火章程辦理此外一切軍用品物必先由該省詳明陸軍部核准咨由稅務處札知經過關道始准驗放除咨行各省督撫查辦外咨請貴部院轉飭遵照中丞接咨當即通飭所屬一體遵辦 
[電請派輪嚴緝偷運軍火廣東]  
　　瓊州一島孤懸海外現該處稅司以近日盜賊異常披猖鎗械亦極精利難保匪徒等不暗中偷運軍火若非嚴密巡緝不能杜絶惟榆林海口兩處雖能勉力兼查然該處港口紛歧勢難兼顧特電請粤督派輪在各該口外嚴密查緝以期杜絶 
[兵事研究所考試畢業蘇州]  
　　蘇垣督練公所附設之兵事研究所本爲改良敎授世職人員候補武弁起見自去年開辦以來照章已届畢業期限該所敎習等定於初六日起考驗各員一切功課核定分數呈請撫憲察核分别給予畢業修業文憑 
[核定徵兵區域廣東]  
　　陸軍部以粤省現值擴充新軍之際其徵兵區域戸籍人口額數最關緊要辦理稍爲偏重則將來窒碍必多查此事前經咨粤查報久未遵辦故日前復咨催來粤大吏准咨現已一律繪圖列表詳晣咨報分路列表其間除廣屬之香新與雷欽僻處海濱與瓊崖潮州遠隔省外不入徵區外計分東路區域爲惠屬歸善博羅河源龍川和平運平長寗及嘉屬興寗西路區域肇屬高要高明鶴山德慶新興四會開平羅屬東安西寗高屬茂名電白化州石城陽屬恩平北路區域韶屬曲江乳源翁源樂昌仁化南雄屬始興中路區域廣屬東莞增城龍門清遠三水 
學務 
[台州學界之劇戰浙江]  
　　本月初一日台郡開會公舉中學堂監督因彼此黨派既分意見各執遂起衝突兩造各率黨羽多人在會塲大肆痛毆某某數君受傷頗重當卽電禀省憲嗣又有百三十餘人聯名電禀提學力攻某君聞提學憲已電飭台府查明禀復 
[會籌高等蠶桑學堂經費浙江]  
　　杭州蠶學館奉文改辦爲高等蠶桑學堂一切規模較前擴大現聞預算建築房屋添置器具約需經費洋二萬六千四百元又常年活支約需洋二萬四千四百八十元惟司署庫藏奇絀一時何能籌集鉅欵顏方伯特分移運司釐餉局杭關道竭力設法以資補助俾實業要政不致中輟 
[委充普通副科長蘇州]  
　　蘇垣樊學憲以丁憂浙江候補知縣錢今寳鎔文理優長昨特札委本署普通科副科長已於日得到差 
[學堂仍須補課安慶]  
　　上月兵變後各學堂學生敎員倉皇請假回籍甚多省城各學堂均相率於冬月初十外舉行年考二十日後即給年假其間能稍持鎭靜者惟第二公學及女師範兩校尚照常上課吳提學以各校冬月放假未免過早因傳令各校於臘月初一日仍須開課補習然學生多已回籍勢難補課 
[模範小學考試畢業長沙]  
　　湘省官立模範初等小學堂係由前升撫端午帥創辦迄今已歷八學期其第一班男女學生例於今冬畢業昨由監督朱蔭陶大令定期分科試驗十一月二十五日修身體操二十六日國文圖畫二十八日算術女紅每日上午八時到齊不准携帶書籍編定坐位不得混亂並不得彼此接談及窺看他人之卷作每科儘一點鐘試畢 
[方言學堂堂長改名武昌]  
　　代理學司黄伯雨太守以方言學堂原派堂長二員似於定章不合亟應改爲敎務齋務庶務各名目因派該堂敎員龐嘉猷爲敎務長改委堂長李步青爲齋務長尹集馨爲庶務長除詳報鄂督外已另詳學部備案矣 
實業 
[咨造各省航路界綫次序表蘇州]  
　　郵傳部咨查沿江海各省航業擬訂航律惟以沿海港汶紛歧必須分别次序劃清界綫言易考核不致紊亂現特將大致情形分别界綫次序列表咨行各省查照辦理其詳細情形仍由該省逐一查報計天津白河塘沽秦皇島等航路山東烟台膠州青島航路蘇州至鎭江淮安揚州及至寗波航路安徽淮隂揚州池州壽州等航路杭州至上海至蘇州至嘉興湖州紹興等處及杭至寗波寗至上海航路福建至閩江厦門台灣等航路廣州至港至澳至梧州至高雷惠韶瓊等航路自漢口至黄州荆州襄陽航路長沙至湘潭岳州常德漢口航路自九江至淮隂安徽航路此外各綫道往返詳細情形及航綫長短里數均當由各該省河起算云 
[劉永福設立儲蓄公司廣東]  
　　前碣石鎭總兵劉永福等擬設立 
 
 

Page 12

 
 
　　儲蓄公司具呈勸業道批云查儲蓄公司爲提倡居積機關東西各國城鄕市鎭莫不遍地開設所以便週轉且蔚成國民勤儉之風爲益滋大該職商等十四人現禀擬設立均益有限公司專辦儲蓄按提貨倉生理共集資本一百萬元分爲十萬股創辦人認五萬股其餘五萬股另行開招先收五成俟需用時再議續收並於創辦人舉定李煜芬爲總理左慶懽劉冕卿李熾昌三人爲恊理同負公司責任察核所擬簡章十八條大致尚属妥協應准如禀立案仍由該職商等親自來署畫押存據以便給示保護一俟股銀收足五十萬元即詳訂分類細章及股票式樣照章出具殷實商號保結禀繳本道察核咨補註册 
[咨請預防商業壟斷蘇州]  
　　蘇撫陳中丞准農工商部咨嗣後各省紳商有請包辦各項商業禀件須將原禀先呈督撫詳閱如果合格先令該紳商取具有利無弊便民不擾民保結再行批准咨部立案以備查核咨請貴撫院遵照辦理等因中丞當即通飭各紳商一體遵照 
[學生留心墾荒浙江]  
　　浙江高等學堂肄業生方謙等聯名具禀農工商礦局略謂生等籍隸温屬平陽縣山城偏僻風氣未開非但各項新政毫無表見即舊有之農桑亦無人過問以致官荒民荒連阡累陌如縣屬之金鄕地方有名獅山者毗聯球山綿亘各數十里大半膏腴十質潤澤野木期年可拱而邑人但視爲樵牧之區又如都司事門前舊敎塲防營移設鞠爲茂草似此荒土如能逐漸開墾爲十年樹木計　利何至十倍現擬集合鄕父老極力籌措資本開墾是處荒土擇宜種植以興地利 
雜記 
[革黨曾傳範遞籍監禁廣東]  
　　革命黨葛謙一案同時拿獲之錢占榮曾傳範二名經已飭行遞解回籍交地方官嚴加約束在案現當道查得該犯等與匪人往來雖無入會謀逆重情然與匪爲伍心術不正易受簧鼓若令散處在外難免不無滋生事端應行飭縣選派差役解到各犯等處原籍飭地方官嚴行監禁隨時體察情形能否悔過分别究辦 
[匪黨之根據地貴州]  
　　貴筑縣屬泥塲一帶有匪百餘人駐紥該處黑溪往來商旅並不搶刦惟過其地者須出所販貨物經匪等驗視後或需索三金五金即放之去保無他虞附近居氏亦未受其騷擾不時向民家借用什物聞匪等以該處爲根據地分遣黨羽在修文開州等處搶刦得贓則在此地俵散 
[毆斃武員駭聞貴州]  
　　土藥流毒盡人皆知惟鄕愚無知狃於目前小利故反對禁烟者實繁有徒風聞興義府地方因游擊張君督飭剗除烟害極爲嚴厲昨被鄕民聚而毆之立即斃命現此案不知如何辦理 
[仁錢糧櫃勒洋價浙江]  
　　浙省糧櫃洋價每年皆由邑尊牌示今年仁錢兩邑牌示洋價皆作每元一千文不料錢邑糧櫃竟敢縮短洋價凡鄕民上櫃完納者每元僅作九百八十文角子作八十八文不准搭用銅元如有零找非以小銀元不可而找出時則仍係銅元而非角子一出一納其中大可漁利聞鄕民均懷不平擬將上控 
[蘇撫勇飭協拿叛兵蘇州]  
　　蘇撫陳伯帥昨得皖撫移文略謂叛兵騷擾業經通飭各屬防堵在案現聞分竄鄰省謡言愈甚人心惶惑異常請轉飭所屬加意防範協力查拿務期盡數殲除以絶亂源云云伯帥准即通飭合屬文武一體認眞緝捕母任漏網 
[善堂更舉董事太倉]  
　　嘉定縣屬南翔鎭之育嬰振德兩堂自丙午冬起始行公舉董事本月初五日爲第三次公舉之期是日選舉人到塲者約有五十人由地方文武官蒞塲監視投票開筒當舉定李功孚君爲總董許稚梅夏蕉飲李策鰲金少山吳頌三李仲安朱季恂毛少眉君等八人爲董事仲春漁胡鄂初夏伯音汪栢如陸韻伯劉耕山王稷孫張書紳君等八人爲議董現各董定於十二日集議接替事宜 
[懸賞緝拿正兇湖南]  
　　岳州巴陵縣緝私營勇劉正卿前在七里山地方緝獲私鹽正在盤查被鄕間鹽販毆傷斃命經邑尊梁令簽差四處訪緝正兇迄今未獲昨特出示懸賞購拿未知能弋獲否也 
雜評 
[肄業生一律卒業之風說]  
前月本埠某報。載有樞府以今上登極覃恩。議將各學堂學生。一體作爲畢業之說。今見北京某報。又載有明年舉行恩科。學堂肄業各生。一律考試作爲畢業。以示恩崇等語。此實記者所不解。夫以今日恭逢登極大禮。莘莘學子。固宜同沐皇仁。然恩典之施。必以有榮幸無妨害爲斷。况加恩學子。尤當寓有興學育才之意。若徒加以榮寵。而於敎育之實際上。轉多障礙。則殊非皇上破格施恩之意。今各校肄業生。無論已未卒業。而果一律考試卒業者。則將來由小學而升入中學。由中學而升入高等。由高等而升入大學。其程度不及之學生。何能直接領會其科學。而無鑿枘不入之憾乎。凡有志求學者。非但不以爲榮。而反以爲苦。吾知朝廷。體恤學生。無微不至。斷不行。此妨礙敎育之恩典。故此說可直决其不確矣 
遊記 
[杭嘉湖旅行記（八）（叔）]  
　　午後踰橋游湖□。是地本爲繁盛之商市。店舖林立。市街頗修。惟自江墅鐵路開通後。過往商旅。越過湖墅。徑抵城垣。市面大受影響。然視橋北。新闢之商埠。則猶較勝一籌也。圖該處商人。因爭江墅路線一事。與浙公司屢開談判。旋以公司不允。各商人遂自集欵項。商准公司。另築支路一條。與城綫相接以冀振興市面今已集得三萬餘元。大約開土之期。必不在遠。湖墅商市。固猶有轉機之日也。由此觀之。交通之便不便。其於商業上之關繫。豈淺鮮哉。友人詣一休店。購茶葉數種。皆佳品歸舟烹之。餘味津津焉。 
　　十九日上午。往江墅觀車站。乘客頗多。惟聞裝貨不甚興旺。然以今歲市情。又值冬令。全路未通。未可據爲定準浙省絲茶。爲出産大宗。將來寗紹杭嘉兩綫開通。春夏之交。獲利之豐。豈待言哉。友人訪諸輿論。知營業部中蘇路。倜乎遠矣。此我蘇路公司。所當亟自濯磨。庶不至貽笑鄰省也。將午返舟。附戴生昌輪船行。是日北風勁厲。拖船又多。輪行甚遲。翌日抵楓涇。已將深夜。開牕望之。港岐出有舟子曾經去的梟患者。與我談被刦情狀頗悉。三鼓抵滬。則景象一變。又易山林而城市矣。溯自出游以來。雖祇十日。然有時青山有時　水空氣澄鮮。心目俱爽。迨一抵滬。車聲隆隆。紅塵撲面。一切煩惱之思潮。又不覺隨黄浦江潮而起落。嗚呼。山居者誠幾生修到哉。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[貴州]  
　　本省諮議局籌辦處派定選舉調查員官紳四十六人已由藩憲松方伯按照地方幅𢄙廣狹道里遠近平均分配或兩人辦兩屬或兩人辦三屬刻已分别札飭距省十五站以内者限初五起程十站以内者初十起程五站以内者限十五起程 
[湖北]  
　　金巡道因諮議局初選之期轉瞬卽届會塲人數衆多秩序易亂且投票所尤須巡警官吏監視特擬定關於諮議局選舉會塲臨時警察規則十一條禀奉鄂督陳小帥核准飭俟民政部頒有定章再行酌量刪改 
[山東]  
　　山東諮議局籌辦處前委司選員分赴各府直隷州演講講畢之後聽各府直隷州委用每月發給薪水夫馬費六十兩札中叙明不得向地方官需索供應并分飭各府直隷州對於司選員應劃清權限嚴防流弊兹將各項分錄於左 
　　司選員辦事細則黏札另每府州縣二份 
　　司選員圖章一顆司選員文牘紙式五十份（圖章式紙必關於選舉事官者始能印用此外事件及對於私人均不得濫用） 
　　司選員夫馬薪水每月六十兩先由本處發給十一二兩月此後由該府州按月塾發取具該員墨領由該府州赴本處請領歸墊 
簡明文告每縣五十份 
演講錄附演講所簡章每府十本每州縣八十本 
　　調查須知附調查方法每縣三十份乂隨告示黏發者每縣五十份調查員記事簿式紙每縣八十份 
　　初選複選調查事務所章程每縣兩份 
　　初選舉調查人名草册表每縣二百紙分訂二十本如各州縣不敷用可先期逕請本處補發若干 
　　演說學述叙目每府州縣兩份 
　　以上各項應由該員點交該府州迅即備文轉發所屬各州縣其餘尚有投票所開票所及管理監察各員詳細章程並投票簿投票匭投票紙等件一俟分别製就於明年正二月間由本處專差賫投各府直隷州點收及所駐之司選員知照 
　　附札文照得選舉期限已迫亟應遴派司選員分詣各府直隷州演講諮議局選舉章程俾各州縣調查員藉資練習兹查有某某迭經本處考騐合格堪以派爲該府直隷州司選員除由本處逕行札委并將發給該員應行携帶各件黏附清單飭該員分别留用點交轉發外爲此合行黏單札飭札到該府直隷州俟該員到時立卽查照黏單各件分别點收迅速轉發各屬一面督飭該員於十二月初旬在府直隸州治開所演請所有各屬申送之士紳一體入所聽講講畢之後其聽講各員即回各處調查該司選員應聽該府直隸州之指揮或留在本城襄辦選舉事宜或各州縣於選舉事宜辦理不能迅速明瞭者亦可委任該員前往催查相助爲理惟該員襄助之事均限於選舉範圍以内如有不聽指揮越權干涉公事指有實証及經人告發者該府直隷州有隨時禀請撤換之權該員夫馬薪水均由本處籌發現已發至十一二兩月以後即由該府直隸州就近墊發取具該員墨領隨後由該府直隸州來處請領歸墊其餘未盡事宜應仍妥遵前札劃清權限以袪流弊嚴杜推諉以專責成該府直隸州於選舉有複選監督之職對於州縣有考察屬吏之權切勿稍存玩忽自取愆尤切切并將該員到府直隸州開所日期及聽講人數先行詳報均母違延此札（札各府直隷州同） 
士民動議調查 
　　福建（厦門） 
　　厦門官紳於上月十九日在商會開諮議局選舉事宜官由同安縣易大令主政紳由林總　主政會議設事務所於同安公館内并舉謝鴻恢劉人驥二紳爲坐辦劉俊邵心存二員爲管理員開辦費由紳董捐洋二百元日内擬即辦理選舉調查事宜 
　　另函云二十五日厦門官紳借巡警局開諮議局會下午二句鐘諸紳次第到會由厦道劉觀察監會鈕廳主易大令謝大令均到三句半鐘開會先由謝大令演說并請在會諸紳協力襄贊次劉道演說略云有憲法之國不可無議院今日諮議局之暫設卽來日議院之權衡厦地自開國至今始有諮議局之發現在會諸紳亦今日始眼見諮議局之施行願諸公共認此諮議局爲闔厦應盡之義務開誠佈公務使諮議局現出好模樣爲他處之仿效鄙人實有厚望次同安縣易大令演說略云今日開會應言各節已由謝大令劉觀察說過至矣盡矣鄙人無容贅述惟願在會諸紳恊力贊助認爲公共應盡義務說畢謝大令出席云諮議局必先有一個辦事處今議暫借此地爲事務所應先將辦事人舉定今請先舉正副所長兩名即出紙票授諸紳選舉兹將被選之票額錄下林爾嘉得十一票爲正所長林咨堅得八票爲副所長陳綱得二票王人驥得二票洪曉春得一票嗣以陳王兩君同數再爲拈鬭王君得優點投票後再舉辦事人員及應設施各事由在會官紳商定一議事務所暫借巡警總局一議經費由陳綱倡議撥貢燕局之經費充用衆贊成一議推黄鴻翔林景商爲書記邱汝明盧文啓爲幹事王人驥爲會計一議事務所鈐記由道台給用一議訂定事務所簡章由王黄二君擔負擬稿六時摇鈐散會 
士民實行調查 
[浙江（紹興蕭山）]  
　　蕭山初選舉事宜於二十七日續開會議已誌前報是日先由初選監督報告原由次推來君簡齋爲臨時會長當時城鄕各圖董及選派之調查員均各蒞會惟南鄕第三區無人公推王子峯朱悟生朱雲亭謝政齊爲 
 
 

Page 19

 
 
　　南鄕第三區調查員全體賛成安大令當即給予調查證書後各調查員又研究各種方法對於小學堂敎員停止被選舉權一條其校長管理員是否在内尚須至籌辦處詢問聞各調查員連續研究二日已於昨日出發 
[江蘇蘇屬（鎭江徒陽）]  
　　丹徒人名册已於上月二十九日造成選舉事務所已將原簿送呈初選監督另謄副册一份存所均已竣事聞該所坐辦吳左卿以調查鴉片一事以爲與其失之過寛上千駁詰下興訴訟不若稍事嚴重之爲愈故於造册一事異常審愼云丹陽原簿聞亦造成 
[又（松江金山）]  
　　金山選舉調查事務所自十月中開始調查至上月杪原簿告成共計全邑全積極資格者約九百有奇剔去眞正吸烟及戒而未絶者二百餘人净得合選舉人資格六百六十四人已造具清册送請初選監督察核此次調查甚嚴烟界頗多反對然所中辦事諸人恪守定章絶不遷就尤爲難得云 
專件 
[粤路股東共濟會簡章]  
　　第一條本會爲粤路股東保存利益取同舟共濟之意名曰粤路股東共濟會 
　　第二條本會以激厲公司恢復股價保全成本振作前途爲宗旨 
　　第三條本會會員不分省界凡有粤路股份者均可加入 
　　第四條凡股東願入會者應以戸名股數住址報告本會事務所 
　　第五條凡入會之股東有意見須發表於各股東者可由本會代爲分送並酌請報館登載 
　　第六條本會徵求衆股東之意見陳述於公司一以改良進步爲目的　　第七條本會與公司交涉事件所有往復函件均當通告 
　　第八條公司如有變動關係重大者本會當先行通告取决於多數在會股東之同意然後與公司交涉 
　　第九條本會爲股東與公司之通信機關係爲破除隔閔起見不預定裁撤之期 
　　第十條本會借上海泥城外商學公會爲事務所如有遷移即行通告本埠新聞 
[松江府戚太守札上海縣文（爲防範革黨事）]  
　　奉巡道憲蔡札案奉端督憲電諭准外務部電開駐日胡大臣電稱日本謡言甚多革黨思逞徧發匿名揭帖並來函多方恫喝除密查外並商外部嚴禁軍火出口已電尊處密防等語希飭各關嚴密搜查並密飭所屬一律嚴防爲要等因飭即遵照辦理萬勿稍懈至要等因奉此除函致新關稅務司諄囑巡扦人等於各輪船進出口時嚴密搜查勿任偷運外合亟札飭札府即便轉行所屬遵照一體嚴防勿稍疎懈等因到府奉此合亟轉飭札到該縣即便遵照嚴防勿稍疎懈 
[崇明官紳籌還地價]  
　　洋商李德立前在崇明縣境購買花鳥山等基地建造房屋曾由滬道札飭該縣查提盜賣之黄仁林等到案勒令退價贖回在案兹崇明縣何大令查得該洋商共賣山地及造房原價計有一萬二千餘兩業已會同紳董籌欵贖回禀陳滬道轉致該洋商收價退還以免糾葛 
[通飭禁革官媒]  
　　法部近以各州縣之官媒弊竇甚多爰特奏准飭屬永遠禁革日前蘇臬司左廉訪奉到撫憲行文因即轉行各屬一體遵辦 
[巡警局總辦晋省]  
　　閘北巡警局總辦汪頡荀觀察昨乘火車赴蘇謁見撫憲面禀要公 
[推廣電車軌道之先聲]  
　　電車公司擬在靜安寺起至梵航渡止展造電車軌道業已繪成圖樣約於明年開工現爲梵航渡巡防局員周少尉訪聞昨特禀陳滬道請爲查核 
[縣差揑名誣控]  
　　宛曉榮前舉陳品香等妬姦砍傷沈丁氏母女沈因畏罪吞烟斃命經上海縣驗明沈係自盡免予深究判各具結完案詎縣差湯景即湯華華因索詐未遂輒揑沈丁氏之名以陳品香等復來勾引伊女等情禀縣提究兹爲該氏查悉禀禀明滬道請爲澈究蔡觀察以該差胆敢揑名誣控殊爲不法因即札縣提案訊究 
[復訊捉賭肇禍案]  
　　閘北騎巡捉賭肇禍一案昨由巡警總局復訊受傷巡士楊占春等供與前堂無異訊之張阿全張雲清王阿桂亦仍堅執不認旋據陸阿榮禀稱楊巡士係被王阿桂毆傷訊之王阿桂矢口不認判仍一併還押候再訊究 
城内 
[刑訊兇徒]  
　　沈六寳於前年夏間紏同小福壽等八人將鄭阿根連戳十餘刀斃命沈等沈逸今與福壽同獲到縣經襄讞李明府訊究沈供阿根被小福等在腿上戳一刀小的並未動手小福壽供沈先被阿根戳傷後邀小的將阿根戳傷身死明府詰問餘黨推諉不知喝令鞭背二十下與沈跪練半時仍各不認判押候再訊 
[婦人纒訟]  
　　王黄氏控地甲錢德騙據等情由縣提訊錢供王黄氏之女嫁與張某爲妾後忽吞烟身死黄氏勒令逢七超荐所有六七終七及百日三次功德黄氏自願將洋歸伊超荐張恐其悔變故告知工程局南區當堂給洋八十元由黄氏具結領去事早了結今忽聽人唆訟誣控求鑒李襄讞以氏已領洋具結判退去候查 
[是否誣控]  
　　馬金氏扭沈七姑娘到縣控追珠價經李襄讞審訊金氏供在成源珠店掮得珍珠一百六十粒十月二十日由沈七姑娘轉掮出售計洋五百六十元圖賴不還求追見証陸李氏供詞相同訊之沈七姑娘供被誣控判交官媒押候查核 
[定期放假]  
　　敬業學堂定於初十日停課十八日放假並於十六十七兩日上午招考揷班生 
[聚鬥鵪鶉]  
　　邑廟花園柴行廳茶館聚賭鵪鶉昨由東二區巡官將該茶館經手趙瑞生解請一路巡官訊究判趙罰洋八十元飭令具結不准再賭 
[限期遷居]  
　　汪劉氏控王景福欠洋覇房昨由一路警局提訊氏稱王租房屋開設　 
 
 

Page 20

 
 
子店又立據息借洋一百元積欠房租錢二 
十千零四百文向之索取一味游約求追王供因生意清淡求恩寛限汪劉氏乂供如王於年内搬遷將房租付清情願讓免借洋一百元刋王限十四天内遷出交租如違送縣王遵斷具結而退 
[道批五則]  
　　戴周氏禀批案經由縣屢飭 
歸償並改差將屋發封何以迄無差落仰上海縣迅予勒封變價歸欠倘再玩延即惟該差甲是問仍具報察奪葉渭忠禀批此案前據陳朱氏具禀批杳未到今該氏係屬尸親代求寛釋意圖朦准然察閱筆跡與陳宋氏原禀相同難保無揑遞情弊仰上海縣一并澈查究報陳成生禀批案經分行縣　提案訊追兹閱禀訴各節核與原告控詞大相逕庭究竟孰虚孰實候移商務總會查明復奪茶棧永泰源等禀批案據廨員禀復飭傳黄霞村未到即行改提該茶棧推稱黄霞村是住客現往案徽復往傳陳琦生着交詎該棧推無陳琦生其人因即飭提到廨諭令人銀並保限一個月内交出黄霞村訊追等情明係先傳不到改爲飭提詎容逞辯總之匯票内既有陳琦生驗兌字樣斷不能置身事外着即清理否則速將黄霞村交案方能摘除所請仍難照准張三和禀批未設海船公司以前裝卸貨物既無遺漏客商亦均稱便自應照常辦理保必另樹一幟以與公司抗衡况公司之設迭據該民等具控有案乃竟尤而效之未免與初意相反所請仍難照准 
[官事]  
　　正任湖北巡警道憑啓鈞高陸兩行工巡局委員嚴善增中國體學校敎員王承煊昨均到道拜會禀見滬道昨傳上海縣李超瓊到轅問話 
南市 
[不可不防]  
　　艒　船管帮俞明富恐各船窩匿匪類無從查考禀請工程局給諭造册局董以造册本無不可惟不得藉端勒索且既有批示似可毋庸給諭昨已批飭遵照矣 
[希圖壟斷]  
　　黄關坤擬在十六舖秤發蔬菜　禀工程局請爲立案局董以該處自早至晚行人絡繹若准其秤售諸多不便遂於昨日批斥不准 
[减折還欠]  
　　夏寳三控老北門外顧長發木器店主顧金羽虧欠借欵本利洋六十餘 
元昨經工程局傳案審訊判顧交保折還四十元了案 
[船夥行竊]  
　　船戸姚吟泉　夥朱阿桂竊取承裝大茂花行之白花一包當由行主蔣船扣留扭送工程局前究判宋暫押候姚邀同埠頭查明再核 
閘北 
[經擾不休]  
　　張學卿控已休妻子辛氏屢來纒擾由四路一區孫巡官提訊著張給洋四元斥退 
[染坊追欠]  
　　染坊夥戴六八控成衣匠王松興積欠染洋十二元不還昨由四路一區 
孫巡官提訊判王交保料理英租界 
[呑没田單]  
　　朱顧氏周朱氏在上海縣署控告沈新發呑没田單匿居租界等情由縣移廨派探將沈提獲判交保候訊 
[緝拿拐匪]  
　　潘子香誘拐南京人孫毛峯之妹月林來滬押於法界某花煙間爲娼由孫控奉捕房飭探將潘緝獲解廨請究中西官以事在法界判送法公堂訊核 
[省釋無辜]  
　　任俞氏控錢少耕朱壽誘拐伊女阿五賣於南匯圩工裘某爲妻由廨收押在案昨日復訊判朱無干開釋錢仍還押候禮拜三再訊 
[領回逃妻]  
　　朱陳氏背夫逃出與甘柏生姘識由本夫朱紀生控奉捕房派探將氏查獲解廨收押在案昨日復訊判朱將氏領回候飭探提甘到案再核 
[無恥之徒]  
　　方阿文控陳阿寳誘姦伊妻林氏由探一併查獲昨解公堂請究中西官以男女均屬無恥判分别各押一月 
[不認拐孩]  
　　顧趙氏控王春林正阿三願橋樑拐匿六歲小孩由探查獲昨解公堂訊究王等均不承認判一并抻候查明再訊 
[不認行竊]  
　　卜内門洋碱公司控姚春茂馬德隆串竊鐵箱内鈔票洋三千餘元昨晨由探解廨訊不承認判押候查明再訊 
[總會罰洋]  
　　廣西路小花園倦游别墅總會違章紏邀外人入内賭博由探傳該總會經理倪燧卿到廨請究判罰洋十元充公 
[違章拉客]  
　　龜奴朱阿生與鴇張王氏縱令雉妓陳老二在途拉客昨晨由探一併傳至公廨請究判龜鴇各罰洋十元張妓罰洋五元充公 
[欠銀不還]  
　　陳錦章控趙卓士央朱幼蘭爲中借銀不還一案昨晨由探將朱趙一併解廨判交差候訊又大亨衣莊等六戸控金子良欠銀不理昨亦傳案判過堂訊奪 
又蔡晉臣欠張華堂銀兩不理亦奉傳案判交差候晚堂訊追 
[定貨不出]  
　　英商喴厘洋行控鄧輝芝定貨不出昨晨由探將鄧傳至公廨請訊判交保候訂期會審 
[一腔熱血]  
　　周阿掌在沈阿者妓院爲傭前日行至廣東路周忽嘔血倒地由捕車入捕房轉送醫院醫治無效於昨日斃命當由捕房飭探將屍車送虹口斐倫路驗屍所飭保報縣蒞驗 
[公堂瑣案]  
　　吳好友竊某日商皮鞋判押滿一月逐出過犯秦少卿復來租界判押三月逐出怡和紗廠控吳根法吳鮑氏串竊洋紗訊明實情判吳根法開釋氏押女所六禮拜趙王氏控王海虎竊取衣物訊不承認判押候查明再訊孫唐氏茹永記張才生均因收贜判茹永記與氏各罰洋五十元張罰洋四十元一併充公李金榮控張泉生竊取金飾張供贜匿城内姚家弄陶姓家内判押候函致上海縣弔贜再核毛榮昌攫取張章氏田單判押候函致上海縣查明再訊朱孔揚控鄭儉安騙洋一案因原告未到判仍還押候究徐新發竊金張氏衣物判押西牢九月逐出朱三明竊德國書信館衣物判押候□拜六再訊 
[來函更正]  
　　昨□□報登有淫棍兇惡一則實係傳聞之誤余住居汕頭路因有餘屋出貼召租是月初一日即有後弄鄰居顧福章之婦前來租賃不料初二日傍晚福章乘醉至家此時伊婦出外余妾適在客堂伊就將妾毆打當經鄰居到來解散詎知顧回舊庽裸體復來恐其又欲行兇余妾喊救經巡街捕聞聲前來查詢顧竟敢拒捕即鳴警笛由他捕到來帮同扭入捕房聞顧罰洋保釋此係當時確實情形事關名譽用將原委申明務乞更正楊叔英啓又接洋貨商業公會來函與此略同 
美租界 
[索欠互毆]  
　　粤人梁阿横昨在北四川路向趙慶林索欠互毆由捕并送捕房捕頭詢係錢債飭梁自投公廨控告 
[茶肆聚賭]  
　　海寗路一號門牌周阿根所開之茶肆内有聚賭抽頭情事昨被捕房查悉飭探請廨出單傳訊 
[頭反目]  
　　粤人衛其昌向與蕩婦張阿鳳姘識昨因該婦掯住洋琴忽至捕房控告捕頭飭探將張拘入飭將洋琴給還了事 
[索償賭債]  
　　陳阿芳王阿松因索賭債互毆由捕拘入捕房捕頭姑念初犯從寛斥釋法租界 
[捲逃三誌]  
　　某校女敎習張氏與馬車夫張阿毛私識捲逃已兩誌前報昨由捕房將張氏及弔出之田單衣包等物一併解廨中西官以原被俱在英界判送英公堂訊理 
[虐媳者鑒]  
　　傅錢氏之媳胡氏先被胡吳氏誘匿後又爲徐阿銀顧榮生王阿根陳阿庚等四人掯匿勒索傅錢氏酧洋三十元當被英界包探拘送公堂判各押一月在案兹由法廨移回訊究判候英捕房押滿後再行提回各禁西牢一月至錢氏之媳胡氏既稱被虐不願同回判仍還押候傳到本夫再　 
[查獲眞贜]  
　　怡泰莊夥王某在東洋車上遺失銀洋四百元報捕查緝在案兹有王蔡氏持贜洋至某錢莊兌換由捕拘獲解廨請究氏稱與車夫毛某同居毛將洋二百元棄下自持二百元逃回海門婦人並不知失贜求宥判還押候核 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[探險實事北京巴黎間競車日記（廿三）]  
[（十二）烏拉嶺至加商]  
　　余等在比爾斯基憩息一日。四號清晨就道。乘舟渡過比挨拿衣亞江。所過各地。皆回敎徒。幾不復見俄國人種。各村落中。多回敎寺院。前此所見希臘敎堂之多數鐘樓。高峙雲表者。至是殆絶迹矣。各村莊之栅門。皆係新造。途中黄牛甚多。是晚宿於莽些朗斯基一小村中。遇一少年之俄國人。曾居巴黎一年。並曾至莎鉢勒旅行者也。 
　　五號小雨。余等去莽些朗斯基村。約數基羅邁當。道路崎嶇。行車不易。有一小橋。尤爲困難。曠野中萬綠茸茸。皆爲麥類。俄羅斯。誠不愧爲歐陸之太倉矣。所見各村。居民。仍皆回種。恒冠白色之氈帽。以燈心草編織爲屨服式離奇。逈與歐。人之習慣不同。既而渡一廣大之川流。是即加馬河也。是時風力頗。大河中波濤湧起。余等所乘之舟。以繩牽挽。頗覺震盪。然渡過甚速。不似到北京時海中遇風之險也。是日抵愛拿布加。見一碍石樓房。乃幼子女子學校。建築　仿歐式。在此城中。當稱巨擘。既而往取余等運寄此地之勒霜斯交涉困難。較在倭木斯基時。尤有過之。在此遇見一少年俄人。彼曾在比國黎萊斯大學肄業所操法語極佳彼招余等至其家。是晚即宿於愛拿布加。 
國外新聞 
[美工黨首領定罪續聞]  
　　初三日華盛頓電云美國工黨大會因該黨首領定罪監禁反對頗力上議院議員派克君謂尚有翻案之望 
[裴乃安將任菲督不確]  
　　初三日華盛頓電云美國兵部頒發文告申明裴乃安君將任菲列濱島總督之說並無其事 
[美艦隊出游之費用]  
　　初四日倫敦電云華盛電稱此次美艦隊出游共費英金一千萬磅即煤欵一項已將逹五百萬磅云 
[俄裁判所允准英船索償]  
　　初四日倫敦電云聖彼得堡電稱俄國高等捕虜品裁判所已重翻里巴裁判所判定英船索賠之案謂俄人於戰時擊沉英船森基爾逹號没收各物殊失情理今准該船主人除所載米糧棉花違禁物件外其餘受損各物開單索償 
[羅馬敎皇近况]  
　　初四日倫敦電云羅馬敎皇並未舉行聖誕及新歳接見禮節以免勞碌 
[俄議院厚視同種]  
　　初五日倫敦電云俄國議院業已核准與斯拉夫同種人民互守親睦且表示俄政府保衞彼等利益之意 
[法總統出行受驚]  
　　初五日倫敦電云法總統費里尼司今晨偕其秘書官及侍衞大臣一員行至巴黎市塲背後忽來一人扼住頸項擬拔其鬚其人名買的斯大約係保王黨为業於當塲拘獲當時總統竟爲扳倒在地互扭耳際致爲　傷行杖亦爲折斷事後步行如前照常進食 
[法國學生暴動]  
　　初四日倫敦電云巴黎醫科學生因反對新　考試規則羣起暴動即經國家衛兵與鬭致傷多人同日又電云巴黎電稱各學生均在試室吸烟游戲放恣並以鷄卵菜蔬等物擲擊警察初五日倫敦電云巴黎警察及國家衛兵受傷者共五十二人有暴動學生五十六人行將懲罰至醫學考試因不孚衆情業已收回前命首相克納芒柯因警察長使警察改衣學生服式闖入試堂已將該員嚴行申斥 
[日皇演說邦交]  
　　初三日東京電云日皇於國會開會日演說謂日本與列强之邦交今日益加敦睦而遠東和平亦仍鞏固殊愜朕懷云 
[東京電車增費續聞]  
　　初三日東京電云日本市政總會已允東京電車公司增加車費惟日本政府似不許可 
[日本國會近事]  
　　初三日東京電云日本國會現已停□休息至西歷正月二十號再開下議院今日議准致電土爾其新國會以表祝忱 
[日軍與土番激戰]  
　　初五日東京電云日本遠征隊近在臺北頗奏戰功初三初四兩日該軍正在前進突遭土番痛擊鏖戰甚久計自勦番迄今已閱數年而以此次所經之戰爲最烈云 
[日本議員定罪]  
　　初五日東京電云前任臺灣高等裁判所總理現充國會議員之某君因盜用公欵被人告發現判定監禁十八個月 
[委國國事近聞]  
　　初四日華盛頓電云委納瑞拉副總統高曼氏已允各國如能承認該國共和彼將創行新政而開委納瑞拉之新時代云同日倫敦電云委納瑞拉與哥倫皮亞現復和好如常有在柏靈謁見開斯屈洛總統者據稱新政府與各國調停國際釁隙即彼因此失勢亦决不加以阻礙云初三日柏靈電云開斯屈洛總統開割疝氣並無其事惟病原尚未宣述以上譯字林報 
[俄大臣演說各國政略]  
　　初六日栢靈電云俄國外務部大臣伊斯華克近在議院演說各國政情始論美日恊約之利益次論□俄邦交之重要俄國賴此以免巨患俄國現宜竭力保護在波斯北方一帶商業之利益而尤以阿塞培琴省爲主次論俄法聯盟甚爲鞏固惟此舉並不阻礙俄與他國邦交德國首相蒲羅親王近在議院演說承認俄國政策並不志在抗德亦無與英締結條約抗拒德國情事故兩國邦交仍無更變次論意俄邦交近復親密又將俄國對於巴爾幹問題之主見宣告於衆謂俄國若反對奥大利亞歸併巴斯利亞與赫在戈維拉兩地則將啓釁於奥空言拒抗偶遇决裂又不能有自衞之舉似爲俄國政治上慣行之大錯今日揆諸大局解決此事宜用和平手叚布勒嚘利亞所行雖違俄國之訓令然俄國動於義感不能不出而衞之使布勒嚘利亞塞維亞芒替尼格洛土爾其四國能在巴爾幹半島互行結合則可各保國體上與經濟上之獨立譯文滙報 
 
 

Page 27

 
 
   
 
 

Page 28

 
 
   
 
