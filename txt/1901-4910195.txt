# 1901 - 173 - 4910195

 

Page 1

 
 
[開印九通全書招股預啓] [  上海圖書集成局謹白]  
方今國家以時事多艱求賢若渴屢降諭旨變通各項考試章程多士生當斯世苟非囊括治術掌故之全書以資考索恐不足尋源竟委蔚爲閎通有用之才本局爰仿從前圖書集成二十四史例開印九通全書招售股票每部僅收回工料洋銀四十八元現定於八月朔日出售除本埠申報館申昌書局外如京都天津鎭江揚州南京杭州漢口沙巿宜昌長沙岳州成都汴梁南昌廣州桂林福州等各府州縣皆有分售處以便諸君就近購票至欲知詳細章程與是書之校印精詳程式美善本局另有招股啓及樣本可以隨時取閱先此佈聞諸維鑒及 
[六續劉張兩制軍遵旨謹擬采用西法第三摺]  
至與各國商明中國亦入郵政公會一節此時華洋人寄信不多尚可從緩惟各省郵局應名曰驛政局以免與稅務司之郵政局相混應由各省督撫督飭臬司責成州縣設局辦理省出之費彚解藩司並不需用洋員以杜于預内政之漸且免與有驛州縣遞送文報糾葛窒礙海關郵局未歸州縣之先郵政局與驛政局彼此互相代寄信件内地寄内地者祗貼驛避印花内地寄通商各口者加貼郵局印花一分通商各口寄内地者加貼驛局印花一分其驛局與郵局彼此往來交易一切細章隨後詳酌至鐵路通行之處所有鐵路常年受國家保護維持應爲國家遞送書信微申報効之忱沿路各州縣應得專差附搭火車往來經管信件不取車費惟萬不可將公文信件交與鐵路公司經管致啓授權外人之斃總之此事若歸州縣兼辦則費不另籌局由州縣酌設則進退裕如卽無大益亦無所損卽或無盈亦必無絀若另行委員設局則廷寄奏報要件設有遲悮必多推諉故惟有責成州縣之無弊也一官收洋藥方今籌餉最急然而零星羅擬難得鉅欵釐金將撤礙難再加鹽價屢加亦難過重惟有加價於洋藥則不病民而增鉅餉查法國及西班牙運售火柴吕宋烟日本在臺灣收售洋藥土藥皆由公家收買分銷今擬伏照其法檢海關貿易册光緒二十五年洋藥進口銷售者五萬九千一百六十一擔溯查以前五年大率五萬擔上下最多者六萬三千一百餘擔最少者四萬八千九百餘擔每擔一百斤以六萬餘擔計之合九千六百萬兩現在時價每兩價銀五錢姑以大率人一萬萬兩計算共計價銀五千萬兩稅釐在内擬以後由官設局在各關進口時全行收買然後轉發散商分銷各省照時價加二成發商轉運轉售除稅釐照數撥還海關外計每年可得盈餘一千萬兩官局先向洋商總收繼聽華商領運發商以後運赴何處價值低昻銷數盈絀全不過問尤爲簡易但每兩五錢係華商轉售之價其中必有餘利然則買價尚可在五千萬兩之内惟香港及沿海一帶須設巡緝小輪船數艘光緒十三年赫德開辦洋藥稅釐併徴時創設巡船其船式船數地叚經費及巡緝之法總署均有奏案可考上海宜設總局各海關進口處所宜設分局計巡船及總分局委員司事人役經費約計需銀二百萬兩以内開辦之初須籌銀一千萬兩以爲資本即向外國銀行息借應用分爲十年歸還此乃有著之還欵利息必輕先與議定總數隨時陸續提用起息除去巡船局費歲還借欵本息實可得銀七百萬兩十年以後借欵還清卽可歲贏銀八百萬兩海爲鉅欵先行試辦一年辦有成效一年後再加價一成則盈餘更鉅若華商運銷暢順以後售價仍可相時酌加卽加價五六成以至加倍亦於良民無損設或因加價滯銷候至半年尚無起色則酌量减價極之仍照冋來售價自可銷出亦必無賠折之理冋來洋藥進口未必立時全行銷去今由官全數收買亦於洋商有益可與該洋商議明每年共分幾批每批貨到立時付定銀二三成其餘付給三個月期票三月以後自然華商分來領運卽以商資轉付洋商惟初行加價轉售之章華商必然觀望希圖减價不及半年存貨已盡斷不能始終把持故必須寛籌半年資本方能堅持定價洋商旣可收期票只須籌三個月之費卽已足敷周轉自去年土藥加稅三成以後土藥運銷之數並未减少然則洋藥加價二三成亦必無碍藥商未必始終抗阻至内地士藥業經加收稅釐三成則洋商當亦無所藉口若各官局有未經照加者應查明切飭一律實加三成其巡船未造成之先可暫以南北洋兵輪船充用經費亦可稍省此舉應先與英國商明訂立專約每年包銷六萬擔不准多運來華包收二年二年以後體察情形再訂續約近十年銷數不旺至光緒二十五年而始多今每年有切實銷數英人當亦樂從惟華商出洋驻運進口不可不防若非英國實力助我防察斷難盡行杜絕除巡船稽察外應與英國切實議定只有各口官收英商不准絲毫私售與華商以杜影身如查出華商私買私運重立罰約印度若不濫售則偷運之弊立窮在我防之則甚難在英人禁之則甚易此爲第一關鍵若英肯訂約實辦則此舉之有益巨餉確有把握矣擬請欽派大臣一員駐滬辦理此事名爲總理藥務大臣此事任重欵鉅而其事甚簡祗須操守廉正確實可信於外國情形不隔閡者卽可勝任其各口分局委員統歸該大臣選派考核隨時偶一分往巡察此舉在中法則無害於民生在西法則無碍於商務應請朝廷飭議迅速施行此摺仍未畢容俟明日續登 
[諭旨恭錄]  
七月十五日奉上諭販運軍火本干例禁乃通商口岸商人往往借官買爲名私運私售近來土匪不靖亟應嚴申禁令以杜亂萌著各省將軍各關監督先於兩年内將所有外洋軍火及專爲製造軍火器料一槪不准販運進口該部知道欽此 
[本館接奉電音]  
昨日午後西安行在飛電傳來上諭一道謹敬譯登○七月二十日行在内閣抄奉上諭州副都統著恒壽補授欽此 
[醇王赴德]  
醇親王銜命赴德道逹歉忱行抵瑞士國境巴斯列地方一切情形已登前報連日各報議論紛紛多所指摘實則邸駕在巴斯列偶爾違和以致未克詣栢林覲見旣而德皇以中國風俗凡有開罪於人之處必叩首以示負荆因欲令醇王於覲見時行拜跪之禮醇王心焉不悅由巴斯列電逹行在以决從違迨華歷本月二十一日得外洋來電云此事德皇已不復苛求定於本國波司當地方接見醇王及繙譯官一員餘人槪不欵待醇王因卽由巴斯列啓行大約兩國仍可言歸于好矣 
[使節蒞崎]  
日本長崎訪事友人云中國出使日本道逹歉忱之那琴軒星使由上海乘神戸丸赴日華歷七月二十日行抵長崎所帶叅贊四員一爲外務部總章京花翎記名道刑部郎中顧康民部郎肇新一爲戸部郎中蔡路春部郎源深一爲花翎二品銜記名道張在初觀察德彝一爲候選知府陶杏南太守大鈞隨員四員一爲花 
 
 

Page 2

 
 
翎三品銜内務府員外郎誠玉如部郎璋一爲花翎四品銜兵部員外郎來儀亭部郎存一爲外務部章京戸部主事唐蔚之主政文治一爲刑部主事王小侯主政念曾及繙譯官江蘇試用縣丞祝子陞二尹瀛元書記生汪君年諾等二十七人旋卽持節逕赴東京聞覲見日皇呈遞國書之後尚須勾留一月詳察日本稅法歲計司法警察及一切國家制度以備日後回國次第仿行 
[俄皇抵丹]  
俄羅斯皇將與德皇修兩君相見之禮然後遊歷法國云云前巳兩次譯登於報迨華歷本月二十一日得外洋來電云本日俄羅斯皇及后已行抵丹墨國京城不日卽須往德京柏京一觀荼火軍容然後折而赴法國 
[土原行成]  
土耳其國君主與法人積有違言以致兩國使臣皆下旗而去此已譯列報章矣迨華歷本月二十一日得外洋電音云土君自知卵石不能相敵一朝决裂悔莫能追因求德皇爲之轉圜與法人依舊言歸于好德皇允之殆將以玉帛易干戈不至以戎衣相見乎 
[邸眷將回]  
天津直報登在京友人來函云慶王於去歲八月奉旨辦理和議祇携福晉旋京世子諸人尚留行在兹以 
回鑾在邇特於上月二十四日派英繙譯楊司馬來昭帶同護衛數員包衣二十餘人前往秦中迎回京邸 
[外部設官續記]  
外部設官已登昨報昨又得京師友人來信云前由慶李兩全灌大臣會議外務部自侍郎以下設左右丞二缺係正三品左右叅議二缺係正四品及郎中員外郎主事共二十八缺旋奉行在政務處覆核丞叅依議惟郎中員外郎主事裁去四缺僅得二十四缺然目前在部當差者多至五十人左右尚未知如何分别去留也 
[續錄直隸藩司周玉山方伯諭令委員查案手札]  
第二條調和民敎一天主教歸教皇統管傳教者如出家僧道不婚不宦不營産業生遊某國死葬某國總以勸人行善爲主其要語大約禁止偷盜邪淫不誑語不欺人勿爭勿貪而已每省有一二主教係教皇諭派故前年總理各國事務衙門今名外務部奏定各官與教士相見禮節惟主教請見督撫司鐸准其請見司道蓋欲通情愫泯猜嫌也司鐸卽神父係主教所派在中國稱曰司鐸只勸教民修行惟大司鐸管事地方官仁伺鐸等相見自應待以客禮歲時往來彼此自無隔閡免致旁人播弄近日官塲中文信面尤不可用老爺等字致失名義攷總署奏定章程教士不干預詞訟教士亦每曰我不管地方詞訟然教民每以訟事干托教士甚有戸婚田債細故毫不與教務相干者亦來關說此非教規亦非主教本意也地方官若果能平心訊究勿輕用刑查明証據確鑿自應不分是教非教槪從理法公斷彼又何從辯駁萬一彼聽教民一面之詞或逕請翻案或函請上司衙門提訊不妨將案中細情從容告知如彼再不悟卽申請上司衙門派員覆訊萬不可因彼請托率爾改斷此指尋常詞訟而言若敎民有犯命盜重案自應照平民一律辦理地方官與教士居處不遠遇教民犯此重案或一面收押一面告知此是交情關照並非例章所有教士遇此等事多將此敎民革出教外然在官秉公議罪固不必問其革逐與否至若平民欺侮敎民此風尤不可長近日大亂甫平仇敎之禁綦嚴而地方平民多敎民寡若平民欺侮教民不速查禁恐釀巨案如遇此等案件務須從速秉公剖判勿稍偏抑見好愚氓然其要尤在平時剴切開導使化畛域之見近日各教土勸諭教民說帖想俱閱過可見教士絕無袒教之意其欲保護平安固彼此所同心也二耶穌教即由天主教分出不歸教皇管轄聽各國呼人自立一會近日在中國之耶穌教有英國倫敦會聖道會安立甘會有美國美以美會公理會長老會浸禮會以外名目甚多各不相轄卽同會而分住數處每處各有教士管理亦不相轄惟美以美會有總董一人主持會事調度一切耶穌教士稱曰牧師近有人呼之爲大人老爺者可笑一切規矩不加勉强可婚可宦或一家人此奉教而彼不奉教或一人先奉教而後出教皆聽其自便至牧師傳教勸善與天主教略同而通民情無城府人皆謂較天主易认親近然亦視傳教牧師爲何如人耳各屬境内如有耶穌教須問明何國何會前年總署奏定教士相見禮節不提牧師誠以耶穌一教會多人衆不便例以官常禮節彼視他人亦略如僧道平等不斤斤於此節但州縣相見總宜以客禮相麉爲是地方官遇有民教爭訟事辦法與天主教同已具前說但可鐸如或意見不合可見主教評論牧師意見不合只可請其同國同會之牧師代爲排解然遇此等事總宜據實申請上司衙門核奪不可隠飾其詞尤不可夾以負氣謾駡之語致增口實三歷年教案疉出上下憂心曾經總憲裕德條奏保護教堂由官擇地設立保甲愼選本地士紳二三人爲董事額設巡勇用教堂附近之人局董免差如三年民教相安照尋常勞續請奬或事起倉猝果能彈壓解釋照異常勞績請奬等語經總署於光緒二十四年七月議覆奉旨准行在案至今各州縣未能律照行固由奉行不力推究其故有二一因教民於應出保甲積榖等費抗不肯出彼先自異人遂異視之紳董地甲焉肯保護二因教民間有逞强欺人者人多側目紳董等難以約束更不願保護查教民應出公費除迎神賽會聽其不出外餘俱照平民一律攤派早有通行定章日前本司在京與各教士談及併言决無聽教民抗捐之理至教民不法者總是我同類之人教士旣屢經訓誡紳士併宜認眞查禁一體保護約束教堂左近紳董旣奉旨保護教堂教民官與紳共宜任其責成如逾三年平安無事照案准由官擇尤請奬此札仍未畢容俟明日再登 
[示肅鹺綱]  
京師步軍統領衙門順天府五城察院爲出示曉諭事准北洋大臣直隸總督閣爵部呇李咨開據長蘆運司詳稱京引公櫃商人姚學源等禀稱商等經理公櫃原爲疏通銷數保全京綱起見乃去歲聯軍入城朝陽門外公櫃分店被土匪搶去存鹽一千餘包并銀錢等物又張家灣廠各商存鹽一萬餘包亦被匪人盜賣現在私鹽充斥公櫃停秤不銷商等竭力設法將鹽購回只望從此整頓不料有内地奸民假冐日商由天津及海下買鹽以大車裝運來京發賣甚有在各街巷口假冐日商張貼報條毫無忌憚者月前奉憲札開准大日本欽差照會内稱日本軍隊並不關係鹽務情事所云賣却長蘆之鹽實無其事等因查日本軍隊並不關係鹽事札有各處賣鹽之人顯係託名假冒販私漁利爲害匪淺擬請設法查拿從嚴究辦并照會大日本欽差大臣飭禁等情到本閣爵大臣督部堂據此除批示外相應咨請出示嚴禁等因准此爲此示仰商民人等知悉販賣私鹽大干例禁該商人等經理公櫃疏通官引上輸國課下便民主鹽課爲抵欵之大宗禁私是地方之責任經此示諭之後如有瞻敢假冐日商字樣販私漁利者准承領官引商人據實呈控本府院衙門定行照私梟例加重懲辦决不寛貸其各凛遵毋違特示光緒二十七年七月日 
[刑人於巿]  
京師友人來函云七月十四日由刑部安徽同綁出盜犯謝三等七名撥派五城練勇及南營弁兵押赴巿曹斬决隨將首級梟示以儆盜風 
[馬軍移駐]  
天津直報登保定訪事友來函云此間官塲傳述馬軍門玉崑尊奉憲檄約於七月二十日前後帶隊赴涿州一帶招安土匪綏靖閭閻蓋亦善後事宜中必不可少者也 
[兵船又减]  
大津直報云邇者各國寄泊大沽口内外之兵艦運船忽又逐漸駛去至本月十六日僅存二十四艘其中英國八艘美國一艘德國五艘法轼四艘俄國二艘日本國三艘義國一艘 
[鹽局易員]  
漢口訪事友人云本月十一日新委駐漢准鹽局總辦沈幼硯觀察由白門戾止局中諸執事咸詣江干恭迓觀察隨涓吉十三日入局辦公前總辦李彦奇觀察因欲算清交代事宜暫就淮鹽公所假寓 
 
 

Page 3

 
 
[飭提澈究]  
浙江候補府經歷桑理生之妻張氏被江蘇候補通判俞希桐卽俞鳳琴强佔控經蘇州府向子振太守率同發審局員某某兩君迭次研訊斷令張氏大歸桑理生不准再向滋擾俞希桐者回江西原籍所有提存元和縣署之箱籠等物著桑與氏認明分别具領此中巓末業已屢志報端兹得姑蘇訪事友手書云是案雖經斷結而桑仍管押所中未蒙釋出撫憲聶仲芳大中丞知之以似此含混草率不足以服人心特於本月某日批飭藩臬兩司會同蘇州府提集全案人證秉公訊斷務將實在情形澈底根求俾成信讞大約藩臬府三憲不日卽將提案會審禀請憲裁矣 
[巨梟就縛]  
著名私梟徐桂友率同黨羽二三百人出沒於長江上下游幾於無惡不法前年韓古農觀察當水師統領時因公至常州徐梟膽敢偕其副楊玉林號召醜類擄之而去勒出洋銀八千圓贖回事後經江蘇撫憲聶仲芳大中丞懸賞千金購拿在案上月某日太湖水師營統領歐陽子林副戎緝至安徽某縣境内將楊禽獲解赴省垣中丞飭蘇州府向子振太守訊實情由隨於本月十一日正法徐梟近在長江一帶自稱徐老虎恣意横行事爲徐寳山都戎訪聞密派線人會同副戎麾下勇丁悉心偵緝十八日傍晚遇諸江陰縣境金家村突發手槍擊中小腹右部徐梟負痛狂竄至一里外始仆地受縛旋於二十日午前解省禀經中丞飭發蘇州府署太守立卽督同讞員吳司馬升堂推鞫徐梟供認前情毫不隠諱併稱長江領袖爲李秉乾曾國章及小的三人前年韓大人至常州小的等誤爲飛划營統領某大人是以擄回勒贖太守見其受傷甚重發縣醫治甫舁至頭門即溘然而斃遂札委長洲縣蘇大令相騐後飭地甲備棺收殮聽候禀請上憲戮屍 
[吳郡官塲紀事]  
姑蘇訪事人云本月十九日簡授湖南岳常澧道韓古農觀察趨詣撫藩臬各憲轅辭行定於二十一日赴任○前浙江巡撫劉中丞樹堂於本月十九日詣各憲轅辭行聞將赴維揚也 
[上海官塲紀事]  
昨日午前新任湖南岳常澧道韓古農觀察命駕至道轅拜會蘇松太兵備道袁海觀觀察茗談片刻旋至上海縣署投剌縣主汪瑶庭大令飭丁擋駕○昨日某省候補縣龍明府曜樞因公來滬命駕至上海縣署拜會縣主汪瑶庭大令大令延入花廳茗談良久而别 
[方伯鶯遷]  
前署浙江巡撫新任湖南藩司余晉珊方伯蒞滬後暫駐英界長發客棧嗣以政躬不豫尚須小作勾留因賃定黄家庫左近第十六號洋房擇吉前日鶯遷以便延醫調理 
[西員有禮]  
前者蘇松太兵備道兼江海關監督袁海觀觀察由蘇垣公幹回申呵殿過大橋驀被某號西捕所阻隨由某華捕明白告語西捕始不復有言觀察以此捕甫自外洋來未識中國逹官貴人體制一笑置之事爲各國領事所聞多有修函慰問者前日某總領事詣道轅請見談次隨復面致歉忱蓋以觀察與各西員遇事和衷素有水乳交融之樂以故西員亦敬禮有加也 
[防患未然]  
本邑保甲總巡朱森庭明府以目下駐紥本邑西門外日暉港之督標奇兵營裁去兩哨駐紥南馬頭之江蘇撫標滬軍營裁去一哨均已給發恩餉諭令次第歸農深恐不免逗留滬上爰於前日帶同差役命馬至日暉港傳集二十四保九四圖及十三圖十五圖各地保著傳諭附近各鄕民遇有此項勇丁前來借宿不得任意容留如敢故違送局懲治若地保扶同徇庇察出併懲各地保唯唯遵諭而退旣而又傳諭各叚汛捕晝夜巡緝倘有游勇及外來流氓形跡可疑者務向嚴究來歷如或言語支吾立卽拘解到局或就近送請巡防局訊供諭畢至高昌廟巡防局與局員馬午橋叅軍面商一切而返 
[解犯起程]  
本邑兇犯傳阿妹戳斃仇人沈正芳報經縣主汪瑶庭大令訊鞫通詳前日提案順供并飭典史騐明面貌聽候備文起解此已紀諸報章昨日書吏備就公文大令即派出解差民壯各兩人押解赴松江過府然後轉解省垣 
[嚴拿誘賭]  
本邑保甲總巡朱森庭明府訪知南巿各處每晚有無業流氓肩挑盆碗以竹簽誘人掣取藉博輸贏鄕民誤入彀中腰纒立罄爰於昨日傳到十六鋪地甲諭令驅逐出境 
[德兵演技]  
昨日午前有駐滬德國兵數十名由某武弁督率各荷洋槍至滬北新靶子路操練打靶之技迨亭午時始整隊而返一路如荼如火頗壯觀瞻 
[高湻水災乞振公啓]  
敬啓者敝邑土瘠民貧素鮮蓋藏此次水勢浩大被决圩隄爲四十餘年來未有緣我湻上游如徽宣廣建處各猝發蛟洪山水陡漲數丈宣邑之圩賸有金保汪家二圩其餘悉潰建邑祗存一圩山水直冲湻境此受上游水患也湻邑下游蕪湖太平兩處江水泛斷下流擁塞致當塗官圩蕪湖麻埠各圩悉被冲决江水直入湻境此受下游水患也湻邑以彈丸之地受上下游夾攻之厄城内街巷水深數尺低窪之處更不待言現在游山一鄕祗有兩小圩未决爲數不滿千畝崇教永豐永成三鄕僅剩永豐相國等圩河水又復有漲無退人力難施籲天無路餓殍載道慘不忍言前聞滬上各振所有集資往拯沿江一帶災民之信湻邑事同一律可否仰懇諸大善長一視同仁量爲賙卹俾敝邑飢黎不致盡塡溝壑此功此德華嶽同高臨頴無任盼切待命之至肅此敬請善安伏希慈鑒教弟孔憲遲趙席珍陳輔吳寛魏家訓李成之魏熙載陳錦鸞等同頓首 
[以工代振法]  
啓者昨承劉蘭階兄惠臨商辦沙洲振務並云所有各處漫口亟應設法修堵捍禦江潮第災困餘生誠恐力難自辦不如以工代撫经以期實濟而免虚糜則敬深以爲然因謬擬辦法二十二條呈察核一放振不過救目前之急非將各圩漫口一律設法籌措則潮漲時江水内灌必致涸復無期應卽設法查勘勸令就地農民各分叚落尅日興工及時堵合一堵合後地平之水亟應設法疎消卽擇圩岸地勢較低之處添築涵洞如江水高於地水則立時堵閉地水高於江水則立時啓放庶幾外水不至内灌而内水足以外洩轉瞬田廬涸復貧民便可次第歸農一設有窪區水不能洩即抽溝引水由涵洞歸入大河免致停積不消一堵口工程如口寛數十丈至百餘丈現在水仍流入口内者應多集人夫用浦包土同時抛入以期土不外流水能斷溜此項包土以抛出水面爲度然後挑挖筐土分批堅築一如遇工程緊要或溜溝深至一丈以外應就近砍樹作樁在沿江一面如法簽釘並用柳條妥爲廂護然後用蒲包土抛塡出水以期稳固一包土切弗亂抛須查探水底已否衝有溜溝口門是否過溜再行相機辦理倘係平水或深不過一二三尺即用筐土塡築亦可一現值四面水圍乾土頗難挖取惟有在附近圩岸借土先塡俟水過後有土可取卽照舊有高寛分别補還至借土時不得任意亂挖以期有益無損一借土之處將來挑土補還不准在圩根挖取致傷老圩工程較大處所應請熟悉土工同事一人借坐紅船駐工督理並帶現錢隨時津貼一挑土需用䋲索扁擔柳筐鐵鍁等件或向民間借用或卽由局價買臨時酌辦一動工時遍告鄕民此係爾等切己之事必須加工堅築工料耐久則以後歲歲豐收便是爾等之福否則爾等自己受苦等語以期各發天良辦公踴躍一塡築出水後卽分批上土實力用脚踹踏河工謂之脚硪較用鐵硪石硪尤爲堅實不可任意亂堆致貽後患一新築圩岸無論若何夯打總不能如老圩之堅應於出水後所築圩根較舊有老圩格外加寛圩身以二五坡爲合式否則量爲酌减萬不可形如壁立至一經暴雨塌缷可虞二五坡譬如圩高一尺底寛五丈頂寛四丈五尺計兩邊各收小二尺五寸卽二五坡之謂也此稿未畢明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[文宗課士]  
南昌訪事友人云本月初八日江西提督學政吳綱齋大宗師在本署甄别經訓書院肆業生題爲天子諸俟内朝外朝異同攷讀黄豪伯西徼水道書後咸同以來諸將論擬顧亭林郡縣論廣譯西書議擬輯古今中西通史例言問和議旣成償欵至鉅會計出入理財爲先試博採泰西新法擇其可行於中國者詳箸於萹問西藏爲中國藩屬近聞與俄通使俄人唆使自主許助兵力藏番似已入其殺中中國將何策以禦之 
[興國平糶]  
九江訪事人云興國州周剌史於上月二十六日到任後時以飢民滋事爲慮禀請上憲發銀六千兩委州判王君吏目韓君及學官金吳二君協同紳士佘君亮丞鄧君吉臣秦君以臣易君渭竹萬君滋德張君潤甫劉君汀泉吳君星五柯君愛陽買米平糶定價每升收錢三十文 
[示禁招摇]  
欽加五品銜辦理上海城廂内外清道總局江蘇補用縣章爲出示曉諭事照得城廂内外人烟稠密積垢殊多曾奉蘇松太道憲建設清道局滌除積穢平治道途辦理有年在案今本委奉道憲袁札委承乏一切應辦之事率由舊章認眞　理所派司事均係老成潔已素知自愛雇用巡役亦擇其勤勞安分優給工食供局驅使並無藉勢招摇等事倘有冐充本局司巡在外招摇收損並别有需索等情准其扭送來局以憑懲辦外合行出示曉諭爲此示仰諸色人等一體知悉自示之後倘遇不法之徒僞稱本局司巡冐收捐項招摇撞騙切勿墮其術中自貽伊戚如有前項情弊准即扭解來局以憑核辦或分别經重移縣從嚴懲責决不寛貸毋違特示 
[上海縣署瑣案]  
前者顧蘭洲扭控傭婦王氏誘拐幼孩縣主汪瑶庭大令訊知王氏並無干涉當堂開釋著顧自行找尋前日顧又扭俞阿弟到案大令研訊之下顧供俞係比鄰聞此孩被尹藏匿求卽究追俞供顧失孩時小的不在家中叩求明察顧執定是俞所匿大令飭將俞交人保出帮同找尋○前者周子江控蔡富榮虧欠往來銀當經大令訊明將祭收押著缴兹蔡因其父病重禀請施恩前晚大令飭差帶案訊供蔡稱小的在押無從措辦現在父親患病叩求交保回家侍奉湯樂並措銀料理大令准交的實人保出赶緊理清 
[英美租界晚堂案]  
前者招商局北棧司帳人屠文經串同收租人須啓廷侵吞公欵由總辦查出送請究追讞員張柄樞司馬訊得屠須互相摧諉押候檢交帖籍聽候覆訊旣而司馬接總辦來函知帳已查對清楚屠虧銀三千一百兩須虧銀六百兩因於前晚提案覆訊屠須狡展如前司馬令押候比追 
[英美租界公堂瑣案]  
日前浙江撫標親兵胡炳章王重光護送前署巡撫余晉珊大中丞來滬事畢肩負洋槍至蘇州河畔附船回杭被一百六十九號印捕拘入捕房昨晨解請訊核讞員張柄樞司馬商之偉繙譯飭差協捕送登某小輪船載之回去○前日某洋貨店主江阿南雇坐沈阿大之馬車自執鞭策往遊張園愚園馬性甚劣不受覊勒馳至除家匯爲某副捕頭所見令捕拘住昨晨解至公堂江沈同供此馬力不能勝求鑒偉繙譯商之張司馬請罰江洋銀一百元沈枷號十天司馬意欲從輕偉君不允○老公茂洋行前被細崽汪錫文等竊去金飾及金剛鑽石值洋銀三千八百元報經包探顧福其在某小錢莊主顧桃士處查出所質金戒指一枚解案請訊司馬飭交人保出限交汪等到案兹由顧協探赴杭州拘獲汪及章裕本二人並起出原贓金圈一副昨晨解案請究顧供訴前情顧探禀稱小的恊同營勇在杭州天仙戲　拘獲汪章起出金圈一副詰知餘贓均被營勇攫去汪章認竊不諱司馬商之偉繙譯諭令帶回捕房押候備文移查各贓再核○周阿生串同潘六子竊得某姓家銅燭臺等物售與張得開報經某包探拘獲解案請究司馬訊得係潘爲首判責三百板周責二百板張責一百板勒具改過切結呈案○謝吉安陳阿四串竊梁齋全家銀臂釧水烟袋等物報經所探孫阿星拘解請究司馬判責謝四百板陳三百板一併遞解寗波原籍○阮惠法行竊張德昌家脚踏車二輛報經包探劉阿炳拘獲起出原車一輛解案請究司馬判責三百板枷號一月期滿遞解回籍○成衣公所延羽士設醮誦經被陳阿四易小裕王易庭等搶奪祭品值事人王四才冋之申斥陳卽行兇繫毁物件包探張阿五見之拘解請究司馬判賠洋銀三元並各罰洋銀一元○史太江行竊殷阿江侬小車一輛賣與陳金華報經包探孫阿星拘解請究司馬判責史三百板罰陳洋銀四元○張連銀張法林王廣文等至沈錫文酒店内沽飮計酒錢六百餘文分竟不給經沈扭送捕房解案請究司馬判各責二百板○王瑞芝行竊劉榮山家東洋車一輛寄存劉榮生處報經包探徐榮珊拘解請究司馬判責王二百板榮生無干開釋○包探趙銀河禀稱陳富居以假土數包謊騙陳阿五報經小的拘獲請爲核辦陳供稱土向人購來求恩鑒宥司馬以原告並未來案將土充公從寛開釋○積竊周阿再行竊無主銀表一枚經所探胡瑞龍拘解請究司馬判責四百板遞解回籍○何英生屢犯竊案疉經懲辦不悛兹又潛來租界經包探張寳成拘解請究司馬判責一百板仍遞解金陵原籍 
[法租界捕房瑣案]  
揚州興化縣人王玉甫挈妻張氏來滬被蟻棍闕三誘入鴇兒蕭方氏所開花烟館賣娼旣而王投報捕房捕頭令某包探拘獲闕蟻及張氏連蕭鴇解請讞員杜枝園大令訊供大令判將闞蟻枷責蕭鴇罰鍰張氏掌頰一百下交王領回昨日王訴稱小的客中貧乏請賞川資大令著將張氏還押諭候商諸費繙譯然後核地○賭棍任子卿陳順卿引誘益康莊夥林謹軒賭博騙取洋銀六百餘元控經大令訊明押繳昨日原告投案求追大令提案研訊任供小的所騙洋銀與同黨四人分用今彼等均已避匿小的與陳實難措繳求恩寛宥大令命還押限三日内繳案違十比追○周王氏前控吳阿全誘匿養媳迭經大令訊供押追迄今日久尚未交出昨日原告投案禀催大令提吳復訊供稱小的之女許字周姓過門童養不知因何逃逸周王氏因恐小的向之根究特爲先發制人之計叩求明察大令命押候查明復核○賊犯朱桂華闖入法兵營圖竊解經大令訊供判令枷號二月期滿責釋昨因患病命將枷開去笞責一百板從寛釋出○流氓王阿六陳阿生均經某包探獲請大令訊供判令枷號一個月期滿責釋 
[美租界捕房紀事]  
前月某日百老匯路胡錦豐西衣店主胡某携洋銀七百餘元至英租界某處購物行至南京路某洋行因事入内將洋銀遺在車中車夫張惟昌心起不良竊取而逃潛回江北某縣原籍胡報捕後屢經緝拿未獲昨日始由包探石金榮拘獲帶回捕頭令押候解送公堂禀請讞員張柄樞司馬訊辦○前晚梁上君子第阿四闖入乍浦路粤人某姓家竊取衣服若干件携至天潼路某押鋪質錢被包探孫阿新拘獲連贓帶入捕房捕頭令押候解送公堂禀請訊辦○昨晨偷兒張阿惟潛入北四川路某姓家竊取衣服若干件携之而出適爲包探顧福其所見拘入捕房捕頭令押候解送公堂禀請訊辦 
[巨欵遥頒]  
昨接敝處厦門源豐潤嚴小秋兄來函云厦防廳張仲華司馬提公欵捐助振洋一千一百元又接香港源豐潤寄到無名氏捐振洋一百元除分掣收條將該欵擇尤撥放外合乞附登報章藉以揄揚盛德上海源通官銀號嚴信厚啓 
 
 

Page 10

 
 
[金陵官報]  
七月十一日督憲牌示正任福右營都司曾廣斌應卽飭回本任本任安慶府方連軫到南捕通判姚知縣丁經三均禀知本日開辦下關平糶局又舒霈到文缷回署桃源縣回又劉麟瑞謝委水漢西門外保甲總巡差十二日署江浦縣盧運昌謝委狼中營守備何復勝到來省領恩餉並叩謝開復均見内河釐捐總巡知府桂殿華辭出巡巡檢龔樹渠禀知過通判班十三日副將龍復森叩謝先鋒官本任安慶府方連軫辭委充長江厘捐總巡知府李盛鍾禀知到差委署江浦縣盧運昌銷普育堂差請補碭山縣秦獻祥知縣游毅之楊昌祥聶培親均禀知府署閱卷知縣何鳳翔禀知到普育堂差十四日欽差出使日本大臣頭品頂戴候補四品京准蔡鈞會請補碭山縣秦獻祥知縣游毅之楊昌祥聶培新吳錫官均禀知府署閱卷畢 
 
 
 

Page 11

 
 
   
 
 

Page 12

 
 
   
 
