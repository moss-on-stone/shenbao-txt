# 1905 - 263 - 4911656

 

Page 1

 
 
[電傳上諭]  
　　八月二十九日奉上諭綽哈布錫良寺奏諸軍進克巴塘戡平邊亂一摺本年春間巴塘番匪煽亂戕害駐藏大臣鳳全等迭經電諭該將軍總督赶緊派兵勦辦兹據奏稱馬維騏等親率各營直搗巢穴將戕害鳳全之正犯喇陀澤隆幋郎吉等及其餘各犯悉正典刑巨憝翦除全台底定辦理尚爲迅速自應量予奬勵四川提督馬維騏著賞給頭品頂戴並著賞穿黄馬褂四川建昌道趙爾豐著交部從優議叙出力各員除錢錫寳甫經准永不叙用毋庸加恩外餘均著照所請以示奬勵餘著照所議辦理該部知道欽此 
[電傳宫門抄]  
　　八月二十九日召見軍機李盛鐸 
[諭旨恭錄]  
　　八月十九日奉 
旨廕生霈霖著乆文員用際彪著以文職用魁齡著以七品筆帖式用吳忠湛著外用湯寳瀛著外用江南道監察御史著齊忠甲補授保送禮部宗室員外郎寳第著外用擬補内閣侍讀復茂中書吳和聲俱著准其補授截取内閣中書黄梅瑞籍忠宣俱著照例用分發浙江補用道袁思永江蘇試用道蔡國器包發鶴余聯瀛河南試用道楊恩慶直隷補用知府玉荃本江蘇試用知府徐承谏姚龍勳江西試用知府張愉康山西試用知縣斌衡直隷試用知縣廖學榮江蘇試用通判黄仁黼甘肅試用通判祥賡浙江試用通判何堯奉天補用知縣會宗韓直隷補用知縣紀雲鵬江蘇補用知縣陳翼鴻山東補用知縣豐麟河南補用知縣王毓文陜　補用知縣烜麟福建補用知縣李丹麟直隷試用 
 
 
 

Page 2

 
 
知縣桂瑞霖鄧錫綸江蘇試用知縣周開璧山東試用知縣李垣河南試用知縣王嗣曾徐家鄰陜西試用知縣柳驥材浙江試用知縣江文光楊瀛奎江西試用知縣宋尊望湖北試用知縣胡長泰湖南試用知縣顧佩元廣西試用知縣楊縉四川試用知縣于繼綏趙維城廖敦五兩淮試用鹽大使何承參俱著照例發往保舉山西補用知府清治保舉直隸補用知縣趙淇彦俱著照例用卓異河南滑縣知縣吕相曾著准其卓異加一級仍註册回任候升卓異新選直隸寗津縣知縣前廣西臨桂縣知縣禄坤著准其卓異加一級仍註册候升捐復奉天補用知縣周繩武著准其捐復原官仍留原省著照例用工部員外郎著文徵補授定東陵禮部員外郎著廉唐補授欽此又軍機大臣面奉諭旨本日引見之河南即補知府朱濤著仍留原省以知府補用欽此 
[論五大臣遇險之關繋]  
　　日俄之勝負分而立憲專制之勝負亦自此定二千餘年專制中國乃亦如長夢之忽醒而朝廷上始有立憲之議於是有五大臣出洋攷察各國政治之舉斯固我國民所禱祀以求馨香以祝冀我中國之前途大有所發展者也然則此一行也謂之如日本明治六年巖倉具視大久保利通等視察歐美之舉也可謂之如明治十五年伊籐博文周遊列國查攷憲法制度之舉也亦可其爲我國民之所歡迎不俟言也乃甫出都城即遇炸彈之險此非常暗殺之手叚與此非常重臣出使之舉動相隨而至電音所布震動全國議者咸竊竊然憂新政之自此生一阻力而歎中國前途之不幸矣雖然記者竊謂我國立憲政體之基礎將賴此一撃而鞏固不但無虞其生阻力且將因是以促新政之速行焉何以言之今欲論此事之關係於將來不可不先知此事之出自何等人或曰舊黨不利變法而出是謀也無論此鷙悍非常之手叚斷不能求之於舊黨中人且炸彈之利器亦斷非舊社會中人所能明其製造悉其用法隂探其購取之處而放瞻爲一撃之中此固不必疑及者也或曰出自日本留學生所爲則徵之近日東京情形革命排满一派已寂寂罕聞無論自費官費大都豔羡外務部商部主事之進階與夫翰林進士舉人之捷徑識者方議其志趣之卑其有大志者亦惟日夜望中國之以立憲救危亡而已豈有平日所期望之立憲方始萌芽而肯自摧折之哉揆度情形必出於反對立憲黨者所爲無疑而反對立憲黨又非出於舊黨而必出於新黨必出於新黨中之激烈者無疑夫新黨中之反對立憲黨非所謂革命排满黨而誰哉彼黨之主義在於傾覆满洲政府故日夜伺中國内亂之起有間可乘則舉革命之旗以起事其宗旨與立憲如水火之不相入康有爲梁啓超以持立憲主義而爲彼黨所唾駡者屢矣今見立憲之意出自朝廷而將有實行之期也必大驚駭以爲中國一立憲則國民平日不靖之氣將自兹消弭皇帝神聖不可侵犯之尊將爲全國民所同心公認而愛新覺羅之統緖永無可以傾倒之機若是則彼黨之宗旨將全歸失敗其必欲出死力以阻遏之以固宜日本維新之初主傾覆皇室者亦不乏其人旣而憲法頒布天皇萬世一系之利權濦國民所公認激烈黨遂銷聲匿跡無可覬觎今日我國之革命黨蓋亦有見乎是矣然我獨謂其是舉之不足爲新政之阻力而反足鞏固立憲之基礎者何也凡物莫不有反動力政府之欲摧鋤民權也而民權之說愈沸騰不可遏其反動力使然也民黨之欲摧鋤立憲也亦然撓之愈力而立憲之成立將愈速蓋反動力之起莫不由於覺悟我之舉動爲人所忌者必其於我有大利而於彼大不利故也旣覺悟其於我有大利則必持之愈堅務達我之目的而後已雖瀕危險而有所不顧何則爲其不逹我之目的則必利於反對之人而大不利於我其危險將有倍於是也由斯言之今日爆裂彈之一擲實不啻以反對黨之宗旨大聲疾呼於政府俾知立憲之有大利於皇室而不可不竭力以速成之且由此可洞知彼黨之詭計固將使政府專已自恣獲罪於國民而一旦羣起以呈其逆謀然則今日懾於彼黨之一撃而躊躇不定其政策日後危險之爆發將有百倍於此者其必不以目前區區之危險而爲之稍沮其氣者又可預决也敢以此謹爲五大臣賀又以此謹爲我中國前途賀 
[商約大臣奏請派員前往羅馬商議處置教民]  
　　捷報云近聞駐滬商約大臣曾請簡派專員前往羅馬商議處置中國教民之定例 
[英日聯盟新約]  
　　卄九日倫敦路透電云英日聯盟新約巳在倫敦東京發刊計序文一則條約八欵如下 
此次新約專主保護東亞及印度之利權而立當永保兩國領土之和平使列强在中國之利益得不損中國完全之獨立及開放門户之權利而令英日兩國所領之東亞及印度境内常得保衛其特别利益 
第一欵兩國之權力或利益一有損失兩國政府當互相通信卽籌保全之計畫 
第二欵列强若於兩國之領土或君非理之侵撃施諸此國爲保全權利計勢必與之决戰則彼國卽當出而恊助勸令休戰以維持永久之和平 
第三欵日本旣轄理朝鮮政治軍事財政等種種權利英國當承認其有保護筦理之權而贊助其無損於兩國商務之利益 
第四欵日本亦認英國有筦理印度及保護印度邊　種種之權第五欵兩國苟未預先商定不得與他國訂約使有背立約之主義而碍筦理領土之權利 
第六欵因日俄之戰英國當嚴守中立日本若被他國攻撃則英始出助 
第七欵兩國助戰之事其約章當由海軍細心商酌隨時訂定 
第八欵此約以十年爲限譯文匯報 
 
 

Page 3

 
 
[糖菓業拒約辦法]  
　　二　八日午後二時蜜餞糖菓業假四　公所籌議堅拒美約事　者數百人先由嚴承業君代表該業宣布開會宗旨次由郁芝亭戈朋雲馮仰山王清甫諸　演說末由嚴承業宣讀辦法四條一思同胞美人之虐待美貨雖賤價亦不買牌號有改頭換者宜細察萬勿悮買二我業之兼售雜貨而有帶美貨者改進别貨違者不齒以人類三同人應上下一心互相誡勉尤應函勸鄕里諸親友亦勿購用四美約果能完全改良已有確據當立時布告照常購用以敦睦誼若未能满意當仍抵制（外） 
[洋商未便運貨入城]  
　　英商受拉司近向南巿購有已經完捐給照之菜子數擔擬欲運往城内揀選期以三月爲限再行運出禀出英總領事照會道憲核示袁觀察接悉後以洋商運貨入城約所不載未便照辦故已據情駁復矣（即） 
[内港小輪完稅新章江西]  
　　英商太古洋行沙巿輪船行駛内港辦理裝貨完稅迭經九江道電禀外部一律照約辦理又經九江關稅務司李明良函稱此事旣照約辦理亟應按照内港行輪章程第九欵所載由省派一妥愼之員代收往來内港之稅厘該員並應於新關附近之處設立局所並議定印發官簿另開簡明章程八條附後簽字編號交各小輪船具領經過完稅各局卡照章停騐完厘由贑撫飭稅務總局妥議詳覆分飭遵辦在案兹經稅務總局詳覆贑撫略謂光緖二十四年議定内河行駛華洋小輪章程第五節内開小輪船如在各口裝載應稅之貨駛赴内港應卽報明海關　關核定應否照完何項出口稅如由内港裝載應稅之貨駁回本口應即報關　關一體核辦又第六節此項小輪船在内港各處起貨下貨應照該處定章遵納各項稅釐又内港行輪續補章程第一條内開凡在通商口岸將土貨裝載輪船運往内港應先報明該關照民船裝貨出口完稅之例完納出口正稅該輪船往内港所裝土貨若遇關卞須按該處章程完納各項稅釐與民船辦法統毫無異各等因先後通行遵照在案今英商太古洋行沙巿輪船行駛内港裝運貨物九江關准稅務司來函按照内港行輪章程第九條所截由省派一妥愼之委代收往來内港稅釐等語現據湖口進口統稅局員金守士彦禀稱該局向設統稅分口於九江此項輪船貨物擬請就近分别徵收毋庸於新關附近之處設立卡所以節糜費至此案先經本總局酌擬八條電商九江關道議復又將第二條第七條分别更正又准湖口稅捐分局楊道會康函商於八條之外添擬辦法釐爲五端各等情前來本總局悉心酌核均尚周密合將先後所擬新章分别核辦以資遵守伏乞憲台察核批示遵行（信） 
[英使不以華官稽核洋商購輪爲然鎭江]  
　　鎭關前定整頓小輪新章凡華輪賣與洋商須由華官核准方可施行蓋所以杜華輪冒掛洋旗之弊也此事曾由江督咨請外部照商各公使頃聞英公使照復以爲不便且詰問中國大吏刻下何必定此新章云云（若） 
[提議寗滬鐵路近聞鎭江]  
　　近聞鎮江某京官常州某巨紳會同蘇省紳士將寗滬鐵路借欵建築喪失權利等情調查清晰禀请外商兩部飭令停工自辦萬一業經開工勢難如粤漢鐵路廢約收回惟有分籌巨欵於該鐵路軌道之旁另築一路以便並駕齊驅如怡和太古輪船公司外復設招商輪船局冀主權利權兩者皆可收回云（止） 
[拿辦革官招摇川漢鐵路事宜北京]  
　　上月有冒充四川職官周維綸宋仔鳳在京師藉承辦川漢鐵路事宜招謡撞騙爲商部尚書振貝子訪知立即密請工巡局鎖拿到局訊辦嗣據供出均四川人周係同知宋係道員均因案革職現在京師并無招摇情事嚴訊至再始承認一切當經管押并咨照商都在案現又接到該部來文請將周維綸宋仔鳳一名速飭遞解原籍交該管地方官嚴加管束（光） 
[商部頒發漁業賽會表格北京]  
　　義國特開漁業賽會塲前經駐京義使照會外務部轉咨商部請派員赴會比賽兹經商部頒發漁業賽會表格若干分咨行沿江沿海各督撫飭屬查考塡報並將賽會各項物件限期寄送吳淞漁業公所以便届期赴會應用（光） 
[札飭測繪江海漁界全圖南京]  
　　日昨南洋大臣奉到商部咨文一件係請札飭陳令壽彭會同南北洋海運統領薩鎮冰提督測繪江海漁界全圖以備賽會應用當經周督札飭陳令并咨行薩提督遵照辦理（珠） 
[商部咨核明訂版權律北京]  
　　商部所訂之版權律及出版條例現已擬訂妥善日昨學務處准該部咨送到處請爲查核一俟核定即可頒發通行矣（光） 
[監督赴寗會議學額安慶]  
　　此次江蘇士紳爭持學額皖中學務處於日前奉到江督著派學員赴寍會議之札文後卽派高等學堂監督洪太守赴寍俾兩學務處得以安商定額洪太守已於二十二日起程矣（詩） 
[校士館决計改爲學堂揚州]  
　　揚郡安定梅花書院當道久欲改爲學堂因格於衆議遂易其名曰校士館每月仍照常課試以恤寒微現安定山長吳觀察梅花山長鮑太史以刻下科舉旣停校士館亦應停撤因會商紳董决計改爲學堂俾收實效日前持會商運司恩都轉都轉亦頗以爲然現已公同籌訂章程大約下月卽可改觀矣（被） 
[舉貢將充胥吏化名謄錄北京]  
　　政府以科舉旣廢各省舉貢生員當代籌安置之法兹議凡各舉貢年格堪入學堂者卽令人學餘則將各署書吏裁去令其充當名曰謄錄聞已飭各省議覆矣（日） 
 
 

Page 4

 
 
[拔貢廣額紀聞北京]  
　　向例逢酉年選拔一次每學一名間亦有拔二名者現在科舉已停秀才少出身之路政府擬請廣額以惠士林聞嗣後每大縣選拔八名中縣四名小縣兩名（月） 
[選派學生赴京漢口]  
　　漢口法文學堂係鐵路局所設兹總辦錢銘伯觀察選派學生顔曾等十二名赴京學習速成枓准於六月二十五日啓行北上（民） 
[政府又議裁併科道北京]  
　　政府王大臣近又議及現當裁汰冗員力節糜費之際查各科道事甚清簡尤少專責應即奏請裁併以昭核實聞俟議妥後即當實行（帝） 
[會商京察認眞舉辦京師]  
　　日前吏部各堂會商本届舉辦丙午年京察大典正當整頓政務之時必須從實舉劾方資治理擬即飭令各衙門堂官此次京察務必隨時認眞考察司員是否賢能出具切實考語方准保列一等倘有不職官員徇私遷就一經本部查出厥咎匪輕等語約在日内即行咨照各衙門備辦京察事宜矣（火） 
[安置裁缺辦法盛京]  
　　盛京將軍趙留守前奏請裁併五部業經奉旨令其將所裁部缺人員妥爲安置以示體卹兹悉趙留守業已擬定安插辦法共分數途凡經京察一等記名者准其咨部收缺仍記名請旨簡放願截取者准其作爲俸满照例截取籖掣省分願内用者以原官咨部卽選其不能截取而願外用以及無缺可取之員准其對品改外籖分到省至於各部應辦之事其中皆有熟悉之員擬選留數員作爲留奉差遣其原俸本極微薄請一概停止叧由俸外優給薪水如能當差勤愼准其照裁缺例陸續給資送部升轉並可隨時奏奬刻已交政務處議奏矣（月） 
[淮鹽總局及運商錢號償還鹽引江西]  
　　省城淮鹽總局於七月初一日漲價以前先行自裁鹽票二萬餘外運商錢號亦裁二萬餘引共四萬六七千引已誌前報兹悉總局現已吐出數千餘引運商錢號亦復吐出一萬　引共一萬九千餘引尚未及其半合計每引賺錢二十四百文之譜總局此舉約賺三萬數千串文運商錢號約賺二萬串左右云（信） 
[李京卿會勘寗鎭鐵路工程鎭江]  
　　安徽鐵路督辦李伯行京卿日前由滬赴寗謁見周督籌商鐵路事宜刻已公　本月十九日蒞鎭二十日會同各當道曁洋工程師等詣寳蓋山京幾嶺一帶查勘寗鎭鐵路工程畢旋即返申（身） 
[飭提協記行夥爲難情形]  
　　上海縣奉文飭提協記石屑行夥莊慶瀾周調梅等遵經會同公廨將票送請領袖德領事簽字二十三日將票持赴虹口捕房聲請派探協提詎該捕頭將票扣留稱須查明纔前派探二十四日晨又同縣差至捕房豈知該捕頭又稱尚未查明仍不派探票亦不還並稱須俟包探獨往查明莊周二人原委再奪後由該差禀請上海縣奉商領事轉飭捕頭始據派探陳三林同役協往協記行内查提據該行夥孫瑞堂稱莊慶瀾因周調梅回紹莊已目赴紹興同周赴蘇投案現不在滬等語現在提仍留捕房經上海縣申復上憲聽候核奪矣（榮） 
[上海縣照會各業紳董）]  
　　爲勸辦江南振捐事爲照會事案奉兩江督憲周札開照得江南因工需欵浩繁經本部堂奏准拔照直隸等省成案開辦振捐以資接濟飭派江寗藩司爲督辦奏調兩江差委前福建楊臬司文鼎爲總辦在省設局分飭在案查江南從前開辦餉捐及淮徐海振捐均責成本省地方官督同紳富先行籌欵解濟現在江南籌辦振欵全賴地方印委各員竭力招徠共濟公家之急所有空白部照及捐例章程飭由總局分别酌擬辦法另文知照札縣迅速認眞勸辦並奉督辦江南振捐總局黄及總辦楊札同前由飭卽由縣邀集紳董勸諭各業紳富認捐繳欵責成該縣催收交由上海道彚解本局先給印收准按外辦章程核奬部飯照費一槩在内不再另加各等因到縣奉此查本邑歴奉勸辦振捐均　貴業董分投勸諭商富輸助此次係本省振捐尤與外省捐務不同旣奉憲諭責成地方官督同紳富業董先行籌勸解濟自應責力遵辦合亟設立編號印簿照送爲此照會貴業董等煩爲查照希卽募勸同業商富從豐捐助　明捐簿於一月内收齊連同印簿繳縣先行塡給印收願請何項奬叙查造履歴呈縣彚造奬册詳請塡頒部照給執旣博樂施之美譽又邀奬叙之光榮各商富急公好義又得貴業董實力勸辦定能慷慨解囊多多輸助以副督憲之至意幸勿憚煩稍任咎延是爲厚望（即） 
[小村男爵回國]  
　　二十九日倫敦路透電云日議和使臣小村男爵定於明日由萬考弗起程回國 
[加拿大與日本]  
　　二十八日倫敦電云一千八百九十五年英日條約中已將加拿大歸入故現在日本將訂最輕之稅則以授利益於美國貨物 
[贖回塔瓊塔加船塢事]  
　　二十九日倫敦路透電云英海軍於贖回塔瓊塔加船塢事皆生抗議官場宣言贖回船塢當由南洋羣島之政府而不當由中央政府 
[隈得在德情形]  
　　二十八日倫敦路透電云隈得君昨日仍在柏林與外部大臣立溪蘇芬男爵及首相普魯親王遊覽風景譯文匯報 
[西班牙王將會德皇]  
　　二十八日柏林電云西班牙國王愛爾福拿將於西十一月六號會德皇於柏林 
[匈奥交涉]  
　　二十八日柏林電云匈牙利之政策已萬分難决新建内閣部之舉頗現異常之困難譯德文報 
[日借外欵]  
　　捷報云日本鐵路公司之代表人六名已抵斯嘠哥城將往歐洲向英美兩國籌借英金六兆磅之鉅欵 
[俄國會之建議]  
　　二十八日倫敦電云澄斯脫佛議 
 
 

Page 5

 
 
院及莫斯科之民黨已定議將利用俄皇飭建之國會以求政治上之自由並可因此與　或保全各種權利及位置云譯字林報　 
[比國設立兩極探險議院]  
　　二十八日倫敦電云比利時國皇已發起南北兩極探險員之議院以便研究分往兩極探險之方法領袖探險員之供養費現已籌得矣譯字林報 
[法佛不和]  
　　二十八倫敦路透電云法國與佛納齊蘭國之邦交邇來稍有嫌忌緣佛納齊蘭總統開斯脫羅近曾違背合同將法國海底線關閉之故駐佛法國代理公使泰納君頗欲與商此事而佛總統則異常倨傲云譯字林報 
[南北巿糖業慨助水災振欵]  
　　此次風潮爲五十年來所僅見不特崇寳川南適當其衝即本埠各棧棧貨被水渍虧者亦數逾千萬敝業徼大之幸所失無多因念災餘黎民盡屬同胞此去秋風將厲挾纊興歌當有不勝瑟縮者同人不忍膜視助捐洋蚨一千翼以爲禦寒之資特專送至曾少卿處代製棉衣請爲散給（南） 
[贈書誌謝]  
　　灤州李玉山明經前在總署譯錄華英照　及公牘數十編原文均由譯官鄭重主稿精當確切爲自來繙譯家所未有昨承一新書局周君仲華遺贈兩册以鳴謝（望） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[户部奏推廣捐輸條例章程摺續八月十四日]  
　　一改捐降捐人員擬變通作抵班次查捐例内載捐納京外各官有因本項人數衆多情願改捐者除品級相同又係應升之階仍照捐升辦理外其非應升之階（如通判改主事太常寺典簿改捐知縣之類）准其指改互捐如原捐雙月銀數本多即作爲所捐之官雙月令其加足改捐之官本班一層作爲所改之官本班先用如原捐雙月銀數較少令其照數補足作爲所捐之官雙月選用如有情願降捐者其原捐雙月銀數或浮於所指降捐之官雙月銀數亦祇准作爲雙月令其加足降補之官本班一層作爲所降之官本班先用其已捐至不論雙單及已經分發者均祇准作爲雙月等語原例雖屬明晣惟已捐至不論雙單及已經分發者亦祇准作爲雙月未免無所區别今擬將改捐降捐人員除原捐雙月銀數本少無論已否捐足分發等项均應按照定例令其照數補足所改所降之官雙月銀數方准作爲所收所降之官雙月選用外其原捐雙月銀數或多於所改所降之官雙月銀數或與所改所降之官雙月銀數相同已捐足分發以上者如改捐降捐應照例捐足一班即准作爲所改所降之官單月選用倘不願得單月選用班次亦應照例捐足一班仍作爲所改所降之官本班先用至本非雙月選用各項人員互相改捐仍應查照原例辦理一佐雜分發各官擬概令捐免騐看查佐雜分發各官例准捐免騐看不捐者仍聽其便是此微員末秩本不以騐看爲關鍵今擬將佐雜分發例不引見各官無論新例舊例及保舉議叙業經捐過分發指省人員均令一律赴部庫捐免騐看其銀數按照新海防减成章程减半核收俟捐案核准後漢員應令取具同鄕京官印結满員取具本旗佐領圖結於每月二十日以前赴吏部註册呈騐執照查核相符即行知照各省其有捐案及註册呈結在二十日以後投遞者應歸下月辦理至此項捐免騐看人員在部註册核准者於次月二十日行文該省按照限减半計算應以限满之日作爲到省日期如該員到省在後應以該員禀到之日作爲到省日期仍令將到省日期報部核辦未接到部文之先不得先行差委其分省應行掣簽人員應俟该員註册後於次月初五日掣定省分發給執照令其赴省如以前業經户部核准前項人員尚未赴吏部騐看亦未赴户部捐免儻有取結赴吏部註册者卽由吏部飭令赴户部遵照新章補捐免騐看惟此項補捐免騐看之員如係舊例捐納分發指省以及保舉議叙等項業經捐過分發指省並報捐分發人員未經指省掣省以前概應按照此次所定减成新章僅令在部庫捐免騐看毋庸補交别項銀兩其有以此次定章之前未經核准銀兩改奬免騐看並有不在部庫捐免騐看人員仍應照舊飭令過班及報捐指省後方准捐免騐看均照原减成數覈辦至榮績議叙等項隨案得有分發並正途出身例准除授官職呈請分發及俸满應升並曾任實缺丁憂服满或呈請分發回原省或呈請分發報捐指省或由吏部掣省歸各原班試用補用者均毋庸飭令捐免仍照舊赴吏部騐看一满洲現任京官司員擬准捐廻避先用查此項人員一經呈明廻避即行開缺原例應與陵寢盛京等處年满調京人員统較歸班日期先後挨次選用例准保舉本班儘先選用今擬倣廻避人員保舉之例准其報捐本班先用人於調京人員之先選用應按各本職本班儘先銀數歸之新海防例内减直核收於户部核准知照吏部之日歸於調京先用班内不論雙單月　有在京應選缺出先用廻避班二員次用調京班一員其由六部廻避人員專選六部之缺其班次相同人員　較日期先後照例選用一知縣　缺卽用新選新補另補人員擬准報捐原班本班儘先　查裁缺卽用新選新補留省另補之員遇缺　儘請補擬准報捐原班本班儘先歸入新海防例内减成核收一未捐俸中簡知縣遇有繁要缺出擬令加倍補總試俸歴俸銀兩准其請補查定例各省請升請調人員如試俸未满試署未满及試俸已满未請實授並歷俸未满年限應令逐層捐免方准請升請調等語此指未見缺以前先行報捐而言自應照舊辦理今擬將此項人員如於旣經見缺之後報捐者令其加倍捐免後一律准其升調所有捐欵應按十成銀數核收一满蒙京官擬准全行　免試俸年限查原例應扣試俸三年人員准其捐免一年應扣試俸五年者准其捐免二年仍計實歷試俸二年三年期满後照例論俸升用等語今擬推廣满蒙京官無論是否正途應扣試俸三年五年者俱准全行捐免應照例定捐免試俸银數加一倍以十成實銀核收一呈請分發知縣擬准捐免期满查例載現任敎職俸满保薦各省舉人截取赴部並各省優貢朝考以及宗人府漢教習期满各員如引見以知縣用者均例應投供候選如有願分發者均應以奉旨之日起扣满二年又八旗满洲蒙古漢軍文舉人揀選知縣人員亦令投供候選如有願分發者扣满六年均准其呈請騐看分發等因今擬將以上各項人員准捐免扣年限卽准其隨時呈請分發仍歸　原班試用凡應扣满二年方准呈請分發者准其按照分發銀數减二成捐免期满應扣满六年方准呈請分發者應照前項銀數加倍捐免期满均作爲例定銀數歸入新海防例内减成核收一月選分發人員擬准捐免各項廻避查例載月選得缺並籖掣分發及揀發並報捐指省保舉留省人員如本身及祖孫父子胞伯叔姪兄弟有在該省置買田産開設典鋪及經商贸易並曾在該省督撫司道府廳州縣衙門襄辦刑錢者均應一體廻避等語今擬將此項廻避人員一律准其按照各本職例定離省銀數捐免廻避歸入新海防例内减成核收捐免後即予一體銓選分發毋庸再行廻避一卓異並俸满人員擬准捐免咨調保荐卓異人員定限無論省分遠近例應接到部文後限二十日交代清楚請咨赴部引見近年各省多未依限赴部擬　其捐免赴部按照官階一道府二州縣三同通凡曾經荐舉卓異人員均准捐免咨調引見其俸满應行引見人員亦准捐免咨調此項捐欵應照本職例定離任銀數歸入新海防例内减成核收自此次奉旨之後凡保薦卓異並俸满應行引見人員如不請咨赴引亦不捐免咨調應如何嚴定處分由吏部酌核辦理一各項捐請貤封擬再加推廣查新海防例推廣捐封凡屬同姓服内尊長又無論是何姻親尊長但有受恩撫養情事均准捐請貤封惟原例有庶母而無庶祖母庶曾祖母庶伯叔母並姻親尊長之父母祖父母今擬一律准其捐請貤封又本官受業之師所謂民生於三事之如一者果有盡心啓迪俾得成名亦擬照各本職例定捐封銀數准其捐請貤封以四成實銀上兌以上推廣十三條係爲籌餉而設擬均專歸部庫上兌外省不准兌收未完 
[又添監學帮辦安慶]  
　　高等學堂自前次衝突後本省各孝廉咸垂涎堂中管事各席故暑假後齋務長即更　合肥舉人李君監學官即換懷寗舉人丁君日前監督洪太史又因監學官職司稽查學生功課事甚繁應急需添設帮辦帮同照料卽以某觀察推薦之懷寗縣舉人張　充當斯席後此該堂中每年須多糜數百兩 
 
 

Page 10

 
 
經費矣（羊） 
[裁撤四岸督銷局聽差委員揚州]  
　　四岸督銷總局向例田淮運司每岸派委運判大班一員小班二員該委員往往將所收釐課商木發存課店生息藉以漁利萬一該課店虧倒則商本厘金悉歸烏有縱將委員撤叅而官商已受累匪淺兹督鹽憲周玉帥以近來此項虧倒之案層見迭出殊非恤商之道因於本月初札飭運司恩都轉將各岸督銷局聽差小班二員一律　撤已委各員薪水均由八月分起概行停發都轉奉文隨札飭各局聽差委員一體遵照即日回揚銷差（木） 
[奏准奬勵捐助學欵安慶]  
　　前霍邱縣監生劉瑞雲捐助邑中小學堂經費數千兩曾由該縣勞大令禀報撫憲詳請出奏給奬以資鼓舞聞刻奉硃批奬給該生以府經歴分省補用（詩） 
[滬壖官事]  
　　貨捐局總辦鐵松巖太守林昨日到道禀請銷假○警察總巡朱森庭明府昨日到道禀知赴蘇公幹○新委松海防秦司馬到道禀知本日任事○河南候補道韓國鈞觀察道轅譯查密件委員唐惪勛别駕分别到道拜會禀見唐請展假三天（即） 
[晉撫啓程]  
　　裁缺廣東巡撫調任山西巡撫張安圃中丞因公來滬駐　天后宫側行轅現悉中丞業已公畢於前晚乘招商局輪船赴晉履新（求） 
[司馬篆]  
　　　爲新任松海防同知秦錦泉司馬錫鎭接篆之期午前司馬由也是園遷入松海防署照例行接印禮交缷之沈司馬卽於昨日　住南巿海運局暫駐（即） 
[示期開徵]  
　　本邑今歲下忙錢糧奉縣尊汪大令定於九月初一日在縣設櫃開徵價照向例已於昨日出示曉諭（即） 
[道憲勘災將回]  
　　昨日道轅中接崇邑來信謂袁觀察准於今日囘滬故已預備迎迓（即） 
[南匯縣詳請振災]  
　　南匯縣李大令因月初大潮時所屬各護塘受災甚重欲於團積項下動支錢五千千施振灾民並懇在恩頒帑内配撥數千金同資散放聞已通詳各大憲核准矣（奏） 
[修建欽賜仰殿]  
　　本邑浦東欽賜仰殿房屋本已毁壞月初風潮之後更覺坍塌不堪兹經各鄕董會同各會首捐集　資有於日内破士興修之說（奏） 
[尚賢堂定期宣講]  
　　尚賢堂於本月十八日開第一次講期經商約大臣吕星使鳴騶蒞止宣講中外和好之大意兹定於九月初二日下午　句鐘爲第二次講期題曰中美之睦誼　提議如何改良以前美國苛待華人之法請美總領事羅思治君首座海内諸君有關心此事者届時請往互相商榷焉（外） 
[例禁私錢]  
　　本縣水利廳孫少尹近出示諭一道略謂巿間攙用小錢有干例禁現奉正堂汗移委嚴密稽　各店鋪如有剔出私錢從速繳縣销燬如有私　查獲立即移縣究辦云（奏） 
[召認屍棺]  
　　本縣汪大令昨日發出招認告示一道略謂據地保郭懷仁報　三馬路陸順興棧内死有吞烟斃命之寗波口音張姓棧客一人當經往騐無訛飭堂收殮發壇候認查該死者據棧主聲稱生前曾做巡捕五月已歇年約三十餘歲身穿白洋布短衫藍洋布褲子外國鞋襪腰束天津白紗帶一帶内藏當票八張如有家屬久出不歸見以上所開情節相同者准卽來縣認領毋延（即） 
[命案報騐]  
　　前晚十一點鐘虹口　興路相近有馬夫　伯福者與同業王阿三口角互毆伯福突出利刃向王胸部猛刺而逃頃時血溢如注經七百七十四號華捕車送同仁醫院到門即已氣絕故卽將屍載至斐　路騐屍　報知捕房由捕頭派探倪順泉查緝兇手旋由倪探將行兇時在塲之夏阿二拘押捕房一面飭該圖地保投報海縣請騐（求） 
[押候追繳]  
　　陳財源控胡生源積欠往來銀兩一案奉前讞員黄屠兩司馬迭訊各情已誌本報　晚又奉襄讞孫明府覆訊原告投稱奉諭之後被告遊約至今爲此再求追究質之胡生源惟以合做花行生意虧本爲詞明府判胡押候追繳陳且退去俟覆訊時投案（兩） 
[上海縣案]  
　　鄕人張子祥被吳阿福吳張氏夫婦兇毆落河身死由屍子耕喬報縣經汪大令蒞騐各情已誌昨報當晚本縣汪大令提行凶之田婦訊問吳供二十六日午後子祥因覬觎房　與小的之妻爭執揪扭有之並未凶毆張氏供　夫同屍子堅稱被毆墮河求請伸雪大令核供各有不合判俟傳到人証再訊○凌子琴喊控被姪毆傷等情亦　提凌堂姪蘭根等在鄕開唱影戲藉此聚賭小的係屬族長咸來相訴故往喝止詎遭蘭根　諸姪毆傷求騐大令查得子琴素不安分蘭根等早經控告有案判姑父保候催差　齊人証訊奪竊犯海在奉斷收押改過局在案兹因忽患癱瘓之症由局送縣請示大令判即開釋（即） 
[各局紀事]  
　　借居滬城三牌坊某紙店樓上之成衣某甲前晚因皮帶車馳赴南巿毛家弄救火經過門口匆忙　看　將洋油燈撞翻幾兆　如幸卽撲熄北局巡士以其不愼所到禀由局員汪少尉傳甲至局　罰洋二元以○南匯縣都司蘇都戎因有要公到申泊舟南巿董　渡碼頭前晚被賊竊去時表衣服翌晨片請二十三七鋪巡局飭捕查緝○前日　巿元源錢莊執事趙姓之轎夫季福壽至如意街洽大鹹貨行購物與行夥張鑑仁口角互毆於扭至十六鋪中局控告局員陳二尹飭押候訊（奏） 
[會訊妓女從良翻悔案齟齬]  
　　西鼎豐里妓女張菊仙今夏五月間有武林李姓客欲娶爲妾已有成　菊仙亦不出應客兩月餘矣詎料近因李赴南京初心忽變又至妓院賣娼致李聞之忿甚日前遣丁徐升投　審公廨禀稱家主李邦桂價買張菊仙爲妾立有身據家中因公赴寗菊仙又潛往其母張吳氏妓院爲娼并將飾物運交其母求提　追讞員關絅之司屬准詞於前日飭差至捕房會同包探張寳成提到張菊仙母女當晚押入西牢於昨日早堂解究襄讞孫申三明府會同英繙譯官寳述君升訊菊仙母女匍伏案前明府商之寳繙譯　押候過堂訊奪菊仙延哈華　律師投案欲請將人帶回捕房管押或交捕房帶回取保候訊明府以此係華人控告華人之案不應律師干預遂與寳君爭辯謂貴繙譯從前亦在公堂會訊何得忽欲違寶君答謂今昔情形不同明府飭差將菊仙母女　下詎意语猶未　　有二西捕頭竟先　曳而去明府見此情形勃然震怒遂卽退堂所有捕房解訊未畢之案一概不問均且各捕房帶回俟禀請道憲袁觀察核示辦理（兩） 
[會審公廨早堂案]  
　　商謙信洋行控戴禮生收買面盆竊贜昨由包探何阿春傳案請訊襄讞孫明府商之英繙譯寳有判於禮拜六與德國領事會訊○頑童黄子卿竊王金福木作内木板六塊　探解辦判黄發改良所管押三月○張阿五前投美捕房控朱三寳藉端行兇捕頭未准詎前日又以攫去衣服銀洋爲詞　控捕頭飭探沈阿岳拘案請到孫明府察閱前後所控不符顯有不實判原被各責一百板○洋人控傭工陳　明張阿芬串竊照像器具並抛工不作等語由包探米順拘案請訊判各枷示一月○工部局管 
 
 

Page 11

 
 
事洋人禀泥城外協降公記牛奶棚蔡阿虎以牛乳攙水抖售由探徐阿華解辦蔡供攙水牛奶非小的之物中西官以蔡前經判罰數次尚不悛改著重罰洋二百元○積竊士阿三竊李榮生陸友生家衣飾由探徐阿華解辦並在身畔搜出利刃一柄官判責五百板管押西牢一年（兩） 
[法租界公堂案]  
　　栢利洋行雇沈阿三船由湖州裝運湖絲數十包來滬近被挖包偷竊需賠銀五百五十兩控請中西官押追在案昨有吳順昌投稱該行買辦姑念船户貧苦准其交保出外向洋東商懇陳大令商之蘇君准予保出理明禀復○蔡昌候因欠銀被控奉訊判交黄成坤保出清理蔡卽避匿致將保人押追並將蔡妻徐氏拘入捕房昨日解訊中西官會商之下判黄成坤交保出外限十日内尋蔡交案蔡徐　還押再核○張阿生竊棕榻墊十餘隻賣與陳王氏又竊水烟袋數支賣與張仁卿由失主王俊卿報捕緝獲與收贓人一併解訊官判張阿生枷號半月責四百板張仁卿罰洋二元充公陳王氏罰洋十元給還失主○新街擺設山東餅攤之蘇阿四將攤基　與同鄕紀少龍前日因事口角蘇出利刃將　戳傷頭面扭訴捕房昨日解訊判蘇出養傷費洋二元押候紀傷愈釋出○自來水小工趙玉山向各店鋪索費不遂關閉龍頭兩日滴水全無由各鋪　訴工部局將趙拘押捕房昨日解案請判原告趙　生王　興　　遞公禀大令判枷一禮拜發紫來街示衆○流氓劉金生張來三身藏利刃在四明公所左近行劫行人顧瑞堂洋五元事後報捕緝獲昨日傳同原告解訊中西官判劉枷號三月責一千板張枷二月責六百板○史金成之妻借住趙孔氏家前日被氏領至某飯店與徐杏橋　阿三誘同藏匿由史將趙孔氏及店主傳正卿扭案請追傳求恩交保找　官判姑准保出限五日内將氏交案趙氏還押　核○野雞馬夫趙小舫駕駛不愼碾傷某老人足骨圖逃經巡街捕拘獲解辦中西官判罰洋五十元俟受傷人傷痊釋放○流氓陳明記高千桃包正明身　利刃鐵尺在新租界向包車夫劉阿榮拆梢不遂拔刃行兇　夏　士殷阿福任小連喝阻均被刺傷腰背等處當即同報捕房將陳等拘獲昨日傳同原告解訊大令判陳枷號一月責二百板高包交保（處） 
[美租界捕房事]  
　　王子林瞿松林朱長林在黄浦路扛貨大聲呼喊違由捕拘送捕房奉飭押候解廨訊奪○董子慶先後行竊海四格路北四川路及王阿全張小龍等家　飾衣服等物由包探朱桂森查悉吊取贜物暫押捕房探解公堂訊辦○陳阿二竊無　　鐵由捕查見拘入捕房亦俟解訊（求） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
