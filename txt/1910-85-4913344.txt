# 1910 - 85 - 4913344

 

Page 1

 
 
   
 
 

Page 2

 
 
宫門抄 
　　二月二十四日召見軍機王會釐都林布王樹中 
代論 
[直隷監理官劉參議陸主政上度支部清理財政說帖（再）（續）]  
　　三曰供應餽送。亦應分别辦理也。上司供應。委員程敬。無攤捐之名。而實皆地方官之累也。公言之則本干例禁。然積習相沿。匪伊朝夕。但一紙空文。嚴申警戒。則與者旣不敢目言。而受者更安然無事。與者旣自蹈罪戾。而受者反可假託正言以爲要挾。權勢所在。不寒而慄。此固人情之常。無足深責。查國家定例。非特許馳驛及例准馳驛各員。不准擅宿驛舍。不准動支廩給。固屬定有明文。然時異勢遷。例支之欵不足以供一飯。而尋常上司過境。以人情交際言之。亦不能無杯水之敬。似應稍寛等級。明定事項。斟酌數目。准其於公費中切實開支。其委員程敬差費之類。概行革除庶幾稍挽頺風。而於吏治亦大有關係也。四曰欵項名目。當歸併改正也。今閱各處財政報册。名目煩多。門類複雜。大爲清理之障碍。就入欵言之。如六成洋稅也。幾成經費也。幾成貨釐也。此皆分配之名義。而於征收無關也。某正銀也。某耗羡也。某費用也。此皆例案之紏葛。亦於民間無關也。今旣當删除例案。但分國家經費與地方經費支出之途。一變其某事動某欵之界限。則此種名稱。亦應一律删去。於商民無絲毫之加增。於財政無絲毫之損益。而清理之障碍可去大半。所難者耗羡部費之征取。歸併於地粮正銀。於我朝永不加賦之意。稍有未安顧民間增加。久成習慣。苟能清理。於國計民生均有裨益。諒無庸取其實而避其名也。又有征收之名而用出欵之名者。如加增學務經費。加征警務經費之類。夫某經費云者。不過加征之理由。於創辦時言之可矣。而乃永遠立爲征收之名目。驟閱册報。幾令人莫辨其爲出爲入。此收入之名目當改正者也更。就出欵言之。問一報酬官吏之義。曰俸銀。曰養廉。曰心紅曰蔬菜。曰米折。曰柴薪。曰公費。曰薪水。曰津貼。曰火食。差與缺參差也。大與小參差也。當其初皆逐事起例。隨時定名。而又有内結外結之界限。以故相沿積習耳。今例案既在必改。官俸章程又將重訂。應將差缺文武大小。酌量定一名稱。以歸一律而清册籍。又如同一孤貧口糧。而有額内孤貧口糧。額外孤貧口糧。此乃内外銷之界限爲之耳。同一赡養孤貧之義。旣有口糧。又有冬衣花布之名。凡此之類。一性質而有多數之名目者。宜删併而合計之也。鄉飲久不舉矣。而猶存鄉飲酒禮之名。科舉停矣。而猶存鄉會試經費及貢生舉人進士坊價花紅旗匾等名。書院停矣。而猶存鄉會試經費及貢生報。幾令人不辨此欵之從何而來。從何而去。凡此停辦改充之欵。皆宜各從現用之名稱。乃能徵實。其餘如鹽課中之邊布鹽磚。雜賦中之米榖草荳芝蔴葦子等名。皆古代征收現品之習慣。查日代亦仿我國布縷 
 
 
 

Page 3

 
 
栗米力役三類。明治維新之初。尚有金榖二類。迄今全用貨幣。誠以現品不如貨幣。之便利也今我國大。半改征折。色而猶用其本色之名。徒增清理之障碍。此則宜一一更正也。五曰辦法上宜改良也。今閱册報欵項重複。此入彼出。以一欵而經無數之册報。此皆承轉太多之之故。竊以同一承轉。而有三種性質。一曰因階級體統而承轉者。例如滄州駐防旗餉。由滄州造册呈天津道。由津道委員赴藩庫請領。領到後存於道庫。再由滄州向道庫請領轉發。此一欵而屢入屢出。於行政無關係。於財政徒滋紛擾。不如逕由各旗營衙門按照預算表直接逕領。删去中間之輾轉。較爲便捷。二曰因行政上之關係而承轉者。例如河工欵項由各處解交各河道。由各河道發交河務同通。或由同通應用。或由同通發交管河縣丞主簿。此種承轉。乃河務行政之辦事方法。不能令其删去轉折。然行政與財政有别。將來預算實行。由河道領欵之時。於藩司爲財政上之支出。旣入河道署中。即巳入河務行政範圍。不問其發交同通也。發次工匠也。皆辦理工程上事宜。財政機關不必復問。則一欵項經一層之報告而巳足。其餘學務經費軍務。經費之類均可。以此例推特此必預算。實行財政與行政之。界限劃清。方可以辦理耳。（未完） 
專電 
[電一（北京）]  
　　某御史奏藏事急迫强鄰窺伺現在達賴遠走倘有人暗助達賴協以謀我必貽後患温宗堯毫無才能趙爾豐雖能辦事又失之操切請另簡大臣速往方力圖整頓藉保一切 
[電二（北京）]  
　　聞延祉電告外務部俄國欲於松花江擴充實業權 
[電三（北京）]  
　　豫撫吳重憙奏保楊敬宸熟悉鹽務河南京官羣起反對昨特開會集議誓必抵拒 
[電四（北京）]  
　　皇太后賞鹿傳霖人參四兩 
[電五（杭州）]  
　　今日（二十四）紳商學界借商會開會到者五百餘人决議限兩星期所有日商概令照約遷至租界 
[電六（杭州）]  
　　繼續請願國會代表定三月初三日開特會選舉 
[電七（杭州）]  
　　寳石莫千兩山經各團體議决償欵收回 
緊要新聞一 
[財政監理官請推廣紙幣北京]  
　　湖南財政正監理官蔡京卿源深昨投度支部條陳推廣紙幣辦法聞其條陳略謂陜西甘肅雲南貴州等省紙幣向未通行商巿每多不願使用擬請部中會同總銀行通飭各該省一體遵用云云 
[總辦巡官皆非碌碌者北京]  
　　十五日下午兩鐘前門西車站有由保定來者係直隷十藥統捐局鹿總辦（鹿中堂之公子）之女戚鹿總辦親自帶領跟役人等到站迎接將進站時該站郭巡官（禮部郭侍郎之姪）以其未有站票攔阻查問鹿總辦大怒即奪過跟役人手中馬棒將郭巡官亂打該站巡警見巡官被打亦擬上前回手詎鹿總辦跟役人等恃其勢大人衆不問情由肆行亂毆旋經多人勸解始行散去聞鹿總辦業經函告郵傳部徐中堂於十六日飭令郭巡官到部回話未識以後如何了結 
[近畿陸軍改良辦法北京]  
　　督練大臣鳳都護近與陸軍部會商整頓近畿陸軍各鎮事宜其巳决議之辦法如下（一）編訂敎育書查各營官兵多係目不識丁之人自應頒發淺明敎育書以開個人之心智（二）嚴懲逃兵辦法查各營官兵屢有潜逃等情自應嚴加懲罰以肅軍紀嗣後各營官兵如有濳逃數次者漢兵應交部監禁三年旂兵應棍責五十並咨駁回旂（三）注重各鎮軍需查近畿各鎮官兵現在分駐各直省所有軍米一項關係尤爲重要擬在塘沽豐台保定清河等處設立近畿粮餉分局以便各該鎮就近運輸（四）改採各鎮馬種查中國陸軍馬隊其馬匹多係本國之馬惟種類太小遇事難免吃虧擬將近畿各鎮馬匹一律改用西洋高大馬種以利戰塲 
[旅京蜀人會議川路紀事北京]  
　　十七日四川旅京官學各界爲川路舞獘事在全蜀會館大開會議到者約一百餘人首由鄧君壽遐演說鐵路殷東分會宗旨曁議案四條先行函達成都董事局要求實行務達目的而後巳各界無不贊成次由鄧君慕六將在川目覩現象報告大致謂近來舉行新政川民擔負之重甲於他省從前歲輸入公者僅數百萬今達二千萬以上又從前川民種烟之進欵歲入四千餘 
 
 

Page 4

 
 
萬今烟禁綦嚴種者寥寥計去年歲入僅一千萬上下以致川中奇窘民不聊生羣起爲盜刧塲刧村之案日有數起又謂董事局開會時衆股東查得公司帳簿有撕去篇頁者有新舊紙色不符者有記數而未列名者有列名而未記數者各種情弊顯然比追問總理曾培推言不知又問收支員馬長卿馬以商律董事不得查帳爲詞（按律有董事不得兼查帳人之語馬收支員以不知名讀而誤解者）現正派人調查各埠帳據大致三四月可有確報等語演說至此以時間過久訂於下月由各界公推代表再行集議商定辦法 
[鄂路協會喜可知矣湖北]  
　　湖北鐵路協會諸職員因川粤漢鐵路爭歸自辦楊護督曾電郵部實賴維持之力二十一日推舉武漢紳學軍商各團體代表共十四人親詣督署申謝其名單列下憲政籌備會李哲明敎育會長吳心階漢口商會協理蔡文會武昌商會總協理吕達先殷爾夷諮議局副議長湯化龍夏仲英鐵路協會副會長劉鵠臣萬撝伯軍界第二十一混成協協統黎元洪紳界陳子青王筱魯學界劉洪烈慈善界汪志安 
　　旅京會長劉幼丹廉訪代表密昌墀直剌張伯烈茂才因路事巳達目的於二十二日午後四點鐘乘火車回漢先期經鐵路協會辦事處傳知各界預備歡迎故届時至大智門火車站迎迓者約近萬餘人爭以一識代表爲榮鄂省民氣如此是可賀矣（按此節略見前報專電） 
[日俄聯絡東省交通之偉舉奉天]  
　　日俄兩國航綫路綫現在水陸併進爲聯絡交通之舉昨年巳在俄京調印准本月二十二日實行聞條約中範圍甚廣凡從日本沿海各商港至滿洲連接東清路綫東達哈巴羅甫西迄滿洲里往來旅客僅於出發處所輪船會社或車站購買車船票一張即可直達無阻所有各處票價運送貨物旅客行李價目均巳會訂詳表早日宣佈從此由滿洲東渡日本但費極短之時間即可達到此舉蓋於日人尤大有利益云 
[奉省政界裁薪之恐慌奉天]  
　　奉天各局所近奉公署札飭除鹽務巡警糧餉三局總辦薪津照舊外其餘内而各科參事外而各處總辦每月薪津在三百金以上者概减爲三百金聞此事原動力起於度支司齊司使去歲李蘭洲觀察接充調查局總辦差使計薪津五百兩齊司使爲裁去二百兩經李觀察力爭始復舊章但自是不無意見及臘月清理財政會議李觀察縱論統一財權當以大清銀行爲歸宿應裁撤官銀號并云出納欵項旣由公署批准由銀行直接辦理則度支使係屬冗員應卽裁撤齊司使云此缺係奉旨特簡關係至重豈能以一人之言爲重輕兩公遂起衝突提議各條亦因之作罷當時不懽而散現在減薪之案旣發表公署度支科參事徐君子宏并未與聞（徐因此辭職臨行對於錫帥言辭極爲决裂）其餘各科亦不愜意大有解體之勢外間亦嘖有煩言謂省内外各局所總辦薪津在三百金上者本屬寥寥即使裁减何補大局而鹽務總辦八百金乃反不裁殊非公平之道云 
　　按東省邊務如此之急需欵如此之多而各局所總辦有五百金者有八百金者或不裁或不肯裁起視邊事則窳敗如故也國事尚可爲哉 
[日人逞蠻激成暴動八誌杭州]  
　　杭垣日人激成暴動一案經增撫曾同洋務局總辦王觀察曁各司道研究辦法均以曲在日人决計據約力爭不允賠償損失而王觀察尤力持定見謂日人若不自反定將直達外務部交涉云云聞各日店巳將損失價值抄送日領事署如重松藥房近和堂等開至八九百元之多有沈某者係丸三藥房股東因此次風潮思與日人廢約不意該店經理水野正太郎以所損物件日領事巳允向杭人索償稍遲數日即可向領事署具領仍欲開張尚未知如何了結 
　　又聞内閣侍讀潘紳鳳洲對於此事異常憤激欲邀集國民特開大會連日正在擬稿内容約分二截一謂官長不足恃民氣大可貴外人之欺我正因我國素重專制官可壓制人民故外人往往借官之勢而我民屢受其侮現外人之懼我者猶在民氣之堅結但民氣宜利導不宜抑遏設有潰决後患堪虞故宜乘此民氣稍伸之時因勢利導以收固結之效而免潰决之憂卽或官府欲摧殘民氣亦擬按照憲法力爭一謂日領如不照約辦理不令各店遷出租界則各商人宜結合團體設法對付此係自由之權外人不能干涉官吏不能壓制云云全稿約數萬言一俟定期開會宣布卽行印刷分送 
[京師近事]  
　　陸軍部分咨各省略稱據測地司案呈查測繪輿圖現辦第三第四各種需用民地甚多應照前擬插標辦法所佔地址丈尺作爲暫租按每方六尺給年租庫平紋銀一錢如在繁盛地方分别酌加總不令民業有所損失由測繪班長擬定租用年數將逐年應付租金預行統給令具領結註明租用年數並將年滿地址歸原業主領回載明結内報由軍諮處陸軍部存司備核撤卸以後地址交還原主仍飭該班長具報價由督練公所自發自銷無庸將領結送部惟須按年册報備查以重公事 
　　兩淮鹽商德厚長史禮昨禀度支部請准專辦太平岸鹽務當奉澤尚書諭須先行檄飭兩淮鹽運司詳細查覆到部再行核示 
　　度支部丞參上行走之吳廷燮樓思浩周宏業陳威陸定李景銘章宗元錢承志劉澤昨均派爲總覈預算員所有預算章程均令該員等詳細編定 
　　美國前總統羅斯福之姊與婿羅便臣并偕其子昨日來京旅行寓美 
 
 

Page 5

 
 
國使署擬十九日預備覲見十七日赴萬壽山十八日赴三海景山瞻仰聞那中堂夫人擬二十日請羅氏等宴會 
　　自州縣停選後所有各項佐雜之歸部銓選者亦有停止之議年前部定新章令在籍候選人員限一年内就近在本省報齊故刻下吏部正在妥議停選辦法及如何酌予出路之處以便本年秋間奏請實行 
　　京師大學堂開辦本科前後兩次攷取學員共得二百三四十人現經總監督牌示凡取中各員務須於本月十六日一律入堂二十一日開學授課以免躭延時日 
　　濤貝勒此次出洋考查軍政預定行程十八日抵日本東京二十七日由横濱開輪赴美三月十三日抵舊金山二十二日到美京華盛頓二十八日由紐約乘輪赴英四月初五日抵英京倫敦十三日到法京巴黎由法赴德約二十日抵德京柏靈由德赴奥由奥赴瑞士由瑞士至意大利再往俄國搭西伯利亞鐵路回國七月初間即可到京 
　　廣東潮州鎮總兵前第六鎮統制官趙國賢近日禀呈督練大臣鳳禹門略云蒞任以來公務尚屬平順惟人才缺乏亟應選調幹員以資助理擬請將近畿第六鎮正軍醫官張鍾彝工程營管帶官劉錫齡步隊第二十二標第三營督隊官丁效蘭第十一協書記官傅繼說等四員調赴潮州以便分任要差 
　　德勝門稅務關卡前日查獲奸商私帶大宗洋藥人犯朦蔽報稅一案聞該犯係磁器商人夾帶洋藥千餘兩暗藏磁器車内被該卡委員搜出將洋藥人犯一併扣留解送稅務衙門業經稅務大臣奏明照違犯斷戒新章罰辦 
　　西城旃檀寺一帶上年建造新式營房規模異常宏敞近巳一律告成聞係禁衛軍更番休息及各長官等辦事之地現該軍隊巳將擇吉遷入俟届出發之期則仍駐紥南苑以便及時操演 
時評 
[資政院議員之價值]  
　　議員之階級。以資政院爲最高。則議員之價值。自當以資政院爲最名貴。 
　　乃聞順天高等學堂某敎員。以五百元購一選舉票。視巿上藍格志股票之價值。且不如遠甚。今苟挾有藍格志股票二百股者。可以占資政院議員全額而有餘矣。 
　　雖然。票價之漲落。視獲利之厚薄爲衡。今買資政院選舉票者。僅出成本五百元。而將來可得每月三百元之收入。則此後票價。或且飛漲與藍格志相等。未可知也。 
　　記者曰。我敢爲資政院當選各議員預賀 
[土藥與米榖之比較]  
　　凡物供過於求則必賤。求過於供則必貴。自去年水荒。米榖來源稀少。而今年米價乃大漲。此情理中事也。若夫禁煙以後。土藥之來源雖少。吸煙之人數亦减。而土價亦逐步飛漲。此何爲者乎。 
　　我願老於巿情者。一參其中消息焉。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[交文兩縣民變詳記山西]  
　　交城文水兩縣初三日忽因禁煙一事激成民變聞兵民巳經開戰現由諮議局徧發傳單謂種烟首禍業被拿獲大局可定云云兹將民變原因及當日辦理情形詳紀於下 
　　民變之原因交文兩縣山中地土甚瘠向來無人耕種自咸豐年間開墾種烟所出十漿幾爲天下之最農民因利之所在紛紛爭趨乃始履畝升科兼收地畝稅以助國家之用農民恃種烟爲生早成習慣迨上年禁烟令下農民頓時失業而地方官復暴歛横征罔知善後文水劉令反愚弄百姓囑其從速完糧當爲轉懇上憲仍准次年種烟云云衆遂信以爲真比及冬烟發生則又迫令剗拔且不導以改種雜糧於是鋌而走險聚衆抗禁至有本月初三日民變之事 
　　劉令之貪暴文水縣令劉彤光性極貪暴笞責平民至少必以千板計故歷任所至皆稱之曰劉一千去歲奉文禁烟該令復視爲利藪派遣丁役下鄉勒索凡無力納賄者輙拘案嚴懲施以種種非刑聞農會會員楊增榮曾請於該令以民間種烟久成習慣率皆無雜糧耔粒擬請籌欵購備按畆借給限令改種良苗隨糧繳還該令謂將來如有拖欠勢必余受賠累不如聽其自然較爲妥適云 
　　紳士之演說祁縣紳士孟步雲前年諮議局派往文水演說禁烟劉令見其到境竭力阻撓謂禁烟一事現巳辦妥次年决無一人私種孟信以爲真遽赴開栅鎮演說數語即回省垣近因開栅聚衆奉委復往以洋烟不禁中國必危等語對一般農民宣布衆大譁謂我輩生路巳絶何暇管他朝廷之事紛紛羣起欲與爲難孟遂奔還縣城投函諮議局聲稱烟民梗頑不化而省中乃决計派兵前往矣 
　　撫藩之齟　丁中丞此交調遣大兵開往交文一帶署藩汪方伯頗不謂然以爲烟民抗禁必有萬不得巳之苦情迫而出此若遽派兵前往勢必人心洶洶愈生亂階宜先撤退文水縣劉令遴委妥員接署會同各紳切實開導免致更激衆怒中丞不可汪旋即請假數日不出昨中丞欲與籌商此事由某局送去一說帖汪以事難辦理仍設辭推托不肯干預 
　　糧價之暴漲交文一帶自大兵紛紛抵境後糧價極爲昻貴刻下白麫一斤需錢二百文其餘各糧無不暴漲而兵丁購買食物舖商復高抬巿價故意居奇一時軍食拮据大有受困之勢 
　　兵民之衝擊省中派夏學津帶馬步砲各隊計共五六百名半駐交城之廣興村餘則悉留文水城内本月十三日督率各兵進逼開栅捉獲武樹福等六人村民不依各執鎗刀等件集衆追奪各兵對之開鎗不料村民愈聚愈多立將各兵四面圍住互相衝擊各有殺傷仍復對持不下次日省中得有警報復添撥兵隊並續運子彈前往矣 
[吉長鐵路工程現况吉林]  
　　吉長鐵路總局實測路綫由馬鞍山以東至吉林一叚以三月中旬著手山西至長春之線則以四月底爲始至竣事之期據認包此項土工及鐵路總局之預算皆以年内爲限 
　　吉長全綫有兩大鐵橋工事較爲棘手作通河之橋長六百尺飲馬河之橋長二百尺巳有人向局運動包修現在尚未議妥蓋此二河泛漲不定河身極淺而河面獨濶故橋工亦隨而袤廣至隧道工程全路約七千尺工程之大者有一處爲二千尺每日開鑿進步平均以三尺餘計之須兩年始克竣事 
　　總工程師曲尾氏擬日内由長至吉檢查前此宋革道經手購存之材料并巡視全綫佈置事宜 
[東三省近事]  
　　江省滿洲里（今新設臚濱府治）鐵路交小涉分局鄰近地方新設稅局一所係由江省派員前往開辦者上月因照章徵稅不稍通融竟被俄人帶兵數名闖入局中不問情由將書役人等全行驅逐并將經徵委員拘執送入巴釐司轉請哈爾濱交涉局辦理該局于振甫總辦以俄人無理巳甚正在據理與俄人交涉又東清鐵路附近煤礦前經俄人開採者所有地皮價值及出井稅等項向由俄人投江省駐哈鐵路交涉總局交納歷年辦有成案乃近聞俄人竟抗不交稅現該局巳備文向俄東清代辦達聶耳領事劉巴交涉 
　　呼倫兵備道宋友梅觀察呈報公署謂倫境爲水陸交通之地而消息向來不靈遇事動多延誤俄人於距我界八十里之雜窩答有電報局一處可通國内消息而於吾華界内鐵路電報則隨在可　國外消息至其未設電報之處又有郵政局以遞文書我界則沿邊文報向由卡倫傳送道路遼遠異常遲滯方今整頓邊防設遇緊急事件必多妨礙應在倫城内趕設電報局一處由倫至省尚可暫借俄電而由倫至沿邊一帶均須自行安設電綫若庫克多博總卡倫曁吉拉林珠爾干河額勒和哈達等處則各派一電報生其臚濱府仍暫借俄電爲通達至額爾古訥河以東歸璦琿轄境亦請一律興辦如此則上下相通内外銜接邊荒數千里麻木不仁之病可立轉爲靈活云云 
　　安東鴨綠江現巳開凍十五日上午八鐘日商汽輪萬成源巳捷足載貨入口又遼河於初八日開凍十三日日輪芝罘號首先進口至鐵嶺城西之馬蓬溝爲遼河中叚口岸在鐵邑係水陸埠頭近因南風大作兩岸 
 
 

Page 11

 
 
冰塊亦巳消解刻衆船户均極力修理船隻不日即可開航裝運糧石 
　　札賚特旗借欵四萬金經公署批准後當由蒙務局黄觀察向官銀號商訂辦法此事因鑒於往年札薩克圖旗私借外債釀成交涉之弊欲保全大局故竭力主張出貸而該銀號係商業性質必索取指實抵押之具以致久無成議現聞巳由旗界設治之地方官承認擔保始允准通融 
分類新聞 
政界 
[湘省籌設審判廳之計畫長沙]  
　　湘臬周鏡如廉訪以湘省現遵部章籌設省城各級審判廳亟須養成司法人才以備開庭之用業經擬具章程呈請撫部院核准在於法政學堂附設司法研究所選取員紳入所肄習學額暫以一百二十人爲限其入堂資格分爲三班以曾在法政官校畢業取列最優等及在讞局長於聽斷結案較多者爲甲班其在法校畢業名次較後曁未入讞局各項候補人員情願入所研究者爲乙班本省舉貢生員及曾習刑幕願就司法一途者爲附班除甲班人員查明資格相符毋庸考試外其餘兩班均須先行考試以定去取現巳就臬署内設立審判廳籌辦處並擬就招考章程出示曉諭矣 
[財政局通飭各屬力戒浮費杭州]  
　　浙省財政局開幕以來經兩監理官實力整頓不避嫌怨凡著名繁富如寗紹嘉湖各屬縣陋規津貼裁節歸公地方新政賴以挹注近日又訪聞某某數屬於用人行政延聘幕僚仍有掛名乾修徇情津貼諸名目流弊所極足爲新政之障礙業經王京卿會商中座即日移行通飭力戒奢靡大略謂全省大小衙門局所自此次通飭後迅將舊有掛名津貼憲　乾修以及濫竽充數之員概行裁革其延用幕僚員司薪俸等項均須綜核名實認真淘汰勿得挾姑息之私見博寛厚之虚聲尤宜崇尚節儉并除浮華本局行將派員秘密調查如再有因循藐玩定予從嚴參處勿謂言之不預也 
[鹽政大臣咨回顧問員杭州]  
　　督辦鹽政大臣澤尚書整頓淮浙鹽務創設鹽政處兩次電調浙員入京顧問現聞經歷方臻朗業巳留京充當該處書記官續調之孫大使聯奎亦擬留京差委惟知府蕭文昭太守日昨巳奉督辦咨回謂該守奉調來京業經本大臣親自延見詢問一切該守才識優長議論通達指陳利弊具有條理現在詢問巳畢應仍令其回省當差相應咨復貴撫查照 
[警道新編江防警察武昌]  
　　巡警道馮少竹觀察以水上警察緊要即於原有之水陸巡緝營改爲沿江巡防營當於十九日報名投効者七百餘名經該營管帶李慶安驗得身材合格者二百五十五名二十日午前覆驗取合格者二百名連原有勇丁一百名共三百名即在警察敎練所成隊先習步武整齊以肅營規而嚴號令庶立水上警察之基礎 
交涉 
[敎士擅購公之交涉揚州]  
　　揚州圖書館公地前由蔣視學員租與美國敎士開耶穌聯合會嗣地方官長恐釀交涉禀請江督與常鎮道核辦旋由關道劉觀察嚴詞批斥痛責該視學之不合一面函致美領事禁止兹接復函略謂敎士并信徒開會正當合理之事或在敎堂聚集或搭篷開會或在别處講道并無分别地方官何必過於驚懼細閱一千九百零三年中美通商條約第十四欵内載明信徒應有權利本領事特指該欵内所言耶穌信徒安分傳道外人不得干與留難何以地方官以搭篷做禮拜爲不合之事且各敎會并外國代表人刻下俱在揚州可保其斷不至别生事端也 
[東清鐵路劃界之先聲吉林]  
　　俄人前築東清鐵路任便佔用地畝致有界址不清之處江省交涉局千總辦現正與鐵路公司代辦駐哈俄領事會議劃分界綫辦法 
[嚴查無照俄人之原因奉天]  
　　駐奉俄領事函知交涉司謂如有俄人來奉居住客棧伙房及民房等請令該户主不拘深夜白晝即時取驗護照如不取驗或無護照均不得任其住宿並請知照敝署派員稽查該俄人是否匪人交涉司准函後隨即函知警務公所飭各分局遵照辦理 
學務 
[工校提倡勤樸主義蘇州]  
　　蘇省鐵路學堂改辦工業後新監督蔣君韶九刻意整頓提倡勤樸主義以工業學生尤當力戒奢浮惡習開校之始即與學生訂定規約四則（一）學生一概不得蓄前劉海髮巳留者即行剪除（二）學生平日不得穿縐綢之長服（三）寢室自修室内由學生輪日自行洒掃（四）每日晨起齊集操塲習操十五分時除大兩停操外雖星期假日概不休止以上四端意在養成學校勤樸之美風兵事若微用心甚遠聞該校學生一月以來頗能切實遵行云 
[兩淮中學歸併問題之結局揚州]  
　　去歲諮議局議决兩淮中學與揚州府中學合併一案至今數月紛紛未决現由李文宗奉江督面諭親來揚州與運司籌商辦法大旨以兩淮中學與揚州中學兩堂分辦皆不足額固不如合併之後用費較省學科且能統一此　合併之緣因也但揚州府中學旣巳成立亦何必消滅一學堂以輔益之度理揆情不如兩存之便按部章每府應設一實業學堂現在經濟困難籌辦實業萬難措手查兩淮中學近來業巳改辦實科若以之改辦初等實業學科敎習不至大有更改俟委揚州府監督該堂後再由該府酌量情形改辦實業庶爲兩全其名稱則定爲淮南公立揚州府中學將來改辦實業定爲淮南公立揚州府實業學堂以正名實至外省外府學額仍查照舊章一律收納永爲定制 
實業 
[鐵道學生實地練習長沙]  
　　湖南公立鐵路學堂總理兼鐵路公司辦事員龍研仙觀察於去臘挑選該堂學生成績較優者十七名先行畢業移送萍潭鐵路總局實地練習矣六個月期滿請由萍潭鐵路總辦薛叔平觀察會同洋工程師賴倫畢希那君行車總管高講君試驗成績呈請郵傳部核准填給實習期滿執照咨回湖南粤漢鐵路公司分别派充内部課長科員及車站上站長車掌各差巳經移會在案現因粤漢湘線洙昭一叚準於本年六月内開車亟需本省鐵道學生以備任使爰於月前薛觀察來湘時龍觀察與之面議改爲三個月期滿即行咨回備用薛觀察返萍後即巳預備西式樓房爲見習員住宿室並據函稱巳經申 
 
 

Page 12

 
 
請郵傳部核示一俟奉到部文即當派員來湘飭令各生前往見習 
[勸業會前途之可慮南京]  
　　南洋勸業會準備一切開幕事宜業巳稍有頭緒惟各種游戲亦屬興盛會塲必要之補助品乃聞有髦兒戲園兩家先經上禀批准到塲助興現巳建造戲園聘定角色忽奉張安帥諭飭停辦殊難索解查各國賽會最注意者爲遊戲等館英國賽會時日本政府特在高等女校中選最高貴最美麗之女學生兩人赴英并在英遴選美貌女娃服日本裝開設日本茶肆此次各國官商以中國賽會爲四千年來所創見莫不注意如辦理不得其法不第貽笑全球凡主持辦事之人必受他人唾罵將來再欲開會恐無人再來助興矣又聞會塲電燈被官電局把持專利祇送與會塲二千盞會中以此區區斷不敷用一再爭執始由四千盞加至六千盞然會塲廣及千畝平均計之每畝祇得六盞其能敷用乎聞美國聖魯易賽會燃點電燈至四十萬盞之多今盡官電局之燈僅一萬五千盞而欲把持專利婪索重價多見其不知量也且上海租界中如不用工部局之電燈准由商家自備電機工部局絶不干預今人方各盡義務竭力提倡而堂堂官電局則反孳孳以牟利爲目的實爲一大障礙刻聞各國擬在會塲附設之遊戲塲巳相戒不做夜巿不用電燈勸業會之前途可想見矣 
雜記 
[母也其真不諒歟安徽]  
　　太湖縣敎民吳有餘前在撫轅控訴汪御揚等强搶髮妻汪氏賣於曹世恩等情當經皖撫批飭太湖縣陸令傳集人証訊辦日昨忽接汪氏親具手印禀詞一紙情節離奇頗堪發　照錄如下爲母也天只不諒人只號泣於冥天事竊氏命薄如紙心堅似鐵幼年許字李姓長而滿冀于飛不意生我者愛我過甚愛我者悮我一生而氏母胡氏眷愛雇工吳有餘並命氏拜認吳有餘爲義父此中隱情有非爲人子者所忍言所敢言也氏本小家碧玉每當竹窗理鬢狂奴吳有餘膽敢色胆包天百般調戲而母也天只又不諒人只無何而氏身竟不能自主矣無何而牆茨有言矣無何而原夫李姓棄我如遺矣氏每一念及白圭之玷旣不可磨白首之期又碍於名分正擬祝髮空門適家廟懲處氏父汪義陞用肅家規氏即不敢揚親之惡氏父隨亦查照族議爲氏議婚始議胡姓繼議孫姓終議袁姓均未能就緒維時吳有餘亦無異言旋有現夫曹世恩憑媒娉氏爲妻氏父汪義陞親受財禮方謂終身有托不意母也天只又不諒人只事前即嗾使吳有餘跪求方省三並托程物華爲媒妄圖婚聚事後復串通誣控希圖拆散鴛鴦此當日之實在情形也氏竊維父母之亂命固不可從禽獸之行爲又難啓齒今蒙提訊只得備具掌摹據實陳明氏生爲曹姓之人死爲曹姓之鬼一誤不可再誤斷不能以終身之事視同奕棋厚顔上瀆伏乞琴堂作主感恩無極 
[皖江春荒之真相安徽]  
　　望江縣去年被水甚重災區頗廣秋禾歉收百物奇昻而米珠薪貴更不待言遍野哀鴻殊堪憫惻現正春荒之際自非舉辦平糶不足以救民生頃經該縣會紳籌議借撥倉榖錢欵前赴産米之區採購米榖運回設局平糶其經過沿途關卡並經該縣詳禀撫憲分飭一體免完釐稅巢縣上年水災亦重收成極爲荒歉今春以來又隂雨過多糧價異常昻貴災民貧户待哺嗷嗷或鬻妻賣子或隔日一餐種種苦情令人可憫頃經該縣會紳集議　撥倉榖碾米開辦平糶一俟本年秋收後再行購買米食還倉以備荒政 
[東西會黨械鬥之劇烈福建]  
　　泉郡新門外向有東西會黨陳店鄉楊姓西會黨也近因謝天香與烏石鄉東會黨吳姓口角滋事楊欺吳鄉小丁微私擄其鄉耆七十餘歲一人吊打重傷又不肯釋放東會黨大爲不平遂各備天花砲來鄉助鬥西會黨亦聚集千餘人經於初八初九兩日對壘决鬭楊被吳姓銃傷一命邑主沈大令聞信後遂於初十午督帶勇役親臨查辦現尚未知如何了結云 
[雷雪交加之病民禺州]  
　　揚郡自二月以來隂雨未絶日前藴鬱異常震雷迅電南門街竟有觸電而死者第二日忽降大雪迄今尚未停止以致城中貧民無處覔食竟將左衛街某餅店搶去柴米日日飛漲居民頗覺皇皇云 
[賣女捐官之奇聞山東]  
　　烟台漁業公司幕友周某浮而貪前與某婦私通生一女周近收歸育養及長爲之擇壻然女性喜淫與某氏子有桑中之約爲壻家聞知當官離婿日前遂將該女領至煙台賣得大錢二百緡以捐雜職爲進身之資嘻奇矣 
[及時疏濬河港湖南]  
　　岳州城陸埠花橋港歷爲往來船隻停泊避風之地前因日久淤塞禀經省台撥欵開濬去歲春間始行竢工未及一年復因迭次大水挾帶泥沙至今仍復壅塞近由東路巡防隊袁統領與岳州府魏太守籌商以該港前次疏通所費甚鉅今若任其淤墊不免盡棄前功爰擬乘此春水未發之時撥派營勇及時開挖况現在岳郡仍有饑民往來不絶並擬招集以工代賑尤爲一舉兩得議定後即於本月初五日興工矣 
談業 
[自治選舉談]  
　　某學究。家小康而性貪鄙。見各區圖董得財良易。心竊豓之。百計謀充是缺。而不得遂。以是常怏快不樂。一日邑令出示。選舉乙級自治議員。學究乃躍然起曰。時機至矣。 
　　及期。黎明即起。詣投票所。以第一人簽名而入。時距投票尚隔六小時許。未幾又來一人。亦書其名。監視員曰。是人久至矣。爾何冒其名爲。其人瞠目四視。乃無言出。不十分鐘。又一人至。又書其名。監視員曰。何冒若名者之多耶。窮詰之。其人曰。昨日彼向我連連作揖。命我書其名。今日彼乃自行書名而進。無怪人以獃子呼之也。正紛辯間。又一人至。不問情由。簽名簿上。監視員怒曰。若曹何爲者。此豈兒戲事耶。其人曰否。昨日　與我約。彼書我名。我亦書彼名。今彼乃食言。則我亦何必踐言者。因改書其本名。并向監視員申謝曰。幸先生告我。否則我受若欺矣。 
　　監視員不解久之乃曰哦。此簽名處。非投票處。也若曹擾擾者皆誤會矣。 
雜著 
[蒙古風俗志（鐵岩）]  
　　懷中佛蒙古各旗。無問男女。其胸前皆懷一佛。曰懷中佛。男以銅鑄。女以布製。銅者上刋佛名。布者上圖佛像。苟開罪其人。於事猶小。開罪其佛。則關係匪淺。蒙人一有知識即向拦瑪處請佛一尊。置之胸囊。人言拉瑪之佛。多從北京購得轉販於蒙古者。因之得善價焉。蒙人有佛。咸以此生爲有托。朝夕請命一動一息。罔敢出其範圍。總之蒙古人崇拜佛敎。迷信極深。如來之魄力。在今日蒙古。尚爲極勝時代。欲經營蒙古者。非研究宗敎問題不可。 
　　跑馬戲第年五月間内外八旗青年子弟。各乘駿馬集呼倫城。先以各正廂色旗掛城西敖包上乞禱畢。馳馬至海拉河上　。約行四十里外。則回馬縱鞭。爭以先到城東奪標爲榮。沿河之右岸觀者如堵。俄婦蒙女皆搴裳而來。窄袖　衣。與草色相掩映。但聞拍掌聲。喧笑聲馬蹏聲撕混入耳。一時　　雲飛爭先恐後。爲勢實。勝於克薩克　隊之演馬操。上年宋觀察具酒肉數事往觀　　　者執盃。　趣大佳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[膠州改正之埠頭稅率據日本通商彚纂（楊志洵（續）]  
　　第十四條凡以汽船及帆船裝載來埠之木料箱裝石油石炭礦物及鐵路材料其受貨人得直向船舶受取或直接裝入船舶此際照埠頭手數料之額折半徵收 
　　民船在小港支口之碼頭所裝卸之貨物其手數料之率亦與前項同但對於起卸之貨不爲損害之賠償 
　　第十五條直接由船舶裝入鐵路車或反對裝入之貨物埠頭對於此種貨物單照規定徵收其手數料鐵路之裝卸另有規定 
　　第十六條手數料目錄中未經揭載之貨物按其客積重量及價格徵收手數料（啓乃重量一噸或容積一噸者其係輸入品徵六十仙係　出品徵五十仙） 
　　第十七條摻載貨物由歐美直航青島或由青島直航歐美之船舶其停泊處所應徵其手數料照船體之長計算長一英尺（十分之三米突繳納五十仙） 
[第二章略]  
　　乙倉庫料 
[第一章總則]  
　　第一條凡發給入倉之文憑不收手數紏倉庫料之每月不滿五十仙者收作十仙以徵收之凡欲領取提貨文憑者徵手數料一圓欲調製入倉之申請書者繳手數料五十 
　　第二條凡要埠頭局修理貨物之包裝及其餘關於包裝之事務者除實費之外照貨物價值之二成五分或至十成加徵 
　　第三條標記價格之貨物其手數料每梱每月照其價格五分徵收 
　　第四條貨物遇有損害倘係埠頭局應當賠償者每一立方米突由一圓起至每梱三百圓止但特第聲明其價格者之貨物不在此限 
　　第五條倉庫料之外其貨物若由此倉庫搬運至彼倉庫其搬運費每基羅格郎或十分一立方米突附收手數料四仙但以五十仙爲限其貨物倘在上岸地方或在儲藏地方而不須絲毫費用者則附加之手數料全行免除或减輕徵收 
[第二章倉庫料數目]  
　　一倉庫料依貨抽之客積重量徵收 
　　二一切貨物每一立方米突或一千基羅格郎每月應繳倉庫料四十五仙但未滿一月者亦照一月徵收 
　　其屬於特别辦理者如左 
　　一出口之中國貨如大豆豆餅棗麫等每一立方米突每月二十五仙 
　　二猪鬃絹類貴金屬每一立方米突每月七十五仙 
　　三木料石炭塞門德舊鐵每千基羅格郎或每立方米突每月二十五仙 
　　三貨物之架裝特别龐大者藏放兵器者長時日藏放於倉庫者在倉庫内須加工者此等貨物其應當如何處置隨時議定 
各省籌辦地方自治 
[江蘇（上海）]  
　　上海縣田大令照會自治公所文云奉蘇屬自治籌辦處批本縣申上邑議員仍請以六十名爲額據情請示由奉批據申巳悉旣據該縣將租界人數核實補報照章議員應有六十名自應照准至城廂選舉各節及册開姓名票數均准補案此批摺存等因到縣奉此合行照會爲此照會貴所煩爲查照希將選舉人名册及議員名册尅日分造三份送縣核轉 
本埠新聞 
[商務總會舉定總協理]  
　　農工商部駐滬接待處王伯言太守電禀農工商部云北京農工商部堂憲鑒廿四日商務總會循例選舉知府在塲監視周道晉鑣得票最多爲總理邵守廷松得票次多爲恊理謹禀聞駐滬接待處知府克誠叩敬 
　　按周金箴得十六票邵琴濤得十票 
[嚴追元源莊被欠鉅欵]  
　　滬道蔡觀察批邱潤初禀云該商結欠元源莊往來鉅欵藉口烟台有五萬餘放帳約三萬左右可收向商會朦混經本道親提質訊沈上之稱探聽烟台經手該帳欵均巳由該商收去而該商亦謂烟台帳欵經烟商會查過紙剩銀一千餘兩惟推諸經手人作弊避匿並以該號帳簿尚存捕房無從查帳爲詞自經嚴切判諭飭縣勒限掃繳旋將該商飭令送廨吊賬核追在案乃數月以來禾據該廨將查賬追辦情形具報到道而該商於挺押年餘後竟自忘其在道出具限狀藉稱烟莊經手林俊耀等侵吞貨本鉅欵爲日巳久拖延之計刁玩巳極仰會審官寳令立即核明帳據勒令將結欠元源之欵刻日掃數清還其被控之林俊耀等究竟有無侵吞作弊情事并即照單分别移傳到案質訊明確實究虚坐以免藉延可也黏單附發 
[信義銀行儲蓄户注意]  
　　本縣田大令出示云案照信義銀行虧閉一案前據貧户蔡明德等禀請給發存案銀洋當即禀奉道憲先行墊銀三千兩業經本縣示期於上年除夕按户發給六成在案兹據蔡明德等以登報招人掛號連前統計四十餘户儲洋不滿四千元恐該銀行底册不實請將未領四成補足並將續行掛號三十餘户亦照案發給等情禀奉道憲飭縣出示招領如仍無續報之人應按實在人數一律照發等因奉此兹本縣儲欵待給合亟出示招領爲此示仰信義銀行儲蓄各户知悉如未經報領者務於出示日起至二月底止開明數目刻日持據來縣報明以憑定期給領倘逾限不報一經攤派則無欵可能再給母稍自誤 
[訊結賣地拆屋案]  
　　宋亦生控宋寳善盜賣基地擅拆房屋一案昨經滬道蔡觀察札委關炯之太守到轅提訊據原告宋亦生同子廷元 
 
 

Page 19

 
 
供稱住宅之前有祖遺義茂房屋三間被宋寳善等恃强拆毁將地盜賣出路亦被攔斷業蒙上海縣兩次飭差勘丈捺不禀復但此地確有分據且被告曾因他案呈繳地圖均可爲証且地係華人戴姓所買寳善不應串令洋商出面叩求追還宋寳楚供宋亦生住宅前面有地一分三釐六毫與小的之地毗連訊至此大守察閱縣詳宋寳楚供詞内有此項基地出賣時宋亦生亦在塲簽字之語太守怒謂宋寳楚曰宋亦生未曾簽字允賣爾何謊供且又在縣行賄例應嚴辦寳楚一再苦求始供盜賣是實惟該地現巳併賣於美昌洋行建造洋棧若拆令讓買主亦欲控告小的家有七旬老母又甚貧苦叩求原宥惟宋亦生住宅前面小的有地四分零可以作抵太守翻閱縣卷宋富英呈案草圖與宋亦生所呈之圖相符分據亦確所有義茂房屋實係亦生之産遂諭寳善償還宋亦生造價洋一千三百六十元地照單載九分丈足所有寳善在亦生前面之地亦令售於亦生俾有出路至亦生應還之三分三釐基地旣在後面亦應劃還統限十日内交割清楚具結完案 
[兇犯毁枷脫逃入誌]  
　　頭舖地甲施福因疎縱兇犯龔三郎前晚又由本縣田大令提案訊比施供小的自由站籠内釋出之後連日寒熱叩求格外恩寛保出醫治大令不准仍照原斷枷示頭門俟龔三郎獲案後始准釋放 
[張素雲不善相夫]  
　　華興坊顧同祿家聚賭抽頭迭詳本報兹由顧父壽鶴函禀四路一區黄正巡官略謂其子種種不肖係聽信其妾張素雲唆　所致求請提案嚴辦巡官即着地保前往勒令遷移出境如違究辦 
[巡士無可洩憤]  
　　三路三區巡士彭少成因挺撞長官解送總局經警法科諭交偵捕李根大蔣長清暫行看管詎彭在所意欲吞烟自盡幸由孫探弁覺察未致釀命昨經孫裁判提訊彭供本區巡士李春勝違章罰跪二小時李欲銷差巡士正在勸阻被巡弁許壽青竊聽疑是唆使亦命罰跪巡士不服致被解案是以怨憤圖盡孫裁判得供後判彭斥革文憑註銷蔣李等疏於看守著各記大過一次 
[法副領事更調]  
　　駐滬法國副領事羅福嘉近奉本國政府訓令調升岡司盪地諾正領事之職所遺上海副領事一缺則以現在巴哩領事祁松君補授聞俟祁君來滬接任後羅君尚須暫駐一二月約在西七月間方可前往接事云 
城内 
[兇徒收押]  
　　浦東總巡函送受傷之周德富行兇之王阿本到縣經田大令提訊周供小的等在浦江中撑駕駁船前日因與同業王阿本爭奪　索以致口角王將小的之頭額毆破血流不止當由巡士拘解總巡局轉送案下求驗大令　仵驗得周受傷屬實惟無大礙飭令自行醫治王阿本收押候辦 
[一路巡局批詞]  
　　監生陳元第禀批旣據禀稱準於二月底將所欠陸姓租金如數繳局請領完案自應免其提訊惟空空一詞礙難憑信着取具限結并邀妥保即日來　呈候核奪否則仍須先行提究仰即遵照孀婦毛陳氏禀批據禀周祉祥欠租不付覇房不搬墾請提案究遷等情仰候飭中前往令共從速遷讓否則提案究追并予押遷不貸租據租摺均存民人王錦福禀批據禀吳王氏抗欠不償懇請究追等情仰候飭甲前往開導令其從速措繳如違再予提究可也 
[官事]  
　　松府經歷陳壽彝昨日到縣拜會 
南巿 
[火警傷人]  
　　前夜兩點餘鐘泉漳會館北首源生盛釘鞋店失慎店主陳阿桂與各夥友及隣居洋鐵店東夥等多人跳窻逃避跌傷多人其時火巳延至後屋幸由各社洋龍到塲救熄祇燬店屋兩幢餘未殃及其受傷各人均自赴仁濟醫院求治店夥胡殿卿則由巡士拘至工程局管押入訊 
[押店影戤]  
　　典業董事沈功章以泉漳會館碼頭源盛押店所懸招牌混稱押當且當字較押字爲大實屬有意影戤昨巳禀准上海縣田大令飭派差役至總工程局協傳店主邱壽生到縣聽候訊究 
[圖賴車資]  
　　昨日　前有一西人從小東門外法捕房門首雇坐朱鳳　之東洋車至南碼頭滬杭車站守　良久旋又回至王家碼頭浦灘不名一錢意欲渡浦朱情急向討以致口角當由巡士一併拘至工程局詰明情節判送法捕房請爲發落 
[誣指搶洋]  
　　小工趙阿二董六二人昨在南碼頭中道橋地方强指王敬詩搶取洋銀三元在途爭毆由巡士拘至南區詰明並非搶洋實係因賭起釁遂博頭家吕文斌到區詰明　實判趙罰洋四元王董二人各罰洋兩元着吕將所得頭錢七百餘文繳案給趙具領並押三小時以儆 
閘北 
[圖賴工洋]  
　　安桂林控木作頭徐掌金圖賴工洋五百餘元一案昨經警局孫裁判提訊因事在租界判送英公廨究追 
[賭徒荷枷]  
　　王和子在顧同祿家聚賭被拘收押在案昨經警局孫裁判提訊土仍不認問官以其犯賭屬實判令枷號半月期滿核釋 
英租界 
[電線中斷]  
　　前晚二句餘鐘南京路二十七號電燈線忽然斷下電桿着火當由巡捕奔訴捕房立驅皮帶車前往澆息一面知照電燈公司派匠修理 
[速於置郵]  
　　英美捕房華捕張正巡官　日傳諭各捕房華捕凡能乘坐脚踏車者着赴該管捕房捕頭處報名聽候選取派令傳遞公文 
[拔升包探]  
　　英美捕房總巡卜羅斯以戈登路敎練所八十二號敎操西捕辦公勤慎昨日諭令拔升西探著赴　州路總巡捕房當差 
[攫取金飾]  
　　王何氏前晚八句餘鐘行經松江路江西路轉角被流氓攫去金挖耳一隻該氏當即投報捕房派探查緝 
[續獲贓]  
　　山東路同慶公客棧内庽客吳佩芬被僕竊　值洋一千二百元之細毛衣服多件業由捕房查到干尖馬褂等三件留候認領在案昨日又經包探鍾星南在四馬路源來當舖内查獲猞猁青羊皮等袍褂八件一併吊存捕房疾傳失主具領 
[誣控庽客]  
　　山東路一百五十九號客棧茶房黄月泰昨至總巡捕房報稱失竊現洋一百零七元似係寓客倪　所竊請爲查究捕頭即飭包探葛祖元　往查明係因賭博起　一併斥釋不理 
[乘間行竊]  
　　粤人陳　昨日混至河南路九章綢緞號内以購物　由乘間竊取花緞一疋　經出門即被包探李星福查獲拘入捕房押候究辦 
[旋失旋得]  
　　住居仁記路一號屋内之洋人某甲昨在東洋早上遺失值洋五十元之香烟一箱旋由捕房查到原贓給予該洋人領去 
[包探獲賊]  
　　靖遠街張和尚家失竊衣物昨由包探葛祖元將竊賊金福壽查獲拘入捕房狎候究辦 
[私開總會]  
　　朱炳文在東興街六號總售内賭負被控兹由捕頭探查得該總會並無捐照著拿爲首人究辦 
[押店收贓]  
　　老　捕房包探錢壽生昨在 
 
 

Page 20

 
 
福建路某押店　查獲皮鞋等竊贓吊存捕房查係北京路四百十九號舊貨店内所失即飭包探知照認領 
[車夫罰洋]  
　　場車夫金阿巧拖車礙路巡捕喝阻不服拘入捕房罰洋二元充公斥釋 
美租界 
[殃及隣居]  
　　崇明路青雲里一千九百四十一號粤人葉阿金家前晚突遭回祿延燒比隣二家共　樓房三　事後經　房傳到葉阿金　明暫釋候再查核 
[日人落帽]  
　　某日人昨在崑山路被流氓張明郎搶去帽子一隻由捕帮同追獲拘押捕房候辦 
[收買賊贓]  
　　張啓聰收買竊贓東洋車一輛昨被中西探查獲拘入捕房押候究辦 
[何至鬥毆]  
　　陳阿和朱干和羅林記二人昨因行路碰撞起釁在西華得路互毆被捕一併拘入捕房押候查辦 
[因何起釁]  
　　朱阿四昨在黄浦路不知何故將吳阿玉揪住肆毆由捕將朱拘押捕房候解公廨究辦 
[貧病交迫]  
　　某甲貧病交迫昨在蓬路倒臥由捕車入捕房轉送公廨請爲安插 
法租界 
[養媳可憐]  
　　金姓養媳張氏前日在河邊啼哭意欲投河覔死當被巡捕查見送入捕房轉解公堂請訊據稱因被翁夫等逼令賣娼是以出此下策聶司馬以該女旣住英界飭送英公堂訊核 
[撞損電車]  
　　汽車夫倪阿梅前日駕車不慎將某號電車撞損當被巡街捕查見報知捕房傳至公廨訊究判倪罰洋十元並扣停照會七在以示懲儆 
[扭獲偷兒]  
　　徐阿狗前晚掩入王福生家客堂内正將椅披等物搜刮捲逃被王覺察獲住送捕解廨請究判押捕房一禮拜 
 
 
 

Page 21

 
 
函購原班回件諸公惠購請認明全球商標爲記每瓶加附五彩認眞劵一　値洋一角方不致悞○總發行所上海四馬路老巡捕房對門五洲大藥房抄登 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏遵議浙撫奏浙省州縣異常虧累擬先裁免攤提平餘摺]  
　　奏爲遵旨議奏事據浙江巡撫增韞奏浙省州縣異常虧累擬先裁免攤提平餘一摺宣統元年十二月十八日奉硃批度支部議奏欽此欽遵由内閣抄出到部原奏内稱准軍機大臣字寄宣統元年閏二月初二日奉上諭有人奏請豁免州縣攤欵等語各省攤欵一項實足爲地方官之累著查明司道府各衙門攤捐欵項分别是否重要政務必需之欵應否裁除詳細妥酌奏明辦理武營攤欵並著一併酌辦原摺著鈔給閱看等因欽此仰見朝廷澄叙官方優加體恤之至意浙省州縣征收丁漕於同治初年減浮案内規定平餘爲辦公辦漕之需光緒三十年派籌北洋練兵經費就仁和等五十七州縣丁漕平餘項下每縣提銀六百兩至五千五百兩不等嗣因浙西有漕浙東無漕續議將杭嘉湖派提之欵於上年冬漕分提一半其餘一半歸當年丁餘匀提奏明通飭在案近年銅元充斥銀價盛漲昔之優缺盡成瘠區且負擔愈重賠累尤甚以致虧欠纍纍參追接踵擬請自宣統二年爲始將派提各屬丁漕平餘概行裁免俾稍紓其困難而後嚴策以吏能至練兵經費浙省原認三十萬兩向係就庫設法通挪現在司庫歲收奇絀益不能支並請隨案奏明照數核減其餘司道報効及鹽務釐差各屬節省三成役驛等欵公費未定以前暫仍其舊捐提認解等語臣等伏查攤提丁漕平餘認解練兵經費原屬權宜之計當日户部核議提解盈餘摺内亦有將來銀價昻貴仍准奏予免解之語現在錢法日敝銀價翔高州縣征解暗中虧折殆由於此該撫所請免提平餘以蘇官困自係實情惟此項平餘旣提作練兵經費關繫計授之需不容輕議少減若不先籌的欵抵補遽然一概裁免官累雖輕軍食何賴雖司道報効鹽務釐差各屬節省三成役驛等欵仍舊捐提認解究竟每項每年可收若干原奏並未聲叙然即儘征儘解必不敷此三十萬之練兵經費顧此失彼殊非兩全之策去年湖南巡撫請停免州縣丁漕平餘其練兵經費指明在加收一分稅契及整頓釐金長收欵内照數撥解經臣部遵議奏奉允准誠以官情固宜體恤而軍需尤宜預籌也浙江湖南事同一律相應請旨飭下浙江巡撫將該省原認練兵經費三十萬如何抵補籌有的欵即由該撫正行奏明再將此項平餘酌量裁免庶州縣征解不至爲難而軍餉亦不至無著所有臣等遵議緣由理合恭摺具陳伏乞皇上聖鑒謹奏宣統二年二月初四日奉旨依議欽此 
專件 
[宣城沈令上蕪湖關道禀（爲勾引洋商開礦事）（續）]  
　　自是以後益安公司並未來縣續禀本年夏秋間聞齊來麟復在寺門口湯姓犬形山内私挖煤礦即經飭查封禁各在案據禀前情當即前詣勘得九里團寺門口有山數重正北一座中屬朱姓所有稍東爲徐姓即濬源公司禀請勘礦處西爲益安公司禀請勘礦處兩公司挖過煤窿相離三丈中隔一塘徐姓山南爲大山再南一重爲犬形山南面偏西有一窿口即濬源公司續後私挖煤礦處上多坟墓離窿口不及十丈按查礦章殊有違碍報載齊來麟與潘某私與外人滕南訂約歸其包採者應即指此詢諸地民均未悉其内容正傳訊間據該職商齊來麟呈遞親供叙明延請礦師各節大致與前禀同繼稱此時旣奉飭傳有無妨碍礦師自應由潘辭退公司亦應由潘取銷現職巳屬潘赶緊函致文瀾催速會同陶楚卿妥商中止各將請書收字繳銷以杜口實而保治安又據禀稱竊職原辦濬源公司迭次禀請詳給勘礦執照均奉批示在案現因前任宣城縣主簿潘文瀾在蕪發起信元公司由陶楚卿介紹聘訂英礦師滕南再四邀職合辦事方創設未爲成立被報章誤會突載職等與外人訂約售礦等語由撫憲電致道憲札行仁憲密查詳復當奉飭傳等因近職巳將此項問題發生原因禀呈核鑒並縣親供各在案究竟潘文瀾發起信元公司陶楚卿從中介紹聘訂英國滕南爲礦師無論有無妨碍旣奉飭傳職巳願甘作廢至職所辦濬源公司與此案原無關涉而創辦多時未見成效不但賠累不堪且案牘頻煩巳不愿再辦頃巳函知各股東來城結帳清理並愿遵示封禁合亟續禀伏乞併案詳銷並給示曉諭以期脫累而杜口實各等情前來查核供禀情尚非虚報紙所載未免傳聞失實今旣據稱均愿取銷一律封禁自母庸議除批飭迅催潘文瀾將延訂滕南事妥速議銷日後如有紏葛定惟該職是問以杜交涉並出示諭禁外合將遵飭查傳據禀請禁各情縷禀馳陳仰祈大人鑒核查考洵爲公便 
小說 
[短篇小說衣冠賊（帆）]  
　　高樓一角。湘簾四垂。曲室深沈。畫欄繚繞。適當某路之轉角。樓下隙地一弓。雜蒔花草。花氣拂面。草色入簾途人之過之者。咸以爲是中居者。必富貴中人。非朝官巨紳。即富商大賈。屋值至昻。决非貧賤者所能給。 
　　門外有華車一輛。怒馬如龍駐立凝候。御者垂首假寐以俟樓中人之出。良久。始聞吉莫靴之聲鏘然。自樓而下。一中年之貴官。服貂皮褂。冠三品冠。紀綱兩人奔隨貴官之後。一挾帖包。一持菸具。貴官左右顧盼。顔色懍然。二人者彼此相視。惟恐偶觸貴官之怒。 
　　貴官徐步登車。御者驅車疾走。鞭影一瞥馬絶塵而馳。刹那之頃。巳抵鐵路之車站。車站之左。有多數之馬車。咸止於是。車中人皆衣冠秩然。翹首東望。若有所俟。蓋某大僚將以今日乘車返省。此多數之車中人。熱中慕祿。皆急趨車站。排班恭送。冀得某大僚之歡心。或得邀一盼。亦未可知。車馬紛紜。人聲囂雜。貴官久俟某大僚不至。燥鬱不可耐乃一躍下車。散 
 
 

Page 27

 
 
步車站之左右。貴官游目四矚。忽見馬車一輛。車中閴焉無人。御者側臥車首之上。鼻息鼾然。巳入睡鄉。車中衣包一事適觸貴官之眼簾。貴官見御者沈睡。左右無人。即有亦意皆不屬。則大喜。躡足至馬車之側。一手啓車門一手攬衣包。狼顧鼠視。意至惴惴。深懼他人之屬目。 
　　貴官之技至精。一轉瞬間。衣包巳入貴官之手。疾行遽返。縱步登車。又疾舉衣包。隱諸身後揚揚如平時無一毫驚促之形態。 
　　有頃。喧傳某司馬車中失一衣包。大索竊包之賊不得。而終無人疑及貴官爲盜。 
　　貴官聲色不動。如如無覺。方悄然摸索此衣包之中。辨其包中爲何物。兀坐若瞑面有喜色。 
來函 
[無錫王步瀛致蔣遇春書（論城鄉爭區事）]  
　　比自海上返里聞執事抗爭區域誓以身殉重視公益儼然有歐西大家之風爲民氣增波瀾爲自治生光彩邁往堅定甚休甚休雖然執事之精神則是也而其挾持則非也古來善爭者不爭人之所必爭其爭廼可以常勝若惠錫二山則固爲吾邑之鎮縣名所由昉而城人之所必爭者也况乎惠錫間之遐字一圖士女出遊炊頃即至聯襼結隊無日無之而軒冕簪裙酬應餞送又皆必出於此加以祠廟櫛比其禋祀者皆城人之祖宗其管理者皆城人之耆碩其人城其鬼城其産又半属於城城人乃舍不自治而轉聽鄉之人治之允乎否乎且論其地理西則康莊直達北則一葦可杭脉絡相貫環抱相生試執旅人而詢以九龍之何趾又斷斷必曰郭外而不曰鄉間無疑也人情旣如彼地理又如此是故以山之宜樵宜田者歸鄉以宜遊者歸城寔調停之至計亦持平之公論也今設必欲爭之且爭而得之將恐城鄉之爭方無巳時而尊區自治之機鍵或反因之而縮滯是則遠睹者方讓之而不暇而又何歆焉且執事之爭此圖也爲意氣乎則非智者之所爲也爲名高乎則兩國爭界可也同室操戈不可也殉於爭界曰犧牲殉於操戈曰溝瀆好名者不若是然則爲權利乎凡地方納稅多者其需欵亦必多惠麓一隅冠蓋喧闐名跡薈萃春秋佳日盛會勝遊不可枚舉衆人之所屬目宵小之所混迹自治之費必且十倍如謂可以挹此注彼河潤他圖也殆不其然然而執事今必齗齗爭此者豈不以天然之鴻溝爲之界畫必須爲本鄉盡此義務乎不知自治之名甫創於今秪有宜順之勢而無必然之界勢宜屬鄉者雖逾城一步而即可入於鄉區勢宜屬城者雖去城十里而必求統於城轄矧城爲錫城鄉爲錫鄉城鄉之人親友交遊遷徙靡常何必据目前之萍蹤務各求自擴其境苟其間無甚利甚害之可言愚誠以爲可罷矣時艱日亟以執事之熱力偉抱吾蘇同胞喁喁仰望斡旋者不知凡幾而其事更有急且大於是者尚祈執事善用其鋒母先因此自瘁也藴登恃累世之夙誼廿年之舊交急思貢其狂愚阻雨十日未克面罄乃以書達伏維恕其瞽瞀賜炤察焉藴登謹　 
[朱家角商會復江蘇諮議局函（贊成裁卡認捐）]  
　　諮議局議長先生台鑒日前貴局議員黄韌之君光臨敝會承詢裁撤釐卡改辦認捐是否可行一節遵即邀集各商一再磋議咸稱釐卡之設日久弊生其種種之耗費巳成積重難返之勢且有時貨物往來多方留難其於商家交易之機關實屬大有窒碍今若改作認捐益下而不損上誠爲法良意美惟事關全省敝鎮僻處偏隅附近一帶向無釐卡即行商經過之各埠所抽釐金亦居少數所云改辦認捐倘各碼頭大幫商家均能一體承認妥籌辦理則敝鎮取法有資無不共表同情贊成斯舉也特此布復朱家角鎮商務分會具復 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[浙紹永錫堂]  
念七日清明佳節常年恭敬　關聖帝君座前清音晏待凡在會請君至期早降拈香恐未週知特此佈告棠梨會啓 
[（遺失匯票）]  
今遺失陳安順支申源大昌照付吉號會票一紙二月二十七日期　元一千零四十五兩當至該號掛失作廢望各寳莊號切勿收用特登申新二報聲明文德泰告白 
[法公堂諭]  
據法商小搿雅汪法公堂控吳大生欠銀二千兩又洋八百元於一千九百九年二月間借給吳大生以英册六千七百三十一號道契抵押等情查吳大生現不在滬無從飭傳茲本公堂予限三禮拜内着吳大生投案聲明情由否則限滿將契過户出賣抵欠如有不敷份應由吳大生補足不得自誤此諭 
[一掃光疥瘡藥]  
專治諸般毒癢乾濕疥癩瘡小孩黃水瘡一搽止賽除根永無再發大盒五角小角半上海晝錦里廣東杏濟堂啓 
[（御用印色）]  
東洋御用頭等印色向歸本號經售大盒三元中盒二元珠水油大瓶五角小瓶二角半改良墨汁四角如蒙函購請認明蘇州觀前蘇九華上海二馬路南首九華堂啓 
[書籍出售]  
鄺其照先生華英書藉地圖七種在上海二擺道裕和盛發售 
[上虞倪景福論相]  
名相出世直言談相毫無江湖套言欲問眞實禍福請嘗試之定終身休咎妻才子禄窮通壽天均有奇驗相金暫取五角富貴一元　寓英大馬路第一行臺　　王階升王志衍孫衡甫兪誠如席雲生周榮峯同啓 
[吉林衞生人參出售]  
衛生人參四時宜服虚體速服起死回生無病常服延年益壽有口皆碑馳名中外頭號每兩十五元二號十元三號五元零躉發客此佈○上海老北門内馬弄裕德里天義參號主人啓 
[祥泰木行公司廣告]  
啓者王愼之先生曾在敝行爲買辦之職現已分手所有一切往來交涉等情向伊自行理直與本行無涉特此佈告 
[（盤店聲明）]  
茲有虹口新記浜路協興生記機器店一切生財器具歸於協興順記受業倘有往來帳目等情與順記無涉恐後無憑特此聲明協興順記告白 
[（遺失股票）]  
今遺大德興輪船股票一紙第三十六號祥豐厚户計一股元一百兩茲已向鴻安輪船有限公司清理處說明作爲廢紙特此登報聲明祥豐厚廣告 
[磨障去翳多則十天奏效]  
本醫士世業岐芾於眼科一門除瞳神損壞外俾可尅日復明無論紅白翳障仗此靈藥三天見效多則十天患目疾者共試之美界鐵馬路桃源坊西三弄　馬鏡清啓另售每盒五角 
　　百里得未司醫生之止痛藥能治霍亂肚痛吐瀉筋攣症紅白痢及關於臟腑諸症皆極靈驗　各藥房發售　　得未司洋行升啓弟因敝内患胃痛有年屢購市上之藥皆無見效昨幸友人來舍述及　貴行之止痛藥水靈効異常當往藥房購辦二三瓶照仿試服痛果立消驗効如神眞地球上之聖藥耳特此函申鳴謝大德並頌大安　蕪湖馬路二街聚隆染坊敬上 
[山東濰縣煤礦洗潔塊煤廣告]  
本公司自運山東各路煤礦親自監督以求各益不惟燃燒火勢足用且與别路經燒山東精名廠及輪船户等無不讚美銷路愈形暢旺於明年即英一千九百十年之貨業經在申定出已數不勝計滬上爲通商大埠萃會之處故本公司另設分銷處在黃浦灘廿八號内電話一千四百六十號倘蒙　諸紳商賜顧欲看樣者請速臨本帳房預早購定遲恐不及其價格外從亷以廣招徠特此佈告　上海山東路礦務公司啓 
ＳＨＡＮＯＨＡＩ＿ＡＧＥＮＹＵＢＢＯＡ 
　　ＳＯＨＡＮＴＯＮＧ＿ＢＥＲＧ 
ＧＨＳＥＬＬＳＧＨＡＦＹ 
 
