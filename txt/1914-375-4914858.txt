# 1914 - 375 - 4914858

 

Page 1

 
 
   
 
 

Page 2

 
 
時評 
[弭亂策（抱）]  
　　衆見爲患非大患也凡患之作常不作於患處故善弭患者常弭於非患處 
　　白狼全國上下所屬目者也亦政府全神所貫注者也然而爲中國患者寧止一白狼自吾思之徧國中奄奄待盡之民力更徧國中蠢蠢欲動之民心鬱鬱不仲之民氣乃眞足以爲患於國家而白狼其小焉者也飢者易食渴者易飲爲政之道一張一弛苟政府察全國之危機爲根本之拘救及今幡然罷一二民所至不欲者毅然行一二民所至欲者而民望不絶民心略定區區白狼奚足患哉 
　　吾聞政府對於黨禁近頗持寛大主義此亦弭亂之一端也雖然此第有所不爲耳更宜有所爲 
專電 
　　北京電參政院昨開幕到四十四人首由徐代袁致頌黎答再由黎演說謂本院代行立法參合各國先例又不違背我國國情其法最善（一）本院旣備諮詢就是政府機關須盡力輔助（二）旣代立法即是代表人民一面須履守共和眞諦督促政策進行院長指定王家襄那彥圖馬良陳國祥寳熙施愚趙維熙汪有齡嚴復王世澂陳漢章姚錫光王印川朱文劭鄧鎔爲院法起草員王家襄爲起草會委員長二十三開會俟院法定後政府將以以前各種條例之以敎令頒布者重交院議以示愼重立法 
　　北京電自白匪囘竄陜西後袁總統非常焦急日夜籌對付之法參陸海三部總長早六點進值至午後四點猶未散值有駐京某國武員日前由西安回特條議匪事據云官軍不敵匪之故其原因有種種如常此不改非特數月之内不能奏效卽數年亦不能收功匪之優點（一）偵察確而詳凡前方有無官軍及其地方之繁富與否與道路之何者康莊何者捷徑何者險道無不詳悉無遺官軍則常走迂道甚或走入窮山（二）行動迅速匪之精者大槪多騎乘而且每人雙騎一日夜能走二百餘里官軍騎兵甚少所有騎隊祇每人一騎一日走至一百二三十里馬力己不支况復以水草之關係官軍騎乘之馬匹倒斃甚多（三）匪人自爲戰不待指揮往往以數百人數十人卽成一支隊獨當一面官軍不能故匪確數不過數百人而有時號稱數千者均係被脅之百姓而官軍之數合川卾豫秦甘及中央特調者不下六萬數千人常被其誘弄查前匪西竄原欲誘官軍西趨以困於窮絶之路及官軍紛紛西開而彼又東囘其計亦狡矣現該匪己至陜南勢必回其老巢如官軍再四面兜囘彼仍倏焉四散或爲農夫或爲工人使政府無所施計 
　　西安電白狼及其部下健者己分數路向豫卾逃逸尙有二千餘人大約不久亦欲四散照前光州之役中央以陸督辦調度無方張敬堯防守不力縱匪逸竄聞己將陸督辦交部議處張敬堯褫去中將留軍効力殺匪自贖又聞此次匪所過之地搶刼一空民間新收之麥縱火一炬情形至可慘念巡閱使己將請款撫恤矣 
　　南京電政事堂電令軍費行政費均按本年槪算開支按月呈報中央查核 
　　南京電昨都督府會議凡軍官曁辦事人員俸薪一律八折發給 
　　南京電水警廳長趙會鵬昨謁都督巡按使商議裁併水警事竣返蘇 
譯電 
　　海牙電海牙萬國鴉片大會英美兩國代表議請荷蘭外交大臣急速照會一九一二年鴉片條約畫押各國批准該約己經會員一致通過 
　　羅馬電意大利國會准撥英金六萬八千鎊以弃駐紥遠東意國陸海軍經費並駁絶志在撤退該軍之修正文首相宣稱彼非必欲駐軍中國中政府殊願歐洲各國戍軍全行撤退此事終必爲談判之問題至留軍中國實爲保護意人起見且承認中國己證明其有維持文明政府之能力 
公電 
　　浙巡按復述司法經費電南京韓巡按使鑒文電悉浙省司法費照部定數不敷甚鉅現於縣行政費内節省十萬餘元通融挹注除高等地方各廳支配十三萬三千二百餘元外各縣司法費定爲月支八百五十四百三百四等併監獄費在内由縣知事自行分配約計年共三十四萬餘元此外囚糧不敷及勘騐緝捕等費擬均就整理司法收入抵補承詢謹復屈映光皓叩 
　　陸軍部統一公文程式電都　轉師長鑒公文程式令前於五月二十六日公布在案政府公報諒均到逹乃京内各軍事機關逹部文件仍多紛歧殊屬玩視軍人最重統系等威所辨即名分所存名分所存卽統系所在此電到後往來文件應確切查遵以昭劃一倘再玩違定予嚴究望飭屬一體知照軍部皓印 
要聞一 
[中國銀行之歸部直轄]  
（三月十八日）（遠生） 
　　中國銀行忽由部呈請直轄奉大總統令批准有歸其原因於交通系之併呑者意謂今交通系與財政部當局聨絡一致歸部直轄則操縱自由矣有謂由財政部中之箇人以謀占中國銀行總裁副總裁之野心而慫恿爲此者余歴訪各方面消息比較的可信爲眞相者綜合而記之如左 
　　今於紀此事之先必須明白財政部所謂直轄之意如何蓋財政部非將民國二年法律第六號（中國銀行則例）變更之更定一種條例則所謂直轄者其意義不得而明瞭據現行條例財政部之得有干涉該行之職權如左（１）總分行號及代理處應行報告事件及其程式須呈准財政總長另訌詳章辦理（二十五條）（２）財政總長於該行一切業務有違背本則例及本行章程或不利於政府之事件皆得制止之（二十六條）（３）財政總長得派監理官一人監視該行一切事務（二十七條）（４）該行須照本則例主旨詳定章程村股東會議决呈請總長核准遇有改訂增損時亦同（二十八條）吾人雖局外然觀此種規定己顯知中國銀行實己在財政部直轄之下今何爲復有此呈則必有一種别開生面之直轄乃觀財政部此次呈請直轄之文則終莫明其妙原文要義如下 
　　現值財政着手整理之際金庫事務關係要圖宜求一貫且收回各省濫幣及維持地方金融諸事凡該行應盡之責均與本部息息相關非由部統籌莫收指臂相維之效擬請將該銀行所有一切推廣計畫均由本部主持隨時責任該行總裁辦理 
以上爲此次改定直轄之主旨但此廣漠之文章究有何種精確之意義若其本意在此則整理紙幣本非該行業務維持金融之關於業務者亦未能改變該行定章至監督之權照現行條例上開各條倘能利用咸宜决不須更行改定總之無論該行有無改組之必要以條例改定條例則其義可明以文章改之條例則其義終莫得而明蓋推究及此乃知所謂歸部直轄者决不關於業務一言蔽之不外用人或體面問題而己讀者請觀下文自明此斷定之不甚爲謬誤 
　　吾歴訪財政或銀行方面之人皆不肯說其原委蓋銀行人則以避嫌不說財政部人則恐有洩漏之嫌而不說也然究其眞相此次之呈請改歸所謂直轄之最近原因不外數種綜言之則用人與體面問題而己 
（一）銀行與制用局之種突制用局局長徐恩元氏（本熊希齡氏一手提拔之人兼幣制局副總裁者也）近與該行總裁湯叡氏頗不愜洽其原因其複以吾所知最近則（１）有一元紙幣之交涉蓋徐氏怱與美國美鈔公司（中國紙幣多由此行製造）訂造一元紙幣一萬萬元而該行聞知此事以制用局雖有權管理紙幣事宜伹究竟該行於一元紙幣之需要如何新造之幣是否與舊幣式樣文字一律不應不與該行接洽乃以公函詢問該局新製之幣式樣文字是否與現行之幣一律該局乃爲書一復其詞甚憤略謂旣係新製之幣式樣文字自難一律仍應查照前函辦理云云（２）爲四川整理紙幣派員問題先是該行頗與財政當局者約此後整理紙幣之計晝自應由大部主持然關於設行派員等事則事關内部業務不能不由行主持以歸一系此次整理四川紙幣該行己與擬派之員王丕煦氏商妥將來開設分行之事一歸王氏經理此事尙未發表而制用局局長己以公函派王爲調查紙幣專員偕同洋顧問馬肅前往並言及開設分行事湯叡氏聞之乃以私函致之局長謂嗣後關於行員進退事宜請先與本行接洽此函去後局長大怒財政總長亦頗不懌乃命制用局局長銀行股股員某氏擬稿此後該行改歸直轄該股員頗以無從著筆爲辭乃就商承之於制用局局長徐局長穆然而謂總長之意持此甚堅似不能不擬後乃不知由某氏之手遞呈此次之文矣 
　　（二）由於該行與財政當局之牴牾上述一節未始非與總長牴牾者特有直接間接之分而己（１）先此廣東整理紙幣本擬僅提用鹽稅餘欵（卽還付大借欵息金由中國每月提用之欵）二百七十萬兩由王璟芳氏帶去者王璟芳氏以七十萬兩現欵帶赴廣東以二百萬兩暫存上海之中國銀行分行嗣後又改定辦法與五國團辦妥交涉提用大借欵中整頓鹽稅之欵之一部一百萬鎊故此二百七十萬兩可以不用財政部卽命將上海所存之二百萬兩改撥上海交通銀行此時北京之中國銀行未免不願乃詢問此欵撥歸交通係作何用若有他用中國銀行亦能付出不必交通又問五國團之欵何時可付不然恐廣東開行之時而無現欵事甚危險吾聞財政當局受此一問頗爲不懌伹隨便答之而其欵卒復提出且因提欵發見一駭人之事實爲人情所不樂者即上海該行定規非有總行命令無論何人提欵皆不應命以此財政部雖有提欵命令到滬而滬行遲至兩日後奉到總行命令乃始提撥也又有零星瑣碎之事書不勝書卽如此次整理粤幣該行本己預備紙幣若干後復奉命須用特别紙幣而該行以廣東分行需要太急紙幣之製造非一時所能畢事頗有難色後即勉强商妥即於普通紙幣之上加蓋特别二字爲之其辦事之不能機警亦復爲人口實種種凑合乃爲今日之改組之由來而造端於湯叡氏致徐氏之一信也 
　　財政總長呈文上後中國銀行總裁湯叡氏亦上一手摺或云遞之大總統或云遞之徐相國要其所言謂現在中國銀行之於財政部國庫事則每日一報紙幣流通則一旬一報業務情形則一月一報行長等進退則呈部核准何得云非直轄若必欲以中國銀行等之一司則湯叡在職一日不能受命聞徐相國極以爲然且與總統言謂中國銀行係官商合股何得由部直轄即楊左丞亦謂不可然及徐楊進言之時而原呈己經批准不越數日己登政府公報己後事如何且聽下回分解 
（未完） 
[滿蒙藏三族之一夕談]  
　　滿族同進會消息滿族同進會成立雖己二年但甚渙散久未進行日前經寳君熈約出增君子固充任會長現己力謀進行每星期開會一次對於應當進行之事集思廣益竭力籌畫是亦旗族一線生機也又籌辦八旗生計處自成立以來只附屬首善第一工廠雖有總辦經費無着機關不靈始終未能活動雖受轄於内務部亦如同虛設政府月前又派志錡籌辦生計事宜聞志君亦深以機關不能活動爲慮聞鳥君澤聲及稱君上星期在滿族同進會提議擬上書政府求將八旗生計處改爲獨立機關或另訂官制以利進行己經評議會贊同經會長指定春君秀班君吉本起草卽日呈遞矣 
　　西藏專使來密電西藏會議專使陳貽範昨由西漠拉拍來密電一件當由蒙藏院封呈總統其内容略稱西藏代表列議以來態度異常强硬對於我國方面提出條件其藉口於前清某大員進兵西藏軍律不嚴毁廟戕兵感情甚惡不願承諾並不認中國在西藏有主權之行使貽範屢爭無效刻己停議善後方針尙乞裁示等語 
　　蒙古王公開大會近日在京之蒙古王公因前此阿爾泰辦事長宫親王帕勒塔被人誣訐雖己經陸軍部表明其無罪然無端受誣究與該親 
 
 
 

Page 3

 
 
　　王名譽有礙日前特在蒙古實業公司特開大會集議昭雪該親王名譽辦法初議擬公舉代表呈請總統核辦嗣經多數蒙古王公議以此事手續須循序進行因此决定先從控訴入手擬先聨名禀由蒙藏院轉呈總統請治誣告者反坐之罪如此則帕王被誣之汚點庶能洗刷清云 
[北京新談薈]  
　　新式農器之購用美國大富豪賴塔氏周遊世界日前來京面謁袁總統略云中國之土地夙聞豐饒冠於世界貴政府將來若用新式農具以佐耕種其收穫則未可限量貴總統若贊成鄙人所論則鄙人不惜盡力斡旋可由本國輸入新式機器以供貴國之用云云袁總統答云鄙人對於名論固甚贊成唯恐若將此種新式機器用之中國内地或恐各地佃夫因此失業者匪鮮鄙意考之若欲用此種新式機器則用於邊境之荒地可也云云 
　　煤油坐辦之到差煤油督辦熊希齡氏因有歐美之行以煤油籌辦處開創伊始不可不添設坐辦以策進行一時政界聞此消息願任此事者頗不乏人而熊氏獨薦任袁乃寛氏聞己於日前到差視事查袁爲現任拱衛軍軍需處總長向隨總統在北洋辦理軍餉各項要政頗有經驗云 
　　財部人員之辭奬周子沂總長以爲賦稅司徵收新稅頗有效果擬按照徵收新稅新章爲辦事出力人員請奬以示鼓勵近日有該司辦事員某君到差雖僅數月而辦事異常勤奮故周總長曾以其名列入奬單不謂該員自以爲任事日淺毫無成績冐功邀奬恐非所宜業經向司長科長竭力請辭求將其名删去云 
　　覇縣知事之解京肅政史周登　張超南糾彈貪贓枉法順天府屬覇縣知事當經奉令解京嚴辦茲聞該知事己拿獲昨日解京交平政院審理惟其犯枉法贓數逹千元以上據聞証據己確不日將按官吏犯贓治罪條例宣告死刑云 
　　印花稅之因勢變通 
　　江蘇國稅廳籌備處通飭各稅所釐局云六月九日接韓巡按使通函准財政部咨開據湖北國稅廳呈前擬整頓稅收分别條議第十六條施行印花稅酌量變通案内奉部令開查所呈各節原爲推行印花變通辦理起見應即照准仰即從速妥議章程呈候核奪等因旋經擬具各縣額銷曁代售人分别提給酬金簡章奉電核准分飭遵辦在案查各徵收局於來往貨船責令呈騐發票憑單補貼印花由局蓋章以免重用自本處於二月閩通令試辦以來尙利推行惟憑單發票係對於現己存在之物件而言按照印花稅則應貼定率稅票面各局經售此票間亦有按照第二類估計貨本貼用累進稅票者數月以來尙無窒碍是不妨因勢變通易資集腋處長籌維至再擬於第一類貨票憑單參照第二類十一種紙面銀數一律按稅估本貼用累進稅票以促印花之進行養人民之習慣似於此項稅收更有裨益擬具簡章備文呈部鑒核示遵可否通令各省傳辦等語查該處長所擬各徵收局貼用貨票憑單印花簡章尙屬可行除令行該處遵照辦理外相應抄錄簡章斟酌情形傳照辦理等因並附簡章一紙前來查印花稅事宜現由貴處主政茲將簡章照錄並請察閱希即酌核辦理爲荷等因并抄簡章一紙到處奉此合亟抄黏通飭該局所查照簡章斟酌傳辦仍將遵辦情形具復母延此飭計黏單 
　　一商民販運貨物抵局完稅應將貨票憑單呈驗按照現定簡章補貼印花 
　　一商民販運貨物如係自己出產並無貨票憑單曁船戸承運客貨此項發貨憑單先行郵寄本號者均應照完稅貨本由局刋就發票成式交由該商或船戸按照完釐貨物價值自行開列照章貼用印花 
　　一貨本十元以上未滿一百元者貼印花二分百元以上未滿五百元者貼印花四分五百元以上未滿一千元者貼印花一角一千元以上未滿五千元者貼印花二角五千元以上未滿一萬元者貼印花五角一萬元以上未滿五萬元者貼印花一元五萬元以上岾印花一元五角至此爲止不再加貼 
　　一此項補貼印花未經發貨人於授受前加蓋圖章或盡押於印花票與紙面騎縫之間者應由各局隨時加蓋戳記俾免重用 
　　一此項補貼印花係屬變通辦法利便商民一俟貼用習慣養成人人遵章購貼再行呈部廢止 
　　一本簡章奉部核准之日爲施行之期 
遊記 
[羌海雜誌（四）（生入）]  
　　己酉春設立表海墾務總處於西寗城調蔣君經理其事鄙人亦與斯役與蔣君先後至西寗某公欵接備至事屬創始百務如蝟文件日積如山有應接不暇之勢未幾所調辦事員書記測繪皆　袂而至鄉導投効者不乏其人凡算書司書繙譯蒙番文帖書及通事亦陸續募齊軍隊除駐寗之馬步營可以調遣外另募馬勇數十名以備往來遞送公文之用特設督工處製造旅行器具派員輪流監督又搜採道理詳細圖幅蒙番風土記載俾員役詳記而習諳之擾擾者兩閱月部署略定乃先派員役分赴西寗府七屬查勘各寺香火地以樹先聲出關之期本訂定五月初旬而工造終需時日復展限以五月爲止某公己先傳檄而西令蒙番各長母遠徙以俟公役蒞止此文例由西寗辦事公署傳發墾務處尙無此信用抑亦無此權力也本處所用公文致蒙長者略如照會之式前係漢文後係蒙文致番長與僧綱者則用諭帖之式前係漢文後係番文然文辭均甚和婉又如咨商之件恐其因嚴而反疑不如辭甘而意洽交接之際惟在各員之操縱得宜此蔣君之創議也五月分赴各屬之員查畢而返爭請出關興致勃發原定四路之策至此又併河北三路爲一路共爲黃河南北兩路河南路以南陽劉君煥宇任之河北路則以鄙人沖任之沖之所任者僧寺有洞闊寺札藏寺之香火地（以外中等寺院均在蒙番游牧界内）蒙古有和碩特十八旗土爾扈特三旗绰羅斯二旗輝特一旗喀爾喀一旗共二十五旗之游牧地番子有剛咱族公漥他爾代族曲加洋冲族都受族千布录族拉安族汪什代克族共七大族之分屬地全海地面占其大半聞途中有杳無人烟之境隨行人役衆多所辦食用必需之物務使鉅細有餘纔能長驅深入時公辦行裝己漸次告竣凡單夾帳筵銅釜囊槖雨具寒具鍬鐝鎌斧環釘繩索覊紏拒馬等物無弗具乃令勇役先備一月糧俟近邊地查畢再從邊邑探買多購乾脯鹽豉火酒乾薑之類隨身携有辟瘴消渴諸藥從者踴躍事皆立辦河南行役亦膏秣以待（未完） 
雜評一（抱） 
　　各國之於遠東或主　　戴主增兵必各有一種極婉妙之詞令極冠免之理由以顯其外交上之作用而秘其眞實狀况以待留心世局者之考索此常例也今意國又决議增兵遠東矣其僅爲一時之關係耶抑僅爲一國之關係耶吾國外交當局者所不可不注意研究者也 
　　一銀行耳直接受部轄不直接受部轄自表面觀之亦無多少意味可供研究者而揭其内幕則幽深曲折左牴右牾彼拳此脚直包含爾許作用千門萬戸建章宫耶陰陽生尅八陣圖耶政海波瀾之險惡之陰深當一切作如是觀 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[白狼復擾秦南紀]  
　　英文楚報載六月十七日西安府電音兩自狼復在秦省出現己於距西安西南五十里之某處受挫退入秦省南部之衆山中楚報記者按據前數日電文觀之白狼之善走堪稱第一白狼於五月三十日陷岷州六月初旬陷洮州其地逼近藏邊不能更進乃由原路回竄秦省據華人電音白狼曾再陷岷州後乃進窺隴西似未得志乃不復西進東攻伏羗聞曾失利即棄伏羗而下秦安飽掠之後復入秦填與前由秦入隴之地點相距甚近吾人今聞其己在西安府五十里内受挫則其必由前西竄之原路面回可以無疑是則其西竄時約六星期所行之路今僅以兩星期逹之可謂速矣惟於沿路必與今追　其後之官軍相遇故料匪之大　挫衂必不止一次也據今日電音匪復退入南山　見　遇則匪蹤將臨卾省邊界矣 
[江蘇政聞錄南京特約員]  
　　巡按使署改組後秘書轉爲主任科長略爲變更其餘一律爲股員分一二三等薪俸主任及科長二百元股員一百或八十或六十總共年支二十八萬元有兼職者卽免差惟顧問數人無從位置或改發外用或停止職務尙須斟酌其他水利處工賑處禁烟處密電處人員聞均照舊比較員額與民政長時相仿其營務主任强運開以其非陸軍出身或尙有更動現一般失望者羨慕他人不置竟號五主任爲五大臣如機要裴熙琳外交鄭瀚生司法陸維李財政朱寳璇營務强運開是也 
　　韓巡按使在去歲屢傳將次去職或將改調迄今未有動靜昨又傳中央以江北地方不靖韓素知江北情形己有電來甯决不更動俟匪氛平戢再行發表也 
　　金陵道王舍棠多不知其爲何如人有人言其曾與韓在河南同寅因而力保又聞王實與中央有密切關係其得内務司長時係中央之意且韓與徐壽茲最爲相得今金陵道尹一席徐失之而王獲之蓋有以也 
　　南京電車决定借法款興築債額聞係二百萬元己咨陳財政部核准立案一俟部覆到甯即設事務所開辦陸君所介紹之上海法界電車技師法人商翕准於下星期一來甯察視電車機械廠及蓄電池地點至其材料己有某商承辦路線則正在測勘中 
[景德磁之裏面觀（曳泥）]  
　　景德磁在前清咸同之間售額常逹五六百萬是爲極盛時期然磁者吾國唯一之實業以與他國區區丹藥年亦售至數百萬較之己不可同日語今則欲售至前額之半己覺難得矣 
　　光緒初年尙有三百餘萬前清末造益覺凋敝至今年面復盛己有逹到三百萬數之希望故今年磁業大發逹之聲不絶於耳一般磁業家莫不喜形於色余以冷眼觀之不覺有兩種之疑同 
　　（一）業復盛果有與於吾人擴張國貨之希望否中國雖以磁器名於世而外人購中國磁實僅蓋以習尙不同用具自異旣不能適以所需故普通用品出口絶少其爲外人所嗜者僅少數之仿古細彩之美術磁瓶及莫型人物兩己按件計利所獲雖厚通年合計爲數實微外人對於吾國日用常品則加意仿造余前年在南京見日本磁器小至茶盅酒杯亦莫不仿造吾圖樣式雖現在消數不大然不可不注意也其他外磁攙入奪去之利益己不可勝數 
　　自洋磁臉盆輸入景德鎭之磁臉盆淘汰矣自彼硬質陶器之各種餐盤輸入各地之茶樓酒肆不見有景德鎭之磁盤矣近又得一警告如輸入之磁又增一種安南所製之桶壺（置簷筩内所用之茶壺）沿邊各省就近購取者甚多預料景鎭此項磁壺又將陡減矣觀此可知今年磁業復盛並非擴張國貨之現象也 
　　今日磁業復盛之原因無他磁器雖非消耗品用者平均數年必購置一次自前清末造迨光復之後伏莽滿地各處商店均不願貯有充分之貨物勉支門巿即不添販販亦少數今則經此數年之久用者損失己多商店存貨益少遂積成此大加運販之一時期也（二）今年業磁者逢此旺年果能賺利否今年販客雖多而坯房亦陡增四百餘家家數旣多則貨難居奇縱有厚利亦覺分散况工人只有此數一時鳥能　加己覺所供不給所求而餘干星子（該兩縣所出之白土名爲磁業之主成分）之價較去年己高數成成本則較重售價則如故而此數百家其資本多半借貨而得暗中己耗去幾分之利息欲賺厚利不亦難乎 
　　所最可慮者尤爲坯工蓋坯工思想卑鄙欲望單簡所需苟足自赡遂萌分外之念家有隔宿之糧者幾不啻秦皇漢武之富貴己極而求神仙如是非理之要挾起矣自光復之後絶不聞有罷工之事亦因磁業衰敗坯房少而工人多遂不得不安分以保其飯盌近日攷察各坯房之工人皆己露驕縱之態甚至有己罷工者雖主人一變其平日嚴厲之態度而工人恒性待之愈好而愈驕稍有不愼則鷄毛報一傳不浹辰而全體之罷工成矣可不懼哉 
　　雖然小人懷刑古今公例地方官苟能維持得法杜漸防微不使其騎虎勢成遇有罷工之廠即以嚴重之方法對付之則此刼或可邀免否則全體罷工之惡劇再演於今日元氣未復之景鎖尙能收此巨創乎余不暇爲業磁者計盈虧而亟爲吾國之磁業前途危也 
[醞釀聲中之民國三大院]  
　　參政院籌備開院之情形參政院定於二十日開院己誌前報惟其地址須待約法會議遷出而約法會議遷移又須政治會議移出團城此中頗費手續昨日約法會議己遷於團城而前參議院乃完全爲參政院之領域於是院址問題遂以解决其參政到院者確有四十四人依照過半數己可開會惟參政院組　法須有參政三分之二方可議决效二十日僅行閧院式尙不能卽時開會議事又聞各參政中確有四人决不就職日内總統將另行簡任以補其缺此外須准備事項一屬旁聽問題一屬政府出席問題旁聽問題今己决定禁止惟開院日許與中外人干參觀但今日（十八）參觀劵尙未頒發第二問題聞總統己決定自不出席特派徐國務卿代理刻正在草擬演說稿至院長黎副總統則對此興趣頗饒每見人輙表示開院後每開會必到院出席云 
　　立法院組織法案之起草約法會議開會後修正約法定參政院組織法及審計院法三法均己公布施行惟三法而外尙有立法院組織法未經着手而因參政院開院遂不得不出參議院而移於團城據聞確實報告移入團城之約法會議稍俟安置就緒仍繼續開會惟其開會僅有一次以暑期休假在卽也然因此之故而立法院紅織法竟不能不待至秋後開議其於團城仍須開會一次者蓋爲立法院組織法之起草事項預先推舉起草員此暑假内即爲起草員草擬立法院組織法之時期云 
　　審計院組織人員之開單審計院院長屬於章氏幾無可疑聞章己將第七第九兩條應組織人員開單咨呈國務卿核奪（甲）廳長三人楊汝梅陸世芬陳宗蕃（乙）審計官十五人胡大宗錢懋勛馮閱模張汝翹汪振聲方兆鰲葉開瓊楊文濓陳世第張榮檐楊承謀陳譯徐培森王綾燦陸耀焜（丙）協審官二十七人張治仁姚昻賴丰焯劉侃陸家驥章毓椿鈕琦麟汪濟舟吳明煌李鳴謙陳常時林謍張近鵬傅同黃文榮李景堃鄧焯奎羅忠懋郭炳邱樹棻沈尙濤黃徽祥程嘉紱張志澂陳毓壽周承裕邊紱文 
[嶄新發軔之館院談]  
　　國史館國史館自王闈運就任館長所有秘書及纂修協修均經呈請任命遂定於昨日（十七）午前十時舉行開館禮是日各館員之在京者均到館飽長亦於十一時許蒞止各館員中固有一二新進之士而屬於前清翰林院及内閣舊人物尙在多數自王館長視之則皆爲後輩故昨日正式開館之日循普通例與館長相見畢卽由館長一一道問略叙寒暄並不言及館事片談之後即於館中午餐將散之際但由館長聲言所有館中辦事章程容遲日再行議定今日不過爲開館之第一日大家可以早散云云言畢相率而退 
　　平政院平政院三庭長以十五日己行開庭式則關於受理案件與訴訟記錄以及對外各種公牘辦理之手續自應從速議定以資遵守特於昨日（十七）會議上列諸事董鴻褘邵章以庭長不應分配條件張一鵬雖未表示贊成然亦默認至訴訟記錄董邵二庭長雖主張由書記官督同記錄保管而於對外公牘則主張由總務廳繕發惟張一鵬大爲反對謂各庭公牘由總務廳繕發如有秘密要件被洩漏時勢必互相推諉誰任其責不如仍由各庭辦理易專責成董理均然其說遂議决 
　　京外官制之所聞 
　　軍區之劃分劃分軍區案早經總統提出於海陸軍大元帥統率辦事處經該處會議多日迄未解决外間對於此案遂傳說互異有謂劃分全國軍區爲九區者有謂劃分爲五區者茲經確查仍以五區之說爲近是蓋因前日會議此案時曾有某君提出議案係主張劃全國爲五大軍區經總統批交會議贊成者頗居多數其内容略如下述 
　　軍區名稱近畿軍區東南軍區西南軍區東北軍區西北軍區 
　　軍區轄境近畿軍區轄直豫魯晋秦五省及熱河綏遠東南軍區轄湘卾皖贛浙蘇閩粤西南軍區轄滇黔桂蜀東北軍區轄奉吉黑及内蒙西北軍區轄新甘及青海阿拉善兩部 
　　軍額分配近畿軍區擬定爲十一師兩混成旅分駐五省及兩特别區域東南軍區擬定爲八師兩混成旅分駐八省西南軍區擬定爲六師兩混成旅分駐四省東北軍區擬定爲六師兩混成旅分駐三省及内蒙西北軍區擬定爲四師兩混成旅分駐兩省及青海阿拉善兩部 
　　至各區軍長之名稱有謂爲將軍者有謂卽命名爲軍長者聞此時尙未決定大約取名將軍一說或將成爲事實云 
　　品級之標準徐東海以民國官吏不明定品級難於識别擬規定一定辦法以爲標識會令銓叙局核議聞其主張約分兩種一以前清成法爲標準者一以日本正位從位爲標準者大致如左（一）特任官分正一品（一）任命官分正二品從二品（一）簡任官分正三品從三品（一）薦任官分正四品從四品正五品（一）委任官六品至九品其品級高下均於帽上區别之 
　　官俸之增加民國官吏俸給太簿東海主張從豐以養其廉己令主計局擬具草案如次（一）特任官總理二千千總長一千五百元（一）簡任官三級六百八百一千（一）薦任官分七級三百至五百四十以四十元爲差（一）委任官分十二級自六十至二百八十以二十元爲差較現在約增三分之二云 
[最近庫蒙問題之面面觀]  
　　庫倫致書各國之近情庫倫致書英美德法駐京公使要求締結商約之事己發現多時茲據各方面所聞消誌之如下當中俄協約成立之始庫倫迭開會議其中分兩息派甲派主持承認並向中俄磋商積極進行三方會議乙派主持絶對不承認獨立萬不能取消最後乙派之主持終占優勝而三音諾顔遂赴俄矣三音諾顔到俄後未能如願以償自是俄庫感情日益薄弱庫倫於是變其恃俄方針轉向於國今春曾致日皇一書日政府關碍與俄訂有恊約未爲答復後又致書於各國各國亦未爲之復書而庘倫痴夢不醒近又迫於三方會議問題我政府與俄使商定將有變更遂又亟亟致書於英美德法意許之以特别權利而引各國之勢力以圖抵制此致書之原因也我政府接到報告後曾由外商部照會俄使應依照中俄恊約之所定阻止庫倫此項無意賦之舉勸現聞總統極注意此事連日與徐團務卿並召集孫總長及各高等外交顧問會議惟會議時關防極嚴僅聞所列應行研究之要點有三一調查僞政府内部確實之意向二與俄使磋商阻止僞政府此項舉動之辦法三將來對待各國之方針此爲我國對付之態度也外交部照會俄使後旋即接到答復請與我政府協議進行並聞庫倫致書各國時俄政府亦有所聞己有密電到京致俄使示以對待之辦法矣 
　　政府對庫方策之議决政府近日迭接駐蒙暗探報告謂近來哲布尊丹巴呼圖克圖與勝福因事大起衝突兩方惡感日深及此時機設法取消庫倫獨立必易生效力云云因此總統特於日前召集會議决定計劃撮要分誌如下（一）請清室逕電勸諭庘倫活佛歸順民國即日宣告取消獨立（二）凡現仕民國之前清大僚須聨名電致僑居庫倫之著名宗社黨人勸令從速回京擔保政府悉予優待（三）由總統特派專員赴庫敦勸哲佛共保和平取消獨立後予以特别之位號 
　　活佛傾向檴和之遺囑據海拉爾函告彼處有自庫倫歸者據云逆佛哲布尊丹巴呻吟床擬己經數月雖俄蒙醫生接踵於門然百藥罔效前聘俄醫舍利戒也夫醫治據云肝症大發難望有效近來又添腹腫之症較前尤甚飲食俱廢大有朝不保夕之槪本月一號該逆佛將各部僞大臣召集近前囑託謂吾現在病極垂危所有一切事宜諸公悉心維持倘若天不助我一旦西逝諸公勿以我爲念可努力齊心保守庫倫領土嗣後若支持不了可傾向共和享自由之幸福届時若再頑梗不化一旦爲外人呑併不惟大好山河斷送外人之手而且置吾庫境蒙民於奴隷地位恐追悔莫及云云言至此肝陽上逆氣喘不復能續各僞大臣均涙下默然退出 
[俄人之國土經濟兩觀念]  
　　洋關坪勘界初志吉林琿春縣洋關坪地方有土字界碑爲中俄國界最東之起點昨年冬月有俄官率同韓人私往勘劃擅建封堆經彭知事發覺呈報傳署長交涉署以界務重大亟當注意東甯縣胡布圖河河流遷道沙渚淤積亦方爭執因函囑琿甯兩縣知事均速詳勘自佔地步並發往煇春新舊圖志多件俾資參考一面行文東南路觀察謂延吉俄領那逹羅甫茲己正式照會擬赴洋關坪胡布圖河兩處踏勘預備呈報該公使作將來會勘之前提不妨逕令我地方官同往調查如有意見即可聲明庶一旦會勘較有把握旋陶觀察將此意商之俄領亦頗爲然報由傅署長卽電飭琿春縣與俄領愼重接洽刻該縣申報遵於上月十二日偕同觀察使派勘之祥委員與俄領事起程而俄國廓米薩爾並俄稅員己先到此查該界最糾葛之點卽爲第一記號早經除毁現僅有一大沙坑上年俄人在此地點北面己訂立二十餘處木椿此次俄官又稱沙坑北面之一椿係測量員悮訂然如由沙坑向第二記號扯一直線則現在華人墾地侵入彼界己不少郭米薩甯之意便欲索取數年來應繳之地租又稱俄律國有土地不准外人耕墾則似有攆逐之意味經婉辭拒駁特請陶觀察使與俄邻剛辦云云按該記號旣己無存沙坑地方是否卽第一記號之定點現在侵墾各說皆綠茲而起故此層實先决問題未識交涉暑如何指覆也以上皆琿邑勘界情形至東甯履勘辦法尚呀待續報 
　　　俄人遠東經濟觀自日俄各出全力經營南北滿後俄人對於遠東雖着着進行而於經濟上則慢不加察日人乘此機會極力擴張其經濟勢力目下漸由南滿注入北滿俄人命脈爲所阻遏故前此俄衆議員卜氏在院提議此事嗣露西亞各報又大加鼓吹俄朝野始恍然大悟聞阿穆爾省官商各界於俄曆五月九號（卽陽曆六月一日）曾開經濟臨時會議參與議會者頗形踴躍並於是日表决訂期在伯力再召集遠東各省開經濟大會茲會之結果當於北滿經濟上開放一絶特之異彩云 
　　 
[浙垣政聞彙誌]  
　　道尹公署之組織浙省四區道尹業奉中央任命會稽道尹梁建章行將來浙道署行將成立所有組織辦法己奉中央頒發來浙閔道署内設一總務廳職掌收發文件典守印信及編制統讦本署出納會計等事另設二科第一科内務第二科敎育實業及不屬於第一科之事項云 
　　寧波拆城之動議甯波城門凡六曰東渡曰望京曰長春曰永豐曰靈橋曰和義城門之外均置有郭一道自前清洪楊之亂以來未加修葺大都皆荒凉剝蝕而望京一門坍塌尤甚幾乎形迹磨滅至東渡靈橋兩門號稱繁盛然甕城之中巿麝林立一遇火警消防無從救濟前有公民周淑旦江明筠等爲謀商業之擴張交通之便利欲倣杭滬拆城之例先去附城之郭嗣因關係國防該邑知事未敢擅專遽爾中止頃聞周江諸君復請寧波商會提議此項問題如慮工程經費可將拆缷石料估價標賣以資補助大約即日須將議决情形詳由巡按使察核矣 
　　接收浙路之餘瀋浙路接收之後由部電令暫在上海滬楓局附設機關並在杭設辦事處督飭工程兼理日行事項並派周琳充駐杭辦事處委員又甬嘉鐵路局己設立核算處所有各處應支欵項必先行開單送核算處查核呈由局長籨發其本路一切收入欵項則交由會計所妥存殷實莊號接日報告以上二事均由種局長　致各所長矣 
　　昨日（二十）下午一時甬嘉鐵路英工程司克禮附車務總管鄧思登同乘滬楓鐵路四號快車來杭沿途勘視路缐直至閘口站下車再乘特别快車及二時蒞城站營業所長蘇公選庶務所長濮芝生前往招待一同到路局大菜間休息定今日往拱宸橋覆查車輛機器云 
　地方通信 
[蘇州]  
　　嚴行禁烟之示谕蘇州警泰廳孫應長出示云案奉省長訓令内開内務司案呈奉内務部令開（中略）等因奉此查禁烟一事牽涉外交内地不能肅清外土終無停運之日現在直隸等省均己實行停運獨江蘇尙未辦到環顧隣封能無愧怍現在各縣 
 
 
 

Page 7

 
 
種運吸售等事業經派員分投嗣查尤望各知事急起直追遵　部令切實進行務使　内種運吸售一律蕭清以便呈請中央會商英使派員會勘商議停運倘再因循敷衍將來會勘時致有烟苗或私運私售私吸等事發現貽誤外交玷辱國　則功令所在恐難稍從曲貨也爲此令仰該廳長一體遵照此令等因奉此查本廳所轄區域之内確無種植烟苗地畝其私運亦己由廳分飭各區隊於輪船碼頭及車站附近地方認眞搜檢以清來源惟私售私吸雖經嚴密查拿其　悔悟自新者固不乏人而私售私吸者亦屬難免若不嚴厲懲辦不足以昭炯戒而絶根株業經本廳擬定將私行售烟供人吸食者除原犯懲罰外將房隨時封閉呈奉巡按使批准飭廳先行出示明白曉諭俾衆周知倘再有犯即行照例辦理以免避就等因奉此除通飭各區曁檢查員嚴密查拿外合行出示曉諭爲此示仰烟戸人等知悉自示以後務各别圖正業倘再獲有私售之犯除送吳縣知事按律科罰外並將房屋封閉充公房主知情不報一律嚴究不貸 
　　使用舊郵票發覺情形蘇垣近有汪某將用過舊郵票三分洗刷乾凈黏貼信函親送至郵局（汪前曾供職郵局故與局内員司皆相熟識）欲將局中之黑印章在信上自行加蓋適被局中人察出即行扣住據實報告駐蘇郵務支局長查檢定章函致警廳請爲提究一面報告南京郵務總局核示茲經警廳孫稚宏君派警將汪某拘廳交司法科提訊汪供認確實當判從寛酌罰洋五元汪即遵繳取保釋出完案乃南京郵務局長以汪某　曾在郵局任職之人竟敢作此弊竇亟應從重懲辦當即電請北京交通部核示交通部立即據情電飭韓巡按使查明將汪某發交司法官廳照律嚴懲日昨孫廳長接到韓巡按使行文立即飭派警兵將汪某拘廳收押日内卽當備文送交吳縣知事署審　矣據聞政界人云交通部電文聲叙照律應定監禁二十年或罰洋八千元云 
[鎭江]  
　　生計所舉辦墾荒丹徒生計所爲籌晝旗民生計而設現正所長饒子敬副所長懷桂芳等以務農爲根本之國因特公議辦法先就旗營空地爲試辦之着手凡貧民之願自耕種者准其承領開墾刻己勘丈明確繪具圖說呈請知事查核飭遵矣 
　　商事公斷處成立有期鎭郡商會組織商事公斷處業將辦事細則呈由巡按使轉奉商法兩部核准備案茲聞公斷處一切手續將次完備定於七月一號呈報成立 
[揚州]  
　　冒充暗巡者被遠江都警　事務所於查烟一事素稱認眞除前將禁　密探員張某撤銷外並未另行委任乃昨日城内第一分區拘獲王恒發一名冒充暗巡當卽送交該所訊明確實暫行覊押 
　　傘獲買賣烟土犯江都警察事務所前查獲私吸烟販李正供稱孫漢臣住居流水橋專販烟土逮捕到案供認在上海恒立土莊定貨三十斤遷票取貨每張一斤劑尙存五斤另有賑簿經摺及該莊發貨來信並提買戸葉照祥亦供明於正月代銷貨十斤有奇現己錄供移送縣署核辦矣 
　　决囚之謡言揚城於十八號午後忽謡傳縣署處决人犯五名一般好事之徒前往觀望途爲之寨並有訛傳鎗斃烟犯兩名該犯等之家屬號哭失聲不知何人造此謡言其意又不知何在也 
[安慶]  
　　黃道尹之覲見說安徽倪巡按使日前以省官制發表安省應有三道尹之設立惟泗道尹缺地當要衝且事屬草創須得長才者前往組織故特保薦總秘書處處長黃家傑堪勝斯任己見中央任命所有秘書處事務刻正趕辦清理聞黃君尙須晋京覲見履新之期約在下月半矣 
　　騐契委員刑斃人命皖南青陽縣北鄉木竹潭有騐契委員劉勉之對於鄉民異常橫暴復勾通當地劣紳朱逵卿爲爪牙在附近鄉間核對契據凡己騐者調契核對如征册之糧與契不符卽勒令每二分補契一紙二分以外者補契兩紙再多則以是類推當補契時該委員等復以大言恐嚇調非罰洋不可稍不如意即刑鎖交加聞有鄉民李崇嵐笞刑二百枷號十餘日復罰洋二百元寢事亦有罰洋百元數十元者所罰之洋多由朱某過付詎六月十一號移局至牛山地方有鄉民汪大化因契據與糧冊不符該委員定要重罰汪不服遂加笞刑不料用刑過重竟將汪打斃該鄉人民大爲不服刻聞己聨名上控矣 
　　預防白匪復竄近聞白狼在陜西有一股竄入卾境皖省大吏以卾皖毗連恐其遺禍皖北亟應先事防維聞將派馬統領親率軍隊馳往　北駐紮云 
[廣東]  
　　西江匪勢又熾巡按使致肇陽羅綏靖處　督辦函云現准貴督辦報稱以西江上下游匪徒分股滋擾現經分兵勦據等情查此股匪徒在西江一帶窺何擾害則肇羅兩屬牽動堪虞託由貴督辦親率軍隊搜剿具見賢勞偉晝實深佩慰應請分飭各路務將此股匪徒悉數　減以靖地方 
　　嚴懲糾正維持長生會近有鶴邑李廷罐等在該邑桃源墟附近設立糾正維持長生會招集會員數千人勢力甚厚現爲水上警察查悉以該會行爲詭秘恐有别情特派人將會首李廷　傘獲解辦現經訊悉該會與黨人極有　繫因特具呈當道飭縣妥爲解散并將餘黨拿捕以消餘患 
雜評二（默） 
　　今後政局之由靜面動自總統制發表面政局爲之一靜然猶有餘波焉一切館院之設置是也今平政院己於十五開庭國史館己於十七成立參政院則於二十日開慕所未了者審計院與立法院耳而亦己着手編擬故此後之政局必將入於極靜之時期矣然而靜者又動之伏也際此縱橫之時局旣不能無爲而治即不能有靜而無動今後之所謂動以常例言之凡值承平之後必有一番根本上之建設卽不然亦必有粉飾此承平之作爲今之政府旣力避復舊之名則此後自必於共和國應有之事逐漸設施如着内務部調查各省自治情形之類是也至其變例則非吾人所能預測 
　　日俄之經濟競爭從前日俄對於南北滿之競爭兵事上之設備而己今則進而爲經濟上之競爭日人乘俄不備出其擴張經濟勢力之手腕由南滿而注入於北滿俄人則以該國報紙之鼓吹猛然醒悟合官商之全力而大開遠東各省經濟會此後日俄經濟上之戰爭必將大放一異彩也雖然有此南北滿之主權者何人耶一任外人之相攫相眈以盡而此主人翁反漢視而無覩鳴呼難乎其爲主人翁矣或曰主人翁之喪失其資格己久於今有何責焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[組織租界衛生會之動議]  
　　本報前有於六月九日曾載遠東各口岸將晝一檢疫章程此舉本由香港西報倡議小吕宋亦頗加贊助顧非疫患躉延之時衆皆觀望無肯發起以故難成事實今聞上海公共租界領事團對於租界衛生問題頗爲注重擬組織衛生會專辦衛生事宜大約將由領事團海關工部局及本埠各航業公司商行各派代表組織將來此會成立之後必於防疫及衛生各政均可事半功倍而無隔　之虞領事團己以此舉向上海西商會徵求意見矣 
[天津馬砲隊己抵吳淞]  
　　天津馬砲各隊奉調來滬防護製造局己紀前報茲悉馬廠軍隊現由第四師砲隊第四團團長陳正仁率領業己與砲隊第一營營長王銳帶同所部士兵於二十一號午前馳抵吳淞調查該砲隊營共有砲兵三連每連隨帶車輪陸路快砲六尊每一車輪快炮駕馬六匹跟隨砲兵七名合計該營共有車炮十八尊及砲彈車等均己運到昨日適值星期故定於今日由製造局派輪拖帶駁船前赴吳淞接回製造局駐紥以資防衛 
[偵探誤拘臺灣人之結果]  
　　臺灣人仇質彬前由臺灣携帶楠木材料大小各八具内有一具己經製成棺木抵申後行至沈家灣地方爲偵探查見指爲黨人疑於材中藏匿危險物品拘送閘北警廳訊供不認嗣由駐滬日本領事出而交涉該廳徐廳長知係誤拘即飭巡官孟忠和將仇並楠木等送請日署候示茲悉仇質彬向在臺灣寳林公司爲夥該公司又在滬上長發棧内設有分號此次該公司承滬商購定楠木壽器大小各八具乃托仇帶申交納仇自釋出後即報告該公司復向駐滬日領具禀請爲澈究以雪冤誣日領即照會交涉員楊小川君轉逹中央政府往返函商刻己議决賠償仇質彬損失銀一千一百兩又賠償扯破衣服洋一百九十五元經楊君函復云後日領亦己首肯昨楊君即將賠欵解送日署轉交仇質彬具領了案 
[押解大帮嫌疑犯中之主要]  
　　五月十四號法捕房中西探捕在寳昌路福開森路及善鐘路等處拘獲嫌疑犯七十五名己於本月六號解經法公堂判定潘少卿等三十五人逐出租界朱四瑞等三十人分别交保開釋其主要李洪毛和尙及同黨沈長龍屈洪生陳寳山譚福元鄭洪生楊裕興李金友李福田等十名押候解送鎭守使署照律懲辦在案茲定於昨日起解法總巡藍維藹君先期咨照鎭守使署派兵在華界守候護解當經鄭鎭守使備具公文派弁至大自鳴鐘捕房請爲移提藍君卽飭將在押之李洪等十人提出驗明正身無訛各加手銬飭派安南捕十名擎鎗實彈協同來弁押解至斜橋交於預在該處守候之兵士護解回署以昭鄭重 
[法總巡注意懲治黨人之手續]  
　　上海鎭守使署於本月十八號晚鎗斃黨人劉鐵己紀前報茲聞法總巡藍維譪君因查照向例凡公廨將人犯送請鎭守使署執行鎗斃必於事前由署知照捕房派探前往監視執行此次劉鐵鎗斃之先該署並未通知是以特派華探目先至鎭守使署查明劉鐵果否己經鎗斃以便禀請法總領事向駐滬楊交涉員質問 
[南昌水灾警電]  
　　旅滬江西同鄉會接南昌商會電云日間洪水暴發田廬人口湮没無算堤决災成待拯孔迫同人業己籌辦分頭急賑惟災巨欵絀立盼將伯助予諸公慈善爲懷務乞仁槳速賜以救災黎不勝迫切之至 
[蘇省出品展覽會紀事（二十一）]  
　　更正總恊理官職江蘇巡按使韓國鈞君昨日飭知出品展覽會云查本省巴拿馬出品恊會章程第三條職員有總理以民政長兼任協畀以實業司長兼任等語現在省行政公署業己改組此項章程亦應更正以符名實茲改爲總理以巡按使兼任協理以政務廳長兼任除咨陳農商部備案外合行通飭知照 
　　填冩機器說明書出品協盒會主任于定一君昨接北京籌備事務局由郵局遞到機器說明書四十張飭即照填業己發交文牘員遵照查填矣 
　　酬謝軍樂隊之覆音該會主任因江寗警察廳軍樂隊擔任會場奏樂往返跋涉殊多勞苦先後備銀共六十元函送該廳請爲轉發以酬其勞昨接該廳來函謂己遵囑轉給祗領矣 
　　桂省出品續錄（催生石）養利縣產此石分雌雄二種孕婦難產時將石置孕婦兩手心内握緊　聞頗有效（富川蓆）以龍鬚草織成桌椅牀蓆用之最宜質柔軟而細色潔白而滑便於携帶每蓆一張價銀八角（田三七）三七一物原產廣西鎭在明季時鎭隸田陽所產之三七均貢田州故名田三七專治婦科跌打刀傷去瘀血生新血每年只長一節節多爲貴每斤價銀三十五元（桂皮）平南縣產治寒濕症凡人身皮膚麻木不仁佐以老薑熬水洗濯之可愈每年銷數五十萬斤（茴油）百色縣產此油避蟲解毒或作防腐劑治癩疥尤效（黑米）百色縣產浸酒食用均可年產二萬餘斤 
[導淮工程師來滬之先聲]  
　　滬海道尹公暑前日接江蘇韓巡按使飭開准外交部文開案查導治淮河一事前經駐美國紅十字會商定派工程師來華覆行履勘以便酌定辦法現接駐美夏公使電稱工程師廉賽伯耳等於本月四號起程同行者十七人乘俄國皇后船約二十四號抵滬乞飭照料等語除轉逹水利局張總裁接洽外特函逹查照希於該工程師等抵滬時妥爲照料等因准此合亟飭知該道尹轉飭各縣一體遵照毋稍疎忽云云道尹公署除派委本署外交科長陳世光届時妥爲招待外並己分令上海縣知事及南北二警廳一體保護矣 
[催索公債本息]  
　　滬上自治機關成立後曾由巿政廳各董向各商籌借公債修築馬路並辦理一切公益事後即議定按期拔還本息歷經辦理在案迨自治機關奉令解散卽由工巡捐局接辦公債一項仍歸該局擔負責任刻華成公司大逹公司等以工巡捐局應付本息己逾數期迄未照付除函請該局長從速照付外又函知自治機關清理處請即轉咨照辦 
[審檢廳組織分庭續誌]  
　　地方審檢廳袁汪一廳長禀准高等廳在閘北組織分庭己誌前報茲悉兩廳長初在大統路發祥里閱看房屋嗣因該處正在巿心異常熱閙不合設庭之用業於梅園裡漢中路漢中里内賃定新建樓房九幢一俟裝修完竣即行開辦 
[寧紹公司新船下水]  
　　楊樹浦瑞鎔船塢近爲甯紹輪船公司代造輪舶一艘名新寗紹昨己工竣計長三百十五英尺載重二千六百　超等艙凡九官艙二十有三房艙七十有二並另設特别病房計全船可容三千餘人茲己擇期明日下水云 
[學生會夜館休假]  
　　寰球中國學生會於前晚八　舉打夜館放假禮由范源　君主席宜言次校長楊德鈞君報告本學芿成續次王正廷余日章二君相繼演說又次英法德文學生朗誦及問答末由李登輝君發給奬憑會畢復由敎員徐紉蓀楊滄聲邱仁高董東蘇張嘉壽史東曙等諸君引導來賓至客室茶點叙談至十時而散 
[嚴緝阜寧悍匪]  
　　上海鄭鎭守使前日接江蘇都督飭開准韓巡按使函開據阜寗縣民人于德宣呈稱悍匪于逹泗等糾黨刼殺請通飭嚴緝等情查于逹泗前因糾合黨匪殺害海灘徵租局委員楊步灜一家八命曾飭該縣知事嚴緝在案乃迄今數月未據報告緝獲該知事捕務廢弛實堪痛恨除懸賞洋五百元勒令阜寗縣知事限於一個月内務將悍匪于逹泗獲案嚴辦如屆限無獲定卽撤委懲戒並通飭查緝外函祈通緝等因除飭江蘇護軍使嚴拿外飭即轉令駐滬各軍隊一體協緝解究等因昨鄭鎭守使己通令所部各軍營嚴密偵緝矣 
[匪徒白日攔刦]  
　　住居新閘路之婦人林氏於前日午後四時乘坐黃包車行經甯波路突來匪徒三人攔住去路内有身材長大面上有麻者持鎗恐嚇將氏所帶值洋三百餘元之金鐲兩只珠花一朶攫取逃逸該氏鳴捕追捕無蹤即投老閘捕房報請飭探查緝又匪徒張家寳係本邑人年二十歲於本月十八號午後糾黨持械在寗波路攔刦行人財物經老閘捕房飭探查拿未獲業己禀奉張代總巡除請華界警廳協缉外並於昨日開明該犯年貌通飭各捕房中西探捕一體留心偵緝務獲嚴究 
[烟酒稅不再展限]  
　　上海縣知事署自設立烟酒特許牌照稅經辦處以來迄己多日茲經洪知事查得四鄉烟酒各店尙未來署納稅領照因特委派莊委員先赴馬橋調查催促該處商務分會總理張秀文特於前日禀請展限當經洪知事批斥云該鎭烟酒各業至今尙未納稅領照且查該總理亦營酒業身爲一鄉商界領袖應負勸導倡率之責據莊委員面稱該鎭烟業各商曾到領照處一次並無絲毫意見之表示今展限亦己逾期尙復來署聲請殊屬玩延罰則具在未便爲該商等寛也 
[監犯發痧致死]  
　　陳金福前因犯案經地方審判廳訊明判决監禁六個月發送地方分監執行在案不料該犯於前晚就寢後至次日遲不起身撫之己氣絶而死當經獄官報告地方檢察廳委派檢察官等蒞監騐明委係發痧身死並無别故遂飭善堂收殮發壇召認 
[竊賊被毆殨命]  
　　草鞋灣附近源茂染坊前日下午在後面隙地上晾晒長衫一件忽有竊賊竊取而逸當被該坊夥瞥見將該竊追獲扭回坊内糾衆行兇嗣爲守望巡警查見向之喝阻不准逞兇遂在該竊身畔抄出原贓該警即將人贓解回第二警察署訊辦不料該竊自遭兇毆後己受重傷行未數步忽然倒地氣絶該警急赴該區報告區員以事關命案立派長警馳赴源茂坊中將行兇之該坊主夥余大昌蔣和尙李寳順王正興宋三等五名一併拘解到區略詰之下轉送地方檢察廳經田檢察官提案研詰余大昌等供詞支吾一味推諉官判分别釘鐐先行收押一面帶同沈檢騐員於上燈時蒞場相驗當經騐得該竊手足等處雖有傷痕尙未致命惟胸前受有拳傷一處確係致命餘無别故判令由堂棺殮發封厝壇候回廳禀復汪檢察長再行訊究 
[探夥與法警之攻訐]  
　　向在浦東充當探夥之楊阿桂前日至地方檢察廳喊控被賊用刀戳傷等情當經檢察官驗明受傷屬實次日飭派法警王迪祥前往調查嗣據查復楊阿桂實係自戳爲先發制人之計而楊則禀稱被王迪祥詐去洋二元汪廳長聞之大怒昨將楊王一併傳案押候訊究 
[姘婦誘匿髮妻之猜疑]  
　　陸阿炳駕舟爲業與婦人楊氏姘識多年近因陸之髮妻某氏忽然逃逸疑被楊氏誘匿前日由陸將姘婦扭控水巡隊昨解閘北警廳司法科訊問一過押候查明核辦 
[主人驅逐使女]  
　　江北女子小彩子前日傍晚在途徘徊啼哭由三百六十四號印捕查見帶入捕房據云在北四川路厚德里某姓家傭工被主人凌虐驅逐出外捕頭諭令暫留捕房聽候查明再行核辦 
[須問媒證]  
　　曹來壽控王阿福拐匿伊妻祝氏賃居　江橋由張貴富作證昨由閘北二區一分署解至警廳司法科經科長提案質訊王供娶祝氏爲室有媒爲證曾出身價洋五十元判王還押候提到媒人再行訊辦 
[妓女捲逃]  
　　清和坊三弄第二家妓女怡紅院於前晚捲取值洋一千餘元之金珠傭物潛逃業經該院龜鴇開單報請捕房飭探查緝 
[誰敎你在家尋釁]  
　　婦人張李氏前日扭夫弟張保生至一區警署控稱頃因細故與婆婆在家口角詎被夫弟逞兇毆破頭顱等情昨解警廳司法科押候查明再行訊核 
[參觀女押所新屋]  
　　公共會審公堂西首本有廨員住宅一所業經工部局商准關讞員改建女犯醫治室探望室洗浴所現己將次竣工一切佈置多己完備故張代總巡特於前日午後蒞廨參觀當由撿察西員陪同入同遍視一遇而返 
[開除華捕之懲儆]  
　　英美捕房華捕正巡官惠爾生君查得派駐會審公堂看守押所之一千一百十五號一千一百十四號五百零八號四百五十號等四華捕串同出店王阿英向當事人索費洋二元業己解送公堂訊實分别押辦在案茲以該華捕等破壞警規着將卯名開除並於前日通諭各捕房探捕勿蹈前清衙役習氣務宜潔己從公是所厚望云云又聞該捕等之家屬以前項小費出於當事人自愿並非勒索業己禀求張代總巡轉禀中西廨員從寛處治不識能照准否 
[朋友有通財之義]  
　　蔡雲甫李汝基周耀丁等於上月間同至法公堂控稱前有吳連洪以開學堂爲由被欠包飯等洋八十元又欠房租洋三十二元聶讞員因其押追不交故判管押四月了事現有吳友蔡姓投稱因念朋友之情故代拼湊洋一百十二元可否交洋免辦如蒙照准卽行措交判員交捕帶回蔡如能代交准予開釋 
[措還莊欵之展限]  
　　陳左清前投法公堂控稱潘寳昌在商人莊上往來結欠洋一百五十二元向索延約不付求請追還潘供欠洋有之惟己折還了結判候查明再核嗣經查得實欠此數故着交保限交迄今未理故又傳訊供求寛限措還判展限十四天交清違干未便 
[積欠房彺之抵償]  
　　四馬路廉裕烟紙店因積欠英商新瑞和房租被控發封在案前日復經原告禀准公堂給諭將該店生財底貨一律拍賣抵償欠租又山西路三百十七八號門牌全興洋廣貨店亦因積欠房租經房主禀准公廨轉飭捕房於前日派探前往發封備抵 
[棧主不願賠償]  
　　石門人屈孝通近偕其妻曹氏來滬寄庽三馬路啓源字號棧内詎被該棧主秦少介呑没值洋一千餘元之金飾控經公共公堂判令被告賠洋一千元在案嗣因被告抗不遵斷復請公堂於前日復訊兩造仍由律師到堂申辯良久聶襄讞商之英領哲君判被告仍交原告展限一禮拜自向原告清理 
[勒限還債]  
　　趙問軒邱韻仙同控鄭義門不理欠欵前日經公廨孫襄讞會同奥克副領事傳訊原告請追被欠洋二千七百五十五元訊之鄭認欠屬實中西官會商之下判鄭交人洋並保限一月繳案違干未便 
[執管方單之爭奪]  
　　張子卿控族嬸張談氏呑没其故父張桂州遺產等情前日經公廨王襄讞會問英卓副領事研訊原告偕代琄律師上堂訴明前情請追訊之被告亦延律師辯稱所有麥根路之房屋方單曾於前清光緒三十二年在上海縣署涉訟嗣經親族理處此項方單歸被告執管中西官會商之下判被告交保候復訊再核 
[各執一詞]  
　　黃允常控葉康不不還猪價洋一百餘元前日經公堂中西官提訊原告延律師上堂代表請追訊之被告供不承認堂上以供詞各執判葉交保着算明帳目呈候復訊核奪 
[一羣過犯]  
　　法捕房以拘案之注氓竊犯管押期滿釋出後往往仍匿租界故技復萌寳屬有礙治安故飭各探捕嚴行查緝在案現由各　捕陸續拘獲過犯朱洪發江榮成王阿友張功林劉國甫王金林林阿方陳東頭姜阿全葉庭桂李阿四張雲生陳阿三沈桂生等十餘名解送法公堂請爲嚴究朱等同供以後决不再在租界犯事情願回去求宥聶讞員判各禁押二三個月不等期滿均逐出租界 
雜評三（訥） 
[租界衛生會]  
　　租界術生向由工部局專主今則擬由領事團海關工部局及各航業公司商行等合組一衛生會此議果行將來於衛生事業進行必益順手思慮必益周密集多數人而注意此事成效之覩可逆料也雖然此非西人於租界獨爲注意凡其國内之籌劃衛生亦然獨我國人對此漠然視爲無足重輕卽前此自治未取消時猶未見一地著有公衆衛生之成績今更遑論及此耶鳴呼 
專件 
[擬改良徽州茶業意見書（續）]  
　　婺源俞爕 
　　改良茶業有兩種問題一屬工行爲一屬商行爲工行爲則茶戸與茶號兩方面改良之研究是根本上之解决也商行爲則茶商一方面改良之研究是經營上之解决也請爲分晰言之 
工行爲所當研究改良者列之如下 
（甲）茶戸茶戸所應改良者有數事 
　　一培壅培壅之道無他在於勤捍澆而己捍澆不勤則根本旣虧枝葉必難暢茂茶戸改良之事是宜首先注意者也捍澆每歲至少須三次配陰曆孟春夏秋及孟冬之時間先鋤其土使鬆並須理其土面上之草埋之茶樹根際然後施以肥料肥料以草汁爲上品（夏秋間刈取嫩大茅葉窖於樹下尤妙其他嫩草亦可））犬糞次之人糞爲普通施肥後一二日仍復將根頭之土壅起則根本厚而枝葉必盛且濃厚醇綠香味必佳矣此務枝培本之法也此茶戸改良之一事也 
　　二整頓茶樹最壯盛時期不過十年二十年耳過此以往稍欠培壅必至老幹縱橫新枝寥落甚或枯槁而萎矣是不可以不整頓也不觀爪哇日本印度錫蘭諸國乎其所植之茶樹長成之後三五年必斬割一次俾其本根之生長力日益充足故斬割之後次年發出新枝自然雄壯其葉必濃綠深厚潤澤柔軟無疑矣此不惟外國然也嘗見吾徽茶戸有以茶樹太老之故一俟夏茶採後將樹全行斵去僅留數寸然後以稻稈結置其上以火焚之使土煖熱焚後澆以肥糞一至次年春間所斵去之樹根必叢發新枝一二年後益枝强葉茂色澤光潤深厚柔輭眞有一種可愛之致其明証也惜茶戸未深明其理不過爲偶行之事豈知此正務新除舊獲取佳茗之一大好良法也但中外土性不同雖不必效其斬割之勤然於枯老將萎發枝不旺之樹須以舊法施之可也此又茶戸改良之一事也 
　　三保護培壅整頓之後保護法不講則茶樹仍不免有受傷之虞蓋茶樹之性頗法嚴寒立冬以後霜雪交加無以保護則椏枝受寒威凌逼每有因而枯萎者抑或不萎然其受逼太過次年春間發出枝葉必形單薄不能暢茂則保護尙己保護之法宜先於立冬時以稻稈將茶樹厚爲束縳　時須順樹性不可過緊總以不使椏枝散漫爲度又切忌將茶樹編辫遏其生長之機一至仲春之初即當解其束縳以手將茶樹撥還自然之致以便吸受　露成其發榮滋長之功也且無特别牧場之村落茶園四周須編竹籬或木籬以遮護之否則或排植以葉有針剌之樹以免放牛嚙去茶苗每見茶苗屢被牛嚙茶樹遂亦以枯萎者此尤茶戸改良所當注意之一事也 
　　四採摘採摘不愼不但於保護法有所破壞且於製造法種之惡因又安可不研究之乎採茶切忌將椏枝攀下滿握搶捋旣傷嫩枝又多斷葉成熟之後茶梗纍纍不成條線大半職此之由昔時婺北茶戸採茶異常謹愼採時必以一手扶椏一手以兩指爪視其葉之可摘者就葉蒂摘下否則置之每一茶樹非經摘至三四次未能竣事故嫩枝不傷無兩葉相連之獘間有夾帶在筐者歸家後必就筐内提剔一過及至製成毛茶時茶梗絶少條線可愛是時製洋莊茶葉者婺北特擅名於時近十餘年來此法傳染婺東一般村落婺北則未免略形草率耳故近十餘年婺東之茶遂較婺北爲勝推求其故向則婺北茶數旣少人工又足工價又廉且不惜延長採摘之時日今則婺北所產之茶數倍於昔人工又少而工價又高採茶時日又相習短促（以各號搶買茶葉茶戸採茶未下樹而己先寄洋袋於山戸定購故也）勢不得不草率從事矣然婺東之一般村落此後亦難保其常循此法也蓋邇來如此愼採之茶戸山價較高因之咸增植其茶樹斷此出茶之數必將加倍無疑出數旣加人工或有不足鮮有不弛其良法者要之出茶數多採摘原不必拘泥然究不可過事草率滿握捋之蹈傷枝傷葉之獘也此又茶戸改良之一事也 
　　五製造製造重在茶號尤重在茶戸使茶戸製造不良則茶葉之原本旣劣無論茶號購就後如何烚製如何設色莫掩疵矣茶戸製造時切忌袋裝足踏烘胚晒胚諸病袋裝足踏則茶葉扁裏不能圓心條直烘胚晒胚則茶色紫黑聞之且有烟日氣雖本美質變爲劣品矣故茶戸製茶時先宜留心採下之茶片如遇雨天採下者必須攤爽以去其數葉相貼之弊一如晴天採下者然而後置之鍋内炒熟炒熟之後置之茶牀以手揉之揉茶之牀有以竹絲製成竹篾製成兩種但竹篾弦方有鋒尙未免於傷茶竹絲亦宜取圓滑者最妙莫如用石塊（即石茶牀式長方可容二三人並揉不定面必鏟使平再以小尖剗刻成橫缐用之）取其揉茶不至有斷碎之獘揉茶又重於法大約須揉至二三百次務使其轉熟成條而後己揉轉成條之後謂之茶胚又須將茶胚撒布筐内透風使爽然後再置鍋内以手簸之謂之炩茶烚茶胚時火力不宜大大則茶胚收束不及必至有貼鍋焦扁之病一經開水沖泡必须焦氣苦味令人生嫌是與日烟之氣同爲劣品矣故烚茶火力宜小小則收束均匀自然成條緊結且色必漂綠氣更芬馥味必甜和也此又茶戸改良之一事也（未完） 
[江蘇各稅所徵收貨物稅產銷進出併徵章程（續）]  
　　第五章漏稅罰則 
　　第十二條本省產貨外省運入之貨及各處分運貨物經過第二機關查出隠漏稅及以多報少者將貨物扣留照應稅之數補足外加罰四倍填給補罰稅證其有繞越闖抗情節較重者得詳請加重處置或照海關例全數充公所有充罰之欵以一半奬給查出之稽征員一半解省充公（並將第一機關原征之稽征員懲罰） 
　　第十三條如經過機關之稽征員串同納稅人違章隠匿不予補問經下機關或總巡查出除一律補罰給奬外（並將己過 
 
 
 

Page 11

 
 
機關之稽征負照第二十一條分别懲罰） 
　　第六章官吏服務規則 
　　第十四條現旣改辦產銷進出併征凡百貨物祇收一稅須按所裝貨數實足征收不准稍有折减從前捐票蓋有沿途加儎照章補捐紅戳此後單證上不得再蓋此等戳記 
　　第十五條總所有管理監察分所之責如分所稽征員有違法之舉除照章懲罰外所長應負完全責任總所有直接征收稽查事項仍由所長任之 
　　第十六條各總所征收稅欵須按旬分晣列表呈報並儘提整數繳解值至下旬掃數解清彙開全月收支解數表冊連同稅證繳覈送候核對共按旬解期上旬之欵限於十五日繳解最遠之處亦不得逾十日之期中下兩旬解期以此類推 
　　第十七條總分所領存稅證及騐單边單如有短少每張罰銀五十元 
　　第七章勸懲章程 
　　第十八條各稅所扣繳倒換單證卽憑填運指銷地點准其劃撥銷稅列入比較如稅收起色仍按比較定章給奬 
　　第十九條查獲漏稅貨物補稅在二十元以上者及查出以多報少補稅在十元以上者除將罰欵提半給奬外並將稽征員均記功一次記功積至三次者升級如有記過應行扣抵） 
　　第二十條總分所如六個月内征收之稅查無減折隠漏者所長記大功一次稽征員擇優升級（如己升至頂級者特别加俸）所長大功記至三次者加俸給奬（如有記過應行扣抵）　　第二十一條總分所征稅貨物如有隠匿便漏或以多報少經第二機關或總巡查出補罰者應將原征之稽征員記過一次並按短收稅　賠繳其短收二成以上者除賠繳外並即撤換如過第二機關漏未查出或串同隠匿不予補罰經第三機關或總巡查出者應將第二機關稽征員一併記過罰贖倘過三四機關亦未查出一體懲罰 
　　第二十二條己稅之貨物經過第二機關如有不遵倒換騐單具繳經下機關或總巡補換者稽征員記過一次如經三四機關均未倒換者一併記過過至三次如無功相抵即行撤換並將所長記大過一次所長積至大過三次者罰扣俸給 
　　第二十三條所長及稽征員如有辦事不力或人地不宜隨時更調撤換其舞獘營私確有實證及交代不清捲逃稅欵者照部定國稅廳籌備處暫行章程按律從重嚴辦 
　　第八章附則 
　　第二十四條本章程自民國三年七月一日起施行此係本省暫行章程俟舉辦營業稅或加稅裁釐公布實行時卽行廢止 
來件 
　　駐滬籌辦陜西争振募捐公啓 
　　天禍三泰重遭兵革西垂休戰甫逾兩載鋒鏑餘生猶未蘇息狼匪肆虐入自丹淅武關不守商於繼失遂出南山亂流度渭西鳳乾邠徧被蹂躪賊蹤所及幾二十縣焚掠姦殺所過赤地老弱婦女咸罹此酷村落蕩爲邱墟田疇鞠爲茂草五十年來無此浩刦較之皖豫慘痛倍蓰雖復大兵雲集包勦追奔凶渠醜類望塵逃竄而死者尸骸枕藉遺骨誰收生者異縣流亡言旋無日荒村鬼哭千里無人其逆氛未到之區則又有風雹之變西起嵕山東訖馮翊南北廣念餘里東西延四百里麥苗盡枯夏熟絶望罪牛悉喪秋禾疇蓺人禍未己重以天災瘡痍滿目旣疫癘之堪虞飢饉薦臻懼沙蟲之同盡復次兵戈擾亂商旅不行内貨旣阻於輸出外貨更無由輸入東南商業困滯原因半繇於此事關全國夫豈一隅政府痌瘝在抱業經申命振赡無如災區過多發棠難繼同人等僑庽海濱軫懷桑梓非無纓冠被髮之誠唯以乏米爲炊是苦拊膺蒿目寢饋難安欲沉災之早澹賴衆擎之易舉竊思利人濟物象敎眞如救災卹鄰麟經大誼冀指囷之分惠爰托缽以告哀頃己轉請沈仲禮先生在紅十字會代爲募捐外謹修寸啓詳述災情凡我國民孰非同體所望甘露遍灑廉泉分潤解清獻之金帶拯彼嗷鴻濬功德之靈源蘇茲涸鮒竭誠蒨蒨願抒風人鼠思之悲傒福貞貞佇上明月蚌胎之頌儻邀垂鑒靡罄主臣 
　　發起人武蓉亭一林豐義源厚天成德興隆金陳伯瀾王耀三宋子材師西垣李輯五曾受臣劉默庵永生瑞金成永宋聨奎劉斐然吳子敬王錫五陸穉雅張鳳翽陳季濤張劍岑吳懷先仁壽康李岳瑞劉子元協和成義興東德泰合王典章劉子康李光庭雷松亭楊植生王季斌贊成人李提摩太盛杏蓀伍秩庸馮夢華朱古微丁衡甫余壽平朱葆三劉蘭陔印錫璋恊成乾周金箴莊得之胡濟生雷吉生温欽甫王聘三朱衡齋項松茂張堅白葉揆初周舜卿夏輔宜朱曉南爕時勛吕文起鍾文　陳潤甫江趨丹李馥生楊壽桐貝潤生施子英徐獻廷蔚豐厚經收捐欵處六馬路仁濟善堂斜橋路廣仁堂後馬路興仁里蔚豐厚票莊新開河永生瑞烟店 
總事務所新開河永生瑞烟店 
來函 
[潛心醫學者注意]  
　　北京醫學專門學校爲國立第一醫學校也創於民國二年元月迄今己將二載學科程度與日本各醫學專門學校相等所聘敎授皆爲中日名士富有經驗者講義悉用筆記尤爲特色第一年課程主爲基礎學第二年各基礎學實習如組織實習屍體解剖化學分析等均遵章辦理無所苟且此吾國各醫校所缺如者也第三四年則臨床實習分科理論至臨床實習之所在則於附屬醫院行之該校雖開辦未久而成績卓著爲東亞醫校之冠四月中旬美國醫學調查會會長薩克遜氏躬蒞該校參觀周察之下讚賞不置並代表煤油大王捐助該校經費十餘萬金己見京滬各報於此足微該校内容之佳矣近闻該校於京滬二處添招新生一級有志濟世者幸勿交臂失之該校辦理確爲純善即屍體解剖一案亦係該校校長湯爾和先生所呈請内務部批准許予實行者也 
　　附該校第二年級上中兩學期屍體解剖一覽表 
月日姓名死因領取地一月九號郭幹臣喀血宛平監獄二月二號張永綠尿秘宛平監獄二月三號李三疥毒宛平監獄五月十二號鄭啓喀血尿崩宛平監獄五月二十一號張成賜結核牲潰瘍北京監獄六月四號田兆澧流行性感冒宛平監獄六月七號徐勝祥白血病北京監獄表說以上七具屍體皆係學生分别解剖據理研究除神經中樞及内臟顔面摘取完全製成標本留校作爲成績外餘如筋肉脉管靭帶骨頭及末梢神經則專供細解矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[打油詩滬上滑頭十首] [  少芹]  
　　不是風流是下流花叢鎭日愛閑遊弟兄個個稱涎臉郎舅雙雙做滑頭自命倒嫖居上海有時軟賭到揚州兩肩擡着一張嘴吹盡人間大水牛 
　　少年舉止太輕佻不做生涯祗愛嫖腿子曾經馱百板臉兒生就殺千刀最新手叚空檯搭絶妙心思竹槓敲常到洋場花隊衷閙他媽的一團糟 
　　四季衣衫簇簇新見人一笑齒如銀十年契友甲乙丙三字台銜子丑寅馬路時時逢阿妹龜窽處處拜乾親賢妻外遇原無礙祗是敲更太苦辛 
　　不愛倌人愛女班女班刻刻得清閑多年蛤蜊能怪上巿鯹魚最煞饒客棧小偷非要緊兒夫垂問不相干一心記念麻標臉多少頑頭門一關 
　　生平吹得大牛皮萬事都云不出奇鑽石鋪成跑馬廠金磚砌就養魚池怡和太古招商局大孤鴻安美最時又做股東又買辦洋人與我是相知 
　　團團面似阿家翁八字微鬚抺得兇十賭九贏精竹戰一年四季宿花叢睡來屋脊翻身便提起名頭貫耳轟會見生人談世務家兄當日宦山東 
　　生來風度也翩翩雪白龐兒似蛋圓窄窄身腰京式樣長長牙嘴砲台烟騙人使盡千般計說謊能謅一大篇吃酒碰和與呌局向來未給半文錢 
　　打狗拖來棍一條上無　褂下無袍頭兒和尙成光頂鬍子仁丹像棵毛興到濃時偏浪費賬差多了便偷跑勸君不要拉洋派腰内無錢漫逞豪 
　　八字騷鬍老殺才見人說話笑顔開皮包一個藏春册眼鏡雙撑抺小牌最怕倌人敲竹槓慣偕媳婦睡灰堆笔平缺陷無他事恨煞頭巾點綠荅 
　　華清池内友朋呼肉體橫閉就浴圖最愛舒徐修足指莫慌說話薙鬍鬚渾身香水澆花露滿臉洋胰刮麯糊洗罷大寡消夜去再蟒份子　車租（三） 
[拍蚊解仿韓愈獲麟解] [  劍秋]  
　　蚊之有喙噏噏也剌肌膚吸血液騷擾於五官四肢之間雖撒　吃飯亦時被其一咬也然蚊之爲物來去無常忽聚而忽散欲拍之也即逃非若白虱跳虱（俗以蚤能跳故名跳虱）頭虱瘍虱然然則雖有蚊不易得而拍也白者吾知其爲白虱跳者吾知其爲跳虱捉頭虱泡痛虱吾知其爲捉頭虱泡瘍虱惟蚊也不易拍不易拍則雖竭力拍之也何益　然蚊之出必與　　同乎時蚊之興妻　聞時出也　扇者能拍蚊蚊之固未嘗不易拍也又曰蚊之可以能拍者以扇不以手若蚊之拍徒恃乎手則宜其竭力拍之也無益 
[瓶髩罐頭齋筆記]  
　　城内某骨董肆有古畫一幀紙色黝然筆意淡逸僅辨所題爲道光丙午秋石田仿玉壺山人本下鈐二章一爲壽平之印一爲石田老人　[  虛白]  
　　前日參觀出品會將出忽聞席星中有轟笑聲余問瘦蝶此亦出品耶瘦蝶笑曰林步青灘簧也余曰林步青亦將送至巴瑪拿耶[  酒丐]  
　　據江蘇出品協會執事某君言開幕以來有年在二十左右之男子三四人裝飾美麗身上遍洒香水幾於無日不到會參觀察其舉動非參觀物品乃參觀參觀物品之一部分人云 
　　某醫生廣告稱包醫小便腫爛有人謂小便下貫腫爛二字不可解[  天韻]  
　　鄉人某聞滬上有外國火腿滋味甚佳特乘頭班快車到上海跑逼火腿店數家迄未買得懊喪而歸 
　　某學究左目偶患紅瘇越日右目亦然尙未自覺其子告之學究曰近朱者赤余日用紅原圈點學生用書雖欲眼之不紅也其可得乎（四）[  呆蟲]  
　　上海城牆拆去己久而滬人口頭仍呼進城去進城去（不受酬） 
[  火油爐]  
　　昨觀大舞臺演風波亭某伶去張保說白中有（來到府上欲請我妻留在夫人帳下）後又有（元帥啊元帥我張保千里迢遥探望於你不想行在江心遇着賊人我這死不打緊）言至此頓足而續曰（咳咳但不知你意下如何）聞者爲之捧腹（不受酬）（伊二） 
栩園選詞 
[念奴嬌依紅友詞律三家體韻分賦寄鈍根蝶仙拍正] [  東園]  
　　詞家減字偷聲古今一揆但求協律鼓瑟無庸膠柱近日詞人當以陳君爲巨擘換羽移宫恒得法外法不爲古人所欺紅友詞律諸凡攷核頗極精詳議論所存亦多可據然其編次强分句讀不盡可憑蝶仙嘗與余論及之卓識宏議實獲我心即如念奴嬌一調共登三首繫以疏解得失參半案念奴嬌即百字令詞名凡十若湘月作自姜白石白石自注云即念奴嬌此則無庸置議惟百字謡壺中天無俗念酹江月大江東大江東去大江西上曲等紅友駁斥之不爲無識宋時蘇辛並稱詞律則先登辛稼軒作次蘇長公作復又登陳允平之平韻一體辛詞首三句野棠花落又匆匆過了清明時節是首句四字次句五字讀又盗上字句叶與蘇詞起三句大江東去浪淘盡千古風流人物上三下六句法不同辛詞又有剗地東風欺客夢是七字句或謂上四字讀下三字讀連下一枕銀屏寒怯紅友以七字成句似亦合拍蘇詞故壘西邊人道是三國周郎赤壁紅友以七字成句玩上下語氣似上四字讀下三字連三國周郎赤壁讀再辛詞下闋云行人常見簾底織繼月是上四下五蘇詞小喬初嫁了雄姿英發是上五下四紅友乃謂上四下五上五下四九字一氣讀亦無不可此紅友回護之說也總之此解以百字爲率故名百字令陳詞平韻不多槪見然蘆川石林皆有此體紅友登之聊備一格亦未可厚非所最可笑者時人不知詞律偶倚一二解自鳴得意甚至不守繩尺增減由心以自度曲三字驕人不知明人自度曲多不協律如鳳洲小諾臯等亦不可入譜今之自度曲則又爲明人所不屑爲者余日長無俚先後得三解一依蘇韵一依辛韵一依陳韵聊以驅睡魔耳何足言詞寄王陳兩君以當晤談 
[第一體（用蘇東坡體韻）]  
　　笑紅顰翠槖詞律香國聊書雲物刼後河山人道是支住東南半　首鼠兩端心猿一動釀變程門雪分明成就請　多少橐傑天外和扇春風數聲情急了園花全發玉　校交秦火熄差幸灰飛烟滅昨日熒愁今朝燕喜一握姬公髮捲簾搔首碧天初見新月 
[又一體（用辛稼軒韻）]  
　　幾番風雨恁陰睛難定黃梅時節酒熟菖蒲謀一醉想到去年心怯白鶴山前碧鷗江上舊好經年别天涯覉旅滿腔孤悶誰說今夕綠漲荷池紅橋柳港管領閒風月大小梅花吹不落怕聽笛聲三疊驥尾浮名蠅頭小利何事多磨折　中人老幾莖新染霜髮 
[又一體（用陳允平此解韻）]  
　　蕭齋寂靜正虬壺漏轉蠟炬燒殘夜短情長眠不得迢迢簾水屏山愁裏　　夢中樓閣　鼓警更闌雞聲又惡讓他祖逖先鞭聞說白帽東來黃巾西竄鶴唳膽先寒塵海風波多少險憑誰挽住狂瀾卿月薇垣將星榆塞撫劍幾回看過江名士剌舟早趁飛湍 
劇談 
[滑稽新劇錯姻緣（共十六幕）（上半本一名專制婚姻下半本一名自由婚姻）] [  天虛我生編]  
　　第一幕王媽媽巧語做蟻媒（家庭佈景）老旦扮柏夫人小生扮柏公子同在場 
（柏夫人）兒呵我看你年紀己是十六歲了我又時常生病自從你父親過世以來件件事兒都要我操心費力我實在勞苦極了我早想替你娶下一房妻子也好替替我的手脚昨兒王媽媽來說起那莫員外的女兒年紀只大得一歲人才出衆而且妝奩豐富我想如果對了道一門親再好也没得了你看怎麽樣（公子作不欲狀云）母親你不要當那王媽媽是好人他們做賣花婆的就和走方郎中一般說眞方賣假藥只要幾個媒錢弄到手什麽事都不問我的意思母親不要去上他的當（夫人）那麽你心裏可有那一家兒的小兒配得你麽（公子作羞態笑云）母親問我這話我却對不出呢你想我從小兒躱在家裏除了自家的親戚姊妹我那裏見到過别家的小姐（夫人）那麽這些親戚姊妹之中有你合意的麽（公子）論起一班姊妹們來除了我表姊華素雲姊姊之外老實說我却一个也噍不上眼（夫人笑云）那是你想不到手的了他己經許了人家早晚便要出閣只不過那个郎官兒聽說也不見得怎樣你姑母心裏也有些懊悔怎奈是你姑丈作的主如今你姑丈雖然死了却是木己成舟還有什麽好說你有心思你爲什麽不和我早講呢如今可是徒托空談了（貼扮丫鬟領丑扮王媽媽持玉器籃上）（丫鬟）太太王媽媽來了）（公子）吓母親不要唤他進來我最可戬他道个鬼婆子呢（王媽媽進介）喔唷唷今兒難得公子也在這裏我老太婆正要替公子道喜來呢（公子頓足作恨態引避下）（夫人）王媽媽你來得正好我正講起我們孩兒的親事我呌你去弄一張莫家小姐的照相來你替我弄到了没有（王媽媽）說起來眞也湊巧可巧那邊太太房裏掛着一張他們三姊妹兒的照相被我偷得來了太太若要看時須重重的賞我一注花粉錢呢回來他們把我當做竊賊送到法院裏去辦我我還可以拿着錢去運動運動（夫人笑云）偏你就有這許多鬼話快拿來我看多分便在這討飯籃裏春蘭你給我搜了出來（丫環答應）（王媽媽急云）慢慢來把我的珍珠寳貝攪失了你這個毛丫頭可賠不起呢（丫鬟）那麽快拿出來（王媽媽慢慢啓藍取出照相作鬼　云）阿彌陀佛道是觀音大士的化身善才龍女的賣相你可要好好的捧着送與太太（丫鬟搶着云）什麽　　　嘛（看照相介）吓這中間的一個眞是好美人兒呢咦這相貌兒可不像個素雲小姐麽（夫人）這等大驚小怪讓我看來（離坐接照相看介）果然好一個標緻人物比着素雲竟和雙生姊妹一般王媽媽可便是中間這個小姐嗎（王媽媽云）總而言之道三個中間最標緻的一個便是這種好姑娘拿着燈籠火把滿天下找去也找不出第二個來（夫人）好好有這等標緻我家公子必然歡喜春蘭你且送給你公子瞧去看他願意不願意立刻把我回話（站丫鬟領照相下（未完） 
小說 
[俠情小說北美婦（十七）（美人柏列希著）] [  是吾譁]  
　　維時隊長一見勃來納夫人且喜且懼喜則滿腔愁悶從此氷消懼則恐被不愼說出眞名不可收拾矣而勃來納夫人一見隊長亦驚奇異常注視隊長默默無言隊長心甚焦灼欲示以暗號恐被密納女士窺破然勃來納夫人之默無一語亦足使密納女士生疑幸勃來納夫人卽歛容握手曰克倫總兵吾甚喜與汝遇隊長覺其指寒如氷夫人又曰克倫女士吾之親愛友也但數年不見一時竟憶不起轉向密納女士曰君介紹時吾木立呐呐不出諸口以此也密納女士曰見汝狀况甚奇異似覺暈迷者吾幾疑克倫總兵善催眠術者言至此謂勃來納夫人曰副隊長赫麥司密來矣吾許其合舞卽携副隊長之袖告别而去斯時祇有隊長及勃來納夫人二人在此但勃來納夫人仍不敢言而隊長覺二人木立甚寂寞問曰苟吾請汝合舞汝怒否對曰何怒爲但吾今夜初次登臺望勿試隊長曰此處人聲嘈雜吾等宜至幽靜處隊長即引至極端坐於匠林甚舒嚴隊長注視勃來納夫人見其神氣稍定回復舊觀亦向己注視勃來納夫人問曰衛隊長汝假穿同盟軍衣到此何意隊長曰冀會汝耳勃來納夫人曰汝爲細故冐大險何哉倘被窺破死矣吾與汝個人友愛固深且摯然亦何至是隊長曰吾甚信托汝否則何爲乎到此勃來納夫人曰此事若何處置汝有所聞否對曰黎明即鎗斃蓋以間謀論罪也勃來納夫人鎗斃出自何人之權力何人告汝對曰血列騰將軍之諭副隊長克登告吾也勃纳夫人曰如何可以間諜論罪請隊長寛恕吾實茫無所知汝受此冤眞夢想不到吾許汝至血列騰將軍前代求隊長忙應曰當被獲押解時汝曾許吾恐汝爲跳舞所阻全忘之矣勃來納夫人曰是何言豈可忘哉言時涙下又曰吾之所以不在意者因有人言汝己於昨夜被送至北方作戰時俘囚否則吾早來會汝並己向血列騰將軍說情矣今晨吾與勃來納統領同在將軍處早餐並未提及汝名吾益信傳言之不謬也要之吾非失信者不願使汝疑吾爲忘恩負義之人也隊長曰請勿慮此吾終日盼望汝之音信但杳無蹤跡即疑恐有傳聞之誤不得己脫逃至此吾固信汝决不薄情若此刻下水落石出何多疑爲斯時適有人來尋覓椅位二人遂默然尋者去後勃來納夫人曰請將昨夜所遇之事告吾隊長以血列騰將軍審判時之問答詳細說出惟勃來納統領之嘲虗及探得之軍事消息未曾吐出勃來納夫人又聞用何法脫逃隊長告以彭搿之援及攀登烟突之事勃來納夫人揮涙不止久之乃曰汝誠仁愛然此終非汝久居之地遲延一分適增一分之險血列騰將軍及其將校定能識汝彼等不久欲返望速離此惟如何出走不識吾可助汝否心甚焦灼也隊長曰汝願吾離此否勃來納夫人起立曰此危地也何可留隊長曰汝急欲吾離此爲個人乎爲國家乎對曰吾忠義豈肯陷國家於危險惟汝罪實冤吾負責任不得不爲汝求免禍使吾俯仰無媿此意惟神靈知之隊長聞之覺其誠切懇　剌入心坎　忘其爲有夫之婦 
 
 
 

Page 15

 
 
   
 
 

Page 16

 
 
   
 
