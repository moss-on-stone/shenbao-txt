# 1884 - 102 - 4903955

 

Page 1

 
 
[諭旨敬謹彚録]  
　　光緒九年分諭旨本館現己恭照邸抄彚録成編敬謹排印準於三月二十四日出書每本價洋一角五分售處悉遵曩例[  申報館主謹啟]  
[經理南京報務告白] [  申報館主人啟]  
前在南京經理本舘報務之友人現己更換另請聚寶門内沙灣大街宏源絲經縀行内徐年慶先生接辦如金陵城内外諸君欲購閱申報及買申報點石齋兩處所印之書籍祈向徐先生購取此布 
[論中國軍械有更變之機]  
　　古人以弧矢之利威天下而軍器之用始興蚩尤作五兵後世因之二矛重弓咏之萹章彤弓盧矢錫之天子秉旄杖鉞稱戈比干冕再執劉冕而執瞿其制度漸亦失考大都不外乎金刃俗語有所謂十八般武藝者則如鞭也簡也又也扒也棍钂刀鎗也矛盾劍戟也有一人而兼諸器者有一人而止精一器者以是爲行軍之利噐己然而列代之制各有所更時殊勢異不能一仍其舊前此之所恃以爲利者至今日而一無可恃矣卽如弓矢所以服遠古時爲軍營之要需未及短兵相接先以一失加遺大足以制勝也迨本朝龍興以鳥鎗神臂弓取勝而其用一變故神機一營爲齒家最重而獨於考試武科則仍以弓箭爲上卽投營入軍籍者當考騐之時則仍令携帶弓箭以别優劣竊嘗不能無疑以爲當此中西通商之時亦旣競趨西法而西人以槍砲爲上其砲則後蹚螺繼精益求精開花快炮利益加利其槍則一門二門有至十餘門者取其可以連發無間斷也然此猶不過隨身佩帶之槍若臨陣所用之槍如林明敦云者士等類其靈便迅厲莫可比倫試恩弓矢縱有能手百發百中具穿楊做甲之能又豈足與之抗衡乎且華兵臨陣之時亦從未聞有用月矢以取勝者平時則有弓箭以分優劣而獵功名臨事則棄而不用轉以不曾夙習之洋槍授之所習非所用所用非所習甚無謂也或者曰古者射以觀德蓋以此觀人不但足以見其技藝而且可以窺其氣度人品其心平而氣和者則自能從容俞中不然則否故考試之時必不能廢弓矢非欲其以此制勝也顧此說雖亦有理而何以平日之間習弓矢才則有之習鎗砲者則無有也緑營中自赭宼亂後創立洋鎗隊入此隊者有時在教塲操演洋槍然亦不過齊步伐整隊伍而於洋鎗之打靶命中則曾未之前聞近來水師兵稍稍習之天津　演之時有以是獲上賞者而考試之時則終不以打靶騐其優劣也夫考試則有黜陟彼欲揣庠時尚自必專力於弓箭以求僥倖於一中吾嘗見習弓箭者無論武試無論投營考騐大約總在一月半月之前習之一經考騐之後則無論獲雋與否皆棄如弁髦然則所謂射以觀德者亦不過有此一說以視告朔之餼羊尤爲去不足惜者矣此法不變則中國之兵必無强時當此邊陲有事之秋其將何所恃以爲固耶乃昨觀於袁江友人所報謂漕帥命投標候補諸武員按時考試考試之時則不以弓箭而以洋鎗自有此舉而中國之軍務可以有大轉機矣天下之事創始最難當其將創未創之際必有小試其端者而後漸次擴充今楊漕帥以是發端則將來漸著成效必有仿而行之推而曁之且有著爲成例者自此而考武者皆以放鎗爲奪標之秘訣則平時亦必專心致志以求其精卽使不能時常練習亦知習弓箭之僅在一月半月之前偶一勤習然考騐之後究不能棄如弁髦則此一月半月之功乃實有所獲而爲有用之學嗣後倘得時時考騐之則日益加精當有無難者矣或又謂者試之時以用洋鎗則必聽學武者皆得蓄藥彈而後可卽不用彈分必聽其用藥如此則軍火稍磺之禁不能不弛恐民間轉多不靖此亦不可不慮也然目前軍火有禁而各處盜案往往有執持洋　者此其軍火之不能盡禁可知盜賊有槍而民間無槍則吃虧更甚而况無藥彈則不能習打靶一遇事變無所用之强敵之來聞聲先遁端由於此苦以槍爲考騐之具廢弓箭而不用則命中及遠之技當必目有所見彼旣有此技必不甘淪没於草野其必躍然奮起以求爲國家効命於疆塲則數年之中可得勁旅無數又何强敵之足畏也乎物極則思變弓箭一物舍考試無所用則是己處其極極則不得不變楊石帥素稱知兵今於漕標候補諸武員定此新章量爲通變以此小試其端此其幾之先見而中國可以自强之兆也所願各處大帥皆以石帥之心爲心卽不必悉改武試舊章但於收標及考騐候補諸武員時仿而行之再於閱操之時認禦查察洋　隊打靶之優劣以定賞罰則中國之兵安知不駕泰西而上之也哉 
[諭旨恭録]  
　　二月十八日奉上諭劉秉璋奏查辦台州匪徒設法整頓情形一摺浙江台州地方素多盜　前經該撫督飭搜捕陸續拿獲著名匪徒數十名訊明正法並格斃匪夥甚多現在派駐營勇認眞緝捕卽着責成副將王夫焱署知麻陳　等務將漏網餘匪按名弋獲不准稍有疏懈並着嚴飭地方各官將應辦事宜實力整頓以淸伏莽而安良舊餘着　所議辦理欽此同日奉旨正藍旗漢軍都統着崑崗補授欵此 
[本館接奉電音]  
　　昨由通州電局專發電音到本館有三月二十日上諭一道敬謹譯登○三月二十日奉上諭奉天府府尹着裕長補授欽此 
[越擊要電]  
　　昨日本舘接有越南專發電音云法兵己於前日進洪化城駐紥矣又云法兵擬安息數日大約欲設法進攻老開按老開在紅江之北與雲南接界滇邊防務更形吃　然岑宫保智勇兼全威望夙著近又新簡張鐪帥爲雲南巡撫屈指己可到防諒必堵禦有方布置周密足以杜强敵之窺伺也 
[藥箱炸]  
　　有英國輪船名阿伯丁從前曾至上海今往來於新金　本月初六日該船在英國海口幾致轟炸緣有火藥五十磅并火箭多枝裝成一箱運上該船船主命二副裝入舵艙二副見箱内有烟赶卽報知船主命棄之海中乃未及棄擲轟然一聲藥己炸　時船主適與引水人立於艙面之　上被藥力連橋激起引水立斃船主則顚墜受傷未死二副與水手亦各受傷少頃船主與二副亦斃幸尚未下艙卽在艙面轟發僅有三人受其害若一經裝入舵艙則全船尚堪設想耶 
 
 

Page 2

 
 
[穗垣瑣述]  
　　督撫將軍都統各大憲於初四日赴大北門外軍裝局查點軍裝并巡閱沿海地方形勢初五日復往小北門察看炮臺形 
　連日皆往燕塘閱操并　開　大炮○青紫坊奇珍酒樓初四日有數八燕飲及入席忽一人昏倒在地各爲驚駭復有一人卽坐在昏倒者之位近看病勢乃纔坐定身亦倒地店主驚極急飭人舁二客回家聞至四更後方能言語亦不知是何病也○省城沿海邊當道屢欲添雇兵勇鎭守穢以餉項難　未遑必此而匪徒卽乘機竊發聞三水落坪渡船初九日在省開行至官窰地方來賊艇　只前後圍住該渡船欲放砲相拒見匪勢凶猛遂仔其槍刧計失去洋銀一千餘元此銀聞係鄭鎭軍寄回家鄕修理祠廟者其餘搭客之衣物不計又仁記豬船在豬欄收得銀三百餘兩是晚在塘大灘尾灣泊被賊十餘人來劫銀物均失并被槍傷三人有一人與匪手搏被　抛溺海中不知去向又增步海口有一打魚船子母二人向以打魚爲生日前收得會銀十數兩放在船内十一日午後有賊數人落船强奪該漁船喊救被賊刀傷其子母登卽斃命以上各案皆禀官追究矣○捐輪總局於三月初二日開辦局設大南門内大興寺 
[官眷過潯]  
　　左俟相官眷船數艘十三日下午四點鐘時由金陵用兩輪船拖行抵九江碼頭文武各員均出城投遞手版請安次早 
卽展輪上駛回籍 
[黄梅辭耗]  
　　黄梅縣之渡河　地方自去年多雲山齋匪破案嚴辦後數月以來相安無事兹於三月初該處又有匪徒搶奪等事居民 
紛紛避亂傳聞係齋匪之餘黨作亂然爝火之光要不難撲滅也 
[蘇撫大閱]  
　　蘇省撫營六營兵勇每隔二三年撫憲必親詣教塲大閱一次現以海防多事各營練勇經管帶官督率操演殆無虚日又 
因衞靜瀾中丞蒞任後尚未舉行大閱故前日巳奉撫轅牌示定於四月初五日親臨北寺後大教塲閱視撫標六營兵勇操演各種陣式及洋鎗砲車等隊日來各營益勤加演習以博憲恩優賞想屇時城北一帶當必倍形熱閙也 
[太倉近事]  
　　太倉城北十五里地名雙鳳鎭近因雨暘時若可卜豐收是以各店家按戶出錢盛行燈會一時傀儡紛陳魚龍曼衍居民 
皆傾巷出觀云○　城相近之河川撬鎭某姓家開餻店爲生不料於本月十六日晚十點鐘時祝融氏稅駕幸是處取水較易水龍甚爲得力趕卽撲滅然己焚去房屋十餘間斃三命矣其致災之由因烘餻而起慌卽取水灌救己黑烟數道冒穿屋頂其時滿室皆掛元寶錠叚紙物之類故易於着火該餻司欲回身奪門己被烟鎖住繞屋三匝無處可覓出道旋卽　斃隔壁爲鄰人某姓之柴間一時牆倒前後延燒遂成燎原之勢適此日鄕某之岳母帶同十餘歳之外孫女來婿家盼望親女本擬卽日回去因見午後東風大强之留宿不意池魚殃及玉石無分老少二人亦遭此禍後於餘燼中搜　屍首三具均己焦臭不全嗚呼之三人果何罪而罹此慘死耶 
[勸捐告示]  
　　總理江西勸辦直隸山東賑捐總局督粮兼巡道嵩布政使司布政使劉　按察使司按察使周署鹽法兼巡道繆爲勸諭 
士庶捐輸以賑灾黎車照得山東黄河决口水災　常小民流離昏墊慘不堪言卽經倉塲總督部堂游山東巡撫部院陳奏奉諭旨截司京餉漕糧以資賑需並陳明函告各省廣爲勸捐接濟援照直隸賑捐章程例定實銀請奬先後咨江移行到局當將山東賑捐　歸本局勸辦刊刷章程撰發告示地頒曉諭開捐在案兹奉行准直隸爵閣督院堂李咨以直隸連年被水待哺戶口極繁請在於福建江西陜西等省廣勸捐輸設法商辦均由各省派委大員開辦或附局代收分飭豐收各府州縣一體設法籌勸解濟等因現經本局議請將直隸賑捐歸併山東賑捐統收分解俾兩省災黎均沾實惠除另刊刷章程通飭各屬一體設法籌勸仍在本藩司衙門原設四省捐局處所照章收兌外合行出示曉諭爲此示仰通省士商軍民人等知悉爾等須知直隸山東兩省災區甚廣待賑孔殷務各遵照本局先今示諭事理踴躍樂輸俾得大批解濟毋稍吝延切切特示光緒十年二月二十日示 
[鄕人肇事]  
　　英國兵船名古剌沙泊在吳淞口昨日船上兵官登岸打鳥忽被該處鄕人將打鳥之洋槍奪去並將兵官毆擊後經人報知道憲道憲卽派委員二人及英領事公廨之委員一人前往吳淞查辦此事矣 
[南匯縣試正案前列題名]  
　　友人郵來南匯縣試正案兹將前茅十名録後陸炳彲陸志淸孫貽榖傅汝楫周家陶黄廷 
佐王家彦申家顯王曾毅計錦曛 
[上海求志書院甲申春季題目]  
　　經學題王假有家王假有廟解王后烝哉皇王烝哉解以興鋤利甿解中春之月令會男女 
解○名學題洛蜀黨論馬伏波不得圖象雲臺說楊博有相才論王恭深存節義論○掌故題巨勝延年攷方諸取水說古今尺度攷古鐘制續說○算學題假如行道逐日依連比例遞增但知初日行甲里末日行癸里求末日以前之任一日所行幾何須以徑求得之有連比例遞增率但知首率至卯率之和又知其遞增率爲子除丑求諸率各幾何有句有股求中容方面法以句股和爲首率句股較爲中率求得末率與首率相減四約之得方面試證其理有句二十股二十一弦二十九又句百十九股百二十弦百六十九又句六百九十六股六百九十七弦九百八十五又句二萬三千六百六十股二萬三千六百六十一弦三萬三千四百六十一此數形之句股較俱爲一欲造此等句股宜以何法造之○輿地題書魏源籌海篇後日本畿道各藩國考日本攺封建爲郡縣論擬儀禮釋宫圖并說○詞章題晉太廟石人 
賦以夫惟立言名乃長久爲韻菜花七律四首電線歌七古一首觀試演水雷五古一首 
[查辦股分]  
　　中國創辦公司股分爲時未久卽不能推行盡利論者咸歸咎於辦理之不善聞前月有某旗員奏上海所集商股難望起 
色甚有楊言稱某礦而實未動工者總辦則先自營田字致所執股票逐漸跌價幾同廢經辦人員未有如何處分之例遂使事無把握等語聞奉諭着南北洋通商大臣查明核辦矣 
[擬例奏覆]  
　　前年十二月間曾是奉諭查禁江蘇浙江湖北江西四省販賣吕宋國票當飭欽遵查明嚴禁在案今悉是案當由通商大 
臣行司會同本埠關道憲商經各國領事一體查禁惟此票係從吕宋國販來彼國向不在禁例是以祗許彼國人行賣而不准華人販賣現由司道議擬詳奉南洋大臣左中堂核准此後凡存躉招貼發賣者比照做造賭具例發邊遠充軍轉販者比爲首販賣賭具例杖一百流二千里買票及得彩者均照爲從例杖一百徒三年等語聞巳專摺請旨飭湖北江西等四省督撫一體通行查禁矣 
[秀才作賊]  
　　小東門外久康錢店施桂松投法公堂稱昨晚有人混入店中竊去大錢四百文瞥見追獲法包探又在身畔搜出押票十 
五張銅錢五百文關墨一本馬口鐵小圓盒兩个内有角圖章一個眼鏡套一个呈案翁太守詰之張仁谷據稱是附生淸江人二十三歳進學初次來滬在店門前駐足卽誣我偷銀實　寃枉如不信請卽命題作文翁太守謂旣是讀書人伊與你無怨無仇爾在伊門首暫立何致誣爾偷竊究竟到滬何事住在何處押票何物滬上有何認識答稱押票均自己衣服在揚州所當有票可查現從蘇州來擬往杭州書院有友同伴故繞道滬上現住虹口保合街安泰客寓中滬地並無朋友祇有常州人陳姓卽同我蘇州來者太守詰角圖章從何得來答稱係己物及詰其上面四個 
 
 

Page 3

 
 
何字答稱不知太守謂恐亦是别人之物不然豈有不識字之附生直說尚可從寛張吞吐供認太守着暫押飭法包探前往虹口查明再辦 
[木叚起岸]  
　　虹口各木行每將木排浮置浦灘船隻往來恒有碰撞之虞現由木業公所發傳單知照各行不得將木排再放浦灘致有關碍各木行遵照一　將浮水木段起岸堆放矣 
[和奸責釋]  
　　十六舖巡防局委員李明府將姚裕春並姚妻姚陶氏錢慶林三人移送上海縣請訊前晚經蔣明府訊據姚裕春供在新 
馬頭開烟館係妻陶氏坐櫃不料我妻竟與賣菜之錢慶林有私十九晚我回家見我妻與錢在床同宿我故喊同隣人將錢獲住恐其狡賴故將錢之髮辮剪下求請究辦明府質之錢慶林供稱向係秤賣小菜在該氏烟館兌換洋錢因與認識前晚在樓上吃烟忽被姚糾人上來聲稱捉姦將我捆住剪去變蔚欲圖拆梢明府詰姚陶氏供與錢同明府謂錢曰姚如果拆梢何不將别端陷害而將姦情誣汝耶喝將錢笞責二百板陶氏掌烟一百交姚領回甓案 
[受傷同騐]  
　　前日有朱茂春將子朱得寶抬赴上海縣騐傷卽經蔣明府訊問據朱供居浦東念二保三十八圖張家宅因族姪朱華華 
在田中掘坭致將大路掘壞向伊理論詎被朱華華父子糾同二十餘人用鐵器將我父子打傷我子受傷甚重故抬請騐傷並將血衣及鐵器呈騐而朱華華亦由其子朱金生抬到亦請騐傷明府飭仵作騐得朱得寶傷勢較朱華華略重飭將朱金生管押兩造受傷人自自抬冋自行醫治再行覆訊 
[凶毆押]  
　　新充包探阿二至英公堂稱虹口大橋堍禮查洋行内屢次失竊終未破案捕頭派我往守昨夜八點鐘見有一粤人在彼 
處經過復回入禮查行我欲上前盤詰伊卽退出我追至廣東街伊倉皇跌扑我得扭住髮辮伊隨招呼許多粤人帮同毆我致傷多處捕頭復派西捕前往粤人己散嗣詢得此粤人住處叩門入内認獲帮同行兇者三人送案且我受傷甚重請爲騐傷質之粤人鄭雨林供並未行兇惟昨晚聞有喧嘩　不知何故由包探同西捕將我扭案　阿福供患病臥床無端遭拘且我惠病之人如何能毆人簡阿炳供與鄭等同居亦未擾事該包探又稱此三人帮同行兇認明無錯况鄭阿福自先扭我並非患病哲總領事商之黄太守判鄭雨林鄭阿福簡阿炳等均發捕房管押一月 
[逞强扭案]  
　　昨報啜茗逞强一節據時新樓茶肆　曹阿榮投案并將打壞之水烟袋碎茶盌一籃呈騐稱伊等五人來吃茶未給茶資 
堂倌盛七七仰索伊等妄稱己付卽將堂倌打傷現在仁濟醫館受傷甚重伊等帮中共有三十多人此人是喝打者翁太守詰之王松泉據稱撑百官船餘供舍糊太守着仍將王松泉管押待受傷人痊後再爲核辦 
[司馬騐屍]  
　　昨報押犯病斃一節經法捕　飭法包探嚴頌眉進城至翁太守公館禀報太守卽禀明道憲因黎邑尊赴金陵公幹卽委 
松海防劉司馬於昨午後四點鐘帶同刑仵　役人等至法捕居先傳十二舖地保詢據稱死者王蓮生卽陳蓮生係積竊犯案枷押捕房染病後曾送仁濟醫館并由善堂請中國醫生療治無效等語司馬又將同押人犯三人提比詰問據姚吉雨稱與陳蓮生同押陳於三月初十日起患傷寒症至十三日帶到仁濟醫館繼請中國醫生服藥無效於昨日五點鐘時身死等語司馬卽飭仵作檢騐據仵作喝報委係因病身死並無别故當卽由堂棺殮加封發壇標記 
[英界公堂瑣案]  
　　包探徐阿土稱昨見陳文海捷自鳴鐘一架向押舖質錢問其來歴據稱烟館友人處借來及同往烟館詢知陳確與 
該烟館司帳人相識因借錢不遂乘間竊自鳴鐘該烟館己另派蘇友甫投案領贓蘇供與同陳文海仍執如前哲總領事謂陳文海行竊己經失主認贓豈容抵賴請辦以儆黄太守隨判陳文海發捕房管押一月贓交蘇友甫領去○張阿大稱昨遇丁阿二以我欠錢强行索取方與爭論突有陳阿羊帮丁將我毆傷適巡捕來拘丁陳送案丁阿二供五六年前在蘇州時被張阿大欠魚錢五千餘文向索不還致與爭執陳阿羊供與丁同在戯園爲茶房昨丁向張索欠爭執我卽解勸張阿大堅稱並無欠錢之事黄太守騐得張阿大受傷屬實丁阿二控欠無憑豈容逞兇判與帮凶之陳阿羊各責五十板○日昇洋廣貨舖夥粤人某甲稱前日有人來買銀表等件付我久大錢莊票洋六十元當向該莊照明無錯始給表與其人及届期往收該莊忽言僞票不付我謂前日照票何謂僞票該莊又言照過之票洋己經收去爲此投案呈票請追黄太守閱票之下卽行發還着再明白具禀候批核辦○鉛捕頭稱有西人坐余阿春金阿胖車輛不給車錢反遭毆打爲投捕房伸訴當查得該西人係德國人及訴之德國領事則言册上並無此人置諸不理故着余金二車夫投案控究哲總領事謂西人旣非德國人卽無領事經管應請貴分府差傳到案黄太守然之隨飭差捕傳該西人訂期於下禮拜二訊辦 
[法界公堂瑣案]  
　　英國人密四思美稱外舅法國人死後塟於八仙橋西坆上有十字架及花兩盆被管坆人偷賣送捕解案翁太守詰之解案人范得華據供冬天恐花凍壞東家囑我携放家中現己擺在政上太守請徐繙譯轉詢原告有是語否答稱果有是語但十字架不患凍壞如何携藏家内現己將管墳人辭歇不欲深究翁太守　將范得華申斥從寛釋放○吉祥街吉祥樓茶肆坐櫃人章新發偕堂倌泰阿才稱昨晚有五人欲令泡一盌茶答以不能彼等卽將茶套杯擲來致碎茶盌傷秦眼角當將擲杯者拉住餘俱逸去詰之解案人周阿寶稱茶盌係落地所碎並未擲伊太守謂此前曾犯事况秦阿才面有傷痕私是逞凶之據本應重辦姑從寛罰洋一元一半給秦養傷一半充公○捕房解拐妓打架之金三和尚并姚阿狗兩人請訊原告花烟舘傭婦朱王氏到案遞禀而淸烟間夥葉阿三手扶受傷人張長發投案翁太守閱禀上稱金爲陳卽詰金三和尚究竟何姓妓女德仙現在川沙何處答稱不知惟聞人言在川沙北門詰之姚阿狗供稱在城内天官牌坊做銅匠悮被拘來張長發稱姚阿狗是誤拘爲首打人者實名小野鷄用鐵尺打人伊等用紅布爲號藏在身畔翁太守以張長發現尚有傷着將姚阿狗開釋金三和尚管押先將該妓德仙追出再辦打架案 
[賑單更正]  
　　二月分揚鎭賑捐淸單漏算洋藥捐局募老順記錢六十千文六一合二七寶銀三十六兩六錢實在二月分共收洲賑二 
七寶銀六百八十九兩六錢一分八厘又東賑内求全子病愈十元漏書全字合并更正[  鎭電局同人拜啓]  
[收囘禦寒會棉衣]  
　　上年本局憑禦寒會禀代發出棉衣前後三百件現下天氣和暖上海絲業會館施少欽封翁深恐有人將該衣當 
押等情爲保全原衣起見因費盡苦心又由上海籌欵來局囑爲收回倘有將原衣送還本局者每衣一件給大錢四百文并給籌一根俟至十月中旬仍可持籌來局對號取衣該錢四百則不必繳還爲此於本月十八日起收至四月底爲止特白又批在本局西間壁均濟堂施宅代收再啓者上年在滬同人集餐代做棉衣會先將衣票填號寄到震澤託親友查訪貧士無衣禦寒者卽先送票該新棉衣三斤淨長二藍巿原布面子月白洋布夾裏新棉花三斤一件每件連工料自備合計洋九　做成後寄至江震絲捐局總辦翁憲憑禦寒會衣票到局見票照付今擬保全新棉衣起見冬令不必完錢照籌對號取給原衣一給錢目前稍可接濟以免典押二冬令仍可禦寒三諸善士免得冬令再籌一舉而三 
 
 

Page 4

 
 
益備焉若不給錢收　難免典押不如現在籌備半欵收回原衣或有破損收補一起曬燥捆包寄存典内代爲收藏用特登報奉聞是否有當質諸各處大善士之備送新棉衣者[  上海絲業會館主施少欽謹告]  
[絲業會館籌賑公所難述]  
　　浙江桐鄕縣徐名杳部郎偕令弟聽松司馬奉其母鍾太夫人命以山東順直春賑急迫籌募維艱今值六 
旬壽辰爾曹勿供壽星設筵爾觴　友中或賜隆儀概行辭謝宜移祝壽諸費助賑徐氏昆仲旣謹遵慈命親送英洋一百元來囑解災區賢母令子集於一門後　當無疆也○上海王裕隆米號主王依仁善士預移其亡室吳宜人周年追薦經懴資助賑又移其亡弟煥章周年經懴費兩共一百元送交敝會館囑將五十元解日東五十元解順直以助春賑所見獨得其大不特資冥福抑且積隂助也寖熾寖昌可代操劵 
[贈鄭孝廉晨仁兄並請珠和]  
　　湖海歸來結契深居然相賞託知音元龍豪氣時驚座司馬貧交慣典琴江上蓬飄欣識面室中蘭臭訂同心與君消遣棠　下樽酒頻呼暢客襟[  勾章惜花侍者弟錢葆靑鋆稿]  
[浙省撫縣抄]  
　　三月十五日新任廣東運司瑞進見卽辭赴任格忠額交卸紹郡兼發審差由紹來省禀到通判余紹僑禀知臬司委調辦中城保甲差禀見准補遂安 
縣唐濟禀謝飭知赴任禀見卽用縣成沐蔭禀見叩辭赴黄店厘局差署象山絲典史徐文魁禀謝委叩見坐補瑞安縣丞延秀禀銷京餉差叩見典史許　禀知藩司委署安吉縣典史叩謝○十六日通判余紹僑禀知本日交卸城門總查差接辦中城保甲差署景寧縣典史閻保泰銷錢塘稽查差禀謝委叩辭赴任 
[蘇省撫絲抄]  
　　十九日候補通刋程鈞禀知奉委奔牛厘局差縣丞彰邦猷禀知奉委閶胥門外水巡差從九龔應圖禀知奉委接辦閶胥門外二叚夏防差未入辜逢 
吉江北緝捕囘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
