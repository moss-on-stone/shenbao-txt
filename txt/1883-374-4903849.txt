# 1883 - 374 - 4903849

 

Page 1

 
 
[點石齋開印新書] [  點石齋主人啓]  
　　本齋開印新書列下直行中版康熙字典不日出書經籍纂詁年底告此發賣五經體註十二月初印成皇清經解明春出書文釁通考明年印出以上數種兹皆開印尚有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈速來預定此布 
[越南三宣提督劉誓師檄]  
　　嗚呼皇天無親明德是輔聖人有訓佳兵不祥我越南自白雉入貢以來知中國有聖人不敢自外托於帡幪覆幬之中者數千年於兹中國亦待之以誠撫之以惠愛如骨肉而親若家庭偶有外患内憂莫不煩天朝之綏靖越南臣民惟知有中國不知有他國故與各外國絶不相通蠢兹法夷逞其强悍恃其機械輒敢肆焉蠶食恣厥鯨吞毒比長蛇貪逾封豕旣竊踞夫西貢又潛窺夫東京外訐保護之名中懷叵測之志試思分疆畫界各有臣民各有政教何待越爼代謀是其　辭行詐包藏禍心可以不言而喻况自法兵東來之後攻城掠地荼毒越民越南之倉庫據爲巳有越南之關稅收爲私藏越南之城池遭其蟠踞越南之元氣被其剥喪招越南之叛民以添其翼隳越南之險阻以快其心種種狂悖之行神人之所共忿天地之所不容我越人凡有血氣莫不痛心疾首透爪裂眥願得食法人之肉寢法人之皮真有一夫大呼巿人皆左袒之勢永福以覊旅之身受國王恩遇資以土地授以甲兵其初一成一旅之衆得所藉手十年生聚十年教訓積數十年之心力有勁卒數萬人賴以保障東南用資　守三軍之士當知食毛踐土恩義並隆去順效逆殃咎立至越南雖褊小向爲中朝不侵不叛之臣今越有難中國必爲援助兹者愼撫唐中丞粤西撫徐中丞皆巳帶甲百萬分道出關天兵遥駐聲勢赫濯粤督張制軍粤東撫裕中丞亦皆部署周至轉應不窮近又　特簡彭宫保來粤督師以守爲戰韓范坐鎮西賊喪胆我軍有此奥援士氣定當益舊本提督不過中原一武夫流寓來越荷蒙國王恩禮有加重資委任當衆士亦屢蒙大患祿養有年三軍銘挾纊之恩多士戴如春之澤固宜激發忠義競作于城而况中朝大皇帝又特沛殊恩寄以重任本提督固責無旁貸爾衆士亦義不容辭當思受國王之恩養咸懷報主之忱荷中朝之化裁彌切尊王之義先登陷陣奮不顧身飢剥法夷之膚渴飲法夷之血滅此朝食所向無前法夷之機械適足自阱法夷之凶暴適足自戕前者法酋拿破侖第一頗善用兵其國人稱之天神擐甲執兵千人辟易彼恃其武勇横暴不巳卒爲英人所俘爲世大辱厥後拿破侖第三率乃祖之攸行志在開疆性喜用武横征暴歛戢怨小邦天怒人憤藴久必發爰假手普國殲厥巨魁燬其國都法人之氣爲之不揚歐西各國羞與爲伍似此亦可稍自歛跡矣而乃猶復怙惡不悛不敢吐氣於他邦轉欲逞志於我國我越南雖僻處海濵號稱積弱然師以曲直爲老壯兵以順逆爲勝負法兵雖强曾何足懼自法夷入宼狼奔豕突跋扈鴟張幾於目無越人本提督率爾有衆起而力爭一戰而遠威悅授首再戰而寳滑遁逃科烈不能逞其凶夏文不能施其計大旗所指蚩尤熸光長戈所揮淵日再起賊軍矢窮糧盡困守一隅以海防河内爲負喁之恃而我軍分道以擾之亟肆以疲之奇兵正兵互爲策應攻城攻野動合機宜南定驚草木之兵海東懍烽烟之警賊軍皆墨我武維揚法夷猶敢執迷不悟逼我順化蹙我都城乘我國之新喪利援兵之道遠遂乃抑勒新主强爲要盟夫要盟神弗之福盟可要亦可寒何足措意而法夷乃自爲得志益復驕横又敢窺我北寍侵我桑台中朝之大度則藐爲畏葸我軍之果毅則視若仇讐不恤衆口之交譏不顧天心之弗順國狗之瘈噬遍乎友邦巴蛇之吞肯遺夫象郡賊與我勢不兩立我與賊義不俱存今與爾有衆共伸天討各奮神威轉戰無前有進勿退得法夷首一級賞銀五十兩賊目倍之獲兵船一艘賞如其船之數燬鐵艦者倍之其有我國遊民爲法夷所羅致脅令當兵者倘能悔罪自拔悉子免究反戈攻後因而獲勝者仍論功行賞　問前愆惟法夷及其所部之黑夷則盡殺母赦必使東京之餘孽掃蕩無遺西貢之腥聞湔除淨盡上以副中朝倚𢌿之隆中以報國王休養之德下以舒越人怨毒之心成敗利鈍所不遑計爾衆士欲建不世之奇勳成不朽之偉業惟本提督馬首是瞻功多有厚賞不迪有顯戮爾衆士惟時懋哉檄到如律令 
　　昨有人自廣西來携此稿見示云自劉軍中抄得者披讀一過覺義正詞嚴慷慨激烈大有拔劍斫地焚香告天之槪足以驚風雨而泣鬼神合亟錄登以供衆覽惜原稿不具月日亦一憾事然玩文内遠威悅想卽李威利寳滑想卽波滑以時考之當在夏文辭職之後矣[  本館附識]  
[戰事續聞]  
　　廿四日本報載桑台失守一節係得諸西友所接越南電音語焉弗詳且無月日兹閱香港華字報據云二十一日南洋及吳淞兩輪船由海防抵港言法兵之進攻桑台者該船等日俟音問至十七日由海防啓掟之時尚未見有郵音想必信息不佳及將動輪時吳淞輪船始得信息言法軍於十四日整隊進攻桑台附近地方砲船亦於河面燃炮相助法軍營中有阿非利加兵及水師步兵等共一千八百人以爲前驅肉薄相逼彼此血戰是役計歴兩晝夜而桑台土壘遂爲法軍所據至十七日法軍仍在桑台外駐營翼日復奮勇前攻而敵軍槍砲雨下法軍死傷者二百餘人兵弁之死者十五名阿非利加兵兇悍敢戰冒險爭先故死者尤衆惟華軍之死傷者其數尚未詳悉法軍現巳進攻北寗勢甚危急幸黑旗兵多同心協力衆志成城刻下巳將法軍圍困令其不能逸出此信若確則法軍亦可危矣此維新報述西報最近之消息也中外新聞所述亦與相埒但云法員死者或云有十九人華兵及黑旗之死傷者與法軍彷彿然皆十七日以前之信也又接到河内西字信息則云法軍以此次桑台敗績恐黑旗乘勢逼攻河内故急於河内添築砲台數座以資守禦由是觀之則是法軍先勝而後敗矣 
 
 

Page 2

 
 
[法軍敗北]  
　　接閱香港各日報後正在疑惑間又接到西貢十八日郵信言法軍直趨桑台奮往無前銳氣正盛黑旗悉衆出禦槍砲齊施勢同風雨大有昆陽鏖戰屋瓦皆飛之象相持約兩晝夜法軍中阿非利加之黑兵奮不顧身先登陷陣搶有黑旗砲臺二座正欲乘勢攻入突被黑旗奮勇殺出刀矛並舉彈火紛飛勢如山崩潮湧法軍猝不及防以致望風奔潰黑旂逢人便砍法軍官弁被殺者十五名士卒千餘名云云按此信息則是法軍先勝後敗似非無因矣信乎軍情瞬息千雙其不可自恃也如是夫 
[法軍覆没傳言]  
　　正接西貢十八日信息之際又得本埠傳言云法人進攻桑台之兵中劉軍火攻之計竟至全軍覆没緣法軍旣得桑台正在部署進攻北甯而黑旗又猝起圍裹法軍亦繞出黑旗之背轉將黑旗困在垓心然究黑旗人多法軍人少層層包裹其中之黑旗與法軍皆腹背受敵但黑旗先於桑台預埋炸藥原俟法軍深入黑旂盡出然後藥發嗣是城内黑旂與法軍巳戰至北門口兩車行將退出斯時黑旗之統兵者深恐失此機會亦不暇他顧遂命舉火一時轟聲如雷烟鹿四塞玉石俱焚血肉横飛尸骸暴露計黑旗死者三千人劉永福之二子亦與斯難若法軍死者則有七八千人於是黑旗乘勢至河邊奪取法國兵船十一艘越南土船之爲法人所雇以載兵者七艘蓋兵船上各兵皆巳登陸惟餘舵師水手故黑旗可以唾手而得之也按此信言者鑿鑿然詢之西人則咸云不知如果屬實則法軍爲無人矣 
[思患預防]  
　　英都倫敦忌笠新報謂中朝駐英法欽使曾襲侯現因東京之事兩國將難永守和局而以兵戎相見若兵釁旣開法人必深忿恨移怒及於使臣故擬留其眷屬在英國科路士頓城小住俟來年察看情形然後再商行止盖法國各日報多言欽使駐劄其國每爲普國探聽消息又謂歛使並受英國重䚾充當司事人員法人之多疑如此安能久居而無意外哉宜曾侯之先事防範也說見循環報 
[元戎赴越]  
　　昨閱文匯西字報云法國新授將軍多禮現巳乘坐兵船遄赴越南以專責成而勵士氣云 
[製敬贈人]  
　　美國新聞紙云美國勃蘭忒機器廠近造新砲二尊係美前總統格蘭脫命造者現巳造成試放一分時可放五百零五響再快則一分時可放七百響計十三分零二十六杪時可放五千響實屬靈快之至聞以一尊贈日本以一尊贈中國云 
[朝鮮近聞]  
　　相國洪淳穆老成持重有古大臣風在廷諸臣多不容之今巳乞退優游林下以終餘年時人頗有甘棠之思○穆麟德奉李傅相命赴朝鮮充稅務司國壬愛其才授爲判書協辦外務衙門並經理關事宜倚之如左手右手穆甘亦盡心圖報廣招西才凡有一技一能而賦閒者樂爲羅致墓府薪水二三百金不等惟商務尚無起色不知來年爲何如耳○中國與朝鮮新定通商章程准在漢城一帶開設行棧而高人意頗不洽呶呶於商務委員之前欲攺前盟嗚呼盟其可攺也哉○金玉均素講時務國人目爲通材前赴東洋携數萬金以捕鯨魚爲名迄今半年一無所獲國人頗有怨言○錦陵尉仆永孝爲康穆王之壻將住室數百間售於東洋人爲使館得東錢若千兩國買賣房屋約所不禁惟與王宫密邇朝臣或恐東洋兵駐紥於此多於禁地不便然無有能阻之者○前由吳筱軒車門派袁司馬世凱代設親兵左右營今又加設前營以韓圭稷將之俱鄉兵也頗稱精壯而國王又欲添中後兩營合成親軍五營屢請於袁司馬因餉源不裕尚未舉辦也○朝鮮之有江華猶天津之有大沽小火輪由江華口可直抵王京楊花津前袁司馬曾立鎮撫營今赴江華一帶擇地駐紥以衛京圻盖恐法人不得志於安南將肆毒於朝鮮也前月曾有法國兵輪泊江華近處數日始去豈爲測量水道而來耶○朝鮮旣立親車鎮撫軍一切軍火無從購採近聞周玉山觀察爲之代購兵械派人教習並由吳軍問派袁司馬謝總戎指授機宜並建局一所約年内可以落成國王又命金允植朴定陽尹泰駿李祖淵等爲總　並聞穆麟德亦代購機器等物但甚小耳約明年可到如此講求武備朝鮮其庶有豸乎○近日傳聞大院君將回國一時衆論譁然出城遠避右紛紛不絶蓋恐復起兵戎也謡傳數十日人心始定 
[潯陽近聞]  
　　九江總鎮朱春山鎮戎於二十一日晉省謁見潘大中丞面商一切營務選鋒新勁兩營及文武各員均出大東門外恭　云○西門外大關至招商局碼頭一帶新江墈坍塌多處現在江水漸涸經英稅務司於九江茶商行内抽有厘頭招聚工匠民夫興工修築畚挶雲集日見其約閣閣而築槖槖也○陳宗師按臨各府屬認真取士江右士民無不加額每月出詩文各題發給各學由各學將文卷彚齊呈送評定甲乙發回以示鼓勵現在又劄飭各府縣學教官確查各諸生有嗜洋烟者傳到申斥報劣等語九江德化縣學附增廪中有著名吸芙蓉膏者數人業紅兩學出票催傳到案云○茂康錢店主張姓上年倒閉縱火潛逃縣羊緝拿至今無着現經張姓族人在吳城拿獲送案不期該犯畏法私自服毒十九日毒發斃於考棚頭門内云 
[温州近事]  
　　温郡地處海濵汊口紛歧近因海防多事各處險要必須派兵防守無如經費難籌是以仿照上年舊章招募水龍火兵以爲防勇有事則調往守禦無事則各安本業此亦一舉兩得之意也○十四日永嘉獄中死一命案兇犯遂請瑞安程邑尊於十五日來郡相驗委係患病身死騐後程邑尊卽上府銷差本欲卽日返署因張靜薌邑尊欵留一日是以尚未就道云○張靜薌邑尊擇於十五日巳時接印任事是日石邑尊遂將印信卷宗飭委陸捕廉送至謝池巷公舘差役營兵均各遵賀禮畢張邑尊卽叅謁道府兩憲儀仗之盛實爲歴任邑尊所未有也○蔴行門外茅竹班之朝榮於十四日將貼隣九歲女孩拐賣於七都福建船上嗣被女之父查獲於十六日將朝榮及同黨兩人送官張邑尊於十八日訊問當將朝榮笞責數百板枷號示衆餘人訊非同謀拐騙立卽保釋矣○燒臘焚香十二步摸緣等教均屬有千例禁近來温郡三角門外大南門外之漁佃及小南門外之吳橋咸有此等教堂男人不論老幼皆穿靑布外套大帽盤辫口中喃喃不知所誦何經女人無分尊卑均着藍布披風散髮靑鞋執香跪拜堂中設兩桌三座以白洋布畵五采披墊中座書天地君親師左書國泰民安右書風調雨順等字樣每逢聚會另女約有百餘人刻下吃齋之人愈聚愈多當道諸公其可不赶緊禁止耶○二十日温處道燾出東門查閱砲臺遂將所安之炮試放兩門無如該處砲臺過低未能命中及遠耳 
[上海邵觀察甄别龍門書院案]  
　　超等八名朱逢甲韓柳文張堅汪人驥陸琨朱昌鼎李廷楨沈祥龍特等十二名汪錫增李鍾珏瞿發吳嚴文藻趙履福艾承禧朱作霖夏如椿秦惪楙朱樹新黄晉臧毓麒○一等六十一名楊德鑅胡承晉楊德炳衛家鉁徐福璋姚文倬王豐鎬黄慈壽姚元鈺李鴻烺王仁業姜昌鼎陳玉祥王鳳儀沈祥鳳曹基鏡黄報庭章家祚尹熙棟蘇紹基錢國鑅秦賛堯龔源達項文瑞朱作梅朱樹滋臧道鳴袁康倪澐朱澄淦鄒宗勳蘇紹枘沈功章陳昌紳顧忠宣陳昌陛葛十濬沈光琮馮純壽鮑德麟朱詒泰陳昌熾黄錫恭潘兆容沈葵劉汝錫黄方鴻劉文濬李祖恩凌和鈞陳宗璠徐頌增陳增楙陸世淮夏元耀周汝翔沈芸黄吉士周桂芳王賡颺殳峻堯錄收投課十四名李世捷方文杰秦勳昌陳世垣朱炳麟李祖壽邵 
 
 

Page 3

 
 
昌鑑龔其鎬周行芳王汝舟錢桂馨顧惟清李寳阮唐日乾遺去十名顧應樞金忠雷徐琳王增禧陳敬銘唐樹滋許兆元童汝福劉至清崔文瀾 
[機器解滇]  
　　胡雲臺觀察卓杏村太守所辦雲南銅礦事務其開礦機器昨聞附北京輪船運往漢口再由漢口換船由川入滇前至東川開辦其機器大小約共六百餘件押運者爲周星伯别駕查雲南素爲産銅之地此番得機器開掘自當事半功倍行見該礦務蒸蒸日上矣 
[開徵例誌]  
　　本年冬漕經蘇藩憲札飭上海縣提前徵收是以黎邑尊卽擇於十二月初四日設櫃開徵並於南門内倉塲開倉斛收預傳地保諭話凡業户應完漕米務選乾圓潔淨白米親赴上兌以憑掣串安業云 
[險道難行]  
　　上海城外臨濠基地本來逼仄且有射利之徒在城脚下建屋收租居民往來更不便易而大東門外水關橋南首極窄處亦有屋三椽來往之路祗留三四尺闊行人小車南來北去往往有碰撞而跌落濠中者近日城濠新浚灘岸險峻過其地者尤有臨深履薄之懼平治道塗者盍於此加之意耶 
[流氓凶鬥]  
　　前日薄暮小東門外法租界有流氓多人不知如何起釁兩不相下竟至爭鬥西捕上前彈壓若軰竟敢毆捕西捕力不能敵大爲所窘後幸别捕趕到帮同拘獲滋事人由小東門捕房解歸大自鳴鐘管押諒於今日解訊也 
[覆審命案]  
　　前報列會審命案一節本由黎邑尊飭傳該船廠買辦顧蘭亭訂於昨午後再訊届時邑尊至公廨會同英國賈副領事與黄太守升堂該買辦顧蘭亭投案候示惟印度人南納生押在捕房由廠主保去經捕房傳知役質未到支更人張雨亭亦未到案屍兄楊寳和屍妻屍母等均投案求請伸寃見証人馬錦芳仍執如前邑尊隨問買辦顧蘭亭曰工人楊德茂是否竊鐵　被印度人獲住本縣騐明候間繩痕雖屬自縊惟先有繩穿髮辫該印人尚未承認而言獲楊時曾關照爾如果行竊被獲理合交捕或送公堂不應擅自用繩穿辫關閉空房當從直供明用繩穿辫關閉空房者究竟是誰答稱當日我有事出外並不在廠故不知竊鐵與否至何人擊楊如何身死均不知情邑尊謂爾雖推託不知然楊德茂旣死屍兄楊寳和協同地保將印人解縣會騐後爾當查問明白矣答稱查無實在情形不能妄言邑尊怒曰照爾所供揆度情形穿繩者當必是爾顧堅稱當日並不在廠邑尊又問地保陳洪昌爾曾查及否答稱該廠極大四面皆有圍墻閒人不能入内卽有内人出外向之議問亦不肯說明緣由邑尊隨商之賈君與太守限令買辦顧蘭亭地保陳洪昌查明行兇穿辫究係何人禀候再行訂期覆訊隨卽退堂 
[訂期會審]  
　　法公堂前有高姓呈控恒德昌紫草一案虧耗太甚案懸莫結内有股東周某據云早將股分拆出而高則從未與立拆據故禀由王司馬傳問周於前禮拜四請外國狀師以便辯駁因法總領事那君别有要公不及親臨會審故定於今日訊理王司馬傳高至案開導據高稱華人與華人涉訟並無牽涉洋人之事無庸請外國狀師王司馬因將情轉達領事不知今日如何研問也　 
[笞責太輕]  
　　林洪如至英公堂稱在虹口鄉間訓蒙二十三日夜七點半鐘時出外回家行過同仁書館突來十餘人爲首一人劈面打我一拳致我眼目昏花又被乂住頭頸不能呌喊旋卽摸我肚兠祗有散錢又將我皮馬褂剥下拖至河邊不知意欲何爲適遠處有燈火人聲伊等始釋手皮褂巳被攫去當卽報捕查獲五人認明面貌無錯爲此請追皮褂洪明甫高榮榮王阿三陳掌榮等同供我等皆業手藝在烟館吃烟聞林說被人剥去皮褂然我等並不滋事尚有一啞子作手勢大約言不與分據包探仇金水禀爲首剥衣之木生及阿裕巳被逃至浦東至現獲之五人據林言認明均在塲者惟伊等堅不承認另有擺桔子攤之余友田上堂稱木生阿裕及鄭明甫等皆是流氓前雙日木牛阿裕等到我攤上揀得福桔一只問價若干我答伊十六文伊還六文錢勿賣木生卽伸手取我頭戴之毡帽及我追趕時木生又將毡帽轉遞他人我向木生索還木生忽然作色謂我誣竊毡帽正爭論間鄭等皆至卽被拖至一小酒店令你東酒鈔錢六百文我因無錢卽將布馬褂質錢車鈔尚不肯休又拖我至别家酒店吃酒菜錢八百文又因無錢由該酒店中人同到我攤上約日付錢本不敢與較然捕房早己聞知傳我到堂申訴若軰實係拆稍之人拘案之五人均係同類平總巡亦深知若軰成羣結隊作不法之事命包探徐少亭禀明各情該包探遂禀稱若軰聚在三官堂設拳斱　詐鄉愚今獲案者皆是黨中人惟木生阿裕巳經逃避尚容緝拿黄太守商之賈融領事判鄭明甫等各責五十板林又請追皮褂太守謂俟獲木生阿裕再追此案情節較重卽俗所謂背娘舅也今旣獲案僅僅科資五十板何以警將來乎 
[傅提地保]  
　　包探曹錫榮解府候訊各情節經列報兹因府　協同縣差將提正地保石友祥到案石言經之副保潘松山早巳到松投案我係專辦錢糧不管刑名者故不肯去及被差等拖扭至老巡捕房由平總巡問明巳有副保投到未便扣石友祥去遂斥差役退出昨晨帶石至英公堂平總巡申訴前因并稱差役圖索使費等語石供與略同并稱曹錫榮一案皆由副保報案候訊今因解府命副保前往時巳用費洋四十元今府差同縣差前來欲提我去否則須給洋四百元等語黄太守謂爾旣爲地保如奉縣傳理合卽往石又稱刑名素不于我事刑名向歸副保太守斥退候示 
[英界公堂瑣案]  
　　前報打傷頸項一節昨由華捕禀稱糞頭梅阿五因與隣人袁茂高口角致被扣傷頭頸報捕拘袁送案梅則在仁潘醫院醫傷再遲一禮拜可以投案袁供無錫人擺熟山芋攤前因鄰人與挑糞人口角糞頭梅阿五以我毆其工人與我尋釁然我未毆伊亦未用繩扣頸黄太守飭將袁茂高押俟受傷之梅阿五投案再訊○葉新安稱在同仁書館執業被同事金東甫竊取皮馬褂質洋金則堅不承認黄太守飭將金東甫管押查明再訊在案昨據葉投案稱初將金交捕時巳認竊馬褂質在某押鋪及令往認金又抵賴今查得金曾還烏金牛洋一元適有該押舖之圖章到押舖詢問果有皮褂質洋八元確是我之原贓今烏亦投質原洋呈閱烏亦上堂供與　同金東甫仍不肯認太守問葉爾知金有薦保否金答稱有太守謂同事行竊未便吊贓飭金措辦銀洋贖皮褂否則向薦保理追○江北婦人唐氏稱持籃修補衣服藉以餬口前幾日與袁氏同行突被人攫去銀簪追趕未獲昨得路邊扭住交捕袁氏亦上堂供訴朱阿大堅不承認黄太守判朱枷七天以儆 
[蘇省撫轅抄]  
　　十二月二十五日通判劉度禀知辭奉糧道憲札委赴太鎮吳等處守提漕頂差候補縣姚錫爵禀知辭奉臬憲委松江上海緝捕差孫文俊禀辭奉委赴上海公幹華德森禀知奉糧道憲委赴武陽溧靖等處提漕項差准補城守中軍俻劉長春江寧人禀到並謝奉飭赴任巳於昨日接印未入薛邦棨禀辭奉委江北緝捕差○二十六日候補通判俞壽銘禀知奉委發審局差分發江蘇分缺先巡檢鄧寳仁安徽人由京騐看來省禀到 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
