# 1888 - 45 - 4905329

 

Page 1

 
 
[附送月份牌啓] [  申報館主人謹白]  
　　鶯啼燕語又報新年本館循例印成中西合璧月分牌眉目并然一覽無誤而四圍更雕鏤化樣精工細巧莫與比倫懸之座隅洵足賞心豁目定於本月十二日隨報分贈不取分文再此次月分牌除分贈閱報諸君外復多印若干以供取閱如不閱報紙專購此牌者每幅取工料錢十四文肅此預布 
[論中國人才輩出亟宜及時甄拔]  
　　中國自與泰西各國通商開埠以來咸知西學爲當今之要務留心時事者常慮無才可用因汲汲焉爲造就人才之策兾儲眞才以爲他日之用至於今已歴有年所人才之出於其間者曾不乏人而目今中國之人反以有才不用爲恨事起視人才其果多耶否耶以吾觀之才固不可謂不多用之之地亦不可謂不廣其病在才違其用用非其才此則仍是中國之積習所謂瞻徇情面犯此病者雖有眞才或多屈抑而不才之輩轉得于于而來矣間觀中國之人其所以習學西法者不一途有華人前曾出洋遄返之後别無就緒因而開西塾以授徒招徒或數人或數十人日間教一二點鐘晚間教一二點鐘每人每月修金不過二三元可謂廉矣其徒多係開蒙先授以軿法不必求其精也且入此塾者類多椎魯之子不過學成數句别禽話能識生意中西文數目可以爲生意酬應計卽已足矣此其中未必有美材也然而始基之立亦有淺深安知其善於始不能善於終乎此人才從出之一端也又有西人開學堂於中國以教授中國聰俊子弟者其功課較華師爲認眞其束修較中國爲稍厚此中所出不乏良材雖近來西師亦多有習於中國偷懶之法凡初學諸徒往往責之高足弟子不復親自講解其高是弟子出其所學以授童蒙固亦綽乎有餘然就教者則每無嚴憚之意師嚴然後道尊若徒不畏師其所學安能切實哉此亦其弊也然自有西師以來中國人之在洋行生理而居上等者亦多出於其門則又人才從出之一端也又有出洋學徒前時派員護送幼年子弟至泰西各國習學西法各就其質之所近分别就業數年之間學成者殊屬不少雖後以他事忽焉召之使回尙有未經卒業者說者或以爲此等學徒但習西人之性情而無補於中國之用處然觀昔年馬尾之役學徒中竟大有人在臨危不變開礮猛擊則可知此中未嘗無人特不能盡其用爲可惜耳此又人才從出之一端也又有船政局之前後學堂天津武備水師等學堂上海之廣方言館各處立法未必皆同而所以造就人才則一也其中有中西並教者有專教西學而無中學者有教之以粗者有教之以精者他處吾不敢知至於上海之廣方言館則耳目所及其中亦有素識之人見其濟濟英才殊可歆羡具擅天算者　測量推算精核無比其通化學者則格物致知確有至理至於重學光學與夫一切精妙之法莫不熟思而深究之若西文西語之粗淺祇足以供繙譯之用者直視爲不甚奇異此又人才從出之一端也而其總匯之所則在京師之同文館先時廣方言館之學生曾有貢入京都者授以出身儲以待用近年以來此舉久廢去年曾聞廣方言館之總辦已將館中學生之學業已成者開具考語送之京都計若干人而京中之主其事者遷延至一年之久迄未批示大約以近日人才過多無從安頓抑或以外間所具考語未必盡善以故遲遲不果行乎前者有友自都中來述及同文館之弊端以爲其中教法一切尙無大誤特患教習西人時虞掣肘而考試等第分派薪水則弊端百出凡有優俸美差大半爲旗人所占而漢人之得與者少豈漢人之學業果不如滿蒙諸人乎考其實則漢人之有用者多旗人之有用者少乃薪水則　漢人而上之差使則就漢人而奪之以故在館諸人莫不鬱鬱不得志此說也得之傳聞竊以爲主持此事者大都王公貴臣何至昧昧若是殆係此中不得志者之謗言亦未可知如果有此則中國雖從事於西學而仍未化其積習瞻徇情面而不顧大局重情而不重才爲私而不爲公如此而欲儲眞才以待用又安可得耶吾則以爲果有其事則主持者或先時不知近始知之卽當痛除積習力反前爲以期眞才之入我網羅將來得收大效如無其事則亦可以此言自警弗令人有所藉口苟能事事認眞悉心甄拔不徇情面卽不没眞才則此時中國之才已有取無禁而用不竭者矣如其不然則情重而才輕私全而公廢迨所用非人而後歎才之不足吾用嗚呼豈果人才之不足也與哉 
[皇州春色]  
　　李傅相將保定府寳直局所鑄制錢委員批解兩萬串於去臘十六日投解戶部三庫擋房令委員將錢暫堆於錢庫之旁派兵看守俟管庫大臣擬定兌收日期再行騐收○吏兵二部以各省來京引見之文武官員往往有失儀注者遂由戶部堂官會擬新章凡引見官員於引見之前一日各穿補褂花衣文職赴吏部武職赴兵部於堂官前演習禮節自臘月初一日爲始○南營官兵訪知崇文門外頭條胡同有某省委員夾帶私銅二千餘觔將該委員及銅解交該管衙門究辦○總管内務府大臣諭知包衣三旗滿洲旗鼓所屬佐領管領查明本管各戶所生子女自十三歲以上曾否預備選看逐一查明據實開報以備今春皇太后挑選宫女倘有扶同徇隠匿名不報除將該子女父兄懲辦外定將該佐領管領驍騎校從嚴叅辦本堂言出法隨决不寛貸○新疆巡撫劉毅齋爵帥以俄人於天山南北兩路貿易日旺綜計客歲出入貨價統新疆所屬烏魯木齊哈密阿克蘇喀什爾噶鎭西所屬州縣曁伊犁塔爾巴哈台古城等地方計銀二百萬兩有奇際此商務興旺卽宜會商試行徵課况新約訂巳數年原有商務興旺會商稅課之意載在其中擬在省垣設立總局其他各城另設分局以榷稅課奏請飭下總署就近與俄國駐京大臣商議應如何妥籌稅則及彼此應行遵守章程俾期商務益旺邦交益敦因此總署王大臣連日密籌辦法以便與俄欽使曾議一切○廂黄旗漢三等侍衛金鳳岐遞禀領侍衛内大臣願將所領春秋兩季俸銀捐輸四年以伸報効之忱可否援例開復四年期滿升補都司缺之處云云當奉惇禮二邸諭行知戶部查核俟部覆到再行酌核○總理上駟院師繼瞻少司馬諭知上駟院阿敦侍衛人員嗣後如遇皇上臨幸各處應行拉馬前引之阿敦侍衛務須擇派年力强壯差務嫻熟者因皇上乘馬或有快慢均應隨同　引一切尤當愼重故年壯差熟者方克勝此要差○廣儲司内銀庫收到長蘆鹽政委員交納内務府經費等銀四萬餘兩遂繕回批給發該委員收執以便回津銷差○總署各堂官偕同六部及理都二院各堂官往俄欽使署内拜賀俄國新年俄欽使欵以茶酒菓點倍形和洽 
 
 

Page 2

 
 
[捐輸不旺]  
　　京友云鄭工新例捐于去臘初二日上兌僅收錢八千餘千至初十日又應上兌無奈捐欵無幾是以未曾開庫大約歸併十六日一齊交納矣 
[津門紀勝]  
　　天津每屆隆冬棍徒多開設茶寮招集各　雜耍夜以繼日演唱淫詞敗俗傷風莫此爲甚其尤可惡者爲男落子大抵卽南省之花鼓戯也宜春園男落子名桂德者前爲馬兵苗七强逼幾至肇釁不意爭奇鬥勝者又有河東鹽坨雙廟街某茶寮向爲著名某甲所開近更花樣翻新除男落子外雜以女班演唱鬥毆之事且無日無之噫此風果何日可挽　○津郡侯家後靑樓林立無殊滬江之四馬路棋盤街輕薄少年欲於此處問津非得武陵漁人斷不能入桃花源裏某日之晚有三五人飲至酷　蹀躞　來途與某甲遇甲本蜂蝶使自言願爲之先導伊等逐去之迤邐行至九道灣胡同某姓家意欲扣扉而入某姓聞剥喙聲疑係戚友赶卽開門延接伊等魚貫而入高踞　上大聲　金香　來某姓知具悞認　風流藪澤擬有以辱之内有黠者見滿架圖書迥非勾攔氣象當卽揜飾其說謂敝同事被酒訪友誤登大雅之堂敬乞恕罪某姓固不覊之十聞其言近似有理亦卽不子深　惟諄諄囑以勿復仍蹈故轍而後縱之使去○混混亦曰混星子亦曰鍋匪卽南方靑皮光蛋之流亞也引類呼朋日以魚肉鄉民爲事北門西鍋夥大王二小王二兩人日率其黨土三王二數人按戶斂錢供其揮霍無厭之請居民皆不敢有異詞有李姓者作客他鄉王向其婦歛錢婦婉語俟男子歸里定當算結閱日李適言歸王赶卽坐索氣燄偪人李畏之祇得罄行囊以贈又北門外如意茶園向爲津人茗戰所日前新邀山東女伶登臺演唱突來王等十餘人將女伶搶去嗣經賄以津蚨四十翼始得釋回噫横行如此謂非地方之害歟 
[吳下叢談]  
　　上年姑蘇各業均無起色而以錢庄爲虧累尤多始有萬源恒通等錢店倒閉虧空庄欵數十萬金市面巳不勝其累及至年底則各處客帮亦復相繼倒帳各庄更不能支聞今年閶門外各錢業須收去大半此以見謀利之難○去歲十二月中旬得雪數寸嗣是卽陰雲四合凍日無光至二十八九　始放晴大除日又六出花飛竟日不止至晚詹　巳積素尺餘新正初二日滕六君興猶未己飛絮撒鹽騰空而下又約尺許平地巳雪深三尺矣元妙觀中向以正月爲生意大宗經此一番雨雪游人寥落若晨星小本營生者莫不咨嗟太息恨天公之不做美云 
[鷺島紀聞]  
　　廣東鹹水妹多居於鼓浪嶼去臘有某婦踽踽獨行被洋關水手調戲婦出惡聲水手等因此懐恨竟於次日將該婦住屋搗毁並搶物件而去婦至通商局禀控且請稅司將滋事人送案旋經稅關將人查出送交通商局訊辦○西人每喜跳舞爲樂去臘十九日在鼓浪嶼搭蓋彩篷舉行跳戯並設筵邀請提憲道憲並廈防分府唐司馬通商局員賴司馬往觀中西同樂於比可見○女擋子班每於客棧内結過客之歡闢尋芳之徑沈溺其中爲害不淺去冬經官派差至各客棧驅逐此令一下弱燕嬌鶯紛紛逃竄有暫借住屋以爲藏嬌之所者亦有搬赴石碼海澄漳州等以度歲者○厦門去年各項生理惟淡水茶棧虧折甚鉅計闔厦各茶棧虧本共約四十五六萬金其餘洋郊疋郊紙郊皆有折耗幸北郊牛莊烟臺上海等處稍　沾潤然亦不及從前十分之一 
[書院禀批]  
　　揚州安定書院每月初二官課向由運憲主政去冬有某明經等遞禀田都轉以每屆　期領卷收卷諸事紛繁請添派照料之人旋奉都轉批云據禀係爲愼重課事起見惟書院經費支絀異常膏火尙多積欠又無他欵可籌所有請添照料之處應從緩議繳 
[漢臯雜佩]  
　　漢口向多流痞成羣結黨作横於花街酒市中訛索錢文無惡不作卽有公正紳士禀請官憲拘拿而彼等皆能極务熬刑不稍屈撓四年前教匪事發官憲以遠賊必有近窩爲近窩者非流痞而誰於是四出查拿立卽站斃於是流痞遂稍稍歛迹不復如從前之肆意横行矣近則故態復萌仍以訛詐滋擾爲事經現任漢同知厲司馬訪獲四名立卽責懲復　以鐵鍊懸一極重之石墩俾日坐署邊往來行人皆見其面是誠法之最善者也或者此後痞風其稍殺乎○四鄉貧民麕集湖城一帶搭葢蓆棚棲止飢寒交迫苦不堪言歲杪有本處富紳及洋商之饒有貲財者沿棚發給錢文亦有發錢票衣票米炭票者武昌府曁漢陽之官憲則成丁人給百文幼孩减半云○去臘之杪福泰油行力不能支以致倒閉計共虧銀　萬餘兩○江寛輪船抵漢裝來開花彈及銅自來火等軍裝計二百零八件蓋由金陵運送四川交　仲帥騐收者也海關定例軍裝不入棧房總辦黄君因商之稅務司於次日黎明雇洋駁艘逐件裝　由小火輪船帶至漢陽江白沙洲停泊時則寒風料峭大霧迷天五更後水手等人入艙熟睡適有竊賊疑爲貨物入艙竊去七箱水手未及知迨駁船首領送旂燈至大聲呼曰物被竊矣水手倉猝驚醒徒喚奈何當卽飛禀局　次日黄君親赴漢陽縣面陳一切請爲緝追不知能弋獲否也○蔡甸鄉某甲在漢口營生其妻某氏略饒姿致生二女俱在髫齡氏獨處無郎情不能已遂與鄰人某乙有染久之醜聲四播漸爲甲所聞回家覘之則鶼鶼鰈鰈正當交頸于飛甲避去俟乙去後始入門擲錢十千與氏曰自今以後余不歸　但願你鴛鴦睡穏我某認蕭郎是路人也言畢拂袖出門不料去未浹旬病魔來擾萍飄絮泊倀倀無依不得巳折回故巢氏見甲病危　商之乙將甲致斃而埋其尸於屋後事爲甲姪某丙所聞立扭奸夫淫婦禀諸鍾邑尊一　而認現尙覊押獄中云 
[安慶近聞]  
　　甲乙兩武弁互相嘲謔以致鬥毆旁觀者爲之排難解紛而甲乙各逞雄强堅不鬆手致甲臉上帶有傷痕旣復各易衣冠禀請會辦保甲局安慶協劉軍門煥章判斷軍門赫然震怒責其鹵莽諭令暫回差次二弁遵諭唯唯而退○每屆年終各衙門均張燈結綵換貼春聮此事例由首縣承辦范映泉明府預于臘月中旬飭丁至各署辦理○皖北各府縣毗連汴兴自遭黄水之灾小民蕩析離居死亡相繼邇有鳳陽女子就食來皖或一二人或三四人蹀躞於閙熱街頭歌唱淫詞以博餬口第其淫調實傷風俗人心留心緝捕者亦將驅之出境否也○太平局每屆臘尾春頭散放榖米一次近逢歲歉災民愈聚愈多局董見其不敷散給迄未舉行若輩扶老携幼約數百人蟻聚局之内外聲言一日無米一日不歸局董無法處之遂照常减半給發其中尙有喃喃怨詈謂其刻剥窮民者可見善門難開無怪人之心如鐵石也 
[嘉興紀事]  
　　前報刑部主事楊君之事經大憲札飭赴省理處主事遂於數日前赴省秀水縣朱邑尊隨雇坐小火輪馳省垣禀見各憲○有馬二百餘匹由蘇州塘來禾道經塘灣街驅之太急以致踏毁沿街所設小攤該馬旋從杭州塘而去 
[山樵話]  
　　寍波來信云積雨經旬幾疑天漏至去臘二十五日清晨始開霽色二十九日下午又陰雲冪　細雨溟濛除日雨更連綿雜以冰　其聲淅淅徹夜不休元旦至初五無日不雨初六雨始止但願碧翁翁及早放晴否則恐春花有碍也○傳聞鄞縣徐大令祥　與慈溪縣趙舜臣邑尊有對調之說然尙未見明文也○去臘各店帳目所收得者不及十分之五且多遠期洋　其付現錢者每串必攙搭砂錢諺云放債容易收債難於此可見矣○天寍寺粥廠於去臘二十五日至除日易粥以米大口每日一升小口减半 
[索倆受累]  
　　金陵市面之壞已非一日獨兌錢一業無故而開者固多而無故自歇者亦不少刻下年關一到其追逋之猛戾不但弟可紾兄之臂而且子可証父之羊靑天白日殺人而不以戈矛者正屬此輩聞城南有某鋪夥逼人太甚人猝無以自解急而投繯夥方倚几廳事前傲舉聛睨大有不斬樓蘭誓不歸之氣槪不知其變已中起也見婦從内舉手招之遽趨入駭絶欲遁婦卽前揪其辮髮曰吾夫所以如此者正由爾催命鬼之迫促耳然吾死者以紙　爲金銀此物當不難致可速從吾夫於地下收此阿堵婦一手繞夥辮於柱一手卽持索套夥頸時隣人聞聲畢集早將婦夫救下乃勸婦且緩圖婦乃指夥駡曰吾家自與爾店往還正如游魚吞鈎進退不由自主遂致　業今我巳一貧如洗而又見逼 
 
 

Page 3

 
 
於避債無臺子試思此蛈一母已得幾子猶自不足必使人無顔面見江東父老而後巳可見有錢者生無錢者死今吾夫婦旣不免於一死爾亦休想生還因舉索又勒夥頸夥窘甚探腰中尙有洋十許元卽浼隣右之似曾相識者爲之轉圜願贖冐失之愆婦持不可曰今日旣狹路相逢何忍享漁翁之利只合以一命換一命耳夥又長跪階下指天日爲矢曰後敢入此門者折其足衆憐其前倨而後恭共勸婦釋之去又一小家婦聽人言買小票可發大財因密假印子錢印子錢者統計本息若干分而析之每日約收錢若干文　至某日爲畢收者則於日上蓋以印子不收則否由是得名此非無賴不爲者也該婦不知小票本無是物徒認某信局之門面煥新策肥衣輕遂疑與此大財東做這小勾當應不至欺我脂粉詎數月以來竟如水底撈月偶爾到該信局之門持票問消息何如則又相視而笑婦計前後所費非典簪質珥不足以彌縫印子然新年失此耀首物事有問者將何　以對展轉思維悔恨無及上月因被逼不過遂失身不料此人出入無度前日爲鄰家子所見婦急　烟刻聞婦母家尙追究致死之由正未知如何了結也 
[鄂省官報]  
　　繙譯官筆帖式榮興奉糧道委解荆州滿營米折餉銀禀知候補縣丞黄新鍔奉武昌府委隨同江夏縣督率各鄉保甲各紳士辦理振務候補巡檢鄧顯彰奉臬憲委帮辦蛇山巡卡差候補未入流陳元弼奉委調查崇文七鋪差並銷查平湖門差藩憲牌示通山縣典史員缺飭准補之范大瀛赴任候補縣朱世守陳延益教習知縣李紹閔俱對本委辦水口厘金分局候補巡檢陳建寅禀辭回任藩憲牌示長樂縣丞員缺詳請以海防試用縣丞章冕咨署榖城張家集巡檢員缺飭本任之王繼周回任十二月十四日候補州英勳奉藩臬兩憲委赴武昌府讞局額外學習本任恩施縣劉鑑奉藩臬兩憲委赴武昌府讞局帮審案件俱赴兩院禀知候補縣兪肇泰奉武昌府委巡查江面赴兩院禀辭藩轅牌示漢陽縣蔡　司巡檢員缺詳請以海防新班卽用巡檢陳森咨補十八日藩轅牌示江陵縣沙市巡檢員缺飭准補之符秉忠赴任 
[袁江官報]  
　　委署海州營守備方寶怡於十二月十八日自省垣來浦謁見漕憲二十一日卽赴新任委署運河同知萬靑選委署清河典史謝邦楨均於初八日接印候選知府陳汝恒於十七日自京口採買衍聖公府木植回山東過浦候補外委陳汝榮奉保甲總局委代理北岸西土圩門稽查候補知縣常英奉漕憲委辦理靑口厘捐 
[邗江官報]  
　　十二月二十一日通判晏司馬蔚琦銷京餉差二十二日孫大令德華由河工來二十三日何分轉浩辭赴淮北查壩價差日十四日東臺黄大令承喧泰州陸刺史元鼎均到揚公幹二十五日吳鹺尹驥委解南京餉 
[江西官報]  
　　候補同知唐繼周委解第十批漕折進京翰林院檢討程兆鵬回吉安張步雲禀知聞訃丁母憂王愼猷解甘肅餉銀回省建昌府經歴章作霖據報病故以分先縣丞宋英署理通判賀運隆知縣何紹琛俱解九江關餉爲河工經費往河南分發知州洪籛生繳照浙江歸安人寍都州彭芝撤任察看以候補直隸州施保修酌委署理上猶縣黄維翰患病開缺以候補縣范羲馭署理 
[粤東官報]  
　　十二月十三日補用縣陳禹年禀知委赴南韶連道差遣補用典史趙祥恩禀知委新塘厘廠差新選德慶州楊文駿禀到京來十四日補　州吏目曹鳴峝禀知委查老城八段保甲補用縣丞兪澍禀知委後瀝厘廠差補用縣李　門禀知厘局派往香港公幹選用府蔡錫勇禀知赴香港還洋欵十五日補用縣雷震瀛禀知由廣西提解軍伙回省補用縣丞石朝綱禀知修理黄埔船澳工竣候補鹽知事孫均禀知委白沙厪廠差候補縣鄧清圻禀知委讞局審案十六日補用鹽大使岳祥禀謝留辦金鰲厘務從九品杜思聰禀知委催韶屬當餉候補同知成瑤通判劉振先俱禀謝超委補用縣李長齡禀知赴順德縣勸捐補用通判程慶祺禀到京來十七日補用鹽大使石成庚禀知委赴潮橋差遣從九品蔡峋禀謝記功二次藩憲牌示番禺鹿步司缺委試用巡檢張恩麟署澄海樟林司陳沅之飭回本任羅定州吏目缺委試用典史陶念杲署理 
[譯東報紀泰西近事]  
　　西報云法都巴黎斯擬造一鐵塔高一千尺以誇耀於天下不知能竣工歟抑半塗而廢歟目下尙難臆斷也○正月廿一號倫敦來電云俄軍前已屯集奥國境上刻尙添兵前往又云意大利國遣步兵赴沙壞地方又廿四號來電云奥國境上正在備軍適遇大雪而中止又二十號來電云奥國首相欺司禮言俄皇言語平和然頗不足深信我國宜爲豫防之策守禦國境因陳至要防法數條又二月二號來電云法國政府現在速西路港準備鐵甲及巡洋各船不知派往何處 
[扶桑晴旭]  
　　日本長崎來信云日廷自放逐舊自由黨之議起東京及横濱凡該黨駐足之所日被巡查搜索拘拏人心爲之搖動識者謂政府欲治亂正所以肇亂月來東京第一國官銀行銀價驟漲且更有收無付外面銀根爲此吃緊想此事尙未敉平也○西歴二月一號午後六點鐘時東京發電伊藤總理大臣免兼臨時外務大臣之任所有外務事宜命伯爵大隈君專辦○上月二十七號東京電致警察署略謂奉有密諭著拘井上角五郎須從三田家宅内嚴行搜索查井上角五郎人本詭譎夙爲朝鮮聘用當金玉均作亂時日韓搆釁後仍言歸於好暗中井上之力爲頗多其後朝王令往美國某州開設居留地井上遂渡海至彼購得地若干畝令小作人等移住頃始回國不知何故突受拘拏也○日本與暹　商議通商條約巳錄報章西歴正月二十三日十二點鐘時暹邏使臣詣外務省日皇命伊藤博文爲全權大臣將批准條約兩相交換各叙修好之詞有頃散去是日日政府將通商條約布告各處聞尙欲續籌兩國互設公使領事之事云○日本北國岩手縣西和賀郡湯田村有地名無地内澤東西兩邊積雪高若山陵中間但存尺許之路本月二號午後二點鐘時有秋山縣人六名由湯田村小繁澤起程取道雪高之處更有岩手縣人廿八名由杉名　屑擔雜物欲至川尻驛是驛距無地内澤一里許行至中途與六人相值積雪突然倒下無異山崩將衆人淹没惟六人仆在雪稀之處得慶生還餘皆立時斃命 
[觀察啓行]  
　　前報列海關道龔觀察將赴蘇賀年英會審員蔡二源太守亦擬隨去云云兹悉觀察已雇官舫用小火船拖帶往蘇太守因公廨公事紛繁不克分身尙須緩日赴蘇也 
[會館演劇]  
　　英租界盆湯弄之絲業會館昨雇京班演劇酬神諸董事衣冠楚楚皆往拈香觀劇者殊形熱閙該會館係在新巡捕房之内派有巡捕彈壓殊爲週到故人多而不致擁擠也 
[蟻媒鹵莽]  
　　杜橋鎭某氏婦因良人旣嗜烟霞復好牧猪奴戲是以家道凌夷甚致饔飱不給不得已於客臘投該處田舍翁謝姓家爲傭今正初四日有不識姓名之甲乙丙三人踵謝姓之門喚某氏出貿然曰爾欲琵琶别抱我等業已爲爾覓得佳婿未知爾意云何某氏聞言羞忿交并大駡何物棍徒欲賣我耶甲等稱爾自巳囑人轉托我等何遽反臉彼此爭閙間謝聞而大怒卽喚地保欲將三人扭縣請辦旋經地保令甲乙丙向某氏婦陪禮事始寢息 
[上海縣署瑣事]  
　　虹口剃髮匠傅增壽命案經上海縣裴邑尊親臨相騐云云巳詳前報前日屍妻謝氏偕抱呈王掌英投案叩求撫卹邑尊集訊之下謝氏訴稱小婦人倚丈夫薙髮度日今忽無端跌斃叩求大老爺恩賜矜憐王所供略同張阿榮曹三子周阿四同供新歲賭錢口角傅來理勸旋卽回家跌傷斃命實與小的等無十閔協春稱小的向開棉花店當日賭錢小的並不與聞惟張將曹毆擊一下以致爭閙不止邑尊謂因賭肇釁殊　可惡判張周曹各笞八十板張復枷號一月周枷號五天曹閔一併開釋屍妻賞給撫恤錢五千文着具領狀○去年周懐林 
 
 

Page 4

 
 
控張菊秋佔去地基向之論說被張之輿夫陳祥山毆傷兹悉此案經人理勸明白所佔之地張償周洋五十元陳卽停歇是以周於昨日投縣求銷矣 
[英界公堂瑣案]  
　　陸長春稱開小客庽有莊三元來住乘間竊去女皮袄報捕拘莊贓未起到莊三元供認竊衣持往押　質洋時突來無賴二人將我扭打且奪衣去蔡太守判將莊笞責二百板再飭包探查贓○薛友金稱開裁縫店有主顧交下攺做之皮馬褂一件被我夥劉金榮竊去押洋六元報捕拘劉吊贓送案劉金榮供因急需暫將皮褂質洋今願措洋歸還押鋪夥請追押本蔡太守謂此係雇夥犯竊未便吊贓着薛友金先繳洋三元給償押本始准領贓再將劉金榮押繳洋六元○包探王阿二稱西人良而報稱有洋酒九瓶被其侍者陳阿高將洋酒五瓶值洋六元者賣與開合豐店之張寳生祇得洋一元五角張明知來歴不明貪利收買竊贓請辦以儆西人良而申訴前情并稱侍者陳阿高素尙安分今不知如何犯竊求恩免辦張寶生供收買陳阿高之酒五瓶不知價值幾何出洋一元五角陳巳允從更不知是竊贓捕頭禀張慣收西商失贓請重罰以儆將來蔡太守隨判罰張洋五十元陳姑念年輕初犯且由其洋東求免科罪姑准從寛開釋以後再犯定于重處起案之酒交良而領去○裴本善稱開小客寓有王春山來借宿乘間竊去大錢五百文當卽追獲人贓交捕王春山供山東鄆城縣人前在臺灣當勇此次　營流落在滬竊錢原是不合蔡太守飭將王押候備文移送上海縣遞解回籍錢交裴領○包探王阿二稱據鍾阿有投捕房稱被梁阿祥持刀戳傷當經捕頭騐傷屬實立卽送交醫院醫傷一面拘梁解案受傷人現在醫院不能投質惟查得伊等係因賭起釁梁阿祥稱不敢持刀行兇蔡太守隨飭將梁阿祥押候受傷鍾阿有到質訊辦○張文巢稱在長安里客棧爲司帳昨夜有某甲在棧請年酒另有乙丙二人作不速之客因猜拳起見遂致毁碎茶碗二隻值錢四百文我等再四解勸乙丙至門口尙不肯休巡街捕喝阻又與捕爭論致被將乙丙拘案乙供現在書局因新年無事暫居該棧昨夜有友人某丁招我與丙同飲醉後肇釁丙供與乙同蔡太守謂旣因醉　滋事着先賠償碎碗錢四百文再向甲服禮了事 
[法捕房瑣事]  
　　某甲住於城中習玉器業不知爲何被乙丙兩人將衣剝去以致不能回家就客寓住宿一宵昨日鳴捕將乙丙等拘進捕房經備捕頭研詰甲伸訴情由捕頭以甲所言不實不盡其中諒有别情惟乙丙等剝人衣服近於拆梢着暫押候訊○新正五日已過一切賭博仍由捕房查禁前晚法捕在城河浜楊樹　見某姓家小賭當卽拘到兩人送入捕房昨晨經備捕頭詰問以事甚細微且在新正從寛開釋 
[上海陳家木橋電報總局豫皖賑處接任畹香先生皖北來信]  
　　杏蓀竹坪少欽蕃甫秋坪心如蓮珊綏之仁兄大人閣下前月下旬由　復上一書計邀靑睞昨接省局信知又蒙籌撥二萬金前來仰見諸君子斯民巳任竭力維持絶無畛域之分其有造于皖疆實非淺鮮廉佩兩　數月於兹實心任事餐風宿露艱苦備嘗而蚩氓無知一味貪得每於散放賑銀之時動輙恃衆喧混皆能矜諒苦情始終善處尤足令人心折　現在業將上游各屬勘有大致計年内有義賑相濟民力可以勉支及春則官賑糧錢已集亦可接續散放惟下游各災　尙未勘實故於日前由水路東下先赴壽州鳳台察看再至懐鳳藉與地方文武當地士紳面商一切計回頴當在年底再止在封發問由潁局送到十一月廿六日七號示言又悉一一新棉衣五千一百件已由省派員起解取道六安再由水路運壽計封印前可解到漢口救生局棉衣想可一同附解俟到時卽當分撥以副仁人之意餘俟續布敬　德安祇賀年禧愚小弟任蘭生頓首 
[吾吳小金寳鏡中花史題其名曰徐介玉梨園之名子弟也工詞曲嗜翰墨喜與文士親舉止態度無塵俗氣非風雅士不足以賞識介玉之幽閑然亦非介玉之幽閒不足以近風雅士也去冬應新丹桂園之聘時與海上名流相往還日前見諸鏡中花史齋中殷殷索詩余不能却因見壁上懸有花間按拍圖一幅遂拈二十八字題之卽以贈介玉詞友並博鏡中花史一粲]  
　　唱到伊凉幽恨多紅牙板裏笛聲和少年窈窕君前舞君謂鏡中花史也宋白苧歌少年窈窕舞君前容華艶艶將欲然疑是南朝白苧歌丁亥殘臘水鏡散仙三三漫稿 
[元夕賞雪感賦四律錄奉昕伯桂笙兩先生並乞諸大詞宗鑒政]  
　　十二鐘鳴今歲闌天鷄高唱舞靑鸞雪花六出豐年瑞詩草雙箋至寳丹别洎暗垂銀蠟燼凍雲陰偪玉　寒屠蘇且醉鄰家釀緑韭紅椒强自歡蜀山歸夢遶桑麻旣别何須苦憶家天外電絲飛錦字江南霜氣鍊梅花玉樓紅杏人呼酒金鑄黄柑　餉茶昨夜東風今日雪輪蹄趨附阿香車互市繁華蜃霧空太平樓閣牡丹紅逋逃酒債　酟賤浪擲花錢掘剽雄白墮可賒偏量淺黑貂雖敝幸毛豐過來三　春波緑腸斷吳淞一笛風頻年坷坎又番新坐待春還芍藥津半剪臘梅三尺雪數聲爆竹一壺春大江蘆岸呼窮士小像檀龕現美人逐漸懴除恩怨感珠璫顦悴總傷神[  之谿居士蔣肇齡初稿]  
[上海四馬路文報局内協賑經收賑捐十月下旬清單]  
　　廿八日嘉興洋煤鐵公所交來有心無力人募鐘鼎盛謝鼎盛鍾鼎興和豐大興順乾昌六戶各三百吳文壎二百實收洋二元○廣東電局交來周少逸先生募江夏堂黄五元梅溪生萱壽室二戶各三元衍緒堂　善子二戶各二元嘉應廖光輝銀一兩以上共收實收洋十六元四角○本日共收東賑洋十八元小洋四角○○又收南捐本埠對思九翁交來江西彭公舘募無懷氏悟眞子空子志誠子存誠子知足齋六戶各一元○東山翁舜　募心餘氏對務仁舜記三戶各一元陸世睦楊順興熊長庚鍾如奎康何虎許堂全許富金七戶各二角實收洋四元錢四百○本埠張雪棠翁送對蘭階令郎湯餅會洋一元○太倉錢培之翁洋一元○常熟濟誠與募節省席費三元太原氏一元○全泰盛信局交來廬外府城無名氏本洋一元錢二千八百○嘉興申昌書室交來二宜書屋一元○松江萬華號交來金伯芑翁六元又募顧碧梧來鳳二戶各六角徐愚谷顧仿漁季平愛古四戶各五角華芝田四角燮祥麟祉靜憩四戶各二角○皖省森昌信局募不書名一員○蕪湖雀同茂來無名氏等本洋三員英洋三員○本日共收河南捐英洋三十一元本洋三十一元本洋四　錢三千二百小洋四角 
[上海陳家木橋電總局豫賑處經收金陵恊賑公所第六批賑欵細數]  
　　長樂齊英十元翟儒珍錢一千文三槐堂二百文潘蔣先生益泰共英二元錢五百文有心無人力　病愈英兩元張永貞堂鮑繩武共兩元曹雲廷錢五百文吳敦本堂英五元李記英一元清獨堂求弟病速愈英十元皖合隠名氏英十元環峰隠名氏英五元無名氏英一元楊公舘三兀鼎泰春一元有名氏十元錢一千求吉平安英一元德新堂兩元王光發五元張長興兩元姜意誠一元江寗隠名氏十元錢一千三十又無名氏一元錢七百文李記錢五百文見摺勉力子修本爲父完願共五兀李明慧四員高清修一元陶進賢四元友恭堂四員以上共寶收洋一百另二元錢五千四百三十文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年十二月十九日京報全錄]  
　　宫門抄○諭旨十二道錄前○粤督張奏爲粤海關籌解銀兩委員起程日期片○又奏爲鹽課奉撥京餉銀兩解京片○又奏爲從九革職提案審辦片○陜督譚奏爲援案請留筆帖式摺○又奏爲請補水師叅將員缺摺○又奏爲遴員請補水師遊擊摺十二月十九日吏部翰林院值日○清安假滿請安○記名副都統土寬謝恩○壽蔭等謝保奬恩○良伯慶福各請假十日○敬信請假五日○孫毓汶續假五日○召見軍機文秀壽蔭錢桂森李文田○皇上明日辦事用膳召見後出神武門西安門至醇親王府看視畢仍由舊路還宫○○兩廣總督臣張之洞廣東巡撫臣吳大澂粤海關監督臣長有跪奏爲奏報粤海關籌解第三批京官津貼攺爲加復俸餉等欵銀兩委員起程日期仰祈聖鑒事竊照光緒九年五月間接准戶部咨奏加京官津貼每年粤海關應解銀四萬兩自光緒九年爲始以後按年額解准戶部咨此項津貼攺爲加復俸餉及各關應解抵閩京餉攺爲加放俸餉案内粤海關四成洋稅每結提銀六千兩又内務府廣儲司公用每年額撥粤海關稅銀三十萬兩例分四季起解以上各欵銀兩均應赶緊籌解以濟要需查粤海關節次起解　庫各欵銀兩向由　商先行借墊勢難起解現銀光緒十年四月間奏准仍交商匯兌在案兹光緒十三年分第三批京官津貼攺爲加復俸餉等欵銀兩經向西商志成信協放乾銀號借銀九萬四千六百兩先行墊　隨後由稅收歸還以資周轉飭據廣東布政使高崇基遴委候補鹽知毓幹試用巡檢文煥領解光緒十三年分第三批光緒十一年分加復俸餉銀一萬兩又部撥加放俸餉銀六千兩又光緒十三年分秋季廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共銀九萬四千六百兩飭令該委員等領齎匯單文批於光緒十三年十月初四日起程附搭輪船由海道進京前赴戶部内務府分别交納以期妥　除分咨　照兌收外臣等謹合詞恭摺具陳伏乞皇太后皇上聖鑒謹奏奉硃批該衙門道欽此○○張之洞等片再廣東鹽課光緒十三年奉撥京餉銀二十萬兩内務府經費銀五萬兩先後三批巳解京餉銀一十五萬兩内務府經費銀四萬兩向未解京餉銀五萬兩内務府經費銀一萬兩兹據兩廣鹽運使英啓全數籌足作爲第四批詳委候補布經歴文海候補鹽巡檢杜炳坤領匯進京　納業經奏報在案委員向未起程適准戶部來電九月二十四日奏奉旨將各省關本年欠解部　依數攺　河南河　應用等因兹據該連司英啓詳稱應解本年第四批京餉銀五萬兩截留攺解河南河工自應　法妥　以免疏虞　經發交商號百川通元豐玖蔚泰厚新泰厚日昇昌等於十月十三匯至天津由北洋大臣李鴻章轉解河南河工應用其第四批京餉項卜應隨解一五加十飯食銀一十五百兩曁内務府經費銀一萬兩平餘抬費等銀三百三十兩共銀一萬一千八百三十兩　照交商號日昇昌元豐玖飭委候補布經歴文海領齎匯單文批攺于本年十月初六日起程附輪進京分别投納所有本年奉撥廣東鹽課京餉銀二十萬兩内務府經費銀五萬兩均已照　解清等情具詳請奏前來臣等覆核無異除分咨外謹合詞附片陳明伏乞聖鑒謹奏奉硃批該衙門知道欽此○○張之洞等片再指捐廣東試用從九品鄭瑞璠前經緝務局派令管帶勇丁杳緝盜匪兹訪　鄭瑞璠曁廣東試用從九品王壽齡　設拖船有藉端誣良勒詐得贓情事實屬藐法妄爲亟應澈查究辦據廣東布政使高崇基按察使王毓藻　同　務局轉據廣州府知府孫楫其詳前來臣等覆查　異相應請旨將捐納指省廣東試用從九品鄭瑞璠廣東試用從九品　壽齡一併先行革職發交廣州府提案嚴行審辦以肅法紀謹附片具奏伏乞聖鑒謹奏奉硃批鄭瑞璠王壽齡均着先行革職提案審辦該部知道欽此○○頭品頂戴陜甘總督臣譚鍾麟跪奏爲年滿筆帖式堪　地方之選援案奏　　摺祈仰聖鑒事竊查定例各省督撫衙門筆帖式六年期滿如有才具優長堪膺地方之選者該督撫出具考語奏請　部引見候錄用等語兹查臣衙門筆帖式慶昌滿洲正紅旗人由官學生考取繙譯候選補工部筆帖式光緒五年京察一等七年九月初日考試揀選初六日奉旨陜甘總督衙門筆帖式着慶昌補授欽此八年二月領照出京五月初一日到任連閏扣至十四年三月初一日六年期滿業經咨部開缺在案應　更替之員來甘卽行給咨回京臣查慶昌年力富强才具明敏在甘六年平日留心吏治於地方情形亦甚熟悉可否仰懇恩施俟該員外見後仍回甘肅補用俾資熟手之處出自聖裁理合恭摺具陳伏乞皇太后皇上聖鑒訓示謹奏奉硃批着照所請史部知道欽此○○頭品頂戴降四級留任閩浙總督兼管福建巡撫事臣楊昌濬跪奏爲外海水師叅將員缺繁要遴員請補以重職守恭摺仲祈聖鑒事竊浙江玉環營叅將張希順因人地不宜開缺另補所遺叅將前准部咨係外海水師題補第一輪第五缺輪用儘先人員浙省現無水師儘先叅將及揀發人員應以應升人員抵補當經奏請以儘先副將浙江提標左營遊擊陳旭升補到部復查上次浙江鎭海營叅將缺出係外海水師題補第一輪第四缺輪用儘先人員當因浙省無外海水師儘先叅將及揀發人員一併過班以第九缺應升人員抵補在案此次玉環營叅將員缺應作爲第二輪第一缺輪用儘先查浙省現無水帥儘先叅將及預保揀發人員仍作爲第二輪第九缺以應升人員抵補今請以儘先副將浙江提標左營遊擊陳旭升補查該員陳旭丁父憂服滿日期係在是缺叅將出缺之後所請升補應毋庸　仍令另揀合例應　人員請補等因伏查　缺叅將照部定輪補章程係用儘先人員如儘先及預保無人應以揀發人員請補揀發班如再無人方以應升班抵補浙省現在尙有應歸揀發班次之續保補用叅將陳友定一員自應照章以儘先揀發班人員抵補玉環孤懸海島近接閩洋爲温台　中之地督率巡防均關緊要必須諳練水師熟習洋面情形之員方足藉資整飭查閩浙補用水帥叅將調補浙江海門鎭左營遊擊陳　定年四十九歲浙江定海廳人由水勇隨軍剿匪著績遞保遊擊請補浙江定海鎭標中營遊擊由部議覆光緒十一年八月二十八日奉旨准補嗣復題准與海門鎭標左營遊擊郁文勝互相調補前於委辦電線差務出力保以叅將仍留閩浙水帥補用由部核議攺爲俟補遊擊後以叅將仍留閩浙補用是年十二月二十五日奉旨依議欽此巳經造送續保升階履歴咨行註册在案該員歴練風濤頗有胆略鎗砲亦嫻歴委管帶伏波輪船署理乍浦恊副將篆務措置均極裕如於該處情形亦爲熟悉以之補授斯缺洵堪勝任核與輪補例章相符合無仰懇天恩俯念外海水帥叅將員缺緊要准以該員陳友定補授浙江玉環營叅將於營務洋防均有裨益如蒙兪允俟部覆到日給咨送部引見叅候欽定除飭取履歴另行咨部外謹會同浙江巡撫臣衛榮光浙江提督臣歐陽利見合詞恭摺具陳伏乞皇太后皇上　鑒飭部議覆施行謹奏奉原批兵部議奏欽此○○頭品頂戴降四級留任閩浙總督兼管福建巡撫事臣楊昌濬跪奏爲外海水帥遊擊員缺緊要遴員請補以重職守恭摺仰祈聖鑒事竊照浙江海門鎭標右營遊擊梁廷爵升補鎭海營叅將所遺遊擊接准部咨係外海水帥題補第三輪第四缺輪用儘先人員行令揀員請補等因部定章程儘先各官均按奉旨先後挨次補用如實在不得其人或員缺緊要亦必須將名次在先各員按名指實於此缺何　不宜方准將名次在後之員聲明請補等語臣隨在于浙江省已收標外海水師儘先補用各遊擊内逐加遴選除名次在前之陳文英前經管帶砲隊赴甘差遣久未回浙周忠培與是缺人地不甚相宜易豫　業巳病故又許恒龍胡碩功收標均未奉部核准俱未便請補外惟查有留浙外海水師儘先遊擊馮亮基年四十七歲廣東香山縣人由投効歴在浙省隨軍勦匪著績遞保儘先都司光緒二年五月收入浙江提標右營水師候補遵例出洋試驗期滿題准攺歸水師於攺水案内領咨赴部引見光緒八年九月二十一日奉旨發回原省照例用欽此續於鎭海打仗獲勝出力保奬以遊擊留浙儘先補用由部覆准光緒十一年十一月二十二日奉旨依議欽此並經造送續保遊擊履歴咨部註册　班在案前經管帶惠濟輪船在浙洋巡緝有年於該處情形極爲熟悉以之補授斯缺洵堪勝任核與班次例章均屬相符而名次在先各員亦已按名扣除例得聲明請補合無仰懇天恩俯念外海水師員缺緊要准以該員馮亮基補授浙江海門鎭標右營遊擊於營政洋防實有裨益如蒙兪允該員甫於准補遊擊案内給咨赴部引見應請毋庸再行送部除飭取履歴另咨其所遺海門鎭　右營遊擊係外海水師題補之缺容俟部覆准補到日照　揀員請補外謹會同浙江巡撫臣衛榮光浙江提督臣歐陽利見合詞　摺具陳伏乞皇太后皇上聖鑒飭部議覆施行謹奏奉硃批兵部議奏欽此 
 
 

Page 10

 
 
[上海北市絲業會館籌賑公所施少欽經收山東順直河南賑捐十月廿三日第一千五百五十八九次清單]  
　　邵正言求子病速愈由源豐潤來洋十元沈太太求病速愈五元谿上無名求病愈保合家平安二元白茅塘市永春典二元　芳二元張麟魁求子病愈十元無名求目疾愈二元芳林逸叟二十元無名二元吳松味和堂四角子班一角元邑丁特齋三角同春錢五百六十蘇趾祥續助小沙錢三十千文六全福記募公記錢一千零十周召安宋聚斯大天南袁汝南四戶各五百朱劉陳四百勝世忠李雲卿錢映　無名姜體臣五戶各三百潘子純無名各二百不書名修德堂各二百福記三百五十共十六戶合洋六元連萬亭募三原　慶祥德懋恆吳翼亭德成泰萬聚順五戶各洋一元陳金凡八角德盛甡記七角公生明姜楚善錦隆店兪氏連萬亭五戶各五角趙懐甫三角林瀛洲謝如勳沈允裁陳錦春王汝林尹瑞寶陸順喜葉慧川姚倉谷穆得弟十戶各二角尹和尙王阿炎各一角共廿五戶合洋　一元五角安慶船交來漢口陳采　募陳文龍文鳳文彪合錢三于詹子安方介蕃查卜谷葉端叔四戶答二千高長林長源合二千舒少臣吳笏吟傅雨田琴棋書屋沈萊峰玉笛樓張夢白金每亭陳璧臣陳采臣　　　陳文豹查子功蔡卜亭蔚君　　蘭屏汪更新陳向氏王介臣十九戶各一千王陳氏銅洋一元共廿六戶合銀廿一兩零二分銅洋一元又高采　爲栅栅生無名各錢一千無名六百無名一卷書齋各四百會稽　公桂堂無名三戶　三百無名程恆德堂三戶各二百乃記潘武光龍記無我氏恭壽堂繡文堂百忍堂守屈齋八戶各一百無名七戶各一百共廿六戶合銀六兩五錢五分姜偃瑞　　募無名錢六百高香岩四百朱悅蘭朱體源王星南金文波四戶各二百劉善夫徐西安各一百無名人九十共九戶均省茶酒資合洋二元黄廷耀募陳潤記亞金記三　陳氏吳氏鑽金六戶各洋五角妹記羅齊記各二角黃廷爟一角共九戶合洋三元五角河南賑瀏河潘守經善士將　資移助求母朱氏冥福洋五十元差溪太原氏售錠帛灰錢移助六十元十一歲童　錫　　省押歲錢移助求父病速愈洋四元松江沈仲起一元姜偃瑞元號募無名洋六十元以上廿一日金陵妙相菴沙　長春求冥中超度　證善果洋二百元由江寗藩庫　署宋玉田翁託黄映翁合來規銀一百四十四兩五錢六分九厘安州劉九歲童子由源豐潤來銀五兩王氏由怡和洋行來洋八元又二　劉河分州署無名　元　門石氏求病速愈三十元承　由馮子明寄來四元寓長沙省城朱澄之爲顯比李太安人九旬冥慶殲資移助以資冥福十元　秋岩一元黄德明一元如臯存厚堂惕條子由逸　氏寄來四元姑蘇　在氏求消災延壽並求子以位聰明正直十元鼎文堂二元沈榮爵一元吳開駿爲繼母病愈完愿二元東臺存悔道人一元漸愧主人一元碧湖軒五角公善氏五角　福召求身體健旺一元富　求耳疾痊愈二角寓江西浙湖周　睦堂第六次助虚對開洋二元烟台求合家平安人　洋二元諸事順遂人銅洋七元遇火未成幸賴神佑銅　四元集縣陳慊吉堂由德大和號寄來本洋一元嘉興汪善士募壽記錢五百廿壽護室四百靜記芭記各二百嘉壽竹記粟記琴記桐記五戶各一百松記九十功記阿四各五十　記十文共十三戶合洋二洋鎭江泰和庄募王順記無名各洋一元無名氏二戶各五百又二百又五戶各一百又六十義肈布莊三百共十二戶合洋四元常山庸字鹽　主人募釋過氏洋一元生生會錢二千三百七十　幼氏二百八十孝　之門二百張其查王殿臣胡壽萱三戶各一百共七戶均放生會資移助合洋四元清　慶餘堂萬錢一千羨善軒愛蓮堂積仁堂遵善堂綸緒堂林　馥林張氏龔安山八戶各五百周舘山二百共十戶合洋五元河南賑楊典禮求母親病愈洋三元鎭海方駿華　妻病求速愈洋二十元貴文記二元顧益之求妻産後病速愈二十元沙溪潘炳南求次子病速愈先助三十元海鹽愛日居祈保兒病速愈十二元海昌查穉華求　熱速痊飲食健進五元無名五元安徽無名二元南通州無名五十元平湖雨亭上人一元半愚上人一元鋒摘生五　寓杭召僕潘光勛由廣豐寄來十元張大河台平紋一百廿五兩九錢八分同善堂庫平銀一百兩集善堂閩　議平銀十兩零四錢九分三共批見規銀二百五十一兩二錢一分四厘王久敢堂紋銀一百兩由張庽代交來洋一百三十八元和三堂九八五平銀一兩二錢澤長堂一兩二錢尹南枝九八錢五千永聚源留餘堂各二千永順宏永仁正永發仁永和生永美和五戶各八百共十戶由立大庄合來規銀十一兩三錢九分以上二十二日也 
[上海三馬路與昌恊賑公所陳竹坪經文山東直隸河皖北賑捐十月廿六日第八百四十六次清單]  
　　申字單烏有先生來古石　劉執軒各一兩劉信之六錢時文相何位卿隸花舘吳香亭五戶各五錢李源三錢　羅承恩趙良臣李松　尹清臣孫濬卿五戶各二錢五分李國柱趙懷璸各二錢王李氏一錢以上共來規銀六兩九錢八分三厘○祥冊金遜甫　泉仲泉闐生與木居士五戶各二元金與吾怡圃逢樵三戶各一元以上共十三元○新册拱北輪船帳房募十一戶共三元一角○益册寶善堂陳一元○有福册杭州江千錢吟梅先生募八戶共三元○常熟江夏再生氏保母康健十　銅洋二元又黄順泰號寄來雙林談雅堂郎闢書酒筵移賑五元○救災單錢再記半元隠名氏三角未孩生王怡善無名氏候錢氏各二角以上共一元二角錢二百另九文○翁奎田捷徐小江陳無名氏三戶各一元○○另收河南賑○湖北槐古堂林祝父延壽漢平銀一百兩由蔚長厚　交來規銀一百另三兩六錢○海門無名氏二元○塘市同福泰無名氏銅洋三元○恊源莊交來陳香泉四元存性堂三元心亷氏忠怒堂各五百不留名玉記各三百○蕪湖焚沉納業無所不可人四元○壑雲道人一人眞州居士賞花散仙合一元○蘇州免灾愿二元○新太古棧募六戶合一元○鎭江申昌　募廿一戶合三元○泰州姜堰瑞元號募十三戶合三元○鎭江絮卿送張毋胡太恭人儀四元怡慶堂章求合家平安四元章秀芳鄉樹勳各四元丁長勝吳子瑞各三元徐士亭顧　亭汪植萬盖亭徐勝友四戶各一元均送張母胡太恭人壽儀共十一戶合廿七元○救災圖册清江西俱公積堂續募不書名五元同心堂求安氏怡怡堂崇訓堂素行氏立本堂六戶各二元忠孝堂忠貞堂隸華堂三戶各一元以上共廿員○銘恩册太倉蔣善士經募四十八戶共洋四元錢六百四十文由永義昶局來○又册陳雲章五元○普濟册武穴吉昌乾油號來干以約八百郭岷卿六百范長發張鍾利各五百郭泰勳四百吳厚餘三百陳　亭二百以上共三元○又册　院照署來李馬氏一元潘太太郁坤金七觀三戶各五角刧餘生三百三址張伯坤三百四戶各二百吳大魁一百以上共洋四元○蘇州老新誠來　溪無名氏求病速愈十元蘇州復春茶行來徽欲程李氏求合家平安十元鎭江義記　來無名氏四元南翔一票山　四　○　裕泰六員銅一元蕉影杆求幼女病速愈姑平子各二　以上共河南賑洋一百廿三元規銀一百另三兩六錢銅洋六元錢二千二百四十文○○本日共收英洋一百六十二元規銀一百十兩五錢八分三厘銅洋八元小洋三角錢二千四百四十九文今併聲明 
[上海三馬路與昌恊賑公所陳竹坪經收山東直隸河南皖北賑捐十月廿七日第八百四十七次清單]  
　　慈航普濟冊海昌周小泉來陸朱氏放生願移賑十元○又　長發棧交來水月山房主人津錢一千合來洋五角○又册無名氏七戶五百文○王　度五旬壽筵移賑四元無名氏銅洋四元○○另收河河南賑○問斯堂七元一角○代譚氏一元甘森和十二元○嘉興老同善堂來高竹樓陸永嘉合二元○南匯胡　仙三元錢五百十五文○漢口洪月槎二元徐氏四角張熊氏銅洋一元○瑞泰號來譚瑞初一元三角譚鄭氏鳳蟬鳳姿各五角譚毓霖陳炎繩各二角半以上共三元三角○西塘李繡巖先生募五戶共二元○杭丁四豐號來許春栢楊明輝丁仁山王上品四元内佑看出銅洋一元○皖垣胡建章一元一角○無錫徐襄廷經募順　堂孫維賢王星記陵慶記華南卿藝記濟通姚文　裘葆良朗　無名氏十戶各一元楊味　蘭頌合一記朱彝記菊記華喜翁李世綸堂昧默齋五戶合一元無名銅一元顧信臣李恆泰吳含齋候冠卿徐襄記王鑑記六戶合二元朱搢記華良記侯端記三戶各二百四戶各一百以上共十五元銅洋一元○蘇州　副署廣募名氏隠承記厚記有心無力人星記馥林六戶各一各求病愈隠名二元文祀十三齡童子泰記正記十五齡童子瑞泰建記七戶各五角義源五百德裕無記北德裕各三百十二各二百八戶各一百以上共洋十六元二角錢一百文○以上均是行道有福　○益冊　林濟和典來陸慈記一元陸如松溪南居土各五角鈕子銘四百九十文詹棣花錢成永各四百六戶各二　沈朗軒一百六十文四戶各一百以上共五元○松江秦震病　完愿廿元眞州未遂子天緞灰鼠褂一件銅洋二元太倉無名氏求妻黄氏病速愈二元○庄杏卿爲妻難産愿分逸母子平安十元隆茂洋行陸五角應陸氏二百守拙氏一元以上其收河南賑一百另五元銅洋五元小洋十六角錢八百十五文天靑灰鼠馬褂一件○○本日共收英洋一百十九元銅　九元小洋廿一角錢一千三百十五文天緞灰鼠馬掛一件令併聲明 
[上海陳家木橋電報總局豫皖振處十二月下甸廿六至三十日收數清單]  
　　粤册香港電局温募第二批星染坡章明雲大善士捐助番洋五百元合規元三百五十八兩一錢三分○救册蘇城太湖救生局宋珊寶募第十五批吳鏞洋十元秉光　六元留香居耕仁記不留名源記茂記大記悅記無名氏八戶各洋五元致祥洋二元德靜錢水香溪竹蔭居東海氏悟本昌霞崇高光耀宏道香溪朗齋書屋九戶各洋一元安泰錢一文恆記無名氏兩戶各四百文王氏三百文無名氏五戶各二百文王氏隠名氏吳氏朱氏江氏程氏六戶各二百文無名氏三戶各一百文陸氏趙氏汪氏唐復階朱氏戈氏謝氏朱氏九戶各一百文以上共收洋七十二元虚對開一元○卾冊宜昌電局謝來第五批募規元一百兩海陽爲善最樂人洋十二元○東册濟寗電局募洋二十元○潯册太和號交來江西吉安繼善堂募洋三元紋五錢○甬冊寗波董凌氏求病速健洋十元○寗冊江寗電局任募而戶洋廿三元金陵恊賑六所募第六批洋一元另二元錢五千四百三十文細戶另登報章○揚册維揚湯復成布號募十九戶洋四元銅洋一元○鎭冊鎭江敬恕堂吕洋一元○太册太倉繆蘅翁募第十六批兩戶洋三元○蘇　常熟張吞卿求寶人病愈洋四元○申册葛蕃翁交來不留名洋四十元又交來不留名洋四元滬南隠名氏以孫週歲酒筵移賑洋十二元戲鴻堂　鋪因近鄰失愼獲安酬神費移賑洋二十元曹陳氏求病速愈洋一元○二餘册羅店鎭和盛醬園募十五戶洋二元山陰縣署孔康甫來蓮生氏洋兩元婁東吳穗募材少村洋二元五角洪新甫黄秀亭兩戶各五角張怡園　葆眞張際良徐範卿程玉山陳峙椿六戶各四角顧竹齋洋三角祝蔚卿徐總先汪維馨吳少庭龔守梅洪晴川洪禮香江烈三八戶各二角五分徐春　唐少懐詹鉅汪承武沈小琴王文彬程進發揚濱爲程啓興程桂山洪祥祐邵性成二十戶各一角分五以上共合洋十元○保冊晋甡庄交來杭州春元莊洋五元又張舜惠洋一元以上大除夕止○本旬廿一起　十止共收規元二千兩五錢二分六厘現文二十八兩九錢二分五厘由合元三十兩另三錢八分三厘英洋一千四百四十元三角虚對開一個爐坯　二元銅洋十七元共合元一千另四十四兩五錢三厘錢六千九百二十文合元四兩八錢七分三厘以上七項共合規元三千另八十兩另二錢八分五厘連前共收規元廿六萬九千八百另五兩五錢六分四厘又連前共解去第九批止計規元廿六萬六千五百九十七兩七錢五分另又付交陳與昌銅洋七十元住銀三兩六錢以上實存規銀三千　百另七錢八錢一分四厘俟收有成數以便解付災區以應春賑急迫之需合併聲明 
[揚州元亨利復茂恆並鎭江元和代收轉解河南山東賑捐欵十二月分清單]  
　　揚州經募項下祿記求保舊病除根銀三百兩亦政堂吳二十元上谷氏求保平安六元無名氏十元又一元又二百文京江　門蕭氏五元心太平室主人誠濟堂代募淑靑生三戶各一元無名氏一元又銀一兩四錢五分梅花主人銀八兩問心齋求消火災十元無名氏三元王永記一元知非子三十元玉林記六元無名氏二員又兩戶井九百求病安五員汪劉氏本二員江右隠名氏一百　務本堂八十員興化恆遠來不留名六員又五百又行道有福册孫姓二員又孫姓兩　名一員無名氏二員又一員康記一員無名氏梁手兩戶各一千無名七百梁姓厲記無名三戶各四百無名八戶各一百張李陳王高五戶各一百吳姓王春兩戶各五十元發昌手經募無名一圓陳煥孔福陳懋三戶各一百潘二無名各五十無名兩戶合一千五十無名六百又五百又六戶各二百求侍安　溪方兩戶各四百德太源三百樂輸者九世堂補缺過瑞徵堂唐姓靑蓮堂　興恆浙江吳潤生尤愼安九戶各二百無名九戶各一伯又五伯不留名朱大發友受堂三戶各一伯恕氏求母壽康合宅平安一伯千文附登山東賑欵臯城居士本洋一　蕭敏允求保佑祖父牙痛不發二員蕭王氏求天保佑生身父母多福多壽身體康强二員○鎭江經募項下安康萬新募元字捐册四元如臯恆大德十一元三伯五十清江億源三元又經募嚴師琴三兀運漕長雨十八元本二元五百文大通鎰豐十元姜念裕隆六元揚州恆康二十八元景德鎭保康二元南京宋昌四元淮記八元○繆儀項下鹽城姚遜齋先生向以樂善爲懷在鹽共收各戶宋冕旃和豐號沈錫庚德安典丁吉安王恊五廣順以上七戶各四元繆各倍四元王載陽薛子英山效三葉茂亭松鶴　震太裴綉章葛子葛陶佑之趙金三王麗東宋滌齋王翊丹楊子波以上十四戶各一元繆各倍一元同和義和豐存仁堂復順四戶各二元繆各倍二元陳禹收谷懋軒二戶各三元繆各倍三員聚源堂十二員五角繆倍抬十二員五角震泰三員五角繆倍三員五角姚立禮酬席二十元程壽山二十元繆谷倍二十元封傳經十元李輔臣生元繆各倍十元鐘同茂榮茂恆共四千文繆倍四千文生安典王翊丹陶億　曹祥興集仁典五戶各一千文繆各倍一千文陶小石五百文繆倍五百文西壩張旭手十元繆倍十元蘇垣無名氏三元繆倍三元彭培記五元繆倍五元不留名馬補之劉經翁同懋彩霞蔚恊成乾王朗軒閔　臣蕙海記以上九戶各一元繆各倍一元程雲卿顧韻笙李玉堂大人鴈戶各十五元繆各倍十五元張華園大久厚生莊二戶各十元繆倍各十元吳觀瀾曁緒同人五元繆倍五元成德二元繆倍二元月下釣魚客孫仁記二戶各一員繆各倍一員聞十齋色培記王露記洪長記色德記洪蟾香程有記孫綬記遺安室程心記涵芬山人靈小松以上十二戶各五角繆各倍五角附登山東賑欵勉力子爲病己愈二十圓○敝所經三賑欵除巳分三批起解外立需籌解　濟尙乞諸大善士勸助以資湊解合併聲明 
 
