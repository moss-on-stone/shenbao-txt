# 1886 - 346 - 4904916

 

Page 1

 
 
[石印賦學雞跖正之集出售] [  點石齋主人代啟]  
　　賦學雞跖正續兩集羣分類聚片美靡遺摘句解題寸圭悉拾蒐羅旣富選擇尤精早爲士林所膾炙原本巳漶漫翻刻錯悞更多且從未有合二　而彚刻之者兹覓得善本聘請名人詳校精抄付諸石印仿照古香齋袖珍版式以便舟車體例一如原書編次毫無差謬裝潢極其美緻紙料　用精良計其篇目合共四千餘題誠賦苑之大觀文塲之極軌也每部分裝六本外加綾匣售洋兩元今巳出售各埠各書坊均有分售如欲躉購者　向千頃堂著易堂掃葉山房讀未樓議價可也此啟 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　補　有板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻阮　已越七十年難保無潦草翻刻者轉有魚目混珠之　春及軒主人藏有初印書本不自私秘特倩點石齋以石印法　爲巾箱直行本紙取深白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於募志芸窗者實有裨益但工本較鉅書成須每部洋廿元可售現擬招股開印酌定每部洋銀十二元　附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄揚州申昌號同文生記杭州申昌號廣東省城楊仁新街德昌乾號常州恆生德錢庄内法　　　讀樓福建招商局總辦處　　簡香齋書坊躉售向抛球塲後惠泰庄内晉升號面議 
[開印皇朝經世文編正編告白] [  點石齋主人代啟]  
　　經世文編一書善化賀耦庚先生撰也聚國朝以來龐儒碩彥所著學術治體曁吏户禮兵刑工諸政彚成百有二十卷計六十八本而　編不　焉但是書卷　繁重難於携帶今本齋石印縮成正編十六本定價洋八元業經印成樣本凡有志者不妨到齋先覩樣本限明年四月終出書　　主顧躉買者亦無不可卽請來齋面謹 
[論高麗刑法之重]  
　　天道不能有舒而無慘人類不能有善而無惡王者不能有賞而無刑刑者所以濟賞之窮也上古之世　　　　上無慘刻之政下無囂凌之俗故畫衣爲囚畫地爲獄民巳惕然而不敢犯法降及後世人心日以薄風俗日後倫爭　之事日以多獄訟之禍日以衆而在上者之科條禁合迹　日以密此五等之刑所由防也到輕　民　　則作　犯科之事多天子之法令有不能行於匹夫者矣刑重則民迫迫則無所措其手足　生之　　而致死之怨生及其　極　　　下更有何事不可爲哉是輕與重二者俱夫也然而仁人君子於此則順舍重而就輕傅曰賞凝從與所以　思也　　從去所以愼刑也書曰罪疑惟輕功疑惟重與其殺不辜　失不經曾子曰上失其道民散久矣如得其情則哀矜而勿喜嗚呼仁人君子之用心如此何其防民之周而待民之厚歟漢文帝時淳于公爲太倉令犯法當坐其女緹縈伏闕上書請以身代文帝憐之爲除肉刑其時海内又安刑措不用論者謂漢祚之長實由文帝培養元氣之所致也唐太宗時錄大辟囚三百餘人縱使遣家約其自歸以就死囚果及期自歸無敢後者論者謂太宗之得國雖不由於正軌而其　民則深有堯舜三代之遺意故能成貞觀之治然則小民之生死朝政之得失國脉之盛衰不繫之刑而誰繫哉泰西　國制度典章間有合於中國之古法者而於刑法尤以平允出之無凌虐慘酷之弊凡遇訟事兩造就決於刑司不用　箠不假威嚇反攬辯論不厭周詳以其於無枉又恐兩造或不能自逹其意特延精於律例之人以代爲辯論謂之狀師狀師之權最重雖以萬乘之尊亦不能與之抗當其上堂代辯時逞其明察之才肆其懸河之口是非賴以分曲直賴以判焉又恐刑司或有所偏徇又延公正人在旁聽審以補刑司之不逮如再不能決則又改延公正人以折衷於至當　有一　而審至數十堂者其詳愼也如此故獄未成而無凌辱之苦獄旣成而無不白之冤雖明允之皋陶亦何以過之耶其定罪則極重者方擬絞决或用槍擊斃此外則惟予鹽禁以情罪之重輕定年限之多少其監禁犯人之處地則取乎潔淨屋則取乎高敞床榻衾枕取乎整齊動用什物取乎方便而又設醫生以視其病恙課術棄以勞其筋力置書籍以備其觀玩闢園囿以曠其心神往往有在獄數年而狀貌較前肥白者則又未嘗不歎其防民之周而待民之厚深有合於仁人君子之用心也及觀高麗之刑法而不能無議矣高麗國小而民貧政教號令多有未能盡善者刑法其一端耳觀於前報所紀有一人因私挖紅參經人告發立予梟斬又有一僧以違禁入城被官役拿獲懸首藁竿噫是何刑法之重耶高麗爲箕子就封之國箕子殷人也殷之政峻厲嚴肅則刑法之煩重可知此豈開國至今相沿而不改者耶姑不具論而但就以上二事言之高麗之參爲出產之一大宗其禁民間私挖定制則然也卽違禁挖之而處以中　之　與販私鹽販私土者相提而並論則不過杖責已耳判罰已耳卽曰紅參爲彼國禁物當與中國之鼓鑄私錢者同論亦不至於立時梟斬惟其視紅參太重遂致視人命太輕此正所謂慘刻少恩者也設情罪更有加於此者又將何以處之耶至若僧之違例入城則當揮之使出如恐其再入不妨施以箠楚彼爲僧者身非木偶何遽不知懲儆乃竟視之如仇讐斬之如犬豕尚謂其非草菅人命孰從而信之目彼之所以重刑者將以弭亂也試問高麗此時内而王京外而八道果無一人敢作奸犯　耶如其不能則重刑亦奚以爲太史公之言曰法令者治之具而非制治清濁之源也高麗而知此必將删煩重之科條以歸於簡當庶刑不濫而民不怨而古者刑期無刑辟以止辟之意不難再見於今日恭讀十一月十八日上諭以本年秋審人犯經刑部由緩決改情實者四川山東多至五起因令各省不可惑於救生不救死之說故從輕減是中國現在之刑法失之太輕重固有弊　亦不能無弊苟能以重濟輕以輕濟重則善矣 
[本館接奉電音]  
　　昨日午後三點二十分時本館在京訪事人由電飛傳本月二十二日上諭四道敬謹譯登○十一月二十二日奉上諭吏部奏遵旨嚴議處分一摺太常寺卿邵曰濂着照部議卽行革職欽此同日奉上諭湖北荆宜施道員缺着廣敏補授欽此同日奉上諭山西汾州府知府員缺着張楷補授欽此同日奉上諭衛榮光秦查辦　免追提各欵請將逾限不繳各員分别叅追一摺已革知縣程經短欠交豁兩案銀兩爲數甚鉅迄今逾限日久未據完繳絲毫實屬有意玩延着崧駿卽將該員原籍家產貲赌查抄備抵欠繳一千兩以上之前任黄巖縣知縣 
 
 

Page 2

 
 
歐長烜着暫行革職勒限三個月完繳欠解一千兩以下之候補同知蕭芳澤候補知縣王承祁夏顯均黑式濂徐幹周銳丁憂知縣馮德坤改教知縣黄兆知均着摘去頂戴勒限兩個月完繳餘着照所議辦理另片奏回籍及改省各員請飭嚴懲等語甘肅候補道陳寳　直隸沙河縣知縣鮑國琦新疆効力之鄭錫皋候補道王祜祥着各該將軍都統督撫等轉飭各該員將應繳銀兩迅速掃解如再遲延卽行委員押解前往浙江按限勒追欽此 
[緬甸近信]  
　　法人之在越南不遑安處屢遭戕害日有所聞乃昨閱印度報載有緬甸消息謂英兵屯紥之地突于十月廿六日被人攻擊倉猝之間槍砲齊施有三名印度兵立卽斃命迨衆兵齊出兠拿則敵已四散遁逃矣又緬甸都城于廿三夜大火所失計值廿五萬羅比聞亦係匪徒所縱且時有滋擾情事故英人擬由緬都添兵往勦然則英人之在緬甸與越南之法人將毋同 
[滇撫行程]  
　　譚序初中丞行過湖口縣接到上諭調授雲南巡撫遂轉輪回鄂十六日扺潯小住一日十七日已刻起節上駛九江文武各員迎送如禮 
[使節往來]  
　　出使英俄兩國大臣曾　剛襲候于初十日晚八點鐘時駛抵天津李傅相及闔城文武官員均在招商局迎迓水陸各軍統領則督率營官弁勇分站河東曁杏花河兩岸地方官原就貢院備辦行轅襲侯因有要公與傅相面商遂改就督轅駐節十一日中西各官紛紛禀見午後出轅謁文正公祠兼拜新簡粤東巡撫吳清卿中丞十二日　津官憲公設彩觴於估衣街山西會館爲侯憲並清帥洗塵侯憲　謝不赴是夜宴於清帥行轅十三日答拜中西各官並閱海大道旁活動鐵路傅相設席餞行十四日晨啟節晉京傅相在河北玉皇廟内率同司道寄請聖安恭送行旌各軍隊伍遠在虹橋四沽一帶站列○吳清卿中丞於初十日由京回津李傅相率同司道赴河北玉皇廟恭請聖安旋嗚騶至招商局迎曾劼剛襲俟是日清帥拜廣東巡撫之命自是連日與傅相互議要公並交代會辦北洋事件十六日起　晉京陛見各官寄請聖安並送行旌如送襲侯禮○升任河南臬憲邵筱村廉訪於初十日到津在紫竹林太昌棧小住行旌謁見李傅相拜會各官酬應　天卽于十四日晉京陛見連日大差絡繹車輛不齊紀綱之僕仍有留津者 
[雲津近事]  
　　津郡厘捐工程各局總辦蕭廉甫太守世本由潘憲委署正定府知府奉檄之下卽將局務交卸於十四日首途晉省謁見藩臬各憲取道履新○民更局第十二叚委員蓀少尉繡章與第一叚于大令紹先對調第一段原假貢院辦公緣曾　到津地方官擬假貢院爲行轅該叚遂移於二道街徐紳宅内少尉末到差時局務暫由徐紳代理洎二尹交卸十二叚接辦第一叚事擬遷局於二道街泰山行宫官紳意見兩歧不能一言而决少尉因面禀道憲徐紳亦禀諸府憲正不知如何定見也○民更局第三叚委員潘伯滋二尹夜巡獲匪某叚以其越俎彼此齟齬互禀局憲局憲禀諸道轅胡雲楣觀蔡派員查覆天津府汪子常太守更於十五日飭傳某段委員到府諭以和衷共濟云 
[粤盜彚誌]  
　　本月十五早羊城金利渡船駛至花地海口忽有省河緝捕船數艘鼓棹追來謂偵知有著名巨匪數人落在其船必須搜拿方能啟行卽令渡主駛至海珠地方以便查搜渡主見是緝捕巡船不敢抗違因如所請駛至海珠砲臺時衆巡船將船圍住各艙口門先已封鎖欲開艙拘獲又恐匪有洋鎗燃放拒捕且艙内搭客殊多相與互敵又必吳傷旁人是眞投鼠忌器進退維谷迨圍至數時之久亦無良策聞巡船人役至申刻急不能祀遽開艙搜捕賊　燃鎗拒捕擊斃一人戰有許久賊匪始爲所擒作惡何益載又聞有黨賊匪偕至新涌圍勒索打單謂須饋銀二三百兩保其平安否則頻來刼殺無貽後悔刻下如銀未便限於十日内籌備一處俟我來取亦無不可甲主素識賊性兇悍遂以婉言答之謂近年耕種極難每有虧折資本等事現要二三百金殊難措辦祇可順情饋以二三十金尚可勉强諸乞原宥則不勝戴德矣衆匪嫌少憤怒而去不見復至圍主以爲匪已失手不足介意此八月事也詎料今月十一日此黨賊匪糾衆復至立將圍主之次子擄去遣人致知要銀四百兩方肯交回無奈如數與之其子方慶生還 
[刼署續聞]  
　　前報述傳聞南海　安司衙署被劫一事兹閱維新報言有由彼處來者據云是夜有賊匪三十餘人將一人用繩捆縛僞扮鄕民送犯并帶刀械前至司署卽呼差役以解匪禀官差卽據情禀官官命之進匪隨擁入各舉刀械將署内人等驅立一隅内有四役與賊拒敵衆寡懸殊爲匪所傷於是衆匪盡將衙中所有搜掠一空然後逸去失贓計值不貲云 
[德法兵事]  
　　西報謂有美國日報云法國自與德國交戰後將巴黎斯都城築固已將城另行加築於外週圍建有礮臺二十四座以圍其城并安置新式各等軍械所有兵房火藥局則安置地下如此地之寛闊誠難圍困矣或有言前者德人用兵三十萬圍困該城在今則不知需多少兵始能圍困也或有言其城墻不堪用須將其地築平并建斜臺方爲合式現法故將邊界之地築建砲臺觀其如此佈置所謂以此制敵何敵不摧者今惟德國尸爲窺察聞現已練有馬兵殆足與法國交戰計德國所見戰馬有十一萬二千之多軍容之壯可見一斑誠與法旗鼓相當矣錄維新報　 
[粤東紀要]  
　　候補府潘太守培階由督憲委礦政局副提調於十二日進局按太守由軍功起家歴練老成宜爲督憲所信任也○新選肇羅陽道孔觀察憲　新授惠潮嘉道德觀察泰先後到省同赴督轅禀見聞督憲擬於二人中遴委一人署理粮道篆務未知確否○候補通判徐别駕賡陛從前被叅督憲以其在粤最久熟悉情形札委營務處効力自贖并管帶綏靖營勇在督憲棄瑕錄用原爲地方起見而别駕馬所藉手想必有以報知己矣○保利火輪由省河開往大六巡緝輪葉忽壞不能行駛幸有别輪拖回黄埔管駕陳都戎禀明督憲入澳興修○候補道顧觀察元勳聞訃丁憂隨在公館開弔於十二日回籍守制○署赤溪協右營都司司徒驥部下兵勇缺額尚多日前回省招募充補如額○汪柳門宗師本月初十日抵惠州府城十一日行香放告十二日開考○白鴿票花會兩項賭博早經臬憲嚴禁無如日久復萌故態聞有某紳密禀臬憲而臬憲以交卸在卽不欲多事遂置諸不理○十三日午後五仙門外某姓家失愼幸近海旁取水較易登卽撲滅僅燒去篷寮一間 
[人犯發回]  
　　法捕房華捕李阿二虐斃押犯杜阿毛一案由縣訊明解府各情均詳前報兹悉李阿二已由松江府恩詩農太守訊明發回本縣大約今明可抵滬也 
[解犯過滬]  
　　婁縣前獲刨棺人犯兩名訊實復擬以軍罪派差押解昨日過滬該差赴縣投又莫邑尊飭將該兩犯暫行收禁冉行批解 
[召充訓術]  
　　上海縣正堂莫爲出示召募事照得本縣陰陽學訓術曹鏞現據僧德禪呈控勒票串詐等情業經訊責自應吊鈐斥退所遺陰陽學訓術一缺合行出示召募爲此示仰本邑士庶人等知悉如有身家清白熟悉陰陽學訓術事宜實係土著自願投充者　具姓氏年歲履歴親供並取具隣族同術互保各結赴案呈候傳騐核明詳請咨部給札着充毋得觀望切切特示 
[不准交保]  
　　前紀李桂林假造兩湖督憲裕壽山制軍信函持赴道轅謀幹差使一節前日又經莫邑尊研訊李稱信函由友人蕭姓交我不知有假冐情事蕭現往京師曾有信寄與族姪叩請交保以便尋蕭交案邑尊謂蕭旣有信致爾族姪未知信中有何言語當將信先行交案並赶緊將蕭交出以便澈底根究隨將李仍行交差看管所請交保之處不准 
 
 

Page 3

 
 
[照發工資]  
　　昨報列小工尋釁一節昨解公堂時小工紏集百餘人旁觀者亦不知凡幾及蔡太守升堂研訊方志慧供稱前日偕小工頭小和尚等到案隨有劉維忠爲之調停向公和祥帳房領洋發給帳房祗允付與武維臣然武仍避匿不面昨日突遇小和尚等將我扭住兇毆致失金表銀練鞋襪帽子等件共值英洋六十八元幸逢巡捕解散拘獲周交林等九名然我與武先時確合股爲公和祥小工頭後巳退股登明申報現尚存公和祥棧洋四百十一元發給各小工之外應有贏餘惟欠莊欵應由武料理太守謂日前爾等到來旣欲冋公和祥領洋發給如公和祥不允隨卽禀候核辦則昨日之事可免矣且各小工以力餬口奚能任意就延豈非咎由自取方稱本欲來禀奈時有不及太守謂然則昨晨何不禀明戎和尚卽小和尚稱武方承接公和祥棧房小工頭共用跑碼頭者四人小的亦在其内此外小工九十七人共一百零一人西歴十二月十四號方已告退并囑小的辭去各小工然所雇皆是長工未經滿月不能辭歇且十四日工資祗收洋二十八元照每日給洋二角半計之每人應給洋三元五角總共祗三百餘元奈小工一日不做一日不食催逼不堪因向方索取不敢恃蠻今小工人等均在此其間惟三名因病未到周交林鄔茂甫李道才陳阿連應阿六林阿成徐仁桂陳阿華王阿三等同供小的等皆在武方二人名下爲小工被欠工資因向小和尚說明尋方索取太守卽標硃單飭差至公和祥帳房收洋俄而買辦甘翰臣偕差繳到洋四百十一元訴稱現在方己辭退另雇他人今繳洋元請　給發麥總巡稱方所失之金表值洋五十元應請追償太守問司帳何人吳顯煌稱我於西歴十一月一號起經理工帳帳簿呈案十二月十四號止公和祥已另雇陳　華徐阿木爲工頭我等皆辭歇矣太守察閱工帳按名應發三元五角飭各扣半元共成五十元抵償金表并諭以日後苟能查見原表再行找發至戎和尚收過洋二十八元給與何人着卽照扣戎及各小工咸稱叩謝大老爺恩典太守合照帳當堂發給所餘之洋以五十元存堂餘給方具領小工人等又謂方不應將小的等九名拘押捕房戎聞而喝阻太守飭差協戎揮令各小工退去戎稱小工惟索取工資旣蒙發給决　他事隨舉手一揮喝衆退去各小工皆退如軍令之森嚴戎又再四稱謝并稱小的之事已了小的無干矣太守謂各小工不再向方饒舌則事己了否則仍須惟爾是問 
[根究女堂]  
　　成衣匠李春泉偕尤愛寳控田新之竊取衣料一案因牽涉女堂倌續拘婦女三人到案昨日捕房又將三女解案翁太守謂女堂　之事早巳三令五申爾等何敢再犯究竟開店者爲誰胡洪氏供丈夫巳故該店本是女堂倌烟館舊址　在小婦人祇開一個月不用女堂棺王陸氏供在湖絲棧陳絲前日往胡洪氏處索取衣服適捕拘人以致株連尤愛寳供以前曾做女堂倌自從奉禁後早巳改絃易轍現在八仙橋某姓家傭工太守謂據胡洪氏稱不用女堂倌現已拘到兩人何得狡賴旋據包探禀稱前日往拘時尤愛寳在樓上裝烟有男子二人横陳矩榻樓下是統舖樓上外面五鋪裏面兩鋪太守謂田新之曰衣料的是爾　並非李春泉借爾諒爾知其來歴意存挾制因　主料竊去質押現在須將當本交出尚可從寛田稱願繳太守謂竊衣之事業巳訊明汝等作女堂倌究有幾時亦須直說胡洪氏等均不肯認太守着將三女一併交捕管押候訊 
[飯店打架]  
　　小東門萬隆泰烟膏店主孫新坡到法公堂禀稱作日偕夥陳某至飯店吃飯着其添飯四文店夥謂巳經添過不能再添祇好作爲罷論及算帳計錢六十七文伊將不添之四文亦算在内我等忍氣卽照數算給彼反稱如不添何肯給錢我等始不能耐與之爭論伊店自恃　多將我等兩人撳倒在地肆意攢毆門前觀者及廛须吃客皆抱不平代爲嗚捕將飯店夥拘進捕房店主確不在内又有　店夥　　臣亦到捕房旋卽放出捕頭謂我之帽子被伊等打失應着店中賠我錢三百文詎張忽稱被巡捕打傷實則我夥陳某之傷較我更重是以不能投質捕房將飯店夥王鳳昌秦金福兩人解案飯店主又將夥張殿臣擡案請騐秦金　供見夥被客扭住故爲相勸王供支吾翁太守詰張殿臣傷勢如何何以爲捕打傷張稱腰脇被打騐無痕跡太守着將王秦兩人交捕管押林巧生退去張旣稱有傷着送仁濟醫院看治并着法包探　萬隆泰烟膏店看陳傷勢如何再行核辦 
[英界公堂瑣案]  
　　昨日禮拜六英公堂輪應奧國夏正領事會審夏君未到所有捕房公事由蔡太守一人獨判○包探陳阿九禀稱土廷桂投捕房稱被徐才先驅去皮褂押洋爲特拘徐吊贓查得押洋九元尚存五元今將人贓送案押鋪中人未到徐之鋪盖亦巳起　　供由蘇趁航船　滬在船遇徐殊覺殷勤且將木匣一具寄存曾言内有票銀三百兩旋向借穿皮馬褂一去不還爲特將匣交捕房并請查獲徐才先木匣呈案徐供陜西人不得已而爲此惟求施恩麥總巡稱徐係過犯請爲重辦蔡太守判管押六月馬褂給王領去鋪盖木匣暫存捕房洋銀　堂○姚王氏顧錢氏江豐記王信仁等同訴稱我等失竊衣物報捕緝獲人贓解案請訊竊犯　桂雲認竊求恩麥總巡稱朱係積竊蔡太守判責二百板再發捕房管押四月贓交失主分别認領○曹阿裕訴稱小的開設老虎灶前有吳金甫偕王姓挑鋪蓋來暫寄後復由王桃去不料吳又來索取爭執之間由捕拘案奉判賠洋二元今得遇吳且訪知串謀訛詐因又扭交巡捕送案吳供此係王姓所爲之事小的並未訛詐洋元蔡太守飭將吳管押候偕值日差前往指拿王姓到案再行核辦○賣糖人朱仁章訴稱孩子丁連松徐秀福欲與擲骰賭糖小的不依被丁擊傷頭顱由捕拘　丁供住在盆湯弄家有父親昨徐與朱口角我爲之解勸不料碰傷朱之頭顱徐供朱確擲糖嗣因駡我致與爭執蔡太守騐得朱略受微傷且釁起細微飭將丁徐交差看管俟傅到父母領回管束 
[法界公堂瑣案]  
　　昨報列小東門捕房拘到携短棍冐充捕役之某甲一節甲卽楊阿狗昨經解訊據供前在虹口鐵廠作工現往董家渡修船早去夜回前日歇工後與夥友在小東門行走所携者係斧柄别人　我携回者通事稱巡捕見楊於深夜持棍隨路打人自言由捕房派出查夜每月工洋六元是以拘進翁太守謂楊六點鐘歇工何以深夜尚在小東門意欲何爲着將楊管押兩日交保釋放○前有以僞洋欺人之陸麗牛經捕房拘訊昨復解訊包探禀稱巳往永興棧查過果有兩人同住自陸拘進後其人卽携棉被搭連袋逸去翁太守着責陸六十板以儆 
[石印阮刻十三經註疏并校勘記序]  
　　往年何子貞先生言於曾文正公設局揚州刊刻大字十三經經文註文固皆大字卽正義亦皆大字先生自任校讐之役甫成毛詩一經不勝其煩語余曰吾老矣精力不逮毛詩成後當告知南豐以後諸經屬之吾子矣余笑曰此非所能亦非所願也先生問故余曰大字固便觀覽然舟車携挈非便卽家居亦嫌插架之多環堵之室將不能容且紙墨之費必鉅寒士何能購取余願刻十三經小字本旣便取携亦便藏庋寒士之家皆得人置一編經學昌明償由是乎所謂君子務其大者小人務其小者請分任之可也相與一笑而罷其後文正薨先生亦歸道山大字十三經竟不成而余欲刻小字十三經亦有志未逮今年冬山陰何桂笙滬上書來言其友沈君堯民等於點石齋用西法照印十三經注疏密行細字一紙用敵原書之四而幅之廣狹又半之余聞之甚喜問所據何本曰江西阮刻本也余聞之益喜或曰刻十三經何不遵武英殿本而用阮本爲余曰是無他取其有校勘記耳阮文逹之爲校勘記羅列諸家異同使人讀一本如徧讀諸本又恐讀者不知此文之有異同也故凡有異又者於字旁加墨圍焉有增有减者於兩字之間加墨圍焉其爲讀計固甚周矣廣東曾重刻阮本而於諸墨圍皆不刻大失文逹之意今照印本雖小而墨圍俱在與原本無殊且字蹟明顯雖老年人可讀此本旣出必盛行於人間家有其書而經學亦將蒸蒸日上裨益聖朝文治艮非淺鮮余衰且老猶及見之惜不及與子貞先生同讀之也光緒十有二年十一月德清俞樾 
 
 

Page 4

 
 
[籌賑來函照登]  
　　近來滬上籌賑各公所内諸大善長源源接濟直東各路災區賑欵銀兩可謂盡心竭力至再至三凡在同人實深欽佩奈災區太廣賑欵無多刻届嚴冬待賑尤急雖蒙諸大善長大聲疾呼極力勸募無如近日捐數仍復寥寥目擊時艱杞憂實切鄙意擬　各埠運售吕宋大票號内立一章程凡來買票者價洋一元勸令捐錢七文卽由各票號于賣票時煩代經收彚存每埠擇一大票號殷實謹愼之人　其經理由籌賑公所内發出帳簿若干本交給各埠經理之人分散各號請其登記票號捐數俟每月開彩後卽由經理人收齊彚繳公所如此則售票一張可收捐錢四十二文總計每次三萬號票可收捐錢一千二百六十串在買票者所出無多而集腋成裘己成鉅欵矣再開彩後各處獲彩諸財翁必須由滬兌付現洋並擬請各票號于對單付洋時繁产一元勸令捐錢十文如肯多助更妙想獲彩諸公亦必樂於從事矣如此則又不無小補區區愚昧之見未審是否能行請質之在滬諸大善長蕪湖張小村謹白十一月二十二日 
[來啟照登]  
　　敬啟者年前每聞晋豫奇荒適當光景窘迫不獲巳典質捐振以冀逐漸亨通今果諸事如願大勝于前兹聞直隸山東冬振急迫特捐英洋二百元交絲業會館託施封翁彚解一以還心願一以勸當世願登諸報章俾知振捐一節百求百應也何芝翁謹啟十一月二十三日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十一月十二日京報全錄]  
　　宫門抄○發抄旨四道○閩督楊等奏爲遵議另核　案懇恩飭部更正摺○東撫張奏爲興辦河工委派司道將弁摺○西撫李奏甄别知縣片○陜督譚奏甄别各員夾片○直督李奏壽辦來年稭料銀兩摺○黔撫潘奏請奬叙夾片○四川督游奏借補千總片○十一月十二日内務府國子監廂白旗值日無引見○莊王等騐點軍器覆命○熙敬等塲差覆命○山海關副都統謙德請訓○潘祖蔭前往東陵請訓○六額駙謝賞綢縀恩○甘肅臬司方汝翼到京請安○廣東副將劉邦盛謝恩○掌儀司奏十五日祭奉先殿載瀛行禮○道府方燕昭等各謝恩○召見軍機謙德方汝翼劉邦盛○皇上明日卯正二刻至壽皇殿行禮○發抄李鴻章奏西陵員外郎文潤毆斃伊妾案審擬奉旨刑部議奏欽此○又勸捐燒鍋銀兩濟賑順直災區奉旨該部知道欽此○又捐賑棉衣之花翎都司鄭士芬等請建坊奉旨着照所請該部知道欽此○又完解欠欵之獻縣令王福謙開復原叅處分奉旨着照所請該部知道欽此○○頭品頂戴革職留任閩浙總督兼管福建巡撫臣楊昌溶大學士直隸總督一等伯北洋大臣臣李鴻章兩江總督一等伯南洋大臣臣曾國荃二品銜署理船政大臣福建按察使臣裴蔭森跪奏爲遵議另核奬案懇恩飭部更正恭摺仰祈聖鑒事竊閩省船政二届出洋期滿學生學成回華經臣等以五品軍功不論雙單月儘先選用從九品黄庭王廻瀾李芳榮王福昌魏暹陳才鍴等均請免補本班以縣丞分發省分補用並加六品銜五品頂戴鹽大使銜吳德章請以鹽大使分發省分補用補缺後以知縣升用於光緖十二年四月初七日開單具奏奉旨黄庭等均着照所請奬勵等因欽此嗣准吏部咨以奏定章程内開無論何項勞績不准保舉分發省分補用又凡一次請奬求越級者如再從優加保祗准于銜頂等項内保舉一層黄庭等六員均改爲免選本班以縣丞儘先選用並加六品銜吳德章所請核與定章不符應一併另核奏明請奬等因具奏奉旨依議欽此欽遵在案謹查該員等所保花樣升階旣與定章不答自應分别改奬聲覆以昭核實黄庭王廻瀾李芳榮王福昌魏暹陳才鍴原有不論雙單月儘先選用花樣可否飭部更正均免選本班以縣丞不論雙單月遇缺儘先選用並賞加六品銜吳德章可否以鹽大使不論雙單月遇缺儘先選用並賞加六品銜以示鼓勵之處出自逾格恩施所有遵議另核請奬緣由理合會署理福州將軍臣古尼音布恭摺附驛馳陳伏乞皇太后皇上聖鑒再此摺係臣蔭森主稿合併聲明謹奏軍機大臣奉旨同部知道欽此○○頭品頂戴山東巡撫臣張曜跪奏爲興辦河工委派司道將弁各專責成以昭核實恭摺仰祈聖鑒事竊臣吏辦東省河工估計經費繕單具陳一摺欽奉諭旨着户部指撥的欵以資工用等因欽遵經户部奏准撥發各欵咨行到臣仰見遵聖慈厪念災黎不惜鉅怒禦災捍患傳布民間白叟黄童同深懽忭臣與司道等受恩深重具有天良感激之餘倍增惶悚伏查辦重在得人分任庶有專責東省沿河一帶分設防營勇力本單每至汎漲尚須酌添河夫以資防險至辦理堤埝各工向由地方州縣事集民夫通力合作給以工價津貼當此興辦河工工程旣須認眞經費尤當撙節現派司道大員畫分段落督飭營縣妥籌辦理以專招成而期核實所有章邱以至蒲台南岸大堤並北岸濵惠民埝由統帶河成精　等營副將馮義德統帶派定左後等營副將黄金得責隊會縣修培卽由總辦河防局頭品頂戴前按察使潘駿文總理其事兼辦桃家口堵口工程濟陽縣境以及歴城北岸民埝工程由率官陳長發劉長松陳榮輝率隊會縣修培歸候　道李希杰總理其事兼辦王家圈堵口工程並派工部主事梁廷樑會同司道稽核營程料物長清縣境及歴城南岸至章邱縣境堤埝工程由統帶精健河定等營訓將景　榜營官江保泰趙得善等率隊會縣修培歸工品頂戴候補道張相督同候補知府李清和總理其事河套圈堵口事宜歸候補道趙國善會同辦理齊河縣北積堤工程歸候補道二濬澄總理其事下游挑挖淤河兼辦海防疏濬事宜並利津堤埝灶壩歸三品銜候補道林介景新疆畫界案内保升道員鹽運使銜曹甘補用知府施補善總理其事東河以致齊河北岸堤埝工程由營官張永洪戴守禮鍾仕杰帶隊會縣修培歸代理濟東泰武　道留上逹總理其事運河以西爲上游河防北岸壽張陽谷境内添派遊擊武士林管帶河防土勇前往修防歸東昌府知府程繩武總理其事南岸修防由曹州府知府積慶會同統帶濟字新建等營遊擊張士忠辦理並派充沂曹濟道秦鍾簡時赴河干稽核工程所有河工收支經費統由藩司督同河防局提調候補知府吉燦升等認眞經理臣仍當往來各工督率辦理其餘應委正佐各官均經該司道等遴請委派由臣核定咨部總期工程歸於核實經費不致䖏糜仰副朝廷愼重河工之至意理合恭摺具奏伏乞皇太后皇上聖鑒訓示謹奏軍機大臣奉旨知道了該部知道欽此○○李秉衡片再查定例大挑舉人到省後試用一年期滿該督撫隨時甄别堪以知縣用者卽以該員期滿之日件爲甄别日期又准部咨無論何項出身凡補缺者題考試用期滿由督撫甄别具奏各等因歴經遵辦在案兹查月大挑舉人簽分廣西試用知縣金佐基業巳到省一年期滿例應甄别臣查該員年强才穩聽斷明晰堪膺民社據署藩臬兩司會詳前來除將該員履歴咨部外謹會同兩廣總督臣張之洞附片具奏伏乞聖鑒謹奏軍機大臣奉旨吏部知道欽此○○譚鍾麟片再前奉部咨道府同通州縣無論何項勞績保奏歸入候補班人員以到省之日起予限一年詳加察看出具切實考語分别煩簡補用兹查有補用直隸州知州雲騎尉世職徐則林同知銜候補班前先補用知縣麥廷賡同知銜甘肅儘先補用知縣方大垌均已試看一年期滿由藩臬兩司出具考語詳請甄别具奏前來臣查徐則林明白穩愼麥廷賡公事留心方大坰年壯才明均堪以本班留省照例補用除將履歴清册咨送吏部外謹附片具陳伏乞聖鑒訓示謹奏軍機大臣奉旨吏部知道欽此○○大學士直隸總督一等伯臣李鴻章跪奏爲永定河籌辦來年備防稭料並嚴搶　稭料加增運脚銀兩恭摺仰祈聖鑒事竊照永定河兩岸大堤計長四百餘里全係沙土鬆浮歴届大汛溜勢趨向靡定險工林立賴買稭料應手隨時搶廂經前督臣那彥 
成奏准於嚴修稭料之外每年添購稭料二百四十萬朿以之防護又嚴搶修各工稭料因近堤所產稀少須從遠處購連經前督臣顏檢奏准每束加增運脚銀二厘五毫歴經循辦在案兹據永定河道塔奇魁詳稱本年凌伏秋汛河水迭次盛漲掃叚紛紛蟄陷備防稭料動用無存照案購辦二百四十萬朿分儲各工以年來年要需沿河地畝水冲沙厘產料正少仍須遠處購連來年嚴槍修稭料應照章添給運脚銀兩等情具詳前來臣覆查無異仰懇天恩俯准照案添購來年備防稭料二百四十萬東每束連運脚銀一錢五毫共須實銀二萬五千二百兩又嚴搶修稭料加增連脚需實銀八千五百兩一併全數撥發以濟工需俟奉旨後臣卽飭藩司設法籌墊給領責成該河道督率廳汛各員趁此新料登塲赶緊照數採買分撥工次核實騐放備用所有籌辦永定河來年備防緣由理合恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○潘霨片再近日邊防未撤理財急須得人臣查糧儲道黄元善自抵任以來綜核局務守正不阿催征兵米並歴年舊欠僅及兩載除留支外共征銀十四萬五千五百餘兩較以前每年所征不啻十倍之多本年春間接准部咨清查荒田臣當即飭令督辦該道破除情面認眞考核實心它力分别勸懲竟將三十餘年請豁錮習一旦厘剔盡凈現據各屬禀報足額已至九成之譜且並未動用庫欵絲毫此次臣雖一意主持而任勞任怨杜中飽規復原額該道整飭之力居多於正供大有裨益又皋司李元度經濟素裕沈裔有爲前署藩司任内會同該道黄元善整飭錢粮竭力督催不肯稍事瞻徇得以迅速蕆事洵爲實事求是乃克有濟現在時勢孔艱需才尤亟臣若知而不舉負恩實深該司道均堪備異日任使應如何恩施破格錄用之處臣不敢擅請出自聖裁謹據實附片陳奏伏乞聖鑒謹奏奉旨李元度黄元善均着交部從優議叙欽此○○游智開片再查前准兵部咨嗣後借補千把各弁缺積至三月彚奏一次以歸簡易等因兹查光緒十二年四月起至六月底止僅有永定營領哨外委　先千總姚　借補越嶲營右哨頭司把總造具該弁年歲履歴清册由署提臣李培榮咨請具奏及咨部給札前來臣覆加查核與借補章程相符除咨部外理合附片具奏伏乞聖鑒訓示謹奏軍機大臣奉旨兵部知道欽此 
 
 

Page 10

 
 
[光緒十二年十一月十三日京報全錄]  
　　宫門抄○總兵崔等奏三省會哨日期摺○直督李奏飭燒户捐賑片○又奏察看各員片○江撫德奏起解漕折銀兩片○大臣懷奏開割火道完竣並修理樹木情形摺○又奏循案清理河道摺○大臣沙奏代奏謝恩摺○又奏揀補帮辦章京筆帖式等缺摺○都統載等奏爲應修各工照章辦理片○十一月十三日理藩院鑾儀衛光祿寺廂紅旗值日無引見○橚貝子假滿請安○廣東副將宋福慶謝恩○禮王請假五日○熙敬請假十日○召見軍機宋福慶○○記名提督河南河北鎭總兵奴才崔廷桂記名提督直隸大名鎭總兵奴才徐道奎簡放提督山東曹州鎭總兵奴才趙鴻舉跪奏爲三省會哨日期巡查地方安靜情形聨銜恭摺仰祈聖鑒事竊照直隸大名河南河北山東曹州三鎭遵奉議定變通章程每年十月間在直境開州城内會哨一次歴經舉行在案今届會肖之期奴才等往返函商約定日期帶領官兵分路行走俱於十月十八日扺開晤面彼此互相質詢沿途經過各地方情形俱有接壤之區細加查訪並無匪徒藏匿滋擾爲害且本年雨澤調和收成　豐現在二麥均已播種齊全閭閻民情足稱安堵洵堪仰慰宸厪惟查每届年終隆冬之際正值宵小竊發之時巡防更宜嚴密緝捕愈屬緊要奴才等細心商酌惟有嚴飭員弁加派幹練兵勇輪流四出認眞梭巡如遇匪蹤無論在何省地界立卽就近會同附近營縣或駐防勇隊協力兠拿務期無擾無驚有犯必獲斷不敢意存此疆彼界之心以冀仰副聖主除莠安良綏靖地方之至意所有奴才等會哨日期及巡查地方安靜情形理合聨銜恭摺具奏奴才等拜摺後帶領官兵仍分路巡查各回本任再上年會哨奴才趙鴻舉因入武圍監射未到奴才徐道奎崔廷桂奉到批摺三件今就奏事之後照例恭　伏乞皇太后皇上聖鑒謹奏軍機大臣奉旨知道了欽此○○李鴻章片再順直今年水災較重各屬燒鍋本應飭禁以裕民食惟慮州縣禁令不齊私燒仍不能免而吏役需索獘竇叢生且燒户千數百家全行閉歇亦恐坐失生計飭據籌賑局司道議照光緒九年奏案免其停燒卽以資本之大小酌令捐輸每户多至五十金少亦二三十金公歸順直助賑不准影射巧避除通飭各屬遵辦並咨部查照外理合會同兼管順天府府尹臣畢道遠順天府府尹臣薛福辰附片陳明伏乞聖鑒謹奏軍機大臣奉旨該衙門知道欽此○○李鴻章片再道府州縣無論何項勞績保歸候補班人員自到省之日起予限一年詳加察看甄别等因兹查有候補知州袁遂候補班前先用知縣許文淦候補知縣胡良駒羅鼎焜巳到省一年期滿例應甄别據藩臬兩司具詳前來臣查該員袁遂廉幹精詳許文淦才識諳練胡良駒年壯才明胡鼎焜講求治理均堪勝煩缺留省照例補用除履歴册咨部外理合附片具陳伏乞聖鑒謹奏軍機大臣奉旨吏部知道欽此○○德馨片再江西省光緒十二年漕粮體察情形仍難起運本色應請循舊折征經臣據實具奏在案兹據督糧道鄧蓉鏡詳稱催完十二年分漕折銀五萬兩作爲第一批札委大挑知縣李祥和領解於十二年十月十六日起程擬請查明舊例仍由湖北安徽江蘇山東直隸省按站行走解交部庫部情前來臣覆核　異除照例分别填發勘牌撥兵護送飭令該委員等小心管解星速遄行曁咨移部科並咨前途各督撫一體撥護以昭愼重一而嚴催赶征　　外所有起解光緒十二年第一批漕折銀兩緣由理合附片陳明伏乞聖鑒謹奏軍機大臣奉旨户部知道欽此○○奴才懷塔布跪奏爲開割火道宗竣並修理自小樹目循例恭摺奏聞仰祈聖鑒事恭照風水内外圍火道草茨例應每年冬初割除以昭愼重當於開割之始一面嚴飭各汛將屬原設火道按照例定丈數分叚芟除一面派撥弁兵將六陵後室山後地面通長火道四千零八十六丈挨次開割凈盡現已一律報竣並修理自生小樹一千七百七十六株等情由中軍游擊瑞凌查報前來奴才親往内外圍各處詳細履勘所割火道丈數以及自生小樹數目均屬相符沿途察看各汎堆撥尚自齊　弁兵名數俱在隨嚴飭晝夜留神妥爲巡守至紫荆開近依後龍通晉省防護稽查均關緊要奴才於經過時面囑該將備等認眞盤詰並牌飭各勞輪流會哨不容稍涉疎懈所有查勘開割火道曁稽查風水内外地面各緣由合恭摺具奏伏乞皇太后皇上聖鑒謹奏軍機大臣奉旨知道了欽此○○奴才懷塔布跪奏爲循案清理河道恭摺奏聞仰祈聖鑒事謹查西陵河道溝橋於咸豐二年奉旨挑挖以後仍按年隨時修理以免壅塞並酌定需銀不過三百兩等因歴經遵辦在案兹届應查河道之時奴才揀派内務府司員敬謹詳查各陵附近河身以及各蟠龍溝草茨共計二千四百三十一丈均應一律芟除潔凈並查得泰陵興隆庄地面石平橋迤南西泊岸石塊本年夏間被水冲刷坍塌二丈五尺高一丈餘亟應修理以期鞏固第時值冬令未便工作因俟明春就近　取浮石淤土加以灰觔填砌築寳卽再遇山水下注岸旁不致冲刷傾圯等情禀覆前來奴才當卽飭將各河草茨逐加認眞芟除所報泊岸因俟明歲春融照案修整隨卽親詣查騐草茨皆已芟除所需錢糧奴才查明成案擬發銀二百五十兩由廣恩庫動支歸入年例奏銷所有循案清理河道緣由理合恭摺具奏伏乞皇太后皇上聖鑒謹奏軍機大臣奉旨該部知道欽此○○奴才沙克都林札布額爾廳額跪奏爲代奏叩謝聖恩事竊據杜爾伯特右翼署盟長札薩克頭等台吉事德恩多爾濟呈據本部落新襲札　克和碩親王索特納本札木柴呈稱接奉科布多叅贊大臣等劄文内開杜爾伯特右翼巳故札薩克和碩親王棍布札布所遺札薛克和碩親王之爵請以伊之長子索特納木札木柴承襲等因具奏奉旨索特納木札木柴着准其承襲該衙門知道欽此欽遵等因轉飭前來遵卽望闕叩謝天恩訖伏思索特納木札木柴蒙古世僕年甫六齡毫無知識惟俟及歲竭盡愚誠管理旗務稍効犬馬微忱以副聖主高厚鴻慈於萬一祈請轉呈代奏等情呈報前來理合恭摺具陳伏乞皇太后皇上聖鑒謹奏軍機大臣奉旨知道了欽此○○奴才沙克都林札布額　慶額跪奏爲循例揀員補授帮辦章京筆帖式等缺恭摺仰祈聖鑒事竊　才等查帮辦章京主事職銜祥凌現已充補承辦章京員缺又筆帖式惠廉因有疾病開去筆帖式之缺咨回本城調理各等因經奴才　具奏奉旨允准部覆照准各在案其所遺帮辦章京主事職銜一缺自應照例揀員請補以專責成奴才等由各衙門内悉心揀選查有六品頂戴委署主事景秀樸誠精細任事實心堪以補授帮辦章京主事職銜員缺所遺委署主事一缺查有五品頂戴無論班次首先前改補驍騎校筆帖式靈山心地明白才具優長堪以補授委署主事缺仍請照主事職銜例一律支給鹽糧遞遺筆帖式一缺查有六品頂戴候補筆帖式玉善明幹有爲留心時務堪以充補筆帖式之缺其惠廉所出筆帖式一缺查有六品頂戴候補筆帖式全安差使勤奮熟悉蒙話堪以充補筆帖式之缺各該員等如願應試者照例補用遇有差使給咨送部帶領引見年滿照例辦理至遞遺候補筆帖式兩缺應由奴才等揀補咨部查照外謹將循例揀員補授帮辦章京筆帖式等缺緣由理合恭摺具奏伏乞皇太后皇上聖鑒謹奏軍機大臣奉旨著照所請該部知道欽此○○奴才載遷榮頤英廉跪奏爲應修各工仍請照章分别辦理恭摺仰祈聖鑒事竊因本年雨水過大各衙門呈報應修之工處所甚多當經奴才等謹將陵寢殿宇等工循例奏請欽派大臣查勘辦理外其餘應修各工因係均關緊要實雞從緩若不趁時修理不惟情形愈增多資糜費設使稍有疎失所關實非淺鮮奴才等爲傎重起見是以奏請由奴才等詳核各項擇其緊要處所分别黏脩等因具奏奉旨允准在案兹准工部　開本部具奏陵寢工程請准歸章辦理一摺於光緒十二年十月初六日奏本日奉旨依議欽此欽遵移咨前來奴才等查原奏内稱龍亭庫等項工程仍歸入本年另案奏報由查估大臣查勘奏明辦理等語查本年另案急修各工八項已於九月二十七日奏報在案現經工部具奏龍亭庫等工仍歸本年另案奏報奴才遵將續入另案各工敬繕清單恭呈御覽惟查禮部墻垣值班房金銀器皿庫墻垣八旗看守金銀器皿庫值班房石門工部庫房墻垣等項工程均係有關防守應請旨飭下查估大臣務須周歴各處詳細查勘分别修理以昭愼重至向不歸入另案奏報之各衙門署曁檔案房科房内務府棧缺撥房水濟倉厫座墻垣永濟庫房間緑營各舊草撥房以及零星碎小等項工程仍請遵照歴辦成案由永濟庫動欵隨時修理於年終一併奏銷以符向章所有應考修各工仍請遵照成案分别辦理各緣由理合恭摺具陳伏乞皇太后皇上聖鑒謹奏軍機大臣奉旨工部知道單併發欽此 
 
 

Page 11

 
 
[光緒十二年十一月十四日京報全錄]  
　　宫門抄○諭旨四錄錄前○直督李奏爲審明懲辦片○江督曾奏總兵呈請終養摺○河督成奏請頒發藏香片○將軍慶奏爲協銷期滿請免送部引見片○直督李奏請開復知縣片○又奏請奬敘片○又奏請建坊片○又奏設廠放米片○十一月十四日吏部翰林院正藍旗值日無引見○容貴海英各假滿請安○盛京刑部侍郎松森到京請安○福建副將恭晋謝恩○謙光請假十日○内閣呈進山東等省勾到本○召見軍機松森恭晉○○李鴻章片再前准西陵承解事務衙門咨開具奏員外郎文潤非法毆妾致死一案奉旨文潤着先行解任交臣審明按律懲辦欽此當飭臬司提審兹據該司陶模審明擬議詳解值臣駐津飭委藩司松椿代審無異臣覆加查核緣員外郎文潤係正紅旗滿洲隆順佐領下人因妻巴禹特氏久患癱症曾在京價買陳氏爲妾嗣赴　陵禮部當差迎養伊母鍾劉氏並帶陳氏同　差次陳氏素　掘强文潤母子時向訓教光緒十二年五月初六日早陳氏患痧腹痛嘔吐經擠奶人明安針治而愈文潤當赴易州兌換銀兩是日傍晚鍾劉氏喚陳氏取茶不應向其斥說陳氏負氣遞茶致洒及劉氏胸膝鍾劉氏用手向毆夫飭陳氏不服混駡並將茶盃摔碎鍾劉氏順用支窓木棍毆傷陳氏右手腕陳氏奪過木棍正欲回毆適文潤　來瞥見當將陳氏喝住鍾劉氏告知前情文潤氣忿卽向陳氏奪取木棍陳氏不放彼此推搡　致陳氏單褲褪　紏跌倒地陳氏在地亂滾致被身帶長簪劃傷食氣　文潤用木棍毆傷陳氏左　　脥胯右腿陳氏仰臥地上愈加辱駡文潤愈忿又用木棍戳傷其下部陳氏喊痛求饒並與鍾劉氏磕頭賠禮移時自言心中難受二更　愈重延至次早殞命文潤以　陳氏復犯痧症身死當卽棺殮未經報騐初九日出殯經辦事大臣查知差人　阻飭由地方官驗明實係因傷身死提省審辦據供前情不諱查律載夫毆妾致死者杖一百徒三年此案員外郎文潤因伊妾陳氏負氣與伊母鍾劉氏遞茶致洒及鍾劉氏胸膝鍾劉氏向其斥責陳氏不服混駡並奪棍欲行回毆該員輒用木棍將陳氏毆　致傷越日身死查陳氏詈毆主人之母雖據鍾劉氏到案　明第事前並未親告自不得以致死有罪之妾論自應仍按本律將文潤擬杖一百徒三年該員旣係旗人照律滿徒折枷四十日應請旨將該員革職再行發落鍾劉氏用木棍毆傷陳氏律得勿論無干省釋除備錄供招咨部外所有審明定擬緣由理合附片具陳伏伏聖鑒飭部核覆謹奏軍機大臣奉旨刑部議奏欽此○○太子少保兩江總督一等威毅伯臣曾國荃跪奏爲實缺總兵呈請終養籲懇天恩准其開缺仍留辦營務以重地方恭摺仰祈聖鑒事竊據壽春鎭總兵郭寳昌禀稱前因母老迭經呈乞開缺終養兩次蒙恩給假歸省聖慈高厚感激涕零分當勉策駑駘安心供職惟念幼遭粤捻之難父以帶團戰殁兄弟五人惟母是依而母年已八十三歲素患喘疾時發時愈前年連喪兄弟及姪輩數人去年幼弟相繼病亡因悲致疾又增氣逆之證委頓床褥病日益深該鎭以傷瘡之身心懸兩地故因神志　亂公事或有貽悞後悔何追瀝情籲乞開缺終養禀請核奏前來臣查該總兵前因母老多病迭次乞退經前督臣左宗棠及臣兩次奏請給假省親均奉恩旨允准在案據稱近來母病益甚情形大非從前可比日夕呻吟惟望該鎭歸侍　下情詞懇摯出於至誠查與武職親老年至八十以上雖有次丁俱准終養之例相符臣實未忍勉强再留致負聖朝錫類之德意惟查該鎭在壽春任内多年威望卓著衆情信服其所以得力者尤在所統卓勝等軍緣此軍由該鎭艱難手創而成訓練素精指臂相習用能詰奸禁暴閭閻倚若長城令於體恤之中仍帶兼顧之道查該總兵本籍皖省合無仰懇天恩俯准將該總兵開缺回籍終養俾遂孝思仍留辦營務在籍就近節制卓勝全軍督飭各軍認眞防守庶該鎭忠孝得以曲全皖北軍民亦恃以無忠臣爲愼重地方起見與護理安徽巡撫臣阿克逹春往返函　意見相同用敢瀝情上請是否有當伏候宸裁至該鎭如蒙恩准開缺奉旨後自應即日交卸查有記名提督宋朝儒歴署該鎭中軍遊擊多年熟悉情形辦事勤奮該鎭兩次請假歸省均係該提督護理鎭篆實心實力措置裕如兵民莫不悅服臣擬派署理鎭篆洵堪勝任其所遺壽春鎭總兵一缺應卽請旨簡放以重職守所有實缺總兵懇請開缺終養仍留辦營務各緣中謹會辰護理安徽巡撫臣阿克逹春恭摺具陳伏乞皇太后皇上聖鑒訓示謹奏奉旨已錄○○成孚片再奴才前奏黄河霜降安瀾一摺欽奉上諭以本年沁黄兩河水勢異漲各工一律平穩蒙欽頒大藏香十炷交奴才虔詣河神　恭代祀謝奴才敬謹祗領當擇於十月十五日遵旨親詣河神廟恭代祀謝並分齎開歸河北運河三道各赴本工河神廟潔誠祀謝以答神庥理合附片具陳謹奏軍機大臣奉旨知道了欽此○○慶裕片再揀選協辦内倉監督應行給咨送部引見所有光緒十三年監督擬派滿洲正藍旗協領多祿接辦查協領揀選内倉監督因係一年之差並無擬陪人員如有經手未完事件均經奏請免其送部引見歴蒙恩准在案查該協領多祿現在管帶長勝營隊伍未便遽易生手合無仰懇天恩俯准免其送部引見俾資訓練理合附片具陳伏乞聖鑒謹奏軍機大臣奉旨着照所請該部知道欽此○○李鴻章片再獻縣知縣王福謙前欠内結正雜交項銀三千二百六十九兩八錢三分五厘延不完解當經奏叅暫行革職勒追在案兹據該員照數完解司庫兌收據藩司松椿詳請開復前來除將欠欵細數及已未入撥册緣由咨部外應懇天恩准將　員王福谦原叅革職處分開復以昭平允理合附片具陳伏乞聖鑒謹奏軍機大臣奉旨着照所請該部知道欽此○○李鴻章片再前因豫省行銷蘆鹽之禹州等十六州縣懸岸整頓已著成效請將出力委員候補知府嚴信厚俟得缺後以道員補用提舉銜東河候補通判郭樹滋加四品頂戴奉旨着照所請欽遵在案旋准吏部咨開據户部檢查歴年銷鹽數目不甚懸殊但光緒四年以前查無嚴信厚綑運之據至郭樹滋册造無名光緒九年奏定嚴核保舉章程凡地方應辦諸務不准請奬自應毋庸給奬等因兹據長蘆鹽運司季邦　詳稱禹州等十六州縣引岸自叅懸後招商無人始創辦官運初委河南候補道邵增試辦未幾該道病故卽委嚴信厚接辦事屬創始是以光緒四年以前未將銜名報部郭樹滋係帮辦嚴信厚辦理故册内未列其名然皆實在任事之員並無冐濫其接辦時正值私硝徧地歲荒民飢銷路奇滯幾於片引不售旋據廣集資本設法招徠嚴緝私梟力疏官引歴十餘年如一日綑運至二十萬引之多使積久縣岸逐漸規復有裨課食不少旣經户部查明運銷鹽運相符可見成效巳著未便没其勤勞定例各州縣一官於奏銷完一年引課准予議叙又川州開辦官運章程如承辦二年有效卽奏請奬敘曾將丁戊已庚四綱並接辦辛壬兩綱出力各員分咨奏准給奬在案今該員等督辦懸岸除認運七成外已招集商人萬盛新等將禹州等九州縣包額認辦引課業經全完較一州縣全完一年引課者其勞績實過之而自同治年間試辦迄今始將該二員奏請　叙亦較川省官運二年一奬年分爲久銷數爲多該員等以候選補用人員督辦　省懸岸旣無地方之責亦非應辦之事竟能力任其　經理得法殊屬異常奮勉現仍委令督運督銷不准奬叙恐無以勸將來且　員等勞績在光緒九年部定嚴核保舉新章以前核與川省接辦辛壬兩綱勞績在新章以前准奬成案相符所請階銜亦未敢優叙呈請覆奏前來臣查核無異仰懇天恩准將該二員仍照原保給奬以示鼓勵理合附片具陳伏乞聖鑒訓示謹奏軍機大臣奉旨該部議奏欽此○○李鴻章片再據籌賑局司道詳稱天津縣人花翎都司銜鄭士芬捐直賑棉衣一千五百件又浙江交海縣人知府銜候選同知何良棟遵父母之命捐直賑銀一千兩洵屬克已救災除分撥濟賑外查鄭士芬所捐棉衣　章合銀一千兩以上與何良棟捐欵均符建坊定例詳請具奏前來應請旨准將花翎都司銜鄭士芬及何良棟之父三品封職何錫金母三品命婦何邵氏各在原籍自行照例建坊給予樂善好施字樣以示旌奬理合附片具陳伏乞聖鑒訓示謹奏軍機大臣奉旨着照所請該部知道欽此○○李鴻章片再省城四關每届冬令設廠放米以赡窮黎本届仍應照辦已委員查核户口大口日給米三合小口减半其雖非極貧而口多業少賓在困苦者亦量爲調劑大口給米二合小口减半卽於十一月初一日分關開廠按五日散放一次所需米石在於採買項下撥用其員役薪工運米等費由藩庫籌撥據藩司松椿詳請奏咨前來除飭嚴督委員核實妥辦並咨户部查照外理合附片具陳伏乞聖鑒謹奏軍機大臣奉旨户部知道欽此 
 
 

Page 12

 
 
   
 
