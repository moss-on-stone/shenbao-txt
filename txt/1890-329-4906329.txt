# 1890 - 329 - 4906329

 

Page 1

 
 
[勸募順直山左急振啓] [  申報館恊振所同入拜手]  
　　順直山左洪水爲災自四月乞今一片汪洋數千里盡成澤國災民逼地轉徙死亡男女　骸蔽江而下其幸而不死者當此塞　漸緊霜信暗催　褐俱無難禁奇冷加以飢腸轆轆全無粗糲下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸金令兹畿輔嚴疆齊魯名境遭兹頰沛何忍不復解囊特肅短箋附陳苦狀如肯玉成美事巨欵漑施則作善降祥福報可操左劵已 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三　廿大史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁　成增補角山樓先正事略新印瞿子治先生墨寳五尺蘭竹屏八角市裱加七角○本齋種類繁多不及備載擇其尤者登報以供　内文人賞鑒價當格外從亷卽希光顧爲盼售處一在三馬路申報舘東隔　又設分局在二馬路橫街三層樓紅　洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論上海耗財之多]  
　　最爾一彈丸地萃中國二十餘省外洋二十餘國之人民衣於斯食於斯攘往熙來人多於蟻有酒食以相徵逐有烟花以快冶游有車馬以代步行有戲園茗肆以資遣興卜此而烟館也書塲也彈子房也照相店也無一而不引人入勝卽無一而不破人腰纒古稱西湖爲銷金鍋以我觀之滬上一隅其銷金不較西湖而十百倍哉而抑知其耗財之多正不由乎以上數者然則今之人囊滿而來裘敝而去久客滬上必致狼狽不堪卽坐擁多金持籌握算極大行號倒閉亦時有所聞遂致有心世道之人咸謂邇來市面日衰漸成外强中乾之勢此何故哉豈噄著之遇靡乎酬應之過多乎抑濳消於烟賭之類乎而不知皆非也今之足以耗財者其故有四一曰官一曰師一曰醫士一曰善堂何謂官朝廷設三百六屬原以資保障而理繭絲故自執政以逮煇庖　閽各有所司卽各治其事乃滬上之搖搖擺擺裝出官聜者多若恒河之沙幾不可以數計問其職銜則不倫不類也問其省分則指東話西也問其有何公事則惟喫花酒打茶圍坐馬車看夜戯也其有到處告帮逢人稱貸者猶爲若輩上乘否則誘賭誘嫖於中取利日惟藉馬扁之術獵取人財猶憶今春新疆某武弁因局賭喪資控諸公廨逮犯到案窮治嚴追猶敢自稱爲某提臺某觀察裝模作樣兾逭宫刑嘻古稱關内爛羊侯名器當不若斯之賤官而如此竟不成官徒耗資財伊於胡底乎何謂師望重道高衆所欽佩卷風時雨善誘循循用能使桃李滿城盡屬門下皋比一席豈寡聞淺見者所可居乎乃滬上之爲師者大抵幼時粗識之無旣長而早經抛棄或爲店夥或入九流洎乎烟癮旣成無人顧問老妻幼子啼飢號寒不得已就僻　中賃屋半椽門貼經蒙學塾聚蒙童八九輩課以三字經千字文其大者或讀幼學須知學庸論孟則已不可多得幾詫爲出類拔萃之才終年收得數十金僅僅可謀一飽甚至有課讀之暇先生高踞座上糊冥錠自來火匣或爲釘書作摺　者此其學業之荒蕪功課之草率盡人可喻不待煩言噫吁嘻人家令幼子從師原望稱知文理而師道每况愈下致爲落魄子之下塲然則所送修金不盡成爲虚耗乎至於醫生操三折肱之技濟世活人雖不能與士大夫抗衡亦未便薄爲小道乃滬上則異是子弟讀書未就不能靑一領之衿卽改而讀醫書以便懸壼市上從師一二載湯頭歌藥性　尙未能開卷了然卽擇日懸牌爲人醫病问以虚實寒熱茫然也叩以浮　遲數昧然也而請封一元輿金四百恪遵定例不讓分毫貧苦之人一經染恙雖向叩頭流涕誓不肯白開一方旣遇富厚之家則路遠須加拔號須加每一到門索至洋蚨五六翼使果有起死回生之妙雖再昻貴猶屬便宜乃竟模模糊糊摸稜了事徒令病家數年積貯白白飽不操刃劊子之囊豈非耗財之最甚者哉若夫善堂自育嬰恤嫠施樂給棺以及收拾有字之紙留養無告之民功德及人衆所共仰自各省告災而後諸善士創興振局以濟飢黎涓滴歸公更覺天日可指乃近獨多不尷不尬之輩冒稱善士貨屋設堂各處勸捐以充私槖一至捐無可寫則又隠戤縉紳之族四出招搖今夏本報曾登某善局託名王成基陳照元諸公釘成緣簿到處勸人究之善事未見分毫祗以修五臟神之殿及至本地皆知其僞不復出資則又寄至他方輾轉託人代募此則騙子之變相尤爲白耗錢財者也客日子言誠然然若官若師若醫士若善堂各處皆有卽各處皆足以耗財子第言滬上耗財之多或亦囿於一隅未免見聞不廣歟則笑而應之曰予亦惟就秘見聞者論之耳他何所計哉遂筆而存諸報端 
[本館接奉電音]  
　　昨由京友電傳諭旨二道敬謹譯登○十月十七日奉上諭湖北按察使着陳寳箴補授欽此○十八日奉旨正黃旗蒙古副都統着色楞額補授色楞額所署廂日旗漢軍副都統着文興署理欽此 
[長安日近]  
　　盛京錦州副都統崇副統制善以現届三年任滿例應入覲天顔親聆訓誨以紓戀主之忱如蒙恩准陛見卽咨由盛京將軍委員接署副都統篆務以便啓程入都等情專摺差弁賫京於初六日呈由奏事處入奏本日奉硃批崇善着來見欽此○吏部示傳所有擬補福建道監察御史馮金鑑本部定於十月初六日帶領引見相應傳令該員於初四日衣冠赴部演習口奏履歴於初五晚在内城左近歇宿初六日黎明前赴左翼門外吏部公所内書到預備帶領引見如排班時始行書到定將緑頭簽撤下是日穿花衣補褂備帶天靑褂並佩帶對子荷包手巾再該員是否原任現任一二品大員子孫抑或現任一二品兄弟卽行呈明以便註寫勿違○漕運總督松峻峯漕　椿一聞今夏順直水災首先提欵　解災區以救飢民一面勸辦賑捐以補前提之欵並籌接濟之方李傳相以其力顧大局不分畛域擬請賞給頭品頂戴以示獎勵而昭激勸專摺入奏奉硃批松椿着賞給頭品頂戴欽此○理藩院近准史部文開明年適届辛夘京察大典理合黏錄京察章程通行各衙門於本年封印前造其考語履歴淸册咨送過部以憑核辦今經松吟濤大鴻臚諭知滿漢檔房存齊兩總辦將六司蒙古房實任候補郎中員外郎主事司務題署主事筆帖式曁銀庫司庫庫使唐古忒學司業助教章京筆帖式等履歴詳細問明造册以備十二月初旬過堂騐看 
 
 

Page 2

 
 
分别註考咨送史部覈辦○吏部爲示傳事所有九月分月官同知蔡殿森一員知縣王念祖孫鼎烈趙廷淸吳鼎榮汪煇五員直州州判秦文祉一員並八月分月官同知王儒楷一員本部定於十月初六日帶領引見相應出示傳令該員等於初四日午刻衣冠赴部演習口奏履歴如是日不到卽行扣除引見毋違特示○總營内務府大臣爲咨行事照得本年十月初十日慈禧端佑康頤昭豫莊誠壽恭欽獻皇太后萬壽聖節是日皇后率瑾𡣕珍𡣕曁敦宜皇貴妃等位在内行禮應派侍衛命婦二十四人預備鋪設拜墊相應咨行侍衛處照例傳派侍衛命婦二十四名均穿朝服於是日寅刻進内預備鋪設拜墊○宣武門内劈柴胡同内街心有一井井後盖有龍王廟一間挑水人白畫卽於廟房内存放柳罐挑事將廟門虚掩回宿水屋習以爲常本月初一夜有某甲年約三旬以外身穿羊皮袄濳入龍王廟屋内自縊而死次晨挑水人見廟門未掩入内一看見有人縊死赶報廂監頭甲廰步軍校以挑水人不鎖廟門致遭意外之事咎有應得送交提署移坊騐屍迨初三日西城指揮相騐由仵役騐明自縊身死因無屍親當塲認領諭由水屋備棺盛殮聽候抬埋有識者言甲係某旗技勇兵夙有賭癖竟日在西單牌樓某寳局中賭錢因賭貨情急自尋短見也○吏部爲出示曉諭事今出有盛京熊岳倉官一缺據盛京兵部會同揀選得盛京工部筆帖式慶雲擬正盛京刑部筆帖式石長齡擬陪給咨到部相應出示曉諭該二員於十月初四日午刻赴部演習口背履歴於初六日子刻穿天靑褂備帶補褂並佩帶對子荷包手巾赴左翼門外伺候點名預備膳前帶領引見再傳令該二員在吏部公所書到如排班時不到定將該員緑頭籖撤下萬勿遲誤○福箴庭大協揆諭知内務府造辦處章京等本年皇太后萬壽聖節已奉懿旨着於海内純一齋演戲慶賀所有純一齋兩卷殿中間自應循照甯壽宮成式支搭煖棚並將萬壽應用燈隻等件以及戲臺上下鮮花花排盆座赶爲妥備卽着派員帶匠進海赶緊搭備務於初六日一律報竣以備萬壽演戲○初五日九點鐘皇上親至御箭亭舉行武殿試計庚寅取中曁已丑等科取中武貢士一百六十有三人逐一試以弓刀石該貢士等各展生平技藝以求一日之知惟浙江賈應庚弓刀皆　違式而掇石未循次第致蹈錯誤之愆罰停殿試一科此外各人皆邀睿賞綜核馬步技勇默經文字優劣爲之折衷至當將張憲周等三名列爲一甲賜進士及第譚鰲等二十名列爲二甲賜進士出身葉鴻鈞等一百三十九名列爲三中賜同進士出身其已丑科武會元陳國璧因客歲殿試舞刀失儀未掇大魁罰停一科今復補行殿試馬步箭弓刀石色色擅長皇上深爲器重拔　二甲第十名仰見甄别人才權衡至當宜乎草茅下士無不爭自濯磨以自奮於功名之路也○吏部爲咨行事文選司案呈國史館繙譯官傳補已竣應卽奏派考取備補照例咨明八旗都統於本固山之舉貢生監繙譯舉人生員以及六品以下候補候選人員如有通曉滿洲繙譯情願送考繙譯官者造具履歴年貌三代淸册務於五日内彚行過部以便定期奏派考試 
[監犯越獄]  
　　天津縣獄於前月廿七夜走脱人犯一名業經列報該犯王記有卽今夏夾帶私鹽拒捕槍斃鹽巡三名案中之巨犯也是夜定更時捕廳土二尹進獄如法收封查點獄囚一一不缺乃翌日而喧傳兇犯王記有越獄或謂刑書獄卒得賄故縱或謂廿七日夜收封之時風雨交作而又河東城西兩處同時失火紛紛擾擾彼遂乘間脱逃是説較爲近理然卽非賄縱而牢頭禁卒曁提牢等疏於防範咎亦難辭有獄官天津縣孫筱坪大令時在貢院科考縣試未暇研求先飭分别押禁一面差傳王記有之父王大到案訊究逃犯卜落一面移會隣封一體　拿務在必獲歸案詳辦邑尊現在試事已完於月之初十日親提牢頭高竹坡李七等訊鞫各責一千板仍子收禁禁卒曁提牢等分别各責八百或五百交差看管至於管獄官捕廰土二尹經傅相記大過一次留任緝捕如限滿無獲再行開叅 
[貧民滋事]  
　　天津籌賑司道此次辦理冬撫於冬三月每逢初十日給錢極貧大口各津錢一千小口减半次貧大口五百文小口减半廿五日給米極貧大口一斗小口减半次貧五升小口减半自從辦賑以來未有如此次之至優極渥者也然欵項支絀不能不破除情面格外認眞於查户後汰其又次貧而賑次貧極貧者鄉人不察以爲恩膏下逮不能一律均霑歸咎委員之左右袒委員下鄉放票其已經查户而不得賑者卽起與爲難初七日城東掛甲寺大直沽等八庄初九日邱家村大梁庄等七庄貧民男婦鳩集道轅求賑道憲諭以賑欵有限而望賑者無窮本道權衡緩急分别重輕擇其朝不保暮者賑撫至於尙可支持之户本道無此財力博施濟衆也鄉民唆使婦孺出頭呼籲觀察出轅攀轎幾乎傾側觀察震怒拿獲滋事甲乙兩人枷號示衆始各鳥獸散云 
[挾纊恩深]  
　　爵宮太保曾忠襄公開捐助直順兩屬棉衣褲三十萬套以二十萬套歸順天十萬套歸直隸咨請傅相彚給委員散賑俾災餘男婦藉禦嚴寒計有五萬套已經起解附裝招商局輪船來津其餘二十五萬套一律於封河以前全數解到俾斯民免號寒之苦銘挾纊之恩此眞非常之功德也故預紀之爲災民喜並爲災民謝 
[蕪湖屢火]  
　　蕪湖前因秋陽燥烈日肇火災居民幾於一日數驚後幸雨師税駕白物滋潤祝融始少少歛迹詎料閲時未久故熊復萌初九日下午二街小營盤西首某氏嫗因老病懨懨畏寒特甚煨榾柮炭隠几假寐朦朧之時火已燃及衣袂撲之不熄霎時緣璧升屋將毗連茅屋三家付之一炬事後撥開瓦礫見老嫗骸骨已成灰燼不復可辦傷心慘目有如是耶十二日更魚初轉二街狀元坊口某木作又報火警幸水龍馳集四面兠灌將紅孩兒困在垓心始得漸滅焚去門面三椽西隣有爆竹店依然無恙誠萬分之幸也十四日三更之後萬籟無聲忽聞警鑼亂鳴探　甯淵觀河對岸一帶茅屋失愼其時火光熊熊不可嚮邇約歴三刻鐘始徐徐救熄計共焚去茅舍五六家時隔岸居民皆立河濵瞭望内一人云今日已焚兩處得此而三矣好事者從旁詢之據云一在東門街後一在下水門外次晨往探果不虚傅第所焚僅茅棚一兩椽立時救熄故稍遠之處皆不聞警報云 
[閩中大火]  
　　本月十三夜鐘鳴二下福州城外南臺都司署前某鐵店失愼火遂上炎時適風勢披猖飛廉氏狂吼聲雄幾如虎嘯火藉風力猛烈異常其地恰當南臺止街廛市雲連人烟稠密計燒去房屋三四百所至黎明時火始漸衰當火熾時省城藩臬　道府縣各員曁督辦保甲局憲四城應援局水兵旗營各員弁次第出城救援奈亢旱多時河乾井涸水龍無從取水祗得拆斷火路以免蔓延有數人從屋上墜落道旁致傷手足閩俗匪徒之乘火搶刼者呼爲火鷂子有某老嫗肩荷衣箱而出突被火鷂子刦去痛哭不休説者謂此種匪人無地𫉶有苟得痛懲一二若輩或稍稍濳蹤奈何父母斯民者往往養癰以貽患非惟不辦或且巧爲掩蓋彌縫徒令匪徒之膽愈豪卜民益受其荼毒誰爲民牧問心能不懹慚乎噫吁嘻 
[銅山屢倒]  
　　福建馬尾文經錢鋪倒閉後鋪主黃某之子業已投案研訊押追一時城臺各錢鋪多有滾支者東門外謙益錢鋪滚支數日至本月十一之晚支鑄者擠擁不開騒擾多時遂致倒閉匪徒乘機搶掠并將鋪屋拆毁一空聞所倒不下四五萬金閩縣王大令一面將鋪主管押一面出示曉諭估售產業定日開支宮巷恒宜錢鋪出票甚多市中信用是晚亦接踵滾支索錢之人如山如海幸地方官出爲彈壓諭以明日支取至夜半人始散歸幸次晨支者寥寥得保無事然亦危矣 
[南浦朝雲]  
　　江西訪事人云近年武弁世職各月餉减作八成給發赳赳者已憂一飽難謀矣兹奉部文减作六成標下英才不覺相顧 
 
 

Page 3

 
 
失色然月有考課獎賞頗豐苟得材技驚人尙不致飢同臣朔也○邇日撫標城守各營派撥兵勇多名會同各局保甲巡丁終夜梭巡街道蓋恐風高物燥火患易滋且放火匪徒每毎乘機而勳也○橙黃橘緑甫届初冬寒氣偪人衾裯如鐵日内時有微雨灑潤郊原豆麥均已葫芽寒菜亦滿畦靑緑茅簷蔀屋咸感蒼蒼之愛我小民云 
[松試紀聞]  
　　本月十七日松江府恩太守接奉楊文宗來札定於三十日取齊想日内卽須頒發示諭也 
[正朔同遵]  
　　光緖十七年分時憲書業經穌省布理問廳轉頒到滬陸邑尊因卽出示曉諭並照常在邑廟設立時憲書局以便轉給各書坊售賣云 
[星使行期]  
　　出使日本大臣李伯行星使來滬情形已登本報兹悉李星使於前日下午四點鐘換坐招商局之江永輪船定於今日開赴蕪湖并悉星使來滬時與廣東潘憲蒯方伯德標同來此次卽與方伯同往蕪湖云 
[提憲過滬]  
　　江南提督譚靑崖軍門于昨日乘坐大號官舫自松來申停泊小東門外浦中聞軍門定于今日換坐輪船赴金陵詣曾思襄公靈前吊奠云 
[移提竊犯]  
　　英包探顧阿六黃四福拿獲湖南人鍾玉亭起到金手釧金約指金簪金荷花瓣金練銀表銀練洋銀及新購之甯綢縐紗衣服解由宋莘樂二尹嚴訊鍾供稱小的在浙江候補道魏汝弼魏大人處當家丁大人有匯票飭小的及家丁戴富陳雲送至豐紳泰豐大人處豐大人不收小的等卽竊取豐大人名片揑寫照收字様回覆大人隨與戴陳分取票銀在鼓樓前九華銀樓購辦金物找出洋銀復購衣服當日購有金手釧三對携至上海將二對兑與城内東來升金鋪現在祗存一對尙有金葉八兩有奇早經失落二尹飭將人贓交該包探帶回捕房候備文至杭查明再訊嗣魏觀察電致公堂謂鍾行竊後已報知錢塘縣飭差查緝今悉已破案祈電覆情形以便由錢塘縣備文移提究辦此皆已詳前報者也日内錢塘縣束邑尊備文飭差至上海縣請陸邑尊備文至公堂將人贓移送到杭歸案訊究公堂旣向捕房知照麥捕頭卽命該包探將人贓解候送縣并聞鍾共竊票銀三十兩今起到贓物祗値千金然則缺少尙多旣到錢塘定須澈底根究也 
[龜子捉姦]  
　　龜奴薛招生之妻薛俞氏與同在某妓館爲傭之龜奴朱阿興有私僦屋英界石路隆興　内野鴛雙宿其樂無涯經薛偵知糾人往捉雙雙並獲擁至某茶肆勒令朱書立服辨據再給現洋二十五元票洋五十元後又口角忿爭由捕一併拘送英公廨宋二尹訊供之不薛供稱小的之妻俞氏與朱犯姦捉獲時立有服辨據俞氏與朱均不承認通姦朱又供稱小的被薛誣指犯姦勒寫票洋五十元由薛鳳祥馮招生楊鳳仙王阿壽　洪照計錦山等爲中所云現洋二十五元並未付給二尹謂犯姦諒必情眞然不應糾衆勒索姑飭分别管押俟補提中人質訊究辦説者謂薛旣身當龜子而尙欲禁妻之犯姦豈老元緖一流人竟亦知閨房名節乎哈哈 
[縣案彚錄]  
　　粤婦馮鄧氏赴松上控馮贊泰馮李祥等串圖店基等情由恩太守准詞札飭上海縣訊辦陸邑尊接奉憲札飭提去後前日經原差薛貴將馮贊泰馮李祥提解到案陸邑尊諭飭收所候訊○和尙高一飛卽皆大在松郡誘拐張旭春之女來滬由張來申控經法公堂由葛同轉送縣訊責等情已列前報前日陸邑尊飭提高一飛至案略詰數語加上鐐銬卽飭原差押解赴松轉勘 
[英界公堂紀事]  
　　龜奴　銀福有洋七十元貸與妓女趙翠花立有票據由張榮全爲中向索不還且被周趙氏卽秀姐將翠花藏匿該龜奴無可取償資本遂將該氏扭送捕房捕頭詰得情由命將該氏移送公廨一面令該龜奴及張自行投案求宋二尹判斷○李王氏姚阿二王阿二毛阿來等不知因何口角以致爭毆二百四十一號華捕見之一并拘至捕房捕頭命移送公堂請宋二尹研訊○寳山縣人童阿坤流落滬江病魔侵擾無可樓止偃臥路旁由某號巡街捕异至捕房轉送公廨宋二尹命發棲流公所留養醫治 
[法捕瑣事]  
　　周士林前將秦錫坤之女賣與劉蕙方嗣經秦錫坤控諸法公廨當將周士林並秦妻王氏經賣中人鄧寳和等一併拘案訊押着劉蕙方與鄧寳和質對賣女情節再行核辦屢詳前報昨晨葛番甫同轉蒞八仙橋捕房時據包探王榮培禀今將秦錫坤並其母秦馬氏秦之姊夫劉丕嶼女子秦阿三等一併傳到在外伺候同轉卽着傳至案下謂秦母曰爾之孫女被爾媳王氏串合周士林等變賣得受身價目下經本委將爾孫女追回爾應將身價洋交還方可領女秦母答稱阿三係小婦人之孫女被人拐賣我未得錢如何要我還洋謂爾媳王氏屢次供明與周士林姘識已有七年爾子與爾均在上海何以任周胡作妄爲是何意見秦馬氏一味推諉仍稱不知賣女情事同轉着將在押之鄧寳和帶案詰間阿三認識此人否阿三稱此乃鄧寳和前與周士林合計將我變賣復傳劉寭方至案問曰鄧寳和如何將女賣在爾處供稱鄧領女至我家經我妻出洋九十二元買得鄧稱賣女時有航船户陸春和之母與　阿二爲中當立賣契　數交洋陸曾用中金七元其洋當交鄧寳和帶往芳園烟館内又將周士林並秦妻士氏帶案問周日爲何不將賣女身價交案周稱因姘婦秦王氏患病多時洋元早已用罄務請超豁同轉着掌責一　下問秦王氏曰爲何將親生女任周價賣　稱實因丈夫失業無聊不顧家計不得已與周姘識無如貧窮依然故將生女變價除一切開銷外淨得洋四十元光景同轉謂爾將女出賣不應由周士林出據着掌責一百卜隨謂秦母曰爾之孫女已經蕙方轉賣與俞公館作女兒正是好事爲何忽生變計來案朦控目下已將女追回須將身價交還秦馬氏稱孫女總要許配人家如俞公館果係買作女兒小婦人萬分情願求大老爺給函送往可也同轉謂如果情願卽令劉丕嶼等同秦前往俞公館親自説合限禮拜三禀覆周鄧二人秦王氏一併還押候再核○孟增祥前竊慶昌　衣物被包探拘案訊責三百板押候比究曾詳前報昨日同轉着帶孟　案詰問慶昌里衣服如何行竊供稱竊時有甯波賊王阿生同去於七月初三日典押錢文分用現已告罄　王在何處供從七月間分離至今並未見面問爾家在何處可有親屬供原籍南匯幼時出外不知家中事務據包探王榮培禀孟增祥之肔兄孟春現在十二鋪爲甲夥可以傳訊同轉卽飭包探立將孟春傅案孟春認增祥爲弟并稱弟患風濕求請送醫院治病同轉給以名片令孟春將弟送往棲流公所安置○朱棣卿前將店基出租與陳某陳向怡亨綿綢庄騙貨逃匿經綢庄控追在案嗣因朱積欠悦生洋行房租欲將昶記生財變賣償還房租昨晨綢庄夥王金怡投案禀稱朱除生財外尙有桔梗七件約共値價洋五六十元目下朱欠房租我可代付租洋三十六元所有屋中　財應歸我收管同轉謂但須　東應允自可照爾所禀辦理惟陳某尙須設法拘獲卽可了案王稱謝而退○王祥和投案禀追張福福所欠銀一百七十九兩張偕王安康至案張稱所欠銀兩已由中人算去不干我事王安康稱張欠之銀由我透用去年曾出期票在王祥和處同轉謂債主均在不得推諉如爾等各有所欠卽着各淸各欵判張福福折半還銀九十兩可以了案王安康現在無錢着赶緊料理張稱待一禮拜方可繳銀但此銀只可算借給與王安康令王安康出立借據同轉謂王安康曰張如果代爾出銀爾必須另立借據王遵諭同轉限下禮拜三一併來案禀覆○包探王榮培禀剪綹賊顧阿增身畔搜出之表票確係三寳盈牛奶棚夥王長福所失今已來案候訊同轉着傳進詰問王長福供與顧阿增本來相識伊兄在靜安寺開設剃頭店所竊之表確係我洋東贈送之物同轉曰旣是朋友着帶顧送往伊兄處表票給領自行贖取王遵諭而去 
 
 

Page 4

 
 
[上海北市絲業會館接到天津廣仁善堂蘇對山先生來信並爲安州告災一併照登伏乞公鑒]  
　　少欽老伯大人尊前久仰斗山無從識面依馳之切與日俱長前月十八廿二兩奉賜書並附府報及棉衣提單洋蚨等件適子英弟尙未赴寳當卽隨到隨交有電　報奇回緣此未卽裁答敬維褆躬康泰德業崇宏引領慈　式符孺慕此番順直水災重而且廣各省當道因畿輔重地踴躍籌解銀衣兩項源源而來足代災黎額手復蒙長者情深飢溺領袖諸公力措巨資分批北來查放義賑眞是萬家生佛無算鳩形鵠面之衆定南向稽首而謝再造之恩姪承乏斯堂迄今四載濫竽充數建白毫無現蒙司道憲委辦棉衣亦將竣事敝堂離城二三里離紫竹林七八里諸事不便子英弟恐窵遠貽悞已將府報棉衣等事另託世昌洋行惟棉衣係輕而僣地之物搭裝固費周折船到大沽口淺不能内駛剝運亦甚艱難但望風信略遲河冰緩合俾得從容北運則災黎之大幸也殿翁兩次赴寳今尙未回盛秋翁已返烟台劉蘭翁接辦武淸潘振翁在大城查放經佩翁諸公在敝堂小住數日於初一日前赴靜海刻　開查矣[  愚姪蘇恩沛頓首]  
敬再啓者此番順直水災爲數十年所未有權其輕重廣狹則以順屬　　天河兩屬次之保府又次之保府僅安州一隅爲最重然此一隅之地實較他邑不同他處未被災　前農民各　耕鑿均靠地土謀生安州地勢甚窪東鄉久浸水中民鮮種植之利今年遭此大水積困之下其慘更甚向來上游　河之水至安便停頓不速行一歲被災數載不能耕種十二年分之水今春尙未全　水中村庄塼房十毁其九頽垣敗壁之下草房東欽西側實不足以庇風雨男女老少各有菜色衣襤褸衣日以數十小舟在水中撩取茭草堆成出岸渥以河泥費數十工成地一畆離水仍不盈尺而若輩沾體塗足樂此不疲其地之名貴若是姪於大水未到以前目擊情形深堪憐憫可知安民久無生趣　况又罹奇災章定安刺史司牧是帮其爲民請命之誠一片婆心情詞悱惻能令大心動鼻酸上游鑒其苦衷撥欵不爲不豐惟徧地哀鴻個個皆不救卽死之人非若他邑可分極貧次貧以節欵項如是則災黎多而賑銀少不敷　綴棘手堪虞初入隆冬　謀卒歲來年春日遲遲更　毫無把握惟有籲懇老伯大　傳商諸大善長代　設法指撥解濟並將該處較他邑尤爲困苦原委　諸申報或有仁有君子解囊指捐亦可集腋姪不在其位似　越俎之嫌然親見前情安於緘默實所不忍芻蕘之言倘蒙鑒納安民幸甚肅　　請德安 
[惠欵鳴謝]  
　　本堂建造粥廠將　竣工一俟落成卽行舉辦昨承公大庄　來無名氏助施粥捐規元五十六兩六錢七分八厘　此籌措維艱之察乃蒙鉅款惠來仰見善士推食情殷實深寅感除經掣奉收條外請登報章以誌謝忱並代飢民頓首百叩伏望遠近紳商十方善信聞風興　慨助源源俾無告貧黎均沾實患其現在功德更無　涘也[  上海虹口寳順元濟善堂同人謹誌]  
[蘇省撫轅抄]  
　　十三日藩轅牌示照得常熱縣縣丞張名世因病請假由府委兼久逾期限杳未銷假應卽照章另委接署查有　用縣丞吳德輝堪以署理又長洲縣主簿陳萬貞在任病故遺缺查有候補前先補用縣丞呂廷淸堪以署埋又無錫縣縣丞王作舟在任病故遺缺查有儘先卽補按經歴馬永釗堪以署理金山縣夏槐禀知交缷任事回省指分江蘇試用道庫大使龍韜正白旗漢軍人由京騐看來省禀到候補理問趙謹琪禀銷上海布捐局差家人來轅禀報家主前任江陰縣陳康祺王十一日亥刻在昇平橋衖公舘病故擇于十四日已時大殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[冬防認眞]  
　　甯郡冬防事宜　已略述兹　　憲吳觀示並奉　　　　　　　　　　　　　　　　　　　　　　　　　　　　　嚴密防　並飭認眞整頓保爭與冬防　輔　行俾收　效業　　憲　　　分飭　　　　　　　　　　　　　　　　　　　　　　　　太守詳明道憲撥　巡查曁鄞縣徐邑尊禀　提憲　派弁勇駐劄　江橋等處　　　道憲復飭　　府　　　縣及　柱　　　　　　　　營嚴密巡查各琙門弁兵嚴司啓　實心　　所有城廂内外及水陸各要隘冬防各事均當格外認眞辦　吳觀察不辭勞　隨時　往　　　其　　並曉諭　　軍民人等寺　　　轉　　案居民鋪户均　　爲　　合力防閑前　　　火息前車可鑒現交冬令風　　燥又須　慈　　庶使匪徒無隙可　　　　　安　也 
[鄂渚官報]  
　　十月補一日新任　北布政　黃赴　院　　禀知任事臬台成赴　院　知節兼署湖北布改使事候前　　　　　　來省禀到新授鄖陽鎭　　　　　　　　　　　　知　漢陽　　　新　江夏縣　魚巡檢兠 
縣　　巡檢　森卸署江　　　　　　　　禀知候補州吏目屠學仕　　　　　　陽縣　　事　謝初二日候補縣謝　　　　昌附　　　折縣查案禀知同　街分　　用縣　　　　東引見來省禀到大挑縣武思睿禀見謝奉委辦　城厘局候補縣曾廣敷　謝奉　辦黃石　　局　知候補縣　朱　　白　赴東　　州吏目黎　奉委辦黃陂厘局禀謝初三日候補　知方藻禀　奉藩憲委赴天門潛　　　　　欵禀知謝初四日候補布　　　　　　　　上海揚州勸辦直賑請　新　鍾祥縣　陽巡檢徐愼修由京領　來省分發試用　檢龍煇　　　來省禀到初五日分發湖北　用　　葆仁由東來省禀到准補竹山縣典史江國屏禀辭赴任初六日　補道淸禀知換三品　戴　理安陽府沈奉藩憲行知　　　先酌　　　缺一次事見謝淮軍收支　　局候選道薛自揚州回禀到 
[今將諸大善士樂助九月分月收於左鍾藹堂助洋十元唐茂技助洋六元陳善亭助洋五元戴綏之李光琴各助洋儒三元徐棣山闕書黃佐王譚幹臣吳]  
　　春池朱寳珊各助洋二元張金和　　塘趙　　何瑞　韓山羲各助洋一元莊源大六角德大成豐恊興復泰主仁泰各助洋五角恆泰助洋三角崔林記余洪記生火裕生恆生何立昌各助洋二角薛秋泉助　二千四百文金鄭氏徐雲嚴各助錢一千文風生一笑樓可熾各助錢五百文愼餘堂義泰各　錢四百文亦新園升陽樓其卒樓金裕興春園揚祥記各助錢三百文元利　興　源　　　　廣　　相沈春記鴻運樓恊興舘金合順恊豐各助錢二百文永愼張鬥應氏華晋太恊盛祥各助錢一百文共收洋五十元另六角錢十于另六百文廣益堂司事騰啓 
[上海四馬路高易公舘内籌賑所陳詠南經收由東順直九月十一至二十日第一百八十一次賑欵淸單]  
　　十一日華昌茶號唐鑑泉病愈還愿洋十元心餘處恆泰號各二元許祥和呂裕康方鼎泰許景　焦兩亭三友堂汪謙吉卞義興查義興呂永成各一元共捐洋十四元○謙記十元葉財卿花洋二元銅洋十六元○○十二日南通州放　記　十元○無名氏六元陳順記　　記王思記　張合一元共洋四元方姓洋一元無名氏二元六角○揚州源豐公典募源記一元銅洋二元許五敬堂一元集記三角　求大贖愆人求平安三槐堂義慶堂隠名氏各二角朱裕記無名三户各一角共捐洋四元銅洋二元○○十三日安定氏爲妻生產祈平安洋四元金壇無名三角殷開泰二角德盛　堂　泰仁華蘭軒各一角共洋一元有心無力隠名洋三元○泰興厘局洋一元鄭記銅洋一元○○十四日三多堂紋二兩一錢曾廣厚紋一兩共捐紋三　一錢合規元三兩三　二分匡愚菴洋二元西壩槐蔭書屋桂珊氏洋十二元○江陰聽松拜石軒銅洋二元○○十五日安孚莊交來不留名規元四兩無名氏洋七元期不員齋晴溪劍秋各四元厚蔭堂存　堂吳錫福堂名洋二元伯成一元共捐規元四兩洋念六元○陳錫三一元莊鏡蓉六角卞華谷徐鳳周陳益齋各半用管子香張存安各二角共洋三元五角○○十六日蔚長　寳號交來同仁堂洋六元患恕堂保泰堂各三元留餘堂裕隆泰同德堂各二元衍慶堂愛　美玉堂敦　堂尙書第曉峰堂茂林堂寳樹堂三畏堂合氏堂源興愼德堂三生堂至德　仁　堂洋藥局　昌行恕桂復堂積慶堂吉祥堂福善堂各洋一元共洋四十元正○利記棧洋半元○○十七日蘇州王乾泰寳號寄來安貧元洋二元○春草堂洋十元　○○十八日浙杭馬市街方谷園聞體俟翁爲其令郎有恙永神保佑速愈助洋一百元正○東臯居士募求平安人洋二元無名氏三户三麟氏各洋一元共洋六元○浙紹山陰王　　求母病痊助洋十元隠名氏一元唐　容一元鳴鶴署劉如燦洋一元　興行黃洋四元無名銅洋一元○十九日荊沙無名氏洋三元恊同慶寳號交來善培壽寳善堅各銀六兩有　堂善均善垂善乾各銀四　共銀三十四兩合規元三十五兩七錢○汜水澤濟氏一元○二十日天津俞眉靑楊隢雲姬紹邵各　一兩　經余一兩二錢俞薊生李興齋盧雲　卻　　各五錢易纘庭柳染衣錢詩各三錢朱衣點畢容溪程昂各銀二錢趙襄伊學明各銀一錢八分册心齋眞任文筑衡各一錢五分申傑銀一錢四分程宜學　文各銀一錢　　　　德顏　仙頴孫動向咸欒玉芝呂已卯冉政卜子學郯蕭各錢顏魯六分賈銘張庚寅各五分共捐紋銀十兩另一錢五分伸規元十兩另二錢四分五厘恨無能爲洋二元如臯懽路洲洋　元靑蓮堂主募洋十元○以上總共收規元五十三兩二錢六分五厘英洋三百念六元六角花洋二元銅洋念二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年十月初九日京報全錄]  
　　宮門抄○諭旨兩道錄前○發抄硃批五道○直督李奏河工合龍並請獎出力人員摺○又奏河工出力道員請加獎敘片○東撫張奏秋汛安澜摺○又奏神靈請給匾額片○十月初九日推班○恩棠假滿請安○召見軍機皇上明日卯正二刻進内至慈寗宮行禮畢還海○發抄譚鈞培奏蒙化等處被水委勘撫恤情形奉硃批知道了卽着飭屬妥爲撫恤毋任失所欽此○又開化府蔡信義　滿　别奉硃批吏部知道欽此○又同知葛靜遠等署臨安守各缺奉硃批吏部知道欽此○又藩司史念祖到省飭赴新任　硃批知道了欽此○又前借本省銅本提還奉硃批户部知道欽此○○大學士直隸總督一等伯臣李鴻章跪奏　永定河河口大工尅期搶堵合龍恭摺仰祈聖鑒事竊本年六月初五日永定河北上汛因連旬大雨漫溢成口當將道廰汛員專摺奏　並自請議處欽奉二十三日諭旨大溜偪近京師若不迅速堵合嗣後情形何堪設想着嚴飭在工各員趕緊集料興工等因欽此當經奏派按察使周馥前往督辦並派道員吳廷斌會同辦理先飭該司道馳赴工次會同勘估妥速　辦嗣奉七月初八日寄　　督飭周馥等迅速設法尅期興工務期及早竣事等因欽此當將該司道到工後　看全工形勢並　定變通辦法估定工欵詳細馳陳續　二十二日諭旨竭力　辦務於兩月之内竣工毋得稍有遲逾等因欽此仰見朝廷爲民　患不惜帑金凡在臣下敢不感奮　經恭錄轉行該司道等欽遵臣隨時飭催函電相繼迭據該司道等馳禀進堵情形此次北上汛水口寛至二百二十八丈又南三北二上兩汛旱品共寛三百餘丈長堤大半殘缺工程之大實爲向來所未有不獨水口工程關係緊要而下游兩岸堵築旱口修復堤　多係五廳汛險要之工卽南三一處補還堤埽已長至五百餘丈南自南岸廳屬之南二起北自石景山屬之北二上起以及下口尾閭　有要工秋汛正盛時値新料未登急切難以措手遵於七月十五日開工督飭員弁兵夫畫夜赶做履危涉險不遺餘力　求　物凡在水路三百里旱路百里以内無不採運殆徧暑兩泥淖挽運極艱人夫亦難驟集幸遠近十數州縣被水災民招徠到工　方給價以工代賑尙形踴躍先是周馥與永定河　萬培因駐蘆溝橋經理水口工程吳廷斌來往下游兩岸經理各旱口及引河禦水工　八月十五日將兩岸十五汎各工一律䟎辦完竣吳廷斌卽回蘆溝橋與周馥分守兩壩九月初三日口門收至五丈水勢抬高　常湍　該處　　　流出山挾沙最多水力更勁兩壩益形　重時下游引河六十餘里挑挖早完試放淸水一律暢順上游從蘆溝　　溜緊　北岸行駛直衝河頭頗覺得勢遂於初十日鼓勵員弁掛纜合龍啓放引河建瓴直下滔滔東去全河復歸故道竭一畫夜之　　　搶辦幸卽堵合旋於十一日寅刻大壩斷流閉氣並無涓滴滲漏復加後戧大埽培築堅實下游禦水各工一律穏固由該司道等會　請奏前來臣查永定河身受病已深歴年限於經費未得大修偶遇盛漲輒易漫溢往届失事多係秋汎且在下游必待霜淸水　　能集　堵築若口門太寛或形勢不便且人待至來歲者本届雨水之大爲近數十年所無伏汛未交迭出巨險竟於六月初　　漫多口而　溜處又當上游夏秋兩汎異漲迭乘刷寛口門至二百餘丈又因河頭不順挑挖引河長至六十餘里下游尙有旱口三處及兩　　要各工被刷殘缺或成深塘若非一律修補完全斷難禦合龍下注之水工叚愈遠煩費愈多水勢偪近京師堵築刻不容　　　　　　卽嚴飭該司道等提前　辦興工之始秋汎方臨積　正盛購料取土備極艱難仰惟○宮廷軫念疾苦宵旰憂勞　不　　漫無把握之詞上煩聖慮然程限促迫利鈍難知時深惴惴今幸仰叨福庇天氣暢晴在工人夫得以併日赶做又得欵　應手遠道購　料物多招民夫一氣搶辦毫無停待不及兩月卽已合龍下游各工一律堅固堤外各州縣被水地面儘可涸復種麥堪以仰慰宸厪在事員弁冒險程功異常出力自應按照河南山東奏准合龍章程給奬按察使周馥督辦全工力任勞怨儘先補用道吳廷斌認眞耐苦動合機宜該司道恊力同心剔除積弊工堅用省迅速竣事除吳廷斌一員另片直陳外周馥係現任寔缺大員已得二品銜可否賞給頭品頂戴以示獎勵伏候聖裁其搶辦尤爲出力之北岸同知張起鵬擬請賞戴花翎候補同知署三角　　　　　　　　　同知復以知府在任候補升用同知試用通判潘義貞請以同知補用直州知州用　補知縣姚爲霖請俟補直隸州後以知府用運同銜補缺後在任候補直州知州候補知縣張鐵珊請俟補直州後以知府用五品銜候補知縣夏人傑請以北河同知先儘補用候補州判咨調署北上汛武淸縣縣丞潘煜請以知縣在任候補仰懇天恩俯准照擬給獎以昭激勸其餘出力各員俟該河經手善後各工完竣再行擇尤開單酌保應給千把等項照章咨部註册至道廰各員於被叅後同任艱苦應交賠欵亦經繳淸尙知愧奮例得開復處分原叅永定河道萬培因石景山同知竇延馨革職留任處分武淸縣縣丞張映宸革職留工處分擬懇恩均予開復此次大工速竣實賴各州縣被水貧民䟎工力作以工代賑計口授食與尋常工程不同一切料物皆不循例價核實發� 
給應請照歴届奏准成案歸於賑撫項下開單彚報免其造册報銷以省繁費周馥有地方應辦事件合龍後卽令回省吳廷斌於永定河工程最爲熟悉仍飭留駐工次將善後事宜妥籌辦理所有永定河漫口大工尅期搶堵合龍緣由恭摺由　馳陳伏乞皇上聖鑒訓示謹奏奉硃批另有旨欽此○○李鴻章片再花翎二品銜儘先補用道吳廷斌熟悉河務利病　明修防機要臣於上年六月附片奏保　案該道自同治九年調直於十一年光緖四年九年疉次委辦永定河南北岸漫口大工光緖六年委辦東明黃河漫口大工皆賴具力迅籌堵合於河工閲歴最久卓著成效此次永定河北上汎漫口寛　二百二十八丈逼近　郊　害最烈疉奉詔旨　飭尅　竣事該司道感奮馳驅竭力設法惟水口奪溜東趨又有下游北二上南三旱口三處加　引河長六十餘里補還殘缺堤埽各工　屬險要工程繁鉅限期過追該道上下奔馳畫夜兼營廣集料物民夫分叚酌定辦法嚴禁浮冒　剔弊端不循常格使人人各自爭奮遂　工速費省之效該道才具優長心精力果河工尤擅專長實爲直省不可多得之才目下大功告竣亟應破格優獎若僅加緩加銜似不足以示鼓勵且其銜已無可再加論其異常勞績實與上年鄭工出力道員朱壽　等無異應如何　用之處出自聖恩逾格非臣所敢擅擬理合附片具陳伏乞聖鑒謹奏奉硃批另有旨欽此○○太子少保頭品頂戴山東巡撫臣張曜跪奏爲節交霜降秋汛安瀾上下游河防一律平穏恭摺馳陳仰祈聖鑒事竊本年桃伏汛漲搶護各處險工情形經臣隨時奏報在案自交秋汛七月初四五連日又長水六尺餘秋汛之水淘底搜根溜力甚勁以致荷澤縣雙合嶺埽工多有蟄陷情形危險經該處防營遊擊張仕息會同在工員弁逐叚搶廂濮州之毛莊欒家莊民埝因大溜淘刷塌陷經兗沂曹濟道中衡督率營委員弁竭力搶護東阿縣之　城　平陰縣之夏家溝肥城縣之烈莊各叚埽壩陡蟄經道員張上達督率搶護惠民縣之淸河鎭邵家莊因大溜忽　灘岸全　刷去危險異常又濵州之打魚張莊埝身刷塌殆盡菜園埽工蟄陷多處均經道員李希杰副將馮義德及在工員弁畫夜搶廂赶加磨盤大埽始得無虞利津縣之寗海埽壩蟄陷經道員沈廷杞督率搶修以上搶護至險之工幸已悉臻平穏其餘上下游險要處所均　防營印委各員隨時廂護臣沿河督率並飭員外郎多培主事梁廷棟分赴上下游各工相機辦理現在節交霜降兩岸河防一律修守　　堪以仰慰宸　臣伏查山東河工苦於河身狹窄堤埝卑薄每逢汎漲卽不免漫溢多處一有漫溢堵築動費時日本年伏汎高家套民埝　　卽經尅期搶堵其他處險工林立長河兩岸一千餘里幾有顧此失彼之虞在工各員弁分投搶護力與水爭秋汛期内全河完善獲慶安瀾　皆仰賴聖主洪福河神默佑得以化險爲平臣慶幸之餘倍深儆畏相應懇恩頒發藏　由臣祗領恭詣大王廟祀謝以　○　府其在工文武各員連年搶險無不倍爲出力並懇天恩俯准由臣彚案擇尤請獎出自慈所有霜淸安　河防一律平穏　由謹恭摺由驛馳奏伏乞皇上聖鑒訓示謹奏奉硃批另有旨欽此○○○張曜片再黃河由山東入　已三十餘年省會地方亟應建造廟宇及時祀祭勅封大王河神上年卽經河防局司道　廉集欵在省城地方建造廟宇一所於本年五月竣工現届霜淸安瀾合無仰懇頒賜匾額一方發交臣敬謹摹懸以答神庥謹附片具陳伏乞聖鑒訓示謹奏奉硃批另有旨欽此 
 
 

Page 13

 
 
[光緒十六年十月初十日京報全錄]  
　　宮門抄○發抄硃批四道○給事中文等奏遵保獲盜出力各員懇恩獎勵摺○河督許奏叅革武員片○陜督楊奏揀補叅將摺○又奏查明都司下落請註銷原案片○江督曾奏揀員借補都司摺○又奏請准建坊片○又奏　别道員片○十月初十日推班○崑岡等謝賞朝馬恩○召見軍機○發抄廖壽豐奏内黃令董慶恩補安陽令奉硃批吏部議奏欽此○松駿奏李鴻章等助賑請移獎子弟奉硃批着照所請該部知道欽此○又賑務完竣請將出力官紳獎叙奉○硃批金褔曾宗源瀚　同丁内王震元均着傳旨嘉獎　着照所請獎叙該部知道欽此○潘霨奏收到江蘇恊餉奉硃批户部知道欽此○○巡視東城禮科掌印給事中臣文保等跪奏爲遵保拿獲疉次結夥搶刦傷斃蔌主各案盜犯出力之司坊官紳董彚案籲懇恩施獎勵以昭激勸恭摺仰祈聖鑒事竊臣等准步軍統領衙門移稱據　營叅將王山寛會同東城吏目馮文鎔南城紳士莫龍濤等拿獲迭次結夥持械槍傷事主鄰境盜犯閻招兒等一案奏送刑部審辦嗣准刑部訊明擬結將閻招兒閻囤兒趙五等三名均擬斬决梟示又據北營叅將土山寛會同東城差委正指揮金恩綸西城紳士儲寳琛等續獲在逃首盜蘇九富李長山等二名並拿獲案内逸犯王伏楊黑仔等二名共名均擬斬决梟示抄錄原奏知照前來並聲明原拿出力之員由各該衙門自行酌核請獎等因開列銜名移送到城臣等悉心查核各該官紳等均能不分畛域弋獲强刼巨盜多名緝捕尙屬得力不無微勞足錄謹將會同獲盜尤爲出力各員遵照定章分案請獎謹　淸單恭呈御覽除將各該員履歴　册送部外所有遵保拿獲結夥巨盜各員請旨獎勵緣由伏乞皇上聖鑒再此摺係東城主稿會同中南西北四城合併聲明謹奏奉旨已錄○○許振褘片再河工營汎武弁向辦廂埽培堤專司土石稭料工役乃近年積習相沿往往結黨挾制廰官侵呑工欵草率了事遇險不救反有聽其出險興工而困此漁厚利者此弊不除則於緊要工程　　　眞留蟻穴以潰全堤臣不敢爲也頃查得上南額外外委劉承恩中河中牟下汎把總朱兆昌結黨把持跋扈玩公相應請旨將上南額外外委劉承恩中河中牟下汎把總朱兆昌一併卽行革職驅逐回家如敢逗留煽惑從重治罪庶幾全河營汎知所警　謹附片具陳伏乞聖鑒訓示遵行謹奏奉硃批着照所請兵部知道欽此○○太子少保頭品頂戴陜甘總督臣楊昌濬跪奏爲揀員請補省標叅將要缺以裨營伍恭摺仰　聖鑒事竊臣標左營叅將葉占魁經臣附片陳請開缺留省察看並聲明扣留外補　案接准部咨所遺督標左營叅將員缺係題補第一輸第三缺輪用預保人員該省預保無人應以　六缺揀發人員請補等因查省標爲各營領袖全在將領得人營務方有起色未便拘泥班次遷就請補甘省預保無人揀發班内如何建威例應廻避本府其餘發甘各員亦皆引見到標在後惟查有分發甘肅花翎儘先補用副將劉璞係陜西洵陽縣人由武童効力軍營積功歴保儘先副將光緖七年經部由固原城守營遊擊題補甘肅鎭海恊副將未經到任旋丁父憂九年服滿起復赴部引見十年三月奉旨發往甘肅候補六月到省隨經固原提督臣雷正綰委帶甘軍後營隨同出關駐紥奉天營口鳳凰城一帶防堵十三年遣撤回甘仍駐平凉府屬巡　臣查該副將忠心任事謀勇俱優曾補甘肅實缺副將以禮去官提臣雷正綰屢言其結寔可靠爲將領中不可多得之員合無仰懇○　恩俯念省會要缺准以該員劉璞借補陜甘督標左營叅將以期得力如蒙俞允該員係曾經引見人員無須再行赴部合併聲明除該員履歴淸册查取至日另咨送部外謹恭摺具陳伏乞皇上聖鑒訓示謹奏奉硃批兵部議奏欽此○○楊昌濬片再臣前准陜西固原提督雷正綰咨題補陜西西安城守恊營中軍都司王達章查無下落咨經臣奏請開缺在案兹據臣標中軍副將鄧全忠詳據准補西安城守恊中軍都司漢中鎭標供差儘先都司王達章禀稱光緖十四年五月二十日接奉行知准補西安城守恊中軍都司擬卽請咨赴部奈資斧不濟由鎭請假赴興安府措資抵興後因感冒患病復禀准請假　醫嗣因病痊張羅未就　得已回江西原籍設法沿途風雨阻滯十月底始行抵籍適近年水旱荒歉亦無一獲又兼舊病復發纒綿數户直至十五年春間病方痊可措資就緖卽於八月附舟西行九月二十六日行至鄱陽湖之長山暴風陡遇船竟覆溺幸遇救得生而箱簣行李及所措川資　　東流於本年四月始克旋營查知前補都司一缺經前鎭查無下落已經開缺伏思都司戎行未弁鋒鏑餘生祗以赴引措資爲疾病風雨所覊致延時日並非無故逗遛懇請註銷查無下落　案俾得及時自効等情轉詳到院臣查該員因赴引措資爲疾病風雨纒延未能如期回營情尙可原核與别項降革開缺不同合無仰懇天恩俯准飭部註銷該員查無下落原案准其收入臣標以備差遣俟有相當缺出再請酌補之處出自恩施再該員原保履歴前經咨部在案合併聲明謹附片陳明伏乞聖鑒訓　　○奏奉硃批着照所請兵部知首欽此○○○太子太保兩江總督一等威毅伯臣曾國荃跪奏爲揀員惜補陸路都司員缺恭摺仰祈聖鑒事竊福山鎭標右營都司楊　德請補金山營遊擊所遺都司員缺接准部咨係陸路題補第三輪第一缺應用儘先人員行令照部章請補等因伏查是缺都司駐紥常熟縣城於裁改江蘇水師營制案内改爲陸路兼管中左兩營陸汎轄境遼闊且有城守倉獄之責巡防極關緊要非精明幹練熟悉情形之員雖期勝任臣於通標儘先合例各員内逐叩遴選謹查有儘先補用遊擊曾光武年五十一歲係湖南湘鄉縣人由武生投營隨　疉著戰功荐保藍翎儘先都司於克復湖州等城案内經前署督臣李鴻章保奏同治五年八月二十九日奉上諭曾光武着以遊擊儘先補用並賞換花翎欽此光緖十四年十一月經臣奏留兩江酌量補用造具履歴咨部覆准在案復查該員年力强壯熟習營務且在江蘇立功最久熟悉該處地方情形現經委署金山營遊擊篆務操防認眞措置得宜誠爲將領中不可多得之員以之借補福山鎭標右營都司員缺洵堪勝任與借補定章亦屬相符合無仰懇天恩俯念員缺緊要准以儘先補用遊擊曾光武借補福山鎭標右營都司員缺實於營伍地方均有裨益如蒙俞允俟部覆至日再行給咨送部引見以符定制除飭取該員出身履歴曁前在他省並無叅革朦保切結咨部查核外謹會同江南提督臣譚碧理恭摺具陳伏乞皇上聖鑒訓示謹奏奉硃批兵部議奏欽此○○曾國荃片再上年開辦江蘇浙江兩省賑捐各紳富捐助棉衣及棉衣價銀經臣援照成案奏請建坊欽奉恩旨允准在案嗣據署廣東藩司王之春湖南淸泉縣人遵故父一品封職王錫祿故母一品命婦王蕭氏遺命捐棉衣一千件又候補郎中劉　銜廣東番禺縣人遵故父三品封職劉賢甫遺命生母三品命婦劉何氏命捐助棉衣價銀一千兩又四品命婦徐俞氏浙江山陰縣人捐助棉衣價銀一千兩禀經勸捐各員請奏前來臣查各該紳捐助　衣洵屬善承先志有裨荒政核與建坊定例亦屬相符除將棉衣撥解災區散放銀兩湊濟賑需外相應請旨俯准已故一品封職王錫祿已故一品命婦王蕭氏已故三品封職劉賢甫及三品命婦劉何氏四品命婦徐俞氏各在　籍自行建坊給予樂善好施字様以示旌獎理合附片具奏伏乞聖鑒訓示謹奏奉硃批着照所請禮部知道欽此○○曾國荃片再前准部咨道府州懸等官無論何項勞績歸入候補班人員　以到省之日起予　一年奏明分别繁簡留省補用等因歴經遵辦在案兹據江寍藩司續將在江　差委之道員隨時　别詳請加考具奏前來臣察看得二品頂戴江蘇補用道兼襲雲騎尉世職劉麒祥吏治精明一心忠愛堪以煩缺留省補用相應繕具履歴淸單恭呈御　所有甄别道員緣由會同江蘇撫臣剛毅附片陳明伏乞聖鑒謹奏奉硃批吏部知道單併發欽此 
 
 

Page 14

 
 
[光緖十六年十月十一日京報全錄]  
　　宮門抄○諭旨一道錄前○發抄硃批四道○閩督卞奏揀補知縣摺○又奏出洋學生請改獎叙摺○副都統　○奏派員察閲四屬　○河督許奏請給河工人員獎叙摺○陜督楊奏州縣被雹被水情形摺○十月十一日内務府國子監正紅旗値日無引見○嵩山假滿　○安○掌儀司奏十五日祭奉先殿瀅貝勒行禮○召見軍機○發抄崧駿奏試用令林端仁等署景寗令奉硃批吏部知道欽此○又估報十七年分滿緑各營兵餉銀米奉硃批户部知道欽此○德馨奏校閲省標等營甄别員弁奉硃批着照所請兵部知道欽此○又試用令丁樹棠等委署大庚縣各缺奉硃批吏部知道欽此○○頭品頂戴閩浙總督臣卞寳第跪奏爲揀員請補省會知縣以資治理恭摺仰祈聖鑒事竊照前署沙縣事本任閩縣知縣楊鴻濓於光緖十六年六月十二日在署任病故當經具題開缺照例以病故日作爲出缺日期歸六月分截缺除另行截缺咨部外所遺閩縣知縣係省會衝繁疲難兼四要缺例應在外揀員調補臣與藩臬兩司於現任知縣及應升人員内逐加遴選非現居要缺卽於是缺人地未宜惟查有正途曾任實缺候補知縣徐錫祉年五十一歲浙江仁和縣附生中式同治四年補行辛酉並壬戍恩科本省鄉試舉人光緖丙子恩科會試中式進士引見奉旨以知縣卽用欽此籖掣福建二年十二月到省捐加同知銜准補晋江縣調署福安縣調補新竹縣委代淡水縣卸事回省聞訃丁母憂回籍守制服滿在京起復十四年九月十四日經吏部帶領引見奉旨福建知縣徐錫祉着照例發往欽此領照出京於是年十月十六日回省該員辦事認眞歴任繁缺措置裕如於省會風土民情較爲熟悉以之補授閩縣知縣洵堪勝任惟調缺請補與例稍有未符而人地實在相需例得陳請合無仰懇天恩俯准以正途曾任實缺候補知縣徐錫祉補授閩縣知縣俾要缺治理得人於地方實有裨益如蒙俞允該員係正途候補知縣請補知縣銜缺相當毋庸送部引見並免核計叅罰據福建藩司劉樹堂兼署臬司龍錫慶會詳前來除咨部外臣謹恭摺具陳伏乞皇上聖鑒勅部議覆施行謹奏奉硃批吏部議奏欽此○○頭品頂戴閩浙總督兼管船政臣卞寳第跪奏爲遵議查覆並另核請獎恭摺仰祈聖鑒事竊三届出洋學生保案於光緖十六年閏二月二十二日欽此硃批恩准欽遵在案嗣准吏部按照奏定章程核議分别准駁具奏奉旨依議欽此欽遵鈔稿並單咨由北洋大臣轉咨前來内開柯鴻年許壽仁所請銜翎核與定章不符應另核奏明請獎陳恩壽履歴册内未聲叙報捐指省年月陳長齡履歴册開官銜與原保淸單不符均令查明覆奏再行核辦各等因臣查柯鴻年許壽仁二員所請旣與定章不符自應另核請獎陳恩　係於十六年二月間在京捐局遵新海防例報捐縣丞並指分直試用前開履歴僅叙報捐縣丞其指分省分一層漏未聲叙陳長齡係於光緖十四年十一月閴在江南捐局遵蘇皖賑捐例報捐從九品職銜該員請保時自漏聲明致原保淸單内未爲叙入兹據該二員呈騐報捐執照經臣查核無異合無仰懇天恩飭部准將陳恩燾陳長齡二員均照原保單開官銜獎叙將柯鴻年許壽仁二員改作以巡檢歸部儘先選用並加六品銜以示獎勵除咨覆吏部外所有遵議查覆並另核請獎各緣由謹會同北洋大臣大學士直總督臣李鴻章南洋大臣兩江總督臣曾國荃福州將軍世襲一等繼勇俟臣希元恭摺具陳伏乞皇上聖鑒訓示謹奏奉硃批吏部議奏欽此○○山海關副都統奴才宗室謙德跪奏爲奴才現奉要差未克察閲四屬擬請派員前往恭摺具陳仰祈聖鑒事竊　山海關駐防八旗官兵除平時按期操演外每年秋季由副都統校閲一次並察閲所屬永平府等四處官兵秋操歴經遵辦在案奴才現將本關八旗官兵馬步騎射認眞考騐畢原擬起程前赴四屬校閲惟察本年六月准大學士直總督李鴻章咨光緖十六年六月初八日准禮部咨祠祭司案呈本部具奏本年恭逢聖壽欽奉恩詔祭告五嶽四凟歴代帝王陵寢先師孔子闕里等祠應請仍同軍機大臣於各本省副都統總兵内擬派就近致祭各處開單請旨一摺於光緖十六年五月十一日奏本日奉旨依議欽此當經鈔錄原奏原單移咨軍機處擬派本月十五日由軍機處交出擬派告祭各處人員名單等因具奏奉硃批依議欽此欽遵到部相應鈔錄原奏名單及應祭處所並告祭禮節行文直總督轉行派出該員遵行並飭令該地方官豫行備辦祭品俟本部發交祭文香帛到日查照應祭地方擇日敬謹致祭察原單内開山海關副都統謙德致祭北海等因轉咨前來奴才當卽欽遵辦理在案察此項香帛現准禮部咨送來關除由奴才擇日敬謹致祭並飭地方官照例恭備一切典禮外惟現届察閲四屬秋操臨邇奴才未克分身擬派左翼恊領增　前往四屬督飭該管防守尉等認眞操演並將槍箭成數分晰呈報奴才仍將本關八旗官兵槍砲陣式曁各項技藝分日認眞校閲容俟一律竣事另行恭摺奏報外所有奴才現奉要差派員代察四屬緣由謹恭摺具陳伏乞皇上聖鑒訓示謹○奏奉硃批知道了欽此○○許振褘片再候補按察使成孚前由河南藩司擢升河督官汴有年頗著政蹟迨鄭工失事蒙恩革職留工感激愧奮露宿河堤已極履危蹈險之艱而竭籌謀督工之力時當倉卒蒙難災民蟻屯河干無所得食賴成孚傾囊出資始給錢米再施棉衣附堤數十萬災民竟得悉數保全以待官賑之至此則成手之功也迨奉天威發遣沿河老幼感其拯救之情或請隨同出塞或願捐資贖罪而聨名之禀自前任河撫兩衙門以迄臣來豫中所接紛紛不已皆以不合政體罷之臣查賑局委員所稱成孚所捐有欵可指者實有六千餘兩又勸捐萬數千金與陸續畸零散給者不在此數士民之感戴殊非無因前歲大工告成業蒙天恩　　且以大員錄用在案而成孚捐賑救民一節究未便没其前勞就其深得民心平日居官亦良可取雖堅稱不敢仰邀議叙然臣等淸查賑欵俯察輿情何敢壅於上聞至應如何加恩獎勵之處出自聖主逾格鴻慈謹會同護撫臣廖壽豐合詞附片具奏伏乞聖鑒訓示謹奏奉硃批成孚着户部核給獎叙欽此○○楊　濬片再甘省各屬自春至夏雨澤應時收成頗稱中稔惟　有禀報　雹被水之區當卽飭司分别委員查勘兹歋藩司張岳年將各州縣被災大槪情形詳請具奏前來臣查河州　縣　遠通　秦安淸水　州大通等八州縣禾苗被雹情形雖輕重不同而小民終歲勤動正値田禾結實忽遭雹災殊堪憫惻已飭委該管道府州督同各地方官前往復勘先行籌欵撥糧分别撫恤又安定縣盧家山老莊坪一帶因六月初一日山谷動搖裂陷民人盧元等三　山　房屋禾苗並壓斃　羊多隻業經該縣分别撫恤又山丹縣屬之南山存五閘河口及大馬營等處因六月十六日河水陡發　損城垣炮台並冲没民人周治統等房莊田地禾苗淹斃婦女三口業經該縣捐棺飭埋又階州因六月初一日大水冲坍河　及攔水各　並提　口入城浸倒民房隨經該州分别撫恤又文縣屬之尹家　閔家　蔣家彎等村莊因五月初八日起至十五日止　日大雨並六月二十日夜大雨如注河水陡發兩次冲壤民房二百八十餘　淹斃男婦大小三十二名口牲畜什物多被冲没亦經該縣飭令打撈屍　捐給衣棺分别飭埋以上四州縣内惟文縣被災較重情尤可憫均飭該管各府州督同各該縣復加勘騐分别撥糧給銀妥爲撫恤其被陷被水　損房屋查明實有若干照例給予銀兩令其及時修盖以資棲止而免失所併令將水冲田地查明能否修　同被雹　畝由縣籌借　極勸諭各農民乘時播種秋禾俾冀晚收統俟查明被災輕重動用賑　銀　數目併錢糧應否　緩另行　核　　外所有甘省各屬間報被災大槪情形謹附片具陳伏乞聖鑒訓示謹奏奉硃批知道了卽着飭屬妥爲撫恤毋任失所欽此 
 
