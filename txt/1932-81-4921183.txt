# 1932 - 81 - 4921183

 

Page 1

 
 
時評 
[告今日從事政治運動者㈡彬·]  
關於舊軍閥官僚政客之企圖。乘機捲土重來。而積極從事於所謂政治運動。昨評所言。猶有未盡。茲請更進一步之說明。 
彼舊軍閥官僚政客之所以積極從事政治運動者。其意不謂國民黨主政六年。而國勢乃每况愈下以今例昔。彼輩尙未遂斷絕其政治生命乎。吾人固不願絕其自新之路。但今日之時代。已非前日之時代。政治但當推進入新的軌道。絕不容開倒退之車。彼輩今日之主張則未見較現政府有若何之進步。是則彼輩之活動。不過爲個人之利益耳。即使其能重登政治舞台。而謂其遂能奠定我國家拯救我人民其誰信之。 
在此時期。更有一般赤心誠意之國民。怵於國亡之無日。旦夕惶惶。奔走追呼。無以自主。吾人亦不能無一言。 
吾人認爲國危民困至於今日之情勢。稍有血氣之倫。皆當以救國救民族爲前提。執政之國民黨。固應虛懐悔禍。毋再固執成見。即暫時不能遽然還政於民。但最小限度亦應自動公開政治。而一般赤心誠意救國之人士。其苦心孤詣。奔走追呼。積極活動。欲以改善政治。固最足欽佩。但欲使力不枉費。心不徒勞。則此處亦有急待解答之先决問題在。 
㈠假如國民黨此時而果眞還政於民熱心救國之個人。或主張不同之若干人。果能立即鳥合。以共負國家之大政否。如其不能。則從可知任何有辦法有血氣有毅力之個人。皆無力以挽救當前之難局。必須有嚴密之組織。而此組織。又非以個人爲中心共同奮鬥。乃能有成。 
㈡旣有組織矣但此組織如無偉大之生命。則仍無力以爲國也偉大生命者何。即主義是。中山先生手定之三民主義。吾人未敢認其爲不合於我人民之需要。徒以國民黨底定全國。軍閥政治與官僚政治復興。致主義未得實行。是則今日豈尙有較三民主義更適當之主義乎。吾人認爲今日而言挽救民族。必審目前之病徵與病因。以確立具體之方案。不可偏重理想。不可違背時代之潮流。更不容違反民族與大衆之利益。如無主義以爲組織之生命。則組織將毫無所用。此又吾人所不得不認淸者也。 
㈢有主義矣。有組織矣。然而我組織中有若德之白魯寗。意之莫索里尼。蘇聨之史逹林之領袖人材乎。有能共信互信之健全幹部乎。有能難苦奮鬥抱犧牲决心之黨員乎。如其無之則吾人之組織。仍爲徒然。吾人之目的。仍無由而逹到。 
凡此問題。吾人皆須先有審愼之思考。以談政治則易。以言組織政黨由難。以言創造爲民族爲大衆而奮鬥之政黨則更難。民國以來之共和黨憲政黨及安福系交通系。今日安在耶。若以爲三人集。合即可組黨。即可狂言改造政治。奠定國基。是殆爲自欺欺人。爲鳥托邦之幻夢。吾見其愚狂矣。未見其可也。國民黨亦有其爲民族奮鬥如黃花崗役之光榮歷史。彼惶惶奔走之諸君子。曷其三思之。 
[停戰會議幾瀕破裂]  
昨日兩次會議討論撤兵程序日軍主張退至眞茹獅子林線我方代表堅决反對準備退席友邦公使勸解今晨繼續開議停戰正式會議、中日及關係國代表、昨日仍在英總領事館、舉行兩次、進行討論最關重要之停戰草約第二條、日軍撤退程序、日方主張、退至眞茹獅子林線、我方堅决反對、並表示退席、後經友邦公使勸解、遂定今晨十時繼續會議、 
[出席代表如前]  
昨日會議兩次、第一次、自上午十時至十二時五十分、第二次、自下午三時至六時五十分、出席代表、我方首席代表外交次長郭泰祺·軍事代表淞滬警備司令戴戟·十九路軍參謀長黃强·日方首席代表第九師團長植田謙吉·陸軍參謀長田代皖一郎·海軍參謀長島田繁太郎·關係國方面、英公使藍溥森·美公使詹森·意代辦齊亞諾·法公使韋理德仍由法使館參事卜德代表、中日譯員隨員均仍列席、議席一如前日、 
[會議形勢緊張]  
　　値茲耶穌復活節、西人休假、惟友邦公使、昨仍一致出席停戰談判、積極進行、可見一斑、停戰草約緒言及第　、條、我軍暫駐現在防綫、前日會議業經决定、昨日會議、進行討論第二條日軍撤退程序、會場公表、殊屬簡單、本報記者、昨夜向各國外交界多方刺探、始悉、昨日討論至停戰草約第二條、「日軍因人數衆多、一部分可暫駐公共租界及虹口越界築路之毘連地點」一節、日方首席代表植田起立發言、主張以東自獅子林經楊行大塲西至眞茹、爲日軍退駐防綫、我方代表認爲此種主張、與本月二十一日最後一次預備會雙方代表所議定之日本撤兵原則·及國聨議會三月四日决議案之文字與精神、相去有天淵之別、我方代表、因此當即表示退席之意、會塲空氣、一時陡告緊張、旋經英美等友邦公使、竭力勸解、而日方代表自知理曲、亦復表示重行考慮、遂酌定今晨十時、再開會議、美公使詹森、初擬偕其夫人隨同國聨調查團、今晨赴杭游春、旋亦打銷此意、 
[路透社更正電]  
　　路透社三月二十五日更正電云、前日內瓦電三月十六日國聨議會開會時、議長希孟宣讀中國來電原文、內言、在英公使藍溥森茶會席上草擬辦法三條、其第二條、爲日軍退入公共租界及從虹口區域租界外之路退去、惟日軍數衆、有一部分可暫駐於與上述地點毘連之地段云云、茲本社接日內瓦徵實電、該條當爲「日軍退至公共租界及虹口區域租界外之各路、惟日軍數衆、故其一部分可暫駐於與上述區域毘連之地段」特此更正以昭翔實、 
[今晨會議焦點]  
　　昨日午前午後、兩次會議、我方軍事代表黃强·日方軍事代表田代、曾數度離開會塲、同赴別室、覆按地圖、我軍爲息事寗人促成和平起見、雖允暫駐現在防線、但日軍亦須依照一定程序、完全撤至一月二十八日以前原防、日方堅持撤至吳淞及淞滬路以東區域、喧傳已久、惟迄未提出、及至昨日始行正式提出此項要求、反而變本加厲、主張退至眞茹大塲楊行獅子林之線、據熟悉日本式外交者言、日本眞意所在、無非欲取得淞滬路以東爲日軍退駐區域、作爲他日舉行圓桌會議時之要挾、今主張退駐眞茹獅子林線、或係一種試探性質、兼含討價還價作用、今晨會議、是否能免破裂、仍以此爲關鍵、 
[昨晚會議公表]  
　　昨晚會議畢、雙方發表簡單公報云、會議討論次要各點、有進步、今已議至基本要點、正竭力打破難關、明晨繼續會議云、 
[郭泰褀之聲明]  
　　我方首席代表郭次長、昨日發表聲明云、自停戰談判開始以來、本人迭次確實聲明、此項談判、係以中日切實停戰及日本撤兵爲範圍、不涉及任何政治問題、蓋停戰會議與和平會議性質不同、前者屬於軍事、後者屬於政治、在日軍未撤退以前、吾人自不能在其武力威脅之下、談判任何政治問題、故最初（本月六日）本人應英公使茶會之約、在英領署與重光公使會面、非正式交換意見時、彼提及吳巿長一月二十八日覆文問題、本人即謂、此係政治問題、堅决表示不能討論、并電日內瓦顏代表、請其將此意報告國聨、旋國聨議會特別委員會、即根據顏代表報告、對上海停戰會議性質、加以解釋、謂政治條件、不能討論吾人此次進行、停戰會議、始終根據國聨迭次决議案、以軍事爲範圍、不談含有政治性質問題、抱持此旨、罔敢或渝、乃近外問多所揣測、竟有採用日本方面宣傳資料、以爲臆斷之根據、又有以會談詳情、未經披露、指爲秘密外交者、殊不知會議大綱、業經發表、範圍已定、何用驚疑、且連日會議情形、並經盡量宣佈、即對於各界來訪者、亦僉告以實情、况參與此會議代表、不止本人一人、更無秘密之可言、尙望民衆袪除疑慮、爲外交之後援會議前途、實深利賴、本人此次勉承政府諸公之命、出當滬案之衝、實以國難當頭、公誼私交、兩不可却、絕無絲毫權位觀念於其間、亦毫無權位之可言、且自從政以來、巳二十年、素抱合則留、不合則去主義、亦從未妄菲薄、一供軍閥官僚政府之奔走、追隨先總理努力革命外交、十有餘年、平日私淑甚深、薰陶有素、敢以人格担保、斷不爲喪權辱國之事、可請國民放心、 
國聨調查團 
[今晨會道入京]  
　　英意代表逕乘德和輪赴都　　美法德代表乘車赴杭遊覽　　昨晨接見商會工會等代表國聨調查團抵滬以來、備受我方歡迎、自開始調查工作後、曾於二十一日參觀戰區、嗣後連日接見各界代表、搜集材料、徽訽意見、定今晨由水陸兩路分途入京、昨晚七時、該團主席李頓爵士、對各國記者、作臨別談話、各情分誌如次、 
[接見各國代表]  
　　調查團於昨晨七時·在華懋飯店六零二號、接見各國代表、至下午二時始止、計往謁者、有巿商會代表王曉籟·虞洽卿·袁履登·貝淞蓀·慈善團體代表許世英·王一亭·總工會傳德衛·陸京士·周學湘·李夢南·兪仙亭·陳培德·李永祥·翁瑞夫·中華基督徒救國會代表朱想澄·羅運炎·梁小初·應書貴·其他尙有巿民聨合會·各馬路商界聨合會·女界代表·任矜蘋·瞿振華·等多人、并有代表七十萬上海巿民意見書一份、送陳李頓爵士、 
[商會代表談話]  
　　巿商會代表王曉籟等昨晨謁見調查團時、由謝福生君任翻譯茲記談話情形如下、王曉籟氏問、調查之戰區視察、對空前浩刦感想如何、李頓爵士答、此事極爲悲慘、吾等視察後、當更爲努力、以阻止此事再行發生、至詳細報告、須俟回日內瓦時始可公布、美代表麥考益少將問、據人談、中國政府無統治全國能力、但此次事變、華人領袖辦理救濟難民事宜、頗有組織、收效甚廣、並聞有巿民維持會等團體組織、此種良好成績、抑由人民自動、抑經政府指導發生·王曉籟氏答、中國人民向極統一、無分省界、雖政潮起伏、政見各有不同、但對外始終團結一致、李頓問、前承巿商會招宴、兄弟曾說過、假設中國商會主席、日本商會主席、能被委爲議和全權代表、參加調停會議、其結果必爲良好、此語曾在日本旅途中對日商人談及、如誠有此事、則閣下等爲被推代表、開會時將代表中國如何發言、貝淞蓀氏答、和平議案、不能受任何人操縱、雙方應開誠布公、結果當然良好、不過近年來、日本鑄成大錯、圖賴武力、解决東方問題、不知此種辦法、更易引起敝國人民惡感、敝國近年來愛國思潮澎湃、日本如用武力壓迫、萬不可能、如謀談判有良好結果、則須廢除武人干政、中國近年來軍閥漸次消滅、軍事領袖頗重民意、已入民治途徑、貴團對軍民分治有何意見、袁禮登答、一九二六年、王曉籟虞洽卿等及余到大阪參觀電業展覧會、當時日本朝野盛倡中日親善、參觀團受日各城巿熱烈歡迎、日大阪巿長與虞洽卿討論中日親善、曾向五萬民衆演說、覺當時彼此很爲誠懇、中日確可實現親善、即一九二六年以來、此五六年中、並無抵制日貨事件發生、且日觀光團絡繹來華、憶某一次竟逹千餘人、很可資證明、今則巳往一翻熱烈招待景象、巳破壞無餘、言之痛心、王曉籟答、中日問題、謀根本解决、須日政府援引屢次國際聲明所負之責、尊重中國領土行政完整、至東省問題、中國甚贊同門戶開放、但須聲明者、以不破壞中國領土行政完整爲標準、今日中日爭執最初動機、起於萬寶山案、繼爲旅鮮華僑被殘殺、遂有抗日援僑會組織、其目的全在救濟被難同胞、九一八瀋案發生、日本大兵侵我國土、民氣激昂、吾人受良心驅使、不得不採積極行動、實行抵制日貨、一月廿八日、吳巿長以犧牲精神、維持中日邦交、始接受日方要求、允取消抗日會等條件、詎知日軍閥在日領表示滿意後、即向閘北進攻、英地點並非越界築路、日方在淞滬路以西開槍、中國軍隊先開槍、日軍還擊之說、可不攻自破、日本舉動如此出入意料、使滬上人民受極大生命財產損害、其用意可在、吾人百思不獲解、遂致抵貨運動雷厲風行、紛向歐美定貨、價逾數千萬、如英國蒙極斯脫地方匹頭工廠、本巳停工、接受中國定貨後、即開廠、自日軍進攻後、全巿商業停頓、各國皆蒙其害、吾人憶測、莫非日本因受抵貨打擊、而將全上海國際貿易、置諸死地耶云云、 
[工會代表談話]  
　　上海總工會、鑒於此次中日事變結果、工人失業、影響至鉅、種種經過祥情、及整個工界之意見、殊有向國際調查團陳述之必要、曾於本月二十三日致書該團、祥陳事變之眞相、及中華民族對該團之希望、又恐筆述未周、復商准該團、定於昨日上午十一時半、在華懋飯店談話、總工會特備正式晋見公函一封、由代表傳德衛·陸京士·周學湘·李夢南·兪仙亭·陳培德·李永祥·翁端夫·等八人、代表晋見、時因本埠各團體代表紛紛晋見、延至下午一時許、始蒙該團接見、由傳德衛代表致詞、除重伸前正式公函中所包之意見外、對於日進無疆中之中國政治現狀、及日人卵翼下滿洲僞國之背景、與夫工人失業影響之嚴重、均有懇切之伸述、末由該團李頓　士代表致答詞、謂此次調查、决以事實爲重、對於所陳各點、表示歡迎接受云、 
[許世英等陳述]  
　　昨日（二十五）中午十二時、許世英·王一亭·趙晋卿·李祖紳·查勉仲等、到華懋飯店、謁國聨調查團、當由許君陳述訪謁意見、略謂、「諸君、鄙人今謹以上海戰區難民救濟會名義、在此日人佔據東三省之後、侵略上海破壞之中、敬致歡迎熱忱、鄙人於一九一○年曾到日內瓦城、見其山水之秀、文物之盛、無往而不含蓄一種和平之氣象、令人生歡喜心、至今思之、猶不禁神往、諸君今由此和平之城、遠臨東方、亦自必偕此和平空氣以俱來矣、諸君此來、實負有二大使命、㈠主持正義、㈡維護人道、緣此二義、鄙人乃敢屬望於諸君、惟期諸君不爲任何阻力所屈、致有負此二大使命、亦不爲任何誘惑所蔽、致令東三省曁淞滬受損實在情形、曁事實、並應負其責任者、不能完全公正表白於世界、」許君除上述希冀外、并討論世界永久和平辦法、舉行澈底廢兵大會、實行將一切殺人利器、一律廢除、以之改造農工實用之機械、力圖實業之發展、以救世界之經濟恐慌、實爲一舉兩得云云、 
[基督徒之謁見]  
　　昨晨九時半、中華基督徒救國會代表朱懋澄·羅運炎·梁小初·應書貴·金武周·等、謁見國聨調查團、詳述日本以武力侵佔中國、實爲破壞全世辦法治精神與永久和平之局面、幸國聨調查團加以注意、並謂、日本侵佔中國、實蔑視國聨公約·九國公法·及非戰條約·等國際間之一切法律、若任其動作、不加限制、則全世界之大混亂、即在目前、李碩爵士即問、諸位意見、此事應如何解决、答、應責令日本將東省交還我國、至其破壞國聨公法、而使中國所受之損失、亦當責令負之、問、中國收復東省後、又將如何、答、此爲中國內政問題、日本無權過問、然我國對於整頓內政、巳有具體方案、所謂地方自治之實行、東省當亦在內、問、日本藉口東省土匪橫行、不願撤兵、又如何、答、此祇爲藉口、並非事實、請觀九一八事件以前、南滿鐵路一帶固未聞匪患也、聞該會巳編製關於中日事件之具體意見書、及上海各敎會遭遇情形、備送調查團參考、 
[各公團意見書]  
　　自國聨調查團抵滬後、本埠寗波同鄕會·商界總聨合會·巿民聨合會·法租界商界聨合會·及中華救國十人團聨合會等、委託民生編輯社、編製共同意見書、並舉行同意簽名、該書業於前日編印竣事、簽統計截至昨晨止、共計公團一一二、商號六七三五、學校一二、個人一三八九一、合計七零三三九一人、而本外埠各公團學校商號及個人函請印發意見書預備繼續簽名者、爲數尤多、昨日巳由將君毅·瞿振章·等代表、將意見書及簽名冊、送往華懋飯店、遞交調查團、意見書一冊、用連史紙仿古精印、簽名冊十六本、每本百頁、合計一千六百頁、連同懸案附件一冊、共十八冊、合裝古式錦盒一具、頗爲調查團所注意、當時在塲之顧維鈞博士及陳立廷等諸君、俱稱爲上海民衆有價値之貢獻、蔣瞿二代表臨行時、向調查團聲明、現所陳之意見書、乃根據國聨盟約立論、爲屬於法律範圍之見解、尙有其他意見及繼續簽名冊如何遞逹、請調查團面示辦法、當經李頓爵士决定、託由顧維鈞博士代收轉交、二代表以調查團尙須另赴他約、未作長談、歸後、·另以公函託顧維鈞博士轉交調查團申述意旨云、 
[李頓臨別談話]  
　　國聨調查團主席英國委員李頓爵士、昨晚七時、在華懋飯店八樓、接見各國新聞記者、作離滬前臨別談話、由各記者隨意詢問、爵士詳爲解答、談約半小時、始握手辭散、茲歸納問答大意、述錄爵士談話大意如下、 
[在滬極感愉快]  
　　爵士云、此次奉命來華、首臨商業中心之都會、承各界殷勤招待、並與滬上領袖會晤、悉領中國人士之意見、彌覺愉快、 
[停止敵對行爲]  
　　當余等抵滬之初、即與諸記者把晤、曾有希望在余等離滬之前、能目睹中日雙方完全停戰、停止敵對行爲之表示、就今日之狀態而言、可謂巳可滿足余等之顧望、停戰會議正在進行、將來停戰撤兵實行後、或召集所謂圓桌會議、或進行其他第二步辦法、均悉由國聨主持辦理、 
[視察戰區感想]  
　　余等此次參觀閘北江灣眞茹吳淞等戰區、深覺武力破壞之慘痛、對於世界和平之努力、更有積極進行之必要、而余等之使命、乃彌覺其重大、 
[在遼勾留日期]  
　　余等在滬第一步之調查工作已畢、今後將赴南京、與國府當局交換意見、然後赴北平、與張學良等會晤、充實調查之資料、但京平所得均爲理論上之調查工作、俟抵遼後、始可實地視察、攷查遼案糾紛經過詳情、預料在東北各地、約勾留三四星期、 
[七月中再來華]  
　　東北調查畢後、再返東京、與日本政府詳加接洽、徵求日方之意志、約七月中再由日來華、與中國政府當局作最后之商談、然後作一總報告、送逹日內瓦、預計八月間可望竣事、至滬案局部報告、由滬領團負責、調查團在滬期間、未奉有日內瓦任何訓令、亦未發出何種報告、 
[赴杭純係觀光]  
　　爵士又云、美法德三委員赴杭轉京、純係觀光性質、並未有何調查工作、外間所傳、非爲事實云云、 
[今日上午離滬]  
　　國聨調查團、定今日上午、由水陸兩路、分途晋京、我國代表顧少川、原擬陪同麥考益將軍等、由杭轉京、嗣因日本代表吉田乘德和輪、陪李頓爵士等入京、顧氏乃亦改乘德和輪晋京、另倩秘書長王廣圻·總務組主任張祥麟·陪同克勞德將軍等赴杭、顧氏將於今晨先赴南站送行、俟九時十五分開車後、再赴怡和碼頭、登德和輪船、 
[德和輪上人員]  
　　今晨乘德和輪入京者、計調查團方面、有李頓爵士·意委員馬柯迪伯爵·我國方面、有總代表顧維鈞·宋子文·劉崇植·王景岐·金問泗·顏德慶·徐淑希·嚴恩　·張歆海·戈公振·吳秀峯·錢泰·趙鐵章·日本方面有總代表吉田大使·秘書長鹽崎等、計共六十餘人、於今日上午十一時啓椗、專門委員及其他人員等、均於今晚、乘招商局江新輪入京、 
[路局特備專車]  
　　今日上午九時十分、由南站專車赴杭者、計調查團方面、有法委員克勞德將軍、美委員麥考益將軍、德委員希尼博士等、中國代表團方面、有秘書長王廣圻、總務組主任張祥麟、參議朱鳳千·魏文彬·蕭繼榮、軍政部代表張汶·及朱少屏數十人、路局特備專車一列、計掛大花車一輛、小花車一輛、頭等車一輛、二等客車一輛、車守車一輛、共五輛爲一列、公安局特派武裝警察大隊四十名隨車護送、 
[浙省府之晚宴]  
　　前杭州巿長周象賢、以調查團今日赴杭觀光、特於昨日先赴杭州、籌備招待事宜、又浙江省政府主席魯滌平、定今晚在杭設宴歡迎、調查團决在杭勾留半日、二十七日晨、乘汽車循京杭國道晋京、 
[議案組赴塘沽]  
　　中國代表團議案組人員、均於今日乘定生輪船先赴塘沽、到天津等候、該組主任錢泰本人原擬先赴天津、昨亦臨時變更、偕顧代表乘德和輪入京、 
 [P前方情報> 
　　蘇州二十五日專電云、二十五日太倉東郊虹廟、中日前哨小接觸、傷敵兩名、瀏河敵爲便運輸、將通滬汽車路拓寬一倍、太倉安、商店開巿、日機一、二十五午飛蘇、在城中舊學前開槍、未傷人、（二十五日專電） 
[長江日艦行動]  
　　似有西上形勢日方雖在停戰會議期間、而日軍之運輸補充、依然積極進行、前方之掘壕布置、更爲忙碌、海軍方面、更將艦隊陸續調入揚子江、頗有西進模樣、友人陳君、昨目漢口返滬、承將目覩揚子江內日海軍行動、面告記者、此事頗關重要、亟爲分記如下、 
[漢口日艦紛集]  
　　漢口日僑頗多、平時有日海軍第一外遣隊、派艦四艘駐防、自滬戰發生後、日艦增至七艘、此次鹽澤司令乘安宅旗艦赴漢、表面以視察長江海軍爲名、及到漢後、即召集各軍艦開會、討論防艦駐守問題、友人於二十三日離滬時、漢口已到日艦十三艘、及至昨日、本埠某江輪又接漢口無綫電報告、謂又有兩日艦赶到漢口、參加鹽澤會議云云 
[下游日艦現狀]  
　　自九江以下至南京爲止、此一段內、日本軍艦、以往來行駛者爲多、固守拋泊者較少、據友人目覩、沿江日艦、計九江三艘、安慶一艘、蕪湖附近三隻、至南京之下關浦口等處、停有日砲艦驅逐艦三隻、裝甲砲船一艘、而往來於南京漢潯間、巡行日艦、亦見有三四艘云、 
[運輸船舶擱淺]  
　　日海軍於長江內、運輸軍械兵士、往來頻繁、而由日本直接開往者、亦有多艘、近有日軍運送船神雨號、將其船身易色、滿載軍實、開赴漢口、駛至九江下游、忽遭擱淺、經日本海軍得訊、立派兩艦往拖、至昨日下午、聞已拖出、帶往漢日起卸、聞該輪船底、業遭擱損、 
[江輪仍供軍用]  
　　長江日輪、於二月一日起、即全供軍用、將烟囱商標漆去、撤除船名、全易黑色、日淸公司上下游江輪七艘、同樣辦理、裝運糧食軍械、往返滬漢、迄已兩月有餘、因恐途中發生障碍、船中備有中日英三國國旗、隨時更懸、以便亂人耳目、船上生火水手人等多數已易白俄充任、 
[淞滬日艦行動]  
　　瀏河方面、二十四日有日艦一隊開到、停泊約二十小時、聞有陸軍往各艦內駁登瀏河、昨日午刻、該四日艦、巳經他去、吳淞口外鴨窩沙海　、尙拋日艦兩隊、共計九艘、吳淞內前日祇有六艦、昨日又增至九艘、昨有友人自淞口到滬、見有日艦四艘、在浦江內往來巡游、此外尙有日艦約六七艘、則分泊在揚子江各港口外、 
[日十一師團昨日開竣]  
　　厚東師團長等　　乘安南丸離滬日軍第十一師團大隊兵士、自二十一日至二十四日陸續開拔回國、昨爲最後部隊離滬之日、其四十四旅團主力部隊與工輜等雜色軍、於昨上午十一時、在吳淞張華浜鐵路碼頭、上運輸船、團長厚東中將·及其所屬德島·善通·等兩旅團長、與司令部各軍官佐等、同時登安南丸輪、由日海軍特派二十六隊魚雷艦一艘、護送赴日、 
江蘇國難救濟會 
[對於國難會議之表示]  
　　江蘇國難救濟會、對於國難會議會員、表示五項主張、並求全國一致奮起響應、頃有一文、函告本外埠各團體、錄之如次、全國各團體各機關曁各界父老兄弟諸姑姊妹公鑒、敬啓者、國難會議行將召集、敝會認爲此項會議會員、雖非人民所公舉、但此時代表民意、旣無相當機關、能由此會議爲吾窮苦無告之民、司喉舌、將五年來吾全國人民所忍氣吞聲久欲言而不能言者、一一表而出之、以期政府當局之覺悟與容納、或可因此使政治造成一新局面、使民族關出一新出路、亦未始非絕好機會、並認定依人民立塲、宜一致奮起、對於被聘各會員、明白表示主張及希望、日前敝會業已電逹政府、並一度舉行茶會、招待在滬各會員、交換意見、曾揭報端、諒蒙鑒及、凡經敝會同人所公同議定者、有如下列、㈠希望國難會議會員、全體出席、千萬不可預存失望之心、㈡希望國難會議會員、對於政府、純本善意的合作精神、促其改革內政、並速定對日方針、㈢希望國難會議會員、提出扼要而又切於實際的議案、以極誠懇且極堅决的態度、請求政府容納、並實行其要點 
 
 

Page 2

 
 
如下、（子）明令允許人民公開組織政團、（丑）停發各級黨部經費、（寅）集合全國人才、組織國難政府、（卯）於三個月內開始實施憲政、（戊）於五個月內成立代表民意機關、㈣希望國難會議各會員、能因此次集會、成立一種組織、以輔助政府實施憲政、敝會仍應本以上主張、竭力鼓吹、多方宣傳、以期有效、惟同聲必求相應、衆擎乃能易舉、當此國難日亟、舉國惶惶、勢非集合全民公同活動、無由挽此危運、務希賜予鑒察、一致主張、條件無取盡同、表示似難稍緩、吾道深信不孤、國家庶其有豸、謹此奉逹、順頌台褀、江蘇國難救濟會、二十一年三月二十五日、 
[日僑昨開居留民大會]  
　　謬議闢閘北爲中立區　　請求白川植田不撤兵　　遊行時頗有示威行動本埠日僑、於昨日上午九時半、假靶子路婓倫路附近之日本小學、開居留民大會、到旅滬日僑數百人、議决案件多項、、并於散會後舉行大遊行、茲分誌其詳情如下、 
[到會人數]  
　　昨日開會、到者多商人、有上井洋行·同興紗廠·豐田紗廠·正金銀行·等各商家代表田島三郞等數百人、白川·植田·野村·各軍官·及日使重光葵·日領事村井倉松·均派員出席、 
[議决要案]  
　　開會時、各代表議論紛紜、空氣甚爲緊張、并有荒謬絕倫之議决案多條、㈠主張閘北闢爲中立區、永遠不得駐紮軍隊、㈡組織國際警察、維持閘北治安、㈢向國際宣傳日人所謂支那之暴行、并聲明日本對華之主張、㈣不贊成邦人軍隊要求撤退、㈤向重光葵公使請願、㈥請求白川大將·植田中將·不得撤兵、㈦集募鉅欵、慰勞日軍、 
[遊行示威]  
　　午刻開會畢、各代表分乘汽車多輛、在虹口一帶遊行、向靶子路出發至湯恩路·吳淞路·東虬江路·北四川路·嘉興路·等處、沿途高呼大日本帝國萬歲、么對支那人民抵貨運動·等、逞其高興、又對華人商店示威、 
[社會局令各業今日復業]  
　　自一二八事變發生後、各業罷巿禦侮、堅持迄今、幾及兩月、巿商會曾徵求各會員意見、計百六十同業公會中、主張開巿者八十餘、實占多數、惟巿民聨合會各路商界聨合會、以日軍繼續進攻、經大會議决、亦繼續罷巿、以示决心抵抗、巿社會局爲顧全商民艱難、維持職工生計起見、昨特訓令巿民聨合會各路商界聨合會、飭勸各業自今日起、一律開巿、以免損失 
[兩團體定期討論開巿問題]  
　　上海巿民聨合會·曁各路商總聨合會、前爲貫澈罷巿禦侮起見、曾通告本巿各商店、在政府未有確實表示以前、暫勿開巿、茲悉該會除已奉到國府來電、說明增援情形外、昨并奉到巿社會局訓令、勸告早日開巿、該會以茲事體大、特定於明日（二十七日）下午、召集緊急會議、并邀法租界商總聨會、派員參加、共同討論、决定應否開巿云、 
[巿商會勸房主自動减租]  
　　並勸房客勿拖欠上海巿商會爲勸告房主自動减租、房客付淸欠租、昨發緊要通告云、爲通告事、本會近日迭據米號業·腸業·南貨業·汾酒業·等同業公會先後來函、多以滬巿受戰事影響、物力凋敝、建議减免房租等情、經提交審議、認爲京杭業巳實行减租、本巿一月餘中被暴日砲轟機炸、廬舍爲墟、巿民之感受痛苦、爲開埠以來所未有、爲此登報通告、願吾全體房主房客、本人　互助之旨、房主應起而自動减收房租、以示體恤、而房客亦應顧全房主困難、勿再拖欠房租、以期雙方兼顧、是所厚望、特此通告、 
[重光宅炸彈誤傳]  
　　即是宋宅之事昨日有人盛傳法租界畢勛路日本公使重光葵住宅花園內、於前日下午三時許、被人拋入炸彈一枚、立即爆發、但未傷人云云、記者聞此消息、亟往畢勛路及法總巡捕房詢問、均加否認、記者爲求事實澈底明瞭起見、一再訪問、方悉係財政部長宋子文住宅內發現炸彈之誤傳、蓋重光與宋宅俱在畢勛路、而時間又確在下午三時、致發生此種誤傳云、 
[法租界巨響之由來]  
　　捕房毀開炸彈以免肇禍昨日上午十時許法租界西南方面、突發轟然巨響、震動遐邇、於是居民互起驚疑、猜測紛紛、有謂日本飛機擲彈者、有謂暴徒搗亂者、本報記者曾往各處詢問、眞相始明、蓋前日法捕房在巨籟逹路七百四十一號對面空地上、發現遺留一長約一尺四寸之砲彈一枚、捕房拾得後、深恐遺留肇禍、特於昨日將該彈運至靶子場、設法將其轟毀、致有甚大巨聲云、 
[公共租界特別巡捕前日起復員]  
　　大陸報云、公共租界捕房特別巡捕之助理總巡麥克唐納爾聲稱、邇來本埠形勢日見安定、特別巡捕巳於昨日（二十四日）起完全解除特別服務、回復平時情形、按特別巡捕自滬變發生後、即全部動員、從事特別服務、迨至近日、時局形勢、漸見緩和、其特別服務、始逐漸減輕、至昨日乃完全解除云、 
[上海縣冬漕暫緩征收]  
　　布告俟時局稍平再行續征上海縣財政局昨出布告云、案奉江蘇財政廳銑日代電開、該邑二十年漕米、前巳展限一個月、現在旣稱滬地戰事、情勢嚴重、繼續征收、一時委難起色、所擬俟人心稍定、重行設櫃征收、以一個月爲限、免予加罰一節、姑予照准、仰即遵照、仍俟續征有期、即行專案具報等因、奉此、查此案前因戰事影響、形勢轉變、縣屬防務吃緊、曾由本局電請續行展限在案、茲奉前因、合亟布告闔邑糧戶人等、一體知照、所有未完二十年漕米、現在暫緩征收、俟時局稍平、再行放限設櫃續征、以示體恤、特此布告、 
[熒昌廠停辦遣散工人]  
　　爲原料缺乏之故浦東陸家渡大中華火柴公司　昌廠內分東西兩部、共有男女工人二千餘名、營業尙稱發逹、前受滬戰影響、原料缺乏、公司當局幾度討論、爰有停廠之舉、所有工人在日前停工期間、曾由廠方按月發給男工飯金六元、女工三元、現工廠停辦遂將工人悉數遣散、至其遣散辦法、男工各發洋二十六元、女工每人十二元、職員按名發給薪金一月、以後時局平靜後、是否繼續開廠、尙無所聞、惟該公司曾通告全體職工、各留通信社住址、如果將來開工有期、則分別通知回滬、所有遣散金、昨已開始發給、大致今日可發完云、 
 
 

Page 3

 
 
   
 
 

Page 4

 
 
   
 
 

Page 5

 
 
慰勞與救濟 
[紅卍字會掩埋工作]  
　　江灣·廟行·大塲·閘北·一帶、經大戰之後、遺屍遍地、慘不忍覩、經同仁輔善堂·崇善堂·普善山莊·等善團組織掩埋隊、前往戰區、實地掩埋、已誌各報、茲聞紅卍字會以各戰區甚廣、死亡枕籍、戰壕小浜中屍體、積久腐爛、臭氣逼人、若不設法掩埋殊於巿民衛生攸關、就目前情勞、實有與各善堂分工合作之必要、同時由江灣崇善堂經募德隆烟草公司王維官君無限制供給紅卍字會掩埋隊施材收殮戰區遺骸、該會救濟隊原有掩埋一部現已從事擴充、業於日前全隊員伕及日語翻譯二員、開赴江灣·大塲·一帶、實施掩埋、並隨帶白布多疋、消毒藥水無數、該隊現住大塲金家木橋沈炳祥宅辦公、據該隊報告各處屍骸甚多、亟待分隊辦理、人伕不足、已就地雇用、該會並印就逐日收殮報告表以資考查、 
[普善山荘埋葬死屍]  
　　普善山荘掩埋露屍、昨（二十五日）上午由隊　王駿生率領隊員夫役、並帶大小棺木乘卡車四輛、前往戰區搜得屍體十五具均送往日暉港義　埋葬 
[鎭江來難民千餘人]  
　　太古公司武昌輪船、前日傍晚五時由漢口來滬、泊於浦東爛泥渡該公司碼頭、內有由鎭江遷移來滬之搭客、男婦不下一千餘人、行李箱籠、滿堆艙面、當由各旅棧代僱駁船裝運而去、 
[立達學園之慘刼]  
　　上海立達學園、位於江灣火車站之南、創立已六載有半、近年提倡生產敎育、成績斐然、此次暴日進攻江灣、屢以大砲、向該學園轟擊、並有飛機由空中投擲炸彈、校舍農塲、均慘遭摧殘、據該學園負責人、日昨前往調查、其砲馬廳府近及校舍南面之養鷄塲、養蜂塲敎員宿舍、均已成爲灰燼、校舍中之女生宿舍浴室體育室敎員住宅、悉被轟塌、其餘敎室辦公室男生宿舍、均被砲彈洞穿、運動塲上猶遺有未曾炸裂之六時徑砲彈十餘枚、女生宿舍左近、尙陳有我兵士死屍一具、白骨暴露、慘不忍睹、十九路軍變更戰略退出江灣以後、日兵曾一度佔據該校、一切設備、或遭毀壞、或被搬運、現已蕩然無存、即室內電燈電線、亦未能幸存、統計全部損失約在二十六萬餘元、該校原係若干同志節衣縮食所經營、遭此浩刦、一時恐難恢復、聞現時暫設臨時辦事處於無錫八士橋、辦理該學園學生轉學事宜、並於上海設通訊處於百老滙路人興里A七四九號云、 
[楊行鎭炸斃日兵三名]  
　　因掘戰壕觸動未炸砲彈 
日軍第九師團司令部、設於寶山城內、第四中隊隊部、設於吳淞張華浜鐵路工廠內、楊行鎭方面、前數日到有第六中隊步兵五百餘名、隊司令部設於鎭民程姓家內、該隊到楊後、特在鎭前後左右、挖掘壕溝、建築堡壘、甚爲忙碌、前日上午十一時、有日兵一小隊、約二十餘名、在鎭北楊家菴北首、挖掘戰壕、詎地內尙有日艦所落大砲彈、陷地未炸、當日兵掘壕時所用鐵剷、觸動砲彈、頓時轟然一聲、日兵一名、即炸爲　粉、餘兩名身首分離、炸成數段、其餘日兵、聞聲驚慌失措、躍出壕溝、亡命逃竄、致受傷者甚衆、該鎭居民、突聞巨聲、亦受驚不淺云、 
[上海地方法院布告因戰遷移者須具報]  
　　上海地方法院布告云、查本院受理民刑訴訟案件中、訴訟人及關係人等、有因戰事發生遷移住所者、務將現住地址、於本日起、十日內來院具報、以便進行、特此布告、 
[巿商會國貨商塲會議]  
　　暫定四月一日爲開巿日期 
本埠巿商會國貨商場、自一二八事變發生後、與各界取一致行動、實行罷巿禦侮、迄今將達二月邇來停戰會議、已經開始、提倡國貨、固爲當今急務、何能使之長期間斷、聞於本月二十三日、召集第一次參加廠商代表大會議决、（一）暫定四月一日爲開巿日期、惟屆時若局勢仍形惡化、須繼續暫停營業（二）本年二三月兩月各廠地位租金、全數免繳、（三）本年四月至十二月止、各廠商地位租金、改爲六折計算、以維商艱、并定本月二十九日、再行召集第二次廠商會議、 
[天氣報告]  
　　徐家滙天文台昨日下午四時三十分氣象預報云、天氣晴寒、揚子中游有曇意、山東四周天色烟霧、有旋風因低壓經過向東北東方進行之故、馬鞍島以北有加勁之西南風至西北風不等、南方　有西北風至東北風不等手、又昨日下午三時前二十四小時內、本埠氣温、最高六七·一、最低三六·九、去年同日最高八四·四、最低五一·四、 
[來函]  
　　主筆先生大鑒、十七日貴報登載敝縣吳前縣長遺書、內有公安建設兩局不受指揮語句、查崑邑三月二日起、日機結隊來城、擲彈射槍、人民逃避、秩序失常、時適大軍過境、雇船募夫架橋、及其他事項、紛至沓來、吳前縣長感於應付困難、暫避鄕間、公安建設等局、辦理各事、或以事實障礙、容有未能周到、不受縣長指揮一節、採訪輿論、尙無事實、茲地方人士更以公安局秦局長、維持得力、電省請褒、已奉省政府令、由民政廳傳令嘉獎在案、誠恐遠力不明眞相、合亟函請更正、專此順頌撰安、新任崑山縣縣長程汝繼拜啓、三月二十三日、 
國內要電 
[吉義勇軍分五路攻長哈]  
李靑山部包圍長春王德林軍急攻敦化哈道外駐軍均開走丁超拒與煕洽議和　　（哈爾濱）李杜親率自衛軍到賓州、現北滿救國軍義勇軍已分五路、分攻長哈、李杜在依闌設一兵工廠、製造槍彈、準備長期抵抗、（二十四日專電） 
　　（哈爾濱）煕洽派參議李桂林二十三去珠河見丁超、力邀來哈商和議、丁拒絕、（二十四日專電 
　　（哈爾濱）哈道外駐軍均開走、四郊情形緊張、日軍派憲兵步兵各一大隊、駐防道外、商家二十四有一部未開牌門、駐哈日軍全體出動、（二十四日專電） 
　　（哈爾濱）長谷川旅團協于深　軍往賓州攻李杜、携去坦克車六輛、重砲四門、天野村井兩旅團、合力扼守一面坡、日飛機九架、隨往作戰、（二十四日專電） 
　　（哈爾濱）自衛軍救國軍合作、李靑山部吸收駐農安之駐兵一團、二十三推進至長春、取大包圍勢、本荘巳飛電駐公主嶺守備隊往援、（二十四日專電） 
　　（哈爾濱）王德林率救國軍陷吉敦路黃泥河站、二十三日進攻郭化、日軍開去鐵甲車應援、駐敦化之警備旅郭英奎團降王、合攻縣城甚急、煕洽電飭延吉之曲寳珩柳泮兩團住援（二十四日專電） 
　　（哈爾濱）駐東寗三岔口之保衛團千名、由團總姜海山率降救國之軍、由劉萬魁統率進攻一面坡、已佔寗安五虎林土面通兩要隘、（二十四日專電） 
　　（北平）外訊、吉自衛軍襲擊海林·寗安·方面、日多師團派隊迎戰、二十三日抵烏珠河、步兵第四聨隊已抵賓縣、由敦化北進之獨立守備隊第六大隊、定二十八日抵寗安、日飛行隊將前往助戰、該處日僑七十人已遷往哈埠、（二十五日電專） 
　　（哈爾濱）中東鐵路東段之局勢殊形嚴重、贊助舊吉林政府之軍隊集於該處者、共約三萬五千名、聞已見大戰數次、其祥情未悉、惟聞舊吉軍於敵軍所退走之地、即進佔之、東段之日僑與日兵現皆集於一面坡、連日謠言甚熾、一說蘇俄當局己警告中東路西段俄僑準備隨時離境、一說日當局已準備應付鐵路大罷工、（二十五路透電） 
[財部防範東北截留關稅]  
　　僞政府將發表聲明 
　　（南京）財界息、東北僞政府圖謀截留關稅、雖鑒於國際反感、不敢公然實行、惟大連·安東·瀋陽·等海關、已由僞政府各派日顧問一人、以作初步計劃、財部對此、正注意防範、（二十五日專電） 
　　（北平）東北僞國將發關稅獨立聲明、內容、㈠統轄安東·營口·大連·哈爾濱·龍井村·愛琿等地海關行政、㈡以關稅收入爲担保之外債、照常償還、㈢仍照現行稅率徵稅、（二十五日專電 
　　（北平）溥儀弟溥傑、二十四晨在長春廣播演說、對日本深表感謝、（二十五日專電） 
[國聨調查團入京各方招待程序]  
　　（南京）國聨調查團定二十六日分途來京、一批乘輪、二十七午可到、一批由杭來、定二十七晚在京與乘輪來之一批聚會、至歡迎辦法、業由中黨部·行政院·外部·京巿黨部·及軍警各機關代表議定、一·英義調查委員抵京時、府方由外部巿府軍部海部各派代表一人、在碼頭歡迎、碼頭上由海部樂隊奏樂、其餘各處槪不備樂隊、二·德法調查委員由杭抵京時、祇由政府四代表歡迎、民衆不　參加、並由中央軍校樂隊在勵志社門口奏樂、三·一切招待及接洽、統由外部辦理、任何團體、毋庸逕自進行、又招待日程、經改訂如下、二十八日上午訪昭當局、午汪精衛在鐵部欵宴、晚羅文幹在華僑招待所晚宴、二十九日上午、當局談話、謁見主席、晚主席在國府晚宴、三十晚蔣在勵志社晚宴、三十一日上午游覽名勝、午中委在陵園午宴、（二十五日專電） 
　　（南京）歡迎國聨調查團籌備會通知參加各機關團體、於二十七上午九時、依照行列、由三北碼頭起至勵志社、整隊集合、並函警備部警廳、於晨七時起、沿途戒備、俟各團員經過後、再行開放、歡迎人員每人手執國旗、不呼口號、又籌備會備就汽車十輛、於二十五下午由京出發、經京杭國道直駛杭州、供各團員入京乘坐之需、並派招待專員隨車照料、（二十五日專電） 
　　（南京）宋子文定二十六由滬飛京、參加歡迎國聨各團員、（二十五日專電） 
　　（杭州）浙省府二十五接滬顧維鈞來電、謂國聨調查團美·德·法·三國委員、定明晨八時五十分專車來杭、隨行約三十餘人、預計下午一時可到達杭站、各界歡迎代表可先往候待、（二十五日專電） 
　　（漢口）巿府令二十七開籌備歡迎國聨調查團會議、並呈綏署函警部飭處保護、報界商會亦將於該團到漢時、分別招宴、（二十五日專電） 
[國難會議規定討論範圍]  
 
 

Page 6

 
 
　　（南京）政府以各方國難代表預備提案甚多、且有主張請將黨權交於民衆者、因容納中央黨部意見、重行申明國難會議討論範圍三項、一·關於剿匪事項、二·關於賑災事項三·關於禦侮事項、非此範圍、不必討論、（二十五日專電） 
　　（南京）國難會員熊希齡·谷　秀·李璜·羅隆基·等四人、二十五晨由平抵京、代表平津國難會議會員與各方有所接洽、並定日內赴滬一行、（二十五日專電） 
[停戰會議聲中羅文幹之談話]  
　　（南京）羅文幹二十五日下午、對各報記者談話云、二十四日中日在滬開停戰會議、因日方之提議有越出日前中日外交代表所議定範圍之點、我方代表堅持照原議進行討論、故會議進步甚少、今早當繼續會議、近來外間對此項會議、似稍有誤會其實此會係根據國聨大會議决案商議確定停止敵對行爲、及撤退日軍辦法、並非所謂圓桌會議、我方主張係根據國聨大會議决案及國聨特委會之决議祗對軍事方面進行商議、不涉及政治問題、日方果能採同樣態度、開誠相商、則國聨决案、可見實行、斯和平可期實現、如日方由軍人主持、並提出含有政治性質之問題、則恐難有良好結果、自東案發生以來、我國爲尊重國際公約、並深信公理不致爲强權所蹂躪、故除不得巳作正當防衛抵抗外、始終履行國聨决案、我國之所以提交國聨、並屢次促請九國條約及非戰公約簽約國之嚴重注意者、並非依賴國聨及公約、實因我國爲盟約國之一、應盡簽字國之責任、一面促請各該簽約國共同維護國際公約之尊嚴耳、乃日軍違反國際公約、蔑視國聨迭次决案、不顧東亞和平、濫用武力政、策國聨方面亦未能予以切實制裁、而友邦中尙有爲日方宣傳所曚蔽者、尤以近日某國外交當局在國會內之言論中對我國實情及歷史、竟有誤解之處、殊令人失望、今日世界之大、僅有中國孤力奮鬥維護國際公約、公道前途、極爲可悲、中國國民雖酷愛和平、而世界大同理想實現之期尙遠、我國須知公理尙未能伸、仍在强權壓迫之下、應一致團結奮發自强、勵精國治、共赴國難、然後外交上發言始有力量可言耳、（二十五日專電） 
[鹽澤乘艦到漢]  
　　（漢口）鹽澤乘安宅旗艦、二十五下午二時抵漢、泊漢各外國軍艦均鳴禮砲、華艦永綏亦鳴砲以全禮節、駐漢日官民二十五晚舉行大歡宴、（二十五日專電） 
　　（漢口）鹽澤抵漢前、日領告我當局、謂鹽係日海軍第一外遣隊司令、由渝至淞駐長江、帶日艦、均在其視察範圍、此來係職責所應有、別無任務、（二十五日） 
　　（漢口）英旂艦比號二十三日到漢、二十四日開上游、意巡艦卡波多二十四日到漢、法淺水艦法斯二十四日過漢開潯、日鹽澤乘安宅艦二十四晚抵潯、二十五日可到漢、（二十四日專電） 
　　（漢口）日艦勞多二十四開長沙、留漢者七艦、安宅號聞二十五準到漢、（二十四日專電） 
[唐山罷巿風潮]  
　　經調解後商家已開巿 
　　（北平）唐山罷巿風潮、經公安管理局視察主任張超調解、商家二十五開巿、惟要求懲辦鼓動風潮之禍首、請公安局負責保護商家各商飭存劣貨、向商人救國會登記封存、不再販賣、至於學生方面、由學校當局勸導、被公安局逮捕之黨委楊樂田、因有率領學生封銷商店嫌疑、巳移送法院、（二十五日專電） 
[石靑陽談西康叛亂事件]  
　　（南京）石靑陽談關於格桑澤仁在西康行動、據格電告、爲民衆預防軍隊搗亂地方擅捕黨員、故組織委員會及省防軍推其爲委員長兼司令、惟據外傳、則謂其爲叛變、關於此案報告、巳呈請行政院鑒核、俟批復後、再派員專任處理、至康藏糾紛、自張唐兩調解員實地調查、現雙方代表會晤、後巳經諒解、可望和平解决、（二十五日專電） 
[東北義軍司令足傷到平療治]  
　　（北平）東北第十三路義勇軍司令石盤二十一日在綏中與日軍作戰、足部受傷、昨來平入德國醫院診治、據談、連日與日軍激戰、日軍死傷甚衆、我方傷十五死四、奪獲步槍三十二支、機槍一架、此來除療病外擬向當局請求接濟子彈、（二十五日專電） 
[各將領在京舉行剿匪會議]  
　　（南京）在京各將領何成濬·陳誠·路孝忱·夏斗寅·等二十五下午、假中央飯店舉行剿匪軍事會議、至五時始散、何夏定二十六乘機返鄂、餘亦定日內分別返防、（二十五日專電） 
　　（漢口）皂巿龍泉舖一帶賀段殘匪、二十五日經徐源泉督部痛剿、刻有向天沔竄洪湖企圖、正包剿中、（二十五日專電） 
　　（漢口）航四隊二十五起每日派戰鬥機五架、飛機鄂中恊助第十軍剿匪、徐源泉親赴天門京山皂巿一帶督剿、（二十五日專電） 
　　（漢口）何成濬二十五由京乘飛機返漢、經安慶時、因與陳調元有所商榷、停留一日、二十六仍乘機西上、（廿五日專電） 
[軍部免袁英職]  
　　（漢口）軍政部二十四電鄂綏署、八二師長袁英者着即免職、該部交何成濬接收整理、（二十四日專電） 
[日人利用東北電臺]  
　　實行對美宣傳 
　　（瀋陽）東北無線電臺對美通信第次試騐、今晨十一時開始、感度頗明瞭、有實用通信之可能性（二十五日日聨電） 
[吳奇偉謁何健]  
　　（長沙）吳奇偉二十五日到省謁何、擬二十八日赴囗、據云、原囗囗軍外、尙有囗囗師隨行、（二十五日專電） 
[信豐已告收復]  
　　（南昌）陳濟棠二十三電、余軍張師二十一克信豐、匪退距城八里龍虎口、羅何兩師搜索贛州附近殘匪、朱毛僞第七第五第卅五軍潰竄崇·猶·興雩·山中、在塘江等處迫民衆組僞蘇府、（二十五日專電） 
　　（香港）剿共軍擬組戰地政委會、（二十五日專電） 
[馮玉祥擬在泰山長住]  
　　（濟南）今早六時、記者到泰安、訪馮玉祥於泰山普照寺、馮談、初患白喉、近又患流行感冒、醫囑靜養、泰山空氣好、將在此長住、不到濟南、最近不能就內長、對時局個人表示萬分慚愧、欲雪恥救國、一須抵抗到底、二出兵收復失地、三請民衆自動團結起來嚴厲監督政府、行使主人翁的能力、才能雪恥救國、挽救危亡於萬一、談畢、馮堅留記者早餐、食麪條雞予等、韓復榘與石友三等各要人、定二十六日早乘泰山鋼甲車赴泰謁馮、（二十五日專電） 
　　（北平）韓復榘等電國府、保馮玉祥任洛陽綏靖主任、中央對此事、正考慮中、（二十五日專電） 
[譚啓秀在粵演講抗日以過]  
　　（香港）譚啓秀二十五日在中大演講抗日經過、末謂如軍人能抱長期抗日决心、民衆能長期援助、不上一年、日必崩潰、在國難當中、無論何時何地、不能發生內戰、使前方將士灰心、（二十五日專電） 
[覃振危道豐抵京]  
　　（南京）覃振二十五由洛飛京、（二十五日專電） 
　　（南京）　張學良派危道豐來京謁當局、報告華北近情、并有所請示、（二十五日專電） 
[西北航空試飛告成]  
　　（南京）西北航空京陜段由李景樅·石密德·等駕機試航、於二十四返京、定四月一日正式開航、該公司預定在四月內將西北航綫展至蘭州、再籌備直達新疆、依現在改定新航線之路程計算、兩日即可飛至迪化、關於中歐信件卸接問題、俄允派機聨運、惟交卸地點一層、俄方要求將機駛至華境內、我方則要求將機駛至俄境、刻正在接洽中、（二十五日專電） 
[京巿糧食評定價額]  
　　（南京）　京巿糧食平價會二十五在社會局開會、評定本週最高額爲十二元二角、最低額九元、（二十五日專電） 
[鐵部注意路產損失]  
　　（南京）鐵部據京滬路鎭江分段工程師報告該路總工程司路產被毀情形一函、足資交涉參考、巳電飭京滬路局錄函交由該部接監顏德慶、轉送顧維鈞代表查核、（二十五日專電） 
　　（南京）鐵部以各機關紛向路局直接索車應付困難、呈請行政院、通飭對於運輸需用車輛務須斟酌緩急、照向例辦法辦理、以免影響路政、刻巳奉院令照准、（二十五日專電） 
[京巿房租减折辦法]  
　　（南京）　京巿商會呈請巿府將减折舖房租金辦法、規定如係十六年至十八年承租或加租者八折、十八年以後者六折、十六年以前不减、自三月起實行、（二十五日專電） 
[內部計劃設模範縣]  
　　（南京）　內政部以綏靖工作、應以勵行自治爲前提、擬於各省先設一模範縣、以樹目冶模範、現正在計劃中、（二十五日專電） 
[蘇省府决議事頂]  
　　（鎭江）　省府二十五日决議、（一）准靖江財局長李致一辭職、調嘉定唐鄂不充任、（二）委任朱堅白爲南京民衆敎育館館長、（二十五日專電） 
[平津敎聨會發宣言]  
　　（北平）　平津皖校敎聨會今發宣言、懇求政府淸償積欠、實行敎育費獨立計劃、（二十五日專電） 
[平巿車輛統計]  
　　（北平）　社會局發表平巿車輛統計、自用汽車一八三八輛、營業汽車六百輛、自用人力車四四五四輛、營業人力車三九六二三輛、（二十五日專電） 
[楊渠統部開平凉]  
　　（北平）　蘭州電、楊渠統部巳開平凉、孫蔚如調段象武部會同高振部拱衛省垣、魯大昌部由隴南回駐隴西、與陜軍劃地分守、陳珪璋殘部謝紹安·郭振海·孫遠志·等部願投誠、楊渠統正派員收編、惟汪飛西部今負隅鎭原、四十九旅將派隊進剿、（二十五日專電） 
[富雙英自并到平]  
　　（北平）　張學良代表富雙英今行由并抵平、謁張報告在并情形、（二十五日專電） 
 [P平巿警察調滬服務> 
　　（北平）　平巿調滬服務之警察三百名、今晨舉行考騐、（二十五日專電） 
[胡適等致電國聨會]  
　　（北平）胡適·丁文江·翁文灝·傳斯年·等二十三晚電國聨秘書長、揭破日人對滿陰謀、（二十五日專電） 
[平綏署限制招兵]  
　　（北平）　平綏署通令軍警機關、無護照者、一律禁止招兵、（二十五日專電） 
[萬福麟返平復命]  
　　（北平）　萬福麟在平綏線閱軍完竣、今日偕柏桂林返平覆命、（二十五日專電） 
[薛傳峯在平被捕]  
　　（北平）　曾充師長之薛傳峯、今日下午在東車站被捕、（二十五日專電） 
　　（濟南）　久擾魯西巨匪薛傳峯、在平被捕、總部今派軍法官董香伯帶手槍隊一連赴平、押解來濟、（二十五日專電） 
[魯省决徵鹽煤附稅]  
　　（濟南）　今日省府常會、通過鹽稅附捐、按中央稅十分之四征收、自四月一日起、一年爲限、計每担中央稅四元三者征一元七角二、每担中央稅二元三者、征九角二、本省年銷鹽百廿萬担、預計可征二百萬元、又征煤觔臨時補助費、亦通過、定爲每噸三角、年可征四十五萬元、（二十五日專電） 
[贛各界組外交協會]  
　　（南昌）　各界發起外交協會、昨聨合通電討東北僞國、（二十五日專電） 
[湘中美麥運輸不濟]  
　　（長沙）　美麥運輸不濟、堤工食野草充饑各團體電滬、多撥現欵接濟、（二十五日專電） 
[李揚敬主拍賣劣貨]  
　　（汕頭）　李揚敬封商代表言、商人應負救國責、巳封存之劣貨、全爲國人血本所辦入、吃虧者華商、仇人無損失、最短月間、可拆封救濟巿面金融、（二十五日專電） 
汕茶商請派兵勦匪 
　　（汕頭）汕茶商電國府、迅令閩省長官進剿武彝山匪、並令浙贛粵派兵閩北夾擊、保護入山採茶、藉以提倡國產、（二十五日專電） 
[安大校長另聘]  
　　（安慶）省府二十五日常會、議决、安大校長何魯辭職照准、聘程演生繼任、（二十五日專電） 
[京徐各界慰勞傷兵]  
　　（徐州）徐各界組慰勞抗日負傷將士大會、二十五晨推代表數十人赴陸軍醫院慰勞、由徐西明致慰勞詞、滬戰傷兵推劉承波代表答詞、一、淞滬失守、同人責任未盡、深表慚愧、二、傷愈後决仍趕往前線殺敵、三、從此絕不參加內戰、專責抵禦外侮、慰勞會贈傷兵錦旗一面、題爲民族爭人格爲國家爭生存十二字、現洋千元、交由院長樊登峯分發、民衆抗日會又特贈民族之光錦旗一面、兼在雲龍舞台演劇、慰勞傷兵、（二十五日是專電） 
　　（南京）本京各團體學校推代表三十餘人、二十五下午、整隊赴陸軍醫院及中央醫院等處、慰勞抗日受傷將士、（二十五日專電） 
[甬奸商被槍殺]  
　　（寗波）　甬東大街黃恒泰五金店經理周茂林、因屢販劣貨、被反日會查獲、處該店罰金二千元、周茂林游街、並站立木籠、二十四上午六時游街後、由家人陪同乘車返家、經公衆運動塲高遠橋畔、被西裝少年擊中三槍、即逸去、未獲、周傷後抬至華美醫院、二十五晨一時傷重殞命、（二十五日專電） 
[日機昨又盤旋杭空]  
　　（杭州）　日機架晨十時由嘉興飛杭偵察、盤旋領空十餘分鐘、始向北而去、（二十五日專電） 
[京滬杭長途電話接通]  
　　（杭州）京滬杭長途電話准二十六正式通話、（二十五日專電） 
 
 

Page 7

 
 
國外要電 
[日特議閉幕]  
　　內閣改組茍延殘喘鈴木正式任內相　　路透二十五日東京電今晨首相犬養毅入宮、奏請任鈴木爲內相、並任前南滿鐵路總裁川村代鈴木爲法相、兩員授命、今日午後巳見明文、按鈴木改任內相、曾引起政友會中兩派之激爭、今之實授、兩派必先得諒解、但衆信此種泯爭之企圖、僅可暫時展長內閣之壽命、議會特別會議巳於今晨閉幕、 
　　日聨二十五日東京電森翰事長進退問題因其對於內閣命運有重大影響、鈴木法相鳩山文相極力挽留、 
[羅馬尼亞大學生暴動]  
　　反對延長學齡與警發生巷戰　　國民二十四日羅京電羅馬尼亞政府日前下令法科與醫科學生大學畢業後、必須再入大學院研究若干年、始能出而問世、於是兩科行將畢業學生紛起反對、風潮愈激愈烈、遂釀成國內最著名兩大學之暴動、羅京布查萊斯德大學學生、由排斥猶太人之鋼鐵團份子領導、首在大學前游行示威、連續三日、迨當道取締學生不從、遂起衝突、最後派防兵前往協助警察、用槍剌彈壓、始將示威學生驅散、共計學生傷四十人、迦賽地方之迦賽大學繼起示威、警察前往驅散、學生即持手槍鐵棒與木棍相抗、並衝散包圍之警隊、致警官五人學生數名均受重傷、旣而學生結隊往當地猶太敎堂方從事搗毀間、警察援隊開到、乃用剌刀驅逐、於是學生相率退歸宿舍、向警察開槍、雙方激戰若干時、警官死三人、學生亦死二人、最後警察衝入宿舍、將其中學生悉行逮捕、內有受傷者二十人、由警察伴送至醫院、現迦賽大學已無期停課、但該埠人心惶惶、謠諑繁興、風潮尙未易平息、 
[蘇俄計劃三大水電工程]  
　　哈瓦斯二十四日莫斯科電蘇聨人民委員行政院、與共產黨中央委員會會同頌發之命令、由摩洛多夫及史丹林署名、頃已公佈、內開、蘇聨將建造三大水力發電站、共有一百萬基羅華脫左右之電力、兩站將建于伏爾加河畔、第一站在伊華諾伏伏茲納生克、第二站在尼尼諾高羅、第三站將建築于班姆區域內格瑪河上、此項工程、將由尼哀斯潑洛斯羅之總工程師惠特主持、於一九三五年春季完工、 
[日血盟團員之企圖]  
　　被捕人犯决予起訴　　日聨二十五日東京電警視廳檢舉血盟暗殺團全體黨員、昨日由首腦部協議之結果、决定控告、其中十三人爲殺人共同正犯、彼等企圖暗殺之人物、有西園寺·貴族院議長德川·牧野內府·犬養首相·床次鐵相·若槻總裁·幣原前外相等政財界之巨頭二十餘人、 
[命令]  
　　國民政府二十五日令、特任李濟琛兼軍事委員會第一廳主任、何應欽兼軍事委員會第二廳主任、朱培德兼軍事委員會第二廳主任、此令、又令、湖北省政府委員何成濬·方逹智·黃建中·朱懐冰·馬登瀛·彭介石·陳光組·何葆華·喩育之·均免本職、此令、又令兼湖北省政府主席何成濬·兼湖北省政府民政廳廳長朱懐水·兼湖北省政府財政廳廳長喩育之·兼湖北省政府建設廳廳長方逹智·兼湖北省政府敎育廳廳長黃建中·均免兼職、此令、又令、又令、任命夏斗寅·朱懐冰·沈肇年·王世杰·李書城·孔庚·孫繩·程汝懐·晏勳甫爲湖北省政府委員、此令、又令、任命夏斗寅兼湖北省政府主席、此令、又令、任命朱懐冰兼湖北省政府民政廳廳長、沈肇年兼湖北省政府財政廳廳長、王世杰兼湖北省政府敎育廳廳長、李書城兼湖北省政府建設廳廳長、此令、又令、兼湖北省政府秘書長彭介石着免兼職、此令、又令、任命楊在春爲湖北省政府秘書長、此令、 
要聞 
[日俄兩軍距離漸近]  
　　日軍增一旅團開哈綏綫　　日機飛俄邊偵察被逐回　　哈爾濱通迅、蘇俄積極備戰、日方巳洞若觀火、其在海林之一旅團、因防止蘇俄軍隊、已不向四外活動、現正集中於一面坡牡丹江問、瞻望俄方動靜、駐哈日將多門、本有回遼之意、頃因此中止未行、關東軍司令部、且决定厚增哈綏綫兵力、名爲截擊丁超之自衛軍、實則爲防範蘇俄、村井混成旅、亦奉命由哈開往一面坡·珠河·準備萬一、業由駐哈日領向東鐵路局交涉車輛四列、明後日即可出發、丁超軍與救國軍正引誘日軍前進、使日俄兩軍之距離、漸趨漸近、哈滿綫蘇炳文之軍隊、其策略亦與丁超相同、日方似已窺破、故對滿海間之出兵、無形停頓、目下祇逼馬占山撥兵攻蘇、但馬已無兵可撥、故日方亦無如之何也、 
本月十七日午前九時、有日飛機一架、由海林飛往俄邊、在綏芬河外、施行偵察、俄方瞥見、立以六飛機騰空追逐、日機急逃、俄機直追過綏芬河內馬橋河附近、方始回境、駐哈俄領、因此事特向駐哈日領抗議、日方以駕駛員地理不熟、悞入友邦領土爲詞、致歉了事、 
蘇俄日前私運東鐵車輛回國、日方乃授意此地僞當局、由路警處頒一限制車輛出境辦法如下、㈠現存東鐵總工廠各種車輛及總材料廠各項材料、並沿綫各地包材料廠、所有各項材料、應由該管警署所員警、負保護全責、隨時加派員警、輪流監護、如查有擬行裝運時、須詢明開往某處、立即電報警處、聽候核示、再由處通知稽核局查問、經稽核局證明事實、確非私運出境時、得放行之、否則嚴行制止、㈠經稽核局證明發運某站後、由起運地點員警、將所裝車輛號碼、及種類數目、一一查抄報處、再由處飭知到逹地點路警署所、復查監護、以免外運、㈠各站裝運車輛時、須由各該站路警署所、會同各站稽核員查明確屬東鐵本身需要、並非出境時、准其發運、㈠各站路警署所、遇有車輛及材料到站時、應酌派員警監護具報、並注意查抄車輛號碼及材料件數、免其重復轉運、㈠滿洲里綏芬河、當出入國境之衝、應由該叚長遴派長警輪流値守、如有車輛及材料拉出境時、立即會同該站稽核員及機務叚華員、向站長說明、負責制止、否則爲該叚長是問、㈠事關保護路產、責任綦重、各該員司、如有奉行不力、疎於制止、定予嚴行懲處、决不寬貸、（十七日） 
[日本前內閣巨額之大賄案]  
　　關於明治製糖會社漏稅案東京時事新報載稱、明治製糖會社之漏稅案件、事態突然擴大、東京地方檢事局、十八日將民政黨前議員二好榮次郞·與某經濟雜誌編輯長及會社監理秘書等數人檢舉、經警視廳秘密嚴鞫結果供出前內閣某某等五巨頭、與此案有重大關係、檢查局認爲空前未有之凟職收賄事件、查此案當昭和五年前、關於原糖密輸入、約漏稅六百萬元、又加製品消費稅四百萬元、合計千萬元以上、而會社方面隠諱此事、五年六月、第一次五十萬元·第二次七十萬元·計共百二十萬元、贈賄於前內閣巨頭、至九月二十日、復以三十萬元贈賄於民政黨某巨頭與二議員、但由某巨頭口中露出有百六十萬元、其間又被中津梅吉恫喝送賄三萬元、故其內容、頗爲複雜、此次已完全暴露眞相、並牽涉前內閣巨等多人、實爲日本有史以來驚人之奇聞云、 
[西南各軍剿匪抗日併進]  
　　後備軍組織亦在積極中　　湘代表促成湘粵桂公路廣州通信、粵軍出發抗日勦共、經已節節前進、查最近各軍行程、入贛之余漢謀部、巳開抵贛邊、先頭部隊葉肇部早抵南康、因南康附近之新城荘·靑龍鄕·黃龍鄕·新舊瓷江一帶、有股匪僞第一集團第三軍約萬人盤據、信豐以北之五十里許、亦發現股匪僞第一軍約數千人、故余漢謀抵南雄後、即令前鋒在南康候命、一面在雄設立軍部、在大庾增設無線電分站、以便指揮各軍、并令隨軍出發之飛機隊、每日由雄飛赴贛南偵察匪情、同時并候張枚新部由東江連平和平抄出龍南、以便向信豐等處作大包圍、并與駐贛州之陳誠馬崑各軍、約期大舉、刻聞張枚新部兼程前進、十六日由龍南開向信豐、會同第一軍葉肇部會勦股匪矣、至於入閩勦匪之黃任寰部、係由惠州分兩路開閩邊、計曾友仁所率葉維浩王定華伍翰屏三團、於十七日開抵梅縣屬之三河壩、嚴應魚所率之曾逹歟李恒中陳紹武二團十七日抵逹興寗、曾嚴兩旅限十八日集中梅縣二十日開松口、會同入閩、黃任寰之師部亦設梅縣、居中指揮、當局對於入閩勦匪軍費、决由國稅項下支給五十萬元、昨已函財政特派員公署照撥、至於抗日後備軍、日前黃紹雄回桂籌劃組織、昨黃以任務完竣、復來粵與李宗仁陳濟棠商洽、然後北上、聞該後備軍士兵、巳進行徵集矣、湘省何鍵、曾派代表何元文劉召來粵、連日晋謁當局、對於抗日大計、巳商洽就緒、該代表又與粵桂當局共商溝通湘粵桂三省交通、聞决定限期築成由湘省良田至粤省樂昌公路、及由湘省虹橋至桂省黃沙橋公路、以利三省軍運、（三月十七日） 
[日機偵察各地]  
　　松江上海正在進行停戰會議、雙方停止軍事行動期內、而日軍飛機、連日肆行不斷之偵察、每於朝　初上、或日上三竿時、即覩日機高翔空際、往來繞行、二十二·二十三兩天、偵察更忙、上下午各有一架、經過松城、各學校當局、力誡學生勿於飛機經過時、在操塲　集觀看、 
　　平湖前昨兩日、均有灰色敵機、翱翱縣境、一翼自新埭過新倉、向乍浦南去、又一翼自東北飛來、向西南而去、在城外郊野、則飛行甚低、過城巿時、則飛人雲際、機聲難辨、 
　　無錫二十二日晨九時四十分、有日機一架、由東飛錫偵察、繞城一匝、始向東飛去、二十三日晨、該機又至、仍向東飛去、 
 
 

Page 8

 
 
   
 
