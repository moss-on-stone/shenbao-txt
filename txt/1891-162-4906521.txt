# 1891 - 162 - 4906521

 

Page 1

 
 
[新印五經三萬選出書啓] [  點石齋告白]  
　　邇來四書大小題文及試帖等書皆有三萬選名編者而經藝獨缺如焉文苑中毎以爲憾本齋特請名士主持選政旣集石印各種經藝之菁華後得各省書院社課及近時名人窻作共文三萬篇分釘四十本皆清華朗潤出色當行之作葢是書出而始集經藝之大成焉自去冬開印以來原　春間竣事祗以校對詳愼至再至三以致稍稽時日現已將次告成不日出書業經三馬路同文分局經記悉数購歸另自定價發售如蒙賜顧　卽移玉往購謹此佈聞 
[九朝東華錄减價出售] [  圖書集成局啓]  
　　本書所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售毎部核定實洋五元諸君子有欲悉本朝掌故者請臨申報舘帳房購取庶一經披閱如瞻列聖鴻謨乎 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以迄道光年間洋事條分　析無不詳載於其中曩所印者早經售罄兹復排以新鉛印以潔白紙張毎部十本碼洋六角卽日出售有欲討論掌故者請向本埠申昌外埠申昌及　售申報人購取爲盼此佈 
[論講學以正人心]  
　　有國家者非富强無術之可憂而人心不正爲可懼人心之於國如木之有本燈之有膏無本則木槁無膏則燈滅人心不正則國危故善爲治者必以正人心爲首要然欲正人心亦正匪易矣仁義禮智人心所固有率而行之皆爲正道心本善者何待於正正之而後正必其人欲日深天性日汨而失其本正者矣夫人旣已自失其天性而正之者乃欲以人事挽之不綦難乎然而非難也黨庠術序原以造就人材講貫討論無非引人覺路是欲正人心亦惟講學而已夫整躬率物修已安人聖賢感動人心原非專恃夫口舌然而遥瞻往古治亂之道未有不由口舌者非特惟口出好惟口興戎卽人心之邪正國祚之盛衰亦莫不由於講學自周厲王有監謗之令秦始皇有坑儒之禍漢有鉤黨之誅宋有黨人之禁明有東林復社之竄逐誅夷雖其所禁不專在講學然被其害者多講學之人以故犬戎肇禍於京周狐鳴揭竿於陳涉桓靈之後三國分爭徽欽之朝二帝奔走有明之禍尤爲顯著講學之事其可已哉本朝有鑒於此城市鄉村時有宣講聖諭廣訓或講鄉約之舉惟講者皆虚應故事聽者亦充耳不聞甚或講者本不自知聽者當面訕笑從未有遴選辯才認眞講解者夫善政民畏善教民愛善政得民財善教得民心政之不如教也久矣今之爲治者多不知教化爲何物其庸劣者無論矣卽有一二顧瞻大局者整頓書院創設義塾實心實力孜孜講求爲所治振興文教意亦甚善惟所及者士而已農工商賈不之顧也夫所謂正人心者豈特正士而已哉農工商賈何莫非朝廷之赤子何一不關世連之盛衰四民之中士居其一農工商居其三正其一而三者不正可謂人心之已正乎且文學心術各不相關讀書貴乎明理學問淵博當必義理貫通然世亦有筆下了了心中昧昧者名列膠庠行同化外虚文可厭轉不若悃樸者猶見天眞文學之興衰何關於人心之邪正盍人固多讀書十年而茫無所知聞人一言而豁然醒悟者况農工商賈其人本不讀書苟無人宣明講解則雖日用平常之理彼亦幾無自而知乃世之欲正人心者惟知用力於文學其失不亦遠乎昨聞通永道楊觀察特認眞於宣講聖諭之舉於學校中選擇六人分設六處毎月舉行六次對衆宣講聽者均能肅然起敬此其有裨於人心豈尋常政令之所可比哉夫自鄉學之法廢民之向學者鮮矣小民之家稍有力者子弟副就傅之年未嘗不令從塾師誦習然此種蒙館何來明師句讀字義且有不明又安能教人以聖賢大義卽有愛子心切延請名師盡心教誨者而所教亦不過時文而止師之所教者惟是父之所望者亦惟是自粗通虚字卽以時文爲先由開講而至全篇不知費多少精神幸而有成掇芹香叨萍宴未嘗不顯親揚名而夷考其行則入孝出弟之道忠君愛國之心幾與其言大相刺謬則其人亦與不學者等耳惟宣講聖諭之法不事虚文專言實行而且言淺而意深有力者可聖無力者亦可聽讀書者聽之而解不讀書者聽之而亦解實爲覺悟人心之一助特以在上者視爲迂腐不肯加意講求故良法遂同具文耳蓋講此者亦必其人素明大義具有口才剖析無遺引伸觸類如師之於徒如父之詔子講者娓娓動聽聽者津津有味則人心之壞不難因此而挽回倘講者意存敷衍聽者心生厭倦則雖講亦如不講故整頓此舉尤貴乎選派得人嗚呼禮失而求諸野有嘗遊南洋者爲言外國兵船嘗有船主大副諸人召集船内水　人等口講指書講其壁間所掛不但偶一爲之而且無日不然可見學之不講彼洋人似亦有憂者中國旣有良法何爲不加整頓哉因楊觀察有選人宣講聖諭之事故縱論及此有心世道者其亦知所當務哉 
[諭旨恭錄]  
　　五月初三日奉旨戸部陜西司員外郎員缺着袁世勳補授刑部浙江司員外郎員缺着宋思允補授直隷順德府知府員缺着恩立補授廣西平樂府知府員缺着陳兆奎補授福建建寗府知府員缺著程嘉佑補授貴州安順府同知員缺著慶恩補授山西榆社縣知縣員缺著蔡光岳補授廣西武宣縣知縣員缺著宗式坊補授山東博平縣知縣員缺着祥成補授廣西鬱林直隷州州判員缺着胡紹瑗補授安徽泗州直隷州州判員缺着吳世愷補授通政使司筆帖式員缺着延興補授起居注筆帖式員缺着富紹補授光祿寺筆帖式員缺著榮安補授吏科筆帖式員缺着晉綬補授起居注筆帖式員缺着桂蕃補授山東道監察御史員缺着桂斌補授内閣典籍員缺着樸奎補授内閣中書員缺着儒志補授截取御史林啓着照例用郎中陳邦瑞着照例用郎中陸學源着照例用保送直隷州兵部主事文炤着交部記名以直隷州知州用俸滿正指揮韓宗慶吏目馮文鎔俱照例升用俸滿四川龍安府知府蔣德鈞著回任保舉山東補用知縣張則程着照例用　滿湖南武岡州知州黄世煦著不必坐補原缺保送分發安徽知府徐保謙河南知府江槐庭山西直隷州知州馥桂河南直隷州知州周晉堃湖南直隷州知州福培廣東直隷州知州關廣槐俱照例發往卓異直隷永定河同知竇延馨著准其卓異加一級仍註册回任候升捐復陜西試用通判朱承恩著准其捐復原官仍發原省照例用開復陜西候補知縣吳功全著准其開復原官照例用欽此同日奉旨兵部郎中熙明着 
 
 

Page 2

 
 
照舊供職欽此同日太常寺題夏至大祀地於方澤視甡看牲奉旨遣凱泰視牲文興看牲欽此 
[都門語賸]  
　　鎭守福州等處地方將軍一等繼勇侯希爲咨送引見事福州駐防廂藍旗滿洲出有驍騎校一缺公同揀選得委驍騎校斌源年四十六歲食餉三十年擬正前鋒旗長經魁年五十四歲食餉三十八年擬陪應將三代姓氏履歴造册咨給該正陪賢京投送廂藍滿都統衙門查照以憑考騐帶領引見○正藍旗奉恩輔國公意普守護西陵三易寒著任滿交卸後於四月二十六日進京循例暫假廣濟禪寺歇宿恭具安摺二分適因四月二十八日推班遂於二十九日子刻差護衛賫往西苑門交奏事官呈遞並將膳牌呈樞垣遞入隨於寅正恭詣西苑門備見及奏事官傳旨召入並未召及意公因卽乘車而出返東單牌樓水磨胡同府第○去夏大雨爲災順直迭歉諸物昻貴芻草更甚刻下毎草一千斤可售市平銀十一兩有奇鋪中零售毎斤京錢二百文鋤碎之草公然攙和稻草糖包噫長安居不易物類且如此而况人乎○前報紀前府胡同趙某之子婦張氏自縊一事兹聞趙係刑部直隸司皂役張氏母家在德勝門外小關以耕種爲生然其兄亦鄉中矯矯者幸有戚友從中排解言明衣衾俱用新綢棺木則以紫杉製成延僧唪經仍入正穴發引舁以三十二人大杠全分十旛喪鼓報事岳家始無言卽於南城指揮騐屍時禀稱死者實因遇邪自縊並無别情趙供亦相同指揮謂案關人命雖兩造各願完結本司未敢擅專仍應送交刑部具結遂於四月二十七日送部分歸江西司研訊三十日已由兩造在司具結畫供矣 
[教案餘聞]  
　　旅居九江之在主耶穌諸教士因見匪類聚黨滋閙驚惶異常地方文武官員多派兵差保護不料大姑塘吳城等處匪徒接踵而起焚燬教堂風鶴驚心幾至寢不安枕九江水陸各軍聞此消息防護尤嚴計前營黄遊戎統帶弁兵駐紥外洋街一帶新勁營范協戎統帶弁兵駐紥内洋街一帶後營盛遊　帮帶石守戎統帶弁兵駐紥城内天主福音各教堂左右鎭道及九江府江防分府德化縣保甲局員新關各委員督同幹役勇丁梭巡城廂内外江軍水師統領譚軍門湖口總鎭丁鎭軍均派票下戰船遊弋江面連日潯陽江上水陸環守無隙可乘懷柔遠人可謂無分畛域矣 
[匪蹤敗露]  
　　金陵訪事人云本月初四日某典鋪夥正在怱忙之際突有一營兵手持布一卷質錢内有布衣數領典夥書劵付錢而去隨卽收藏架上忽於小襟口袋内得白布一方長約尺許中鈐巨印旁書十餘字類皆不法之語有暗號而無眞姓名心知爲哥老會中之物卽着多人追尋付質者而已渺　知所之矣後聞鄰人云當時目見一勇持錢出肆貫索忽斷青蚨抛散滿地拾未及半忽怱怱奔去觀者莫解其故及聞典夥言始知拾錢時已悟蹤迹敗露是以捨之急逃典主懼禍亟將布燬之以滅其迹 
[珠江夏汛]  
　　署臬憲德廉訪因瓜代有人行將卸事番禺某鄉士庶敬製萬民衣傘袍褂靴帽送至憲轅冀答仁恩於萬一而廉訪清操自矢遜謝不遑雖籲懇再三仍不肯領亮節清標非風塵俗吏所可同日語矣○補用府陳太守武純由北海厘廠回省銷差旋奉憲札會辦讞局事務○營務處親軍由大憲札委補用守備梁守戎材棟接管守戎受事後卽調集各營兵勇查點一徧汰弱留强壁壘一變○候補直隷州同李司馬家騋到省試用一年迭奉要差均無貽悞遂由藩憲甄别以其年富才明准以本班留省序補按司馬係統帶卓字營勇候補縣李芷香大令之介弟花蕚相輝人咸稱羡○積匪葉亞英許老九持械行兇案如山樍日前溷跡清平某烟舘中迭而各娼家勒索滋擾爲李芷香大令所聞飭勇往拿該匪膽敢負隅抗拒兇悍異常卒之寡不敵衆被勇擒去當卽解交營務處嚴行審辦○日前有緑林豪客投信於南關同樂戲園索取規費銀五千兩可保無虞否則玉石俱焚莫貽後悔等語戲園司事見之驚駭異常當卽呈報縣官存案待緝而外間一聞此耗咸有戒心近日觀劇者遂寥落若辰星城廂地面人烟稠密加以兵勇按叚防守何等森嚴而匪徒仍毫無顧忌公然向人勒索有地方之責者將何法以弭之○新授臬憲額廉訪業已到省旋奉督撫兩院札飭赴任以重職守廉訪頒發紅諭定期四月二十七日辰時接印按廉訪歴任長蘆都轉守潔才優帝心簡在此次陳臬嶺表正可大展經猷至現署臬篆之德廉訪俟交卸後仍回惠潮道本任云○前碣石鎭中軍遊擊劉遊戎百祿准補廣西鬱林營遊擊刁遊戎經裕均奉部咨調取引見由制軍給以咨文遊戎卽赴轅禀辭取道北上○瓊州府孤懸海外近接越南倘有兵爭最爲扼要之地現經大憲籌撥巨欵飭下該管道府審擇地勢建築砲臺以資守禦聞已破土興工至所需一切物料均係委員來省購辦云○某二尹聽鼓頻年宦囊甚澀去年雖奉差委奈薪水無多不足以償夙累現在銷差回省鬱鬱無聊竟以一盞紫霞膏斷送殘生身後蕭條幾至無以爲殮幸賴同寅佽助始得草草棺殮宦途之苦可勝慨哉○白鴿票一項日前有某職員擬倣照闈姓章程辦理繳餉承充公繕呈詞向大憲衙門投遞大憲洞悉情弊立予批斥略謂此項賭博最爲民害屢經嚴禁不啻三令五申乃該職猶以繳餉爲辭朦混嘗試殊屬膽玩除批斥不准外並仰南海縣立傳該職到案中飭母許再事招摇等語足見大憲維持政體力挽頽風某職員聞之應自悔鹵莽從事矣○長樂街某號係代人附寄貨物及報納關稅等事日前由錢庄揭得銀數百兩携回店中甫經到門卽有匪徒數人躡蹤而至露刃恐嚇奪取銀兩呼嘯而去其時店中諸伴瑟縮如蝟無敢追捕者該匪遂得逍遥事外現雖報官請緝但不知大海茫茫將於何處下鈎也○前江寗藩司梁檀圃方伯之友公子與何姓聨婚六禮旣陳百輛方迓日前梁宅將奩　送往　家大小數十抬鼓樂隨行異常熱鬧一時見者咸嘖嘖稱羡不置 
[湖壖瑣志]  
　　杭州金洞橋下首華光巷某姓老嫗在家聚賭抽頭整容匠某中入局博錢輸去番銀二十六餅局散苦無以應以致飽受老拳悔恨交并遂購紫霞膏吞服毒發而斃經鄰人據實報官仁和縣高邑尊親莅屍塲相騐確實簽差拘兇手乙丙連嫗帶歸想須按律懲辦也○杭俗毎逢重午中秋歲暮各衙署去役必向店鋪需索陋規美其名曰節包自數十文至數百文不等市肆不堪其擾又不敢凟訴琴堂忍氣吞聲歴有年所雖府縣官亦曾出示禁止然不過虚行故事終不能使若輩戢羽潛蹤此次龔仰籧方伯深念民艱札飭候補同知戴司馬啓文嚴行查禁意者蠧役其自此知儆不復敢擾累民間乎○出錢塘門而西有地名玉泉寺者瓦礫荆榛久無復琳琅梵宇有某僧誅茅結草架屋三椽暮鼓晨鐘焚修其内某日更魚再躍忽佛前琉璃燈炸裂致兆焚如僧方伽坐蒲圑驀見火燄上衝急卽呼人撲救祝融氏一見八功德水不復跋　飛揚僅焚去梁木一株餘皆無恙 
[蓬萊觀日]  
　　𧈢蜡廟距烟臺五六里其地前平而後聳與崆峒島斜相對峙實爲海濵形勝之區數年前大憲擬創築砲臺以重烟臺門戸此次撫軍親臨勘視聞卽將籌款興修云○威海口辦理海防以成重鎭上月二十六日李傅相由旅順口折往將砲臺船塢閱視一周蓋亦愼重海疆之意也○近日廣仁堂出有告白勸民仿萊屬沙河之事編織草帽辮以博蠅頭并由堂中派出教習多人爲之指示興地利而裕民財其在此舉乎○上月二十七日之夜兩點鐘時迅雷大作猛雨繼之亢旱之時得此甘霖普被鳩塍魚隰頓起生機矣○奇山所北城數舊有藥土廟俗傳上月二十八日爲神誕辰好事者延釋子諷經并雇　園演戲一時愚夫愚婦進香還愿聨絡於途甚無謂也 
[甬上雜言]  
　　端陽佳節甯波郡城各衙署皆停公一日各項手藝中人亦相約出外嬉游以致茶坊酒肆及郡邑二廟皆人山人海接踵摩肩食物鋪生涯似較往常獲利數倍云○拐賣人口例禁綦嚴業此者鬼蜮隂　變詐百出邇來城廂内外時有人家失去幼孩若非地方官嚴密　拿恐匪徒終難絶跡也○某富人子好作牧豬奴戲無明無在喝　呼盧地不官意欲逮懲當人子百計　某始　無事○社壇橋人　某手 
 
 

Page 3

 
 
民也邇日移家東鄉改而犁雲耡雨然仍收某姓爲徒弟暇或教爲雕鐫徒情竇初開時涉冥想瞰徐及笄女丰姿楚楚綽約可人不禁眉語目挑暗中心許靈犀一點早已脈脈潛通矣一日乘徐在田中相携偕遁及暮烟四起荷鍤而歸則一顆明珠已不知抛於何地數年積畜亦盡付諸無何有之鄉忿不欲生屢欲投河服毒幸皆得救不致遁入枉死城中亦可憐也○木工某甲與土工某乙相遇於呼童巷中不知有何寃仇遽爾互相毆鬥血流滿面猶是扭作一圑旁人恐釀事端揮之使去後遂不知所終○毎有江湖上人設西洋畫鏡於新老城隍廟及新江橋諸處招人往觀其中多係秘戲圖後庭大體雙公然列諸化日光天之下年輕子弟見之能不動心敗俗傷風莫此爲甚安得賢有司出示嚴禁俾風俗漸革澆漓乎 
[廣東官報]  
　　藩轅牌示佛山同知缺委新選佛岡同知劉思謙署歸善縣典史缺委卸海陽典史程浩署新選東莞縣丞張祺澄海縣鮀浦司李懋章曲江縣平圃司何福璋准補潮陽縣吉安司劉紹漢均飭赴新任 
[節走秸]  
　　前出使美國大臣鄭玉軒星使由粤來申以美界天后宫爲行轅前晚乘招商局江孚輪船赴鎭江公幹道營廳縣印委各員均至江干送别 
[再訊佔地案]  
　　英商敏控山雨香佔地一案昨兩點半鐘兩造律師仍各齊集公堂再請會訊彼此所各執者不過謂敏地南址山雨香本有圍牆爲界而山則以爲牆外尙有出路並經山雨香所延之威律師聲明敏報道契畝分尙多不應再指他人佔地原告律師博易聲明查得上海西人租地起先概以西尺六千八百尺爲一畝嗣後則改作七千二百六十尺爲一畝先後原有不同上年工部局曾因此節在估計地捐價值時特爲議定此後本埠租地一概重丈盡以七千二百六十尺爲一畝計算核諸以先契據畝分本有不符等語威律師卽起而答曰此案敏契原載地基共不過五畝有餘今奉道憲委員復丈有六畝零不但現應多出六分有零之地若照以先尺數豈非更有多出原可不必論先後計數之丈尺也因此博律師復稱此地原租本指四址論塊成交並不計及畝分是以道契亦載約數先已聲明並再指出先曾由山雨香央其居間商開界墻後門以便進出之華人王雨奉投案據共向在自來水公司帳房帮夥與敏同事曾經連次央往山處另收押欵利息孰料山雨香聲言其原有之圍墻現須翻造住屋必得開有後門以便設遇火燭俾其出入平日决不致有灰糞經由以及别有作踐當經商之敏以爲地已租與周蓮塘應憑周自作主及復向周言則稱地係租來今原主敏旣應許伊無不可遂致拆牆改造披屋並聽開後門出入均是實情待質之周蓮塘亦稱先不過憑王雨春商開太平後門以防火燭本非應得進出不料後來山旣造屋出租各租戸任意從後門外糞穢作踐出路方始議砌新墻隔斷反致藉端肇訟各等語彼此律師盤問旣須詳指圖繪界址層層辨駁訊至此時鐘鳴逾五點爰由富副領事商之蔡太守所有指出証見尙未逐一訊間本不能核斷隨復商訂禮拜六卽十四日之兩點半再行復訊察斷 
[犯夜受責]  
　　前晚丐頭沈春帶同各夥役行至新北門城下見有甲乙丙丁等九人形迹可疑上前盤詰一味支吾不答時適帮辦總巡朱森庭明府巡夜過此遂據情禀訴明府詰訊之下判令將甲責六十板乙等各責四十板以爲犯夜者儆 
[又獲棍徒]  
　　上海縣袁海觀大令飭差拿獲流氓訊供收所前日又在浦東一帶拿獲地棍金錦忠混名麻子錦忠金財林混名老且財林李梗星混名小鬼梗星押解到縣分别收所候訊 
[報請騐屍]  
　　有周會堂者在本邑南市董家渡開設同益鹹貨店學徒金元喜於本月初七日下午出外不歸派人四出找尋毫無影響至前日始在浦中撈獲屍身並不知何時溺斃急邀家屬來申一面協同二十三鋪地甲投縣報請臨騐 
[上控案結]  
　　寗波人裘樹本赴松江府控鄭世珍侵吞股本恩詩農太守准詞札飭上海縣提訊前日袁海觀大令飭傳兩造訊供裘供稱小的係慈谿縣人前在治下四牌樓信大祥皮貨店爲夥邇來賦閑無事寄母乏嗣撫以爲子曾與族人股開天寶銀樓共有十股毎股資本六百千文寄母得一股光緒十三年七月十六日寄母病故所有遺産及議單等均被寄母之婿鄭世珍吞没向論不睬反稱寄母在日已將半股盤頂與伊僅分給小的銀樓資本半股及田六畝數分餘被一併吞没卽半股議單亦串通天寶銀樓執事人裘景萬措匿不交無奈赴府上控鄭供稱向在九章綢縀莊爲夥娶裘氏爲室妻母生時因乏子嗣以裘爲子日因乏錢使用將天寶銀樓半股盤頂與小的尙有半股歸裘承受小的不敢侵没求恩鑒察景萬供稱前在天寶銀樓執事裘胡氏將半股盤與世珍　有其事現將議據呈閱大令訊得裘所控各節殊不近情鄭盤頂半股有據可憑未便以一味空言遽行斷給仍着遵照原議各得半股裘嘵嘵置辯堅稱鄭實係串通圖覇並無出資盤受之事大令謂本縣斷案一秉至公並不徧袒卽着具結本縣當將案詳銷如裘不遵所斷亦聽自便遂着分别退去 
[押送勇丁]  
　　前日臺灣飛捷兵輪船載來告假及撤退之勇丁四十餘名船泊虹口卽紛紛登岸間有衣服鮮妍携有鋪盖者均投客棧棲身或有衣衫藍縷者客寓中以邇來捕房加意稽查不准容留外來形跡可疑之人不敢留宿以致日在虹口一帶流連捕頭飭卽拘拿管押一面禀明蔡太守太守據情禀逹道憲昨晨包探張九意拘獲趙光興等九名解送至案太守逐一詳詰趙供稱小的係宿遷縣人年三十一歲向在臺灣竇統領麾下當勇兹因告假回里身畔尙存洋銀四元四角王鳳祥供稱小的係山東沂州府人年三十一歲在營勇近已撤遣畔有洋銀一元一角現欲回里葛洪奎供稱小的亦山東沂州府人年三十歲在營當長夫現因患病告退身畔祗存洋銀五角張裕標供稱小的亦山東沂州府人年三十歲向當營勇告假回籍身畔有洋銀五元卞兆倫供稱小的係兗州人年廿九歲向爲勇丁此次告假回籍身畔祗存洋銀二元二角朱春帆供稱小的係揚州府寶應縣人年二十九歲向當勇丁兹亦告假回籍身畔有洋銀二元一角顧慶安供稱小的係揚州江都縣人年三十一歲亦當營勇此次告假回鄉身畔有小洋九角耿德勝供稱小的係揚州甘泉縣人年三十歲告假回籍身畔有洋銀一元二角太守問爾等是否均在臺灣竇統領營中各人答稱是問王囊内空空川資無着葛劉祗小洋數角如何回籍王葛劉同稱小的等出於無奈無可如何太守謂如是不將流落此間乎爾等山東人路途甚遠至揚州宿遷則旣至鎭江卽近在咫尺現擬令爾等乘輪船至鎭江然後分路回去答稱小的等到鎭江分道回去可也太守復將姓氏籍貫詳細開單諭以今先送爾等附輸船至鎭江再行分别資遣回籍趙等均叩頭稱謝 
[英界公堂瑣案]  
　　包探陳阿九禀稱查得初八日同泰客寓中有湖北人陳正元陳裕元携　　盖鞋籃投宿至夜忽出外至初九夜始往宿昨日曾在鞋籃内搜出洋針數包今特一併　案正元供稱小的係湖北人裕元爲小的胞弟　在鎭江操洋廣貨業今偕往蘇州購辦洋針再至此間辦洋貨尙有鷹洋本洋共六元裕元供與相同蔡太守問爾等於初八日抵上海　何當夜並不住在寓中答稱不敢瞞大老爺小的　至小東門外花烟間住　麥捕頭稱洋針由外洋運至中華先到上海然後分運至　　諸内地其價目自然上海從廉正元等旣爲洋廣貨生理豈不知之豈有先在蘇州購辦再到上海之理此中情節顯有可疑太守曰然隨飭將正元等交捕帶回查明小東門外花烟間初八夜是否有人住宿禀覆核辦鋪盖鞋籃洋針暫存捕房○楊長林訴稱小的傭於西妓院　　根向借洋銀不遂所求突用鐵梭擊傷頭面石供稱小的係本邑鄉間人曾在某洋行當出店並不向楊借擾亦未用鐵梭擊伊昨因在　聞打架聲或者楊被别人擊傷誤指小的所擊楊稱小的親手奪下鐵梭 
 
 

Page 4

 
 
决無誤認之理蔡太守察得石似非行兇之人然楊受傷屬實姑飭將石押候查明實在情形再行訊斷鐵梭存堂○金阿慶訴稱主人費淡人失去衣服由某號巡捕阻獲人贓送案請究陳池卿供稱小的初次犯竊叩乞施恩蔡太守判令管押一月贓給金領去交還主人○韓阿大訴稱小的在某處西國飯店服役沈阿福戲推門外百葉窗致被碰碎火油燈值洋一元有奇是以交捕送案沈供稱小的佇立閒觀以致肇事如今情願賠償蔡太守判罰洋銀二元以一元賠物一元充公○某號華捕禀稱昨夜小的見謝福林避匿某處小弄中爲此拘拿送案謝供稱小的係寗波人年十八歲向在法蘭西公司當火夫停歇迄今已有二載昨夜因探友被獲蔡太守問爾友何人作何事業答稱友人姓名確不知悉小的擬托他荐生理太守謂旣稱友人安有不知姓名之理重加盤詰言語支吾遂飭央人保出如無保人遞解回籍 
[法界捕房瑣案]  
　　龜子趙明山與姘婦楊銀珠合開閬仙戲園虧欠陳松浩陳文記洋銀一千八百元控諸法公廨經葛同轉提銀珠至案訊供銀珠認償一半嗣又提趙訊押趙供稱須待父親蘭坡到案商量同轉將蘭坡股開之福仙堂妓院龜奴淵鬼阿鳳卽鄒阿鳳鄒案着父保　期函追蘭坡开將福仙堂股本洋銀八百元如數繳出嗣有李國昌者遞禀控蘭坡及其妻女陸續向母親借去洋銀四百五十元數年來本利俱無現在母親已故請賜　追同轉着候蘭坡到案再行追比日前蘭坡自行投案同轉庭訊之下諭令押候質訊昨晨蒞捕房保人趙某偕鄒投案訴稱蘭坡所欠甚多些些妓院生財不足彌補小的未便擅行變賣務求諭令蘭坡親自售錢同轉着將蘭坡父子提出問蘭坡曰爾子虧欠如許洋銀爾思如何料理答稱兒子不守本分以致虧欠纍纍小的與之分離已久福仙堂乃小的之業抵償小的所欠尚屬不敷務請大老爺恩斷同轉傅陳李入内略訊數語仍着原保人將蘭坡及鄒一併具保限五天内理明陳李兩家欠欵各人均遵爺而退○丁貴谷强佔已寡之表嫂胡氏爲妻繼又與已寡之弟媳張氏姘識反將胡氏凌虐六年前胡氏從寗波人顧阿全回鄉曾産一女小字金鳳及丁聞之赶往寗波向顧索詐洋銀四十元顧無以應丁懷恨於心日前見顧來滬扭送公堂葛同轉諭令顧將胡氏交案訊明一切以丁不應如此亂倫且胆敢揑情圖詐判令掌頰一百下押候具結胡氏已隨顧多年准顧領回家中安守婦道兩造均遵諭而退○日前朱松年至南市聚寶元客寓探親乘間竊取衣包經某包探查獲人贓送請葛同轉訊究同轉以原告不到着押候查核此固曾登前報者也昨晨朱友華天寶投案訴稱小的由杭來滬躭擱南市聚寶元客寓日前朱來未面私將人家囑帶之衣包竊去今閱申報得知情節是以來案具领仙轉飭帶朱研問朱直認不諱同轉謂姑念初犯喝令掌手心一百衣包給華領去○義隆藥材行執事人裘炳耀欠銀一千八百餘兩經行主控諸公廨葛同轉提裘　押情由已詳前報昨晨錢延生堂藥鋪中人張申芬持保狀投案保裘願於十天内理料葛同轉准詞將裘交張保去 
[招領屍棺]  
　　五月初七日渡船在生義碼頭外浦撈來男死一具年約二十外歲身穿藍布對襟緊身棕色線綢袴子千針帮鞋子短襪黑絲線　線又初八日巡船在自來水局外浦撈來男屍一具年約四十外歲身穿黑布對襟夾袄白絨布對襟短衫藍布腰帶藍布褲黑布夾套　　　無靯辮已脫落當經本堂將該二屍拍照留堂隨將該屍棺殮掩埋義塚如有親族卽來同仁輔元堂認照領棺可也同仁輔元堂啓 
[蘇省撫轅抄]  
　　初五日分發江蘇候補班補用知縣朱文炳浙江人由京來省禀到○初六日同知辰禀銷期驗靖江縣河工差○初七日藩轅牌示照得准補江隂縣知縣劉有光金壇縣胡啓榆溧陽縣楊家騵崇明縣董傅祁調寶山縣馬海曙均卽飭令赴任吳縣知縣凌焯昭文縣徐樹釗均卽飭令回任現署崑山縣新陽縣知縣蘇品仁新選金匱縣王念袒均卽飭赴新任崑山縣知縣員缺前以華亭縣葛培義請補奉准部覆自應飭赴本任所遺華亭縣缺以准調斯缺之崇明縣吳成周飭令赴任蘇州府敎援徐鳳鳴着與常州府敎授沈汝奎對調署理○初八日布庫大使章有慶禀知交卸代理元和縣主簿事委署元和縣主簿金銘　知本日按印任事龔承德服滿回省禀到准補荆溪縣典史饒用釗禀謝奉飭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年五月初三日京報全錄]  
　　宫門抄○諭旨三道錄前○發抄硃批五道○漕督松奏防營拿獲悍匪彚案請奬摺○又奏荐拔將才片○川督劉奏改補知縣摺○五月初三日戸部通政司詹事府正藍旗值日無引見○寶中堂徐中堂各因伊子照舊供職謝恩○志顔等謝照舊供職恩○志顔謝授内閣學士恩○綿文謝授侍講學士恩○召見軍機廖壽恒徐用儀綿文○發抄長順奏五常廳旗人畢潮眞謀殺一家二命案審擬奉硃批刑部速議具奏欽此○又同知曹廷楨補賓州廳同知奉硃批吏部議奏欽此○又同知郭錫銘補五常廳同知奉硃批吏部議奏欽此○又雙城廳通判孫逢源卽飭赴任奉硃批吏部知道欽此○又已故佐領興福等病故請卹奉硃批興福程玉廷均着照軍營立功後積勞病故例從優議卹該部知道欽此○○頭品頂戴漕運總督奴才松椿跪奏爲查明光緒十六年分各防營拿獲悍匪巨盜實在出力員弁彚奏擇尤請奬恭摺仰祈聖鑒事竊奴才前因淮海各屬盜匪充斥異常兇悍緝捕動輙受傷奏明嗣後各防營員弁等如果巡緝勤奮多獲要匪仰懇天恩俯准擇其尤爲出力者彚奏從優請奬欽奉硃批着照所請欽此奴才當卽敬謹宣示激勸將弁督飭講求捕務並將訪實著名要匪開單飭會地方營縣認眞兠拿各該員弁無不感激同聲竭力思奮是以迭次擒獲著名匪盜頭目多名其情節最重訊明立卽正法者如海州海盜蔣挺喜等贑榆土匪趙二等安東土匪王秃瓜等山陽寶應交界梟匪徐士華等及漏網幅匪鮑冠禮鮑大珍子各犯均經就地懲辦隨時具奏在案此外業經定擬罪干斬絞以下之犯及發審尙未定讞之犯甚多上年於年底截數統計清淮各防營一年内共獲盜匪四百八十餘名並有本省鹽城縣越獄及鄰省安徽泗州脫逃各要犯數名均經奴才隨時酌發各州縣各將本案審結其情形較輕可從末减者則由各州縣分别責懲交紳董保釋儆其旣往予以自新不使概行受戮以示恩家寛大之恩而化匪類黠驁之氣所有各防營及地方文武員弁擣穴擒渠不避艱險或臨捕力戰或被賊拒傷或帶線踏訪密緝仰賴聖主威福淮海一帶著名巨匪已被擒獲如此其多地方靜謐士庶騰歡得以各安生業實屬異常出力微勞不無足錄自應擇尤保奬以作士氣查光緒十四年拿獲幅匪鮑冠同鮑冠友等二案請奬武職二十員文職十三員此次彚案併奬統計獲匪數目一年之内又獲至四百餘名之多應奬員弁不止數倍奴才力求核實不敢稍涉浮濫擇其實有勞績較著者始登優奬以兾勸功再四考核删减僅列武職三十餘人文職九人核之前案有减無增委係格外核實無可再减謹繕清單並遵照章程開具文員簡明履歴恭呈一御覽理合仰懇天恩飭部從優給奬以昭激勸而勵戎行除千總以下弁兵照案咨部給奬並飭取各文員詳細履歴及武職履歴另行咨部外謹會同署兩江督臣沈秉成江蘇撫臣剛毅恭摺具陳伏乞皇上聖鑒訓示謹奏奉硃批該部議奏單二件片二件併發欽此○○松椿片再緝拿盜匪固須士卒用命尤貴管帶得人清淮各防營管帶營官經奴才詳加考查多係夙昔驍將疉經激勵勸勉各矢勇往捕務頗爲大振屢獲著名首要匪犯洵屬謀勇兼全異常出力其尤爲奮勉者查有記名提督何乘鰲兩江補用副將唐高斗唐榮升儘先補用遊擊歐陽成松等四員曩在各軍營出力有年均係披堅執銳戰功卓著之將現經奴才飭拿要案毎多限以時日務使破獲者無不親率哨弁不避艱險設法如期擒獲現又拿獲素有綽逆混號積年巨匪春浩中等數名剪除地方大患且能於捕獲時商民毫無驚擾其上年所獲盜匪四百數十名中該員等所拿亦多著名兇悍積久未獲之犯州縣盜案率多藉以清結淮海人民僉稱得慶乂安巡防所到隨處請爲留駐其平時治軍嚴肅近年獲匪迅捷洵屬清淮防營出色之將堪備異日千城之選理合附保籲懇聖主逾格恩施俯准照軍功異常勞績優予狀勵請將記名提督何乘鰲飭交軍機處存記遇有提鎭缺出儘先題奏候旨簡放副將唐高斗唐榮升二員擬請俟補副將後以總兵升用儘先遊擊歐陽成松擬請免補參將以副將升用以示鼓勵奴才爲荐拔將才激勵戎行起見是否有當伏乞聖鑒訓示謹奏奉硃批覽欽此 
○○頭品頂戴四川總督臣劉秉璋跪奏爲改補榮經縣知縣以資治理恭摺仰祈聖鑒事竊照榮經縣知縣羅芬於光緒十六年閏二月二十四日在任病故應以病故本日作爲開缺日期前以大挑知縣黄允欽請補於十七年正月十一日准吏部咨稱查該省籖掣第一之什邡縣知縣一缺輪應各項次到班請以鄭工分缺先知縣楊崇光題補當查該省尙有特旨卽用人員例應不積各項班次之缺先儘請補議駁在案今籖掣第二之榮經縣知縣一缺應接用分缺先之人該督請以大挑試用知縣黄允欽題署核與定例不符應毋庸議其榮經縣知縣員缺應令該督按班更補於光緒十六年十二月十七日奉旨坐以二十二日行文等因自應另行按班序補當卽轉行去後兹據署理布政使德壽署理按察使黄毓恩會詳查例載知縣告病病故休致三項缺出係應歸月選者准其將一缺題補各項候補並卽用之員以一缺題補本班前先用大挑舉人以一缺題補本班大挑舉人又鄭工通行内開道府以至未入流無論何項留補選缺先用鄭工遇缺先二人次用海防新班先一人無人用鄭工新班遇缺先人員抵補至第四缺海防卽與海防先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用銀捐遇缺人員再無人過班接用各項輪用班次一人以五缺爲一週又知縣以及佐雜並鹽務等官於各項試用並捐納正班均准先用間用到班應用時先用鄭工分缺先分缺間人員文知縣病故休選缺輪用各項時先用正途出身及曾任知縣曾任應升知縣者二人再用各項出身之人又各項開缺令各省於毎月截缺一次自初一日至三十日止俱作爲本月之缺刟有缺項相同者籖掣缺之先後按班序補又籖掣後接到該省及别省知照丁憂告病病故各缺查係應歸上月者亦應俟下月補行籖掣後一并報部核辦各等因查光緒十六年三月分知縣病故休一項所出什邡榮經二知縣缺係屬同月應歸三月三十日截缺四月初一日籖掣勒歸閏二月分序補當經詳奉掣得什邡縣知縣第一缺榮經縣知縣第二缺前已報缺詳咨在案目應照例按班序補查川省知縣病故休各項輪次前出銅梁縣知縣缺以鄭工遇缺先知縣任鶴齡題補又出璧山縣知縣缺以鄭工遇缺先知縣羅振漢題補又出珙縣知縣缺海防新班先無人以海防新班卽知縣愉曾題補均已奉准部覆今簽掣第一之什邡縣知縣缺已遵部示將海軍報効不積各項班次先儘請補之卽用知縣倪逢吉改補其籖掣第二之榮經縣知縣缺輪應大挑正班到班例得挿用分死先應請將前次請補什邡縣知縣之正途鄭工分缺先知縣楊崇光撤回改補該署司等查有正途出身鄭工分缺先知縣楊崇光現年三十五歲係江蘇常熟縣人由光緒乙酉科拔貢恭應朝考欽取二等第六名保和殿覆試欽取一等第八名光緒十二年七月初三日由吏部帶領引見奉旨以知縣分發試用欽此籖掣四川隨在山東賑捐局報捐同知職銜九月初八日蒙部給發執照承領起程於十三年七月初二日到省試用二年期滿甄别劉省補用遵鄭工例捐分缺間補用復由分缺間捐銀請以分缺先補用奉准吏部咨部中於十六年正月十九日行文坐二十日减半計算應扣至二月三十日作爲到省日期並無同班同月到省之員核計到省在先缺出在後例准序補該署司等查看得該員楊崇光年壯才敏任事勤明以之改補榮經縣知縣實堪勝任不積大挑正班之缺該員係分缺先知縣請補知縣銜缺相當毋庸送部引見亦毋庸别請實授但係捐納人員仍令試俸三年請銷試字等情會詳請奏改補前來臣查該員楊崇光年壯才明以之改補榮經縣知縣實堪勝任與例相符合無仰懇天恩勅部核議准子該員楊崇光改補榮經縣知縣除咨部查核外理合恭摺具陳伏乞皇上聖鑒訓示再此案毋庸查叙叅罰應以光緒十六年十二月二十二日行文之坐日起限按照限减半計算扣至十七年二月初二日奉文起限按照酌改題缺定限章程四川限七十日除小建二日應扣至四月十四日限滿該署司等於二月初三日詳員改補係在限内合併陳明謹奏奉硃批吏部議奏欽此 
 
 

Page 12

 
 
[光緒十七年五月初四日京報全錄]  
　　宫門抄○發抄硃批四道○將軍依等奏請將疏防罪犯越獄脫逃之官兵按例定擬摺○大臣沙奏據實覆陳摺○又奏屯田收穫糧石分數摺○五月初四日禮部宗人府欽天監廂藍旗值日兵部引見二十三名○慶公等由口外賜奠回京請安○施侯假滿請安○徐樹銘前往東陵查工請訓○河南按察使長祿到京請安○黎庶昌謝授四川川東道恩○直隷知府恩立謝恩○四川知府蔣德鈞謝恩○廣西知府陳兆奎謝恩○福建知府程嘉佑謝恩○補用知府徐寶謙等謝恩○崇禮續假十日○文興請假五日○林啓陳邦瑞陸學源預備召見○召見軍機長祿黎庶昌恩立蔣德鈞陳兆奎程嘉佑○發抄卞寶第奏上年上半年收支稅厘數目奉硃批戸部知道單併發欽此○又匯解各欵京餉奉硃批該衙門知道欽此○長順奏領催庫祿善坐補布特哈佐領奉硃批兵部議奏欽此○又已革佐領明順年力尙强請留本省軍營効力奉硃批着照所請兵部知道欽此○○奴才依克唐阿增祺跪奏爲請將疏防罪應斬候人犯越獄脫逃之官兵按例定擬恭摺具陳仰祈聖鑒事竊於光緒十六年十一月二十七日准黑龍江副都統咨稱訊明雲騎尉果明阿看犯疏防越獄脫逃限滿未獲一案緣雲騎尉果明阿奉派帶同甲兵德慶德克吉胡生額凌春諾里布等值班看守在監人犯於光緒十六年七月初十日三更後該官兵等輪班盹睡至四更時分該員果明阿忽然驚醒查看犯内不見毆傷伊岳母富查氏身死之兇犯鄭佩常一名當時喚醒各兵一同出外尋找在門旁得獲鎖鐐東邊排棚荆枝有拔開之處始知鄭佩常越獄濳逃當卽帶兵出外各處尋緝並無蹤跡旋卽禀報審係一時盹睡疏防致犯脫逃並無賄縱故縱情弊當經給限緝拿兹届百日限滿據報犯仍未獲質之同差甲兵德慶等俱稱奉派看守兇狠鄭佩常係輪班看守因三更後一時睡熟致犯脫逃實無賄縱以及鬆放刑具情事各等供研究至再矢口不移似無遁飾案查逃犯鄭佩常因斥伊妻札克達氏懶惰出言頂撞持鞋奔毆經伊岳母富查氏以身障護該犯怒極用鞋底亂毆不期致傷其岳母富查氏右耳根等處移時殞命據報騐　明確核其案情罪于斬候收監覊禁正在備文解勘間詎該犯乘間越獄潜逃提訊看守官兵並無鬆刑賄縱情弊按例分别定擬咨詩核叅前來查例載覊禁罪應斬絞重犯越獄說逃將管獄官革職拿問審明禁役並無賄縱故縱情事果係依法看守偶致疎縱脫逃者擬以杖一百徒三年又載覊禁罪應斬絞重犯越獄脫逃將管獄官革職留於地方照例限五年協緝如限滿無獲照例分别治罪又載監犯越獄如獄卒果係依法看守一時疎忽偶致脫逃並無賄縱情弊審有確據者依律减囚罪二等治罪又律載獄卒不覺失囚者减囚罪二等給限一百日追捕又載旗人犯罪免發遣分别枷號徒一年者枷號二十日毎等遞加五日各等語此案雲騎尉果明阿奉派帶同甲兵德慶德克吉胡生額凌春諾里布等在監值班看守毆斃伊岳母兇犯鄭佩常一犯於十六年七月初十日三更後該官兵等輪班看守因值夜深一時困倦盹睡疎防致犯乘間扭鎖越獄脫逃百日限滿犯仍未獲雖訊無鬆刑賄縱情弊究屬疎於防範擬將雲騎尉果明阿請旨革職合依覊禁罪應斬犯越獄脫逃將管獄官革職留於地方照例限五年協緝如限滿無獲照例分别治罪甲兵德慶德克吉胡生額凌春諾里布等革去甲兵均合依監犯越獄如獄卒果係依法看守一時疎忽偶致脫逃並無賄縱情弊審有確據者依律减囚罪二等應由鄭佩常所得斬候罪上减二等律各擬杖一百徒三年均係旗人照律各折枷號四十日滿日鞭責發落逸犯鄭佩常仍飭果明阿依限協緝俟限滿有無緝獲再行照例辦理除咨刑部備核外所有奴才等請將疎防罪應斬候人犯越獄脫逃之官兵按律定擬緣由理合恭摺具陳伏乞皇上聖鑒飭部核議謹奏奉硃批刑部議奏欽此○○奴才沙克都林札布魁福跪　奏爲復陳留駐緑營換防官兵詳細下情據實籲懇天恩俯准援案暫緩更換班以資熟手而裨邊務恭摺瀝陳仰祈聖鑒事竊奴才等前因科布多戍守屯田緑營官兵五年班滿請將屯田官十員照數更換其馬步兵二百二十四名此次應由直隷宣化鎭山西大同鎭各更換一半懇請留駐一班俟下届再行更換等因具奏奉硃批仍着照例更換不得輕改舊章欽此仰見聖主愼重邊防無微不至跪讀之下不勝欽佩悚惶之至奴才等亟應恪遵仍舊更換何敢再行瀆陳致煩聖聰惟奴才等仰荷聖恩畀以邊疆重寄但使管見所及而終不敢不據實陳於君父者爲兵計爲餉計實爲邊事計也奴才等伏查科布多自光緒十二年規復舊制其外調各項兵丁均已悉數裁撤現在僅有額設緑營換防屯田兵二百二十四名此班之兵尙屬整齊從中委無老弱其諳練邊情熟習屯務者頗不乏人毎派要差尙稱得力前經奴才等奏請毎届換班時擇尤酌保一次以昭激勸仰蒙恩准該兵等感戴鴻慈歡欣靡已均樂効力邊事益加踴躍兹現當整頓邊務之時其操防屯田巡邏偵探並三部院充當書識經手案卷以及隨同差遣辦理蒙哈爭訟凡一切要差在在均需熟手而新換者一時不能熟悉地方通曉蒙語實不如熟手得力且毎年換一班馳驅萬里沙漠長途往返總計一年之久始能互爲更替其應由直隷山西科布多例支各項統計需銀數千兩之多爲數亦頗浩繁且大兵往返籌備駝馬亦甚匪易值此時事多艱如暫緩更換一班不惟省多少兵力餉力實於邊務大有裨益案查光緒十四年間前烏里雅蘇台將軍杜嘠爾等請將緑營換防官兵變通更換官員選留數員馬步兵二百四十名全行留駐等因具奏奉旨允准在案奴才等蒞任數載於兹深知有裨邊務從中毫無關碍籌維至再不敢因原奏未蒙俞允隨安緘默惟將一切詳細下情上逹宸聰籲懇天恩可否俯准照案將此項戌守屯田兵一百一十二名暫緩更換一班以資熟手而裨邊務俟下届更換之期兩行奏請更換以符定制其官員照數全行更換出自逾格鴻施非奴才等所敢擅擬如蒙俞允除由奴才等分咨直隷總叔山西巡撫遵辦外仍隨時加察倘有差操不力者卽行斥革更換以期仰副聖主愼重邊務整飭戎行之至意奴才等愚昧之見是否有當謹恭摺瀝陳伏乞皇上聖鑒訓示遵行不勝悚惶待命之至謹奏請旨奉硃批兵部議奏欽此○○奴才沙克都林札布魁福跪奏爲屯田收穫糧石分數恭摺具奏仰祈聖鑒事竊查科布多光緒十六年所種十屯地共收三色糧五千二百五十五石五斗奴才等差派委署筆帖式文奎會同統轄屯田叅將阿克達春等將所收穫糧内揀擇乾潔三色糧七百名收入屯倉作爲今年籽種其餘糧石均收入城倉訖查例載十屯種地官兵各視其收穫糧石分數量加鼓勵辦理等語上年十屯地内所收糧石拉展在七分五厘七絲零所有統轄屯田叅將阿克達春總管屯田干總洪富把總何景祿所管十屯地拉展收穫糧石在七分以上者應請毋庸議專管頭二三四屯地把總谷永源所管屯地拉展收穫糧石在八分以上者照例應請交部議叙專管五六七屯地把總王桂齡專管八九十屯地把總王家賓等所管屯地拉展收穫糧石各在七分以上者均應請毋庸議總管頭二三四五屯地委署蒙古叅領桑吉所管屯地拉展收穰糧石在七分以上者應請毋庸議總管六七八九十屯地委署蒙古叅領圖們巴雅爾所管屯地拉展收穫糧石在七分以上者應請毋庸議專管頭二屯地委署蒙古章京那遜佈彦所管屯地拉展收穫糧石至九分以上照例應請二等賞小鼓縀一疋專管三四屯地委署蒙古驍騎校密克瑪爾所管屯地拉展收穫糧石在七分以上者應請毋庸議專管五六屯地委署蒙古章京札密彦章産所管屯地拉展收穫糧石在八分以上者應請毋庸議專管七八屯地委署蒙古驍騎校斌都哩雅所管屯地拉展收穫糧石在七分以上者應請毋庸議專管九十屯地委署蒙古驍騎校那木濟勒多爾濟所管屯地拉展收穫糧石在六分以上者應請毋庸議收穫糧石至十分九分以上者屯田當差緑營兵以及蒙古兵丁應請照例分别賞給銀兩烟茶等物以示鼓勵奴才等謹將上年所種十屯地收穫糧石分數並奬賞各屯蒙古緑營弁兵分别另繕清單一併恭呈御覽理合恭摺具陳伏乞皇上聖鑒訓示遵行謹奏奉硃批該部知道單併發欽此 
 
