# 1920 - 239 - 4917076

 

Page 1

 
 
   
 
 

Page 2

 
 
   
 
 

Page 3

 
 
[時評]  
[坐索軍費（冷）]  
　　京電云曹張之不出京係坐索軍費余以爲此或爲其不出京原因之一而决非盡以此故也何也以今日北京之情形言何能立籌數千萬以應付假使欵終不可得者曹張又烏能終不出京耶 
　　夫之日對於中央而索款固有非坐索不可之勢蓋來處少而去處多一有欵至每爲捷足者先得以去也然而此蓋以小款言若數千萬之大欵來處且無有坐索亦何用曹張雖愚豈知此 
　　故曰曹張不出京之原因索款亦爲其一蓋以能索若干是若干也若其他之勢力權位問題有更重於此者矣如謂善後云云國事云云則但欺人之談耳 
[命令]  
　　九月一日大總統令任命余憲文爲暫編浙江陸軍第一師參謀長此令 
　　又令署財政總長兼鹽務署督辦周目齊呈松江運副孫多褆另有任用請免本職應照准此令 
　　又令署財政總長兼鹽務署督辦周自齊呈請任命楊慶徵爲松江運副應照准此令 
[專電一]  
　　北京電確息曹張之不走係坐索軍費曹需一千四百萬張二千萬現曹已得二百萬張百五十萬不足十分之一日促周葉措繳苦無以應聲言欵一天不齊卽一天不行（一日下午八鐘） 
　　北京電閣議東三省運使金鼎勛免職以翟文選簡任山海關監督曾有翼免以蘇毓芳繼段芝清爲奉天烟酒局長都林布調吉黑榷運局長周嘉琛爲魯政廳長呼倫訴訟歸副都統管理（二日下午六鐘） 
　　北京電何恩溥代表李純三謁總統請以王克敏長蘇徐尚未完全許諾旅京蘇同鄉多表示反對 
　　北京電本日令任吳佩孚爲直魯豫巡閱副使鮑貴卿兼署吉林省長陳廷傑蒙藏院副總裁岳兆麟贛東鎭守使（二日下午三鐘） 
　　北京電王揖唐抵日後藉日郵電與交民巷各禍首頻通消息密有計畫（二日下午三鐘） 
　　北京電胡維德使日令發表後辭赴滬半月内東渡預計到任先辦引渡禍首案（一日下午十鐘） 
　　北京電陸部昨與日武官東彦乙商訂取消軍事恊定手續 
　　北京電閣員於昨午閣議散後召集文羣谷鍾秀王克敏等討論統一問題結果須俟粤桂兵解滇唐疏通再定進行（一日下午八鐘） 
　　北京電統一進行因粤桂軍衝突暫中止當局對舊法召新會主張不改（一日下午二鐘） 
　　北京電各省代表擬赴津會議統一進行並電滇唐亦派代表參列（二日下午三鐘）　　北京電盛傳孫伍唐親赴蜀王揖唐亦自日赴會（一日下午二鐘） 
　　北京電伍孫唐赴蜀說非確（二日下午三鐘） 
　　北京電參陸處决將倪部改編五混旅（一日十午八鐘） 
　　北京電蘇李力保齊某督皖曹張合推鮑貴卿相持不下故李之蘇贛皖巡閱使難卽發表（二日下午三鐘） 
　　北京電臧蔭松潛伏錫拉胡同某日商家由營兵入内搜獲 
　　北京電東電報告小幡露辭意繼任將屬伊集院並非本多（二日下午三鐘） 
　　北京電電令褚其祥勸阻活佛出游（一日下午八鐘） 
　　北京電院奉元首諭電達庫倫活佛勸令鎭靜自持勿輕受摇惑（一日下午十鐘）　　北京電前派皖省長查辦齊耀琳彈案現聶來電報告派員赴蘇按查（二日下午三鐘） 
　　北京電鄂王電廿一與十三兩混旅現改併一師請任命廿一混旅長孫傳芳爲師長（一日下午七鐘） 
　　北京電梁士詒定陽（七日）日來京（二日下午九鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電滬商界聨合會電請通令禁彩票徐贊同批交内部切禁（一日下午二鐘） 
　　北京電吳光新減處十五年徒刑（一日下午十鐘）　　北京電蘇李電仍乞假一月惟和議事可任接洽（一日下午十鐘） 
　　北京電李純電張文生以徐屬匪勢日熾所部不敷分佈現已調陳德修部六營由定州開拔回徐（二日下午五鐘） 
　　北京電張宗昌電東日由贛起程晉京面陳一切（二日下午五鐘） 
　　北京電黑電謝氏與崴政府聨合組政府其部下哥薩克與卡别力軍起而反對欲與崴埠宣戰滿站兵單已派三營前往防堵（二日下午五鐘） 
　　北京電新疆周道尹電俄新黨勢力漸長現已及外蒙請示防範（二日上午九鐘）　　北京電宋督辦電俄遠東羅司令與日商組東路自衞隊並聨崴政府擴張武力（二日上午九鐘） 
　　北京電赤哈華僑會長電烏金斯克政府近將僑民財産佔據迫充種種苦役對待異常慘酷迫請迅予援救（二日上午九鐘） 
　　北京電哈爾濱確訊日近在中東路各站修築作戰工程甚急（一日下午二鐘） 
　　北京電滿站電謝氏報敬（二十四）日與遠東各代表議定一致休戰召集遠東各省國民大會組强有力政府實行軍民分治又電大烏里謝軍有步兵數千改編馬隊巳向蒙古旱道出君海拉爾亦有多數請軍有謀佔意又滿站昂站日軍已撤完病院郵電各機關亦取消（一日下午七鐘） 
　　漢口電新省長孫振家電准江（三日）省接篆（二日下午二鐘） 
　　漢口電軍署東（一日）審吳光新吳供調動軍隊係承段意餘堅不認（一日下午二鐘） 
　　北京電農部奬劵頭彩四萬二千三百二十五號在滬貳彩二十四萬二千五百九十八號又二萬零四百二十號叁彩三十二萬七千五百九十三號又一十三萬四千四百一十一號肆彩三十三萬零四百號又四十九萬零七百二十六號伍彩二十三萬四千五百三十一號又二十九萬七千零零四號又四十七萬五千五百六十三號（一日下午八鐘） 
[公電]  
　　旅京皖事改進會電申報館轉安徽同鄉公鑒近日報載朱大烈張文生等先後電請任命張勳督皖不勝駭異夫共和國家之精神端賴人民有政治節操社會有政治道德果今日罪魁明日官長今日復辟明日共和豈不以國家爲劇場以政治爲兒戲目下旣可起用張勳他日又何不可起用徐徐錚段芝貴似此雲翻雨覆國是何存朱大烈等是何居心必欲輕薄國家之政治道德若此必欲污辱皖省之全體人格若此用特電達全國曁在皖三千萬同胞抵死拒絶爲國家正是非爲個人爭人格凡有血氣請一致進行旅京皖事改進會八月三十日 
　　熊克武通電竊滇督唐繼堯背叛西南蓄謀僭蜀挑撥川亂凡厥罪證曾於五月馬日通電昭揭計已鈞邀鑒察克武以將士之忿憤人民之請求維持大局抵拒强權起見不得已而訴諸武力轉戰千里之間激鬭數月之久方幸摧彼兇鋒故土已復進而殄茲大憝爲國鋤奸不意克武出外勞師亂軍乘虛入省致滇黔死灰復燃人民重罹荼毒每懐念及内疚實深查今茲之役實由前四川長楊庶堪川軍第五師師長吕超第六師師石青陽及唐氏僞任之四川靖國軍總司令黄復生副司令盧師諦受其愚弄所致除石青陽黄復生盧師諦業經軍储明令褫職外應請軍府將該叛師長吕超軍職勳章一並褫奪並由克武飭令前敵將士嚴拿究辦以肅軍紀再唐氏乘亂入省之後種種要求不一而足如强佔兵工造幣兩廠攘奪全川財權干預用人行政舉凡如此蓄謀莫不一一見諸事實克武與諸將士諸茲横逆義憤塡膺除分兵急圖恢復外誓率所部殲此兇頑所有克武出省後唐繼堯關於川事對外之一切主張及叛師長吕超私擅讓與滇黔一切權利槪屬無效並請諸公主持正誼同聲致討是爲至荷熊克武叩敬 
[世界路透電]  
[俄波之和訊]  
　　三十一日巴黎電華沙電稱明斯克談判業已中止波蘭代表多赴白萊斯里土夫斯克勞農代表巳赴莫斯科雙方大約將於一星期内在里加重開會議而由里特倫政府許可 
[俄波之戰記]  
　　三十一日倫敦電今除萊姆堡境仍有惡戰外波蘭陣線之戰事業已終止雙方顯皆從事整理軍隊今日過激黨公報聲稱紅軍已古據比洛斯土克附近村莊多所豫料紅軍將在該處取反攻勢又稱藍格爾軍在庫班登陸者已不復存在殘兵現匿於蘆葦中紅軍俘敵千名並獲戰品甚夥 
[法德之新交涉]  
　　一日巴黎電駐柏林法大使照會德國外交總長謂白萊斯洛德人攻擊法領事署一案德國應卽實行下列要求以爲賠償（一）德政府出費修復法領事署（二）賠償領事署人員所受損失十萬金馬克（三）懲辦攻擊領事署諸暴徒及主謀二人 
[愛爾蘭之劇鬭]  
　　三十一日倫敦電貝爾法斯之交閧已成内戰形勢昨日博鬭至夜未巳夜間四處起火紅光燭天且有羣衆圍看消防隊爲之應接不暇天主敎徒被殃頗甚難民數百陸續逃抵太愛龍今日侵晨英兵由庫拉乘摩托載重車馳抵杜白林卽改乘專車赴貝爾法斯 
[英國罷工問題]  
　　三十一日倫敦電礦工投票結果據正式報告宣稱贊成罷工者六○六七八二票反對罷工者二三八八六五票 
　　三十一日倫敦電今日三角職工聨盟會開會騐礦工聨合會會長斯米里氏之演說後即通過决議案宣布聨明會一致以爲礦工之要求殊爲正爲應加承認聞該議案原爲意料中事不致打銷續開談判以得和平解决之機會 
[美國之海軍談]  
　　三十一日美國查爾斯登電海軍總長丹尼爾氏今日在此演說謂凡爾塞和約之延緩批准使美國擴張海軍之舉欲罷不能故美國海軍發展計畫並無變動又曰吾人不僅在查爾斯登從事造成海軍軍裝子彈巨廠且正在各處興建船塢諸工程並建造無畏式戰艦與戰鬭巡洋艦十八艘他式有力軍艦十二艘此可使吾人之海軍戰鬭力執世界之牛耳 
[法國之社會黨會議]  
　　三十一日巴黎電社會黨聨合會會議今日通過决議案請衆議院及市議會社會黨議員勿參與九月間法蘭西民國建國五十週年之祝典 
[萬國勞工大會]  
　　二十九日日尼瓦電一九一九年華盛頓萬國勞工大會曾議决組織萬國移民委員會今此會巳告成立政府代表勞工代表僱主代表各占會員三分之一巴西加拿大中國法國日本印度均已派定政府代表澳洲德國美國波蘭意國瑞典已派定勞工代表南斐阿眞廷西班牙希臘捷克斯拉夫瑞士已派定僱主代表會長已舉定英國開夫子爵該委員會第一任務爲徵集利於各方面之確實消息並請各政府於十月十五日以前答覆所問關於移民問題之各節且定期於一九二一年春間在日尼瓦開第一次會議 
[北歐三國之會議]  
　　三十一日丹麥京城電瑙威丹麥瑞典三國首相並外　大臣會議三日交换土關於國際時局及利害相關之外交政策諸問題之意見巳得完全同意大會議决嗣後應續開此種會議俾彼此得以共同行事 
[太平洋路透電]  
[日本歡迎美議員]  
　　二日東京電美議員圑今晚將抵此間各報無不著論歡迎之皆以邦交立言除公共宴會外三井男爵大隈侯爵澀澤男爵等均將在其住宅宴待美議員圑 
　　一日西京電西京市長夫婦與市政人員今日午後正式招待美議員圑市長演詞引美國憲法中人皆天賦自由平等一語發揮略謂美日人民同屬上天赤子應同享公道衝突之生起於自私宜互換意見以增進友誼而保永遠和平云云美議員戴益爾氏答稱日本進步殊爲可驚美人固願與日本和好云云散會後美議員圑赴各處游覽星期四晚可抵東京 
　　一日東京電朝日新聞載前外相現反對黨領袖加藤氏所著關於美議員圑游日之文内謂增進美日邦交今正其時開列福尼亞州排日主義乃因有工勤儉及工值價廉逈異歐人歐人不能與之競爭之故此爲人種差列問題當由美人自行解决日本僅當矯正日人乖誤之處生長美國之日人不許其爲美國公怀此本爲美國地方問題但殊皆公理人道文末希望美議員圑貫澈調查日本狀况蓋熟悉國情與民情實爲友誼之唯一基礎也 
　　一日東京電此間拘獲韓人華人各一被控與謀圖暗殺美議員圑案有關尚有韓人嫌疑犯一聞風逃逸 
[海參崴近事]  
　　一日海參崴電海參崴代表已由上烏定斯克及赤塔歸來今夜將報告議會 
　　一日東京電駐東京哥薩克代表加魯班柯氏宣稱外間所傳謝米諾夫人等在赤塔中炸彈受重傷之說恐不可恃因彼曾接謝電似在炸彈發生後所發出者並未云及擲炸彈事可見謝氏今必平安也 
[中國北部之大饑]  
　　二日天津電河南山東及直隷南部紛來告饑消息上年諸省旣已歉收本年春秋二熟復無所獲至少有二千萬人將遭饑患而忍饑者已有數萬人今賴草根樹葉礱糠爲食有全家因食盡而自盡者父母多鬻其兒女每口取值數元牲口因乏蒭秣而宰殺者以數千計居民紛紛離其家鄉而赴西方或北上以覓食外人豫料今冬之荒災其重大將爲四十餘年所未有 
[廣東戰事之實訊]  
　　一日廣州電督軍司令部宣稱潮州桂軍仍取守勢粤軍於前數日内未圖攻擊普甯惠來海豐陸豐均無戰事報載消息不確桂軍在惠州者僅有一圑鐵場一役粤軍敗北桂軍巳占據揭陽該縣失守之說不確陳炯明占據汕頭後未圖前進粤軍意見不一缺乏糧食兵士紛事搶刦北方與長江之督軍均不贊成粤軍之行動故粤軍進行諸多妨礙桂軍現正組織兵站以利交通廣州安謐 
[法前相之行程]  
　　二日天津電班樂衞昨晚抵津由法領事署宴待之今晨啓程赴滬 
[國内要聞]  
[北京通信（樸）]  
　　今日政界之現象 
　　内閣改組安系之局面一變而爲靳與奉派交通系聨立之局面政界現象一若更新也者其實仕途之蕪雜無異曩昔舉一端言之如新簡之水利局副總裁孟錫鈺察哈爾實業廳長饒應銘皆係安系人物而以老官僚出身乞得有力者之八行書便有彈冠之慶今出入新舊交係且爲王揖唐秘書之闞鐸且將任濟南電政監督矣一切安系之人皆紛紛各尋門路覓飯碗政界之澄清從何說起耶 
　　裁駢枝機關裁兼差裁冗員之令下已旬日命令甫下一般所謂行走會員也者無不懐秋扇之悲然恐慌之念今已漸息庫藏司之於小借欵向有坐地分贓之弊其司長李某尤不理於人口潘復頗欲撤換而該司以不與銀行接洽小欵要挾則不敢動矣財政部之參事上行走四十餘人可謂冗極周自齊到財部以後首議設財政金融討論會自爲會長兩次長爲副會長曲卓新爲專任副會長曾任財部參事司長財政廳長者爲專任會員此一機關亦駢枝之例且專爲消納閒員計聞將一面裁參事上行走一面以行走之合此資格者委爲專任會員所領之薪一切仍舊而設於下令裁汰冗員以後將明令之謂何耶 
　　交通部恐慌之聲一星期前亦極盛然今已稍稍息矣當時羣視爲必不得了者爲出納科長葉某綜核科長張某曾毓雋之撥動部欵全由此二人經手李思浩因圖便利加派二人爲財部秘書上辦事月支三百元財交兩部之通同作弊實以此二人爲之樞紐然今葉張二人地位如故亦不知是何玄妙現交部所裁去者惟曾毓雋新委之諮議（皆收買之舊議員）二十人及權量新添之參事上行走十餘人耳而路局之調動則更有一趣聞京奉局長一席葉恭綽原擬用孫多鈺而當與張作霖結納之際又許張之秘書長張厚榖張最榖謀充京奉局長而未先求諸張作霖張作霖以爲有貳心焉竟將張管押而另荐奉天站長某任局長之職葉卽照辦此誠一可笑之事矣 
　　今日兼差之多無過東海之八弟世綱有兼差八處王迺斌之子某亦兼差七處此種人之兼差無從裁撤其他遂亦不便從嚴即農部之物産調查會内部之河道委員會等亦說裁而並未裁而參謀總長張懐芝因謀督山東靳未之允竟在參陸處閒談時大發牢騷謂靳旣作總理還要兼一總長而主張不准兼差何何以服天下聞者無不軒渠 
　　至於用人之權則以曹張之要求爲最難應付近聞張作霖開出一單爲簡任荐任各職者四十餘人靳無法安置唯囑各部院勿得有所調動以免藉口而陸軍次長至今尚缺一人張保秦華靳未之允此缺遂懸而未補蓋靳意在留羅開榜而張保秦華與攻擊羅開榜之附段者實同時並起旣未予秦遂亦不敢留羅也 
　　裁員用人之難旣如此矣而總次長之間又有發生意見者周自齊與潘復皆山東人而周到部之初二人即呈水火之象潘於周氏到部之前一日委楊潤爲印刷局長周以其預先位置楊氏心滋不悅其後則於用人之間迭生齟齬二十四日潘擬換鹽署兩參事周不肯畫諾潘必欲當晚發表幾至不得下臺周又以總長之職在綜攬部務一切小事當由次長接洽汪士元新來於銀行方面多不接頭欲潘上半日到鹽署下半日到財部而潘氏不肯周所擬定之部令竟不能下二人皆與靳爲同鄉而靳潘之交尤密靳氏調和其間竟苦無法以使之消融意見則亦政界中之小小暗潮也（八月三十） 
[北京通信（吹萬）]  
　　東北邊之危機 
　　東北邊事自俄亂以來時呈危象其初關東三省有張作霖坐鎭竭力以保持其大東三省主義以三省兵力聨絡維持三省治安互保權利幸能安戢蒙古自徐樹錚重兵扼駐一時亦頗有不反望及直皖戰起徐爲保護安福私利不恤破壞東北治安運動匪徒擾亂中東路於是某國與謝米諾夫謀中東路及外蒙之素願遂乘此時機力求發展我國方務内爭防範稍疏而彼益得志矣 
　　謀蒙者非特此也俄之新舊黨亦均竭力以煽動蒙亂駐蒙軍官高在田與褚其祥意見頗不一致防範力因之較薄俄過激黨方面以用特材料之缺乏欲取供於我國已遣通商代表來京接洽而俄舊使從中運動阻其與我政府交涉通商一事恐難獲善果紅黨亦頗知此事之不易進行故一面派遣代表來京一面復暗中鼓動活佛許以恢復外蒙權利活佛自受徐樹錚拘東頗疑中央未能與之開誠相見徒恃武力以相壓制受此鼓動已躍躍欲試思復舊貫而俄白黨則更乘間進言告以激黨之不足恃日本兵力之雄厚能爲援助勸令東走依日軍爲後盾宣布蒙古獨立俄兩黨暗爭之結果其結果乃白黨稍勝活佛果乘轎出宫於中途改乘汽車預備東駛爲駐庫　官所覺要請回宫而活佛乃以軍隊無禮告中央褚亦電告眞相今雖褚軍嚴密防範而俄黨等之煽惑如故稍有疏虞危險即起庫倫商會勘日來電詳告外蒙現狀懇請維持其電末云外蒙現勢如今却危險萬分務乞電令活佛萬勿離庫諭令在京各王公公同來電挽留並乞催促陳籌邊使火速來庫蒞任藉資維持無任屏營待命之至云云外蒙危險如此而政府猶不竭力設法并不令國民知俾稍爲政府助力恐更危耳 
　　抑外蒙之危猶不止内部呈險象已也謝米諾夫之於外蒙早有圖之之心後以在俄得手故暫緩謀蒙今赤塔形勢巳完全失敗圖俄不成轉而圖蒙自屬意中事蒙古兵單東蒙之憂將從此始惟謝氏於赤塔敗退時在赤塔車站觸發地雷將車轟燬死軍官六人傷二十六人謝則因集鐵片於其足傷頗劇一時恐不能有所圖謀此鮑貴卿督署昨日之報告電也然謝氏爲人勇毅剛果未必不能乘此病軀未復人未防備時突出奇計以竄蒙境我軍隊倘稍有疏忽東蒙亦未可樂觀 
　　至於中路則自日兵由俄退回後形勢益緊而宋小濓督辦則以交涉不易得手久不回哈主持旣已乏人危象復無減望鮑氏所竭力經營之局殆將復失徐鼐霖省長昨有電來京報告中東路危奬請政府速促宋氏回哈設法維持然中東路備來贖回問題不先解决則保全利權問題終不易得手此主其事者所以莫肯盡力之主因也然據關東某君云宋氏之不肯赴哈固以中東路交涉困難不甘身當其衝之故而一方復别有所謀所謂大東三省主義者現主力求推廣宋氏舊本運動代徐鼐霖位而以張景惠代鮑前以所謀無成遂權屈今職心中固未嘗一日忘吉長也今鮑督有移皖之訊宋遂藉此奉軍勝餘欲求達其舊時之目的不肯赴哈恐此之由云云然爲宋氏計果能盡力以保中東路權立功於國則一省長位置何時不可得遲遲不行殊非計也（八月三十日） 
[赤塔日軍撤退之經過]  
　　俄舊黨譎謀未成 
　　字林報二十日哈爾濱通訊云據官場消息赤塔日軍今已完全東退再逾五日最後一批之日兵當已退出後貝加爾境矣今赤塔與外貝加爾東部之鐵路交通業已中阻赤塔現發生何事無可確知以意度之該處自有民兵維持地方秩序也日軍之撤退並未遇有阻碍且甚迅速此乃中東鐵路備置兵車極多而後貝加爾鐵路沿途行車事宜又歸日軍當道直接管理故也後貝加爾每届冬季氣候極寒故日兵甚願舍此他適日兵車外紥以松栢懸以日旗東行途中對於俄人尚無不正當之行爲俄國一般舊黨軍官以哈爾濱與中東路線區域爲逋逃藪者當日軍撤退消息旣經發表之後蠢然思動擬借日本軍閥之助力與中國爲難俾可佔據中東鐵路此種譎謀殆無可疑前者哈爾濱私自組織之舊黨總機關曾派俄軍官多人喬裝分赴各站秘密招兵原定日軍退出滿洲里乘車東行時卽毁壞路橋折斷路軌阻止日兵退走而利用之毁路之罪則諉諸過激黨之鐵路員役同時復阻撓修路工程使日軍兵車擁擠不通紊亂路政然後舊黨乃向中國要求管理路線之權利並索取前被扣留之軍用品日人則將爲其後援責華人顯無保護鐵路之能力焉中東鐵路局之高等職員不乏舊黨亦與其謀且爲之畫策蓋彼等反對華人管理權也幸陰謀破露事變未作但中國當道今仍異常戒備不使舊黨乘隙面動按日軍之所以得由後貝加爾退出沿途無阻者其原因有二（一）日軍東退較俄舊黨所預料者爲早且軍行甚速舊黨佈置未畢遂措手不及（二）華人方面先事預防甚爲周到王景春雖大病甫愈不辭勞瘁親赴滿洲里站率同中國技師與路政專家監視一切使後貝加爾鐵路得中東路車輛之充分供給並使退出之日軍有神速之輸運庶兵車不致擁擠於中東路線中國軍事當　亦特别注重護路加派衞兵沿途偵察日夜不懈今兵車由後貝加爾行抵哈爾濱者雖已逾半數然在滿洲里至哈爾濱之路線上未嘗稍遇有變端或意外事其所以然者鐵路員役亟願日軍及早出境而日本兵士亦甚願移近家鄉故中國亦須認眞辦理者惟在嚴密監視俄國舊黨軍官與日本軍閥耳中國軍事當道力避衝突舉動極爲愼重惟所屬下級將弁不解俄語不諳事情難免偶有錯誤於是舊黨方面遂大放厥詞指華兵不能護路要求復用俄兵與日人以代之前鐵路董事部曾决定僱用俄人八百充當路警但未審何故此事迄未辦成按哈埠俄軍 
 
 
 

Page 7

 
 
　　官現有數百不乏亟欲謀一枝棲並不與聞政治之人當道若從此求人不難得適當之人材而不致羅致如謝米諾夫高梅闊夫等早遲終將閙事之人物惟安分者固多而不良分子並未絶跡中國當道亦惟有戒備不懈而巳事後補救何如事先防備此之謂也 
[國民大會之京訊]  
　　近來各方面對於國民大會之呼聲雖大而迄今尙無明白之發動政府雖曾令内務部擬訂召集國民大會辦法而久未提交閣議現更藉口於法律上根據之薄弱事實上實施之困難而有不肯召集之表示是國民大會欲藉政府之力以實現恐屬不可能之事惟國民大會本國民自决之表徵顧名思義即應由國民自行召集非惟無須假政府之力抑且不應假政府之方反致失其本來之面目故政府之於國民大會正不必出以積極之手段代國民起而爲謀只須無反對之行動即國民亦正不必以政府之態度如何而定行止然國民方面個或圑體對於國民大會之表示意見者固實繁有徒至個人間或此圑體·與彼圑體間尙未見有若何之聨絡則國民大會召集即爲期尙遠吳子玉師長三次來京對於國民大會之主張原未稍有變更並迭與總統總理及曹張等陳述意見但亦絶强當局以必行以國民大會本應由國民自行召集吳氏亦不過以國民之資格向國民表示應召集國民大會以解决時局之意見而巳但刻下多有感於解决時局之緊急與夫召集國民大會之困難而主張解散新舊國會另組新國會以代國民大會解决一切者此中又分依現行選舉法召集下屆國會與依舊選舉法召集下届國會之兩種入主出奴議論紛紜其實行之困難恐亦無殊於國民大會之召集重以南北和議若即若離李純迭辭總代表西南力爭地盤時局日趨於糾紛幾無解决之餘地大勢所趨或終將藉國民大會爲最後之解决正未可知日來風聞曹張兩使對於國民大會之召集向中央頗有建議探其主張乃請東海速頒籌備明令催促各省選舉代表來京討論各項進行手續俟有規模再開大會謀具體之辦法聞所定時期以國慶日爲宣佈時期至於地點期限應提討論之件均由公民代表商决又聞吳佩孚師長派代表孫瑞林赴甯謁李督於召集國民大會事有所接洽李督極表同意惟頗不欲以之制定憲法又臨時國民大會之發起自經北大敎職員學生七百餘人同意後已於前日致函北京敎職員聨合會請代爲徵求各校敎員同意一面上北大學生聨絡各校學生候本京各學校敎職員學生多數贊成加入後即以爲界名義發起聞敎職員聨合會幹事沈君士元對於此事異常熱心現該會已備有通知各校敎職員之油印公函今日分散各校徵求意見並聞各校在未與北大聨絡以前聞亦有組織國民大會籌備會之舉動者如中國大學敎員劉子任等曾經發起國民大會籌備委員會而該學生亦有同樣之會議近以北大所發起之臨時大會用意正同故已决定合併辦理矣 
[夢想中之和局]  
　　日來中央接廣東岑陸上海孫伍及雲南唐繼堯等來電討論和議事件措辭各異而其主要關鍵卽在彼此攻擊各不相下岑陸並宣言廣州軍政府爲中外所承認確非如滇之自動組織者可比是以對於和議中法律等問題當以粤軍府爲攸歸聞中央自接此項電報後極爲躊躇迄今尙未答復 
　　曹張兩使所以遲延出京係因東海堅挽欲於曹張二使出京之前先將議討論得其梗槪故連日府院方面與曹張所會議署皆以和議爲主要問題西南雖派文羣來京而一切代宣意見仍以谷鍾秀氏爲重要代表聞谷之意見亦趨重先解决法律再解决事實日來之趨勢似新舊兩國會並廢之說已得多數之贊可事實問題以岑春煊之位置問題爲最難解决蓋他人皆有地盤獨岑春煊旣無地盤又欲得優越位置以致各方面對此皆不免多費幾番計議焉 
　　李蘇督電辭總代表並請假一個月内情頗爲複雜除巳山府院及曹張兩使分電竭力挽留外東海前派赴南京之代表張一轟惲寳惠兩氏抵寗後巳有電到京報告慰問情形謂李蘇督辭意巳有轉圜李若不辭將來和議仍完全由李督擔任或不至發生其他變局也 
　　和會内容組織因分代表之去留已將不免發生變動不獨北分代因方樞之影響發生問題即西南亦因局面劇變分代表亦因之變更熊克武戰敗離川後吕超近特發出電報撤換劉光烈之分代表惟撤劉後尙未新派人物南北代表旣有此種變動則分代表未補人之前和議一時必仍繼續停頓之狀態云 
　　和局内幕實有不易接近之點乃昨據調人方面消息接洽已有頭緒確否未知茲探其辦法如下（一）舊國會復返廣州其赴滇渝之分子亦須回至廣州繼續六年製定之憲法草案（二）新國會於八月三十日閉會後補發以前之歲費即行完畢其職權但歲費之補發必須保證其不再以新國會號召爲斷（二）以舊約法召集國會俟憲法草案由舊國會草訂完畢即行提出修正之但此國會作爲第二届國會至第三届國會則以一二届國會完成之憲法召集之（四）副座問題留於第二届國會内選舉之（五）繼續南北和會在滬在寗無問題但代表則分兩組一爲唐紹儀之滇黔川派一爲温宗堯之湘系桂粤合併之中央加派總代表第二席以成對等之形式（六）西南地盤問題依南北和議决定之（七）取消軍事協定至其他二十一條高徐濟順膠濟及魯案依國際正當之方法根據巴黎和會拒絶日本承受之目的進行之至二十一條則决定提出國際聨盟因此二十一條之締結時日本並未通知英國係違返日英同盟之精神故我國應當儘先提出 
[北京銀圑之恐慌]  
　　北京各銀行前接京畿衞戍總司令部函謂所有禍首十人之股份存欵數目尅日查明抄送並附辦法四條各銀行大爲驚異市面頓起一種恐慌現象華銀行圑特於二十八日在中央公園水榭開會爲維持股份權利並存欵信用起見以爲近年來金融界稍見活動者蓋因華商信用進步故投資者接踵而起今忽追查禍首之存欵實是日殺之道各銀行聞此信後恐存欵紛紛提取股份賤價脫手轉存外國銀行則金融界將有非常之危險故華銀行圑議决先向當道疏通請其將司令部致各銀行原函取消萬一不能照行各銀行均擬停止營業十五天以籌維持方法並爲將來計勢不得不掛洋商牌號或遷入租界云云蓋以此言爲抵制之計也 
[禍首懸案之消息]  
　　聞外交顔總長對於禍首問題非常注意除已公函致日使外並有函催法界對於此項要犯是否已經起訴抑準備起訴卽日見覆云云顔氏言此事須以法律爲根據只求法律手續完備便可提起交涉現在以口頭之要求必不能得何等之結果故急盼法庭早日處理此案又據益世報載外人方面消息第一批禍首中之李思浩原匿居交民巷華俄道勝銀行近以病重已遷入俄使署徐樹錚在日使署不甘岑寂每晨早起參觀日兵操練近更加入日軍隊中共同操練身穿日本軍服旁觀者幾不辨其爲中國人丁士源刻在日使署染有重病每與人談深悔前次失足鑄成大錯梁鴻志則以作書消遣惟不留稿隨書隨毁徐樹錚段芝貴曾毓雋三人頗受日人特别優待餘者則二三人住一室云云 
[湘鄂間之要訊]  
　　張吳兩案之結束觀紙幣聨盟之反對聲 
　　張敬湯謀亂被捕經二十日軍法會審仍無確實口供當道本定上星期六（即廿八口）再爲覆訊以憑核辦乃因臨時事故發生致未開審現决定本星期六（四日）再訊據聞王督以張勾結亂黨煽惑軍隊雖堅不吐實然搜獲彼之來往信函及其黨羽均確鑿有據且犯謊騙民人財物案件多起决意處以極刑已於有日電京請准就鄂正法俟經本星期六審訊後卽擬在鄂執行至王督之對待吳光新·則意在成全迭與中央電不欲解京裁判已於感日准院覆電令在鄂組織高等軍法會審錄供核辦王督奉電後刻正在開始籌備惟吳身染微恙一時尙不能就質大約開審之期或在下星期中也 
　　湘省金融自經湯鄉銘·傅良佐·兩度紊亂後敗壞幾達極點繼傅督湘之張敬堯尤以吸收現金爲能事設裕湘銀行於長沙分行於漢口藉以發行紙幣以故紙幣愈發愈多價愈跌愈落金融紊亂更不堪言現譚組庵督湘日思補救特派周繼環來漢清理漢口裕湘分行産業並商請鄂當道爲湘鄂兩省財政上之携手俾紙幣聨盟互相援助湘鄂本極密邇欲圖兩省商業之發展此舉不可謂非要着惟湘省幣政敗壞斷非一時所可整理卾省官票亦多但尙備有基金以與湘較實不可同日語若此舉一旦實行於湘固屬有利於鄂則適形紛亂反足致官票於危險之境此稍有知識者所能知之也現聞周繼環業已分呈湘卾當道報告就職對於紙幣聨盟辦法已爲一度之商榷省議員汪雲駿等恐竟見諸事實影響於鄂省財政前途爲害匪浸特於二十九日向省署提出質問其文如下爲質問事頃閱本月二十七日漢口各報載湘鄂財政携手一節謂紙幣聨盟經濟援助不勝駭異竊湖北紙幣充斥雖經留心財政者屢加取締每值無可如何之時且層出不窮凡具常識者莫不慄慄危懼竭蹶時虞前此票價幾次低落其危險萬分之狀思之令人心悸湖南以一摘再摘二摘四摘之餘每紙洋一元僅值洋一角每官票一張僅值錢一百其信用之失巳達極點苟務親善之虛名忘切膚之實禍引與同盟是不啻以積弱之軀進以戕伐之劑其亡可立待也語云自顧不暇焉能及人又曰載胥及溺其曷能淑成敗之機問題不容髮所謂携手聨盟者互有利益其庶可耳微論無利禍且隨之鄂人雖愚何甘受此是爲湘則善矣在鄂則百害而無一利藉此謀發展湘鄂金融之勢力云乎哉乃周繼環逞共狡獪手段佋地湘鄂當道報告就職歸有其事則宜從速制止否則謡言四起駭商民之聽聞起金融之恐慌亦宜嚴加取締以維持湖北紙幣前途是爲急務謹依法提出質問限五日内答覆爲荷 
[皖公益維持會將無形解散]  
　　安徽維持會即安福之皖支部自段氏失敗安福明令解散而皖公益維持會已有解散之說故懷寗分會會員以經費支絀名義函達總會藉此關門今將其函披露於後自安福明令解散衆口爍金謂本會亦在無形取消之列黨綱之異同分子之純駁均置不論時會使然本無足辨惟敝會常年經費除總會津貼三百元外全恃縣地方財政局之補助現以財政支絀自治研究停辦半年此項補助費卽無照常支給之理敝分會受茲影響會員星散且無召集之必要應否自行取銷或暫行閉會以應潮流之處請明白見覆再維持分會自丁吳劉三會長接辦以來已經兩載所有經常費均有預算每月撙餘捐助省敎育會洋四十元縣敎育會三十元苦兒院四十元以盡維持公益之棉力云云披此則自行解散巳見於言外矣 
[蘇議員主開臨時會之堅决]  
　　張福增通電京京省議會議長並轉各屬同人公鑒本會因省長違法係辱人民不得不根據輿論依法請開臨時會行使職權前接議長函示省署復文當即會復仍請催開臨時會以達民意蓋原請求書目的有三（一）省長違法問題（一）擅調財廳問題（一）清理財政問題均關重大省署前咨謂爲財廳問題巳有解决而於其他兩項一槪抹煞殊非原請求書之本意况查辦而未懲辦辭職而未去職待理而未清理當此政局瞬息萬變之時特别緊要事件寗有重於此乎且暫行法之規定明白了當省行政長官之職權對於議員合法請開臨時會祇有召集而無否認雖臨時會與常會同一開會自表面觀之似與目的不惟原咨有另行定期召集常會字樣是不啻將請求權無形駁奪同人若不詳察貿留承認亦不啻將請求權自行斷送此例一開不獨自身棄法有莫大之羞恐將來行政官塾破壞省政無論至若何地步省議會轉不能行使緊急救濟之職權而各省議會亦將有議其後者諸公明達諒早計及夫齊耀琳身被彈劾按之歷朝官吏受參處先例凡事涉本身及案中各欵在查辦未結期間皆應引嫌廻避乃前旣違法咨復本會依法之請求今復訂期四十日後召集常會跡其用心仍不過拖延和緩庇僚屬以利自身省政前途尙堪聞問耶福增爲百六十人一分子一月來追隨地方父老及諸同人之後奔走呼號所爭者不過政治法律問題默觀現象悲憤良深用再竭其狂愚冀求一當擬請議長即日將省署前次咨文退回仍請提前召集臨時會一面聲明保留常會期間並乞同人鑒於本省吏治財政待理之急預防官廳蹂躪法權之漸一致主張以示堅决無任盼禱張福增叩參 
　　朱翼雲等來電申報館鑒翼雲等今致省議會代電文爲議長諸同仁均鑒奉函示敬悉省公署咨復以財廳長問題業有解决自可另行定期召集常會等語查省議會暫行法第二十二條臨時會因特别緊要事件發生由省行政長官或議員半數以上之請求時召集之等語詳繹文意極爲明瞭以本會彈劾之大員擅爲移調况財廳爲江蘇一省財政之總機關即一省人民生命財産之所繫本員等認爲特别緊要事件經半數以上議員之請求按諸條文省公署祗有召集之規定並無駁復之職權核諸來咨本員等直認省公署爲違法應請議長依法進行促其召集是否有當迅乞裁奮施行並盼示復朱翼雲蔡鈞樞劉長春黄江戴鐵齡霍仁泰叩東謹以奉聞並祈指示不勝翹企 
[南京快信]  
　　省署咨省議會定十月十日召集九年度常會 
　　李督連電滇唐五次迄未得復 
　　軍署電徐州張文生陳調元防堵兗州潰兵竄蘇境 
　　張謇榮宗敬金其堡請領衣周唐灘地軍民兩長批該紳等報領灘地興辦實業如無妨碍自可照辦候令行財政廳官産處會核具復再行咨部令遵 
　　兩長昨電復趙倜貴省紳民發起災區救濟會辦理急賑囑爲捐助已令交蘇財政廳酌量勸募俟募有成數即當隨時滙寄 
　　公民楊琦等呈兩署謂白晝戒　惑惑亂人心公請飭令警廳查遵現行戒嚴命令以維安李齊兩長批云查現值戒嚴期内所有一廟香火及孟蘭等會前據省會警廳呈請一律禁止以維公安等情當變令准照辦在案所請應母庸議 
　　東海派劉恩源偕醫官曹元森來視李督病昨下午四時抵寗住下關惠龍飯店 
　　俞紀琦二次辭呈尙未批准外傳二日卸職說不確 
　　齊耀珊來電通告九月一日接魯省長篆 
[杭州快信]  
　　省會各法圑因籌備國民大會事日向省敎育會杭總商會催促進行奈該兩會俱因會長問題尙未正式就任故仍停頓 
　　杭總商會新會長王湘泉三次辭職各會董仍堅往勸駕王君已託名赴莫干山避暑以謝煩囂 
　　杭州造幣分局現已選募工匠定本月五日開鑄 
　　新任浙江郵務管理局郵務長穆麟於昨日（一號）接篆一師潘國綱·二師張載揚·四師陳樂山·嘉湖鎭守使王桂林今午（二日）假西湖劉莊柬請膚盧督沈省長讌會文武各官咸陪席 
百井坊巷養濟院經官産處標賣於世德堂在院孤老無所依賴紛向各署乞恩保留盧督巳准詞咨商省署核辦 
[地方通信]  
[松江]  
　　柘林報告蟲害濱海柘林鄉自治委員顧愼之函報縣署略稱該鄉農作物中發現一種害蟲咬食花稻爲害甚劇請即派員查勘并請縣農會詳細研究以便設法捕除縣署以顧函並未言及蟲之大小種類亦未捕繳蟲樣現擬先令亭林市白警察分所長就近往勘責令捕送蟲樣以便檢付縣農會研究云 
　　三中新生分科省立第三中學校業於九月一日開學聞該校一年生本届决分爲文科及數理化科圖畫手工作爲隨意課不願學者聽惟二三四年級舊生仍照常上課並不分科 
[蘇州]  
　　市民反對工巡局董蘇州市政經費向山警廳經理近因省議會議决劃歸縣有設立工巡捐局舉董經辦業由吳縣温知事召集紳董會議推舉本縣省議員孔康候錢梓楚金小彦宋績成馮心支市董蔣季和及潘利轂七人爲董事正在組織間間胥門外馬路市民聞之以蘇州市政經費年徵六萬有餘面城外馬路居四萬三千之譜乃温知事僅邀省議員及市董等會議置全市公圑於不顧此種會議市民萬難承認即山　門市民公社四隅市民公社胥江市民公社三社長蘇榢秋劉正康徐浩然季小松等召集各本社人員於九月一日在寗波同鄉會内開聨合大會到者一百四十餘人下午三時開會公推徐浩然主席報告開會宗旨畢劉正康云縣公署八月三日會議工巡捐局事宜當時商會會長亦未被邀殊不知市政經費大半出自商界也此種會議以及舉出之董事我全體市民萬難承認徐浩然謂八月三日縣署會議祇有金錢馮孔宋五省議員蔣潘顧三市董潘紳祖謙吳紳蔭培十人遂經多數討論結果所舉各董全體市民一致反對即山三社長列名公呈省道各署請示遵行議畢散會時已傍晚矣 
　　豐備倉應否改組之會議蘇城豐備義倉被焚後經省議員孔昭晋等曁士紳蔣炳章等先後條陳改組辦法山縣邀集紳董會議當塲議决公舉董事七人管理另推一人主任以資整頓現有剏辦義倉之後裔潘敦先等聨名公呈以該倉歷年已久規程完備並無改組之必要且董理得人雖一人儘能措置裕如苟非其人則愈多愈足啓糾紛之弊云云温知又訂於二日下午二時重邀各紳董在署開會共同討論云 
[揚州]  
　　巡丁與兵士衝突十二圩例有貧民掃鹽變賣食米之之習慣上月二十九日有貧婦一人掃得毛鹽二三斤道經街市爲稽核支所巡查瞥見認爲販私須將該鹽没收貧婦再三哀求巡丁不允適駐圩緝私步隊兵士道經該處亦爲貧婦講情巡丁不允致起衝突巡丁遭打受傷者二人該所理事查悉前情將受傷人抬送醫院療治並該營長交涉因未收圓滿結果具情報告揚州分所核辦而緝私營長亦具文呈報緝私統部未識若何解决也　　飭查淮商對場運局情形北京稽核造報總所以報載淮商因反對改組場運局將有停止營業之說恐實行之後與稅收有礙特訓令揚州分所迅　揚地商人對於塲運局情形呈復以憑核辦 
[雜評一]  
[如何聨合（默）]  
　　國民大會之第一步問國民能自動否今各省之民已能自動矣彼省開一促進會此省開一促成會主張紛紛將如何而能聨合之也彼省與此省間之主張如何而能一致何省之主張爲善孰主宰是而决定是目前之所籌備籌備一省之會也如何能聨合之而進爲全國大會之籌備又孰發起是聨合籌備之機關而解决其進行之方法此蓋各省籌備促進促成後亟須研究之問題也不然一盤散沙行見其隨風吹散安能圑結以成至堅至强之利器哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[蘇人士冀除民治障碍之讜言]  
　　北京大總統國務總理各部總長奉天張巡閱使保定曹巡閱使南京李督軍鈞鑒皖軍覆敗政局一新諸公順應全國人之同情剷除一部分之武力宜可以刷新政治大慰民心矣乃報章所載輿論所傳若不勝其私憂竊歎之意僉以爲民治主義爲世界不可遏抑之潮流而吾國措施仍不免與爲抵觸國家用人行政本寄權於政府乃政府以外之勢力往往加乎政府之上甚至民政長官皆須軍人保薦或同意雖前清專制滿將軍未書施之於漢督撫者今於共和國體之下悍然爲之使勃興之民治思潮竟毫無自由措施之餘地此則民治進化最大之障礙而政治革命最烈之導線也綜觀民國九年以來之事變專制兼并之勢力其保存每不可以三稔彼所恃者在兵而下級軍官以及兵士猶是國民同此心理絶不肯以惟一無二之生命犧牲於個人權利之爭是以辛亥革偮而滿清敗癸丑獨立而中山敗丙辰帝制而項城敗丁巳復辟而定武敗庚申擀搆兵而合肥敗之數人者兵非不精械非不利財非不豐而乃不堪一戰民意公理戰勝强權由來舊矣今之議者或謂中國大勢將爲周之戰國唐之藩鎭故擁兵柄者往往力征經營得隴望蜀謂可以計久遠長子孫其實不然當元二之交厲行軍民分治巳感都督制度之不適近來廢督之論愈唱愈高尤爲國人疾祝督軍之明證且生活程度如此其高經濟問題如此其艱無業游民如此其多社會主義如此其激有人焉以位尊多金處此環境之中復日以競爭權利爲事人之專欲誰不如我此豈可以一朝居耶從來丈夫得志於時必有智巧之士望風乘流假藉而利用之以謀個人之私利由是蔽塞聰明善言不入相傳項城當國欲知滬報輿論向背左右特製僞報以進此雖偶然之事亦足以表示僚屬欺長官之慣技民國以來雄豪桀黠之流淘汰於此中者不知凡幾可爲浩歎方今時局多艱人才消乏政治領袖如諸公者亦寥落矣凡我國人宜如何爲國惜才時進讜言納之軌物倘使不問利害不分權限舉一切用人行政悉聽之於軍事長官而地方人士不明政體又復軒督軍而輊省長是直誘導驅迫使陷於不義以促進社會仇祝軍人之速率爲國惜才不宜出此恩孚等深知其非輾轉於心歷有年所茲當諸公功成名立與民更始之時不敢不竭誠一言以盡國民愛國之義務尤望諸公互相勗勉恪守權限並望左右親近之人時時以盡進忠告輔翼當道爲職志永保國家安寗而增人民之樂利世世子孫榮譽無極臨楮神馳不勝翹企頌禱之至江蘇公民沈恩孚穆湘瑶黄炎培張福增朱紹文叩 
[反對王克敏長蘇之又一電]  
　　邑人姚子讓昨致北京電云北京外交部顔駿人先生轉江蘇同鄉諸公均鑒報載中央將令王克敏長蘇輿論大譁江蘇正閙米荒咸以王於米案頗有嫌疑萬難承認請陳當道拒絶姚文枬東 
[滬寗路局備車迎迓法前總理]  
　　班樂衞昨已抵甯 
　　法國前總理班樂衞氏由京南下昨日（二日）下午巳乘津浦路車抵寗故滬寗路特備花車至寗迎迓聞班君在甯留一日定於今晚（三日）乘坐花車掛於十一點由寗并滬之夜車於明晨（四日）七時到滬 
[駐日黄使行將過滬]  
　　江蘇特派交涉員許沅近准駐滬英總領事來函略謂駐日本國大使伊立德氏業由本國乘輪來滬擬即北上赴京津一帶考查一切然後赴日請爲轉致各機關查照保護等因許交涉員准函後除函滬寧路局預備花車外一面電禀外交部曁南京軍民兩長迅即轉行津浦路局一體預備花車並派員照料 
[光雲錦被捕後之滬聞]  
　　新國會議員皖人光雲錦爲安福十八羅漢之一第二批懲辦禍魁命令光名亦列入今巳被偵探在扶桑館中拘獲已見報端本埠白克路五百八十號光氏之公館乃去年偕王揖唐南下時所租賃屋内一切陳設頗極精美所費共達一萬五千餘金公館中僅居愛妾一人姻親兩人俯工七八人迨光氏被捕惡耗傳至滬上其妾頗爲震恐以爲必有大力者爲之保釋乃數日來消息愈傳愈惡始遣某幹僕於昨晨搭乘火車星夜入京探聽確實消息以便設法營救云 
[國民大會策進會會議紀]  
　　國民大會策進會昨日下午五時广幹事會第二次當會推鄭鷓鴣爲主席金拜仁紀錄首由主席報告八月三十日幹事談話會討論各事之結果正式提出付表决（一）辭職幹事以次多數遞補通過（二）對於内外圑體及個人徵求對於國民大會之意見應否交評議會議决後行之陳長良主張俟徵到意見書後再提交評議會張炳榮陳祝三等附議通過（三）每股每月將所辦事件報告於幹事會孫道勝主張按月造總報告冊陳良玉主張十日一報告霍守華主張每日須有紀錄三說均有人附議主席付表决衆意三說合并照辦通過次主席宣布幹事會議事規則第一條至第十條通過第十一條原文載有臨時動議者應先說明理由由主席報告出席幹事得多數同意方得發言一節霍守華·司徒俠海·張君謀·姚菊生·孫道勝等均有表示後由胡子乾主張將得多數同意句改爲得五人同意司徒俠海等附議通過次主席宣布幹事部處分及懲戒規則第一至第五條無討論第六條原文載本規則經評議兩會通過後發生效力句姚菊生提議此完全爲幹事部事實無提交評議會之必要馮少山·袁履登附議通過厥後報告本會變常費槪算衆無甚討論六時半散會該會下午六時半第筊附股召集特别會議討論該股細則列席者十五人主席鄭鷓鴣紀錄孫道勝先由起草員孫道勝·姚菊生·張炳榮等朗誦該部辦事細則並詳細解說經列席幹事逐條詳細討論後卽通過散會又該會調查股亦於昨日六時半開本股談話會陳家寳主席黄守煦·張君謀爲書記當經决定每星期輪次到會人數（一）星期一王秀山·仲佩伸·張寳坤·黄愼齋（二）星期二朱鼎銘·鄭緘三·顧竹君（三）星期三顧品三·鍾序笙·鮑哲泰（四）星期四歐陽燕宜·姚啓林·蔣春芳·馬仰高（五）星期五黄守煦·張君謀·陳子春·劉仲英（六）星期六姚子衡·沈警己·張佩珍·傅才高并議决調查股辦事規則八時許散會 
[反對官辦國民大會電]  
　　漢口路商界聨合會閱報載北京當局有設立籌備機關製成國民大會之舉特致電府院聲明反對原電如下北京大總統國務院公鑒報載公等有設立機關籌備國民大會之提議夫國民大會純係出於國民之自决自動何須重勞行政長官爲之籌備若國民大會可由官辦則全國國民必將集矢公等羣起疑寳袁氏稱帝亦甞假冒國民以亂大局殷鑒不遠豈容再蹈舊轍國民所望於公等者全在將來眞正之國民大會解决時局公等能尊重民意耳决不在現在之籌備也切望鈞座將官辦國民大會或利用國民大會之意根本不存純粹聽國民自辦國家幸甚 
[赴美輪船加價之佈告]  
　　中國郵船公司·昌興輪船公司·花旗輪船公司·東洋汽船會社·日本郵船會社·五家會同佈告自九月十五日起頭二等艙位赴舊金山西雅圖或温哥武者加價百分之二十惟預定之艙位在十二月底以前仍照舊價計算不過其價須在九月十五日以前一律繳齊又中國郵船公司昨接電信凡小孩在兩歲以下者收成人船費十分之一十歲以下者收半價十歲以上者則須繳全價云 
[各輪船進出口消息]  
　　國内輪船 
　　寗波招商局開駛寗波之江天輪船昨日所裝出口貨有白米七十餘包紙烟二十餘箱火柴原料三十餘件玻璃五十餘箱烟絲六十餘件油漆十餘桶餘爲鉛皮水菓等類永安公司之永安輪船開駛定海·石浦等處昨日所裝出口貨有麵粉四百餘包豆餅一千五百餘片糖五十餘年　餘爲魚乾紙烟等各項雜貨 
　　長江三北公司開駛長江各埠之華利輪船昨日來滬所裝進口貨有八千二百八十餘件計小麥黄豆雜糧等包子七千五百七十餘包土酒一百二十五壜磁器一百七十件餘爲藥材·木耳·茶葉·等各種雜貨太古公司之直隷輪船由長江開駛來滬停泊浦東碼頭所裝進口貨以白米小麥兩項之包子爲最多餘爲黄豆·茶葉·紙頭·等招商局之江裕輪船昨日裝往長江各埠之出口貨有玻璃一百餘箱洋靛五十餘桶紙烟一百餘箱餘爲肥皂·錫箔·蔴袋·麵粉袋·檀香等類怡和洋行之德和輪船昨日長江各埠裝來進口貨有白米·小麥五千餘包及湖北水泥廠之水泥二百餘桶黄絲頭一百餘件打包苧蔴一百餘件餘爲茶葉紙頭等各項雜貨該行開駛長江各埠之吉和輪船昨日所裝出口貨有大塊生鐵一千餘塊汽水一百餘桶蔴袋八十餘件及黄白糖鋼鐵等各項雜貨 
　　香港太古公司之德安輪船從香港開來停泊浦東碼頭所裝進口貨有大批車糖及檀香果乾等貨 
昌興輪船公司日本皇后號從日本口岸開來本月五日清晨五時可抵吳淞常晚即須開赴香港故其駁船定午後五時從工部局碼頭開往吳淞 
　　烟津招商局之公平輪船此次開駛烟臺·營口昨日所裝出口貨有洋靛青一百餘桶紙烟二百餘箱棉紗二百餘包土布二百餘件茶葉六百餘箱餘爲鐵絲生鐵顔料等類怡和洋行之景星輪船開駛烟臺·天津昨日所裝出口貨有麫粉五千餘包油漆一千餘桶小麥三百餘包餘爲紙頭·花葉等各項雜貨太古公司奉天輪船昨由烟臺天津等處來滬停泊浦東碼頭所裝進口貨爲大批洋灰及猪猔洋氈並水菓等各項雜貨 
[國外輪船]  
　　中美上海前因鋼鐵缺乏由太平洋輪船公司特放五輪專載鋼鐵來滬以應市上之需用其第一船名Benoni號業於昨日上午進口係從美國之新金山來滬即停泊於招商局中棧（在虹口狄思威爾路）起卸貨物該船裝來者均係大塊鋼板及建築料之鋼條並粗細鋼絲鐵絲等約有三千噸左右中國郵船公司之南京號八月二十六日由上海開往日本茲悉該船已於九月一日開出横濱前赴火奴魯魯 
　　東洋日本郵船會社之筑後丸昨自日本來申裝來進口貨有阿部市商店所進之愛媛綿布又有池尾洋行之鴨牌襪數十箱並打包棉花與紫銅數千塊此外爲赤軍艦牌之綿紗及美女牌洋紗洋布又有陶器等項　　南洋英輪船公司代爾惠亞Dilwara號由孟買開來載有棉紗一千三百八十包棉花八百包此船已於星期三日離香港四日清晨可到上海該公司之丹達號landa已由喀爾喀特開出約本月三日可由港來滬又從倫敦開出之南慶號Nankin約於本月三日可離新加坡開至香港上海 
[蘇浙路債權圑行政訴訟近訊]  
　　蘇浙兩路債權圑前因交通部對於兩路違法處分特公推代表陳則民楊鴻生等在平政院提起行政訴訟現於八月二十八日奉總統訓令内開據平政院院長夏壽康呈審理蘇浙兩路債權圑代表陳則民等陳訴因蘇浙兩路本息償還逾期並以京鈔抵付不服交通部之决定提建行政訴訟一案依法裁决應予變更等語着交通部查照執行此令等因陳代表等春令後以兩路各股東對於此案渴望已久今旣勝訴亟應早爲通告以慰衆心故昨已抄錄明令通告各股東一體知照矣 
[浙路股東催還股欵]  
　　浙路股東周起予等昨以股欵問題致函清算處云浙路之各期股欵向以北京鈔票代現金不無損耗然以交涉之困苦同人亦所深諒惟自第十期後時逾半載未聞開付有期現在之周財長葉交長皆係湯公舊友而周且爲當年浙路勸歸國有之人對於未完手續自有應盡之義務請轉催財交兩部將第十一期股欵及久欠之債票本息先行籌償以清倆項云云聞清算處葉處長巳將該函轉呈財交兩部並爲說項矣 
[公共租界重定地價表（東段）（六續）]  
地籍號數每畝地價地籍號數每畝地價地籍號數每畝地價 
二六○五三·二○○二六一○三·二○○二六一二二·四○○二六一九三·二○○二六二○三·二○○二六三○二·四○○二六三四二·四○○二六三七二·四○○二六三九二·七○○二六四○二·四○○二六四一二·四○○二六四二二·八○○二六四五三·○○○二六四九三·二○○二六五○二·四○○二六五三三·○○○二六五四二·五○○二六五五二·八○○二六六○二·八○○二六六八二·四○○二六七○一·八○○二六七九一·七○○二六作○二·○○○二六八一二·○○○二六八五一·八○○二六八七二·五○○二六八八二·五○○二六八七二·四○○二六九○一·二○○二六九二一·五○○二六九三二·四○○二六九四一·五○○二六九六二·四○○二六九七二·七○○二六九九二·三○○二七○○二·○○○二七○六一·八○○二七○七一·八○○二七○八一·七○○二七一○一·六○○二七一一一·一○○二七一二一·九○○二七一三一·六○○二七一四一·七○○二七一五一·八○○二七一六一·六○○二七一七一·九○○二七一八二·二○○二七一六二·二○○二七二○二·○○○二七二一一·七○○二七二五九○○二七二六二·○○○二七二七一·六○○二七二八八○○二七二九一·五○○二七三○一·六○○二七三一一·八○○二七三三一·○○○二七三六二·五○○二七四○二·○○○二七四三二·○○○二七五○一·七○○二七五七三·五○○二七五八二·二○○二七六○二·六○○二七六三二·六○○二七六四三·五○○二七六八三·○○○二七六九二·五○○二七七○三·○○○二七七四三·二○○二七八四三·○○○二七八五三·一○○二七八六三·○○○二七八七三·三○○三七八八三·三○○二七八九三·三○○二八九二二·四○○二八九三一·○○○二九○七二·○○○二九○八一·五○○二九○九二·五○○二九一○二·七○○二九二二二·○○○二九四五三·○○○二九七○二·○○○二九七一二·○○○二九八一一·八○○二九八三一·八○○二九八四八○○二九八五二·○○○二九八六一·○○○二九八七一·二○○二九八八一·八○○二九八九一·八○○二九九○一·一○○三一一四一·八○○三一一五一·二○○三一二○二·○○○三一五八二·○○○三一五九一·九○○三一六二二·○○○三一六四二·○○○三一七五二·○○○三一八○二·○○○三一八三六○○三一八四一·○○○三一八五一·○○○三一八六一·○○○三一八七一·○○○三一八八八五○三一八九八五○三一九○一·○○○三一九一八○○三二○○一·六○○三二○二一·三○○三二○三一·九○○三二○四一·九○○三二○五一·九○○三二○六一·九○○三二○七一·九○○三二○八一·八○○三二○九一·八○○三二一○一·七○○三二一一一·七○○三二一二一·九○○三二一三一·九○○三二一四一·八○○三二一五一·七○○三二一六一·九○○三二一七一·九○○三二一八一·七○○三二一九一·七○○三二二○一·七○○三二二一一·九○○三二二一一·九○○三二二三一·九○○三二二四一·九○○三二二五一·七○○三二二六一·七○○三二二七一·七○○三二二八一·七○○三二二九一·七○○三二三五九○○三二三七九○○三二三九九○○三二七三一·三○○三二七四二·○○○三二七五一·九○○三二七六一·八○○三二七七一·○○○三二七八九○○三二七九一·八○○三二八○一·四○○三二八一九○○三二八二二·○○○三二八三二·○○○三二八四一·八○○三二八五二·○○○三二八六一·七○○三二八九一·三○○三二九○一·三○○三三一三一·一○○三三一四九○○三三一五一·一○○三三一六一·○○○三三一七一·五○○三四二九一·四○○三四三一一·三○○三四三二一·○○○三五四○五○○三五四一五○○三五四二八○○三五四六五○○三五四八七五○三五六五八○○三五七二六○○三五七五一·二○○三五八四一·○○○三五八五六○○三五八六六○○三五八七五○○三五八八五○○三五九五五○○三五九六八○○三六○九九○○三六一○一·二○○三六一一一·一○○三六一二五○○三六一三八○○三六一八九○○三六一九七○○三六二○九○○三六二一九○○三六二二八○○三六二五五○○三六二七八○○三六三一八○○三六三二八五○三六三六九○○三六三七九○○三六四○一·一○○三六四一一·一○○三六四二八○○（未完） 
[友華銀行銀市報告]  
　　中美新聞社譯友華銀行二百鐞告云昨日倫敦銀價當地跌一先令又八分之一便士遠期跌一先令又四分之一便士紐約昨日係休假日故無銀消息倫敦紐約滙價爲三五六元又四分之一此間開市時定價與昨日同旋因要求甚鉅定價遂跌金鎊電滙五先令九便士金圓一○二元半日金四十九元半市况遂堅定收市時賣出價金鎊五先令十便士半金圓一○五元日金四十八元又四分之三出口交易甚少市面幾全在投機家之手紐約存銀有限照定價無人出售大約銀價不至再跌云 
[准予禁止小麥出口]  
　　日來小麥飛漲麫粉公會會長顧履桂等因恐牽動市面遂有呈請江蘇省長禁止出口之舉今縣公署接到省公署訓令准予禁止小麥出口訓令如下據上海機器麫粉公司公會會長顧履桂·無錫機器麫粉公司公會代表蔡文義等吾稱竊查滬錫一帶粉廠林立所用原料小麥全是長江上游轉運滬錫以濟廠用乃近數日間忽由江海關轉報出口小麥有三十餘萬石之多雖藉口運輸天津等處惟一經出口難保無接濟外人情弊現在滬錫一帶計有粉廠三十餘家每日所用原料小麥計四萬餘石養活工人數萬名若一旦小麥盡運出口不特粉廠三十餘家一律停歇即數萬工人無工可作譁譟亦屬堪虞敝公會爲維持廠業計并爲維持工人計除分呈外理合呈請省長俯念商艱令行江海鎭江金陵等關准廠用原料小麥即日免予轉報出口以維廠業而卹工艱等情據此查前接太倉縣知事請禁二麥雜糧出口當當經令行財政廳核議飭遵具復嗣據復稱本年米價奇昂應即援照六年分江北苦旱禁運米麥雜糧出省辦法所有二麥雜糧在本省内地照常流通凡沿江沿海及邊界地方暫行禁運出省一俟新麥登場再予察看弛禁等情業經指令在案據呈前情除令行財政廳知照並公行各關監督查照辦理曁分行外合行令仰該知事卽便轉行該公會知照此令 
[國貨推行暹邏之先聲]  
　　華僑實業圑代表許冀公自回國分赴各省考察實業事畢由滬往暹邏調查商况昨本埠華盛國貨公司謝復初接許君由暹來函云（前略）抵暹三閱月游幾全國實地調查我華僑居留該處計有四百餘萬人其中鉅富者極多且幾乎執全國經濟商學工農各業之牛耳從前因水道交通不便故鮮與南洋諸羣島及祖國互通消息惟現至檳榔嶼鐵道已通交通漸漸便利然往來祖國之輪舶尙鮮查有太古及日本商輪每星期均有一次之往來駛於香港汕頭間故此次余對於由暹直達上海航線一事向暹邏華僑富商正在進行如能成事實則將來注漢津及各省商埠所産國貨大可推廣邏地日用諸貨多由莫法及日本輸入余已攷察各貨甚爲簡單多普通之製造我滬漢津各埠所産國貨足可替代應用故佘巳漸絡華僑諸富商議設暹邏中華國貨推廣機關並附設陳列所專事代買代賣代運業經成立先集資本金一百萬元舉定暹邏同順昌主人陳欣木爲總理及余之聚益公司爲駐滬採辦機關刻已搜集各種貨物樣本百餘樣令余隨帶返滬覓地陳列以供國貨製造家力謹仿造推廣海外貿易之唯一好機會余不才在滬多蒙指敎其事實係救國根本計耳　下素抱振興國産推廣實業爲懷諒必樂於贊助余已定本月十七日由　起程回國即偕新公司總理陳焮欣本·暹邏華僑總商會代表蔡俊卿二君同伴來申實行以上所之諸計劃云云（下略）謝君接函後當卽轉致本外埠實業各商廠查照 
[浙鄂學界參觀交易所]  
　　上海證劵物品交易所開幕以來商學各界　該所參觀者絡繹不絶前有杭州商業學校敎員史君連日至該所參觀並詳詢一切聞將用爲敎材昨日（二日）復有湖北省立商業學校校監康君敎員魏君偕同學生二十餘人於上午十時到該所參觀由該所總務科洪銀藩君等妥爲招待先導引至第一市場參觀營業情形並說明况爭買賣之性質及决定市價之方法旋又導引至各經記人室察看後在該所俱樂部稍憇再至會計·塲務·總務·計算·各科逐一參觀經洪君說明分科職掌及辦事程序該校員生對於計算科内容特别注意因該科所用各種計算帳單有五十種之多均採用各國交易所最新穎之方法製成也參觀　畢由該所給與各種印刷品數十分而别 
[食米平價局第六旬期會議紀]  
　　昨日爲滬上食米平價局第六旬期會議之期傍晚五時在新開河永大麵粉號樓上開會到者各市鄉經董各分局主任慈善圑總協理並米業商董南市縣商會會長公欵公産處主任平價總局陸主任等上海縣沈知事亦戾止當卽開會集議首由陸主任報告平價局自開辦至今耗去墊欵約十餘萬元當開辦之初曾經議訂章程以平價局之設原爲救濟貧民生活起見迨新榖登場後方可撤局乃今届周浦東淅米雖已有少數上市惟京津一帶之人專在湘贛皖卾等省搜求新秈米以致滬上少到現的恃者僅無錫常熟等各鄉區之新秈米稍濟市面故米價一時難跌必待米數見旺方可鬆動平價局之銷數仍未稍減撤糶一事刻尙未便實行但經費浩繁祗得籌歸併之法云云沈知事與縣商會顧會長等均意見相同决定自明日爲始先行實施歸併次由各分局主任將近來經銷各市鄉米數並呈繳米欵報告數目由總局彙總詳報縣公署存查迨散會時已鐘鳴七下矣 
[三誌鎭江車站查獲烟土解滬]  
　　滬寗路鎭江車站在中華捷運公司由滬運鎭之貨物内抄獲大宗烟土已由鎭江站長陳佑生押解至滬車務處巳誌前報聞此土係裝於網籃内上蓋毛絨線及毛巾籃上寫明寄鎭江裕昌洋貨號收等字樣故由洋總管飭中華捷運公司經理追究滬上寄貨之人到局以便查明來歷稟明局長核示惟現適逢新舊局長交卸之期烟土尙在稽查庫房内云 
[八誌虹橋東首之仇殺案]  
　　地方廳辯論終結 
　　賣牛肉之李長金被高阿二錢鴻康等用斧砍斃經屍母李王氏等報由上海地方檢察廳派員騐明並獲犯到案預審明確起訴審判廳定期九月二號公開辯論等情迭紀前報日昨上午十　時該廳沈刑長會同堵陳兩推事官并郭檢察官等開庭審訊先據李王氏陳訴年六十四歲居治下虹橋南首廿九號門牌已死李長金係我之子此次無端被高阿二等砍斃請求伸雪又據李長有供湖南辰州人李三十五歲向賣生熟牛肉度日長金是我堂弟此次死於非命求究問官曰長金被害時爾曾否在場目見李答並不看見經人前來通信民人前往看見長金被砍倒斃在太平街太平一層樓茶肆門前據云實遭高阿二等毒手求辦屍妹李阿毛供女子年二十二歲長金係我堂兄本年陰曆六月十七日清晨女子出外買物中途被高阿二攔住調戲向斥反被行兇因此情急呼喊長金聞聲趕到與高阿二互毆旋經途人勸散女子已略受微傷高阿二去後 
 
 
 

Page 11

 
 
　　尚不滿意糾合小頭鬼掌生等於是日下午將長金喊至該茶肆評理長金允之女子亦隨同前往甫入門檻見高阿二一手持棍一手執斧口稱打打長金還未回答已被高等砍傷倒斃求辦該茶肆堂倌徐文德（即榮生）供是日下午一時詐有高阿二等三人先來吃茶帶有日報紙包一個放在桌下據云包中係兇器未幾死者李長金亦到一言不合高阿二等動手行兇民人即將伊等推出門外旋見李長金已砍傷倒斃求察又據李之對鄰丁國榮供亦居虹橋南首爲帽子匠是日李阿毛與高阿二小白柵口到毆時由民人報告李長金午後高阿二欲與長金評平亦由民人通知長金前往民人隨之甫到一層樓花肆門前見高阿二在門前茶檯吃茶羽黨不和一聲喝打民人駭極逃回作内以後不知如何問官令高阿二出庭訊據高供上海人年三十一歲爲花行生意是日民人由虹橋往南忽與該妇李阿毛碰撞被該女辱駡民人怒不可遏將該女毆打當時有李長金出來袒護將民打倒在尿棚中各散民人走至太平街茶肆門前茶檯吃茶李長金尚未罷休隨後趕來手持硬柴向我頭上打來民人情急奪下向其肩上還擊一下至於李長金之死諒必爲有仇者所殺所有兇器並非民人之物間官曰爾前在檢察廳預審均已供明何以今在庭上所供不符高仍如前供又令錢鴻康上堂訊據供稱年二十七歲上海人住太卿坊爲毛巾生理是日我往虹橋北首野荸薺花食糖果店買物行經一層樓肆門前忽有友人洪福榮在内吃茶招呼民人進内向我商借小洋三角尚未坐定旁檯高阿二李長金忽起打架民人懼怕奔出門口忽而跌臥地上被李阿毛扭住指我帮兇其實民人並不在内求鑒至此義務律師沈時福開始辯論謂本案高阿二錢鴻康對於李長金向不認識亦無仇隙乃係偶然起釁肇成命案與蓄意仇殺不同應請堂上從輕擬辦郭檢察官亦起而論告謂本案已死李長金經本檢察官蒞場騐明其左脇並右太陽穴等處果受致命傷死其高阿二錢鴻康實犯共同傷害他人致死之所爲已犯刑律三百十二條且高阿二傷害李阿毛應依該條第三項之罪請爲公判推事官會商之下遂諭辯論終結判高阿二錢鴻康分别還押聽候宣判李王氏等並證人徐文德等退出候示 
[相騐火車碾斃之屍體]  
　　廿八保十一圖地保歸桂馨昨午投上海地檢廳報稱萬航渡附近滬寗火車鐵路軌道上昨晚有一男子年約三十歲左右身着藍布衫褲不知如何遭夜班火車馳過撞倒碾斃身首異處血肉狼藉慘不忍覩查無家屬爲此報請相騐代理江檢察長立委周檢察官沈檢驗員等蒞場騐明令由善堂棺殮發封厝壇候召家屬認領 
[太湖水利督辦更動後電文]  
　　江蘇水利協會賀太湖水利工程王督辦電蘇州鐵瓶巷太湖工程籌備處王督辦鈞鑒閱報欣悉中央特派我公督辦太湖都水得人鄉國俱慶謹先電賀江蘇水利協會 
　　潘祖謙等賀太湖水利工程王督辦電北京舊刑部街三十七號王督辦鑒昨讀嘉善辭電正思挽駕頃見任命知已荐賢私衷竊慰太湖水利終須根本施治我公毅力熱腸同人敬佩仔肩鉅任宏此遠謨不勝預祝謹此馳賀潘祖謙尤先甲吳蔭培曹允源蔣炳章費樹蔚金末翮艶 
　　會辦太湖水利工程陶葆廉辭職電大總統鈞鑒上年蘇浙兩省官紳議濬治太湖上下游除害興利東南要圖猥蒙簡派葆廉濫厠會辦之列自揣才疏識闇萬難勝任當懇錢督辦代辭未允今聞閣部慨允籌欵開辦伊邇而孱軀多病近復兩遭期功之喪神傷形瘠兼患怔忡急待靜養即家事亦難料理何况大工凟懇大總統埀念下情俯准開去葆廉會辦太湖工程之差事期免貽誤一面飭由院部令行蘇浙兩省官紳依照前案另舉賢能呈請簡派俾隨同王督辦妥速經理用澹沈災大局之幸務祈鑒諒敬請鈞安陶葆廉叩先 
[日本騙子重來被拘]  
　　英文滬報云聞住梧州路之某日人於三月二十五日假造三千七百元之支單向九江路日人銀行支欵迨欵旣到手即棄其妻遁回日本另娶一婦前妻憤而自殺今該日人竟携其後妻復來上海且敢再往被騙之銀行致被拘獲現拘禁於日領署内聞其後妻現已回國云 
[浦東稻田發現小害蟲續誌]  
　　浦東洋涇市一帶稻田發現害蟲已誌本報茲悉南匯縣境沿海一帶棉田發現造橋蟲收捕撲滅堂尚未肅清而連日稻田中亦發見細小之害蟲嚙食稻根頗多枯萎本届棉稻收成將減色一般勞農家咸憂形於色 
[招商局貨棧失愼]  
　　招商局金利源碼頭之第十八號貨棧（適在金利源碼頭之總賬房背後）於昨日午前四時四十五分棧内忽然起火延燒甚烈十八號貨棧幾全焚燬十九號前後兩面皆受損而二十號之一部份面對十九號者亦被延及後經法英與内地救火會會同施救始克撲滅所有各棧堆存之貨聞以苧蔴藥材柏油高粱爲最多係四川帮居多數至該棧在未經起火之先日間尚有長江班輪之江裕號起卸貨物堆存棧中至於夜間如何起火一時尚未查悉現正在偵查中 
　　又函云昨日（二日）天明四時許招商局金利源賬房後面十九號棧房火起延燒十八二十兩棧房直至昨日下午二時始漸熄滅其十八十九二十號棧房全部燒盡法捕房大自鳴鐘及十六舖兩捕頭均加派探捕前往彈壓天明六時後英法兩界及楊樹浦靜安寺及徐家匯西門盧家灣等之來往十六舖電車出廠後駛經該處因火正熾由管理排車員阻止即以新開河爲終點至二時五十分鐘始照常通行總避聞信後各董事等均親至該棧金利源賬房内調查起火情形或言日間小工吸香烟遺火所致或言十九號棧房所堆松香油紙等因天時炎熱蒸氣自燃之故聞此次損失較日前太古十三號爲尤鉅云 
　　文匯報云與招商局貨棧被焚貨物有關係之各保險行定於三日午前十時半在黄浦灘九號招商局辦公處開會集議云 
[商界聨合會開會彙紀]  
　　法租界法租界商業聨合會昨日下午八時開緊急動議葉貺辰因事未列席倩劉屏仙代表由汪醒齋主席略謂本會此次假白爾路三百八十九號广辦臨時平價糶米局業於上月三十一號告止深賴各會竭力扶持巡捕熱誠彈壓得無意外發生殊爲幸事所有一切收支各欵賬目不日已可結束宣告大衆惟現在上海學生會又將該會前辦游藝會餘資洋三千四百餘元秈米移助到會郤之非是又是平民值此時機米價未全回復他處平糶漸次停止來會諸君如能同意當再繼續辦理當時贊助參半多以節務關係似有難色結果一致否認云 
　　海寗路海已路商界聨合會於九月一日晚八時開職員會議首由主席謂本會議務夜校暑假期滿第一二兩校行開校禮當有職員李石麟楊枕豁等向諸生演講謂諸生當知强國之根本經商之鉅力厥惟敎育爲先務之急禮畢遂開職員會議虞兆芳君謂義務敎員尚缺一人當由李石麟承認次宋誠彰報告聨合保險公司事謂籌備進行手續均有頭緒雖未出招股通告而認股者已源而來此亦發達商務之一種也本會擔任一萬請各職員一一介紹本路各商投股並請調查保險冊當公推余仰聖李石麟二君爲調查員遂散會 
　　山東路九月一日晚九時山東路商界聨合會開職員會因不足法定人數改爲談話會討論問題如下　　（甲）選舉手續（一）屬於山東路之商店每店推舉二人爲會員（二）由本届職員分段派發選舉單（三）彙集新加入之會員印一全體會員名單（四）每商店分發會員單一紙即在此單上選舉四十人爲職員（五）召集被選之職員投票互選正副會長及各部職員（六）新舊職員交替（七）分段擔任分發選舉票第一段帶鈎橋（金介眉）（朱秋亭）第三段麥家圈（方曉初）（王振邦）第四段交通路（殷佑之）第五段望平街（胡靜夫）（閔望之）第二段金隆街第六段二馬路（　理璋）第七段北山東路（秦秉章）（謝廷燦）（乙）義務夜校（一）校長鄭鷓鴣自請辭職推舉周劍雲爲校長（二）義務敎員除周劍雲（國文兼國語）顧肯夫楊昌明方曉初（英文）童理璋（算學兼注音字母）諸君外由鄭鷓鴣介紹陸揚庭擔任算學周劍雲佃紹嚴諤聲擔任國文唐豪君介紹黄滌之君擔任拳術吳味菊擔行唱歌（三）招收新生（四）定九月十二號（即陰曆八月初一日）開學末由鄭鷓鴣報告國民大會策進會經過畢散會 
[學校消息併紀]  
　　河南路義務夜校河南路自上學期創辦義務夜校以來學生異常擁擠故於本學期添辦第二義務夜校於廣東路口怡珍茶居樓上前日下午八時聚集兩校學生於第二校校舍舉行開學式到校學生二百餘人來賓亦衆由校長邵仲輝主席報告開會後敎職員及全體同學齊起立行一鞠躬禮次由主席介紹本路聨合會會長金馥生報告經過情形會長略述募捐創辦第二校情形後並望望同學熱心求學以副創辦者及慨助者之盛意來賓各路商界總聨合會包世傑演說次該校敎員唐伯年鄰宗孟及黄警頑演說其次由主席介紹上學期該校同學徐兆祥演說演說畢由主席報告明（二日）晚八時諸生仍聚集此地以便甄别分班即時上課至此同學魚貫而出敎職員於敎務上略有討論並用茶點散會已十點矣 
　　毓賢夜校愛文義路巡捕房對面毓賢商業夜校已於前晚開學新舊生到者頗多收費揷班等一切手續均已完畢定於今晚正式上課預科一二年級正科二三年級尚有餘額可補 
　　邭光學校北四川路横浜橋北廣東郇光學校於本月一號舉行秋季始業式由校長馬尹惠眞主席（一）唱國歌（二）祈禱（三）學生與敎職員行相見禮（四）校長訓詞（五）宣佈校規（六）歐极夫人演說（七）唱校歌（八）新生行入學試騐是日各生家長多到校觀禮新舊生共百餘人開學後到該校報名者仍繼續不絶 
　　决志會義務夜　文監師路均益决志會附設平民義務夜校於昨日（星期三）晚七時舉行開學禮是晚到校學生三十餘人來賓數十人順序如下（一）振鈴開學（二）全體國歌（三）向國旗行開學禮（四）向敎員行禮（五）奏琴（六）校歌（七）校長訓詞（八）來賓演說當由來賓青年會幹事宋福華陶逵伯相繼演說大致皆勉勵學生語禮畢散學鐘已鳴九下矣 
　　呢絨業商業補習夜校虹口呢絨業周子慶君等以海上各業皆有補習學校之設加惠失教子弟誠非淺鮮惟呢絨業尚付缺如實爲缺點特發起斯校附設於呢絨公會近聞已組織就緒定陽曆九月六日開校云 
[工界青年勵志會同樂會會預誌]  
　　工界青年勵志會係商務印書館印刷職員所組織成立十有餘年以研究工業爲宗旨對於印刷事業改良發明成蹟斐然本月四號下午七時（星期六）爲該會同樂大槶會之期假北四川路横濱橋懐恩堂爲會所是晚有中華古樂·北京口技·女子國技·張志翔君之琵琶獨奏·夏女士之鋼琴獨奏·蕭雨卿徐劍青君之麽衡·精武體育會之國技·商務書館自製活動影戚·周蟄菴君新編文武歌劇後凋鴛鴦及特别雙簧滑稽演說等屆時想必有一番熟閙也 
[十人圑徵求會消息]  
　　昨日（一號）中華救國十人圑聨合會開徵求會成立大會由主席朱睿豐報告經過情形並謂隊數已成十五隊照原數尚少五隊擬改總數爲十五隊惟須增加每隊分數爲十五分付表决未通過繼由翁國勛詢問徵求隊辦事手續主席孫道勝相繼答復張取誠提議舉總幹事虞植卿提議謂我們爲平民計劃不必用總幹事名義畢格心附議認爲取消前議並朱昌提議舉辦事員數人經衆通過王　東主張每隊舉一人爲辦事員嚴伯威附議孫道勝君主張由隊員公推舉十一人葉祥麟附議多數通過次由翁國勛君提議推舉辦法孫道勝謂可多推數人然後復推十一人通過最後任矜蘋朱睿豐孫道勝王梅塘張取誠翁國勛邱稼禾朱昌利張久孫斯飛蔣志鴻等十一人當選由主席報告散會茲將各隊長隊員姓名錄下中華隊隊長曲稚鹤副隊長王梅塘金仁其隊員毛公壽李景山周子垣姚德芳徐文華黄德懐施愼賢石汝舟彭秉乾毛長林郭鑫泉汪邦健勵志隊隊長張東初副隊長金紹南盧植卿隊員童理璋張久江鄭漢山張瑞卿倪志遠陳鶴鳴丁志壽洪震東蔡　章李麟寳汪泰鈞楊君武公德隊隊長任矜蘋（借霞飛路貝勒路轉角民生女學爲辦事處） 
[米占元赴杭]  
　　浙屬緝私營統領米占元昨日（二日）乘滬杭路由滬二點五十分開行之特别快車杭杭 
[紅會時疫醫院之欵絀事繁]  
　　中國紅十字會時疫醫院剏辦有年院址向賃天津路報本堂餘屋其房租經費開支頗巨雖樂善者慷慨輸將而基金尚不充足今歲人秋以來患疫求治者踵趾相接近日收容重症病人有五十餘名皆經注射鹽水得獲無恙如新閘路仁濟里一千七百四十六號門牌之李某日昨曾患急痧誤信挑痧者針治致氣存一息嗣送入時疫醫院經鹽水注射亦得慶更生云 
[警廳招領男孩]  
　　淞滬警廳昨發傳單云本廳今收有男孩一口將姓名等項開列於後仰該親屬速來認領（姓名）阿毛（年歲）六歲（面貌）和尚頭赤脚（言語）大舌頭言語不清（衣服）藍格白布小褂藍布褲（遣失地點）二區署境内（到廳月日）九月二日（留置處所）新普育堂 
[莫干山旅館地畝仍須完稅]  
　　滬杭鐵路本年在浙省莫千山建設旅社所需地畝曾經呈請浙江省長免徵地稅經浙省長電部請示茲得北京財政部來電以該路在武康莫干山購用地畝並非鐵路經過路線係設避暑旅館事巴益爲目的自應查照契稅條例第三條所載照章完納母得藉詞路局承買希圖免稅云云昨經浙省長飭知武康縣轉咨滬杭鐵路局查照矣 
[請復灰船公所之飭查]  
　　上海縣沈知事前因滬上灰船公所迭被該業船户並學界份子梁某等在省道縣廳等處指控該公所董事金某勒收捐欵把持營業奉令確查後即當終將該公所發封在案茲沈知事接新任俞財政廳長指令略謂據該業董金某與梁某聨名具呈到廳請求恢復公所並聲明改組内幕已由衆船户願意服從籲懇令行上海縣公署先將公所啓封發還以便從事組合實行整頓等因仰該縣會同商會查明呈復以憑核辦等因沈知事已函令縣商會詳查事實確切呈復到縣以便轉詳 
[濟生會發售平價饅頭餘聞]  
　　中國濟生會前因滬地米缺價昂地廣人稠購米平糶尚難普及特集捐欵在閘北及西門外西林菴兩分所按日發賣半價饅頭每枚售錢四文每人以四枚爲限兩處平民購食極爲擁擠茲因新米上市米價漸平業經停售結束計共發出饅頭一百零九萬三千五百零一枚合貼洋三千九百零五元三角六分又搭栅施藥伙食等費洋三百三十九元除收入捐欵洋四千七百二十元零三角四分外尚餘洋四百七十五元八角八分現經該會議决將此餘欵悉數移充震澤縣保赤育嬰堂經費云 
[徐思義律師重行蒞滬]  
　　當歐戰方殷時在滬辦理律師職務曾任天津領事之英國法學博士徐思義氏即回國從戎前日仍復乘輪到申據聞徐氏歸國後歷充戰地檢查函電文書及監發軍餉等職直至和議告成職務始得解除今茲來滬仍爲律師已設立辦事室於南京路哈同洋行三層樓上並聘有中國律師傳盛動爲之帮辦云 
[婢女發所擇配]  
　　前有一女子投虹口捕房自言名劉桂香年十九歲在法租界菜市街某姓家爲婢因被主母凌虐要求援手等情經捕頭飭探譚鳳池將女送至公共公廨結其所供與前不符遂諭暫留濟良所聽候查明再核茲由譚探查得該女實係愛女義路四百七十四號門牌居婦袁陳氏家之婢稟由捕頭通知濟良所昨晨將女解廨據袁陳氏上堂供稱該女名菊香現年十六歲我買之爲婢已有多年並未將其虐待如渠不願隨回應請堂上發落云云張襄讞及美約副領事核供訊該女因何變名自投捕房緣由據供主母欲將我之頭髮剪去故而逃出今不願再回等語問官磋商之下判將該女發濟良所留養擇配 
[指控搶抱女兒]  
　　虹口吳淞路一千零九十七號門牌浦東人顧蘭生被松江婦人丁陳氏延律師在公共公廨刑事科狀訴八月十五號在斐倫路將親生之十五歲女兒慶寳搶奪押乘汽車而去藏匿等情昨由該管捕房包探沈阿炳票提被告到案請究據顧供原告之女係我及妻抱回是實中西官以案情尚須調查判被告還押展期一禮拜再訊 
[汽車傷人兩則]  
　　鹽城人周林三昨日上午行經二馬路遇有某號汽車駛來不及避讓遭撞倒受傷由老閘捕房四百十八號華捕到來將汽車號碼抄錄别雇車送受傷人往仁濟醫院醫治一面持傷狀單呈報捕頭請究又昨日下午三時許有某號汽車駛經愛文義路撞倒台州人陸洪明跌破頭顱血流被面當山新閘捕房六百四十一號華捕瞥見前來抄錄汽車號碼另雇車送陸投仁濟醫院醫治即據情歸報捕頭候示 
[請追汽車價之續訊]  
　　法商大利汽車行主海門達前延達商律師代表投法公堂控公共租界愛文義路之黄丹書前向原告定購汽車一輛定價洋四千八百兩延不交付車價求追等情並稱敝律師又代表原告控汪康年向原告購去汽車一輛定價四千兩付過一千五百兩尚少二千五百兩亦請究追被告等均延巴和律師代辯判着黄限繳四千八百兩汪案展期再核在案昨又傳訊原被均未到案先由原告律師聲稱被告黄丹書氨今仍未繳付仍請嚴追至於汪康年亦經傳案訊追巴和律師聲違敝律師昨接當事人電話稱已回原告理楚是否確實須請堂上將兩造傳案即能明白對於汪康年一案請堂上着原告律師將定單交與敝律師研究後再行答復等語中西官判黄丹書一案聽候傳原被到案再核汪康年案准予展期訂訊 
[銀樓冒牌之結果]  
　　滬埠寳成銀樓德記振記裕記三家開設有年信孚中外以故射利之徒往往假冒寳成招牌在外混售該銀樓主人恐魚目混珠有損本牌名譽託人四處查察風聞某埠某銀樓託言收買舊貨時有贋鼎出售乃委夥友親至某埠向某銀樓購得金戒子一枚與本牌比對確係僞貨當即報告銀樓公所由該公所出爲交涉某銀樓自知理絀挽出該業中之有勢力者與某董事一再婉商遂允出函道歡並認償損失從寛了事該同業中咸謂非得某有力者之排解恐不能如此便宜云 
[收買失竊顔料案之結果]  
　　公共租界福州路和大號因收受東洋公司棧房内失額德昌等顔料被失主告發由捕房將該號東夥四人及贓物簿據拘解公共公廨訊明兩夥無關開繹股東康葆卿何寳湘（即何寳山）各存洋保出候再續訊等情迭誌本報昨晨續審即據何寳山上堂供稱我在美興洋行爲司賬康亦係該洋行報關職業和大股份我初承認嗣由康限繳股本之期太速故於六月十四日致函聲明退股前繳股本銀二百兩亦已收回我與和大守全脫離關係等語次由康之律師向康詰據供稱在股本簿上之人名除何已聲明退股外餘皆係股本惟我以股東而兼經理應負全責所收各種顔料皆由李姓掮客兜售李現我未尋見但我業此祗有年餘故對於顔料行市等等不甚熟悉至起案各物中有美興洋行之顔料樣子係我在該行取回等語並由八十四號西探目利扶司向康盤問以賤價收贓之情形一過復由康何兩人之律師各爲當事人辯護之下而新開河之同泰祥顔料店仍延律師到堂以該號向和大所買之貨均照市價付給且不知和大係屬收贓而來要求將捕房在該號吊案之顔料發還云云陸襄讞及日副領事林出賢次郎會訊旣畢乃退入休息室磋商片刻升座宣判曰何寳山無關開釋康葆卿發押西牢四月所有被告未曾售出之贓物交失主領去餘均發還正當買主 
[誌謝]  
　　上海嶺南中學張鵬雲君所編漢英大辭典業已出版此書體例略似商務印書館之漢英新辭典即以黄譯漢依筆畫之多寡而查字準音以惠特制（Wades　Sysle　n）等昨承惠贈一册新青年雜誌自八卷一號起總發行所設法租界大馬路大自鳴鐘對面編輯部仍在法租界環龍路漁陽里二號昨承該社惠贈該雜誌八卷一號一册虹口救主堂定於五日上午十時起舉行第二次夏令音樂大禮拜昨承該堂贈觀禮劵五紙書此併謝 
[專件]  
[草擬湖南省自治法大綱]  
　　湖南督軍譚組庵主張湘省實行民選省長及省參事會以爲中國實施地方自治之倡其通電已誌前報茲得湘省某巨紳等擬具湖南省自治法大綱草案照錄如下以供留心地方制度者之研究是亦中國民治進化之希望也 
　　（一）省長由省議會議員縣議會議員全省敎育會全省商會職員聨合選舉本省公民三人爲候補者呈請大總統擇一任命任期三年 
　　（理由）省長本以純粹選舉爲最合理但爲各省易於推行起見將形式的任命權仍歸中央所任命者旣限於彼選舉候補之三人中央自不能專濫選舉權專屬省議會易被操縱運動屬省公民全體又易起混雜故加入縣議會教育會商會實爲折衷辦法將來農會工會成立自當一體加入 
　　（二）省議會得向大總統彈劾省長大總統應於十五日以内將彈劾案付全省公民總投票投票結果以過半數之贊否定去留（理由）彈劾權專屬諸省議會示責任寄也呈諸大總統者形式上之任命權在大總統也由公民總投票决定者防議會挾私也（以上省長） 
　　（三）省議會由全省公民直接選舉之議員組成之（理由）間接選舉流弊滋多故宜用直接 
　　（四）人民年滿二十歲以上住居本省滿一年以上除患精神病及被剥奪或停止公權者外皆有選舉權（理由）選舉權之階級的限制决當廢止故採世界通行之普通選舉制 
　　（五）有選舉權之人民除具有左列各項資格之一者皆有被選舉爲議員之權（一）現職軍人（二）現任行政司法官吏（三）在校未畢業之學生（四）無正當職業者（理由）被選舉權本當與選舉權同一範圍但消極的限制仍不可少 
　　（六）省議會議員任期二年（理由）任期過長不能隨時適應民意過短則選舉煩擾故折衷定爲兩年 
　　（七）省議會以每年□月□日定期自行集會期以兩個月爲限但得延長二十日由省長動議或議員三分之一以上連署動議得開臨時會會期不得超過常會（理由）議會與省長爲對待機關不應由省長召集故當定期自行集會餘易明 
　　（八）議員經原選舉區用正式投票撤回者則失其資格此項撤回動議得由該選舉區有選舉權之公民五分之一以上連署提出以全區公民投票决定之（理由）此制美國各州多行之所以防議員專擅舞弊中國最宜採用 
　　（九）省議會彈劾省長案經全省公民總投票否决時則省長解散省議會全省公民（有選舉權者）十分之一以上連署動議彈劾省議會時則省長解散省議會省議會解散後應於一個月内舉行新選舉（理由）省議會若省長得自由解散則有省長專擅之弊若絶對不能解散則有省議會專擅之弊右所規定參酌德國宗國憲法及其各州憲法最爲公平（以上省會及議員）（未完） 
[來函]  
[上海食米平價局來函]  
　　頃見報載第四食米平價局裁撤消息内有該局係米業商行籌欵稟縣而設云云查平價局前因本市糴户擁擠設非多設分糶處難期普及荷花池實爲第一局龍王廟之分糶處故名謂第一局分區糶米一切槪由平價局籌欵並非米業籌辦前經董事會議决近已新米上市各分區當酌量裁減荷花池定於陰暦三十日停止自應遵議履行縷陳一是希即更正爲禱上海食米平價局謹啓九月二日 
[虹口小慈善圑來函]  
　　虹口小慈善圑係莊魯卿及熱心諸君所發起於舊曆六月初一日假塘山路祟義公所開始平糶定名爲虹口平價局承南北大慈善家踴躍捐欵每日糶出約有一百六十七石嗣因新榖將次登場米價日見平落故於七月初三日止宣告結束近因又承遠方善士惠寄鉅欵特行召集各發起人會議辦法茲議定將該欵印就饅頭票每日派練達之士分向最貧苦之户施送每張計四個每個約重二兩已於本月十六日起送票憑票於次日上午照發每日印票一千二百五十紙計五千個分作十日施送二十七日裁止設立代發處兩處一在胡家木橋莊源大酒作坊一在華記路普濟善堂對面新三官堂以便貧户就近照取糶米虧耗及詳細捐欵待完全結束後再行登報以了辦事人之責任虹口小慈善圑謹啓 
[雜評二]  
[蘇人反對王克敏（訥）]  
　　一省之民孰不希望整理其一省之政治故省長之賢不肖實與民有切膚之關係者也江蘇爲開通較早之省一切政治宜日見改進乃因前省長之不得其人致政象益陷於紊亂蘇人有鑒乎此不能不惴惴焉蹈覆轍之是懼故一聞王克敏長蘇之說而卽紛紛反對者亦情之迫於不獲巳也况王之素行蘇人知之者多其不能勝蘇省長之任亦可不待試騐而後得與其俟長蘇之說成爲事實而始反對中央不免感左右之爲難母甯表示意見於未成事實之前使中央得有轉圜之餘地故今日蘇人之預爲表示爲江蘇計亦即爲中央也 
　　中央果有整理政治與尊重民意之决心而不爲有力者所操縱者其必能稍稍體察江蘇之情勢而有以自處也乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[閒話海壖偶感] [  若渠]  
　　鄉里小　初來上海莫不好游游戲場面於游戲場之新劇場尤趨之若鶩惟恐不及一叩其内容則誨淫誨盜耳與歐洲戲劇爲社會敎育者相去何如卽吾國古代戲劇亦有談言微中以解紛者如北宋錢惟賢揚億等好爲李玉溪詩創爲西崑體一時臺館諸公悉爲效法漸失本眞惟工組織有一伶人飾李玉溪上場衣服破碎形容憔翠曰我被館閣諸公　摭殆盡矣闔座哄然而祥符中乃下詔禁文體浮艶西崑酬唱集之傳也不絶如縷試問今之演新劇者其用意爲何如雖然彼所主張者金錢主義耳 
　　言論公開批評家蠭起果近來言論界之好現象也有　雜其間不知批評爲何物挾一腔私見借批評以漫駡以自矜其才自炫其能所批評者是否合乎論理學之評論Critipue不問也只知吹毛求疵即其一不計其十究其此不求其彼明於責人而昧於責己此我所不解者也或亦新文界白圭之玷乎 
筆剳 
[伶威記（下）] [  紓菴]  
　　英秀欠伸曰我聞之矣惟我暮年人欲整頓精神從事賣力勢有所難而坐視諸君失敗亦非所宜無已請公與我兒女親家德君儒商之彼能代我部署戲事我則神思懨懨精力巳不及此公然其言别去卽就君儒商議君儒殊矍鑠健談詞鋒銳公每爲所窘君儒知之引以自咎以平公氣又曰使我助力令譚演其傑搆公必酬我以金不審爲數幾何公默然乃悟英秀委德部署即此故耳躊躇久之毅然應以三百金君儒請增益之公微憤曰我無全權容告股東或可如命君儒曰旣爾卽亦不必三百可矣乃卽代譚排定佳搆三齣付劇目於公曰百金一折代排之值廉矣公袖之而出仰天喟曰五十餘年未嘗遭人揄椰不圖今爲所困言次失笑此三夜中座客果盛三夜旣過冷落如昔股東仍哀公往議劇公不可衆請之堅公不能却乃造譚寓則十餘健僕阻不令入爭論間德君儒來呵斥奴僕笑語公曰小人開罪幸以寛大之量容之惟譚公欠安恕弗接見公即告以來意君儒有難色期之曰僕代排譚王傑作蒙其採納不拒此眞不世之幸然可一而不可再今求五公子關說父子之情當能垂聽公乃轉與小培磋議小培索五百金公仍循前例賕囑三百乃代定名作三折而返英透約滿輟演北歸而新新舞台受此打擊拆閱不下數萬金顧英秀私德如此卒因陸榮廷入京被捉演劇而氣歾施於人者終受諸於人因果旣彰著者不必更事褒貶矣 
劇談 
[歌壇賸語] [  民哀]  
　　崔靈芝侯俊山所唱者謂之山陜帮子郭寳臣魏連陞所唱者謂之直隷帮子山陜帮子至於今日已成强弩之末而直隷帮子則方興未艾也緣山陜帮子其音以高抗爲主絶鮮紆徐廻折之奥妙直隷帮子略勝一籌因此人都趨此遺彼加以民國紀元以來女伶勢力澎漲癸丑甲寅乙卯之三年中燕都男伶幾無噉飯地而女伶多唱直隷帮子者於是直帮遂大盛於時往年余入都勾當大柵欄之戲圍中全爲女伶所據卽有　班亦以帮子號召座客據余所聞男伶中青衣如小秃紅尚可一聽女伶中則小蓮芬之後自推小香水爲首 
諧箸 
[改良古語（上）] [  楓隱]  
　　張冠李戴當改爲王冠李戴釋曰因王老板總代表之頭銜已戴於李鐵拐頭上故曰王冠李戴 
　　老蚌生珠當改爲老蚌生獍釋曰獐爲食父之獸今蚌埠之小蚌因欲謀省長之位置不惜賣父求榮非獍　何 
　　獨木不成林當改爲獨木巳成杜釋曰某說客謂干木巳成枯木故云 
　　王不留行當改爲王急溜行釋曰王老板一聞通緝之令卽溜之大其急爲何如乎 
 
[民可使由不可使知嗚呼大會鵲巢] [  鳩居] 内務部直轄中華民國國民大會 
新聞拾遺 
[瞽目能畫山水] [  吳秉恬]  
　　揚州三義閣某棧中寓一瞽者其人年約四十許據言自幼失明能以巨幅作寫意山水筆法蒼老酷似米襄陽潤資頗昂而索者極衆携一十三四歲之幼童云卽其子爲司題跋楷法亦楚楚可觀云 
[輕生祇緣秋蟲] [  隱厂]  
　　有京聚寳門外彭某子名學祺喜蓄蟋蟀秋後開鬭輸贏甚鉅今年捉有上等者十二盆内有一紫頭紫身者名曰獨色紫最爲稀少故學祺視之不啻珠寳不料前日其妻林氏偶而開視竟被獨兆去自知學祺歸家必不甘休隨即躱往娘家以避其怒及晚學祺歸見盆中蟋蟀已無遍詢家人咸云不知後往間林氏氏亦以不知對詎學祺竟因此懸樑自盡幸被同門共居之趙某瞥見將門撞開將學祺救下曲民奄奄一息急急灌以薑湯始蘇聞林氏至今不敢見面云 
[奇怪之結婚禮] [  介]  
　　本埠城内土地堂街有汪姓婦夫早故雖半老徐娘尚未脫楊花水性一日在某游戲場遇某少年兩情相洽日夕往還後婦自覺明目張膽難免招人評論乃異想天開以次女招之爲壻定於昨日爲結婚之期（結婚前一日）某少年忽遣人至聲言有病招母女往至則見大漢數人方逼令少年還債少年見婦即跪地叩頭乞爲設法婦無奈詢欠債幾何曰七百乃將女之嫁具並衣服首飾等一槪抵去昨雖依舊結婚面一對新夫婦第在空房對坐耳或謂少年係白字號人物將來之趣事恐猶不止此云 
[特别的廣告術] [  筆花]  
　　昨經民國路紫來街口見某彩票店櫃上置一留聲機揚揚而唱聽者頗衆惟學所唱詞句與衆不同係招買彩票聞此項唱片乃某票行向某公司定製茲將其所唱詞句錄下聊博一粲「哈哈　朋友長遠勿見哉恭喜發財快請裏面來坐坐破費幾個銅錢買些彩票包你着頭彩發大財來來　　哈哈　　」 
[小說]  
[社會小說衆醉獨醒（一四○）] [  瞻廬]  
　　第二十三回遞條子通暗關節送軸頭飽受風霜 
　　這天善珍善寳兩姊妹分携了兩包軸頭低埀着頭只管向前行走路上怎敢抬眼端怕遇見同學惹他們說笑明知勞工神聖便撞見同學也没甚麽内愧無奈這些同學姊妹都不曾了解勞工神聖四字眞諦就算一時了解也不過當倣一種新流行的口頭禪未見勞工時喚他神聖旣見勞工時依然任意輕衊誰復正眼相覷善珍善寳猜透同學們的心理因此低垂着頭不敢左右顧盼便算遇見同學也當做没有遇見一般免得遭人白眼受人奚落幸喜天氣尚早道上冷清清並没熟人相遇比及到了絲帳房門首早有六七個掉絲娘都在那裏站着姊妹倆算得早起還有起得更早的倦眼惺忪呆呆的守候着開門可見金錢的權力可以縮短人的睡眠時刻善珍善寳也只得在門前站定了停了片刻掉絲娘越來越衆婆婆媽媽姊姊妹妹都在門前互道勞苦各訴艱難但是兩扇大門依然緊騰騰的閉着牆上的日光一寸一寸的下移街上行人漸多趕早市的各種負販紛紛出擔惟有絲帳房裏面依然鴉雀無聲多分是未醒清夢况且絲帳房定出規例門前的掉絲娘只有守候的義務没有敲門的權利任憑門户何時開放誰敢敲動一聲衆人等得不耐煩嘈嘈切切多在那裏怨恨一個婆子道蘇州城裏的絲帳房只有劉剥皮開設的幾家最是十惡不赦兩扇牢門有要没緊越是等得慌越不肯開有時來得稍遲這門兒偏乂作怪竟洞洞的開了來得早也不好來得遲也不好這明明同我們做女工的開頑笑還有裏面管收發的小王最不是個好東西見了年輕婦妇便同没骨蟲一般癱化做一垜見了我們年老的立時绷緊了面皮收貨時百般挑剔鴨蛋裏要尋出骨頭動不動便是吃罰料發貨時專把難掉的絲胡亂給人我前幾次來領絲千求萬懇央他給我幾緺淺色經他理都不理專把幾緺佛青經給我咳面上添了幾條皺紋到處便吃盡了虧一個癟嘴婆子道你領得佛青經到底不曾白跑了路我比你上了些年紀小王更不把我瞧在眼裏十次來領絲倒有五六次脫空眞是人老珠黄不值錢閻羅老子不肯收我去放我在陽間受罪便是十八層的活地獄 
自由談之自由談[  鵑]  
　　人不可無希望希望者立身處世之一種奮興劑也有希望始能奮發有爲多樂觀而富生趣設一無希望則中心冷漠生趣都泯直槁木死恢而已 
 
 
 

Page 15

 
 
   
 
 

Page 16

 
 
常識 
常評 
[俗話（三）] [  老圃]  
　　京師有鬼婚之俗浙東一帶亦有之兒童死者每擇他家已死之兒童爲之婚配其迎娶一如常人特嫁具以楮爲之以合葬代合卺奢者亦所費不貲謂之陰配此其俗至可笑推其意蓋謂鬼有飲食之事亦即有男女之事迷信祭祀者推論固應爾也中國人父母本爲兒女主婚嫁乃并爲兒女之鬼主婚嫁誠奇談矣 
　　周禮地官禁嫁殤者注謂生時非夫婦死而葬相從嫁殤嫁死人則此俗極古三國時曹操愛子蒼舒早天求邴原死女合葬邴原以爲非禮卒拒不許以孟德之明達猶未能免俗實不可　或愛子情痴并藉此結納名士而邴原不畏彊禦雖死女枯骨尚愛惜不使入權門以視納女呈婦於朱温售妹獻妻於侂胄者相去奚啻天壤耶 
　　鬼鬼相婚雖曰迷信尚無大害若未嫁之女壻死而抱主結婚則直人鬼相婚矣此實大背於人道而亦不合於古禮殲我良人等於黄鳥之悲樽酒平生竟爲銅爵之伎謂之蠻風詩曰不然 
經濟 
[職業介紹制度] [  秉陶]  
　　現今我國社會間每有人浮於事事浮於人之現象實爲國民經濟生活上一大缺點推原其故蓋由於勞動者與雇主間未有機關聨絡以調和其需要供給也故欲求職業之人（除僕役有薦頭外）從無何種機關爲之揭示才能以備需要者之選擇而欲雇用職工店夥之人亦無從查詢求職者之品行學識以圖覓得相當之人材惟有懇託親戚故舊乞爲介紹其幸而有着者工亦材不稱職職不稱意致雇主蒙生産上之損失求職者感生活上之困難英德諸國均洞悉此弊特實行職業介紹制度其介紹所林立國中頗爲勞動者失業之保障我國今日亟宜仿行茲特述其制度之美備以供衆覽 
　　（一）職業介紹所或由國立或由地方公立其職務一方面登錄求職業者之姓名住址詳查其品行才學之如何他方面考察各處機關勞動之需要俾兩方均得滿意的選擇不致有謬用職工及長期失業之弊 
　　（二）介紹所與各處介紹所互相聨絡力謀勞動需要供給之均衡如德國巴典各地之介紹所用電話互相聨絡報告各地間勞動之過多與不足以便調劑半均其在巴威略地方則對於未設介紹所之僻地更將勞動之種類人數揭布於郵局告白處此皆所以便利雇主與失業者擴大其介紹之機會也　（較之報紙之廣告介紹效力更大） 
　　（三）勞動者失業時雖有各地介紹所爲之聨絡介紹但勞動者往往因鄙僿與貧乏缺少移動能力故英國國立介紹所甚至以移動費供給與勞動者德國公共介紹所凡勞動者倘經證明確因就業遠行得酌減火車費之半均使勞動者易於成行以免失業之苦 
　　由上述觀之職業介紹之制度乃解决失業問題最要之機關於求職者及雇主均有莫大之便利者也（完）乙種酬 
法律 
[法律研究法律師] [  錢競]  
　　法學講義於開卷之初俱有研究法一章若者爲演繹的研究法若者爲歸納的研究法言之綦詳第此屬於專門學者之研究非國民常識内應有之事也茲以實用主義之眼光爲初學入門之階梯略述其方法如次 
　　（甲）注意現行有效之法律 
　　法律有已經公布者當然適用而有效有爲前清現行律（户律門）而爲現時繼續有效者有雖經公布而現已廢止者有公布後而迭經修正者有未經公布之草案而經明令准予援用者如民刑訴訟律管轄各節及再審再理編等是更當注意者除管轄各節及再審再理編外之民刑訴訟律苟與試辦章程法院編制法不相抵觸之處認爲有補充之效力惟法曹間多代以訴訟通例四字而不直舉其條文學者果能詳爲審查就現行有效之法律而研究之則事半而功倍矣 
　　（乙）系統的研究之必要 
　　所謂系統的研究者執簡御繁循序漸進有條不紊小試而小效計日而程功語其要者不外三端 
　　（一）綜括的研究如法律之定義法律之原則等此種共通的根本觀念宜正確而明瞭 
　　（二）分解的研究就法律上各個之現象及立法上所采之主義而研究之宜參考法律解釋法律詞典等書 
　　（三）比較的研究於各種法律中或一種法律中就其相互間複雜之關係設爲問題比較推勘求得脈絡之貫通（不受酬） 
衞生 
[家庭病之傳染] [  黄九]  
　　（一）瘰症Tuberculosis中國人最注重孝道父母沈病兒媳孫輩須親侍湯藥左右不離以住醫院居隔離室用看護爲與孝道不合舉凡病者之食品與湯藥必先嘗試其甘苦而後奉之於病者或病者之遺食亦必代食其餘此種習慣未始非吾國人之美德以言衞生則大誤矣如瘰症之傳染力極大非但食病之食可以傳染即常往來此類病者之寢室亦可致病且此類病者隨地唾痰痰内雜有無數瘰症微生物痰乾隨塵飛入他人之肺即染此病查吾國之瘰患多半發生於幼年其原因即在此也貧富皆然其改良方法須增進個人衞生敎育若父母有高深衞生智識當彼等患此類病時决不令兒媳輩行此有害無利之虛僞孝道則後輩即可免染此疾矣 
　　（二）睟粒炎Trichoma此卽眼皮内長無數小粒爲國中常見之眼病初起時病勢不重漸漸猛烈若不愼之於始終致目盲常見有闔家患之者其原由於一人患此病所用之洗臉巾或手帕合家共用之或誤用之即染此症故患目疾者當明曉其中利害迅速就醫勿以爲熱或上火遷延自誤以致不能療治且謹愼拭目之手帕及臉巾時時洗於硼酸水中而使之消毒耯菌則此症自然消滅也 
　　（三）淋症與楊梅Gonorrhoea　and　Syphilis此卽道德墮落之大原因常見男子患淋症成婚後染之於妻以致月經不調難以受孕下白等症終致絶嗣且或染於新産小兒患睟膿炎Purulent　Conjunctivities其楊梅症之傳染力亦如上由夫傳妻傳子以致數代欲免此症發生純賴乎道德且忠此症之男子須速調治靜待十分全愈後方可成婚萬勿勉强從事而貽害於妻孥也 
　　以上三症爲家庭最常見之傳染病其他偶遇之症尚不在内也（乙種酬） 
道德叢話 
[西方格言（三一）] [  謝介子選譯]  
　　印著不良之書籍者死有餘辜蓋其身雖朽而害人尚未已也（邵思）（Rcbert　Scuth） 
　　老者之言大都正當「英吉利諺」 
　　無夫之女子如無基之屋「德意志諺」 
患難知朋友「英吉利諺」 
中華民國這裏不是你們的地方 
世罕有富自知之之明者「荷蘭諺」 
人當先作業而後娱樂「英吉利諺」 
無債斯無顧慮「意大利諺」 
富爲德之嗣母「德意志諺」 
凡事最需解悟之能力「安德生」（Hans　Anderson） 
家庭常識 
[食鍋之選擇法及使用之注意（下）] [  邵驥才]  
　　（三）視使用時間之多寡而酌定括除鍋底烟煤之次數普通每月刮除三次俗諺有（若要發逢八括）即初八十八廿八三次是也 
　　（四）刮鍋之後須加火使其大熱即以冷水傾入洗滌其宿垢及油膩俗諺有（刮鍋不烹勞而無功）之語是曰烹鍋惟質地惡劣之鍋不宜施行此法以防破裂細加洗滌足已 
　　（五）乾炒食物（如炒豆炒落花生等）最易傷鍋 
　　（六）炊飯後鏟鍋疤（即飯底之一層）時謹防損壞如鏟不下可加油少許微火熏之即脫 
　　（七）擱置不用之時須將鍋反覆於屋上雖隔數年亦不銹蝕　　（八）如有破損可着（修鍋匠）修補有火補冷補兩種冷補係用鐵皮火補係冶鐵補綴堅牢耐久若倉猝需用可用厚麫醬敷其裂縫暫用一二次亦臨時急救法（乙種酬） 
識字捷法 
[應用字] [  濟滄]  
　　泉水源也篆文作　上半象是泉之形下象水之流出成川形又錢也古於錢曰泉謂其流行無不徧也 
　　（附記）我國造字之始僅有古文今多失傳後改爲大小篆（通常所稱之篆文即小篆）大概未失字之形態及隷楷繼興不合者始多例如俗稱泉爲白水泉泉之上半照篆文何嘗是白字下半與水字亦似是而非又如立早爲章口天爲吳未丿爲朱木易爲楊之類謬誤百出觸處都是由於不明造字之本意或師心自用或人云亦云遂令極有價值之國學墮落至此吾人亟當共同負責隨時爲之糾正者也而識字之時必探其源於古篆看似迂遠實則最容易解釋而解釋又容易正確此又吾人所不可不知者 
小說 
[模範商人（七十二）] [  瘦鵑]  
第二十八章惡夜 
那些無賴們已來了獄中已下了預備抵制的命令大家摩拳擦掌等着厮殺知道這一下子定很利害的嘉和做着守望眼　着衆無賴已近獄前呼嘯着準備進攻嘉和道羅品生和大衞也在裏頭我已瞧見他們兩人了大衞已喝醉了酒羅品生也緋紅着臉多分已喝了不少其餘的人也都醉醺醺的這全往人馬大槪在酒店中把酒裝飽了山達士還在那裏演說說山爾格在紅馬鎭中做頭兒腦兒今天是已末日咧明天早上要就没有他警察長的分兒他又說山爾格事事專權簡直是他做了紅馬鎭市長湯德不過一個大飯桶罷了湯德在頭上揚着兩枝手槍破口駡道天殺的他這地說麽這實是羞辱我我可要把血去洗凈的山爾格道今夜怕我儀居家都要流一流血咧我覺得這是紅馬鎭最後的一夜可要閙得個天翻地覆說時滿臉子現出悶悶不樂的神情大家見山爾格如此也就提不起奮鬥的精神來轉是那紅馬大旅館主人瓊士告着奮勇就山爾格耳旁大聲說道來來奮鬥的時刻到了我們倘不打起精神怕無賴們就要撲破了門擁進來咧山爾格你還在那裏夢想些甚麽我們模範的商人嘉德可已危險極了說着又把山爾格雙肩抓住一陣子亂摇正在這當兒猛聽得門外已來了一大陣脚聲接着又把甚麽鐵器猛敲着門敲得全屋子都震動似的又有許多人嘶聲嚷着道快開門快開門山爾格到此纔如夢初醒一般跳到門旁一個槍眼旁邊向外面銳聲嚷着道你們這班惡賊到這裏閙甚麽來倘不快快散開去我們這裏可要放槍了外面只是狂聲鼓噪並不散開去接着又是一陣子敲門把那門敲得震天价響這獄門雖很結實可也禁不得許多人猛敲預料半點鐘中就要倒場下來了山爾格不敢怠慢好忙把槍擱在槍眼中速放了三槍士達也在對面的一個槍眼中放槍那幾個彈子飛將出去狠有效力第三回的敲門聲勢已弱了但聽得咆哮和喊痛的聲音騰在半空聽了使人膽落當下外而也放起槍來運珠般響着都打在獄牆上裏邊忙又就着槍眼放了一排槍無賴中又好多人慘呼着跌倒下去獄中火藥氣很濃大家幾乎透不過氣來膽大的人怒氣塡胸却覺得周身火熱膽小的懐着鬼胎又覺得手脚都冷冷的微微發抖大家心想這一夜眞是紅馬鎭唯一的惡夜咧一會那士達忽從槍眼旁邊退了下來滿臉都流　血原來已中了一彈嘉德即忙取了槍塡補上去他本來是個極仁慈的人不肯使人流血的只到了如今却又不得不殺死幾個人他放槍很着意不願虛費一個彈子放出去時没有不命中的他知道這是生死關頭倘不把衆無賴戰退自己可就没有性命了 
 
 
