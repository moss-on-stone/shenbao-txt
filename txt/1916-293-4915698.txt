# 1916 - 293 - 4915698

 

Page 1

 
 
   
 
 

Page 2

 
 
時評 
[暗潮與權限（冷）]  
　　府院間之暗潮余謂悉由權限不清之故也假使權限清者各盡其應盡之分暗潮何由而生焉 
　　中國人之於權也往往有一至大之病權欲其大而得權之後又不善用其權權大則爲人所忌易啓爭端不善用其權則權雖屬我而易爲人竊取於是權限之欲其清不可得已 
　　嗚呼他國人之爭權也得則得失則失既爭之後得失已定無所用其爭也中國則不然既得者有所放棄既失者亦可竊取得失之間紛然無定明爭之後又可繼以暗爭此則暗潮之所由生也 
[命令]  
　　十月二十二日大總统令内務總長孫洪伊呈准兼代雲南省長唐繼堯電稱普洱道道尹劉鈞因病辭職劉鈞准免本職此令又令任命陸邦純署理雲南普洱道道尹此令又令海軍總長程璧光呈請任命陳長齡爲海軍製造學校校長應照准此令 
[專電]  
　　北京電天津中法交涉直省議會連日討論擬請政府速派兵駐紥老西開與法界相連之處以維秩序國務會議閣員多主抗議大總統意亦主愼重交涉　　北京電天津老西開案釀成重大交涉省議會長偕保土會長來京謁外部總次長請力爭否將激民變昨國務院特開緊急會議仍主和平解决一電駐法使催結一電直省長戒勿暴動聞衆議院對此案極注意自經直省會長報告後已主提出嚴重質問並約外交當局出席 
　　北京電政府有外交暫不提人之議總統頗以外交不可虚懸語段總理故又與伍秩庸商榷聞伍有國會諸君不我遐棄當爲國宣勞之言 
　　北京電省制加入憲法問題各派主張不同兩院議長已各表示湯極端反對毫不退讓現擬發起省制調查會分赴各省查明實况以定從違王謂概括加入尚無不可若必規定省長民選惟有辭職 
　　北京電聞總統交諭國務院决使中行先開兑約日内可見明令一面仍速飭交行亦籌備兑現事 
　　北京電府院暗潮愈演愈烈某巨公昨預備退職 
　　北京電昨江西會館開追悼湯覺頓王協吉譚典虞會元首特派郭泰祺代祭首由黃溯初述粤難情形次楊少穆述譚歷史最後湯濟武等演説莫不潸然流涕有痛器失聲者惟張谷孫三總長未到 
　　北京電敎育聯合會乙組審查計分三十三案廢七并成十一案今日大會通過規畫地方敎育費設各省敎育廳訂優待小學敎員頒知事辦學勸懲條例請部解釋敎育會規第七條學校用專任敎員社會敎育辦法八案其修正商校敎授科目案改爲原案通告不作本會提出九至十一明日續議 
　　北京電美國鐵路借欵合同已由總統命令批准 
　　北京電中美造路合同已於二十日奉總統批准由交部轉外財兩部查照該合同因俄國抗議有所改訂之説當局否認但言正在研究除豐鎭寗夏線以外有無其他較爲利之線 
　　北京電善後借欵聞倫敦銀團仍未有正式定議對我政局頗形觀望　 
　　北京電海軍曹次長今日赴滬審海容撞沉新裕案 
　　北京電集賢院又改稱國老院　　北京電施愚又爲公府顧問陸建章爲諮議 
[譯電]  
　　北京電英文京報今日社論請政府即行設法即將星期五日昊津佔地之法警移去代以華警及充分之華兵又謂近今法使康悌君回國之前中政府曾予以覆文謂政府將研究擴張天津法租界事宜當時法人聲稱天津居民不致表示反對今乃不然反對者紛紛而起英文京報之意外交部應鄭重和平調停該問題（二十三日） 
德文電 
　　北京電孫洪伊巳辭職任可澄有繼任之望任未到前由許世英代理（二十二日） 
　　北京電湯化龍等上總統書請政府採行與上海同一之辦法資遣無事政客回里略謂留京政客共有數千大半經濟窘迫急於謀事往往揑造謠言擾亂政局云云上海護軍使楊善德電稱資遣黨人一事刻正圓滿解决約需二萬二千元由中央與江蘇各認一半政府已諭令楊善德勿容遣散之黨人逗留上海以免滋生事端（二十二日） 
路透電 
[東方通信社電（日本人組織）]  
　　北京電據孫洪伊之辭職書尚在中途昨有民黨重要人物等到總統府談及孫洪伊辭職問題黎總統謂此次任命孫洪伊爲内務總長固爲融和南北以期維持大局乃他人不體予意專以爭權奪利之見遂至發生此次危險之現象國務院秘書長擬定孫之免官命令逼請批准者旣有四次均經拒絕昨日徐秘書長復來放言孫之免官未予批准乃總統顧全其顏面之意而孫竟不肯自辭職無巳惟有取最後之手叚絕對不許孫入國務院列席等語君務當設法調和顧全大局云云（二十三日） 
　　濟南電山東民軍解决問題其後大有進步張督軍特派善後事宜委員二十人速辦各民軍結束之事又昌樂縣等之民軍約二千人已全解散其周村濰縣等之民軍不遠亦可解决云（二十三日） 
　　東京電此間傳聞前陜西省將軍陸建章乘南北疲於政爭之機有運動君主立憲的復辟之計畫各督軍等同意者亦頗不少云（二十三日） 
　　東京電四平街鄭家屯間之鐵道缐路實地測量業已事畢近將從事臨時敷設大約半年可期工竣其兩處之鐵橋工事約需一年）二十三日（ 
　　東京電立太子式當日之公休已於二十三日發表如左十一月三日行立太子之禮當日諸官員均賜休假（二十三日） 
　　東京電據巴黎商業會議所最近之發表法國官私工場製造軍需之品日益增加如機關銃本年三月製造之額比之戰前巳增九十八倍半至本年七月復增至一百三十六倍半七十八密里砲比長一千九百十四年八月約增二十七倍以上重砲亦同七十五密里砲彈則增三十八倍其他砲彈八十倍小锍比諸戰爭初期達二百四二倍（二十三日） 
　　東京電富士紡績社長和田豐治氏於二十二日由東京首途前赴上海漢口等處視長江沿岸）二十三日（ 
[戰電]  
　　（英人路透電） 
　　巴黎電今晚公報云德軍力圖奪回薩伊萊至薩伊里塞爾境負重創而退松末河南岸比亞歇與美森萊特間有惡戰白萊塞叢林境尤烈德軍僅在叢林北叚法軍前鋒戰壕得一立足地餘處均敗退法軍且在旭爾萊境大獲勝利奪獲該鎭北面之叢林俘敵二百五十人（二十一日） 
　　巴黎電今日下午公報云敵軍在旭爾萊境猛攻大受損失法軍昨日所得之地均經固守現確悉德軍昨日回攻比亞歇白萊塞叢林一役被創至重松末河境之法軍擊落德飛機四架又擊損五架逼令降地今晚公報云下午德軍復在松末河南岸攻擊旭爾萊叢林南段爲法軍加以重創被俘者甚多數未查明今晨敵軍在同處進攻亦遭重損敵兵一隊在德軍第一道陣線得一立足地爲法軍所圍生存者一百五十人均就擒他處砲火無間斷（二十二日） 
　　倫敦電今晚海格將軍報稱今日侵晨敵軍奮力攻擊歇伐班砲壘僅在兩地點攻入英軍戰壕旋爲英軍逐出德軍官五員兵七十九人爲英軍所擒英軍在歇伐班與薩爾間廣五千碼之陣線進攻前進三百碼至五百碼不等且奪獲斯土夫與勒琪拉之戰壕及歇伐班砲壘東北之前鋒哨營一座俘敵數百人）二十一日（ 
　　倫敦電今晨海格將軍報稱昨日英軍進攻甚獲勝利英軍盡得諸目的物俘敵八百人英軍損失頗輕夜間敵軍未圖奪回所失之地今晚報稱昨日歇伐班與薩爾境一役英軍共俘敵一千零十八人今晨敵軍在伊泊爾南轟發地雷二具佔據轟陷地之邊際現處英軍砲火之下）二十二日（ 
　　彼得格勒電公報云杜白魯加全陣綫之俄羅軍爲敵軍壓逼稍向後退羅軍在摩爾達維亞之比亞特拉西二十六英里之處圍攻敵兵一師捕虜五百人獲砲兩尊羅軍在特洛土斯山谷俘敵數百人又在鳥柴山谷白蘭山隘擊敗進攻之敵軍加以重創惟布齊哇山谷之羅軍巳退走那拉巨夫加河西岸斯維尼里基惡戰正在進行陣地曾易手數次敵軍進攻者均被擊敗（二十二日） 
　　彼得格勒電公報云杜白魯加與杜爾拉伐特拉有敵軍進攻受挫而退（二十一日） 
　　倫敦電今日下午敵飛機一架飛抵英倫之希爾萊斯擲下炸彈三枚落於港内一枚落於火車站附近損車數輛英飛機起而追擊敵飛機向東北没於雲中擲下之炸彈並未死傷一人下午英海軍飛機一架在海中擊落敵機一案現信即攻擊希爾萊斯者（二十二日） 
　　倫敦電官中宣稱英法政府代表昨在波洛業開會交換關於軍事政治現局之意見到會者有英法首相外相陸軍大臣霞飛元帥海格元帥及海陸軍各顧問等諸名員（二十一日） 
　　亞姆斯特丹電柏林電稱奥國首相斯特伯爵於午餐時爲一維也納之出版人名亞爾特者擊斃（二十一日） 
要聞一 
[日使訪問外部之談話]  
　　十月二十一日大阪每日新聞云二八日北京林公使偕芳澤參事官船津書記官以鄭家屯案至外交部訪陳總長林公使略謂鄭家屯案日本所要求者中政府雖諒要求之趣旨然仍設辭遷延而尤以外交總長之未定爲唯一理由此直以對内事情而對外也使我日人益疑中政府之誠意誠恐兩國國交將以是蒙惡影響故以早日解决爲宜陳總長對林公使之主張頗似同意數日將有第六次會見届時中政府當能有定見而其答覆息能副日政府之要求也世人見交涉之不速進行有謂日政府慮解决困難將大讓步之説然日政府所要求乃圖滿蒙日人之安全而明中政府之責任也旣未要求何等權利自無讓步之可言惟前内閣（按指大隈内閣）注重形式現内閣則否祗求一掃滿蒙之不安確保將來之安寗中政府亦避形式是以今第折衝初不困難也 
　　又該報十八日北京電云十八日午前林公使訪陳總長午後一時别去此爲第五次會見當第四次會見時林公使要求警察權頗强硬陳總長拒絕之並謂俟國務會議通過後再行交涉故今次便見頗引一般人之注意也十九日北京電云中國方面所傳會見之經過謂關於謝罪損害賠償處罰負責任者及告誡於將來等項中國肯爲讓步然警察權一端雙方意見不能一致林公使主張旣强硬而中國方面亦謂侵害主權之條件斷難承認亦拒絕該意也 
[春明珍聞二十九（湛存通信）]  
　　昨日（十九日）衆議院開會先從出議員闕席問題前爲休息後逃席者紛紛屢至不能開會衆主扣費然不足法定人數之主張固無效也今日特提出公决方可實行第一層决定凡未請假而逾兩時不到者已到院而中途退席並未請假者俱以缺席除將姓名登載本院公報外并照院法扣歲費十元表决得多數議員闕席乃以此爲制止之方社會將覘其結果矣議事日程首列大總統提出法律案四件皆冠以修正二字第一案爲修正司法官懲戒法案第二案爲修正國籍法案第三案爲修正印花税法案第四案爲修正會計法案四案以同一公文咨送到院向例提案咨文伹言照約法某修云云今特依照如何辦理云云至爲簡單此次來咨幾有五百字之多並未涉及法案内容專論提案手續其根據則在兩院咨請將民國二年國會停止後所有公布之法律及與法律同等之修例一併提交院議之議决案政府則謂巳公布之法律條例業經施行有效與約法所稱之法律案不同現行約法旣無國會追認之規定其巳公布之法律條例惟可依據約法提案修正所有國會停止後公布之法律條例幾及百件施行巳久試遵奉至今似無庸同時併提茲將四案先行修正交議云云咨中大意可分三節一巳公布之法律條例早具實效與草案不同二約法中無追認法律條例之規定三旣非應交院議之草案又無追認之規定故不得認爲修正案交議最後則謂不能同時交議特先提出四條其意非不詳盡但與議員之意大相逕庭其最著眼之點在巳公布之法律 
 
 
 

Page 3

 
 
條例事實上雖屬有效手續上尚未成爲法律故院中俱視爲試行有效之草案必俟交議通過方云形式事實兩俱完備請政府交議者實含有幾分追認之意修正云者必巳成法律方可提出修正案是政府視爲正式法律議會則尚視爲草案政府以草案爲正式法律使可發生違憲之大問題據此論點各議員爭先躍馬搖旗大肆雄風雖有一二人主張兼顧事實不可徒恃法理然前派意氣飛揚聲勢赫奕遂决定駁復並將前次院咨之理由　爲説明請政府仍照原議辦理此種主張尚非過當政府中不明手續又欲藉一咨文表明其愼重研究之意不知適授人以柄但照普通咨文簡單數語各案仍可照議議院中固以手續爲重要之點駁之宜也天下本無事庸人自擾之此次咨文之謂也惟第二三案實爲前參議院所議决政府提出修正安實至合法今欲一併駁復未名免自罹非法經議長囑秘書廳查案宣告衆乃請於復咨中聲明第二三案應候叧文咨院决外一語時至休息乃暫停二十分鐘頗聞此舉内幕頗多京報頗多載者其言非盡子虚鳥有要之社會所不可不知者甲派乙派已至短兵相接之時醖釀始於何時結果終於何極尚非今日所可懸揣就中央言之唐君紹儀解職以後外交總長續提二人皆經否决副總統選舉日期迄無解决今茲法案又提出違憲大問題加以平政院内務部之往復論難總統府國院務之權限解釋皆其表露於外之迹象也但觀以上迹象不知其中内幕者莫不駭惑失措稍稍進而窺之乃知皆當然結果耳醫彼偶戲木人纍纍嗚嗚跳躍其實幕中有人牽線今日政局毌乃類是故專在理論上推闡盡致者必無當也雖然記者將爲鳴鉦者閲者則爲場下觀者天下事作如是觀可耳基餘各案除等十案打消外一律付審查毫無討論蓋議員精神已在前四案耗去不少矣不得不亟亟養息乎 
[北京特别通信）二十六（] [  飄萍]  
　　最近之外交要聞 
　　日德俄美法諸關係 
　　汪大爕以任外交提出於國會又被否决而現任外交次長夏貽霆先見任命實爲暫署外交總長之先聲外交總長一席遂擬暫緩提出於國會其一以與國會方面防立法行政之衝突須行圓滿之疎通政策其二究竟提出何人迄尚未定如胡惟德遠在海外聞正與之磋商外交總長一席不得不暫聽虚懸蓋以此也然外交事務各國果亦肯原諒我之尚無外交總長而暫作休息乎是必有不然者矣茲以上還近釓有票閙分别記之 
　　㈠德國之抗議我外交部與法國訂約許其自我國北部募集華工三萬人送往法國聞德公使辛　氏昨至外交部提出强硬之抗議曰貴國以三萬華工送諸法國外交部竟給以旅行之執照其一部份已自秦皇島出發然此等華工一至法境是否將以安南兵之名義輸送戰場不無右疑之點且多數人中聞有頗富於製造軍械之經驗者是貴國與法國之訂契顯有背於中立之義務也云云外交部如何答覆間正在籌議云 
　　某法人對於此事又曾明云自中國北部募集華工其數實爲五萬人此經中國外交部正式許可五萬人之額已募得五千人該契約决非德國抗議所可變易又以華工送往戰場云云實猜疑誤會之談募工之目的實在於農事及工業因前次所招募者成績甚佳故有此次續募之舉耳云云 
　　㈡中美鐵道契約近情中美鐵道契約喧傳而後頗惹起各國之注意同時有俄法英對我抗議之言頃聞俄國抗議之效果我政府已與美商會協商改豐鎭寗夏之線從接近北京之京漢線某點以至寗夏已改正别訂契約云 
　　至法國抗議之説稍有未實昨日法國代理公使瑪爾梯爾氏曾於陳代外交總長處確詢中美鐵道契約之内容知所謂海南島之敷設線並不包含在内至衡州南寗之線法國却可得補助欽州雲南線之輸送利益因此關係今日之中美鐵道契約法國不認有抗議之必要云云 
　　又聞中美鐵道借欵對於美商會爲財政之援助者某君就鐵道借欵之擔保問題自下頗生不安之念果將來能圓滿發行公債與否尚不無疑問云 
　　㈢鄭家屯案進行步骤鄭家屯案之交涉各報所載有未盡同者茲從外交界深得較確之消息此案仍在延宕之中十八日之第五次會議頗爲世人所注意其故則因前次會議時陳長許以將日本方面之主張報告于國務會議再以國務會議所議决報告于日本第五次會議即達報告之日矣十八之上午十時林使帶同芳澤參事官及出淵船津兩書記官訪問外交部與陳代總長夏次長及施秘書官會見陳總長與婉言滿業警察問題與國家主權大有關係此而承認必爲國務員之所反對爲輿論之所攻擊實不能負此重責林公使伤再三以無碍主權爲言論辯亙三小時之久陳總長乃答以再將今日所説明報告于國務會議經協議之結果再與開下次會議云此案前途吾有不敢樂觀者矣 
　　㈣中法天津租界之交涉天津老西開海光寺窪法人之意欲以此充作租界此案懸而未决久矣近日舊事重提駐津法領駐京代理公使又忽有强硬之主張竟有限定時日答覆之舉我政府惟以津人反對恐釀風潮成發生拒絕法貨之危險婉告法使勸其稍示和平駐津法領亦頗據情以告不知能顧全邦交表示讓步否此亦近日外交上困難問題之一種也　　㈤俄哈戕害回民之交涉俄國邊境戕害多數回民一事政府先與駐京俄使交涉並令駐俄劉鏡人公使提出抗議俄使之答曾以被戕回民多屬俄籍爲抵賴之詞但又言此事發生在俄之邊境須請中政府自向俄政府直接交涉不能在北京談判云云昨聞劉公使有電來俄政府已派員前往調查眞相俟查實再行作覆脆弱如我雖人民多數被戕大約亦僅以不了了之而已 
　　此近日外交界之各項情形也餘俟下次通信再告 
中行將即日兌現 
[財部之呈請]  
　　關於中交兌現一節日前屢傳中國銀行將於某日先行兌現及届時均未見諸事實者非濜無稽之談也茲據深悉該行内容者云中國銀行徐總裁到任曾與陳總長商定兌現一事以愈速愈妙竭力籌備至中秋節前該行現金已有七百餘萬元足敷兌現之用本擬先行兌現旋因某方面堅持中交同時兌現之議而交行關係人尤極端反對並有中行如先開兌加以妨害之說於是中國銀行鑒於天津開兌時之風潮（其時有人電請朱家寳派軍警干涉因銀行在租界内權力不及始得安然兌現）故擬定之期屢次無形打消節後該行又由天津造幣廠運到銀幣二批共計二百餘萬現在除搭放軍餉用去數十萬庫中實存九百餘萬元尙有生銀數百萬兩不在其内約合銀元六百萬元庫房中幾無過路之餘地天津造幣廠每日能餘萬刻已鑄有三百餘萬前由饉運京一百五十萬總司庫面陳徐總裁謂續運銀元到京庫中無地儲藏可否在東交民巷租賃房屋一二間以爲銀庫徐總裁以竞現雖多障礙而中央銀行乃一國之母銀行有調劑全國金融之職責京師停兑已久商民受困殊甚邇來市面愈形緊迫紙幣價格有日益跌落之趨勢若不設法排除障礙使中行得早日開兑不伹現銀須多耗租金另租房屋存儲且無以維持紙幣信用活潑市場金融發展該行營業當諭總司庫設法存儲其未運到者暫緩運京一面於昨日約齊該行重要人員會議將來實行兑現及排除障碍之法棠已議决數事將於今明兩日内商承陳總長轉呈國務院請明發兑現之令云又聞財政部前日已接到該行請示開兑之呈其原文云竊查本年五月十二日奉國務院令暫行停止兑現當經遵照辦理現在大局巳定各方面昐望兑現異常迫切本行凖備情形業經面陳在案究竟應否即日開兑理合具呈伏乞大部核示遵行謹呈又聞徐總裁昨午在行招待某某新聞記者並導引參觀金庫庫中銀箱計共三千餘個儲滿之情形約如上述外庫門外之甬道兩旁亦堆有銀箱數十隻銀袋百餘個徐總裁親語之曰現在不但有一元之紙幣即有一元之現金並且視發行額多數百萬之現金我已呈請財政部定期開兑所望政府及財政當局念商民之困告顧中行之信用速定開兑日期勿爲因噎廢食之謀貽害大局耳 
[羅永紹主張緩舉副總統]  
　　補選副總統問題之生張有主憲法二讀會後者有主數星期内即舉行者有主憲法成立後舉行者議員羅永紹即主第三派者之人昨曾提出意見書其文云副總統選舉之時期有法律問題有事實問題請先論事實民國二年因選舉大總統制定憲法之先後問題相爭劇烈卒爲野心家所利用總統選出國會停止天壇憲草無效旋產約會議推倒臨時約國體因之動摇此固議會之失算亦中國數千年注重人治輕視法治之舊思想使然也然民國二年國基甫定外交尚未承認人治之臨時大總統與法治之臨時約法比較輕重尙有研究之價値今則正式總統中外瞻仰無異而所依賴以出治者尙屬死而復蘇不完不備之臨時約法孰重孰輕孰先孰後必有能辯之者且二年議會黨爭甚烈感情頗傷即從事規定憲章結果尙無把握今則黨見大半消除議論漸趨一致連日開憲法審議會每一問題表决卒得三分之二之成繢循是以往憲法確有成立希望乃無端舍重就輕以易惹政潮無關實用之副總統選舉問題横插其間冷凈頭腦陡起波浪令人百思不得其解二年先選大總統卒收推倒約法之結果而遺留憲法一部分之總統選舉法得以產出今大總統法力勘亂保邦比較人治之效果如何前事之師奈何不知返省也至於法律問題程君瑩度言之甚詳本員以爲從五條之規定類推解釋則九月六號之前應當選舉從七條正久之規定補選副總統并無何等期限之拘束稍爲延緩不生違法問題提案諸君果何所據而焦急若此也或曰選舉尅日竣事與制憲原無妨碍然觀日昨兩院合會到者五百餘人贊成緩舉者有二百三十餘人之多大衆心理已想見倘選舉時有消極反對者致法數敷不足將奈何人數足矣而投票之主張不一致將奈何限制選出而感情挑惡四面暗潮繼起憲法因之擱淺將奈何敬告同人憲法者民國之基本存亡之界線而議員不可解除之責任也當機速定捐除一切利害意見一致進行庶幾其有成乎云云 
[菊池顧問之蒙匪談]  
　　奉天督軍張作霖之軍事顧問菊池中佐於蒙匪猖獗時頗爲之奔走斡旋巴布札布得免斧鉞之誅生還蒙古使我國不能肅清醜類者菊池之力也大阪每日新聞載稱十七日菊池返日本抵門司語及蒙匪曰據姜桂題之電報巴布札布已戰死然戰揚離鐵道可七百里交通不便戰况未詳姜軍戰報亦復簡單故巴布扎布戰死之説未足憑信也至於肅親王之子憲硅奎王逃逸之報亦屬子虚曩日巴匪之迎憲奎於軍中常置衛兵二三百敬禮有加而肅親 
王亦默許之及蒙匪退却憲奎歸旅順肅親王惡之不得已潛身於湯岡子温泉及父怒解乃復歸依其父憲奎旣不在軍中何云逃逸乎蒙軍兵數初約千五百人繼而加入宗社黨七百二十人馬賊亦有往投者然不達千數川島浪速（日人）之部下關大尉等三十三人則爲之籌謀帷幕蒙匪茲敗矣雖有再起之志其如彈藥不給僅能購若干於官軍耳在彼華人視蒙古馬賊如虎狼蒙人視中國馬賊如蛇蝎而巴匪兩容之華蒙兩族乃不能相處此巴匪瑚 
之所以失敗同時日本亦搆怨於雙方云與菊池同時返日者有日人中西氏道及巴匪曰郭家店之戰巴布札布率輕騎數十身先士卒日人諫止之巴氏乃漸自重今中國方面喧傳之戰死難以遽信也 
[徐州特别快信]  
　　省區聯合會代表連日在參謀廳迭開茶話會討論國會故意阻難通過外交總長問題張勳日前電政府請任蔡儒楷爲直隸省長迄今數日未接復電蔡甚焦急昨已辭張由徐乘車回津　 
　　張勳電京保獎道尹知事縣佐實職一百五十九名奉大總統批交内務部核辦茲聞已奉批駁不准　 
　　政府允張勳不移皖張勳允政府不舉行會操卽以此爲交換條件　　兩淮運使劉文揆日昨偕張肇達來徐晋謁張勳今日劉巳乘車由寗轉車回揚 
　　徐世光昨晚偕張肇達由徐乘車回京 
　　聞梁士詒已受聘爲長江巡閲使署名譽顧問傅春官今日乘車赴津 
[南京快信]  
　　軍署消息外交總長一職政府議定伍廷芳已由馮督軍就近函商聞已得伍君同意 
　　昨日（二十二）星期省議會休假今日開第六次大會 
　　省議會以王議員仕良質問第一第二兩電話局未經列入預算又莊議員以涖質問江蘇銀行總協理及預算案昨特咨請省長查照分别答復 
　　江蘇省抵補金聞財部巳允減徴 
　　薩鎭氷有率艦隊來寗消息 
　　敎育科長盧殿虎有不日入京説 
　　哈漢章已由徐乘車回京來寗説不確 
　　浙財廳長莫永貞昨日晚車出京抵寗 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[會合會開會後之副總統問題]  
　　參衆兩院本定於星期五續開會合會討論選舉副總統日期案因現在兩院議員中所主張副總統之人物極爲紛歧卽會仍未必有結果要非先將各議員主張使其趨於一致後不開會故昨日兩院之會合會未能舉行據某議員語人云兩院之穩健分子對此問題頗有難以解决之槪也在今日之時局舉馮岑陸固無一不可然將來對於國家應如何計畫實可爲今日研究之前提兩院於此點不可不加察大約兩三星期之後或可决定日期但届時有無别項問題發生此時尙難逆料聞王家襄陳國祥湯化龍王正廷諸氏近日每逢散會後必邀集各重要議員開茶話會一次討論選舉副總統之手續及徴詢各議員期望之人物據聞贊成馮華甫者佔十分之六其餘如岑雲階蔡松坡陸榮廷諸君均有推崇者將來副總統一席究不知鹿死誰手也又從國務院傳出消息前日某要人會晤段總理關於副總統選舉特叩段氏之意向段之答詞大略如下一副總統據法應爲繼任者之選舉此時執行選舉並無不當且時局艱危再得一適任之副總統協力斡旋尤爲余所歡迎二副總統選舉之從速從緩事關立法應由兩院决定政府决不爲何等之主張及干預三副總統選舉候補者如近日外間喧傳馮華甫岑西林陸幹卿等余均　爲適當同時又有將選舉余爲副總統之喧傳確否固未可必但余於國會召集之始已有不願就選副總統之宣言此時决不變易初衷卽使當選亦决不就云云 
[孫江伊辭呈已提出]  
　　内交兩部屬吏控訴案發生後演成部院之意見至其結果則面面周到之許俊人遵守院决一面將停職之僉事何瑞章闞鐸調回供職一面將署視察之吳佩潢等開缺於是交通部一樁公案告終所最不易解决者内部之案因部院之意見釀在孫洪伊之拒絕副署因國會之提劾演周樹模之辭職於是政府則由困難地位一變而居排解之地位此誠今日政潮之趣聞茲據各方面之報告云政府現思得一完全之法一面挽留周院長之辭職一面請孫副署一面調孫長農商一面調谷長内務俾谷到部再行設法調停如此計畫與周孫面子旣説得過去而於内閣亦不牽連惟此項論關能否成爲事實尚不可知另一消息則謂内務總長孫伯蘭巳將辭職書呈遞公府總統披閲之下甚爲感嘆特派丁世擇孫發緖往勸孫氏犧牲一已之意見依法副署當以國家爲前提勿蹈外交部之覆轍云又據英文京報云内務總長孫洪伊因拒絶副署事確於前日提出辭職呈文現巳有照准消息大約今明日可以發表先是孫氏聞國務院旣上免職之呈文以 
同擔任閣務以樹民黨内閣之先聲遂要求谷張陳三人亦一同去官不果所願遂不得不單獨辭職至繼任人物原擬陳宦氏嗣恐國會不表同意遂改擬上年在雲南首義之任可澄氏大約一俟孫氏辭職照准命令公布後即行提交衆議院至外間所傳許世英調内務楊士琦出長交通及谷孫對調之各説皆屬不確　 
[憲法審議會之省制論戰]  
　　忠於民國之駁辨 
　　昨日（二十）兩院開憲法審議會所討論者爲省制加入憲法一節絕對的主張者爲張我華宋淵源孫潤宇韓玉辰等絕對反對者爲湯化龍郭儀陳光燾陳善等諸人主張反對兩方各有理由湯化龍君之發言謂如果主張將省制加入憲法於此時必招出外間之政治上之惡潮不但省制加入憲法一層不成問題並要累及憲法之前途果不幸而至此吾輩對於國家與國會爲不忠復有人起而反對駁論良久湯君遂離席次則劉成禺發言謂議長對於省制加入憲法一節旣如是反對不如請議長照民國二年先例請大總統將國會解散外間政潮旣可不虞發生吾輩亦可謂忠於國家矣云云更聞吳景濂褚輔成等謂此等反對論調（指反對省制加入憲法者）必係研究會與討論會兩政團產出之政見此罪當由該兩政團尸之云云復以大起喧譁主席起而維持秩序卒無效果遂一閧而散以故昨日之會即可謂毫無結果又一報告云昨日憲法審議會開會由議長王家襄主席討論省制加入憲法問題計分加入與不加入之甲乙兩派甲派以議員韓玉辰主張爲最激烈該派所主張加入之理由有三一劃清中央與地方之權限二國家責任俾中央與地方可以分負三養成人民自治之習慣乙派以湯化龍主張爲最力其所主張不加入之理由以憲法屬硬性省制屬軟性屬硬性者將埀之永久屬軟性者固時有變更以時有變更之省制加入永久不易之憲法則將來無伸縮之餘地其流弊孔多最後湯君發言過涉激烈痛詆主張省制者爲不忠於中華民國卒致甲派議員紛紛非難未幾巳届散會時間此案遂未表决而散俟下次開會再議 
[中法間最近交涉]  
　　天津租界問題 
　　華工赴法問題 
　　英文京報云天津法租界工部局强行佔據老西開土地改爲推廣租界之用致激成本地人民之反對巳詳見京津各報茲聞天津法總領事於星期三用最後手段限中國當局於四十八小内將所要求地段交與法人否則法租界巡警將以强力佔據之云云並聞此次天津法領事之所以如是不顧兩國邦交忽然以敵國對待中國者實因受駐京法國代理公使某氏之使命聞外交部已行文駐京法國代理公使謂如果法人實行恫嚇之言因而惹起地方擾亂者該代理公使當完全負責云云此項交涉實始於一九零二年彼時唐紹儀爲天津道法人即要求將老西開一帶劃入租界之内當時唐氏以此等要求毫無理由即置之不理孰意法人於民國四年忽復提出謂如不答覆即爲默認當由法人守管該地云云然當第二次要求時法人自顧將原來指出地點之一半退讓中國外交部當卽答覆謂如果該地中國居民毫無反對中國政府因顧全邦交或可通融商議法人於是欲將該地圈入租界此前正任法使離京後之情形也不料老西開人民大起反對此計遂不果行而此末後之手叚出矣 
　　英人京報云法人因其本國男丁盡數從軍各廠工匠非常缺乏特在中國招募華工赴法孰料與法人生命相關之華工法人乃以普通戰事材料視之探聞法當局已與天津加立非洋行訂立合同將所招華工三萬名分三次由秦皇島運往法國並聞所用運船業巳在日本滿載軍火開行時將用瑞士國旗深望政府及早預防以免將來受國會之嚴重質問也又聞法人在秦皇島近數日内十分忙碌每日由醫士驗看之華工約計在七百五十人左右該華工月資二十五佛郎一半在法付給本人一半在華付於家屬云 
[續紀黃埔陸軍學校焚燬事]  
　　（平性通信） 
　　㈠黃埔陸軍學校之沿革黃埔陸軍學校爲廣東之一偉大建設其創設在陶模督粤時與廣雅書院之大學堂並峙當時原名武備學堂其成就人才最多凡粤中之高等軍官曾受陸軍敎育者皆由此校發軔迨後由武備學校一改而爲陸軍學校再改而爲陸軍小學校至民國三年乃停辦今龍軍屯駐虎門全校一火僅餘灰燼聞該堂舍建築工費計用去四十餘萬軍用儀器置備不下値十萬金今乃竟付諸一炬矣 
　　㈡被火之情形此次被火由於龍軍屯駐該校以待艦至查屯該校中者實爲李嘉品部下之軍新由惠州調回者龍軍素無紀律嗜烟聚賭乃其習慣據一海軍學校學生目擊者言自龍軍借駐該校樓上樓下均開賭場而於晚上尤爲興高彩烈十四號晚校中軍隊因聚賭鬭毆致將火水燈打爛霎時火光熊熊蔓延甚大該軍鼓噪紛紛作鳥獸散全無防禦之法後得海軍學生督隊毀拆火路竭力營救故海軍學校不至受其波及然海軍學校之堂員衣服財物已　受損失而陸軍學校則全毀矣 
　　㈢輿論之揣測龍氏爲粤人所嫉視當其解任伊始商民均慮其必大焚刦一場始撒手而去幸中央允爲之塡還欠餉令其猶有希望故粤城可保無專此次駐在虎門久而不去竟有焚燒學校之舉於是論者或疑其欲借端焚刦然黃埔海軍陸軍二學校公物之可剽掠者有限附近民居商店無甚精華不足以飽其欲借以焚刦或未必然有疑其攫去軍械甚夥今陸督軍抵省軍械交代不能糊塗事了日來喧傅薩巡閲使派艦員截留其大宗軍械與之作正當交涉龍氏亦允次第交回惟忽有失火之事軍械被焚者數十箱則將來軍械之不能交回必藉口於被火焚去此説頗爲近理而據一軍界人傳述則尤有一特别原因龍氏離粤以索餉爲最急當時朱薩調停早巳允其所求曾訂明先交四十萬卽成行其後分期償還亦訂有期限故龍軍之第一幇出發者皆已给有餉項惟李嘉品部下之軍到粤最遲欠項亦未清發此番屯駐虎門旬日間方待餉出發催逼甚急或者因陸督軍到省恐其截餉不發故陸督軍方於十四晚晋省而龍軍亦於十四晚有焚校之事此必出於故縱爲此打草驚蛇之舉也而日昨龍督辦已有正式電文致朱省長催餉二十萬亦聲明倘無欵接濟則譁變堪虞然則焚校之舉或者卽爲催餉之地步亦未可知也 
[反對查辦張勳案之駁議（續）]  
　　趙議員以本員查辦張勳案不能成立之第三理由係以國務院答覆李議員爕陽質問書所言徐州聚集各省人員現已解散張勳經政府電詰亦復電表明心跡報載傳説自難憑信梁顧等亦經訪查並未在徐遂斷本員原案大集軍人廣招帝孽爲失寳本員數張勳之　三罪係謂其以推翻内閣爲號召其詞句蓋與其第四罪以神聖國會爲仇敵相偶大集軍人廣招帝孽不過謂其招集如此人物開會徐州行第三罪第四罪之事而已而趙議員於此等平顯文義尚未讀通取其枝葉棄其根據卽爲反對之論殊所不解今即依趙議員所行以反對本案之答覆文言之所謂現巳解散可見大集軍人經成事實不過現在已解散而已吾人論晣祇問其曾犯罪不犯罪犯罪之後除經過時效解除責任外不問其現在與非現在皆當處罰否則殺人者當處罪之時决非現行殺人之時執現在而論罪不罪將殺人者皆無從處罰况自哲學上言之衹有過去將來而無現在故張勳祇問其曾否大集軍人現已解散之詞故不能爲張勳消其罪也從其悔悟方面言之使張勳果有悔心吾人稍爲宽假於法未符於情猶當可諒本案最初在院中請人連署時正張勳恣横甚盛政府未發誥誡之時（故本員最初原案有政府毫無懲處之明文句）及政府一發誥誡本員即行停止提出以爲張勳苟能從此改革諒其愚頑策基往後或亦仁恕之一道無如冬電再來所謂表白心跡者仍公然以上無道揆詆中央而以去朝廷黨爲倡言非予嚴行查辦實不中以伸法紀本員如是乃將原案即日改正提出是本員對提出此案曲折盤桓於護法之中仍作原情之舉奈張勳始終頑梗何今則又聯無數軍人來電國會矣趙議員其又何以爲解於帝孼一層本員並未指定梁顧梁顧之外尚有多人如彼陸建章其最著者也此趙議員反對原案意見書之謬三趙議員謂本員查辦張勳第四罪不能成立之理由係以張勳駁詰伊請禁軍人干政議案電（趙議員原案標題係禁止軍人干涉議會等事）認爲各陳所見並引張致伊私函謂張望於國會之厚遂斷本員原案張勳以神聖國會爲仇敵疊次干涉國會議員之言論爲失實吾今一轉詰趙議員當趙議員提起軍人干涉議會案時專爲對張勳干涉議會而言意中所論威脅勢迫所謂横加干涉所謂如果至此中國戰端仍未息是否即爲仇敵國會是否即爲干涉國會而何以不謂爲各陳所見乃不及三月前之自謂爲干涉者今則謂爲各陳所見出爾反爾言而無信趙議員何以自解且張勳之干涉國會不止對趙議員之提案巳也九月冬電竟昌言曰此等閣員此等議院我輩國民斷難承認又曰終恐至汎濫横决而後巳直挾其兵力爲此脅追非干涉而何至若私函之有無眞僞萬不能據爲張勳仇敵國會之辯護更不能以此爲張勳厚望國會之借詞蓋張勳仇敵國會干涉國會電報紛馳至三至四何能以一私函爲之洗刷哉此趙議員反對原案意見書之謬四總之張勳之罪固不止此四端而此四端特其最大者耳四端之中有一端即罪無可逭矧兼四者而有之此所以不能不請政府查辦也非不知憲法早成爲最要官紳士民宜各同心然憲法之條文非自身能生效力是非有人擁護而遵奉之亦紙上數十行而已而欲使人遵護憲法是必先使人共上軌道斷非憲法旣成以後則一切可尊之憲法未定之先雖罪大惡極亦不當過問區區之心竊爲此耳還質趙議　其以爲如何 
[陸督軍抵省後之聞見]  
　　廣東陸督軍抵署後連日部署稍妥譚浩明司令仍暫駐於中座洋樓其辦事人業已移駐鎭守使署設立司令部辦公内軍械庫鎗枝已無存儲昨日上午陸督親登觀音山巡視砲壘並詣神殿流覧殿中已爲龍氏添設關壯繆部將周倉等四像立於兩旁而原有所謂觀音大士之頂加建子閣一層添設壯繆塑像其大士之首已改作俯視全城之狀又於大士之下添設如來佛像一尊詢之所留料理香火之老僧云皆龍氏經手改革聞陸督現擬將增設各物撤去規復舊觀以免不倫之誚至觀音山狗頭山等處有無地雷危險物刻尚不知現正從事搜檢 
　　陸督軍通飭各機關云案查每年所發軍隊服裝費用浩繁查龍軍此次離省槪行隨帶自不得不從新購置俾禦冬寒各團營應領服裝均須塡報以憑給領仰即遵照並聞連日各界詣署請謁者紛至沓來實有應接不暇之勢陸督軍特派定專員四名專司招待凡來賓如屬軍界者則由李團長子宜潘團長甘霖分别接見政商各界則由劉辛丞顧少眉分别接見以免過於擠擁重要官紳仍由陸督軍親出會晤每日七時後出辦公廳并於此時接見來賓直至午刻十二時始返私室午後二時復出六時散値連日以來均如此辦法又陸督進署後翌日經令署中職員一律照舊供職并定十五號午前八時分别接見後因公事繁冗未暇及此届時特派參謀長代見各參謀副官長代見各副官派楊統領代見各委員其餘軍需軍務軍醫軍法四課各職員改日再行接見 
　　又陸督軍抵署後對各軍派遣出防已分别佈置頃以北路上游滇軍不日㧞隊進省自須撥軍塡紥俾免地方空虚昨特令商聚發團長迅將所部馳紥英德一帶以資捍衛又以三元宮地方遙控西北關係要衝着譚師長派軍隊一連駐紥並將二百四響之水機關砲一尊運往安置至廣惠鎭守使署則以商聚　將所部軍隊一律移出亦着令譚師長派撥　軍詢往分紥以資守衛 
[魯省反對公債案之近信]  
　　山東省議會通過公債案後與論大譁其所以通過原因大抵爲人愚弄所致現在各議員不無感觸除原屬反對派之議員早知如此付之浩歎外即向之贊成者至是亦自知被賣不免中悔各人情形約分數派㈠爲公平派此派對是案反對與贊成毫無成見惟其對於此中内幕原不甚了了且多誤認爲與民軍善後之遲速題有關故本良心上之主張爲沈默之贊同至是一旦豁然追恨不已然已於事實無濟也㈡爲騎牆派此派人士對於何項議案大半無甚主張其起立與否純視臨時之風頭爲從違矧此案旣受秘密之囑託當然混沌贊成及通過後痛受攻擊始瞭然於此案之眞相及關係之重大乃由愧恧生憤慨亦意中事也㈢爲傀儡派此派卽爲某要人平日所恃以馳突縱横者也今茲竟深懷不滿者蓋此輩平日被人頣指氣使原非良心上之推崇今旣爲人牛馬重犯社會之不韙而所預定之報酬又滿意揆之義務權利互相對待之義太覺不均故亦怨憤交集也 
　　東省年來天災人禍相逼交乘膠東一屬向所恃爲財富之區者今則日在水深火熱兵戈搶攘之中撫恤不睱遑論捐輸此次勸募膠東各縣當然不能啟齒而濟寗濟西等屬本年旱蝗蟲潦諸災相繼若遽令出鉅欵不但於良心上難安事實上亦萬難瑚 
辦到則其結晨可預料者也 
[昌樂民軍之解决期]  
　　山東昌樂自五月二十七爲民軍佔領後於茲數月地狹兵衆兵民交困自無待言加以中間土匪迭起維持之困難更不待言至最近中央派員點閲後停止一切捐項其困苦尤甚聞數日來僅二三糢糢充飢靜候解决茲幸交涉就緖張督軍已於昨日（十九）派李副官暨第五師某團團附携欵赴昌辦理聞其辦法係承認一營餘皆資遣解散其由南方來者除酌發餉項外並由津浦鐵路掛專車送至浦口以便各歸原籍並聞該處兵士當此秋高天冷之候尚無棉衣頗堪憫憐刻由俞團長）卽前昌樂守備司令俞子厚後該軍隊正式編爲第一旅俞卽任該旅第一團團長）於十八日面謁張督軍請求發給棉衣曾經許可並約今日發給數百套以備所留一營兵士穿用似此則昌樂之民軍結束蓋有期矣 
[鄂議會内部爭潮]  
　　鄂省議會討論省長否認三議員復職事已開四次茶話會五次秘密會皆無結果咨復省長公文亦至今未能辦出聞國進兩黨於反對省長否認三議員雖已漸趨一致惟以爭逐議長之故總不能志同道合十七日之茶話會本省於十八日選舉議長之説詎至期仍意見不一改爲秘密會是日由屈副議長主席詹大悲趙　飛均未到會僅梁鍾漢出席當場表白心跡要求全體勿偏於個人 
 
 
 

Page 7

 
 
感情務準照良心而就事論事斷乎不能因三數人　係致碍本會進行而阻全省福利且云伊除議會而外尚可另謀生計絕無缺乏衣食之虞何况到會來用去者巳超過收入甚巨一時各議員以其能言人所不能言多鼓掌贊美之初議時其爭點約分三派（甲）先選議長後議詹趙梁三君資格（乙）先辦資格問題復選議長（丙）維持現狀常會期内以副議長代理議長職權並負責組織秘書廳分股議事則資格問題自可迎刃解决此蓋以王兼省長之否認三議員復職本意原爲排除詹大悲之爲議長今暫　不選則省署必易磋商俟常會期滿再行補數當時再三討論乙派之主張巳自行打消只甲丙兩派之爭執然兩派頗佔多數本有付表决之望因恐甲乙兩派合同反對故無結果而散於十九日又續開秘密會聞乙派又變更主張紛爭一日仍然毫無結果現議員中已有主張自請解散其結果誠難逆料也 
[鄂省慶祝總統壽辰盛况]  
　　黎總統壽辰本係陰曆九月十九日若檢查降生之年陽曆則爲十月十九日現在適用陽曆故改於十月十九日爲慶祝之期不效前總統分别家慶用陰曆國慶用陽曆之煩瑣鄂省爲總統梓鄕早即籌備按陰曆慶祝嗣奉公府禮官處來電乃改用陽曆是日辰刻王子春兼長特率同軍政界人員禮服齊集軍署大堂行禮慶賀畢凡中級以上軍官及薦任以上文職人員俱留軍署讌會外賓到者有日本領事巨商及戌漢軍官共十四人係自行來贺並未招請内有高昌公司高木君聞與東亞興業公司極有關係王兼長因中級以上軍官在署慶宴下級兵士不可向隅爰每連賞酒席一桌每兵賞肉半斤酒四兩以同申慶賀至其餘各官署備有燈綵酒席者甚少惟江漢道尹趙鶴卿因到任未久特捐　大讌文武同寅以聯感情各學校之舉行慶祝者則有中華大學及高等師範二校師範校並特開運動會 
[杭州快信]  
　　内務部以浙省添設繭行有碍綢機各業前曾咨請照章限制省公署因檢出繭行絲廠各條例咨省議會討論昨巳咨部查照　　頃聞呂省長以兩浙東西山林富饒擬俟省議會將森林法施行細則議决第卽委專員組織林務處 
　　修浚浙西水利修正案業經特别審查會議决設立議事會惟議事會内附設事務所一節則工欵二項均由地方自辦難保無劣紳朋分公欵情弊故大多數議員對於此案均主重付審查 
　　高等審檢廳范殷兩長暨新任經廳長均將赴京會議所遺職務已奉司法部派杭縣地方審判廳鄭廳長暨杭縣地方檢察廳陳檢察長暫行代理 
　　杭州中國銀行行長金謹齋現有辭職消息聞繼其任者以衆議院議員金溶仲最有希望昨日省長咨復省議會爲自治質問書云六月二十九日大總統申令民國三年五月一日以後各項條約　續有效除明令廢止外一切仍舊故自治會須明令回復再行召集 
　　籌備處總會辦范殷二君通電玉環瑞安平陽等縣各審檢所爲甌海高分庭改第一高審檢分廳與永嘉地方審檢廳定十月一日同時成立 
　　財政廳擬訂清查絕產辦法已擬就表式呈文省長茲奉省長指令所擬辦法周妥仰即通行各廳遵辯 
　　杭縣城鎭鄕各級自治議會經省議會咨准省長提前召集昨省長行咨省議會准十月二十八號召集 
地方通信 
[無錫]  
　　清理常屬公欵公產之動議府制未廢以前凡常府八縣之公欵公產歷由常府總紀其事自府制廢後縣自爲縣而八縣之公欵公產照舊爲武進人執管茲有宜興人周某素知此中原委特於日前在寗時詳細告諸八邑省議員聞僅僅田產一項有五千餘畝之多刻經議决組織八縣欵產清理處立案進行其機關擬設於舊府治所在地即現今之武進縣公舉處長一人並各選職員董理其事先由各縣推舉起草員一人以資着手聞無錫起草員已舉定省議員孫肇圻云 
　　警員賄縱烟犯錫人蔣阿榮近囑其姘婦陳阿大携帶鉅欵購買大批私土到錫販售事爲警察所偵探員林懋森及警員陳某偵知即赴車站守候日昨果見陳阿大偕一過姓婦人携帶包裹下車林陳二員尾隨至東大街上前搜查卽在衣包内搜出大土六隻匣烟二百匣嗣經某甲從中介紹由蔣阿榮行賄六百元林陳兩警員當場允洽隨將過姓婦人釋放並以證物三分之一解縣核辦錫人士聞知以警員賄縱烟犯乾没證物實爲知法犯珷 
法已悮請縣署查究 
[蘇州]  
　　高等廳初審私販雲土案雲南交涉署法文譯員趙宏欽即丕承私販雲土被江海關洋員查獲送經上海地方審判廳判决處趙宏欽四等徒刑二年六個月並罰金三百元陸金琴處五等徒刑十個月並罰金一百五十元趙宏欽不服延請律師黃鎭磐沙訓義二君提起上訴經高等審判廳刑庭於十月二十日審理是日是午二時開庭先由江檢察官陳述此案詳情經邱庭長傳趙宏欽訊問以此次私販雲土如是之多爾斷無不知之理趙答稱實不知情迨至滬關搜查時始知箱中帶有雲土詢係僕人陸金琴爲李品山囑託私帶來滬旋傳陸金琴到庭據供私帶雲土係受友人李品山所愚在雲南時主人命購衣箱遂私自置定夾底衣箱兩只將土匀裝箱底主人實不知道等語江檢察官駁云此項雲土有七十餘斤如是重物裝置箱中且特置夾底板箱手續繁多趙丕承斷不能諉爲不知所供各節本檢察官不能承認旋由律師黃鎭磐辯論良久經庭長論候補傳證人再行定期復審退庭時巳五鐘矣 
　　省委查竣盜石案蘇鄕天平山盜採石料一案　蘇紳吳蔭培等禀控内務部咨會省長派委鍾鴻鈞來蘇查辦各情迭誌本報茲悉鍾委員前日會同道委等前往天平山查勘後即與王可耕道尹及各紳士等會商妥協昨已將調查詳細情形會同道尹具禀齊省長核示鍾君亦即於日昨乘車返寗銷差矣 
[揚州]  
　　僧界控續誌揚城天寗寺方丈顯恒控其法弟顯憨搜出手鎗子彈一案刻聞縣知事署詳報省署手鎗非顯憨故物實係陷害若按律懲辦例應反坐現特從寛辦理批僧敎育會理楚惟兩造恶感甚深似覺難以共處也 
　　女學劫案缐索揚州廣儲門街女子公學被劫案經縣警察所及警察第二分區懸賞購線尚未破案昨該分區拿獲竊鐘之笡某等似與此案有關其通謀之周某在逃未獲一經緝捕到案乃可得其端倪 
　　警務行將改組江都縣知事屬芷貞君前擬將警察所按照部章改組嗣因郡紳要求以時届冬防恐宵小乘機竊發請從緩辦理刻周知事以他縣均經改革江邑未便獨異亟擬實行定前清　檢駐在地之大橋仙鎭等處設立分所即以城廂五區區長調任不日卽行發表 
[安慶]  
　　皖議會第九次常會紀事前日（十九）乃大總統壽誕省議會休會一日以伸慶祝昨日（二十）因段總理代表齊俊卿君假司令部署公讌旅滬回皖議員又休會一日今日（二十一）一省議會開第九次常會下午二時開會議員出席者七十八人首由議事科員宣布議員請假及外來函電㈠段總理及參衆兩院來而爲太平山礦事宜㈡省長答覆案件及交議案件（答復案）（甲）補發議員證書（乙）遞補各區議員答覆文（丙）本省一五加征案衆議此案江蘇巳電請政府取消請派員瑚 
赴蘇調查該省取消原委以爲本案審查之參考）丁（答復導淮案衆議付油印再行討論或請省長出席（交議案）（子）保衛團施行細則（丑）本省各單行條例（寅）房餔捐暫行章程）卯（各 
縣知事辦學君成細則（辰）知事試驗單行條例及獎罰章程（巳）各縣視學規程（午）各縣敎育草案（未）各縣設立勸業員章程（申）質業暫行章程（酉）各縣自治區經費辦理森林及公益案㈢粤省議會來電主張省制加入憲法省長民選衆議付油印畢休息三十分遂按議事日程提議（甲）宣布致參衆兩院電文劃分國家地方兩税案電云國家地方兩税未經確定編制預算殊多窒碍謹請提前劃分茲請政府宣示全國以爲標凖付表决衆贊成）乙（宣布爲爭太平山礦約致政府電文云陳谷兩總長違法訂約禍國喪權近復辭職延宕安心鑄錯皖人何辜獨遭此厄本會前致國務眞元二電迄未奉復人心洶洶後患何極務乞責成兩總長迅速廢約以紓皖禍而保利權仍乞明白示復又電致參衆兩院云（前略）應請貴院據法彈劾以重法權乞復付表决衆贊成無異議（丙）宣布提議參衆兩院議員章兆鴻等來函請主張以孔道爲修身之大本加入憲法由胡子正説明理由後各議員均陳述意見致無結果時已延至五點三十分衆議此事關係甚重請議長宣布下次繼續討論遂振鈴散會 
[湖南]  
　　慶祝元首誕辰譚省長以十月十九號爲現任大總統黎公誕日先期電諭旅京陸軍中將唐犧支爲代表藉伸慶祝並電國務院查照接洽其在湘之慶典如下一是日早八時軍民各長官齊集督署行慶賀禮禮畢仍各回署辦公並不放假二各校員生各就校内禮堂行禮慶賀惟不休課三各機關一律懸旗結綵商店亦同掛國旗以表歡忭四下午在署歡讌各國致賀外賓 
　　裁撤武陵道尹湖南省長兼督軍譚組安君素主兩組制將道尹缺裁云惟湘中原有四道未便同時裁撇查武陵道轄區較小擬就該道着手先裁其所轄十五縣暫行劃歸就近道尹管轄巳咨由中央核准電復照辦譚省長奉電後特開第六次臨時政務會議公同議决將岳屬之岳陽平江華容臨湘四縣劃歸湘江道管轄常灃二屬之十一縣劃歸辰沅道尹管轄巳分飭該三道查照至該道旣經被裁所有署中人員應各加給原薪一月於月内遣散並定於十一月一號正式取銷惟聞該道袁道尹以籌辦裁銷在在需欵特電請省長速撥三千元以資辦理又聞辰沅道尹張學濟以常灃二屬各縣併入辰沅道區後辰沅道之名似有未洽擬改爲湘西道尹以符名實昨已呈請譚省長核奪示遵矣雜評一 
[再三曲折] [  一子]  
　　中國人之行事必再三曲折而後始决定其主張此最可怪之現象也 
　　就則不肯决然就之必再三曲折而後就辭則不肯决然辭之必再三曲折而後辭舉其人則不肯决然舉之必再三曲折而後舉其人則不其肯决然劾之必再三曲折而後劾此外籌劃一要政對付一要事無一不有此現象此中國之所以常紛擾而不安也 
　　再三曲折而後定者其性必陰柔而無明斷然則今日之政客稱之爲女性之　客也亦宜 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[回復自治原狀之催促]  
　　上海縣議員昨開談話會議决請願省議會咨催省長從速回復自治公推李右之君起草茲將原函錄下江蘇省議會議長議員公鑒敬啓者前奉請顧回復地方自治一函業蒙貴議會彙案議决咨請省長依法召集維持法治允饜衆望查本省前届議决之公布暫行縣制及市鄕制係本省單行條例貴議會繼續開會卽是項自治章程當然繼續有效不經廢止手續即不應失其效力遵守議决法案此固議會之尊嚴而亦人民所仰賴者也今官廳仍以咨請部令爲詞遷延濡滯民意不宣上海爲中外觀瞻繫全國觀聽地方自治成立最早停止以來倐已三載應請貴議會主持或咨催省長或逕電内部或通電各省議會回電兩院請從速回復自治原狀悉候鈞裁曷勝禱再浙江省議會對於回復地方自治積極進行咨催省長者三通電各縣者一爲民呼𥸤允協輿情現松陽崇德各縣業經先後召集縣議會集議事件想貴議會善與人同必能力主回復上海幸甚江蘇幸甚專肅敬頌人祺上海縣議長莫錫綸副議長李　之謹啓 
[商會聯合會公推之評議員]  
　　北京全國商會聯合會致各省各埠商會函云逕啓者查本會章程第十九條内開本會設於北京又第十一條内開本會設評議員由各地事務的各於會員中推定代表一人或二人常川到會評議應辦各事各等語茲因大會完畢尚有停行事件亟須評議經大會公决於各省代表内公推評議員暫行開會一面分别函報聽候各省酌復相應抄單奉違尊處是否同意抑尚須叧行推舉卽祈酌定示覆爲荷計附公推評議員姓名單一纸 
　　北京總商會代表呂玉成安迪生山東事務所代表張豁然崔彞銘福建總商會代表李堯年高稔江蘇通崇海泰總商會代表馬炎文總商會代表陶保晉浙江杭縣總商會代表金溶熙四川事務所代表胡炳堃重慶總商會代表孫鴻猷河南商會代表李朝棟總商會代表陳文鵬雲南總商會代表蔡榮九貴州事務所代表石毓崑陜西事務所代表張繼宗聶家楷山西總商會代表魯奎儒王肇泰江西南昌總商會代表羅人傑安徽總产會代表何一雯陳濟清廣西桂林商會代表于體乾庫倫商會代表侯呈祥王衡甘肅蘭州總商會代表郝登五總商會代表雲維儒直隷總商會代表孫文彥主陽商會代表張興漢湖北漢口黃石港商會代表汪得深漢口總商會代表胡瑞霖黑龍江總商會代表高崑慶城商會代表陳芳吉林事務所代表尉功煥周召棠奉天總商會代表宋悦安東總商會代表劉士林新疆總商會代表任守寗張萬齡熱河總商會代表高鍚恩綏遠城商會代表楊世培 
[總商會重行選舉之愼重]  
　　上海總商會致各業函云徑啓者本會此次重行選舉乃因選舉困難呈奉農商部核准修改向章與歷届選舉情形不同巳函請滬海道尹徐道尹蒞會監視開匭凡本會投票各會員尤宜全體到會以昭愼重並有其他提議事項卽於全體大會中提出討論以備進行之手續務請各位會員特别注意於本月陽曆二十五號卽星期三午後二時撥冗惠臨勿尋常會議忽視爲禱 
[發給黨人善後欵項三誌]  
　　昨日爲辦理在滬黨人善後事務所發欵之第三日發欵手續均照預先規定辦理至往領者爲乙種名册之各小部份及上二日甲種未領欵之各部其人數欵數均屬無多斜橋南首及潘家木橋沿浜一帶由陸軍第十四團派步兵數棚分投照料盧家灣法巡捕房亦派雙崗越捕荷鎗乘坐脚踏車在華法交界往來梭巡以防匪人冒名滋事 
　　統計昨日共發甲乙兩項二百餘分均由馮軍需課長會同許長兩課員等依次核發惟因手續較繁規定時間不及支配特展長一小時至下午六時始行告竣當將該所即日撤銷各辦事員分别回署所有結束情形巳由楊護軍使電報國務院曁江蘇軍兩長官鑒核惟尚有七十餘號計洋八千餘元内有來函聲請暫行緩領者二十餘號擬擇日補發一天以清手續 
　　昨日按照乙種名册分别發欵共發一百零八份茲將所發各黨人姓名錄下乙種胡鉅照汪漢興李振華徐厚坤許寳銘梅春華熊兆周盛先榮馬振崑吳國樑陳錫彬孫明球袁玉坤陶標垣劉珍三顧錦勝邵錦榮李國璋李勤年薛文亮陳耀卿程樹德彭新玉汪少臣楊太非楊壽康孫朝選徐賓黃桂芬張懋榮何飛龍戎宗耀李春林　熊翥　卜良　潘文祥　張天詳　蔡春田　梁嘯泉　楊亨利等　朱淇泉等　董懊儂等　程雨林等　王觀鶴等　彭福東等、 
　羅永廷等　王立中等　汪漢文等　陳宗極等　戴權等　襲子官等　余宏羡等　宋徴儀等　徐樹香等　劉國城等　鄭信遠等　涂痴等　杜敬生等　李得寛等　丁昭昌等　朱金標等　蔣　武等　麻榮漢等　范乾元等　李桂書等　王鎭湘等　陳春華等　李成驊等　梁啓明等　劉金寳等　蔣逸儒等　孫毓仁等　周念詁等　劉光等　陳炎凱等　李鶴齡等　蔡貴生等　史致發等　曾英等　蔡國寳等　陳金標等　梁文超等　錢剛等　方賓等　楊紹濓等　程震等　鄢毓梅等　吳英等　陸伯康等　呂小羲等　夏懋昭等　何德雄　馬銘駒等　詹焜等　余康衢等　朱㵎山等　孔慶福等胡北衝等　余如愚等　王龍卿等　張里山等　周文奎等徐天保等　朱楚等　彭士英等　　許彥如等　徐耀坤等以上一百零八份均於上午核發下午一時至五時續發乙種唐志誠等一百零九份惟尚有范鐵山等數十份未據具領茲再定於今日二十四號接續核發以清手續而便結束　　蘇省黨人代表事務所原爲不主張領欵而設現在官廳發欵已經告竣領欵者固有其人未領者亦尚居多數該所發起人錢剛等以現時情形與前不同昨已改名爲江蘇旅滬黨人未領欵册報代表事務所旋發通告云凡江蘇旅滬黨人册報代表（限報端宣佈者）未領欵者務請於陽曆十月二十三號至二十號下午六時蒞臨本事務所簽名如逾限期卽作爲無效特此佈告　又聞江蘇未領欵項各部黨人昨日至該事務所報告簽名者爲錢剛章杰長有誠陳自新王公野張繼輝張治光郭超吳國樑等十餘人繼續報名者亦尚不少　 
　　魯省黨人孫縱橫夏之時領欵被搶因係貧苦黨人所爲不願深究故未報捕昨已自行籌欵將各同志設法遣散回籍免致流落 
　　皖省黨人因反對領欵擬要求總商會籌欵補助昨特推舉代表闞鈞等復往總商會求見商董虞洽卿等磋商一切 
　　浙省黨人代表朱顏許百寄日前因打搶領欵案經法捕房傳案昨已詢明保釋當釋出時有同志多人在捕房前守候歡迎 
　　發欵主任趙聯璜因見各黨部代表來所領洋之後每被其部下黨人圍繞强欲分派骚擾不堪且有遽行搶奪者故令由憲兵營吳連長調派憲兵數名專事護送各代表至租界内囑其秉公分攤尤恐途中被人劫掠故在斜橋一帶加派軍警沿途照料 
　　前日（二十二）午後領欵之黨人葉滕至發欵處領到洋一百八十元之後即行避去昨爲其部下之萬德泉尋獲仍不照派遂由萬德泉將葉扭控高昌廟警區經李巡官判送二區警署訊核 
[華界防務之嚴肅]  
　　連日華界軍警異常防備除西南半城分布憲兵騎巡隊往來梭巡外所有北半城一帶各警區昨日亦均奉命凡係要隘均派雙崗荷鎗實彈以防守之其氣象頗爲嚴肅 
[民黨錫湖鐵路創立會議紀事]  
　　民業錫湖鐵路籌備以來已届兩月一切手續均已完備前日（二十二）下午假四馬路萬家春開第一次創立會議藉以宣告籌備成績到會者如湖州陸叔同君等無錫周少雲何子楨諸君等常熟華子怡錢伯圭諸君等約三十餘人二時半開會由總代表陳其昌君主席報告本路發生以來經過之曆史及籌備種種手續並將蘇浙皖各省長官及本埠各領袖來歷一一宣讀並陳説創辦鐵路銀行爲必要之點及種種利益合座贊成次由顧維淮君將各項章程宣讀一過陳君並將呈部公文稿請到會諸君修改簽名以便報部立案繼由周少雲何子楨華子怡諸君互相討論進行方法公决聯絡各商會一致進行自下月初由陳總代表先至無錫商會接洽一切然後依次至宜興溧陽廣德湖州等處時已五句鐘各用茶點散會是日會場秩序如下㈠振鈴開會㈡報告開會主旨㈢宣告籌備成績㈣宣讀各種章程㈤提議呈部公文㈥到會諸君發表意見㈦討論進行方法㈧茶點散會 
[美員調查中國漁業]  
　　駐滬江蘇交涉公署昨准駐滬美總領事薩門斯君照會以奉該國農商部訓令將派商務調查員裴爾司（譯音）來華考察中國漁業及各地塘養魚法則中國以何處爲養魚最多之所以何處爲適宜之地以及何處爲養魚最良及最要之處請爲先行示知以便將來出發考察藉資仿效等因聞楊交涉員當卽分别咨行查報以憑核復 
[僞造郵票案預審終結]  
　　法浦房華探目黃錦榮包探韓邦達程芝卿方福林先後拘獲私造中華郵務局僞票之沈忠德瞿元奎陸友文俞小余譚正吾吳阿毛王德裕王純元等八人並抄出製票機器銅模全副及已印成每張五角之僞郵票三千五百張解送法公廨訊供管押再候覆訊在安昨日　經讞員聶君會同法副領事德君升坐特别刑庭提案研訊俞小余供在履康棧爲出店由瞿元奎持來値洋二百零四元之郵票托民人轉售售去一元允給扣用洋五分當代售去洋一百三十元退回七十四元又沈忠德亦持來値洋七二元之郵票托售銷去後每元得有扣用洋三分當時因瞿等均在郵政局執業不疑有僞造情事故敢代售是實譚正吾供亦爲出店某月間由俞由余三次持來郵票六十五元托售曾代銷去四十二元尚存二十三元退還於俞此後俞又前來言此項郵票市上已不能通用歸還原洋將票收去是　王德裕供在益記棧爲茶房某日民人往郵局寄信與譚正吾相遇譚言伊有郵票故出洋兩元向購五角郵票四張實有其事餘事不知中西讞員以此案預審終結判譚正吾交保王德裕無干開釋餘人還押聽候商明堂諭宣布 
[破獲大通路盜案]  
　　新閘大通路八百六十四號門牌嚴姓家於旬日前被盜刦去値洋三百餘元之金飾各物當經報捕請緝在案茲悉昨晨由新閘捕房包探張泰韋金福在閘北四區轉境緝獲與是案有關之盜黨兩名寄押四區警署回禀捕頭轉禀公共公廨備文前往提回收押定於今晨解送公廨訊究 
[律師爲國捐軀之紀念]  
　　法國法學博士蒲石律師於歐戰發生後自告奮勇回國從戎派在前敵督戰陣亡駐滬法國官商接到噩耗後業已開會追悼現聞法工部局總董等以蒲石君在申行使律師職務一秉大公此次爲國捐軀殊堪欽敬故此集議將法新租界黃河路改爲蒲石路以留紀念 
[閘北慈善團開會記]  
　　閘北慈團董事部於前日下午開週年紀念大會先由惠兒院音樂部奏樂各學生唱歡迎歌主席錢貴三君報告本年正月至六月半年中收支各欵畢並云現在惠兒院寄養所收養婦孺計有一百七八十名雖蒙吳董子敬捐貲建造樓房三幢仍恐不敷居住將來添造房屋應請各董合力維持繼由沈聯芳君報告本團每月經常開支曾於去年經各董向工巡捐局請准每月加撥二百元然男女各孩年齡漸大有國文巳經畢業者非敎以工藝將來難望自立現雖置有縫紉織布製襪等機用大小木工等伎量材敎授奈資本空乏難以周轉添造房屋與摭充工藝兩項爲本團目下最要之圖應請董事部羣籌善策云云當塌發給各董徽章一件收支實册一本並經胡董稑薌自捐洋百元外又認募捐洋二百元劉董澄如仁敬義堂王董各捐洋百元徐董可亨常年捐洋百元李董日熙捐洋五十元其餘陳董輔臣周董湘雲陳董翊周等均允擔任竭力捐募俾可集成巨數以謀慈善事業之發達沈君又提議籌辦掩埋局收埋無主屍棺經各董贊成復由該團主任王彬彥請各董參觀男女學生工藝出品攝影而散 
[自由黨索還文件器具]  
　　上海自由黨本部籌備事務所昨致淞滬警廳函云逕啓者自由黨本部向設拱辰門内九畝地德潤里地方於癸丑秋間貴廳飭令二區一分署巡官孟荃蓀帶同警深勒令立時解散當時旣爲時事所迫何敢抗違除遵照立時解散外所有各種文件名册圖書印板器具一併點交在案茲者共和再造舊日正當黨會無不依法次第恢复是以本黨亦不敢放棄責任爰集同志暫設籌備事務所於法界銀河里十九號並公舉代表王樹谷徴求孫中山先生對於未黨意見廣續區行外所有前次孟巡官取去代爲保存各項文件器具應請轉飭該區查明一併發還以便應用實紉公誼 
[舒城菸商詳陳重税之困苦]  
　　全國烟酒聯合會昨接安徽舒城縣菸商正和祥利生公祥和泰協和公永興和同泰祥等公函云敬啓者竊商等於舒城縣城廂内外經營菸業比年以來税釐日重名目繁多成本因此加增生意日形清淡逐年虧折力實難支因往各處實地調查乃知我舒城厢菸税特重於全國謹將實在情形爲大會縷晣陳之查菸自設專税以來有銷場税出產税落地税營業牌照税種種名目税則雖多各省尚能一律迨公賣創行各省輕重不一辦法分歧各省無論矣即一省之内税目多寡不同輕重因此互異商等確查省城及蕪湖各處自征公賣費銷場税卽歸併在内且公賣衹征之菸葉而無刨捐名目卽烟絲公賣税竊省垣爲全省之冠蕪湖乃商埠之一商務之盛過舒萬倍而公賣費衹征菸葉不征烟絲者免重征也無銷場税者恤商艱也又查六安合肥桐城皆舒之隣縣商業又駕舒遠甚桐城無菸絲公賣六安合肥雖有不及舒城之半（六安每刨每日七分合肥每日每刨六分獨舒去歲每日每刨三角今歲一角二分）且皆無落地及銷場等税獨商等往蕪　 
 
 
 

Page 11

 
 
桐等處採辦菸葉已完公賣費及出產税裝運到舒又須完縣署之落地税公賣棧之照票税及製成菸絲又必重完公賣費名曰刨捐去歲每刨每日收洋三角各店折本甚鉅歇業數空今歲商等一再要求始減收每刨每日一角二分而縣署又征收銷場税名曰菸絲捐一年分四季每季各店收數十元百數十元不等統計一年不下數千元其尤不平均者一縣之内又輕重不同有無又互異城廂公賣費銷場税因耳目衆多不能中飽各店皆按刨征收各家給票毫無減讓鄕鎭則每鎭籠統包辦槪不給票不及城廂之半且無落地照票等税若是一邑已不能一致他更無論矣竊思人民雖有納税義務而税釐應有劃一章程何能此重彼輕任意增減不特萬國無此税律卽前清關卡亦不敢若是紊淆且税則之名目孔多征收之機關林立一再重征總計已値百抽百况多一名目即多一分歧多一機關卽多一中飽無補於國徒損於民如曰菸爲消耗物品不厭煩苛而呂宋雪茄充斥全國利權外溢匪特絕人民之生計想亦影蠁於國家爲淵敺魚爲叢敺雀言之心痛良用慨然但名目之統一機關之歸併全國一致已經大會言持赴京請願將來自達目的惟菸酒已受重税之困而商等又受不平均之苦仰懇大會一視同仁迅卽據情咨請安徽財政廳暨安徽菸酒公賣總局飭照省垣蕪湖祇征烟葉公賣不征菸絲公賣以免重征而歸劃一不勝迫切待命之至 
[掃除捉落花陋習之籲請]  
　　穆藕初君致各鄕董及各警區區長書云查上南川三縣以棉產爲大宗農民辛勸半載全年賴以生活者厥惟棉產舊俗每於陰曆九月底以後鄕間有捉落花（剝取人家棉株瑚 
方開及未曾開足之花）之陋習無業游民倡於前間有無知鄕人及婦孺等盲從於後成羣結隊闖入棉田任意搜刮一空其害等於蝗禍查十月初旬晚花正在收捉之時竟被人搶取無一幸免良民之受損失者苦於訴告無門苦不設法禁阻則此項惡俗伊胡底止聞有數鄕鄕董及警務人員協同設法勸阻收效甚大則此事之不難革除可以斷言玥與農民接觸較多日來疾首蹙額相告者紛紛而至故特懇請貴鄕董及警務人員大發宏願爲民除害即勸諭或出示通告務使此項陋習掃除凈盡則農民受賜多珷 
矣不勝馨香禱盼之至 
[棉紗生意之發達]  
　　本埠棉紗市自舊曆九月以來生意起色各洋行收進售出極爲忙碌旅滬各莊客如四川漢口牛莊天津等帮亦復大批購辦源源起運而以四川帮收入爲尤鉅銷路旣佳市價因之日漲每紗一包已漲起十二三兩實爲向來所罕有云 
[旱烟同業會議後之通告]  
　　旱烟同業因收進學徒問題於前日在德馨堂集衆會議議後於昨日該堂董通告崇通海旱烟同業略云我業作内學徒本於今冬開行進取詎有不逞之徒從中把持挾制店家不准　連茲以忍無可忍爰集申崇海三帮同業在滬南本公所德馨堂集議對付以保權利不意尚有少數不明理者受該行之朦敝欲徇其請竊思該行之把持也乃稍試其錄若售其欺勢必枝節環生如墜奸計噬臍無及今特由衆公决辦法數條務希各自遵守以固團體而享權利同業幸甚茲將該案錄呈台鑒倘有不逞之徒從中多事者望咨照本公所邀衆籌辦以懲不法一議本科舉生一一律照額進取勢難中止一議行期一切要求一槪拒絕以免枝節之患一議本科所收學徒將來上二時如乏帶司者當再開會公决辦法以　刁風 
[尚賢堂之學務聯合會]  
　　法租尚賢堂中外學務聯合會於前日（二十二）下午特開茶叙會計中外私公私各級學校之長敎員及其代表蒞會者如交通部高等工業專門學校復旦公學南洋中學同濟醫學校德國高等實業學校惠中女學神州女學裨文女學勤業女子師範學校等凡十五校由該堂欵以茶點於中西兩方面互爲介紹後四時許先由該堂李佳白博士述開會大旨即由各校校長敎員等报告其成立之歷史及敎科之内容藉以貢獻同人以資聯絡惟因爲時巳晏起述者祇有六校餘擬俟下月訂期繼續開會云 
[浦東中學之運動會]  
　　浦東中學昨日舉行秋季運動會會場内有自组之紅十字團新聞團販賣團軍樂團一切招待糾察照料收劵等事皆學生爲之九時開始運動成績如下　百碼十一杪五分之一　二百二十碼二十七杪　四百四十碼一分四杪五分之三　八百八十碼二分四十三杪　一英里六分十一杪五分之四　跳遠十八尺　跳高五尺　撑篙跳八尺十寸　跳欄十八杪五分之一　十二磅鐵球三十三尺八寸　鐵餅六十五尺七寸　八百八十碼替換跑一分五十八杪　其餘連敎練柔軟操器械操拳術成績亦良來賓三千餘人頗極一時之盛 
[愛國女校之追悼會]  
　　十月十二日愛國女校聯合常熟旅滬同鄕爲龐君檗子開追悼大會龐君高才博學爲東南詞宗歷年敎授男女各校成才極衆今因病逝世凡平生故舊及入門弟子莫不同聲哀悼此次開會公推宋君岳主席報告開會宗旨蕭君蜕公陳述龐君歷史常熟旅滬同鄕代表王君湘帆及愛校國文專科代表陸君璋中學科代表莊君勤相繼宣讀祭文嗣由顧君補齋及陸君璋徐君粹相繼演説語俱沉痛復由全體學生唱追悼歌家族龐君獨笑答謝後散會一時素車白馬極生榮死哀之致並聞舂音社同人朱古微周夢坡王蓴農葉楚傖諸君亦於是日假座徐園私奠龐君云 
[協商棉花驗水改善方法]  
　　浦東同人會議决推舉代表至驗水局晤局長協商棉花驗水改善方法已誌昨報茲悉代表許庸菴傅佐衡楊而墨蔡頌堯四君於昨日（二十三日）上午十時同赴驗水局適沈局長因公出外遂謁見主持局務之吳君陳述驗水巡丁之作獘與夫棉花販户之痛苦力求卽將方法改善等情吳君亦謂棉花驗水流弊難免並取出暫行章程兩份經該代表閲後以爲該章程確有未盡善處當即聲明另行具函條復俾便協商改善遂興辭而出 
[海關監督提倡國貨]  
　　江海關監督施理卿君爲增益税收提倡國货起見除條陳中央建議裁釐外並將最近區出行商貨悉心查考籍以比较面資提倡云 
[祁門同鄉歡迎國會議員]  
　　安徽第五區衆議院議員江君謙辭職應由該區候補當選人張君叙庭升補張君供職　慶都司令部早得原籍通知因經手事繁經西林電商内務曾轉函衆議院俟經手事畢卽令赴京近都司令部業經結束張君於本月十九日偕同陜西省長李公抵申駐滬祁門同鄕人數頗多以張君此次赴京不但有光於鄕必能有裨於國由洪君劍萍諸人發起假座四馬路萬家春番菜館開會歡迎到者二十餘人由全體公推洪君希甫代述歡迎誠意全體起立略謂此次張叙庭先生遵經滬上赴補衆議院議員誠爲鄉國之幸同人不勝欣慰現在吾國大勢宜以裁兵節餉振興實業爲先著但願張先生此去力爲主張庶國事前途有整理之望謹舉杯爲張先生祝並爲國家前途祝張君答詞略謂某係軍人不諳法律恐不足以代表民意惟一方面旣承故鄕父老之推舉一方面又承親友之督促所以毅然赴會今日辱承諸公歡迎實不敢當惟得與諸公聚首一室深爲欣幸此次贸然赴召旣承諸公指導自當竭我棉薄以答厚意敢以諸公之酒還祝諸公幸福云云席終全體攝影而散 
[業户延宕改建之諭催]  
　　本邑大東門大律自舊城口至西門大街一帶面北之各店舖房屋前工巡捐局擬仿照由東門内各商舖辦法將屋退造後面已經塡平之肇家浜基址以便放寛道路改築馬路俾利交通而興商　曾由局出示曉諭規定辦法傳知各該業限令遵時赴局接洽會議開工退建在案茲因各業户有意觀望以致不能迅速開工刻經朱局長令工程處飭知該舖地甲催令各業主趕緊赴局會商不得再行觀望 
[質訊尼庵劫案之夥盜]  
　　本埠西北鄕眞茹鎭附近白塔廟尼庵前被盜劫　燙傷住持尼定坤劫去銀洋衣服布疋等物値洋二百餘元當範淞滬警察第四區三分駐所長警拘獲首盜徐阿大並夥盜江阿四抄獲原贓解送警廳司法科訊供之下除贓給失主認領　將徐江二犯申送護軍使署發交軍法課訊明徐阿大確係爲首業已執行鎗决其江阿四一犯情罪較輕送上海地方廳訊辦在案茲悉江阿四一犯自解地方廳之後曾經檢察廳迭次研訊明晣已起訴審判廳請判昨晨飭傳該庵住持尼定坤等並破獲是案之四區三分駐所巡長崔廷瑞巡警李少雲等到案候質定坤因病未到由徒靜法靜能二尼並該庵女傭姚阿秀等投廳候示午後二時由堵推事官會同宗檢察官特開第四庭辯論靜法等投案訴明前情崔巡長李巡警禀明當時拘獾情形質之江阿四俯首求恩問官會商之下判江阿四還押候判崔巡長等着令回所供職該尼等退去候示 
[駐淞兵士暫緩拔]  
　　駐紥吳　淞之陸軍第十師兵士曾奉陸軍　令飭預備調回京師南苑當由盧副使通飭各旅團營長官遵照在案前日盧副使接中央電令暫緩開拔又經盧君通飭各旅團營知照矣 
[邑紳公宴徐道尹]  
　　邑紳莫錫綸吳馨穆湘瑤陸文麓陸熙順朱開甲等因滬海道尹徐鶴仙蒞任伊始官紳兩方亟應聯絡感情以謀地方幸福特於昨午在也是園邀請徐道尹公宴所請陪賓官界則爲景毓華袁麟伯林仲立徐輔洲朱壽丞紳商界則爲李英石顧馨一蘇筠尚張逸槎凌伯華郭聘之沈子賢錢貴丁廢堯毛子堅姚紫若黃涵之諸君筵凡三席觥籌交錯極盡賓主之歡席間並有滬北棲流公所學生音樂隊二十餘人合奏音樂以娛來賓 
[小輪撞沉貨船]  
　　某公司之内河小輪名春申前日黎明由蘇開來上海經過西鄕白欄桿地方將陳國發之草紙船撞壞沈没當由水巡隊拘獲該輪夥友張克升一名昨解司法科經嚴科員判送地方檢察廳核辦　 
　　又一訪函云老公茂洋行開往蘇州無錫等處之春申小輪此次由蘇開駛來申於前日（二十二號）清晨五時許駛經本邑蘇州河义袋角地方偶一不愼將停泊在該處河内之陳國慶草紙船撞沈該船共裝草紙二千二百八十六梱爲北市醬園弄衡記甎灰行之貨係由宜興裝運來申待卸忽遭此禍當時由水巡隊巡船將該小輪舵工張開生拘獲而張以實被該處所泊之紀鳳祥窰貨船阻礙所致是以亦將紀鳳祥拘獲連同陳國慶併送閘北司法科訊得案屬刑事於昨午備函飭警將一千人併送地方廳訊辦當經檢察官預審一過判張開生紀鳳祥分别收押陳國慶退去聽候查明核辦 
[塌車碾傷行人兩則]  
　　昨日上午有老嫗陳劉氏行經西華德路南潯路口被裝載洋布之塌車撞倒該嫗右腿　車輪碾傷甚重當由華印捕將塌車夫甲乙二人連同該氏解入捕房捕頭命送同仁醫院療治再核又江北人孫成子向爲小工昨日行經百老滙路斐倫路橋畔適有裝運鐵料之塌車從僑上直衝而下孫不及避讓被撞倒地車輪碾傷孫之下部迨九百五十四號華捕車送捕房已僅存一息捕頭命卽轉送同仁醫院療治塌車夫張阿二收押候核 
[地保請驗縊斃男尸]  
　　二十八　十二圖地保陳良卿昨午投地方檢察廳禀稱今晨靜安寺西王家宅地方有一無名男子在彼自縊面死恐有别情爲特來案請驗林廳長據禀之下立委檢察官等前往檢驗 
[復訊買辦司賬互控案]  
　　某輪船買辦章秀山與司賬　萼卿在公共廨互控欠洋由廨諭候傳證質訊在案昨日復訊據章投訴王因賬目舞弊經公正人理明除將欠洋四百餘元作抵外令王再交一百元等語並延律師上堂代辯次由見證吳吉堂陸仲甫投訴曾將押櫃洋二百元交於王手云云又據王供所有吳等交我之洋即轉交於章收取此係買辦個人之事並不入賬並亦延請律師到堂代爲聲訴中西官判候察核供　再行判决 
[海天春股東之聲辯]  
　　程鈺記等在公共公廨控告福州路已閉海天春番荣館股東劉希齋吳永生王祥根經理胡贊廷倒欠欵項等情曾經中西官訊明判决着各被告交保繳銀在案茲因劉希齋延不遵繳故昨由原告代表律師投廨聲請追繳劉亦延律師投案辯稱少事春共四十七股劉祇有九股曾將股單呈案　明應請察奪關博兩讞員判被告遵照前斷展限十天繳欵違干未便 
[擅取衣飾案准予復訊]  
　　婦人李氏在公共公廨呈控高文濤擅搬値洋九百五十餘元之衣飾曾經公廨訊明判高給還原告高因不服延請律師要求復訊在案昨晨由關讞員會同美博副領事升坐民庭復訊據原告代表朱斯芾律師上堂譯稱原告嫁於被告因不顧赡養邀同族長高志洪在某公所内議明立據離異已有十三年之久詎被告於去年突至原告家内將原告的有衣飾及所立之據擅行取去當經原告扭奉公堂訊明判决而被告不服延律師禀請復訊所有清單附卷請爲察核訊之被告亦延律師到堂辯護良久中西官判被告仍交原保候復訊再核 
[押追欠欵]  
　　鄧義興控邱鶴林不理欠欵已由公共公廨訊明判令被告還洋在案茲因邱延不遵繳復經原告禀催昨日由廨將邱傳案以其不遵抗違判令管押候將欵繳清再行開釋 
[靑年會主任返滬]  
　　本埠靑年會主任美國人葛羅爾君去年請假回國現已假滿於前日乘輪來滬照常視事 
[被訴人交保候訊]  
　　久泰怡　等莊在公共公廨呈控施久卿不理往來銀一千一百十一兩並洋三百九十元又邵理臣等控唐應相欠銀二千四百二十八兩又蔡竹君等控葉增揚吞用損失洋二千元又恒裕昌控時仲康定購玻璃不出請追虧損銀四千兩又王藝卿控葛榮甫不理擔保借洋一千元又駱王氏控張仲甫掯贖抵單又李德豐控蔣蘭生不還借洋三百餘元等案業已由廨將被告各人先後傳案中西官諭令分别交保候訊 
[雨衣來歷不明]  
　　婦人陸沈氏因將來路不明之雨衣一襲向天憧路某押店内求質被探查獲解送公共公廨訊押个查在案昨晨由廨復訊據氏供稱雨衣係相識之茶房小毛囑爲代質中西官判氏釋放贓存捕房候失主認領 
[過犯又犯竊案]  
　　馬霍路三百六十八號門牌小烟纸店主婦林楊氏控王阿毛竊取大洋三元昨由捕房將王拘解公共公廨經中西官訊知王係過犯判押西牢四月期滿送上海縣知事署遞回鎭江原籍 
[召領失贓之牌示]  
　　淞滬警察廳昨出牌示云案准崑山縣警察所函開竊於本月十七日據敝所巡長魏本立以獲有形跡可疑之高玉昌王九子兩名身背包袱上前盤詰言語支吾　包内有黃包車上所有之橡皮車燈號前等件報前來當卽庭訊該兩犯供稱向在閘北爲人力車夫橡皮等件實係偷竊欲到蘇州變賣等情遂判收押在案爲此函　貴廳請煩查明閘北有無呈報失此物件情事尚乞示復實紉公誼等因除飭偵緝隊派探分往閘北各公司調查有無失竊橡皮等件具復再核外爲此牌示各黃包車公司及諸色人等查有被車夫高玉昌王九子等竊取車燈橡皮等件立即具禀到廳以便函復認領幸勿自誤切切特示 
[謝劵]  
　　上海縣立務本女子中學校現届十五週紀念定於二十四日午後九時展覽成績二十五日午後一時開運動會昨承惠贈入覽券二紙書此誌謝 
[氣候報告]  
　　）上海徐家滙天文臺（ 
　　已過者之報告二十二日反旋風已移至日本惟揚子江流域仍有高氣壓流域一帶各處天晴直隷北部與東北部有旋風南海有低氣壓二十三日天氣多雲晴雨表下降風轉東向二十三日下午四時前二十四小時内上海氣候温度至高八一至低六○去年同日至高七一八至低六一·五 
　　未來者之推測二十三日下午四時三十分豫測本區天陰多雲海濱一帶有信風 
雜評二 
[慈善事業之進步] [  ）訥（]  
　　中國向來之所謂慈善事業大抵皆藉慈善以圖中飽而已其有實際者亦不過辦救荒賑災之事而已稍進則收養無告之老幼拯拔被拐之婦女亦不過由養之一字稍爲推廣而已今則更進而注意於敎且能於敎之中權衡其緩急重輕分别其先後次序不可謂非慈善界之進步也 
　　中國百事無進步而獨此慈善一事各地類能協力進行吾望我國人由此重人道之一念而擴充之百事之進步亦卽在其中矣 
來函 
[上海總商會來函]  
　　徑啓者本日貴報本埠新聞欄内載發给黨人善後欵項續誌有３ 
上海總商會各議董推定沈聯芳虞洽卿兩君出爲接洽虞沈兩君即函致總事務所邀約各代表於昨日午後六時假痤一品香籌商一切等語皆與事實不符查商會乃商界團體係一空匱機關向無銀錢指揮凡遇公事必先召集會議所議之事能否發生效果仍視商界之力量爲準衡此次黨人謂發給善後欵項未盡公允公舉代表要求商會帮助當將原委告明代表並勸以和平爲宗旨願領欵者應聽自由連日又接各代表來信實在無從答復亦未嘗有邀集各代表在一品香籌商之事恐滋誤會於黨人代表及商會雙方皆有未便卽請將此情由登入新聞欄内至紉公誼上海總商會十月十三號 
[中華高等小學校來函]  
　　敬啓者敝校因發行興學劵曾向各界徴求書畫物品昨承清道人鄭蘇戡何詩孫吳鐵珊黃奠華田季威張人傑諸先生慨捐書畫數幀又承南洋烟草公司泰豐罐食公司商務印書館中華書局羣益書社新學會社中國圖書公司五洲大藥房中法大藥房大陸大藥房太和大藥房中和藥房暨共和女學校民生女學校樂輸物品價値甚鉅具見樂善爲懷熱心公益祇領之餘曷勝感謝請登報端以掦仁風是所至禱中華高等小學校校長程萇碧謹啓 
[鄂籍黨人曾尚武等來函]  
　　敬啓者閲部報所載鄂籍黨人查光佛被前晚同鄕某某部下激烈份子用小刀戵傷云云茲事原因前十九號鄂籍造册領袖同志三十餘人假查庽（寳康里三十三號）開茶話會研商此次善後事大都主張不爲暴亂行爲並議及如有外人冒黨人全體名義致生别項事故者同人概不負責並須登報聲明云云此事經各報登載後翌晚卽有形同盜匪者多人前來寳康里口向查行兇敲詐查君致被刀傷險遭不测如此舉動顯非同黨空所爲用　據實揭明卽請貴報代爲披露無任拜禱鄂黨人曾尚武熊持中邱鴻鈞周震柬容景芳等三十八人同啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[時人新唐詩] [  天台山農]  
　　龍大王（仿崔顥黃鶴樓體） 
　　大王已搬軍火去此地空餘龍王宮龍王一去不復返水晶千載長空空虎門擾擾蝦兵跡瓊島凄蟹將風爲問地雷何處是觀音山上白雲東 
　　辫將軍（仿杜甫登高骨體） 
　　萬急風行電報開中央接到費疑猜邊代表蕭蕭下不盡衆謀滾滾來孽子舞文常作客小兒簽字獨登臺將軍跋扈拖豚尾高興還斟啤酒盃 
　　霉道台（仿劉長卿江州重别體） 
　　生涯豈爲藏雲土心事那堪聽楚歌海上車裝鴉片重滇南舟載馬蹄多丢官且喜黃金在辨罪無如白髮何今日龍鍾人巳老上堂吃不起風波 
　　苦黨人（仿元積遣悲懷體） 
　　昔日戲言善後事今秋都到眼前來西裝已敝殊難當黨證猶存未忍開尚想舊情求首領奈無同志送錢財誠知患難人人有流落他鄕百事哀 
塵餘觚剩 
[天同盧筆記（禁轉載）] [  成含我]  
駢體 
　　皖北沙河内有舟子積資頗厚老而無子僅二女生即駢體眷骨相連牢不可孹殆長姿容絕佳舟子願傾所有贅一婿然中人以上竟無或問津者至於輿台之流又非二女所欲嗣携至滬乞西醫剖解醫試以酒而二女均醺醫曰皮骨連猶可剖精血膠結不可爲也舟子悲極欲自戕二女諌曰人之貴有子者以其能養親耳兒輩不幸而生此痼疾然吾父在者兒等必承懽膝下盡人子之責言已而涕舟子乃止歲丙午予以事之汴道經蒙城見二女覘之皆國色也因而歎造化之弄人詭幻至是後二載余復蒞此則均於舟子死時雙縊以殉悲去 
小説一 
[言情小説妍媸鏡] [  天虚我生]  
　　第三章（續） 
　　予念至此不禁自咎諺有云毌取非義之財毌奪他人之愛而又何故生此妄念亞琪之坐則在予次目光灼灼注勞倫司弗瞬以狀度之殆又餓矣若勞倫司則仍辯才無碍發爲雅謔令人嗢嘘予乃自念倘亞琪將來能如此人者則吾有弟矣於時白雷諸人巳罷博白雷且笑且調哈荔夫人謂其疎於博技發牌乃不知所審言次已近吾人坐次巴金生忽俯其身謂嫿娜曰密斯亦知雷格萊爵邸中將復熱閙耶其言鄭重如國會中宣布約法然者嫿娜曰然耶巴金生曰然蓋雷格萊貴爵不日將歸鴉巢村且與一人曰海倫菲雪者偕海倫菲雪之名一出合室立起注意爭曰海倫菲雪將蒞吾村耶白雷　言曰信也其父實爲富人之領袖商界之王而亦世界上所謂大資本家者是也嫿娜不禁笑曰神甫加以無數之尊號吾乃尚未知有其人巴金生詫曰密斯乃不識此人耶白雷復歸言曰其人家資少計之亦在五百萬鎊以上巴金生亟曰此人爲美而且頎之少年嫿娜聞衆口囂爭不禁失笑曰菲雪旣爲富豪何爲來此荒村白雷曰聞其將購土耳其全部起造别墅特來此休息靜爲籌劃耳然其説確否則不可知此語出一座大震勞倫司獨夷然不爲動容徐曰以吾所見菲雪殊不若神甫所言之富巴金生曰汝識此富翁耶勞倫司曰然吾固因雷　萊識之基白勒島諸人聞勞倫司竟爲大貴及大富人之友則頓改其面容爭向勞倫司致諛頌并詢菲雪之狀態及其豪富之狀勞倫司乃大恨曳予衣白歸乎時曼睞似亦厭倦遂於屋隅覓得亞琪則已沉沉入睡推之始醒勞倫司復取大衣爲予披之遂辭衆人而出勞倫司親爲予闔車箱之門含笑道别車旣行予猶於夜色之中見其頎頎之影向予揮手也 
小説二 
[絕塞奮椎記（續）] [  聞野鶴譔姚鵷雛評]  
　　第五回　　説奇遇春巒盡爵　走遐程御者爭資 
　　却説那人正在平羗嶺上喝酒笑着兀的山坡下有人噪嚷起來平白地嚇了一跳這嶺上石塊本是犖磱不平的心内一慌立足不穏幾乎跌將下來怔了一回剛放下了杯兒想要下去探望只見山坡轉處早停下一輛征車羸馬霜蹄雙輪古道不知載却多少風塵車窗裏隱約坐下個美人兒碧鬟微露瑩輔酣春默計凝眸髣髴絕艶正看的出神只聽耳邊一陣子械械的響接着步履的聲音急忙的回轉頭來揉眼一看來者却是蔣春巒春巒旣上和那人講話開宗明義的第一章便説着同岑文社的事情原來那人便是周晦軒他本是池州人氏周姓又爲池州望族一門冠𤲈累代詞林説將起來是人人豔羡的晦軒少時便生得美玉一� 
般黃門丰釆冠絕一時更兼妙擅詞華敏捷絕衆因此上更傾動了滿州人民但是有一件事他素性最歡喜管些别人家的閒事動不動便要把人唾駡有時唾駡得没快意還要做些文章來譏誚他們不管那人有臉没臉只要發洩他一時憤氣梗是這秦漢平平日裏對待一輩子黎民却有些不公平他聽見了便要和他理論祇是這時候孤掌難鳴還没甚麽勢燄後來什麽文社成就了一輩子社友脾氣都和他差不多的每當短詠甫成鵝黃初中唇鎗舌劍雜然並試醉眼看天旁無餘子那秦賊起初還是貢諛他們他們非但没謝依舊是辱駡簡直和侯壯悔駡阮圓海一般歲月復歲月那秦賊已是恨入骨髓只恨没有事情來累害他們後來同岑社集發現他便吹毛求疵興這大獄幸而晦軒早得秘息别里長征纔免了抵觸羅綱這一回到了甘省的桐花邨不知道和趙老那様相識了酒樓一叙趙老便請他居住晦軒這時正像辭羣孤雁苦着没個棲止之處便也依應下了幾日來刺艇碧水携饁高岡巾服飄然倒也悠游自在當下旣見了蔣春巒萍蹤偶値欲不勝情便敎春巒和他一塊兒在石坂上坐下將指兒指着山下的征車慢慢地説道這車想是你乘來的春巒道正是正是 
 
 
 

Page 15

 
 
   
 
 

Page 16

 
 
   
 
