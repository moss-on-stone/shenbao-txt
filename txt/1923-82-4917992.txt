# 1923 - 82 - 4917992

 

Page 1

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *   
 
 

Page 2

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *   
 
 

Page 3

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *   
 
 

Page 4

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *時評 
[監督財政與現狀（冷）]  
　　國人已一致有監督財政之主張亦且開始有監督財政之活動今以外交之緊要更不能置財政於不問然而返觀政府之對於財政益昏瞶錯亂而入於紊亂内債基金之延不核准國内金融有意倒亂通用劵之濫發小借欵之濫訂以視國民未表示監督財政以前其腐敗實有增而無減此非可長嘆息之一事耶 
　　我謂國民苟未預聞其事也則已苟以其事負之於肩無論内政外交其至少之限度决不能使之更劣於已往必於扼要之處步步進行勿謂已經表示即爲畢乃事也 
[命令]  
　　三月二十九日大總統令任命張福運爲北京交通大學校長此令 
　　又令任命劉式訓爲唐山大學校長此令 
　又令吳元澤沈郁文萬廷戲均授爲陸軍中將鄭桓沈尙樸李正溶張華輔張國威吳炳元均授爲陸軍少將陳世鏞授爲陸軍步兵上校並加少將銜田文荃黃潤霖胡三傑周炳焜王萬鵬均授爲陸軍步兵上校此令 
　　又令兼陸軍總長張紹曾呈請將陸軍騎兵　四團團長高在田免去本職高在田准免本職此令 
　　又令任命程希聖爲陸軍騎兵第四團團長此令 
　　又令羅寳泰授爲陸軍步兵上校此令 
　　又令内務總長高凌　呈准山東省長兼膠澳商埠督辦熊炳琦電請任命成維靖爲山東膠澳商埠警察廳廳長應照准此令 
　　又令兼陸軍總長張紹曾呈請任命子漳爲陸軍第一師副官長應照准此令 
　　又令兼陸軍總長張紹曾呈請授黃炳坤羅飛黃梅占鰲黃篤謨爲陸軍步兵中校何煥彬王慕梁爲陸軍步兵少校劉浩爲陸軍三等軍醫正均照准此令 
　　又令兼陸軍總長張紹曾呈請授凌漢爲陸軍步兵中校應照准此令 
　　又令楊希閔張開儒均給予一等文虎章楊池生楊如軒蔣克亮范石生均給予二等文虎章此令 
　　又令茲修正雲南第三覆選區補選衆議院議員日期令公布之此令 
　　又令茲制定縣敎育局規程公布之此令 
　　又令茲制定特别市敎育局規程公布之此令 
[國内專電]  
　　北京電二十一條二次覆稿將日本覆文駁覆并依法律事實説明該約無存在餘地仍請查照三月十日照會全部廢止張閣以議會重在無效援美對凡爾賽約雖經威總統承認國會不通過至今不生效力但民四以後中日各交涉案根據換文辦理不下十餘起政府對否認不能下筆國會可否認昨閣議决對人民否認一層嵌入文内應請速予撤廢并電廖恩壽將前稿照此修正待電兩京同送（三十日下午一號） 
　　北京電顏惠慶函張紹曾中法協定無一字牽及金法郎本人任内並未决定政府致國會咨文维持顏閣原案實爲撒謊請查原案并請將三十三件關係文書外現内閣所截留各項文書補送衆院紹曾大窘原來政客獻計將關於現内閣責任各文書抽去以責任套在顏身今反弄僵（三十日下午一鐘） 
　　北京電二十九閣議安格聯以關税鞏固内債案仍未通過因財部欲打破中行旣擊王克敏又思推倒張嘉璈係另組特殊大銀行計畫先襲擊銀行公會使放棄維持内債基金次利用外債題目分割内債基金善後將關鹽餘利用整理改提政費（三十日下午一鐘） 
　　北京電財部近借到小借欵二十萬劉擬全數撥保各機關紛赴財部交涉北京軍警今日擬赴部索餉中下級官長全體加入黎飭劉速籌發欠二月（三十日下午五鐘） 
　　北京電昨閣議籌商政費擬將各項公債本息均行停止劉恩源不肯負責無結果（三十日下午五鐘） 
　　北京電二十九步軍統領各營集議决三十日到財部求餉（三十日下午一鐘） 
　　北京電財部三蠹以裕華借欵四萬元訂一二十萬合同此四萬用途卽孫傳芳二萬閻治堂二萬餘數應酬政客（三十日下午一鐘） 
　　北京電今午提用三月鹽餘五十萬發軍警及馮軍餉（三十日下午一鐘） 
　　北京電豓（二十九）午崇文門税收發現帶紅字號外流通劵坐實裕華銀行所流用債劵大跌（三十日下午一鐘） 
　　北京電奉張勾結宣統出京在奉天復辟黎命聶憲藩嚴加防範並命寳熙諭淸室勿上當（三十日下午五鐘） 
　　北京電洛吳電府院駐粤海軍已接洽妥恊有五艦損壞須修理請英使託港督代辦（三十日下午一鐘） 
　　北京電粤訊楊希閔不就職證明爲自動沈鴻英未就職係觀望（三十日下午一鐘） 
　　北京電洛吳儉㈡㈩㈧電孫傳芳催就職（三十日下午一鐘） 
　　北京電倒閣派候天津拜壽者歸報四帥態度再定進行（三十日下午一鐘）　 
　　北京電孫傳芳電所統二師周蔭人張克瑤部不能全數安揷福建請中央指示辦法然後就職（三十日下午五鐘） 
　　北京電浙盧派胡大猷率一團移駐嚴州分防遂安爲軍事上準備（三十日下午五鐘） 
北京電吳景濓向黎張保王正廷長外（三十日下午一鐘） 
　　北京電熊炳琦電院部靑島鹽田王丹忱已遵照財部蒸㈩（日）電所開條件一一履行並照部諭備保證金二百萬存四國銀行請迅予批准（三十日下午一鐘） 
　　吉林電延邊日銀行没收墾民抵押地羣情憤激（三十日下午一鐘） 
　　吉林電奉張壽辰後約各方代表定艷（二十九）陷（三十）世（三十一）三日會議時局（三十日下午一鐘） 
　　漢口電吳艷（二十九）電蕭商保楊森川督理劉存厚省長鄧錫侯軍務會辦（三十日下午四鐘） 
　　漢口電楊森電吳蕭商以川鹽五千包分運荆宜售銷購運軍米（三十日下午四鐘） 
　　漢口電學生聯合會艷（二十九）電院部日警毆傷留日學生多名請向日政府嚴重抗議要求懲凶道歉（三十日下午四鐘） 
　　漢口電贛蔡派副官尹子恒來鄂除述贛局近况並請蕭撥彈五萬發（三十日下午四鐘） 
　　漢口電黔軍三千餘人由湘西入鄂屬宜都分駐城外由鄂撥給槍械開拔援川（三十日下午四鐘） 
　　漢口電軍署副官李春芳同盧師軍械官關名揚解槍彈二百箱砲彈千發赴宜（三十日下午四鐘） 
　　香港電沈鴻英向孫要求管領廣三路（三十日下午六鐘） 
　　香港電楊希閔通緝滇唐代表常繼周謂其圖煽軍隊與常同來之王錦臣已被拿獲（三十日下午六鐘） 
　　香港電海防政府截獲北廷運往龍州槍二千枝（三十日下午六鐘） 
　　香港電李易標佈告派隊駐防西堤（三十日下午六鐘） 
　　香港電聞陸榮廷飭李宗仁率駐貴縣各軍取道鬱林博白襲擊廉江進窺高雷（三十日下午十鐘） 
　　香港電李烈鈞諭潮屬各縣許軍變更計畫决不來潮（三十日下午十鐘） 
 
 

Page 5

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *   
 
 

Page 6

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *[國内專電二]  
　　香港電潮梅綏靖處佈告歡迎駐廣州海圻等艦赴汕共圖進定中原（三十日下午十鐘） 
　　香港電李烈鈞因孫傳芳入閩與海軍司令田士捷商定派海軍援閩李昨電調駐省各艦赴汕聽候調遣海圻已由黃埔啓椗沁（二十七）駛入馬屏口田士捷向汕商會借五萬元爲各艦抵汕之需（三十日下午十鐘） 
　　香港電雷州尙爲陳炯明部何國梁踞守被福軍余定中等部圍攻十餘日未下紳商調停無效（三十日下午十鐘） 
特約路透電 
[英議會之中國鐵路借欵説]  
　　二十九日倫敦電外交次官美克尼爾氏今日在下院答覆某議員之質問謂彼未悉銀　曾接中政府請求貸欵建造鐵路文事銀團中之他國如見中國能於現有及將來之鐵路善加管理及將鐵路措於穩固財政地位當然亦樂盡力輔助中國路政無疑 
[香港商會之主席報告]  
　　二十九日香港電香港商會開年會時主席言及大風警報事謂希望能設法使中國税關在濮拉台斯沙洲設一觀象臺商會曾請香港政府透澈辦理大風警報之問題主張收集大風經過境内各觀象台之報告由有關係各國協力合作俾可採用最新科學之計畫及人力可及之方法庶大風經行之途得以確切測知不久香港可立法强廹在此營業之船隻裝置無綫電機云主席繼言及瑞安遇盜事謂商會以爲賞罰性質之弭盜方法較諸船隻防盜計畫更爲有效但弭盜須由中政府行之故無甚實現之希望云主席又言及大學經費事謂籌募香港大學經費事近未認眞進行蓋以遠東與英國近皆感受商業衰落之影響也但渠覺如某方面再延不援助則大學效率將大受妨凝云主席頗不滿於上海香港間郵遞之參差謂在華外郵之撤除似覺太早云主席末稱商業現有行將復振之象但中國政局不寗終爲國内外商務之障礙香港與隣近各省之貿易尤受此影響云 
[英議會中之魯爾問題]  
　　二十九日倫敦電魯爾時局爲今日下議院嚴重辯論之問題全國自由黨議員格里格氏開始辯論謂法國政策將導英人趨入政治上危險可怖之新境政府宜與殖民地商榷凖備於此後數星期内以英帝國名義發表一種宣言云財政大臣包爾温答稱法國確已閉塞門户不容納任何有益之接近方法英國已遵行可維持協約國友誼之唯一途徑甚望不久將有英國役職可大益於協約國及德國之一日英政府現與殖民地密切接洽云工黨麥克唐納爾氏自由黨愛士葵氏皆斥政府政策愛士葵氏並警告法國謂法國政策將使法國入於不能與英共事之地位法之政策竟欲建成第二亞爾薩斯勞蘭云外部次官麥克尼爾氏稱英國所守優惠的中立之態度實代表多數國民意思政府不欲妨礙法國且深望维持對法之密切盟好以此爲歐洲前途之最好擔保云 
[美國佔領經費之解决法]  
　　二十九日巴黎電美軍佔領經費委員會現研究美國與協約國之提議以謀解决以前似已一致議定者爲下述原則十萬之金馬克絶對儘先繳付美國内須扣除休戰時交與美國之物價約計自三千萬至四千萬金馬克分十二年繳付每年約八千萬金馬克由德國所付之現資内撥出不給息金起初四年内每年所付之數不得超過德國付欵全額四分之一如起初四年内每年繳付美國之數不足八千萬金馬克則餘欠之數須俟次年補付但自第五年起不問德國借付多寡美國須收足按年應繳之全數 
[俄國判决敎士死刑之援救]  
　　二十九日巴黎電巴西外交總長致電　際聯盟反對蘇俄當道判敎士死刑 
　　二十九日巴黎電敎廷要求蘇俄政府開釋諸敎士 
[英國預算之一部分]  
　　二十九日倫敦電民政預算案已於今日發表外務共需英金一二三一○○○鎊較上年減二一九○○○鎊所减半數乃因停止周濟近東難民之故官俸均已大增内外交項增一萬五千鎊領事項增三千鎊計中國方面增一萬一千五百镑日本暹邏方面增四千鎊 
[英國營造業之工爭]  
　　二十九日倫敦電營造業爭端如不及時解决則至四月十三日將有工人約五十萬名賦閒僱主曾開會决議發出通告將夏季工時每星期展長三小時共爲四十七小時並减輕工資工人已加拒絶 
[法國之房屋新案]  
　　二十九日巴黎電衆院今日通過房屋新案規定由當道管理住屋至一九二五年一月一日止並許將巴黎塞勒部租金較一九一四年增加百分之七十五他處加租事將交地方委員會核議 
[法女優之葬儀]  
　　二十九日巴黎電女優本哈德夫人今日舉葬沿途觀者百萬人其盛爲休戰後所未有敎堂行禮時與禮者有閣員及其他官員並美術界文藝界之領袖人等 
[各國近事記]  
　　二十九日倫敦電在倫敦討論近東問題之意日代表已赴巴黎 
　　二十九日芬蘭京城電列寗因腸冒不和體温高至一百零二度 
　　二十九日德里電印督里定伯爵已核准加鹽税之財政議案 
　　二十九日巴黎電衆院今日核准開募陸軍議案之修正文規定軍役期限爲十八個月之法制已最後通過　　二十九日丹京電英船格倫倍格號於三月二十三日櫊淺已駛抵柯索將開至丹京 
　　二十九日開羅電近發見埃及杜丹哈門王古墓之加拉望伯爵爲蟲咬受毒病狀頗危 
[公電]  
　　北京商聯會等通電各省省議會敎育會農會工會總商會商聯會事務所各報館均鑒自民四日人脅迫袁氏私訂二十一條奪我主權破我國防宰制我經濟把持我交通我國家主體之國民始終並未承認旅大租約已届滿期我政府照約提出收回日人竟藉口於强力脅廹未經成立之二十一條置之不理揣其用意一以旅大爲根據地可以經營滿蒙遂其侵略大陸之野心一爲防與他國戰爭可爲作戰地點施其以我爲　之詭計列强各國無此蠻橫彼邦主持親善份子亦不謂然我國全體國民　不承受敝會等於本日集齊京師商界各團計七千餘人整隊遊行表示决心倘日政府再不覺悟决定準備對日爲經濟之絶交以爲抵制持定公理戰勝强權不達目的不止所望羣策羣力堅持到底母墜國民資格臨電涕泣貯候明敎全國商會聯合會京師總商會全國商會商約研究會叩儉印 
　　浙江省議會代電上海各報館轉各省省議會均鑒本會於本日電北京府院部國會文曰日人毁信悖義蔑視邦交當民四袁政府時代迫立二十一條未經國會通過本無效力可言我民一致否認巴黎和會華府會議我國代表亦一再陳訴於各友邦聲明無效今者旅大租借期滿照約收回乃日人猶藉詞拒絶實爲違犯公法海内皇皇奔走呼號籲請政府嚴重交涉據理力爭本會代表全浙人民願爲後盾安危之機間不容髮當軸諸公幸勿自餒等语用錄奉聞即乞一致力爭務達目的國家前途實利賴之浙江省議會印艷 
　　安徽學生會來電申報轉全國學生總會曁各公團均鑒二十一條爲日本恃暴要求未經國會同意根本無效旅大期滿日本抗不歸還並拘　我國留東學生殊堪髮指强暴侵略至此國亡無日乞愛國同胞速起抗爭雪此國恥安徽全省學生總會叩艷 
　　陝西省議會代電各省議會各法團各報館均鑒本會關於日人租借旅順大連事曾於　日致北京一電文曰北京大總統國務院外交部鈞鑒國家領土尺寸爲重旅順大連租期届滿千鈞一髮正在此時五七脅　早已嚴拒斷難藉口肆其　食參衆兩院及各界人士羣起力爭稍一退讓不啻自殺三秦父老不甘奴隷　鄰駟鐵古風猶存澳門威海後顧尤艱急起直追務達收回目的謹代表八百萬人民聲明志願作我神州四億同胞之後盾臨電迫切不勝翹企陝西省議會箇　等語希即一致主張據理力爭無任盼禱陝西省議會養印 
　　南京吳鴻璧等來電各報館轉鹽城紳民公鑒趙邦彥違法　賄各案鄙等代表民意提議查辦嗣因省會糾紛失望現吾鹽　害雖除轉禍常熟良用疚心但趙曾禍江都淮陰武進慘史久　天禍吾蘇微言莫救祇以吾鹽痛定思痛如趙捲括之登錄證訴狀　忙苛費萬目共覩似宜查交乃鄙等籌議後趙已潛逃　派人監視縣署賬房外切望全鹽父老兄弟共起圖之省議員吳　璧　甲東陶　趨雪袁鐸 
國外要聞 
[義大利通信] （昭實） 
　　彌朗　風記歐洲人士以百寳箱喩浮麗西Ｖｅｏｅｚｉａ天然美景之奇予則以八音匣喩彌朗Ｍｉｌａｎｏ人文繁會之局浮麗西恬適幽逸宜令詩家居之與此商賈成羣之彌朗氣味懸殊事實上適相反背彌朗全城以一大禮拜寺爲中心點義文名之曰幢Ｄｕｏｍｏ意爲鐘樓禮拜寺前爲幢地Ｐｌａｚｚａ　Ｄｅｌ　Ｄｕｏｍｏ緊連世界著名之　廊Ｇａｌｌｅｒｉａ重要商店聚合其中各色人物品類不一熙來攘往握手交談者有銀行之老板與翻戲之名家有改業之軍官與得時之小販論其國籍更難計數有羅美宜人土耳　人塞爾維人波蘭人捷克人奥地利人希臘人以及東　北美之人所營進出口貨自北部義大利前路華Ｇ　　ｏｖａ海口以抵波蘭首都華賒自南部義大利拔立Ｂａｒｉ　口以抵捷克首都百納嘗用大批火車裝載自南美洲以抵地中海岸非洲東北之三舖Ｔｒｉｐｏｊｉｓ則以大號輪船進輪往還買賣僅從紙上爲之此更出人意料是以今彌朗城之所謂商務非爲堅實繁重之大計畫乃彼大小商家隨時隨地隨機應變乘時獲利之計 
　　歐洲大詩家耈德Ｇｏｅｔｈｅ有言義大利人之營利非爲主財致富爲求無憂無慮而已衡以彌朗近情益足相爲映證在他國營業塲中交易旣　轉眼若不相識惟在彌朗旣以買賣成主客便共談笑共飲餐彼此相習成伴侣是謂『營業之交』一經交好竟可不再談營業彌朗城中心幢地附近復有所謂貿易地Ｐｉａｚｚａ　ｄｅｉ　Ｍｅｒｃａｎｔｉ者實其全城市集之發端處相傳古代遏白山人民往還貿易最初集中於此譬之幾何圖引半徑垂綫作圓形彌朗爲中點遏白山脈Ａｌｐｉ乃成圓弧推廣言之義大利靴形半島全部幾爲兩大山脈所占盡形勢有如丁字板上方一畫爲遏白山脈Ａｌｐｉ其下一直爲小遏白山脈Ａｐｅｎｉｎｅ地形開展北勝於南北部義大利文化特盛而彌朗城又北部文化之樞軸也 
　　世界著名之主要都府就亞美兩洲兩大國言若紐約與上海均非首都以臨海故獨擅交通之利此常人所易知也彼彌朗城非若宜下泊前路華之近海亦非若巴黎柏林之相習爲首都乃竟進握義大利商業界政治界新聞界製造界一切覇權此雖有歷史關係而所係於國際地位者尤鉅歐洲大陸諸國若法蘭西若瑞士若奥地利若德意志均與彌朗方面較爲接近姑就新聞業言自他處傳人義大利之消息向彌朗電話靈捷可直接傳達若向羅馬首都已多周折因之彌朗城著名日刋如晚郵報Ｃｏｒｒｉｅｒｅ　ｄｅｌｌａ　Ｓｅｒａ等消息最靈爲他埠所弗逮其自義大利寄向他國各埠之報紙則彌朗近水樓臺出發較速傳達甚早其對外國銷路他地尤望塵莫及也以言政治歐洲大戰中主張義大利加入協約團體參戰者均發端於彌朗義大利之迫而入戰自彌朗城爲之義大利今日之運命自彌朗城定之義大利大詩家鄧南遮Ｄ　Ａｎｎｕｎｚｉｏ統軍攻斐河湄Ｆｉｕｍｅ亦自彌朗城出發最近數年社會黨汎　黨Ｆａｓｃｉｓｍｏ政治活動莫不就彌朗城决勝負 
巴黎有凱旋門彌朗有和平坊彌朗有妥利垜陵巴黎有虼浮Ｅｉｆｆｏｌ鐵塔巴黎列户閭路之長廊起望　地Ｐｌａｃｅ　Ｖｅｎｄｏｍｅ止康歌地Ｐｌａｃｅ　ｄｅ　ｌａ　Ｃｏｎｃｏｒｄｅ彌朗城世界著名之　廊則起幢地而終於斯凱樂地東西兩大城相類似之點尙甚多也斯凱樂者義大利全國著名之　大劇場猶之巴黎康歌地華燈海耀市影川流足稱爲全歐洲著名之廣衢也有厭彌朗市肆之瑣雜者謂此城一切無足觀不可不觀之地惟一斯凱樂Ｓｃａｊａ大戲院相傳義大利音樂家浮提Ｖｅｒｄｉ氏其生平第一傑作即以茶花女遺事編入樂譜而此樂譜第一次奏演即在斯凱樂大劇場云有諧乘一則頗足以資採訪風俗者之想望也西俗貧至爲丐乃沿街持手搖唱機博得餬口之資羣兒聞聲嘗追隨般舞爲樂一日有某丐過浮提氏之門急搖唱機緩步而前所奏者適爲茶花女之Ｔｒａｖｊａｔａ樂　浮提氏聞聲推窗外視自樓梯疾下向外狂奔追及此丐以婉切之詞告之曰汝奏樂過急殊失此節遺事哀傷之旨言時并爲代搖唱機謂須迂徐婉曲并自懷中出義幣百利爾Ｌｉｒｅ勗其此後更加留意某丐大悦逕去次日招搖過市則胸前已多一紙牌上書『浮提先生之及門弟子』昻然有得色以此通才國手出此討飯門徒豈非咄咄怪事今日全世界各國演茶花女戲莫不用此樂譜義大利人音樂稱絶技實猶奥國之有淸歌與妙舞也民國十二年二月十五日寄自義大利之彌朗 
國内要聞 
[北京通信（靜觀）]  
　　北京社會生活之悲觀北京十年以來物價飛漲實處處予人以可驚以衣言愛國布可謂銷行最廣之物爲一般社會所必需在民國元二年時每尺價僅售銀一角有零貨稍差者有時且售七八分今則已非三角以上不能購矣而改用新尺視舊京尺每一尺且短及四五分至於綢緞之屬來自南方者價昻更不待言棉花一項比較近年出產稍豐矣乃在元二年每斤僅售二三角者近亦非五角以上不能購以食言若米若麵咸爲大宗米在元二年内最高每一袋不過十元今則有售十六元者麵在元二年間每一袋不過一元四五角今則有售三元六七角者鷄卵因輸出關係價特昻猶可説至如鷄每一羽在十年前大小平均價不過舊制錢二三百文今則已售至一千以外猪牛羊肉在元二年每斤價僅二十餘銅子今皆增至四十銅子左右蔬菜水果之屬大率稱是以住言在元二年間房價猶賤普通住室每間租金至多不過一元或一元五角今則有漲至二元或三元者如在交通便利或特别需要之時每間且可月租五元總而言之衣食住三項價値之漲十年之間平均皆在一倍以上至如通常使用最多之煤球在十年前每百斤僅售銅子三十枚者今則已及九十餘枚是又漲及兩倍而有餘矣若問其所以暴漲之原因又非盡由於需要供求之原則經過一次變動則物價增加一次所謂變動者有屬於政治如洪憲如復辟如直皖戰爭如直奉戰爭是有屬於社會金融如中交停兑如擠兑風潮是此外又如小小變故若閣潮之類凡足以使人心浮動社會不安者則一般商人必將物價抬高一次抬高即永不復行跌落此則其最要原因也 
　　物價昻貴之結果則一般勞動工資當然隨之增進但考其實際却又不必盡然蓋北京社會惰性極大而商工之間利害且不能完全相同在商人方面儘管物價增加售貨可以得利而對於製作貨物之工匠却未肯如其願望爲之代謀生活安全因此之故商店與職工間工廠與工人間頗有起齟齬者現象雖未大著近已漸啓其端其間尤苦者莫如人力車夫愚覺十年以來北京各種物價各種工資無不一增加只有車夫車價乃大減聞者幸勿疑愚言蓋以車價論非必銅子之數過差於十年之前也實以銅子之値較諸十年以前相差特甚耳從前由前門至西單牌樓或東單牌樓價約十枚者今亦如之顧昔以一百三十枚可以兑换銀圓一圓今則非百九十枚不可由是以觀豈非彼加而此減乎做車夫已不能説到仰事俯畜然一己有體膚有口腹相當之食相當之衣寗能不備如此情形試問從何處備起此輩總數約及十餘萬人將來足以搆成一種社會問題誠不可忽視也夫以彼力能致食者尙不免有啼飢號寒之苦至於固有能力較差之旗人値此生活艱難爲狀更不堪問車出阜成西直朝陽得勝等門見有男男女女攔車乞錢絡繹不絶者皆是也據聞此猶能　蹀通衢作乞丐生活也尙有并此能力而不具者月恃旗餉數兩積欠纍不能發窮極　臥甚且闔門自殺此眞極人世悲慘之境去冬據某君調查西北城一帶赤貧旗人不能自活者爲數不下二十餘萬人眞可驚也私娼之多竊案之夥當然是一定結果矣 
　　再就中上流社會一言之北京爲全國首都本官吏所淵藪月領俸金入以贍養其妻孥出以酬應社會商店之衆貨物之繁實則皆爲適應此輩購買力而起今則何如乎各行政機關大約除外交交通財政三部税務鹽務幣制等處署局外餘則無一不欠薪數月甚且如參謀部積欠至一年又八月官有菜色已非自今日始官旣窮矣則購買之力當然大减於是社會商業乃亦不得不大形减色近半年來還賴有國會議員及附屬國會之政客各方周旋聊資點綴生意塲中尙不過十分蕭索不然則凄冷景象更不堪矣然而如東方太平湖各大飯店爲某某總長某某闊人欠下飯賬業經成千累萬近因索還不得已有有苦無處訴行將歇業之勢蓋在政府一方面早已到羅掘俱窮之境所恃各銀行緩急相通稍稍救濟而近來亦且無從通融北京本非工商社會政府旣苦無錢官吏咸嗟枵腹則一切依行政機關以爲活者如何能支持下去敎育界在國立公立各校其窘亦如行政機關不過爲敎員者尙可結團索薪錢縱不能到手猶能將一腔窮氣盡量發洩若官吏則自現政府一道嚴厲命令下後已無人再敢提到索薪兩字雖不能説是餓死事小失節事大然旣不敢爲爭薪而壞官則只好另謀得食之道或圖兼差或圖外就或賴借貸押當暫維目前如此局面亦烏能長久私立各校亦苦無錢顧比較開支小有學生學費略資補助學生來自各省大都皆屬中人以上之家然一年所費已不爲少平均計算凡在專門以上各校肄業者至少非有二百五十元三百元不可稍稍闊綽則年費六七百元事極尋常蓋京中娛樂之塲銷費之地多而且廣揮霍固甚易易也 
（二十八日） 
[外長問題變幻之内幕]  
　　黃郛慰留原因　　黃郛未提出辭呈以前外間即傳黃必出於辭而繼任者以王正廷爲最有希望及黃氏辭呈旣上京津各報亦多謂政府决定批准而擬以王氏繼任一時王氏長外之呼聲甚高不料其結果忽變爲慰留黃氏准假十日令沈瑞麟暫代部務之局頗出一般人意料之外茲據某方面消息張紹曾於黃氏提出辭呈後鑒於國會方面之空氣及黃氏面述之理由知不便强留即預備將五正廷提出一面謁黎請示一面派人徵求王氏意見並即勸駕黎氏對黃本無何等感情前之准其長外不過因張氏保之甚力而己復正欲籠絡張氏不便駁回（汪大夑署揆時擬以黃長財黎拒不蓋印足見對黃無好感）黃就職後對黎於禮貎上甚爲恭謹黎始謂其不無可取然迄不甚重視而王正廷則爲素所極賞識之人曾擬以其正式組　未果今見張以以王繼黃請示立即極表同情並謂儒堂爲外交界有數人才自可令其仍長外交如慮其不肯擔任余可責以大義勸其承諾膺白才具亦好不愧後起之秀可幹之事正多今雖淮其辭職將來尙可另予他項要職以示倚畀張退後旋據遣往徵求王意者復命謂王雖略表推辭之意然口氣不甚堅持如總理再與直接談話力爲勸駕當可允爲擔任張以黎旣贊成王又不堅却認爲此事已告解决所欠者惟自行勸駕之一番手續耳其手下之某策士聞之大以爲不可急謁張力諫謂外長爲内閣中之首席總長於代揆或署揆均有近水樓臺之勢即繼起組閣亦比較的容易以王長外實遍處此恐於總理不利張所最怕者爲他人謀奪其位一聞此言遂急打消前議而告黎以王氏堅不肯就未便過强懇對黃給假以次長權理徐覓替人此事本屬張氏之自發自收黎亦不便持異議於是對黃給假命沈代部之指令乃下據聞黃郛對張此種苦衷亦頗能諒解至外間有謂黃郛之慰留係由黎氏主持者蓋因張氏曾表准黃辭職之意而不知其自行變卦也惟張氏語人亦言元首對黃倚畀甚殷不放他去則以只好如此説法耳 
 
 

Page 7

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *[美商會對中國整理外債意見]  
　　反對交通借欵除外世界新聞社云北京政府顧問巴多氏Ｃ　Ｐａｄｏｕｘ近曾擬一統一外債辦法之説帖未將鐵路借欵列入北京美商會本月二十一日開會决議反對此項辦法茲將其决議書及密勒報之評論彙譯如左 
　　（一）美商會决議書列强於一九二三年二月四日華府會議中一致通過『關於中國關税之九國條約』此條約規定經九國批准該約之後開一特别會議除他事之外議决徵收一種値百抽二釐半之附税其徵收開始之日期所收税欵之用途及如何徵收之條件皆依特别會議之决定現中國官員間有一種切實意見（此項意見業由中國政府顧問巴多君演成一整理中國財政之計畫已提出全國財政討論會並印成小册公諸社會）大致以關税若照擬議由値百抽五加至値百抽七半再加中國對外貿易之自然擴張則海關及内地常關之凈收入於首四年内補充以其他方面之較小欵項如鹽税等將不獨能使中國可應付由關税作保之各項債務並可鞏固及付還中國政府全部無抵當之債務即其中一大部份現已過期未付者按此項表現於巴多計畫中之意見明將中國政府交通部之一切債務除外其理由爲交通部所負之一切債務有鐵路電報及其他政府公共用品作充分擔保但在事實上交通部已有數種借欵及其他債務過期多時至今未還而公衆對於該部財政之眞相似不明瞭北京美商會依上述之理由茲决議如下　　一北京美商會鑒於下列表示交通部財政眞相之數字以爲巴多計畫或任何其他計畫以徵收關税二釐半爲根據而除外交通部之債務者皆屬不公道全不能承認之 
　　（甲）營業凈收入 
　　中國政府鐵路（一九二二年）　　四八六五○○○○ 
中國政府電報（一九一八年）　　　　四六○○○○○ 
上兩項合計　　　五三二五○○○○ 
　　减除下列兩項 
　　非商業簿主記的收入　　　　八○○○○○○ 
不納費之政府電報　　　　　　　二一○○○○○ 
實收欵項可付借欵本息之數　　　四三一五○○○○ 
　　（乙）鐵路電報外債 
　　鐵路外債　　　　　　　　　四○九一○○○○○ 
電報外債　　　　　　　　　　　二一三○○○○○ 
路電外債合計　　　　　　　　　四三○四○○○○○ 
一九二三年應還債息　　　　　　二四四六○○○○ 
一九二三年應還債本　　　　　　三三○九○○○○ 
路電借欵本息合計　　　　　　　五七五○○○○○ 
一九二三年還債不足之數　　　　一四四○○○○○ 
　　（丙）其他全無抵當之欠欵 
對外材料價値　　　　　　　　　四○○○○○○○ 
對内借欵　　　　　　　　　　　六八八○○○○○ 
無抵當債務合計　　　　　　　　一○八八○○○○○ 
（附註）（尙有交部所借債欵數宗現經移交財部付息包在巴多計畫之内故未列入上表）　 
　　二北京美商會信交通部在本年度内將不但不克應付路電借欵本息且不克付其他一百零八兆銀元以上欠欵之本息 
　　三北京美商會請公衆注意一事實即上述一百零八兆銀元全無抵當之交部債務内有四十兆銀元屬於美國及其他外國行家係交部路電兩司購買材料維持官辦公共用具之代價 
　　四北京美商會再請注意一事實即此等美國及其他外國行家名下正當借出而已過期之無抵當欵項依照巴多計畫將被除外於還債處置之外而許多以投機目的用高利率訂借之大借欵則將受巴多計畫之利益 
　　五茲令本商會秘書將本决議案列入檔案並錄稿呈送美使館及駐華美商會聯合會 
　　（二）密勒報評論本報（密勒報）别欄載有北京美商會關於中國政府鐵路財政狀况之議案此項决議書當然須與中政府顧問巴多君所擬整理中國債務之計畫參互觀之巴多君之計畫本報上期曾論之各日報亦多批評按其末段云『延付之鐵路借欵問題本計畫中未曾涉及因此等借欵有鐵路作保附以其他特别保證其本息當可由鐵路收入應付之故也』按交通部無抵當欠欵總額約達華銀一萬零八百八十萬元之鉅今以寥寥數語撇開之當然引起各外國關係方面之注意尤以美國商家爲甚因本年將有一特别關税會議依華會條約在中國開會彼等在會議中之地位殊爲危險也依巴多報告中國政府（除交部外）無抵當内外債務共約五萬七千萬元今以關税作統一擔保預算關税依華會協定增至附税二釐半奢侈品税五釐後作保綽乎有餘夫關於特别會議之權限意見容有不同要不許其對於各種債權人有所歧視此乃顯然之理換言之即不許其獨擇財政部之債務藉關税予以保障而置交通部之債務於不問本報前會屢言中國之整理財政計畫除非使各方面皆滿意决不能成功關於此點必須質直對付不當諱飾此北京美商會之决議所以使人欣慰也該商會公開其態度誠堪讚美吾望該會及其他團體對於此項中國債務問題再爲積極的建議交通部之借欵及購買材料價欠付本息已兩年有餘迄今除外交方面屢次抗議及各方面共同失歡外一無結果夫以中國財政情形與歐洲多數國家較尙非絶無辦法中國之國債以其人口分配之每人衹占四元七角五分耳但欲整理財政必須開誠爲之並覺悟中國情形今非昔比二十五年前解釋糾紛之法决不能再用中國自已當知一個新式國家有鐵路電報各項大工業及其他一切新文明原素者决不能用中古時代之財政計畫處理之否則中國國債雖不大亦終必陷於絶境而後已也 
[津學生對外交之奮起]  
　　五四運動主體之天津學生聯合會自華府會議時曾經二次復活後旋仆旋起終至消沈迄今將及二載前次北京學生元宵被打已激動天津學生躍躍有欲起之勢曾經一再開會討論進行方法此次對日外交運動勃 
然而起愈促進該會之熱力前日（二十六日）市民大會散會後該會即召集各校代表開緊急會議計到會學校十餘處代表四十餘人討論多時議决進行辦法數案（一）舉定起草員起草宣言宣布此次成立之必要及將來種種方針（二）舉定交際員分頭聯絡未曾加入之各校藉增實力（三）定於本月二十九日（即星期四）下午四點再行集會報告接洽成績並推舉代表加入天津團體代表會其他重要案件亦將於是日討論茲錄該會宣言如次我們沈寂了狠多的日子了到了現在又不得不再起來做一番引起羣衆的趨向五四的時候我們曾犧牲了許多的光陰精力從事於國事的運動對於外交内政以及社會方面都有些貢獻一九二一年華府 
會議也曾加入市民運動奔走呼號也有了些效果後來民氣日蘇大家的觀念都漸漸知道注重到國事上去 
我們做學生的可以把這重大的責任移交市民專心一志的從事於學業實踐那愛國不忘求學求學不忘愛國的兩句話暫時的擱置我們的運動不料這幾個月來内政外交波瀾疊起議會前請願的流血呀元宵提燈會被打呀京漢路工之遭摧殘呀這種種的事情都狠刺激我們的腦筋使我們不能再緘默不問而最要緊的 
問題就是我們歷次呼號誓不承認的二十一條照會日本政府竟遭駁覆旅順大連租期已滿竟因此不能照約收回這種的問題我們若是再不出來喚起羣衆的觀念對於本身責任不免有些汗顏這就是召集此次學生會的起綠所以我們對於以後的進行當持堅决的態度本沈毅的精神用穩健的手腕一方面促政治入正當的軌道一方面做外交的後援以呼起羣衆的趨向並且更應本人類互助的本能服務社會以上種種的工作我們認爲責無旁貸無論前途有何阻礙我們誓抱决心盡力履行始終不渝的實踐這一種的宣言 
[四洮鐵路之現狀]  
　　國聞通信社奉天通信云四洮路局近來忽有更易局長之事此事在該局究竟發生何種影響其内幕如何非特外省人無由得知即近在咫尺之奉天省人亦大半莫知究竟但知易一局長而已愚於記述該路現狀之先不得不先述該路之經過否則讀者諸君恐將病吾言之無根也 
　　四洮路初成立也實爲親日派新交通系所造之成績其實在東三省中苟中國欲築路者當設法使爲京奉路成支綫不當爲南滿路造支綫使南滿益興盛而奉省金融更受日人壟斷也新交系之主張建築該路在日本對滿經濟政策方面實認爲有大功民國五年借日欵五百萬由新交系經手派虞愚爲督辦開始建築由四平街至鄭家屯之路綫共費材料等費三百餘萬職員薪金一百餘萬至民國八年告成 
　　日人之意欲由四平街經洮南直達齊齊哈爾以抵制中東路因運動虞愚展長路綫虞氏因於民國八年訂結新借欵四千萬其中扣去舊借欵及利息五百餘萬政府得五百萬 
　　及政局變化葉恭綽長交通去虞愚而以趙世　繼任趙反對築鄭洮以破壞中東以中東路業歸我管也乃先造由鄭家屯至白音泰來之支路即所謂鄭白者是也民國十年四月一日鄭白開工同年十一月十五通車共成路綫七十二英里費欵三百五十萬 
　　十一年一月改派馬龍潭爲督辦鬫鐸爲正局長郭則泌爲副局長及奉直戰後高恩洪下令取消督辦副局長令郭則泌在南長街三條設局直接與日人交涉滿鐵公司每月由借欵項下撥五千元與郭爲辦公費而奉方則 
别派前考工科長謝學瀛爲副局長馬自兼正局長 
現由南滿與路局商定進行工程欵不交局由南滿代辦於是南滿公司遂將其所用之舊鋼軌換下售與該局此項鋼軌已有十分之四以上不能應用經該路工程司提出不能用者而路局依然令其勉强使用自十一年八月至十一月已築成三英里半係日人東亞二大公司保工 
　　及孫多鈺爲交次謝學瀛與孫舊係同學因與孫商擬由交部任命馬爲督辦謝爲局長取消北京局運動已成熟爲鬫子珍鎭守使所聞大表反對以爲奉省今日不宜有請中央任命官吏之事謝等大懼立派秘書孫某赴京要求不必發表命令並由馬氏及謝來奉運動結果改任盧爲局長盧本一工程司因爲張作霖修理汽管稱張意得升今職盧到局後頗思有所整頓大约謝氏之副局長將不可恃而一切掛名人員亦正在恐慌中也 
[閻治堂來汴原因]  
　　二十師師長閻治堂日前來汴暫寓督理公署聞其來意一爲時局緊張商議調兵事宜一爲經營地盤以便籌措軍餉閻軍向駐潼關内外餉項槪由陝西籌畫本與河南無涉不受河南接濟亦不聽河南指揮此次所以來汴就商於張督者蓋閻爲直隸景縣人張爲直隸交河人里居相近情誼較厚職是之故特來就商大約對於時局問題如北方戰釁一開二十師必開赴前方加入戰線即胡景翼之陸軍一師一旅與靳雲　之十四師亦同開到前方增援各路所遺京漢護路防務其湖北段則由鄂蕭担任河南段爲最長則由常德盛部担任並彈壓河南土匪勿使死灰復然爲直軍内顧之憂又開封陸軍測量局現正派測量員大隊出發加緊測繪自潼關到開封路線以便修築長途輕便汽車道蓋隴海路由比國管理對於軍用車限制極嚴戰時甚感不便不得已特修長途汽車以便傳達消息報告軍情兼輸運軍火接濟前方且隴海路開車只到觀音堂西至潼關尙有二百餘里山路崎嶇不便行人現劉鎭華對於直軍極爲效順直軍已無再派重兵從旁監視之必要故刻已調吳新田第七師入川援助劉存厚且調閻治堂二十師入豫備用使劉鎭華得以從容收拾全陝而潼　以西至於長安道路尙屬平坦惟自潼　向東抵觀音堂山巒阻險甚苦行旅隴海路局因感不便爲之停工故當局擬先從事測量築修汽車以便行軍至閻師經營地盤事因馬福祥在綏遠縱兵剽掠致與地方感情極惡若不調換該地人民忍無可忍或有鋌而走險之虞閻治堂乘機活動各方要求綏遠都統特求張督爲之先容説項保洛代向中央要求此亦來汴之一原因也 
[奉直洶洶中之魯政局]  
　　邇來奉直風雲愈益險惡作戰一事只爭遲早之間山東居南北要衝扼津浦中樞實有舉足重輕之勢故近日督署方面已疊開軍事會議雖内容秘密無從探悉然微聞督署密電處已全行換人田督并聲言如有洩漏機密者定按軍法從事各處駐防軍隊皆紛紛開赴德州平原一帶作戰事之預備靑島駐防軍雖經當地商民懇切挽留亦未允許軍情之緊急槪可想見據昨晚所聞田氏將俟直奉開戰後以戒嚴令逼熊氏出走此雖係神經過敏之談然田熊之不兩立已非一日而田氏在魯省軍界尙有一部分勢力熊氏則孑然一身無一兵之可恃田氏若果發難恐熊亦無法應付也 
[接收後之靑島現狀（潮聲）]  
　　軍人化的市政機關三十七個小學校熊炳琦氏以保定參謀長之資格獲得山東省長并兼膠澳商埠督辦其所引進人才都係軍人出身靑島督辦公署上自科長下至事務員非中將少將即上校中校説者謂中央旣有中將湯之内閣靑島當然要有軍人化的市政機關當此軍人萬能時代公署局所多軍界人員原不足怪惟望其稍戢虎威虚心圖治未嘗不可以有爲可惜此輩武人只知用槍關於市政之應興應革無暇及此所以靑島商埠接收已經三月市中街道標記及行路規則違警條例猶是某町某通某丁目某番地大書大正幾年公告等字樣此種改革僅費一舉手之勞而不屑動手其他可知矣 
　　靑島本爲東方第一港口去年暑期愚曾一游此地覺其道路之淸潔秩序之整齊且在日本東京橫濱之上今則除郊外風景不減外他如山東街天津街等熱鬧之區已呈汚濁之象原來人行之道與車馬之道畫分甚淸今已混亂如内地小販賣雜貨攤沿路亂設有營進出口貨之周君語余云日人時代已不及德人時代今則比上海而不如再待一年不知糟到如何周君在靑有二十年之久據謂在德人管理時代可以夜不閉户路不拾遺云 
　　靑島督辦統治之下比較未退步者要算農林事務所日在整理開拓之中所有保護林業規則及分區等均已重新更訂據聞自接收以來日人之來伐木者拘捕有五十餘人之多近該管所長與日領事據理交涉以後若輩已不敢嘗試所長爲凌道揚氏一林業專家也足見無論何事非有專門人才不力况旣非專家而又懶惰乎靑島無完善之中國小學督辦署僅將接收日人所辦之小學三十七所照舊辦理酌減其經費居靑華人子弟在他國治理之下尙有三十七所小學供其求學今則非但不改進且減其經費誠不知是何居心三十七所小學校舍規模俱佳設備亦大致略具惟無機關爲之整理督促敎訓方面比之日本小學相形見絀近亦有聯合研究會之組織出於小學敎員之自動若市政機關有敎育專家爲之規畫提倡前途更有希望 
　　五四運動時一般靑年奔走呼號「不還靑島誓不休」旣還之後乃至如是亦始料所不及者頃悉熊氏確將辭職會辦亦未有人深望政府於選委新任時加之意也 
[王永泉已與孫傳芳妥洽]  
　　自孫傳芳督閩説傳播以來外間無非拒孫之空氣至王永泉準備兵房歡迎孫之前方軍隊周蔭人一師事實發生推測者咸謂孫周本非一致迎周即所以拒孫蓋以王永泉必不肯以總司令位置及權力聽也及孫氏督理福建善後事宜明令發表向所相傳必爲洛吳所不容者竟同時發表爲會辦其　中王間之接洽情形固不可知惟最近之空氣則不止迎周而且迎孫迎周特迎孫之前步耳據軍界消息孫王間所接洽之條件有四㈠陸軍解嚴海軍撤防㈡取消自治省名義㈢粤軍留守軍隊撤盡㈣驅逐民黨以上四條件業經王氏簽字而表面上可作爲妥協之證者又有數端（一）王氏之所有貴重器具已由總司令署遷出該署附近之私宅（二）孫氏祠本爲制憲籌備處該處現已他移相傳將改爲第一軍或善後會辦辦公處（三）總司令人員多裁汰或加委若是則閩局之改變當在旬日間事劉冠雄聞離省民黨方面日來則由林壽昌等召集各界及宗敎界之外國人開弭兵會特恐其終無成效耳或云即軍界某要人所供未知確否 
[李鼎新不願孫傳芳督閩]  
　　孫傳芳督閩令未下之先海軍總長李鼎新曾有一電與駐閩海軍司令楊幼京辯明本人並未贊成此令原電云福州海軍楊司令鑒張閣昨復職本日閣議張揆提議發表孫沈閩粤督理命令鄙人又力陳孫令不可發表嗣經張揆出示蕯鼎老來電大意請以閩督理畀孫責其辦理善後事宜以免意見歧出云云最後鄙人仍言此令個人實不贊同惟各閣員均無異議此案遂以通過尙有王爲帮辦臧爲護軍使兩令亦可同時發表但不知元首能否照行鄙人現已心力俱盡瞻言閩事實所痛心並希轉陳劉使爲要李鼎新哿 
[李傳業任皖南鎭守使之内幕]  
　　皖省陸軍各將領向有頴派非頴派之分頴派勢力年來漸弱馬聯甲升任督理皖南鎭守使缺出頴派中爭之甚力馬氏非不欲畀諸第五旅長史俊玉乃到蚌以後即被頴派包圍相持到今仍被頴派取得李傳業覬覦此缺固非一日王普亦李之勁敵李傳業知競爭者多自非另覓門徑不可日前特晋京運動洛吳代表向政府密保行將成熟王普亦有所聞急央張廣建聶憲藩密電蘇齊請求保薦迨齊電到京已無及矣今後李傳業坐鎭皖南頴派勢力又有復振之象馬聯甲自李傳業任鎭守使命令到後態度急轉刻已預備回蚌二十七日親赴東門外閲操是日黎明史俊玉先往檢閲一週八時許馬氏乘輿而至東區警察署全隊出發沿途警衛森嚴馬氏到後先閲五旅第二團兩營步兵操演繼之以砲兵一營與機關槍一連操演畢馬氏大加奬勵旋在營午餐飯後閲各營操拳術并赴模範桑塲察看據聞馬氏此次來省係商酌裁兵與金庫統一問題現已籌商就緒殷恭先部十二營已决定裁遣一俟回蚌即行着手現馬氏有定四月一日起程之説 
[蕪湖近訊]  
　　蕪湖各界陳惟庚濮文波等前以政府任命李傳業爲皖南鎭守使曾經電請政府收回成命並請將皖南鎭守使永遠裁撤聞此次李傳業之撥表表面固爲馬聯甲之電保實係洛吳蘇齊之力且與大局有關李因此間空氣不佳業已派員來蕪向各方疏通大約一星期内即可到蕪接事 
　　駐蕪日本領事田中作氏以蕪湖人民對日外交態度異常激昻特往交涉署見馬交涉員要求對於僑民生命財產予以相當之保護馬交涉員當即表示同意日領事乃興辭而出聞已將此事電告該國政府 
　　距阜陽九十里之楊橋集地方日前到有豫匪二千餘名快槍子彈齊備並有大砲數尊聲稱開往毫州經駐防阜陽第四旅高世讀聞耗立即派隊往勦現該匪已竄加回河南固始縣境 
　　蕪湖布業以常關出口加税已定四月一日實行當即召集同業開會討論僉謂上下游均無常關蕪税獨加營業必致鋭减遂公推陶玉堂徐馨圃湯益周等親至海關見偉税務司請求照扯定數目减少以維市面偉税務司已允代爲轉達除洋布洋線不計外上紗一項候呈請上峯酌减該業已往返尙須時日特據情函請總商會要求轉咨偉税務司行知常關副税務司准予展緩兩星期實行 
 
 

Page 8

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *   
 
 

Page 9

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *   
 
 

Page 10

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *國内要聞二 
[沈令到粤後之各方態度]  
　　國聞通信社廣州通信云沈鴻英督理粤省軍務楊希閔帮辦之京令發表後此間各方面逖聽之下雖一笑置之然爲顧全大局計則又不無有所表示茲爲臚紀如次 
　　孫中山中山此次返粤挾其和平統一政策設元帥府以謀收束海陸軍乃借和平統一招牌之張紹曾初不諒解旣有　名竊位之語又以亂命示表面上之統一故孫連日召集各高級職官會議對付方法結果當向北政府提出通牒聞其措詞仍根據一月二十六日之宣言謂北政府如確有和平統一之眞誠宜依正軌以行似此搗亂行爲與挑撥惡感之政策不獨非治國之道抑於世道人心可爲深哀云 
　　楊希閔楊氏未東下前陳炯明迭次派員輦金至濛江請勿服從孫中山楊迄不爲動入粤後不獨絶對拒絶北政府引誘（按日前張紹曾曾派李某來粤請與楊聯絡楊嚴詞决絶）且迭次宣言擁孫觀於就任衛戍總司令即其明證近自軍務帮辦消息到粤謠言因而蠭起楊即布告闢謠并宣言始終擁孫云云據楊氏親信人言此次討陳楊總司令純出義憤若有利祿之心則非督辦不要帮辦曾何足齒云云 
　　沈鴻英沈氏之於粤督一席莫榮新時代已有垂涎之表示此次北政府任爲督理粤省軍務後其眞正態度如何未易探悉然據外間所傳却有兩説（一）决定就職沈軍連日由西江調兵到廣州分駐市中心之德宣路一帶近與觀音山之沈軍聯絡遠與西村白雲山之沈軍呼應并且無日不戒嚴一若有特殊行動之凖備益以吳 
佩孚接濟子彈百餘箱分存於廣雅書院及兵工廠一面又電請北政府撥餉五十萬到粤而其本人二十三日又已赴肇慶聞其左右人言則將在肇慶就督理職肇慶中學校已高標協威將軍行署字樣擬俟就職後即指揮駐廣州之沈軍有所動作云又證諸沈氏言動孫中山召之下至每語外人輒駡楊希閔不絶其輕視西南决心投誠北方又可爲之印證此沈氏决定就職説也（二）拒絶就職沈氏致吳佩孚電已詳言及至沈氏之宣傳機關近亦力辯沈氏必不服從北政府之任令而惟孫大元帥之言是聽近且親赴西江佈置防線將北江所部實行移駐西江其李易標沈榮光兩部又改隸於大元帥府亦可爲沈氏表明心跡云此沈氏拒絶就職之説也然以最近沈氏舉動觀察前説較爲可信後説似無顯著事實之證明至沈致吳佩孚電與李沈兩部之改頴乃一種掩飾政策據可靠消息沈氏乃有不得不就職之原因在蓋即對陳炯明與吳佩孚也陳炯明於粤之地盤旣念念不忘且又信用林虎而沈之於林則認爲有不共戴天之憾沈恐林得志於粤則將來粤督非己有故不如先行就職以杜林將來妄想兼殺陳未來勢力此其關鍵也其對吳也以吳助其由湘抵贛回桂入粤一面以北軍壓迫贛南接助子彈一面不惜與張紹會决裂要求發表督粤令承恩之重無可言説爲答吳之期望計實不能不就職此又一原因也然沈而果就職西南局面將從此多事矣 
　　陳炯明陳氏現寓香港日與其黨謀恢復勢力林虎鍾景棠陳炯光現又在贛南得洛吳接濟子彈故一接北方師長命令即日電告就任仍以興寗爲根據地至一切政策之施行則均在香港堅道金章住宅定之其餘黨則在香港廣州間亦極活躍焉 
　　各社會粤中智識階級對於北政府命令咸以爲挑撥沈鴻英野心破壞孫中山和平政策使粤中再淪於兵燹之悲境無不大爲憤慨除一面請願沈鴻英勿爲北方所愚弄外一面又電斥北政府之無狀並電請粤籍國會議員提出不信任張閣案促張速撤銷沈楊命令如不促張速達到目的則請即行返粤其憤慨可見 
　　質言之北政府此項命令直以粤爲孤注之一擲耳粤人其能忍受乎 
[贛長解决中之政潮]  
　　江西省長謝遠涵未能到任當即於去臘底離潯赴漢而與省議長戴秉淸共籌自救之策距今兩星期前謝雖有函致各公團報告進行近狀然迄今則渺無消息以故贛人對於此項問題亦渾然若忘乃日來外間紛傳政府已明令發表徐元誥爲省長未到任以前特任陶家瑤署理而以謝遠涵詞任全　　　　辦　　之省長　　　　與謝同其不能到任可知至陶之署理能否到任據現在情勢亦難抱樂觀聞某方面曾函致各報囑軍政兩界新聞愼重登載故贛長新聞雖經京滬漢各報披露而本城報館竟不敢轉載從可知贛長問題解决匪易雖有省紳吳鈁等電京歡迎陶之省長然日前除有某某上書主張賢人長贛外聞公民中有去電拒絶陶氏長贛者大意謂陶爲純粹官僚派必難造福桑梓請大總統收回成命以慰民望云云此項電文俟通過後即行拍發至官廳方面則仍鎭靜如常代理政務廳長陳俊因新簡贛南道尹實缺將前往赴任遺缺以軍署正秘書長孫松齡及副秘書長李金藻兩人爲最有希望孫李現均舊任縣政講習所長而李曾任敎廳長與敎育界人有僚屬之誼將來此席總不出此兩人之外又新代財政廳長趙毓喧以財政委實困難應付維艱又以中小學校及社會敎育機關催索經費益逼益緊遂萌退志故即請病假藉資休息而大批知事發表之説近來亦甚囂塵上日前省署委出知事十餘人均先下委任令然後陸續牌示聞昨日又發表十三縣知事贛人中亦有兩人得委者聞即爲胡某鄢某兩人某方面此舉是否已允交卸民政故有此起身砲之紀念刻尙難言也 
[九江近訊]  
　　九江地方米捐向歸商會經收近因該會歷年賬目絶未交出地方人士嘖有煩言米商許鏡藻等特邀集各公團代表在道署開會提議撥歸官廳收管到會者僉謂官廳經管地方欵項毫不可靠且米捐又非國税更與官廳無涉一致否認惟新進派則主張由各團體派人經收老派則主張仍由商會經管由各公團派人監督結果經會董蕭勉等擔任商會兩星期交出賬目再由各公團協商處理 
　　潯埠二十四日傍晚八句鐘突有匪徒多人潛行來潯意圖搶刦事經官廳察覺當派軍警荷槍實彈嚴密搜查一時戒備森嚴各商店紛紛上板市面搖動幸經拿獲六人解往第三團部鞫訊昨已提交軍警聯合辦事處管押電省請示辦理聞該股匪尙有多人分竄他處已派駐永修水　家埠之警備隊追剿 
　　南潯鐵路協理張肇達與董事局爭持意見得董事傳子淸居中調解始克將關防接受現張返潯後已將主計股票文牘等課各派一員駐省以爲公司實行遷省之準備藉以敷衍董事局面子一面並籌備改選聞董事與張競爭總理甚力所有股票均吸收殆盡勝負殊難逆料至坐辦熊元錦業已辭職經董事局慰留始允不支薪水到局辦事 
　　九廬汽車公司建築蓮花洞至牯嶺一帶馬路夏曆五月間即可告竣六月可以通車其經理萬中楨因大同公司已届期滿尙在行車認爲妨害營業特呈請實業廳派程九如來潯實地調查現程已查明聞返廳後將令大同公司停止營業 
[浙一師校慘變案近訊]  
　　一師慘變案杭地檢廳自將兪章法蔣挺嵩嚴鞫發押後現已停頓兩天並未開庭連日在高檢廳迭次會議尙有重要關係人遁回原籍（半係紹人）未被傳案一時仍難起訴昨已行知紹縣分庭尅速限傳被害學生各家屬自得何校長安慰後對於訴訟亦無甚進行浙江省議會三十日開本届第一次臨時會議議員毛暈提出撫卹該校學生中毒斃命酌給卹金案已列入議事日程主張學生每名給一次恤金四百元工役一百元在十二年度省欵項下動撥又浙江省敎育會對於一師遇毒善後問題曾經評議會推舉李愼微李次九王卓夫葉墨君陳百原李俊夫姜敬盧金哲甫諸君討論善後方法二十九日下午三時到會者有李愼微李次九王卓夫李俊夫姜敬盧金哲甫六人推王卓夫主席討論結果定名爲學校安全討論會大致以敎育行政對於學校宿膳制度應負如何責任㈠宿舍或指定宿舍之膳食管理方法㈡食料質量之支配（配合及檢查）㈢學生自治敎育上應負如何之責任（訓練與輔導）㈣食料應取之標準（質景與物價）㈤處理劇藥毒藥及使用手續㈥校醫之任務太待遇㈦其他危険之預防及救療之法以上七問題關係全省學校敎育行政甚爲重要俟再經評議會議决函請敎育機關通知實行比散會已鐘鳴五下矣 
[浙議會大會紀]  
　　浙江省議會三十日下午二時開第一次大會議員出席七十七人由沈議長主席宣讀議事日程畢並報告陳諒因事請假三日蔣方震丁母艱請假八日衆無異議依照議事日程開議浙江省中華民國七年設省地方歲出入决算書委員沈作則説明旨趣無討論付財政股審查葉向陽主張限一星期報告衆贊成次議浙江省中華民國八年度省地方歲出入决算書沈委員説明旨趣即付財政股審查蔣玉麟主張限兩星期報告衆贊成張旭人動議變更議事日程先議省立第一師範學校學生因毒斃命酌給卹金案當由提案人毛暈説明旨趣經林茂修朱章寳等討論結果付財政股審查陳惠民主 
張限三日報告顧紹鈞云三日太速恐事實上辦不到定爲一星期報告衆贊成張鞱動議變更日程先議修正本會議事細則案衆贊成張鞱説明旨趣付法律股審查限十日報告遂回復日程開議選任杭州大學候補董事因委員未出席鄭邁主張先議他案一面電話省署催政務委員出席衆贊成接議擬改良墾山兼培森林以弭水災而裕富源案提案人王邈達未出席憑書面報告付庶政股審查次議修正修浚浙西水利議事會修正案許國楨説明旨趣付法律股審查限一星期報告次議整頓貨物認捐案憑書面報告付財政股審查限一星期報告次議查辦警備隊統帶常榮淸案蔣玉麟説明旨趣付法律股審查限五日報告次議徐議員一靑辭職事件王潤主張付特務審查選舉審查員十一人衆贊成因在席不長三分二以上俟足人數再投票時委員沈鏡蓉已出席回復日程開議選任杭州大學候補董事沈委員説明董事十人上届由貴會選出尙有候補董事十人亦請貴會選舉檢點在席人數祇有七十三人不過半數以上未能投票宣告延會 
[杭州快信]  
　　杭州總商會對於二十一條及旅大問題今日又刋行傳單喚起全浙商人共謀抵制 
　　賄賣參選案地檢廳前日傳李開福等預審李仍未到惟有證人許袒謙到廳陳述一切該廳昨又傳潘上瑩葉向陽訂下月五日重開偵查訊 
　　公民大會昨上午派代表宋左林韓寳華黃維時等晋謁盧督辦由何副官長延見面陳參選案法律無效人民勢將自動何允轉達 
　　留日官費生因欠費多月無着及女子高師與省派實習生之年限問題昨函浙已推代表費鴻年李宗武來浙接洽一切 
　　杭縣律師公會建議選任律師應由公家酌給公費民事二十元刑事十元高審廳以司法經費支絀能否照辦已請部示 
　　紹興第五師校風潮案張敎廳昨已派委陳純仁馳往查辦 
　　全國道路協會浙分會業經開會籌備現定下月十四日假省敎育會特開大會籌議進行 
　　省垣大有利電氣公司四月一日開股東會各地股東之簽到者已達十分之七 
[南京快信]  
　　齊督昨赴朝陽門外觀各師旅團營兵士打靶至晚返署 
　　丁槐張其鍠昨抵寗晚過軍署與齊督密談甚久旋乘夜快車赴滬 
　　全省商聯會改定四月一日開大會今（三十）日下午二時開茶話會討論開會進行事宜 
　　農商部特派調查江浙沿海漁業專員王藩昨由滬來寗謁齊韓兩長聞王擬有計畫書已送兩長察核 
　　省署昨委盧壽赴江都縣催辦萬福橋工並查勘舊揚州府署屋料事宜高等廳委兪錫蕃淸理無錫縣積案 
　　前由海軍司令部監視之俄艦業經艦主交涉妥協司令部撤銷監視刻已離寗他往 
　　水警廳長趙會鵬呈報省長已遵令加調鈞和策電兩艦赴銅沙洋面游弋並一面咨請浙江外海水警廳加撥兵輪會同查緝務使海盜斂跡以維航商 
　　鎭江瓜州鎭設立商會昨呈實廳請轉呈農商部立案　　敎育廳昨以省敎育行政會議議决整頓原有小學辦法通令各縣查照㈠從嚴考核學生成績並注重敎育研究敎法㈡假期内應分區籌設小學敎員講習會㈢假期開講習會應同時酌辦假期小學以資實習實習時應　　　於敎授法有研究者來校指　 
地方通信 
[松江]  
　　迷信命運之交涉有住居周家叉之鄉民朱琴生近爲其七歲子黑龍憑媒與同圖張姓之八歲女議婚松地鄉村舊俗婚姻離合往往繫於星相之一言乃同來嶽廟内向擺設算命擬之沈臥雲處排八字合婚沈爲之選定陰曆四月十一日爲訂婚吉期遂各回鄉籌備詎朱琴生又以男女八字持向别一算命之楊仲儀請其覆算而楊則認女性之八字不良不能配合朱琴生遽即向張提出悔議張則以籌備定妥不允翻覆朱無法乃糾合十餘人於二十九日下午至嶽廟内以楊爲證人與沈臥雲大起交涉互扭至西二區分駐所梅巡官以彼等迷信命運各不相下乃將各人併解總局核辦 
[嘉定]  
　　開濬城河竣工嘉邑自西門至城中一段城河久不開挖日就淤墊去冬水小時舟楫經過河底恒泛渾漿而市民飲水大抵取之該河與衛生上大不適宜今春由邑紳顧秋濤戴桂莪君等發起開濬自本月初動工至昨日已完全竣工開壩矣 
[蘇州]  
　　城鄉時症流行新春以來城鄉居民忽發生一種時症初起時寒熱交加四肢麻木全體疲軟頭痛乏汗而又不思飲食稍一不愼即致不救十餘日來殞命者已有十餘人之多且傳染頗速殊可畏也 
　　設立漁船稽查處之省令吳縣騐烙漁船前由市鄉董事函請收歸市鄉辦理旋奉省令仍照舊章照理前日續由董事公會詳叙理由函縣設立漁船稽查處以重責成至於税收稽烙一切仍由縣署主政當經郭知事轉呈省署現奉指令呈悉旣據稱另設專處對於保漁淸鄉兩有裨益應准照辦仍仰該知事按照舊章嚴行監督以防流弊並錄令具報蘇常道尹備考此令 
　　發起市民淸潔會蘇州市董事蔣季和商會會長貝哉安等近因本埠街道汚穢飲料不潔轉瞬夏令易生疫癘若不從事整潔居民生命堪危故特發起蘇常市民淸潔會定於本月三十日在靑年會開籌備會討論進行其宗旨分撲滅蚊蠅·掃除街道·整理坑厠·疏治河道溝渠·等四項云 
　　報騐河内浮屍閶門内下塘街倉橋北堍河内昨晚八時許忽然發現無名男屍一具年約三十歲左右身穿白灰布罩袍元色布長夾襖元色洋緞棉襖腰束天津帶當由該圖地保投報北區第四分所轉報吳縣地方檢察廳派員蒞騐矣 
[吳江]  
　　各界電爭對日外交申報館鈞鑒旅大租期届滿當然照約收還日人乃以華會否認之五九條約抗不交還並拘捕留日愛國靑年世界公理何在本會同人義憤塡膺特於宥日舉行群衆運動一致主張經濟絶交爲外交後盾吳江縣政紳學農工商各界聯合會儉叩 
[無锡]  
　　金融界反對運洋增費滬寗路陡加商辦銀行银錢業運洋車費四分之一定於四月一日實行各埠銀錢兩業已先後一再電部力爭茲悉寗蘇錫三商會及寗蘇鎭丹常錫錢業公會聯合會又有電力爭茲將兩電錄下㈠督軍省長鈞鑒滬寗路轉運銀洋交通部令飭加價凡私家銀行及錢莊運費較國家銀行運價相差有一倍之多待遇不平羣情憤激疊經分電交部瀝訴商艱請收成命迄未奉復惟時期迫促商民恐慌萬狀各埠銀錢兩業紛紛開會集議暫停運現以待後命查金融流轉所以調劑市面一旦阴滯影響甚鉅際此商業凋　敝何可再生事端敝會等因見衆情激昻事機迫切特此代電請求鈞座體念商艱電部取銷前令一面令行滬寗路局曁車務總管暫照舊章收費候部解决以維金融而安商業不勝盼禱待命之至南京總商會會長甘鋐副會長蘇民生蘇州總商會會長貝理泰副會長季厚柏無錫縣商會會長王勍副會長單潤宇同叩勘㈡北京交通部鈞鑒滬寗路運洋車費私家銀行錢莊與國家銀行不同大欠公道前經銀行公會聯合會呈請一律待遇迄未照准茲復將私家行莊增資歧視太甚羣情惶該疊電呼　未　　　　　各埠　　務懇　　公私銀行錢莊所營滙兑事業初無二致迅賜取消加費命令並照前年銀行公會聯合會原呈辦理以昭公允而維市面不勝激切待命之至寗蘇鎭丹常錫錢業公會聯合會叩艷 
[常州]  
　　小學研究會紀武進市敎育小學研究會於二十八日下午五時在冠英學校開會到會者八十餘人開會後由市立第一第二第一女國民等校敎員報告國語敎學順序報告畢會員提議各校報告應交審查員審查編一總報告下期開會付衆討論一致贊同次趙毅甫提議各校報告有取設計敎學者有取自學輔導主義者審查時將兩項歸併或歸併一種應請審查員酌定次由審查員公推濮仲蔚爲審查長次趙毅甫提議新學制將次實行市敎育會應推定一人赴寗參觀爲討論施行之準備各會員均極贊同嗣議决先行组織學制討論會參觀問題由討論會商定其組織辦法由市敎育會職員會定之即日成立議畢散會 
　　確定植樹地點縣農會以淸明在即植樹地點亟宜確定特於前日派員赴大寗鄉察看該員於昨日回城所看之地爲舜過山鶴山兩處其中鶴山接近焦溪植樹後較易保護故决擇定此地即日具函縣署備案並請轉知各機關矣 
　　安尙鄉發生刦案安尙鄉十九都三圖圖董黃龍會家於前夜一時許突來盜匪多人從後埭上屋由天井落下入房搜掠衣服銀洋並將龍會毆傷龍會於二十八日投縣報案當晚開庭據供有錢某跡涉嫌疑共計失贓約値七八百元盜匪身着黑布短衫巢湖口音縣署遂於翌日派員前往查勘矣 
[揚州]  
　　籌修萬福橋之省令縣署昨奉省長訓令云查籌修萬福橋一案前據該縣會委呈報邀集各鹽商議决辦法由各商籌撥二萬元並由縣籌墊畝捐等欵一萬元送交魏紳購料興修惟該橋爲東西往來孔道修理刻不容緩前此籌撥之欵不敷尙多如何籌議工程如何進行仰即會同督促進行俾得早日觀成並將現辦情形具報云云 
　　飭報灶欠數目淮北樞中臨各塲元二三年折價舊欠及十一年新賦因上次潮災灶民顚沛流離徵收困難經丁運使呈請鹽務署豁免舊欠緩徵新賦藉資體恤刻奉指令飭造各塲欠銀若干及細數淸册逐一開報以憑察核 
[南通]  
　　敎育界近事彙紀縣敎育會近據同濟專門校畢業生湯元吉函稱茲擬赴德留學請即轉商縣署撥助半費等情業經該會轉函瞿知事曁勸學所核奪省立代師七中等校四年級生瞬將畢業現由各該校長核訂於四月下旬前往蘇滬锡杭等處參觀敎育並游覽名勝又縣高小聯合會第十一届大會定四月十五日開會 
[南京]  
　　蘇屬四縣旅寗同鄉會成立吳縣常熟吳江崑山四縣旅寗同鄉方惟一錢强齋費璞庵陳佩忍宗受于劉琴生吳瞿安裴雨舫申笙詩等發起組織四縣旅寗同鄉會上年十二月間曾在東南大學農塲開發起人會公推申君笙詩籌辦一切茲因籌辦就緒東邀各同鄉於本月二十五日在中正街公共講演廳開成立大會共簽到男女同鄉二百餘人公推嚴君孟繁爲臨時主席嗣嚴君有事他往改推費君主席先由費申二君報告籌辦經過情形次討論會章逐條通過定名爲吳常江崑四縣旅寗同鄉會當塲選舉理事計方惟一錢强齋嚴孟繁曾孟樸龐甸材吳瞿安申笙詩宗受于鄒秉文費璞庵裴雨舫包叔勤劉琴生陳佩忍李仲霞王凌霄蔡雲笙陸步靑陳希東季融五二十人得票最多當選爲理事攝影散會 
　　金大徵求志書金陵大學特設徵集農林圖書部昨函致各省徵求各種志書並將校内圖書館關於中國書籍部分之近况及將來之計畫於函内披露㈠圖書館現儲有中國書籍共一萬六千餘册比較所儲西文書籍之數已經超過㈡現於所儲中國書籍中將其關於農林者已從事編輯書目此外並搜集各省省志縣志鄉志等類擇要編輯不厭求祥㈢調查中國志書共有二千二百餘種農學書共有一千五百餘種其中紀載有關於當地出產及工商業經濟狀况　部分大有研究價　 
擬廣爲徵集編成細目以廣流傳 
[湖州]  
　　勸認　塘工捐修築吳興　塘工程浩大需費頗鉅雖經官商協力籌定常年捐欵並預定工竣年限及預算收支數目辦法頗爲完備惟因物價騰貴開支加多致溢出原定預算自非力籌補助收支難期適合因此特開董事會議籌商辦法當經議决本年分省撥捐欵及各業擔認常年捐項均請提早交付以應需用其未經認捐之各業准函請吳興南潯二商會竭力分勸補認俾集巨欵而荿大功 
　　賑欵助學之糾紛災賑戲資當時原議提撥一部分補助女師經費現聞甲商亦思分潤故辦賑人員大爲反對謂此次演劇旣以籌賑爲名自應將戲資盡數充爲賑欵以符名實因此雙方現正爭議恐一時未能解决也 
[杭州]  
　　海寗國民大會電各報館均鑒本日爲日本駁覆我國政府收還旅大廢止二十一條公文事全城人民特開國民大會羣情激昻一致主張旅順大連我國領土據 
 
 

Page 11

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *約收還義無返顧二十一條强廹簽字出於單方萬難承認全體公决電請積極交涉達到收還旅大取消二十一條之目的并即刻不用日貨以示决心臨電憤慨諸希公鑒海寗國民大會叩二十八日 
[安慶]  
　　一師對日表示各報館鑒旅大租期已滿彼方藉口於我國民數年來痛心疾首誓不承認之二十一條約拒絶交還扼我東北之咽喉以肆其呑併之毒計樹立遠東和平之障礙侮蔑吾華民族之人格誰無血性豈忍束手待斃原二十一條約乃日人脅迫袁氏私人允諾揆諸法律正義斷不能認爲有效唯望我國人一致協力爲熱烈嚴肅之運動以喚起全世界之同情務達取消此亡國條約並收回旅大之目的而後止失此不圖國且不國凡我同胞盍速奮興特此電達安徽省立第一師範學校全體職敎員學生同叩 
[廣州]  
　　美國飛機師演試絶技美國飛機師温亞達前日乘一最新式飛機到粤擬於二十三日獻其絶技能由五千尺高脱離飛機堕落地上不致受傷先函請孫中山參觀孫即依期偕同大本營參軍副官等在試騐塲後門空地列席以俟三時十分該飛機由東嗚嗚飛至繞試騐塲一週始升高入雲目力幾不及見忽有一汽球如丸從飛機上墜下徐徐至地堕於百子崗公醫院前之馬路孫立派侍從武官英人乘坐汽車前往迎迓接入大本營孫下堦與之握手極稱其技之神温飛機師墜下時不獨毫不損傷且精神活潑異常唯肌　爲日光所炙顏赤如硃云 
　　公祭鄧仲元二十三日爲鄧仲元死難一週紀念之期國民黨廣東支部全體特於是日赴黃花崗鄧墳致祭各機關各工團致送花圈及輓聯者均陳列墳前不可勝數孫中山亦送齋菜二桌致祭上午十時孫中山代表朱培德及程潛羅翼羣譚延　徐紹楨梁鴻楷陸嗣曾鄧澤如工會等數百人先後蒞墳旋由朱培德代表孫主祭繼由國民黨全體曁各機關職員各工團齊向墳前行三鞠躬禮禮畢宣讀祭文奏樂茶會而散計是日來賓甚衆墳前幾無隙地各界赴墳致祭之汽車共三十餘輛其盛况堪與公祭七十二烈士相比美云 
來件 
[留日學生總會廢約宣言]  
　　邇者二十一條廢棄案政府遂從國會議决曾經一次通告而日政府竟斷然拒絶謂該約旣經兩國元首批准今輕言廢棄實背國際信義日本絶對不能承認吾政府經此拒絶　不更取何種行動而國民銷聲息影亦不聞有何表示日本報紙遂得張大其辭謂中國國民對此條約原無廢棄之意此次通告純爲北京政府對内問題而出信口雌黃内以假勵國民外以熒惑乎世界致此問題有無形消滅之勢吾國人是而可忍孰不可忽也迴憶該約締結之時吾國人同憤日本無理奔走呼號相戒勿忘國恥而國恥遂與國慶同其紀念乃當此宣布該約無效之時反袖手缄默國人健忘當不至此豈以國勢不敵素志難澈遂爾觀望不進抑亦謂日本答覆具有正當理由吾人無可置辦乎是則吾國人所當明辦而奮起者也不然者吾國人將自喪其國民資格而予人以將來口實吾恐其他應收回之一切權利亦將永無容喙之除地矣今不揣謭陋將其回答層層駁析使國民知其無當於理而有所以自處焉 
　　日人謂該約已經兩國元首批准國際法上當然成立殊不知凡條約而違背當事國憲法式法律手續者雖事實上經過締結手續亦不成爲國際條約換言之即不能爲國家問之條約而發生效力也此原則爲世界多數國際法學家所主張即日本學者亦多從之蓋條約者國家與國家間之契約非元首個人間之契約也一國元首爲代表國家意思之機關而其須經何種手續始可代表則一繫乎一國憲法之所規定是故元首若違背憲法而代表時則非眞正之代表而其締結之條約亦非國家之條約吾國約法明文規定大總統非經國會同意不得締結條約其與日本憲法以締結條約權專屬之天皇者大異其趣而二十條簽字之前旣未經國會同意簽字之後復未得國會追認且簽約之次日國會即已聲明中外認爲無效是該約實爲違犯吾國憲法所締结其爲無效已屬當然固不能謂一經兩國元首批准即爲絶對有效更不能謂違憲與否單爲國内問題與國際公法無關也由此而論則二十一條自始固未成立而日本拒絶交涉之根據已可完全推翻而有餘 
　　若謂中國此次要求爲違背國際信義尤屬荒謬绝倫之論條約本自無效信義從何而生此種條約極端言之中國即以一方行爲廢止亦不爲非法而所以爲此要求者正欲顧全國際友道尊重國際信義不使日本蒙不慮之損害耳乃竟遭日政府之反噬詎吾人本意所及料耶况二十一條乃日人無端侵略至以最後通牒逼我締結其行爲直與掠奪無擇旣爲世界外交史　一新記錄復爲國際間留一大惡例破壞東亞和平背反國際信義之罪唯日本實負之夫盜纂人財而反責失主之追求天下寗有是理耶以上二點實爲日本回答之根據已不難一剖而明然則在法理上道德上日本已無堅持該约之理由固昭然若揭矣　日本報紙及一般政客猶作掩耳盜鈴之論謂該約係中國自由承認並無脅迫事實縱謂有之在國際法上亦不能搆成無效之理由此等暴論何據云然試問遞最後通牒迫人簽字是否爲脅迫以手杖繫案咆哮恫嚇是否爲脅迫事證俱在中外咸知雖欲强辯又豈可得至謂脅迫不能爲主張無效理由尤屬不經之論查國際法上容認脅迫事例有二其一則在戰爭告終之際一方以戰勝餘威脅迫他方而期條約之成立蓋彼時勝敗之形旣殊和平之誼已絶不如是不足以達其所期其二則爲要求過去違法行爲之救濟或將來不法行爲之保障亦恒用强迫手段以臨對弟國蓋爲自衛計不得不爾兩者皆爲國際法所容認此誠不可爲諱然試問當時中日間關係果有當於此者乎嗚呼苟循日人暴論則國際間可無法律之必要而國際條約當益等於故紙矣 
　　夫應廢與否理也能廢與否勢也勢有時可以抑理而理終不能爲勢所屈尺　當虎明知無效正義所在雖一莖之微亦當嚮往蓋吾人當求理之正不正不當問勢之敵不敵也强國以艦砲爲戈矛弱國則以正義爲庇吾國人當萬衆一心百折不撓　撻政府再與交涉交涉不獲勝利訴之國際裁判裁判不能得直則惟有堅持經濟絶交以制其死命務使協約廢除旅大回收而後已外交一髮稍縱即逝同胞同胞盍急圖之中華民國留日京都學生總會啓 
 
 

Page 12

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *   
 
 

Page 13

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *本埠新聞 
蘇社理事會會議記 
蘇社前日在蘇州開第四届大會曾有議案六件㈠救濟江蘇財政案㈡恢復地方自治案㈢製訂省憲案㈣軍費至少减三百萬元案㈤挽救蘇州主權保全市政案㈥請禁奬劵案均經議决辦法交理事會執行該社遂定昨日（三十日）在西門中華路總事務所開理事會春季常會推選主任理事·駐社理事·揚通兩事務所主任·及各股主任並磋商上列各案執行手續上午十時開會到會者黃以霖·張孝若（陳堅代）·王淸穆·錢崇固·黃炎培·張一麔·穆湘瑤·冒景瑋·沈恩孚·陳堅·朱紹文·盧殿虎·段書雲（黃以霖代）·宋銘勳等十四人推舉黃以霖爲主席由朱紹文紀錄先投票選舉主任理事共投票十二紙張　得十一票當選次推舉駐社理事及各主任推定黃以霖爲駐社理事張孝若爲通事務所主任馬士杰爲揚事務所主任黃炎培爲講演主任沈恩孚爲研究主任張一麔爲出版主任穆湘瑤爲調查主任朱紹文爲文牘主任次討論大會交執行各案手續均先擬就致各機關公文草稿討論結果㈠財政案照原稿略加修改分函督軍省長㈡自治案照原稿至蘇籍國會議員請督促政府進行㈢省憲案照原稿分函本省各法團徵求意見一面致函省議會催請起草㈣减軍費案照原稿函致督軍㈤挽救蘇州主權案本案爲蘇州振興電燈公司問題大會議决呈請交通部省長辦理茲查悉已經交通部定有辦法惟尙未實行故即函致省長即查照部批執行㈥禁奬劵案函省長護軍使將轄境内類似賭博之奬劵禁止並轉商主管機關明令取銷議畢散會已下午三時矣 
[上海銀行會提交聯合會議案]  
　　並電請聯合會議展期本年第四届全國銀行公會聯合大會開議在即日前本埠銀行公會特召集全體會員會議討論提議案件并公推與會代表聞已推定盛竹書·倪遠甫·李馥蓀·林康侯·吳藴齋五君爲出席代表届時赴漢與會又本届該會提議案已公决先行提出三件如對於時下諸重要問題遇必要時尙須陸續提交大會公决云茲將提議案錄下 
　　（一）各埠銀行公會代兑中法實業銀行鈔票墊欵延未淸償應請協商當局尅期歸還以維信用案查民國十年七月間中法實業銀行宣布停業京公會爲維持金融安寗并增進同業對外信用起見提議由各埠在會銀行墊欵代兑該行鈔票共計二百零九萬九千一百六十二元就中上海一埠除有行在京者另行接洽外其餘各行共墊四萬七千六百八十五元又本公會代墊開支一千零八十元二角九分曾經京公會先後聲稱此項代墊之欵業奉財部緘允負責儘半年内歸還月息一分統自十年七月九日起計息等因在案乃事逾兩載有餘疊經本公會函請京公會向財部力惟歸欵迄今仍未結束此間墊欵各行紛紛詰責本公會實窮於應付按此舉本屬维持金融大局救濟小民生計墊欵各行以爲負責有人故勉力分任若曠日持久不予結束殊非提創公益昭示信用之道茲値中法實業銀行復業伊始應如何協商當局尅期歸還之處敬候公同討論 
　　（二）交通部短期八釐車輛借欵解决方法案案據上海商業儲蓄銀行函開溯自民國十年一月十五日我在會各銀行組織車債銀團經募交通部八釐短期車債六百萬元敝行亦忝在銀團之列共同經募按之車債條例自民國十年起以三年爲期第一年祇付利息自第二年起匀分四次償還至十二年十二月三十一日止全數還淸其還本付息欵項應由以此項債劵購買車輛之京綏·京漢·津浦·滬杭甬四路按月撥欵預交銀團存儲以充準備條例内並附載有萬一上稱四路不照上項規定條例辦理銀團得派員赴各該路收欵等語乃此後事實與條例所載大不相符十年底因滬杭甬路債息準備金未撥致十年份車債帳未能結淸自十一年份起上稱四路每月應撥之欵除津浦路撥過一月份準備金洋四萬九千四百十七元一角九分外其餘京綏·京漢·滬杭甬三路均分文未撥結至十一年十二月三十一日止上稱四路共欠應撥償還本息準備金銀元三百三十七萬元敝行以此項車債前途頗多危險曾於十一年八月七日擬就本國銀團對於交通部車輛借欵及鐵路支付劵補救計劃意見書分送在團各行討論延至今日未有切實辦法而上稱四路應償車債本息欵項積久更鉅本年爲該債償還本息之最後一年應行還淸之期瞬息將届凡我在團各行關係對内對外信用至鉅須速求根本解决方法以資補救茲擬辦法四條如下（一）「减少債額」此項債額原定銀元六百萬元以九五折扣實收銀元五百七十萬元查銀團代購車輛價値只須銀元四百零八萬四千元减原債額爲銀元四百三十萬元以九五折合適符購車價値其所餘之債欵自减少日起由政府收回但　　方面須假定一結束舊債期限將舊債　期利息以及已到車輛存棧之棧租等欵合併結算作爲减少債額後之新債額（二）「本團直接派員向上稱四路收欵」新債額規定後以及上稱四路按月攤撥數目確定後由本團派員在各該路局收欵處按日提收（三）「淸付車價」上述第一二條辦法確定實行之後本團應付洋行車價應約期付淸或由本團直接付欵或由購車路局直接付欵或由轉讓路局直接付欵須臨時議定（四）「收回已發行之債票」查本團自經募此項債票後雖各自發行數目不多然自十一年六月三十日到期不能付息還本之後持票人嘖有煩言各發行行爲保全自身信用計應各自收回並給與持票人相當利益按以上所擬四條僅就其大綱而言内以本團派員向各路收欵一條似最切要四路中尤以京漢路購車債額爲最鉅計機車三十輛車價一百九十萬元該項機車已交付該路二十四輛合値銀元一百五十餘萬元如欲收回轉讓於他路已不可能且該路頻年受軍閥把持所有收入悉以移作軍需致對於車債撥欵一無辦法本團對於該路如此情形似不能隱忍不言次若京綏路購車債欵爲銀元九十七萬元計機車五輛廠車一百輛除廠車可以全數移轉　海路承購外其機車五輛乃該路特别定製不合他路之用且其價値甚昂合計銀元四十九萬餘元按之該路目前負債形本團更不能再事緘默致失優先地位再次若滬杭甬路購車債欵爲銀元六十九萬元計機車六輛栅車四十輛客車十六輛除棚車可以全數移轉　海路承購外其機車及客車價値該路已允直接交付似無問題津浦路購車債欵爲銀元五十二萬餘元計棚車一百輛該項車輛亦可以全數移轉隴海路承購照上述情形尙以津浦路之債欵　易解决而京綏京漢兩路對於本團購車債欵數目旣巨所處情形又復如此不能不從事討論茲以管見所及特具意見書謂交此届漢口全國銀行公會集議之時共同討論是所至　相應提案敬候公决 
　　（三）上海造幣廠籌備多日成立無期擬請銀行公會聯合會呈請當局趕速進行以期統一幣制而杜外侮案查上海造幣廠之設上海銀行公會首創其議原爲確定本位銀元·統一幣制·以爲廢兩改元張本且以本外人侵越幣權起見曾經政府發行特種債劵二百五十萬元月撥鹽餘七萬元分三十八期還淸由滬上各銀行組織銀團分任發售專充該廠購地建築并訂購機械之用乃該廠自民國九年八月間設處籌備以來已逾兩載因預算經費不敷應用至今成立無期上年十月間羅廠長鴻年重訂預算總計機器建築等項未付各欵及籌備開鑄之費尙實需二百四十五萬元有奇曾由羅廠長商請上海造廠借欵銀團繼續借欵以利進行當經銀團開會集議僉以此項繼續借欵若無相當償還本息基金决無磋商餘地羅廠長建議每月增撥鹽餘爲十萬元并延長期限以抵還本息親赴北京接洽乃迄今又逾半載仍無成議聞該廠建築工程已將完竣訂購機器亦經運齊徒以經費 
不敷不能裝置至今寄在　棧每月應付積欠欵項利息等約在萬元以上其他因工事停頓所受損失尤屬不　邇者英商會常年會議論及造幣問題於該廠頗多　議謂非由外人承辦必無成效倘長此因循不克開鑄匪特公家受損與日俱積且恐貽人口實招致外侮揆諸建議設廠初衷寗不大悖此事關係金融全局擬請公同討論呈請當局積極進行應如何促成之處仍候公决 
　　又上海銀行公會因聯合會期迫提議案未全特電請漢口銀行公會將聯合會議展期原電如下漢口銀行公會鑒聯合會議爲期已迫敝會已公推盛竹書·倪遠甫·李馥蓀·林康侯·吳藴齋五君爲出席代表惟敝會應報告及提議各案尙未齊全且聞貴會新厦亦未落成可否展期一月開議庶會議事件得以籌備完全而貴會新厦亦得從容布置如蒙同意乞即電復並希迅電各公會爲荷上海銀行公會卅 
[工部局發表本年預算案]  
　　字林報云工部局於納捐人年會中報告之第四章係本年預算全案刻已先期發表内列本年收入總數如下 
　　「經常項下」歲入銀七二九○七七○兩（連上年盈餘二二六○○○兩在内）歲出銀七一三七九○○兩盈餘銀一五二八七○兩 
　　「臨時項下」歳八門發行公債銀六○○○○○○兩雜項收入銀一○○○○兩共計銀六○一○○○○兩歲出門上年虧耗銀二五五○兩特别支出銀六一四九九○○兩（連電氣處借欵三○○○○○○兩在内）共計銀六一五二四五○兩虧耗銀一四二四五○兩 
　　至於收支細目計（甲）經常歲入項下（一）地税銀一六○五○○○兩比上年增銀二七八○○○兩（二）普通房捐銀二九一○○○○兩比上年增銀二五○○○○兩捐率仍照上年抽百分之十四（三）特别捐銀一五六○○○兩比上年增銀六○○○○兩捐率仍上年抽百分之十二（四）碼頭捐銀四○○○○○兩比上年增銀二○○○○兩（五）照會收入銀八九二六○○兩比上年增九八六○○兩内汽車行汽車·運貨·電車·小車馬車·食物店·馬廐·等照會諒均可增加惟包車照會恐將减少（六）工部局房地產租金銀一六○七五○兩比上年減銀二○八一○兩（七）公共及工部局事業收入銀九○六八二○兩比上年增銀七二三五○兩（八）雜項收入銀三○○○○兩（九）上年盈餘銀二二六○○○兩（乙）經常歲出項下（一）團練處經費銀一二六九○○兩比上年增銀一二二五○兩（二）救火隊經費銀二五七八○一兩比上年增銀四○一八○兩（三）警務處經費銀一八九四四六○兩比上年增銀一二五六八○兩（四）衛生處經費銀五二一四四○兩比上年减銀九六○兩（五）公共工程處經費銀七八六○○三○兩比上年增二九六四四○兩（六）音樂隊經費銀一一○二九○兩比上年增三三四四○兩（七）公共藏書樓經費銀四九二○兩（八）敎育處經費銀三八四四八○兩比上年增銀八八○兩（九）會計處經費銀一八四五三○兩比上年增銀二一六三○兩（十）總辦處經費銀三七三九六○兩比上年增銀四一五五○兩（十）（一）雜費銀二一四○七○兩（十）（二）利息經手費等銀七七一五○○兩（上年銀五九一三八○兩）償還公債銀七二○七五○兩（除電氣處銀五六一二七○兩）（丙）特别支出項下（一）橋樑銀三四○○○○兩（二）駁岸銀五五○○○兩（三）溝渠銀○一八九五○兩（四）排洩穢物暗溝銀五三八七○○兩（五）碼頭等項銀一六○○○兩（六）土地銀六○○○○○兩（七）房屋銀六一六二五○兩（八（道路銀八七五○○○兩 
[市民大會致東京之兩要電]  
　　爲留日學生被辱事一抗議一慰問上海對日外交市民大會開會時曾議决援助留日被拘學生昨由委員會發出二電云（一）東京日本帝國内閣大臣加藤閣下我國留學生於本月二十二日在貴國境内集會游行無非冀貴國改正對華外交政策乃忽被貴國警士狂毆濫捕消息傳來羣情憤慨上海市民於本月二十四日在總商會開會咸認此舉爲莫大之侮辱想閣下亦必爲之不安貴國政府對於被拘學生能否禮送返庽對於逞兇警士能否按法懲處即能否顧念國際道義之一明證也特電抗議佇候亮察中華民國上海對日外交市民大會（二）東京中華民國留日學生總會轉留日全體學生公鑒頃讀通電驚悉諸君爲爭回旅大事游行冀促日政府之覺悟乃彼不顧國際道義狂毆濫捕妄加摧殘事關國體羣情髮指除逕電日政府抗議外並積極喚起全國人士注意尙希諸君努力奮鬭同人一息尙存誓雪國恥作諸君後盾特電慰問統希垂察中華民國上海對日外交市民大會 
[對日外交市民會委員開會啓]  
　　上海對日外交市民大會執行委員會今日開會時間略有變更茲錄其通啓云本月三十一日（星期六）爲本委員會常會期定於是日午後八時在寗波路廣肇公所内開會務希貴團體代表准時出席專此奉達並候公安上海對日外交市民大會執行委員會啓 
[洋貨五業聯合會對外會議紀]  
　　洋貨五業聯合會於昨日下午開全體緊急會議到者呢絨·針織·磁料·化妝·香料·各業代表六十餘人公推何立本主席報告開會宗旨略謂對日問題日緊各界均紛紛來函囑本會表示主張蓋本同業對日貿易較其他各業尤爲密切本會同人同屬國民本國家將亡·匹夫有責之義非急起直追與各團體取一致行動不可次胡士澄發言謂連日各公團集議實行經濟絶交此實對待强隣之唯一良法但須坐言起行方能見效當經在塲各會員討論結果（一）通告同業以後不得再進日貨其已進者一律焚燬或封存（二）限期舉行檢查手續（三）推派代表加入國民對日外交大會（四）勸告本國資本家及技術家乘此抵制劣貨之間提倡國貨（五）通電外埠同業一致行動堅持到底 
[商總聯會外交委員會紀]  
　　上海各路商界總聯合會昨晚舉行外交委員會常會到委員二十三人開會後首由主席報告出席市民大會執行委員會情形并認經費二十元請求追認次各路委員陸文韶·潘冬林·徐運新·及舒警民等相繼提出檢查劣貨·及要求總商會警告各業實行不賣日貨·各案一致通過議决（一）以後本會議决各案一律由出席市民大會執行委員會執行以歸一致如該會難以執行則再行撤回由本會執行（二）本届議决各案由出席委員　龍章·蔣夢芸·等分别於今日出席提出（三）請各東洋　一律限期停進日貨（四）致函總商會請其轉告各商帮以後實行抵制日貨議畢十一時散會云 
[日本組織國民同盟會之報告]  
　　留日學生謝文道來電　　中國通訊社云旅滬留日學會昨接留日學生謝文道·周家聲等來電報告日本組織國民同盟會之經過其文云『上海留日學會曁各團體各學校各報館均鑒日本國民爲我國國民一致力爭收回旅大否認二十一條各團體並有宣布經濟絶交之主張此間日人聞悉莫不羣起惶恐各商界遂聯絡敎育界工界組織一日本國民同盟會請願日政府抵制華人之要求誓不歸還旅大該會於勘日已經成立會長爲蜂須賀氏當開會時文道等蒞會旁聽輒遭被拒視如仇敵其宣言謂若中國政府不顧國體違背一九一五年中日條約當與之武力解决云云二十一條無論如何不准取消並譏我國民之無恒心現在雖各團體有游行示威舉動不一月必有冰消浪靜之態度五分熱度不爽絲毫等語願全國同胞對於此次之對日舉動務必堅持到底勿懈勿惰千鈞一髮時不再來伏祈注意及之留日學生謝文道周家聲黃淸石金之光同叩豔』 
[厦門停裝商貨]  
　　因地方不安之故上海至厦門之進出口貨邇來驟視跌減係受軍事影響所致若汕頭廣東等處則並未有此種情形僅厦門一埠之航運事業不若前數日之佳 
　　昨日各商帮行家均接厦門坐莊客或分號等拍來急電謂該處近因時局不安形勢險要故商業完全停止出口各貨亦暫停裝運望滬地應裝運厦各貨一律暫緩出口云 
[閩省招兵起運]  
　　福建某當軸因兵額缺乏曾經派員來滬招募兵士赴閩編練補充經於日前由滬分批運閩昨日（三十）東洋公司之出口台東丸輸船裝有兵士六百人由滬運往厦門云 
[裁兵理財運動之進行訊]  
　　本埠總商會等所倡議之裁兵·理財·等運動近來仍在淬勵進行茲就昨日所聞錄下「委員會開會」三大問題之委員會昨發出開會通知云逕啓者茲定四月二日即星期一中午十二時三十分舉行討論裁兵·制憲·理財委員會議常會届時務請台端撥冗惠臨共商進行不勝企盼云云「分致院部電」總商會昨電北京國務院財政部催促發表收支欵目以供國民稽核其文云北京分送國務院·財政部·均鑒二月宥日·三月灰日·疊上兩代電諒蒙鑒察現距四月三十日期近特再電催促務祈政府即將十一年收支欵項數目·用途·内外債確數·合同全文·造成表册如期公布以供國民稽核上海總商會叩艷「函勉粤商會」廣州商會最近進行裁兵運動極爲誠摯本埠總商會昨特致函粤商會會長陳廉伯表示奬勉之意其文云廉伯先生惠鑒頃由李煜堂先生轉到羊城報載貴總商會爲鼓吹裁兵開會盛况並台端演説辭敬稔愛國之深業將略情摘登上海各報俾廣宣傳而資觀感至此後進行仍望鼎力籌畫隨時賜敎互相策勵期底於成國家前途實利賴之再敝會議决將關係提倡裁兵·制憲·理財·各項往來文件及演説辭等編纂成書印送各處羊城報載台端演説辭諄切懇摯讀之感動惜未窺全豹不及編入敢請設法代覓全篇寄下不勝企盼此外各種資料及以後開會情形亦祈隨時示知藉表民氣云云 
[商界警誡吳佩孚]  
　　武力統一不可恃　　海寗路商界聯合會昨致書洛陽吳佩孚云二年前先生以假仁假義在湘邊鼓吹國民大會盜取民意吾民被餌言所誘羣起擁護迨戰勝段氏驅逐王占元後即夜郎自大擅取湖北政權任用私人蕭耀南壓服民權搜括民財抗湘義師開堤壩淹没生靈禁自由集會大背初旨專橫尤甚袁段千百倍及張氏敗北勢力益張而心猶不足今更以兵力欲强粤·閩·西蜀·以統一擾亂全國之安寗試問武力果可持久則古之强秦今之袁段均不致亡國喪身前車可鑒願暫犧牲一時之慾念爲子孫留餘地以免遺臭萬年請三復斯言 
[商會函爭商辦銀行運洋增費]  
昨日上海總商會爲路局增收銀行運洋費事致函滬寗路任筱珊局長請爲要求部議轉團其文云逕啓者滬寗鐵路代中交兩行轉運銀洋向照五折收費至其餘銀行錢莊則一律照七五折收費各商家以同爲流通市面之需而待遇兩歧久已嘖有煩言是以上年銀行公會開聯合會議時曾有比照國家銀行一律以對折收費之請求荏苒年餘迄未奉交通部批准明文而據最近所得確報且謂交部業已行知貴局將舊時減收二成五之辦法一併取消此後改爲十成收費等語各銀行錢莊等自聞此信駭憤莫名僉謂滬寗路經過各埠皆係商業中心純用現金交易與杭·甬·紹·之多用匯划過付者情形逈有不同每當絲繭上市之際客商往内地採辦全須携帶現金以資週轉每年轉運何止鉅萬鐵路爲輔佐商業發達計爲自身招徠客貨計均有廉價融通予以便利之必要况商辦銀行錢莊組織雖殊論其活動金融補助商業實足以輔國家銀行之不逮尤無待遇獨苛一再摧殘之理迭經據此理由由本埠銀行·錢業·兩公會合詞電部請求免加佇盼至今未得確復而外間盛傳有新章從四月一日實行之説外埠如寗蘇·常·鎭·丹錫·各錢業公會類皆推舉代表來滬集議據各處代表意見以爲部中旣無轉圜消息惟有届期將現銀現洋暫停轉運以待後命本埠銀行錢業兩公會深恐因此紛擾致市面發生重大影響是以昨又合詞電部一面函請敝會轉向部中曁貴局切實呼籲此事之能否轉圜敝會爲商業安全計貴局爲招徠營業計保護維持諒有同情用特備函切實奉懇敬祈貴局將此事有損於商無益於路各節剴切呈明請求部中取消十足收費之令客商利損實無旣極佇候示復云云 
[中美航業要訊]  
　　各公司競增水脚本埠屬於美航部之提督·祥泰·花旗·福來等四公司爲維持中美航業計將運至北太平洋各口岸之運率一律增加十分之二詳情已紀本報此事發表後本埠非美商輪之往來中美者如日商東洋汽油社·大阪商船會社·日郵社·英商昌興·怡泰·天祥·荷商好時·華商中國·等等十家組設之公會亦即開議加增水脚結果由會長（昌興大班）等議定新水脚價照現收之原定額增加百分之四十入會各公司全體贊成遂將各貨之運價重行改訂提單前以五元起碼者今亦改爲十元矣其中亦有超過原額數倍者若花生帶壳貨由每噸十一元漲至三十一元茶葉由六元增至十一元其詳細表價俟再宣布從四月一號以後凡屬中美綫航輪無論往紐約（經蘇彝士或巴拿馬河）及赴温哥武·舊金山·西雅圖·波特蘭等埠之水脚均各增漲而尤以此次非美輪之太平洋運率所漲爲最巨云 
　　波特蘭航業起色上海至波特蘭一路先歸提督經營次爲華洋公司代哥倫比亞公司經辦上年以該路進出口貨淸淡華洋所代之哥倫比亞公司乃撤除上海分行移至日本滬上僅托祥泰代理每月不過一輪往來詎知本年三月份以後哥倫比亞公司對於太平洋航業又復擴充上海一埠推廣航路與增多班次同時並進前月行一船者今將月駛三船其業務之發展與昔大異現僅上海綫中航路則爲三條㈠直放波特蘭㈡由靑島大連塘沽而赴北美㈢取道香港小吕宋南洋各埠而返美國因班期密航業盛而乃添加船舶亦由美航部賃給者也荷商好時洋行之爪哇太平洋綫在此時機内亦已復駛波特蘭至上海班按月派一二輪不等已來有亞立根·芝立白·及現在中途之蓬杜河沙·等輪日商三井洋行亦於此路内開航上海班下月十五日開始派八千八百噸之蓬萊山丸行駛來滬云 
[航業消息彙紀]  
　　昨日法郵船包島斯出口滬上載去有湖絲三百零三件絲頭六百八十九件價値八十萬元以上又生仁二千四百包綢子三十六件烟葉二百件羊皮一百六十七件茶葉一千五百六十六箱其餘蛋白草帽邊猪腸等等三百二十件 
　　太平洋公司之克爾扶倫總統號定明日由滬赴舊金山上海有湖絲四百五十件運美其餘有生仁礦石各二千餘包雜貨二百五十噸至該公司之批埃士總統號今次來滬之時適値大霧致艙底擱穿後經該公司修理未幾即行修好在昨日上午該輪已往香港小吕宋　　東洋公司之西比利亞丸昨日到申來客甚多載到香烟一千二百箱棉花六百九十件未裝港貨當日即行出口 
 
 

Page 14

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *[今日江灣賽馬之預測（伯奮）]  
　　第一次初學騎賽　　　一哩四分之一 
（一）馬立師君之馬（Ｍｏｒｒｌｓｓｓ　Ｓｔａｒｌｅｒ）（二）海其米（Ｈａｊｉｍｅ）（三）地庫倫（Ｔｈｅ　Ｋｏｕｌａｃ） 
　　第二次淸明飛遁賽　　　　五法郎 
（一）太古（Ｔａｋｅｏ）（二）百尼飛（Ｐｅｎｎｙｆｌｅｌｄ）（三）白羅大夢（ＢｌｕＤｌａｍｏｎｄ）倘「克司密司改夫」（Ｃｈｒｌｓｔｍａｓ　Ｇｉｆｔ）起步則當勝 
　　第三次家齊賽　　　　　　　一哩 
（一）金菊（Ｇｏｌｄｅｎ　Ｃｈｒｙｓａｎｔｈｅｍｕｍ）（二）司比隊反羅（Ｓｐｅｅｄｙｆｅｌｌｏｗ）（三）考物立鐵（Ｃｏｖｅｌｌｉｔｅ）倘「金菊」不起步則「淡納米脱」（Ｄｙｎａｍｅｔｅｒ）當可第三 
　　第四次揚子賽　　　　一哩四分之一 
（一）强司東君之馬（Ｊ·Ｊｏｈｎｓｌｏｎｅｓ　Ｓｔａｒｌｅｒ）（二）南申納立司（Ｎａｔｉｏｎａｌｉｓｔ）（三）馬立司君之馬（Ｍｏｒｒｉｓｓｓ　Ｓｔａｒｌｅｒ） 
　　第五次淸明跳浜賽　　　　約二哩 
（一）愛辣飛（Ｅｌｌｅｒｈｅｌｄ）（二）惠而搶司（Ｗｉｌｄ　Ｃｈａｎｃｅ）（三）密卡牌（Ｍｉｃａｗｄｅｒ）（三）亨浦賽塘（Ｈａｍｐｓｈｉｒｅ　Ｄｏｗｎ） 
　　第六次淸明克天令賽　　一哩 
（一）强司東君之馬（Ｊ·Ｊｏｈｎｓｔｏｎｅｓ　Ｓｔａｒｌｅｒ）（二）升科蘭（Ｓｈｅｎｋｏｌａｎｄ）（三）稍司塘（Ｓｏｕｔｂ　Ｄｏｗｎ） 
　　第七次新馬二次平力賽　　　　一哩四分之一 
（一）楊反羅（Ｙｏｕｎｇ　Ｆｅｌｏｗ）（二）破兒司帶（Ｐｏｌｅ　Ｓｔａｒ）（三）尼古立鐵（Ｎｉｃｃｏｌｉｔｅ）倘「金菊」起步當可佔第二 
　　第八次淸明新馬賽　　　　四分之三哩 
（一）葉子衡君之馬（Ｔ·Ｕ·Ｙｉｈｓ　Ｓｔａｒｌｅｒ）（二）愛克的夫反羅Ａｃｌｉｖｅ　Ｆｅｌｌｏｗ）（三）天麥南（Ｔｅａ　Ｍｏｎｅｙ） 
　　第九次淸明出賣賽　　一哩 
（一）拉司考第三（Ｌａｓｔ　Ｃａｌｌ　ｒｌｌ）湯其司（Ｔａｎｇｉｅｒｓ）（二）湯茂蘭（Ｔｏｍｍｙ　Ｌａｄ） 
　　第十次南洋賽　　　　七法郎 
（一）愛羅米脱（Ａｅｒｏｍｃｌｅｒ）（二）强司東君之馬（Ｊ·ＪｏｈａｓｔｏｎｅｓＳｔａｒｌｅｒ）（三）皮油的夫反羅（Ｂｅａｕｔｉｆｕｌ　Ｆｅｌｌｏｗ） 
　　第十一次蘭亞拍倫賽　　　　一哩半 
（一）地石白辣（Ｔｈｅ　Ｎｅｂｒａ）（二）飛慈老爺（Ｆｉｔｚｒｏｙ）（三）勞特雪浦（Ｌｏｒｄｓｈｉｐ） 
[赴美絲業代表明日回滬]  
　　蘇浙魯三省派赴美國參預萬國絲綢博覽會之代表朱謀先等六人自離美以來昨由神户來電渠等所乘之提督公司約克遜總統號郵船已抵日本神户於昨日開出將於四月一日抵申船停招商局中棧各代表亦於明日至滬此間絲業中人届時須往迎迓云 
[中美絲商之酬酢]  
　　美絲業團明日離滬北上美絲商二次觀光團由錫前往許墅關參觀蠶桑學校於昨晚六時四十五分乘車抵滬本埠廠白二絲商預備汽車四輛在站迎迓美絲商下車後與華絲商歡迎人員一一握手旋由廠商代表丁汝霖陳灦泉白絲商代表龔叔平邱毓庭等陪乘汽車送至禮查飯店休息片時美絲商全體羣赴黃浦灘聯華總會宴謝華絲商西餐由生絲檢查所美技師包段兩君代爲預備華絲商方面到者計「廠絲商」沈聯芳黃縉臣丁汝霖馬岩靑奚雨臣徐錦榮馬龍泉王子翔徐萬里「白絲商」邱毓庭龔叔平徐叔理徐南騶「黃灰絲商」吕占鰲高曉東蔡止穆朱獻淮總商會副會長方椒伯於八時一刻入席由高書密氏主席首致感謝詞由蔣桐蓀君譯成華語大致謂此次敝國絲商來華觀光承貴國廠白黃灰各絲商曁華通公司等設筵歡宴無任榮幸敝絲團此次來華注重與貴絲商集議改良製絲方法以冀增進中美絲經貿易茲承不棄分邀集議容納敝絲團之要求甚爲感佩此後希望貴絲商加意改良推廣絲額以應敝國綢廠之需要敝絲團離滬在即謹具薄觴恭祝列席諸君身體康健商業進步云次由方副會長椒伯絲繭公所總理沈聯芳白絲商代表龔叔平黃灰絲商代表吕占鰲蔡止穆朱顯淮華通公司總董徐南騶等分致謝詞亦由蔣君譯以英語末由慶南氏陶迪氏等演説華絲改良方法旋即舉行攝影主賓暢飲至十時餘始散 
　　美絲商觀光團定於今日（三十一）正午仍假聯華總會設餐宴謝旅滬美英法義等國絲商昨已遍發請柬矣美絲商團定於明晨（四月一日）田申乘車北上昨日本埠絲繭總公所分致各廠商通告云逕啓者美絲商團定於四月一日（即夏曆二月十六日）上午九時由滬乘滬寗路車前往南京凡我絲商理宜至站公送届期務希不吝玉趾以崇國體是所切禱 
[環游全球之法艦今日抵滬]  
　　上海泰晤士報云法國巡洋艦字萊米希萊號及維克土囂俄號上年十月間載法國海軍人員及文員離法環游全球志在推廣法國商業今日可由日本起椗星期六晨可抵本埠下椗於法領署前黃浦中擬留駐十一日詳細調查當地商業本埠中法官商現正籌備歡迎二艦中陳列法國及殖民地之各種商品及天產品内有法屬斐洲所產之寳石共三百四十五粒重三千克納五光十色極爲華麗當駐日本時日人參觀者均加讚美二艦到滬後仍將邀請滬人士參觀云 
[漢冶萍股東開始查賬]  
　　漢冶萍股東聯合會要求查賬已得董事長孫慕韓同意故會中所舉監察代表於昨日始前往公司實行檢查指控各點以便在股東大會時報告查賬期爲一月云 
[財部駐滬調查貨價處之改組]  
　　財政部前以重修進口税則之故於民國八年一月間派員來滬調查各項洋貨市價以資依据嗣以去年所改定之新税則按照華府關税條約於四年後尙須修改一次而美國修改税則委員並提議在滬組織一常設機關專司調查國内外之市價以備海關估價及分類上之諮詢經税則委員會一致通過該部爰於去冬另定章程將駐滬之調查貨價處擴充組織作爲常設機關特派盛俊爲主任郭燊·賈士毅·爲會辦飭令從速改組積極進行該員等奉文後業於上月間改組就緒其内部計分兩科一爲總務科科長潘忠甲一爲編查科科長爲郭詩枬其餘人員均已分别委定又以該處原有之白克路候在里房屋不敷應用業已擇定愛多亞路五十號五層樓上爲辦公處定於四月一日遷入茲將部頒設立該處之簡章錄下 
　　（第一章）「大綱」第一條本處專辦進出口貨價調查事宜爲税則估價之補助機關直隸於財政部第二條本處設於上海就原有調查進口貨價處擴充組織之（第二章）「組織」第三條本處設主任一人會辦二人由財政部派充第四　本處辦事分二科如左（一）總務科關於收發文件·刋行表册·管理出納·及編製预决算等事屬之（二）編查科關於調查商情·編製統計纂輯·報告研究商品·等事屬之第五條各科設科長一人由部派辦事員分别派充科員八人調查若干人書記六人由主任遴派（第三章）「職掌」第六條主任總理本處一切事務會辦協同主任處理一切事務第七條科長科員承主任會辦之命分掌各科事務第八條調查員商承處員分掌各類調查事宜第九條書記商承處員繕　文件整理稿件及校勘核算等事宜（第四章）「附則」第十條本處附設貨價審查會由主任於華洋公正商人中延聘組織之審查員爲名譽職第十一條本處　事細則另定之第十二條本簡章自呈准之日施行 
[南洋學生驅盧之再接再厲]  
　　南洋大學自否認盧炳田爲該校負責人以來曾五電交部要求速組董會產生正式校長交部第一次復電措辭尙稱和緩近又來一電則指爲少數學生被人利用辭意較厲盧氏自奉此電後一面召集該校學生代表談話一面仍用校長名義發佈通告有此次風潮深知非由學生主動之言該校學生於是由學生會評議幹事兩部聯席會議議决於前（二十九日）晚七時召集第三次全體大會討論應付方法主席者爲臨時會長楊立惠略謂吾人此次否認盧氏實爲力爭董會必取之途徑 
本無絲毫被人利用之事可資人口實憶第一次全體大會時鄙人承諸君公推爲主席當即再三聲言此會爲公開的反正兩方均可自由發抒意見乃當時塲中空氣一致趨於否認盧氏並無持何異議之人迨表决時贊成否認者實占大多數此固有目共覩無論何人不能誣爲少數被人利用然今盧氏旣以此朦呈交部交部動於一方之言亦旣以此相責吾人爲表示眞象起見故今日下午評斡兩部有贊成否認盧氏者各自簽名之决議現在各班簽名單尙未交到者請即交來其有同學自願參加運動而尙未簽名者亦請在此簽名是時座中掌聲突起頗有人主張願留盧者亦須簽名某君起而質問主席是否可容中立是時發言者繼起歸結於不應有人中立某君乃以加入某方即被人譏爲某方走狗（此次學潮發動適正前敎務長張貢九與盧氏互相詰難之際故云）爲言而反詰之者益多遂有提議爲免除他人懹疑起見應聲明以後不能承認張氏爲校長或爲敎務長者全塲掌聲復作辯論旣過各班簽名單亦已交齊計贊成去盧者四百五十五人中立者三十七人反對者僅十四人（全校人數約七百餘人其餘則未表示態度）掌聲又復作後談到繼進方法議决案凡七最重要者即爲公舉陳靖宇·胡瑞祥·沈昌·三君爲代表隨同敎職員及南洋同學會代表即日首途北上向交部面陳一切云 
[樂志華案續審紀]  
　　字林報云星期四下午英警務公堂繼續研審樂志華控告捕房西人非刑逼供案同仁醫院胡蘭生醫生陳述診視情形畢證人副巡長麥根瑞氏Ｍａｃｋｅｎｚｉｅ上堂稱二月五日證人管理虹口捕房事務是日値班者爲副探長搿勃脱氏·西探目丁克勒氏·施密德氏·鮑爾慶氏·西探吕巴士氏·及日探目岡島氏諸人均到差嗣呈閲捕房勤務簿及上述諸人與華探楊吳二人之日記簿稱搿氏日記簿係證人署名（署姓氏第一字母以資憑證）鮑氏日記簿係證人與　氏同署原告律師起詰鮑氏日記簿内上差時刻何以記二回一自八點至上午十二點四十五分一自十二點四十五分至上午二點觀其字跡似已竄改「答」　業已竄改「詰」關於此事爾有所知音「答」不知「詰」爾知此事在爾署名之前抑後乎「答」後因余曾閲過見原記時刻爲八點至十二點問官詢未有四十五分字樣乎「答」然麥氏嗣述吳楊二人之日記簿係搿氏署名並呈閲捕房訴案簿指示五日樂志華一案稱係西捕頭陶彝爾氏所記搿氏係一九一三年入捕房供職熟諳華語獲有月奬銀二十四兩鮑氏於一九一九年入捕房供職亦曾得有奬銀但今已取銷云云嗣證人丁克勒氏上堂陳述數語堂上乃宣告退庭俟下星期二續審被告交保如前 
[省令迅拆天后宫内花棚]  
　　上海縣知事接省長公署訓令云據天后宫攤户符永年等代電稱遷讓地點不便營業請准暫行入廟營生倘或花棚拆除立即遷出等情據此查此案前據該知事呈復到署即經指令轉飭欵產處迅將新設花棚即行拆除並永禁宫内不得租作别用以昭折服在案據呈前情合行令仰該知事即便查照前令迅速辦理以杜藉口此令電抄發 
[惠工債權人提起訴訟續聞]  
　　存欵於惠工銀行之工人因該銀行宣告淸理以來並不將欵發還深恐所得血汗之資化爲烏有特向公共公廨訴追已誌昨報茲悉該存欵男女工人約有二百數十名之多所存之數共計洋一萬二千五百二十九元七角二分四釐銀一千三百四十八兩一錢一分債權者以該銀行旣名惠工乃不但未受其惠反被所累而正理事長李瑞九·副理事長盛毓常·正經理沈奎年·副經理馮叔源·均屬身家富厚對此一萬餘金之區區存欵何竟推延不理遂公推胡秀山爲代表延律師具狀呈廨請求訊追現已由廨發出傳單分别飭傳李瑞九·盛毓常·沈奎年·馮叔源·等四被告到案聽候訊核 
[薛邁羅復惠工債權團函]  
　　上海惠工銀行債權團交涉情形迭誌前報昨日該團接到淸理員薛邁羅復函云逕啓者爲惠工銀行淸算事昨接本月二十六號來函敬悉一切前淸理代表海德禮律師交來之賬簿正在審查中至於海律師處所存欵項及其他文據等業已函請交來尊函所云公司條律本淸理員自當注意本年四月十號即禮拜二下午二時半在本淸理處開債權人會議届時再行詳細討論並望尊處亦派代表到會爲荷　 
[商會請免髮網出口税之代電]  
　　本埠總商會昨致北京總税務處快郵代電云接烟臺總商會電稱鈞處徇東海關税務司之請將舊時髮網出口免税辦法取消改爲徵税妨礙該業生機除詳具理由呈請照舊免徵外抄錄原案囑爲協爭前來本會查東海關税務司所陳髮網應行徵税理由如華洋商會先已贊同生髮多屬華產並無税項以及營業較前發達三端均經烟臺總商會轉據該埠髮網花邊公會指出證據逐條駁斥是原呈應行徵税理由已屬根本動搖國家年來爲奬勵輸出貿易起見對於向來完納出口税項之華茶尙且連年繼續免徵以資體恤髮網本係無税物品即使援照原案辦理與該關税課本無出入而網商近年虧折倒閉者有二十餘家之多核其營業不振情形亦實有繼續維持之必要事關該處百萬織户生計應請鈞處查照該總商會呈稱各節凖予照舊免徵實爲公便云云 
[南北市電話通線之交部復函]  
　　上海南北市電話通線問題滬南各業商以與商務頗有關係前曾公推姚慕蓮君赴京向交通部電政司請願速予派員來滬與租界德律風公司商榷實行通線以圖營業發展昨上海縣商會接交通部電政司公函云逕啓者接本月十一日來函藉悉一是查上海華洋電話接線一案曾經本部迭次派員赴滬與德律風公司商訂接線合同乃因該公司所擬條件過苛且發生該公司在租界界線以外裝設電話之權限問題致迄今未能實行誠爲遺憾現本部將關於該公司前在租界界線以外裝設電話之權限一節咨請外交部查案見復一俟復到即當從速辦理以饜衆望相應函復即請查照 
[滬杭路游客絡繹]  
　　添掛車輛昨爲西國節期本埠中外各機關及新關洋行銀行等均休假四天中西各辦事人員乘此期内赴杭游覽西湖者甚多昨日滬杭鐵路車務總管爲優待乘客起見特飭上海南北兩站添掛車輛以免擁擠昨日（三十）上午八時由滬回杭之一百零四號特别早快車添掛頭等客車二輛二等客車二輛三等客車五輛及原有所掛車輛共計十八輛約計乘客一千八百餘人仍然異常擠軋幾無立足之地而慢車午快及夜快車亦均加掛車輛該路營業在此假期内約可增收票欵一萬餘金云 
[縣區聯合運動會消息]  
　　上海縣勸學所昨致縣立各學校通告云逕啓者奉江蘇敎育廳令以據體育指導主任麥克樂呈請舉行縣區聯合運動會並規定各種方法令尅日通知各校遵照辦理等因查本邑小學聯合運動會開過三次本學期内本擬舉行第四次聯合運動會當即在敎育行政人員談話會提出討論議决委託公共體育塲主任籌備舉行茲已將運動種類·體操綱要等擬就定於三月三十一日午後三時開會商議務請貴校長偕同體育敎員到會協商一切是所至盼云 
　　又上海各小學校第四次聯合運動會經該會開各學校校長會議决定於四月二十七·二十八·二十九日開會三天所有運動規程節目種類已由該會繕就油印通知各校預備矣 
[吳淞商埠警局分區改署]  
　　四月一日起實行吳淞商埠警察局自本年一月開辦以來業經三月所有改組手續亦均完善地方賴以安寗現聞該局分出之第一第二兩區名稱已奉内務部指令淞滬警察徐廳長改置爲署准於四月一日實行云 
[總商會會董又弱一個]  
　　上海總商會會董陳文鑑君素來熱心公益慈善爲懷今忽去世商界上無不同聲嘆悼茲悉該會適逢本日即三十日一星期六常會之便提出報告云云 
[地檢廳錄事捲逃四誌]  
　　上海地方檢察廳收發處錄事黃偉臣竊取私帶烟土案犯薛阿品之姊朱薛氏到廳呈繳罰金洋四百元棄職私逃無蹤案内牽涉檢廳執行處錄事朱璧並地方審判廳文牘科錄事王翹等王亦聞風脱逃朱則奉諭看管候究在案茲悉朱璧自奉諭看管之後即具狀聲辯請求摘釋昨午由代理郭檢察長諭飭交保候示一面派警往傳朱薛氏等一干人證來案候訊 
[檢廳長因事請假返籍]  
　　由首席檢察官代理上海地方檢察廳長車顯承字湛淸係廣東東筦縣人前晚接到原籍來電謂家中有事請速返里等因車廳長於昨晨禀呈蘇州高等廳請假十天俾得回里所遺檢廳職務即以本廳首席檢察官郭壽璜暫行代理 
[審檢兩廳加收訟費之佈告]  
　　上海地方審檢兩廳昨日發出會銜布告一通其文云爲布告事本年三月二十二日奉江蘇高等審判檢察廳訓令第一三○三號内開案奉司法部四六二號指令本兩廳擬請將修正訴訟費用規則第九條第十二條應徵各費全省一律加收五成祈核示由内開呈悉准如所擬辦理此令等因奉此合亟印發一覽表令仰該廳即便遵照辦理定於四月一日實行並將實行日期預先通告訴訟人知悉等因奉此自應遵照辦理所有民刑訴訟應徵各費自四月一日起按照後貼司法收入一覽表實行徵收合將奉發原表粘貼於後仰各訴訟當事人一體遵照特此布告（表從略） 
[審廳長整頓廳務]  
　　新任上海地方審判廳長沈錫慶自抵任以來將廳中日行諸事力加整頓茲又查得本廳員役及承發吏與庭丁等每日午膳咸出外購食或就近回家每去必良久方返對於公事上諸多疲玩故於昨午特傳諭本廳辦公各人着於陽曆四月一日始一槪不准出外午膳悉在廳中吃飯如敢故　一經發覺開革不貸又審判廳所用各項公役凡遇每日輪値必在廳服務否則下午六時以後必離廳出外或歸家或赴各處消遣前日晚間沈廳長親至各公役宿舍檢查見大半均已他往大不謂然昨晨又面諭各公役自本日起無論應値職務與否晚間一律不准離所以便有事可以隨時差遣如敢抗　開除不貸各公役奉諭後咸皆唯唯遵諭 
[朱少屏演講歐美見聞]  
　　卡德路寰球中國學生會昨晚八時請前總幹事朱少屏君演講「歐美見聞」到會聽講者二百餘人首由主席劉同嘉君致歡迎詞即請朱君講演紀其演詞如下 
　　余離國將届三載奔走於美·英·比·荷·法·意·瑞士·德·捷·奥·凶·羅馬尼亞·南斯拉夫·保加里·希臘·土耳其·波蘭·臈脱尾·俄羅斯·諸國之間聞見所及或有可供諸君參考者余每至一地必考求其政治·報業·敎育·實業·等狀况於各地市政·風俗·尤極注意今日時間匆促恐難盡言茲將余列席之三大會議槪况分述如下（一）「國際聯合會」此會專謀世界和平與會者四十餘國各國出席代表均係有名人物有前任總統·現任總統·内閣總理·充任代表者我國本來想把總總受人侮辱的案子提出以待公衆解决無如全會组織未見完滿我人希望亦付之流水考其失敗原因（一）有勢有力之美利堅未曾入會（二）列席會議之各國大都缺乏經濟（三）聯盟會無聯盟軍不能克服强權故雖欲以謀世界和平號召會議終因無眞誠表示仍流於不能平等中國國民對於此會不甚注意實則關係重大未可忽視焉（二）「華盛頓會議」此會由美總統哈定發起以解除軍備爲主結果頗　附帶之太平洋會議解决中國各問題現在有收還膠濟路撤去客郵外兵修改關税之研究·取消二十一條·以及領事裁判權等皆恃此會之力也（三）「日諾瓦會議」去年四月英國勞愛喬其發起此會以解决歐洲經濟問題中間最重要者爲俄國問題終因主張偏於强權致無甚結果深可惜也（各國留學生狀况）在英美留學者以該地生活程度甚高故大都勤於學業法國除勤工儉學生外　無問題在德留學以馬　日跌生活日低因此當常應酬不注全力於學業鄙意往德留學以現時觀察固甚相宜惟以不居柏林爲妥柏林太繁華故於未去前宜先注意德文德語否則受虧孰甚（各國報紙狀况）各國報紙均甚發達每報館均有大印機數十架數百架不等美國報館有電報房各處訪員可直接打至報館紐約泰晤士報等館電報房旁有一室列案百餘各置打字機一世界各國訪員各向該館租賃一案可擇有價値新聞電報一面用打字機打就任本人意分電各地報紙出版後均由汽車分送若人在法國每晨八時可閲英國本日報紙此係用飛艇分送也美國一候選總統在紐約演説散會時街上之晚報已將會場演詞及問答情形詳誌報端其方法之敏速以及報館中參考書照相片之多實非中國現時情形所可倫比詞畢茶點而散 
上海商業市况彙錄 
[金融]  
　　昨日銀幣上午市價七錢二分一釐五午市收盤爲七錢二分一釐一二五比上日小去三毫七五三月底期洋早午兩市皆係七錢二分七釐三毫七五與前日同 
　　銀拆早市價爲一錢午市則又漲四分爲一錢四分比上日收盤大二分各銀行因西節封關市面平穩　 
[公債票]  
　　昨日公債票市况價格均形跌落金融公債現貨開盤價爲六十五元六角較交割前跌去六角其後買户頗暢最高漲至六十六元至下午又跌至六十五元七角收盤期貨初則頗爲平穩開　四月期較交割前跌去五分後最高且到過六十三元九角反漲上一角下午則人心疲軟步小至六十二元八角收盤較前跌落一元餘五月期收盤市價六十二元亦跌一元餘按金融公債前有電訊延期三月抽籖乃昨忽有還本消息或謂由於多頭方面之鼓動人心不得而知然觀於昨市之跌可知此説未可信然也整六初亦平旋以金融趨勢之疲價亦因之而跌現貨開盤四十五元九角較交割前小三角旋購進者甚多最高市價竟到過四十六元三角下午收盤爲四十六元零五分總計較前日小去一角五四　月期由開盤四十六元六角至四十六元一角收盤較前跌七角五五月期跌三角收盤爲四十六元七角聞交易所人云公債之難於跌落者實因多頭方面尙未吐出之故昨日西節銀行封　銀根較緊是以市面不免見疲餘票交易極少雖有做開無所變動計價五年公債四十元零三角七年長期四十元零四角正七四十八元七角償八二十七元二角五云 
[國内滙兑]  
　　昨日國内滙兑行市變動甚小且値西節銀行封關故市面仍平京津來電銀滙各跌五錢計北京公砝價一千零五十五兩天津行化一千零六十三兩洋滙毫無變化京匯一千零零八元五角津滙一千零零七元五角漢滙洋例跌落已久昨市好起二錢五計價一千零三十四兩洋滙跌五角價一千元零零五角餘匯絶無變動按長江諸埠兵亂相接今年市面異常不振内匯行情亦因之呆滯也 
[外幣]  
　　昨西節封關銀行休息現幣雖不停市然交易較往時爲少　英金票花旗票馬克稍有買賣價格馬克疲去五分計價爲二元一角老頭票八角七分二釐較前日行情亦少去三釐英金票無變動價仍計八角七分五老頭票跌去五釐價計一元七角八分五法郎新加坡港鈔等均無交易做開 
[工巡捐局僱用巡查征税]  
　　滬南工巡捐局征收地方公益税除派征税員司徵收外前曾咨請淞滬警察廳撥派游巡隊八名每日隨同員司催征在案茲該局税務主任因該廳隊士不　分撥是以商明莫姚兩局長改爲局中自雇巡查警兩名專司催征地方税及稽查各户納税之職現已　行製就特給制服兩套其服式與警察相似惟領章略有區别上釘滬南工巡捐局巡查等字樣聞各處攤户捐照亦歸該巡查稽查催繳捐欵每名月給餉銀十五元云 
[何使處理松江大賭案續訊]  
　　温知事記大過·張時不准交保松滬何義軍使訪聞松江有警員劣紳大開賭場抽頭歛錢情事曾飭松江王司令將聚賭之張時獲解到署押候訊辦嗣由謝紳等聯同至署要求保釋未允屢誌前報茲悉何護軍使以松江聚賭抽頭以來爲日已久而該縣知事温紹　毫未覺察任令賭博並不查辦疎忽之處咎實難辭自應酌記大過一次以示懲戒業經令行該知事查照並令迅將警員懲辦情形復訊核辦聞押於軍署之張時迄未保釋昨有松江耿紳亦經致函何護軍使要求交保省釋未知能否照准云 
　　尙有本埠新聞等轉入後頁 
 
 

Page 15

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *本埠新聞二 
[東方八大學籃球决賽記]  
　　南洋又戰勝約翰得八大學錦標徐家匯交通部南洋大學籃球隊曾與滬江·東南·金陵三大學比賽屢戰皆捷已疊誌前報茲悉該隊於昨日（二十九日）下午在該校球塲與約翰大學比賽由西人葛賚博士及安烈渥君爲公正人黃緯芳·盧濟滄·曾學魯·三君爲記時員袁丕烈·張仁泉·等三君爲記分員四時一刻起賽觀者達二千餘人初賽時約翰聲勢頗壯南洋方面則愈接愈厲轉敗爲勝上半時結果爲二十三與十七之比南洋勝下半時雙方各盡所長至最後十分鐘時勢均力敵相持不下以三十與三十之比堅持良久未幾南洋申國權君長驅而入直搗約翰之籃者一次後二方各罰進一球於是南洋遂以三十三與三十一之比而勝約翰矣按八大學施行規則各校須與任何四校比賽結果以各校戰勝次數最多者得錦標今南洋連戰連勝而他校俱曾戰敗故此次錦標又爲南洋所得茲將南洋方面隊員次列如下陳靖宇（隊長）·申國權·孫瑞槐·伍肇昆·温聯東·黃振英·陳虞添·周家騏·寗樹藩·丁人夔·黃文建·徐樂·李果能及袁丕烈·（管理） 
[縣敎育會昨日開會]  
　　上海縣敎育會因有要事於昨日下午五時開臨時職員會至七時始行議畢所議各案俟探明宣布 
[大團開化演講團之演講]  
　　南滙大團鎭開化演講團於昨日下午由團長襲文衡率領團員在欽公塘一帶游行演講國恥並勸不買日貨儲金贖路聽者莫不動容回鎭已萬家燈火矣 
[寰球學生會開會兩則]  
　　（演講會）今日下午三時在卡德路九十五號會所内請哲學博士郭仕遠君演講「什麽是科學的心理學」欲往聽者無須入座劵云（歡迎會）今日下午四時在會所内歡迎前總幹事朱少屏君已　邀董事會員列席凡係朱君友好届時可往該會同表歡迎云云 
[寳安人組織旅滬同鄉會]  
　　廣東寳安旅滬同鄉陳炳生等近感滬上向無同鄉團體致各項公益無從舉辦特發起旅滬寳安同鄉會已於前日召集同鄉多人在會元樓商議進行事宜當舉定陳炳生爲籌備主任萬焯滿爲臨時司庫及籌備員十人其與會者當作發起人并當席募得創　費約五百元籌備處暫假武昌路乍浦路口云 
[呈請保全祖墓之交涉署批]  
　　上海縣民人陳子祥有祖墓在上海縣二十七保二圖郰法新租界徐家滙路中之北現因開　馬路墓地已被劃去十分之九繪圖呈請交涉公署轉函改正路線保全祖墓昨由許交涉員批示云呈悉已據情函法領事轉知法公董局將該處墓地設法讓避云 
[米船在澱山湖遇盜續誌]  
　　閘北洪大裕米號日前在蘇州同里黎里購買白米五百八十石雇裝李春林耿玉卿兩船來申李船初九日駛至澱山湖停泊過夜忽遇盜刦搶去現洋四十元及白米二十餘石並繫傷李春林及船夥阿根等情略誌前報茲悉阿根被盜擊破頭而及身部送入醫院後因受傷甚重已入内部且頭部出血過多故醫生難已醫愈至昨日氣絶身死李春林傷勢亦重頗爲危險阿根家住浦東已派人知照其妻來申棺殮一切費用均有洪大裕擔任李船直至昨日抵申將白米卸去檢點共被盜刦去二十八石船上有大刀一把係盜刦時失落現洪大裕將李春林船遇盜搶刦情形及盜失落在船之大刀一把開單報請該處官廳並將大刀亦送官廳存案請緝拿贓盜 
[俄人維西立文與中東路搶案無關]  
　　本年二月初旬中東鐵路發現俄國盜匪搶刦乘車西人銀洋一萬二千元一案業由哈爾濱官廳派探來滬協同捕房在虬江路九號外國飯店拿獲男女俄人三名解經公共公廨判交來探帶去歸案訊辦已誌本報茲悉所獲三人中之第二被告維西立文一名經來探泡斯查得與搶案並無關係毋庸與其餘之皮處維納尼考拉維之兩名一同帶去因知照特别機關西探長壳羅香於前日將原案文書持呈公廨禀由關讞員及英包副領事准將維西立文控案註銷矣 
[汽車撞傷行人案併紀]  
　　昨日上午九時四千二百四十八號汽車駛經海寗路·北四川路口撞倒行人薛某頭部等處受傷由印捕押令汽車載送受傷人往同仁醫院醫治旋即帶該汽車夫入捕房稟候捕頭發落又昨日下午二時許有某號汽車駛經吳淞路撞倒漆匠宋卿賓碾傷腿骨當由三十四號西探查見抄錄汽車號碼另雇車送受傷漆匠往同仁醫院醫治一面歸報捕頭候示又有自來水　小工安徽人袁和定昨日下午三時在靜安寺西被四百九十二號汽車撞跌左脚受傷當由靜安寺捕房四百五十五號華捕押令汽車送入紅十字會總醫院醫治又昨晚六時某號汽車駛經中虹橋塊撞倒行人陳道興腿足受傷當由虹口捕房三百七十九號華捕到來將汽車號碼抄錄另雇車送受傷人往同仁醫院醫治一面報告捕頭請究 
[汽車撞傷小孩案判交保候訊]  
　　汽車夫肅家珍日前駕車至法新租界地方司機不愼致將某姓家之小孩撞倒受傷後由一百二十二號越捕查見到來將　拘入捕房一面將小孩車送醫院醫治昨日將蕭先解法公堂請究先由一百二十二號越捕稱是日吾在該處站崗被告誤走路綫致將小孩碰倒等語詰之蕭供民人因讓小孩故向右邊行駛不料該孩忽又穿出以致肇禍求宥聶讞員商之法正領事德君判蕭交保出外聽候該孩傷愈再核 
[西節天主敎舉行彌撤禮]  
　　昨日爲西國節令法國紳商及中西在敎人等於黎明時均詣新北門外天主堂隨同神父舉行彌撤禮届昨法捕房以車馬擁擠故派中西探捕數名前往妥爲照料 
[警廳招領女孩]  
　　淞滬警察廳昨收有女孩一口問其姓名知爲朱巧妹年八歲住無錫面貎圓長無錫口音身穿藍花夾布背心内襯黑洋緞背心藍舊方格布破夾襖小花方格褲頭有大小髮辮兩條耳有銀環一副在浦東迷失現留養新普育堂待家屬認領云 
[口角起釁用刀戳人]  
　昨晚十時半有鎭江人陳如坤在白克路與某甲口角起釁互相鬥毆被某甲用刀戳傷首腹等處行兇後旋即逸去嗣由新閘捕房二百八十九號華捕到來　車將受傷人送入仁濟醫院醫治一面由捕頭飭探拘捕行兇人懲究 
[小工倒斃]  
　　昨日上午九時半有形似小工之男子行經三元宫西猝然倒地斃命由虹口捕房二百九十號華捕查見車送騐屍所稟候公堂核辦 
[控輪船違背合同案續訊]  
　　全安輪船公司姚伯堂等前延律師投法公堂控達興輪船公司徐忠信違背合同等情一案昨又傳訊先由原告律師博勒稱當時雙方訂立合同載明船主由船束雇用各船主有過應歸船東負擔完全責任自該輪租得後不料船主始終不到輪船辦事以致船駛中逾發生專　所　責任應歸船東負擔請堂上照敝當事人請求辦理被告由　百克帮辦郭　克律師辯稱兩造訂約時載明該輪油炭等物歸原告負擔如輪船損壞於二十四小時内修竣如逾期一天照數賠償損失至於船主不到實因患病並非有意曠職今有　方可証請察等語中西讞員判退去聽候下堂諭飭遵 
[查獲竊贓與竊賊]  
　　寓居保定路三十三號門牌洋房内之公共捕房捕頭凌處（譯音）日前失竊値洋六百元之銀　器衣物等件當即報告各捕房查緝在案前日經　山捕房華探目楊阿泉·包探劃文軒·錢連奎·緝獲是案積竊李阿二·仇小老漢·兩名當在董耀廷·李士俊·胡吉銀孫吕氏·等處吊出原贓連同收贓人董耀廷等一併拘入捕房捕頭諭飭押候解究 
[煤船被撞沉之要求賠償]  
　祥泰公司之祥泰輪船本月二十七日午刻進口時在陸家嘴撞沉煤船一艘該煤船户唐福林是日在浦東董家渡中棧裝煤十八噸每噸價銀九兩擬運往蘇州河交卸乃被該輪撞沉後檢查所　之煤盡數沉没船雖撈獲然已破壞不堪合計該駁船造價約洋八百餘元業將撞沉煤斤及船隻價目開明細數於昨日具稟江海關河泊司要求飭令該輪船公司如數賠償云 
[水警長飭誡渡夫之佈告]  
　　驻滬水警第三隊王隊長昨日佈告云案准高昌廟郵局公函以周家渡渡夫對於信差往來屢次任意留難且有藉端毆擊情事請派警拘究兼籌善後等因並據派員調查曁往來船客報告該渡夫等生性橫暴時有毆辱船客之行爲面貪　苛索之事尤爲數見不鮮各等語前來亟應嚴加取締以利交通而維行旅除再派員查究並逐日飭警暗查以防流弊外合行布告仰各渡夫等一體遵照嗣後不得再有前項情弊·如敢故　定即從嚴拘究决不寛貸切切此布 
[流落男子自縊得救]  
　　前日滬西海防路旁之樹畔有一男子正在解帶自縊適七十四號印捕巡過見而救下帶人捕房經捕詰問據稱名王茂林由原籍江北來滬尋親未遇無資歸家以故自尋短見當由捕頭據情稟經公共公廨備函於昨派探將王送交江淮同鄉會資遣回籍以免流落云 
[烟妓送堂擇配]  
　　法租界鴇婦鄭王氏所開之花烟間烟妓袁巧　　因不　爲　於前晚自投法捕房求援昨日捕房飭探將王氏傳至法公堂請訊先由袁巧雲稱年二十一歲江北人於上年間被人拐來上海　與王氏爲娼今女子因受苦難堪不願作此賤業求請超豁詰之王氏供婦人不敢虐待求宥中西官判袁巧雲發堂擇配王氏斥退 
[冒認頭家各罰三十元]  
　　老閘捕房鄧副捕頭前在愛多亞路二百六十六號屋内破獲賭窟計拿三十餘人解經公共公廨除李明慶·吳子顧·兩名押候查究外其餘賭徒罰金了結茲經該捕頭查明是項賭窟係他人組織李吳兩名並不住於該屋逮至捕房時冒認頭家故於前日將兩被告解廨稟明調查情形中西官判令各罰洋三十元充公示敝 
[匪徒攫物之併懲]  
　　昨宥西婦某氏携一錢袋行經白克路被江北人沈阿二攫去又小孩董順富因在愛
多亞路游嬉所戴之銀項團亦被吳學生攫去嗣經探捕先後將沈吳兩人連　緝獲帶入捕房候解公堂訊究 
[一週間車輛違章案]  
　　星期四下午車務公堂開庭由兪襄讞會同美阿副領事傳訊車輛遠章案三十四起併誌如次王阿根罰洋二十五元趙德蔭罰十五元包阿六·陳連堂·張阿四·沈陶亨·程連生·劉阿二·江阿二·周連生各罰十元傳阿堂罰八元顧妙根·丁金寳·顧姓·馬金·王熙臣·邱阿毛各罰五元劉根寳·王洪生·夏根全·顧德福·陳章根·張文炳·李順發·殷月書·顏阿三·任文海·毛阿忠·陳桂金·陳文藻·劉根寳·袁阿良·齊雲芳·兪伯鴻各罰三元以上罰欵悉數充公 
[誌謝]  
　　昨承中華職業敎育社贈第四十三期「敎育與職業」一册謝謝 
　　更正昨日「中英合辦紡織染學校之創議」新聞一則中第二行「通餘號」誤刋「通裕號」合亟更正 
公布攔 
[江蘇高等審判廳]  
　　民庭判决矯文炳與矯鈺舲等因承　涉訟上訴一案（判决主文）原判關於立被上訴人矯紀全爲矯珩兼祧嗣子之部分無效關於其他部分廢棄上訴人在第一　之請求駁斥訴訟費用由上訴人　　　　　　　　　因田　涉訟不服第二審判决上訴一案（判决主文）本件上訴駁斥鄒三審訟費由上訴人負擔耿家興與孫　氏因租房涉訟上訴一案（判决主文）本件上訴駁斥第三審訟費由上訴人負擔陸嘵基與陸錦進因田產涉訟上訴一案（判决主文）本件上訴駁斥第三審訟費由上訴人負擔　杏彬等與張水根因田畝涉訟上訴一案（判决主文）本件上訴駁斥第三審訟　由上訴人負擔凌孝德與李果修因管理詞產涉訟抗告一案（　决主文）原　决廢棄本件應由江寗地方審判廳更爲綢查裁刮（以上三月三十號） 
　　民庭判决王鳳台與胡四庚因贖田涉訟上訴一案（判决主文）原判關於駁斥上訴人請求折補洋價及訟費之部公廢棄發回上海地方審判廳更爲審判上訴人其餘之上訴駁斥鄒達科與章佑宏因債務涉訟上訴一案（判决主文）本件上訴駁斥第三審訟費由上訴人員擔王崔氏因　承料葛聲請再審一案（判决主文）本件聲請再審駁斥聲請再審訟費由聲請人負擔 
[江蘇高等檢察廳]  
　　批示王胖狀悉准予發交第三分監執行此批周湧泉狀悉候　巻察奪此批顧姜氏等狀悉查此案第二審應歸江北高等分廳管轄該民等有何陳述仰即逕赴該廳訴請核辦此批徐宗　聲明上訴理由呈　一狀　經本廳查閲送審核辦仰即知照此示（以上三月二十九日） 
 
 

Page 16

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *   
 
 

Page 17

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *本埠新聞三 
[滙康呢絨之减價]  
　　河南路棋盤街滙康呢絨號自舊曆本月初八日起大减價以來門市甚熱鬧其各種呢絨價目如下各色人字嗶嘰每尺八角至九角灰素嗶嘰每尺六角八分至九角各擋常靑嗶嘰每尺七角至一元三角各種閃色薄花呢每尺一元二角至一元五角灰色直貢每尺一元至一元一角半頭號元直貢每尺一元二角五分至一元七角各色條子寛緊駝絨每尺七角至七角半各色素寛緊駝絨每尺六角八分至七角各種橡皮雨布每碼二元九角至六元五角各擋橡皮雨衣每件九元至二十元各色洋板綾每尺一角九分各種生扑羅夫每尺一元四角五分至一元五角云 
[大宗德國藥料到滬]  
　　民國路福華西藥行近由德國各廠運到大宗藥料如金雞納霜·糖精·沙利先酸·樟腦丸等貨云 
[應時洋什之廉售]  
　　先施公司洋什部現將新到合時貨品特設廉價部發售如巴黎圓形洗身皂每件二角半上等玫瑰皂每盒四角伊尹氏老牌球合身粉每聽三角半大號夏連頭水每瓶一元半·二號洋八角又有香港金興廠元色汗衫每件八角美華廠元色汗衫每件五角柳條運動背心每件四角半白竹布短袖衫每件七角半女粧顏色汗衫每件五角黑皮手挽銀袋每只一元七角半其餘絲襪·牙刷·香水·生髮水等亦甚便宜云 
[新到之旅行各項用品]  
　　永安公司文房部新到旅行用品多種如旅行文具皮包式樣甚多大小俱全每只七元五角·至三十八元手提皮箱每只十八元·至四十五元又新到鍍銀墨水池·筆架·月份牌等共數十種甚爲美觀每只二元五角·至二十五元又水壼部之新到大批旅行熱水壼花色繁多價格甚廉云 
[祝生記廉價四星期]  
　　北四川路老靶子路口祝生記洋貨號春季到貨甚多故自今日起將各貨减價出售四星期該號所陳列諸貨禮拜三起連演四夜 
本廠國貨布　·　色直貢呢·嗶嘰·花呢·條子蔴紗·席法布·條子府綢·各色花紗·俄國花布·線毯·袖口·領帶·手帕·牙膏·牙粉·香水·香皂·化妝日用品·等均有云 
[華盛頓與瑞士公司之新鐘錶]  
　　南京路中市瑞士愛司答鐘錶公司·與華盛頓鐘錶行均新近由外洋運到各式名貴鐘錶華盛頓鐘錶行所到各品如德國圓鬧鐘每只售一元四角花旗手錶有方·圓二種及門蓋眞金·夾金·白金皆有白金一種價較貴眞金·夾金·二種其售價每只由三十五元·至八十元瑞士愛司答鐘錶公司新由瑞士運來之鐘錶多種普通適用者每只售二元五角又夾金手錶每只售價四元十四開眞金軟帶郎維雙馬手錶每只售二十元夾金錶每只售六元以上二家均已將新到各貨陳列櫉窗云 
[今午佛誕紀念會之籌備宴]  
　　昨報曾載今年爲佛誕二千九百五十年之紀念將有大會舉行茲悉今日午刻紀念會籌備處准假座北京路功德林先開籌備素宴云 
　　又聞該紀念會之宗旨爲「依佛法慈悲救濟羣生之旨以感化人心並祈禱和平挽救末刦使國體鞏固寰宇　靖自利利他以報佛恩」並擬就辦法六項（一）請求政府通令全國各省禁止屠宰茹素三天·或一天並停止刑戮　戒以前殺刦懸燈而表紀念（二）請求各省軍民長官贊成協助以資提倡（三）請求各國驻華公使代呈各國政府於紀念日停止刑戮共求祈禱和平之至意（四）在此紀念會内召集高德僧侣虔誠建設水陸道場七永日（一切禮節佈置臨時擬定公佈）以期感格天心挽回刦運冥陽均沾利益並函請各省寺院於是日建設　場七日或三日一日可酌量行之（五）從今以往佛敎徒衆兼用佛歷紀元以示永久不忘而引起全國人士觀念（六）請各省寺院於是日邀集各界善信共同開會祈禱和平並講經典以期感化人心云 
[今晚普益社之褒榮大會]  
　　南市紫霞路普益社定於今晚七時舉行徵求結朿褒榮大會備有各種游藝如下 
　　（一）軍樂（淸心學校）（二）開會詞（許交涉使）（三）鋼琴獨奏（湯女士）（四）單唱（Ｍｉｓｓ　Ｌａｕｒａ　Ｈａｃｋｅｔｔ）（五）笑話（馬愼餘君）（六）鋼琴獨奏（吳斐靑女士）（七）唱詩（淸心女校）（八）給奬（九）幼稚生表演（普益幼稚園）（十）跳舞（淸心女校）（十一）絲竹（國樂研究會）（十二）拳衛（體育塲）（十三）火棍（孫和賓君）（十四）幻術（朱織雲君）（十五）影戲 
[體育會明日開紀念會]  
　　十二週年　　路中國　育會成立迄今已届十二載明日（一日）爲成立紀念日將在該會會所舉行會員聚餐同樂大會該會附設歌曲部同人本擬會串京戲一日因事改在會所淸唱云 
[「逼婚」等片之開映]  
　　在法國影戲院專供攝演影片用之蘇格蘭村莊景象（佈置於附近紐約之長島上） 
法租界三洋涇橋法國影戲院將於陽曆四月二日三日日夜開映最新五彩之影片「逼婚」該影片附有華文之説明書共計六本並加演中國滑稽愛情片「情勝」三本該片中之演員皆係滬上商學界中之人於公餘之時所攝表情甚細膩動作亦活潑聞該片即將運南洋等處開演云 
（尙有本埠新聞轉入後頁） 
 
 

Page 18

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *[婚禮彙誌]  
　　錢夢渭君與江蘇省立第二女子師範本科畢業生吳文傑女士將於明日（四月一日）下午三時假座西門江蘇省敎育會三層樓行結緍式已請黃任之君主席除敦請親友觀禮外並設參觀席任人參觀錢君係國立南京高等師範學校理化部第一届畢業生素以提倡實踐科學·發達工藝製造爲　志歷任中華職業學校科學主任並在省敎育會理科研究會辦理歷届工藝傳習會·署期理科講習會自製理科敎具展覽會等近任中華職業學校·省立第三中學·第二師範·務本女子中學·等敎職兼爲理科研究會駐會幹事永和實業公司名譽顧問等職吳女士現任省立第一師範附屬小學校級任敎員盡心研究實施小學校設計敎學法云 
　　松江張榮照君之長子夢熊君由周志伊·戴秉鈞二君介紹續娶周寳娥女士定明日下午三時假座湖北路孟淵旅社行結婚禮請張竹平君證婚云 
　　楓涇徐俊夫君之次孫忍寒君於去年夏曆十二月十六日由兪志成·兪肅齋·蔡愼夫·三君之紹介與金山襲子宣君次女冰若女士訂定婚約刻以徐君母病提早完姻藉便侍奉當經龔宅諧允故已擇定明日特假張堰第二高小舉行婚禮請蔡行素君證婚陳芝林君司儀並聞徐君一俟成禮即偕龔女士返楓省親云 
　　陳叔琴君明日與前五河縣知事閻君之女公子寳芬女士在民厚里本宅結婚陳閻均係皖人且於民國八年同時自費赴法留學今年二月始同時返國結婚後仍將赴法云 
　　嘉定第十五鄉季卓羣君之女公子由季善餘君介紹與錢萬靑君長子寳琯君於明日在本宅行結婚禮由范星庚君證婚云 
　　本埠救主堂區牧朱葆元君之長子諳律君與唐恩美女士將於四月三日下午四時在該堂舉行婚禮云 
　　常熟聖公會薛愛道會長與白女士於四月三日將在蘇州聖公會結婚云 
　　常熟敎會中之吳元禎會長與金女士將於四月三日在常熟平安堂結婚由衛會長主禮司牧師襄禮云 
[靑年書畫會之新組織]  
　　靑年書畫會由劉文淵·許鑄成·等所發起該會專以研究我國書畫及金石篆刻爲宗旨以期養成靑年良好書畫人才昨日開第一次籌備會到者錢季寅等十餘人首由劉文淵報告經過情形以及加入二十餘人之姓名互相討論良久議决六條如下 
　　（一）加入者不收會費須二十歲以上三十歲以下爲合格經費由發起人擔任（二）定四月十四日開成立大會請書畫家指導演説（三）租定西門方斜路新屋爲會所（四）徵求靑年書畫家加入（五）公推許君爲駐會幹事員（六）通過簡章俟成立後再行選舉職員云 
[江浙皖敎育界之會務]  
　　江浙省立師範附屬小學聯合會將於四月二十三·二十四兩日在浙江省敎育會開會尙有江·浙·皖·三省師範附屬小學聯合會將於四月二十五·二十六兩日在上述地點開會本埠省立二師附屬小學·及尙公學校等校均將委派代表列席云 
[辛酉學社添設兩義校]  
　　本埠辛酉學社所辦義務夜校除第一校外今歲又添辦第二·第三·兩校現第三校已借定北福建路歸仁里大同學校内部籌備就緒定四月二日開學又該社近在社内設一國文夜校專研究中國古文·詩詞每星期上課二晚定四月四日開學又該社將編印月刋一種云 
[紹興第二校之成立紀念會]  
　　有種種學藝表演南市裏馬路萃豐弄紹興同鄉會第二校昨日舉行二週成立紀念會上午九時振鈴開會先由校長楊君致開會辭繼由校董敎員訓話學生報告來賓演説最後由學生表演種種學藝内分音樂·算術·兒童演講·體操·四種一時學生家屬及男女來賓蒞校參觀頗形擁擠至十二時表演已畢乃分享茶點盡歡而散 
[尙公學校之講演及討論會]  
　　寳山路尙公學校寒假開學以來積極進行各種新事業不遺餘力因鑒於學生居處狹隘缺乏自修機會特於每晚六時半起許學生來校自修二小時並有敎員輪流從旁監督又每星期二·及星期四上午七時該校敎職員特請李汲仁共同研究國語又將定期請李石岑演講數學問題今日下午三時起該校實地敎學批評討論會將開會其科目爲作文云 
[國語校之二週紀念會] 游藝甚多 
　　國語專修學校前日開國語運動游藝會已誌昨報該校昨晚又借申江大戲院開二周紀念會表演各節與前日國語運動學藝會所見者有相當之價値短劇「職業與語言」大足以引起一般人需要國語之注意該校附小學生之各種文藝表演尤見精彩來賓均贊嘆不置云 
[昨日之菜市]  
　　南市蛤蜊貴北市蝦貴昨日南市菜價蛤蜊每斤較前漲價一百文北市則蝦價貴至五角餘如蔬類皆廉各價如下 
　　北市　　　　　　　南市　　　　　北市　　　南市 
蝦每斤五角　　　　五百八十文　　　小黃魚每兩二十五文　　二十文 
大黃魚每兩四十五文　　四十文　　　靑魚每洋三斤半　　三斤半 
鮮帶魚每兩三十文　　　二十文　　　鹹帶魚每兩三十文　三十文 
班魚每兩四十文　　　　三十文　　　銅盆魚每兩三十文　二十文 
白魚每兩二十文　　　　二十文　　　甲魚每兩四十文　　四十文 
　魚每兩五十文　　　　六十文　　　墨魚每兩二十文　　四十文 
鮮龍頭魚每兩三十文　　　　　　　　麫條魚每兩三十文　三十文 
海鰻每兩　　　　　　　二十文　　　沙魚每兩三十文　　二十文 
　魚每兩四十文　　　　三十文　　　蜊肉每兩四十文　　二十文 
蚶子每斤二百八十文　　二百文　　　毛蚶每斤　　　　　七十文 
　蟹每兩三十文　　　　三十五文　　　蟹每兩四十五文　四十文 
蛤蜊每斤二百四十文二百四十文　　　梅蛤每兩三十文　　六十文 
豬肉每洋三斤半　　　　三斤半　　　牛肉每斤三角　　　二角 
羊肉每斤三角六分　　　　四斤　　　　鷄每斤三角二分　三角六分 
雄雞每斤三角　　　　　　三角　　　鷄蛋每只三十文　　三十文 
鴨每只一元　　　　　　　九角　　　　每只三角　　　　二角 
白菜每斤一百二十文　　　四十文　　鴨蛋每只四十文　　三十文 
鹹蛋每只四十文　　　　　四十文　　靑菜每斤六十文　　六十文 
菠菜每斤六十文　　　　　五十文　　　棵菜每斤百六十文　八十文 
天津菜每斤一百廿文　　　一百文　　　菜每斤　　　　　一百文 
　菜每斤一百文　　　　　六十文　　黃　芽每兩二十文　二十文 
大　菜每斤一百二十文　　　　　　　黃荳芽每斤百四十文　八十文 
大蒜每斤一百六十文　　　一百文　　葱每斤一百文　　　一百文 
草頭每斤一百文　　　　　八十文　　枸杞頭每兩二十文　十五文 
鹹香瓜每兩四十文　　　　五十文　　菜莧每斤六十文　　五十文 
油菜每斤五十文　　　　　五十文　　天菜每斤　　　　　六十文 
胡葱每斤一百二十文　　　八十文　　　苣笋每把四十文　四十文 
　　每斤八十文　　　　　六十文　　冬笋每斤一角五分　三百文 
春笋每斤二角　　　　　　三百二十文　馬　頭每斤八十文　六十文 
[戲劇學社將演鼓吹裁兵新劇]  
　　劇名「孤軍」 
戲劇學社於上星期日開會議排演鼓吹裁兵之「孤軍」一劇并分配角色略已就緒本擬於今晚排演茲因有職工敎育館講演衝突下星期又在春假期中恐各社員或有旅行之舉故擬俟下星期後再行排演此劇係谷劍塵君所編谷君富於思想著　頗多對於戲劇亦有研究其劇情如左 
　　一留美學生石某愛富紳喩某之女與有婚約喩本前淸道尹失職已久生活漸形拮据乃與其妾商議設一美人計　絡該地武官狄某狄遂入其　中與喩以位置狼狽爲奸殘殺同胞後因事激成罷軍風潮石亦參與其中作有秩序之行動殺狄没其產爲兵工之用與女婚焉 
[集會表]  
　　陽本曆月時期　地點　　　　召集者　　　事由 
卅一日　　　　四馬路一枝香　　　統益紡織公司　　股東會 
卅一日午刻　　北京路功德林　　　佛誕二九五○年紀念會籌備處　　宴會 
卅一日下午一時　虹口東西華德路　　南洋兄弟烟草公司　　股東會 
卅一日下午一時　江西路六十號　　　江西路商聯會　會董會 
卅一日下午一時　福州路商報館　　　新聞記者聯歡會　評議部常會 
卅一日下午二時　　門省敎育會　　　浦東電氣公司　　股東會 
卅一日下午二時　西門省敎育會　　　滅除蚊　會　　第二次會議 
卅一日下午三時　卡德路　　　　　　　球學生會　　郭任　君演講 
卅一日下午三時　崑山路十一號　　　女靑年會　　　交誼會 
卅一日下午四時　卡德路　　　　　　　球學生會　　歡迎朱少屏君之會 
卅一日晚七時　　四川路　　　　　　靑年會　　　　同樂大會 
卅一日晚七時　　尙文門外迎　路職工敎育館　　　江蘇省敎育會　　朱少屏君之演講 
卅一日晚七時　　南市紫　路　　　　普益社　　　褒榮會 
[今日天晴而寒]  
　　徐家匯天文台昨日下午四時三十分氣象預報云天晴而寒此間沿海微有東北風及薄霧颶風折向東北進行將過小笠原之南台灣海峽以南有和緩之東風或南風本埠温度在下午三時前之二十四小時内最高六四·○最低四一·九去年同日最高五四·三最低四六·九 
 
 

Page 19

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *自由談 
[一知半解] [  翰]  
　　法國心理學家奥立胡言·女子最大之能力·爲善説一『不』字·或更進一步·以爲説『不』意即『然』·説『然』·意即『不』 
[三言兩語] [  鵑]  
　　奉直備戰又沸沸揚揚的傳開來了我們小百姓聽了可又揑了一把汗大家自己人何苦臥薪嘗膽的有仇必報倘若厮打時彼此能分一個眞的勝敗使敗的方面跌了下去竟站不起來倒也罷咧誰知他們偏又弄白相似的不肯如此於是勝勝敗敗一輩子也打不淸小百姓的苦也就吃不完了唉 
[記Ｌ女士] [  釋雲]  
　　吾友朋中往往多可憐虫然吾力薄不能一一加以援助使勿陷於困以盡朋之義常自憾焉自往歲感Ｌ女士事後益復自慚以一堂堂男子乃勿能振一弱女子於患難之中滋可愧已吾之友女士蓋以Ｓ君之介紹而識者也女士之身世固甚凄凉彼嘗語言曰吾身誠如斷梗之蓬飄零乃無已時弱絮三生異日不知若何歸束也有時爲吾道其往事輒欹歔不已吾亦爲之不快者累日至今思之鼻中尙時作酸楚也女士爲Ｃ校高材生彼之去其家庭殊有不得已之苦衷蓋女士之家庭爲一舊式家庭其兄嫂復暴戾無狀輙不以禮遇彼父早卒母雖在而年事已衰畏兒媳勢不能助也女士處此惡劣之環境中不堪其苦乃翩然决去其家庭而至滬顧其離家實出於一時之憤初勿定若何方針抵申寓於戚家遂與Ｓ君遇故小説家朱鴛雛先生有言曰上海者龐然一大物　以無數之動物春光之來若專用其力以鼓盪少年男女其狂飛乃如地上之塵　然實足擾人之眼使無定力時正春光明媚時也彼二人者亦均爲少年男女情苗方滋長無已一旦得潤雨遂相偕而入情網顧Ｓ君亦顚　困頓之人書窗十載浪擲光陰乃無一日得意以致二人復相率入窘境造物忌才一至於斯可慨已Ｌ女士與Ｓ君共處三載幾無日不在愁城中作楚囚之泣有時念及母之慈愛輙涙下沾巾悲不自勝然欲歸家則殊非其願蓋彼性至烈當彼離家時嘗盛氣謂其兄嫂曰不及富貴無相見也言猶在耳奮鬭之目的迄未達也果歸不將遺人笑耶以故女士思親之念惟有縈諸夢寐耳一日爲三月暮春時節屈指計之適當彼三年前去家之日時彼方臨窗支頣兀坐默然若有所　躇想見萬千思緒正梗其胸次也忽聞叩門聲啓之則一郵差遞函至視其筆跡審爲妹書蓋女士固尙有弟妹就讀在滬急刻而誦之其詞曰Ｌ姊鑒與姊别三年於茲矣自姊之出母即鬱鬱成疾每與人談及姊與兄嫂事輙泫然涙下妹齒穉恨不能分親憂久欲致書與姊勸姊早歸以慰老母蓋知姊純孝見書必能速來惟苦不得地址爲憾茲者妹已探得特此作書奉上因老母思姊切知姊現在申故躬蒞海上茲方寓東方旅館十三號望即速來勿遲阿母正引領而佇也妹日拜啓女士誦竟木然久之爲狀有類觸電夕陽半樓一若哀彼而作可憐之紅時彼三年前出門時之一幕慘劇頓開演於眼簾當彼决去其家之時老母固勸其勿行謂吾老矣風燭殘年已如枝上之露汝父早世汝兄嫂暴戾萬狀非爲人子媳者所屬望者全在汝即世弟妹齒均幼穉敎育事亦需賴汝汝之仔肩殊非輕也汝行縱不念弱齒弟妹獨不念衰老之親乎言未竟老涙滂沱矣顧爾時彼氣方盛竟不一味其語之苦辣毅然持篋出門略不返視蓋彼祇聞兄嫂詬詈之聲而不知其老母正扶杖倚閭痴立斜陽中臨風雪涕也前者不親慈容已達三載未悉身體健全尙如前否吾妹亦未知作何狀矣凡此瑣瑣無不一一集其腦府幾致不能容而破裂少選女士遂趨東方旅館而就久别之母中途自思曰天地爲萬物之逆旅人處天地間殆與過客之居逆旅略無少異百年一轉　人壽幾何乃使吾日日困處愁城中必竟一生能禁得幾回傷心彼作此想時目的地已至然彼得及進門乃復躊躇若不敢進自念出門初志本欲與兄嫂爭勝熟意不特不能如願且反較遜於前數年來之成績不過多一可憐之情人多增加若干當目耳思時不覺已推門而入嗟乎嗟乎彼坐於床沿之人形容枯槁額紋羅列者誰邪數年不見乃一至於斯坐其旁之少女我　在　中不管風雪惡 
又爲誰邪竟長大如許矣因泣曰母乎妹乎吾其夢邪彼二人亦默然不語但涙下如綆糜此無聊之旅館室中乃立綴以一片慘景久之彼恍惚似聞其母顫聲曰兒茲可隨母歸矣彼聞言也乃如刃剜其心立暈於地後此室中之事吾乃無此勇氣更復描寫維時日已西　工廠中之汽笛方長鳴勿已一似代彼人類悲嘆生活之無聊也 
[挨駡記（四）] [  卓呆]  
　　靑年道那有這種事日本人爲何還有這麽舊思想日本人説中國没有軍艦没有兵但是此後的打仗砲與刀是無用了你看日本保守山東鐵路來了多少兵我們也不想用軍艦槍砲之力來奪還這南滿鐵路日本人以爲派兵來駐紥着便永遠可以在自己手中其實大誤靑年漸漸的臉也紅了有時還拍拍桌子我問道那麽打算怎樣靑年道我們也不打算怎樣然而時代的變化自然的不能不使他怎樣你看山東的年輕人們在日本人手下使用着的足有幾十萬人的多數罷這工鐵只有從二角至七角煤礦中是三角半的工錢非出色的人物還拿不到咧 
[社會小説人間地獄（廿九）] [  娑婆生]  
　　第四十四回賭客追車詭謀遭侮辱美人攬鏡無衛减痴肥章伯祥明知他這一句話是下臺的話不過借此爲脱身之計也不去和他計較聽其登車而去章伯祥見他開車走了也上了自家車子車夫問可要再追上去章伯祥搖搖頭道不必了我們回去罷車夫依命撥轉機輪開至大馬路五龍日昇樓相近章伯祥忽然想起了黎宛亭程藕舲這時候他二人想必還在亞東旅館並未出門何不順便進去瞧他們一瞧藉此約定今天晚上憶笑家請客的局頭橫豎此刻回家也無事還是進去看他們一　主意打定便命車夫停在亞東旅館自己下車進去上了電梯按著宛亭的房間號頭去尋那旅館侍者向來認得章伯祥的忙笑著迎上來稱了一聲章先生問阿是要開房間章伯祥道不是我是來尋黎宛亭黎先生的侍者趕忙將伯祥邀至宛亭房内宛亭剛剛淴浴出來身上僅穿著一件東洋浴衣緊對著風扇吹風一見伯祥進來忙歡迎坐下宛亭道伯翁今天出來得好早昨天什麽時候散的伯祥道我散出來的時候已是天色大明了宛亭道那末白天補行睡覺了伯祥道再也莫提了總算直到現在没有睡過午飯過後匆匆的打了一個肫宛亭道那未免辛苦了伯祥道我也是一個最喜歡睡覺的人今天恰恰碰著尶𡯓的事體萬萬不許我睡覺倘若貪圖睡一睡三千七百塊就要睡脫黎宛亭笑問什麽事可是從歐亞俱樂部出來又去做了一票金子生意抛盤抛着三千七百塊嗎章伯祥道不是這件事體現在總算了結了倘若不了結你老兄到是一個重要的證人呢黎宛亭道怪極了怎麽會與我生出關係章伯祥道你昨天不是瞧見有一個朋友向我用整鈔票掉零碎鈔票那件事嗎我無心夾出去一張三千七百塊的莊票等到散局的時候一查點方纔明白今天一天就辦了這一件掛失止付和追查根柢的事總算辦得手脚快没有給人冐領了去黎宛亭道是那位貴友錯了去的嗎章伯祥道正是人心險詐只認錢不認人眞眞可怕於是將如何如何交涉情形以及追上何聚卿在四川路橋上汽車旁邊請何聚卿吃五分頭的經過事實向宛亭一一述明宛亭道這位貴友也太不　人格了其實他如果手内不寛錯着了你這一張票子去立刻好好的送還開口和你老兄通融一定零數你老兄營如遺失了一整票諒來　也未嘗不可 
談屑 
[蠧魚] [  叔子]  
　　嚙於書叢止求盈腹營營以終日者蠧魚也而吾人埋首　下昕夕於故紙堆中　生活日嚙止於幾何則吾人亦書蠧也 
　　雖然今之奔走權門昏夜皇皇唯恐不及者寗獨非蠧乎且世間之蠧亦多矣朘小民肥其室家饑饉死者萬千而腰纚自足此社會之蠧也賣土地脅諂外人利之所在亡國在所弗恤又國家之蠧也且彼　瞵虎視以吾人爲犬羊者豈不以吾華爲朽紙腐書日汲汲求蠶食盡之乎 
[大世界春季聯歡游覽劵經銷員五絶十首（戲集諺語）] [  繡君]  
　　春暖百花香女兒來望娘經銷員擔任先下手爲强好事不落空人巧奪天工經銷員擔任各自顯神通一等老名公高聲大喉嚨經銷員擔任一紫蓋千紅人向利邊行皇天有眼睛經銷員擔任功到自然成只要工夫深鐵槍磨成針經銷員擔任　是福星臨人面逐高低指東不識西經銷員擔任平步上天梯可遇不可求更上一層樓經銷員擔任一世不用憂手段換銅錢人多好種田經銷員擔任快活似神仙成也是蕭何今年分外多經銷員擔任銀子整脚　平地一聲雷心花朶朶開經銷員擔任富貴逼人來 
 
 

Page 20

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *常識 
常談 
[威脅與利誘] [  箴]  
　　今之軍人對於國務員則用威脅對於議員則用利誘不惟專橫亦且巧妙 
　　然使國務員而不可以威脅軍人亦何能脅之議員而不可以利誘軍人亦何敢誘之彼惟有可脅可誘之骨性乃有脅之誘之者吾不暇惡軍人而爲國務員羞爲議員羞　 
　　此國務員何自產生則議員所通過也可以利誘之議員宜其通過可以威脅之國務員不足怪也此議員何自產生則豈非國民所選舉哉吾又何暇爲國務員羞爲議員羞吾願國民注意於此後之選舉 
經濟 
[月份牌經費移建工廠之商榷] [  拯]  
　　每届歲闌各公司所印月份牌爭奇鬥妍各極所長靡不精美絶倫以之貽贈顧主洵爲絶妙之品然謂藉此可以推廣營業則予殊未敢信試申其説夫各公司之贈人月份牌所以酬惠顧者之雅意而顧主得之者十不及二三餘則多爲同人之交際品輕視之者不予一盼重視之者猶惡其將廣告嚴雜其中並不因此精美之月份牌而生惠顧之心喜用甲公司之貨者並不因公司月份牌之精美而易其宗旨此予所敢斷言者各公司所費雖多然收效甚微殊不値也 
　　就滬上公司而言每年印送月份牌者以二百家計印費數目雖多寡不同多者有達萬元以上次者有五六千元少者亦須一二千元平均計之每家五千元其總數已達一百萬元以四千元計之則達八十萬元三千元計之則達六十萬元即以二千元計之亦達四十萬元如此巨欵擲諸虚牝不亦大可惜乎 
　　鄙意公司與其以有用之金錢消耗於無用之地何如每年凑集此欵合辦一游民工廠按年分設於各省二十二年後吾國各省均有一極大游民工廠各省工廠以所得之利益依次分設小工廠於各縣不數十年後吾國遍地皆有游民工廠其造福於人民者何可限量各工廠之出品就各地之出產而製造之不特裨益於游民其振興商業亦匪淺也吾國積弱之原因由於分利者衆也果如此則又何患游民之多耶（乙種酬） 
衛生 
[行房者宜注意之點] [  芹香]  
　　㈠行房百里病百里行房死 
㈡醉飽行房五臟反覆 
㈢空腹行房損傷元神 
㈣病後行房變症復發 
㈤交合時嬰兒在旁啼哭勿即與乳 
㈥交罷勿即揮扇及飲冷茶冷物 
㈦胎前行房則傷胎凡有孕後即宜分床絶慾 
㈧產後百日以内行房婦必患病天癸來時行房成血淋症男女俱病 
㈨一夕勿兩度一月之内最多不可過三四度 
㈩勿服春方邪藥（乙種酬） 
道德 
[小家庭的好模範] [  心一]  
　　昨年余因事赴漢臯寓於舊同學顧君家約半月而返於是予得知其家庭之内容其家除夫婦二人外尙有子女各一及女僕一名儼然一小家庭也而其家庭之組織異常優美誠不愧爲一小家庭之好模範矣予旣佩且羡因筆之於此儻亦吾有志靑年所樂聞者歟 
　　顧君曾畢業於北京高等學校今任職於漢口某銀行君夫人王女士金陵女師範之卒業生也君與女士結褵後即家於漢臯其所居之宅第與其任事之銀行相距非遙故可朝往夕返且近學校蓋君欲使將來子女求學便利也宅内各室之佈置與常人家無異惟較常人家特别淸潔整齊而已其家有最可令人注意之三事一爲精雅之圖書館二爲潔凈之洗浴室三爲平坦之網球場此三者不獨爲他家所不及且爲他家所罕有吾人而欲求一家之人之智識發達與身體健康則不可不備此三者夫人之整理家政也有條不紊精密無遺彼夫婦二人對於其家中經濟之支配格外留意蓋以爲一家經濟之富足家庭之幸福存焉以君之家境而言育兒後固能雇乳母以哺之然良好之乳母難覓是以一切哺乳等事夫人皆自任之子曰石珍年六歲女曰靜蘭小於其兄二歲長者去秋已入國民小學肄業矣二兒皆天眞爛漫活潑謙和此非顧夫人致力於幼稚敎育之功乎其家雖有女僕而夫人之操作甚　凡一切瑣碎之事多自爲之女僕僅相助而已社會上迷信之事如祭祀念佛等君家皆革除之君嘗謂予曰『此舉不僅　除迷信惡習且可省因迷信而消耗之糜費也』予又聞女僕言曰『嫗自傭於顧家以來實未聞彼夫婦間勃豁之聲』於是而顧君伉儷閒愛情之深厚可窺一斑矣（乙種酬） 
法制 
[可以不處罰之違警行爲] [  吳振茲]  
　　地方之設立警察原所以保護人民之種種自由幸福也乃鄉僻之警察常有濫用權力魚肉平民之舉事殊可恨然細思之實亦吾人缺乏法制常識爲其最大之原因也茲就我國之現行違警罰法條舉其可以不處罰之違警行爲於左以爲一般平民告 
　　一·凡違警罰法及其他法令之無正條者不論何種行爲不得處罰 
　　二·未滿十二歲之人及有精神病人雖有違警行爲不得處罰 
　　三·凡爲人力或自然力所廹無力抗拒以致發生違警之行爲者不得處罰 
　　四·因救護自己或他人之緊急危難不得已而違警時不得處罰 
　　五·不論何人對於違警未遂之行爲皆絶對一律不得處罰（乙種酬） 
科學 
[化學常識] [  天夢]  
　　（二十五）硒之説明㈠名稱硒 
㈡各種名稱拉丁英國都呌做（Ｓｅｌｅｎｉｕｍ）法國呌做（Ｓｅｌｅｎ）日本呌做（攝列紐謨　　冫）吾國舊譯呌做（硒）現在决定也呌做（硒） 
㈢符號Ｓｅ 
㈣存在硒係天然稀有的原素僅僅存在一二種硫化鐵鑛裏面 
㈤性質赤褐色没有結成晶形的粉末熱到二百十七度左右方能熔化熱到六百六十度以上方會沸騰點以火便放紅籃色的光焰狠有可觀的 
㈥舉例没有例子可舉 
㈦製取用無水亞硫酸使亞硒酸還元便得單獨的硒 
㈧總結距今一百年前方由化學大家Ｂｅｒｚｅｌｉｕｓ（培爾是力司）發明出來爲固體原質裏面最稀少的一種原質（乙種酬） 
敎育 
[小學敎員對於社會上之責任] [  景]  
　　小學敎員對於敎育兒童之責任敎育家言之詳小學敎員亦知之審非吾今所欲言吾今所欲言者乃小學敎員對於社會上之責任也 
　　數十年前敎育之目的在養成少數智識階級中人今日敎育之目的則在開導大衆蓋大衆愚　雖有少數賢智者在國家亦不能强盛此證之今日各國情形而皆準者也吾國今日之衰弱其原因雖多而敎育不普及實爲最大原因之一民國成立十餘年矣然而鄉村間農工商人知民國爲何物者幾人知共和之眞諦者幾人諸君試一回思當知中國今日之弱並非無因而普及敎育令大衆皆有普通知識實爲今日必不可緩之舉 
　　若在他國則敎育一事政府當局早已慮及本無勞吾輩之操心然在吾國又何足以語此 
　　政府旣無望矣敎導大衆之責仍在吾民然吾民中最宜於此舉者莫如小學敎員其故有二 
　　㈠各村各鎭皆有小學敎員苟彼輩皆出而任此則全國皆受影響敎育必可普及 
　　㈡小學敎員在一村一鎭中每爲人民所欽服人民對之皆有信心出而任此事半功倍 
　　至如訓練大衆之法亦非數語所能盡然其要端不外下述二事 
　　㈠演講可分定期演講與不定期演講凡公民常識及時事皆可爲演講材料 
　　㈡私人訪問Ｐｅｒｏｎａｌ　Ｌｎｔｅｒｖｉｒｗ私人訪問一法歐美之作社會事業者多行之極有成效蓋於閒談之中寓規勸告誡之意最易爲人所採納也如某人不淸潔則告以衛生之要及汚穢之害某人不送其子女入學則告以敎育子女爲父母之天職不可不盡等等蓋以一村一鎭中人之顧問自待也 
　　設使全國小學敎員皆能以此責自任不必十年百年一年之後其成效即自見矣熱心之小學敎員曷不起而試之（乙種酬） 
雜錄 
[開導頑婢之效果]  [Z徐鶴章 
　　人之有卑鄙行爲惡劣性情者在雛齡童年時本可以善言誘化之言辭須簡單淺近能迎合其牌性尤佳吾戚家嘗購一小婢以助雜事入門未久乃竊取小銀元一包爲主人查出大加呵責婢以事露羞慚不能自安而遁復爲所擒力　之後以偷食菜蔬屢遭夏楚主人見頑婢不易悛改擬轉售於人暫送吾家試用吾即喚婢以婉言慰之曰汝之　身爲婢實人生之大不幸然汝旣廹於凍餒而爲婢當知立志自勵勤儉習勞迨成人時當爲擇一佳婿則異日出頭榮耀可期也若暗取私竊等行爲不特爲主家疾恶且爲人類之大恥事恐終身爲婢或更爲丐無自拔之一日矣其速謹記之如此諄諄者數次言時覩其狀殊覺動容厥後勤奮異常操作精細不讓成年之婦也吾又嘉奬之乃益奮勇吾更以財物果餌散置僻處以試之絶不染指前後判若兩人顧該婢出身低微常在飢寒中生活一旦驟見財物甘　烏得不妄動今能悔改尙屬可敎是則兒童惟有以善化未可施以强暴之明證也世之爲父兄者宜默察其子弟苟有不正當之行爲盍取法於是乎（乙種酬） 
 
 

Page 21

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *申報汽車特刊 
評論 
[建築環繞租界馬路（二）] [  毅]  
　　建築環繞租界馬路之不可一日或緩余旣槪言之矣顧意猶未盡茲再論之 
　　余嘗持華人建築環繞租界馬路之説詢工部局某外人某曰吾聞是説已久第吾未見是路之能終底於成也蓋環界路線距離甚長興工建築需費浩繁集欵不易一難也購地築路手續頻繁不幸而轇轕叢生經年不决又一難也欵集矣支用之能否涓滴歸公一問題也地購矣工程之能否嚴飭不懈又一問題也揆諸已往華人創辦之事業其宣言其計劃非不盡善盡美惟能置諸實行者誠不多覯即有之敷衍塞責其去宣言計劃已遠以言今日建築環繞租界馬路事殆一轍耳 
　　某又曰以滬地今日之商業人口而論租界不繼續擴充即本埠不能積極發展欲謀滬地市民之幸福端賴中外人士通力合作不相歧視如徒以擴充租界爲有損國家主權亟爲反對而於租界外道路市政悉仍其頽敗不加整頓則他人越俎代謀要亦不得已耳 
　　余誌其言如此吾國人讀之其感想爲何如如環繞租界馬路不成或路成而工程不完備外人對於吾國民之感想又何如此國人不可不深長思者也 
專論 
[美國道路工程敎育大要] [  吳馥初]  
　　美國在一千九百十年以前土木工程學校所授課目關於道路工程者祇有街衢學一種及乎測量學中之道路測量問題數則學校所授旣甚簡單學子所得因遂淺鮮 
　　哈佛大學敎務主任夏勒君彼時獨具卓識洞鑒道路建築工程·將來必大發展道路工程人才日後必爲急需因特設道路工程學課多種列入普通土木科中作爲選科以宏造就時至今日成效照著據調查所得凡道路工程師之據要職者大半出於夏氏之門 
　　一千九百十年以前旅行之具尙形簡單所需街道足供馬車往來於願已足故道路工程學理不甚倡明於一千九百零八年汽車日漸發現但爲數甚少於道路建築及保養工程尙無十分困難社會人士對於道路工程因亦未加重視及一千九百十年以後汽車通行其數驟增載重加大路面破損日多行旅漸覺危險而執道路行政諸公於是亦漸趨重於道路工程學理提倡道路工程敎育彼時建築問題養路問題層出不窮社會人士之要求展線者重築者修理者日益增多而道路工程專門人才風毛麟角急切難求斯時辦工程敎育者遂不得不開設特班專授道路工程學科或於普通土木工程科中加增道路工程之各種科目以敎練學生供社會上之需求 
　　今日美國通行之道路工程敎育約分三種 
　　第一種於土木工程科中先授街衢工學每學期每週自三小時至八小時不等此科讀畢加授道路計畫工程將所得學理練習實施此種課程之設置多數工程學校已實行之 
　　第二種於工程學校中設立道路工程科四年畢業授工程學士學位所授科目·大半與普通土木工程科相同此種專科之設置現尙爲少數 
　　第三種在土木工程學校中三年級時設置普通道路學一科作爲必修科四年級時列高等道路工程學數科作爲選科由學生自擇必修科每學期每週自二小時至八小時選科自三小時至六小時此種課程之配置工程學校之倣行者已占多數 
　　此外並有所謂速成科者在一千九百十年時道路工程人才非常缺乏而社會上之需求反日益加增故有少數工程學校特設道路工程速成班揀選工程學生專授道路工學以最短之時期約二星期至三星期以造就應用之人才所授課目非常緊要惟皆略於原理而重於實行時之施工方法此種速成科現已無存矣 
工程學校大學院之道路科邇來已有少數之土木工程學校大學院中設立道路工程科以供木土工科畢業生之有志於道路工程者之研究此種設置最合程序可冀盛行於將來蓋工程學校中已有土木工程科後再另設道路工科頗不經濟且道路學理之研究日趨重要大學院之設立本爲研究各種高深之學理道路科之設誠所謂因時致宜非特有惠於研究道路學者即社會得益亦非淺鮮冬季特班因社會上多數之工程師爲公務覊身不克如願入大學院研究道路工程學理之故曾有少數學校開設冬季特班專授高深之道路工程學自六星期至八星期以備在職工程師之研究蓋每年冬季工程事業較爲淸淡工程師得暫就學以資深造 
　　土木工程學校關於道路工學之必修科爲街衢學道路計劃學道路材料試騐及道路橋梁學關於選科者爲道路排水學道路規程學及道路經濟學上述之必修科與選科之科目儘可互調此其大致耳至各科之敎授材料視乎敎師之目光及經騐而異惟其大網約略相同茲將各科之普通性質撮述於下 
　　街衢學研究街面之種類建築之學理保養之方洋計劃之大要及乎最淺近之材科學經濟學及施工學 
　　道路計劃學計劃各種道路自選擇道線起凡如坡度路基路溝弧線估價等之設計均在其内 
　　道路排水學將應用排水學之原理及方法施之於道路工程而研究其得失 
　　道路橋梁學以結構工程學之原理實施於橋梁涵洞等之計劃兼橋式之討論以促改良而增美觀 
　　道路材料試騐試騐各種道路建築材料以觀物性 
　　道路行政學是科所授爲道路法律道路行政之經濟道路管理省道局縣道局及市政局之組織及責任等 
　　道路規程詳究現行之各種築路規程而設題以致練習 
　　道路經濟學所授爲道路建築及道路保養之經濟原理及普通之社會經濟大要夫道路工程之優劣要視乎籌備者設計者·施工者之是否有道路工程學識蓋同是一路建築合法則保養消耗均甚微少天睛陰雨跋涉無苦否則路面時常破裂路基易致鬆動陰雨則泥濘滿途運輸維艱故無論省道縣道等之建設均不宜以罔無工程學識泥古自守之徒爲之主持置辦一切致成勢利與位置之問題吾國道路建築日益發達而道路工程人才亦必日趨重要但詳察國内工和學校中之授道路學科者有幾至道路工程專科及乎大學院之道路科更未之有也凡事宜未雨綢繆吾國工程敎育家若能及時置備施行道路工程敎育則將來社會上之對於道路工程人才或不致有急切難求之嘆也 
[改良人力車問題] [  嵩生譯]  
　　上海往來之車輛以人力車爲最多頃有人提議謂上海地方須另造新式人力車其裝璜設備務必適合需要畫樣獲首選者可給奬自銀二百兩至五百兩不等試觀目前之人力車極不安適須改良者首在選擇上等輕質金屬以爲車身與美國之新式汽車車身材料相仿如是則經久耐用遠勝於目前之黃包車矣 
　　我人所渴望者即爲淸潔安適之車輛上海之公共人力車則反乎是故常居上海之人一往北京無不相顧驚嘆因其所見之公共人力車皆異乎在上海之所見者北京之公共人力車其建築與上海之包車無異而北京之人力車每日必受路警之審查蓋爲公衆衛生起見也故公共人力車每日必須至警局詳查一次如防水布有破裂之處或座墊不潔應令其立即換去然後再能營業如是以觀北京之人力車比較的殊爲優美也 
據工部局公報謂新式人力車之能否出現將爲各車行營業競爭之趨勢至於工部局取税表準新者當倍於舊者何則苟新者駛用得宜爲大衆所歡迎則取費稍貴亦乘客所樂願也 
　　如上海爲一進步之城市則公共人力車之改良實爲最重要者蓋街道間所見汽車式樣時有更新進步之速一日千里獨公共人力車依然無故數年來略覺進步者祇實質橡皮輪易爲盛氣皮輪而已至於包車一項爲數日增因其設備精良坐位較安耳 
　　茲更論人力車關於馬路交通之問題吾人常聞人言謂人力車夫於道路章程罔無所知故肇禍易惟年來人力車夫大都已習知各種章程而肇事者每爲包車夫包車夫自以爲較人力車夫身分高貴有不屑共行之槪且行路時如無巡警干涉見前面空隙處即行超越他車而種種意外之事有以發生故吾人不能完全歸咎於人力車夫也 
[美國之汽車運輸] [  旨顯]  
　　汽車之種類近年來汽車之式樣繁多何止數十百種欲一一略述之在勢自有所不能茲特採美國汽車商會一千九百二十一年所刋行之汽車全書中衆所公認 
 
 

Page 22

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *爲標準之式樣若干種將各要項折中之列於左表 
　　以上游行車與一頓貨車裝用盛汽橡皮輪胎其餘貨車槪裝實質橡皮輪胎 
　　行駛之速率汽車之速率各地法律有一定之限制遊行之車防其疾馳危及行人運貨車行駛過速恐不免發生巨大之衝擊力以毁損路面在城鎭繁盛之區速率之限在每小時行十英里至二十英里之間在鄉僻之路最速可至每小時三十五英里運貨車理當較遊行輕車爲緩載重愈多則行駛當愈緩又車之速率與其所裝輪胎有直接之關係盛汽橡皮胎富彈力能收受車輪與路面間之衝擊力故不妨採用高速實質胎之彈力遠遜於盛汽胎故車之裝實質胎者其行當較緩若鐵胎則損路之力甚烈其速率當極低無論如何不能達每小時十英里之限 
　　輪胎與路面之關係汽車行駛將所發生之衝擊力實爲路面之大害已爲世所公認而車胎之製造大爲關乎衝擊之强弱故執路政者亦宜於此深加注意美國道路部年來曾舉行車輛衝擊之試騐甚爲詳盡其結果載工程雜誌一九二一年三月五五二頁據謂裝置實質橡皮胎之運貨車每小時行十六英里之速率偶觸一寸高之阻碍物所發生之衝擊七倍於輪之定重惟此係最甚者平均計之亦不下四倍苟於同樣之輪換裝盛氣胎則在相同之情形其最大之衝擊爲一又四分之三平均不過一又二分之一是以爲愛護路面計自當採用盛氣胎然而以費用言實質胎實較低廉且市上所有盛氣胎僅能供輕車之用若用之於重車必須非常寛厚現尙在製造發展中也實質胎損路之力旣已甚厲及至敞舊之時耗磨壓縮以至極薄幾盡失其彈漲之效用於是爲害路面達於極度目下美國數州之法律規定實質胎最簿之限自八分之七寸至一又八分之一寸以視輪之闊狹及載之重輕而有等差 
　　運貨車大小重輕之度限運貨車之重載限制問題持論不一道路工程師與汽車製造家及車主之意見大不一致製造家之論謂運貨車愈大則貨物每噸每里之運費愈廉欲求汽車運輸之經濟必須發展汽車之容量而未可加以限制路政家則大不以爲然以爲少數沉重之運貨車實以損毁道路之媒介用户或因之略得節省運費而道路局則爲之年增巨大之修養費苟利害並論全盤合算則所失 
且倍　於所得惟其利在個人而害在公衆耳 
　　各州之取締運貨車各自爲政有規定運貨事之重與其所裝之貨不得過若干噸者有單定所裝貨物不得過若干噸者有規定輪胎每英寸之闊不得承重過若干磅者亦有規定一軸或一輪所承之重不得過若干磅者以車重與載貨二者爲限者則自六噸至十五噸不等以載貨量爲限者則自四噸以至七噸半不等以每寸輪胎之壓力爲限者自五百磅至八百磅不等 
　　此外尙有他種法制如將州中道路分列等第各等路上之車輛有特别之規定又當春冰融解之時路基温軟將縮減載重之限制以免蹂躪至於巡察車輛强迫人民遵守法規旣有嚴疎之殊又有方法之異大抵在衝要之處設立秤台路警見可疑之車驅之台上果屬逾限科以相當之罰 
　　年來運貨車載貨往往逾量甚至三車之中即有一過載者道路執政者深以爲慮相率取嚴厲手段而運貨車之限度遂爲重要之問題矣 
　　去年五月十二日美國全國道路運輸會開常年會於紐约通過下列各欵爲限制運貨車之標凖 
　　車長單輛　　　三十尺 
　　車闊　　　　　　八尺 
　　車高　　　　　十二尺六寸 
　　輪胎壓　　　　每寸闊八百磅 
　　一軸所承重　　　二萬二千磅 
此外車重與貨載二者之和提議以十四噸爲限卒因意見不一不能通過限度問題全國法規極其糾紛今而後或能漸趨一致 
　　車捐徵收車捐之制非常紊亂四十八州之中其徵收標準多至十七種其最通行者游行車以機器之馬力爲標準運貨車以載量爲標準夫有汽車者利用道路以生利理當輸誠相當之捐税以抵償其所發生於道路上之損失是以當區别各車捐路能力之高下以定捐税之重輕考美國各邦捐税之規定採用四項原紊即馬力載量車重與車價是也有單擇某項爲標準者有併合二三項成一標準者方法懸殊税制不齊是以同一游行車也在甲州年納五元之捐至乙州則須完三十四元焉同一五　運貨車也在丙州年納之捐亦不遇五元至丁州則須付三百元焉其相差之鉅甚至數十倍焉如以甲與丙之税爲是則乙與丁爲　矣如乙與丁之徵捐猶稱公允則甲與丙失之過輕而公衆蒙其害矣此則各路局不相統一之結果而自私之爲患也二年前曾舉行聯合委員會羅致各州道路工程家及汽車製造家以考訂關於汽車之規制其結果擬定全國統一之汽車律徵收捐費依據馬力及重載二項原素爲標準其法每馬力捐金二角五分每百磅捐金盛氣輪胎車二角五分實質輪胎車三角五分鐵輪胎車五角例如三十二馬力車重與貨載二萬磅裝實質輪胎之甲克其捐費每年七十八元惜各州政府採用者鮮迄今各逞私見無異往昔甚矣統一之難也 
 
[願環繞租界馬路早日實現]  
[汽車費用之奢儉] [  丁祖澤]  
　　前有畢林路氏者宣稱彼每年乘用汽車之費約三百二十元當時頗有以爲經濟者蓋泰半之車主每年費用多至八百元以上也然尙有較畢氏之費用省一半者是誠可謂最廉者矣由是以觀　小康之家亦力足以購用汽車也 
　　然則年費八百元以上與年費一百六十元兩方用車之情形究有何種區别乎請舉下列二例以明之 
　　夫欲車費省儉需依照二要素行之即少行非必要之道路與購用舊車是故一般人購用二三千元以上之新車而年行過五千英里者其費用自鉅大矣臂如每行二十五英里用汽油一加侖則五千英里需汽油一百四十二加侖每加侖之價値爲九角餘則油費計一百三十元加二千四百元車値（假設）之年利五釐折舊二成兩共六百二十元更加車胎四個洋一百六十元則總計年需九百餘元之車費也 
　　省儉之用汽車法可購一價値四百元至八百元之車子年行一千五百英里則全年之汽油費爲四十八元車胎四十元折舊五釐及利息兩共八十元則總計爲一百七十六元設或購一舊提代紅（Ｄｏ　Ｄｉｏｎ）或洛佛（Ｒｏｖｏｒ）汽車其價僅需三百數十元連每年汽油四十八元照會費二十餘元機油二元（約五加侖桶一桶）合折舊利息僅一百六十元已足　每行一英里需費一角餘也 
　　是以吾人能不慕他人之奢侈而忍用奮車　不忘行非必要之路程者其費用可决其不大甚或可低至一百六十元以下焉 
討論 
[春日開駛汽車者應注意之點] [  達]  
　　春光明媚花氣襲人一般士女又將動游興矣汽車事業亦必及時興盛矣行看龍華道上機聲軋軋笛聲嗚嗚駕電逐塵而馳者莫非汽車之踪跡也雖然吾爲辦汽車業者賀不禁爲行人憂蓋當日麗風和之時吾人及時行樂聯袂偕游三五良朋且譚且行殊未遑顧其後斯時也乘汽車者亦必與其同伴笑語風生即開車者亦莫不興高彩烈加速馬力猛駛前行開車者旣不如平時審愼行路者又漫不經心設身而想其危險爲何如耶又若長途汽車一逢春日士女掃墓游客旅行其營業定較茂盛每日加開數班長途道中居住之鄉人大都不閲報紙未明汽車加開之鐘點趨行車路之中汽車駛來卒不及避其危險又若何耶然則欲除此數項之弊如何而可曰一言以蔽之當心而已乘車者不可催速開駛開車者時時注意不稍忽其事行人在路中勿過忘懷致視聽紛歧而鄉人尤須知長途汽車逐日開車之時間凡是行人皆在路之兩旁行走馬路中間非穿越不步履其間苟能服衷斯言則游人不致阻其游興汽車事業亦得及時發展豈不美歟豈不美歟 
[揚鎭馬路宜速組織路警] [  饒舌]  
　　江北長途汽車公司揚鎭線開辦以來甫及半歲凡一切之設備已粗具規模日前記者行經該路見道旁已種下柳秧但此迢迢長途無人看守鄉人多損害之或折斷以作手杖或拔起以肩物或携回以充燃料吾思該公司非速組織路警從事看守不可否則恐不數日後化歸烏有矣要知樹木早一日栽種則路身早一日堅固是樹之不可不早栽若栽而不存旣費財力又誤光陰是保樹之學更不可不注意也 
[創設汽車業銀行之我見] [  ＮＣ]  
　　時至今日各省殆莫不有舉辦長途汽車之動機羣衆視此爲必要之圖盡力提倡不遺餘力實行者亦匪尠矣顧一事業之倡議與成功實屬不易創辦長途汽車必先測量道途收買民田他若建築之材料汽車之購買非百數十萬不克有成其通都大邑富商豪貴之所居朝發夕至集資甚易或鄉僻之地則又如何其將任彼交通阻塞而不籌所以更革之方乎故不侫以爲欲免去此種困難惟有創設汽車業之銀行舉凡關於汽車之事業銀行皆可投資或以股票爲償或俟營業發達時理楚所借之債務雙方交受其益誠一時之企業也國人其有意乎 
[創設錫蕪長途汽車之好消息] [  少逸]  
　　蕪湖處長江之中游爲皖省東南隅之一大商埠而上下輪船所必經之地也輸出品大宗爲絲·茶·綢緞·及米而四者之中尤以米爲最盛而所恃以爲運輸者輪船耳然自蕪至滬下行輪約須一日夜始達而上行所需之時間尙不止此數即平均言之亦非二十八九小時不能到達·至若遇風雨之阻遏意外之停頓尙未計算在内也其於時間金錢兩者均不經濟識者有見於此遂有創辦錫蕪間長途汽車之建議（且已實地勘測一次製成　 
 
 

Page 23

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *説矣）自蕪湖至無錫築以馬路通以汽車路線中間經過高淳溧陽宜興三邑地界全路長約四百餘里七八小時即可到達而東段無錫站又與滬寗鐵路相銜接如此則自蕪至滬僅七百餘里朝發而夕至焉較之由水路乘輪赴滬者時間金錢兩方面不知經濟幾許矣且此路通車後不獨皖省及沿途諸縣之出產可由此直接輸至滬上即自長江上游裝來之乘客及貨物至蕪時亦可改乘汽車旣免船行之苦且可節省一日之時間也又何樂而不爲耶故此路通行後將來營業之發達定可操勝劵吾不禁日馨香以祝其早日告成焉 
[學生築路之建議] [  ＮＣ]  
　　學生築路之説閲者得勿斥爲謬妄乎以學生體質之脆弱安能任此艱鉅况今日盛行之兵工築路猶未普遍入何遽而言學生築路乎斯言也余誠以爲然顧吾之所謂學生築路非令其築省道鄉道與夫奔波於荆棘中也余不過欲其在校内經營耳所謂校内經營者如何曰平洽操場其一也此事非余之創論國内已有人爲之矣　者北京淸華學校曾於校前築馬路平坦可喜師生合作肩泥挑磚融融如也至今猶傳爲美談其始也徵其畢也鉅精神上之愉快當不可以言語形容執是以觀學生築路之説由來已久吾嘗往某學校入其門見野草叢生靑苔蒼綠而馬路之崎嶇難行尤其餘事欲鳩工元材則限於經濟無已任其腐敗耳是安可哉吾滋願學生於課餘之暇努力以爲之一校能行他校仿之匪特於學校有益即已之身心亦蒙其利也諸君其力圖之 
紀事 
[乘滬太長途汽車之後] [  文楝]  
　　余居范家橋離嘉定十二里離羅店四里日前到申本擬由嘉定乘坐輪船再搭滬寗火車來滬後因輪船火車諸多不便費時又多旋即赴羅店乘滬太汽車時已三句鐘照原定之時刻表則三點二十五分有一班到申之車及時乘客擁擠異常而車仍未之見俟至四句鐘於車塲得睹一車車形類如本埠電車車輪没人泥中约可半尺羅店站長乃命乘客等購票余以當晚即欲赴申辦事故不問若何情形隨同諸旅客登車車亦啓行其速率等步行健於步者或可較速也行時且震蕩若船之行於海洋中遇大風波浪不半里許車驟停雖經司機人費多時之修理仍不見效余私自忖曰到滬必將晚間九十時矣遂舍車至站蓋離車站尙不遠於是衆客亦怒容於面隨同赴站長處質問此時停車間尙有較小之汽車二輛在（如滬上馬路上所行者）衆客因詢站長曰彼處所停二車何故不開站長答曰人衆不敷乘坐斯時各乘客皆紛紛回家口喃喃語曰思欲得早時到申而來乘此乃竟反不若乘舟之速余亦悻悻回舍噫余不禁爲該公司前途憂也 
　　抑又有問者即該公司所售之票票上均印有頭等二字而所謂頭等車者乃爲上述行半里而休息者及較小者兩種而小者速率較大者可十倍該公司售價大與小者均爲八角四十文是誰可乘小而孰宜乘大者余頗不解於衷甚望該公司諸執事有以改良之則吾太嘉寳三邑之旅客獲益良多矣 
[南通修築汽車路之近聞] [  紫狼櫟菴]  
　　南　　　江北交通向不便利自經縣紳張　老提倡修　汽車路　　　　　下境内路政之進步甚　茲將近事分　如下 
　　㈠吕久支路爲通崇海三縣聯絡之要綫前由海門知事王溯沂等來通　官紳界接洽後相約一致興工現時通境已由縣署委派崔璜爲全路經理分段拔夫修築張嗇老以該支路工程浩大非派員襄助不可特咨請瞿知事添派工程主任協同進行務須趕於今春將全部工程一律完竣俾便訂期通車 
　　㈡競化市駕鰲橋不便行駛汽車張嗇老前擬改橋爲壩曾囑沈董辦理嗣沈董以砌壩後有妨農田水利因該處河身寛闊壩低則爲水冲刷高則水爲壩遏勢必橫溢害及農田遂變通辦法將橋身加寛二尺並就兩堍加寛路綫與路政水利均能兼顧無碍刻已由縣派員騐看工程頗稱完善云 
　　㈢南通路政事務業由地方官紳議决改歸路工處管轄辦理刻由縣署將文卷等等項照章移交以淸手續該處陳處長特參訂整頓辦法已由張嗇老審核茲錄全文如下以供留心路政者之參考 
　　（縣路管理方法）（甲）劃一道路寛度道路寛度一律三丈如有寛度不足之處即由路工處派員調查地點函知該處董事加寛以歸一律（乙）更改路綫角度先由路工處派員調查其應行更改之處會同該處董事辦理（丙）查免路身田賦加免路身外兩旁各五尺田賦並給以路旁樹木藟草之收益爲抵償修路保樹之酬報詳細辦法如下㈠各路路身及兩旁應免之田賦函知各處董事詳細調查造册報告㈠由路工處彙齊各處淸册派員復查核定後移送縣署備案并由縣挨户發給免賦執照以資信守㈠各董調查時如遇有業佃關係應將業佃姓名分别注明按照免賦田數免除租欵㈠路身外免賦之田由縣署佈告聲明係爲修路保樹之酬報其田之所有權仍屬田主㈠路旁樹木藟草利益雖屬於田頭地主但修樹不得傷本藟草不得傷根㈠修路栽樹栽草辦法須由路工處派員規定以歸一律㈠受免賦及樹草利益之田主或佃户須至各該區董事辦事處具結設有不盡義務者應由各該區董事處以相當之罰則㈠如有人損害路旁樹草者得由田主或佃户報告就近警區查究 
[合六長途汽車公司創辦理由書] [  李克賢]  
　　江東水利大興隨處可通舟楫皖南隄工較重歷年得名名潦非眞天造而地設也皆賴人工有以補救之耳六安出產以米·穀·竹·木·茶·麻·爲大宗每至一保率皆杏木葱蘢町畦銜接無尺寸之隙地而土產所輸出者品質較美價目較氏居民幸獲小康亦未獲大利則以由六至合遵陸而行肩挑背負轉運維艱耳論六安所處之地勢與六安應得之地利自非通行汽車不可試進而言之由六至合計和一百八十里一往一返最少需四日遇有風雨更無定期通汽車則一日可以往返人民即以多餘之時間仍盡力於畎畝而物產益以富饒其利一六安所產米·穀·竹·木·茶·蔴·積聚於一處外來客商每以運脚爲詞多方刁難不免抑勒之處通汽車則由我運赴别處價値較昻亦必增二三倍其利二六安土產固應輸出而洋貨亦應輸入銀洋往來轉運不便偶遇雨雪阻滯行旅各有戒心通汽車則倐往倐來絶無停頓長途無盜所至如歸其利三且合六汽車一通將來逐漸擴充南通舒桐北通頴毫西通商固軌道銜接必以六安爲總匯之區揆度地勢亦正相宜從此百貨流通商賈雲集成爲重鎭或得與南通開　商埠後先　美其利　綜以上四端層層設想有形之利益尙有限而無形之利益無窮焉或云籌欵爲艱六安富商大賈各保皆有籌欵三十萬當可咄嗟集事如慮力尙單薄可與廬州紳商通力合作必綽有餘裕或云購地爲難但使集有股本購地一節當遵照修治道路收用土地暫行章程明定價目呈明省憲核准通行就測量之所至按定價以給之亦有何煩擾或又云工程爲難查汽車行駛較火車爲輕便其工程亦較火車爲簡單始之以測量斷之以建築况自六至合並無高山大嶺計程又不及二百里一年半載即可工竣就前之説論之利本無窮就後之説論之事亦易舉凡我六安人士其盍於通行汽車加之意乎倘荷贊成願輸鉅資成此盛舉當先定集股購地各章程呈請省憲咨部立案一面聘請測量員沿路測量並聘工程師沿綫建築經之營之不日成之從此蕩蕩平平交通便利商賈皆願集於其市行旅皆願出於其塗而地方之日有起色或亦一助焉至汽車收支槪算另行報告 
[合六汽車路創辦計畫]  
　　合六長途汽車路線長一百八十里起自六安東門外經十里頭二十舖三十舖四十舖金家橋官亭驢馬店陳泗橋十八里大井至合肥西門外止須籌集資本三十萬元方可開辦茲特將築路費沿途設備費車輛費以及全路築成後所有全年收入支出欵項分别估計略陳大槪尙乞留心路政者爲之核定焉 
　　㈠築路費 
路長一百八十里寛三丈約需地一千八百畝每畝平均價洋三十元計五萬四千元施用土工每里約三百元計五萬四千元地面鋪不規則之碎石每里約四百元計七萬二千元大小橋五　約六千元購九噸重滾路機一輛約一萬元合計築路費十九萬六千元 
　　㈡沿途設備費 
全路設車站約八處車廠兩處建築費約需一萬五千元路旁種樹五萬株苗價及栽培費約二千元合計沿途設備費一萬七千元 
　　㈢車輛費 
　　客車擬購六輛毎輛七千元（可坐二十四人）貨車擬購四輛每輛五千元合計購車費六萬二千元客貨車十輛由上海運來連滾路機一輛運費約五千元設司機養成所經費洋一千元先送二人入上海滬太或滬閔養成所學習費四百元以上共計六萬八千四百元 
　　總上三則共費洋二十八萬一千四百元尙餘資本一萬八千六百元以備不時之需　 
[營業收支槪算]  
　　㈠收入欵項客車共六輛每輛每日兩來兩往計四次每次載客约二十餘人每日五百人姑以四成計算每日二百人每里車價一分五釐每人二元七角每日實收洋五百四十元則全年可收入洋十九萬四千四百元又貨車四輛每輛每日至少一來一往計兩次每次收洋十元每日實收洋八十元則全年可收入洋二萬八千元合計全年收入洋二十二萬三千二百元 
　　㈡支出欵項 
　　行駛汽車之汽油每一加倫價洋一元客車和貨車每日約需二百加倫計二百元全年需費洋七萬二千元又修機匠二人每人月支五十元每車司機匠正副各一人計二十人預備機匠六人共二十六人每人月資平均十五元全年合計洋五千八百八十元設路警三十人每名月支七元巡長三人每名月支十元巡官一 
 
 

Page 24

 
 
第一萬七千九百九十二號;中華民國十二年 西曆一千九百二十三年三月三十一號
星期六 * *人月支十六元每月雜費約二十元全年合計洋三千三百十二元又公司辦公處員役薪工及各項開支每月約千元全年一萬二千元又預備費一萬元以備修路修車及他項用途股本三十萬元按常年官息一分全年三萬元合計全年支出洋十三萬三千一百九十二元出入相抵可得紅利九萬元按此項紅利以客車四成營業計算日後發達每加一成每年可增收入二萬元而支出之費並不增加如將來安正汽車路巢合汽車路築成後則收入更不可思議地方人士其速圖之（記者按作者於汽車新舊一層未曾顧及此則必須加入預算中者） 
[道路分會組織修正案]  
　　本月二十三日全國道路協會開執行董事會議曾通過會員胡吉農等提議之修正分會大綢公布案已誌前期本刋茲悉該案爲協會顧問徐謙審查核定全文如左　　第一章分會这定名及組織 
　　第一條各分會應定名爲『中華全國道路建設協會（某省名或地方）分會』以明統系 
　　第二條分會組織時應由協會敦請（某省名或地方）發起分會全權代表與籌備員組織籌備處再由籌備處各籌備員限期徵求會員報告協會經協會認可給予證書始得成立分會但各（省或地方）自動的成立分會報告協會請求承認時經協會認可給予證書亦得成立 
　　第三條分會成立時籌備處即行撤銷 
　　第四條分會成立時即應舉出董事三十人組織董事部由董事部舉出十人組織執行董事委員會均報由恊會發給證書 
　　第五條會員應就董事部及執行董事委員會中舉正副會長及總幹事各一人均報由協會發給證書 
　　第六條分會總幹事得就會員中指定幹事若干人及書記會計庶務等職員均報由協會發給證書 
　　第七條分會對内對外文件均以會長名義行之 
　　第八條分會董事部及執行董事委員會一年改選半數但得連任 
　　第九條分會正副會長任期一年得連任但不得過三次 
　　第十條分會總幹事係有給專職如無失職情事得久任之 
　　第十一條分會辦事細則另定之 
　　第二章分會之宗旨範圍及會員之募集第十二條分會宗旨應遵照協會宗旨專謀一省或一地方道路之建設早日完成不涉地方政治問題 
　　第十三條分會應辦事務之範圍如左㈠關於一省或一地方道路之建設鼓吹提倡 
㈡就一省或一地方之道路實地測量之 
㈢測量結果編製預算在一省或一地方 
㈣介紹專門人才於一省或一地方之各路 
㈤答復建設一省或一地方道路各問題之諮詢 
　　第十四條在分會區域内國内外男女個人或團體凡贊同分會宗旨經會員一人以上之介紹者皆得入分會爲會員 
　　第十五條分會會員應繳會費區别如左 
（甲）學生及工人會員常年會費五角 
（乙）普通會員常年會費一元 
（丙）特别會員入會費五元 
（丁）贊成會員入會費十元 
（戊）贊助會員入會費二十元 
（己）維持會員入會費五十元 
（庚）名譽會員入會費一百元 
右各種會員如不按年繳納會費即喪失其在分　之選舉及被選舉權 
（辛）永久會員入會費二百元永久有選舉及被選舉權 
瀛聞 
[美國汽車市况之推測陶]  
　　據美國汽車業中心「地屈雷」城Ｄｅｔｒｏｉｔ之報告謂美人推測本年所銷汽車額約在美金一百億元以上查一九二二年雖爲美國汽車業最旺盛之時代然預測本年之市况當亦有過無不及之勢也 
　　美國第二十三届之汽車展覽會不久將在紐約舉行此間赴會之各大廠廠長已有三百除人之多尙有多數之小廠家則頗躊躇蓋謠聞有多數大廠家擬合併營業增厚勢力以資競爭美國對於汽車市况雖莫衷一是然其暢旺必大有可觀也 
　　據統計所得本年約能售去汽車二百五十萬輛若以平均每輛最低價美金一千元計算約値二十五萬萬元此外復能售去舊車一百九十萬輛若以每輛最低平均價美金五百元計算約値九萬五千萬元輪胎則除現有之一千一百萬輛汽車所用者外至少需二千萬枚約値五萬萬元其餘如修繕另配損失等費總數約在四萬萬元雜件如燈號裝飾品等約在一萬萬元汽油約十五萬萬元此外如保險油漆等亦需數萬萬元而運貨汽車之購置修缮配件等約十二萬五千萬萬元上列預算大都較去年略增蓋本年售價較昻而各廠長頗信本年營業必能與去年嫓美也况本年營業漸見起色農民大都希望購置新車而本年所製敝車必較去年爲多大都製造廠並不自製轎式車身而由他家承造去年十二月之銷路所售去敝車之多爲二十年來所未見云 
[美國汽車界之新發明農花]  
　　美國爲世界汽車唯一發達之區無論英法德等國亦難與之相頡頏茲介紹其汽車界之新發明於後 
　　（一）汽車上之安全裝置 
上圖之（一）爲美國流行之安全裝置（二）路人遭汽車衝撞後爲安全裝置之保護可絶無危險 
　　（二）越山用之軌上汽車 
美國於一年前發明一種軌上汽車惟當時僅平地上用之現在多爲越山之用並可即在火車軌上駛行如上　爲　克山高可九哩汽車上山時之情形 
　　（三）最輕便之汽車 
　　上圖爲美國最新發明之一種輕便汽車其一切構造皆力求簡單全身悉以最輕之鋼質造之此種汽車只須美金二百元便能購用云 
　　（四）兩頭汽車 
　　此項兩頭汽車美國軍隊中首先施用其優點兩頭皆可任用可免調頭等事故現該國購用此車者頗多惟其價値較普通者略貴以其備有二架引　也 
 
