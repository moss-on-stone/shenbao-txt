# 1904 - 158 - 4911187

 

Page 1

 
 
[發售新科會墨] [  圖書集成局啓]  
　　蕊榜旣開海内俊彦咸思一覩新科闈藝藉度金針本館已覓得文明堂原板會墨從速付排印以潔曰之紙卽曰裝釘成書每册價洋一角欲購者請卽臨申報館及各書坊選取可也此佈 
[書兩廣總督岑雲帥奏請息信民欵以興要政摺後]  
　　息借民欵之風盛行於泰西各國凡有大興作大戰事庫欵不足則借之於民間一經户部擬定章程刊發借勝民人之擁有貲財者無不爭先輸納雖數千萬金不崇朝而可集甚有與原擬借數加至數倍者固由商民急公好義亦以上之人取信於民者久應得之利從不稍有參差母金亦按期歸還斷無遲誤用能上下相洽事無不舉利無不興益國而便於民計無有善於此者中國風尚君臣旣情不相浹官民尤信不相孚但有畏威之心絶少懷德之意官之富者深自諱匿從不肯惜之於公家民之富者祗自經營斷不願借之於官吏故雖年來庫儲日絀祗有借於他國而不能借自民間非不知利源外溢耗折殊多然勢之所迫計亦不得不出於此也曩歲中日戰後朝廷擬舉行新政當事者仿泰因息借之法設立昭信股票夫所謂信者非所言必符所行而不可更改哉乃當其始也部臣奏定章程移知疆史疆史頒發文告下之有司鄉曲小民有匿不出借者地方官以甘言誘之威勢懾之百計千方務盈其數而後已迨銀旣人槖非特利息無從收取卽母金亦將歸諸無何有之鄉迨後雖准民間將此爲報捐之欵核其銀數給以官銜然較之以實銀捐納者不過十得五六焉甚者責令繳入公司美其名曰興商實皆視爲無主之財任意揮霍嗟乎以小民之胆膏充私人之囊槖似此與昭信二字名與實不能相符此後卽有緩急尚安望民之踴躍出借是不亦自窒其利源而貽人以口實哉今粤督岑制軍又因地方要政無欵舉辦奉請息借民欵以資振興觀其所謂要政曰工廠曰鐵路曰礦務曰自來水夫此數者誠爲今日切要之圖尤爲粤省至急之務及時舉辦誰曰不宜卽其所擬借之三百萬以粤省地于之寛廣人民之富饒大賈巨紳所在皆有苟能慷慨解囊何難卽時籌集况定息每月七釐亦不爲菲薄民間之以貲本存銀行者月不過三四　彼此相衡殊覺有盈無絀果使有益於國無損於民彼食毛踐土之流豈盡全無天良者亦何至吝不出借哉乃非特民不信夫官官亦自知不能取信於民於是奏明指定善後局所收緝捕經費闈姓山票鋪票彩票五項派餉作抵由局將每年應還之數按期撥交粤海關稅務司議明每年津貼粤海關稅司銀七千兩夫以中國國家借中國百姓之欵自不能取信而必欲　重外人言之豈不可醜且所借之銀爲舉辦路礦諸事果能獲利與否亦尚難知而出欵則除子金七釐外尚須每年費去津貼銀七千金此種辦法亦殊非通盤籌畫之道不識岑制軍果有何把握而貿然爲此事哉抑嘗思之中國積習君與民皆貧而富則在官彼受一命之榮者黄標紫標已有取不盡而用不竭之意况據上峯登高位者其獲貲之豐厚更不言可知所慨者貲財愈富則諱匿愈深問舍求田尚恐爲人指摘因之相率將欵項存於外國銀行得息雖稍微而亦有所甚願其居心如此而徒以大義責之於民操術雖巧而於事恐終無補也嗟乎子文則毁家紓難卜式則輸財助邊彼袞袞諸公其亦念及古人而有所動於心哉 
[偵查敵情]  
　　昨晚十一點鐘時日本東京來電云華歴四月二十五日我日第三艦隊司令長官片岡中將　稱華歴四月二十三日松島艦所　陸戰隊在南三山島上岸查知敵人燈臺現正改造附近有瓦房四椽共一已破壞餘尚可用發電機及機關均有爆裂之痕　灣北角有碼頭二處可以泊船東北部之東南麓另有瓦屋大小五所如養病院式一經修理便可適用此外尚有白鐵板屋二所濾水池一方飲料水共有二處其一係俄人所掘之井其一係士人常用之井另有二井須濾過後方能用又查得其地有牛馬鷄豕甚多 
[探敵受傷]  
　　昨晚十一點鐘時日本東京來電云華歴四月二十五日東鄉司令長官報稱自二十四日夜至二十五日晨共派出水雷艇八艘冐險至旅順口偵察敵人以極烈之砲火相擊我軍死下士一名兵一名 
[俄轟日艦]  
　　華歴四月二十五日日本東京來電云二十三四等日我日海軍統帥派定兵艦四艘於夜半時濳往旅順口外海洋偵探敵人形勢不隄防爲俄兵所見發砲遙轟中有一艘疉中砲彈八次猶幸只斃水手一名傷二名 
[日毁俄雷]  
　　華歴四月二十六日日本東京來電云我日諸戰艦仍日在大連灣海面搜尋敵人所置水雷二十四日尋獲十有一具一十五日尋獲十具每有所獲立卽　毁至此而合之前所尋獲者已得六十二具矣某日另於三山島海面尋獲前所擊毁之俄船二艘一爲快艦名巴雁翎一爲商船中諾你 
[俄帥變計]  
　　　京倫敦來電云自日本大將黑木氏攻擊遼陽之後俄帥苦洛拔托金所定戰策驟然變更刻擬將大連灣迤東大孤山及各處陸軍一律調集旅順蓋欲易守而攻也 
[俄占高原]  
　　高麗元山來電云西歴五月二十號天未黎明有俄國偵探兵約二十騎馳抵咸與人馬頗有困乏之狀先是韓廷派赴咸興守衛之兵伺隙逃歸者踵錯於道一旦俄兵北進其隊長及副隊長亦皆逃入北靑所部之兵更畏俄人如虎咸興一帶隻影俱無或傳俄兵已由咸興南進直抵高原顧咸興元山之間電綫早經中斷以致消息隔絶無從探訪確情惟悉高原距元山約九俄里云 
[鐵網難破]  
　　日本大阪某日報登　將校之言曰俄人所設鐵綫網非尋常砲彈所能穿破卽炸藥亦未易奏功必令工程隊分爲數枝輕身前進或　斧或携鉈或携鐵箝之類衝入砲雨槍林之内非　　綫割斷卽推而　之然我軍數次試行終未十分得手蓋以日間敵人防禦嚴密無暇可圖必伺中夜或敵兵亂動之時始可設法破壞也 
 
 

Page 2

 
 
[記俄人鞍山店防務]  
　　日本東京某日報云俄人退出鳳皇城初以遼陽爲防禦重要之地厥後自知扼守頗非易易因擬就前路鞍山店設防俾遼陽乃連山關峻嶺崇巖易於扼制雖日人攻入靉陽興京等處後分派左翼軍士迂回曲折中側面進攻而遼陽海城終可有恃無恐　以鞍山店一地東南西三面皆山脈蜿蜒北則遼河以東地形窪下用以防敵適合其宜也按鞍山店在遼陽海城中間距遼陽四十八華里弱距海城四十二華里强 
[關心戰具]  
　　法京巴黎斯某日報登本國里昂來信云此次俄人所用攻戰之具計值勿郎克九百萬枚日本所用值勿郎克七百萬枚刻下我法森及希耶門兩製鋼局於此事頗甚關心也 
[俄艦告成]  
　　俄京　彼得羅堡某日報云自内路河冰泮之後河口各船隖所造兵艦數號陸續下水試行聽候駛回苦倫司他沙托軍港計拔路氣苦船隖所造之艦名曰司啞洛夫刻將竣工滑鐵滑艦繼之洛夫船隖所造兩艦一名薄托卡一名矮利唖路亦已漸次蕆事另卡磨殺卡及愛利唖路兩艦則已繞由聖彼得羅堡北駛赴苦倫司他托軍港歸入艦隊之中内拔船隖所造者一爲席磨氣由一名伊若磨路獨近將出口駛赴苦倫司他托軍港希沙烏愛利幾及矮列幾森達第三兩艦目下尚繫纜塢中 
[大會軍醫]  
　　日本東京某日報登美京華盛頓來電云美人豫定西歴本年十月在聖路易博覽會中開設萬國軍醫大會先期備文照會諸友國請派軍醫來此互相參考以期醫學振興刻下日政府已遴選某某諸軍醫如期而往矣 
[築路浮言]  
　　日本大阪某日報云德人頃已得有建築鐵路之權擬由上海歇浦之東繞經周浦鎮及松江府城以達浙之杭州名之曰浦杭鐵路謂此說得之上海來電然上海則固寂無所聞也 
[保和會推廣紅十字會水戰條例]  
　　第一條凡由國家製造或改造之施醫船只作援救遭險染病受傷軍士之用者開戰之時不得傷捐拿獲惟於其船未經使用之先或值開戰之始或在開戰之時均應將船名報明戰國如遇此項船隻停泊局外海口亦不得視如戰船第二條凡戰國所用之施醫船無論其船係全由官善會或民間集資所辦或半由官善會及民間集資所辦一經本國奉官允准行事而該國已於未經使用之先值開戰之始或值已戰之時將船名報明敵國者亦不得損傷拿獲此項船隻須帶有本國該管官執照載明共船裝載起程之時曾經該管官監視第三條凡局外國之施醫船無論其船係全由官善會間集資所辦或半田官善會民間　資所辦亦不得傷　拿獲而該局外國須於用船之先無論戰事已開與否將船名通報開戰之國第四條第一第二第三條所載之船遇有遭險受傷疾病軍士不論爲何國人一律醫治國家絶不得以此項船艦作有關戰事之用此項船艦亦絶不得有妨碍戰事之舉其船於開戰之時或旣戰之後冐險行事由其自便開戰之國有查騐此項船隻之權並可禁其行事或使之遠雛或指以應往之處或遣派委員於其船上如遇重大之事情形逼迫並可將船拘留凡戰國有諭令此項醫船如何行事之時須將詳細情形載於該船日記第五條凡施醫船外面須用曰色槓塗約一邁當半寛之綠色一道以示區别二三各條所載之船並用此色又凡一切施醫船均須升掛國旗及支乃沃公約所載之紅十字白旗以便認識第六條凡遇局外商船民船駁船有接載戰國遭險受傷染病軍士者不得因此拿獲惟有犯局外之例者仍可捕拿第七條凡遇教士醫士救濟善士等船被捕之時均不得有所凌虐亦不得監禁視冋俘虜至該教士人等於離船時應携其自置之外科器具以去遇有應行醫治之人卽照常辦事倘經管帶酌度情形以爲可以任其他往者該教士等卽可自便戰國獲有此項人等仍應保其享用全分薪俸第八條被拿船上水手人等有受傷染病者應由捕拿之人保護治療第九條凡甲乙戰國中甲國軍士有遭險受傷染病而被乙國所得者均　俘虜其應否拘留或遞送本國海口或送入局外海口或卽逕送敵國海口均由乙國斟酌情形自行定奪惟送交敵國口内之軍士於戰事未畢之時不得復用第十條凡遇遭險梁病受傷軍士業經局外國地方官允許而送往敵國海口者倘此局外國與戰國别無與此約相反之辦法則該軍士等應由該國嚴加防護禁其復預戰事此項守護醫治之資由軍士等之本國付給 
[榮蒞有期]  
　　松江采訪友人云署江南提督楊鏡巖軍門於本月二十二日交卸金陵護軍統領管務尅曰挈眷東行准於二十七日蒞郡五月初二日接受關防提轅中軍何雪門參戎聞之卽派王保三姚雲生兩千戎往金陵迎迓一面由提標中營守備張守戎在城東校士館豫備行轅 
[制軍回卾]  
　　武昌采訪友人云前者湖廣總督張香濤宫保乘某兵艦赴江寗與魏十帥會商製造局遷移之事兹已告竣秉節遄回四月二十二日行抵漢皋武漢各屬員咸詣江濱恭迓少選宫保卽渡江抵省呵殿入轅 
[太守喪明]  
　　武昌采訪友人云署湖北武昌府知府梁集菴太守之長君質性聰慧讀書一目數行邱索墳典博通淹貫太守愛之甚期其必大有作爲不意日前偶抱采薪奄忽而逝太守哭之慟各寅員之入署慰唁者咸謂天胡不弔貿然奪此掌珠云 
[首書整軍]  
　　九江訪事人云本月十六日江西廣饒九南兵備道瑞莘儒觀察乘測水兵輪船赴馬當查閱砲臺見所駐續備軍勇丁類多沾染嗜好因卽酌量裁革并更換營官三員亦整軍經武之道也 
[廬山設電]  
　　九江訪事人云每屆夏季旅華各西人羣至廬山牯牛嶺一帶避暑遇事傳遞消息殊多不便電報總局憲因札飭九江電局委員　芑孫　府添設電綫一道明府隨派　班生韓德祿帶同夫役前往已於本月十六日開工矣 
[願效曹瞞]  
　　廣州訪事人云已革南海縣知縣裴景福逃匿澳門之後兩廣總督岑　帥以廣州府沈太守南海縣姚大令番禺縣劉大　看守　愼一律撤任責令赴澳拘拿本月某日太守偕二大令抵澳卽帶同通事至大砲臺謂裴革縣曰某等三人皆以足下之故陡初株連今日之來無他惟冀偕足下冋省垣以了此事耳裴云我非有罪岑督不應任意欺誣今幸得有生機寧死不返省也太守謂足下如不返省弟之　撤無　介懷所難者劉令因此罷官耳夫劉令歴任各缺皆極清苦業已虧累萬分重以母老家貧欲歸不得足下歸不看管忽　脫逃彼旣無以對上司勢不能不累及性命若一旦有意外之變伊母亦性命必不保全豈非因足下一人牽連數命乎盍二思之裴大言曰昔者曹阿瞞謂寧我負人母使人負我我惟守定此旨君等之事不遑顧也太守遂不復與語 
[海潮音]  
　　烟臺訪事人云日前山東福山縣知縣吳大令出示曉諭略謂本縣訪聞有棍徒徐大漢等匿跡烟臺擾害地方欺侮良善藐　已極言之殊堪痛恨除飭差查拿外合行出示曉諭爲此仰軍民人等各安生業毋得滋生事端已犯者及早回頭未犯者謹防失足倘經　 
 
 

Page 3

 
 
發定卽嚴竭决不寛貸亦安良除莠之方也○登州各邑向賴奉天販運米豆雜糧以資民食現值靑黄不接之時米價忽甚昻貴奉天　口　人又嚴林糧食出口以致居民生計陡窮至近日日軍攻占沙河大孤山俄兵悉行退去商人始得運糧至登州銷售○俄日失和生涯蕭瑟烟臺　上閉門歇業者多至四十餘家誠可憂也 
[粤垣雜志]  
　　廣州訪事人云廣東業蠶桑者以順德爲最多香山南海次之本年頭二蠶收成僅十之二三不免多所虧折矣○光緒二十五年前大學士剛毅奉旨來粤奏請將全省釐捐責令商認繳每年額收四百萬金嗣以商人辦無成效仍歸官辦而緣是拖累者已慘不勝言兹聞有職員羅芳者開列條陳上諸督轅請仍招商辦理督憲岑雲帥刻已交司道核議矣○本年二月中粤東製造西局造　九響毛瑟槍子共三十萬顆解至軍械局收儲又承辦硝磺之某商人將應解軍械局第二批硝磺三萬斤繳至局中存儲備用○粤省開收銷場稅去年由王司馬秉必擬就章程禀呈大憲旋由督憲岑雲帥札派司馬往上海禀候商約大臣批示一面擬就表式札發各府州縣將所有土産銷塲貨物　注表中禀覆現在各地方官均未覆到藩司胡方伯因飛札各州縣限文到一月内將前發表式塡注禀覆以馮核辦 
[雲間艾虎]  
　　松江訪事人云郡城西門外有歹人名阿炳者不詳其姓平日逞其桀驁之性打降訛許無惡不爲前任婁縣屈吉士大令曾拿案嚴懲禁諸外獄近甫經人保釋依然故態復萌事爲新任數縣黎子新大令所聞立拿至署飭鞭荆條千下釘鐐收禁旋復飭將舊有木籠雇匠修整並添置數具於是郡中謠傳謂擬將阿炳站斃示衆云○東北鄉泗涇左近有陸蘭杜者向充私鹽秤手武斷鄉間人皆側目近所將其表妹已劫至顓橋鎭與某工人成婚朱氏不願其母亦憤陸之無禮遂挈女來松投控華亭縣署縣尊陳仲陶大令准詞飭差往捕陸已聞風遠颺大令怒欲將差役懲治各差環求寛限隨於某日破曉時將陸禽解縣署大令研訊之下叱令用荆條鞭背若干釘鐐收禁○有平湖阿三者向亭林賣水菓人某甲强借小洋銀三角甲不允阿三擊以扇柄遂致互扭不休事後揚言欲將甲戳斃鎮董聞之恐釀巨禍遂飭團局勇將阿三拘獲搜出短刀一柄鎖解來松禀明華亭縣陳仲陶大令大令飭收押候懲 
[上海官塲紀事]  
　　昨日欽命會辦電政大臣吳仲懌侍郎命駕詣縣署拜會縣主汪瑤庭大令以禮肅入互談良久而别○昨曰英美等國租界公廨襄讞委員王松丞刺史詣縣署拜會縣主汪瑤庭大令迎入花廳互談良久而出○本邑南市二十三七鋪巡防局員李伯屏二尹因公赴松江謁見江南提督李壽亭軍門持於昨日詣道轅禀請給假三日 
[芹藻揚芬]  
　　昨爲上海縣新進生員入學之期午後四下鐘時諸生齊詣縣署謁見縣主汪瑤庭大令禮畢大令排齊全副執事送詣學宫謁見學師邱贊思廣文素同參謁至聖先師然後詣蘇松太兵備道轅晉謁道憲袁海觀觀察鸞旂芹藻肅肅雍雍海濱鄒魯之鄉固宜有此盛事也 
[總辦到差]  
　　新委江南機器製造局總辦魏蕃室觀察捧檄來滬擇吉昨日午前十點鐘時接受關防各廠委員以及司事匠目等人咸衣冠晉謁 
[爰喪其馬]  
　　日前江南提署失去戰馬兩匹提憲李壽亭軍門因於前日恐竊犯逃至滬江遣人來滬投南市二十三七鋪巡防局禀請派捕緝查局員某君允之 
[日人獲利]  
　　昨承滬上曰本郵船株式會社函示去歲下半年清帳譯之知共贏餘洋銀二百八十八萬二千一百六十九圓及上半年所餘一百萬一千九百三十九圓除去一切開銷之外將七萬三千四百六十一圓歸入公積欵中復付各股主利息一百三十二萬圓尚有一百萬六千三百五十七圓流入今歲帳内觀此亦足見日人航海生涯日漸推廣矣 
[尚賢學堂課案]  
　　李佳白先生創設尚賢學堂於上海六馬路格致書院教育英才頗著成效游其門者覺精進之速功課之嚴某不稱羡不置今將堂中肄業生本屇課案照錄於下品行鄔學堯吳桂堂龐善慶沈幼琴英文修辭學林志誠沙慶英文歴史沙慶林志誠各國地理劉季康周文烑英文策論沙慶裘冠贏漢文策論許卓然沙慶頭等算法胡文耀劉季康二等算法伍鑄嚴慈孫沈幼琴鄭國治頭等文法沙慶胡文耀劉季康二等文法陸仁齋龎善慶伍鑄三等文法陳啓承蕭思齋英文特班劉季康林志誠頭班胡文耀陸仁齋嚴慈孫二班龐善慶伍鑄三班趙兆鐮陳啓承蕭思齊鄭國治四班徐承宗范枕石五班徐承宗吳邦潤徐志香繙譯科沙慶嚴善坊漢文勤學陸子清吳邦潤陸鴻毅 
[英界火警]  
　　昨日午後三點鐘時英界正豐街南首某糖果店遺火樓上其勢炎炎幾致不可收拾幸爲鄰人所見唤同巡街捕取水救熄不致成災迨傍晚六下鐘時忽地蒲牢怒吼急出偵訪知火起於大馬路抛球塲迤東鴻仁里口某號房屋旋經救火會中人舁英美法各租界洋龍吸取自來水四圍噴薄火勢遂衰約焚去房屋三四幢 
[上海縣署瑣案]  
　　褚壽山控黄小雲倒欠銀兩等情前晚縣主汪瑶庭大令升堂訊究褚供小的藉隸金陸年四十有二以販售悲翠爲業向與黄有貨物往來陸續被欠洋銀三百餘元避匿不見至前日始尋獲求向嚴追黄供去臘小的被杭州人朱湘舟賒去悲翠各物計洋銀八百餘元隨卽逃往天津至今未獲以致褚處所欠之欵不能料理尚求寛限措還大令飭交人保出限六月内還清○前日山東人王友裕舁其弟友和至縣訴稱無端被同鄉人袁阿五戳傷大令騐明飭卽提袁研訊袁供小的於上月二十五日由粤來滬偶至邑廟豫園遊玩向王買百靈鳥一頭王索洋銀三十元小的許以一十五元未成而散二十八日復往王肆行罵詈小的雖與争閙並不用武不知渠被何人戳傷　裕供當　戳傷胞弟之人與袁同來須請向袁究問刻下胞弟傷未痊愈務乞嚴懲大令飭將袁交人保出限交行兇之人到案候王傷痊質訊核辦 
[英美等國租界公廨會訊案]  
　　德商泰來洋行主投本管總領事署控華商義昌懋號主倪芝香定貨不出等情德總領事准詞照　公廨作日午前十下鐘時讞員黄耀宿司馬會同德副領事麥令豪君升堂質　泰來洋人訴稱倪定購紫銅片馬口鐵等貨逾期不出所有虧耗　卽究追倪供商人所定之貨共計銀一萬四千餘兩現浼唐晉記及可熾二鐵旋擔　惟定貨時曾付定銀六百兩反關稅銀七百餘兩兩共一十三百　兩泰來洋人稱如能出貨甚好惟須向晉記等二號問明果肯立有確實保據于兩月内出清否司馬商之麥君謂請俟洋人覆到時始得將倪保　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[籌備學貲]  
　　廣州訪事人云粤東學務處遴派學生赴東西洋遊學期以五年卒業所需學費多至銀五十萬　　務處難之有陳　生者言外國此項經費大都由歲入欵内提取二成廣東歲入七百餘萬金應出學費當在一百四十餘萬之譜僅此五十萬未足爲多于是學務處諸公始無異議旣而某學生言於陳君曰目今中國開辦學堂選派遊學生風發雲興頗稱盛舉然竊見近來諸政每過易一大吏必有一番變動恐將來各學生出洋後大吏或不顧大局不允將此費照給勢難久持莫如禀請大憲先籌的欵五十萬金發存銀行生息庶巨貲有著不致廢於半途陳君深韙其言聞各學生已定於本月之杪啓行所有治裝銀均照京師大學堂章程無論東西洋人給龍銀一百五十餅 
[商收土稅]  
　　九江訪事人云近聞鄂撫端午帥欲將四川雲南所産土藥運往江西安徽等省銷售統歸湖北一併收稅以免繞越偷漏之虞已委候補道孫詞臣觀察往川滇兩省謁見大憲而商一切章程矣 
[同罹水厄]  
　　九江訪事人云本月初九日有小輪船名楚裕者由南昌鼓浪來潯行至鞋山附近江中忽遇狂風以致傾覆溺斃二十餘人内有駐省某統領之嫂及奉檄赴任之某廣文眷屬潯上天興南貨店主李鵠臣同罹斯劫珠可憐已 
[鎭郡官塲紀事]  
　　鎭江訪事人云督辦鐵路大臣盛杏蓀宫保前赴金陸公幹事畢附招商局江孚船返滬本月某日道出鎭江常鎮通海道郭月樓觀察以次各官咸詣江干迎謁○月之十五日駐防清江之南洋常備左軍統領杜雲秋觀察乘舟抵京口暫泊大馬頭署鎭江城守營參將兼水陸總巡周錦堂參戎及武威新湘各防營營官均登舟請謁觀察隨於十六日解維赴白門○本月十三日署舟徒縣知縣洪鷺汀大令乘舟赴姑蘇謁見各大憲 
[南市馬路工程局瑣案]  
　　日前米業董事張嘉年家中失去錫燭臺及衣服器物因卽報知捕房昨日包探拘獲竊賊張子祥起出原贜解至馬路工程局總辦翁子文太守倩襄讞委員黄衡堂二尹研訊張供小的係鎭江人在滬當車夫落魄無聊不得已隨同金標行竊二尹判責二百板贓給張具領○顧杏汀投馬路工程局控船户姚金泉欠找船價洋銀一百五十元等情總辦翁子文太守傳集一千人倩黄二尹研訊顧供前將駁船一艘價賣與姚議定洋銀三百五十元先收一百元尚欠一百五十元延宕至今分文未付曾投案下控告姚隨央人介紹願先還洋銀七十五元餘約明年付楚小的不願終訟訟求將案註銷姚供小的之船租與翟毛毛後因翟不肯交還向之理論反欲糾人逞兇求賜恩斷二尹判令將翟掌頰五十下 
[英美等國租界公廨晚堂瑣案]  
　　前者江北某邑人裘長生控其妻丁氏被談文林誘姦等情讞黄耀宿司馬訊取供詞諭令靜候傳同居之蔣餘慶周榮壽二人質証前晚蔣周奉傳到案司馬研訊之下蔣供小的與談同居樓上工作度日朝出暮歸談與裘妻有無姦情小的實不知悉司馬問談向裘賃屋約在何時答稱本年二月周供小的係木工餘語餘蔣略同司馬勸令裘將丁氏領回裘不允司馬再三開導裘始唯唯遵從隨提丁氏及談到案先問丁氏曰爾今知過否氏供小婦人已知過矣司馬諭令痛改前非氏諾諾遵從乃詰談曰爾前供去年七月遷至裘處今裘與蔣周同稱事在今年二月爾旣借居樓上何以睡在樓下卽此一端其情已可概見遂判令笞臀三百板取具安分切結卽日遷去○前者四百六十五號華捕解流妓王四寶至案襄讞委員王松丞刺史訊究之下四寶供稱小婦人己許字常熟李姓子被舅父抵與李姓龜子收去洋銀一百二十元因著押候傳家屬具領前晚常熟人王李氏投案訴稱小婦人係四寶之母有弟李甲不務正業本年二月將四寶誘至滬上押入娼家今知在案求恩給領司馬問四寶已許字否答稱九歲時許字符姓司馬謂爾母女同供已經許字何以姓氏不符難保無串領情事遂飭將四寶還押著其母邀夫家人來案具領○金陵並育堂工人孔三之女水子被匪徒誘拐來滬倩平湖阿姐及阿和二蟻棍售去控經司馬提訊張奶奶卽張劉氏諭候飭提平湖阿姐及阿和再核前日已將平湖阿姐提到至晚司馬升堂研訊平湖阿姐卽林許氏供稱小婦人並未與聞此事惟阿和曾與小婦人同住容卽覓人保出在一禮拜内將阿和尋交司馬飭提張劉氏與之質對二人爭辯不休司馬隨著將平湖阿姐交人保出限一禮拜内交到阿和○徐石林攫取金北海家田單抵押洋銀二元事經包探陳金標查知拘解到案司馬訊取口供諭令暫行管押前晚升堂復訊金訴稱小的係浦東陸家行人向開豆腐店有田一畝一分坐落治下三十八圖田單被徐攫去叩乞究追徐供小的與金同業前者金叔與小的同居法界菜市街嗣伊叔去世此單遺在臥榻下經小的拾得本當送還後因病足難行不得已向葛松華抵押洋銀兩元購買風濕藥酒司馬著仍還押俟弔到田單然後核斷 
[英美等國租界公堂瑣案]  
　　工部局某洋人因新拓公共租界路旁所裁之樹屢被鄉人摧折曾將某某等姓送案請　兹以犯者日衆因又禀請飭傳九圖九保徐香山二圖地保陳老會訊罰以儆將來讞員黄耀宿司馬商之美總領事署繙譯白保羅君判罰徐陳二保各洋銀二十元諭令嗣後認眞保護其抗傳不到之十二圖地保沈蘭卿俟提案另忓○洋人某甲歴向泥城外元生及徐仁記購用牛乳邇倩醫生騐得牛乳内有水十分之三或十分之二因之投訴捕房捕頭派包探張全林將元生棚主李阿金徐仁記棚主王信紀解送公廨工部局華洋各亦投案禀稱元生前經受罰三次徐仁記前經受罰二交司馬判罰李洋銀一百元王八十元充善堂經費並取具嗣後不再　水切結存查○董子卿黄慶生二匪人每向租界各店鋪僞稱購物乘間行竊前日被包探趙銀河李星福拘獲詰知窩留新椿記客棧因卽弔齊所竊各贓解案請究履泰夥某甲稱被竊西人所用各物仁昌祥夥某乙稱被竊夾紗坎肩中國大藥房夥某丙稱被竊眼鏡裕瑞豐夥某丁稱被竊銀壳對時表生茂夥某戊稱被竊官紗長衫正泰夥某已稱被竊紗坎肩美華利夥某庚稱被竊報時鐘某公司夥某辛稱被竊綢長衫復順夥某壬稱被竊縀匹義昌夥某癸稱被竊千里鏡及海虎絨毯黄供小的於本月初二日由金陸隨董來申旋由董唆使僞充主僕至各店乘機竊物董一味遊移襄讞委員王松丞刺史商之白君判令將董　三百板收禁四獄半年黄責三百板收禁西獄一年期滿之後遞解回籍起案各贓分别給領○包探何阿春解積竊胡少興至案禀稱此行竊一大新泰恒永泰棧等家物件售在租界之外請給牌往弔刺史准之著將胡捕房押候弔齊原贓定於下禮拜二訊辦○洋人經林成探細崽汪春官行竊鈔票洋銀三十元刺史判責手心二百下鈔票給經林成領去 
[法租界捕房瑣案]  
　　積賊王阿狗行竊某姓家衣服報由包探查獲解經讞員陳楚生大令訊明著責二百板送改過局管押兩月○匪類曹長善向曾國榮索許洋銀五元不遂所求肆行毆擊經包探解請大令訊明著責二百板○陳阿喜行竊江天輪船上某客所携竹籃經巡捕查見解請大令訊明著　號二十日期滿之後笞責五百板○偷兒劉富全行竊某申　衣服若干報經包探查獲解請大令訊明著責一百板○ 
 
 

Page 10

 
 
陳晉壽家被小利蔡金華竊去被一條報輕包探緝獲解請大令訊明著枷號三日期滿之後笞責二百板○車夫徐阿二拾得某西人所遺棍一條持至街頭求售經巡捕拘入捕房昨日捕頭令解案請訊徐供是日小的載西人至洋妓院良久不出故以將棒携回並非竊得大公謂爾不送捕房顯係違租界章程著責一百板棒存捕房候西人往領 
[美租界捕房紀事]  
　　前晚梁上君子蘇有才掩入西華德路第三百二十二號房屋甬人某姓家竊取衣服若干携之而出適爲包探陳洪德所見連贜解入捕房捕頭令押候轉解公堂禀請讞員黄耀宿司馬懲辦○前晚甲乙二西人醉態酕　彳亍于篷路及百老匯路恣意行兇經二百五十號印捕六十五號西捕先後拘入捕房捕頭令押至酒醒時釋出○昨日粤人方卓喬投捕房訴稱僑居德安里某號門牌屋内前晚遣雛婢冬蘭至天潼路某小茶肆購開水行經廣信和水作前木工陸阿燕扭住行强冬蘭不從致被毆傷務請拘送人堂究辦捕頭見其情節支離著自投公堂具控 
[蘇省官報]  
　　　四月十一日候補道馮祖蔭於昨日通知接辦警察總局差知府李和鈞禀知本日奉委課吏館監塲差知縣魏士鴻禀知奉府委赴胥口編查太湖魚船差長洲縣縣丞善啓禀謝調署嘉定縣縣丞事巡檢吳肇華辭赴木瀆洞庭絲捐差道庫孫彭齡巡榆徐振南典史徐之楠均赴上海府照磨梅祖培赴如拿府知事沈　赴實山縣丞莊炳勳赴金匱又張源驥孫鏐均赴陽湖張祖光赴溧水楊廷弼楊澍霖均赴丹徒劉于淦赴昭文巡檢李熙周以藩江同春均赴武進魏廷鰲赴泰興韓國楨赴金壇金　赴泰州王如陵赴嘉定均禀知奉委押解秋審人犯差節制留防太湖水師全軍營務處簡放提　劉徵鳳通知出巡管帶飛划水師右營補用遊擊黄一桂由金山查哨回十二日前福建延平府知府劉傳福禀謝奉委中枉學堂稽查課程差辦理錫金釐捐總局知府孫毓驥專丁來省禀　奉飭一年期滿比較有盈照章留辦直隸州張有採禀謝奉委赴金壇公幹准補無錫縣藍采錦禀謝委署陽湖縣事並銷裕蘇官銀錢局坐辦差辦理閔行釐捐總局同知袁世顯由滬來禀知奉撫憲傳寫履歴知縣李嘉福禀辭赴揚州　州海門公幹府照磨倪翔赴高湻汪自立赴靖江縣丞陳其康　　山巡檢李應霖赴昭文典史邵祖雍赴靑浦均禀知奉委押解秋審人犯差鹽提舉銜指分江蘇試用按察便經歴唐熙年由京領照來省禀到管帶撫標續備前營周家端由宜興防次來十三日總辦練將學堂候補道陶森甲由寗來准補靖江縣馮璋由武進沙洲差次來知縣趙夢　禀謝奉飭廿八年分冬夏兩防蒙記功六次知縣屠仁溥由滬來禀知山東賑捐案内奬叙同知銜府經歴張國仁巡檢吳遜儒丁三在從九吳爾鴻均赴丹徒縣丞陳德修赴六合巡檢屠義瑛赴嘉定典史畢丞楨赴靑浦均禀知奉委押解秋審人犯差巡檢李鎭端　謝奉飭廿八年分冬防案内蒙給予勞績班前先委署一次記大功一次十四日委辦農工實業格致學堂候補道黎經誥由金陵來金山縣蔣清　禀到陽湖縣　友萼　工來省禀謝調署華亭縣事商部主事單鎭由京來學古堂分省補用知縣高　韾禀謝奉委中西學堂副敎　兩淮候補鹽大　多祥由　州解餉來府稅課大使胡棨光禀謝廿八年分冬防保　案内蒙給予記功四次縣丞姚祖順禀辭赴趙屯港釐卡差 
 
 
 

Page 11

 
 
   
 
 

Page 12

 
 
齊且此中亦不免有近于苛細者臣方期欽遵前奉諭旨量予俯免冀紓商民之力而苦于别無可以抵償之欵寢饋爲之不安此次奉旨飭徵烟酒兩稅誠如聖諭烟酒徒供嗜好非生計所必須雖多取之而不爲虐苟有可以榷稅之策何惜不爲無如閩省烟酒貿易向無巨商大賈向來每年徵收烟釐不過三萬餘兩光緒二十二年籌欵案内已加徵二成銀六千餘兩上年辦坐賈捐又約徵銀一萬餘兩比較從前烟釐已加至五成之多其酒捐亦于上年辦坐賈捐始行專欵抽收歲得不過三萬餘兩蓋緣南方苦熱無須以酒禦寒閭閻向無燒鍋之户與直隸情形大不相同小民間有家釀旣非商販更難從而苛歛之卽此之數萬金在他省似甚細微而閩省已覺其繁重若再于此兩項加徵至三十萬兩無論商情困敝力有未勝卽勉强攤派而價值奇貴商販愈稀恐並從前辦定之欵亦不能稽徵泰西各國烟酒稅有徵至數十倍者然第嚴于入口若出口之稅則未嘗加重中國若於内地烟酒重徵以困之將羣趨而用洋産則利源更多外溢此烟酒兩稅已經加捐實難再加之情形也閩省錢糧皆係地丁並無漕米民以銀完官以銀解非若漕米收錢解銀者可比閩省州縣有經徵兵米從前以銀折收米價尚平不無盈餘　後米價曰昻卽每有因兹賠憊者是近年銀價之低落於閩省錢糧實無出入其經徵數目自同治五年前督臣左宗棠奏明釐定章程出示勒石而後浮收之弊概已剔除且恐其入不敷出隨請將攤捐停止陋規裁革另籌提給公費以杜官虧左宗棠公忠體國又值粤匪甫平籌防善後需欵孔亟之秋其通盤籌畫良以弊竇旣除察吏之中不能不寓恤吏之意也自後光緒十九的二十一年又經兩次奏銷加額凡無著之糧州縣皆須賠解多者賠二三千兩少亦數百兩大都以所得平餘湊補足數究其平餘每兩亦不過一二錢而止繁缺額徵三四萬者不過四五縣簡缺則數千兩者居多核其平餘至多之縣亦不過五六千兩除賠奏銷外所餘均屬無幾稅契一項　省向章係實徵實解並無餘潤可沾自光緒二十三年加派額徵往往不足數尚須賠解此則不特無盈餘且其以爲累矣到所謂懮差則爲關稅釐金兩項其最著　之差不過四五處歲餘五六千三四千金不等近年庫諸空乏出欵浩繁屢經酌加比較短絀應行責賠或記過停委自台灣外屬民生日形貧困商務巳漸就衰以故百貨釐金從前可收二百餘萬兩近則僅收七十餘萬兩茶葉稅釐從前可收一百餘萬兩近則僅三十餘萬兩收數日少而比較轉加候補各員需次數年方輪一差而商稅之衰旺旣無把握額定之比較必須賠足已不免視爲畏途光緒二十六年前督臣許應騤奏明移緩就争酌提歸公案内又將關稅盈餘釐金薪水鹽課餘利而　官吏辦公各局經費之欵統提出五萬五千餘兩而儲備海防之用是外銷之欵已裁節無遺中飽之資復搜羅殆盡若再于差缺中提集巨欵實亦無可下手之處此差缺兩項早經釐剔委難提解之實在情形也當此時艱孔亟据萬分之時屬在臣民天良具在卽令毁家紓難亦分所應爲况臣受國厚恩身膺重寄興利除弊責有專歸更何敢有利不興隱欺君上有弊不革見好屬員祇以民爲邦本安邦要道不外安民而州縣爲親民之官必内顧無憂而後可責之盡心民事若必將纎微進欵一事裁提將自保身家尚恐不贍奚暇顧民生之休且戚自愛者恐虧空獲咎相率解組而歸而倒篋傾筐以奉之迂者必敲筋炙髓而取償于民民困莫蘇心民卽渙後患將不忍言臣上年奏設財政商政各局責成將一切出入欵目工商要務總而理之無非欲以裕餉源而除積弊將來如有成效可覩自當將財政商政增益之欵隨時儘數報解斷不敢稍存瞙視所有現在奏派烟酒兩稅及酌提中飽之四十萬兩旣有萬分困難情勢不敢不披瀝上陳惟有籲懇天恩暫從寛免以培元氣而固民心閩省幸甚大局幸甚謹縷晰具陳伏乞皇太后皇上聖鑒訓示謹奏奉硃批户部議奏欽此 
[署兩廣總督岑奏爲副將剿匪陣亡懇恩敕部議卹以慰忠魂摺初九日]  
　　頭品頂戴兵部尚書銜署理兩廣總督臣岑春煊跪奏爲副將剿匪陣亡懇恩勅部議卹以慰忠魂恭摺仰祈聖鑒事竊照廣東欽廉兩屬匪徒雖經前督撫臣奏報肅清然匪徒總究未盡近來欽州一屬匪燄尤熾臣先後　飭北海鎮鄭潤材等認眞　　無如該處界連西省地接海濱各匪行蹤飄忽頗難一鼓盪平上年十二月間距欽州一百五十里之犀牛脚嶺門　處有匪　黄蘿蔴六林中月等糾黨拜會希圖滋事並駕駛拖船一艘在三娘灣洋面游弋爾時鄭潤材已赴　北一帶剿辦另股經署龍門　　將傅建勳督帶團紳師船前往捕拿一面知會亷州防營會合防剿並由鄭潤材抽調卓勇一營衛隊百名馳往援助嗣傅建勳迭在三娘灣九河江尾蕨菜口村嶺門村擔水坑水陸各處督率剿捕斬獲多名賊匪因之氣阻紛紛逃竄傅建勳因匪已擊散當令所部師船及振新營卓勇各回原防處所僅留勇丁十名及團紳外委吳振英所帶練丁七十五名搜捕餘匪旋據綫人報稱前路有匪傅建勳卽率勇練馳至豐石嶺地方與匪首滕三一股相遇當卽開伏正在相持又有匪首尖頭李等十股從山後麕至四面圍裹愈集愈多傅建勳力不能敵身中多槍當時陣亡團紳吳振英及勇練十六人同時一併陣亡該匪等並將傅建勳頭顱割下連同各屍一併抛棄水中鄭潤材及欽州直隸州知州李象辰等聞警派營飛往援救業已無及僅將傅建勳寺屍身屍首撈獲並拿獲匪　　春泰等二十餘名訊明正　據鄭潤材李象辰將傅建勳陣亡情形禀報前來除批飭將各匪嚴捕務獲懲辦外伏查署龍門　　將本任水師提標左營　擊傅建勳係廣東欽州直隸州人由武童投効軍營充當勇目迭次剿匪出力積功保至今職此次勦捕匪黨因衆寡不敵遂至陣亡核其死事情形殊堪慘惻合無仰懇天恩准將署龍門協副將水師提標左營游擊傅建勳敕部從　議卹團紳儘先外委吳振英同時被難情亦可憫並懇恩勅部照例議叙以慰忠魂而照激勸其陣亡之勇練十六名已由臣照章籌發銀兩以資撫卹至欽廉兩屬匪重鄭潤材等未能剿捕得平已檄委候補道奏炳直接統欽廉各營認眞剿辦所有署龍門恊副將傅建勳剿匪陣亡懇請從優議卹等緣由謹會同廣東巡撫臣張人駿恭摺具奏伏乞皇太后皇上聖鑒訓示謹奏奉硃批著照所請該部知道欽此 
[署兩廣總督岑奏叅粤省貪劣各員弁片初九日]  
　　岑春煊片再粤省營務廢弛幾窮整頓雖經臣迭將貪劣各員弁奏請懲處而積習相沿牢不可破兹查有廣東水師提標中營補 
 
