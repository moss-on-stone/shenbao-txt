# 1888 - 91 - 4905375

 

Page 1

 
 
[一百四十六號畵報告白] [  點石齋啓]  
　　桑柘影斜春社散家家扶得醉人歸此太平景象也粤俗每於正月間爲春酒會介青州從事聯桑梓歡情而又較酒量之大小寄飲中之月且於是有杯中之癖者莫不引類呼朋登壇角勝千鐘百榼儘量狂吞其有酒國稱雄壓倒儕輩者會主人以花紅餽贈羣推爲天上酒星夫羔羊春酒幽風繪圖矣爰付丹青以頌樂歲准於廿六日出售前後仍附漫游淞隱兩圖說 
[重印增廣策學總集大成出書告白後附全蜀水利攷] [  點石齋代啓]  
是編係德化蔡梅菴先生蒐輯於十三經二十二史策案纂要全璧正續編修鳳樓諸書收括無遺餘如經解三通困學日知經義述聞曁各名人經解史論則取其精要者採之計不下有百數十種其賅博淹貫視繁簡兩家殆十百千餘矣學者各置一編廣覽博觀而詳說之橐筆文塲十事對九有餘裕焉聞見齋主人延請名宿悉心校勘曾經印行早邀士林賞購巳罄矣爰特重印刻巳出書字蹟尤清裝訂六本外用綾套每部計碼洋一元六角請向申昌掃葉山房江左書林及各書坊均有售焉如欲躉購者則請移玉至邑廟豫園翼化堂善長坊内聞見齋主議值價當格外從亷 
[事類統編出售] [  點石齋代啓]  
　　古尠類書故研京十年鍊都一紀攟摭乎羣籍躭鶩乎三上其結搆若斯之難也嗣唐歐陽詢藝文類聚後駢儷精赡者惟宋吳正儀事類賦百篇由明迄國朝或廣或廣廣或續廣或補遺至增補事類統編出而囊括古今至賾大備庶無滄海遺珠之憾本齋特購善本精書石印計三十五卷訂成十二册俾閱者瞭如指掌朗若列眉几案舟車取携良便洵人間第一有用書也刻巳出書每部碼洋四元在三馬路逢源里愼記書莊發售此佈 
[小車加捐述聞萹] [  初開眼界人來稿]  
　　僕前以蕪言錄請登報承貴館俯採芻蕘不遺葑菲列諸報端不勝感謝之至兹復得一萹聊抒所見敢以奉塵清覽倘蒙再賜刊錄則感荷彌深矣前數日突見街上寂無一小車怪而詢諸友人始知小車近以英法兩工部局皆欲加捐故相率輟業前赴上海縣及英法兩公廨環求乞恩繼見報上所登小車夫聚衆等事不禁深爲扼腕謂裴邑尊蔡太守王司馬等旣婉曲商之西官自必有善全之法彼聚衆環求人多口雜設或閙成事端轉足令華官爲難若輩何不思之甚也乃近日則又見街上有小車意者事巳可了乎僕性喜問因廣詢博訪求其事之緣起與其究竟乃得盡悉其故查小車先時不至上海自同治初年有通州等處人偶以小車裝載物件手推而來後乃漸來漸多然要不過用以裝猪裝重物未嘗用以坐人人亦無坐之者越三四年漸有人於車上稍加裝飾有以花布及紅洋布爲車墊者始漸有人側坐其上轆轆然而行其時則未嘗有所謂捐也厥後坐者咸以爲便踵行者日益多而小車推行其聲軋軋然與街上肩挑扛棒軰邪許之聲相應西人聞此聲往往心爲之亂慮爲之煩於是設法使之銷聲車上則抹以油膩但微聞輪轉而不復機動軸鳴扛棒則亦出令禁止其響以是租界中不聞邪許聲惟抬棺材者則不之禁蓋亦以示異也而小車之聲旣隱小車之行愈多至同治十一年英法兩工部局始議收捐錢每輛每月二百文至光緒四年又議加捐四百文英工部局則於四百文之外另有小費三十五文而小車夫於是乎告瘁矣蓋推小車者大都江北人居多大半皆有眷口在上海租一小屋挈眷居之每月至少亦需房金三百文其車則多由自巳打造亦有租自他人者則每輛每月又需出租錢數百文約計每日行於租界一月内除風雨不能出門外扯算不過二十天運之佳者則每日或可獲三百文左右運之壞者則每日止得數十文卽以每日扯算二百文則二十天之中亦不過四千文除去兩工部局捐錢八百三十五文又除去房租車租六百餘文則所餘亦止二千四五百文一家數口食用胥賴乎此巳覺其窘不堪言若再加捐六百文每月車捐兩工部局需錢二千有寄則彼等終日碌碌所得幾何而悉數輸之於工部局其將何以爲生哉西人之於人命最爲愛惜病院醫館善舉頻聞而上海食力之流其最困苦堪憐安分守業者莫如小車夫而工部局乃轉欲使之無以爲生果何爲哉僕在租界月餘見街道之平整地方之清潔知爲工部局派人管理不時修治故能如此約計一年所用須三十餘萬緡苟不收捐何以有此巨欵無欵則街道將蕪穢不治以是知西人之收捐固不得不然也顧他時加捐往往逐漸而來而此次小車之捐忽加至一倍有餘聞者不勝驚怪故外間紛紛議論謂西人不欲小車行於租界故有此加捐之令俾若輩知難而退顧小車夫約計有三千許人設一旦輟業將以何爲不聞先有何事以備如許失業人攺就之地則何異紾其臂而奪之食乎如惡其車行壞路則租界中之中西掮客日坐馬車不時馳驟獨不壞路乎各洋行之坐包車者幾何獨不壞街道乎何以不能禁絶不能收捐而獨與此輩極窮最苦之人爲難也或又謂此事之由緣小車盛行有碍於駁船公司若無小車則該公司可以獨擅其利顧此說也僕思之而不能通夫駁船公司水上之事業也小車陸地之生意也若無小車豈駁船可以行於陸地乎若以爲輪船之來因沿路皆有小車故沿路可以起貨該公司不得獨擅其利則何不將小車悉數收之於該公司碼頭大闢空地以歇車輛若此則他處無小車獨該公司碼頭有小車其利不更厚乎仔細思之卒不得其故因思此輩三千人與其使之輟業以嬉致有他患何不乘此時而開鐵路西人開辦各公司素稱能事今若在各碼頭開設小鐵路以通運貨裝客之道則便而且速小車不必驅而自然絶跡而此等歇業之人又可以使之有事此誠所謂一舉而數善備也將來僕再至滬上卽可試鐵路之奇何幸如之雖然近日聞工部局巳允一月後再議此事此一月中則仍照舊章云云意者兩工部局亦旣知若輩之苦處乎令人急欲觀其後矣 
[本館接奉電音]  
　　昨接京友發來電音有本月二十五日上諭二道敬謹譯登○二月二十五日奉上諭譚鍾麟奏病勢增劇懇恩開缺一摺譚鍾麟向來辦事認真深資倚任前因目疾屢經寛予假期並賞樂餌以其速愈兹據縷陳病勢日劇萬難任事情詞迫切未便拂其所請譚鍾麟　准其開缺回籍安心調理一俟就愈卽行來京陛見欽此同日奉上諭楊昌濬着調補陜甘總督閩浙總督着卞寳第補授王文韶着補授湖南巡撫欽此 
[豫章地震]  
　　江西於二月十七日清晨六點鐘時忽然地震猶幸人物無一損傷然春夢驚回巳受驚不淺矣 
[袁江雜錄]  
　　初六日漕憲　轅查看楊莊順便至清河壩及張福口陳集窑河於初八日回轅○豐濟倉米照例推陳出新每石祗售錢一千六百文○初八日酉刻草巿口南後街某成衣店失慎焚去草舍八楹幸瓦屋得保無虞事後大街各店鋪感荷神庥集資演劇三日嘻災區如是之廣災民如是之多作善降祥當以振飢爲第一要務不此之 
 
 

Page 2

 
 
計而徒佞神以期降福消災愚人之愚誠可哂也○億源錢店貪湖客利厚放帳數年近日忽如黄鶴凌空飛翔無跡各家聞信咸於初八日持票取錢擁塞門庭越日始止幸有同業相助免致擠坍然亦險矣○淮揚鎮標中營遊擊陳遊戎懷中仙逝於初十日扶櫬回籍○洋油價廉用溥人樂購之以致生油豆油銷塲阻滯清淮油業自去歲南路價賤北路價昻因將貨囤積居奇統計不下萬餘貫云 
[京江波縠]  
　　鎮江防事人云十八日丹徒縣王邑尊會同城守營由獄提出盜犯陳蘭齋押至西門外陽彭山斬首示衆聞該犯行刦吳港某姓家案破訊實故處以極刑云○新順昌洋行買辦卓某家有一婢年巳及笄十四日晚提壺瀹茗一去不歸急道人四出找尋終無下落事巳過矣一日同鄉某甲有事於揚州仙女鎮與此婢遇携回交卓卓將婢拷打婢惟效桃花夫人之默默無言暗中洒涙誠不知其中隱情也○張桂雲者慶樂部中名旦也花容月貌舉世無儔一串珠喉清脆若　簧初轉顧尤精技擊掣雙刀如白雪盤旋縱躍霍霍風生見者幾疑其爲聶氏隱娘復履塵世一日演迷人館一劇塲上纍三方桌躍登其頂如猱升木如鶻捎雲夭矯迥翔令人目爲之炫桂雲亦自矜絶技分外加工不隄防失足而顚一落千丈花顔頓碎血湧胭脂急經同伴舁入戲房而渺渺香魂早巳脫離軀殼矣噫兼金價重尤物難求玉殞香消能無慘絶雖然人之所以重桂雲者實重其色耳他時春老花殘芳容憔悴誰復念燕臺駿骨巿以千金則何若一現優曇令天下有情人同深惋惜哉桂雲有知應亦無憾巳 
[東瀛紀事]  
　　日本女子成人後卽思博利以養家而肥巳故女子從西人華人外有不憚遠涉重洋視新加坡海山威等處爲利藪者近來官塲欲顧體面特照會駐紥該處領事逐一查究如無路照卽係私自出口務卽驅逐回國不准逗遛爲娼上月三十一號英公司輪船抵長崎警察署派捕數名在碼頭立候及船下椗查出有驅回日女十餘名當卽拏至東濵町總捕房收禁候判該女等押過租界無不低首掩面涙落如珠亦可憐矣○日報載日本擬在法國馬耳塞西班牙管領買義藍府英國新嘉坡中國廣東及福州共五處地方設立領事館早歲業經籌及兹由政府决定卽於廿一年分豫算國用籌辦此事○九州冲繩八縣聯合共進會舉行褒賞事所以勸工商而較技藝也此次命農商務次官花房君赴大分縣臨塲二十號次官帶同隨員多名由横濵乘薩摩丸汽船前往廿三號至門司上陸廿四號抵縣廿六號舉行褒賞是日各縣書記官農商課長郡吏縣會議員户長銀行委員新聞館主筆及紳士計來會者五百餘人各設席　列主宰西村知事誦祝詞畢乃將所呈絲繭生絲茶糖鰑羽逐一品評定其甲乙計分五等得受一等賞者凡六名各洋三十元更諭以興利物産有關國家富强爾等務須精益求精以副厚望日本之於民事可謂盡心焉耳矣○官報載内務省於上年八月十九日日食特命屬官杉山正治用照相法照下日食形影照旣成配以玻璃匣飾以錦邊分送歐美各國天文臺上月英美意三國天文臺送到謝狀各一大抵賛美之辭居多○上月廿六號東京來電并上宫中顧問官乘山城丸汽船從山口縣回京覆命又云駐紥横濵德國領事本日仙逝 
[朝鮮近事]  
　　漢城南别宫以備中華欽差居住今則聚集閒雜人等窩設賭局王命封鎖之○華商被火燒死人命一案經領事判斷署中捐納洋銀一百五十元衆商會館捐納洋銀四百五十元勒令某商領尸内渡○楊花鎮離漢城十餘里通漢江下口凡一切禁物皆由彼處轉運○上月十五日朝鮮各商犒賞鋪夥不理買賣是日考試蒙童凡年在十五以上者皆得入塲取中者謂之弱冠○荒山野澤多出珍禽奇獸馿多一角鳥有四足向所未見今皆見之○太公年近八旬善繪蘭草人皆愛之○去年黄海道小豆豐收日人多往販運大約有利可獲也○朝鮮養馬煮豆餧之故比中華食艸之馬力能加倍○廿三日鎮海兵輪開往烟臺商人有欲内渡者道憲不與船票恐其仍蹈前轍也○漢城小兒或三四十或五六十各分黨類彼此攻打如兩軍對壘之狀有用木捧者有用飛石者打死勿論勝者至國王處領賞土風謂之打喜架○朝人多燃棧脂有至外道賣火油者幾不識爲何物○朝鮮烟艸大行且不惡於中華惜稅費過重難以販運○王嫂卒廿五日發引百姓觀者不下數百萬人○咸鏡道人路經一山見有紅鳥大如鷄土人云此鳥專食牛角○鮮人李姓者人言其善知雨有華人欲赴外道貿易遂備禮物往求占斷李云吾不善卜第二十年客路每一舉動無不逢雨耳人皆哂之○初二日黎明四鄉人魚貫而入專候王駕王於十一點鐘出宫十二點鐘祭家廟東遊十餘里四點鐘回宫○初三日晚六點鐘湄雲兵輪到港○漢城銅鐵甚少銀洋巿價日减一日情形與内地同○向有賣假藥者以鴉片烟灰作丸鮮人腹痛服之卽愈今以洋烟短缺之故并假藥亦不可多得矣 
[四明瑣誌]  
　　寗波鑄坊巷有某姓老嫗平日茹素諷經極爲誠敬本月十九日自鎮海招寳山燒香歸家抵暮忽自沐浴更衣家人問其何故則曰壽數有定余將向來處去矣其媳不信入廚晚炊至上燈時呼與晚飯不應視之則巳僵臥床上身冷於冰面白如灰矣入世出世非幻非真若此嫗者可謂得大解脫○寍波西門外白塔漢地方有某甲者素行無賴其甥某乙家頗饒裕無人約束日事嫖賭母屢戒之終不悛攺且有忤逆情狀其母意將禀官請究甲爲緩頰且請携回巳家而管束焉乙母聽之不料甲貪甥財不但不加管束且更縱所欲爲今年正月與隣婦有私以婦家耳目衆多不能適志甲乃另設精室爲藏嬌之窟日前被婦之本夫偵知突入甲家搜尋見婦而不見甲乙蓋中乙聞風巳由後門先逸矣夫將婦領歸交地保看管聞將稟官請究也 
[第五泉品茶記]  
　　昨報紀堤工總辦吳觀察勘估揚州運河内東西兩堤一事業巳估定約共二十餘分諏吉本月十八日一律興工堤内踿魚塘淤泥堆積又值坐灣迎　每届修築甚爲棘手然又不能不辦盖下河各州縣生民皆倚此堤爲保障也觀察躊躇至再思得一法將舊堤作爲護　於後面另築一新堤似較堅固且易奏功刻巳派員興辦轉瞬化險爲夷裨益下河不淺也○揚州新城烟間林立間有雇用鄉村少婦爲餌者艶妝濃抺搔頭弄姿障袖倚門引人入勝俗名之曰黄魚蓋卽滬上女堂之流亞也有佛弟子某者雲遊至此呼吸烟霞旣又與女菩薩結歡喜緣正如如來佛之被摩登伽女懾入淫舍淫躬撫摩不隄防爲無賴輩偵知結黨成羣蜂擁而入欲將和尚衣袴禠盡舁至街心令人咸識廬山真面僧惶急無措再四哀求合十和南如唐三藏之朝西天活佛始得給還衣履扭至茶社講理時無賴方效金剛之努目僧則祇同菩薩之低眉旁有善諧者曰此真佛門大解脫也何足爲異謂于不信請誦某禪師偈曰男歡女愛無遮無碍一點靈犀成此世界俗士無知大驚小怪 
[嶺南雜事]  
　　安瀾輪船前因機器損壞入澳興修現巳工竣管駕林都戒國祥向張制軍禀明聽候差遣○初九初十兩日大雨滂沱無異銀河倒瀉雨止仍隂雲密布未放晴曦農人相顧色喜曰好雨知時豐年有兆惟天氣沍寒無異隆冬景象云 
[茸城新語]  
　　松江跨塘橋某木行租一小船赴鄉掃墓行至錢家橋附近狂風怒吼急浪翻銀操舟者力不能支一失足傾諸水内施救無及斃命波心家人痛不欲生木行主願出洋銀二百二十元爲收殮養赡之費事始得了○某甲有一女兒三五盈盈眉目如畫日前忽失所在訪知被順阿姊所誘售往他方順阿姊者衰年淫嫗搔頭弄姿引蝶招蜂慣效水滸記中王婆伎俩者也甲卽赴華亭縣署呈控楊邑尊飭差拘提到案一再庭訊堅不肯供笞責籐條數百仍行堅執未識日後如何了案也 
[方伯啓行]  
　　新簡蘇藩黄方伯憲節莅申巳詳前報兹悉方伯巳擇定鈞和輪船定于昨日下午四點鐘後起程赴金陵在滬諸員齊至江千恭送 
 
 

Page 3

 
 
[暫照舊捐]  
　　小車加捐一節經蔡太守王司馬禀明道憲一再函商英法二領事請爲酌核定妥以便出示曉諭兹悉英工部局衆董巳議定西歴四月之捐仍照前章免加麥捕頭隨卽出示略謂照得小車捐項巳經衆董議定西歴四月仍照向章每車繳錢四百文以後再議限西歴四月十號卽華歴本月二十九日以前各車務照前章繳捐領照逾限而無捐照者仍須拘拿示罰云云法界事同一律總領事華格臬亦巳照覆道轅諒道憲不日亦當出示曉諭矣 
[大操志盛]  
　　昨日下午二點鐘時西商團練兵齊集英捕房塲上先行操演鳴二點半兵目偕香港將軍派來官員督隊向北轉西過坭城橋至跑馬廳前兵官乘馬而至各兵繞走其前凡兩遭以伸敬意時樂班忘未作樂兵官指斥其非隨發令開操先操馬隊計二十騎樂工十八人旋有砲隊在西北角開砲砲凡四以人手過少祇放其三放時鎗隊在東南角作對敵之形彼以砲來此以鎗往轟騰砰訇石破天驚觀者咸鼓掌有聲以嘉　美旣而各歸隊伍槍隊復排成方圓長諸陣砲隊則試演拆卸復裝諸法馬隊亦奔馳超躍絶塵而驤一時賽馬塲四圍幾至人山人海中西捕將門守住不准華人入觀直操至六點鐘時始整旅而回 
[美界火災]  
　　昨晨八點鐘時美租界鬥鷄塲斜對面東豐米鋪失火警鐘旣擊水龍絡繹而來汲取自來水灌之旋卽告息計焚去房屋二幛尚不致殃及池魚云 
[路斃可憐]  
　　吉祥街吉人樓茶肆前路斃無名男一口身穿灰布長衫年在三十左右巡街捕禀報捕房捕頭飭包探知照善堂經堂中司事騐明無傷備棺收殮如有親屬可至同仁輔元分局認領也 
[上海縣署瑣案]  
　　紹興人朱鴻仁與胞兄鴻德爭奪家産涉訟經年比來鴻仁復控諸臬轅陳少希廉訪行文上海縣飭提人証訊明詳核而鴻德巳返紹興原籍原差禀明裴邑尊於日前飭傳保人陳某請帮審委員陳伯葵明府庭訊明府令赶速將此案調停陳唯唯而退○江北人許兆奎偕妻弟江永興扭控蔣顧氏誘匿養媳陸氏前晚裴邑尊升堂訊究許稱養媳陸氏素來安分一日顧氏喚去服侍病人一去不來毫無蹤跡查得顧氏向作蟻媒叩求追究江所供略同顧氏稱小婦人倩陸氏服侍病人當日卽回並不誘匿實遭誣指叩求明察邑尊再三駁詰該氏矢口不移邑尊飭將顧氏鎖交官媒看管再行覆訊○前日道署徐君因輿夫薛阿唐等藐玩誤公送縣請辦裴邑尊訊究之下薛等稱主人赴讌時小的等適往飯店吃飯以致誤公邑尊飭笞責枷號○朱子芳在王福昌米店爲夥由王查得虧空錢洋控請追繳帮審委員陳伯蔡明府升堂訊究王稱小的向開米店前由賈耕莘薦保朱爲夥竟被用虧三百餘千朱稱陸續支用照算不滿此數現在失業無力歸還賈稱朱確係小的薦保惟並無虧空事情明府令賈償王錢二百十千王稱受虧不起務乞照追明府飭將朱管押候追 
[英界公堂瑣案]  
　　昨日禮拜六輪應奥國夏正領事會訊夏君不到諸案皆由蔡太守獨判○趙慶莊稱失去衣服報諸捕房由包探緝獲人贓送案請究楊阿松俯首求恩蔡太守判管押七天贓交趙領○包探張松樵禀稱有人投捕房訴稱被王雲堂毆傷爲此拘王送案受傷人現在醫院王供不敢行兇蔡太守飭押候受傷人到案質訊核辦○西包探瓊偕試用包探張松樵江阿三禀稱耶松船廠失去銅鉛查獲竊犯姚阿長問男鉛售與潘國良銅售與徐永才分别往吊詢知潘處之鉛由其徒張阿二經收伊等收此竊贓價值甚爲便宜今特一併送案耶松西人申訴前情姚認竊求恩潘張同供小本營生不知竊贓是以買下計價錢一千文徐供收買贓銅原屬不是以後當格外留神蔡太守問包探潘徐兩店孰大孰小包探禀稱潘店資本甚微徐店約有五六百金太守判姚枷號十四天發船廠示衆期滿再押十四天潘押十四天張押七天徐罰銀十四兩贓交西人領去○華捕禀稱昨見余阿和在彈棉花鋪劃自來火抛在棉花堆致焚去二十斤之譜幸卽撲滅否則被禍不小矣因特拘案請懲余供本邑人年十四歲現在西人處爲傭與棉花店主相識入内暫坐劃火吸烟隨手抛棄誤焚棉花蔡太守判責手心百下以示薄懲○王阿永訴稱失竊銅船昨見毛阿松手持銅盤四具求售認明的係失贓爲此交捕送案毛供在袁小香押店買得銅盤出洋二元及被交捕當卽　明來源袁供開設押鋪銅盤出錢押下蔡太守判罰袁洋四元毛受虧之洋自向袁索贓交王領 
[法界公堂瑣案]  
　　增祥鎰綢莊張子佩控翁鶴年抵銀一案訊理情由屢詳前報前日張投案請追王司馬着提翁及胡開甫陳新甫三人至案間爾等之事若何胡供現巳商定翁出銀三百兩陳出銀二百兩料理抵欵以便將密采里存單取出司馬問翁陳兩人於何日繳銀答稱　可繳案問張存單等何在答稱在店中司馬着于禮拜六帶至公堂張唯唯遵諭陳又稱尚有高麗參十五觔支票一紙計銀一百兩在胡處　胡低與增祥鎰張稱胡曾暫假銀一百五十兩收過洋一百元尚短銀七十八兩左右此是胡欵五百兩一宗翁來抵去由翁山面應向翁收胡請交保出外司馬謂翁陳兩人尚受爾累管押在此爾反思逍遥事外乎飭仍還押昨日捕房將翁胡陳解案張亦投案候示司馬問張可將存單保險單帶來張卽將單呈上係密采里存單一紙及翁自巳保險單并稱彼實無信一味游移請俟翁將抵銀五百兩三月利息二十二兩奇繳齊再給司馬謂單且存堂應着將銀繳到再核隨將各單與祁繙譯官看過計存單八厘起息隨詰翁胡陳等銀兩何在陳仍稱有高麗參十五斤并票一紙翁稱我兩人情願保胡出外備齊銀兩繳案陳稱不能作主胡出外須去求老父司馬問胡出外何日繳銀答稱求限四天倘無銀亦卽投案司馬令張退去待繳到銀兩卽爲給領胡保出翁陳還押○捕房解浦東人趙阿松至案由包探王榮培禀稱前日浦灘福森錩客棧寓客斃命裴大老爺騐時路人駐足閒觀趙乘間行竊當時拘到搜出小方銅烟盒一具押票六張染坊票一張據稱數日間在小東門行人身畔竊得洋二元五角巳經用罄竊時與師父連手趙供年十五歲家中尚有祖母押票包在粗紙中悮認是洋元是以竊取司馬問師父是何名字身上穿長衣短衣供稱不知姓名惟呼爲十二紹興人年五十歲左右有時住英界客寓有時住南巿客寓小的剪竊之法均是師父所教司馬着暫押　核○餘姚人羅開明訴稱小的在銘新園浴堂司帳夥友顧裕小有病用句容人胡金朋替工前晚失竊衣物曾報捕房包探江德林禀稱伊等報失後小的曾去看過似非外人所竊司馬問爾等來此何事答稱失物後詢之顧夥胡可有薦保顧稱有人邀伊到來伊竟不肯况並不言具行竊伊竟吵閙司馬謂爾等自巳去查得証據再來可也○本年正月中旬陳仁卿往又新園浴堂洗澡　竊皮祚等物報捕後將該園管堂人俟阿勝傳案王司馬詰問之下着浴堂主出洋十八元賠陳如查到原贓可卽送案近日竊衣人又在英界施其伎俩破案後又新園夥赶往查出原贓送交捕房昨日堂期包探傳陳認明給領陳亦將洋繳出司馬着給還侯并諭其嗣後須小心謹慎 
[上海陳家木橋電報總局豫皖賑處二十五日事略]  
　　昨由韋君文圃交到東華醫院銀三千兩兹又由韋君昆池交到東華醫院銀一十五百兩鉅款疉來令人拜倒○錢塘縣鄭故紳壽宸遺命烏程縣紀故紳承源遺命金匱縣楊紳承煜各捐新棉衣一千件東廣絲商協綸公所捐庫平銀一千兩均巳稟蒙安徽撫憲陳奏請建坊巳於十四年正月二十八日奉旨○吳江縣毛故紳泰江先後捐銀一千兩禀蒙直隷爵閣督憲李奏請建坊巳於十四年二月初七日奉旨○陶紳躍龍秉故母遺命捐棉衣一千件奉河南撫憲倪批行賑撫局詳覆賑捐棉衣錢米作　章程棉衣每套作銀一兩通飭在案陶紳捐解棉衣一千件僅應合銀五百兩等因 
 
 

Page 4

 
 
[贈王蘭舫校書]  
　　自從北里訪仙哥不愛丁娘十索歌香國有情原是癖才人好色易生魔十分月魄風光滿一半春愁感慨多但恐被　天女妬野狐禪誤老維摩纎腰窄步倩人扶瘦削丰姿絶世無燈下柔情多欵洽醉中春意半模糊風流小杜揚州夢綽約名花仕女圖我巳　魂銷不得卿卿兩字奈頻呼[  課化館主人戱筆]  
[感懷一律呈河陽師濟之内翰譜琴太史溥小峯宗室水部姊丈比部妹倩夢畹我師懴情道友同政]  
　　么禽飛上九重天深感劉郎季子憐辛巳春劉峴莊制軍吳子健中丞黄潄蘭學使以畇綬奏蒙旌表彳亍不前寒至此伶傳相對更凄然近傳鶚薦春風裏小峯宗室譜琴師以畇綬薦佐成公派駐津沽以措資未集遲遲吾行忍聽鴻嗷野水邊鄭州决口五家兄子久自倫敦使署集資畇緩自東臺勸募黄愛堂司馬共爲勸勷人多樂助焉自顧蕭蕭蒲柳質未知何以答雲烟[  病脚僧墨卿汪畇綬稿於東臺金粟盦]  
[蘇省撫轅抄]  
　　十七日委署荆溪縣祁德昌禀辭赴常州會算交代清結卽行赴任從九龔應圖禀辭解部飯銀兩赴都○十八日縣丞王希禹禀知聞訃丁父憂巡檢姚祖詒禀知奉松滬釐捐總局札委上海貨捐局差撤任上海吳淞司巡檢張道一差人禀知卸事回省並禀知赴府投案候質○十九日代理吳縣縣丞文煒禀辭赴任○二十日候補同知梅文堉禀辭赴六合釐局差巡檢姚祖詒禀辭赴滬貨捐局差從九高朗禀知奉松滬釐捐總局札委貨捐局差遣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[朝日上儀]  
　　光緒十四年歲次戊子二月初八日致祭朝日壇皇上親詣行禮是祭也皇上踐阼後初次舉行先期一日上閱祝版初七日昧爽太常寺設黄案於中和殿中御座之南太常寺卿祗候贊事殿内司祝由内閣奉祝版暫奉於太和殿内太常寺卿率欽天監博士至乾清門奏時皇上御龍袍袞服乘八人顯轎於卯正出乾清門走後左門前引後扈如儀至中和殿後降輿步行御殿立左楹前西向記注官四人於殿右門外夾楹内外立東面司祝由太和殿奉祝版前列提爐二太常寺贊禮郎十人引至中和殿外階下止司祝奉祝版由中階進殿中門陳於案三叩興退太常寺卿展祝文贊禮郎布拜褥皇上詣案前恭閱行一跪三拜禮興復位立太常寺卿韜祝版有司徹拜褥司祝進至案前三叩恭奉祝版興由殿中門出太常寺卿跪奏禮成皇上乘輿由舊路還宫更衣用膳召見後養心殿致齋司祝奉祝版玉帛香以隨鑾儀衛預備彩亭於熙和門外奉祝版等亭内亭用校尉八人衣紅駕衣肩荷以行前有賛禮郎二人補褂挂珠騎馬導引後有太常寺官等十餘騎恭送出東華門東安門朝陽門進壇北門奉安神庫内太常寺官潔蠲壇上下藉以棕薦設神座於壇上西向工部官張 
皇帝拜次于西階上是夕太常寺卿率屬入壇具器陳牛一羊一豕一登一鈃二簠簋各二籩豆各十琖三十爐一燈二中設一案少北東向俾供祝版南設一案北陳赤璧一禮神赤色制帛一香盤一尊一爵三並設福胙加爵一牲皆陳於爼玉帛實於筐尊悉實酒承以舟疏布冪勺具鑾儀衛設洗於壇内具服殿外樂部率太常寺恊律郎設中和韶樂及樂舞於壝門内南北分别畢太常寺博士引禮部侍郎一人升壇眡玉帛齍盛及籩豆登俎之實其西階上幄次正爲皇帝拜位東向陪祀王公位壇下分左右翼各二班百官位壝門外左右各五班迨初八日四點鐘 
皇上御禮服江獺皮冠紅絨結頂乘八人亮轎出乾清門景運門易乘禮輿校尉十六名肩荷以行悉衣紅駕衣薄底灰布快靴以青皮作黝頭戴青皮煖帽四兩重紅絨作纓上結起金花高纍托繫黄翎飄於托後每届半射地卽排班更替荷行左右卽御前大臣冠朝冠衣朝衣紅寳石頂三眼花翎跨刀騎馬以行大駕兩旁扶轎鑾儀使二人雀翎猩頂跨刀步扶並有帮轎之冠軍使冶儀止上虞備用處侍衛數人跨刀翼衛步行前引十大臣頂結珊瑚寳石翎繫孔雀朝衣補褂列對佩刀乘馬導引黄轎前則上虞備用處拜唐阿四員　花衣持燈列對步行並有上虞備用處侍衛二員持羊角燈騎馬對行前爲武備院司蓋官乘馬手擎一柄九龍黄雲縀曲柄傘冉前卽上駟院阿敦侍衛人員恭牽八駿御馬鞍嵌珠石鵝黄玉轡紅羽踢胸光彩眩自八駿之前旌旗箑扇鉞斧戚揚翠蓋金掌金吾玉伏立臥金瓜金棍各色儀仗鹵薄外則三旗大門行走侍衛或懸跨撒袋箭壺内貯弓張鳴鏑或背負長槍儀刀外罩藍巴布套騎馬列對而行六十員之多後扈執豹尾槍者十人佩儀刀者十人捧弓張托箭壺者十數人係武備院拜唐阿職事也王貝勒貝子公侯伯御前乾清門各侍衛前鋒護軍統領總管内務府大臣曁後管宗人府堂官及大小官員或跨弓矢或佩腰刀從行者百餘騎最後有黄龍大纛兩桿則有散秩大臣二員率官員親軍持行殿焉不陪祀之王公文武官員咸朝衣朝冠於東華門跪送聖駕大駕出東華門東安門經東四牌樓出朝陽門容文兩鎮軍於釣橋左右跪迎沿石路以抵朝日壇約數里之遥城内外大小各巷口内結蓆棚外障藍帳緑步官兵各穿本旗營號衣戰裙持鞭於藍　帳内把守席棚外看管閒人車馬往來禁止喧譁距甬路數步外則有兩翼前鋒營八旂護軍營官兵靴帽袍褂跨刀持鞭立於兩旁相距五步卽有一人兩旁鋪户逐一閉門鋪前悉扯紅綢沿途各官廳懸燈結彩弓箭刀槍列擺森嚴大駕至壇北門外降輿右贊引左對引太常寺卿二人恭導皇上入北門中門詣具服殿更換祭服朝冠上結避塵真珠頂挂真珠朝珠少竢鴻臚寺官引陪祀王公於殿外侍衛引陪祀百官南班於拜位南北班於路東面預經司祝恭奉祝版設於祝案禮部尚書率太常寺卿屬詣神庫上香行禮恭請大明神位奉安於壇上神座太常寺卿至具服殿奏請詣行禮皇上出次盥洗畢贊引導至拜次陪祀王公百官入班以俟行禮臨祭司祝跪讀祝文畢仍奉於案皇上行禮樂部和聲署奏中和韶樂司香捧香司爵進爵司帛獻帛司贊引贊皇上拜跪盡禮王公百官陪祀如儀初亞三獻儀成接福受胙禮畢禮部太常寺光祿寺卿屬恭捧祝版玉帛香幣齎至墀内焚化皇上還具服殿更換龍袍掛挂珍珠朝珠紅絨結頂皮冠執事人員咸換花衣補褂皇上乘輿出壇門樂部導引樂作至東嶽廟住持於寺門左右跪　上詣天齊大帝前拈香畢至前殿升寳座御膳房恭備早膳總管太監循序以進賞膳畢少坐出東嶽廟易乘御馬回鑾一路儀制如初進朝陽門東安門東華景運乾清等門還宫隨行王公文武始散上先詣皇太后前請安然後召見大臣聖天子祀典肇修恪恭將事猗歟休哉誠盛典也 
[鉅欵助賑]  
　　謹啓者正月二十一日由本埠立大莊交到越州自愧士來函代友殷丈匯到蘇補水銀一千兩合來規元一千零七十七兩在殷丈謹承先志囑解豫賑耳鳴隂德惟恐人知未敢有藉邀獎敘之心拜讀剴諭當此募賑維艱需欵綦迫果有捐賑千金者能否代爲具禀豫省撫憲附片奏獎以昭激勸而廣仁恩善昌當卽具覆竊思請坊之例須聲明庫平銀一千兩并請開籍貫履歴現一月有餘未蒙寄到一俟奉到隨卽據情禀請特登報奉聞謹呈德鑒[  上海北巿絲業會館籌賑公所愚弟少欽施善昌謹誌]  
[丹青助賑]  
　　啓者西湖女史陳端書專畫花卉翎毛美人刻下寄居丹陽珥陵鎭索畫者向不取潤兹際東省籌賑維艱每思略助無如力與心違故擬取潤相助兹將潤格列後海内諸君需畫者來件各請開明姓氏地址并望註明願繪何件逕寄丹陽珥陵鎮武陵陳公館收准半月後仍由原局寄趙决不遲誤信資諸君自給惟是不錄上欵如有夫人女公子等照常可也條幅四尺一元二五尺一元五六尺二元四小堂幅一元中堂幅一元五大堂幅二元小獨幅六角横披五角帳額六角扇五角摺扇册頁窓心各三角琴條一元宣州劍花廬主平Ｄ吳長吉癸未年定 
[上海三馬路與昌恊賑公所陳竹圩經收順直山東河楠皖北賑捐十二月初一二日第八十一次清單]  
　　慈航並濟册梁一元○又册嘉興無名氏求病愈六元○Ｄ達恩七元松筠書屋一元益泰全記各銅洋一元售出銀小鐲一只計洋七角半○塔册寗波府正堂胡交來定海聽黄司馬募五属官廠四元莫雲軒盧聽泉各一元潘賓門沈竹君王泗樵沈詠裳張恂如朱調梅姚少池孫楷堂八户各五角又册張鴻謨水亭六均上榮上全家方家祥家盛家生家楠家英家鼎甫玉寳林顯哉坤生家履家書少甫李善鶴年鶴Ｄ上寶上才上良上品受伯春生上法卲聯元美玉聯奎周天保顧光耀良增星臺光炯金仁梯寧平鄭順茂令法陳香山虞卿三友戴宏學馬順興寳興吳小康四十八户各二百五十文又册葆源邱紹榮史寶元陳道榮徐明寶鄭瑞元六户各五百陳森號劉小有玉如以寶葉世連周廷芳洪華文姚家昌錦生徐康英鄭芳海張企成十三户各二百五十文又册吳旨堂七百五十劉有勳五百智豐小齋魯敏齋王國均巖佐徐世廷世上世勳利房林有餘餘發吳與郎先泉永雲十四户各二百五十文徐貞房二百文又册劉受之五百裘度堂小卿周杏圃福壽陳子衡雍水劉思記洪記潤生本裕十户各二百五十文五户各二百又册無名氏一元黄占元六百劉梴生無名氏各四六户各二百十户各一百又册普陀白衣庵七户一元錢三百五十武惟善二百楊盛芳一百高仁錫五十以上七册共洋三十八元錢八百六十内估來銅洋一元○益字册生生堂五元揚原福長生各一元英七元○另收河南賑○晋聞宏盛長Ｄ元石渠氏一元○久和成七元銅洋三員○無名氏六員○萃芳圖募六户三員○振昌號二員求如意化吉一員○恆豫莊募六户共二員○廣利生報關行募十三户共六元九角錢八百另六○無名氏六户共二員一角○慈谿卿蓉芳求病速愈二員生大號募十二户共洋三員五角○李柱石十員○程藹如二員○柳堂陸氏一元○鳳翔銀樓募十户共二圓○隱名氏一員五角銅洋二員○餘大莊交來無名氏九户共五員二角○德昌莊募十八户共三員○銀號同人二元○代無名積福三元力不足一圓○大豐洋貨號一圓失洋人無名無一圓○義記帳房一圓○清芬堂朱善士經募十四户洋六圓○楊州祖珍寶詒叔四户合一圓○以上均是本發河南皖北水灾圖册○江榮茂茶號交來徽州街口厘局吳十圓吳厚本干祿共五圓崇德堂四圓鄧高鏡三元張友祥李衍初寧誠記三户各二圓無名氏一元五角張孔修士榮江端甫程銘新徐廷甫葉潤章張錦堂胡鳳岐八户各一元謝景星余永寗五角以上共三十八元五角曹子善周敦禮堂各二員龍文書局衆友有心無力人李恭三房三户一元陳家木橋電報總局豫賑處撥來銅洋一百七十八元高易賑所撥來銅洋三十七圓銅銀四兩宜石立人四員通和糖行吳蘭吉交來郡糖化貨衆商節省敬神經費廿元魏垣步蟾氏酬願二員嘉興申昌號來愿記差溪蔭樓節省酒費合二員有福册恊源莊交來安丰揚鹽厘四圓○揚州蕪湖邵蔣和號募無名四户張求子德記泰記七户各一局無名二户五角以上共八員普濟册烟台北公順手無名二員又樂善册無名二户一員又二角又一角以上共四員祥字册崇明善堂曹冠卿善士募十五户共九員以上共收河南賑洋一百九十員銅銀四兩銅洋二百念員小洋三十角錢八百零六文○本日共收洋二百四十九員銅銀四兩銅洋二百廿三員小洋三十七角半Ｄ一千六百六十六文 
[上海三馬路與昌恊賑公所陳竹平經收順直山東河南皖北賑捐十一月廿九日第八伯七十九次青單]  
　　慈航普濟册寧波得柯樓主人四元又册貫記號來各捐助續湊十元又册楓涇沈敬承募五户合一元城皇廟桶捐崔國昌求長子驚風速愈一元二角散日本洋一元小銀鐲一只隱名銅洋一元江封袋銅乙元紅紙包洋各二角藍洋乙角散錢乙千七伯十三六開陽十元無名氏不書名各四元崇明黄一元陳小伯一角益册榮壽堂錢求子弟長成一元和寧堂張求人口平安銅洋一元普濟册有心無力人二角慈水得能如願人三角散銅洋三元鉛洋三元散小洋八角五散銅小洋三角散錢二百五十守窰人二角另收河南賑Ｄ道有福册蘇州順天無名氏求雙親平安十元無民人一元以上共十一元又册榮陽子四角敦字册餘大莊來平安氏五元又册無力人總不思民二户求病全不書民無力收總無民保平安經收八户各五角不留民三角以上共四元三角同文書局交來書畫潤資移助賑捐洋九番吳松江無民氏洋四番嘉興景陽河南氏浙江湖東海氏各二番無錫茂記布號求安氏二雲間食言子羅店陳同泰號王渭江經募六户各一元○救災圖册無錫大元來高凝瑞堂四清燕堂丁補過氏合二元沈大順一元唐桐卿四角十八户各二角以上共十一元○又册本埠乾大昌布號交來北沙無名氏募十五户共五元○普濟册黎里周鄰表求外舅潘二涯病速愈身體康健一元○保命延生册義茂生記來清氏子爲亾妻李氏追荐懺資移助以求冥福三元生記移醮助賑求平安一元私心順遂子遇Ｄ呈祥逆來不順受人好事多磨人四户各五角以上共六元○水灾賑册松江顧萬源張珠慶抽租助賑廿元不留名中金移助三元○普濟册常熟周同福義號來高薛氏求痊好二元王雲章馮留氏子心願各一元嚴李氏四角生肇二角吳景山一百八十文王蘭清二百四户各一百以上共五元錢三百八十○無錫揚州賡寄來錢若孫錢無名氏倪禹言三户各一元大盛裕畢Ｄ卿余大有錢吟香仰如余鈺屏恆益義楊西號恆盛九户各五角錢汝楫七百文畢廷揚恊同慶各三百錢廿古二百免累人銅洋一元以上共九元銅洋一元以上共收洋一百另一元銅洋一元小洋七角錢三伯八十○本日共收鷹洋一百三十八元銅洋七元三角小洋廿九角半鉛洋三元銀鐲一只錢二千三百四十三文合 
 
