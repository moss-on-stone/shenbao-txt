# 1892 - 358 - 4907075

 

Page 1

 
 
[精印隨園三十種告成] [  圖書集成局啓]  
　　隨園太史文章經濟冠絶古今海内通儒無不仰之如泰山北斗生平撰述博至數百卷益以他著共成三十種兵燹之後原板蕩焉無存翻刻者亥豕魯魚幾至莫可辨認本局覓得初印眞本悉心讎校排印成書紙張旣潔白無瑕墨色尤光潤可愛分釘四十八本盛以全椐木箱刻已告成卽日出售核定每部實價洋銀五元諸君子有先覩爲快者請移玉至申報舘帳房購取可也 
[書蕪湖保甲章程後] 　 
　　余嘗論保甲一事實足以弭盜安良苟使辦理得人不難使匪黨聞風遠避良民得以高枕而臥今各處辦理保甲亦旣接踵而起而終未能大收成效者則以但視保甲爲具文粉飾因循一無振作坐使良法美意終成虚設此誠大可扼腕者也夫以辦理者之不得其人而致地方徒供保甲之費不得保甲之益則雖辦保甲仍與不辦同况復舍分内應立之事而管分外不當辦之事凡遇民間戶婚田産之事濫受呈詞擅自訊問甚至任意用刑定制有所不顧物議有所不恤是則辦理保甲適足以啓侵官之漸貽擾民之端國家亦何必多糜廪糈養此闒茸傾險之人哉及觀蕪湖整頓保甲事宜而不禁躍然以興焉蕪湖保甲自經楊子通觀察整頓以來一洗從前陋習而又運以精心持以果力準今酌古因時制宜釐訂章程使辦理之人易於遵守其中條分縷晰不厭精詳而最爲扼要者則在嚴禁委員濫受民詞夫委員之專責不過緝拿匪類彈壓打架船詰形跡可疑之人查禁開塲聚賭之事至於民間詞訟則自有縣令爲之審判不煩他人越俎代謀楊觀察有鑒於此諭令委員不得過問並不得責罰如有應責應罰之人送交總辦察核情節輕則由局發落重則送縣請辦似此立法森嚴委員黨不敢鹵莽從事自取咎戾於以符定制而免物議保全正自不少若稽查大小客棧尤爲杜絶匪類之要務蕪湖爲通商口岸五方雜處良莠不齊况地當江表往來游勇不免中道逗留近日訪拿會匪十分嚴密若不於大小客棧一律稽查其何以分别良莠更有一種拐騙之人衣服都麗僕從如雲出入於楚館秦樓摇擺於通衢大道見者幾疑其爲金張右族王謝名流而不知其實以拐騙爲事或誘人局賭一擲千金餌以甘言投以所好必使入其彀中而後已或揑造假票赴著名店鋪誑取物件如滬上近日被包探拘獲之王錦棠其人正復不一而足店鋪稍一疏虞每易受其欺駭誠照蕪湖辦法設立循環簿嚴密抽查庶使若輩無從混跡他若駁船划船查明向來停泊叚落責舉帮首如牌甲之法各令歸帮編字使之連環互保各帮各字以旂色爲識别各船水手人數住處編字立簿責令每夜歸帮停泊赴查之時携簿抽對以防奸宄混跡立法尤爲周到竊謂此法不但可使匪類潛蹤且可使行旅受無窮益處蓋駕駛駁船划船者類多桀驁性成平日逞凶打架無所不爲甚至行至申流勒索舟價聲勢洶洶旅客孤掌難鳴往往爲其所困或當往來擾攘時將旅客行李乘間藏匿此輩同惡相濟互相袒庇卽使報官請緝亦苦不得主名無從歸獄今旣編立字號責舉幫首某船某字不難一望而知如或犯法則責成帮首勒令綑送治以應得之罪且旣連環互保則别帮中人自必有所顧忌不敢徇私袒庇此誠化莠爲良之善策也滬上小船帮中人素有凶横之名旅客受其欺侮不敢與較每至飲恨吞聲且當艤舟登岸時三五成羣横行市肆稍有口舌卽在茶肆中評理一聲呼喝攘臂而前碎碗搥檯視爲常事若用此法鈐制庶幾有所畏懼不敢如前此之凶横說者謂事事從新整頓更改舊章未免鄰於繁擾不知蚩蚩者氓難與圖始可與圖成當下手整頓時不免嘖有煩言議長官之好事迨數月以後相安成習自無不樂於遵行各有室家各有性命誰肯輕易嘗試致爲官法所懲圖治者知其然始不敢憚勞繼乃坐享共逸若因循不振憚於整頓自以爲逸而不知事故紛乘辦理之勞且日甚而未已孰得孰失必有能辨之者於此益歎楊觀察之實力整頓爲不可及也顧安得他處之辦保甲者盡以楊觀察爲法哉 
[西清珂韵]  
　　吏部爲出示曉諭事黑龍江筆帖式瑞慶奏保以屯站官儘先卽補經黑龍江將軍依克唐阿給咨到部相應示傳該員穿天青褂備帶補褂元青褂並佩帶對子荷包手巾於十月二十六日子刻赴西苑門六項公所内吏部公所書到聽候排班帶領引見如排班時不到卽將緑頭簽撤下再於二十四日午刻衣冠赴部演習口奏履歴萬勿遲悮○禮部示頭傳覺羅官學候補教習丁雲鵬余紹業馮際午李益源限三日内親身赴部騐到並擕帶筆墨以備塡寫親供黨堂覈對筆跡毋違○都察院爲移會事所有本院奏請揀選司坊官員交城差委一摺於十月十六日具奏奉旨依議欽此欽遵到院相應鈔黏原奏移會内閣典籍廳查照○兵部爲傳知事所有補用提督借補副將李泰山升補副將張鳳鳴升補參將萬禮彬奏補遊擊李英選補守備楊廷華儘先都司借補守備車允輗楊祖德儘先都司升補守備王桂清預保守備甄别千總葉在道儘先守備俸满千總靳汝功俸满千總萬强劉瀛洲等十二員於十月二十三日帶領引見相應傳知該各員穿天藍袍佩帶對子荷包手巾各備弓張於是日丑刻赴西苑門外都虞司本部公所報到聽候點名帶領引見萬勿遲悮○吏部爲通行事所有考試現任筆帖式曁内務府現任筆帖式於十月二十六日奏派二十七日點名入塲二十八日考試相應通行各衙門卽令應行考試之現任筆帖式人員各携考具於二十七日黎明赴貢院聽候點名領卷入塲考試○兵部爲移咨事職方司案呈本部議覆雲貴總督王文韶奏瘴故官員奏卹一摺應請將副將銜留滇補用叅將林清桂副將銜儘先補用遊擊木占春李炳奎等三員擬均照副將軍營病故例給卹銀五十兩各與伊子八品廕監生等情具奏奉旨依議欽此欽遵到部相應抄黏原奏移咨禮部查照辦理○十月十八日總署遞封事據傳聞因英國新任欽差歐格訥覲見呈遞國書奉旨著於十月二十五日在承光殿覲見欽此又奏請欽派出使某國大臣奉旨圈出楊儒欽此敬謹錄之以符有聞必錄之例○方略館示傳吏部送到漢謄錄官慶壽本館業經三次示傳在案迄今並未到館自十月二十四日起再限一月親身赴館騐到倘再不到定卽知照吏部另行更換毋得自悮○兵部爲知照事所存行走期满漢頭等侍衞李夢說漢二等侍衞傅懋凱等二員於十月二十三日帶領引見相應知照領侍衞内大臣處轉令該侍衞等於是日五鼓穿天藍袍紅青褂佩帶對子荷包手巾赴西苑門外都虞司本部公所報到以備帶領引見勿悮○禮部示頭傳景山官學候補教習黄士懋八旗官學候補教習王作賓楊維紱二傳宗室官學候補教習陶明禋限三日内親身赴部騐到並携帶筆墨以備當堂塡寫 
 
 

Page 2

 
 
親供覈對筆蹟毋違○内閣爲咨覆事前准吏部文稱考試現任筆帖式内務府現任筆帖式並候補繙譯官咨取内閣開送閲卷满堂銜等因前來是以將内閣大學士額勒和布内閣學士愛廉之堂銜開送吏部查照○鴻臚寺爲咨報事本寺出有满鳴賛一缺揀定學習鳴賛擬正擬陪一員於十月二十三日帶領引見相應開具满漢排單各二分預行咨報軍機處查照 
[滇池災象]  
　　本年八月二十一日雲南麗江府麗江縣屬上清和良馬橋道師三村等處烈風淫雨繼以冰雹歴時幾四刻許有大如郁李者田禾率被擊傷上清河等三村非僅顆粒無存卽莖葉亦皆唄壞災民中極貧之戶多至一百二十有奇蕩析流離嗷嗷待哺縣宰劉大令文理先捐廉籌辦急撫以濟然眉一面飛報上游請速委員賑撫譚中丞得報立飭該管司道委員前往災區會同印官勘騐禀覆並速籌銀糧振撫刻已馳報九重矣 
[北通近事]  
　　本月初六日通永道楊藝芳觀察接到家中電報驚悉太夫人於初五日仙逝當卽料理公事清算交代於十三日由旱道帶印赴天津面繳與李傅相其瀛眷仍唐道署回南尚未定期也○歴年冬委開倉支放王公及三品以上大員俸米現經倉憲札令中西兩倉開放兩倉監督於本月初十日衣冠祀倉神然後開倉放米○今年通邑被災較重飢民待哺嗷嗷東門積善齋北門吕祖祠南門王恕園三處粥廠均於十月十五日煮粥散放貧氏賴此雙弓米果腹眞覺遠近騰歡矣○北門外吕祖祠後小辛莊某姓家有柴草數堆值通錢數百千文本月十五晩不知何故濃烟倐起突兆焚如幸各水龍聞警而來紛紛噴水塲邊驟馬舍尚未殃及魚池亦不幸中之幸也○通州城汛張君蘭譜經上游檄令代理三河縣都司所遺城汛一缺以儘先拔補千總姚君桐代理○崗子窰距城北二十里醕賢親王墓在焉某日電局工程委員由北浮橋往北安立電桿守墓者出爲攔阻令其遠離一里安立恐與風水有關不知委員如何○朱二張六著名大盜也其先以偷鷄摸狗爲生後匿蹟緑林中號召黨羽殺人如宰牲畜居民皆憚若虎狼日前李傅相圖其形貌札飭孫直刺飭捕嚴拿旋經通州薊州三河三處營兵會同拿獲恐其逸去割斷脚筋然後解送京都交刑部辦獲盜兵勇賞賚有差○小雪時河中已凝結成冰近日天氣暢晴漸回暖意河冰漸泮無異春陽一日有一童子履冰而行陷入冰穴中幾致爻占滅頂幸有擔水者以長繩擲下三童援之而上然渾身已帶水拖泥矣○通永道篆務經李傅相札委直隸候補道張觀察紹華署理日前頒到紅諭定於二十日由天津起程來通履任大約二十三四日卽可節旄戾止矣○例年十月中給發孤貧口糧七十餘石俾鯀寡孤獨喑聾跛　之流賴此長腰不憂枵腹計每人二石屆期持票領取亦周先王發政施仁之遺意也 
[止戈爲武]  
　　去冬奉天朝陽等屬會教各匪變起須臾生民塗炭蒙人肝腦塗地奇慘難堪幸直隸總督李傅相檄調文武統兵各大員往剿曾不兩月大亂敉平事後復籌欵以拯孑遺满目瘡痍生機頓暢蒙人感其德惠歌頌弗諠上月十七日由昭烏逹盟正副盟長率闔盟人士製就紅縀大旗兩面上　斗大金字金繡萬民傘一柄髹漆德政匾一方恭送節署傘上繡宣威沙漠四字匾上書惠我同盟四字旗則臨風舒捲祗見邊疆兩字未及得窺全豹媵以匹頭名馬導以傘扇旗鑼文武官紳衣冠齊楚者不下數十人苟非傅相之實惠及人曷克臻此 
[官私互訏]  
　　天津官煤店計隆源萬勝四合乾恒益四家伺應官塲差使餘皆謂之私煤營臺局所中人旣不便購用私煤官煤又價值過昻遂有持護照赴琉璃河裝運　旣而大小衙署相率效尤護照愈多私煤愈夥隆源等號歴經控告受其訟累者時有所聞今冬某廣文發給護照辦煤若于隆源等指爲影射漏私將照扣留並扭承運之人交二壯班頭賈相臣管押賈蓋向辦官煤店案件之差役也廣文偵悉謁天津縣李搏霄大令而告焉大令傳集訊供以隆源等跡涉把持究問煤斤每擔售價多少對以每擔售錢一千八百文問因何若此昻貴答稱須伺應官塲差使不得不昻大令謂官用煤斤究屬無幾且每擔給價錢八百文何得藉端將價高擡以後官差不必爾應煤斤每擔只准售錢一千五百文如違懲辦當卽出示曉諭斷令將扣留之煤給還原主扭案者立時開釋賈責革發落隆源等不服投府控告府尊批准照原價發售又以案經縣斷現忽改弦更張恐於邑尊不無芥　仍飭隆源等投縣籲恩刻下煤價已悉照舊章矣 
[榷轅新政]  
　　蕪湖道楊子通觀察奉召入都恭備天子臨軒策問所遺道篆經大憲遴委李篁仙觀察署理觀察捧檄之下由省垣乘福安官輪船挈　就道於本月初六日下午兩點鐘時莅蕪地方印委各員先已齊集江濵迎迓洎乎江天日瘦柳帶歸雅遥見萬縷濃烟蔽江而下知是棨戟遥臨遂掉舟出謁水陸防營兵勇亦連施槍砲以誌敬忱觀察接見有差旋於四點鐘時登岸向各員謝步晩間仍宿舟中定於初八日已時接篆楊觀察已飭將　中各屋讓出一半灑掃潔净俾新任入居○楊觀察詹吉初八日辰時啓節入都初六日先由兩江總督派小火輪船前來拖帶觀察僅乘扁舟一葉行李蕭然由瓜州口入揚河行抵清江壩遵陸北上○鈔關便商内河東河等委員俱已差满楊觀　於　交卸時遴委各員接辦計便商委熊松坪少尹内河委林還浦少尹東河委周偉齋少尹俱於日前到關辦事道署銀庫委袁東昇少尉發審委袁澤民二尹亦於日内禀知任事矣○鈔關本年册檔及掃數京餉例於年内遴委妥員於明春管解北上此次楊觀察詳委按照磨婁午峯推官齎解册檔巡檢張鼎臣少尹管解束餉按少尹現辦新關南卡事宜旣已奉委入京卽委巡檢包少尹沛接辦南卡 
１１１温郡官塲紀事ＳＥ温州鎭周靜山鎭軍因公赴省於本月初四日戌刻乘招商局海昌輪船到甌隨於初五日凌晨入署各將弁接見如儀○正任台州府林德菴太守樹滋奉調處州本月十五日來甌以東陽春爲公館聞温處道趙展如觀察將因公事赴省垣因於十六日清晨先往禀見隨筮期二十七日赴括蒼履任○本月十四日新任中營遊擊胡星貴遊戎碩功乘某輪船至甌郡適周鎭軍已由省回轅卽行禀見聞不日當可履新矣○防營統領黄綺亭鎭軍向駐試院嗣因考事遷讓兹已考竣擇於初一日遷入試院中 
１１１潯江月色ＳＥ署理九江關道涂仲昉觀察交卸在卽恐查船弓手及守口丁胥有舞弊得錢情事面諭巡江委員朱二尹錫森把二尹允中認眞稽察并派親信幕友家丁晝夜梭巡川流不息○本月初六日午後二點鐘時有某輪船由漢皋東下適一漁船在江中撒網避讓不及竟被撞翻漁人身已受傷墮入水内輪船卽停輪施救得慶生全然網罟詈　簽箵籃簏已悉數付諸東流矣○前日新關巡丁拿獲私鹽一小划卽呼水工鋸船爲兩本月初六日復劈成粉碎抛入江中○龍開河釐局委員崔　廷少尹榮逹按奉上憲札文仍留接辦 
１１１金焦寒黛ＳＥ本月初七日爲西國耶蘇誕生之節鎭江各西人循例用松柏冬青編紥門旁間以天竹子綴之翠翠紅紅天然鮮艶官塲有持名柬往賀者税務司及英美領事率同商人教士在某教堂禮拜男女老少約共八十人○各處通衢多有人粘貼黄紙匿名揭帖每句四字若村歌然大略謂振濟一事憲委坊保等立册編查未能秉公辦理黠者揑名浮報坊保扶同隱瞒一人可得數人之振懦者一家十口僅有五六口入册或全戶遺漏請縣重復稽查云云不知痌瘝在抱者亦有怕聞否耶○洋擺渡向有挑水碼頭近因另建新橋將碼頭佔去挑水夫祗圖使易在北首江口挑取近口街道終日泥水淋漓行人立足不牢有因而滑倒者事爲保甲局查悉出示曉諭著挑水夫改道至風神廟外碼頭挑取繞道盆湯巷免致有碍行人 
１１１整頓廠規ＳＥ寍波天寍寺開廠每日煮就雙弓米以濟窮黎而貪小之徒儘有衣履整齊者亦復持甌往乞得則餧飼雞犬藉以節省粃糠似此心計過刁未免有妨善舉今當開放之始胡太守深恐有前項無恥之徒　稱飢民赴廠領粥以及賣籌漁利等情因出示通衢大約謂一 
 
 

Page 3

 
 
經查出無論男女立卽驅逐出廠該飢民等每日持籌食粥應候挨次給發不准擁擠喧譁如敢抗違立提嚴究不貸 
[未諺]  
　　嘉興府宗太守赴省後於本月初七日回轅○乍協陳協戎嘉協張協戎偕赴省垣拜祝松大中丞壽旦刻已回禾○本月初八日爲秀水縣教諭趙石琴廣文長公子合卺之期郡中文武官紳均往學署道賀○聞松江西門外拿獲盜犯三名解歸婁縣收禁據云此盜係行刦嘉興長水橋划船之正犯是否確實須俟庭訊後解歸始能水落石出也并聞盜刼得洋銀持往松江某錢莊易銀得以拘獲云○嘉協張協戎諭飭兩營汛弁兵丁於初八日赴杭州塘列隊恭迎浙江提督馮軍門蓋軍門方由杭州回寍郡也 
[蘇州火敬]  
　　本月初九夜黄昏時蘇州郡城隍廟前某姓家忽然火起惟聞鑼聲鏜鏜然風聲呼呼然啓戶望之遥見煜煜然回回然火已高燭天半而號救聲紛紛然搬物聲轆轆然兼之流氓則洶洶然搶攫婦女則嗚嗚然悲啼幸水龍隆隆然飛駛而來向河中皇皇然吸水以救祝融氏始悻悻然敗興而回斯時居人皆在黑甜鄉栩栩然化莊生之蝶及茫茫然披衣而起但見縷縷然黑烟突冐烈烈然紅燄横飛蓋房屋五六椽已化爲瓦礫矣 
[賭風大熾]  
　　姑蘇來信云盛澤名鎭也房屋則橏次鱗比人民則轂擊肩摩地與浙江毗連賭棍以爲逋逃淵藪寺本年江蘇巡撫奎大中丞蒞任時訪悉情形特札飭龍覲宸軍門及朱軍門各帶砲船會問江震兩邑尊四面掩捕經兩軍門緝獲賭犯多名解案懲辦若輩知所畏懼相約匿迹銷聲邇來日久玩生有著名賭棍糾集醜類多人公然支篷聚賭呼盧喝雉曉夜不休且敢各帶刀鎗聲勢洶洶然目無法紀雖有官長禁令居然視若弁髦良家子弟之入其彀中者蕩産頌家不可以數計關心時事者能不爲之長太息乎 
[吳乘]  
　　安慶帮棍徒某甲手携畫眉鳥一籠行至姑蘇道前街鳳池茶園呼茶博士煮茗時適某署茶房蔣姓亦在座憶及前曾失去畫眉一頭見甲鳥而疑焉問之曰君此鳥購白肆中乎抑他人所贈乎甲聞言不答一躍而起揮拳便毆其黨十餘人皆著名惡棍也見之喜極鼓掌連呼曰好買賣到矣好買賣到矣或卸其衣或除其帽摩拳擦掌聲勢洶洶將蔣撳倒塵埃中拳如雨下旁有胡某及吳縣捕役羅某竭力勸解若輩竟連批二人之頰數下胡及蔣見勢不妙乘間走開羅則竟被併力攅毆負傷甚重幸吳縣凌大令呵殿而過喝問何事羅具以禀白大令大怒飭差隨羅指拿及羅重進茶寮則若輩已四處星散矣○水師統領郭軍門訪聞上海浦東一帶時有匪徒聚賭抽頭遂於本月某日令緝捕營營官薛子疇都閫鴻範帶領砲船一艘前往掩捕都閫行至是處親率兵丁登岸各賭徒一見砲艇早已飛步奔逃都閫遂傳諭地保見卽拿送不得徇情隱瞒地保唯唯而退○前報記著名流氓全福等聚衆至老儀和茶肆凶毆傷及緝捕營甲乙二哨官旋經地方官飭役拘拿懲辦嗣聞甲已告痊乙則因傷斃命因妻身懷六甲痛極投河訪事人旣已函告情由本館卽例應錄報豈知昨又接胥臺來信悉乙雖受重傷經諸名醫投以刀圭尚不致有妨性命然則前之所報固何所見而云然耶嘻異已 
[雲間寒鴈]  
　　新任華亭縣王幼根大令用龢於初七日不午行抵茸城在試院暫駐襜帷初八日清晨謁廟行香至辰刻赴縣署大堂望闕行三跪九叩禮接印任事各房書吏及皂快人役叅謁如禮初九日嗚騶而出向闔郡官紳投刺拜謁初十日閲城點囚十一日查點差役十　日考選代書十三日放告凡隸帡幪者莫不翹首而望新令尹之德政也○江南提憲譚青崖軍門之三公子聘同鄉蔣遊戎之女公子爲室涓　本月初八日　娶先期坤宅雇就大號官舫送女公子來松停泊大漲涇碼頭吉期旣屆公子乘坐大轎用全副鹵薄由提督府排道而出行親迎禮鐘鳴二下新郎新婦次第乘輿而至堂開晝錦樂奏雲璈紅氍展處盈盈交拜提標水陸各營員赴轅道賀者絡繹如織所餽禮儀概子璧謝二十一日又值軍門懸弧令誕恐屬僚重勞往返卽於花燭洞房之夜獻鈴轅介壽之觴一舉兩得衆口揄揚軍門之體恤下情洵屬無微不至清風亮節洵近日元戎所不可多得者也○賭棍吳海犯事逮案監禁多年兹奉上憲札知科以極邊軍罪月初某日經婁縣夏大令飭提該犯到堂略詰數語令提牢書某甲在左在兩太陽穴刺以兇惡棍徒烟瘴改發字樣諭令還押俟恩太守過堂騐明卽當派差起解○前報紀楊家汊盜刦信船一案兹聞婁縣夏大令得信後卽乘官舫帶同差捕人等前往勘視被刦之船載有綢包二十餘個洋銀一千六百元據該船戶供稱是夜盜匪僅有五人力與爭拒致被擊破頭面鮮血淋漓只以寡不敵衆實被刦去洋銀六百元綢包七個其一千元與十三包當夜雖被攫去幸遺落田畔業經覓得大令騐明該船戶受傷甚重諭令赶緊療治並飭幹捕緝拿兇盜務獲究辦 
[懸賞購盜]  
　　補用府卽補直隸州江蘇太倉州寳山縣正堂馬爲懸賞緝拿事光緒十八年十月二十三日據事主朱耕生禀稱身釘朱得利沙船十月二十二日由滬開船出口在吳淞砲臺嘴旁停泊是夜十二點鐘時突有小船撑攏有匪人人持刀槍上船查問私鹽口操廣東湖南崇明各口音將身同船伙搭客用繩綁縛關在艙内刦去銀洋皮馬褂統小土等物匪遺藥彈并袋一隻開單報乞勘緝等情時值本縣因公晉省經代行捕衙備文申請鄰封詣勘間適本縣公回除會營勘訊飭緝外誠恐贓盜遠颺合行懸賞緝拿爲此格仰軍民諸色人等知悉爾等果能緝獲此案正盜人贓並獲者首盜賞洋一百元伙盜每名賞洋三十元知風報信因而拿獲者减半給賞倘能將全案贓盜悉數獲解者除照格給賞外仍當詳請督撫兩憲賞給五六品功牌俾昭奬勵而示優異本縣捐廉以待審實卽發决不食言須至賞格者發上海縣署前實貼 
[浦濵閒話]  
　　蘇州人某甲以喚賣橄欖爲生前日負擔而出行至穿心街偶不經心失足倒地擔遂傾翻旁有一小孩貪小在地拾取其一甲不問情由遽掌其頰孩父某乙見之大發雷霆將甲扭住聲稱我子食爾橄欖所值幾何理應向我索錢如何遽爾掌頰甲自知理屈一味哀求旁人爲之排解再三令甲向乙服禮而罷○僧福升向在南而小普陀寺司香火圓寂後後甲乙丙三僧至寺中掛單前日某姓呼令到家禮懴火工某姓收拾莊嚴等物早已不翼而飛問之三僧諉爲不知底細詳查之下始悉被三僧所竊卽扭至二十三七鋪巡防局請追局員提訊之餘將贓吊出給火工領去三僧各責三百板枷號局前示衆○本邑人某姓家在大東門外鹹瓜街前日家中失去皮馬褂疑傭人某乙所竊向之盤問乙力辯其無並對天矢誓甲仍不信乙忿不欲生私服洋烟意圖畢命甲見其神色有異察知服毒急情人施救始慶更生 
[南市火敬]  
　　昨晨八下二刻時本邑南市小九華左近高行頭某姓家不戒於火一霎時轟轟烈烈幾若燧牛入陣鋭不可當十六鋪地甲得信之餘立卽鳴鉦報警復善堂洋龍近在咫尺飛馳而至無殊渴驥奔泉俄而各堂各業水龍先後駛到吸水噴救珠跳玉濺平地成川旋見巡防南局委員鍾二尹中局李二尹督同地甲局勇臨塲彈壓約一刻許火燄始不復然是役也房屋之焚燬拉倒者各二椽究其起火之由因早炊延及積薪致肇此禍云 
[大令騐屍]  
　　寍波小工王阿多被賈阿標馮寳林等刃斃將屍抛在虹口頭圖繅絲棧後小河中由地保投縣報騐其時竇猷高明府暫攝篆務詣騐之下將賈馮及賈妻鄔氏拘案訊供堅不承認旣而黄愛棠大令迭次研訊飭將賈馮釘鐐收禁賈鄔氏發官媒看管此已詳登前報者也上月杪賈在獄患病日漸沈重差役恊同禁卒據情禀諸大令大令諭令發堂醫治不料賈病已深入藥餌無靈竟於前晩三鼓時斃命昨晨堂中司事備函請騐黄大令於下午四點一刻時帶同仵作書差人等前往旣升座飭仟如法相騐喝報委係因病身死黄大令著棺殮發封寄諸義塜 
 
 

Page 4

 
 
[招認搬物]  
　　楊阿煥投爛泥渡巡防局控寡媳沈氏串通伊父沈梅亭夤夜搬物寄存楊章秀家局員高二尹拘獲章秀解送上海縣黄大令訊供收所限日將物繳呈一面令阿煥邀同弟婦彭氏到案再訊此已列入報章前晩覆訊阿煥帶彭氏投案訴稱家住治下二十四保二十四圖兒子桂華故後沈氏在家寡守今正回母家至九月初五日晩將物搬去寄存章秀處叩求訊究彭氏訴稱小婦人家在浦東丈夫阿土向患癲癇現在家中小婦人並未生育夫兄阿煥則有兩子因將次子桂華嗣與丈夫光緒十四年四月阿煥之長子忽然病故是年十月卽與桂華成婚議定兼祧兩房十六年六月桂華亦病故沈氏守寡在家由夫兄照常供養至九月初五晩梅亭串通章秀乘夫兄未歸搬去箱徿檯凳衣服小婦人空拳赤手見伊等來勢凶横不敢阻攔次日告知夫兄向論不理無奈投局喊控叩乞訊懲大令問章秀曰前堂爾供認各物向彭氏買得今氏已到案供無價賣情事爾可與之質對章秀堅稱出洋銀二十元向買當時梅亭之女沈氏曾云已向伊姑彭氏說明大令研訊至再章秀矢口不移大令問何人往搬答稱不知大令喝令笞責原差正欲拖下章秀供稱實由小的並女兒與梅亭等往搬大令命招書朗誦失單令章秀聽明誦畢用硃筆標明判令將章秀還所候提梅亭等到案再訊 
[英界公堂瑣案]  
　　包探黄四福禀稱沈金生等竊取莫如英家小烟袋諸物查獲人贓解送案下莫訴稱家中失去烟袋等物現由包探獲贓請爲給領沈供稱小的在路拾得水烟袋吕月廷供稱小的雖與沈爲友並不串竊蔡太守判令將沈笞責一而板押候備文遞解回籍吕從寛開釋贓給失主領去○包探黄四福禀稱張福金家失去自鳴鐘查知朱阿隆所竊拿獲人贓送案請辦張投案領贓朱供稱小的係初犯求大老爺委曲成全蔡太守判令管押兩禮拜贓給失主領去○包探何瑞福禀稱昨夜沈安根在某處戲園前喚自已兒子丫頭適某姓家馬夫陳丫頭駕車而至以沈不應戯侮卽與沈福元等將安根兇毆爲此拘解案下陳前與粤人阿匯打架福元亦曾在娼家閙事均非安分之人安根訴稱小的現在某處書塲執役兒子小名丫頭並未將陳戲侮陳供稱安根將小的呌駡致與爭論不敢行凶福元供稱是晩行過馬車行前突被拘送到案蔡太守判令將陳及福元各管押兩禮拜○包探唐寳榮禀稱唐福壽糾同某洋人及馬夫毛毛將姊夫陸阿五拽入某茶寮剥衣質錢俵分花用是以拘拿送案并查得唐前曾犯竊陸供稱昨被唐糾同無賴擁入某茶寮剥去夾襖馬褂等衣質錢分用唐供爾向陸索欠不付自願將衣付質其與毛毛爭毆另有轇轕與小的無干唐探又禀稱被質之衣業已吊出某質鋪夥某甲訴請追償質本蔡太守判令將唐管押三禮拜諭令陸歸償質本始准領贓○包探唐寳榮禀稱前者王雲生曾被顧阿二竊去洋銀十元今持拘拿送案王訴稱失去洋銀十元查知被顧行竊今已獲案請爲究辦顧供稱所竊洋銀交與母親帶回鄉里現在無力交還蔡太守判令管押一月○單寳裕訴稱表叔邱金標被賭棍沈松盛及粤人阿天操刃刺傷是以報捕拘案金標卽邱三又卽邱白子供稱夥計小四子曾入博塲賭錢小的向之禁阻被阿天卽李宗田及沈持刃戳傷現已拘獲阿天送案請訊包探江阿三禀稱昨日單持刺刀二柄至捕房言表叔邱被阿天卽李宗田等戳傷因卽拘拿送案搜出之賭具一併齎呈七十號華捕禀稱前因拘賭致賭徒逞蠻已開呈姓名請爲拿辦現在查知邱單亦是賭棍曾被伊等用長凳毆擊阿天供稱是日行經馬路中突被邱毆至刀及賭具均非小的之物蔡太守諭令邱投某醫院敷治單交人保出阿天暫行管押俟查明究竟如何覆訊核辦○一百十號華捕禀稱土阿四等沿途聚賭見而拿送聞王在賭塲中估看洋銀談阿榮張阿三爲之望風王長發係賭客王談張同供稱不敢犯賭均被悮拿長發供稱原籍湖南突被拘拿並不與賭蔡太守判令將阿四笞責一百板枷號十日談張各枷號一禮拜長發交人保出如無人來保則遞解回籍○包探唐寳榮禀稱劉天福竊取孫寳生家皮馬褂一件因之送請訊懲蔡太守飭唐探將劉帶回捕房候傳孫質訊核辦 
[讞員赴省]  
　　本邑法讞員葛蕃甫同轉於前晩乘官舫赴蘇垣謁見各憲一切公堂案牘須過西國元旦然後訊理 
[法界瑣聞]  
　　昨日有年約十齡口操江北音之孩子中途啼哭倀倀無之巡街捕帶入捕房留待父母認領○維揚老嫗某氏由金陵誘得有夫之婦附舟來滬藏諸同安里中婦夫訪知尋蹤而至嫗央同黨出爲理勸得未扭入捕房 
[東賑合誌]  
　　謹啓者敝堂接奉楊子萱仁翁交來周鋭大善士樂助山東振洋五十元又聨甡號大善士樂助洋五十元目下各省冬振孔殷而山東待欵尤亟全賴諸大善士力持大局慨解二囊億萬生靈庶幾有豸千祥百福禱祝靡涯敬盼鴻慈莫名叩謝上海六馬路仁濟善堂籌賑公所施善昌謹誌 
[愷惻慈祥]  
　　敬啓者前署湖南麻陽縣李明府之公子伯鴻向隨嚴君任所案牘之暇兼精筆墨無如關山遥隔不易覯求今因來春進京偶爾道出滬上日昨光臨敝堂目覩粥廠情形乞食者不可膀計經辦者燃眉愁迫是以李君大發慈悲愿將書畫一月减取潤格以充善舉但被新春卽欲起行如諸君欲求書畫望祈開明台玉送交敝堂限日取件或由城内丑鳳樓代收亦可遠處信資往來自給潤筆規條開列於左花卉翎　四尺一元半五尺二元六尺三元八尺五元一丈六元横幅同上山水加半堂幅照上加半請登報章以揚仁風[  上海泰安里同仁永善堂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[扶桑志]  
　　日本北白川親王升叙陸軍中將補授熊本第六歸轉長擇吉履新地方官民聞信之餘卽准備迎迓親土隨於東歴十二月二十三日由東京乘火輪車赴西京參辭墓然後折至神戶擬卽乘可成郵船會社輪船赴任若遇風雨則改遲至二十八號乘一等火輪車而往并飭人先往假熊本偕行社爲行臺師團長及縣廳各官擇麻生家從爲委員辦理一切親王隨帶御馬車一匹台馬六匹内四匹爲十日所乘者○每歲春初關西一帶必發天花今值隆冬而大坂神戶間患者已紛紛而起漸及赤馬關至門司等處醫家束手殊無速　之方長崎縣中野知事民瘼關心特出示諭令人民赴公所種痘此誠未雨綢繆之計也○郵船會社各輪船由横濵至滬上者例於禮皋五抵長崎此次横儐丸卽東語所謂尤古哈馬馬魯者因遇西國耶蘇誕日遂赶於禮拜六到崎至下午五下鐘時卽起椗 
[浙省官報]  
　　十月廿五日翁曾純禀見叩辭回衢州局東防廳高禀知由京併案引見回省禀到卽用縣李蟠根禀奉藩司飭知請補昌化縣事禀見叩謝候補縣唐繼勛禀知藩司委解京餉差禀見叩謝任環增禀知藩司委湖墅船局差禀見叩謝梁登士禀見叩謝保補缺後以同知直隸州用馮天瑞禀銷諸曁絲捐差候補縣丞金鴻堦由籍來省禀到候騐看朱其珣禀銷鳳山門外保甲差府照磨鄭承晟禀見叩謝委厦河厘局差知事張文修禀知留辦中四叚保甲差廿六日中防廳胡工次回省禀到候補同知錢錫珪禀知安吉任内交代算結回省禀到呈清結叩見運判程佐清寍郡王維煜岱山俱鹽局來省禀到叩見大挑縣陳宗器禀銷台州公幹直隸試用按經歴時寳璋禀奉直隸籌捐局委赴浙江帮同勸辦順直賑捐差叩見廿七日牌示仰新海防試用府照磨吳祖淇縣丞夏升汪義初從九品方德先知悉於十一月初一日來轅聽候本部院騐看毋違特示西防廳徐由工次回省禀到候補通判湯宗望餘姚緝私局來省禀到叩見禀銷運司委會查上虞巡商緝私被拒差候補縣唐繼勛禀知京餉昨日釘鞘寄存外庫劉鼎亨禀知交卸會稽縣丞並謝飭知核准離任歸知縣班補用叩見 
[金陵官報]  
　　初二日淮安府張球到見管帶奇兵中營副將張國林見委署福山鎭標左營游擊夏延齡叩謝知縣王恩培銷總催漕船回南並蒙保加四品銜從九品丁邦檉奉委儀鳳門冬防差祥雲輪船李家太到由岳州回卽辭赴滬初三日候補道朱麟成禀知奉直隸總督委勸辦順直賑捐准補常熟縣朱秉成禀辭知縣羅遵祖王以乾禀知莫愁湖粥廠圍牆棚屋工程竣差都司李士義到寳應來南捕通判瞿鴻瑺禀知交卸普育堂差上元縣陶請期服假二十一天指分江蘇試用典史周光藻由京來到省 
[上海六馬路仁濟善堂籌賑公所施少欽經收山東順直河南徒陽賑捐十月二十一至三十日止清單]  
　　山東信昌隆寳號來樂善堂大善士助規元四百五十兩百川通票號來佑安堂洋一百五十元彭隱名來無名字洋一百元百川通來椿萱并茂堂洋七十五元京口柳少雲翁夾死隆蓀四十五元舊愿求病速愈人富春堂二戶各洋二十元吉安堂洋十元志成堂二元何心泰張珊林二戶各一元施靜山花洋十元○順直彭隱名來無名字洋一百元慶昌隆號來重慶不留名女史又來褒德堂均求合宅平安二戶各規元五兩○河南施靜山洋八元花洋二元陜西無名氏眼疾服符病愈　愿杭省江厦氏求佑後腹痛速俞二戶各五元郭嘉模三元○徒陽潤昌棧來留餘堂又陳陳氏二戶各洋一百元無錫保和當洋十元公記八元隱名氏二元○以上共收山東順直河南徒陽賑規元四百六十兩洋七百六十五元花洋十二元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十月二十六日京報全錄] 　　 
　　宫門抄○諭旨三道錄前○教職單○直督李奏審明定擬摺○水師提督黄奏恭報接印日期摺○又奏出巡長江營伍日期片○將軍依奏省城詞訟紛繁援案請添設發審處揀員隨時訊辦摺○又奏酌加牲畜税課片○十月二十六日内務府國子監正紅旗值日吏部引見三十八名工部十七名都察院八名頤和園十二名廂黄满六名廂黄蒙二名廂黄漢三名○絪貝勒澤公各假满請安○薩潤庠謝授國子監祭酒恩○顧璜謝授通政司副使恩○岳魁溥耀謝侍術班領恩○記名提督楊西平謝恩○浙江叅將萬禮彬謝恩○禮王續假十日○啓泰續假二十日○恩公施侯興伯安興阿明安各請假十日○吏部奏派騐看月官派出麟中堂崑岡張蔭桓景善徐樹銘楊頤良培志鋭洪良品恩明張廷燎徐兆豐李慈銘孟繼壎如格德蔭○值年旗奏派專操之大臣派出懷塔布清安○又奏派管理新營房派出懷塔布○提督衙門奏拿獲盜犯白狗兒等十一名請交刑部○召見軍機廖壽恒崇禮孫楫○閲卷大臣派出長麟愛廉裕德搜檢怕王徐郙又秀果勒敏鳳鳴克們泰彈壓海緒○光緒十八年十月分教職單　教授湖北黄州周文逹武昌廣東肇慶陳稱廣州四川夔州于紹謙　川俱舉正諭山東榮城陳卿雲東昌陜西郃陽韓愔西安耀州陰立儀同州湖南安福高令譽寳慶俱舉訓導江蘇碭山于善慶揚州優山東蒙陰劉廷熰萊州舉甘肅崇信王宗海凉州舉江西德興周賡苹廣信優四川雲陽張希賢叙州歲懋功岳嶙綿州歲復諭直隸昌黎李作順天　深澤鄧烜順天舉河南沈邱王德榮河南恩江西鉛山蕭掄選寗都歳湖北宜都蕭海清荆門廪四川温江杜翰藩夔州副貢洪雅彭毓嵩敘州副貢復訓直隸大名府周行鐸順天祁州張同佩廣平河南彰德龐國琛南陽永城邢惟恒衞輝湖南益陽蔣　禮州湖北宜城程恩普黄州石首賀義彰武昌俱廪山西解州張文燦霍州舉○○大學士直隸總督一等伯臣李鴻章跪奏爲故殺一家母子二命審明定擬恭摺仰祈聖鑒事竊查景州民人皮立亭故殺周趙氏等一家二命一案前據該州審擬解司因犯供翻異駁委保定府覆審兹據該府朱靖旬審明擬議解由臬司周馥勘轉到臣因值駐津飭委藩司代審無異臣逐加確核緣皮立亭籍隷景州與已死周趙氏並其年甫八齡之次子周雙印同村無嫌周正棠係周趙氏之夫皮立亭前與周正棠長子周玉明在周蔡氏家傭工周蔡氏因周玉明懶惰將其辭退周正棠疑係皮立亭挑唆找向不依毆打未傷嗣復屢次　駡皮立亭畏兇未較光緒十八年三月十九日夜皮立亭飲入醉鄉憶及周正棠屢次欺辱起意將其殺害洩忿是夜二更携帶鐵劍行至周正棠家門首爬墻進院撥門入室適周正棠進城完糧未歸周趙氏驚起嚇問皮立亭回頭欲走周趙氏下炕將皮立亭扭住喊嚷皮立亭情急用劍連扎傷其左頷頦周趙氏鬆手倒地指名喊詈並稱告知周正棠定行報復皮立亭忿極起意致死滅口又用　將其左腮頰咽喉右血盆左耳根砍扎致傷維時周雙印驚醒啼哭皮立亭起意一併殺死用劍扎傷其咽喉小腹左腿因其滾轉又將其左臀脊右後肋扎傷周趙氏周雙印立時殞命周正棠回歸報騐獲犯審供前情不諱查例載殺一家非死罪二人擬斬立决梟示酌斷財産一半給被殺之家養贍等語此案皮立亭因挾周趙氏之夫周正棠屢次欺辱之嫌往殺未遇被周趙氏扭住喊嚷起意致死滅口用劍將周趙氏砍扎斃命復將周雙印一併殺死實屬兇殘不法自應按律問擬皮立亭合依殺一家非死罪二人例擬斬立决梟示左面刺兇犯二字仍查明該犯家財産酌斷一半給周正棠養贍周正棠以懷疑之事屢向皮立亭毆罵本有不合姑念其妻子已死非命從寛免議除備錄供招咨部外所有審明定擬緣由理合恭摺具　奏伏乞皇上聖鑒勅部核覆施行謹奏奉硃批刑部速議具奏欽此○○新授長江水師提督三等男奴才黄翼升跪奏爲恭報奴才接印日期叩謝天恩仰祈聖鑒事竊奴才欽奉恩命補授長江水師提督入都展覲仰蒙召見三次聖訓周詳莫名欽感並以前長江水師提督李成謀因病出缺奉命迅赴新任陛辭後遵卽束裝起程取道天津航海南下由上海泝江上駛行抵江寗省城九月十八日准兩江督臣劉坤一將封儲長江水師提督印信派員齎送前來奴才當卽恭設香案望闕叩頭謝恩祗領任事伏念長江創設水師分隷五省轄境遼闊責重事繁奴才前此承乏八年毫無報稱追維疇昔愧疚滋深兹乃渥荷恩綸重臨舊地舉凡簡練軍實整頓舟師雖有成法可循而奴才自顧疏庸懼弗勝任惟有恪遵宸訓勉竭遇忱將一切應辦事宜隨時與沿江各省督撫臣和衷商摧認眞經理以期仰答高厚鴻兹於萬一除將接印日期恭疏題報外所有奴才感激下忱謹繕摺叩謝天恩伏乞皇上聖鑒謹奏奉硃批知道了欽此○○黄翼升片再查長江水師定章提督每年應分駐太平岳州周歴巡查俾資考察前提督李成謀本年未經出巡奴才現定於九月二十二日由江寗起程前赴安徽太平將署中事件赶緊清理卽行督帶師船先閲提標各營泝江而上按閲湖口漢陽岳州各鎭標營伍再行折回下江巡閲瓜州鎭標各營如有訓練不精軍實不齊卽行咨會各省督撫臣據實叅辦以肅營伍奴才出巡後署中日行公事照常檄委署提標中軍副將李全遽代折代行遇有緊要事件仍包封遞至行次由奴才隨時核辦以昭愼重所有奴才出巡長江營伍緣由理合附片陳明伏乞聖鑒謹奏奉硃批知道了欽此○○奴才依克唐阿跪奏爲省城詞訟紛繁擬請仿照吉林添設發審處揀員隨時訊辦以清積案恭摺具陳仰祈聖鑒事竊查黑龍江將軍衙門向設刑戶兵工各司原所以核奪各城來往案件以昭詳愼自呼蘭巴彦蘇蘇綏化三城開墾以來所有人民俱係五方雜處刁健相形遂致人命盜賊戶婚田土之案控於省者層見疉出雖有刑戶各司而員少案多已屬審不勝審辦不　辦久久不無積壓之虞當此整頓之時奴才再四籌維於萬不得已之中擬請仿照吉林成案在奴才署内添設發審處揀員隨時清理以免稽延惟揀員一節若非廉明素著者殊不足以清庶獄而服民心查有由盛京刑部請假回旗修墓之員外郎德色勒布例案詳明老成可靠擬卽留於本省委爲總理發審一切事宜頗堪勝任第案件紛煩若令該員一人逐日審辦尤恐不能兼顧查有府經歴銜候選從九賈元桂辦公詳愼卽補員外郎銀庫主事依錦布勤能穩練均堪委爲發審會辦並添辦事委員一員筆帖式二員書手六名以便辦公奴才爲清厘訟案起見合無仰懇天恩俯念黑龍江省城詞訟紛煩准令仿照吉林添設發審處派員以清積案之處　自逾格鴻施如家俞允該員等審辦案件尤屬辛勞未便令其枵腹從公擬將總理一員每月撥給薪水銀四十兩會辦二員每月每員撥給薪水銀三十兩辦事委員每月撥給薪水銀十五兩筆帖式二員每月每員撥給薪水銀十二兩書手六名每月每名撥給薪水銀七兩心紅紙張銀每月十二兩共十二員名以及心紅紙張每月共需銀一百九十三兩一年共需銀二千三百一十六兩較之吉林發審薪水章程尤爲節儉擬將此項薪水卽由烟厘項下動用報銷除咨刑戶吏部外所有省城詞訟紛煩擬請仿照吉林添設發審處派員以清積案緣由是否有當理合恭摺具陳伏乞皇上聖鑒訓示再副都統增祺出丈地畝故未列銜合併聲明謹奏奉硃批該處原有刑戶各司足敷辦理所請着毋庸議欽此○○依克唐阿片再查黑龍江通省原定額徵甡畜税課每年共收制錢一千八百二十九串一百五十九丈銀二千三百兩四錢八分四厘歴經報部在案奴才伏查近年以來人烟漸密牲販漸多自非昔年可比兼之各城副都統協領總管廳官無不漸加整頓實力稽徵冀求起色因此奴才當與各城副都統等官函商擬將牲畜税額設法加增以期抵充公用據報除呼倫貝爾向收銀欵該處原無商販按年徵銀三千三百餘兩已屬儘收儘報勉敷定額無可加增外現經黑龍江八處報解光緒十七年分額外共收税課制錢一千九百三十九串八百一十九文通盤核計較之歴年牲畜制錢量爲增添似不爲苛第十七年税欵業經造册報部所有此次加增之税錢祗可暫爲存庫一俟下屆再行核銷經此次酌加税課自應永作定額倘遇年成蕭索派員查實果難足額亦卽隨時奏報以資體恤除咨戶部外謹附片陳明伏乞聖鑒謹奏奉硃批戶部知道欽此 
 
