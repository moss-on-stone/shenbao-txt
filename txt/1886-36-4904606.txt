# 1886 - 36 - 4904606

 

Page 1

 
 
[募華廬賦海告白] [  點石齋主人啓]  
　　古學之作本朝極盛惟　時選家祗取式程未極宏麗操觚者憾焉主人稽數載之辛勤廣搜各省院課上則詞林鉅要下則名士窗作　　　　　得一萬篇分爲四集集各二千五百篇名曰夢華廬賦海交本齋石印本齋轉延記手依次傳抄敦請高手綱加校　　鈎鐵　無魯魚亥豕之訛　　班香慰景星慶雲之覩至字跡分明紙張潔白則有目共賞矣惟卷帙繁重朱易告就元將初葉問世定於本年正月底出書託上海文瑞　及各　　各埠申昌發售如欲萬買請至棋盤街文墛樓而議格外從亷三四集續出再行登報 
[六十六號畫報出售] [  申報舘主人啓]  
　　顔君永京出其遊歴海外各國名勝畫片爲影戲以助賑觀者趾錯於門而未經寓目者不知凡幾本齋特情吳君友如一手繪成十六幅傳留此曾沈鴻爪與海内君子同觀焉又敬送着色一家春圖一幅係田君子琳所檜妍麗異常可裱立軸附訂畫報之言畫稽暫爲停送後附淞隱漫錄　說一　准於新正初六日出售此佈 
[使臣隨員宜精不宜多說]  
　　友人有懷經濟之才曾遊歴歐美各洋遍覽其風土人情備細紀載裒然成書閱之者亦旣深佩服之昨與余品茗於華衆會相與抵掌談天下事所以拓我心胸者盖不淺焉所言不一端不能悉誌誌其一節已足徵豹之一斑矣其言曰出使外洋之大臣國家固已愼爲遴選擇尤而使之矣而欽使以下則有參贊所以左右匡襄備帷幄諮詢之資者也又有繙繹則華人西人皆用之所以通外洋之人情逹中外之意旨責殊重也此外則有各處分駐之理事官然外洋各國之在中國設理事官者多而中國在外洋各埠設理事官者少屈指計之美國爲最多次則東洋若英國則不過新加坡檳榔嶼數處仍係南洋近於中國之地而已若德若法則初未之有聞而其所派駐之理事官則卽在欽使隨員中選擇而使之而理事官之缺究屬無多隨員之閒曠無事者正復不少不知欽使署中安用此素食者爲也外洋各國欽差之來華也則不然往往更調欽差其往來者不過欽差一人及其眷口而已參賛繙譯或未全易其分駐之理事官亦然以故使節啟行一無稽延各處地方官亦無供張迎送一切煩費其簡便　與中國大相懸殊者矣且國家自與泰西各國通商立約因而分命欽差以駐紥其地所以聯邦交敦睦誼故其使臣俸祿亦較本國諸臣爲大然此非專以厚使臣盖亦所以崇國體也近來使臣以報効國家之故凡甘俸錢與參賛以下各隨員之薪水皆折成付給以爲節省經費而不知其所節者不多而於國體則頗有碍比聞某國有數處理事官出息頗佳當軸者知之乃定該國使臣各官之俸皆以七成發給噫是何所見之小也夫華人之所以見輕於西人者止惟並無富商大賈挾巨貲以經營於歐洲各國起居　　不足以見重於西人大都傭工食力之流識見謭陋規模狹隘夫是以西人視之蔑如若　中　　　以　各官亦皆　倉儉用算及錙銖則其視中國也將益輕豈非所節者少所失者多耶某國都城上議院第一大臣其職亦如中國之　尹必擇殷富者爲之亦乃時瓜代權侔人主尊貴無匹朝廷歲頒俸銀十二萬磅而其一年開銷用度則非二十四萬磅不可除俸銀十二萬磅之外每年須解　津貼至於十二萬磅之多彼以爲國家旣付我以如是之權榮我以如是之位則自當爲國家辦事安可惜此區區致傷國體其朝廷之祿糈固不可留貽子孫卽凡有應爲之事應用之欵俸銀之所不敷而我不出其半以貼之何以報國恩而答高厚此等見解卽求之古人中亦頗難之而謂中國之官其有能如此之公而忘私者哉或者謂西人富厚本勝於華人故其視銀錢也輕然西人重利其性實然何以一行作吏反能輕利重義如此盖國體所在不得不然視國體爲重則視銀錢爲輕理勢所必然也今中國使臣則不知此意但以爲我能節省經費卽所以報效國家而不知尅扣過甚則其下心懷不平每易生怨而且在外洋一切用度其應用者必使之從容屐布不可或有掣肘之患若扣之過甚則不特易啟貪心卽一切用場輙多不便亦足使外人笑中國體統之不尊是其所闌實非淺鮮也顧吾謂此其害尚小也害之最大者使臣一出而爲之隨員者多或至於百十人或數十人而其中非盡　於應對才幹可觀之員或以謀幹或以夤緣或以私好或以情面其人初無所長不過强作門面語大言不慚甚盛但知恭惟欽差極口稱舉彼其意不縣以隨節出洋雖遭風濤險阻而三年之後可以積蓄多金可以得蒙優保名利得以　收故放一欽差而荐隨員者動輙數百人不止曾亦思使臣出洋所爲何事域外之事皆於使臣是賴卽國中之安危亦於使臣是卜而謂可以使濫竽充數之人隨使節以出洋不足爲國家之光或反貽隣邦之笑耶苟能於此審愼其選必求果能勝任愉快者而後派使隨節出洋厚其祿糈而任其展布苟無其人寗缺無濫必使一人得一人之用而後已庶幾國體以崇國威以立十九人因人成事乃不及一毛遂於中國猶然况其至外洋也哉 
[制府蒞臺]  
　　前紀楊石泉制軍將渡臺會商要務兹得諸閩友云新正初九日制軍已啓駕赴赤嵌矣 
[蘇垣官事]  
　　蘇垣訪事人云衛靜瀾中丞前曾奏請入覲現已奉到綸音着卽來京陛見因轉電至蜀催令易方伯火速履新本舘按蠶叢鳥道中刻尚未經設電此說或係子虚至外間謡傳中丞北上後撫篆當由譚序帥牆理蓋緣序帥尚無起程的期也 
[元日火災]  
　　元旦午刻蘇城侍其巷兩廣會館間壁顧姓家爲　孩兒所戲弄火毬火箭紛紛射入比隣某營弁家幸近處水龍一齊赶至得卽吸水救息事後弁歸咎于會舘之木照墻有關風水喚匠立將兩角截去且禁令顧姓不許抓掘火塲聲言伊有現銀二千金在内倘動鍬耡務須照數賠補云 
[吳巿春聲]  
　　初四日宿霧凈掃晴曦麗天街上游人如蟻下午三點鐘時有一小家婦挈兩小孩行經大成坊巷口人如潮湧立脚不牢致一孩碰跌踹傷當將其人拖住意欲拘送到官一時小孩啼聲哭婦女怒鴈聲被拘者求饒聲旁觀者解勸聲雜之以鑼聲鼓聲車聲馬聲喧闐滋擾幾於聲徹層霄古人千門萬户皆春聲人語中中樂歲聲烏足喻其熱閙耶○李淝生觀察之公子締婚盛旭人觀察之季女去歲十月始就嘉姻一對小鴛鴦足稱佳耦豈知愛河　　璧月難圓玉人偶感微疴庸醫遽進以補劑以致日漸增劇竟於歲杪玉殞香銷統計成婚不及三月空床長簟地久天長此恨綿綿曷其有極○各州縣應解道庫漕項銀兩向由司匠倪陳王錢四人及道匠王裕等各歸縣分傾鉻上兌 
 
 

Page 2

 
 
韓古農觀察到任後彈視銀水格外認眞去臘之杪陳恒昇解銀若干筦庫内丁察出銀色低潮立卽駁退令其提足成色另行上侃錠則鏨去頂面元寶則鑿加記號以杜獘端一時名銀店栗粟危懼傾鎔之際格外提鍊以免咎戾云 
[邦江春信]  
　　揚州府署西轅門外有孀婦曲吉氏者於廿二歲時痛失所天幸有遺腹子今已三歲歸守節撫孤心如鐵石夫族有人勘令再醮婦恐遭意外之變遂携孤避往母家依兄過活前日婦之兄吉大玉子勾串隣人高長玉朱大等謀逼再醮計不得遂輙敢造言污衊終日毒毆事爲務本堂董事史君等所聞一面將婦送至立貞堂内安置一面具禀江都縣請飭差提婦兄及隣人嚴辦以保名節而懲奸回刻聞謝明府已飭差提案矣聞者謂史君等之矜恤嫠婦力挽頽風誠有不可及者○某甲於某晚赴馬巿口某浴堂内洗澡解衣入池不覺垂頭欲睡遂於石板上作化蝶之遊一屍側間墜入鍋内熱湯鼎沸不能以泳以游經同浴者敕起已如諺所謂落湯蝦子矣彼鎭曰睡昏昏褚尚某以甲爲鑑○揚城粥廠於歲暮時令人肩挑熱粥向竹籬茅舍間挨家散放並有人於上燈時濳行施給米票零錢是以窮苦小民每至黃昏時分卽排坐街心笑語喧譁翹足而待所費不多已足令竊黎歡聲雷動彼坐擁厚資者其其亦聞風興起耶 
[綜記洋藥交涉事]  
　　蕪湖洋藥稅捐近改新章議以六八折上兌外加津貼各費計每箱進口凈納銀七十五兩已由商董於去臘設立洋藥分局在江西會舘間壁無論華洋行號一律照完稅課近來土價每包合洋六元八九角光景○皖省大憲訪聞蕪湖土稅情弊及疉次因私土起釁緣由於去臘底派委前署蕪關道孫樹人觀察來蕪查察觀察在湖南會館小住二天卽回省垣禀復○匯泰洋行内簽字西人於官商譏改新章之際提貨上岸爲洋藥局瞥見派勇至該行查詢以致兩相爭鬥西人稍受微傷控諸駐蕪英領事領事以該西人隸籍法國卽信致上海總領事及南洋大臣並發電報往來數次商酌辦理因際歲暮尚未定奪而該西人已從滬上聘請西狀師來蕪聞定欲與道憲爲難也至該行管事胡某現尚被押蕪肖縣班館云○蕪湖售土行有廣東鎭江本地三邦此次改章大抵廣東本地兩邦得沾津貼之利而鎮江帮不免向隅以致人言藉藉云 
[邑尊晉嘗]  
　　鄞邑尊程稻村明府於新正初六日因公晉省並賀各大憲新禧 
[粤省官報]  
　　藩憲牌示南澳同知缺委又玉調署虎門同知缺委王存善署高州通判缺委劉宗焜署惠州通判缺委沈鴻壽　番禺縣缺委鄒翼清署鶴山縣缺委干承鋆署始興縣缺委葉滋鈞署東安縣缺委文博署吳川縣缺委毛昌善署海陽縣缺委孫之瀛署陽春縣缺委裏伯玉調署　源縣缺委候補通判王宗渠署南雄直隸州缺委廻避直隸州曾紀渠署 
[烈婦投河]  
　　九江有陶某者年三十餘矣前在鎭標充當馬兵因事斥革游蕩在外且好牧猪奴戲以致囊槖蕭然去冬挈其妻子赴章門尋其舊戚爲乞貸計及至則舊戚已他往不得已暫投逆旅西風蕭瑟短褐堪憐甚至無以作炊因謀鬻妻勾闌中或可稍繼資斧其妻周氏美而賢聞其言勃然日大丈夫不能庇妻子何以爲人齷齪之事汝縱能爲我不能也與其生而污辱不如死而清凈耳遂自投百花洲而死嗚呼時至今日廉恥道喪周氏獨能視死如歸皎然無滓豈不可以風世歟 
[傭婦捲逃]  
　　九江西關外某宅來一僕婦係城内煤炭坡人年纔二十左合性頗純靜善伺人意無好好草草習氣足不出户庭甚得主人歡每夕必宿於家問之則云寔爾新婚不得不爾某姓聽之已數月矣未臘底忽一去不歸遣人往煤炭坡尋之則門巷依然而人已不見急查物件約失數十金始知前此屢歸者盖爲搬運計耳 
[榕城新鴈]  
　　去歲八月間西關外某鐵匠妻某氏乘夜歸甯致被甲某誘去氏貌美齒又穉匠愛之甚時思作故劍之求祗以海闊天空無從探訪青鸞黃犬信音乖亦惟付之一歎而已至冬始訪悉枕邊人浪迹申江時作墻頭拂面花向人招展遂向琴堂效包胥之哭哀求咨請押回刻已珠還合浦匍匐訟庭自稱由母貪黷無厭瞞夫私賣聞得身價錢百五十千吳邑尊飭令掌頰八十下交匠領回從此墮溷殘花又登茵席當頌賢使君玉成美意鑄金事之已○有倪姓糾集同黨數人冒稱紳士施放棉衣客冬在西關外甘蔗鄕祖住民居揚言願領者須出號金四百文以資津貼鄕愚始猶逡巡顧慮後見棉衣新麗異常咸來領取頃刻一空而來領者屨猶滿户外倪言尚有數百件已飭城内縫工赶做日内可竣工如願領取速來掛號可也如是者兩日已逾四百號倪以私囊旣飽於黎明時捲物而逃受其騙者莫不歎息痛恨甚有泣涕者甚矣妙想天開出人意外彼馬不進牛何之之流烏足企其萬一哉 
[尋孩未獲]  
　　無錫人談士元設春餅攤於興讓街其子阿順年八歲於夫臘大除日下午坐盆湯弄口大昌燭店階沿曝日忽被匪人拐去談昆季四五人祗此一子一旦失去痛不欲生陳竹坪大善士惻然憫之書明情節令人　牌遍走滬南北略謂如有人送還者謝洋十元倘已經人買去亦願將身價償還云云本館已於初六報上細叙緣由兹悉初四日忽有一丐子至談處報稱親見王炳携一小孩躺臥戲園門外面貌衣服與阿順一一相符談遂偕丐前去少頃王至丐卽指示與談扭赴捕房管押昨經羅太守庭訊談與丐各拆情形王稱小的姓周名裕春本　人向爲泥水匠客臘大除日適在德元館粉堊牆頭並非王炳亦無拐孩之事及質之丐丐言小的聞一披蒲包之乞人言及此事故往報信以　領得賞錢實未身親目擊太守以丐所指無憑飭押候過堂覆訊而陳大善士惻隱爲懷必欲尋得是孩以丛談姓骨肉遂復刊刻緣由到處黏貼俾四方君子見而留心似此勇于爲善勞悴不辭求之今人實罕其匹積善餘慶不禁額手頌之 
[除莠良法]  
　　前報所載巡捕房曾經遍告衆人謂倘有拆梢等事事主可逕報捕房巡捕自當出爲拘拿送官懲辦昨經捕頭親至戲舘查問復飭包探等往查並諭知各伶人倘以後有流氓把持情事可將其人欵住一面亟報捕房卽當飭捕拘獲以憑解官重辦然則小桂喜之事若早報捕房决不至受此虧苦故此次捕頭復遍諭衆人凡在租界之中如遇流氓等拆梢儘可報捕勿隱忍不言自貽伊戚捕頭有此美意受害之人幸勿觀望辜此盛情也 
[滬南走水]  
　　前晚二鼓時本城大東門外楊家渡裏街西北之某姓成衣店失慎其光熊熊上燭霄漢一時搬物者挈孩者汲水者呼救者拉雜喧譁聲聞遠近該處十六鋪地甲立卽鳴鑼告警保安會曁本鋪洋龍近在咫尺首先赶至隨後鋪内巡防各局委員亦旣督率勇丁分往火塲彈壓俄頃平安會錢業公所松滬厘捐局春申侯祠同仁輔元堂各洋龍十餘架皆雲馳風捲而來噴沬成珠從空灑下無如火勢過猛未易就衰致沿燒對面樓房頃刻如摧枯拉朽時則總巡委員馮剌史曁本城各局委員傳守戎朱千戎俱帶勇親臨照料本縣莫邑尊亦點齊差役等人飛輿而至至鐘鳴十二點始得火滅烟銷事後杳悉焚毁兩面民房四十餘間東至和樂園浴堂隔壁平房西至仁記鍋棧均係小户窮民咸　形鵠面在瓦礫塲扟取燼餘零物哀號泣涕慘不忍聞至其起火之由聞係該成衣店孩童燃放花砲延及敗絮以致猝兆焚如云 
[渡夫斃命]  
　　本埠十六鋪迤南至南碼頭一帶渡船不下數十户向章每次開行以載滿二十人爲限惟小東門外集水碼頭渡船則卹一二人亦可隨到隨開本年正月初旬渡夫某甲見生意甚佳因約集同人議以亦須載滿二十人始得翦江而過前日爲渡夫頭孫某訪聞邀甲 
 
 

Page 3

 
 
啜茗評理甲一味胡賴矢以誓言孫遂無言而退至次日晌午鄕人至渡口喚船見甲船上並無一人細視之甲已僵斃艙中手中緊握青蚨五百說者謂其輕易賭咒致遭冥譴云 
[代繳罰洋]  
　　租界中之華人於新年施放鞭砲往年多被巡捕拘執以去或存洋蚨爲質得以暫時出外翌日仍須解案聽官判罰其無洋者則覊押捕房情尤可憫今年由陳君竹坪預商麥總巡捕頭請將質洋者照向例科罰二角餘錢卽行歸還無洋者由陳君代繳罰洋二角卽時釋放麥總巡允之故昨日英公堂訊案時並無此種案件亦以見陳君之樂善不倦也 
[兄弟異姓]  
　　包探康阿順至英公堂稱江北人李阿三向王阿四租得東洋車餬口前日李停車在飯店門口入内吃飯被張二郎竊車由我查獲人贓送案李阿三王阿四均投案申訴前因張二郎供崇明人現年十四歲向在烟館帮夥停歇後賣橘子爲生因虧本無可覓食竊伊東洋車羅太守問有父母弟兄否答稱父母俱殁祗有同胞兄妆大寶住二馬路平房内向推小車現亦將車賣脫太守問旣稱同胞何以兄弟異姓答稱雖是異姓實則同胞大老爺不信可傳兄到案其面貌與我一樣太守笑頷之隨飭王阿四領車張二郎暫押着其兄到案領回管束蓋崇明江北等處人往往有同母異父者張二郎所供固未足爲異也 
[並未越界]  
　　昨日法公堂開歲第一次訊案有開土行之印度人沙拉司並洋廣貨店某洋人等投案捕房將洋藥局一號巡丁鄭光成送案並呈腰牌洋藥局洋人惠爾生偕狀師哈華托等到案聽審據法通事稱此案詰洋人赴捕房控告爲其行夥於歲闌在租界收帳被洋藥局巡丁拉進城内因在租界拘人不先知照捕房故將該巡丁送案翁太守詰之該巡丁據稱小除日早九點鐘在老北門口帽子店中欲買小帽　見慣送私土之人正待搜查其人將我毆打土已乘間被人取去故將其人拉住交該處十二鋪地甲送在總局此人於去年十一月下旬在十六鋪界内亦曾將我毆打據原告洋人操華語稱東人沙拉司開店兩處一爲洋貨店一爲悅昌土行太守問行中可有中國人答稱管帳華人孫　成此外尚有華人旋據王和生投案稱在悅昌土行爲夥被該巡丁拉去之人係陳阿洲去年十月聞進行小除日出外收帳被伊拉進城内太守謂鄭光成拉人究在何處答稱在城門口旣據外國人稱看見究在何時何地沙拉同稱曾同包探進城太守訊之包探據孫寶生禀稱捕頭派同外國人到過北局後悉在十二鋪地甲處太守謂鄭光成旣稱在城門口買帽子見陳阿洲送私拉進城去該處之人均應看見不難查明着法包探帶往該處查問禀覆及法包探將鄭帶去俄頃回禀稱在城門口一品齋帽子店查問該店有學徒三人據秦姓學徒稱見拉人進城在城根相近太守卽告祁繙譯曰此事查明不在租界卽非越界拿人與此間無于外國人要陳阿洲當中該管領事照會上海縣署該巡丁係在宫人役不能脫逃當送洋藥局辦理祁君然之該洋人稱巡丁在租界拉人有人眼見可証太守着將証人傳進卽有修棕榻之沈阿茂到案稱是日十一點鐘時我在吊橋堍勝春園茶肆轉角處買點心見有多人族擁進城太守問爾知被拉者面貌否可知爲何事答稱不知亦不辨面貌太守謂途閱打架拉人之事時時有之諒是别起洋貨鋪洋人又稱陳阿洲九點鐘時尚在行中該巡丁說在九點鐘時候不對太守再三辨駁諭以巡丁在中國地界拘人與外國人無干如要人當由領事照會縣署旋着法包探將該巡丁送洋藥局請核 
[堅不吐供]  
　　去年十二月廿三日戳傷西捕一案昨經上海縣莫邑尊派差三名將長元吳三縣巡勇李建洪解到翁太守詰其頭目何名二十三日可在一枝春吃茶李稱吃過茶頭曰俞四金太守又詰其與田友福可是朋友尚有鎮江人是何名姓答稱不知小的與田亦不相識當公事人不敢作此等事太守謂早記此言今日不到此地旋據法包探嚴頌眉禀稱外面有人知道當日情事業已看管在外太守着傳進據文阿五供本做包鞋梁生意因想補糧在提右營拜陳老將爲師現尚未補十二月二十三日糧道憲蒞滬隨本官至碼頭排隊及回在一枝春樓上吃茶我與小任子相識見伊在樓下吃茶後見巡捕拉伊打架奚長興住石皮弄内擺京貨攤當時伊等打架却曾眼見太守問爾等何以知戳傷西捕者是任鄭芝據沈阿狗供住西門武廟前洋鏡作内我未吃茶聞說任鄭芝在西門老虎灶上與其同黨說如何打架如何戳傷西捕是以知之據法包探孫寶生禀稱拘任鄭芝時是沈阿狗領去嚴頌眉禀稱該西捕鼻梁上尚被一人咬傷恐卽是奚長興太守將奚詰問據奚供是方其章所咬現在躱開帶白毡帽者卽是任鄭芝帶白毡笠子者名阿狗不知姓氏面上有些蔴子伊等共有八九人西捕將田友福李建洪並一矮子拉住髮辮時衆人將西捕拉倒牛肉店中人將外國人　住口嘴太守謂李建洪伊等一一供明是爾何可抵賴况爾所穿號掛容易辨認從實供出尚可從寛李建洪矢口不承太守着來差回去將李建洪管押文奚沈三人分别交保 
[拔出火炕]  
　　昨報列烟妓受虐一節嗣由鴇婦王李氏投法捕房欲將該妓保出法捕頭命一併押起于昨日解案該妓供姓王名小喜子江隂人今年十九歲前年二月間出外買物被匪人拐到上海經燒湯者經手賣在王李氏家翁太守詰其家中有何人答稱父母均在父張喜林太守詰其因何逃走答稱聽信别人言語逃走出外悔之無及法包探將鐵條一根呈案該妓供此條是鎖大門所用太守洞悉其情詰之王李氏據供此女我出洋二百五十三元買來已三四年現擬將伊擇配我亦收拾回籍太守謂此等主意甚好但爾出如許洋元買來今欲擇配須得財禮若干答稱財禮亦不多要太守謂伊已帮爾數年得過銀錢現在可放伊去爾回家甚好現在上憲有文書凡花烟舘均宜懲辦恐爾等婦女無知故爲開導着將王小喜子發堂擇配王李氏退去該妓得以出污泥而登登淨域者孰非太守之賜也歟 
[英界公堂瑣案]  
　　三百十一號華捕稱昨夜見二人在路爭毆向之喝阻一人卽去一人以我多事將我打破頭顱咬傷手指拉砰號衣及吹號呌又被奪取寺别捕來帮獲送案并請騐傷碎衣呈閱熊行理供四川人現在營中當親兵素來守分昨因出營路遇友人向我借錢口角捕來拘我致與爭論該捕又禀受傷後曾至醫院據醫生言須醫治二禮拜且須避風故當晚卽不出差羅太守謂巡擁本有梭巡街道之責凡　爭毆情事理合詢問喝阻熊旣是當兵之人亦應恪守營規豈容在外滋事今姑從寛判罰洋四元給該捕養傷并賠號衣熊遵斷而退○華捕稱昨夜在寶善街王大吉藥鋪間壁弄内小客寓見多人聚賭當獲賭徒四名并賭具一併解案王阿新王西雲嚴正祥張阿生等俱不認賭該捕又禀賭徒共十餘人此四人當塌獲住餘均逃遁羅太守隨判王阿新等發捕房各押七天賭具存毁○包探康阿順稱竊犯張阿才於元旦混入大馬路之紅廟内枌作燒香客乘間圖竊被我看見送案羅太守隨判張阿才發捕房　押一月○陸阿四稱在洋行帮傭因張定言糾人到馬房裏聚賭喧譁向伊喝阻反與我爭毆報捕拘案張定方供同行友人新年戲賭陸與我等饒舌致與爭執羅太守判張定方管押十四天○二百號華捕稱趙阿祥近來專搶路人之帽昨得拘獲送案羅太守判趙阿祥押候過堂笞責二百板○包探顧阿六稱楊阿二於前夜撬門圖竊巡捕見而欲拘伊竟將撬門之鐵鑿戳傷該捕頭顱該捕忍痛不放扭至捕房搜出押票吊得自鳴鐘一架係吳忠華所失之贓今將人贓送案吳忠華投案請領楊阿二供蘇州人在元妙觀間壁同元祥洋貨鋪生理來滬尋友未遇有姚阿三者與我在茶舘閒談結爲朋友伊犯竊寄票與我前夜圖竊者亦係姚阿三羅太守以楊阿二供詞游移姑飭捕房將人贓帶回能否着交姚阿三再行核辦 
[法界公堂瑣案]  
　　前報列恃衆兇一節捕房昨將福建人林阿興解案三號華捕稱初五晚落班後在裕興街買點心伊等五六人迎 
 
 

Page 4

 
 
面而來將我相碰卽行毆打並拉到烟館中幸有探夥等鳴西捕將伊拉住餘均逃散伊等是撑杉板者故同黨甚多翁太守詰之林阿興據供爲炒麫店生意送麵到烟館中伊等正在打架何人肇釁我不曉得太守謂不曉得三字豈能了事旣不肯認當爲嚴比著睚林阿興交捕管押○姻舘主某甲禀稱晉兩人於初二日來吸烟欠錢一百四十文初三日又來吸烟賖欠不遂糾人將店中物件打壞並失烟鎗爲此鳴捕解案翁太守詰之曹沛卿及其子曹阿新據供在伊門首擺舊貨攤已三載餘每晚將物件寄在伊店該店前前本是别人所開伊接開祗二三个月太守調現在爲何肇釁據曹阿新供初二晚去吸烟有一人先在要我會鈔因之爭諭太守謂現在可欠伊錢簽稱去年底結欠一百四十文太守謂所供尚屬可信着將兩曹交保先將認欠錢一百四十文還清至原告所稱紏人打架失物之事查明再核○前報列吉祥街口某舊貨店被游勇擲石灰包一節捕房昨將拘到之人解案原告劉旭齋伸訴前因并稱被搶玻璃小箱内有表五只及銀飾約重十餘兩翁太守詰之田榮貴供是湖南人七年分在砲隊營前哨六篷當勇現未開粮當日回營並未行搶亦未擲石灰包據法包探禀稱其人到捕房時滿身石灰現在不知如何洗淨太守謂此事何可抵賴同黨四五人究是何人田仍不認太守着管押候比○唐洪福稱推事度日與顧阿大推上下班近因新年下班生意清淡故囑其回時略早伊便怒罵且糾合三人將我左手指折斷經八仙橋捕房送到醫院據醫生說須三禮拜方痊爲此叩請伸寃翁太守詰之顧阿大據供手指不是我折斷太守着將顧暫押俟唐傷痊再核○前報列法包探等獲到拐匪鄭景堂并朝鮮小孩金雲岱一節昨據李旭初投案呈稱在英大馬路鄭成店爲夥該店係陳桂林所開桂林是陳福初之弟今代陳福初投案具領旋據注包探齋稱此人到過捕屏送金利源所來西字信一封故着伊到堂翁太守略詰情由准其將孩當堂領去○新北門外羅間夫頭係瞿子英充當其夥侯佛南串通行中人欲奪工頭於去歲底將簿據藏匿圖吞所收錢洋新正初六日被瞿扭入捕房法捕頭着兩人赴公堂候訊昨日瞿投案伸訴翁太守着法包探將侯佛南傳案質間 
[上海文報局内恊賑公所催集捐册募欵敦請嚴公佑之赴賑山東啓]  
　　馳啓者敝所於光緒九年敦請赴東協賑之潘脤聲孝廉在康已及三載兹因赴京會試未便乞留適嚴佑之先生於去臘自粤言旋允許馳回揚鎭料理經手各善堂局事宜後卽於正月底來滬面商再舉東賑敝所同人於除夕接展潘君函後竊議佑翁旣擬赴東似宜從速庶可與張仲諸君分而查放俾災民迅沾實惠用是函電疉商敦請馳赴兹於初七晚接奉回電云估中旬行已電致東省賑友等因同人承此極爲感奮惟第十一批東賑銀一萬兩甫於十二月廿八日解交佑翁佑翁慮　仲諸君欵項不敷已先託揚州粮臺附解訖此次前往仍宜多籌捐欵俾可携往查賑因念敝所散出捐册單啓仰蒙各省善長四散分募未經　回者爲數尚多用特布啓奉懇仰乞仁施早爲收集不論多寡先賜擲下庶使救人救澈惠布陽春同人與災民共深感戴也如有好善君子俯允續募則敝所留存捐册催啓尚有數千倘蒙索取當卽寄奉至於絲業會館陳與昌棧高易公司各公所所散捐册事同一律亦祈早日集捐各吏各所俾應急霈以收殊途同歸之效尤爲紉感臨頴　勝翹企待命之至[  王松森等拜啓]  
[春酒移賑]  
　　啓者裕通恒寶號向有春酒請客自灾寝以來歴屆移賑兹因東省待賑孔亟蒙葉子晉大善士仍將此欵英洋六十元移助賑濟省此口腹振彼災黎造福無涯食報必厚聊誌數語以冀聞風興起謹代叩謝[  陳煦元拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
