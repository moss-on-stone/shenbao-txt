# 1916 - 154 - 4915560

 

Page 1

 
 
請與本館營業部接洽價目格外克已期限更可從速 
 
 

Page 2

 
 
時評二 
[中國前途之福（冷）]  
　　何以謂之中國前途之福此今日所當研究也雖然此亦無须研究第使全國中人而人人能依約法行事不作約法以外之言論舉動即中國之幸福矣 
　　黎副總統繼任而爲總統此依約法而行者也是第一步確能合於正軌 
　　其第二步即爲廓清帝制派所餘之人能自引退而遠避不作負隅反噬之計則國中可省多少危難與擾亂而南北自易融洽 
　　其第三步集合全國重要之人才同商國是恢復國會履行約法上一切之所有而全國自然一致 
　　今者第一事已入幸福之途矣能使第二第三步而如願以償斯即中國前途之福也 
[命令]  
　　六月六日大總統告令民國成立五載於兹本大總統忝鹰國民付託之重徒以德落能鮮心餘力絀於救國救民之案願傀未能發攄萬一現自就任以来畫作夜思殫勤擘畫顧國基未固民國未蘇應革　興萬端待理而賴我官吏将士之力得使各省秩序粗幹安寗列强邦交克臻輯洽無衷稍慰懷疚仍多方期及時引退得以休飬林泉遂吾初望不意藏疾浸至彌留願念國事至重寄託必須得人依約法第二十九條大總統因故去職或不能視事時副總統代行其職權本大總統　照約法宣告以副總統黎元洪代行中華民國大總統職權副總統忠厚仁明必能宏濟時艱衆女大局以補本大總統之錯失而慰全國人民之望所有京外文武官吏以及軍警士民尤當共念國步艱難維持秩序力保治安専以國家爲重昔人有言惟生者能自强則死者爲不死本大總統猶此志也此令 
[専電]  
北京電今日上午十時黎元洪正式受大總統任叚國務卿偕閣員曁參院溥議長各機關要員赴府邸行禮 
　　北京電梁士詒不知下落 
　　北京電滙豐滙理花旗道勝正金華比各行昨休業間開聯合會（一）議中交不兑現某項辦法（二）各行投資中政府與獨立省分行某項問題 
　　北京電前日集靈囿開鄂防緊急會議到二十餘員段主席提出七種計畫（甲）嚴防湘黔征襲（乙）預杜黨人煽動（丙）力止軍警被惑（丁）再派恊防人員（戊）續調得力軍隊（己）妥壽外交對待（庚）趕籌軍餉接濟 
　　北京電　覆趙倜電准豫全境實行戒嚴 
[譯電] 　　　　　　　　　　　 
　　北京電　黎元洪将於今日就大總統職正式公布前總統袁氏出缺日使日置易向段國務卿聲言願以兵力相助叚辭謝之蓋段自信有維持治安之能力雖張勳在京亦無足慮也袁彌留之際自謂爲帝制派所欺蔽又謂確欲於籌備妥善後自行辭職最後又謂對於民國可告無罪並遺命段祺瑞徐世昌照料其家屬袁之猝死定係中西藥石� 
雜投所致當發此電時北京安謐（七日午前三時到）大報 
　　北京電前總統最後命令由國務員副署者今已發表自責無能但謂賴文武官僚盡其職務得以維持秩序增進邦交今因驟病特依據約法二十九條将大總統職權交付黎副總統執行七日）　　北京電今晨十時黎總統在東門東張胡同臨時府邸（前楊庻住宅）内行正式受大總統職權禮段祺瑞率全體國務員及參政院議長漙倫與各大員等皆在禮堂身穿禮服由黎總統肅入後即向新總統行三鞠躬禮黎答禮如儀所有軍界大員定於午後二時往新總統府行覲賀禮（七日）　　北京電黎元洪中段祺瑞告知袁氏去世後即向袁克定弔唁並表示在袁家利益上願爲効勞之意（七日） 
　　北京電昨日北京軍警要人集議决定擔任維持北京治安（七日） 
　　北京電英文京報云法美兩使署諭令其國人之旅京者移入使者或勿輕出（七日）　　北京電開袁前總統於今晨病故叚國務卿請黎副總統就大總統任 
　　袁病於昨日轉劇延至今晨氣絶法使者醫士布西爱　　曾徴實此說北京安静警察當能維持治安 
[新大總統黎元洪]  
　　據公府傅出消息謂其於晨間三時病篤囑邀老友徐世昌徐即入公府至則袁已氣息衰弱但神志猶清袁流淚告徐謂彼向無帝制自爲之心而左右之人淆亂黑白彼乃信爲國民皆願恢復帝制南方要求退位彼未允從者實恐全國大亂因而分裂耳今棄世在即願以其臨終之言布告國人以明心迹云云徐見袁病势垂危急召法醫布西爱爾君侍診延至上午十時稍過乃痰壅氣絶袁易簀時曾以家屬託徐故徐現居公府理料各事 
　　段國務卿正式宣稱彼現總掌軍權故力能維持治安又稱黎定明日上午十時正式就大總統任段興内閣諸員大約将辭職惟黎仍将任段爲國務卿組職新内閣拱衞軍一部分謀變如輕鎭壓平定叛兵軍械悉已收回　　梁士詒之地位大爲揺動明日将有新大總統命令宣布袁世凱出缺黎元洪承繼爲中華民國大總統（六日）以上德文　電　　北京電袁總統今日病势增劇刻由数醫士侍診（五日） 
　　北京電袁總統今晨十時病故袁總統患腎炎症運化停滯已两日法醫布謝爾氏昨日奉召入府診視後即稱病勢沉重决定終夜侍診入夜後病更劇氣息奄奄恊約國各使聞病重消息後即於今晨十一時齊集日使者會議時局當時曾接消息謂袁病垂危勢将不起逾數分鐘後電話忽来報告袁已長逝各使擬於午後行必要方法與段國務卿接洽段曾極力求去已数日不與開政事目下官埸意志尚難探悉　衆　黎副總統将立即就大總統任 
　　午後六恊約國公使約定齊赴外部與叚國務卿　外交次長不在座英　朱邇典爲代表各使之發言人直向叚祺瑞致詞先　袁總統病故之消息是否確實段答稱確實朱邇典遂爲其個人及各使致弔唁詞旋請國務卿宣佈保護外人維持秩序賡續政府之辦法段稱黎元洪将根據約法立就大總統職渠（段自稱）已以陸軍總長之資格召集陸軍各要人施行相當之防衞法以防變亂段又述其希望謂黎元洪哲踐大總統位一舉南方獨立諸省定可承認且可宣告擁護中央政府朱邇典開此言後即表示滿意並謂中政府定可得恊約國精神上之助力其他各使相繼發言與朱邇典同意（六日）以上字林報 
　　北京電袁總統因神經虚弱成尿毒症今晨十時十分去世袁延法醫三人中醫多人診治二日法醫尙謂病勢無碍詎以後病状轉劇袁延法醫後既不依從其言又另延中醫方藥亂投以致病勢增重終至不起京人聞袁不諱消息後将愈增恐慌（六日）路透電 
　　北京電初五日早晨袁世凱病篤是日午後三時邀徐世昌叚祺瑞王士珍入内叮嚀囑付其遺言如左 
　　一予除利國外毫無其他野心以後國事惟諸君是賴 
　　二願諸君訓誡拱衞軍将校予死後萬弗擾亂治安破壞秩序對於繼任大總統須忠實服從 
叚王二人答以願竭誠維持北京現状袁世凱遂於初六日午前十時四十五分逝世 
　　北京電袁世凱長子袁克定求曹汝霖轉託日本日署公使保護其家族 
　　北京電自袁世凱死後京中逹官眷屬紛紛避難出京前門車站擁擠不堪言状 
　　以上上海日報號外 
[東方通信社電] （日本人組織）　 
　　東京電袁氏之死事出意外一般人爲驚駭且恐北京一時不免少有動揺頗抱杞憂旋得黎元洪遵照約法就任大總統之報始漸安堵至袁之死因除因過勞致成尿毒症逝世外無他可信之報維毒殺之疑亦頗有風傳至今後之時局彼袁既死共通之禍根已除中南各省之有勢力者於討袁以外之動機如能不生内訌則收拾時局大有效果此一般人之觀測也又北京與南方之妥恊當視北京今後政治中心之如何而别其難易然信其能防止今日以上之紛亂所可憂者惟直接有武力的武将之態度如何耳武将如能表眞面目平和維持時局則北京粱叚二派亦可融和此又一般之豫想也東京各報均揭袁之肖像試其批評既哀袁氏之死又 
 
 
 

Page 3

 
 
以因此一事除其禍根爲中國之時局賀袁氏死後北京英法俄各公使咸集日本使館因防萬一之變恊定善後之策惟非對全局决定其方針也五國前對不顧時局纷亂遽出舉之袁氏曾發警告五國之中尤以日本仍執同前之主義今後對於圓满收拾時局仍當舉其全力以援助之五國各無異心必於事實上現公明之熊度五國公使會議之端緖将由各國政府之間開始恊議云（七日） 
奉天電此間因袁總統逝世人心揺動勢頗不靖張將軍特召第二十八師師長馮德麟洮遼鎭守使吳俊陞於本日開軍事會議其結果大略决定奉天靜候中央形勢决定以前各當自治維持治安（七日） 
　　漢口電袁總統逝世之報昨夜已經傳徧致起恐慌王将軍今注全力維持治安（七日） 
　　北京電昨日發表袁總統命令謂本大總統因病不能親理政務着副總統黎元洪代行大總統之職云云此命令係做歷代帝皇駕崩之後發表生前遺言即遺詔之例令文且加以黑邊見者咸以爲異）七日（ 
　　北京電袁總統逝世後北京人心惶惶慮有變故紛紛避難出京然幸地方迄今尙覺安靜（七日） 
　　東京電日本海軍少佐下村氏與英艦美利皇后號同英運命由英國海軍省鄭重致電日本海军省電文如左我同盟國之戰友下村少佐之戰死誠痛悼舉英國海軍哀悼少佐之戰情将此意轉告家族（七日) 
　　奉天電吉林士紳全體爲維持治安預防革命興官聯合組織官民保安會（七日） 
　　奉天電此間革命黨大形活動各地謡言紛起人心淘淘（七日） 
　　漢口電王将軍爲防湖南派兵二營駐防嘉魚二營駐防新堤步兵一團砲兵一營駐防金口並於武漢布特别戒嚴令（七日） 
　　北京電袁總統逝世外交團齊集日本公使錧恊議一切之後往訪段國務卿質問後繼之人與維持北京秩序二事外交團意從法侓上之規定希望以黎副總統代理大總統段祺瑞答允極力維持治安並迎黎副總統之意（七日） 
　　北京電粱士詒恐慌非常已作逃亡之備（七日） 
　　北京電黎元洪承諾代理總統今晨以正式公文致各國公使通告袁總統逝世及就代理總統之任（七日） 
　　北京電北京市面非常混雜避難者紛集前門外車站延長里許雜沓已極各商家皆閉户人心淘淘（七日） 
戰電 
（英人路透電） 
倫敦電　巡洋艦海姆泊希爾號（二０００　）載将士六百五十人在蘇格蘭哇克萊斯島附近中魚雷沉沒陸軍大臣吉青納亦在艦中恐已罹難（六日） 
　　倫敦電海軍大将桀里柯電告海軍部云余抱深戚報告貴部巡洋艦海姆泊希爾號載吉青納貴旅及其參謀昨夜八時左右　　　　在哇克萊斯西面沉没是否觸及水雷抑中魚雷未能查明岸上之人曾見有四艇離艦是時有西北北大風海浪湧騰巡哨艦及驅逐艦即駛往該處派隊沿海濱覔救迄今僅捞獲屍身一具覆艇一隻全海濱已經搜索一週恐難望有生存之人岸上搜索隊之報告尙未遞到（六日） 
　　倫敦電　吉靑納此行乃應俄皇之請赴俄與俄政府討論重要軍事財政問題（六日） 
　　倫敦電首相愛士葵因吉靑納貴族尙無下落故已取消一切約定擬辦之事務今日下午召集軍事會議歴两小時許（六日） 
　　巴黎電凡爾登戰地雖不開砲聲而德軍屢� 
次密集進攻異常劇烈且用流火及窒人呼吸之煤氣均遭失敗德軍於星期五日雖能攻入伏村砲臺北部而砲臺餘部仍由法軍固守法軍擊退悍猛施擊之敵軍並加重創於敵德軍陸續調兵至凡爾登共有數師之多足證德豫備兵業已力盡且據日報載稱德曾由東境陣線調兵數軍團甚至調重要之奥軍凡爾登助戰（六日） 
　　亞姆斯特丹電維也納報告俄陣線大戰二十四小時之文與　公報大異僅謂俄步軍屢次猛撲俄軍願由白魯西洛夫将軍指揮故仍用前在卡巴西安由密集進攻之戰略云（六日） 
　　彼得格勒電俄軍在西南全陣線取攻勢獲勝俘敵兵二萬五千餘人獲砲二十七尊惟其詳情今尙未悉是役之特點乃戰線自泊里具爾至羅馬尼亞邊界長逾三百英里共有奥步兵四十師馬兵十五師德兵兩師今攻勢全在俄軍方面（六日） 
　　彼得格勒電西南戰線長逾二百五十英里敵軍共有步兵四十師内有德兵兩師及馬兵十二師總計共六十二萬五千人（六日） 
　　彼得格勒電俄軍在泊里貝特陣線及羅馬尼亞邊界獲大勝俘敵兵一萬三千人（五日） 
公電 
六日國務院通電一袁大總統於本月六日已正因病薨逝業經遠令依約法第二十九條宣告以副總統黎元洪代行中華民國大總統之職權各省地方緊要務望以國家爲重共維秩序力保治安是爲至要國務院魚印　　電二現在袁大總統薨逝全國各官署均應下旗以誌哀悼惟七日上午係黎副總統接受大總統職權之時仍應升旗禮畢再行下旗希飭屬知照國務院麻印 
　　電三本月七日黎副總統遵法接任中華民國大總統職權特此電告國務院語印 
　　江蘇公民致北京電北京段芝泉先生鉴天祚民國袁氏自斃我公擁護約法維持秩序薄海同欽尙祈輔佐黎大總統早定國是昭告中外國家幸甚江蘇公民錢崇固等陽 
　　江蘇公民致南京電南京馮将軍鑒天佑民國袁氏隕命我公根據約法擁護其和國人共諒乞本素志聨合各省一致主張恭戴黎公繼任大總統以重國志而定大局錢崇固等陽 
　　于右任致段祺瑞電北京段芝泉先生鉴中外報紙喧傅袁氏因病逝世今日萬目睽睽視公眞能尊重約法與否卜國家前途安危約法上自有統治國家之人亦自有整飭秩序之力國民流血所爭者在此公之能與國民推誠相見者亦在此民生之塗炭甚矣望公自愛愛國幸勿再釀戰禍殷鉴不遠即在目前倘名是實非國難猶未已也于右任電 
　　李述膺等致段祺瑞電北京段芝泉先生鈞鉴天心悔禍袁逆暴死首由先生恭承黎大總統就任表示個人尊重約法之誠意逖聽之下無任欣佩惟袁氏於緊密布京畿稍一姑息即釀巨禍先生軍界物望於統一新政府未成立以前晴一面迅余帝國禍首拘候裁判一面迅速商承軍務院根據臨時約法解决時局無任知盼之至旅滬陜西公民李述庸張熾章楊銘源馬驤趙世鈺 
　　寗紹同鄉祝黎總統電北京黎大總統鈞鉴欣聞新命鈞座依照約法繼任大總統全體商民歡欣鼓舞萬口一聲從此重見天日共樂昇平浙東海賓首　　　 
蒙福利謹祝民國萬歲大總統萬歲寗波旅滬同鄉虞和德紹與旅滬同鄉會宋濱章暨全體會員叩陽 
　　虞和德祝黎總統電北京黎大總統鈞鉴欣聞電傅鈞座接任大總統上海商民歡聲雷動各業各帮即日開會慶賀從此遐邇一體中外　福恭祝民國萬歲大總統萬歲虞和德叩陽 
要聞一 
[滬上西報之項城評論]  
　　昨日上海各西報皆登載前總統袁氏之生平事略並著社論以哀之褒貶不一茲節譯其大意藉知滬上西人對於袁氏之輿論焉 
　　字林報曰袁氏惡耗倐然傅來令人傷感記者素抱中國不可無　 
袁氏之意見今袁長逝矣中國将來若何殊未能遽釋悲觀十日前傅言袁氏中毒或謂袁見事無可爲飮鴆自裁藉了紛爭夫畏雖自殺乃怯夫所爲袁氏非其人也昨北京訪員來電言袁氏之病狀頗詳足見袁之死乃由於病非由於毒彼悠悠之口可以息矣袁之死外人哀之吾英人尤哀之固無待言袁能友好人而不輕棄國家權力袁能灌輸西學而不使其漫無限制此乃袁氏之一生事業中所可稱述者但記者知紀念袁氏者又不僅限於外人及其同國之知已而已也人死則仇釋當此之時反對者政治上之仇念當可去懷矣袁爲一世偉人今已長辭人世以其駕駛之能力與政治之手腕而言寗獨爲中國傑出之人材亦全世界不易多得之政治家也袁氏所爲除施行帝政眞相未明外雖有錯誤皆屬公罪彼自信可爲國家幸福者不惜有所犧牲以爲之而不願效膽怯者之退縮也在總統位四年有餘維持安寗其功未可一概抺殺察其最後失敗之點在於過信民可使由之不可使知之之主義庚子以還主張自治之潮流膨脹全國袁氏於此未能有充分之讓步使天假以年或能幡然變計有以應付世界新潮流固未可知惜中途病死吾人僅存想像不能覩其晚節矣前者北京切實宣布奉黎副總統爲大總統此爲當然之舉惟黎之在位久暫則另一問題也當此各省意見不和之際出任艱鉅正非易事黎爲全國愛戴此爲黎氏之大助力但黎氏已往之經驗能否執行大總統之職務游刃有餘記者竊不能無疑焉記者請以最摯愛中國之友人之資格爲南軍進一言日君等證明愛國眞忱之唯一機會今已至矣君等所視爲妨碍中國進步者今已不待武力而去矣君等可以任在何處舉行國會矣君等其善爲之愼爾步趨释爾異見爲國造福此乃敬愛此偉大國家者所同聲願望者也 
　　大陸報曰（上段述袁氏在政界事略及近日時事從略）袁氏爲國宣勞數十年終乃憂傷失意憔悴以死記者知其易簀之際當自恨爲國民服役旣勤且久卒不能受國民之愛敬反爲國民所誤會蒙帝制野心之苛責而傷感不已矣袁氏半生精力瘁於國事及其死也國民或且以袁氏死於今日其有益於國家較生前所爲者爲尤大焉 
泰晤士報曰中國一大政治家之袁世凯今死矣袁生於國家多事之秋頗有刷新中國之志惜其見聞狃於詭譎致一生事蹟爲其所汚晚年奢望過甚身敗名裂生不爲國民所信任死不爲國民所哀悼友邦善意早年英名幾皆喪失嗚呼亦可憐矣袁以力保持地位以力統治國家雖在病篤時猶親治國事緃舉措不善事多乖誤然不能不謂爲愛國之士惜乎其爲誤入迷途之愛國士耳袁氏解散國會後政蹟斐然可觀國人安樂頗信任之乃袁氏見國民之信任與友邦之贊助乃異想天開希望帝位先自己面後國家致爲國民所共棄使袁氏不作帝王之想亦何致有此末途哉致其生平事迹善惡兼備他日史家或能以無偏袒之筆比較其善惡原情審理而斷定袁氏爲何如入也今袁氏去矣還此殘破之國家以貽後人此正共和派鞏固國家之時機但宜鍳於前失勉力将來無論元首爲何人國會不可召集以目前情狀而言宜居元首位者莫過於黎元洪而召集之國會宜以確有才具確有愛國心者組成之勿徒作無補國家之空言其速安置强固之基礎以造成偉大之國家凡能使國家躋於富强之域者不在政體之何若而在任事之誠摯與愛國之純正而已不然者非記者所忍言矣 
　　文匯報曰（上略）袁由總統而爲狄克推多成效方著中余失敗察其原因厥爲帝制袁誤人耶人誤袁耶後之史家定有公論惟於憲法不能適用國會毫無價値之時毅然去之而施行克林威爾之方略實逼處此當爲史家所曲予原諒也苟帝制不生則狄克推多之成績不可厚非蓋上有一强有力者下有各省之扶助威令能行秩序可保非無政府時代所可同日語也今袁死矣關於袁氏之問題不解决而解决矣惟中國將何如乎此爲尤關　要之問題除歐戰而外中國問題誠世界最迫切最重大之一事也 
[項城去世前數日之情形]  
項城去世之耗巳傅徧國中矣當其瀕死之前數日雖不到公事房而每日要緊文電仍行呈覽問亦自行批答日前接一極惡之信登時昏厥内眷　　極爲驚惶西醫施以藥針始渐平復此數日内腦筋不甚清明肝氣上逆不能睡寐時覺煩躁飮食少進惟略飮牛奶或稍食通心粉條面巳所以關乎退位之善後辨法日前項城曾集其親族秘密商議所有如何能避去生命財産之危險簡言之即解决去留問題一以有無危險爲準而已當時雲台公子發言最多到底亦無解决惟懇老父安心調養不必焦急且俟病體全愈從長計較説者謂籌安事起中間幾經停頓每值項城退縮不前之時大公子動以祖宗血食非此不保挾制其父此次之家族會議恐仍不逾斯旨也四日上午十時段内閣又奉公將特别電召密商要政據聞是日在内侍議者有電台公子並梁士詒等四五人所議爲統籌全局之重要大計密議約四十分鍾項城亦於半臥式之小洋牀上扶坐略談勉支一刻鐘光景散議後段定於六日上午八時在公府遐矚樓或海宴堂詳議呈覆或謂此次會議與大局安危有秘切關係並將近三月來之重要問題作最後之决定蓋其時猶未作項城從此不起之預備也　 
[南京快信]  
　　聞馮將軍昨發通電三道一賀黎總統一致京中 
各軍隊請其維持治安一致前敵各軍隊請靜聽命令 
　　項城病故黎元洪正式繼大總統任之院電軍民兩署均已接到馮齊兩使飭通各機關一體左腕縛白布以誌哀悼並停見賓客　 
　　段内閣哀電南方唐蔡諸領袖謂項城已死請速停戰籌商善後辦法並請馮華甫協力電商一切 
　　倪丹忱乘利濟艦由漢返浦昨轉津浦車回蚌埠又一說謂倪乘京漢車入京並有督鄂軍務消息 
[編輯餘談（默）]  
　　遺言袁世凱之遺言對於各軍隊殷殷以維持治安勿生擾亂爲囑并望其忠心服從黎總統可謂人之將死其言也善 
　　預言憶前各報載星相家言皆謂袁世凱壽命不能過五十八歲今已中矣中國之預言家竟能與歐洲之預言家同驗乎 
　　咸言今日世界有兩大事一爲中國袁世凱病故一爲英國陸軍大臣吉青納泰沉　國人民對此國之重要人物感情奚别乎　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[時局艱危中之外交警訊]  
　　内閣問題據某　報稱段内閣之動摇於時局之外交上已含有最危險之關係外交團日前密議以段内對於時局旣堅持和平主義此次突生動揺之狀態必與其主義有相反之處故共同决定届段内閣去職時查看情形若何倘政府出有與段内閣相反之舉動則提出由各國公允裁判之要求俾免妨害東亞和平聞公府要人得此密息後深爲焦灼昨曾召集秘密會議討論預付之辦法當時意見紛歧其大致有主持當今内閣可勿庸急行改組者有主持此内閣一日不去則國事一日無解决之希望者意見旣歧結果即無要領因之復訂於端陽日上午八鐘再賡續會議 
　　各使警電列强對於中國時局所具干預之政策迄今尙未見諸事實者過爲政府昔日向各國宣旨决以六個月爲肅清亂事之日期尙未届满耳確非北京運動之得手也聞初三日駐外各公使先後均有警電到京略謂各國對於中國時局目下之現象政府如不退讓實難得良好結果故今已變更方針棄去監視主義直取干涉政策同日外交部派員押送總統府極重要密封一件據聞係該部適接到外交團正式公文請政府即日有承認之答覆該部以關係至爲重要故急行轉呈裁奪據悉其内容聞爲三大要事一在華各國僑民之商務如受亂事之損失應由中央政府照數賠償一各國僑華商民所受紙幣停兌之虧損應由中央政府作賠償之保證一中央政府須納各國否戰之忠告否則應承認各國出首裁判以上三要事未識政府如何答覆 
　　日商請願天津之日本商會已於二日大開會議對於中交紙幣不換問題决定辦法草出請願書呈遞於駐津松平總領事及石井外務大臣請速與中國政府交涉以濟僑商並電致中國各商埠之日僑商會及實業會等照會均取恊力一致之行動據聞其早遞之請願書主旨略謂自中國政府然向中交兩銀行下令停止紙幣兌現以來內外商民均受極大打擊亞於交易往來殆成中北之勢所蒙莫大之損害已非數字所能形容者矣紙幣兌換問題不見迅速解决倘再遷延時日則所蒙影響更不可測萬不可不速講救濟之法且刻下駐津日本商民等所存之中交兩行紙幣約逹五十萬元務請向中國政府交涉對於本問題即急解决所有因兌換停止所發生之一切損害須由中國政府擔保賠償並須强求中國當局将目下日本商民所持紙幣全部兌現至於税關鐡路電局及其他官廳等亦須向中國政府交涉令其實行收受中交兩行紙幣等語並聞該商會書記長松村敏男君爲向駐京日本公使陳情之故已於三日由津來京矣 
[山陜甘新之形勢何如] 　 
陜西巡按使吕調元於日前到京三日上午卽進府謁見陳述陜西省獨立前後之情形及陳樹藩對於南軍主張之態度井其進行之計畫一一詳述袁公聞之極爲憂慮當飭其陳述政府對於該省目下應取之方針吕氏如何陳説尙無所聞又自獨立後山西亦岌岌不保政府日來迭開會議討論維持方針聞所定辦法一爲設法將閻將軍調離晋省改任金巡按使充将軍二爲現駐該省軍隊有心志揺動者卽撥調他適另遣得力者駐紮三爲派親信要員握該省財政使之不得生變惟方針雖定實行不易而同武將軍閻錫山則近日屡次密電報告山西與秦省邊境之永濟榮河禹門臨津吉縣河津等縣均被陜西護國軍攻挚甚烈失守者已有數縣請示辦法並詳述太原人民躍躍欲動實情袁公因病勢沉重迄今尙無覆電又聞北京政府現以甘肅將軍兼巡按使張廣建新疆將軍兼巡按使楊増新久無安電到京本極懷疑忽近來該兩省發生獨立惡耗且西北回部若附從革命其勢不弱南軍日昨特密派親信武員王某等四　濳往新甘兩省從事密查以便設法對待至外間所傳該兩省刻已實行獨立一節似非無因也 
[粱士詒與財政]  
　　北京政府財政窘迫陷於極點梁士詒借欵之計畫旣全被拒絶所惟一希望者外國人所代存之中國鹽務欵也雲南廣東之臨務年來較爲發逹所積存之鹽務餘欵約逹二千萬有餘當叚内閣初成立時力挽張弧爲財政總長卽注重在此點欲張氏擔任請求此事詎意張氏長財政之决議爲馮國璋所反對乃以孫寳琦當之而張氏改爲次長張氏旣堅不就任梁士詒乃極力向此事進行以爲日本爲之梗乃卑辭向正金銀行請求被嚴正之拒絶各銀行圑亦同一態度所希望之二千萬已全歸無效而梁士詒遂束手無策矣 
　　近日某派中人旣一意仇視中國銀行尤深嫉上海漢口兩處中國分行屹然不揺必欲破壞之以爲快並欲將中行所存新劵悉數奪去發行又聞中國交通兩銀行將寳行合併其内情係梁士詒以目下市面日形恐慌紙幣價値 
日落不略兌現無以維持而欲限制兌現現金亦仍不足周轉現中國銀行已經外國銀行團允許恊助此後交通銀行勢改日見危急擬將兩銀行合併爲一庶足以塡交通銀行之虧空懦聞中國銀行股東極反對此說以其與已有切近之利害關係故也並聞合實之議决定後政府卽以强力使之寳行 
[南京會議之反響]  
（南京特約員） 
　　南京會議以不成績鳴於國中張侻不愜意遂有斥駡代表之電馮對於會議不惜爲發起人者正欲使張倪曉然於大勢之趋向庶可幡然改計乃仍迷執固見致起湖南之獨立聞湘省雖醖釀已久而其爆發實因張倪之斥駡湯薌銘宣布獨立同時即有勘電痛駁張之漾電倪之敬電極爲透切聞係蘇人陶遜手筆文如下 
　　濟南靳將軍武昌王將軍南昌李將鈞鑒竊維元首威信墮落民國禍亂繁興推厥原因皆由少數僉壬廳蔽把持而起此次馮上將軍發起南京十五省聯合會議對於元首退位與否問題首加評論以覘人心而决大計並據爲議和張本用意至善敝處軍民正在引領以待解决忽接蚌埠發來敬電稱第三次會議時有二三省代表對於擁護元首問題游移不定異議漸滋又稱此次代表所持異議是否貴省區長官之意態度不明貽誤滋大又接徐州漾電指魯湘鄂贛諸代表爲害華之馬允當鳴鼓而攻各等語薌銘接電之下不勝愕異軍民聞之尤爲憤慨查南京會議召集本旨第一款即爲元首退位與否關係至重須加討論旣經會議旣稱討論各代表自有發抒意見之權決不能強從發起中一二人之私意且各代表雖屬各省區長官所遣派然係以代表各省區軍民之公意尤非各省區長官個人所能私相授意此義至爲明暸聞魯鄂贛湘各代表在會埸所發言論大致主張請元首退位故有愛人以德及元首對於外交軍政財政威信已失不可再行誤留等語又查現在時局人心大去元首此時迅速决定退位已身之末路尙可保全民國之危局尙可維持是該代表等所言誠爲至公之論亦賤　　元首愛民國之言且元首於取消帝制令中即一再以爲　　大　諭對於退位之請從未拒絶只举等於善後方法其制定　　犧牲權利之懷早經表示於衆乃此少數之僉壬旣已誤　　首於前於翻然復明之日仍復利用其朦蔽把持手段遷延因循以至今日茲於大會議之際宜可以稍伸公論使元首了然於人心向背之所在矣乃猶欲逞其故智企十五省爲其傀儡嗣以詭謀未述遂敢蔑視代表迫壓公議視我魯鄂贛湘四省軍民全體有如無物推其私見勢不至陷我元首至於不忍復言之悲境不止馮上將軍一片苦心將盡付流水兵禍之開更有不忍言者且如來電云云是各代表須唯唯諾諾放棄其發言之權俯首帖耳以聽一二人之支配而後可否則即須認爲公敵加以斥逐試問古今中外有此會議規則否薌銘不敢愛死業將人心大去情形愷切上陳元首請速决定退位毋爲僉壬一誤再誤一面撫輯軍民以待後命尊處之愛護元首尊重公論不讓薌銘敢請合力以爭天下幸甚再四省代表以未服從一二人私見故遭其斥逐薌銘等個人憂辱不足惜其如四省全體軍民何敢布腹心祈速示復臨軍毋任徬徨待命之至薌銘勘 
[四川宣布獨立前之狀况]  
（成都通信） 
　　上月二十九號川邊鎭守使劉春霆曾有電致陳將軍要求獨立旋得回電奬慰次日三十號劉有電致北京請求袁氏退位同日又有電致成都請宣示獨立確期以释華望並聞前日該鎭守使已先宣布獨立矣 
　　十八號前第二師師長劉積之有電致陳都督云奉篠電敬悉數日内即可揭示因應時機維持川局宏慎深識戌佩同深赴犍軍隊已飛令停止静候改調餉弹一節接杏村來電已派曹文龍赴省承商該員到時蔽悉早爲發給見諸施行彌徴待下之誠何日移寓並候示遵存厚巧向 
　　二十號四時第十六混成旅旅長馮瑍璋（玉祥）及第一旅第五團團長丁鵬九（慱霍）在青年會演説到會者千餘人因地位狹小多有向隅不入者馮演説略云前番在叙之戰事與滇軍第一梯團長劉雲峯君彼此且戰且哭因公私情厚良心上實有所不忍現在我載奉命回省維持治安人民誤會者毎有謡言不知軍人食人民之膏脂斷無有喪失良知者彼此須相愛相親勿輕信謡言此間治安　與伍旅長及丁團長力保云云馮又設喻云去年在綿陽清鄉見匪首約束其隊伍甚嚴未有軍官而反不如匪者馮演説舉丁君繼起演説宗旨與馮相同極端贊成馮之主張旅即散會 
　　省城自青羊市之事變發生後一般人之心理時若有一亂事發現之感想橫梗胸中杯弓蛇影時覺可怖加以謡諑繁興不日某處有事即曰某處可危日昨晚間忽傳紅牌樓已開始接仗隨時詳加調查則又毫無根據人心惶恐卽此可想見一斑矣十九號羣仙茶園正演九江河一劇有軍人入該園觀劇因與奉茶之人言語不合陡起衝突該軍人當即掌批其頰並将茶碗打碎時軍人之親劇者前後尙有數人亦羣起打茶碗掀茶棹最後且有㧞出刺刀者該園秩序爲之大亂男女賓膽落魂飛紛紛逃出一時凌亂之象　難言狀街面商號及行人見如此惶恐以爲必有危險之事於是亦紛紛驚竄總府街勸業埸錦華館及附近爲街皆關閉舖門轉瞬間全城各街舖户幾於關閉一空警廳聞信立即派出巡警荷鎗列隊彈壓梭巡較平日分外戒嚴約經兩小時人心始定風潮稍平後總府街衆會議僉謂今日之事實由羣仙茶園發生並懸牌今夜仍然開演倘復如此關係匪淺應請警署飭今停演衆皆贊成乃推代表五人面見署長旋由李署長暨章署員到會議處演説謂今日之事余等已在商業埸演説警察天職係保安寗秩序現本署所編警察隊二隊一住温祖廟一住湖廣館縱有非常事故余興章君盡力保衛諸君務各鎭静勿相驚疑恐人乘隙致生他故所有羣仙夜戲已禁不准演以後自有取締善法諸君如有磋商之件均可隨時到署面述余等無不接洽也云云衆乃安心而散 
[湖南獨立前之程潛規畫]  
　　湖南未獨立之前南軍已派有程潛赴湘招撫程氏到湘後湘中軍隊時有響應者程乃分編二支隊自兼總司令職務尅日進規長寳一带當有印電報告獨立各省其交云岺都司令廣西行營陸都督雲南唐都督蔡營蔡總司令貴陽劉都督李營李總司令廣東龍都督杭州吕都督各軍司令均鉴潛承唐督命招撫全湘視事有日黽勉未敢有懈湘當賊衛不减於蜀所贛湘中將士深明大義視賊贓优後先響應已達萬餘踴躍効命奮戰連月殊堪嘉許惟各從其長人自爲戰名號歧出殊無統率分在駐地涉及民政加以義勇四起匪盗橫行遷徙擾勞事端滋生不特於軍事討賊前途大有妨碍即湘民彫敝餘生何堪再任紛擾潛號不被固常以殺賊救國爲志豈忍坐視糾紛出自我師敝邦父老重情　炭勢不獲已乃令湘軍周則范所部四營編爲第一支隊朱澤黃所部一營二連與潛招降二營編第二支隊合游游擊　統带陳先斗所都與潛直轄陸軍步兵一二兩營統歸一部由潛權領湘軍總司令二職其民財各政亦設處屬部兼理受任伊始即派兵分道佔領新寗城步武岡寳慶等處並派員聯絡望司令雲亭以歸統一藉卷大局潛尅日督率所部由靖直赴武寳週略長衡嗣後凡關於大局計畫及軍民政有與敝省關係者統祈逕逹敝部俾使遵循臨電無任瞻依護國軍湖南總司令程潛叩嘯印 
[貴州通信]  
　　貴州志士李善波憤時局不定特召集壯士數千人先就龔灘籌備北伐旋即佔領秀山酉陽紳民聞風興起首由陶毅培敖天健等秘密組織義軍决舉龔稚皇充當臨時總司令事爲該縣敬知事探知疑即派警搜拿龔等知已事洩恐遭失敗乃即時起義高竪白旗預備攻進縣署敬知　見大勢已去斷難挽回故已出奔湘省矣 
思南蘇紹波安玉屏蕭益圃等見川邊各縣大半獨立先就該處集合同志四十八人贊成擁護共和傅檄四方聲布北伐不十日而來投効自願從戒者已逾五千人遀卽組織護國軍照章編配順流入川現已諸事就緒並公舉蘇紹波爲護國義軍總司令任樹年爲謢國義軍總指揮官鄧某爲總參謀長一面呈報都督一面整隊出發現已行抵沿河縣城矣 
　　貴州赤水縣所屬福興場兩灘場向稱富厚人烟亦多不期於本月初間突有悍匪五六十人先後闖入場中遍處放火並將該處舖户鋃幾貨物大原搶刦而去損失頗石隨即報知該　國民軍前往追撀不料追至深林中反被該匪埋伏出而邀撀　斃軍隊三人該匪即時颺去 
　　貴州之朗洞地方係分縣所治人物殷富素爲匪徒垂涎忽於三月十八日有靑山股匪三百餘人乘夜前來先行縱火爲號喊殺連夭人民紛紛逃避該匪等即乘機搶掠不惟民居受損卽官署中舊存之來復槍一百餘枝亦被搶去迨天明火滅匪徒已去失去財物約計不下數萬金 
　　貴州南明中學校學生以此次出師北伐寳係爲國爲民自應毁家紓難捐助軍餉　征兵撫卹會尤關重要於是乃發起儲金捐當時學生捐儲大洋二十九元小洋三十六角黔幣六十四元生銀六兩零六分管教員捐儲黔幣六十元交中國銀行代收 
　　上月二十二號午前一時征兵撫卹會召集紳學商農工報各界幹事約百餘人齊到經理局慰問此次到省調養受傷兵士該會卽將所備火腿川糖牛奶汗巾各物品分送後有受傷連長李君向幹事等言日我輩軍人平時食民脂膏當國家有事時是應捨身救國區區之傷何敢勞各先生慰問兼贈物品且我輩雖傷猶有生機一線以視已死報國之戰友我等能無汗顔該會下幹事員郭子華答云今日各界之慰問以貴州之享此安寗幸福實賴諸位死戰得來些敬之物不過表示其愛敬之誠耳言畢復慰問各兵一一詢傷之輕重是否痊愈訽畢各幹事與經理局長姚雲廷一鞠躬而退 
[奉天炸彈案後之防範]  
　　搜查首要逐驅南人 
　　奉省炸彈案已迭誌前報茲聞用次施放炸彈之人均係乘坐人力車事發後兩處車夫皆被獲連日審訊據小西關車夫供稱是日拉一服洋装乘客至南满銀行地方突聞炸彈聲響被震昏迷醒時乘客已不知去向身即被獲云云圖書館炸案車夫供稱是日拉一坐客至館門下車即入閱報室樓上並未給資令予守候待至將軍車馬經過見該客由樓上抛擲炸彈撞於門前鐡欄之上已則被震故投彈之人是否被炸在内殊不可知毫無知覺其後如何不能記憶云云 
　　此案發現後人皆急欲知其眞相無如死者死而逃者逃當時查獲之嫌赴者西關外計有十餘人學務公所約七八十人皆係閱書及通俗演講所聽講之人與鼎昌校之住客經當道分交軍法課省會警察應分别研訊詳細推鞠與此案無關者居多數禀經將軍准予取具切實三家舖保暫行沓釋其有形迹可疑者數人暫送模範監中看押故數日來仍未得有主名要犯各承訊人員甚爲焦灼一面添派高等軍探秘密搜查並擬出賞格從重給奖現尙在起草中三十日又有軍探陶某處查獲二人謂與此案有關經張軍使派某顧問爲代表並派喬代參謀長金政務廳長單軍法課長在將軍署會訊供詞密不得知究係是否首要尙屬疑問惟此案發生後影響於政界商界者甚大商界日間尙平靖一至八鐘後則特别戒嚴各門城樓上下均有軍警百餘名駐守查搜行人城内外各要隘處處設卡盤詰皇宫前係屬將軍署後而即日間亦不准行人通過晚間防軍尤多故商界於陰曆午節收帳之時忽丁此嚴密防範命令均各愁眉不展至客寓戲館妓寮尤爲冷落也當道之意以爲此案必係南省黨人所爲客居本省之南人諒或與通聲氣故能從容布置連演二次而首要在逃必有藏身之所因此疑及南省人員現經秘書某條陳取締辦法擬假財政困難爲名將各機關人員大事裁汰一方面并托名實行自治計劃當道頗韙其議惟對於到省人員無法令其他適現正代謀位電設法令其出省説者謂不外發交某道遵尹委用之類聞已提出政治會議俟辦法核定即由各機關長官按照實行 
 
 
 

Page 7

 
 
[濟聞零拾]  
　　第五師長張樹元退出濰城後即電中央請率隊赴濟束身待罪復電慰勞有加且誰暫駐寒村以待後命 
　　軍署諜報科改爲軍政稱查處已請前報自軍遷至工校後該科仍在按察司街刻因軍事旁午往來小便已於三號遷於正覺寺街路北馬龍標宅内矣 
　　自臨波被民軍佔領後　連該處之廣饒亦瀕於危險地位該縣軍警防範特嚴上月三十一日突有黨人百餘名齋集城下開鎗攻撀雙方戰有二小時之久該城情勢甚急西關各商號及一般富户均紛紛遷徙 
　　嘉祥距濟客數十里向爲萑苻出没之鄕旋起自省城發生亂事各處蠢蠢欲動昨忽有大股土匪逼攻縣城聲勢頗張亦冒稱民黨已由縣知事急電濟南軍署請兵援助 
　　濟南自告警以來各圩門及除餘普利門及南圩門尙可開放外除均一律關閉現在麥禾已熟割期伊運城内農民若再繞道而行不便殊甚特聯名禀請濟南鎭守使准予開放一星期由各農户攤錢覓人放守凡無執縣者一律不准放行 
[蕪湖快信]  
　　安武軍第六路統領張漢英於三日由省來蕪居棗樹園大營布置防務事宜並聞張統領将有皖南鎭守使消息 
　　准泗道尹黄家傑亦於三日由省過蕪回蚌埠見倪巡按使　　蕪湖於五日到有安武軍一營聞係開赴宣爲防堵之用 
　　駐宣城定武軍第三十六營帮带王澤恭日前拿獲和縣通緝之前在該縣運動起事在逃黨人張漢佐一名業於上月三十一日奉到張将軍電執行鎗斃矣 
　　刻有黨人在廣德郎渓兩縣國謀獨立未成蕪湖某機關近得偵探密告云有外來黨人擬於本月四五六等日圖謀起事此間軍警已秘密戒嚴 
蕪湖上月三十一日祝道尹鎗斃前次在笪家巷獲機關之黨人王國漢查桂芳程少廷等三名聞程會供　任暗殺安武軍第六路統領張漢英事成有六百元之酬金 
　　倪巡按使有保交通蕪行經理周作民爲皖財政廳長之説 
　　江浙皖繭商公所總董沈聯芳前日由大通來蕪與新關赫税司磋商蠶繭由通装輪出口請派洋員赴通查驗赫税司擬令毎石補完蕪湖常稅三錢沈未允刻已返滬 
端節日此間内河兩岸游人甚夥利涉橋因開檔時忽然中斷幸未傷及多人 
[皖垣端陽節之越獄案]  
　　皖垣舊府端陽尙有龍舟兢渡之事維時士女如雲導玩江面惟近來此等遊戲事多爲官廳　止進人餘上酒鎗遂娼察而外一無所事以故街市較前冷淡　料時至半夜忽聞東門有鎗聲數起居民多從夢中驚覺甚爲惶恐久之寂然至今日天明始知東門内模範監獄犯　　　　　　　　　　　　 
人脱跑三十餘人因是夜看獄工人多因酒醉該獄監犯遂乘機碎鐐毁禁蜂擁出獄跳城而逃比經看獄人得知飛報地方廳報由大吏立派沈營長带第八路新軍兩連前往東門開鎗聲拿當時拿獲五名撀斃一名仍逃跑二十餘名現已派隊緝拿開當場所獲之犯日内即行正法 
[地方通信]  
[蘇州]  
　　拘獲私鑄僞幣犯警廳偵探隊探悉馬軍街内有私造僞幣機關當即報告潘隊長飭派探長探士等前往該處搜查當時拘獲許順仙一名並獲模子白粉鉛條火爐欒水鐵箝　　等件又獲到僞銀角一包一併解隊經潘隊長訊明立　解由警廳訊明轉送吳縣公署訊辦� 
　　馬弁自戕之原因第二師馬弁柳步再（昨報作劉步靑）自戕一節已誌昨報茲悉該馬弁實因虧累四百餘金端陽節近催索甚急自知無以彌補遂於五月初四晚上一時在第二師部内突以手鎗自撀當時同事馬弁七人無人知悉比經聞聲往視見已倒臥牀上頭部中彈手鎗落於身旁立即報告朱師長命先將　馬弁傳詢當在該馬弁身上搜出自斃原因書一紙遂令軍需處出資埋殮一面詳報馮将軍並將同處馬弁七人一併開除　　許衡押解來蘇淞滬警察廳拘獲之冒充法官許衡（即倪天畏）由上海地方檢察廳判五等有期徒刑十一個月旋因該犯迭次冒充法官經劉檢察官提起公訴撤消原判改判三等有期徒刑三年各節迭誌前報現該犯不服判决上訴高等廳於昨日經林廳長飭派法警嚴洪九秦錦二人將全案人證卷宗押解來蘇實文投送高等廳核訊王檢長樹榮令暫行拘押定期核訊　　通飭緝拿張昌熙前憲兵第三營營長張昌熙於拿獲黨人文鳯藻並某某運轉軍械一案奉中央獎洋二千元該洋迄未領到不知何故日前軍署密電蘇州警察廳迅至麒麟巷張宅捕拿詎張已於上一日挈眷赴申矣茲聞軍署已通飭軍警各署隊縣賞緝拿矣 
[常州]  
　　寗軍到宜後近狀南京七十四旅混成軍一關過常赴宜各節已誌前報茲悉該軍隊到宜後舉動頗不文明宜興縣公署一日間覚接禀告十八起聞已正法數人尙望該管軍官嚴加管朿也 
　　端節前後之商况常地自國舉發生後商務大受影響停兌後更甚近届端節又値禁現出省於是外省賬疑不能運常問有在南京貼水一分換得中國紙幣然爲數亦甚少故賬務大爲減色繭市連日開秤扯盤何擔須六十二元繭身尙不見佳至交通紙幣仍不通用 
[嘉興]  
　　催征酒捐嘉興縣公署於前日接奉呂都務莫財政廳長蕭酒捐局長電關酒捐關係軍政要需迭飭照常征收不容稍延該知事有帮同催征之責仰速嚴文示諭釀商照常繳納云云袁知事已於日咋示諭各釀商遵照矣 
　　撥定中學校址嘉興縣知事昨奉民政廳飭開案奉都督發交卷内據省立第二中學校（在嘉興）校長詳稱竊本校向有操埸不敷運動查本校西旁有府學荒地三畝有零並破損房屋六間均與校舍毗連頗合應用前已商准縣公署借撥在案惟僅云借撥尙無確定之可言殊非永久之計爲此擬具圖略一紙備文詳請鈞督迅予將已經備用之府學荒地三畝有零並破屋六間即行撥定爲本校校址藉規久遠一而飭知嘉興縣知率查照一撥等情據此查此項荒地旣據該校借撫在先自應准如所請撥爲該校校址除此示並咨明財政廳轉行清理寳藏臨查照外合行飭仰該知事獲賬 
[無錫]  
　　興城鎮之謀殺案錫邑東鄉興城鎮鄉民鄭陰根年甫成丁於前日續其兄某甲至市上某爾行售得詳爾洋五元當時兄因有事携　先歸蔭根即至北城巷姊夫虞祖根家閒談蠶索至簿暮始行返家兩家相離不過一里之遠翌日鄭母以其子一夜未無遂赴壻家探問祖根夫婦以蔭根昨日傍晚卽已回家何以未歸萬分壻疑隨偕鄭母四出尋覓行至興庵附近城隍廟左側見蔭根仰臥田中撫之業已氣絶檢視頸項中有絲带勒痕一條情知被人謀殺鄭母及祖根夫婦放聲痛哭隨卽訴諸該圖地保來城報縣王知事即派王承審員携同檢驗吏等赴鄉　檢驗得蔭根頸項確有帶勒痕縣委係被人謀殺王承審員黨卽返署報告王知事飭警通輯兇手審辦云 
　　假造鈔票中解鍚審辦在滬錫兩處設立機關假造鈔票案内主要犯歐榮生迭經上海會審公堂研鞠經中央政府代表律師商明引渡歸中國官廳法辦已由會審公堂判令歐榮生移解無錫歸案訊辦前月無錫破獲私製假鈔票案内之租屋人王雲生久緝未獲或謂王雲生即是歐榮生且歐本無錫人此次歐犯已由會審公堂移解來錫一經審訊必可水落日出也 
[安慶]  
　　潛山知事被控潛山縣知事張善均自到任後與地方紳士不甚融洽昨夜邑紳汪必逹以該知事擅押受賄私吞公欵等情來轅控告刻已飭安慶道尹查明禀復 
[鎭江]  
　　綢貨滞銷鎭江案以綢官紗爲大宗産品行銷外省爲數甚鉅當此時局俶擾銀根奇緊客商探辦此種綢貨遂致寥若晨星所幸下莊（專做各省批發）各號資本雄厚機户負貨求售者尙不拒絶生計賴以維持若長此滞消則各號恐亦將停止收貨影響所及機户綢業均將不堪設想矣 
　　新絲將次開秤本届蠺汛尙稱中稔新絲即可繅出惟因金融恐慌現水奇重行家收受新絲頗多爲難以致晨户難得善價聞鎭郡各絲行已恊議開秤日期大約在十號左右新絲價盤尙待商榷云 
[江北]  
　　詳查阜轉唐知事控案阜轉縣灘民李長盈家被殺五命一案經縣知事唐筱魯審訊之下以爲富紳于澎之子所爲遂將于某並于子龍超龍奎等收押通詳定讞因此大動士紳公忿聨名控訴省道旣又迭據該邑士紳臚列該知事違法殃民各節頻頻上陳始則道委繼則省委相繼前往或明查或暗訪詳復内容外問無由探知然唐已驚恐異常矣 
雜評一 
[所望於黎總統者（一子）]  
　　共和成立雖日五年而實不能副其名亂事常生者以前之元首不能守共和之法也故今日所望於黎總統者第一在悉反前政府不合法之行爲凡共和國精神上所必不可少之事一一從速組職之凡前此違反公意擾累民生之事一一從速罷棄之公其心誠其意以與我國民相見行使其權限內應行之職權藉展其眞實遠大之抱負對外以與各國之元首相見而足増我中華民國非常之光榮此則全國人民所期望者也 
[所望於各省各黨派]  
　　自袁世凱死而一切問題皆解决矣凡從前因袁因帝制而發生之意見皆已因此而消滅擁護者無可擁護推翻者無所謂推翻故從今以後無論獨立省與未獨立省黨派與非黨派舉動宜悉遵乎法以待國會之召集眞正民意機關之産出共遵同一之軌道以行我民國庶乎有一線之望非然者即是欲自亂其國非國人之公敵而何 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[黎大總今已任事]  
　　前總統袁世凱氏因病去世已誌昨報兹悉滬上各官應均於六日傍晚七時許連接國務院通電已依約法由黎副總統於七日上午接受中華民國大總統職權（院電三通見本報第一張公電欄）今将昨日各訪員報告種種汰其重複摘錄於後 
　　昨日（即七號）爲黎副總統接受中華民國大總統職權之日本埠行政軍警各機關均接京電以是日上午升旗以誌慶典駐滬楊交涉員接電後立即函知駐滬各國領事於是日上午招待外賓故昨晨外交界之赴交涉公署慶賀者絡釋不絕惟因事出倉猝應行典出禮除上午升旗外無甚點綴 
　　駐滬英法美日等各國領事署昨日午前亦均懸掛满旗慶祝中國黎總統接任午後改懸半旗追悼前總統 
　　寗紹旅滬同鄉會昨晚分送傳軍云啓者頃得電傳黎大總統今日午正依法受任全體商民歡聲雷動凡我同胞店號望於本月八九十日懸掛國旗三天以申慶祝寗波旅滬同鄉會紹興旅滬同鄉會公啓　　松滬護軍使署於前日夜半接到萬急京電告以袁前總統病逝内有力保秩序妥安軍心等語故當夜即頒布特别戒嚴命令次晨（即昨日）即通傳所部各旅國營謂已由黎總統繼任通傳所屬一體過知 
　　昨日）七號（下午二時本埠各官廳接十二時京電内開本日黎副總統依法接受大總統職權中外歡洽京師秩序安靜如常特此電告國務院陽二 
　　南市第一區署董警正昨由徐警嚴長飭知以袁前總統薨逝後恐地方人民誤起恐慌急應注意嚴防等因董警正當即傳集各棚長警當衆諗話各盡厥職母稍虑忽云云 
　 
[館譯大陸報]  
　　袁世凱任中華民國大總統已四年餘矣昨日病故於北京公府此項消息曾由官中徴實按照約法大總統因病出缺應由副總統繼任大陸報昨接北京私人消息知北京外交團及中國政界領袖均已承認黎元洪將軍爲大總統段祺瑞已允仍任國務卿昨日各界人士多恐北京將有暴力的政變迨聞此信人心稍定查前總統未了之任期尙有兩年黎將軍繼任後各政界領袖儘可從容規畫謀定國是消除意見以救危局也　　昨日下午上海民黨機關接北京本黨發來密碼電報徴實袁世凱逝世消息及紀袁之病狀謂袁因政局變更不利於已而諸老友復紛紛勸其引退以致憤鬰成病乃請中西貴士各一診治兩醫彼此初未相知各按已法開方用虊而藥性適相忌袁并服之故病轉劇云 
　　華人某君廣交公府中人頃由京抵滬據謂袁已兩月不能離牀一切政務除至重要者外均由梁士詒代理故梁可自由施行其權北京所傳袁曾中毒之説該華人不信以爲實且謂袁病乃因憂慮過度所致陳宦素爲袁氏最親信者之一而亦致電要求退位袁受此打撃病乃加劇據京中人云袁亦自知死期將近故上星曾召蔡廷幹入府以家屬分産事託之 
　　昨夜承唐紹儀君函告云按照約法大總統出缺副總統應繼其任至任期満後而止袁去世後二十四小時内北京如無意外事變則副總統斷無不能施行新職務之理由余（唐自稱）書至此得悉黎元洪已被承認爲大總統叚祺瑞已允仍任國務卿云 
[請放現銀出省之禀稿]  
　　上海總商會於五月三十一日禀江蘇巡按使文云禀爲貨客携帶現銀請飭驗放以免阻滯而便商貨轉運事𥨱本會據上海米業仁穀公所函開敝同業裕泰行經理來所面稱接該行客商張晉侯由南京來信言前在貴行所售貨銀三千六百元到寗後被稽查局查留不能過江須請商會申明理由給予護照方可通行端節逼迫帳項待理情急萬分務乞火速照辦等因到行查同業江北及安徽等處客商來申交易所有貨物銀洋悉由明光蚌埠等處火車装運來往近因中交銀行停止兌現津浦一帶各種鈔票不能通用故客商來申售貨之後均須携帶現洋再往探辦敝行客商張晉侯此次過寗所帶之銀三千六百元實由敝行售去貨物之欵並非由寗兌現出省若不放行則客商不能再行辦貨江北安徽雜糧各貨無敢再運來申售銷非惟同業生計滅絶上海商市亦不堪設想且商民不能帶現辦貨亦徒使現洋呆擱誠恐金融尤難周轉務乞迅賜陳請商會照辦等因來所據此查該行所稱確實且同業各行客商在申銷貨之後聞此風説均不敢携欵回鄉端節逼近羣情危急合亟據情陳明務乞貴會恫念時艱察核辦理除將敝同業裕泰行客商張晉侯在寗被留貨欵銀三千六百元迅即設法給予護照俾早放行外詳請省慮鉴察商情嗣後由寗車運貨來申之客商携帶現銀過寗概予驗放俾免阻滯不勝戚激待命之至等情到會查商業金融貴乎流通一有阻滯即生困難自中交兩行奉令停止兌現以來各路金融驟然不通雖經各處長官力順大局百計維持然但能補綴眼前之現狀匯兌不能互通貨物即因而停頓該業所經營者糧食勢不能阻絶來源不貨物來不現銀往其中不便情形已難言狀若再中途阻携不能通行并糧食亦將中斷關係大局實非淺尠理合據情轉禀伏乞使座體察商興迅飭驗放以後客商携帶現銀過省應如何辦理俾可通行之處並乞批示衹遵 
[太倉忙漕帶徴警隊經費之反抗]  
　　太倉旅滬同鄉會電齊巡按使云太倉縣知事籌招警隊經費由忙漕帶徴查太倉賦額本已極重加以連年兵荒金融告竭民力萬難勝任環惌府念民艱飭縣停止問邑咸紉太倉旅滬同鄉會陸繼昌朱之經吳鐘秀錢湖耆願遵儒許尙珍李聯珪朱文熊王乃昌楊家鑑朱家祥陸大桂等三百四十人公叩 
[陸筱淵被拘]  
　　浙江人陸筱淵現年三十七歲當辛亥光復後曾經辦滬軍都督府某科職務現住法租界寳興里某號自西南事起黨人戌思活動陸之踨跡亦頗爲偵探所注目前日陸因事進城行至小西門内九畝地附近爲某偵探手下眼線遇見立報崗巡帮同捕獲送由該管區轉解淞滬警察廳押候查明訊辦據目見陸筱淵者云解廳時身穿竹布長衫平紗馬褂云 
[法公廨開訊陳其美被害案]  
　　民黨重要份子陳其美於上月十八號在法新租界薩坡賽路十四號屋内被害殞命由探目沈德褔等拘獲與此案有關之許谷蘭即國霖等九人昨日由捕房解送法公廨於下午三點半時經聶讞員會同法副領事德君升坐特别公堂研訊 
　　先由日本人住山中治投稱年三十歲向在香港路六號中日實業公司爲書記本年陽磿曆三月間由許國霖偕一不知姓名之華人同來公司會唔公司大班和田許言廣西有煤礦一處並在上海法新租界白來泥蒙馬浪路三十九號門牌設有鴻豊煤礦公司要求和田借欵開礦和田云須派礦師前往調查應用川資五百元須由許據任在申先交三百元至香港再交二百元於五月六號議妥後和田即往日本後許又偕程越鵬到來由我接見問川資備齊否許約十五號交付直至十七號始來我問許何以失約許云一因川資不足二則忽患疾病故此不能如約十八號許程又來邀我至鴻豊公司後又同乘馬車至薩坡賽路十四號會客間内有華人四五人在内談話旋卽出外我仍　坐許囑李海秋去請陳其美進來互相談話我向陳云我爲礦事而來應派礦師至廣西調查須立合同此時程云合同在鴻豐公司内我去取來久候不至我即起身告辭陳亦起立即有一人入内自稱姓沈取出手鎗我即躱在檯子底下未被撃中我旋卽出外回去 
　　次由山田純一郎稱我住在薩坡賽路十四號樓下房屋兩間借於陳其美爲會客之所因有友誼不取房租我於十八號下午四時回家上樓至五點三十分時聽見樓下鎗聲甚厲我即下樓見陳會客間中有身材高大之華人在内欲向我開放手鎗我急奔上樓取得獵鎗下樓人已不見我即用電話延日本醫生到來爲陳醫治並報告日本領事我曾向陳其美通知須防人暗算陳云防不勝防我之意見殺陳者必係袁世凱主使惟擊陳時我在樓上故未目見 
　　周淡游稱與李海秋相議與拘案之各犯均不認識乙未年在日本與陳其美同學後來上海二次革命失敗後與陳同往日本於上年某月間仍回上海與陳談及鴻豐公司實係偵探機關陳不深信陳云中日實業公司山田純一郎之言甚靠得住後李海秋向我言鴻豐公司内之許國霖欲向實業抵借洋五十萬元三十萬係許爲開礦之用二十萬情願借給陳其美爲革命軍費託我介紹倩陳其美作一保證故此陳允許作保此事陳信我之言我信李海秋之語惟李從未向我言過内有王介凡程越鵬之名直至十八號始見李偕同一人到來我問此係何人李云姓王供至此中西官將已斃王介凡之照相交周觀看周稱此照相實係李海秋所指姓王之人我由陳處出外回家後見李海秋面無人色飛奔而來至我門首言陳已被人暗殺眞相已得我問究係何人所爲李云實與鴻豐有關後由捕房將李拘去是實 
　　劉基炎供前清時在日本某學校肄業初次光復時在陳其美處當副參謀長二次革後我在北方開辦公� 
民日報五月十五號會唔孫中山由孫給我一信去會陳其美又託吳理卿先向陳介紹陳約我主十八號往見是日由吳帶往陳處會見後我言欲往山東運動起事向陳告貸陳允借洋五百元並有致居正函信一封由廖先生給我後我即出外往棋盤街買書畢回西華德路五號家中後被包探來拘我與此案毫無關係求察 
　　吳理卿稱向在軍隊當差劉基炎要見陳其美由我介紹於十八號帶劉往見出來我坐在前面會客間内陳與丁人傑蕭姓等在後面談話我見高矮兩人入門往陳室中即聞鎗聲我即起身觀看見有一穿縐紗長衣之人將陳撃倒在地我欲拘拿其人亦向我開鎗我即跌倒齒亦跌傷旋即回家是實 
　　訊至此爲時已晚中西官會判住山中治山田純一郎周淡游吳理卿一併退去劉基炎開釋所有信函俟捕房拍照後給還許國霖等交捕房帶回管押候禮拜五覆訊核辦 
[研訊尋見養媳之奇案]  
　　婦人侯管氏前偕伊子侯順林及媒證等至地方縣控稱未婚之童養媳月囡私逃出外被李金海霸佔等惦李則辯稱我妻實姓張係南京籍並非侯家養媳係是錯認等語檢察官因兩造各執一詞判令自赴審判應以民事起訴在案茲悉兩造現已各投民庭起訴前日下午由吳推事官片請賀檢察官蒞庭研訊先據侯管氏訴稱本邑人家住二十七保十二國閘北太陽廟地方生有二子長名根林次名順林前有張阿毛所生之女即月囡於三歲時無侯裕堂及昔存今故之　裕亭等爲媒與順林爲室當時送去茶禮洋九十元月囡四歲時其母病故即由張阿毛爲之撫養迨至十歲時商之媒證將月囡送到我家爲童養媳旋囑月囡赴大烟囱絲廠做工歴來相安無異不料十五歲時即民國元年夏間張阿毛在家染病來邀月囡回家服侍及張病愈至六月初九日月囡回至我家中途走失當時即分投找尋毫無踨跡直至本年四月二十三日長子根林在途見月囡爲人家送喪即尾隨其後見其住在大南門内金家棋杆地方根林乃歸家報告次日由氏帶同媒證等往認無錯忽有李金海出埸硬覇謂月囡爲伊之妻唆令月囡不認婦人爲姑並稱旣云月囡尙有生父須令伊父到埸氐不得已復邀張阿毛同往反遭行凶無奈來案起訴請求給領俾得與子成婚候順林張阿毛所供與該氏略同侯裕堂及譚裕亭之女金鳳供爲媒證是實訊之李金海供年二十八歲前當司法巡警憑趙洪卿趙仕祺叔姪爲媒娶張氏女爲室張氏爲南京人實與侯家毫無關係趙仕祺供叔父洪卿現在南京故未到案李金海之妻確由小民叔姪二人爲媒李妻之父現住南京南門外白塘地方侯張氏即李張氏又即月囡供稱今年十九歲我名阿大並無月囡之名雖亦姓張父名張如生係南京人住在原籍城内八卦塘開設小茶肆母親已死婦人於十五歲時憑媒許與李家即過門童養至去年四月二十七日完婚實與侯家素昧平生問官一再駁詰各執如前問官又向月囡詰問爾許李家究爲何人主婚答稱由父親張如生並趙洪卿二人作主問官駁日洪卿豈可列名主婚答稱因與父莫逆之故問官又詰李金海日爾之婚姻女家主婚者爲誰答稱爲女家姨夫陳金元問官得供以男女供詞兩歧頗爲疑惑是時侯管氏所延之律師即出庭陳述一切檢察官亦當庭陳述意見謂月囡已與李金海成婚木已成舟斷不能再令與侯順林完姻况婦人以節操爲重現在惟有請求貴廳斷令李金海償遠侯家昔年茶禮並歷年損失等欵云云兩造聞之均不爲然起而反對當經吳賀兩君會商良久判令侯管氏等再往大烟囱絲廠等處覔出證人李金海與趙仕祺速往南京邀同張如生及趙洪卿等來案再行復審核辦是日在庭旁聽者密若堵牆咸謂此等案件大可研究云 
[搜查私土之忙碌]  
　　廣東路正豐街同豐泰烟膏店因将禁止進口之波斯土紅土煎膏混售被禁烟驗銷局與洋欒公所查悉以其違背禁烟條約請公共公廨出軍於前日午後由洋藥公所代表穆安素律師恊同老閘捕房中西包探前往檢搜當將似係紅土煎成之烟膏數缸及零土一包帶入捕房存 
 
 
 

Page 11

 
 
候化驗再核 
　　福建路一百四十三四號門牌土棧主藍翊臣又一百九十五號門牌土棧主藍明鏡又一百六十九號門牌烟土店主羅子雲又漢口路二百八十一號門牌烟膏店主何子寛二十九號門牌王宗培又九江路三百三十九號門牌金錦文又松江路十一號門牌唐鎭東及張少山均因販賣私土並將此種私土煎膏混售被穆安素律師查悉禀廨出單恊同捕房分往各該店内搜獲烟土昨將以上各人傳至公共公廨請究先由穆安素律師上堂譯訴被告各人均違背禁烟條約請爲展期分别訊究俞代襄讞商之英領卓君判一併退去候另行訂期研訊 
　　九江路廣順昌烟膏店主高楚才廣利昌店主維耀明及東棋盤街順義公司内之張立芬福州路晋泰土棧主王裴臣盆湯弄二十三號門牌姜惠水王玉堂等均因私藏波斯土紅土被洋藥公所查悉禀廨給諭由代表穆安素律師恊同捕房分往各家搜出私土業已化驗昨晨將各該店主併傳到廨請究即據穆安案律師上堂譯訴分往各家抄獲私土烟膏各情形訊之高楚才王裴臣等均延律師到堂代辯會審員王肇之君商之英領康君王裴臣存洋五百元作保高等與在押之姜惠水王玉堂各交一千五百元人洋並保候另行訂期研讯 
　　温州人張仲明因販賣波斯土被捕查獲解送公共公廨訊供判交四百元人洋並保候英領堂期解訊在案昨晨復由捕房解廨經會審員王肇之君會同英領康君向張略訊一過判仍交原告候另行訂期研訊 
　　福建路五十五號門牌公興烟膏店主王子和因將波斯土煎膏混售被穆安素律師恊同捕房三次至該店内搜出烟膏多缸驗明中有紅土昨將王傳至公共公廨請究先由穆安素律師上堂譯稱王将私土藏於後門對過四十六號屋內且在弄內造一木橋兩邊装有電鈴通信極便並有地穴藏坑烟土第一次往查時見一婦人将將木盒内烟膏欲從樓上抛下請爲訊究繼由老閘捕房捕頭證明同往搜查情形又據禁烟聯合會西員愛直勒上堂證明化驗烟膏攙有料子及具麻子在内並由王之代表高易律師向愛直勒盤詰良久中西官判候復訊核奪 
　　虹口西華德路二百七十五號門牌烟膏店主姚雲祥因將私土與料子煎膏混售被穆安素律師恊同捕房前往搜獲烟膏化驗中有紅土奉飭傳姚訊究在案昨由廨提訊據中西探禀稱被告已棄店逃避無從傳訊請爲核示中西官判將抄獲之俄土烟膏一併充公 
[江輪貨脚已允酌減]  
　　旅滬商帮恊會前以各輪船公司将將運往長江貨增加水脚過重函請減讓時各公司正値船員爭加薪水事務頗繁未即作復昨聞招商局已與各公司一再接洽函復恊會允爲酌量核減是以該會擬卽日開會由各帮公舉代表前往接洽茲將招商局原函録下逕復者前日接奉公函以各商帮欲將長江貨脚減讓云云均已領悉查此事前承貴會來函敝局已與各公司一再接洽變通辦理凡有客家來局商減亦即酌量核減並未拒絕務請轉致各帮儘不妨來局直接彼此營業主顧豈有不可商量之理 
[提倡國貨之好消息]  
　　我國各種土貨自受舶來品傾軋以來日形退化近來商界因怵於利源外溢漸知振興調查本埠商埸現有兩事頗見發逹雖云小道亦未始非提倡國貨聲中之好消息也 
　　（一）帆布爲湖北製麻官局所出該局自辛亥光復後改歸商會經理改織帆布所出之品名目甚多有粗細厚薄之分各項顔色俱有細可製衣粗可爲毯用路甚繁中外銷路均極發逹該厰在上海公共租界外虹橋設有愼記號總批發所近因歐戰未已牛皮貨缸價貴各國所用摺椅等項多有将將牛皮改用帆布者故本年生意比諸前數年尤爲暢旺 
　　（二）摺扇首推蘇杭油紙貨出於杭省者爲多白紙貨則以蘇省爲佳浙之舒蓮記蘇之章洪源爲扇業之翹楚中外馳名久受社會歡迎調查章洪源製扇所係在南京城内奇望街業經四十餘年所出各貨精緻耐久毎年行銷於長江上游一帶者爲數甚鉅曾於前清宣統二年間南京勸業會得有頭等獎憑現該號主因近年來東洋摺扇盛行國人壓故喜新以致國産頗受影響特將各貨逐漸改良力求完美並添設發行所於上海英租界五馬路長耕里以使推廣長江下游銷路以及國外貿易自開辦以來生意殊形發逹 
[端卽收賬之困難]  
　　我國商家習慣向以端午中秋年終三節收賬之期本埠各商家對於常年端午節賬約可收至七成今届因時局不靖銀根枯竭收賬頗覺爲難聞各商家所收賬欵通扯僅有五成亦可見市面之枯窘矣 
[干涉小茶館内之閒談]  
　　護軍使署一等探員程錫卿報告楊護軍使據云查得南市陸家浜某小茶肆時常聚集多人談論國事舉動可疑請爲核究等情當經楊君密飭該管一分駐所先行派警查察禀復候核前由該所劉警佐據情報告淞滬警廳長奉諭先將該茶肆主帶所責令覔保候究 
[私藏軍火之刑期]  
　　淞滬警察廳前獲私藏錧械之徐芳亭一名當經司法科假　審後解送護軍使署訊辦茲得軍署批回云詳悉解到私藏軍火徐芳亭一犯并起獲枝槍子彈及刺刀彈盒等件發交軍法課審辦訊據徐芳亭供稱起案槍彈等件係由前在松防營當兵之楊得元賣與同營之畢同升嗣畢同升寄存伊處致被查獲餘無别情等語當經調查情形與供詞大致相同檢查鎗彈等件均係銹捐舊物尙無現在謀亂形迹惟此項軍火久經禁止私藏井出示收買有案今該徐芳亭家起獲之錧枝子彈無論係自已所有抑爲畢同升寄存均不應擅将軍用鎗枝子彈私行收藏旣據供詔不譯業將該犯按照刑律二百零五條判交五等有期徒刑三個月發監執行監禁以示薄懲仰即知照至查獲此案銷彈出力之長警應由廳酌予記功以示鼓勵仍飭緝逸犯畢同升務獲解究 
[沙田局併入官産處]  
　　北京財政部爲節省政費起見着将沙田局裁併於官産處辦理茲已由部委任前太平關監督方政及热河財政分廳長王得庚會辦官産沙田事務以期切實整頓大約日内即可南下上海沙田分局接到總局處來電知照後亦卽歸併於官産處議續辦理 
[大燒錫箔]  
　　前晚十時滬南小南門外倉橋北堍洪恊和錫箔莊樓上不戒於火項刻冒穿屋頂焚燬該店前後樓面兩間事後由崗警将店伙汪壽昌帶至一分駐所飭送警應司法科訊究 
[日商與報關行之交涉]  
　　束棋盤街復興公報關行主南京人李清澄被日本郵船公司在公共公廨刑事科控告報關舞弊私改提單損害營業等情由廨出票飭探於前日午後将李傳至公堂經王崧生襄讞與日副領事西田畊一君升座會訊原告代表律師偕郵船公司用人蔡肯堂上堂訴明被告舞弊将提單上註明水脚洋十七元五角五分塗改二十七元五角五分詰之李亦延律師到堂辯護問判候再行訊核 
[混用僞質銀圓]  
　　住居閘北永祥里之徐際鯊專事混用銅洋（若輩名爲賣白）前日又在烏鎭路菜埸向菜販施其故技被四區崗警查見在徐身畔抄出銅洋兩元又鉛質小洋兩角拘解警署經姚警正訊明判送司法科究辦 
[未婚妻一去不回]  
　　住居浦東俞家橋之米業商人沈才生聘定王阿根之女阿二爲室阿二今年十七歲於十五歲時過門童養至去年十二月間阿二囡事歸寗詎一去不回杳無音信沈迭向王阿根追索一味支吾前日扭至第三區警局函送地方檢察廳經檢察官預審之下判王管押聽候查明核辦 
[女巫謊騙金飾]  
　　住居台灣路二號門牌之婦人林吳氏控女巫龔周氏以代伊夫藏星延壽爲由騙取値洋二十五元之金飾由探将龔周氏拘解公共公廨訊供收押在案昨晨復訊原告與婢女阿二上堂訴明被騙情形訊之龔周氏供詞支吾中西官判被告還押候禮拜五再行訊核 
[龜鴇衝突之結果]  
　　龜奴王阿根因将石路普慶里八十八號門牌妓院鴇婦朱翠弟用刀戳傷頭面手臂等處由捕将王拘解公共公廨訊供押候原告傷愈再核在案昨晨由中西官復訊屬實以王不應行兇判押満西牢三月以儆 
[醉漢調戲婦人]  
　　婦人徐何氏前日行經閘北鳥鎭路被醉漢羅金海攔路調戲由該氏鳴警拘解四區警署押訊辦 
[鄰人恃醉行兇]  
　　陳同復住閘北共和路有餘里内昨至四區警署報稱隣居董福林王章壽二人前晚因酒醉互相吵閙當向解勸反被揪住肆毆請爲提究經姚警正派警将董王一併拘獲押候訊辦� 
[討債反被毆傷]  
　　住居法租界鴻源里之汪時榮前日至閘北永盛里向賈錫堂索討欠欸洋五十元無着反被賈毆傷頭面腰部由崗警拘入四區警署轉解司法科核辦 
[汽車撞傷行人]  
　　前日午後有周福生行經美租界西華德路被汽車撞倒跌傷頭部手臂由一千零十號華捕到來雇車送入捕房轉送同仁醫院醫治 
[死於道路]  
　　昨有年約二十左右之某甲乘黃包車至西華德路下車後忽然倒地氣絕身死經巡街捕查見歸報捕頭飭将屍身送入斐倫路驗屍所聽候相臉 
[爭論賭賬之禍端]  
　　小沙渡管福卿所開之茶館内前日有多人因賭賬糾葛互相鬭毆致傷蔡國樑周澤福二人蔡受傷歸家倒斃於途由周投報四區第二駐在所派警将行兇之徐步灜唐金生管四和董阿毛吳阿林陸杏生連該茶館主一併拘解司法科並傳到該處十二圖地保姚建卿及其夥薛慶堂由嚴司法科員判将全案人證移送地方檢察廳訊明究辦 
[阿叔戳傷阿嫂]  
　　浦東洋涇鎭左近婦人沈朱氏昨因家務與夫弟沈杏林口角爭扭杳林用乃戳傷該氏右頸等處由氏子沈阿弟鳴警拘送三區二分駐所逕送地方廳由檢察官驗得該氏受傷甚微判交阿弟領回醫治杏林收押候究 
[虐待藝徒之反動]  
　　木匠楊信吾昨将學徒張阿三毆撃爲阿三之兄阿順撞見以其不應虐待與之理論繼因不服阿順拾取木棍打傷楊之眼目等處由警拘送二區一分駐所函送地方檢察廳訊辦 
[搶匪禁錮西牢]  
　　匪徒陳紹義在泗涇路攫取杜朱氏金挖耳由捕追獲解至公共公廨訊供收押在案昨經中西官復訊屬實判陳押西牢三月示儆 
[美使署隨員蒞滬]  
　　駐京美使署商務參　安納君因有要公於前日附輪來滬假庽虹口禮查旅館 
[竊賊監禁三年]  
　　趙蘭生竊取吳淞路一百五十一號門牌日本人家衣物由探查獲昨解公共公廨經中西官會訊屬實判趙押西牢三年示儆 
[要求覆丈之道批]  
　　滬海道尹據松江縣民婦汪唐氏禀爲偏聽勒結違法侵害私權請求查照省令再行飭縣丈量確凖等情當於昨日發出批示云禀粘均悉據汪唐氏禀稱丈地少於單地及揑名情願承租勒令具結繳捐等情案關經界不明若不丈量確凖無以折服該氏之心而息訟端所有應行如何覆丈之處仰松江縣知事查案核辦此批粘存禀發 
[謝劵]  
　　天外天游戲場擴充地位翻造老洋房添設西式旅館及影戲場等月内均可竣工昨承送來游劵四張書此誌謝 
[氣候報告]  
（上海徐家滙天文臺天氣測候報告） 
　　已過者之報告六月六日楊子口及台灣峽以南海濱一帶天将雨諸低度均續向東北進行而經東海黃海與日本海中國西南部亦有低氣壓七日天陰而有烟霚空氣清七日下午四時前二十四小時内上海氣候温度至高七○·四至低六○去年同日至高八八·六至低六四·四 
　　未來者之推測七日下午四時三十分預測天仍多雲且有凉風 
雜評二 
[商民之所祝] （訥） 
　　我商民自去年以來一方面受帝制影響之損害一方面受苛捐煩税之擾累此其苦痛有不忍言者也今則帝制之所損害者已不可復返矣惟望此後兵戈不再作有以安全之此其責在各省捐税之所擾累者迄今尙未消減也惟望此後罷除其已甚有以休息之此其責在中央 
我國人一般之心理所希望於今後之總統今後之各省要人而私心祝禱其有以造福乎我民者以此二者爲最先此則記者敢爲代言者也 
 
 
 

Page 12

 
 
   
 
 

Page 13

 
 
自由談 
游戲文章 
[全國烟民請告奮勇電] [  劍秋]  
　　北京國務院統率辦事處諸位大老鈞鉴竊自帝制發生以後滇黔諸省卽首先反對興師舉義川湘同時告急政府赫然震怒命將出師何意天不從人三戰三北馬繼增送命於前張敬堯喪師於後虎威将軍曹錕則坐困薰慶幾成籠中之鼠而兩粤浙江陜西四川湖南數省又相繼宣告獨立脫離中央言戰言和迄無把握推究其故非将士之不力戰蓋由兵力不充之所致也伏查世界各國凡遇戰事其人民咸職組義勇隊以輔政府之不逮法良意美允堪師仰某等久隸黑籍二年來食印花土之賜淪肌浹髓愧無可報政府如不以某等爲無用情願舍身報國糾集烟界同志組織烟兵隊分道並進縛南方要入獻之闕下此非自誇蓋實有種種可操勝算之理由其一放銷開砲夙有經驗其二吞雲吐雾有芙蓉城老祖秘傅之法實其二可直入南方烟瘴之地以毒攻毒無水土不服之弊而於烟癮過足之後精神飽満尤能挑燈夜戰勇氣百倍也如蒙錄用某等當推枕而起整齊隊伍聽候命令赴湯蹈火所不敢辭一枝老槍勝於十萬毛瑟豈北方健兒所能及哉至出征糧餉某等仰　則政艱難之意概不領受但每人賜以老土一隻或清膏一百兩於順已足某等不勝鞠躬流涕要命之至全國烟民謹叩 
滄浪餘韻 
[生春水簃詩話] [  鵷雛]  
　　久不作詩話歷俗卒卒苦無佳後矧於斯事已有定公千秋無我一矩毅然之想綛是下　逾益熊矣日昨醉飲愚園所遇多故人談論上下因及詩詞順有　弊退復未盡偶以臆見拉雜盡之用質同嗜弗笑汲黯妄撥也詩嗚天籟各率其性分唐界宋回爲無當惟是魏晉六朝距今云運體變之迹已不可尋温李以下變而益絨屬　比事間傷醉雅北宋諸賢出始以鑿山鑄銕之力爲開筋露骨之辭刻入清新一掃繁　廬陵東坡亶其然矣宛陵擬歐尤爲深隠半山當蘇似其高亢后山簡齋之論紛紛繼作簡淡蓄縮所謂三歎有餘音者而體格始以大備黄雙井堅勁奥折而讀者猶病其疏南宋以下范陸楊等各不相師風氣所趨自成别派金元有作浪復相承雅音云亡不聞正始明盛理學半雜禪偈尤不足言遜清之初漁洋竹拕始言盛唐實則所作殊有未逮青華之錄彦讌姚合之儔耳燓榭定菴始成浙派幽咽駿發各異其趣袁趙輩出復風天下以元白冗滥之緒而詩道燃矣近三十年八閩多才海幾石遺始儒　北省實據不熊以北宋　之者要其名爲幽　間爲一轉無偶　散原力能扛鼎始拾兩江之墮緒亦一家也（詞之　　詩之散原皆有挽澜移職之神力余嘗以並學）爕易風華曼宕故自可人所入不深如荔枝之易變近日所作無可觀者則今日言詩當推之數子推之數子能承廬陵東坡宛陵半山后山简齋之緒以爲今日詩學之砥柱也不侫治詩少入定庵韓李楊劉開亦染指旅京之後始一意於北宋覺鏤肝雕腎太異往時甘苦自知固弗能强途人而同之若夫長袖善舞跛者倚立而論其工捕不亦可以已乎 
詩選 
[贈友] [  林秋葉]  
　　傾城獨立嫉蛾眉舊里長于好女兒記得簸錢時節近青溪同拜小姑祠 
　　蹇修爲繫合歡囊裙帶　徯密字藏一自廢蕪飛破鏡楚天雲雨夢荒唐 
　　倚竹　　翠袖寒慣将秋扇泣羅紈未央歌舞新承龍奉使生憎賈佩蘭 
小說一 
[郤瑟繞粱錄] [  王汝鼎編譯]  
　　情戰（續） 
　　此時派來盟何如者牢獄沉沉深坐已及七載舍憂患與痴情兩者别無消遣光陰之物一夜時當五月彼設計藥其守卒使之爛醉如泥遂爾逃獄顧時夜甚短須臾天已放明故行不數里不得不藏身於林密意謂日問不如藉此隱身以夜行歸國然後絜吾父老與齊瑟思一决雌雄非愛密柳歸我則以身殉愛密柳而此時哀沙者見紅日出海天氣清朗不期情懷勃然急跨駿馬馳出宫門将於叢林中摘取耐冬山槐有所獻贈道中向陽吭喉而歌下馬行近派來盟隱處派來盟不知來者爲誰何恐爲所見入林益密而不知即昔日同處患難之哀沙也哀沙亦未嘗夢想疇昔欵欵深語之中表即在此處惟歌聲旣歇百感交集不覺呌聲而嘆呼日天乎誰知卡特默之天潢今乃流落至此卡特默者齊勃史關國之王也奴役於敵國爲一宫内供奉之人且至自隱其姓名天乎凡我族類遠隔天涯所餘一派來盟又爲齊瑟思爼上魚肉凡此悽惻悉爲我心愛之愛密柳而來 
小說二[俠情小說紅蘩蕗别傳] [  天處我生]  
　　第四十二章（續） 
　　然一念及已身實爲紅蕗踷之抵押品已之性命賓已完全握於紅孽　及其阿姊之手非復能自由處分者則又不禁廢然自失目注車窗之上第見雨點淋漓自玻璃上端行行而下狀如垂死之人近其血淚心中乃凄苦無倫其腦系中所存白浪琪之倩影至今蓋已消滅殆盡雖亦有時念及然自念此身已爲萬惡之藪豈容更興清明潔凈之女郎一相握手則又不禁汗發霑衣幾無地罅可容方遐想間忽復如夢初醒則見已身方在車中與其阿姊並坐而馬克格尼爾柔荑之手則方在已掌握中也乃益自慚形穢游目窗外冀以稍蓋其慙而窗外之雨雪正飛茫茫一白幾無涯岸荒涼之景直不堪以寓目而風入樹間一一發爲悲嘯長天遠接於地如張灰黑之幕耳膜中所接觸者惟車輪馬蹄之聲雜以泥濘潑潑直欲使人心肺俱碎慴然不知身之所在矣 
 
 
 

Page 14

 
 
   
 
