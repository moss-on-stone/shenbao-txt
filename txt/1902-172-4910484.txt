# 1902 - 172 - 4910484

 

Page 1

 
 
[禮部覆議科塲事宜摺]  
　　禮部謹奏爲據咨覈議恭摺仰祈聖鑒事竊臣部會同政務處議奏變通科舉章程摺内聲明如有未盡事宜由各督撫學政隨時酌度咨由臣部另行核議具奏等因奉旨依議欽此欽遵在案兹據江蘇學攺李殿林咨稱拔貢優貢例分三塲考校除頭二塲奉攺試章程外尚有會覆一塲歳試各屬例有考試教官一塲現在如何攺試及歳科童生府縣考應如何分塲命題均未奉有定章等語又湖南學政柯劭忞咨稱向章經古塲兼考算學此次變通章程祇云各國政治藝學雖算學亦在藝學之内然策論題祗能敷衍算理非專出一題使應試者繪圖演草不能覘其學之淺深請於經古塲内添設算學一門專考疇人之術又科試生員向默五經此次未見明文考核教官與考取歳貢應如何變通章程亦未條分等語又前甘肅學政吳緯炳咨稱拔貢優貢會考及考試歳試歳貢新章内均未擬載應如何命題等語又貴州學政趙惟熙咨稱學政到棚例將教官扃試應否攺作四書義或加經義策論考試恩貢歳貢是否同優拔例試以四書經義拔貢優貢向有會覆是否用四書義五經義各一篇或論或策一篇科考生員例默五經今旣攺用經義應否將默經停止又四書經義體裁不入口氣似可援用後世子史諸書考先正各義多有以命題借証時事者擬請稍寛其格凡經四庫著錄之子史别集均准引據亦可泛論時事經古塲攺試中國政治史事及各國政藝策論惟詩賦一門流傳最久况各試俱已裁去試帖似不妨留此一格於小試之初以待博學鴻詞之士等語均咨請覈並據政務處知照前來臣等查例開拔貢覆試試以四書經文策各一篇又考試教官題目與生員同又童生府州縣考試與院試同各等語又奏准變通科舉章程内開歳科兩考先試經古一塲專試中國政治史事及各國政治藝學策論童試正塲曁生員歳科試正塲均試四書義五經義各一篇覆試均試四書義一篇其恭默聖諭廣訓悉仍其舊等因在案今該學政等所咨各節臣等悉心酌核四書義經義允宜樸實說理恪遵先儒傳註及御纂欽定諸說以爲立言宗旨卽令薈萃羣書反覆推闡而體裁謹嚴亦不得稍越範圍是以臣部會奏章程有雜家謬論二氏妄談一切離經畔道之言嚴加屏　等語蓋釐正文體正所以收攝人心且經古塲旣試以中外政治史事藝學博涉今古通曉時務之士已可發抒底藴若四書經義復准泛論時事逞臆妄義抛荒本旨於體裁殊有不合至子史别集中精粹純正之言採取原所不禁應仍遵照奏定章程辦理惟經古一塲門類繁多應由該學政平日考察該省士子文藝學術果素有專長仍於中國政治史事及各國政治藝學中隨舉命題算學乃藝學之一端並准其繪圖演草蓋試士不厭其多門而取才要歸於實用至詩賦流傳雖久惟旣奉諭旨講求實學攺試策論詩賦一門究屬辭章之學與經世無裨仍擬毋庸置議其生員科考例默經書原以防其荒廢今正塲旣攺用五經義應如所咨卽行停止拔貢優貢會覆一塲酌照例章攺試四書義五經義各一篇中國政治史事論一篇考試教官及　貢歳貢照歳科例攺試四書義五經義各一篇府廳州縣童生考試照章正塲試四書義五經義各一篇覆試四書義一篇恭默聖諭廣訓仍舊其願考經古並多加覆試以昭愼重應由該府廳州縣自行斟酌辦理毋庸立定限制統俟奉旨允准後通行各直省一體遵照所有臣等據咨覈議緣由是否有當伏乞皇太后皇上訓示遵行謹奏再准政務處咨稱江西巡撫電開鄉塲試卷例應糊名易書令謄錄硃卷旣裁以墨卷校閱士子履歴開列卷首雖經彌封究有未便請俟交卷後卽編列字號於卷格前空幅及履歴上各蓋戳記將履歴裁存外簾俟發榜時再將姓名核對塡寫其中卷解部併將履歴隨送等因應由禮部核定迅覆等語臣等查會奏變通科舉章程内開鄉會試卷每塲卷首均留空白三頁原以謄錄草稿旣裁多留空白卷頁用備　密彌封以杜照認拆看等弊今據該撫來電自係愼益加愼鄭重關防起見應可照辦惟試卷履歴裁分恐有舛誤移换情弊擬將試卷次頁及第三頁騎縫處預印某字若干號字樣將某字若干字空白俟士子交卷後仿照從前鄉會試紅號辦法先將履歴嚴密封固其首頁與第三頁空白處均蓋印紅號並將紅號用紫筆塡入騎縫再於騎縫空白處蓋用監臨關防然後裁去前二頁封存外簾以紅格前半幅預備考官塡冩批語餘幅粘作卷面進卷時只有蓋印紅號取中時照紅號調取履歴騐明騎縫對號塡寫仍將履歴　貼中卷送部以備稽核所有蓋印紅號塡寫騎縫裁封履歴一應事宜卽責成彌封官悉心辦理其未經中式各卷亦應將裁存履歴粘卷發交鄉試如此會試自當照辦統俟奉旨允准後通行各直省一體遵照謹附片具陳伏乞聖鑒謹奏光緒二十八年五月月初四日奉旨依議欽此 
[本館接奉電音]  
　　昨午京師飛電傳來上諭三道敬謹譯登○五月二十日内閣抄奉上諭大理寺卿著岳樑補授欽此同日奉上諭江西按察使著陳慶滋補授欽此同日奉上諭本日吏部帶領引見之候補道前陜西漢中府知府常裕著以道員發往陜西遇缺卽補奉天補用知府廷棟著以知府仍留原省遇缺卽補欽此 
[諭旨恭錄]  
　　五月初五日宗人府欽奉上諭我朝開國以來宗室人材蔚起超越前古凡屬宗支宜如何謹守家法增輝瑶牒乃近來風氣浮靡其已登仕版者每多沾染習氣不思上進著宗人府宗令等傳諭各宗室務當力除積習爭自琢磨勉成大器其閒散宗室往往有不務正業日事游蕩甚至爲匪徒邪教燭誘肆意妄行實屬有玷天潢殊堪痛恨並著該宗令等嚴加約束隨時查究如有自甘暴棄信邪爲匪者卽著從嚴懲辦毋稍姑容欽此○十四日奉旨陳曾佑蔡金臺朱錫恩顧瑗朱啓勳劉汝驥張世培饒芝祥趙炳麟葉芾棠石長信齊忠甲俱著記名以御史用分發江蘇試用知縣吳邦彦丁立羣金乙麒吳一夔蔡慶霖朱芾張宗良王廷獻楊紀彦寳頤鍾文翁宗彝賀家保程菊齡陳秉衡熊樹森張兆良鮑德麟范守佑陳廷楨屠仁溥兪錫礽任起駒余寳善廖德楙潘升嶽章希浦郭希度何聨芳顧秉鈞安徽試用知縣萬雲松倪善慶儲炳年程廷鑾張學鑄李榮墀錢印綬彭誠孫沈維翰黄承祿賴家偉饒國光孫 
 
 

Page 2

 
 
毓嵩楊世翰葉德煌山東試用知縣薛肇基吳傳曾山西試用知縣張鵬一李克迪吕端燕張庚林河南試用知縣瞿文炳張蓉鏡吳昌虎存厚崇謙于開基宋廷模任錫茹何兆蕃俱照例發往欽此同日奉上諭袁世凱奏廣鉅兩縣被旱被擾請緩錢糧差徭一摺本年入春以來直隸廣宗鉅鹿一帶雨澤稀少禾來被傷收成减色境内各村多被匪擾耕作失時若將錢糧差徭照常徵收民力實有未逮加恩著照所有該兩縣本年上忙應徵錢糧差徭無論成災與否一律緩至來年麥後啓徵以蘇民困該督卽刊刻謄黄徧行曉諭俾衆咸知務使實惠均霑毋令吏胥舞弊用副朝廷軫恤災黎之至意此外鄰近州縣有被旱被擾應行緩徵徭賦者著一併查明具奏該部知道欽此 
[宫門抄]  
　　五月初五日兵部太常寺太僕寺八旗兩翼值日無引見吉恒請假十日太常寺奏派視看牲隻派出肅王李紱藻召見軍機初六日刑部都察院大理寺侍衛處值日翰林院引見二十六名廂黄蒙十六名廂白漢八名廂紅滿六名松公服滿請安侍衛處奏派前引大臣派出達公志公阿公備引大臣阿王洵公棍貝子濤公載獲又奏派保和殿監試派出頭班阿王溥侗宗祐德夀榮福二班洵公伊立布善豫松夀廣祥召見軍機及成章初七日工部鴻臚寺廂黄旗值日無引見達公等謝前引大臣恩裕德由口外回京請安並因伊子得保奬謝恩甘肅臬司豐紳泰到京請安湖南臬司黄建笎請訓德公續假二十日召見軍機及裕德黄建笎豐紳泰初八日内務府國子監正黄旗值日無引見琦侯克公恩佑各假滿請安周克寛景禐等謝充講官恩志公請假五日善旌續假五日恩公溥興各請假十日銘公續假二十日掌儀司奏十五日祭奉先殿橚貝子行禮召見軍機及希廉皇上明日卯正至大高殿拈香畢還宫辦事召見大臣 
[交還鐵路述聞]  
　　天津直報云聞鐵路中人傳述京榆鐵路擬於西歴七月一號交還中國惟未知確否 
[攺除條欵述電]  
　　天津直報譯文匯西報接英京電云議院紳董排爾福在下議院宣言謂各國駐京使臣已議定裁撤天津都署所有各統領條欵略有更攺直督准有護衛兵三百名其津地警察不准拘拿外人及洋兵佔據民屋與限止大沽駐泊中國兵船數目三條均已除去 
[議派俄使述聞]  
　　廣東安雅書局世說編云中國駐俄使臣自楊子通星使逝世後尚未簡定何人暫令前隨楊星使在俄之胡叅贊惟德代理其事兹聞議以胡叅贊實任駐俄欽使未知確否 
[奏派使奥人員]  
　　天津大公報云出使奥國大臣吳星使德章福建人係船政局學生出身曾在法國游學十年兹聞星使奉命後須請假兩月然後出洋並奏派叅贊一員隨員三員叅贊爲户部郎中劉部郎保慈其三隨員一林一王一陳聞陳卽陳玉蒼京兆璧之子 
[允减茶税述聞]  
　　天津大公報云爾税大臣吕鏡宇星使　盛杏蓀宫保奏請减　輕茶鄂兩督以爲茶税旣减捐數必短應解之洋債銀兩卽不能足額旋卽咨請盛宫保設法籌欵償補短捐之數以免有悮洋債要欵盛宫保一面電覆允爲籌欵償足短捐之數一面電達外務部聲明以上各緣由兹聞外務部堂官以所短之數可以另行設法毋庸盛宫保代籌償補 
[叅劾仗勢]  
　　天津大公報云聞近有某侍御具摺糾叅惲學士毓鼎賈觀察景仁等謂聨軍入城時該員等倚恃洋人魚肉百姓請將惲賈革職交五城嚴加管束 
[御史試題]  
　　京師友人函云此次考充御史計題二道一爲官盡其職民安其業論一爲東三省善後策 
[分發未停]  
　　京師訪事人云各省督撫均以聽鼓人多請停分發吏部皆未議准蓋因吏部前曾傳各省未請分發人員概於八月前到部故近日遞呈人員甚夥難准停止分發也 
[無庸陛見]  
　　天津大公報云署直隸總督袁慰庭宫保前奉上諭補授直督兼北洋大臣宫保即拜摺謝恩並請陛見刻已奉到批摺著毋庸來京陛見 
[續京師大學堂編書處章程]  
　　一詩學課本擬斷代選擇自漢魏以迄國朝取其導揚忠孝激發性情及寄託諷諭有政俗人心之關繫者撰爲定本以資揚扢本興觀羣怨之宗風寓敦厚温柔之德育亦古人詩教之遺也一編纂宗旨必須預定今略舉其要一曰端正學術不墮畸邪二曰歸於有用無取泛濫三曰取酌年限合於程度四曰博采羣言標註來歴一各門課本擬分兩項辦法一最簡之本爲蒙學及尋常小學之用二較詳之本爲高等小學及中學之用惟兩項課本相因爲用詳略之間宜斟酌妥善不當過涉複重至精深宏博則原書具存以待專門學堂自行抉擇註東西各國自高等溥通至專門皆由教習口授無課本一蒙學課本關於教育之基礎亟宜考求查南省各處所編蒙學課本及蒙學報頗有足資采擇者擬購調齊全核定增减成一定本頒行各省庶有遵循一以上所擬各條皆粗舉岸略俟各分纂訂定後由堂商定詳細例言一編書處旣經奏明辦理自應尅期開辦除總辦兩員外擬經學一門派分纂兩員史學一門派分纂兩員地理一門派分纂兩員修身倫理一門派分纂兩員諸子一門派分纂一員文章一門派分纂一員詩學一門派分纂一員每員各給書手一名總辦處給書手四名一蒙學課本調齊後應補應攺亦頗繁重擬添派分纂兩員並給書手兩名一編書處書籍繁多及纂寫各編均須有會歸之處擬設收掌官一員凡查調書籍收拾編稿均歸管理以專責成一原奏編書事宜與兩江湖廣會同辦理現在擬以上所列何門歸外省分任應請管學大臣酌示以便訂定分纂員數一分纂各員應常川駐局編纂逐日限定功課不得隨意作輟每日於酉刻將所纂各條彚交總辦處覆核增减再行編定一編纂之事抉擇精嚴而采覽務極宏富其中應用各項書籍除官書局原有之本可以隨時調取外其未備之籍必須補購應准　續添補隨時給價 
[蘇州院試八志]  
　　蘇州訪事人云本月十八日江蘇學憲李大宗師提覆江震崑新四縣童生及覆試各學生員所有題目照錄於下提覆四縣童生四書題古之狂也肆今之狂也蕩義覆生員四書題顔問淵爲邦一章義十九日考試長元和三縣文童正塲題長洲子誠齊人也知管仲晏子而已矣義元和我非堯舜之道不敢以陳於王前義吳縣仲尼之徒無道桓文之事者義通塲經題若農服田刀穡乃亦有秋義是日出江震崑新四縣新進案吳江董祖蔭凌一桂費樹蔚張德驥張德騶費榮錦程寅賓袁文田陸希賢金康年福熙凌玠錢其蔚顧乃珩潘文海沈頌墀錢祖憲馮光煊錢蔭周撥府金煌章柳慰高震澤曹承履嚴鴻儀徐則麟范廷熊施源戴桂一兪潤汝梅士彬錢崇固徐颺陛李承昌黄嘉棟撥府沈王鈺曹元俊山崑彭鳳來朱文熊龔恕張洪謨周慶夔顧乾元兪景先王仁靖王寳訓彭鳳池陸成燾顧源來唐文起朱裕榖陸宗彝 
 
 

Page 3

 
 
周際唐撥府方義教新陽孫福培兪鍾鋌朱運楨陳觀酌馮履方季鴻飛王瑞麒陶兆熊葛金彝王懋績王仁鷺魏仁銘金德鳳方承克陳冠南曹懋增陳汝喜撥府戴人駿 
[咨取書籍]  
　　揚州訪事人云上年拳匪之變京師猝遭鋒鏑大小衙署無不受其蹂躪翰林院所藏書籍亦歸無何有之鄉縱有遺存大都殘缺爰特備文咨詢兩江總督劉峴莊宫太保略云淮南分局創設有年局内存書諒必不少附呈清單請爲蒐輯聞運司程都轉業已奉到劉制軍來文並原單等隨飭書局委員許鹺户照單查檢以備禀由峴帥派員護送赴都 
[嚴懲鹺弊]  
　　揚州訪事友人云前者兩淮運商福來厚雇船裝運引鹽赴湘岸銷售旋稱船至某處忽遭大風以致所載鹽斤淹消殆盡旣而某分銷局楊大令查悉所報情形悉係揑飾因禀知督銷總局轉詳督鹽憲劉峴莊宫太保請罰令照原運課釐全數呈繳不准補運以示之懲宫太保以該商瞻大妄爲殊爲可惡僅令將課釐全繳不足服楊令之心隨飭兩淮運司核議覆奪運憲程雨亭都轉詳加察核申請罰令停運三綱旋奉宫太保批示所議尚屬平允准將揑報淹消之運商福來厚除照湘局原議將課釐全數飭繳外自辛丑新綱起至癸卯止著再停運三綱以示懲罰仍候札飭湘局知照 
[籌餉雜聞]  
　　廣州訪事友人云鮮魚一業向由商人認繳餉銀近日復有公安堂商人張亦安等赴釐務總局禀請承辦東莞縣屬鮮魚行經費照舊餉再加洋銀一千元每年認繳二千四百元按月匀繳等情隨奉局憲批示究竟公安堂是否本行商人有無飾聳攙奪情弊候札飭東莞縣查議禀復再行核奪○潮州府屬應抽猪釐前經商人林永順等赴釐務總局認繳餉銀禀請承辦局憲以章程未妥批俟查明再核旣而寳順堂職商陳廣成等復申是請當奉局憲批示前據林永順等認餉承辦潮州全屬豬釐業經委員前往查核在案兹據該寳順堂商陳廣成等每年認繳銀二萬元連同夏季銀單禀承前來該商等是否本行商人所認餉數是否核實候札委員併案查明核議察奪○粤省各府州縣酒甑一業已由商人認餉承辦近日復有職商林意誠擬辦新會縣屬此項經費赴善後總局禀請核奪局憲察閱呈詞以該商所擬章程并未切實聲叙著卽加繳餉項另擬妥章自行赴局禀候核辦 
[漢水明珠]  
　　漢口訪事友人云鄂省武漢一帶自交蒲節後民間忽多爛喉疫症一經傳染勢卽垂危頗與前月滬上情形大略相似養身家可不善自防維哉○邇來漢江所泊某國兵船上兵丁之患疫者甚多以致數日間相繼斃命其存者咸有戒心寓漢西商聞之設法防範尤覺嚴密異常○前者某國兵船開往湖南中途管帶某君忽患疫症因卽折回以便延醫調治○漢上自設仁濟醫院後施醫給藥頗著奇功湖廣總督張香濤宫保湖北巡撫端午橋中丞聞而善之各捐鶴俸數百元助作經費亦扶持善舉之道也 
[上海官塲紀事]  
　　昨日江蘇督糧道羅少耕儲憲由省垣乘舟蒞滬小泊觀音閣碼頭午刻命駕赴道轅拜會袁海觀觀察暢談公務繼至縣署縣主汪瑶庭大令飭丁擋駕○昨日太倉州蔣羹臣直刺江隂縣吳粤生大令前武進縣施明府江蘇試用知府吳硯薌太守淞滬釐捐總局督辦朱詵伯觀察龍門書院山長翁奎甫太史江蘇候補縣鄧小亭明府先後至縣署拜會縣主汪大令一一延入花廳叙談良久而别 
[喜占勿藥]  
　　前日上海縣汪瑶庭大令偶沾微恙遣丁投蘇松太兵備道轅請假一日昨已告痊即禀明道憲袁海觀觀察照常辦公 
[停訊有由]  
　　英美租界公廨早堂向章於上午十點鐘會訊昨因英皇加冕之期本埠西國官商張燈申慶故捕房於先數日卽禀讞員　柄樞司馬及領事官暫攺早晨八點鐘會訊不意前昨兩日得倫敦來電謂皇躬不豫須緩日舉行加冕大典因是本埠懸燈亦遂從緩各捕房依舊於十點鐘解案乃昨係輪值美國海副領事會訊未知細情已於八點半鐘到廨迨不見各捕房解案遂命駕而回及十點鐘各捕房送犯到廨美副領事已早回美署捕房不得已乃將各案帶回候翌日解訊 
[書院課期]  
　　本城敬業書院月課現由上海縣主汪瑶庭大令定於二十四日考試昨已懸牌示知矣 
[委勘盜案]  
　　前日本埠全盛和記永泰豐正源林仁記四家信局划船開往湖州行經西門外日暉港被盜劫去土物洋銀約值五百元之譜由船夥許阿有吳桂生投報上海縣署縣主汪瑶庭大令諭候履勘再核昨日大令以公務紛繁不克親往遂委典史趙敬臣少尉會同城汛周敬之千戎各帶捕役營勇前往詳勘及回署禀覆卽嚴諭捕役限日破案 
[六續分發人員騐看名單]  
　　籌餉指省分發鹽大使魏國慶湖南監生兩淮巡檢劉章焕湖南監生江西○捐資保奏指省分發道花翎張樞直隸監生江蘇周學銘安徽進士江西○勞績掣籖分發道花翎三品銜繆嘉玉雲南舉人知府文麟廂藍滿貢生○勞績保奏掣籖分發知縣黄時育江西文童○勞績保奏指省分發從九品杜炳榮湖南文童江蘇○勞績指省分發道花翎二品頂戴劉清泰順天監生廣東花翎三品銜周學海安徽進士江蘇向人冠湖南拔貢浙江知府汪文綬安徽進士江西查富璣安徽附貢奉天閔榮爵江蘇監生直隸鹽運使銜王念曾江蘇附生河南知縣五品頂戴黄錫庚江蘇監生奉天殷鴻夀直隸附貢奉天藍翎陶藻華安徽附貢直隸張夀齡江蘇監生直隷吳傳曾江蘇監生山東趙光普陜西監生四川陳糺燦江蘇監生浙江王冕江蘇監生浙江王克均浙江監生江蘇府經歴文端正藍滿監生吉林縣丞張斯行順天監生貴州張厚煦湖北監生四川巡檢廖長齡廣西監生廣東○議叙保奏掣籖分發同知文芳府經歴陳應麟陜西供事典史吳金生安徽供事議叙保奏指省分發府經歴馮恩佑浙江供事○議叙掣籖分發通判黄振鋐湖北優貢黄振均湖北拔貢唐國梁安徽監生洪達安徽監生葉復華浙江拔貢惲毓庚順天監生知縣薛肇基福建舉人常炳燿湖北舉人譚襄雲湖南舉人丁槃慶湖南舉人黄序榮河南舉人李繼堯河南舉人萬雲松河南舉人張鳴鳳四川舉人劉彦彬四川舉人伍廷楨四川舉人王煦河南舉人曾毓經福建舉人伊象昻福建舉人張炳文福建監生江蘇汪曾保江蘇拔貢浙江知縣梁昱墀廣東舉人雲南劉宗經瞿文炳江蘇舉人河南經康杰安徽舉人江蘇費久大江蘇舉人謝國剛四川舉人福建鹽大使任承濟江蘇監生長蘆程蓉齡安徽監生兩淮○截取呈請掣籖分發同知茹恩彬山東進士孫秉衡山西進士○截取呈請指省分發同知高向瀛福建舉人浙江○揀選呈請掣籖分發知縣王化瑋廂白漢舉人○優貢呈請掣籖分發知縣陳星海山東優貢○應補呈請分發知州牛棠河南附貢湖北知縣王家驥廣西進士浙江縣丞孫治河南附貢安徽六品銜袁彦薰湖南文童新疆鹽巡檢胡文桂浙江監生長蘆從九品郭廷基山西附監河南柯希潛廣東監生福建未入流葉培江蘇監生浙江糜鴻卿貴州附監雲南此單登畢 
[正字]  
　　昨報紀教堂之案係示字之訛未經校出附正於此 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[吳宫銷夏]  
　　姑蘇訪事友人云每屆考試時各項貿易中人咸就貢院附近賃屋設肆冀得利博蠅頭本屇江蘇提督學政李蔭墀大宗師按試蘇郡考市不减於前本月十八日提調陸太守桂星乘輿至貢院行經聚寳齋骨董鋪門首忽被懸掛招牌之繩絆住輿頂輿夫並不止步徑前直行致被揭下擊碎磁瓶三口零物若干鋪主懾於官威願即息事太守以輿夫漫不經心飭將在前二名解送南路總巡局請吳司馬究辦以　之懲○本月某日閶門内某公子乘驢至察院東首突遇流氓阿毛佯稱被驢撞傷扭住訛詐某公子畏其兇燄許給洋銀數枚阿毛堅索鉅金若干正在相持之際適總捕同知黄司馬呵殿而至查悉情形卽飭差勇將流氓帶回略加研訊判責數百板荷以巨枷發犯事處示衆 
[提螽釀命]  
　　平湖縣人徐鳳石同在某醬園執業與僑居上海縣署西首成衣店樓上潘海文之妻施氏結爲露水夫妻已閱三載今春潘偵知其事頗欲得而甘心徐恐好事多磨舊緣難續與氏密商相率逃至閔行鎭賃屋同住潘偵騎四出蹤跡杳然旋由友人周桂生萬洪生胡金和周志亭等訪明居址偕潘同往遂將姦夫淫婦一併拘獲　舟而回不意行至中途徐忽躍入河中隨流而去適鹽捕緝私營管帶吳福海叅戎督勇出巡查悉其事帮同援救而屍身已不知所之叅戎以案關人命遂將潘夫婦及周等四人一併解至上海縣署並拜會汪瑶庭大令詳告原委大令卽飭值日差前往彼處恊同地保打撈屍身一面將到案各人分别看管候訊 
[嚴懲誘姦]  
　　大南門外成衣匠沈松泉娶妻朱氏已生子女各一邇　　與木工倪少亭有染前晚倪勾引至王家馬頭聚盛小客棧内姦宿被沈偵知跟蹤而至一併扭獲送至十六鋪巡防南局控訴局員賈礎玉叅軍升座研訊以倪引誘有夫婦女不法已極判重笞一千板鎖示局前朱氏掌頰三百下交沈領回管束 
[上海縣署瑣案]  
　　駁船户張夀生肩負鐵條三捆沿途求售經縣署捕役查見盤詰支吾帶回請究前晚縣主汪瑶庭大令升堂研訊張供前由某報關行倩裝鐵條至某輪船交卸餘剩三捆並未取去是以小的代爲發售並非竊來求鑒大令著押候再訊鐵條儲庫○萬隆米行主控夥徐渭臣私收帳項洋銀一千餘元意圖逃逸解經大令訊責押限繳銀前晚提案覆詰謂爾挺押日久何以至今未繳分文張供刻下已由母親浼人向行主及執事人緩頰議定减償洋銀四百元先付其半餘立期票已蒙允洽惟母親尚在籌措不日可以呈案求恩寛限大令著還押如所供不實再行比追○蕭子餘控張蓉生虧欠銀一百餘兩前經大令訊供斷令折還洋銀八十元交周文美保去料理迄今日久未繳分毫前晚大令飭差帶張及周到案覆訊張供小的前開煤炭店與蕭所開錢莊往來致欠銀一百餘兩目今店已閉歇賦閑無事困苦難堪原告備悉其情曾許小的措繳現洋銀四十元可以了案無奈小的無可籌畫遷延至今求恩寛限周供詞與張相同大令著再展限十日仍交原保赶緊清理 
[馬路工程局瑣案]  
　　前日沈阿虎之妻宋氏隨陸福全至南市浦濵附船至崇明適爲沈撞見疑有别情扭交某號巡街捕拘至捕房捕頭移解馬路工程局總辦翁子文太守倩襄讞委員黄衡堂二尹升坐研訊沈供小的前曾與陸同居後因房租糾葛已另遷他處而陸仍時至小的家與妻絮語曾經撞見數次現竟同往崇明幸得尋獲扭案務求訊究質之陸供操玉器業沈於去年八月間曾遷居小的處故與其妻宋氏相識今宋氏倩小的伴送至馬頭附船往他處販賣玉器不意沈遽誣指誘逃求恩寛宥宋氏供年二十有五嫁沈已歴六年小婦人前次患病無資醫藥丈夫欲將所生男孩賣去幸由同居人陸福全助以醫資得以漸次痊可邇者欲赴崇明販售玉器囑陸同至船上並無别情二尹以沈所控無憑命退去候查明復訊○前日劉吕氏在浦濱浣衣被偷兒榮福如乘機竊取筐内衣服數件爲包探黄量海所見拘至工程局襄讞委員黄二尹研訊之下判責五十板○蔡桂生周桂松周丫頭因擔糞違章經巡街捕解至捕房捕頭轉解工程局局員黄二尹研訊之下判各枷號七日 
[英租界捕房紀事]  
　　積賊郭金三行竊某姓等十三家衣物由包探劉光震拘獲帶入捕房押候解送公堂訊究○過犯陳連生遞解復來由包探沈阿岳拘獲押候送究○偷兒王金餘龔阿毛行竊張福生等家衣物經包探張寳成拘獲押候解辦○周金榮在福州路私售江南票由某包探拘入捕房押候解案訊究 
[法租界公堂瑣案]  
　　前者新北門外德順飯館主侯敬章投上海縣署控會德豐駁船公司買辦趙三和積欠會欵洋銀一百七十六元由縣主汪瑶庭大令出票拘提會德豐洋東以原被均僑居租界投公廨陳明請歸公堂訊理以侯屢傳未到尚未斷結昨日讞員杜枝園大令傳侯到案略加研訊責其屢次抗傳商諸費繙譯判罰洋銀十元一併斥出○鞠怡如沈坤榮被流氓沈福生王加福訛詐不遂刃傷腰際報捕拘獲解案請辦鞠沈投案禀稱此一人前因犯案監禁攺過　釋出未久故態復萌竟向小的恣情勒索請爲重懲大令判將沈先責五百板枷號二個月期滿再責五百板王枷一月責五百板○沈洪奎霍道成范廷鶴在西新橋開設烟紙店前晚九點鐘時被流氓陳阿二糾同羽黨陳阿寳張根寳張阿元張阿二等入内强劫報捕拘獲解案請辦沈霍范投案聲訴前情僉稱陳等前因犯案監禁攺過局今甫釋出依然怙惡不悛尚求重辦大令判將陳阿二責五百板枷號二月期滿再責一千板陳阿寳等五人各枷一月責五百板○王寳林李大成趙阿六被流氓袁阿六向童子手中騙取鑰匙擅開衣箱竊去洋銀衣服報捕後拘案請追大令著押候查吊原贓再行核辦○陳金寳王和尚禀稱小的等向在大成紗廠工作前日偶經八仙橋長浜一帶突被流氓華洪俊糾黨攫去洋銀五元意猶未快復將小的等推墮河中幸未凶占滅頂今將濕衣呈請察核大令判責五百板押候將攫去之欵措還再核○賊犯張洪奎至江天輪船上行竊衣服被包探拘獲解案請辦大令判責三百板○包探禀稱錢阿四不知在何處竊取牙柄洋傘一頂携至某押店求質經小的緝獲人贓解案請辦大令判責二百板贓候失主認領 
[美租界捕房紀事]  
　　前日午後英美租界公廨差夥顧裕林私至虹口茂海路拘提甬人謝金榮適爲包探倪順泉所見以其並未咨照捕房殊與租界章程不合一併拘入訴知捕頭令押候轉解公堂禀請讞員張柄樞司馬訊辦○昨晨偷兒徐阿虎掩入穿虹浜左近鄉民某姓家行竊布衣若干件携之而逸經原主迫獲送入捕房捕頭令押候解送公堂禀請訊辦○昨晨僑居北河南路某里内之小車夫張長生與同居之東洋車夫余邊邊口角兇毆被傷腎囊血流如注扭訴捕房捕頭見張受傷屬實令送同仁醫院求治余押候解送公堂禀請懲辦 
[皖省官報]  
　　五月初一日委辦防軍火藥局丁憂直隸州芮慶麟到由湖北辦磺回巡檢孫達五辭赴廬　府差遣初二三日知縣　世章謝酌委一次並謝奉行知請補太平縣郭集馨謝超委一次初四日指分湖北試用道陳瑜辭給咨赴引安徽試用未入流杜樹蘭到浙江人候補知縣鄭學　辭赴宣城帮審文化舒到赴宿松監修津江長堤工竣回初五六日知縣陳世楠謝奉行知請補潛出縣萬琅謝奉行知請補來安縣布經廳藍蔚知奉委監修文廟宫墻差初七日員外郎銜分部主事曾傳一到湖南人　百朋知州銜分發安徽候補班補用知縣劉以信到山東人號中孚本任桐城陜　　　嵩祿到由湖南勸捐回初八日　選東流縣晉綸知在賑捐案内振捐同知銜知署宿州 
 
 

Page 10

 
 
本任婺源絲方永昺到交代清楚回指分安徽試用通判吳澤鋆到湖南人號竹筠前江蘇長洲縣王念祖到太湖人候補知州鄭洤到赴引回州同毛熙淦知奉委辦馬頭　卡縣丞戚文栩知奉委辦羅昌河厘卡布經廳藍蔚知修理文廟宫墻開工 
[蘇省官報]  
　　五月初八日藩轉牌示照得署吳江購知宗能述據報丁憂遺缺查有候補知縣劉怡堪以酌委署理又崇能典史劉培清病故遺缺查有輪委到班之試用巡檢申士林堪以委署又署常熟縣知縣楊炳震年滿遺缺查有新海防遇缺先知縣郭重光堪以酌委署理直隸侯補道張振棨由京來青浦縣錢禀到同知姚體羲禀知赴鎭江兒道憲通判梁書祥禀謝奉委待質公所正委差知縣翁有成禀謝奉委待質公所副委差龔鴻揆由丹陽監放賑捐督築圩工一律告竣回指分江蘇試用直州判李凌雲湖北人禀知奉撫憲騐看到省府經歴林文懿禀知奉儲憲委赴崑新催渭差卽辭指分江蘇試用府經歴柯則浙江人由京騐看來省禀到縣丞鄭家修浙江人禀知奉撫憲騐看到省從九陳其昌禀知過縣丞班仍留原省奉撫憲騐看到省蘇州衛守俻關漢傑禀知奉府委兼理太倉衛守備事補用守備黄桂森禀知交卸撫標親軍中營帮帶差奉安徽撫憲聶電調赴皖卽辭梁映福禀謝奉委撫轅武巡捕卽日到差拔補外委黄金城禀知到撫標親軍中營帮帶差四品銜花翎卽補知縣朱鏡清於初七日午時在皮市街公館病故初九日知府陳適聲禀知赴都引見莫枚禀知楓橋覆查繭捐回通判陳鎬禀知奉委赴上海公幹卽辭吳家樞禀知由京引見回省恩厚由車坊釐局專丁來省禀謝飭知二十六年分夏防案内蒙記功十二次冬防記功一次五品頂戴試用知縣葉漢霄交卸署海州州同差缺回省禀知由縣丞加捐過知縣班府照磨汪鳳翺禀知奉駐滬順天善後賑捐局札委赴滬催取各局捐欵卽辭巡檢黄夀蕃禀謝奉委奉賢縣保甲差卽辭五品頂戴指分江蘇試用府照磨黄彭夀浙江人由浙領咨來省禀到委署蘇糧庫大使項兆　禀知接印任事太湖協鎭許國祥通知奉撫憲札委兼帶飛划營並銷撫標水師中營差管帮撫標飛划營兼巡緝快船補用遊擊王萬美禀知赴江震巡哨回蒙賞推銷差學憲李今晨抵碼頭已進貢院初十日撫轅牌示五日分候補同通州縣直隸州州同州判各員月課定於十九日考試知府胡玉瀛禀謝奉撫憲札委押貢進京並領方略差正任武進縣調署丹陽縣施沛霖禀知赴甯見制憲通判梁書祥禀知到待質公所正委差知縣翁有成禀知到待質公所副委差府經歴汪瑩禀辭赴甯見制憲縣丞邵鳳年禀知奉儲憲委赴武進催兌差卽辭典史何震堃禀知到閶胥門外三段夏防差江蘇候補知縣陳官慶於初九日在省寓西支家巷病故十一日撫署文案兼收呈委員候補知縣何鳳　禀知奉委代辦官電局差知縣吳善垣由上海樹木捐局專丁來省禀謝一年期滿奉飭留辦縣丞朱景圻禀知奉儲憲委赴寳山催漕差四品銜正任江淮衛掌印守備羅長華禀謝奉撫憲札委管帶撫標親軍中營水師事務卽到差十二日長洲縣蘇禀知接兼理元和縣事調署寳山縣王禀知交卸元和縣事並謝漕捐案内奬加三品銜准補豐絲王之全由甯來知縣劉怡禀謝委署吳江縣事郭重光禀謝委署常熟縣事徐景寅禀知由太倉公幹回盧懋善由上海貨捐局來卽辭潘宜經由盛澤釐局來卽辭恩厚由車坊厘局來徐元熙禀辭赴海運差並進京引見張國英由京引見回省劉廷鳳由常昭内河釐局專丁來省禀謝飭知一年期滿統此實盈一成以上蒙記功一次正任奉賢縣典史徐承乾禀辭赴任十三日通判崔彦禀知由津沽公幹回知縣汪士仁禀知由寗見制憲回府經歴張蘭芬由雪鴈橋釐卡專丁來省禀謝飭知二年期滿比較盈二成以上蒙記大功一次縣丞徐臚先禀知奉府委赴江隂公幹卽辭委署丹　縣安港司巡檢楊寳書委署新陽縣典史葛授青均禀辭赴任指分江蘇試用州吏目鄭守謙浙江入禀知奉撫憲騐看到省候選縣丞沈亮棨禀謝奉委中西學堂英文副教習差 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年五月初四日京報全錄]  
　　宫門抄諭旨均錄前○兩江總督等奏爲江蘇候補人員異常擁擠擬請停止分發二年摺○山東巡撫周奏爲叩謝天恩籲請陛見摺○浙江巡撫任奏爲請署選缺知縣摺○又奏爲保薦能員籲請送部引見片○雲南巡撫李奏爲學政丁憂請旨迅賜簡放摺○大臣瑞奏爲瀝陳患病情形並催帮辦大臣迅速赴任片 
　　太子少保頭品頂戴兩江總督臣劉坤一頭品頂戴江蘇巡撫臣恩夀跪奏爲江蘇候補人員異常擁擠擬請停止分發二年以資疏通恭摺仰祈聖鑒事竊維吏治不修由於仕途之太雜而仕途之太雜由於分發之日多江蘇候補人員擁擠甲於他省道員一班爲尤甚前於二十五年間經臣坤一會同前江蘇撫臣德夀奏准停止道員分發三年計自是年五月初六日奉旨之日起現在將次屆滿而各項候補道員仍有八十餘人其餘候補府廳州縣不下一千餘人候補雜職不下二千餘人匪特補署無期卽差委亦斷難徧及困守日久流弊易滋奔競鑽營無所不至殊非澄叙官方之道抑亦人心風俗之憂現雖停止捐納而從前業經報捐指省江蘇尚未引見騐看到省者實繁有徒若不設法疏通吏治安能起色臣等與司道一再商酌擬懇天恩敕部自道府以至未入流除榜下卽用及特旨發往各員照舊辦理外其勞績捐納各項人員自此次奉旨之日起一律停止分發一年鹽務各官停止分發兩淮二年其先經捐指江蘇及保留江蘇尚未分發到省之員停止限内有願攺指他省者均准照案免交離省等項銀兩俾昭公允俟二年後由臣等察酌情形再行奏明辦理一面由臣等將在省候補各員嚴行甄别酌定去留以肅官常而杜冗濫謹合詞恭摺具陳伏乞皇太后皇上聖鑒訓示謹奏奉硃批吏部議奏欽此 
　　頭品頂戴新授山東巡撫直隸布政使臣周馥跪奏爲叩謝天恩籲請陛見恭摺仰祈聖鑒事竊臣恭閱邸鈔光緒二十八年四月二十一日奉上諭山東巡撫著周馥補授等因欽此當卽恭設香案望闕叩頭謝恩訖伏念臣皖江下士畿輔備員前由直隷按察使以耳疾乞退後復蒙恩補授布政使調補直隷布政使愧涓埃之未報正警惕之彌殷兹復仰沐温綸忝膺疆寄受恩愈重報稱愈難查山東爲濵海要區巡撫係專圻重治軍行政責鉅事繁臣衰病迂疎深虞貽誤惟有仰承聖訓藉伸瞻雲向日之忱庶幾奉作官箴常存履薄臨深之戒一俟將經手事宜交代清楚卽行束裝北上泥首闕廷跪聆訓誨所有微臣感激下忱曁籲請陛見緣由理合恭摺叩謝天恩伏乞皇太后皇上聖鑒訓示謹奏奉硃批著來見欽此 
　　頭品頂戴浙江巡撫臣任道鎔跪奏爲請署選缺知縣恭摺仰祈聖鑒事竊照分水縣知縣金廷棟准調平湖縣知縣准部坐光緒二十七年十月十四日行文知照按照限减半計算扣至十一月十一接到部文之日作爲開缺日期所遺員缺係簡缺前經聲請扣留外補在案查浙省升調遺知縣上次麗水縣知縣缺出以新海防例分缺先補用知縣李寳枬請補爲止今分水縣知縣缺應用鄭工新海防遇缺先人員查新海防遇缺先補用知縣江錫齡史悠祿均於二十七年六月二十日行文過班又董鳳來二十七年七月二十日行文過班又徐元綬薛應樞均於二十七年九月二十日行文過班又羅綱乾袁玉煊楊泰階均於二十七年十月二十日行文過班以上各員均未滿六月應行扣補應輪捐納試用人員上次用一正途三次應再用正途曾任之員查是班内名次在前之德恩安炳文祁蔭甲丁爕王賡夔黄紀年金甌均非正途會任之員俱應扣補查有曾任應升實缺新海防例試用知縣陳常鏵年四十歳福建閩縣監生報捐鹽大使指分浙江試用騐放領照到省加捐新班先補用准補下砂頭塲大使光緒十八年二月十二日到任丁母憂開缺回籍服滿起復遵新海防例報捐知縣仍指浙江試用赴部分發二十一年十一月十七日引見奉旨照例發往欽此二十日給照十一月二十五日限内到省坐二十二年正月十六日掣第二名試用期滿甄别留省補用兹據布政使誠勳按察使湍多布以該員請署分水縣知縣缺會詳前來臣查陳常鏵才具穩當堪以請署分水縣知縣缺如蒙兪允該員係領照到省捐納試用知縣今請署知縣銜缺相當毋庸送部引見仍令試署一年如果稱職另請實授謹會同閩浙總督臣許應騤合詞恭摺具陳伏乞皇太后皇上聖鑒勅部核覆施行再例文煩瑣另行咨部查核摺内不復冗叙合併陳明謹奏奉硃批吏部議奏欽此 
　　任道鎔片再庶政待理必先振拔人才方今時局艱難非有才能出衆之員不足以資幹濟查有三品銜道員用寗波府知府高英在浙二十餘年歴任繁劇卓著政聲迨抵寗波府任蒞事勤明百廢具舉該郡華洋鍇處民風浮動又　近年多事之秋彈壓撫綏輿情帖伏遇有交涉疑難事件批郤導窽悉協機宜該員振作有爲才長心細若得試以艱鉅展布必更可觀一品銜山東候補知府徐際鴻前以知縣隨臣辦理東豫河工察其才略迥異凡庸曾於光緒二十五年在東河總督任内明保有案嗣因委辦東省營務剿匪出力經升任山東撫臣袁世凱保擢知府該員志趣超卓才識明通於洋務亦多閱歴是此美質洵爲遠到之器浙江候補知縣署永嘉縣知縣秦國均於二十六年接署是缺正舉温屬教案迭出之後力爲其難次第議結凡地方興革事宜均能切實措施紳民翕然稱之該員勇於任事有守有爲達變通權胆識俱壯尤爲人所難能以上三員實爲守令中濟變之才殊不易得臣非有眞知灼見斷不敢冐瀆上陳可否仰懇天恩俯准送部引見量子擢用之處出自聖裁理合附片具奏伏乞聖鑒訓謹奏奉硃批高英等均著送部引見欽此 
　　雲南巡撫臣李經羲跪奏爲學臣丁憂開缺循例暫行兼署請旨迅賜簡放以專職任恭摺仰祈聖鑒事竊准雲南學臣田答枚咨稱光緒二十八年三月初十日在署接獲確電知親母王氏於本年正月十八日在籍病故係親生之子例應丁憂回籍守制照例咨請兼署等因將學政關防並書籍册卷等項委員齎送前來臣當卽於三月十五日恭設香案望闕叩頭祇領暫行兼署伏查該學臣歳試業已一律完竣按試各棚皆關防嚴密惟科試尚未舉行現非鄉試之年自應俟新任學臣到滇再行考試所有雲南學政請旨迅賜簡放以專職任除將學政衙門應辦事件由臣隨時辦理外謹會同雲貴總督臣魏光燾恭摺具陳伏乞皇太后皇上聖鑒訓示謹奏奉旨欽此瑞洵片再幫辦大臣瑞璋尚無出口之信自因萬里長征製裝不易惟近年邊務繁劇迥非昔比交涉尤難因應且無才識並茂可以助理之文武人員故奴才到任以來遇事躬親直以一人而兼數役以致精力遽遜於前去冬大病至今春二月始漸就痊然每遇用心過度仍連夜失眠驚悸不止次晨必痰中帶血日前因接俄官索地照會憂憤萬分竟又數夜未睡肝氣下陷泄痢復非而時發時止亦無從調治矣自揣多病之軀恐不能久膺重寄况一人之智慮有限天下之事變無窮亟盻瑞璋章來可資商榷有彼坐鎭奴才雖帶病遠役亦不敢辭如該大臣尚未起程應請旨飭催作速前來以期共維邊局謹附片陳請伏乞聖鑒謹奏奉硃批瑞璋著卽迅速前往欽此 
 
 

Page 15

 
 
[光緒二十八年五月初五日京報全錄]  
　　宫門抄諭旨均錄前○兩江總督劉奏爲隨辦洋務人員異常出力懇恩分别奬叙摺○兩廣總督陶等奏爲查明剿平興密撲城會匪出力文武員紳擇尤保奬摺○河南巡撫錫奏爲分省候補人員擁擠異常懇請停止分發三年摺○山西巡撫岑奏爲變通考試簾官章程片○大臣瑞奏爲保薦賢員片○四川總督奎奏爲臬司到省飭赴新任片 
　　太子少保頭品頂戴南洋通商大臣兩江總督臣劉坤一跪奏爲隨辦洋務人員異常出力懇恩分别奬叙以示鼓勵恭摺仰祈聖鑒事竊查隨辦南洋洋務出力人員定章三年奏奬一次十員爲率歴經循辦在案自光緒二十四年四月請奬以後扣至二十七年四月又屇三年期滿近來商務日闢交涉益多保衛調和本已倍形繁重光緒二十六年北地拳匪事起全局震驚又有回天富有貴爲各項票匪乘機思逞各國增兵調艦聲稱保商護教駛入長江中外商民互相欵懼倉皇遷徙一夕數驚安危之機間不容髮臣一面將水陸各營密爲分布遇有匪徒蠢動立卽剿除一面分派各員與各國領事妥爲聨絡倡議互保巡防彈壓電牘紛馳各該員不避難危相機籌辦呼緊之際甚至徹夜不寐堅忍勞苦實屬倍異尋常用能化險爲夷地方得以安堵臣待罪南洋本有應盡之責欵局大定尚蒙懋賞優加各該員等奮勉從公臣實不忍没其勞勩兹仍照向章保奬十員内有勤勞尤著者五員按照異常勞績請奬其餘五員仍照尋常勞績奬叙竊維論功行賞必須叅酌再四旣不敢稍涉冒濫亦不能不分别辦理期昭公允謹繕具清單恭呈御覽合無仰懇天恩俯准照擬給奬以示鼓勵出自逾格鴻施除將各該員履歴分咨外務部吏部外理合會同江蘇巡撫臣恩夀恭摺具奏伏乞皇太后皇上聖鑒訓示謹奏奉硃批著照所請該部知道單併發欽此謹將南洋隨辦洋務出力各員照章出具考語分别異常尋常勞績保奬繕具清單恭呈御覽計開奏留南洋差遣指分江西試用道王燮江蘇試用道沈邦憲均擬請仍以道員留於原省歸候補班補用並賞加二品銜江蘇補用知縣施丙爕擬請免補本班以直隷州知州仍留原省補用並賞加四品銜江蘇候補知縣邵文炳擬請免補本班以直隷州知州仍留原省歸候補班補用選用府經歴陳維祺擬請免選本班以知縣不論雙單月儘先選用以上五員辦理一切交涉悉恊機宜卓著勤勞最爲出力候選知府鳳儀擬請俟選缺後以道員補用在任候補知府請補松江府柘林通判蔡匯滄擬請俟補知府後以道員仍留原省補用江蘇試用通判萬鍾元擬請俟補缺後以直隸州知州仍留原省歸候補班前先補用江蘇補用知縣王增楣擬請俟補缺後以直隷州知州用選用縣丞廖欽元擬請俟選缺後以知縣補用以上五員均能實心實力著有勞勩奉硃批覽欽此 
　　頭品頂戴兩廣總督臣陶模頭品頂戴廣東巡撫臣德夀跪奏爲查明剿平興寗撲城會匪出力文武員紳擇尤保奬恭摺仰祈聖鑒事竊光緒二十七年八月間興寗會匪陳廷山等糾衆起事焚燬教堂攻撲縣城經臣等電飭副將吳祥達叅將石玉山帶營馳往會勦並經興寗縣及城守都司督同紳士竭力堅拒追斬僞軍師陳良山僞先鋒鄧輪山又經嘉應州平遠縣等會營堵擊擒斬匪首陳廷山會同各營將匪黨殲滅地面肅清當將辦理情形先後具奏並請將在事文武員弁分别異常勞績擇尤保奬奉旨著准其澤尤保奬毋許冐濫等因此欽遵轉行確查去後檢據各該文武將在事出力員弁列摺請奬當因所保人數太多又經札飭署惠潮嘉道朱恩縉確切查明嚴加删汰將實在出力員弁擇尤開報兹據署惠潮嘉道朱恩縉核删禀復前來臣等伏查興寗地方界連福建江西兩省又寗邇汕頭教堂林立縣後黨羽潛匿港澳伺隙思逞匪勢初起衆至數千若非守禦堅定撲滅迅速後患正不堪言現在請奬武員僅止二十三人文員僅止九人均係在事出力當時據各該文武開報有名實已無可再删合無仰懇天恩俯准飭部照給奬叙以資鼓舞而昭激勸再署興寗縣知縣馮如衡事前疏於防範原屬咎無可辭慛臨時堅守城池克殲巨匪尚足以功抵過應請無庸置議署興寗營都司郭紹泰雖同有城守之責准到任僅止數日事前不及布置仍能力固危城追斬巨匪是以一併　單請奬合併聲明除飭取履歴咨部查核外謹開具清單合詞恭摺具陳伏乞皇太后皇上聖鑒訓謹奏奉硃批該部議奏單併發欽此 
　　頭品頂戴河南巡撫兼管河工事務奴才錫良跪奏爲分省候補人員擁擠異常懇請停止分發以疏仕途恭摺仰祈聖鑒事竊維欲庶務之振興必本官方之澄叙近來仕途愈雜流品愈淆若非先清其源斷難望　治日有起色查豫省現在候補人員自道府以至同通州縣不下數百員而佐雜尚不止此人多於缺已至數倍不惟補署無期卽差使亦難遍及在廉潔自好之員尚知安貧守分而巧黠之流遂至奔走鑽營無微不至一旦得缺得差而欲其潔已奉公官箴恪守勢必不能自上年停捐後捐納勞績各員到省者益見其多紛至沓來幾無虚日卽使奴才躬親面試嚴定去留其庸劣者固可咨遣回籍而中材居多不得不爲留省冗散太衆卽激　亦有時而窮若非停止分發實於吏治大有關碍合無仰懇天恩俯准將分豫候補人員除正途各班照常分發外其捐納勞績各項人員自道府以至佐雜擬請一律停止三年分發俟年滿再行體察情形奏明辦理所有請停候補分發緣由謹恭摺具陳伏乞皇太后皇上聖鑒訓謹奏奉硃批吏部議奏欽此 
　　岑春煊片再查考試攺章向來調簾之卽用大挑各員均係八股出身其間通知時務者固不乏人而局守墨程不諳策論者比比皆是若以之濫充分校恐難識拔眞才而揀選過嚴又難足十房之數現際攺章伊始擬請量爲變通凡係正途出身無論優拔副三貢俱准考充内簾庶房考易於取盈而衡鑒不虞乖謬臣爲愼選簾官起見是否有當理合附片陳明伏乞聖鑒訓示謹奏奉硃批覽欽此 
　　瑞洵片再邊域遼遠素慨才難而遇有一明白老成兼熟地方情形者罔不珍如拱璧奴才到任兩年以來留心體察竊見蒙古處承辦章京主事職銜英秀現年五十歳綏遠城廂藍旗滿洲人由馬甲奏調來營迄今二十三年洊保補佐領後以協領遇缺儘先補用候補防禦該員於滿蒙文字語言極爲通澈漢文亦甚可觀其人忠厚勤懇辦事小心忍苦耐勞操守可信在科布多有好人之稱故奴才倚之如左右手現派其晉京祇謂軍機處承領御押報匣各件並藉差送部帶領引見業由奴才給予咨文因思目下旗族彫零求其深穩安靜不爭能不使氣付之以事而可認眞辦理者實不多覯奴才之愚以爲現當時艱用人之際如該員英秀者似屬堪備器使從此擴充識量益磨厲以老具材卽奬以幫辦領隊之職亦屬人地相宜無難勝任可否請旨將該員英秀俟引見後以恊領交軍機處存記遇有邊缺候旨簡用該員必能感激圖報不虧職守奴才已諭令公事完畢仍速回營以資臂助奴才不敢阿好亦不敢蔽賢謹秉公保洊伏候聖裁謹奏奉硃批知道了欽此 
　　奎俊片再新授四川按察使陳璚現巳行抵川省應飭赴任以重職守除檄行遵照外理合附片具陳伏乞聖鑒謹奏奉硃批知道了欽此 
 
 

Page 16

 
 
[光緒二十八年五月初六日京報全錄]  
　　宫門抄諭旨均錄前○陜甘總督崧奏爲遵旨舉辦農工商務並籌修甯夏渠工水利著有成效摺○奉天府丞鄭奏爲到任接印任事日期摺○四川總督奎奏爲川省津貼捐輸應廣鄉試武額擬請攺爲文額一併取中摺○兩江總督劉奏爲展緩江南江西安徽三省軍政片 
　　頭品頂戴陜甘總督奴才崧蕃跪奏爲遵旨舉辦農工商務籌修寗夏渠工疏通水利著有成效謹恭摺具陳仰祈聖鑒事竊奴才於光緒二十八年二月初三日承淮軍機大臣字寄正月十七日奉上諭農工商業爲富强之根本自應及時振興卽　責成各該督撫等各就地方情形詳籌辦理並先行分設農務工藝學堂以資講習等因欽此欽遵知照到甘遵卽恭錄轉行甘藩司通飭查照辦理在案奴才查甘肅僻處西北地高風勁無論夏秋每年祇能種耕一次與東南各省迥殊雖耰鋤不精地方未盡亦因時令較晚土性鹻寒所致與司道等反復籌商接見僚屬詳加採訪僉稱北地寍夏府各屬地濱黄河可以創興水利隨飭該府縣確切查　旋據陸續禀報寍郡渠工創自乾隆年間利擅魚鹽富甲通省嗣因毁於兵燹需欵過鉅無力重修人民遷徙地遂荒廢前督臣陶模任内曾飭估　工程未及舉辦奴才到任卽遴委講求水利之中衛縣知縣王樹枬勘得縣屬舊有七星渠一道長一百一十里又接連至白馬通灘長七十餘里卽飭設局派員督工挑挖並派防營帮工現已開通一百　十餘里工程告竣墾荒民人紛紛領地承種計已墾復水田四千餘畝現正接修下游白馬通灘一帶渠工秋間卽可竣事自寗安恩和兩堡及鳴沙州過白馬通灘渠身共長一百八十餘里灌田六萬餘畝昔時磽确一旦變爲沃壤逃亡復業者甚多所需經費皆係就地籌借撙節支用卽民間承領地價項下歸還惟渠口係分裁黄河水源黄流水勢洶湧最易淤塞且渠路經過之紅柳溝各處皆傍山麓春夏山水暴發平地水深數尺泥沙俱下渠道立時阻塞渠水山水泛溢民田平地皆成澤國挑挖則工程浩大亦且旋挑旋塞數十年來屢經重修而迄無成效者皆由於此奴才因思寗夏昔稱富饒全恃水利今山川如故利害攸　必係渠工古法失傳修理未盡妥善遂飭王樹枬訪求遺老加意考較漸得古人暗洞激水之法凡傍山之渠皆用油松大木修成暗洞上蓋石板加以三和灰土墊築堅實渠水由地中行山水出渠面淌行又相度地勢高築圍隄導引山水洩入黄河並於渠口建修進水退水兩閘使黄流曲折入渠巨浪急湍不得冲漫渠口工竣之後已經暴水數次頗無妨碍似可一勞永逸擬俟中衛渠工修竣凡寗郡近河州縣查勘可興水利之處皆令仿照接修其旱地無水各屬亦令酌設農務局選派公正紳耆設法招懇如平羅渭源海城固原慶陽安化童志平原各屬均先後報墾荒地數百畝及千餘畝不等辦理尚稱順適至於工藝一項甘肅省城回設有機器局一所製造洋土各種火藥及大小銅火帽並毛瑟後膛各種槍子凡有舊式銅壳者均能製造邊省風氣甫開擬先就此局漸次擴充俟大學堂工竣應派書報各局及答項雜藝學堂皆可附入大學堂之内分别舉行以免多設名目虚糜經費况邊地瘠苦庫欵奇絀不得不就地方實在情形及現有財力核實辦理以期仰副朝廷振興庶務實事求是之至意所有舉辦農工商務籌修甯夏渠工疏通水利各緣由謹恭摺具陳伏乞皇太后皇上聖鑒訓示謹奏奉硃批興修水利　有益於國計民生者卽認眞經理餘依議欽此 
　　奉天府府丞兼學政臣鄭叔忱跪奏爲恭報微臣接印任事日期叩謝天恩仰祈聖鑒事竊臣於光緒二十八年二月初十日蒙恩簡放奉天府府丞兼學政三月二十五日陛辭跪聆聖訓仰荷指示周詳莫名感悚旋卽乘坐火車於四月初五日馳抵奉天省城十三日准前任學政臣陳兆文委員將關防文卷齎送前來臣當卽恭設香案望闕叩頭謝恩祗領任事伏念東省爲聖代肇基之地學政主一方風教之原當此時事多艱尤以人才爲亟自宜講求實學屏絶歧趨臣縱庸愚敢忘報稱惟有凛遵聖訓冀拔眞材根本立則用世有資學術端則千城可倚庶幾師儒責重幹濟才儲以期仰副聖朝作育之至意所有微臣感激下忱並接印任事日期謹繕摺叩謝天恩伏乞皇太后皇上聖鑒再臣經過山海關錦州營口各地方農田均已得雨維一時洋兵尚未撤退民情仍均安謐堪以仰慰宸厪合併附陳謹奏奉硃批知道了欽此 
　　頭品頂戴兼署成都將軍四川總督奴才奎俊跪奏爲川省津貼捐輸應廣鄉試武額擬請攺爲文額一併取中以昭激勸恭摺仰祈聖鑒事竊查光緒十六年二月准禮部議覆御史徐家鼎奏請停止捐輸廣額摺内陳明嗣後無論何項捐輸概不得奏請加廣鄉試文武中額經前督臣劉秉璋以四川津貼捐輸勢難停止仍請加廣中額奏奉硃批著照所請該部知道欽此伏查光緒十九年以前津貼捐輸業經按照收數奏准加廣文武鄉試中額次第取中在案光緒二十六年復經查明二十二十一兩年津貼捐輸銀數請廣文武鄉試中額各二名均於庚子恩科取中又於二十七年查明二十二二十三兩年津貼捐輸銀數請廣文武鄉試中額各十一名於辛丑補行庚子正科取中經奴才分别奏咨先後由部會議具奏奉旨准行適因展緩試期庚子辛丑川省均未舉行鄉試尚未按名取中今光緒二十八年舉行庚子恩科並補行庚子正科所有以上二案共應廣文武鄉試中額各二十三名覆查捐輸廣額章程内開鄉試廣額不得過恩詔廣額之數又歴屆恭遇恩詔鄉試廣額四川加二十名又光緒二十七年七月十六日奉上諭武生童考試及武科鄉會試一律永遠停止等因欽此此次應取中文武鄉試廣額雖各多至二十三名乃係三案合計且屬恩正並行非有逾恩詔廣額之限自應於本屆一併取中惟是捐輸定章捐銀三十萬兩者准廣文武鄉試中額各一名以文武並計而論是捐銀三十萬兩實廣中額二名今武科旣停則武舉卽無從取中其武舉應廣之額若遽行扣除則捐數無殊於前而加廣卽異於後川省津貼捐輸不特一時難停現因籌備償欵又經加派新捐倘無以鼓舞羣情恐難期輪將踴躍據藩臬兩司詳請奏咨前來合無仰懇天恩俯准將川省鄉試加廣武額攺爲文額一併取中嗣後津貼捐輸可否按銀三十萬兩卽將武額歸併文額共廣一名抑止准廣文額一名之處理合會同學政臣吳郁生恭摺具陳伏乞皇太后皇上聖鑒飭部覈議施行謹奏奉硃批該部議奏欽此 
　　劉坤一片再准部咨本年輪辦軍政行令各省照章辦理於十月内具題到部又准部咨自本年軍政起凡京外緑營弁兵悉令考騐槍砲儻爲期太促未能諳熟准其奏請展限各等因臣查軍政爲考覈大典黜陟攸關必須詳愼辦理方期覈實兩江各營將弁自上年飭令一律攺習槍砲閱時未久誠有如部臣所言未能諳熟者况當裁攺營制尚未定案事務益形繁重本年軍政例限實屬赶辦不及合無仰懇天恩俯准將江蘇安徽江西三省軍政展限一年扣至次年十月具奏期昭妥愼如蒙兪允其下屆軍政仍自光緒二十九年起扣足本年舉辦以歸畫一除咨部查照外謹會同江蘇巡撫臣恩夀安徽巡撫臣聶緝槼江西巡撫臣李興銳江南提督臣李占椿附片陳請伏乞聖鑒訓示再長江水師各營官弁向習槍砲不在展限之列現已咨會長江提督臣程文炳認眞考覈遵於本年赶辦合併陳明謹奏奉硃批著照所請兵部知道欽此 
 
