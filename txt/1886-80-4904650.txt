# 1886 - 80 - 4904650

 

Page 1

 
 
[分設淸江浦賣報售書處] [  申報舘主人啓]  
　　本舘現託友人在淸江東門内都天廟後長春客棧經售申報及申報舘點石齊兩處所印之書籍碑帖字畫等件如承淮上諸君賜顧可就近價賭有欲看申報者亦可將地址開示該處經理人自當按日送閱此布 
[招請文人抄書啓] [  點石齋主人啓]  
　　啓者本齋現有大部書籍須人抄寫如有精於晉唐楷法者祈卽繕寫字樣送本帳房選擇取用其選用之後如抄來之字與原樣筆跡不符大相出入者仍須退還不送潤筆專此佈啓卽乞賜敎 
[七十號畫報出售] [  申報舘主人啓]  
　　香港公家花園設立花會琪葩瑶草種類繁多内有小樹一本枝間脫下枯葉數片竟能蠕蠕行動細審之頭足俱備而全身猶是樹葉西人素　　發之學至此亦不能定厥稱名兹就日報所述者慕繪成圖以供博物君子之考証淞隠漫錄圖說一則仍附晝報之末准於十六日出售此佈 
[孔廟被災辨]  
　　閱初六日邸抄有東撫奏陳衍聖公孔令貽住宅不戒於火延燒房屋等語越數日山左人又傳言災及聖廟凡棟宇以及歴代碑額御賜珍器皆爲祖龍所收聞者疑之或謂東撫所奏有未詳盡或謂傳聞之言過其實竊思近日官摥積獘民間凡有失愼上憲委員勘驗皆以延燒草屋數間當卽撲滅等詞禀覆盖恐干處分也今孔廟非平民房屋可比闕里爲鍾靈毓秀之區濬哲發祥之地大成殿則聖靈之所憑依者也杏壇屈九重之尊馬鬣駐六龍之駕一畝之宮實麗於天府苟有所損孰敢朦隠况蕩焉無存而敢以大改小避重就輕不以眞情入告哉然人情於其所愛者每不忍以不祥之說加之聖人則人之所愛而敬者鴊而敢以訛言相侮乎言之鑿鑿諒未必盡屬子虚嗚呼殿所以妥聖靈者而今果災乎按殿創於魯哀公十七年歴漢魏唐宋代有修飾至金皇統大定間規制乃大備前明亦三次修葺宏治十三年災奉敕重建廟費帑金十五萬有餘宏麗備至殿庭廊廡共三百一十六間大成殿高七丈八尺闊十三丈五尺深八丈四尺先聖南面四配十哲分侍左右後爲寢殿高大稍遜又後爲聖蹟殿壁上皆石刻也正殿前爲杏壇壇左右爲兩廡東西各五十間分祀澹臺滅明宓不齊以下諸賢壇前立宋眞宗御碑十有二又前爲大成門左右有掖門曰金聲玉振門之外有唐宋金元明之碑各覆以亭亭前有奎文閣閣前有門五間以儲漢魏古碑焉大成殿西有金絲堂五間卽魯恭王聞樂處也宋時本名五賢堂明改建後遂易以今名自廟以内檜柏千章皆數百年物廟左卽衍聖公府第也計創殿以迄於今歴二千年其間被災者屢矣如金貞祐甲戌明宏治之災皆其重者也聞故老言我朝雍正時亦大加修繕以明尊崇今忽遵此大劫說者咸相告爲災異蒙以爲恭讀邸抄並無灾及大成殿之說則民間傳言究不足爲信卽使信而有徵亦不關乎災異蓋天火曰災人火曰火是皆有適然之數也大成殿設有官守以昭愼重乃火起公府竟不能防虞撲滅以致一殿皆燬一似非人力所能挽回者是實有數焉存乎其間人物有死必有生天地有闢必有闔剥極必復泰極必否日中則昃月盈則缺凡此者何也皆數使然也數之所在雖天之高地之厚亦必仍歸於混沌五帝之聖三王之賢亦難久寄於人世又何有一殿乎夫殿不過藉土木以成土木等物有成必有毁數之常也或毁於火或毁於風或毁於水與兵戈亦數之常也何足異雖或謂殿所以妥聖靈殿而災或聖人在天之靈藉以未警戒此說也吾不爲然夫聖人之道亘今古而不變合四海而同然天無不父地無不母其精神無處不流通其禮樂無處不散布夫固視天下如一家豈獨曲阜之山川寢廟以爲是聖人之故居而有以異乎自漢晋以來所以共仰此殿者蓋以表後人企聖之忱示王者崇師之意耳燬一殿復建一殿如明宏治之故事又何災異之有昔聞某處有老者闔門而寢至天明子婦不聞其聲息排闥直入見其扶杖而坐撫之則已衣與皮骨一如死灰咸相駭異不知其致死之由又不知其衣何由而燼或謂人身本自有電氣老者必引動此氣故死而春體如灰此亦數也特吾儒論理不論數若聖廟被焚任其職者委於數而漠然無所動於中則彼老者之死其子孫亦可委於數而略無悲戚矣因時而惕雖危無咎請卽以此言處此事可也 
[諭旨恭錄]  
　　二月十六日奉旨着泒芬車克勤景善於二月二十二日恭詣東陵查看紅樁欽此同日奉上諭阿昌阿奏假期已滿病尚未痊籲懇開缺一摺理藩院左侍郎阿昌阿着准其開缺欽此 
[新製師船]  
　　外洋傳來消息云英國現在鳩工赶製鐵甲船二十艘兵船二十五艘水雷船五十四艘查英國水師船向多舊式此次則從新製造煥然一新行見不數年間而威武奮揚更足稱雄於海上矣不足於歐洲中首屈一指哉 
[都門瑣述]  
　　聞正月杪直隷永平府城内一晝夜間出盜案八起聞皆游勇所爲眞假雖不可知然捕務廢弛已可概見○平糶局定於二月二十六日開糶粟米每斤約當十錢一百二十文合銀不過一分○二月初間京師　東五六十里外得雨數寸大田可以播種而近畿一帶迄未得雨 
[京口談資]  
　　鍾副都護陛見回任前日爲攬揆良辰滿漢文武捧觴上壽頗覺冠盖如雲○初一日丹徒縣試赴考者約四百餘人招覆三百三十人○丹徒縣孫明府於初五日下鄉催科事畢言旋有第九區鄉民吳姓攔輿報稍初四夜有盜三十餘人到鄉村行劫村民欲升屋頂鳴鑼報警被盜斫傷遂不敢升屋盜黨破扉直入掠去衣物甚多叩請踏勘等語明府卽馳往該處勘視情形簽差嚴緝矣○西門外萬家巷内某姓家於初六日午後失愼焚去茅屋四間○老山巷内某姓之女年纔瓜破貌等花嬌前日出外購物良久不歸家中人急爲查訪已不知其所之遂遣人鳴官尋覓並貼賞格多張如有人送歸此女及報信者不吝厚酬未識掌上珠果能復還否 
[皖垣考事]  
　　懷甯縣錢少雲大令考試文童早經蕆事遂示期二月十六日考試武童馬箭緑楊陰裏盤馬鸞弓當有破的之材出人頭地者矣○安慶府屬懷桐潛太宿望六邑縣試均已報竣首府成寳岩太守示期三月初四日舉行府考以待學院按臨云 
 
 

Page 2

 
 
[匡廬選勝]  
　　逐日江水漸漲木簰可以暢行日前有臨江帮木簰兩架撑抵浴港地方卽有人赴九江榷署報稅初十日關道李亦青觀察親率書役認眞丈量弊絶風淸木商無不感頌○九江愼和典停止後出售滿期衣物某甲以錢兩貫購得一舊川紡夾衫歸囑閨人浣濯見裏襟袋内放有小紙包取出視之則係錢票十張夫婦驚喜非常立卽持票往兌○仁貴鄉李姓素爲某厘局司事家離郡城二十餘里日前因事回家午後忽細雨如絲沾衣欲濕爰留宿家中以待詰朝回局不期妙手空空兒早垂涎其側至三更後撬門而入將鮮衣麗服及室内細軟傾筐倒篋席捲而逃次日晨起始知惟喚奈何而已○九華門外徐某家徒四壁貧困堪憐本月十一夜三更時忽有偷兒毁門而入竊物思逃徐聞聲喚起乃弟狂追隣衆亦咸來臂助追至中途賊棄物而去徐見已物失而復得卽迤邐還家衆中有李姓者年三十許性剛愎獨奮勇追至兩里外賊恐被獲驀拾磚塊擲傷其面仆地呻吟賊隨大笑而去經後至者舁回已不勝狼狽矣 
[珠海魚函]  
　　南海縣屬各路基圍擬添建水閘以便儲水經紳士具禀撫轅批准辦理獨某孝廉謂於農田有碍請飭停工倪豹臣中丞以此舉關係民生不能草率遂札飭廣州府孫太守馳往體察情形妥籌辦理○惠潮兩府自冬徂春劫案疉出大憲聞報深切隠憂咨請水陸提臣遴委幹員率勇往各鄉查緝并責成各鄉紳者如有蹤跡詭秘之人卽當據實禀呈毋得徇庇務使奸宄潜消閭閻安堵云○署三水縣某大令縣試時悮寫文題各童譁然鼓噪大令怒任意呵斥各童不服幾釀釁端藩憲蕭方伯聞之遂調大令至省察看接任者係候補縣張大令文翰云○去臘南海縣大桐鄉某姓家被匪行劫隨卽禀官請緝旋經營勇緝獲二匪供明夥同行劫得贓俵分正月二十五日在讞局過堂二匪忽反供稱小的原係良民因與營勇有嫌致被誣枉想明鏡高懸者自能分其曲直也○張香帥接奉廷寄諭以現在開辦海軍着於粤東籌濟經　若干限期二月内解津以應支銷等語隨與司道熟商如數籌足委候補縣黄大令元善押解已於日前起程北上矣○倪豹臣中丞偶抱淸恙聞已具摺陳請開缺矣 
[嘉屬縣試正塲題]  
　　嘉興已冠居是邦也至顔淵問爲邦次題是謀未冠其恕乎次題惟士爲能詩題賦得深谷鳥鳴春得春字○秀水已冠而后可以教國人至詩云宜兄宜弟未冠言必有中通塲次題書同文詩題賦得太史奏五色雲見得韓字○嘉善已冠吾有知乎哉至問於我餘未詳 
[松江試題]  
　　二十日爲府試終覆之期文題必有中進爲山章士曾子曰章皆舉首而望之並作一講 
[將軍閱操]  
　　香港將軍賈密隆君來滬閱看團操一節昨已綴入報端查西人定例每當春季禮拜六日必會操一次昨適禮拜六之期將軍遂偕一由香港帶來之副將至泥城外跑馬塲閱看操演先閱砲隧由是而步兵而馬兵并喚兵官至前詳細開導排陣之法及何地應排何陣何陣應用於何時馬步則如何而步武不亂鎗砲則如何而命中摧堅次第指陳務詳且盡操畢已過六下鐘隨回至老巡捕房空塲然後散去聞定期禮拜二日將軍再往閱操並聞各銀行於是日十二點鐘暫行閉門停辦諸事俾各人得以到塲按滬上西商團練兵本已美善可觀此次得將軍指陳富必進而益上西人之留心戎政不於此可見哉 
[並無不合]  
　　怡和洋行時和輪船失事一節訂期在英領事署審訊此已列報兹悉此案昨已訊過船上諸人並無不合惟諭船主此後行駛如遇大霧當格外留心免有失誤又以該輪船失事時船上諸上逃至山脚頗得該處人保護之力是以商務局謂須酌量給賞云 
[幽蘭賽會]  
　　邑廟豫園每居春令必舉行蘭花會三日昨爲第一日輕寒輕煖日麗風和鬢影衣香絡纆如織亦一年勝事也 
[邑尊騐屍]  
　　江北人周畢學向在南市金長泰商船掌舵邇困虧空銀兩經船主金老史辭歇周旣失枝棲進退維谷遂於本月十九日購吞阿芙蓉膏至晚毒發而斃次日由金知照伊子長福到來挽人調處願出洋二十四元爲棺殮之費長福不允棄尸而遁金知事不得了昨晨遂協同十六舖地甲報縣投請詣騐莫邑尊准詞卽於下午三點二刻時帶同刑仵書役人等前赴楊家渡浦中該船上先傳金至案詰訊情由並稱周向在小的船中掌舵本月十三日該船抵滬後小的結算帳目知被虧負銀二百兩有奇向歸無着遂卽辭歇不知何故卽於本月十九晚至船中服毒自盡次日倩人邀到伊子願給洋二十四元爲棺殮之費伊子不允抛屍而去爲特投案請騐時屍子周長福亦投案呈稱父親周畢學實遭金威逼自盡叩乞伸寃邑尊謂爾等無須各執可靜俟本縣騐明再核遂着仵作如法檢驗旋據喝報該屍並無傷痕實係自盡邑尊飭傳屍子至案謂本縣業已騐明爾父實係服毒自盡安得固執現在爾意若何答稱叩請免封惟求公斷邑尊謂旣係自盡身亡有何公斷金旣自願出洋爲爾父棺殮之費可着備棺一具並再給爾洋十五元自行成殮屍子首爲之肯邑尊着具自行棺殮切結備查隨命駕而回時已六下鐘矣 
[漏稅述聞]  
　　前悉鎭江洋藥局緝獲某洋行之漏捐土四箱已由包捐商董禀官查辦亦可見彼處緝私之認眞聞此行實係華人丁某等股開而倩美國商人出面殊不知美國和約與他國異同處有彼此商人皆不許販運烟土在兩國消賣之條然則所獲之土雖冒名美商亦應充公也 
[殯舍落成]  
　　本埠各會館均設殯舍惟蘇屬之人則以就近未嘗計及遂致晏公廟之寄厝愈積愈多住持僧雖藉此獲利然有一二年收不到寄費者卽將棺木抛諸義塚見者爲之傷心去冬由紳董顧君等禀官除年久者查追親属領塟外並集捐卽就近處建造蘇屬之梓誼殯舍現已將次落成議定淸明節後如果有不及埋葬皆可移置新舍也 
[補提人證]  
　　侯錦堂在縣喊控妻蔡氏逃在裏虹口范錫堂卽范錦堂家莫邑尊方飭差往傳而范先將該氏及媒人莊金海等交捕由羅太守飭令分别管押在案昨由太守訊問范供憑媒錢阿永莊金海等說合娶該氏費洋三十二元今忽有侯錦堂認妻要我找價我恐有後累卽將該氏及原媒莊金海等交捕送案婚帖呈電該氏供丈夫侯錦堂已生二子父子均吸洋烟不顧家用自言任我轉嫁適有錢阿永見憐說合嫁范莊金海等同供原媒係錢阿永我等不知細情太守問該氏願從侯錦堂歸家否該氏稱不願太守飭范暫退該氏及莊金海等仍分别管押俟提錢阿永并傳侯錦堂再行集訊 
[拐女嚴究]  
　　開花烟館之蘇婦王氏領有十六歲之女名阿巧寄養在金秀雲家忽然走失再四訪尋知被周朱氏領至虹口已被包探扣留該氏往認屬實卽由捕頭飭將周朱氏及女阿巧送歸英會審公廨羅太守命管押候訊時有周朱氏之夫顧阿小至官媒處探問女卽指爲拐帶之人當經官媒禀明太守飭卽帶案訊問王氏投案申訴金秀雲亦到案供明王氏將女寄養我處當日出外買水不歸告知王氏探有下落女阿巧供年十六歲出外買水突遇顧阿小言好婆喚我卽被拉上東洋車載至周朱氏家我情極啼哭始由包探根問周朱氏供由姘夫顧阿小領女回來顧阿小供賣牛奶爲生有沈寳珠領女交我帶回並非我拐該女則堅指顧係拐帶之人太守喝笞顧阿小堅執如前太守命王氏先將該女領回金秀雲無干省釋周朱氏仍發官媒押令顧阿小交供出之沈寳珠到案再訊 
 
 

Page 3

 
 
[償洋了事]  
　　前報列磚船覆溺一節已由羅太守庭訊又有郭友伯投案稱是石灰船户朱阿生係我之夥計當日駛過大橋時適值潮漲朱阿生持篙撐在灰船並未拖動錨練嗣後另有磚貨船與朱雲生之船因排擋口角挾怨及潮漲時斬斷纜繩以致順流直下先碰橋脚而後沈下橋脚已由捕房騐明不甚損壞可免賠修碰撞之由實非我船可訪可查朱阿生供與同朱雲生供實被郭友伯之石灰船撐篙套住我之錨練以致失事我船所裝舊磚船係租來現已打撈修理需用洋百餘元請追郭又稱舊磚不值錢修理壞船不過二十元太守得供之下謂兩造皆有疎忽之咎今姑酌斷郭友伯給償朱雲生洋二十元着卽具領完案兩造遵斷而退 
[奥員未到]  
　　昨禮拜六英會審公廨應輪奥國夏正領事會訊因夏君另有要公捕房各案統歸明日解訊 
[會訊租地]  
　　西洋人大懷利投該管領事控稱曾向華人陸海林永遠租得二十五保三圖内之地基一小方計八分二厘零由石松舟爲中地保石友祥亦已畫押因該地初由陸海林出租與黄永祁造屋以十年爲限兹已滿限屢次令伊拆屋非但不依反敢恃蠻請傳黄及地保着令拆屋讓地等因正領事賈貴祿據情照會羅太守請傳人証於昨日下午三點鐘時會訊賈領事委繙譯官與太守會訊大懷利申訴前因并稱永遠租得陸海林地基立有契據并將陸先租與黄永祁之合同租摺呈閱太守問大懷利作何生理答稱現在字林西字報館爲夥陸海林供與略同地保石友祥供陸海林先向西洋人借銀不還現願將地推抵作價洋三百五十元知照小的立據是實黄永祁供向陸海林及伊北陸順林陸全林等三人租地造房每年租錢六千現雖期滿然陸全林已經病故爲向陸順林言明再租十年不知陸海林已將地基賣與西洋人陸順林亦具呈投案聲稱祖傳地基三畝零本有小屋七間曾劃一叚八分二厘零由我弟兄三人出面租與黄永祁立有租契載明年限及後欲賣與西商亦應弟兄均分長兄陸海林無後我亦無子幼弟陸全林確生二子幼弟於前年病故該地應得傳與幼弟名下不料陸海林已將一畝零賣與三元公所今又串同地保將八分賣與西洋人且西洋人係陸海林之女婿石松舟卽係石友祥陸海林供稱本姓陳父親在日撫爲螟蛉子我平日視之爲兄而伊不務生理酷好烟賭屢次代爲還償均有憑據今又串賣祖産寔有不願各據及合同呈閱其幼弟媳陸某氏到案供與相同陸海林又稱我雖異姓然爲弟順林娶妻用錢不少至三畆餘地係弟兄三人均分各得人分二釐零已換陳海林之糧串如今抵賣者實我自己名下之産陸順林稱兄實串同地保先換糧串地保得賄洋三十元實則並未分産且我與兄皆無後嗣産應歸幼弟名下我亦不能專主價賣石友祥又稱並未串陸賣地亦未　賄事緣陸海林先向西洋人抵借銀洋曾經知照伊弟兄備洋取贖伊弟兄不理始議價賣太守閱得陸租與黄之契係弟兄三人立據中人係陸定莊石渭川許德三許二寳陸其山余長春等隨問原中等在否陸海林等同供中人皆故惟宋長春在今未到案太守又閱得弟兄三人之合同花押與租摺符合商之繙譯謂合同皆符可見該地毋論出租價賣理合三人作主豈容陸海林擅自作主該西洋人呈有永遠承租之契地保已經畵押此其舞獘可知地保安有不知根底者繙譯然之西洋人又稱旣不願賣請追還洋三百五十元或再找洋五十元給與陸順林等亦可繙譯告知太守太守問陸海林還洋何如陸海林答稱無力還洋太守又問陸順林找給可否陸順林稱不願賣掉祖産并稱陵海林與西洋人係翁婿串通價賣太守又商之繙譯以該地保咎無可辭理合笞責今姑罰洋五十元以儆尚少三百元着陸海林陸順林各繳一百五十元併還西洋人繙譯允之照此判斷諸人均遵斷惟陸海林同妻着陸順林仍舊照顧并欲住在祖傳房屋中陵順林稱情願照常待兄太守又着各具遵斷結完案各據存堂 
[給領遺物]  
　　本月十六日報列瘋人自盡一節昨日堂期據張範卿投案訴稱死者之弟昨已到滬爲此邀伊投案翁太守着卽傳進據孫賢通稱死者孫賢忠是我兄今特到申領棺回籍今日卽欲開船太守謂尚有寳銀一錠洋五十八元及鋪盖等物均在捕房着具領紙禀詞呈案當卽給領至其中情節諒已深知孫稱均已知悉領紙已寫好有人在外旋據趙祥福投案遞呈領紙太守閱竟謂所有領去銀洋各物尚須逐件開帳黏於領紙以便備案着張孫趙三人同往捕房眼同點明登記三人叩謝退出 
[烟妓吞煙]  
　　前日傳聞新街小弄彩寳所開花烟館中有烟妓名銀寳者不知何事吞鴉片烟灰斃命惟未報過捕房云未報過捕房云 
[不准交保]  
　　一女三字案内諸人均已分别交保惟徐桂華馬仁進兩人依然管押昨晨有人投捕房求保馬仁進出外係其妻將次分娩等語捕頭因將馬解請示上期翁太守着案中人曾取俞阿大身價者槩須投案繳洋因有陳夢元唐阿來張紫山金裕慶等到案據唐阿來　繳洋二十七元并聲明在曹裕洲名下因伊有病是以代繳張紫山繳洋八元并稱共洋二十五元自取洋九元周阿桂取洋八元馬仁進亦取洋八元翁太守謂爾坐在茶舘中何以馬仁進肯將洋數十元給爾旣已給爾何又收回洋八元顯有不實着照數繳來唐阿來所繳洋二十七元查核惠升名下曾收洋四十二元核算尚少十五元亦須再繳陳夢元稱在隆源館生意胡姓住朝陽樓不知何事被英捕捉去管押嗣經英界華捕王三麻子保出雖在上海但不知其住處太守謂胡在爾處爲夥必有薦保當着保人交出不然爾卽繳洋到案陳稱願爲尋到金裕慶稱去年兩人死後所有收殮等費由我墊用洋十七元徐桂華房飯資五元有零徐楊氏借去錢一千四百文共合洋二十五元四角去冬十二月二十四日晚邰朝福來稱徐已將女阿大訂姻囑將洋收回等語因之前往取洋二十五元卽囑伊在前寫担代紙上注明兹特呈案太守逐一閱過諭俟查明再核惟此洋是身價尚須候示并着馬仁進將經手之洋收回馬稱不是我經手係惠張等經手太守謂若是伊等經手洋元分不到爾馬仁進稱因妻分娩在卽請暫行保出太守謂隆源舘是爾外家當有照應着將隆源舘陳夢元追回再行核奪諸人仍交原保 
[法界公堂瑣案]  
　　福建人林阿金屢次犯竊月初又偷城内舊校塲刷梁店銅香爐被該店夥徐桂福追獲解案判笞一百板釋出詎林於前晚又在小東門外倐來倐去故態復萌被包探夥瞥見盤詰林卽逞兇將探夥毆打後遇華捕帮同拘獲翁太守以其不安本分逗遛在滬着卽送縣遞籍○小東門外張源興飯店主婦陳張氏店夥秦阿二投案稱前日有三人來吃飯計錢二百四十一文吃畢囑同去取錢卽着秦阿二跟伊等到中園烟舘取到錢文甫出中園門口卽被伊同黨將秦阿二拳打脚踢錢及鞋帽均被打失阿二受傷及巡捕到祗將張炳華拘到有兩人逸去又獲帮打之徐保徐永全一併解案翁太守謂旣付飯錢何又打架陳張氏稱二月初一日伊等來吃飯將玻璃窓打碎斷賠錢三百文因此啣恨尋釁太守詰之張炳華據稱撑米船來滬停泊鹽碼頭不敢打架旋據張炳華之父張長林投案請將子保釋太守着將秦阿二送仁濟醫院看傷之輕重再行定讞三人姑交妥保○前報列蔣李氏控孫二一案昨日復訊孫將石鳳林邀到并有楊氏卽大裕才亦到案翁太守將石詰問據供孫二果曾訂姻我不是媒人太守詰孫可將婚帖帶來稱未曾取來在表兄崔三仔處太守謂妻之庚帖却放在别人處豈非怪事隨謂石鳳林爾旣不是媒不過同孫到江北將女領出何以竟圖扣留現在如何住在劉家孫二稱劉松泉處房屋是我所借楊氏呈出筆據紙稱是孫二所寫借洋一百七十元將蔣氏爲質現在祗付過洋四十六元今人亦不來洋亦不還太守詰孫二曰孫祥福是何人答稱是我名字但並未立據亦從未向伊借洋兩下各執太守詰楊氏洋元在何處付伊可有人見答稱正月初四日在家内付因無錢將物付質說畢挖出當押票多張請閱太守謂不必閱着各人且退俟下期傳到蔣氏再行核奪 
[聲明悮字]  
　　二十一日本報登陳與昌淸單有煙臺五齡子捐洋二十元悮作十二元合亟更正 
 
 

Page 4

 
 
[書鐵貓碑文後]  
　　竊讀鐵貓碑文而知凡物尅制之權悉寓於言詞之表黄冠草服祭盡其誠相沿已久不得視爲具文粤東老鼠山旁有老鼠村江右李又川中丞撫粤時範金鑄之盜乃少息亦殲厥鼠輩之意洎宮保制府吉公憫蚩蚩之氓就地復鑄鐵善人像俾觀者顧名思義有以洗濯其心寛嚴並用兩公行誼前後相符景仰官箴迄今猶稱道弗置此文得諸篋中先人上書下巢公署理茭塘司時錄存謹卽濡筆以書不禁悲感交集焉[  光緒丙戌年仲春霅溪趙炳藜謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[閩垣官報]  
　　同知福勲委辦雲際關厘卡本任建甯縣知縣劉珏委辦琯頭厘卡同知張茂長委辦白琳茶稅通判張壽荃委辦丹洋茶稅同知胡繼芬委辦坦洋茶稅通判宋維釗委辦南門茶稅知縣蘇金策委辦東門茶稅縣丞王之傑委辦三夾道茶稅巡檢費延祿委辦鼓山茶稅知縣汪世誠委辦厦門茶稅均辭赴差所新選甯化縣安遠巡檢王儒自浙江原籍到省鹽大使陳汝舟卸辦建甯官運局差從九品　景泰卸辦沽浮厘卡差均到省通判徐星鈴奉交代局委催袁學顯司馬等各員短款 
[  示拿棍徒]  
　　德化縣周爲再行出示曉諭事照得本縣蒞任以來訪聞城廂内外有等無賴棍徒各有綽號成羣結黨遇事生風良民被其訛詐不敢與較當經分别示禁查拿該棍徒等稍知歛跡近則日久玩生逐漸潜回復萌故智甚至有藉端訛索剥取衣物勤寫　據青事　堪痛恨若不嚴行懲究將何以安良善而儆奸頑除飭差查拿外合行出示曉諭爲此示仰闔邑軍民鋪户人等知悉　後遇有後開棍徒擾害商民許爾等被害之家指名赴案呈禀一面協同差役捆送以憑盡法懲辦差保人等倘敢明知故縱不卽拿究定提責革不貸本縣除惡務盡志在安良斷不貽害爾首告人等日後之累其各凛遵毋違特示鍾賢明卽小閻王本縣人王天保卽于霸天貴州人萬老么卽萬里侯漢口人李老么卽李闖王漢口人洪松山卽一尊佛山東人王老細卽王天覇安徽人假鬼子卽王起發王大王卽王二長子王世林董老三鍾起明劉惟發閔澤貴 
[丙戌孟春子役安宜因唐丈子茀獲交聽珊江君一見如舊相識率賦小詩聊誌傾倒卽希正和]  
　　異地浲君德不孤南舟北馬慨馳逢君德不孤南舟北馬慨馳驅中年絲竹銷英氣如畫山川鞏壯圖落落交游憐爾我庸庸福澤遜屠沽風塵草漫溠遲暮一管生花筆未枯飯顆山礁稿於寳應寓齋 
[贈徐延齋茂才]  
　　論交難得性情眞著作輪君已等身文字因緣徵月旦輪蹄奔走愧風塵相逢萍水聨今雨君籍隷金沙遥望華陽憶故人謂掃花仙史解　樓主百六韶光春正好樂時且學葛天民 
[寳應道中贈胡小蓮女史遥塵夢畹牛惜紅同政]  
　　芳草閑門緑意滋小家碧玉最嬌痴瑣窗春煖花開早曲檻宵凉月上遲如畫丰姿宜愛惜無端笑語費矜持粧成獨自薰香坐不解當筵唱柳枝 
[詠花生以贈胡小蓮女史詩見示次韵奉和卽請粲政]  
　　解語芙蓉曉露滋情深何必不情痴柳腰旖非因瘦蓮步輕盈爲底遲春雨初過勞不借瓊漿廣乞費軍持知君自是司香尉莫悵梅花向北枝[  秋芙舘主待删稿]  
[奉酬飯顆山樵見贈之作卽請郢正]  
　　如紗世味好春孤太息韶華眼底驅逆旅消磨才子氣銷寒苦憶美人圖難教紅袖雙鬟拜且趁青旗斗酒沽何日得逢孔公緒齒牙餘論頓嘘枯 
[再疉前韻錄呈飯顆山樵指正]  
　　客中送客慰君孤謂唐子翁我媿饑來千里驅怪底令狐金馬爲漕運事至安宜袖中詩早新聲播尊箸見諸申報久已膾炙人口席上珍應善賈沾多謝旂亭一尊酒請腸借潤未全枯聽耶氏初脫稿 
[上管申季先生]  
　　帖括人才夥浮華士氣虚相將標榜故苟得縉紳譽鄒魯遺編在辭章末學袪微言眞闃若墜褚竟淪胥前輩三吳望平生萬卷書名塲嗟瓠落經訓日菑畬道德先民後風流大雅餘懸門遲著作閉户緝居諸蓬蓽材能賤春秋教業疏少年馳骋盡壯歲患憂初古物羣非汝斯文孰起予邴原思負笈秦國歎輿敢幸開帷帳恭聞設里閭有時親樂育無力荷吹嘘○吳何大頴生爾意飛揚有俊聲一朝凋落竟何成凶終夫畢三虞禮父喪毁滅還蒙不孝名地下别離悲隔世天涯飄泊哭平生獨傷安石從前語哀樂中年便數更○被酒追念何大平牛鮮舊交愴爾先朝露佇懷夙昔容杳杳卽長暮春雨空舘寒積雪前庭沍一燈照几案薄烟昏如霧嗚乎君少年方思一馳騖發憤赴功名何期遽抝怒始吾與君别君未遭大故荒荒日無幾再得君凶訃吳水隔一重遂負親弔賻風雨滿天地堂中棺雙厝乍致令弟書勉以學所務泉下若有知鑒此肝鬲吐金縷曲伯樂當年死最可憐按圖索駿之駒盡矣俗目睽睽工月旦躡電追風名字别一樣飛騰得意縱勤揚鞭神且速便人間果有眞騏驥駑駘也君知否迥然獨立空天地爲這時匈奴未滅風塵四起天意遲遲降大任頓挫驊騮　駬與帝者調知六轡莫向鹽車輕仰首問誰知牝牡驪黄外但一出空羣耳[  吳門瘦蝶詞人稿]  
[上海四馬路浦灘文報局内恊賑公所經收賑捐二月中旬淸單]  
　　十六日金閨福幼册老沙蓀經租帳房募胡徐氏英洋四元洪李氏三元洪李氏二元五角胡陳氏趙段氏林李氏無名氏四户各一元無力氏五角有無氏一角無有氏一角無名氏募五元銅洋一元○催單政大源信局交來濟寗正大京信局募榖詒堂汪京錢八千文諸善堂京錢四千文慶餘堂蔣京錢二千文雅厚堂李志誠堂宫德興堂曹仁裕堂沈四户各京錢一千文周正大信局京錢一千九百廿八文合收濟平銀陸兩○無力子求父病速　延年英洋十元○十七日催單天順祥號交來京都全芸軒翁募顧景棠翁京平銀二十兩三厘河南馬家十五兩隠名氏祈安氏存心氏三户各五兩合收申規元五十一兩六錢○金閨福幼册啓昌洋貨行募張林氏英洋一元隠名氏銅洋三元陳與昌棧交來李劉氏錢三百文桂香錢二百文王許氏英洋一元子女共一元實收英洋一元銅洋一元小洋二角錢二百八十文○從吾廬主爲室人病愈酬愿英洋十元高郵丁鏡齋翁募第二十次非吏非隠我英洋一元陳友蘭一元旌義堂錢一千文張姓五百文王姓五百文吳姓一百文合收英洋四元徐仲几翁交來紹興恊賑公所募第六次英洋一千九百四十一元二角○十八日湖北淮軍轉運局交來思則堂求病速愈九八半平銀六兩○金閨福幼　鐵城有道居士將故女遺下拜歲錢移賑英洋二元元甡庄交來魏陳氏英洋二元陳謝氏一元謝陳氏五角孫周氏五角○十九日金閨福幼册勤業堂祈求生章順遂英洋五元夢休居士祈求合家人口平安五元歸順門陳氏二元八齡童子一元八齡女一元聚興號一元不書名四元隠名氏十四元○催單丁裕大號交來瑞興旗九六五錢三千文無名氏英洋二元合收英洋四元錢五百八十文○二十日杭電局募第廿二批曁陽主人英洋十元謝秀松二元錢二百八十文黄陳氏叩求心愿二元陶黄氏三元隠名氏十六元○金閨福幼册蘇垣曾楊氏祈夫康健一元無名氏四開小洋四个八開二个十六開七个杭省勉力學好人交來萬隆提莊施星菴茅輔庭兩善士募來海第半産危愈英洋兩元施沈氏愿手脚淸健一元萬隆衣莊一元○五天共收英洋二千零六十七元二角銅洋五元小洋十七角五分錢一千一百四十文規元五十一兩六錢濟平銀六兩九八半平銀六兩○本旬共收規元五十一兩六錢英洋二千二百三十三元二角計規元一千六百四十一兩四錢零二厘現銀八十八兩二錢批見規元八十九兩七錢七分六厘爐胚洋五十二元烊見規元三十一兩二錢銅洋十三元烊見規元一兩九錢一分一厘小洋十角另五分計規元二兩二錢四分二厘錢一千六百九十文計規元一兩一錢二分六厘七項共合收規元一千八百十九兩二錢五分七厘○連前共收規元廿萬另八千四百三十九兩六分○付解江寗七邑公所規元五百兩付解山東第十三批規元三千二百八十八兩○連前共解過規元廿萬另九千七百十九兩六錢五分二厘○實塾解規元一千二百八十兩零一錢九分二厘 
 
 
 

Page 11

 
 
[光緒十二年二月十六日京報全錄]  
　　宮門抄○諭旨四道錄前○發抄旨五道○直督李奏爲奏明本報摺子○又奏請派隨員摺子○又奏請派員摺子○東撫陳奏報漕運米　摺子○江撫德奏留武員收標夾片○又奏委署藩臬夾片○陜督譚奏揀員借補片○江撫德奏爲老生終塲請飭部核夾片○直督李奏請議處知縣夾片○大臣沙等奏請照例給員夾片○二月十六日吏部翰林院止紅旗值日無引見○睿王等塲差覆命○汪鳴鑾謝嵇查中書科恩○河南臬司許振褘請訓○兵部奏派隨扈之副都統派出承綬○又奏派監放馬匹之大臣派出恩中堂長順善慶岳林○内務府奏改派隨扈之大臣派出巴克坦布○阿昌阿奏請開缺○召見軍機醇王許振褘○發抄潘霨奏候補令王秉恩試署鎭遠令奉旨吏部議奏欽此○又貴筑令林品南　黔四　等缺奉旨吏部知道欽此○又請將被控之候補通判革審奉旨黄章焜着暫行革職歸案審辦該部知道欽此○又議設廣仁堂籌欵發商生息奉旨着照　請户部知道欽此○張之洞等奏卽用直隷州曾紀渠補南雄牧奉旨吏部議奏欽此○○大學士臣李鴻章等謹奏爲奏明事恭照本年二月二十七日皇上恭奉慈禧端佑康頤昭豫莊誠皇太后啓鑾祗謁東陵臣衙門遵照向例每口未時發本報次其各部院衙門摺奏事件一併隨本附發此次應於二十七日寅時發本日本報一次未時發二十八日本報一次至每口應發本報俱於未時發往再三月初二日係謁陵之日皇上恭詣普祥峪定東陵行敷土禮隆恩殿行大饗禮並恭詣惠陸行禮此日例不進本仍請將各部院衙門摺奏事件照例發往爲此謹奏奉旨知道道了欽此○○大學士臣李鴻章等謹奏爲請旨事恭照本年二月二十七日皇上恭奉慈禧端佑隶頤昭豫莊誠皇太后啓鑾　謁東陵臣等應土本衙門自行奏派隨往除臣李鴻章直隷總督學士升泰署烏魯木齊都統學士周德潤錢桂森現在出差不行開列外謹將臣額勒　布等銜名繕寫淸單伏候欽派爲此謹奏請旨奉硃筆圈出恩棠文興續昌欽此○○大學士臣李鴻章等謹奏爲請旨事恭照本年二月二十七日皇上恭奉慈禧端佑康頤昭豫莊誠皇太后啓鑾祗謁東陵臣衙門例應奏派滿洲學士請寳謹將滿洲學士尚賢等銜名繕寫淸單伏候欽派一員爲此謹奏奉硃筆圈出尚賢欽此○○山東　撫　陳士杰跪奏爲東省本年起運光緒十一年分漕粮米數恭摺仰祈聖鑒事竊臣前准户部咨開令將光緒十一年分起連新漕米數元行開報等因當經轉飭遵辦去後據督粮道福潤詳稱東省光緒十二年起運十一年分漕糧現經飭屬查明除因災蠲緩外實徵大漕並薊粮改運京倉共起運米二十五萬九千二百四十石計四斗二升四合九勺造具簡明總册詳請奏咨前來臣後查無異除淸册咨部查照並催令迅速兌運開行外所有東省本年起運十一年分漕糧米數理合恭摺具陳伏乞皇太后皇上聖鑒謹奏車機入臣奉旨户部知道欽此○○德馨片再前准兵部通行嗣後軍營遣撤員弁例應收標者卽行咨部註册至保舉推選各官並副叅應打廻避本省人員必須專摺奏明奉旨允行後方准收標不得率行咨部註册以昭愼重等因遵照在案兹查有花翎　品　戴記名提督蘇彰阿巴圖魯李隆寳係江西新淦縣人在安徽陜西甘肅等省軍營歴年攻剿著績保升前職並於追勦逆回收復喀喇沙爾庫車阿克蘇烏什各城出力案内奉旨賞穿黄馬褂於克復西四城回疆一律肅淸案内奉旨賞給雲騎尉世職父花翎副將銜儘先補用叅將尹慶廷係湖南祁陽縣人由行伍在湘鄂安徽金陵陜西甘肅等省軍營歴年攻剿屢著戰功遞保前職又花翎叅將銜儘先補用游擊顔先金係湖南淸泉縣人投効廣西軍營調赴廣西充當銜勇營哨各官歴年攻勦遞保前職又花翎儘先補用都司虞士焯安徽合肥縣人由武童投効江蘇大營克復江蘇等城沖鋒血戰遞保前職調充江選鋒練兵洋陳教習等差使伏查李隆寳應行赴京恭候簡放尹慶廷應赴部聽候揀發該將等均係草茅寒晙北上無資又顔先金虞士焯亦未保留省分不獲就近投禁臣深知該員等勇敢可用閑散殊屬人材可惜合無仰懇天恩俯准頭品頂戴記名提督李隆寳花翎副將銜儘先補用叅將尹慶廷花翎叅將銜儘先補用遊擊顔先金花翎儘先補用都司虞士焯均留於江西收標効力遇有副將以下缺出照章酌量借補以儲將材而資觀感除飭取各該員履歴淸册分送部科外理合會同兩江督臣曾國荃附片具陳伏乞聖鑒訓示謹奏軍機大臣奉旨着照所請兵部知道欽此○德馨片再署藩司事臬司王嵩齡補授江蘇布政使文憑業已到江應卽交卸前赴新任所遺藩司印務查有鹽法道長祿練達勤能堪以署理遞遺鹽道印務查有候補道黄心蕖老成明練堪以署理除分檄飭遵外謹會同兩江總督臣曾　荃附片陳明伏乞聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員借補叅將要缺以實營伍恭摺仰祈聖鑒事竊臣接准部咨陜甘督標左營叅將駱高陞升任遺缺旣據扣留外補應令迅揀儘先合例人員請補等因咨行前來臣查督標左營叅將員缺設處省會最關緊要查有頭品　戴留陜甘記名提督現署蘭州城守營叅將湯仁和年强才明屢著戰功現署城守營事辦理裕如若以該員備補陜甘督標左營叅將員缺寔於營伍操防大有裨益合無仰懇天恩俯念員缺緊安准以該員借補以期得力如蒙俞允應請勅部先給署札俟防務一律告蕆給咨赴部引　　以符定制除飭取該員履歴送部外理合恭摺具陳伏乞皇太后皇上聖鑒訓示謹奏軍機大臣奉旨兵部議奏摺後餘紙有倒書官銜數字殊屬疎忽譚鍾麟着交部察議欽此○○江西巡撫臣德馨跪奏爲查明應試未中年老諸生循例奏祈聖鑒事竊照鄉試年老生監三塲完竣未經式者例准查明年歲奏請恩施兹屇光緒十一年乙酉正科江西省文闈鄉試查有年届九十及九十以上之副貢生熊望昆周秉誠劉維先劉成晚王燦南八十及八十以上之拔貢李枝茂恩貢粱琳歲貢温丹梯增生湯敷奏職附生劉作舟附生范如淵熊易成黄蘇年晏日輝王家驥蔡上珍周輝炳曾學承賀光爕王藎臣李壽民王福李伸劉九峯陳中鼎郭蒿慶陳夢呂黄其淸周蓮周家礽張家惠周悅錕李鳳臺葉秀蓂戴文正吳楊動楊世楠洪翼武歐陽秋佳監生歐陽泮王文湄等四十一名皆踴躍觀光三場完竣榜發木經中式卽經臣調查各該生原卷俱文理明順字畫淸楚咨查學政衙門入學底册年歲均屬相符並遵新例查明該生等入學年分均在三科以前據各該州縣會同儒學取結先後呈送前來臣伏查該生等青燈積學白首窮經沐聖世之甄陶潜修足式作士林之表率勵志堪嘉觀光而願切梯雲未豫明經之選衍算而祥徵人瑞宜邀奬錫之榮除將學臣送到職監各照並貢單遵照新章另行咨送禮部查核外理合循例恭摺具奏並繕淸單敬呈御覽伏乞皇太后皇上聖鑒勅部核覆施行謹奏旨禮部議奏單併發欽此○○李鴻章片再據署廣宗縣知縣葉祖茀禀稱九月二十九日夜盜入該縣衙署將巡役李順等拒傷竊去洋表等物而逸倉庫監獄無失等情當經嚴批先記大過勒限兩月拿獲贓逾限叅辦在案查緝捕係地方宫專責乃竟漫不經心致有衙署劫案兹已逾限尚未報獲捕務殊屬廢弛據署臬司劉樹堂會同署藩司松椿詳叅前來應請旨將署廣宗縣知縣本任并陘縣知縣葉祖茀先行交部議處仍嚴飭上緊設法訪緝贓賊務獲違則再照疏防例叅辦理合附片具陳伏乞聖鑒訓示謹奏軍機大臣奉 
[旨着照所請吏部知道欽此]  
　　沙克都林扎布等片再查光緒九年四月間正辦理界務安插蒙哈差遣之人之際適藍翎同知銜補缺後以應升之缺升用山西候補班前先補用知縣丁鳳鳴到科經前任大學士淸安等片奏派帮辦文案委員其月支口分照章以二十七兩發給復准户部行知該員口分係照例發給等因竊思科城除綏遠城駐防及宣化鎭標旗緑換防弁只外向無他處人員亦無别項章京惟同治十一年十二月間前任人臣托倫在到科署任時曾由神機營隨　委員監生宜貴派文案委員其薪水原由神機營委員官章程每月發給銀二十七兩嗣後歴任大臣派委文案各員成專摺奏調或就近截留未拘官階概照前　辦理凡有差竣回營回旗者並另給兩个月薪水以作川資均經隨時奏明在案此照章之所由夾也且該員亦係辦理文案其月支薪水銀兩自應仍照前案發給現據該員陳請離營並懇咨回分發山西原省當差俟候補到班之日再行由省給咨送部引見各等情前來查該員辦事勤愼頗爲得力在科當差並無經手未完事件自應淮如所請其月支薪水應於光緒十一年十一月底截止並援照前案另給兩個月川資銀五十四兩以示體恤除分别咨行外謹附片具奏伏乞聖鑒謹奏軍機大臣奉旨該部知道欽此 
 
 

Page 12

 
 
   
 
