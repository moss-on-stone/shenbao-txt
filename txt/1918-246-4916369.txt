# 1918 - 246 - 4916369

 

Page 1

 
 
   
 
 

Page 2

 
 
時評 
[相爭相讓（冷）]  
　　今日中國人之相爭人人知之人人能言之矣然亦知今日中國人相爭之中乃有相讓者乎 
　　其相讓也有見事之難而眞相讓者有欲爭其實而讓其名者不觀乎自主戰以後北方軍人之相讓者時有所聞乎不觀乎自選舉以後北方要人之相讓者又時有所見乎是相爭與相讓並見於今日之中國者也 
嗚呼不揣其本而齊其末讓與爭同道也何也私利其本也爭與讓求達其私利之的之兩種方法也 
命令 
　　九月八日大總統令劉鎬給予四等嘉禾章此令 
　　九月九日大總統令任命張之江爲陸軍第十六混成旅步兵第二團團長此令 
　　又令陸軍總長段芝貴呈請任命吳桐爲陸軍第十二師步兵第四十六團第一營營長崔邦偉爲步兵第四十八團團附楊患榮爲工兵第十二營營長均照准此令 
　　又令陸軍總長段芝貴呈請授金之蟾爲陸軍步兵少校並加陸軍步兵中校銜應照准此令 
　　又令陸軍總長段芝貴呈准護軍管理處都護使紹英咨請以瑞祥全山陞補副護軍參領松福興奎奎林安榮陞補委護軍參領均照准此令 
　　又令兼署財政總長兼鹽務署督辦曹汝霖呈請任命徐　爲晉北榷運局局長應照准此令 
　　又令兼署財政總長兼鹽務署督辦曹汝霖呈請任命王紹訓爲花定榷運局局長應照准此令 
　　又令許漱給予二等文虎章齊蒙齊班思均給予三等文虎章馬丁頓賴思瑞門特均給予四等文虎章此令 
　　又令趙席聘給予三等文虎章此令 
專電 
　　北京電馮宣言不願得副座最好舉西南人物以息爭示平（十日下午三鐘） 
　　北京電李厚基在厦門自請罷免閩在京同鄉以李主戰延禍地方皆請罷李獨劉冠雄袒李閩人頗反對（十日下午三鐘） 
　　天津電曹錕原定今日南下葉恭綽吳炳湘均赴保爲曹送行但聞曹雖南下須沿途勾留不直赴前敵（十日下午三鐘） 
　　天津電奉軍第二支隊司令部成立後前有之司令部已在收束不日取消（十日下午三鐘） 
　　天津電許蘭洲召歸昨由津赴奉（十日下午三鐘） 
　　北京電陜省城又告危急（十日下午三鐘） 
　　北京電林日使歸國後有床次 
竹二郎繼任說（十日下午三鐘） 
外電 
　　北京電梁士詒建議舉岑春煊爲副總統北派極反對之蓋恐政府將爲此有力之南人所支配也此派乃提出黎元洪以示讓步於是蕭安國哈漢章已出京赴津察黎願否接受副總統職之意見（九日）字林報 
　　歐魯維那耶電霍爾瓦特謝米諾夫兩將軍捷克軍司令狄將軍及英法日司令與陸軍隨員等刻皆紛紛來此開會據捷克軍蓋達將軍云渠召集此會專爲說明中東鐵路區域内情形起見蓋逹於九月一日由捷克國會授爲將軍其部員皆捷克與俄國軍官所組成對於蓋逹極爲欽佩蓋達所約束軍官者第一在不許其參與政治專致其力以對敵人蓋逹頗稱讚俄兵之善戰與捷克相處從無衝突起初俄人投効者僅爲退伍軍官迨捷克軍東下時始招集退伍兵士遂成今日之勁旅據蓋逹之意此後可逐漸擴充以成戰力充足之大軍蓋逹於各城鎭皆頒佈戒嚴令恢復舊軍區而使俄將任招練軍隊之職務今烏拉山以東之俄兵由披披列夫大佐指揮其人僅二十七歲近來頗有建樹謝米諾夫將軍已被任爲鄂嫩江以東俄軍之司令而海參崴境亦在其範圍中一九一七年與一九一八年兩班應行入伍之新兵在鄂嫩河以東各處者不日將下令召集美人紅會脫斯勒醫士等已抵此間脫醫士被任爲捷克軍醫長云（五日） 
　　哈爾濱電海參崴捷克軍狄司令已辭職改就組織西比利亞軍隊職務烏穆斯克之捷克軍現由蓋達將軍指揮而海參　之捷克軍則由加德里資大佐統帶鄂嫩河橋梁四毁其二但可修埋北段暫用木橋足供一時之需　達將軍與霍爾瓦特皆將赴海參崴與協約國各領袖會商一切謝米諾夫刻在外貝加爾與濱海省招募哥薩克兵烏穆斯克政府現組織俄軍五團中東鐵路總辦出示限罷工者於二十四小時内恢復工作否則革除（八日） 
　　以上路透電 
　　北京電曹錕現將直隸三個補充旅團象中於保定正在觀望形勢在副總統未决定以前恐無南下之意（九日） 
　　北京電政府對於外交團所提出關於金券條例之抗議至今尚未答覆銀行團力面豫料政府斷不能置抗議於不顧而實行該條例結局必將聲請銀行團協議妥恊方法故銀行團各代表已從昨日起會集一處共同研究金券條例及幣制局官制内容之究竟妥當與否（十日） 
　　北京電近日政界有人創議如無適當於徐世昌系之副總統候補人則宣舉黎元洪爲副總統已於昨日派專使赴天津詢黎氏意見（十日） 
　　奉天電　烈臣因賀張作霖被派爲東三省巡閱使回奉天現已於昨日離奉赴天津（九日） 
　　東京電吉田海軍少將林海軍大佐北島海軍機關大佐皆奉日政府之命前往歐美各國（九日） 
　　東京電軍需會議第一次評議會今日在首相官邸開會（九日） 
　　東京電據海參崴專電云大谷聯合軍司令官於六日用飛機散布布告文於戰線一帶地方以釋俄人之疑慮其文曰聯合出兵之目的在援救捷克軍俾脫離德奥俘虜軍之毒手以救濟俄國非與俄國國民戰也（九日） 
　　東京電自本年一月以後在海參崴方面擔任警備及保護僑民與其他任務之日艦石見號於本日歸吳軍港（九日） 
　　東京電得報告云西伯利亞政府有任命謝米諾夫將軍爲哥薩克總長兼軍管區司令官之意又云據伊爾庫斯克官場之觀測哇穆斯克政府與霍　瓦得政府互相合同甚屬容易（九日） 
　　東京電伊爾庫斯克市民現正引領而望日軍之至由哇陸鳥楊那起至噴石爲止一段之鐵路現以捷　軍掌管之（九日） 
　　東京電海參崴來電云日軍於七日圍攻哈巴羅敷斯克市之敵軍海軍根據地佔領砲艦十七艘及其他戰利品及無線電報局（九日） 
　　東京電從俄京起程之日本總領事熊崎　已於六日安抵瑞典京城斯托克呼姆（九日） 
　　以上東方通信社電 
　　東京電日本派赴北滿之第三師團先鋒　隊於六日由宇品港搭輪動身八日至釜山上陸立從鐵道北上（十日） 
　　東京電莫斯科之日本熊崎總領事及駐大使館武官等一行經芬蘭而到斯德風惟英法一邊尚未許其引避故頗有　其安否也（十日） 
　　東京電爲欲一掃黑龍江之敵軍日本之派遣沿海州艦隊特命艦艇數隻自尼哥拉衞斯克速駛赴哈巴諾夫斯克又由海參崴派遣海軍將官赴哈諾夫斯克以處分所押收之黑龍江艦隊砲艦（十日） 
　　東京電德外相赴閔伊滯該地三日與奥首相及外相交換 
 
 
 

Page 3

 
 
意見解决兩國之政治懸案不少又此後仍將繼續協議（十日） 
　　東京電國民新聞曰憲政會之僖國民黨雖歡迎政友會内閣然下岡等之官僚系則介大浦子爵以說於山縣公請其推舉淸浦子爵羅致國民黨淸和會新政會之三派而組織除外政友會之舉國一致内閣云云又朝日新聞曰此番原内閣之成立　爲當然憲政會之反對原内閣者乃自反其政黨内閣者耳（十日） 
　　東京電憲政會之安達下岡等官僚系以前年山縣公曾反對大隈之推舉加藤爲口實致力於妨害山縣公之推薦原氏惟形勢不見有利於憲政會（十日） 
　　東京電德川貴族院議長以時局重大且夫人正病游華之行不果（十日） 
　　東京電七日日騎隊與其先發步兵大隊包圍哈巴諾夫黑龍江岸之敵海軍根據地押收其砲艦十七隻（中四隻武裝）火輪七隻大砲約一百五十門又佔領無線電信及彈藥倉庫十五棟（十日） 
　　以上共同通信社電 
戰電 
　　倫敦電今晨海格上將報稱昨日垂暮英軍佔據維勒佛克等數地點及哈夫蘭柯爾叢林一大部分昨晚與夜間海爾米東面及亞爾滿蒂萊西境有戰事局勢無大變動英斥堠隊在拉巴塞運河西面續得進步今晚報稱戰線南部之英軍已入三月間德軍取攻勢前英軍所築防務之區域敵軍在此先行布置之防地抵禦漸力今日已有多處發生劇戰英軍在凡爾滿等處方面佔有土地英軍自九月一日至今已俘虜一萬九千人（八日） 
　　倫敦電路透訪員得悉前二十四小時内英軍所得之進步頗佳最要之點爲在聖細芒渡克羅柴運河蓋是河爲該部分興登堡陣線適宜之屏障屏障旣過則轉向東南或東北皆可隨意行之羅瓦塞之陷落殊關重要蓋此爲通坎白萊與聖康丹三線之交點法軍已於瓦斯河與愛萊特河間進抵亞爾白里希陣線該陣線緊接興登堡陣線自八月八日至今敵軍共用兵一百零七師内有三十二師曾與戰兩次三師曾與戰三次松末河南北兩岸約有敵兵一百二十四師每師有來福鎗六千左右故瑞士與海濱間之敵兵共有一百十二萬五千人今全陣線之敵軍兵力大約不足二百五十萬人東歐精兵早已調至法境現信德俄境内不復有新師可以調至西歐（八日） 
　　巴黎電今晚公報云今日法軍沿松末河陣線前進七八基洛邁當敵軍抵禦力大增但雖力圖阻止法軍渡聖康丹運河卒歸無效敵軍曾於各處委棄大批戰品（七日） 
　　巴黎電今晚公報云法軍今日又在松末河北岸得進步佔據四村松末河南岸之敵軍抵禦甚爲悍猛聖細芒東北兩面均有惡戰法軍在瓦斯河兩岸佔有土地（八日） 
　　巴黎電全戰線之敵砲隊今幾無一不從事猛轟此爲多時所未有足徵敵軍今方凖備止而抗拒滿向將軍進至塞爾凡村之入口處有截斷聖哥班拉菲爾路之象敵軍刻正竭力增厚拉盎前之防務準備於芒安特宇維高原巨凹作久駐之計愛萊特河北面全境及由蘇瓦松至拉盎之鐵路四周並克拉盎勒北面現皆密布砲位（八日） 
　　倫敦電據今日消息觀之德軍主將决計反攻追軍至少亦將駐於興登堡陣線所餘部分與協約軍一决雌雄德軍現正佔守地位擬以空前之規模作一大戰德軍戰略似與一九一四年由瑪恩河退走後所用者相同但法國軍事專家之意當日用之固能收效今日協約軍勢力雄厚用之未必能得利况福煦上將今仍佔有優勢已於兩處擊破興登堡陣線（九日）　　華盛頓電陸軍部宣稱美國自參戰至本日止陸軍死傷與失蹤者共二萬七千一百七十三人（九日） 
　　亞姆斯特丹電柯洛業報紀俄國過激黨前途之悲象謂桐河境聚有哥塞克兵五萬人高加索山民亦叛變另有哥塞克與捷克兵數千人現正疾赴東歐陣今幾無無處不有亂事云（七日） 
　　亞姆斯特丹電莫斯柯電稱社會革命黨今幾於處處就逮中等社會之人及前任軍官亦被拘作質鎗决者甚多（八日） 
　　羅馬電意兵一隊已抵北俄（八日） 
　　倫敦電過激黨外交總長迄未答覆英國關於克羅米大佐遇害提出之要求該員遺骸因某中立國之壓迫已交與該中立國（八日） 
　　倫敦電駐俄國意美日政府代表偕同本國僑民匆遽離俄回國已抵瑞典京城於是俄國大局擾亂情形乃爲暴露據意國委員團主任聲稱里寗氏與柯尼洛夫將軍均已作古俄前后與其兒女大約均尚生存云（八日） 
　　亞姆斯特丹電台格報莫斯柯訪員聲稱中立國政府恫嚇俄政府如仍殺戮無厭不早悛改則將會同驅逐境内之俄國過激黨克羅士報彼得格勒訪員聲稱姜堡之農民作亂聲勢甚大現正進窺彼得格勒已佔據姜堡丶加乞拉鐵路之各車站（八日） 
　　華盛頓電瑞士官電云捷克斯位夫國會不日將於奥國泊拉格設立機關部該地捷克鎭各分會將由議員沙柯浦氏管理之（八日） 
　　紐約電里姆電稱秘魯代表與美政府代表簽定合同以秘魯各港覊留之德船交由美國管理（八日） 
　　舊金山電日本著名之銅王由此赴東將在紐約華盛頓會商以日本及東方他處彼鑛内之出産若干成供給美國事宜美國鐵路管理處曾許其有用特别車之權（八日） 
　　紐約電金屬雜誌載稱美國今每月所産之鍊銅幾與上午全年所産之數相埒（八日） 
公電 
　　岑春暄贊成休兵之通電各報館均鑒頃接岑春暄來電文曰衡州吳師長鑒前電敬悉馬電根據約法申主座之特權明新選之無效凛然不義炳若日星推論財政外交之阽危兵燹水火之慘苦凡有人心莫　頂禮半載以來暄所痛哭陳詞寢寐不遑置身局中勉圖匡濟者即奉茲義霹靂一聲隂霾豁散幸見天日當於馬電見之永求聲應實合素心當密商陸幹老幷勸告各將領一致主張促進和平先此電復伏　垂電春暄卅印等因謹以奉聞師長吳佩孚鎭守使趙春廷總指揮官張宗昌副司令陳德修旅長馮玉祥王承斌閻相文蕭耀南張學顔張福來潘鴻鈞張克瑤同叩庚 
要聞一 
[東京通信（心危）]  
　　最近之外交調查會 
　　四日外交調查會開會其論題爲承認乞克斯拉夫族獨立案援助乞克軍戰線延長增兵交涉案北滿滿洲里派兵報告援俄經濟委員會設立報告其結果異常平穩政友會原敬氏對於增兵及北滿派兵兩事亦未反對大致通過茲更分别說明之如左 
　　乞克斯拉夫族承認問題乞克軍自得聯合國援助後更竭力運動獨立曾派使至聯合國致謝並要求承認其獨立當美國提議援助時乞克之承認運動蓋已成熟故美國及聯合國方面早已非公式承認其爲交戰團體而興日本之交涉較遲日本現與聯合國一致行動勢不能不應其要求據華盛頓來電美國國務卿已聲明承認乞克斯拉夫族對於德奥爲正式交戰團體並承認該民族組織國民會議建立政府而成正式之國際關係云云現在乞克族雖尚無根據而一旦政府成立首先承認者必爲美國無疑日本此次外交調查會之結果尚不至於承認其獨立而承認其爲一種交戰團體蓋已無疑不日卽有宣言發布也惟向來承認交戰團體後恒處於中立地位而此次則形勢稍有不同至將來講和會議成立則乞克斯拉夫族自當力謀於故土重建國家目下之承認其性質不同非可混爲一談者也 
　　戰線延長增兵問題增兵之說記者已於前函略有陳述目下烏蘇里方面日軍逐漸進行雖多戰捷之報而過激派勢亦未可輕侮觀日軍死傷者已非少數可以類推故其增援爲必成之事實因崴埠方面出兵其基礎仍在外交其軍事行動不能不與英美聯合國同其步調日本政府要求增兵之理由乃因後貝加爾湖方面之一部乞克軍（八千）勢成孤立不忍坐視其斃更因過激派騎兵别動隊更阻撓謝米諾夫軍之進行故聯軍必將前進以達救援之目的現在沿海州之聯軍勢力薄弱未能輕於分遣日軍增援而後聯軍始可分派至滿洲里與東淸鐵路沿線此事尚在交涉之中日政府對於聯軍之至北滿初曾表示反對而其輿論亦頗激昂現日本以增兵爲交換條件由駐美日使傳達此意美國尚未回答大致已經默認蓋據政府方面消息以爲日本不過表示有增兵之决心可不待美國之回答者也故此次調查會無非報告增兵計畫苟美政府不反對則該會亦當然承認政府之行動也但日政府增兵計畫喧傳以後僉謂政府將有大規模之出兵據其陸軍省某要人云所謂增兵問題現在雖尚在交涉中而仍不出當時旣定之方針不過因外交上須得美國之同意報告於調查會加以討議而已現已檢閱點呼全國歸休兵或遂誤認爲動員令將下其實仍不出外交調查會所議决之計畫也云云 
[出兵滿洲里及經濟委員會問題]  
　　此二問題當時政府斷行未嘗諮詢於外交調查會者當時政友會原敬氏曾於外交調查會表示反對崴埠以外出兵此次滿洲里之出兵實爲超出外交調查會議决範圍之外而其政府之解釋則謂滿洲里之出兵與西伯利亞出兵爲别問題根據中日軍事協約當時政友會旣承認該協約此次滿洲里派兵當然無反對之餘地至若援俄經濟委員會之設立更無可反對故對於此兩項報告原敬氏雖有質問而一經政府解釋即無激烈之衝突也 
[寺内内閣引退問題]  
　　此事謠傳已久論界之攻擊憲政會之運動勢已大盛政府實已處於四面楚歌之中而政府除仲小路農相水野内相曾有引責辭退之意而寺内則絶未表示態度乃昨日之交外調查會未開之前政友會首領原敬與寺内密談良久傳出消息謂當初原氏欲要求寺内和平讓渡乃不意寺内已先致謝政友會從來援助之熱忱並聲明苟有後繼内閣接受卽當提出辭表退居林下原敬氏當然承諾惟不知後繼何人耳原氏當時曾與三浦子會見蓋爲内閣問題故與論之鼓吹運動於倒閣雖有間接關係而原敬之行動乃有直接之關係大可注目者也况寺内已有决心不惟於外交關查會曾略露引退之意即對政府與黨淸和派議員亦聲言不久即將辭職惟須俟後繼有人方可安心云云余前函曾言寺内之决心如何據此以觀旣有决心則内閣總辭職之事實當不久出現矣 
[東海選出後之外報觀察]  
　　字林報六日北京通訊云昨日參衆兩院開聯合會選舉副座但多數議員於前日舉出主座大爲辛苦後自覺亟宜休養故未出席以致副總統未能産出此但謔言耳實則北京立法諸員對於副總統問題意見顯不一致以王揖唐爲領袖之安福俱樂部願舉督軍團所指定之曹錕但其他三小政黨則願展緩副座之選舉俾將來可選擇南方所能承認之人由此觀之議員中人數不少之一部份確具有結束目前無謂戰爭融化南北現有異見之眞意再徐世昌之膺選幾若全場一致實爲調和南北意思之表示今徐對外人言主張對南和解想國會之行爲不即選舉副座者當亦爲徐所贊成是以分裂之國家在此次選舉中尚有一線之希望焉今晨華字報咸謂徐將挽留段氏第此說無足重視徐縱有此舉亦無非新總統對於舊總埋作一種之客氣表示耳論者批評時事甚至謂馮段果能各冺意見則馮居副座段爲總揆卽即可成和樂之家庭但此說殊難見諸事實以已有之現象言新總統似不願甘爲木偶如對峙之政客所預料者蓋新總統頗有規定行政方針自爲政府眞正主動力之意也今日兩院議員開茶話會以討論選舉副座之日期惟一般輿論則皆謂副總統之産出尚須時日某外人法律家昨發表理論謂總統選舉法旣爲人所共認則享受無可駁詰之合法地位一者厥爲馮國璋馮於兩年前由合法國會舉爲副總統去年依法代理總統按諸法律副總統之任期當爲五年故馮可聲明渠任副總統之期限尚有三年之久而使國會議員惶然驚異云云此亦頗饒趣味之一說也 
[林日使回國原因之外訊]  
　　八月三十日日本英文廣知報載有下述消息據云北京駐使林權助奉東京政府訓令定於九月一日起程返國據日日新聞紀載林使忽然回國之消息頗引起種種風說聞西原由北京回後遍謁當道痛詆林使反對借債事件之政策日政府關於對華借債之問題承認有改革之必要故召回林使徵集其意見此外尚有承認廣州政府之問題日政府對於此事曾向英美法意有所建議已得關於此事彼此一致行動之答覆美國或將有主張承認廣州政府之提議伹日本則未便抛棄現行之對華政策而承認南方政府聞後藤男爵主張乘目下機會調和南北蓋以段政府旣知制服南方爲必不可能之事當可讓步遷就故調和一策行之不難也惟外務省人員尚有不以後藤調和之策爲然者寺内能否大變其對華政策而贊成調和南北之議今猶在未知之數其故則以改變政策將有不大利於寺内政府也所可無疑者自承認廣州政府之問題發生後日本對華政策已大受搖動寺内或將變其方針以應時勢之需要亦未可知是以召回林使之重要旨趣殆在停止舊政策另定應合時事趨勢之新政策歟 
[京華短簡]  
　　近日陜南亂事益熾陳樹瀋曾有電報告並請飭奉軍星夜赴援昨聞管金聚亦有電告急謂郭堅等集合陜南土匪現園攻岐山寳雞鳳縣一帶蹂躪日甚又南敵軍增兵補充軍械急圖北犯陜南情勢日急務乞迅行統籌全局詳示方略云 
　　海軍部以防務重要提議籌辦海防團添造淺水砲艇三十艘當經閣議照准此項炮艇由福建船政局承造陸續造成者已有數艘最近該局復造成一艘電陳到部經劉總長定名爲鵠並飭於九月七日舉行下水式 
　　承認捷克軍問題日來已有所醖釀昨聞外交部已通知日美兩國聲明將來協約國承認捷克軍爲交戰團體時我　常取一致行動 
　　財政次長吳鼎昌交通次長葉恭綽昨日皆有辭職消息聞葉之辭職因與曹汝霖意見不合辭後卽逕赴天津表示决不囘任政府方面正在物色後繼人物聞以徐世章爲最有望吳氏則政府正在慰留惟曹總長已面囑李思浩所有部中次要文件卽由李氏畫稿 
[吳佩孚通電撤防之因果]  
　　吳子玉師長通電主和並擬撤防回北原與南方訂有成約茲有由湘回京之某君談其經過事實云湘南扼正面險要直軍歷盡艱苦一手攻破故防禦專責歸於直軍自湘潭至衡州直線近六百里爲直軍三師及一二三等旅所防守前次湘果失敗吳子玉師長卽以孤軍深入冒兵家大忌而不顧現因久戰力疲迭請退後休息乃遷延日久某軍旣未接防某督頗以爲非適南軍趙恒惕極力游說而畫界停戰之議成焉此期限内兩方將領下至士卒往來親善誼同一家南北畛域俱已融洽迨停戰期滿正天津會議爭潮激烈之時前方統帥置戰事於不顧吳氏不戰之心尤决更進一步與南軍創局部正式言和之議以促大局之早决直軍撤防乃南軍要求之首點其條件大綱凡直軍退出各防地作爲中立區域由鎭守使趙　　編配武裝警察維持治安南軍不得侵犯俟直軍全數出境另有其他北軍接防後雙方對待聽其自由吳氏首得趙春霆同意趙亦提出　層條件（一）衡屬行政官吏歸趙節制（二）萬一戰事重開衡郡畫作戰線之外保全其鎭守職權南軍允之吳趙乃召集五旅長及衡郡軍學政商各界開大會一次宣布内容全體贊成立由五旅長簽名　派方定國趙　趙籌三代表赴公平墟設議和籌備處（耒陽所屬）與南軍代表曾治羣胡兆鵬等接洽於八月四日正式簽字南軍甚喜復派全權代表　强王道率軍樂一隊携各將領歡迎書至衡迎護吳氏駕蒞永州總司令部與馬濟程潛林修梅趙恒惕等聚首談心歷二日欵洽異常密要條件已當面議妥吳返衡時南軍各將歡送二十里外故通電主和踐約退兵皆於面晤時决之吳氏撤防命令確於二十日頒發其計畫因秋汛水漲船運困難擬先將各部集中衡州衡山一帶再行後退刻下駐耒陽之張旅福來已由耒水河退至衡北駐祁陽之蕭旅耀南由雄飛嶺陸路退入衡南至王旅承斌閻旅相文張旅學顔皆由第一道防線分水陸向後撤退使無所阻礙三星期内當可如約退完也　 
[中央財政問題之新消息]  
　　出兵費挪移有着我國出兵海參崴應需經費當局頗費躊躇茲聞此項經費暫由馬拉尼公司之無線電借欵中　用日前已在該借欵内提出五十萬元滙往崴埠矣 
　　銀行團允付鹽稅四國銀行團現根據鹽務署會辦丁恩氏報告已决定將鹽稅剩餘金三百三十二萬一千元作爲九月份交付財政部該團六日已電令天津上海各關係銀行卽行交付大約財政部在二三日内即可領收此欵矣 
　　軍費無欵應付矣據財政界人云八月份中央發出前敵之軍費達五百萬元以外其鄂贛所墊之欵尚不在内如綜計其數實有千萬左右倘南北無妥協希望本月軍費恐無欵應付因之曹汝霖辭財長之意甚堅 
[徐東海今後政見之推測]  
　　徐東海自當選大總統後卽發出辭讓通電近雖各方賀電紛至而迄昨晚止尚未表示遽允就職之意聞其原因一因梁燕蓀現在抱病東海對於一切解决時局方法尚待與梁商榷俟確有把握後再行表示允意二因東海歌日通電西南要人亦均在内現在西南尚無復電到京擬俟西南復電到後視其態度如何再决就否據聞東海就任時將發布其政見以定今後大政方針最要者爲大民生主義内含　實業宏教育飭風化諸端第趕辦實業尤足以消弭土匪收束軍隊以整頓紛亂之財政故尤爲注意此外對於中交京鈔兌現一事亦頗注意其左右頗以爲難而東海則謂此事自表面觀之雖似不易辦到實則只要政府有誠意借欵不作他用早可開兌如今後借欵專供兌現之用亦何難之有又聞東海今後第一着手事件　停止戰事力謀對外第二組閣收束亂局第三則力謀統一最要者將來尤有改成總統制之說又據政界某要人云東海連日所極力籌劃者厥爲財政問題日昨曾召集親信　君等對於財政通盤計算欲解决時局及繼續出兵非有現欵四千萬殊無把握故東海對此不能不視爲最首要之問題至關於時局問題聞已密派某申將持函赴津迎前國務總理王聘卿來京以便協 
商挽救大局方略一面並已致電南通張季直勸其即日重提議和未知此電有效否也 
[李蘇督對時局最近態度]  
　　江蘇督軍李秀山五號有一重要電報到京昨日政府方面已有傳說聞内容係對時局及内閣問題徵求意見表示態度原文頗長 
　　聞李督軍近語人云余對於新國會選舉正副總統並不反對卽自身亦有承認之意惟全國人民究能承認與否余固不任其責但選舉新總統有可以一新人心促段内閣辭職俾得速行解决時局之利益最近段總理宣布辭職通電雖出於黑龍江河南督軍上海護軍使等勸告之結果然段氏眞意諒亦相同惟段氏辭職或爲多數國民所不願亦未可知然於此時辭職不特便於南北妥協卽爲段計亦甚得策並卽爲維繫其政治生命之道余始終均持調停意見卽最近亦曾向政府有所質問至謂余與長江督軍聯合在内有運動吳佩孚主和等事則全展子虛云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滬僑商推崇合肥之通電]  
　　自段合肥上月三十一日發出通電表示引退之意後北派軍政長官紛紛來電挽留續陸發表於北京報紙至今未已惟李蘇督一電以贊成引退政府關防嚴密未窺全豹茲某方面又披露上海僑商推崇合肥之公電此電係致新國會者亦時局中絶可注意之事也原電如下 
　　其一參衆兩院議長議員諸公並分送國務院請傳各軍使各機關鈞鑒報載兩院卽日選舉總統此舉中國安危所關合國榮辱攸係敬將中外公意所屬急爲諸公陳之竊以段合肥共和再造中國一人具大公之至德著戰德之偉業薄海尊崇全球景仰各國輿論咸謂中國之段公與美國威總統足稱爲世界兩大偉人故今日能主持中國者微段公共孰能之况總统爲一國之元首又爲對外之代表國際關係至深且巨倘誤舉反對戰德隂煽復辟與不顧辱國優禮遂使以及南方著名親德諸人不獨貽羞世界而列强與國勢必引爲大辱其影響於國際外交非常重大且恐歐戰結果時必發生極大困難之點中國存亡一言可决僕等受塵爲民休戚與共伏乞鑒納中外幸甚上海歐僑代表葛禮那傑美生博登羅師伊福利等公電 
　　其二參衆兩院國務院請轉各省區諸公鈞鑒段芝老天生智勇功業巍巍卽以戰德一舉目光遠大强毅有爲已足與列强英主並駕齊驅值此歐潮正泰外交重要苟非友邦推崇如叚公者必不能主持中國公論所繫伏乞電鑒上海英美僑商狄敷司亨生等五十人公叩江 
[東海賀電一束]  
　　徐東海自新國會舉爲大總統後卽於歌日通電照例辭讓現各省已紛紛來電循例慶賀並致推戴之意茲爲要錄如下 
[保定曹錕等電]  
　　頃奉公電徐公被選爲中華民國大總統恭聆之下忻忭莫名伏念民國七期主權三嬗四方靡定當遺艱投鉅之時百姓戴仁切本固邦寗之祝今茲選舉允洽衆心非元首一身之業實四海蒼生之福我新舉大總統厚德及人殊勛在　屈從物望出濟時艱抑有而不與之高情展後樂先憂之素抱必能解生民倒懸於俄頃奠國家根本於萬年凡我邦人諒同忱悃錕等内屏畿輔外總師干在軍人義主服從與國家誓同休戚謹佈愚誠爲國慶賀四省經略使直隸督軍曹錕萃所部軍官謹叩歌印 
[武昌王占元電]  
　　頃接京電敬諗鈞座當選第二任大總統宏猷偉烈衆望所歸中外臚歡士民額頌五族受共和之福三楚蒙樂利之庥民國前途得人有慶謹電申賀伏乞鑒察王占元肅歌印 
[南昌陳光遠電]  
　　頃接京電欣悉我公當選爲中華民國第二届大總統賢哲首出國難將紓袍澤臚歡蒼黎稱慶光遠北洋舊將早隸石　忝領疆圻重瞻雲日京華翹企歡忭彌殷謹申賀忱伏維埀察陳光遠叩歌印 
[蚌埠倪嗣冲電]  
　　頃聞鈞座當選爲中華民國大總統歡忭無量竊維時局擾攘國事險危際此飄搖風雨之秋端賴旋轉乾坤之略鈞座雄才首出救國心長久爲大千所共瞻歸復統一之盛軌下風逖聽向日輸誠謹代表皖省軍人爲鈞座賀爲國家前途賀肅電上陳伏乞鈞鑒安徽督軍兼長江巡閱使倪嗣冲並率領全省軍官同叩 
[奉天張作霖電]  
　　頃奉國務院支電内開本日大總統選舉舉會開會舉行選舉出席議員共四百三十六人徐公世昌得四百二十五票當選爲中華民國大總統特聞院支印等因恭讀之下忭慶莫名恭維我大總統名高華夏盛邁唐虞宏經文緯武之謨裕輔世長民之德是用羣情推戴物望翕歸共欽元首之明北辰星拱咸作股肱之寄寰海雲從仰白宫以馳依拜手上昇平之頌卜蒼生之洽浹歸心賡復旦之歌如就如瞻誠惶誠恐謹此申賀伏維睿鑒奉天督軍兼省長張作霖率闔屬文武官員兵士曁學商工鐵各界人等同叩歌印 
[濟南張懷芝電]  
　　國務院鑒支電悉東海當選爲大總統已電前防將領及地方軍民長官一體遵照矣此復懷芝歌印 
[開封趙倜電]  
　　欣聞我公當選第二任大總統歡忭　似溯月國肇造七載於茲紛擾之局未息競爭統一之期猶懸想像思治久逾於饑渴望歲早切於雲霓今當第二任大總統選舉之時困民思蘇良心傾向爲一致之推崇三代之遺直道未泯名世之出間世斯存從此外攘内安藉挽末流之刦運理棼攘亂端賴首出之大賢凡有血氣皆額首稱慶踴躍騰歡謹頌曰中華民國萬歲我大總統萬歲河南督軍兼省長趙倜率軍政學警官紳民全體同叩歌 
[西安陳檯藩電]  
　　接國務院支電悉敬我公當選爲中華民國大總統運承七紀斡五斗以　元位定一尊撫金甌而作宰天人恊慶中外騰歡伏維我大總統秉性冲和神賦睿哲道兼文武身繫安危靑鎖登庸早奏卿雲於宋瑞黑山總制繼先奕葉於武寗南河式啓夫謳歌東震呈祥於首出誦茲選　肇闢枚卜　　筮之占輿望攸歸歡呼慰雲霓之望從知金風式爽載揚五族之光輝玉宇無塵定卜萬方之靜謐樹藩叨兵符於關輔莫遂駿奔仰鳳彩於朝陽實殷雀躍當於本日通飭所屬各機關以及軍民人等一體懸旗誌　外特派駐京張旋長實麟鄭參謀坦兩員趨府晉覲肅展虔誠謹先馳賀伏乞垂察陜西督軍陳　藩微印 
[龍華盧永祥電]  
　　頃院電敬悉我公人望所歸褒然當選羣倫有治深慶得人凡屬同袍共形鼓舞尚祈俯念時艱如期就任以紓國難不勝大幸謹謹電賀藉貫歡忱盧永祥叩微 
[吉林孟恩遠電]  
　　讀支日院電欣悉我公誕庸首舉統治寰區利國福民於茲有賴軍民喜起士庶臚歡敬率三軍額手恭賀吉林督軍孟恩遠旅長裴其動高鳳城陶祥貴高士儐么佩珍代理旅長王瑞林率團營各長曁全體軍官等叩 
[西安劉鎭華電]  
　　本月五日接讀國務院支電敬悉國會重開我公當選中華民國大總統之任淇維勳名巍煥德望崇隆應首出庶物之貞符登大道爲公之盛治七年制作新誕保之宏謨四海謳歌膺樂推之景運邦基永固寰宇丕平慶洽五洲歡騰八表北辰星拱西旅風從華領關輔之封圻覩唐虞之際會欣逢盛典曷罄歡忻引領崇墀莫名頌慶除謹派駐京代表郭涵胡詠澄親赴邸第叩賀外特肅電陳伏乞鈞鑒署理陜西省長劉鎭華歌印 
[武昌杜錫珪電]  
　　恭讀院電欣悉我公當選三軍仰賴五族共和展華麥之宏韜中原底定繼黄農之偉業四海昇平肅電恭賀虔叩鈞安伏維鈞鑒兩軍第二艦隊司令杜錫珪率所屬各艦艇長曁軍官佐同叩 
[威埠林建章電]  
　　頃奉部電敬悉鈞座奉爲大總統九洲稱頌八表臚歡建章異域從軍尤深踴躍謹此電賀海軍代將林建章叩歌　 
[濟南張樹元電]  
　　頃接京電祗悉我公當選爲大總統慶元首之得人雲霓慰望幸共和之永固陬　臚歡謹電馳賀張懷芝張樹元率全省文武同叩 
[承德姜桂題電]  
　　統密得京電忻大總統選舉業經當選大局之幸忻慶良深務請早日就職以慰衆望尤爲翹企姜桂顯叩歌印 
[沙市王汝賢電]  
　　頃接京電恭諗我公經正式選舉公推爲新任大總統逖聽之餘莫名舞蹈想見惠澤覃敷蒼生望治萬方向化寰宇乂安夙隸帡幪尤深慶幸謹率全體官兵馳電申賀恭請鈞安第八師師長王汝賢歌叩印 
[安慶黄家傑電]  
　　頃接京電欣悉我公碩德重望當選爲中華民國大總統好音逖聽薄海臚歡謹此馳賀鴻禧伏乞埀鑒安徽省長黄家傑叩魚印 
[馬尾林頌莊電]  
　　一代名勳萬流仰鏡老成當選中外咸孚允睇郅隆無任忻賀　軍第一艦隊司令林頌莊謹率所屬各艦長曁全體軍佐同叩 
[長沙李奎元電]  
　　仁風遠播薄海同欽首座特膺　輿情允洽從茲德孚中外行看道濟時艱仰企鴻施無任燕賀師長督隊湘南傾心趙北夙承培植惟所裁成謹抒下忱不勝孺慕陸軍第十一師師長李奎元率全部軍官等叩魚 
[太原閻錫山電]  
　　頃接京電敬悉元首改任業經大總統選舉會依法選出好音遠播歡忭無量我大總統望重斗山名滿宇宙海内蒼生有東山之雅望天下大老推魯殿之靈光際萬方多　之秋膺一柱擎天之選中外同慶遐邇騰歡從此百靈受職重收統一之河山五族頌心快覩熙和之日月謹率　屬恭　賀忱山西督軍兼省長閻錫山率所屬文武同叩 
[衆議員質問中交票價]  
　　新國會衆議院議員光雲錦提出北京中交票體質問書云爲質問事近日中交鈔票愈益低落每元鈔票僅易銅元七十三枚價格在五五五四折左右長此江河日下勢將步俄　羗帖之後塵金融閉塞　何以立政府日日言維持而維持之結果反使票價愈趨低下極其所至必將市面流行之京鈔無形廢止而後已此不可解者一也中國交通兩行同負代理國庫之責各省分行所發之鈔票完全兌現而京行所發之鈔票完全不兌現究竟各省分行是否獨立不隸屬於總行抑係總行利用此種辦法以爲操縱而漁其利人言嘖嘖謂非無因此不可解者二也行員歷年所分之紅利數倍於所得之薪金足見兩行之營業有盈無絀而鈔票終無兌現之期中央大失威信人民重受損害利益皆歸於銀行當事人之中飽此不可解者三也借欵之事日有所聞抵押之品搜掘已盡至京鈔流行於市面者不過二三千萬元果能拔出一部分借欵以維持紙幣必能日有起色即云政費軍務在在均須鉅欵然使金融活動票能流通則政費軍務之所　自易　措較之以借欵備供消耗之用者利害之分何可以道里計乃財政當局始終不爲　本救濟之謀而專爲飲鴆止渴之舉豈果如輿論所云恐鈔票之信用恢復即無須借欵因無從再得回扣耶此不可解者四也尤不可解者當局藉整理京鈔之名發行七年公債票額計九千三百萬元呈内聲明政府欠兩行之債務悉數淸償兩行發行之京鈔悉數收回又云陸續疏通滙兌減少票額票價提高現金充實不難開始兌現又云收回京鈔發還部欠兩行不再發行此項公債發行之日即整理京鈔根本計畫完全成立之期原文具在非不言之成文持之有故乃未及三月早已食言而肥查七年公債未發行以前票價當在七折左右及七年公債旣發行以後而票價已將落至五折以下財政當局卽不爲國家稍全信用獨爲本身略留回旋餘地乎夫公債未撥交兩行之先國家名義上雖云欠兩行之債實際上乃欠存有鈔票各人民之債也乃公債旣撥交兩行之後國家對於兩行已無負債之可言兩行對於人民自應速卽兌現以盡淸償之責任今則公債到手兌現無期若云公債全售何以京鈔並未收冋若云完全未售分存兩行作整理京鈔準備金何以京鈔未見絲毫之整理此種行爲是直兩行上欺政府下騙人民而意在乾没此項公債耳惟其意在乾没此項公債故利用不兌現之策以便票價日漸低落至五成則彼五成之公債入私囊矣異日落至四成或二成則彼六成或八成之公債入囊矣馴至永無兌現之日而鈔票一文不值則國家旣失九千三百萬元之公債而人民復受九千三百萬元鈔票之損失而均以供給行員之利用使之蠧國而病民天下可駭之事孰有遇於此者究竟現在七年公債銷出者若干留存者若干第一期還本之現洋四百八十萬元實行售出中簽者若干留存兩行未動者若干京鈔流行於市面者若干各省兌現之鈔票額若干兩行京鈔何時可以兌現目前京票價如何設法維持僅依院法第九章第四十條規定提出質問書限於五日内答覆提出者光雲錦高炳麟關建藩劉振生克希克圖陳嘉言崔法林祐衡饒孟任袁振黄連署者黄鵬雲等二十餘人 
[泉漳失守後之援閩聲]  
　　閩局形勢危急外間頻有惡耗傳來政府前日特電李厚基詳詢大勢並有所指示昨日李厚基復電到京報告甚詳略稱史書平所部之第七補充團已由　海艦運厦防力大增惟厦門孤　海島有進無退現在左路抵同安蔣司令等仍督率隊伍奮勇進攻據偵　陳炯明所部現集中潮安臧致平统率右路一軍尚足牽制敵勢伏懇迅撥援軍星馳抵厦庶期補救危局嗣又續來一電謂現留張參謀長臧旅長史團長嚴守厦門童副司令則率隊援泉州厚基卽領第一師及臧唐兩旅餘部共編成步砲十營赴前方决戰仍懇令浙江王桂林一軍及新振武軍火速來厦以爲援應 
　　參陸處日昨曾開緊急會議討論救援閩省計畫聞其結果電令上海松滬護軍使盧子嘉抽派得力軍隊卽日乘輪赴閩救援一面就商龍巡閱使速將在津訓練成軍之新振武軍各隊卽日開拔以維閩局刻已將各種計畫電覆李厚基堅守候援勿稍退避聞參陸辦公處昨接皖督倪丹忱來電略稱連得李閩督自厦門來電以閩局緊急懇請酌派得力安武軍赴援第皖省邊境時有匪徒出没且當此謠諑繁與之際處處均須添派軍隊駐防確無兵隊可援惟有轉懇釣處速籌救閩方法或商准張奉督酌派駐津浦沿路奉軍赴閩以資救援惟浙督楊善德昨日來電謂王桂林（現任嘉湖鎭守使）一軍現正預備　閩須俟超武兵輪返嘉湖　方能分批起運以口外撤回之騎兵團塡駐嘉湖一帶云云但未知何日開拔耳 
[厦門通信漳州失後之恐慌]  
　　中外保護商民辦法 
　　閩淑李厚基氏所统北軍係分左右兩翼每翼員兵各五六千名右翼司令唐國謨進駐永定大埔等處於去月初旬忽被粤軍將大埔攻克永定乃亦相　失守北軍恐被包圍均無鬬志節節潰退粤軍乘勝追擊勢若建瓴龍　一縣亦於十六日失守南軍計分兩路一則攻進南靖之龍山（距縣城四十里）一則攻入華封（龍溪縣轄）計兩處距漳城均不上百里是役右翼北兵死傷逃亡不下三四千失去大砲十八尊機關鎗十餘架彈子五千箱（每箱二千顆）軍衣帽數千套及乾糧軍用品不計其數實爲閩粤啓釁以來第一次大失敗聞當潰敗時團營長聞風先潰及挾欵私逃等事潰兵則沿途刦掠不可制止比至二十日唐氏及殘卒甫歸漳城計連病傷等不上兩千越日唐氏躬至督軍行轅請罪二十二日擬偕李督赴漳辦理一切而漳城已被南軍佔領矣聞失地之軍官在漳銃斃者頗不乏人唐氏亦有電請中央懲治之　此右翼失敗之大略也 
　　自汀龍等處失敗後漳城居民大形恐慌殷實之家類多　眷來厦爲避難計詎數日前平和一縣復被南軍攻陷以是漳民避厦日有數百起汀漳道尹曹本章亦於昨日奔厦傅聞漳城業已陷落昨漳厦火車運到傷兵一百餘名而在江東橋候東殘兵約有千餘名厦人聞之大起恐慌當道來以此項兵卒至厦恐有不測是以飭令火車停駛故昨日午後市上頓起風鶴凡腦筋退敏者悉皆移家至鼓浪嶼於是沿岸舟車異常紛擾至夜猶未休息或傳漳城確於昨午後二時失陷本日交通已絶故未探悉 
　　左翼臧致平一旅前已攻進潮屬澄海近受右翼敗耗後路恐被包圍復行退至雲霄詔安等處昨臧氏來厦面　李督一切惟漳碼旣入南軍海澄一縣恐將不守則該翼後路勢必斷絶將來調動非由海道不可第該翼眼前已處危殆中矣 
　　浙江師長童保暄氏帶領一旅早赴左翼前敵邇來忽傳陳團長率其所屬歸附南軍昨又傳因發餉不均全旅憤激完全南向云云惟軍情秘密詳情難得然則北軍之鋒銳挫折已盡可知矣 
　　邇日海軍之在港者有應瑞等四艦日前到一英國運送艦今早（一日）則有日雷艇兩隻入口聞日本復調澎湖某某等艦將到又聞在港之海軍將有開滬之說未審確否 
　　此間於三十一日漳警到後頓起一種恐慌海後適有竊賊被逐入市衆大駭愕相率閉門秩序幾亂於是移徙渡海者絡繹不絶本日各港仔口各街大商戸多未開門而前日日本領事曾至臺灣公會召集籍民討論保護方法卽令各僑挂旗表示故日來旭旗飄揚觸目皆是又本日商會特開會議討論治安李督曾命某軍長到會代表對衆慰藉言厦人深恐殘兵爲患然督軍已將傷愈微疾及不適用者給資遣散（每名十元）移住砲台令人監護一有便輪卽行出口一面檄調左翼辛營來厦駐守辛兵紀嚴守法衆所共知地方治安决無妨礙務望各自放心母事紛擾云云然恐慌仍未稍止現米價每擔已漲三四角而燃料大缺每元僅購七十斤且難覓得蓋漳道梗塞來源頓絶也 
[粤軍佔領漳州之消息]  
　　閩省浙軍自第一支隊來潮後童葆暄所部不免動搖漳州方面幾無可用之師陳炯明探悉情形卽將右翼大軍反攻饒黄龍溪漳浦沿線各地於勘艶等日由洪兆麟曁第一支隊步砲各營猛烈進攻與右翼軍隊互爲犄角韓江西岸各軍知有援應卽於月之一晚乘勢渡過東岸與閩軍王克悌馬步雲等部黑夜相持彼軍地形不熟前線不敢展拓被粤軍包圍數重戰至中夜閩軍料難抵禦紛向東路退走粤軍分道追擊奪獲輜重馬匹無算饒平要隘遂於星夜攻克茲將大埔陳炯明來電錄下萬急廣州軍政府總裁諸公各部總長粤軍總司令部鑒現據警備隊馬隊長作梁報告在饒平敵軍經我軍進逼已於三十一早棄城向溪頭浮山方面遁逃本營即於上午五時由北門分路進城靖國軍第二支隊第二營亦於是早由西南門進城饒平卽行收復現協同靖國軍維持該城秩序詳情續報等語合卽奉聞炯明叩東印 
又電云急我軍許洪兩部自高頭漳平夾擊漳州敵軍中堅自有日開始血戰四晝夜陷日拂曉敵軍完全退出漳城東閩督李厚基自見粤軍進逼日夕籌防除加派重兵趕赴漳城分佈防守外又由厦門抽調淺水兵艦六艘駛至南門河面遊弋並於南關釐廠前深掘戰壕以備抵禦然勢已無及布置未定而漳州已失陷矣 
　　援閩司令陳炯明以粤軍大隊進薄泉漳南靖一帶鳴漳州屏蔽爲軍事上必爭之點亟須早日進攻以成破竹之勢除自率中樞軍隊於二十九號日由大埔出發前敵指揮一切外幷於三十日下總攻擊命令分飭平和漳平各路粤軍分向南靖開始猛烈攻擊附城各要隘卽經佔領各軍環城而攻閩軍甚爲勇悍捨命抗拒以待漳廈北軍之援惟粤軍仍猛力進攻至昨午已將南靖縣克復矣大埔來電云我軍於二十八日分三路進攻南靖現據洪司令兆麟報告靖城已於三十一日爲我軍佔領詳情續報等語先此奉聞炯明發自山城東亥南靖一得漳州自不戰而下也 
　　援閩粤軍右翼大隊自反攻饒黄後漳境唐國謨所部聞耗卽由詔安雲霄等屬陸續抽調軍隊赴援陳總司令探悉情形特將永定大博之衆移師南靖洪兆麟前鋒已由象湖山馳抵平和鄧本殷熊略各營亦向龍溪進發預備圍攻漳浦洪部各營將由平和縣境超越梁山直薄雲霄詔安各地以斷饒平歸路至許崇智左翼大軍則分守長汀龍巖一帶暫取守勢又問粤軍進逼漳州大舉攻擊司令關國雄所部昨由水頭進攻金龍山與賈文祥所部鏖戰數時敵力不支卽行敗潰現金龍山已完全爲粤軍佔領昨陳總司令已電省報告戰况矣 
　　汕頭來電云閩兵壓境潮汕危在旦夕商民莫知所措幸卓副司令貴廷赴救神速由水東航海抵汕　辭勞瘁卽星夜率師親人陣地迭摧悍虜又幸浙軍同心護法臧軍望風逃潰地方轉危爲安紳等感戴之餘謹馳電上　　念並爲西南大局得人慶　油紳商學界同叩 
粤軍進攻閩邊節節得手已將汀州各縣先後佔領茲以各該地方平定伊始安撫人民實爲當務之急除派軍隊分别駐守衝要極力維持治安外其餘内政一切事務亦經由陳督辦委員辦理聞永定一縣已委張國楨爲知事龍巖一縣委陳丕顯爲知事寗洋一縣委熊子動爲知事漳平一縣委黄　爲知事現均各到本署就職通電來粤備案矣 
[舊國會二次宣言]  
　　否認北京選舉舉總統 
　　九月四日廣東參衆兩院於午後一時開談話會議員到四百餘人衆議院議長吳景濬主席衆議員葉夏聲馬　提出宣言云中華民國國會二次宣言前者國會宣言中華民國大總統之職權未能依法行使以前非法政府所公布之僞法律及其所發布關於抵抗護法行爲之命令絶對不生效力可知北京國會之組織及一切行動悉屬僞法律所搆成當然無效乃聞北京非法國會尚欲濫竊大權選舉總統查大總統選舉法第二條大總統由國會議員組織總統選舉會選舉之是總統選舉爲國會之特權故今日除根據約法所産生之國會有此特權外無論何項機關無參預之餘地大法昭著中外咸知萬一不幸而有非法選舉之事實發生無論選舉何人對内對外絶對不生效力况大總統選舉法第三條大總統任期五年是總統任期當以滿足五年計算前者袁氏叛國僞號洪憲自民國五年一月一日改號洪憲之日起至六月七日黎副總統繼任之前一日止中亘五月有六日旣非民國又無總統當然爲總統任期時效中斷故吾中華民國第一届總統任期應自民國二年十月十日始除中斷期間扣足五年至八年三月十六日始爲總統滿任事關國憲恐國人或有誤解特此宣言咸使聞知參議院李述膺提出草稿云比聞北京非法國會違法竊權將實行選舉總統查大總統選舉法第二條大總統由國會議員組織總統選舉會選舉之是選舉總統非根據約法所産出之國會不得有此特權不由此機調２選出者無論被選爲誰全爲僭竊對内對外當然不生效力特此宣告咸使聞知議員互相討論後主席先以反對非法選舉總統付表决衆呼無異議次詢以何種方式發表吕志伊主張用通電馬職等主張用宣言汪彭年主張用宣言方式以通電行之表决大多數實成汪之主張同時有議員馬驤張光煒　杭時湯　丁象謙汪彭年宋汝梅先後發言請改爲兩院聯合會議决宣言主廣乃宣佈改開兩院聯合會馬驤將所擬稿提出動議李述膺亦將擬稿提出動議葉夏聲提出動議將所擬原稿删去總統任期一層附議者各在十人以上主席宣告先就議員動議討論汪彭年主張總統任期問題重大應另行議决本日本先將反對選舉總統宣言議决便卽宣布主席將馬葉二君所擬草稿中總統任期一層緩議付表决贊成者多數又以贊成宣言用馬葉二君原稿删去况大總統選　法第二條至總統滿任句止付表决多數可决主席請將文字整理後卽行宣布衆請由秘書廳整理文字卽日宣布秘書廳將文字整理後遂將國會二次宣言宣布其文如下前者國會宣言中華民國大總統之職權未能依法行使以前非法政府所公布之僞法律及其所發布關於抵抗護法行爲之僞命令絶對不生效力可知北京僞國會之組織及一切行動悉屬僞法律所搆成當然無效乃聞北京非法國會尚欲濫竊大權選舉總統查大總統選舉法第二條大總統由國會議員組織總統選舉會選舉之是總統選舉爲國會之特權故今日除根據約法所産生之國會有此特權外無論何項機關無參預之餘地大法昭著中外咸知萬一不幸而有非法選舉之事實發生無論選舉何人對内對外絶對不生效力特此宣言咸使聞知中華民國七年九月四日宣布 
[西南方面之和平論]  
　　陳譚等之主和電頃請吳師長諸公馬日通電念國家危亡迫切之情體元首愛重和平之意痛人民顚連困苦之慘慷慨陳詞請停戰明令息爭禦侮仁聲義聞遠近傾心西南各省自去歲以來以護法爲職以筆舌爭執　不獲不得已而興兵每念同室操戈至爲痛惜屢次宣言希望中央依法解决早覩和平文電具存天日可鑒長沙之役頓兵彌月以聽長江三督之調停岳州之役指兵湘境不入鄰疆凡以表示誠心不欲　武往事具在非可飾言不幸奸人怙惡羣小盈廷禍結兵連馴至今日賣國密约破産借欵無一不自便其私圖凡有人心能不痛悶長此以往一國之權利有盡奸人之欲壑無窮兵事未解國已不國浩明等何屬國民豈能坐視伏讀馮大總統文電表示主張稱引約法一則曰中華民國之統一再則曰中華民國之和平誠如吳師長馬電所言此心此德與若日星以依法行權之元首順厭亂思治之人心鑒 
 
 
 

Page 7

 
 
行間將士之呼籲根據法律解决時局一舉手間和平立至毅然自任何嫌何疑尚望愛國諸公同心協助尊重約法伸張此論鞏固　　若有假外脅内殘民以逞者國人所共棄國法所必誅浩明雖庸愚願隨諸公之後一致伸討此志具在始終不渝至新選舉之非法當然無效吳師長諸公言之深切浩明等尤所贊同公論自在大義昭然敢布悃忱惟希公鑒譚浩明譚延闓陳炳焜叩勘印 
　　沈艾孫之請願書浙人沈艾孫第二次請願書云前書旣上而軍府之宣言國會之宣言亦先後發表於世旣以示斤斤護法之苦衷而仍寓殷殷希望和平之至意乃同時則有長江各督停戰主和之電各省會聯合否認僞國會之電與馮氏辭職讓賢之電紛紛相繼見之報章　吾民受非法政府之賜以至於亡國破家無可告哀苟猶有一線曙光使南北復覩和平而能不　於法豈非國家之福順我國民所馨香　祝者爲和平而所不惜　性性命以爭相擁護者則爲約法蓋天下無無法之國無法則亂亂則仍不能享和平之幸福此理昭然歷試不爽今以北京政府違法而肇亂於是乎有軍政府之設而約法之所繫則在此代表人民唯一之國會故擁護國家即不能不擁護約法擁護約法卽不能不擁護國會國會爲國民代表不才亦國民分子故希望於國會者尤切今爲國會計應一面積極以國行使其固有之職權一面亦不妨消極以表示其對於和平之限度前之請願請其速組臨時政府者所以尊民國之正統而並以示無爭正式總統之私心今之請願請其對於和平有所表示者則本其代表民意之義務正宜明示天下以若何限度而和平即可成立果使北庭悔禍遵守約法解散非法内閣而恢復舊有之國會俾得完成制憲之職責並依法以行其大總統之選舉而組織正式之政府則和平可以立致正式總統無論南北屬意何人但必依法由舊國會選出方爲正當彼僞國會非法産出苟有選舉國民斷難承認蓋所爭者在法而不在權利法果立復何言此固非個人之私言也抑亦護法諸君所表同意者歟謹再上書務祈察奪明白宣示以慰民望而令天下曉然於和平之道不在遠而孰爲守法孰爲違法之是非益彰天下知所適從矣中華民國七年八月日請願者沈艾孫介紹人杭辛齋高旭金尚詵田稔陳燮樞 
[川中聯軍將次發展]  
　　自唐繼堯到渝消息傳到川省後各界甚爲注意聞唐已有通電定期二十二號田畢節起程赴渝現已令知沿途軍民長官及各　知事一體不得妄事鋪張幷聞唐到重慶卽將開三省高級軍官會議軍事故熊克武亦已定期二十五號起節赴渝由一師喻旅一團派軍兩連護送至總司令部日行公事由但軍長代拆代行 
　　川東傳來消息宜昌謠言日益加甚人民惶惑有謂城廂商民已相率閉戸逃避者有謂宜昌北軍多染時疫死者有謂大川輪船於八月十號由宜開至巴東下游三十里之八斗灘沉没淹斃北軍數十人鎗彈軍米完全損失者有謂巴東知事馮潔雲因私通南軍被吳光新捕光宜昌嚴行看管者凡此種種都非確信惟河南　國軍總司令王天縱現駐巫山第一路援鄂軍亦陸續開拔到巫又援鄂第四路滇軍田梯團長忠谷　至藝府施南火豐界嶺藉國發展則確信也 
　　此次重慶會議後軍事卽將大發展當局爲預先布置計故已將應行調用各軍隊先事規劃分别令行調集某某等地點以便會議後迅速出發 
[吉林團體聯合會開會紀]  
　　吉林團體聯合會昨日開評幹大會到會者六七十人于議長報告例行文件畢謂李君忠選由東旋返昨已將經過情形及手續報告完畢現李君在座携有日本各要人書信均係林鑛借欵變通辦法請李君取出一觀李君即由懷中將各種證據全行取出衆無一人觀看者當時在場各幹事情形均現一種默示反對態度李君見此景况遂將原包照舊置於懷中後衆謂本會改正條件業由軍民兩長代電中央磋商在未接回示期間不宜再爲變更况李君東渡雖係熱心公益惟並未得本會同意所有在東各種手續均極支離與本會進行上毫無補助可暫緩計議云云李君聞此一翻議論　嗒然若喪不辭而出最後于議長起立謂胡范禍吉罪狀業已裝訂成帙亟應散布以昭與衆共棄之議惟適接到劉君甲三手書内云胡范罪狀請暫緩宣布其中有何情形尚難臆斷應請劉君到會報告衆以爲然俄頃劉君到會謂鄙人接友人書云胡范罪狀暫緩幾日再行發表亦不爲晚其中所有特别關係亦可延緩十餘日再爲宣布衆贊成後又有數人提議本會結果應將自始至終經過情形及各省往來函電彚集成書命名吉林團體聯合會報告書輯成後分致各省各縣及各機關以彰胡范之罪藉表吉民始終反抗之决心云云衆通過遂散會 
[鄂邊防務之緊急]  
　　陜西靖　軍國政汴鄂邊境勞益猛烈凡洗濳匿内地之民黨及各部游兵會匪紛紛組合　　欲試茲復有去歲淅川防營叛變之帮統宋屈珊在信陽之姜家集招募舊部千餘並有鎗數百宣言奉王天縱委任招討襄陽刻正由信出動進窺棗陽光化當由張鎭守使指令鄂軍第五團長宋大沛從嚴防剿光棗一帶已大施戒嚴矣陜東之張鈁獨立數月　窺鄂邊然相距甚遠從未正式開戰茲聞已有一部由藍田白河侵入陜鄂交界之釣魚嶺（鄖縣北鄉）與趙榮華所部交綏一次一說謂係該地綠林自行集合並非張鈁軍隊據聞軍署頃接襄陽張聯陞鎭守使來電謂奉豫督電約會兵進淸陜東庭奉鈞電亦令出兵淸陜各等因遵已抽派第三十五團步兵兩營曁　兵兩連開赴南陽靜待會師出發矣知注謹聞云云又電稱保康竹谿等縣土匪近與川滇軍隊實行聯合勢益猖獗王天縱一部進犯竹谿現亦加甚我軍刻正分兵堵剿並已加派留鄂豫軍前往協助戰况續聞 
[奉賢紳士籲免封閉鹽場]  
　　江蘇奉賢紳士程蓉蓀阮子衡等呈場縣文云爲封閉鹽場有害無利瀝陳窒碍情形環請轉詳核銷事竊松屬各場近以鹽稅不旺入不敷出丁會辦建議酌給恤金將各場封閉業經連副署轉行飭議已荷鑒及此議果行凡浦東倚鹽爲活之冢皆將生機頓絶行且危及治安業將碍難情形呈請緩辦在案而沿海板戸騍聞此議大爲震駭紳等奉人也第就奉賢一邑計東起蟛蚏廟西盡唐灣此六十里中以曬板爲生者奚止數千家一家數口平時偶遇隂雨且不免於啼饑一旦迫令停曬無異扼其吭而置之死更合華金等縣倂計之失業者尤不可以數計若輩旣不能束手待盡勢必鋌而走險爲禍將有所不忍言或謂封閉之先可以酌給恤金不知曬具損失可以酌償逐日營動所入豈能概予賙恤或又謂封閉之後養淡成熟可　墾種不知外必先築有圩塘内方有養淡之望若潮至則一片汪洋潮退則滿目斥鹵誰歷百年亦無望養淡此就生計言之不可封閉者一奉賢金山距浙江餘岱甚近一舟渡海處處可逹故餘岱私鹽平日常充斥於浦左削淸設緝私前營於南庫卽爲堵緝餘岱私鹽今若封閉松場必致餘岱私梟麕集私鹽行將益多是爲淵敺魚爲叢敺雀無利於國而徒害於民此就事實言之不可封閉者二歐美政策夙重民生主義苟利於民國家糜帑所不恤前淸專制時代黄河一役歲糜千萬金錢且無異議新疆等省歲需協濟亦未聞有議作珠　之棄者政轍不良但當改弦更張决無因噎廢食之理此就政體言之不可封閉者三竊謂稅收不旺由於走私過多欲杜走私道在改良緝私計畫查浦東私鹽無論爲土産爲餘岱皆須渡浦銷售方得善價若但囿於浦東一隅價旣不昂數更有限斷非私販所願民國五年龢曾條陳更變緝私一議請撤内地鹽警改編緝私水巡添雇小輪專就出浦各口嚴密堵緝但使私販不得出口　收不患不旺稅入自不患不多曾荷孫運副來函嘉納又查丁會辦原議亦祗陳述意見並非志在必行若知以上各情定亦爽然覺悟爲今之計似宜研究善法改良緝私以期有利於國無害於民不宜驟　封閉醖釀風潮碍民生而無裨鹽務紳等以茲事關係桑梓安危甚巨不得不迫切瀝陳敬乞場縣長鑒核俯賜轉詳運副呈省長咨請鹽務署核銷封閉原議以全民命而杜危機地方幸甚紳等幸甚謹呈奉賢縣紳民陶望侃阮惟和程龢朱家駒王渭王福緩唐安鏞廖光琇林欽忠季新奉賢農會郵寄電稿逹省云督軍李省長齊鈞鑒竊鹽務總稽核處議封閉舊松屬鹽場目前雖未實行而報電流傳沿海一帶數十萬人民深爲惶恐産鹽　地方自然之利國家旣詳定鹽法因而利之人民亦共守國家之法習而安之蓋千百年於茲矣一旦以一外人之異議取敷十萬人民之衣食於此者袗而奪之其如鹽法何其如人道何鹽法係國家之内政非外人所得預外人亦講人道者其必能聽我地方長官之爲民請命而悟此說不可行也我政府與地方長官亦必不忍以一外人隔膜之議取吾松數十萬人民之衣食於鹽者袗而奪之也易傳有之曰裒多益寡稱物平施必較量於稅入多少强爲　噎廢食鹵莽滅裂之舉吾地方賢長官豈忍出此海民以鹽爲農生計所在治安攸賴用敢冒瀆上陳伏乞電部商准取銷停閉松場之計畫奉賢農會上 
[杭州快信]  
　　衢屬接壤閩境現因謠諑頻興五區警備隊統帶王文彬昨報告到省已將防務布置周密地方安謐 
　　甯台鎭守使何豐林來省將一星期（寓居督署）昨公　辭行回防 
　　武康張知事電杭總商會上柏商會總　曹家模因　私吸　片被警拘獲連山烟具送署訊押未結 
　　平湖知事呈報螟蟲考查團團　馮思永試驗草　有名百部者其根爲殺蟲神品研究用法有三一煎汁徧灑稻上一研末匀散田問一引用柴草燒燃田旁大著　效已通令各屬一體道辦　　任用知事唐永錫昨由海門密查要案　省卽詣省署曁財政廳報告一切 
[南京快信]  
　　李督前電勸段總理退　節勞聞昨得復電一俟　任有人　　仔肩 
　　聞徐東海昨電李督請派員赴通敦促張季直赴協商時局 
　　李督電中央請勿撤換第十一師師長李奎元免懈軍心 
　　中央因財政奇絀電軍民兩長所有第十九師及第六混成旅軍費仍由蘇撥發免誤軍事進行 
　　南昌總商會復電南京商會卽派員來寗參與組織請願息爭會聞倪幼丹昨由蚌乘車過寗赴滬採辦軍裝 
　　長江巡閱副使王廷揁已於前日由浦乘車入京 
　　各縣農會紛電省署要求拒絶蘇米弛禁之議以維本省民食　軍民兩署派赴江北各縣調查警備隊保衞團情形之陳教懋兪壽璋昨電省報告已抵海州面晤白鎭守使協商一切辦法 
　　聞泗陽又有匪警該縣代理知事賈廷琛昨飛電告急 
　　駐宿遷馮團長電告境内匪孽已淸第三營卽開赴睢寗駐防務教育廳長符鼎升爲整頓本省學務起見定下月一日出巡視察各縣教育狀况 
　　軍署通令外防各軍事機關瞬届中秋佳節各營士兵每名犒賞小洋兩角 
地方通信 
[蘇州]  
　　范女生遊美撥欵問題　蘇紳范端信之女赴美留學擬撥地方經費爲多數士紳反對據聞此事之原委如下范端信之女范承俊畢業於蘇垣美國婦孺醫院欲赴美國留學卽經紳士汪鳳梁丁春之蔣炳章劉傳福宋銘勛等二十七人列名公禀省長令飭吳縣在地方教育欵内按歲補助學費即經吳秀芝知事將縣教育費困難情形復省又奉批飭酌量地方情形　予一次補助費以爲女生好學者勸他生不得援以爲例旋經吳知事查得教育欵産處報告册内有地方教育費積聚金截止民國六年六月止存有六千元此欵能否撥動須聽地方士紳主持當邀請原禀列名之汪紳等二十七人至縣會議丁紳春元主張將積聚金六千元全數撥助該女生遊學費劉紳傳福蔣紳炳章主張五千元宋銘勳主張四千元遂决定撥助四千元縣教育會會長潘振霄及二十七市鄉各學董等聞之全體反對以地方教育積聚金需用之處正多何能顧及遊學一層若范女生程度果屬優良則北京淸華學校招考男女學生派送出洋范生儘可往考出洋享用賠欵不較諸分潤地方經費爲榮譽也乎逕禀省長教育廳請飭縣停止撥欵又有省教育會會員王同愈沈恩孚等公函縣教育會亦反對撥欵略謂縣教育費無補助中學以上之義務早經省令規定等情轉禀教育廳核示經省長教育廳長先後批縣查明酌辦吳秀芝知事於前日開縣教育行政會議時將此案提出議案交會核議詎未經開議之先又有某某紳面謁吳知事商請允予撥欵致令吳知事左右爲難一時無可如何遂先將此項議案撤回暫予緩議大約日内再須邀集列名諸紳及反對各學董等公同商議决定辦法云 
[借漕已得十萬元]  
　　吳縣公署接奉財政廳胡廳長訓令略謂 
勸借冬漕所定繳欵期限業已届滿而塡報呈繳者尚屬寥寥現當省庫空虛軍警各餉待撥甚急自應嚴催報解或先行籌墊卽日滙省以濟要需而裕省庫云云吳秀芝知事立卽分赴各紳富處再三籌商茲經各富戸等公同湊借洋十萬元送縣日昨已由縣滙解赴寗矣 
[松江]  
　　奉賢免弛米禁之電稿　奉賢縣農會擬電省署稿云督軍李省長齊鈞鑒蘇省棉地多而米地少苦力之家計口糴米度日維艱兩年來更螟蟲蝕稻七八荒蕪米禁一弛食糧湧貴大起恐慌請力持明禁以靖地方而免餓莩謹呈奉賢縣農會朱聲夏等叩 
[金山之螟患]  
　　金邑設局收買螟蟲卵塊來者日多而公款不繼乃減至每三四十枚卵塊給錢一文鄉人心理本不在除害而在得金故減價後收數　少市公所一處尚延期三日餘由詹知事布告一律於二十五日停收全邑共用五千餘金矣去秋蟲災早稻並未受災而本年六月底螟蟲二化之際正早稻欲花之時以致早稻無不受災最重者傷十分之四輕者傷十分之二據此問棟物家張寄畦云所謂不受蟲災之早稻乃是赤稻西鄉去秋受災最重各國本年向無錫購買赤稻種穀故現亦絲毫無損云聞有多數公民向市公所提議再行收買已受災之災稻俾收盡新出之卵塊庶晚稻不致成災而明年　絶螟種市公所中已經會議　次擬請於開　張涇欵向暫偕撥若干云 
[無錫]  
　　米市活動消息　無錫米糧前被米商鈎通上海各米行偷運出洋以致米價飛漲嗣因省公署重申禁令嚴　稽察偷運爲難消路頓滯兼之新稻上市來源漸旺於是米市逐逐低落近自上海大有公司開辦後滙來　欵派人到錫收進粳米逐日爲數甚多是以申帮消路非常活動八九兩日米市突漲一角後首尚有繼續增高之象當此新貨上市米價反漲此則歷年所無非出洋影響不至此也 
[桂花蠶近訊]  
　　無錫蠶桑家近年更加育秋蠶桂花蠶菊花蠶等以是鄉民所獲蠶桑之利愈爲豐富本届桂花蠶各鄉民育者頗夥北鄉一帶近已大帮上簇祗以天時失調炎熱不堪蠶身多病收成大爲減色統計不過五成且各繭商以春夏兩繭虧折太甚多未售脫此等桂花蠶無志收買鄉人則可繅絲出售云 
　　丹陽之拒土大會　鎭　丹陽縣農商學各界以烟害早日肅淸近聞某某奸商在滬包攬存土來陽指銷陽民何堪再受其害八日特公電省署請飭縣嚴厲查禁母予入境一面於八日午後二時在農會事務所開拒土大會以除毒氛云 
　　所長視察各鄉小學　丹徒勸學所所長道君因各小學校署假已滿現均開校上課亟須派員分赴各鄉視察一週以資整頓刻已於前日召集全所勸學員開會討論小學進行方法並教授時間聞已議定定於十日由所長督同所員一律出發赴高資辛豐丹徒大港諫壁各鄉視察各校云 
[建築江岸之籌議]  
　　鎭埠濱臨大江之灘地日漸增漲輪船幾不能停泊搭客難於上下有洋商條陳由義渡碼頭至鮎魚套一帶外灘一律建築石岸所需經費估計約須三百萬元刻值金融阻滯該欵勢難遽集本埠各華商公同籌議頗費躊躇云 
[揚州]  
　　反對徵稅財政廳前准樊孔稅所長粟伯隆之請孔西之貨物歸倂孔東徵繳飭令江都趙知事會銜佈告各米船商人照章報稅茲仙女鎭商會副董曹子卿以此項辦法不善跡近重徵主持反對傳令各米船不繳捐欵凡有繳捐者不爲銷售該所長以其抗違於八日函請縣署辦理趙知事一面出示佈告一面函致商會勸導並於九日快電詳請財政廳核奪矣 
[漢口]  
　　各團體之拒土漢口各團聯合會因政府指定鄂省爲烟土專賣處關係重要特請各段保安會及各團體定於六日下午開全體大會夏口縣學會亦以鴉片禁約將滿而煙商運動竟有以鄂贛蘇浙爲行銷區域之議誠恐烟禁墮於一旦定於日内聯合各界電請大總統國務總理内務部財政部一致禁絶 
[茶商借欵之失望]  
　　本鎭各茶商因經濟困難曾請求省長准以茶箱向公家押借疑項以資流通省長已令飭自行押借茲聞省長所允借爲數太少所請之數爲六十餘萬而省長僅允十萬茶商仍無望維持云 
[長沙]  
　　瀏陽之浩刧瀏陽戰事北軍近來屢次失利日前因瀏城附近又有大股匪軍驟向縣城進擊北軍不明虛實賞卽敗出縣城向長沙退走直退至長沙縣屬黄花市地方始行駐紥瀏城遂爲南軍佔領隨後北軍再整隊進擊攻克瀏屬城林市該市爲瀏陽大鎭地方繁盛異常北軍竟指爲匪盜藏聚之區將全市付之一矩所有房屋盡成焦土聞延燒至三晝夜之久尚未熄滅不圖株醴慘刦又再見於瀏陽也 
[張督之壽慶]  
　　上月三十一日爲張督壽辰各界送禮紛至杳來聞所送壽儀以商會爲最闊綽内有張督繡像一幅繡工計須四百元是日駐湘各領事及政紳商各界等均前往祝嘏省城孤兒院長徐特立亦率同全院孤兒前往賀壽張督當奬票洋二千元作爲該院經費云 
[嘉興]  
　　販土案之審理情形嘉興東門前經軍警拘獲著名販土犯徐炳海解送到縣由縣派人至徐宅搜查得烟土發票一百餘張並烟土多包又　據多件曾一再開庭訊問徐竟牽涉多人潘承審員特於九日將徐所牽涉諸人（即司火車頭之工人及警長等）傳齊與炳海對質炳海言語支吾惟某某等二警長因每月索取乾薪　徐證寳當將該警長等先行發押候再訊判 
[組織區教育會]  
　　平湖縣新倉衙前兩颧教育尚形發達現經該兩區學務委員沈樹桐聯合該兩區教育界組織教育會以促學務之進行業於前日組織成立選定新倉區正會長張文潮副會長于城衙前區正會長徐步副會長周禮均已呈報官廳備案 
[寗波]  
　　餘姚改種美棉之進步餘姚北鄉爲産棉之區近來美國棉種亦間有人試植惟尚有種種困難一易受　害二不結鈴三開綻太遲四竟不開綻五開綻而吐絮不　今年中華　　改良社社員鄭河淸與其　　韓振業精　試　　棉十餘　施肥等事概用科學的法術目下結果已無遲開綻及不　綻之患但　綻而吐　不暢則仍不能免故鄭韓二君猶以目的未逹爲　尚須續加研究云 
　　慈谿保黎醫院之成績慈谿保黎醫院係由地方自辦近來新添房舍定購愛克司光器械更形發逹據該院院長吳　艇之報告去年共有門診二萬二千六百餘號出診九百餘號凡危險各症如喉痧者均用最新法治療所費甚巨幸以吳院長之信用得助頗多故不致於借貸並未請撥公欵云該院除醫病之外兼及教授所設學校招有男女學生均由吳院長自行教授其所成就尤多也 
　　錢業一部分之暫停收付寗波錢市向稱過帳碼頭但過賬本爲商業上便利計與上海之劃單杭州之支票同屬一種信用之交易故過賬本與現洋無異並無所謂升貼卽間有之亦不遏一時金融之緩急調劑不及稍有數角上落而已近數年來現升名目竟漲至十餘元之鉅且習爲常事一若寧波係過賑碼頭社會上應感受此種痛苦者雖曰金融空虛現洋缺乏然甬莊現洋實運外埠放出明係牟利所致自去年恒孚莊開張挾有巨大之資本頗爲同業所忌今年自省中平現之議起始而派員來甬會商繼而中行滙欵以資接濟而錢業終以積習相沿不甚贊同者蓋一經改現錢業卽少一項剥削也在省令平現原欲壓平現升並不倂過賬而革除也而懷挾私見者輒倂爲一談以爲抵制之藉口現革除現水之令限期十日時機愈迫遂有數莊於八日起暫停收付而恒孚元益保愼乾泰鉅康恒升泰來恒豐等八家依舊照常過賬該業内部旣不一致則於市面自不致有影響也 
[杭州]  
　　重申烟禁之通楊督軍齊省長於九日會銜訓令各屬云案據各屬商學會及紳商士民等文電聲請拒絶土藥運銷浙省當經電部請免指銷旋准内務部電覆並無指銷浙省之說復經通令各屬宣示周知在案浙省厲行烟禁收效最早前經英使會勘認爲禁絶省分並據各縣陸續加結具報猶復不時派員分赴各屬密查令飭各該知事認眞拿辦　值謠諑繁興之際誠恐人民或有誤會亟應重申禁令以杜禍萌嗣後各屬如有種運售吸各犯一經發覺各該縣知事立卽依法緝訊究辦並周歷各鄉隨地查察剴切曉諭勿使無知之徒誤蹈刑章本督軍省長除惡　盡斷不令浙民有重罹毒害之一日各道尹知事水陸警隊皆有衞民之責亦當共體斯意除通令外仰卽遵照云 
　　革除現水後之錢業省垣錢業取消現水後適值現洋奇缺迭經會議維持日來現洋漸形舒轉中秋後湖墅米市需四五十萬元向藉錢業接濟已由該業領袖與錢業從早計議又綢業支票要求展遠至三十天現經議决開至二十天爲度大小同行一律已通告該業知照矣寗波錢業因同行軋單致錢莊有停止收付者計鼎恒泰源等二十八家其照常營業者則尚有恒孚恒甡泰來鉅豐鉅康元益保愼乾泰等八家各同業已向商會開議且由中國銀行主持討論方法日内定可解决照常營業杭紹　埠得甬訊後亦於八日起將甬滙停止候甬事解决後再開滙水已通告各路交往家接洽矣 
　　召集省議會之省咨浙江省議會於九日准齊省長咨　茲依省議會暫行法第二十二條於本年十月二十日召集常年會除通令各縣通知當選各議員依期赴會外相應咨請貴　杳照等因茲已由庶務科陳菊如照例設立簽到處以便議員到省隨時簽名 
雜評一 
[徐之大民生主義（默）]  
　　以今日而言民生主義猶之高談義皇也夫民生主義初非難行而在今日之中國則適與此主義相反自南北開戰以後當局早無卹民之心財則用於戕賊民生之事力則建其摧殘民生之功軍隊肆擾幾徧各省尚有所謂民生者　和議一日不成戰事一日不收束能行所謂民生主義耶應論徐在今日妥協無把握卽幸而有成試問各省擁兵自衞之督軍能易其武人政治之觀念而注重於民生事業耶此而不能則所謂民生主義者亦祇懸諸虛語耳 
　　或曰自來要人上台例有大政方針宣布徐之所謂民生主義者亦不過預備上台時一篇照例文字而已行與不行固非所計也 
 
 

Page 8

 
 
[感謝良濟老醫局周鳴岐大醫士治白濁血淋横痃下疳刺痛真正當日立止其效如神]  
余酒後悞入秦樓翌日忽覺尿管刺痛白濁淋漓不休即請中西醫士多方敷藥數星期不但不見其效反日見其重便後加患血淋痛如刀割二旁倐起横痃便毒尿道腫爛乍寒乍熱飲食不進終日坐以待斃正無法問○幸蒙我友晋大洋行顧君指示二馬路天蟾舞臺斜對門○良濟局周鳴岐先生爲毒門專家獨一無二即請包醫當立保單限余十日斷根永不復發據○先生云如逾限不好可還原洋醫金藥資不取分文當服珠黄止痛止濁丸每料一元服下一點鐘痛止而濁亦少接服立止白濁丸每料一元不到三天白濁斷根下部腫爛搽珠黄下疳散每罐一元連搽六日患處漲肉新肌立生又服横痃魚口内消丸每料二元外貼横痃立消膏每張一元内服外貼五天全消險症可畏全愈何速始知先生多蓄秘方臨診較廣果能功效如神可稱海上醫家之冠也綢業禇炳生謹謝 
[京都天德堂三代專家奚占一包治毒門出立保單包醫包愈]  
特備男女養病房間膳宿凈養由客自便雇用招待專伺病人代煎湯藥藥不忌口隨便往來不悮公事 
蓋毒症世人皆知有楊梅結毒魚口白濁横痃之分不知得者有濕熱邪火傳染之别臟精審潰毒發陰陽脾腎虚實各有不同按白濁一症若不早治非但痛苦且變五淋有勞淋砂淋毒淋膏淋惟血淋最爲險惡若在失治必致魚口便毒小便腫毒俗名下疳實則梅毒之根本所發之瘡輕重深淺另有分别有包頭疳袖口疳斷線疳蠟燭疳園脬疳鷄冠疳蛇眼疳猴子疳聞疳龜疳誤服市上普通藥丸延纏日期病勢反增再誤投庸醫不顧人之性命加以輕粉水硍倒提覇藥外毒雖愈而内毒陞入骨髓後來再犯名曰楊梅倒發透頂穿喉場鼻壞眼遍身紅斑潰爛筋骨疼痛陷穿足底疔痿瘋癱五官破形更相情關一錯禍起百端喪身敗家斷子絶後苦處難言本堂占一大醫士祖傳藏方專包外科毒門不論男女新舊梅毒惡極凶極以及他家不能醫治者本堂另有妙法奇藥與衆大不相同眞正出立保單包醫包愈好後還原永不復發不愈還洋若用覇藥雷殛火焚門診一元隨到隨看近有無恥奸輩仿冒甚多認明上海三馬路大舞台對門 
 
 

Page 9

 
 
   
 
 

Page 10

 
 
本埠新聞 
[贛南漢口商之打擊]  
　　旅滬贛帮莊客接贛南各商號來電略謂閩省漳汀兩州情勢危急贛南與汀州接壤影響所及市面頓見停滯各錢莊現正辦理結束銀滙業已不通應卽停止辦貨免受險並將已運之貨設法截回未運之貨萬勿裝運俟市面稍定再行電聞云云故贛南商貨刻已完全停運矣 
　　旅滬漢帮各莊號昨日連接漢號來電略謂市面上謠言日盛以致近三日來銀拆驟漲各錢莊咸懷戒心不派夥友上街卽信用素孚之商號亦祗拆半月期銀市面頓覺呆滯務望滬莊自卽日起暫停辦貨以待市面稍穩人心平定再圖進行所有日前函商添辦各貨倘未報關裝運請即如數上棧未經添辦之貨即行止辦云云旅滬各漢莊得悉後當卽照辦惟棋盤街慶　漢莊已裝出值價數萬金之貨件於前昨兩日迭接止運電信後業已不及截回其餘未運之貨亦於即日起暫爲停運云 
[閩厦商民紛紛遷避]  
　　閩省戰事自浙軍陳團附粤漳汀不穩以來深受　挫省垣及厦門等處殷富商民遂卽搜集現資並貴重物件紛紛遷避雖經官廳極力阻勸殊難遏止且近日來各官眷亦隨之移徙人心更形恐慌故前昨等日由該處來申各輪乘客莫不擁擠云 
[美總統感謝紅會之組織]  
　　美國紅十字會駐華代表安樂爾氏接奉美國國務卿轉來一電内述美總統威爾遜慶賀美人紅十字分會在中國組織告成辦理有效之意並囑向贊助此舉之美人華人及其他協約國人轉達美總統感謝之忱云 
[法境靑年會辦事員出發]  
　　大陸報云外人三名華人五名於十日下午同乘中國號郵船赴美擬在美附便船赴法入華工隊之靑年會辦事尚有若干人將於星期六日乘日本皇后號哥倫比亞號及於十六日乘某日船續發前星期内招募事宜進行甚爲活動豫料法境靑年會所需之辦事員百人至星期六日可以募齊 
[發給赴美水夫之贍家費]  
　　大陸報云服役美國海軍之家屬贍養費近數日内已由美總領事署發給美金一萬五千餘元應領者一百八十六人領去者已有一百二十二人平均每人得美金一百二十三元且有三人每人所得近三百元後欵將由華盛頓續寄現逐日在待望中 
[中美大海舶之行程]  
　　大陸報云中國郵船公司之中國號於十日下午五時起　開往日本美國載有滬貨約七百號内有銀質一百二十五噸乃供美國軍火厰所用者又生絲二百包乃運交美政府者該船且將載生鐵三百噸鉛四十噸赴日共載搭客七十五人 
　　花旗輪船公司之哥倫比亞號定於星期六百下午開往美國中國駐墨公使方君偕隨員十四人將附該船赴舊金山 
　　據花旗郵船公司近電謂陽曆九月十五日前有萬噸之大輪二艘來滬滿載貨品聞係本埠諸大公司所定回國時擬辦麵粉雜糧以壓船脚現已拍電南京路某洋行代爲購辦云 
[國民拒土公會之通電]  
　　自政府收買存土指銷四省消息傳布以後四省人民卽羣起反對滬上各團體反對尤烈兹又有張一鳴等在滬發起國民拒土公會通電四省一律力拒電文錄下各報館轉江贛鄂浙四省商會教育會農會各自治團體各拒土會禁烟會均鑒沂自政府收買存土指省分銷之議起一般貪官好商劣紳私販串同一氣藉圖破壞煙禁輦金四出希冀消滅輿諗四省何辜重見浩刦幸賴貴會羣熱心毅力奔走呼號起而抗議惟内部電浙謂並無指銷浙省之說復經軍民兩長通令禁止就浙而論或可希冀於萬一但日來所得消息黑幕重重不得不一揭於天下使四省熱血諸公堅持到底奸商吳引之已入外藉預備抵抗依然提貨四出運動施載春自插八該公司顧問後主持分銷不遺餘力陽爲延請律師解决甲記合同隂實提土十六箱與李蟾仙暗中主顧分頭進行俟反對之聲稍平破壞之機又動杜漸防微責在我輩若一息仔肩萬刦莫挽一鳴等有鑒於此特組國民拒土公會聯合四省公共團體熱血諸公羣策羣力逹此目的萬不可乘一時之氣數篇文字即爲結局非團结實力抵死堅拒不足絶此根株現滬上中外人士聯合十七團體出而建議各省自當籌備實力一致進行萬無回顧議决方法另再奉達謹電先聞惟本會祗以拒土爲範圍願共守之國民拒土公會張一鳴程萇碧張志純魏蘭張之傑金一衡梁馨沈菊存朱壬林黄奠華等叩庚通訊處上海愷自邇路惟善里一號 
[火車匠役私帶烟土之訐發]  
　　滬杭甬鐵路管理局長任筱山近據嘉興某鉅商面稱迭聞鐵路司機匠車役茶房人等私帶烟工行銷浙屬杭嘉湖等處共有一百數十名尤以火車頭内爲藏土之窟值此維持烟禁拒土劇烈之時豈能任若輩違禁私帶破壞大局請爲密緝懲辦等情任局長當即密派妥員會同路警留心查察業於前日由駐滬王巡官將嫌疑司機匠富仲三等三名緝獲並搜得證物立即禀由長官轉解當地官廳訊辦 
[吳淞商會籲請重申米禁]  
　　吳淞商會會長孫汝俊等公電江蘇省長略謂蘇省頻年荒歉民食維艱近傳政府忽有指開米禁以應日本乞糴之求影響所及奸商囤積米價騰踴萬一蘇省禁令果弛則蘇民生機勢將斷絶淞江輪路交通洋船麕集平日牟利船商假借護照希圖影射出口者在在不免現在喧傳弛禁各口私運米石弊竇益多用敢電請鈞座嚴行拒絶重申禁令飭行海關局所嚴密稽查以維民食云云 
[縣知事禁米出口之布告]  
　　上海縣知事公署布告云爲布告事案奉滬海道尹公署第八九七號訓令内案據該縣嘉穀堂米業商會會長奚元良等呈稱竊查蘇省號稱産米之區而連年災祲迭告收成歉薄蓋藏空虛米價不致暴漲者蓋賴皖省秈米之接濟曁官廳維持出口之禁令也今年入夏亢旱禾稻枯槁就萎日來雖得雨數次將來收穫如何尚在未定之天前有巴黎糧食同盟之議並有錫商轉口之請皆蒙層憲審度民生一致拒絶未成事實萬民懷德謳頌不置現因報載日本缺米閙成風潮吾政府允商蘇省運米接濟消息傳播一般惟利是圖之蠧商以爲時機已至莫不喜形於色向之不能如願以憤者今可達其目的數日間已有大批米石捆載出口米市爲之牽動日漲數角勢尚未已粒食小民奔走駭告人心大爲恐慌爲此具呈籲求仁憲迅賜轉呈省憲堅詞拒絶一面明申禁令電飭海關一杜出口以維民食　情到道據此除批呈悉查蘇省米糧出口並未弛禁據稱近日米價飛漲人心惶惑自應嚴申禁令候令上海縣知事查明照案嚴禁具報此批等　挂發外合行令仰該知事即便查明嚴禁具報此令等因奉此查禁米出口一案疊奉省令以蘇省禁米出口已歷多年斷無弛禁之理歷經由縣出示布告並咨行縣警察所轉飭各警區嚴查私運在案茲奉前因合再申禁除咨縣警察所轉飭查禁外爲此布告嚴禁仰　邑商民人等一體遵照母違切切特此布告 
[私運米糧出口之進行]  
　　南市某米行近爲某國代辦機白破礱十萬石（限價六元九角至七元每石重量二百磅）前昨兩日米價已因此漲至七元一角外間輿論沸騰故由紳商兩界致函該米行囑其卽日取消以保民食惟該米行秘密進行仍不稍懈且託閘北米業代爲購入故包子米發現於浦江船隻者爲數頗多皆由駁船運往虹口浦東各洋棧儲放以待海舶輸出據米業中人云此次該行打出包子米每石可淨獲洋八角　客得賺兩角一切費用開銷計洋八角護照費亦須七八角是每石已較市價多費二元以外查去年出新之時每石六元三四角今年則漲至七元六七角若有大帮輸出米價必再增漲不已也 
[討論戰後教育問題之借鏡]  
　　江蘇省教育會通告會員曁各學校云本月十一日卽星期三下午七時半本會延請留美加崙比亞大學教育碩士鄭君宗海 
　　講演美國戰時及戰後之教育我國對於戰後教育問題正在積極討論中此次講演必有足以益我同人之處務請大駕准時蒞會爲盼 
[無聊德人刦土案彚誌]  
　　英租界金隆街金隆里仁記土棧於八月十九號夜被德國人卡而林道勞勃脫别而考夫及美籍西人奈爾生等糾黨持械以搜查私土爲由攫去值洋三千二百八十元之煙土鈔票業由捕房將該德人等先後拘解公共公堂研明晰判令押候會商當諭判决在案嗣經特别機關中西探目在閘北續獲是案同黨德人范而萊其解至公堂訊判押候倂案訊究在案昨晨由捕傳同人證將各被告解廨經李襄讞會同美德副領事升塵復訊先由捕房代表律師上堂陳明案情次據卡而林道供稱上月十九號夜我等在北四川路王姓酒店内飲酒後與范而萊其勞勃脫等雇乘黄包車至金隆街仁記土棧冒充捕房偵探我與勞勃脫别而考夫奈爾生等入内搶刦煙土范而萊其在門外把風所得贓洋烟土變價分派等語繼由勞勃脫等上堂供詞與卡而林道略同質之范而萊其供稱與卡而林道等前往搶刦烟土之時我在門外望風伊等所搶之烟土悉數交我帶往北四川路託王姓代銷我分得洋六十餘元是實中西官會商之下以案經訊明判將被告等分别還押候會商堂諭宣布飭遵 
　　又德國人佛蘭克（即勞勃脫）羅克司克羅希拉愛恩四人曾經持械糾黨搶　四川路三百二十六號門牌張仰記土棧内值洋一萬九千餘元之焑土被捕先後緝獲並將開駛汽車之車夫甬人陳阿富一倂拘解公共公廨判押候提到同黨華人史澐叔史霞仲弟兄二人再行訊究在案昨由總巡捕房西探目朋山華探目王松濤將陳阿富及至捕房自首之史澐叔史霞仲一倂解廨由捕房代表律師上堂譯明　情並稱史姓兩被告有糾黨夥刦情事案情重要應請嚴究惟汽車夫陳阿富業經捕房查得並無通同搶刦之事應請摘釋並由仁記汽車行延律師到堂辯護被告史澐叔史霞仲亦延律師代辯請求交保候示捕房律師聞之起而反對旋　李襄嘯與美德副領事會商之下以陳阿富旣據捕房查無關係判令開釋史等兄弟二人押候訊核 
　　並聞住居靶子路六十號門牌之湖北人劉錦堂因與英法兩界西人刦土案迹涉嫌疑被虹口捕房八十四號西探目利扶使與華探蔣阿林偵知於昨日密往該處將劉拘獲帶入捕房正在盤詰之時法捕房已派包探到來聲請移提捕頭准即將劉給予來探帶去惟訊問口供之後仍須送回公共租界解廨發　 
[復訊搶刦與賭博之關係]  
　　張蘭生陳瑞二偕證王國祥在虹口捕房指控湖北人王福生於八月十三號夜在乍浦路共和里二百四十九號屋内搶刦金表金四開金牌等情業由西探目利扶司華探目王四福包探周筱弟江標將王拘解公共公堂迭經中西官研訊判候補傳人證再訊等情已屢誌前報前日午後又經中西探傳齊人證嚴老九等將王福生解廨由英副領事白君曾同張襄讞開庭復訊先由西探目利扶司上堂禀明奉諭傳提各見證情形白君即命孫邵兩見證上堂分别詰問之下並詰據見證邱仰英聲稱此案發生後捕房初次將被告解廨審訊之時我曾在堂旁聽迨後出外在頭門口見有四五人談論此事據云賭棍嚴老九小雲卿與賭客因賭起釁攫取檯面我聞之向前詳詢當時情形當有一人似欲發言又一人向我注視卽向此人搖手彼等遂往北而去我因此事關於持械搶刦生命出入以故格外注意當卽前往出事地點調查眞相迨至該處見有衖堂三條都是日商粤婦等住戸大半閉門無從探詢繼至衖口見一小雜貨店假買香烟入内有一年約四旬口操甯波土音之婦人我問此處弄内昨夜是否盜刦彼言聽說是盜刦我云有人說　賭博搶檯面未知確否該婦答曰聽說是搶檯囬我又問究竟是否搶檯面抑係盜刦該婦答稱當　但聞警笛亂鳴並未目覩我以其言不可靠心中殊爲疑惑日間調查未得其詳至晚上八時在福州路第一樓啜茗隔座有四人正在談及此事據一胖者言前晚虹口賭博係金標爲上風輸贏不小檯面足有千餘元忽聞外面人聲喧閙疑是捉賭各人爭取賭洋一時大亂我聞之遂接近與談　其在何處賭博據云在虹口廣東人家嚴老九賭場内我卽叩其姓名事業據胖者答稱名汪麗卿爲　糧生意彼亦問我姓氏職業後汪等遂各散去我略坐片刻即至大世界游玩約十二句鐘時在書場内遇見一稍與認識亦喜賭博之人人皆稱爲朱生生惟不知其名字職業住址我即向之探詢渠云此事係嚴老九季雲卿在虹口李姓家賭博起釁被搶檯面我一再詢問此事虛實彼云伊友畢老四當時在場故我認爲可靠卽照以上情形報告但我對於此事係爲尊重人道起見與各方面毫無成見云云繼由乍浦路二百四十九號二房主粤婦王張氏投稱我住樓上樓下係王國祥居住出事之晚我在大戲院觀劇故未知情等語又據見證陳金寳上堂經白君詰據聲稱住居北浙江路與吳季玉認識此人並無恒業專靠賭博喫飯大衆皆知我曾見過其賭博數十次我有友人曾被吳局賭騙錢前在雲南路大慶里開設公暇總會閉歇後不知其在何　賭博云云旋由嚴老九之代表律師與原告見證代表律師向堂上略辯數語中西官判被告還押各見證退去候明日午後續訊再核 
[普濟廢船定期打撈]  
　　英文滬　云普濟廢船打撈之舉已定十一日晨間開始實行招商局希望可將貴重貨物若干及該船汽鍋撈起其汽鍋原造之時約值英金一萬二千銹近因船價高漲已值英四萬鎊以目下之滙兌率計之尚有一萬二千鎊左右聞該船罹難者之家屬現正運動政府阻止此舉云 
[赴港留學生出發]  
此次教育部選派國立四高等師範學校學生二十人赴香港大學師範院留學已誌本報茲悉北京南京武昌三處之學生十五人均於昨晚乘招商局廣大船起　矣 
[河南留美學生放洋]  
　　本届河南省教育廳選派學生三十人赴美留學特託上海寰球中國學生會朱少屏君代爲辦理出發事宜陳世楨等五人已於八月三號乘加拿大太平洋公司之孟梯格耳船出發曾誌　報茲悉尚有劉敬宜等二十餘人亦均於昨日午後乘中國郵船支那號放洋矣 
[海甯觀潮之預備]  
　　舊曆八月十八日爲　潮最盛之期俗稱潮頭生日旅滬中西人士自火車通行以後歷年每届是日乘車前往海寧觀潮者甚衆今又將次届期滬杭甬路任局長特飭駐杭吳巡官駐滬王巡官速在聚集觀潮之海寗生角尖地方籌備客座並着届期各率偵探巡警前往保護駐滬憲兵營亦已派定憲兵數名届時同赴該處巡防以資照料 
[江蘇督軍署慶壽預誌]  
　　舊曆八月十五日爲江蘇李督軍壽辰水警趙廳長除置備壽禮届時送寗外昨特通函所屬各級官員至時各帶制服隨同赴寧慶祝聞松滬盧護軍　亦擬親往致賀云 
[法總領事赴京]  
　　駐滬法總領事韋爾禮君接駐京法公使來電謂有要事面詢乞即來京等語韋君卽於昨晨（十日）乘滬寗車赴寗轉搭津浦車北上 
[火車碾斃牲畜之防範]  
　　滬寗杭甬火車沿路線於本年五六等月屢有耕牛被車碾斃故由車務總管訂定取締辦法以後鄉民如有在路界内牧牛者卽行拘拿懲辦曾由任局長呈請交通部核示在案茲奉部復以軌道内前因每有牲畜行走易於發生危害是以由部特撰曰話廣告印發各該巡官隨地禁阻乃因空文告誡未足以儆玩忽今該總管所陳辦法不爲無見應由各該巡官督飭長警嗣後於火車將經過該管地方時見有牛隻及各種牲畜務卽預爲阻止不得横過軌道致生車務上之危害如或鄉民不服戒勸應卽拘送地方官廳從重嚴辦以儆抗違而防肇禍等語昨已由任局長據情通令各巡官遵照矣 
[兩路旅行指南出版]  
　　鐵路局長任筱珊欲謀鐵路營業之發達遵依部令編製鐵路旅行指南一書搜羅滬寗滬杭甬兩路經過各地之名勝古蹟及距離各站之水陸路程並雇車雇轎之價值自去年起派員編輯業於本月告成名曰滬甯杭甬鐵路旅行指南年刋彚訂一册每册定價洋三角昨已分　各車站以備旅客購閱 
[敗兵不得生還]  
　　松滬盧護軍使以福建敗兵來　者業已不少亟須遣回原籍前日先將一批派員送上滬寗火車内有一名因病到斃於北火車站四區張警正昨接軍署電話着即備棺收殮暫厝義塜候傳死者家屬來滬具領 
[西報瑣聞摘譯]  
　　上海賽船總會定於十月二十七日（星期日）在恒利卽新陽江舉行賽船 
　　文滙報云費信惇律師已於今日由美回滬 
　　又云黄浦灘滙豐銀行之屋行將重建除原址外且尚包括别發洋行及義源洋行今　佔之地位 
[車站上搜獲烟土三誌]  
　　小福堂混名電燈福堂由島販運紅土一皮箱計五十只搭滬甯火車來滬抵站時被護軍使署憲兵連部稽查員朱長華杳獲已兩誌本報茲悉福販運烟土已歷有年因其向充　路電燈 
 
 
 

Page 11

 
 
匠站中人大都相識經過膠濟浦寗各埠均有熟人照顧是以從未敗露不料邇來軍署另派稽查常駐滬站檢查行旅因見福堂所携皮箱似極沉重令其啓箱檢視詎福堂竟冒充站中人不服檢查遂相偕至站長辦公室朱稽查員必欲開箱一查以致内容畢露現自此案破獲後盧護軍使業已通令各機關加意盤查母任朦混想一般土販當可稍知歛跡矣 
[巡船留難酒船之反動]  
　　南市縣商會致稅務總公所函云逕啓者據酒業徵雅堂公會函稱竊敝業等在浦江駁運燒酒轉售於近處商店經過貨物稅公所各巡船往往攔住不肯驗放然浦江帆輪如梭風濤險惡萬一貨船停頓因而失事則業等血本攸關爲此具呈稅務公所准卽飭下各巡船嗣後遇有酒船照驗收行以利商運而免停滯墾乞貴會迅賜核　無任公感等情到會據稱前情相應備函轉逹並檢附原呈送請貴公所准飭施行至級公便　 
[寗波同鄉會募捐消息]  
　　甯波同鄉會於昨日止總共募到洋十萬零四千六百六十一元九角三分銀五千一百五十五兩茲將捐欵細目補錄於後石運乾君募元豐潤藥行洋二十元石錦堂鮑楨甫劉字長王祖德葉春樵四君各五元張美才張榮之二君各二元鄭力剛君一元趙滄蓉君募保昌號四十元范彬之君募張馥康葛玉欽二君各兩元同源祥一元益生堂范君合助五元陳達夫君募陳聚豐號二十三元鼎記煙行十五元陳萬豐恒利號瑞泰頴保昌號昇記號和豐號楊逸倫各五元正昌號陳瑞豐保泰號萬昌號各三元杭大生大豐號老聚豐瑞豐泰保大各兩元源記號振泰號開泰祥　泰詠榮泰號各一元陳蓉館君募喻義會一百元樂葆庭君募金祥綬二十元陸財寳君五元馬茀康四元傅復三李棟林胡安昌三君各兩元周潤富阮寳生陳烈和范文安裘子通五君各一元汪東林君募全昌祥四十元葉益均二十元汪永孝全昌成各十元恒和祥源和號各五元王孝家君四元王孝楷君二元王鴻昌馬德甫符金木陳文高四君各一元賀雲章君募王棣輝君永利號各五十元林雙泉十五元任友三永裕泰洪富澄錢湧泉周茂達朱昌全林珊泉鄭裕生董榮傅小山李樹惠何珊賚諸君各五元劉永淸君三元金永生君二元屠巨川君一元賀君自助一百二十元餘再續報 
[友誼夜學開學]  
　　老北門外浸會堂友誼英文夜學共分三級科目有讀本文法造句作論簿記會话等開辦數年成效卓著茲定於陽曆九月十二號爲報名招考期十六號開學該校教員多係西國女士曁飽學華人此學期幷特聘滬江大學張舍我君爲監督常駐辦事云 
[求實英文夜校之組織]  
　　近有人聘請英文教員數人設立一英文夜校假厦門路宋家弄口東海學校爲校舍名曰求實英文夜校定夏曆八月十九日開學云 
[靑年會聖經學校休業]  
　　四川路靑年會聖經學校夏季學期業已告終今定十一號卽本星期三七時半行休業禮請英文滬報主筆張廷榮君蒞校演說幷給證書奬品以資鼓勵另備活動影戲藉助餘興中西來賓均所歡迎又聞該校秋季學期定九月二十五號開始報名云 
[馮國勳啓用關防之接洽]  
　　護軍使道尹交涉警廳各公署機關昨接江海關監督兼禁烟特派員馮國勳公函云案奉内務財政部訓令開現在禁烟期限業已届滿所有政府前與上海洋藥公所洋商訂立收買合同一案屢經提議迄未解决此項存土洋商鉅本所關旣有收買合同在先勢難　案不結政府多方籌劃此案一日不結卽一日不能達禁烟目的七年一月八日曾准大總統府秘書廳函開奉大總統諭禁烟合同期限届滿此案亟宜速辦不能再緩應由財政總長商同内務總長共負責任所有議價事宜由財政部辦理其收土手續由内務部辦理以資結束函達查照辦理前來茲與上海洋藥商人代表磋議業將原訂條件　改就緒經由國務會議通過自應履行合同以資結束並有上海上商呈請包售製藥到部核與原訂合同所載政府收買此項存土專備製藥之宗旨尚屬符合亦經與該商訂定合同各在案是此項滬港兩處存土旣議收買復准包售製藥里對於收買一方面業於繳欵領土一方面除按照合同分别辦理外自應委派禁烟特派員監貼印花以杜私運而專責任合行會委該員即使接充辦理等因奉此當經擇定滬北升康里租借民房一所以資辦公一面委員赴京領到禁烟特派員關防一顆遵卽敬謹啓用除分别呈報咨行外相應函請查照 
[基督教會紀事二則]  
　　基督教同人發起中外聯合拒土曾於前禮拜五成立推定職員等情已紀前報昨日四時傳道聯合各華牧特爲此事舉行祈禱由周亮亭余士廉袁恕庵諸牧師先後虔禱至五時半始散一面約集各信徒訂期舉行拒土聯合大公禱會以盡人事云 
　　倫敦會全國中西教士代表於本月五日起假座滬江大學校講堂開第六次中華顧問議會所到代表有廣東張祝齡高牧師福建陳秋卿劉向榮湖北施白荇直隸陶牧師上海李福江誠敬一包克私等十餘人每日上午提議教務定於今日（十一號）閉會云 
[新花陸續上市]  
　　近日南北市新花業已上市開秤四鄉來貨日多一日統扯全市每天由各花行秤進者約共五六萬斤每擔收價約四十九元合銀三十六函惟該同業同近來紗廠交易稀少東洋價額不合若日内無雨出貨稍旺其價勢必看小故各花行於上月間抛出之貨屆期必可獲利云 
[桐油貨缺價昂]  
　　桐油因川廣不靖來源梗阻現值夏秋之際销路暢旺已有供不敷求之勢乃前日美商法商各洋行忽有購辦裝往外洋以爲攙合油漆之用惟因存貨不多祇辦京方桶白兩種共四千餘桶連日市面貨缺價又增漲昨日市上交易京方每擔規元十八兩九錢本支貨十五兩八錢桶白十四兩吉盈豐十二兩八錢副洪十一兩八錢 
[永安公司經理之仁愛]  
　　英大馬路永安公司經理某君因悉閘北慈善團所辦之惠兒院婦女寄養所收養婦孺共有數百口之多特於前日命人送去各色餅乾五簍分贈院中男女小孩亦足見該經理憐憫孤兒之仁愛矣 
[誤塡護照之改正]  
　　江海關馮監督昨奉省公署令頃准稅務處咨以滬富潤煤鑛公司購定炸藥奉給護照誤塡英商字樣咨請查照改正等情合行令仰該監督遵照俟該公司運藥過關時即將所領護照重行改正以免舛錯 
[湘賑救濟劵行將開奬]  
　　慈善救濟會第一期湘賑劵定於九月十五號在九畝地新舞臺開奬聞已備劵分送行政軍警商學各界届時前往監視並聞是日由護軍使盧永祥派撥憲兵到場糾察警廳長徐國樑亦派巡士爲之照料云 
[幻燈講演會之進行]  
　　留日學生救國團自張民權發明幻燈演講會以來頗爲一般人士所歡迎日昨　團　郝兆先偕同本埠學生趙家增前赴浦東中學講演該校長朱叔源君非常歡迎學生及來賓蒞會聽講者不下三四百人自傍晚七時起至九時許散會聽者頗極贊許聞張等尚須逐日至南北市各校演講云 
[遊巡艦修理告竣]  
　　水上警察二廳趙會鵬廳長因據葛艦隊長呈報仁勇陪戎兩遊巡艦年久失修請卽撥欵修葺等情當經趙廳長核准飭令駛滬交由華興船廠興修業已修理完備由廠函致趙廳長派員來申勘驗工程定期下水趙廳長接函後當於昨日委派專員來滬前往該廠騐勘復候核奪 
[南市火警]  
　　南市王定碼頭老馬路成泰恒南貨店後面樓上臥室内於昨日午後兩點餘鐘不知如何遺火牀帳店中人尚未覺察比及火勢熊熊始由鄰居瞥見喊救惟已冒穿屋頂救火聯合會立即鳴鐘告警俄由是處六區救火會驅皮帶車到場竭力澆灌移時熄滅僅焚去該店後樓面一間而店面及鄰屋幸免殃及惟内中貨物俱已受水後由崗警將司賬汪慶榮執事凌子淸帶至一區一分駐所經王署員詰問起火情由俱稱不知並云在保宏洋行保有火險銀二千五百兩王署員飭汪退去凌子淸送往警廳司法科訊問一面由所派警詳查店中存貨及資本若干呈復核辦 
[洋棧失愼續紀]  
小東門外法租界洋行街五十號門牌晋和洋棧樓下前晚失愼由救火會西員立驅皮帶車到場救熄祇焚去窗檻等等已誌前報昨由捕房將棧主蔡蘭友傳至法公堂訊據供稱實因銅匠修理物件偶不經心造火於火酒之上以致起火中西官判蔡罰洋二十元充公 
[舟人失足溺斃]  
　　住居浦東爛泥渡船戸潘阿虎之子阿四年二十餘歲昨日承裝某報關行貨物至滬南寗紹碼頭輪船出口迨貨物卸完後卽將空船搖回偶不經心失足落水以致溺斃後由屍屬投報救生局請速打撈屍身以便棺殮 
[串同訛詐之處治]  
　　舢板船戸周益連戴形泉孫祥榮控同業陳阿桂串同南京路電燈公司出店項裕根拆梢洋四元等情昨晨由探將項陳二人拘解公共公廨經中西官訊明判項押西牢半年陳押一月　陳年歲尚幼從寬宣告暫緩執行如後再犯定干重究 
[男女行兇之結果]  
　　邱守寳偕證邱長寳至公共公廨控被　錦德江陸氏在梧州路四百零四號屋内行兇毆傷下體等情由廨訊判被告等押候原告傷愈再核在案昨經中西官提案復訊之下姑念被告等鄉愚無知且已管押多日判令從寛開釋並着償還原告醫費洋二元四角完案 
[至親屢起爭端]  
　　滬城西倉橋住戸方阿林方曹氏夫婦生有一女名喚阿金前招顧瑞生之子二寳到家爲贅婿嗣因家務衝突由顧二寳控經地檢廳訊供之下諭令息訟在案昨晨顧瑞生顧二寳父子忽又糾　多人至方家理論一言不合互相兇毆方夫婦頭面等處均被毆傷報告巡警將顧父子並帮兇之徐萬春拘獲餘均逃散連同方夫婦並阿金拘送二區二分所由孟警佐轉送地檢廳分别收留候吊閱前卷再行訊辦 
[購買開水之衝突]  
　　浦東塘橋鎭人陸金濤前日至附近老虎灶泡水因爭多論少與老虎灶夥張二口角詎陸金濤盛怒之下竟將手中銅壺猛擲以致壺中滾水潑翻在張二肩背胸腹等處湯傷甚重事爲巡警查見將陸並受傷人一倂拘入三區三分所昨午轉送地方廳經檢察官預審一過以張二燙傷屬實判送新普育堂醫治陸押候張二傷愈再行發落 
[碼頭匪徒之肆擾]  
　　向在外洋做工之某甲此次期滿回國由香港附搭太古公司新寗輪船於前日傍晚抵滬停泊洋涇浜太古碼頭某甲正擬登岸被碼頭匪徒沈阿川（混名麻皮小四子）等上前假搬運行李爲由向甲强索酒資小洋十角遂起衝突旋有沈之同黨二人操湖北口音指甲腰内藏有烟土扭住搜查無着卽將甲衣袋内所藏之鈔票三百元乘間搶刦而逸甲卽鳴捕將沈阿川拘解捕房當夜經捕頭飭派包探姚斌帶同沈阿川渡浦至爛泥渡會同三區崗警在怡和里提獲嫌疑犯王采餘一名拘解至署經曾警正詰明前情判將王交來探帶回捕房歸案訊辦 
[攫取婦女首飾]  
　　董記華前日在雲南路攫取婦人馮陸氏之金挖耳一支圖逃被探追獲拘入捕房昨解公共公廨經中西官訊供之下判董押候查明曾否犯案再行訊核 
[爭奪送信之釁端]  
　　南市裏鹹瓜街某信局夥侯元記黄立生因在門首爭奪送信口角扭毆當爲崗警查見因侯頭面受有微傷遂一倂帶至一區署由趙署長詰明黄行兇屬實飭令罰洋兩元充公侯自行醫治 
[三次上訴之無效]  
　　唐順生控兪桂卿圖賴工資等情前經上海地審廳二次訊供明確判兪繳洋一百五十元給予原告具領並負擔訟費嗣因兪不服判斷三次上訴蘇高廳吊卷書面判决此案仍照上海地審廳第二審原判决執行上告訟費歸兪負擔業已行文來滬傳知兩造遵照 
[收買菉笋之挫折]  
　　閩省之菉笋現正上市烘焙滬上南市裕興生茂及各客人皆已　資前往採辦聞往彼收貨者向來須至冬間方始收莊本届因泉漳等處南軍進迫商業已被震動故該號辦貨人大都於前日撤莊回滬想本年　貨菉筍之價必較去年爲貴矣 
[妓女被父尋獲]  
　　廣西路樂餘里五百九十一號門牌妓院内妓女紅氷館（卽王阿媛）於數年前被其寄父賣與愛多亞路六百二十二號門牌汪東生處　娼前日被其生父王瑞發尋見報由老閘捕房飭探陳維坤將王妓帶入捕房昨送公共公廨經中西官訊據王瑞發聲稱向在蘇州學士街開設煤炭店王阿媛（卽紅氷館）係我第九女兒前被其寄父誘來上海賣入娼寮學習彈唱昨日被我尋獲請求給領詰之王妓供於十歲時被寄父挈領來滬賣與汪東生處爲娼迄已七年王瑞發係我生父是實中西官判女交其父王瑞發領去 
[聲明來蹤去路]  
　　前日淸晨浦東三區崗警楊治義在華通碼頭查獲形跡可疑之李　華一名並在李腰間抄出大洋一百七十元小洋九十八角一倂解署經曾警正訊據李榮華聲稱江蘇人在汕頭北軍褚副官處充當警備隊茲由汕頭來滬卽須回籍省親並無别故曾警正諭候查明核奪 
[以後勿再滋擾]  
　　洪吉安至地方檢察廳訴稱兒子向在本城舊教場新盛烟紙店爲學徒近被店主汪愼餘虐待走失請求提究當經林廳長核准飭警將汪傳案昨日午後由檢察官提訊洪投訴前情質之汪供該學徒在商人店内學業諸多疲玩日前竟將店内另一學徒毆打故將伊送　薦保轉交伊父領回不料洪將子藏匿意圖索詐迭次來店滋擾當經商人鳴警解散洪實誣告請察問官以洪所訴各節毫　理由遂判將案撤消並着具結以後不准再往滋擾 
[債權人要求覔保]  
粤人唐廷吉昨延達商律師至法公堂控同鄉周金波前在天津地方開設戲園虧本甚鉅當由原告陸續代墊洋四百七十五元閉歇後周祇還過五十元尚欠四百二十五元由周出立憑據一紙約期明年正二兩月如數歸還當時周將所立之據給於原告之胞弟唐少康轉交原告現原告以被告並無的　保人此項憑據原告不能承認且悉被告將次回籍故此扭案請着被告覔取妥實保人　負責任詰之周金波供認欠洋屬實惟商人已約期明年正二兩月歸淸前將憑據交於原告胞弟後原告卽偕伊弟至商人處雙方同意簽字商人在申人地生疏難以覓保况出立此據時亦有見證中人徐光具名簽字請求公斷旋由原告自稱商人並未前往簽字請爲察核中西官判周交保出外限原告於四天内偕同胞弟到案質訊核斷 
[房客物件業已拍賣]  
　　收租人王子良前至法公堂控房客劉友生虧欠租洋七十元向索不付旋卽避匿棄下雜物報經捕房前往檢點所值無幾請爲核示等情判將生財拍賣作抵在案昨由捕頭投案禀稱所有雜物現已拍買應請核示判將賣得之銀先交原告領去餘欠俟被告出面再行訊追 
[游客乘間行竊]  
　　楊裕啓至南京路永安公司游玩乘間竊取值洋六十七元之留聲機器被該公司用人李永林瞥見喚捕將楊拘入捕房昨解公共公廨經中西官訊實判押西牢三月 
[賣藝人失竊]  
　　江湖賣藝人張連標住閘北公益里菜場旁滿洲路十二號門牌樓下兼設有施醫局張之家屬同伴共有男女二十餘人均住樓上前晚忽然失竊值洋二百餘元之衣服首飾張卽投報四區一分所當經楊署員親往勘得樓後曬台上有來去足印昨日已由偵緝隊查獲嫌疑犯許阿三許阿章二名解隊研詰以憑核辦 
[竊取黄包車執照]  
　　竊賊楊福卿陳四陸長福等三人前晚在法租界菜市街竊取黄包車上之照會適爲包探姚金福瞥　將楊等三人拘獲連同原贓帶入捕房昨解法公堂訊究楊等供認行竊以後不敢再犯求宥中西官判楊押西牢六禮押陳押一月陸押十四天 
[小工偷竊舊鐵]  
　　虹口華順碼頭西人偕證錢寳廷至滙山捕房稱有在衞生分局澆藥水之崇明小工陳有發昨至該碼頭澆灑藥水後乘間竊取舊鐵三十四磅等語捕頭立飭包探陳金揚將該小工拘獲帶入捕房押　究 
 [P西人撞見竊賊 
　　通州人錢子卿串黨至楊樹浦路五十三號門牌自來水公司内竊取鐵路八十餘磅圖逃適被該廠西人馬立生撞見喚到　捕將錢連喊帶入捕房禀明捕頭押候解送公堂訊辦 
[假端行竊續誌]  
　　浦東人王根寳至吳淞路三百二十七號門牌徐盛氏家以　主　令修理房屋爲由乘間入内撬開箱子圖竊被氏撞見喚捕拘入捕房昨解公共公廨　中西官訊實判王押西牢三年以儆 
[滬南工巡捐局批示三則]  
　　朱卞氏呈爲請停給譚輯甫執照由呈悉查譚輯甫請領之　造執照係於八月三十日發給並註明不得佔及該氏基地字樣是雙方權利本局均已代爲保護該氏於九月三日呈請停給執照已在本局發給執照之後爲時已遲無從核辦惟旣稱與譚輯甫進行訴訟應候司法衙門裁判可也 
[吳鴻德呈爲請將退浜基地重爲分派由]  
　　呈及圖說均悉查此案非雙方同時到場碍難解决應由該民覔同朱姓來局以便派員眼同丈量劃分免致再生糾葛仰卽遵照 
[陳新之呈爲承租基地請求核准由]  
　　呈及粘圖均悉查局章出租基地必須子母相接方能照准肇家浜唐家灣轉角基地應先由子母相接之住戸承租該民所請租地應母庸議 
[謝劵]  
　　昨承振豫公司勸業場以觀覽券二十紙見貽書此誌謝 
來函 
[錢壽椿來函]  
　　種植美棉之研究 
　　大主筆先生大鑒昨見報載徐蔚伯君來函詳述美棉移植我華雖亦碩大繁茂迨至結蕊蕊多枯萎收數因而減少故廣訪已有成效各處是否有是病害幷徵求預防法云云今敝人在春間亦至農商部索取美國長絨棉籽試植於課植園中初則不甚發育施追肥後固枝幹勃然長大鄉人亦多羡焉大暑中已開花而結蕊每枝不下四五十枝立秋後已漸開鈴（此時捲葉蟲甚多捕者苦之）棉朶較中棉大三分之一前在金君處參觀因種植稍密故枝幹不甚暢大結蕊亦鮮尚未開鈴惟蕊較中種大一倍也恐種籽之異耳至於蕊多呈銹病漸漸枯萎以致大半不能開鈴或不能全開則與徐君所說相同焉况蕊多向上一遇大雨全蒙霉汚據鄉人云蕊向上者爲不良之種彼指中棉而言也今美棉多向上此說不足信矣惟易受水則然也嘗函詢穆君雖得中華植棉改良社賜復惜略而不詳因再懇登入大報願海内種植專家切實指教實爲農實二業前途幸也專此並頌著安珠家角井亭港錢壽椿 
[劉紀正來函]  
　　敬啓者連日承親友紛紛埀詢咸以鄙人在申新兩報登載告白爲問聆悉之下殊覺茫陒旣檢閱前兩日申新報始於普通告白欄内見有劉春波啓事一則内有同鄉張南賓擅刋圖章圖毁名譽等語事實皆與鄙人不涉按鄙人姓名劉紀正字春圃在淞滬警廳任司法科長職已逾四載祗以身任佐治職員平時服膺大夫不　交之義故與團體私人絶少糾葛卽圃之與波字義解釋不同至登載啓事之劉春波顯見另有其人此等本可置之不論惟鄙人不勝頻頻答復之煩爲特函達希請貴報登入來函俾各界公鑒勿　曾參名爲誤會曷勝幸甚敬請撰安劉紀正啓雜評二 
[預備觀潮（訥）]  
　　嗚呼中國之政潮亦可謂極波譎雲詭之致矣北方選舉之爭潮至選出徐東　而止將來選舉副總統之潮流如何今尚未可預測也和之　潮至紛紛贊成吳佩孚電而止馮段之年潮至紛紛宣言下野而止此後爭潮之如何結束今亦未可知也南北　潮至全閩震動厦門危急而止此後戰潮或卽由斯停頓抑竟擴而大之均非今日所能料故世人之觀中國政潮者皆欲　未來之變幻如何蓋必有奇觀在其後也 
　　吾於浙江觀潮之預備而不牟無所感觸焉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬淸帝溥儀賀新選大總統書] [  笑漁]  
　　前大淸皇帝溥儀謹致賀於 
　　中華民國新當選大總統鈞座伙以鷸蚌相持 
漁翁得利 
　　鯤鵬變化海水揚波恭　 
　　菊人夫子大人老運亨通 
　　新祺　集 
　　得時則駕五百年名世挺生 
　　應運而興億萬姓共和休想固北洋之團體 
　　領袖何慚 
　　揚東海之威名爪牙足恃長樂老何足道也 
　　大總統好自爲之休裝半老徐娘半推半就莫爲三朝元老三讓三辭安福較籌安有福共慶彈冠 
　　世昌眞五世其昌休云拱木溥儀夙蒙 
保傅久沐　 
　　恩施從此亡國大夫一躍而爲新朝元首優待條件萬年莫忘故主深情風燭餘年前途珍重沐恩未革皇帝溥儀三鞠躬百拜謹賀 
家庭常識 
[驗銀幣] [  冠宇]  
銀幣眞僞專業此者固易辨别但常人不盡具此智識出入之際恒易受欺茲有一鑑定法如覺其情形可疑不能辨别眞僞可用戥稱之在庫平恰爲七錢二分漕平恰爲七錢四分者爲眞過輕過重者皆僞幣也蓋僞幣非夾銅卽夾鉛銅比重較銀輕鉛比重較銀重故雖大小相同其法定重量必不能使相符也 
[石花] [  思圃]  
通常用石花草製者食之即瀉有礙衞生宜用洋菜代之（各南貨店均有出售）每用洋菜一兩和水一斤入鍋煑化再用井水或氷激之使凉數小時後即凝結可食若加糖醋薄荷汗少許味尤可口 
[洗沙] [  祖囊]  
肆間所售之豆沙每雜豆殻粗糲不堪入口欲求甚細潔者可自製其法取烏豇豆入鍋煑至極熟趁熱倒入細絲淘羅置淸水盆内儘和擦之則豆肉均成極細之泥自縫中濾出更備一細布袋將此泥水傾入絞燥入鍋加糖及桂花（或玫瑰甜淡聽便）炒透藏於器内卽可隨時取作各點心之餡其味甚佳 
[水仙復盆] [  述甫]  
水仙開過後取置陰燥處藏之待翌年初夏埋放泥中至冬卽能發芽種者視其茁長至三四分卽可取出用刀剔去朽爛之處以礱糠和水種之且常曝之日中以免凍冷則發花與新購者無異 
[靑鹽蛋] [  述甫]  
法以雞子若干枚將頂敲開傾出黄白打匀另以火腿鮮肉冬菰開洋等品切碎和入略加葱花白鹽仍入蛋　用皮紙封固置蒸　内蒸至極熱味美絶倫 
詩話 
　　鹽溪遯庸錄示近作秋興八首用杜少陵韻云天涯劍戟尚成林腸斷秋風壁壘森見說羽書馳漠北未乾竹涙泣湘隂愁描鄭俠流民態悲寫靈均去國心多少哀鴻歸不得月明千里斷淸砧險入羊腸一道斜有人饞眼對中華太阿竟落奸人手島國爭浮使者槎辰北更誰思拱極天南何處不鳴笳嚴霜取次成零落晚節惟應看菊花河山猶帶夕餘暉已少逋臣詠式微炙手威權爭鹿逐腐心醉夢到龍飛短衣欵段愁難破長策鞭筆計總違贏得黄金新印大普天消瘦六軍肥空前浩刼見枯棋大局蒼茫國手悲倀鬼聚謀亡社候溺人含笑涌波時　　一曲狂夫渡巖壑千盤瞎馬馳看到炎凉成代謝哀蟬催署繫人思崛强泥沙氣似山傷心子弟楚歌間鯨鯢遠跋三千浪　火遙連百二關全局轉圜誰作主快心孤注竟何顔西風落葉　愁地莫羡毛錐浪擲班旗鼓相當出一頭羣仙高會醉淸秋舊時月色淒凉話新嫁風姿閙埽愁北地胭脂邀走馬南天金粉狎浮鸛君家盡是山川秀珍重黄圖二百州敢數嫖姚滅虜功邊陲久在蕩搖中蹊田自召同仇侣蹙國徒傳不競風塞上霜飛衰草白營門日落大旗紅巫閭山下羣師會誰似汾陽老秃翁江南江北望沿迤獅子峯巍落峻陂鍾阜家家樓對影秦淮夜夜笛横枝軍門肇㦸杯時舉省院冠裳席乍移（時新選省議員將次開會）曾是舊遊觴詠地秋窗夢覺午簾垂雜記時事無限感嘅可作詩史觀第不知明年之秋更作何景象耳 
聯話 
　　湯化龍近被刺於坎拿大有人作聯語輓之云乃弟殺人多矣君固無怨無仇戕身竟隨里寗氏故國無恙否乎死得不明不白飲恨還如黄遠生[  襲女]  
長篇小説 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＣＥＬＡＮＤ法國囂俄著 
　　第二十五章雪獄（二） 
　　麥東雖處獄室心殊泰然恃亞菲爾奥援自知不久必出獄而亞菲爾之所以報己者功名富貴且接踵至矣思之意殊自得時時引首窗外盼其赦己之人捧檄至也乃至日暮不見蹤影始漸漸不耐起爲　蹀足音震壁空然起回響因疑訝曰此室豈在山谷中耶俯而視之則地板皆木製下有湯湯流水之聲似築此室於水面仰視屋頂懸有巨環粗綆一束堆置室隅隱約尚有血蹟顧不知其何用即亦任之入夜室中無燈火乃不知時饑腸雷鳴亦不得食因知出獄在即固不必以冷麵包進也俟久之果聞有人啓扁而入燈光一片直送人影入門麥東乃大喜迎門視之則又大愕蓋來者非相識貌獰惡而身偉手中握巨綆一條獰目以視己身後隨以憲兵四皆衣黑露刃於腰顧見麥東猶作秘書之裝則復自疑其誤鞠躬曰長官豈謂我今夜乃來伺應貴人歟麥東立現驕色曰汝自冢宰府來乎曰然曰然則我固是矣而其人猶似未信出公文一紙審視至再曰汝名卽麥東乎麥東惡其絮則點首以代其答其人曰汝亦有言囑我否有之宜早言麥東曰無之唯汝返命時當爲我申謝冢宰其人愕曰此尚足謝乎麥東曰安得不謝此巨　者卽所以援我出獄乎其人乃失笑曰誠然此繩卽送爾登程者言次憲兵亦笑麥東正色曰旣如是則吾將行矣然汝何人吾承汝之手援不可不知汝名以圖後報其人笑曰汝不識我耶然冬星之人無不識我蓋我爲羅佶專爲國家殺人之屠伯也麥東聞語色乃大變音聲亦顫曰然則汝來非助我遁乎羅佶笑曰我來送汝登天堂耳遁將焉往麥東大失所望觳觫如犧羊慟哭言曰天乎彼竟賣我乎吾乃何愚受其牢籠因向羅佶曰壯士汝亦能開一面之網縱我遁乎則我世世當爲犬馬以報羅佶乃大笑曰朋友以繩環頸痛苦亦微何至恐懼如此懦夫汝尚匐匍不起乎吾足蹴汝顱矣吾生平最惡畏死之人卽殺之吾心亦不暢言次竟以繩綰之鐵環卽一總結麥東至此知不免矣夫死之一字凡人無不畏之矧麥東之希望正殷哉因痛器曰亞菲爾誠惡賊也吾死必扼汝頸羅佶則但理其縊頸之繩態度暇整雖見麥東慘厲之狀曾不一動其力蓋瀕死之痛哭在羅佶固習聞之矣麥東忽止哭切齒曰惡妈汝爲忘恩之人吾於法庭之上爲汝掩飾而汝乃處我以死雖然我亦有所處汝矣因向羅佶曰朋友今爾能否緩我須臾之死吾將有言囑爾（未完） 
特徵稿件 
　　自由談近來投稿類皆陳陳相因讀者不無厭倦茲擬將原舊各欄改換一新特徵稿件如下（一）小品文字以文情並秀者爲合格或今人所著游記以叙述風景歷歷如繪者爲合格（二）益智圖盡試以英文字母或中國繁用之字繪作簡單人物形狀使不識字者易於記憶圖畫以便於木刻者爲限（三）關於藝術上之品評或方法（四）饒有趣味之譯件或筆記（五）約二三千字之文言小說上列五項酬潤（一）（三）（四）（五）分三等酬每千字自三元至一元（二）每幅限用四字分三等酬自二元至半元稿寄自由談編輯部無論選刋與否原稿概不檢還並不答復來稿須蓋圖章應得酬潤人名每逢陽歷月朔揭載本樣向本館會計處支取 
 
 
 

Page 15

 
 
   
 
 

Page 16

 
 
   
 
