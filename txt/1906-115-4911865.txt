# 1906 - 115 - 4911865

 

Page 1

 
 
   
 
 

Page 2

 
 
[電傳上諭]  
　　四月初七日奉 
旨棍布扎布現在請假正藍旗蒙古副都統著英廷兼署欽此 
[論女學宜注重德育來稿代論續初六日稿]  
　　天地之生人也有營養排洩之機闗卽有勞動思想之機闗享生。人之榮利者。卽當盡生人之義務無中外。無男女一也。今世俗沿重男輕女之習。故不以義務責女子。而爲女子者。遂自處於無用之地。然則幸生今日過渡時代婦女欲求自高其品地。自尊其人格必先自盡其義務矣。惟義務亦當析而爲二。一爲髫齡之義務。一爲年長之義務。女子當髫齡之時。必習普通之學。一曰文字。文字爲無聲之語言。記事逹情。爲用至廣。惟文以理明詞逹。能作函牘爲及格。字以整齊匀淨。能習行艸爲及格。不必求深奥也。二曰算數。珠算筆算。均取其適用者。擇要研究。凡此二端皆治家必不可少之事。亦世界凡事之根本也二端旣通。尤宜習工藝專業以爲自立之基礎。英美各國婦女。操工程測量樂律諸事者。多至數十萬人。比利時於敖斯得唐地方。開博覽女工大會。合全球女子工業。羅列比校。進步改良。吾國女工拘於紡織針黹獲利纎微卑無足道。坐令二百餘兆人之精力銷磨於無用之地。儻能效法歐美使女子不爲分利之人。富國裕民。可跂足待。裨益非淺鮮也。（右論義務此節係髫齡女子之義務）若夫年長己嫁。孕育嬰孩。保抱幼稚者。則以家庭敎育爲義務。天地之性人爲貴。人之所以超出毛角之倫。贊化育而配乾坤者。賴有敎育耳。而家庭敎育。尤爲萬化之原。必先於髫齡之時以自治之能力大公無我之理想浸潤鎔冶於幼兒腦筋之中。語云。少成若天性。習慣如自然。異日入學校而修業。其進德固自易易。且所謂家庭敎育亦不必深求也。但使寢息有時。飲食有節。衣服去其污穢便溺禁於街衢。凡有礙於公衆之衛生。善良之德性者咸勸導之曉譬之而已此等𤨏悉之事。惟爲人母者與其幼兒處於最密切之地位得以從容誘啓。實施其敎育之方故西人稱母爲童稚之天然良敎師。洵確論也。尤要者。鬼神禍福之譚隠怪駭俗之論。勿使聽聞。以淆雜其腦筋。卽欲偶示勸懲。亦宜曉以正理。曲禮云幼子常視母誑。設敎者烏可先自誑乎。此爲社會通弊。尤宜杜絶。幾何萬象起於點。人壽百歳始於胎爲母者能以此爲應盡之義務。何患人種日趨於赢弱。國運漸卽於。凌夷哉。 
福澤諭吉氏之論女學。也謂女子苟無學問上之心得。治炊爨且不能。况主持家政乎。諒哉斯言。惟福澤氏又言振興女學。宜注意於童年之女子。若結婚後之婦人。以治家養子爲分内事。斷不暇兼顧學問。竊謂此說未免稍偏。婦女於結婚前後無時無地不當研究學問。不可始勤而終怠也且卽治家養子。亦無非。試騐學問之具流水不腐。户樞不蠧。人生精力不用則疲。治家之事。分用腦與用力爲二端。定適當之時刻。相間爲之。秩然有序。非富於識力者。不能得當也。至家庭敎育之闗係重大。前己備言之矣。惟專門優勝之學問其願習與否。則不妨任其自由苟有質美材高家資豐裕不願以淺學自封。而欲研求高尙術業者奬勵而造就之若尋常婦女。但使受普通敎育而已。吾非於福澤氏之言。有所不滿也。特恐此言流播於學界。凡結婚後之婦人將借以爲藏身之窟宅。因以增女學之大阻力而中國文明之萌芽絶矣。故不得不辯。（右論年長女子之義務） 
由前之說。則倫理與義務二者。洵爲德育之大綱矣。夫吾國舊日之婦學本亦注重於德育而數千年之政敎風俗。日趨於頽敝。致釀成重男輕女之習。自創無才爲德之謬論而女學遂蕩然無存矣。去歳長沙張尙書來津視學。所著訓詞。亦謂興小學必先興女學。女學不興。則家庭敎育必不能善。兒童身體必不能强。氣質習染必不能美。况欲行通國皆兵之制。尤不可置女學爲緩圖。誠爲知本之言。惟世俗所創見之事。往往當局者艱苦卓絶。而旁觀者投間抵隙以訾之稍有。罅漏議論蠭起。日本民情治法。其程度高於吾國數倍。而初興女學之時。猶不免激而生變。故發軔之始。必蘄合於吾國政敎風俗而後。可行之無弊。負提倡女學之任者。循吾說而行之。或不至顛倒覆敗。廢半途而招物議乎。 
[藏約議結入奏京師]  
　　外部於四月初一日將所議藏約情形繕摺入奏己邀俞允想可於日内派員簽押矣（閏） 
[英使於條約議結後回國京師]  
　　聞英駐京蕯使因南昌敎案略見辦結西藏條約亦行定奪日間會同外部將西藏條約互換簽押訂於十四日搭乘京漢鐵路啟程回國（閏） 
[西報紀中英藏約已經議結]  
　　初五日倫敦電云北京泰晤士報訪事人電稱中英藏約已於昨日簽字此約於上月晦日卽己定議矣○初六日路透電云泰姆士報以英公使薩道義君將遷延日久困難之協商議結告成洵能盡其職守深爲道賀譯字林報 
[法人經營廣西路礦]  
　　初五日北京電云法國人某現正在廣西上思廳馬尾隆山開採鉛礦近又商請給以建築自上思廳至柳州府鐵路之權利譯字林報 
[新任桂撫電陳法人在桂情形京師]  
　　新任 
桂撫林贊帥日前有電致政府係爲法人在桂省居留日衆内地各處擅開行棧並有私行購置民間田畝之事擬與駐桂領事會商嘱 
 
 

Page 3

 
 
令禁止并擬向該國訂明龍州駐兵數目及瓜代日期以上數事懇由部照會法使商訂云云（吕） 
[美國改設遠東外交官之近聞]  
　　文匯報云美國國政會己下令裁撤安東領事一缺而在哈爾賓添設領事外間並傳言美國將在青島添設領事而杭州美領事亦將裁撤至杭州各處交涉之事當歸駐滬美總領事管理云 
[外部擬設立外交舘京師]  
　　外部唐少川侍郎建議以外交需才孔亟所有本部章京旣經奏明不復以文字考取自應設立外交舘造就人才等議各堂均經允可日前慶邸在部提議此事催令會訂開辦章程及籌歀辦法聞擬令朱丞爲該舘總辦傅郎中爲提調云（吕） 
[趙次帥派員收還營日奉天]  
　　營口一埠自經日本佔領迄未交還故營口地方政治中國地方官不能過問茲已議四月内日本將營口全埠交還聞趙次帥擬派交涉局總辦金仍珠觀察寰馳往營口接收云（圖） 
[陜西鐵路總局詳議西潼鐵路辦法章程陜西]  
局章八條 
（明辦法）一陜西創修鐵路其要義在自保利權開通商務期於軌路遠逹以爲鞏固西北邉疆之根本茲擬遵照奏案先修咸臨五十里之鐵路以作起點接修西潼三百里之鐵路以作完全面其緊路辦法在聮絡汴洛支路以逹京漢其究竟效用在擴充甘隴幹路以抵伊新日後歸於恢張目前主於簡易開宗明義之旨自應於章程内首先聲明以符奏章而齊視聽一路工甫議開辦首戒鋪飾茲擬遵照奏案暫以善後局爲坐辦之處以司局文案爲兼辦之員並委派議員數人以備討論事可兼營費期撙節切修繕薪工等費均暫毋庸籌議遇有應商要件隨時聚集以便互相稽考妥議舉行至於路工應需調查事宜並擬先期派委妥員分赴卾粤湘豫等廠悉心考究逐事記錄報核以收集思廣益之效 
（立公司）一蘆漢京津各路開辦之始均經首先奏明設立公司蓋以立官民聮合之權杜外人覬觎之漸陜西現修鐵路意主官民合辦擬援案定名爲陜西西潼鐵路有限公司以期巨欵易集經久遠而保主權一公司設立而後任事之員擬官商并用并飭公舉正紳數人及巨商大富以爲董事令其來局會議所有勸捐集股等事均令分任籌辦一公司爲路工總匯之地所有延聘工師訂立合同招募匠徒督催工程及整飭銀行稽核欵目一切用人理財等事悉歸經筦（開辦後另有公司專章）[  未完]  
[唐侍郎因路事之覆電廣東]  
　　日前粤省绅商電致唐小村侍郎舉爲粤路督辦昨接侍郎覆電云許筠帥曁凌皞如翁等電鑒各處認股踴躍深佩莫名鄙論以母論貧富凡握母金者必靠子金爲家計現認股者激於一時公憤路成尙須七八年時異境遷有本無息貧者恐或反悔大股未必全交至礙全局故必須設法使其保全與先籌確實股息則認股如同置產遇時可將股票轉售木息有著盡人可傾囊認股不視爲捐助義舉之事惟子金若提母金開支是以我錢付我增重股本無此辦法擬由三省疆臣另籌的欵付給息金以工竣爲止後由行車進欵歸還又合興合同應享之權利全舉而畀之華商事乃易舉曾將此二節商諸政府及湘卾人均韙此言湘卾人亦巳函籍紳議辦前此一意爲民除害連奉函電均置未覆慮阻諸公熱心今聞將禀復公舉督辦總辦竊謂此事非商辦獨力所支請一面打股候機會聮合三省行事爲妥弟爲久遠切實計獻此芻議希密籌覆唐紹儀叩（野） 
[贛撫由京起程電音]  
　　昨日本埠官塲接京師來電云新簡江西巡撫吳仲帥於初六日由京起節乘蘆漢火車逕往漢口（顚） 
[黄侍御糾參贛藩條欵京師]  
　　黄侍御糾參贛藩周瀚如方伯共計十二欵其最爲重要者共六欵（一）查周方伯自到任後所委各缺因何勞績班次委署（二）查銅圓局購貿銅斤弊端（三）查稅務局弊端并某守在某處短收仍委提調（四）查官銀號弊端（五）查歷年振捐數目（六）查去年周方伯指稱由傅道春官傳說候補道陳際清等聮合道台十人賣摺糾叅方伯勒令陳道出貝切結（閏） 
[密飭出洋大臣加意檢點京師]  
　　日前政府密電出洋考察政治大臣澤公云尙其亨自出洋後外間物議駭人聽聞務宜飭其加意檢點免貽外人訕笑（盈） 
[議改軍機爲國務大臣京師]  
　　聞政務處議改官制所有各部署應行裁併者酌量辦理官制名實不符及沿明舊名一律酌改擬先將軍機大臣改爲國務大臣（曰） 
[王侍御又奏請考試外部司員京師]  
　　外部司員已議定改考試爲奏調日前王御史誠羲又有一摺奏請仍舊考試聞此摺業已留中云（吕） 
[督練公所改委總辦蘇州]  
　　蘇省督練公所兵備處總辦朱竹石廉訪近以公務紛繁不暇兼顧禀撫銷差當蒙中丞批准調委叅謀處總辦杜雲秋觀察接辦已於初五日下札且聞參謀處帮辦一差有電調留日土官畢業生林調元回國之說（康） 
[督撫派員查辦丹徒錢漕蘇州]  
　　兩江督轅接奉電諭畧謂有人奏江蘇丹徒縣漕糧弊深等情著兩江總督詳細查明奏覆等因周玉帥卽委曹觀察赴丹徒密查一面電請蘇撫委員協查陳筱帥接電後卽飭藩臬両司遴委候補同知陳文藻赴潤查辦（康） 
[蘇撫咨會浙撫辦匪蘇州]  
　　蘇撫昨接軍機處電開前蘇撫陸密奏籌議江浙梟匪辦法情形一摺奉上諭著張曾敡陳夔龍妥籌辦理欽此現又查得前據蘇省督練公所會同臬司 
 
 

Page 4

 
 
詳復籌議梟匪辦法等情經濮護院批飭另議江浙會剿情形詳復察奪在案故蘇撫特札催督練公所迅速會同臬司妥籌詳覆一面並咨會浙江撫皖會商辦理（吉） 
[陶公子因觀劇與西人互毆鎭江]  
　　鎭江道陶森甲之子年二十餘日以嫖賭爲事本月初二日夜公子約同某遊擊及警察員弁某某等詣小街玉潤戲園觀劇並招雛妓王金寳等到園以相娱樂夫幾公子與隔廂看戲之某洋行西人及棧某馮某兩名口角互毆公子力不能敵頭顱略受微傷維時在座警察某員立卽調集站街各巡士數十名執持槍械蜂擁而來如臨大敵園主張某見勢不佳急向公子及西人等苦求始各釋手而去事後陶觀察派員密查當將杜馮兩人拘獲札飭丹徒縣審訊一面照會駐鎭英領事竇君查明核辦初四日午刻竇君飭傳是案行兇之洋人些到署訊間原委着照西例收押領事署兩禮拜并罰洋二百元以儆（再） 
[調輪押解西人回籍鎭江]  
　　近有美國人二名由滬來鎭僑寓洋浮橋三盛公客棧連日身帶鎗械至後街一帶藉端訛詐事爲駐鎭英領事竇爾慈君所聞卽電致上海美總領事調派美兵艦一艘於本月初四日駛抵鎭江經竇君飭捕房西捕頭包恩將該美國二人拘獲押登兵艦回申以免逗遛滋事（　） 
[商辦勸業鐵工廠定期開辦天津]  
　　北洋大 
沽船塢改爲勸業鐵工廠刻已歸商人承辦定於四月初一日卽可開辦矣（陽） 
[禀覆擬濬後湖經費江寕]  
　　金陵後湖開通水利前由鄉董張君禀陳司道各憲核示旋由司道札飭崔守妥議撙節辦法并需欵若干茲崔守禀復謂非籌定三十萬金未能開辦（霜） 
[濬浦工程行將開辦]  
　　初五日栢林電云江督周玉帥以德國亞洲郵船公司近曾致電中國當道詢開濬黄浦一事當卽覆稱此項工程當從速開辦譯字林報 
[上海官紳致各省官塲電]  
　　（爲籌濟舊金山華僑事） 
各省將軍都統督撫院提鎭藩臬運道台各闗局處均鑒美屬舊金山地震成災僑寓各國商工民人驟遭慘厄美廷迅卽救援各國亦均自救其僑氓華僑三萬餘人產業全燬仰蒙聖慈發帑肆萬兩飭由瑞徵購買美金電匯梁使派周參賛馳往振撫華氓因而寓滬紳商奮起一切情形均見日報海寰等先就上海萬國紅十字會籌凑銀二萬兩又由各紳商凑集銀三萬兩寓滬粤商湊集洋五千元購美金電匯一面仍偕各紳商多方設法藉示華僑以朝野上下如此同心合力切實保護所闗甚巨謹此電問倘尊處本擬籌撥欵項請速匯美京梁使收撥或將欵匯滬交商會掣取收條爲憑代買美金轉匯總祈迅速籌濟爲要吕海寰盛宣懷楊士琦李經方劉宇泰瑞徵許炳榛沈敦和任錫汾周晋鏕曾鑄朱佩珍施則敬任鳳苞同叩魚（助） 
[美政府辭謝中國賑欵]  
　　初五日倫敦路透電云華盛頓國政會辭謝中國皇太后撥助舊金山振欵銀十萬兩此欵大概當散綸於該埠無家再歸之華人譯字林報 
[舊金山地震巨災七誌]  
　　字林報載本埠太平洋海鹿電缐公司接初六日舊金山電云該埠被火災區計有四英里方里今日街巿之火車己開行電燈己有　處修復收拾燼餘之工程進步甚　　字僅有　　興工構造各商家均于歐克蘭設立總辦事處銀行仍在舊金山交易溝渠洩水之處皆己條復　城行卽有淸水吸飲火車馳行不易各銀行皆稱恐有變動貿易之防範因之益增九點鐘之後始准入城氣候塞而鳳高合城居民皆康健人人皆謂爾金山之前途有可希望　約銀行允俟各股票發行後卽當購買人人意中皆以各行及保險行皆能付還其債欵 
[英與土耳其之交涉]  
　　初五日倫敦路透電云西納半島問題己由内閣妥商决定遣派載重五千六百　之二等巡洋艦密南砝號前往愛爾亞立虚察看邉防兵隊之移動同時英與士耳其卽開始會議英府立意催迫土耳其軍隊由埃及屬境退出此事皆謂其頗闗緊要初六日路透電云法國勒太姆斯報著論謂法國深願輔助英國辦理埃及土耳其之交涉一如英國于亞耳其西亞斯　商時之襄助法國云 
[美總統不欲受人之惠]  
　　初六日東京電云美總　羅斯福君辭謝日本捐助救濟舊金山之振欵 
[日本舉行觀兵典禮]  
　　初六日東京電云日本陸軍定於明日舉行凱旋太觀兵式事畢日皇當親誦追念陣亡將士之歌外人之游歷者各處之前往參觀者現羣聚于該處 
[西班王婚期]  
　　初五日柏林電云西班牙王大婚定于西五月三十一號 
[普魯士大臣逝世]  
　　初五日柏林電云普魯士工部大臣布得將軍現己逝世 
[勾加利内閣成立]  
　　東方日報載倫敦電云匈加利内閣大臣銜名發表後全國皆爲欣服卽此可信彼等當使國内重享太平 
[美國鐵礦失事]  
　　南中國早報載倫敦　云美國喀羅拉多地方有一鐵礦炸裂失事死礦工日本人數名譯字林報 
[英國減輕茶稅]  
　　初五日倫敦電英國財政處擬將茶稅減去二辦士 
[法國嚴防内亂]  
　　初五日倫敦路透電云法國政府禁止五月間民人于街巿集衆賽會警察己往工黨保皇黨及書傭黨各領植之住宅及巴黎書傭報館辦事處搜查因疑彼等曾挑唆北省罷工之擾亂也同日倫敦電云法國内務省大臣克雷明黨君近告人云自按户搜查後　證明浦納巴脫黨與保皇黨實聮合無政黨中人挑唆罷工其意盖欲與聞選舉耳 
[那特爾境内紛亂情形]  
　　初五日倫敦路透電云那特爾現已下令由坍爾維驅地方轉運三百五十萬人聮隊兵之軍需維雷赫立得地方聲請准其調集一波亞軍隊那特爾情勢現更可危因薜革乃恩抗斯人種亦起而作亂也瑞士人現皆驚惶懇求保護譯字林報 
[德不干涉土耳其與埃及之交涉]  
　　初六倫敦電云聚敦半官報載柏林電信謂德國以土耳其埃及爭論亞克牧屬境事極細微故並不闗懷譯文匯報 
[日本收購漢城釜山鐵路]  
　　文匯報云日本政府决議於西七月一號接管由高麗漢城至釜山之鐵路所有該鐵路公司之帳目於西六月三十號截止結淸至政府與該公司詳訂辦法當在西五月下半月内云 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄領事告退未准漢口]  
　　駐漢俄領事敖君一再電請辭職回國俄政府仍未允所請（千） 
[旅湘日本開追悼會長沙]  
　　日本東亞同文會副會長貴族院議員子爵長岡護美君前在其本國創立東亞同文會提倡游學我國留學諸生久深感佩前年來華遊歷各省與士大夫多與欵洽近得東京來電知已逝世故旅湘日本官商及各志士徧發傳單訂於三月二十九日在北門外開福寺舉行追悼大會湘省官宦紳商及軍學界中人多往弔唁（車） 
[桂撫駐節湘垣長沙]  
　　前任廣西巡撫李仲帥於上月二十七目抵湘垣時適值河水暴漲舟泊對岸之水陸洲次日由湘撫派員邀請入城卽在南門外新銅元局前預備行轅聞仲帥此次礙駐節多日商辦一切然後啓節下駛云（車） 
[選員赴日學習警察杭州]  
　　浙省現爲改良警察之計由袁觀察思永會同顔廉訪出示招募巡士百名曾紀前報茲悉辦理巡警總分各局之候補人員無一能知警務濫竽充數斷難成效故己禀奉張筱帥准予在省候補人員年壯才明者自行報名候示期考選十員派赴日本警察學校學習俾於畢業回浙時委充警員以期得力（枇） 
[湘潭中學解散案又起反復湖南]  
　　湘潭中學散學案前經撫憲飭學務處派委俞植華孝廉往查斥退學生二十七名擬就此了結詎料退校各生意頗不服復又具禀撫轅現已奉批另委妥員查明禀復核辦（車） 
[禀請飭遵開辦串捐興學金華]  
　　金郡中學堂前以麗正書院改辦雖己數載未能盡善致迭被士紳聮名上控現監督金紳籌議改良課程增添學科學額惟因經費不敷援照紹興成案請提各縣串票每張六文業奉批准奈除永邑外其餘六邑書吏將兩次所奉學務憲札匿不宣布間有绅董聞風禀請均置不理以致各邑學堂或竟夫開辦或雖辦而經費不足因陋就簡故已具禀投府署懇請飭遵矣（早） 
[海州牧禀詳挑河籌捐情形蘇州]  
　　前海州紳董面禀張牧畧稱善後河通長數十里中段與孫家田溝尾閭相接年久淤塞中間存有河形者僅三里許以上七里均當一律挑通現與各業户籌商均願按畝出資合力興辦估計通河約計挑土二萬四千餘方連河頭築壩並疏濬孫家田溝各工程約需錢八千餘串按每田一畝出資六十文足可敷用懇請示諭開辦等情現經海州張牧據情具詳蘇撫畧謂出資業户之内選舉公正人士經辦各隅之工以所捐之錢爲辦工之費不假胥吏之手另派老成紳董管理收支以期實事求是除給發印諭擇期興工外理合肅禀云云（永） 
[蘇州官事]  
　　委署太湖同知袁世顯初二日接印○武進縣賴豐熙初五日來省○辦理木瀆釐局金銓初五日禀辭回局○管帶留防太湖水師副中營鍾鴻鈞於初五日禀辭回滬○又左營李標勝亦於初五日禀辭回無錫○沈紹源謝委貨捐局查騐差○常州徵兵官蔣昺隆初五日回省○安徽武備畢業生張佩紳撫委蘇省武備學堂敎習卽日到差○候補道丁葆元奉撫委赴徐州○崑山縣寶頤來來○知縣許庭森由寗來○盛澤釐局總辦吳善由局來○知縣王培鈞禀銷黄渡保甲差○揀選知縣吳榮喣由浙來○巡檢秦兆勳移委盤門旱闗盤查差○管帶巡警林開武由天平山巡緝回○凌秉忠禀赴奉賢南匯（康） 
[總商會遷移杭州]  
　　浙省商務總會今歳由各業公舉樊介軒翰講爲總董禀奉撫憲咨部給札後因會所設在木場巷商務局内官商互相出入殊爲不便且甚偏僻故特移至柴木巷周善堂内并擬添籌經費舉辦各項事務云（的） 
[吉安饒州行輪尙未照准九江]  
　　有徐竹亭者在潯開設祥昌公司購置小輪行駛九江南昌一帶現又擬行吉安饒州等處禀請闗道玉觀察申請省臺核准立案贛撫胡中丞以九南二府自可照辦南安饒州等處旣非己開航路將來行駛該處居民能否不受驚擾以及有無他項妨碍應候札行吉饒兩府查復再行飭遵（治） 
[茶巿不振九江]  
　　潯上海屆茶巿茶棧不下十數家現因年來受虧甚夥兼之銀價昻貴故相率裹足不前聞今歳入山採辦者僅七八家云（治） 
[項棕過漢漢口]  
　　湖南大吏近委劉令押解貢棕八十箱取道過漢由夏口廳馮韻軒司馬騐明件數護送出境（英） 
[湘水復漲長沙]  
　　湖省近因連日大雨河水陡漲較萌尤爲洶湧西門外河街一帶至上月二十八日水深三四尺往來皆用小船小西門地勢低潌水巳入城現在雨仍未歇水勢尙有加無已（車） 
[比差緝拿賭棍蘇州]  
　　著名賭棍車海金壽廻鬚和尙縣差周大等十餘人經長洲縣陳大令飭差訪拿該差僅將廻鬚和尙解案大令判罰洋三十元具改過結保釋而車海金壽避匿人壽保險公司内該差延不拿到大令飭將該差重責五百板荷校發頭門示衆一面添差限三日協緝務獲究辦（且） 
[定期勘犯蘇州]  
　　本屇新事秋審各犯計二十一起犯人二十二名日已陸續解省現經朱臬司將各犯案情節畧造册禀呈撫憲奉陳筱帥札飭定於本月初十日早堂督同藩臬两司親提各犯勘訊（吉） 
[開棺會驗案似可免騐松江]  
　　兇犯劉錦松因妬姦斫斃王雪卿一案上海南匯兩縣詳文不符上憲飭松江府親訊前任田太守一再細鞫錄供詳覆後省憲復飭開棺會驗俾成信讞迨戚太守到任各犯供詞變異惟南匯縣原騐仵役夏昌供語鑿鑿矢口不移太守謂十指斫落究在生前生後若生前恐用力撐拒未必能齊齊中斷爾當時曾否於有血無血中細辨夏詞窮叩頭自認粗率太守嗤之以鼻遂備文詳請免騐未幾夏昌遞禀求暫歸太守批斥不准旣而現任南匯縣李紫璈大令以縣境待騐各案需夏孔亟申請暫發回縣太守准之夏役業已言旋開驗案當可冰釋（歌） 
 
 

Page 10

 
 
[籌賑舊金山華民通告]  
　　啓者前因美國舊金山地震被災在彼華僑死亡無數亟應籌欵撫恤以盡義務而廣皇仁當經禀蒙吕尙書盛宫保楊議堂三欽憲飭由紅十字會籌墊規銀二萬兩並經寓滬紳商公同籌墊規銀三萬兩廣肇公所籌洋五千元合規元三千六百五十兩一併託由朱葆三觀察交匯豐銀行匯見美洋三萬七千七百五十六元一角九分電請梁欽差查收派員馳往散放現於本月初七日蒙三欽憲上海道瑞觀察及庽滬紳商各報館總理先後惠臨商務總會公同集議並分别捐募共計規銀一萬一千兩英洋七萬五千　百元一面刋印捐册分送勸募隨時續匯所有捐募銀洋數目附刋於後藉供衆覽伊祈好善官紳商界學界同仁或慨助或代募多多益善源源而來庶幾海外華僑更生同慶其爲功德正未可量捐助各欵請擲交商務總會彚總報解以濟急需是爲至感滬上籌振同人公啓 
計開吕盛楊三欽憲公募洋二萬元瑞觀察捐洋二千元招商局捐洋二千元許苓西觀察認募洋一千元狄楚青先生認募五千元中外日報舘認募五千元南方報館認募五千元仁濟善堂張雪堂先生認募規銀一萬兩樊時勛先生認募洋五千元黄星階先生撥助規銀一千両嚴筱舫觀察捐洋一千元仍設法代募陳潤夫觀察認募一千元陳子琴先生認募洋二千元郁屏翰先生認募一千元童藴山先生認募一千元陶鳳山先生認募一千元劉慎之先生經募一千元王錫五焦樂山兩先生公認募洋一千元陶湛村陳幼香兩先生公認募洋一千元黄公續先生捐洋五百元顧敬齋先生捐洋二百元曾少卿先生認募洋五千元朱葆三先生認募洋五千元施子英先生認募洋一萬元共計規銀一萬一千兩英洋七萬五千七日元 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[接代督練總辦杭州]  
　　浙省督練公所前委候補道程紹周觀察爲總辦己逾両月茲因省親乞假奉張筱帥札飭警察督辦袁思永觀察接代并兼全省兵備叅謀敎練三處事宜己於月朔視事惟徵兵訓練等費所需甚鉅現尙無着殊形窘迫云（的） 
[總巡勸諭遷攤鎭江]  
　　鎭郡西門外一帶街道偪窄兩旁擺設菜攤殊礙行人現經署鎭道陶觀察札飭水陸總巡周錦堂親率差勇微服步行至大街勸諭各攤自四月初一日起一律收進以展街道而利行人各小民己遵諭遷移矣（聞） 
[揚州]  
　　警局給各巡士銅哨係爲遇有要事遞傳消息之用乃近來青皮聚衆滋事亦以吹哨爲號袁總辦因特出示禁止如違照聚衆例治罪○北門外某鐵匠居因養猪與鄰婦口角於上月二十九日竟將鄰婦毆斃其夫遠出由族戚代爲了結（引） 
[滬城官事]  
　　塘橋巡局委員潘二尹家馴昨日病痊到道銷假○請假赴淞查看砲台之陳嵩屏别駕昨亦赴道禀銷○十三隊隊官洪連勝都司昨日到道禀請病假三天○梅家弄巡局員沈霞標二尹昨亦至道禀請病假三天○試用縣丞蕭孟白二尹大鴻由南京來申住長春棧又江蘇試用巡檢王聲閣叅軍襄到申住祥發棧昨均到道禀見○鎭江府幇審委員候補縣姚韻和明府詩聲因公來滬昨至上海縣拜會（事） 
[續記駐英日使回國過滬事]  
　　初七日文匯報云駐英日本公使林董子爵於上禮拜六抵滬後昨日下午四句鐘至駐滬日本總領事永瀧君住宅内接見來客中西官商往拜者頗極一時之盛林子爵自云彼在英國供職六年未嘗回國一行故思歸甚切云 
[唐學憲初五日視學詳情]  
　　學憲唐文宗於初五日九點鐘閱視龍門師範學堂此校開辦雖只一年己辦畢業一次各科講義均清新切近學生百餘人研求實學規則極爲完備奬以嗣音安定四字匾額午後至二十鋪一粟菴小學堂學生雖不多經辦莫紳頗具熱心旋至商餘學會看各商體操人甚精壯均有尙武精神奬以强國權輿四字匾額又至南門外第二義務小學堂此堂與麻袋公司學堂同屬商學會管理而人數較少其加惠貧寒子弟之意則同又至求志書院警務小學堂警察爲目前要政未受敎育則警士之資格必低有此堂先開風氣甚爲可嘉閱畢七鐘回行轅（助） 
[縣尊宴請陪賓]  
　　今日爲上海縣汪大令之胞兄春圃中翰五七之期在西門外白雲觀設奠昨日午後大令在署設筵柬請海防秦錦泉司馬主簿孫立幹少尹典史趙敬臣少尉候補縣馬船西明府改過局委員姚殿卿明府浦東總巡謝岳崧明府虹鎭巡局委員王肇之二尹高昌廟巡局委員孫羹梅明府警察暗巡蔡山泉明府商務局董事周金箴觀察總工程局總董曾少卿觀察郁屏翰司馬莫子經明經學務公所總董姚子讓孝廉及同鄉怡順昌號主王瑞芝觀察益順盛號主王紹坡觀察山東會館董事徐星階太守等會宴請於今日至白雲觀陪賓（宜） 
[製造局紀事]  
　　考察製造局利弊之張楚寳觀察昨至龍華火藥廠考騐日本技師所造無煙火藥及各種化學至晚始回聞觀察接奉督憲周玉師電飭赴甯面詢要公故有日内起程之說○前辦巡洋發審委員馬船西明府現奉製造局總辦魏觀察委辦本局文案事宜每月薪水及夫馬費銀六十兩刻已下札（寳） 
[房捐擬歸總工程局收解]  
　　本埠城廂内外房捐經縣尊汪大令禀請撫藩憲擬歸總工程局總董經收解繳奉批飭令查明去年捐數何季最巨開單呈核嗣後統歸總董照此最巨之數照辦勿得短少如有增添隨時報明云（寳） 
[集議付捐]  
　　滬南總工程局警察路燈各捐起收以來油豆米各業尙未照付故由總董勸令米董照錢業章程包收辦理昨由米董張君邀集各業執事在邑廟仁穀堂集議（尺） 
[照會追賠生漆]  
　　商人朱作仁在本埠諶華堂購有生漆二百餘桶向巴勒洋行保有水險雇裝温州輪船前赴大阪中途忽被該輪水手將貨盡棄海中故回滬後據情具禀商務總局移請滬道瑞觀察於昨日照會英總領事請向該商輪如數追賠（事） 
[禀請訊究造謡]  
　　昨有留學生徐顯投縣具控江某無端造謡任情污衊壞伊名譽請爲訊究等情汪大令諭候核辦（宜） 
[照請暫緩充公]  
　　英商信安公司裝運未經納捐之白糖二十包被糖捐局扣畱詳奉道憲一再照會英領轉飭照章補繳不允故由該局禀准將糖變價充公在案茲英領事霍君以此案尙未　妥該糖未便擅行變價故於昨日據情駁復到道暫請免予充公再行商妥核辦（事） 
[法公堂擬建押犯習藝所]  
　　法公堂讞員陳楚生大令近擬遵照憲飭頒發部章建造押犯習藝所俾便各犯習學工作且免圖逃等弊無如經費無著故於前日禀請滬道瑞觀察核奪（事） 
[示禁惡丐索擾]  
　　上海縣正堂汪爲出示諭禁事據圖董宋顯文等呈稱住居西南門外斜橋五里橋日暉橋等一帶左近鄉落素安耕鑿年來每有惡丐成羣結黨恃强硬索現因城廂内外舉辦警察查禁甚嚴租界捕房驅逐更緊以致麕避到鄉凡逢婚喪喜慶以及造屋築坆等事莫不相率偕來滋擾婪索少則數千多則數才緡不等飽其慾壑始去否則毁攫物件必至人家片刻難安務遂其慾而後己甚至前者甫去後者繼來閭閻受害不堪聮求出示嚴禁分移高昌廟西門外巡局就近拿辦諭飭丐頭地保責成隨時禁逐等情到縣據此除分移諭飭隨時派勇禁逐並批示外合行出示諭禁爲此示仰該處董保居民人等一體知悉此後婚喪喜慶等事如再有惡丐仍前結隊恃强硬索滋擾許該圖董等協保捆送就近巡局或逕解縣定卽從嚴懲辦决勿寛貸切切特示（宜） 
[獲盜押候禀辦]  
　　江西人鄒松任糾黨六七人各持刀棍前夜兩句鐘時用石撞開鄉人潘阿虎家大門進内搶刧經潘喊救由鄰人宋四仁陳阿榮陳長庚聞風出視被盜用鐵尺擊傷後幸由潘將鄒拿獲報知印捕拘入捕房昨日解廨請究鐵棍火紙呈騐潘阿虎投稱被搶銀手鐲一對陳長庚等同供受傷各情質之鄒供詞舍 
 
 

Page 18

 
 
混司馬以案情重大商之英副領事判押候禀請道憲示辦（常） 
[撤銷司事]  
　　已革包探陸阿祥本係粤人今年粤幇董事本已議定以陸爲廣肇山莊檢骨司事茲經粤董查得陸於本年謀入日斯巴尼亞籍四月五號又被捕房因犯賭拘解公堂有礙庽滬粤人名譽遂議將司事名目撤銷以昭炯戒（似） 
[上海縣案]  
　　前報記張桂馨等因築浦東士塘河工草率經董事禀　提究一則昨奉汪大令升訊張桂馨供所築土塘稍有草率本應卽修適屈農忙故未動工求恩寛限半月一例重修如再延遲願甘重究詰之陸榮　徐十蘭供詞大畧相同大令因格外從寛諭限十天將土塘完築堅固飭各且結存查○商人顧廷初因虧欠瑞和壳件等洋行收買蠶繭銀兩由商務局將顧移解上海縣發廳看管訊押在案前晚亦奉大令提訊顧供尙有蠶繭三百担被該行等售去尙有餘欠求請保出清理大令核供之下不准交保判限半月理楚如違收押比追（合） 
[總工程局紀案]  
　　崇海同鄉會招待所巡丁沈木郎在永裕碼頭查見無賴龔三郎在小輪船騙賣假飾拘局請究由陳參軍判責手心二百下釋放假飾銷燬○木匠沈阿桃去年被沈金生拆梢洋四元前日在施家衖撞見又欲硬借洋　元當喚巡士拘局參軍判責手心三百下押捕房半月○陶日川前日在長源小輪船竊搭客行李被包探解局請究供有棉被等贜賣與大東門外成衣匠王兆榮昨日吊贜解訊叅軍判陶責手心三百下押半日王責一百下罰洋五元充公○吳阿四持錫臘千質當被探拘究叅軍判責手心三百下押半月贜存局中候領○又提前獲之竊賊吳安安復訊判責手心二百下押一月（尺） 
[英美公廨早堂案]  
　　南北两幇流氓在正豐街同義樓砍斃顧德生一案昨包探竇如海將李桂生解究禀稱此人與顧接談併抄出信函一封定係黨羽請訊質之李供三日間來滬向做木匠在顧處工作是日因顧被傷上前探問並無别情闗司馬商之英副領事判押捕房三個月滿期逐出租界○香粉弄煙妓王徐氏張潘氏與徐阿金爭風阿金呑烟斃命一案捕房昨將王徐氏潘張氏解訊司馬判交官媒候縣署移提核奪○張囡鈞函控許少山係著名流氓獲廨訊押昨由包探陳雲忠投廨禀稱許在捕房南首開石灰行並非流氓保人陶鳳山供願具保司馬原告張國鈞等查無其人顯係揑名誣陷遂判交保開釋○韓阿五控沈阿榮用刀戳傷一案供出去年閙事時放火流氓白眼阿毛吳桂生小么四卽滕龍生等解訊不認判押查辦在案昨日捕房解請覆訊併稱若輩與積賊陳阿小即陳錫安串拆牢間圖遁應請併辦司馬判陳阿小押捕房十二月阿毛等三犯押候禮拜三提同沈阿榮質訊究辦○揚德記控傭人徐如佃竊取珠飾綢衣昨亦覆訊判押捕房九月以到案之日起算○祥陞公客棧夥徐和尙與小車夫張阿二串竊客人徐衍生竹籃報捕解訊不認昨又覆訊判押候吊贜核奪○王仁口徐成藉端將徐蘭海毆打由捕解究司馬判各押十四天○王阿富竊衣胡阿六攫陳鄧氏挖耳由捕解究判各押两禮拜○積賊陳交有即宋阿成竊無主衣服且帶刀在界夜行由捕解辦司馬判押一日期滿驅逐出境○王三山竊邵同裕家衣服拒捕周俞林至某洋人家圖竊由捕解辦判王押一年周押半年○胡阿壽竊鴻安公司洋布劉阿福竊張阿根衣物王阿金竊徐榮興車子吳林金竊曹榮富馬甲由捕解辦判胡押九日劉押四月王押十四天吳押七天○陳阿榮快馬違　撞傷朱得福由捕解究判罰洋三十元充公再罰洋五元養傷○胡東傑控徐守覲欠銀不還昨由包探解案判押候過堂覆訊○陳士金控陳李氏捲逃昨由包探將氏拘獲判交官媒看管亦候過堂訊奪○探解在廣東路八十三號茶館戲賭之張三紀王阿三請訊判各罰洋六元○又解在跑馬塲内拾球起釁互相凶毆之原告趙小弟陳生金阿仁　照元被告陸阿冲張阿多黄朝元等至案請究中西官訊得釁由陸張黄三人所起判各管押二天○平和洋行控大有號主時漢章定貨不出昨由包探將時傳案判交保訂期會訊（當） 
[法租界公堂案]  
　　甬㷌劉徐氏乘北京輪船來滬起岸時被劉得才攫去提盤一只投報捕房飭探緝拿昨在日渾港拘獲並吊到原贜金鐲首飾等件約值價洋三四千元解案請究劉供係同黨李金標等所爲陳大令判贜給失主領回俟緝李等到案嚴辦○周曾氏私逃來滬匿跡法界爲唐　　所見扭控捕房解究奉判交氏夫　具領在案昨日氏姑　薛氏父曾觀一姑會范氏同求給領陳大令商之　　譯官准予周薛氏領去○許仁安控曹金海接充招商局碼頭北棧小工頭目　賴墊洋九百元請追經陳大令判曹先後交洋二百元交保約期再繳洋二百元在案詎曹　限避匿昨奉大令提保訊究由曹弟投案交到現洋一百五十元期票二百五十元大令判許將洋　領保人沈友茂從寛開釋○蟻媒　張氏前將養媳楊氏及印名富之妻魏氏價賣與人經揭順發等具控公堂判印領妻完聚槽氏發　擇　包張氏押追身價洋一百廿元在案昨奉大令覆訊包張氏之妹繳洋求釋大令判印領洋二十元尙有衣服三件下期到堂收領該氏格外從寛衮保開釋（臨） 
[美租界捕房事]  
　　昨有甲乙二俄兵乘醉至百老匯路胡　由印捕拘入捕房奉飭押候核辦○李琴順報稱行經華記路　流氓多人　去金戒二枚請予查究捕頭飭探錢盈堂前往查辦○王根榮昨乘　踏車至西華德路撞跌行人沈阿春由沈將王扭入捕房捕頭以沈並無傷痕不予准理○董阿大竊海寗路施仙郎　間烟鎗一支由探朱桂生拘　押候送辦○塌車夫胡桂生推車至百老匯路撞壞某酉人馬車由捕將胡拘　奉飭押候核辦（似） 
[上海北巿絲業會館賑公所施子英經收各處水災賑捐乙巳年十月初一至初三日第一百六十七次清單]  
　　初一日程德記洋一百元朱養颐堂四元無名氏小洋五角○初二日楊錦春交來青島張松巖周寶山傅介堂孫瑞應丁敬臣凌播賢朱潤身經募第一批周寶山洋三十元王松山十六元崇善堂榮記浦左樵子丁敬臣悅來公司孫義堂朱潤身張松巖八户各十元無名氏六元董祥霖毛震昌孫　　戴濟賢耀記行譚侣騏劉祖乾謙順號秦蔡榮胡景全凌子平羅子明張少坡王曉亭揚培卿顧海榮凌熾卿楊瑞芝馬泉榮成通傅炳昭雙盛泰李漣溪侯樹田順昌秦生東廿六户各五元鄭翰卿何夢球李春廷謂輯五隋石卿五户各四元鄭壽卿揚如清錢伯材存德堂李射卿五户各三元萬寳樓沈木英沈寶德張乾三楊星伯辛祝齡趙泰記萬利源沈富華王寳臣葛悅如楊峻山沈杜進龔芝亭劉鑑堂趙禹封潘仁夫揚駿卿徐旺金奚福福大成棧俞雪郎趙金大許春芳何仲文包大特程鴻賓卓耀廷一二三廿九户各二元張品甫三歳孩童潘美記陸抽軒余茂堂吳榮之汪惠泉無名氏婉貞女士黄延芳梅仁卿曾沛衡黄文蔚朱海　劉榮基夢魁女士陳明洲許子蓮劉榮昌蔡少屏虞子敏周敦書唐榮千顧榮祥顧仁元楊老虎周阿二無名氏霬全生沈景發沈根生蘇劻臣吳才揚俞順林唐老狗曹毛毛徐妙江殷阿茂戴敦敏包桂華顧阿賢凌全生吳寶林志違堂楊浩欣存仁堂吳崐璵李伯良章清林范阿海凌祥生張阿濤蔡福全蔡掌生朱志君高芳池沈永生廣興隆同發號葛土泉吳金荷趙桂生張鴻林季錫卿沈祥生杜阿新周闗闗馮毛毛鄔桂生容彰號廣洋興楊春松陸五大嚴坤榮徐詠春朱文卿張全生曹元元喬金濤趙祥祥盛榮生何樹臣廣和東宋三和沈寶生丁恊生俞海華黄海源蔡秀蘭陶阿順徐榮生鮑木發湯秀夫大昌九十四户各一元趙潤甫康炳記葉春巖劉雲江汪室裕朱昌夫李佩卿顧啓祥周錦江王財招譚秀生萬詩農周才榮無名氏傳梅　十五户各五角共一百八十五户合洋四百五十六元五角○初三日浙江銅元總局在工奬項下撥助洋一千元紅蝠山房百善堂恤無告堂擴仁堂同仁東廠五户各洋一百元梁啓富求病痊十元無名氏二元○蘇州蕭家苍施公舘經募木蘭舫洋五十元吉祥軒沈求子潯溪無名氏趙門金氏四户各十元補過子五元王景山三元醉月軒林德泰植初省悟子王鼎蔣榮壽裕源典棧香水漁人七户各二元錢秀保求病痊陳善福求閤家平安楓江漁隠陳炳益祝榮記洪門沈氏貝門吳氏積善記謝爾識鄭榮華十户各一元瑞信泰洋貨號安徽小洋五十角王筱庵大小棉衣七件永章衣莊棉袄褲一套大石頭巷周公館募沈退庵觀察洋十元武林陸漱玉五元求補過齋二元閶門中巿同元錢莊募婁門顧四房灰　曁店内各友人洋三十元北蔭隆十五元福興洽曁店内各友十二元久大當十元王星齋經手無名氏五元怡和祥洋貨號二元閭邱坊巷義興仁緞莊募葑溪王氏以先父週忌懺資移助祈冥福洋八元大王家巷高姓四元周春記汪姓各二元顧俊卿桑姓虞山强姓洪裕號蘇州隠名氏五户各一元共四十五户合英洋二百十五元龍洋十九元安徽小洋五十角大小棉衣九件 
 
 

Page 19

 
 
   
 
 

Page 20

 
 
六十六兩六錢六分七釐應在士藥統捐項下動支銀五萬四千四百七十兩八錢七分五釐新加鹽價項下動支銀一萬五千六百三十四両七錢三分粤鹽口捐項下動支銀一萬六千五百九十三兩八錢四分七釐丁漕加價項下動支銀二萬九千九百六十七兩二錢五釐並在釐稅項下動支闗平補水銀一千九百一十六兩八錢三分三釐匯費銀九百四十八兩六錢六分八釐一併發交江西官銀號限光緒三十二年二月初一日匯交江海闗兌收作爲江西應解三十二年第三期新案賠欵等情詳請奏咨前來臣覆覈無異除咨户部曁外務部外理合附片具陳伏乞聖鑒謹奏奉硃批該部知道欽此 
宫門抄二月初三日吏部翰林院正黄旗値日無引見慶王謝議叙恩慶祺假滿請安奎俊請假五日召見軍　機李士鉁 
[户部奏爲查明具奏事摺]  
　　户部謹奏爲查明具奏事鳳陽闗監督張成勳奏鳳陽闗自光緒三十年八月初一日起至三十一年七月底止一年期滿徵收稅銀數目並將短徵之數撥補足額一摺光緒三十一年十月十九日奉硃批户部知道欽此欽遵由内閣抄出到部據原奏内稱自光緒三十年八月初一日起扣至三十一年七月底止一年期滿計徵正稅銀九萬一千七百七十九兩八錢六分七釐三毫又遵照部章加收五成茶糖稅銀七千五十四兩七錢八釐六毫又加收十一成烟酒稅銀三百九十六両二錢二分四厘四毫又海分司運判代徵鹽船料稅銀三千一百八十九兩四錢四分統共徵銀十萬二千四百二十兩二錢四分三毫較之原額尙短銀四千七百三十九兩三錢五分九釐七毫惟查本屇應解司庫各歀清釐項下收銀三萬四千九十六两二錢五分節省外銷雜稅公費共銀六千五百九十四兩三錢二分一釐六毫又籌凑新案赔欵銀一萬兩又酌提辦公經費報効助餉銀三千両通共計銀五萬三千六百九十兩五錢七分一釐六毫應即遵照部議于解司欵内劃撥銀四千七百三十九兩三錢五分九釐七毫補足稅額其餘銀四萬八千九百五十一兩二錢一分一釐九毫解交安徽藩庫分别撥用至鹽船料稅一欵現仍照委凑解京餉其加收茶糖烟酒稅銀遵飭另欵存儲聽候部撥不得擅行動用等語臣等伏查鳳陽闗每年應徵正額銀九萬一百五十九兩六錢盈餘銀一萬七千兩二共應徵銀十萬七千一百五十九兩六錢本年六月間臣部議覆鳳陽闗短收稅銀懇准免賠摺内聲明各關收入之欵當先力顧稅額清釐等項何一非出之稅中從前臨清工關間有短徵均准由户關溢收項下劃撥抵額今鳳陽關稅課雖係短收而解欵不爲不鉅應請飭下安徽巡撫體察該闗情形將其報解之項先行彌補足額如有盈餘再行解司應用等因奏准行知遵照在案今據該監督奏報該闗一年期滿計徵正稅並加收茶糖烟酒等稅又海分司代徵鹽船料稅統共徵銀十萬二千四百二十兩二錢四分三毫較原額短銀四千七百三十九兩三錢五分九釐七毫于解司清釐節省等歀内劃擬補足稅額等因核與臣部奏定原案相符應請准其撥補惟海分司代徵鹽船料稅一項向係列入另收令該闗以此項銀三千一百八十九兩四錢四分統列於正稅收數内計算抵額核與歷届成案不符自應仍行照案劃出其正稅内除撥補銀四千七百三十九兩三錢五分九釐七毫外核計尙短收银三千一百八十九兩四錢四分臣等公同商酌此項短收銀兩或仍於解司清釐等欵内如數劃撥或由該監督自行賠繳應請飭下安徽巡撫轉飭該監督詳籌妥計彌補足額卽隨同前請劃撥短收之四千七百三十九兩三錢五分九釐七毫遵照臣部前電一併解庫充餉至加收之煙酒茶糖等稅原應劃出另算姑念該闗現在收數尙未暢旺暫准其併入額内核算以示體恤惟此項稅銀截至光緒三十一年七月底止共存若千應令按年分晰開單專案報部核辦再海分司運判代徵鹽船料稅銀三千一百八十九兩四錢四分據稱現仍照案凑解京餉應飭歸入該闗該年考核案内核銷所有臣等查明具奏緣由理合恭摺具陳伏乞皇太后皇上聖鑒訓示遵行謹奏請旨光緒三十一年十二月十四日具奏奉旨依議欽此 
宫門抄二月初四日户部宗人府正白旗值日吏部引見六十九名錫光假滿請安王中堂孫中堂謝加級恩鹿傳霖等謝加級恩敬中堂因伊子授缺謝恩墨麟謝授内閣學士恩浙江知府姚舒密謝恩順天府奏京師得雪一寸有餘掌儀司奏初七日祭奉先殿倫貝子行禮召見軍機姚舒密 
署理兩廣總督岑等奏爲廣西邉防肅清在事異常出力員弁籲懇恩施給予奬叙以示鼓勵摺 
太子少保頭品頂戴署理両廣總督臣岑春煊頭品頂戴廣西巡撫臣李經羲缷辦廣西邉防事務候補四品京堂臣鄭孝胥跪奏爲廣西邉防肅清在事異常出力員弁籲懇恩施給予奬叙以示鼓勵恭摺具陳仰祈聖鑒事竊照廣西匪患始於邉軍而蔓延於内地邉軍爲蘇元春所部卽勇卽匪孳生卵育根株甚深臣春煊於光緒二十九年督師廣西查明情形詳晰具奏仰荷聖明垂察内徙邉軍藉以挑汰而命臣孝胥督辦廣西防務另調湖北武建軍八營填紥邉地又以兵力尙單經臣孝胥奏留守備陸榮廷所統榮軍五營俾資分布武建軍者湖北督撫臣所訓練精壯嚴肅當時演新操者首屈一指二十九年九月到邉其時匪勢正熾邉軍雖已内徙而積年游匪脅從拜會糾邀搶劫遍地皆己從洪各路竄散之大幇仍以邉地爲歸宿臣孝胥察看沿邉十二對汛分撥隊伍首嚴邉防另騰營勇作爲游捕之隊平時則晝夜放哨如臨大敵一聞警報或探得匪蹤立卽拔隊不計遠近不避寒暑馳往搜捕期以必獲其或竄匿越界亦必多方偵察會商法員設法拿解兩年以來蓋無一日之懈怠其著名游匪土匪如周德貴葉晚邱振邦朱寶珍黄廣祿李亞珍林泳淥農兆珍譚顯秀翁相華李九劉亞水蒙展祥覃廣生錢華林陸小記農寶廷採茶三鍾四等均係黨與衆多歷擾邉界百姓所切齒痛心而久未就獲者先後擒斬無一漏網由是匪無所歸勢漸渙散卒使沿邉二千餘里地方乂安而左右兩江亦遂以底定蓋兵有紀律絶不通匪而後匪可得而治亦先傾覆匪之老巢搜剔淨盡使外出游帮無可回顧而後全省之匪乃可得而治故論邉防營勇初無赫赫之戰功而推原桂亂之平拔本塞源首清邉界其有裨于全省治安爲功實非淺鮮日下沿邉父老共慶更生昔之滿地腥羶一洗而爲樂業安居之地伏查廣西邉防例准五年保奬一次仰見朝廷慎重邉陲 
 
