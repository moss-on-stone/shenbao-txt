# 1915 - 162 - 4915212

 

Page 1

 
 
譯述 
[歐西報業舉要（三十六）]  
（譯輯者朱世葆） 
　　計此五部（除倫敦不計）所有日報雜誌總數三七九四而其支配可於下表見之 
　　英格蘭二六三四 
　　蘇格蘭五三六 
　　愛爾蘭三三七 
　　衞爾斯二六二 
　　海中諸島二五 
　　若更計其外省城鎭報業盛衰之事以知有報若干份者爲城之數若干則於分配之稀密尤可得其大略下列一表先列每城有報若干種次計城數若干可因以窺見矣 
　　每城英格蘇格愛爾衞爾海中總計 
　　報數蘭蘭蘭斯諸島 
　　一五九一一 
　　一一六一一 
　　一一○一一 
　　一○五一一 
　　一○○二二 
　　四四一一 
　　三六一一 
　　三五一一 
　　三三每部城數一一 
　　三二一一一 
　　三一一一 
　　二八一一 
　　二六一一一 
　　二四一一 
　　二二三三 
　　二一一一二 
　　二○一一二 
　　一八二二 
　　一六二一三 
　　一五二二 
　　一四二二 
　　一三一一一三 
　　一二二一三 
　　一一二一三 
　　一○九八七六五四三二一 
　　每部城數 
　　一○一二一四一○一五三三六五八五一七二二八一 
　　一三一三七一二二七五九　　 
　　一二二一七一一一八二五 
　　一三六二四六七一○三一 
　　一一一一三 
　　一一一四二一一九二○四一八六一一五二二八三九九 
　　若徒以日報計之則外省之分配亦有可言者 
　　晨刋晚刋共計 
　　英格蘭五六一○二一五八 
　　蘇格蘭九一○一九 
　　愛爾蘭九一三二二 
　　衞爾斯四四八 
　　海中諸島二三五 
　　計日報二百十二種其晨刋者八十四晚刋者百二十八若計每城分配之數則其所得有如下表 
 
 
 

Page 2

 
 
時評 
[不恤民隱之官吏（默）]  
　　政府近來亦歎息痛恨於不恤民隱之官吏矣因歎息痛恨於不恤民隱之官吏而引起嚴汰舊官僚之觀念又引起引用新人才之觀念前此之所以重視舊官僚者以其有經驗也然而一試其所經驗皆枉法害民之經驗而己試觀近日舉發知事舞弊而交懲戒者幾何人控告稅員舞弊而派員查者幾何人上之爲道尹爲鎭守使爲巡按使被肅政彈劾者又幾何人凡此紛紛大都出於舊官僚而皆所謂不恤民隱者也有此不恤民隱之官吏則政府雖有善政而不能及民人民雖蒙大害而莫能上達故今日欲爲民謀生計謀教育謀種種利國福民之策而不先去此不恤民隱之官吏則終屬空言雖然所謂不恤民隱之官吏不盡舊官僚中有之即新人才中亦未必無此故吾又願此後政府用人一以能否誠心爲民爲斷而不徒斤斤於新舊之名吏治澄清庶有望乎京電述川兼巡按劉瑩澤控案即吾所謂不恤民隱者之一也因有感而書比 
[專電]  
　　北京電此次陳宦赴川聞沿途接到人民控告劉瑩澤呈詞共八十餘起並聞劉在財政廳長任内虧空公欵約二十萬受賄種種約得十七萬昨嚴命押令交代恐有後文又劉自兼代巡按使後保舉人才呈文之多向所未見又七呈保吳宗慈袁總統己將其保案五起取消 
　　張家口電巴匪黨約期在大王廟阿巴哈藍旗一帶屢肆搶劫多倫蕭鎭守使己派軍隊進剿可以速平 
　　廣州電新會林會會匪林焯宸等十八名謀亂事露經官軍一律拿獲悉行正法 
　　成都電成都胡將軍請中央速開國會以固民志中央己採其議交内務部速行籌覆 
　　阿爾泰電俄人己將阿山之哈巴河草地全行佔據並將我哈薩克部民迫令投俄 
戰電 
其一（英人路透電） 
　　巴黎電今日公報謂前兩日内前敵大爲活動亞拉北面之戰事自昨日起非常猛烈屢見步兵劇戰而砲隊戰事進行亦猛我軍得有重要之進步雖經敵軍奮勇進攻仍力守之（十七日） 
　　羅馬電公報謂特蘭第洛及伊森沙等處全陣線之戰事殊爲順利意軍己在上述二處鞏固所得土地之防務意國山兵乘夜攀登尼洛山黎明衝擊奥軍陣地俘敵三百人（十七日） 
　　亞姆斯特丹電奥將丹克爾聲稱目下尚無痛擊意軍之機會吾人必堅忍以待云（十六日） 
　　羅馬電意軍偵察隊刻偵知伊森　　沙防務之性質奥兵戰壕共有數道建築極固並有障碍物瞭望洞中安置排砲奥兵施用爆裂鎗彈前數日天氣頗熱今有大雨熱度己減意軍精神甚好（十六日） 
　　巴黎電英帥費蘭巨之戰報所紀英軍戰事己由公報徵實且謂法軍在亞拉周圍得有土地尤以洛萊特沙歇及沙歇南曲折防地附近爲最俘敵兵若干人獲霰彈砲數尊我軍在亞爾薩斯葬區河上游得有進步奪獲白格柯夫村俘敵若干獲軍需來福鎗甚多又子彈五十萬粒德軍復轟擊萊姆而尤注重天主堂（十七日） 
　　彼得格勒電加里西亞戰事日見兇惡桑河尤甚公報謂敵人陸續調生力軍應戰惟里斯特河之戰事仍利於俄軍俄軍復獲俘虜若干砲四尊機關鎗六枝俄軍用在其他陣線獲有顯著之勝利波羅的境之戰事今利於俄軍俄軍馬隊正在追殺敵軍敵軍在尼們河中叚圖取攻勢未成計兩日之久受創甚重德軍復轟擊哇沙維資砲台惟至上午二時砲台己占優勢德軍又在稍南猛轟其特羅洛其資村片刻之間發彈萬餘繼乃衝擊僅獲一聯隊完全損毁之戰壕一部分我軍己克復泊拉斯尼資北面之戰壕（十七日） 
　　倫敦電公報宣稱昨夜達達納爾有德軍官一員率土兵一隊奮勇攻擊英兵一旅之戰壕敵兵於女牆上被殺數人惟其大部分皆於進抵壕前爲英兵擊斃德軍官亦在内土軍並攻擊六月十二日英軍所獲之戰壕且以炸彈隊繼之英軍被逼退走三十碼至拂曉時英軍發機關槍縱擊且由愛爾蘭兵以槍刺攻克所失戰壕覔獲土兵死屍二百具英兵死者甚少 
（十七日） 
　　亞姆斯特丹電柏林公報謂法俄均有重要之戰事英軍以勁旅在伊泊爾北面及拉巴塞進攻且承認德軍曾在伊泊爾受挫又謂戰事今仍在進行英軍在拉巴塞附近以四師團攻擊西法里安兵及普魯斯禁衞軍若干瓦斯河及愛恩河間亦有戰事公報中又謂法軍希圖穿過伏斯巨番區河及洛區河流域米資拉爾西北戰事正在進行中加里西亞大戰德軍在萊姆堡西得有進步惟承認俄軍在里斯特沼澤及巨拉夫洛間獲勝 
（十六日） 
　　倫敦電斯特拉斯萊恩號輪船爲潛艇擊沉溺斃船長及水手二十一人公報局宣稱星期二夜齊泊林飛船攻擊英倫東北海濱死者共十六人内有警察一人傷四十人六月六日有齊泊林飛船攻擊東北海濱其他部分死平民五人女子十三人小孩六人傷四十人（十七日） 
　　倫敦電現悉土艦白萊斯洛號與俄國驅逐艦戰於黑海時受創甚重土國沉魚雷艇數艘溺斃軍官十二員水兵八十人（十六日） 
　　彼得格勒電軍事評論家估計東境戰地有德兵四十五軍團又攻擊萊姆堡者有粤兵二十六軍團德兵十五軍團戰於波羅的諸省者有德兵七軍團（十七日） 
　　亞姆斯特丹電曼剛森將軍電告德皇謂將於七月一日之前克復萊姆堡（十七日） 
　　倫敦電路透電社得悉羅馬尼亞阻止軍火軍需等物由奥取道羅境運至土耳其土軍因以大受窒碍羅人今實行此舉益復嚴厲有運貨之火車一輛開往土國爲羅員攔截查見於夾層中藏有砲彈即將此項違禁品悉數没收且於德國外交郵夫之行李中查見施放煤氣之器具數日之間抄獲十二具之多（十七日） 
　　倫敦電孟台格君在平民議院宣稱政府不日將設法徵收因戰爭獲利之稅項夫當政府要請人人爲國犧牲之際而乃有個人及公司獲利轉較一九一四年爲豐若不向徵特别稅項實屬悖理云麥價現仍日跌（十六日） 
　　倫敦電聞喬治君提出之工事及軍火議案並未有强逼及置入軍事狀態並守半軍律之諸條惟規定商業聯合會之限制規則暫停有效工人不得罷工廠主不得停業辦事人之利益應加限制商業聯合黨可招募工人在受節制之廠所工作此項工人應簽定志願書聲明彼等乃應戰爭工作而來且設軍火裁判所辦理關於此項工事之案件該議實實爲軍火部與商業聯合會商定之辦法（十七日） 
　　倫敦電商業聯合會代表開會時咸贊助喬治君將商廠之工人調入軍火廠之辦法且决議竭力消弭全國工界之爭端（十七日） 
　　其二（德人德文報專電） 
　　柏林電德軍己沿拉夫加河取攻勢全陣線長一千一百基洛邁當由北波蘭起至加里西亞及布哥維拉止德奥聯軍現與敵軍大決戰豫料是役有大結果海軍部宣布沉失潛艇Ｕ字第十四號艇中將士爲英人所擒（十七日） 
　　柏林電敵飛行家五人出現加爾斯魯希天空擲下炸彈甚多死平民十九人傷十四人且損及房屋該城並無陸軍署所俄國報章如羅斯柯伊斯洛伏洛伏伊萊姆雅等報向受檢查員之束縛今皆論及政界及軍界之輿情而以極嚴厲之詞痛詆英法軍全無活動力不取總攻勢以牽掣德軍任令德軍聚集東境以攻俄軍當知開戰之初俄國雖未調齊軍隊而以西歐事急乃奮力攻入東普魯斯巴黎法國賴以保全云瑞士新聞家二人偕其他伴侣二人由美國義賑會專誠輔助游歷比利時全境德政府全未擾之據二君致書蘇里治日報謂彼等審愼調查法政府宣布德人行暴之事實全不能得有確證中有三案所舉人名無知者尚有一案所舉人名乃男子非女子也各處居民無知德人所行之暴舉者且絶無所聞云 
（十七日） 
特約路透電 
　　東京電遞信省大臣今日下午舉行斯通君銅像開幕禮各大員及有名人物到者甚多演說稱揚君之事績者頗不乏人按君爲英人在遞信省任顧問四十三年之久今日爲其七十八生辰政府之顧問存者僅君一人君於一八七二年受聘日本開辦電政君與有力日本全國極敬重之（十八日） 
譯電 
　　北京電蒙藏院長喀喇沁親王被劾辭職畢桂芳有繼任望 
（十七日） 
東方通信社電（日本人組織） 
　　東京電青島要港部限本月内廢止另設防備隊事己内定防備隊司令官將任命廣瀨海軍大佐（十八日） 
　　東京電山東開埠地點擬於濰縣周村鎭德州兗州沂州（譯音）青州臨清（譯音）國寗（譯音或係濟寗）等處之中擇要開放其地以鐵道沿線爲多（十八日） 
　　東京電長沙中日銀行中國方面繳股雖覺稍遲然至十八日第一期股欵業己交清兹該銀行己告成立矣（十八日） 
　　濟南電青島電云新任青島守備軍司令官大谷中將於昨十七日蒞青履新文武各官以及市民均至埠頭迎接沿途軍隊並一般之市民排列密如堵墻以表熱誠歡迎之意（十八日） 
　　東京電外交曹次長曾言排斥日貨係因日本山東兵隊及軍用電信不撤去之故是以中國政府不能防止云云此報由北京傳至日本一般日本人以其爲無責任之暴言頗爲憤激（十八日） 
　　東京電日印協會在築地精養軒開會主賓爲夏麻魯商會支配人愛姆埃巴瓦尼氏由大隈首相澁澤男爵近藤男爵等談及回顧日印貿易之發達亦一盛會也（十八日） 
要聞一 
[德國致美國之通牒]  
　　華德日報德美兩國夙本親善近因英國汽船魯西台尼亞號一事據三恊約國函電所稱似大有决裂之勢而其交涉之内容畢竟如何實無從得悉及至日前柏林電來方悉美國此次致德 
 
 
 

Page 3

 
 
之通牒旣無哀的美敦書之性質亦無嚴厲之語至是凡一切揣測之言遂不禁而自息矣然德致美國之通牒謂何多未窺見也兹續五月十一日柏林所公布之沃爾夫電據稱德政府己令其帝國代表通知美政府與歐洲中立各國政府其文曰帝國政府甚悼因魯西台尼亞號之沈没而損失人命伹不能不謝絶擔負各責任蓋英國旣施其饑餓計畫强迫德國用適當之報復手叚則德國即不得不令潛水艇出戰嚴行封鎖其海港以爲對付庶乎其饑餓計畫有取消之時也而英國商船所以不能當作尋常商旅船隻看待者緣其旣照舊習備有軍械復曾乘隙攻繫吾國船隻以致不暇檢查也新近英國巴力門之秘書員書於貝勒斯佛兹動爵質問時聲稱英國所有商船旣咸有軍器亦備有手擲榴彈而英國海軍司令部更公然承認魯梺一台尼亞號備有危險之砲火再者吾帝國政府早己深悉魯西台尼亞號此行又運有大宗軍火蓋多視苦納特公司之汽船毛勒台尼亞號與魯西台尼亞號其速率異常能避潛水艇之攻擊可用之運輸軍火也查魯西台尼亞號此行載有軍火五千四百箱而其餘之貨載亦大半爲戰時禁品當利用魯西台尼亞號以前除德國普通之警告外嘗令吾大使貝恩司多夫伯爵特别警告是此警告在中立國方面固未蒙注重而苦納特公司及英國報界方面且任意機笑嘲弄當時英國苟注重此警告則必不致有此而英國自居以爲足有保護方法可除船之危患遂令旅客輕視德國之警戒而乘因備有軍械貨沈没之船故今本帝國政府就深惜人命之損失而論責任决當由大不列顚王國政府負之也云云 
　　英國每日電報有著名之海軍訪員曰阿奇巴爾特胡特者有魯西台尼亞號配有軍裝之宣言登錄該報與前之德國牒文亦大有關係據稱不列顚商船僅有二隻即魯西台尼亞號與毛勒台尼亞號於今戰時可賴其武裝與其速率勿庸特别護衞故海軍司令部嘗定其爲續備商旅巡洋艦但卒未用之於戰役魯西台尼亞號旣備有快炮甚多亦有海軍續備兵在船供其使用惟該船雖不當討戰而遇有敵國巡洋艦以其速力之巨亦足可用其炮火困敵或加之以重創也當魯西台尼亞號於天亮將近利物浦之際忽有警報者以德人之警告不能不信將實行其脅迫也大約魯西台尼亞號之無線電己落敵手但海軍司令部是否有令形式上之調查乃屬疑問蓋海軍部於戰船之損失時未嘗預備也 
[德國之戰時通信談]  
　　字林報五月十五日巴黎通訊云法國時報載特别訪員阿爾包德氏來函論德國與外界傳信機關之組織所言甚詳大旨謂德人在洛烏恩置有無線電局一所電力極大能及六千二百哩至七千五百哩之遥西班牙及紐約附近塞維爾亦各設一局成犄角形互通消息塞維爾局戰前尚不著聞今則電力大增自三十五基羅瓦德加至一百故能與柏林通訊雖在夏日大西洋空氣震盪平常電信不易傳達之時猶能自由往來德人不獨藉此爲通信機關且以此爲擾亂協約國交通之具此外德人設立電局四所於墨西哥十六所於南美開戰後太平洋與大西洋之德國軍艦能以不爲英日艦隊所追及者賴有此電局之作用蓋德艦與煤船皆安置無線電機消息靈通皆能攔擊商船躱避追艦也法國時事由德人傳至西班牙再由西班牙電局傳至塞維爾復由美傳至德國洛烏恩遊美德人敦堡氏致德皇之報告與德皇致敦堡運動美人輿論之訓示皆以無線電報傳遞之云今亞拉與蘭斯之間戰事正進行其詳情尚未發表俄軍在西加里西亞失利之後法軍獲一捷戰殊可差强人意聯軍前有春季大舉合取攻勢之說兹者暮春將届聯軍大攻勢尚寂無所聞惟聞敵軍曾在伊泊爾取攻勢以煤氣迫令聯軍失地耳亞拉一役法軍沿五哩長陣綫深入三哩聞法軍曾用化學烟氣以挫敵軍但公報絶未言之此次惡戰歷四日之久德軍死傷甚衆約一萬五千人法軍損失幾何法員自不肯明告但戰後己有傷兵四千人至巴黎就醫即此觀之法軍勝戰之代價爲如何亦可知矣法軍所得果能償其所失與否則非俟官場宣布實情之後無從知之法軍能奮勇以奪前敵防禦極堅之地位殊屬可喜第此種行動犧牲生命耗費彈藥爲數過鉅難乎爲繼德軍深壕固壘死力以拒欲破其陣線良非易事德軍即受迫而敗尚可退守陣後早經凖備之地位聯軍如欲節節進取則非再經寒暑不能造此境也 
[最後勝利之豫測談]  
　　大陸報五月十日紐約消息云各交戰國其能獲最後之勝利者必爲能供給最多數男丁之國此說己爲世人所公認紐約晚郵報依此學理並根據英國統計家瑪洛克氏所編各國戰力表近著一論謂德國必敗著名著作家維拉德氏投書闢之謂法國男丁不若德國之多必先德國而亡其言曰法國自由報載政治家克里芒蘇氏之言自九月十五日至十一月三十日法軍醫院中共有四十八萬九千七百三十三傷兵其醫愈回營者佔百分之五十四五其傷勢雖愈而體力不足暫時未能從軍者佔百分之二十四五就德醫報告觀之德兵受傷而愈者其數亦與法國相埒是傷兵之能回營執役者尚十居其八也若是則戰士之損失絶不若瑪洛克氏所言之甚矣法兵被俘者較多不能復爲本國効力法國戰力因以消減法國一九一五年至一九一七年入伍新兵今己召出從戰而德國僅召集一九一四年新兵又法人前曾驗明不能作戰者今須復行驗看苟可勉强從軍仍將派往前敵再法國陸軍部建議取消軍役年齡之限制俾全國之男丁不論老幼皆可勒令執干戈以衞社稷於此可見法國兵士之來源己有窮促之勢法國戰力之遜於德國可不待煩言而自明矣瑪洛克氏謂全國男丁悉趨戰地工業無人云云此說尤無價值即使男丁全從事於戰爭女子未嘗不能代男子之職務去夏法國婦女經營農業可爲女代男工之一證况尚可以相當之工資羅致中立國工人乎波蘭工人之人德國者不下數十萬人德國正可利用之也再德國服虜百萬人前被驅逐在鑛產作工或建築公共工程今則爲德人耕種凡此諸端皆可證晨瑪洛克之言爲不足恃也德軍佔據法國九省法國有糖廠二百十六處德軍占去一百七十一處德軍又據有法國鐵鑛百分之九十煤鑛百分之六十九法國貿易因停付現金律之影響大爲蕭索去年八月至十二月共五個月出入貿易較諸前年同時僅得百分之三十五耳回顧德國則實業經濟依然活動縱稍有減色然未呈悲觀之象取法德兩國而詳較之德國之地位實較法國爲優苟余言不謬法國斷不能如德國之耐久必先德國而亡余爲人道計深望各交戰國早息干戈勿至國家傾覆之時而後悔無及也 
雜評一 
[英國之軍火部（無名）]  
　　軍火與戰事之關係於此次歐戰而見之矣德以軍火充足精良而制勝英於是於軍隊之中選擇軍火工人而召還之法亦倣之而行俄土之軍火不足者常仰與國之接濟而時虞阻格英乃於各部之外特設軍火部以經營之此皆軍火與戰關係之明證也我國上下宜注意之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[沈佩貞大閙南横街（冷眼來稿）]  
　　昨有北京署名冷眼生者投函本館叙述沈佩貞女士大閙神州日報駐京通信員汪彭年君之住宅情事極詳兹照錄如下 
　　久矣夫闃寂無聞之北京忽有沈佩貞女士大閙汪君彭年住宅之事喧騰各報傳之不詳余乃當時在場旁觀之一人也綜合前後所聞送登貴報以助諸君之趣味如何 
　　事緣上海神州日報某日登載沈女士大閙醒春居事窮形盡相識者早爲汪彭年君危以汪君乃名實上之駐京北京該報總機關而沈女士尤著名英雌前次大閙國民黨之亞東新聞及國民公報早己有可怕之歷史者也果於十三深夜一時許沈率著名之蔣三小姐（開玻璃公司蔣某之女自由結婚與唐某唐死後别居者）劉四奶奶又男子十名前往南横街汪宅坐於客廳大聲呌汪彭年出來汪君彭年外出耶丨在家匿不見面耶此時不得而知有汪君之嬸夫人出見之問其來意沈大怒謂我一生不願意同女人說話可呌汪出來此老太太答以汪現往天津去了沈答我就等他回北京遂直闖上房上房有汪君之如夫人出而攔阻汪如夫人乃曾助汪君力批王金發之頰者也沈一見亦殊温柔又折回至客廳呌汪出來此時有汪君同庽之郭同（前衆議院議員新社會日報總理）出而排解謂汪現不在家倘報館所登不是儘可更正何必如此大閙沈震怒謂你是個什麽東西議員没有一個好東西賣票拿錢我們在北京是出氣力拿人家的錢的郭亦僨謂我好意相勸何得爾爾沈即奮力摔毁室中之瓶郭怒曰此乃我之什物與汪無干何得擅自破毁沈怒曰你這不要臉的東西你要曉得這是日本貨此時相罵無　言有種種趣語我旁觀人郤也未便登載郭君乃號召巡警巡警來後勸諭不從此時喧閙之聲達於户外適有路過其門之龔君某者大概亦好事之徒也打聽得内中有沈佩貞在乃排門直入而講法律自以其名介紹於沈與郭而謂沈曰現在係講法律的時候如他們報館登得不對可請他更正若是有損壞名譽的事可以起訴　必深夜侵入人宅尋打尋閙沈震怒謂你是什麽東西配講法律此和事人又大怒乃以身參加於打駡之旋渦中其時先後以電話請到之和事老人有黄禎祥君有劉成禺君有步軍統領衙門之某君　不得要領先後而去惟沈一見劉曰這個還是個好議員劉君亦嬉皮笑臉不改故態此時沈之同伴巡警皆作壁上觀不減秦楚交鋒時也 
　　沈後又退至門房大呼大駡約至三時許沈之馬夫忽鞠躬恭謹而言曰請大人（沈之下人平日向稱沈爲大人）回去罷沈乃回去此剛於此次戰事之實在始末情形也 
當晚即發生訴訟問題郭同　乃關單呈報警廳警廳傳沈不到連日之以調和自任者奔走不絶汪君之黨有主戰者有主和者汪君則謂此不干我事我與郭君分居别炊他有郭宅門房我有汪宅門　他的電話是南局一千六百五十九號我的電話是南局七百四十七號他打壞的是郭宇鏡（郭同之號）的東西是郭宇鏡的臉與我無涉最有趣者汪君翌日尚自打電話與沈謂我係汪瘦岑（汪之號）你拿我怎麽樣沈於是在電話中駡不絶口謂你這○○昨天爲什麽不出來汪答我係在家不遇我特特地不出來以中國有兩句俗語好男不同女鬥好鷄不同狗鬥也不過你也應該彀了我聽見你連我第一世的祖宗都駡過了汪君之頑皮如此 
　　有人問汪是日何故不出汪答我並非怕他因我被王金發打怕了一只脚踢破我兩層褲子當時頭暈半日又沈之手最毒宋教仁被他打了兩記巴掌就此令喪黄泉也云云 
[王壽民被劾記駐粤特約員平生]  
　　粤省政途汙濁己極一般老官僚無論若何猥瑣此一二年間皆于于然相慶彈冠如瓊崖道道尹王壽民亦其一也王壽民於去年秋問受任命今春抵任乃不及半載遂被褫職春原因始末亦有足述者王於前清爲粤東老州縣曾署新寗知縣因貪劣革職及李文忠到粤王以同鄉之故得開復原官後復補授瓊州之定安縣至辛亥之歳乃去粤晋京王之快壻爲周自齊周署財政總長時王適晉京座得補瓊崖道尹而出到粤後王以與合肥李氏有置誼其視巡按李國筠儼然以老世伯自居己爲李所不悅矣王將赴任曾以恢復前清儀仗要求於李李不能却也故王到瓊頭鑼傘扇行香放告凡前清之官場派頭應有盡有而復古大王海南皇帝之徽號即由此來矣且王老氣横秋有頤指氣使之概與警衞軍統領王志桓屢閙意見而縱門丁勒索門包因與瓊山知事徐淦積不相能故王此次褫職雖由李國筠之電劾而實以徐淦之密禀爲總原因徐淦爲巡按署營務處總辦鄭榮之親家徐在瓊山任中屢爲王所凌辱憤不能平因密陳王之劣跡十大欵達於鄭鄭言於李國筠故李致電中央劾王而即請以營務總辦鄭榮補其缺己爲中央核准詎知事一發表在粤徽人大爲不平（王壽民徽人李國筠亦徽人徐淦亦徽人）以李國筠太不念鄉情而因王壽民之被劾由於徐淦之攻訐於徐氏一方面尤嘖有煩言徐氏大懼因馳函各報自辨并無密禀王之事鄭榮亦畏徽人之指摘而於親接王任恐爲王辱故雖受任命亦託故不敢前往乃由李使委欽廉道尹朱爲潮先行赴瓊接任觀此種種亦可以知官場激鬭之情形有如此矣王壽民之笑話頗多因省港各報多所嘭笑曾特撰一聯懸於道尹署中廳詞云自顧何人任分巡膚上職且享受齊眉老壽繞膝孫曾誠非所料敬謝各報登怪物載神心並尊稱復古大王海南皇帝實不敢當其語甚妙是供一粲 
[交涉結束之日人所得]  
　　滿蒙面積之比較日本世界新聞云由此次之中日交涉確寳隸我之勢力範圍即所謂南滿東蒙之境界者北起吉林省之琿春與東清鐵道本線併行經過哈爾濱長春之中間老燒鍋站沿逃兒河出興安嶺通過經棚之西約八里之地點由多倫諾爾之東約十里之線熱河之西約二十里之線北京左近密雲縣之東約一里即東經百七十度之線爲境界而新區劃之南滿洲其廣約二萬五千方里與日本之本島四國九洲北海琉球小笠原即所謂舊日本者之面積略同若再加以東蒙則其面積可與合朝鮮臺灣樺太之全日本相近也云云 
　　鑛山開掘之手續中國所新許日本開採之九鑛依條約規定經日本選定後仍須遵我國鑛業條例之手續先行陳請然後准其探勘或開採現聞日人調查將己就緒即將陳請我國自宜根據鑛業條例所許礦區之廣狄由法律上限制之不容絲毫假借又所列雖九鑛而地名均己確定自宜一地辦一礦斷不能於同地許以一個以上之礦山此亦批准時所宜注意者也 
　　漢口事件之終局漢口事件由交涉員丁士源氏與日總領事交涉和平解决一節己誌前報兹悉丁交涉員近有電來京報告交涉解决情形略謂漢口暴動事件現己和平解决中國除向日本謝罪外尚須與以八千六百元以作日人受傷者之醫藥治療費及日本產業損失之賠償金云云 
[華僑之最近上書政府者]  
　　邵振青請重實行邵振青近由日本上總統書一通其意在策勵政府實行原文略云申公曰爲治不在多言顧力行何如耳此其爲言容有所偏然以之救中國今日之弊則爲對症之良藥矣己往者勿具論交涉解决而後肅政史等紛紛上書雖嫌見事太遲究爲愈於未見當此痛定思痛之日大總統當博采羣謀見諸行事如國會之吉集教育普及之奮施地方自治之恢復實業之振興司法之獨立（笞刑尤宜急廢）即應責成所管擬就具體方法限期實行庶幾日起有功成效可覩至所謂而懲治國賊等事竊意以爲可省夫背國之人自爲全國所共棄見怪不怪其怪自敗彼等旣蟄居海外抑又何所能爲且旣爲國法所不及即欲懲治寗非虚語奚必示人以不廣爲消極之設施所當注意者革命黨人之心理雖莫辨其公私然所發洩之言不外曰政治不良四字則不良而使之良弭亂之方莫善於此且革黨首傾何曾敢挾一彈以與政府抗衡其實行暴動冒釜鉞之誅而不辭者大抵皆無告之民退伍兵士或下等之失業工人耳然此輩即無革黨之指揮衣食所驅亦何往而不爲亂則政府所宜重視者不在革黨首領而在飢寒無告之民而除去上之積極進行諸事以外此類餓殍亦别無救濟之策故今日政府當認定積極目的進行母漫言適合國情而違背世界大勢宜亟擬具體辦法勿徒爲抽象文章不然下進一書上發一令有臥薪嘗膽之言無生聚教訓之實綜覽往史每當社稷淪胥之際而詔勅詞藻益見其工亦徒增後人之唏嘘流涕而己振青夙抱杞人之憂竊自附於芻蕘之貫願大總統勿拘名分俯賜垂察幸甚幸甚 
　　鄧瑞隆請略虚文日昨有南洋華僑鄧瑞隆上書總統云竊聞各國元首如英皇德皇美國總統屢有巡視其海陸軍之行若我大總統不週遊各省則民間疾苦難以得知今中國旣改爲共和之國大總統宜採擇輿論廣用新學之士組織議院凡有虚文典禮不必過加注意聞廣東將軍龍濟光亦深居簡出外間情形茫無所聞并以呈明統乞鑒察 
[秦晋間之禁煙譚]  
　　字林報六月三日綘州通訊云罌粟今正當花時秦省各處又可見此美卉矣當道雖出示禁止種售運吸然言者諄諄聽者藐藐私種者在有之各處兵士今正從事剗除故凡論及秦省禁烟問題之言不得遽信爲眞而須稍待以覘將來蓋今日所見行將收槳之罌粟明日或己剗除一盡間或有爲當道觀聽所不及者則得倖免一般人士皆謂待其將成而剗除之實爲最良之方法蓋旣免錯誤且可科以重罰也 
　　字林報六月十一日太谷縣通訊云本年此間無公然栽種罌粟者或謂西境山地僻逺之區及人跡罕至之山谷内尚有私種者雖虚實未知然如多山嶺乏道路之晉省縱有私種亦不足爲異且有之亦不過能及一九○九年禁烟前所種之零數耳天津某報所載晉省全境自由裁種罌粟云云實屬全無根據之詞至論晉省鴉片之銷數則己逺不如前今沉淪黑籍者較之一九○九年前僅得三之一耳此輩非養尊處優之富翁即游手好閒之下流至如市塵之商民田野之農夫及勤勞之良工則皆早己脫除束縛無復嘗之者矣鴉片買賣今不能公然行之各地警察搜獲鴉片之事日有所聞且時時以没收之鴉片送至省城聚而焚之各縣地方官顢頇溺職者間亦有之而奉公維謹者固不乏人凡余（通訊員自稱）所云敢以一身及職業之名譽爲質者也吾人於本縣各處設立戒烟局己閱多年某村一局於前兩年半内戒絶者約五百人總局所戒人數亦與此相埒吾人之事業今注重於晋省中央一帶或謂本省巡按使亦爲烟籍中人虚實與否未敢臆斷但此君向以守舊黨聞名其駐節晉省彼孳孳以求造福晉民者實不能得其輔助也 
[印花土查禁之難點]  
　　財政司法兩部前因江蘇高等檢察長請示禁烟辦法曾復電云凡照章購貼印花者暫時准其轉運惟只准製藥不得熬吸所有烟膏及烟具仍嚴行禁運以致該省警檢兩廳辦理此項案件困難萬狀日昨部中又接齊巡按使來電諮詢種種可疑之點（一）己貼印花之土難保其一律作爲製藥之用倘其暗中熬吸其弊何從取締（一）用過之印花往往私刻戳配再貼朦混稽查員一時難辨流弊滋多云云尚不知政府如何答復也 
[鄂當道調和中日感情之嚴諭]  
　　鄂省叚將軍段巡按使因近日人民趨向國貨日商不無受有影響於是乃以我國抵制日貨爲詞由漢口日本領事及駐京日使屢申警告謂此種排日舉動有損兩國交誼要求嚴切禁止並謂迭次所出示諭均未勸導人民購買日貨此次須剴切勸諭以融和感情爲主旨云云故昨特會銜示諭各商民其文如下照得中日通商載在兩國條約彼此互有交易何能自相東縛記聞有人抵制殊屬大爲不合旣失商家和好自業亦復躭擱爲此嚴切曉諭買賣照常通作感情務要融和生意格外聯絡商家握手言歡自然民安業樂不准意存破壞不准暗中阻遏不准亂發傳單不准妄生謡諑四者如有一犯則是有心爲惡一經訪明拿辦萬難稍存倖脫兩署危言誥誡商民應能自覺用特明白告知切勿聽之淡漠 
[武漢儲金之新氣象]  
　　鄂垣並無提倡救國儲金之機關亦未有人發起勸導各界儲金之大會所有商學界之認繳儲金者皆送之漢口中交二行兹武昌總商會總理殷友于因探知官場亦實贊成儲金惟不願藉此集會自由演說影鄉邦交特於十三日聯合各巨紳及各善堂董事曁該會各帮董議董開會議决先行推舉幹事俾籌畫進行有所統系當經各紳董推定殷友于爲武昌救國儲金分會事務所正幹事前省議會議員王用賓爲副幹事其辦事所即附於商會並定於二十日假模範演講團開各界儲金大會 
　　漢兩會協理盛竹書近致函儲金團發表意見大致謂儲金發生之初正交涉吃緊之時利用民氣故以整頓軍備爲政府後盾現交涉解决仍應爲積極之進行然愼始圖終非有一定方針不能收良好效果是以默揣社會心理籌思儲金方法意謂欲求推行盡利必以普及爲宗旨查泰西原有郵政儲蓄方法誠以郵政設立甚多人民投儲較便而勸導者較易爲力辦法之善莫逾於此雖儲金簡章對於未設中交二行之地曾有交由商會轉解之規定而輾轉間不惟流獘難防且商會不及郵局之廣欲求普及非仿行此法不可倘從此一致進行即日五萬萬亦不難操劵俟之矣至原書所謂不幸國家有事固可作救國之準備幸而無事仍可作個人餘舊等語誠見夫社會心理不如是恐不足以堅其儲金之信心也且所謂有事並非專指國有戰事藎凡救國之舉一經指定用途均應出其所儲以供國家正當之用果能照此推行則鏞金旣收實效雖未明言救國而救國之道自在其中矣云云聞漢口儲金團以兹事體大須俟京滬二處事務所核議再定　盛君己以此說函陳京滬也 
[贛省新華社黨案近訊]  
　　江西李將軍現接警察廳詳稱本月九日奉將軍巡按使命令内開（中略）等因奉此職廳遵派督察長韓振山偵探隊長陳斌率帶長警分别前往會同各該管署遵照令關各節嚴密搜查均無證據除將天民報館主任李玉又鼎陞客棧棧主余亮軒帶廳管押聽候核辦並將該報館該客棧非證據各件點查開單一律封閉外理合將遵令查封情形並造具非度證據物件清册二扣具文詳請將軍俯賜察核云云當極批以詳及清册均悉己飭軍法處提同簡雲等研訊是否知情容留務得確情詳報核奪再行飭遵 
　　李將軍又接警察廳詳稱竊職廳此次破獲新華社亂黨左斌等一案解送軍法處驗收訊辦業將辦理情形先後具報在案查得狀元府南康招待所爲梁華振即端民劉猛將軍廟側鳴臯學社爲左斌府背長寗學社爲毛亞俠五台菴十七號爲劉暉堂杠把巷一號爲劉敏卽心田解家廠七號爲柳開先卽映池各亂黨居住之所惟長寗學社五台菴杠把巷解家廠等處房屋同居者雖多而派探駐查尚未發見何項嫌疑擬請撤回探警免予看守並准劉暉堂及在逃毛亞俠之母毛章氏等行動自由以免連累而示寛大其南康招待所及鳴臯學社兩處與亂黨同居人數較多亦均派探分别駐守檢查物件考察情形尚無不法證據除南康招待所内住之伍崇瀛等七名業經邀具保結准其自由外至鳴臯學社内住之賀壬培等十一名亦擬援照辦理惟南康招待所及鳴臯學社係屬私團名義與普通民房性質不同應請暫時封閉以爲居住亂黨者戒是否有當理合將擬辦情形分别姓名住表三紙詳請將軍巡按使俯賜察核批示祗遵 
地方通信 
[常熟]  
　　箸述特准褒提常熟蔣君志范元慶前經江蘇韓巡按使將其箸述盧氏遺書輯釋及重農抗議呈送内務部稱該紳有功正學請予褒揚近由内務部核准現存紳士蔣元慶江蘇常熟縣人精通訓詁學有師承足爲士林矜式呈報大總統奉大總統批令准予褒揚親書匾額一方並褒辭褒章候交該部轉行頒發己見政府公報不久當可賫到矣 
[南京]  
　　財政界紀聞財政部來咨嗣後臨時用費非因特别事故並未先期册報者不准追加預算以重政費而使審查江蘇菸酒公賣局長高增秩現己來寗組織一切財政廳現准部咨藥品香料暫緩舉辦印花稅己通飭各屬遵照 
　　寗垣政聞零拾巡按署財政佐理沈德基陶羅總務科股員王鉁鮑秉忠内務科股員陳協恭袁長春許錫同實業科股員陳思劉鍾璘公報編輯李毓東沙田股英斌浦口商埠處員高廷瓚馬佳續等現經齋使保第四届免試縣知事己經審查核准齊巡按現委陶文煥關查蘇常道屬保衞閣並催辦宣講事宜齊 
 
 
 

Page 7

 
 
巡按據漣水縣知事王寳瑩與該縣視學鄭賓等一再禀訴聲辦糾紛不清現己派員前往吊案調查以憑核辦昨端陽節軍民兩署及各機關仍停止辦公一天 
[杭州]  
　　崔佳巷起獲黨人機關本城崔佳巷詹姓家内因藏匿黨證被某軍探偵悉於前日（十六）協同警察前往搜獲一節兹聞該詹姓（向業金鈎匠）素係黨人幹部故敢於其家内密設機關供一般黨徒之匿跡此次被獲證據除名册符號元絲外尚有銀元數百元藏儲證據之小缸一只當前日軍警協同搜查時内有老婦一人竟敢以兇器向軍警猛擊一區七分署警佐郭炳麟因未及防備致遭繫傷手膀等處現聞己將該老婦逮案質訊並飭探將詹姓務獲究辦矣 
[江西]  
　　徐文泂續勘南潮線南灣鐵路公司接北京電云本部現預派員續勘南昌至潮安路線查有該路總工程司徐文泂堪以暫行借用約兩個月事畢後即飭回差除委任外所有測線期内由部照原薪費支給即希查照並將該總工程司現支薪費數目電復爲盼交通部眞印 
　　戚巡按保存婁妃墓江西戚巡按使日前赴德勝門外視察第十二小學校見教室寢所悉係借用婁妃墓房屋而看守該墓之夫役僅有一人在門側耳房居住墓之前後左右復有木行堆積樹木縱横狼藉當以婁妃墓曾經前清修復係屬贛垣古蹟按照内務部所頒條例地方官應有保存之責似此蹧踢及侵佔毁壞若不及早查究日後修復爲難故特飭新建縣知事袁延閫親往查明界址是否被人侵佔該看役有無工食妥議善後辦法詳細具復候飭該區警署妥爲保存 
[廣東]  
　　重設偵探局後之黨案多自偵探局重新設立後報解黨案又日有所聞頃悉新會縣知事蔡國英昨日加派軍隊擁解犯人林挺生一名至將軍行署據稱此犯係在江門設立機關圖謀不軌故卽拿獲解案云云龍將軍據此飭將該犯發課審訊以憑核辦又聞軍隊昨在順德縣屬拿獲實保實明二名據稱係屬黨人現猪頭山行營主任委員詳報廣惠鎭守使略謂據稽查員查有黨人李有　霧水囑轉現在右灘村黄姓屬内　設機隔聚匿多匪當即親帶稽查員會同軍　前往該村圖捕該黨人聞警膽敢先行放鎗拒捕弁兵冒險前進當場擊斃三名奪獲駁壳曲尺各一枝又在屋内搜出黄明黄保等二名餘被逺去龍使據此當經飭令嚴緝在逃黨人並令訊明該二犯擯擬詳辦此案發生後被捕者之關係人黄譚氏黄蔡氏現己來省控告譚氏則稱伊子因往隔鄉定桑致被誤拿伊夫出與理論又遭錀斃蔡氏則稱伊夫無辜突被誤拿又有黄鍾氏稱伊夫無辜慘被轟斃乞昭雪伸寃刻下龍使恐有飾砌情獘擬卽派員調查明確覆候核辦云 
　　又將軍府稽查員劉應　日前知會二區警察在老城雨帽街八屬學會内拿獲梁世康一名據稱係屬重要黨人請該區長區柏年妥爲看管以俟提解詎知一連數日該稽查并不再來等情曾紀前報現該區區長以此事責任太重萬難久覊昨日特將梁世　運解將軍府刻己發交軍法課訊辦查梁係恩平縣人纔由鄉來省探望該學會之廚夫該廚夫是梁之族人故即在此下榻並聞劉應禱現在確係充當將軍府稽查又將軍行署昨貼示諭云兹據警衞軍統領潘斯鎧詳解亂匪陳灶一名到署飭發審訊直認甘心從逆謀亂不隊應即按照軍法鎗决以示懲戒此示又示云爲宣示事兹據惠州清鄉李督辦嘉品詳解亂匪黄嬌一名到署審訊屬實指證確鑿應即按照軍法鎗决示警此示 
　　桂巡按來粤先聲廣西巡按張堅白因有要政與龍將軍會商昨己電知龍將軍定期來粤現龍將軍飭行水上警察廳派撥綏江兵艦前往梧州投遞公文並再派江大兵艦赴桂迎接該艦定於十一號由省出發或謂張堅白此行係查辦粤紳所攻擊政界某要人得賭商行賄三十餘萬之事云 
　　汪精衞過濬紀聞汪精衞於前星期五日搭鐵行公司之柯連多火船頭等位由日本到濬時約午後汪君偕其妻陳氏及女僕共三人登岸乘車到文咸街五十四號聯泰燕梳公司三樓轉過五十六號金利源店與港商李煜堂君面晤良久隨即乘車呌舟返搭原船向南洋爪哇而去有見汪者謂其相貌比前更胖云 
[奉天]  
　　馬鎖守添兵剿匪本溪巨匪黄四懶王二才王等糾案黨羽三四百人除在本溪搶刧警署綁捐商民攻掠城池外並擾及鳳凰等縣曾經奉省派兵剿辦右路巡防張管帶竟被匪傷現在馬鎭守使又加派傳管帶率兵助勦並由省添派馬砲隊各一連携砲二尊馳往痛剿矣 
　　莫督辦海防計畫奉天葫蘆島開埠督辦莫月槏氏日前面謁將軍巡按使謂該島爲天然之軍港亟宜建築砲台以固海防估計建築費約需欵一百萬元經軍使兩長官議定照辦己據情電咨陸海軍財政三部所需欵項一半由奉天自籌一半由中央撥發未悉能達到目的否 
雜評二 
[平民之教養（獸）]  
　　國於世界之上要不能逃此生存競爭之大原則而此大原則今昔不同昔不過競爭於國内今則競爭於國外其所以競爭於國外者緣世界旣日趨大同則一國生存之原則必以世界之程度爲標準其人民知識能力足與世界競爭則適於生存而興不足與世界競爭則不適於生存而亡此固人人所知也然欲造成國民適於生成之程度充其能力裕其知識則非厲行平民生計與平民教育不爲功 
　　蓋我民國旣無階級之分平民實爲主體歐美各國之所以富强者其平民富平民强也不以十年生聚十年教訓之精神加諸平民而欲與各國競爭求所以生存於世界其可得耶世有譏平民政治爲衆愚政治者以爲人民苟程度不足則以此多數爲政適足爲致亂之原而不知此平民生計與平民教育卽所以足人民之程度歐美各國行平民政治而無弊者以有此平民教養爲根蒂也苟多數人之能力充知識裕無論運用何種政治罔不護有良果然則此二者果可以稍忽乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[巡按使不以接通水管爲然]  
　　閳北自來水廠近因居户用水日益加多而廠中原有機器所出之水不敷供應擬與租界自來水公司訂立合同將租界水管與閘北接通借用其水以補不足當經具詳巡按使請爲核示昨奉回批以此舉有損主權礙難照准云 
[贛商提議九九商捐三誌]  
　　旅滬贛商集議本省九商捐一事己兩誌本報兹悉南昌總商會前日　有復電到滬謂商捐磋商就緒一律抽收並無歧視事關公益尚乞勸導維持等語駐滬各商爰復於昨日在麥家圈江西公會會議經鄒靜齋君報告來電並力勸各帮不必停止裝貨以此項商捐爲維持地方公益之用如捐章未妥不妨公推代表赴贛磋商云云嗣由包荃孫儲湘泉兩君聲明同人非反對商捐乃反對捐章之不完善及華洋歧視與局用太費各節當提議六條經大衆贊成旋舉代表鄒靜齋包荃孫李宣臣李壽山曾瑞　儲湘泉黄笑侯七人即日赴贛以便協商所有提議各條附列於后（一）調查所收進口商捐是否華洋一律（二）無論進口各商貨均應估價核實以昭公允（三）所收之商捐爲維持民國銀行紙幣原屬一時權宜之計或俟滿到百元即換給銀行股劵民國銀行果受地方公用所虧並當將地方公共財產變價彌補不能獨取償於商民（四）所收之商捐應明定期限每年所收之數究有若干須造各貨征收一覽表以示大衆（五）維持紙幣本全省人民共有之義務所有出口各貨亦宜一律舉辦以資普及而分擔負（六）捐局開支經費應求節省征收手續亦宜和平不得留難婪索沿前清釐局之弊 
鹽業分銀行開幕 
　　鹽業銀行總行成立己久現復於上海設立分行在英租界南京路鴻仁里内賃定房屋於昨日（十八號）開幕二時至五時開茶話會午前己來賓濟濟午後往賀者益絡繹不絶官界自上海鄭鎭守使海軍李總司令滬海道楊道尹及其他各官均聯翩蒞至紳商學各界到者亦有數百人該行正行長楊韻秋君副行長倪逺甫君等送往迎來頗爲忙碌且以國貨之葡桃酒雪茄紙烟及西式茶點欵待來賓並拍照以留紀念該行屋爲五開間兩廂左廂爲辦公室右廂爲來賓室正次間爲營業部布置井然規模畢具云 
[法新租界又出盜案]  
　　前晚十點半時有匪徒六人各持器械至法新租界奥禮和路六十二號門牌寳茂烟紙店以購物爲由三匪在門口把風三匪擁入店堂將抽　中所藏大洋兩元小洋六十六角銅元五千文一併搶去店主徐杏軒大聲喊捕被匪開放手鎗擊傷右臂該匪等乃携贓逃逸迨至捕房得報派遣探捕前往拘拿均己逺颺嗣由捕頭諭將受傷事主送廣慈醫院醫治並飭各探嚴緝各匪務獲嚴辦 
[門内鑼聲拒盜]  
　　浦東二十二保錢郎中橋等處地近浦濱匪徒易於出没故竊盜案件時有所卷兹有向在滬北某船廠爲工頭之某甲家住該鄉薄有積蓄久爲匪徒所垂涎前晚三時許突有四五人擁至伊家門首正擬破門入内甲己覺察立即在内鳴鑼是時附近軍隊亦巡查經過若輩知事不妙紛紛逃逸幸未被刧 
[鎭守使懲治盜匪之佈告]  
　　上海鎭守使署有判决處以死刑之盜犯三名己於昨日午後二點五十五分鐘時派兵押往西砲台執行槍斃兹將罪狀錄下上海鎭守使鄭爲示諭事案據淞滬警應詳稱先後由該廳偵探隊及嘉定縣巡警並戈登路捕房曁法捕房拿獲夥刧法界太平橋裕新猪腸作等案之盜犯孫三臘子即周永甫劉巧順即劉小順子方少卿即方大紅黄三朱光硯即小跨子並嫌疑人陳如銀等六名並錄預審供詞解請訊辦到署發交軍法處審訊據孫三臘子劉巧順兩犯同供於上年十二月間伊等糾約黄三及未獲之陳四李寅高大沈阿金曁現奉拘案之朱光硯並不知姓名之數人各持槍械行刦太平橋裕新猪腸作財物一次又於本年正月間聽從己獲之方少卿糾約夥同在逃之沈阿金徐老等持槍行刦嘉定黄渡地方居民家財物一次孫三臘子並供上年十一月間夥衆行刦新閘大統路日昇烟紙店一次劉巧順並供上年十月間聽從在逃之滕善夫糾約夥刦法界黄河路烟紙店一次各認行刧得贓三次又據方少卿供稱聽從未獲之徐老邀約轉糾劉巧順孫三臘子沈阿金等行刦嘉定黄渡居民一次又聽從陳四糾約夥刦法界太平橋猪腸作初次未遂次日復又在搶該犯於事後得贓一次又據黄三供稱聽從劉巧順糾約夥搶太平橋猪腸作該犯在外望風事後分得贓物一次據朱光硯供稱聽從在逃之李寅紏約夥衆圖刦猪腸作未遂次日同黨又往行刦該犯知情得贓一次又據陳如銀供稱因尋友人而至素不認識之方少卿門首適值巡警捕人致被悞拿實未知悉盜刦情事質之方少卿亦稱與陳如銀向不認識各等語查孫三臘子劉巧順兩犯均先後夥結三人以上行刦得贓三次又方少卿夥刧黄渡居民一次又夥刧裕新猪腸作一案雖初次圖刦未遂而次日搶刧該犯知情分贓仍應以共犯論罪以上三名實犯刑律第三百七十三條之俱發罪兇悍昭著法無可寛應一併處以死刑又黄三夥衆行刧猪腸作得贓一次係在門外望風情節較輕又朱光硯一犯雖屬行刧豬腸作案亦得贓物然未上盜且僅一次情尚可原以二犯應減處徒刑移付上海檢察廳依通常程序訊辦其陳如銀一名訊無爲盜情應即發回警廳省釋業經電奉馮上將軍復准照辦除飭緝逸盜務獲懲辦外應將孫三臘子即周永甫劉巧順即劉小順子方少卿卽方大紅三名依軍法執行鎗斃爲此示仰軍民人等一體知悉此示 
[救國儲金紀要]  
　　昨日之收數昨日（十八號星期五）爲中國銀 
行收受儲金之第六十日計收銀洋一千八百零五元又爲交通銀行收受儲金之第三十四日計收銀洋一千六百九十九元兩共收洋三千五百零四元連前共計己收銀洋六十六萬八千一百零一元銀三千三百零四兩八錢零八釐 
　　分所之報告長春儲金分所函致上海總事務所報告第二次開會尤爲踴躍各界零欵投儲計達萬元以外云云又河南儲金分所於六月十三號開成立大會昨亦將會場情形函告上海總事務所並將簡章及白話宣言書抄錄附寄以備查考 
　　宜興之紀念會宜興和橋市商學各界致函儲金團報告六月六日開紀念會於私立彭城中學校新闢操場到會者約二千餘人首推學務委員兪心陶君報告開會宗旨次由中學兼女高小學教員盧如九君切勸同胞速起救國後商界代表程泰生君縣立第二高小學校校長王紹曾君中學兼女學教員徐悲鴻君中學主任馮叔如君耆儒徐蜚英君縣立第二女子高等小學校校長兪雨湘君曁中學學生王召連君等相繼演說大致均謂國恥不可偶忘國貨不可自棄而歸本於儲金救國末由中學學生採取朝鮮往事編成新劇臨場串演觀者動容會場附設救國儲金投儲記數處派男女學生向來賓勸儲當場認儲者數百人現繳者亦近百元以第二女校占多數中學主任馮君則典衣往儲而市立幼稚園各生旣滙集其逐日節省之果食費約一千四百餘文又有蔣氏兩幼女破其撲滿亦合一元之譜六鐘閉會攝影而散所有現儲之欵及認儲名單由會中幹事齋送公所滙儲掣收是日開會一切籌備及費用概由彭城中學及縣立第二男女二高小學擔任云 
　　染織同業之會議上海染織布廠公會前日爲救國儲金事邀集南北市同業開會由會長陸崧侯君切實勸導一致贊成聞當場認儲者頗形踴躍云 
[織呢機器改製毛絨線續誌]  
　　商人郭建侯因毛絨線一物吾國向無製造專廠漏巵甚鉅擬租賃日暉織呢廠機器等件設法試造曾誌本報兹經郭君連日親赴該廠考察一切查得此項織呢機器當時購之比國以之製造絨線極爲合用緣合項呢織品必先成線然後織呢故郭君業將機器等件從事修理一俟告竣擬邀在滬官紳前往參觀當場仿造卽以是日出貨多寡爲預算準則並聞郭君爲實事求是起見須俟試驗合法後再與該廠訂立合同實行租用云 
[保護小輪之公函]  
　　工巡捐局長朱壽丞君昨致淞滬警察第一區一分駐所函云案據通益小輪有限公司經理穆杼齋禀稱竊以浦東咫尺滬濱對岸相望商賈行旅實繁有徒平日陸行以車渡浦以船尚無十分障碍每遇風雨則道路泥濘浦江浪湧行者非冒險從事即裹足不前交通不便實爲種種事業發展之阻力商義託梓桑深爲憂慮爰集浦東各鄉紳董籌議妥洽發起創辦通益小輪有限公司每股十元共一百股己招足股本銀一千元舉商爲浦理租定小輪一艘拖船一艘於浦江拖帶行駛南市以董家渡浦東以楊思橋爲停船之地每日開行往返共計六次每次約可容客三十人每客扯渡費七十五文對干駕駛力求認眞對於取費力求低廉藉副利便交通本旨不儕於純粹營業之途並議决試辦一年以後如有成效自應繼續開展或有盈餘即提歸修理楊思橋一帶路工之用事關公益當蒙局長成全所有行駛小輪情形理合具禀台前聲明自本年六月一號開始營業之日起按月認碼頭捐洋銀十元每月十五號奉繳並懇核准備案移會淞滬警察廳飭由水巡隊隨時保護藉便行旅而資營業實爲公便等情據此查該公司組織輪渡行駛浦江係爲利濟行人起見旣經認繳碼頭捐欵自應准予備案營業除批答並咨淞滬警察廳查照外相應函達貴署長請煩查照飭警隨時保護以維航業足紉公誼 
[土貨出口之調查]  
　　昨日俄國謄白司克公司輪船由滬出口載去我國土貨計醬油九百件猪油三百件香蕉大蒜八件又日本公司山城丸出口計裝菜子餅六百六十餘件菜子三百四十五件細夏布八十件藏油二白四十件蛋三千一百四十件雙宮繭二十八件 
[徽茶尚未開盤]  
　　徽州尚茶現己到申惟各茶商因與西商謙義寳元公美公發拈孖治德建利時克昌伯台爾各洋行礎商過磅及付銀期限尚未妥洽是以未經開售卽茶樣亦未分送云 
[蘇滬法政學校之合併]  
　　蘇州私立法政專門學校歸併上海私立神州法政專門學校一事兩校業己同意不日遷滬兹將蘇校奉到教育部批示照錄如下查該校人數旣不甚多歸併滬校當屬可行惟應將歸併時期學生姓氏以及肄業班次另行具報再候備案可也 
[通俗夜社定期開學]  
　　英租界新閘路和樂里口通俗義務中文夜社係徐惠施陶漢塵郁從周朱稼甫徐雲鶴朱文華諸君爲便利工商界年長失學之人起見故組織斯社凡就學者一概不取學費兹定隂曆本月初八日星期日）下午二時舉行開學禮初九夜七時開課聞南市通俗宣講社並於是日派員至夜社宣講云 
[通俗宣講員將往寳山宣講]  
　　寳山縣立模範單級學校定於二十號開兒童成績展覽會本埠通俗宣講社即於是日假座該校開第七十五期宣講會請顧旭侯汪春鑑兪元爵袁頌豐諸君前往宣講惟届時如遇天雨則此行尚須延期云 
[尚賢堂之星期會]  
　　法租界賓昌路尚賢堂例於星期日下午四時開教務聯合會由各宗教家分期演講各教之理以期互相發明藉資考鏡明日星期聞所研究者爲清眞教由該堂李佳白傅士演說本埠該教分子甚多想届時往聽者亦必不少也 
[梁任公由杭來滬]  
　　前司法部總長梁啓超氏因有公幹自京赴杭現己事畢還京道出滬上暫寓英租界外白渡橋禮查西飯店聞小作勾留卽須乘車北上日昨本邑各官長皆往謁見蘇省高等檢察廳長徐聲金亦附滬寗專車來滬晉謁云 
[陸軍部賞給軍米]  
　　陸軍部查得第四師所屬步兵四團計共十二營均係迭著功勞之軍隊所有各兵士每日飯米自應賞給免扣米價而此次添補缺額之新兵四百三十二名業己抵滬其食米亦應一併賞給每名每日給米二十兩以歸一律昨己飭知楊師長遵辦矣 
[發現刀傷屍身三誌]  
　　大南門外新普育堂門前日前發現被人殺害之無名男屍一具由該堂報請地方檢察廳派員相驗等情己兩誌本報兹悉地方廳林檢察長對於此案頗爲注意並以閘北浦東等處亦曾發現暗殺案件迄未破獲若不緝兇到案從嚴懲辦不足以儆將來故己備文移請地方警察所及淞滬警察廳飭派探警趕緊協緝一面諭飭本廳全體法警四出跴緝務獲解究矣 
[傷害親屬之徒刑]  
　　浦東夏家嘴鄉婦兪蕭氏前因竊取同族兪潘氏之竹笋潘氏向之理論反被毆傷由三林塘地方巡警將兪蕭氏等拘區轉送地方檢察廳驗訊明確起訴審判廳昨由吳推事官會同縷檢察官等開庭辯論之下以兪蕭氏實犯刑律三百二十五條第三項之罪當庭宣判監禁二個月以儆 
[行兇人一鬨而散]  
　　苗長貴陳昌五張福興及尤某等多人前日在老白渡地方因賭爭毆致將苗長貴頭額擊傷當場由警往拘行兇者悉行逃散乃將傷者解送地方檢察廳由檢察官騐明受傷屬實判送新善育堂醫治一面飭派法警往提行兇之陳昌五等到案訊辦 
[隣居大起衝突]  
　　小西門外大新街老虎灶主芮眞林生有一女現年四歳名三喜忽於上月間走失無蹤當時芮疑爲鄰人胡福堂所誘匿乃至胡處搜查毫無影響及至前日芮在某處將女尋回而胡以芮不應經指誘匿向之理說苪之妻弟毛啓才出爲解勸胡竟逞兇將苪婁毛氏毆傷嗣由巡警將胡拘去並傳同苪眞林及證人毛啓解送二區警署昨送地方檢察廳收押候究 
[黑人傷害華童]  
　　前晚有小孩薛阿才等多名在美租界西華得路某影戲館門前游玩小知何故被管門之黑種人用洋刀戳傷阿才右手等處當由巡街捕查見帶入捕房飭送同仁警院醫治再行核辦 
[泥水匠無故行兇]  
　　昨有某甲至美捕房報告稱在作場内被泥水匠某乙無故毆傷頭額請爲究辦等情捕頭即飭華捕將甲送院醫治候再查明核辦 
[勿再尋釁]  
　　陸阿根前因伊子在三馬路攫取婦人金飾經途人王明甫帮同追獲並於次晨到廨作證陸即糾人將王兇毆由王禀明公共公堂將陸提案訊明判押一月期滿帶堂再核在案昨届期滿由捕將陸帶案請示中西官判交三十元人洋並保於六個月内不准再向王明甫尋衅如違拘究並着保人賠洋三十元充公不貸 
[竊盜罪之宣判]  
　　船夥江玉卿竊取船主陳阿五衣服等物一案昨日午後由地方廳趙何推檢兩官開庭宣判以江玉卿竊盜罪當然成立判科五等有期徒刑監禁四個月以儆 
[飭緝盜匪供出之首要]  
　　　　淞滬警察廳長徐輔洲君昨日飭知所屬各區警察署云案奉上海鎭守使署飭開案據公共公廨詳解夥刧愛文義路居民龍德奎家並拒捕槍傷印捕途人之盜犯沈恒集一名到署發交軍法處審訊據該犯沈恒集供認本年四月十六日聽從在逃之張阿榮糾約夥同不知姓名之八人强刧龍家得贓並開鎗拒傷印捕途人等情不諱經判將該犯沈恒集處以死刑電奉馮上將軍覆准照辦除將沈恒集執行槍斃外合行飭仰該廳長即便遵照轉飭嚴緝逸犯張阿榮等絲獲解辦勿違此飭等因奉此除分行外合亟飭仰該警正即便遵照轉飭所屬一體嚴行查緝逸犯張阿榮等務獲解廳訊詳法辦母稍鬆懈是爲至要切切此飭計開張阿榮紹興人年三十二歳身高面長色黄做烟紙店生意云住四馬路不知詳細住址 
[協緝潛行逃逸之洋人]  
　　淞滬警廳徐廳長昨日通飭所屬云案准上海總巡捕房單開西洋國人歐來富奥哥司脫維安蘭曾在東方滙理銀行辦事忽於本月一號逃逸爲此請飭所屬一體查緝等因計送緝單准此除分行外合亟附發緝單飭仰該警正遵照卽便轉飭長警一體按照所開年貌認眞查緝務獲解廳訊轉母稍延忽切切此飭 
[冒名索詐之懲儆]  
　　孫德華冒充工部局衞生處用人先後向西華德路華興里弄口皮匠吳子蘭測字人王貴記勒索陋規前日被捕查見將孫拘押昨晨解至公共公堂研訊屬實判孫押西牢三月以儆 
[流氓冒名拆梢]  
　　流氓馬阿二前日在新閘一帶冒充警廳偵探向各船户以搜查烟土爲由拆梢洋十九元被閘北偵探蘇升張金海等查獲解送司法科押候究辦 
[私接電線之訴訟]  
　　浙江路二百七十三號門牌粥店主倪阿根囑令裝電燈工匠畢友生私接電線竊用電氣被工部局管理電燈西人查悉昨報捕房將倪畢二人拘解公共公堂經中西官訊係畢友生之弟畢阿福與和尚二人所裝且工部局代表牛門律師未到判被告各交五十元人洋並保候補傳證人到案再訊 
[購地造屋之爭執]  
　　前上海地方審判廳長張清樾自交卸以後卽回崇明原籍向某姓購買地基擬建住宅正欲興工被該處紳士蘇伯銘出爲阻擋謂此地早經由伊購買何得强佔於是互相爭執迄未解决嗣張以蘇伯銘素食洋烟等詞報告該處巡警前往搜捕毫無證據而張以承辦此事之巡警草率從事業己要求革退惟蘇妻施氏等以張清樾强買地產不遂揑詞誣害心有不甘己赴蘇州高等廳上訴飭由上海地方審檢廳傳齊兩造訊明詳報上海地方廳長刻己遵辦矣 
[追還借欵之艱難]  
　　李榮生前至法公堂控傳人和不還借　二百三十元奉判交保後己還過一百三十元餘洋延不交付故復押追在案昨又提訊傳供現向親友借洋三十元其餘無力籌措求察聶讞員判將交案之洋給予原告具領尚欠洋一百元仍着交保出外每月拔還十元完案 
[債務人尚有田產]  
　　吳繼生前至法公堂控被稍秋生虧欠往來銀四百零七兩向索游約等情判趙交保嗣因無保押追至今分文不理故着原告查明被告有無家產再行核奪在案令己查明趙在南滙縣置有田產禀請公堂核示判候移請南滙縣　產拍賣備抵 
[保人追償墊欵]  
　　長安黄包車公司前在法公堂控施祥記承租包車由胡和尚作保今施積欠租洋一百八十四元逃逸請向保人追償判胡交保限交在案昨胡投案禀稱商人己賠出洋一百二十八元今　施祥記尋見求將賠欵追還施供欠洋有之求請寛限措繳判交人銀兩保限十四天交清 
[查獲乘間捲逃之男女]  
　　李銀順之妾陸氏住居嘉興路近被向爲大餐司務之陳來發引誘成姦上月間乘李出外經商將家中所有衣服金飾銀洋約值千數百元席捲而遁帶去六歳女孩一口李回滬後投報哈爾賓捕房請爲查緝嗣由華探目蔣榮生偵悉陳等匿居寗波鎭海縣境禀明捕頭持票前往協同該縣差役一併拿獲現己押解來滬分别收押聽候解廨究辦 
[請求罰金贖罪之無效]  
　　住居新閘淡水路四百九十三號門牌之王季氏（卽厲王氏又卽前爲妓女之高田玉）因將買女王年寳凌虐受傷被女投訴新閘捕房派探將氏拘解公共公廨訊供屬實判女發濟良所留養氏押女所半年在案嗣經該氏延羅禮士律師聲請公堂復訊拒却不准繼復禀求易科罰金故昨晨復由兪代襄讞會同美副領事畢君開特别刑庭研訊據被告代表羅律師投案譯稱該氏因玉年寳作事不善略加訓責亦是情理之常至頭上傷痕係該女自行撞傷按照英美法律被告無甚罪　應請罰金贖罪云云繼由捕房代表牛門律師上堂聲稱查該女現年十二歳係被告出洋一百二十元買來己及一年時常虐待故該女自投捕房哭訴當時該女畏氏兇悍不敢隨同包探前往指提且己經西醫騐明該女身無完層新舊疤痕顯然可見堂上判押半年己屬從寛請爲察核中西官會商之下以案經定斷未便翻異而被告律師所陳理由又不充分判被告還押仍照前斷執行 
[包探留心拐案]  
　　庽居松江路全安客棧内之粤婦王汪氏李吳氏鍾鄭氏何姚氏收買來歷不明之男女小孩六口於前日挈至虹口元芳路碼頭擬乘恒生輪船帶往他處被哈爾濱捕房中西包探查見以其形跡可疑將該氏等與孩一併帶人捕房轉送公共公廨分别拘留昨晨經王襄讞會同英領卓君略訊一過判仍分别押候查明於下禮拜五復訊再核 
[懲治私設花會之婦人]  
　　台州婦人蔣王氏近在虹口東西華德路一千九百三十三號屋内私設花會誘賭騙錢當被捕房查獲拘解公共公堂訊究時氏忽患血崩判送醫院警治在案兹己醫愈昨由捕房將氏解廨經中西官研訊屬實判氏押女所三月賭具銷燬 
[詰明逗遛不去之原因]  
　　鎭江人張桂生前因犯案由公共公廨移送上海縣知事署遞回原籍在案詎張前日又來租界在外大橋堍攫取王生記銀衣被捕攔獲昨解公堂請究中西官詰其因何仍在上海據稱奉判送縣後卽由親戚具保出外等語判押西牢九月期滿再行驅逐出境 
[不認攫取金飾]  
　　趙連元前日在湖北路民鳴新劇社門首攫取婦人潘扶華金挖耳圖逃由捕追獲昨解公共公堂請究原告偕證張德維上堂聲訴被攫情形訊之被告供不承認中西官判趙押俟查明再訊 
[過犯與劣孩串竊]  
　　吳榮生因與劣孩羅小三仔朱洪桂串竊哈爾濱路張品記侯文林及梧州路張阿堂等各户衣物質洋化用前日被探將吳與兩 
 
 
 

Page 11

 
 
孩一併查獲昨晨傳同各失主將吳等解至公共公廨經中西官訊知吳係過犯判押西牢三年期滿仍逐出租界羅朱兩孩各押改良所警藝半年起案贓物着失主認明領去 
[不認偷竊車輛]  
　　黄包車夫陶昌有前日拖車至閘北永順里將車停歇旋被住居該處之陳增福乘間將車竊取而逸由陶追獲扭控四區警經姜署長研訊不認判解司注科押候訊明核辦 
[屢戒不悛]  
　　三次過犯吳阿五前日又潛回租界竊取廣西路六百四十四號門牌沈鳳林家棉被絨毯等物被捕查獲昨解公共公堂訊供不諱判押西牢三月示儆 
[補繳漲灘地價之催迫]  
　　清理江蘇沙田上海分局會同上海縣知事出示云爲出示嚴限首報事案照奉頒定章此次丈放墾熟成田准由原墾户繳價管領其未墾草灘概由公家定價召買不論公產民產何項下脚原業户不得藉口子母相生之說佔取居奇各縣灘地有並未繳價私自圍墾者有從前報案承領圍築畝分溢出原報之數者均限一個月内自行禀報按照新章繳納地價倘預限不報一經查出除照新章追繳灘價一併升科外並以五倍科罰係他人舉發者以罰欵之一半給賞業經清理江蘇沙田總局刋錄章程出示曉諭在案迄今多日尚未據各該業户來局禀報合亟會銜出示嚴限爲此示仰各田灘業户知悉須知子母相生成例久經取銷爾等如有未經繳價灘地或照從前原領有溢出地畝務均於一個月内趕緊自行來局禀報補繳地價以便註册給照永逺管業自此嚴限之後該業户如再延不首報倘經他人報領則原業將不能保至經本局查出或被人圖賞舉發本局亦惟有照章執行於地價外加五倍科罰分别充公充賞斷難稍事姑容其各覆照愼勿遲延自誤 
[清理沙田分局批示兩則]  
　　微寗會館湯息影等爲遵章報升請予丈放由批查本局奉行定章凡屬新舊漲沙田灘均應切實清理不僅丈放收價並有按　升轉糧課查驗舊有契照單串註册給照之權今該商等報領南市沿浦灘地旣稱有原業子母相生則應有單照契串可憑未據繳　無從覈實仰即趕擊檢齊補繳聽候驗明查勘核奪 
　　鄉民孫泰熙等爲禀請新漲灘蕩援照子母相生准歸原户承買由紕爾等報買二十四保二區六圖原業接漲新灘究有畝分若干仰候查勘丈明核辦此批串票十五紙存 
[閘北檢察分庭批示三則]  
　　趙菊初訴請緩刑批罰金無緩刑之例該犯係處罰金所請碍難照准 
　　仇詩玉訴虞萬一等串詐行兇批據訴各節顯有不實不盡情弊殊難憑信惟稱被毆受傷仰即來案驗明再行核辦 
　　顏嚴氏訴王侯氏等藉端索詐批據訴王侯氏等藉端索詐並無證據碍難准理 
[誌謝]  
　　中國青年會所設之商業半夜學堂定於十九號八時舉行暑假休業式昨承　贈入座劵兩紙又清心中學校定於七月一日即隂曆五月十九日上午十句鐘循例休假舉行中學及高等小學畢業禮並請博士郭鴻生君演說昨承該校長薛思培君來邀觀禮合併聲謝 
雜評三 
[與民休息之要義（訥）]  
　　吾謂休養生息之道最要在整理稅務整理稅務第一宜培養稅源我國民之富力不及歐美各國逺甚若欲以各國取民之法加於我民則必因負擔力不足而仆矣第二宜嚴擇經徵人員昨報京電謂財部接各省控告稅差舞獘之案甚多則經徵人員之不法可想　稅旣甚苛細而又加以索賄挑剔種種留難之舉商民其何以堪　三宜妥訂一切稅章倘所頒行之稅章不善或不公平或不一律或自矛盾或有罅漏則官吏差役得藉以上下其手而商民亦有反對之資鬧稅風潮由兹而起者居其大半此皆不可不首先注意者也今日政府有與民休息之意故以此言告之 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[端午新開篇] [  東埜]  
　　年佳節又天中萬樹權花照眼紅國事興亡誰管　只見那滿城仕女樂融融蒼浦插在門檐上消　請黄酒一鍾獰惡鍾　榖小鬼高懸古盡在玉樓東枇杷大少擔心事和酒洋鈿盡落空只恐大姐娘姨來索債躱來無影又無蹤殺千刀害人蟲笑駡由他笑駡兇漂賬工夫齊學會聽來只當耳邊風　魚　子挑成擔送禮家家打趣風還有王字當頭書一個滿街鼓噪逐兒童十年生聚多傳種我國人心個個同欲向疆場殺仇敵先從家裏鑄英雄龍舟競渡江心裏奪得頭標結綵紅想起屈子當年遭放逐眷懷國事恨塡胸汨羅江水深千尺洗不盡國恥心憂萬萬重當時是秦國勢强楚勢弱夷陵一戰勢洶洶雖說是失地鬤師遭挫辱却還相見以兵戎瓦全玉碎渾閑事不減決決大國風屈大夫果然成志士楚懷王也算是英雄豈若我中華民國多畏蔥忍辱偷安說不通各種要求齊答應養兵千日更無庸今朝五月逢初五舊曆端陽日正中記否國恥深仇在初九隂陽曆本可相通國民呵振爾精神作爾氣故步何堪再自封爭他最後五分鐘 
　　覺迷按此稿昨甫投到故於今日始得登出閱者諒之 
[毛嬙西施認作醜婦嫫姆倭傀呼作美人辨] [  東園]  
　　兩年來滑稽者流憤時嫉俗嬉笑怒駡遂成文章故報社諧文吝家雜誌有游戲文章一欄惟以毛嬙西施爲醜婦嫫姆倭傀爲美人舌妙於環言清霏玉標新領異皆足解頤如曰毛嬙西施善毁者不能蔽其好嫫姆倭傀善譽者不能掩其醜王子淵之詞非通　也浸假醜婦善爲修飾巧於裝束面欲其白則有艶容之粉髻欲其黑則有生髮之油氣欲其馨則有口香之糖眉缺則不妨盡點之以翠可也唇焦則不難潤染之以脂可也古人以足小爲美觀齊宮妃之蓮花步尚矣今則自由古人以腰細爲優選楚宮女之楊柳甕尚矣今則自由面不必芙蓉眉不必桂葉身不必如飛燕之輕腰不必如小蠻之瘦脚不必如金蓮之小指不必如玉笱之尖只須芳澤之加鉛華之御披羅衣之璀璨珥瑶碧之華琚戴金翠之首飾綴明珠以厭軀踐逺游之文履曳霧稍之輕裾盡態極妍奇服曠世柔情妖冶媚於語言即足以自文其陋裝扮如戲園之旦脚輕佻如富户之了頭可以鈎人之魂可以蕩人之魄奉陽城迷下蔡燈前看美月下藏嬌若嫫姆若倭傀改頭換面　青娥羞艶素女慚光一若增一分則太長減一分則太短著粉則太白施朱則太　嫣然一笑毛嬙失其美西施失其寵人亦不知其爲蟆姆倭傀　若以毛嬙西施之艶質在嫫姆倭傀之座間蓬其頭垢其面布其裙荆其釵襤褸其衣服屈身伴竈下供炊之姥溷迹儕隴畔韞耕之婦手足能抵形容憔悴以必相形見續遂使昔之善毁毛嬙西施者乃得逞青蠅點素之慨力積毁而銷骨畫工而污容凡寗參　短主簿由是大開賄賂之　　　苞苴之路公是公非之不恤溢美　惡之輕仍　　　　旣屬美人毛　　　宜爲醜婦一則徼幸一時一則銜寃千戴然而清者自清濁者自　　　　　　　　嬙自爲毛嬙倭傀自爲倭傀西施自爲西施　　　　　　　　當目笑存之 
栩園詩選 
[朱樓曲] [  楚主]  
　　東風吹長隄柳色何青青誰家大道旁朱樓語流黨樓中有美女袋色修蛾横稱身垂織羅素手　銀等　　春光暮不怨春風清一彈再三歎掩抑如有情所恨無知音輾轉中腸縈 
[春風從東來一首]  
　　春風從東來吹緑庭中樹簾裏有人愁籌邊無燕語燕語人不知低頭雙淚垂己看花漸覆坐見鬢成絲鬢絲青未老花發春歸早淚臉不堪匀愁絲難獨裊屈戍掩金蟲奩鏡開朱鳥夜短不成眠坐待房權曉曉起下閒階花邊細語來忍看鸞背鏡倫揷鳳頭釵步小空憐印身輕伯滑苔柳邊香悵望間畔郤遲徊同心發結子歸去深閨裏嫡衣長袖衫新裁合歡綺惆悵有情人空房淚如洗珠淚洗銀河近來愁更多發飛蝴蝶影日夕傍庭莎庭莎空自碧休凭高樓立哀怨咽秦筝曲終長太息此夕織廻文明朝逺寄君何勞一匹錦化作夢中雲 
栩園詞選 
[江城梅花引] [  周劍青]  
　　片帆衝雪苦難留上杭州下湖州尚記那回相送石橋頭絮問重陽歸得麽莫孤負對黄花　舊游　舊游舊游使人愁酒滯　香滿篝盻也勝也盻不到雙笑難轉則復知他長倚柳邊樓漸漸西風吹鬢冷思寄晤放簾　浸上鈎 
[翠樓吟] [  華痴石]  
　　寳鏡團香名花妬玉怎敵伊人多態歌筵重譜恨更斜撥琵琶輕快琵琶休怪那管得淒淒教郎愁壞嬌無奈可憐吹瘦一條羅帶盼睞嗽得珠喉道近來翻痛笑聲都　紅巾私裏語又低問畫船何在玻璃屏外怕不獨秦淮月兒無賴羞描黛也防儂醉再三規戒 
[彩桑子過秀娘舊居感賦]  
　　驚心猶認妝臺路燕子簾前淡月成烟是處看花億並肩留香擬借陳思枕偏又寒天酒後誰憐一樣青燈兩樣眼 
小說 
家庭小說 
[嫣紅刧] [  常覺小蝶合譯　天虛我生潤文] 　 
第三十六章（續） 
　　於時街上己有多人麕集一少年向菲雪曰喬治汝妻病劇如此奈何令久臥待頭菲雪曰密斯特亞當此何與爾亞當聞語立掉首行且曰吾有事未能赴貧民院爲密昔司菲畧報告　情諸君有願代予往者乎替馬奉　　起與亞當並肩而行當其行過己之門次時乃故輕其脚步唯恐門内之獅子吼者則殆矣惟亞當望見楷洛格方倚門而立則又不禁遲其步　任卡特先行己則脫冠與爲禮揩格格時方顧街頭所臥之婦人曰彼婦卽密茸司菲雪耶病如何矣亞當曰劇甚然而亦未嘗非菲雪害之也楷洛格曰菲雪言之　亦未嘗非菲雪之飲酒　之且汝試恩苟菲神不飲酒者則其家又奚致窮　如此亞當曰楷洛格汝殆以此言警愓我乎吾承　　意　君　自爲我助則吾又何望於戒除之　日　恪格　然　掩門入亞當亦惘惘以行 
　　於時蘇格以得白福而之佈施己少蘇醒菲雪亦遂出密昔司克洛斯見菲雪出則立　　門使弗復　入克洛斯難續其會議曰勃倫吾覩菲雪之狀中心殊有所惕吾人終日如此賦閒究非了局汝：：電昔司克洛斯關言曰了局了局則卑田院耳坐吃山空古有明訓乃能長此以往耶勃倫飲家因如何遇其生活者勃倫曰吾托上帝之福吾妻乃不與予同廠治事故今者家中需用轉賴彼供給克洛斯予此後苟得謀食之地必宜先從事積蓄蓋吾妻月得二十八先令己可敷一家之用若予所入直盈餘耳著者曰積蓄一事實非密昔司克洛斯所樂聞故勃倫語時竟曰勃倫汝家夫人亦殊非積蓄者吾惠汝特夢想耳勃倫乃伏其身桌角上狂吸其烟至燼始曰克洛斯吾告汝一事蓋吾妻於前月中竟與勃克斯爲賒欠之事也密昔司克洛斯聞語大驚惟恐并發其覆則伸其手中笤帚以鈎勃倫所坐之椅勃倫時正劇談乃立隨而倒話臨亦中斷克洛斯未知其妻之作累也則狂笑而　以扶勃倫起顧坐尚未寗而克格斯之家又有客至矣 
奇情小說 
[秘密汽車] [  東埜譯]  
第二章（續） 
　　子爵道這倒不是汽車種類有限而學間無窮汽車己發明的種類有限而未發明者無窮我等敢以一知半解沾沾自滿呢我遇見了三千鄰女二八嬌娃到頭來纔得結識像密司一位驚才絶艶的人物我閉户造車出門合轍了好幾年如今纔見令尊大人那張出神入化的圖樣便是個當頭捧喝了還有一層凡是一個人辦一件事辦得有了興致便殫精竭慮推陳出新想在他人面前出一頭地我也有這個脾氣茉謧兒嫣然道出一頭地　這話怎講子爵道密司不知我和滕達兩人好算兩雄相厄道義上甚是和親學問上却是競爭得劇烈呢我想要勝過他他也想要勝過我我不能勝過他他也不能勝過我我有時勝過了他他有時位不是難兄難弟倒是難朋難友了世界上不論如事無競爭必無進步你們兩位的志氣我甚是贊同只也要互相原諒勿因此傷失和氣我想子爵和滕達先生待人接物各具眞誠的子爵笑道密司勿憂我和　達失和那是斷乎没有之事但眞誠二字怎講茉莉兒流波斜眄嚅囁着說道眞誠：：眞誠的决心自古道靡不有初鮮克有終凡百志意須貫澈到底不伹競爭一事爲然呢他說到這裏把一只臂　從子爵身邊抽了出來低垂粉頸不語了 
救國儲金 
[六月一日中國銀行收欵清單]  
　　此爲第四十六次報告 
[第三百八十八册七十一號至一百號]  
　　黄新苗二十元曹嫣二元鄭銘新三十元信隆典十元信昌綢莊十元李鶴周一元黄永顯一元沈茂生一元顧壽阴一元潘苑才二元鍾蓮塘一元張嶼樟一元沈積餘一元金順咸一元畢責東一元謝書莊一元康朂如一元曾周氏一元唐蔭軒一元李稚亭一元丁志成一元郁知疚一元曹仇日一元秦培亨一元朱金寳十元羅季讓四十元王筱林二十元周寳楚五元兪才有 
五元顧阿根一元 
[第三百九十二册七十六號至一百號]  
　　陳永瑶三元盛文祺一元潘漢貽潘華强二元朱佩三一元程展成二元張男名一元信源昌諸友八元康步先五元盛福先六元周桂香一元葉惺初二元烏惠卿一元顧慶雲一元陳永泰一元經水香一元經順甫一元成金潮一元邱慶餘一元馮金水一元何成來一元龔藹毛一元趙茂堂一元曹阿桂一元魏書堂一元謝耀生一元 
[第三百九十三册十九號至四十四號]  
　　邵勤貽一元張瑞慶一元張太太二元周鳳鳴十元葉家薔一元楊子芳一元何星耀一元李長福一元陳春發一元黄金濤一元趙四海一元陳子莊第三次月薪一元歐陽桃慶歐陽天衢第三次月薪一元唐仲瑨第三次月薪一元李堅一第三次月薪一元季佩芳第三次月薪一元歐陽進洪歐陽宏演第三次月薪一元王雲衢二元蔣昌圭五十六元陳三喜五元陳士顯三元乾坤和一百五十五元恒生祥一百五十五元同興號一百三十五元鄭伯昭三百元王元蓀二百元 
[第三百九十四册十八號至六十五號]  
　　郁屏翰一千元王光奎二元兪才元五元劉章芬一元張忍百一元張蘭蓀一元張佩珍女士一元傅雪屏一元吳洪元一元張進明一元張財生一元丁善庭一元趙松茂一元管阿三一元陳元顯一元朱阿六一元陳瑞甫二元顧文卿二元謝紹鴻二元徐和生二元王祉卿四十元劉錫泰一元陳寳昌一元宓配恩一元曹福生一元王文照一元張阿多一元楊廷史三元開泰源號二十元開泰源各友節省節菜二十四元王增祥一元蒲靈谷二元丁熠一元童海林一元陳賢廷一元殷冬生一元殷德初一元王梅庭一元趙寳華一元王旦初二元王國芳二元陳道鎔二元徐雨金二元林惜三一元晉昌隆一百十五元昌昇泰一百十五元泰茂生一百十五元萬祥一百十五元 
[第三百九十五册十一號至四十九號]  
　　信隆典各友十元錢炳昌二元黄菊園一元張繼祥一元黄順庭一元羅鴻春一元吳金水五元徐鴻昌二元徐岩卿五元何春生一元王繼龍二元陳淑茂一元羅汝舟二元史阿壽一元孔慶珊一元李芝祥二元童春華三元張茂如二元何學全一元王成立二元董氏方氏徐氏劉氏葉氏李氏合二十七元孔扶風五元陳嘉玉二元邵鉤棠二元學生王洪毅一元教員張才霖五元學生徐雲達一元教員羅承偉五元顧壽域一元張雲五五元姚賢長一元陸潤蓀五元引溪學校衆學生十一元王銓濟一元勤昌號一百五十五元源昌號一百五十五元永盛昌一百五十五元慶豐七十元姚元記一千元 
[第三百九十六册一號至十六號]  
　　何芝謙一元謝國楨一元戴邦良一元陳寳林二元宋阿彭一元諸朗然十元周韶笙一百元周蓮笙十元施榮德一元周肇榮一元周俊卿一元永泰棧二百五十五元仁棧五十五元德泰豐一百十五元禮和號一百十五元季渭亮一百十五元 
[引三百九十七册一號至二十四號]  
　　陳寳富一元羅開富一元顧錦文一元胡明晨一元徐鴻標一元劉志琳一元魏善香一元羅文雲一元劉瑞泉一元管金桂一元歐陽籌鏘第三次月薪四元歐陽慧眞第三次月薪三元歐陽常耀第三次月薪三元歐陽竟如第三次月薪二元鄧傑南第三次月薪二元張廷楠三元福和號二百五十五元同泰號二百五十五元葉德罄一百五十五元和康一百十五元福茂祥一百十五元大昌祥一百十五元馨德堂王三百元張子樵五元 
　　六月一日共收儲金銀元六千六百三十六元連前共計己收儲金銀元五十六萬九千一百十六元銀二千四百四十六兩九錢九分中國銀行謹啓 
 
 
 

Page 15

 
 
   
 
 

Page 16

 
 
   
 
