# 1891 - 281 - 4906640

 

Page 1

 
 
[重印聖武記出售] [  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以　道光年問洋事條分縷析無不詳載於其印曩所印者早經售罄茲復排以新鉛印以潔白紙張每部十本碼洋六角卽日出售有欲討論掌故者請向本埠申昌外埠申昌及　售申報人購取爲盼此佈 
[九朝東華錄减價出售] [  圖書集成局啓]  
　　本屆所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如膽列聖鴻謨乎 
[書美生案中各見証口供後]  
　　英人美生私運軍裝一案由英副按察使秉公審訊傳同各見証一一問供錄取供　存案中國則請狀師威金生而督憲委員余君實爲原告歴觀所訊供詞証據鑿鑿如畫如話美生固不能辨亦不容辨以故自始至終美生絶無供詞其問各見証時問美生以有無言語與見証人辨駁美生從無一語迨各見証均已問畢再問美生則又稱此時别無所言　正按察使審問時再當置辭然則此次副按察使開堂訊鞫竟無一言及美生而美生亦竟不置一喙聞者頗以爲惑昨有詢於余者曰先生以爲斷斯獄者其謂之何余曰此固西官問案之常例先由副按察使錄供而後申詳止按蔡使始成信讞猶中國之由州縣問供而後申詳上憲其理一也曰中國州縣爲起脚衙門凡遇案件必先擬定爰書然後申詳或准或駁聽之上司今副按察司但問取口供一周絶不下一斷語且此案美生爲首禍之人而絶不向之一問除問以有無言語駁見証人之外旣不問其此種軍火何人托購又不問其將此軍火送往何處身邊帶此炸藥意欲何爲主使者幾人同謀者幾人絶不一問而卽以此申詳若在中國則此等申詳不但遭駁而且批飭及之矣西例何獨異乎余曰中國之所以惡美生者以其交通會匪私濟軍火也然美生而倘其爲中國之人則獲則誅之耳無他議也設會匪而爲英國之會匪則美生此舉自有應得之咎雖英國之刑輕未必至於就地正法要亦自有科罪乃以英國之人而交通中國之會匪則固有間矣會匪所害者在中國則英人視之若秦人視越人肥瘠漠然不加休戚於其心又烏肯以叛　之罪坐之且聞西例交通會匪私濟軍火其罪殊不甚重轉是擅帶　樂之罪較重蓋西人重人命擅帶　藥可以傷人且所傷不止一二人故特重其罪也狀師威金生專指其帶炸藥而不及通會匪蓋非避重就輕實欲避輕就重也曰其始終不問美生口供何也余曰美生之口供問與不問同也西律衆証確鑿卽犯人一無供詞亦可定罪其口供之有無何足輕重乎曰威金生爲狀師欲避輕就重專指其帶炸藥而不及通會匪此則並無袒護美生之意可知然何以衆見証皆問及而美生獨不問及何也余曰此狀師之例然也曰狀帥恪守西例僕不收知而堂上亦有華官會審何以亦絶不一問美生且此案最要之關　在乎問美生以私販軍火係何人主使同謀何人送至何處此中情節倘能一一窮究則日後可以　巢可以搗穴可以鐵巨魁可以解脅從後面文章俱當從此入手乃獨於此處　如按察司固不屑問狀師又不能問華官之會蕃者亦　曾問不尤足異乎中國之人　深惡美生而其所以惡之　以其接濟匪人之軍火也此事設非早洩風聲則匪人如虎傅翼其禍又何堪設想幸而如天之福美生之計不成反以見獲竊以爲此時卽致美生於死地亦何足以消衆華人之忿不如婉諭美生使之將何人主使何人同謀匪徒之巢穴在於何處匪徒之起事定於何時一一密稟於案前中國可以藉此知備或得因此而掃除曾匪則美生不但可以免過而且可以見功吾知美生雖有會黨之禁制而此時見各証人侃侃而談歴歴不爽大有撥亂反正之機當亦深悔前此之悞而借此幡然變計者則亦未始非敉平會匪之一大機會也奈何中國會審多官竟不一念及此耶余曰子之策雖善然開堂問事衆目昭彰美生卽有所欲言又安肯輕爲多魚之漏吾知申詳正按　司時必將格外嚴密而後美生可以暢所欲言此中秘奥當惟此中人知之不是爲外人道也子姑俟之何如對曰諾 
[瀛臺清話]  
　　吏部爲出示曉諭事今出有盛京刑部本處題缺員外郎一缺據盛京刑部揀選得盛京刑部本處題缺主事錫章擬正盛束禮部本處題缺主事托錦擬陪給咨到部相應出示曉諭該一員於九月初三日黎明穿天青褂備帶補褂青褂並佩帶荷包手巾赴西苑門外六項公所內吏部公所書到伺候帶領引見如排班時不到卽將該員緑頭籖撤下再傳該員於九月初一日午刻衣冠赴部演習口奏履歴不准不到毋違特示○工部接有新疆魏午莊護撫咨開前經奏准籌修古城旗營衙署兵房等工現已竣事照章將應修各項工料做法動用經費數目分行造册繪圖送部覈銷等因惟册報古城修葢城守尉衙署一所佐領衙署六所防禦驍騎校衙署各六所兵房五百所火器營步軍營總學堂各一所並廟宇倉庫鼓樓角廳等工統用銀八萬八千九百四十九兩九錢七分一厘已由經費項卜照數動撥云○户部示傳所有東陵內務府應領本年秋季俸銀本部於九月初二日開放承領委員尚茶止德英阿務於是日赴庫承領毋悞特傳○值年旗准兵部爲咨行事武選司案呈山東德州城守尉樂福身死出缺照例應行咨取頭等侍衛冠軍使驍騎叅領前鋒護軍叅領內外鳥槍護軍叅領營總等經兵部堂官會同御前大臣揀選引見請 
旨簡放相應咨行值年旗轉行侍衛處等衙門各將前項正三品人員擇其管轄嚴明堪資表率者保送一二員開造履歴卽日咨送以憑　　訂期揀選○吏部示傳所有俸滿江蘇名容縣知縣張沇清又安徽鳳臺　知縣李師沆又八月分月官光禄寺署正沈璿慶知州岳在文黄玉方知縣梁宗灝　秉彝江南金沈繼焱李之藩等本部於九月初三日帶領引　見相應傳令各該員於九月初一日已刻衣冠赴部演習口奏履歴如是日不到卽將引見扣除並於初二日晚在內城左近歇宿於初三日丑刻穿天青　備帶補褂元青褂佩帶對子荷包忠孝帶赴西苑門外六項公所內吏部公所書到伺候點名帶領引　見毋違特示○兵部爲咨行事武選司案呈本部議覆山東巡撫奏以山東臨清營都司舒明阿請升補曹州鎭標中軍游擊等因核與例案班次相符應准升補是缺一本於光緒十七年八月二十六日具題奉　旨舒明阿著依議升補餘依議欽此欽遵到部合將原題黏抄咨行山東巡撫查照辦理○新授福建布政使潘方 
 
 

Page 2

 
 
伯　文已將晋臬交卸於八月二十九入都經宣武門以抵西單牌慺石虎胡同宅內遵卽敬具安摺二分於初一日子初先令隨弁齎赴西苑門交由奏　官分於皇太后皇上前呈遞潘方伯亦於寅初趨抵南海將膳牌呈由樞垣遞入少頃傳旨第三起伺候上御勤政殿將潘方伯召入詢以晉省輿情吏治數言方伯跪爲奏覆畢卽退出南海乘輿歸宅 
[旗案記餘]  
　　鎭江旗人閧搶衙署一事爲二百餘年來所未有誠巨案也本館旣遽金陵訪事人所述訊鞫情形迭登于報兹又得京口訪事人信云各旗犯結黨恃愍不畏法搶後一二日卽公然服其服扇其扇誇耀于人積都護擇尤解省後大憲委候補道劉觀察歐陽觀察文協戎江寗府理事廳分提硑鞫並以武孝廉麟趾恃符狡展咨革刑訊頃已盡吐其實詰以贓物所在始則仇攀同營沙姓繼又指出本營馬夫陳氏子公文到日提案根究杳無實跡若輩牽連秼及或同謀漏網或狹嫌誣栽意圖藉以稽延得緩須臾之死豈知明鏡高懸鬼蜮情形難逃洞鑒乎尤可異者麟趾爲愛逆子故甘蹈大辟而不辭供招旣實觀察等問其子曰爾父子必有一人正法爾願死乎抑願爾父死乎子曰可殺我爸爸爸爸者旗人呼父之謂也觀察恨恨叱之噫武夫護子而不顧其身逆子惜身而忍死其父眞狗彘之不若矣讀論語其爲人也一章有子之言旨哉至善協領連自鬨搶後卽告假養疴本月初八日軍憲檄調赴省將面問其前後實在情形云 
[太守騎箕]  
　　署江西九江府鮑伯熙太守孝光歴署臨江南康饒州府篆辦理湖口景德等處厘捐上月二十六日忽聞政體違和延至本月初四日戌刻竟騎箕而逝鎭道兩憲及黄邱兩遊戎王盛兩司馬以下同城文武印委各員聞訃之餘齊來照料聞太守雖官居五馬依然逋負纍纍兩公子先後云殂孫枝均在襁褓一朝千古其何以堪胞叔筱潤孝廉源滋年屆杖朝迎養在署猝遭此變不覺慟哭傷心云 
[定期揭曉]  
　　江南秋闈擇吉九月二十一日揭曉現已傳寫榜吏孟子受入闈先塡頭尾及名數千門萬户走馬爭看雲泥之分卽在頃刻局中局外無不翹首望之已又聞浙闈定於十五日出榜云 
[電傳順天鄉試題名全録]  
　　張玉崙直隷賀綸夔湖北盧素存順天王照順天孔昭束廣東黄爲熊江西慶廉旗籍蔣葆裕直隷齊樹楷直隷 
陳炳章直隷李麟恩浙江孔慶貞直隷王復庚浙江歐陽薰四川李吉林直隷桂保滿洲朱宏鼎江西劉繼晏山東 
楊楷江南朱穆年廣東惠毓德順天崇山旗籍郭如蘇直隷劉樹勳順天張葆吉四川熙徵旗籍王曾份直隸 
伍毓崧湖南劉允疇直隷饒宗羲廣東韓蔭楨直隷劉煥書奉天張廉順天王壽仁直隷殷濟江蘇于振鑣直隷 
景桂旗籍朱式遇直隷陳福麒浙江黄紹憲廣東鍾直旗籍陳之煥直隷文福旂籍吳廷芝江西任毓奎直隷 
單夢祥山東鄧福申廣東張家喆直隷劉次文直隷徐履謙安徽孟春苕直隷蕭惇江西張金相直隷楊士俊順天 
黄志雩順天韓日華廣東楊武式旂籍曾寳豫湖北李錦堂直隷張蓉鏡順天喬保衡直隷陳德駒廣東陳恩澍湖北 
范起光順天鍾杉同廣東凌萬江蘇張玉林直隷楊壽棫江蘇陳書銘旗籍梁寳濟廣東德生旗籍恩齡旗籍 
吳士傑順天宋蓬珊直隷王春澤湖北高同洵山東陳錫年直隷胡錫祖廣東黄昌隆湖南杜慶藜順天江煥章奉天 
榮林旗籍梁顯墀廣東姜夢飛奉天劉嘉璠直隷徐煊順天際春旂籍汪紹忠江蘇周之德順天黄琮直隷 
致善旗籍董湘蘭順天寳昌旗籍瞿文炳江蘇劉植卿廣東劉德元山東蔣偉勳直隷陳桂直隷高逢元直隷 
徐作清直隷李紹矩湖北周仁璩浙江奎定旗籍葉揚俊湖北劉樹鑫直隷唐樾森廣東姜子明直隷胡翔林安徽 
王吉誠浙江王邰雲奉天謝存忠廣東錫純旗籍何文治江蘇桂福旗籍清保旗籍許日芳湖南文濬旗籍 
孔昭濓山東王殿甲李湘鮑昌泰浙江陳　順天馬廷琛直隷陳芝詔廣西李巨山直隷張其昌直隷 
馬思崑山東宋聨陞浙江衷恒旗籍傅家瑞順天張長祿直隷劉鎭庸直隷蔡寳璵浙江李向廷直隷貴温旗籍 
蔡乃煌廣東李浚浙江盛昌頤江蘇楊毓鑫直隷顔銘直隷恩永旗籍花建猷直隷楊逢金江蘇彭鳳揚直隷 
郭星五旗籍羅琳廣東張煦直隷周學銘安徽王濬道順天林樹森山東齊志甲奉天廖聖和順天馮元鼎廣東 
侯連璧直隷孟憲孔奉天杜大琮廣東張允申奉天張世城順天吕鏡順天王汝恭順天熊紳紹順天趙鐸直隷 
李佩沅旗籍李豫同江蘇振元旗籍貫昌旗籍鄭大琳直隷胡世昌常文雋直隷鍾鈞旗籍劉同文直隷 
馮炳無廣東劉榖孫安徽張國珍直隷張汝潛直隷董其柟直隷李維世奉天張茂鏞江蘇孫貴江西俞紹業順天 
王鈞直隷戴鶴濓江蘇葛來滋四川穆成額旗籍恩昆旗籍王鳳池直隷薛葆茹直隷梁慶榮廣東蔣毓珂直隷 
崔思范直隷汪忠正直隷洪爾浚四川容賢旗籍王思俊直隷陳光灝直隷文光旗籍陳應祥廣東徐雪祥江蘇 
興元旗籍張亮采四川張其文直隷葆勛旗籍劉棨廣東董朂三直隷王蔭楠直隷張守鍾浙江王耀奎江西 
高桂馨直隷趙敷謹順天王藻文直隷文彥旗籍鍾錫璜旗籍胡愷順天齊紳澤奉天　之陽奉天張太曦旗籍 
張介祿山東孫珩順天文林旂籍蕭雨春良勳旗籍李永懋湖北李慶來廣東喬炳先直隷曹垣山東 
林兆年廣東宋廷澤旗籍夢詳旂籍祝春年順天怡煜旗籍王福謙順天棫興旗籍陳維湘廣東李明美旂籍 
傅曾濬四川連壽旗籍戈炳珂直隷王寳田順天郭曾彥李銑山東李衍熙直隷金文宣直隷王福海直隷 
傅　直隷周士選直隷雙壽旗籍孫樂嘉山東王篤培順天李毓棠順天周俊隆直隷玉田旗籍承煜旗籍 
張克家直隷李清芬直隷劉乃晟直隸朱楹之順天喬振岐直隷林世燾廣西靳世驤順天姚象環山東姚士昌直隷 
趙士琛直隷李聨青直隷王丙堃山東王芸閣直隷哲臣旗籍郭輅直隷王者賓直隷曹子昻直隷喬瑞琪直隷 
　榮標直隷梁錕峯直隷吕楷弼直隷周九澤直隷寗濟安徽 
北闈揭曉吉語遙傳亟登報章以供衆覽惟是亥豕魯魚訛悞在所不免俟接到官板題名録再行校正Z>本舘附誌 
[臺北郵書]  
　　委署臺灣恒春營游府黄新圃游戎赴院稟到前月十二日衙叅後忽從樓上墜下肢體受傷遂染瘋癲時而咄咄書空時而喃喃對影屢倩名醫療治終未能瘳以故迄今尚未赴任也○去臘大憲就小南門內拓地數弓建造西學堂登瀛書院興工十閱月費至三萬金始得告成隨委臺北府經廳林緝庭叅軍騐收唐薇卿方伯復於前月下浣某日躬詣覆勘見工程草率多與原册不符回署後卽批駁云書院學堂兩處工程前未經騐收時卽諸多塌漏其不堅固可知兹據該員勘騐詳覆到局經本署司親詣查看工料實不堅固豈能與原估清册相符甚至地不平坦階砌傾斜不能行步潦草已極似此虛糜巨欵實堪痛恨除飭淡水縣將匠首蔣再生陳澄献藍成林吳開泰等拘押提究查照原估册式勒令改修完固外委員楊泗濵監工不力着記大過三次該員勘騐不實着記大過一次此繳甘結清册存○大隆洞定海副營營官李雨 
 
 

Page 3

 
 
山協戎銷差內渡接帶者爲姚松林鎭軍繡芳鎭軍向帶旗後鎭海右營云○前報紀艋舺妓女謝英娘陳玉琴被惡鴇黄錫非刑酷虐奔訴縣署自願從良旋經孫蕚齋明府發交官媒擇配日內英娘已覓得素心人隨之內渡第未識能詩賡偕老否也○總辦新竹鹺務尹筱亭大令因事撤委所遺差事另委郵政提調章子紹别駕　接辦别駕謝委後筮期八月二十七日束裝就道○臺北府經歴歴叅軍署事期滿本任李蔚山叅軍須俟交卸臺中府經歴篆始能戾止○月前基隆相艋等處稍有時疫近已平靜盖雨暘應候故能疹癘不生也 
[災後述聞]  
　　漢口訪事人來信云前月下澣福建菴西轅外大火已載報章是役也災禍雖烈幸爲時尚早人口鮮有傷殘惟有趙姓者年當壯歲上有父母下有妻兒卜居横堤之東雖未足謂美奐美輪亦頗稱苟完苟美素充流通巷脚班頭目性頗各嗇目不識丁近年稍有積儲遂歇舊業當火熾時親負衣箱一口衝烟冐火而行行抵素熟之大道觀前某雜貨店前力不能勝且火已燃及目體以致趺仆於地頃刻身亡待至黎明家人尋見則斷瓦頽垣之際早已肢體成灰矣而身畔猶有寳銀八錠小銀錁二十一枚云此外焚斃猪鷄甚多或有家尚未焚先移零物至他處一刹那火毬滚至悉數被燒者或有家被焚而移出之衣服簪環亦遭焚燬者或有先時恐被匪人剽掠不願搬移及至火已臨身欲搬而無從搬出者種種情狀筆不勝書次晨卽有普善堂條告災民略謂楚俗災婦將臨盆或已產而未彌月者不准入親隣家暫住今本堂已另租房屋留養產婦嬰孩云云又逐日有給發錢文者每名或一千文或五百文據稱由通鎭八大行首事創捐又育嬰堂春生鑑及有力之各善堂亦皆量力捐貲以蘇涸鮒災後天氣暢晴如故至三十日晚鼉更四下又聞驚噪之聲憑高望之始知漢陽火星堂邊不戒於火吳回氏乘勢疾捲幾如風掃敗籜一霎無餘四處蔓延凶焰莫遏雖有水龍一二架顧此失彼無可如何迨天將黎明火勢方漸衰滅所焚者係酒米雜貨乾魚棉花繩索洋鐵水烟茶肆點心鋪以及後面住户茅篷據云共燬百餘户本月初二晚約七八點鐘時有匪人在廣益橋一帶宅前遍濺洋油手執油浸煤紙及自來火等物正在引燃經人看破立時拿捉則已逃去其一止獲一名父與地保看守次日具禀漢陽縣究辦不知將當火匪懲之歟抑認爲小竊薄責而釋之歟是在爲民上者之良心如何耳 
[板輿旋里]  
　　蘇松太兵備道聶觀察之太夫人定於本月十一日回湖南原籍是日三點鐘時由署乘緑呢轎啓行前導有本轅護勇出小南門迤邐至製造局馬頭登鈞和兵輪船就道觀察以下印委各員及滬軍營親兵督轅忠信兩字營親兵均在馬頭恭送 
[自墮火坑]  
　　本埠三馬路同安里金靜芳校書家某女傭年十六歲家在姑蘇之鄉前夜十二點鐘時因滅房中所掛火油燈雨將銅練拽卜燈卽墮油從頭面延至遍身火勢炎炎衣服焦灼他妓見之急取棉被掩住盖圖將火壓熄也豈知被亦延燒以致火更炎上斯時各龜奴均已驚醒七手八脚舁女傭至庭中汲水潑之雖卽火滅烟消然已火毒攻心奄奄一息矣俄而其母到來將衣脫去見頭面紅腫遍體焦痕痛極聲嘶慘難入耳延至次晨斃命嘻妓院本火坑也客苟沈溺其中未有不頭焦額爛者今以安設火坑之輩而竟自墮於火坑中大道好還不於此可見乎寄語滬上諸龜摀尚其鑒此前車 
[浮屍報縣]  
　　本邑新閘西南十二圖有地名义袋角者一小邨落也昨晨河中忽浮起無名勇屍一具兩足一手不知如何失去頸有蔴繩一條上身傷痕鱗次經圖中地保查無親屬赴上海縣禀報情形 
[本城竊案]  
　　前晚滬城北張家弄張姓家有偷兒穴墻而入翻箱倒簏竊去綢布衣服及零星諸物張　僅有婦女在家直至次晨始知覺查點之下約值錢四五十千遂卽知照汛捕爲之查緝 
[無賴宜懲]  
　　寗波人費海根遊蕩性成不務正業阮囊旣罄則往大東門內向其叔所開寳成銀樓强借一而再再而三無饜之求實難應命昨日又往索借其叔不依竟欲持刀恐　叔叔大怒立飭扭送保甲總局請懲總巡帮辦朱森庭明府詰訊之下知其尚有老母在英租界大興里親串家經管房屋遂判令掌頰四十下飭地保局勇人等送交其母管果費平日好與無賴爲伍狐羣狗黨遍布洋塲甫送至城門卽有馬夫七八人在彼伺候意欲將費奪去重向其叔索錢地保見勢不隹帶費回局禀覆其時明府止欲莅法捕房發落不及細究飭勇　捕房喝令跪在一旁候責 
[催租類志]  
　　滿城風雨近重陽昔人爲催租敗興不料重陽已過仍有從事催租者雖處窘鄉亦留佳話因類志之曰有恒洋行收租人楊洪堂投法捕房請追某烟館主婦包戚氏虧欠租洋并稱查得烟館生財係氏之親串盤頂與伊所有房租須向氏收取朱明府着將包戚氏帶案問爾爲何不將前店主交案供稱小婦人押在捕房未能出外找尋求恩開釋明府謂楊曰該氏管押後無人來保此案終難了結本委當將氏暫行開釋限三日內尋寗波人到案若屆期仍不尋交須將房租追付楊唯唯遵諭○楊洪堂復請追挑糞人張思金所欠租洋廿二元六角連八月租共廿四元八角朱明府着提張詰問張妻某氏投案訴稱所欠租洋均由婆婆經手自經丈夫接住並未欠租明府謂無論新欠宿欠終須理還張供稱小的一時無力求准釋出限十日內措洋三元繳案明府謂本委姑念爾貧苦之人着照所請屆時　再延玩定當提案重懲張卽稱謝再三挈妻而去明府卽將張妻所繳洋三元給楊具領○高易洋行收租人陳新甫請追安泰烟舘主郭大明所欠租洋五十元旋有甡記布號夥柯蘭軒投案請給還寄存安泰之生財郭抱孩上堂供稱柯尚欠小的洋銀朱明府謂前據柯稱爾尚欠伊洋今日反言柯欠爾洋殊覺在人意外旋謂陳曰郭欠租洋不干柯事可將柯　如數父還至郭生財則憑爾拍賣可也○某處收租人孫厚卿請追杜明生任小林徐阿福所欠租金朱明府將杜徐帶案任則著保交到由保繳洋六元半明府　任曰爾欠洋二十元僅繳六元半所欠尚多如何料理供稱求大老爺竟限十月再繳五元明府問杜徐兩人曰爾等欠數甚多如何料理杜等懇求寛限明府着照任一律交保限十日內料理清楚 
[英界公堂瑣案]  
　　包探土阿二禀稱趙桂發至意大利國某輪船上求售皮鞋等物所收價值內有　洋十八元之多持向　主更換買主言此種僞洋銀由賣京貨之錢金生付下因報明捕房拘錢詰問錢稱曾持京貨上船求售西人村銀票一紙除去物價找還洋　若十其間銅質者祗三元今特解送案下趙及甲乙内三人同訴稱小的等上船賣皮鞋收下洋銀及倩人估看均攙贋物計共有十八元之多因向買主更換買主言由錢付下並不知是銅洋西人某丁供稱錢來賣京貨給以銀票一紙找還洋若干轉買皮鞋今旣估待內有銅洋　係錢有心攙用錢供稱小的曾至船上賣京貨收到銀票找出洋三元並不知是銅質現在趙等向換銅洋多至十餘元明明非小的之物宋二尹再四研詰各執一詞遂與滿副領事再三商議然後判令將錢管押一月并將銅洋鎔毁滿君謂華人上船售物往往有心攙用銅洋情硃可惡詞於管　一月內枷號一禮拜發輪船碼頭示衆二尹允之○包探何瑞福禀稱女傭詳阿金報矢銀飾十五件洋銀二元疑被女傭彭阿金所竊及小的拘彭詰問彭直認不諱惟稱竊贓已無着今特送案請訊薛訴稱銀飾值洋十三元連現洋二元共十五元彭母已允照賠叩求免辦彭俯首求恩其母求准領回自行管束宋二尹准之飭將彭交其母領回管束○包探黄四福禀稱昨夜小的親見野雞妓女趙文蘭强拽客人入室作爲無恥之事是以拘送案下趙妓供稱小婦人家在鎭江現居治下清和坊爲野雞妓因遇熟客與之說笑願回原籍不再來此賣娼宋二尹謂爾旣自願回籍不再來滬賣娼勒令自行遄返不得在此逗留趙妓遵諭俠拜而退○長利洋行經收房租西人某姓投英領事署訴稱房客程和尚延不付租請爲追繳滿 
 
 

Page 4

 
 
副領事據情照會宋二尹二尹立卽飭差傳程到案西人申訴前情程供稱小的貨住虹口白老匯路長利行房屋　歴十餘年初祗每月租洋二元後加至三元今更加至四元忽言須收四元半是處房屋共廿八　各租戶皆因生意清淡無力加租並非小的一人不肯照加西人稱本年七月起每月核定租洋四元半先於六月知照如不願住儘可遷移豈知伊等七八月房租迄今尚未付楚此屋係長利行代現在外國之某人經理七八月　帳早已結昇清楚寄往外洋且訪知程有意把持並非無力照付程稱各房客均在外問請大老爺傳問可也供未畢卽有十餘人上堂異口同音訴稱小的等無力加租叩求恩鑒二尹一再商諸滿副領事請寛限數月然後加租如不願加着覔屋遷移滿君諭知西人西人稱本年六月早經知照目今殊難寛限日期且帳已結清程如再不付租並不遷移惟有將房封閉而已二尹諭程等曰本委一再商諸西官諭令寛限而原告决意不允不如及早遷去之爲日程稱小的願卽照加二尹曰諾 
[法界捕房瑣案]  
　　水販陸狗郎楊仁炳沈坤榮誘販蕩婦施郁氏一案曾記報章昨日朱明府飭提至案問施郁氏曰爾背夫遠遁廉恥俱無本欲將爾重懲然後送縣解回崇明原籍姑念爾係年輕婦女途中諸多未便况據稱已嫁過兩次現方染疾本委當格外從寛遂喝令掌頰一百下飭勇持函送普育堂療治一面傳諭其瞽天施建榮來申具領復謂陸曰爾等拐賣有夫之婦例合重懲着照昨斷笞責陸一再求恩聲稱小的患病未痊務求减責明府着先責二百板枷號兩月期滿再責一百板沈笞責一百板枷號一月楊笞責二百板笞畢謂爾本當一體辦理姑念年已老邁免予荷枷○惡婦馬王氏開設臺基引誘蕩婦石秀貞與廣東人　阿三奸識訊明情節判令枷號示懲昨有老嫗某氏遞稟聲稱馬王氏在押患病可否交保朱明府謂開設臺基傷風敗俗此種罪案實不容誅將禀擲還叱令退去○劉阿德丁阿二在金利源碼頭竊取蘇木經巡丁朱慶慶扭訴公堂朱明府　押候查明核辦昨日包探郁庭湘稟稱查得劉實是積竊曾經遞解回籍明府飭將劉丁提案喝令重責劉三百板丁係初犯責一百板○竊賊俞全福王金才事發判合各枷號半月昨日朱明府着帶至案下謂枷期尚少一禮拜着各責七十板從寛開釋 
[安徽廬州府巢告災來書照登]  
　　少欽蓮珊申報舘高易公館先生諸大善長大人座下敬啓者竊吾巢邑屬廬郡上通巢湖下逹長江素　腧麋之鄉俗尚敦龎之習計自咸豐三年粤逆竄踞六年大旱至同治二年春湘軍收復後而捻匪南擾蹂躪逾十年南北成焦土向之所謂富庶者至此而凋敝之形不堪言狀矣迨同治光緒間頻年荒歉如已丑歲收穫僅三四成邑乏富足之户民鮮隔宿之糧幸免流亡者因素安儉樸苟能苦度不願離鄉背井故未遽呼將伯方期年榖順成瘡痍庶復詎天心未厭復降奇祲自冬徂夏六閱月不雨夏至得雨栽秧後迄今又不雨以致赤地千里蝗蝻蔽天村舍無烟溝澮皆竭目下二麥致難播種瞬屆嚴冬飢寒交迫行將鵠面鳩形勢必抛男鬻女無草根樹皮　延命歎羅雀捕鼠面俱空老者塡溝壑少者流他鄉更何言來春耔種耕牛耶嗚呼昊天不吊降此鞠凶巢民向裦罹此浩劫良可哀矣敝邑同人等目擊鴻嗷謀輸雁計取效發棠之請用伸乞糴之文伏求諸大善長俯憐奇祲量宏胞與廣募仁人之粟速泛　舟俾拯億兆之災恩同楚竊仁慈永戴功德無量謹𤁋血誠冐昧干凟仁風在望延企爲勞滴涙成書言不盡意臨頴不勝迫切籲禱待命之至肅修公啓祗請善安伏惟慈照不具皖廬巢縣闔邑紳耆同人薰沐公　 
附啓者昨日程福五司馬駕臨敝堂交閱此書因程君亦籍隷巢邑備悉災情殊堪憫惻誼關　鄉不忍恝置亟欲籌欵補救獨力爲難徧拜恊賑公所爰呼將伯囑登報章布告同仁竊思皖省地靈人傑素著名區巨宦豪紳所在多有尚祈敦桀梓之誼推飢溺之心望切雲霓尤深拜禱上海六馬路仁齊善堂籌賑公所施善昌等附誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福建官報]  
　　藩轅牌示新選邵武縣高淑勛現已到省卽用縣趙丙榮請補歸化縣委用知縣張道亨請補沙縣均已奉部覆准應卽各飭赴新任供職又閩縣營前縣丞趙從豫病故遣缺以鄭工遇缺先補用縣丞汪寳堂咨補又候補從九品陸曾榮請補福泉縣巖嶼巡檢已奉部覆准卽飭赴新任 
[鄂垣官報]  
　　八月二十七日候補府史悠慶禀見謝暫行兼辦兩湖書院提調並呈送秋季供支本任均州馬雲龍蒙給咨文北上禀謝見辭廿八日大挑縣王廷珍奉督憲委辦鐵廠工程事務候補縣姜保仁奉委鐵政局聽候差遣俱赴兩院禀知謝廿九日分發試用道劉恩濬赴兩院禀到見三十日候補府李謙奉委總杳漢鎭禀謝漢陽府沈漢陽縣陳俱赴兩院禀知轉壇求雨候補縣丞費鵬九奉委留查崇文三四鋪禀知九月初一日候補縣沈星標奉藩憲行知札會奏請補孝感縣禀謝接辦漢鎭藥土局候補縣余受祺進局同日卸辦藥土局姜光裕俱赴兩院禀知署江夏縣縣丞朱承鈞赴兩院禀見任事署黄陂縣灄口巡檢事王權禀辭赴任初二日調署蘄州事本任歸州畢　琛卸事來省本任咸豐縣張家坪巡檢承承東請假回省就醫俱赴兩院禀到兩院牌示九月初一日換戴暖帽 
[蘇省官報]  
　　九月初四日分發江蘇試用縣丞吳盛炎浙江人由京騐看來省禀到初五日前福建道監察御史黄兆檉震澤縣人由平望來知縣陳玉斌禀知交卸署寳山縣任事回省府經歴霍鎔炳禀銷宜興縣保甲差並銷文闈執事差巡檢陳履泰禀辭赴江寗武闈執事差張換文禀謝飭知准補丹徒縣主簿缺初六日督辦蘇省五屬督銷鹽局浙江卽補道蔣國楨辭行赴松太各地查看鹽務候補道朱福清辭行赴金陵知府周蓮禀知赴常昭公幹回同知陳家熊由江寗來卽辭可錫金釐局前署長洲縣王芝蘭禀謝飭知回丹徒縣本任通判林步瀛禀銷文闈簾差知縣鄧復興禀知奉藩憲委赴上海提解硝差汪國奎禀銷江北河運差劉照青禀知奉委赴鎭江府帮審案件差卽辭吏目周梓材常州差遣期滿回省禀到分發江蘇新海防試用巡檢鄭興貴浙江人由京騐看來省禀到初七日前駐德國欽差大臣洪鈞辭行赴都同知銜分省補用知縣胡紹麟湖南人由金陵來徐州府桂中行由京引見回正任荆溪縣薛星輝禀銷文闈受卷差並謝十二年分海運保舉補用直隷州新海防試用縣丞譚炳爕江西人由京騐看來省禀到試用巡檢周士鋆浙江人由京起服回省吏目夏爾純禀銷洞庭山絲捐差初八日同知莫葆辰禀謝太湖交代案內蒙給予酌委州縣署事一次再給記大功兩次張辰禀銷文闈簾差知縣王國振禀知奉委赴荆溪查勘水災卽辭諸可寳禀知赴上海公幹卽辭鄧復興禀辭赴上海提運洋硝華德森禀知管解淮餉赴揚州回並查看吳縣荒熟田畝差卽辭撫標新中營左領哨候補都司胡昌寳青浦人昨日到差縣丞朱毓崧稟銷海運津局差初九日卽補道李慶雲辭行赴上海正任徐州府桂中行辭行赴金陵同知孫詒紳由常州會算交代清楚來省禀到知縣李瀚鋆禀銷文闈外簾受卷差王銘吉由鎭江下游釐局來縣丞王祖培崔鴻崇府照磨魯樂綸巡檢葉洵均禀辭赴金陵武闈執事差 
 
 
 

Page 10

 
 
   
 
