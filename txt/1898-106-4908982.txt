# 1898 - 106 - 4908982

 

Page 1

 
 
[杭州提前發報告白] [  申報館主人啓]  
　　本館於蘇州無錫等處及長　各埠所發申報　　　　　　　　　　一日　　兹又　杭州之報迅速　　印星　　　　　　　　　　　定明日卽當送閱雖遇疾　猛雨决不愆期是以　　　　　　人　以先　爲快如有迅速送到者卽係外間拾取閱　之　　　　　　　　1諸君子惠函查究愼毋被若輩魚目混珠也此佈 
[新印註釋大字本十子全書告成] [  圖書集成局代啓]  
　　諸家子書類多雜霸之術學人潘染浙開縱横　　之　明　林所選諸子中之極純正者老子莊子荀子列子　子韓非子淮南子文中子揚子　冠子十　刊爲十子全書以教後學法至善也今二林　主人覔得初印註釋善本　本局用大號新字排印成書　訂十六本每部實洋二元蘇州綠蔭堂上海文瑞樓蕪湖汴梁文苑山房出售 
[論米貴之由]  
　　近來米糧之貴爲從前所罕聞雖間亦有之或遭兵革或遇荒歉然不過一隅之間數月之久爲時未有如是之久地方未有如是之多說者謂皆江北等處飢荒賑米運彼以致各處搜羅驟然翔貴然當時晉豫奇荒赤地千里無不仰給於東南而其時米價未經飛漲現雖徐淮災賑需米固多而猶未若晉豫之廣且甚也何自去年以來日漸加價而且有增無减報中所紀到處缺少江浙爲出米之地去歲收成雖未必十分豐稔然亦有六七成五六成不等向來各省仰給於江浙而江浙之米未嘗有缺少之患而今乃骤然缺少眞有令人不解者米價每石向不過費洋二元餘合錢每斤不過十四五文今已加倍不止春夏之日正長恐尚有加增小民其何以堪同治初年浙之杭嘉湖及江之蘇松太等處人避難於滬其時米貴至每石十二千文各鄕各鎭並非無米因爲賊所阻運載不通海上銷塲日廣來源壅塞故有此價然不到半年之久逐漸平减現雖無十二千之價已將及半自去歲至今未嘗稍减以故小民咨嗟之聲與憂愁之色一刻不能釋然各省大憲洞悉民瘼禁米出口豁免米　恩澤及民可謂無微不至無如價仍不少减貨仍不見多推原其故厥有二端一則屯户居奇一則仍多走漏向來業户冬收之後留食米之外盡數銷售非極有餘之家斷無屯積乃自價目漸漲數米而炊者不啻兼人之費望其日跌而屯米之家無不私心竊喜且望其有加無已不肯輕於脫手合兩省而計出米之處每家屯積數十石及數百石數千石者屯積旣多則巿面日促亦何怪價之日漲哉然屯積之家久久必須銷售巿面雖暫時緊急而各鄕米石銷售之後雖價錢未必遽减而缺米之患自可無慮惟走漏則無可限制近來日人購米出洋源源不絕前報紀日人在天津定麫無數當時尚未十分嚴緊明目張膽而運現在各處嚴禁出口而奸商巿儈貪圖重利暗中交易說者謂北地出麫南地出米似不相妨不知北地缺麫則必銷南地之米麫之出口亦無殊米之出口也况日人所運者亦不獨麫也二十日本報紀廣州省城米價騰貴日内有多船由上海載米至省城旣抵香港卽將精米易以粗米而載精米至日本銷售某日有輪船載米十萬八千石名爲赴省實則到港時强半轉賣與日人交别船駁去以此觀之走漏旣多則米安得而不缺　安得而不漲哉無論走漏外洋致銷數之廣卽洋人之來中國者日多一日糧食更多消耗近來各國兵船絡繹而來所備糗糧亦有限制其能不購中國之糧乎此固不待智者而知之也外來之剥削日多内地之生機日促盜賊之多未始不由於此淮徐海荒歉以來雖各處辦賑不遺餘力而災民竟鬨至道署中幾釀事端現在雖不聞再有變端而米石如此缺少米價如此翔貴不特辦賑之棘手荒民之難於安置卽不荒歉之處人民乏食亦安保其不思爲變哉合中國而論雖不皆出有米榖而以有濟無以多濟少卽有荒歉之處亦不致庚癸皆呼乃自通商以後交易日廣漫無稽考其荒出外洋想不自今日然當時卽有運出而尚有運來兩廣向銷越南暹羅之米前報紀暹羅宋卡及鄰境各埠因雨水過甚積潦成災本年禾米難望收成如此則來源又少而去路不絕其何以爲繼耶北地近與俄國日親俄之東南部去歲亦五榖不登俄政府禁各報館紀載安知俄人不在北地購糧中國當匱乏之時而如此消耗杞人之憂曷其有極所望當事者設法以彌之若徒懸禁令恐仍無補於事也 
[上諭恭錄]  
　　三月二十一日奉上諭本日補行引見京察一等内務府員外郎書正著交軍機處記名欽此 
[法願已償]  
　　前者本報曾登法人欲索取中國南方之地兹得本月二十六日倫敦來電云中國朝廷刻已議定將廣州灣賃與法人矣 
[俄又要求]  
　　天津采訪友人云俄國前偕旗順口屯兵原擬將金州包括在内嗣以議不得行約明金州文武各官位置如前並不更動迨本月十八日俄公館巴君忽又照會總署限二十四點鐘内將金州所　之勇全行撒退否則當以砲火從事云云翌日合肥相國新往俄署再三聲辯始允從跋熟商噫一波未平一波又起何俄人之逼人乃爾耶 
[捐金製艦]  
　　本月二十六日倫敦來電云日斯巴尼亞國刻方捐集貲財製造兵艦皇太后首爲之倡輸出英金四萬磅聞日廷宣言倘美利堅總統决意失和則須先飭駐紥華盛頓之公使馳回然後以戎衣相見云 
[教案難平]  
　　四川重慶府屬江北麻匪徒　壞美國馬醫生所租房屋毆斃學徒唐希夷一案前已錄入報章昨得重慶采訪友人手書云事後駐重慶美領事官石君電禀美國駐華大臣田君照會吕國總理衙門要索四端一曰驅散團練一曰拿辦匪首三曰撫卹人命四曰修復醫館今者事經一月尚未辦有端倪而匪徒反又煽誘鄕團齊赴郡城爲挾制官長之計某日二鼓後川東道任逢辛　察派某弁遞公文至廳署若輩卽藉端生事鳴鑼集衆大呼曰洋兵圍城矣洋兵圍城矣各起逃命毋稍後有稍後　必及於　於是　城齊起東逃西竄喊聲震天迨天明始察知其計旋經地方官再三開導始得安謐如常 
[無賴宜懲續聞]  
　　本報昨誌無賴宜懲一則僅紀大略嗣得蘇垣訪事友人續函詳述云西人係謝衙前耶穌教堂之教士是日因事乘脚踏車至婁門道經北寺東首北街適遇一橋不能穩坐而過緣卽下車步行扶車過橋方擬上車適有某水烟袋作夥林某及甲乙丙三人在此處某酒肆沽飲時已深入醉鄕瞥見教士甲乙丙以言激林林大踏步上前將教士拉住大喝曰汝係何人敢在此閱獨來獨往乎教士見林孟浪卽脫帽示敬陪笑而言曰我乃謝衙前教堂内傳教士未識老兄金面得罪得罪林竟不問情由突起一掌將教士撃倒甲乙丙遂一擁而上攫取其帽而逸教士受此窘辱心不能甘卽向近處店家根問備知四人姓名居址旋喚地甲將林獲解英縣署請辦賴大令立卽升堂研訊 
 
 

Page 2

 
 
林低首無詞大令飭釘鐐收禁候獲到甲乙丙三人一併核辦 
[榷憲接篆]  
　　姑蘇訪事人云江蘇督糧道兼蘇關監督陸春江儲運糧北上經上憲札委候補道羅少畊觀察代理蘇關監督篆務觀察奉札後卽筮吉本月二十六日假蘇垣湖南會館接受關防儲憲於交缷關篆後卽押假糧米北上是日省中印委官員旣至會館叩賀觀察任禧復至碼頭恭送儲憲啓行手版脚靴大有應接不暇之勢　 
[金湯鞏固]  
　　金陵采訪友人云下關江口東西兩岸砲向歸督標營委弁兼管刻下兩江總督劉峴帥因海氛未靖防務官嚴扼守巖疆最關緊要乃飭帮帶親軍中營劉叅戎宇世爲此處砲臺統領以專責成叅戎奉檄之餘卽日到差視事從此江防嚴密壁壘一新大江數千里間尚何虞外人之窺伺乎 
[示領股票]  
　　武昌訪事人云鄂省奉文創行昭信股票委知府十員分往各府勸領并於藩署添設昭信局委員經理疉誌前報日前復由張香濤制軍會同譚敬甫中丞出示剴切曉諭大旨謂朝廷因庫儲支絀准黄中允之請創行昭信股票實萬不得已之舉官紳夙受國恩各伸報効原未嘗苛求於民然商民食毛踐土同具天良當此時勢多艱卽效令尹子文之毁家抒難亦不爲過况朝廷格外體卹分期二十年償還仍按年認息五厘并准將此票互相轉售抵完稅課厘金國恩何等浩大鄂省前次息借商欵均已按期還清並無絲亭蒂欠商民當共見共聞今庫儲之絀更甚於前急宜仰體時艱力圖報稱等語想商民夙明大義當能急公奉上不徒令卜式專美於前也 
[盜犯正法]  
　　金陵訪事人云省垣坊口大街豫昌錢莊被刼報經城外保甲總局袁榆生觀察飭派督捕營弁勇會同江寗縣署著名捕快四出跴緝先在下關獲到形跡可疑者三人解縣訊供似是此案眞盜繼在清河縣境緝獲正犯李有德王金標二名當掩捕時王犯被同夥刃傷腹穿腸出未便解省暫寄清河縣獄養傷只將李犯用小火輪船載解其時江寗縣趙筱帆大令病假未銷禀由江寗府劉嘉樹太守派發審委員某君提李犯到府刑訊供認與在逃未獲之孫老大周得標及被獲受傷之王金標四人搶豫昌錢莊一案再三駁詰矢口不移太守又復親加研訊屬實因卽錄供通詳督憲劉峴帥詳閱供招允屬情眞罪當批飭迅縣該犯梟示仍趕緝在逃之孫周二犯務獲究辦太守奉批後卽會同中協王有圭城守恊楊鏡巖兩協戎督標游撃武游戎延謙檄飭上元縣劉諒山大令於月之二十四日清晨齊詣督轅請令卽同蒞江寗縣署提出李犯當堂騐明正身如法綑綁率帶營兵劊子押解赴笪橋巿梟首發往犯事地方示衆事畢各官往府城隍廟拈香回署排衙訖然後同詣督轅繳令 
[刦餉續聞]  
　　前報曾紀豫章西餉於本月初八日解過安徽定遠縣境被匪人刦去萬餘金兹得安慶采訪友人手書云被刼處爲張橋驛離定遠縣城四十五里與來安全椒二縣毗連平日時有匪人出其間商旅皆視爲畏途不敢偶焉涉足此次所解之餉計共十萬金車夫及護送之人諒亦不少某日金鳥將墜夫役紛紛投宿迨黄昏後忽有數十人一擁而進持械行刼致失去十三鞘約銀一萬三千兩解餉委員及護送兵目皆措手不及聽其所爲刻已報縣緝查并移知鄰縣一體邏察矣 
[凶犯解省]  
　　安慶采訪友人云某日午後差役押解一犯赴按照磨署投文黑索瑯璫蓬首垢面詢之始知爲霍邱縣人方其姓潤蘭其名其弟貧不聊生摘食犯園中果實犯出而喝阻弟不服犯怒拾木棒撃之越日身死屍妻赴縣訴冤縣尊陳大令瑜臨塲相騐後拘犯訊供解省勘轉聞之道塗傳說謂擬照故殺例减等杖一百流二千里然恐不足蔽厥辜也 
[松試十一志]  
　　松江采訪友人云本月二十七日江蘇提督學政瞿子玖大宗師提覆南匯青浦兩邑文童南匯題數罟不入污池青浦題牛羊又從而牧之各作入手及後二比 
[鄂學造士]  
　　武昌訪事人云提督湖北學政王勝之文宗考畢德安於本月十九日行旌安抵漢陽三十日下學二十一日放告二十二日考試生員經古二十三日考試文童經古餘尚未牌示○歴届文宗蒞試漢陽生童經古合塲此次王文宗重視古學生童之投考經古者較昔多至十倍以故分塲考試○文宗以經古取士分爲八門曰史學曰算學曰化學曰經學曰時務曰格致曰性理曰詞章聞文宗蒞試德安極重古學應城取進十九名其十七名皆取經古餘二名乃考經古而未取者良以時事多艱士林中當求有用之學不徒以五言八股汩没性靈致他日服官惟知銅臭宗師此舉所謂識時務者 
[陸師季考續誌]  
　　金陵訪事人云陸師學堂於本月二十一日舉行春季大考已誌前報嗣聞二十二日清晨水師學堂總辦柯受丹觀察又命駕到陸師學堂由學堂總辦錢琴齋總辦迎入花廳茗談片刻旋同蒞操塲升坐演武廳洋教習率領通班學生齊集廳下奉令先演排槍次放巨砲再次試兩墉踰溝等技最後演西國各種陣圖一切操法悉本於德國陸操新議一書兩觀察校閱之下諸生優劣皆於花名册中詳晰存記自朝至暮其事　竣兩觀察至花廳晚膳後互論諸生孰精於語言文字孰長於槍砲陣圖孰擅專長孰兼衆美評論許久意見相同時近子刻柯觀察邕起興辭約詰朝再將諸生優絀詳細造册呈請南洋大臣鑒核評定甲乙分别賞罰 
[八閩摘錦]  
　　福州采訪友人云新任藩司季周士方伯於上月二十一日戌時接篆前署瀋司正任臬司李勉林廉訪興銳卽於是日回臬署署理臬司周子迪觀察交缷臬篆卽奉檄回興泉永道本任擇吉二十四日附福安官輪船赴厦門○新任藩司季周士方伯下車伊始手發硃諭黏貼官廳其略云一整飭官方必先立品兹緣仕途龐雜習尚鑽營於衙叅之日求缺求差不知自愧以後遇有此等屬員輕則停委重則詳叅一需次人員往往營求朝貴及當道出函爲之關說本司密設一册時常存記察看不才者概行屏棄有才乾益加裁抑以挽澆風一本司家人不准收受門包遇有私索者許卽禀明查辦倘屬員作爲茶敬任意混送者詳請撤叅一本司嚴禁餽送自蒞任以後及佳節生辰凡在屬員不准送禮以省繁文○清明已過茶巿方興上憲例得設卡要衝抽厘助餉遴委各員督辦務極周詳本届東門茶卡委恩别駕晉垣洋茶卡委徐大令華潤丹洋茶卡委錢大令大昌三夾道茶卡委胡司馬峻翔湖前茶卡委長别駕勝南門茶卡委尹司馬翼經北嶺茶卡委王大令同鈞洪山茶卡委王司馬國瑞鼓山茶卡委沈大令先大白琳茶卡委倪二尹源壽三部茶卡委黄司馬雲龍井樓門茶卡委何二尹世昌茶亭茶卡委顔少尹文灝分水關茶卡委譚少尉富光均於三月十五日赴卡視事○某日管帶凱字前旗副將敖副戎天印自上游督隊來省禀見邊制軍所帶勇丁暫駐南較塲以便依期操練 
[吳山晴翠]  
　　杭州訪事人云電燈公司遷於葵巷營造廠屋早已竣工刻下雇用工匠裝立電桿上繋電線擬由清泰行繞到清河坊先行試點廠門之外燈已裝成每日燃點行人聚觀咸謂見所未見也○武林昭慶寺在西湖之北爲四大叢林之一每届二三月間香客往來絡繹不絕寺僧輒以伊蒲饌供之本月某日廚下工人正在應接不暇有一老僧年約六十左右本係掛單至此後因患病久留是日天氣嚴寒思往灶前烘火取暖工人遂爲之燃薪詎料此僧久病之後身體軟弱忽然暈倒柴薪之火著於衣上比及工人得知赶卽施救則已兩手焦灼口不能言一道游魂返西方極樂世界衆僧告知方丈卽命取一木龕收殮擇日送至塔院焚化○省垣有益綢莊向開於永寗街去年在池塘巷購買某姓舊屋翻造四面牆垣加高五尺上月間完工煥然一新將莊遷往此處開張嗣因積雨初晴外面粉垣爲雨所壞因雇泥水匠重加修飾本月二十 
 
 

Page 3

 
 
三日午後有一匠人方緣梯而上甫登極頂適有肩輿者經過嫌其有碍行路大聲一呼匠回頭審頋不覺失足跌仆於地一時血流满面執事者急喚人施救則已氣絕遂通知匠頭令其前來料理原主出洋三十元代爲買棺成殮聞匠本餘姚縣人年約三十左右家有老母尚未成婚匠頭擬向同行代募錢若干爲其母作養膳之資亦善舉也又是日晚聞有一砑紙作夥在登雲橋茶館啜茗比茶客已散而彼尚呆坐茶博士再三催促始行出門次日聞知王衙前財神堂下有一男子在彼自縊身死衆往視之卽砑紙夥也當卽通報其家備棺收殮聞此夥年僅二十有六並無欠債被毆等事不知因何尋此短見殊屬不解 
[漢皋瑣述]  
　　漢口訪事人云刻當有事西疇之候地方官恐覊漢荒民有曠農功爰各給錢文遣歸故里故粥廠於本月初十日一律停止○鄂中武弁某甲日前上督憲張香帥書指陳時事落落數千言内有請烟館稅一則所談頗爲切要不識香帥准如所請否 
[德藩游滬小記一]  
　　前日德國親王亨利抵滬後小駐德總領事署午後兩點鐘時率同先鋒官某君及駐滬备總領事施妥卜君乘雙馬船式車至斜橋畔北洋務局謝步江蘇巡撫奎樂峯中丞藩司聶仲芳方伯江海關道蔡和甫觀察恭迎入座設茗點欵之迨亨利辭出時已四下二刻卽乘瑞記洋行主購自新金山之巨馬遨游龍華一帶到時德國官商男婦約二百人在彼恭迓並傳德公司某輪船上樂工奏驩迎之曲亨利騁懷游目小作勾留約五下鐘時復策騎游徐家匯由靜安寺路折回入晚讌於德總領事署德人之來會者履綦裙屐如水如雲亦一時之盛也當往游龍華也上海縣黄愛棠大令會同奇兵營統帶鄒理堂都戎督勇沿途保護旣至寺前大令延入方丈小憇復導之隨喜一周至昨日十二下鐘時亨利柬請駐滬各國領事官至總領事署筵讌殽芬酒冽各極　悰席散復出外閒游迨夜間中丞方伯假北洋務局設盛筵請亨利赴讌聞一十九年前西歴四月十七日亨利曾來游滬上其時方在某兵船當末弁今則同於是日來此而已榮升水師提督之職是以在滬雖略駐行旌而德之人皆傳爲佳話云 
[中丞謁客]  
　　江蘇撫憲奎大中丞於昨日午前八下鐘時乘綠呢大轎至虹口德奥瑞典日本丹等國領事處拜會各領事均飭家丁擋駕 
[隨員回省]  
　　鹽運司銜江蘇候補府劉子貞太守久辦洋務熟於交涉事宜是以此次奎大中丞及聶方伯調之來滬欵接德藩俾得尊爼周旋不卑不亢不料太守因勞成疾已於前日遄返蘇垣矣 
[臺基游街]  
　　前者王阿狗之妻王金氏商同鄰婦沈施氏背夫出外不歸旣而王在英界四馬路迤西會香里錢家媽家尋獲途中爭閙由某號巡捕拘送捕房捕頭令轉解公廨張賡三直刺提訊之下王訴稱錢家媽素以開設臺基爲業直刺因卽飭差往拘而錢家媽早已聞風遠引直刺乃將王金氏交王領回管束沈施氏押候傳本夫具領一面仍飭差役務將錢家媽拘案嚴懲事經匝月日前始將錢家媽拘獲午後直刺提案研訊　稱小婦人家在蘇州鄕下來滬已十餘年先在某倡院傭工刻下賃屋治下會香　開設野鷄倡院王金氏沈施氏原在小婦人處賣倡所得後度資言定照四六分俵分然王金氏來只二天曾接兩客沈施氏則僅接過一人直刺研詰再三堅不承認堂基乃判令荷枷遊示然後送請上海縣監禁旋援筆標枷上日臺基違犯禁令攸關風化可惡業已枷責游行俾使警心觸目 
[污衊受懲]  
　　有施禄卿者不知何許人前在同文書局執業棲其眷口於南巿荷花池左近與比鄰某鞋店小主人奚某之妻似曾相識去年奚妻借去洋蚨三十翼至秋間因有所需向之索取奚妻一味抵賴施遂投上海縣署控請訊追黄大令批示所禀借項並無契証無從究斷不准施遂垂頭喪氣悔恨交加前日繕就匿名揭帖遍黏通衢穢語淫詞肆行污衊適被奚妻之舅茂春所見詰知施之所爲因卽扭至荷花池前三景茶園紛紛滋閙旋又互扭赴十六匍巡防南局聲訴情由局員鍾偉臣二尹研訊之餘判令將施笞責三百板施嘵嘵置辯二尹怒甚復令掌頰二十下著具呈甘結然後交人保釋 
[上海縣署瑣案]  
　　謝杏生方子林投縣控方永進不給薪俸郭晉英吞賴找欵等情前晚由帮審委員李二尹提集訊斷謝方仝供爲絲掮客前代郭晉英買繭二百餘擔立有承攬每擔價洋四十元及至交貨每擔祗收三十四元被欠洋一千二百餘元再在有仁絲廠帮夥又被執事人方永晉吞没兩月薪俸計洋一百餘元一併求究郭晉英供方謝兩人代買絲繭承攬載明每十三擔抽絲一擔後因交來之貨皆係爛繭須十九擔始能抽絲一擔核算之下應除去每擔洋六元尚須伊等找洋一千餘元伊反造詞揑控方永晉供並未吞欠方謝薪俸伊等代郭所買之繭後欲轉賣與職員取去定銀三百兩至今未還亦求訊追謝方仝供此項定銀由王春山收去王春山供謝方兩人因收繭乏本向監生借去洋一千五百元除收三百兩外餘欠求追二尹訊得此案頭緖繁多郭旣扣洋每擔有六元之數餘項免追惟謝方兩人欠方永晉王春山兩人之欵應卽繳還且不應投案誣控判收　待質所限自行從速清理○本年正月十七日上午華壽小輪船在蘇州河内與馬濤桂糧米駁　碰撞由馬投控訊經見証沈德發供明各節已誌前報前晚李二尹提齊原被復訊馬供糧米船停泊新閘西首被小輪船撞壞船頭水入浸濕糧米數十石須賠洋三百餘元陳寳安供在華壽小輪船管機器行至新閘橋西見馬之米船行來因讓垃圾船自已碰撞輪船所致並非小的踈忽見証沈德發供碰撞時雖非目覩然知馬船確是行駛並非停泊二尹謂馬曰察核情由係爾自已不愼咎在於爾姑念爾貧苦斷令陳寳安貼爾修費洋三十元陳稱遵諭馬一再叩頭求益二尹諭曰陳無錯悮已令出修費洋三十元足矣再難斷加惟念汝苦求本委賞爾洋十元可耳馬遂叩謝具結而去 
[美界捕房紀事]  
　　甬人方阿狗向在楊樹浦瑞記紡紗廠充當小工前者偶不經心將機器損壞被工頭控告公堂經讞員張賡三直刺判結後拘押捕房刻今期满釋歸甫至楊樹浦橋路遇本地人孔裕昌在途行走目覩之餘不知何故忿火中燒不分皂白拳足交加逞情兇毆正在紛紛擾擾之際被包探金阿三查見立卽拘入捕房捕頭令押候解送公堂禀請究辦○程長生浦東産也昨日行至滬北楊樹浦平和洋行内撬開門户挨身入内竊取皮帶等件携之而遁甫出門卽被一百零四號印捕所見立卽拘入捕房押候解送公廨究治○小竊王三郎係崇明人昨日至滬北華盛紡紗廠内四顧無人竊取白布三疋携之而逸包探金阿三以其形跡可疑上前研詰言語支吾遂卽拘入捕房押候解送公廨核辦○昨日下午寗波人某甲駕馬車駛至楊樹浦風馳電掣拉韁不及致將小車一輛撞倒於地五百六十八號華捕立卽拘入捕房押候解堂究懲○浦東人金阿貴登徒子之流也前晚至楊樹浦美興街游玩遇李某之妻任情調笑被李某目見立卽扭送捕房押候解送公堂核奪虹口百老匯路第三十六號門牌某西人家細崽徐小虎昨日乘西人出外竊取衣物等件後自知不合用刀自刎被西人所見立喚五百十二號華捕拘入捕房押候解送公堂訊究○葉生森浦東人昨日行至虹口漢璧禮路建造水龍處見王小妹乘車而來恣清調笑被某包探拘入捕房押候究辦○昨日下午時江北人某甲不知於何處飲至酩酊大醉東倒西歪經相識者扶之而行至虹口馬禮遜路忽然倒地幸巡並捕到來舁送捕房捕頭飭卽轉送英界公廨請讞員張賡三直刺安插○江北人王阿法探囊老手也昨日闖至瑞記紡紗廠内竊取某女工之布衣等件携贓而逸至提籃橋附近經包探金阿三查見拘入捕房押候解送公堂究辦 
[三月分缺單]  
　　　縣山東樂安朱琨貴州印江李道南俱近廣東徐聞葉叔亮四川安岳陳其寛俱修墓貴州徐慶劉　革江蘇六合嚴 
 
 

Page 4

 
 
義豫雲南河西劉塾俱丁縣丞江西永豐衛炳章靜安胡翼俱丁府司獄順天府沈久齡革同知照磨新疆喀喇沙爾廳陳廷燦開缺另用 
[法書助賑]  
　　上元張季直先生於帖靡不臨書法久已自成家數當世所知者也先生於數年前因筆墨酬應過繁遂一律索潤是以欲得其書而不獲者甚衆兹值徐海洊饑著易堂主人憫之爰購得八言龍光箋聯紙八十副六尺頂上宣紙二十張皆摺寫八言合共一百副丐先生書來助賑單欵有印章其書風骨高騫神采遒逸洵足寳貴每聯紙價須洋四角筆資核减至約無論箋素紙連紙價僅售英洋一地不除筆墨價隨售隨助由本堂出售世之願得先生書者盍急購之明獲楷模暗行方便一舉兩得是以登告風雅之士與夫慈祥之人上海六馬路仁濟善堂籌賑公所施則敬等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皇仁被]  
　　江西采訪友人云上年各屬水旱偏災下民困苦德靜山中丞據實入　　　上海　在池大沛　　分别災狀重輕成蠲或緩刻經大吏刊刻謄　徧黏各處父老見之有感而泣下者亦可見恩德入人之深也爰敬謹　錄以普皇仁光緖二十四年正月初四日　閣奉上諭德壽奏查明各屬被水被旱被蟲地畝請將新舊錢漕分别緩征　緩開單呈覽一摺江西南昌等府屬上年夏間大雨連朝江湖盛漲低田被淹高阜之區又因缺雨收成均形歉薄若將新舊錢漕照常征收民力實有未津加恩著照所請緩征遞缓以紓民力餘著照所議辦理該撫卽將單内所開鄕都圖甲被災分數應緩至何年帶征銀米各數目詳晰刊刻謄黄徧行曉諭務使實惠均霑毋任吏胥舞弊用副軫念民艱至意欽此 
[示諭投稅]  
　　江西訪事人云稅銀與屯餘等項名曰雜欵其别於正欵者原寓用其一緩其二之意也自咸豐間軍興以來稅項幾同正欵有司催稅較嚴日前南昌縣孟子卿明府出有告示一道其文曰民間置買田房産業例應隨時投稅如隱匿一年以上卽照契價罰半充公並按畝科以應得之罪功令森嚴豈容干犯迭經各前縣曁本縣申明例禁出示曉諭在案兹經隨時調核稅契紅簿遵示投稅者仍屬寥寥推原其故皆由業户吝惜小費任意宕延希圖匿漏殊不思白契管業有干例禁或因詞訟到官不惟訟不能伸並先治其匿稅之罪與其隱匿而犯刑章何如納稅而安生業除諭飭册書及各地保查催投稅外合行出示曉諭爲此示仰闔邑業户人等知悉爾等凡有置買産業未稅白契無論年分遠近統限一月内概行檢呈補稅其有誤託他人未經投稅者亦卽赶緊取回自行呈繳稅銀以憑黏給契尾本縣自當寛其旣往不加深究倘經此次示諭之後敢再執迷不悟仍前隱匿一經查覺或被告發無論紳民定卽拘傳到案照例究罰决不寛貸至該業户等執契赴櫃投稅均係隨時黏尾印给如有册書延擱許卽據實呈明以憑提究各宜凛遵如違特示 
[示禁帶鹽]  
　　松江采訪友人云某日華亭縣劉謙三大令奉文示禁夾帶鹽斤略謂奉本府正堂恩札奉督學部院瞿批發據華婁引商沈允成吳洪裕許文源沈昶興禀爲循案　求出示嚴禁應考生童夾帶私鹽並請札飭松江府屬七縣一體遵辦事竊商等承辦華婁鹽引當因鄰近奉賢金山産鹽之處私販船運絡繹不絕歴年每逢學憲按臨松郡其奉金等處浦東一帶赴松應考文武生童以及船户人等視爲應得常利均各满載夾帶到松公然覔售以致連年官銷鹽斤大爲减滯商力困苦於國課正供更爲有碍刻因試期在邇不得不環求札飭七縣一體遵照並移學傳諭考生毋許夾帶等情仰松江府查照成案札縣示禁等因奉此合行出示諭禁爲此仰文武生童及船户人等知悉爾等需知夾帶私鹽大干例禁嗣後務各束身自愛船户人等亦宜安分謀生卽食鹽亦不可多帶致干罪戾如違不貸特示 
[失米轇轕]  
　　船户余阿龍向在南巿南馬頭爲各米行裝運米石去年被所雇船夥姚阿二中途將米私售與人迨抵滬後遍詢諸夥皆稱不知姚恐事發辭至南裕馬頭某姓船上爲夥余察知其事向之追取姚知事難掩飾浼人勸解照數賠銀事已寢矣前日余至王家馬頭某姓船上無意中見所失之米具在乃將姚扭至新馬路中爭吵不已某號巡街捕勇詢明情節拘解善後局中會辦委員孫星垣直刺研鞫之餘余供稱小的係本邑浦東人去年十一月某日由蘆墟承裝白米來申適小的有事他往由小的之弟與姚在船照料不料被姚竊去米一石七斗　小的查知姚卽告辭而去今在王家馬頭將米查獲是以與之評理姚供稱小的係蘇州府屬某邑人余處船夥共三人一係小的一爲余之胞弟尚有某甲其人其時據余云缺去米一石七斗　及小的所竊邀集多人理說小的不甘被誣自行歇出余復將鋪蓋及錢一千文扣住未幾小的另至他船爲夥前日余忽稱米已查獲堅指小的行竊致被扭至船中私刑拷打小的狂呼救命移時始有人爲之解勸及小的登岸余又追至馬路中扭住適爲巡街捕勇所見解送案下惟乞老爺伸寃直刺飭姚袒衣細騐並無傷痕遂不予深究惟令余將鋪蓋及錢給還一面諭令埠頭池　　從中調處如再爭少定卽提案嚴懲 
[英界公堂瑣案]  
　　包探石金榮禀稱賭徒紀福全郭金寳王阿狗在天后宫前擺設賭檯張子山嚴云林劉順興陳阿明陳和尚王云飛袁阿三陳阿榮沈咸生等均在塲同賭一併拘獲解案請究當拘入捕房時沈咸生存洋五元得以釋去現未投案讞員張直刺分别研訊均各供認不諱遂商之英副領事蕯允格君判將紀福全郭金寳王阿苟張子山等四名各責三百板枷示七天嚴云林劉順興陳阿明等三人各責二百板袁阿三陳阿榮王云飛陳和尚等三人各責一百板沈咸生臨訊不到將洋充公○十號三道頭西捕禀稱因案押在捕房之老犯蔣阿八顧春元二人在押所兇横毆撃同押犯人向之喝阻尚敢肆口　駡故特送案請究蔣顧同供不敢在押所行兇實被西捕將小的關在暗室又無飯食叩求恩施張直刺訊得該二犯已　犯　覊押尚敢在押所行兇實屬不法已極遂判蔣顧各責五百板仍舊還押○積　陳長根卽李長根屬次犯竊送懲遞籍又來租界犯案前經包探拘獲昨日解請訊究並呈贓物陳叩求恩宥直刺以陳怙惡不悛判令重笞二百板押捕房一月以儆贓存候領○包探石金榮禀稱苗劉先張阿福在怡和棧房行竊舊鐵當塲拘獲送懲苗張同供以後不敢犯竊祗求開恩直刺判仅各責一百板○郁在高投案禀稱看守火塲被林阿富扒竊零物向之喝阻反敢行兇將小的毆傷故鳴捕拘林送究林供不敢行兇直刺訊得郁在高受傷屬實判林笞責一百板以儆○包探石金榮禀稱陳大川朱阿山裘金裕潘芝春等在怡和碼頭爲扛夫與沈大榮張鳥坤因搶奪生意啓釁以致互毆經陳等將沈張毆傷一併解案請訊沈張因傷重無口供被告陳大川等俯首求恩直刺判著一併送縣辦理○捕頭禀稱姚竟才經售牛乳未向工部局領有照會故拘案請訊姚供以後不敢擅售矣直刺判令罰洋三元○金包探禀稱金阿桂闖入某洋行圖竊被獲解案請究金阿桂供詞含混直刺判令笞責一百板○捕禀王阿寳至畢反家行竊衣服拘獲送究畢投案領　王阿寳叩求施恩直刻判令責一百板○張徐氏在老公茂紡紗廠傭工因貪小竊取零紗爲工頭拘獲送入捕房解訊氏供詞含　直刺判掌頰五十下○捕禀馬阿林至怡和廠内行竊舊鐵拘獲送案請究直刺判金責二百板舊鐵給失主领去○王子卿在華盛紡紗廠行竊花包布數方被管廠人所見當塲拘獲交捕解究王供認竊布直刺判責王一百板 
[法界捕房紀事]  
　　昨日甲乙兩縫工在公館馬路迤西某茶肆啜茗因借錢不遂始而口角繼卽毆撃甲之頭顱被乙以水烟袋撃破血流不止茶肆主立喚巡街捕一併拘入捕房捕頭飭將受傷人舁送仁濟醫館療治醫言約七日可愈行兇之某乙押候解送公堂究懲旋經相識者出爲調處乙亦情願服禮兩造均肯罷訟遂投捕房伸訴請將乙釋出捕頭准之○某西人前日失去金項圈一枚以深房密室惟細崽得入爰投報捕房請爲查緝捕頭飭探將細崽某丙拘入捕房押候堂期解請訊究○昨日丁戊二人　入小東門外某小烟館　燈過癮丁將烟槍竊出留戊在榻坐待值堂人知係兩人串竊遂鳴捕將戊拘入捕房捕頭命押候解堂訊究 
 
 

Page 10

 
 
[皖省官報]  
　　三月十七日委辦運漕釐卡知縣張文灝前候補知縣劉石嚴均辭分和州差遣巡檢沈秉煌到解秋審人犯來省候補知縣周麟述知奉委銀圓局監工兼衙務局文案差○十八日另補直隸州王懋勳謝卽存詳差安慶衛趙匡謝記大功一次委辦大通釐卡知府劉沛然缷辦三河釐卡巡檢黄焯均屬直隸州胡大庥主簿潘文瀾巡檢張榮泉胡智襄王善祥均謝超委巡檢桑潤嚴慶餘任坤山均奉府委考試巡查差縣丞程眞品奉府委考試燈牌差調補旴貽縣蕭德驥准北解餉　員從九于德元均　知縣周啓運府照磨汪保鎭州判寗彤蒸府經洪誥劉士林均謝超委同知范啓璞謝酌委一次○十九日缷辦棕陽釐卡調辦屯溪釐卡知府王詠　到馮廷韶府經羅藩均面試○二十日委辦大通釐卡知府劉沛然辭准補廬州府同知石鎭本任桐城北峽司酈鴻濂候補知縣張廷　均知銷求是學堂工竣卽用縣周捷三奉委　審局帮審飭補直隸州胡火庥奉委發審局副辦陳寳桂知縣藍和光沈訓忠均奉委學習包惠疇奉委發審局差盧忠麟奉府委赴懷寗查勘洲廠○二十一日調辦屯　釐卡知府王詠　辭卽用知縣　本到由上海探硝磺價回本任南陵縣孫鳴臯到交代清楚回銅陵縣劉佐宸候補通判許濟均均奉委發審局學習直隸州趙煦奉妥發審局帮審上行　差通判周家煜府經史繼昌到由籍註册回州同毛熈淦知縣試武塲彈壓差巡檢趙　賢張正聲均謝超委一次○二十二日委辦吉水溝分卡縣丞祝思望到本任太湖白沙司陳知昌候補典史王之香均到由皖北措資回○二十三日候補知縣李弟青陳　均知奉委發審局帮審李文斛到赴池州府閱卷回並謝奉委發審局正辦楊學海到赴壽州催提　賦回馮廷韶辭回皖北典史張開甲知辭奉委赴桐城查新漲灘宣城水陽司王壽城辭本任蒙城縣典史俞　到○二十四日代理懷遠縣熊祖詒辭卽用縣朱本謝超委候補直隸州趙煦知奉臬台委廣濟圩查勘湖案劉籌到解老湘營餉赴金陵回通判毛鴻知代首縣下鄕踏勘爭山界案典史史撒鳳翔謝行知咨部註册 
[朱煦庭壽儀助賑第五批照登]  
　　盛杏蓀京　顧秋亭觀察鄭陶齋觀察合助洋廿元紫君也愚助洋十元九江招商局黄君梅西史君錫之合助洋八元錢君硯觀察趙君竹君梁君麗泉各助洋四元項君耕娱同弟詩侣助洋四元黄君佐卿俞君小坡沈君松茂許君春榮郁君酉陶各助洋二元陳芝舲同弟藹樓助洋二元平君桐蓀潘君青齋李君蓉汀施君禄生蔣君稚香各助洋一元以上共計洋七十一元合併聲明[  上海北巿絲業會館籌賑公所制施則敬謹誌]  
 
 
 

Page 11

 
 
   
 
 

Page 12

 
 
   
 
