# 1918 - 167 - 4916290

 

Page 1

 
 
   
 
 

Page 2

 
 
時評 
[曹張（冷）]  
　　曹張倐而主戰倐而主和倐而親赴前敵倐而又從前敵退回倐而舍攻湘之職倐而又出攻粤之師談者旣莫知其意聽者更莫測其心其實一言以蔽之曰能升官發財則戰官與財恐爲人奪則退而不戰耳 
　　不觀乎政府肯撥軍費乎不觀張司令請償二路欠欵百餘萬乎不觀乎曹已得四省經略使乎不觀乎張如得粤可得陸軍總長乎不觀政府近日來之借欵忙乎苟明乎此中消息者更曷怪曹張之欣欣又任戰粤之任也更曷怪乎各省覆電主戰者有三十餘件之多也 
[專電]  
　　北京電張如得粤確將爲陸總（二十三日下午三鐘） 
　　北京電李厚基爲閩浙援粤總司令童保暄爲副（二十二日下午十一鐘） 
　　北京電曹錕擬在四省中之永韶夔贛分設行營爲軍事承轉機關（二十三日上午十一鐘） 
　　北京電張懷芝要求先還第二路時墊欵百餘萬並撥定援粤餉械然後啓行（二十二日下午十鐘） 
　　北京電龍濟不與政府接洽事畢定有日出京（二十二日上午十一鐘） 
　　北京電參陸處密電湘督令將 
全線採取攻勢餉械可遇必要時供給（二十三日上午十一鐘） 
　　北京電吳佩有孚已允就援粤副司令請速指派得力軍隊來衡接防段擬即責成第七師擔任（二十三日上午十一鐘） 
　　北京電滬盧使請撥公債百萬救濟求新機器廠 
（二十三日上午十一鐘） 
　　北京電政府新從日本運到之大批軍火現已送滬交盧轉解閩李督接收（二十三日上午十一鐘） 
　　北京電段召滬漢兵工廠長來京商决接濟攻粤軍火 
（二十三日上午十一鐘） 
　　北京電昨閣議中惟邊防案最關重要僅從具體上加以討論 
（二十三日上午十一鐘） 
　　北京電七年公債提出一半向日本抵押日金一千萬 
（二十三日上午十一鐘） 
　　北京電西原又與曹密議某路大借欵（二十三日下午十鐘） 
　　北京電中央第一部選舉違法張玉崑等提起訴訟 
（二十三日上午一鐘） 
　　北京電第一部選舉前晚安福俱樂部增加山西大學派二千四百元今日遂選出 
（二十二日下午十一鐘） 
　　北京電朱啓鈐與周自齊當選爲參議員均聲明不就朱并托 
故赴滬（二十三日上午十鐘） 
　　北京電王揖唐與某預定爲未來兩院正副議長（二十二日下午十一鐘） 
　　北京電梁士詒陳邦爕江紹杰任鳳賓在第三部舉出後聞亦有辭意（二十二日下午三鐘） 
　　北京電日本出兵問題又有暫緩說（二十二日下午十鐘） 
　　北京電鄭洪年電京津各報聲明並未奉部派赴奉天交涉將舞弊路員釋放（二十三日午十鐘） 
　　北京電驅逐敵僑案改爲自行擇地拘禁（二十三日午十一鐘） 
　　北京電漢陽兵工廠火藥爆炸其聲甚巨傷數人燬屋數間損失確數及原因已飭詳查 
（二十三日下午一鐘） 
[外電]  
　　北京電英使署前議派英砲船開特末斯號會同華員搜捕閩浙海盜中政府不允且通告英使署謂華員已於一月前在浙江海濱外拘獲海盜多人於是英砲船開特末斯號乃載寗波英領事逕往搜捕六月十七日海門鎭守使通告英領事謂所拘諸犯似無一與兇案有關且不允協助捕盜翌日英領事在距海門二十英里之某島覔獲格拉哈姆氏之遺物並查明嫌疑犯多人内有前爲海盜現充海門水上警務官某氏當時拘獲女子一人連格氏遺物一併送交鎭守使鎭守使使託病不見故英使署現復請中政府調查此事（二十二日） 
　　漢陽電今晨漢陽兵工廠炸毁軍火庫兩所房屋盡毁死傷人數尙未查明炸聲甚劇武漢皆聞之（二十二日） 
　　哈爾濱電昨晚哈埠開平民會議興會者有哈平民團證與西比利亞各鎭議會之代表及各報館記者議决請協約國出兵重與德人在東歐陣線開戰十八日遠東委員會所召集之會議則主張請協約圖輔助恢復西比利亞之治安俾俄國得續以武力搞拒德國中國邊界委員忽取銷滿洲免稅物品出口禁令此問大爲詫異（二十一日） 
以上路透電 
　　北京電段内閣昨日除新疆甘肅吉林黑龍江特别區域及西南諸省外發密電於各省督軍並前敵諸將如左（一）經略使統轄各軍軍務（二）援粤總司令節制指揮前敵奉天安徽江西江蘇各省之軍隊（三）援粤副司令統率第三路軍隊爲後　（四）在直隸山東兩省招募 
 
 

Page 3

 
 
新矣一旅（五）山東軍之軍械缺乏陸續捕給（六）各路軍費由財政部陸續供給（七）各路軍隊之彈藥命各兵工廠製造（八）綢於行軍事務各督軍應援助經略使（二十二日） 
　　北京電張懷芝與中央政府諸般商議守了今日午後離北京往天津方面（二十二日） 
　　北京電政府因曹錕張懷芝職權上决任李厚基爲福建浙江軍之援粤總司令童保暄爲副司令該命令今夜可發表（二十二日） 
　　北京電昨日發表命令任命李厚基爲閩浙援粤軍總司令童保暄爲副司今（二十三日） 
　　北京電日本芳澤參事官昨晚携眷出京假道滿韓回國（二十三日） 
　　北京電據國務院方面消息云段内閣曾電致各省（除西南諸省）詢問對於討伐廣東之舉表同意否并囑各陳意見聲稱贊成之覆電已遞到北京者現有十七省各師長旅長護軍使鎭守使海軍司令等來電三十餘件（二十三日） 
　　漢口電今日（二十二日）漢陽兵工廠火藥炸 
裂死衛兵一名受傷者約三十名燬壞房屋一部分原因未詳（二十二日） 
　　東京電在常德上岸警備之日本陸戰隊已於二十一日復歸軍艦（二十三日） 
　　東京電海牙來電云奥國目下食物之缺乏已逹極點各地人民皆爲飢饉所迫却克種人斯拉扶種人已在各處暴動德國報紙謂此非奥國政府之危機乃奥國全國之危機云云 
（二十三日） 
　　東京電日本海軍省今日發布公表云在地中海之日本艦隊於六月十一日晚間及十二日正在護送運送船之際發見敵國潛水艇遂與英艦及飛機協力攻撃之（二十三日） 
以上東方通信社電 
　　東京電今日章公使及留學生監督江庸訪日本文部省會晤次官就中國留學生監督方法妥商（二十二日） 
　　東京電日本敎育會議總會昨日再在首相官邸開會討議關於專門敎育及大學敎育主查委員會之立案大略已承認該案可决議决事項二十一項希望事項八項由此大學改革案告一段落不遠將能與日本學生界以一大革命也 
（二十二日） 
　　東京電日本吳海軍工廠此番新發明電氣艇一時間航駛之速力有四十海里以上可用以追跡發射後走三十海里速率之水雷而防其爆發成績甚佳（二十二日） 
　　東京電日本時事新聞曰此番中國設鐵鑛採掘暫行章程并鐵鑛會社監督權限章程實欲以拒外人之于與中國鑛山違背一九○二年所締結之條約各國無承認該章程之必要云云（二十二日） 
以上共同通信社電 
[戰電]  
　　華盛頓電意軍已將比亞夫河西面之奥軍分裂爲二復俘虜一千二百人克復加波細爾及成森與福薩爾太運河間之土地且擒奥將一員後因傷殞命比亞夫河上之奥軍浮橋多爲意軍所毁敵軍陷於危地現正力戰奪生（二十一日） 
　　巴黎電巴黎日報載稱據確實消息興登堡上將曾於三個月前要求奥國派兵三師赴西歐陣線奥國不允謂奥人不願出兵西歐當時曾允於意境陣線取攻勢德國主將亦以爲可（二十日） 
　　華盛頓電蘇里克消息謂維也納罷工者現有數十萬人工有大會要求即發麫包市長不肯擔保治安當道已調馬隊到京暴民曾以石擲撃首相府第（二十一日） 
　　亞姆斯特丹電維也納消息謂政府減少麫包口糧全國爲之大震各報皆泯除黨見同堀抨撃並要求德匈即行賑救德國社會黨幹事部懇求工人勿行暴動或相率停工候維也納工人大會有所决議後再定主張巴塞爾消息工人大會抗議減少麫包口糧要求儘速媾和（二十日） 
　　巴黎電今日下午公報云法軍支隊攻破芒第第愛與洛瓦容問及旭末叢林境之敵軍陣線俘虜二十人而回敵軍攻轝萊媾一𤝈完全大敗敵軍以爲可以驚走法軍其進攻之前轟發煤氣炮彈無數而法軍陣線未稍讓步敵軍反自被重創 
（二十日） 
　　倫敦電今晚海格將軍報稱昨夜英軍在洛克附近製敵兩次俘虜數人今最英軍陣線稍向美爾里西北前移俘虜數人敗反攻英軍新陣地之敵軍兩次日間敵軍在愛葉特附近以煤氣砲彈轟撃頗烈（二十日） 
　　華盛頓電此間接海電謂美罼攻撃康蒂尼東面之敵單壕前進一英里之八分之五敗逃之德兵死於砲火者頗多餘悉就俘德兵六十人圖襲土爾境某村落即被逐走 
（二十一日） 
　　倫敦電泰晤士報東京訪員十五日電稱外間謡傳國會將開特别會議解决日本對德方法股票市價乃爲大落泰晤士報瑞典京城訪員電稱西比利亞西部過激黨政府已爲反對革命黨推倒反對革命黨現藉塞克斯拉夫人之助佔據土姆斯克土姆斯克·愛加特林堡·烏法現有戰事勞兵會乃令電告里寗政府謂西比利亞全部勞兵會之大權現岌岌可危西比利亞議會現總攬政權曾謂勞兵會如不再出兵攻撃西比利亞則該議會願以麵包接濟俄國云（二十日） 
　　倫敦電英國葛雷子爵（前外相）久未作政治之議論今發 
表一文係五月十一日所著者以簡明之詞解釋高國大會之要素略謂萬國大會必由各國行政領袖以誠意信心成立之此爲第一要素美國今已有此提議各協約國亦皆樂從敵國方面奥已公然表示其願從此議之意奥之歡迎此議或出於眞忱殆以此爲不獨可防禦舊敵且可抵制普魯士覇權之屏障也世界一般弱國無論爲交戰國或中立國皆必願加入此會藉免被人侵略至於德國如其武功軍權仍佔優勢除强權外不容他種主張則吾人尙須以强權之與事無益及其讀武君主政策之與國有害提醒德人非至德人恍然憬悟信此眞理則美總統威爾遜所主張之萬國大會必不能成蓋此種大會必須包括德國在内也此會對於各國之國際行爲必有一種限制且或引起若干不便利之義務凡願成立此會之各國政府人民必明白了解此義此爲第二要素所謂限制者何卽强國與弱國交涉苟有爭端必須先由會商或調和或公斷解决之强國必須抛棄其遽以武力强身弱國獲取利益之權利所謂義務者何苟有任何國家不遵此限制不用和平方法而求武力解决則其他各國必運用其經濟上或軍事上之聯合力量以攻之此種義務雖不便利然若無之則萬國大會有何價值哉輓近科學昌明戰事愈形慘烈如毒人煤氣也艦隊砲轟無防地方也飛機襲撃城鎭也德國首行之致引起叚復之行爲試問二十年後戰事將何若乎各國如爭以備戰爲急務則必用其科學所得互相發明利器用以殲滅人類矣此層德人亦未嘗不知之但德國君主之意乃在固其威權永執世界之牛耳以免續有戰爭此種觀念斷難成事且偏傲可憎鄙意他日和約條件無論若何其能擔保平和未必可及萬國大會故成立萬國大會而維持之乃致平和之要道蓋將來萬國交際苟不根據於可阻武力主義復活之道則縱有最善之和約 
條件亦無甚價值也國猶人焉前事之經驗即後事之師今各國已經巨大風潮矣苟不以此爲鑒則自取滅亡耳德國而不透澈領此敎訓則美國與協約國不能保全世界以免武力主義之爲害協約國雖全勝德國然若不知武力主義已成人類毒敵之敎訓則亦不能保全世界且亦不能自保也去云 
（十九日） 
　　舊金山電薩門斯君（駐滬美總領事）今日抵批據稱第三次自由借欵上海募集美金六十萬元華人佔百分之三十十第四次自由借欵華人之購者可望更爲踴躍云（二十一日） 
　　華盛頓電法政府已向美國某船廠定造法國式不沉船十艘内國稅務部今日以所收所得稅及額外盈利稅美金五萬萬元繳付財政部此二稅共已收一千五百五十兆元 
（二十一） 
要聞一 
[北京特别通信（一七一）（飄萍）]  
經略使者何物耶 
大得意之張懷芝 
悲哉我國之交通行政 
曹忡彌稱病歸津做啞裝聾表示其不明不暗之態度主織派高呼於衆曰曹仍主戰和平派歡聲迎之曰曹實主和曹聞而皆喜也曾無釐時湘贛用粤四省經略使之命令已作援粤總司令命令之附屬物而發表矣所謂經略使者又屬可戰可和之一種混沌名詞也然所列之省名旣多自然不失爲一種資格此類資格且與希望未來之副總統者之心理暗相吻合曹殆甘受玩弄而不辭然主戰方面之用意亦可見其愈臻於狹窄矣當曹在漢口時聞其直督之位置頗有人欲作撼動之想於是病即因之而起政府以爲尙有張懷芝在對曹不妨漢然然方電令張氏赴敵曹又忽曰我欲赴敵（皆在漢時情形）張因是亦不敢進且曹歸而張亦歸曹來津而張亦來津又釀成所謂大津會議之一黑幕天津會議誰之主動主戰派之所主動耳主動者之用意確爲欲令張氏援粤而使曹亦不反對而如張倪之來則並不專注於援粤探聽有利可圖與否而已故張懷芝之到京也確先有運動入爲陸軍總長之一着政府與商援粤事則第一問是否有錢第二問何以使曹氏不反對適遇吉會借欵等方告成立錢已不愁無着乃與龍携物赴津以所謂四省經略使之空銜玩弄曹氏張懷芝回京之夕命令即發表矣此着告成從前第一路之系統遂輕輕一筆勾銷吳佩孚爲第一路之健者主戰派久屬目之今亦加以援粤副司令之官銜於是曹之右臂之吳孚佩一變而受張懷芝之指揮是故此項計畫表面所以對粤内容則先對北派中之直隸派而後思所以對粤耳軍興以來商民疾苦情形吾人屢屢有所陳述與商業最有關係者爲交通軍事則交通事業之敵也愚昨於某處晤交通次長葉恭綽氏與略談交通行政之現狀葉氏爲人及其與政治之關係吾人不問其以交通次長而論交通事業有足供吾人之參考者葉氏言曰我國數年以來天災人禍相因而生如水患如防疫如軍事皆爲交通事業之障碍而軍事爲尤甚自所謂督軍團者肇釁而後各路商貨堆積如山嗣後稍平乃亟思疎通之法部中定議先以京奉京綏京漢三路之車輛凑集於津浦一路擬先運完津浦積貨再以三路車輛爲其他一路運輸固不失爲無法中之良法實行以後津浦路貨漸已疎正欲實行第二步計畫而奉軍入關之事以起該路車輛悉被抑留預定之事遂完全推翻一籌莫展至於今日京奉京漢京綏三路之貨有加無已即津浦亦增加而仍如前此之堆積查各路商貨種類不一有煤有糧食有布帛及其他食用之品旣無棧房又難移動置諸露天之下布帛朽腐糧食皆發芽而成爲無用計今各路之旁尙有督軍團當時之遺物焉即現在本路所用之煤亦有艱於運輸之苦其害可想是故交通行焉一語幾不能適用於今日乃至可悲之事也至我國各路之惟一缺點乃在車輛之不敷此在平時已然車輛不敷則開車次數不能增加運輸之力遂以減少歐戰以來購求不便例如前向美國所購之機關車係託駐美顧使代辦車已購就運貿極鉅顧便來電詢問輪船上若干噸位若干運費可應允否部中立即覆電照辦然電逹該處而噸位已被他商佔去矣嗣再去電請其便宜行事運來一車祗運費一項較平時竟增數千兩在我國國内非不可以製造然苦無製造之材料（非原料）其最難者爲鋼鐵漢冶萍名爲我國唯一之製鐵廠各路鐵軌殆皆取給於是交通部在該廠亦有數百萬之資本然請求爲製鋼鐵該廠總以無暇製造爲答且索價非常之鉅該廠與日本以契約上之開系不惜供給鐵沙爲其原料而對於交通部同爲債主且因鐵軌等有鉅大之交易竟出重價請求製鋼而亦不應所謂唯一之製鐵廠者對於國家之感情如是良可傷心故在今之世界無製鋼鐵之能力即絶無實業可言思之實有餘痛云云 
[兩項借欵之近息]  
　　烟酒借欵將成立煙酒借欵輿論雖極力所對而當局仍秘密進行不懈中間因英美法三國公使之抗議及我政府希望增加金額致交涉少爲停頓最近又迅速進行聞其條件業經議妥日内即可簽字其最重要者爲金額爲二千萬元利率年八釐各省煙酒公賣局雂用日人一名中國政府實收一千六百八十萬元經手人報酬四十萬元雙方之當事者一爲財政部秘書周家彦一爲私設公使西原龜三云 
　　吉會借欵已成立吉會鐵路借欵二千萬元由日本興業銀行代表日本興業臺灣朝鮮三銀行與中國政府交涉草約已告成立遂於本月十八日田興業銀行總裁土方久徵代理吉川孝秀氏與交通總長曹汝霖在交通部將草約簽字其條件如下一總額二千萬元一用途充吉會鐵路建築費一借欵之形式募集公債由日本興業銀行臺灣銀行及朝鮮銀行擔任發行利息五釐一擔 
保吉會鐵路財産及其收入一期限四十年一提前交付吉會鐵路建築準備金一千萬日金一爲與朝鮮鐵路聯絡起見在圖們江建築橋費由中日兩國政府分擔再其墊欵一千萬元定於十九日由興業銀行在東京交付章公使又協定契約細目不日當開始交涉其鐵路工程悉由中國政府擔任如中國政府不能建築時可由日本代爲建築又一方面云吉會鐵路借欵現已成立其建築準備金一千萬元十九日在東京已記入中國政府存欵項下隨時撥付東京滙業銀行以應中國政府之要求此欵雖稱爲鐵路建築準備金但政府以之充征粤軍費係旣定之事實龍濟光從此軍費到手即可南征張懷芝擔任援粤總司令携有充分戰費亦可再赴戰線總之中央討粤計畫旣有此項戰費將切實進行矣 
　　此次北京議訂吉會借欵二千萬元旣如上述兹據北滿日報云三月間曾有爲將來吉會鐵道之技師長滿鐵技師飯田氏等舉行第三次之實地勘查其所查情形如下從吉林而南經由樺甸延吉兩縣至會寗此爲一路線又由吉林經額穆敦化兩縣而至會寗爲又一路線此二線中前者距離稍近工事頗難後者與該氏意見適合將來動工時當照第二路線實行修築蓋自會寗至清津間約四十里由吉林至清津間全長約三百五十里該線有一里以上之隧道五處故工程甚難長春僅爲吉長線之一繼續地點數年來懸案之吉會鐵道旣有修築動機將來該路必取吉省東部朝鮮北部及日本之一部爲一大聯絡點并經長春以達北滿或西比利亞以紹介於歐洲而發展其大勢力兹將吉會線全通　比較大飯與長春間之距離及所靈時間如左 
自大阪至長春 
線名二地間哩數所需時間 
大阪海參歲線一二○○哩六三時 
大阪大連線一四○七哩七七時 
大阪安奉線一四一二哩七八時 
大阪吉會線一○一○哩五六時 
將右所記四線論之時問及距離最㨗且迅之路爲吉會線現在吉林僅爲濟上之一消費地山水明媚不過一隠居處自古會線全通其經濟上之地位忽將變理森林礦山等之利源以吉林爲中心且軍事上各事亦以吉林爲重大地點要爲世人所公認焉 
[東京通信（心危）]  
新留學監督江庸氏談話 
　　江庸氏與隨員五人於十六日抵下關與東報記者談話如次余此番東來就任監督實因以前公使館與敎育部員之監督方法似有缺點於組織上不能十分完善余十三年前曾經留學貴國此番得大總統之直接任命到東京後並欲從事研究貴國事情同行五人向來與余共事者我國留學生散在日本各地者甚夥監督之方針如何尙須與貴國文部當局交換意見更擬考察各種學校貴國多數之私立學校對於留學生之入學過於於任今所希望者與貴國當局 
磋商限定入學相當之資格蓋敎育部於數年前取限制留學生之方針非受敎育部或各省之考試者勿令擅自留學北京法政學校入學尙有學力之考試而留學生之入貴國私立大學者往往未經何等考試即允入學且因同文之故母須受預備敎育經過一定之年限即終了其形式上之學業故方之歐美留學生未免遜色留學歐美者必須經過預備敎育且路程睽隔遠適非易故至彼邦者每多優秀分子東西兩洋歸國留學生學力比較貴國留學生不免相形見拙此雖事實所萬不得已而亦願貴國當局者有所注意者也欲改斯弊擬由監督處證明其學力方許留學也至在貴國之留學生歸國後往往對日本懷抱惡感殊於中日親善不無遺憾惟此問題欲與貴國人士交換意見焉曩者聞貴國之實業家注意及此有特爲留學生設寄宿舍之計畫余之意見以爲寄宿舍之設與學校性質逈異不無困難之點故所望者不如多設預備學校或各學校多設　備機關使留學生之嚮學者養其力之爲愈也中國政局前途如何目下尙在混沌之中難於懸揣說者以爲北方不能以武力征服南方段内閣行將動摇云云以余觀之恐非眞相蓋今日北方武力不足壓迫南方而南軍兵力亦不足驅逐北軍雙方無實力之可言且無中心人物爲其樞紐故有今日之現象云云江氏之談寥寥數語未易評斷而對於注重八學資格云云亦殊爲吾人所首肯蓋爲國家造人材計爲日本留學生奮發計非嚴行取締其入學資格不可否則一紙文憑三年資格歸國即欲應文官法吏之考試其貽誤匪淺鮮也至若希設預備學校於事實有此必要與否尙屬疑問蓋日人之預備學林立留學生除初至者須習語言外其餘亦可直接聽講似亦無須特設但須於入官私各校時嚴行檢查其學力可矣然江氏之言或爲其對日人欲設寄宿舍而發者也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[曹張吳命令發表之經過]  
　　援粤總司令一席焉府本屬意張檢閱而此項命令遲至昨晚始發表者係因張使上次來京力請政府以此席畀　曹使嗣知曹使别有任務無可推辭乃爲條件的之承認（一）須先赴津就詢曹使之意見（二）軍費彈藥焉府必先籌給至或種程度換言之即曹使不拜四省經略之命及餉彈未能如數照撥則斷斷不肯就任當時政府對於第二條件完全應允故張使匆匆赴津津與曹使商議妥協之後復於昨日早車來京面謁段總理表示承認之意而兩道命令遂連翩發表矣至吳之副司令係政府臨時加入初未與曹使協商亦未徵吳之同意據政府當局宣言吳不過名義上之副司令實際上仍扼守衡耒一帶肅清湘南餘孽以爲張使後路之援助非令隨同攻粤也又曹之經略四省實亦第一路總司令之變相不過兼節制贛南川北各路援軍并籌防守之計劃藉以牽制西南兵力而已政府之軍事計畫至此已告一段落至外傳倪督亦已來京則並不確 
公府方面確曾於前日專車赴津迎倪入京但倪病狀雖不甚險而行動仍不自如故僅令王郅隆代表來京陳述意見前日專車來京者非倪而王也龍氏則確已於昨日返京矣 
　　又聞四省經略之任命係最近政府特派某要人赴津與曹錕接治之結果因政府必欲使曹出山而曹又辭赴湖南前線故以此較崇之地位畀之而副總統問題確亦有所接洽此兩項命令係二十日閣議散後段總理與陸外長劉海長段陸長朱法長又開秘密會議臨時决定卽行發表云又聞當此項明令尙未發表之先曹使已表示暫難離津之意中央方面刻已承認曹使暫居天津矣 
[中央選舉會之怪象]  
　　中央選舉會定於二十日投票兹將該日選舉會各部投票情形彚誌如左 
　　第一部（有學識者）投票由敎育總長傳增湘親臨監督到場投票者計三百零六人投票三次其結果爲羅鴻年得一百五十五票胡鈞得一百四十一票周詒春得一百四十九票許喆得一百四十票吳宗濓得一百四十八票何蟲森得一百四十七票增獲當選原額十名尙缺四名已宣告於二十一日繼續投票聞以鄧鎔陳煥章等最有希望　　第二部（退職大總統等及勳三位以上者）投票由内務總長錢能訓親臨監督該部列入選舉名册者共計二十人到場投票者不過十四人而得票當選及候補者則有張元奇朱啓鈐周自齊王揖唐察儒楷陳振先熙彦呂調元（以上八人正式當選）段書雲李兆珍畢桂芳屈映光王克敏許世英汪大爕張國淦（以上八人候補當選）等十六人聞王揖唐因已在安徽本籍當選衆議員出缺當以候補第一人段書雲正式頂補並聞投票人中有世續趙爾巽二君本擬不到場投票旣而某要人恐投票人數不足法定力勸世趙二君出席並謂此事與清室優待經費問題有關世趙二君因此不能推諉到場後頗蒙該選舉會特别招待與各投票人不一例第三部（資本家）投票由農商總長田文烈親臨監督自上午九時至正午十二時該部選舉人到投票場者　王郅隆施鳳翔等六人鵠候多時尙無人續至遂由田監督宣告於二十日再行投票據某要人述稱該部選舉人不到場之原因頗形複雜先是該部選舉本以某方面爲中堅某俱樂部始未過問及後某方面支配當選人已經妥協之際某俱樂部忽然加入運動遂致扯散八九十票某方面恐有决裂已允讓出當選人一名某俱樂部猶以爲未足復繼續運動又扯去四五十名必要求得兩名當選人之權利某方面不肯再行讓步遂相持莫下彼此各阻住選舉人不到場投票（因須有三分二以上之選舉人到場方可投票）以爲消極之對付聞二十日兩方面已經第二次之接洽能否妥協尙不可知並聞某方面所推出之當選人爲梁士詒陳邦爕倪道煦任鳳賓等四人某俱樂部所推出之當選人爲唐理淮王郅隆等二人然此六人中必須有一人列入候補當選名額内（因該部名額僅五人）方不致發生阻滯云云第四部（華僑）投票亦由農商總長田文烈親臨監督到場投票者計二十七人兩次投票其結果韋榮熙得十五票譚雨三得十一票盧諤生得十二票林椒之得十一票均獲當選並已足額比宣告於二十一日上午九時繼讀選舉候捕當選人云第五部（滿洲王公）投票亦山内務總長錢能訓親臨監督到場投票者共計十三人其結果毓朗溥緒二名被舉爲當選人榮全被舉爲候補當選人尙有候補當選人一名未經選出比宣告於二十一日上午九時繼續投票捕選 
　　第六部（回部王公）投票因諸回部王公多在西藏新疆原籍碍難如期到京已由内務部商同蒙藏院總裁電令新疆兼省長楊增新就近舉辦俟選出後再行促令該議員來京就職較行利便 
　　據某社云此次中央選舉會某俱樂部公然以金錢賄買每票約定二百元詎料十九日晚某省大學派投票者五十五人忽要求增加至四百元並須加付來京川資又有某大學派亦爲同樣之要求昨晚該俱樂部之掌櫃奔走半夜始見妥協一一屈服其要求至二十日投票竟預先印就投票次序名單（有閱後即毁字樣）果然二十日依次選出者爲胡許吳三名二十一日預定者則爲鄧鎔陳煥章兩名京師爲法律森嚴之地不知司法官廳果有耳目否也又云各派之活動誠爲公然的秘密不可爲諱近日有投票資格者趾高氣揚徜徉於八大胡同其財源無非發生於此而馳名中外之某俱樂部即收買選舉票之大商家徜徉八大胡同之選舉人其已得身價之轎夫耳而買賣兩方面皆揚揚得意舉以語人恬爲不怪選政如此新國會之價值可知矣某俱樂部以金錢破壞選政固爲國人所詬不謂有某省大學派共有五十五票在最後五分鐘對於俱樂部大施其竹槓手段票價自二百元要求增至四百元且外加來往川資該俱樂部恐不允其請必至前功盡棄不得已允之而另一某大學派聞悉之後亦作同樣之要求前晚即其貿易之最後期間此種醜　在某省大學派固不足責而某俱樂部以金錢誘人者即受金錢的要換可憫矣聞某俱樂部之需要　員多多益善然終不能調羅全數亦勢所必然故於各省大概指定名額其於中央選舉曾亦然警如中央選舉會之一部應産議員十名每名須得投票人三分之一以上方能當選故每次投票至多選出二名選此十名須分作五次該俱樂部如能賣到投票人數三分之二以上則每次選出之二名無不出自該俱樂部若僅買到三分之一以上則該俱樂部每次可得一名現在該俱樂部竭力羅致乃得百數十票之多於數日前决議指定五人爲議員每次選出一人昨日居然油印名軍限定二十日選三次選出胡某許某吳某三人二十一日選二次即指定鄧某陳某二人預料此五人皆可當選觀兩日之結果即可知矣 
[京兆選舉訴訟之無效]  
　　就兆初選當選人王德鄰孫玉豐控告京兆選舉事務所所長曹倜核定選民數目與張滙泉康士鐸勾串舞弊一案業於十九日經高等審判廳民廳開廳審理廳長劉含章以王德鄰等所控曹倜等濫造選民各册一節按照修正衆議院議員選舉法第九十三條選舉人確認辦理選舉人員有舞弊及其他違背法令行爲時得自選舉日起初選於五日内問地方審判廳起訴覆選於十日内問高等審判廳起訴其未設審判廳之處得問相當受理訴訟之官署起訴之規定係關於初選訴訟應於初選選舉日起五日内提起現在業已逾起訴期間不能受理即行駁回又王德鄰等所控張酒泉冒替投票根據修正衆議院議員選舉法第八十四條第二項之規定該選舉自應無效一節唯第八十四條第二項所規定之辦理選舉違背法令經審判確定者係指辦理選舉事務之人有辦理選舉違背法合經審判確定者而言今所控之張滙泉係初選當選人并非辦理選舉事務之人自不能援用該項規定亦應行駁回故此項訴訟竟得此無結果之結果也但此次京兆選舉濫造選民名册證據鑿鑿何以檢察官袖手旁觀任其破壞選政我國一般人民對於法律智識本極淺薄或欋禍不敢起訴或起訴而已逾期間致此等極不道德之行爲竟不能加以法律之制裁此則甚可浩歎者也 
[直隸參院覆選投票記]  
　　本月二十日上午八時至十二時在省長公署内舉行參議員覆選大門首設有保定大名津海口北四道屬之簽道處是時除監督曹省長外並有警務處長楊敬林道尹姒繼先縣知事齊耀城及各廳長等均到場曹省長並飭令閒雜人等一概禁止入場午 
後二時開匭唱票至四時完竣馮家遂得一百零六票曹鈞得九十六票惟尙未足額定明日仍照前定時間再行投票聞是日正在舉行投票時場内忽有一人大呼數聲似有不當之行爲經監督指令衛兵拿獲送交警察廳訊辦查得該人名牛漢昭字懋齋懷安籍年二十九歲現爲順直省議會議員至所謂不正當之行爲者究爲何事則不得而知也 
[二十日之中央政紀]  
　　公府情形馮總統二十日下午二時五分到辦公室披閱湘省軍電兩件於二時三十分延見段總理談論閣議情形至三時十五分總理始行出府三時三十分見江蘇督軍署科員吳鎭南四時見前司法總長林長民談話約一小時林君退出後總統又與張秘書長晤談四時左右某要人入府報告中央選舉情形師嵐峯旋亦入府與元首密商要務師退後馮總統即退休内室又據某要人云段總理於二十日下午二時三十分由國務院會議畢進福華門赴居仁堂晉謁總統聞與對南繼續作戰及攻粤問題均有密切關係談話約四十分鐘合肥始興辭出府 
　　國務院消息二十日國務例會段芝泉總理於上十九時到院十時半入會議廳各部總長列席者僅曹潤田陸子　朱博淵段香岩劉資頴等五人（田錢傳三總長因監督選舉成缺席）十一時始照常開議段芝泉總理曾親將平粤規湘攻川援贛各種軍事計劃一一報古各總長咸無異議段總理比諭曹總長云此後軍餉問題端賴擘劃曹總長唯唯次由段香岩總長報告各方面之最近軍事情形畢方立之秘書長將按照天津會議决定後擬就各項重要命令（即在行曹　爲署經略使命令）提交總理總理略有報告閣員亦即加以通過手續此外僅議决財政案曁普通任官案多件即宜告用會由朱劉兩總長入府報告又聞是日國務會議各部提議之案共有十餘項其中關係重要者有六一爲討論湘東湘南前方軍隊一律改守爲攻案一爲討論某督所呈攻粤條陳案一爲討論肅清湘西地方案一爲籌劃現金接濟前敵各路軍費案一爲奉督要求撥欵收回該省温發紙幣案此外尙有緊要外交案一件散議由段總理躬親進府報告總統又聞二十日晨日本公使林權助赴國務院親訪段總理總理先時至院靜待日使至時總理卽行延見譚話半小時之久聞其内容於東北邊防及出兵問題至有關係蓋因近來東北邊事日形緊急之故惟詳情則無從偵悉又據某要人消息日公使林權助氏於二十日上午九時偕同館員川井辰一郎等四人馳赴國務院訪調段總理密談至四十分鐘之久俆關於出兵問題有所接洽外對於某項大借欵問題亦曾略及云云又據某當局言滿洲里一帶近復緊急異常某方面曾一再催促出兵我政府對於此事亦有認爲不容再緩之意惟以軍費一節殊難籌備故曹潤出總長近日對某項最重大之借欵已有着手活動之處至參陸處二十日上午九時曾召集例議一次由段香岩總長主席相繼討論軍事要案多起繼由段總長將新定之軍事計劃報告大衆下午四時左右發往湘川贛粤各省要電多件據知其内容者傳述確係電示中央所定之某項軍事計劃云 
[軍事上之消息]  
　　　電令嚴懲失潼關者潼關失守後幸旋即奪復政府二十日忽致陜督陳樹瀋一電措辭極爲嚴厲大意謂此次攻擾潼關之匪據報僅二千人而調查陜軍之由該關退至豫境者實有三千人之多是兵力較匪爲厚何至遽爲陷落若云彈缺則匪之械彈豈能多於官軍是駐守軍官疎防之咎百口難辭應由該督查明嚴懲以昭炯戒 
　　贛南形勢異常吃緊據某方面消息贛南大庾領有被粤軍佔據之說但政府尙未認爲事實也又據新聞交通社消息贛軍自退守大庾以來南軍節節進逼附近各縣多被佔據陳贛督巧日復來一電報告虔南失守并爾龍南亦極危急業已派兵往援云云 
　　龍裕光之告急電據某社消息云龍濟光北來後所部軍官竟被敵運動反戈相向黄志恒亦將乘虚攻擾瓊州情形異常危急二十日龍裕光有電到京請兵援助原電略謂三十七營長楊錦恒在嘉積市起事連陷瓊東四縣當即趕派得力軍隊分路扼守現又聞黄志桓在廉州封船備兵過海鎗彈均由陽江等處接濟瓊防兵單請速派勁旅南來以免再有疎失裕光治軍無狀應請議處 
[和議聲中之粤局（平生通信）]  
　　自南北開戰以來人心厭亂確已趨向和平而議和消息閃爍不定日來又有議和之說據政界消息謂南北兩方之重要人物如梁燕蓀張紹曾岑西林諸人各已代表雙方當軸之意旨商議漸　妥洽　於素所爭持之國會問題在西南方面已允打消恢復舊國會之要求而政府方面則已允就舊法召集新國會再爲總統之選舉　由北京臨時參議院與西南之非常國會聯合行之俾可無碍於進行昨已通電徵詢各省長官及大多數國民之意見云云又聞議和之使傳聞已次第南下天津方面已推舉前審計院長莊藴寛先赴南寗謁見陸幹卿莊氏已在津電達南寗謂已起程南下陸即派胡某往港候迎又聞蘇督李純亦已派代表南來親與陸幹卿接洽大抵亦關於議和之運動而粤中要人其所恃以爲議和關鍵者全視乎岑雲階故自軍政府改組而後局面又之爲一新其在粤可以代表岑之意旨者則惟李根源而新任財政廳長楊永泰亦前時軍務院舊人此番竭力以改組軍府而爲議和之預備者也但議和之消息雖傳有打消恢復舊國會之要求而舊國會現方自行召集於廣州由非常改而爲正式故國會議員因和議問題恐爲人所播弄特藉李根源在省時由衆議院議長吳景濓等多人發起在長堤舊警廳開會與李商榷一切兹錄其通告如下逕啓者李印泉先生由韶來省同人對於時局待商之件甚多茲定本日下午四時在舊警察署茶會商榷一切務希惠臨爲盼吳景溓劉治洲呂志伊羅家衡趙世鈺陳鴻鈞李述膺尙鎭圭賴慶暉陳時銓段雄陳光勳角顯清宋汝梅呂復陳毅常恒芳白逾恒黄攻素朱家訓寳應昌李英銓梁登瀛周之翰鄧樹聲王用賓李紹白焦易堂邱冠芬王秉議六月十三日聞開會後國會中人以近日謡言繁興議和聲浪與日俱漲特請李督辦至處商請始終擁護約法勿爲浮言所動貫澈初衷聞李督辦謂西南興師係爲護法而起外間浮言鑫出臆測蓋和議運動南北雖有同情惟不能逾越護法初衷言次向衆宣誓始終護法到底决不有違初志其時國會人員成事鼓掌歡呼護法者三而散 
　　和議之說既在摇摇不定之中而粤東自苦戰以來以一省而供給數省軍費財政上實非常艱窘加以粤省金融擾亂自中國銀行停閉後紙幣旣無兌現機關於軍費更難周轉於是合官商之力議决將廣海練艦投賣一百二十萬旣成議矣然當此軍需萬急之時一方面籌兌現費一方面又須籌軍費此極難之事其能否不將兌現費挪用於軍費非幕内人不能知故廣海艦雖已投變而恢復兌現尙無辦法於是商會旣起質問省議會又繼之昨日開臨時會後因中行維持紙幣案尙未宣布復業　致函財政廳嚴加質問在案議長羅曉峯等又以廣海艦價欵一百二十萬元已足半數之基本金以之開兌足敷週轉實可無庸再候官廳籌備致使商民懷疑特往謁軍民各大吏面陳社會渴望中行復業之急請即尅日明日宣布以慰輿情聞莫督意見亦以八十萬之數非日問所能籌足擬改爲隨開兌隨籌備辦法陸續撥濟以便易於着手業電財廳核議又議員符夢松陳世恩提議云粤省軍興以來支用浩繁財政所賴以支持者厥惟紙幣自中國銀行休業停止兌換紙幣價值日形低折粤省金融遂起恐慌在官在民均欲設法維持一時苦無現金乃於萬不得已之中恝然將廣　巡艦投賣所得艦價指定爲兌換紙幣之凖備金不得挪作别用路人皆知今廣海旣已開投所得價值一百二十萬員即開始兌換亦可小補詎事逾旬日猶寂無兌換消息聞官廳猶藉口艦價爲未足待再籌八十萬員之數始實行兌換是能否兌換仍親再籌八十萬後而始定官廳用心可謂周密查政府息放當押之欵三十餘萬元官廳因紙幣低折經已全數提回合上艦價已達一百五十萬員以上是紙幣準備金爲數已屬不少而道路傳有政府提回當押存欵及艦價先交二十萬元已支用殆盡所謂維持紙幣者其名耳故商民疑慮益深紙價低折日甚本席爲堅人民信抑起見提議咨請官廳將前後所收艦價及提回息存放當押行本金由督軍省長商會省議會會同存貯省中殷實銀行以爲兌換之用一俟兌換有期仍由督軍省長商會省議會會同簽字起回以重公欵而昭信用云云省會於維持紙幣案旣提出質問而於借租事又再有質問蓋借租之舉預算可得二百餘萬此亦所恃以爲軍費一大宗者也然條例雖宣布月餘而至今尙未實行則以省長方面對於條例尙多疑議今省會已有異議矣省長自肇慶來電云 
 
 

Page 7

 
 
　　　　　　　　　　　　　　　　　　　　　　　　　　　　會辦覽籌餉局支日呈悉所擬更訂息偕憤劵章穫大致尙妥惜此項房租借欵本係出於　偕性質與防務館租捐不同該局前議章程第九條聲明自布告開議日起以三個月爲限原使民問稍寛時日易於籌措現章將三個月爲限字樣一併删去將來執行勸借之員非强加催迫急於求功則放棄因循任其延宕二者必居其一於官於民均多不便應於現章第九條内仍加入以三個月爲限六字以符原議粤省連年多故水火兵革幾加無歲無之現西北各江水患已成哀鴻滿目商民元氣大傷言之可痛耀漢粤人也諸君子亦多粤人當此民生凋敝之秋不能撫恤已極疚心實不願因借租而成追比樂輸怪劇故於該局所議章程一再商榷無非爲稍寛民力起見應由警察廳長轉飭各區善體此意是爲至要其抽收防務館租由局派員直接收繳一節應准照辦仍由局將現改章程另文呈繳備案省長眞印議員關越傑提出質問書云本省各報登載實行借房租一事其章程業經訂定復加修正察閱之下至爲詫異查本會暫行法有議决省債之募集本省財産及營造物之處分並買入一切特權今實行借房租在政府則爲省債募集在人民則爲增加負擔歸本會議决行長官方得執行乃本會開會已有旬餘仍不見貴長官將案交議竟行宣布借租章程貴長官爲西南提倡恢復約法鉅子何以對於由約法所産出之省議會暫行法尙視若無覩曩者變投廣海兵艦旣不交本會議决擅自投充舉本會暫行法實有不符今又强行借租不交本會議决一之爲甚其可再乎本議員懷疑滋多謹依暫行法第十九條規定提出質問請於五日内答復以釋羣疑實紉公誼由斯以觀粤省軍費之艱粤民擔負之重自不能再戰矣 
[關於陜北違禁種煙之文電]  
　　六月十三日全國禁煙會長安銘君自磧口急電中央大總統國務院内務部陳述陜北違禁種烟請電令陜省軍民長官悉力查禁原電已見報端兹聞内部以所關甚鉅况又出自該會會長躬親履勘是陜省拔麥栽煙已成一種不可掩之事實當即飛電陜省軍民長官嚴禁茲覓得函電錄左 
　　内務部致全國禁烟聯合會丞逕啓者本月十五日准貴會長由磧口電稱陜西違禁種煙情形請急電該省軍民長官實力維持烟禁等因前來查此案本部前准外交部函據英使館函稱陜省種烟各節當經電請該省長嚴速查禁并准電復現正竭力查禁在案兹准前因除將陜省長復電抄送并再電請嚴禁外相應函請貴會查照可也附鈔件 
　　陜省長劉鎭華覆内部電内務部鈞鑒堂密　電敬悉陜省自上年十月以來迭遭變亂盩屋興　等縣久被匪踞民間損失滋多民生無路又因道途梗塞文告罕通不逞之徒多方煽惑無知愚民或不免有偷種烟苗之事陳兼省長任内曾於三月號日電陳大概並一而派員分投履勘維時戰事方殷委員未能即日出發鎭華到任之後迭飭原派各員設法馳往指定地點會同印官澈底清查切實究辦務使邪曲愚頑咸知法令不可復犯以竣全功現正文電交馳督促嚴厲進行雖伏莽未清交通多阻報告稍爲遲延而目的倖期達到茲准前因遵復遴派幹員迅赴各縣履畝窮搜並嚴令印委勒限查禁究辦伏希鑒察爲幸劉鎭華復 
[皖省近事]  
　　皖省參院業於昨日覆選其當選者照錄如下阜陽倪道杰得一百五十八票太平蘇文選得一百二十六票霍邱張致舜得一百四十七票毫縣姜兆璜得一百三十六票合肥龔心　得一百六十九票以上當　爲參院　員　竊　　士得一百十票阜陽倪道煦得一百五十六票貴池胡仲山得一百十九票涇縣胡壁城得一百六十一票懷寗産紹四得一百十六票以上當選爲參院候補議員 
　　贛督陳光遠前派員在皖北各屬招募新軍三千人作爲贛軍補充隊業已招齊開拔浦口改乘招商局江永輪船於昨日過皖 
　　今日有安武軍數營乘坐民船由某兵艦拖帶至江千停泊係因宜昌方面軍事吃緊奉令開往救援並有爲防範某軍隊之說現皖南鎭守使署已請領餉項子彈一俟頒發即行上駛 
　　省城緝私卡每有勾結梟販售私情事現經各鹽商據情呈請商會轉詳大通榷運局嚴行根究以杜私販而暢官銷 
　　定遠知事詳報省署謂該縣所屬之石牛山保前有大股匪徒滋擾當經立派警隊會同駐防韋管帶所派之軍隊星夜馳往迎繋截拿匪首呂長治鮑爲保（卽鮑四）沈春邦三名並拿獲快鎗軍衣多件刻訊明供認不諱已照盜匪條例處以極刑以昭炯戒 
　　前次合肥各鄉土匪擾亂經駐防該處新編安武軍第七師楊瑞文統領派隊搜剿全境已告肅清兹聞楊統領函達黄省長謂已親自率隊清鄉所有匪巢均經剿滅合邑境内已無匪蹤其與壽縣毗連之吳山廟夏堂集一帶向稱匪藪當仍撥隊嚴加防範以保安寗云云 
[徐州快信]  
　　第七師軍隊全數開赴前敵日前劉旅長亦擬開抜赴湘嗣接張督電令暫緩開拔候示遵行故仍駐此 
　　徐州城廂外所有剿匪督辦所設之各稽查處近日全數撤消官員均移駐督辦署内（即留守司令部）夜間查街全屬張　使軍隊梭巡頗嚴 
　　動産抵押息借欵項興築幹路二道（一由東車站至南關一由東車站至東門内）一面由各業各自組織公所抽收貨物捐彚還借欵日來積極進行今日陳副會長會同楊警佐帶領測量人員從事測量矣 
[贛省覆選舉之展期]  
贛省衆議院複選前已限令本月二十日爲複選之期而一般抱議員熱者無不大顯神通吸收選票故近日社會上扯人入黨及買票賣票之聲不絶於耳以致票價繼漲增高複選票豫章道區每票竟值七百元廬陸道區次之潯陽道區又次之詎正在熱鬧之際忽有複選展期之說聞此次展期乃因廬陵道尹趙毓奎電呈河水暴漲交通斷絶之故經戚總監督電令各道一律展期五日原電云據廬陵趙道尹眞代電稱連旬大雨河水暴漲上下游一帶地方悉被淹没交通斷絶衆議院複選期近各縣名册及當選人不能依限齊集應如何辦祈示遵等情查各道屬近來皆患大水交通阻滯六月二十日衆院複選爲期已迫各屬初選當選名册固未到齊其初選當選人困於大雨大水不能依限齊集各道大略相同現經本總監督按照日期令第三條各道衆院複選一律再延期五日至六月二十五日舉行除報部局外希卽照辦仍飛催所屬趕送初選當選名册並催當選人速赴本道趕六月二十五日舉行複選勿再延誤云云又贛南道尹邵啓賢電呈戚總監督要求選舉延長期限略謂贛南所屬各縣各初選區因章貢兩江水勢驟發加之軍事影響參議院選舉固完全未經舉辦卽衆議院初選投票其業已實行者亦僅寥寥數縣準斯情形勢不能不要求再行延長期限俾與各道共歸一致云云聞戚總監督業將上項情形電致北京俟得中央覆電後再行電覆觀此情形則二十五日之期能否實行選舉尙爲一大疑問也 
[江蘇參院覆選之新消息]  
　　昨日（二十二）參院覆選仍未産出票價亦無漲落惟江寗提出韓某等各縣多數反對以致破裂近雖有藍某出爲維持如不另　　法恐終　成爲事實現聞江寗地方市自酒辦事處昨日關會討論改變方針一致主張推舉寗人鄧邦述並順補助鄧某使其常選而安福系亦允補助但江寗城鄉僅九十餘票當選尙差半數刻已由孫某代爲拉　大約淮揚之票恐爲江寗所張收至於研究系近日組織選舉辦法每票僅出二百元擬集合六百餘票以三百餘人投甲乙以三百餘人投丙丁其戊則任人選舉初選人雖已有爲其收買者然仍有一部分爭持三百元之說磋商尙未就緒淮揚各票則多傾向三百之數故於二系中均未加入安福系解某正與淮揚各員接洽價格磋商亦無頭緒以此推之恐再遲二三日亦不易産出耳又聞有某某兩縣初選當選人以選舉無期已憤然返里矣 
[蘇甯選民之爭執]  
　　此次省會改選寗蘇應出議員名額相差太多因之蘇人起而力爭其理由以寗蘇稅額比較寗屬各縣選册不無浮濫然若從法律釋解選民名册旣由省署寗查確定且經過更正期間縱有浮濫情事亦難推翻前案重行調查至蹈以命令變更法律之嫌惟省長爲維持選政起見特派委員多人分赴江北各屬按縣抽減免致雙方爭執聞江北各縣中有一二縣已可承認抽減而日前淮安縣忽來一電力攻抽查委員之武斷不認抽減辦法其電文云南京齊省長鈞鑒省會淮安選民名數早奉鈞署實定並宣示公衆在案依法不得增減乃饒委霆武武斷擅減四成選民誓不承認乞依法主持以保選權淮安選民周虎臣　應西周偉曹堂沈乃康等叩諫並公推代表沈乃康曹堂等來省晉謁省長詳言甯屬有三十餘縣蘇屬僅二十餘縣應出議員名額自當以寗屬爲多且省會選民資格有納稅二元或五百元不動産及小學校畢業者即可取得選權寗屬地大人衆選民自多蘇屬雖納稅較鉅然凡大地主者一人年縱納稅百元或千元亦僅有一選權而已况面積較寗屬亦小何得斤斤以稅額爲詞無端爭執云云聞齊省長以該代表之意見不免固執對於選民數仍須略爲酌減以期意見融洽免再爭執致礙選政進行云 
[南京快信]  
　　李督近日又托病不見客 
　　贛陳光遠吳鴻昌晚均有急電李督傳聞虔南又被南軍佔領龍南大庾岌岌可危第十九師長楊春普已由吉安上馳應援 
　　參議員選舉昨日（二十二）自上午九時至下午六時又止到一人入場投票聞組織者票團已散現各初選當選人終日於泰淮河畔桃葉渡頭尋樂高擡票價不肯廉價出售若無大資本家出恐終成難産也 
　　參議員選舉三日無人到場投票管理員監察員（均廳長道尹知事公署科長科員）八十餘人每日在場空守終日足音杳然頗爲焦悶 
　　包辦參議員選舉之　頭陸某等三人昨語人云如二日内交易再不成立即離省不與聞 
　　全國省議會聯令合會經某項阻力停頓後似已無形解散 
　　省議會昨日（二十二）大會又不足法定人數未能開議今日星期休會一日明日接開第一次大會 
　　貴州省議會來電通告於六月十五日召集第二次臨時會 
地方通信 
[松江]  
　　請防選舉舞弊公民朱久望等因鑒於本届國會初選之種種舞弊特函縣署請於省會初選時嚴爲防範略稱本届國會初選當選人大半均屬各區調查員究其原因緣各區投票證旣爲所把持而投票之日各該員又充任初選監察得以從中舞弊欲杜弊源應於投票日另簡公正士紳充當監察云云 
　　檢　更樓　屍有向棠刻字之某甲不知何故於二十二號縊死於東城更樓由東内一國地保洪濤據報警所派委二等警佐徐　漙於是日午後馳往驗視委係自縊身死已諭令地保備棺掩埋矣 
　　學校繼辦有人私立景賢女校自歸金山丁月心女士接辦後十餘年中耗去丁之私産數萬金兹丁因心力俱悴擬於下學期起交其弟子廖寳善女士接辦廖女士現尙肄業蘇州省立師範俟本學期考試畢業後卽回松接管校務矣 
[清江浦]  
　　參觀日本小學敎育報告會江蘇省立第六師範四年級生三十五人由校長徐公美等率領前往日本參觀小學數育等情曾誌前報兹該校於本月十九日午後三時特開一報告會事先徧簡敎育界中人届時蒞會者計各高小學校敎員有六十餘人行政敎育中人僅縣視學夏建瓴一人首由校長徐公美報告參觀各校時之狀况並感謝各地方補助學生旅費之盛意未及兵庫縣敎育行政辦事之精密次由學生趙楷曾報告神户市立御影師範學校及附屬小學校王名題報告明石市立女子師範學校及附屬小學校季肇禱報告江蘇省立第二師範學校及附屬小學校報告至此人人皆有倦意而雜以鋼琴合奏一時樂聲洋洋聽者精神爲之一振繼續由學生王恩澤報告神户市立山本小學校王秀儒報告神户市立尋常小學校及諏訪小學校陳家鴻報告大阪市立育英高等小學校及浪華小學校薛純和報告神户市立御影小學校及須磨浦私立尋常小學校徐書簡報告西京市立尙德小學校報告至此時已六句半鐘復雜演留聲機藉引起聽者之興味休息二十分鐘復由學生馬仁麟報告華僑公立華强學校及同文學校沈運矩報告上海市立西城小學校及商務印書館私立尙公小學校姜炳章報告上海市立萬竹小學校陳文林報告神户市立神户幼稚園及須磨浦私立尋常小學附團幼稚園邵恒報告神户市立商業補習學校及明石市立農業學校職員朱彭年報告西京島津製作所報告畢即由四年級生合奏風琴以娱來賓稍事休息由圖畫敎員黄愷誠報告日本校内校美術之一班學生姚仁壽報告日本之訓盲院姚光復報告大阪化學工業博覽會公園圖書館盧壽保任份報告日本社會之狀况最終由敎育敎員許文彬報告日本敎育之新趨勢及我國應注意之點合計以上各種之報告除對於管理敎授特别注重外而於該國之進取上尤加注意不憚反覆言之冀發國人之猛客云 
[杭州]  
　　覆選衆議員之預聞此次覆選衆議員當選最有希望諸君業誌昨報兹悉張廷霖君因錢塘道區六名均已組織就緒擬即停止進行惟有一部分初選當選人對於張君才學素極信仰仍主張投票選舉文聞覆選候補當選人張立等亦大有希望 
　　整頓金融之新消息浙江財政廳准杭總商會函復杭紹甬錢業會議對於革除劃單問題因有種種關係碍難承認至於各市銀根苟有銀行維持現水自可限制等語兹以該業所陳究與市面如何須召集各銀行長在廳會議並以錢莊支票發行總額往往趙過資本數倍以上應依取締紙幣條例加以限制 
　　工業考察團之出洋省立甲種工業學校敎職員來秋乘錢伯熙等數人爲改進工業起見利用暑假期間組織工業考察團公推工學博士阮季侯先生爲該團領袖定於今日（二十三）赴滬特搭日本丸船前往東京各工揚實地考察定於八月間返杭吾浙工業之發展胥於該團是賴矣 
[寗波]  
　　英艦巡查洋面寗波所屬名洋面時有海盜出没華商受害者時有所團其至外商亦間被波及者日前英國兵艦卡得墨司號由滬駛甬擬赴各洋面巡查一周抵埠後當即訪謁會稽道尹及寗波交涉員接洽一切經交涉員述明邇日搜捕各盜及擒斬各情形艦比克里愛得　爲歡慰次日張道尹　孫交涉　　　　員孫用記君赴該艦答晤暢譚良久始各典辭而回 
[濟南]  
　　最近剿匪之兩電軍署近有致中央電二則照錄如下一云吳旅長在鄲境任山海剿匪於删日追匪至蔡樓安莊一帶該匪等負固抵抗我軍奮勇仰攻至晚八鐘將土圍撃破此役計斃匪百餘名擒獲匪首大杆李光華二杆邢占起等數名奪獲快鎗手鎗子彈甚多救出票民三名餘匪向單縣及豫省考城方向分竄現飭該旅趕行追剿以清餘孽二云壽張縣丁知事被匪團困經張團長率隊突撃重團求出丁知事繋退逆匪此次張團救護壽張異常出力團長軍官等擬請奬叙官兵等已由樹元賞給洋三百元以資鼓勵 
　　省敎育會會議誌聞省敎育會於本月十九號下午四鐘招集中師以下各校戰敎各員開會其議决事項如下一暑假假期仍依去年規定延長十日自七月一號起至八月二十號止并通知各學校一署假辦津浦鐵路優待劵因假期迫促議决緩辦一高小學校學費議定分兩學期徵收每學期開學時即行繳納高等小學每學期每名京錢二千國民學校每學期每名京錢千自一署假後實行並擬由本會呈報備案 
　　樂陵之越獄案樂陵監内已判一等有期徒刑及三等有期徒刑之盜犯王國般殿楨二名於六月五日四更時分乘問將　板起開挖孔逃出更夫蔡文貴驚覺起捕被該匪用磚硬傷身死越牆逃究項知事聞耗立派二等警佐率領警役分頭追趕至城西掛牌樓見王國手帶斷　殷殿楨足帶斷鐐正在極力奔竄警役追往拿獲已歸案訊辦 
　　部令設立經濟分會農商部爲發展國貨增進利源起見就部中設立經濟調查會稽核全國農工商務狀况惟經濟範圍甚廣調查手續極繁非借助各省難收速效昨特咨行到東請省長暫就本署實業科組織此項分會矣 
[天津]  
　　何潤生有未鎗斃說陸建章之差役何潤生與陸同時經徐樹錚司令鎗决一節已喧傳殆遍而陸宅尤承認此事是以領屍時請領護照二張備棺木二具然經該司令部報告鎗决者只陸一人何現在看管並未鎗斃等語果否確實不得而知云 
[吉林]  
　　衆議員三誌吉長道區選舉衆議院議員四名業誌本報茲又聞濱江道及延吉道兩區亦經選出姓名錄下濱江道區趙驥王汝澂延吉道區孫恩溥候補當選人吳殿颺 
雜評一 
[積極與消極（默）]  
　　今日以北對南言北則積極而南則消極也如發表援粤司令也令前敵取攻勢也紛紛接濟餉械也此皆北之奮發進行而南則寂然無所舉動焉今日以北對北言段派爲積極而馮派則消極也如津議之結果也借欵之成立也選舉之競爭也此皆段派之乘時得志而馮派則頽然若無聲臭焉雖然所謂積極與消極云者僅就一時之表面言之也安知將來不互相變易也又所謂積極與消極云者非即勝負之所由分也安知將來勝負之形勢不與目前積極與消極之形勢相反也然則積極與消極奚足據以論斷中國之大局哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[農業與鐵路之關係]  
　　滬寗滬杭甬路局令行車務工務兩處云奉交通部訓令内開路運輸端賴農産爲大宗故沿線農産豐稔則鐵路獲利必多是農産者不等關於民生國計抑亦運輸命脈所繋我華以農立國垂數千年迨至今日治農者墨守舊法土地之培養無方籽種之選擇不精固由從事農圃者不明學理所至抑亦勸導者之未盡其責耳夫辨物土之攸宜周官設有專司别壞田之上下禹貢備詳記載近年農事試驗日益求精空言勸導終無實益倘各路沿線農産收穫欠豐於運務前途關係綦重亟應由局遴派熟諳農業之員考察土宜審度需要勸導村甿加意改良或利用鐵路餘地兼設試騐場俾得改良農務增加出産發逹運輸除分行外爲此令行該路仰即核議具復等因奉此查此項辦法直接提倡農業間接發違運輸本路此次舉辦各大站農産標本並請加派農林專員到站演講本係爲提倡農業發達沿路運輸起見現在各站陳列標本已辦有頭緒專員演講亟應尅日實行奉令前因除由車務處迅即擇定演講要站呈請轉派演講專員外其考察土宜及利用餘地兼設試驗場兩項應如何分别遴員兼任考察及擇地設置之處即由車務工務兩處妥議呈復核辦除分令外仰遵照 
[省議會議員初選故期]  
　　七月一日爲上海市原定推選省議會議員初選之期假小南門外救火聯合會曁西門公共體育場兩處爲投選區域正在籌備進行乃昨日省議會議員上海縣初選區初選監督沈知事致函上海二十一市鄉各經董云接奉省長電開省議會初選已將届期惟因各縣浮濫太多刻正派員調員查尙未竣事因之分配各縣初選名額亦難確定應由各縣將選期前應行籌備各事妥速進行一俟名額定後由本公署分别通知再行開選等因並奉覆選監督令同前因飭即遵照妥速辦理先後到署查初選通告業經遵照選舉法第三十二條依期頒發惟現奉省長電當選人名額尙未確定尊處收到此項通告應先按照各選民住址遠近預爲配定一俟奉到省電 
通知後即可分發以免臨時匆促除分函外相應函致即希貴經董查照爲荷 
[續開烟酒抵欵問題之會議]  
　中國煙酒聯合會昨爲煙酒抵欵事續開會議到者甚衆首由主席陳良玉將京師代表來函及各埠分會來函主張各條逐一摘要宣布大概分爲四派（一）憤激派主張特别抵制（二）和緩派主張俟簽字後抵制（三）積極派主張將押欵歸商認借（四）消極派主張勸告歇業當經大衆逐一討論公决種種辦法一爲停止營業主借者旣絶我兩業生計我人民無力抵抗不如自行休業以免惡稅而杜外人覲觎二爲勸告改業停業之後不能不另謀生計應自今日起我農工商減種減製減運逐漸改業以免外人干涉之痛苦一爲勸用國貨非勸用烟酒國貨乃勸用烟酒以外之各種國貨以免利權外溢并經公决將以上三條及上次所議兩條俟開特别大會時一併宣布以期一致次金拜仁起言昨見報載烟酒借欵已許其他友國以某種條件不日簽字如此則消息日惡非空言所能挽救次長少孚邱介帆等起言事機已迫應請速開大會公决由韓事速辦大會手續擇日舉行次宣布農商部復文爲山東種煙權事議畢時已五鐘乃散會 
[再誌華界徵收攤捐之反響]  
　　華界各攤户因反對滬南工巡捐局徵收攤捐聚議對付辦法已紀昨報兹悉九畝地方板橋廟前街凝河路虹橋郎家橋龍德橋萬生橋等處各販户昨日又至西門外某茶肆會議僉以目下生意清淡進本昂貴官廳不收攤捐尙覺困難若再繳捐勢難維持當經决定於二十四號（即今日）暫停營業一面公舉代表向官廳要求撤消徵收攤捐之原議其他各攤户如水果等業亦均步其後塵停止營業淞滬警廳徐廳長得悉後深恐該攤户等或有暴動情事特通令各區所隊轉諭各長警遇有攤户人等成羣結隊商議此事着令隨時解散惟須和平對待不得用强迫手段致生他變云 
　　淞滬警廳曾接工巡捐局來函大致以徵收貨攤月捐一事各攤房大都觀望調查六月份所給之攤捐執照反較五月分（第一次）遵章納捐者爲少請派警士分往摧捐等因故由徐廳長命令游巡隊士四出諭催前日（即二十二號）午前該隊士等手執籐條前往南市查催迨至南碼頭地方見有售賣茭白者其擔歇於路旁比見隊士到來遽即肩挑而行該隊士等怒其取巧立即追獲詰其有無捐照乃因言語不通互起衝突即以籐條鞭撃數下而釋繼又調查各攤已未納捐責其違抗續被毆撃者數人以致各攤户大動公憤僉以小販營生之貨攤設在街道公家並無指定市場即使納捐祇可勸諭不應動輙毆辱且值此百物昂貴貿易艱難之際終日勤勞亦僅得一飽是以互相籌議相約罷市冀得豁免除印刷傳單一律暫停擺攤外並定於今日（即二十四號）邀同設攤同業分往縣公署曁警察廳南商會等各機關要求該局取消攤捐附抄傳單於後通知戰現因工巡捐局强迫吾等攤户納捐領照甚至警察巡士手執籐條於前昨兩日分向各攤户脅迫報局繳捐如再不領執照非但禁阻擺攤尙欲究罰如此辦法未免苛虐過甚蓋因吾等攤户均係貧苦負販且皆露天營業而公家亦無市場設立吾等實屬不願納捐兹定今日即舊曆十五日起一律停止設攤以爲抵制一面要求官廳維持取消納捐章程務望各攤户暫停擺攤一俟逹到目的再行營業並祈各攤户竭力抵制此啓南市露天各攤户公啓 
　　上海縣沈知事以華界小販攤户有因加捐相率罷市之說深恐發生重大風潮昨晨（二十三號）特派主任警佐王師堂帶同長警兩排分往西門外及南市菜場一帶梭巡預爲防範一百派吏分投傳諭各攤户照常營業對於加捐問題完全允許和平協商萬不可聚衆要挾自蹈咎戾云云 
　　查昨日（即二十三號）小南門之水神閣及龍德橋郎家橋董家渡三角街南碼頭頭處均無鮮魚菜蔬各攤以至附近居户購買食物甚爲不便並聞今日（即二十四號）起鹹肉鮮内等莊及荳腐店等亦須停止營業 
　　高昌廟警區李巡官前晚八時許風聞各貨攤有約定於二十三號起一律罷市之說誠恐成爲事實則附近軍營中購買食物勢必不便爰即派警飭傳各攤户到區勸令仍各設攤營生當時雖各允遵照無如昨晨販魚者因無處批購故亦暫停設攤 
　　昨日城内九畝地邑廟前虹橋蓬萊路及西門等處之各貨攤因未接有南市通知罷市傳單是以仍各售賣及至午刻得悉後亦即約定自今日起暫停擺攤藉以會同抵制如果逹到取消目的即當設攤售賣云滬南工巡捐局姚石蓀局長聞各攤小販因徵收攤捐聽人煽惑希圖罷市要挾昨日午後特至縣商會謁見正副會長請爲傳諭各攤販安分經營不得誤聽謡言擾治安並調查何人發起藉以勸導云 
　　附淞滬警廳長布告照得城内邑廟及九畝地等處各種攤販歷經滬南工巡捐局按月照章繳捐在案乃同一擺攤在邑廟九畝地各處則照章納捐他處則否未免太不平等且滬南工巡捐局定自五月分起凡在滬南一隅設攤營業者一律分等收捐以昭公允查前次租界因加徵攤捐各小販羣起反對嗣經租界局董多方勸諭和平解决此次滬南工巡捐局徵收各種攤捐係就同不納捐者分等徵收期與邑廟九畝地各處攤販一律並非加捐且事經會議公决自與租界情形不同乃風聞各該攤販有聚衆罷市情事在各該攤販均係安分經紀之人旣享擺攤營業之權利自知盡納捐之義務此必有不肖匪徒從中煽惑以冀擾亂市面得逞其鬼蜮伎倆本廳長有維持地方之責除通令所屬隨時拿辦外爲此布告周知而各該攤販一律遵照務仰照常安分營業不得有聚衆罷市情事當此戒嚴期内倘有聽信鼓惑敢於搞違則是有意擾亂治安定即按名拘案依律嚴懲决不寛貸切懍遵特此布告 
[商界公請治匪]  
　　南市正大鹹貨行夥董麗水（即董立山）於陰歷本月初三日午後由洙涇收賬乘平湖班小輪來滬就大逹碼頭起岸雇車帶有賬洋九百十元不料被碼頭積匪六七人攫去四百三十元董即報由一區署拘獲匪徒童嘉坤起出贓洋十一元並供出小松江小龍子等數名業由警廳司法科預訊將童拘留候捕拿在逃各匪務獲究辦在案兹聞此次搶洋案發生後凡在商界無不人人自危除由該同業呈請徐警廳長上緊撥緝究外前日又由該業敦義堂及蛋業鹹魚業各代表在縣商會開譚話會議决公請官廳緝拿是案首匪夏德福（即小德富）到案責令交出同黨從重微辦以儆其後 
[巡警大受痛苦]  
　　寓居美租界嘉興路之甬人沈祝三於本月二十號下午具呈五區二分所稱有同鄉林方順於六年前因貧窘不堪將其妻謝氏賣與民人爲室當出身價洋五十元歷年相安無事除曆五月初六日民人偕妻出外購物經過海寗路遇見林方順被伊糾合多人將謝氏刦去今悉賃居治下來安里二弄第三家請求傳訊等情牛署員閱禀後即飭巡警王竹山持原告禀詞隨沈前往傳喚詎林之二房東袁禮蘭袁郝氏夫婦及同居林會生林福生兄弟並左右鄰居等十餘人均出場阻撓先將王警所持原告禀詞奪去撕毁復用板櫈撃傷巡警頭額腰肩等處又以蔴繩將王警綑縛身上制服亦被扯破關閉屋内幸有住居附近之蔣阿三見若輩恃蠻妄爲恐旋鉅禍報知里外崗警帥得勝入内查詢袁等又欲奪取帥警所荷之鎗蔣見勢不佳復報知鄰崗巡警薛鳳林立即回所報告牛署員派楊巡官率領長警多名前往始將王警援出並拿獲袁禮蘭袁郝氏曁林姓兄弟四名惟被告林方順及謝氏又其餘帮兇各鄰居均被逸去牛署員察得王警受傷甚重口吐鮮血即送紅十字會醫院療治獲案諸人與原告見證莊阿三等併解淞滬警廳請爲訊核 
[船户大喊捉强盜]  
　　船户顧正恒前晚在北新涇河内喊捉强盜由四區四分所崗警到來向之詢問據云頃有盜船二艘將伊船攔住突有數人跳上伊船圖刦因其高聲呼喊彼等即跨回已船逸去未受捐失云云該警聞之立即召集鄰崗向前追趕截獲二船上有王銀芝王李氏宋喬氏等男女三人一併解送司法科經段科員研訊之下以王等不類盜匪搜其船上亦無可疑痕跡諭飭轉解淞滬警廳司法科訊明發落 
[五誌軍官誘拐女子之發覺]  
　　浙江督軍楊善德因悉駐防松江之十五團二營掌旗官唐愼東誘姦同居女學生大爲震怒以該軍官身列戎行膽敢誘姦民女實屬不法已極自應飭令該營長迅將該掌旗官撤差押解司法官廳嚴行澈究以肅軍紀云 
[推廣無軌電車]  
　　英美電車公司因近來營業益見發逹當經規定自鄭家木橋愛多亞路迤西轉至泥城外重慶路添置無軌電車利便行旅業已興工竪立電杳桿其工程約需兩月至陽曆八月初旬即可行車云 
[請留南滙勸學所長之公電]  
　　南京敎育廳長鈞鑒南滙勸學所長秦始基辭職乞挽留以慰衆望南滙紳學界龔源本社猷告潘光澤馬戴仁潘鍔孫詒榖陸以鈞蔡雲棟莊義先胡尙志等叩 
[滬江大學十週紀念會誌盛]  
　　昨日（二十二日）爲滬江大學十周紀念之期來賓到者四五百人頗極一時之盛兹將情形約略誌之上午九時舉行兵式體操十時演愛國新劇由該校學生串演内容述愛國男婦舉家從軍卒能戰勝强敵奏凱而還觀者歡忭掌聲雷動十二時閉幕來賓均至膳廳午餐下午一時復齊集禮堂觀李松泉施演幻術奇妙秘奥饒有興趣二時開運動會至三時舉行紀念禮式演說者一南洋公學校長唐蔚芝君代表二萬應遠博士三江蘇李督軍齊省長代表上海縣沈知事四盧護軍使代表杜純君五柏高德博士六浸禮會代表陳春生君演說畢校長魏馥蘭君給授大學畢業生學位憑照及預科畢業證書散會後　至草場茶點復由敎員安狄生夫人佈演西劇以佐餘興 
[輪船公票局之補救方法]  
　　本埠各商輪公司買辦從前因包認水脚爭奪位置以致長江各埠搭客船票各自貶價兜銷致難統一每遭虧負後經各買辦籌商遂組織公票局分商輪之大小定水脚之多寡由局向各輪包定局中於每届結束盈則公派虧則公攤藉以調劑其平詎該局自創辦以來連年仍多虧蝕未見盈餘推原其故皆由稽查不嚴所致現該局主任尤君有鑒於此特與太古等各公司大班磋議之下决定補救方法二種（一）加聘洋稽查員數人分赴長江各埠隨時登輪稽察嚴查弊混此項洋稽查前往各埠後俟有商輪抵埠即須登輪詢明所載搭客數目然後查檢驗明客人所執船票以資考核與火車電車查票員性質相同（一）局中現用船票由局刋印發售並由各輪及各船局領去填註蓋章發售惟尙有一種半價票各船局往往欺朦旅客以致客人稍不留意登輪收票仍須補給受愚者不少現在亦須改革擬仿照火車軍車所用硬票刋明地點年月日號碼以期統一而便查察業經尤君商由各公司大班允准試行聘定洋員數人擔任斯職現正編制稽查手續一俟完備卽須通知各公司轉致各船主買辦等查照實行云 
[偵察黨人機關]  
　　松滬盧護軍使近探報謂本城西馬橋某里有某某黨首遣派黨徒設立機關以期約時而勸等語盧使除函淞滬警察廳轉飭該管區署留心偵察外一而諭令本署稽查員留心伺察如有不端行爲准即拘捕云 
[破壞航業之價查]  
　　招商輪船公司昨以董事會名義函致本埠道尹交涉海關各機關以有某某聯合會破壞航業請予保護等由各機關接函後除派員調查外並分行水陸各機關加派暗探隨時偵察 
[滬寗鐵路財産保險之報告]  
　　滬寗滬杭甬路局呈交通部文云爲呈送事本月八日奉鈞部第八五六號訓令内開查各路所有各項財産有保火險以昭愼重惟向來未據彚報無從查考兹特由本部製定表式發交該路仰即查照將該路所有各項財産在最近年度内已保險者照式分别詳細填注呈部以憑查核而得公産等因附表式一紙下局奉此遵即照式詳填滬寗鐵路保險財産調查表一份理合具文呈送仰祈鈞部鑒核備案 
[寰球中國學生會近訊]  
　　寰球中國學生會學校自今春添聘敎員擴充學額以來遠近學子負笈就學者接踵而來日夜校兩部無慮四百餘人惟尙有因額滿見遺者該校長朱少屏君有鑒於此除添設署假補習科外（期間在七月八日至八月二十日）下學期并擬再行擴充學額以免靑年學子有向隅之嘆再該寄宿舍門臨跑馬廳屋宇寛廠空氣清新近日歐美日本歸國學生時有以署假期内寄宿事來相議者朱少屏君以滬上旅館林立然合於學生居住者極少因之允與通融云 
[華僑推廣國貨]  
　　爪哇華僑陳福祿君此次游曆日本頗爲各界所歡迎日前繞道北京晉謁各當道面陳一切亦頗蒙嘉許近又來滬接洽各巨商擬推廣國貨運往南洋各島并自運南洋各島貨物來串出售似此雙方聯絡商業必能發逹聞明日卽須前往香港與港商聯絡云 
[永泰洋行營業之猛進]  
　　江西路六號永泰洋行係著名日商新莊君所開并備有帆船多艘專爲裝送商貨及赴内地採辦土貨該行華經理宋君亦富有經騐連日該行帆船由寗裝煤到申已有多般並聞該行業已在鎭江南京設有支店云 
[是忙定期啓征]  
　　民國七年上海縣上忙業經沈知事擇定於七月一號起開征昨已諭飭櫃書趕造忙串以便派吏傳諭四鄉各圖地保來署給領分發各户到櫃完納 
[記瞿善化喪事]  
　　昨日爲善化瞿止庵相國受弔之期來賓除戚友外門生故吏到者頗多並有自遠方來者亦足見相國之遺澤人人深矣其公子輩篤守遺訓一以哀戚爲主於世俗奢靡之習一概擯除不用來吊者咸嘆其知禮云聞靈柩定於今日午前八時出殯由卡德路出白克路過跑馬廳轉西藏路直往法租界敏體尼蔭路肇周路至斜橋湖南會餣暫厝 
[海軍學生實地練習續誌]  
海軍司令部因奉海軍部電飭令派本届海軍學堂畢業生分乘魚雷各艇前往吳淞口外象山洋面實地操練試放魚雷等因業由該司令部訂期明日選撥聯鯨宿字湖鵬等三魚雷艇前往操演是以由寗來滬之海軍畢業生五十二名昨先在司令部整備一切預備届時分别登艇駛往吳淞口外從事練習云 
[知事請褒揚烈女呈文]  
　　上海縣知事呈江蘇省長文云呈爲陳烈女行實可風造册具書證明請予按例褒揚事竊照本年五月五日上海各報紙載有王遠甫之子菁士病殁未婚妻陳氏聞訃仰藥而死一則當即令行上海市經董陸文麓詳查事實去後兹據呈稱查王遠甫之子名械善字菁士於民國四年八月聘定陳銘第三女爲室棫奢於夏時三月二十三日辰時病殁訃至陳氏陳女聞耗即櫛沐更衣潛自仰藥竟於是日未時身殉等語並開具事實附送褒揚費銀六元前來知事覆查無異除指令並先給予貞烈可風匾額以資旌表外謹援褒揚條例第三條徵考行實及施行細則第十一條具書證明之規定造具事實清册並附證明書連同褒揚費一併備文呈送仰祈鑒核俯賜咨行内務部將陳烈女按例褒揚實爲德便 
[湘督軍購買西餐器具]  
　　湘督張敬堯近派馬路工巡局長汪某來滬購置大餐器具日前汪某徧向福利公司等購買詎無相宜之貨旋至彚可公司始購 
 
 

Page 11

 
 
得西餐器皿六十套計價數千元不日由江輪運湘云 
[供出花會機關之地點]  
閘北五區一分所孟署員日前在所轄境内拘獲開設花會聽筒之王冬生一名搜獲簿據解科訊辦已記前報兹悉此案業經段科員訊據王供花會總機關現設美租界猛將堂老閘橋等處係陳姓爲首每筒可收洋千元諭還押候補提問黨併案究辦 
[賭場暫時停歇]  
　　法租界殺牛公司左近温姓大賭窟自經法總巡往捉未獲業已停鑼息鼓兹又有某律師函致當局謂某某等處仍有賭博情事故由當局諭飭捕房留心嚴緝以保公安而除賭害現各捕房正在密爲偵緝各處賭窟已暫停歇云 
[賭徒互相衝突]  
　　滬城九畝地一帶近有一般無業之徒租賃房屋私設總會糾人賭博口角打架之事業已屢有所聞該處富潤里二弄五十二號門牌爲李亮臣所借前晚有胡九似者又因輸負氣憤與同賭之李亮臣高富才等口角互相毆打當由巡警聞聲到來將胡李高三人一併拘八三區一分所轉送地方廳經檢察官提案預審之下判合分别收押候究 
[鞋底作主虐待藝徒]  
　　鞋底作主陳玉海前將藝徒魏扣子李福昌兩人責以籐條以致兩徒遍身鱗傷當爲六十三號越捕查見將陳及兩徒帶入捕房昨解法公堂由該越捕上堂禀明前情請究詰之陳玉海供是日民人有事出外迨至回家見魏李兩徒互相扭打民人上前喝阻不服故此略爲責打不敢任意凌虐質之魏李兩徒同稱不願隨師回家請求堂上遣送回籍中西官判陳罰洋五元充公再出川資洋十元將該兩徒送回原籍 
[夫也不良]  
　　婦人何吳氏前日下午至地方檢察廳稟稱本地人今年二十六歲昔年憑媒嫁與何鴻生爲室生有一女名大新現年五歲氏因丈夫連年失就家用無着是以於去年冬間與姑商妥氏即出外帮傭大新由姑撫養氏所得工資携回家中作爲日用詎本月初旬氏持工資回家大新已不在家向夫詢問據稱有友人作伐爲童養媳已經過門等語氏頗疑之一再偵查始悉大新已被丈夫得價二十八元售與浦東爛泥渡地方氏又向之交涉據言大新現在浦東某姓家即由丈夫倩名小彌陀者伴同婦人雇舟至浦東某處詢問據言已回浦西北市某旅館於是氏與小彌陀復至旅館中不料丈夫心存不良早在該旅館中與素不相識之甲乙二人接洽將氏出售與人迨氏抵棧後彼等所談之事爲氏竊聽明晰即行奔出不得已來案起訴請求飭傳丈夫何鴻生到案訊究並求將大新追交到案給領等語林檢察長以所呈各飭詞出一面諭候查明核辦 
[雉妓深夜拖人]  
　　雉妓王文卿時秀貞黄老三均於深夜在南京路硬拖行人入院狎遊被捕查見先後拘入捕房飭各存洋五元保出自赴公堂候訊 
[撤銷不理票欵之訴訟]  
　　陳漢章控葉子興不理票欵洋七百元前星期六由公共公廨傳訊原告投案請追訊之被告延朱斯芾律師到堂代辯否認原告所控案情聲請將案註銷問官以原告所控證據尙欠充分遂判將案註銷被告開釋 
[婦人追索押欵之質證]  
　　婦人朱馬氏在公共公廨呈控張昔三不理大文印刷所押欵洋二千餘元曾經公廨提訊因被告否認有押欵之事且供與原告並不相識判張交保候再復訊在案上星期六又經中西官傳訊據原告見證錢炳文供稱我於本年四月二十一號至海寗路仁康烟紙店見案證繆小玉與人聚义麻雀旋由杜屏甫到來與繆談話據杜云前日張昔三與爾所講之話必須牢記日後到堂宜照此陳述並許繆先至被告律師處取洋五十元我遂將情形轉告原告是實並由被告代表律師向錢盤詰一過又據繆小玉投訴錢炳文於四月十四號到過仁康而二十一號則並未到來亦無杜屏甫其人與我講話今錢所供盡屬子虚請爲明鑒復由原告代表律師向繆逐層盤詰良久中西官判被告仍交原保候會商堂諭宣布 
[産業糾葛案不復上控]  
　　吳健坤控吳竹齋覇佔産業等情曾經公共公廨訊明判决後因原告不服判斷聲請上控當經核准着原告繳存保證金三百元聽候上級機關成立再行復訊兹因原告業已病故於上星期六由其子吳錫堂投廨聲稱此事現經親戚理勸由被告貼我地産一畝就此了事請將上控案註銷給還保證金等語經中西官會同簽判云原告前因上控繳呈公堂保證金三百元旣稱和解應將該欵交原告之子吳錫堂領回證據九件發還此判 
[霸佔遺産之牽涉]  
　　婦人周潘氏在公共公廨呈控周陳氏覇佔遺産一案因内有押欵牽涉同康錢莊上星其六經中西官傳訊原告延律師到堂代表陳述理由並請改期研訊中西官判候展期兩月再行訊核 
[私用賬欵之和解]  
　　北京路惇豐永金號主劉年春指控司賬王桐叔私用賬銀一萬三千七百兩上星期六由公共公廨復訊原告代表律師上堂譯稱本案賬目業已查明請爲將案註銷王襄讞商之義副領事羅君以據原告律師聲請將案註銷應予照准判將被告關釋了案 
[賬欵尙須復核]  
　　王松堂在公共公廨呈控揚實之不理賬欵等情由廨訊問諭楊交保嗣因無保管押在案上星期六由李襄讞會同美博副領事升坐民庭復訊據原告代表張春生投訴被告昔在徐州大豐永雜糧號爲經理原告與之認識後因新疆有牛皮等貨運滬經過徐州被楊截住將牛皮變價滙銀九千一百餘兩到申迨我往徐州調查簿據得悉貨價計有一萬三千兩惟當時核對貨價被告有不承認之意是以控究訊之楊實之供稱貨價係司賬李姓所書我約虧欠原告銀二千兩左右請求減輕交保數目以便出外找尋李姓到案核對賬據等語中西官會同簽判云據被告聲稱所欠數目尙有符合應由本公堂再行復核展期一禮拜再訊此判 
[不認憑空謊騙]  
　　滙利舊木行主陸雲成昨將陳永堂扭至法公堂控稱陳於正月間來行謊稱法新租界華興廠翻造房屋原有舊平房六十餘間由伊承攬翻造故將水木舊料賣與商人計洋一千七百元當時先付定洋二百二十元言定於拆卸時如數付清詎至期前往詢知該處房屋並無翻造之事迨欲向陳理論業已避匿今始遇見扭案請追詰之陳供稱確曾收陸洋二百二十元惟民人包造該處房屋實有其事有承攬爲憑請求寛限呈請鑒閱中西官判交人銀並保限七天將承攬呈案察閱再核 
[木器任意堆放]  
　　天津路四百零四號門牌傢生店因將木器堆於馬路旁被二百七十號印捕查見以其有碍路政回禀捕頭轉禀公共公廨出單飭傳店主錢四海到案訊究 
[管門人私收房租]  
　　德和洋行式老夫徐振榮昨至法公堂控稱前用丁金福在後新街同富里爲管門人詎日前被丁陸續向房客私收租洋一百四十元察悉後丁即逃逸直至前日始由保人在九畝地遇見扭案請追詰之丁供認私收租洋不諱並稱民人在該處爲第二管門人因第一管門人劉宰高虧欠民人二年工資計洋一百餘元故敢私收租洋次由各房客投業稱被丁私收租洋後該式老夫囑令商人等賠償一半言明俟將丁尋獲後如數發還現在丁已拘獲請着該式老夫將洋發還中西官判丁押西牢三月原告所收房客一半賠欵着令發還至原告請追之欵准其另行起訴向保人追償 
[小販未領執照]  
　　小販王吉仙鍾和尙在虹口西華德路華記路菜市上販賣食物均未向工部局捐領執照被衛生處西人查見以其違章指交一百四十八號華捕帶入捕房候解公廨訊罰 
[馬車阻碍交通]  
　　馬夫顔永堂駕駛六百七十號馬車在北四川路償阻路上被一百九十二號巡街捕查見以其阻碍交通將顔拘入捕房禀明捕頭諭着存洋保出聽候公堂傳訊 
[染坊兩次失竊]  
　　小西門内胡家弄郭德順染坊於舊曆四月初二晚失竊現尙未經破獲詎五月初五晚又被竊賊挖門入内竊去衣服首傭等物並現洋一百四十元當由該坊主婦郭陳氏投報警局請爲查緝前日由警廳偵緝隊拘獲竊賊徐新元鄒永生二人詰知該坊失竊確係彼等所爲當即吊到原贓白絲三絞並花緞女夾袄一件花緞夾褲一條一併送至司法科轉送地方廳經檢察官預審一過判徐鄒二人分别收押贓給失主郭陳氏先行具領候再追繳餘贓以便給領 
[摸竊銀圓之自述]  
　　杭州人羅寳福前在法新租界内摸竊行人身畔銀洋適爲包探王銀桃瞥見將羅拘入捕房昨解法公堂詰訊羅供日前由杭來申找尋胞兄圖覓生意詎胞兄已往南京未經遇見川資用盡難以回籍無奈爲此不法之事求恩寛宥中西官姑念無知判押滿二十四小時着捕遣送回籍 
[偷竊西人雨衣]  
　　陸阿龍（即陸阿虎）前日竊取麥特赫司脫路五百四十五號門牌西人麥根斯寓内雨衣一襲携至某押店求質被老閘捕房包探張天林杳見詢悉前情當將人贓帶入捕房押候解廨訊究 
[雜貨店捉獲竊賊]  
　　無賴殷六昨日潛至北江西路一百九十二號門牌張根廷雜貨店内竊取值洋十三元之銼刀多柄圖逃被張撞見喚捕將殷拘入捕房押候解廨訊究 
[竊取西帽]  
　　王阿二前日竊取廣東路寳和洋行内之西帽逃出被捕查獲帶入總巡捕房押候解送公共公廨訊辦 
[　　聖約翰靑年會學校於陽曆六月二十八日舉行署假畢業禮三時半童子軍換演四時成續展覽會茶點四時半名人演說發奬給憑又守眞中學柏美蘭女塾於陽曆二十三日下午三時在北四川路一百零六號懷史堂舉行訓勉禮敦請史德甫君曁誠靜怡博士演說并於二十七日下午行署假畢業禮昨日均承柬邀觀禮書此誌謝 
　　南市花衣街竹行弄城東女校定陰曆本月二十七日（遇雨順延）午後三時起舉行音樂會昨以入座劵一紙見貽謝謝 
[中華職業敎育社通訊]  
敬通告者本社自提倡職業敎育以來頗爲當世所贊許惟是實施之際頭緒紛繁在在正須研究同人參考東西書籍斟酌本國情形竭數閱月之力輯成各國學制表一種計八大幅又職業敎育表解一種計四大幅前者表示職業敎育在歐美列國敎育制度上之位置並其關於吾國敎育制度之設施後者說明職業敎育之意義目的種類與夫設施之準備陶冶之方法閱之可使對於（如何謂之職業育）與（職業敎育如何辦法）兩大問題完全了解此項圖表業交商務印書館印行倘各地敎育機關張之壁間以供衆覽或懸之座右以備參稽必能於研究職業敎育上予以最明顯最親切之助力兩種定價合共銀一圖三角五分兹爲推廣傳播起見凡各省敎育機關如須采購此項屬表僅收半價但請備函加蓋印信并半價銀六角七分五釐寄至本社卽當郵奉敬通告 
雜評二 
[再論攤捐（訥）]  
　　華界攤捐之交涉以今日情勢測之似又將出於罷市矣罷市之後必謀所以轉圜此無待言者也然至罷市而始謀轉圜則各小販之損失已屬非細况乎罷市之後人多口雜難保無絲毫法外之行動與匪棍流氓乘間之滋擾則地方亦不免稍受影響故與其俟罷市而始謀轉圜也則母寗謀轉圜於事前之爲愈乎 
　　吾故甚望地方之領袖其速以公平之心出而處理之也 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬跳蚤請蚊蟲會議主戰書] [  公毅]  
　　慨自南人負固螟剿之窟宅方深上將歸來蠟塞之封疆莫寄人材蟣虱孰果知兵國專蜩蟾誰爲主戰恨若輩地盤稔固爭作臥龍剩乃公京漢往來是眞跳蚤兹者都門團集蚊之聚攘攘而來議會重開蚊之呌螉蠟作响蠻觸之种原指畫慷慨何人蜉蝣之天地嘻吁頽唐乃爾多愁多病蟾將軍則于歸矣無臭無聲蚌將軍則軟化矣據窠剿而嘯傲飛腿將軍則營蜂衙矣懼根本之動摇出氣將軍則思蟬蛻矣是以聲喧一片都說弭兵陣掃千軍不聞決鬭然而蚤之意竊期期以爲不可夫今日之事有可戰者三而不可和者五螳壞之沙塵凈掃聿著前勳蜣丸之智計僅存笑他南國藐茲小醜那容醉蝶猖狂何物么麽會見飛蛾撲滅再接再厲相對相當此以兵勢言有可戰者一也銜加上將蜈蚣厥號狐威願效前驅龍王也排鱗甲十萬衆旌旗耀日居然蟻聚蜂屯數千里戈甲連雲不少蝦兵蟹將有人奮臂踴躍爭先守我初心堅持到底此以將才言有可戰者二也東鄰借欵利逐蠅頭内地加捐密於蛛網競紛持於鷸蚌不乏重需爭細末於雞蟲聊供兵食運蕭何之餉何勞螞蟻搬糧增韓信这兵儘許龍蛇鬭陣此以糧餉言有可戰者三也若夫倡議言和其不可者有五一損威名蝸廬三造人誇内閣之尊嚴螳臂再攘我羡北洋之勢力倘令響停蛙鼓聲若寒蟬能無銳減雄威屈同尺蠖二貽笑柄威誇如虎威未伸而蟻陣已收氣吐如虹氣未出而龜頭已縮伏若褌中之蟲笑話徒留退如蛻殻之蛇容顔何在三增敵勢空傳蚊負之名嗟吾黨盡旨蟄伏會聽蟲聲之急讓他人好逞蜂狂自家之鳥氣不爭勁敵之蛙　愈甚四失軍心沙蟲驚化八太爺正好攫財浪蝶尋芳花姑娘於焉結識詐多好事端在戰時和議如成軍人失望五棄前功劊子軍蟻戰於先殺得三魂縹緲鬍子兵騷擾於後閙成一場糊塗如此奇勳建之不易倘作調利之策恐隳曩昔之功所謂五不可和者此也蚤也測同於蠡怒甚於蛙鼓吾摇唇吹比法螺之大握拳透爪行如旁蟹之横寗敎他體少完膺河山破碎莫道我軍無鬭志兵氣潛銷景延廣劍氣猶生所願諸君努力陸建章鎗聲未遠須防老子無情其無施鬼蜮之謀請吾人甕莫漫觸跳蟲之怒與命爲仇（下略）（五） 
家庭常識 
[瑶柱脯] [  企庾] 　　 
　　江瑶柱發透先在鍋内煑爛再以上好醬酒同煑隨煑隨用　刀將瑶柱揉碎俟汁煑乾煏燥取出用罐密儲不致還潮以之佐酒較鷄魚鬆尤勝 
[自製足球] [  陳璜] 　　 
　　吾國之帽戴過一年以後每苦軟熟無用棄之殊爲可惜茲有一用取廢帽二頂去其頂子用線對縫中塞以鷄鵝毛或敗絮使之堅實然後封其口外幔以布用以鞠蹴五反杭力與眞球無異亦廢物利用之一也（不受酬） 
工業須知 
[藍靛詳細製造法（三）] [  禾呆] 　　 
（丙）日本之造藍法（一）藍玉之製造製造藍玉之原料可用蓼藍夫蓼藍一物我國素來栽培一切形狀識者皆知無庸贅述茲以製造藍玉之法順次述之 
（子）打藍法蓼藍旣届成熟之期即可刈取運至屋内屋内預設廣大之所上敷多數之蓆而後以蓼藍攤置其上用刀切之大約從七八寸之處切斷此之切法謂之　切已切之部分分别置之而以藍莖之上部撒布蓆上至葉呈凋萎時用連枷以打之經一次打後反轉其葉而再打之至綠靑之色變爲黑色時爲止及莖葉乾燥後又以連枷打一回而上下反轉再以附着藍葉之莖集於一處而亦打之使之落葉用竹掃帚集於一堆以之待用此之葉則名爲荒葉次又以前之莖葉反覆而乾燥之再以連枷打落其葉而集合之此之葉名曰二次葉若再如前法而再集合之所得之葉名曰三次葉及莖含有藍靛之物質全去後所剩之莖或作燃料或棄之各自裁奪可也尙有所謂切粉切藍法手續雖異而所得之結果則與上同舉一反三卽可　瞭故不另述 
（丑蒅之造法蒅之製造依藍葉品質之若何而稍有不同今述普通之法於下欲造蒅也須先設一牀牀用厚六分長三尺二寸五分闊六尺之板製成下附四隻木脚以支持重量普通用上述長度之板三十塊互相裝成者可置藍葉二千斤所置藍葉務必擴散而後注水其之水量約十八擔每擔六斗許但撤水之時最宜注意者均匀一樣也不時加水不時攪拌勿使其一局部之濕潤或祗上層濕潤而起色澤有妨之弊及至葉全部濕潤逹適度時入於煖室而加水使之醱酵可也（未完） 
詩囊 
[和天虚我生四十感賦元韻] [  秦郵俞玉其]  
　　絶迹名揚二十年漫題盧後與王前想除死法尋生活悔爲人芸舍已田家政分操親卸責書城坐擁我專權遭逢亂世甘貧賤幸有文章尙值錢 
　　移策治家學計然多財那復羨神仙漫天綱撤魚空澤遍地塵生鹤警烟諳盡世情曾入市償完夙債且逃禪黄金易散寒難庇安得流如不息川 
　　交論湖海結三千珠玉華光炤在前謝草自芳無逮志江花已悴有餘妍朋儕久别如星散人事多乖妬月圓文字相知成莫逆雪泥鴻爪紅因緣 
　　由後思前劇可憐一鞭早着祖生先我還待謁情中聖士不虚生名下賢人被墨磨常覺苦詩爲酒鈞自忘顚德星昨夜輝南極千里江淮共一天 
集益錄 
[答第一○五問] [  雲鹤]  
　　蟲類之性概好趨穢而　臭養雞上之育蟲法實不外利用此性堆貯糠葉等物俾漸腐臭以誘致蟲類蟲旣集此遂蕃息於其間非糠藥眞能化爲蟲也是故在蟲類不多之處施行此法則集蟲不易而見效自僅其失敗恐即在是（卽不然亦必因他種原由而蟲不來集）至於育蟲之法本不甚可靠故相傳雖久至今學者仍鮮研究及此而獲具體的結果也 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＯＥＬＡＮＤ）法國囂俄著　 
第十一章追史（二） 
　　夫以婦人之頸詎足當罕恩之扼使其巨爪竟下者則頸骨且立斷矣顧罕恩忽又現爲獰笑自禁其手曰已而殺汝不武且汝而死我益無歡婦號泣曰夭乎汝尙歡乎汝殺吾子吾良不如死休罕恩曰咄哉吾乃殺琦尼乎汝試一問羅拉斯山中頑石當知兇手之主名嗟乎琦尼彼事事皆有剛烈之氣不愧罕恩之子而獨戀戀於婦人爲其弱點今果爲婦人死矣言時乃囓其齒格格作碎響曰汝止哭汝子雖死然吾已爲之復仇矣彼女郎者以狐媚之行蠱惑吾子乃吾子尸血未冷而彼女已與蒙貢堡中水兵言歡故吾已投之水濱即彼營中卒吾亦誓必悉數殺之昨已殺一軍官矣今日復誅追卒五人亦足以少洩吾憤汝試視之此斑斑之血點不足以償汝之涙痕乎言次卷其袍袖露出鐵腕果見淋漓血漬猶未乾也且笑曰琦尼之母汝宜勿悲蓋汝雖喪其子而汝已坐得多金吾知汝當自慶也何尙以此囚面何人顧婦哭甚劇竟未聞罕恩之語罕恩曰何謂豈彼守尸之老鬼竟未嘗至此乎婦聞語愕然止其哭曰誰至此哉又誰爲守尸之老鬼哉罕恩怒呼曰然則彼老狗竟背我約矣吾今日尙救老狗之命而孰知適以縱其逃我智不如狗矣吾必追殺此狗而以寶盒賜汝言次立返其身奪門而出但聞一陣風聲罕恩已絶蹤而去於時曉色蒼茫四無人跡而雅谷者方與文殊牧師爲别復偕史芘格聯步登山史芘格以心懷鬼祟不敢遵路而行輒取僻徑以避人跡故罕恩之健步直追反超過史芘格行程以前直抵維佳村後不見一人蹤影乃始晤爲史芘格詭謀所欺乃大怒曰老鬼汝縱善遁我但守汝於此視汝能逃其命否也（第十二章完） 
 
 

Page 15

 
 
   
 
 

Page 16

 
 
   
 
