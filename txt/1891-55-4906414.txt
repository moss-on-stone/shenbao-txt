# 1891 - 55 - 4906414

 

Page 1

 
 
[采票將完] [  申報舘協賑所謹啓]  
　　集腋社第二次籌賑采票自去冬印售後購者絡繹而來至新春祗存百餘紙昨又有某善士躉購數十紙現已將次售完當此火樹銀花金吾不禁新年行樂正在此時敬請略减買燈之資惠臨購票俾早日開采以濟飢民則涸鮒頓蘇卽本館亦感同身受已 
[勸募順直山左急振啓] [  申報舘恊振所同人拜手]  
　　順直山左洪水爲災自去年四月以來一片汪洋數千里盡成澤國災民遍地轉徙死亡男文屍骸蔽江而下其幸而不死者飢腸轆轆至無粗糲下咽有不視息難延漸將告斃者乎伏念本舘勸辦賑捐而後江浙福建諸省　蒙大君子慷慨輸金今兹　畿輔巖疆齊魯名境道兹顚沛何忍不復解囊特肅短箋附陳苦狀如肯玉成美事巨欵慨施則作善降祥福報可操左劵已 
[三馬路亟宜加闊說]  
余居三馬路之西而辦公之地則在於京每日晨出而晚歸三馬路中必往來兩次今曰三馬路亟宜加闊不幾使人議其涉於私乎而非私也英租界名馬路者自後馬路以南計有六條其中五馬路又以寳善街著名六馬路則近如增設此幾條馬路之内惟大馬路最闊卽其兩旁店鋪門前之高坡亦寛闊無比去年又重新鋪墊以柏油煉灰泥塡而乘之堅而且平行人無不稱便此外則四馬路亦尚稱闊惟以車馬往來太多又維以遊人紛沓鑼鼓喧天當巡捕房以西石路以東直可名之爲遊街專以供游衍之用正經店鋪亦自不多至於二馬路則與四馬路不相上下而車馬行人不若四馬路之繁故行人尚不以爲窄六馬路則係新闢頗爲寛闊旦該處往來者亦不甚多寳善街則往來者衆街道亦不甚寛猶幸兩旁高坡雖不及大馬路之闊而尚可行走又無牽馬在此處溜走者獨三馬路自晝錦里以西石路以東此一叚中最爲狹窄而公陽里在其北同安里美仁里在其南此數處皆係鶯燕之香菓花柳之豔窟門前車馬固宜嘗滿而里口又時見停有馬車公陽里與同安美仁兩里犬牙相錯兩邊一停馬車則街路愈形偪仄不特東洋車時有碰撞之虞卽行人往來亦重多窒碍余當公事旣畢自東而西往往時在昏黑常遇見有馬夫牽一馬或兩馬蹀𨇾於其間余短於視設一不照顧或與友人閒談或偶爾他顧輒與相撞蓋此等馬摘鞍徐步絶不聞聲而馬夫牽馬以行又一往直前不顧有人之當其前大有寧我薄人毋人薄我之意况自行電燈而後街上地火燈删除大半而此處一叚之中向之有地火燈者至今惟見燈桿虛矗絶不再放光明用是往來於此處者莫不視爲畏途蓋不僅不良於視者以爲不便卽眡明手快行路矯健者至此亦必却顧趦趄夫旣有電燈高照則地火燈自必從省如獨於此地再行增設數盞雖曰方便之事恐於定章有所不符若必禁止各里口停放馬車則生意所在何可以禁必使馬夫不准在此地溜馬則又言之已屢去年亦曾申禁而終不免陽奉陰違况馬車行多在此處不令其在街上溜馬則將使之溜於何處是皆萬難之事然則豈果無一策以處此乎夫一勞永逸者策之上者也三馬路之所以見爲不便者雖曰停馬車溜馬所致然究因馬路欠闊之故今工部局設出一令將馬路加闊卽不再加闊但將兩旁房屋門面退進幾尺作爲高坡縱不必如大馬路兩旁高坡之闊苟能如五馬路寳善街之式則行人皆得行於兩旁中間街道卽使停車碍路亦不過碍於東洋車小車等若安步當車者則則皆行坡上兩不相涉也夫四馬路之街道較之三馬路寛而東西薈芳東西合興以及對面之公興里公和里等處亦係名花薈萃之區豈無車馬盈門之患而巡街捕慮其碍路時加驅逐馬車則不過上車下車暫時一停不得停留多時至於東洋車則必驅而去之不聽則持棒擊之雖係包車亦必拉入弄内不得停於街中凡所以清道路便行人免碰撞意美而法良也惜此法止能行於四馬路不能行於三馬路於是四馬路被驅之車多移於畫錦里迤邐以及三馬路而三馬路所停者爲更多矣聞三馬路各里口所停之馬車非盡諸校君所招以待乘者往往馬車行中招攬生意先駕以待旣駕而一時尚無雇者則行中地窄無可停放門前又不可停故借各里口停歇卽有巡街捕見之以爲里中妓女所雇亦不過問以此影戤故各里口之馬車竟可以自朝至暮終日停歇此一輛去彼一輛來絶無間斷之時何以三馬路各校君其坐馬車之興乃較之四馬路諸錄事爲尤濃也夫旣不可禁則惟有加寛馬路及改增高坡之一法乃爲一勞永逸之計未識能行之否果能行之則固合乎衆人之公論卽不能行之要亦非一人之私言也　皇州春色SE總晉内務府大臣爲知會事所有光緒十六年年終應得麅鹿賞之王貝勒貝子公滿漢大臣業由本府奏明照例分賞　奉　欽派分賞麅鹿大臣嵩巴定於十二月二十八日分放爲此知會各處派員持領於是日赴總管内務府衙門承領勿悮○御前大臣伯克慶三邸面諭侍衞處主事等所有光緒十六年除夕次年上元等日保和殿筵宴曁紫光閣筵宴外藩除照例派撥三旗侍衞前往備差外卽由廂黄正黄正白三旗再行加派親軍六十名前往管宴藉以彈壓如遇各項人役任意擁擠以及擅入殿内搶宴卽令派出之親軍嚴行捆拏送交刑部從嚴懲治以警效尤而昭嚴肅特諭○值年旗爲咨行事准兵部咨稱八旗滿蒙漢各省駐防坐補協領佐領防禦驍騎校等缺例於年底彙報一次以憑覈銷歴經遵辦在案今光緒十六年八旗各固山駐防坐補恊領等缺應咨值年旗轉行各固山卽將本旗駐防坐補各缺造具某缺坐補某人由何出身何項保案抑或曾經擬陪引　見奉　旨記各逐一開送本部等因相應咨行各固山卽將本年本旗駐防坐補前項省缺務於正月初六日以前自行咨報兵部覈銷○光祿寺銀庫開庫放維大官珍饈等四署銀三千兩並　麗皇貴太妃曰差銀二千兩該庫長庫官等放畢各欵後遵將内外庫門扃銷加封飭役嚴行看守○神機營總理營務處檄知馬步二十五隊稱現奉慶王爺交諭所有馬步各隊除夕元旦兩日各隊在廠值班住宿官兵每人按日賞維京蚨八百文以示津貼度歲卽由本營存公項下給發等因奉此理合檄知該各隊卽將本廠除夕元旦兩日值班住宿官兵花名數目曁應領錢文若干卽日册報本處以憑覈放○醕賢親王薨逝　皇帝詣邸行禮以及金棺奉移園寢八旗步軍營墊修道路均無貽悮近奉　諭旨所有此次恭備道差之步營官兵着賞銀二千兩卽由户部給發以示體洫欽此 
 
 

Page 2

 
 
[天錫純嘏]  
　　嘉平二十有八日爲和碩額駙扎駙馬都尉拉豐阿五旬初度　皇帝特賜御書匾額一方御書楹聯一副長夀佛一尊紫檀三鑲玉如意一柄金龍硃紅絹方御書夀字一個白玉夀字翎管搬指荷包蟒袍尺頭古玩等物　欽派文苑卿璧恭送由内務府備具黄亭三座綵亭九座分置　賜夀各物每亭以蘇役八人舁之由内廷出西華門扎駙馬都尉雇備鼓吹手二十四人龍旗御仗捉爐黄葢並請官員八人花衣補褂乘馬於西大栅欄恭祀前導由北長街迤邐出地安門以迄駙馬府八額駙吉服於門左跪迎堂中設黄案分供　御賜夀物八額駙向上行禮祇領文苑卿遵卽回内覆　命八額駙繕摺於翌晨謝　恩在廷諸王公大臣於是日躬往祝嘏者實繁有徒八額駙欵以酒殽盡歡而散 
[粤西大火]  
　　廣西柳州府屬柳城縣城外關廂地方客民約百數十户結木爲廬鱗次櫛比去年十一月間某夜失愼霎時火燄冲霄地方文武聞警往救適西北風大作狂颷西竄頗有摧枯拉朽之勢直至次日午後祝融氏始返篤事後檢點計焚去房屋百餘間糧米什物不計其數焚斃牲畜甚多婦孺不遑逃避傷於火者十數口上憲得報後飭屬勘騐災户分别輕重妥爲籌撫近經桂撫馬大中丞丕瑤將被災情形上達　宸聰矣 
[武林火災]  
　　新正十八早四下鐘時杭垣上城布市巷口糖食店失愼濃烟四塞烈焰騰霄火勢分作七處烈烈轟轟不可嚮遐轉瞬間延及鎭海樓樓近吳山脚下高插雲霄火毬火塊飛舞漫天各處水龍洋龍紛紛馳救苦於無從措手直至八下鐘火勢漸漸衰退計遭火刦者約共一百六七十家大小樓屋平屋二百餘閒是亦可謂巨災矣 
[廣州火警]  
　　正月十一晚四更時上九鋪和源衣帶鋪炸裂火油燈致肇吳回之禍是晚北風正勁火勢甚狂跋扈飛揚不可遏抑焚至東頭閘外十字路口所有第八鋪打銅街等鋪均被池魚之殃約共燬鋪户四十餘間亦巨刦也 
[以神治病]  
　　病人不可無醫必藉藥物之性以導血脈之和故自神農嘗草岐伯典醫醫學所垂活人有術久已與民同登夀域矣不謂潮人有病多有不須扁鵲治内而專用巫咸治外者良可異也潮人篤信鬼神有病則使巫祝默禱於神頃刻間神附童身而言謂病者有灾宜虔禳之當可愈也禳灾之法其事不一而莫如上刀梯之事足以駭人目覩者其梯用直木兩根各長三丈餘直矗立於大木盤内兩木之杪用大索縛牢四面牽而繫之使不搖動旋用利刃百二十柄皆鋒鋩雪皎新發於硎者横架於兩木刀鋒上向次第層級而上皆以繩縛之至於兩木之巓梯下設神座預期榜於門外書明某日作法高上刀梯字樣行人觀之以神其術至期觀者皆至環而觀之者如堵墻焉巫者之徒年將成童頭戴蓮花之冠身披龍鳳之甲跣足披髮仗劍跳舞劍光四射皎如滾雪眞足以懾魅魑而泣鬼神也金鐃之聲鏜鏜然法鼓之聲冬冬然號角之聲嗚嗚然坐者師徒呼者呼應者應跳舞之間作諸變態與鐃鼓之聲相應節奏已而巫童口念神咒手攀兩木足踏白刃拾級而上至於其顚童足雖跣若忘其爲利刃者然及至絶頂以紙錢數十塊置於刀鋒童足踏之略一用力紙錢中斷如飛花散落以示其刃之利洵白刃可蹈者也旋而坐定垂綆而下縛病者之衣牽之而上在梯上焚符念咒播弄病者之衣呼其名而招之名曰贖魂贖魂旣畢懸綆縋衣而下卽令病者衣之旋在梯之絶頂以二竹竿掛紅布於上如旗幟之狀兩手執旂招颭而舞左跳右躍若猱之升木旋轉如意百尺竿頭之戲不是過也刀梯之下有俯首不敢直視而爲之危者有仰觀交口稱羡而喝彩者皆以爲神靈保護斷無失足顚撲之虞也以此祈禳病人亦時有獲愈故潮人信之篤也 
[藏鏹異事]  
　　金山縣難民滋擾已列前報大約此種流氓歴年來此鄉人故早有識認者然其三五成羣十百結隊半皆藉爲生涯亦或因此吵鬧鄉閭搶掠民户日則名爲難民夜又同爲盜竊該處吕巷鎭地方夏姓礱米盡被剽奪旋至打架該董張某恐釀禍端邀吕巷汛官金帶兵驅逐反爲所窘一日有老嫗者到鄉私問村人某某挺身出問意謂嫗作難民將以毒我詎嫗曰余係爾母賊擾時被擄在外有夫生子家亦温飽今作難民乃生　耳余亦不需爾供養也惟前出逃時藏鏹四百圓在大門之下爾可掘取受用言畢飄然竟去迨某如言掘之果得此數後亦並無他事此可見天良具有雖年遠事陳尚不忘其子云以上見益聞錄 
[厦門零語]  
　　泉漳風俗謂正月初九日爲玉皇上帝誕辰不論大家小户咸以牲醴虔祀名曰敬天公更用麫粉搏成大龜有重至百數十斤者老元緒列諸几筵得與于士大夫之列　異哉○外街關帝廟爲厦門極熱閙之區廟前　縀洋貨鋪排比如林各廟香烟亦推此爲第一本年正月十五日居民集貲定製大香三炷長一丈七尺餘較之正殿中梁祗短三尺許粗如椽柱圍二尺五六寸大燭一對長七八尺圍如斗中用巨竹裹棉布爲心權之重一百二三十斤亦奇觀也此外各鋪均就各叚宫廟焚香自十三以迄元宵火樹十株輝煌照耀并聞每年必將殿宇油漆一次不如是則香烟不旺云○傀儡爲優伶之祖厦門漳泉等處凡敬天公必演傀儡戲業是者俱於新正齊集厦門近有白水營傀儡班賓白皆用官音後臺生旦凈丑脚色俱全每演一天僅需銀蚨三翼較之本地七子班眞有天淵之别矣○提道憲以賭博害人甚烈禁令甚嚴不料今歳新正有甲乙等人開設十二門牌局官憲耳目難週若輩遂得設機誑騙云○虞諺云未届驚蟄一聲雷春雨連隂四十九日今歳正月十九上午暴雨驟至怒霆驚人天時忽地暖和寒暑針升至七十五度亦足見氣候之不正也 
[貧婦沈寃]  
　　南安鄉人某甲向以鐫刻佛像爲業去冬因病不能奏刀以致債臺百級無奈令妻作皮肉生涯藉供衣食妻允之遂至某土娼家爲夥取名桂花向鴇借得洋銀六圓添置衣服祗以良家婦女不善送舊迎新且復抱屈含羞奄奄成病未及旬日經鴇送還詳向甲索取所借洋銀甲旣無度日之資又加新債無可設法相對汍瀾不得已央蟻媒陸某抵押於其戚美號之姑某孀婦家取得洋銀一百元僞稱係人家婢女孀婦信以爲實令陸代繕押據陸向甲言祗押得洋六十元甲少之桂花謂倘押多金恐將來難於取贖不如遵照此數或者夫妻尚相聚有期甲韙其言遂以二十元交桂花已則取四十元以去桂花旣至孀婦處鎭日悲傷孀婦詢悉情由大爲驚訝令陸依舊帶回另覓受主事被闖棍蘇炸所悉知陸大獲其利意欲分肥嗾使其妻至陸家語桂花曰爾身價實係百元今又欲轉押與人恐爾夫畢世不能取贖矣莫若私自逃回之爲妙現在爾夫在吾家專候意欲接爾回鄉桂花信之乘間逃至蘇家則其夫果在先是蘇探知甲還清借欵後卽取道回鄉赶至蔴灶地方適與相遇遂誆稱爾妻已在我家我如將爾送交陸必送官究辦爾今可將押妻身價與我瓜分我可放爾夫婦回鄉保爾永無災難甲告以現在身畔僅有二十餘元妻處則另有二十元如容我夫婦一見卽當如數奉君蘇遂帶甲回家使與桂花會晤隨將洋銀取出全數交蘇僅自留十元以爲盤費孰意蘇貪心不足仍不放甲夫婦固鄉反言陸與孀婦已訪知爾等逃匿在鄉禀官登辦旋逼令甲先行回去意圖姦佔桂花桂花夫婦自忖已入其彀中必無完聚之日生不如死卽於正月初六日購服鴉片烟以圖畢命蘇知之急爲灌救甲素有烟癮　所服烟膏甚少得慶更生桂花則已一命嗚呼不能復活地保街鄰聞知其事咸抱不平然皆懼蘇兇頑不敢向之詰問甲旣得活命亦不聲張遂使桂花寃戴覆盆永不伸雪哀哉厦門訪事人函述情形如此姑爲列入報章眞耶贋耶非秉筆者所能懸揣也 
[雲間春色]  
　　松江有某木匠與某甲等股開泰來酒館生涯冷淡積欠良多兩手空空殊無以應甚矣持籌握昇之難也○去歳除夕東門外某姓肉鋪遣夥赴夏家浜丁姓家收欵不知因何觸丁弟之怒將夥肆毆據云慌亂之中洋銀頓歸烏有然傳聞之語未敢信以爲眞也○倉城在郡治西郊向爲華婁兩邑儲糧之所地爲七圖所轄圖中人某甲以磨荳腐爲業一日向鄉人購磨糠已定價矣鄉人見甲女方與鄰家姊妹 
 
 

Page 3

 
 
笑言以其荏弱可欺任情嘲戲甲大怒批鄉人頰數下鄉人招集黨類與甲爲難甲勢不能支大遭窘辱乃喚集同業向之復仇鏖鬪多時竟扯落鄉人髮辮鄉人訴諸某紳士紳士以甲理曲罰令出洋銀十餅爲鄉人醫傷貲並修造小倉橋始得寢事刻已興工矣○營伍中例於新正有迎喜紳之舉本月十七日清晨中營及左前城守各營率同弁勇齊休世英堂行祭纛禮然後繞道出南門經大張涇進西門穿各營者前折回校場而散是役也旗幟屯雲戈矛耀日雜以香亭喜字亭盔甲亭軍容整肅號令森嚴百官策馬而從無不恪恭將事有某營李姓武弁揚鞭得意玉山遽頽馬驚而跳股骨竟遭踏碎當卽延醫療治日來猶未告瘳也 
[鹿耳郵書]  
　　管帶臺灣撫標定海正營汪蘭廷鎭軍近以宦游日久眷念家山具禀撫轅乞假旋里劉爵宫保俯如所請所遺營務另委本營帮帶劉恊戎起雲接管○去冬劉爵宫保派差弁賈道三副戎親往清江一帶招募精壯勇丁來臺補額業已募得數百人乘飛捷兵輪船取道申江前赴臺地適滬尾定海前中兩營額缺二百餘名遂將此項勇丁補入餘則盡數札往澎湖聽候吳瑞生鎭軍隨時補用○商務局總辦蔡碧溪太守籍隸粤東前在厦門包辦洋樂厘稅去夏奉委督辦基隆煤務嗣以格於部議交卸後復委是差太守以本局所隸駕時斯美兩輪船不免日久弊生特擬條陳十數條呈諸宫保并以兩船尚恐不敷調遣欲招集股分續購新船云○臺北西學堂向時暫設貢院内客棧大憲擇定小南門内基址飭本地某紳包工監造學舍槪從西式周規中矩四面玲瓏日前淡水縣已示期正月二十五日舉行縣試貢院急須遷讓某紳遂飭匠赶爲竣事以便遷移○時届新正官塲設席欵賓幾有接應不暇之勢加以外郡之進省賀歳者如彰化縣張邑尊臺灣縣黄邑尊及統領棟字等營林蔭堂觀緑衣冠車馬絡繹如梭沈吉田方伯因擇於本月初十日在臺北府署遍邀闔城印委各員行團拜禮○駕時輪船來往上海臺灣月必數次客臘二十一日由臺赴滬海面適逢大霧至二十八日始抵馬頭機器稍有損傷刻已雇工修理○沿河各小划船渡客往來每以多攬爲快然船小載重動有覆溺之虞客臘二十八日時已黄昏基隆五堵地方有客六七人臨江喚渡旋有一小划欵乃而來相與同占利涉正在解纜又有二人續至舟子招之附載二人一躍而下船身欹側覆入波心旁有漁船數艘急來救援始得共慶更生然衣袖淋漓寒冰徹骨無不齒牙格格有聲矣○扛夫轎夫每見外省客商動輙任意需索屢經地方官出示曉諭無奈若輩終陽奉隂違日前淡邑尊吳禮　明府傳齊各鋪夫頭責令出具甘結于明定章桂外不准多索一文一面揭示通衢遇有不遵者許各人指名禀究○鐵路通至基隆早擬開車行駛因獅球嶺左近稍有損壞未能直抵海旁大憲面諭銘軍勇丁就近修治轉瞬大功告竣星馳電摯眞足便商利民也○原任鹿港游擊某君因病出缺劉爵宫保札委陳少峯副戎前往接署於正月初二日下札副戎卽於翌日赴轅謝委前往履新○海鏡兵輪船向歸澎湖差遣近以府城起造鐵路所需枕木皆由福建購來轉運多時頗形忙碌刻下此項枕木所剩無多海鏡遂奉公開赴申江須俟返臺再往福建也○去冬天時晴暖狐裘可以不禦至新年忽嚴寒砭骨遙見内山一白無垠始知　六君稅駕於兹百萬玉龍空中飛舞臺民咸謂歴來未見之事彼此相顧敬疑云 
[滬江宦轍]  
　　兩江督憲劉峴帥將次來中迭登本報昨日本埠官塲接到電信知憲節已抵鎭江不日沿江下駛是　道營廳縣等官無不引領以跂翹足而待一俟節抵吳淞卽當乘輪迎迓○又接蘇省來電敬悉江蘇臬憲陳廉訪江蘇糧道景觀察均須來滬迎接制憲今日定可抵滬上海縣陸邑尊已飭辦差人等預備一切矣 
[供張續聞]  
　　昨　紀江海關道籌銀一萬兩爲欵接俄皇子之需兹悉凡有約各國儲君來華遊歴例先照會總理各國事務衙門行咨各省大員照最優之禮欵待此次俄皇子將來滬上聶觀察旣接總署來文卽飭英界讞員蔡太守預備一切供張需銀甚巨然先未限定若干也 
[收贓結案]  
　　英公司輪船控告劉同和收買公司船上竊贓一案日前被告所延担律師以原斷三個月限期已滿原告旣不能遵斷查出盜賣之人未便再問收贓聲請將所存捕房各貨收還昨又傳到公司經理人據稱原斷期限雖逾惟公司尚有三船未到擬請展限查緝而担律師以爲旣曾諭定限期萬不能再任遷廷蔡太守卽商之滿副領事諭以原斷限滿理應將起存各貨發還劉同和收領將來英公司如另有確據可准其再行控告該公司經理人遂亦遵斷惟請將應還各貨逐一標記發還將來倘再收買竊贓不得混爲前次發還之貨蔡太守飭令被告遵照案遂結 
[莊夥荷校]  
　　前有于姓以設開錢莊被經手之周起仲私做空盤虧本貽累節經追比在案昨日蔡太守以其挺押日久延不料理判令荷校示衆爲私做空盤累人虧本者戒 
[賊星照命]  
　　張松亭者向業鐫字生涯去歳經某大令之公子延入署中遂得挾術以嬉後因主人速赴别處倦鳥飛還難尋故壘扶搖莫借飲啄難謀不得已以翦綹爲餬口之計去臘在法界翦取對時表一枚被失主知覺登塲拘獲送入捕房經葛同轉訊問以其身穿女衣情有可疑飭令押候查究旋經署中某捕役投赴捕房聲稱查得張之行爲似與某公館失竊一案相涉請將張送縣辦理嗣以查無實據立卽開釋張自釋出後衣食不給經捕役收以爲夥開印日期在土地堂燃點香燭設誓盟心令張帮同緝案張雖唯唯而未能力反故轍前晚行至法界北新街一帶連翦三人夾袋空無一物不覺㗳焉喪氣其時已爲包探夥江福生所見在後跟隨及至帶鈎橋野花園地方張翦人皮夾經人知覺大呼捉賊張飛步狂奔被江追獲送入捕房在張身畔搜出三分餘田單一紙紙烟咬口嘴兩個押票十二張所押者係方燈畫片表練牙圈等物經包探盤詰張供田　　地三畝餘由城中某處竊來等語當卽管　聽候解案請究 
[英界公堂瑣案]  
　　包探秦少卿稟稱今晨小的出外梭巡見龜奴胡阿早等多人在寳善街萬寳茶樓扭勞文生肆毆查得事因索欠而起因將胡拘送案下勞供稱小的在洪盛南貨店爲夥胡賒欠貨物計洋銀二元錢七百六十文屢索不還今日遇諸茗僚復向索取胡謂小的辱伊喝同龜黨行兇以致受傷幸逢包探拘拿送　胡供稱小的雖在泥塗曳尾亦不應受伊之辱故與口角　不行兇所爲之錢自願約期照付蔡太守騐得勞略有傷痕謂胡欠帳行兇情殊可惡判令枷號十四天著繳洋銀二元錢七百六十文期滿疏枷開釋○包探陸阿祥禀稱粤婦劉王氏家失去十五歳女兒報捕請查旋經小的查得女夤夜私逃雇坐羅阿三東洋車因無車錢將銀臂釧作抵因又獲羅詰問知釧已質洋二元三角用去七角祗存一元六角當夜女由虹口僱車過大橋至一小弄口下車給釧卽入弄中隨令偕往指拿一時尚難拿獲至以釧抵車錢之事恐非　情或者羅知女私逃是以向之勒索今特送案請卽訊供劉王氏申訴前情羅供稱小的係江北人在治下拉車餬口是夜四點鐘時女喚坐小的之車言明車力一百文及至弄口付紫銅小洋　一枚小的不收遂將釧交抵次晨倩人估明是銀質因卽質得洋銀二元三角迄今三日已用去七角女之下落實不得知包探又禀稱釧已經小的吊到連洋銀一元六角齎呈蔡太守謂此事情有可疑姑判令羅阿三繳還洋銀七角釧發還質鋪包探齎呈之洋銀一元六角給該氏領去俟羅將洋銀湊足始得贖釧女之遁逃再行查緝○包探唐寳榮禀稱小的見陳朋子手持脚爐夾被油衣情節可疑向之盤詰據稱在江灣鄉下親戚家竊取蔡太守飭連贓押候移送寳山縣就近傳失主訊究○某號西捕禀稱沈阿二將馬車停在六馬路戯園前舍之他去待至一刻之久始　　而來似此疏虞設馬溜韁爲禍非淺爲此拘案請卽罰　沈供稱車上另有小馬夫看守以後小的當謹愼小心矣蔡太守判令管押七天免其置罰○張阿榮訴稱小的係寍波人與妻　發同鄉有布一疋囑張代爲付質姜卽取布 
 
 

Page 4

 
 
奔逃及報捕查拿已被質錢用去包探唐寳榮禀稱當日小的獲姜時布已質錢五百文花銷罄盡今特吊贓解案姜供稱小的家在甯波慈溪縣章橋失業多時流落在此不得已而作此句當與尋常瞞心昧已者不同大老爺如肯施恩則公侯萬代矣質鋪夥呈票請追質本蔡太守謂張旣與姜同鄉未便援竊賊例吊贓着繳遠一半押本錢二百五十文始准領布姜送請慈溪縣董事資遣回籍 
[上海六馬路仁濟善堂正月十七日接到如皋縣正堂莫覲廷明府覆函照登]  
　　少欽老伯大人閣下敬肅者一昨恭奉温諭并靈符六百道知前呈安禀已達典籖漱齒而莊誦訓言盥手而敬持靈篆降拜三肅銘感五中敬維福履綏和精神矍鑠靜言德潤無任神馳姪符忝再膺善無一得愷澤未施於百姓循聲焉播於八衢惟自恨衣帶盈盈鳬趨跡阻不獲侍書策琴瑟之側爲長者一效折枝以故終日案牘勞形疲煩殆盡瓜期有代榖狀無聞回首扶桑猶是阿蒙吳下也邇來頒發符藥應接不遑或積久沈疴應手奏效或歴年矇叟明目如神刻下踵署求符多多益善虔誠服藥嘖嘖稱奇覺較古人陶宏景之金丹杜蘭香之秘訣尤爲簡便立見回生最可異者以老伯隂德耳鳴反致姪傳頌口遍呼鷄祝鳳事太無因任圜是何豸虫敢攘斯美當卽以老伯廣行仁術曁合十數年籌集晋豫山東蘇浙順直賑捐不下二百餘萬傅相李前山東中丞陳均經奏達　龍庭榮頒　鳳誥等情據實曉諭該紳董聞之咸手舞足蹈謂是　中朝人瑞幾欲千里晉狄公之酒合境建裴相之祠而感激於中恍若新野之民歌曰吾屬生全皆使君得賢人助之意并側聞李筱憲爲一省請命得九轉神方向之露宿風餐傷飢食飽老弱轉乎溝壑者幾千人今則什無一二合四鄉窮民載道齊額手而頌戴高履厚之恩惟惜宫太保遽返道山將逐年中心藏之何日忘之者不及見妙手回春一旦而奏奇效耳伏思老伯以碩德峻望砥柱中流存范文正濟世之心效陸忠宣秘方之錄宜乎海内賢士奔走而歸之者如晨風之鬱北林龍魚之趨藪澤也豈止活一省惠一邑哉老伯玉枰在心因材而篤雖汲汲顧影勞不可支每談及種種隂功時時方便輙眉飛色舞樂此不疲此殆天之所以默相其神明爲援拯天下蒼生計耶横覧二千年史專如白環雀報駟馬門高高侍中百年享期孔大夫三鑄成印此不過指一功一德而言而食報者不於其身必於其子孫班班可稽歴歴不爽况籌策大局總攬九州以天下之飢猶已飢以天下之溺猶已溺如吾老伯者預卜他年造物報施善人正未有艾然今日卽可於老伯之夀相徵之並可於子英四弟之新發於硎卜之姪職守攸覊竟求一躬謝洪慈而不可得緣慳若此命也可知擬俟明春交卸時輕飛鷁首晉謁龍門作數日之叨陪勝十年之晤對未卜蒼蒼者其許我有志竟成否子英四弟日來想有佳音懇諭知爲敂專肅鳴謝恭敂年禧敬請福安伏乞慈鑒如小姪莫炳琪謹肅十二月廿五日 
附啓者善昌歴年辦賑悉係因人成事每當災情急迫之際一經呼籲仁漿善菜源源而來拯斯民於水火之中者皆四方仁人之所賜也清夜自　尚恐顧此失彼有辜慈懷而招愆尤乃蒙如皋縣尊莫覲廷世大兄來函拜讀之下藻師過當歉陳父併並承示及前寄治病各符已遍給病者服俱有效賢父母愛民心誠允宜感召天和謹再恭篆千道備函寄呈以副仁夀斯民之至意善昌篆符治病存心濟世無論貧富槪以奉送惟是善愿格天旣服符者各發眞誠自然夀域同登而沴戾潛消耳此鄙人所昕夕而禱祝者區區之怳尚祈公鑒 
[蘇省撫轅抄]  
　　十六日藩轅牌示照得新選陽湖縣知縣葉懷善應卽飭令赴任代理常熟縣朱鏡清禀銷撫院洋務局文案並清訟局差卽辭赴任代理震澤縣縣丞文濬禀辭赴任○十七日署崑山縣知縣馮　鏡因目疾禀請委員持署所遺員缺詳委新選新陽縣知縣蘇品仁前往署理夏書紳禀知奉委兼辦撫院清訟局卽日到差李秀鍾禀知委驗收江震塘路工程差卽辭分發江蘇試用巡檢俞侃浙江人由京驗看來省禀到○十八日候補知府羅嘉杰由日本横濱差滿回省藩轅牌示照得溧陽縣縣丞潘楨病故遺缺查有遇缺先補用縣丞凌松年堪以請補○十九日新選陽湖縣葉懷善禀謝奉飭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘日至廿日止經收第九十三次清單]  
　　十六日無力子募洋七角問心　屋三元禮和氏鈔元十兩無名氏銅二　　　　七元吳興子一元姚夀記虚對洋一元　　　　　　　姚劉　洋銀二錢二角武水病　五元無名氏洋一元江右程胡氏求母病愈洋元○十七　同心堂五元無名一角無名氏　元又　　一元梅柏山房一元百　　　　　　　　一角無名氏一元陳愼修　洋　角有　無力人五角消災除晦氏一元六角恨無能爲一元胡兆龍洋一元紫寰主人洋三元葉子戲油頭七元無名氏五户一元○　　　　　　永各友平安廿元隱名氏一元陳大成十元無名氏川紋銀五兩川督標長勝中營中哨等川紋四兩川督標長　中營前　　川　四兩川督標長勝中營左哨　川　　　　　　　勝中　右哨等川敘四兩　　標長　中營後哨　川紋四兩以上六户來九八元廿六兩三錢二分無名氏銅洋二元華彰記五角集　蕃洋十四元祥發元　　　　　　　立大莊　　程餘慶堂魏樹滋堂一元　十九日　善士五角肖　居士五角八老人五角蟻粒氏一元彩明氏一元尚志堂二元安昌一元　仁書屋一元吳吉祥　　　　　　　百　　錢四百以上三户來六角鄙咨生錢一元無力　錢一　糊塗　錢三百難得撞着人一元德記五角俊記五角錫記一元慶平氏錢二百守拙居錢二百梁益　　　　　鳳　錢二百以上八户來洋八角○廿　無名　二元　益　一　無名氏洋一元又銅洋一元無力　銅洋一元不留名銅洋一元　　　　錢一百有心無力錢一百勉　　錢一　　本　錢一百姚荇　一元四仲　一元馮　陶一元姚佩華一元馮子秋二元馮方伯　元賀毅候四角唐藝甫五角　銳候五角劉鶴臣五角劉春生五角汪子槐　　　　　　角劉杏亭四角姚濟堂口角不　名小子一元至德　一元無名氏一元張愼德堂一元積慶堂二元力不足人四角藹　三角酇記三角總共洋一百十元另五角五分十八元三十六兩三錢二分銅洋八元花洋一元虚對洋一元錢一千現銀二錢 
[上海北市絲業會族子英經收順直賑捐庚寅年十二月初一日至廿九日止第四次清單]  
　　初一日陸昭容洋四元○初一日松江四知堂　洋一元○初三日勉省氏洋三元○初四日譚　　堂洋一元彭桂馥堂一元○初五日任蓮輝由申報館來洋一元○初七日馬裕隆求出外平安馬春和求家中平安各洋十元平湖豫元莊募懋興興衆安氏二元風經會昌典徽州存襄氏四元楊州餘祥典無力子　趙王董三姓錢九百文光裕堂射朝　五忠堂無名氏光齊堂五户各五百文治安堂修記無名氏武五知堂五户各三百文不留名無名氏徐靜　述　裕記無名氏不留名武道會張善培許祝丞十户各二百文無名氏　慶浩無名氏劉二古聊棠李樊正如武道九七户各一百文共廿八户合洋七元錢六百文○初八日　州復昌莊伍漱芳洋一元○十一日常熟同福善周靜舺寄來楊　郭子善募秦惟善洋一元錢五百文佑啓我嚴大成各六百文葉貴山俞源盛王永盛王伯翰蔡金亭楊隆泰趙祥奎何信隆童羽唐泰楚臣吉大號章伯英榮順號　朝盛王仲芳永源號丁志堂趙承烈十八户各五百文趙心裁泰記衣莊徐川明譚榮先童敦甫五人各四百文趙茂條譚晋嘉葉小某楊恆泰四户各三百文郭補過三百四十文高燮昌郭保田丁辛庵郭賛甫　繼官朱師藝陶眉夀華雲槎八人各二百文共三十九人合洋十七元○十四日安昌謝正大謝文海求身健謝世芳求身健謝秉照三人各洋二元謝世正求平安一元謝正昌銅洋一元京口公昌號洋一元無力人二角○十六日存悔道人爲鄰居失愼幸獲平安洋一百元守眞子求父母福夀康强四元許賦卿四元三人由立大莊來邗江利和莊懷德堂四元○十八日閩省力薄子爛板洋四元○廿一日清江謙裕號募胸浦不求知洋廿元無名氏一元共二户合洋廿二元　銅洋一元○廿二日孫冠翁來吟秋氏廿四元依仁堂十一元克已堂一元○卄五日姜同泰一元○廿六日省流子爲胞姊許周氏求病金愈續助九七平足紋十兩合規元十兩零四錢五分江都縣　耕道堂丁建記丁心記各十元　江澤臣氏三年連舉二子喜助五十元又求合家平安二元尚志堂彭四元篤孝堂高瑞臣氏求平安王鄧氏王榮氏盧龔氏求　疾全愈德蔭堂求長幼平安魏中生賴江天水氏求病愈萱室求母病卽愈節省果耳九户各二元知非居士求平安二禮堂　許母各一元三榔堂一元三角吳高富　魁　吳子鳳　　各五角鄭長旺鄭劉氏各三角鄭英鄭　無名氏有心人半間人丹記六户各二角張必發直記益記禮記雨記鑑記夀記七户各一角六合　無名氏各錢二千文孫洪一千五百文同祿堂婁春吳戍福三户各一千文馬駿五百文共四十户合洋九十元内銅洋二元○廿七日南豐縣胡絢臣洋六元○廿八日華亭縣葛江村司馬經勸紳董　璋達募楊四知洋八元錢敦素於迎素各四元汪柏山方　泰　泰順朱裕通宋富夀張子耕蔣乾元七户各二元鐘鋤經姜義盛錢泰盛周義興蔣積善鍾萬萃德茂恆七户各洋一元儲　和德豐泰朱來　凌義泰吳吉泰葉源森六户各洋五角張觀吉募張恆濟嬰局洋四元漕涇寳善　衛城仁濟局各洋三元張思本洋一元崇缺　倪三秀六元石莊莊董顧　董王六元吳桂仙募不留名三元不留名曹　壎各一元李莊侯元罕募不留名二元不留名天順沈人和費泰豐德順坊萬祥鴻六户各一元不留名二元各一元張澤吳介眉葛義和賈鴻裕楊三省顧樂夀不留名陸蘭王陸世喜七户各一元徐毓秀徐錦記各五角涉港干笠舟二元又募不留名二元陸晚香葉菜池各五角楊鼎泰蔡鳴琴各三角徐焦甫聞迪菴各二角亭林楊明通募朱彬士朱仰山馬文生范偉功四户各一元楊四知一角劉維九四角張傑三徐傳錦　雲波劉月堂劉維仁張一　六户各五角共七十户合洋一百元廿九日揚州無名氏二元共收規元十兩零四　五分洋四百五十五元二角銅洋四爛板洋四元 
[光緒十六年七月起十二月底止恆濟戒烟局收付報銷清單]  
　　七月份伙食柴米油鹽連飯菜共計洋八元六角四分○雜用茶葉水烟紙共計洋一元二角○洋燈油計洋二元另五分○茶爐用煤計洋一元二角○七月份合計洋十三元另九分八月份伙食柴米油鹽連飯菜共計洋八元八角二分○洋燈火油計洋二元另五分○雜用茶葉水烟紙連戒烟燈油并修烟斗共計洋二元八角七分○茶爐用煤計洋一元九角二分○二期戒烟藥本共計洋三十七元七角七分○八月份合用洋五十三元四角三分九月份伙食柴米油鹽連飯菜共計洋八元五角六分○洋燈火油計洋一元另五分○雜用茶葉水烟紙連戒烟燈油修烟斗合計洋二元八角四分○茶爐用煤計洋一元九角○二期戒烟藥本共計洋四十六元六角二分○九月份合用洋六十一元九角七分十月份伙食柴米油鹽連飯菜共計洋八元四角六分○洋燈火油計洋二元○雜用茶葉水烟紙連戒烟燈油修烟斗共計洋二元八角一分○茶爐用煤計洋一元九角○二期戒烟藥本計洋廿九元七角一分○十一月份合用洋四十四元二角七分十二月份伙食柴米油鹽連飯菜加過年費一切共用洋十二元另六分○洋燈火油計洋一元八角五分○雜用茶葉水烟紙戒烟燈油共計洋二元另八分○茶爐用煤計洋一元九角四分○一期戒烟藥本計洋十三元八角六分○十二月份合用洋十一元七角九分此稿未完 
 
 
 

Page 10

 
 
[光緒十七年正月初六初七日京報全錄]  
宫門抄○諭旨二道錄前○發抄　硃批五道○禮親王等　奏請奬勵片○又　奏請奬勵片○又　奏循例保奏請　旨奬勵摺○又　奏爲奏　聞摺○閩督卞　奏京控案件審明議結摺○將軍長　奏續採參枝專差呈　進摺○正月初六日○絪貝勒請假十日○户部奏請更換左右翼監督○召見軍機○皇上明日卯初二刻升　中和殿看版○正月初七日○松　　佑謝放左右翼監督　恩○恩光假滿請　安○芸公請假十五日○錫　文治各續假二十日○嵩山續假十五日○耆齡續假五日○掌儀司奏十一日祭　奉先殿澍貝勒行禮○召見軍機○皇上明日寅正至　太廟行禮畢還海辦事召見大臣○發抄　鄧瑞祺奏候補令劉景林期滿奉　硃批吏部知道欽此○又守備陳文發管帶練軍奉　硃批兵部知道欽此○李鴻章奏上年徵收舊　完欠數目奉　硃批户部知道單併發欽此○又上年徵收錢糧比較數目奉　硃批户部知道單併發欽此○譚繼洵奏拿獲盜犯照章懲辦奉　硃批刑部知道欽此　○○禮親王等片　再查歴届繕辦漢字檔案告竣所有派出總司校對之軍機章京及尤爲出力之供事均經懇請鼓勵查光緒十年十二月十三日奉　旨軍機處歴次請奬由有專案可循與别項保舉人員不同毋庸援照新章核議等因欽此光緒十三年繕修漢檔保奏總校之章京顧璜等及尤爲出力之供事胡葆慶等均經奉　旨允准在案此次派出總校之刑部候補主事李蔭鑾工部卽補員外郎繼昌總司校對頗爲詳愼平日行走亦皆奮勉自應叅酌成案量予鼓勵合無仰懇　天恩准令刑部候補主事李蔭鑾以本部主事無論題選咨留遇缺卽補工部卽補員外郎繼昌以本部員外郎無論題選咨留遇缺卽補均毋庸另給議敘並請將尤爲出力之承辦供事朱景榮以縣丞分發省分歸候補班先補用並加隨帶一級議叙從九品張鴻以縣丞分發省分歸候補班補用並加隨帶一級供事鹿福謙高聯翰均以縣丞分發省分歸候補班補用並加隨帶一級以示鼓勵謹附片具奏奉　旨已錄　○○禮親王等片　再查五品銜翰林院修撰吳魯前由刑部主事充軍機章京當差極爲勤奮本年繕修漢字檔案臣等派令總司校對旋經中式進士蒙　恩授職修撰該員前辦檔册校對詳愼不無微勞足錄可否仰懇　天恩賞加四品銜以示鼓勵之處伏候　聖鑒謹　奏奉　旨已錄　○○臣世鐸等跪　奏爲循例保奏請　旨奬勵仰祈　聖鑒事竊查向例軍機處行走滿漢章京每閱三四年遴擇當差勤奮者請　旨量予鼓勵歴經遵辦在案兹查光緒十三年保奏之後至今已逾三年臣等留心查看於各章京内擇其資格較深及辦事勤奮者數員公同酌擬刑部員外郎桂春請俟服闋後以本部郎中無論題選咨留遇缺卽補理瀋院主事特圖愼請以本衙門員外郎無論滿蒙題選咨留遇缺卽補户部員外郎和爾賡額請以本部郎中無論題選咨留遇缺卽補兵部卽補主事穆克登額請俟補主事後以本部員外郎無論題選咨留遇缺卽捕吏部候補主事徐士佳請以本部主事無論題選咨留遇缺卽補户部主事陳熾請以本部員外郎無論題選咨留遇缺卽補吏部主事孫朝華請以本部員外郎無論題選咨留遇缺卽補户部主事王頌蔚請俟補員外郎後以郎中無論題選咨留遇缺卽補合無仰懇　天恩俯准照所請奬勵以昭激勸所有循例酌保章京緣由理合恭摺具陳伏乞　皇上聖鑒謹　奏奉　旨依議欽此　○○臣世鐸等跪　奏爲恭摺奏　聞事竊查軍機處歴年所有漢字　諭旨寄信及議覆等項册檔前於咸豐四年奏明每届三年繕　一次自光緒十三年辦理以後本年復届繕辦之期前於三月内奏請繕錄並聲明將出力之供事隨案擬保奉　旨依議欽此臣等　卽查照成例傳内閣中書十六員分册繕寫並揀派軍機章京總司校勘計自光緒十三年正月起至十五年十二月止共三十七册又逐日登記號簿十二册又洋務檔四册又電寄檔三册又引　見檔六册早事檔十三册並將積年舊檔一律補綴齊全查歴届辦理清漢檔册告竣均經奏蒙　賞給議叙在案此次繕寫三年檔案並將積年各舊檔督飭供事人等修補完善所有承辦各員及在舘供事等可否比較歴届告竣之例酌量　賞給議敘出自　天恩如蒙　俞允臣等查明各該員功課及供事分别等第咨部辦理所有軍機處漢檔告竣緣由恭摺具陳伏祈　皇上聖鑒謹　奏奉　旨依議欽此　○○頭品頂戴閩浙總督臣卞寳第跪　奏爲京控案件審明議結恭摺仰祈　聖鑒事竊照福建南靖縣民許衛遣抱京控羣毆二命苛勒多减等情一案經都察院奏奉　諭旨此案着交楊昌濬督同臬司親提人証卷宗秉公研訊確情按律定擬具奏抱告民人許新該部照例解往備質欽此欽遵行司委提人卷解省發審兹據兼署臬司鹽法道龍錫慶督同福州府知府廷愷等訊擬詳解前來臣親提覆鞫緣許衛籍隸南靖縣與被告許古　革生許興邦同族無服鄰鄉居住許衛與近房生員許揚清等有九龍嶺山場一片與許蓮心許光英等山塲毘連因年久界混互爭光緒元年間許揚清等控縣勘斷立界分管完案光緒八年三月二十一日許光英携帶木柄鐵鋤偕其近房許泳在公共水波放水灌田致水波坍損一角適許衛胞弟許淵看見欲令賠修起釁許淵被許泳許光英毆傷殞命見証許堂因事外出未及向許衛報知許衛誤聽傳說以許光英偕其近房許古　許紅綢等挾嫌毁波羣毆斃命報縣騐詳光緒十一年四月初四日許衛近房許猪許本與許光英之子許興邦路遇許興邦誤撞許猪身上互相駡詈許猪赶毆經許興邦之近房許加猷攔勸不理順放竹銃致傷許猪殞命許本素性痴獃回向許猪之堂姪許尚報知混稱許猪遭許加猷許興邦等銃斃許尚卽報縣騐詳嗣許衛因各犯無獲控經該縣梁錦瀾會同守備何祥開帶領勇役赴鄉拿犯爾時許衛近房許騰等在漳州府城開設魚食行虧本歇業倒欠祖祠寄存公欵洋銀五千元經房長許世振呈縣拘追許騰等託公親何紹芳卽監生何大川生員蔣鴻文等　處認還四千八百元何大川等陸續過付四千二百餘元出給書信筆據尚短五百餘元由何大川等暫墊許騰等延不歸還何大川等呈縣追還完結許衛聞知何大川與守備何祥開同往蔣鴻文曾在書院肄業何大川蔣鴻文等爲營縣說事過付索謝控追裝點情節呈控並遣抱京控遞委員守提人卷查明被告許光英何紹芳卽監生何大川生員蔣鴻文已先後病故提到被告許古　許興邦曁原告許衛生員許揚清投到發審供詞各執將許興邦武生衣頂斥革其餘人證外出詳咨展限生員許揚清因病保醫兹據許衛呈明見證許堂回籍詢知許淵被毆身死委與許古　許紅綢等無于又向見證許本詳細問明許猪受銃斃命亦非許興邦致傷並查明各情具結呈首由司督同審擬解勘究詰不移應行議結查許衛所控胞弟許淵命案屬實但與許古　許紅綢無于其許猪命案並非同時同釁且另有屍親出控難容牽混至將何大川等理處欠款妄控營縣得贓五千元之多訊屬子虚尤爲不合惟事在光緒十五年三月十六日　恩赦以前卽坐律坐誣亦准援免旣據查明具結呈首不敢始終固執應從寛免予深究許古　於許淵被毆身死訊無在場應毋庸議許興邦於許加猷銃斃許猪時雖未帮毆惟因誤撞致閙屬實肇釁釀命所革武生衣項應由縣勒令跟拿逃兇許加猷到案再行詳請開復逸犯許泳並飭緝獲另結無于省釋除供招咨部外臣謹繕摺具奏伏乞　皇上聖鑒　勅部核復施行謹　奏奉　硃批刑部議奏欽此　○○奴才長順跪　奏爲續採參枝專差呈　進恭摺仰祈　聖鑒事竊奴才於本年九月二十五日業將前派恊領等采辦參枝專差呈進並於摺内聲明仍飭該恊領等赶緊採辦續有所得再當呈　進在案現據工司堂關防二品頂戴　記名副都統花翎恊領翻武巴圖魯吉陞阿二品頂戴　記名副都統花翎協領富興官參局掌關防副都統銜兩次　記名副都統花翎恊領富凌阿等續採得大枝山參八苗中枝山參十二苗計重九兩八錢可稱上品核計共需工價銀一千六百零六兩零五分仍由所收參稅項下以錢易銀照數發給奴才謹將續採參枝視加查騐分盛二匣嚴密包封飭交驍騎校增夀齎京呈　進仍飭該恊領等留心採辦續有所得卽行呈　進除咨行内務府查照外所有續採參枝緣由謹恭摺具陳伏乞　皇上聖鑒謹奏奉　硃批該衙門知道欽此 
 
