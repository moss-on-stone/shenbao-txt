# 1920 - 260 - 4917096

 

Page 1

 
 
   
 
 

Page 2

 
 
   
 
 

Page 3

 
 
命令 
九月二十一日大總統令楨威將軍王廷楨着來京供職此令 
又令任命張景惠爲察哈爾都統此令 
又令任命張景惠兼陸軍第十六師師長此令 
又令經濟調查局總裁張元奇呈請辭職張元奇准免本職此令 
又令特派李國筠爲經濟調查局總裁此令 
又令派王正廷爲和約研究會會長劉鏡人沈瑞麟爲副會長此令 
又令兼署陸軍總長靳雲鵬呈口北鎭守使汪學謙請免職另候任用汪學謙准免本職此令 
又令任命譚慶林爲口北鎭守使此令 
又令任命張之銳署河南實業廳廳長此令 
又令全國菸酒事務署督辦張壽齡呈安徽菸酒事務局局長孫熙澤因病懇請辭職孫熙澤准免本職此令 
又令任命廖宇春爲安徽菸酒事務局局長此令 
又令署司法總長董康呈請任命曾毓靈爲山東濟南地方審判廳長韓祖植馮涵清爲山西高等審判廳推事均照准此令 
 
 

Page 4

 
 
   
 
 

Page 5

 
 
   
 
 

Page 6

 
 
時評 
[省長問題之三反（冷）]  
　　省長問題至於今日乃有三反之形勢何謂三反督軍同意人民反對人民同意督軍反對或督軍同意人民不反對人民同意督軍不反對而本人反對此三反之說也 
夫省長問題之與有關係者人民督軍與本人三者是也而今此三者之中必有一方之反對是其事終於無成也譬如鼎之三足必有一不齊其鼎烏能平立乎嗚呼廢督之說僅有是言我恐廢省長之事或將實現乎 
是故中國之事理論則日進而實際則日退此亦其一也 
專電 
　　北京電王瑚因蘇人交推張一麐長蘇有不願赴任之表示夏壽康亦以鄂事棘手正式呈請免職 
（二十二日下午四鐘） 
漢口電王督號（二十）晚電京反對夏壽康長鄂軍界另有聯銜個（二十一）電反對詞更激昻但鄂團體電京歡迎甚衆（二十二日下午三鐘） 
北京電王占元號（二十）電反對夏壽康長鄂謂以不甚相習之人强與共一萬一貽誤誰尸其咎 
（二十二日下午四鐘） 
北京電王占元電奉令夏壽康長鄂孫振家京尹占元武夫不敢妄有論列惟孫長鄂人地相宜夏素不相識何由共事乞賜主持靳置不復頃招鄂駐京代表面談閣議經過内容命速返鄂解釋 
免生枝節（二十二日下午四鐘） 
北京電旅京鄂人草定地方自治法（二十二日下午四鐘） 
北京電奉張進行大三省主義召開聯席會議吉鮑電告起程赴奉聞議事畢張將來京（二十二日下午四鐘）北京電財周以秋節期近缺欵甚巨萬分焦灼潘復奉命日至交民巷奔走押欵並預借鹽餘銀團以潘資望太淺婉辭拒絕不是巳由部印成國庫劵二百五十萬向錢業分抵尚無應者（二十二日下午四鐘） 
北京電鹽署另設鹽務調查會消納裁員及國員子弟（二十二日下午四鐘）北京電張作霖派于沖漢赴日有所接洽（二十二日下午四鐘） 
北京電奉張電姚步瀛一案巳訊實請將姚等官勳褫奪以憑就地辦結（二十二日下午四鐘） 
北京電旅京川人得成都電四日劉存厚熊克武帶兵進北門吕超當晚逃去翌日熊率全隊入城 
（二十二日下午六鐘） 
北京電曹錕皓（十九）電請將傳良佐褫奪官勳依法懲辦（二十二日下午四鐘）北京電安慶電毛部潰竄英宿一帶防軍單薄由省蕪調駐步兵六營往剿另由蚌調三營來省助防（二十二日下午四鐘） 
北京電密令各省交涉員調查俄國租界預備收回（二十二日下午四鐘） 
北京電北京將建築電車仍歸法商包辦（二十二日下午四鐘） 
北京電閩李電復與吕協定防界此後當秉承中央辦理 
（二十二日下午四鐘） 
北京電張文生電告就職 
（二十二日下午四鐘） 
北京電張景惠察哈爾都統專任蒙邊防務率所部全師另一旅分駐蒙境各要隘杜日謝勾蒙庫恰駐軍歸張遥制陳毅專任内部行政（二十二日下午四鐘） 
北京電張斯麐電僑俄莫斯科等處華工迭請撥車回國請示辦法（二十二日下午四鐘） 
北京電吉電奥俘一列車到滿站欲赴崴已派耿司令押運來哈檢查後放行（二十二日下午四鐘） 
北京電本日令逹壽蒙藏院副總裁唐在常巿政公所坐辦三多僑工局長（二十二日下午四鐘） 
北京電調查災區專員今日出發（二十二日下午四鐘） 
天津電領事團以直魯豫旱荒於今日假青年會組委員會討論救濟法（二十二日下午一鐘） 
漢口電二師四旅長朱廷燦個（二十一）晨病故省寓遺缺有第七團長孟昭月超升說（二十二日下午三鐘） 
公電 
　　胡景翼通電陜軍從護法之役久矣景翼中丁變故事與願違邇以大局突變脫險歸來乃承各路將領之自維輕材敢膺重寄第念討伐之功未竟艱危之任難辭爰於九月一日就職視事本興師之夙志爲正義而前驅中原戡亂敢陳河上之師息壤從盟况有車轔之舊公等或誼同袍澤或望重鄕邦當錫準繩俾承圭臬前派紀子文君南來代表景翼陳述一切尚望惠賜敎言毌任盼禱陜西靖國全軍總指揮宫胡景翼叩蒸印世界路透電 
[意國工人占廠事件之結束]  
　　十九日羅馬電意大利之﹁紅厄﹂似巳挽回意首相喬里蒂氏堅主廠主須承認工人之要求故廠主與工人巳商定合同但僅可視爲工人之勝利合同中規定（一）五金工人增加工資自百分之六十至百分之八十不等（二）工人廠主協同管理工廠（三）工人退讓所佔之工廠喬里蒂氏發表正式宣言謂製造家因工人聲明其目的乃在增進工人與僱主間有規則之交誼及增加出貨之數故允與工人協同管理工廠職是之故現正建設共同委員會以製造家及工人代表各六人合組而成該委員會將擬定意見書作爲整頓實業議案提交國會而以工人參與工務財政管理三項爲基礎如於建設事宜有不同意之處則以廠主與工人代表各二組織委員會解决應取之辦法 
二十日羅馬電内務大臣與廠主勞工代表開會議定增加工資新章應作爲七月十七日起實行惟工人所索佔據工廠時期内之工資則須除去聞勞工聯合會巳命工人退出所佔之工廠照常工作並命必須尊重該命令 
二十一日倫敦電泰晤士報米蘭訪員電稱勞工聯合會雖命工人退出所佔之工廠而杜林地方仍有騷動十八日白里斯西亞復有化學品工廠一所爲工人佔據 
[英國礦工談判之不洽]  
　　二十日倫敦電工部大臣賀恩氏與礦工幹事員休會進茶後礦工幹事員未繼續赴會僅在商部自相密議兩小時之久未向賀恩氏告别而散衆擬明日全國礦工代表開會時幹事員將以解散將來行動之責任諉諸代表今日會議時幹事員向賀恩氏宣稱如不承認增加工資要求則彼等於明日礦工代表會議未能勸工人繼續工作賀恩氏反覆勸諭卒無效果 
[英報之印度危機論]  
　　十九日倫敦電倫敦觀察報著文題爲印度之新芬黨略謂此後三個月内將爲印度史中命運危之秋甘地氏抵制英政府之議印度全國大會通過之主張放棄職銜爵位律師不入公庭學生不入學校不理會新議會不購用外國貨此爲從來所未有之事如果有之則改革無功變亂紛起鐵路電局皆將閉塞稅欵商務皆將停頓旣無進口焉有出口不釀成大亂不止所幸者大會半數代表不待議案通過即巳退席孟加拉省領袖極不以極端派爲然政府如欲保全印度改革事業則此稳健派今不可不利用之也甘地氏在印度極有潛勢力乃誠摯之思想家且有左右印人之魔力故印度新總督之職務不易爲也云云觀察報極力主張以孟台格氏爲印度總督 
[愛爾蘭之鐵路停止]  
　　二十一日倫敦電愛爾蘭大北鐵路自登逹克至安尼斯基倫之一段現停止開車使愛爾蘭長五百五十三哩之幹路三條無旅客來往此爲工人不允運輸軍火直接結果愛爾蘭商務將因此受重大之打擊 
[俄波之和戰消息]  
　　十八日里加電波蘭俄國議和代表會商兩小時後波蘭代表宣稱非俟商定豫備條件後戰事難有停止之機波蘭於戰局中處優勝地位而議和談判進行復緩故衆料議和大會必將延夺甚久 
二十一日倫敦電過激軍仍在萊姆堡東境與東南境忽遽退走波蘭軍追擊者巳抵加里西亞邊界白羅第與胡西亞汀地方更北之波蘭軍巳占據杜白諾砲臺 
二十日紐約電共同新聞巴黎訪員電稱波蘭與立陶宛巳商定休戰以待國際聯盟會之公决 
十九日瑞典京城電據芬蘭京城電稱俄國與芬蘭之和約巳於星期一日在杜巴簽字 
[法國之未來總統]  
　　二十日巴黎電米勒蘭氏宣稱如兩院大多數議員願舉之爲總統則彼未便固辭兩院議員豫决米勒蘭氏必可獲選今尚未正式提出候選員人名至於内閣總理一席則熊賫爾氏與白里安氏二人呼聲最高 
太平洋路透電 
[西比利亞日軍之撤退問題]  
　　二十一日海參崴電日本參謀長高口將軍今日宣稱伯力之外各區之日軍將否撤退今尚未悉惟此節不日可以决定又謂伯力至雙城子之鐵路巳於日軍撤退後立即交與俄人各項材料連阿穆爾江小兵船隊均巳附有條件交還俄人日軍之撤退者刻正陸續回國代以他軍瓜代之兵額今尚未悉日軍之撤退乃爲鞏固俄日邦交起見云雙城子與伯力間之航務自本年四月起停止今復載客往來伯力巳選舉共産黨三員社會革合黨三員立憲民主黨一員爲海參崴臨時議代會表 
日相之中央外交談 
　　二十一日東京電首相原敬氏今日在縣知事大會演說詳述内外時局謂歐戰雖了而國際爭鬭與經濟爭鬭之原因仍存　日本問題迄今專限於東方惟戰後之狀况巳陷日本於國際競爭之漩渦故負責愈重國用愈增首相述及薩哈連問題謂日本巳佔據該島北部以待俄國合法與完固政府之成立繼述及山東問題謂中國如請日本與開談判日本殊願爲之惟中國至今拒絕考慮談判之議末乃述及開里福尼亞排日主義謂須俟目下之談判終結後始能有所宣佈美日兩國之友誼素稱篤厚故當局深信不久可得滿意之解决 
[日報之美日交涉論]  
　　二十一日東京電日本報紙於美國兩黨候選總統演說後對於開里福尼亞州時局尤爲注意報紙論調大都持沉機觀變之態度希望美國選舉安然經過而不牽動時局激烈派之報紙則謂時局複雜變化莫測宜大注意以免對峙太平兩面之兩强國趨至不能避去衝突之階級日美協會會長金子子爵近被舉爲赴美之特别代表與客談及美日邦交謂排日議案如在美國通過則兩國人民間之最好感情從此喪盡 
[日本近記事]  
二十二日東京電台灣生番六十人持來福槍轟擊台區（譯音）之警局殺死警察及其妻子當道現巳派兵追捕 
二十二日東京電古在博士被選爲東京帝國大學校長日皇想可同意 
二十二日東京電宫内大臣中村男爵聲稱日皇體氣並無變更外問所慮實非必要 
二十一日東京電聞外交審查會明日集議討論日本賑救中國災民之應行方法 
[南北近事記]  
　　二十一日漢口電聞漢口交涉員巳奉命籌備收回俄租界之手續收回俄租界與廢除俄人治外法權兩事居於漢口英法俄租界之外人咸視爲重大事件 
二十二日漢口電英法美商會中國公會及英美人有産業者現擬抗議反對中國當道收回俄租界行政權一般輿論以爲俄租界與前德租界應歸萬國共同管轄二十一日廣州電桂軍十六營取道梧州入粤巳抵廣州桂督譚浩明親率五十營來粤以梧州爲大本營 
二十日廣州電廣州與香山問之交通仍未復原江山因有匪逼城巳宣布戒嚴惠州失守之說尚未徴實李根源現設司令部於石龍粤人多以貴重物品寄存於沙面洋行每箱月收寄存費自三元至七元不等陸榮廷正式宣布贊助莫榮新 
二十一日廣州電廣州英文時報載海軍某要員之談片謂在粤海軍仍守護法主義不願背棄南來之宗旨該要員對於海軍扣留某要人爲質要索清付欠餉及程璧光暗殺犯業巳交出等說皆加以否認且謂海軍現仍查緝兇犯 
國内要聞 
[北京通信（樸）]  
　　蘇皖鄂京兆各長官任命之前後　　前後二三日中張文生之皖督李純之長江巡閱王瑚之蘇省長夏壽康之鄂省長孫振家之京兆尹聯翩而下姑無論期用人之當否而在現政府時代總算辦事敏捷者今各依其發表之經過而言其將來 
張文生之督皖此張作霖之一快心事蓋最初張作霖之主張卽令張勳督皖以酬其此次戰爭時協助戰費之德並增加自己之勢力也然張勳尚未抬出而倒彩之聲紛至沓來乃不得巳而求一代表張勳之人八日之天津會議遂决定以張文生充任然皖人傾向馮玉祥李純力保齊燮元即馬聯甲自身亦抱舍我其誰之念且張文生亦並非得輿論之贊同者以是原因張文生說發見以後反對之電各由其一方面之關係到者八九通雖未逹東海之聽而靳氏亦有所憚而不敢然某方面欲貫澈任用張文生之目的乃設法授意馬聯甲爲不反對之表示馬氏寒電所謂﹁以所以事倪督事繼任之人﹂乃運動所得之結果故十五日徐囑下令靳氏不肯旋據馬氏寒電即由次日之府院參陸協議立下特任暫署之令届其時當局對於馮玉祥固知人民之主張不占勢力對於齊燮元亦以李純之長江巡閱同時發表可以塞李氏之口而對馬究不放心乃命令忽發忽撤之時間中（十六日傍晚命令巳發旋又撤回至中夜復下）以徐靳個人名義各致馬氏一電於馬備極恭維且對暫署兩字多方解釋今令下三日矣皖人之反對聲固未嘗息然但求馬聯甲殷恭先不表示拒絕張文生可以到任卽爲心滿意足也 
李純所希望之巡閱使本爲蘇皖贛而非長江然安徽旣非其勢力範圍陳光遠亦不欲督軍之上加一上司此願殊不易償今以有名無實之長江巡閱畀之不過曰此亦巡帥之名稱聊以解嘲焉爾政府於發表之初並未先徴李純之同意發表以後李純當然不能滿意故辭電旋來謂長江範圍太廣巡閱使有名無實倪使欠餉太多無法可以　墊請另簡賢員或即裁撤而靳氏復電則曰欠餉終須補發事權終當統一囑令勿辭蓋亦一滑稽劇矣然據接近李督者所言李亦未必决辭也 
蘇鄂省長問題之經過愚前次通信巳曾言之此次蘇鄂京兆同時發表實爲一連鎖的蓋孫振家必不能留鄂而必予以下台之路王瑚勢不能不去京兆而蘇鄂兩長又有速决之必要也十八日之閣議爲此三問題之解决事前非常秘密事後急速下令一若苟一洩漏即恐中變也者其内容各各如次 
王瑚長蘇確係李純所保然在保薦原電實一陪筆李並未另致王電表示推崇也至蘇人力拒王克敏而對於王瑚表示比較的承認於是弄假成眞有不得不予王瑚之勢聞距今五日前何恩溥會謁王一次道逹李督懇請帮忙之意王應之曰﹁我與秀山本交情但恐一做省長反生分了﹂似推似就之情形巳爲將成事實之兆蓋王固知江蘇省長並不好做而現在之京兆邊守靖挾曹家勢力必欲得之且其辦賑也曹銳爲督辦王瑚爲帮辦彼二人當民六水災時卽曾同事而意見齟 
齬今則曹銳向政府表示我處無須帮辦何妨置王於河南或山東使爲督辦而自當一面王瑚亦向政府表示我可以獨辦京兆二十縣曹可以獨辦直隸百十九縣何必混淆不清積此種種王遂不能安於京兆而政府亦必早爲之所難得蘇人曾表示容納而李純亦於陪薦以後再加一次的勸駕此蘇長任王一層府與王實亦莫逆於心者也而適蘇社銑電到京重伸蘇人治蘇之說誠恐此機一失即欲任命省長而不可得故即於十八日閣議將免齊任王同時發表此其中實有微權矣閣議以後張志潭召王至院面告次晨王又入府旋赴固安一帶勘災預定明日返斾故王之態度尚未有對外之表示然料未必辭至蘇社銑電之所言則張一麐氏巳有電致蘇本從前同意之表示勸仍贊成王氏矣夏壽康之長鄂出於黄陂之推薦然此次鄂人拒孫之成功實亦由黄陂出面大壯其聲勢鄂人聲言如孫不去職則將並王而倒之曹銀對於鄂人亦以湯鄕銘等之聯絡表示相助故其解决得如此之速然夏氏逆知與王占元共事且在此次拒孫之後必爲所掣肘故命令一下即上辭呈而鄂人方面則昨今兩次在京開會並由周樹模面商黄陂再伸實行軍民分治之主張今日開會且於省長權限七項爲畫分之表示所謂﹁如爲何佩鎔第二則我輩不願犧牲夏仲膺﹂者不知者以爲鄂人快心之談其知者以爲鄂人恐王不容夏爲進一步的表示也今晨東海召夏入府囑以勿辭促其赴任並曰我巳致電王督竭誠接洽然而王夏之間能否以政府爲和事老而無波折發生焉則未敢知矣 
孫振家之尹京兆則確爲不安定之位置内定之京兆尹並非孫振家而京兆拒孫亦政府意料之所及前所謂 
恐漏洩即中變者孫氏實其主因也邊守靖之位置在十八日閣議本定爲山西省長而當時並未發表者聞仍留爲京兆尹之預備視孫振家發表後如何再爲决定耳果京兆反對之聲不一日而徧於全城九團體之通電紳士之赴府請謁其聲勢幾與有鄂人等而孟憲彝王芝祥二人反對尤烈料孫必不能到任矣至靳氏之表示將依京兆之請暫留王瑚以待賑畢則仍係權詞以對以王瑚之於賑務實已不能再辦而京兆尹又早有替人也（九月二十日） 
[大吏更動之反響續聞]  
　　京兆各團體反對孫振家爲京兆尹情形業誌各報聞白常文孟憲彝韓述彦趙式恂等特於二十日下午分赴府院懇請收回成命東海因公未見囑令掛號候傳至靳氏方面則定於二十一日接見白君旋即出院赴京兆同鄕會報告經過情形拍發通電一則原文如下謹閱本月十八日任命孫振家爲京兆明令不勝惶駭竊以民同此民意無二意孫氏被拒於鄂何堪轉任於兹若謂 
 
 

Page 7

 
 
鄂人之拒爲非不必收回成命若謂京兆之民易與豈非土芥輿情雖職責有簡繁而品德無速變雖近都易監察而能才豈速增况直晉豫浙長官早任其鄕人鄂省近請自治亦得乎默許京兆區域雖狹尚非急待楚林人民能力雖微亦願自鼓秦缶剥膚痛切敢效金銘物乞轉環率陳芻見幸以諒鄂之雅更諒京兆仰荷高深實無盡焉京兆國會議員京兆省議會議員京兆敎育會京兆華法敎育分會京兆同鄕會京兆實業協會京兆民治促進會京兆勸學聯合會京兆自治聯合會哿 
鄂蘇兩省長發表後尚無履新消息聞夏壽康意以爲此次反對孫振家己係最力之人今取以代之實有許多不便且平政院院長一席亦關重要頗不願舍此而就彼故尚未完全表示同意惟聞有一般鄂人集合討論催促夏氏從速履新並以鄂人治鄂巳逹目的面懇夏氏到任後對於外籍人員一律屏逐出境各令自歸本省但其中頗有不贊成此舉者當謂鄭萬瞻亦係鄂人若必斤斤於同鄕應由同鄕會環請政府取消通緝令其回鄂報效桑梓云云此亦一趣聞也 
王瑚長蘇命令發表後一般蘇人仍多持蘇人治蘇主義對於王氏尚有不滿之處其所持理由則謂賢而非蘇固善使賢而又蘇不更善耶蘇而無賢則巳蘇而有賢當先求之於蘇之中云云故該項命令發表後尚無歡迎王氏之電報到 
[最近之救荒消息]  
　　前日下午二時華北救災協會在中央公園水榭開會招待中外新聞記者由正會長梁士詒副會長徐世章潘復主席到會者共三十二人交際部主任陳向元君宣告開會宗旨並希望（一）各新聞記者隨時登載會務（二）隨時扶助進行（三）隨時發表意見梁士詒君演說救災之法分三要點（一）收養災民小孩於敎會之學校或工廠（二）令災民工作於災區附近以工代賑（三）買籽種分給人民播種現惟有芥菜小麥可以下種後有定一日報晨報中央時報國强報都報天津日日新聞庚申通信記者相繼發言（演詞從略）會長報告交通總長葉恭綽捐洋十萬元擬由該會呈詢大總統如何分配施賑又廣東軍政府十七號來電報捐一萬六千元外京兆農民救濟會爲散種事準與華北救災協會聯絡進行 
萬國賑濟會現巳積極捐募鉅欵以便實行放賑刻巳派員分赴直魯豫晉各處實地調查災民狀况又呈請政府電令各省長官對於調查放賑各員妥爲保護並聞該會將於該四省設立分會以利進行 
北五省災區協濟會長趙爾巽氏以本年災區至廣災情過重雖經各處多方捐募仍苦難於普及近者政府擬發行九年公債整理京鈔及五年公債換收儲蓄票二事不久將見施行惟此項京鈔及儲蓄票兩項數年之間兵燹火災失落焚燬之數當必甚巨若以此項餘數撥充賑災之用無損於上有益於下實屬兩全之計特呈請府院即飭有司允予照辦俾無數災民均得雨露之沾聞巳由院抄交主管各部核辦 
保定府以西及束南各區災情確屬重大受影響之苦民約數百萬人保定府以西完縣滿城兩縣人民均甚失望現正遷徙至收成豐足之遠地冀可得食聞某鄕村約二百家其一百家當此秋季失收之時携眷逃荒不知去向又有一處收成頗佳匪徒於其收穫之時盜刦稻麥而逃災民現將牲口變賣按其價值五分之一減至十分之一因饑荒自盡者實常有之事某人將其十八歲之女出售得十八元以購糧度日但又被匪徒刧掠因之自盡其妻與其兩子亦相繼而亡全家喪命麥勒爾夫人見有肩挑一筐内裝小兒三個行至車站棄於路旁又據麥杜高氏函稱目睹某鄕村敎徒三家以米糠麥皮度日形實可慘 
[鐵路運糧之減價條例]  
　　交通部令第四六七號公布國有鐵路運送賑濟平糶糧食減價條例如下（第一條）凡國有各鐵路運送賑濟物品及平糶米糧其減價辦法依本條例之規定行之（第二條）凡國有各鐵路運送賑濟物品或平糶米糧非有地方最高行政長官或專辦賑務正式機關之公函將擬運物品名目量數及上下車地點逐項列明經交通部或鐵路局核准者不得照本條例之减價辦理前項專辦振務正式機關以政府特准或地方行政長官批准呈報主管部立案者爲限（第三條）凡運送賑濟整車物品糧食前赴災區經行國有各鐵路依照該路普通運價四折核收現欵本條例所謂振濟物品以左列各項爲限其他物品仍照普通運費核收一糧食二賑濟衣服三銀鐵四棚帳及賑濟藥品但前項賑濟糧食係指粗糧如小米玉米高粱山芋及其他可充飢之粗糧（第四條）凡運送整車米麥辦理平糶經行國有各鐵路按各該路普通運價七五折核收現欵其商家運送平價出售者同（第五條）凡運送賤價之整車粗糧辦理平糶如小米玉米高粱山芋及其他可充飢之粗糧前赴災區經行國有各鐵路依照該路普通運價五折核收現欵其商家運送平價出售者同（第六條）凡辦理賑務人員乘車者得照經行各該路普通票價減半收費前項乘車人員須由專辦賑務正式機關將乘車人數等級上下車地點及日期詳細函開經交通部或鐵路局核准者發給減費憑單方准照减價辦法持照赴站購票登車（第七條）如遇重大急賑其辦賑人員得由交通部或鐵路局察看情形酌給減價定期乘車證（第八條）凡運送賑濟物品及平糶米糧應由第二條規定之地方最高行政長官等先期詳開函逹本部以便酌核辦理如裝運時有發現種類不符或超過所載數目及不按下車地點或半途私缷者仍照各路定章處罰（第九條）凡運送賑濟物品或平糶米糧其裝載不滿一車並一次可以完竣者由第二條規定之地方最高行政長官等函請交通部或鐵路局飭站照辦其有大宗賑濟物品或大宗平糶米糧應由第二條規定之地方最高行政長官等請交通部核准後由交通部刊發減價憑單以便臨時塡用赴站交價換票裝車（第十條）運送賑濟物品及平糶米糧運費照第三條第四條減收外凡裝缷費及一切雜費仍照各路定章徴收（第十一條）凡運送賑濟物品及平糶米糧不得夾帶商品及違禁物危險物如有犯者一經查出即照路章究辦（第十二條）賑濟物品及平糶米糧之運送時途中照料一切由托運者派人押運自行保管（第十三條）凡運送賑濟物品及平糶米糧除本條例規定者外關於經行各路運貨及一切章程均應遵守（第十四條）凡非本條例所規定之機關無論運何種物件均不得照減價辦理（第十五條）本條例定於民國九年九月二十七日施行至本年十二月底止 
[陜事之最近醖釀]  
　　陳于議和之經過 
　　陳樹藩與于右任議和外問喧傳盛甚但有無其事以及内幕如何外間知者絕尠兹經詳細調查始悉議和一節雖有斯事而終歸無效實緣陳氏因冰山（指安福派而言）巳倒無援可依深恐劉鎭華與其作對特以先發制人手段大唱陜人治陜之高調欲拉于右任出來明爲議和實則欲驅逐劉鎭華離陜鞏固個人地位無如于在三原實力甚微不得不應許要求而胡景翼雖被陳放出現在仍抱討陳之决心是以陳子議和又受打擊竟由積極變成消極于之陜西省長亦歸於無形消滅政府方面對於此事微有所聞故對陳氏發來攻擊劉氏之文電均巳置之不理其最可注意者中央對劉氏所部之鎭嵩軍軍餉每月擔任四萬餘元現竟積欠十八個月迄無撥付之意究不知若何主張聞劉氏刻下業派代表來京向中央呼籲矣 
[天津通信（若冰）]  
　　保定軍械局兵士譁變情形保定東門外陸軍部駐保軍械局於本月十六日夜十一鐘突有一部分譁變驟聞槍聲隆隆闔城商民均惶恐萬分紛紛關門閉戸不知有何巨變幸經軍械局左近之補充旅旅部以電話傳知城内各軍事機關吳子玉聞訊後卽急帶弁兵數人乘馬親往鎭壓曹巡閱使亦帶衛隊兩營乘馬車趕到調查事實其時適有軍械局軍需官劉冠軍倉卒入城適與吳子玉相遇吳即向前盤詰劉答以入城報告爲詞吳見其形色倉皇語無倫次當即扣留一時變兵土匪均聞風四竄吳子玉至軍械局時突見火起遂令兵弁入内查驗得悉該局庶務員方培仁將局内一切賬簿卷宗公文等焚燒希圖減跡卽時將方培仁捕獲同劉冠軍一併帶至城内開軍事審判由曹吳兩使　審劉方兩人將虧累過巨結算無術及煽亂軍心勾結土匪焚燬案卷希圖滅跡等情俱供認不諱曹使以劉方二犯如此行爲實屬罪不容誅特令總軍法處立卽就地正法梟首示衆以昭炯戒并將二犯首級一懸東門外一懸無線電報局南邊執行後軍法處卽貼出佈告云爲佈告事照得陸軍部駐保軍械局軍需官劉冠軍庶務方培仁侵蝕公欵抗不結算復勾結匪人於本月十六晚十一鐘在該局附近鳴槍擾亂一面將收存宗卷之庶務室放火燒燬希圖滅跡實屬罪大惡極當時將該犯劉冠軍方培仁等提案嚴訊均經供認前情不諱面奉使歸諭令立即就地正法梟首示衆以昭炯戒等因除遵照執行外爲此佈告軍民人等一體周知此布云云曹使於事變之後深恐兵士有所誤會特於十七日上午十鐘親赴東關外演武廳與各軍隊演說略謂直軍士素皆深明大義恪守軍規此次奸人謬舉妄圖煽惑軍心爲一人掩過事跡敗露業巳明正軍紀身首異處國法所在罪有應得其他或爲威力脅迫或爲莠言蠱惑旣未同謀亦非本意槪不株連勿懷反側况軍人以服從命令爲本分保護人民爲天職凡吾軍人所衣所食皆商民之脂膏必須洞悉民出資以養兵兵出力以衛民之權利義務方無負國民之希望也本使就職以來功過並紀信賞必罰凡諸將士皆國家之干城倘有一技之長者决不肯使之湮沒無不力爲提拔其各安心供職勿爲匪人利誘所惑本使有厚望焉演說畢時巳下午一點卽乘車返署 
[鄂省長問題巳告結束]  
　　夏壽康長鄂巳發表漢口各團體去電歡迎 
鄂省反對孫振家長鄂政府爲俯順輿情起見巳將孫振家調京兆尹夏壽康長鄂命令俱巳發表鄂人聞之皆欣欣然有喜色蓋夏氏爲江漢道屬之黄岡人曾任湖北民政長深爲鄂人所愛戴故今日（十九日）漢口各閣聯合會等三十六團體聯名電京表示歡迎並促夏早日蒞任且預備聯絡各界於夏氏來漢之日羣至車站歡迎期其毅力任事用副軍民分治之實際惟孫氏接篆甫八日即被他調京兆又來電拒絕頗覺掃興耳至孫氏所以被調原因據聞約有數端（一）黄陂出面反對當道不便拂逆（二）吳子玉曾電鄂王勿違反鄂人公意（三）鄂人决議如驅孫不成則將進一步倒王（四）鄂西形勢變化藍天蔚等又藉此問題以謀活動（五）孫氏亦恐不能堅持早謀他調有此五因而鄂人遂得最後之勝利矣并聞孫氏對於京兆一席以其任事繁重遠不若荆宜道尹之閒散且在鄂做官又可得親家庇護故京兆卽不拒彼亦巳不願意昨晚有人見孫氏孫謂我原不想做省長子春强欲我做今若此掃了臉又上了當眞無從說起云云是其憤懣不平之狀態已於意外見之矣 
[廣州通信（港僑）]  
　　平山戰後之局勢省埂恐慌之現象近日東江大戰以河源平山兩役爲最劇烈河源之役陳炯明軍大勝平山之役桂軍唐紹慧及黄　興大勝然平山之勝十號十一號省城官報雖極力鋪張而十三十四號　省城官署景象仍極張皇重要官眷以此兩日搬遷爲最多外人皆莫明其故嗣詢一桂人之熟於東江軍事情形者始知平山一戰勝後又有絕大變化也凡爭戰之事雖恃器械犀利而最要者終在人心陳炯明在惠以桑梓關係土民多爲協助固屬意中事而平山能轉敗爲勝則有出乎意外者當六七號之間陳軍由三多祝墟獲勝直進至平山其鋒猛銳不可當由平山再進方欲規取東莞石龍適遇桂軍林虎部下黄業興與馬濟部下唐紹慧甫成犄角之勢而黄業興爲龍濟光舊部前時屬於李嘉品部下曾守惠州於惠州路程熟悉知淡水有僻路可以進窺石龍遂帶兵堵截適與陳軍相遇擊而走之乘勝而前是時陳軍方壓逼白芒花一帶唐紹慧與黄業興遂急起聯合急攻平山大獲勝仗此則官報所極力宣揚者也自東江開戰以來桂軍以捷報聞者惟此一役但聞當戰爭得手時黄業興頗爲驕悍其大營紥於平山淡水諸山嶺各鄕村之糖蜜蔗林俱被毁壞殆盡鄕民已頗憤恨適某晚村中土民有放冷槍一排者其是否有意助陳所不可知黄業興大憤謂鄕民有心助陳仇視官軍當晚即用砲洗村鄕村有蕩爲平地者至晨早村民紛紛走避該軍堵截遇即痛擊不論老幼皆不以人類看待此事遂激動遠近鄕民公憤由是各鄕公議紛紛演說起而助陳皆以黄業興之慘殺無辜爲藉口而平山淡水諸鄕人丁繁盛素稱强悍平時習於械鬥所藏器械不少且有山澤之雄平時專以走私烟販私鹽爲生涯愍不畏死者此時大聲疾呼謂各鄕生命財産皆不可保惟有富者出財貧者出命齊起助陳一時一倡百和互相盟誓各鄕人丁在數千以上即於晚上齊起出其不意暗製黄營黄共有六營多遭慘殺紛紛潰散聞黄業興亦不知下落而陳炯明部軍聞此消息復起助鄕民乘勢進攻唐紹慧軍大受損傷故桂軍於勝利之餘忽然受此挫折殊出意料之外近桂系中人皆痛恨黄業興之不合人道致令桂軍受傷（黄業興爲滇人龍敗投降後隸屬於林部）此兩日省垣某署之所以不免於震驚也至於河源一役爲陳軍右翼許崇智所部戰勝進行極猛桂軍自失老隆後退駐河源合之增援者尚有五千餘人分佈於仙塘禾溪砲樓東巿狗臂嶺回龍纜子壩等要隘其統率者爲劉逹慶卓貴廷盧炎山等被陳軍猛攻節節退守盧炎山統率所部横擊義合被陳部許軍横斷其後路盧被困於義合生死莫明有謂其已被擄者不知確否劉逹慶卓貴廷當河源失陷後擬率師退駐惠城但馬濟軍律素嚴不許其入城謂此時有進無退仍責其奮力向前詎知再行進逼仍爲許軍所敗卒之劉逹慶卓貴廷生死不明有謂劉巳降卓巳死者卓之死似巳證實聞其家屬巳由省全行遷港痛哭不巳但亦有謂卓巳降者總之河源一役桂軍之損失大矣陳軍自河源勝後許崇智等部巳進至博羅屬内之泰尾七女湖欲向石龍方面進攻而洪兆麟全部又經由淡水會合白芒花等處民軍繞道靖隆而出龍岡希圖逼入平湖樟木頭各站故此兩日間石龍大爲震動省中撥派大兵駐石龍者計喻炳倫楊錦龍所部共六營申保藩所部二營鄧文輝所部二營合之莫正聰所部將及二十營近又由省調撥李根源所部之海疆滇軍前往策應故十六日廣九鐵路巳不開大約戰綫愈縮石龍又爲第一防綫矣（港報證實惠州飛鵝嶺巳爲陳軍所據並云惠城亦巳不守惟省中則聞惠城尚未失守陳軍擬不攻惠城但用兵圍困别繞道以攻石龍）當此消息愈逼愈緊李根源所部滇軍紛紛出發十五十六兩日省垣拉夫之騷擾不堪雙門底惠愛街一帶軍隊持槍沿途拉夫有不願去者即加以椎毆途人紛紛走避商店有驚恐而閉門者商民驚恐羣疑前途軍事失利不知如何景象故兩日間中國銀行紙幣由九二忽跌至七成其恐慌可謂甚矣而當此之時忽傳督軍莫榮新因軍事緊急有擬退入肇慶緊扼兩粤咽喉所由省會地方暫由李根源督兵留地消息此說官場亦謂甚確而其發起或謂因前方軍事不利故擬作歸計者或謂因陸榮廷與唐繼堯磋商和議由唐派孫某赴惠州勸陳息戰而陸亦將莫調加在者或謂莫因省坦無險可守以退爲進擬扼守肇慶峽徐圖反攻者諸說紛紛莫衷一是而省垣困守一隅用兵巳久財政亦有不可支持之勢十六日商會諸人入督署謁見聞莫榮新與之商議欲揭借一百萬元以充軍餉商會中人頗有難色不敢逕行答復不知此一宗大欵是否爲歸計之預備抑或仍爲軍費之補充也 
[廣西發生大時疫]  
　　廣西通信云黔桂兩省接壞之處如古州都江懷遠融縣等縣天時乾时瘴氣鬱抑釀成時疫故慶遠懷遠一帶城巿村鎭之居民患霍亂而死者聞巳逹四萬餘人并聞該處土民不知設法驅除是以傳染甚廣現柳州方面巳被波及西門外上關東門外及城内大街等處均巳發生此種疫症每日患疫而死者不下五六百人一般商人甚爲惶悚紛紛將家眷遷至潯州梧州各屬躱避潯梧兩處海關又無騐疫人員故此種時疫現又傳至梧州平南等處梧州城外鐵柱碼頭鎖龍橋各街巿發現此種埘疫者巳有數十起城内廣西紅十字會總局救生隊人員前月因桂粤兩軍自相殘殺曾由該會長統率隊員數十人下粤親至戰區救治傷兵於是梧州一隅亦無人出而設法救治惟聞有某某兩善堂曾於日昨開會建議略謂梧城地狹人衆街道狹小溝渠污穢巳逹極點擬由各街長先率各商店清潔街道洗刷溝渠以爲防疫之法并擬於廣仁醫院旁舍特設立臨時醫局以便醫治 
[皖省近事]  
　　新任皖督張文生昨電聶省長謂在徐接篆後即擬移駐省垣至馬帮辦則仍駐蚌埠以鞏固江皖防務聞史旅長已去電歡迎並聲明省城防務完全由彼擔任 
警務處長程炳卿巳於今日視事聞繼水警廳長任者有周某鄭某兩說惟鄭呼聲較高 
皖商會現巳届改選正副會長之期聞副會長程某運動繼任正會長甚力今日在某旅館公讌各業業董 
安慶六邑中學學生現擬組織新劇鹽並預定中秋節開演刻巳籌備進行 
一師現以附屬小學成績尚佳擬組織觀摩會以資學術之進益現正部署會内一切事宜 
[尚有要聞二及地方通信轉入後頁]  
雜評一 
[鄂省長問題（默）]  
　　鄂省長之風波今尚未巳也督軍之所歡迎者人民反對之人民之所歡迎者督軍又反對之孫振家之歡迎與有反對結果人民勝矣夏壽康之歡迎與反對結果又將何如此亦足以占鄂省政治之前途也 
以理論之督軍不當干涉民政但應人民對省長表示其歡迎與反對不應督軍對省長表示其歡迎與反對且督軍之所表示者好惡每與人民相反人民向屈伏於武人勢力之下惟督軍之好惡是從今而仍以督軍之好惡爲好惡又烏用分治之名哉 
雖然督軍之勢力一日存在則省長一日爲督軍所有物人民終一日不能伸其好惡蓋取舍省長之權不在政府而在督軍則人民雖向政府憤爭無益是故今日而欲督軍不干涉省長者非廢督無法欲人民實握取舍省長之權者非民選無法徒言分治本無益也 
 
 

Page 8

 
 
國内要聞二 
[湘省自治案之波折]  
　　湘省自治之進行迭詳前報現在此案又復發生波折原限五日内成立之自治起草會遂至完全打消兹將各方面情形錄下（一）報界方面省城報界以總司令部十三日之自治會議不過私人集合乃遽限期由政府議會合組起草委員會實爲官紳包辦無論與自治精神相隔太遠人民斷難承認因之著論掊擊以期政府省悟（二）議會方面省會議長彭兆潢於十三日經過總司令部之自治會議後即於十五日召集各議員開會協議彭議長報告畢謂外間對此旣有政府與議會包辦之說又與由官署提議本會提議及人民請願三種三續不符此案關係重要究應如何辦法衆以此項起草旣採聯邦憲法性質應即組織國民憲法會議似此非驢非馬之起草委員會本會自難加入於是全體通過不加入此會巳函復省署查照矣此案决定後議員吳某復函請由本會組織自治法討論會蓋以國民憲法會議斷難刻期成立欲以此代之也遂復於十六日再開會協議各人主張有四（）甲照吳說組織討論會惟須刻期徴集人民意見（乙）由本會單組委員會（丙）照本會固有權限制定自治單行條例（丁）本會暫不表示辦法看政府對此作何主張再謀應付彼此辯論良义復有人主張在會内組織自治研究會凡議員皆得爲會員衆贊成之議遂决至選舉理事等項則俟改日舉行（三）政府方面譚延闓自治起草委員會之主張旣大受打擊自應根本取消惟聞譚氏對此意殊未懈仍將於日内召集各名流政客及各界士紳再開會議務得一完全詳善之辦法未知將來若何解决也 
[省議員之仍主蘇人治蘇者]  
自王瑚長蘇令發表後一部分省議員仍欲貫澈蘇人治蘇之主張兹錄徐議員等兩電如下（一）北京大總統國務院鈞鑒蘇省長問題近數月來疊經蘇紳及各團體先後電請援奉吉黑直晉豫鄂皖浙等例採用蘇人治蘇主張乃巧日仍决任王瑚長蘇且與夏壽康長鄂同時發表豈蘇人中果無一賢耶抑有意侮弄蘇人耶蘇省負擔幾佔全國十分之一而中央事事重拂輿情民喦可畏殊非深謀遠慮之道務乞尊重民意收回成命並乞納最近蘇紳張謇等三十三人巧電迅任張一麐氏長蘇以挽憤潮而安人心不勝待命之至江蘇省議會議員徐瀛等叩馬（二）南京李巡閱使鈞鑒前見報載我公電保王克敏王瑚長蘇嗣王克敏疊遭反響遂决提王瑚巧日閣議甫定聞鈞署已派董某晉京歡迎抑何與歷次不干涉民政及尊重蘇人治蘇主張之宣言不甚相符豈報載之事又不足憑耶抑别有曲情耶巧日蘇紳張謇等三十三人在滬開會最後電請任命張一麐長蘇張氏在蘇省德高望重論調新頴又與我公有和會總分代表關係以之長蘇共商大局不特蘇省今後之福且與和會前途當有莫大援助也至王瑚長蘇說蘇人難予承認孫振家即其明鑑願鈞座圖之江蘇省議會議員徐瀛等叩馬 
[南京快信]  
　　李督辭長江巡閱院復慰留並促就職李仍擬續辭李督捐助北省災賑二萬元齊省長一萬元齊帮辦二千元即由中行滙津 
張文生升署皖督所遺徐州鎭守使缺李督昨電京請以第五混成旅長陳調元暫署聞四省剿匪督曾仍由張文生兼任 
白寳山馬玉仁宋熙張仁奎陳調元楊春　黄振魁趙會鵬楊恩培劉之潔各師旅長昨均來省預備視李督壽　内軍署即開冬防會議討論佈置方法 
倪嗣冲之參謀長李玉麐昨來寗商交缷皖督手續聞倪要求遲兩月交缷李督允電徐徴張意見 
齊耀琳擬舊曆中秋節後卽赴津王瑚未到任以前由金陵道尹胡翔林兼代 
張文生電軍署報告兗州唐天喜部約千餘人昨運至徐州給咨遣散 
省署昨又牌示胡爲和調署金壇縣知事未到任以前秀分蘇任用縣知事熊開先暫行代理宋兆麟調署江陰縣知事未到任前委分蘇荐任職劉貫濤暫行代理文林飭赴東台縣知事本任未到任前委任用知事趙惠潽暫行代理杜福堃調署江浦縣知事未到任前委分蘇荐任職張九卿暫行代理楊南珊飭赴句容縣知事本任未到任前委任用知事許錫同暫行代理 
何恩溥昨由天津返甯復命 
李督委沭陽知事張景衡兼軍署軍法官銜 
聞財廳籌措節關軍政各費尚順手可平稳渡過 
[杭州快信]  
　　新任運使趙從蕃昨由天津來電稱現患痢疾巳向中央請假在津養疴一時不克抵任 
浙西水利議事會開會巳歷五天現因江浙水利聯合會開會在即會員李乾孫潘寅生蔣福生代表赴滬與會暫行停頓 
沈省長昨委馬俊民覆勘臨黄溫仙四縣水災 
新榖登場湖墅米船每日僅到五六艘城四米舖之資本較豐者咸派人赴嘉興採購蠶豆一物上年售至每石六元有奇大半銷運東洋本年此路停滯日來價巳跌至四元左右 
藩陽高等師校招生經敎育廳錄取　羣珍吳昌孚兩名限三十日前函送該校覆試 
省城養濟院前被官産處價賣楊四知堂經孀寡袁毛氏等呈准省長令飭收同邑紳徐宗溥現條陳保存慈善機關辦法省署巳分咨内務財政兩部核明飭遵 
地方通信 
[松江]  
　　通信比賽之成績上届敎育廳舉行體育通信比賽科目爲引體向上兹巳比賽完畢山敎廳將全省舉校成績列表揭曉本邑廣育院竟獲首列第二爲縣立一高其餘各高小及職業學校等变列前茅獲得敎廳優勝奬奬云 
私米充公之雷請松江巿敎育會致電督省兩長云松江平糶總局樹旗販米一案經公民王烈又等米商蘇裕仁等賢敝會與縣敎育會先後電呈荷蒙委派滬海道尹杳辦在案兹敝會又查得該會於未發覺前致松巿二分駐所馬巡官監缷無錫運來籼米八船原函（原函影呈備查）核與該届董辭職呈（原文登八月十五新聞報）載買平糶無錫籼米七船云云巳足證餘多夾　籼米之一船爲樹旗私運確鑿際此松巿籌備義務敎育苦無經費應懇迅賜飭令滬道尅日秉公查復立將私米一船充作松巿義務敎育經費以宏遣就而儆巨奸 
蘇州 
　　工巡捐局布告收捐蘇州工巡捐局昨發布告云本局准吳知事公函遵照省案組織成立在大太平巷設局辦公管理舊歸蘇州警察廳經收之車轎驢馬曁一切捐欵業巳由縣公署正式布告並由警察廳將各捐戸名册移交到局接收在案所有各該捐戸逐月應繳捐欵向赴警廳收捐處繳納者自十月分起均應依照舊時期限按月如期來局繳納山局塡給捐票換給新照以資執守其門面茶酒旅館戲館妓館菜擔猪肉等捐及一切山各業領袖或公所認捐之欵亦須按照前開月分起分别來届繳納及由局派員收取以昭一律事關地方公欵該捐戸等務各遵照毌得延遲隠匿致干查究 
賜卹災同業之義舉同仁街屠姓失火焚薨六人一節兹悉西中巿錢業帮中人以屠氏曾在德韾里源康莊爲夥十餘年誼關同業擬發起捐資恤養其幼子又同居之徐效良去年在觀前華興國貨號爲夥家亦清貧故華興號主倪詠裳君特遣經理朱梅生贈以愛國布數疋棉花十餘斤以使製衣被禦寒 
巿民公社開聯合會四隅馬路胥江三巿民公社　近徇商民請求特商請民興新劇社於夏曆十三日下午停演日戲一天假座該社開聯合會議聞所議之事因間區第六分駐所巡官馬承章與稽查楊逢春前在大舞臺觀劇衝突越界派警票提臺主何家聲喝跪致激公憤山馬路商民八人聯名請求巿公社開會討論對付方法 
[鎭江]  
　　警察改組就緒丹徒縣警察局奉令規復爲鎭江商埠警察局及令丹徒縣知事另設警察所兼管巿鄕警察委熊開先充任局長專理商埠警政委張玉藻知事兼任所長管理巿鄕警政仍以國庫補助之二千六百七十七元爲該局之的欵以縣籌之五百元爲該縣鄕警之的欵再有不敷由縣另籌似此改組權限旣清章制亦合現己就緒聞張知事對於各巿鄕警務切實整頓並分派委員三員前往各巿鄕逐細調查管察成績稟復核奪該委員等昨巳分道出發矣 
請收回減政費各縣會銜謂免减發政費抵補司法經費一案現江寗縣奉省長指令未蒙照准復咨鎭屬徒陽壇溧揚各縣查照丹徒張知事以行政經費入不敷出各縣久感困難設再遵令照減賠累不堪設想勢非聯銜呈請收回成命不可己將此意轉逹其他各縣查照俟得同意即請江寗縣主稿頂呈矣 
擬放專輪運貨近日各商號之小麥麵粉雜糧託各輪船公司裝運出口者頗爲擁擠而各下水輪船在上江各埠均裝足滿載及抵鎭江每被拒却止裝因之各貨主時常抱怨上海怡和總公司有鑒於斯現擬另放專輪來鎭裝運雜貨以資救濟刻巳囑鎭公司與招商太古聯意三公司合議進行矣 
[揚州]  
　　令知取敎員揚州第八路第三屆試騐檢定敎員江都報名者男四人女二人此次敎育廳祇取一人爲女敎員劉兆餘（係育英畢業生）由廳令縣轉勸學所令該員繳納狀費寄廳給發許可狀俾資充當敎務 
責問不明司法江都一高校長洪選九因購地被控縣署未察閱前卷票傳洪氏後雖經司法科長胡戲庭向洪道歉了事現其他各敎職員以縣署不明司法且蔑視敎職員人格於二十一日公函縣署責問其理由有三（一）司法官吏辦理承審案件應否審查經過卷宗再定准駁（一）司法官吏不認監督官之法律命令及一切公文爲有效甚至極端反抗時人民應何所遵從（一）刑訴不適法能否成立旣許成立能否自山撤銷未識縣署若何答覆也 
[南昌]  
　　潘張兩旅山萍回魯之經過田魯督前電中央請將現駐萍鄕之山東混成一旅長張克瑶中央第一混成旅長潘鴻鈞兩軍撤回魯省己奉明公核准江西陳督軍藉口贛西邊防緊要屢請緩撤意在調防贛南以驅逐吳鴻昌中央知其别有作用不允所請張潘兩旅兵士在外三年餉糈缺乏陳督又不能擔任籌欵久戍思歸人之恒情巳於十日山萍開拔分起乘船下行陸續搭南潯車出省張克瑶旅長於十七日抵省住新大方棧比謁陳督戚省長道謝關愛之情十八日上午十一時即乘路局花車赴潯矣 
[溫州]  
　　樂清水災之實情樂清自古曆前月十九至二十五日連日大風大雨平地水深二丈有餘破屋衝垣田禾淹沒秋收無望水退之後兩鄕及蒲城各家器物狼藉不堪寓目猶幸日間暴水溺水者合東西兩鄕及城内不過二十餘人尚未至於十分悽慘當時有地方紳士面請樂清劉知事特别派員往勘劉知事以川資無着爲辭可付一嘆日來各鄕赴城報災者不下五十處之多籌賑與否猶未能决兩鄕各處學校被　損壞者修理費至逹千元上下劉知事以署理期將滿更無熱心辦理之意也 
 
 

Page 9

 
 
   
 
 

Page 10

 
 
本埠新聞 
[麥加利銀行提議增加資本]  
　　字林報云本埠麥加利銀行接到倫敦總行電信據稱十月六日股東集議董事會擬提議將現有股份分爲四十萬股每股英金五鎊並發行新股二十萬股每股亦五鎊俾增資本至三百萬鎊凡有兩舊股者得認一新股除股本五鎊外另繳申價金二鎊十先令分期付欵十一月十五日以前每股繳五鎊十二月三十一日以前每股繳兩鎊十先令凡先期繳入之欵給利六釐算至十二月底爲止此後新股與舊股同一價值同一利益如此議通過十月二十七日尚須開會追認以便實施 
[中華懋業銀行排日宴賓記]  
　　中華懋業銀行滬行訂於本月二十四日開幕總理錢能訓協理徐恩元美人唐默思艾倫滬行經理沈志賢沈成栻六君特訂二十二十一二十二三日在大東菜館分請本埠商界錢莊界（二十日）銀行界（二十一日）政界（二十二日）諸要人物以資聯絡而擴營業昨日爲宴請本埠政界各官紳之期至七時餘何護軍使藍海軍司令王道尹許交涉員徐警廳長譚戚兩廳長姚關監督謝兵工廠總辦榮司令趙路局長沈知事關聶兩正會審官陸俞陳李四襄讞以及南北商會正副會長本埠各士紳董等約百餘人均陸續而至由錢徐諸君分迎入座後卽由錢總理致極簡單之演詞大致請各官紳量予協助以謀該銀行之發展等語並由徐協理致詞大致尚欲爲國人謀海外營業便利故尚擬依次推設分行於國外故極盼望各官紳之指敎等語詞畢即執盞請衆來賓歡讌至九時許始散又該銀行宴客甫畢即有上海銀行公會宋漢间傳筱庵席立功虞洽卿諸君座輪杯勸酒歡讌一堂直至十時餘始各興盡而散訪函云浙江盧督軍前以前國務總理錢幹老蒞滬特電歡迎兹聞錢昨有電致浙江軍政兩署略云上海中華懋業銀行開幕在即俟開幕後即回籍省墓當順道至杭云云當經軍政兩署飭知滬杭鐵路局届期預備車輛一面並飭嘉興縣知事妥爲照料云 
[五年公債付息之通令]  
　　上海縣知事奉財政廳長訓令云案奉財政部訓令開查本年九月三十日爲五年公債第九號息票開始付息之期所有付息辦法應照歷届成案辦理除登報通告並通行各經理付息機關外合行令仰該廳查照迅即轉令所屬各經理付息分機關一體遵辦可也等因奉此合行令仰該知事遵照此項五年公債第九號息票付息届期應查照歷届成案辦理一面先出示布告俾衆周知藉堅信用此令 
[兩租界定期調查戸籍]  
　　上海租界每五年調查境内戸籍一次上届曾理後距今適届五年故公共租界擬於十月間舉行巳函商法租界援照前例同時舉辦以免參差兹得法租界同意定於十月十一日散給表格十六日塡寫戸籍十八日收回表格云 
[外人證劵交易所結賬日期]  
字林報云昨悉上海外人證劵交易所（向稱衆業公司）九月份結賬日期原定二十四日現巳改至二十九日蓋以二十三日係猶太節期而二十六日又係中國秋節若以二十四日爲結賬日期則不甚便利也故改至二十九日較爲便利探悉九月份結賬與六月份情形略同多巳商定轉期查六月份作轉期者銀行家輒多值少押藉以保護自己今見巿面並未較前惡劣故似願轉期但聞私人機關開出利率極高云 
[新米踴到後之巿價]  
　　新米上巿米價反日奇漲推其原因實爲前數日天雨到船寥寥所致昨日周浦新粳共到二千餘石上午售開一二元四角午刻巳跌至十二元同里新粳十一元新杜子尖到三千餘石價九元至八元七角江西湖南蕪湖等處客尖共到二萬餘包價自八元至七元七角以上皆係米行售與各米店之價然米店方面售與主顧仍須十四五元（指新粳）尖米十元零又聞上海縣沈知事曾經函知米業董事曁縣商會調查是否有奸商乘此秋收時機廣爲囤積並赴各産區搜集躉數藉口採辦賑米乘機混運出口情事一面迅行勸導米業中切角抬價以安人心等因去後由董查復謂米價飛漲之由實因米數到者稀少且有人謡言今屆收成欠佳又被害蟲將稻榖咬傷且各鄰省如長江湖南江西安徽等處巳有人販運以致滬地大受影響幸近日天時晴霽故到貨略有價遂逐漸跌落云云 
[總商會商事公斷處長交替記]  
　　上海總商會商事公斷處處長及評議調查各員二十一號午後三時爲交替之期當由張處長知笙與新處長方君椒伯按時到會實行交替後並開人茶話會歡迎方新處長公斷處全體職員新舊都到當由方處長起立演說頗形歡洽兹將演說辭附錄於後商事公斷處爲商業上之仲裁機關凡遇商人因商行爲發生爭議得請公斷處公平斷定之實寓息事寗人之意我國之有商事公斷處爲上海總商會首先呈請由司法農商兩部協定商事公斷處章程公布施行上海商事公斷處亦先各省而成立歷任職員公斷商事各案早著成蹟鄙人法學旣無根柢商業又鮮經驗謬承公舉滋慙滋懼不自量度勉承斯乏幸我全體職員皆商界宏逹得荷隨時匡敎藉免隕越實爲厚幸上海商業繁盛商事關係至爲紛雜本處依據法定範圍處理各案當以公平正確爲主旨以發展商事公斷處之效用使一般商人免去訟累以增進商業上之利益爲職責兹更舉商事公斷處利便於商人之點擇要說明之人生最寳貴者光陰與金錢商人因商事間之爭議每開訟端法律誠足以保護人權而程序繁多往往經年累月案懸不結訴訟費用旣所耗無算而廢時失業尤不可勝計光陰金錢因此喪失不亦大可哀耶國家爲便利商人計參照各國商事裁判所先例特設商事公斷處爲商人另闢解决爭議之捷徑凡在公斷處請求公斷之事無種種繁重之手續無多數之費用一經公斷得以迅速解决又無拖累之害設或不服仍得訴之於法庭故商事公斷處在商人實有特别之便利能代商人節省金錢與光陰之機關也本處職員評議商事以誠懇之意思精確之考量持之以公道動之以利害衡情酌理務得其平當事人良心表現意氣自消無論若何糾轕當不難迎刃而解鄙人追隨諸公之後同任斯職本此主張互策進行以解除商界之糾紛爲吾人維一之目的抑更有進者現今歐戰告終國際上經濟競爭益形劇烈深望我上海商界諸君務宜固結團體對外奮鬭而對内則公正和平消泯意見俾感情旣愈形融洽而業務亦益易發展此尤鄙人最大之希望當亦諸公所贊同也云云 
[省敎育會蓶送赴美學生紀]  
　　江蘇省敎育會昨日下午三時開歡送赴美學生會到者均學商報界人士約二十餘人此次赴美學生爲北京大學畢業生羅家倫段錫朋康白情周炳琳汪敬熙江紹源等六人由蔣博士夢麟伴送來滬其經費除江君自備半數外餘由穆君藕初獨力捐出計穆君捐給北大送生之欵共五萬元昨日開會時羅君因病未到餘五人均列席由該會黄副會長主席說明歡送之意次蔣博士致詞謂此次選送學生完全注重品性學問不用考試方法並略述各生歷史又代表北京大學感謝穆先生資送之盛意赴美諸君復各述求學之旨趣穆君繼謂從前自己赴美好容易得到官費極知求學之難今幸年來經營實業稍有盈餘故願意派人求學惟狠不望人報酬蓋此爲個人對於社會應盡之責任所喜選送諸君均北大傑出之材且爲五四運動後覺悟之人並爲覺悟後百知研究之人頗爲滿意云云次沈信卿君云此次穆君貲送諸君出洋在擔任經費者但知出錢不望報答完全爲國家社會造人材極爲可敬並謂希望君等學成回國以後爲中國國家社會最需要之人注重建設事業及盡指導社會之責任云云復由暹羅京城中華總商會秘書蔡忠杰君表示歡送之意望各爲國珍重遂攝影進茶點而散 
[各方面之籌賑聲]  
　　仁濟善堂仁濟堂昨接北京交通部電略謂關於賑務電報槪准免費巳令行上海電報局及各報局遵照云云黄楚九君昨電天津丁振芝在津收撫被災嬰婚數百名運滬育養聞年齡規定三四歲至十三四歲仁濟堂司事全體函致該堂董事以現逢北方旱災奇重用將中秋添菜之資三十二元移賑云云 
駐華英美烟公司直隸山東河南山西諸省災黎遍野唐少川先生特向各方籌募欵項以資賑濟事爲駐華英美烟公司總理高拔士君所聞力表同情且以救災急務刻不容緩又以災區廣闊非有長期之賑濟不足以濟事也預算從即日起至明年正二月爲度决以十萬金而辦此救濟事業現己發出現金兩萬元囑令烏士發君赴津設立施粥廠及加運糧食等散賑各災民其餘之欵陸續撥出以期速平災患云着該公司者洵可謂熱心慈善矣 
駐滬陜西義賑會駐滬陜西義賑會日昨接得三原分會來函據稱陰曆七月二十五收到滬上滙欵二千元隨即以銀買糧擇災區中之最重者如耀縣三原高陸臨潼富平澄城等縣除耀縣係保全境外又先散被災最重最慘最著名之各村鎭如三原縣則大程馬鞍等處臨潼縣則雨金屯櫟陽關山等處富平縣則美原等處澄城縣則南北中社畎畝一帶高陵縣則東西北三區此皆餓殍載道之災區中當此秋風戒寒若不趕放急賑則一入冬令凍餒交加民無噍類矣故一面委託地方公正紳耆段俊生曹漢舫等一面由陜會員偕同敎會敎友陰知時聶雲订李清廉等督同施放並查明極貧戸口取具領執照庶幾欵無虚縻大信亦昭將來或不致有負滬上諸大善士之熱心此陜西邇來趕辦急賑之實在情形也不過災區廣漢滙欵無多尚望源源接濟俾待死子遺傳得更生則感荷罔不僅災民己也 
振華堂洋布公所昨日下午三時洋布業董在公所開會邀請新舊各董曁退席各董竭誠勸募到會出席者十五人惟值年主任適不在滬公意推請前總董李柏葆先生報告謂北地此次之災可稱奇變我業今年雖巿面爲難然自古救災恤隣總仰承於豐衣足食之同胞我等安居滬上亦未始非踴躍慈善事業之感召况如此災荒我洋布業之做進口者必難置身事外而且此捐彼募來者必多不若單獨進行較爲歸一云云衆皆贊成故到會者雖祗一十五人而己集得九千餘元之譜從此全體籌募爲數必鉅詢足爲北地災黎賀亦足證該洋布業諸君之勇於爲善也 
督軍公署江蘇李督軍本屆壽辰先期函知受賀儀嗣聞有人獻議將壽儀充作賑濟李督欣然首肯故有一槪滿收悉數充作賑濟之風聞 
寗波旅滬同鄕會寗波旅滬同鄕會慨念紹台處各府屬疊被風雨山洪海潮大災即寗屬如鄞奉象等邑發生水災加以發蛟冲淹山田塘堰不計其數正在分别籌募振卹而北方旱災尤重因分勸同鄕店號節省中秋酒席月餅移充振濟想積少成多於災區不無少補也 
承天學校沈家灣英華承天學校學生敎員約有二百餘人近由校長發起募欵捐助北地旱災由學生敎員公認集欵四百元日内即將交由華洋義賑會收納 
新舞臺新舞臺定舊曆十八夜演劇助振不除開支涓滴歸公昨巴油印傳單標題爲陰曆八月十八夜新舞臺代災民呼籲末行注意謂我們前後臺分文不取賣下來的錢交濟生會放振台屬水災急賑會台屬水災急賑會昨日續得三電照錄於後（一）台州臨海縣金吳諸君哿電云台屬水災急賑會曁各報館濟生會慈善團均鑒臨海西北鄕江日起暴雨狂風山洪奔瀉樹拔屋傾隄潰塘壞禾粟漂沒人畜淹斃災黎嗷嗷後患堪虞萬乞救濟災民金橋振吳均數萬久等同叩哿（二）臨海水災籌賑會灰電云民國路台屬水災急賑會鑒爰斯到椒即日查詢所得災情因電報未覆先上快郵二件略陳尊覽兹經先赴臨海四鄕逐日查勘目擊災情之重比前所查較爲詳悉查臨海前次海嘯成災海鄕及北岸各鄕爲最此次則東鄕西北鄕爲最冀登高而呼速行設法並代乞各慈善團推救恤之誼從速集欵滙至災區無任盼禱之至臨海水災籌振會灰（三）調查員王爰斯馬電云台囑水災急振會鑒庚電敬断熱心桑梓感佩同深展辦塘工奬劵移作振濟業經遵指電部力爭但報載省咨己駁事恐難回復此次敝邑災情之慘與前清咸豐三年相同而大風損害則過之貧者旣塡溝壑富者亦流離困苦南鄕亦然近港之水則早退一日其餘則積至五日始退約計房屋人口牲畜隨水漂沒者共有一萬二千餘戸途中尸骸暴露未埋者臭穢薰蒸殊不可耐平疇望等於野燒豈云荒無直撫青草至貧之戸約五萬家露宿風餐不久即成餓莩城廂及鄕間房屋人口牲畜淹沒者不計其數官紳運米二百擔放賬一次目前惟四鄕尚未沾及嗷嗷待哺目擊心傷徒呼負負除派人赴鄕詳查完竣後再將情形賡續電陳先此報告王爰斯馬叩 
[浦濱公益會開職員會]  
　浦濱公益會前日在駐滬辦事處并議董職員聯席大會到者有上寳兩縣各士紳趙芹波王彬彦陳維翰尹村夫徐少棠朱紫珊朱少藩等四十餘人除例行報告會務磋議瑣案外並由王彬彦提議組織水上救生隊辦理黄浦救生事務緣黄浦中段距離申淞兩地救生局較遠船隻失愼發生危險之際人客往往失援慘遭淹斃非設隊辦理救生不足以盡公益而全人道當經全體贊成議决尅日籌備進行一面呈報各機關備案以昭鄭重 
[公共租界重定地價表（西段）]  
　　公共租界西段地價現巳重行估定以爲徴收地稅之基礎工部局除分别通告地主外並於今日公報發表西段新估地價單凡有不滿意者儘三十日内提出抗議兹轉載於下 
地籍號數每畝地價地籍號數每畝地價地籍號數每畝地價一二八○○○六二四○○○一○二二○○○一二二二○○○一五二四○○○二○一三○○○二一一○五○○二二一一○○○三○一二○○○三二一三○○○三四一○○○○三五一二○○○四五九○○○四九九○○○五一一六○○○五五九五○○五七九五○○五八九五○○六○一七○○○七一一七○○○七三一四○○○七六一四五○○七七一四五○○七八一二五○○七九一一○○○八○一○○○○八一一○○○○八二一○○○○八三一一○○○八五一二○○○八七一一○○○八八九○○○八九九○○○九○一○○○○九二一○○○○九三一一○○○九四一一○○○九五一一○○○九六七○○○九七九○○○九八七○○○九九一二○○○一○○八五○○一○一九○○○一○二八○○○一○三一一○○○一○四一三○○○一○五一二○○○一○六一二○○○一○七一二○○○一○九九○○○一一一一一○○○一一二一二○○○一一四一三○○○一一五一二○○○一一七一一○○○一二二七○○○一二四八○○○一二五七○○○一二六九○○○一二七七○○○一二八七○○○一二九九○○○一三○七○○○一三一九五○○一三二九○○○一三六七○○○一三七七○○○一三九一○○○○一四○一○○○○一四二八五○○一四三八○○○一四八七○○○一四九七○○○一五○七○○○一五一七○○○一五二六五○○一五三六五○○一五五一○○○○一五八一○○○○一五九一○○○○一六二九○○○一六四一一王○○一六六九○○○一七○九○○○一七一一二五○○一七三七○○○一七五七○○○一七六六五○○一七七一○○○○一七八一○○○○一八○一三○○○一八五一四○○○一九○一二○○○一九五一三○○○二○一二○○○○二○五一六○○○二一○一一○○○二一一一○○○○二二○七○○○二三一一七○○○二三四一五○○○二三五九○○○二三六八五○○二三七一○○○○二三八一一五○○二国上一一二○○○二四二一二○○○二六○七○○○二六一八○○○二六五七○○○二八一七○○○二九一七○○○二九四一○○○○二九五七○○○二九八七○○○三○○九○○○三○八一二○○○三一七七○○○三一八七○○○三二○七○○○三二一七○○○三二四一一○○○三二五一一○○○三二六七○○○三二九七○○○三三○一一○○○三三一七○○○三三二七○○○三三六八○○○三三八一一五○○三四一一○○○○三四二九○○○三四三七○○○三四四九○○○三四五八五○○三四六七○○○三四七九○○○三五一八五○○三五三一○○○○三六○一○○○○三六一六五○○三六二六五○○三六八一二○○○三六九一二○○○三七○一○○○○（未完） 
[工部局佈告江邊灘地用途]  
　　自工部局塡闢黄浦灘江邊灘地後一般在黄浦灘置有面江之地産者似頗疑惑工部局爲袪疑起見今日佈告略謂工部局政策在保留江邊灘地而改良之專作如目前所有之用途决不另作他用致碍及公共之權利與江邊地主之權利 
[各輪船進出口消息]  
　　國内輪船 
　　寗波昨日太古公司之新北京輪船開往寗波該輪所裝之出口貨有白米二千餘包青鈴一百塊點銅錫一千餘塊狗皮驢皮四十餘件紅木二十餘根以及鉛皮水菸三十餘件餘爲白苧蔴　藥材荔子干桂元顔料黄白糖等類又寗紹公司之新寗紹輪船昨日開往寗波該輪裝去出口貨有打包花二百餘件機器麫粉一千餘包玻璃一百餘箱紙烟四百餘箱以及鋼鐵粗布紅皮大包棉花棉紗水菓各種雜貨 
長江寗紹公司之寗紹輪船昨日裝往長江各埠之出口貨有洋靛青一百餘桶紫銅七百餘担黄白糖一百餘包水泥磚三十餘件檀香一百餘件以及烟絲鉛皮洋釘等各項雜貨又招商局之華大輪船昨日該輪裝往長江之出口貨有黄白糖三百餘包蔴袋三十餘件紙烟三十餘箱玻璃三十餘箱錫箔四十餘包餘爲洋紙肥皂等類又太古公司武昌輪船昨日該輪裝至長江各埠之出口貨有蔴袋二十餘件以及肥皂洋紙車糖等類又怡和洋行從長江開來之吉和輪船該輪所裝之進口貨有常熟雙碾白米以及黄荳共一萬餘包大桶油六百餘桶火油五百餘箱並倍子六百餘包又日清公司之鳳陽丸裝往長江之出口貨有維昌洋行之紙頭五十餘件桂元一百餘箱以及洋緞雜貨等類港粤太古公司開往香港廣東之新疆輪船昨日該輪所裝之出口貨有棉花三百餘包黄荳一千餘包花生仁三千餘包麫粉二千餘包洋松三百餘塊油三百餘簍礬一百件毛藍土布一百餘包申新紗廠之棉紗三十餘包餘爲電燈泡洋釘鉛皮油漆書籍等類又怡和洋行從汕頭開來之財生輪船該輪所裝之進口貨爲大塊石料以及靛青等兩項至該輪昨日所裝出口之貨有打包棉花一百五十餘件及粟子五十餘包又招商局開往福州之新濟輪船昨日續裝之貨有生銀八塊現銀四箱以及籽油洋布等類 
烟津招商局之遇順輪船開往天津該輪出口之貨有白米麫粉等雜糧爲最多其餘爲茶葉洋紙鐵管子等類又怡和洋行開往烟臺天津之裕生輪船出口貨爲大批鐵管子 
[國外輪船]  
　　中美公泰洋行之文尼泰號ＶＩＮＩＴＡ自美國之羅城來申本定本月之二十五號可以抵申月底卽開赴小吕宋香港但該行接到來電以中途運貨稽遲須得展期十天故現經改定爲十月之五號進口十號開往南洋而太平洋輪船公司之東方進口號輪船ＥＡＳＴＥＲＮＪＲＮＰＯＲＴＥＲ自八月十四號離開新金山來滬初定昨日可至上海嗣以不及改定二十六號進口現得來電云該輪准於是日抵滬在申停留兩天卽開往倍爾太摩及馬賽等處至於中國郵船公司之中國號從香港還申二十六日亦可抵申二十七號即可開赴新金山矣又有八月二十六日由申往美之南京號業於本月十八號安抵新金山即定本星期四離開檀香山向日本開發大抵至出月之二十號便可抵申矣再昌興輪船公司之貨船麥泰淮號ＭＡＴＨＡＷＡ自温古武開來今日上午九點三十分抵虹口公和祥碼頭該輪裝來之貨聞有二千五百噸在申缷清各貨後卽於二十五號上午開往小吕宋新加坡等埠云又有該公司之蒙抵哥號ＭＯＮＴＥＡＧＬＥ在十月五號亦可從温哥武開抵至上海矣 
歐亞怡泰洋行之濆勃樂曉號ＰＥＭＢＲＯＫＥＳＨＩＲＥ此次從英國倫敦裝來之進口貨除各項洋貨疋頭與西衣服飾及雜貨之外尚有大宗建築原料之鋼條現仍在招商局弱棧起缷俟上海貨出清卽開赴東洋而客乃逢曉號ＣＡＲＮＡＲＵＯＵＳＨＩＲＥ即日將從日本還申該行巳定出月四號裝貨至倫敦及熱乃亞等處云再好時洋行之勃倫號ＢＡＡＲＮ昨日已由東洋還申停泊虹口之浦江中心預備運裝出口貨至德荷兩國其開船期當在本禮拜六云該行又有羅士ＲＡＤＪＡ自荷蘭之落得旦姆開來原定本月二十號可以抵申惟現在猶未進口大抵途中因運貨稽遲故臨時又展期矣又天祥洋行之亞菲利加ＡＦＲＩＣＥ自奥國之的里雅司德來華在十月九號可至上海尚須開往日晒其還奥之期當在十月之抄云 
印日日本郵船會社之八幡丸ＹＡＷＡＴＡＭＡＲＵ從東洋到滬所裝來之進口貨有大批小塊馬口鐵數千箱及水門汀數千桶又有櫻花啤酒及火柴桿洋紗曁匹頭洋貨及呢絨緞布以及蔴袋等項又有大英火輪公司之芝鴨家號輪船ＧＲＥＧＯＲＹＡＰＣＯＲ昨自印度來申停泊於公和祥碼頭裝來貨物以大梱之蔴袋爲最多次爲胡椒洋貨以及糖食等項云 
[滬寧路轉運公司來滬貨物]  
　　昨日（二十二日）滬寧路運來之貨物如下華盛義由南京裝來黄豆三百六十五包小麥二百四十包由鎭江裝來小麥四百六十五包黄豆三百三十五包由常州裝來小麥三百四十五包由無錫裝來小麥三百二十五包茂新由無錫裝來兵船牌麵粉八千五百包小麥四百二十五包由常州裝來小麥二百四十五包由鎭江裝來小麥四百三十五包悅來由南京裝來小麥三百二十五包花生二百二十五包由鎭江裝來小麥四百三十五包翔茂由南京裝來小麥三百四十五包黄豆二百四十五包由鎭江裝來小麥三百三十五包由無錫裝來小麥三百四十包永泰隆由南京裝來小麥二百二十五包由丹陽裝來小麥三百五十包由常州裝來小麥三百二十五包由無錫裝來小麥二百六十五包九豐之山鹿牌麵粉五千四百包協茂由南京裝來小麥四百五十包花生二百三十五包由鎭江裝來小麥三百八十五包由無錫裝來小麥二百五十包中華捷運公司由南京裝來小麥三百五十包黄豆二百三十五包公益由南京裝來小麥三百五十包由鎭江裝來小麥二百三十五包恒大由南京裝來小麥三百五十包黄豆二百六十五包鎭江裝來小麥二百三十五包由無錫裝來小麥二百五十包中國運輸公司由南京裝來小麥三百四十五包黄豆二百五十包恒泰由南京裝來小麥三百八十五包由鎭江裝來小麥二百六十五包滙通公司由鎭江裝至南星橋猪一百五十頭 
[嘉興梧州兩路聯合會緊急會]  
　　嘉興梧州兩路商界聯合會昨日午後七時開職員緊急會議到者二十餘人周之璜主席報告上海聯合保險有阴公司招股事宜及進行一切事宜又述學生聯合會前募游藝會捐欵計洋三千四百元巳由總聯合會董事會議决將該欵向南洋兄弟烟草公司潘勵紳君購置米石現承潘君允可照來價分購以示優恤現在施米手續及地點總聯合會巳議有辦法故日昨由海寗路商界聯合會出席於總聯合會之代表陸祺生蒞止本會爲本路以貧民寄居衆多辦理施米事頗允宜等意當經沈炳榮黄寳全丁義全顧品三朱保羅譚伯賢公同討論請本路辦理施米旣受學生聯合會之賜復荷潘勵紳君之允飮水思源謹爲一般貧民慶而又爲本路榮但施米地點及辦法在須切當施行庶不負委任之重金錦源沈炳榮主張施米地點以本路聯益施材會地方寛大頗爲合宜又黄寳泉顧品三主張施米日期因節前商界事心定八月十七日實行辦理一致通過均無異議主席又述陸祺生處本會理應致函接洽庶可進行至惟理辦施米手續應推譚伯賢周仲鶴及本路各米號挨 [ 
 
 

Page 11

 
 
日輪值至惟施米時間定每日下午一時至三時一致贊同散會時巳十一句鐘矣 
[國民大會策進會消息]  
　　昨日下午五時國民大會策進會開第八次議會到會者五十二人由曹慕管主席盧煒昌記錄覆議演講大綱趙南公主張所定二十三人主演講不兼編輯通過唐豪主張除本會演講團外加入特别演講員由評議部議决承認之通過幹事部提議開一評幹交誼會聯絡感情並决定於陽曆九月二十四日（即舊曆八月十三日星期五）下午二時假座西藏路一品香爲會場次報告直隸交河商會安徽無爲縣商會農會敎育會湖南永順縣商會等所來函電表示一致進行次報告以次多數林炎夫遞補本會評議會委員議畢巳鐘鳴七下矣 
[江浙絲綢機織業聯合會常會]  
　　江浙絲綢機織業聯合會前日（十號）下午三時在城内九畝地高墩路中華國貨維持會舉行第一届第一次常會江浙各屬絲綢機織業代表之出席者計有王介安汪星一李恢伯汪省三王濱夫鄭紫峰婁鳳韶鈕介臣潘怡生邱贊丞吕永清蔣萊仙金麗生范鏞齋毛濬湖潘峻夫等二十餘人公推副會長李恢伯主席委託蘇州綢業代表汪星一報告提議各案畢經衆逐案討論分别表决如次（一）蔣萊仙送來（呈請立案）底稿請公决衆議將原稿略加修改通過（二）蔣萊仙送來嘉屬絲綢機織聯合會節略請據情陳請部省嚴令吳江縣吊銷牙證勒閉愼昌繭行以重省會法令而維本業大避案請衆公决（議决）抄稿函咨盛澤綢業代表張質彬要求同意然後具文核轉（三）上海盛涇公所二次來函謂吳少泉因病不能擔任本會會計會董案（議决）去函挽留（四）婁鳳韶函辭文牘會董及會計會董案（議决）除當塲疏解外再去函挽留（五）上海盛涇公所來函謂經濟會董無人可推案衆議經濟會董照章每團體腼各選一人該公所未便獨缺公决去函速推（六）各屬綢業紛紛來函報告絲底枯竭機織原料幾將斷絕因之成本飛漲要求實行增加貨價案（議决）登報宣告不得不酌加價目以維血本惟加數以一分餘鈿爲則 
[清理特種財産之辦法]  
　　管理特種財産事務局致各縣知事函案查各省管理特種財産事務分局案奉院令裁撤前經電逹查照在案查特種財産租買稅契事宜除財産與德華銀行清理處有關係者向清理處領契餘由各省管理分局發給併送該管知事署加蓋縣印歷經各分局辦理在案現在各省分旣經裁撤此項特種財産契紙應由本局審核清楚塡寫蓋用關防發交該縣署加印發給并委託該縣爲代理契稅機關當經呈請財政部核示去後兹奉財政部函開查各省特種財産事務分局現經裁撤所有特産契紙改由該局審核發縣轉給並委託該縣代收契稅事屬可行應即照准相應通函請煩查照辦理云 
[綢綾染業公所臨時會記]  
　　公共租界厦門路綢綾染業公所昨日午後二時開臨時大會首由該公所主席葉志鏞報告開會宗旨次即宣言略謂近處商戰時代欲求商業振興必須固結團體互相扶持對於同業尤宜和衷共濟協力進行滬上各業近來異常發逹莫不由此惟吾同業近來於工藝上雖日見進步獨營業仍未能發展且有江河日下之勢推厥原因雖與同業有連帶關係之商家所致然亦半由同業之乏團結力自侮人侮理所必然如民國欲求郅治首須剷除軍閥派方可而吾業如欲發逹必須固結團體對待有密切關係之商家方克有濟近來各客家對於吾業能顧全大體加以體諒者固屬不少而百端阻擾其結果雙方隠受損失者亦在所難免甚有少數客家對於結賬任意尅扣異常專制向商不理要求不睬無異於國家之軍閥派按農商部定章商賈彼此交易物價之低昻須出於兩相情願斷無任意折閱强制朘削之理願吾同業此後對待此軍閥派少數之客家須協力抵制不撓不屈而對於優待之客家當力圖報効以期信義益孚收指臂相助之效則吾業前途庶能蒸蒸日上云散會時巳鐘鳴六下矣 
[滬寗杭甬兩路局近事紀]  
　　路警改編護路隊滬寗杭甬鐵路局長趙燧山整理方針擬先以路警一項爲起點現將鐵路巡警改編爲頀路隊特委董浩（志青）爲滬杭甬兩路總巡所有駐滬杭甬之二三等巡官皆改爲分巡缺並以駐杭分巡吳永魁改爲全路副巡駐滬分巡楊景華駐甬分巡王長慶皆經分别加委任用一面將改編情形呈請交通部核示矣聯運會議徴議題滬甯杭甬兩路管理局現奉交通鐵路聯運事務處來函以本届第八次本國聯運會議定於本年十月下旬開議爲特函請貴路將議題於本月底以前送交以便交與聯運各路預爲研究等因並聞此項會議滬甯鐵路將以車務總管韋燕代表預會滬杭甬鐵路以車務總管楊先芬代表届時當由趙燧山局長分别委派呈部核示 
[三新紗廠布機工人罷工]  
　　楊樹浦路三新紗廠全體工人甫於上星期六和平解决一律開工詎該廠之布機房男女工千餘人又相率罷工一時人聲嘈雜該廠司事深恐人衆滋擾遂報告該管捕房立飭中西探捕到場彈壓外並向各工人婉言勸導始各陸續散去靜候解决矣 
[地審廳開訊敖雲亭紀]  
　　前江蘇第二監獄典獄長敖雲亭今歲舊曆二月初二日發生大帮獄囚越獄後即奉上官諭令解職並將一切移交手續料理清楚即發生刑事嫌疑前經地方廳檢察長梅伯孫爲之檢舉將敖傳案訊供看管並詣敖之私寓查抄各種證據不及辦理完善梅即交缷篆務此案乃奉郭檢察官預審明確起訴審判廳補傳一切要證到案定於本月二十二號公開審理昨巳届期上午九時許奉該廳沈刑庭長會同堵陳兩推事官並郭檢察官等特開第一庭審理先傳敖雲亭上堂研訊據供振翔於民國五年十月一號奉令接受江蘇第二監獄典獄長缺至九年五月一號奉令交缷問官得供問曰獄中囚糧歸何人經辦供稱稱徐德海經辦後由徐委吳寳林代爲經辦另有徐志遠者係造新監獄時看管房屋之人未幾入吳處帮忙所云囚米由振翔出面代徐向恒興大正賢大等三家米行交易每月與徐結賬囚糧每日每囚合計大洋六分七厘若一月囚糧與米價多少月終彼此找清是實官又問曰現在檢廳起訴前麥八年八月份共計囚犯一萬五千零二十四名何以爾呈報上台浮開至二百六十四名耶供稱此項囚人乃送新普育堂醫病者徐德海所開之賬實爲一萬五千零二十四名但振翔呈報上台應作一萬五千二百八十八名蓋送堂囚糧亦應監獄結算之故供畢遂將第二監獄抄出二百六十四名囚人清單一紙呈案請察官又問八年八月份米價是否四元九角五分供稱此項囚米於前年購進所以米價只能通盤扯算問官謂曰查得徐德海並無其人供稱徐確有之振翔於是年十月一號接印之後至十一月間有第一科長江左因事撤退詎江懷恨在心乃投檢廳稟控徐亦在被控之列當時檢廳曾將徐德海傳案訊問所以實有其人而且有案可稽問官又問囚藥係與何家來往供與松壽堂等藥店數家來往官又問此項藥錢出入歸何人經辦供由庶務員姜文蔚經辦官問藥摺是否爲姜執管供不錯官曰藥摺旣姜經管何以反在爾家抄出供缷事後所有一切證據有他人送至我家我則不知官問移交賬欵是否爾一手經辦供昔日反獄時振翔遭囚人打傷且尚須部署一切因此由他人代辦後由科長核對明白官曰犯人之衣服若何供稱定章每百名囚犯應做犯衣四十套惟以新舊搭配分用但八年份新普育堂送來犯衣一百套並不專送二監一處實爲陸軍監獄並地方分監等分派但堂中送來之衣係專指犯人於夏間進監至冬間開釋不認犯人裸體出獄也官問曰囚衣爲何家所購供在虹口裕泰衣作所購係有監中庶務交接現據廳中往查無着故有無裕泰我則不知己函致現在第二監獄第二科長張昌基令其調查實在兹有張之復信一封呈案請閱問官閱信畢問曰此信可是張之的筝供是的官又問囚人所用扇蓆爲誰經辦供亦歸庶務經手官問犯蓆是否一人一條供不是凡每一號舍將蓆舖滿足供犯人所用爲止官問犯人死後棺木爲何人經辦供亦是庶務持獄片赴善堂具領官將獄片給閱問曰片上之字何人所書供是張科長所書官問張慕箎科長現在雖死但姜文蔚其人何在供稱姜是四川人向居蘇州三多巷現在不知其在何處至於獄中大小一切諸事振翔確難逐一注意安能逐項分向各處各店舖細查官命徐志遠上堂供年三十三歲堂州人住漕河涇前看新監房屋約有一年光景去年二月初二日第二科長魏英派我照料厨房中事其中主持者爲吳寳林官問厨賬爲何人所寫供稱二月至八月敖典獄長誠恐吳　開賬目令我逐月繕舄清單一紙至於銀錢爲吳經手官曰旣爲徐德海出名何以歸吳經辦供徐吳有親戚關係徐另有他就所以托吳辦理官問曰爾在何時辭歇供五月間因另有他就自行告辭官問曰徐德海是否常來供稱每月只來數次來時祗問飯菜二項官問吳何在供不知並據涵德生藥店夥胡文奎上堂供年三十五歲與第二監獄來往藥品於民國六年三月起約二年光景其時第二監獄在老縣前地方此項文易由獄中自來並非我店往攬官問賬目若何供每逢陽曆月終結算由獄中派人送來官問取藥何人供是公役來取惟每逢結賬必須取去空白發票一紙官問此項空白票取去何用供據來人云是賬房欲取官問爾與敖獄長並會計等認識否供不認得又命傳松壽堂藥店夥姚茂春至案供年五十一歲寗波人第二監獄在老縣前時與我店往來祇有三個月每逢付賬時先必由姜先生取去空白票是實訊至此時己過午即宣告退庭午膳至下午一時三刻問官復開庭繼續審理命徐志遠上堂問曰爾在獄是否爲吳實林帮辦供是的但竇獄長到差後將吳停歇吳即交我摺子一扣托我往賬房領取洋十六元一角代付鄕人菜賬洋八元數角餘多代付會欵是實問官又命敖上堂問曰徐德海旣不在何以仍用徐之名供徐托吳代辦所以不能以吳名義稱之官問曰當時張科長死後一切衣棺向何處購買供是向漕河涇鎭買來衣服乃從城中舊校場購得問官得供一再研詰各人矢口不移問官會商之下即當庭宣言曰今日被告當庭提出各種反證所以今日不便開始辯論故被告所邀之律師無辯護之必要須俟本案查明後再行定期公開審理該證人徐志遠等着各具證結呈案諭令退去敖判令還押候示 
[警備隊更改名稱說]  
各縣警備隊設置不一現聞全省警務處有將該警備隊名稱取消改爲保安警察隊以符名實聞巳呈請省長核准飭屬遵照云 
[友華銀行銀巿報告]  
中美新聞社譯友華銀行二十二日報告云昨日倫敦銀價近期漲三先令八便士遠期漲三先令四便士紐約銀價不動倫敦鈕約匯價跌至三四九此間開巿時定價金鎊一先令二便士至五先令十一便士金圓一零三日金四九法郎一五四巿况終日堅定金鎊尤甚交易價電滙遠期高至六先令金圓及日金皆有要求購進價金圓一零六日金四八略有法郎出口交易巿况目前頗少生氣電滙要求甚鮮賣出者亦不多云 
[僞造貨幣罪成立]  
　　特别包探蘇長生姚阿生前日拘獲嘉定人徐玉梅蘇州人張阿愚兩名帶回虹口捕房由特别西探長壳羅香在張身畔抄出僞銀元詢以來歷張供係徐囑令代携詢據徐稱住居新閘温州路七十二號門牌僞幣係在厦門路四百十六號門牌樓上私造該探等即將兩人收押旋往供出地點搜獲製造僞幣模型以及白粉藥水電鍍器具鍋爐白鉛等物帶回昨解公共公廨禀明查抄情形將各物逐一呈案請究質之徐張兩人所供仍與在捕房供詞相同張襄讞及陪審英赫副領事以被告僞造貨幣罪巳成立徐應科刑期五年張三年着解往西牢照斷執行起案僞幣及製造器具一併銷燬 
[女子體育師範昨日開學]  
　　本埠荆州路三十七號之女子體育師範爲基督敎女青年會所設所造新屋業己告竣昨日開學時呈有特殊之氣象本屆有甲班生十四入乙班生三十人諸生來自十省兹以該校中西敎職員姓名錄之於左許愛麗女士（ＭＩＳＳＡＬＩＣＥＯＨＵＩＥ）蓋女士（ＭＩＳＳＨＥＳＴＥＲＰＣＡＲＴＥＲ）沙女醫士（ＤＲＣＬＡＲＡＡＳＡＲＧＥＮＴ）許克林女士（ＭＩＳＴＳＣＡＲＯＬＹＮＡＨＵＩＥ）巴女士（ＭＩＳＳＭＡＲＩＯＮＢＥＥＲＳ）何女士（ＭＩＳＳＤＨＯＥＢＥＨＯ）張惠蘭女士與韓美英女士前日下午該校敎職員特開茶會請本埠協會諸幹事與上星期由美新來之幹事十六人新舊生亦與會焉甲班生衣校服特演種種舞技以娱來賓後則介紹新來之幹事於衆散後來賓參觀新屋見各建築極爲新式一切佈置尤極合宜觀者莫不稱揚又聞昨晚甲班生依常例特宴乙班生以示歡迎云云 
[寰球學生會舉行秋季旅行]  
寰球中國學生會日校於二十六日（中秋節）舉行秋季旅行以蘇州爲目的地是日早車出發至二十七日晚車回申每人納費二元（連往來車資）凡該會會員及夜校學生亦可加入如自理膳宿則每人納大洋七角半云 
[青年會昨晚之演說]  
　　昨晚八時四川路青年會請該會全國協會講演部員韓鏡湖演說題爲國民自决四字聽者約百人先由該會陳維新幹事致介紹詞韓君繼起演說略謂去年青年會等各公團曾有國民敎育促進會这組織當時推鄙人（韓自稱）任講演即擬演稿一篇附有圖表多幅曾在上海講過七次外省六次共十三次近因時局變動滬上遂有國民大會策進會之發起鄙人不敏復見委任演講事竊念去年所擬演講材料尚屬合川蓋此兩會皆救時之要法也故前日在該策進會中己將演稿及圖表詳細相商該會同人甚爲許可但總須有所增損變通今日特復携來與諸君一商榷焉言至此遂將該圖表等一一解釋甚切時宜約十時許始散 
[青年會交際科觀潮之設備]  
　　本埠青年會交際科訂定陰曆八月十七日陪同會員乘午後特别快車至長安換亟客船至海寗觀夜潮待翌日看畢早潮即於當晚乘夜快車返申一切設備巳由該科主任鈕立卿君預備妥貼每人來回車費船資飯食等費總共祇需三元同遊者額限百名報名以十六晚九時截止云 
[神州醫藥專校校友會成立]  
　　前中華路神州醫藥專門學校因校舍不敷今秋遷入浙江路寗康里竭力整頓學生人數日增兹該校學生爲聯絡感情起見組織校友會己於昨日成立兹述其開會秩序於下（一）振鈴開會（二）主席報告開會宗旨（三）敎職員演說（四）選舉職員當選者會長包天白副會長程凱文牘兼書記石昭泰王保　會計朱兆麟交際張益仲錢海波幹事周錫璠宋文惠（五）閉會聞尚擬發行一種校友半月刊云 
[惠中青年會將開交誼會]  
　　本埠西門外斜橋惠中中學校開學己經多日向例該校青年會每學期必開交誼會二次兹巳擇定本月二十五號星期六晚七時半開第一次交誼會前日集議舉定游戲委辦六人令籌備會中一切云 
[選送國語講習員之呈報]  
　　上海縣勸學所所長李宗鄴呈復縣知事文云爲選送國語講習所學員仰祈轉報事案奉鈞署訓令第六二七號内開奉江蘇敎育廳第三三九二號指令本知事呈爲國語師資勉敷分布此次省垣舉辦國語講習所暫免派送據情呈祈鑒核一案内開呈悉查各縣小學校國文一科改授語體文旣奉敎育部令飭遵照自應廣儲師資以應需要該縣係商務最發逹之區所屬小學校較他邑爲多尤宜多儲國語師資以資傳習仍仰遵照前令選送一人如期赴所報到並將聽講員姓名具報備查仰併轉知此令等因奉此合行令仰該所長即便遵照選送一人如期赴所報到並將聽講員姓名具報以憑轉報備查此令等因奉此自應遵照辦理查有本邑人沈澄清歷充敎員有年堪以派送到所講習除逕赴所報到外理合備文呈報仰祈核轉施行謹呈云云 
[小學校秋節補假一日]  
　　十五日係舊曆中秋本埠各小學校循例放假一天因是日適逢星期兹經各該校長酌定於星期一補假一日星期二（即十七日）照常上課巳印就通告單屆期分給各生俾便回報家長查照 
[公共公廨昨晨訊案紀]  
　　昨晨公共公廨傳審華人民事訟案七宗除婦人徐殷氏訴周掌生不將分銀值洋一千元之住屋三間交給一案未訊外計由關讞員及美丁副領事在民四庭訊理者六起挨次紀述如下（一）楊錫泉訴周筱雲不還押櫃洋六百五十元案前經判决被告償還乃被告自保釋至今未理故原告到案請追結果以被告臨訊不到候飭提該被並保人到案訊追（二）徐掌生訴徐銀寳徐小毛徐桃桃侵佔地皮請飭遷移界石案結果候飭傳地保到案再訊（三）王翼雲訴符廣心不還布價洋三千五百五十五元案前己判决原告勝訴兹有某書坊錢流芳偕所延之律師到堂聲明符存於彚記棧房之布曾於去年十月間由王子卿介紹以五千二百疋向伊抵押銀二千兩今請將該布拍賣得欵給領云云並將該布之保險單抵單押據呈察又令王子卿上堂作證而被告符廣心亦投案供將布押與該書坊是實原告代表朱斯芾律師對於參加人之律師之請求表示反對並向以上各人聲駁一過結果應將被告押出布疋拍賣欵存公堂聽候核判（四）陳錫記訴張桂泉江永生不付支票等欵洋一千一百八十元案此案巳歷多年尚未解决兹又由雙方律師到堂辯論一過結果候核供宣判（五）因案在押捕房之俞錦芳延律師稟請准予宣告破産案結果應着登報一個月如無人來案反對即派本廨理賬員清理賬目（六）應善福訴洪金奎不還欠欵案被告無保在押兹己向原告理楚故原告請求銷案適上海地方審判廳需洪前往作某案見證來女請予協傳故由捕將洪從押所提出據供城内之案己了不須再去等語結果案巳在外理結應將被告開釋審判廳之案應即隨傳隨到訊畢退庭已鐘鳴十二句矣 
[紹介新著]  
　　華商紗廠聯合會所編製之民國九年中國紗廠一覽表規己出版昨承該會惠贈一份展閱之下全國棉紡業詳細情形幾無一不了然於目内分（一）廠名（二）廠址（三）批發所地址（四）資本（五）總理廠長營業主任技師等名氏（五）己開與未開之紗機錠數（六）巳開與未開布機臺數（七）發動力之種類與馬力（八）年銷棉額（九）每年紗布出産額（十）出品商標等欄以紅黑藍三色印成眉目井然至於紙張白潔印刷精緻猶其餘事表中附有中國紗錠累年增進圖比較歷年錠數至饒興味末附外人在華之紗廠表詳紀其資本機數以資國人觀感復附世界各國紗廠一覽圖以明中國棉業之幼稚調查詳確用意深遠誠中國所罕有之統計也聞此表共印數千份除分送有關係各紗廠外尚有餘多每份售洋一角書此誌謝並以介紹 
[誌謝]  
　　昨承銀行週報社贈第一百六十六號銀行週報二册又民鐸雜誌社贈民鐸雜誌第二卷第一號一册均此謝謝 
來函 
[上海機器麵粉公司公會來函]  
　　逕啓者近閱各報麫粉一項均有提倡禁止出口情事此皆少數人欲壟斷巿面之所爲誠恐淆惑視聽敬爲閱報諸君詳晰陳之南方向來重視秋禾至夏麥祗種二成所以租田賣買有二麥雙苗之說也近年國家提倡實業各省興辦工廠所用小麥旣多各地産麥亦盛南人食米者多所出麫粉高等運銷南洋中等運銷北方就目前而論如無大宗粉廠小麥無路可去農民無價可得如無大宗麫粉出口各廠存積　爛固屬可虞即歇業工人譁譟亦甚可慮此麫粉出口吸收外洋金融資助各廠即所以提倡實業振興農業也要而言之如欲禁止麵粉外消還不如禁止農民减種小麥商家不設工廠之爲得想明眼人必能洞澈實情敢布數語敬乞貴報登入來函門以備衆覽而澈實情此致上海申報館上海機器麵粉公司公會啓八月初十日 
雜評二 
[節關與難關（訥）]  
　　政府與各省官吏每當節關之前紛紛籌欵以渡軍政各費之難關故今日之政府與官吏謀自渡難關之不暇安有餘力以渡災民之難關也然政府與官吏之難關非眞不易渡也而災民之難關苟一日無人救濟卽一日不能渡故今日之政府與官吏當發其良心以盡力籌賑而不當因節關而稍忽也且欲救災民之難關亦非難事祗須將節關中所有種種不急之縻費如賀禮宴會犒賞等用欵移以用之於救荒之途活人巳無算然則今日滬上各界倡導之法政府與官吏各機關曷不首先行之哉 
斯言也非謂政府與官吏之爲此即爲其責任巳盡也不過此亦足見其良心之一端耳 
公布欄 
[江蘇高等審判廳]  
　　民庭判决一件戴熙亭等與吕紹實爲債務涉訟控訴一案（判决主文）原判關於怡和錢莊債銀之部分澈銷鎭束錢莊所欠怡和錢莊本銀二千零八十七兩又利息二千零八十七兩應由吕紹寳債還一千零四十三兩五錢陳屬生償還五百二十一兩七錢五分共餘應由陳麗生負清理之責　罷生控訴及吕紹寳附帶控訴均予駁回本審訟費由吕紹實陳麗生各半負擔一件鮑正祥輿鮑劉氏爲承繼涉訟控訴一案（决定主文）本件控訴及聲請併予駁回控訴訟費發還（以上九月二十日） 
[上海地方審判廳]  
　　判决主文（民一　）一件决定王毛氏與王昌甫因離婚涉訟一案主文本件訴訟駁回本案訴訟費用歸原告人負擔（民二）庭一件判决徐道生與陳士清因米欵糾葛不服本廳獨任庭判决聲明控訴一案主文本件控訴駁回本審訟費歸控訴人負擔一件判决張叙卿訴孫照生等婚期涉訟一案主文張敍卿擇期迎娶孫秀珍成婚被告人等毋得異議訟費歸被告人等負擔一件决定王保康聲明假扣押一案主文本件聲請駁回一件判决王保康與曹蘭春因房租糾葛一案主文葉鴻章應償還王保康永鎰公司房租洋六十九元三角二分王保康曹蘭春之請求駁回訟費歸葉鴻章負擔十分之四王保康負擔十分之六一案决定孫龍繳與朱柏祥爲債務糾葛控訴一案主文本件控訴祝爲撤回即予註銷本審註銷前訟費歸控訴人負擔批示一件李卿茂狀請查封由狀悉准予派員前往查封此批一件李卿茂狀交欵洋由存候支用此批一件朱梅生狀交欵洋由准交此批一件楊葉氏狀請執行由狀悉查本案卷宗尚未奉江蘇審判廳發回所請應從緩議此批一件陶瑞昌狀請給領由狀悉准予來廳繳證具領此批一件　張氏等狀請給領由狀悉巳傳領矣此批一件馬麥氏狀領田單由准領此批一件周長江狀請銷案由狀悉准予銷案此批一件李爕坤狀請執行由狀悉徐志炘等交案租金洋九十二元又小洋十七角准予先行覓保來廳具領至本年陰曆七月初一日起之房租并准飭交追繳此批一件朱柏祥狀請執行由狀悉查本案業經孫龍級聲明控訴所請應從緩議此批一件夏紀瑞狀請給領由狀悉期票一紙仰即邀同方導泉來案具領至第一審訟費究應歸何人負擔亦應俟訊明方導泉再行核奪此批一件吳增祺狀請銷案由狀悉准予銷案所有該氏前交契據等件並准發給許玉珊具領此批 
佈告執字第一丸三號爲減　召買事照得石春生訴周　齡工糾葛價一案業經本廳因該債務人周　齡抗不遵判廳行依據債權人之聲請將該周鶴齡所有之不動産標封並派鑑定人鑑價召買各在案兹於九月二十二日開無標爰照原價減去百分之五特定於九月二十三日在本廳設匭投標十月七日開標凡居民人等欲買是項産業者仰即如期　具姓名年齡籍貫職業住址價額來廳投標届期依法關標以所投標債最高者爲得標人得標人應於即日繳納標價五分之一之定銀餘欵限交産時一次繳足當由本廳給予管業證書收執管業倘逾限不繳即以投標人中價額次高者遞補仍照前開程序辦理仰居民人等一體知悉倘居民人等對於此項標産上有權利可以主張者仰自公布之日起十日以内來廳依法聲明並仰各利害關係人於開標之日一律到塲毋得自誤切切特此布告計開（一）目的物舊民屋三間下連基地（二）目的物所在地上邑二十四保十供十一圖西浜頭（三）最低價額銀幣一百四十七元零一分七厘（四）承辦書記官龔鴻揆承發吏王開成（五）閱看筆錄之處所承發吏辦公室（六）領看人債權人石春生承發吏王開成（七）標匭號數第八匭廳長戚運機 
[上海地方檢察廳]  
　　批示蔡桂山狀悉據訴與刑事問題無涉所請未便照准此批顧魏氏狀悉此案正值偵查所請交保之處暫毋庸議此批吳洪氏狀悉本案現正偵查所請未便照准此批張三子狀冗如錢氏實犯誣告罪儘可依法告訴所請備案之處應毋庸議此批周榮木狀悉案經起訴所請應毋庸議此批王汪氏狀悉所請未便照准此批劉九康狀悉查爾刑期將滿毋庸再三來瀆仰仍遵照前批可也此批以上九月二十二日 
[滬海道尹公署]  
　　批示一件南滙縣民陳士英等呈爲地方經董被誣撤委人民忿激請賜收回成命仍准供職由呈悉查該鄕經　趙承明迭被指控與地方輿情不洽巳可想見本公署爲息事寗人起見令縣停職另憑免滋糾紛現該縣巳分令鄰近各團及城巿巿西各董公同選送但期　選得人地方自受其福該民等亦不必鰓鰓過慮也此批一件奉賢縣民朱醒華等呈爲　舉違法舞弊誓不承認請求飭縣重行改選由據呈巳悉仰候訓令奉賢縣知事查核辦理此批 
[上海縣公署]  
　　批示一件客帮香業工人金函滋等爲業預事職違章請斥退交賬由呈及粘件均悉查前據該工帮代表楊柳堂等來呈以大森齋莊大順店主王廣根莊杏泉等　阻　工人入行繳價反以勒捐吞欵等情唆令把作趙壽元等誣訴業董周劉康經地方審判廳查核賬册訊明所控不實諭勸和解了案據呈和解證書來署聲請提究是該業董被控一節早經法庭訊結今該民等所控情節相同且亦以勒捐王廣根釀成訟案爲言何以當時不並列具訴殊不可解據呈恐與王廣根覇阻入行繳捐等情不無關係前據楊柳堂等來呈巳批候飭查在案仰候併案查明核辦此批一件竹藝同業李石華等來呈巳批織公所請給示由呈件均悉據南北竹業同行徐海源鳳洪源等以整頓業務公舉領袖請求立案等情粘同該業加蓋店章五十餘家名單來署呈請今據呈爲竹藝同業所　業務範園與徐海源等同一營業粘單内姓名亦多數相同而獨無一家店章據稱手藝營生未備店號圖章故但具名簽押何以徐海源等來呈同業連署皆蓋有店章所請事出兩歧手續未備應無庸議此批一件漆業公所泡力水同業永義會爲補呈修正章程規則證書式樣醬鑿核由呈悉據補呈修正章程規則證書式樣准予存查此批 
[滬南工巡捐局]  
　　批示馬祖淦呈爲工匠違章請求懲罰由批呈悉查該屋年久欹劉勢將傾圯如不拆缷重建誠恐覆壓傷人非懲罰工匠所能了事兹經工程處飭知限拆仰即迅速　奉拆除建造照收路線毋稍延誤切切此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[南溟息羽記] [  中一]  
　　初抵麗河之客不克遽賃一屋每寄居宿舍葡文名班飱ＰＥＮＳＡＯ飮食起居之衛生一切不能自主每屆將雨時或雨後恒見大隊蝇羣來襲室中偶列書册畫幀或影片不數日巳班點累累盡受繩糞之沾污矣更有進者此類飛蝇每喜集人面部微嘬作癢嘬者聚者源源而來欲事驅除覺甚費力此時不堪其擾令人神經錯亂如入沸釜如坐針氈一蝇之嘬不足爲奇集衆蝇而更迭嘬之便即窘人欲死乃知友人言譬虱過多處一夜可殺人之說爲非誣也予於百無聊賴之中亦止得誦包天笑先生戲仿﹃新流行長短行﹄格所作庚申端午南美洲麗河城競渡盛會（中實留影） 
之﹃一個蒼蝇飛在我的鼻頭上癢癢癢﹄等句聊拱一笑而巳然此等非痛非癢之一種觸覺恐又非在中國上海戲作﹃新流行長短行﹄諸先生所能夢想及之也 
此類飛蝇集合過多入夜尤足窘人若在將夜之先忘却盡室起遂一令停留室内便足擾人清夢撲之不畏揮之不去一轉移間又復停留滿面不意此時宿舍食堂中所預製之冷食甜補飣ＰＵＤＤＩＮＧ其上聚蝇之乃若上海葱油燒餅上之芝蔴令人不可以數計也迨翌午聚餐時逆旅中主婦從容取全盤新釀美品（指昨夜預製之補飣）以餉坐客眞令人望之欲噦矣 
筆剳 
[懷璧記（中）] [  少游]  
　　趙長子晉與蘋年相若也學又不多讓相處甚得耳鬢厮磨宛如膩友仲魯顧而樂之心欲以蘋妻晉而門第相去遠未　以爲言趙亦未之知也其年仲魯以遘惡疾終蘋與晉遂無相見緣而嬸以搘柱兩年擔石爲罄仰屋而嗟蘋雖以十指助家計然所入殊戔有絕食之慮晉來視蘋見其蹇窘稍助財帛嬸出巿瓜果之屬欵客晉乘間告蘋曰吾之於姊也有同硯之雅無時忘之中宵反側輒不成寐屢欲便道迤邐來一臨視而家規森嚴出入必以人隨未能遂吾願望今日之緣實天假之姊苟不忘苔芬亦當有言慰吾蘋太息曰先叔見背終日爲人針役書翰抛棄巳久舊日册籍不敢爲温偶一翻檢心神俱亂追隨之樂如隔塵世猥以兒女之身不能臨存爲憾蓋可知矣且語且汍瀾晋慰藉久之曰吾此來深知姊之所苦然生爲人子不能自主無能多助於先母箱籠中得一玉環問諸巿肆爲值頗昻今以奉姊姊可善藏苟能存則存之以誌爾我之誼不然爲境所迫善價而沽吾不爲姊咎也蘋拒再三不敢受晋堅爲納之乃涕泣曰吾御此猶如見君雖奇窮寗鬻吾身必不出此環也顧吾則一身之外無長物惟舊作詩草二册猶吾儕同硯時所爲留此徒傷吾懷子可將去然閨中筆墨幸勿輕爲流露非敢敝帚自珍實恐遭人疑謗君其志之言甫畢嬸歸晉小坐即别去蘋淚眼送之晉亦不禁酸楚明年蘋十七矣嬸與其鄰媼計曰蘋在固足爲吾助然焉有女子長大而無家者媼笑曰汝家有此殊麗苟肯割所愛則量珠以聘搆金而藏者大有人焉嬸乃懇媼爲之留意明日媼來報曰故太常趙公蘋叔生時受其知遇者也婦亡巳三載雖曾娶一妾巳因事遣去囑身爲之物色身巳以蘋姑告矣趙曰苟娘子肯以蘋姑下嬪則一生之衣食惟其家是賴聘金雖巨不難如命而以蘋叔生時之交誼故不以妾媵視蘋也 
新聞拾遺 
[肉店買彩票] [  警世人]  
　　浙江長興民風好賭自彩票盛行後購者若狂該處林城鄕畝橋湯義昌肉店店主湯阿毛屢購不中資本摇動加以營業不振大有朝不保暮之槪湯乃異想天開切肉一方懸掛架上任人公估分兩欲估者須買票一紙計銅元二枚隨書若干分兩於票上先中者卽以此肉贈之又凡向該店買肉二角　附送彩票一張滿百號者當塲摇彩頭彩奬肉三十斤一時哄動遐邇貪小者趨之若鶩門庭如巿云 
[流民募銅元] [  隠厂]  
南京下關近有一種似丐非丐之流民製一紅布小袋上書百歲袋三字持向各商舖居戸化鈔聲稱家生小孩據算命督者言犯百日關須募百家錢購銀項鎖方可免災言畢則乞銅元一枚其初人皆信以爲眞畀之而去不料厥後日必數起人始知共僞云 
[送鞋] [  立德]  
昨日午後二時許晝錦里某繡莊來二少婦選購粉紅緞繡鞋一雙與甲夥爭論估價突出一乙夥謂之曰（你到别家去問問倘若我家買貴送你一雙）二婦答以（我們由别家問來你家最貴）言畢竟取鞋走出乙夥目證口呆無可如何二婦又曰（你說送我一雙謝謝你）揚揚而去乙夥加被甲夥訓責以致兩頰暈紅祗認賠償云 
[嘗糞] [  九二碼子]  
北泥城橋某烟紙店主陸某賦性暴燥兼有烟癖學徒等時遭呵責日前三徒合購奬劵一條詎爲陸某偵悉於是大發雷霆除痛責外並將奬劵付之一炬不料開奬後適中七彩三徒憤不可言互商報復昨因其姪完姻合家赴宴三徒潛至内宅將屎塞入烟鎗内陸某癮發回店急入内燒烟持槍狂嗅詎用力過猛吸得屎屑滿腸臭不可聞嘔吐大作三徒在外竊觀笑不可仰因私仇巳報急送字條一紙略謂某等在店學業時遭虐待銘感無巳又蒙費神將奬劵焚燬惟恐先生勞神過度聊備米田共一筒以清内火云云現正不知若何了結也 
小說 
[社會小說衆醉獨醒（一四八）] [  瞻廬]  
　　第二十六回出風頭談論未婚壻覓戒指寃誣苦學生蓮芬笑道不須探聽他自己當着衆人背書般的背將出來慧姑也笑道虧他生成這副厚臉怎樣講給你們聽蓮芬道他新來的一天功課完了便拉我到自修室裏向我問道方才和你一起兒走的學生你喚他做慧姑妹的可是陸子才的女兒慧姑我說他便是陸慧姑你怎樣曉得他他說慧姑的表兄便是我的未婚夫我怎麼不曉得他這時自修室裏恰有六七個同學在這裏自修聽得未婚夫三字覺得有些剌耳翠娥旁若無人一些兒不羞臊說什麼他的未婚夫姓劉名琪表字玉如乳名玉兒現在北京大學校裏讀書轉眼便要畢業又說北京大學校是全國最高等的學校甚麼大官僚大富豪的子弟都在這裏讀書聽說北京大學校的校舍有一百個平江女學校般大裏面的學生比前清的狀元榜眼探花還闊說時還把眼睛一瞟一瞟頭頸一扭一扭富着衆人賣弄他的未婚夫你想奇怪不奇怪慧姑聽着忍不住好笑那時一陣革履響又來了一個女郎捱着慧姑坐了心問慧姑笑什麼慧姑只是格格的笑也不說甚麼那個女郎莫名其妙肚裏好生詫異蓮芬道飛霞姊你道慧姑笑什麼他笑你想撲蝴蝶倒被蝴蝶撲了一交（原來撲蝶女郎便是蔣飛霞）飛霞認道是眞呵着指頭兒要來搔慧姑的癢筋慌得慧姑分剖道你休聽蓮芬的混話我們正談論着一椿事怎有功夫來笑你飛霞道你們談論些什麼慧姑凑到飛霞耳朶邊郤把方才談論的話約略報告了飛霞道這姓柳的賣弄未婚夫我那時也曾聽得倒累我笑了半天現在同學們都替他上了一個徽號因他說話時扭頭扭頸同柳條兒一般便喚他做柳樹精我有話要問你往日常聽你說這位令表兄劉玉如先生是新世界的模範人物在那北京學校裏很有聲譽因甚的和柳樹精訂了婚姻白白的辱沒了令表兄的名望 
自由談之自由談[  鵑]  
一飮一啄務以適中爲度下箸萬錢毌乃太侈雖入口美腴而一下於腹即不之覺則又奚必浪擲多金求須臾之可口哉晨興進牛乳偶念北地哀鴻不能下咽吾於此猶自覺其侈也 
 
 

Page 15

 
 
   
 
 

Page 16

 
 
常識 
常評 
[欲速與懈怠] [  不冷]  
　　欲速與懈怠二者情若相反而其實相聯蓋欲速之人其結果未有不懈怠者何也欲速之心非他即懈怠之心所從而發也 
夫天體有一定之運動故日月有一定之時光况加之以人身有一定之精力環境有一定之接觸苟不懈怠而孶孳以行自有成就之一日乃人恒不願孳孳以行思一蹴以成不問其餘所有關係之一定此無他此即懈怠之心也何也一蹴而成之後以爲可以安逸無事也故一蹴而不成遂亦廢然而返矣 
是故人苟能知人類爲事事之動物其所事之事無異飮食自有生以俱來亦與有生以俱去自無欲速與懈怠之心矣 
經濟 
[藝圃槪言] [  蔣大椿]  
　　藝圃學稼素爲吾國士大夫所不談一任老農以舊法爲之於是改良无方生産愈少而供不敷求矣近來學農之士巳在積極研究各農校及女中校等亦加修園藝一科蓋巳漸知其重要矣兹讀美國ＴＯＤＡＹＳＨＯＵＳＥＷＩＦＥ雜志中陸克威ＦＦＲＯＣＫＷＥＨ君所著之藝圃槪言一則以經騐之見述種植之方自較泛泛論者爲優特譯之以增進藝圃者之常識 
陸克威ＲＯＣＫＷＥＨ曰余於去冬遍觀各場圃中有數處不甚合法萵苣萊菔菽荳瑞士甜果等行列雜亂收成不佳其他優秀之場圃種植方法不外 
（一）以排列各種蔬菜之得法而於同一時期中植之 
（二）不使有一尺一寸之泥土有若干時日之荒蕪故每年例有二三次之收穫 
在意欲種植之前當先劃　隙地或者先以其中之一部分爲試騐地因面積愈小種植愈易蓋藝圃者之第一誤點在欲得一極大之場地於短促之時間中種以各種菜蔬而及其成熟之時又希望得一出人意外之收穫也 
若圃地巳經劃成各類菜蔬可以依期列植使在類相鱗比收成可以加多但泥土之陰陽雨水之多寡均不可不注意也 
圃中所排行列須與最短之面積相並行如縱短於横　方向從縱劃起若横短於縱則方向從横因行列短則種榷與收成均較便利倘行列太長則每行之内必須種植數種或多量之種子行外之空地必少非但種植及收成時手續爲難即其結果亦不敵短行之優藝圃者都謂莢菔豌荳菽荳玉蜀黍薯爲物雖小然種之皆不易得佳果其實不然種植一物之能得好結果與否不在此種植物之難易而在種者之對於此物能盡其力與否萊菔一物雖收成時或多傷敗但種之並不甚難豌荳玉蜀黍二物祗須於空地上便宜種之不必如他種植物之煞費工夫也 
他如黄瓜花椰菜黄蜀葵薯佔地不多種植不難甜瓜茄葱山苕茹薯發生較難 
蔬類中之長大較易而最可得利者莫如荳甜菜捲心菜紅黄蘿蔔萵苣葱防風瑞士甜果漂白菜番茄蘿蔔薯 
蔬類中之種植期大槪不及一季故二三種能以次植於土地之上惟荳洋葱荷蘭防風山茹薊葉南瓜番茄等其佔地約有一季之久故祗得以其他極易成熟之蔬類如萵苜蘿蔔類於便宜之時間中植於其旁或排揷其中 
種數種植物於一地其四周之隙地亦爲種者所當注意倘分配隙地於甲種遠過於乙種而恰遇甲種不須如此空地乙種則因少擴張之地致不能興盛則地力未盡亦不經濟地豌荳荳紅黄蘿蔔所佔之地可使四面均等其餘各蔬均須於種時先爲籌劃也（乙種酬） 
衛生 
[自催眠之一法] [  鳳賓]  
　　假使明日將有煩冗之職務而今宵轉輾牀榻不能成寐若臨時用安眠之劑又恐不能早起此種景况最足以令人紛擾神思而妨礙休憇 
余日間奔走於服務中入夜卽行疲倦故得安睡逹旦但近來亦偶有不眠之患頗願尋得一種自催眠之法可以臨時應用 
一夕余不知何故未能入黑甜鄕心煩不能自耐於是披衣起隨手取唐詩一册讀七八首又閱陳檢討駢文一篇低聲諷誦未幾而倦眼惺忪又無何而甜睡逹旦矣 
閱數日又有不眠之患復用前法其效亦同於是不得不求其所以然之故 
夫低聲緩誦有調之文不啻奏音樂音樂可以調和感情却除煩惱則詩文之聲調宜乎有催眠之能力矣 
小孩不能安睡之時其母常以低緩之音曼聲長吟使小孩漸漸入寐此亦利用音樂之一例也 
余巳届中年雖患不寐安能如小兒之有待催眠姑自誦詩文微有抑揚彷彿在摇籃之中聞保姆之聲而自然入睡竊謂此法尚合於心理生理之作用第未知適合於我者能否即適合於人耳 
[檢查牛肉法] [  養晦]  
　　牛肉之構造用顯微鏡窺之可見其由横紋之多數筋纖維集合而成各筋纖維皆由所稱之結締組織結合之謂之横紋筋又混入脂肪少許者也售牛肉者每以馬肉較賤於牛肉即以馬肉充牛肉出售如切爲小塊混入牛肉中殆難於分别欲確認之必需繁複之學術的手續今特將其通俗之鑑别法列左 
牛肉馬肉 
呈鮮紅色呈暗紅色脂肪色白而多脂肪色黄而少脂肪有夾入筋肉者脂肪僅存於皮下脂肪硬固至四十度而融脂肪柔軟二十度即融筋纖維粗而强固筋纖維細而不甚堅實烹煑時無些微之臭氣烹煑時發異樣之臭味肉之佳者較柔肉較硬 
烹煑時無泡沬烹煑時發泡沬 
牛肉鑑定之標準以新鮮而不受病原體之侵襲爲主義 
（甲）肉色不求其赤紅宜稍呈淡紅色貫通於脂肪中之細靜脈管現大理石樣之斑紋者肉味最良所謂希來洛司卽然 
（乙）押以指端有强固之彈力而指面不被其侵潤者爲良指押之凹科立能復爲原狀者最好 
（丙）放置一日而後肉色無大變者又肉面乾而無何種臭味者爲新鮮良肉 
（丁）紫色之牛肉必非屠肉而爲病死之牛凡因急性熱病而死之牛其肉不宜食 
（戊過於淡紅色之肉必爲病牛之肉决不可食） 
（巳）牛肉經烹煑而後十分減量而縮小者爲肉巳陷於腐敗境地之兆必不可食（乙種酬） 
法律 
[錢債及受寄財物畜産遺失物之法例] [  蔣遵憲]  
　　現行律婚姻承繼各法例業經摘載所有錢僨及受寄財物畜産遺失物等法例關係亦覺重要自應繼續摘出藉供衆覽 
（甲）錢僨 
（一）凡放錢債及典當財物每月取利不得過三分 
（二）遠年債務計算利息不得過一本一利 
（三）債務約期歸還至期不還得告官追取 
（四）放償者用短票扣折違利巧取重利受害之人免還利息 
（乙）受寄財物畜産 
（一）受寄他人財物畜産而輒費用者追物還主 
（二）受寄之財物畜産被水火盜賊損失及畜産病死有顯跡者免其賠償 
（三）典商自行失火燒燬照原典價值數額計算賠還 
（四）典商遭鄰火延燒者照原典價數酌減十分之二扣除以前之按月利息賠償 
（五）染舖被焚自行失火者照原物估價賠還十分之五鄰火延燒者賠十分之三限一月内給主 
（六）典舖被竊照當價賠償如係被刼照當價半數賠償扣除失事前應得利息 
（七）染舖被竊照估價賠十分之五如係被刼賠十分之三（丙）遺失物 
（一）得遺失物限五日内送官 
（二）遺失物爲官物盡數還官私物召人認領以半給得物之人充賞半給失物之人具領如三十日内無人識認者悉給得物之人 
（三）若於官私地内掘得埋藏無主之物並聽收用若有異常之物（如古器鐘鼎符印之物）限三日内送官（乙種酬） 
家庭常識 
[飮食物的防腐簡便法] [  馬婦述]  
（一）加熱將食物煑沸或燒熱則其上附著的細菌就要死滅此法可以防傳染病也可停腐敗的進行 
（二）乾燥細菌的繁殖必需適宜的水分能把食物去其水分便爲乾燥則不適於細菌繁殖就可免却腐敗了 
（三）鹽藏食鹽的濃厚溶液中細菌不能繁殖所以肉魚等類加以食鹽則有防腐的效果鹽藏有撤播食鹽於表面而乾之者有浸入鹽水裏而貯藏之者 
（四）燻烟肉類浸入鹽水後可再用烟燻之則兼有鹽藏和乾燥兩作用故防腐之效很大 
（五）冷藏細菌在低温度時不能繁殖若把食物放於寒冷的地方可以長久不腐但欲逹冷藏的目的須有冷藏庫的設備冷藏庫爲密閉庫其裝置通以鐵管一方面壓縮亞母尼亞使變液體此液體流通之際於氣壓小之處猝然氣化因而吸收多量之熱庫内的溫度就致極低了再有一種小藏器製爲箱形上部放冰塊下部放食品空氣接冰冷而且重沈於下方食物遇之立即冷却 
（六）酒精漬和醋漬酒類雖受微生物的作用而變生醋酸然酒精和醋酸的濃度超過一定的度時微生物也不能生育故將食物漬於酒精和醋中則有長久防腐之效 
（七）罐詰罐詰的主旨把食物入於容器中而加熱待微生活殺死後再密閉容器以防微生物的侵入故得貯藏種種的食物而不致起腐敗作用 
上述七種都是主家者必須之技藝主婦苟能依法而行之對於經濟前途很有可觀設有不對的地方還請敎正才好（乙種酬） 
道德叢話 
[茶肆之害盧] [  龍吉]  
　　茶奮興劑之一也非惟無益抑且有害乃有因茶而設肆於巿一若鼓勵人以飮茶爲競爭者人亦頗有樂就之者殊不解何爲也我國之有茶肆由來巳久大城村鎭何往無之以其觸目皆是而流弊遂百出不窮矣今將其害處并啜茗者入茶肆之宗旨略開於後 
甲茶肆之害處不外六大端述之如下 
　　一媒介疫病茶肆中一切器具用品皆足以媒介疫病凳榻手巾茶壺茶杯偶一不愼易染一切毒病瘡疥赤眼等爲害至烈 
二養成惰性恒入茶肆者每易養成怠惰性 
三墮落道德日與巿井無賴及高等游民同處茶肆者每易墮落道德日近下流 
四廢棄正業入茶肆成習慣者每寘正業於腦後終不肯忘情於茶肆也 
五消磨光陰以有用之光陰消磨於無謂之茶肆志士所不爲 
六耗費金錢以每壺三十文每日一壺計月需九百文年需十千八百文爲數巳不資矣當兹米珠薪桂日用諸宜節省何不以此爲儲蓄之資耶 
乙啜茗者入茶肆之宗旨不外二大端述之如下 
一磋商要事因磋商要事而入共肆其要事亦不要矣如談話之聲浪低則茶肆中人聲嘈雜如何聽得清楚如聲浪高則所謂要事者他人得盡情聞知矣故我謂磋商要事須於靜處談之胡入茶肆爲 
二消遣寂寞因消遣寂寞而入茶肆致患上述之害何其愚也吾人欲消遣寂寞之事物甚多若閱書運動散步等不惟有益無害且近於大雅矣 
諸君諸君有則改之無則加勉大禹寘皷納諫卒成神聖季路聞過而喜不失大賢諸君其猛省哉（不受酬） 
識字捷法 
[應用字] [  濟滄]  
酉古酒字篆文作酉象尊罍形中有酒也故醬醢酒醋等字率从酉亦作　與門字相反似閉門之象古謂八月爲　取秋收閉藏之意又十二支之第十位下午五點鐘至七點鐘爲酉時 
 
