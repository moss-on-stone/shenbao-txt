# 1912 - 289 - 4914254

 

Page 1

 
 
社論 
[取銷不合格之律師更不可不取銷不合格之法官（默）]  
　　矢人函人各有專長攻金攻土各稱名家故技不精者不能行其業技不精而行其業則世未有不受其害者嗚呼一小工業之關係尙如是而况法律上之行業如律師如法官爲兴權法權之所係是非曲直之所定獨可使無知無識之人濫厠其間乎試觀歐美文明國研究法學不及三年者不得充律師操律師業不及數年者不得爲法官法官之居位高者其操律師業也必甚久不特法官如此即律師之爲領袖亦非久於其業者不得請求領袖律師之執照（如英之KC須有十年以上之律律資格）良以法律之條文至繁立法復各有其意義非細爲研究則不能融會貫通而斷事辯論更難免其不背立法之初意而違乎法理且人心陰險世態萬狀證據之眞僞非素有經騐者不能辯言詞之變化無窮遠卽所以爲近近復所以爲遠遠近各有其宜要在得其時質問證人詳細推究法官與律師皆有權爲之使無經驗則措辭失當而事之確實情形不能得也案情之眞際未得而遽爲終結判决則所引用之法律果能合於兩方之爭點乎一國之是非曲直果一無顚倒乎久而久之律師必與法官勾通一氣但有强弱而無公理其有異於前清時問官訟棍之枉法胡爲者幾希矣此法官律師之資格所以不可不嚴定也 
雖然此猶第就法意案情二者而論法官律師資格之當嚴耳夫一法之制定大率僅恃中央議院一時之審查辯論世事千變萬化斷非立法者一時所能指明亦斷非文字所能包羅則事爲法律之所未定者不能不援用普通習慣習慣有善良與不善良之分善良者法之所承認也不善良者法之所不承認也而無資格之律師法官難保不爲此習慣不能補助法律之說即知法律之外有習慣矣又難保其不辨習慣之善良與否而一律恃習慣二字以强爲解釋夫辨習慣之善良與否當以道德爲標準事出於法律所未曾規定者其是非曲直之判定亦當以道德爲標準而無資格之律師法官方以道德之所許者未必卽爲法律之所許而視道德與法庭之判案絶不相關殊不知法律之所許者皆道德之所許者也法律原本諸道德世未嘗有違背道德之法律若如彼輩之言則凡法律之所未曾規定者雖違背道德而强爲判决可也道德之於世旣如是則更將以何者爲標準而定新法律乎 
吾民國成立以來實行律師之制近因有不合格之人濫竽其間乃立法以取締之此誠有裨於司法不鮮也然而不合格之律師其害不過在擾亂法庭秩序患猶淺若使不合格之法官濫竽充數則不但擾亂秩序使律師與當事人不容有辯護之餘地且判斷之權操於彼司法獨立人將無如之何萬一妄爲判斷其害實不堪調想願負有司法行政之責者留之意焉 
倫敦通信 
[倫敦巿塲新募中國十兆磅債欵紀]  
　　侯星聯日紀今日爲中秋後一口即新曆九月二十七日我民國政府新債劵初次在倫敦巿塲發行中明自本日起至明日截止全城各報登載銀行股票交換所之談判投機商資本家之交頭探問頗鼓動一時商界按此項新債計共一千萬磅由英商葛立司魄（Crisp）經手承借言明年息五厘九五回扣所有本利及經理借欵費以鹽課担保鹽課每年收數共四千七百六十萬就中二千四百萬兩巳作他項押欵其餘悉數撥充此項担保還期自十年後起分作四十年交清但中政府得於第十五年即將全債或全債之一部分清訖兩面議妥即於八月三十日由駐英代表劉玉麟奉政府命令與葛君將合同簽押今日倫敦市場招募之數爲五百萬磅不過全欵之一半耳先是六國餘團　有政府後援欲一手把持中國利權大肆要挾此邦輿論多不直之尤招商界忌妬葛君以股票代理商人出而擔借巨欵可爲特開生面常例承借債項多銀行中人出面聞者咸壯其人然以英外部大臣之阻撓皆爲葛君危然葛君排難冒險不少挫頓竟毅然擔負此偌大之巨欵而無餒色此次債劵分二十磅一紙一百磅一紙　百磅一紙一千磅一紙經財政部蓋印財政總長及駐英代表簽名爲記代理發售處凡四家如左 
魯唉慈銀行京省銀行倫敦南西銀行印度澳洲中國銀行 
以上各銀行均左本日就櫃檯安插招貼使　客注目大書特書曰中國借欵倫敦大小報紙無一不登大幅廣告此項廣告費必占經理借欵貲中之巨額可知其借欵節目傳單及應募請願書程式紙尚於昨日午後四句鐘散播有函索者有親到四銀行門首取閱者至今晨九句鐘銀行門啓索取傳單紙者頗不乏其人惟應募主　寥寥如晨星四銀行各特派夥友經理收欵並備　客垂　門外加添警察門丁照料惟午前寂然不見聲色　　夥計皆默坐櫃旁袖手以待門丁躑　門首手持傳單見人散發貌甚閒暇本日收欵多寡總銀行均未接有　分行報告亦不能道共詳大約爲數决不能十分踴躍二十八日爲星期六倫敦各銀行商店午後照章停工中國債劵同時截止發售余　欲知借款結果購午報閱之多未見發表但云銀行因函牘紛　需時料理恐當晚不克發表報紙有謠傳收數業已借過於求實非確信二十九日爲星期日探得消息此次五百萬磅債票民間認購之數不過二百萬磅實不足額之一半幸有投機商數家與葛君訂有成約在先議明借欵倘募不足額由伊等分别担認將剩餘債劵悉數包購但必按伊等担認多寡之數以一厘半酬勞然則商家担認者實占三百萬磅民間因此欵牽涉政治上問題多觀望不前銀行及股票商人已附入六國 
 
 
 

Page 2

 
 
銀行團者不免隱阻撓此皆進行困難之原因也計傳單紙發出不下十萬分其塡寫請願書程式紙附欵繳還銀行者祗五千八百六十分識布情者謂此際風潮高漲挾資者不能不滋疑懼稍俟時日行見未脫售之餘劵終必爲投機商獲利也 
命令 
[十月二十六日臨時大總統命令]  
　　參議院咨更正衆議院議員各省覆選區表内甘省選舉區域本大總統按照約法第三十條公布之此令　參議院議决參議院法第三十一條修正修文本大總統按照約法第三十條公布之此令 
上年鄂中建義人心未定湯化龍從容籌畫維持秩序并首先主持通電各省遂收響應之效厥功甚偉湯化龍著給予二等嘉禾章此令 
領參謀總長事黎元洪皇請任命李鍾本爲雲南測地局局長應照准此令 
海軍總長劉冠雄呈請任命魏瀚爲福州船政局正局長林頴棨爲副局長應照准此令 
任命匡一署京師高等檢察廳檢察長任命周澤春爲京師地方　判廳長任命蔣棻爲京師地方檢察廳檢察長此令 
[專電]  
　　北京電外交總長梁如浩到任後照前任陸總長辦法不先往駐京各國使舘拜會在部訂期接見屆期各公使竟無一來者近因蒙藏交涉日棘而英俄公使與我外交總長至今尙未接晤諸事益形棘手俄外部對我駐彼代表亦嘖有煩言其實各國通例外部無先拜駐使之禮前清外部尙書到任有拜使館之例實屬失體致爲外人藉口惟舊制外部尚書不過會辦其上有親王領部事尙書並非外部最高長官不能以之比擬今日之外交總長此次外交團抗議實厞合理昨日梁總長爲格外敦睦起見巳先往各使館拜會矣 
北京電法制局擬定改良地方制度表及說帖巳於日昨送呈總統府不日可交國務會議 
北京電中央司法會議定於新曆十一月二十五六日開會各省所派來京與會專員限下月二十日應一律到齊 
北京電安慶焚燬洋烟案英使要求政府賠償損失 
北京電昨夜（二十五）騾馬巿街魏染胡同竟出刧案居人咸有戒心 
北京電京中亂後百物騰貴加以今年早寒冬防甚爲喫緊 
北京電徐世昌氏前日由青島回京不願爲國務員故有河南之行北京電山西閻都督電請設立晋北鎭撫使并保前副都督温壽泉堪勝斯任聞巳經國務會議核准日内當可發表 
南京電中央政府電告程都督現令倪嗣冲專任督辦四省毗連勦匪事宜請轉飭各軍隊就近會商防勦并定清鄉辦法七條程都督己請劉護軍使及冷師長就近商辦 
南京電劉之潔來電駱馬湖餘匪滋擾隨聚隨散請將駐蕭一營調回移駐宿邳沐等縣不時游擊 
南京電日本衆議院議員十六人准下月初來甯赴申程都督昨飭交涉局預備接待南京電測地局長陳其采昨己蒞任視事 
南京電陸軍學會蘇支部定十一月三號開成立大會 
南京電聞有某國商人前往海州調查海岸地基擬托華人代購甚爲秘密 
按導淮以後海州必爲通商口岸故外人有此舉也 
南京電程都督電各覆選監督凡投票人請求換給票紙每人只准請換一次以示限制 
南京電直商購米十萬石由財政部電請程都督免徵稅釐及特别捐因量予通融准免五萬石逾數仍應照繳 
南京電總統府於一百五十萬元内先發軍務司五十萬以備發給各軍人九兩月欠餉 
南昌電今晨（二十六）孫中山騎馬赴城外校塲閱兵軍界推吳介璋讀歡迎詞中山演說謂前清稗政甚多軍隊因之起義共和乃以告成雖文明尙在幼稚能以國家爲前提必成强國以後存亡關係專靠我軍擔任云云未刻赴商會宴會自李督至各營科校長公團首報館主列席二百餘人敬酒歡迎酉刻赴國民黨解决要件定二十八日起行商會進言中山八端一釐卡困商宜改稅則二出入口稅參差相懸三幣制無定宜求統一四度量權衡須全國一律五銀行紙幣須全國通行六抵制外貨精求工藝七保護華僑須設領事入商律不修無所依據請代陳政府 
[特約路透電]  
　　北京電蒙古各王公將於本月二十八號在長春開會討論蒙事據華報載稱察哈旗蒙王數人應黑龍江都督之請至長春赴會行至中途被俄兵勒令回旗 
北京電聞有明匪三十六隊在滿蒙邀界爲患北京電據英文北京日報載稱外交部因外人之至中國内地游歷者日見其多特訂新章頒行各省其章程約略如下各省當道應將游厯人之名字官銜等及其從者之姓名開報部中並將入省出省之日期在本省游歴之各地或曾從事測景或僅攝影沿途有無肇事各節詳細　部 
北京電此問現復有人提倡禁止吠食紙煙參議院將提議此事 
北京電北京賽馬定期今明二日舉行 
北京電據政府公報登載工商部致各商會咨文内謂禮服議案不日經參議院通過後即將由大總統宣布各禮服悉用中國綢呢材料故望各商會以材料貨樣呈部並逐一開明價値 
[譯電]  
　　北京電熱河大局目下頗爲可慮北京電有華兵九千名巳行抵外蒙古科布多日内將與蒙兵交戰 
北京電庫倫活佛通告北京政府謂獨立政府業己告成 
北京電廣州美國借欵己大爲參議院反對 
北京電岑春煊任閩督之說大約必成事實 
柏林電哈爾濱兵備道勸中國學生多人赴俄京聖彼德堡留學現己有多人前往該處 
柏林電俄國皇太子之病狀仍無變動現因腎囊　痛大約將施刀圭聖彼德堡對於皇太子之患病謠言頗多有謂皇太子曾圖自盡又有謂皇后曾痛不欲生此種謠言官場皆不承認 
蘇菲亞電布爾茄利亞大軍已佔據寇克基里塞俘土軍五萬名及提督二人 
倫敦電據阿特里洛浦爾電稱兩軍馬隊屢在戰場衝鋒土軍自稱曾勝兩次 
蘇菲亞電寇克基里塞於今晨（二十四號）十一時攻陷土軍紛向巴拉希塞退走秩序大亂遺下快砲一中隊及軍火糧食無算至外間所傳俘土軍五萬名一節官電並無此文僅言俘土兵甚衆耳 
君士坦丁電今日下午據官場宣稱今晨布軍復與土軍開戰戰線自阿特里洛浦爾起至宼克基里塞止今晚又據官報聲稱土軍拒敵登茄河東之布軍者現已漸退君士坦丁電據官場宣稱土耳其西軍於克曼洛伏附近攻擊塞維亞陸軍四師團兩軍惡戰多時塞軍死傷甚务卒乃敗逃土軍復追擊之據培爾格萊特塞維亞消息則稱塞軍激戰之後己佔據砲臺一部分目下仍在該鎭周圍交戰 
培爾格萊特電據官場宣稱塞軍血戰三日巳攻陷古曼洛伏是役也土軍砲隊全行覆没塞軍並已佔據西愛里柴 
[公電]  
　　各報館國民黨共和黨民主黨鑒閩各團請辦假冒巿民會事屬公憤無涉黨爭林學衡因巿民會主主贡懼罪挑撥黨見望持公道且烈係民主黨師尙無所屬林電揑稱烈尙爲　和黨希圖破壞懇爲辯明陳祖烈林師尙宥 
[要聞一]  
　　中德邦交三大問題之裏面 
二國　盟問題 
讓　膠州問題 
民國水認問題 
德國議院副議長於前日到京晉謁大總統談及此次來華遊歷在融洽兩國感情以固邦交而維世界之平和並言德國有意將青島交還中國以敦睦誼德國國民甚願本國政府首先承認民國云云外人對於此事紛紛評論大略謂德國副議長所談之話雖無政治性質然中德邦交將從此日益親密即德國國民亦未始不欲該國政府與中國聯絡加以美國亦漸有與德人聯絡之勢美德之協約果成則維持中國綽有餘裕今述中德邦交關係上三大問題内容如下 
（一）二國聯盟問題聯盟問題倡之己久日俄二國結蒙滿密約後其說大盛近日德機關報之在東方者如上海德文新報天津北洋德華日報皆羣起應之又適在普魯斯亨利親王旅行青島及天津前後晤及華人皆言德政府本意曾不欲取尺寸地於中國云云其意蓋以示好於我國而聯盟問題遂發生於我國方面然近日德雖表示許可意而仍甚持重故北洋德華日報日前論聯盟問題謂中德聯盟德國之願惟聯盟必以有堅强之中央政府以能担保條約之實行爲前提今中國無堅强之中央政府聯盟或可望於將來而非所期於今日云云其持重之意可見 
（二）讓還膠州問題讓還膠洲之說亦傳之已久最近復見之於某日柏林電德國議院副議長柏薩氏之至京極力主張此說上海德文新報託該國政府之命力爲辨正謂柏氏見袁總統時並未發何種言論讓還膠州之說尤屬子虚云云 
是膠州讓還亦係我國一方面揣測之辭並非德人之願也 
（三）承認民國問題承認問題以木國政體與我我國絶異故不欲即時承認或他國首先承認則德亦不能不勉隨其後北京某報載稱柏薩氏於膠州讓還問題外並言及此上海德文新報復托該國政府命力駁此說謂德國政府斷無首先承認民國之意蓋德之關於承認問題當與列强作一致之進行云云是首先承認乂非所望於德國也國務院钣對地稅抵債問題 
國務院於星期五會議廣東以地稅借外債一案趙總理極爲注意以胡督電告借美金五百萬元開地方銀行年息六釐二十年償清復經省議會三項限制本屬可行惟以地稅作抵各省紛紛效尤若辦不得法貽害何堪設想决擬電告粤督另籌抵押俟參議院財政審查完後再行設法抵制此舉各國務員均以爲然其籌備對待之法約分五項（一）先電阻止（二）大借欵成立後酌撥（三）請大總統下令永遠禁止（四）授意議長議員反對（五）如參議院承認則援照約法交令復議茲將國務院致廣州胡都督電及廣東迭次來電照錄如左 
國務院卅電維密奉大總統令沁電悉開設地方銀行維持幣價自係要圖惟抵押一節新舊借欵無論中央地方從無以地稅作抵之舉若此端一開各省援例而請勢難駁拒倘將來不能籌償須就此項稅源抵撥則全國土地主權必受影響究竟有無他項作抵應交國務會議决定呈奪等因合先電達國務院卅印 
廣東胡都督沁電維密漢民返粤以後粤省財政紊亂全倚不換紙幣爲應付亟圖整理方法非設立地方銀行不可經於六月敬電將籌辦銀行詳細計畫陳明旋准財政部七月江電核准設立並酌商數事復經先後電復遵辦各在案嗣因省港商人以政府基礎未固未敢驟投巨資故應募尙少而紙幣價値愈跌重以不逞之乘機謠諑軍民交困隱患滋深不得不别籌方策旋有美國商人自願借美金五百萬元以廣東地稅爲抵押週息六釐九八扣定二十年償還經交出省議會提議僉以銀行一日不立則粤省財政一日不理全體通過現巳正式簽字交換契約兩月後交欵粤中經濟困難已逹極點紙幣充塞現貨日稀不早挽救勢成恐 
 
 
 

Page 3

 
 
惶中央挾隷尙欠三十萬元久不克匯亦原於此此項借欵條件頗覺便宜契約品文另行呈報中央現旣爲銀行則所要挾若欲别圖則此美商尙可紹介至銀行將來開辦情形再另詳報其一元銀幣成色重量式樣須全國一律以　幣制統一並乞早飭頒到粤照鑄盼甚粤都督胡漢民叩沁印 
廣東胡都督東電維密卅日來電敬悉粤省紙幣跌價日甚大局岌岌非設銀行無從救濟此次借欵以地稅抵押實因除此外更無他項抵押品比此爲妥善者尊電慮於土地主　恐有影響查此次契約關於借欵抵押之欵巳飭其專以廣東省直接稅中之地稅爲此項借欵本息第一抵當物復由省會議限制條欵二項一抵押之地不能關涉土地之權二債權者不得干涉廣東財政權　廳非依照上開各項辦理省會不能承認均譯出附入合同債權者亦己承認是地稅抵押不過合同内姑備此言耳至籌還之法亦籌商確有把握粤省開辦銀行苦無商股　以招集漢民初意合欵招商股前電財政部陳籌辦銀行法亦己言之　商股緩不濟急加以政府紙幣跌價太甚商人恐惶不願投資故不得不出於借外債此次借債千萬開辦銀行紙幣價値自然日起幣値起則商股可以招集商股集則用以撥還外債而銀行遂全歸商股一轉移間而國家商民咸受其益有此計畫自無須過慮於不能償還也總之粤省財政非將紙幣整理無從措手而省會議决附加限制亦己聲明不得關涉土地主權自可無庸過　若謂將來不能籌還恐於土地主　有關涉則以地稅以外之他種稅項爲抵押至不能籌還時債權者亦將監督稅務亦不能謂與主權無關是不獨因以地稅爲　押始然也鄙見如此用敢瀝陳如不以爲然則粤省幣政舍此别無救濟之法粤發軍餉全用紙幣軍人持纸購物商人低者或不行用互相爭執軍則用武商則罷巿合屬迭有所聞此時虚言勸諭尙可免强維持或紙幣再低商人不用軍人逼之必至大局决潰不可收抬漢民以地方爲重不得巳而出此如中央政府憫其窘迫撥匯數百萬解此危困自可毋須此舉粤局存亡惟命是聽合同已於漾日簽押並省會限制條欵另電陳粤都督胡漢民叩東印 
[財政調查員出發之前提]  
　　統一問題 
 
財政部派遣財政調查員分赴各省實行調查業見前報聞此次部派各員前往之宗旨有六（一）與各部督商定劃分國家稅地方稅之種類（二）商辦明年預算之方法（三）磋商督催稅課之方法（四）劃定中央地方行政經費之範圍（五）調查各處財政困難情形（六）宣告中央現在財政拮据眞象聞大總統并以財政關係國家命脉至爲重要特於周總長原呈加以專批謂該總長所派各員均屬穩健人才定堪勝任本總統殊深欣喜各該員更宜詳愼將事與各省都督民政長妥協商籌財政統一以維國基并仰該總長將此意傳知各視察員共明此意 
[參議院兩大質問案]  
 
　　參議院議員近因政府陸續任命中將少將等官太多名器過濫又以京津各報所載軍官學校風潮特向政府提出質問案要求政府派員到院答復特將質問全文錄左 
任命中將少將等官質問案民國初建共和確定一刑一賞關係遠大昨見公報登有任命孔庚等爲中將又任命李奎元等爲少將綜計四十人其中固多有功民國者然如盧永祥之縱兵刧掠太原平陽一帶周符麟之殘殺秦軍和使劉粹軒六人皆在共和宣布以後至今人心憤激未平乃亦一律受賞且先天下之有功者而賞之孰是孰非無善無惡似與主持眞公道以正民俗之政策大相矛盾豈徒民俗自此惑乎國基且自此搖矣竊謂政府行賞當有標準盧永祥等得罪民國則昭昭也立功前清亦無可述賞以勸人不知何勸應請明覆以釋羣疑提出者劉盥訓連署者李素蔣舉　茵雨潤陳景南王鑫潤趙世銓茹欲可彭占元李述膺陳同熙 
軍官學校風潮質問案日來京津諸報紙所載關於軍官學校辦理之怪現象不一而足軍官學校非他乃民國軍士敎育之開幕特國民企望藉卜軍國前途抑亦鄰邦有心人所注目留意者其關係至重大也今乃以任用速成畢業生爲該校敎官之故致學生不願受課請求撤換執持多日竟至兵圍校舍并拘禁學生至數十人致全校學生爭求退學此等現象實駭觀聽夫軍官學生宜養成其服從之習慣此固夫人而知之然自行政機關一方而言之不當因此類學生有絶對服從之義務遂悍然施行一違法之命令且正惟此類學生有絶對服從之義務則行政用人益當愼之又愼查陸軍速成畢業生尙不足升爲軍官學校學生之規定資格今乃以之充當該校敎官是陸軍部己辦理荒謬陸軍部而以軍國爲心卽無學生之要求亦當急圖改良今乃經學生羣起要求之後而但知强迫以服從不一改良其辦法是否該部以保全學生服從之形式之故遂不恤自蹈不韙以怙惡終耶究竟該部有何善後之計畫如因位置一二速成畢業生所起之風潮而遽以全校爲孤注其如軍國前途何謹依院法提出質問書請咨國務院迅速答覆提出者陳同熙連署者曹玉德王　潤席聘臣梁孝肅陳景彟 
南劉盥訓楊永泰劉彦曾彦李述膺孫孝宗孫鐘 
[長春開蒙事大會紀]  
　　一到會之人物東三省都督各派代表至長春與蒙古各王公會議中蒙協約己誌前報奉吉兩省所派之代表先到江省所派提學使徐鳳書現亦抵長庽居道署本可於二十四五等日開議惟因該蒙十旗王公尙未到齊故又改期孟道何守除治備旅館接待一切外昨假燕春茶園演戲一台並備筵宴會以盡地主之誼是日到者有奉天代表孫百斛吉省代表孟恩遠佟慶山江省代表徐鳳書并蒙古王公及隨員等數十名觥籌交錯絃歌繁響頗極一時之盛 
二大總統之查訽奉天趙都督日前接大總統密電謂此次在長春開議蒙古聯合事宜關係重大着將某蒙王公或親到成派某員代表來長對於共和是否眞心贊助或一意存觀望均逐加查明隨時電報蒙藏事務局以憑查核 
三内蒙之情形此次倡亂之烏泰係扎薩克郡王據兆南府謀叛經奉天都督派吳統領擊破烏泰乃始逃亡其弟某亦因倡亂逃走此外郭爾羅斯旗則在吉林省境扎賚特旗　在黑龍江省境並有喀爾沁等十旗皆屬哲里木盟尙稱安靜也 
四前盟盟長之疑問郭爾羅斯旗前盟盟長齊公人甚明白惟對於中華民國有三種疑問（一）現在庫倫活佛已稱皇帝設使帝國成立蒙古與之有種種政治上宗敎上之關係勢不能不服從今日服從中華民國是否於我無礙（二）宣統皇帝現雖退位設使帝制復興我蒙古與之有二百餘年之關係未免不便（三）現在宗社黨四出煽動中多親貴多與滿蒙有關設共能成大事將如之何 
五裴其勲之解釋此次吉林都督派協統裴其勲前往勸導齊公齊公卽以此三種爲問裴卽詳細解釋謂活佛本一佛敎主自古未有佛敎頭作皇帝之理不可爲其所愚宣統皇帝現止六歲其手下並無股肱之臣不能降服民軍旣己退位宣布共和以後毫無憑藉斷無再做皇帝之事至宗社黨云云不過二三亡命之徒思圖乘機煽亂假託親貴名義到處招搖决不能成大事反復長言齊公始漸改悟甚有賛同共和歸順民國之意惟言其部下甚難曉喻於是乃有開蒙古聯合曾之舉 
六三喇嘛之開通齊公效順民國大總統甚爲嘉許由鎭國公升給貝子銜其督父阿彌爾沁格勒圖世號三喇嘛人極開通有左右蒙旗之勢力此次至吉林謁見陳都督代其姪齊公致謝 
七會議之性質此次會議性質無非解釋共和眞意使蒙旗人等一律了解己由烏澤聲君代擬演說共和文篇届期在會場宣讀現烏君己將以上情形報告政府矣 
時評一 
[印花稅與懸賞]  
　　印花稅爲千六百二十四年荷蘭政府懸賞而得因其法簡便而又能得多額之財源也竊以爲政府欲求新稅源此種懸賞法大可應用蓋就經騐之所得與思力獨到之處而搆成一新案政府就其案而審量抉擇以爲法令之基礎其說必有可觀者此亦採取輿論之一術歟 
 
 
 
 
 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[程都督電令近匪各縣清鄉]  
　　程都替致徐淮海各屬民政長電云准參謀陸軍兩部電關奉大　統令魯預各境土匪滋擾據報告匪勢漸熄惟餘匪竄擾四省之境不有完全辦法恐匪勢復漲爲患方鉅現己任命倪嗣冲專仼督辦四省毗連剿匪事宜仰各該都督轉飭所屬近匪各縣辦理清鄉以清匪源並飭前方軍隊互相連合力任防堵協力剿擊斷絶匪路爲一舉殱滅之計共防勦事宜應如何連絡辦理仰即就近會商倪督辦嗣冲和衷辦理俾得早日弭平以安地方等因除電致劉護軍使冷師長會商倪督辦協力防勦並妥定清鄉辦法仰卽遵照辦理 
[鎭江續檢莊張氏詳情]  
　　莊鏡蓉之媳莊張氏於本月二十四日大檢驗情形已紀昨報二十五號又爲續檢之期是晨七時檢驗各官及屍親人等入場昨晚封鎖之骨箱同時舁入經各官驗明啓封將昨日未洗盡骸骨續行洗刷凈盡用竹片標明部位繼以白布包裹置入蒸籠並以高粱酸醋調和命屍屬人等騐明灌澆骸骨上灶蒸煮約一時許取出再以鐵絲帚洗刷潔凈乃置漆桌問拚合人形檢驗各官率仵作曁屍屬律師人等共同驗視驗得頭骨完好　門骨不浮左眼之上眶骨有綠色一塊搾堂不去　爲特所染後檢得棺内有覆面　一方上有銅錢二枚巳生銅綠確係此銅綠所染頷骨脫落枕骨稍脫下門齒落三枚上下後牙白色門牙淡紅色項骨之第三節骨尖似紅非紅晦暗不明惟尖稍腐第三四五節相同左手腕骨白色有骨一塊淡紅色指節骨紫暗色第四指尖骨用竹節草擦明迎日照之内有淡紅絲兩三點右手腕骨白色指節骨淡紅色第五指尖骨磨擦後迎日照之有淡紅絲兩三點兩脚骨紫紅色餘皆無異檢驗後擬將屍骨帶回省垣所有未盡腐伦之皮肉臟腑及一切殮具仍納之原有棺内山地方檢察長印封　厝至是否勒斃抑係縊斃想經此次大檢驗後當然分明惟局外人未便臆斷也 
[電請維持保定軍官學堂]  
　　保定軍官學堂全體解钐一案迭見各報頃由甯垣軍界電請陸軍部維持未悉大部能俯如所請也茲將其原電錄下北京陸軍部鈞鑒連讀日報得悉保定軍官學校夙潮劇烈竟至解散曷勝惶惑竊查該項學生培植匪易小學中學歷年五載遽然解散殊爲可惜梓等箇中曲折雖未詳知然仰望維持無時或釋在大部以國家爲前提不以感情用事固昭然若揭學生之桀傲者固宜懲處特數千之衆不乏良才推其負笈初心尙有可原之道此大部所當鑒諒者也至關於敎育計畫其去取與奪大部自有權衡何敢率請顧爲民國陸軍前途計敢乞大部力予維持俾該生等不致中途輟學奚獨該生等之幸已也章梓趙正平陳懋修洪承點冷遹陳之驥顧忠琛伍崇仁周應時張斯　夏尊武　翼翹趙　奇顧乃鑄毛遇風李顯謨解朝東梗（） 
[孫中山過皖紀]  
　　孫中山先生於二十四日下午四句鐘乘聯鯨兵艦抵皖當由柏都督偕伺五司曁師旅各團長以及紳商學界均齊集江干歡迎至都督府隨由中山先生演說其大概謂當今急私以築路開鑛興辦實業使國富民强爲第一要政等語演說畢隨即回輪上駛仍由柏都督及各界並令軍樂隊歡送沿街各商舖均張　掛彩頗稱閙熱 
[皖議會與行政委員之激戰]  
　　皖省議會於二十四日開議都督交議預算案由柏都督特派政務委員六人蒞會先由議長吳臯如君請委員出席當有財政司總務科長潘琪出席陳說約數分鐘卽有諸議員起立質問謂預算案年度以何口起以何日止潘不能答又質問歲入僅五百五十三萬餘元歲出竟至二千三百一十六萬餘元出入比較短少一千七百六十三萬餘元此筆鉅欵出於何處潘又默然又質問歲入如田賦關稅鹽課茶厘厘金等欵較前清宣統三年預算有短少十萬者有短少一二萬者是何理由潘委答云根據宣統四年（奇極）預算打八折各議員大聲斥罵又問何以要打八白答曰凶荒又被各議員斥罵又質問本議會前議决之皖省臨時官制巿政　案已删除今預算案何又列入潘又囁嚅不能答諸議員憤極謂如此飯桶尙能爲都督代表耶我等均不承認請都督自已出席有謂這一本糊塗帳不能成預算案無研究之價値交還都督可也以致尙未議决紛紛散會 
[皖锑釐務總局取消]  
　　柏都督初蒞任時以皖北距省騫　特在正陽設立釐務總局即委乃弟栢文佐爲該局局長以便就近監督近因皖南各卡均紛紛解欵來省惟皖北總局從無解欵僅呈一紙報銷以致人言嘖嘖柏都督不得巳乃將該總局取消然又不便明言僅藉口於全省統一所有皖南北各釐卡皆須歸都督府直接管轄自應將正陽總局取消以節經費等晤昨己令行該局長趕速清理欵目嗣後各卡解欵均由中華銀行兌收册報卽由財政司核奪云 
[湖南紙幣風潮紀詳]  
　　恐慌原因湘省金融恐慌巳達極點現銀旣極空虚紙幣又失信用連日以來各退退軍人以數萬計皆持紙幣兌換現洋是以現洋每百元漲至八十三兩現銀每百兩須補水至兩有奇前經會計檢查院調查原因云係因申漢匯票倣去過多各商號須預備兌付故搜羅現銀裝運前往共實尙不止此其最遠之原因實由於反正以後各官吏富室規避籌餉暗將儲存現銀曁各處存欵滙至申漢奇屯外國銀行各商號貪目前之匯水未計將來之利害及至到期各外國銀行皆須現銀交割是以相逼到此此爲最遠之原因而發現於今日者也 
商號倒閉當陰曆九月初一日風潮初起時如元亨利元通裕鼎盛廣源各錢號凌裕祥各商號同時封閉者至十餘家之多連日如公益社等家又接續封閉巿面大受影響不堪言喻矣 
司長維持譚都督以巿面緊急特令行財政司迅速維持司長陳炳煥君以取締紙幣原爲目前之急務維當此巿面未靜之時若促之過急勢必釀成第二次恐荒特會商商務總會總理李君達　湖南銀行總理周君極清酌撥巨欵一十萬兩發交　會分給各商號取保具領限期歸還俟將來巿而平靜再行接　取　云 
政應取締行政廳姜知事濟寰以紙幣爲害最爲劇烈亟應嚴加取締以期消患未萌特於日昨召集城鎭鄉各董事會議員公同提議研究取締方法除省城各商號　呈請財政司移商務總會　飭籌備相當之基本金限期分别收回外其餘小貿舖户所出零星紙幣無相當之基本金者應卽勒令收回至四鄉舖户應遵照財政司前次通飭一律不准發行小票以示限制而免危害一俟議决即行分别實行 
[湘省否認淮鹽復價]  
　　湖南譚都督接准江蘇程都督咨開請由湘省查照中央財政部電文迅將去今兩年應解鹽厘復價各款催齊解甯以便湊還滙豐東方德華等銀行借欵當經都督核議以湘省貧瘠　非江蘇財賦之區可比爲江蘇維持巿面而欲加重湘民負擔本爲全省所不承認矧光復以來其所恃爲全湘生命者全以鹽務爲大宗故除提存侯撥之中央厘課本省外債賠欵以及裁减稅價　紓民力外所有鹽欵收入概行冶爲一　以充軍餉無此復價名目則亦無從解甯等因電傷財政部在案日昨鹽政處以蘇省來咨仍以此欵解寜爲請爰特具呈都督懇卽咨明江蘇都督查照矣 
[湘外交司識國體]  
　　湘省此次舉行國慶紀念會每夜山各界舉行提燈大會合計不下四五萬人分别整隊游行街巿時有日商經售仁丹之某洋行亦將仁丹商標布成燈景揚旗擊鼓隨隊同行外交司長以其事屬營業與提燈會性質不同且無外人與會之通例若竟任其同時互混實於國體有關當卽說明理由立與交涉令其登時出會該商亦恍然覺悟比經折回商埠不復與會矣 
 [P寗波監犯越獄 
　　鄞縣獄官黄　香於本月二十四日傍晚五時偕内監衞兵四人到外　　封　　監内聲響異常嚴厲深恐别有變故急率兵直臆詎内監逃犯陳維能等四十一名竟將監内衞兵鎗械六枝搶去卽劈開獄門開槍逃出是時監獄對門土地祠祗住口防勇九人立卽趕拿因寡不敵衆當場僅在西牌樓　獲住三名禁卒亦拿獲一名餘犯均沈向東過開明橋三法卿藥行街一路而去全巿哄動當經民人葉金塘小彌陀張仁興杭州阿三等在藥行街齊出効力追拿而各逃犯竞又開槍抵捕幸經各處駐紮防勇並沿街崗警得悉均分頭兜拿逃知事亦急令暫閉城門逾時由民人警察防勇各處拿獲逃犯三十名送解到獄時沈知事章參事方院長張　事長巳均齊集　獄對門土地祠沈知事以監犯叛獄罪不容恕立命將該逃犯二十五名在獄前槍斃内五名訊係脅從且查原罪情節較輕暫予免死仍行監禁候訊並聞沈知事當夜　王　長懷芳多派防勇加意防範兼搜餘犯一而趕備棺木葬殮槍斃各犯惟尙有十一名在逃未獲或云多有投河而死者詳情容訪續登 
[鞏昌兵變之確報]  
　　闌州電云北京大總統國務院陸軍部參議部甘肅同鄉會武昌黎副總統各省都督民政長公鑒准國務院江電傳大總統令　悉查鞏昌府城駐兵因欠餉譁騷各情現據府縣先後禀報該城内原有建威軍兩哨因欠餉未發被土匪勾串遂於舊曆中秋夜半暴動先刧縣監次搶店舖二十二家經地方官派兵防堵該叛兵及土匪卽越城而逃幸未損傷一人贜物亦多未帶去陸續查出給主認領嗣經當場拿獲三人次日迭獲九人己經正法者四人餘尙在審訊已飭嚴鞠重辦母得姑息共被害商民亦飭加意撫恤該處秩序業經回復餘均安靜除嚴飭查拿餘犯究辦外恐遠道傳聞失實合先電知甘肅都督趙惟熙叩霰印 
[粤省追悼先烈大會]  
　　粤東各界於十八號在　勲悞開追悼朱邱陸程等諸烈士大會會場陳列華麗門外以生花組成對聯横額各項國旗輝映軍樂悠揚會中招待紏察各員均先到會場整齊秩序堂中安置諸先烈位計乙未革命諸先烈黄詠觴侯艾全程耀臣朱貴存陸皓東程奎光邱四李杞英人企歷共九人庚子革命諸烈士陳南廣福　弼臣史堅如楊衢雲黄閣庭日人山田良介共華人并有陸皓東楊衢雲肖像旁以生花組成一聯云爲革命先聲死士造共和民國初基又旁列一聯云百粤江山曾壯色滿城風雨哭羣公其餘懸掛佳章不勝枚　計是日各界蒞會者逾數萬人政界則自胡都督曁各司長各軍官均蒞會學界則自高等警察學校陸軍速成學校高等法政學校優級師範學校並附屬初級中小學校陸軍軍醫學校電信局學生廣東軍樂隊番禺中學校啓明普育植基各小學校及番禺兩等女小學校均列隊到會場行禮各界來　或佩花圈或送輓聯赴會場者絡繹於道嗣以人多擠擁各學校學生在會場頭門排隊來賓站列兩旁十二句鐘開會胡都督主祭行三鞠躬禮由紏議員規定秩序如下（一）奏軍樂（二）主祭宣佈開會理由（三）行禮（四）讀祭文（五）奏軍樂（六）宣佈諸烈士歷史由陳少白君宣佈（七）與諸烈士裔行相慰禮舉胡漢民先生爲全會代表與諸烈士裔行禮計先烈士裔十餘人均答拜如儀（八）奏軍樂（九）演說（十）茶會時己三唏餘鐘遂休曾而散 
[土匪横行伊陽城]  
　　白元鎭爲伊北商務繁盛之地九月七號　本處匪徒數百人將該寨攻破衣物財貨糧食搶刦一空槍斃居民十郆人擄去婦女二十餘人房屋焚燒百餘間大火三日夜不絶寨中男女扶老携幼四散沈避哭聲遍野現該寨己爲匪徒所據一般貧民皆無家可歸暫在隣村乞食云 
下堡鎭居民素稱貧乏近因匪徒要索巨欵未能滿欲遂與該村爲難不時嘯聚群匪晝夜攻擊幸寨中人民防守頗堅未被打破然該村居民皆不敢出大門一步而匪徒猶用快槍屢向村中　　流彈所觸屋瓦爲裂該村老幼尙難保無性命之處云 
謝家莊班家莊各處皆係稻田現届稻熟之期有附近匪徒十餘隊將稻田分畝覇佔驅逐田主出境逼令無賴與之收穫不三日運載一空沿伊一帶秋禾全行旱乾居民所恃以爲性命者惟此數頃之田耳奈甫及成熟又被刼去嗷嗷哀鴻共何以生近聞數村居民多有投井自盡者噫慘矣 
伊北土匪以夾河鎭梁家寨爲巢穴與嵩境馬迴古城村之匪徒互相勾通成羣結夥四出刧掠搶奪起票焚燒殺人之事無日無之又將郵局數處全行搗毁交通業巳斷絶農廢耕種商停販運四鄉居民日夜戒嚴危險之　　可言狀有保民之責者其亦設法拯救焉否耶 
[關外改土歸流策]  
　　康定府知事吳君澤生諳於邊事頃上書黄宜慰使極言關外改土辦法洋洋數千言特轉錄如下以告世之留心邊務者 
竊邊自趙爾豐改設漢官安置土職經營三年甫經　事一切興革尙未舉行民國遂以崛興功虧一簣廢棄可惜坐昧事機後患堪虞川邊土酋割據雄長倘長此　狉蹈常習故内搆種族之競爭外啓强隣之覬　恐明代播州水西時釀巨禍阿述木邦終淪異域之患不難再見於今日也夫英之垂涎於邊藏久矣光緒初年旅行入藏時則收復西金乘中東戰事又多方要挾成江孜通商條約去　今春民國多故復帶兵直抵雜　彼豈畏葸不前哉實迫於公議耳時至今日一般蠻族喁喁向治鼓舞輸诚如蹈水火者之求救於人惟恐或後冀欲洗數千年殘横苛法一二桀驁蠻酋狡焉思逞糾集滑虜迫脅愚民思復舊日專制自爲之氣熖彼獨非人類又誰忍令其儘殺頻仍殘虚無辜况實我邊防固我屏藩尤當以改建設治爲第一要義乎時不再來機難驟得與其坐而貽害何如治而圖强但變置州縣事體重大頭緒紛繁不酌籌於事先必貽誤於　來知事忝任邊疆負責非輕體察情形博訪周至悉心籌畫務臻妥協雖創始綦難不得不勉求於下手之方針爲將來進行之基礎特就管見所及酌擬條欵共十六條爲我大使縷陳之夫邊務敷治之要與設官置土之猷首在經費財政者庶政之母也故先之以籌費户口不清萬事難理故户口次之户口册定則聯合村落編成保甲一切差徭收入詞訟等件細微事項皆可督率進行至賦稅亦可按籍而稽故編保甲規定賦稅又次之差徭爲人民應擔之義務而關外土酋苛暴無紀疾苦宜除用收民心以盡懷柔之道則差徭支記均匀苦樂最洽民心似爲急務世奴小娃賤等牛馬夸民慘死於横惡土首之下者不知凡幾尤宜力除積習俾蘇民困尊崇人道　務　權爲社會活動機關邊地息率太重貧富懸殊　代累貧不支動生事端釀成巨案倘不明定規則尤非憐憫　黎之道且使賦稅無者宜速設法補救俾免多事積弊旣除則諸利可興如明農安集開礦通商勸工畜牧　學移風　要政可次第推行矣防兵爲保衞之本糧運實持久之事運道稍滯則萬事瓦解越數千里而經營更宜隨時整飭愼保無虞故以運道終焉總照各情統限五年次第實行庶規模粗具始基巳定然後再由地方官吏隨時斟酌改良務臻妥善庶内足以省國家之庫帑外足以杜强隣之野心所有因地審時統籌核辦逐年進行是否有當理合按年列表詳細條說備由早請大使俯賜察核批示祇遵此呈 
地方通信 
[蘇州]  
　　議員俸額吳縣議事會本由州議會改組因以前並未實行議事故一切手續均未規定及本月十九號開會咸謂現旣正式成立亟應按照縣制辦理嗣經公同議决其規定之金額如下正議長公費月五十元副議長公費月三十元參事以日計每日一元五角以一百二十天核給議員亦以日計每日一元五角作八十天核給職員薪水文牘庶務會計書記各員每月自六十元至二十元不等議決後即可實行矣 
盜刦鄉民　門外　　鎭附近住有鄉民朱姓以耕種起家頗有積菁於本月二十三號三更時突來盜匪多人從後面　壁入内以刀劈破　主房門　朱某從床上　下以刀按其頸項嚇禁　張並勒令將　洋之處說出當郎還處搜索雖地板缸　中亦掀起　石共被刧去　物約値銀五百元左右臨行時又復　柴房放火　該　徒　　後始經家主極力喊救幸經鄰人奔救極力搶護不至延及正屋刻巳赴就近巡警局報請履勘 
[江西]  
　　警界模範贛州府地僻人稀風氣閉寒開辦警察數載迄今尙無成效自上海巡警學校畢業生王君華璋爲該城警署長後一切機關大加整頓未及匝月煙賭盜賊卽罕有所聞城中廟宇古刹陳列木偶甚多多被王君所毁一般迷信人大爲詫異至在獄人犯每人均有相當之工作養成其勤勞之性質尤爲切要之圖如王君者可謂警界之模範也 
奬賞牛泍李都督以十月十號爲國慶紀念之期業經舉行慶祝在案惟查民國光復軍人之力甚偉現經酌定每連給與銀幣十元爲購備牛酒之費同舉賀觴以誌紀念而示慰勞所有水陸及砲台兵士均按照陸軍編制每一連給十元於十月二十號通行水陸各軍並令糧餉局照發矣 
[湖北]  
　　撫慰僑商鄂都督以荷屬南洋各烏華僑近受荷蘭人苛待我政府雖己與荷使交涉而以强弱異勢未獲效果現在鄂中官民交困實業亟待振興内地商人集資已成弩末亟應乘機招致華僑回國投資興辦彼等受外人虐待諒必樂從查有本府叅議官劉樹圯前沙洋堤工局總理汪炳乾現均呈請出洋游歷特各予資斧三千元飭赴南洋各島聯絡僑商勸慰歸國并令調查僑商職業生活風俗習慣及外人虐待之情形隨時報告核辦且飭注意於荷美兩國政治凡足爲我國借鏡者均須悉心考查以便仿效聞該二員昨己領資起程矣 
索償損失鄂都督府昨准皖督電稱皖商朱長記有鹽船二艘刻在兩淮運鹽赴漢行經馬家窩江面與日本淺水兵艦某號相遇該艦開足汽機行駛如飛避　不及致被撞沉一艘並溺斃男女五口該艦見肇此禍並不停輪施救竟若無事者然請嚴向駐漢日何事交涉以重人民生命財産黎公以該日艦任意　　　沉船隻毫不顧救殊　蔑　人道輕我民命特飭外交司卽　駐漢日領交涉索償　隻損失并優恤溺斃人口不可稍事退　 
[時評二（萍）]  
　　嗚呼日本之覘國者又來矣 
前此日本貴族院議員來華游歴歸國以後卽有日俄協約問題之發生 
今者日本衆議院議員之來華游歷也吾不知其所懷抱政策與此行目的意果何如 
然回念夫民國之秩序尙未大定而外人之耽耽虎視者又未嘗一日或息不知我政府諸公其亦僅僅盡其歡迎酬酢之誠而已乎抑將注意於建設一强有力之政府母令覘國者之笑我而鄙我否 
 
 
 

Page 7

 
 
本埠新聞 
[閘北之風潮]  
　　閘北商團會因副巿長沈聯芳君由商會舉爲赴京代表特於前日開歡送會沈君答詞致謝並云太外人覬觎閘北希圖推廣租界亟應自謀詎巿政廳籌備處鮑貫參（係由上寳兩邑民政長委任）到差已久未辦一事即警捐一項屢經市長催促開辦鮑竟故意摖擱今始偵知彼實受人指使暗圖破壞閘北之成局居心實不可問惟望吾閘北公民羣力扶持危局云云故散會後即有商團會會員數人同至市政廳向鮑詰問大起衝突旋經錢市長力爲勸解令鮑將經手事件逐一交代清楚候呈上寳兩民政長請示核奪衆始解散現閘北警商學各界及各區董均注意此事己定於星期日午後開會討論對付方法 
[法人一再侵越]  
　　西門外華界法界毗連之馬義浜坐落二十五保四圖九圖及二十七保六圖七圖今夏曾有法人塡塞築路經滬南巿政廳長會同民政長前往勘明照會法領事禁阻在案茲由該處董事陳雲堂報告市政廳謂四圖附近小浜又被法人塡没築路有碍水利請即爭回等語總董陸松侯君准卽函致民政長查勘屬實照會法領事重行禁阻以保主權 
[運送女俠靈櫬詳誌]  
　　鑑湖女俠秋瑾之靈柩由湘運滬暫厝紹興會館永錫堂定於本月二十六號送囘西湖安葬詳情已屢誌前報昨巳屆期本埠政學軍各界及各團體齊詣永錫堂女俠靈前祭奠午刻發引前導有商團馬隊十餘騎與滬防福字營犧牲隊兵士及陸軍第三旅各目兵均倒執槍枝護送後有劉司令長乘馬壓彈而行繼以尙俠學校男學生尙俠女侙校女學生鑑湖競化城東等校各女學生共有四五百人並各團體會員執紼恭送中有彩亭二座懸掛各社會所送之匾額各一方隨後又有一亭甚爲奇特亭之四面紥以冬青中儲粉麵做成之大龜一只上嵌百果亭中粘一長紙上書此爲前清浙江紹興府知府貴福之小像前後有斬條二紙此亭經過各處見者莫不大笑後面卽爲女俠之像亭觀者又肅然起敬其靈柩則裝在炮車上用白馬駕之並有尙俠女校女學生在兩旁拉引自出該會館後迤邐進西門經過民政署出大東門由老馬路往南至滬杭車站由商團會友舁上專車回浙安葬尙有俞志偉烈士之靈柩先於昨晨送至車站迨女俠靈柩上車後亦由商團舁至車上置在女俠靈柩之後面並聞俞柩甚大而女俠之柩則甚輕甚小其木質如何因周四均包白布無由窺見 
[私印軍用鈔票之結果]  
　　前在法界陳益興銅錫店執業之陳守宣近忽化名俞敬侯冒充浙江財政委員至七浦路育文書局内定印浙江軍用鈔票每紙五元共三萬張當付定洋五十元限三星期告竣嗣被該局察知假冒執由總巡捕房派探王松濤將陳拘解公共公堂押候函致浙江朱都督派員來滬質証在案昨晨由廨復訊先由浙江財政司代表劉志久　寅二人持文投案聲稱此事先由上海華興印刷公司經理沃晋甫來電報告查無派員來滬印刷鈔票情事卽派我等來案請將陳帶回歸案訊辦並由該書局經理夏竹齋等上堂禀明陳先定印一元鈔票限期七天嗣因不及趕辦故改印五元票限三星期取票當時據稱係解往浙江温處助賑更有委任狀出示旋悉假冐當卽停印是實譸之陳供由南京來滬寓居天津路天發棧内因有盛杏蓀之姪盛吾京（即盛和金）前在烟台爲招商局總辦時虧欠我父銀三千兩現悉盛寓居上海旅館内因往索取無着據稱浙江俞委員來滬托印鈔票三萬張每張可得佣錢二厘囑我代辦即以二厘佣錢劃扣借欵故托育文書局代印委任狀巳被盛取去所有定洋亦盛代給現聞盛已遷居壽康里惟不知何號門牌實係受盛之愚乞鑒王襄讞商之德　副領事以案關私印軍用鈔票本應解送浙江軍政府訊辦惟事起租界且此項鈔票並未印纪發行遂判陳押西牢一年示儆該書局事前失察亦有不合着將定洋五十元　案再罰洋三十元一併充公如有印成鈔票着即銷燬 
[聯合會對付外禍之意見]  
　　爪哇日　來電華僑聯合會轉京津漢滬閩粤各報館各團體鑒日謀瓜分僑民　死抵制日貨望内地實行日　華僑公叩爪哇梭羅來電華僑聯合會鑒某國謀我滿蒙公決抵制望極力維持并轉各商會各團體知恐梭羅商會叩 
聯合會覆函抵制爲專制時代政府媚外國民不得不出此下策今當民國初基我國民對内當謀扶助國力之富强對外共守大國民之態度内政已修外潮自患萬一彼仍野心勃勃那時我國民當從政府之後何妨背城一戰何必汲汲於抵制爲也 
[直隷都督乞賑電文]  
　　紅十字會吕沈兩會長總董福森君鑒今夏陰雨連綿河流陡漲直境永定滹沱諸處河堤同時决口數十州縣田廬財産悉遭淹没閭閻蕩柝慘不忽聞旣須趕籌急賑又應堵築堤防災重工繁實非巨欵不辦直省帑源枯竭經張前都督通電京外疾呼將伯賴各省都督協助銀米稍資接濟而需款尙多終不免捧土塞河之慮嚴寒卽屆當念無衣積凍一開更須春撫災情浩大來日方長施賑旣急治標防河尤切於固本統籌兼顧未可刻延顧以重逋積累之區爲振溺嘘枯之計空拳徒奮焦灼莫名素仰貴會軫弣創夷不分畛域慈心宏願遐邇咸知敬代我直數萬災黎呼籲請命務乞廣爲勸募各島華僑歐美善士景力佽助俾得集成巨欵工振並行涸　尙蘇鑄金以報瀝誠布懇翹盼還雲國璋有 
[民生國計會之希望]  
　　民生國計會總部前議倡辦郵便貯金及移民就墾二事雖經孫前總統監交通部函電贊成惟以茲事體大驟難達到目的今悉工商部將開工商會議澂集意見採擇施行該會會員龔禁侵君適因調查墾務赴京未回是以由總部主任諸宛明君於前日電致龔君務於開會期内常川蒞會互相討論並卽懇求參議院將以上兩事通過實行以維國民生計 
[閔行鎭籌備紀念會]  
　　閔行鎭商務分會以上海光復紀念業已改定於十一月三號舉行爰於前日分布傳單聯合軍學商界自二號起至七號止合鎭大小店舖一律結彩懸掛旗燈並在浦灘及十字街大街熱閙之區紮成松柏五彩牌樓佐以旗燈共駐紮該鎭之第四第六兩營管帶楊師二君亦經命令軍士在營部紮彩懸燈升掛軍旗國旗并於晚間督率兵士舉行提燈曾該鎭各學堂學生亦均提燈遊行街巿以光盛典 
[三林商會分所更選議董]  
　　三林商會分所本年第七届選舉業於陰歷九月十一日開會遵章辦理先由會員投票公舉議董九人繼由議董投票推舉總董一人均當場揭曉茲將當選人姓名錄下總董湯學釗議董潘愼修張駕雲趙志堅朱葆庭陸達五陳春陽陳悅舟楊柳君 
[救火會預備祝典]  
　　救火聯合會以十一月三號爲補祝上海光復第一週年之期定於是日舉行水龍會先於昨晚開會議定辦法如左 
（一）准十一月三號卽舊曆九月二十五日舉行水龍會 
（二）是日下午准五時齊集本會五時三十分出發 
（三）皮帶車一律隨行札彩與否各聽其便 
（四）各會員一體制服提燈 
（五）燈籠各社自備其字樣用（上海地方紀念）六宇其色不拘（六路由）由本會出發出小南門一直過聖賢橋至董家渡由老馬路進王家碼頭一直過王家嘴角往北新碼頭荳巿街進萃豐弄田老馬路往南外毛家弄過巿政廳朝北進萃豐碼頭由裏關橋馬路至十六舖橋由集水街過外鹹瓜街進大東門由大街走東街益慶橋朝西由天官牌樓過福佑路走舊校場往東廟前街過長生橋四牌樓縣東穿民政署走三牌樓畫錦　樓過仁巿安橋朝西過東馬橋朝南走北石駁岸由穿心河橋過杜家灣太平街過縣橋進東唐家弄由中大夫坊過火神廟朝南道前街由滬軍司令署前走外城脚回會 
[報告改更營制]  
　　滬軍營營制原分中前左右後五隊每隊計分八棚共有兵士四十棚分駐浦東各鄉鎭防護茲奉陸軍第三旅李旅長命令改編按照陸軍給與令發餉故由該營長楊錦堂遵將五隊改爲四連即以隊長改爲連長每連分爲三排以原有各隊之隊務長一員敎練二員派爲排長每排又分三棚總共三十六棚仍照原駐地點認眞梭巡昨已將改編情形報告李旅長查核矣 
[滬軍營派兵巡夜]  
　　滬軍營營長楊錦堂以冬防將屆亟應籌備業已核定於前日爲始每晚九時起輪派兵士荷槍巡邏由陸家浜走海潮寺後面　大南門向西由普安橋至滬杭車站繞道回營 
[羣學會將開展覽會]  
　　小南門内倉基路羣學會以十一月三號爲補祝上海地方紀念之期屆時擬就會中點綴燈彩陳列名人書畫金石古玩及各種菊花特開游覽大會兩天並由會員中之精於書畫者各將自已書繪之中堂屏聯等件另購各色玩具作爲紀念贈品惟其游覽劵則須售洋三角云 
[强搶閨女之駭聞]  
　　李肇基昨至地方檢察廳訴稱家住八仙橋西首有一女兒年巳及算尙未許人不料昨日忽有素不相識之顧阿鶴紏合多人乘我出外之時突至家中將女兒搶去迄無下落彼等於光天化　之下膽敢搶刧良家閨女實屬駭人聽聞求速查辦等語陳廳長諭令明白補詞再行查核 
[復訊謀害人命案]  
　　禮查西飯店管事蕭琴堂（卽蕭錦堂）因與酒牌間管事許廷　（即許阿土）積有嫌怨賄囑流氓曹阿大張阿根張阿柳兩次　害未成被許控奉公共公廨將曹與兩張提案訊辦詎蕭復賄令已革法捕房包探吳阿龍紏黨吳阿茂榮志生在虹口天潼路將許兇毆業經捕房將吳等三人與蕭一併拘解公堂訊問一過判吳等三人還押蕭存洋二百元交保候訊在案昨晨復訊先由探目李星福禀稱查得租界内迭出暗殺案件皆係此等兇徒得　釀成殊碍治安請爲澈究並由原告代表葛福來律師上堂聲　蕭曾串人將糞穢塞入許口並紏黨暗謀圖害應請嚴　訊據吳　龍供稱蕭出洋三十元囑令吳阿茂等將許圖害實有其事惟我祗在旁勸解並不帮兇訊之吳阿茂供稱前項酬洋當時我因有病故托榮志生向蕭領取除給張阿柳洋十元外餘洋均交張阿根之妻取去詰之蕭延禮明佛威兩律師上堂代辯王襄讞商之德裴副領事以　因同行嫉妬暗圖害人性命實屬不法本應收押候究惟見証口供刻尙未能指實姑着存洋五百元交保餘人還押候下禮拜二上午開特别公堂研訊核奪 
[藉屍圖詐之眞相]  
　　張鳳咸控糞頭朱德春毆斃伊兄張順咸曾經公共公堂提訊據見証張四供稱朱與死者在塘山路六百八十八號小茶館内爭執時我在該茶館後面墻洞内窺見中西讞員以其所供難憑判朱存洋交保聽候勘明再核在案茲悉關讞員己於前日午後偕同英領康君前往會勘旋卽同回公廨升座特别公堂研訊先由屍弟張鳳咸偕見証張四投案求請伸雪訊之朱德春供稱死者因竊肥料由夫頭張阿二報告當即略加責備並不兇毆旋逾十餘日身死後其弟張鳳咸偕二房主來家求給棺殮費洋一百五十元因爲數太多不允致被牽涉乞鑒並由哈華托律師代爲辯護旋據夫頭張阿二及朱之司帳人張仲星先後上堂証明張鳳咸向朱求給棺殮費各節訊至此因爲時己晚判朱仍存洋交保候示屍弟張鳳咸因其供詞不實例應發押捕房姑念鄉愚無知從寛開釋日後復訊仍着來案候質 
[註銷僕控主人案]  
　　孟文海曾在已故前清鄂督瑞徵處爲長隨前將私蓄銀三千兩存於瑞處迨去秋武漢民軍起義時瑞倉皇失措賴孟救護出險而孟之衣服等物因此不能携出遺失殆盡瑞深感其義允許賠償比及瑞避匿來滬孟向索取存欵以及允賠損失瑞竟不認反指孟爲騷擾嗚捕拘押孟心不能廿特延律師葛福來具呈公共公廨請追奉飭傳訊瑞忽病故嗣經公廨准傳其子國華訊追在案前晚傳訊被告延律師德雷司到堂辯護並據原告律師聲稱此事已由被告央人在外理明請爲銷案王襄讞商之觀審西官英領翰君以旣經理明准卽將案註銷 
[供訴殺妻原委]  
　　寓居虹口肇勤路二十九號門牌之甬人周友根因刃斃伊妻鮑氏由廨押候查辦在案昨晨復由捕房解訊據屍父鮑阿根投稱女兒於本年七月問憑媒嫁周爲妻初尙相安旋至八月十二日周將借來床帳拆去以致夫婦反目邀我往勸詎至晚上周卽將女謀斃求請伸雪訊據周供曾出洋一百四十元娶鮑女爲妻詎成婚月餘夫婦仍如陌路且鮑女時常歸甯曾邀其父勸導並自向規勸仍不聽從反以白眼相加是以忿極至朱家木橋東洋店内購得剌刀一柄俟鮑女熟睡時將其戳斃翌日卽携刀自行出首乞恩寛宥王襄讞商之德副領事裴君裴君以周忍心殺妻實屬可惡卽於西文解單上判定禁錮西牢十五年王襄讞則以會審公堂定例如五年以上罪犯應解内地華官訊辦遂於華文解單上簽明押候核辦旋周問堂上判押幾年王襄讞即諭曰判押十五年遂退堂 
瑣聞 
[城内]  
　　民政長批示○商人蔡誠宗禀批禀悉戒煙丸店衢巿林立凡具禀呈騐者無不揚已抑人自神共說實則均獲效少而流弊多禁烟前途大有妨碍現正議訂取締章程俟定章頒布再行飭遵該商所請給示之處應母庸議其卽知照呈騐丸藥一包發還 
地方審判廳民庭批示○易雅平辯司徒榮等訴欠欵批四成五成之說皆係出自該被告之口原告並未承認於本年七月初十顔鑑堂等内狀陳述可以見之歷次開庭該被告於四成五成之說亦無何等辯論乃延至送逹判詞之後二十餘日始據此原因請求再審殊與法律規定不合惟旣據聲稱立有草據昨將繕本送達相對人知悉可也徐壽坤再請强制執行批據訴法公堂案己斷結究竟該商有無用空萬晋源等欵對於此摺應清應劃未據聲明無從核辦仍候法公堂函復到廳再行酌奪王杰增呈狀開明純泰拆股帳單批狀悉此案前經本廳判決所有鍾浩志等所存乾元莊之二股半之股本提作債户團欵等情在案據呈前情仰遵照原判决辦理母庸託詞派欵未定希圖延宕切切 
跟緝流氓○婦人陳許氏前日下午經過西門内金家牌樓地方忽來充氓四人將該氏扭住攫去金耳環一對該氏大聲喊救竟被用刀戳傷左面頰等處並擊落門牙四個旁人經過見詹聲勢汹汹不敢顧問時有警務所偵探李錫春目覩情形尾隨於後見彼等携贓走出西門始分道而散内有馬炳林一人獨自行走李探卽協同巡警將馬拘住解送警務所由穆警務長飭探傳到受傷之陳許氏一併解送地方檢察廳驗訊究辦一面着李探投廳作証 
[南巿]  
　　延聘顧問○巿政廳董事會以現任駐滬海軍司令部顧問官之某君素諳法律并長於外交擬聘爲巿政廳外交顧問員贊助一切俟議事會議决定卽可實行 
改造鐵橋○華界電車公司查得豐記馬頭迤北有木橋一座係昔年開築沿浦馬路時由開泰木行自行建築以便木排進出刻己畫入軍車路線之内應將該橋改築鐵橋俾能負重已定於十一月一號興工業經報告巿政廳飭知南區布告矣 
攫取金環○住居大　門外吳家衖之某姓老婦前晚二更時因事出門行至中途突被匪徒從後追上將金耳環一副攫去追捕不及卽報東區請緝 
[閘北]  
　　横行不法○王小弟前晚行經小洋橋地方被流氓攫去衣服銀洋等物並被刀傷手腕報告警區請爲查究雷區員即請警務公所飭探偵緝 
押店失竊○鼎成押店失竊衣飾値價甚巨前日開單報請三區蔣區員前往勘明業巳移請警務所派探跴緝矣 
[公共租界]  
　　不知危險○英美工部局控電燈工匠余阿炳竊用電汽等情昨經公堂傳訊先由工部局代表侃克律師上堂聲稱被告因在中華大戲院門首裝設小電燈非但匿報並將最劣之電線在火表上接引以致電燈爆裂甚爲危險應請訊究詰之余供認不諱判押三禮拜示儆 
强搶銀圓○印人鴨海門好控瞿金法李兆連强搶銀洋又施掌福亦控王德海攫洋昨晨由探將三人一併拘解公堂分别訊明判瞿押三月王押三禮拜李無干開釋 
被告待訊○梅厚卿控何阿福騙洋又陸徐氏控趙啓良欠銀等案昨由捕房將被告兩人傳至公堂分别交保過堂候訊 
冒名獲咎○吳阿福因冐收三馬路通源菜館中之銀檯面由廨押候查辦在案昨日復訊原告倩代表狄伯仁上堂証明吳揑帳冒收情形訊之吳直認不諱判押三月示儆 
省釋無辜○周金氏之十八歲女兒丫頭被荐頭龔王氏陳陸氏串匿控奉公堂訊知被陳陸氏之夥張阿掌誘匿判令兩氏交保候查在案昨經申西官復訊一過以龔王氏無干省釋陳陸氏仍着交保限一月交張到案訊核 
死於道路○昨有住居北浙江路五百五號之某甲因患疾病由同居人車送鞭子路工部醫院醫治中途氣絶當報捕房送驗屍所候驗再核 
婢女捲逃○住居北四川路一千七百六十七號之鄔陳氏昨報捕房云被十九歲之婢女丫頭捲取衣飾逸去約値二千餘元捕頭允爲查緝 
逐出復來○陳阿福前曾犯案驅逐出境昨又濳來被包探鍾鐸查獲解押捕房候辦 
[法租界]  
　　要証未到○志大烟膏店主蔡志鈞誆騙棋盤街元大土行値價二千餘兩之雲土兩箱串同夏寳順携贜逃匿經公堂判將該店拍賣後旋將蔡及夏妻葉氏先後拘獲押追在案茲因兩人挺押不埋原告戚鳳樓又一再請追昨日提訊蔡供夏寳順一日不到即此案一日難了即使保出亦屬徒然因贓爲夏携逃商人難以彌補求察質之葉氏供求保出方可將夫尋交旋有葉氏之女投案聲稱現悉父親在漢臯約兩星期即可來滬請將母親保釋聶讞員商之李副領事判蔡與葉氏交保出外設法料理多押一月○朱仁康李阿才兩押犯將臥榻下之地板撬開置藏食物爲管監捕頭查知一併送廨經中西官提訊朱李兩犯供詞遊移判各照原斷加押一個月以儆 
分期理清○顧應田前控朱忠瑞虧欠借洋一百五十元利息十八元延久不還向索圖賴經公堂准詞飭傳由朱妻俞氏到案判令交保限交伊夫在案迄己日久未據保出昨又提訊據稱祗借洋一百元業巳還過三十五元照算尙欠六十五元祇能每月拔還四元求恩照准聶讞員判仍交保分兩月理清 
是否誣　○朱阿卿前投捕房報稱在新租界被朱阿三軋住撽梢將身畔所藏之洋搶去當由捕頭飭探將朱拘獲解廨訊究朱稱實無拆梢搶洋之事因事口角即被揑詞誣控讞員以原告不到判令帶回捕房候傳原告到案再訊 
[時評三]  
　　自俄廓索維慈抵蒙後蒙人卽大爲奮興與俄人締結密約組織政治機關任升允爲宰相派烏泰取長春陶汁陶攻綏遠儼然自居於獨立國而認中國爲交戰團 
中政府於此乃始大爲震動令章嘉活佛等回蒙宣慰又催令北京代表與奉督等速開大會議於長春謀所以對付之法吾知此後必有一大劇發現於世界嗚呼我國民將袖手而觀其成敗歟 
來件 
[招商局股東集團救危評論大會傳單]  
　　按　學泃積欠纍纍信聞墮落乃以爲八百萬巨欵之代表此人之不能不疑爲出售之實證也嗣經連翻大會復經經廷芳當場簽字取銷所有公正董事皆各解散辭職此後董事會中不過二三董事盤踞而已不謂劉學泃私心不死又復煽惑人心意圖復逞實於招商局前途受無竊烈禍更有温宗堯日前專電政府假託全體代表日昨復與陳可揚以二人之私見竟不商諸股東及諸董事擅行宣布取銷公舉之局董唐鳳墀又以二人之命令擅委關子明接任即使唐某宜撤關某宜任亦應公决不應用如此强權蓋招商局乃四萬股之招商局非温陳之招商局也凡我股東當此横逆之來何能再行袖手爲此據情廣告定於陽歷十月念七日即陰歷九月十八星期日午後二時至六時止在英大馬路中泥城橋堍羣樂影戲園邀集各團體各學商界及中華國民作證特開評論大會屆期務請各界男女同胞蒞會公評萬勿延却以張公道而保航海民國幸甚四萬股東幸甚此啓 
招商局股東李雲記陳餘德堂李晋組甡記徐福軒公源記南昌梅同濟醫院春源楊寳德公易五樓義廣堂能自寛齋啓運堂貽請白齋陳智記胡紫山陳炳文長興泰四合張祿記關植生徐秋記禮亨梁　華安泗劉南記養綺石蘇延澤堂綠蔭山房青藜精舍紫槐山舍愛蓮舫自在處學記文記章記王雲記阜記唐恭讓堂濟記和記寄鶴居士吳永佑裕昌莊瑜記葉家珍瑟記典記頌記徐三記福記陳金鍾潘身德堂 
各團體實業團工黨自由黨江蘇敎育總　航海維持會神州女子協濟　商務總會全　務改良會華僑聊合會民生　計會國民黨公益黨社會黨世界語中央事務所國貨維持會 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[冶游黨黨員題名錄] [  孼兒戲擬]  
　　姓名表字職業通訊處曾懷古老白學界飯桶速成學校萬通大福紳士大烏師事務所馬長後伯商界鑽謀印書館宦術部年踊大吹商界中陰大藥房包頌中庸生醫士西方醫院賈維新熱誠軍人壽字偷生隊顔如革厚卿政界吹拍社中央事務所支竇山學髦學界運動末等小學校木林土生商界溢利洋貨號金致富二戈政界發財進行會李秋來行舲伶界黑籍大舞台向畏之懦山紳士河東獅吼會蕭屈癖筆山學界台基旅館轉交程思劍一偏報界殺機報館 
[戲擬吃飯研究會簡章] [  聚人]  
　　一宗旨以研究吃飯方法俾常得果腹爲宗旨二資格凡年在二十一歲以上能鑽謀運動并有魚肉鄉民之手發者均可入會爲本會會員三組織本會舉定萬同爲會長萬瓢萬婉爲幹事員 
四職任會員體察社會情形悟得種種方法與吃飯有關係者得提出議案呈由會長召集全體會員公同議决以便施行 
五會費由四萬萬同胞擔任 
六會所總會在京師飯桶製造局各處設有分會 
七會期每月逢初一十五日到會者留飯一頓八附則本章程如有未盡事宜可於吃飯大會時修改 
海外奇談 
[打嚏樹] [  懺廬]  
　　南亞非利加有樹名斯尼斯維　者譯言打嚏樹以鋸鋸斷或以斧伐之之時有一種細粉飛出聞者莫不爲之打嚏此樹味苦異常故從無蟲類寄生於其中 
[全世界人口總數] [  頌斌譯]  
　　巴黎星期　　據法國　　　　拉苛君　最近調查全世界之人口總數約有十九億之多若以十九億之人民團聚於一地則需佔地之而積爲百三十八方哩云（按上次調查全世界之人口數不過十八億之多） 
尊聞閣詞選 
[暮秋感賦] [  天白]  
　　式微式微胡不歸三年遊子巳無衣天涯鴻雁斷消息千里白雲何處飛 
式微式微胡不歸故園秋草最相思明朝又是茱萸會欲採黄花贈與誰 
式微式微胡不歸夜窗燈火未停機相思一線一行涙　罷迴文涙滿衣 
式微式微胡不歸雄心未己髮華稀年年依舊青衫客愁對門前柳十圍 
[海上遇愼圖即席賦贈] [  慕徐]  
　　青青柳色　城路記向長　共着鞭秋水　葭縈别夢春申風月感當筵蒼茫世事空　首落柘生平欲問天駒隙蹉跎雙鬢改不堪屈指數華年 
闌珊秋色　寒色落葉蕭蕭滿玉墀宇宙風雲千樣幻江湖涕　一身知疏狂且盡尊中濟黑白休斌刧後根　飮莫辭今夕醉明朝分手又天涯 
逆旅相逢誰是主夕陽衰柳共登樓衣冠漢制翻新樣風雨明陵憶舊游無賴情懷如中　幾番歌泣爲悲秋憑君莫　興亡事燕雀危巢不　愁 
枉說　風志請纓駕時狐鼠亦飛鳴恥隨鷄　爭餘粒怕聽蜩　起沸　二舍揮戈難返日四郊多壘少干城故人肝膽憂時涙迸入哀絃激楚聲 
遺聞軼事 
[招子庸] [  樹立]  
　　南海招子庸名士也風流倜　善詩曲著有粤謳一集行世論者謂爲囯籟無半點烟火氣惟多採用粤諺不諳粤語者不能悉其聲調之佳處就中以夜吊秋喜一　爲　妙一往情深如泣如訴若夜闌人靜使善歌者歌之則悲思頓生不堪卒聽秋喜本珠江名妓驚才艶質傾動一時與招情至契有終焉之志後墮水死失尸招爲此歌哭之蓋純乎肺腑流露之文也後秋喜被拯於漁者得不死卒從招以終招又善畫尤以蟹與蘆雁爲最頗不易得心情不歡時雖豪貴致萬金於前不肯落筆或興至雖竪卒求之立與不吝今一幀值數百金矣招卒後十餘年家漸替及其孫貧不給沿門度其　所著曲以乞食高下抑揚纏綿悲怨極唱工之能時人極樂聽之因以自存然風骨崢然一聞嗟來聲　拂袖引去裹足不再履其户若有使其奏最妙之曲者則高聲唱曰（聽見話爾死我實在傷悲（此蓋夜吊秋喜之首句難喜筵之前元旦之日亦如是不稍忌人以此語不吉多止之輙曰聲調之佳無逾此　子固使我奏最妙之曲吉不吉非所信区不能曲所知以　世也其倣骨有如此人謂其名士之風不減乃祖云 
澄盧筆記 
[旅順招魂塔] [  瘦蝶]  
　　日俄戰後日商橋本氏將俄國沈没砲艦帆柱長約四丈餘捐爲招魂塔建設於白玉山之麓塔而大書明治三十三年海陸軍戰死者招魂共側有詩一首云海斫鯨觀陸虎狼拔將鉄　奏吾皇偉勲赫赫振千古萬骨眞成有耿光聞題詩者乃一　名曰慈禪師不知吾國人讀之感　當復何如 
[諧詩]  
　　某君善詼諧遊幕江南居停主人喜食魚無餐不備某君厭之賦詩云連朝梅雨漲溝渠　尾紅鱗樂事餘寄語三千門下客不須彈鋏歎無魚主人知之戒庖人勿復進庖人退有煩言某君又賦一絶云取締偏從庖室附布衣蔬食聖人云羹湯但得能清潔六月何妨不吃輩識者鎼之嘆曰此衞生家語也 
自由談話會 
　　孫中山先生抱振興民國之大志先周遊各要地以爲着手措施之預備不辭跋涉不避勞怨苦心孤詣中外同欽乃一般都督民長不喻此意盛設供張以備先生駐節先生每至一處供張費輙費數萬金奢華糜麗殆視前清之爲親貴辦差者而過之是豈先生所樂受哉先生憂中國貧欲築二十萬鐵道以富國今國未富而糜費巳不資不知者其將謂先生何我敬告各當道之愛先生者勿以無意識之酬應爲先生盛德累也[  鈍根]  
曹孟德有言曰寜使我負天下人不容天下人負我想今日一般偉人亦抱斯言[  孼兒]  
戲評[  玄郎]  
　　中華之二小王調查共確實年歲一實十一一年八　在京己演過二載頗負盛名每遇登場座無隙地臨時必增價一千文與呌天名相埒（京中名伶登場有臨時加價之例）聞其帥言此次來申恐駭人耳目所有絶技尙未盡顯出較之在京己留餘步滬人驟覩此絶技不無心驚胆裂替人担憂實則二小王上扛司空見慣常如老伶登　措置裕如火候己至純青萬無疎失之虞有諸内方能形諸外觀其氣象從容無半點慌怯處己可　見座客之自京中來者類能知之 
青風寨麻穆子去李逵架子唱工俱臻上乘扮女一場嬌聲細語窈窕俜停描摹女兒情狀入彀之至滬上架子花臉自劉廷玉死後久無愜意者馮志奎差可然年太老大矣 
紅鑾禧滿子善之莫　唱工笑品頗有素雲氣息椅上仰後一跌尤得機得勢王　芳字音不清丰姿欠佳宜於飾刀馬旦以之飾小家碧玉則用違其長矣 
烏盆　從投宿演起派頭深得呌天緒餘唱工亦清新飄　　欠渾厚然滬上唱工鬚生除鴻聲外又宸亦鐵牛之錚錚者歟 
小說 
[諷世小說夢游蟻窟（續）] [  了青]  
　　一路胡思亂想抬起頭來忽望見一座三層樓的洋房即在不遠大招牌上分明顯出五色旅館四個字來熱心生這一喜非同小可自言自語道這不是客棧麽急忙奔至門口往内一望果然不錯就搖搖擺擺的走了進去那館夥接着連忙招待到一間客房内又問了幾句說話熱心生聽著那裏回答得出舘夥會意不多時即引了個賬房先生來却隨手帶着筆墨將話寫出方知是問他姓名籍貫以便登記熱心生即寫道姓吳名言國字丙民銅山人那賬房想了一想知道銅山是中華民國的地方丙民（以下皆稱丙民）是從外國來的不覺肅然起敬格外優待遂寫了許多仰慕的話又問他用何飯菜丙民莫名其妙示以隨意賬房去後又換了個潔淨侍者送上肴核丙民一看幾乎嘔將出來原來一碟是蜈蚣頭一碟是蠍尾一碗是米虫湯一碗是紅燉臭虱還有兩樣辨不出名目的呌丙民如何下箸那知心上雖然犯惡鼻中聞著却甚香美試嘗一嘗倒也别有風味就不禁大嚼起來正是諺所謂做什麽人吃什麽飯也一宿無話次日早起意欲出門游玩游玩忽自巳想着不但身無半文且没行李倘欲離開此地店中必然不放從此一住三日無計可施只好尋些大話與賬房先生筆談圖過眼前再作道理却究竟是同文之國一齊衆楚居然彼此語言漸漸通曉到了第四日又在賬房閒坐見茶房送進一張報紙名曰五色報丙民便指著問道何以貴館名五色此報亦名五色那賬房說明情由方知這蟻國是黄紅黑白綠五種聚集而成惟綠種最少故列在第五並知這國中的政體不但是立憲而且是共和丙民聽到此處不覺心中一動就携報回房細細觀看見那第一篇論說題是公和黨與圖名黨選舉衆蟻院蟻員之關係（未完） 
文字因緣 
[答瘦鶴] [  息影廬]  
　　猿鶴幽盟詎　寒生無媚骨豈宜官不才己歎成雞肋何味猶思食馬川夢寐未衰吾黨在行藏無愧古人難勸君莫舞劉琨劍恐有蛟龍起蟄蟠 
客中吟癖各依然漢薄生涯　可憐長吉詩心多鬼語靈筠騷思託神絃十年風雨寒　　一路鶯花野寺　慚愧詞人頻贈答不堪同値飯山前 
[庚戍再寄雙子校書集西廂詞句]  
　　臨去秋波那一轉從來心硬也留情一雙跨鳳乘鶯客孔　春風軟玉屏 
時乖不遂男兒願久後思量怎奈何　没　生有　共肚腸閣落涙珠多 
可喜　兒淺淡粧黄鶯作對蝶成雙縱然酬得今生志春色　零憶阮郎 
一緘情涙紅猶濕恨摩三峯華嶽代千種相思對誰說不憂文齊福不齊 
 
 
 

Page 11

 
 
   
 
 

Page 12

 
 
   
 
