# 1884 - 188 - 4904041

 

Page 1

 
 
[霆軍紀略岀售] [  申報舘啓]  
　　蜀中山川雄秀智勇魁奇之士代產其間若今湖南提督鮑春霆爵帥其尤著者也爵帥于咸豐初統霆字一軍轉戰十餘年削平數省諸寇　婦人孺子無不震其功業之隆銅梁陳世五儀部久在蓮花幕下著有霆軍紀略一書自公從戎以迄撤兵編年紀月大書特書閱之覺褒岳英姿毫索間　　欲　誠史氏之外編名臣之實錄也本舘以活字板印行每部六本價洋三角五分定于廿二日岀書售處仍循曩例 
[第七號畫報岀售] [  申報舘主人啓]  
　　本舘印行畫報日增月盛疊列前報無俟贅言而淞隱漫錄一書則爲王紫詮先生之大著先生無書不覽無藝不精故下筆便有奇氣是書雖先生之緒餘然已爲蒲留仙後僅見之作本舘增附畫報之末分期印送未敢間斷將來閱者裒集成書可與聊齋志異合讀叅觀而且聊齋有說無圖此書每說繪一圖字又端楷校正無訛則視聊齋誌異有過之無不及兹於十五日岀售第七號畫報願賞鑒家勿自零落間斷以免日後添補之難也此布 
[論和議尚有難成之勢]  
　　法軍在諒山與華兵開戰互有傷亡中法和局即此復壞目前正費唇舌本報前日著論深願兩國重　和好不以彼此悮會之故頓成不釋之嫌顧統前後信息與各西報所載西人論說之詞及覆參觀而知辦理此事者目前又成兩不相下之勢正未易底於平也蓋草約第二條即言華兵之在北圻者應行撤回而特未明定其期在中國以爲約雖組定尚待三月之内詳細妥議然後照行是應舉行之事皆以三月後爲始退入邊界之說亦在其中此時不即退讓固無所謂背約而在法國則以爲即行撤回者無論何日但粤滇軍中接到和信便可整旅而還故略地之兵行至諒山即向中國統兵之員詰其何以不退且示三日之約空礮一聲聊作聲勢是彼亦無不合也歴考傳聞未免言人人殊而兵端之閱爲華兵未即撤退法人逼令速行期以三日開放空礮華軍始岀隊迎拒者則固是實在情形矣平心論之約中飲未定期撤兵則稍待時日聽後命而行本非華軍之過假令法人不往相逼斷無交戰之理即略定疆界亦可俟三月議妥之後且如何分畫尚未會同華官相度形勢此時固不宜率然從事從限日逼讓本屬意在尋釁必不得已而後戰吾知統兵之員此際實有被偪不堪者不然籌邊以來已逾半年北寧洪化有諭旨可遵猶復鄭重不肯遽戰矧既和之後而躁妄若此乎故法人之啓兵端已極明確雖欲中國任咎而於理實有未安目前法人亦知僅以退兵歸咎中國說不能圓故羅倫電音法外務大臣斐禮宣言議院謂諒山一役實中國用埋伏之計故現向中國索償兵費云云噫此真法人之言矣夫前日信息之來曾有謂華軍四千人往攻朗松該處有法兵七百人極力抵禦遂將華軍擊退者此信最早似以華兵爲突如其來而法兵則本來駐紥其處後知確情乃知華軍本在諒山相離二十里之觀音橋正當中國界上而法兵忽偪退諒山自即朗松法兵先來何謂華軍先往就如前信亦何嘗中華軍之伏殆恐不能歸咎中國又易一說乎殊不知軍報之來必叙是役之起訖兩軍對圓死傷互見此豈可以諱揑者究竟明與迎拒抑暗中布置所說不符中國亦豈肯即服吾知斐禮對衆宣言殆欲以索賠兵費歆動國人姑如是言之其必不能以設伏誘殺詰問中國也要之法人既啓兵端自難辭咎然索費之說縱未昌言而問罪之意固已顯露孤拔赴津與巴德諸脫同謁傳相自必執定華兵未退致法兵相偪遂爾交戰以爲罪在中國且其調度師船静候津信以聽撥用聲勢洶洶更甚於福尼兒兵艘北上之時而謂欲歸罪而來者轉自任咎而去此必無之事也但法人不肯任咎中國更自不能任矣潘中丞涖粤之先徐公延旭以北甯失守得罪奉旨革職拿問繼其任者自不敢稍存畏葸况以關外形勢難於扼守電達傅相轉奏朝廷曾衙特旨申飭甫及二日而法兵即來假令退回嚴譴立至朝廷曲諒邊臣更何能以法人藉口之故勉强任受既不任咎即無應償之兵費而法人顧不肯罷休也前者福尼兒電授全權在津定約五條之事極爲簡易聞信坛法京國人頗有不足之意大抵爲不向中國索賠且有認償去年河内損壞招商局米船銀六十萬之說以爲大非體面蓋法兵經略東京國中紳富一再助餉數已不資其時主議者謂所費兵餉將來可令中國賠償故能如此踴躍藉以集事今草約載明不賠不免大失衆望是以乘此兵端之開而復申賠費之說然則欲法國亦認誤會而將就過去不亦難乎鄙人甚願兩國各保太平之局意謂前者戰事方亟而和議乃若是易成今兹事起細微情有可原則推和約之意當不難判然而解第恐有不滿於前約之人將藉後議以補前之所不及而特以諒山一戰爲之發端則當事者應幾費躊躇矣 
[海防近信]  
　　昨接越南訪事友人本月十一日由海防發來一信云諒山一役法兵尚未抵諒山在諒山相近地方與華兵開戰而敗華兵窮追兩晝夜至福蘭塘而止前函所云尼格禮也副將帶兵二千赴援兹悉尼格禮也止帶兵一千二百名皆係槍隊另帶砲手兩隊一同前往迄今尚無消息恐諒山重岡複囐華兵岀没不定法兵攻之頗覺不易也其法人略越南西北邊之兵一路前行並無險難惟東廣地方遇有黑旗兵三四百人劉提督之副將統之見法兵來無心戀戰解甲投降各兵見統領已降亦俱願投入法國於是法人納其降分編於越南土兵之列初九日法人在河内地方獲住越南本地船一隻内皆槍械藥彈次日有匿名揭帖貽於法人某剃頭舖門前大意言此船中之軍械是何人裝運必須取其首級蓋其人已不止此一次前此必已以軍裝暗濟華人云云　匠晨起開門見之大駭嗣有來薙頭者教其揭以首諸官現在法官將澈底根究也又云大東電線公司由香港設電線直達海防業已工竣此已列報當該公司造電線之船賽力亞斯朋至東京時本欲延希侖輪船相助爲理嗣以希侖索價太昻乃另向越南土人所開永保公行内雇一本地船及一小火輪爲之助理乃本地船裝有約值銀二千磅之電線行至中流連船沈没於是仍請希侖助之卒事刻下該公司控於法官謂永保公之船言明可裝十八墩今不勝任載以至沉没請着賠線永保公亦控於法官謂該公司雇船載線今被沈没請着賠船法官先令該公司將該沉船木料呈案以憑察核船料之新舊繼以全船沈下惟餘一舵呈閱則實係新料並無朽蠧仍無從决斷法官之不知船務可見一斑不知將來究竟作何了結也 
[法事近聞]  
　　未拉司兵船開行泊於吳淞口内此已列報兹悉該船已開岀口外駛往天津至本埠所泊之法國赫墨林兵船於前晚三更起椗駛岀咸疑法提督乘該船北行乃昨晨探問始知法提督未與該船俱北仍寓密采里飯店殆欲待北京信息再定行止焉 
[京華鴈帛]  
　　聞恩副都統澤召見時皇太后諭以當此時事艱難嚴練軍士察訪人才實爲亟務凡地方 
 
 

Page 2

 
 
利弊更宜隨時咨商將軍會同奏辦不得各存成見貽誤大局云云聖謨洋洋真不愧如綸如綍矣○通州西八里橋爲晉京水陸必經之處現聞左侯相擬在此處建築砲臺一座撥調練兵駐守老成籌畫誠哉藻密慮周也○左侯相進京時公館設在弘仁寺現已移至西安門内興勝街江寧將軍善慶宅内美奐美輪益形寛廣矣○初七日乾淸門漢頭等侍衛黄培松等百餘人聯名繕就禀詞在乾淸門階上堅求惇王及劻員勒等代奏賞給津貼稟内稱我朝設科取士文武並重方今軍務殷繁非武不足制　津貼係屬格外體䘏何優待文而薄待武乎惇邸閱禀後諭以暫行酌添廉俸聽候奏辦查乾淸門遞禀例所不准乃不直斥其非而以善言開導量涵如海我於是益服夫惇王○前報由軍機處發岀砲台圖說一函齎至神機營等語兹又訪明函内係堅木製成砲台一座鬥筍處俱可裝拆看時開函取岀按筍接連便成一座砲台又有圖說一紙可以參觀聞遵式建築至省亦須二萬數千金云 
[京師得雨]  
　　都中自初十十一等日得雨三寸餘已據順天府奏報在案十二日晨十點鐘又霈甘霖至十三日黎明始止膏澤頻霑聖心斯慰皇上於十五日親詣大高殿拈香撤壇矣惟京師街道向被驢車碾損久晴之時黄沙眯目一遇雨後則汚泥没踝頗難行走故都人有無風半天上下雨一街泥之諺云 
[析津要聞]  
　　中國六鎮兵輪船均派守北塘大沽兩處六鎮即鎮東鎮西等超武揚威則守旅順鎮海操江爲往來遊奕前津海關道周玉山觀察已去旅順辦防矣○劉義不死法國不安簡明和約第一條意蓋有在前月法有照會請傅相襄辦此舉傅相難决從違已將情節轉達總署現在法人復伸此意且謂略定越南伊應派兵游奕且中國不能如約將邊外全師撤退以致開釁其曲固在于中此係一面之詞不足爲據而傅相已奉旨申飭矣○前簡派欽使到津經列前報現在錫廖兩欽使到津帮同傅相辦理和戰事宜相機而動聞尚續到有人也 
[津沽近信]  
　　得天津信云初十十二等日傅相與駐津法領事法蘭亭屢次會晤商議事件十三日傅相調回鎮東鎮西鎮南鎮北及另有一兵船分守大沽北塘兩處鎮海兵船則開往旅順口防守十四日吳淸帥到津與傅相會商各件談者謂此次華人較前鎮静而法人則反覺張揚嗚呼豈未知曲直之所在歟 
[爵帥赴臺]  
　　劉省三爵帥赴臺之信前已由電傳來兹悉爵帥准於十八日包海晏全輪　程徑赴台灣或不繞入上海隨帶親兵數百名鎗子數百箱海晏全包並不搭客蓋欽限有期故不敢稍從延緩也 
[燕臺得雨]  
　　燕臺書至悉該處入夏以來藴隆爲患雨澤愆期農民之有事西疇者從盼雨餘朝圃桔橰閒終未見玉女傾洗頭盆俾禾苗既沾既足以致飛蝗遺孽時復滋生幸十三日午後頭上雲昏催詩雨急江河溝澮無不盈科起視青苗頓覺蟊賊無蹤欣欣然有懷新之象矣 
[芝罘近錄]  
　　中法和議决裂局外諸國亦皆羽檄星馳不遑暇食十五日九點鐘時口内停泊之英兵船全行開往天津以便保護商旅唯法兵船三艘仍泊口外該兵皆忽忙急遽購游食物大有啓輪他往之勢○新關碼頭前有由津載來砲位廿餘尊大小不等據聞將爲防護烟臺之用十五日午前運至海防營砲房暫爲存放以便發給各營云○海鏡輪船向歸慶字營吳軍門差調本擬閏夏十二日啓輪南下裝運軍米嗣軍門札委裝載馬匹赴金州界交卸故改於十四日開行北上矣 
[遴選旗兵]  
　　京師來信云步軍營左右翼尉俱於本翼技藝廠内將八旗技勇兵連日傳齊逐名遴選初六日選畢共得一千二百名諭令聽候調撥聞此項兵丁係奉神機營札飭現欲添練兩營鎗兵以備捍衛擬於八旗技勇兵内選年力强壯體貌魁梧者一千名練以新式洋鎗刻雖未聞示期開操然亦足見盡心軍旅矣○初八日神機營統率大臣諭令馬步念四隊嚴加訓練總期有勇知方不得虛費餉糈致干咎戾云 
[閩防續誌]  
　　閩省嚴辦海防前已錄登報牘兹聞官塲派揚武兵船駛赴天津迎接張星使於閏月初九日返閩刻下自長門至閩安一路防營整肅刁斗森嚴即泉州厦門台灣等處亦皆整頓經營不敢仍前廢弛查閩省海疆最爲巖險即如長門一口兩岸廹窄飛度爲難但得鎮以重兵敵人鳥能越雷池一步古人謂一夫當關萬夫莫開其在斯乎 
[閩垣火警]  
　　福州南台之番船浦地方洋行茶棧麕聚其間粤人懋遷於閩者亦無不於是處謀駐足地以故人烟市肆棋布星羅大有燈火萬家氣象而紅孩兒賣弄狡獪亦往往收拾無遺五月十六日警鑼紛報毒燄狂飛焚去店舖百餘間始行撲滅實爲近歲罕見之災咸陽一炬焦土可憐瓦礫樓臺刹那頓改游人過此能無觸目傷心耶 
[八閩市景]  
　　福州茶市邇來年遜一年今年頭春開盤至端陽節後乃定而岀貨不旺價值頗昻洋商之作苦荈生涯者多裹足不前未敢爭先購致老於茶務者謂浮梁客連年折閱恐今歲亦未必豐收至錢市更日壞一日多年老舖閉歇良多夫泉刀乃日用不可缺之物今既若斯支絀無怪市面蕭條不能振刷也操猗陶術者盍善籌之 
[調辦保甲]  
　　探得江寧河北叚保甲委員汪伯辰刺史現奉調辦蘇州鑣捐該段所管地面較寛星火萬家人烟薈萃非精明可靠之員不足以資彈壓現在已委凌子久别駕調辦所遺河南二段保甲則委方别駕接辦云 
[保甲將辦]  
　　前次饑民就食南下人數過多秣陵白下間深苦哀鴻騷擾曾禀請大吏派勇分駐要害以資彈壓故曾沅帥蒞任後創辦四鄉保甲以復古人守望相助之義俾一切有可稽查外盜不得入境刻已札委陳伯敏石東山兩觀察總理其事擬定劃一章程但日來甘霖疊沛各鄉正值農忙故須俟晚秧栽齊方能一律舉辦云 
[諏吉開工]  
　　秣陵祈雨向借城隍廟設壇現在官斯土者購得上元署後空地一區起建龍王廟專備祈雨之用聞諏吉本月初四日開工行見雲窗霧牖鳥革翬飛赫赫神明當亦忻爰得我所云 
[鹵莽放鎗]  
　　香港西字報稱港中某糖坊於本月十三日岀一事緣該糖坊向有印度人看門定例上工之後不准人岀入是日適有一小工患病有人持粥一椀欲入内以食病者印度人攔不放入紛爭之間粥湯稍有傾潑旁觀者皆不平欲毆印度人印度人帶有手鎗取岀施放數鎗一人背上受傷隨將印度人獲住將受傷者送至醫院及解官訊問傷者因尚未甚重投案候質現在問官尚須緩日傳到醫生再行覆訊也 
[洋稅淸册]  
　　各海關所徵洋船稅鈔向由西人經理設立稅務司名目稅欵三月一結届期造具淸摺遞送京師總稅務司轉呈總理各國事務衙門查核溯自同治二年至今已歴九十三結刻下總署接到第九十四結粤海等十九關徵收數目詳細開列於後粤海關經收銀十八萬九千一百餘兩潮海關十八萬七千六百六十五兩北海關一萬七千九百十二兩零瓊海關二萬二千三百八十二兩零淡水關一萬四千四百兩零閩海關十萬一千一百十六兩零台灣關八萬四千七百六兩零厦門關十五萬九千一百九十九兩零江漢關十五萬三千一百三十四兩零宜昌關三千七百四十四兩零甌海關二千一百七十三兩零浙海關九萬五千八百六十七兩零九江關三萬二千八百九十一兩零蕪 
 
 

Page 3

 
 
湖關九千五百八十五兩零津海關三萬六千二百六兩零山海關七百四十一兩零東海關六萬六千二百兩零江海關七十七萬七千九百廿一兩零鎮江關二萬九千九百四十三兩零以上共征銀一百九十八萬五千餘兩亦足見海不揚波利源益溥矣 
[通州近聞]  
　　江海關道承辦洋銅十萬斤札委候補典史劉振禄由海運津於本月初一日轉運到通初三初四兩日卸存東關大王廟棧内委員刻已進京赴部投文一俟定期騐收再行車載運京交納云○浙江輪應交納東陵兵米前將開騐日期列報兹於初二日一律騐收完竣矣○山東各帮撥交東陵等處兵米現將粟米運到守候提騐十一日東陵司官會同坐糧廳通永道簽樣查騐陸續斛收封存兵米廠以待秋後　運也○初十日由藩庫領到夏季兵餉收存道庫以待通永各營前來請領○時近小暑望雨甚切初九初十十一等日時雨時止至十二日申刻起大雨滂沱直至十三日辰刻始止外河水勢稍漲四野一律深透秋禾可望豐收矣○新任通恊右營曹守府履任後寄居慈航寺於十一日進署是日兵弁響集守府升堂　卯肅肅穆穆如觀維柳軍容也 
[魚網鴻離]  
　　某甲資皖之懷甯人也少工心計年弱冠即爲東諸侯門下客司案牘由是得小康因規附郭之某氏别墅以賤價割其半脩竹茂林不藉培植一望而知爲隱君子之居宅畔舊有陂陂深可蓄魚環陂植蔬果盧橘夏熟桂樹冬榮不僅早韭晚菘可供菜把又置負郭之田視顏氏而三倍之入其租一歲可供三歲食治牛滻者莫不嘖嘖稱羡歎爲范大夫所不及然年已不惑尚抱鄧攸之戚有某乙者亦以門下客起家又與甲爲僚壻上年乙失偶又不得主人歡業因遂輟知甲在金陵掛帆東下寄甲家彌月見甲時以不得呱呱者爲慮遂去遂自荐願效選擇良家子故事銜命而岀擕貲至二十四橋間僞爲佳公子之相美者一時蝶使鴆媒俱願効蹇脩之役一日于近郊花田間騫見一萟花傭之掌上珠明眸皓齒艷麗無雙陳思王賦洛神猶覺形容未盡乙既物色後即浼蹇脩下玉鏡臺女父母以未睹蓮花似六　未遽畫鴛鴦之諾越日乙即脩容至始則入門下馬氣如虹繼則高談雄辯驚四座不但小妮子伏窗下竊聽早已神移即小花尨亦囿於少所見多所怪終日向客狺狺吠事定女父母憐乙行李犯霜露爲移榻家中時乙已倩青鳥使將情形告甲且爲甲賀竊意數日勾留便可奉璧歸趙洎移家後人弗知其爲張冠李戴即已亦自忘其爲李代桃僵也脫略過甚女父母以爲毋感我帨不如早爲合巹因爲涓吉歌桃夭詩乙忽忽不能自主居然雙宿雙飛從此洞入迷香不復以于思于思者留念矣甲得乙信日望桃葉迎歸詎事隔月餘而鴈斷魚沈杳無消息急不可待專長竄蹤跡其事歸具以告甲大怒將興雀角訟有達者謂之曰爾何慎耶此何事可托此人此何人而可辦此事今既爲此人悮乃公事祗可將計就計玉汝于成訟奚爲哉甲頓悟抵書於乙數其負約而釋之女父母稍稍聞甲所爲亦深感其義誓爲覓一得當者爲結草之報噫天下之負友者多矣如甲者謂非加人一等者耶 
[飭查罰欵]  
　　直隷鹽引每年額定六萬餘票其中鹽課有冷熱之分每鹽每包在直隷行銷計餉例銀七錢正課四錢引費一兩一錢謂之熱課又有各項名目每包計銀一兩六錢謂之冷課熱課不容稍欠而冷課則無不欠者熱課之中仍分等次引費正課不容帝欠而餉例則十完七八間或全完大約視該商之强弱以爲斷其强者不特冷課不繳分厘且餉例每多虧欠弱者除熱課全完外帶徵冷課一半成總之商家無論强弱無不上虧國帑下削民生如架子尚可支撑則用度浮華應酧闊綽稍難搘拄則銅山西傾洛鐘東應其弊不至監道不止此鹽商之積習也天津鹽商某歴年積欠鹽課六十萬金其中冷課居多而熱課之餉例亦居十分之一二去年長蘆鹽運額都轉傳催積欠罰跪一點餘鐘間認繳認罰如不淸釐當罰二萬金以充善舉某係殷商深恐都轉與之爲難略權輕重情願認罰了事去年繳一萬金現在向督轅具禀聲稱去年罰欵未見開銷且未上詳不知鉅欵撥歸何處請飭求奪督憲已批鄞轉查核矣 
[美員來滬]  
　　昨日三菱公司納格約麥魯輪船抵滬有美國派駐上海之總領事附輪而來云 
[法艦續至]  
　　法國又有一兵船名巴西滑爾於昨日駛進浦江泊在法租界對面云 
[兵船來滬]  
　　昨早鐵路大橋下泊有長江水師船一艘未識從何處駛來有何要公也 
[舊捕回國]  
　　英捕房前總廵平福利在滬約及二十載辦事用人均極謹慎素爲中西人所悅服交卸捕務後挈眷暫寓禮查客棧於昨晨乘輪返國中西人之送行者頗有離别可憐之色也 
[姦案可疑]  
　　鹽城人鄧金氏投上海縣控稱丈夫鄧某已列仕途前年赴閩謀差迄今杳無音耗我於光緒八年由籍來滬買居英界盆湯弄以便找尋丈夫詎有向業糊表之陳開元見氏可欺時來閒逛被誘至陳家木橋伊所開設之表畫店樓上同住旋被姦汚且疊次設計欲將氏賣與左金珠家爲妓我抵外不願陳時時設詞恫　聲稱欲抉我雙目凌辱情實難堪現知陳係著名蟻棍時常誘拐婦女姦佔賣娼迭經前憲懲辦有案求請提案究懲我情願即行回籍蔣明府問爾丈夫是何官階爾既與陳開元素無瓜葛安能平空將爾姦佔圖賣其中顯有别情既稱情願回籍姑發官媒看管着赴緊函致原籍父母來滬具領 
[具保押犯]  
　　前有家在虹口向業撑船之周茂榮用篙戳傷張某被控在案嗣經周之族人遞呈公禀稱周在鄉恣横與箸名流氓瞿桂寶同惡相濟魚肉鄉愚求請監禁免致貽累等情黎邑尊批駁未准前日伊叔周正雲投縣稱張某業已傷痊求恩將茂榮交保管束蔣明府即提周茂榮到堂申斥數語喝責一百板即着周正雲具保領回嚴加約束如再犯案定予重懲 
[持械判押]  
　　前報上海縣捕夥周阿桂在鐵路基地方拿到羅雨亭應裕堂趙心田等押候查辦在案昨由捕房將羅雨亭等解案鉛捕函禀稱查羅等雖無犯案然深夜持刀徘徊路上顯有可疑且該處時有阻路行劫之事安保非若輩所爲請辦以儆太守商之施繙譯判羅應趙三人發捕房各押三月 
[讓地續述]  
　　虹口大橋堍沿灘前由某洋行打樁填築經道憲訪悉飭令停工各情屢經列報兹悉所打樁木仍未拔去惟於木樁後復插竹竿一道竿杪標紅布一條若旗幟然大橋東西兩畔最闊處約縮入十丈左右極狹處亦縮去數丈想爲改立木樁之用如此辦理庶於船舶往來尚無關礙耳 
[因賭釀命案續記]  
　　昨報列因賭釀命一則兹悉馬孻人某甲前晚由捕房解送德領事署而馬孻非德國管轄該領事未便訊理故仍發捕房管押至行凶之刀當　遺失現尚查訪未獲不知如何辦理也 
[英界公堂瑣案]  
　　培利洋行東投德國領事署訴稱華商鄧金記定買一品黄四百挺先付銀提去二百挺尚有二百挺延不岀貨屢催不理請着付銀岀貨等因施繙譯據情照會黄太守飭傳鄧金記於昨晨投案培利亦申訴前因鄧供定買一品黄四百挺内有外洋先到之二百挺早經付銀岀貨後來之二百挺因輪船失事另補二百挺及我往看與原樣不符當向該行買辦言貨二百挺價銀一百三十兩如肯減價三十 
 
 

Page 4

 
 
兩始可岀貨買辦已允減價詎被控告培利又稱貨樣並無不符買辦亦未言及減價施繙譯請黄太守限鄧金記二禮拜内付銀岀貨○陳文明稱前有客趙福寶寄來烟葉六十担之提貨單一紙向怡和棧岀貨單上註明應付銀一百四十兩詎已改爲一百十兩被怡和棧察岀其銀雖已向趙照算然生意中人不應如此作弊累我聲名向論爭執由捕送案趙供單係轉輾交來我亦不知有改寫銀數情事然銀既照算何再饒舌黄太守隨判罰趙銀十兩撥充棲流公所經費○包探秦少卿稱緝獲積竊余阿福搜岀時辰表一只據言在西門外竊來黄太守商之施繙繹判余阿福發捕房管押六月表候失主認領 
[法界公堂瑣案]  
　　前日法西捕在二洋涇橋查獲走私川土六十五塊將販私人送押捕房昨日解案有潮州人陳和廷彭德卿偕洋藥局家丁到堂稱川土向大方棧姑蘇客人汪姓購得欲詣洋藥局報捐被廵捕查獲我並不販私求請給領有洋藥局家丁可証據該家丁稱昨早八點鐘陳等來局挂號九點一刻又來說土被捕役搜去等語太守謂既非私土先已到局掛號應有捐票爲憑究竟該客人可在棧房否陳稱客人已經動身太守謂爾居心若此巧詐既將私土查獲即稱要去報捐詰起客人已經動身土上既無印花即是私土不能給爾領去須報查明白再行核奪土塊暫存捕房○前有誑騙夏杜氏衣箱之王大應押在捕房昨陳漢雲偕其兄王大經投法公堂求恩將王大應交保太守俯如所請即着陳漢雲保去○前報列瘋子楊樹材即楊士全押在捕房經翁太守提案研訊楊仍一派胡言毫無頭緒太守見其確係瘋狂即飭差送縣安插○昨據包探嚴頌眉孫實生在天津碼頭豐順輪船拘獲天津小竊馬啓照童升送案請訊並稱拘獲時馬身畔帶有小刀一柄抛棄浦江西捕亦同眼見正在解案　昨逸去之三津人前來探望是以一併拘住翁太守訊之馬啓明供向在美富輪船充當廚司現因失業閒居十六舖生記棧内並不敢爲匪童升供住城内小烟舘偕張姓販馬至滬賣與飛龍馬行昨送友到船並不犯竊王福榮供在日新里開饅首店淸晨約同劉姓等岀外閒游至馬等素未認識劉春供向當長隨現住長興客棧擺盌擬度日餘供與王同王福祥供紹興人向在詠霓茶園看門刻雖失業然並不爲匪求恩明察餘供與王同太守研詰至再馬等一味狡展太守謂爾等形跡可疑决非善　未便寛容一併管押待查 
[浙省撫轅抄]  
　　閏五月十四日前任金華府張楷禀知交卸扶柩回籍並叩謝禀辭　候補府傅斯懌禀銷津局差　定海廳詳送雲騎尉李承衘來省禀到呈繳敕書　○十五日黎明岀　詣武帝廟行香畢回轅　學台劉于明日已刻進署　青田縣高禀辭赴任　補用縣程洪禀知藩司委署樂淸縣叩謝　唐晉禀知府學東廡等處業已開工修理　江澄禀知防軍局委稽核軍火禀見叩謝　宋　曾寧波會算前署象山任内交代回省禀到並交案銀兩解楚禀見　范道生禀見銷武孝催地丁差　劉椿祺銷津局差禀見　禤鑑光管解龍游慶生典公欵來省禀見即辭　候補主簿潘承志禀知防軍局委解電線炮　赴寧銷局中差遣禀見叩謝　廵檢束　翥銷海運差叩見 
[蘇省撫轅抄]  
　　十六日候補縣張大任禀知奉委會辦水利局文案差　委署松江府經歴婁湘謝委　○十七日候補同知宋枬禀辭赴常熟會審案件　委署蘇州府教授張　　江都縣人禀到謝委本月廿一日接篆　○十八日候補通判董法中禀知奉委華亭海塘工差　探得蘇糧道王於十五日由天津登輪船到滬大約二十左右可以抵蘇之信 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄李芋仙刺史臥遊詩]  
　　交滿華夷酒不空眉痕深淺畫來工　鶯惜燕無新故送抱推襟有始終盛饌屢邀爲雅集好花親薦與衰翁再相逢日論前夢月冷風凄問斷鴻　張敬甫○張生瀟　對徐郎陳郭黎劉楚四狂風月大千情世界鶯花第一好文章欲除煩惱平生障將老温柔如處鄉我亦流連成故態時時分夢到南湘　張牧九徐礪青陳慧生郭子静黎伯愕劉葆吾六君合傳○曾聞　萬買佳隣我愛陳君似晉人一路每驚花　面兩家俱喜柳　春心光皎潔爭洋鏡旅次平安託海輪他日寶和尋　跡冷吟閒醉與相親　陳炳卿○　珠曾否刻遺詩姜被還應繞夢思南郡勝流陳廨榻西堂春草謝家池尋花時復迷三徑壽我先謀醉一巵吟徧玉樓懷武穆雅人深致酒人痴　徐子静○君居輦轂我江濱遠　良書贊歎頻門户支持名父子封章正大　聖朝臣春明舊事渾如夢水部新詩不染塵更策時艱襄　廟略　曹誰謂竟無人　余易齋○記赴津門趁海航黯然相對說南湘嚴更已報踰三鼓痛飲還勞勸十觴臘月再來風雪緊春天爭逐燕　忙彩雲易散花無色悵望蓉湖水一方　劉仲康○不因渾厚損精明痴黠之間見性情客路相逢黄歇浦花天共定白頭盟每當别後思風月彌念從前好弟兄官不易居居有道加勤致慎更懷淸　吕箴叔○謫仙低首謝宣城我亦逢君心獨傾詩視韓碑鈔萬本人如晉士在今生才方鸚鵡年猶弱願作鴛鴦福不輕徑擬浣花溪上去艸堂粉壁看題名　易實甫○心中無妓程夫子今見毛生果不虛每聽淸歌思楚些譬看小說有虞初花叢廻顧偶然爾柳下坐懷何礙渠肯賦金釵銀燭句韓公豪宕世誰如　毛實君○太邱道廣孟詩寒胸次何曾着一官　慨黄金生計絀扶持白髮遠游難嘗爲十日平原飲安得千間廣厦看草綠湖南思會面離愁直繞洞庭寛　何丹臣○弟畜王郎我亦癡六朝裙屐六朝詩肯從南海求珠網只學東坡啖荔枝魚雁久沈徒有夢鶯花繼醉恐無期高牙大纛何須戀愛看悲歌斫地時　王石珊○荆高一輩再相依新自潮陽解組歸物外游蹤宜獨往花前逸興尚遄飛蛾眉易惹人　諑犀首能逃世是非記否國門分手日傷春　别淚交揮　劉樹君 
[  餘詩續刊]  
[時將旋粤即以留别呈拙閒廬主大吟壇郢正并乞玉和]  
　　十載揚州住樊川證夙因鶯花尋舊夢風月老吟身書法前無古詩歌筆有神秋千三絶在且漫感風塵　倦遊吾去矣回首累相思秋雨分題夜春風載酒時青雲矜意氣曰髮訂交期此别君應羡珠江正荔支 
[  西河生達之氏待定艸]  
[寄懷林達之倒次留别元韻]  
　　知交殊落落顧我尚風塵志趣欣同調逍遥妙入神逋仙名下士莊叟夢中身何日偕棲隱證兹香火因　江湖縈遠夢客邸强撐支牽動梓桑念隱爲猿鶴期長留惟愛日静好合歡時樂意天倫叙覃精湧玅思珠江拙閒廬主杜鳳歧邠農甫求是草 
 
 
 

Page 10

 
 
[光緒十年閏五月初十日京報全錄]  
宫門抄○發抄旨四道○粤督張等奏爲遵旨查明覆奏摺○鄂撫彭奏委署知府片○署湘撫龐奏爲謝恩摺○府尹畢等奏請加展粥廠摺○江撫潘奏特叅各員摺○將軍金奏報叅賛大臣赴任起程日期摺○閏五月初十日理藩院鑾儀衛光禄寺廂白旗值日無引見○吉林副都統恩澤　訓○河南叅將河紹昌謝恩○恩全請假二十日○岳林請假十日○内閣奏派驗放之大臣派岀六額駙文中堂徐桐許應騤○召見軍機恩澤左中堂醇王○發抄李用淸奏黔省二十七卯武廉抵捐封典虛銜奉旨户部核議具奏欽此○又安義鎮周壽昌交卸赴粤起程日期奉旨知道了欽此○又永安協副將林從泰等署安義鎮總兵等缺奉旨兵部知道欽此○又新授糧儲道黄善赴任奉旨吏部知道欽此○○太子少保兩廣總督臣張樹聲廣東廵撫臣倪文蔚跪奏爲遵旨查明開缺運司被叅各欵據實覆奏恭摺仰祈聖鑒事竊臣等於光緒九年十二月十六日承准軍機大臣字寄光緒九年十一月十九日奉上諭有人奏廣東鹽運使周星譽嗜好甚深前在廣西左江道任内督帶營勇及督辦收支局侵蝕甚鉅赴運使任時私擕稅貨經厘局盤獲設法消弭請飭嚴懲等語着張樹聲裕寛倪文蔚按照所叅各節確切查明據實具奏毋稍徇隱原片着抄給閱者等因欽此遵經遴委新謝廣西按察使李秉衡廣東試用知府徐璋又按欵確查去後兹據先後查明禀覆前來臣等覆加詳核如原叅周星譽任廣西左江道昏眊廢事經前廵撫劉長佑撤省嗣後夤緣回任一節查周星譽係於同治十年三月二十日到左江道任十一年二月前廣西撫臣劉長佑奏調回省其原奏内稱左江所轄太鎮各屬毗連越南亟應遴委熟悉邊情之員督率牧令嚴禁偷越候補道王達材已委接署左江道印務本任道周星譽明敏安詳交卸後另有委辦事件等因　周星譽交卸回省即委辦採訪節孝兼　輯忠義錄等事是年九月委署鹽法道十二月交卸仍辦忠義錄等事十三年七月委署右江道光緒元年六月委署臬司旋新任臬司長賡到任前撫臣涂宗瀛即檄飭仍回本任是周星譽前之交卸並非因昏眊廢事撤省後之回任亦無夤緣情事又如原叅周星譽回任左江督率營勇及督辦收支局侵蝕甚鉅一節查西省收放局設立南甯周星譽係同治十年五月奉文督辦當時係支應前廣西提督馮子材所統右江邊防及思恩南太四鎮等府防營餉項迨周星譽調省即移交後任經理嗣回本任仍前接辦其時係支應左右兩路防軍餉需應領銀數先後皆由省局核定按月由梧州厘卡解交彙收轉給各統領營官領放所有收支數目造具月册移局有案至南甯府防勇原有福字毗字猛字勇字等四營歸府調遣同治十年始歸左江道兼統周星譽復回道任時祗裁存福字毗字二營至交卸止各營勇餉係歸管帶官按月請領刊報始終並無營官具禀侵蝕之件業經委員廣西按察使李秉衡移局查明連周星譽原繳册籍移送覆核無異數目均無舛錯原叅謂其侵　支欵查無確據又如原叅周星譽赴任時私携稅貨數船經厘局盤獲設法消弭一節查周星譽由南寧赴東行李卷口大小船共七隻抵梧州後家丁温姓囑託船户岀名買貨藏置前後各艙隨經周星譽查悉即將該家丁嚴責驅逐復飭厘卡委員帶同司廵扞手人等赴船認真盤騐所帶土貨均經船户照章完納厘銀統共三十餘兩維時梧州厘卡委員係廣西補用知府朱炳元補用通判胡紀瑞該二員均已期滿交替回省經委員李秉衡就近傳詢言皆脗合並密飭現辦委員補用知府趙凖查覆亦稱未聞當日有私擕稅貨設法消弭之說其入廣東境後所經都城黄江後瀝河口廠卡四處經委員廣東候補知府徐瑋文訪詢廠委司廵兵弁暨附近地方紳耆並厘務總局僉稱周星譽赴任時並無盤獲稅貨情事或因周星譽經過梧州時查岀家丁買貨一事傳聞之過是此欵原叅係事岀有因又如原叅周星譽嗜好甚深治家不肅一節查周星譽在廣西左江道時因山嵐瘴重或偶藉土茶爲潔疾之需誠所不免其實並無癮疾自調任來省叅署靡定水土異宜間或請假迨卸權臬篆後又復禀假月餘原叅謂其嗜好甚深或即指此至周星譽係中州名族素傳詩禮向無鄙穢之言傳聞道路訪之輿論影響俱無此或傳說訛悮否則緝私既嚴爲怨家肆口誣衊亦未可知臣等竊惟周星譽學識明通達於政事其在左江道任内撫戢荒檄尚有聲稱祇以久處邊城積苦炎瘴精力漸敝任事爲難臣樹聲是以於上年冬間以該員年力就衰不能勝任據實奏陳奏旨著即開缺欽遵○知在案以上所叅各節臣等確切查明或並無其事或查無確據或事岀有因惟周星譽已欽奉諭旨開缺應請毋庸置議所有查明開缺運司周星譽叅欵緣由謹合詞先行恭摺具奏再前廣東撫臣裕寛業已卸任現摺故未列銜合併聲明伏乞皇太后皇上聖鑒訓示謹奏奉旨已錄○○彭祖賢片再署安陸府知府吳廷華因患病禀請父卸所遺該府印務查有新授襄陽府知府李有棻才長吏治深悉輿情堪以署理據布政使蒯德標按察使黄彭年會詳前來除檄飭遵照外謹會同署督臣卞寶第附片具陳伏乞聖鑒謹奏軍機大臣奉旨吏部知道欽此○○署理湖南廵撫布政使臣龎際雲跪奏爲恭摺叩謝天恩仰祈聖鑒事竊臣於四月二十日准吏部文開光緒十年三月十七日奉上諭湖南廵撫着龎際雲署理欽此自天眷畀蹐地悚惶伏念臣畿輔庸才衡湘供職每思整軍而經武必先察吏以安民暫護疆符方愧涓埃之未報迭承恩命彌欽高厚而難名臣惟益矢血誠竭兹心方内籌疆圉期物皁而民康外顧隣封若同仇而敵愾遇有緊要事件隨時咨商督臣妥爲籌辦以期仰酬鴻　於萬一所有微臣感忭下　理合恭摺具奏伏乞皇太后皇上聖鑒謹奏軍機大臣奉旨知道了欽此○○臣畢道遠臣周家楣臣宗室文英臣李鴻逵跪奏爲普濟堂功德林兩處粥廠察看現　情形仍難停止請再加展一個月恭摺會陳仰祈聖鑒事竊查普濟堂功德林兩處粥厰上年七月二十四日恭讀諭旨五城粥廠加展兩月先期開放所有普濟堂功德林應即欽遵一體辦理自上年九月初一日開堂收養貧民奏蒙恩准賞米八百石遵即照章飭知委員司事分成關領開廠煮賑並聲明來春展限滿足應否續行展限届期會同監放御史隨時奏聞嗣於本年正月十九日據各堂司事會禀以各堂就食人數較多所領粟米及經費不敷支放又經　於奏撥賑需倉米一萬石内匀給八百石並由平糶東西兩局撥給當十京錢一萬緡分領接濟各在案核計放至淸明節後連加展期限至五月二十四日止所加錢米又已告罄伏查本年自春迄今京師雨澤稀少糧價未能平减貧民生計難艱現在情形仍難停止臣等擬請再行展限一個月以惠窮黎惟現届原擬停廠之期爲日無多所需粟米及經費銀兩若援照成案另請賞撥深恐支領需　擬由續蒙賞撥京倉米石　平糶局所收錢文内動用臣仍照舊章督飭核實妥爲經理俾小民藉資接濟以廣皇仁俟閏五月後察看情形如仍難停止再行奏明辦理是否有當謹合詞恭摺具陳伏乞皇太后皇上聖鑒訓示謹奏奉旨已錄○○江西廵撫臣潘　跪奏爲特叅玩覡監獄疏脫要犯之典史請旨革職拿問並將有獄官撤任留緝先行議處以肅功令恭摺仰祈聖鑒事竊照監獄重地理應嚴密防範不容稍有疏虞兹據上饒縣知縣胡鴻澤禀稱光緒十年四月初一日據典史章葆申報是日初更後奉發寄禁廣豐縣招解斬犯應老牙一名正在押犯進監適值風雨大作燈火　息監犯汪鎮波垂問扭　　　扳折木栅混岀逃跑追捕無蹤等情當即　營飛撥兵役分役跟蹤追捕無獲禀請查核等情臣查該犯汪鎮波係學臣按試廣信府上饒縣武生步射時該犯　衆毁門持竿　入推倒箭鈀飭拿獲　訊據供認因聞三重難　多不能考起意糾人閙考挾　換弓屬實已經學臣會同臣附片奏明嚴辦查核該犯　狀供招寔屬情同光棍期　問斬此等重囚該管獄有獄　官自應督率刑禁加意　　　　漫不經心致令越獄脫逃寔非尋常疏忽可比且果能照　　　　　　籠即使開監收犯何能乘隙混岀難保非刑禁人等鬆刑賄縱飾詞禀報若不從嚴徹叅確審懲辦何以儆玩縱而重獄囚據藩臬兩司轉據該管道府揭報前來相應請旨將管獄官上饒縣典史章葆革職拿問以便提同刑禁人等解　　審按律擬辦有獄官上饒縣知縣胡鴻澤未能先事預防亦屬咎無可辭應請撤任交部議處仍留於該地方恊同接任官緝拿逃犯汪鎮波務獲究報倘疏防限滿不獲再行照例查叅臣謹會同署兩江總督臣曾國荃恭摺具奏伏乞皇太后皇上　鑒訓示再　　上饒縣典史員缺江西省現有應補人員應請扣留外補合併陳明請奏奉旨已錄○○帮辦軍務大臣革職留任伊犂將軍奴才金順謹跪奏爲　報叅贊大臣馳赴署任起程日期恭摺仰祈聖鑒事竊奴才於本年三月十一日承准兵部火票遞到軍機大臣字寄光緒十年二月初三日奉上諭本日據長順奏請賞假回旂葬新一摺已明降諭旨賞假六個月烏魯木齊都統令升泰署理矣升泰着迅速赴任恭　着俟升泰到後再行交卸起程將此由五百里各知之欽此遵旨寄信前來奴才　讀之下當即恭錄咨行伊犁參贊大臣升泰欽遵去後兹准升泰咨稱赶緊束裝撫於本年四月初八日由伊犁起程馳赴烏魯木齊署任等情前來理合將叅贊大臣由伊犁起程日　恭摺具陳伏乞皇太后皇上聖鑒謹奏軍機大臣奉旨知道了欽此 
 
 

Page 11

 
 
[光緒十年閏五月十一日京報全錄]  
宫門抄○諭旨六道錄前○浙撫劉奏爲請議䘏摺○江撫藩奏調署知縣片○署晉撫奎奏爲謝恩摺○署晉藩高奏爲謝恩摺子○署晉撫奎奏察看道員據實覆奏摺○浙撫劉奏委署知府摺○署晉撫奎奏爲總兵病請展假片○豫學政馮奏考試完竣摺○將軍慶奏爲請補恊領片○閏五月十一日吏部翰林院廂紅旗值日無引見○熱河總管瑞芳到京請安○恩棠假滿請安○邵曰濂謝授大理寺少卿恩○順天府奏京師得雨二寸有餘○召見軍機瑞芳錫珍廖壽恒醇王○○頭品頂戴浙江廵撫臣劉秉璋跪奏爲已故臬司從戎有年戰功卓著在任病故援案懇恩仍准從優議䘏恭摺仰祈聖鑒事竊布政使銜浙江按察使劉盛藻生平戰績卓著積勞病故經臣等奏請飭部將該故員照軍營立功後病故例從優議䘏並將戰功事蹟宣付史舘立傳奉旨着照所請該衙門知道欽此欽遵在案兹准吏部咨稱奏定章程内開軍營人員離營後病故不得奏請䘏典嗣後病故請䘏人員奉旨允准查係業經　營人員仍應奏請更正等語今　臬司劉盛藻係在任病故早經離營之員核與議䘏章程不符所請議䘏之處應毋庸議光緒九年十二月十二日具奏奉旨依議欽此抄奏行文到浙臣等伏查已故布政使銜浙江按察使劉盛藻先在軍營宣力有年戰功卓著今於臬司任内身故雖非故在軍營究係殁於王事與離營後家居年久因病身故之員稍有區别溯查臣秉璋前在江西廵撫任内爲已故自盡按察使劉于潯奏請議䘏經吏郡以該員離營在籍病故照章議駁復經續陳勞績懇請照例從優議䘏蒙恩允准由部仍照軍營立功後病故例從優議䘏在案仰見聖主追念前勞恩施格外欽感實深今劉盛藻前在軍營勞績既與劉于潯情事相同而其積勞已久力疾治事以致在任病故其情　爲可憫相應援案籲懇天恩仍准將已故布政使銜浙江按察使劉盛藻照軍營立功後病故例從優議䘏以彰忠盡岀自鴻慈逾格除將該故員戰功事蹟造册咨送國史舘查　外臣謹會同大學士署直隸總督臣李鴻章瀝情陳請伏乞皇太后皇上聖鑒訓示謹奏軍機大臣奉旨該部議奏欽此○○潘霨片再現署德興縣知縣唐家桐經臣調署湖口縣知縣所遺　興縣知縣印務查有湖口縣知縣歐陽駿老成謹飭堪以調署該員任内並無盜劫二叅届滿已起四叅　錢糧未完叅　將滿有關降調之案據藩臬兩司會詳前來除檄飭遵照外謹會同　兩江督臣曾國荃附片具奏伏乞聖鑒謹奏軍機大臣奉旨吏部知道欽此○○暫署山西廵撫布政使奴才奎斌跪奏爲恭報奴才暫署撫篆叩謝天恩仰祈聖鑒事竊奴才前奉諭旨護理撫篆當將接印任事日期於四月初八日奏報在案兹於光緒十年五月初十日准吏部咨四月二十八日内閣奉上諭山西廵撫着奎斌暫行署理欽此奴才當即恭設香案望闕叩頭謝恩訖伏念奴才自陳臬事荐綰藩條叅護晉符已覺非常之叨竊正殷履惕復承暫署之恩綸跪聆之餘益深惶悚查廵撫有綏靖地方之責署理以率循成法爲宜矧山右閭閻瘠苦貴勤恤以培其元撫臣規畫精詳貴細心以持其久自絍檮昧懼弗克勝惟有力策駑庸倍加黽勉凡前此已著明效者謹守之而弗違其尚有未竟全功者亦求成而勿懈斷不敢以暫時署篆稍涉因循以期仰答高厚鴻慈於萬一所有奴才感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○署理山西布政使按察使臣高崇基跪奏爲微臣恭奉諭旨署理藩司叩謝天恩仰祈聖鑒事竊臣於四月初一日奉撫臣張之洞檄委兼署藩篆當將接印任事日期奏報在案兹奉署撫臣奎斌檄飭接准部咨光緒十年四月二十九日内閣奉上諭昨已有旨令奎斌暫署山西廵撫山西布政使　高崇基署理山西按察使着黄照臨署理欽此行知到臣聞命自天悚心無地臣謹即恭設香案望闕叩頭謝恩伏念臣析津下士樗散庸材上年暫攝藩維愧乏　埃之　兹又渥承芝綍俾權屏翰之符感被鴻慈惕深鰲戴查山右民生素瘠元氣宜培藩司政事尤煩責成綦重現正辦理淸源善後諸要務在在胥賴圖維駑鈍如臣鵜濡滋懼惟有益矢勤慎遇事禀商署撫臣實力講求庶幾藉勘諐尤稍酬高厚除俟署臬司黄照臨到省再行奏報交卸臬篆外所有微臣感激下忱理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○暫署山西廵撫布政使臣奎斌跪奏爲遵旨察看道員據實覆奏恭摺仰祈聖鑒事竊臣接奉軍機大臣傳諭光緒十年四月初五日奉上諭山西冀寧道左雋着奎斌悉心察看如竟不能勝任即行據實叅奏毋稍遷就欽此臣查兾甯道左雋素性循謹公事亦頗明晰前在大同府太原府任内於地方應辦事宜尚能切實講求初無訾議近來沾染嗜好處事優柔臣悉心察看左雋雖於公事尚無貽悮實未能振作有爲且省城現設戒烟局五處軍民人等入局戒斷者聞風雲集職官中或在家服藥或赴局請戒風氣　　一變若監司大員不免此習殊於表率之道未合該道左雋似於此缺不甚相宜所有遵旨察看緣由理合據實覆奏伏乞皇太后皇上聖鑒謹奏奉旨已錄○○頭品頂戴浙江廵撫　劉秉璋跪奏爲知府丁憂開缺請旨簡放仍先委員署理以重職守恭摺仰祈聖鑒事竊本年五月初一日據藩司德馨詳據金華府知府張楷禀稱親父若傑迎養任所於光緒十年四月二十一日在署病故係親子例應丁憂請開缺委員接署等情前來除循例恭疏具題外所遺金華府知府係衝煩難要缺相應請旨迅賜簡放以重職守仍先委員署理以免曠悮查有嚴州府知府李士彬精細明練堪以調署遞遺嚴州府員缺查有正任温州府知府單大經年富才明堪以委署除檄飭遵照外所有知府丁憂開缺並先委員署理緣由謹會同閩浙總督臣何璟恭摺陳請伏乞皇太后皇上聖鑒訓示謹奏奉旨已錄○○奎斌片再大同鎮總兵張樹屏前以感患外證經撫臣張之洞奏請給假調理聲明將所帶樹軍暫委總兵林成興代統該鎮日行事件委中軍遊擊代拆代行光緒十年二月十六日奉旨張樹屏着賞假兩個月欽此當經咨行欽遵去後兹據該總兵咨稱假期届滿本擬如期銷假惟至今瘡口未歛元氣過虧未能親歴廵防深恐有辜職守仍請代奏開缺前來臣查該總兵統軍分紥口外薩拉齊包頭一帶已歴數年揖匪廵防兵民輯睦邊方静謐隱患濳消一切深資得力刻已假期已滿病未復元焦灼萬分呈請開缺係屬實在情形惟該總兵年力正强所患又係外症若稍寛以時日當可醫治望痊自未便遽請開缺合無仰懇天恩俯准再行賞假一個月仰得安心調理一俟病痊即令銷假任事以專責成其假期内應辦日行事宜即飭林成興等照舊代辦遇有緊要公事仍由該總兵自行酌度辦理除分别咨行外理合附片陳明伏乞聖鑒謹奏軍機大臣奉旨張樹屏着再賞假一個月欽此○○河南學政臣馮文蔚跪奏爲恭報微臣考　開歸　三郡及鄭州分棚　試一律完竣仰祈聖鑒事竊臣於上年十二月十八日謹將續考南汝光許各棚情形恭摺奏明在案奉旨知道了欽此嗣於本年正月二十七日岀省按試陳州歸德兩府及開封府所厲之鄭州分棚至四月十一日回省考試開封本棚五月初四日竣事各學文武童生錄取如額臣自去年歴考十棚嚴密關防　飭士習各屬生童　遵約束此次岀試倍加勤慎不敢稍疏每至一棚仍先傳集廩生諭以塲屋舞弊法令基嚴有犯必懲斷　　宥責成　保派保岀具連環互結誤保　冒五人同牽因此　知徵勸考試陳鄭兩處各拿獲槍冒一名均係廪保於點名時查岀並未入塲鎗手交提　官究辦廪保註優加曉各處文武塲規俱極　肅文塲寅刻扃門岀題申刻交卷臣終日坐堂新自查號葢戳武塲亦嚴定規條罔敢滋事文風以開封之祥符滎陽歸德之睢州陳州之淮甯項城爲優餘亦不乏淸通可造之士武童馬步技勇各屬均有可觀現在文武歲試已周臣回署辦理歲考册　報部六月中旬即當岀省按行科試再臣所過地方農田望澤甚殷民情極爲安　合併附陳上慰宸區所有微臣考畢開歸陳三郡及鄭州分棚歲試一律完竣理合恭摺具奏伏乞皇太后皇上聖鑒謹奏軍機大臣奉旨知道了欽此○○奴才慶裕富陞跪奏爲恊領岀缺循例請補恭摺仰祈聖鑒事竊查盛京　藍旂滿洲恊領佛爾精額緣事革去恊領一缺兹查有海　城所屬孫陽鎮左翼翼長恩善前以恊領擬陪咨送部旗帶領引見經欽派大臣於光緒八年八月初一日考騐記名初二日具奏奉旨依　欽此欽遵在案今佛爾精額所岀　藍旗滿洲恊領員缺查記名恊領翼長恩善當善勤慎擬請照例補用該員係業經引見記名人員毋庸再行送部合併聲明所有恊領岀缺循例請補緣由理合恭摺具奏伏乞皇太后皇上聖鑒謹奏軍機大臣奉旨該部知道欽此 
 
 

Page 12

 
 
   
 
