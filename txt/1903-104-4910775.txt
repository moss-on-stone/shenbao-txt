# 1903 - 104 - 4910775

 

Page 1

 
 
[重印正續時務通考出信] [  圖書集成局啓]  
　　時務通考一書正集編自京津諸名士其時朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不黄羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書正集每部實價洋銀六元四角續集四元八角合購兩集共計十元批發克已此佈 
[皇朝政典類纂五百卷開印招股啓]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經春定通行者亦臚陳終始備舉靡遺方今崇尙實學朝野上下咸究心經世之務官書卷　繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之善英彙爲一繡書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱様本可知全書之厓略矣外埠各坊均有出售此啓 
[論東三省近事]  
　　東三省近事曷爲而日人必隨處留心曰爲其與你相惎也日人曷爲而惎俄曰高麗爲俄日所必爭而東三省實握其樞俄得立足於遼東始進可窺高退可禦日日人知其故因之日望俄撤師俄京知日人望入深是以陽爲如約將具撤回陰實移屯鐵路左近蓋俄欲得高之壤地日人必與交兵而俄雖旅順大連灣泊有兵船至本國水師旣不能出黑海以抵歐羅巴然後折而東下又不克由南洋取道越英荷屬地以達高麗故惟將陸師屯占遼東庶一葦可杭不難直抵三韓以與日人戎衣相見其謀之深慮之遠蓋非一朝夕之功矣然則俄日將自此交兵乎曰未也日自戰勝中朝卽存蠶食鯨呑之志然於俄之精銳未嘗不望而畏之月前高欲開中央銀行先禁日人楮幣日人雖迭向饒舌迄未聞高麗如何償其所失向之負荊未幾又請將日人所設郵便局撤回以收權利日人亦未見如何與之抗衡夫亦明知俄人暗中助高故不欲以高之故與俄開釁今者鴨緑江口俄人所有林木日人縱火以焚俄遂檄調雄師水陸東程而進在俄人之意極思藉此以挫其鋒而事已經旬尙未聞有交綏之舉意者日人不欲遽興師旅而仍暗中爲之轉圜歟雖然俄日之爭此後終不能免也日爲東海島邦四面皆汪洋巨浸自夷琉球割臺灣之後漸圖得屬地於海外以展雄圖年來高麗已半歸掌握之中祗以俄人聣視其旁此志遂不得逞苟俄爲日敗則不特高麗必隷其版宇卽東三省亦不難席捲囊括使俄人無從得志於亞東夫俄豈肯示弱於日人者哉一旦日而翦高俄必盡力抵禦設日竟侵及東三省則是臥榻之側已有他人鼾睡而西柏利亞鐵路亦因之頓失利源俄惡能須臾忍哉故我以爲俄日之爭此後終不能免也然則俄日之釁一開中國果利乎仰不利乎曰俄日苟失和則首承其敝者高麗而中國京必陰受其禍日而勝俄高固歸日而日遂得於東三省大展威權苟俄勝也東三省爲俄師所必經亦必大遭蹂躪而高麗之不復能獨立自主夫亦不煩著蔡而始知時局如斯不誠有心人所撫膺浩歎者哉或曰今者日人之陰購中國食米多多益善名爲振東奥荒歉其實用以儲軍需日來更謠傳在滬俄人廣收現銀載回本國此皆備兵之道恐戰禍即在目前僕則以爲此特兩國豫爲之謀目前未必卽有戰禍觀夫日人一聞中美訂成商約准將奉天及大孤山闢爲各國商埠及英德美諸國各遣員偵伺俄人退師之事各處類皆欣喜逾恒可知其心仍望時局和平而初未嘗躍躍欲試也抑僕更有說焉俄之地大於日俄之財富於日俄之兵强於日而惟日之間諜則遠勝於俄俄於日本情形未必瞭如指掌日人則悉心偵探凡俄人一舉一動罔不洞悉於心而於東三省地勢民情更如掌上螺紋一一可數蓋日人有所謂秘密費者以供偵探之用而其人語言面貎又無一不近似我華故能詷察隱微必詳且盡然則日之與俄相惎俄固以雄强勝日日亦何嘗不以精密勝俄哉君子觀於此而可以得俄日之機要已 
[日報論俄人擬展禁目軍械入華期限事]  
　　日本某日報云俄人於禁止泰西軍械運入中華一事擬俟期滿之後展限五年遍求東西各友邦一律應允說者謂軍械之運入華境者惟德人獨擅利權往往派人向各省大員竭力承辦邇者麥痕笛商會與福建新機器局訂定價値售給新式洋槍四萬枝德總領事聞之雖明知違約者爲本國商人亦竟置之不問一任軍艦中纍纍堆積鼓浪而來設竟將此标展期恐德人無從龍斷居奇而各處製造軍械廠中人生計不能活潑是以知此事之終成畫餅也 
[俄心難測]  
　　日本某日報登奉天友人來信云目前俄人已將所占奉天省城交還中國其兵多駐移義州境上并在大孤山盛設兵備修築砲臺吉林亦添派武員聲言保護寛城子一帶興築未成之鐵路窺其情勢約有陸軍三千人似此行爲頗難揣測惟見妖雲慘澹籠罩於第二次撤兵之期而已 
[美誇兵力]  
　　英京倫敦來電云美人深恐亞東事變突起邇來格外留心并在華盛頓宣言目前我美兵力甚强已於亞細亞水師中添製兵艦 
[英法交深]  
　　英京倫敦來電云邇者法都各日報言此次英皇臨幸巴黎之後法國大伯里璽天德思親赴倫敦以申報禮亦足見兩國交誼之深矣 
 
 

Page 2

 
 
[分籌使費]  
　　寓京西友來信云此次中國倫貝子奉旨赴美國核定使費七十五萬金由各省督撫大臣分任日前户部發電催解隨經蜀督岑雲帥認籌十萬金旣而各省亦允次第報解大約户部堂不致爲難矣 
[續派學生]  
　　武昌友人來信云前者湖北大吏遴選官學生三十名遣赴美德俄日四國學堂肄業兹又就文高等學堂及武備工藝自强三學堂擇高才生三十二名給資出洋研求學問計赴美國者十名赴德國者七名赴俄國者四名赴法國者一名已於華歴二月三十日由漢口啓行矣 
[嚴禁私錢]  
　　京師訪事友人云日前順天府出示曉諭曰爲嚴禁事案准户部片開查私鑄錢文大干例禁從前莠民私鑄尙係以銅鉛攙雜現在市肆行使當十大錢竟有以泥土印模樣攙和充數甫經行用卽行破碎實於民生日用大有妨礙敗壞錢法莫此爲甚亟應設法嚴禁相應片行順天府飭屬將此項人犯設法拿獲從嚴懲辦以肅圜法等因到府准此除行各屬一體密拿外合亟出示嚴禁爲此示仰軍民人等一體知悉爾等須知以銅鉛攙雜私鑄已屬大干例禁况以泥土印模錢樣攙和充數一經行用立卽破碎尤爲民生日用之害若不嚴拿究辦敗壞錢法伊於胡底自示之後爾等等切勿收受私錢及用泥土印模錢樣攙和使用致干拿辦酌錄律例於後本衙門言出法隨幸勿以身試法也爾等凛遵毋違特示計開一私鑄砂殻銅錢數至十千以上或不及十千私鑄不止一次者爲首者及匠人俱斬爲從及知情買使者並鑄錢不及十千首犯匠人俱發新疆給官兵爲奴一私鑄之案其房主鄰居佐總甲十家長知而不拿獲舉首者杖一百徒三年房屋入官一銷毁制錢及將制錢剪邊圖利者爲首者斬决家產入官爲從者絞决一購買私錢攙和行使並貨賣均在十千以上者發各省駐防給官員兵丁爲奴一私鑄錢犯同居父兄伯叔與弟俱照本犯罪减一等懲治一以上五條均係按律照辦如訊有情節較重者加等治罪 
[制軍經武]  
　　金陵訪事友人云兩江總督兼南洋通商大臣魏午莊制軍於本月初八日詣通濟門外先農壇行耕耤禮旋攺行裝乘馬蒞洋火藥局南門外機器製造局巡視一周總辦吳鑑泉觀察請進午餐撤席制軍復乘馬登雨花岡勘閱砲臺地營良久始乘輿入南門迤邐返節署初九日天剛破曉又命駕出太平門督標護軍等營總統楊鏡巖軍門策騎隨侍旣而制軍乘馬登附郭山閱勘砲臺臺上營官率勇演放巨砲二十餘出制軍垂詢此山距下關江口程途若干然後乘馬下山臨視江口各砲臺復蒞通商塲悉心履勘午刻入儀鳳門登獅子山砲臺傳令開操弁勇演砲有不如法者制軍親爲指示事畢蒞水師學堂堂中總辦某觀察率領學生排班恭迓制軍旋又赴陸師學堂時陸師各學生因與某繙譯齟齬憤憤而散制軍詢知其故飭總辦兪恪士觀察妥爲調處乃換乘馬車而返時已更魚二躍矣 
[榷吏量移]  
　　金陵訪事友人云此間新關稅務司安格聨君近奉總稅務司赫鷺賓宫保電飭調任津海關稅務司所遺金陵關稅務司調江海關某稅務司接辦省垣各當道聞之咸向安君賀喜 
[浙省官塲紀事]  
　　杭州訪事人云杭恊郭副戎榮桂於本月十一日奉撫憲誠果帥札飭前往湖墅松木塲江干一帶查閱巡卡蓋因現届香市嘉湖蘇松諸郡民人來杭進香者實繁有徒深恐匪人混迹其間巡防事宜必須密益加密也○餘姚釐捐總辦曾司馬慶鍾因收數盈餘現奉局憲札飭留辦半年以示鼓勵○候補縣鄒大令鎔本係分發甬郡差委兹於二月間奉撫憲札委本院營務處文案差大令奉札後於本月初十日由甬來省禀見卽於二月到差 
[襟上酒痕]  
　　杭州訪事人云本月某日有嘉興縣屬王店鎭某姓進香船行經塘棲迤南武林頭夜間被匪人放至空闊無人處肆行劫掠計失去衣物銀錢約値洋銀三百餘元次日報知巡防局轉禀仁和縣署縣尊蕭藴齋大令派差會營緝捕旋於初十日在艮山門外獲到盜匪三名解縣訊鞫供認行刼不諱翌日又在横河橋獲到羽黨一名尙有三名未曾弋獲○著名賭棍倪某經前任杭州府林迪臣太守訪拿重辦發遷善所覊禁甫於上年開釋回家卽故態復萌設局誘人賭博邇者事爲保甲局憲所聞飭知總巡會縣訪拿而倪已聞風遠颺恐一時尙未能弋獲也 
[二分月色]  
　　揚州訪事人云兩淮官商之執有昭信股票未及請奬者頗不乏人日前户部電行運署有各省未奬股票現已奏准展限半年以七月二十九日爲止務各遵限請奬不得再請推展云云運司程雨亭都轉隨即札飭淮南局員轉諭各官商一體遵照○揚郡地方官近奉江寗藩憲札發攺釐爲捐告張遵卽諭令坊保分貼通衢旣而坐辦認捐委員陳大令到揚與江甘兩邑宰籌商一切一面通飭各業董公同集議或按貨統捐或按年認捐按月攤捐迅即禀候核奪並於各城門設立分局專查各行棧店鋪進城各貨一一登紀然後至店中查對底簿以爲將來辦理銷塲稅張本 
[潤州近事]  
　　鎭江訪事人云三月初旬此間米價曾貴至每石値洋銀六元三四角嗣經常鎭通海道長久山觀察派員分赴各口嚴密稽查奸商無從私運出洋來源得以漸旺刻下上白米每石貶至四元九角聞之個中人言此後市價恐尙有减無增也○日來七豪一帶喉疫盛行往往有一家數口相繼殞命者昊天不吊降此鞠凶寄語衞生家尙其愼益加愼哉○每屇輪船抵埠時各客棧夥往往乘小划船前往招徠行旅偶一失足性命喪於須臾署丹徒縣洪鷺汀大令聞而憫之特於日前示禁各棧夥不准登船接客亦愼重民命之意也○月之某日傍午某布莊學徒持洋銀四十餘元行經大街忽爲匪徒某甲所見乘其不備攫之而逸學徒大呼救命行人帮同追逐將甲拘獲送請丹徒縣署訊懲縣主洪大令研訊之下判責一千板荷以巨枷押令遊行街市○本月十六日爲鎭江府知事張少甫少尹之母夫人設帨良辰少尹仰承親意不事鋪張僅在署中設席稱觴書役等人咸入内叩賀○鎭郡中學堂工程將次告竣郡尊祥遂安太守先期出示招考所有徒陽壇溧四邑貢廪生監凡年在十六歲至二十五歲身家清白體質强實者限三月十五日以前赴府報名聽候示期扃試並聞正塲試策論經義各一篇二塲試時務策二道有曾習輿地算學格致測繪體操及東西洋語言及字者均於報名時陳明以憑考試○署鎮江城守營叅將兼新兵前營管帶吳養吾叅戎前赴金陵謁見兩江總督魏午莊制軍於本月初八日回潤 
[虎阜嬉春]  
　　蘇州訪事人云著名巨梟孔老窩子於去臘中旬某日經松江府許子原太守飭鹽捕營管帶孔子源遊戎拘解來省禀奉上憲飭發蘇州府訊究府尊向子振太守率同襄讞委員推鞫再四孔梟僅認販私開賭加以嚴刑始供明毆斃某鄉人一案太守擬照悞傷人命例禀請上憲科以軍罪臬憲效述堂廉訪以該梟聲名久著犯案甚多令太守一一究明照例擬较太守查得五六年前南潯鎭某銀樓盜案内所拘夥盜供詞中有孔老窩子爲首一語因復悉心研究孔梟一味游移堅不承認以加五木則閉目熬刑太守飭仍還原禁獄中聽候復訊核奪○ 
 
 

Page 3

 
 
日蘇城西貫橋左近常有被竊情事雖地甲時加偵緝終未破獲一案某夜某姓屋上聞有步履聲集衆出視初無所見逾時四面犬聲狂吠因復糾集多人持械搜索尋至後園始見一賊蜷伏叢草中當卽併力拘獲賊自認是處一帶竊案均係伊一人所爲遂於翌日解送有司衙門請辦 
[五茸雉雊]  
　　松江訪事人云本月初八日之夜華亭縣署東首德馨客寓中忽有一年約不惑之人借宿未幾痰聲咯咯寓主急爲施治至翌晨竟殞命遂據情禀報華亭縣初十日縣主陳仲陶大令帶同刑仵臨塲相騐旋唱報委係服毒身死大令親視無誤令寓主備棺收殮交地捐田二百餘畝創設與善堂歲收租榖以備掩骼埋　之用迨後門祚漸衰堂產多被他人侵蝕現存不及百畝由吳族寡嫗某氏管理堂屋則久毁無存近日府尊許子原太守憶及此事札飭華婁兩縣主淸查或謂將備充設立學堂經費殆或然歟 
[示諭彚]  
　　欽命花翎二品銜調署江西分巡廣饒九南兵備道督理九江關稅務兼管窰廠事兼驼商事宜督糧道加十級紀錄十次寳爲出示曉諭事光緖二十九年二月十六日准督會辦江西全省警察軍事務瑞楊移開照得警察一事爲近今安民之要務行政之始基舉凡稽查户口保衛生理淸理街道開通溝渠防火救災安良除暴維持風化整飭人心諸大端皆維警察是賴關繫極形重要况値朝廷振興庶務百度維新南北洋以及濵江各直省調漸次舉行本總局前奉護撫憲柯札飭興辦通省警察事務業就總鎭坡九江鎭舊署設立總局并遴委各員先就省城開設學堂考選學生講習警察章程演習各種操法俟辦有規模再行推廣各府州縣所有一切章程俱係仿照南北洋兼忝酌地方情形辦理并未聘用洋人又恐開辦之初民間詫爲新奇謠言四出煽惑人心當飭南昌府督同南新兩縣均經刊示曉諭各在案廼近來風聞 
間有浮言生事之人信口譏彈無中生有自省城傳播遠邇大爲風俗人心之害除省中業由本總局出示曉諭外相應移請查照希卽出示嚴禁剴切曉諭使知警察之設於地方百姓最有利益庶浮言漸息民隱自安是爲公便等因到道准此除移復并轉行外合行出示曉諭爲此示仰闔屬軍民人等一體知悉解等須知警察之設於地方百姓最有利益切勿詫爲新奇造謠煽惑倘有浮言生事之人信口譏彈無中生有本道一經查出定即飭縣拘究决不寛貸各宜凛遵毋違特示○花翎同知銜辦理九江府保甲總局儘先補用縣正堂張花翎升用府調署德化縣調補鄱陽縣正堂卓異候升江爲嚴禁娼妓以維風化事照得流娼土妓最爲風俗人心之害凡被其迷戀者無不蕩產傾家流爲匪類釀成事端是以例禁綦嚴豈容身爲干犯本委員訪聞城廂内外龍池寺等處有等無恥棍徒或窩娼在家或蓄養在船引誘良家子弟非錄酒宣淫卽賭博局騙甚至設計訛索無所不爲前日勇丁滋事亦由娼妓起釁言之深堪痛恨若不嚴行禁止不足以維風化除飭差密訪查拿外合行出示嚴禁爲此示仰闔邑諸色人等知悉爾等年輕子弟以後各宜警惕切勿溷入迷途挾邪遊蕩窩娼之家務亟洗心革面痛改前非有女早日于歸有媳與夫完聚尙可寛其以往子以自新自示之後倘再不顧廉恥仍然賣笑倚門則是甘入下流玷辱守族一經訪聞或被查獲定卽嚴拘到案從重懲治并將房屋封鎖入官充公本委員縣言出法隨决不稍爲寛貸其各禀遵持示○辦理德化釐卡委員許仲碩叅軍修造九華門外官煤棧發貼示諭云江西礦產煤爲大宗煤質精粗不齊而行販貪圖利益往往收賤售貴以粗混精豕復半秤不能持平曾經商務總局一再整頓在省城創設官棧經理買賣辦理以來買客賣主交頌利便礦務所復籌鉅欵在樂平開採頂上各項煤礦轉運銷塲實爲振興商務擴充利源之起點現在九江九華門外設分棧一切悉照省章專售紅火緑火煤塊煤粃仍代客經理批發零躉價値照市懸牌酌定以昭信實特此佈告 
[儲憲回杭]  
　　日前浙江糧儲道陸吾山儲憲乘舟來滬假寓英界鼎陞棧昨日午前買舟回省浙江海運滬局總辦林少筠太守曁會辦以下各員齊赴馬頭恭送 
[神誕拈香]  
　　昨日相傳爲天后聖母誕辰上海縣主汪瑤庭大令委縣丞劉耀廷二尹典史趙敬臣少尉分赴南市各會館聖母像前拈香行禮 
[解犯過站]  
　　南匯縣汪蘅舫大令派差押解秋審人犯華銀山王木兩名赴省昨日道經上海解差遵章赴縣署投文縣主汪瑤庭大令飭提兩犯騐明刑具分别寄禁獄中一面飭刑書繕赶備過站公文轉解嘉定縣下站 
[解歸發落]  
　　英美租界公廨劣差羊阿寳卽羊福奉松蘇太兵備道袁海觀觀察札發上海縣訊責收押前日縣主汪瑤庭大令飭差從押所帶出嚴加看管聽候枷號示衆等情已詳昨報兹悉大令擬將羊解歸公廨由讞員張柄區司馬遵照憲飭發落昨日已飭辦理書吏繕備公文矣 
[議修火政]  
　　昨日本城果育堂董某君請二十三七鋪叚董到堂會議救火事宜因現在内地自來水公司已在各街坊裝置龍頭故須置備救火皮帶也 
[英美租界公堂瑣案]  
　　怡大莊執事人某甲前控盛桂生遣人持僞票冐支銀二十兩讞員張柄樞司馬訊明判責手心四百下枷示一月收禁西獄一年嗣盛母某氏延律師博易向怡大莊查明簿根確有票銀二十兩在外尙未收回因卽具禀籲恩開釋昨日襄讞委員魏蒓塢大令令同英總領事署繙譯官迪比南君提盛盛復訊博律師投案聲稱此票係盛向周子贝借來請向原根追究周供在中園烟館爲夥此票係抛球塲愼豐洋貨號毛洪元所付毛供此票係四川人王洪泉定買洋紗所付找價兹王已回漢口每次來滬寓寶善街宏陞客棧大令與迪君會商之下飭將盛押候交妥人保出候補提一干人到案質訊察奪○包探趙銀河解姚木金到案禀稱此人前曾犯竊今又行竊愓阿仁等六家衣物報由小的拘獲連贓送請究懲大令判責五百板枷示二月收禁西獄一年期滿之後逐出租界○包探李星福解王順紀到案禀稱此人前曾犯竊兹又在馬路中施探囊手叚由小的拘獲送請訊懲大令判責五百板枷示一月期滿之後收禁西獄半年○包探徐阿華解楊金德到案禀稱此人行竊生昌裕號内洋傘等物報由小的拘獲連贜送請究懲大令判責五百板管押捕房三個月期滿之後遞解回籍○包探倪順泉解王二寳到案禀稱此人行竊娼婦花寶玉家衣物報由小的拘獲連贓送請究懲大令判責四百板○包探竇如海解徐金寳到案禀稱此人行竊萬毛毛等五家衣物報由小的拘獲連贓送請究懲大令判笞責五百板○包探劉光震解沈阿四到案禀稱此人潛入王瑞和家行竊衣物報由小的拿獲解案請懲大令判笞責三百板枷半月期滿之後收禁西獄半年○包探石金榮解周阿裕到案禀稱前夜此人掩入某里撬門圖竊由小的拘獲向之船詰知卽上年竊取美總領事署金鋼鑽之犯爲持送請訊懲大令飭押候查明核辦 
 
 

Page 4

 
 
　　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日程劉氏投縣控夫弟程柱生奪產逼醮等情至晚縣主汪瑤庭大令升堂研訊氏供丈夫程榮生在日嗣與夫伯程幼蘭爲子本生父山泉遺產由夫弟桂生獨得前日桂生將公共墳地私行出售得洋銀三千元在滬北開設妓院刻下圖奪故夫嗣產逼令小婦人再醮小婦人情急投案求恩提究大令謂爾旣願守節不必涉訟叱令退去○前有趙姓者控陳裕文潘新泉騙娶婢女等情隨由李冠三呈求追還財禮前晚大令升堂研訊李供小的在三林塘耕田爲業因無子嗣以外甥王貴堂爲子王早經取妻因患咯血症不能生育小的欲爲之另娶去年臘月陳潘二人來稱有趙姓婢女欲嫁索財禮洋銀二百元小的卽於是月二十五日央陳潘送去一百元至二十八日往娶又送　百元當晚趙姓送婢到家未幾忽又領回誣控騙娶惟小的財禮均係挪借得來求恩追給陳共此事託金金虎向趙姓說妥並不哄騙金供小的在西門外某里管門趙姓借居里内去臘向小的言婢已長成意欲遣嫁小的遂托陳撮合至十八日李欲爲伊甥娶妻小的將情告知趙姓當蒙允許旋於二十五日送聘禮洋銀一百元二十八日往娶又送一百元趙姓備辦箱籠令家丁偕小的及陳送婢至三林塘李家成親回至楊泗橋遇流氓攔路指小的爲蟻媒並將家丁扭住不放後李得信而來給以洋銀六元各流氓始放行詎料家丁回家卽誣小的等哄騙唆令其主誣控大令謂趙姓遣嫁婢女索取身價殊屬不合諭令金傳諭務將財禮二百元交還如不遵斷准金禀候提追一面飭李將趙姓所送箱籠交還金交人保出 
[浦東巡局紀事]  
　　日前本邑浦左楊家渡巡防局差兼汛捕夥杜松林聞鎮上某茶館有船户四人團坐抹牌因之排闥而入拘住甲乙二人解送至局隨串同門丁譚雲生向索洋銀二十三元私行釋去甲乙訴請圖董函致局員賀二尹譚知之暗將來函藏匿越日圖董面謁二尹訽及前事二尹勃然震怒著將所得洋銀一併繳案充地方善與譚驅逐出境杜斥革卯名○浦左寶隆洋棧傭人阿寶購得海蟄行經陸家渡被自稱汛捕之杜松林指爲竊賊百般恫喝阿寶喚令管門之印度人拘杜至棧訴請棧主某洋人函致保甲總巡局總巡謝岳松明府查杜前曾在局當差早經犯案斥革現復在楊家渡巡防局執役因飭局員賀二尹查明送案二尹以杜已犯案斥革據情申復想明府嫉惡如仇不能爲之輕恕也○農民陳金生前將祖遺田一畝數分賣與蔣聚聚管業前日忽將屍棺二具抛置田中意圖滋詐蔣情急投保甲總巡局喊控總巡謝岳松明府准詞提陳研訊屬實限四日内遷去 
[法租界捕房瑣案]  
　　本年正月老公茂洋行失去洋紗七十餘包報捕查緝前日包探查獲竊賊蕭蓬頭詰知贜已售與南市王阿三所開小烟館内王阿六爰帶往吊出連阿六帶回捕房昨日解奉讞員孫建臣大令訊明飭將蕭責五百板阿六責三百板○某肉店主蔡生順將未經宰牲公所蓋印猪肉入市混售被包探查獲解奉大令訊供著罰洋銀十元○竊賊馬金林前因行竊東洋車被車主查獲送案大令訊取口供判枷號二月期滿責釋兹因在押患病由管押西人禀明大令飭卽開枷免予笞責勒令回籍不准逗留○積竊張金生迭次犯案怙惡不悛包探奉大令訊明著重責四百板發改過所監禁六個月期滿之後另行核辦 
[美租界捕房紀事]  
　　甬人某甲向以駕駁船爲業昨日應壳件洋行之雇載煤數十墩至虹口某處交卸行至中途潛竊煤若干售去事爲洋行中人查悉報知捕房捕頭令包探倪順泉將甲拘獲押候轉解公堂禀請讞員張柄樞司馬訊辦○昨日甬婦費陸氏與其姑口角忿不欲生奔至蘇州河畔躍入波心六百八十二號巡街華捕見之急呼人救起送入捕房頭詢得情由令洋送至公堂禀請讞員張柄樞司馬核奪○昨晨跑灘賊陳阿二濳入公和祥碼頭某號棧房竊得所儲舊鐵若干携之而出不虞爲司閽之印度人所見連贓帶入捕房捕頭令押候解送公堂禀請懲辦 
　　新印鉛板各種書籍照碼折扣出售三馬路申報館申昌書畫室發兌 
　　聖武記六角○小五義三角五○分類尺牘五角○快心編五角○蠦史二角五○耳郵一角五○薈蕞編三角○東征集一角五○閩雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾候日記一角○使疏球紀一角八○東池草堂八分○禀啓零紈一角五○瀚海尺牘四角○三岡識略三角○夢園叢說二角○文海披沙二角○甕牖餘談二角○四夢彚談二角○和約彚抄二角○中東和約五分○中俄和約五分○瀛寰瑣記三十○寰宇瑣紀三十○四溟瑣紀三十○紀載彚編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲間據目抄一角○讀史探驪錄二角○騸砭軒質吉一角○尊聞閣試帖二角○硯云甲乙編三角○螢窻異草初集二角二集二角三集二角窻尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五五集一角五○歴代陵寢備考五角○鋤經書舍零墨一角○曾文正公家書四角又大事記一角五又求闕齋日記一角五又書札一元二角又白紙家書五種六角○海上羣芳譜一角○妙香室叢話四角○東潘紀要一角五○啓朦眞諦七分○紅樓夢補四角○名賢尺牘七分○歴下志游八分○西洋記四角○霆軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○嘯亭雜錄四角五○道聽塗說二角○三異筆談八分○漫遊紀略七分○中西紀事四角○壺天錄二角五○蕉軒摭錄二角五○滇南雜志五角○夜雨秋燈錄初集四角五又二集四角五○續綏寇紀略七分○尺牘初桄二角○音註小倉山房尺牘二角○恩益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○詳註知槐軒尺牘一角五○筆耕齋尺牘七分○粤屑一角五○篤素堂文集一角五○通問便集二角○廿五年諭旨每本三角　 
　　立止遺精第一妙方 
　　廣東陳恒德堂包愈遺精愈後永無再遺之患若有半句虚言神明共鑒 
　　凡患遺精之症皆由腎水耗竭相火上炎或思慮太甚酒色遇度以致心腎不交無夢且遺日久則面黑肌瘦四肢酸軟虚損勞傷從此起矣本堂深探病源得異人之妙方秘製奇效遺精丸此丸專治遺精當日立止屢試屢騐百發百中無論遠年初起有夢無夢服之立刻見功重者二大盒除根輕者一大盒全愈永無後患眞水火旣濟之妙方常服大補氣血延年却病煖腎種子　此種妙方四海之内乃本堂獨得秘傳之妙方淸心安神止遺除根之良藥每大盒二元小盒一元○假冐甚多購者認明○函購信資自　○鋪分上海英大馬路萬康醬園對門德仁里内石庫門廣東陳恆德堂謹白 
　　京都天寳齋 
　　毒門聖藥 
　　花柳年憂經騐良方愈人甚廣 
　　京都天寳齋藥局○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
　　此丸乃本齋獨得異人傳授良方重用眞正犀黄珠粉血珀極品上藥泡製久練成丹專治男女楊梅結毒横痃下疳小便皮破腫爛一切毒門無論初起染久包可限日全愈如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髮秃紅班起點皆緣毒藏筋絡且必染妻絶子其害非淺餘毒未凈其患不休此實醫者未得方述患者豈望安全今本齋不惜重資修合濟世染者卽將此丸服下立刻止痛消腫去毒凡極重極危之症服藥一料立可全愈價雖略貴而效足値當能掃盡骨内一切毒氣且能生育無害屢試屢騐必發必中輕者五天全愈重者七天絶根如用倒提丸輕粉升藥雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二元○另有珠黄下疳散每瓶洋七角如男女下疳腫爛或陽物臭爛成筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈珠珀五淋白濁丸價洋一元○鋪分上海二馬路中市西鼎新里口石庫門内便是 
 
 

Page 10

 
 
天下各國之人無論士農工商凡得見全地球圖書總集成者均知其爲無價之寳 
　　此圖書總集成如爲天下永遠有用之書室其中論斷宏博雄壯全集共二萬二千頁每頁約有一千五百餘字故一事之記議而多至十頁卽已爲一萬五千餘字若多至一百頁當爲十五萬字尋常小本之書須五百四十五頁方能容十五萬字是爲以一抵五可見此書之鉅 
　　歷史　　種族　醫藥　農工　宗敎　技藝　雜學緊要總題　　博物　理財　機器　考古　地質　戱劇文字　　　　格致　哲學　商務　傳記　倫理法律　　　　營造　天文　工藝　評論　地理　　各專家所著一萬六千四百節中之數節 
　　此後數節顯出全地球圖書總集成所載各事確切無遺卽可知著此書者均係專家 
　　礦務 
　　共三十二頁乃英國礦務總巡格物舉人福斯脫所著内分總題十六最爲精備並告閱者以分理礦務之法圖畫圖樣共一百零七幅 
　　理財 
　　共五十五頁乃柏靈京城大學堂翰林瓊英格蘭所著其最爲奪目者因此門乃用歐洲十八種文字及東文所印如此完備洵可爲國家理財之準繩也 
　　陶業 
　　共四十四頁乃鉛勃立去大學堂專科敎習　利密爾敦所著此門於圖書總集成中最爲緊要名貴蓋自上古未有史記以前之陶業以至於今逐漸進步備　無遺而磁瓶瓦器各法均用各種文字以顯明之圖畫四十五幅 
　　沿河 
　　共十二頁乃倫敦大學堂專科敎習浮能哈課脫所著其中有雙頁之圖畫講明數處緊要之江用此法治之而效並言水災及抵制之法及港内閘門通潮或不通潮之工河挖坭濬深之法其中述及各江如江語何勃　未西西比　梯司　買司　泰音　舍恩　皆用此法施治 
　　築路 
　　共六頁乃工程司湯襪思壳特林呑所著此人曾著一書專言碎磚石子沙坭築路之法及如何維持大凡城市村鎭自治地方應以查閱此門爲最緊要此門分京城路鄉路修築完善之法並論各種築法之功效 
　　操舟 
　　共十七頁乃水師統領毛利也鐵所著此門非特可以敎導操舟之人卽士子及平人閱之亦多裨益著者極爲明備斷不能復有所增曾並載明船上各件之名詞及各種結繩之法張帆之術凡目今舟楫中應有之物思慮不及者均在此中圖畫圖樣其四十幅 
　　造船 
　　共二十四頁乃水師船廠副總辦寳星納攤義爾褒乃培所著此門文字淺明易讀而實包括極大問題美備無遺凡水師船廠所用各種造船秘訣皆詳哉言之圖樣圖畫共十五幅 
　　省筆法 
　　共六頁乃舉人開脫反爾空納所著平常之人初不料全地球圖書總集成中有此一門今門載明匹脫曼省筆法並有匹脫曼之興跡又載現今各國所用之省筆法 
　　汽機 
　　共五十四頁乃铅勃立去大學堂製造專科敎習愛汾所著此中言世界最初用汽機之眞跡乃在阿立克纔奪來地方爲紀元前一百三十年創者名希羅卽二千年以前之事也有圖畫一幅顯明希羅所造之粗機自此以後如何精益求精而至今日所用水汽之力均載之其中有分題言　汽之性　汽機之理　汽入汽筒　汽之情形試騐汽機之法　雙　汽機　生汽之法　分汽　管汽　搖柄之動作　舟中汽機　車中汽機　煤氣汽機均極詳起圖畫圖樣共一百三十二幅　　 
　　材料之力 
　　共三頁乃汾勃立去大學堂製造專科敎習愛汾所著其所言材料之力乃由考求各專家之所言親爲試騐而著之此門中兼言材料之韌性並有一有用之載明鋼鐵銅木石等以形體之異而力有大小圖畫共三十八幅 
　　測量 
　　共二十七頁卽前任印度測量總辦將軍銜華爾克所著其中專講彼爲測量總辦時用三角法測量全印度此外並言人在岸上測量河道之闊及測地土之高下與地面之下測量法　地形法在海洋中測量法　印地圖法及噐　圖畫共十二幅 
　　第十版係用原張大紙四開印訂全集三十五部共三萬一千頁分爲二萬六千節其中以著作捐助者計有二千人並有最新地圖六百十四幅畫圖一萬一千四百幅錄四十兆 
　　躉付現銀在中國出售之價照倫敦書價並不加增　 
　　現泰晤士報欲此書銷行之速故在中國出售照在倫敦出售之價並不加增且一切運費及起岸費均已認付至香港或上海爲止 
　　付銀之單當付至匯豐銀行歸入總理夫伯之帳其價目照裝訂式樣而定今列於後布面裝訂　　　　　　價洋三百四十元半羊皮　裝訂　　　　價洋四百十五元四分之三羊皮面裝訂　價洋四百五十元　此式裝訂華美而耐久故特爲介紹全羊皮面裝訂　　　　價洋五百八十元 
　　註 
　　　此書前祗二十四部泰晤士報以全地球學術日新故新增數部皆最新學術是以上價目祗能購新增之十一部而泰晤士報能以如是廉價將全集三十五部同售者因購此新增之書者甚多故泰晤士報能將此三十五部一律從廉出售可比日後之價較爲相宜在泰西之人已購舊時圖書集成而現又續購新增之書者已有三萬餘人故泰晤士報得以接續印訂並不間斷而其成本遂可减輕其價亦隨之而减現中國簽字定購之人其情形當與倫敦無二所以不速將購書定單簽字送交經售者人册難保其價永遠與倫敦相同而不增亦難保不另加運至香港上海之費也 
　　分月付銀則例 
　　泰晤士報以此法在各國試騐羣稱爲利便故現又在中國試行此法係請簽字定購者先付洋廿元以後每月按期付洋廿元其利便處卽因纔付第一次廿元卽可收到全集雖有時可請購書者覔保但係酌量辦理凡簽字定購者如欲照此分月付銀之法應在定單簽字定單内所載各條請定購者細閱明晰月份多少不同照裝訂式樣而定今列於後 
　　購布面裝訂者先付洋廿元以後每月付洋廿元共付十七個月購半羊皮面裝訂者先付洋廿元以後每月付洋廿元共付廿一個月購四分之三羊及　裝訂先付洋廿元以後每月付洋廿元共付廿三個月　此式乃泰晤士報特别之裝訂特爲介紹購全羊皮面裝訂者先付洋廿元以後每月付洋廿五元共付廿四個月　此式裝訂最佳最爲華美實無比此更細巧之人工 
　　特請注意 
　　現已與倫敦泰晤士報議妥以上海河南路三百八十號廣學會總書局爲經售圖書總集成之代理人已予廣學會以接受購書定單之權欲購者可至廣學會以接受購畫定單之權欲購者可至廣學會閱看全集樣書日後按月付銀亦付至該處其躉付現銀者亦可付至該處 
　　新增十一部之樣張一本寄贈不取分文 
　　若思購買此書未欲知詳細必索閱此書樣張一本然必先自酌定實欲購此有名之畫始索樣張蓋樣張一本工本不輕一經函索印可由郵寄上不取分文惟來函索取須書註名住趾或卽交送信人帶回凡索閱樣張信而上寫上海河南路三百八十號廣學會全地球圖書總集成總理收啓 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十九年三月十一日京報全錄]  
宫門抄諭旨均錄正張○御史李奏爲疆臣溺職據實糾叅摺○護贛撫柯奏特叅疏防監犯在獄致斃人命之典史請旨先行革職摺 
　　山東道監察御史臣李灼華跪奏爲疆臣溺職據實糾叅恭摺仰祈聖鑒事竊以時局阽危正賴大　臣工同心勠力冀以挽回世運感召休嘉乃以臣所聞閩浙總督許應騤其貪汚卑鄙有令人駭異者該督蒙恩起用宜如何感深圖報激發天良乃自到任以來種種荒謬指不勝屈二十七年六月萬壽聖節該督已正始謁萬壽宫行禮爲前福州將軍景星所譏有汝去則福建之福等語該督拍案詬詈幾致鬭毆庚子福州大水比前尤重三日始退該督深居不出反召擾伶連日劇飲紳士禀請給照買米又靳弗與專給其同鄉義和行買辦吳鑄亭採買以爲居奇該督之弟許應璜號稱十四大人與吳鑄亭合夥營商日在南合招權納賄早出暮歸道路以目本年十月倒欠二十餘萬之多皆被其弟先期私運回里被控到督悉行批駁該督於文職則信用臬司楊文鼎道員孫道仁武職則信用總兵鍾紫雲三人狼狽爲奸文武多出其門鍾紫雲先以巨金結納孫楊薦於該督拜爲老師贄敬五千兩派統福强軍一時屬負習爲奔兢政以賄成文職買差買缺多由楊文鼎孫道仁經手武　買差買缺多由鍾紫雲經手最著者如知縣吕兆璜被控娶部民女得署詔安王國瑞被控揘報城捐得署建寗又以八千金買署仙遊一年期滿復獻三千金留署半年迨交卸回省不及三月又以四千金買署崇安捐升知府蔣唐祐在晉和被控侵呑膏火得署蒲田在蒲田被控浮收稅例得署濟用局提調及閩安關釐局總辦知縣朱開泰卸署淸流縣回省不及十日以三千金買署連江縣請補連江縣章景楓以五千金買署晉江縣而楊文鼎復假手於官運課釐提調委員鹽大使宋尊望爲之居間說項得贓分肥宋尊望老於鹽務號稱巨局猾將局中閒欵搜括挪移與楊文鼎均分創設銅元局其實發商領用無多公欵半歸私飽孫道仁一紈袴子耳目不識丁惟以鑽營謟媚爲務乃得總理營務處兼總統各軍以及善後局武備學堂竹崎關稅釐各優差孫道仁身爲統領於所統福勝軍及衛隊親軍一切委之教習崔祥奎紊亂營規尅扣軍餉孫道仁受其挾制且爲崔祥奎揄揚於該督之前由六品職員疊晉知府其鍾紫雲與該督旣屬師生又多餽獻該督於其軍中缺額呑餉槪不敢問鍾紫雲復與督中恊副將賴文華結拜兄弟每遇提標將備各缺無不廣收賄賂二十六年七八月間聖駕西巡萬衆感憤鍾紫雲以東洋影戲進之該督晝夜酣嬉當憂而樂次年正月鍾紫雲孫道仁所統各軍攤派餉银競紥龍燈逐夜向督轅戱要幾忘尙未回鑾該督晚年專好戲娛日吸洋烟至一日二十口之多閩有優人名紫雲者色藝極一時之選鍾紫雲進之該督且謂該伶名與已同使日侍老師左右卽與門生親來伺候無異該伶終日女妝出入督署不以爲怪甚至不名紫雲而以鍾提督呼之該督七十壽辰黄白雜進私槖已盈意猶未足二十五年二月該督爲其故母作百年冥壽以廣羅珍異候補道何成浩進珠如意兩柄屢得署缺鍾紫雲獻八千金爲燒箔之用以資冥福卽委署陸路提督前藩司李興銳僅送呢障至爲門丁所擲嗣是凡遇節壽屬員爭餽厚體三百里内外文武長吏躬詣致祝　敢後者閩省捐局向綜於藩司該督憚前藩司張曾敭之守正未易通融于是改派鹽道楊文鼎爲總辦後署臬司局務隨之現任藩司周蓮　手受成而已庚子水災紳士陳寳琛曾宗彥等在省城東街平糶竣事止用銀四萬餘圓而常平各倉平糶報　至八十四萬有奇外埠外省捐銀數萬不在其内防捐派全省八十萬兩八月奉截已多贏餘而九月仍有收捐之事欵目至一百二十餘萬奏請截留名曰辦防實則肥已大半存臬司楊文鼎之手寄放源豐潤兌局生息所開銷多係浮報不實武備學堂將以育將帥練士卒關係綦重而所派總辦臬司楊文鼎因其妾不容于嫡竟藉爲藏嬌之地候補道孫道仁尤而效之亦將其妾遷入先是楊文鼎之婢有孕其妻嚴刑拷問銷禁空園楊又鼎羞忿成疾孫道仁適來看病向其哭訴情由孫道仁語涉閨𨳸其妻� 
遽率婢媼出而挺擊之孫道仁不及呼輿徒步奔去楊文鼎令宋尊望前往謝罪就而求計孫道仁令其戚屬候補通判閔毓靖帶同勇丁與宋尊望乘夜控開鹽道衙門後牆將鎖禁之婢竊負回營再移居於洋務局三移居於武備學堂該督置若罔聞且乘大閱之時轎後隨帶署中女眷十餘口乘轎至營藉看操爲名爲該婢加笄玩視戎行毫無顧忌而楊文鼎更不時於臬署開賭集孫道仁何成浩鍾紫雲及商人胡學鳴虞振網等互相角勝臬司公事一任刑幕陳濟洧舞弊而不知本年楊文鼎五十生日大收禮物有美畢臻自初九日演戱至十八日之久閩中小銀圓舊係孫姓承辦印用福建省造字様因銀色止有七成市間不能通行後雖改師官鑄銀色亦差不多其不通行與孫姓相等該督乃用楊文鼎之策令該府州縣典鋪錢莊以大易小移害於人至錢法則銅三銅七名烏鉛錢比私鑄更小民不肯用亦以官示勒之至納稅完糧均不得用坐賈抽捐事非得已本年四月間仙遊縣滋事之由因該邑地方本小署任王士駿勾結紳士設局勒派年捐約可數萬民不甚命致將經手辦捐之紳董書差房屋拆毁該縣王士駿以民變通禀該督不問原由輙派候補道柯欣榮叅將江孝全會同興化府知府玉貴帶開花砲隊馳往剿滅無數鄉村戮及無辜婦孺乃揑報拏獲拒捕及格殺二十餘名含糊完案尤可怪者責令隣鄉攤賠兵費一萬八千餘圓殊屬背謬統領在長門提督居子泉郡水陸隔遠勢難兩顧而該督以鍾紫雲兼之汀漳龍道缺出何成浩回籍未返福建可補人員諒不致乏而該督懸缺以待急電速之該督之子江蘇候補道許秉璋其婿委充洋務局及銀元避提調分省補用知府彭恩桂皆倚勢招搖聲名惡劣家丁楊升尤爲該督所私眤龍溪幫鹽商林姓一案索賄二萬餘金贓已入手敢將幕賓批駁之處改爲批准加用該督圖記發出事經告發該督不得已將楊升交縣辭連署内子弟官眷發審委員不敢竊詰案懸至今論者謂該督實受贜欵諉諸楊升故不能澈底懲辦以上各欵人言嘖嘖各處報章之再四宣傳也擬請飭下公正大員認眞查辦無稍瞻徇以儆官邪而重疆寄臣職司彈劾緘默難甘謹恭摺具陳伏乞皇太后皇上聖鑒訓示謹奏 
　　護理江西巡撫布政使臣柯逢時跪奏爲特叅失防監犯在獄致斃人命之典史請旨先行革職恭摺奏祈聖鑒事竊據委員署安遠縣知縣命祥霖通詳奉本府札據署會昌縣知縣徐寳鍔禀稱光緖二十八年四月十四日赴鄉催糧二十三日接據典史戴筠新報稱本月二十三日監犯何芳連因向同監犯人何老金仔催索欠錢起釁何老金仔狃斷手銬拾取菜刀致傷何芳連移時身死札委前往騐明何芳連委係受傷身死提訊刑禁人等供無受賄鬆刑情弊塡格錄供詳報到撫臣興銳當經批司將該典史戴筠撤任查叅一面行提人卷來省發委南昌府審辦去去後兹據署藩司會同署臬司轉據該管府道揭報前來臣查該犯何老金仔與何芳連係同姓不宗均係聽從在逃之會匪劉五月仔糾邀入會尙未得受僞職因要犯劉五月仔在逃未獲恐有避就禀經批准暫行監禁俟緝獲劉五月仔到案質明辦理之季監獄爲覊禁罪囚重地防範最宜嚴密應用會刃器具應搜檢凈盡該典史戴筠新職司典守並不督率刑禁愼密防範致獄囚刃斃同監犯人實非尋常疏忽可比更恐刑禁人等有受賄鬆刑與囚兇器情弊亟應澈訊實情懲辦相應據實奏叅請旨將會昌縣典史戴筠新先行革職以便提同犯証刑禁審擬究辦有獄官前署會昌縣知縣徐寳先已另案叅革所遺會昌縣典史員缺江西省現有應補人員應請扣留外補合併陳明謹會同署兩江督臣張之洞合詞恭摺具陳仗乞皇太后皇上聖鑒訓示謹奏奉硃批著照所請該部知道欽此 
 
