# 1903 - 168 - 4910839

 

Page 1

 
 
[新出歴代史事政治論] [  點石齋啓]  
　　科舉改章鄉會試首塲試以中國史論是非胸羅全史舉識閎通决不能於塲屋中拔幟制勝然不博觀古今名人論史之作則識見或不能恢擴而思議筆力恐亦不能縱横馳驟卓然成家是編係京師大學堂江陰南菁學堂松江融齋精舍諸高材生分輯依湅水通鑑始於三家分晉下迄有明上而朝綱國政下而吏治民生凡經名儒碩學抒爲偉論者無不刺取編錄集書數百種得文數萬篇搜羅宏富抉釋精嚴誠乙部之鉅觀非徒科塲之槖鑰已也付之石印現已出書都計三百零八卷裝訂二十八本定價洋銀四元八角總經售處申報館及申昌書室愼記書莊其餘各書坊均有寄售 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一織而其闡發精義類皆詳盡無遺本齋首將此二書讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商摧一書爲王西莊先生所輯議論超卓考据詳明論世知人折衷至當有志史學者不可不加意請求兹亦用頭等潔白連史紙印成每部定價洋銀五角即日出售 
[聞美國聖魯義開設博覽會事感而書此]  
　　欲比較農工商業之優劣非設博覽會不能知也欲鼓勵農工商業之精神亦非設博覽會不能昔者英人欲振興商務始創此議西歴一千八百五十一年特建格拉得格西比生博物院舉行賽會開會一百五十日觀者多至七百萬人可謂盛矣而英國商務即由此蒸蒸日上豈非博覽會之功效足稱興商之要術乎厥後法國行之於巴黎奥國行之於維也納俱足稱環球大會而最盛者則首推美國希加哥一會攷美國第一次博覽會舉行於紐約時在西歴一千八百五十三年第二次博覽會舉行於非律特非亚時在一千八百七十六年至第三次舉行即希加哥之會也時在一千八百九十三年是年爲屆哥倫波探獲美洲新地之四百年故國人興此大會以誌追思院設在米殺幹湖西南岸地共四千餘畞園囿十五處約地一萬五千畝來觀賽會之人多不可以恒河沙計自開院日始歴半年始經閉院共收美國各省股資以及收游資售照會等項計美銀二千一百萬元院中一切費用計共支出美銀一千七百餘元此會之盛泰西各國皆嘖嘖艶稱之今美國又將於聖魯義開一大博覽會規畫基址陳設一切並邀各國備物往賽大約布置周全須俟西歴明年四月方能開院聖魯義者本法國屬地當一千入百三年經美總統哲斐孫購之於拿破崙始得隸美國其地在密細昔河之旁居美國之中廣約五百五十八方中里沿河一帶袤延七十五方中里其中有各種製造廠八千所是誠商務之一大都會美國於此開設博覽會蓋以爲自得此地已届百年將藉此以覘商業之進步也聞全會地址共八千四百中畝預備旅館約可容四十兆人籌出經費合美金四十兆圓至羅陳比較之品物則分爲十五大類一爲學校教育類二爲繪畫雕刻及各種美術類三爲電氣類四爲技藝類五爲制造類六爲工作類七爲機器類八爲運送類九爲農務類十爲畜牧類十一爲花圃類十二爲森林及養魚類十三爲礦物類十四爲國家自造陳設類十五爲人類館及體操房類規模閎壯較之前者希加哥一會有過之無不及夫開設博覽會之意非徒欲將已成之物表暴其孰擾孰劣也且欲以其法表明於世故泰西各國皆以賽會爲可興商務盛商業視之甚爲鄭重不惜費欵之巨運送之遠均願派員同往賽會惜乎中國未明此意其富商之運物往賽者不過藉以售厚值而已不知當研究其精也其官員之奉派赴會者又不過借以恣游玩而已亦不知有考察之責也是故近年以來各國每有賽會之舉中國未嘗不備物赴賽未嘗不扔員往觀及至歸時終未嘗受絲毫之益明年美國聖魯義賽會中國大憲既接准美國照會先期諭令商人備物往賽屆時又必派員往觀然爲商者倘仍不知當研究其精爲官者倘仍不知有考察之責而惟以售厚值恣游玩焉吾恐非徒無獲益之處而各國益將輕之笑之鄙之棄之矣欲去者其亦知所勉乎哉 
[本館接奉電音]  
　　昨日午前京師飛電傳來上諭一道敬謹譯登○五月二十七日内閣抄奉上諭本日御史黄昌年呈遞封奏摺内署閩浙總督李興銳繕作李勉霖殊屬荒謬著傳旨嚴行申斥欽此 
[宫門抄]  
　　五月十七日禮部宗人府欽天監正藍旗值日吏部引見八十員德公善豫各假滿請安四川總督錫良到京請安希廉謝授内閣學士恩裕德續假五日禮部奏派稽查中左中右門派出希朗阿景灃又奏派刊刻題紙派出恩公侍衞處奏派保和殿監試派出頭班那王溥倬文璞善旌世良二班濤貝勒逹公訥欽泰成安果勒毓阿召見軍機及錫良○十八日兵部太常寺太僕寺廂藍旗值日吏部引見七十九員伊立布稽察中左門覆命安徽按察使濮子潼請訓錫良英麟預備召見兵部奏派查齋之大臣派出景恩奎俊伊立布訥欽泰秀吉恩公志公玉璋召見軍機及錫良英麟濮子潼派出閱卷大臣徐中堂張百熙張英麟葛寳華陸潤庠惕佩璋李紱藻李聨芳李昭煒唐景崇劉永亨熙瑛 
[電傳宫門杪]  
　　昨日午前京師友人專電告知本館云五月二十七日皇上召見軍機大臣及張百熙等 
[恭錄皇上德意志國電書]  
　　大清國大皇商電問大德帝國大皇帝好貴國派駐北京全權公便穆默於十五日覲見齋呈貴國大皇帝致送朕磁器數品均極珍貴之物足見貴國良工精製曰盛一日朕拜嘉之下感謝莫名爲此專電致謝貴國大皇帝盛意並深望貴國大皇帝國祚綿長皇躬康豫中备兩國邦交益馬朕不勝祈禱欣悅之至光緒二十九年五月十五日妈西歴一千九百零三年六月十號 
 
 

Page 2

 
 
[恭錄皇上致日本國電書]  
　　光緒二十九年五月十二日大清帝國大后帝恭奉皇太后懿旨電致大日本帝國天皇陛下敝國前派專使貝子載振前往貴國大阪觀會深蒙天皇擾禮相待足見中日兩國邦交之親密皇太后及朕均皆欣悅無已謹具電申謝 
[照錄日皇致皇上電書]  
　　明治三十六年六月八日大日本帝國天皇陛下覆電大清帝國大皇帝陛下頃貴國大皇帝碐皇太后懿旨特派專使貝子載振前來敝國大阪觀會復蒙頌謝朕閱之欣悅已深願兩國之交好日親一日更願貝子戴振常來敝國尤所厚望謹此覆電 
[班復海軍]  
　　美國紐約克來電云西班牙政府現擬重創海軍以復國家威望官民一聞此信無不踴躍助其成各大員因欲乘此鼓動人心出貲佽助政府蓋班人每念前此飛獵邊之役水師全覆與乎今日各處亂事繁興皆有痛心疾首之概故各大員欲乘此而利導之也聞不日即可購置戰艦矣 
[美製新砲]  
　　羊城日報云近日美國新出一種機器砲其質甚輕移動頗極靈便各項連機器祇重四百五十磅然其激射力又極猛速計重至二十五磅之彈第如開放格林砲式舉手一按即有一彈飛出若盡其速率則每一分鐘時可放至彈丸八百枚而砲身尚不發熱聞擬以前總統之名名之曰基威蘭 
[俄虐猶人]  
　　英京倫敦來電云猶太人之在俄國决池捻夫埠者大遭殺戮慘不忍言其禍由於各處謡傳猶太人殺戮基督教小孩以供彼教祭品俄人聞之奏請俄皇將猶太人懲治不料俄皇特降諭旨謂此種謡言乃古時誣揑猶太教之僞說殊不可信並諭令通國禮拜堂週知此說之謬勿復與猶太人爲難俄民不禁大失所望因忿成怒致出此殘暴之行爲也 
[俄使之言]  
　　京師時事新報云頃得英京倫敦來電悉駐美俄使言及駐屯滿洲之兵士將於九月内一律撤回按九月爲俄國第三次撤兵之期 
[滇電已通]  
　　天津直報登京師來函云政府近接滇省電文内開由省城至蒙自縣之電缐刻已通行無阻駐雲南法總領事與駐蒙自法領事公文私牘來往如常 
[訂購巡船]  
　　天津直報云直隸總督袁慰庭宫保近向德商信義洋行訂造木質巡海兵輪船三號每號價銀三十餘萬兩約期明春來津交代 
[派勇偵匪]  
　　順天時報云日前中國外務部接駐京法使照會内開現在京東寳坻一帶又有土匪練習拳術請從速剿辦云云刻下政府中人已檄令姜軍門桂題派勇前往偵探確實情形矣 
[新政先聲]  
　　前城日報云新任兩廣總督岑雲師奏調來粤差遣之雲南試用道李五青觀察光覲抵省後即謁見署粤督德靜山制軍並赴撫轅禀到按觀察係直隸人向在鄂中候補既而制軍飭所部親軍營馳抵省會駐紫東校塲營中督操官管千戎長清山東人第一旗管帶李君建元天津人第二旗管帶兼督操各旗官董君文楨第三旗管帶楊德盛第四旗管帶鄭君惠卿均安徽人 
[三續護理晉撫吳大中丞奏報山西遵設警務學堂章程]  
　　一賞罰學堂発生平素才堪造就實足爲他生模範者及學期考騐之際匀計分數在九十分以上者除授與褒奬文憑外並酌加津貼銀兩以備異日教習之選學堂學生平日如有學業怠惰品行卑污以及違犯堂規屢戒不悛者隨時酌量情形輕則降等記過重則斥革一禁止學生在講堂上不准吸烟私相笑語即講課已畢無論在自習室在寢室均不得有喧譁爭嚷等情違者記過文武員弁既入學堂專以嚮學爲事自當謝絶酬應學堂中學生不准會客如該學生等家有要事來人通知祇准到回事房由守門人問明姓名事由報知提調處傳諭領班轉告本人守門人不准徑行通告本人如有來往信件提調處設有投信箱當由守門人將各信投入箱内由提調派人轉交如各學生有外寄信件亦當投入此箱由提調派人分送學堂門禁最嚴學生非領籖不准出堂平時無論保人出入應責成守門人隨時盤詰學生中儻敢有意違犯由提調查究禀明督辦從重懲責以重關防學堂首重潔凈關係衞生即各學生寢室自習室除每日派夫打掃一次外不准任意作踐有故違者查明嚴懲一登進警官一職本屬專官當此需才孔殷延教習設學堂合吏與兵而兼施造就是誠急於通行速舉之計但須預籌出路始足爲鼓勵之資自當設法變通勉期踴躍現擬官學生習中等科畢業後考騐成績給予文憑即可派往各府州縣充當警務教習及巡警兵管帶如有情願考入高等科者俟高等科畢業後即可派充省城巡警兵管帶及哨官等職一年限滿給予優奬至高等學生畢業後之登進章程俟政務處議設警察專官後遵照辦理以示鼓勵兵學生習初等科畢業後有難送列中等科者則派充省城及各州縣巡警兵什長如有初等科畢業生情願考入中等科者俟中等科畢業後亦可派往各州縣充當警察教習及巡警兵管帶其畢業考騐不及格者仍派充巡警兵至兵學生内中等科畢業生有情願考入高等科者俟高等畢業後鼓勵章程一律辦理以上所擬各項章程係仿照直隸四川奏定各條詳審晉省情形斟酌損益作爲暫行試辦之法至一切詳細規則俟開辦後另行酌議 
[警察紀聞]  
　　杭州訪事人云浙江大吏委劉雲樵觀察督辦警察事宜擇吉本月二十日在宗陽宫開局是日會辦戴子開觀察提調宗子戴太守先後戾止其餘文案收支差遣各員亦到局伺候少選劉戴二觀察將執事各員分别派定隨傳三城總巡到局另行加札兼理局務蓋保甲與警察本相輔而行現值開辦之初各叚應設路燈若干應派巡勇若干即責成各總巡斟酌情形詳細造册呈報至所需勇丁衣帽及應用器械俱已飭工製造大約再延半月即可一律舉行矣 
[履任有期]  
　　揚州訪事人云此間官塲接浙江電信知調補兩淮運司恩都轉已諏吉閏五月十六日履新連日辦差公人已將左衞街某宅賃爲淮南總局而將總局讓出作爲都轉行轅 
[擒獲殀僧]  
　　漢口日報云本月某日有一形跡可疑之僧人在鎭江寳豐戲園觀劇道署巡員錢君察出破綻詰知自卾來此蕭其姓名日郁堂言語支吾知爲匪黨飭勇搜其身畔藏有僞印一顆票布一張遂押送丹徒縣署縣主洪鷺汀大令升堂研鞫得有實情因即申送道署道憲郭月樓觀察覆訊無誤刻已通詳各憲核定罪名矣 
 
 

Page 3

 
 
[憲旌暫駐]  
　　前日卸任漕運總督調補河南巡撫陳小石中丞自蘇垣抵滬至晚由觀音閣碼頭登岸暫駐美租界北河南路天后宫側出使行轅大約小作勾留然後入都陛見也 
[會辦謁客]  
　　新委江南機器製造局會辦唐子中觀察到差後定於昨日命駕至上海縣署拜會縣主汪瑶庭大令大令飭丁擋駕蓋謙不敢當也 
[初訊西人狎妓釀命案]  
　　前者意大利國薙匠意沙在英界大馬路老旗昌門樓上將流娼孟金氏即孟金鳳推墮街頭以致跌斃報經上海縣主汪瑶庭大令騐明前晚傳齊人證升堂研訊娼奴陳王氏供小婦人傭於金鳳處是晚隨金鳳至抛球塲閒遊意沙約至老旗昌門樓上先將鈔票洋銀三元給小婦人囑先回去隨留金鳳同宿約至天明往領届時小婦人如約而往詎料金鳳業已殞命由把守門樓之巡捕領小婦人往看屍身小婦人因即知照屍兄孟金威協同地保曹福卿報請大老爺臨騐斯時意沙業經捕頭帶入捕房今蒙訊明求恩伸雪金咸供小的與金鳳分居各爨諸事均不知情是日陳王氏來言金鳳突被洋人推跌斃命小的即奔投捕房聲訴聞甲乙兩車夫同稱伊等停車門樓下忽聞樓上大聲疾呼有一婦人從窓口墮下隨即氣絶顯見被意沙推跌致命務乞伸冤曹保禀稱小的由捕頭喚令協同屍兄報案查金鳳實於成姦後推跌致命求鑒大令諭令一干人退去聽候訂期會訊隨於昨日午後三點鐘時帶同譯員拜會意國總領事孨臘濟君詢以凶手意沙曾否訊明并訂期赴北洋務局會訊核辦 
[三訊巡捕舞弊案]  
　　日前公共租界工部局董倩高易律師瓊司投英美租界公堂控三畫華捕馮阿信串同各車寓主違背工部局章程等情已詳本報昨禮拜一後復訊之期午後鐘鳴二點二刻讞員孫建臣直剌偕英總領事署繙譯官迪比南君升堂俄而捕頭將馮及蔡朝榮姚榮亭馬駕桂徐阿昌等男女五人解案馮延律師博易聲辯蔡姚徐共延律師侯魯公聲辯適侯律師有事他出由雷滿到堂壳件洋行克拉克投案聲稱唐湘舟先在商人處爲細崽嗣商人因事赴高麗遂薦唐至捕房當巡捕直剌與迪君諭令退去提馮研訊馮供小的在老閳捕房當差約五年前不記日期見楊樹浦捕房五百二十一號巡捕唐湘舟即唐子範落差時在雲南路操塲學習操演未與交談後唐被楊樹浦捕頭斥革復充老閘捕房四百六十號華捕派令在新閘查察違章車輛其時小的充當三畫巡捕捕頭派令在路查車計共派華捕十二名每派出時小的囑以萬不可在外得受車夫賄賂蓋因車夫每見巡捕欲將壞車曳去輙賄以小銀錢二三角故以此言囑之也至唐被楊樹浦捕頭斥革之說係五百三十八及二百十七二號巡捕所述迨小的既知唐係楊樹浦已革五百二十二號華捕復充老閘四百六十號華捕因無稽察之責故不向捕頭言明西人阿姆斯脫郎稱前充楊樹浦五百二十二號巡捕之唐子範據五十五號印度捕頭指認謂與現充包探之唐湘舟身材有長短之分面目有肥瘦之虽今查唐湘舟唐子範皆身長四尺八寸瓊律師向阿姆脫斯郎曰爾可知廣肇公所因馮之事曾開門會議否答已知博律師稱現有三華捕在案作證及傳訊四百二十九號華捕供唐湘舟即前充五百二十二號巡捕之唐子範因與小的同在捕房故知之最深當五六年前因欠錢不還被人控告以致斥革時楊樹浦捕頭係惠爾生及禮今禮已逝世二百九十一號華捕供唐湘舟實曾充當楊樹浦五百二十三號巡捕初時小的未與唐謀面數年前有三百二十一號華捕繕就保單來托小的倩福建路甡和飯館蓋一戳記保唐充當巡捕因之相識嗣捕頭令小的催唐繳還號衣始知已被斥革五百五十號華捕供唐湘舟實係六年前充過楊樹浦巡捕後因欠債被控以致斥革邇又見其投充包探姚榮亭供小的處共有車三十四輛前因捐照時時失去或因車破壞被法界巡捕曳入捕房撃壞故刊一榮字暗記印在捐照上西歴年月之中或用顔色印在車箱以便辨認並無别故此記已用十餘年與馮向不相識從無納賄之事况各家車上皆有暗記尚求察核馬阿桂供小的處連他人所存之車共三十四輛馮向未納賄車上所用小字暗記因前奉總捕頭諭令車須一式不能參差故記之以便辨認小的所用暗記係一月字已歴二十餘年印在法界捐照之下徐阿昌供小的處有車六十八輛屢被曳入法界捕房撃壞故用一土字暗記與馮向未謀面安有納賄之事蔡朝榮供實因各車時被曳入法界捕房撃壞因印一蔡字爲記此事已歴十餘年並無賄馮之事博律師稱現又傳到在車上用暗記者數人請訊胡愛卿供小的有車六十餘輛前在車夫號衣號褲及車箱與法界捐照上印有暗記約三個月一換劉世昌供小的之車所有暗記係一劉字已用二三年宗金全供小的暗記係一金字現聞涉訟即已抺去求察訊至此報時鐘已鳴五點三十分直剌與迪君會商仍將各人分虽還押交保訂於禮拜五午後兩點二刻時定讞 
[命案賄私]  
　　前日午後陳阿大高駕馬車疾馳至虹口武昌路與北四川路轉角處將吳阿玉之女甥碾斃報由捕頭令地保周雲卿投報上海縣署周保私向屍母說合令馬房主某甲出洋銀二百三十元以了其事捕頭以人命至重不容玩視命包探倪順泉將周保及陳吳解送英美租界公堂請訊吳供此案已由周保從中調處令馬房主給以洋銀二百三十元業已將屍棺殮叩求恩免送縣周保供詞一味含糊襄讞委員魏蒓塢大令飭將周保及吳押候具呈甘結陳笞責三百板荷校一月爲駕車不愼者儆 
[仍須枷示]  
　　寄居滬上之甬商葉姓將婢女崔三寳给成衣匠倪永興爲室後倪不知如何將崔鬵入鴇婦翁左氏所開花烟館内爲倡未幾崔身患惡瘡由翁鴇送還倪處倪不收受翁鴇遂將崔送入捕房捕頭令包探竇如海解送英美租界公廨襄讞委員魏蒓塢大令向之研訊崔供小婦人由主人配與倪姓成婚未久即被倪鬵入花烟館取去身價洋銀一百八十元近日鴇兒因小婦人身患惡瘡送回倪處豈知倪天良喪盡竟將小婦人送入捕房叩求超豁大令判令將倪責三百板荷枷一月崔送交濟良所收養翁鴇斥釋既而有自稱蘇松太兵備道署幕友之顧某者函致讞員孫建臣直剌請將倪開釋直剌允之至昨日讞案時老閘捕頭遣人至公堂禀請將倪交捕帶回押往街頭以示之儆直剌乃將前情告知美總領事署繙譯官白君請緩至禮拜四准提案核奪大約仍不免於枷示通衢也 
[妙論宏宣]  
　　下月初一日即禮拜四之晚八點鐘時尚賢堂監院李佳白先生仍在格致書院宣講地球各大洲列國政治之異同凡留心海外風土人情者盍共傾耳以聆藉增識見乎 
[蘇松太兵備道轅控案]  
　　日前南匯縣境六灶鎭人馬景濤即馬思仁行至公義馬頭被衆流氓扭住兇毆并攫去金戒指等物隨赴馬路工程局禀請提究總辦翁子文太守飭包探黄量海查明禀復既而馬又投蘇松太兵備道轅遞禀道憲袁海觀觀察批飭上海縣汪瑶庭大令赶緊飭捕查提兇證從嚴究懲 
[上海巡局紀事]  
　　昨日僑居青龍橋附近之丁桂生陳金生二人在新馬頭向周升訛詐周怒扭至十六鋪巡防中局局員黄衡堂二尹研訊之下知周在馬路工程局當差因將一干人移請工程局總辦翁子文太守訊核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　日前紹興人莊阿三毛鳳金至本城東姚家弄左近李姓家收買紙錠灰三十餘斤欺其家無男子不名一錢攫之而逸事後李投控縣署縣主汪瑶庭大令准詞立飭差役薛貴查拿至前日始將莊毛拘獲解案當晚大令升堂研訊莊毛同供此事實由寓居英租界滿庭芳附近之余天寳爲首小的等被其所惑屢次乘間掉換假灰或逞强攫取或混用銅質僞洋銀李姓家紙錠灰實被余搶去求恩寛宥訊至此有受害之張姓等數十户投案陳訴前情環求重辦大令判令將莊毛各責三百板枷號一月每日押令游街小衆入夜收入自新所期滿冉行核辦○縣捕緝獲行竊西門外某姓家銅杓燭臺等物之賊犯顧阿四及潛入虹橋南首王姓家行竊之賊犯王阿虎一併解案請究大令研訊之下顧供小的係本邑人向爲鐵匠近因失業　可謀生由陸賣林起意糾同行竊此次在西門外圓通菴内竊得各物持往典鋪質錢被捕拘獲尚乞施恩王供小的父親已故母親在舊校塲某冥器店小的患病日久乏錢使用不得已闖入虹橋左近某姓家圖竊被事主拘獲求恩寛宥共母王黄氏投案訴稱阿虎本係小婦人所撫螟蛉子時竊取家中衣物質錢今既拘案務求嚴辦以儆將來大令判責一百板收押改過所四月然後察看再核顧責二百板收押自新所○前者縣捕拘獲梟匪譚榮舟即湯老五解經大令訊供管押前晚提案研鞫譚供小的係湖北某邑人向在鹽捕營管帶姚大人船上當駕長今年三月行至浦東突遇梟匪致被將船劫去小的無顔回見大人飄流於外不敢爲匪大令計本縣初次訊供之後即函詢姚大人旋接覆函稱爾自去年犯事斥革後甚不安分何得胡供譚叩首求恩大令著押候訊核 
[浦東總巡局紀事]  
　　滬南繩索公董事沈金華投浦東保甲總巡局禀控張家浜人曹金炎丁阿士李春紊亂行規等情總巡謝岳松明府飭提研訊諭令將曹等交人保釋領帖開張李情罪較重枷號示衆○日前有口操湖北音者糾黨至浦東十四圖火油池左近大開賭塲地甲聞之急往驅逐口角之下拘獲羅桂子一名解入保甲總巡局總巡謝岳松明府升案研訊供小的向充工頭安分營生不敢犯賭明府飭差查明實在情由准子交人保出隨親率差勇將窩賭房屋發封諭令地保留心看守 
[南巿捕房紀事]  
　　船户王金海握金勝南至南巿捕房訴稱伊深夜上船意圖行竊向之呵斥反糾集李永全等蠭擁而上持械鬥毆請即解送局中禀求究辦捕頭令押候轉解馬路工程局請總辦翁子文太守訊懲○日前二十五號華捕徐少山與孟金生因賭起釁互相鬥毆旋復扭訴捕房捕頭令押候禀請工程局總辦翁子文太守將卯名斥革 
[英美租界公堂瑣案]  
　　陸阿狗潛入蔡桂良家竊取衣物報由包探方長華拘獲吊到原贓解案請辦襄讞委員魏蒓塢大令判責三百板管押捕房三個月○包探王長桂解徐阿福陸阿狗楊阿二到案禀稱伊等三人在四馬路天樂窩書塲内伺應烟客昨有傅利生者投捕房訴稱突被伊等兇毆受傷捕頭因令小的解請　究大令以傅未到准徐等覓人保出定於禮拜四傳傅訊明懲治○朱榮福潛入榮華樓行竊茶壺衣服報由包探徐阿華拘獲解請究懲大令判笞責二百板○秦阿蓬行竊王阿　家東洋車一輛報由包探倪順泉拘獲送請訊懲大令判責三百板收禁西獄八個月然後遞解回籍○卓阿才行竊陳仁和家衣服絨毯草帽等物報由包探陳洪德拘獲送請訊懲大令判責一百板管押捕房半月○包探金立生解僧人方則良到案禀稱此僧前因拐賣小孩遞解三次今又濳來滬上由小的拘獲送請究懲大令訊究之下忽有龍華寺住持投案請保遂飭押候取具保狀自行回籍如再濳來定即重懲不貸 
[法租界捕房瑣案]  
　　積竊姚阿四王阿狗屢次犯案驅逐出境前日又至租界中行竊包探拘獲解奉讞員魏蒓塢大令訊明管押昨日命提到案各責四百板然後釋之使去○竊犯黄玉泉前山英美租界公廨移解至案大令判枷號二月昨已期滿命開去所荷之枷重責五百板交英界包探帶回歸案訊辦○竊犯張阿生張小泉張寳元前田包探解奉大令訊明判各枷號一月昨已期滿命將枷開去各責三百板然後釋之使歸○前者賭棍張天生張阿虎張寳生被包探拿獲解奉大令訊其判各枷號一月昨已期滿命帶案開枷各責二百板然後斥釋○某銀樓主顧根泉前控學徒曹榮華私取首飾約　銀一百餘兩等情除追到若干外尚少各件約值銀五十兩經大令訊供押追在案昨日顧偕曹兄投案遞禀聲稱現已向顧理處明白共償洋銀五十元先交三十元尚有二十元約期交付求准將曹釋出大令著帶至案下責手心二百下然後交顧帶去 
[美租界捕房紀事]  
　　昨日剪綹賊陳金生在閔行路中竊取甬人蔡阿鳳衣袋内所儲洋銀被蔡察知扭交六百六十八號巡街捕帶入 
捕房捕頭命押候轉解公堂禀請讞員孫建臣直剌懲辦前晚小竊某甲潛入提籃橋畔某姓家行竊衣服携之而出適爲某號巡街捕所見連贓帶入捕房捕頭令押候解送公堂請訊辦○前日傍晚時無賴王阿福徐留春不知何故在楊樹浦路互相兇毆包探李四春見之一併拘入捕房捕頭令押候解送公堂禀請訊究 
[金陵官報]  
　　五月十一日督園片示壽春鎭總兵宋朝儒因病出缺所遺總兵篆務本部堂查有現署福山鎭總兵王幼山調署遞遺福山鎭總兵查有現署督標中軍副將丁華　調署遺出中軍副將員缺查有前陜西延榆綏鎭蔣雲龍堪以署理潘轅片示雖甯縣典史郭祭唐業已奉部覆准自應飭赴新任軍械所候補道周請假赴蘇見撫憲候補道俞啓元謝委湖北督銷唐郁華謝委會辦上海機器局湖北督銷候補道奭辭　辦商約候補道高蔚光由滬來中恊丁謝委署福山鎭揚州認捐局知府吳炳仁辭赴差廣西知府曾廣鈞到由湖南來正任桃源縣武麟辭赴蘇知縣趙宗献禀知奉張道委勸辦山東工賑捐局差瓜中左哨都司謝宗培到來省領餉知府江雲龍專丁來省禀知交缷署徐州府事並請假一月在揚就醫知縣鮑孝先禀知奉常鎭道調委發審差即辭巡檢張兆熊叩謝派辦處委清查普育堂法國二等水師提督馬來山駐滬總領事巨賴逹滿襟兵輪管帶副將納業爾副管帶叅將潘輝都　滿濃守備葛師爾隨員費式巴醫官都師繙譯費亭祿南京鎭江大王堂司鐸施方禮均會洋務局候補道汪見十二日惠東陵禮部員外郎舒降阿會叩謝辭行回京正陽關鹽釐候補遣方碩輔辭委署廣信營叅將武交清辭岳州營遊撃周德全到請咨兆上金陵炮台王世緩禀謝請補沛縣張晸叩謝准補飭知均見廿肅採辦機噐電科書籍委員通判孫傳瀚理問王肇鴻交缷海州州同回前丹徒縣主渾左炳文到均到十三日候補道李鎭邦到交缷揚州保甲回王燮奉示冩履歴均見首府羅兩道縣陳廬均禀知在城隍廟設壇求晴通判羅繼琛奉委赴蘇會印告法差知縣白丞頤奉派辦處委會同上江兩縣各路總巡暨督同張傅兩巡檢清查城内外無告窮民殘廢鹽大使項毓桂奉示察看山西守　甘容齡到十四日雲南提台張會知縣郭希度禀知隨俞道赴鄂即選縣左翰清辭訓導余耆由江西來三江師範學堂教習日本人菊池謙二郎管虎雄松原俊造志田勝民火生干藏亘理賓之助杉田隠那原又熊那郎武二均見候補道王燮辭赴蘇見撫憲留廿遊撃龍理到三江營遊撃張培森到由京引見回通判桂亦川禀知奉派辦處委同加派委員清查叚内老幼孤苦無依貧民差正任蕭縣劉本檍交缷署邳州回十五日水師學堂候補道黎禀知明日起本堂考試學生委辦湖北督銷候補道俞啓元常備右軍前營陳煦亮均辭知縣韓宗朝到由蘇來殷鑒夏奉示察看巡檢吳棨新世職方世勳伍正仲均奉示騐看以上均見美國領事馬敦會繙譯温秉忠見知府何維楨奉司委查揚屬高寳河工情形回知縣施振瀛由鹽城公幹回又奉委解賑銀赴鹽城江蘇試用縣譚貴到由蘇來慶餘橋釐捐知縣禹崧齡辭十六日會辦上海機器局候補道唐郁華見辭候補道王灃謝委湖北宜　川鹽釐局差蕪湖米釐候補道謝隨辦商約候補道高蔚光均辭鏡清兵船徐振　禀知水師學堂監考知縣郭希席辦赴湖北平鏡翰船蔡渣奎赴清江接漕臺澄波輪船王金相送提督赴瓜洲鹽大使彭慶善奉示甄别又何維榮到揚州來 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十九年五月十六日京報全錄]  
　　宫門抄諭旨均錄正張○陜甘總督崧新疆巡撫潘奏調任撫臣因病出缺謹代遞遺摺並臚陳事蹟懇恩優卹摺○直隸總督袁奏拏獲廣宗著名逸匪訊明就地正法片○駐藏大臣裕奏調員差遣委員片 
頭品頂戴陜甘總督臣崧蕃甘肅新疆巡撫西林巴圖魯臣潘效蘇跪奏爲調任撫臣因病出缺謹代遞遺摺並臚陳事蹟懇恩優卹恭摺仰祈聖鑒事竊照調任安徽巡撫臣饒應祺交卸新疆撫篆遵旨入都陛見光緒二十八年十二月十八日丑刻在哈密行館因病出缺據哈密廳營電報到省業經臣效蘇電請軍機處代奏在案兹據該故撫臣家屬呈遞遺摺由哈密廳通判申轉前來伏查饒應祺隨營服官由關隴以至新疆前後三十餘載臣效蘇昔爲僚屬今與同官臣崧蕃近在鄰封見聞較確其爲人行政知之最深有不敢壅於上聞者竊惟饒應祺中舉人入前大學士左宗棠營幕贊襄帷幄悉協機宜久爲左宗棠所倚重甘肅軍務漸定以功叙知府分發陜西委署同州府正值丁丑大祲人民相食道殣相望饒應祺履任伊始蒿目鴻嗷籌辦振撫發粟散粥施藥給衣殫竭心力全活甚多前大學士閻敬銘極爲嘉許守同五載民情愛戴先是陜西軍興差徭繁重各屬設里民局切左費按糧攤收久爲民累饒應祺首發輕徭之議事甫舉適奉旨補授甘肅甘州府缺前陜西撫臣邊寳泉奏留始終其事因得釐定章程分别兵差夫差應支夫馬这數酌裁浮冗之費每歲欵減徭役銀數十萬兩十餘年積困爲之一蘇陜民至今稱之治蒞甘州府任盡心民事懃懇如昔日時有爭渠水案原被悉皆紳富各分黨類爭逞豪强前府縣屢斷屢翻數年不决勢將釀成巨案饒應祺親爲剖斷屢次履勘日數堂審不厭煩瑣平心靜氣開導多方兩造感悟願罷訟其誠能感人有如此者西民素習游惰婦女不能紡織饒應祺由武漢購運紡車織具置之内署擇婦女之靈敏者使之入署命其妻親爲指授轉相傳習定課程明賞罰於是郡民皆知紡織成布與腹地及升任蘭州道離郡之日深以未竟全功爲感然河西風氣遂大開矣任蘭州道未久委署按察使整躬飭吏官民翕然十五年調署新疆布政使旋補授斯缺七年之間節愼度支籌辦墾務於地方一切事宜尤能實力寳心多所贊畫如羅布焯爾設局興墾以杜外人覬觎草昧經營精心建策歴任撫臣深倚賴之二十一年關内河湟之變升任撫臣陶模奉命内調饒應祺署理巡撫徵兵籌餉昕夕不遑當西寗敗匪分股西竄饒應祺以哈密鎮西近接甘境南路羅布淖爾毗連敦煌防之境内不若防之境外電商前督臣陶模調援甘新軍牛允誠等馬步各隊分防玉門安西敦煌一帶派喀什噶爾阿克蘇提鎭各標營得力隊伍分扼羅布淖爾之阿不旦紅柳陜河武斯一帶而於哈密鎮西喀喇沙爾阿克蘇各後路節節設防以資策應布置甫定逆首劉四伏率二萬餘人精壯槍手千餘逕撲昌馬爲牛允誠所敗賊勢頓衰饒應　刊發剿撫兼施簡明告示宣布皇朝威德賊衆解體劉四伏猶負隅抗拒經官兵屢敗之於蘇節泉扁博溝等處殲賊甚多收撫降衆五千餘人劉四伏遁人山中仍四出搶掠適臣效蘇前充營務處以關内事定率所部馳回玉門饒應祺電加泒焦大聚　率隊合剿復敗之於塔西鋪尖山廟三眼井等處攻撫降衆一千餘人劉四伏竄安南壩各軍跟追至野馬泉賊敗復遁又追北於一盌泉收撫降衆六百餘人劉四伏始棄輜重率黨濳逃於羅布淖爾甫入羅境即爲駐羅各隊所扼屢拒屢敗隨從之五餘人悉降劉四伏勢窮力竭當即擒獲六另股冶八個馬致和等衆數千亦先後受創就撫關内外俱報肅清饒應祺調度有方奉褒嘉遂拜補授新疆巡撫之命計先後收撫回衆勇婦不下萬餘均解羅布淖爾分地安插數年之間散振糧修房屋　牛籽發農具以及開渠築堡並導之開鑛興牧通商惠工於是户口日聚地土日關始奏請改喀喇沙爾廳同知爲知府添設新平縣及卡克里克縣丞武則設遊撃以下等官定營制置郵傳地方遂大有起色矣饒應祺以此次軍務得力於宿備新式快槍適有德國人游歴到新遂酌籌欵項商購毛瑟快槍萬杆又購製造槍彈機器自製洋火槍子各項二十五年綏來回變襲城未克首逆率黨西竄饒應祺不動聲色分路派隊兠剿不數日而事平固由將士用命亦以廣儲米械足寒賊膽而壯士心也復以關内回民探親傭趁紛紛出　饒應祺體朝廷一視同仁之意飭屬編查保甲凡業工藝商農者一體列入户册其實無執業者酌發荒地責成開墾暫緩升科使各有爲善之資不致窮無所歸流而爲匪上年因設省既久生聚日繁各屬轄境遼闊難期兼顧復商巨崧審會奏請改設添設知府州縣十餘缺並設教官增學額兼請廣鄉會試中式之額以資治理而宏教育此饒應祺接受撫篆以來籌畫撫綏諸著成效見之奏章確有可據者也新疆界連英伊邊防緊要自坎巨提帕密爾有事英俄相忌時有齟齬饒應祺恪守約隨機因應庚子之役與伊塔會籌防務尤能處以鎭靜加意聯絡歴年以來邊境乂安特是協餉日絀庫藏日虚以萬餘里孤懸塞外仰息於人臣效蘇蒞新之日每與議及轍見憂　於色蓋其焦思種慮精神漸衰非　　二十七年冬陡患痰厥之症雖隨發隨愈究之外實内虚不自知覺此次奉今調皖方幸離寒苦而歴燠區前恙可除報恩有日意中道嚴寒仍觸舊恙而遂齎志以終也訃至之曰官民士庶罔不痛惜該故撫一生謹愼平易近人生平而疾言遽色用人處事誠實不欺故人　皆不敢　欺而奔趨惟謹至其持身務儉衣食無華清德之昭尤爲人所難及儻能竟其設施所以爲國家定大計决大謀者當猶不止此也合仰懇天恩俯准從優賜卹並將生平事蹟宣付國史館立傳以彰勞藎所有調在撫臣因病出缺代遞遺摺緣由謹合詞恭摺具陳伏乞皇太后皇上聖鑒訓示再該故撫臣有子六人鳳珪花翎二品銜陜西候補道鳳璜王寅補庚子科舉人鳳琯鳳璪均由附生　納中書職銜鳳瓊附生鳳璸業儒孫二人毓英監生毓藻幼均業儒再此摺係臣效蘇主稿合併聲明謹奏奉硃批另有旨欽此 
　世凱片再廣宗縣逸匪郝振邦前曾據報格斃嗣經續獲匪犯辨認又涉疑似當即據情奏明並飭查下落務芿弋獲在案本年二月二十七日　前大名練軍營官馬振武電禀在沙河縣將該逸犯拿獲即經臣電飭順德府知府梁丹銘訊辦去後兹據該府訊據郝振邦即霍振邦又名洛滋供　自幼出家爲僧曾在南和縣史召村廟内住持上年三月間投入景廷賓名下爲其籌畫軍事並率衆攻打威縣張家莊教堂焚掠鉅　等縣住　莊等處教民教房拒敵官軍復在成安縣志掌等處與景廷賓及該處土匪立盟集議起事伊見人少難成勸令景廷賓入山躱藏不允即獨自走逸　情不諱核與景逆原供情形相同查傳素識該犯之史召村地方馬發義南和縣差役鄭雙珠邢台縣僧人正宗均各指認無訛取結存案　請懲辦前來臣查該犯郝振邦投從逆黨共謀不軌攻打教堂焚掠教民教房拒敵官軍實屬罪大惡極法不容誅當經電飭該府於三月初四日將該犯就地正法傳首犯事地方懸杆衆以昭炯戒謹附片具陳伏乞聖鑒勅部查照謹奏奉硃批刑部知道欽此裕鋼片再刻值辦理藏印交涉界商各務邊事殷繁在在需員差遣而茂中人員甚屬寥寥現在藏務關係綦重者非明敏逹體之員不足以資委用苞有五品銜四川候補縣丞趙潼在藏有年番情曉暢辦事勤能曾經前大臣訥欽委辦唐廓界務鹽米通商事宜一律完竣是該員於邊務交涉深知要領奴才現已咨明四川督臣檄調來藏辦理文案及開導交涉各事宜藉資臂助除咨明吏部暨四川督臣並取具該員履歴咨部外其應領薪水銀兩　中歴有同章合併附片陳明伏乞皇太后皇上聖鑒訓示謹奏奉硃批該部知道欽此 
 
