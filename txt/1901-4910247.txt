# 1901 - 225 - 4910247

 

Page 1

 
 
[開售九通股票] [  上海國書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄕會試及生童歲科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價値昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書　江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非得省轉寄之煩亦藉以慰先覩爲快之心也肅此佈陳伏維雅鑒 
[書袁京卿木主被毁事]  
　　已故桐廬袁爽秋京卿附祀茸城融齋書院其木主忽被人劈毁并於通衢大道黏貼檄文狂悖之詞幾同犬吠本館已　采訪者函述紀其事於報端執筆人閱之深疑此事必尙有曲折述者或語焉不詳兹有友人之來目郡城者詢以顚末緣由始知書院肄業諸生之所以散去者實係當事者辦理不善所致也劈毁木主之人則係二三蠢頑惡少年也當事者爲誰沈約齋明經黄淵甫孝廉諸人蠢頑也惡少年爲誰則欽點刑部主事姚松泉之子詠華浙江佐雜官廖應蘭之弟允哉子鳳閣及胡湘帆等四人也當創議舁京卿木主附祀劉融齋先生祠之時沈明經卽在祠旁書院雄論高談謂屆日松郡各官紳咸來致祭須設盛筵以欵之書院中各小子亦當使之飽領一餐潤其枯腸枵　在院諸生本以沈明經平素自居老宿出言倨傲惡其爲人聞是言益不滿意迨卜吉重陽日恭送木主入祠先一日之晚黄孝廉晤院生蔣某囑明日須劻勷一切隨同　禮蔣卽告知諸知咸謂明日係袁府大事如彼處遣使來告理宜與聞贸然趨附末班未免太覺多事黄孝廉亦係襄辦之人僅據所囑似尙未可聽從至日袁府竟寂無使至諸生於是遂相約假歸黄孝廉見之大不愜意嘖有煩言此當事者辦理不善致諸生散去之實在情形也迨初十淸晨諸生仍照常至院午後齋長錢復初孝廉偶然步至祠堂見京卿木主已不知去向神龕中黏有檄文不勝駭異查詢閽人云晨間曾有三人人祠亦不知其姓氏嗣爲黄孝廉所聞以前日諸生散去之故遂指實各肄業生所爲憤憤至院呵斥多端諸生抱此不白大爲忿怒相率詣錢孝廉前力辯卽欲出院錢孝廉謂此事余亦知其誣然宜少安毋躁事必有水落石出之一日何必介懷後於方正學祠樓梯　尋獲京卿木主仍舁歸安供龕中方謂自此事已可了矣不意十一日下午突有姚寥胡等四人蜂擁入内袖京卿木主以去書院司帳人卽遣人追還則木主已斧成兩　矣此木主被毁之不關書院諸生事而係蠢頑惡少年所爲之實在情形也執筆人因　茸城融齋書院之設創之者爲越中陳蓉曙太守德淸童米蓀大令皆興化劉融齋先生門下士先後來攝府縣篆創此書院命名融齋并於書院前度地建祠奉祀劉先生以示　香私淑之意先生嘗主講上海龍門書院京卿係當時肄業弟子聞是舉慨捐廉俸力贊成之並爲廣購書籍伐石撰記餉遺來學是京卿於書院有贊助之力以之附祀劉先生祠尙非尸位可比書院肄業諸生大都明於理義知京卿死事之慘諍諫之苦斷不至猖狂妄行作此悖理之事所惜以未經折柬之故遽爾散歸遂致迹涉疑似而京卿家又不知以禮相邀均不免小有所失獨怪沈明經黄孝廉旣爲京卿辦理此事自應妥善周詳何以妄自尊大恃才傲物若此豈武斷鄕曲之故態耶柳不學無術之本性耶責備賢者春秋之義沈黄諸公豈能免咎至毁木主之姚廖胡四人姚係煌煌主政之子廖亦赫赫世祿之家而乃悖謬乖戾一至於此不急嚴懲以儆其後充其所至必有不忍明言者其貽害豈止在一家一邑平履霜堅氷防之於漸吾願爲家長者勿存舐犢之心爲郡紳者勿貽養癰之患則所以保全之者正大也或曰父兄之教不克子弟之率不謹則此數人者其蠢頑之習殆亦有所自來乎此非鄙人之所知敢還以質之爲父兄者 
[裁併閒員]  
　　京師訪事友人云八月之杪官塲接奉行在電傳上諭令將九卿衙門悉行裁撤所管各事分别歸併六部並將戶部十四司减爲四司禮兵工三部均减四司爲兩司惟吏刑二部仍其舊貫一時留京辦事各大臣會同商議迄今事隔一月尙未議有端倪至各科吏胥或去或留則俟聖駕還京再行酌定并聞電諭中尙有盡裁各省佐貳人員歸併各州縣之語其在京翰詹各員俟將來考試一次酌取學問宏通才略超越者加俸留京供職其餘一概遣歸鄕里未知確否 
[豫備迎鑾]  
　　保定友人來信云日前此間大憲挑選督標精壯弁勇約二百員名仿照東西陵大差成案豫備照料蹕路中一切事宜其磁州迎鑾時所需帳房號衣則已於本月初六日派員用大車載往矣 
[請派譯員]  
　　寓京友人函告云張家口係晉省邊陲中俄交涉事宜極爲繁瑣刻由董其事者咨請外務部遴派精通俄文俄語之屬吏一員襄助爲理隨由欽命議和全權大臣慶邸李相會派北洋俄文繙譯官直隸候補知府劉太守崇惠馳驛前往 
[照登直隸藩臬調和民教緝捕盜匪詳文]  
　　爲詳明事竊查直隸當大亂之後伏莽未靖地方善後事宜以調和民教緝捕盜匪爲第一要務而其綱領尤在實力舉行保甲前奉憲臺督憲出示曉諭禁止團練聨莊等會設立保甲在案惟保甲雖古良法若行之不善非但無濟于事而且流弊滋多本司等會同善後局悉心斟酌竊以辦理保甲務在简而易行使民間無派累之苦書役無需索之門惟選派紳董必須公正和平顧全大局絶不歧視民教者爲之方能相安遇事徑與教堂商辦方免隔閡若教中有明白誠實向無過犯爲大衆所信服者亦可派作董事但不可拘泥教董名目轉存畛域之見如無其人萬勿遷就本司等曾與各教士商量無不樂爲遵辦且各州縣現已有舉辦者但辦法參差 
 
 

Page 2

 
 
不一兹綜核衆論折衷成法斟酌時宜擬定章程八條刊釘成本通飭各屬一體遵辦如各州縣情形不同准其因地制宜斟酌損益此外未盡事宜應皆遵照憲臺督憲及本司等示諭辦理隨後卽由本司等密派委員分往各屬查看倘或盜賊充斥民教不能相安及另有需索擾累或因循不辦者當詳請撤叅以示懲儆除通飭照遵外合將酌擬保甲章程詳請憲臺核示除分詳尹憲督憲外備由具呈伏乞照詳施行計呈送保甲章程一本一舉紳董每村由各花戶公舉公正紳董二人充作村正村副如教民中有明白誠實　無過犯衆所信服之人不論有無職銜亦准舉亢董事均由官諭派凡緝捕盜賊調和民教息爭免訟及有關地方教養等事皆准該紳董公同商議核實經理倘不自愛假公濟私任性妄爲一經舉發立予查辦　二立牌甲每村以十家爲一牌舉一牌長十牌爲一甲舉一甲長十甲爲一保舉一保長專司支更捕盜及查有不法者通知村正副舉報如有小村不滿十戶力難自保者准就近依附他村彼此互相防護其團練聨莊等名目應遵督憲示諭永遠禁止三查戶口每村由紳董協同地方挨戶淸查無論紳商民教均須將人口事業及家長姓名分牌逐一詳載底册送署備查仍照造一册存於本村至於塡寫門牌久成具文並無實濟徒啓書役需索之弊自可毋庸塡寫以歸简捷四愼器械前奉督憲示諭無論平民教民不准身帶刀槍如違拿究倘敢拒捕格殺弗論如家内藏有快槍應即繳官領價違則照例加重論罪其曾當土匪者論死自應凛遵憲示辦理並由紳董牌甲各長認眞查察毋任隱匿至辦理保甲留用槍枝不在禁例但須由官查明限定數目編號給發專備守夜防盜之用如有持以爭鬭滋事者惟村正副是問五防外盜每牌富者出資貧者出人每夜輪流擊檄支更周而復始一家有警九家相助一牌有警各牌響應庶幾宵小無隙可乘闔村得以安謐六淸内奸每牌中如有窩賊寄贜及爲盜爲匪者同牌之家及牌甲長决不至毫無覺察應卽知會紳董送官究治若扶同徇隱事發同牌連坐並將牌甲長懲處七消嫌怨凡新近招撫歸農之拳土各匪皆有提保旣照良民一律看待應由村正副及牌甲各長認眞勸導使與教民各釋前嫌遵照督憲及兩司示諭彼此不得再行尋仇報復並隨時察看如仍舊不法卽由村正副密禀地方官拿獲從重究懲八杜需索凡查戶造册年祖是一次應責成紳董籌辦不得藉端取資於民蓋紳董身家較重保一村卽所以保自家所費少而獲益多也如辦理已逾三年保護地方平安准由地方官擇尤詳請分别給奬以示鼓勵至每夜支更防盜所需燈油等項費用應聽各牌自行商辦實力舉行仍由紳董總司其成不得任憑地方挨戶斂錢雇用數人影東射西以致有名無實尤不准書差挿手致啓需索之弊以上章程八條各屬似可仿照辦理其餘未盡事宜皆遵督憲及兩司示諭行事如各地方情形不同准另擬條欵添入至各州縣城鎭繁盛之區或民教未能十分和洽處所察酌情形專設一局業奉督憲出示准辦自應由各屬另擬章程報查 
[設局衛民]  
　　客有自三湘七澤間至鄂王城游覽者語本館訪事友人云邇來湖南巡撫俞廙軒大中丞以泰西巡捕頗暗合古者虞人之意安良除暴裨益良多爰將舊時保甲局計共三十有六處一律更爲保衛局每局額設巡捕若干名其中詳細章程下藩臬兩司酌定然後頒示官民 
[酌提運費]  
　　松江采訪友人云江蘇巡撫聶仲芳中丞以中外議和償銀不少國家帑藏竭蹶祗能由各省協籌爰擬就所屬三十六州縣冬漕每石運費一千零五十二文中提出五百文以資彌補長元吳三縣主懼遭虧累聨合省外各州縣禀懇酌减若干中丞不以爲然嚴詞批斥隨於本月某日札行到松聞華婁二縣主議將凡百陋規一律删除以資撙節惟其中孤貧糧一項每年需錢五六百千文若竟併此而亦裁之恐喑癃跛躃之流未免生機陡絶矣奈若何 
[酌裁役]  
　　松江采訪友人云國家明詔頒行酌裁吏役箇中人之藉此獵衣食者驟聞信息幾若晴天霹靂起自空中兹聞府署已接奉省垣大憲札文因即轉札所屬各廳縣日來華亭林霨生大令婁縣屈吉士大令曾迭次傳見卯首垂詢一切情形或去或留刻尙未經揭曉也 
[續錄課吏條約]  
　　第三條宜講求武備軍械近來時局日艱屢奉廷詔講求練兵製械西人槍砲之精機器之巧誠非中人所能及今縱不能遽通製造之原而所以築地營設砲臺裝卸藥彈　用輪機測童道里圖繪山川亦斷不能瞢無所知中國勳臣類多起自文職泰西凡帶兵官無不深通天文地理算術兵法者各員不可指爲武弁之事而漫不加意也第四條宜博考泰西政學此類略分兩門一爲政爲學西學如聲光汽化電算諸事皆非專門名家不能深造有得各員能精習之固佳否亦不相强當各就其性之所近力之所及爲之至於西政爲各國政治廢興之由民情好尙向背之故何事爲何國所專精何物爲何國所蕃殖通商之事如何而可收回利益鬧教之案如何而可杜絶釁端此皆安内攘外原始之工夫必知已知彼然後可以百戰百勝也第五條功課旣定宜有藏書以供研習現飭司庫提銀一千兩委員赴滬購致時務洋務等書並飭本省官書局將所有刊存各帙照印一册儲之館中仍擬分咨各省將所刊有關經濟官書郵致一通以期美備至藏書應如何酌立經管分閱章程俟購齊另行覈定第六條入館各員人付以日記册一通舉每日討論所得詳載之按旬呈館長評校再呈本部院覆閱其有未盡亦當加批答之第七條各員日記册按旬呈閱或有未及批答者不能令其曠功以待應令下一旬另記一册每月凡三册次第呈閱隨時發還第八條每屆月終應令館長綜校所記各册開列等第呈本部院覆閱頒給月奬最勤者月給二三十金其次遞减至數金不等均候隨時酌定如日記太少又無精卓之見者毋庸給賞並分别記過記過太多卽應撤出第九條凡各衙門有關繫國計民生大經大政以及疑難事件均可發交館員各抒所見擬議辦法藉資練習本部院與司　隨時親詣諏諮以收集思廣益之助第十條入館之員如别有兼差其日記册自不能如專習者之勤劬應不必予以功過亦毋庸頒給月賞惟每日必須到館一次日記册可少而不可無　第十一條各員日記必須實事求是不得誇張空理撏撦陳言如能治財賦者卽將錢　釐稅考求如何而可杜花戶之欺隱絶司巡之盤剝能理詞訟者卽將刑名例案考求如何而可淸積牘之根原懲舞文之弊竇能治軍政者卽將營務軍械考求如何而可使營規整肅製造精良能通洋務者卽將通商約章考求如何而可使民教相安交涉無誤大抵一方有一方之情形一時有一時之調劑果能事事原始要終則施於有政自可資其幹濟卽或不能兼綜而擇其淺近者專心爲之以次及於遠大亦不患無成切不可浮慕淺嘗轉致一無所得也第十二條考覽載籍手自校錄視瀏覽强識所人尤深凡校錄有法如欲考礦務則取西人探辨礦穴化分礦質以及中西集股興辦章程各處出産衰旺與夫奏牘文移報館論說均一一錄出久之卽可自成一帙與著書無異矣各員能爲此准抵日記功課或能兼營並當加奬第十三條各員日記纂錄均當手自爲之不得倩人替代或有不能作楷者行書亦可惟不宜過於草率倘有查出倩代情事定予撤懲第十四條各處報紙有關時事應擇其佳者購致館中聽各員考閱第十五條古人論學息游與藏修並重唐宋以前並有五日休沐之列西人七日一禮拜官停政刑士輟學業亦有古人遺意館中各員應量爲給假每月逢九日皆准免到館此外不得無故請假違者查究 
[公禀籲恩]  
　　有客自麋臺鹿苑間寓書本館云江蘇撫憲聶仲芳中丞以國家籌欵維艱擬將標下難廕世襲人員及候補武弁薪水悉行裁去以節度支若輩惶悚萬分連日約集百數十人聨名　撫轅籲懇中丞諭以現當庫欵奇絀之際議及是舉實出萬不得已今旣如此容俟奏請施恩然尙不知能否挽回爾等靜以待之可也諸人唯唯叩謝而退 
 
 

Page 3

 
 
[漢皋火警]  
　　漢口訪事友來函云本月初九夜十二點鐘時漢鎭蕭家巷某姓空屋内驀被匪人縱火霎時烟迷　鎖勢若燎原幸附近潮嘉會館四官殿等處水龍聞警齊至吸水甲圍噴火始告熄僅燬去空屋數楹 
[直隸官塲紀事]  
　　保定友人來信云近日省城工程局總辦張廣生太守督飭土木各工匠赶緊修葺四城門敵樓曁文廟武廟萬壽宫等處限于月内告成○傳聞行在前站諸人諸多挑剔因之總辦大差之保定府知府陳太守傳見在事各員諄諭令勤愼妥速毋得遺悮要公○頃聞官塲傳言淸河道高仲瀛觀察有原品休致之說遺缺以練餉局總辦葉觀察元琦補授未到任以前以候補道李觀察樹棠署理未知確否 
[神京珥筆]  
　　京師訪事友人云每屆秋季八旗兵丁自馬甲以上每名應給新米一石本年定於八月二十四日開放如本人不到應卽扣除俟事畢接放滿漢京官俸米蓋循　章也○敬子齋大冡宰隨扈行在已於本月初一日乘蘆保鐵路火車入京步軍營各將校以冡宰兼任步軍統領相率在前門外迤西預設彩棚虔申迎迓緑步兩營兵士亦均鵠候道旁午後三點鐘時冡宰戾止將弁次第請安○本月之朔出使日本道歉之那琴軒星使由天津乘火車抵京緑步兩營將弁以星使兼左翼總兵之任分班迎接如儀○當洋兵未退之前京中奸民每私售各倉米石個中人名之曰包倉其法先議定欲購某倉第幾厫之米付給價値然後任意運存他處託名出售獲利甚豐近爲慶邸訪聞飭卽嚴密緝拿旋於八月杪次第獲送刑部不知若何嚴定罪名也 
[八閩錄要]  
　　福州訪事友人云上月二十二日省垣按察司街某肉店夥與前街某屠戶口角附近各店鋪附和同聲竟至罷巿福州府謝太守訪知其事將爲首者拘獲究辦以儆效尤○長樂縣某大令舉生員陳某副貢鄭某辦理勸捐事宜嗣因苛派卿民以致激動公憤聨名控諸督轅督憲許筠帥札飭地方官立提陳鄭到案按律究懲○八月中澣某日西門街吉公館忽來甲乙丙丁四人强貸洋銀主人婉詞却之突於身畔抽刃恐嚇主人懼急踰後垣而出奔告保甲局隨由委員某君派出壯勇十餘名馳往拘獲其一尙有三人乘機逸去○八月二十日委員某君正在督率勇丁疏通河道忽河中浮起男屍三具女屍一具不知被何人謀害以致水底寃沈誠慘矣哉 
[漢口夕陽]  
　　漢口訪事人云漢鎭黄陂街祥和裕疋頭號庖丁某甲因在湔關滋擾經某日人捆送請懲委員孫少山二尹責枷號以儆○此間向設漢方勇三營兹者二營更名護軍歸張虎臣叅戎管帶尙餘一營改隷陳慶門都戎麾下○襄陽劉君以勇武著名曩充武襄各營教習兹上憲以鄂省營務須大加整頓特於某日電調來鄂訓練各軍○迴龍寺正巷太和榮布號於某夕上燈時忽有一巨犬自外而入狀殊怪異執而視之則一童子蒙犬皮殆欲乘隙行竊耳號主乃薄責而縱之○硝乃火藥中必需之物鄂省需用頗繁兹經湖廣總督張香濤制軍委馬大令文兆前赴天津一帶探聽價値以便採辦 
[潯江雲荻]  
　　九江訪事友人云日前郡城保甲總巡委員黄季菴明府出有简明告示遍貼通衢其文曰潯郡城廂街巿窄偪軍民人等打掃宜力滿街糞擔穢褻已極攔路晒衣尤多惡習糞擔蓋嚴衣晒僻地免使行人繞路掩鼻歴任保甲禁止嚴厲日久玩生竟忘訓迪示諭重申一體知悉如違重懲各宜儆惕○本月初六日爲九江鎭王雲笙鎭軍攬揆之辰標下弁兵恭送匾額一方牌八扇以誌敬忱○本月初二日有一南洋兵輪船載有勇丁數百名沿途遣散在潯起岸者約百數十人江防同知唐小寅司馬恐若輩滋生事端急會同保甲總巡黄季菴明府親往彈壓○前德化縣知縣黄麗生明府年方强仕偶染微疴悮於庸醫遽應巫陽之召封翁諱世崇者以大挑知縣綰湖北廣濟縣篆日前寄聨以輓情詞兼至哀感動人 
[虹凉月]  
　　揚州訪事友來函云上年卞柳門觀察之次君文定原任兩廣總督張友山制軍之女孫爲室涓吉本月初八日行合　禮在城印委紳商均往道賀衣冠濟濟盛極一時○邇來鼠偷狗竊之案日有所聞而尤以北河下缺口街崇德巷一帶爲最盛保甲總辦章觀察以冬防業已開辦彼穿窬之輩猶敢瓷意横行實屬藐法已極因札飭總巡凌大令會同地方官比捕勒緝務獲究懲本月某日捕役在崇德巷緝獲竊賊龔士瀛一名帶回甘泉縣署縣主謝大令研訊之下派人至其家起出原贜若干詰以餘贜何在同黨是何姓名堅不吐實迨責至數百板始一一供認如數家珍大約即須按名查辦也 
[上海官塲紀事]  
　　昨日江蘇候補縣章菊農大令江蘇候補同知司徒貽芬司馬及籌防局員朱霞林明府候補巡檢孫梅溪少尹滬軍營管帶葉孟紀司馬五品銜府照磨馬午橋少尹先後命駕至上海縣署拜會縣主汪瑶庭大令 
[使星照滬]  
　　昨日午後二點鐘時欽命使日本大臣蔡和甫星使由金陵乘招商局江永輪船抵滬本擬假泥城外洋務局爲下轅嗣因醇邸將次遄回須就局中駐節因之改駐美界北河南路天后宫側出使行轅當便旌戾止時蘇松太兵備道憲袁海觀觀察提右營叅將廖楚材叅戎以下文武各員均至碼頭恭迓 
[諭保催科]  
　　昨日上海縣主汪瑶庭大令傳集各圖地保諭以本屆下忙錢糧限九月底一律完淸如有鄕民任意延遲者准卽指名提追不貸 
[偷兒送縣]  
　　前日本邑十二圖汛捕夥役戴發拘獲竊賊王阿四解至南巿二十三七鋪巡防局局員邱友林二尹研訊之下王供小的前雖犯案業已改過自新求賜鴻恩曲全蟻命二尹判令笞責二百板備文移送上海縣署請縣主汪瑶庭大令訊明遞回原籍不准仍在滬上逗留 
[法員北上]  
　　駐滬法總領事巨籟逹君定於昨晚附招商局新裕輪船北上由塘沽乘火車入都大約因有交涉要公須禀商駐京法使也 
[英界火警]  
　　昨日午後五點鐘許英租界浙江路福州路轉角處迤南某烟館門樓上不戒於火霎時烈燄飛騰大有燎原之勢幸救火會西人急驅皮帶車至竭力噴激得以立時熄滅僅焚去門樓一間是時瞭望臺上並未鳴鐘誠不知其何故也 
[捷足爭先]  
　　每屆秋季旅滬西人于賽船後有互賽足力之舉此次定于昨日舉行午後齊集泥城外賽馬塲奮勇疾馳瞥如飛鳥並有乘脚踏車馳行逞其追風逐電之能以冀錦標奪得者誠勝事也 
[法租界捕房紀事]  
　　前晚有甲乙二流氓在吉祥街萬興樓茶肆互相扭毆乙力不能敵致被戳傷巡街捕見之一併拘入捕房捕頭令送乙至仁濟醫館求治甲則押候解送公堂禀請讞員杜枝園大令究辦○前晚惡丐某丙在護城河畔攫取行人眼鏡適爲包探所見拘入捕房捕頭令押候解送公堂禀請懲辦○前日偷兒某丁不知在何處竊得靑船十餘條舁至某舊貨攤求售適爲包探所見拘入捕房捕頭令押候解送公堂禀請訊究 
[更正]  
　　本月初十日報紀釐卡改章一則有凡洋貨每百件抽釐十分土貨每百件抽釐十五分各等語昨日報論并引及之兹查得洋貨土貨並無抽釐十分十五分之說江海關稅務司亦並未函致蘇松太道諸語悉係訛傳合爲更正 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竊牛事敗]  
　　南昌訪事友人云前者贛省大憲辦理荒政籌得閒欵收典民間所豢耕牛以免付諸屠門致來歲春耕有礙本月某夜忽被偷兒竊去十五頭迭經勒限比追迄未弋獲迨某日某城門守弁見有挑牛皮入城者皮上皆烙有火印確係當夜所失因卽拘解地方官嚴刑研訊供認此牛係距城二十里之　山某姓竊來旋拘獲某姓甲乙兩人押候追賠牛價 
[移傳本夫]  
　　松江訪事友人云前者議棍陸柏生之婦丁氏誘錮南翔人陸阿生之妻某氏招集無賴子輪姦受傷舁棄　野案發由華亭縣主林霨生大令提訊發交官媒看管旋朦稱懷孕彌月將次臨盆得以覓人保釋瞬已逾月大令以某氏仍在張保家醫養目應傳本夫來領因即備文派差至嘉定請卽飭傳 
[上海縣署瑣案]  
　　前者木匠傳羊羊控邱少卿將伊徒徐福全戳傷斃命縣主汪瑶庭大令屢訊不認解府勘訊發回此皆見諸前報者也經現府尊余石蓀太守訪得傳羊羊向不安分且與邱積有宿嫌揑情誣指因特札飭大令拘案訊懲前晚縣役連見証人楊文文解案大令向之詰訊傳供詞一味支吾大令怒甚喝令重笞傳崩角苦求大令飭具呈以後不再犯事切結然後交的實人保釋○有馬鄒氏者控所私浪子馬阿虎藏匿女兒前晚經大令提訊氏供丈夫故後小婦人與馬私識生有一女字曰阿巧年已及笄涓吉本月初四日贅徐全發爲婿不意被馬劫去藏匿無蹤向論遭毆求恩提究大令著退去靜候飭差查明再核○日前鄕民曹阿根控朱炳成朱阿林掯贖田畝等情至晚大令升堂研訊炳成供稱昔年小的曾與胞兄合買丁某田六分單上係曹振華戶名今忽有曹阿耕者頂名向贖故特將丁姓賣契檢呈鑒察曹阿耕供此田由小的祖父抵與姑丈得錢十二千姑母曾知其事今向贖取竟不給還叩求爲訊究曹氏供小婦人與阿耕向不相識顯係揑詞妄控大令怒喝令笞責曹再四苦求始將田單給朱領回管業曹從寛斥釋 
[馬路工程局瑣案]  
　　竊賊姚阿四濳至倪阿聚船上圖竊致被扭交巡捕帶人捕房前日解送馬路工程局總辦翁子文太守倩襄讞委員余叅軍研訊倪供小的駕航船來滬停泊公義馬頭當晚有賊濳至船上竊取衣服一包小的躡跡窮追賊將衣包抛入水内今旣送案叩乞嚴懲姚供小的無術謀生不得已而出此下策求鑒叅軍判責二百板贜給還失主○山東船戶王禮五抗繳貨捐被水巡捕某甲拘送捕房轉解工程局翁太守倩余叅軍研訊王供小的初次來滬未悉章程尙求恩宥叅軍判罰洋銀一元六角充馬路經費○日前俞順甫將沙泥二墩寄存工程局小工廠内前日往取局中人以廠内曾失沙泥若干疑伊竊去遂據情禀知翁太守太守倩余叅軍研訊俞供小的係安徽某邑人前將沙泥寄在小工廠内曾告明龔姓小工現向取回並非行竊叅軍謂爾寄與何人本局並未得悉而廠内缺少若干鑿鑿有証應令爾賠洋銀五元俞諾諾而退 
[英美租界公堂瑣案]  
　　前者順利洋貨店學徒蔣瑞楨持支票至匯豐銀行收洋銀二百元久而不返蹤跡杳然旣而此票忽人袁定奎之手店夥章鳩卿查知投報捕房捕頭令包探李四春將袁拘解至案章申訴前情袁供此票由海門人史邵卿交與小的今可將史交案讞員張柄樞司馬商之佛繙譯諭令押候備文至海門關提史到案訊追○胡桂生查知余瑞之私拆家信吞沒洋銀三十元報經包探張全林　解請究胡訴稱小的之母傭於厦門稅務司處所有家信時由余轉交前者信内附有洋銀三十元浼新關稅務司處小寫洋人轉寄被余冒名取去請卽訊追洋人稱所匯洋銀均交余收余堅稱小的並未吞沒司馬判押捕房三月○沈庭華行竊費玉山家蚊帳洋傘等物報經包探張全林拘解請究司馬判責三百板枷號兩月期滿遞解回籍○劉福林行竊陳炳南家水烟　茶壺等物報經包探石錦榮拘解請究司馬判責二百板○杜松林前因犯案遞解回籍兹又濳入租界中竊得絲巾等物適爲包探趙銀河所見拘解請懲司馬飭仍遞回寍波原籍○流氓周滿仙馬金生糾同羽黨楊香生張侯生向徐海章尋仇報經包探陳金標拘解請究司馬訊知周馬爲首判令各責五百板枷號一月楊張各責五百板卽行斥釋○陸桂芳行竊劉須文家金戒指金首飾等物報經包探顧阿六拘解請究司馬判責五百板管押捕房三月 
[美租界捕房紀事]  
　　昨日亭午時甬人胡連生乘脚踏車至漢璧禮路適王長友周彩文等四人由某處曳貨車來不及避讓致將胡車撞例　及輪軸胡忿甚喚令二百二十五號巡街捕將周王等人一併拘入捕房捕頭不予深求揮之使出○昨晨信大馬車行馬夫嚴華生駕四輪馬車至北河南路適老嫗王張氏躑躅街頭不及奔避致被碾傷足踝痛極倒地二百三十八號巡街捕見之將嚴及氏一併送入捕房捕頭　得氏所傷尙無大碍令嚴給養傷洋銀若干從寛釋出○前晚偷兒洪阿龍潛入寄居唐家弄之甬人某姓家竊衣數件隨被某姓追獲送入捕房捕頭令押候轉解英美租界公廨禀請讞員張柄樞司馬訊辦 
[安慶官報]  
　　八月二十九日九月初一日知縣陳寳奉道憲委辦文案李文翰辭赴含山閱卷縣丞梁景鴻知由新海防過班知縣初二日運同銜改指安徽儘先前卽補知縣彭鴻年到四川人號肖泉府經孫毓嵩知由順直賑捐案内報捐過班知縣並加同知銜吳文蔚到赴皖南茶釐回州同錢文經知由陜捐案内核奬鹽提舉銜巡檢章復祖赴大通差遣回沈同仁接查北門内街道差陳德忠接查北門外街道試用訓導李長齡到毫州人指分安徽試用巡檢顔邦傑到湖南人尤源　　江蘇人初三日指分安徽試用同知朱有寛到河南人典史祝明揚到江南人議叙班補用縣丞曹炳勛到湖南人候補通判郭文森知奉委辦牙釐局文案並委支應局　辦賑捐文案府　孫毓嵩知由順直賑捐案内報捐過班知縣並加同知銜委署寗國岳山司張開甲辭初四日戊戌科翰林周渤改指安徽鄭工試用縣丞郭之萬均到湖南人知縣曹文境知奉委辦支　局　庫萬琅知奉委辦支應局賑捐文案與史楊載堃知奉委辦支應局監印 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　升允片　再前准部咨道府州縣無論何項勞績保歸候補班人員到省予限一年察看才具分别補用等因兹查有候補直隸州知州全煜于光緒二十六年七月到省試看一年期滿據藩臬兩司會詳前來奴才查得該員安詳循謹辦事細心堪以留陜照例補用謹會同陜甘總督臣崧蕃附片具陳伏乞聖鑒謹奏七月二十六日奉硃批吏部知道欽此 
頭品　戴湖北巡撫臣端方跪奏爲湖北公安縣光緒二十六年被水緩缺秋冬二季驛站坐支銀兩援案撥補恭摺仰祈聖鑒事竊照湖北州縣額設驛站夫馬所需工食工料向在徴收驛站錢糧項下按數坐支遇有展緩之年徴不敷支奏明撥補由臬司造具應補細岫移送藩司於查辦是年奏銷時核實給領歴經辦理在案兹據湖北布政使瞿廷韶按察使李岷琛詳稱光緒二十六年公安縣驛站項下照額應支銀五千九百一十五兩五錢九分一釐儘數坐支餘因被水緩徴計缺銀一千五百四兩一錢一釐該縣地本療苦又當孔道驛遞文報最關緊要坐支旣缺應爲撥補詳請具奏等情到前兼撫臣移交前來臣覆核無異合無仰懇天恩俯准查照往屇成案將公安縣不敷坐支銀兩於該年驛站本欵内撥補除造具細册分别咨部查照外理合會同湖廣總督臣張之洞恭摺具陳伏乞皇太后皇上聖鑒謹　　七月二十七日奉旨該部知道欽此 
總統川軍湖北提督利勇巴圖魯奴才夏毓秀跪奏爲具報起程日期並遵查尖宿處所恭摺仰祈聖鑒事竊奴才於本年七月十五日承准軍機大臣字寄前請隨扈已奉旨允准現在定期八月二十四日回鑾所有　關至陜州一路派定奴才統率所有沿途分布照料其丁鴻臣所帶各營仍留韓候嶺駐紥聽調相應將蹕路尖宿地方鈔錄知照等因承准此除轉知丁鴻臣遵照辦理外一面調回分紥太谷祁縣榆次三營並韓候嶺原紥三營曁翼親兵共二千人定期七月二十二日起程開赴潼關奴才酌帶親兵由聞喜縣分道過茅津渡赴陜州轉至潼關敬謹查勘沿途尖宿處所以便派營照料恭候聖駕所有奴才開拔日期曁往查尖宿地方緣由謹繕摺具陳伏乞皇太后 
皇上聖鑒謹奏七月二十七日奉硃批知道了欽此 
岑春煊片再查請補代州直隷州知州署寍武府知府張喜田經臣于甄别案内奏叅休致又沁州直隸州知州先行署理澤州府知府孚仁奏叅革職永不叙用均應遴員接署以專責成查有請補寗武府知府齊世名堪以委令先赴署任新授　州府知府楊樹堪以調署澤州府　府篆務由署布政使吳廷斌署按察使恩霖會詳請奏前來除批飭遵照外理合附片具陳伏乞聖鑒謹奏七月二十七日奉硃批吏部　　　　　　 
知道欽此 
張之洞片再前准戶部咨預撥湖北省辛丑年滿緑各營兵餉案内撥江漢關洋稅銀十五萬兩等因業經飭據該關道籌解銀三萬兩詳經臣附片奏報在案兹據湖北漢黄德道監督江漢關稅務岑春　詳稱復在所徴六成洋稅項下動支庫平足色銀五萬兩委員解赴藩司衙門交收以供支放等情詳請奏咨前來臣覆核無異除分咨行在總理各國事務衙門曁戶部查照外理合會同湖北巡撫臣端方附片具陳伏乞聖鑒謹奏七月二十七日奉硃批戶部知道欽此 
張之洞片再前准行在戶部號電全權大臣奏京内教堂教案賠卹並設立碑碣共需銀二百萬部議指撥宜昌關稅十萬令設法匯京等因當經轉飭遵照籌解去後兹據湖北荆宜施道宜昌關監督濮子　詳稱查宜沙商號不能承匯北京銀兩近來匯京之欵多解由江海關轉　自應援照辦理卽在宜昌關征存洋稅項下先提庫平銀五萬兩飭委候補縣丞饒錫恩解赴江海關交納轉匯北京餘容陸續批解等情詳請奏咨前來臣覆核無異除咨總理衙門戶部外理合會同湖北巡撫臣端方附片具陳伏乞聖鑒謹奏七月二十七日奉硃批該部知道欽此頭品頂戴湖北巡撫臣端方跪奏爲湖北省光緒二十六年民賦正雜南　驢脚銀米現屆奏銷之期查照新章謹開具間明淸單恭摺具陳仰祈聖鑒事竊照正雜錢糧銀米例應次年五月内將管收除在四　欵目　册題報歴經遵辦在案前准行在戶部咨議留改奏改咨案内行令將每年民賦等項奏銷暫緩具題改爲開简明淸單具奏等因轉飭遵照去後兹據湖北布政使瞿廷韶署督糧道凌　雲各將湖北各廳州縣衛光緒二十六年分額征民賦正雜錢糧並南糧驢脚銀米已未完數日職名分别查照歴屆成案造具各欵册籍詳請咨部核銷一面遵奉新章開造管收除在四柱數目简明淸單呈請具　奏到來兼署撫臣張之洞移交前來臣俱分别覆核所有光緒二十六年分各項銀米支存數目均無遺漏濫支　司道庫應存銀兩亦經臣親往盤查並無　缺除督催接摧經征接征各官已完未完各職名均於册内分晰開列並遵例出具印結同齎到各册結一併咨送部科查核外謹遵新章開具简明淸單恭呈御覽理合會同湖廣總督臣張之洞恭摺具奏伏乞皇太后皇上聖鑒敕部核覆施行謹奏七月二十八日奉硃批戶部知道單三件併發欽此 
奎俊片再據布政使員鳳林詳稱四川布政司經歴陳慶增現年六十一歲係直隸玉田縣人因接家信知祖墓坍塌禀請開缺回籍修墓所遺布政司經歴係選缺照一咨二留章程係第二次留缺川省現　應補人員應請扣留外補等情詳請具奏前來奴才查此案曾於光緒二十六年五月廿八日具題嗣又兩次咨查均未奉覆兹照部文補奏理合附片陳明伏乞聖鑒謹奏七月二十八日奉硃批吏部知道欽此奎俊片再據布政使員鳳林詳稱四川太平縣耿濟瀛現年四十四歲係河南虞城縣人於光緒二十七年五月二十日接到家信知親母楊氏在籍病故例應丁艱開缺所遺太平縣知縣缺係題調要缺應請扣留外補等情奴才覆核無異除分咨吏部曁河南撫臣查照外理合遵照新章改題爲奏附片具陳伏乞聖鑒謹奏七月二十八日奉硃批吏部知道欽此 
頭品頂戴湖北巡撫臣端方跪奏爲實缺知縣呈請開缺囘籍修墓恭摺仰祈聖鑒事竊查本任通城縣知縣舒恭壽湖南長沙縣人由附貢生報捐同知同治九年庚午科本省鄕試中式舉人光　三年改捐知縣指發湖北准補通城縣知縣六年十一月到任二十七年二月因病請假交缷回省就醫尙未飭回本任兹據該員以原籍祖墓被蛟水衝損懇請開缺回籍修墓等情禀由湖北布政使瞿廷韶核明具詳前來臣覆核無異除咨移吏部吏科曁湖南撫臣查照外理合會同湖廣總督臣張之洞遵照新章改題恭摺具奏伏乞皇太后皇上聖鑒勅部查照開缺銓選施行謹奏七月二十八日奉硃批吏部知道欽此 
端方片再准部咨道府州縣無論何項勞績保歸候補班人員應於到省之日起予限一年詳加察看出具切實考語奏明分别繁简補用等因兹查候補班補用知縣鄧瑞　應以光緒二十六年五月初六到省之日起連閏扣至二十七年四月初六日試看一年期滿據湖北布政使瞿廷韶按察使李岷琛取具履歴淸册聲明該員精細穩愼條理分明堪以繁缺留省補用等情詳請具奏前來臣隨考騐無異除淸册咨送吏部查核外理合會同湖廣總督臣張之洞附片具陳伏乞聖鑒敕部查照施行再臣到任未及三月例不出考合併陳明謹奏七月二十八日奉硃批吏部知道欽此 
 
