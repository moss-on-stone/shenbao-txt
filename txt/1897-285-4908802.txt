# 1934 - 285 - 4908802

 

Page 1

 
 
[招請湖北訪事] [  本館謹啓]  
　　本館於沙市宜昌漢口均有訪事而於湖北省會尙付闕如茲擬延請一人如有蓮幕宏才蘧廬碵彥能周知時事熟悉官塲者請書新聞數則並姓名居址郵寄本館帳房以便延訂不合恕不作覆此佈 
[福建闈墨出售] [  圖書集成局啓]  
[本局前印浙江闈墨帋白板新蒙諸君雅賞購取者接踵而至今又寄到福建闈墨本局一浙墨排印揣廉家欲置一編者祈移玉电報館及电昌書畫室購取每本碼洋七分此佈 
[與西友論報紙體例]  
　　秋窗陰雨旅况凄然枯坐小樓甚無聊賴剞劂氏請以論說之文弁之今日報首乃思搦管爲之以應其求搜索枯賜苦無題目適有一同事西友顧我斗室促膝閒談旣縱論乎中西今古之事宜遂兼及於新聞報紙之體例西友曰在昔中國固無所謂報紙也自與泰西各國通商互市風氣遂開報館林立香港廣東福建上海天津漢口等處各有日報館開設風行海內亦旣粲然可觀矣以視歐洲各國則殊不及也夫歐洲各日報不下一千三百餘種南北美洲亦不下一千餘種卽以日本區區一島而諭其所設各報亦多至二百餘種中國年來雖風會日闢日報之外益以旬報鯫生小儒皆能知五洲之情萬國之事矣然猶寥寥不過數處與海外各國相較不猶有大巫小巫之分耶且泰西之爲館中主筆者或魁儒碩彥或退位大員能周知時事之是非考察新理之所得詳爲紀載以備濯磨從無有論列近事信口以談毀譽第憑其恩怨而藉報爲訛詐地者中國則不然昨者觀本報所紀滬江書畫報館以妄登候補探夥一則爲唐禮春扭其繙譯趙夢占至英界捕房控究並查出趙尙向各妓寮中騙詐洋銀翌日經公堂傳訊以趙藉報詐錢情無遁飾判令管押一日期滿再行判斷枷期夫報館採訪時事必須確實而議論又必持平不可誹語怨言妄騰口說故西人之視報紙也甚重朝出一紙見者響應觀夫俄土之爭戰德奧意之聨盟以及五洲萬國或遇　舉動大事無不延頸企足觀泰晤士報之議論以爲適從甚矣報紙之可貴也而中國則以報爲詐騙錢財之具彼書　報特不幸而敗露焉耳彼書畫報館之繙譯趙夢占亦不幸而身罹禁押焉耳以余觀於各報如書畫報者不知凡幾其　事之人如趙夢占者亦正不知凡幾嗟乎以是爲報而謂有益於國政能開乎民智誰其信哉是故中國之報紙　仿自　西而實則違乎泰西之意不特與民生國計毫無所補其不爲西人所竊笑者幾希矣余曰西人之報務其大者遠　　　廷之政事國用之會計與夫鄰國之舉動民業之盈虧學會商務之興替無不備列以爲規勸之資若夫以書畫　　旣無裨於實用則亦近於玩物喪志而已安用是爲西友曰此則不然泰西之報各種不一言政務者有官報言輿　者有地學報言兵事者有水陸軍報言種植者有農學報言工藝者有工程報言商務者有商會報言醫學者有醫報等而下之婦女所閱者則有婦女報孩童所覽者則有孩童報此蓋取其言淺旨近爲婦孺所易知易曉耳或有論說不能明者證之以圖其孳乳遂流爲畫報故夫畫報一類亦創之於西人而非中國之獨出新法也特所異者中國則藉此爲詐錢計耳余曰中國報紙雖於古無徵然古者太史陳詩輶軒採俗而木鐸振路卽在草野氓庶亦得以匡君於正格君之非故人主端拱堂廉而可以周知西海是無異於報紙也自後世君權太尊上旣無以宣德下亦無以達情冡蔽擁塞而天下遂以不治所賴以爲獻可替否者惟恃乎內外諸臣工之章奏而諸臣工又皆各營其私政事民事不敢盡言舉人錯人祗隨私意西國則朝廷有事下之於議院議院議定之後錄入報章布告於衆以觀議論之何如他如某事成有未嘗宜乎改某官或有不職宜乎黜不煩臣下之進言而一以報紙之議論爲斷是報紙者所以助國家富强者也　　　日興良法致敝如書畫報之所紀宜乎淺夫鄙儒以報館爲蝥賊而目報紙爲謀利之劵也安得如唐禮春者盡將報館中之趙夢占一流人不爲其所欺騙而務必控究之於公庭俾皆知所警懼而報館之規模以肅報紙之體例不乖則於國家富強之業庶有所裨益乎西友稱善而退余乃詮次問答之語著之於篇 
[日增軍艦]  
　　日本整理海軍不遺餘力觀近來東報載明年日本兵輪船更多頭等大砲船六艘載重一萬五千二百四十墩二等大砲船一艘載重七千三百三十五墩頭等巡海鋼甲船六艘各載重九千二百墩此外更有載重四千墩之巡船七艘載重三千墩之巡船六艘載重千五百墩之巡船十二艘魚雷艇三艘魚雷砲船一艘二等魚雷船十一艘小魚雷艦一百十五艘小砲艇二十五艘日本三年前祗有小魚雷艇廿六艘東高一役小魚雷艇之功居多故增小魚雷艇尤多然雖得造船之法猶未甚講求新船大半購自外國法德英美皆有日人定造之兵船其整頓海軍如此不知痛定思痛者亦有動於厥心否說見廣州中西報 
[呂宋地震]  
　　小呂宋來書云上月二十四日晚三點半鐘时地震甚烈约二分鐘之久自東而西是時人皆從夢中驚起立脚不牢俄而窓格震撼有聲勢將坍塌居人倉皇無措深恐榱棟齊摧至四點鐘時復震幸須臾卽止二十五日晨八點一刻時又虢虢有聲下午兩點鐘後復大震目下人心惶惶紛然引避謂此地數十年來未有如此次地震之長且久也按其地密邇火山大抵燄氣沸騰地中有火之故云說見廣州博聞報 
[營口大風]  
　　營口訪事友來函云前日此處忽起狂風雷電交至飛砂走石勢甚披猖居民房屋有被吹倒者河中各小船互相磕撞走失錨䌫者不計其數幸爲時尙早未傷人口約計一刻時其勢始稍殺云 
[遭風觸礁]  
　　客有自厦門至閩者據述初七日由厦附輪舟啓行初八日淸晨駛至海山白犬地方突遭大風觸於礁石船身損壞海水汨汨而入船主某洋人急放杉板六艘一時搭客紛紛躍上爭先恐後擁擠不堪有南臺恊戎莊友甫經躍上杉板不意被風一激立遭傾覆幸拉得船索得慶更生同時有杉板三四艘俱　沈沒舟中人無不隨波逐浪飄沒無蹤其得慶更生者固不乏人而葬身魚腹者約有四五十人之多吁亦慘矣 
[鎭軍赴寍]  
　　長江水師瓜洲總鎭高鎭軍光効因有要公赴白門謁見南洋大臣劉峴帥於十三日傍晚由官碼頭乘大號砲艇導以小火輪船溯江上駛麾下水師各健兒在江干排列隊伍恭送旌麾迨憲舟解　後遙望征帆已渺始整隊回舟 
[監司過鎭]  
　　新署淮揚海兵備道丁觀察葆元前日由白門赴蘇謁見撫憲後奉檄赴任稟辭起程卽於十三 
 
 
] 

Page 2

 
 
日貓睛轉午時乘舟蒞鎭停泊皇華亭碼頭俄而命駕登岸由大街入城躬往各衙門拜會在城各官亦詣憲舟答　是日午後四點鐘卽解維出大閘口揚帆渡江由運河逕赴袁公浦想不日卽可接篆矣 
[電傳丁酉科江南鄉試題名全錄]  
　　楊炎昌江寗　潘　陛廣德　吳鴻昌丹徒　朱澍生上海　胡殿君吳縣　陸增煒鎭洋　王恩浩常州　張學寛含山　許蓉鏡甘泉 
翁長芬江寗　楊兆椿華亭　李　焯宿松　陳元瑞丹陽　吳增源蘇州　胡承鄴黟縣　張寳廉武進　宗嘉祿定遠　王朝忠貴池 
陶光濟金匱　沈　嚴陽湖　潘家㽦元和　董增祿定遠　鈕廷培吳縣　兪鍾鑾昭文　華同揆常州　周維淸合肥　朱曜奎宜興 
童功梅合肥　尙光鉞蕪湖　沈銘勳如臯　管尙勳吳縣　謝　則懐寗　鄭時咸溧水　白作霖五河　劉豫瑤甘泉　金維章靖江 
劉朝柱廬州　顧震福山陽　顏覲棠丹陽　王衍曾宿松　高炳華泰州　楊殿玉常州　朱兆椿涇縣　曹作鼎望江　李松壽合肥 
周家俊泰興　王士衛高郵　李振鐸廣德　雲書京口駐防施榮復嘉定　韓兆魁長洲　洪　榮歙縣　曾　烜吳江　張啓佑泗州 
余宏淦崑山　馬振彪桐城　潘鴻鼎寳山　黃綸閣桐城　李德膏桐城　吳承忠合肥　汪桂馨奉賢　扎拉芬鑲黃　劉師蒼儀徵 
董自芳安慶　張佐淸銅山　沈祖約常州　余敦本休寗　查宗錡涇縣　王鎔之山陽　孫大鵬鹽城　曹緒祥江都　朱鳳苞海州 
孫啓椿上元　普芬京口駐防鮑梓生宿遷　趙鴻飛丹徒　沈福源元和　王芝馨崇明　吳學崇廬江　吳興讓吳縣　許國鳳常州 
何福謙山陽　余　震潛山　尤福海　杜元讓婁縣　王諶謀泰州　方　荃桐城　徐致恭宜興　王耀鑾泰州　盧　琪黟縣 
吳秉文丹徒　魏葆澄陽湖　方寳銓黟縣　王恩綸江寗　吳學勤靑浦　汪世煌太平　周弼忠太平　劉允生海州　何鑫湯泰興 
張文壽蘇州　何　榕如臯　李德萃安慶　金谷春鹽城　劉卬望合肥　程　權太湖　莊大紀靑浦　楊鴻發丹徒　蘇錫第太平 
劉體仁廬江　彭蘭生江都　劉　毅陽湖　方　雷桐城　李鴻膏上海　胡璧城涇縣　劉發榮丹徒　江紹英旌德　郭廷熙上元 
王心鏡巢縣　潘　滎宜興　錢壽琛蘇州　楊道生全椒　何農彝江陰　張百城天長　袁希濤靖江　周行濬合肥　鄭傳經太湖 
金　柯休寗　歸宗郙常熟　張星照婺源　汪　彬旌德　劉原芳巢縣　侯必昌上元　周慰農潜山　余兆沽宿松　陳　謙懐寍 
陳蔭桐上元　宋芳賓廬州　常懐俊江都　李運開舒城　任申之宜興　蘇文選寍國　鄭雅南甘泉　何　炘懐寗　王燾曾嘉定 
江南鄉榜於今日子時揭曉本館諄囑寓省妥友飛速電傳亟譯登報以饜諸君子先覩爲快之心惟電碼過多恐免稍有闕悞之處且副榜尙未傳到一俟接得官板題名錄卽當校正補登也[  本館附誌]  
[湖南鄉試題名全錄]  
　　黃運藩安化貢　楊仁俊岳州廩　梁昌駿長沙廩　徐弼光善化廩　李寳圭邵陽附　譚心休卲陽廩　周雨農長沙監　蘇　輿岳州拔 
伍傳綬湘鄉教　周　室耒陽附　呂家駒善化廩　文斗南長沙增　周燮鼎武陵附　易順豫常德拔　楊毓麟長沙拔　蔡紱綬湘潭優 
周肇甲嘉禾增　鄧鳳儀長沙廩　李森雲卲陽附　劉唐卲新化附　梁景乾安化增　張錦燾湘鄉附　楊開遜寳慶附　陳漢彝善化廩 
帥榮翰龍陽廩　羅天祐長沙監　常家鈺長沙副　黃純垓郴州廩　鍾期俊平江附　胡士芬寗鄉附　盧士芬寗鄉附　程理光甯鄉廩 
王景義益陽拔　房　旭湘陰附　楊宗恕寗遠拔　黃　霦祁陽監　楊詠裳善化附　蕭鯉祥衡州廩　柳大彝長沙廩　洪澤灝道州廩 
譚世禧長沙附　彭施滌永順附　劉景僑湘鄉附　楊昭楷湘潭優　劉翊忠安化廩　朱慶咸長沙監　郭立山長沙廩　李致楨龍陽拔 
黃仁吉長沙廩　袁仲謙保靖拔　黃光枚長沙增　任光楚湘陰貢　兪誥慶長沙廩　王佐龍武岡附　石廷琛永綏附　吳家若長沙附 
[副榜]  
　　劉煥藜湘陰廩　梁廷甲長沙監　金躍冶慈利增　周作覩寗鄉附　吳炳榮長沙廩　李運標瀏陽附　黎　丹湘潭廩　唐鏡瑩常寗廩 
席啓華東安附 
[廣西鄉試題名錄]  
　　蔡同昌博白　陳樹勳梧州　莫汝龍梧州　雷廷璜宣化　麥崇禧梧州　馮步蟾容縣　劉康年桂林　林鳳藻武宣　崔珩林潯州 
廖正圭平樂　周　鉞靈川　蕭韶美永安　劉華臨思恩　韓舜草思恩　全　忠靈川　高圖仁梧州　李海恩桂平　龍應中桂林 
劉　璡桂林　梁國乾全州　林樹光梧州　萬祥燊昭平　董崇舒桂林　李丙杰橫州　李毓松桂林　况士任桂林　王希賢桂林 
曾廷漢　集　黃玉梁容縣　劉耀奎桂林　蕭崇樸鬱林　岑春蔭泗城　劉梁祚桂林　王紹堪柳州　李繁滋桂林　黃兆璋慶遠 
羅宏化桂林　黃兆熊靈川　王上元靈川　莫汝方岑溪　李樹滋桂林　勞鄂華思恩　唐國鑑灌陽　張桂棟桂林　陽善鈞桂林 
鄭其中柳州　梁之方博白　蔡光昌博白　龍紹舜靈川　鍾　蓮梧州　戴廷蒼梧州 
粵西秋試揭曉後新貴諸君姓名籍貫由電傳至東粵然後郵遞前來合亟錄登以當泥金之報惟副車尙付闕如是亦美中不足也本館附志 
[滇銅解京]  
　　北通州采訪友人手翰云雲南委員押解官銅五十萬斤經由北通州廪請坐糧廳騐收之下飭由裏河轉運進京赴戶部交納 
[開濬支河]  
　　天津大沽口海河淤塞年復一年輪船改泊唐沽諸多週折寓津之西國官商爰有濬河之議裁灣就直俾渾河汚水不致停留但海河有七十二灣勢不能盡行取直設或掛一漏萬泥淤停頓仍屬徒勞無功督憲王夔帥關心商務俯念此河常年被淤係因渾河水勢挾泥淤俱流偶經停滯卽被塞比淸河水至力弱不能洗刷泥淤遂愈積愈高現擬於海河上下酌開支河建閘以司啓閉如遇渾河盛漲開閘放水俾泥淤流通倘遇淸水來時閉閘束水逼使全力灌注海河淤積自難停頓較之裁灣就直之議事半而功且倍之其經費擬動公欵四成餘六成由輪船三公司捐助刻已飭海關道憲函商駐津各國領事矣 
[懲治奸商]  
　　粵垣今歲早禾豐收而米價日昻皆因奸商販運出口所致前月蒙大憲出示禁止幷紳董邀請各商理勸各皆遵示獨有某號恃有洋人護符膽敢輕爲嘗試仍然源源運出爲海關巡投查知係華人所爲不肯袒庇現聞此店已被官簽差十餘次提究訊辦想必當按例懲治也 
[嚴辦窩留]  
　　松郡西北鄉有一小鎭名方家窰鎭人江姓靑牛老祖之門弟子也自抱鼓盆之戚鰥魚岑寂兩年於茲本年春杪價買一婦以主中饋婦係亭林鎭信局主之姘婦淫比夏姬而醜同幙母且有烟霞癖輾轉抚人售賣江遂以洋蚨七十五元得之詎婦以江爲蠢野不解温柔未免有俊馬䭾痴之恨花晨月夕深自怨懟恨無李藥師其人者生今之世與之偕行前月某日忽爾不見江偵騎四出未得芳蹤旋知婦窩頓於松城廣明橋南首王阿裕所開之烟間內遂買小舟來松認領償給阿裕房飯資五元不意婦竟有此間樂不思蜀之意阿裕亦憾失此錢樹子預串無賴數輩至西城水關左近潛伏嗾婦登舟後駛近是處有大聲呼救以便阻刦諸無賴遵約而行遂壯人舟軋住回至會鶴茶樓啜茗旁 
 
 

Page 3

 
 
觀有詢問者劉指江爲拐帶並証以婦言人衆口雜無可置喙以致江鮑受老拳紛擾移時迄無定局遂各赴縣署伸訴華邑尊趙嘯湖大令懸秦廷之鏡然温渚之犀若輩伎倆一時畢見遂分別懲責判江仍將婦領歸管束江始叩謝而退婦出衙後猶復倔强不從江乃資雇强有力者左之右之或推或挽登舟解䌫　去然已所損實多矣事後趙邑尊訪知王阿裕家名爲烟間專事窩誘婦女與人結露水緣實與臺基無異乃於初六夜將房屋發封並遴派幹役將阿裕之子及羽黨數人捉將官裏去聽候懲辦 
[混星煽禍]  
　　天津采訪友人云此間有所謂混混者誅之則不可勝誅不誅則肆意橫行毫無忌憚窩娼成賭無惡不爲偶觸其鋒卽糾衆鬥毆誓不兩立彼中口號謂之打羣架刀矛並舉幾如大敵當前焉本月初旬某日河東季公樓混混與大王莊李公樓混混約同械鬥雖未釀成大禍而其憾至今未消乃未幾而城東之東西兩樓又械鬥不已互有傷夷地方官督率兵丁奪獲兇器數十件此外城西之南頭窰械鬥則除負傷外兼斃一人梗法頑民目無官長古語云治亂民用重典牧民者其有意乎 
[流氓具結]  
　　前報蘇垣西城橋顧繡　某甲於上月廿六夜黃昏時在觀前收帳回道經吳縣前突遇渾名夜班小臘梨及擡轎阿毛等數人因詐錢不遂積恨於心竟一哄上前將其衣服扯碎按倒街心併力兇毆甲大聲呼救旁人不服始將若輩喝散事爲總捕府劉司馬所聞飭差按名拘拿務獲究辦茲悉甲因無端被毆心不能甘爰於本月初一日繕禀赴總捕署控告劉司馬素恨此輩閱稟後立卽飭差拘小臘梨等四人究辦詎此輩向以縣差王某爲護符各處差役類皆一鼻孔出氣者是以總捕差反將原告某甲百般恐嚇故意爲難甲素性懦弱悉聽差指揮至前夜始將小臘梨一名獲到解經帮審委員楊二尹升堂提兩造質訊甲供訴前情幷將扯破之衣服呈閱二尹令小臘梨具結釋放案遂結 
[登高失孩]  
　　每屆重陽必多風雨今年是日適當天朗氣淸風和日麗是以揚城士女逐隊至天寍寺平山堂等處仿龍山落帽故事直至日墜崦嵫始紛紛遄返有某婦携一幼子遊玩而回行經天寍門街四义路口正各店上燈擁擠之時婦因購買要貨迨貨檢定回顧幼子已不知去向驚駭非常放聲痛器據稱年已半百惟此一子迄今多日尙未尋獲亦可憫已 
[星使北上]  
　　出使英國欽差大臣張樵野星使擇於二十一日附扣商局新裕輪船入都覆命已登前報昨晨星使乘輿入城往　 
門投刺辭行隨諭令辦差人等於晚間十二點鐘出行轅赴法租界登輪北上午後本埠文武各委員齊集行轅整備恭送星軺云 
[领事答拜]  
　　昨日午前十點鐘时駐滬各國領事咸衣冠整肅相約至泥城外斜橋堍洋務北局答拜新任海關道蔡和甫觀察蓋亦 
酢之禮也 
[賭徒失足]  
　　滬北外虹口老街第五十七號門牌房屋由寍波人某某等雇住糾集同類設立紅帮木匠公所並毆四美軒老虎灶陰以聚賭抽頭爲事喝雉呼盧喧囂終夜所得頭錢依堂中人數勻計分派前晚有寗波人姚阿才爲勝負不公與若輩口角正欲用武忽一失足由樓梯墜地衆尙欲上前蜂毆豈知早已氣絶至今尙未收殮未知作何了結 
[移送串賭]  
　　前者有湖南舉人王雪琴孝廉來滬游玩被慣爲翻戲局賭之劉海卽劉少卿及陳道生等在法界儀和棧誘賭致被騙去銀三百餘兩孝廉遣抱蕭聽濤投上海縣控告現已將劉在丹徒縣境獲住歸案究辦惟陳尙逍遙事外嗣爲孝廉訪悉陳仍住居英租界棋盤街某客棧因卽廩知上海縣英大令備文移請英界公廨恊提訊究已於前晚在棧拘獲當卽備函送縣歸案候質矣 
[從寛再押]  
　　書畫報館繙譯趙夢占向唐禮春拆梢不遂遂於報中登有候補探夥一則唐以其無端汚衊扭至捕房控告由包探趙銀河黃四福孔阿才等查明並向洪文蘭等各妓女處索詐解送公堂經翁笠漁大令訊判將趙管押十日期滿後再行枷示等情已登前報昨日押期已滿由惠副捕頭飭探將趙解案禀稱趙藉報拆梢業已訊明屬實應請照前斷判枷以示儆戒翁大令提案質之趙供實爲主筆黃曉秋所使不得不從小的已被累不堪可否原宥以全體面大令商之單繙譯姑從寛典判令再交捕房管押十四日以示薄懲 
[澤及枯骨]  
　　本邑美租界迤東楊樹浦有壇地一方內厝棺木甚多俱係附近鄉民無力殯葬者邇因某國駐滬領事照會江海關道憲請將此項棺木限日遷讓道憲諭飭是處巡防局查辦茲經李葆初二尹查知經理此事之首事地保人等擇於十月初一日將棺木發壇焚化二尹以焚燬棺木有于例禁昨出諭單令地保唐良卿赶卽傳諭首事人等知悉著將屍棺設法安置不准焚化致干咎戾 
[被累了案]  
　　前報載崇明人沈富侍與吳茂生因索會錢互相爭毆吳患病身死家屬疑被毆傷斃命投縣報請相騐經黃大令騐得實無傷痕委係因病身死刻已了案吳之棺木則由家屬帶回崇明安葬惟沈尙在押所昨由蔣刺史提案發落沈俯首案下惟求恩典刺史諭責三百板交保釋放 
[服禮了事]  
　　有朱和尙者向在南市同元祥鞋店爲夥日前忽無端辭去受雇於郞家橋葉順昌鞋店同元祥主兪德芳得悉後前往查問朱適不在店中店主葉蓮生出言不遜欲與之評理正言間朱由內而出被兪撞見上前扭住互評曲直葉不服正欲互毆兪卽奔赴十六鋪巡防南局喊控局員鍾偉臣二尹以事起細微飭地甲調處遂由地甲到來令兩家均不准雇用並令葉向兪服禮其事遂寢 
[能否免訟]  
　　寗波人汪逸村與葛榮泰等在法界馬路股開生大成京廣貨店延時瑞生爲執事時有資本兩股附入於葛榮泰名下歴年以來頗獲餘利近者葛將本名下之股頂與孔廣成而議單合同並未重立汪逸初在店爲司帳葛又與汪商通將五股一幷歸與汪姓承管時孔二人得悉之下向葛饒舌又挽南市百層樓茶館店主吳蔣堂邀約時孔二人在法界馬路某烟館排解紛紛擾擾恐不免涉訟公庭也 
[凌虐雛妓]  
　　惡鴇凌虐妓女有犯必懲無奈若輩蛇蝎成性雖在上者嚴刑以治必依舊怙惡不悛小東門一枝春街龜奴趙聾子所開之花烟間內畜有雛妓數人朝朝暮暮陽臺上皮肉生涯頗堪獲利近復憑蟻媒在江北販來貧家女子一口年近及笄姿首頗佳無如碧玉小家初入勾欄未慣招蜂引蝶呐呐然呆若木鷄龜鴇以蠢笨日以柳枝條鞭其雪白之膚條條靑紫痛不欲生前晚乘人不備逸至浦灘聳身一躍墮入波心適有寗波杉板繫䌫岸旁立卽援之而起盤詰自盡之由妓淚落如雨不發一言舟子乃將妓送入就近捕房請爲安揷翌日解至大自鳴鐘捕房克捕頭研訊之下供出前情立飭包探將龜鴇一併拘獲以便解堂請究不料龜奴消息靈通將所有各妓盡行藏之隣家比包探至則解語之花已不知移栽何所僅將龜鴇拘入捕房立時卽有泰和客棧主王阿生投請保出捕頭准之俟堂期著保交案解請問官究懲想鄭在令嫉惡如仇定必盡法懲辦俾小妮子拔出火炕也 
[門捕侵公]  
　　四百六十三號華捕解送朱祥發至英界公堂稟稱朱向充門差巡捕照捕房章桯各捕在捕房辦公如有取携之物力不能勝可以喚車載送捕頭預備車錢以待公用不意朱竟膽敢侵吞告知捕頭業已斥革並令送案請辦翁大令提朱訊問供並未侵用公欵車錢實被誣指尙求明察大令判枷號三天示儆 
[女流竊物]  
　　陳王氏在華盛紡紗廠竊取鐵鋌三十二只爲廠中執事查知報捕嚴緝嗣經包探金阿三緝獲並將窩贓之陳富興一併拘送英界公廨請爲究辦翁大令提案訊究華盛紗廠司事王子卿投案申訴請爲嚴辦以儆效尤陳王氏供本地　偶然貪小自知不合叩求恩典陳富興供物爲王氏所寄不知竊來求恩明察大令判將陳富興枷號五天陳王氏管押兩天 
 
 

Page 4

 
 
[逞兇送縣]  
　　前日有挑垃圾之朱立高不知何故忽與鹹瓜街捷春桂圓店主口角朱兇頑性成大肆潑橫遂由總巡局鍾受百明府移送縣署請究黃大令諭飭看管候訊 
[欠租潛逃]  
　　小東門一枝春街某小烟館生涯落寞岌岌難支積欠房租洋銀八元亦無以應付前日將烟槍零物等先行運出及至黃昏人靜遂效黃鶴之高飛房主查悉之下翌日在途尋獲扭送捕房捕頭以其窘迫可憐著將店內所存之鋪板等物以抵房租卽行釋出 
[果腹肇事]  
　　鄉人某甲至八仙橋某飯店果腹因添蔬菜與値堂人口角爭毆打碎碗盞數只約値錢一百餘　扭送捕房捕頭以事屬細微命甲如數賠償卽予釋出 
[略受虛驚]  
　　虹口南潯路第三十八號門牌跨街樓係粵人某姓居住前晚八點鐘時因晚炊遺火積薪越時炎炎上熾家人瞥見疾聲呼援幸經左右鄰竭力襄同撲滅不致成災然己大受虛驚矣 
[因民之所利而利之斯不亦惠而不費乎擇可勞而勞之又誰怨] [  湖北解元王葆淸]  
　　惠勞皆有其 [T3 ]宜 [/T ]道在因與擇 [T3 ]矣 [/T ]夫民自有所 [T3 ]利 [/T ]自有可勞者在 [T3 ]也 [/T ]不費不 [T3 ]怨 [/T ]政之美如 [T3 ]此 [/T ]非因與擇而能之 [T3 ]乎 [/T ]且 [T3 ]天 [/T ]生民而必待一人焉以室家衣食 [T1 ]之 [/T ]取 [T1 ]諸 [/T ]公非責諸私 [T1 ]也 [/T ]天 [T1 ]立 [/T ]君而必有衆人焉以奔走後先之任其力亦盡其分也自後世稅政日 [T1 ]繁 [/T ]役 [T1 ]法 [/T ]日 [T1 ]重 [/T ]而 [T1 ]民 [/T ]氣不 [T1 ]紓 [/T ]矯 [T1 ]其 [/T ]弊 [T1 ]者 [/T ]又 [T1 ]或 [/T ]减賦輕 [T1 ]徭 [/T ]徒 [T1 ]耗 [/T ]天府之儲 [T1 ]藏 [/T ]而 [T1 ]不 [/T ]足儆閭閻之游 [T1 ]惰 [/T ]論 [T1 ]者 [/T ]遂謂豐財和衆之 [T1 ]治 [/T ]渺 [T1 ]不 [/T ]可期 [T1 ]焉 [/T ]是 [T1 ]亦 [/T ]未知治體者 [T1 ]已 [/T ]師問惠而不 [T1 ]費 [/T ] [T3 ]師 [/T ]非獨疑惠之易於 [T3 ]費 [/T ] [T1 ]也 [/T ]蓋以從政者出身加 [T1 ]民 [/T ]往 [T1 ]往 [/T ]不能遍民之生而厚裕 [T1 ]之 [/T ]而 [T1 ]轉 [/T ]能胥民之力而重困之 [T1 ]也 [/T ]吾觀古　盛 [T1 ]時 [/T ]后 [T1 ]稷 [/T ]明農之 [T1 ]詔 [/T ]不 [T1 ]後 [/T ]於司 [T1 ]徒 [/T ]太 [T1 ]宰 [/T ]任職之 [T1 ]規 [/T ]亦 [T1 ]先 [/T ]於司 [T1 ]馬 [/T ]養 [T1 ]生 [/T ]所 [T1 ]賴 [/T ]初 [T1 ]興 [/T ]之則驚爲奇 [T1 ]創 [/T ]久 [T1 ]習 [/T ]之則視爲故 [T1 ]常 [/T ]故 [T1 ]化 [/T ]裁雖出自朝 [T1 ]廷 [/T ]不 [T1 ]過 [/T ]順事勢當 [T1 ]然 [/T ]非 [T1 ]別 [/T ]有蓄　贏餘之 [T1 ]術 [/T ]詩書干籥之 [T1 ]文 [/T ]理 [T1 ]根 [/T ]於情 [T1 ]性 [/T ]宮 [T1 ]室 [/T ]城池之 [T1 ]制 [/T ]事 [T1 ]起 [/T ]於身 [T1 ]家 [/T ]愚 [T1 ]賤 [/T ]無 [T1 ]知 [/T ]強 [T1 ]驅 [/T ]之則目爲威 [T1 ]權 [/T ]善 [T1 ]用 [/T ]之則引爲名 [T1 ]義 [/T ]故 [T1 ]徵 [/T ]發或瀕於危 [T1 ]迫 [/T ]亦 [T1 ]曲 [/T ]諒君心　 [T1 ]己 [/T ]惟 [T1 ]相 [/T ]與懐思感泣而 [T1 ]來 [/T ] [T3 ]惠 [/T ]之不費 [T1 ]也 [/T ] [T3 ]以 [/T ]民自有所利者在也勞之不 [T3 ]怨 [/T ] [T1 ]也 [/T ] [T3 ]以 [/T ]民自有可勞者在也此因與擇 [T3 ]之 [/T ] [T1 ]效 [/T ]而利之勞之者所當 [T3 ]知 [/T ] [T1 ]也 [/T ]萬 [T1 ]姓 [/T ]之陰陽血 [T1 ]氣 [/T ]早 [T1 ]挾缺 [/T ]陷以俱 [T1 ]來 [/T ]特無以生成 [T1 ]之 [/T ]則 [T1 ]牧 [/T ]養之 [T1 ]司 [/T ]果 [T1 ]誰 [/T ]屬 [T1 ]乎 [/T ]而 [T1 ]又 [/T ]非望於吾君之賜也五行百產具有鬱積磅礴之 [T1 ]機 [/T ]而 [T1 ]仰 [/T ]察天 [T1 ]時 [/T ]俯 [T1 ]求 [/T ]地 [T1 ]理 [/T ]庸 [T1 ]愚 [/T ]所不 [T1 ]識 [/T ]賢 [T1 ]智 [/T ]義不得而 [T1 ]辭 [/T ]蓋 [T1 ]觀 [/T ]於阜通飭化之無 [T1 ]方 [/T ]而度支坐 [T1 ]困 [/T ]乃 [T1 ]知 [/T ]周官非晚出之僞書 [T1 ]也 [/T ]民 [T1 ]富 [/T ]斯上不患 [T1 ]貧 [/T ]尙 [T1 ]疑 [/T ]非實政 [T1 ]歟 [/T ]匹 [T1 ]夫 [/T ]之材力精 [T1 ]神 [/T ]詎 [T1 ]任 [/T ]優游以沒 [T1 ]世 [/T ]特 [T1 ]過 [/T ]爲顦顇 [T1 ]之 [/T ]則 [T1 ]含 [/T ]生之 [T1 ]氣 [/T ]有 [T1 ]不 [/T ]堪 [T1 ]矣 [/T ]而 [T1 ]又 [/T ]重違夫大君之命 [T1 ]也 [/T ]率 [T1 ]上 [/T ]普 [T1 ]天 [/T ]誰 [T1 ]無 [/T ]愛戴尊親之 [T1 ]隱 [/T ]而 [T1 ]朝 [/T ]趨邦 [T1 ]役 [/T ]暮 [T1 ]執 [/T ]官 [T1 ]功 [/T ]手 [T1 ]足 [/T ]所弗 [T1 ]勝 [/T ]心 [T1 ]思 [/T ]終有時而 [T1 ]倦 [/T ]蓋 [T1 ]觀 [/T ]於耽樂遊田之無 [T1 ]度 [/T ]而 [T1 ]詛 [/T ]祝時 [T1 ]聞 [/T ]乃 [T1 ]知 [/T ]無逸眞本朝之家法 [T1 ]也 [/T ]上 [T1 ]寛 [/T ]斯民不自 [T1 ]恕 [/T ]尙 [T1 ]慮 [/T ]有　心 [T1 ]歟 [/T ]斯二 [T3 ]者 [/T ]用 [T1 ]不 [/T ]必盡 [T1 ]同 [/T ]而 [T1 ]皆 [/T ]國家所有 [T1 ]事 [/T ]使 [T1 ]鑒 [/T ]於惠之不易 [T1 ]溥 [/T ]務 [T1 ]厚 [/T ]歛以自 [T1 ]封 [/T ]怵 [T1 ]於 [/T ]怨之不易 [T1 ]消 [/T ]託 [T1 ]無 [/T ]爲以自便此中材所不 [T1 ]出 [/T ]而 [T1 ]揆 [/T ]其勢亦不可久 [T1 ]安 [/T ]功 [T1 ]可 [/T ]以交 [T1 ]濟 [/T ]在 [T1 ]乎 [/T ]君相之　 [T1 ]爲 [/T ]惟 [T1 ]乾 [/T ]以健而自強故利不言 [T1 ]　 [/T ]兌 [T1 ]以 [/T ]說而犯 [T1 ]難 [/T ]故 [T1 ]勞 [/T ]可忘勞此晚近所難 [T1 ]能 [/T ]姑 [T1 ]存 [/T ]吾說以俟之萬 [T1 ]世 [/T ]用惠用勞者其知之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書院課題]  
　　本月十六日爲杭省三書院望課之期崇文已由代理山長楊雪漁太史於上月考試夾課敷文吳山長命題生員子曰君子上達三章賦得桃花米斗半百錢得錢字童生蘧伯玉使人賦得菊花天氣近新霜得花字紫陽王山長命題生員繹如也以成至又盡善也賦得千里湖山秋色淨得山字童生爲木鐸子謂韶賦得雞冠花得冠字 
[馳馬大觀]  
　　松江友人手簡云馳馬通衢久干例禁乃松地每逢良辰令節舁神出巡必有豪俠少年各跨怒馬隨侍神輿之後擇市廛平坦處所放絆疾馳競賽矯健以致傾跌踏傷諸弊時有所聞本屆重陽佳節在事者各備儀仗奉楊侯羅神諸神像週巡城廂內外以爲驅邪祈福選事者流仍各手執大旗身坐劣馬追隨神後策騎飛馳疾如鷹隼幷聞貴介某亦復見獵心喜揚鞭馳騁於其間見者皆嘖嘖稱羡以爲汗馬家聲從此可卜其不墮焉 
[花叢减色]  
　　京師訪事友來函云北城司坊刻奉憲諭時常親帶差役巡查花街柳巷遇有張掛門道燈籠者輙入內查緝如果屬實卽將房屋抄封九月初五日陜西巷一娼寮預聞司官將至諸妓避入比鄰烟館內官至見院宇闃然老傭守戶乃跡蹤尋至烟館內果有粉白黛綠者躱藏在室遂一一用黑索縶去將烟館一併封門而附近烟館數家雖未貯阿嬌而亦受池魚之累將房屋一律封錮一時花柳叢中大爲减色云 
[自盡屢見]  
　　京師訪事友手畢云九月初間前門外迤東城垣下沙圭壠中一男屍衣屍齊楚審之係服洋烟　死經地方官相騐後棺殮暫停復於城門口張貼告示詳註死者年貌衣履以招屍親迄已數日尙無承認又八月杪火神廟夾道窄巷中一吞烟田屍衣服鮮潔亦無屍親認領論者謂男子係貿易中人此巷娼寮林立或因遊蕩失業而輕生者然乎否乎惜不能起死者九原而問之也 
[幾失掌珠]  
　　重陽前一日貓睛轉午皖城縣學西街見一中年婦人蓬頭垢面鳴掌號呼觀者環立詢之婦稱陳姓住八卦門外之溝兒口有兩孩童大者六歲小者四齡由新雇之傭婦引往近處嬉戲自淸晨出戶至今未歸城內外著人四處找尋均無蹤影言已汍瀾不止觀者僉曰據此情形莫非傭婦拐遁乎婦聞言更頓足悲號忽有自東來之某甲詢悉　情向婦言曰適過御碑亭前見一婦人携兩小孩向人家問訊或係爾子未可知也婦急收涕問服飾形狀言猶未畢卽轉悲爲　　掌曰然哉然哉卽向甲道謝幷詢御碑亭之去向有好事者爲之引導而去想有此風聲必能珠還合浦也 
[再停讞政]  
　　昨禮拜六爲法界公廨堂期何繙譯淸恙未痊不克到堂會訊飭丁咨照捕房並請讞員鄭大令將應訊各案再緩一期俟下禮拜二集訊 
[諭令息爭]  
　　前者瞿耀邦扭控堂兄耀正擅遷棺木得租獨吞昨經蔣壽林刺史提案訊問瞿耀邦供本邑人在美租界曰大橋地方有祖傳墳地一畝有零被堂兄耀正串同胞姪學裕學仁將地租與洋商棺木遷往他處聞每年可得租銀三百餘兩並不通知意欲串同吞沒是以扭案請斷耀正供遷葬出租並非小的之意實係胞姪學裕學仁主見小的勸阻不依將祖柩遷至別處妥爲安葬求請鑒核刺史諭曰爾等兄弟叔姪誼關一體毋得滋訟現旣將祖柩遷葬他處自應邀同親族妥爲勸解俟本委飭提學裕學仁到案訊核如經親族勸妥可到案求銷以免訟累兩造均遵諭而退 
[拘提要證]  
　　楊樹浦流氓葉龍山向紹興人謝祁林拆梢洋銀一案李葆初二尹以案中要證周順川避不到案碍難訊結嚴諭地保兪聖卿赶卽查拿茲經兪保查知周匿跡租界怡和紗廠內因投捕房請爲協緝黎捕頭諭以恊拿人犯須由英界公廨咨請方可照辦 
[蕩子負心]  
　　常州府無錫縣人陳阿大向在滬南三泰馬頭某姓冶坊內工作前年在靑　縣地方將某姓女郞誘之來申鵲巢共卜鳳侶儼成踰年卽生一子詎陳近忽將女轉賣於浦左周姓爲　室已有成說矣爲女所知以陳始亂之而終棄之已屬負心太甚况聞周姓已年逾知命詠蕭蕭白髮伴紅妝之句自笑益復自憐展轉思維惟有拚此殘生以了宿孽嗣經人知覺冉三勸慰始止 
[流氓攫物]  
　　前日之晚有女郞翁阿金在胡家宅地方獨行踽踽流氓袁錦庭見之以其荏弱可欺上前攫取其所揷金簪一支適爲包探黃四福所覩拘獲解送英界公廨翁大令提案訊斷阿金輕移蓮步欵步上堂供訴強奪情由並請領贓質之袁供山東人在滬失業落魄無聊迫於飢寒作此不法之事藉謀果腹尙求寛一綫之恩曲予憐憫大令以其攫物跡類強徒若不嚴辦必致流爲匪類判令重笞四百板 
[嚴懲賭博]  
　　前晚南市十六鋪巡防中局委員蔡蓉卿二尹親自出外巡哨查獲賭徒劉雨亭一名在會館塲設攤透賭當卽帶局立卽升堂研訊劉供本邑人向爲小負販刻因失業無聊不得已而爲此冀抽得頭錢以延殘喘以後不敢再犯叩求恩宥二尹以設攤賭博誘害愚民實屬可惡已極判令重責一百五十板具呈改過切結交保開釋 
[誘逃類誌]  
　　寗波人董大宏携妻柴氏僑居楊樹浦効績東里氏水性楊花暗與鄰入沈某有染董日往某紡紗廠充小工故春光從未漏洩前日傍晚工畢而回途中見柴氏與沈同坐小車並將子女各一帶之往西而去董大駭急卽追獲喚巡街勇一同扭入巡防局以拐逃等詞控訴李葆初二尹立卽升座訊究董申訴前情求請重辦沈供與董同鄉又與鄰居素來認識茲因柴氏欲回寗波倩小的送至碼頭並無別情求鑒二尹謂據爾所供誘逃之情已屬顯然飭將沈重笞二百板著的實人具保釋放柴氏判掌頰四十下著本夫董大宏領回管束○寗波人朱阿洪投楊樹浦巡防局控妻陳氏被李愛生都逃一案經李葆初二尹飭將李拘案禁押候提陳氏訊核在案前晚經地保唐良卿將陳氏拘案二尹立卽傳齊原被升坐訊問朱投案申訴前情並欲將陳氏離異二尹不准判將李再責一百板釋放陳氏掌嘴二十下交其夫朱阿洪領回管束並諭不准將妻價賣如違重究不貸 
[英界公堂瑣案]  
　　包探孔阿才禀稱陳志元不知何處人昨向寳善街王大吉弄邵宋氏所開之客棧內竊取布夾被一條經小的拘獲送案請究邵宋氏投案請領失贓訊之陳供認行竊惟求恩宥翁大令判交捕房押候遞籍○包探洪阿寳禀稱七月間有王麻子陳阿胖二人行竊怡和棧內之火油二十一箱經小的拘解判押惟原贓無著茲由小的查知贓係吳錦發所收爲特拘案請判吳供王陳之火油確係小的收買惟已售去無從交案尙求明察大令判賠洋四十六元並罰洋二十元以儆王陳仍照原斷管押 
[上海川帮聚興仁等洋布同業大豐號等代募各洋行及招商總局各寳號樂助四川賑捐今將台衛錄左]  
　　招商總局助規銀一千兩老太古洋行銀五百兩老太古洋東銀廿五兩老太古帳房洋三十元怡和洋行銀五百兩泰和洋行銀五百兩泰和帳房洋十五元老公茂洋行銀五百兩茂生洋行銀五百兩 
 
 

Page 10

 
 
美孚洋行銀五百兩義記洋行銀五百兩豐裕洋行銀二百五十兩豐裕洋東銀廿五兩豐裕大寫銀十兩道勝銀行銀五百兩興隆洋行銀一百兩裕興洋行銀一百兩魯麟洋行銀一百兩禪臣洋行銀一百兩中和洋行銀一百兩中和帳房洋十元八巴利洋行銀五十兩八巴利帳房洋廿元老沙遜洋行銀二百兩老沙遜帳房洋廿元正金銀行銀十兩廣昌洋行銀五十兩三井洋東銀十兩祥記洋行銀五十兩瑞記洋行銀一百五十兩天祥洋行銀二百兩天祥大寫銀甘五兩公平洋行銀一百五十兩義源洋行銀一百五十兩楊子保險公司銀一百五十兩楊子洋東銀十兩楊子董事銀廿五兩禮和洋行銀一百兩臺惟洋行銀一百兩臺惟帳房洋廿元庚興洋行銀一百兩庚興帳房洋十元祥泰洋行銀一百兩祥泰帳房洋十元泰隆洋行銀一百兩泰隆帳房洋十元愛禮司洋行銀一百兩新康洋行銀七十五兩美大洋行銀五十兩美大帳房洋廿元三井洋行銀二百兩金仰蓀洋十五元新沙遜洋行銀二百兩恊隆洋行銀二百兩麥加利銀行銀十兩益豐洋行銀廿五兩豐裕洋行帳房洋十元祥記帳房洋十元○洋行同業大豐銀一百兩恆興銀一百兩德豐銀一百兩屏號銀一百兩宏豐銀一百兩公愼銀一百兩福昌銀一百兩通裕銀五十兩福興厚銀五十兩裕豐銀五十兩慶豐銀三十兩同裕昌銀三十兩永泰和銀廿二兩義昶銀二十兩慶和永洋廿元增泰洋三十元慶餘洋五元寳生洋二十元○川　同業懐德堂助規銀一百兩公記銀一百兩德生義銀一百兩義記銀一百兩怡和祥銀一百兩聚義魁銀一百兩恆裕公銀一百兩恆源祥銀一百兩義茂和銀一百兩德興祥銀一百兩　順堂銀一百五十兩卓蔚記銀五十兩無民氏銀五十兩同德和銀五十兩天元昌銀念兩義成亨銀二十兩全信生銀二十兩仁壽昌銀二百兩同生合銀二百兩德興元銀二百兩德義元銀一百兩日新德銀一百兩德義和銀一百兩豐裕大銀一百兩永森和銀一百兩長發祥銀八十兩裕和昌銀二十兩仁義祥銀十兩正興祥銀一百兩宏盛隆銀五十兩三義和銀一百兩謝億泰銀五十兩福源慶銀一百兩太順益銀五十兩德成永銀五十兩義生遵銀五十兩忠順仁銀四十兩裕成祥銀三十兩天順益銀三十兩光裕全銀二十兩京勗堂銀二十兩同興德銀十一兩裕和源銀二百兩裕和恆銀二　兩○各寳號樂助捐欵開列於後恆源永金號助規銀五十兩天順祥銀一百兩盤記銀五十兩寳泰祥銀一百五十兩順泰昌銀一百兩源盛銀五十兩萬泰銀六十兩鼎新銀一百兩鄱陽輪船銀三十兩南　蜡帮銀五十兩泰興棧客號洋一百元承裕錢莊洋五十元萬昌貽和遠堂洋三十元正祥錢莊洋四十元信昌隆二十元無名氏洋三元晋豐洋十元勉古氏洋廿元德善堂洋十元無名氏還三聖經愿　賑洋十五元方才記洋二元徐達夫洋二元五角無名氏洋五元瑞康洋一百元三德堂銀一百兩無名氏洋五元以上共收規銀一萬三千八百六十三兩正英　　百八十七元五角正○一付漢口太古　手買來解川計銀一千五百兩一付漢口太古渝湖北賑捐計英洋五百元一付天順祥電匯渝交川東道憲計銀三千兩一　痧丸靈丹計洋八十元一付天順祥匯水計銀一百五十六兩一付丸稅計銀七兩一錢九分一付義茂和代匯川東道憲計銀三千兩一付漢口太古渝湖北賑捐計銀一千二百廿五兩一付漢口太古渝手興發壽免萬縣計銀五千兩一付登字林西報　白計銀二十兩一付義茂和匯水計三十五兩四錢三分五以上共付規銀一萬三千九百四十三兩六錢二分半正英洋五百八十元正除收凈透付規銀八十兩零六錢二分五厘除付凈存英洋一百零七元五七角五分合規銀八十兩零六錢二分五厘以上銀洋如數兩訖[  上海川帮聚興仁德生義裕生祥茂和等祥同業大豐仝啓]  
 
 
 

Page 11

 
 
   
 
 

Page 12

 
 
[光緒二十三年九月十一日京報全錄]  
　　宮門抄○諭旨四道錄前○將軍延奏爲遵旨酌保練軍勦辦馬賊出力文武員弁核實擇請奬叙摺○江撫德　奏爲贛關短徵盈餘銀兩懇恩援案減免摺○又奏爲查明江西加抽二成茶稅糖厘及烟酒厘金銀錢數目摺○皖撫鄧奏爲知縣各飭赴本任片○江撫德　爲委員接署知府片○又奏爲加抽茶糖烟酒二成厘稅數目片○九月十一日吏部翰林院正紅旗値日無引　見○繼恒因伊弟授知府謝恩○志公續假五日○巴克坦布遞遺摺○召見軍機○皇上明日已刻升文華殿○○奴才延茂耆徵跪奏爲遵旨酌保練軍勦辦馬賊出力文武員弁核實擇請奬叙恭摺仰祈聖鑒事竊於本年五月二十八日謹將吉林積年勦辦馬賊出力員弁已屆彚案請奬之期所有三年中拿獲馬賊數目在事員弁實在出力情形及現在擬保人數遵照部定新章奏明立案並另繕官兵銜名淸單分咨吏兵二部在案旋於六月二十八日遞回原摺奉硃批著准其核實酌保毋許冐濫欽此仰見我皇上鼓勵戎行微勞必錄猶恐奴才等稍染寛大積習或偶　於考校跪聆之下感悚交並伏查擬奬文武各員均係勞績卓著其臨時打仗奮勇爭先與平日操練巡緝辛勤艱苦各情奴才等均能信之於心至擬保員數實屬損之又損是以獲盜之數較上屆增多而擬保之數視上屆轉少也現經欽奉此次諭旨自應復加審愼從嚴稽核任失之刻勿令稍涉於寛茲又酌刪十五員計實在應歸奏奬之尤爲出力文武員弁共二百七十四員名內有應奬之恊領保成等八員因無官階可以援照歴屆成案另片聲明請旨餘悉繕具淸單恭呈御覽合無仰懇天恩俯念將士勤勞在外三年於茲僅得例奬一次准予照擬給奬以勸有功而策後効出自逾格鴻慈此外出力較次員弁由奴才等酌給五六七品功牌及應奬千把外委藍翎之武弁照章分別咨部辦理至歴次打仗陣亡官弁兵勇另行　案奏請賜卹除將各員履歴造具淸册分咨吏兵二部外所有遵旨酌保勦賊出力文武員弁緣由恭摺具陳伏乞皇上聖覽訓示遵行謹奏請旨奉硃批該部議奏單二件併發欽此○○頭品頂戴江西巡撫臣德壽跪奏爲贑關光緒二十二年分關期屆滿短徵盈餘銀兩實因今昔情形不同力難賠補籲懇天恩援案减免恭摺仰祈聖鑒事竊查贑關每年額徵正稅銀四萬六千餘兩盈餘銀三萬八千兩茲據吉南贑寍道兼管贛關橋稅務周浩詳稱自光緒二十一年八月十六日接管之日起至二十二年八月十五日期滿止共徵收自稅連耗解一萬三千八百一十八兩三錢三分又臨關零稅連耗銀一千三百五十一兩三錢二分又江海關代徵補納贛關絲稅正耗銀三萬七千四百三十八兩七分七厘以上總共徵收銀五萬二千六百七兩七錢二分七厘內除扣交部科內閣公費管關養廉　　工食雜用等欵銀六千一百八兩五錢一分八厘又除起解盈餘飯銀加平水脚銀一兩二錢八分四厘外實徵額稅銀　萬六千四百七十一兩五分五厘盈餘銀二十六兩八錢七分一併湊解光緒二十三年分京餉幷內務府參價另行分別辦理惟盈餘一項核與額定三萬八千兩之數尙不敷銀三萬七千九百七十三兩一錢三分伏查贑關稅務自各關通設口岸輪船盛行以後年見其短歴　報　案內詳細聲明蓋緣商賈樂趨利便茶絲百貨之出入洋廣而取道於贑郡者久經改用海道輪船其由江入廣之貨又多報完海關子口半稅迨過本關不復加徵於是腹地之關稅幾爲海關侵奪殆盡向惟湖絲一項歸海關代徵撥還猶爲失此得彼餘皆無可收回專賴本地所產木植細糖等物爲源之大宗數本無多又緣時勢艱難經商謀利每多虧折街市生意日見蕭條因之稅務更無起色雖經該道設法招徠認眞經理本關　數多徵無幾而江海關代徵絲稅較之上屆短及一萬有奇通盤核計總未如額實因今昔情形不同委非稽徵不力復查同治年間有短徵盈餘銀三萬六七千兩者均經　議免九賠一近年貨乏來源稅無所出經徵之員爲難更甚而奉議着賠之數轉覺其多如將本屆短徵銀兩仍照上屆議免議賠實屬力有未　惟有情詳請奏懇援照同治年間成案援免九成减賠一成分年賠繳等情前來臣查該關道周浩經理本關稅務實苦於地方今昔異形招徠乏術以致稅課盈餘均未能足額臣體察情形尙非稽徵不力合無仰懇天恩俯准將贛關光緒二十二年分短徵盈餘銀兩援照同治年間成案减免九成减賸一成分年賠繳以示體恤而勵將來臣仍當督飭該關道實力稽徵務期稅數漸復舊額儻始勤　怠以及任聽書役徵多報少卽行據實叅劾不敢稍事徇隱除咨戶部外理合恭摺具奏伏乞皇上聖鑒訓示謹奏奉硃批戶部議奏欽此○○頭品頂戴江西巡撫臣德壽跪奏爲查明江西加抽二成茶稅糖釐及菸酒釐金銀錢數目恭摺奏報仰祈聖鑒事竊查前准卓機大臣字寄光緒二十年八月二十三日奉上諭戶部奏茶葉糖斤加釐土藥行店捐輸均著照所請認眞舉辦嚴飭所屬妥愼　理等因欽此當經行局遵照辦理嗣准軍機大臣字寄光緒二十一年六月初六日奉上諭戶部奏需餉孔殷重抽烟酒稅厘著實力舉行妥速籌辦欽此轉行遵照業將各局卡自光緒二十年十月起徵收土藥店捐輸並加成茶稅糖釐又光緒二十一年十一月起加成烟酒厘金均經截止二十二年六月止先後造册詳經 
奏明各在案茲據總理江西牙厘局布政使翁曾桂詳稱查光緒二十二年七月起至十二月底止各局卡共收二成茶釐稅銀二千四百四十兩三分二厘又德興縣解到二成茶稅銀二千五百二十九兩五錢七分六厘共銀四千九百六十九兩六錢八厘又各局卡共收二成糖厘錢六千一百六十八千一百五十文共收二成烟釐錢一千八百八十八千三百二十一文共收二成酒厘錢五百一十千一百六十九文總　　錢八千五百六十六千六百四十文隨時按照市價以半年均勻牽算每足錢一千文合易庫平銀七錢三分八厘共易換庫平銀六千三百二十二兩一錢八分一毫內糖厘錢折合銀四千五百五十二兩九分四厘七毫烟厘錢折合銀一千三百九十三兩五錢八分八毫酒釐錢折合銀三百七十六兩五錢四厘六毫茶糖烟酒共合收銀一萬一千二百九十一兩七錢八分八厘一毫叢經悉數彚解藩庫另欵存儲聽候撥用合將徵收加抽茶糖烟酒稅厘數目開造淸册詳請具奏等情前來臣覆核無異除將淸册咨送戶部查核外所有二十二年下半年抽收加成茶糖烟酒厘金銀錢數目理合恭摺奏報伏乞皇上聖鑒訓示謹奏奉硃批戶部知道欽此○○鄧華熙片再安省州縣前因署事者多而實任者少經臣奏明飭令藩司將實缺各員飭赴本任以重地方在案茲查有調署宣城縣本任桐城縣知縣龍賡言署事已屆年滿該宣城一缺四年之內六易其官實缺之員久不在任自應飭令現署懐寗縣本任宣城縣知縣陳兆慶卽回本缺並令龍賡言亦回桐城本任各專責成除行司分別飭遵外理合附片陳明伏乞聖鑒謹奏奉硃批吏部知道欽此○○德壽片再署九江府知府王景沂病故所有該府印務應卽遴員　署查有補用知府聨震辦事實心堪以署理據布政使翁曾桂會同按察使張紹華具詳前來除檄飭遵照外謹會同兩江督臣劉坤一附片陳明伏乞聖鑒謹奏奉硃批吏部知道欽此○○德壽片再據布政使翁曾桂詳稱案查江西省自先後奉文加抽茶糖菸酒二成厘稅截至二十二年臘月底止共收銀七萬七千五百二十六兩六錢七分八毫　經牙厘局按年報明有案除上年提解借欵銀四萬兩並奏准動撥辦理輿圖經費銀三萬六千七百二十五兩八錢九分外實餘銀八萬兩七錢八分八毫現儲司庫爲湊解本年借欵之用等情議請具奏前來臣覆核無異除咨明戶部外所有加抽茶糖烟酒二成釐稅動存銀數緣由明合附片陳明伏乞聖鑒謹奏奉硃批戶部知道欽此 
 
