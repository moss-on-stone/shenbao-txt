# 1909 - 267 - 4913169

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章八月十八日內閣奉旨溥偉現在丁憂其所管之正紅旗滿洲都統事務著載振署理欽此軍機大臣署名奕劻世續張之洞假鹿傳霖那桐 
交旨 
　　八月十三日軍機大臣欽奉諭旨度支部奏請派王大臣盤查金銀庫一摺著派訥勒赫陸潤庠欽此 
　　八月初十日經內閣奏派王大臣驗放分發山東試用同知許成琦葉啓阮山西補用直隸州知州連魁湖南試用直隸州知州朱標廣東試用直隸州知州董鍾瑞直隸補用知州包德昌山西補用知州達通湖北補用知州舒承蔭兩浙試用鹽運副秦聯元山東試用通判何琦豫河南試用通判張鼎銘長蘆補用鹽運判楊以浣直隸試用直隸州州同劉樹聲安徽試用直隸州州同朱黻華陜西試用直隸州州同胡德茂甘肅試用直隸州州同李懷棠張之變新疆試用直隸州州同盧殿魁直隸補用知縣慶碩方文光安徽補用知縣石錫瑞湖南補用知縣余聯輝廣西補用知縣楊朝翼直隸試用知縣莫蘭增陳列凜大文鄧裕琳安徽試用知縣張樹椿孫世楷陜西試用知縣陳鳳標河南試用知縣蘇十灝浙江試用知縣李鵬元湖南試用知縣戴延儒廣東試用知縣黃巡俞安鳳貴州試用知縣石乃敏長蘆試用鹽大使汪傳濟兩進試用鹽大使陳履康兩浙試用鹽大使王仁湛王宗禹福建試用鹽大使伍世昌四川試用鹽大使趙甲南大學堂畢業分發安徽補用通判姚人鑑山西補用通判陳紹虞李鍾珩甘肅補用通判伍大光浙江補用通判范其顯四川補用通判徐咸泰廣西補用通判劉祖蔭奉天補用知縣趙崇蔭均堪以照例發往保送直隸州知州陸軍部主事毓嶙堪以交部記名以直隸州知州用奏留吏部員外郎世德堪以準其留部奏天補用知縣王黻炯堪以照例用卓異河南通許縣知縣呂耀卿漒南洛陽縣知縣熊廷襄均堪以準其卓異加一級仍注冊回任候升十一日覆奏奉旨依議欽此 
論說 
[論中國不患人才之缺乏而患道德之墮落]  
　　學步東洋。效鼙西國。摹仿則效。垂十餘年。人趨亦趨。應有。盡有開民智者惟學堂。則人學堂而。我亦學堂矣。便運輸者惟。鐵道則人。鐵道而我亦鐵道矣。濬利源者惟開礦。則人開礦而我。亦開礦矣其最。要者惟立憲。則人立憲而我亦立憲矣。凡東西各國所創行之善政。我國幾。無一不。仿行。東西各國所締結之良規。我國幾無一不則效。何以富強之效果未。見而貧弱之慮患日深。開學堂。則學堂之效果未見。而科舉之。弊竇業生。築鐵道。則鐵道之利益未收。而借欵之風潮屢起。探礦產。則礦產之大利未獲。而私賣礦產之案迭出。行立憲則諮議局未開。而茍且敷衍之弊已起。推原其故。說者每歸咎於中國之。無人。不知仿行之始人才消乏。亦爲各國所必經之。階級舉行一事。其始也必至於繁亂由繁亂。而始歸於條理。亦爲各國所必經之階級。故時事結紛亂不足憂。而憂其無理處紛亂之人。無理處紛亂之人。不足憂而特患德道之墮落。道德墮落則中國。雖大。人才雖衆。則效雖工。而其究也終必至於不可收拾而止。其故曷在。試略舉之。科舉廢。學堂興。於今七八年矣。而各處學堂功課之雜亂。形式之參差。未有一定之課本。一定之學級。其敎習稍有國文根。柢或具普通智識者。則竊高務遠。不肯專心敎育。以成極完備之學校。而必以干預地六一切事務爲闊綽。無論敎育實業自治諸會。而該員莫不有會員書記幹事等名目。其學生則不求實學。而以口食用人細故。動成散學風潮。或專與敎習校長爭意氣。而以罷學爲要挾。其學生中之程度稍高者。則以東西洋留學各生爲最。而留學諸生。假留學爲名而專以游蕩爲宗旨者。固不足道。 
 
 
 

Page 4

 
 
即其有志向學。居然執有畢業文憑而歸。顧其所抱之志趨何。在曰不過在於考試。考試何意。不過欲得一翰林進十舉人等名目。故考試之命令朝頒。而學生暮集諸都下者五百餘人。亦奮。勇亦迅疾。亦見。機爭前恐後則無非欲得金玉錦繡耳。科舉之弊。不過在專工詞章貼括。以博功名。消磨其心思才力於無用之地。故我國之弱。一至於是。今既改爲學堂。既重科學。及學成而歸。乃不能出其所長。一一展布於世。而仍惟翰林進士舉人是求。是以詩賦。詞章博功名。與以科學博功名者無異。他日者。敎育普及。人人爲學生。即人人欲爲官。中國將安能容如許官耶。推其原因。雖由於國家除弊之不盡。而亦由於學者不以國家爲責任。而以功名爲責任也。然則學堂雖開。人才雖出。而盡得此有志功名之學生。則中國尚安有轉弱爲強之可望。此功名之念害於學生者也。功名。重則道德之墮落深。鐵道交通譬諸血脈。非特貨物之轉輸便利而軍事之關係非輕。自昔閉關謝敵之世。痳木不仁。身不能使臂。臂不能使指。其不知有鐵路之利益者姑不必論。自有鐵路以來。大利未收。而鐵路之風潮。層見疊出。不勝枚舉。有官欲借。欵而。民欲自籌者。有民不能自籌而官出以干涉者。滬杭甬借欵之風潮已矣。若粵漢鐵路。籌欵。已有百萬。商辦已有數年。而路僅成百餘里。致爲政府藉口。卒成官督商辦之局。而港城兩派之爭執。終歸兩敗俱傷。漁翁之利。歸諸外人此其咎既不能歸之於外人。亦不能歸之於政府。惟有歸之於粵人。粵人之自相爭競。而卒歸之於失敗。其故何在。大抵我國人。之心理。有批評而無責任。有口說而無能力。其始也鐵路之利益未見。路股不肯購買。其繼也雖知鐵路之利益。復恐辦事者之侵蝕。而又不肯購買。即或迫於公義。亦不過大聲疾呼。空言購股。而終不能踴躍從事。卒至拒欵其名借欵其實。無非由於我國人之無責任無能力而已。中國人。素以口舌辯利。見譏於各國。見利則趨。見害即避。公德不講。惟便私圖。私圖之念重。則道德之墮落深。（未完） 
專電 
[電一（北京。）]  
　　憲政館酌覈釐正各署籌備事宜外務部預儲外交人才調查各國情勢外交官制仍由政務處憲政館釐定禮部應編禮敎限三年告成法部模範監獄應定年限令各省一律開辦京師內城外城併設一審判廳俾節財用以一事權農工商部多派留學歐美學生學習寔業郵傳部應整頓航路設立船政學堂速收郵政權法律新刑律未頒以前這訂現行律陸海軍事未議及 
[電二（北京。）]  
　　桂撫奏認籌海軍開辦費五十萬 
[電三（北京。）]  
　　連甲自備資斧赴東西洋考查財政 
緊要新聞一 
[某御史嚴㕘大員禁煙之粉飾北京]  
　　○某御史奏。現在預備憲政力圖富強禁吸洋藥。雖不列憲政預備之內。其要與憲政大有關係。況與英國訂有約章。如屆期不能斷。絕即須照。認賠欵。年不再來轉瞬已將及半凡屬臣民宜如何痛改前非力除痼疾官爲四民之首。尤宜以身作則如臣所聞實有不能已於言者。各省督撫以至司道並不勒令進所查騐。但須自出甘結。故各省雖已均設禁煙調騐各所而在省各員。每以督撫司道並未進所爲藉口。其實各該大員素有嗜好者亦不乏人如此粉飾徇隱。何以收浄絕之效。應請飭下禁煙大臣遴派幹員。分往各省密查。並採各該名輿論。遇有形跡。可疑者。稟明公所指名調京查騐。照章暫不開缺並明定章程所派各員。如有扶同徇隱之事。即從重參處。云云奉旨禁煙大臣知道 
[憲政館通電各省諮議局切實預備北京]  
　　○憲政編查館曾通電各省略云九月初一日。爲諮議局開。局之期。外人瞻觀所擊亦即爲議院之起點。應辦各事。均須切實預備。不得稍有敷衍塞責。並將開局情形。隨時電告。按此電已略見前報 
[銅官山礦案了結有期北京]  
　　○皖省銅官山礦務全仗那相一人主持作廢會商多次英使始無異言惟賠償一層。尚未議妥。數非過巨。似尚不甚難辦初十日又與英使在外部商議結局。不數日定可結約簽押 
[民部嚴禁義麻雀之通咨北京]  
　　○昨民政部以通禁義麻雀賭博一事。分咨各省內開查得義麻雀賭博一項近來各處盛行。官紳士商莫不沾染。此項習氣誤事廢時。莫斯爲甚。當茲預備憲政講求自治之際豈容虛擲歲月。日事荒嬉。亟應認真整頓。現已由部通諭各省一律嚴行查禁。凡各公會局所住宅妓院。概不準再有此項賭博。無論官紳士商民人一律查拿照違警律懲辦各省均應一體嚴禁由各處巡警偵查辦理以保治安而除弊俗 
[預防新政擾民之辦法北京]  
　　○日前政府因各省民間時有聚衆抗官之舉。皆由地方官不善辦理。深足爲新政之妨害特通電各省督撫。凡地方舉辦各種新政及關於籌欵之事件應先由自治局或。 
 
 

Page 5

 
 
官立之宣講所。並派公正紳釐。將辦理新政之理由先行發明。以免訊會若關於籌欵之事尤須將籌欵之辦法。需欵之數目用爲何項經費。並於人民有何利益。詳細布告俟多數紳民認可無甚異義議。然後實行舉辦。更不得假手吏役需索擾累但使鄉民無所疑懼何至輕舉妄動自蹈法綱倘此後再有恃官苛虐致激成意外之風潮者。該管官萬難辭其重咎。 
[京師勸工陳列所開幕北京]  
　　○農工商部重建之京師勸工陳列所在廣安門內大街。與上藝官局毗連。現已一律工竣。所有各省解到陳列品物均已分類庋設齊整。本月十五起售票。游覧規則七條一本所開門售票俱有定時一入覧時須購入覧劵軍人及學生劵價減半一如攜有傘棍等件須交攜帶品收管處覧畢領取一依路綫而行不得任意違越并止喧譁一瘋顛及酒醉者不得入覧一不得吸煙一不得擬摩庋設物品 
[瑞洵案內追欵仍充監獄經費北京。]  
　　○法部奏臣部於上年十二月間以籌辦京師模範監獄需欵孔急奏請將已革科布多參贊大臣瑞洵案內追出求索哈薩克銀四萬四千兩。又代伊家丁繳出銀一千。二百四十六兩。悉數撥歸建築監獄項下。作正開支等因奉旨依議旋據御史常徽奏以此項銀數應行查科布多參贊大臣詢問哈民是否情願報効等因復經咨行該參贊大臣遵照查詢去後茲據復稱瑞洵索哈一案。事在科阿未經分治以前自光緒三十二年科布多與阿爾泰山劃疆分治所有哈薩。克等旗均已劃歸可爾泰山辦事大臣管理。即經轉咨集詢。等因嗣準覆咨內稱遵即傳調該哈頭目等面加詢問。據哈薩克比阿哈拉克齊蘇喀爾拜等稟稱遵查前現參贊大人在任時因許給我們牧地索要哈薩克銀五萬兩。由科市。俄商過付三次給過銀四萬四千兩。由奴僕等以駝馬牛羊折還後知給地一節不能照辦衆合等不免啓牛疑慮。今蒙垂詢此項銀欵或蒙發還或作報効不敢自主。等語經該大臣復行詰問終以此言對答。據情咨覆到科並由該參。贊大臣咨請查照。等內前來臣等覆查此欵既據該頭目等稱不敢自主。揆厥情詞。似該哈衆之意前以欲得地而輪銀者自不能不藉欵而索地。惟思地歸游牧或尚有安輯之樂而財經胥吏即難免中飽之虞況該哈民等遠處躬荒主名實難確指。是發還各戶既散漫而無稽移置遇城仍恩膏之不逮此等情形䁁邀聖明洞鑒現在臣部籌辦監獄業蒙恩準賞給鑲藍旗操塲官地。藉資興築但令欵項充裕豈敢以事關贓罰一再凟陳惟於早經籌算之需若使遽行短絀不惟措置難艱且於司法要政益恐多所阻礙臣等再四籌商惟有仰懇天恩俯準仍照臣部前奏將瑞洵案內繳出科平銀四萬五千二百餘兩悉數發作京師模範監獄建築經費。仍請飭下該大臣等就近體察情形酌量擲給該哈臣等牧。地以符原案而重要工八月初六日奉旨依議 
[俄人擬築璦齊鐵路哈爾濱]  
　　○哈爾濱來函俄人現因日本在南滿。洲亟圖勢力之發展。近又有安奉鐵路。吉長鐵路之成議。故俄亦欲設法在北滿洲境內擴張路權。以期與日本相抗。與南滿洲作一遙遙對峙之勢其計畫係由齊齊哈爾起。沿嫩江經過墨耳根直穿奇拉斯堡及奇耶斯等處。以達璦琿名曰璦齊鐵路。聞不日即由哈爾濱鐵路公司。照請俄駐京公使照會外務部提議。 
[京師近事]  
　　前日吏部陸鳳石。尚書與康瑞兩侍郎。齊集部署會商遵訂保獎章程。當派孫丞紹陽吳㕘敬修。督率考功司員妥速擬訂即行呈閱。以便定期奏頒。又次日各堂到署已將請沛覃恩之摺恭行閱畢三五日即可入奏 
　　聞川漢鐵路總文案許太守寶棻。來京日昨晉見張相國。面陳該路借欵。湘鄂紳士要求叅謹合同。並一切抵抗情形請示辦法。惟是日張相病勢。僅見小愈。故勉坐片刻。即起送茶。越日又去稟見 
　　外務部近接。魯撫電告。請部預籌中德交涉對付問題。以備臨時議辦並聞魯撫建議贖回膠州灣。以爲海軍建港之用。 
　　郵部徐尚書。因福建爲濱海要省交通機關較內地關係尤爲重要。乃該省廈路局。開辦以來迄無成効。且事權紛歧弊端百出殊與路政前途大有妨礙。已決意派員前往確查該局內容。及一切欵項出入之底簿 
　　禁煙公所。自奏設以來已一年有餘茲將檢察諸員名。錄下　煕楨　榮泰　錫相　孫藩圻　翁之銓　王焉綬　朱興渭　楞額　張德鶚　徐行壽　方　鵬　鍾秀　延鐸　定滙　傳沛然　周靜初　奕壽潘爾華共十九人　再三月間所奏之續擬禁煙章程辦法聞係出翁之銓孫藩圻王恩綬諸君之手。 
　　商人林鳳鈞。擬由三家店。築運煤小鐵路至青龍澗地方。路綫長一百零二里惟股本無多須一面開築一面推廣接濟聞部中因該商於此路應需資本若干現已備有若干均未照章呈明令再詳細具稟候核。 
　　學部堂官因八旗學務處。將次開辦。應派定。總協理員聞總理已派阿侍講聯協理派文侍講斌恩員外華充任。刻已任事組織一切矣 
　　前日軍機處交片民政部欽奉諭旨保舉熟習警務放道員人員。聞列選者有王治馨祝書元延鴻陳時利。等民政部昨已入奏 
　　政府以籌備海軍首重建築軍港擬請旨飭下海軍提督薩鎮冰軍門暫駐上海。專司建築軍港一切事宜。以專責成不久即見明文 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[咨飭豫省法政學堂照章舉辦河南]  
　　○憲政編查館咨覆豫撫文云準河南巡撫咨開據藩學二司會同河南法政學堂監督增改法政學堂章程詳請咨行前來本館詳閱來咨內稱此次擬章係照學部奏定京師法政學堂章程辦理。既經咨明學部全章。應由學部覆核。惟查該省章程擬以長期者入別科速成者入講習科官紳同班肄習以省經費又稱別科講習科員生畢業後謹遵學部奏定法政別科及講習科獎勵章程給予獎勵等語本館奏定法政學堂章程。與學部奏定法政學堂章程性質既不相同。辦理斷難合一。學部定章爲浩就人材而設。故官紳皆可招考。而獎勵亦可從優。本館定章爲澄敘官方而設。凡有月選分發各官俱應一律入學。至於畢業考試。即列一二三等者。除準赴任差委之外。別無獎勵。其列四等者尚須分別留學。不列等者。且有開缺降補。暨勒分回籍之條。所以嚴甄別而防冗濫也該省如爲節省經費之計但令長期速成兩班附入別科講習科另爲一班肄習尚無窒礙至於畢業之後官紳。一同獎勵。殊與定章不符。礙難照準。又該省章程內稱文理不通不能執筆者別開一班另訂課程補習國文一年後始準升入等語。查本館定章此項文理不通不能執筆者。應即咨令回籍。該撫擬令補習一年。升入各科。於變通辦法之中寓曲予陶成之意尚無不可。惟一年補習完竣如考試時文理仍未能同應即照章咨令回籍。不得再有遷就。致蹈有名無實之弊事關考騐外官應各查照定章切實舉辦以期吏治日有起色除咨行吏部外相應咨復貴撫查照飭遵可也 
[寶撫奏參王爲幹之內容山西]  
　　○晉撫寶棻奏竊照巡警道王爲幹。經奴才於本年三月間保薦奉旨簡放欽遵轉飭在案乃該道抵任後辦理巡警即未能加意講求數月以來。迄無起色。且流言四起物議頗溢。奴才屢加訓飭近日察看該道舉動師心自用。不能一秉大公。專心辦事。查巡警道爲行政重要之官晉省警務歷年經營分設各區警兵千名若表率一不得人。則員役無可秉承。必有毫釐千里之差。於地方警務關係匪淺王爲幹起自牧令宦晉十有餘年。頗著政聲經歷任撫臣保薦迭蒙獎有案乃觀該道近日所爲與任牧令時迴殊可見小知大受。各有所宜。要之心跡一涉偏私則措施動多窒礙察看該道才品實不勝監司之任。所幸任事日淺但使接手得人及時整理尚未至腐敗不可收拾沁不敢因奴才保薦。在先稍涉迴護致悮要公。現已先行撤任相應請旨將巡警道王爲幹開缺以同知通判降選以示儆。戒奴才愧無知人之明實難辭咎並懇天恩敕部議處八月十一日奉硃批另有旨 
[煕寶臣又被申斥天津]  
　　○天津北叚巡局總辦煕寶臣徐邦傑前擬專權作事不稟承督辦已經督憲批駁茲悉煕徐兩總辦復強詞奪理抗辯不遵昨又詳請督帥仍擬不歸督辦節制端午帥大怒。立即手批云查北叚巡警調差員弁向歸南叚巡警局核轉前據來詳經本部堂照案批示原期和衷共濟以資聯絡茲來詳乃謂政出多門。無所適從措。詞殊屬失當。試思南段核轉之詳仍須本部堂酌定批示有何政出多門之有該鎮道等。突此語。其將以本部堂爲如何人耶。至云前蒙前督部堂楊面諭以後北叚公事逕行詳院無庸核轉飭查並無札飭案據即使實有其事。該鎮道等彼時何以不將面諭改章緣由具詳立案。乃直至此次接奉批飭始據聲明事後空言　。何足取信。即如日昨該道煕寶臣面稟本部堂並未應允第以事屬因公未經顯加申斥。將來遲之日久。豈亦可以謂已奉本部堂允準耶。且來稟謂該鎮道等性質愚戇但知上稟本部堂之謨而何以本部堂批示又復搞辦不遵。尤且自相矛盾。該鎮道等既如實事求是惟須將一切應辦事宜振奮精神認真辦理果能成效卓著本部堂方將嘉賴之倚信之區區核轉何足重輕若但意氣用事。妄作無謂之爭。即本部堂不加嚴究亦自失鎮道大員局度殊爲不值該鎮道等其熟思審處之 
[袁督電復增認海軍費廣東]  
　　○粵省認籌海軍經費一節業經袁督將各情達度支部略謂前復巧電以海軍經費勉力籌認開辦經費每年二十五萬。四年共銀一百萬兩。常年經費十萬兩。以清要需等情計達鈞鑒查粵省財政支絀情形每年不敷甚鉅。巧電籌辦之數本擬按年先解開辦經費。俟四年後續解常年經費。以紓財力而便謄挪經樹電商海軍大臣在案昨兩大臣到粵。樹復承洵王爺再三面囑寛籌之法。經迭諭司道等切商目前仍無的欵可指。惟海軍爲自強根本不得不勉爲其難改認開辦費每年三十萬。四年共一百二十萬兩。常年經費二十萬兩。均自本年奉旨之日起。按年籌解已面復洵王爺並薩大臣接洽一切矣合謹電聞 
分類新聞 
政界 
 
 

Page 11

 
 
[蘇撫對于稟留巡弁之嚴厲蘇州]  
　　○蘇垣閶胥門外四區巡弁劉英傑經警務公所撤差後日昨撫轅忽接到郵局遞呈稟請留辦等情當經瑞中丞詳加批斥查省城警察辦理至今未見成效者其故由于各局區官弁之未能得人現經本部院整頓改良飭令警務公所將城內外各路區所酌量歸併畫一名稱凡不諳警章闒冗充數諸員弁一律淘汰撤換滌除積習以期警務漸臻進步地方可獲治安章胥門外巡弁劉英傑平時辦事不能得力業由該公所撤差更委呈報在案茲據郵局遞呈紳商王仁俊義和米行等公稟懇將劉巡弁仍予留差以資保衛閱之殊深詫異查劉巡弁前充四區區官于警務地方毫無裨益撤差人皆稱善獨該紳等代爲抱屈殊不可解所請留辦之處萬難照準究竟稟內列名人等住居舖號是否屬實有無冒揑朦飾之弊仰警務公的確查具復至所稱該處減少崗位有礙地方并即轉飭閶胥門外分局現辦巡官詳察情形妥籌佈置詳復核辦 
[藩司商借典捐之困難。蘇州]  
　　○蘇垣典業公所前經藩司照會紳董藩君濟之商借典捐並委盧太守前往勸導等情已紀本報茲悉日昨到所會議者約二十作左右當由潘紳將照會各件先請察閱並經盧太守勸導大旨謂藩憲此舉實因庫欵支絀亦屬不得已之苦衷如何具復請諸君公議當時該業中人以典當牙稅從前祗捐五兩現已加至十倍已屬勉任加以近來銅元充斥各典生意已非苦此受暗虧非淺豫借十五年典捐實因欵鉅年久一時萬難應充商議至再僅允豫借三年係屬格外仰體上意多則力有未逮現經盧太守呈復藩司察核未知能否守奪也 
[移民公司將出現矣。黑龍江]  
　　○黑龍江省東北一帶土肥宜農尚未開闢貨棄於地殊爲可惜前有某君議辦黑龍江移民公司以農業爲主牧畜森林爲副並釐訂章程數十條營業收支計表一份條分縷析言之鑿鑿確有大利可圖經郵傳部徐菊人尚書大清銀行監督張伯訥副監督黎玉平理事顧公毅顧問王小宋經理陳瀚波營口分行總辦羅煥章九江分行總辦黎劭平瓷器公司總理康特璋力爲贊成此舉現由某君前往江省實地調查一切俟回京後即行組織公司以便經營 
[札飭各屬調查禮俗。鎮江]  
　　○鎮江府承太守近奉江督札飭準禮部咨發表式飭將現行禮俗按表填送彙咨等因奉經札飭各屬將現在喪祭婚嫁各禮節及風俗情形詳細調查填列並限一年內造辦 
交涉 
[限制領事輸運軍火辦法。黑龍江]  
　　○黑撫周少帥日昨會日俄兩領事云頃接稅務大臣來文謂販運火本干例禁近來多有各埠領事館需用軍火由本國運來而奸商乘隙竊運實難盤查此後無論各埠何國領事館由本國運軍火入口時必由需用軍火之領事先行知照稅關監督至運至領事所駐之埠時亦必由該處稅關監督先行查明實係爲領事館所需軍火然後放行不然則概行扣留現駐齊齊哈爾日俄兩領事均已查照辦理矣 
[日領擴張租界之交涉。天津]  
　　○日商財藤藏勝將天津南市大街（三不管）一帶繪爲預備日本租界天津議事會議員據約詳請督憲核辦原爲保全土地維持主權起見乃小幡領事昨日照會津海關道反謂議事會諸多不合殊堪詫異 
軍界 
[長江提督赴湘巡閱湖北]  
　　○長江水師提督程軍門因送海軍大臣來鄂茲於日昨乘建威兵輪往湘巡閱岳州營水師聞返漢時尚須調集節洲漢陽兩營合操以重江防 
[派委營務處坐辦蘇州]  
　　○蘇省巡防營務處係藩臬二司總辦向例一應公牘必須由文案提調總辦會辦等轉輾書行包回處中再行繕發以致遇事遲延蘇撫瑞中丞以似此情形必致遺誤要公特扎飭會辦巡防營務處徐道慤立改爲坐辦駐處辦事凡一切公牘由該坐辦核判後即行繕發再行包送兩司衙門書行以免遲誤 
[彙齊履歷報部請獎長沙]  
　　○前年湘省派出援桂剿匪各營旗所有在事出力各弁業由前湘撫龐咨部請獎旋準咨覆查明履歷彙冊報部在案乃各弁自肅清回省後各營旗即經分別改編遣散以故查取據報遲遲至今現由承辦員據報彙齊詳請撫院咨達陸軍部查照核辦 
[京卿出洋考察海軍之先聲廣東]  
　　○魏京卿瀚日前由海軍大臣催訟赴京會籌海軍事項現聞此次海軍大臣洵貝勒抵省以魏所辦船廠及水師學堂具有條理知爲海軍不可多得之材特囑今將來隨同出洋考察各國海軍船廠及購定軍艦各事以備回國時次第實行 
學務 
[勸學所開會商榷各問題。寗波]  
　　○奉化縣勸學所於十三日開會提議事件如左（一）請中學堂八董事公推明年監督（二）提議作新女校明年如何籌辦（三）前董王議員函稱勸學所與敎育曾性質不同一爲官治性質一爲自治性質寗屬各縣二者並設惟吾邑併而爲一等因今日應否提議分設（四）奏定預備立憲年限各廳州縣明年應設自治研究所年內應否先立預備會以資辦理（五）嬰堂應設幼稚園保姆院等項其費不貲各鄉田產其租價便價應否議增（六）今年嬰堂撥助作新女校經費五自元近來該堂財政日絀應如何辦理（七）各鄉名實不符之學堂應如何整頓老師宿儒之私塾應如何改良非學界之陋劣蒙館應如何淘汰應否用積極主義抑仍用消極主義（八）各鄉初等小學堂名爲強迫敎育照章不收學費應請各鄉學董飭令村董照章籌欵以資補助（九）蒙小各學堂敎科書坊間價目太貴有礙學務進步應否籌欵排印只收工料照本發售以資敎育普及（十）城廂四廟資產甚富北山廟久已開辦岫雲學堂城隍廟亦已開辦錦西學堂資福周南兩廟財力皆不亞於北山城隍兩廟今猶未辦未免相形見絀應請從速提倡抱定明年必辦之宗旨庶鄉僻有所取則（十一）各鄉各村迎神賽會演戲 
 
 

Page 12

 
 
　燈祭等欵應遵章提充本地興學經費倘有族長幹百仍前不肯改良習俗浪費公欵者請諸學董函告本所轉請地方官分別辦理（十二）去年恩詔內開每府州縣衛各舉孝廉方正賜以六品頂戴等因查報紙載別縣已有舉行者吾邑亦應提議應舉何人公同推選稟報以彰盛典 
實業 
[銅鐵工開出品協贊會紀盛。天津]  
　　○初十日下午二點鐘北洋勸業鐵工廠總辦煕觀察寶臣開直隸銅鐵工出品協贊會到會者商會總理王竹林觀察工藝局督辦孫蔭庭觀察總辦周鳴九觀察協贊會協理錢幼琴觀察工商研究所總會長李君子鶴宋君則久實習工場管理朱君蘭浦陳列所管理方君小舟製造所趙君貢珍協會協贊員曹君琴孫書記黃君子康工業學堂庶務長孫君子文機器敎習何君子琴習藝所文案勴君子修及銅鐵各工商到者八十餘人由鐵工廠總監工賈君元甫導引入座三鐘搖鈴開會由鐵工廠提調吳君伯生宣布開會宗旨繼由鐵工廠總辦煕觀察演說此會對直隸協會而言爲一部分之會對南洋勸業會而言爲直隸一省銅鐵工出品協會關係甚爲重大並願極力提倡輔助運費後山該廠提調吳君宣讀銅鐵工出品協贊曾章程並李君子鶴宋君則久等相繼演說嗣由各銅礦工公舉孫君恩吉爲銅工出品協贊曾章程並李君子鶴宋君則久等相繼演說嗣出各銅礦工公舉孫君恩吉爲銅工出品協寶會會長劉郡鶴亭劉君慶波爲鐵工出品協贊會會長遇有出品進行之爭直接商諸鐵工廠以便集議並議以後初七二十二兩晚爲研究銅鐵礦工出品協贊曾出品各事五鐘搖鈴閉會 
[審視物產會之布置松江]  
　　○松江府屬物產會假地育嬰堂起建廊舍定期開會現在開會問近房舍亦將落成松府戚太守會同華婁劉張兩大令命駕前往逐處檢視另借對岸程姓戶屋備儲一切 
雜記 
[一文錢籌之貽累。蘇州]  
　　○蘇城胥門內養育巷口王頣吉醬園內新製一種一文錢籌名曰貨籌其式與老虎灶之水籌無異一面王頣吉三字一面貨錢一文四字均用火烙印已行用多日矣因市面缺少一文銅錢是以該店製造此等錢籌然自紙幣當十銅幣及當五錢發佈後市面已大受影響此等一文錢籌目下雖所出無多恐名店踵而行之則民間又有一番受累矣 
[蟲傷秋禾定期勘騐。蘇州]  
　　○蘇垣長洲縣趙大令前據屬境十八九都圖農民張西亭陸蘭香等稟稱所種田禾均被蟲傷各情趙大令閱稟後以田禾生蟲被傷在所不免惟既稱歷年均有本年是否獨甚能否無礙收成瞬屆秋勘候府憲派員會勘時再行核辦 
[開明電燈公司開點江西]  
　　○江西開明電燈公司前因展期開燈道路謠傳風說不一該公司誠恐有失信用趕將機件一律配好於十一夜開燈一時該公司附近及洗馬池合同巷等處大街男女蝟集少見多怪途爲之塞致勞巡警沿途彈壓頗形忙碌云 
[蘇垣官事彙誌蘇州]  
　　○奏派前赴各處考察鹽務度支部員外郎錢部郎承鋕由兩準考察事畢於本月十六日到蘇陸軍部員外郎戴兆鑑亦田兩準一同來蘇均赴撫轅拜會與瑞莘帥晤談良久退出後偕寓包衙前戴公館候補知縣俞志善大令奉臬司左廉訪札委審判廳籌辦處又案差務隨即謝委到差辦理吳縣房捐事宜沈爾楨大令奉房捐局司道札委兼辦長元二縣房捐事宜已於本月十七日接收開辦 
[修身小說孝女涙] [  瞻齍]  
　　一年容易。又是中秋。朱樓畫閣中。笑語盈盈。作飛觴醉月之舉者。其歡樂爲何如。而不知去年今夕。有一垂鬐女即。匍匐哀號於皓月之下。腸欲斷而涙欲估也。 
　　女郎郭姓。蘇之陸墓人。幼失恃。父某。服賈於外。弟才五歲。候㨯保護。女襟任之。父賴是以紓內顧憂。其戚黨咸交口稱之曰。以偌大十六齡弱女子。而糧置家政。并并有餘。雖中年婦人。或有所未逮。是蓋　桃李其貌。而珠玉其胸者也。 
　　無何。父進疾返里。藥之弗瘳。且轉沈篤。中秋之夜。月光排關而入。照見稟棍中。偃臥一白髪盈顛之老叟。出其瘡若枯枝之手。強執女朗之臂。鳴咽而與語曰。兒余。病殆不起矣。余年將耳順。縱死。無所憾。顧若弟年幼若又未有語未竟。狂喘不已。汗涔涔下。時則女郎之歷補涙癥。正不知揾遙幾重羅矣噫。父病奈何。夜閑人靜。滿院涼月中。女郎心口交商。喃喃誦此語不置。躑躅往來。䋽繞庭院而行者。不啻數十匝。而仍不得所以療父之策。 
　　女郎乃膝走焚香。長跽於月光之下。祝曰。兒閒月府有靈藥。服之可長生。兒歸短見十年壽算。乞取少許返魂香。以續兒父之命。斯時也。如泣如語。如怨如慕。泥首不已。棟其情於月姊之前。顧此圑圑之素皖。仍騰其萬丈之光芒。照徧大千世界。絕不管人世中之所謂哀怨事者。 
　　女郎既絕望。乃伸眉發嗔曰。天上藥竟靳不相與哉。無已。舍遠圖近。自我求之可耳。於是揎蘭袖奮玉臂。出其青銀翦子。小試於無玷之冰肌。剎那間一寸紅珠。遂錯落於金盆中矣。裹創。作羹。以進於老父前。父欽之。良甘。而不知此一杯羹。止其愛女之點點血故也。噫嘻。臂上肉非蕩龍中物。其不可爲續命之湯也明甚顧事有借然。父病本有轉候。藥爐條龜間。又得女郎加意調護。父心大慰。病遂日有起色。然父病乍起。而女郎之病轉危矣。 
　　女郎之病中。以勞粹故。初猶諱言。既而力不方遂大。劇臂上創痕。時復遴裂。父覺之竊詰得其故。心大戚。去歲八月二十九日。一隸秋魂。遂脫帥於人間世。彌留際。猶含笑而言曰。以身代父。見之始願。兒死見願遂矣。迄今忽忽一載。女郎偶述女語。滋零不置。聞之者亦同爲酸鼻云。 
　　瞻廬曰。昔毛西河出游。人以刲臂事屬傳。必謝之。或不得已。稍見之雜文。誠以典例無刲臂旌孝之文也。雖然。刲臂固不足法。而若郭女之惓惓至忱。至九死而不忘其父。倘亦當世之所僅見者歟。因亟述之。以增。今日女子修身上之感情。 
　　更正。十五日本報盲話一則按語中有禮森火柴廠與華安保險公司終葛一語華安。係合衆。之誤合即更正以全名譽 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[議員研究議案]  
　　廣東 
　　粵省司道近因據警保局紳士函報定期八月十三日在廣府學宮特開預備會所招集全體當選議員研究議案當以各議員應行研究議案前經按奉胡前護部堂論行由處籌議辦法嗣與主任大紳再三斟酌仿照福建諮議局成例在省城組設議案預備會其應行研究各事即由處遵照督諭先行代爲擬定預備辦事細則及續由各議紳擬定試辦簡章各約十餘條大致均以研究粵省利弊各事爲主並提出問題討論事實演習議草置簿登記種種規則現據肇羅韶連惠潮高雷防廉欽瓊崕各府州廳先後電呈當選各議員啓程日期計期已陸續抵省赴處報到即照該議紳酌定開會日期由籌辦處司道親往會同議紳將規定辦事細則及試行預備研究簡法逐一宣佈舉辦各事以後即照原定辦法按期會集研究一切俟至九月初一日開局後即撤去預備研究會所統由局中開會議事現已商由各議紳照辦並列摺詳呈大吏察核矣 
　　憲政編查館咨粵督文略稱各處籌辦諮議自治近來經已次第組織舉辦稍有頭緒凡關於研究憲法討論國政一般事項前經酌訂辦法任由各處設置會所實行講演研究藉謀智識之並兩惟該項講議會社無論爲國家政治地方政治以及憲政研究自治研究各事該組合圑體必有一定之人格其軍人學生在充役講學時期亦不得越界干涉須由各處地方官按照限制各節通行轉飭按遵並隨時詳查一切茲將限制大要探述於下一上載各項講演研究會所須呈報地方警官核明開辦並照以下所述之限制一限制不能越界兼涉會所講習議事者如新軍員弁兵士（舊營亦同）巡警員弁兵士及各學堂之學生一限制不準無研究資格干涉會所研究議事者如宗敎僧道婦女犯罪人不識文義人不及歲人外國人私入外籍人之類 
專件 
[山東旅京政學商軍各界同鄉公啓（續）]  
　　此次改訂合同第二端德國允由德州至正定府及由兗州府或幹路之他處過濟寗州至開封府兩支路於十五年內由中國自行籌辦倘用洋欵須向華公司商辦忽於膠澳原約外添出兩條支路而此支路一則由山東延至直隸一則由山東延至河南省城據此德人所獲之權利較之膠澳條約大小何如我外部已慨許之而德人意猶未厭計猶未遂乃復有宣統元年三月之照會 
　　按本年照會約分三端其第一端係申明中國與以自山東至直隸自山東至河南兩支路之權利換回由膠州至沂及往山東西界造路之權權既歸我即非德人所得干涉而其第二端特意聲明由膠州至沂及往山東西界造路之權權既歸我即非德人所得干涉而其第二端特意聲明由膠至沂之路須由中國五年限中造所并借德欵用德工方可照讓此路之權試思我山東財窮力盡每年攤還津浦路債已拮據萬狀有何力量能於定限內造成許多鐵路至我逾限不修德人即可收回照讓此路之權是德人於直隸河南兩路綫外又占有膠沂之一段矣然德人以爲尚不足以制我之死命也乃又創爲讓路不讓礦之說 
　　查津鎮路約中已將膠澳條約第二端第四欵所云於各道鐵路附近相距三十里內允準德商開礦之說爭回作廢此次忽又提出已廢之約明目張膽照會外部云雖此兩叚鐵路歸爲中國官路然此權仍施行不移於是因津浦路案之結果德人憑空添出無限之路權取得無限之礦產如上所言膠澳原約所定路綫止限於山東境內其各處開礦均屬背約要求事同刦奪我甘棄之人焉不取乃前車既覆來軫方遒還我一隅之支路而攘及數省之路權此何理也即云讓利爭權亦宜限於原約且讓路不讓礦是直使我出資代彼修路是即我爭之權也權利二字不知若何分界若人收其利我據其權權將安用是不可欺三尺童子而以愚我東人耶外部此次交涉既獲外交之隆譽尤對東人有德色而實餉我以無窮之患因以攪壞津浦鐵路之全局我東人詎甘任受近事蘇杭甬銅官山福公司各省皆合全體以爲抗拒外部交涉亦借資得力山東受創較深受害較切忍而不言即同默許恐政府亦難施保護矣茲特於元年八月十三日準午刻齊集山左會館共商拯濟之策山東幸甚中國幸甚山東旅京商政學軍各界同鄉公啓會塲改在前門裹化石橋齊魯學堂（完） 
本埠新聞 
[法租界閉歇煙館之實行]  
　　○法租界小煙間共有三百五十一家本年四月間曾由工董局抽定於西歷七月內先行停閉一百餘家其餘與各大煙館統於西歷明年正月一號閉歇後因各小煙間投遞公稟求請展限工董局各董以情有可原遂準寛限三月於西歷十月一號即華歷八月十八日先閉一半昨已屆期所有應閉各小煙間均屬遵功令一律停閉 
[印捕開鎗追擊逃犯。]  
　　○前日傍晚有西牢罰充苦工押犯徐阿二等在靶子路工畢回牢行經漢碧禮路徐等二犯竭力飛逃管犯印捕即開鎗追擊幸即獲回一犯其徐阿二一名則已被逃無踨該印捕等旋即回稟典獄西員立傳電話分報各捕房一體飭探嚴拿務獲當印捕開鎗時彈傷行人葉阿昌腿部血流倒地由巡街捕送入捕房轉送同仁醫院將腿截去再行敷治不知能保全性命否 
[縣差違章提人。]  
　　○公共工部局查悉近有上海縣差並未執有領事簽字牌票擅自越界在麥根路拘提吳阿杜一名解縣訉辦殊與租界定章不符因特稟由領袖照會滬道飭縣以後務須遵章辦理並將此次違章差役從嚴懲究 
[信義銀行股東之意見。]  
　　○昨日午後信義銀行各股東同至縣署本縣田大令即在花廳將在押之尹克昌吳秀伯提出大令諭各股東云該行虧銀三十餘萬任此懸宕如何能了應速斟酌善法趕緊稟復各股 
 
 

Page 19

 
 
東答稱該行糾股之時每股銀一百兩共集十一萬零計自開設以來各股東並未沾得分文利益若再出銀了結心實難甘惟有稟請堂上向經理人追究餘無善策大令謂究追徒費邇折不能了案各股東復稱請照商律第八節第十六十九條辦理否則恐舉商界前途有礙旋各散去 
[豫大輪船早已停歇]  
　　○郵傳部以商人胡梅生創辦之豫大小輪來往青浦沙溪崑山等處所訂章程尚稱完備性船身尺寸機器馬力艙位噸數均未呈報特飭滬道查明稟復茲聞蔡觀察以豫大輪船公司因與同業爭奪生意彼此停歇自可母庸開報業已稟知郵部查核矣 
[使館僕人供認行竊]  
　　○滬道函送在日本犯竊之秦福升到縣經田大令審訉秦供蘇州人由繙譯王迪清挈往日本薦在中國使館孫科員處服役竊取主人衣服當洋一百五十元已經主人贖回求宥判押候計贓科罪 
[法領請修小橋]  
　　○法領事巨君以西門外沿城河北首與法界毗連之小本橋一座年久失修行旅不便因特照會滬道請飭工程局趕速估修仍將圖樣先行送閱 
[城內]  
　　預備祭祀。 
　　○本月二十日係秋祭李文忠公祠之期本縣田大令昨特諭飭辦差家丁傳知賢裔預備伺候各官致祭 
　　嚴究唆訟。 
　　○瞿何氏撏詞上控一案前經憑憲批此案既經李前令提集復訉上年投案備質之周朱氏確係本人並無頂替情獘瞿祥麟竟以真作假揑詞上控實屬狡黠健認應準將控案先行註銷仍由縣飭傳瞿祥麟到案勒令指出串唆之訟楊提案澈究具報仰新任田令遵照指飭辦理等因即經田大令提審堂諭瞿神麟種談字圩一百八十九號田係周檀溪戶名田單周文彬收執是爲的據瞿祥麟以一百八十五號代單冒認一百八十九號田又借口有糧串爲憑查糧串係二畝零之經地係一畝七分零種種不符業經前縣訉斷明晰稟請銷案仍然屢次上控四處請托實屬可惡顯係受訟棍主使再三開導一味強辯不服仍交差一面據情稟請銷案懲辦以爲逞刁妄訟者戒已詳請督憲銷案奉批據詳已悉希蘇藩司核飭銷案等語所有方單等已由縣批候飭差協同丈書亭耆按址丈量交管 
　　軹轉姦拐。 
　　○許榮葉控鄭伯卿拐匿姪媳昨日由縣提訉鄭供是武生許之姪媳先由李阿晉強佔作妾繼賣於張正金之姪後又被張之外甥李海林與嚴蘭田拐逃阿晉曾央武生將李嚴二人尋獲自行縱放不干武生之事判鄭覓保候再傳質 
　　開釋兇犯。 
　　○遇赦兇犯渴金根邊載香前日由縣提訉因貧苦不堪無力照繳埋葬銀兩判湯責四百板邊責二百板開鐐釋放 
　　笞責釋放。 
　　○王桃桃將破棺內之銀飾十一件檢取付質由該郷學董送縣責押在案昨日復訉王供銀飾係由小孩在毛柴中拾來田大令姑念已押五月判責二百板省釋 
　　巡士捉賭。 
　　○住居縣橋浜之薛長林前晚在家賭博被巡士查見當場拘獲王壽喜將邦起及薛長林一併解至一路巡局昨奉游正巡官審訉薛等同供實係小賭以後決不再犯判薛罰洋十元蔣罰一元王從寛免罰一併斥釋 
　　因賭互毆。 
　　○唐家弄銅匠作主朱橫英前日與夥王小眼糾合驗居豬毛作夥殷惠龍及婦人翠翠賭博肇寡朱與王小眼將殷毆打豬毛作夥陳阿毛張永林吳根慶等帶回十餘人出爲幫助各有損傷旋被巡士拘獲朱王殷陳張吳等六人解至一路巡局收押候訉 
　　竊賊有母。 
　　○巨竊王介堂即馬慶福前年夥稟求從寛前晚經田大令提訉判改發改過局收押一年再行察核 
　　官事。 
　　○青浦縣新涇司巡檢調暑南匯縣縣丞高其琛昨日到道稟見道轅法文繙譯萬鍾元稟請續假五天三林塘巡局委員汪鳴謙稟銷目疾假 
[南市]  
　　先還門窗。 
　　○胡裕昌木行主胡光煕將黃玉成柴行主黃錦濤扭至南區控稱商人在大水橋地方營造房屋三間竣工後突被黃錦濤紏人搬取門窗求追該區即解送工程局經陳副裁判提訉黃供該地由嗣父黃書堂在日憑中馮林華將單一紙抵於胡處計洋八百元去年已將平房一間賣得價洋二百八十元先還胡欠茲被胡阻賣又將舊屋拆去擅自蓋造出租取息求察判黃交到門窻然後邀中理處 
　　能否尋獲。 
　　○作頭曹裕卿前將小車夫高扣扭至南區控被私運黃沙三十餘頓解由工程局訉據供出由海潮寺僧雇車載運昨傳寺僧到案復訉據供事由僧人明坤經手有英大馬路公和麗筒廠內胡姓來寺兜賣共買二十一頓每頓價洋一元八角已付洋三十八元八角判該僧趕緊尋周來案訉奪高仍還押 
　　巡士毆人。 
　　○日清公司某輪船茶房孫與慶偕友人徐蘭生在十六舖雇坐李國進之人力車旋因論價口角由三十三號巡士上前阻止互肆毆扭致孫傷及頭額後即解至工程局請爲訉究李供孫因酒醉跌傷並非被巡士毆擊判孫李一併斥退該巡士著移送警務處訓勉以儆其後 
　　馬車肇禍。 
　　○滬北信大馬車行馬夫張阿明前日駕車至南市竹行碼頭撞倒江北劃船婦陳周氏之女孩阿虎跌傷頭頣由巡士追上將車扣住解送工程局判張給醫傷費洋三元另罰洋二元充公並著交保候該孩傷痊再核 
　　竊賊行賄。 
　　○一百九十號巡士查見船夥張阿四將布蓬攜至某押店求質向之盤詰張即出洋一枚賄給巡士該巡干拒而不納拘至工程局訉究張供由船主托押迨飭探查詢實係在新閘地方竊來判戒責二百下押七天賊留局候領該巡士移請警務處記功一次 
[閘北]  
　　藉端勒索。 
　　○鄭本海在車袋角擺渡口搭蓋草屋該處地保夥沈阿二因鄭未領執照私向作頭方阿炳勒索洋兩元昨被四路一區黃正巡官訪悉傳鄭到案訉明屬實飭將阿二拘留候辦 
　　仍被逃逸。 
　　○袁德海之妻陳氏被王金生拐匿車袋角地方經四路一區黃正巡官訉明判氏掌頰三百下交袁候回不料領至王家碼頭下船時復被逃去昨袁將王之父王慶禱扭局暫押候訉 
　　控姦無憑。 
　　○沈長林控孫長有典妻嚴氏通姦四路一區黃正巡官因供詞各執判孫暫押候提該氏覆訉在案昨日覆訉以沈控姦無憑判孫具結一併斥釋 
　　仍不承認。 
　　○金秀發之女翠林向在絲廠打盆近被流氓馮阿榮誘至閘北經隣居陸梅雲撞見扭入四路一區判女交其父領回馮遠押候訉在案昨日覆訉仍無實供判仍還押候傳金到案再行訉核 
[英租界]  
　　違背合同。 
　　○英商泰利洋行控江林記違背合同昨由包探傳至公堂判江交保候訂期會訉 
　　註銷傳單。 
　　○天仙戲園主趙殿臣不付看門印人軋錫大生工洋昨由公廨出單傳訉旋據包探稟稱奉諭往傳據該園主稱已將所欠工洋如數歸還原告請示辦理中西官謂既已理明準將傳單註銷 
　　抑何神遠。 
　　○印人矮賴星控丹鳳髦兒戲園主趙春庭不付工洋一案昨晨由探將趙提至公堂李襄戲謂前日姚星卿稱爾往天津是日下午又有一人代爾繳洋到案亦稱 
 
 

Page 20

 
 
爾已赴津何回滬如此之速趙供現將洋欠繳案求察李襄讞商之西官判趙再還原告洋二十五元從寛與姚一併開釋 
　　如何發落。 
　　○童德堃控郭金亭誘拐併妻李氏賣於龜奴沈雙林妓院化名李秋蓮爲娼一案曾奉滬道札廨移提沈等均已逃匿昨晨李秋蓮忽自投廨稟稱現已從良住居西門外因知被控投案請示判李秋蓮交保著自投道轅聽候道憲親提鞫訉 
　　移提要證。 
　　○寡婦奚徐氏在上海縣署稟控著名地販陸道生串驪田單案內之要證李國卿因居租界由縣移廨昨派包探提案判送上海縣歸案訉辦 
　　責成保人。 
　　○英商義記洋行控義昌號主張梅雲定貨不出案內之保人徐吉甫由探傳至公廨判徐於下禮拜一交張到案候訉 
　　婦女露宿。 
　　○甬婦陳應氏前晚在途露臥由捕查見帶至捕房轉送公廨請訉據供因尋夫不遇盤費用罄是以露宿判賞給川資洋一元著速自行回籍 
　　誣控勒詐。 
　　○老婦蔡邵氏偕見證蔡金氏等控告工部局垃圾夫頭朱阿來藉砌陰溝爲由勒索洋二十元一案昨日由廨譌得該氏誣控屬實本應反坐姑念年老從寛判押女所七天 
　　欠欵收禁。 
　　○張賡和私用英商盛信洋行貨銀一百餘兩昨經公廨提訉原告洋人投案求究飢之張供求寛限判押西牢半年如能還洋再行酌辦 
　　強迫習藝。 
　　○韓阿弟控小孩沈六府竊衣一案昨經公堂復訉屬實判送改良所習藝 
　　虧空鉅欵。 
　　○源豐潤義善源大德通等各號環控賈品筱虧空巨欵一案昨由捕房將賈經廨會訉中兩官以事在香港諭令各原告電稟香港地方官出票移提歸案訉辦賈押候下禮拜五解案候核 
　　改傳爲提。 
　　○日斯國商人開司脫羅控方金山欠銀不還昨據差探投廨稟稱被告抗傳不到請改出提單中西官準之 
　　追究保人。 
　　○英商裕源紗廠控已閉怡德莊股東石惠記姚勤記倒欠銀南由廨判將石姚交保料理在案昨因延不清理復飭包探將姚之保人姚鳳生石之保人朱守源一併傳案判均交保著於下禮拜三到案候核 
　　駕車遵章。 
　　○陸金生駕駛汽車不照工部局定章行走由捕查見稟奉捕頭請廨出單傳案判罰洋十元充公 
　　並非無因。 
　　○趙德泰控張阿福攫取車料等情昨經公堂訉明係趙欠張洋不還所致判趙將洋還張著張交保具安分結開釋車料交遠原告 
　　復訉拐案。 
　　○拐匪崔小和尚由蘇州誘拐朱劉氏之孫小五子逃匿滬北盆湯弄張燕炳所設之客棧內經氏偵悉控奉吳縣移廨飭差協探將崔與張一併查獲解廨版收押在案昨日復訉崔供伊兄已往廣東出月可以到滬判崔暫押本廨候移請吳縣派差來滬提回訉辦張押候交出崔之同黨到案再核 
　　通融了事。 
　　○維昌洋行控汪慎卿定貨不出昨日午後由廨會訉原告延律師上堂聲稱汪向原告定洋布一百二十箱已出四十箱餘貨延不出清應請究追訉之汪供現因市面清淡無力照出請察中西官以汪所供尚屬實情判令原告將貨另行出售應虧若于著汪認償 
　　折償燈價。 
　　○德商美最時洋行控朱錫臣不付燈價一百八十餘兩昨由公廨中西官會訉明白判朱押限一月折償銀一百二十五兩如逾限不繳仍照原告所控欠數押追 
　　竊案彙誌。 
　　○余阿炳竊取張乘石等八戶衣物由探查獲收押在案昨經包探將余及收贓之押店主王阿山陸榮三一併解廨復訉明白判余押西牢九月王罰洋六十元陸罰洋十元一併充公贓存捕房候補提同黨到案再核吳來法摸竊施促福銀洋判押兩月再提同黨究辦陸王氏控顧金生竊取金錫昨經公堂訉明顧將原賬寄於川沙某姓家判顧押滿四月候函致川沙廳查追原贓並移提人證再訉 
[美租界]  
　　橫行不法。 
　　○流氓小金豹挾刀拆稍無惡不作前晚又在吳淞路向陳阿福徐少甫二人拆稍不遂突出利刀將徐猛剌二下而逸徐等即報由捕房飭探拿辦 
　　戲臨違章。 
　　○捕房查得海寗路九百七十六號門牌高陞廣幫戲園有違章打架情事報由四馬路總巡捕房飭探前往勒令閉歇 
　　演唱灘簧。 
　　○捕房查得二百四十四號至四十六號門牌茶館有演唱灘簧情事殊屬違章請廨飭傳訉罰 
[法租界]  
　　兄弟串竊。 
　　○江北人陳小三仔串同伊弟小五仔行竊新租界西園兵營內某西員之衣物時鐘報經捕房飭探查獲一併解廨兩陳供認不諱惟吊出之時鐘並非原物聶司馬訉知係小三仔起意未便輕恕判枷號一月五仔押兩禮拜示儆 
　　匪徒攫物。 
　　○匪徒施九餘前日攫取老北門陸裕泰舊貨店內名錫燭枱等件由店王陸大和追獲拘入捐房昨解公堂請究判押捕房七天 
　　馬夫倔強。 
　　○順大馬車行馬夫陳榮泉前日在新租界停車違章巡捕指斥不服回稟捕頭出票將陳傳至公廨判罰洋十元充公 
　　混用銅洋。 
　　○王四哥混用銅洋由探拘案解廨判押在案茲已查明王向來專以混用銅洋爲事昨日復訉判押捕房二月 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護滇督沈秉堃奏模範監獄竣工擬章開辦摺（續）]  
　　四曰設員其先司府縣三監係臬司及雲南府知府昆明縣知縣爲司獄官以司獄府經典史爲管獄官現在模範監獄爲省會囚人萃集之所擬改設典獄官一員爲管獄官秩視知縣暫作委員給以薪金俟試辦一年再行定爲官缺奏請試署原設之司獄府經典史一併裁撤惟獄務紛繁非典獄官一人所克兼理暫設總務文書會計工業各科每科設科長科員各一人分任諸務另設守衛一科科長一人守衛長三人專司警衛復設書記生五人敎誨師二人醫師一人均以輔典獄官之不逮至有獄官日後審判廳成立自應以提法司專任目前開辦伊始權以雲南府知府爲有獄官所有處分悉照舊例惟司獄府經典史三缺既經裁去凡係補授之員應請歸入裁缺即用班補用以昭公允其守衛舊法管獄者曰禁卒曰看役管女監一曰女禁卒職役既屬車下任者多非良民今一律改爲守衛及守衛婦專募身家清白性質純良粗通文義者充之敎以淺近之監獄學理及各種規則務期一一見諸實行此分設員役之大略也五曰經費經費之綱目約分爲三一爲建築費共用銀九萬一千五百餘兩一爲開辦費共用銀四千餘兩均由本省籌發欵項開支一爲經常費如員役之薪金膳費守衛者之衣糧罪人之衣被飮食藥物並一切工作成本以及全監之歲修逐一豫算節約需銀三萬零八百兩現將已裁司獄府經典史每年應領之廉役食及罪犯習藝所發商生息之公欵暨前督臣錫良所撥撫署巡捕合項薪工銀兩悉數提歸足監之用每年約得銀二萬零三百兩不敷之數隨時設法補助無庸是動正欵此籌撥經費之大略也六曰課工罪人作工本諸古法既可兒痺攣傷生之苦又可防越思生事之弊故近年部章亦有責令罪犯習藝之文新監既設有男女工廠即由藝師察其性質之所近各授一藝如織布縫衣彈花製造銅錫雕刻竹木等項必使各專一業庶幾罪滿出獄不至無以謀生其在監所製貨物即歸製出品存儲所發售所得價值除提還成本外餘爲純利另欵存儲一俟犯人出獄即視其所習之藝約需本金多小酌量分給俾免窮乏無措此督課上藝之大略也七曰敎育今日之罪囚即昔日之良民昔因失敎而汨其善性致犯法而身陷囹圄非於懲儆之中加以訓誨則廉恥之心無由啓發暴戾之習終難滌除故特設敎誨各師每於星期及歇工時刻敎以小學課程俾之增益智識卒成有用之人餘如日用有度疾疫必診素食鴉片者必給予藥物督令戒斷俾除沈疴此敎育罪囚之大略也八曰規則獄務創始一切規章難期精善然綜其大要不外管理衛生敎育三事當飭按察使世增督同典獄各員博采各國成法酌擬章程一百四十九條由臣核準試辦兩月以來並隨時考究逐漸增修期於切實可行此酌定規章之大略也臣維改良法律爲憲政最要之端而欲實施文明之法律又以改良監獄爲最要幾省各屬監獄目前督臣到任後疊經嚴飭修改雖未克立臻完善已漸滌從前腐敗之習今省會模範新監既已竣工開辦各屬當愈增觀感臣自當督同臬司及典獄各官勤慎將事務期化莠爲良仰副朝廷施仁弼敎之至意據雲南按察使世增會同署布政使葉爾愷詳請奏咨前來除將試辦章程暨今監影片咨部查核立案外所有滇省模範監獄竣工開辦情形謹恭摺具陳伏乞皇上聖鍳訓示謹奏宣統元年八月初八日奉硃批該部知道欽此 
譯件 
[照譯德文新報彙登黃浦工程破壞詳情]  
　　西歷一九零九年九月念五號即華歷八月十二日 
　　上海開濬黃浦全工向由中國政府請嗬國奈格爲總工程師辦理一切昔本報屢經議及此次工程預料將來恐難滿意今果該局在吳淞口高橋沙所築之覇與所濬之工忽因經費不敷而停止矣該處工程敗壞已達極點大有不可收拾之勢竟不獨爲本報之所預料且其種種荒謬甚有爲本報意中所未及料者令人真堪浩嘆按開濬浦工原訂費銀九百二十萬兩早由華政府照數應付距奈格已將此欵用罄而所做工程極短較全勢相差尚遠今奈格復向華政府聲言該工尚須五年應再備再備費用銀八百萬兩外另備銀一百五十萬兩爲奈格辦公諸人薪水各項等用想華政府自能明察決不貿然應允蓋目奈格辦理以來成效與否形跡顯然識者自知極易查考大概情形不但本報早已評論即英國字林報亦曾於本年西歷二月十號議及奈格所辦黃浦工程照其辦法恐將來終難收效謂其可以恃久而不敗者誠難信也鳴呼以有用之財無端浪費而付東流豈不寃哉假使日後奈格再欲籍詞加費頗非易事也本報查悉黃浦工程於近數月之內容因奈格毫不關心上海各輪船公司平時之公論意見以致頗違衆望嘖有煩言是以各領事竭力問其所辦浦工各情并要其照答問欵四條如下　一問現在用欵若干存欵若干明白速復　一問由吳淞開溶河道至高昌廟江南製造局止之全工照所備之銀九百二十萬兩究竟敷用與否　一問若將此欵用盡之後究有何處可再籌欵　一問現在剩該工程多少費用多少即開一詳細工程圖與用費全表（未完） 
小說 
[奇情小說美人虹] [  英敦勞斯著　瘦狷譯意。（八十）]  
　　未幾餐時至矣埒根私計雖定。佯至楷羅處。作殷勤之問候。時楷羅正思及頃間伴雪誣衊之言。喃喃曰。彼勿自矜得意。須知兩敗俱傷。吾茍失敗者。彼豈遂能獨郭其利。旋謂埒根曰。此時伴雪之意。非將謂吾全行失敗乎。事變何常。應付有術。吾固不因其言而自張。惟晚餐後。子必至我處熟商。子智勝我。往時能。導我入。此今日即能引我。出此。否則吾將自覔脫險之策。於我於君。兩無益也。埒根曰。君勿惶急。鄙人茍少展謀略者。仍能將 
 
 

Page 27

 
 
此事轉敗爲勝。楷羅曰。謀將安出。埒根曰。子固稍符。吾將語子。語時。相將下樓楷羅屬埒根先行。而已徘徊樓側不遽下。 
　　第三十八章 
　　楷羅旋至梅黛嶺房中。梅黛嶺方對鏡理粧。侍婢立於其則。手理青色之衣飾。狀極注意。梅黛嶺覩楷羅入。急返顧曰。繼母來乎。餐時想爲吾遲延矣。楷羅曰。否否。姑娘久客乍歸。諒惠多未諳。吾故來與姑娘同往就餐耳。梅黛嶺謝之。日語其侍婢斯出朗曰。粧理畢乎曰。速矣。楷羅因極舉此婢之敏捷。梅黛䫈曰。繼母亦有得用之侍婢乎。楷羅曰。侍婢耶。惡且無之。善更何論。一星期前。吾婢竊物遁矣。且以。哥羅兒。謨毒吾。幾爲所殺。梅黛嶺曰。狡哉此婢。繼母曾延偵探探之乎。楷羅曰。延矣。梅黛䫈曰。吾望偵探之早日獲彼也。語時。餐粧已竟。乃相將下樓。 
　　入餐室時。諸人已羣坐而待。埒根趨與梅黛嶺爲禮。狀極殷勤。而梅黛嶺處之澹然。餐時。梅黛嶺將其遁後之事。詳細告人。且謂楷羅曰。繼母聽之。吾雖不家居。然餐時。梅黛嶺將其遁後之事。詳細告人。且謂楷羅曰。繼母聽之。吾雖不家居。然家中近事。無一不知。因乳媼海介。常報告我也。當吾僞死之時。立志與吾父不兩立。彼一日不死。吾一日不返屋克來。第聞其發狂之信。又立變舊日之方針。束裝即返。蓋吾門祚衰微。非吾歸。莫能主此家溉。楷羅聆之。頓觸心事。怒血欲沸。梅黛嶺復問楷羅曰。今爲吾父醫治之醫隹乎。楷羅答曰。甚佳。是吾數年前舊交也。梅黛嶺曰。今在何處。埒根急儳答曰。病室事忙。渠當不能至此。梅黛嶺領之。默思埒根此言。殆防我盤詰醫生。故預屬勿來而飾詞以答吾耳。 
　　未幾晚餐已畢。楷羅藉詞先返已房。甫入。驚訝特甚。蓋梅黛嶺已追踵而至。閨門而坐。狀若法廷之讞員。厲聲曰。安索夫人。今可互相辨駁矣。楷羅自婚約失後。即忽忽若有所失。今覩梅黛嶺之所爲。乃益惶恐。若喪魂魄。梅黛嶺復叱曰。子勿以病愚人。子之病。疇不知其僞者。楷羅聽之。面色頓異。然又佯作鎮靜。問曰。子將何爲。 
國外新聞 
[紀香港鴉片稅投標事]  
　　○十七日香港電云香港鴉片稅每三年招人投標承包一次本年港政府照例招人投標現已接投函四封每月出價九萬八千七百五十圓又九萬八千六百圓又九萬六千圓又九萬一千圓其數皆在預計之下 
[日報彼控罰欵]  
　　○十七日東京電云據神戶電稱坎拿大商務代理人泊萊斯登君控告某日報毀大名譽要求賠償損失費一案現已判定被告罰繳損失費日洋二千圓並登報道歉了案 
[夏威夷招用俄工]  
　　○十七日東京電云大連電稱見威夷樹藝人代表擬招俄國工人一萬名現已在哈爾濱招集二百五十人取道大邊送島 
[英人亦有排敎思想]  
　　○十七日倫敦電云克里爾君素玉天主敎今已舉爲倫敦下任市長克君至倫敦會堂時不價天主敎之聲起於四座克若答某氏之問允於舉禮時不以羅馬敎皇舉諸英皇之上 
[美國祝典之盛觀]  
　　○十七日倫敦電云美國飛船家賴愛脫氏近乘鈕約舉行赫德森福爾登三百年紀念祝典之勝會駕駛飛船飛蕩港上並環繞自由像一周以助觀瞻 
[英國戰艦落水]  
　　○十八日倫敦電云英國改良之奪雷諾脫式戰艦萊泊吞號已在樸資茅落水由愛爾培萊公爵夫人主禮該艦之巨實爲世界已成及現造各艦之冠該艦排水量約二萬趙長六百尺闊六十八尺 
[德郵船公司獲利]  
　　○十八日倫敦電云北德汽船公司本年上半年報告核計獲利英金二十五萬磅按去年同時虧折英金三十五萬磅有奇 
來函 
[金壇籌賬局公啟]  
　　敬啓者金壇田鎮屬下游地勢低窪夙稱癢壞自光緒丙午水災幸賴大府規書撥帑振撫並海內諸長飮助災黎賴以存活嗣後連遭災歉民困日艱本年春夏之交月餘不雨二麥受傷登塲之候陰雨連綿又遭尋爛所喜黃梅雨足緣野人耕挿徧禾苗咸歌大有詎料五月中旬大雨如注城垣沖坍洪水橫流一片汪洋并提盡沒頃刻問逃生無路救死無方不獨衣食所需盡歸鳥有即中田廬舍咸付東流可憐數十萬之災民風餐露宿呼號篇野耳不忍聞不得已電呈大憲委勘次第撥帑銀四千兩奈本年災歉較丙午爲重辦振較丙午爲難丙午振欵十萬餘金災戶六萬餘口辦振尚易今年賬欵不及十分之二而災民過之辦賬愈難再四思維而義粟仁槳實難溥及仍不得不代災黎頓首呼籲於諸大善長之前伏乞慷慨解囊抒已溺已饑之隱痌癏在抱擴同胞同與之懷俾鮒均舒敖鴻得所不勝將伯侍命之至 
[長洲縣勸學所總董致鄒孔江諸公函]  
　　昨春還示敬悉公既決矣基固不能強公也雖然二十交接二十一送修之說業已宣布於公衆各敎員方略安心公復推諉基實無顏見人矣專制之學務總滙處公等既能力起而摧陷廓清之無人顧問之經理學欵處公等獨忍坐視其魚爛平能發能收之謂何顧問顧從客揖讓以救火耶同人之所以舉公等者謂其能出而改良整頓一切大有造於學界也豈料相率退避遷延至今尚無任事之人耶尤公年近古稀固已非奮發有爲之時矣其力辭也固宜我公則素以公正廉明樹標準於吾鄉者也今乃與徒爭意見不負責任者無以自異共鄉復何望耶近年以來內學欵不繼以身殉學者已不止一人基嘗心竊非之不意今乃身入重圍竟將蹈共覆轍鳴呼之矣三年辛苦一旦付諸流水夫復何言知我罪我一聽諸公論而已陸基頓首 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
