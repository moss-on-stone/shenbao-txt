# 1911 - 268 - 4913883

 

Page 1

 
 
   
 
 

Page 2

 
 
   
 
 

Page 3

 
 
[交旨]  
　　八月初五日欽奉 
　　諭旨陸潤庠奏曲阜新設學堂飭部另訂章程一摺著學部議奏欽此又奉 
　　諭旨弼德院奏秘書廳先後酌調人員繕單呈覽一摺著依議欽此　監國攝政王鈐章奕劻那桐徐世昌署名 
評論（平）（子） 
[世總裁告退問題]  
　　世總裁之不欲與諸議員相周旋也。此語亦耳聞之熟矣。今當資政院開會期届。之時而又有賞假一月之旨。意者前言果信而有。徴乎。不然。何其不。相謀而適相合耶。或者曰世總裁。質直木訥人也。以質直木。訥之人而欲使處議論折衝。之任。宜乎。其不欲一。朝居矣或又曰。世總裁備位軍機。歷有年。所日與慶邸相。聚處固深諒邸座之苦心。者今當院閣政見。參差時代。而已以。一身橫當。其衝議會開後。行見諸議員重。伸前說不代爲之陳請。則大怫。輿情若逕予以。轉陳。則私衷不安。夫是以不待資政院開會。汲汲焉奉身以告退耳。噫嘻由。前之說。今此之告退世總裁尙有自知之明。由後之說。今此之告退是世總裁不欲過怫内閣之意旨。耳雖然世總裁於此。其果何說之辭。 
[鐵道國有問題]  
　　自幹路國。有政策决定後。渙汗特。頒萬衆失色。而川鄂湘粤。首當其衝。士民奔走呼號。大吏倉皇補苴。鬥心鈎角。機牙橫生。而四省人民。各本其利害之切於一已者。以爲應付。政府之手。續於鄂然。於湘然於川。於粤亦無有不然。 
　　說者曰。此殆。所以試大吏之能力也。大吏之應付得宜。地方之風。潮不作。而國計民生。兩受其福。否則官吏愈彈壓。人民。愈激昻尤其甚者。且始許之而終背之。藉端誅戮。以快其。心蚩蚩小民。進亦死。退亦死。巴渝閬蜀間。羣黎靡孑遺矣。今日者我是。以痛心疾首於誤國諸臣。不置。 
[專電]  
　　川事又急成都號商又分電各埠囑將各貨緩裝 
　　叙州亂事尙未平靜府署確已被毀（以上重慶） 
　　麥御史昨又奏劾盛宣懐貪黷縱恣激成變亂恐搖動大局請速嚴懲以謝天下 
　　滇督以外官制中軍權任用二項多有未合電閣爭持甚力 
　　粤督電致閣臣前因省港抵制紙弊曾請多鑄銀角維持市面惟備款不敷需鑄甚急請飭部提前匯款以資接濟奉旨著度支部速核具奏 
　　法制院擬呈審計院規制設正副長各一内閣定於月底具奏 
　　資政院呈閱上年未及提議及已議未决各案由慶總理飭丞分别最要次要請旨交院按次集議 
　　内閣奏各廳局先後留調人員請均留閣任使奉旨依議 
　　護陜撫錢能訓奏籌辦禁煙先行限期禁運有旨俟楊文鼎到任後體察情形妥籌辦理　 
　　御史溫肅奏請將冬季俸米飭部提前頒發奉旨度支部知道 
　　慶邸已於昨日（初九）銷假入値（以上北京） 
　　華盛頓電稱美國對於意土戰爭已於西九月三十號宣言局外中立（東京） 
[譯電]  
　　意土兩國於今日（初九日）下午開戰並未豫先宣布意大利已正式照會各國擬佔據脫里帕里封鎖沿海各口岸意大利早知不免於戰故兩國宣布絕交之後即在泊里維閘（土耳其歐洲之口岸）宣戰據事勢觀之意國遠征隊必在宣布絕交之前數小時出發泊里維閘之戰及意軍在脫里帕登岸二事全歐大爲驚詫因意政府嘗謂决不侵攻土國在歐之地今竟食言故也聞該港僅有土國滅魚雷艇一艘已被意國擊沉君士坦丁大爲震動國民成千累萬充塞於路圍繞報館以候消息多數國民前皆不知大局之危殆今忽聞戰事如聞震雷而愛國之熱誠頗高均痛罵意國不思以和平之法調停爭端背信開釁民間咸紛紛開會討論抵敵之策并詆内閣不早備戰貽誤國事各團體皆通過議案請政府勿計利害盡力抵拒意國之侵逼國民當盡力助之意大利國民聞已開戰且已勝利大爲興奮除有識之士及社會黨外似均贊成戰事軍隊出發時送行者甚衆火車運兵經過各站國民大爲歡迎羣以花圈擲入車内且勉軍士爲國家增一新屬地意皇在羅馬出外時大受國民歡祝英德法國民忽聞宣戰消息均大爲震動今日惟聞衆口 
 
 

Page 4

 
 
咸詆意國輕啓戰禍全歐股票市大受影響據傳意大利已轟擊脫里帕里其海軍亦已登岸然尙未接確報但料一二日内必有遠征大隊在斐洲登岸　英政府將如何阻止埃及牽入戰禍尙未宣布惟料埃及旦夕必將宣告中立據蕯洛里卡電稱意國巡洋艦已在泊里維閘港擊毀土國滅魚雷艇一艘並派兵在該處登岸有土國歩兵一大隊已奉命馳往該處又據君士坦丁電稱英政府已將在土耳其海軍供職之各士官調回（倫敦 
　　意政府正式照會美國國務部謂意土兩國已於今日（初九日）下午兩點三十分鐘宣戰美國聞此信後麥價爲之高漲旅美意人對於此事狀殊冷淡土國駐美大使曾對客言意國此戰已落惡名（鈕約） 
[公電]  
　　各報鑒宜興和橋鎭復濟當典誣邵法三爲盜用刀戳傷命在呼吸慘無人理大動公憤乞持公論宜興九苞邵姓閤族長誼暨紳商學界俞肇升等公叩灰（宜興） 
要聞 
[川路滴滴血（十）（二）]  
　　川事大致已平靖惟前日郵傳部又得川電謂距省城三十里尙有大股匪徒屯聚約三四萬人省中官兵往勦未能得手查昨日本報專電載雙流平津又有變亂云云此係川督電告政府者雙流距省城四十里想是一事惟爲民爲匪兩說稍有不同總之屯聚不散則必有攻擊攻擊則必有殺傷而非匪亦匪矣是可嘆也 
　　又某京官接重慶專電謂成都城内現有各軍隊鎭撫雖尙平靜然雙流新津崇慶等城先後失陷地方官吏均被囚禁成都府十六屬州縣警報頻至官軍頗有應接不暇之勢 
　　又聞川督昨亦有電到京所言亂象大概與前相同並請各州縣添募防軍以資勦撫 
　　成都來電云季帥督兵勦撫該處現已平靜惟平山上津兩縣仍被亂民佔據前由貴州調往之兵須候兩星期方能到川刻趙督已在就近地方招募新兵以應急用兵力聞亦雄厚云 
　　又一電云省中高等學堂師範學堂中等學堂等五處已於初一日照常上課惟人數尙未到齊學司牌示限於初十日各學堂生一律到堂上課逾期扣除云云其餘學堂現亦紛紛預備開課觀此則各屬雖有變亂而省城確已平靜矣 
　　趙季鶴二十三日電奏之後二十日一電二十九日一電皆言亂事漸次平靜並謂以前所拘留之紳士已用好言安慰并分别釋放令其赴各處勸導解散蓋已一變從前嚴屬之聲色而漸進各平矣 
　　聞政府對於川事亦極愼重二十六二十九兩次去電皆言民匪宜分析不可草率行事 
　　給事中陳田等聯參趙爾豐張皇入奏已紀前報茲悉此摺於初三日入奏原摺略謂川事各紳宗旨確係保路甚有秩序其後鄧孝可要求川督電阻端方入蜀因爭辯激烈爲川督所拘川人憤甚故有圍署求釋鄧紳之事各府州縣人民聞此事亦絡繹來省營救川督恐多人入城滋事遂命閉城於是城外人愈集愈多而圍攻省城之謠亦從此起其實所謂圍署圍城者皆聚衆之自然情况而非謀逆之舉動乃趙爾豐遽行槍擊如臨大敵此所以激成變亂也又川督電奏中謂搶獲匪徒大砲若干此尤荒謬川省交通素不便利大砲從何處軍入至謂彼黨已派人運動京内各大員與各省諮議局等語試問川督自謂事前偵獲首要而郵政電報及一切交通又皆中斷彼黨從何處派人出外運動並聞該摺最要之主張謂朝廷前命岑春煊入蜀時諭中有會同趙爾豐之語卽懇朝廷再降一旨將岑春煊會辦名義改爲查辦名義以便將川亂實情澈底查究云云此摺已由政府於日昨密電西林查辦矣 
　　又聞全臺諫均憤趙爾豐張皇戰功鍜練周内故此次奏參不期而聯銜者十二人此外如溫肅范之杰蕭昺炎三人則前日已專摺奏參故此次未重行列銜 
　　資政院議員十餘人前日又往謁李總裁一如前日見達副總裁之意李爲述政府皆主持平辦理之旨並云日前已有廷寄及内閣私電諄囑趙督不可妄事誅戮等語蓋李自泰山回已與政府接洽也　 
　　大學堂監督劉廷琛前日亦上封奏揭參趙爾豐措詞甚厲其首句謂人心已失不可復收請嚴辦誤國疆臣以謝天下并謂趙爾豐前有意縱容視川人若驕子及事棧决裂又視川人如寇仇不意劉廷琛乃有此等文字 
　　滇督李仲帥又致電内閣謂川民爭路激於義憤其心可原至匪徒乘機滋閙自是兩事聞川督拘拿議紳尙未釋出事關全局伏乞鈞軸主持妥定分晰辦法良莠既分川亂不足平矣 
 
 

Page 5

 
 
　　又某京官接家函謂趙督自逮捕議長殺退商民以後川人無敢以路事告者於是揚揚得意謂其左右曰端方謂吾無能吾豈無能者蓋不張大其威則朝廷不假吾以勦撫之權吾於今將大用手段做給他們看看等語噫嘻斯眞屠户威風矣 
　　又川函云趙爾豐拘羅蒲後人民忿激情勢洶洶法國敎士某恐生大變不利於已於十七日入謁爾豐意求保護爾豐云首要羅蒲二人已擒不足爲慮并當明正典刑以儆效尤敎士驚起曰羅蒲者非貴國諮議局之正副議長乎議長爲人民代表若竟殺之恐失全川民心爲公計不但不可殺且當從速釋放以定民心否則瓦解可立待也爾豐聞言始稍有忌殺羅蒲之心乃寢 
　　鄂函云端督辦行經夔州府城時有紳耆鄕老數百人執香遮道跪伏泣求勿帶鄂軍深入午帥諭以鐵道國有已定爲政策川民何苦爭執開導再三該紳民仍要求將借款合同損失之處改訂並求代奏懲辦擅行開槍擊斃紳民之官弁撫恤無辜被戕之家屬釋放被拿之正副兩議長午帥均隨意允之始得安然而行聞陜撫亦派有援軍兩營取道白河入川是時與鄂軍同抵夔州卽由午帥節制調遣並聞午帥已設行營營務處係委袁項城之弟袁世彤（指分湖北試用道）爲總辦云 
　　又本埠有接七月二十四日川函者謂十五日淸晨川督派人邀同志會羅紳等九人進轅以請看所擬爭路奏稿爲詞紳等信之及入内川督　 
即詰以抗糧不納稅釐犯大淸律何條紳等知有變乃面面相覷不敢贅一詞詎川督卽令兵丁將九人拿下一面命兵將同志會圍繞并將各街嚴加把守四門一律封閉及下午外間始有得信者於是聚集多人各捧先帝神位赴轅求赦纔至走馬街口卽被官兵攔阻衆不聽兵即開鎗打死數十人衆始抱頭鼠竄而去然至此人心愈憤十六日早四鄉民人陸續而至見城門已閉不得入用繞城不去官兵疑爲攻城也出城迎勦一書夜間人民死者無算二十三日城圍解二十四日一律開市據此以觀川亂之成誰成之而猶賈禍於人民耶噫嘻 
[班禪達賴之爭鹿談]  
　　西藏通信云已革達賴喇嘛現駐大吉嶺地方某國人頗供給其日用食物離達賴行台二里餘爲駐兵士二隊以保護之聞該國某官曾問達賴曰佛爺亦有意回藏否達賴曰現已革職如逕行回去恐駐藏大臣不相容某官云佛爺若回藏我國政府爲爾派兵保護以爲如何達賴云西藏官民與淸國相習已久若借兵回藏恐反激動公衆之惡感不如派員携資向北京政府爲復職之運動我上年到京深知當道之内情蓋無一不要錢者也某官亦以爲然聞現已派員來京着手運動矣 
　　另函云後藏班禪喇嘛於木年三月内由後藏到拉薩以會議政敎各事爲詞謀襲達賴之職後因聯大臣不允保奏故於閏六月内始起程回後藏然達賴喇嘛因是以爲有機可乘而運動復職之心益熱刻聞亦已派員入京云 
小說 
[無名罪人（四）（十）（九）（無名）]  
　　黑兒道。這也不是。便如今日。我替他辯護的那件事。是個。嫌疑的殺人犯。石勃氏的能言善辯。我說他不過。竟被他勝了。定了那犯人死罪了。愛梅老人道。那殺人的犯人。定他死罪。那應該的事。也不足爲奇。又問道。那犯人叫做甚麽。石鈴在旁插口道。那犯人便近來傳說的。是個古怪的名字。呌做别人。愛梅老人道。眞是奇怪。看他取這名字。便知他定是殺人的人了。黑兒道。這件案。子郤有許多奇怪之處。那人的姓名來歷。都無一人知道。愛梅老人道這也没甚奇怪。大概富貴人家的子弟。後來落魄了。到了美洲去想發財。去的年數多。人家都忘記了。這樣的事。我知道的也有。黑兒一聽知道這樣的事也有更加不肯放鬆。便問道你知道的這樣事是什麽樣的。你可。告訴我麽。愛梅老人道。這原是不。關緊要的事。說他做甚。以前我有一個相識的。便如我方纔所言。起初是個富貴人家的子弟。後來貧乏了。便到美洲去。去了多時。全無消息。不知他是死了。還是未死。現在。你說的那呌。做别人的犯人。正和此人相同。或者便是此人。也未可知。黑兒道。我想不是的。倘然便是那人。如何不肯說出。自己的姓名來。愛梅老人道。這也說的不錯。黑兒道。你方纔說的那人。是否你的親戚。愛梅老人道。不是。不但不是親戚。他對我又有種種不好的事。我常恨他所以設法將他弄到美洲去的。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[鐵路究是好差使]  
　　郵尙盛宣懷前月舉一孫初六日爲彌月之期大開筵宴賀者盈門路爲之塞據個中人云此日所收賀禮近十萬金尤以京漢鐵路南叚會辦施肇曾北段會辦孫鍾祥所贈送爲最厚施孫送品各金器八包中有金佛金羅漢之類價約萬金由孫經手購自某金店者施已於上月二十日乘專車抵京登堂致賀并聞施孫近方合謀該路購煤事件年可得十萬餘金云 
　　梁士詒充鐵路局長時其甥壻袁長坤招權納賄無惡不作有林某者羡梁袁之勢力遂投身以父事袁以外翁事梁乃獲充駐津京漢正太轉運局委員又復憑藉梁袁權勢私通各客棧暗運貨物冀免稅釐且於局中司事人等私扣薪金或八折或九折不等故林某充委未及三年而私囊不下六七萬金前爲郵部所覺擬即撤差梁袁又爲之關說乃免觀此可見梁士詒雖罷鐵道局長之職而其餘燄固猶張也 
[湘吏處置路事風潮之嚴厲]  
　　湘省紳民步川人後塵復起風潮已誌本報茲將近日大吏對付情形探錄如左 
　　此次各紳會議係在七月二十七日下午假坐荷花池某民立學堂到會人數頗衆首由長沙楊群佈告開會宗旨並痛陳路事之必爭次由某某兩君先後登台謂楊君報告各節已經成爲爛熟之語今日宜决定辦法施行次序始與開會宗旨相符等語旋經大衆議决辦法數條約於次日再行集議因事經長沙縣沈令杳悉隨卽命駕前往其時已經日昃至則寂無人聲蓋已散會矣沈令即傳該堂職員馮某詳詢一切並飛禀撫藩各憲此爲湘事從新發生之始數日以來余撫特派多人出外查探如有開會演說務卽隨時禀報不得少有遲滯昨日忽據善化縣報稱省城買太傅祠貼有保路會字樣紙條恐有人私行開會等語余撫隨用電話斥責警道謂本撫院已屢次諭飭嚴密訪查何得省城尙有保路會名目明目張膽黏貼字條仰即親往查察以免别生事端等語桂觀察接電後隨命駕前往至則一無所有乃詢問該祠某公所辦事員據稱確無其事桂道謂所黏保路會字樣定係先行扯去該辦事員謂此間並無是事觀察恐係誤聞對答良久始行返駕即隨至撫轅回明一切並聞一日之間因聞外間有開會情事電詢巡道者凡 
八次八次之中又無一有確據者以至警務公所各科員晝夜均輪班守候深恐撫院有所詢問云 
　　湘撫余中丞近日因此特嚴行戒備於昨日專電前後左右中五路巡防隊統領飭各派精細員弁分途查緝如有集社開會情事務卽前往探聽如係爭路問題應卽飛報各該本營就近會同地方官立往查禁以保治安再如遇有操外省口音形跡可疑者亦須細加盤詰設法查察立卽報營核辦愼勿忽延爲要並於日昨復密札巡警長沙關兩道飭派精細偵探詳查川省有無代表來湘如經查有的實消息已有代表到省務即將姓名寓所立刻開報以憑核辦 
　　余撫並於日昨廣布示諭通告各屬文云川人此次肇事妨碍大局已屬罪不容誅湘民素知大義諒不至以身試法藉事生風惟恐無知愚民或被人煽惑倡首作亂本撫院不忍不敎而誅如有藉保路爲名刋佈傳單莠言惑衆及倡立同志會者准即隨時捆送或禀報緝拿定給重賞如有聚衆拒捕卽爲不法亂民准予格殺勿論以儆兇頑而弭禍患 
[鄂軍譁變續聞]  
　　湖北砲標兵士被營官激成譁變詳情已紀前報茲悉激變之兵實係三營中隊而楊齊鳳乃該標一營管帶是日充値日官者此次激變原由退伍兵士汪錫九梅靑芙等十三人在營多年各隊兵士均醵資餞行初三日輪至中隊該隊排長劉歩雲聞猜拳行令聲即出而干涉斥謂懮害軍紀各兵以冷言嘲之曰如將來排長出營我等亦應有此一樂以誌紀念劉平日最惡撤差二字聞此語大怒立以足將四席桌几杯盤踢翻遍地皆是酒饌衆兵均有酒興與之爭辯索賠劉强硬益盛衆兵怒欲毆之劉卽奔至管帶處揑詞報告姜管帶不問情由即傳該隊正副目八人至斥其不堪表率不守秩序喝令護兵各予棍責二百各兵得信齊往環求護兵亦延展不肯用刑該管帶遂自執馬棒抽擊各兵大怒羣起將該管帶掀翻在地毆打成傷並有三十餘人各持馬槍鬨成一片該管帶經各官佐救起逃至二營强令前隊兵士持械出擒滋事諸人各閙事者見前隊出卽放 
 
 

Page 11

 
 
馬槍向之轟擊前隊兵搖手曰不要放我們不管爾事諸亂兵業已放出一排鎗然無鉛彈不能傷人槍聲一響全標之兵均聞而鼓噪諸亂兵以爲將來捕捉遂奔赴標署軍裝庫毀開庫門拖出五生七快砲三尊及眞彈向營署及各官長室施放倉卒間未安底火連發二砲未響督隊官某與一營楊管帶皆徒手奔至解勸又有某某三軍官因平素頗得衆心將砲身抱住對衆哀告曰兄弟們要打可先打死某等時電話機綫已毀别營兵士雖未同叛皆袖手旁觀惟此數官與衆亂兵周旋衆兵以砲不便放即架茅柴欲焚燒藥庫勢正危急幸該標某執事官策馬告急於鄰近之馬標請該標統喻化龍立派一營兵士或乘馬或徒步飛馳而至沿途馬蹄得得號聲嗚嗚其聲直傳入砲標營内衆亂兵聞援軍且至本標各營隊又不同變知勢孤莫敵呼嘯一聲持槍奪門而逃諸官弁見亂兵奔出隨從尾追正與馬隊相遇遂獲八人皆手未持械者其携槍逃走諸人槍中均實有子彈衆官不敢追緝而馬兵又不願同類相殘致被逸去二十餘人之多該標統帶龔光明爲陸軍部調赴近畿各鎭大操充暫編砲隊協統業已晋京此事出後該營姜管帶與値日楊管帶借馬標電話禀知張統制等時張與鐵參議劉參謀官錫祺等及協標統各官正在抱氷堂商議蜀事聞信悚然即飭劉參謀先同其子張學齡（混成恊參謀官）前往查勘張鐵旋亦陸續到營張先到見各官房兵棚庫房什物毀壞甚多槍隨地皆是當傳軍需官申斥令速收拾其意似欲掩跡不使鐵知也姜管帶身受多傷見張跪地痛哭云中隊全叛别隊亦欲附和張頓足罵之曰此皆汝等平日失士心所致今如此夫何說當傳全營站隊點名除已獲者解送交執法官外其在營諸人無論附和與否寛免不咎張並親自善言撫慰一面傳令砲馬兩標分派弁兵四處追緝逃人並禀請督院飭巡警道防營統領通飭各營汎警區協拿至初四日辰刻經漢口巡警協同憲兵在漢口太古碼頭某輪上拿獲六名當即押解渡江送鎭司令處發陸軍審判廳訊究聞鄂督悉此事後極爲震怒以官激兵變該營各官均不能辭咎已命將劉排長先行管押其營官等人將來亦難免處分惟張統制以輜營兵搶喻標統一案已有言官糾參其治軍不嚴今又出此重案負咎益重故尤惶惑失措云 
[鎭海罷市後聞]  
　　鎭海罷市風潮已誌昨報茲悉自南街罷市後西街仍開有人徧發傳單促令共閉於是闔城罷市各大店舗經理等人同至商會請電禀巡警道核辦總理徐葭海允請孫大令將肇禍巡士金起容懲辦以洩民忿適孫大令偶有感冒委楊二尹代出勸諭開市該時聲勢洶洶幾被毆辱均謂若非將警務長撤換及免警捐誓不解散非孫大令親履理息均不肯開市旋商會諸君與商界各柱首等妥商辦理並分發孫大令名片羣至各舗户婉勸開市全街遂一律開門當乾大店開門時莠民聚衆擬起暴動大聲恐嚇謂爾係禍首之家竟是虎頭蛇尾如果開市定當搶掠一空復見李震大相繼而開羣擁鬨閙該兩店見勢不佳仍復緊閉孫大令知難遽平一面調新軍鎭壓一面飭差將綑縳巡士意欲帶縣責辦詎被民衆阻攔只得復委楊二尹在張相公廟台上訊供聞當時先將金起容重責四千觀者尙不滿意迫求加責一千又搗毀局物之王嘉祿亦拿責三千該兩人均荷枷遊街在乾大店門首示衆三日並諭滿月釋放至是民衆滿意霎時紛紛散去各店舗遂照常開市刻聞各柱首聯名禀請孫邑令詳請將警務長撤換云 
[沙民猖獗之一斑]  
　　紹屬山會蕭各縣沿海沙民藉災暴動首在南沙寗圍等處鳴鑼聚衆兩次搗毀花捐公所及米店多家地方官慮激民變辦理稍示姑息致沿海各區相率效尤揚言搗毀安昌總局業經委員沙大令煦電禀告急未三日而巡警局及本鎭小學堂均被波及又値兩縣奉裁署府鞭長莫及致沙民匪棍混合滋事貧民附和聲勢日盛近竟蔓延錢淸平水黨山安昌馬鞍各市鎭人數多至二三千名由地痞魏念一魏阿潮等爲首携帶刀械或挾農具四出刧掠各鎭商店聞警罷市自本月初四日迄今已三四次人心惶惶一夕數驚當經各該處自治會及紳學界紛紛電禀撫院請兵保衞茲聞增中丞迭次會商司道以沿 
 
 

Page 12

 
 
海各區民風强悍深慮滋蔓裹脅釀成大患擬即飭派一標新軍第三營馳往該屬駐紥以示兵威而資鎭懾惟不必携帶軍火俾免意外 
各埠通信湖南 
[審判廳工程將竣]  
　　湘省建築高等地方兩等審判廳前經札派首府戚太守及長善兩邑令監同修造原限於七月一律告竣嗣因雨水過多未免少有遲滯現經戚守等督匠趕修所有照壁頭門二門及各法庭檢察廳室檢騐傳習所講堂等處均已逐次告成惟民事刑事拘留所遵照圖樣祗四十間戚守恐不敷用特添建所室二十間惟此項所室暨該所廚房應需磚瓦各料趕辦甚爲竭蹶計日完工應至八月杪始能完竣日昨戚守特禀請上峯先行委員驗收已竣各工以便料下開庭 
[湘省航業之發達]  
　　衡州一帶距省頗遠商務向不甚旺以故水路僅有烏舡等項民船現在百政繁興商業亦逐漸發達官民往來均稱不便去歲經某商等購一火輪專駛湘衡两處旋以往來客商日益繁衆僅一火輪殊不足以容載近復有巨商王某由上海某洋行訂購火輪二艘專走長沙衡州两埠業已開駛來湘即於八月中旬開班 
福建 
[台灣採辦漳米]  
　　臺灣距厦門僅一夜路程向爲產米之區一年稻可三熟今夏大水爲災各地禾稻均被水淹以致米價大漲每擔價至十三元現臺灣某商日前赴漳州採米五百石漳紳以運米出洋恐干例禁當即禁止出口 
安徽 
[同康莊與菊池律師交涉]  
　　安慶同康錢莊倒閉後虧欠官私各欵迄今尙未淸下頃有日本律師菊池虎藏君以同康莊所出期票計銀元一萬零八百餘元至期延不交兌特派代表佐二木全次郎持有日本滬寗兩領事介紹信函擬進院面呈朱中丞未允接見特飭外賓招待員暨繙繹員與之接洽一面札飭勸業道查明此欵至期不兌究竟是何原因刻日禀復核奪現已由道轉行商務總會查照辦下矣 
浙江 
[八月桃花滿官署]  
　　浙省於七月下旬嚴州各屬縣及沿江市鎭所植桃花忽然綻蔓續紛儼似仲春風景餘如富陽桐廬兩縣所植桃樹開花者亦多至二十餘處而尤以官署所栽爲最多詎八月初九日上午藩署内班書吏辦公處向有桃樹兩枝忽然着花每樹十餘蕊不等嬌艷燦爛異於常時合署驚傳圍觀詫怪茲訪聞合城衙署局所凡植有桃樹同時開花者共七處惟西子湖濱及紳宦别墅中所栽者靑枝緣葉臨風依然絕無着花之異爰誌之以質諸博物家 
[農會提前開會之宗旨]  
　　全浙農務總會前假勸業公所爲總機關酌訂簡章三十七條原擬十月農隙時開正式� 
大會現因各府被災急　籌商善後當由發起人會商幹事部决議提前於八月二十一日假座杭府學開正式成立大會業已刋發傳單及章程草案通郵各屬惟提前開會宗旨專注重災區善後辦法深慮各府廳州縣農工圑體誤會意向又値災賑旁午或恐因此觀望致碍全省農務進行現擬續發公電分致各屬地方圑體届期勸駕以襄盛舉 
揚州 
[興化令提倡市政]  
　　興化縣陳令以縣城街市八晚黑暗異常曾籌撥鉅欵設置模範路燈成立以來行人稱便復經自治分所婉商各法圑勸諭各居民賡續添置據由警局禀報陸續添設者已有九十餘盞之多特於模範官燈四十號外將民燈接續寫明標識名曰公益路燈並出示一律保護在案惟各處路燈有雖設而未點者有已點而中輟者事關公益干涉既屬不能放任未免可惜陳大令昨復照會自治分所和平鼓吹勸其一體實行有謂巴黎二萬電燈艷稱於近人游記縣城面積不應官民各燈若並點齊則城内大放光明當爲二十四橋生色矣 
鎭江 
[巡防隊野外旅行]  
　　駐鎭巡防隊統領陸如仙協戎以近來所部各營隊更番操練業已漸臻純熟惟尙未練習行軍大操恐不足以增閱歷因傳集各營弁兵於八月初七日全數開行至離城三十餘里之高資地方旅行一週以爲實地演習並在野外露宿一宵次日方回 
[銅元漲價之原因]  
　　鎭埠銅元充斥大洋一元向可易錢一百三十二枚乃近來每洋只易一百二十六枚推究原因實由江皖各屬洲圩潰决後官紳辦理急振在鎭運去銅元十餘萬以致其價大漲米價既貴銅元復漲小民生計倍覺困苦 
松江 
[曾都司貽累後人]  
　　已故城守營曾恆德其養子子臣與其嗣子紀椿爭執一案兩誌前報茲悉該族人意見以遊戎遣妾原係任池州遊擊時雇用乳媼現有本夫不能視同正配養子子臣亦從江北抱育曾族二百數十户男女均載祠譜不便以異姓亂宗爲言松府戚太守查得光緒十七年該妾已受封誥又經遊戎遣囑當時族中既無一言現亦未容異議云云連日文正忠襄兩公後人紛紛到松曾太守廣韻曾别駕廣鎔昨又遣丁至府投呈函禀戚害恐有僞冒飭將遞信人扣留令覔妥保再核兩君聞信立即呼輿刺謁面陳緣起是日曾傳宮復領曾紀椿之子至府署遞禀太守即責成曾傳宮解决爭執未悉能否融洽也 
[劉軍門觸動鄉思]  
　　江南提督劉軍門光才秉節蒞郡已届五年近因宦倦思鄉屢欲回籍掃墓業於日前咨謂江督張安帥代奏請假未悉能慰遂初之願否也 
淸談（東吳） 
[湖寗籌振會拾遺記（一）]  
　　此次哈同花園舉行湖寗籌賑會點綴景物備極奢靡記者曾往遊觀其記事已紀新聞欄茲舉初十日零零碎碎之聞見彙列於下敢以質諸讀者 
　　初十晚舉行賽珍會。有龍燈。有龍舟。有紙絹紥成之兵艦汽車人物禽獸等等。爭奇鬭靡。歎觀止矣。顧辦事必有宗旨。此會既爲籌賑而設。則省一錢卽多賑一錢。各種布景但令遊人悅目足矣。來者既存一賑災之心。斷不至有求全之想。設移此項無謂之糜費。以之賑撫灾民。其受惠當何如。 
　　又賽珍會中。有上海某舗捐助之燈彩。係以色紙紥成舗面式樣。其上大書囗囗囗專售某物。並有人手持小旗。亦書此項字樣。我不知該店舗之用心。果爲熱心災賑。增助興味耶。抑將借此爲活動之廣告耶。 
　　會塲中出售茶果之人。均係熱心商家。躬親執役。殊可敬佩。惟鄙意此事究宜出於樂輸。不必過用强迫。乃觀焰火之地。先未宣示收取看資。及卒然收資。有四五人而缺銀一角者。竟齗齗與之爭論。且大聲謂此地多出幾錢則有之。缺少一角。却所未見等語。語涉譏諷。强人所難。豈已忘其身在籌賑會中。而誤認爲爭論貨價耶。此則全失襄辦善舉之本意矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[天文臺報告]  
　　本日南海海濱有自南方來之暴風 
　　揚子江左右至廣東省一帶有北風 
　　北方有常易方向之微風 
本埠新聞 
[商團之進行]  
　　全國商團聯合會與上海南市商團公會於初九日午後二時合開職員會於南市毛家弄事務所李平書沈縵雲王一亭張樂君葉惠鈞周葆元及司令評議幹事諸君均元後到會所議要事四則錄下（一）議公會向章能否酌量變通與各業商聯合進行公决一俟日内將公會與聯合會經費辦事一切劃分淸楚造報後即行邀集共議進行（一）議新會員第一班至本月十八日照章學程已滿畢業定期何時公决俟領到鎗械後再定（一）議冬季操衣即日要需如何集資置辦公决除現有千餘元尙不敷二千餘元煩新舞臺演戲一天售劵充費（一）議全國商團聯合會與商團公會劃分問題公决經費與辦事嗣後須逐一分淸不是絲毫混雜並再開大會邀各省商團會員來滬補選職員實行聯合議畢已鐘鳴四下矣又浙江陸軍學校各學員鑒於全國商團經費支絀特設襄義社籌欵匯解來滬前次已由該社代表周嵒君將大批救命費由局寄滬已紀本報茲又由該社職員毛君鵾將七月以前陸續所收計洋五十七元交全盛局匯寄到申刻由該會長李平書專函致謝云 
[虞瑞淸禀理兆康倒賬之進歩]  
　　虞瑞淸禀滬道文云竊職商前因股開之兆康錢莊倒欠中外鉅欵奉飭傳案押追覊廨十月焦苦萬狀極思從速求了而身覊押所一籌莫展於六月間呈蒙商務總會移奉憲恩准予交保出外予限兩月將兆康莊虧欠官商各欵會同各股東唐靜波等分别妥速淸理倘限滿淸理無效仍由保交案押追等因職商出外後當赴淸理三莊賬務處檢核賬册頭緒紛繁非原經理人親出鈎稽不能明晰而入股之唐靜波陳煥之陳冠雲等又均爲該經理魏寶炎所說合必須與之偕往開導方免諉卸因特瀝情禀懇並由錢業董事具函求保蒙恩准將魏寳炎交由南北市錢業董事全體具保出外予限一月責成職商督同魏寳炎昕宵稽核往來催收除將兆康第一次公攤債項隨同理賬員先行辦畢共付銀二十萬有奇外計自閏月至今又收回轇轕欠項十七户共收銀二萬一千二百六十九兩九錢六分二釐均存宏大莊另有三户無款應付當將股票道契交下作抵現具交存淸理處核估變價此外尙有多數欠户或因市景艱窘須候售貨歸欵或因别有牽連須待輾轉核對事機緊迫萬難中輟至各股東唐靜波處業經再三商懇已允在漢口房產内撥銀十二萬兩歸付兆康墊欵由唐靜波親書權柄單交與錢業董事代爲辦理其陳煥之名下因尙有附股之人在香港迭經函催來滬亦已啟行在途惟陳冠雲則尙居紹興屢催未至職商擬派妥實可靠之友偕同魏寶炎赴紹面索庶期迅速而便監視此皆兩月來辦有微效之實情也惟兆康賬目甚繁甫得頭緒正官從此進行冀竟全功一面並擬商請理賬員邀集債主情懇减折如各債主覩此時艱或能稍讓則職商等名下六股似可易於結束無如辦理正急而限期届滿若即就押事廢半途惟有籲懇展限俾得接續淸理完案除魏寳炎一人仍由錢業董事函求展限責令隨同職商趕速淸理外埋合商請原保人邵紳廷松沈紳懋昭函致商會擔認續保具禀上懇矜全 
[米價再平减]  
　　本邑城自治公所之平價局董事前經會議滬地米源　有流通市問價格亦復輕减故已定期今日起（卽十一日）再將平米减價已紀前報茲聞已酌定每石六元七角每升錢八十五文函致各分局遵照定價發售並再派人調查各米店有無私增暗漲之事當查得市間新米白破價尙平平惟秈米銷路甚廣有需立振米者或各路平糶均以秈米爲大宗以致市價頓漲至數角之鉅刻擬從嚴查辦云　 
[左藩司札裕蘇淸理舊帳處馮丞文]  
　　爲札飭事照得裕蘇虧欠公欵爲數甚鉅該丞專辦淸理責任綦重現在李革守（裕蘇經理李厚礽薇莊）已准上海商會保出淸帳立限三月完案亟宜趁此時機迅速協同淸理若竟藉故任延無論授以口實倘再逾限未完該丞豈能分此重咎除嚴飭李革守依限理結外合併札飭札到該丞即便遵照督率員司恊同李革守妥速淸理以重公欵毌再玩延自干咎戻倘在事各員不知緩急因循玩愒應即指名禀候酌懲萬勿稍涉徇隱轉致代人受過 
[催繳房捐]  
　　本邑房捐局委員因時近中秋將次彙繳捐欵旋查城内七八九鋪各地甲未經到局領取閏六月七月之捐票殊屬藐延爰飭役傳諭各該地甲迅將經收房捐勒限中秋節以前先將半數之捐繳局以憑集欵彙繳省垣如違定予送縣押繳 
[擱淺輪船需用炸藥]  
　　英商怡和洋行之吉和輪船因在長江擱淺淤泥甚深若欲起出必須用以炸藥方能轟起惟炸藥係爲海關禁止出口之物如果出口須有的實商家保結備案並須徴稅故由英總領事照會滬道函致新關稅司請爲准予驗放茲悉稅司墨君以此事曾據怡和洋行報運炸藥五百磅以作轟起輪船之用並已具結聲明不作别用准由德和輪船裝運三百磅前赴吉和擱淺之處如法轟炸餘炸藥存儲海關惟轟炸船只至多二十磅足可奏功現經稅司飭令該洋行如有多餘仍應交還海關 
[領事團注意押所]  
　　領事公會各領事前日會議以公廨稽查押所一差現因孫明府奉差前赴湖南以致無人承當近來押所流弊甚多滬道既允認眞整頓剔除弊竇實深欣慰刻下應得何人承乏方期獲效爰由領袖昨特照會滬道注意妥辦矣 
[借命案差役騙巨資]  
　　虹鎭二十三保四七圖及南九圖楊家觀音堂地方前有鄉民疑盜釀命一案曾經田大令提獲該圖 
 
 

Page 19

 
 
捆保計大大王阿桂趙茂蘭及鳴鑼聚衆之錢杏生錢伯全到案訊供推諉不認押候查明兇手再行研訊在案茲悉該屍親張洪發等投道轅上控略謂當被毆時鄉人衆多均各行兇不能悉數請拿查有該圖傳差趙濤濤冒稱凑資貼償屍親撫恤向各鄉民索費甚鉅並代在押之錢杏生錢伯全運動保釋以致懸案日久冤莫能伸求請飭縣提究等情當經劉觀察得禀後密飭上海縣查辦尙未實行現已禀准業將錢伯生錢杏生二名先行交保省釋昨趙之父趙杏春因爲此案起釁將原差扭至宅門喊控舞弊等情旋奉内諭飭令兩造補禀呈候田大令核明訊奪毌庸同類相殘 
瑣聞 
[城内]  
　　照會修橋○自治公所工程局准滬道劉觀察照會云本年七月二十八日接法總領事來函據法公董局禀稱徐家匯路之斜橋現因法自來水公司定於該橋處安設水管另擬於橋上安設電軌直通至羅家灣地方故急須將此橋修理格外堅固加重載力茲工程師正在繪備圖樣以便興修惟該處岔角通徐家匯河上另有住製造局一橋亦須中國工程局同時修理堅固禀請核奪等情函致查照飭修等因到道合就備文照會爲此照會貴局請煩查照見復核辦施行 
　　誤扣米包○英商太古洋行前有廣由輪船運來白米十三　由法界運往南市華通碼頭乃被捐局查未報捐因致扣留當由該洋行以此項食米係爲該輪水手食用所需並非販售禀陳英領事函致滬道札由貨捐局飭查茲據查復以該洋行之米包係被自治公所巡丁扣留並非捐局所拘故由劉觀察札飭城自公所𨑙即發還矣� 
　　違禁燒鍋○米缺價昂迭經憲諭飭禁燒鍋以顧民食並削切曉諭飭差密查有無陽奉陰違情事即行禀復核辦在案茲有二十四保二十圖内有萬生槽坊故違禁令仍未停燒由該圖地保莊炳叔喝停不睬投告酒業公所司董大怒准定今日十一句鐘柬邀同業集會公所議事一面函致上海縣請飭原差下鄕將鍋吊縣並傳該店主到縣罰辦不知議决如何容續探 
　　道轅紀事○上海縣田寳榮禀知由蘇回滬　丁憂龍江府知府范守佑禀知扶柩回籍過滬　江蘇候補通判徐之模補用知縣孫福年　候選縣丞胡昶輝昨均詣道禀見 
　　道批○海平公司總理職商廷弼稟批查海平公司瑞隆小輪船總分各號碼頭航線以及開辨給照各年期前於宣統二年五月奉郵傳部開單行知經蔡前道函致江海關稅務司查照在案來禀所稱行駛海門圩角牛洪長圏靈甸界牌五港捐費訂立合同詳准立案究係在何年本道衙門無案可稽仰海門廳查明原案具復察奪禀抄發 
[南市]  
　　三郎尋妻○海門人仇三郎投裁判所控灜賓旅館主任兆龍同妻任季氏串匿其妻郁氏並九歲女招尋無蹝求追經湯裁判研訊由任弟兆騏同季氏投案訴供棧務由胞兄主持郁氏於閏六月念八日來棧由仇尋回至七月念一日又來至二十九日始返詎於中途與仇相遇故八月初一日又與仇同來借寓旋向索取房飯資洋一元無着因而懷恨被其誣控質之仇供據任之姪前在東西兩區當過巡士之任學文云被兆龍之妻拐領至松江詰之季氏供於初二日確赴松江一次並無仇妻同行之事官以兩造各執顯有人刁唆因判一併交保候提任學文來案澈究 
　　船夥捲竊○嘉興航船户王潤生前控船夥周阿虎乘泊船於嘉興地方中途捲取船上洋銀三百餘元逃逸無蹝當經緝獲除起出銀表金戒作抵外尙少洋二百餘元奉裁判員訊明判令押限措繳迄未理楚昨帶案復訊周供洋已化用殆盡出於無力求恩赦宥官判如念患病交原告帶出妥爲料理 
[閘北]  
　　巡警妬姦○九江巡警畢業生汪朝藥前充四路二區崗　現已告退向與蕩婦朱姓姘識詎該婦近又與二區崗巡葛源泉通姦喜新厭故致汪姖忿難堪乃於前日寫一匿名信令東洋車夫蔣修少投送該區呈區官錢荃忠收閱内述葛源泉在外種種行爲有關警界名譽並譏刺區官辦事　頇等情錢區官閱書大怒飭將該車夫扣留提到汪朝鑾連葛源泉一併移送分局蕭區長諭令分别收押聽候訊辦 
　　夥竊花行○江北人夏大顧學才徐竹居等均居川虹路松盛里一帶日前由夏起意邀同顧徐等十餘人往北新涇附近陳家渡地方夥刦某花衣行得贜千數百元前日被一區長警緝獲夏顧徐三人解局經蕭區長分别研訊業已供認判仍還押聽候核辦 
　　姘婦難怪被誘○韋有海控郭如惠誘匿其姘婦許朱氏一案經陳裁判提一干人訊明屬實判氏還押候其家屬具領回籍郭具改過結保釋 
[英租界]  
　　索欠○葉潘氏前晚在寗波路與沈春春索欠起釁互扭由捕查見一併拘入捕房經捕頭詢係錢債紏葛斥釋不理 
　　拉客○雉妓陳金寳李金鳳小三寳前晚均因在途拉客違章由捕查見一併帶入捕房奉飭轉送公廨押候解訊 
　　竊玻璃○沈阿根昨竊芝罘路三號居户任姓家玻璃等物由捕查見拘入捕房奉飭押候解究 
　　竊洋傘○南京路四百七十二號電燈公司前晚被竊洋傘等物即投老閘捕房報請派探偵緝 
　　盜匪過境○盜匪曹大近因紏黨在南翔鎭夥刦某花行内現洋一千五百元擕贓逃滬匿跡西門外昨被閘北巡警避偵捕隊偵悉協同西區長警往將曹拿獲即帶回訊辦途經公共租界昨由老閘捕房捕頭派包探劉森堂護送至界外而回 
　　探捕升降○匯四捕房十六號包探姚文元因辦公不愼昨經麥代總巡查悉諭着降充三百另三號華捕飭赴老閘捕房當差又靜安寺捕房三百另二號華捕因巡緝認眞於昨亦羅麥君查悉諭着該捕拔升爲試用華探令赴匯四捕房辦公　 
　　電車肇事○英美工部局十二號載垃圾 
馬車前日在廣東路山東路轉角處適二十八號電車因两不經心以致互撞竟將馬車羊角撞壞馬亦受傷常經站崗巡捕查見以其各有不合即據情回稟捕頭核示又鎭江人李阿三昨在外灘被十號電車撞倒跌傷頭面又小工沈長生在廣東路被二十四號電車撞傷左手均由捕查見帶入捕房奉飭轉送仁濟醫院醫治　 
　　黃包車昧良○卡德路十九號門牌某西人前日在火車站雇乘黃包車遺失値洋一百餘元拍照箱一隻即投靜安寺捕房報請飭探偵緝 
　　馬車生欠租○山東路公益馬車行因積欠英商中和洋行房租銀二百餘兩不付被控公廨昨奉寳讞員准飭差探協往發封當由該行主自向經租處商明先繳一半故未發封該差探即分别據情回禀矣 
　　糧書歸案訊辦○震澤糧書徐金龍因虧 
空錢糧一萬餘串潛逃來滬經該縣尊宋大令偵悉派差張燕坤持文移提因該差未投公文擬將徐扭入捕房解奉會審公堂訊明以該差違章屬實着罰洋十元充公徐押候備文移解在案昨奉寳讞員派差將徐押解該縣歸案訊辦矣 
　　印人無禮○婦人趙戴氏張吳氏在楊樹浦路七十九號門牌洋人家内爲傭前日在外擺渡橋同乘電車至派克路當出洋六分買得車票兩帋因車中人擁擠兩氏同立在車外月台上迨至南京路外灘由五號查察印度人上車查票問兩氏趁往何處答以至派克路詎該印人言未聽明即將兩氏兇毆受有皮傷坐車人羣起不服旋至河南路羣令兩氏下車訴之站崗巡捕該印人見勢不佳自將衣服撕毀銅牌除下當由崗巡將南造帶至捕房捕頭詰悉前情即令兩氏至仁濟醫院醫治後又命至英領事控告當奉西官質訊之下以該印人實有不合着押兩禮拜罰作苦工以儆 
　　一塲無結果○公共租界内各車寓主近 
 
 

Page 20

 
 
以堅固車輛被騐車人任意擊毀損失不貲前日邀集同行數十人各將被捕擊壞之車一併車至工部局禀稱現在不論新舊車輛每被任意擊毀故將被擊之車呈請騐看是否破舊並求作主等情當由局董用電話知照總巡捕房捕頭即派捕到局囑令各將壞車帶回並傳諭各散毋得聚衆滋擾致干未便如驗車人有不公之處儘可至驗車間捕頭處禀明查究各車主均遵諭而散 
[美租界]  
　　收殮泥水匠○昨報記泥水匠金松患痧身死投縣請驗一節茲悉傍晚時經捕廳趙少尉蒞所驗明由作主備棺收殮 
　　破獲巨竊○匯山捕房包控王寳生奉廨票往通州移提串竊楊樹浦六號西人家金珠飾物之高榮梅張阿增二人於前日解回捕房詢稱有鑽戒一只售與畫錦里許姓珠寳店内昨已弔到原贓候廨飭傳店主訊罰　　賭徒保釋○裏虹口二百十一號某煤炭店前晚聚賭麻雀被哈爾賓捕房麥副捕頭帶領探捕突往拘拿共獲王阿生陸小生陸士龍楊阿炳等七人各存洋十元保釋 
　　查獲販人頭○粤婦吳陳氏以販賣人口爲業昨經中西探查獲拘入捕房送廨收押聽候究辦 
　　遺失鈔票○日本人某甲昨報捕房云遺失鈔票洋二十元被西華得路日本旅館廚司阮榮桂拾得向討不還請追捕頭飭探將阮逮案收押候查 
[法租界]  
　　拐販可殺○楊陸氏吳朱氏兩婦女供是安徽無爲州人近因原籍水荒爲同鄉老婦羅汪氏帶來上海藉謀生活不意該婦素恃拐騙爲生計到申後即將陸氏之子售賣與人該氏始知受騙互相爭吵當爲包探偵知一併拘入捕房旋在羅汪氏身畔搜出贓洋廿八元解廨請究聶司馬判押候限七天將孩交案吳楊兩氏因無安身之處暫行送堂候請上海縣行文至該州着人來滬領回 
　　兇徒可殺○吉祥街三十五號房子開花烟間之林二牛係南京產素不安分動輙持刀行兇上年曾由公堂懲辦仍不畏法近因又向吳四福詐洋廿元不遂紏黨在老北門將吳兇毆并刀傷數處由捕拘解公堂請辦吳由醫院倩人扶掖上堂投訴前情並請驗傷中西官訊驗屬實判枷號兩禮拜發往示衆枷滿押西牢一年以儆兇暴 
　　難爲老母○顧阿大前在某德商家爲包車夫因駕車在途違章由巡街捕上前拘拿詎竟棄車逃去當將其母拘案押交顧始出首投案聶司馬提訊之下姑念其母已押多日從寛判顧再押一天薄懲 
　　慣爲被告○唐漢章近被多數人在　具控經公堂出票往傳迭次抗避不到始於前日投廨核辦經官詰問供稱因往安徽有事並非有意規避判押候各原告到案再訊 
海上閒談（鈍根） 
[哈同花園之雨景]  
　　初九夜九句鐘。哈同花園中。游客如雲。方佇觀寗帮賽會。驀然。急雨淋頭。苦無伞蓋。倉皇四竄。婦女尤甚。有趨。就拊下而撫其艷服作歎。惜聲者。有揭壁上告白遮頭而自赧其不雅觀者。有趨登影戲臺。至人多坍臺而壓傷小孩。者有倩其夫高擎椅。杌而以頭躱入椅下。者種種窘態。不一而。足記者乃。發大慈悲心。執筆西指。口中喃喃祝告。大千慈善家。助振而來。不意遭此掃興。事老天亦惡作劇哉。 
　　言甫畢。雲歛晴空。全園花木。蒼翠欲滴。樹稍電燈微顫。如向人點首作慰問狀。於是善男信女。皆大歡喜。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
遊戲文章 
[窮極無量天尊說拔度窮苦妙經（再）（續）（且）（笑）]  
　　于是苦惱天尊。受苦天尊。從座而起長跪道前。白天尊言。天尊大慈。天尊大。聖位居窮祖。爲固窮師。臣等竊見下界窮極。陽間大難。現在地獄。臣等欲救不。能伏願天尊憂憫。廣爲拔度。於時天尊聞是語已。發一念大慈。放十種大光。所謂十大光者。拆光。剷光。吵光。串光。弄光。捲光。掃光。精光。光打光。赤脚地皮光。如是十大光者。各有光明。照見無量無邊諸般窮苦。而說偈曰。 
　　常怕窮。倒不窮。不防窮。必定窮。自弄窮。容易窮。要緊窮。一頓窮。自得知窮。還可救窮。若不知窮。窮之又窮。自弗信窮。越弄越窮。貼人弗富。連累自窮。 
　　窮極無量天尊又告曰。下界人民當始生時。無論窮富。悉皆容貌端莊。光澤美好。及至長成。漸變醜陋。宗族惡之。親戚厭之。鄰里薄之。朋友避之。其人自覺無顏。趦趄退縮。凡此種種。皆因窮故。太上靈寶有救窮神咒。爲汝宣說。汝當諦聽。即說咒曰。 
　　窮中聖窮中尊。窮中師。怛只哆唵。勤謹。勤謹省儉省儉。不要爭冠冕。不要跨大步。不要鬪寡氣。切記切記。不要失志。再不要失志。婆訶。 
　　窮極無量天尊又告曰。是此救窮 
神咒。能救一切窮苦。若人有能持誦解悟之者。卽得窮鬼退避。財星照臨。求謀順遂。時運亨通。小則支持門户。大則成家立業。汝當以此流行下界。救度羣迷。萬穩萬當。匪人勿傳。苦惱天尊。受苦天尊。及八大眞人。各各歡喜踊躍而作頌曰。佛哉窮極聖。無極無量窮。說法度窮者。脫離苦海中。有人能持誦。解悟得眞宗。赤脚精窮漢。悠悠成富翁。 
　　苦惱天尊受苦天尊八大眞人。作是誦已。天雨繽紛。香花旋繞。信受奉行。作禮而退。窮極無量天尊說拔度窮苦妙經。終讚。 
　　精窮敎主。　窮　極慈尊。　洪宣妙理說靈文。　若海度迷津。　句句留心。　一字値千金。 
　　大聖救窮無量大天尊。三稱怕死團會議抵制閻王章程（愛）飛啟者。閻王專制已久。英雄豪傑。摧折無遺。名士美人。收拾殆盡。近今萬國立憲。上下平權。而閻王之專制政體。依然不改。若不急籌抵制。何以。得自由長生之樂。爲此聯合同志。開會演說。先擬簡章十條如左。 
　　一　宗旨　會友須奴顏婢膝但求不死爲宗旨。 
　　二　公敵　認無常鬼爲會友之公敵。 
　　三　目的　迫請十殿閻王改專制辦立憲爲目的。 
　　四　會長　公舉老不死爲會長。 
　　五　義務　以忍辱偷生爲應盡之義務。 
　　六　利權　孤老錢財瞎子性命。一體保全。 
　　七　學堂　擬請順臣降將敎授貪生怕死之法。 
　　八　入會　凡屬怕死之人不論朝野俱可入會。 
　　九　會塲　擬塡平太平洋。以居怕死會會友。 
　　十　經費　發售免死牌。以充一切經費。 
　　本團創辦伊始。諸事未盡妥善。凡遇海内含垢忍辱寡廉鮮恥。移禍江東。巧於避死之專門名家。惠函賜敎者。本團自當采擇箴言。逐步改良。 
　　發啟者想做千世人謹啟 
海外奇談 
[奇大之雞蛋（掩耳）]  
　　美國迭特士埠有一西人。名沙倫。頃得一極大之雞蛋。係其家畜奥賓頓種母雞所生。圓周七寸半。權之重四磅。沙倫異之。特贈於握侖西商會。作爲陳列奇品云。 
[新發明之浮水衣]  
　　德國比士利埠。有兵一名。近日發明一種新布。以之爲衣。凡人穿之下水。身浮水面。不虞沉没。屢試有效。日前有男女數。人穿着此種布衣。在水中抹牌。及打槍。飲食。並能行坐眠睡。舉動如意。查此布甚薄。即在陸上。穿之亦不覺重。至用何等物質所造。該兵不肯明言。將來通行於世。必獲大利也。 
 
 

Page 27

 
 
[日本人之食肉進步]  
　　日本人之食肉者。近年大見增加。今但計東京市中。每年所食之牛。已達三萬頭。豚四萬頭。羊二百頭。馬一萬頭。向來日人最愛嗜之魚類。今反减少云。 
瞎費心思 
[俗語對（無知童子）]  
　　水底撈月　　逢塲作戲　　雪上加霜　　揀廟燒香　　靠天吃飯　　皮膚燥癢　　坐地分贓　　眼目淸凉　　心意滿足　　花言巧語　　神淸氣爽　　油腔滑調　　心慌意亂　　賊頭狗腦　　目定口呆　　人面獸心　　鄰舍脚邊　　眉淸目秀　　朋友面上　　心直口快　　酒肉朋友　　移大作小　　柴米夫妻　　積少成多　　挺腰凸肚　　黃花閨女　　搖頭擺尾　　白木監生　　尋死覔活　　輕事重報　　欺軟怕硬　　大才小用　　粗中有細　　苦中得樂　　絕處逢生　　忙裏偷閑　　移花接木 
　　牽絲扒籐 
千金一笑 
[滑稽童子（笑笑）]  
　　有一童子遊戲街上。尿急甚。見某處牆上書有不准小便四字。遂將小字改作大字。就其下遺之。主人見而責之曰。汶亦識字乎。曰識之。既識之何以在此地小便。童笑曰。汝自眼瞎。猶不見此字乎。主人細視之。乃不准大便也。童又笑曰。既不准大便。則小便必准矣。主人亦大笑。知爲滑稽童子。 
[丁某（眞耶）]  
　　華亭丁某。善謔。一日旁晚。天雨途濕。丁失足跌於路。旁人大笑。丁乃吟曰。麒麟一就脚笑殺兩旁牛。 
[戲攷吳下健兒]  
　　天雷報。一名靑風亭即崑劇幽閨記之趕子也。薛貴有私生子。方在襁褓。因急欲進京。留下血書汗衫爲證。遺於路旁。有開豆腐舗之張元秀。年邁無兒。拾得之。喜出望外。交老妻撫養。取名繼。寳年長送之入學。雖屬螟蛉。而情深舐犢。深望異日作慈烏之報。至十三歲時。逃學至靑風亭。適有一婦人在焉。婦見繼寳。酷類薛貌。深異之。問其年歲。答以十三。屈指計之。與薛進京之年適合。問有血書汗衫否。答以俱在老父處。益信無疑。乃告以我即爾之親生母。何不同往京中。尋爾親父。繼寳甚願意。張老趕至見繼寶伏婦旁。怒不可遏。欲撻之。婦謂此非爾子。乃我之親生兒。欲携往京中尋父。張細詰之。婦言之鑿鑿。悉合當年情形。張哀以夫婦年邁。欲依以養生送死。婦答以尋得親父。决不漠視二老也。張猶戀戀不捨。繼寶悍然不顧。竟從母而去。事隔數年。繼寳一舉成名。居然第一人及第。衣錦還鄉。至靑風亭了愿。而張氏二老。白髮婆娑。飢寒交迫。已似卑田院中人物矣。聞諸道路。新科狀元薛繼寳。至靑風亭。了愿大喜往見至則繼寶全不念撫養之恩。僅賞以靑蚨二百。拽之使出。二老氣憤塡胸。含冤莫訴即撞死於亭前。忽然陰雲四合。雷電交加。將繼寳殛死於亭下。前在丹桂。見夏月珊羊長喜。合演是劇。唱做均耳不忍聞。目不忍覩。白口語語哀痛慘楚。直可作逆子之。當頭棒。而做工。羊尤。勝於夏。今羊已長逝矣。如此唱做俱佳之老。量竟渺不可得。亦顧曲者之一大憾事也。 
小說 
[俠情小說鐵丐（三續）（鈍根）]  
　　鐵丐舞動雙鎚。衝進重圍。紅犵狫接着進去。那敎師見來勢不弱。便虚撇一槍。跳出重圍。假意敗走。鐵丐等四人。合力追上。敎師回身再戰。巡夜夫又圍了攏來。納喊苦鬭。正在難解難分的時候。不提防屋上飛下一個人來。趁勢望着敎師頭上一。刀直劈下來。敎師說聲不好。忙把頭一側。一頂帽。子早已隨刀飛去。這下來的人就是毒龍。敎師瞧着。敵手越多了。忙騰。身上屋。邁步逃去。毒龍和紅犵狫那裡肯捨。一直追了去。地下。的巡夜夫。發一聲極喊。各自逃生。鐵丐拍鎚大笑。忙相衆人挨屋搜尋。只見屋中。踡着許多司事們。瑟瑟的亂抖。看見鐵丐闖進去。齊聲。跪下。求饒。鐵丐哈哈笑說道。你們認得我麽。如今閻。王殿裡的判官。要請你們。管他的錢去了。說著一。鎚一個。把大頭管事們的頭。打得稀爛。黑蠻子赶。來瞧。見了說道。你是戇的麽。也有工夫和他們講話。快些端正回去。罷屋上的蘆管。已在那裡吹凱旋調了。鐵丐笑着跟出去。見了老。頭兒毒龍紅犵狫。也來了說。道敎師已經向南逃去。我們不耐煩趕他。老頭兒微微笑道。這有甚麽不。懂得他待要去招呼官兵來對付我們呢。隨卽吩咐野猪婆黑蠻子保護弟子們。押着輜重東西先走。嫋嫋兒。小鬼兒。到東城樓去放火。自己和毒龍鐵。丐紅。犵狫慢慢兒。的走到閻王廟前。只見火把通紅。官兵。來了無數。敎師也在裡頭。老頭兒。不慌不忙。且戰且走。不覺已經出了西門。官軍們只。管追趕。那裡曉得飛天夜叉。領著許多弟子。從城濠。裡直衝出來。官兵大。驚正待回身迎敵。那前面的毒龍。却又回了轉來。夾攻敎師。鐵丐專鬭那領兵的遊擊遊擊退了幾步。鐵丐逼進去。却被官兵。圍在垓心。紅犵狫見了。忙把手中劍一緊。也衝進去。遊擊舉起大刀。望紅。犵狫便劈。紅犵狫躱避不及。兩足一登。身體跳起有一丈多高。趁勢在遊擊肩上。踹了一脚。游擊從馬上直撞下來。鐵丐搶過去一鎚。游擊的五官。登時結了團體。（未完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
