# 1904 - 328 - 4911357

 

Page 1

 
 
[論俄國波羅的海艦隊東來戰策]  
　　旅順被困已届十月俄之海軍幾盡殘破雖尚存軍艦數艘泊於旅順港中然已多受損傷不能戰鬥日本海軍封堵甚力伺隙而動時思進攻俄以此數艘爲防禦之資其力猶虞不足尚何敢出而與日軍戰而况陸地日軍日逼日近樂庫則被焚矣軍廠則被燬矣砲臺之失陷者亦已有多處矣蓋至此俄人已計窮力盡束手無策糧食將竭軍火將窮現雖尚可相持久之終必不保然而俄將司堵瑟爾之防堵吾已不能不服其策之善而力之堅猶憶數月前俄皇嘉司堵瑟爾堅守旅順嘗諭以守至波羅的海艦隊東來之時今俄之波羅的海艦隊已分隊啓行矣何日可以至東刻尚未能預料大約此數旬内日軍卽以全力猛攻旅順司堵瑟爾必多方設法嚴爲之防俾不至波羅的海艦隊尚未駛抵東方而旅順已淪陷於日人之手然則旅順殆未必卽時淪陷乎此又不可預决軍情瞬變勝算難操矧以旅順岌岌情形已有儳焉不可終日之勢一旦淪陷原在意計之中俄卽防守甚嚴吾亦烏能保其不卽失守但俄之調波羅的海艦隊東來也原欲救援旅順無論至時旅順曾否失陷能否解圍而旣駛赴遠東必預定一攻單之方略或曰聲東擊西兵家慣技古來爭戰之事用此術者甚多中西史書均有所載僂指以計更僕難終故今者波羅的海俄艦雖因援救旅順而至然决不逕至旅順與日艦决戰於黃海渤海之間私意揣之其殆於臺灣有事乎臺灣本中國之地割畀日本甫届十載人心未定易於動摇基隆淡水之煤合於輪舟之用得此則煤可易於轉運以應戰艦之需否則所帶煤船用之易罄中立各口購買亦難海軍所需煤爲命脉俄不先奪據一地以便運煤則掣肘多方未爲長策昨本報轉錄朝鮮日日新聞一節謂得有確實消息此次俄國波羅的海艦隊東下其注意在臺灣倘到東時旅順未失則此事或將實行蓋日本海軍必須緊守旅順勢難兼顧臺灣也吾謂朝鮮日日新聞所得消息不必論其確實與否而俄人乘此機會以取臺灣則實在吾人意中而不得遽謂之謡言無據且卽意不在臺灣吾知俄必另有計謀以救旅順之困厄前者俄國屯駐海又崴軍艦曾迭次潛師而出駛赴日本北海道發砲遥轟是卽兵家聲東擊西之計意不在日本本境而在解旅順之圍也今波羅的海艦隊東來無論在臺灣在日本本境亦必有此種計畫以應付敵人日本而不爲之兼顧也則旅順之圍雖不患爲其所破而他處不免有蹂躪之慮倘竟兼顧及之則圍守之軍勢孤又恐旅順俄艦乘間突圍而出若然則日人將如何爲計哉曰惟有乘波羅的海俄艦隊未至之日急下旅順使海軍全力得以抵禦波羅的海之俄艦隊耳質之日人想亦不以斯言爲河漢也 
[本館接奉電音]  
　　昨昨十點鐘時京師友人飛電傳來上諭一道敬謹譯登○十月二十日内閣抄奉上諭倉塲衙門奏監督玩法營私任用倉匪拋實糾參一摺園新仲監督景豐等任用倉匪種種舞弊亟應嚴行懲辦監督兵部員外郎景豐理藩院主事存聯均著卽行革職以儆效尤倉匪等順書藍肇林均著交刑部嚴行審辦其在逃之周光宗著步軍統領衙門順天府五城一體嚴拿務獲歸案訊辦欽此 
[俄日藩南戰事]  
　　昨日日本丌京來電云華歴十月十八夜日本大本營接滿洲軍纊司令部報稱十七夜一點鐘敵以步兵隊迭擊我前哨之在拉木屯者我兵還擊之敵遂向北而退同時敵以砲兵砲擊沙河鐵路橋附近甚猛然於我軍毫無損害 
[旅順日軍决戰]  
　　昨日午後日本東京來電云旅順俄兵所築之溝昔曾爲日軍破壞者計穹口部之松樹山砲臺二龍山東雞冠山砲臺各溝現皆由日軍填以盛土之袋日軍又在前面敵砲臺之長斜面建築新道鼓其勇氣定於十九日黎明與俄一大戰 
[沙河軍報]  
　　華壓十月十九日日本東京來電云頃得某處軍營公報謂本月十六日之夜一點鐘時俄軍屢次攻擊瀾泥屯迤北日軍哨隊日軍發砲猛擊俄軍遂退回同時俄軍砲隊發砲猛擊沙河鐵路大橋計發三十彈並無損傷 
[艦隊過河]  
　　華歴十月十九日英京倫敦來電云俄國波羅的艦隊中有戰艦五艘滅魚雷艦七艘義勇艦九艘業已駛抵波德腮特將於彼處預儲所飲之水并購辦糧食惟不准添煤而已其中各滅魚雷艦准於今日黎明時駛入蘇彝士河餘則遲一小時然後駛入所有預擬一切意外防備之事兹已悉數施行矣 
[增遣海軍]  
　　華歴十月十八日德京柏林來電云頃接某處電報謂俄國今復添調第三艦隊中海軍一隊以備遣往遠東 
[俄籌外債]  
　　華歴十月十九日英京倫敦路透電局來電云德京柏林各銀行共籌英金二千萬磅法京巴黎斯共籌英金三千萬磅合計五千萬磅以便借給俄人供水陸軍公費議定常年利息五釐歸償之期少在五年以外多至七年以内定於明年西歴正月内付與俄人 
[俄將擢升]  
　　華歴十月十九日俄國官報云我俄陸軍提督苦洛拔托金今已擢升洲海陸二軍總統以與日軍相持 
[德論商情]  
　　華歴十月十九日英京倫敦來電云德國移民會於本月初十日敦聘某遊歴家至柏林京城當衆宣言一切大略謂刻下日本商人之在中國各處者大有勃興之象我德商務竟不能駕而上之卽寄居山東之德商亦頗勢不能敵以故所築膠濟鐵道反爲日本商人之利我德國幾於無利可沾又曰此次俄日戰事日人所注意之處實在推廣工商二途深願今日在座諸君留心體察倘日本此次終於戰勝則嗣後中國將更暢消日貨而德國商務必無立足之地矣 
 
 

Page 2

 
 
[炸艦續聞]  
　　本月初十日辰刻有一俄國滅魚雷艦由旅順口駛至烟臺旋卽自行轟燬等情業將電音錄登本報兹又得本館派赴烟臺訪事人來函謂是晚鐘鳴八下俄艦在芝罘口炸沈之後艦中統帶弁兵共計四十九員名分携槍械登岸投駐烟俄領事署隨經山東登萊青膠兵備道東海關監督何秋輦觀察會同本關稅務司送交北洋水師海容兵艦統帶程守戎璧光暫行收管一面禀請大憲批示遵行 
[湖廣總督張奏湖北施南教案滋多會匪未凈擬請將所裁糧道改爲施鶴兵備道以資治理摺]  
　　奏爲施南府地方教案滋多會匪未凈擬請將裁撤湖北督糧道一缺改施鶴兵備道以資治理而弭釁端恭摺具陳仰祈聖鑒事竊照湖北施南府屬境地本係苗疆界連巴蜀其宜昌府屬鶴峯州亦苗疆舊地遠接湖南均屬民風喬野伏莽繁滋遠距省城一千九百八十餘里聲息每多阻隔而湖北之有教案實自施南府屬之利川縣始利川與四川夔州府屬各縣多有接壤夔府教堂素多十六年前利川天主教堂教民卽已不少積案纍纍以致民教之嫌隙日深教燄之蔓延日熾案已斷而復翻讐已解而復結近年施南府屬并有傳耶蘇教者於是天主耶蘇兩教教士設堂日廣依附日多爭端迭起施郡所屬山深箐密素多會匪匪徒見民教齟齬益復從中煽誘藴毒愈深地方官政事紛繁於民教涉訟之案未必皆能立時清理甚或袒教抑民含糊了事民情忿無所洩則相率入教以相抵制奸猾之徒陽托教堂以自庇隱通會匪以尋仇伺機竊發隱患方深知府權力旣有不足而營汛武弁又多與地方民事隔膜呼應不靈防範偶疏釁端立啓近年宜施兩屬會匪教案屢釀巨禍光緒二十四年至煩兵力剿辦懲創不爲不嚴而愚民罔顧後患一朝之忿忘身及親絶不知所儆懼此次恩施縣屬又出事端幸調派勇營分投彈壓查拿兇犯辦理迅速尚未致釀爲厲階懲前毖後若無大員前往駐劄督南鎭撫時往各處巡察將所有教案秉公判斷及早消弭誠恐此後地方仍難平靖設使再生枝節必致牽動大局斷不能如此次之平妥速結其貽患何堪設想然僅派一候補道員無管轄地方之權州縣不皆聽命則仍無濟於事臣體察情形反覆籌度必須增設實缺道員兼轄文武俾分巡屬境相機調度理寃釋枉加意拊循使民教調和相安無事嚴辦會匪奸究潛蹤庶足以綏靖邊圉安輯民生查鶴峯州雖隸屬宜昌而距施南府城較近僅一百餘里與湖南犬牙相錯遇有招解人犯例須田道府勘轉鶴峯距宜昌府已四百七十里距荆州道治更遠至千百餘里公事諸多窒礙控馭勢有不及亦宜變通辦理兹擬請於施南府城增設兵備道一員并請將鶴峯州升爲直隸廳同知由宜昌府屬撥出逕隸該道此項新設之道員卽管轄施南一府鶴峯一廳名爲分巡施鶴兵備道并以派往施南駐劄之常備軍一營作爲施防營歸該道節制調遣此道缺應作爲苗疆最要之缺由外揀員請補臣此次另摺奏請裁撤湖北督糧道一缺查糧道應領俸銀除均攤荒缺外實支銀四十二兩有奇應領養廉銀除扣成减平外實支銀三千七百六十兩應請卽以糧道原支俸廉作爲施鶴道俸廉并將糧道衙門應支吏役工食一併移作施鶴道衙門吏役工食於帑項絲毫無所出入而施鶴地方有監司大員鎭懾其間以時巡察撫綏凡吏治教案責令盡　督理防患未然實於鄂省大局化俗弭亂之道大有裨益惟施南深僻瘠苦創設該道之意自應隨時巡察各屬周歴山鄉方能杜絶匪蹤消弭教衅屬縣皆係貧瘠其所到之處夫馬供張概令自備斷不准絲毫擾及屬官鄉民是該道辦公所需斷難過少僅此俸廉之數實有不敷臣當於清查陋規項下酌量核給該道辦公經費以資整飭而免擾累其鶴峯直隸廳缺亦請作爲苗疆要缺由外揀補其鶴峯州一缺雖改爲直隸廳所有俸廉役食衙署一切可悉仍其舊如蒙俞允分别改設移設應由部頒給湖偝分巡施鶴兵備道鶴峯直隸廳同知關防印信各一顆其鶴峯州州判擬請改爲鶴峯直隸廳經歴駐紥産茶素多之劉駕司以資彈壓鶴峯州訓導擬請改爲鶴峯直隸廳訓導鶴峯州吏目擬請改爲鶴峯直隸廳司獄其所轄山羊隘巡檢應仍其舊以上各缺請由部一併換給印信鈐記以昭信守所有施鶴兵備道曁鶴峯直隸廳同知員缺應俟接准部覆後由臣揀選妥員分别請補仰懇天恩俯念苗疆險遠教案紛繁總求爲地擇人暫勿拘以資格此外經歴司獄等員應否揀員更補另由咨部辦理據湖北布政使李岷琛按察使岑春蓂會詳請奏前來理合恭摺具陳再湖北巡撫係臣兼署無庸會銜合併陳明伏乞皇太后皇上聖鑒謹奏奉硃批著照所請該部知道欽此 
[議開乍埠]  
　　北洋官報云浙江乍浦從前爲海船碼頭與臺灣僅隔一水商䑸雲集番舶連檣其後沙勢漸漲船難近岸海船遂改趨上海而乍浦市面日益蕭條矣邇由沈紳守廉商諸衆紳商議援照直隸山東福建湖南各省成案自開商埠專集華股修築碼頭俟運道暢通再議設關征稅禀由商礦局詳奉撫憲聶仲芳中丞批示曰現准外務部行知開設商埠關係重要應由地方官酌辦集股開埠向來無此辦法等因至乍浦一口前於展拓商埠案内經司局以貨物稀少灘漲水淺寺輪不便等情議復停開究竟現在情形如何能否由官籌辦應俟布政司會同洋務局查覆核辦 
[贛省裁官]  
　　江西訪事人云撫憲夏菽軒中丞自奉裁汰冗員之命卽與司道一再商議實力遵行旋擬酌裁同知通判經歴照磨縣丞教諭訓導等員計同知五缺爲南昌袁州建昌九江南安等府五同知通判六缺爲南昌吉安撫州廣信南康饒州等府六通判經歴十五缺除布按二經歴外爲南昌瑞州袁州臨江吉安撫州建昌廣信饒州九江南康贑州南安等府十三經歴照磨六缺爲臨江吉安廣信饒州贑州南安等縣各照磨縣丞四十二缺爲南昌新建豐城進賢奉新靖安武寗高安新昌上高清江新淦新喻峽江廬陸泰和吉水永豐安福龍泉萬安永新臨川崇仁東鄉南城新城南豐瀘溪上饒玉山貴谿鉛山廣豐鄱陽樂平浮梁萬年德興建昌安義等縣縣丞復設教諭五十四缺爲奉新靖安武寗上高萍鄉萬載新淦新喻峽江永豐龍泉萬安永新永寗崇仁宜黃樂安東鄉南豐廣昌瀘溪玉山弋陽貴谿鉛山廣豐興安餘干樂平浮梁安仁萬年德興德化德安琮昌湖口彭澤星子都昌建昌安議雩都信豐興國會昌安遠長寗瑞金石城大庾南康崇義上猶等縣各教諭復設訓導三十五缺爲南昌府南昌新建豐城進賢義寗瑞州高安新昌袁州宜春分宜臨江清江吉安廬陵泰和吉水安福撫州臨川金谿建南昌城新城廣信上饒饒州鄱陽九江南康贑州贑縣寗邦南安等各訓導並聞義寗州同寗都州同二缺亦須裁汰 
[故督舉襄]  
　　金陵友人來函云前署兩江總督南洋大臣李勉林制軍薨於位公子已擇於十一月初一日舉襄初二日發引扶靈柩回湖南原籍矣 
[沙匪作亂]  
　　廣州訪事人云香山順德毗連之處有地名孖沙者近日沙匪猖獗爲害地方紳董乃舉辦沙圑以圖自衞八月某日匪用龍鳳標義聯義三堂名字向之勒索千餘金卽彼中所謂打單也衆擬醵貲以付未幾匪又送一函至臚列婦女十餘人皆附近之有姿首者勒限交出羣以爲辱决計拒之九月初一日匪果大至約有二三百人高舉龍旗作軍隊式沙衆率隊迎戰自辰至午君勢始衰旋有兵船兩艘聞警駛至觀望不前匪遂分頭放火戰至夜分始收隊而去翌日復下戰書聲言剷平孖沙破頭南頭等處然後蹂躪容奇桂淵諸鄉陡被焚去房屋二百 
 
 

Page 3

 
 
餘家擊斃沙衆四名其一蓋塾師也尚有男婦老少倉皇墮水或被踐踏或爲流彈所中匪亦被沙衆槍斃八九名傷二三十名 
[江督行轅紀事]  
　　昨晨蘇松太兵備道袁海觀觀察上海縣知縣汪瑤庭大令英美等國租界公廨讞員黃耀宿司馬法租界公廨讞員陳楚生大令以及在滬文武印委各官均詣兩江總督周玉山制軍行轅禀見旣而公共租界工部局董安君因有要公入謁制軍命譯員蔣司馬迎入接見之下互談移時旋傳見松江府知府田紹白大守等官然後帶同司馬乘馬車出轅答拜江海關稅務司好楊遜君以及泰西各商董至十二點鐘而返洎午後四下鐘又往拜商约大臣呂鏡宇尚書晚間七十鐘盛杏蓀宫保邀詣行轅晚宴聞制軍事務紛繁尚須駐節數日定於本月二十二日起節赴白下履新 
[上海官場紀事]  
　　禮部主事儀制司行走宋奉莪主政戶部主事吳聯笙主政癸卯舉人京師高等學生馬叔容孝廉先後由京來滬昨日次第乘輿至道轅謁見蘇松太兵備道袁海觀觀察○昨日江蘇補用都司劉都戎祥吉因赴蘇謁見巡撫效述堂中丞特詣道轅謁見道憲袁觀察禀辭起程 
[飭杳盗案]  
　　日前江蘇臬司朱竹石廉訪札飭所屬各州縣内開本司詳報江蘇省盗刧各案就地正法各犯册結奉端午帥批示據詳已悉查盗犯就地正法之案各省多係按年彚奏一次檢查光緒二十二年奎前部院奏咨原案亦係將是年所辦盗犯全數彚報乃光緒二十三年以後至二十九年計有七載之久所有前項清册歴年迄未造報核辦直至本年始據將二十三四五六等年清册分起造送其二十七八九三年又未同造未免過于積壓遲延案關就地正法較之尋常解勘之案情節尤重現在辦法惟有將二十九年以前各盗案彚作一次奏咨此後仍按年奏報一次以清積牘而昭鄭重仰卽遵照速將光緒二十七八九三年蘇省各屬審辦就地正法盗案尅日詳細查明彚造清册申詳以憑核奏勿再漏延等因奉此合行札府轉飭各縣速將光緒二十七八九三年所辦就地正法盗案尅日詳細查明彚造清册以憑轉詳彚核請奏勿再漏延如無就地正法人犯亦卽申復切速毋違 
[委辦營務]  
　　駐滬緝匪武弁米登魁千戎現奉上憲委辦留防太湖水師副中營事務原辦是差之候補知縣鍾明府鴻鈞則調充飛划右營管帶千戎奉札後卽於昨日投道轅禀知蘇松太兵備道袁海觀觀察 
[擬併巡局]  
　　城廂内外保甲總巡朱森庭明府自奉道憲袁觀察添委警察局巡差擬將保甲總巡局歸入警察局中目下已將常平倉粉飾一新以便移其内矣 
[澤被枯骨]  
　　日前江寗府屬六合縣某大令移文上海縣署請咨會江寗公所董事將章程勒石遵守略謂前者夏士鎏曾捐洋銀四百元永遠存典生息由種德堂董按月支取爲接運滬柩由大河口至六合水脚掩埋立石等費今夏士鎏又捐助洋銀五百元專爲公莊起造殯房及公地圍牆之用上海運柩回六合自滬運至大河口水脚等費由公所給發其餘水脚掩埋等費概歸六合種德堂支給又凡六合客殁他鄉如近上海者可運存江寗七邑公所請其附便裝運大河口如近六合者可運至歸棠公所停放限期一年如不領者由公莊葬入公地分别男女編號詳細記載抄錄知照上海公所存查俾寒士後裔便於認領改葬 
[江南機器製造局紀事]  
　　江南機器製造局總辦魏蕃實觀察探悉署兩江總督周玉山制軍定於本月二十一日閱視各廠工程商辦鑄造當十銅圓事宜並擬校閱砲隊營操演因飭丁整備一切昨日知照砲隊營帮帶張雨村千戎將各勇調齊於午後三下鐘時排齊隊伍赴營前隙地試演洋槍打靶及泰西步伐以免臨事流虞其駐泊局前之垲北洋各兵艦水手諭令届時各穿號衣站桅并於艦上遍懸旗幟以伸敬意○由江南機器製造局迤邐至滬軍續備右旗營馬路爲局中人出入車馬必經之途近因年久失修道路崎嶇人多繭足卽經砲隊營帮帶張雨村千戎禀明總辦委蕃實觀察籌欵興修業於前日大興畚鍤矣 
[分發人員騐看名單]  
　　郎中蔡國棟順天朱恩元安徽員外郎葉登第直隸主事鄒大魯奉天魏肇文湖南劉鳴復江西王耒浙江内閣中書許榮棣直隸徐巽安徽王恩繹江蘇楊建綸江蘇彭樹棠道劉侖德河南花翎三品升銜歐陽弁元湖南直隸鄒邦瑞江蘇直隸花翎鍾澤春浙江江蘇余鎔安徽浙江三品升銜匡翼之湖南江蘇二品頂戴章景楓浙江福建董恒德浙江福建三品升銜黃蘭蕿廣東湖南知府劉蔚仁順天浙江竇鴻年江蘇湖北程更森安徽江蘇吳煥聲浙江江蘇鄒久光江蘇浙江陸士傑浙江江蘇花翎福海廂白旗滿洲奉天同知吳貽直安徽北河王大成浙江北河姚文清江蘇浙江黃玉森湖南直隸州知州李樹藩直隸山東馬琨安徽福建魏有聲江蘇四品銜郭有才山東安徽知州張曾瑋河南山東林有賡福建州判趙夢蒙河南湖南李廷璋浙江雲南王炳山東奉天余紹襄湖南江蘇知縣張一心甘肅羅一清廣西廣東徐世杰順天湖南張士晉福建浙江高鳳歧福建浙江陳壽璚福建廣東車炳湖南江鑁楊樹煌湖南江西王國賓湖南四川徐啓倫湖北直隸孔繁潽山東直隸熊峻湖北河南涂家翊湖北江西陳毓嵩湖南河南闞彦閔安徽山東萬繩權江西湖南宋壽江蘇浙江史悠澤江蘇浙江呂錦麟安徽湖北朱葆慈江蘇福建陸紹庠江蘇浙江吳家珍江蘇河南莊蔭椿江蘇四川程寅亮陜西甘肅葉重光浙江江蘇俞兆桐浙江湖南楊鴻迪四川浙江黎汝懷貴州四川葉孔煌福建江西張篤鼐山東江蘇衷興哲直隸江蘇黃傳烺江西江蘇向傳桂湖南江蘇秦望梅河南陜西李海清直隸龔而安湖南湖北侯鼎元廣西浙江賀焜四川陜西王松森直隸河南花翎崇廉廂白旗滿洲奉天蔡濟勲浙江直隸左𤥻江蘇湖北同知銜高宗瀚安徽葛偲貴州藍光策四川江蘇李有琨廣西福建布庫大使葉文鈺安徽甘肅鹽大使陳一諤順天兩浙張環順天兩淮何培璡湖南兩淮程樹榕山東兩淮呂懋福江蘇福建金崧壽浙江山東朱閎第順天山東吳周翰四川兩淮布經歴黃維鈞廣西廣東鹽經歴世英正白旗蒙古浙江直隸州州判許元淦安徽直隸州判王肅屏奉天直隸府經歴三音阿廂黃旗滿洲安徽張翔棨湖北山東吳爾升江蘇浙江馮靵藻河南山東[  此單未畢容俟續登]  
[急募東三省棉衣啓]  
　　啓者本會現以戰地難民需用棉衣甚急除陸續自行製備并由會董購辦婦孺棉衣兩共一萬餘套分批轉運前往外疉據關外各分會急電請援難民凍斃無數呼號近切朝不待暮本會同人禀蒙呂盛吳三欽憲特於前日會議分製棉衣之法以期尅日竣工當奉盛宮保倡辦二千套餘或一二千三四行至三百五百套均由本會同人分認承辦約於五日内取齊分裝三公司輪船起運猶恐封河不及函致津友就近購辦衣料棉花另托濟生社善堂顧夢城先生代製數千套逕行解往以免周折如蒙逹官貴紳仁人義士捐助棉衣不論新舊務祈於本月二十五日以前送交絲業會館製取收條爲憑不勝急切待命之至[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬江近事]  
　　寗波訪事人云鄞屬每届考試之時往往有不法棍徒在考寓中窩賠窩娼句誘士子兹届縣試縣主高子勛大令深恐若輩故智復萌先期出示諭禁○日前江柬某船戶不允埠頭徵收津貼致被攫去船其擄遂招集某營勇丁數人與之爲難埠頭力不能敵人爲所治 
[潯江雙鯉]  
　　九江訪事人云駐潯常備前軍統領岳鳳吾參戎奉調赴樂平公幹與廣饒九南兵備道瑞萃儒觀察意見相左事聞於上游卽將參戎撤差所遺常備前軍事務概歸　道兼統岳參戎遂於九月二十六日回潯料理一切俟觀察返轅卽行交卸○日前解餉委員張馬二明府馳驛赴京路經德安縣縣主柴子評大令遵章派撥夫勇護解出境不意站夫挑取張明府之跟僕行囊乘間逃逸明府因函遠德安縣請卽究追明府允提責夫頭務令如期緝獲○常備前軍第四營兵丁前在樂平滋事經統領岳參戎查實就地法并以該營管帶馭下不肅返潯後卽予撤差諭令帮帶某把戎暫兼其中○本月十四日亭午時賣菜傭某甲用划船裝載街菜　　赴湖口縣求售船小載重行至　筮磯左近悮觸暗礁立時沈没時無他船經過以致乏人援救竟占滅頂之凶吁慘哉 
[吳江楓冷]  
　　蘇州訪事人云前者北寺前荒地上有兇棍姦斃某姓女郎屍屬家在婁門外某鄉聞信到時其女尚能言諸正擬舁歸　療卽已玉殞香消地甲本欲報縣請查嗣因屍屬不敢見官婉言阻止然此等兇惡土棍任其漏網殊非地方之福也○本月初七日有某甲者至養育巷某烟館開燈過癮不知如何向値堂人某乙拳脚交加傷及頭面手背等處嗣經警察勇一併拘至西路總局局員瑞明府質訊之下見乙傷勢非輕飭卽移送吳縣署請縣主李紫璈大令訊辦○本月初三日傍晚　龍街安樂橋南首某舊貨鋪圍墻忽然坍倒壓毁　有某延家器物無算有一小孩身被壓傷不知能保全性命否 
[覆舟記]  
　　昨晨駁船戶高阿忠載運磚瓦數千方駛經虹口西華德橋相進潮水淘急力不能支悮撞橋椿立時沈没幸在船諸人得卽經人救起未遭滅頂之災然貨物已盡付東流矣 
[上海縣署案略]  
　　陸凌氏投上海縣署控夫弟陸和尚盗賣地畝等情前晚縣主汪瑶庭大令升堂質訊陸凌氏供丈夫病故迄今日十七年今年九月翁又去世當故夫在日由翁主持將田地房屋分給三子每房各得田八畝小婦人翁媳及夫弟分居各　耕織度日去冬夫弟忽盗賣小婦人所得田四畝小婦人向之理論經翁與親族理勸約於今年三月贖還届時夫弟非惟不遵反於翁去世之後又歡清小婦人現種之田盗賣爲此情急聲控叩乞究追陸和尚供去冬嫂嫂凌氏聽人唆使逃出不歸後由父親將伊田四畝賣得錢八十千作爲偵　之費至十二月始由地保胡欽齋送回餘田四畝無人耕種故由父親租與陳關中並非盗賣胡保禀稱去冬陸姓將陸凌氏戶名之田四畝賣與陳永金由和尚出名今尚可以回贖陳關中供小的所種之田向和尚之父租下並非價賣大令喝令將和尚責二百板諭候弔到賣契准陸凌氏贖回一面著陳速將所種之田交還陸凌氏 
[馬路工程局瑣案]  
　　前日恒昌米行夥羅金耀被繆國安冐稱某木倂夥騙去米十二石因之扭訴捕房捕頭令轉解馬路工程局總辦翁子文太守倩襄讞委員黃衡堂二尹研訊之下繆供稱小的自願料理求恩明斷二尹于限三天理處○日前有周某者乘川沙航船來涙登岸時忘携衣服一包報經捕頭拘到船戶奚老虎解至馬路工程局二尹研訊之下限於三日内賠賞○黃電兵輪船水手朱雲東李金標所　某號東洋車至某處下車時忘携衣庫四件因之投報捕房未幾卽將李拘獲解請二尹研訊李供此人並非小的所載二尹著帮同尋覓 
[英美等國租界公堂瑣案]  
　　包探王阿巧解江北車夫張永林算炳潘阿道俞阿方左阿生夏阿成劉阿方劉阿陽劉得生劉阿昌等十人至案禀稱伊等在租界中横行不法遇事生風是以捕頭令小的拘請　究劉張氏投案聲稱小婦人自喪所天張等卽糾同無業辦訊二三十人意圖去價賣幸爲左近第三十一號洋房内某洋人所悉急由德律風告知捕房捕頭立派探捕拿獲今已解案叩乞究懲劉供小的被張等搶去第六百九十號車照號衣包探徐榮珊禀稱劉被搶之車照已由小的　明惟若輩均係無之徒賴無惡不爲尚求懲辦襄讞委員　耳三明府商之德總領事署繙譯官麥令豪君判將張等各責一百板取具改過切結存案備查劉張氏聽候過堂發落○豐和錢莊主盛沛篆控曹振　欠銀一千七百餘兩等情昨日明府飭差恊同包探朱順提案略訊情由押候過堂訊奪○祝蘭舫控胡德生刑假方單騙去洋銀一萬元案　　在上海縣署管押之李秋亭經讞員黃耀宿司馬備文移提昨日縣主汪瑶庭大令派差將李送案明府請訊之下李供上年胡刑宅基方用倩小的抵借銀二千二百兩旋卽贖還至本年六月又倩小的抵借洋銀二千三百元撫於九月十三日取贖明府著押候司馬訊究林炳被王阿毛攫取銀質對時表及銀練帽子等物報由包探拘獲吊到原贓解案請辦王俯言求恩明府判責三百板管押捕房三月○包探錢少蘭解王鳳等至案禀稱前日此人肩獲皮箱一口小的見其形跡可擬向之取視見其中有絨毯衣服報時鐘翡翠首飾等物盤詰之下伊稱竊自嘉善嘉與　涇一帶請卽訊懲王供詞一味支吾明府判責二百板押捕房三月贜仔候失主認領○楊亞嵩以傭婦王張氏卽張阿金誘奚妾某氏與伶人康月山私識捲物而逃報由包探徐榮山將王張氏拿獲起到皮衣三件約値洋銀一百八十元昨日解案請辦明府著押候過堂訊奪○林周氏家所雇乳媪黃朱氏行竊金銀珠翠首飾報經包探金立生拘案請懲黃朱氏俯首求恩林周氏錄贜已弔全求免究辦明府判責黃朱氏手心一百下取具改過切結備查○雙龍洋行被黃連森行竊洋酒二十件報由包探沈阿岳查獲結知贓已賣與洋涇浜畔袁復興雜貨因店解案請究明府判責二百板押捕房四月一候飭傳袁到案訊罰○前者水巡捕以船戶周三麻子黃阿三周觀蘭載有來歴不明之棉花百餘斤隨經讞員黃耀宿司馬訊供著押候查明再核昨日水巡捕投案禀稱此花何人所失已無可查明府判將二周及黃各責二百板船貨一併充公 
[法租界捕房紀事]  
　　昨日爲捕房發落各案之期適讞員陳楚生大令别有要公因咨照捕頭暫停發落○三茅閣橋南首外國食物店夥朱阿堂以已壞野雞入市混售捕頭查悉拘回交人保出俟堂期解請讞員陳楚生大令訊罰○某甲賃居法界某里因家有喜事向别處購得猪肉數十斤未經宰牲公所蓋戳被公司中人查悉拘入捕房捕頭命交人保出聽候解赴公堂禀請訊究○昨有寄居英界之某甲至法界汲取自來水適爲巡捕所見拘入捕房捕頭令罰洋銀二元 
 [P美租界捕房紀事 
　　昨日甬入孫才福乘脚踏車至西華德路疾馳偶不留心將工部局所雇掃除垃圾工人顧三郎撞仆於地碾傷足背適爲五百十五號捕所　　孫拘送捕房捕頭見顧受傷屬實令送歸同仁醫院醫治孫押候解送公堂禀請讞員黃耀宿司馬訊究○昨日 
 
 

Page 10

 
 
午前某號小車夫徐妙福投捕房訴稱頃有人雇載瓦筒若干枚行經漢璧禮路被某西孩自後推仆致碎瓦筒數枚請爲查究捕頭允之令包探前往查明以便追賠所毁之物 
[陜西潼商道台錫觀察經募紅十字會捐欵清單]  
　　潼商道督飭潼蘭廳同知劉蓉第募捐銀二百五拾入兩大荔縣知縣東潤來募捐銀一百兩朝邑縣知縣　士剛募捐銀二百念六兩澄城縣知縣陳　藻募捐銀二百另一兩三錢八分邰陽縣知縣仇繼恒募捐銀一百兩浦城縣知縣李體仁募捐銀一百另一兩二錢　州知州唐松森募捐銀一百三拾二兩三錢一分華隂縣知縣劉華源募捐銀二百兩韓城縣知縣王揢募捐錢一百念兩白水縣知縣高錫華募捐銀一百七十二兩商州直隸州知州楊宜齡募捐銀一百兩雒南縣知縣丁喜瀚募捐銀一百另四兩以上共捐銀一千八百十四兩八錢九分[  上海萬國紅十字會同人謹啓]  
[湘潭電局沈太守經募紅十字會捐欵清單]  
　　袁汝汛洋一百元無名氏洋二十元萍鑛轉運局洋陸下元好施氏洋一元蓮信堂洋一元居仁氏洋二元安懷堂洋二元濟衆堂洋二元大德堂洋一元醉仙山人洋二元祿竹圭人洋二元慶雲堂洋二元王有慶洋六十元陳寄　無名氏洋各二元好生堂洋五元玉壠堂洋二元廣大堂洋二元懷德堂洋三元光義堂洋二元中正堂洋三元半顚書屋洋二元愼知書屋洋五元積厚堂洋四元厚生堂洋五元謙謙堂洋三元由　堂洋二元元吉慶洋二元德生成洋二元胡介甫洋一元祥泰號洋四元光裕義洋二元命錫　　瑞連李屏初蕩澍霖張季鴻湯梅生周九和堂曹榮和朱仁德　興和洋各二元陶慶生洋三元唐九成陳畊星　各四元湯志隂洋四十元普濟堂洋一元[  上海萬國紅十字會同人謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
一清理惟該局　務極　重要江省現無堪以勝任之員自非借才異地難期於事有濟查有東三省鐵路勘路翎吉杕補用知府李鴻桂才識閎通熟習交涉現値駐哈堪以就近派令署理除檄餫遵照並分别咨行外理合附片具陳伏乞聖鑒謹奏奉硃批該部知道欽此 
[總兵吳奏爲交卸署定海鎭總兵印務日期叩謝天恩摺初六日]  
　　署理浙江定海鎭總兵奴才吳杰跪奏爲恭報奴才交卸署定海鎭總兵印務日期叩謝天恩仰祈聖鑒事竊奴才於光緖三十年八月十五日承准署閩浙總督臣李興銳照會内開照得署浙江定海鎭總兵吳杰現帶防軍未能兼顧禀請交卸所遺鎭蒙應卽另行遴員接署以重職守兹查有現署福建城守恊副將本任浙江玉環營叅將王書選堪以委署除具奏外照會該鎭卽便遵照等因兹於本年八月十九日准署定海鎭總兵王書選行抵定海接任前來謹將欽頒嘉字六百四十一號關防一顆王命旗牌五面桿副曁上諭書籍火牌文卷等項委標卜署中軍遊擊張連勝齎送署總兵王書選接收奴才卽於是日卸事合將交卸定海鎭總兵印務日期理合恭摺叩謝天恩伏乞皇太后皇上聖鑒謹奏奉硃批知道了欽此 
[總兵王奏爲接署定海鎭總兵印務日期叩謝天恩摺初六日]  
　　署理浙江定海鎭總兵奴才王書選跪奏爲恭報奴才接署定海鎭總兵印務日期叩謝天恩仰祈聖鑒事竊奴才於光緒三十年七月二十日承准署閩浙總督臣李興銳照會内開照得署浙江定海鎭總兵吳杰現帶防軍未能兼顧禀請交卸所遵鎭篆應卽另行遴員接署以重職守兹查有現署福建城守協副將本任浙江玉環營叅將王書選堪以委署除具奏並給委外有委劄飭發該將卽便遵照承領速卽前赴接署等因蒙給委劄祗遵承領奴才隨卽束裝起程航海南渡於本年八月十九日行抵定海當准署定海鎭總兵吳杰差委標下署中軍遊擊張連勝將欽頒嘉宇六百四十一號關防一顆王命旗牌五面桿副曁上諭書籍火牌文卷等項齎送前來當卽恭設香案望闕叩頭謝恩祗領任事伏念奴才知識淺陋賦性庸愚愧涓埃之未報正冰惕之彌殷查定海爲地方衝要之區總兵有督率訓練之責一切營務洋防在在均關緊要以奴才檮昧深恐弗勝惟有振作精神遇事禀商督撫提臣認眞整頓以圖報高厚鴻慈於萬一所有奴才到任接印日期並感激下忱理合敬謹繕摺叩謝天恩伏乞皇太后皇上聖鑒謹奏奉硃批知道了欽此 
[黑龍江將軍逹奏爲通肯等叚荒地轇轕已清升科之地籲恩展緩一年以紓民困片初六日]  
　　逹桂等片再通克等叚荒地經此次改章後轇轕旣清租賦自不至無著所有屆限應徵之租必須向新戶催納以昭公允查二十九年分屆限升科之地曾於上年十二月間經前署將軍薩保因兵災請展限一年緩至三十年再行起科奏奉硃批戶部知道欽此旋於本年二月初四日接准部咨以爲自初放之年起予限五年第六年起徵定限不爲不寛所請展限一年之處碍難照准等因駁覆在案本應遵照部咨辦理何敢再瀆宸聰惟旣當改章伊始各墾戶均須措交荒價僅責令完納本年租賦民力已恐不逮若再將二十九年分同時並徵邊氓生計幾何無論催徵不易徒滋擾累轉恐各戶窘迫於新章亦難順手奴才等上維國計自不得不下屬民生卽部臣欲防流弊亦當稍寛一格俾得以實力奉行乃能責其成效再四籌商惟有籲懇天恩俯念此次辦法係爲廓清積弊准將通肯叚二十九年分升科之地一律展緩以紓民困其三十年分應徵之租卽由奴才等飭催經徵之員將大小租銀切實征收决不任其延混致滋弊端除咨部查照外是否有當謹附片具陳伏乞聖鑒訓示謹奏奉硃批覽欽此 
[庫倫辦事大臣德奏爲蒙古抗債控案業已辦結出力之員請從優奬叙片初六日]  
　　德麟片再奴才卽准理藩院來咨内開商民劉天運李明呈控圖盟叅贊郡王扎薩克阿囊塔瓦齊爾抗債不還等情奏奉諭旨交奴才就近傳案辦結等因嗣因該王屢調不到業將持爵抗違等情先行具奏請旨飭交理藩院將該王嚴加議處以儆效尤在案一面由奴才嚴行飭催該王迅速到案以憑訊辦去訖現該王仍屬遲延末到僅派該旗恊理台吉阿穆格郎等來庫聽訊查闇民李明現尚在京未到應俟該商民到日另行辦理當經奴才飭派印房章京恒鈺蒙古五品官車林彭楚克委員包文峯傳提劉天運全案一起詳細推訊初該王旗恊理台吉等因理藩院案卷帳目已失百口狡展嗣經該章京等詳查庫倫原案並該商民底帳計自光緒二年起至二十二年止歴年積欠按商民在蒙地行商原式除本利遞還外該王尚欠該商民銀九萬餘兩據原呈所稱七萬三千兩係前任大臣連順因該兩造結訟爭執飭該商民讓數年利銀二萬餘兩斷還七萬三千兩以求速結乃該王旗狡頑避抗寛赴理藩院揑詞翻控興訟拖延現復膠强爭執惟以利多難還爲滅債自益之計在商民以本求利以利謀生債失業歇虧累可憫反覆剖折不得已按前任大臣連順斷還銀七萬三千兩之數照四成之譜斷令該王旗歸還該商民劉天運銀二萬九千兩該兩造均屬允服當卽由商撥交清楚各具了案甘結該章京等據情禀請奏結前來伏查兩造纒訟十餘年辦經兩三任以及理藩院前後累訊迄未了結現各輸服願究自應照辦具奏以清葛藤該章京等於多年積訟各能速爲清楚俾免纒累尚屬聽斷有方勤勞足錄查委員包文峯已另案附片密請奬勵錄用兹毋庸給奬其印房章京三品頂戴卽補郎中理藩院員外郎恒鈺蒙古管旗章京銜五品官車林彭楚克等二員請旨從優奬叙以示鼓勵除咨理藩院吏部查照外所有蒙古抗債被控現已辦結緣由理合附片具陳伏乞聖鑒訓示謹奏奉硃批知道了欽此 
[湖廣總督張奏爲委員接署道篆片初六日]  
　　張之洞片再臣恭閱電鈔光緒三十年八月二十日内閣奉上諭直隸津海關道員缺著梁敦彦調補著卽迅速赴任欽此當卽恭錄札行欽遵在案旋准外務部電開新授津關梁敦彦請飭遵旨速赴新任以便唐前道交代赴藏等因前來自應飭令交卸所遺漢黃德道江漢關監督篆務亟應委員接署以便梁敦彦交卸赴津查有湖北特用道桑寳心精才練交涉熟嫻堪以委令接 
 
 

Page 14

 
 
署除檄飭遵照外謹附片具陳再查漢黃德兵備係衝繁疲難要缺例應由外調用容俟揀員另請補授又湖北巡撫係臣兼署毋　會銜合併陳明伏乞聖鑒謹奏奉硃批知道了欽此 
[署四川總督錫奏爲請補要缺知縣以資治理摺初七日]  
　　頭品頂戴調署四川總督閩浙總督奴才錫良跪奏爲請補要缺知縣以資治理恭摺仰祈聖鑒事竊照四川屏山縣知縣陳偉勛升補涪州知州接准部覆應扣至光緒三十年七月初八日作爲開缺日期所遺屏山縣知縣缺係邊俸題調要缺應歸酌量目應照例捕員請補查例載州縣應調缺出於現任人員内　選調補如無堪調之員應以例准請補候補並進士卽用人員酌補等語查屏山縣一缺地居邊要漢夷雜處撫綏駕馭均關緊要非精明幹練之員不足以資治理奴才與藩臬兩司於通省現任知縣内逐加遴選非現居緊要卽人地未宜實無合例堪調之員其有奉旨命往及卓異應升各員均與是缺不甚相宜惟查有卽用知縣胡世昌年四十一歳直隸交河縣人由增生中式光緒十七年辛卯科本省鄉試舉人二十四年戊戌科會試中式貢士殿試三甲進士引見奉旨以知縣卽用籨掣四川二十四年十二月到省核計核員到省在先缺出在後例准酌補據布政使許涵度按察使馮煦會詳請奏前來奴才查該員樸實穩練事認眞以之請補屏山縣知縣實堪勝任與例亦符合無仰懇天恩俯准以該員胡世昌請補屏山縣知縣缺俾資治理如蒙俞允該員係卽用知縣請補知縣銜缺相當毋庸送部引見亦毋庸另請實授除咨部外理合恭摺具陳伏乞皇太后皇上聖鑒勅部核覆施行謹奏奉硃批吏部議奏欽此 
[安徽巡撫誠奏爲酌補要缺同知以資治理而董地方摺初七日]  
　　頭品頂戴安徽巡撫奴才誠勲跪奏爲酌補要缺同知以資治理而重地方恭摺具陳仰祈聖鑒事竊照鳳廬同知田芸於本年六月二十一日在任病故應以病故本日作爲開缺日期歸六月分截缺係屬衝繁題調要缺毋庸掣簽應卽遴員調補查安省現任同知内並無合例堪調之員亦無奉旨命往之人及截取記名分發正途出身人員應卽在於别項出身候補各員内選補兹查有酌補要缺同知借補寗國府通判錢應豐年六十一歳江蘇華亭縣人由俊秀於同治元年投効責州軍營攻克安南鎭寗安平定南各城遞保以府經歴選用同治十年黔省籌餉案内請叙同知又於克復麻哈州城保以同知本班分發省分儘先補用嗣捐指安徽光緒九年到省十四年借補寗國府通判經部覆准並以大銜借補小缺仍照原銜升轉十五年十二月初一日到任咨准部覆遇要缺同知出缺准酌量請補遇同知應升缺出照例酌量升用兹查該員精强幹練事理詳明以之酌補鳳廬同知實堪勝任與例亦屬相符據布政使　魁按察使濮子潼會詳請奏前來合無仰懇天恩俯准以該員錢應豐酌補鳳廬同知於要缺地方署有裨益如蒙俞允該員由酌補要缺同知請補同知銜缺相當毋庸送部引見除將履歴清册咨部查核外謹會同署兩江總督臣李興銳恭摺具奏伏乞皇太后皇上聖鑒勅部覈覆施行再安省通判一項上次池州府通判陳宗器病故遺缺業營送選今寗國府通判係轉週第一次留補之缺安省現有應補人員應請扣留外補合併陳明謹奏奉硃批吏部議奏欽此 
[兼管順天府府尹徐奏爲援案懇請粥廠振米以惠窮黎摺初七日]  
　　臣徐會豐臣沈瑜慶跪奏爲援案懇請粥廠振米以惠窮黎恭摺仰祈聖鋻事竊查通州王恕園等處設廠放粥並清眞寺囘民粥廠准倉場咨改由臣等奏請恩賞振米分撥各廠查放欽遵辦理在案兹據通州知州何則賢詳稱通州地方每屆冬令本境及外來失業貧民實賴粥廠以資生活自光緒二十一年照常例各粥廠米八百石煖廠米二百石酌請煖廠加撥米二百石棲流所歸入煖廠帶辦撥米三百石二十五年又添設清眞寺囘民粥廠米二百石共米一千七百石作爲常年定例先後詳蒙如數飭發照章查放在節屆冬令貧民餬口維艱自應循舊詳請以供查放等情前來臣等查通州各粥廠歴届由倉塲主稿會奏前因倉塲旣不駐通改山地方官辦理臣等查各粥廠米石向山臣衙門及五城奏請今事同一律應山臣衙門具奏以歸劃一伏惟通州爲水陸通衢貧民牖集本年地方被水就食尤多該州援案請撥粥廠米石自應查照成案據情陳請合無仰懇天恩賞給王恕園等虞粥廠共米一千七百石發給該州轉行分發各廠紳董煮粥廠施放以廣皇仁所需柴薪銀兩由臣等查照向章分給以資濟用並責成該州核實稽查務使實惠及民毋滋流弊所有援案請撥粥米緣由謹恭摺具陳伏乞皇太后皇上聖鑒訓示謹奏奉旨欽此 
[安徽巡撫誠奏爲省會首郡知府出缺應由外揀員調補遣缺請旨簡放摺初七日]  
　　頭品頂戴安徽巡撫奴才誠勲跪奏爲省會首郡知府出缺應由外揀員調補遺缺請旨簡放恭摺仰祈聖鑒事竊據布政使聯魁詳據懷寗縣申據調補安慶府知府桂鍈家丁李盛禀稱家長係正白旗滿洲人由貢生于同治十年報捐筆帖式分部行業光緒二年加捐郎中選用十一年加捐知府簽掣四川保寗府十二年十月到任十四年丁憂開缺十六年起復二十年簽掣安徽寗國府九月到任二十八年調補安慶府十月到任前以二十七年大計卓異並在寗國府任内六年俸滿併案請咨引見於三十年三月二十二日交卸進京行抵上海忽患舊疾於七月二十二日在滬病故等情禀縣呈經藩司詳請奏咨開缺前來奴才署調補安慶府知府桂鍈因卓異奉滿併案赴部引見行至中途病故所遺安慶府知府係省會首郡衝繁難要缺政務殷繁例應在外揀員調補除飭司遵照外相應將遺缺照例請　旨簡放俾重職守除咨移部科並正白旗滿洲都統查照外謹會同署兩江總督　李興銳恭摺員奏伏乞皇太后皇上聖鑒飭部開缺施行謹奏奉硃批另有旨欽此 
[黑龍江將軍逹等奏爲通肯荒務糾結不清擬請大爲變通以惠旗民而裕餉源摺初八日]  
　　奴才逹桂程德全慶祺跪奏爲通肯荒務糾結不清擬請大爲變以惠旗民而裕餉源恭摺具陳仰祈聖鑒事竊查通肯克 
 
