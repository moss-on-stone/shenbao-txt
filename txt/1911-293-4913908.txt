# 1911 - 293 - 4913908

 

Page 1

 
 
   
 
 

Page 2

 
 
上諭 
[九月初四日内閣抄奉]  
　　上諭出使法國大臣劉式訓着留任欽此 
　　上諭出使美墨秘古大臣着施肇基補授欽此 
　　上諭外務部左丞着周自齊署理欽此 
　　上諭志森着開缺來京另候簡用山東布政使着趙濱彦補授欽此監國攝政王鈐章奕劻那桐徐世昌署名　　九月初四日召見内閣總協理大臣濤貝勒朗貝勒澤公 
評論 
[兩軍勝敗大勢（無名）]  
　　凡用兵之道或勝或敗不在三數次之小戰亦不在一二次之大戰而在根本上决謀定策之優劣此次革命軍起與政府對抗革命軍之布置着着占先而政府之舉措不但着着落後且其紛亂情形爲從來所未有者試略爲分别言之其一用人之紛亂鄂事之起由川事而來也使川事早定則鄂事斷無可乘之機然政府自從川事發生派端方入蜀起無一不雜亂旣派端方統兵入蜀又派岑春煊往川撫慰迨岑至鄂而又不用其意見以至中途而返朝命旣許其返而鄂事起後忽敦促而使之前往是使四川之官旣不得不聽趙爾豐之命令又不得不聽端方與岑春煊之命令而趙端岑三人又不能各有命令之實權而三人之意見不同命令又不一是四川之事無論何人均不能使之平靜也此次鄂事則又蹈此覆轍先旣責成瑞澂與張彪後又改派蔭昌與薩鎭氷忽又加派袁世凱今又欲派濤貝勒而又有蔭薩濤等之兵悉歸袁節制而實則袁之手内並無一兵因此蔭薩已有反對之信而袁蔭又有相疑之心是有此三四大臣兵力並不見增而命令反不能一不但使軍士之心莫知所適而此三四大臣亦不知其權限之所在而安得致其死力哉 
[鎮江商團體操會成立廣告]  
本會援照上海商團成案巳禀奉各大憲批准立案並經商會諸君贊助公舉於君立三爲名譽會長並投票選舉劉君潤泉爲正會長魏君小輔王君少欽爲副會長於九月初一日成立凡有志體育者請向報名處取閱章程可也　報名處鎮江商會二馬路事務所 
[頭等洋房住宅出租廣告]  
今有坐落英租界九江路十號内頭等洋房一所上下共十二間租金從亷出入近便伹作公館行轅更宜如欲租者問順全隆洋行賬房領看面議可也順全隆洋行告白 
[軍用土黄斜紋布出售欲買者請至上海盆湯弄集益里源盛洋貨號]  
[浙江旅滬學會九月初八日午後一句鐘開第四届週年大會]  
會所假靜安寺路斜橋總會對面滬北商團公會 
[遇險無害]  
本行獨理英國（巧浦名廠魚牌銀箱轉保火灾盜賊兵險百餘年來世界上之冠今大小俱有新到蒙購備者其價格外克巳怡和洋行五金處啟 
[盛行轅告白]  
昨承諸君電話問訊宫保起居至深感謝查敝處無日不有宫保安　卽二十八日下午來電亦稱在京平安知勞注念特此奉聞 
[廣東敬修堂錢澍田丸散膏丹分設香港廣告]  
本堂向在廣東省城太平門外橋　開設百有餘年繼在佛山汾流街分設支店虔製丸散膏丹久蒙仕商惠顧遐邇馳名今復在香港蘇杭街八十七號門牌分設一店謹擇九月十二日開張諸君賜顧請移玉趾爲荷敬修堂謹啓 
[貴重洋房出售]  
兹有有恆路吳淞路轉角門牌道契第五百六十七號地一畝零八厘半上建第三號三層洋房一宅大菜間會客間浴間寫字間大房間四間傭人間三間屋頂氣樓一間廚房花棚洗衣間全内裝電燈電扇自來水浴間裝有磁浴盆面盆冷熱龍頭煤氣爐廚房裝有鐵灶煤氣灶等馬房三間上連樓房内可容馬車二部汽車一部馬二隻又有第一二號二層洋房二宅房間大菜間串堂浴間傭人間廚間俱全如合意者請臨該處有恆洋行面議可也 
[南北巿緒綸綢業公所廣告]  
謹啓者近因金融恐慌匯兌不通敝業採辦蘇杭湖盛京江等貨均難羅致艱窘影響巳達極點不獲巳邀集同行公同酌議於九月初三日起暫行止帳概歸現交一俟匯兌疏通仍照舊章伏祈貴客號鑒亮下情不勝叩禱之至 
[高大公館房屋召租]  
兹有高大洋式樓房一宅計三十餘間用作公館最爲相宜轎馬進出直到大門江西路泗涇路均可出入租界甚亷如合意者請至英大馬路泰昌外國木器號面議 
[通商銀行告白]  
度支部幣制局發來新幣二百二十五萬元存大清銀行一百萬元交通及通商銀行各存六十餘萬元非奉幣制大臣命令豈敢動用分存三處又豈通商一行所能把持頃見各報均載有錢業同人匿名來函原可照律置之不理但恐傳布别埠不知其中情形用特登報以　　　　商銀行董事白 
[上海寳成裕記銀樓開設英租界抛球塲南首擇于九月初日大開張]  
[紅十字會事務所設三馬路新聞報館樓上]  
各埠善士捐欵紳商學界指示進行方法請每日於九時後至下午五時惠臨指敎電話三三七九沈敦和啓 
 
 

Page 3

 
 
[專電]  
　　陜西潼關失守協鎭無下落（開封） 
　　岳州失守 
　　聞福州新軍變與防軍戰三小時即失守（南台） 
　　安慶亦有失守之耗朱撫在城未出（以上蘇湖） 
　　貴州亦報兵變省城岌岌可危（常德） 
　　聞有革軍代表謁告駐津外交團天津即日起事擔任保護外人 
　　蔭昌遇刺現嚴緝兇手陸軍大亂 
　　薩鎭氷之水師兵亦變有數艦已扯白旗 
　　駐鄂北軍萬餘人全行變叛紛紛投入革命軍 
　　初四晨兩軍斥候隊在劉家廟相遇革軍先開槍互擊十五分鐘即收隊革軍傷小隊長一員聞北軍以子彈不足不肯臨敵然在此兩日内必有大戰 
　　蔭軍駐紥孝感爲革軍所攻并未還擊卽陸續退往信陽州 
　　革軍已覓得軍用無線電機與各處傳遞消息歸標統喻兆蕃管理 
　　長沙城内軍糧甚多皆爲革軍所得惟現銀頗缺乏軍政府已撥軍用手票一百萬現銀三十萬新鑄銀元五十萬前往接濟（以上漢口電） 
　　廣東紳商開會决議不得派兵籌餉協助政府并聞諮議局議决卽日宣布獨立 
　　廣州現已有革命軍一萬五千餘人惟槍砲子彈極少恐不敷用已急電黎元洪請速運軍火接濟 
　　粤督電告政府廣州已現危險之象新兵皆不足恃而舊軍所用之毛瑟槍口徑不一子彈亦不足 
　　鳳山被刺後省城大火自十三舖至十八舖焚去一千餘家或云旗營開砲或云匪黨放火 
（以上廣州） 
　　杭州新軍宣言不與革軍對敵以免自殘同種故現象甚緊迫（杭州） 
　　九江府初二夜失守湖口初三日午後失守知府璞良遇害九江道保恆初四日乘隆和輪船下逃 
　　張檢因九江失守於初四日逃回南昌居聞信遷避者愈多新軍鎗彈已一律收去兵隊尙安（以上九江） 
　　京師謠言愈甚人心愈亂據傳皇太后皇上將西狩熱河現暫駐蹕天津博愛醫院 
　　澤公面奏亂亟餉巨部庫僅剩二百萬現日人允借巨款惟須以某地作抵監國默然 
　　内閣通電江皖各省速催瑞澂回鄂接濟袁軍毌輕離漢 
　　又電江西安慶江𡩋九江蕪湖清江各大吏迅速會選重兵嚴密布置倘有疏忽惟該督撫是問 
　　豫撫寶棻電奏黃河鐵橋南北守兵單薄懇撥直軍恊助内閣即電陳𧃍龍選調得力軍隊四協會同防守 
　　資政院議員昨日議决彈劾盛宣懷要求政府將其革職聞政府已將盛開缺以慰人民之意 
　　某御史奏鄂亂宜出以鎭定不可自擾大局一去難收請速頒罪已詔以收人心并請以鄂事責成袁世凱辦理廕昌管理全國軍務宜速撤回鎭守京師 
　　洵貝勒偕曹廳長爲籌接濟海軍事前日赴津 
（以上北京） 
　　袁世凱電皖撫托在皖北招募兵隊 
　　皖撫通電各屬速辦民團以資自衞（以上安慶） 
　　長沙革軍電告黎都督已於初一日占據全城聞灄口二三日内將有大戰（初二日漢口電） 
　　武昌外人已乘大吉丸輸船離漢官軍現擬由西進兵攻擊漢陽革軍亦派兵向西迎敵岳州已爲革軍占據（初三日漢口電由蕪湖轉） 
　　據北京電稱革軍力戒輕舉凡表同情之城須候内力 
 
 

Page 4

 
 
充足能管轄周到始敢取之其目的蓋欲成一不流血之革命也 
　　昨有官軍五千名由京乘車赴漢據無線電音漢口之北昨有戰事革軍進至七里河與官軍小戰多時革軍稍退（以上初五日倫敦電） 
　　廣州將軍鳳山昨爲炸彈轟斃當塲拘獲兇手一人是役鳳山外死者共三十人城中安靜（初五日香港電） 
　　此間謠傳廣州南昌均已失守（初五日北京電） 
　　馮國璋已率第二批陸軍於初一日由京赴漢馮此次所統之軍係以第五鎭及第二十鎭之一協合成袁世凱現正在招集舊部故不能即行（初四日北京電） 
　　革黨代表謁天津各領事謂不數日内革軍將據天津外人請勿驚慮（初四日天津電） 
　　據杭州電稱兵士已向撫台聲明皆願維持秩序如革軍發現則不願攻擊蓋彼此皆屬弟兄云 
　　據鎭江電稱旗兵將作亂各領事已請外國婦孺離境 
　　今日謠傳南京失守晚間滬寗鐵路公司接南京復電謂安靜無事惟新軍已奉調過江 
　　廣州電稱廣州將軍鳳山由砲艇登陸過南門時爲革黨以炸彈轟斃並斃衛隊十人聞總督張鳴岐亦被害惟尙未接確報（初四日香港電） 
　　據政界消息初四晨兩軍又在七里河左近開戰兩面均用砲擊勝負不分 
　　漢口領事團嚴守中立英國砲艇今日開赴長沙 
　　漢口郵局税關並無更動商務已有活動氣象革軍黎都統與各領事極和睦 
　　革軍都督黎元洪恐日本暗助政府近日已有照會至日本政府請其確守中立以敦睦誼 
　　端方現在重慶（以上初四日漢口電） 
　　政府擬向四國財政團借債十兆兩或十二兆兩惟詳細條未經呈出各團代表已會集討諭此事並通告中政府對於所需數目及抵押物當提出特别之意見此事尙未照行各代表已報告各本國政府候接訓示再行辦理聞日本各銀行由日政府輔助現願承借此欵惟亂事未平之前未必能將全數借出並聞日銀行舉爲政治主義非全爲經濟主義云 
　　資政院全體今日贊成彈劾郵傳大臣盛宣懹議案是政府已處極困難之地位如盛果去位則政府已屈服輿論勢力將弱而其他之要求必紛紛繼之若不允資政院之請則革命輿情必且加甚或謂盛去位後内閣亦將瓦解無論此見是否確實然成之去位卽可作爲内閣退任因其地位頗高也今日院中會議極有聲勢各議員堅意要求應即將盛革職郵部某代表宣讀意見書各員皆不願聽該代表請邀盛親自至院宣述一切衆亦不允某議員并要求立刻具奏請明日切實答覆尙有某員謂當令即行答覆否則資政院可即休議大約該摺明晨卽將入遞旋又决議盛宣懷之種種政策確由上諭批准故政府諸大臣不能辭責且謂武漢革命實由鐵路政策酿成資政院議員又開秘密會議决奏請明年開設國國會内閣負完全責任凡親王無才識者宜一律罷職内閣總理宜用漢臣（總理一席多屬意於袁世凱）康梁諸人宜赦歸瑞澂趙爾豐宜嚴懲 
　　蔭昌電告政府革軍有砲四百尊請速於大軍起程之前速派砲兵並撥巨欵以充兵餉 
　　聞西安革黨現擬與甘肅回民聯合（以上初四日北京電） 
　　聞革軍都督黎元洪近日函致南京各敎士及各學堂請其速即離城因該處恐有戰事防遭波累 
（初四日南京電） 
　　聞孫汶仍在美國惟黃興已抵長沙（初四日東京電） 
　　瑞澂由九江乘隆各輪船來滬今晨（初五）可抵埠九江保道亦在船内此信由隆和船之搭客在南京登岸乘火車抵滬者傳來據該客云瑞督結伴十餘人同行登船衣平人服色時時掩匿其面余因曾與同宴故認識之惟彼佯作不識 
 
 

Page 5

 
 
余欲與談彼仍寂然彼與九江道皆坐官艙曾至艙面散步瑞督則尙携一子同行據京漢消息政府及革軍皆懸賞求捕瑞督云 
　　招商局昨日議决今晚江寛開往蕪湖爲止此後長江船隻暫緩開行（以上譯西字報） 
官電 
[蘇撫接四川電]  
　　趙督來電鄂亂電阻不得確音敝處所發之電多不能逹焦急之至川匪大股以新津爲最憑山阻河地勢險要已於二十截先後擊攻午帥带鄂軍一標尙在渝城約下月當可到省餘續布 
　　又𡩋皖贛豫陜甘新各督撫來電地方均安� 
本埠電局接各處電 
　　鄭州安慶南京蕪湖遞來公電均稱平安 
要聞一 
[九江失守時安靜之狀態]  
　　文匯報接初三日九江函云九江於初二夜有新兵約千五百人起事秩序極佳巡行街市開放空槍焚去道署保護敎敎會無抵抗無流血而九江全城及城外各地已入革軍之手矣當時租界中人未經擾及毫無驚恐有直至初三日晨而始知夜間失守之事者租界英捕亦寥寥無幾並未添入巡邏華人來往辦事無異平時若視革命事爲數見不鮮無足怪異者惟各學堂學生因謠言甚盛已於一星期前解散敎會婦女刻皆移寓租界海關其從漢口逃出之中國砲艇六艘已停泊九江數日今日忽皆駛去僅有一艘在此龍旗尙未換去傳聞南昌已先爲革軍所據亦於昨日宣告獨立矣此處佈置妥善異常鎭靜吾深願他處之欲脱離滿人覊軛者其手續亦如是之寗靜也此間無識之徒驚惶遷徙者殊不乏人即拍電生亦皆逃匿然大槪秩序絲毫未嘗擾亂云 
　　又上海英領事署今日（初五）十二點三刻接漢口無線電信云漢口安靜無變動革軍大增未幾復接一電謂星期六日兩軍在七里河小戰革軍沿河築溝甚形鞏固九江砲台已爲革軍所有秩序井然九江原泊有中國砲艦一艘後聞革軍佔據炮台遂於次晨駛往上流沿江千而進不肯稍近砲台以免轟擊據官塲傳述薩軍門未至九江現在漢口下流二十英里停泊有戰艦兩艘隨行招商局快利船已爲革軍扣留載兵往來武漢間 
　　贛撫馮汝騤前數日曾電江西駐滬官銀號籌辦鎗彈一百萬該號商之各洋行以各國業已宣告中立不允代辦復轉商製造局當爲照數辦就惟外國商船嚴守中立皆不肯代裝招商局船亦不敢裝載現聞九江已經失守故此項軍火亦不復運往矣 
[漢口戰報（五）]  
　　今日有人由漢口抵滬據述二十七八兩日開戰情形頗有爲各報所未載者亟錄之二十八日官軍在丹水仍作橫線更出斷隊包抄革軍後面不意被革軍探悉遂用砲隊直向轟擊步隊則張兩翼捲攻官軍乃大敗紛紛藏入民間空屋革軍縱火焚之官軍四潰劉家廟營帳器具俱爲革暈所有且被革軍捕去軍官三人又擊斃管带一名餘皆逃散事後查悉官軍實足五千爲第六鎭二十二標與第四鎭十五恊之兵革軍歸時沿途居民擊掌歡呼爆竹聲如雷震各國洋商亦皆舉冠賀之 
　　又云二十七日上午革軍戰捷後三句鐘官軍又到兩營在劉家廟向革軍猛撲酣戰約二小時未分勝負因官軍皆在棚户内躱藏鑿孔開鎗轟擊而革軍爲保護民房不忍還擊故官軍甚形得手後革軍開一大砲擊之官軍遂潰迨砲火引燃棚户官軍秩序愈亂革軍後出奇兵四面圍攻傷官軍一千數百人革軍乘勢追至灄口天色已昏始奏凱而還復調二十標一二營至祈家灣駐紮以絕北軍歸路聞是役乃係張彪所統八鎭中逃出之旗兵及河南之某標二三營兵然張彪本無軍事上之智識加之軍無後援糧無接濟宜其敗也 
　　又某輪舟洋人云二十七日下午親至劉家廟觀戰時同行者共有數國洋人見國民軍踴躍爭先皆拍掌呌絕後官軍敗北革軍力追至諶家磯將近之某處官軍見避放入一 
 
 

Page 6

 
 
空屋中一時不能覓見忽有小童指而相告革軍乃飛砲擊之官軍死者約三百人觀戰之華人大喜齊向軍呼好好好不止 
　　又聞楚太楚謙楚有等兵船六艘原泊租界下首革軍黎都督特派砲隊一營在青山上架砲瞰擊並派敢死隊一百餘人掩護砲兵以爲奪取敵艦之准備甫黎明即開砲擊之兵船卒不及備惟吹奏號音高張白旗并聞已皆開泊武昌聽候調用姑紀之以待續探 
　　軍政府據探報有北軍零落三五人在各租界施放鎗彈意存擾亂當經黎都督照會各國領事請其驅逐出境否則釀出損失情事本軍政府决不負此責任 
[京師之鄂亂談]  
　　前日蔭午帥致軍諮府内閣密電各一道探悉内容係密報大軍佈置妥協已於二十九日與匪大戰並陳是日擊匪之策略係分三路兜擊自統中軍督率援應 
　　又據鄂京官接私電云此次南征之軍二十九日一戰其下級兵士率多棄裝逃避云 
　　京師自聞鄂耗除將禁衞軍布置九城内外并調毅軍兩營駐紥東西華門及皇牆四週復於内城安設機關砲十餘尊派吳祿貞爲專統後某大臣密告某親貴謂該統制係張文襄所保之人曾投身革黨似此重任且係内廷似宜愼防云云某親貴然之業於前日改派馮國璋督率矣 
　　連日三四品京堂及台諫諸人對於鄂事先後陳奏不下二三十封而尤以全台聯名參劾瑞澂張彪爲最痛快略謂瑞澂總制兩湖責任何等愼重乃事前旣毫無布置一聞驚耗即偕二三私人縋城逃避尙復成何事體張彪統領全軍當肇變時絕不聞督飭抵禦惟倉皇出奔置闔城生靈於不顧似此辜恩溺職畏死偷生律以失機之罪亦當懸首國門况并未一戰不啻將武昌拱手讓於該黨事後尙敢以種種飾辭欺蔽朝廷就使立正典刑尙不足以蔽其辜并歷引髮匪時如何桂清青麐崇綸等於陷城後均正法軍前從未寛减現大局阽危匪黨充斥時有蠢動之虞雖各省文武大吏鑒於鄂省定當振刷精神嚴密防範斷不至再蹈覆轍然而事勢變遷終難逆料萬一變生不測亦將援該革督以匪黨甚衆來勢甚猛等辭兾邀末减未識吾皇上又將何以處之　 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[杭垣紳商同室操戈之狀况]  
　　杭垣因鄂亂蔓延人心惶惑創議設立民團籍資自衞不料昨日商會邀議紳商各挾意見釀成衝突幾至揮拳激鬥會塲因以解散茲聞紳學界閙散後由某某主持自行組織即晚刋布傳單於初四日下午假城自治公所開會决定先招六百人另組志願隊不限額多則以二百人爲一隊一切服裝鎗械由會置備每名約十元惟籌款一層現不幸與商界絕交决議仍向官廳要求借撥平糶售價洋一萬元作開辦費並擬提用陸故紳春江捐存公益欵爲後盾其常年經費擬就城廂商民房租凡二元以上者酌提十分之一如再不敷則捱户派捐美其名曰特别當塲派出勸捐員潘爕卿范耀雯楊見心　新三等十六名一面投票選舉陳漢第爲正團長汪曼峯爲協團長劃城鄉廂爲十二區各置區長一俟欵項有著再行布告成立 
　　又聞各業衆商以紳學界恃强壓制致激全體公憤决議於初五日下午續開大會實行守望隊之組織仍以一千二百人爲額設正會長一員副會長四員城廂劃十二分所以百人爲隊分左右兩排人數經費槪由各商號自行雇籌先請錢業銀行担任籌墊限一星期内編制成立業將分巡路線大略規定俟會議通過後尅期宣布以符守望而保公安 
[旗兵躍躍欲試之可危]  
　杭垣自鄂亂戒嚴以來官廳倉皇人心紛擾而駐防旗丁尤形戒備屯糧連械晝夜操演並在各營門安置舊式大砲居民危懼紛紛搬逃嗣經地方紳士向撫軍二憲詰問連夜運藏梅青書院大小共九架鎗彈餉械足敷數月之需惟老幼婦稚確已改裝改姓全數移居前日聞有荆州屠民情事若輩異常歡忭近日在外揚言謂杭州設有不測吾輩已拚一死等語前晚運署内試放號砲該營誤會有警立刻站隊鳴號召集全軍分門出發經某長官極力攔阻先派偵探查明回報知係誤會始各收隊然終夜倚鎗未嘗稍懈杭城民悉此内容慄慄危懼致挈眷避地者迄未稍衰云 
[蘇垣機匠小風潮]  
　　蘇垣自鄂亂以來市面阻滞致紗緞一業織機各工匠均皆停工各情初三日有機匠數百人一齊雍至機捐董事杭小軒處吵閙繼復閧至桃花塢一带飯館酒店大嚼或有酩酊大醉者咸向各店云該價若干爾等均赴某處紗緞莊及某處機帳房領取可也店舖夥相率與之辯論該機匠等恃衆滋閙竟有順手向該處店中攫取銀錢銅元者正喧閙間蘇商體育會會員排隊而來（此項會員因恐機工有閙事故派巡邏者）各機匠等即紛紛逃散各會員即擇各機匠中最强橫而攫物之人拘獲三人當卽押送北路警局請爲究辦矣 
[運庫維持寗鎭之規畫]  
　　江督日前電飭淮運司增都轉借欵五十萬兩當已解過二十萬兩由都轉電禀督辦鹽政處核示茲已奉復核准適接鎭江林道來函并派員到揚面述市面危迫情形由都轉電禀江督云准鎭江林道來函以銀根奇緊市面現洋一空機匠萬人待食 
亟須維持擬在司庫借銀十五萬兩等語并派員到揚面述情形運司斟酌再三鎭江爲南京揚州財政機關鎭江市面吃緊則南京揚州均大受其影響自不能不設法維持以保大局惟司庫異常支絀　可再撥擬請卽在憲台所借由裕寗分號續解銀三十萬兩内分撥十萬暫顧鎭江眉急是否可行伏乞迅賜電示遵辦如蒙照准祈電飭駐揚分局遵辦 
[閩省官紳欺壓僑商之呼籲]  
　　前紀爪哇日惹中華商商會因郭禎祥回國在福建漳州龍溪縣福滸地方荒廢之小石城改建粮廠被地方官紳欺壓拆遷上訴北京農工商部一節茲又由爪哇華商寄到電稿三通再錄於下 
　　郭禎祥在三寳壠禀北京農工商部電邸堂憲鈞鑒糖厰事五月十五鈞部電閩督維持二十四又派委迫拆祥來南洋集股已逹五百萬英荷兩屬各商會均擔任代招遽聞此信羣情疑懼此事皆漳州道何成造浩違憲意凌迫僑商懇主持郭禎祥叩文 
　　南洋參議員鄭延藩等禀内閣資政院電楊侍郎來南洋撫慰郭禎祥卽遵旨回國投鉅資興糖業案經農工商部批准註册所購廠地均領有官照漳州道何成浩龍溪曹本章因勒索不遂唆二三漳紳指福滸官荒地爲要塞强迫遷廠閩督不肯維持致損失約十二萬失信用破實業羣鳥譁然懇嚴辦並勒照商 
 
 

Page 11

 
 
律賠償百萬僑黎向背視此一舉南洋參議員鄭延藩等叩 
　　日惹中華會館禀北京内閣電王爺中堂鈞鑒漳州何成浩陳嘉言曹本章陳亮鄭藻山等虐待華僑破壤實業閩督袒護懇派員查辦惹京中華會館總理葉國器等禀 
[肅邸體恤藩部之新猷]  
　　理藩部以内餐蒙古幅員寥闊爲國家屏翰非經營布置不足以鞏固國防然欲興利必先除弊積弊不清則整頓之策均屬空言文告之煩徒滋疑慮近來内政日新外交日亟一張一弛不能不隨時勢相推移朝廷撫綏藩服之心本有加無已而官吏奉行不善無由宣德逹情以致百弊叢生辦理諸多棘手日前旨摺臚陳請予湔除一曰採買戰馬各省採　戰馬向就各蒙旗選購近來軍用日多弊竇漸起據車臣汗盟長車淩泥瑪報稱連年荒歉牲畜損傷土瘠草稀馬匹尤難合格先將各本旗台吉等我有官馬結數供應不足則向他部落出重價購買迨選齊送騐經購馬委員揀選十分之五六餘均撥回另購又以軍務緊要不能久待勒令將所欠馬額折銀以償似此挑逗誅求受虧太甚嗣後軍用騙馬恐不能預備等語此等呈懇雖屬一面之詞而所以啓其不平之鳴者承辦各員之借端騷擾情弊槩可想見一日台站差徭查各站額設章京領催馬甲烏拉齊員名向由各蒙旗比丁當差並額設駝馬廩羊以資供應近據喀爾喀圖什業圖汗阿囊逹瓦齊爾呈稱歷年遭災牲畜倒斃丁壯减少懇請將所缺丁差移匀他部落充當等語蓋綠近來内地官吏及各路屬官其奉差到旗者任意需索甚有折價貸現等弊不滿慾壑復以威脅從事卽祭差及各項差徭亦不免此等流弊以致應差者不堪其累嘖有煩言一日供應官署查各路門大小差使修署添物及新舊交替之舖墊等項向由所管各旗供應頗有假公濟私勒捐攤派情弊近惟庫倫大臣三多奏定公費將隨時修理衙署及傳用器具由大小各員自行籌備奉旨允准在案其餘各衙門尙未議及則各旗之擔負漫無限制可知聞西路各處陋規尤夥遇有詞訟等事輒勾結通事上下其手從中生利迨至三年換班則已飽載而歸凡此諸端積弊均足爲猜嫌怨讟之媒是以偶有設施動招疑懼即如臣部上年奏請變通舊例將民人出邊墾地漢蒙結婚通用漢字漢文等禁酌予删除欽奉諭旨允准通行乃據錫郭勒盟長揚桑等呈稱該盟旗地多沙岡土带堿性嚴寒氷雪耕種則獲利無多且有礙牧放蒙古崇信佛法敬重喇嘛誓不改變習俗不願學翌漢文及與言語不同之人結親等情推原其故雖由各蒙風氣未開習慣難變亦綠平日撫綏無術滋擾時聞往往新例未行而流弊見朝廷縱有體恤蒙艱改良藩政之意而該藩等轉若不勝具驚恐者長此因循隔閡竊恐强者滋事黠者生心爲患何可設想臣等再三審度擬即通行各路將軍都統大臣及沿邊督撫將國家懷柔藩服力袪弊端之宗旨剴切宣布所有以上情事均應切實稽察如有弊端報明臣部指名嚴參務令從前因循隔閡之習逐漸轉移庶幾將來經營布置之方較易措手八月十九日奉旨依議 
[西北大局之危險]  
　　俄人經營蒙古各節已兩次報告本社頃又接西北緊急函云各蒙旗王公貝勒以及各盟長被人煽惑已决意降俄故現公舉代表濳赴俄都歷陳中國經營西北之緊急及中國官民排蒙各情形請俄人力加保護是以俄政府陸續由西伯力亞進兵萬餘聞降俄者名之王公貝勒盟長約二十餘員其餘商民不計其數云 
[澤州反對禁煙風潮]  
　　晋省禁烟連年以來皆未能認眞辦理政界明謂烟已禁絕實則依然如故刻得澤州最確信息謂澤州陳太守日前因奉上憲札飭禁種當即出示剴切曉諭嗣恐此間不遵又囑自治公所人員下鄉勸導示出之後各鄉業已紛議反對後聞自治公所干預此事又移怒於紳士日前郡紳常某下鄉演説勸勉當時鄉人麕聚意欲殺常常紳見此情形立即飛遁鄉民遂聚衆反對四鄉共聚有一萬餘人分爲四路次日有鄉人三千餘人手持農器到城繳納不願耕田不完正賦并請官爲發給養瞻否則與官紳拚命云云李太守見人衆勢大不可理喻立時召集各紳擬令其勸諭而各鄉紳士平時本均不願禁烟正喜鄉人之亂亦無一人肯到嗣後得城守營允爲代求緩禁鄉人始散第十日之内各鄉已將烟子全行插種并云官如欲拔則必大閙刻聞李太守已密委分府當差之縣丞馬某赴省請示矣 
各埠通信東三省 
[圖們江劃界問題]  
　　圖們江一带界於中俄壤地之間向爲國際河流即以水面爲劃分之界現在該江流域出有鮭魚甚多中俄之漁業家皆往爭取以致兩國時有互相衝突情事若非劃界各守難保不起意外交涉聞外務部有鑒於此特派委員與俄領事磋議主張平分水面而俄人以界於該國境内之河流沙石叢集不能利用故大有不肯承認之意想此問題一時尙難解决云 
雲南 
 
 

Page 12

 
 
[野夷紛投英籍]  
　　騰越地方多與緬甸毗連中間祇隔野人山野人素稱强悍英人每欲進侵雲南皆爲所阻不能得志近英人忽變計設法招撫凡野人有至緬界入籍者不惟許其栽種鴉片惑以厚利並每家發銀五十元買一耕牛從事耘種並敎以種植新法令其自耕自食易謀生計則野性漸自退去而日進於文明使其嚮代之心日增又每寨設一酋長使其管領野人不准四出搶擄近聞投英者已逹數萬人之多至騰越南甸干崖各土司性極殘忍每以酷虐手叚對待夷民不惟租税繁重且百計剝削夷民不堪其擾多逃入緬甸投諸英籍均得優待每家亦給耔種耕牛銀五十元令其開闢荒地三年納租因之近日赴緬投英者絡繹不絕云 
陜西 
[追記秦省之亂象]  
　　秦省財政旣已羅掘一空地産亦欠饒裕吏治黑暗向與甘肅同爲各省之冠恩撫在任尤以剝括爲事盜風日盛托邊與西北尤爲蒙匪回匪出沒之區興安與湖北鄖襄接連亦多逋寇自前歲煙變以來省城亦極空虚該省新軍陋劣不能用面煙害尤重現在省内武功等縣鴉片到處照常吸種有人調查謂陜男婦老幼俱喜吸烟者其普及可知矣敎匪亦多蠢動時有抗捐毁署風潮某某等縣並有拳匪遺種加以新政日煩民不聊生此陜西之亂象也而今已矣 
廣西 
[保護出洋工人]  
　　梧屬蒼藤容岑各縣勞動力作之民因地方生計維艱自願籌備資斧前赴南洋各島受僱傭工藉得工值以資養贍惟若輩多屬村民甫離鄉非情形未諳往往中途爲土棍地痞煽惑誘騙一墮其術不啻深入陷阱欲拔身而不能有所謂鱷魚頭者潛結黨羽百端訛詐前由倉梧縣城廂董事會呈請監督設立出洋保工查驗局以便稽查又經容縣黃紳玉忠等禀請地方官給照以資保護在案梧州府張守以現在出洋貧民絡繹奔赴我國政府本年復與和蘭新訂約章於南洋和領屬地添設領事修改苛例事機難以阻遏稽查未便緩延查近日出洋工人沿途被鱷魚頭阻擱勒索復被拘禁者報章所載時有所聞自應酌察情形妥籌保護查有拐騙勒索之人從嚴拿辦茲議即在本城設立保工出洋查驗所擬定章程遴委專員會同正紳先行試辦一面確切調查各埠情形以便敷設妥帖一俟辦有成效即行禀詳上憲立案除行各屬並委紳籌辦外並即出示曉諭矣 
[龍總統派員赴鬱招募]  
　　鬱林賀牧前接龍鎭統移會現値改練新軍依限成鎭兵勇不敷調遣查廣西鬱林直隸州所屬一带向來樸實勇幹屢立戰功堪以派員前往招募來東充補軍隊經派委補用縣丞黎昭才鬱林人携带口　旋鬱招募現由該員募足額數不日率領赴東成軍俾資效力 
河南 
[銅瓦廂之險工]  
　　考城縣城外之銅瓦廂本爲黃河故道近日又發現險工當五月初間考城紳民曾經搶險两次因無巨欵未得加意修理七月二十八日秋汛暴漲一夜水漲一丈三尺溜行極速壩堤將潰該縣紳民飛禀考城縣趙大令一面繫柳擋溜捎大令以堤工甚亟業已發欵千金飭爲速辦第自八月初一以來水勢只退二尺近日工程仍吃緊非常云 
廣東 
[五百萬大借欵之用途]  
　　廣東曾於夏間揭借洋欵五百萬元茲查確係分向匯豐東方德華三銀行分借自七月初九日起至十一月初九日付清每月交付一百萬元第一次之一百萬元係財政公所收用餘四百萬元歸官銀錢局收用藉資周轉其筇第一二兩期借欵已如期照交起息矣 
[日本記者來粤觀光]  
　　日本新聞記者觀光團八月三十日由臺灣來粤該國大阪商船會社日本郵船會社三井銀行台灣銀行同人與主席人籐村靜擬於是日下午在東園開招待會並介紹粤省報界同人蒞會茲將該團各報記者銜名列下東京日日新聞社西禎三國民新聞社中島氣靜萬朝報社川尻東焉大和新聞社山田毅一報知新聞社中尾五郎中央新聞社田村三次讀賣新聞社川口清氣 
[駐省新軍之調查]  
　　現在廣東新軍已成立標營係步砲工輜各隊共有十一營除桂軍未經編改及日前退伍與夫責革告假等項均不計外其餘如出發主州花縣前山及工程營移駐虎門等處以現時駐在北校塲燕塘之軍隊尙有砲隊全標及步輜各兵仍約有千六七百人之譜兵力如此尙屬充足有餘惟探聞連日間有一二私逃出外然此節無時無之已如司空見慣矣該陸軍警察營范管帶昨特通飭所部認眞巡邏以重職守云 
山東 
[萊陽居民之紛擾]  
　　萊陽城西北一带各鄉居民異常驚擾紛紛遷徙（或由鄰至城或由此村至彼村）扶老携幼並帶衣糧等物絡繹於途當此農務吃緊之際乃棄之不務專事搬家觀其忽忙之狀若有大禍立將至者細察其原因實有二端一距城西北四五十里棲萊招之間有小觀村者係聚外來莠民二三百人（或言係東省鬍匪未知確否）均携洋槍短刀等件鄰近各村畏之均往送飯本地無業之徒亦往入夥共計七八百人之多現又四出招集曾於八月初旬殺猖宰羊嘯聚狂飲將有起事舉動如不急爲解散後患實有不堪設想者但官界中人互相推諉城守王夙袍曾於閏月間以捉從爲名到城西鄉丁家橋各村藉端騷擾激怒鄉民羣譟而逐之王夙袍遂槍傷二人騎馬急奔而免各村恐其憑藉官勢再來於是聯絡十餘村莊將羣與之爲難適有外來莠民勾結二者合一於是鼓譟四起風聲甚惡現在農工商界紛紛已成亂象大局如何殊難臆料矣 
[青島興修兩碼頭]  
　　青島後海碼頭已於日前興工茲悉自委林迤東等處水軍船廠火輪往來專走上海香港煙台天津營口青泥窪各埠出口貨多以豆油草辮花生雞蛋杏仁果品絲綢爲大宗稱爲大港計其地面寛一百二十米逹長七帆二十米逹若委林迤西地方則地狹水淺百檣絡繹專赴膠州日照海州青口金口龍口等地入口貨多以蝦米柴草蔬菜藥材小麥包米豆餅爲大宗稱爲小港查其地面寛一百米逹長四百米逹登高遠望形勢鞏固德人經營山東可謂不遺餘力未知吾國政府官吏亦有動于心否 
揚州 
[維持風俗之政見]  
　　兩淮餘東場禀增都轉畧稱塲境民情獷悍風俗澆漓青年孀婦往往有不肖親族蓄意不良或亂倫强併或覬覦其産强逼再醮此等惡習實足以敢風俗而壞人心（中略）現由大使永懸禁令如有前項情事一經訪聞及被人告發定即提辦不貸以安孤孀而維風俗云云現已奉批立案矣 
蘇州 
[富户挾資遠遁]  
　　蘇州府何太守曁三縣令於初三日復邀紳富集議籌辦米榖以顧民食已誌昨報茲聞各紳富均願竭力担任顧全大局惟迎春坊張紳及桃花塢吳姓又許沈等諸富户均早已挾資遠遁是日並未到會嗚呼觀於各紳富之舉動何其賢不肖之相去若是耶 
[禀請暫停内河小輪]  
　　新陽縣屬河道前因秋雨水漲華洋各小輪鼓浪行駛頗於提岸有碍曾禀請滬道照會日本領事飭令大東等公司停輪在案茲據蓬閬鄉自治所報告現尤恐鄉愚無知暴動釀成交涉禀縣阻止等情茲由該縣許大令昨日禀陳滬道照會日本領事傳諭各小輪公司再行暫停開駛一俟崑山新陽兩縣河道水退一二尺後再行開輪云云 
[參觀秋操人員回蘇]  
　　鄂亂起後秋操已奉命停止蘇省派往永平參觀之督練公所軍械局局長朱綬光四十五標敎練官張鼎勳二員已於日昨回蘇銷差矣 
[清談（東吳）]  
　　自革命軍起事後東南各省之恐慌。幾較武漢爲尤甚。此眞無意識之舉動也。 
　　夫使革軍敗而事平。則官軍亦必不至。安得有戰事。即革軍勝而南下。革軍文明軍也。武漢發難之地且安。何論他省。 
　　今所恐者。庸人自擾。致金融界之緊迫日甚。一班貧民。將袖手而無所得食。或不免起而滋事耳。果能維持錢市。出以鎭定。金融活而小民安。則大局自臻安靜矣。何恐慌之有哉。 
 
 

Page 13

 
 
   
 
 

Page 14

 
 
   
 
 

Page 15

 
 
[烟界注意]  
彭壽堂主人道鑒僕襲先人餘蔭幸得一官詎中年多病誤吃洋烟迄今十六載矣邇來煙禁嚴森不寒而慄屢告病假百計覔藥無奈枉費金錢終難絶癮今夏端午佳節叙飲某侍郎府座中有梁公者談及貴堂戒烟長生丹之靈妙並述及除梁公一人外尚有孫李汪蔡諸君皆由彼指購均得戒絶云云僕聞言之下將信將疑姑託郵局匯買長生丹一盒服之果見奇功再購一打服之不到一月尚餘六盒竟將七錢大癮消滅無形好在非但不思吃烟且頑軀反日見輕健也奇哉怪哉天下意有如是之神藥哉爰將餘剩六盒轉贈妹夫徐星福君亦旣斷癮矣僕言之無文草此申謝并請壺安北京前門外煤巿街張南仲頓首每盒一元四角每打十二盒十四元上海河南路廣東彭壽堂照錄 
[海昌公所事務處謹啟]  
啓者現在巿面吃緊人心惶惑徐園初七八九日賽燈之舉只好停辦所有擔認售劵諸公其巳售者請還洋將劵紙收回連日未售之劵一并交還事務處取銷初五以後請逕交閘北公所時勢所迫無可奈何歉甚歉甚尚祈諒之 
P>獨得秘方婦科一索必姙丹信服此丹成孕不難 
婦人艱於生育服之受胎極速如若不信有法可試將素不生蛋之鷄飼以此丹半月後蛋自生矣 
婦人本無不能生育之理其不能生育者病也其病屬經水不調居多方書以盈爲熱以虚爲寒恐不盡然蓋婦人經水易虧而難盈也古人多以辛香燥熱之劑以煖子宫不知辛熱偏助陽氣香燥反耗精血况婦人性情多氣多鬱氣多則火旺鬱甚則血滯或行經反常子宫寒冷或經期腹痛赤白帶下或氣血兩虧面黄體瘦甚至崩漏剌痛此皆衝任有損元氣愈虚則經愈不調由此諸恙疉見百病叢生生育之道是以難矣本藥房誠心濟世覔得至效至妥之方名曰婦科一索必妊丹能調和衝任之血平定肝鬱之氣去瘀生新開胃解鬱煖宫止帶聚精旺血固本調經培元壯體凡婦女一切疾病服之無不應手奏效素未生養之婦堅心服丹一料經後交合男施女受可許一舉得雄縱使年近大衍拾年未産只須連服旬日必能一索得男曾經試過萬人皆得廣種麟兒荀能此丹常服非但治一切疾病且能永保無滑胎暗産之患誠婦科中不世奇方也○每料一斤洋八元每盒洋二元○售處在上海三馬路西巿小花園斜對過鍊雲大藥房發售 
[内外痔瘡連根脫落]  
必須認明○京都天寳齋○始創珍珠人參蘆八寳化痔散此散獨重珍熊膽人參蘆專治一切惡痔搽之立刻止痛消患平復無形不效還洋 
凡患痔瘡之症雖由風濕燥熱四氣受傷所致寳由肝脾腎三經虚損而成日久則生管成漏破孔穿腸膿血淋漓痛　難忍本齋不惜工本修合家藏秘方以真正珍珠熊膽人參蘆爲主佐以舒肝健脾補腎行氣固本培元等妙品爲丸專治一切内外痔瘡服之立刻止痛消管生肌四圍連根脫落平復如常大便無無艱苦最奇者愈後非但永不再發且喜身體强健飯量加增屢試屢驗凡醫藥不能見效但服極品消痔丸真藥到病除真化痔之仙丹也如症輕者二三盒重者一料絶根每盒二元每料六盒洋十元加外搽珍珠熊膽入寳化痔散每瓶二元▲如散丸並用效驗愈速雖十年念年之惡痔可一敷立刻止痛切勿輕視▲遠埠函購郵政妥速信力自給鋪分上海二馬路西鼎新里京都天寳齋啓 
[滬城中西醫院]  
住院頭等二元二等一元三等三角屋宇軒爽膳宿精潔中西醫聽病人自願並有良法戒烟不覺痛苦亦不吐瀉門診只取號金五十文秉種牛痘設在新北門内沉香閣監院顧賓秋 
[海軍戒烟藥汁]  
此汁克烟無癮靈驗無恙而滋潤快切服之安然爽快照常辦公做事毫無思念真乃善方濟世宦海過來人啟○大瓶一元○中瓶六角上海老北門内西穿心街趙公館内批發 
[上海東亞皇后雪茄烟廠廣告]  
本廠創設有年所製各種雪茄均揀選上等吕宋烟葉吸入喉中故能烟味清香潤而不燥所以有益衛生久巳名馳遐邇向來銷售中國如口及本埠等處因價亷物美多蒙各界歡迎今巿上有種雪茄外面雖用烟葉而内中却用烟屑烟梗所製之烟以致氣味惡劣吸入喉中未免乾燥不能滋潤若然不信請嘗試之始知言之不謬也倘蒙賜顧請至虹口西華德路第卅四號本廠買辦王君勗甫處接洽可也茂和洋行經理啓 
[專治小腸氣立刻見功]  
廣東彭壽堂神藥到申○立止牙痛斷根藥每瓶四角不論風痛火痛虫痛濕痛及吸烟人牙疳等痛一搽即止且能斷根 
小腸疝氣之症治藥紛紛如欲立刻見効實難其選惟本堂所製小腸疝氣膏藥力大效速與衆不同專治七種疝氣無論隂囊腫脹隂核偏墜諸醫束手苦痛楚難當但將膏貼於膀胱之處隂囊立刻縮小其患若失氣鳴脹消步履如飛雖數十年老疝無不藥到病除屢試屢騐百發百中誠治疝之絶世妙藥也每張一元如内服神効疝氣丸可將膀胱寒濕之氣一掃而空愈後保不再發一試便知每盒一元中盒二元大盒四元賜顧者認明上海河南路三層樓七號洋房廣東彭壽堂交易室懸告示爲記托郵局匯銀函購外加寄費一成原局回件無悮遠方托友代購最妥 
[道地川楠]  
丙午年沈幼嵐表弟爲川臬時小兒冠卿曾往其暑留住年餘南歸時帶有香楠獨幅二副並翁方綱陳曼生錢叔美張船山沈石田等書畫普洱茶藏香籐鐲等件刻擬出售寄於閶門内西街打鐵衖胡公館内如有欲購者請卽往看議價可也蘇州葉家衖周存厚堂啓 
[上海禪臣洋行經理灤州煤礦公司廣告]  
該礦所産之塊煤統煤屑煤焦炭等均性質甚佳火力耐久且其價頗亷倘蒙各寳廠號賜顧者請惠臨本行面議可也 
[老公茂洋行廣告]  
兹有英國孟皆斯德地方推得利司曼利廠所造各種之機器巳馳名久遠業經精益求精特出心裁專造各種紡織機器本里脫斯地方裕陵繭培脫萊公司所製之油廠機器其機器之靈捷質料之堅固均稱獨一現巳歸本行一家經售凡鉅紳大商賜顧者請駕臨江西路廿三號本寫字房閱看樣本裁酌可也此佈 
[上海華安人壽總公司催繳保費廣告]  
總公司開辦以來章程改良利益優厚非特南洋羣島所歡迎即各内地生意推廣日見發達兹請惠保諸君至其未繳保費請速賜寄本總公司如逾限日久必得又須醫生重復驗體如體質合格方可開復重保故逾限久諸多週折如内地諸君照期巳繳各分公司或經手人尚祈信致本總公司詢明有否收到以防各處遲匯最好莫若直寄總公司自爲更妥併請來信詳明住處及門牌號數俾可復信至第二三年及以後之保費尤關緊要務請注意本公司在黄浦灘六號 
[百祿鋼廠]  
奥國百祿鋼廠專製鋼料砲彈以及槍筒槍件曁一切軍用器械並開山築路應用鋼件無一不備著名歐亞歷有年所日本軍用槍其槍筒等件在敝廠製造者獨占多數証書鑿鑿可據現駐滬分行備有現貨鋼料專供各省製造局及造幣廠之用如欲購大批現貨者應先期知照以便尅期裝奉上海江西路十號百祿洋行謹啓 
 
 

Page 16

 
 
   
 
 

Page 17

 
 
[請衖堂看街巿電燈]  
各衖堂及街巿中裝設電燈則非但夜行便利且可藉以增興巿面兼免宵小之患實屬獲益匪淺若用新式金絲電泡則電費必能較他種燈泡爲廉此種機會利益幸勿交臂失之欲知一切詳細者請駕臨大馬路樣子房面談可也公共租界工部局電氣處啟 
總廠在虹口斐倫路德律風二百八十三號樣子房在英大馬路四百七十一二號德律風二千六百六十號本 
報印字機純用電機轉動 
[治愈遠年咳嗽]  
僕少苦痰飲中年尤甚晨起痰塞肺喉欲吐出必須咳嗽多時始將頑痰咯出有時惡心作嘔痰隨物下苦腦情形實非楮墨能盡求盡醫藥殊無少效何意天假之年竟得絶處逢先生是就醫申江忽忽數月病勢有加無巳一日　閱報章見舊友所登廣告乃感謝上海河南路七號門牌廣東彭壽堂化痰止咳半夏露之神效者因亦購試一瓶果然大見奇效益信廣告所載真實不虚續購數瓶以除痼疾之根每一瓶罄必現一種佳象數瓶以後非特頑痰化爲烏有咳嗽不作並飲食加增精神勝前百倍迄今痰患全除好似脫胎換骨飲水思源都是貴堂所賜也僕旣蒙大德以丐餘生竊願奉揚仁風慰彼黎庶以效犬馬之報使呻吟牀褥者知妙藥自在人　近悅遠來共登壽域則區區數意耳錢塘汪介臣謹識 
[寳塔牌水門汀]  
本公司駐滬總批發所原訂八月十七月十七日遷移兹因房屋修理日遷移兹因房屋修理未竣改期移居黄浦灘四馬路南卽四川路三十六號大洋房内届時凡有購買水泥諸公請惠臨新居接洽可也特再廣告 
[上海萃豐綢緞衣莊翻新奇樣巧製新衣廣告]  
本莊向在根盤街南首始創四十餘年專做綢緞四時男女衣服選製蘇杭名機定織上等金銀庫緞摹本甯綢羅紗線春新樣花素線緞顧繡朝服蟒袍别出翻新巧製各種異樣衣襲挑剔優等縫工好手精造一切艶色定貨以副●貴客賜顧歡愛尤屬雅緻耐用價物較前亷美克巳本主人不惜重金每赴京師採辦各種細毛皮貨早荷●仕商嘉許咸稱價值之公道貨物之精良巳蒙環球同悉毋庸贅述如蒙賜顧認明本莊請移玉趾至棋盤街北首平和里口高大洋房不悮○電話一千九百六十八號 
 
 

Page 18

 
 
本埠新聞 
[鄂亂影響]  
　　上海商團籌備聯合所昨爲出隊保商籌議鳴警事致本城救火聯合會函云敬啟者竊以鄂中變起各省戒嚴海上一隅終受影響惟恐土匪乘機擾亂不得不先事預防現各商團保衞治安均當一律籌備因念貴會同一性質凡事共相維持遇警必鳴警鐘敝所出防可否視同一體茲擬先行練習出防一次因先函　如能鳴警愈可有恃無恐也 
[三莊倒閉案又訊一堂]  
　　英商永年人壽保險公司控寶康洋貨號主戴嘉寶不理票銀二十七萬四千兩一案會訊詳情迭誌前報前日午後由廨復訊奉寶讞員論將關於此案内之正元莊股東陳逸卿經理何兆政兆康莊經理戚雅芳等帶案會同英康副領事升座復訊先由原告代表郝門律師上堂譯稱此案詳情曾經聲明今日尙有匯豐銀行大班西人亨脱到堂証明調票緣由即據亨脱西人投訴匯劃莊票與銀行鈔票一般信用票上均不註明作何用處惟憑票付銀係商家信用所在云云又據馮廕三代表錢業董事投稱銀行錢莊各有規則不同帶有刷印章程請電假如第三節所載倘有盜竊水火不測此等銀票可以登報聲明止付如第五節所載或另有糾葛亦可先行關照止付須以二十天内將銀送與公會評論是非然後照付惟鈔票與莊票情形不同而戴嘉寶另有兆康莊票一紙計銀三萬兩付與嗬囒銀行作爲抵押道契保証後該銀行向兆康收銀兆康以戴祗有存銀六十兩須戴交足照付該銀行因收銀無着將票呈請該管領事送至道轅轉送公廨發交錢業董事調處該莊等未倒之前所出銀票其票上並未註明有保証該莊等倒閉後始於票面上註明來歷等語復據郝門律師聲稱此事關係重大應請堂上相邀錢業董事自行投案質証方能明晰旋由愛理司聖文博易三律師代表奪中西官訊供磋商之下判魏寶炎仍交原保餘人還押候禮拜五午後再行復訊核奪 
[外人之寳星熱]  
　　德國古司逹子各商廠貝銀和芬等八員前因捐助同濟德文醫學党機器藥料品物價值甚巨滬道以該德商等詢屬好義自應給予三等第一式寶星四座三等第二式寳星四座以示獎賞禀商南洋督憲咨請外務部頒給茲因未曾奉到部復故由駐滬德總領事卜君照會滬道查詢劉觀察查未奉復故又禀催張督憲咨部迅速置給云 
[棲流所之爲難]  
　　滬北棲流公所一切費用除由官商協助外並由公共公堂在於訊理各案罰欵項下以及充公物件變價欵内移送藉以支用茲自本年三月迄今該公廨未將罰欵各項送交該所曾由議事會議决應行質問當禀滬道已奉札查現因仍未遵飭送所故由李董鍾珏昨日禀陳滬道略謂公廨如果以後仍不將罰欵送交棲流所濟用則棲流　嗣後凡遇公廨訊理各案判送該所留養之案犯槪不收留請飭勿送等情業經劉觀察據情札行寶明府查詢因何延不將罰欵移送着卽查明迅速籌解云 
[農工商部批上海商商會理結裕新紗廠内訌案]  
　　禀及議案均閲悉查此案高朱兩職商彼此互控糾葛經年迭經本部札行蘇州商會妥爲調處迄未解决茲據該商會禀稱向裕泰股東再四開導允退租廠先將合同取消繼勸兩造息事等情辦理甚爲妥協除照准察核銷案外合行批示仰卽傳諭該職商等知照可也此繳 
　　農工商局照會上海總商商會文爲朱幼鴻高懿臣罰欵充賑由略謂本年八月十五日奉撫憲札開照得已革浙江候補道朱嚋職商高鳳德裕新紗廠訟案兩造均有違背合同罰款充賑一案經本撫院於宣統三年七月十九日附片具奏抄片咨行在案茲於本年八月初九日差弁賚回原片奉硃批該部知道欽此合就恭錄札行札局即便照會上海商務總會轉飭欽遵刻日呈繳備充賑需毌任抗延等因到局奉此查此案前奉撫憲抄片行知當經照會貴會查照飭遵一面仍令邀集股東會同議結復局核轉在案茲奉前因合和照會爲此照會貴總會請煩查照轉飭欽遵刻日呈繳備充賑需勿任抗延望切施行 
[商團籌備聯合會]  
　　上海商團籌備聯合會正所長李平書副所長毛子堅等定於本月初七日晚准六時半開全體特别會假座小南門救火聯合會昨已遍發通告矣 
[男押所實屬不成事體]  
　　公共公廨男押所所覊人犯均係錢債糾葛因延久不結以故每逢升訊晚堂時有呼寃求釋者前晚德襄讞正在訊判時詎又有押犯曾聖惠吳勝泉曹全福等始則同呼寃枉肆意胡閙繼竟各擊護窗鉛皮聲震四遠致襄讞不能聽斷立命关役等先後傳諭置之不聞襄讞大怒以管押委員司事各有專責均不駐所實屬不成事體諭令值役查開胡閙各犯姓氏候禀寶讞員分别取締 
[救火聯合會]  
　　上海救火聯合會定於本月初七日下午二時開新職員會是日假座南市信成銀行樓上 
[四馬路照常通行]  
　　英租界福州路（即四馬路）自上月十八夜大火後東自平安茶居起西至龍昇旅館止均用木欄阻止車馬行人昨由捕房將東西木欄撤去仍照常通逹矣 
瑣聞 
[城内]  
　　地皮紏葛纏煞人○　茹鎭之監生張伊仲控地販薛阿同王杏生趙亭生徐茂源薛文標等一地兩賣等情前晚經田大令升座二堂提訊張伊仲供係眞茹鎭人監生出身前由王杏生等爲中出洋一千二百元價買徐姝祖遺無單無糧之地十二畝言明丈見照算立據之後即請會丈局丈量有意拖延不丈三月宕至六月間始據會丈局曾委員云此地已於光緖二十二年份由薛文標等轉立道契賣給洋商云云向論推諉情急投控乞追質之王杏生供由地保朱福堂領去看地云係姓馮的九年前出洋四百元價買徐姓現在契據尙在馮正掦處業未賣與洋商乞鑒訊之徐茂源供光緒二址二年間父親與叔父徐阿桂意氣不洽由叔父將别處 
 
 

Page 19

 
 
之地三畝賣與馮正揚得價洋八百元此地並未賣過求察語之薛文標供此地由父親賣與徐姓賣時有方單有升科單賣得洋四百五十元地仍租給小的耕種九畝每年完租錢六千文由徐伯全帳房陳杏春來收八年前有洋人來關照小的云此地伊已價買因不完糧着我不必出租並據趙亭生供薛文標之父薛洪友是小的岳父光緒九年間由岳父賣給徐姓三十二年六月初十徐姓已來竪過界石現在此地徐姓實未賣去乞察又詰薛阿同供於三月二十日將小的拘至巡警總局二十九日訊過一堂云由信成銀行總辦周舜卿函控道轅是英商威金生掛號註册已轉道契嗣由地保朱福堂與局内孫師爺同去詣勘一次後由孫師爺函復道轅着小的交保出外乞鑒大令得供以其供詞各執判薛文標交保餘人斥退候查訊核 
　　旣占其妻又死其夫○青浦縣之鄉民張福生控土棍陳銀田王紀生等誘匿伊之妻子向領逞兇等情前晚經田大令提訊據張福生供住在青浦縣七圖地方去年十月初七日妻子來滬游玩被陳銀田誘匿四處訪尋偵知藏在陳家今年閏六月十二日往尋果然向領即被覇阻又敢喊同帮兇王紀生將我揪住兇毆並被推在浜内幾遭滅頂之禍幸經路過人即張連生救起當即控訴地保高錫堂託高去領迄今置之不睬求究質之張連生供家住本邑二圖地方與張福生向不相識是日路過陳銀田家左近聽得有喊救命聲見有一人溺在浜同將伊拖救起來問之始知張福生等語並據地保張錫堂供前據張福生告訴我即往説陳銀田之父云允送來乞鑒訊之陳銀田王紀生供詞狡展不認行兇大令得供判限三天内着陳王二人將張之妻子交出訊核違干重辦 
　　船夥巨竊案已破○駁船夥張妙生於前月二十六夜在三官塘左近竊取船主唐妙發之駁船一隻駛往閔行鎭之西沙港之東紏黨搶刦航船户張掌生米十担洋六百多元白絲以及店家人家托寄什物等件已經張掌手開單呈報請緝贓盜等情到縣昨日下午三句半鐘由縣署帮審承明府升坐花廳研訊先據該圖地保王守仁供稱小的充當十六保五十一圖地保前月三十夜張掌生航船被搶地方隔離小的住處約有四里之遙搶時故不得知初一日據張掌生告知被搶情事初二日就同伊投縣報請勘驗官問張掌生今天爲何不來答在船上伺候憲勘並據唐妙發供浦東人向撑駁船餬口家有老母胞弟二人前由王三郎保荐同鄉人張妙生爲船老大小的夜宿家中於二十六夜被張將船竊去二十七日投報工程局已將王三郎拘押在局旋在閔行鎭查獲原船張妙生與不相識之二人棄船逃逸等語乞恩明府得供判唐妙發交保候訊王守仁諭令退去准今晨前往踏勘候緝贓盜到案訊究 
　　本城提右營六言告示○照得鄂省變亂　滬地防務吃緊　深恐匪徒購釁　亟宜派兵輪巡　水師分防浦面　陸兵按叚巡行　爾等哨弁兵丁　務須書夜勤愼　遇有形跡可疑　即應上前盤問　造謠惑衆之人　赶緊拘拿宜懲　匪徒乘間滋擾定千明正典刑　舖户居民人等　儘可安業營生　切勿徒自驚惶　至引匪徒生心　弁兵如敢怠惰　定即嚴懲不輕 
　　道批○孫墨林李文舟禀批候繕護照函送俄國駐滬格總領事簽印給執可也照片保戰附李維藩禀批商會之設本爲承上接下排難解紛辦事各有權限平日宜如何秉公自愛據禀青浦商會總理張世昌議員施恩靈熊瑞詒藉端挾嫌洩忿種種情形殊非地方之幸福應否撤換仰青浦縣查明據實禀候察奪勿稍狥延龐元徵張人傑禀批來呈閲悉查中日兩國從前舊約業經廳絕已於光緒二十一年三月念三日所訂中日馬關新約第六欵載明日舊訂修好條規第十二條無可援照所請碍難詳咨此批職商王靄棠禀批此案旣經該縣訊明楊挹青盜賣屬實萬無聽其延不到案之理仰嘉定縣𨑙予比差勒提該被秉公究� 
斷毋任延訟切切信義儲户梁介臣等禀批此案現據上海縣詳據儲蓄存户何俊臣禀同前情請示前來已一併據情移請商務總會從速核辦見復並批飭上海縣先行傳諭該儲户等靜候商辦據禀前情着候商務總會復到另行行縣飭知可也此批 
　　道轅紀事○前廣東學院工部侍郎惲彦彬　農工商部員外郎陳恩梓　江蘇候補道羅治霖　湖北候補道嚴開第　揀選知縣李家紱　補用知縣孫福年　兩淮候補鹽經歷程文彬　昨日先後到道拜會禀見 
[南市]  
　　盜案破獲○駐迫滬南洪生馬頭之松江西埠三號航船户張掌生於上月三址夜由松江滿裝客貸行李等件開行來滬已抵西南鄉閔行鎭迤西婁縣上海父界之處突來盜船一艘駛近船旁一躍而上持械恐嚇將船夥丁姓兄弟二人刃傷任意翻箱倒篋刦去艙内所儲之大洋六百元白米數十石及絲料等客貨多件該盜得贓後呼嘯而去事後張即投報上海縣田大令即委捕廳詣勘被刦情形然後飭捕嚴緝贓盜旋經閘北巡警總局偵探隊在北市拘獲是案盜犯四名盤問供出夥盜陳金發一名現匿南市該偵探即行偵知下落然後報請東區派探同往關橋堍潮源樓茶肆獲住解區拘留候該探等回禀區長備文移提歸案訊辦 
　　輪船茶房可惡○周浦成衣匠周聚栢向在漢口做工近因鄂省革軍起事逃難來申在該處趁大阪公司之大利丸輸船起程先將所携洋銀九十元寄存茶房張世靈處迨抵滬向取無着細詢已被暗中賭輸呑沒不交旋爲旁人不平代湊洋四十五元付給周不允因即互扭到裁判所提訊張供認賭負所致尙求寛限三天以便照數清理奉判交保予限三天趕緊將洋繳楚給周具領 
　　供自供判自判○滬南裹毛家弄管姓家於初二夜火起幸即救熄昨由裁判所飭探將夏松宕傳案研訊供未保險是晚之火被匪所縱因柴間在門埭故未覺察迨至驚覺勢已燎原務求嚴緝匪徒究懲官以一面之詞難以憑信判着繳呈洋一元撥助救火聯合會經費 
　　更正○敬啓者閲昨日貴報載有罰章暫免一則查本公所各區警法當值處向有違警罰章然犯事被罰亦屬寥寥如係無力亦遵照違警律改罰金爲拘留現在並無罰章暫免移知各區照辦之事諒係傳聞有誤爲特奉函即祈更正爲荷城自治公所謹啓 
[閘北]  
　　爭充行頭○本埠紅帮成衣匠奚靄堂龔伯良董少歧與同業張合記唐玉泉袁容等爭充行頭在巡警總局互相控訐前日經陳裁判傳集人証對質一過以兩造已在縣署涉訟有案判令𡥥縣歸案訊斷 
　　縱火難逃○住居天保里之張伯仁前因保險縱火圖賠殃及鄰居顧其勳沈元春傳阿財王偉等十餘户當因張避匿租界經　區長將其妻陳氏並冒認親戚之袁鮸氏提案判罰洋二元交保開釋均記前報茲悉顧等因前在四路分局所具公禀兩次均未率批以故昨復公禀總局歷陳張伯仁前在英公两廨所犯案由及此次縱火情跡案已顯然况二區境内自張火之後保險起火者已有數次求請將張提案澈究以戒狠毒而儆效尤當奉諭衆退去聽候查明批示核奪 
　　鄰控虐发○張國鈞瞿新喜住居西街麟鳳　前日投四路分局禀稱有鄰婦王氏時將養女寳英彩凌虐毒打慘不忍并聞求恩超拔等情昨奉蕭區長飭提該氏及二女到案訊供狡賴不認判王氏交保寳英發棲流所留養彩英暫押候其母到案具領 
　　何堪領回○曹金生控妻周氏將水銀　於飯内希圖謀害經蕭區長訊得該氏性情愚蠢致被其夫厭惡據供水銀由鄰婦徐劉氏所買領伊拌入飯内顯有别情昨特提到劉氏並曹之妻母周匡氏質訊之下劉氏供係周氏托買不知何用因判還押候查核辦一面將周氏母女申斥判曹領回完聚不願暫行還　匡氏及曹一併斥退 
[英租界]  
　　拆梢○粤人周耀恆控王周氏王實蘇辛文財辛文英陳王氏等串同拆稍洋八十元一案昨奉公堂復訊得實係辛文財之妻辛丁氏由王周氏等爲媒得洋一百二十元價賣與關因加身價起釁奉判辛丁氏暫交關带去餘人仍分别押候查明禮拜三訊斷 
　　失女○天津婦人葉俞氏近與其女六妹來滬找尋胞妹無着寓居法租界小客機内詎被同機陸少甫將女誘入雲南路五十六號鴇婦朱諸氏雉妓院内賣娼經順興飯店主婦吳王氏得悉通知女母向論詎被將女　匿控請捕房派探將各人一併查獲昨解公堂研訊一過判吳王氏交保女暫、留濟良 
 
 

Page 20

 
 
所陸龜朱鴇分别押候下禮拜二訊明核辦 
　　誘拐○成衣匠朱少泉因在浦東誘拐顧順卿之妻楊氏來滬被探查獲昨將男女併解公党訊悉前情判一併银送浦東澜泥渡警局訊辦 
　　定貨出○周群芳因向英商興利洋行定貨不出被控該管領事照請公廨於昨由差恊探將周提案奉判押候禮拜五訊核 
　　騙畫官司○陳言福因騙梁慶來值洋一百五十元之古畫一軸由廨訊押查辦在案昨奉公堂復訊屬實判押三月示儆 
　　本夫戳奸夫○糞夫施榮興因姦佔流氓田四根之妻田顧氏被田偵悉用刀將施戳傷逃逸當由捕房將田妻顧氏拘送公廨訊押施則送請同仁醫院醫治一面緝提田到案訊究在案詎施醫治無效斃命由縣騐殮各情已誌前報昨由官媒將顧氏解案請究德襄讞會商美哲副領事刋氏仍還押候函請上海縣將驗屍情形復廨再行訊核 
　　借洋料葛○殷菊亭因借姚順卿洋二百元不還被控公廨前晚堂亦本德襄讞傳齊中証魏天生顧桂華質訊明白判殷交保着每月拔洋五十元限四個月理清違干未便 
　　買辦控司帳○英商仁記洋行買辦同仲若控司賬楊漱荃私用帳銀九千餘兩等情於昨由探將楊提至公堂請究寳讞員會商美海副領事判押候查明賬目再核 
　　西捕尙未立案○常熟鄉人陳阿寳向爲成衣匠近因原籍水荒带同妻子陳朱氏來滬賃居新閘操小本生涯度日上月二十八日午後朱氏在义袋角賣粮糕回家行至池浜橋附近突被新閘捕房一百三十一號三道頭西捕拉入某洋人家馬棚内强行奸汚氏大聲呼救旋由馬夫西崽人等聞聲趕至將張救出令赴該管捕房控告捕頭詰悉前情飭將該西捕管押於前日傳齊人証將該西捕解奉英按察使質訊明白擬將該西捕禁錮半年緣工部局西董以其白晝强奸民婦情節較重擬押一年期滿遞解回籍當因會商未妥着將該西捕押候商明核辦 
　　兩造均不可靠○俞柳氏金嚴氏任廷旭徐崇甫等控妓女鏡花閣捲逃一案前晚奉公廨德襄讞提訊據俞柳氏供稱鏡花閣央向任廷旭徐崇甫等代借珠飾均立有借據悉被捲逃匿居秦慶記家内抗不上堂令秦慶記到案請爲究追又據金嚴氏投訴鏡花慶記到案請爲究追又據金嚴氏投訴鏡花閣是伊夫妹於十七歲時逃出迄已七年早經許與任壽延爲妻尙未完姻被秦藏匿求究訊據秦供於本年三月聞出洋一千二百元爲鏡花閣贖身當由其胞姊即俞柳氏出立筆據今忽另生枝節圖詐乞鑒官以兩造 
均不可靠判秦交保着交鏡花閣到案質明核斷 
[美租界]  
　　驕妻尋死住裹虹口老街八十號之江北小工周三五子之妻裘氏前晚不知因何呑煙自盡迨周覺察送院施救已經不及由捕房車屍至驗屍所亦經田大令驗明飭周具結棺殮 
　　瘋犬斃命○剃髮匠鄭桂林數月前被瘋犬咬傷送工部醫院療治亦於前晚毒發身死昨傳屍戚陳財英備棺收殮 
　　撞翻蛋担○某酉人昨坐脚踏車至乍浦路撞翻劉阿四所挑之蛋担該西人與劉同報捕房認賠洋一元了事 
　　中途互毆○舒阿生趙甫春苗阿雲三人昨日不知因何在途互毆被捕併送捕房經捕頭詢明斥釋 
[法租界]  
　　跳出火坑○烟妓楊趙氏因不善逢迎爲鴇婦王禇氏毒虐當經捕房查知飭探拘案察驗傷痕屬實　請公堂訊究禇氏供前年被丈夫楊桂華押入娼寮時被茶毒今幸案發送究務請超谿鴇稱因患病不肯吃藥稍事薄責不敢凌虐旋有婦人王彩林作証並不凌虐由聶司馬申斥使去趙氏發堂擇配禇氏禁押一月以懲 
　　抗欠房租○同慶公客機主李仲甫虧欠房金九月共計四百零六元收租人孫鶴庭向收延約不付控由公堂提訊據稱棧係盤頂他人前主已欠七個月曾向收租人言明拔還求察質之李供並無此事實是推諉聶司馬判交保着將房票繳案再行核斷 
　　火燼紏葛○法商輝光公司西人投廨控稱昇平樓茶館前在本公司租點自來火燎罩向章如有毁壤須照價認償今該店因火焚毁保有火險向索價洋一百七十四元詎託詞不付請予嚴追旋據該店主投案求詰公斷司馬商之白副領事判照價賠償毋得異言 
　　小孩拐匿○高殿奎曹嘉榮二家小孩前曾爲郭二串人拐匿僞爲保尋索贿果即送還詎閲時未幾該兩家之孩忍又不見故即將郭拘廨押究迄已日久挺押不交昨又提詰仍狡賴不認司馬以郭實非善類判還押嚴追 
[海上閒談] [  鈍根]  
　　昔嘗與友論上海人友曰。上海人酣嬉逸樂。毫無愛國思想。當瓜分警耗之中。猶以花天酒地爲樂。非所謂。叔賢全無心肝者耶余曰不然。子所言殆浪子一流。非可一槪抺煞春申江上。固大有人在也 
　　今也鄂省革軍起事以來。人知時局艱危不復以游樂爲事。戲園妓院番菜館等處。頓形冷落。然則治游塲中。似亦不乏有心人 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[電氣機械出售]  
兹有發電機器數件折價出售如有合用者可向客利西旅館問價謹將各種機件及大小列下 
一最新式提素而油機一部計馬力六十六匹用生石油稍耗極省最合船廠碼頭及小發電廠之用 
一代那模一具出直流電四十啟羅華脫與上油機直接相連足能燃十六支燭光新式金絲電燈一千八百盞電平一百十五倭 
一克羅斯來煤氣一部計馬力四十匹連飛輪管子及其餘應用各件一代那模一具出直流電三十二啟羅華脫與上煤氣機用皮帶相連約能燃十六支燭光新式金絲燈八百盞電平一百一十倭 
一模托即電動機一具用電平一百一十倭每分鐘旋八百轉馬力六匹 
一鋼水櫃一具容積二千五百加倫 
以上各機均與全新無異現在本館機器間如欲觀看者與本旅館函訂日期届時領看試用可也 
[比别家之貨加響十倍]  
特别大减價 
一分設在棋盤街北首平和里口便是 
本行開設三十餘年資本五十萬金專辦各國名廠洋琴風琴及軍營需用各樣樂器貨之美備早蒙○各界賞識近有陸續新到最新式大小唱戲機器以及内廷超等供奉演唱京調梆子南北坤角時調淮調大鼓小曲廣調漢調外國洋操跳舞哭笑言語可稱世界上無雙之佳品刻因有貨多積零躉减價○賜顧者請至上海英大馬路東首此佈 
謀得利總公司發行所廣告 
[盤店聲名]  
兹有南京路康里内商餘公益洽記茶居店基生財招牌什物一切裝修盤歸元記開張所有洽記往來存欠轇轕均歸洽記自行理直概與元記無涉特此告白　商餘公益元記王懿菴告白 
[吉房出賣]  
馬立師大沽路吉房十八幢内有三間兩廂房内有花園連亭子一個又馬房一間又車房一間如欲買者問馬立師小菜塲角子大有糟坊領看可也 
[自强血]  
凡體虧血少因而身弱者一服自强血三四天立覺血充體壯起居日形自强○老年人服之血液增多精神日爽飯量加進四肢日强○女人服之經調血和可治白帶冷經痛經頭暈頭痛肝旺胃碍酸脚軟連服四五天功力即見○餘如五勞七傷咳嗽帶血四時麻木脚氣水腫遺精陽萎精簿精冷等症服之立見奇效每瓶一元二角大瓶二元每打十二元每打念元各省鈔票均可通用 
總發行所上海英大馬路北江西路口卅九號亨康洋行即匯司洋行對門普魯華後面 
[眼疾無憂]  
瞽目重明奇方 
世人之有雙目猶天有日月也眼目有病則近不能鑒察遠不能瞻眺久而不治勢將淹爲殘廢人矣本藥房竭數十年心血始得此中外奇方名曰光明眼藥能統治眼科七十二症縱使遠年不愈瞳人生翳白星白珠紅眼爛皮或痛如刀割或癢不可忍以及痘後目疾只須將此藥日點三次雖瞽目亦能豁然開朗真千古不傳之秘寳也每瓶洋一元上海三馬路西巿鼎豐里内鍊雲藥房謹啓 
[京都天寳齋]  
八寳化毒散珠黄下疳散 
珍珠琥珀立止五淋白濁丸　　 
夫淋濁一症因酒濕熱而毒成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛消火化毒去濕輕者一瓶重者二瓶能可包痊不但除病而且身壯體健培元養精治淋濁之妙藥也每匣洋一元八寳化毒丸每瓶二元珠黄下疳散每瓶七角專治男婦楊梅結毒横痃下疳小症隂户腫爛等服則立愈永無後患上洋二馬路中西鼎新里石庫門交易 
[（一瓶全愈）]  
立止白濁丸 
本窩秘傳良方不惜工料精製丸散耑治三淋五濁等症立服見效每瓶五角　寳　疳散每瓶五角另售花柳解毒酒每瓶一元婦科白帶丸每瓶四角上海二馬路晝錦里口廣東仙壽　啓 
[火爐出租免費]  
本公司今備有各種新式煤氣火爐其顔色及外罩均各不同頗爲美觀凡欲借用者本公司概不收取租金且免裝費此項煤氣火爐每月需費極者並無灰塵垢汚實爲冬令居家最爲利便之物欲裝者請至南京路二十四號或北四川路四十一號本公司樣子間選用可也 
上海自來火有限公司謹啟 
[全昌新製改良離鼻眼鏡洋鑲金鋼鑽珠寳金銀首飾]  
眼鏡首飾一道人身日用要品中國素不研究以至輸入吾國人人樂用利權外溢敝號非徒謀利意欲挽回利權特選超等名司格外精益求精自造各種改良玲巧金銀首飾眼鏡多蒙各界一再試驗推爲亞東第一等貨色實在外國貨之上折脚離鼻眼鏡可免壓鼻鈎耳之弊並合諸公面部大小種種舒服愛之不釋并由高明光學醫生考驗上等養目格致晶片黑白藍片不論年老年輕有患目光不正者俱能照配合光保護目力配換鏡片有光線表較準絲毫無差其價格外克巳鑲嶔鑽石珠寳翡翠首飾風凉頭針揷針領針一應俱全珠翠真金彈簧耳圈盒付十元翡翠紅藍寳石洋鑲真金戒每付八元半真金挖耳每支三元以上之價均是起碼所售眼鏡首飾均用本金足赤煉就並非洋金倘有不合仍可收回兌換貨真價實老少無欺劃一不二上海跑馬廳二馬路口電話一七零四號蘇州閶門外馬路全昌 
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[送盛督郵序仿送楊少尹序（愛）]  
　　昔嚴嵩世。蕃二子以。罪著一朝削職而。去於時子民合驅逐遁出。都門外。行數百里。道路觀者多怒目而視。共言其奸。明史旣傳其事。而後世工。罵者。又提其案至今在人耳目昭昭若前日事。郵傳督理盛君心壤。方以。能貪訓後進。一旦以鄂事决裂。亦被嚴參去歸其鄉。世常説古。今人。不相及。今盛與二嚴。其跡豈異也。予忝在執筆後。路隔不能。見不知盛郵。去時城門外罵者幾人。物幾車銀幾擔。道旁觀者。亦有揮拳知其爲惡。與否而京報館又能痛斥其人。爲傳繼二。嚴蹤跡否不迴護否見今世。無工。罵者而。罵與不罵。固不論也。然吾聞盛郵。之去。親王。有恨而擊之。者白以爲其囚督。郵不釋其獄。又上奏摺而討之。京師之長於謔者。亦屬而和之。又不知當時二嚴之去。有是事否。古今人同不同。未可知也中世士大夫。以財爲命。罷則無所施技。盛郵始賈。雄於其。鄉圖大欲而來。也今之歸。指其篋曰。某篋吾先人之所遺。也某莊某園。吾在滬時所。購置也。鄉人莫。不痛。恨誡子孫以盛郵不愛其羣。爲戒。古之所謂遺臭賊。沒而可跪於墓者。其在斯人歟其在斯人歟 
[戲擬割鬚忠坤致岑春煊書（毅）]  
　　廣東三月二十九之變。佛山分府。忠坤割鬚而走。當時咸傳爲笑。柄今岑春煊。因託病寓鄂。聞武。昌失守割鬚而遁。亦可謂英。雄之見同也。因戲而爲此　　聞之微服過宋。孔子當阨。割鬚棄袍曹瞞出走。此固古人權宜之計。亦人情事。理之常無足怪者。卑職。忝司佛。山分府之職。適遇黨人肇事之。秋聞炸彈而心驚。聽風槍而膽怯。自忖胡鬚滿面未便私逃須防剪髮嚜頭。易於認識。操刀一試無容假手於。人握髮而逃。只憑知機在我。今聞鄂州淪陷。黨勢披猖瑞澂旣跣足先奔。足下亦割鬚後遁。事變之來。倏爾英雄。之見相同。二撇鬚大半官塲。八字鬚。居然官派。不過改頭換面。裝飾一時。何妨依樣。畫葫逍遙數日。而况鎗砲之聲不絕毛髮爲之。悚然。鼓鼙之警頻聞。鬚眉爲之頓。蹙以足下素稱威勇。膽汁諒可過人。而卑職才。具平。庸肚略别無奇計。此可爲知已者。道難與俗人言也。頃閲報章謂駕已。抵申。身纔離鄂。風塵之。驚險昔也何。如朝旨之交催。今兮何。若吾恐草。成滋曼。芟杵徒勞。火已。燎原灌救奚及。傅爕之悲身世。何處求生袁安之念。王家不勝流涕 
海外奇談 
[電機製雨] [  掩耳]  
　　美國製造家哇而蓀。近發明一種降雨法。用一大鐵桶。由噴筒注水入内。通以電氣即依化學之作用。能使一般植物。得水之效力。更可以牽引機。昇之高地注水於二柱架定之吹管則管卽迴轉而得灌漑五六畝面積之土地。哇而蓀旣得此法。不特輔育植物之生長。並可殺滅各種害物之蟲也 
尊聞閣詞選 
[婁妃怨] [  柴伯廉]  
　　春花不爭。妍秋花不愁冷。妾雖女子身。忠孝能時省。事君長自傷。蛾眉懶修整。井水本無瀾。何時理素綆。良言本非甘。何時味骨鯁江流一以深。妾心一以永。湛湛釣魚磯。零落芙蓉影 
[鼎湖歎]  
　　臂袒一肩跣一足。以髮披面不瞑目。母后投環已斷魂。昭陽殉劍將理玉。柳棺一具荒園地。頭白中官見揮涕。髣髴官家舊日容。三尺龍髯兩行涙。宵旰年來事事非。不知何罪遭天棄。地下欷歔十四王。道兒去問建文帝。嗚呼十八孩兒入燕市。金川刧火原相似。諸臣亡國固有之。誰用諸臣至於此。君不見淒風苦雨掖門開。尙有平章担子來。（甲申紀事思陵殉萬壽山左掖門開宫女亂出閣臣魏藻德猶喝道而來宰相担子見五代史 
[見見聞聞]  
　　瑞革督割鬚棄袍性命呼吸之際。是日其子。國華。（即京中嫖界十大王之領袖國大爺）在京中仍歡呼豪飲。挾妓吃酒毫不介意。而瑞。澂之。阿兄瑞。洵得其失守城池之。信則拍手大呼。曰快快。快該該。老三遭報。矣按瑞本爲琦善之孫。其祖失。守廣州。其孫即失守。武昌祖若孫遙。遙相對。後先嫓美。至於瑞之子國華。雅量誠不可及。曾記吳三桂向其父云。父旣不能爲忠臣。子即不能爲孝子。想國大爺有辭。可假矣。若其阿兄之。幸災樂禍拍。案呼快。尤爲瑞家特色 
瞎費心思 
[光頭搔] [  抱璞]  
 
 

Page 27

 
 
　　光頭。掻光。頭掻祇因守舊笑吾。曹自稱革。命軍。宗旨記牢牢囂 
　　光頭搔。光頭搔。武昌兵變大風潮。瑞澂無下落。督署火通宵燒 
　　光頭掻。光頭搔。新軍聯合不須招。張彪知中計。匹馬出西郊逃 
　　光頭搔。光頭搔。如荼如火敵兵驕。三刻誓踰溝。全軍撲漢臯豪 
　　光頭搔。光頭搔。渡江救火仗同袍。拔出扛鼎力。倘與洋兵交髙 
　　光頭搔。光頭搔。民間誓不犯秋毫。倘然遇旗員。一命竟難饒包 
　　光頭搔。光頭搔。不曾用着指揮刀。洋人齊保護。告示貼周遭超 
　　光頭搔。光頭搔。如今只得罷秋操。不然羽添翼。大局更糟糕蹺 
　　光頭搔。光頭搔。國恩世受自天朝。陸軍還未到。江上任逍遙嘲 
　　光頭搔。光頭搔。其如四萬萬同胞。風聲兼鶴唳。暮暮與朝朝謠 
心直口快 
[近事喻言（愛）]  
　　大厦將傾。非粉飾所能了事。重新翻造是也。前無大匠。今有大匠矣。逕行翻造可耳 
　　有少年拳擊老忿老翁。大呼曰毆我者吾子也。路人皆不平。及細詢之知爲扒灰事。於是衆曰。該打該打 
　　淫婦偷漢。禁人勿聲張其事。乃逢人輙告曰。有抉我陰私事。我必與之拚命。於是不知者亦知矣 
　　爆竹一聲除舊桃符萬户更新。今千門萬户之爆竹。皆引領而望星火之燃。即將劈　作聲矣 
[百非談（續）] [  子堅]  
　　中國之失。非失于敎化。實失于政治。 
　　穠裝豔抺。打扮甚嬌。非今日之女學生乎。女學生之資格。非妓女可比 
　　革命軍之舉動。非土匪可比 
　　臣事君以忠一語。非今日如是。乃千古如是今日中國婦女。非信鬼神。即拜偶像 
　　近日蘇州人民。非逃至上海。即搬至城外。 
　　吾想蘇州一區。非有土匪從中煽惑。决不致激成大變 
　　天下者。非一人之天下。實天下人之天下。 
　　非禮勿言。非禮勿動。非禮勿視。非禮勿聽。此四語實爲人之大本 
　　兵之勝敗。非判乎地利之得失。實分乎人心之和否 
　　滇督電奏殺某大員以收人心一詰。非有毅力者。决不肯出此言 
　　今日中國學校中學生。非加添鎗操。不足以振刷尙武精神 
　　今日中國之大勢。非練民團。不足以保衛吾民之生命 
[戲攷（吳下健兒）]  
　　雙包案一名五鼠閙東京。宋仁宗時。英才輩出。豪傑挺生。一時有七俠五義等豪俠。仁宗封南俠展昭爲御貓。而白玉堂等弟兄五人。以有妨彼等之混名。（五人皆以鼠作混名。）心不甘服。往京向展尋釁展笑慰之。包公聞之。急出解勸。白等氣稍平。後遂歸包公部下。此五鼠閙東京之眞相也。而梨園劇本以訛傳誤。以爲五鼠成精　秀才進京考試五鼠姦佔其妻。施赴開封府告。發而五鼠卽變作包公模樣。隨從衙役。一律相同。一時開封堂上。有兩包公。眞僞莫辨。無從控告。後包公上天表。假玉面貓。咬死五鼠。其害遂。除此説似近荒誕。此劇去兩包公之黑頭。須旗鼓相當。又須聲調相同。彼此可以摹倣始與戲情　合。崦聽者愜意。否則各唱各調。眞相一失。趣味毫無。李長勝受業於謝雲奎。前在天仙初登場時。與謝合演是劇。不特調門一樣。而抬步舉動。亦無綠毫之。異非以身材之長短（李甚短矮）聽者幾莫辨其孰謝孰李也 
小説 
[理想小説痴人夢（七）]  
　　又繪有許多無用官員。不敢與革命軍對仗。紛紛逃避。有割鬚者。有棄袍者。有力挾嬌妾。途遇土匪攫去者。有懹銀過多。累重難行者。革命軍見之哈哈大笑。順手一鎗。送彼西去。亦爲生民了一劫也。一百室至百五十室皆繪革命軍之恤民。見逃難小民則善言撫慰，見携有婦孺。則派人護送出埠。視其登輪船而後返。有酬以金錢者力却不顧。其嚴重廉介之色。亦爲繪。出今人觀之起敬。又率衆抄查敵官衙署。得有金銀器物。盡散之貧民。而毁其空署。又有救火隊。隨時息火故火不及民居。有土匪乘間思亂縱火焚刧。革命軍即率救火隊竭力撲救。而捕獲匪徒。治以死罪。於是他匪。歛迹。又頒行軍。律遍貼通衢。竊物者死。民皆嚴憚而不敢犯。得敵人之軍械廠。則仍撫其工人而增其俸。對於他種廠周亦如之。蓋以工人皆本民族也。街隅巷口。三五立談。皆稱頌革軍者也。生歎曰。舊政府如日之失民心。固不必因異族而民思推翻之矣。若革命軍者。非所謂乘勢待時者耶。又觀第一百五十室以下。所繪爲革命軍之成功。風聲所播。各埠響應不旬日間。全國大定。乃舉總統組織新政府。有利必興。有弊必革。而首以擴充海陸軍爲急務。國用不足則集公債。斯時國民初脱專制而覩共和意氣揚揚。如登春臺。皆願竭力輸將。以畫國民義務故新政府之經濟大足不二年間。海陸軍力與世界最强國埒。諸鄰邦亦欽偑其進步之速。願將昔時腐敗政府所負之賠欵。所借之巨債。一槪取銷不復索償。以郭睦誼。有同洲之島國。地地極小。國力極貧。昔嘗恃其新戰勝之利。欺侮本國至是乃爲本國之屬國焉。所繪其媚附之狀。生觀之不禁失笑。王曰。前倨後。恭乃勢利小人之常態。何足異 
 
 

Page 28

 
 
   
 
 

Page 29

 
 
   
 
 

Page 30

 
 
[言茂源暫移廣告]  
本棧於上月十七日因比鄰失慎殃及池魚原處房屋翻造尚需時日值此秋風黄菊把酒持螯恐負賜顧諸君雅興爲此暫寓對面春風得意樓下開張仍設客座俟工竣後再行遷回原處特此佈告 
[真正紹酒棧]  
四馬路西同慶和號各貨格外精究堂座上下舒暢特請光顧此告　執事啟 
[吉屋出租]  
本行經理各房子有屋出租店面住宅大小均備屋内晒台自來水一應俱全如合意者請至本帳房接洽可也兹將各界各里開列○英界白克路祥康里福建路普慶里○美界天潼路頭壩渡久安里西華德路師着里晉源里新茂里老靶子路永興里長興里○法界大馬路興昌里八仙橋歸安里○楊樹浦美興街　二馬路口祥茂洋行告白 
[三日愈癩疥瘡藥]  
每　二角不效還洋上法英二馬路晝錦里保太和啓 
[廣東仙壽窩]  
補中之王人參再造丸 
監製此丸有培養元神之力能補先後天之　價亷物美如欲衛生身體者實有再造焉每洋二粒○加料一粒上洋二馬路晝錦里口 
[GHNERAL　ELECTRIC　Co　of　NEw　YORK]  
慎昌洋行廣告 
啓者小行現經理英國電器總公司一切事務奉天行經理此佈圓明園路五號 
[召租]  
兹有各項巿樓房出租地位租金各别並有現銀專做實産押欵泗涇路一號德和洋行啓 
[立止白濁丸]  
每瓶三角雙料半元不效倍罰上海二馬路晝錦里東首保太和啓 
[油布出售]  
本行獨家經理英國名廠所製上等黑油布蓬布雨布等類存貨甚多價廉物賜顧者請來買可也美最時洋行啟 
[龍牌水門汀]  
三井洋行經理（德律風第二二零八號） 
[老太古告白]  
倫敦崙格西火險公司柯里仁火險公司 
叭喇定火險公司雙司勞洽具火險公司 
家定火險公司 
啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
[英商巴勒火險公司]  
本行經理北英商火險公司資本銀四千餘萬兩在申開設最先迄今巳數十餘年專保房産貨物棧廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○惠顧者也此佈 
[推盤聲名]  
啓者今有開設南京路商餘公益洽記茶居因乏力開張愿將店基生財及一切裝修等盤與元記接業開張自盤之後所有盈虧不涉洽記之事至洽記一切往來銀錢均歸洽記自行理直概與元記無涉特此聲明　商餘公益洽記陳昌善告白 
 
 

Page 31

 
 
[燕醫生解血毒藥]  
靈騐無匹功效如神能驅盡人身穢血無有過於燕醫生之解血毒藥凡氣虚血虧者皆因穢血充滿之故試服數日其效立見此藥於地球上巳有數百萬人服愈如承賜購請至 
中國各大藥房均有代售 
老晋隆洋行總經理 
P>助肺呼吸香膠 
倘能常備一箱可保一家無肺疾癆切之患 
最靈妥最滋潤順氣平喘止咳嗽化痰爲水功效快速斷根極易 
此膠味美而甜氣香而清入口卽化功能滋生精液以潤喉性能化痰止咳以清肺力助肺壯而匀呼吸如老年氣喘　塞而嗽者隨時食化三四塊立能痰順氣平咳止中年傷風乾咳或濃痰厚結或咳少痰多或喉管發癢頻咳不止或操勞過度以致肺痿咳嗽口吐稀痰精神自必衰耗内臟養生之精液皆變爲痰若不治愈即身體决無健壯之期每次可服二三片每日可服三四次如幼年偶感外寒而致傷風若不卽愈便成鷺驚咳嗽頻咳不止大爲可憂或痰内結致患急慢驚風此膠隨時服之一二瑰能使内積之痰立化爲水往下則爲大便利出往上則由喉管吐出痰去則咳自止且肺自壯而呼吸自匀若能常服備用肺病可免一家赤子可保决無痰驚之患肺體旣壯則長大自速 
價目大小箱四元二元每打四十元二十元發行所上海四馬路五洲大藥房 
[（廣東彭壽堂聲明假冒）]  
真一分時止血止痛玉樹神油 
本堂秘製玉樹神油其奏效之神速無出其右專治牙痛頭痛腹痛腰痛心胃氣痛風濕骨節諸般酸痛立見奇功而治水火滚油燙傷刀槍跌打損傷一切瘡毒外症尤有藥到病除起死回生之功每晨搽服少許能治疫痧喉症瘧疾傷寒及暈船嘔吐不服水土諸患治愈疑難怪症數以萬計衛生者預置一瓶勝延良醫在家近有奸人用薄荷樟腦等油冒充此油到處混售然僞油色綠性　不能内服真油性和易服色黄而香較之自分真僞大瓶一元每打十二瓶十元小瓶五角每打五元上海抛球塲南首河南路三層樓七號洋房廣東彭壽堂啓 
[（江海關諭）]  
照得本關現有充公食米六十四担雅片烟膏四十斤土藥三十三斤白銅水烟袋一百七十四枝外國鋸子十打外國鏎鑤子刀十打黄銅古玩十五件雕刻木件七件其餘鏡子膏藥洋廣雜貨不計訂于本月初六日下午二點鐘在本關拍賣特此諭知宣統三年九月初三日 
[英國通用有限電器公司廣告]  
英國總理處並工廠設倫敦曁英國各大名城 
中國總理處設上海仁記路第七號門牌 
本公司因在華電器營業日益發達故特設總理處於上海以爲公司駐華代表專員備有電氣應用各件待售如下金線燈炭絲電燈發電機電氣運動機各種粗細電線花線電扇德律風電鈴開關機積電池電燈架罩電氣熨斗電壺電鍋曁各種零碎電器貴客如需仿他處裝設電燈本公司亟願核實估計以副雅望倘蒙光顧卽請賁臨察閱一切並面向本公司華經理接洽可也德律風第一千六百零八號 
 
 

Page 32

 
 
   
 
