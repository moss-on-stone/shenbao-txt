# 1919 - 365 - 4916824

 

Page 1

 
 
   
 
 

Page 2

 
 
   
 
 

Page 3

 
 
時評 
[媒介] （冷） 
　　凡事之相聯合者其間必有媒介非特婚姻然也惟媒介之選擇必當審愼以其關係於以後兩方之禍福者其大也 
　　即國與國亦然今日互相仇視之舉動安知非以前視爲互相聯絡之媒介有以種此因而生此果故余謂自今以後苟謀國家間之聯絡其媒介之人不可不選擇誠寔者其媒介之事不可不選擇公平者此則與將來國家間之禍福大有關係非一朝一夕事也急功近利而欺詐行險之徒决宜遠之 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電江紹杰述王揖唐在滬進行和局逐漸接近現南方對舊國會已有相當解决但開議尙無准期（十七日下午三鐘） 
　　北京電滇唐湘譚衆莫聯電語靳口頭言和及精神結合而無議和進行借欵且仍舊運動是何用意（十七日下午五鐘） 
　　北京電靳致南北促和通電引用閩案及山東案謂因南北不統一致來外侮西南各省及各總裁亦電靳促和（十七日下午四鐘） 
　　北京電李厚基電告部員日員到閩接洽妥協所有肇事證物供單各件亦均預爲檢齊此案眞相不難洞悉（十七日下午三鐘） 
　　北京電外部以閩案着手調查眞相易明日艦應卽退出派員商日使未允擬再提抗議（十七日下午四鐘） 
　　北京電外交委員會對閩案不主地方交涉决將前議作罷仍歸中央議結（十七日下午三鐘） 
　　北京電陸外長途中電陳次對閩案有所指示均注重民氣堅持勿懈（十七日下午四鐘） 
　　北京電劉顯世電閩案日殺人又派艦横暴至此皆曆鶆媚日所致此次若再寛縱將愈不可收拾（十七日下午四鐘） 
　　北京電劉鏡人因閩案棘手面向東海辭職（十七日下午四鐘） 
　　北京電妨害外交行動並將結隊干涉商店及散布激烈傳單一律事前勸阻（十七日下午三鐘） 
　　北京電敎部通令各校長切實誥誡學生不得有逾恒軌（十七日下午三鐘） 
　　北京電軍警機關對商學界入店查貨决加禁阻（十七日下午四鐘） 
　　北京電敎員團聲言對傅不滿咋告各校復部謂羣情憤激疏通無效現勢但求現仍難解决傅託人求嚴修維持（十七日下午五鐘） 
　　北京電北大校今開二十二週紀念會杜威有演說敎員均到但未及罷課問題（十七日下午五鐘） 
　　北京電二千四百萬大借欵已將磋商就緖昨周自齊在財政委員會報告經過及用途（十七日下午三鐘） 
　　北京電爲懋業銀行問題徐恩元同美資本家南下目的一爲烟酒公賣欵項之運動一因東海等决意拆股爲招上海股本之運動不日可到滬（十七日上午十二鐘） 
　　北京電頃財部集審計院幣制局傳問中交兩行新票來曆答係各户寄存入而復出常事（十七日下午四鐘） 
　　北京電中行請發特别公債四千萬限購京鈔另發十足兌現券通行市面（十七日下午四鐘） 
　　北京電中行收回舊鈔訂本日切銷昨王人文等以跡近湮證諮靳舉發奉令緩銷聽候查辦（十七日下午三鐘） 
　　北京電留日陸軍畢業生前昨回京昨見張懷芝今見靳（十七日下午四鐘） 
　　北京電電顧使相機補簽德約（十七日下午五鐘） 
　　北京電政府電馮玉祥周部竄擾仍希飭軍嚴防（十七日下午四鐘） 
　　北京電政府電陳樹藩迭據岑電稱佔據鷄心嶺秦軍仍未退出究竟如何請卽詳復（十七日下午四鐘） 
　　北京電滬同濟校以校舍問題校長董事四五次電部迄不復（十七日下午五鐘） 
　　北京電勝福病故以貴福暫代呼倫撤治准可實行（十七日下午三鐘） 
　　北京電活佛印信印係七獅子鈕七寸見方（十七日下午三鐘） 
　　香港電單獨媾和說復活民黨議員大激剌連日謀趕提改組軍府中立派舊會員頃亦願力助（十七日下午二鐘） 
　　香港電田應詔報馮玉祥襲防地請制止（十七日下午二鐘） 
　　香港電軍府擬六省聯合禁烟譚督辦分九局查緝（十七日下午二鐘） 
[各通信社電]  
　　香港電聯陞輪船在香港與西貢之間失事今查明船中歐員六皆罹禍華人四百遇救者僅三十七（十六日） 
文匯報電 
　　北京電靳電復岑陸和議一切問題仍由滬會解决並請離滬南分代表一律迅速回滬以便定期開議 
　　北京電吳佩孚又派穆文善代表來京代陳謀和事 
　　北京電傅嶽棻辭職政府尙未批准 
　　北京電顧維鈞電陸專使於眞日偕隨員啓程回國 
　　北京電臧致平出京回閩 
　　北京電朱廷燦電促吳光新返宜（以上十七日） 
以上中華通信社電 
　　北京電財部爲核實收入咨各省對稅收機關實行盈奬絀懲條例 
　　北京電院令警廳向京商會宣布已飭劃撥關餘備收京鈔增高價格 
　　北京電新舊交系漸趨融洽預備一致開會歡迎梁士詒（以上十六日） 
　　北京電政府接西南探報陸岑主張國會兩廢政府對此不表同情靳擬日内再電西南促和 
　　北京電外傳仲裁機關成立府派王芝祥院派朱啓鈐據府院中人言未聞其事並謂無由府院派人之理 
　　北京電册封外蒙徐專使偕恩李兩副使日内啓行府院部均準備派員歡送 
　　北京電劉鏡人已正式辭職 
　　北京電王鴻年等昨又有密電到京據聞調查年内可竣事現已得生要有益證據 
　　北京電孫烈臣電勝福寒（十四）日病故呼倫貝爾内嚮益殷各旗定十六日齊集蒙署擬撤治辦法 
　　北京電院電倪嗣冲查皖軍圍姦女校事倪覆無稽之言何自而生報紙造謠當依法起訴 
　　北京電政府委員由香港陳報與韓玉辰接洽情形并告知章士釗已赴滬 
　　北京電敎員罷課案靳語傅宜令各校上課再議辦法傅召各校長勸先恢復原狀薪水問題由部力爭 
　　香港電政學會爲岑春煊運動督理西南各省鐵路冀以吸收財權昨已由軍政府議行（以上十七日） 
以上中孚通訊社電 
[公電]  
　　南京高等師範湖南學生公電（一）北京徐總統靳總理鑒張敬堯督湘縱兵殃民賣礦種鴉片摧殘敎育無惡不至近復駡學生爲土匪凌辱備至言之痛心懇迅予罷斥切勿優容養奸是幸南京高等師範湖南學友會叩銑（二）上海各報館各省敎育會各界聯合會學生聯合會及各機關各團體公鑒張敬堯督湘縱兵殃民私賣礦產勒種鴉片摧殘敎育可謂罪惡貫盈言之難盡湘民曾經千呼萬喚張氏置若罔聞近以福州問題發生湘中學生憤慨萬狀沿街演說焚燒日貨以壯民氣而伸國魂張氏不惟不加愛護反使其爪牙四出鞭打學生窮兇極惡無所不至且駡學生爲土匪學生偶一辯護則以槍指之以刀逼之其勢洶洶學生無可奈何含垢忍辱揮涕而歸今則全城學校學生均已自行解散歸家誓與張氏偕亡長沙城内已無學生足跡蹂躪至此誰不痛心嗚呼此而不去任其暴戾恣睢國法何存正誼安在敝會同人以誼關桑梓身爲學生受盡切膚之痛故不揣冒昧迫切陳詞敬懇一致聲討去此豺狼湘民幸甚中華民國幸甚南京高等師範湖南學友會叩銑 
　　泗水華僑來電上海申報館　南北政府中西各報　福州日人持械慘殺學生商民軍警已屬不堪又加以戰艦臨境軍隊登陸似此尙可謂吾國之福建否更何有國際之可言僑民財產生命祖宗墳墓所在誓死同仇寗爲玉碎不　願瓦全乞鈞座作最後勝利之主張 
　　貴陽劉顯世通電北京徐菊人先生總商會各團體各巡閱使各省督軍省長省議會各學生聯合會各商會各團體各都統各護軍使鎭守使各師旅團長上海天津漢口各大商埠各團體各報館均鑒頃致靳翼靑先生一電文曰日人在福州白晝持槍轟擊學生巡警傷斃多名此次肇釁有日領人員在内事後更調動軍艦駛入閩江放縱横行豈復有絲毫公理二三年來中央抱視善主義奉承惟謹乃國家尙未滅亡而朝鮮琉球之禍已相因而至公等對於此次交涉若再敷衍了事懼失日本歡心全國輿論認中央爲日本代表者將無辭解免人心愈憤公理無顾國權所關未敢緘默交涉内容並望電示等語特電奉聞尙析一致力爭以張公理爲禱劉顯世叩元印 
　　南京學生聯合會公電（一）北京徐大總統靳總理國務院鈞鑒閩江釁起男女學生奔走呼號喚醒同胞鼓舞民氣我國前途有一線希望者厥惟學生是賴國家長官宜如何愛護而湘督張敬堯膽敢誣學生爲土匪致全省學校解體贛督陳光遠起而效尤亦封閉學生聯合會迫令解散二督任意摧殘奴隸根性夫復何言孰知慘無人道之倪嗣冲更有甚於二督者倪督皖有年摧殘敎育阻抑民氣罪已昭彰無容深諱皖省同胞迫於淫威箝口不言然倪氏之心猶以爲未足乃更縱兵姦掠女學一次再次我女同胞因之畢命者若干人不知我敎育界何仇何恨於倪氏倪氏亦何心何肝而忍出此殘酷之手腕也凡有血氣莫不髮指用懇獨運乾斷速罷湘贛皖三督之職以懲奸回而謝天下南京學生聯合學謹上（二）上海各報館全國各界聯合會中華學生聯合會各地學生聯合會及各團體公鑒（文同前不重錄）本會誼屬同胞不勝髮指除電達中央外用特通電各界務祈同心協力積極進行請願政府罷湘贛皖三督之職以警奸回而伸民憤南京學生聯合會篠 
[里昂無線電] （路透電社送） 
　　十六日巴黎電高等議會今日開會討論覆德之牒文此次會議乃在克勒滿沙氏住宅舉行因克氏尙未痊愈英國全權代表克羅及時由倫敦回抵巴黎故得與會海軍專家多人被邀參與會議蓋須諮詢一切以便高等議會對於斯加巴佛洛問題得以作决也德國專家今日可抵巴黎大約將被邀參與協約國專家之聯合會議協約國專家於是可得悉德國願以何種賠償物替代彼所謂不能交出之船港材料聞無論如何此事必從速議决和約之調印不日可成事實 
　　十六日巴黎電倫敦消息謂倫敦之會議曾議决法英首相應常會晤喬治氏宣稱願於必要時來巴黎與克勒滿沙氏會商惟其日期未定 
　　十六日巴黎電奧首相任勒博士昨日謁見克勒滿沙氏高等議會今日將聆任勒博士陳述與國困難之情形協約固於救濟奧國問題已商定草綱如下（一）貸以欵項（二）管理奧國入稅（三籌備供給運輸）事宜惟於商定詳則以前須行某種急要之計畫協約國於此必須共同討論 
　　十六日巴黎電聞羅消息謂按照有關之各政府决議戈洛特將軍須任加里西亞及所謂西佔領地（包括貝魯特．特羅波爾．亞力山特里太）之總司令英軍今已全行退出叙利亞法軍接管一切毫無障礙 
　　十六日巴黎電羅馬電稱斯福柴伯爵與裘拉蒂氏（達倫齊哇氏之總秘書）商妥一切後加維格里亞將軍已於星期日率意國常備軍佔領阜姆達倫齊哇氏已代表阜姆國民議會交讓管理權 
　　十六日巴黎電據意國各報載稱意首相尼蒂氏今日將在國會對於阜姆問題之解决及意政府與阜姆司令近今商定之合同發表重要宣言 
[世界路透電]  
　　十二日倫敦電開斯托輪船於十一月十六日由新加坡開往海防至今杳無消息船主恐其已沉於颶風中 
　　十二日倫敦電世界最大摩托船亞斐利加號（載重一萬四千噸）乃丹麥東亞公司定造今已在丹京下水該船安置摩托兩具共有四千五百匹馬力 
　　十一日倫敦電今日有飛機一架自倫敦飛往巴黎於濃霧中墜落開特漢附近田中乘客登時殞命駕機者受傷自本年八月間倫敦巴黎間天空航行開始以來此爲第一次失事 
　　十二日巴黎電前日墜落開特漢附近之飛機乘者爲美國白法洛海運信託公司總理蘭特氏近曾以佛郎五十萬枚爲死於凡爾登某戰壕之法兵一隊建一墓碑 
　　十日巴黎電陸徴祥昨由馬賽啓程回國 
　　十日巴黎電美國議和總代表波克氏赴美之前對於大局頗抱樂觀謂彼信德國必承認協約國正當之要求羅馬尼亞巴擬簽定對奧和約又對匈和約已在豫備中故世界和局辛苦之經營將告成功云 
　　十日巴黎電第一次國際博覧會紀念法國北部之恢復者將於明年五月間在列里舉行至十月閉幕其規模甚大全球各國均允贊助此舉 
[太平洋路透電]  
　　十二日香港電維多利亞監獄逃出之三犯其一已於星期一日晨緝獲 
　　十六日伊爾庫次克電西比利亞社會革命黨發表告捷克斯拉夫軍之示文要求彼等舉兵抗拒柯爾恰克將軍或離西比利亞捷克斯拉夫軍之機關報著文駁斥之謂當捷克軍奮死作戰救援俄羅斯與西比利亞脫離過激主義並組織俄羅斯捷克大隊時不聞社會革命黨出而爲助又稱捷克軍以贊助俄國民治爲務俄人不德之而反迫春參與今夏過激黨同類發起之不正當行動捷克軍對於此項行動將取帝觀態度云 
　　十七日北京電聞政府續有讓步財政次長將屬安福　　十七日北京電安慶電稱省長之弟擅引衛隊攻擊警局毆傷警士致警察罷崗要求懲辦禍首聞政府將撤省長任並飭交基弟歸案審判 
　　十七日北京電徐樹錚建議發行大宗國内公債以充擴張京綏鐵路直達庫倫之經費聞徐樹錚現運動日人購買此項公債 
　　十七日北京電美國各大學中國學生聯合會電致各報謂閩案不堪忍受宜力爭賠償止内訌共禦外侮 
國外要聞 
[和會中之中國希望條件（八）]  
　　各國久知釐金之害故一九Ｏ二至一九Ｏ三年中國與英美日三國訂立條約其中有廢止釐金增關稅至値百抽一二．五之規定然非有約各國全體承認則不能實行而國數旣多欲其全體同意又幾爲不可能之事故此條規定雖有若無於此更可見關稅一事中國雖以權利徧餉各國而不能食報也（四）改訂有名無實也値百抽五之稅率規定於一八一五年嗣後並無眞實之改訂其一九Ｏ二年與一九一八年所謂改訂者不過重估貨物之價目而計算各貨應完關稅之多少而値百抽五之率則五十年來從未更改依據萬國聯合會之宗旨目的中國應有改定稅則之權利甚望各友邦承認而樂從之且改訂關稅之事必經有約國全體之許可此爲平時所不易辦到者故中國政府尤以此次平和會議爲絶好機會也中國所望於平和會議之同意者爲兩年以後廢止現行稅則易以無約國貨物之稅則此兩年内中國亦願與各國磋商就各國所最注意之貨品按照下列條件另訂新稅則（一）凡優待之處必須彼此交換（二）必須有區别奢侈品課稅須最重日用品次之原料又次之（三）日用品之稅率不得輕於百分之一二．五以補一九Ｏ二至一九Ｏ三年商約所訂廢止釐金之短收（四）新條約中所指定期限期限屈滿時中國不特可自由改訂貨物之價目並可改訂稅率中國以廢止釐金爲交換條件以冀除去商務之障碍爲一勞永逸之庋中國並無施行保護稅則或苛斂之意不過以現行稅則不得其平不符學理不合時宜不敷需要故要求修訂之而已中國對外商務輸出不抵輸入積年旣久負債日多財政經濟益見困難非改訂稅則鼓勵輸出不能救濟且輸出多人民之購買力亦增於他國亦未嘗無益也及此改良已嫌其遲中國政府對於平和會議提出此案實爲全國人民所屬望凡我友邦其以獨立國應享之經濟權利還我中國俾中國人民得以發展其富源而增其購買世界貨物之能力與各國從事於文化之進步此中國政府所深望者也 
國内要聞 
[旅京閩人之大會議] 撤李與另簡省長問題 
　　昨日上午十二時旅京福建各界聯合會仍在車子營福建會館開第三次大會繼續討論撤換李厚基問題到者陳籙曾毓雋郭則　等七百餘人（薩鎭冰因病未到）先由李景銘報告開會宗旨經衆公推劉道鏗主席續由方兆鰲報告前日（十四）大會經過情形并議决邀請薩曾陳郭四君到會之緣由畢由學生聯合會代表劉慶平說明撤換李厚基之理由大意以李在閩種種舉動均不滿人意且此次外交發生應付失當又復摧殘民意破壞敎育非撤換不足以救桑梓云云經主席付衆討論僉請曾陳郭三人出席表示意見以便公决曾君起言李厚基治閩不當早應去職惟現時南北尙未統一閩省地當前線遽請撤換督軍恐政府未必肯辦磋商云云陳籙郭則澐先後相繼發言與曾言略同對於李督均抱不滿之意自曾陳郭三君表示態度後主席遂宣言撤換李厚基案前日業經通過至撤換手續是否贊成以另簡省長爲入手經衆討論良久劉慶平起謂另簡省長有失原案之精神王若璧謂與其徒唱高調不如就事實上做得來者着手較易有效否則恐不特撤換督軍之目的不得達即另簡省長之請求亦將被政府擱起繼由陳曾亮陳爲銚等相繼發言與王君主張略同惟陳爲銚君主以撤換李厚基爲簡放省長雙方並進經衆贊成併案討論結果决定辦法如下（一）由各界聯合會即日具呈政府要求撤換督軍另簡省長呈文公推方兆鰲起草（二）由薩曾兩總長陳次長郭秘書長負責辦理（三）推舉同鄉耆宿向府院接洽（四）如政府不能容納則薩曾陳郭四君應引咎辭職以謝鄉人（此節係曾等在會場對衆自行表示）最後學生聯合會各代表對於抵制日貨及京漢路購買日本枕木問題向曾陳兩當局有所質問當經曾陳兩總長分别答覆頗爲圓滿遂由主席宣告散會時午後三時五十分又據一消息云此次閩人議請撤換李厚基雖屬閩人全體一致之行動而心理各有不同學生方面則單純因李厚基解散學生聯合會封閉學術週刋非達到去李目的不可有一部分人則欲乘此機會將李厚基所兼管之民政劃出另簡省長專任之省長之人物則以閩人張某之呼聲爲最高此外如政務廳長財政聽長亦均已擬議有人茲事醖釀已非一日故對於撤換李厚基一層雖屬贊成而其最後目的則在取得省長去李不過一手段耳昨日曾陳郭諸人雖有不能去李即當自行辭職之表示然閩人心理未能一致則茲事前途必尙多困難也又昨日會中有人質問陳籙福州事件是由中央交涉抑由地方交涉陳答謂茲案性質重大當然由中央交涉一俟報告到後即可開始正式談判云云又有龔啓鋈君質問陳氏謂此案關係極大如陳辦理得法則國人自當感謝如畏葸失敗則國人亦自有問責方法望努力爲之陳答謂現在交涉經過情形自信尙無失宜之處今後自當力副鄉人期望云云乃散會 
 
 

Page 7

 
 
[福州交涉之京聞]  
　　自福州交涉問題發生京中學界聯合各界組織國民大會各省陸續接踵而起最近天津國民大會又將開會昨　各界中之一部分有勢力份子着手組織全國國民大會聯合會連日正在醖釀接洽中並聞此種聯合會進行頗速將來之範圍勢力俱有可觀至其組織進行事宜約分爲二項（甲）組織後援會由國民大會聯合會開會討論組織外交後援會以爲外交上後盾之實力計畫（乙）接近仲裁機關以此種聯合會擴張之進而爲促成和　之仲裁機關而握其實力 
　　福建督軍李厚基昨又來急電致當軸謂福州事件旣由中央派出多數熟於外交人員厚基武人請卽由此卸去外交重責俾資專管軍隊惟當軸對此尙未允准 
　　此次中央派出王鴻年沈覲　等赴閩調查中日交涉刻已抵閩聞當局意見欲限十五日内卽將眞相查淸一洗從前之延宕緣中央最近曾得某項報告謂日本向來深悉我國辦事因循故擬專由延宕期中得種種交涉勝利是以特擬定調查因此政府亦欲照會日本依該項之定期辦理 
　　駐日本代辦公使莊景珂來電報告日政府最近對華所持態度仍　强硬且云中國不宜偏重李督軍僅就事過情形懸揣肇事眞相閩省公民對於日本激烈日人心理頗不滿意默察情形大約非至排貨問題平靜日本不能對我表示視善云云 
　　駐日本公使劉鏡人迄未赴任最近且有抱病之說聞當局特擬催促該公使力疾赴日並告其如再延宕將從各界之請另易人員以便早驻日本力爭福州交涉又一消息當局所定期限係使劉氏於陽曆年前起程昨已電達莊代辦預備交代大約劉已無法推卸矣 
　　中美通信社云北京當局討論福州交涉問題以日本恃强不允撤去軍艦頗有蔑視我國主權暗庽武力壓迫之意擬日内徴集駐外各公使意見俾定最後應付之方針 
　　益世報消息云關於國民大會抵制日貨事日本公使方面致其本國政府之報告略云北京國民大　各團體赴會者數至萬人以上以辱及帝國之演說聯續不絶排斥吾貨并燒却已買之物北京總商會通電全國必次第排貨非但商　上大受挫折而僑民之生命財產尤爲危險帝國體面不甚良好乞政府速籌對付方針保護商民爲急務 
[京校敎職員罷課後消息]  
　　京中公立小學校以上學校敎職員全體停止職務宣言已見昨報茲聞昨日公立小學以上六十餘校敎職員無一人執行職務者昨日上午專門以上各學校之代表陶履恭各中學校之代表關景山各小學校代表赫某等齊到國務院呈遞宣言並請見總理靳未見下午各校代表復在石達子廟歐美同學會中開敎職員聯合會討論此後之進行事件結果决定由各代表中推舉調查員十二人計專門學校以上者三人中學者三人小學者六人專任調查京中各學校關於罷課之一切情形决議之後即用敎職員聯合會名義分函各學校校長請其尊重本會之决議又聞昨日敎育次長傅嶽棻曾召集各校校長到部商議一切各校長以傅仍是滿口空言力辭轉圜之責任傅以此次敎職員停止職務之宣言含有不信任敎育當局之意已擬提出辭呈以明責任又聞學生方面以政府不甚注意敎育以致敎職員全體停止職務極爲不平昨日各校各自開會集議聲援方法或於日内將有所表示亦未可知至學生父兄方面以敎職員停止職務子弟無處求學擬籲請當局速予維持以免子弟荒廢學業 
　　另一消息傅氏業已提出辭呈尙未批准政府方面已派出陳秘書等赴各校游說謂發現問题小學可以全現中學以上八成專門各校七成不過暫時辦法以後仍可增加成數各敎員答以此次所爭係人格問題不是票現問題無論如何俟政府對於敎育有澈底的誠意維持方可上課云云惟昨日下午有人問靳總理靳曰已有轉　矣或者可以答應全給現欵歟又一消息北京大學校職敎員馬寅初等呈請國務院將學校敎職員薪修槪予現金以期維持茲經國務會議議决從前積欠之敎育費由財政部於一星期内迅予籌撥現將搭現成數酌量增加昨已函知財政敎育兩部查照辦理惟中等以上各學校敎職人員刻已一致主張非達到全薪現金决不再行擔任職務雖經敎育部派人疏通至昨午（十五）尙無何等活動希望將來如何結果殊難卜也 
[裁兵問題之外人意見]  
　　字林報載西人巴克斯特氏文略謂近來某某督軍倡裁撤冗兵之議一般外人頗贊成之但其所謂冗兵者究不知何解蓋中國軍隊無一而非冗兵也外人宜先研究其倡議裁兵之眞埋由然後始可予以贊助督軍人物如倪嗣冲者今忽變其常態而以兵多爲慮此殊不能令人輕信如倪果以兵　爲慮則必以其他督軍兵力日增非其所能匹敵爲慮耳一般督軍搜括民脂積資已多而又不願於此時稍放棄其金錢當此南北和議未成之時政府借欵多未能告成以致督軍等未能向政府索取充分欵項以維持其軍隊且南北停戰亦不能縱兵闌入他省肆行搶刦以供給戎裝强盜之需求傍皇四顧除自解慳囊以付軍餉外殆無籌欵之法然解囊養兵非其所願於是得一妙計以欺外人逆料列强必歡迎中國裁兵乃倡裁兵之議蓋欲使銀行團知裁撤冗兵先需巨欵也不久政府將以督軍裁兵之主張照會使署請其贊助而以督軍自請裁兵出於誠意爲言矣舊曆年關轉瞬即至兵士欠餉勢難久延如列强接濟不來則督軍必自設法否則兵士譁變今若信督軍或北京政府裁兵之議出於誠意其人未免不智試觀兆方督軍不獨各自招兵且竭力購械軍械貿易無口無之咸欲其部下兵力最足器械最精此時外人予以借欵則督軍私囊不必解並可大增兵額各督軍居心若是故若列强輕信其言貿然供給裁兵經費則督軍匪特不裁兵反將增兵矣今列强欲試騐督軍之誠意厥有一法卽分派使署軍事隨員調查監視是已姑以皖省言蚌埠等處倪軍共有幾何在有經騐之軍事家不難詳確查明如倪督擬裁兵二成則給以足敷裁兵二成之經費而以每裁一兵須繳槍一枝子彈百粒爲條件記者知列强有此提議時倪督必立即反對之但不如此辦法則終無以收裁兵之實效若以裁兵經費交與各督軍任其自爲之則用途適得其反上述一策實爲試騐提議裁兵者是否誠摯之最善方法如督軍果實事求是則固無所用其反對也北京今日用種種之計畫覔取外債似此無責任之政府資以巨欵而不監視其用途是徒延長中國之擾亂耳列强欲保障其債權宜先減少中國擾亂之源而欲淸亂源則法之最善者殆莫過於裁撤軍隊削除督軍兵權矣蓋督軍兵權不去則穩固政府不能成立旣無穩固政府則外債卽無適當之保證也今中國並無如政府者之一物故中政府之名詞在列强方面毫無價値其所以承認中政府之名詞而視爲保證者徒以列强力量雄厚不患中國不還債耳第此種保證究非吾人所願有吾人應得無待强力即可信任之政府以爲保證而此政府者未嘗不可得之祇須列强立即設法而已今者有一試騐督軍及政府是否誠摯之好機會裁兵之議旣發自督軍吾人應起而迎之與政府磋商條件俾達實行裁撤冗兵與督軍之目的斯可矣 
[京華短簡]  
　　據聞外交部於十五日舉行藏事會議由陳籙主席各方面代表列席者有尹亮易陳凱等所討論各處之條陳（一）陳遐齡之條陳（二）熊克武之條陳（三）陸興祺之條陳（四）鄂羅勒默札布之條陳聞各條陳中之中肯綮者均有採擇又一消息中央藏事會議將定於下星期三日繼續開議 
　　財政部本月所收各省解欵共七十餘萬元年節開支不敷尙鉅正向各中國銀行商借短欵以濟急需李財長之意對於財政問題不主張多借外債以重政府對外之負擔故擬推廣稅收前次擬定之所得稅　擬積進行昨日由國院致函衆議院請將所得稅法提前議决以維財政另一消息云年關伊邇需欵孔亟聞政府已指定兩種專欵以應付一切開支現已收到者爲鹽籌之四百萬元此外某國方面五百五十萬元之墊欵可望於本月二十五日以前交付則年關當可安穩度過也 
　　長江三督軍於昨日（十五）有元密電拍達府院略云福州事件務望迅籌解决若遷延日久釀成全國學校罷課之大風潮愈難收拾務望格外注意現在此項交涉辦理情形乞隨時電示 
　　參謀部員呈控陸錦一案業經　　宣布查無實據陸錦免議部員一律免職而呈控者不服又向衆議院請願查辦業由該院受理不日即可提交院議茲聞呈控之陳席珍等又函致衆議院議員請一致通過以張公理原函云本部部員一百餘人舉發陸錦貪贓枉法前向貴院請願查辦一案近蒙劉强生先生依據請願書陳述意見請由院議通過聞日内開大會時即當提議此案付諸公决珍等簽名舉發不惜身家甘願反坐者純出愛國血忱若僅爲保全禒位計不獨陸錦營私誤國儘可不問不聞卽令陸錦有賣國行爲亦可不論不議今陸錦憑藉强權抑制公理使珍等含寃負屈舍貴院外更無申訴之門因念大會提議通過與否全仗鼎言特預爲公懇先生維持國法主張公理俾是非得以大明紀綱得以不墜匪特全體同人感激無曁即全國國人亦欽佩莫名矣專肅敬頌議安陳席珍等一百零九人謹啓 
　　陜西來信云該省遠因戰爭連年死亡過多近因天道亢旱久不落雨竟發生瘟疫省垣尤甚死者日有所聞據查第一中學染疫者已佔三分之一（該校全體二百餘人）而校長魏英伯竟因之殞命矣魏公辦學有方遇事認眞與學生感情甚好聞學生方面有擬請求敎育廳令前校長張阜生繼任之說陜省若再不落雨疫當更甚當局尙無良好預防方法任其傳染則亦大可哀矣 
[天津國民大學籌備情形]  
　　前日（十四日）全國各團體代表假天津商會地點開籌備會議是日出席者除十三日已經推定各代表蒞會外並有錢商公會龐藴卿及綢緞棉紗同業公會代表趙雲卿公推張品題爲主席討論開國民大會日種種设備辦法結果如下（一）會場在南開操場四圍用杉槁葦席圍障在東西兩面留門兩個以維秩序（二）在會場中間搭講台場四隅亦各立 
講台一個（三）由籌備會致函商會請轉知商團是日擔任維持秩序（四）學生赴會者袖口用白布書力救福建四字（五）國民赴會者用白紙旗上書一致救國提倡國貨（六）致函商會請轉知商家是日多舉到會（七）在開會以前傳單布告並在各要衢粘貼以便各界週知（八）在開會之日會場中分散傳單（九）閉會後傳單布告開會之情形及議决之條件（十）會場用各種旗幟以資裝飾（十一）學生所執旗幟定一公式由各學校仿做以示一律（十二）各商店住户均於是日在門前懸掛白旗以資表示（十三）分散傳單由學生聯合會及十人團擔任（十四）請　會會長到會報告抵制日貨（十五）先開大會後游行（十六）游行路線係由西南城角起點經過南馬路東南城角東馬路東北城角北馬路南閣大街估衣街鍋店街毛賈夥巷宮北宮南襪子胡同至東馬路靑年會門前散會對於辦理以上各項事件公推文牘長時子周文牘夏琴西庶務長楊曉林庶務王佐臣劉錦堂宋則久會計長楊曉林會計宋則久交際孟震侯馬千里李之常王濬明伊素忱趙　藴卿高建亭陳澤霖 
　　天津總商會於昨日（）十五日上午十鐘召集會董開緊急會議出席者四十餘人會長卞月庭主席首由楊曉林報告云本席與張品題昨日以商會代表資格　國民大會籌備會所有議决各事均係國民大會之形勢無甚緊要惟對抵制日貨一事學生學主張將日貨焚燬或封鎖經鄙人解釋商界之困難情形方將焚燬之議打銷惟在星期三以前應有具體辦法茲又接籌備會來函謂定於十七日各行商皆應表示具體辦法否則恐臨時發生意外難以維持云云學生會代表并稱如至十七日商家無具體辦法該會即脫離籌備會卽行自動解决其意思中似以商會上次辦抵制日貨時有敷衍之意報告畢主席云諸君有何意見劉渭川云商會係保護商家者抵制日貨應使商人心理明白自行抵制現在又不是與日本戰爭斷絶國交如中國地不准賣日貨其勢必均遷到日租界仍照舊賣他們能干涉麽無論如何總以民爲主體故本席不贊成主席云今天之會係討論辦法維持秩序如不預先籌劃恐激起風潮諸多不便李政菴云此事關係極大各行均應討論一具體辦法今日若無結果必至十七日以前各行會議亦無妥善辦法故今天光陰萬不可放過劉渭川云請學生對此事緩辦專制時代之聖旨亦有收回成命之請求學生之命令呌吾們怎樣吾們就怎樣麽李政菴云潮流趨向亦自當順流而行楊曉林云在十七日以前本會如無具體辦法本席實不能出席籌備　會蓋以人格關係亦實無顏出席倘有意外鄙人不負責任主席云本席亦不能負此重責高聚五云負責是一句空話亦不能以少數代表多數宋季鐘云今天之會狠冷淡的吾人宜有遠大眼光不能按照古制而行宜隨潮流趨向而行今天所討論者仍係敷衍辦法此事關係全體故總應有具體辦法結果係推會董四人於十七日蒞籌備會疏通意見至於具體辦法係截至十二月底爲止明年不再定購日貨時至下午一鐘半宣布閉會 
[山東財政上之危機]  
　　山東省議會議員張柏莊氏前由提出質問行政公署究竟本省曆年所借之外債共有若干現在政費之支出每月不敷數共有幾何行政公署已於前日咨覆到會據稱山東曆借这外債已達一千萬元以上每月支出不敷數在三十萬元左右云云查山東每年收入僅一千一百萬元上下茲只就不敷數測之每年應不敷四百萬元上下長此敷衍已足令山東破產而有餘再加此極鉅之外債希望中央之代爲償還而中央亦庫空如洗且又專依外債爲生活者如再搜括於人民而山東曆年以來水旱盜賊民不聊生又萬無擔負之能力况於此兩者以外高徐順濟之贖回亦須由山東人民首爲籌畫然則山東破產之朕兆已顯然可見吾甚爲山東前途危也 
[福建旅魯學生會之通電] 爲李厚基封閉學生會事 
　　福建旅魯學生會對於桑梓被日人摧殘甚爲憤慨除發表宣言外叠致各處通電照錄如下（一）大總統曁國務總理鈞鑑溯自閩案發生以來内中情形據各方面詳細調查無不知肇釁禍首全在日領我閩人涕哭呼號冀喚醒同胞急起直追爲政府後盾政府亦知事體重大民意堪憐力求有勝利之抗爭以慰國民不料閩督李厚基喪心病狂殘民媚外無所不用其極十二月一號胆敢用兵力封閉福州學生會驅散各校學生人心洶洶秩序大亂恐生巨變云云按閩人與日人因近案惡感益深倘巨變成爲事實其危險不堪設想矣李厚基雖九死豈定以謝國人乎懇速將李厚基撤懲重簡賢能督閩以維秩序以安民心望無偏護私人貽誤大局福建幸甚中國幸甚無任盼切（二）福建旅京旅滬旅贛學生會曁同鄉會鑒疊接閩電知李厚基胆敢於十二月一號派隊封閉福州學生聯合會並驅散各校學生又嚴捕偶語閩案者刻下省城學生不但廢時失學言語動作均陷於荊天棘地之中設身處地何以能堪敝同人等議决除通電各機關並電懇政府速將李厚基撤懲以平公憤外特此函懇貴會極力進謀援助之方法並對於閩案此後有如何辦法乞時賜示以便一致進行無任盼切（三）福州李督軍鑒閩案勝敗關係國家存亡君情激昻各省憤起抗爭公宜極力主持以張國威對於民氣公尤宜設法培擁以厚後盾方不背國家設官護民之初旨乃　肇事之後遷延敷衍迨政府催促再三始作一不痛不癢之無聊報告尸職誤事悖謬已甚我閩人惟抱寛恕主義容忍和待而公仍怙惡不悛喪心病狂自認兵權在手而可肆無忌憚胆敢於十二月一號派隊封閉學生會驅散各校學生嚴捕偶語閩案者如此居心豈復有人性也哉公來督閩我閩人性命財產惟　是託今旣不能託益復濫行職權妄意摧殘復何能忍今與公約從速引退我閩人或可相恕不苛事計較否則惟有率我閩中健兒以頸血相　不謂言之不預也（四）福州省議會學生聯合會曁各團體均鑒疊接閩電知李厚基如此悖謬如再容忍所謂民氣何在諸君果爲有良心有血氣之份子望速犧牲一切急圖相當之方法以處置之敝同人願聯絡各界爲後盾否則内奸旣莫能鋤緊急之外交復何能有挽回之一口言念及此　裂髮竪不勝迫切盼禱之至福建旅魯學生會叩 
[湘學生罷學後之會議]  
　　湘學生全體自行解散後省署先發一布告謂此事顯係不逞之徒利用時機揑造謠言藉以施行基破壞學校擾亂治安之詭計實堪痛恨除令警察拿究造謠生事之人並加意保護學生外爲此剴切布告仰各學校學生安心求學毋爲所惑其有誤信謠言離校者迅速回校肄業以免荒廢云云此種空言文告其不能收效無待言也省署復於十一日午後召集各校長職嗣关省敎育會開會亦無何等結果是日各校長職員到會後軍警亦紛紛到場省長出席演說謂本兼省長對於敎育曆來重視故到湘年餘於敎育行政極爲認眞良以敎育爲國家根本至計不可漠視也但湘省敎育經費向未確定故敎育事業不能辦好今日開會即欲謀一解决方法查湘省敎育費原有七項可以酌量提充即米鹽公股慈善經費鹽斤加價華昌公司代收銻價新淤湖地湖水徴收挿標之處與學宮地及一切欵項是也因未規定提取若干故不免時時拮据扔次敎員罷課我已飭財政廳將各校七月以前經費儘先發給是我對於敎育事宜可稱盡力卽此次學生全體解散我亦曾派員與各校接洽至四次之多以學生已經出校故無轉　餘地有加我以摧殘敎育之名者我實不能承認雖商會長對於此事不免辦理失宜然彼已願向學生道歉在學生一方已可休矣至此次學生解散係出於自動的或被動的我亦絶不深究云云復將所提出之敎育費辦法書於黑板遂退席所書如下（一）慈善欵項每年三百餘萬應提若干（二）華昌公司代收銻鑛照費二百餘萬如何收回撥若干歸敎育餘歸何處辦理地方公益（三）新於湖地應提若干（四）湖地挿標之處如何徴收（五）米鹽公股八百二十五萬每年部應撥還湖南五十七萬酌撥若干歸敎育經費研究入手辦法（六）學宮地及一切絈項可商量酌撥敎育費以上各項經费俟下次會議解决續辦第二步省長退席後軍署參謀長張敬湯復出席演說謂湖南治安就是我們的治安我祗知盡軍人天職維持湖南秩序况湖南百姓都是督軍的子民督軍在湖南一日總要維持一日日前學生在敎育會焚燬日貨督軍派我到會維持秩序我對会學生亦甚文明蓋恐惹起外人干涉也督軍來湘時知人民痛苦極力想將湖南弄好據我看來我們姓張的在湖南也没有對不起湖南人民的地方且問心亦無愧至若軍隊恪守紀律相愉人都知無須我說至此次學生無故退學恐怕就是熊秉三范源濓等在京暗地敎唆的云云各人聞之咸不敢聲演畢卽宣告散會 
[河南學生會消息]  
　　通函啓者前於十二月六日假豐樂園開公民大會時會議結果共計三條一自本日起嚴行抵制仇貨二嚴禁米糧出境三組織救國十人團當場表决已爲邦人所共見至於限制各商店於民國九年五月七日將所有仇貨一律售淸一節係當時演說者個人所提條件並非本會全體同意乃邦人不察頗滋物議而生疑惑用特廣爲通告祈共諒察　是幸河南學生聯合會啓 
　　通電各省長各督軍各省議會各師旅團長各報館各團體各地各界聯合會學生聯合會鈞鑒敬啓者駐皖安慶安武軍第八路第一營於八月十五日九月一日兩次奸蠶桑女校全校女生無一倖免倪督事前旣不能防止事後更不能嚴辦又復箝制人口不使發洩致兇人逍遙法外人民有寃莫訴嗚呼弁髦國治草菅人命雖野蠻荒島無此獸行不意我赫赫禮義名邦堂堂民主國家竟演此暗無天日之慘劇人類禽獸之行爲現輿論譁然民情憤激敢請一致聲討倪督縱兵殃民之兇罪以平皖同胞歙泣呑聲之隱恨河南學生聯合會寒叩 
[江西罷課學潮之現狀]  
　　江西學生罷課風潮現已四日昨日（十三）學生聯合會職員又假城外豫章中學校開會討論進行辦法到七十餘人共提議四事（一）現聞有第三者出作調人本會應如何對付議决對於本會議决條件務須堅持到底（二）某報對於本會意存破壞本會應設法對付議决派代表質問該報請其明白答復並函致各報對於罷課風潮要求主持公道（三）演講團積極進行之辦法議决凡已組織負有演講員之義務者應全體出發不得　故推諉致礙進行設有少數人臨時出發不到者本會即將其名姓宣佈藉資懲戒（四）宣佈各處往來函電並油印公函分致各縣各校報告被封情形 
　　江西代理敎育廳長王經　以此次罷課風潮甚大勢不能坐視不理特於十二日召集各校長在廳會議王謂陳督軍對於學生素主愛護所以前此學生之各種愛國運動莫不優容勉勵惟此次干涉米禁實爲逾越軌範倘不稍加制裁則流弊所至不但官廳遇事掣肘即輕舉妄動亦非輕年所宜現在學生罷課業經三日對於外交一層已足以表示我贛民氣之盛自宜從速恢復原狀尅日上課至學生聯合會啓封一節鄙人可力向陳督前請求但不涉及米事自可開會諸君爲一校之長務請稍肩責任勸諭學生從速上課萬不可聽彼等率性任情慢無限制云云官話連篇各校長當即允回校召集學生解釋一切聞均辷於本日午後六時各召學生勸諭據晚間消息各校學生已有允從之意惟明日係星期六向例授課不多加以各日運動勞頓亦宜稍爲休息大約實行上課之期當在下星期一矣 
　　聞省敎育會以各學生罷課運動尙未少息且有如一二日内尙不啓封卽全體退學回籍運動縣立各小學以達全省罷學目的之說若果演成如此現象實屬不堪開問省敎育會爲全省敎育樞紐未能坐視現已定期十四日開職員會實行以第三者資格出作調人推舉代表晋謁督軍請求一面將學生聯合會啓封一面由各校校長負責督促學生照常上課其關於外交上之愛國運動如演講等事則祗能於課餘行之又聞陳督定十四日柬請紳界徐元誥黃大壎丁立中戴秉淸等商會龍梅生盧馥窗省議會饒正音胡廷鑾及中學以上各校校長等宣佈不得已弛禁之原因（籌軍餉）請其解釋學生意見俾令早日安心上課學生會准即啓封云云未知竟究如何結果也 
[閻錫山對學生第四次手諭]  
　　山西閻兼省長訓令全省各學生第一二三次之手諭迭載前報茲復將第四次手諭錄下「告諭全省各學生」十八丈高的樓房根基在地皮下人却看不見古人轟轟烈烈的事業作工夫全在獨居自省時人也看不見今日歐美先進諸國登峰造極之富强文明皆由於這做好人有飯吃極平常的政治纍上去的人也不容易看見是以摹仿蓋樓房的多摹仿表面之華美而忽略其根基摹仿古人的多摹仿其功業之陳跡而不求其工夫摹仿歐美的亦多摹仿富强文明之成樣而不尋其階梯這眞是舍本逐末終無效果諸生當深以爲戒閻錫山手諭右諭寄省内外高小以上官私立各學校由校印發各學生每人一張或寫在黑板上令學生抄錄後責成校長及國文敎員於奉到手諭之本星期内與全校學生明白講解 
尙有要聞及地方通信轉入後頁 
雜評一 
[遺誤靑年（默）]  
　　中國官廳於罷課之前嚴厲以激學生之怒於罷課之後則又敷衍以　學生之轉圜學生見官廳手叚之和婉也則又奔走營謀期達要求之目的而官廳又以似允非允忽出忽入之手叚延宕之於是日復一日學生遂陷於進退維谷之中而學業之荒廢不知幾何矣夫官廳而果有維持敎育之意則於罷課後應速以誠意表示其主張能徇學生之請則速徇之不能亦應有一種確切之答覆使學生有以謀自處之道然而今日之官廳强硬到底旣有所未敢幡然允從又以自損威信而未甘日日以空言搪塞不予解决使學生常處於停課紛擾之地位嗚呼此種手叚基戕賊敎育遺誤靑年之罪豈淺鮮哉 
 
 

Page 8

 
 
國内要聞二 
[武漢學生請願紀]  
　　武漢學生前日在武昌鄂園與校長開聯合會議所要求的條件第一卽爲准學生聯合會開會當經官廳允許武漢學生遂决定於十三日在鄂開園會不料是晚七時敎育廳發出通告不准開會當由聯合會幹事公同議决各校學生於星期六公同請假整隊前赴省公署請願隨卽發出傳單通知各校初有中華大學勺庭第一師範啓黃外國語五校不贊成旋經各校决議請願自由事遂决定是日上午十一鐘時文華高師附中公法私法甲工甲農商中高商等先後蒞至司門口省署前最前大白旗上書有武漢學生請願團文華學生請願團等各生列隊均手執小白旗一方上書救國誓達目的不允勿歸種種字樣其後三一中學第一中學第二中學甲工荊南中學漢陽晴川中學漢口則有輔德漢口中學致中中學即不願加入之外國語勺庭啓黃亦先後到來約共六千餘人均列隊立於街側此外另組有救護隊接濟隊維持秩序隊外有文華童子軍維持秩序當文華公法附中學六校到署前時軍警林立阻止學生并有勸其歸校者各校派代表二人要求會見省長軍警阻不許入時已十二點鐘代表不得已乃率同全體學生跪下伏地哀號一時哭聲震天至爲悽慘約半點鐘之久政務廳韓光祚始命崔警務長　見請各學生立起謂省長出署赴讌未歸諸生請願何事歸時代爲轉達各代表定要入署崔廳長只允代表入署見政務廳長於是各校代表三十餘人魚貫入署到花廳韓廳長接見問請願條件代表提出三條（一）准組織學生聯合會（二）准學生自由演講（三）准提倡國貨抵制日貨韓廳長謂不能作主須待省長解决各代表申明死待省長詎至五點鐘而省長未歸代表乃傳消息命全體露宿以待五點鐘時由聯合會接濟隊分赴各校將毛毯大衣輕被用車運至又分途收買麵包等項分給各生各生遂沿街席地而坐至六點鐘各代表未出尙未知若何結果也此次武昌各署警察陸軍消防隊對於此六千餘學生并不干涉且甚親睦所有司門口長街南樓靑龍街察院坡漢陽門各商家依然開市並繼續捐出茶水爲請願生解渴至六鐘後省長已歸即傳見代表四十人加意慰勉學生又推出代表十人往議會見三議長至如何解决容俟續報茲錄兩宣言書如下（一）日人傷斃福州學警全國慣激愛國行動凡屬國民莫不具有同情然情勢日迫與其迂道以求不如以切實方法進行敝校等現經多數公决議定如左一即日通電政府敦促交涉進行二提倡國貨抵制劣貨第一步自學生本生做起各校同時組織國貨販賣所與劣貨陳列所並實行檢查第二步以相當方法勸告商人三實行演講（自下星期一起）此項經敝校校長等向官廳切實請求均願以去就爲我等力爭上項方法均不出武漢學生聯合會議定之範圍敝校等以一致精神實行之并向官廳宣言如因他項事故有放假停課之事不敢遵行爲法律上之護持作政府之後盾苟利於國死生以之抱定宗旨不擾亂秩序不妨害功課衆志一心希告父老共鑒赤忱武昌中華大學校湖北省外國語專門學校湖北省立第一師範學校湖北省立第二中學校勺庭中學校全體同啓（二）近因福州日人殺我學生警察復派艦隊壓境示威經我外部提出抗議彼猶强硬非常堅執不肯撤退軍艦要挾我國政府禁止國民抵制日貨此暗無天日之交涉我國尙復有國際地位之可言耶各省同胞不甘受外侮之侵陵羣起而爲愛國運動我鄂學生同屬神明帝胄豈昧覆巢之理而爲隔岸之觀今特由本會三十七校同學七千餘人連袂向省長公署請願第一要求電達中央第二要求允許本會檢查日貨第三要求允許本會擇地點演講第四要求指定地點給本會公同開會議以上四條俱關止前救國至計望我各界同胞共爲後援是爲至幸武漢學生聯合會 
[杭州快信]  
　　維持繭行條例案省議會建議股昨日審查仍無結果今日（十七日）上午九時續開第十四次審查會并由議員姜恂如提出改爲暫行取締繭　案待付大會公决省議會　定二十六日閉會 
　　杭總商會推定檢查日貨員六十人今晨已一律出發杭城紙業團體固結已將人三洋皮一百大洋皮華章各種連泗及有光紙機織板紙四號東洋原紙太陽牌圖畫複寫紙各種首先封存不售爲各業倡又學生聯合會化粧演講售劵籌費收入各欵不敷支出昨又分赴各機關商補助方法杭總商會因錢業發現釐貼名目迭准財政廳及杭縣知事函商糾正已定二十一日下午特開大會公决辦法 
[南京快信]  
　　徐恩元胡慶培昨由京抵甯住下關揚子江飯店李督齊省長晚六時在軍署公宴美資本團徐胡均陪席晚十一時徐胡復陪送美資本團同車赴滬 
　　梁士詒前日抵甯住軍署西花園昨陳光遠代表譚毅張敬堯代表蒯毅均往晉謁下午一時齊省長在署設宴歡迎旋卽渡江乘津浦車北上 
　　省議會昨日下午一時開大會到七十二人不足法數未能開議旋改并談話會討論維持會務方法徐堃錫大發牢騷不滿意於議長聞寗屬議員因查辦省警廳長王桂林案未先得同意驟然提出故不出席以示抵制 
　　省議員忱惟賢提議指辦各縣警察將原有警費撥還地方以利自治進行案宜興楊壽祺請議速裁江蘇淸理官產處以免擾民案即列議程付大會討論又議員吳福康提出對於財政廳所稱不定期發放省立各機關經費尙有疑義重行質問書咋已由會咨請答復 
　　滬海蘇常淮揚徐海各道尹均以快郵代電陳報各地學生聯合會開游行大會情形李督齊省長會銜通飭嚴密防範勿任滋生事端 
　　蘇議會各界聯合會學生聯合會昨均電就反對閩案由地方辦理 
　　洋雜貨店自今日（十七）起已全行開市 
　　漢口日本軍艦前日派員來蘇購米金陵關以本省米禁未開不肯放行 
　　高等師範舉行四週紀念會函請各界蒞校參觀 
地方通信 
[松江]  
　　淸查市有公欵邑紳耿伯齊等於十六日午後邀請各界士紳假座市公所集議淸查市公欵辦法到會者有陸規亮朱哲生盛元音朱鶴孫張蔚丹包世傑張省三吳步蟾朱子受等三十餘人先由朱鶴孫報告開會理由次由自治委員朱子受報告曆年支出學欵總數繼即討論淸查手續衆議簽主先函縣署請其照會市欵經黃閩瑞芝分别收入支也總額嬴餘等項列表宣布以昭實在當場即推陸規亮起草函稿交由與會各人傳觀後依次蓋章函尾即日封送復由朱鶴孫包世傑等提議組織市民公會由包君起述理由略謂監督市欵促進市政市爲民之天職自應結合團體發揮民治精神云云經在席各員贊成當即公推包君起草宣言朱君起草簡章并推定張蔚丹等多人爲市民公會籌備員而散 
　　發表體育意見敎育廳體育視察員王小峰昨假勸學所召集各男女學校敎職員發表關於體育之意見要點如下（一）運動關係衛生須逐日行之各校支配體育科程宜以分秒計不可以鐘點計（一）體育塲猶之敎室須設備整齊雖或爲經費所限然亦當逐漸增設以期完善（一）宜多課外運動運動種類國民學生須任自然高小學生須爲規定（一）宜提倡朝體操以養成終身運動之習慣（一）提倡國技保存國粹（一）運動會須時時舉行設備不必鋪張（一）聯合運動會宜就同在一地之學校組織之不必尼於同等程度之學校致生集合困難之憾（一）提倡分等運動破除學校竸爭之陋習 
[蘇州]  
　　蘇垣籌辦電燈廠近聞蘇州總商會擔任籌辦新電燈廠事迭經開會集議籌欵已有眉目乃近忽傳有發起人中分爲兩派意見之說前日（十二號）商會又開會集議籌辦電燈廠事到數十人會議結果兩派意見均已消釋並當場議决發起人三十人各擔任資本一萬元合成三十萬元計商會方面二十二人市民方面八人並擇定總商會隔壁房屋設立新電燈廠籌辦處 
　　火警慘聞閒門内吳趨坊鄭思橋北首某銀匠店於昨晨九時許房屋忽然傾圮連及比鄰門面六家熟意第六家李源昌紙烟店原箱火柴被磚瓦擊碎致火星爆出延及煤油頓時肇成火警附近鄰居愈形恐慌幸經消防隊聞信驅龍到塲將第七家房屋推倒而附近各龍社亦先後馳到灌救治行熄滅然已受傷十餘人均抬送醫院醫治某姓五歲小孩因不及施救竟葬身火窟又孫春陽貨棧學徒亦遭壓斃 
[奉賢]  
　　奉賢敎育會討倪軍電北京國務院公鑒皖省倪軍圍姦安慶蠶業女校學生潔身自盡者十餘人騰佈報章羣情憤慨竊思地方歲糜鉅欵以應軍需原爲保障治安起見現狀若此軍紀蕩然國何由治民何由安固不獨敎育前途叢生險象已也當軸諸公未知有以善其後乎敝會徴諸輿論僉謂事關政府威信非將肇禍凶徒依法懲處不足以雪地下沉寃杜未來隱呺迫切陳情伏希鑒納奉賢縣敎育會叩 
[無錫]  
　　中華靑年維德總會電申報轉各團體鑒倪軍以蹂躪閭閻之餘蹂躪女校軍紀國法蕩焉無存吾國民一息尙存豈忍見禽獸横行於國内禮義廉恥國之四維今四維不張國亡無日武人跋扈於今爲烈况此舉辱國辱民實創千古未有之汚史切盼各界競起聲討使知民氣方强不可以威武屈事急燃眉幸毋觀望中華靑年維德會總會銑 
[鎭江]  
　　米價驟漲原因鎭埠米價日前漸見低落而近數日來忽又增高每石最高者售至六元四角查往年逢冬至節前後新貨興旺價必大跌每石總在五元五角之譜惟今届則反見增貴推其原因皆由商人囤積及客帮採購運滬之故並聞江北高　產米之區近亦有滬商搜買鎭埠來源日見頹少城内外各礱碾坊存積之米爲數無多於是價遂步漲昨今兩日又因大批打包運滬以致頂高白𥞃增漲二角有奇 
[揚州]  
　　分等運動結束各學校分等運動業已結束高等及格者商業學校四人第八中學六人第五師範四人美漢中學一人友基學校一人縣立一高二人體育塲基本運動員四人中等及格者女子公學二人育英女學五人國民學校六人初等及格者育英女學六人各國民學校十三人 
[南京]  
　　學術講演會演說競進會紀事南京演說競進會由南京學術講演會發起分兩組比賽高等專門大學爲一組中等各學校爲一組高等專門以上學校於十二月六日午後三時假本城金陵中等大會塲開第一次演說會由趙厚生君主席與賽者爲高等師範學校代表張君鍾藩法政專門學校代表張君恩輔曁南學校代表陳君希賢金陵大學代表謝君承訓金陵女子大學代表郝女士映靑金陸神學代表楊君鏡秋等六校講題爲「新文化運動之意義及基促進之方法」衆推舉錢强齋仇亮卿過探先三君爲評判員評判結果以高等師範學校學生張君鍾藩爲第一金陸大學學生謝君承訓爲第二由敎育廳長胡玉蓀君當場發給紀念品中等學校於十二月十二日午後四時假本城法政專門學校舉行預賽由王伯秋君主席楊杏偉廖世承陳鶴琴三君評判到會者有省立第一女子師範學校代表顧品月省立第四師範學校代表徐君鴻基省立第一工藝學校代表楊君家禒省立第一農業學校代表陳君謨曁南學校代表　君榮耀省立第一中學校代表李君芾鍾英中學校代表盧君光婁高等師範學校附屬中學代表王君作榘金陵大學附屬中學代表劉君經邦滙文女學代表劉席珍基督女學代表李宏瑩基督中學代表陳君烈文求實學校代表孫君劍鳴華中公學代表朱君公楨等十四校演題爲「發展南京之計畫」十三日午後三時復假南京高等師範學校舉行决賽由陶知行君主席張軼歐趙厚生郭秉文三君爲評判員評判結果省立第一中學學生李君芾爲第一基督女學李女十宏瑩爲第二由省公署敎育科長汪伯行君當塲發給紀念品前後兩組演說比賽到會旁聽者皆千數百人可謂極南京學界之大觀矣 
[嘉興]  
　　路上設置郵箱嘉興郵務局胡局長因便利人民寄信起見函報郵務總局撥發鐵箱若干只仿照滬地辦法於通衢按叚設置以便就近居民寄信現由總局長頒到十三只業由胡局長飭匠於北　橋及端平橋塊繁盛地方分别設置並將各木箱（係托各商號代收信件者）分别取締以資整頓 
　　學校舉行學期攷試嘉興各學校以時届歲闌所授課呈業已完竣特於本星期起舉行學期攷試以覘成績 
 
 

Page 9

 
 
   
 
 

Page 10

 
 
本埠新聞 
[英國新布公司法與滬商關係]  
　　字林報云十月十日倫敦公報載登關於公司組織法之閣令與上海極有關係凡在中國註英册之公司其總理或他種名義而實握管理權者必爲英人否則處罰此令於發表後六十日内實施將來上海公布此令時定有若干可注意之發展蓋上海有名爲英人商行者實則握管理實權之人並非英籍也再水火險公司如註英册須遵章存洋十萬元或價値十萬元之股票方許經營保險事業此亦爲閣令中之一要點查從前許多公司並無英人實際上之利益者亦在香港註册雖英國法庭對於公司有裁判權而對於公司董事則無此權其故以董事皆非英人也嗣後改章凡註英册者多數董事必屬英人然猶無濟於事蓋董事常處於傀儡之地位並無管理之實權亦無眞正之關係也 
[歡迎美資本家]  
　　美國大資本家白魯斯梅歐佛格爾師通（譯音）諸君此次由美來華考查遠東商情在京與政商各界領袖頗多接洽現已事竣於昨日（十七日）晨七時由甯乘夜車到滬當由該處巡警在車站照料並由護軍使署撥派元副官曁交涉公署派譯員邵榭華及商界傅筱菴諸君等在站歡迎白君下車即與接談良久始各興辭而别聞白君等現寓禮查西飯店在滬尙須從事調查一時尙不返美云 
　　大陸報云近赴京與中政府商訂借欵三千萬元之美國銀行家與商家十七日晨間可由北京抵滬寓禮查旅館 
[美國又多一航業公司]  
　　中美新聞社云美國路斯恩奇爾司太平洋航業公司從事遠東運輸事務　在上海九江路一號設立代理處裝貨載客辦理妥善該公司郵船威斯脫芒韜撥號定於二月十五日由上海開行威斯脫希卡號於三月十五日由滬開行經小呂宋香港檀香山而到路斯恩奇爾司凡旅客及貨物均可直達美　坎拿大各埠欲乘該公司郵船者可往該代理處詳詢一切也 
[保護義飛行家在江灣試機]  
　　松滬護軍使署前日接准江蘇交涉公署函開茲接駐滬義總領事函稱義國飛行家定於十七八兩日（卽昨今二天）如天時合宜須在江灣地方試騐飛機届時飛機經過各處恐有悞會情事應請速爲轉致地方文武官廳知照以免悞會等因函請轉令駐滬各軍隊查照云云故由何代軍使立即通令淞滬各防守司令飭知所屬各軍營一體查照矣 
[取締出版印刷業案之重提]  
　　淞滬警察廳自奉部令實行取締出版印刷物品着令投廳領照後經該再同業全體君起反對電部力爭在案茲悉警廳徐廳長自奉部令取締以來至今數月查得該兩業尙未實行領照特於昨日重行通令所轄各區駐所派警分往各店商傳知限令從速赴廳依照所頒取締章程領照營業等因現該兩業同行自奉通知後因查照所頒章程取締過嚴一旦實行勢難營業故仍多觀望不願投領已别籌對付方法云 
[蘇州河潮水之奇淺]  
　　本埠潮汛古曆朔望子午潮爲大汛初八二十三爲小汛近數日來適値小潮汛往常落潮時蘇州河潭子灣之東麥根路新橋之西來往船隻無磁撞之虞蓋水退最小時尙有一丈二三尺寛之河面今届退潮最小時祇有七八尺寛之河面爲從來所未有河水如此乾涸於是來往船隻日聞肇事江海關河泊司有鑒於此連日派船數隻在該處遇落潮時禁上小輪及各種民船往來祇許乘潮水方面一船魚貫而行以致各木行往内地之木排均不得行動建築者莫不感受影響云 
[徐家滙天主堂工塲被焚]  
　　前夜十一時徐家匯天主堂南首有屬於堂管之五金雜貨製造廠及本器工作場物料所内不戒於火登時冒穿火光燭天因地在華界爲小　門外救火聯合總會瞭望臺瞥見卽鳴警鐘六下南市一二三區聯合分會聞警駕車趕救及到場後因無自來水可覓頗形棘后俄而法工部局救火會西人亦得該堂電話驅車來救汲取該處浜水射擊致難得手直撲至夜半一時始由華法兩界救火車合同撲熄計燬去該廠所有一帶房屋百餘間損失聞有數十萬之多 
　　又一函云前晚十一點三刻鐘時救火聯合會警鐘樓鳴鐘報警施分六下當經各區救火會調查火發地點在西鄉徐家匯鎭因該處未設自來水故雖有火龍皮帶車馳往施救取水極爲困難旋在河道中汲水燒灌並將火道拆斷不致蔓延然已焚去房屋數十間之多損失之鉅可知矣 
　　文滙報云徐家滙土山灣孤民院之工藝局與住室昨夜全燬於火估計損失約百萬元被焚產業未經保險聞火起於空塲中之木堆大約係看守者不愼抛入未熄之香烟頭所致沿燒貨棧工場廠屋以及工人住室由衆馳救良久始熄查工藝局共用工人生徒等一千二百人其規模可知辦理多年出品精良久爲人所歡迎今一旦全燬良爲可惜而雕刻主任在住室中儲集古物珍品頗多價値二十五萬元内有不可多得之奇珍亦罹於刼尤屬可惜所幸者火雖起於半夜並未傷人云 
[寳豐紗廠被焚之眞相]  
　　閘北义袋角寳豐紗廠於十一晚二時起火至十六晨八時半始熄全廠被燬僅剩貨棧未遭殃及已誌前報當時外間紛紛傳述謂有男女工數十名葬身火窟當經訪員向該管之四區二分所及火場左右各方面實地調查始知並無其事惟火熾時該廠初尙緊閉大門不肯開放嗣因火勢愈烈男女工數百人在内鼓噪警區救火會已相率到場方將工人放出一時爭先竄突致遭顚仆踐踏受傷者多人幸未釀成命案此當時之眞相也又聞該廠主劉伯森向朱姓租開此廠『原名裕通』已歷五年出事時廠主及經理宣廷榮司賬某等均不　廠故該管警所倪署員先將工頭毛福坤傳案解科轉解淞滬警廳押候訊究前日又傳到宣廷榮訊據供稱保有火險六萬餘兩火由引擎間内所起等情奉諭暫交妥保聽候調查明白再行核辦 
[羅卜票之被累]  
　　本埠羅卜票自上月以來因愛做斯票受其影響者不勝枚數昨日銀行開盤每銀一百兩售開二萬三千元市上老票開價每千元祗値銀十四兩七錢半新票每千元跌至銀四兩竟無大宗交易近兩日來錢莊烟紙各店門市均已停收將來市面更不堪設想由是存有斯票者心膽皆虚邇　陽曆年終被受影響之人無不設法彌補免有臨時掘井之慮　聞一般投機營業之輩此届結算出入甚巨無不深爲焦灼若不先期調劑恐難免閉歇逃匿之事也 
[各界聯合會消息]  
　　全國各界聯合會　公啓云各地各團體公鑒日人謀我蓄心已久鯨呑蠶食爲所欲爲滿蒙同胞之慘辱筆不勝書山東問題之塗毒髮不勝指近在福建横行益滋派艦縱兵幾同敵國而吾國當道貪圖借貸懦弱自甘送盡主權傷盡國體近猶不少覺悟時局危如累卵吾民不謀自救寗非與彼偕亡言念及此欲哭無淚近據閩省同胞來滬報告自閩案發生後日人擅敢明携兇器隨地與學生尋隙以致閩學生身體之自由喪失殆盡而閩案交涉日人堅持尤力不少悛改而山東之恫嚇書與滿蒙之猛進情形且尤昭昭在人耳目長此凌虐吾民其能堪乎夫日人之侵略之目的我全國也非限於滿蒙魯閩一隅也似以得寸進尺誰不自危倘再不圖自救直束手待斃耳任人宰割豈人類所應出者欲保吾國人之人格唯有亟籌自衛之方而已自衛之方有三（一）以演說游行傳單等促全國人之覺悟（二）積極抵制日貨不供給日本米糧煤鐵及種種原料以促日人之反省（三）趕辦學生軍商團民團以厚人民實力是三者胥吾人所能自謀者望一致進行以收衆志成城之效幸勿誤認事不關已而貽噬臍之悔則吾國前途庶有豸乎時危勢迫望亟圖之此致全國各界聯合會啓十二月十七號又函云逕啓者此次烟台海軍學校罷課風潮實緣海軍部擅改五年定章阻碍平民入校徑途之所致至校務腐敗辦理非人尤乖衛國　强之本意况更顯分閥閱平民階級乎事關國本誼應全國力爭奉上海軍學生曆次宣言全分即希查照辦理是荷此致全國各界聯合會啓十二月十七日致北京海軍部電云北京海軍部鑒海軍所以衛國而服兵又爲國民共負之義務約法具在何有閥閱平民之分烟台海軍學校此次罷課風潮純由大部故改定章顯分階級所激起延長學年不增功課校務腐敗辦理非人大部之羞也望俯允學生請求三條用謀振刷事關國本幸勿忽視而貽海軍羞致北京外交部電云北京外交部鑒閩案全國公憤請依照京滬國民大會所决八件與日使嚴重交涉勿稍讓步倘援昌黎案在閩交涉未免辱我國體國民誓不承認致北京國務院電云北京國務院鑒張敬堯禍湘李厚基禍閩倪嗣冲禍皖陳樹藩禍秦罪惡昭彰國人共憤請速黜懲以警兇頑 
　　上海各界聯合會上海各界聯合會於昨開評幹兩部職員會到會二十八人公推劉振羣君主席（一）報告籌捐摺已辦好討論發表手續議决仍用公函分各團體派出職員籌募（二）報告滬西商業聯合會對於抵制日貨之辦法並由滬西商業凌建南君詳細說明僉認爲妥善惟各路情形略有不同現各路商界總聯合會正在籌畫具體辦法一俟確定宣布即一體照辦（三）討論閩案有歸地方辦理消息本會應表示如何意見結果致電北京外交部此案絶對不得任地方辦理 
[商業公團會議紀事]  
　　聯合能信社云商業公團聯合會於　日午後四時開幹事會議由湯節之主席報告江蘇省敎育會等八團體來函痛論外交之危險商學亟宜聯合一致以利進行請衆討論會議結果以爲本會業經與各路商界總聯合會協商切實有效之辦法正在進行中并擬尅期函約南北商會出而公同主持即以此意函復八團體且謂同爲國民人各有責將來如需協助之處自當一致動作以救國家云 
[旅滬福建各界聯合會籌備會]  
　　昨（十七日）旅滬福建各界聯合會在新閘路鴻慶里一百三十三號林寓開第四次籌備會各界代表到會者二十人首由主席林子衡君報告據各代表介紹會員頗形踴躍泉漳會館方面由會長郭君兆鯤擔任介紹可以全體加入約六七十人興安公所方面由江君宣甫擔任介紹全體加入亦有六七十人沙永公所由陳君冠夫介紹加入約有十餘人滬北三山會館由會長林峻甫君及齊述菴君擔任介紹加入約三四十人旅滬福建學生會由會長陳炳章君及林翼民君介紹全體加入約有二百人左右此皆業之報告前來者數在三百六七十人左右此外尙未報告前來者爲晋惠公所汀州公帮方面係吳君蔭培介紹滬南三山會館方面係江君一南介紹榕廬方面係林君潮光謝君永欽恒善社三一堂格致學會英華校友會方面係林君多誠介紹以上四君所介紹亦有二百餘人左右現在已塡寫證書入會者計有三百餘人卽可定期開成立大會其未入會者均可隨時加入其已入會而未報告前來者應請介紹人分别通知惟開成立大會之日擬請上海各界名人蒞會演說一切自須先行籌備（一）開會場所（二）通告旅滬福建各團體（三）會場佈置及登坛以上三事請諸君討論旋經郭　君提議以泉漳會館爲開會場所經衆贊成並由吳蔭培毛一豐江一南等先後發言討論又决定於本星期日開會一面用函通知旅滬福建各團體一面分布傳單另再登報以便周知最後擬定傳單及廣告通稿如左「旅滬福建各界聯合會成立大會通告」敬啓者前定於本月二十一日（即星期日）準下午一時至五時在南市十六舖外鹹瓜街泉漳會館開旅滬福建工商政學軍報各界聯合會成立大會凡屬旅滬福建各屬各界同鄉無論已入會未入會者均乞惠臨無任歡迎之至滬南三山會館滗永公所泉漳會館汀州公帮滬北三山會館興安公所旅滬福建學生會晋惠公所恒善社同啓以上通稿經到會各團體代表贊成並推舉郭君　林君學衡毛君一豐郭君兆鯤爲籌　員吳君蔭培江君一南林君翼民蔡君杰通知一同鄉云 
[上海女界之公憤]  
　　十一月十七日上海女界各團體各學栨有假女界聯合會開會推劉淸揚君主席討論關於上海女界全體執行事宜先定名義以策進行議定名爲上海女界臨時委員會衆通過遂推定會計等各職員於安武軍汚辱女校事一致主張聲討分電南北政府全國女界電文列下廣東軍政府鑒安徽蠶桑女校兩次被安武軍圍姦憤死者十數人亘古未有中外稱奇爲人道所不容遺世界之大恥皖人處積威之下已成無告死者沉寃莫雪生者含痛莫伸更迫校長通電否認獸行軍士縱之法外全國共憤欲殺甘心公等　法理應聲討人格軍紀所關非細此若不圖無以自别雅鄭矣倪督軍鑒安武軍圍姦懷寗蠶業女枃事報章騰載薄海震駭倘屬子虚何致衆口一辭洵曆史未有之奇辱中外絶無之慘劇滅絶人道摧殘女校莫斯爲甚宜乎天怒人憤舉國騷然執事督皖應如何惠被君倫以辕報國乃任兵蹂躪女校恣意獸行以後非僅辦敎育者相率自危而中國軍人人格亦已掃地罪惡滔天人人髮指倘執事不嚴懲肇禍軍士何以肅法紀平公憤而謝天下衆怒之下幸善圖之致安徽蠶校長書敬啓者皖軍蹂躪蹟校西報揭露已愈兩月同胞義憤本諸天良恥辱相關豈忍附和乃閱蹟校通電謂事關軍學名譽倪軍通電謂無中生有任意載誣云云悲夫逆詐億不信欲蓋彌彰矣倪軍成績中外共知水清石出何待起訴强姦本非失節此固無庸諱言令死者含寃生者隱痛貴校長撫心自問生死難安矣同人等或與君有一日之雅或曾按席聯床此身尙在把晤有期幸勿刦於積威羞於相見也 
[海軍學生不受私人調停]  
　　海軍部以來滬之海軍學生要求條件無法拒絶乃欲以私人調停其間使學生早日回校然後以嚴厲手段對付頃探得海部參事某君拍一私電與學生内云轉烟校諸生鑒聞諸君近因心有不滿有全體出校上書請願等事爲之駭異惟鄙人細詢所請三事除管敎或有不良應由部派員詳查再行整頓及將淞校課程併入烟校延期兩年於諸君月薪暑假均有關係容可商量辦理外其餘均係出自誤會茲因烟校爲鄙人所創辦而諸君又係鄙人任學司時所招致特以私人資格貢此忠告如諸君肯願即日回校以上兩節當力爲斡旋否則結果如何誠難預料逆耳之言諸希諒察幸甚此電係參事某電與部派來滬駐辦之王傳烔轉交學生方央者學生出校之時海部當早得電告豈有堂堂參事今日始知之理學生理由書已誌報端觀此電則答非所問聞學生方面已嚴拒此種誘餌誓必爭到第一條方肯回校云 
[上海學生會與各分會會議紀]  
　　上海學生聯合會因欲與各分會交換意見特於十二月十六日（即昨日）下午四時在事務所召集各分會會長會議出席者有嶺南中學東亞體操淸心實業同濟醫工省立二師澄衷中學滬濱英文學院南洋醫學約𦒋靑年會神州女學上海公學靑年會中學承天英華浦東中學滬江大學南洋路礦女子體操中華職業南洋中學靑年會夜校中華工業聖瑪利亞崇德女學勤業女師範同德醫學中國公學聖約𦒋市北公學女靑年會復旦公學民立中學愛羣女學民立女中學� 
禆文女學民生女學愛國女學晏摩氏女學南洋公學育才出校中國體操等四十校分會長聯合會會長程君學愉主席總務主任李君鼎年紀錄首同主席報告略謂本會自下學期改選以來各分會對於本會每有不了解之處本會爲各校學生之總團結衆目所視對於一切問題之發生不能不前後兼顧出於愼重此中苦衷實難言宣各分會雖有派遣代表來會共同服務第時間旣短諸事未能一并預聞故本會所辦各事各分會或有不能明白者此皆由於本會與各分會隔膜所致但時急勢迫救國須以一致故特召集各分會長交換意見和衷共濟以救國家並提出下列三問題請各分會長發意見（一）如何能使各分會與總會不致隔膜（二）抵制日貨本會應取如何態度（三）總會經費問題討論之結果如下（一）『如何能使各分會與總會不致隔膜』神州女學代表提議各分會長應時常聚會以便聯絡感情復旦代表附議通過靑年會夜校代表主張每月聚會一次神州女學代表修正除常會外遇有特别事故得總會長臨時召集通過（二）『牴制日貨本會應取如何態度』南洋醫學代表提議本會抵制日貨應聯絡商界一致進行女靑年會代表附議嶺南代表主張凡各分會查出日貨時應會同商界聯合會辦理至具體辦法由總會評議部議决施行通過（三）總會經費問題滬江代表提議（一）各分會應從速收集滙交（二）各分會會員對於總會開支大都　不明瞭總會每月應將各项開支造具報告印發各分會宣佈復旦代表提議（一）請南洋聖約𦒋兩校賽球則可售票取　即將該欵捐動總會（二）明春集合各分會組織一大游藝會將所得票資作總會經費南洋中學代表附議上第二說通過同濟代表說明此種欵項不能列入預算内應仍從根本着想請總會速將預算决算造出分發各分會宣佈然後促各分會照章繳費滬江代表提議請各分會量力而行照各校情形收繳通過育才出校代表臨時動議主張請各分會長注意出席總會職員行動並考察對於職務上是否盡責復旦代表主張各分會出席總會會員應由各分會另派代表調查該員等行動及勤務如有溺職等情可報告各該分會立即撤回以利會務討論畢時已六鐘半遂散會 
[滬寗杭甬路局近事紀]  
　　聯運消息滬寗杭甬兩路鐵路曾經加入中日聯運等情已誌本報按該聯運程途中須乘坐輪船經過大連靑島兩處以達日本東京曩在歐戰狀態未經宣佈終止之前該大連靑島兩處曾經禁止輪船進口致此項聯運程途每須紆道而行現悉大連靑島兩處停止輪船入口之禁令近已取消所有上海大連間每星期兩次之輪船往來業已照舊開行昨滬寗杭甬兩路管理局曾接南滿鐵路轉由北京交轉飭兩路各聯運站查照矣 
　　防險辦法滬杭鐵路之區間列車與夫四等列車向無汽閘故凡行駛之際驟欲停止殊覺不易在往來列車交會之時此項車輛非常危險本届車務總管召集各段稽查會議時曾經提議及此昨經車務總管通令各站此後凡遇未裝汽閘之列車與他列車在該站交會時須令未裝汽閘之列車在揚旗外面停留片時再行緩緩駛進站線以免危險至於夜客車之熱氣管現將車輛分别掉換進廠裝配約本月底可以竣工云 
　　路員撤調滬杭甬鐵路車務稽查姚伯良以錢朱二車員携帶公欵手續不淸以致遺失銀洋二百元當將二員拘押警局激動公憤等情已誌本報茲悉該局長任小山以姚稽查辦理不善特委車務總巡警楊先芬　赴杭查辦當經浙紳許祖謙徐申如爲之排解已將在押二員勸慰在外暫行停職聽候查明失欵情形再行核辦理聞該路局長以姚伯良在杭不洽輿情擬即調滬另候差遣云 
[政府電告福州交涉近况]  
　　本埠行政長官最近奉到南京齊省長轉到國務院通電略謂關於福州中日交涉中央確持力爭主義無稍讓步且於撤艦一事决然分定日軍登陸及速撤軍艦兩層此時日本似有允意至於要求條件中央亦必一一辦到希即轉告各界以免再生誤會云 
[書業公所開公判會]  
　　聯合通信社云上海書業公所調查部今因該所副會長許錦明破敗公議勶進日紙已曾當衆認罰及今圖賴罰欵事定於今日（十七日）午後二時於西門外林蔭路江蘇省敎育會場開各界公判大會請各界諸君公判云該公所調查部已將謹告書分送矣 
[解訊由英來滬之德僑]  
　　公共總巡捕房三十六號西探目殺拉文　晨押解德國人拿惠克至公共公廨禀稱查得該德人近由英國邊疆身穿英國軍服乘輪於本月十六號來滬潛居租界不識意欲何爲因此將其拘案等語據英國皇家律師梅吉言投案譯訴前情以該德人來滬並無依靠亦無犯罪行爲請爲發落如敵僑問題關係應由中國政府辦理云云經俞襄讞核供商之英卓副領事判該德人仍帶回捕房候禮拜五帶堂再核 
[發封私造噴水筒銅作詳情]  
　　棉花檢查局查悉萬裕碼頭林長生所開銅店專造噴水筒攙入棉花之内因此近來查獲着水棉花甚多函請上海縣沈知事飭派吏警前往抄出大小噴水筒頗多即將該店發封林長生聞風逃逸即將林弟林叙生拘獲連同已獲證物拘送縣署押候訊辦在案茲悉林長生家住諸翟鎭又在該鎭開一老店萬裕碼頭爲其分店所出之貨全由老店做成送出沈知事得悉前情以諸翟鎭爲嘉定上海靑浦三縣交界之區該林長生所居地點是否在於上邑界内立飭催　吏唐掌全倪承業等往查具復以憑核辦等因該吏下鄉查明實係上海縣界内三十保二圖區域以内當日返署報告都督 
　奉沈知事委派科員帶同該吏等不動聲色下鄉捕拿詎林長生並不回鄉仍難拘獲即命在該鎭老店中搜出大小噴水筒二三十只又未做成之銅器料坯甚多一併運出裝成一小車然後命將老店發封派該圖地保守護該員吏等押運贜物返滬行至北新涇西首華漕地方迎面來一小車所裝各物大半爲噴水筒並銅片等見而可疑上前扣留詰問知係林長生在上海所開新店中偷運出外遂一併拘解到縣禀明前情磦飭將各物存案林叙生命押候補拿林長生到案訊辦 
[愛國商號錄] （上海學生聯合會調查科來稿） 
　　（虹口三角地小菜場）新裕永記（裏橋西漢壁禮路）太和茂記（漢壁禮路）千百九十七號立新　千二百五十一二號震昌新　瑞大新（吳淞路）彙源　百四十號永昌仁美男居（廣東街）恒義生　有興　九十九號祥發（密勒路）三十四號　孫永茂（天潼路）通和　萬豐茂　六百九十兩號永興五百三十七號廣生昌　五百十三號半廣　源昌　同福泰（虹口外白渡橋下美賢里口）大昌　（武昌路）　羅永吉　木德大　萬生祥　成大　廣生利　祥康廣萬祥　昌記　華豐潤記（北四川咱白保羅路）靈生（東武昌路）興發　恒太　岑炳記　德康順（西華德路）同興（頭壩福德隆）萬生盈（吳淞路頭塡）潘恒太）江西路）祥和森（湖北路）顧茂昌　百十四號顧春記分號三百五十四五號洪昌愼（五馬路）同芳居（河南路）洪盛　寳豐　永昌太　久昌　成大　五百五十一號綸新四百九十四號興昌祥　二百三十一號久祥信記　四百號趙益大　三百八十四號久孚　三百四十一號廣合和百四十二三號正恒隆（棋盤街）永和昌（南京路）八十八十一號大源祥久記　三百九十七九八號廣衡隆興記（九江路）二十三號介福（寳善街）五百七十八號大生北號（恒豐路）大成（馬立師）協記生　新萬生　公興協源成可濟　余記新（重慶路）久大　林生記　長興太　同壽康　裕生　楊金記　楊順興　張林記　順昌潤太　源順　祥大　得隆　豫太祥 
[最近進口日貨表] （上海學生聯合會調查科稿） 
　　買號　地名船名　來埠　物名　件數　價値 
東林　法界三洋涇橋南熊野丸　大阪　皂油　一百磅　一千一百元東林　又　三城丸　神户　磁磚　六十打　一百二十元震泰　法界德銘里　近江丸　大阪錫箔　二十二擔六十五斤二千四百元又　又　熊野丸　又肥皂　四件三百十四元又　又　近江丸　又藥粉　二擔二十五斤二百二十元大盛公　法界吉祥街　三城丸　神户　洋傘　一百二十打　一千二百元又　又　又　　大阪　髮油四千瓶八十元又　又　又　又手巾　四百打　四百八十元 
[商界救國團宣講紀]  
　　商界少年救國宣講團於十六晚在小東門舉行第八十一次幻燈宣講首由董伯堃講亡國痛苦次汪廣衡講速去依賴性而謀自立次劉樵仙講閩湘贛學生會被封之詳情並懇各界速起援救言極沉痛聽者淚下次盧華德講不可爲福州交涉而忘却山東問題次吳夏畦講運米奸商之黑幕次譚馥祥陳仲子兩君講烟酒嫖賭利害之辯答次韓崇欽余諷世陳良才姚士箴吳進之等相繼演說當場由團員王永炎陸洪謨陳安均等十餘人照料秩序曆五小時始返 
[北城工商聯合會逐晚演講記]  
　　北城工商聯合會自閩事發生以後由會長馮志卿君會同副會長朱顧二君於本月七日起逐晚偕同會員任斌程宫園夏子林童醉公張玉　章晴蓀顧竹君并連合競肓會份子張開濟陳志渭趙秋心吳靑雄等列隊分投演講迨无虚日大致勸告社會不用日貨提倡國貨顧全大局良心救國等語沿途聞者莫不動容其他各團體亦效法繼起出隊演說云 
 
 

Page 11

 
 
[擬派人密查皖女校眞相]  
　　　某會及某團體以皖軍蹂躪安慶女學係由西報揭露因之大起國民義憤亟應追查眞相以仲國法昨特聞臨時會議公舉幹員馳往該處秘密實地調查以明眞相 
[小學敎員研究會]  
　　本埠小學敎員研究會主任分致各小學校通告云謂本會按照表格定於本月二十一日（即三十日）上午十時假上海縣勸學所會議室訂集各小學鹇敎員至所舉行唱歌國文書法三種研究科開會希請貴校敎員准時與會共同研究如有關於上項各學校應須提議發表事項請將稿件先日交會俾列案提議至祈查照爲盼專布敬頌敎安 
[東吳一二中學之競辯會]  
　　東吳第二中學校定本月二十號（即禮拜六）下午二時與蘇州東吳第一中學開聯合競辯會其辯論題目爲「世界人物之進化由於競爭乎抑由於互助乎」届時當有一種新學說足以灌輸聽者腦海也昨已柬邀各界請爲届期往聽云 
[活人模型繪畫之創舉]  
　　繪畫之必需實寫已爲世界所公認實寫中尤以表現曲線爲最難故各界美術學校均注重實習石膏模型人體模型爲主旨西門美術學校自設立以來即仿照各國敎授辦法故成績卓著但以前除寫石膏模型外僅僱着衣之人作種種姿勢而摹寫之究於人身全體肌肉的眞美未能表現該校長以西洋畫科非有現全體肌肉之人體使學生從事實習斷無深奧成績目下已出生資僱得壯年肌肉豐美的數男子使學生繪寫併於課室中裝置火爐雖至寒冬亦所不輟學生實習時倍增興我實趣國繪畫上之創舉云 
[基督徒墓園立碑紀]  
　　黃家柟君創辦之基督徒墓園於七日二時舉行立碑禮到園觀禮者中西政商學界慈善界孤兒惠兒院主任海關執事等不下四百餘人首由馮釗光牧師主席升砲振鈴開會由孤兒院長顧念劬祈禱同濟絃樂會奏樂後由黃家柟君率惠兒院軍樂及各墓家屬掃墓畢奏樂入座由嚴女士與何米月娥女士鄔挺生君蔡覺非君等演說然後奏樂由鄔挺生君啓幕行立碑禮由竇耀庭君致頌詞禮畢而散 
[寜紹股東聯合會紀事]  
　　寗紹商輪公司因修改章程定於陰曆本月三十日下午假總商會開臨時股東會該公司股東聯合會幹事方椒伯君業已將各股東委託代領人塲券及議决票並章程草案各件均已向公司領到候各股東於開會前向事務所領取云 
[濟生醫院開幕]  
　　十二月十六日即夏曆十月二十五日爲上海中國濟生會開辦以來第三周紀念大會該會除辦普通善舉外曆辦各省災振今歲尙在進行又開正蒙院義務學校兩處並成立救疫濟生隊共成三隊每隊二十五人今以閘北地廣人稠尙無醫院特於寳山路六十八號洋房創設濟生醫院亦於二十五日广幕商請前在寳隆醫院德國醫學畢業生孔錫鵬君發起組織前有德國醫生遺存全副頭等治療器具並承孔錫鵬君曁德國醫學博士陳任民君德醫曾志民君擔任義務隨時駐院施診病房分頭二三等除頭二等酌收住院經費外其三等病房專爲貧病起鑡祗收飯食洋二角所有創辦經費由濟生會員各盡其力隨時捐助今日開幕有該會白十字濟生隊分隊排列救濟婦孺會軍樂隊分班奏樂其政學商各界來賓曁本會員及女賓到者約共四五百人臨時捐欵約計一千餘元濟濟一堂可稱極盛午時由儉德儲蓄會敬致開幕頌辭當由會長徐乾麟王一亭二君偕同本會員敬致答謝辭即以茶點餉客旋即會同攝影聞午後尙須至中旺弄濟生會特開三周紀念大會報告本年以來所辦各善舉成績也 
[蓋達將軍將離滬]  
　　文滙報云聞蓋達將軍不日將乘安特里本號輪船赴日然後取道美洲回國 
[兩美船同日進口]  
　　大陸報云花旗輪船公司之愛瓜多號十七日由美國駛抵上海又該公司之貨船威斯特開杜亞號載貨千噸於同日抵埠 
[調查户口第二日情形]  
　　昨上海市經　辦事處報告云本月十六日爲本邑開始調查户口之第二日二十五保十圖分任調查員調查至尙文路六十四號户口門牌王仰之小機作店主不服調查調查員多方曉諭一味不睬後經二區二分署巡士到塲詰問始俯首無詞報告户口數目得以塡給門牌此次調查户口十分認眞凡一店或一家共有男女大小幾人均須一一詳細報明姓名年歲職業住居幾年塡入調查户口草册不得稍有遺漏店舖居家間有不明事理者少見多怪以致有不服調查之舉迨受巡士干涉始肯據實報告其愚誠不可及也二十五保十圖圖書郁洪興隨同分任調查員按户調查户口異常出力其他各圖亦着手調查計日進行惟每圖户口多者至萬家少者至七八千家調查期限止三十日恐不足以蕆事也 
[陳列館審查專員赴杭]  
　　浙江商品陳列館組織物產審查會特函本埠國貨公司主任徐賡華爲審查專員等情已紀前報茲悉徐君奉委後因該館開始審查在即故特於昨乘滬午車赴杭矣 
[陸軍犯調回新監]  
　　松滬護軍使署於昨實行將寄禁本城舊監獄内之陸軍囚犯七十二名調回使署内新建这陸軍監獄内收禁等情已誌昨報茲昨上午十時由陳團長率同兵士八十名至舊縣監將此項犯人分爲兩批押解計上下午各一次惟内有曾犯烟土案之兩犯稍爲優待係用馬車　解其鋪蓋木板等另由塌車六部運送迨到署由何監獄長點名騐鐐分發各號監禁云 
[令頒監獄考試章程]  
　　江蘇高等審檢聽近令所屬　縣略謂頃奉司法部令頒規定監獄考試章程特抄錄分别令仰轉知各獄官一律知照如下（一）年齡凡在二十六歲以上者爲合格（一）資格凡監獄學校或監獄專修科畢業者（一）在外國警監學校畢業者（一）法律法政各專門學枃一年以上畢業者（一）曾育委任以上法官文職者 
[軍械運解北京]  
　　上海兵工廠因奉陸軍部電令着將造成項下趕速配解過山快炮八尊機關槍四架迅即解京備用等因故由謝總辦遵將山砲八尊機關槍四架配齊一切零件共製七十五箱派令軍械庫庫長石作　帶領排長一員士兵八名業於昨日交裝南站火車轉往滬寗鐵路運送南京換裝津浦火車解往北京三家店軍械庫交納聽候部撥軍用 
[撥派師船赴防]  
　　蘇屬緝私第四營營長薛萬有以所轄之松江奉賢金山等縣均爲沿海灘產鹽之區梟匪販運私鹽素甚充斥每年鹽稅被其偷漏頗巨茲爲整頓緝務起見且時届冬令正値醃菜之際各防卡之對於緝私尤宜嚴蜜和特通令所屬五隊隊長迅即各派師船五艘在於防地各河港往來游巡如能緝獲私監解公定當從優奬賞以示鼓勵云 
[軍用品准予免稅]  
　　淮揚鎭守使近因所轄各團營需用軍用物品瀊員分投採辦資請財政廳查照免稅昨已令行本埠各徴收機關一體知照 
[查催船户換領牌照之布告]  
　　滬南工巡捐局姚局長昨發布告云爲布告事照得浦江各項船户及外來各埠航船各鄉鮮船照章每年編號註册發給牌照以便稽查曆經辦理在案茲値換領牌照之期各船户多未遵章辦理實屬玩延除諭飭市舶所查催外合行布告候該船户遂照向章取具保結携帶舊有牌照赴市舶所報明註册即日來局繳費聽候換給牌照切勿違延自誤切切此布 
[中法儲蓄會第十五期開奬]  
　　本月十五號中法儲蓄會在天津舉行第十五期開奬來賓擁擠秩序整肅茲將十大奬抄述如下頭奬第一千四百三十六號（福建分會抽中）二奬第一千一百二十九號三奬第一千七百十七號四奬第七百九十三號五奬第一千五百七十二號六奬第六十八號七奬第一千四百五十四號八奬第一千二百五十五號九奬第九百九十九號十奬第八百二十二號聞是期入會者計二千五百全會云 
[追償隆記倒欵代表赴津]  
　　天津帮隆記雜貨字號頃因投機營業失敗虧耗倒閉現與往來之各錢莊昨日會議以經理賬房均已逃匿招尋無着惟有公同至津向總號追索了理償淸故昨日舉出代表四人乘輪前往矣 
[重審楊日華]  
　　粤人陳秉祥控同鄉人楊日華墏伊子陳錫麟擄去藏匿無踪一案前奉地方審檢廳訊明判决楊日華死刑稟詳上官業奉令飭該廳再行重審遂傳當時承辦此案之探夥羅傑廷等到案候訊在案前日下午又奉該廳刑庭長周君特開第五法庭審理問官命陳秉祥上堂謂日本案現奉上官令飭爲鄭重起見究竟爾子可有下落否陳供稱並無信息要求堂上從嚴根究羅傑廷供廣東人現在某公司營生前年十一月間陳秉祥到捕房控告之後捕頭派包探石金榮辦理其時民在石處爲夥因民是粤產石命小民帮辦案件是月二十左右始將楊日華拿獲是實問官命提在押之證人周根發上堂據供去年三月十九日民在外虹橋代民黨中分發傳單被四號日本巡捕拘入捕房管押適與楊日華相遇楊向我詢問何事管押我即告以因分發傳單反對段祺瑞之故楊又問爾在何人部下我不肯明言又問住處我答以住殺牛公司後面同吉里十三號迨至四月二十四日期滿釋出是月終午前七時許楊亦由捕房開釋後找到我家適民不在由房主戚炳咸爲之招待旋與小民會面我即領伊到白爾路四百八十號洋房指爲民黨機關復到五馬路怡珍居吃茶即討論陳子錫麟究爲誰人所拐楊則支吾惟稱陳秉祥不應告發辦我如若與我情商亦可設法於是分散至夜間據楊之姊夫梁某係在狄思威路武陵里七百三十四號門牌其姊聲稱楊已出門避　迨至七月中民在途與楊相遇楊即懇民帮辦一事民叩其何事伊云我給爾洋十元代購炸彈一枚因爲陳事之故小民允之復問其陳子究在何處伊稱爲一張姓並一楊姓拐往漢口漢陽等處藏匿所以上海一埠我無同黨故托爾等帮忙等語小民以一人難辦轉央我友陳金發帮助至八月初八日楊日華又將住宅遷　哈同路居住九月初九日楊給我洋十元即購炸彈之欵當時楊書一信托陳金發往小菜塲附近郵政局遞寄但小民所取十元即借與我友魏生祥所以炸彈不買楊迭次催逼九月十八日陳秉祥之友人王福榮前來證明所寄之信確爲楊之的筆於是楊又將住家搬往閘北嘉慶里第四家係九月十九日其時楊出入必改姓李嗣後陳等喑托民潛往漢陽等處探訪詎料風聲洩漏誘拐錫麟者均皆避往他處因此找尋不獲即返滬上十月二十七日王福榮又領民到大馬路大中烟公司與陳秉祥會面民乃將楊事和盤托出迨至十一月中楊在天后宮購買　强水灌澆陳之身體事前由民暗中密報與陳是以臨時楊央民與陳金發實行下手而陳早已防備雖小民等在外虹橋戕强水亂澆陳則並未受傷此係實在情形求察質之陳金發供詞略同問官命提楊日華上堂所供一味推諉堅稱陳秉祥賄出僞證來案朦控求鑒問官得供以爲時已晚判將楊周陳三犯分别還押陳羅退去聽候再審 
[緝獲南京逃警]  
　　南京警察廳長王桂林昨派北區巡長李雲峰來滬投閘北四區一分所報稱有該區逃警劉瑛一名匿居治下某里等情當經楊署員加派長警協同該巡長將劉逮獲轉解司法科收押候究 
[協提要犯獲案]  
　　上海地方檢察廳前日派法警投四區四分所聲稱有某案要犯陸榮華陸秋生陸秋餘陸湘濤四名住居北新涇某鄉請派長警協同逮捕當經李署員准將一干人獲案轉解司法科暫押聽候移提歸案訊辦 
[開釋因乞被拘之波斯婦人]  
　　流落滬江之波斯國老婦某氏因至卡德咱六號洋房向某西人家求乞被新閘捕房捕頭灰脫查見以其違章將該婦拘送公共公廨諭着留候英領堂期解訊在案昨晨復由看婦將西婦解案請示即據捕房刑事科代表律師上堂譯稱近來租界内貧苦之男女西人甚多請爲善爲處置云云中西官得稟向該西婦略詰數語（未譯）判將該西婦開釋自去 
[常熟女子發新普育堂劉]  
　　常熟女子潘秀貞因來滬帮俯一時難覓雇主即由荐頭店在馬立師地方雇車送至大東門外招尋胞姊不遇並無車資在途爭鬧由警帶入第一區警署問明飭留候召其屬人認領已紀前報茲聞趙署長以迄今多日無人認領當即備函送往新普育堂請爲留養候人認領矣 
[婦人懷孕交保]  
　　成衣匠唐阿林前投法公堂探髮妻唐朱氏於前年間由蘇州原籍私行背夫捲逃現始偵悉來申尋見故此扭案求究等情奉判着原告投原籍官廳備文到案移提訊究在案昨因届限提訊原告未到被告唐朱氏稱婦人身懷六甲將次分娩求請堂上察核等語中西官判着被告交保出外聽候原告投案後再行核奪 
[私土商要求復訊]  
　　法大馬路某某等私土機關（俗　四大公司）此次被施總巡密往搜查抄獲大批烟土等情已紀前報茲悉某某等私土商自公堂罰辦後心不甘服特延律師聲請復審現雖有人極力調停未悉能從此息事否 
[汽車碾斷黃包車夫脚骨]  
　　僑居法新租界霞飛路薛某家邇因家有喜事故特雇就汽車數輛迎送賓客詎於前晚十二點時有某號汽車由薛宅行馳至法新租界白來尼馬浪路地方偶一不愼將黃包車夫某甲撞倒碾斷足骨後由巡捕到來當將車夫等一併帶入捕房飭將受傷人送往醫院醫治汽車夫退去聽候讯究聞被碾人業經西醫將足鋸去已成殘廢矣 
[汽車撞傷江北人]  
　　昨午有某號汽車駛經公共租界白克路撞傷江北人王連章倒仆於地當爲新閘捕房一千一百二十六號華捕查見前來將該汽車號數另僱車送受傷人往醫院醫治一面歸報捕頭請究 
[詐騙案證據不足]  
　　新閘白克路八十二號門牌張姓家看門人徐長發指控揚州人李明銓冒充福州路總巡捕房包探騙詐洋二十七元等情昨晨由探王梅生將李拘解公共公廨據徐投訴因其髮妻拐案牽涉在押上海地檢廳被告自稱包探彼能運動將妻保出致被索去保費洋二十七元事無效果始悉受騙是以控究訊之李明銓供稱原告託我代延律師曾交我洋二十一元一角後因不能代辦已將洋退還而原告定欲向我索還洋二十六元因之爭論並無欺詐情事乞鑒中西官核供以　告所控證據不足遂判將案註銷被告開釋 
[春暉里小火]  
　　昨晨破曉時愛爾近路春暉里五百四十一號半門牌居婦周徐氏家因洋臘燭燃燒蚊帳起火霎時冒穿屋頂救火會聞警趕往竭力施救　即行撲滅祗燬房屋一間並未殃及鄰人惟老嫗徐氏已兩手灼傷由捕車送醫院醫治矣 
[値夜人被火灼傷]  
　　工部局路工處工人王安鵬前晚在海寗路布蓬内値宿看守器具時因所生火爐未熄沿燒衣服蓬布致王灼傷甚重已奄奄一息捕房得報立飭包探奚德安將王車送同仁醫院療治矣 
[昨日公廨上下午審理民事案]  
　　昨日上午公共公廨第四民庭由關正會審官會同陪審美副領事丁瑞門氏於九時半開庭審訊華人民事訟案至十一時半閉庭茲依傳訊次序紀錄如下（一）　夔揚控徐金松不理地價案此案已經判着被告還洋八百七十九元六角因被告延不交欵故復傳訊徐之律師上堂陳明被告願將欵交案惟該地升科費須令原告擔任原告之律師聞語以如被告能遵斷付欵原告願擔任升科費一百元交存公堂「判决」着被告於十四天内遵斷繳欵（二）陳錫記控張桂泉不理賬欵案被告抗傳不到原告之律師請求票提究追「堂諭」被告屢傳不到應即飭提到案訊奪（三）四川商人戴勳臣控唐巨奎王石林王厚菴設計越界誘捕請追名譽及營業損失案此案初審判决以唐無關開釋兩王賠償原告損失銀二千五百兩因兩王不服延代表林百架律師提出新證據請求復審原告義務代表海德禮律師對於被告所提新證據極端反對堂上亦以被告之新證據難資佐證當庭却下「判决」本案仍照原斷執行限被告於三天内繳欵（四）其昌東林兩洋貨號代表三十二户控杭州因遭回祿關閉之廣大興號主曹君琳及駐滬莊客曹振初倒欠巨宗貨欵案此案前已訊明被告營業所在地不在公共租界判將案註銷被告押候原告於十四天内往杭州官廳正式起訴准予移提歸案訊理因兩禮拜之期已滿杭州官廳並未來文移提故被告之律師請將被告開釋原告之律師以案旣不屬管轄要求准將本案訟費豁免「判决」本案遞稟費照完全控數着原告繳納堂費准予豁免被告開釋（五）滬江印刷公所控徐志淸朱世輝不理賬欵六千二百元案原告之律師以此案查與朱無關請將其開釋並請改期再訊被告之律師材百架氏對於改期一層表示同意「堂諭」原告律師請求摘釋朱世輝應予照准候改期再訊除以上各案外尙有蕭景記訴陳維章等不理貨欵及王佐才訴黃桂馥黃四福不理欠欵兩案均因兩造未到故一併改期再訊 
　　又下午二時半由張襄讞與日副領事林出賢次郎在第二公堂續審洋商控告華人民事案兩起挨次紀下（一）日商華興洋行控寳順恒順豐兩號股東梁鳳山糜伯道倪海秋孫霖甫違背合同請追損失案據梁之代表朱斯芾律師起稱原告於民國六年十一月起訴至今已有兩載祗以案中要證曹煥章飭提無着不能了結但梁已在押兩年之久故要求堂上照本公堂訴訟案例第三十四條之規定將本案撤銷梁開釋云云糜之律師亦稱人證未齊案了無期糜雖交保出外然行止終難自由梁之律師請求敝律師極端贊成原告之律師聞語立起抗議結果「堂諭」梁鳳山庸交保着即開釋（二）日商安部洋行控已閉深順花行股東宣曉帆胡賡廷方忠源不交定購花籽價欵案因兩造代表律師均未到堂故而未審又第四民庭亦於下午　時半開庭傳訊華人民事訴訟案至五時閉庭承審官爲李襄讞與陪審英包副領事茲將排訊之案訊供情形記錄於下（一）朱啓宇控盧阿高不理擔保借欵案此案已於七月三號缺席判决被告照總數償還因被告不理故原告之律師要求追繳乃被告又臨訊不到「堂諭」查本案已經判决限被告於一個月内還淸如再違延定干押追（二）洪杏錦控周運才不理欠洋五百元案由原告之律師陳明本案已經和解請求註銷「堂諭」案經自行理結應即註銷（三）源昌新煤炭店股東趙澤林控該店股東兼經理俞錦芳股東兼司機應月發不還借洋五百元並外加利息三十元案據原告供欵係一千元由俞交與應應將伊之合股合同抵押曾還過五百元等語應供欵係店中出面向借爲進貨之需有簿據可查且各股東皆有墊欵如原告急欲追欵則墊欵之股東亦必追索等語因時已暮「堂諭」改期續訊又趙澤林等三人延甘維露等律師控俞錦芳應月發不理墊欵洋二千二百五十元一案因時間不及未曾審訊 
[誌謝]  
　　昨承銀行週報社贈第一百二十九號銀行週報二册商務印書飽贈第二百十九號英語週刊一册民國九年日曆二組書此併謝 
[中華職業敎育社通訊]  
　　新工業出品紹介部 
　　茲承無錫大昌文具製造公司送來自製石　一種同人等試用之下認爲鬆硬合度足抵舶來品特爲紹介於樂用國貨者 
來件 
[余鵬上靑年會會長鄺富灼書]  
　　鄺先生大鑒本會爲世界第一之大社團普遍全球聲譽之隆無與比倫探世界之新潮流謀人生之幸福宗旨正大辦事敏捷是以會務　行一日千里但今有一事爲今日有智識界所提倡且有利無弊更足助本會之發達者本會旣爲全國先進不可不即起創辦以樹風聲特就鄙見所及縷細呈之伏維亮察爲荷本會於上海有會所二（一）　靑年會（一）女靑年會兩所分立各不相謀夫以同一團體而分兩所豈不大可怪乎是非迷信中國古代男女授受不親等謬說而嚴劃男女間之界限乎夫男女本爲一體因男强女弱女子遂屈伏於男子强權之下受强權之支配禁錮之使不見天日不受敎育剝奪其自由視　之若奴隸於女子爲受莫大之痛苦而男子亦受莫大之損失焉但世界日新文明日進我國女界亦漸感受歐美之潮流女權漸就勃興脫離牢獄式之閨門求平等之幸福與男子共肩此國家社會之巨任然必非先開男女社交之公開不可然欲男女社交公開必須有男女社交之機關今日中國適合男女社交之機關舍本會其誰乎今謹將男女社交公開之利詳述於下（一）節省經費本會分男女兩所其開支必須兩份今兩所合併則可節省經費甚多（二）立男女平等之基礎使男女受同等之待遇打破舊社會之惡習即男女平等之剏始爲千萬女同胞之明星女界益莫大（三）謀女子之幸福鄙人知女靑年會之設備無男靑年會之完善即女子所享受之幸福爲缺少今使女界亦可享本會之權利與男子同等（四）實行本會之宗旨本會爲一社交性質之機關但昔不過一部分之交際「男與男女與女」今後可得完全之交際「男女共同之交際」（五）砥礪男女之學識男女學識均有偏重且女子學識多屬糼穉往往不自知其不足非使與男子互相砥礪斷不足增進學識（六）改良男女之品性男子品性偏於剛女子偏於柔非使之得適中之調和不能止於至善（七）啓發男女之精神男女交際可以增進春向上之心並使其有快樂之興致得高尙之樂趣自五四以來常有靑年感人生之痛苦至於自殺設有男女社交機關可以提起此輩靑年之精神減少其痛苦與絶望（八）便利婚姻之改良中國婚姻偏於專制完全操於父母之手男女自身不能發表其意思信媒妁之謊言斷送二人於地獄之中消滅其終身之幸福民國以來婚姻制度雖漸趨改良然無正當社交機關男女無從交際何能得相當者而匹配於是靑年男女或有致軌外舉動者生出種種之危險其補救之方惟社交之公開而已（九）補助敎育之不足男女共同敎育之制全國敎育會議已决定不久即可實行然或有敎育不及之處社交可以補救之（十）謀本會之發達夫男女社交旣有若是之利益本會一旦而實行之男女界必爭先而來入本會而求享此利權則本會之發達可立而俟矣或有人曰男女社交固有利益然使靑年男女自由交際不畏外人流言乎此大不然今日學生聯合會各界聯合會之職員男女并用並無人敢議其非也縱使偶有一二人有越軌舉動亦不足爲全體之累譬之火車人均知其有益也然失事傷人亦偶有之是可以其行駛千百次中有一二次之失事遂廢之乎吾知發此等言論者必眼光如豆頭腦不淸之腐敗老朽阻碍進化文明罪人男女各界必羣起而攻之矣鄙人再三思維覺男女社交公開之必要於國家社會家庭均有莫大之利益非實行不可而男女社交之公開以本會爲最適當之機關且辦理進行亦無甚困難是以不嫌繁瑣詳呈座右諒先生决不以爲妄論也天下男女各智識階級必引領望之矣專此即頌日社童子部會員余鵬謹上 
[來函]  
　　全國各界聯合會來函 
　　本會福州代表交際科幹事毛一豐君於本月十五號遺失二十七號幹事徽章一個特此登報聲明 
雜評 
[羅布之害] （訥） 
　　紙幣之害甚於洪水猛獸爲人人所痛心者即如俄之盧布我國人受其害者不過一小部分耳而已如是之烈若我國之紙幣瀰漫全國長此遷延不整理一旦亦如俄幣之景象者其危險爲何如也 
　　現在我國之紙幣雖其禍未若俄國之甚然金融已由此案亂市面已由此恐慌人民生活已由此艱窘其害之影響於各方面者已彰彰顯著工商社會不必言卽敎育界今亦因此而釀罷課風潮且有蔓延各省之勢擾亂全國大局機已隱伏倘不早竭全力以謀此一事將來鈔價愈跌愈落勢更無法救濟其禍尙堪設想哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張叔通先生手書 
實業 
[美國畜牧叢談（下）] [  尙志]  
　　皮之數若干吾美政府曾證明其値價矣於何徴之徴諸三種住居人烟最稠密處之家獸逾全數之半也三種之家獸　即香鼠鼬及水獺是也 
　　香鼠住居於馬里蘭（美之東北省）紐折爾西（美之東北省）賓夕爾法尼亞（美之東省）紐約（美之大商城又其省名）勿爾吉尼阿（美之東省）之低原及濕地者約有數百萬尾其產於倭海阿（美之中央少名）英的安納（美之中省）弈倫諾爾（美之北省）密執安（美北省名）威士干遜（美之中央省）明尼蘇達（美之北省）者亦有數百萬尾遂逕抵太平洋口岸墨西哥海灣焉 
　　頃者美國東部以飼養香鼠爲重要之營業馬里蘭有飼香鼠之田莊數百所每歲自水齦鼠所獲之利益逾洋一百萬元又馬里爾ＤＣＲＣＨＥＳＴＥＲＣＯＵＮＴＹ多齊斯忒（譯音）州乃飼養香鼠重要之田莊該處之濕地使飼育香鼠之農夫獲利較巨以五穀菓實並木塊爲業之佃户享有最良之田畝者不足與之比擬也 
　　飼養香鼠及飼養鼬鼠孰爲合宜而便利凡治皮業者及於皮夙有經騐之農夫並吾美之政府咸未敢證實洵以鼬鼠亦易於飼養能生育其生皮所獲之代價較優各獸之易於養馴易於撫摩者莫鼬鼠若宜畜鼬鼠者善於撫育之也 
　　飼養袋鼠亦美國政府及經營皮業者所視爲當務之急雖袋鼠之皮其用處不逮其他有皮之獸而其肉可售作食品足以增進營業上之利益 
　　飼養海獺亦吾美政府所奬勵者然吾聞海獺　不易於飼養文化發達之區及密邇文化之區域内海獺不數數　雖然海獺之皮値價高昻一般以皮爲業之農夫咸重視之 
雜談 
[瀛寰消息] [  瘦鵑]  
　　紐約警察署中有警察法蘭昔司加特爾者性仁厚人與無爭某年於唐人街之陋巷中得一落魄少年侘傺潦倒無以自振而眉目問綽有英氣殊不爲敗冠敝服所掩加特爾固能相人知此子非長貧賤者特携以歸予以衣食撫慰有加并介一噉飯處俾令自立少年感謝去如是數載彼此不通音問少年頗知自愛駸駸直上行賈未久驟致巨富僑居烏立岡州儼然一富家子矣今年秋薄游紐約追溯前跡感慨不禁行經白露克零橋　忽見一站崗警察面目甚稔細視之則當年恩主也於是握手道故欣憙萬狀越日卽令　特爾辭去警察職舉家同赴烏立崗少年將報以高位酬以厚俸俾終其身從　飽食暖衣無復餐風飲露之苦此殆亦天之　以報善人歟 
　　鬼之有無有雖言者矣晚近西方學　力事研究大唱有鬼之論人之肉體雖死幽靈不味則　鬼亦未可必英國大小說家柯南道爾氏以福爾摩斯偵探案蜚聲世界其人學問淵博　力商深近亦傾向於有鬼論日者赴威勃爾頓城倩一陰陽人招其愛子之魂子蓋於一年前死矣氏自述其狀曰常招魂時吾人同處一暗室中舍吾夫婦及陰陽人外尙有五人爲伴吾以索竪縛陰陽人身俾不能動未幾吾婦忽失聲作低呼蓋聞吾亡兒之聲陡發於暗　中也兒呼曰阿爺吾則應之曰吾兒兒又曰請恕兒妄味其意殆謂生前不信鬼今自爲鬼故乞恕耳吾慰以温語兒遂曰兒心滋悅至是尾聲漸遠漸乃不聞則吾亡兒已去矣斯事至確不敢以　語欺人吾苟有一語妄者請斥吾爲天下第一妄人可也柯氏之語吾信之然則世問果有鬼矣 
　　美國名畫家克立斯堆與哈立遜菲歇齊名善爲美人寫照尺幅間一經妙筆點染栩栩如生近與名美某女士結婚出度蜜月某女士擅絶色八年來專供克氏圖其玉貌大戰中克氏所爲鼓吹從軍之畫片凡關女子亦以某女士摹入其中長日相對遂萌情苗此次結爲鴛侣一時稱佳話云 
 
[湖北水災圖（四十九）]  
　　義振會調查災狀之寫眞（一） 
　　本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
詞錄 
[嚶求詞六闋（上）] [  天亶]  
念奴嬌題君博嬰哥集 
　　試　時節記人來傳說吳門春好中有鸞鳳天上偶一樣覇才玉貌搖筆散珠横錦動墨對影紅雙笑蘭成而後江東無此才調我已潦倒歡場中年哀樂收拾狂名早羨煞君懷兵十萬更有嬰哥詩稿書生結習文士多悉去日何輕渺風塵潘鬢近來白了多少 
[凄凉犯] 題心俠挹秀樓憶語 
　　悉縈恨意怱怱裏瓊花經雨先謝萬疊相思寫成一段淚如珠瀉今生負也悔未乞楊枝水酒望空江飄飄翠雨忍聽暮鐘打悽絶蓬萊刦並命鴛鴦頓敎抛捨大招賦遍悵絲絲條條無掛空淥鄰鄰照不見黛螺如畫算三生素袂只有夢裏把 
新聞拾遺 
　　新式之德政碑泰安縣曹知事到任以來於茲四載巧於作官善於愚民現有人爲之樹立德政坊其工程之大與該縣城中前明　公之尙書坊相埒乃董其事者不學無術辦了個非驢非馬蓋其坊樣式旣非常巍峨雕刻花紋亦十分玲瓏　中間並列三石於稱頌功德外正中一行大字特書泰安縣長曹公諱某字某等字樣則儼然一墳頭碑也於是人言嘖嘖咸稱爲不祥曹公聞之大爲掃興遂傳諭停工致坊石散亂委臥荒郊石若有知亦將有不遇之感乎 
　　遠足聲中之趣聞萬安縣立高等小學校日前舉行遠足會以南鄉距城百里許之黃塘獅形　爲目的地基學生之精神形式頗有可觀惟可笑者某敎員赳赳英氣手執校旗飄搖空際每遇鄉人輒率學生行競跑式以致無知愚民頓生誤會奔避山林惟恐不急或有疾呼救命者婦孺惶怖到處皆是聞者爲之捧腹云 
　　乾兒刀傷乾媽太原新道街居民某氏婦者年逾六旬夫死遺有一女一子尙有一乾兒子張某居西華門數年前某氏婦曾將白金七十兩寄放張某處日前去張某處討要張某身帶銀兩在後某婦在前相隨而行不料由西華門至新道街行至半途張某突將其乾媽拖倒用剃刀將其頸後連割數次某婦臥地喊叫而張某已走去嗣經巡警向前救護問知情由將某婦帶至該管區署訊問一回即送之外國醫院調治一面先將張某之胞弟傳去追拘乃兄蹤跡 
　　寃案紀聞黃岡縣李集區民人羅學高之胞弟羅雲林娶妻阮氏頗具姿首生有子女各一琴瑟甚調不料有同族淫惡萬端之羅雲袞見而　之竟千方百計設法牢籠不論倫常不畏法律將阮氏勾誘成姦並將阮氏母子並女私引至川嗣經雲林探知趕往川省找尋雲袞反目不認遂將雲林起解回籍雲林心終不甘復往理論雲袞即起毒心將雲林謀害身死詭言急症迨基胞兄羅漢高查實情形控訴理論無如雲袞手勢遮天均被斥駁不准現在雲袞已改任河南某縣知事阮氏亦隨往署中儼然夫婦至雲林之墓不知葬於何處雲林之尸亦不知何存刻聞其胞兄羅學高除一面來省於高等呈訴外並一面趕赴京師前往大理院呈控矣（摘） 
　　騙術世界昨日余送友至北車站蒞站後見爲時尙早因即小憇片晌坐方定忽有一口操南京音之老嫗趨前而問曰先生亦往金陵乎友答曰然復問車將駛行乎友謂票櫃尙未啓門售票所以離啓行之時刻則更未至也嫗乃探囊出一車票謂請先生一觀此票是往南京否友審視之則一往眞茹之票也因告以該票祇可抵眞茹者若赴金陵則距離甚遠也嫗聞言立現驚惶之態友異而詢其故據云此票實爲一不相識之客所轉售與我者當時該客誑稱本欲遄返金陵方購就車票適有友人跟蹤追至云有重大要事發生所以萬難啓行耳嫗若需此情願折價轉售後乃以番佛一尊銅幣五十枚購下云云友聞悉情形知係受愚乃即語以筒中黑幕嫗方大悟然已悔之晚矣不得已祇得重往購票方獲成行云因即濡律記之以爲一般鄉愚婦孺告且可爲貪小便宜者鑒焉[  頑石]  
小說 
[麗蘭之聖誕節（續）] [  蔣夢芸]  
　　覓路旁之錢袋如朝如諷麗蘭淚珠盈盈幾欲奪眶而出顧猶含淚曰亦願汝二人晚安渠二人云矣麗蘭一人乃亦疾步馳歸惟岑寂凄凉腦海中之思潮如潮而沸瞑想及明日聖誕之晨人各有其所賜之物我則不能昨一思至此幾欲失聲而哭冋思及阿母大可憐終日操作以供給我之衣我之食我旣不能助阿母又安可以久累阿母使阿母傷心哉噫我過矣思至此則急自拭基淚并頻吻其腕中之鳥以自慰 
　　未幾麗蘭已行抵家歡躍而入呼曰阿母我歸矣母旦觀我乃得一至佳之禮物春時雖暮色已深然小屋中猶未舉火節燃料也惟麗蘭愉快之色現諸於面雙頰乃艷如朝霞此赤黑之暗室如射入奇光其母方垂首操作見麗蘭歸則欣然曰麗蘭汝歸乎歸何晚也我已望汝久矣汝勿自悲我已備有一至美之萍果色紅輝若玫瑰極可愛以作汝聖節之贈物言時力抑其悲旣又續曰噫此小鳥望之殊可憐也汝速至廚取麵包屑及已温牛乳餧之此竹籃可爲其臥巢惟須鋪絨布數層以取暖麗蘭如言去餧食旣畢乃安置之於竹籃中臨行猶曰汝可憐之小鳥汝今可安睡矣願汝晚安麗蘭旣出亟助其母料理晚膳旣畢母曰吾儕今晚宜早睡煤恐不足明日我必增加二小時之工作庶幾工資得易較多之煤言已心復悽然麗蘭亦凄然曰阿母使此小鳥而爲仙者則必能允吾三事母曰弗妄想我意此可憐之小鳥僅能允汝一事此事維何即終身行仁愛之事是也行仁愛之事實爲人生至樂之事雖終身赤貧亦樂怡怡焉 
　　良久麗蘭雙目朦朧將入睡忽眼簾觸一人面似隱約於玻窗上駭極急起床附其母耳私語曰阿母玻窗上乃有一人面似竊窺室内也言時身瑟瑟發抖似受驚已深矣其母笑慰之曰麗蘭汝無恐或係行人偶而内窺耳汝且安睡容我出視之乃移步出視時則明月斜掛寒星閃閃四無人聲僅北風括樹聲與銀河之影耳因回顧麗蘭曰麗蘭我未見有人汝安睡可也 
　　翌日天明矣朝日之光透入玻窗作黃金色似亦故艷其色以歡迎此聖誕之晨然禮拜堂慶賀聖誕之曉鐘亦鏗鏗而鳴麗蘭憬然醒披衣起啓户而忽驚呼失聲旣乃默然半晌不能作一辭蓋觸麗蘭眼簾者爲景實至奇突數車之煤塊不知所自來滿堆麗蘭家之小庭中基旁有竹籃二一盛鮮艷之冬靑及紅色之漿果一則滿盛聖誕節之果物左旁尙有一布包内有棉織之氈及一緘製之肩褂又一新製之履與帽似皆特爲麗蘭置備者引外尙有皮製之手套及圍巾等麗蘭驚極而呼曰阿母是諸物果何自來者其母聞聲出見狀亦大驚奇旣而恍然曰是必上帝憐我而賜此者麗蘭是無誤必神仙所爲我常聞人言謂有神曰『愛神』渠於聖诞節前每巡游人間作奇特之事是亦必受神所爲麗蘭斯際大喜過望曰阿母我固知此小鳥爲神仙也言已喜極而舞且曼聲作歌曰『我愛我友』（完） 
　　夢芸曰一年容易聖誕節又届矣人間至不公平至不友愛之事之人夥矣願上帝一一加以懲罰使之有所恐懼而不敢復爲也幸 
[自由談之自由談] [  不冷]  
　　荒唐兵士强姦女校荒唐事也然苟無此事而造此謠則其荒唐亦與兵士相等何也其人思想中之不堪與兵士同也故安徽之事兩荒唐中必有其一焉 
 
 

Page 15

 
 
   
 
 

Page 16

 
 
   
 
