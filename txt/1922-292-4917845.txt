# 1922 - 292 - 4917845

 

Page 1

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *   
 
 

Page 2

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *   
 
 

Page 3

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *   
 
 

Page 4

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *時評 
[關稅借欵與裁兵（冷）]  
　　新關稅案成立政府之意以爲可以用此抵押而謀借款是關稅與借欵有相聨之對於華會之權利裁兵乃中國對於華會之義務義務未盡權利不能享故新關稅案之所得政府不能今日預爲處置是關稅與裁兵又有相聨之關係也故自今以後關稅借欵裁兵三者必將聨合而不可分 
　　此其主義不特爲華會計亦甚爲我中國人民計也假使聽彼有權力者所爲以新關稅案所得而濫抵借欵以借欵之所得而濫事兵爭是其結果不但不能裁兵且將增兵矣於人民寗有益哉况乎苟此主義而能貫澈者我國人奔走呼號之裁兵運動其得助固非細也 
[命令]  
　　十月二十四日大總統令迭據各方情報逃犯徐樹錚近在閩省妄稱建國軍政制置府並煽惑軍隊土匪糜爛地方亟應從嚴剿辦以伸國法而杜亂萌着卽派李厚基爲討逆總司令薩鎭冰爲討逆副司令所有援閩陸海各軍均歸節制調遣以一事權並派高全忠爲閩軍總指揮該司令等務宜迅速進剿尅限肅淸除徐樹錚一犯罪在不赦外其餘脅從等但能悔悟自拔均免株連以示寛典此令 
　　十月二十五日大總統令特任李際春爲際威將軍此令　　又令調任熊元襄署京師地方檢察廳檢察長此令 
　　又令調任吳源署司法部司長此令 
　　又令調任胡祥麟署司法部參事此令 
　　又令劉鏡人給予一等大綬嘉禾章此令 
　　又令趙椿　晉給一等大綬嘉禾章此令 
　　又令劉春霖晉給一等大綬嘉禾章馬龍潭晋給二等大綬　光嘉禾章姚福同晋給二等　光嘉禾章倪道杰李士鑑均晉給三等嘉禾章張夢筆晉給四等嘉禾章此令 
　　又令岳昭燏給予二等寳光嘉禾此令 
[國内專電]  
　　北京電二五附稅爲政府今後命根津派主以此發行新債爲選舉用政府主以此提供一切需要使團以二五附稅雖爲華會决案究須交換條件頃訪外團某要人據云二五附稅中國勿太樂觀須知此爲華會賦予中國之權利但中國在華會所負之義務亦應注意如聲明實行裁兵當卽履行是義務當盡權利可收若僅知要享華會權利不顧義務列國恐不能痛快承認二五附稅望中國於二五附稅加增前公布財政計畫　　北京電昨小幡兩到外部午前晤王正廷談魯案結果第一部委員會本月三十日續開以後每天一次趕議希望下月底簽字至十二月一日接收第一步爲靑島警權至鐵道院長秋山原爲兼任民政長今專任鐵道院亦希望早日結束擺脫今職鹽田問題將議定鑛山恐不能如期解决下午小幡又到外部見顧顧與談天圖路所約交涉小幡不反對移京交涉但仍言有速築必要結果電告東京政府个覆（二十六日下午四鐘） 
　　北京電津息曹銳邊守靖一派爲曹錕總統選舉四處許願一方與奉張左右聨絡懇奉承認許張回復權位一方與潘復說曹如當選願靳組閣一方又與曾毓雋說曹如當選可以回復安福關係人一切自由但奉派對曹正座極冷淡安福派亦不願戴曹願戴段雖到處許願空氣仍壞說者謂此事若辦曹三卽切敗垂成吳蓮伯王糼三焦頭爛額而後已更聞邊守靖尚欲採項城帝制故事在外交上結一堅固關係是益倒行也（二十六日上午十二鐘） 
　　北京電今日閣議追認昨日援閩討伐令又决沈金鑑開缺來京張載揚長浙（二十六日下午七鐘） 
　　北京電今日憲法審議會開成審 
議地方制度（二十六日下午七鐘） 
　　北京電使館得鄭州消息馮玉祥將一團移駐中牟張福來將一團紥白沙原駐新鄕胡景翼部移紥鄭州（二十六日下午七鐘） 
　　北京電李厚基願自籌三十萬復閩故政府責以全權薩鎭冰請由福州鹽欵每月撥十萬部電稽核所核辦（二十六日下午四鐘） 
　　北京電上年十二月到期太平洋 
拓業借欵先還本息四之一已籌交蘇浦领收（二十六日下午四鐘） 
　　北京電部覆唐繼堯增加關稅分配辦法擬俟召集關稅特别會議時彙齊各省意見由財敎農三部提案公决（二十六日下午四鐘） 
　　北京電熊炳琦二十八尚難赴魯任因田请留運使財廳財廳已換運使張廷諤爲曹銳親信欲强制到任微有反響（二十六日下午四鐘） 
　　北京電田中玉擬具華商爲洋商經理貨物進口銷售辦法請制定則例（二十六日下午四鐘） 
　　北京電外部照會日使順直水利欵現不動用前允擔保日人八釐債劵及他項債權之優先權之議應卽取消（二十六日下午四鐘） 
　　北京電今日商聨會贊成移京者半數决十一月一日在京開會并通電各省贊成者派代表不贊成者明覆（二十六日下午九鐘） 
　　北京電馮玉祥移駐南苑專司近畿訓練連日馮部軍官先已搬運來京豫督定張福來此事曹吳均已商妥公電政府辦理 
　　北京電吳佩孚電力保李厚基爲福建總司令薩鎭冰爲副司令并飭高全忠由廈門進攻王獻臣由上杭進攻常德盛由南豐建昌新城建寗分攻延平政府已有明令發表（二十六日上午十一鐘） 
　　北京電蕭耀南已派張克瑤胡念 
宣各率一旅由水路至九江上陸援閩（二十六日上午十一鐘） 
　　北京電政府派李鈞南等赴保洛接洽援閩事意見一致曹吳卽命李等速赴福州分見李薩調停海陸軍意見俾同負責任恢復閩局　　北京電院有日電各省徐樹錚在閩煽惑兵匪糜爛地方已奉大總統令派李厚基薩鎭冰爲正副討逆司令迅速進剿以杜亂萌 
　　漢口電張允明寢日（二）（十）（六）赴洛聞因請纓援閩蕭派王連城寢日往保洛商籌援閩軍費　　漢口電楊森在漢廠購步槍二千枝彈五十萬發徑日（二）（十）（五）派何疇由復楚差輪運往宜昌（二十六日下午四鐘） 
 
 

Page 5

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *   
 
 

Page 6

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *[國内專電二]  
　　漢口電豫匪又熾馮請協濟子彈徑日解五十箱赴汴 
　　漢口電外國語學生因驅逐校長 
金宗鼎全體在敎廳願五日敎廳警日（二）（十）（四）傳蕭令將學生全體解散並將主使敎員潘晦根及艾某交警處看管學生徑日發宣言求援徑晚有專門學生二百餘人集議認敎廳解散外語失當决分函各當道請撤宗敎廳長以大罷課爲後盾 
　　漢口電全國商聨會因到漢代表沿不足法定數再展期世日開會　　漢口電蕭寢日在署拜受勳二位聨會函該廠大班請於感（二）（十）（七）午答覆容納工人條件勿令排日怒潮再向英美發（以上二十六日下午四鐘） 
　　漢口電商聨會大會定沁日舉行因閩未到决展四日（二十五日上午十二鐘） 
　　蘭州電潘齡皐與省議會衝突案移轉管轄令議員全體赴陜待質此間大譁羣謀抵制 
　　蘭州電釐稅押底三成現金洪延祺交代時均作紙幣與陳能怡聚訟（以上二十四日下午三鐘） 
　　蘭州電各界保釋議員馬振聲法庭勒索保證金五萬元省議會擬以統泰昌官產作抵 
　　蘭州電省議會補選議長以張維呼聲最高（以上二十五日下午三鐘） 
　　成都電省議會已將臨時政府大綱通過日内卽續選省憲審查員 
　　成都電鹽務會議下月可舉行 
　　成都電敎育經費現已按月照發各校進行頗速高師已大刷新 
　　（以上二十五日下午十一鐘） 
　　香港電徑日（二）（十）（五）高師嶺南學生開會議决組學生拒債救亡團聨合各界反對借欵昨復有人派傳單徑日在省署前開會反對借欵但官廳預派軍警制止 
　　香港電劉震寰定沁日（二）（十）（七）返桂 
　　香港電聨華公司㧞蘭打由孟買電鍾秀南知貴省會通過决依約如期付欵（以上二十六日下午九鐘） 
特約路透電 
[南北近事記]  
　　二十六日北京電政府撥欵二十萬元以充司法調查委員會游歷各省經費俾作列强爲取銷治外法權建議派員來華調查中國司法制之凖備 
　　二十六日北京電參院仍未能選出議長因有議員若干人責兩候選員有納賄行爲主張展緩投票爭論之際投票團被倒選票飛散四處於是乃紛擾散會 
　　二十六日北京電唐山罷工事已有轉機地方官已設法阻止暴動京奉鐵路布告罷工者勸即上工免加懲罰如有煽動工人罷工者查出必重辦不貸 
　　二十六日北京電聞張載揚有被任爲浙省長說盧永祥則任軍務督理 
　　二十六日廣州電德人柯爾白氏今日由法庭提訊柯否認與孫中山有關此案仍未判决 
[廣府市政借欵]  
　　二十六日廣州電廣州時報載稱今確悉當局已於九月二十三日簽定廣州市政借欵英金二百萬鎊七釐半起息八七五實收限二十五年償還該借欵供收回自來水電話電車之用以上三舉仍由股東管理至借欵償還而後已總理及協理當用華人總機師及會計員當用英人或美人美人裴格特氏已被舉爲總機師合同中規定所需材料應由英國商行供給該借欵乃孫科任市長時開始商借今不過繼續前事而已省議會要求須交由議會通過當局今猶未允可 
[西比利亞日軍全撤]  
　　二十六日東京電西比利亞日軍最後一批於昨日午後二時離海參崴出發之前曾將軍械子彈交與紅軍 
　　二十五日海參崴電日兵已於今日退盡赤塔軍開入鎭中罷工業已終止地方安謐並無事端赤塔軍已引起人民之良好印象若輩紀律頗佳軍械衣服均完備入鎭時大受人民歡迎 
　　二十六日東京電陸軍省宣布西比利亞日軍已全撤退參謀大臣宣布日軍最後一批於二十五日午後二時登運艦離港出發之前司令官曾將軍械子彈軍需品存單及倉庫鑰匙闪與紅黨政府代表現僅有日軍官一員駐海參崴管理中東鐵路之國際數術委員會亦於同時停止辦公 
[英前相喬治之演說]  
　　二十五日倫敦電喬治今日在維多利亞旅館對全國自由黨二百五十人演說本黨對他黨之態度謂全國自由黨必須抵制社會黨徒殘惡戰爭之宣言又謂獨立自山黨旣有宣戰之方又對於全國自由黨議員三十人加以枰擊故全國自由黨之態度已因此而决定獨立自由黨之行動遵原則者少而挾妒忌者多喬治繼謂渠不願對於新政府作黨派之反對但全國自由黨與保守黨相對之態度當由保守黨决定之如以激烈派候補人直接或間接攻擊全國自由黨之地盤則别無他法惟有奮鬥耳云喬治此方意在警告波拉勞勿反對全國自由黨喬治逢以先國家而後黨派爲政策勸其黨員勿妨礙任何政府勿發不平允之批評與協約國合作和平政策但不許英國隨他國爲轉移喬治舉海峽問題以證其言謂英國政策苟隨協約國而變則海峽自由早已喪失喬治暢言調　資本勞動及提倡農業之必要喬治對於商務雖不贊成人爲的興　物但承認某種扶助爲合法如商業便利法即其一端喬治謂此法施行後頗有益於對外及對殖民地之商務當政潮未至時政府曾考察　廣英人儥欵　法以謀帝國發　之計畫並擬於十一月間提交國會蓋英國之眞確商務乃英帝國内之商務也喬治結語言及保守黨波拉勞工黨克萊恩漢德森湯墨斯諸人頗有譽詞但謂保守黨與工黨皆有狂妄者附尾喬治又言及麥根那氏謂一九一六年自由黨之破裂麥氏最負責任彼時麥氏對於黨魁矢言忠誠今則棄黨魁如敞屣云云 
[英報論自由黨閣麥根那氏之演說]  
　　二十五日倫敦電今日報紙所評論者不在新内閣之組織而在前閣員自由黨麥根那氏之演說保守黨報紙論麥氏之背棄喬治爲波拉勞政策穩健之證自由黨報紙則對其從前健將作送别之詞並謂如新政府果得選舉勝利則結果必有如麥氏所願避免之危險因穩健份子將被排出而激烈份子將復入也云獨立自由黨報紙對於選舉前途漸抱悲觀孟却斯德導報前預料自由黨再聨合者今則嘆息喬治之堅執矣 
[英工黨之宣言書]  
　　二十五日倫敦電工黨正式公布宣言書說明其運動選舉之政策工黨領袖悉署名承認以工作减輕國民重負之必要但主張㈠特别徵收五千鎊以上資產之累進稅以設立戰債淸償金㈡修改正稅制度㈢增收大資產之死稅㈣徵收大宗入欵之逾額稅㈤减收低小入欵之所得稅又主張田地估値徵稅工黨所擬調劑失業工黨之農業政策在恢復農業工資局並設立農事行政會以謀增進農業之利益工黨之實業政策在礦產與鐵路收爲國有 
[法報論英内閣之人物]  
　　二十五日巴黎電巴黎時報稱英國新内閣中多係著聞熟人可爲欣悅竇比乃法人心目中之愛國人物克松則屢與普恩賚接洽普恩賚深知其能云巴黎時報又引波拉勞昔年在倫敦宴待普恩賚時所發之方曰法國以前所受之苦吾人知之法國未來之慮吾人亦諒解之吾人對於法國惟有極熱之景仰與親愛耳巴黎時報論之曰波拉勞人甚忠直定不變其前言也 
[安戈拉政府與君士坦丁借欵]  
　　二十五日君士坦丁電安戈拉政府代表哈密將軍警告各銀行勿借資於君士坦丁政府否則安戈拉不予承認協約國高等委員因此向哈密提出抗議謂君士坦丁政府七個月未發俸如依警告辦理則　政府恩俸度日之孤兒寡婦等將死於溝壑庶政必致全廢大亂必即發生故協約國已諭令各銀行仍照常辦理安戈拉政府所稱不承認付欵之說協約國未能依允云 
[希臘親王被拘]  
　　二十六日雅典電亞歷山大親王因與小亞細亞軍事敗績有關已被拘留大約　拘禁於尼古拉親王之邸中 
[中美洲各國在美會議]  
　　二十五日華盛頓電美國已請中美洲五共和國參與十二月四日在華盛頓舉行之會議以爲組織美洲國際聨合會之初步此會之目的乃在談判條約俾使試驗後證明於維持邦交與合作有益之一九○七年華盛頓和約規定各條欵更收效力及協定辦法由中美洲諸共和國採行一種限制軍備之有力計畫並設立法庭公斷外交所不能解决之條约爭端俾實行一九二一年參與華會之列强之志願 
[紅十字會聨合會書記抵日]  
　　二十六日東京電日内諾紅十字會聨合會書記長希爾爵士今日乘美迪森總統號行抵横濱抵東京時曾由英使及日本紅十字會職員迎迓 
[法酒價日落]  
　　二十五日巴黎電據某報載稱巴黎酒價不日將落預料冬季尚將續落法國釀酒家對於前途頗形憂慮自美國禁酒及法酒停止輸入南美俄德市場停閉後酒商失其戰前主顧百分之八十内國交易因稅重及工資增加幾　停頓法國酒商協會會長謂今悉宜於中日兩國覔取新　 
[國際保工大會]  
　　二十五日巴黎電日内瓦國際保工大會開會時法代表宣稱凡勞工農務社會治安所必要之合作法國願施之於各種國際團體比京西班牙總領事由國際聨盟委託調查波蘭立陶宛間中立區域之維爾拉區今已回抵日内瓦豫備提出報告 
[各國近事記]  
　　二十五日巴黎電賠償委員會將於星期晚赴柏林擬留駐兩星期與德總理及閣員會談一切 
　　二十五日巴黎電法政府决議許德國將必須交與法國之煤酌留若干噸以供製造兵燹區域應需物品各工廠之用 
　　二十五日倫敦電發行印度新公債之說明書今日已發出計債額英金二千萬鎊年息四釐半實收八五一九五○年至一九五五年償還 
　　二十五日柏林電克拉新氏否認辭職之說謂英俄邦交入於新幕時蘇俄政府將再辦理俄亞公司合同 
　　二十五日倫敦電愛爾蘭憲法議案今日由尚愛國會最後通過今提交英國會批准 
　　二十五日巴黎電波蘭南斯拉夫已在華沙簽定商約乃以最優國待遇爲根據兩國得交換各需之物品 
　　二十五日巴黎電亞姆斯特丹電聞報載析林消息謂有三船滿載林料由俄國往洛特丹 
　　二十五日巴黎電昨日衆院辯論預算案先由報告長提出報告謂預算案缺乏佛郎四○○○○○○○○○蓋以德國未照繳賠欵法國須以自欵償債之故 
　　二十六日倫敦電今晨英皇批准解散國會之文告 
　　二十五日倫敦電製造印度橡皮業公會發出一文反對政府干涉橡皮業 
　　二十五日比京電國際航務大會已一致通過限制船主責任之草案規定船主對於船身與貨物每噸負英金八鎊之責任並籌立特别金以每噸英金八鎊給受害人　　二十五日巴黎電里昻消息中國大學生若干人要求凡免費生食住費亦當免繳因未遂願乃將校長朱某軟禁一室迫令承認要求後經法警察干涉將朱釋出當局已以此事通告中政府 
南洋大學無綫電 
[英國新舊政府交替]  
　　倫敦電新政府各部大臣之名單業已公佈惟未規定各部大臣孰須入閣辦事英國無限定閣員人數或何部大臣應列入内閣之一定法制故衆料波拉勞氏願有人數無多之内閣前政府人員現已交卸印　讓出辦公房屋喬治混合政府遂成過去名詞而英國政治史中極激昻之政潮遂告結朿 
[英政黨之交攻]  
　　倫敦電前財政大臣麥根那氏對倫敦商界演說抨擊喬治政策甚力斥爲不問代價不顧後果之冒險政策麥氏謂歐洲自休戰後在改造上迄無進步未始非由喬治政策所致 
　　倫敦電獨立自由黨發表運動選舉之政綱其所主 
張　有修改賠償條件抛棄冒險政策資本家與勞動家合作保護實業恢復自由貿易等條 
[德國内狀類誌]  
　　柏林電法内閣决向德國要求繳付水素肥料 
　　柏林電　專家報告德國在冬季内至少須運入麵包與油脂三百萬噸德國隻近來大缺因芻料不足之故 
　　柏林電杜塞爾道夫之德人最大礦公司因工人續有加資要求營業無利可得故遣散工人一千六百名其他工廠與運輸公司亦有裁歇工人之報告 
　　巴黎電法國兵燹區域修復委員會所派之代表已在柏林謁見德總理韋士韋九對於繳付德國原料之契約盡力襄助惟協約國所須收受之煤應協定繳付辦法庶不致碍及德國需要 
[各國近事記]  
　　柏林電雅典消息稱基瑪爾軍隊在阿達里亞驅逐基督敎徒 
　　華盛頓電國務卿休士因智利之提議特召中美五國解除軍備之會議定十二月四日在華盛頓舉行 
　　華盛頓電美國高等法庭之裁判官戴氏因被舉爲美德賠償仲裁會公斷員故已辭法庭職務以便專心辦理賠償問題 
　　華盛頓電今日午後此問微覺地震察其中點約在華盛頓南面五千哩 
　　　路易電此間氮象臺副臺長魯菲爾氏計算地震之中點當在南美智利國内 
　　莫斯科電俄國外交當局齊吉林向日本提出搞議因海參崴現爲白黨駐兵所擾而日軍迄未退出之故 
　　柏林電二十五日滙市對英一九八五○·二五對美四四六三·八一馬克 
國外要聞 
[俄德結合之過去與將來（續）]  
　　英國人之紀述 
　　目下德國貴族派人勢力猶盛以爲其戰敗之結果皆由抛棄歷史的陸地擴張政策所造成若一旦恢復權位必仍努力於陸地經營夫舊黨復活初非不可能之事革命每引起批革命此乃通例若舊黨果復得志必繼續實行其征服斯拉夫土地之老政策無疑且不僅舊黨已也其軍界領袖以爲德國上次之戰敗大半因缺乏食物原料致封鎖政策　以收效若能控制俄國則食物原料皆無須仰給於海外俄國不僅能供給大宗食品皮革羊毛煤油等其棉產亦無限制蓋俄國南部氣候與美國南方各州相同故種棉頗爲適宜俄國戰前所產黑麥占世界全部百分之五十一雀麥占世界全部百分之二十五大麥占世界全部百分之三十三小麥占世界全部百分之二十二一九一三年俄國有馬三千四百萬頭牛五千一百萬頭羊七千四百萬頭俄之平原爲世界平原中之最大者其潛力之富實無限量 
　　然俄之農業非常糼稚西比利亞全境除沿單獨之鐵道線及若干水道之外幾盡在草昧未闢之境預計將來農產物極易比現在增出四倍此外尚有世界最大之森林及煤鐵銅鋅等礦產拰德若結合則將來再有戰事德國所需食物原料皆可取給於俄無懼海港封鎖矣此就物力言也至於俄之人力在德之軍事上亦有無量價値茲列俄國人口增殖之統計如下 
　　一七六二年一九○○○○○○人 
　　一七九六年三六○○○○○○人 
　　一八一五年四五○○○○○○人 
　　一八三五年六○○○○○○○人 
　　一八五九年七四○○○○○○人 
　　一入九七年一二九○○○○○○人 
　　一九一三年一七四○九九六○○人 
一般斯拉夫人與其所屬之俄羅斯人（獨捷克人爲例外）有一大特性即馴順而服從命令是也觀俄國以往歷史莫非此特性之表現今日全國受治於少數布爾雪維克派人之下亦由於此就德國軍人之觀察點言之俄人實爲戰爭中理想的兵士原料蓋德之軍人領袖不忘復仇固當然之事耳 
 
 

Page 7

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *目下德國最握勢力者爲商人及製造家彼等皆知俄國潛力之富厚一九一四年俄帝國幅幀之廣二倍於美四十倍於德其製造富源之力直無限制此德國工業之一大出路也俄國鐵路祇有四萬英里若爲相當之設備應增至十倍德國鋼鐵業祇須供給以造路材料即可得一二十年空前無倫之興盛自俄國革命以來鐵路橋梁工廠泰半毁壞德國若擔任修繕即此亦將有多年之忙碌工作矣 
　　德國智階識級因馬克價大跌經濟窘迫已極而俄國又爲彼等之最大謀生機會也蓋俄國自有之醫生法律家工程師敎員及技術家等從來供不應求革命後中等階級幾已滅絶俄德結合則德國智識階級亦得一廣大之活動餘地 
　　德國人烟稠密生殖日繁戰前每年約增八十萬人戰後富源損失不少一般專家咸謂德國非送數百萬人民於國外謀生不可唯他國未必歡迎獨俄國地廣人稀最適於移殖戰前在俄德人共有二百萬半工作於各城鎭中半致力於農業尤以沿伏爾加河一帶爲多今後俄國秩序稍稍恢復德國僑民必紛致沓來可以斷言德國控制俄之政策自大彼得時代起直至一九一四年八月大戰中重謀恢復其控制其始以德國式之帝制給予俄國今復贈予一新統治者毁壞其帝制即資助列寗送之入俄是也但當時德人祇欲列寗爲其代理人不願其設自主之政府顧列寗不肯德人乃謀以他法達其目的停戰未久德將盧登道未等曾請願於協約國以德軍入俄恢復帝制蓋布黨若得志德人固可以助列寗居功布黨而倒亦可以助帝黨而博俄當局之感謝總之爲重握俄國内部之勢力計耳 
國内要聞 
[北京通信（隨波）]  
　　王寵惠與一議員之談話 
　　國會議員吳君昨因私人酬酢訪王寵惠於其私宅吳 
以個人之資格對於閣事曾與王有一小時之談話茲吳在某俱樂部一一轉述其言頗爲詳盡在此閣訊沉悶中亦可得若干之眞相焉 
　　吳與王談話之初即先問内閣同意案何以久不提出此事在國會方面頗有微言似不可再延王曰予爲此事曾迭次催促總統速覓替人而總統總擬以予先行試探予殊不願因之一再遷延未能將同意案提出也吳曰先生何以不願王稍躊躇吳曰殆以國會人多未能一致予先生以諒解乎王曰誠然吳曰以予度之國會方面對先生實無不可諒解之處少數人之行動未可以代表大多數人之宗旨先生若能竭誠接洽當可將同意案通過王曰予亦非絶對不願犧牲者若總統果將我一人之同意案提出試探國會又居然通過則假我以時日必多少可以實行我政策以達我素來理想政治之目的然以予所目覩者言之聖神之國會因三五人之搗亂便令全體受其影鄕無法收拾足見疏通之難故予以爲予之同意案不易通過也吳曰果如先生言將來繼任者誰王笑曰此語君涉及題外予不能答究竟屬誰自有人酌定也吳曰今姑爲假設之詞在君意中以何人有望王曰君以爲伯蘭與敬與如何吳曰伯蘭决計不能北來敬與或不無希望因内閣如一公司保定只願以舊股東在中央辦事不願再招新股東敬輿在保定方面雖然是新股東究竟係直系舊人還勉强可作爲舊股東以伯蘭與敬輿並論似伯蘭不若敬輿遠甚王曰君言良是吳曰國會方面之質問書先生何以一無答覆王曰此中頗有曲折因國會諸公之質問案交國務院後經過數道手續予方得見質問案十九限政府三日答覆事實上及予得見已越三日矣即答覆已屬無及故予只得以不答覆爲答覆吳曰即如駱繼漢君之質問案中有十一年公債問題似應早日將此案交國會通過發行方爲合法王曰政府窘狀諸公所知苟有法設又何致發行十一年公債增加國民之負擔予以爲此事國會當予諒解且發行公債時秋節任即苟先行交案於國會爲法律所拘必致誤事吳曰先生爲法律大家不應作此不拘法律之言王曰予意本欲將是案交國會追認但財部方面實有不得已之苦衷殊不願交案於國會以予觀之十一年公債擔保品及現在之市價較他項公債爲優國會又何必爲難吳曰窮之一字國會又何嘗不知以予度之十一年公債案果提交國會或竟通過亦未可知也王首肯其言允轉與財部商酌二人之談話至此遂告終　其非關於閣事者不錄焉（二十四日） 
[王内閣財政狀况之一斑]  
　　北京目下財政已陷於極困難地位即以維持現狀言亦正不易據最近調查中央財政收入每月本有三百餘萬元而以鹽餘關餘占其大部分然以鹽關兩項用途業經指定外財政實收之數月僅有數十萬元之虚額而中央每月應支出之軍警費約五百四十萬元政費約三百萬元入不敷出相差過鉅故雖舉債度日仍虞不給而軍政費積欠太多軍費約一萬三千四百餘萬元政費約六千四百餘萬元合計爲一萬九千入百餘萬元其額之鉅實可驚也支出方面爲軍費與國債之負擔過重海陸軍費民國二年預算爲一萬七千餘萬元三年爲一萬四千餘萬元五年爲一萬七千五百餘萬元六年爲一萬九千一百餘萬元八年爲二萬六千八百餘萬元占總支出三分之一以上今中央負擔者已達六千餘萬以上國債則内債幾於每年發行外債自參戰後雖無大借欵而零星墊借亦已不少五年達一萬三千七百餘萬元八年則達二萬一千四百餘萬元最近增加至四萬八千六百餘萬元加以此次發行十一年公債一千萬其數將近五萬萬元每年到期還本付息者爲數至鉅此與軍費同爲鉅大之支出國家所不能勝也收入方面除關稅鹽稅餘欵外烟酒稅等合計一千五六百萬印花稅六百餘萬烟酒公賣收入一千二百餘萬官業收入一千餘萬合共四千五六百萬元然以各省截留及小借欵抵押之實收者僅每年三四百萬元此外交通收入雖爲特别會計而負債亦極鉅據最近報告交通部亦難於自給至所有現欵一大部分已爲各省扣留充作軍費之用况軍事不息臨時支出極無制限乎此皆吾國財政最近之簡明報告無論何人登台暫不能變更此現狀也 
　　財政現狀旣如上述今乃進而紀及王閣之計畫據聞王閣維持現狀辦法關於普驼政費之一部分雖有十一年公債收入按月撥付但以臨時支出太多籌不勝籌益以閩事軍費催迫已甚緊急海參崴現又發生亂事須派軍艦軍費亦無着落故財政部中幾無日不如過節之緊迫至大借欵之說現在無從進行有人詢及此項傳說者某當局謂倘各國此時肯談大借欵是可證明對我政府尚有信用但此恐非時局有解决辦法各國不能發生此種信用我國之觀念况從前曾略談及少數墊欵之事已必以通過國會及整頓一切外債爲前提則謂大借欵現在可以進行示免痴人說夢故現閣之財政亦惟就可籌者東拼西凑無論外省要求之數如何鉅大而能勉强應酬者亦不過一二十萬且須分期交付什麽大借欵實談不到此云云可知借欵二字政府中人非無此意乃陷於不可能之境遇然外間仍有大借欵之說日人方面更言之鑿鑿茲將大阪新聞譯載如下「大阪朝日新聞載東京電話云中國政府曩由中國銀行轉發行一千萬元之内國公債此事全由中國銀行負擔每月支付二百餘萬元於政府然此以供給政費爲主而軍費警費以及國會議員之歲費亦各佔其大部分故中國政府其後以整理舊債爲目的又向四國借欵團爲發行一萬萬元餐債之協議日本銀行團中幹事銀行之正金銀行亦已接到此項通知此一萬萬元之中以三千萬元爲新規發行以七千萬元爲抵償舊債而新規發行之三千萬元則槪以整理舊債中一切少額之借欵而以關稅及鹽稅爲擔保蓋上海關稅改訂會議之結果依照現實五分而論每年可以增收約一千萬乃至一千六百萬之希望若鹽稅則除去各省督軍之徵收者三千萬元外約有五千萬元爲政府之收入但其中之二千五百萬元業爲舊有借欸之擔保品故足以爲此次借欵之擔保者乃其餘之三千五百萬元而已然徵諸從來之經驗凡長期公債可以發行至十倍於擔保品之價格故此二千二百萬元之擔保品縱令僅評定之爲一千萬元則已能發行一萬萬元之公債矣故於擔保一層已無問題也致此次借欵之用途業如上述乃將以整理舊債此與新借欵之棈神適相符合故大約總能成立惟以各國幹事銀行爲尊重其本團各參加銀行之意見且又有先求各國對於關稅問題協調之必要故尚須經過相當之時日方能成立」由上述消息方之政府當局對於借欸確在計畫進行不過以方成立則距離尚遠也 
[關稅研究會開會戺事（續）（尊庸）]  
　　王家翰謂此爲相對之提案并非决定之提案關中敷謂譬如有貨由京報運至蘇到天津時若欲改運至奉則稅單因指定而不能改若洋貨則完一道稅後即四處通行無阻此係厚待洋貨苛待土貨王家翰謂此銷彼抵將來總要想出辦法關中敷謂今譬如有啤酒一千件由京報運至蘇到津時則欲分二百件至山東二百件至漢口可能不能王家翰謂此可由京先領分稅單關中敷謂原係生意人銷貨不能預定如其事事可預定那末便無問題所以商人所受困難即在此丁長昇謂土貨轉運零躉是無一定所以最爲困難且此等困難并不在大商家乃皆在小商家商人非反對納稅乃反對兩重稅及中途留難譬如產稅是出之農工銷稅又取於用户與商人毫無關係論理商人要反對營業稅乃眞出自商人者商人何以贊成實出自良心耳本人亦曾辦過稅欲不重徵不留難曾百思而終未得一善法欲免除此兩弊病只有營業稅可行關中敷謂海關凡貨過口雖不完稅而原單海關必須收去所以一到釐金毫無憑據仍是非從新完稅不可此京不能獨怪釐金需索因單被海關收去實無物可以證明故無論何稅第一要注重在有證明方法陜西商會代表王覲彤謂如丁會員所方產稅出自農工銷稅取諸用户與商人皆無關係商人也想與官聨絡贊成此案謀掛個名不過爲良心上所未許耳梁孝肅謂此兩稅還是一稅不過是分兩個名目產稅是此一件貨銷稅還是此一件貨稅分兩種貨是一件仍是一個稅而已王覲彤謂言防弊章程亦難辦到因弊是防不勝防如與營得兩稅則此弊可免主席謂財部提案是相對的研究現在徵收細則及防弊章程尚未擬出案尚未齊應請財部先行擬出付印分送各韱表研究再付審查李會長是期四大槪可以回京再提營得對案討論主席又提江西商會代表張家驤杭州商會朱襄耀同提國内機械製造工業應設獎勵金之必要建議案原案略謂出廠稅徵收問題在會議中已歷多次討論尚未得具體辦法以余個人意見出廠稅固屬可課之稅不然徒失國家財政上之收入而無補於工業也將來値百抽十實行時亦無不可行之理其徵收之輕重受條約之束縛中外人皆享受同等之待遇無差别之可言工對家欲得國家之保護亦無法可設誠可痛也然以國内近年情勢而論工業之糼稚資本之缺乏能力之薄弱而無政府與以㧞助使與外人工業自凡競爭未有不立於失敗之地位也工業之失敗其結果必引外人資本之侵入工業之獨占不啻使外人在我國内爲投資之市塲金融之操縱資本家勢力之扶植而驅全國民盡變爲勞働者哀求彼等金錢勢力之下也此稅之徵收與裁釐加稅之關係旣有前次提出意見書詳細說明可勿多論簡而言之即脅促外人非在我國内設立工廠則不足以與我工業相競也旣一面脅促外人在國内設立工廠又一面結條約允許外人在我國内所設工廠享受同等之待遇是不啻作繭自縛也今若不早設挽救之法恐欲救而力不及也在農商部方面雖頒布有種種保護之法皆不足恃者多惟獎勵金尚可行也或謂獎勵金將喚起他種外交上之障礙或謂今日財政上之窮困有所不許若謂恐牽連外交上他種之不利則今日所倡治外法權之收回關稅之自由豈不同一轍哉又以最近所頒布者舉之如航海條例是也此種條例之頒布安知非獎勵自國航業之發達乎又可保不惹起外人之注目乎若謂國計不足無暇及此則實業皆可不必提倡也就事實而論出廠稅旣徵百分之十其中百分之二三退還納稅者較之全免除出廠稅尤爲適宜也又其給付之方法不必直接由徵收時退還而招外人之口舌可將以此類納稅憑單作爲每年生產率之大小再推算其價値而給千分之幾或萬分之幾之獎勵金由財由農何部發給均可臨時决定惟此類獎勵金政府可另設一保管處不至受他種機關之蠶食或流用然後可收圓滿之效果云主席謂獎勵工業乃應有之辦法但亦須有範圍此案可無須討論應即歸入議事錄中存案以備參攷主席又提稅務處代表黄厚誠修正之奢侈品案謂此案繁雜須仔細研究今先交付油印下次開會再議現時已不早即宣告散會時五點五十分鐘 
[閩議員歡迎宋淵源]  
　　閩籍國會議員前夕（二十三）在海軍聨歡社茶會歡迎新由滬來京之閩軍首領宋淵源到者兩院閩籍議員及旅京同鄕約五六十人首由張琴報告福建議員與政府接洽經過情形畢次翁鳴鍠起謂宋子靖（淵源字）此次來京係對福建問題欲與旅京同鄕交換意見共謀善後惟因宋君急遽即將南下不及召開同鄕大會歡迎至爲抱歉云次宋淵源起致謝并報告前此閩粤軍兩次謀起事驅李均失時機未達目的現在徐王許等軍入城李厚基雖已逃匿而北京政府及保洛方面堅主調派常德盛軍援閩將來無論誰勝誰敗我閩人均不免糜爛爲今之計㈠宜勸告徐樹錚取消建國軍政制置府名義㈡宜警告政府從速阻止援軍入閩㈢宜速告造成閩軍相當兵力如海陸軍如何調遣編制閩軍將領如何分配策應均應通盤籌畫以求閩人自决之最後目的次蕭奇斌起言現在局勢請願政府疏通保洛是没有用的還是注意在自决實力四字上着想次林長民起謂關於福建事件很不願意爲長時間說空話之討論現在各言對閩簡單明瞭可分三派（甲）政府保洛以及粤陳咸主進軍之一派（乙）爲孫派以及在閩之徐許王等咸主據閩以謀發展之一派（丙）爲閩人主張閩人治閩之一派此三派中丙派雖有正大之主張而無相當之實力目下遂感受困難之形勢甚希望不倚籍任何派勢力以圖勉强達到目的成一有名無實之自治至宋子靖年來在廣東奔走護法其歷史上關係自是傾向於乙派說話然以尚有其相當理由但亦甚願宋君認爲借此以助丙派成功於相當時機能將福建問題與乙派脫離方好至於傾向甲派者我同鄕中多具此念而不敢出諸口即如現海軍總長李鼎新及將赴閩之劉冠雄即爲傾向甲派之最顯著者惜今夕李君未在座如其在座鄙人定向嚴重質問劉冠雄自向保洛告其奮勇率艦入閩有何把握有何作用故鄙人甚望宋君多留幾天俟到津請劉來京同李鼎新出席同鄕會明白答復今後如何應付客軍實力如何凖備有何把握而能擔保自治後再行赴閩衆鼓掌贊成最後復有某某數人起立演說遂决定一面挽宋君留京幾日一面推蕭奇斌等四人赴津請劉來京并定於次日正午閩籍議員在西車站公讌宋君繼續討論一切 
[熊炳琦長魯之波瀾]  
　　熊炳琦此次長魯實地方派首領王貢忱與敎養局長王洪一手所造成蓋王洪本曹三舊部爲人爽直自曹薦彼來東後田中玉本欲委爲政務廳長因王對黄樸（濟南道尹）周家琛（財政廳長）素不滿意而周黄之包圍田氏操縱政局尤爲王洪所深惡王本濟寗人與熊炳琦同鄕爲周黄事屢次致函熊氏請其顧念桑梓電田罷免二人王每見田亦以是爲言奈田氏寵任二人方隆不能聽從王見所言不行於是運動以熊長魯之心遂起王素與王貢忱相善時相過從因以熊氏長魯事與王計議王貢忱極贊成其說當即派代表于傳林王在福二人（俱省議員）與王洪同赴保定徵求熊氏同意爾時熊氏本無長魯之想經王等一再慫恿意遂稍動王等又見曹錕將來意述明曹亦贊成保定保熊長魯之電實王爲之主動也及命令發表山東各政黨分派代表赴保與熊接洽其運動染指廳道者亦大不乏人惟熊氏多無所表示甚或拒絶謁見致觸佛山俱樂部首領高翔龍（新新國會議員）之忌同時省憲研究會首領賈某者與高携手在京津方面竭力運動曹鍈爲山東督軍以爲對待熊氏之計連日濟垣曹督呼聲至高謂田之位置不穩曹之督軍命令將即日發表其實此等空氣皆彼兩派黨員所造絶對不能成爲事實也王洪旣得達其目的以迎熊來又用迅雷不及掩耳手段與旅京山東同鄕柯鳳蓀等會銜電請曹熊請其呈請以常壽宸（王貢忱派議員）爲財政廳長許鍾璐（濟南商埠局長）爲政務廳長郭良丞（吳佩孚秘書）爲濟南道尹孫丹黻（孫丹林之兄陽榖縣各知事）爲敎育廳長直待見諸命令之後王始揚揚回濟田聞王回即傳王談話當謂王曰你現在已經成了偉人了居然能迎省長換廳道從此我不敢小看你了言外之意深怨王之賣彼求榮王以田氏素日待彼不惡此次所爲全係恨周黄而起并非與田有過不去之處刻已預備辭職宣言不官山東又因極力欲袪田之疑遂又假借各界聨合會名義散發傳單表示擁田其傳單原文如下「語云君子如日月之蝕過也人皆見之更也人皆仰之其今田督以魯政　還魯人自治遂使各界人士變反對而爲欽仰乎回憶民國九年田督命駕來東專理軍政者一年有餘兼理民政十有七月减軍費裁政費遣散潰亂軍隊以弭患於未形當是時也東人矢敬矢誠而奉如神佛奈何自去秋以後忽然發生逐田驅田之說而且風起雲湧不可遏抑　東人皆好惡亂性是非不明耶洵如是也則倡驅逐之說才必抱定臨深爲高投井下石主義而一往無　矣顧何以近數日來各會社各機關皆議論田督爲人改過不吝磊落光明卽僻巷通衢亦覺好督軍好督軍之聲浪洋洋盈耳也嗟嗟田督負北洋宿望長於治軍對於民政之種種機械實屬不善運用而用人不貳又爲老成人之舊道德心以致禍魯之事沓起坌興東人痛切剥膚萬難默忍推原禍始而誤會生焉由誤會而怨恨而怨恨而詛咒此一年以來東人與田督惡感之所由結也所幸田督翻然憬悟歡迎　省長交出民政吾東人士仰視靑天霾霧去而晶光畢現始知前此禍魯者皆禍田督者也山東各界對於田督始而歡迎繼而反對終成欽仰者直接爲地方求福利間接保護田督爲人以蘄異日負天下之重也昔者五祖傳經神秀大師作偈曰身是菩提樹心爲明鏡臺時時勤拂拭莫使染塵埃五祖以爲未悟眞旨及惠能口偈曰菩提原無樹明鏡亦非臺本來無一物何處染塵埃是爲六祖卒傳衣鉢今日吾東人士對於田督亦云然」各界聨合會見此傳單大詫乃亦發一聲明書其文云各團體均鑒本月二十三日濟南市面忽發現「山東各界聨合會宣言」多張内云魯人治魯如願以償田督名譽完全恢復等語查此項傳單并非本會所發乃係有人假借名義特此聲明以免誤會山東各界聨合會啓」各界聨合會旣聲明不承認該傳單外又追查究係何人僞造以辱山東人士如查明該傳單係田中玉使心腹代發則各界必有激烈之表示以進而爲驅田廢督之運動將來或爲此事掀起大政潮亦未可知聞王洪已手足無措四出託人疏通現熊炳琦已於二十三日抵京有重陽節前到任之說對於廳道仍戕有大更動大槪實業廳長已定王訥警務處兼警廳長已定王貢忱（一說王堅辭）膠晃道尹已定龔伯衡河務局長張小澐仍回濟寗道尹本任王謝臣升任河務局長印花處長已定周福岐聞一俟到任後卽可呈請任命 
 
 

Page 8

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *   
 
 

Page 9

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *   
 
 

Page 10

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *國内要聞二 
[山海關工人揭破交通系陰謀]  
　　頃山海關京奉鐵路工人發出宣言書原文如下交通系不僅是賣國賊破壞黨更是我們工界不共戴天的一個大仇敵爲彼等幹的私通外國的勾當太多了挑播政潮的手段太明顯了所以在國中人人都曉得該系存在一日中國人非至國破家已不可以致觸起衆怒大家一齊起來把彼等一起從政治舞臺上　　去了該系的首領逃走不迭急忙忙如喪家之犬漏網之魚這眞是一極痛快人意的事情不謂彼等賊心不退見該系在政界上站不住了竟戴上假面具混雜我們工界裏來想拿出他吮吸的民脂民膏作本錢來買動我們工人好鼓惑我們給他拿回政治的地位換句話說就是想利用我們工人的勢力來恢復他們誤國害民的買賣豈知我們工人心地極明瞭作事極光明正大現在各地雖時有罷工風潮然都是純粹經濟及改良待遇的運動絶不夾雜政汉臭味更豈肯人該系的牢籠如以京漢路趕跑該系餘黨鄧長榮京綏路驅逐鄭洪年之往事考之亦可見彼等鼓惑工人賊手段之失敗了該系見計不得逞竟一變而爲破壞的手段每遇我們爲要求改良生活之事起便假借名目挑播是非其心之險過於豺狼然無論如何京漢京綏諸路他們是厠身不得了瞥見我們京奉路工人團體組織尚糼稚以爲有隙可乘遂挾其狼子野心來相毒害唐山大廠某總管以葉恭綽内弟之資格爲其首領張賈諸人爲其爪牙表裏爲奸以與眞正工人團體爲敵直至近來山海關工人爲要求改良生活不遂而罷工後彼等之破壞計畫更顯露了利用幾個工界敗類或者發散傳單離間我們團體或者趁此機會攻訐其私仇甚至揑造謠言挑播政潮好藉以遂其大欲更　娼妓式的新聞記者那幾枝秃筆顛倒是非淆亂黑白該賊等之鬼蜮技倆眞令人欲食其肉而寢其皮總而言之我們工人與該系實誓不兩立若容該系之猖獗則我等工人恐無遺類矣於今唐山方面工友們已與該系爪牙張買二人搏戰了不達目的誓不終止但我們以爲除惡務盡不然蔓草不除後患滋甚爲此敝部全體工人願協同全路工友們起來與該系奮鬭我們要知道我們想得到我們所希望的一切必先刷淸自已的團體必先根本剷除工界的蟊賊交通系而後可工友們我們只是同去下勞的人便是被掠奪的同患難的好朋友親兄弟便要親密的結合起來豈可輕易受人利用以自相殘害若有人甘心附逆我們爲謀全工界的安全雖犧牲此少數敗類亦所不惜爲此誠心請我全路工龙們都捐除私見團結起來经剷除此工賊交通系啊 
[湘議會卽將選舉司長]  
湘省省議會旣慮緩選司長說之足以搖動人心破壞自治爰决定提前通過司長選舉法早日實行選舉二十一日已將該選舉法提出二讀因開議之前省署爲沈軍假道問題曾密咨省議會諮詢方略該會以此事關係軍機遂改開秘密會議歷兩小時之久（聞會議結果係咨處省署請嚴行拒絶並派兵防堵說者謂沈軍旣已入境而後始籌對付方略政府議會均不免近於兒戲）始議正案故是日僅將該法通過九條二十二日爲星期二十三日即可全部通過有主張即於是日續開三讀會者不知能否做到但該會大多數之意見均主從速並主張於朋内卽開正式選舉會將各司長完全選出以該會第二届常會係於本月届滿也至新政府成立之期照此情勢觀之當然不遠但據某方消息則謂須至明年元旦始能組織成立究不知其内幕如何也 
日來長沙城中所見所聞又無在而非選舉司長之事請酒招讌舉國若狂其中有别開生面者則爲李劍　文啓　之運動敎育司長李係敎育界有名之任凱南羅敎鐸等爲之運動其手續係從聨絡敎育界入手現在受其聨絡者已有四十四校於是用此四十四校校長敎職員二百餘人名義於二十二日午前十時在省敎育會歡迎全體省議員及新聞界所提出之人物除李之外即以文啓　作一陪客並當衆提出二人介紹書李氏之署名介紹者尚有省敎育育及長沙縣敎育會各幹事評議共及五百餘人之多文啓　之介紹人則祗得半數 
從事運動各司長者雖多至五六十人然現在選舉日期已經不遠各人胸中已均有幾分把握故有當選希望之究爲誰某已可大略知之據闻將來選舉之結果總不出下列諸人彭永彝曹武（内務）唐嶽五唐　袁　選（財政）吳景鴻李劍農（敎育）羅棻鍾才宏（實業）周介　徐鍾衡（司法）楊宣誠羅誠仇鰲（交涉）李右文田應詔岳森（軍務）就此名單觀之女界之有當選希望者竟無一人是女界對於司長之運動已不免歸於失敗矣 
[南城變兵二次搶刦]  
　　南昌消息本月十五晚南城發生兵變搶刧東西北三街店舖數十家損失財產約計數十萬業經同鄕會開會推舉代表謁見蔡督理已派胡參謀前往調查實情該會並將上項情形函報旅京滬漢同鄕請就近向府院呼籲懲辦亂事官兵詳情已記前報今日（二十三）又有洗馬池大生公司郵務管理局某君（即該邑同鄕）曁張律師等處接得南城商店報告略謂十七晚又發生事變自十二句鐘搶起次日早六句鐘止搶刦數十家被搶地點自下石巷起至縣署前爲止搶時聞有軍官尾於其後阻止行人斷絶交通搶後變兵陸續回營云云該同鄕會接得此項消息立飭文牘印發傳單定期開緊急會討論善後辦法 
[蕪湖學生聨合大游行]  
　　反對馬聨甲之示威運動　　蕪湖中等以上各校學生因反對馬聨甲督理安徽軍務善後事宜於二十五日上午八時在東外鐵路埂齊集聨合大游行爲示威之運動到者爲五中一農職業甲商蕪關工讀襄垣女師及附屬高小各學校靑年協進會學生及合肥旅行來蕪之第二中學　加入游行男女學生共計二千餘人九句半鐘出發前導白布大旗一方上　「驅逐姜案罪魁馬聨甲」各人手執白紙小旗一面上書「驅逐馬賊」「爲人格爭逐害羣之馬」導字樣進東門出西門直下長街各校敎職員及警　衛隊均在場照料沿途散布各種傳單措詞異當激烈並大呼「馬聨甲是殺人的兇犯三千萬同胞的仇敵居然做了我們安徽軍務善後督理什麽督理不督理就是一個變相的督軍大家也要想他來做督理的時候膽敢殺人做了督理勢力澎漲起來豈不理大膽殺人了嗎」直抵租界攝影後略事休息每人食麫包兩枚遂又整隊走馬路至留春園散隊聞經過督理安徽軍務行署門首時高呌馬聨甲是什麽東西而督署事前已得消息約束各營兵士不許外出以免發生衝突故自始至終秩序頗爲整　 
[蕪湖各界反對設立米捐局]  
　　安徽省長許世英財政廳長馬振憲突於本月容納崔之熙（亮工）等之條陳在蕪湖下游西梁山地方設立民船出省米捐局委崔之熙爲局長徵收民船出省米捐每擔收捐銀一錢一分四釐蕪人聞耗惶駭奔走不知所措查安徽爲產米之區蕪湖爲聚米之處他省用鎖港生　庽禁於徵如贛之湖口統捐是安徽獨不然無他項大宗之出產必將糧食輸出酌劑盈虚始得周轉金融維持市面此捐如果實行則江南北之米商必裹足不前蕪埠出口米爲大宗無米即無商業皖無蕪埠則全省收入必减自殺政策莫逾於此故各界函電紛馳極端反對紳界濮秋丞吳怡生李葆舲等亦因此事復於二十五日在育嬰堂開會公决電請許省長迅速中止進行並電京津滬漢各安徽同鄕會一致力爭致許省長電云「安慶許省長鈞鑒和尚港米捐局爲五卡之變相上年曾經鈞座面允撤消並由蕪湖余知事遵令查復不應設局抽理由復旅京同鄕咸電亦云事尚未起必不拂逆輿情今口沬禾乾該局復活自食前言虐民違法中央方議决裁釐吾皖竟添設釐局違犯潮流推翻成案爲少數人所利用不恤重苦吾民羣情惶迫後患無窮務祈迅速中止明白示復」致京津滬漢等安徽同鄕會電云「本日因和尚港米捐局事致許省長一電（中略）五卡爲省議會議决裁撤中央永禁復設皆由同鄕同心協力始達目的上年和尚港又經力爭停止乃甫閱數月許省長竟不恤民艱悍然委員承辦伏祈鼎力電省阻止嘉惠桑梓無任企盼」說者謂該局設立之後蕪湖市面卽可振興此係一種理想之談考蕪埠米之盛衰全視廣潮烟寗四帮之採辦與否爲轉移四帮如伸手採辦則蕪埠米價當較下游高昻若無民船也口米捐而江南之米船亦必羣趨於蕪湖查前淸光緒二十八年及民國八九兩年蕪埠米市最　暢旺每年出口恒有入九百萬石此時並無出口米捐阻止米船開往下游可爲明證縱有米捐苟下游米價較蕪爲高米船仍須羣趨下游所　價高招遠客是也聞運動承辦之崔之熙等確係公司性質且前次創設五卡之潘伯和亦在股東之列黑幕重重將來該局一日設立難保不變本加厲徒增米業運商之擔負是以米業運商反對尤烈現已派人分往各處聨絡米商作反對之運動而此間廬和帮七邑人士業於日前在廬和同鄕會召集全體大會公决誓必達根本撤消之目的除公電許省長曁馬財廳長勿爲所朦外一面函致各屬商會痛陳利害以期一致表示並聞蕪湖總商會會董陳在鎔上年條陳張督在和尚港設立民船出口米捐局所耗運動費竟達一萬數千金後經此間各公團曁旅外皖同鄕羣起反對業已無形停辦陳在和尚港所賃之房屋並任用局員七八人致今尚未解散此次運動承辦之崔之熙雖已奉到財廳委任狀然前作孔財廳刋發之關防捐票等現仍握在陳之手中事實上一事旣不能兩辦故崔等連日央人向陳疏通希冀其將關防捐票交出俾得早日開辦普允償陳之損失八千金聞陳尚不肯放手將來恐有一番糾紛也 
[廣州市同時並起之炸彈]  
　　昨十九號下午五點以迄八點鐘時候長堤一帶竟發現炸彈聲數處茲分别詳查如下（西關第七甫）十九日晚八時左右西關第七甫晨鐘報内被人抛擲炸彈旋即爆發隆然一聲震動四鄰該報被炸舖面一座隨即倒塌左鄰華彰染房店舖面亦被牽動全座倒塌計此次炸彈之發生炸斃女子一人傷腹部腸流出壓斃華彰店伴一人另傷五人一爲梁慶傷頭部一爲譚池傷頭部一爲畢巨傷腹部一爲畢炎傷頭部一爲女子鄧愌珍傷頭足該女子是晚適偕其妹往該報對門以文堂買書適遭此難其妹亦受傷至華彰　斃店伴名黄炳有聞是晚該報司櫃人見有西裝者二人手持士的帶同一人身背駁壳槍入該報問有今日報紙賣否有一　裝者暗將炸彈置於該櫃前之桌下燃着藥引三人怱怱而去該報司櫃人見桌下烟起趨前察視始悉炸彈　大聲呌喊該報各人紛紛從後疲走避該報被炸後　復被火燃着幸消防隊救火會至塲極力灌救旋即熄滅當時惠民公司頭座亦被震動左邊之牆搖搖欲塌此事發生時八區署經派長警四出截緝惟放彈人已逃故未弋獲（西堤亞洲酒店）是日下午四點鐘有女子朱蘭英朱陳氏二人均年約二十餘歲到該酒店四樓開一百一十五號五元房居住到店時祗携黑漆皮箱一個至七點鐘兩女子同時外出將房門扃閉門匙携去迨去後約四十分鐘房内即轟然一聲全樓震撼各住客夥伴以爲電燈機房爆炸及見該房内濃烟突出所有板障房門均不知去向始知炸彈從此爆發丞開龍灌救移時熄滅事後調查全座玻璃均被震至粉碎而該房各物一無所存其隔鄰附近之一百一十四及一百一十五號房亦糜爛不堪當爆炸時該房隔壁之公共會客廳有兩男子在此閒談被嚇至瞠目結舌呆若木鷄歷許久猶不能發言（西堤西濠酒店）同日下午七點鐘有婦人潘李氏及隨僕一口到該店二樓　第二十號房居住另同行之婦人朱陳氏則在四樓七十五號房居住潘李氏及隨僕坐有頃即閉門外也遺下携來之黑皮箱一個無回朱陳氏從四樓至二十號房訪潘李氏侍役以出街對朱陳氏命侍役開該號房門各人以其同隊而來不　有他即啓關讓之入詎朱陳氏進房後即將房門反扃歷約五分鐘便怱怱將門下鑰而去瀕行對各侍役云如潘李氏回來囑伊略候行後約十五分鐘即聞炸彈聲自二十號房突發各物横飛其鐵床之鐵柱紛紛挿於三樓之底鄰房亦略有損傷樓板洞穿一大孔其下爲紅毛泥公司幸并無傷人（海珠前東亞酒店）同日下午六時許有婦人朱陳氏隨帶一少女均年約二十餘歲到該店二樓七號房借宿手携黑漆皮箱一個入房坐約十五分鐘即閉户外出侍役擬進内爲之掣熄電燈詎甫至門邊内卽隆然巨響火光熊熊該店消防隊極力施救始熄其房内五桶櫃鐵床等均炸得零落而燃彈地點係在房之東南隅此房已廢爛不堪　鄰房亦略遭波及最奇者三酒店皆先 
　發生而三酒店皆有朱陳氏其人未知同是一人抑共同用此名耳（海珠前勝記支店）同日下午六時五十分長堤勝記支店飯店當各伴正在櫃面對開之圓檯用膳之際忽聞右鄰樓梯板障内轟然一聲所有玻璃電燈及櫃上酒架均損壞傾跌幸未致壓斃人命祇廠傷四人均該店伴㈠黄安傷左腕㈡盧雅傷頭部及手腕㈢周祺傷頭部并小夥一人（東堤橋脚）同日下午八時許東堤橋脚預有人放置炸彈一枚適有某兵士經過不知何物以足踼之直滾向河干移時卽爆炸其聲甚厲時適有蛋妹在此斧薪被其炸傷頭部及手足最驚惶者爲各飲客及妓女一時秩序大亂旋即回復　　十九號晚七時左右長堤一帶及第七　先後發現炸彈六處傷斃人命軍警聞耗四出搜查聞江防司令陳永善憑線在孚通街民國醫院内搜獲製造炸彈壳二個另劇烈炸粉兩罐當將該院某國醫生及陳張等共三名拿交該管警區乘夜由憲兵警察十餘名轉解公安局究辦另一消息十九夕七時許西關第七甫曁東西堤各處同時發生炸彈傷斃多人一案發生後卽經當道飛電各軍警機關派遣幹探分頭跴緝兇手聞於是夕九時許卽有某部稽查在西堤附近拿獲嫌疑人四名均屬中年男子着短衣裝束即經星夜解往某署嚴密鞫訊另據港訊當亞洲酒店發炸時響聲甚厲所有十二行一帶錢銀店均紛紛閉門卽夕調查處及公安局偵探處人員紛出秘密行查徹夜不絶而各酒店以及旅館均嚴予搜檢稍有形跡可疑來歷不明者均要入房開箱檢視特務警察亦連夜加班出巡又在西濠酒店及别處拘去嫌疑犯數人事後查係寃抑立電憲兵司令部卽夕釋放是晚江防司令陳永善據報孚通街口民國醫院有製造炸彈嫌疑登卽派出多人乘汽車往搜再由憲兵司令派出憲兵兩排將該醫院圍住呼門入内遍查無跡旋執得來往秘函件一大包知已有據但苦搜無炸彈該院有一西人狄克博自認德國人實係俄國人時有通西文者與之談狄不肯承惟伊有一子當由各人員誘之使言遂尋獲製存炸彈處得炸彈七枚遂將該西人狄克博及華人某拘去公安局押留候訊仍留憲兵警兵在該醫院搜檢院内有留醫男女多人皆爲吃驚現均要待各病人親屬到認方得出院二十號午間一點半鐘左右長堤間又忽聞隆然一聲旋又聞續發鄕聲甚厲前後共發生兩巨響一時途人又爲吃驚紛紛走避察其響聲亦是在東便地方又似在河南發響途人紛擾約數分鐘旋大衆知無他事亦卽安然 
　　警察六區分署署長何家光二十日呈報公安局文云呈　報請察核事十月十九夜六點四十分鐘據長警歐陽康雷稱長堤三十五號門牌勝記店側冷巷有炸彈轟爆等情分署長親率長警前往查勘詢據勝記店東黄炳垣供稱頃夥伴在中座晚膳該店側窄巷有炸彈轟爆板壁掛大鐘處炸穿一孔徑闊二尺餘濃烟四散櫃架酒　傾跌震裂玻璃碎紛飛夥伴黄安盧雅周祺等三人板玻璃飛擊均受微傷等語正在查勘間又據警察張葵報稱現東亞酒店二樓七號房又有炸彈爆炸等情登即率隊馳至該酒店查勘該七號房門尚關閉烟塵由窗隙冲出遂即將門鑰打開察看床褥帳被均已燃着隨上前將火撲滅訊據該店管房夏林供稱今晚六時有女子朱陳氏册注三十歲南海人携漆皮𠲵袋一個� 
投店開七號房入房後約有五個字鐘卽鎖門出街不料七點鐘左右該房轟然一聲樓板震動各伴驚慌走避并報知警察派隊前來開房將火撲滅幸未被焚店内各人亦無傷害實係該女子朱陳氏故將烟彈暗藏房内用玉香燃着後始離房逃遁等語迨至八時又據　長王富報告現西濠酒店二樓二十號房有烟彈爆炸該房床鋪板樟已經炸爛尚無焚燒及傷人情事復率隊前往該酒店查勘　形與王警長所報相同隨詢據茶房凌端供稱本晚約七點鐘有女客潘李氏年三十六歲番禺人偕同一傭婦携籐𠲵袋一個來店開二十號房甫入房卽取牛奶一盅食後該兩人同時出街並未鎖門未久有七十五號房女客朱陳入該房坐立民以朱陳氏曾與潘李氏招呼實係認識故不爲意未久朱陳氏又出房至七點五十分鐘該房卽有烟彈轟爆將板樟及床舖等件炸爛事後查看七十五號房該朱陳氏已經逃遁不知去向該烟彈實係潘李氏及朱陳氏等串謀發炸查住七十五號朱陳氏册註年二二七歲番禺人係與潘李氏同時入店開房等語查該匪徒膽敢在酒店住房及僻靜窄巷燃炸烟彈擾亂市上治安實屬猖獗不法已極當經分派署員長警等分路截緝該匪婦朱陳氏等數人已經遠颺未能弋獲除飭　警嚴密查緝隨時留心防範并函請偵緝課協緝外理合將情形呈報察核謹呈 
[粤省會通過貨幣借欸]  
　　廣東貨幣大借欵合同省議會已於二十日通過先是十八日該會開第三次審查會下午三　開會各股員出席者三十六人由法律股長林超南主席宣佈再開會理由略謂日昨開會審查報告書草稿由各股長分送各同事簽名結果僅得十餘人故今日再行開會請各位討論以便報告大會黄佩荃謂昨日草稿因各同事閱目者少故多不簽名贊成今日究以原稿爲是抑再行計論另外起稿黄福熙云昨日之稿由各股長送往各同事簽名多謂當日之稿係開會人數不足故多不贊成各同事均經寓目似應再行討論另外起稿余同仁云本日應先討論應借與不借如借則應如何監督羅賡庸云應借與否須先研究合同内容之合與不合符鴻澄云須先决政府肯决心燒燬封存之紙幣及宣布已發之紙幣否如允履行則當通過否則無討論借債餘地曾國琮云先解决應借與不應借至如何燒燬及點查主法多係由大會解决江仲雅云本會如主張應借即通過借債案至内容如何本會似不必過問張爾藩云維持　字不如改爲兌換并限兌換民國七年之兌換劵方爲着實余同仁云改兌兩字甚是惟限兌某年之兌換劵似須研究結果衆意主張政府如實心維持紙幣及整頓造幣廠不得移作别用似應通過余同仁遂請主席付　决多數通過主席又云各位對於合約内容應否討論歐陽祥云第十五章「於本約簽字日起歷六年便有優先權另計六百萬英金借欵以之供給同樣之用途」應加「但如必要借債時須經省議會之議决」羅慕張云第三章「由財政廳長支配之下」應加但以兌換省行紙幣及整頓造幣廠之用衆對以上三條修改均無異議至報告書衆推主席主稿隨卽脫稿原文如下現由大會交來省長交議貨幣借債一案連同合同一扣到會當經三股合併討論結果僉謂吾粤省庫支絀紙幣低折公私交困如此項借欸爲兌換省行紙幣及整頓造幣廠由本會實行監督不能移　别用自應照辦至關於總查該行已發紙幣　數若干及封存未發之紙幣與其他關於監督用途之種種方法應由大會議决辦理并將合同條文修正各點一併報告如何之處敬候公决法律財政庶政審查股報告書 
　　審查會提出報告書後原定十九日開大會解决是日下午一時許議員相織到會者六十餘人先開談話會鍾聲主席請衆發表意見林超南等主張　已發未發紙幣檢查淸楚後乃可討論借欵案於是多數意見以爲此種主張極爲正當請即日開大會將紙幣之應如何檢查代表之如何推舉先行討論通過以便明日接開大會討論大借欵案遂立刻鳴鐘開大會乃久而久之出席者僅四十餘人林等亦未出席至是議論紛起而鍾聲則出入於大會及談話會者數次搖鈴催促議員出席者不下十餘次直至四時許未出席者依然未出席鍾聲以爲大借欵案應贊成或應反對乃議員之自由開會出席乃議員之職責今省會之事如此難辦令人頭痛遂於黑板上寫明請假二十日旋有多人見鍾聲請假主張鍾應開談話會報告鍾遂卽赴談話會聲明告假二十日並請副議馮葆熙代理馮謂鍾議長日前請假回海豐余勉强代理已極覺麻煩今鍾議長又再告假我决不願明日起亦一并告假各議員遂一鬨而散聞此次波折係因林超南羅賡鏞符鴻澄林鴻茂何紹宗黄汝楠　欲公旅費索取現欵對於政府所發期單不能相信故提出點查紙幣後始肯通過其餘各議員亦因此不肯出席議長鍾聲睹此情形憤然告假一般議員經此大變化後深恐議會前途等於自行解散乃四出疏通結果定明日續開大會副議長取消請假一方並向財政廳領取現欸支發議員公旅費以緩和反對空氮 
　　二十日省議會續開大會在未開會前由馮副議長向財政當局領取現毫十二萬元携至省會分支各議員每人約得二千元議員多有喜色四時許議員陸續出席共八十四人馮副議長主席遂即搖鈴開議秘書長宣續文電畢即依照日程開議三股審查報告之貨幣借欵案首由庶政股長黄福　報告審查　果王伯柟　文淵等相繼　言討論頗劇主席旋將審查報告主張點查紙幣監督借欵用途爲先决問題一點付表决多數起立通過繼將貨幣大借欸全案付表决多數　立通過旋議定推舉代表十人於星期二四六日赴省行點查未發之紙幣議畢散會而喧擾一時之大借欵案遂告一段落矣 
[蘇議會紀事]  
　　主席無人暫時擱淺 
　　蘇議會自雙十開幕迄今半月尚未開成立大會一次前數日固因議員諸公深居簡出來省報到者少致不足法定人數截至昨日（二十四）止已報到九十四　疑若可以開會矣不意議長徐果人忽由常州原籍拍來敬電謂「内人病死請假兩日本日大會請選臨長爲禱」云云一般議員咸以爲主席無人祇午暫時擱淺蓋臨長雖無甚關係而一聞選舉二字多感困難遂蹙額不願前往故昨日未能足數旋由秘書處根據徐電發一通告謂「徐議長自本月二十四日起請假兩日電請選舉臨時議長本日開會不足法數未能選舉明日下午一時仍舉行互選臨時議長大會云云乃今日」（二十五）遲至下午三時議員簽到者較前更少共僅三十一人照此情形尚不知何日方能開成大會以一省之最高民意機關而不能行使職權上次對於十一年度省預算案未及議决已難逃社會之指責此次如七百萬公債南　借欵等　大問題各方面函電交馳促議會注意而議會迄不能開稍知自愛之議員連日馳車至丁家橋空費時間徒勞往返咸呼晦氣不止現聞多數主張電訽徐議長兩日假滿能否即行來寗如果能來則明日之仍發通告開大會亦未可知也 
[南京快信]  
　　省農會徐瀛昨致保曹電云報屢載麾下左右爲忙總統　云竊查國會　身問題尚未解决護法議員爭持於内十省聨防喧傳於外中山勢力天然存在矧在憲法未制定前總統問題何由產生與其追悔於後不若審愼於始乞護持大局俾早統一功在民國總統之當選與否自有公論羣情引望鵠候明布 
　　韓省長諭自二十五日起午前六時至八時閱到文八時至十二時見來賓午後二時至四時閱來往電報及函件四時至七時在辦公廳判稿八時至九時料理文件以後星期一三五日見普通客星期二四六日不見普通客有要公者仍隨時接見 
　　東海旅寗同鄕會昨致東海新任王知事電云海州專送新任五縣長鈞鑒我公奉令長海同深慶幸乃陳世 
恩違抗省令延不交印朋比劣紳私造民意資遣爪牙僞稱代表經同人面詰係依何法產生而來代表全縣彼等自知理屢不敢冒充嗣雖潛謁省長聞奉諭不可干涉政權早日回里是以無顏回海逗留省垣誠恐遠道莫明眞象該世恩仍藉口代表未回延宕卸急劇搜括重苦吾鄕特電奉告勿再遲　愈滋糾紛非徒　吾東海實荊全省惡例致損省長行政威信並　韓公知人之明務請權衡重輕毅然卽日接印以肅綱紀而安人心倘世恩鮮恥玩法仍復頑抗卽應電省揭其罪狀庶免因人受過法律具在自有制裁隨其後　東海旅寗周鄕會叩 
　　省署續委吳權禮赴南滙靑浦考察自治 
　　陳炯明代表陳君白昨由滬來謁齊督接洽要公 
　　下關商會呈請准皖米在寗打包聞省署批駁不准 
　　古巴駐亦公使偕其夫人於今晨由滬乘車抵寗兩長派温交涉員到站照料未入城卽轉車北上 
　　北京女子參政協會代表萬璞女士今晨抵寗晋謁齊韓兩長聞萬擬與寗女同志在寗組織支會以促進行 
[杭州快信]  
　　杭州華孚銀行前日擱淺濫帳極多聞前經理尚宕八萬餘金又某銀行同時亦受擠軋幸羣相維持已告平穩 
　　上年宗陽宮軍警冲突案經大理院發回更審後十九日開庭預審警察陳奇高委係正當防衛原判失入過甚陳廳長現定明日公開審判 
 
 

Page 11

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *　　延長塘工獎劵所獲盈餘原擬撥　振欵台屬方面分文未得現各縣水災會紛紛提起質問 
　　甌海道尹林鵾翔迭次辭職未准現因公請假來省職務委永嘉張知事代拆代行 
　　杭餘長途汽車公司現正積極進行理嶽一帶應需民地已圈購就緒松木場後面社稷壇路綫亦於前日開工興築 
　　上海滬江大學與之江大學明日（二十七）在江干二龍頭操場舉行聨合運動會東請各校參觀 
地方通信 
[松江]  
　　託神治病之貽害花家樓橋有自稱依附神道之江阿三於家中擺設香堂代人治病前日有秀野橋附近鄕人龐某因病求神江以須納三十元包可醫愈惟切勿再請醫生致干神怒龐信以爲然專服其藥旋即斃命現由龐之家屬向江交涉不識如何了結也 
　　倡辦造紙廠阻力楓涇嘉善等處資本家集股四十萬元在鎭南組織造紙廠業已購地建屋積極籌備詎該鎭人士先則以全鎭公民名義散布傳單表示反對繼由李靑雲王一震沈選千具名續發印刷品痛詆該廠謂有三大害㈠造紙須用稻草草價必因之大增妨害人民生計㈡造紙所有石灰水流入河中有礙飲料㈢稻柴灰能鬆土質有培養田土之功柴價一增柴灰必少而於秋收有礙末後又有具體辦法三條（甲）向實業廳請願取消造紙廠立案（乙）公舉代表向該廠當事者要求遠遷（丙）如均無效卽舉行羣衆示威運動誓達目的云云 
[蘇州]  
　　地審廳開審盛氏爭繼案吳縣地方審判廳於昨日下午一時開庭審理盛氏爭繼一案原告盛昇頤被告盛復頤善懷麟懷參加人盛王氏均未到案證人亦僅到一巢蔭松而原被所延之律師有七人之多一律出席先由庭長錢聲敎略詢各律師是否全權代理僉答係全權代理審判長詢原告律師代述原告之年齡籍貫職業住處及事實上之請求原告律師狄梁孫秦聨奎相繼起述主張擴充訴訟次由盛復頤代理律師潘承鍔起立答辯並述明對於復頤身分有種種證據次善懷代理律師張一鵬陳述善懷之子秦頤之繼身分由旭人遺囑而取得並將遺囑朗誦一過次麟懷代理律師李振　陳述盛氏之譜系並謂麟懷爲旭人之胞姪其子理當可繼次參加人盛王氏代理律師金鴻翔陳述王氏爲薇蓀之妾守節三十年無出復頤確爲薇蓀故後由盛許氏意思螟蛉嗣傳證人巢蔭松先行具結問官詢以復頤　立筆據之事答確有其事在場目睹並謂復頤曾經驅逐詢畢潘律師起立謂請原告提出驅逐憑證至是庭上發下證據五種請各律師傳觀並謂本廳意欲試行和解好在姻繼不限定人數以昇頤秦頤銑頤爲姻繼復頤爲愛繼銑頤代理律師李振　首先贊成而善懷代理律師張一鵬復頤代理律師潘承鍔謂先要原告表示意思庭上復訽原告律師意旨秦律師主張四人並繼與告爭之原旨有背未能贊同　官乃命在外和解如和解不成定本月三十一日下午一時續開辯論 
　　殺妻案開棺檢騐吳縣地檢廳黄廳長昨日（二十六日）上午十時許委派檢察孫元帶領錄事一人檢騐吏二人法警八人將馬芳林由押開出押令馳赴閶門外朱家莊火神廟開棺檢騐馬妻屍骸事前由閭區警察第十分駐所巡官率領長警在火神廟屍場内外照料一切一面飭令地保督率澤仁堂殯舍土工將馬妻屍棺由堂舁至騐屍場孫檢察官升座後當場將棺啓封經騐屍官前往屍旁察視一過卽由檢騐吏動手依法檢騐驗得馬屍左臂上部確有刀傷一處孫檢察官據報後即飭警將馬芳林帶至案前云爾謂並未殺妻今驗得爾妻屍骸左臂確有刀傷一處爾旣未砍此傷究從何來馬答稱臂部並非刀傷實係妻乘黄包車時墜車所受之傷騐屍官復云刀痕尚在爾猶欲狡辯此亦足徵爾平素之愍不畏法遂命法警帶下一面監同將棺加封冋廳據情呈報高檢廳聽候定期覆騐核奪云 
　　賭博殺人犯執行絞斃江陰人蔣阿全年二十八歲前因在籍賭博起　藉端將檯主（即頭家）殺死當經該處法警拘區移縣開庭訊辦判處徒刑十四年不服上訴於蘇州高等廳移案訊辦仍判維持原判該犯不服又上告於大理院現經該院呈經司法部核准改處死刑部令到蘇高廳當於二十五日十時由首席鍾尚斌檢察官親蒞司監提出該犯騐明正身即時處絞矣 
　　馬車碾斃老媪案判决住居大成坊巷曹朗淸（即曹老七）前因携妓乘馬車兜風駛經胥門大洋橋堍正在縱韁疾馳之際未曾顧及路上行人致將賣石榴小販新郭鄕徐姓老嫗碾斃崗警見已肇禍立將自拉韁繩之坐客曹老七馬車夫徐永林一併帶所解送吳縣地檢廳案懸兩月庭訊多次茲悉該案近日已由地檢廳起訴同級審判廳前日（二十四日）地審廳已將屍親及曹老七等派警傳案一面將在押之馬車夫徐永林提出開庭公判當庭判處曹朗淸過失致人死之所爲處罰金三百元徐永林玩忽業務上必要之注意致人死之所爲處五等有期徒刑五月云 
[常州]  
　　縣敎育會籌備會紀縣敎育會籌備會於二十五日下午三時在事務所開會到縣視學過漢秋及各校校長張應曾徐潔懷等十餘人首由籌備主任過漢秋君報告籌備情形次提議審查及續徵會員宣布會員等問題議决（一）審查問題縣立各校由各校長自行審查各國民學校由審查員會同學委審查以十月底爲限（二） 
補徵會員問題自十一月一日起縣立各校由各校長塡入會員略歷交於籌備處各鄕學校除函請各學委通知外並登報聲明以十一月十號爲限過期報名者下屆審查（三）定於十一月十五日將審查合格會員姓名張貼籌備處至散會已四時許矣 
　　米船調查後爭點新塘扣留大宗米船已經省委調查會同姚知事請示省長再行辦理昨聞旅寗皖同鄕得訊即公呈省署代爲辯護謂該米並非私運武邑何得扣留而販米皖商亦向縣署起訴謂新塘吳董妨碍營業應請判令每米一石賠洋兩元以償損失惟武邑省議員奚九如等君昨亦至電省長謂該米雖非私運然與票數不符顯有逃稅之嫌應行照章罰辦不識省署如何辦理 
[揚州]  
　　習藝所開游藝會籌費江都游民習藝所長陳壽同以籌辦該所缺乏經費特定十月二十五日起假公園内組設游藝會一星期藉資補助劵價分一元·五角游藝種類（一）京津大鼓（二）京蓮花落（三）二簧大鼓（四）南北小曲（五）雙簧（六）電光影戲（七）新劇（八）京戲 
　　緝獲糧船搶案盜犯十二圩划子口江面日前有糧食空船携帶現洋三百七十八元銅元五千數百文駛經該地遭盜十一人駕舟上前搶刧事後經船主王長富報經長江水警廳第十九分隊長仝雨亭率警追踪兜拿當獲盜匪謝松林歐陽民解送儀徵縣訊究矣 
[南京]  
　　女子體育師範近况南京女子體育師範學校係體育專家王小峯君創辦一年以來成績卓著本年署假後一屆特科畢業十餘名均獲相當之服務本學期上課已月餘所聘内外塲敎員均係著名專家本科二年級明年署假畢業已相商就校址附近女子職業學校分班實習以冀多得經驗並由學生自行組織研究部分舞蹈音樂國樂拳術等數門每晚分科練習由該科擔任敎員實行指導一切近有其他學校生徒要求該校長特開選科選習音樂英文圖畫手工等科已得該校長許可故報名習選科者亦殊踴躍云 
[徐州]  
　　農會反對敎育畝捐銅山縣屢奉省令催　義務敎育惟苦敎育費以去歲水災稅收銳减虧欠甚鉅因由勸學所根據江蘇省敎育行政會議議决籌欵方法呈請加征一分敎育畝捐當蒙省廳核准開縣行政會議當經農界反對减爲四釐五毫當衆通過詎農會方面依然反對前日具函縣公署指詢勸學所謂每年收入數萬元何至虧欠再敎育雖爲當　之急不宜只加征農民此函當由縣轉勸學所具復勸學所於昨日（二十三）呈復縣公署詳說虧欠原因及義敎急須推行理由且謂此項畝捐非僅彌補大宗用途實在推行義敎云云故此捐能否成立須俟農會開會時表决云 
[湖州]  
　　尼庵改作學校之波折本學期增設之第八國民學校前已勘定城東白牆灣福塵庵（俗呼爲小廟）爲校址經勸學所呈由縣署照准令飭城區自治委員會同警所查明轉飭騰讓並將該庵糼尼妥爲安頓在案惟該庵房屋宏敞故將大部分出租於人今旣失所居又失大宗進欵焉能甘心因挽該處居民凌傳曾王家彬等以庵址被佔礙難坐視並邀請凈尼保存古蹟等詞具呈縣署請求准予轉飭返還以重廟產當奉批示以來呈言辭荒謬嚴行斥責不准再續致礙學務一面催令各租户趕速搬出矣 
　　請警梭巡湖梅間航路安吉縣屬梅溪鎭爲湖州至安孝之孔道平時往來行旅全恃信局班船爲交通現在安孝地方不靖刧掠時聞而由湖至梅一路舳艫相接行旅衆多且商貨現銀之輸運連續於途難保無匪徒垂涎因此湖州正和信局等聨名具呈環請内河水警第三區署准賜撥派警艘專於湖梅間往來梭巡沿途保護以安商旅 
[杭州]  
　　法官中之兩王之屏浙江全省添設高等審判檢察分庭七處業經司法部核准刻正從事籌備所有各分庭推檢人員已由高等審檢兩廳長分别保廌均奉部令委定茲聞有吳興分庭推事王之屏（浙江海寗縣人原任鄞縣地方審判廳推事）奉委後已於日前馳赴吳興視事詎昨忽又有王之屏持有部令　謁高等審檢兩廳陳陶兩廳長接見後以其姓名雖與原保相同惟籍貫係山東昌邑核與前案不符其中恐有舛誤當囑其在杭暫候俟電部請示辦理再行轉知 
專件 
[中國商務與太平洋（再）（續）（穆湘玥）]  
　　美日二國以外之太平洋各國之對華商務爲數不甚巨大惟最近數年除有特别情形之俄墨及安南亦略減外其餘商務皆有逐年增進之趨勢前途至可樂觀茲就一九一○年及一九二○年各國之對華進出總額列表如下（單位千兩） 
　　　　一九一○年一九二○年增或减 
　　　　　　千兩千兩千兩　　　羅二四六七六九三一增四四六四　　新嘉坡等處一三九二六二七四九二增一三五六六 
　　爪哇等處七一八八二○八三五增一三六四七 
　　朝鮮五○一一三三六六○增二八六四九 
　　斐列濱六八九三八八二增三一九三 
　　坎拿大二七二八二一一三一增一八四九三 
　　南美一○一二五七增一五六 
　　澳洲紐絲綸等處一二七四二四七九增一二○五 
　　安南八○九二七八八二減二一○ 
　　俄國太平洋各口三○六五六一二七九四減一七八六二 
　　墨及中美四一八減三三 
據上表除俄墨及安南外皆有巨大之增加若以一九一○年之數爲百分而計其所增之數則　羅增至百分之二百八十一新喜坡增至百分之一百九十一爪哇增至百分之二百九十朝鮮增至百分之六百七十一斐列濱增至百分之五百六十三坎拿大增至百分之七百七十七南美增至百分之二百五十四澳洲增至百分之一百九十四今後若能爲比例之增加則吾國商務與上列太平洋各國之關係當更形密切矣 
　　就上所述吾國對於太平洋各國之商務其關係之密切已極明顯無庸　述惟一國對於國際間之關係適如個人對於社會不能遺世而獨立吾國二千年來閉關自守故其進步至爲遲滯通商之初貿易進步亦極有限最近在比較上已覺　勝於前然距離理想之地位尚屬遼遠有若干障礙必須除去而後可以有充分之發展吾國現已深覺商務之需要並願出其全力却除左列之障礙而謀商務之發達 
　　第一吾國年來政治多故實爲發展商務之第一障礙然亦不必以此而抱悲觀吾國之由帝制而民治實爲政治上一大進步其間雖不免有長其間之紛擾然此乃政治改革時所不能避免者今雖尚未大定然以吾國人之確好和平現正另以最善之努力使今後之政局漸入於平穩之狀態其前途必能漸臻佳境强固之民治政府以及和平秩序之建設已不在遠此對外商務之第一障礙將於第二次太平洋商務會議之時不復見之矣 
雜評一 
[援與自决（默）]  
　　每省摧倒一軍閥之際其人民必大倡自决主張收還政權拒絶客軍入省然而結果每適得其反或去薄弱之勢力而來雄厚勢力或去一種之勢力而來兩種勢力故人民拒絶一次而軍閥勢力反益鞏固一次鄂贛等省之往事無不如是也 
　　蓋一省中軍閥之摧倒非倒自民力而倒自他力者必有兩種之結果其一即由他力以代握其權其二更有一力以摧倒他力而代握其權今日之所謂援非援人民而援軍閥也援之不勝則所謂他力者從此立足援之而勝則摧倒他力之一力從此立足故無論援之成績如何人民必無所幸然則人民欲自决欲收還政權必恃人民自力而後可若人民無方而欲乘此擾攘之機會安坐以收自决之果吾恐世界無此徼倖之機會也 
 
 

Page 12

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *   
 
 

Page 13

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *本埠新聞 
[總商會明日常會之議案]  
總商會明日（二十八日）開第二十二期常會所有議案如下（一）「郵費加價案」此案先於第二十一期會議决請調查委員會調查現接調查員馮少山君函復謂勤華貿易公司前函所列中外郵局收費比較各節均係實在并附送外國郵局收費章程一份前來同時又接書業公所日報公會來函以郵費加價阻碍商業影響文化請由本會協力爭持等情究應如何辦理之處即請公决（二）「漢口全國商會聨合會第四屆大會提議案」（甲）擬將本年五月會同銀行公會錢業公會議决補救銅元三策即㈠禁止生銅轉口㈡公家對於人民完漕納稅不拘多少准其一律以銅元上兌㈢稽查輪船火車私運夾帶應令稅關路局各抒所見定一嚴厲而有效之辦法提出於本屆漢口大會以期全國商民一致主張庶幾力量較厚前項請求較易貫澈（乙）裁釐加稅委員會經兩次審查之後擬有裁釐意見七項即㈠加稅收入專抵裁釐不得將此欵另抵新債或擔保舊欠㈡嗣後與無約國新訂商約或與有約國另訂商約均應堅持國定稅則㈢常關應與釐金一律取銷㈣洋貨日用品値百抽十二·五奢侈品値百抽十五㈤出洋土貨原料品値百抽七·五㈥土貨製造品無論運銷國内外以及轉口一律免稅㈦不出洋之土貨原料一律免稅除先於本月二十一日摘要電致政府外擬再提出本屆漢口大會以期成爲全國商民一致之主張再（乙）項議案已先由本會代表馮少山君携往漢口合併聲明（三）「入會案」陳瀚淸字灝泉灝記絲號代表葉壽春字山濤大盛地產公司代表盛炳紀字竹書交通銀行代表范大本字和甫公益玻璃有限公司代表交通銀行反公益玻璃廠原係會員現因經理易人是以改換入會代表 
[反對增加郵費之繼起]  
　　工商友誼會發起開各轉聨席會議討論 
　　黄陂覆敎育聨會電大同學會致院部電 
　　自北京交通部發表郵電加價後非議者日有數起黄陂雖已覆電本埠各報交院核議尚無具體答復昨本埠工商友誼會又致函各團體云自北京政府通令定於十一月一日起郵電費實行分别增加當經本埠各報館曁書業公所聨電當道免予增加藉以維持吾國敎育文化而吾工商轉體對於此舉尤關切身利害按照敝會計算每月郵費至少須十數元若一任加價三分之事約在十五元左右憶吾儕勞動同胞自民國成立以來並未得何種幸福而交通之利便實爲可慶今之文公敎育所以發達進步者全賴國家交通利便政府不設想謀根本挽救國是專主阻碍灌輸文化之交通殊失世界之信仰敝會以茲事體大非邀集各界共同討論則必無完美之方法冀圖補救素仰貴團體爲社會領導提倡敎育普及文化尤多熱心可否速行邀集各公團定期開一特别聨席會俾取决多數意見方能達到目的事已緊迫祈勿忽視專此敬請公綏 
　　又總商會昨接第八屆全國敎育會聨合會代電云書籍增加寄費事於號致北京府院電文曰北京大總統國務院交通部敎育部鈞鑒近聞郵務局第六十七號寄費淸單書藉一項郵費增加甚鉅比照舊數竟至一倍實深駭異竊思文化進步端資書籍流通扶助貧民敎育尤應注意此點查民國元年定例書籍比照新聞紙類減半數今新聞紙類並未增加書籍自應仍舊本會以策進全國敎育爲志對於阻礙文化事項不能不希求解免相應電請轉令郵務局修正此項數目仍照舊章施行敎育前途幸甚旋於養日奉大總統復電曰第八屆全國敎育會聨合會號電悉所請令郵務局修正書籍寄費數目仍照向章施行一節已交院部核辦矣各等語相應電達仍希一致進行云云 
又本埠大同學會昨日電呈國務院及交通部云郵件加費之消息傳來各界紛紛反對其所陳述於鈞座者亦已詳矣想諸公素重民意亦必有動於中也迺者黎大總統日昨曾電復滬上報界謂已交貴院核辦則郵費之增加與否其全權實操之貴院尚望俯順輿情取銷成議而勿爲文明進步之障碍且重增吾民之擔負也全國幸甚同人幸甚上海中國大同學會啊 
[舉辦自治通融辦法之提議案]  
　　恢復　會與重行選舉聽各縣自决 
　　省議員楊而墨等提議縣市鄕議會亟宜回復應否恢復原有議會抑依新頒法制重新組織宜聽各縣自决案云吾國地方自治自遭非法命令停辦迄今倐經八載其應亟圖回復自已刻不容緩乃數年以來本省人民運動呼籲絶無效果卒以督促之責屬諸本會本會固已引爲已任提議討論不厭求詳無如意見參商議而未决或謂解散國會與停辦自治均爲違背約法省會國會旣先後恢復縣鄕自治事同一例理應將民國元二年已成立者依法繼續且民國八年公布之縣市鄕制於法律上亦無根據斷難承認或謂當時各縣自治並未一律成立且時異境遷所有議員及參事員等必多缺額如果恢復勢且引起紛更不可究詰而欲得部中核准自必扞格難通不如施行新例絶無窒碍斯兩說也一爲法律論一爲事實論均各持之有故言之成理此種派别不但本會爲然即社會輿論亦不免兩歧使長此相持不决新制舊章皆將因之終古竊恐地方自治昔爲政府摧殘者今將爲人民所自殺不亦痛乎　考各國自治制度若美若德號稱聨邦其地方自治之參差複雜事所當然即單一國家如英法諸國亦各地不同自爲風氣可知自治實不貴乎有　若劃一之成法而貴乎能因時因地適合機宜即以吾國論如廣東山西之自治未嘗不省自爲政然何害於國權之統一推而方之同省各縣有兩種以上之自治法規亦何碍於一省之行政故本席等以爲與其操削爲局空期劃一而劃一難期不如應順潮流聽民自决而使推行無阻謂宜决定舊有自治章程及新頒逢治法制並行不悖或恢復舊會或重行選舉一聽各縣地方團體及公民之自擇制定省憲爲期不遠地方自治爲省憲重要部分自應根據法理參核各地情形爲適當之規定則於制憲以前正可藉此實地之試驗得確切之比較將來制定省憲得以取長舍短執兩用中不難求完善法規於省憲之中是參差複雜者不過暫時之現象而久遠不拔之基實藴蓄乎此時矣是否請公决 
[設立登記人員養成所之提議]  
　　省議員丁作則等提議本省宜從速設立登記人員養成所爲淸查户口淸丈田畝之凖備案云居今日而言自治當以淸查户口淸丈田畝爲先務顧登記之人才必養成於前而淸理之要政方克舉於後查省署交議户籍條例注意設置專員此在我國事屬創舉多數之人才難以驟覓若任以非所素習之人必至編查失眞基礎不立登記凌亂效果難期此就户籍上應卽養成登記人才者一也更就淸丈田畝言之當事編製地段花户册籍事後轉移產權亦必另設登記專員或責成户籍員司另立登記財產專簿方期有裨國家地方財政此就淸丈上應卽養成登記人才者又一也然登記之法繁重精密非素習科學之人欲其從速造就亦非易事而要政待行方殷又不容久於稽延似以招收中學畢業學生略事練習即可應用至敎授場所宜附設省立法政專門學校以節糜費學科學額則視需要以爲設置數月期間應用之登記人才即可出而從事矣是否有當敬請公决 
[閘北自治籌備會致省議會函]  
　　閘北地方自治籌備會致省議會敬代電云省議會公鑒本月二十二日上海報載淞濱電力股份有限公司於十三日呈交通部文稱本公司與水電廠區域界線早經分劃淸楚呈由省長公署轉咨交通部核准水電廠以滬寗鐵路南爲界鐵路以北之　山縣境悉歸淞濱公司至本公司電廠開機正在設法添改一俟布置完備再行呈報開辦祈察准予維持原案等語殊深駭異查該公司與水電廠劃界營業一案於十年四月二十五日由江蘇省長咨交貴會公議卽經貴會於同月二十九日提出會議一致否决並於同年五月五日咨請省長將議决案咨明交通部立案更正又於同月十日由江蘇省長咨復貴會已照咨交通部查照更正各在案是該公司在法律上已無存在之餘地且查該公司自經貴會否决以後業將設在閘北新民路之籌備機關撤銷所有電氣材料均歸閘北水電廠收買其他用具亦悉數出售在靑島路所置廠基二十一畝併經售與徐商春榮等管業各股東股本皆已分别發還是該公司在實際上亦經完全消滅相隔經年豈容死灰復燃該公司所呈交通部各節顯係飾詞朦混希圖嘗試事關法案萬難聽其擅作主張應請貴會查照議决案咨請省長依法制止並轉咨交通部援案抗駁以維法案不勝企盼閘北地方自治籌備會會長徐懋兪國楨徐維繪叩敬 
[太湖流域防災會請願國會書]  
　　請議撤消太湖水利工程局 
　　太湖流域防災會會長金蓉鏡副會長李鏗玨沈澤春等因太湖水利工程局成立三年毫無成績虚糜經費當經分呈大總統國務院内務部迅將該局裁撤茲聞該會近又請國會江蘇議員丁文瑩王立廷何畏秦錫圭吸慶　呂祖翼等介紹向參衆兩院原議决裁撤該局另籌疏浚茲錄請愿書如左爲請愿事案查太湖水利工程局成立三年毫無成績其計劃則浚墾兼施但知牟利其局制則官僚坐食經費虚糜地方人民羣起詰責因以朝三暮四之術愚弄吾民撤併冗科而冗員如故科長改爲秘書而官僚如故不惜鉅金聘請無學識無經驗之工程師安坐局中一無施展反創立視察員調查員測務主任帮辦等虚名以位置私人月俸驟增四五百元近日忽浚蘇州河崑山市河姑弗論其事之當否但以用人用財論有正監工若干人副監工若干人月薪各四五十元又有總監工者以工程處文牘兼儀器管理員任之一人而兼三職豈能常駐不過爲私人增益收入計耳堂堂兩省之督辦爲此一鄕一市之工程僅僅四五千萬之土而官儀龐大俸額濫支至於此極以此例推舉太湖上下游鉅工一一舉行當不知糜費至幾千萬億宜其停頓而不進行也本會以防災爲職志憫水患之頻仍呈請大總統曁國務院内務部迅將該局督會辦及各項官屬一律撤銷則中無梗阻方能籌議工程今將原呈錄送貴會請貴會俯察江浙人民之公意議决裁撤該局另籌疏浚方法以弭水患而慰兩省人民喁喁之望無任頌禱此致參議院衆議院 
[絲廠女工向省議會呼籲]  
　　上海絲廠女工團代表蘇州吳張氏等請議縮短時間免除押金並禁止凌虐案云爲請願事代表等旅居海上習絲廠工業者十數萬人計分蘇州·常州·無錫·鎭江·上海·寳山·揚州·泰縣·鹽阜·寗紹·湖北山東·安徽·等帮分别服務於滬上各絲廠每日例定工價銀元四角吾儕女子得此營業以謀生活於願已足敢有他求祗以絲廠專横虐待違背人道使吾人如受桎梏如墮陷穽求生不得救死不能殘喘延不得不求一線生機合詞呼籲乞議會諸君子垂救焉㈠時間請求縮短也文明各國首重工業其所以體恤工人者至深且厚故工業蒸蒸日上每日二十四小時中其工作時間例定八小時華盛頓會議特由美使提出大會吾國顧大使列席簽字凡屬工廠理宜遵守茲絲廠工作時間由上午四時起至下午六時止每日工作約十四小時中間午膳時停車鐘點僅四十五分而該絲廠尤以爲未足近更强迫加工三小時自下午六時起至九時止每日則十七小時矣吾等亦人耳早四時上工其未上工時先須兩小時預備早餐晚九時下工又須兩小時整理晚餐通盤計算吾人每日非二十一小時不足供絲廠使用其得以休息者僅三小時如乳哺兒女洗補衣服均在此三小時間吾人至絲廠工作求生·非求死也茲卜畫卜夜不獲一停吾人疾病死亡無日無之諺云賺錢養命命且不保焉用錢爲此鄭重請願者一也㈠押金請予免除也絲廠所定工價每日計洋四角以現時生活增高已難敷衍乃絲廠不加顧恤每日扣存洋二角名爲押金留充罰欵例六十日結算一次此六十日中吾人或有疾病婚嫁缺工一日者則此六十日之應得工價十二元完全罰去吾人死亡且日有所見况疾病乎固無人不罰也萬一徼大之幸六十日中無災無難而總管車亦必吹毛求疵謂某日工作不良而存欵必完全罰去加工三小時之工價定洋五分亦必百般留難不與全結夫以血汗得之工資何堪遭此脧削此鄭重請願者二也㈠凌虐請予制止也絲廠工作時間例定早四時到廠或因路途　遠或因陰雨泥濘吾人舊式纒足者行路不便到廠時間有蹉跎數秒鐘者則必加以鞭撻其所用刑具爲長鐵尺其端爲橢圓式中有眼密如蓮蓬每一著體血肉叚綻慘不忍言有年稚者身手或未純熟有將絲頭抽斷者該總管車將該手置沸湯中或置之炭火上任意毒虐慘無人道嗟乎殷紂不作何來炮烙之刑劉鋠云亡仍著燒煑之罪此鄭重請願者三也以上種種均係實在情形敢哀懇我議會諸君子俯念痛苦提前議决逐項規定咨交省署通飭施行以保全吾人十餘萬生命生當泥首死當結草迫切上陳伏祈慈鑒 
[昌興公司中歐聨運之新定價]  
　　中歐聨運客船票價昌興首定從上海往温哥武轉至英德各國一等價美金六百二十元五角花旗提督兩公司均照此價出售中國郵船公司則於同等價格外更訂一普通價計美金五百七十七元零七分今昌興公司以新建一萬六千四百噸之三新輪刻下相繼出廠落成開航故於中國赴歐之聨票價重新釐訂分爲甲乙兩級船價與丙種之二等艙位價現經核定發表如下（甲）種價自滬至温哥武接乘㈠蘇格蘭皇后（二五○○○噸）·㈡法蘭西皇后（一八五○○噸）·㈢印第安皇后（一七一○○噸）·㈣不列顚皇后（一五八五○噸）接往貝里堡·哈佛·盎凡爾·至亨寳頭等艙爲美金六百二十元五角（乙）種界自滬至温哥武接乘㈠蒙得克倫·㈡蒙德克拉·㈢蒙曲羅西號（各一六四○○噸）·經聖約翰·忙曲里爾·至利物溥頭等艙爲美金五百六十八元五角二分（丙）種價逢滬至温哥武乘頭等火車再接大西洋之四皇后輪至貝里堡·沙士妙登·至亨寳二等艙位價爲四百零二元八角四分以上之新聨票價滬公司已得總行電知照此三種價目發售矣 
[航業消息彙紀]  
　　連日留東學生之返國者甚衆如早稻田大學生沈理純·岩倉鐵道學生方文化·東亞預備學生張樹·又有鄭玄龍·傅留靑·范世熙·及帝國大學生胡元義·明治大學生陳　　·更有四川農學專校學生·所組織之赴東考察農業學務團今亦考竣歸國昨日來申現在江西路三和里公和公司暫息計學生爲李正義曾唯陳才俊萬燦源鄧思美秦天盛楊淸邦丁翰忠彭文澤查惟業等十一名 
　　大英公司接蘇廷號電已於二十四日三時從孟買　出將於二十八號過哥倫布十一月中旬到此又接中歐郵船卡摩拉電告本月三十日可至星加坡將於下月十日進口船内有英國大條及郵件載來甚多又有上月九日出口之腦伏爾號所載去之大宗湖絲在十六號已於法國卸淸二十五日已安抵倫敦矣 
　　日郵社之山城丸載來仰光白米九千五百包白糖三千三百九十包時計六十二箱綿布五百四十件又有立司本丸由紐約運到上海有石油十萬箱今在起卸中 
 
 

Page 14

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *[明日江灣賽馬之預告]  
　　江灣於此星期六將舉行其第九十三次游戲賽馬報名與賽者共一百六十九匹計共賽八次第一次路程爲九法郎第二次五法郎第三次與第七次均一哩第四次一哩零四分之三即爲衆所注意之江灣聖立治賽第五次跳浜約二哩第六次四分之三哩末次爲一哩半此八次之中固然以第四次之聖立治賽爲最有趣味明日賽後卽當上海秋季大賽故其結果之佳劣實大有關係於各馬也讀者若欲預知是日各賽之勝者請注意於明日本報之預測 
[金銀業罷工之昨訊]  
金銀業罷工後經滙司捕房兩次在北浙江路慶華銀樓拘獲滋事工匠二十四名管押候訊前日又經城内警區拘獲工人一名連同章程圖章解交滙司捕房已誌昨報茲悉被捕者名吳忠淸（即昨報所紀之吳忠法）當本月二十號工匠聚衆於慶華銀樓滋事時吳亦在場昨晨包探陸連奎·徐阿華·將吳抑解公共公廨請究因此案係日領陪審故由陸襄讞商之美經副領事判吳還押候本禮拜六日領堂期與在押之廿四名併案解訊中國通信社云金銀業罷工二十一日消息反覺沉寂而一般調人因雙方之堅持故亦未積極調停惟大同行方面自昨日起聞有將各工人一律開除之說新同行與大同行於前日接各路商界總聨合會函已於昨日共同一致答覆工人方面昨亦致函調人李徵五邵仲輝二君茲一一錄后「新老同行答各路商總聨會函」逕覆者頃接惠翰仰見諸公熱心公益願爲仲連旣爲敝業同人借箸代籌又爲數千工人抱憤訴寃毌任感佩惟來書謂敝業同人不承認俱樂部一層立論未免失據按結社立會律有明文工人方面苟能遵照法律設立會社固不必徵求敝業同人之同意即敝業同人亦萬無反對干預之理由此理甚明毌庸曉曉茲工人一再要求各銀樓蓋印各經理簽字此何以故誠如尊函所云敝業同人亦有公所公會之設遇事出面試問此公所此公會當時有否要求工人簽字蓋印之舉諸公平心一思何曲何直固不待辯而自明矣總之資本萬惡勞工神聖此種學說固爲一時趨時者之口頭語究竟資本家何以萬惡工人何以神聖亦須細爲研究方可平允下判也專此佈復并請上海各路商界總聨合會公鑒十月二十六日「工人致李卲調人函」徵五仲輝先生台鑒敝業風潮荷蒙諸先生出爲調停實深銘感然尚有不能已於言者即在調停時期中兩方面應遵守調停人之規約不可有他種阻礙調停之進行此爲最重要之事萬望先生等轉告公所即在監獄中之二十五人亦應同時加以優待停止此案之進行如此乃見公所方面誠意言和否則陽爲言和陰則嗾警士拿我工人代表此豈體面之鈒樓店主所當爲耶且公所方面時謂我等工人無理則彼之有理已無疑矣而有理竟若是先生等當不爲公理二字嘆邪又公所方面時以要挾暴動藉爲口實而彼竟如此咄咄逼人非彼故意强迫我們暴動强迫我們以罷工爲最後手段邪彼銀樓公所欲騎於人項而不欲其稍動稍有聲息是誠利害極矣先生等當必持公秉正再向公所進一言焉此我等工人深所盼望者也再者敝俱樂部所提出之條件久已表示讓步而近日報載敝俱樂部對於第一條必欲各店主簽名蓋印似乎敝俱樂部對於銀樓公所亦不承認其有代表店主之權此或爲主持公論者提爲對抗之詞實非敝俱樂部之意敝俱樂部必欲其承認者乃欲免禍患於未然使團體得以長久並非不正當團體而必欲要挾其承認前日新同行方面謂俱樂部如果正當當然承認正如我等初衷故特爲先生等詳言之勿謂我等毫不讓步無誠意以與公所言和先生等其必諒我工人之苦心而爲主持公道也臨書不勝懇切待命之至云云 
　　國聞通信社云金銀業工人罷工以來焂已二旬俱樂部自遭官廳解散後部員已大都　散茲據從事調停工潮之某君云謂新同行態度已轉和平惟對於承認俱樂部問題祗可默認若必欲公開承認實難辦到惟工人方面已無正式機關接洽恐一時尚無和平解决之望耳老同行方面多數派本趨於和平解决惟自慶華銀樓肇事後態度轉變冷靜一切事權均聽姜步七一人主持姜之態度極爲强硬對於工人要求槪置不理擬俟一二月後向外埠招工據謂如能招足三百人日夜工作可抵原有一千人之出品云 
[斛司要求斛力改洋碼三誌]  
　　米行家各斛司要求斛力每石十文改作洋一分如不照辦自十五日起停止斛米並聨絡各駁船爲援助等情迭誌本報茲悉此事已惹起米業各團體之驚惶前日仁榖公所特開大會行家與經售米客商議改爲洋碼辦法米客方面以客家未能到齊不能承認無結果斛司聞知向行家逼迫甚急現由公會朱子香錢吉圃兩會長擔任分向南北各帮公所米客洽後定日在仁榖公所開聨集大會議决辦法斛司方面由各該行擔任勸導一面請董事張樂君向斛司代表毛長生康世春等惋勸 
　　上海機器碾米公所昨日下午發出緊急　告云敬啓者昨接仁榖公所來函以據米行公會函請增加斛力事本公所廠家同業至有重大關係茲訂本月初八日下午二時當會改爲特别大會務請各同業届期蒞會討論是爲至要云 
[銅水烟袋業工人罷工]  
　　本埠自香烟盛行以來銅水烟袋銷數大减介該水烟袋業工人滬上尚有千餘名其作場多在西門内外一帶工人工作迅速者每日可三四只次者二三只每只給發工資洋八分尚須扣去飯資邇因各物昻貴要求作主加增工資每只照原價加洋二分作主方面以所加太鉅不允是以各工人一律罷工昨日午後邀請各作主等在方浜路聚源茶樓會商解决辦法云 
[板箱作工人罷工尚未解决]  
　　滬城板箱作全體工人前因加增工資不遂相率罷工到今已有四天氨未解决介作主方面以本年春間已經加過到今爲時不久豈容再加堅持不允現工人方面已稍退讓前晚雙方又在肇浜路一層樓茶叙討論工人允爲讓步祗要求加洋二分但作主仍不贊成云 
[公廨交保新章定期實行]  
　　十一月一日起 
　　公共租界會審公堂當今春信交事業失敗訟事繁興時曾有人建議凡向公堂控訴刑事案之原告人須先交控數同樣之保此項新制業已决定將於十一月一日起實行又關於民事控訴案亦有同樣之新限制惟其條例較多此後訟案之原被告均當較前爲便云 
[工部局設運動場於江灣]  
　　中國通訊社云工部局近擬在江灣游　池旁設一運動場專供中外人士之運動月取運動費五元業已着手進行云 
[旅滬閩同鄕會之兩電]  
　　福建同鄕會因聞北京政府密派劉冠雄爲海陸軍總指揮并有令駐閩海軍送李厚基赴厦特致電劉冠雄并駐閩海軍原電如下㈡「致駐閩海軍電」前電請處置李厚基迄今未見實行查李氏禍閩十稔積贓千萬凡其私蓄財產皆吾閩人脂膏現破獲拘留軍艦論理按法應勒令悉繳贓欵補償閩省殘破并供善後要需至報載北京政府有令送李厚基赴厦之說想我海軍將士嫉惡如仇必不致任李遠颺再種禍根也旅滬福建同鄕會叩㈡「致下關杜錫珪轉劉冠雄電」電聞君以海陸軍總指揮名義入閩此行爲晚蓋前愆乎抑維持李氏乎幸宣布宗旨旅滬福建同鄕會 
[福建一部潰兵已編爲陸戰隊]  
　　閩省自李厚基出走後　部下兵士除戰敗逃竄外其餘大都投營繳械受遣海軍部李總長擬將此項兵士擇其年力强狀者暫留閩省編爲陸戰隊俾便保護省城治安老弱者一併運回原籍遣散業經電商南京海軍總司令杜錫珪同意拍電福州薩督辦並楊周二司令查照辦理茲聞薩督辦已轉飭福州海軍陸戰隊管帶楊砥中遵照編制已挑選一營編練成軍分派城台等處站崗爰由薩督辦將編制情形電知杜總司令知照一面據情呈報海軍部備案 
[潯同鄕會關心贛局之兩電]  
　　對蔡拒擋文羣之非難 
　　九江同鄕會爲蔡成勳拒絶文羣異常憤激特發出通電兩則電文如下「致北京大總統國務院電」新簡財政廳長文羣啣命出京行抵九江又被蔡成勳派人阻止并出示諫電恫嚇且有不服勸阻應即由鎭道廳會同勒令出境等語驟聆之下毌任駭異中國尚未陷入無政府時代贛省亦未曾與政府單獨宣告脫離蔡氏擅敢自由行動荒謬絶倫上不知有政府下不知有民岩中央命令絶對不能行於蔡氏地盤之内勢同割據逆跡顯然政府一再優容已覺仁至義盡惟蔡冥頑非可理喩應即一面飛電申斥一面仍須責成保護到任倘再違抗便當申討務懇政府下以决心出以毅力毌令强藩之燄日高分裂之兆頓啓縱三千萬贛人生命財產可置之不問然政府威信所在柄政者人格所關獨忍與此終古甘心聽其欺侮乎辭多戇直幸加鑒察「致南昌蔡成勳電」中央新簡財政廳長文羣甫抵九江即被阻止出示諫電諸多恫嚇如此深閉固拒不解持何理由謂贛人不可用足下食贛人之賜奈何忘本謂明令不必遵足下拜督理之銜奈何獨受抑思惡積爾躬報不在遠陳光遠之駡名塞耳李厚基之殷鑒寒心試一回溯當亦憬然懼爽然失也掬誠奉聞幸或自省九江旅滬同鄕會叩有 
[閩局紛擾中研究福建生物者]  
　　國立東南大學南京高師連年以來關於敎授動植物學方面深感國中商店所作標本之訛誤窳敗舶來品則價格高昻非我國產均不適於用故曾由植物敎授胡先驌君動物敎授秉志博士及助敎曾省孫宗彭等分赴浙江江西福建崇安吳淞奉賢温州烟台大連各地從事採集所得現均製成標本以供敎授研究之用今夏植物敎授錢崇澍陳煥鏞又往四川宜昌一帶旅行所得植物亦千餘種最近因助敎龔啓鑒告假回閩之便又由校凖備一筆採集費用託赴福州羅源三都霞浦厦門漳泉永泰各地採集生物及翌春講比較解剖一切實騐材料曾由校呈請各處軍民長官切實保護預料至遲至翌年季春必可竣事或會同福州協和大學美國生物敎授同行有從者四五人粗笨行李數事近日過滬吳淞中國公學中學部及北京高等師範（適敎授Dobsin帶學生到滬參觀）等校均附欵託購標本及生物學實騐用材料預算所得不特可物美價廉而標本悉經東大生物系及科學社生物研究所鑒定名稱必極確當誠各處學校欲得福建生物標本之良好機會也收欵處爲南京東南大學生物系曾省或上海寳山路商務印書館編譯所周予同均可欵額多少隨便此時先由收欵處給與收條明春標本鑒定後卽按欵額分配郵送不誤云 
[義公使昨晚到滬]  
　　義國駐華公使翟將於昨午後五時許乘義艦利必亞號由漢口抵滬本埠中西官場到新關碼頭歡迎者如許交涉員·陳世光科長·楊小堂秘書·委員沈頌閣等淞滬警察廳遴派軍樂一隊公共捕房亦派中西探捕印度騎巡此外有義國海軍與水手人等義總領事與副領事並有公廨讞員兪奠蓀到埠迎迓義領事署將於今日下午設宴爲公使洗塵何護軍使許交涉員則定星期一日晚間宴請翟氏並請英公使艾斯敦氏至本埠義國僑商在翟使留滬期間將爲種種歡迎並擬星期二日在禮查午宴假法總會茶話聞翟氏在滬勾留數日定於下月一日北上云 
[閘北分設電話局已准]  
　　閘北新共和路分設電話局一節前日話局曾呈請交部請示辦法現聞已得核准先行租屋暫裝舊機試用一俟新屋建造再裝新機該局不日即將遵辦云 
[上海商業市况彙錄]  
　　金融 
　　昨日銀幣午前市價爲七錢二分三釐七毫半午市收盤爲七錢二 
分四釐二彙五比前日又大二毫半 
銀拆早市價爲一錢六分午後收盤爲一錢七分比上日大五分滙豐銀行收欵四十萬兩其他麥加利友華道勝正金等亦有四五十萬兩 
　　昨日中國銀行花旗公司輪船紐約來大條一百九十四條又去杭州大條一百條又杭州來洋十六萬元交通銀行去杭州大條一百零六條上海銀行去南通州洋十萬元各銀行進出倉尚旺有滙豐銀行進倉洋十九萬元正金銀行進倉洋一萬元道勝銀行出倉銀四萬兩通商銀行出倉銀十萬兩中國銀行進倉銀十萬兩進倉洋十四萬元多存大條九十四條 
昨晚止中外各銀行共存現銀四千一百五十二萬兩現洋四千零 
六十四萬元大條一千五百七十四條 
　　公債票 
　　昨（二十六日）各項公債見漲惟整理六釐期現貨各趨疲軟整六現貨開盤四十元零七角五分其後雖有變動結果毫無起落較前日跌去三角五分十月期上午交易尚好價曾高至四十一元迨午後開盤已縮至四十元零八角較前日降去四角五分十一月期减二角收盤價四十元零九角金融公債現貨千元票竟日毫無大宗買户僅上午收盤時開出一盤價計五十二元較前日好起四角十月期午前無受主午後略有交易收盤價五十二元二角計遞漲六角十一月期頗有去胃收盤五十二元計增八角償還短債八釐債劵開盤二十六元六角嗣後步步向上由盤價二十六元九角計好起一角五年大票同高六角五分收盤價四十二元四角五分整理七釐開盤時交易頗多價計三十九元七角較前日好起一角總觀昨日各票市况因交易不見十分呆木是以趨勢尚穩云 
[國内滙兌]  
　　昨（二十六日）各幣來電價格漲多跌少京津洋滙雖各跌去半元但銀滙已回高一兩計北京公砝爲一千零四十三兩五錢銀元爲一千零三元天津行化計一千零五十一兩五錢銀元爲一千零二元靑島膠足不動計價一千零七十一兩五錢七分正金鈔爲一千零五元較前日暴漲五元漢口洋例增二錢五分爲一千零二十七兩七錢五分銀元同高三元爲一千零七元九江南昌銀元各漲一元同爲一千零五元蕪湖安慶銀元俱漲五角計蕪湖爲一千零四元半安慶爲一千零五元成都九七平銀回高五兩計一千零二十兩銀元反遜去五元爲一千零十五元以外如濟南濟平仍爲一千零四十二兩銀元爲一千零八元宜昌宜平爲一千零三十二兩銀元計一千零二十元蚌埠徐州温州銀元各爲一千零五元南京蘇州鎭江揚州無錫常州常熟等銀元各爲一千零一元半宜興銀元計一千零二元南通爲一千零二元五角淸江海門銀元各爲一千零四元蘭谿銀元爲一千零四元半杭州寗波嘉興湖州紹興餘姚等銀元各爲一千零三元重慶九七平銀爲九百九十兩萬縣九七平銀爲九百九十五兩銀元同爲一千元與前日行情相同云 
[外幣]  
昨日外幣市况均屬平定中外各商買賣以英美日三票爲最暢達故價格畧趨漲高英票買八元三角計好起二分美票增半分 
買價爲一元八角四分半日票高二釐買八角九分四釐德法港票受主較稀市價仍繼續其疲軟故態德票買二元四角較前日又縮小一角法票低一釐買一角三分八釐港票同降一釐計買價爲一元零二分六釐坡票交易平平買價仍爲九角四分荷票買六角九分羅卜各票買户寥寥價格因之毫無起落云 
[金市與滙價]  
　　昨係星期四大條銀近遠期均長一二五標金開盤三百十六兩八錢人心較上日爲硬買者稍多故即高至三百十七兩八錢先令揭曉祗有法滙大二十五法郎德滙大一百馬克外餘價均未動其時金價爲三百十八兩二錢先令等市面轉平十二月份先令銀行賣出三先令四辦士一二五買進三先令四辦士二五美滙賣出七十四元二五買進七十四元半東滙賣出六錢五分二五買價六錢五分金價爲三百十八兩四錢嗣後先令祗有三先令四辦士○六二五可結故金價最高漲至三百十八兩八錢後因先令仍有三先令四辦士一二五以致金價最小至三百十六兩八錢後至三百十八兩四錢收盤烚赤未曾做過午後標金開盤三百十八兩七錢人心較午前爲佳故即高至三百十八兩八錢先令揭曉均勿動金價爲三百十八兩五錢先令等市面轉軟十二月份先令銀行賣出三先令三辦士九三七五買價三先令四辦士美滙賣出七十四元買進七十四元二五東滙賣出六錢五分二五買價六錢五分是時金價高至三百十九兩買進者頗旺兼天昌祥等金號買進甚多以致金價最高漲至三百十九兩七錢後至三百十九兩五錢收盤較上日大起三兩四錢云昨日之漲均因人心抬高故仍不能看高云 
[紗花]  
　　昨日星期四大阪三品紗來電比較上日好起一二元美棉電報現期漲二十五個磅音遠期漲十九個磅音印度孟買電朋搿而漲八個羅比奥佛辣漲十二個羅比白洛去漲十個羅比各交易所標準　價比較前日好起三四錢市上本紗買價相仿日紗略軟二錢五分印紗平平川帮未買牛莊天津漢口江西蕪湖野鷄等帮共買零星花色本紗二三百包日紗三百餘包印紗數十包公會祗有二十支十六支等小包數十包成交市價定勢各廠皆無開出紗市有站定之象 
　　昨日棉業交易所通州禁標準較上日漲起數錢因美棉印花來電皆堅漲之故東華紗廠買進現貨送廠通州花二百擔價二十九兩顔德記售出又湯淺洋行買進現貨棧房過秤陜西花二百件價三十兩零二錢五分市面尚須看高云 
[絲市]  
　　昨日廠絲市面較爲活動然成交仍少絲價則又提高二十餘兩市况尚逐步增漲成交者計惟寳克洋行購進信昌廠房牌特别條份二十擔扯價已達一千六百兩矣 
　　黄絲昨日亦略有交易市面尚屬平定與前毫無漲落川　等經仍無交易而本埠滙率又頓然放長故日上難望活動昨惟白頭行購進沔陽南充棉州過盆等粗絲四十餘擔價與前日相仿 
灰經仍有交易市况不惡雖成交不旺而售價又逼大五兩昨日信孚洋行購進魚缸牌雙龍牌駱駝牌等各十擔扯價已至七百六十五兩云 
[茶市]  
　　昨日洋莊茶市路莊綠茶仍無變動秀眉成交五百二十餘箱係由禮昌怡和等行買進其中婺源高莊顏色稍黄之茶售盤十六七兩較前日稍爲堅硬低莊次貨不過八九兩仍未回高貢熙市面因謙義洋行注意搜買仍頗堅俏市上存貨被土莊茶棧購去十分之六高莊已　寥寥昨日成交一百零五箱售盤二十二三兩雖未提高然大勢已趨平穩珍眉銷去一百六十八箱係由怡和謙義等行購進婺源北鄕段莘之貨售盤漲至七十四兩東鄕貨亦復加上七十兩惟土莊改製之茶因胃口不合尚未見有成交大帮市面路莊仍難活動平水雖由謙益茶棧與天裕洋行談判結果略有成交然尚未正式成盤娥眉針眉市面稍爲發展但洋商不肯照市加價仍無大宗成交寗州紅茶昨由同益祥茶棧售出一百二十六箱聞係店莊改製之貨成盤三十二兩極爲堅硬云 
[呌莊]  
　　昨日星期四輪値元芳洋行拍賣泰西緞尺六元絨羽綢市原竹布細布漂布漂細布洋布紅布等各項疋頭之期共排列五百七十三件計二萬四千七百八十疋比較上次多一件計二百七十疋所拍市價漂布大跌緣各帮去路呆頓其餘各貨平平不若公平怡和兩期之踴躍大勢以川閩浙三省皆有不靖消息以是人心又懷疑慮也 
　　尚有本埠新聞等轉入後頁 
雜评二 
[向省議會呼籲（訥）]  
　　人之病有發狂呌囂手足亂舞而死有冥然罔覺昏昏如睡而死病之徵象雖不同而其無救則一也 
　　省議會之消滅亦然或打架毁物日日搗亂而不成會或放棄責任日日缺席而不成會法定之開會期怱怱虚渡結果一案不議一事無成則猶之疾病或以發狂而死或以昏昏如睡而死其情形正同 
蘇議會之昏昏如睡久矣正苦無起死回生之術而尚有人向之請願呼籲非猶之向垂斃之人乞其援手乎 
 
 

Page 15

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *本埠新聞二 
[友華銀行滙市報告]  
昨日友華銀行滙市報告云二十五日大條銀價近遠期俱長一二五紐約銀價長至六角七分七五倫敦紐約間滙價未動仍四元四角四分二五今日此間各國掛牌滙價僅佛郎長至一千零五十枚餘均弗動昨日倫敦銀價雖漲而今日此間市况頗有看低之勢某時中英鎊成交價十一十二月份曾長至三先令四便士一八七五美金成交價曾長至七十四元五角但當時除少數成交外匯率迅即低落午後英鎊成交價十一十二月份三先令四便士美金成交價七十四元一角二分半收盤時照此價格購入者甚衆至售出則英鎊僅三先令三便士八七五美金僅七十三元八角七分半日金售價十月十一月份六十五兩五錢購入六十五兩二錢半銀行定價英鎊滙票三先令四便士七五美金滙票七十五元七角五分佛郎滙票一千零八十枚昨日印度仍在倫敦購銀歐陸售出倫敦市况平穩紐約市况亦平照掛牌成交者以售出爲多 
[古巴公使已北上履新]  
　　新任駐華古巴公使巴邇納於昨晚夜車北上履新江蘇特派交涉員向滬寗路局預定臥車並委派楊小堂秘書到站歡送 
[汪榮寳抵滬後之談話]  
　　駐瑞士全權公使汪榮寳於昨率眷並隨員乘筥崎丸郵船於上午八時抵滬交涉公署特派沈委員頌閣到埠迎迓汪公使和靄可親據與沈委員談話在歐業已多年瑞士爲各國中之最文明者其風景亦冠全歐此次回國行將調任日本公使惟尚須回蘇州原籍省親再行北上現汪公使下榻於滄州别墅云 
[美郵局預備撤消]  
　　星報云本埠美郵局接奉美郵務部通告稱按照華會决議在華客郵截至本年爲止上海美郵局將於本年十二月三十一日撤廢所有寄滬郵件將自十二月一日起停止發出嗣後寄華郵件悉照萬國郵政章程收費辦理包裹保險及代客收費辦法均行停止各項包裹槪須掛號等語因此該局自十一月一日起即將代客收費包裹先行停辦其餘則俟十二月三十一日截止儲蓄郵票及大戰儲金至明年一月一日以後猶能兌付云 
[大陸報館之新董事]  
　　上海泰晤士報云上海旅館公司所有之大陸報股份業已轉售與本埠某公司故大陸報館原任董事今俱辭職另舉新董事藍愛士（茂和洋行大班）·費信惇律師·朱寳山·大賚（大來洋行經理）·張　雲·及薩愛士（祥泰木行總經理）·等五人 
[文滙報編輯主任逝工]  
　　文滙報編輯主住葛拉克氏忽於本日下午逝世葛氏來滬最早約在西曆一八六三年之頃不久尚在牯嶺慶祝八十三歲壽辰迨近兩禮拜内身體微覺不爽但内臟並無疾病今日下午臨終時尚端坐椅内一如平時云 
[食米平價處免費領照已准]  
　　浙江路商界聨合會昨接總商會函云接工部局書記李台爾函開接准大函以浙江路商界聨合會曁淞滬糧食維持會在浙江路一百零八號會同設立食米平價處請由貴會轉函敝局免予領照等因查此事旣屬特别情形敞局對於該平價處准當發給免費照一張用副台屬等語到會合即函希查照請即轉知淞滬糧食維持會接洽云云 
[姚志祖趕辦移交手續]  
　　滬南工巡捐局長姚石蓀呈准辭職後因交卸在即所有内部各項捐稅均已趕緊結束一切手續頗形忙碌現該局稅務科主任蔡際平知照經收地方稅各員司迅將本月末日爲止所收稅欵及未收之稅證均着分别淸理務於是日四時以前併數繳局以便移交云 
[鐵路人員養老金定期實行訊]  
滬寗滬杭甬兩路人員要求養老金一節此次該路車務華總管袁紹昌楊先芬由局長派赴北京參與交通部曁各路聨席會議對於各路人員養老金辦法經交部飭由各路擬具辦法呈部以資採擇袁楊二君返滬後曾將會議情形報告局長現正着手規定養老金章程以便呈部核奪施行並聞此項養老金准於明年一月一日實行云 
[紗廠工頭戳斃人命]  
楊樹浦路怡和紗廠搖紗間女工王蘭娥於本月二十一號在廠工作被工頭高福康虐待毆打後歸家訴由其兄王順昌於前晚入句餘鐘邀同伊弟王有昌王陳氏等往該廠向高理論詎高袖出利刃向王順昌胸前手臂等處猛戳兩下致王身受重傷痛極倒地血如湧泉遂由該廠用電話報告該管捕房特派包探吳長愷與西探搿勃脫往將兇手高福康拘獲連同兇刀帶入捕房一面擬將受傷人車送同仁醫院奈王受傷甚重中途氣絶斃命遂將屍體舁送騐屍所昨日午刻報請公共公廨陸　讞與美領經君蒞所檢騐得王順昌委係生前被刀戳傷要害身死當即塡明屍格升座公位捕房傳同屍父王言坤屍弟王有昌屍妺王蘭娥見證王陳氏毛三妺等到案經中西官略訊一過判着屍屬具結領屍棺驗高福康押候解堂研究辦 
[曹家渡之傷人刧財案]  
　　曹家渡金司徒廟後面要地夫朱葉根家昨晨一時許突有口操北音之盜匪二十餘人擊破大門一擁而入時朱家大小皆由睡夢中驚起盜恐朱葉根鳴救即用刀戳傷大腿手臂二處血流如注痛倒於地盜等遂翻箱倒篋刦取衣服·首飾·現洋·約値八百餘元揚長而去事後由朱家人投報曹家渡警署並報告戈登路捕房由捕頭派捕用病車將受傷人車送仁濟醫院醫治一面協同警署跴緝兇盜歸案訊辦 
[浦東民團破獲盜案]  
　　浦東洋涇市及上南交界一帶近來迭出盜案迄未破獲前經淞滬警察三區二分署趙警佐柬邀各圖圖　開會議决組織民團協 
助防範乃盜刦仍迭出未已陰曆本月初四夜洋涇東首第二塘鄕民張慶福家又被盜搶刦衣飾銀洋失贓甚鉅前日（初六）傍晚洋涇鎭南首二十五圖民團出防查見客民多人分隊而行（二人一隊或三人一隊）以其形跡可疑上前盤詰言語支吾當見携有鐵棍及洋燭等物恐爲盜匪當場拘住二名即鳴警笛四面兜拿餘人分向南滙縣境逃逸經三區二分署巡邏警聞警馳往協拿共獲馬起雲唐二陳六喬克玉胡泰山等五名帶署經趙警佐盤詰供出同黨及住所當即帶同巡官長警馳赴三井十八間地方該盜住所抄出贓物綢皮棉夾衣服數十件並拘獲同黨及窩贓者方德卿曹振亞陸德義丁四蔡非洪曾長發等六名一併帶署由事主張姓婦人投案認明贓物經趙警佐飭將該盜等押候盤詰補緝同黨再行押解敬廳訊辦當二十五圖民團追捕時逃往南邑境之盜匪由界溝灣民團拘獲六名當即解交北蔡衛隊押解南滙縣公署訊明再行歸案訊辦 
[工會催提劉案兇手之兩電]  
　　皖籍工人劉鴻生乘聨和輪船因被查票人李挻生（椒深）威逼投江致動旅滬安徽各公團之公憤迭電皖省長要求派員來滬提兇懲辦各情迭誌本報茲悉安徽駐滬勞工總會特於昨日午後一時開緊急會議由王亞樵主席宣佈開會宗旨略謂聨和輪查票人李椒深逼死皖人劉鴻生一案敝會前曾電請皖省長派員來滬迎提兇犯歸皖懲辦在案頃據原告律師古柏云及英公廨已定十一月二日開審非皖省派員來迎提不可而皖司法如此腐敗專做官樣文章尚不實行迎提致可憐工人寃沉海底應請公議救濟辦法云當經各會員一再討論公决再電皖省長曁高檢廳長務請即日派員來滬迎提以期昭雪當經王吉人君擬就電稿二則經衆通過散會時已五時矣茲將電稿二則錄後（電一）安慶許省長　劉案發生敝會呼籲各報喧騰烈武迭電宇塵而達綦詳諒悉頃原告古柏律師已奉英公廨傳諭十一月二號早堂開審非皖司法日内來滬迎提不可事關人命權限專歸敝會已迭電皖司法促提李兇歸案訊辦而高檢廳僅轉電滬司法就近提辦不獨與手續不合抑且有傷吾皖體面公乃行政首長應請立飭皖高檢廳迅速備文派員來提切勿稍疎奇寃石沉臨電迫切不勝待命之至安徽駐滬勞工總會叩（電二安慶高等） 
檢察廳長袁烈靑鑒梗電早達迄今未見委員來滬迎提甚爲詫異緣劉案必須貴廳直咨英公廨引渡方合手續若由滬司法起訴英公廨非但置之不理恐將正兇李椒深審後開釋原告古柏律師已奉英公堂傳諭劉案十一月二日早堂開審乞貴廳於十一月以前派員到滬迎提萬勿輕視此案與姜案同也自減皖司法之尊嚴而墜省國兩大體面我公好自爲之安徽駐滬勞工總會叩 
[三誌鼎祥里火警之慘劇]  
　　袁永華亦已因傷身死 
法新租界奥禮和路鼎祥里管門人袁永華所住門樓下前晨被乞丐金誠根吃香烟遺火失愼延燒當時袁與伊子順林由窗口跳下跌傷送往醫院醫治順林傷重不及療治即死袁妻曹氏葬身火窟袁仍在廣慈醫院醫治並由捕房將金拘獲解經法公堂訊判着押候袁傷愈再訊各情兩誌本報茲悉袁受傷過重延至昨日身死由院知照捕房將尸車至同仁輔元堂騐尸所下午經聶　員蒞所騐明著家屬棺殮再核 
[緝獲新世界傷捕案兇手同黨]  
　　徐子和與陸兆坤於去年六月十七號在新世界游戲場内因爭風起釁兩造各糾多人鬥毆當經派駐該場内之二百六十二號華捕見而阻止即被在逃之邵常山開放手槍擊傷倒地旋邵逃至門外由五百四十二號印捕攔阻亦被槍傷要害該兩捕先後因傷身死曾經捕房將徐陸兩人及要證數名拘解公共公廨迭經訊供釋放惟邵常山業由捕房懸賞洋五百元通緝未獲而邵之同黨浦朿人李子江（即李芝江）捕房亦懸有賞洋五十元緝拿詎李於前日在滬城小世界游戲塲内游玩被人知悉密告老　捕房華探目黄潤甫稟明捕頭協同西探目依克投請該管警區加派警探前往將李拿獲提回收押昨晨解送公共公廨即據該探等上堂稟明前情並將捕房所出賞格呈案請究經兪　　得稟商之美奥副領事以此案訊供甚長不及隨堂訊理判李仍帶回捕房應展期研鞫 
[女靑年會募捐尚未足數]  
　　昨日（星期四）午後四時女靑年會在崑山路會所舉行募捐第四次報告大會到者有中西三十餘人先茶點四時半主席邱麗英女士宣告開會由小克斯女士領禱五時由馬女士潘女士報告各隊所捐之總數如下九江隊三百三十二元江天隊七百零八元四川隊三百二十九元寗紹隊四百元八角安慶隊五百十二元大通隊八百零四元一角南京隊八百六十五元北京隊一千一百零一元武昌隊四百二十元荷花隊九百七十五元鵪鶉隊一千八百三十一元金蓮隊一千七百九十九元三角燕子隊六百零四元五角天鵝隊八百五十二元共計一萬一千四百九十六元七角半按徵求之數尚差四千六百零三元所以由文自立女士提議延長徵求日期到會者大都贊成故於下星期一下午四時仍在崑山路十一號半會所舉行徵求大會第五次報告云 
[控告美商違背合同之勝訴]  
　　文滙報云振興恒（譯音）號前因美國ShippersCommercialCo 
rporalion違背所訂代銷靛靑合同控美國駐華按察使公堂追償損失二十四萬元昨經美駐華按蔡使羅平傑氏下諭判原告勝訴云 
[中華武術會將旅行瀏河]  
　　中華武術會之羣育系旅行團定於本星期日（即二十九號）赴瀏河旅行並參觀藝芳園及女子職業學校屆期十二時半齊集該會一同赴站乘滬太長途汽車前往至五時遄返會員簽名加入者聞已有十餘人云 
[勤業女師學生會歡送會紀]  
西門勤業女子師範學校學生自治會以北京女子參政協進會代表萬璞女士將於日内離滬之京因於昨日（二十五日）下午四時開歡送會首由主席師範生史采珍女士致詞略謂萬女士此次蒞滬實與吾女界有重大之關係萬女士主張參政非爲私人主張也乃爲吾女界全體主張也萬女士爭人格非爲私人爭乃爲吾女界全體爭也今將離滬吾人開會歡送之者欲表示吾人感謝道别之忱也云云次全體唱歡送歌次師範生朱鍾英女士致歡送詞略謂人情於臨别之際必多悲離惜别之情而吾人對於萬女士之離滬乃開會歡送之者以萬女士之來爲吾人爭人格與幸福萬女士之去蓋欲完成其爭人格與幸福之工作是其去也猶其來也故吾人不能不歡送之更望萬女士之康健與勝利云云次萬女士答詞而散 
[救主堂舉行祖先紀念預誌]  
　　虹口狄思威路聖公會救主堂擇於本月三十一日（星期二）舉行祖先紀念大禮拜表示悼敬祖先之意邇日正在整理陳設佈置一切並通告敎友將祖先遺像註明職銜送堂陳懸想屆時必有一番熱閙也 
[靖江旅滬同鄉會成立大會延期]  
　　靖江旅滬同鄕會原定夏曆九月初十日開成立大會旋因會員陸續報名者甚多手續繁複佈置不及經籌備會議决改期於九月十七日下午一時假愛爾近路紗業公所舉行至選舉會董定於九月初十日在籌備處開票業已函約各會員屆時蒞會共襄會務而告成功云 
[貧兒敎養院出售秋菊]  
　　膠州路貧兒敎養院爲潮惠會館郭子彬鄭培之諸君等發起業經成立兩年採取工讀方法分爲本科預科附　農業木工鐵工各場每屆秋季種有佳菊多盆售價從廉想熱心慈善諸君定心爭先往購也 
 
 

Page 16

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *[中國影片製造公司之新出品]  
　　中國影片製造股份有限公司爲盧君壽聨所創辦以表揚我國文化及改良我國社會爲宗旨創辦以來經營不遺餘力近以南京警察廳設備尚爲完全由該公司特派攝影員美國人谷羅堅君將其行政情形如警察之軍事訓練·衛生行政·濟良所救火會·孤兒院·及王桂林廳長之辦公情形用最新頴之方法攝成一長約六千尺之影谷君已將最先攝成之二千尺顯影成績頗佳此種影片於改良我國市政前途足資參考必能喚起國人之注意大約一月以内即將在上海各影戲院映演現聞該公司方竭力招致演員以攝製翡翠鴛鴦一劇該劇爲言情短片長約五千尺出自關文淸手筆關君前曾在美國充導演員爲彼邦士人所器重云 
[意商控張勳不繳中義公司股本之集訊]  
　　劉文揆李慶恩於前年由張勳委任代表與意商培納·開納兩人訂立創辦中義公司合同嗣因張氏不將所認股本七十四萬五千元繳付對造之培納以其違約致受損失在公共公廨起訴被告迄未到案前日下午由陸襄讞會同意領費洛氏升座集訊首由禮明律師聲稱伊爲開納代表當培納起訴伊受開納委託後即致函意總領事德樂時氏請求禁止培納探告適德氏患病故未得其答復次由美國律師華克操中國京語聲稱伊代表本案被告查被告皆在京服官不屬化公堂管轄費副領事即向華克曰本公堂向例凡外國律師代表當事人出庭須先操英語而後譯爲華語今貴律師不應先操華語而不譯英語况定章委任律師者旣臨訊不到則被委之律師無發言之權華克聞語即稱本公堂係中國公堂敝律師根據中國法律先以華語陳述然後當譯英語與法理並不相背問官以被告本人並未到案照章該律師無權發言於是華克即退就旁聽旋由斐斯律師起稱伊爲原告培納代表並略述案情即命培納站入證欄詰據供稱向在滬漢兩地設立中義公司專做進出口生意並兼經理保險營業頗爲發達信用亦佳一千九百二十年被告等與我訂立合同將中義公司擴充額定資本一百五十萬元被告擔認七十四萬五千元我與開納等認籌七十五萬五千元總公司設於上海漢口則設分公司此項合同於一九二二年三月一號成立將我之舊公司併入新公司開始營業是年陰曆五月被告尚未將所認股欵滙來迭次函電往催亦皆罔應致定售與人各種貨物槪不能照定單如期履行我乃於八月間赴京與被告交涉意欲着手淸理但未解决而公司主面則因被告不繳股欵大受損失其數不下三十萬金至受損事實我有見證數人可以到堂證明云云時已薄　暮問官宣諭展期續訊 
[合做絲繭生意之糾葛]  
　　吉利洋行昨延巴和帮辦博勒律師代表投法公堂控稱原告前與張藴山訂合同做絲繭生意由原告給與被告銀四萬兩及張自備一萬兩其五萬兩由張持至安徽辦貨後來原告深恐中途危險故代爲保險合同載明將貨運滬後堆在吉利洋行貨棧内俟售去歸還原告欵項不料被告運來之貨無多祗售洋三萬兩除歸還外尚少一萬兩當有棧費及保險費均未交還屢次向索置之不理故此投案請求訊追被告亦延律師代辯稱兩造立合同後原告即派温壽卿爲監督偕同被告至安徽辦貨後由温壽卿同意將貨堆存闌山地方不料被火焚去故此虧蝕等語原告律師又稱雙方立合同時書明向安徽辦貨並非令被告至繭闌山 
辦貨查闌山係在浙江地方請察保人孫少蘭胥吉人等亦延農復律師代辯一切中西官判退去聽候查明覆訊再核 
[同盛號被控控人之兩案]  
　　陳兪氏延巴和帮辦博勒律師代表投法公堂控稱原告在洋行街地方造屋共四十餘間向由同盛號經租每年租金二千六百兩被每月可賺一百餘兩現因原告另請坤仁公司經租知照被告出屋不遷故投案求請限遷被告同盛號由經理陳井秋到案延辣福郎律師代辯稱同盛號在該處開設多年當同盛號遷入時係向洪發轉租後來即向原告直接租下每年加租二百兩按月付淸此案起原因同盛號股東謝壁記於今年五月間拆股虧欠同盛號房飯金七百餘兩向索不還故挾嫌唆使房東轉托坤仁公司向被告退租然被告同盛號開設多年對於經營上頗有信用並無違背法總領事條諭故此不願遷移請求公斷中西讞員判聽候下堂諭飭遵 
　　同盛號經理陳井秋昨延辣福郎律師代表投法公堂控稱股東謝璧記於今年五月間因意見不合故此退股上年間謝璧記虧欠七個月房飯金三百兩後減收二百兩旋即言明每月房飯金須八十兩現被積欠九個月計七百二十兩向索不付請求訊追被告由巴和律師辯稱原所控之數未免太過况上年間原告要求三百兩後來不過改收二百兩請求公斷中西官判下堂諭飭遵 
[張裕公司案缺席判决]  
意商震義銀行在北京地方審判廳控張裕釀酒公司股東張　　將該公司股票抵押不贖一案業由該廳缺席判决被告償還本利洋十萬零八千三百元並咨請公共公廨恊助執行由廨迭次飭傳被告不到前日下午震義銀行代表偕律師投案證明被告抵押及北京官廳判决各各情遂經陸襄讞與意副領事費洛氏宣判以被告迄未到案原告呈堂之證據認爲確鑿可信應准予缺席判决着照原告請求數目償還倘被告聲請復訊須於十四天内投案交保違則由原告將抵押物品變賣不足之數仍着被告淸償 
[失女孩家注意]  
　　滬杭　甬　鐵路前日（二十五）由滬開杭之慢車駛至新龍華車站站上鐵路巡長查見四等車内有一女孩年約八九歲在車内啼哭該巡長當即上車詢其同伴之老婦語多支吾形似拐帶當將該婦及女孩一併扣留送交上海南站鐵路警　處經楊巡官提訊據老婦供稱姓傅包氏年四十四歲寗波人該女孩葉姓年九歲餘姚人係由伊母令我帶往嘉興現伊母尚在輪船上等語楊巡官即派巡士二名隨同該婦至輪船上遍詢並無其人該警當即返局報告昨經楊巡官備文派菟將該婦及女孩一併解送淞滬警察第二區總署核辦 
[天潼路之賭案]  
　　廣東人羅阿二在虹口天潼路四號屋内開場聚賭抽頭漁利爲該管捕房包探沈崇禮江標偵悉往將羅與賭徒鄧友金良蘇女梁海羅邑姜凌嚴唐丁吉李桂譚子徒等十名及賭具一併拘押昨解公共公廨中西官訊實判爲首糾賭之羅阿二罰洋五十元餘各罰洋三元充公示儆賭具銷燬 
[冒探嚇詐押三月]  
　　江西人胡子庭戚金山因被同鄕人馬德標偕妻馬安氏在戈登路捕房指控與在逃三人冒充捕房包探將伊軋至閘北華界茶館内嚇詐洋三十一元並勒寫十元之借據等情昨由包探劉六林將胡戚二人拘解公共公廨即據原告夫婦偕劉探相繼上堂訴明前情並將勒寫借據呈案訊之胡等供詞推賴經兪襄讞核供商之美副領事與君以被告等不應冒探嚇詐判各押西牢三月示儆並飭補提在逃同黨解究所有抄獲之贓洋十二元與所勒字據一併交馬領回 
[私賣烟土分别罰鍰]  
　　總巡捕房楊副捕頭昨偕西探協解閩人唐其明李明珠二人至公共公廨第一刑庭稟稱被告等在東棋盤街二十八九號屋内虚設新興滙票號秘密販賣烟土捕房　悉後於前日將一元之鈔票簽明記認令人至該號内購得烟土一小包旋往搜獲烟土簿據及買土之原鈔票即將唐李二人連同烟土等一併帶入捕房解案請究並將烟土簿據等呈察訊之唐等延律師到堂辯護經中西官核供以被告等故違禁令判唐罰洋一百元李罰洋二十元一併充公烟土送海關焚燬 
[汽車夫肇禍案將預審]  
　　汽車夫李朝才駕駛不愼在外日暉橋泉漳會館前碾傷農夫宋蔭亭之十一歲胞弟宋根林立送新普育堂醫治無效而死李則由警函送地檢廳訊押在案茲悉該廳鄭檢察官正欲往該堂相騐間據尸母宋王氏率子蔭亭投廳請求免騐自願到堂收殮惟求恩將李按律懲辦鄭君准之着具結呈查速往棺殮聽候提同在押之李朝才預審終結起訴審廳公開審理依法辦理云 
[汽車撞傷行人二起]  
　　福建學生江奇莊昨日下二時許行經南京路適有某號汽車駛來不爫避讓被撞傷首臂等處由老閘捕房三百二十八號華捕前來抄錄汽車號碼另雇車送受傷人往仁濟醫院醫治一面呈報捕頭候示又有汽車夫王根發於昨晚六時半駕駛三千一百九十七號汽車行經北京路適有紹興人裘杜全在路行走致被撞倒跌碎頭顱骨耳鼻流血知覺全失當經老閘捕房九百零九號華捕押令汽車載送受傷人入仁濟醫院醫治旋即帶該汽車夫入捕房稟候捕頭發落 
[刃傷汽車夫案之訊判]  
　　王定生陳阿根因受人指使於十二號夜在九江路浙江路轉角將汽車夫李根福刀傷肩背等處當時由捕將王陳二人及在旁之陳正海余順祥一併獲解公共公廨訊諭余交一百元舖保王等三人押候李傷愈再核在案昨晨由廨復訊即　中西包探投訴據見證聲稱此事因婦女關係先在永安公司屋頂花園吵鬧後有多人將原告曳至浙江路九江路口兇毆並被刀傷等語並據原告偕證王熙臣張根榮等到堂證明當時被王定生陳阿根二人毆倒在地不知遭何人用刀戮傷云云訊之王定生陳阿根供詞支吾質之陳正海否認在塲而余順祥延律師到堂辯稱是晚余在天蟾舞　觀劇出外經過是處被　與此案毫無關係應請摘釋云云經中西官核供判王定生陳阿根各押西牢一月陳正海與本案雖不預聞惟係過犯不應潛來租界着押一月期滿仍逐出租界余順祥開釋 
[拐案兩則] 一婦人一男子待傾 
　　拐匪譚堯卿商通拐婦沈王氏拐得十八歲南京婦人凌董氏昨乘十六舖外灘長安輪船往漢口等處販賣爲娼該輪未啓椗時經救濟會探員王偉文協同水巡隊巡警到輪查獲併解淞滬警察廳昨午後轉送地檢廳奉訊之下判譚堯卿沈王氏收押凌董氏發該會留養候查傳家屬認領 
　　又拐非方少卿從蕪湖地方拐得年將弱冠之男子金小懷子乘鄱陽輪船來滬意圖販賣當爲救濟會調查員金杏鏞查獲解送地方廳昨午後由推檢各官開庭審理以方少卿略誘罪已成立判令監禁四年金小懷子留候其父母來案認領 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）婦人韋秀英訴中華磅廠主徐少甫不還本利洋並私取首飾案被告延律師到堂聲明此案前經註銷借據係原告代表律師梁棣佺律師將被告誘至伊之寫字間内書借請着該律師將借據交還本案不能成立結果註銷（二）梁誠謙訴夏城樓等造屋愆期追償損失而夏亦反訴梁不付造價案結果明午續訊梁誠謙訴任聚豐案註銷 
　　又午後民國四庭由張襄讞會同日副領事田中氏訊理協記訴雷祥安延不出屋案結果限被告於明　陰曆二月底遷讓並着原告免除房租兩個月爲被告遷移費尚有妓女近玉樓（即愛囡）訴鴇母呂氏（即小妺姐）强迫爲娼請求回復自由案因兩造未到故已改期矣 
[誌謝]  
　　昨承商務印書館惠贈第十九卷第十六號「東方雜誌」一册又世界書局贈第十二期「紅雜誌」一册誌此併謝 
來函 
[山東路滙康莊來函]  
　　敬啓者迭見貴報登載字號與錢莊同日閉歇一則内載法租界聚興誠字號以法界滙康之期票騙取貨物至期同時閉歇現奉法公堂查封云云查該滙康彤記係在法大馬路大自鳴鐘對面適與小莊上兩字同名小莊係在英界山東路十三號開設信用素著茲因外間不察紛紛來函詢問恐有誤會之處應請貴報登入來函俾曉然各别無任公感上海滙康莊信緘啓 
公布欄 
[江蘇高等審判廳]  
　　民庭判决楊金寳與單春農因債務涉讼上訴一案（判决主文）本件上訴駁斥第三審訟費由上訴人負擔吳喜根與徐蔣氏等爲嗣續涉訟上訴一案（判决主文）本件上訴駁斥第二審訟費由上訴人負擔徐受遜等與張德明爲債務涉訟上訴一案（判决主文）原判關於墊欵及借欵每月照一分八釐計算利息之部分變更所有墊欵之遲延利息及借欵之利息每月按照一分四釐五毫計算其餘之上訴駁斥第二審訟費由上訴人等負擔十分之八被上訴人負擔十分之三僧妙蓮因與諸江等廟地涉訟抗告一案（裁决主文）本件抗告駁斥抗告訟費由抗告人負擔楊虎榮與王菊生因債務涉訟再審一案（裁决主文）本件再審之訴駁斥再審訟費由再審原告人負擔 
　　批示童新三等呈爲與顧秉堂等灘地涉訟案懸莫結請令縣依法訊結由呈悉已令武進縣查明原案妥速依法辦結矣此批律師葛天民呈請核轉登錄由呈及証書均悉據請登錄仰候呈部核辦証書暫存此批何世楨何世枚呈爲檢呈証明律師免試資格文件請核轉由呈及憑証均悉准予轉呈核辦此批（以上十月二十一號） 
　　民庭判决徐焕章與殷明憲因財產糾葛上訴一案（判决主文）本件上訴駁斥第三審訟費由上訴人負擔 
　　批示朱華呈請核轉登錄由呈及証書均悉據請登錄仰候呈部核辦証書暫存此批（以上十月二十二號） 
　　批示袁董氏呈爲錢琳叔等不遵判履行仗　　抗請令縣强制執行由呈悉已令行無錫縣查照原判趕速依法結仰即知照此批（以上十月二十四號） 
　　民庭判决羗生榮與王氏爲婚姻糾葛上訴一案（判决主文）本件上訴駁斥原判關於婚姻部分變更羗生榮與王氏婚姻關係不成立第二審訟費由上訴人負擔孔祥珂與錢乃　爲　產涉訟一案（判决主文）本件上訴駁斥第三審訟費由上訴人負擔張金氏等與龔保義因房屋涉訟上訴一案（判决主文）原判關於上訴人償還被上訴人　租及令上訴人負擔訟費之部分廠棄發交吳縣地方審判廳更爲審判李金氏等爲重婚上訴一案（判决主文）主文本案上訴均駁斥之 
　　批示潘樹山狀一件爲與潘勝全田畝上訴案請發回再審由狀悉查對於未確定之終局判决祗許聲明上訴不得請求再審本案以該民聲請再審尚在法定上訴期内業經本廳作爲上訴案件受理該民果無上訴之意應即具狀撤回上訴否則仍應遵照原裁决限内繳納訟費以憑核辦所請發回上海地方審判廳再審之處於法不合碍難照准此批吳忠瀾狀一件爲與吳信義　山上訴案聲明上訴由狀悉查本案業經本廳終審判决並將原卷發回丹徒縣在案該民提出之粗册如可爲利益裁判之新証據自可適用再審程序向第二審　門聲請再審所請上訴之處依法碍難准許家册發還仰即來廳具領此批梅　壽一件呈請飭縣照判執行由呈悉查金錢債務本非不許他人代爲履行惟據稱該案貨欵尚未全部繳齊應候飭縣速予執行終結該民毋得膠執此批（以上十月二十五號） 
[江蘇高等察檢廳]  
　　批示孫　陽狀　抄件悉查該民被訴共同詐財經江寗地檢廳覊押偵訊究難認爲違法雖該民由審廳宣告無罪何　　詞指摘即謂爲濫用職權所請不准此批郭嘉德狀悉准予檢卷送請檢察廳核辦此批王星北狀悉准即連同前狀轉發吳縣地檢廳核辦此批黄玉甫狀悉查該民前犯放火等罪早經令縣照判執行在案茲據狀請在第三分監執行之處碍難照准此批黄沙氏狀悉查黄子明如無誣告嫌疑何至被縣覊押該民有何請求仍應向原縣訴請核辦所請未便照准此批陸昌楨狀悉前據該氏聲請再議業經本廳認爲無理由駁斥在案所請仍毌庸議此批尹冠南狀悉前據宜興縣知事呈送卷宗到廳業經本廳查核發還補作判詞在案仰候卷到即行核辦此批沈學文狀悉候卷到送審核辦此批周鴻飛狀悉查此案已令高檢分廳依法辦理在案仰即知照此批凌仰　狀悉候調卷轉呈總檢察廳核辦此批周維新呈悉已將証書轉呈司法部查核仰即知照此批　星　等狀悉據訴各節是否屬實仰候令行丹陽縣知事查核辦理可也此批劉　明狀悉候令江浦縣知事迅予依法辦理此批繆盛林狀悉據訴縣警　　將爾毌繆王氏私行逮捕　押示衆經爾檢証依法起訴不理所訴是否實在本廳無憑懸揣仰候令行原縣送卷核辦此批（以上十月二十五號） 
 
 

Page 17

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *   
 
 

Page 18

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *自由談 
[座右銘] [  趙謙]  
不以所長者病人不以所能者傲人 
雜說 
[人我] [  姚賡夔]  
　　我之外曰「人」人自稱曰「我」人稱我曰「人」我稱我亦曰「我」是「我」即人之「人」「人」卽我之「我」人卽我我卽人更何必有人與我哉 
存人我之見以爲人自人我自我也而私心以生爭端以起將「人」作「我」則人與我同孔子之所謂大同其即是歟 
閑話 
[國際聨合會第三屆大會開幕禮（二）] [  鷦寄客]  
　　第一行自左而右爲西班牙仡崙Esthonie芬蘭法蘭西希臘杲地木Guatemala等第二行自右而左爲靄甸Haiti印 
度義大利日本冽崙Lettonie自由國Liberia等第三行復自左而右爲利滔宏Lituanie羅森堡宜嘉納Nicaragua那威紐絲綸巴拿馬等第四行復自右而左爲巴拉圭荷蘭秘魯波斯波蘭葡萄牙等最後兩行左右旁面辦事員及隨從到會之人員均可隨意入座正中四排居第五行者自左右爲羅美宜塞赫奭王國EtatSerbeCroateSlovene𨗴� 
而羅瑞典等居第六行者自右而左爲瑞士捷克斯烈夫烏鷺逵Uruguay浮麗珠Venezuela等男有未經准許入會之兩國一曰安美宜Armenie一曰匈牙利未爲設代表席惟其各全權銜名亦曾列入代表名册計名册中報告者凡五十國派有全權三人者共計三十二國餘則或兩人或一人不等代表席每國占四座全權而外可容秘書一二人入席四日上午大會開幕首由巴西國代表嘉睦DomiciodaGama爲臨時主席致開會詞謂「在座諸君不獨將暢聆無數言論且將乘此大會各抒已見諸君時間至寳貴想當以鄙人開幕演說之簡短捷速爲然我巴西國獨立百年紀念即在三日之間鄙人遠處海外不能躬與此百年盛事方以爲甚可惜而今日親臨大會沾潤此最盛大最光榮之萬邦鴻業却以爲至可慶幸大會成立甫三年經過時間雖甚少而諸君精誠弘毅致力於此者已不爲少我敢斷言此後此大會已成世界政治不可缺少之機關雖有反對者謂其會已不復生存而其會之健在如故也凡屬大機關豈能避免極大之困阻吾儕遇困阻正不必憂慮畏怯祇須以無私無黨爲原則鼓勇前進云云 
偶拾 
[什麽話] [  張凰]  
　　黄包車夫攔住那乘他車子的一個老婆子說道「你這樣的心兇啊依你拉到了門首還不多給幾個錢麽」 
資本家對一羣要求加資的工人怒喝道「你們意圖恃衆吸收我的金錢麽我偏不答應看你們怎樣奈何我」哥哥打了弟弟一拳口中嚷道「我的拳頭要伸前去你的身子爲什麽偏來阻擋我呢」 
潑婦對觀衆裝腔道「啊唷這樣十惡不赦的鄰家倒累我駡得很吃力」 
偵探緊拉着一個私帶烟土的犯人的衣背一頭走路一頭暗喝道「我藏起這只烟土來想減輕些你的罪名原是好意你還不知趣麽」 
諧著 
[滑稽數學問答] [  半樂生]  
　　問一加九是多少 
　　答是一例如在算盤上擺了一個一加了一個九仍是個一 
　　問三加一是多少 
　　答是一例如現在寄信是郵票三分十一月起要再加一分仍是一封信 
　　問八的一半是多少 
　　答是一例如將八字分開不是一撇就是一捺了問十二是何數 
　　答是一例如十二兩爲一磅十二爲一打又爲一日一年　　問三十六七十二六十三百六十是否公生數 
　　答是一非公生數例如三十六爲一天剛七十二爲一地煞六十爲一周軍三百六十爲一周天旣爲一那得爲公生數 
小說 
[社會小說人間地獄（二三四）] [  娑婆生]  
　　第三十二回濁酒三升嬌娃宣肺腑羅衫半截雅客步平康蓮孫道我這人是向來爽快的只要我的力量可以借給人我沒有什麽不肯的泛泛的交情我還常常的　方接濟何况秋波的事呢但不知道秋波的娘零零碎碎一共用了惋春老四多少錢阿毛皺一皺眉頭凝神想了一想道有限得很不過二百以外三百以内罷了蓮孫道這一點算什麽阿毛道哎呀三少有錢的人三百五百不覺得沒錢的人三塊五塊恐爲難呢你能替秋波的娘將這零碎欠欵還淸秋波身上暂時便平安無事了至於他每月秋波的娘零用錢那更有限了蓮孫道多少呢阿毛道我這可不甚淸楚了一定要問明白了他再來告訴你不過有一件事依我的意思三少每月貼他這筆錢萬萬不能說是你三少拿出來的蓮孫道這是什麽道理阿毛道窮人生成功是賤骨頭沒錢的時候少點也可以敷衍過去只要有處借拉得動多了也用得完倘若說出你三少接濟他的再一打聽三少是他女兒的一個要好的闊客他自然格外放手的多用起來蓮孫笑道我那裏能算得闊客呢阿毛道夾忙頭裡三少又要客氣起來現在逛堂子裏的客人像三少這一班規規矩矩的客人眞不多了呢闊客兩個字並非我當面拍馬屁蓮孫道這些閒話我們且不必說但是不說我拿出的說誰拿出的阿毛道那狠容易送去的時候隨便造一個人替他借的便了有錢送給他用他一定狠高興的他還管借錢的人張王李趙嗎蓮孫道那末秋波娘的住處我並不知道錢也無從送去那怎麽辦我只好交給秋波了阿毛道交給秋波也好不過有一層不可不防秋波的出入不能自由他娘來時全是當著許多人的面前和秋波說幾句不瞞人的話四小姐從不許他們母女背著人嘁嘁喳喳的說話那末這筆錢怎樣交得過去呢况且秋波每天要跟著四小姐回小房子去住的他和晴雲一牀睡與四小姐只有一板之隔他身邊忽然有許多的鈔票洋錢怎瞞得過四小姐的耳目四小姐就算瞞過了晴雲這一關决計逃不過的晴雲是四小姐的討人凶死心塌地的巴結四小姐要想討一個好將來早點放他嫁人所以四方八面大大小小的事只要讓晴雲曉得一些縫兒不到兩三個鐘頭四小姐就曉得了全是他去報信做四小姐的耳目我們瞧見他來一聲也不敢響了三少你想倘然秋波身上有這一捲鈔票晴雲瞧見了焉有不去告訴四小姐之理四小姐知道了焉有不追究之理弄到歸根幾百塊錢鈔票給四小姐乾沒了還是小事他一定還要將秋波責罰一頓責罰一頓還是小事那末四小姐曉得機關已破自然將計就計趕緊和秋波娘辦交涉秋波的身體賣斷得格外早豈不誤了水事所以交給秋波也是不妥蓮孫道那麽只有託你小····剛說到這裏只聽見樓下一陣乒乒乓乓的搥門聲音高喊着倒馬桶呀蓮孫被這一聲怪呌不免吃了一驚向窗外看時已是天色大明雨也住了再一瞧房裏兩盞電燈全變作黄光蓮孫道我們這一談竟不知不覺天亮了接着阿小妹老娘姨全起身了蓮孫也不便再和阿毛往下談悄悄的走到客堂間門外往裏一瞧只見屋裡那一張長沙發上秋波姊妹和姓吳的客人横七堅八歪歪斜斜的全睡着了沙發下面吐了兩三灘狼藉酒肴姓吳的一隻黑皮鞋完全踏在一灘吐的東西上面弄得汚穢不堪蓮孫暗道這可謂沈醉如泥了 
[隨便說說] [  瘦鵑]  
　　郵費加價政府用錢眞會用無論幾百萬幾千萬的大欵子一到政府手中就像變戲法的變去一方手帕一個鷄子似的一轉眼已沒有了然而政府弄錢的方法也實在會想弄到現在無可想法之中便想增加起郵費來有的增加一倍有的增加五六倍直好似飢鷹攫食餓馬奔槽一般只是想吃不管旁的事了但是政府這樣東刮刮西剥剥無非挖苦小白姓送到大軍閥手頭仍是不夠用的如此爲甚麽不體恤民艱讓苦百姓多吃一口飯呢如今各界雖有函電紛紛反對政府答應不答應還未可知要是竟不答應不但各種商業上都受影響就是親友通信也不免要减少些還有那些亂寫情書的朋友們愛情雖熱想起了郵費怕也是覺得肉痛了 
 
 

Page 19

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *   
 
 

Page 20

 
 
第一萬七千八百四十五號;中華民國十一年 西曆一千九百二十二年十月二十七號
星期五 * *常識 
常評 
[吳語考（一）] [  老圃]  
所謂吳語者本皆中原語以其遷地至吳乃謂之吳語非别有鴃舌之聲曰吳語也春秋時吳人獲衛侯衛侯歸效夷言此夷言卽吳語顧其語不傳榖粱傳仲孫蔑衛孫林父會吳於善稻吳謂善伊謂稻緩此吳語見於經傳之始善與伊音近相轉謂稻曰緩卽說文所謂沛國謂稻曰稬稬乃亂反當與緩同聲緩亦可讀曰暖釋文引呂登聲類以秔爲不黏稻但江東呼爲稬此可知江東土語不論秔米稬米皆呼爲稬自春秋時始降而至於六朝猶如是今吳語以黏與不黏别之曰稬與秔本北語也揚子方言列吳揚吳越荆吳吳楚之語凡牽涉吳者不下三十餘條其專稱吳語者僅厲字厲爲也吳曰厲此當爲吳所獨有之土語然爾雅厲作也榖梁傳始厲樂矣是吳之土語早見於經傳此外方言中所謂吳揚吳越荊吳吳楚等語大率與詩書訓詁合而與今日吳語不同其與今日吳語同者如吳揚謂遽曰茫謂豕曰豬則又爲南北通語今日吳下通行之語亦往往見於方言然方言又不謂之吳語小兒慧了曰㦟晋語也女子美好曰姝趙魏燕代語也又曰釥靑齊海岱語也肥盛曰　小痛曰憡刺關西秦晉語也疾曰搖扇燕之外鄙朝鮮冽水之間語也履謂之　西南梁益之間語也桮謂之盞甖謂之瓮關東趙魏之間語也東齊謂展物曰勃燕趙謂懸物曰佻齊陳謂離物曰斯北燕朝鮮冽水之間謂伏鷄曰抱關東謂蟬曰蝭蟧河濟謂盂曰䀂𥂫凡如此類者在西漢時皆北土之方言今皆爲吳語矣 
衛生 
[𢊍房内之淸潔談] [  素]  
吾人一日間所用之三餐皆在𢊍房内預備而成是以𢊍房苟不淸潔則於家庭衛生上實有莫大之損害嘗見鄰居之人整理其客堂或書室類能秩然有序試一入其𢊍房則抺布飽染油膩發黝黑色碗碟隨意攤放灰塵羣集骨殼狼藉不知時常掃除以致蟻蠅等類爭來竊食夫以𢊍房之地蹧蹋至此而欲日求身體康强疾病不侵是安能乎吾常以此旨詳告家人并定𢊍房淸潔法六條以供施行今分述之於後願講究家庭衛生者留意焉 
　　㈠抹布應該時常洗凈或調换抹布用以揩拭碗碟若不時常洗凈或調換則所積之汚穢直接染至碗碟上間接送入我人之口腹危險實甚不可不愼也 
　　㈡碗碟等品應該常藏竹櫉中碗碟等品若已洗凈即當安放入竹櫉中免得蚊蠅或灰塵飛集其上至於碗碟之中置有菜肴更當嚴密防衛不可疏忽 
　　㈢𢊍房之内每日至少掃除三次第一次在早膳已經預備完畢之後么二次在午膳後（此次應該格外留意）第三次在晚膳後掃得之穢物即當投入路旁之公用垃圾箱中 
　　㈣𢊍房旁之溝道每日應該沖掃洗物時遺下之汚水常從𢊍房旁之溝道上流過若不勤於沖掃則非特發生惡氣有碍衛生且孑不得以繁殖蚊類從此昌盛 
　　㈤麻油能使蟻類畏懼糖瓶或他種食品罐之口部塗以麻油少許則蟻類不敢侵入此法簡潔易行且有奇驗吾願大家勿輕視之 
　　㈥盛菜或添飯時勿用手指帮助手指上往往附着微生蟲無數倘與菜或飯接觸遂乘機而入人腸胃以肆其毒害矣 
　　上列六條在普通人之眼光中多不甚注意者實則語語眞確極便照行倘　家喻户曉吾謂一切疾病於冥冥中必能减却不少也（乙種酬） 
經濟 
[守節堂應改女工廠] [  金一]  
　　舊式慈善事業中有守節堂之一種（或稱恤嫠局）原其設立之意因恐地方上一般嫠婦以貧不能餬口難免失節於人影響及於風俗故特設是項機關以收容之自表面上言之意非不善惟自實際上言之則是項機關現實無存在之必要何以故㈠世間嫠婦至多現各地堂中都各規定名額其未有缺出時均拒而不納限於經費都未能盡量收容與維持善良風俗之本旨仍未能貫澈㈡入堂之人大槪不外貧苦無依或因業已失節爲家庭所强迫之兩種一朝或偶假事故出堂或不免仍復故態標名守節而仍有不能守節之人　雜其間徒滋物議㈢守節與否出自各人之天性須聽各人之自由今入堂以後門禁森嚴一切對待彷彿同於罪犯殊背人道主義㈣凡人窮困則向上飽煖則思淫乃一定之理今公家憐其貧苦收而養之彼以饔飱之有着難免羣居終日言不及義實際上不惟無益而且有害故自各方面想來是項機關現應在淘汰之列爲今之計莫若將此固有之費改辦女工廠於毛巾織襪花邊等各項女子工藝中量地方之需要擇定一種或兼營數種凡入廠之人不限定固有之嫠婦則欵不虚糜範圍旣廣受益自衆慈善事業計無有善於此者世有韙我言而卽謀改絃更張者乎不禁翹首望之矣（乙種酬） 
[商業問題之研究（續）] [  吳東初]  
　　零購學（一一一）廣告與陳列上之協助（十二）顔色問題　　陳列上對於顔色問題似屬專門知識常人不易悉其底細然亦不得以其事屬專門而不去研究卒致始終爲門外漢旣不明視覺之心理又不知顔色之作用而欲於各種顔色在陳列上發生效力蓋亦難矣 
　　夫人於顔色之知覺大致相同雅緻者無不曰雅緻粗俗者人皆曰粗俗目之於色旣有同視故顔色之好歹關係於陳列之價値匪淺然司陳列者每苦於不知顔色之調和使陳列獲有價値是其病誠在不加研究耳 
　　大抵櫉窗内所用之顔色不論背景或窗櫉本身或貨品之配合在在影響於貨物之銷售配色適合眞不容易所謂能者不難難者不會習於配色者數色相間相得益彰否則各色愈多愈糟結果陳列全部蒙共影響故店家對於窗櫉之顔色或配列各貨之顔色如輕忽從事不加研究勢必雜亂紛蕪不堪寓目意如弄珠盤者一着錯誤全盤皆須廢換豈不可惜 
　　或曰陳列猶如繪畫繪畫之有價値者無非配色相當與夫筆力周到有意於陳列者不妨先就繪師之配色而研究之然後施用之於陳列上則其陳列之價値可知矣 
總之顔色之調劑須也於自然亦卽以天然配合者爲最妙其欲於陳列上望深造者大可於天然顔色而悉心揣摹之研究之普通言之一年四季每季似有每季之顔色如能按時注意譬如春夏所當注意者不外藍綠白玄灰等色秋冬則當易爲棕紅橙黄諸色誠能由此推想極意研究則必能於陳列之配色上有深邃之見解矣 
道德 
[一個與卑劣嗜好奮鬭之勝利者] [  僚基]  
余有二友人一何君一章君皆前余三年畢業而現皆任高小敎師者也當二君出校時皆毫無卑劣之嗜好今何君對於烟酒賭三項已有習染而章君則仍如舊余頗以爲怪乃就二君詢其故 
　　何君之言曰余昔在學校對於烟酒賭等本甚惡之後厠身社會時有酬應筵席之間無人不飲酒亦皆以此勸余堅不飲則拂同席之情且一人枯坐亦殊無趣乃姑飲焉烟與賭亦然起初沾染之程度極微後則不知不覺之間飲酒漸多烟癮漸深而賭之輸赢亦漸大矣現雖在家對於烟酒亦不能離凡有請余賭者余亦莫能推郤差幸尚不爲烟酒賭所迷耳但每年所耗之時間與金錢則不可勝數 
章君之言曰余出校時卽抱有决心對於烟酒賭三項永不沾染後至友家酬應凡以烟酒賭問余者槪以不能郤之余身中常以二小書自隨一爲申報之常識剪下集爲一册一爲珍袖小說有友人聚談則縱談各種學理或事務否則閱此二書以消遣旁雖有笑余爲迂闊者余不問也久之習以爲常人皆知余對於烟酒賭一無所能亦不以此勸余余身心旣甚愉快知識亦因以增進垷往人家酬應而倣余行此法者已有數人矣 
　　余聞二君之言乃知人之入於卑劣嗜好之途與何君同其病原者必非少數然苟有章君之决心毅力雖置其身於酒池烟林賭窟中亦復何妨吾儕於此可以知所取法矣（乙種酬） 
科學 
[電送書畫] [  空空]  
　　自電信術發明以來不獨利用記號可傳遞信件卽書畫筆跡亦皆可用電氣傳達茲將其方法撮述如下 
　　其機關之構造與普通電信所用者無異惟電路開閉處之AB兩極爲自動的裝置Ａ爲極尖之白金線Ｂ爲圓桶狀之物體貼以錫箔傳導電流並附極密之螺紋及自轉之機關 
傳遞書畫時卽將舍來克之酒精溶液（或其他之不良導體亦可）書畫於錫箔上乾時則將Ａ之尖端與Ｂ之一端接觸使Ｂ自轉則Ａ循螺紋由Ｂ之面上周密劃過以至他端當Ｂ轉動時Ａ與錫箔接觸則電流通若與舍來克接觸則電流斷如此忽通忽斷則收信機方面之磁石使墨筆觸於紙而畫出與發信處同樣之書畫焉（乙種酬） 
雜錄 
[靑年學生之殷鑒] [  徐笑雲]  
　　吾鄕有陳生者年十七頗聰頴父母俱亡現習業於藥舖與之語應對有條理嘗自恨學業未成追悔無及幾欲淚隨聲下蓋知自誤於前而能痛自刻勵於後者也予以其言可爲今之靑年學生作一當頭棒喝故亟錄之 
　　生自言予方六齡父卽敎之識字越一年即入初小學肄業師有講解輒能記憶以是得及格遞升見同學有留級者則竊笑之時年雖幼而心每自喜自喜則視事太易以爲不足供研求於是厭故喜新輕率躁妄之惡習皆中之矣此實爲予之病根至今日而始知其非也及年十一畢業矣父母亦喜甚更命入高小校予家無恒產父經商母勤織以辛苦所得之資供予學膳費旣入校初頗勤奮久而厭之聞人言某校良則請於父母轉學焉未幾又厭之再轉他校邑中有高小校四不三年而周徧焉年旣加長名雖求學曾不得一畢其業年十四而父以疾卒明年母又染疫亡予無兄弟幸有一姊嫁陸氏喪葬事皆由姊與姊夫持之旣畢姊詔予曰弟以無恒致荒學業負父母矣今再欲入校費無所出盍改習他業以爲自立地乎越三月乃得藥舖命予習業瀕行姊又誡曰而今而後當專心致志毌見異思遷一誤再誤則前途不堪問矣吾弟勉之予至是痛自刻責涕泣從命今來此將二年矣未嘗敢忘姊氏之言也然余每見今之學生年與予相若賴父母之庇蔭得求高尚之學業輒心焉美之而返觀乎已悔恨實多願後來者毌蹈余覆轍也嗚呼生之言如此可以警矣（乙種酬） 
 
