# 1920 - 8 - 4916845

 

Page 1

 
 
   
 
 

Page 2

 
 
   
 
 

Page 3

 
 
時評 
[打破圑體（冷）]  
　　北京中小學敎員將於八日勒令上課敎職員圑體行將打破此京電之語也雖然余以爲當道之苦心經營此打破圑體之策者已非一日矣 
　　局部搆和之說所以打破西南圑體也解散各種聯合會之說所以打破各種圑體也蓋圑體爲當道所最厭而亦最無法之物苟不打破則旣不能以刑迫又不能以兵臨亦不能以敷衍搪塞而終至受其束兵臨亦不能以敷衍搪塞而終至受其束縛故自今以後我知其爲圑體與有權者相競之時代乎 
[命令]  
　　一月七日大總統令司法總長朱深呈署直隸天津地方檢察廳檢察官汪堃符費蔭綬署福建閩侯地方審判廳推事盧壽增署奉天瀋陽地方審判廳推事劉廷選署湘南長沙地方審判廳推事歐陽亮署福建高等審判廳書記官長黃筑瑞吉林高等審判廳書記官長王潛吉林高等檢察廳書記官長徐本森懇請辭職均照准此令 
　　又令司法總長朱深呈署黑龍江龍江地方審判廳長霍壵奎署山西高等審判廳推事秦永德請假逾限請予免職均照准此令 
　　又令參謀總長張懐芝呈請任命王烈王莘爲吉林督軍公署中校參謀均照准此令 
　　又令陸軍總長靳雲鵬呈准察哈爾都統咨請以魯晏桑丹巴陞補公中佐領應照准此令 
　　又令陸軍總長靳雲鵬呈准察哈爾都統咨請以哈達巴圖魯陞補協領應照准此令 
[專電]  
　　北京電敎員代表八人今午赴院意在政府表示去傅决心靳居然親見謂所請發現我已照辦應卽上課說畢送客至去傅與否一字不提衆大失望明日上課事難實行（七日下午六鐘） 
　　北京電敎職員風潮相持不下靳不袒傅惟新國會方面預備提田應璜（八日下午二鐘） 
　　北京電敎部勒令中小學八日上課敎職員圑體將打破（七日下午三鐘） 
　　北京電閩電日艦支日退去政府因再電李督加意保護日僑（七日下午三鐘） 
　　北京電調查閩案之王沈兩委員將於日内還京外次擬約敎育當局先開聯席會議協定交涉辦法再向日使提出（七日下午三鐘） 
　　北京電徐對和局兩日前極樂觀昨今連接西南來電語多不滿又抱悲觀（八日下午四鐘） 
　　北京電徐宴梁朱周吳曹陸葉七人敦囑對和局及借欵上帮忙謂陰曆年底滬會如無解决國家勢將破産（七日下午三鐘） 
　　北京電年底應急借欵英日接近美尙未贊同又各國對烟酒借欵均反對美使館聲明係資本家與中國直接訂借美政府未參預 
　　北京電李思浩仍托曹陸向日本商訂單獨借欵日金三千萬以關鹽兩餘擔保俟舊銀圑倫敦回電如不允墊欵卽與日人成交（八日下午五鐘） 
　　北京電中美懋業銀行組織完備有十六開幕說（七日下午三鐘） 
　　北京電陸徵祥到京後外交人員將有大更動陳籙使法魏宸組外次說外部盛傳但府院否認 
　　北京電英使對張敬堯私運煙種提出質問詞極嚴厲（七日下午三鐘） 
　　北京電英使昨至外部催議藏案甚急陳次仍以婉詞却之（八日下午四鐘） 
　　北京電烟酒督辦定饒孟任（七日下午三鐘） 
　　北京電鮑貴卿電據報謝米諾夫現誘外蒙活佛近侍蘇某到滿密商並允助大砲機槍各十尊快槍商並允助大砲機槍各十尊快槍四千枝備足子彈請蘇赴各旗勒令附從謝氏查謝蘇旣有暗謀非特有碍外蒙且呼倫亦受影響除電黑督密速防範並將蘇立予拿辦外乞示辦法（七日下午六鐘） 
　　北京電伊爾庫斯克電諾華尼堪已被激黨佔領（七日下午六鐘） 
　　北京電俄伊爾庫斯克危在旦夕中國領事偕各國外圑東遷至赤塔（八日下午二鐘） 
　　北京電法部僉事翁浩贓私案地廳判處徒刑三年又二月（七日下午三鐘） 
　　北京電本日命令吳炳湘兼督辦京都市政事宜（八日下午二鐘） 
　　北京電馬良帮辦山東軍務已批准（八日下午二鐘） 
　　北京電田中玉力排衆議電請加馬良山東軍務帮辦（八日下午四鐘） 
　　北京電馮柩定二月二日發引本月三十請徐點主（七日下午三鐘） 
　　北京電馮國葬案提交新衆院求同意可望通過（八日下午五鐘） 
[各通信社電]  
　　北京電當軸電蘇督分代表已集滬請贊助王疏通重開和議 
　　北京電蘇督派員謁靳陳裁兵辦法 
　　北京電閩調查員來電定元（十三）日啓程來京 
　　北京電英使促開藏事談判外部答從緩議 
　　（以上八日）以上中華通信社電 
　　北京電罷課案閣議决由財部曁各省長籌備敎育基金以示轉　年假滿後再不上課即更換敎員去傳一層未提及 
　　北京電朝陽大學等十校以長期停課妨碍校務貽誤學生宣言脫離關係自由上課中小學校各員聞政府允籌基金亦多主張即此下台 
　　北京電靳閣派員回山東以鄉誼勸告各校勿走極端冀能縮小學潮範圍較易收拾 
　　北京電日前謠傳南苑兵變各省來電詢問院　將肇事情形通電各省以明眞相 
　　北京電京警廳將有佈告痛闢復辟等謠 
　　北京電張志潭有外放長江流域省長消息 
　　北京電銀圑墊欵漸活動陰曆年内可望成交 
　　北京電政府電吉黑兩督對於崴路罷工風　　　　付以維路權（以上八日）以上中孚通訊社電 
[公電]  
　　湖南罷課學生快郵代電北京萬國拒土會各省省議會敎育會各學校各報館各界聯合會各學生聯合會各省省長長沙李師長衡州吳師長常德馮旅長各省督軍均鑒鴉片毒物久爲厲禁湘督張敬堯知法犯法初則勒令長沙全縣遍種烟苗繼則私運烟種散布全省昨又由奉天運來煙種四十五袋重萬斤以上在武昌鮎魚套車站被鄂督破獲業經武漢學生聯合會旅鄂湖南學生聯合會通電中央並派代表入京報告請求澈查在案竊張敬堯摧殘湖南之敎育搜括湖南之財富賣盡湖南之公産寃殺無數之人民正當全體湘民起爲驅除運動之際猶復私運大批烟種貽禍全湘務使湘民孑遺殘毒殆盡推其流毒所及豈獨遺禍一省抑且蔓延全國國法外交何堪設想除呈明大總統國務院速將湘督張敬堯明令撤職提交法庭依律處斷外敬祈羣公主持正義共起驅除湘民幸甚湖南罷學學生萬三千人同叩微 
世界路透電 
[英報之中國禁烟論]  
　　三日倫敦電泰晤士報紀中國廣種有毒藥品及英美人私運大批有毒藥品入華事謂入華之藥品皆以日本爲主要分佈中心點此爲確無可疑者據熟悉華事者聲稱中國雖竭力禁阻印土入口而當道對於國内廣種罌粟熟視無睹泰晤士報謂此不能責中國之失信蓋中政府嘗竭力厲行禁令特自革命之後各省督軍皆持獨立之態度中央權力荏弱故不能收效耳泰晤士報深信各國必能儘速通過必要之法律禁止有毒藥品運入中國一如和約之規定 
[英國路工罷工之談判]  
　　三日倫敦電政府作長久之談判後於今晚宣布待遇路工之辦法工資最低之路工每星期得五十六先令擔夫之一大部分戰前每星期受工資二十二先令今規定增至三鎊新章行至本年九月届時根據生活價値再行修改惟無論有何事故不使工資低於倍於戰前之數 
　　四日倫敦電全國路工聯合會秘書湯末斯氏今日在伯明罕向路工大會演說謂政府提出之辦法工人非全滿意不能視爲最後之目的但今日百事困難此當爲最佳之解决方法此爲有體面之解决路工可長受利益雖不免有反常之事端然隨後自可矯正之云云衆聞其言歡呼不置勞士愛姆浦登與卡第夫等諸要鎭之路工今晚開大會拒絶政府提出之辦法 
[美國搜捕極端派續紀]  
　　四日紐約電當道聲稱近今搜捕黨人發見俄政府之陰謀即莫斯科現正鑄造協約國　幣數百萬擬潛行流播於外以亂世界金融是也 
　　三日紐約電美國大舉搜捕極端派黨徒共拘獲四千五百人泰半將押送出境 
　　四日華盛頓電日共産黨各報之編輯人員均已被捕並抄出印刷文字數噸據當道聲稱曾在紐桀塞州紐亞克地方抄出來福槍二十五枝炸彈數枚與去夏郵寄美國諸名人者式樣相同現有確證證明共産黨及共産勞工黨志在以武力推翻政府不日將審愼閱視抄出之文字以决定近由俄抵美之人有無與聞者 
[俄國過激黨近勢]  
　　四日倫敦電過激黨無線電所傳台尼金將軍大本營發生變端之說雖屬可疑但台尼金軍隊現處於危地之消息則似係確實台尼金近所視爲根據地之塔甘羅格相距三十哩處已有過激黨蹤跡台呢金旣喪失杜尼資産煤區域復未能保守其部下兩軍間之鐵路交通過激黨行將深進海濱而截斷台尼金之軍爲二大隊台尼金未能豫阻之也過激黨宣稱俘獲全師敵兵並得戰勝品甚多而伏爾加河軍事上最重要之柴里新鎭亦被攻下云難民現紛紛擁入南俄諸口岸日後將依高等議會之决定退往他處法國評論家謂台尼金之失敗原因有三即缺乏整頓所占區域之能力喪失農夫之擁護不能得與波蘭人及羅馬尼亞人一致行動是已來春協約國宜設法補救此項缺點北俄白報謂協约國果委棄俄國則俄人將請德國擊破過激主義改造俄羅斯 
　　五日丹京電基夫消息台尼金將軍政府四前敵崩潰業已辭職 
　　五日丹京電里特倫公　局三日電稱里特倫將軍已開始向特文斯克鎭取攻勢右翼有波蘭軍助之頗爲得利已抵距特文斯克鎭數基羅邁當之某地點此次攻勢之目的乃在使里特倫東部脫離過激黨之束縛 
[土耳其與和約]  
　　四日巴黎電君士坦丁電稱和會對土處置之預料與否認土國管理海峽之謠言已造成君士坦丁人士之深切感念土國官場聲稱政府將派委員前往巴黎取回和約交國民核議屆時土政府將提出答案如協約國不以爲然則土國不簽字於和約云云以上消息並無官電容有此種情勢發生而使土政府目前意見爲之改變也 
[各國近事記]  
　　五日巴黎電巴黎回聲報云美大使三日聲請凡高等議員之决議案此後叙文中可僅用協約國字樣而勿用協約國與同志國字樣 
　　五日巴黎電飛行家特羅伊爾氏與摩華葉氏共作自巴黎至西貢之飛行其計畫曾經愼加考慮其行程亦經查視數月之久所用飛機置二百五十四馬力之發動機二其行程長九千哩 
　　三日開羅電埃及國民黨專員將即赴巴黎仁柴魯爾氏會商關於米勒氏所發表之示文事宜蓋示文中請埃及人抒誠向米勒委員圑陳訴一切也 
　　四日倫敦電喀爾喀特號輪船載客三百人由利物浦開往印度自十二月二十三日至今杳無消息 
　　三日倫敦電莫理巡博士頃經醫士第三次施用刀圭病勢甚劇 
[太平洋路透電]  
　　八日北京電官場消息基督敎會有總部在美國辛那第城者其傳敎士施爾頓博士在距雲南府二日路程老西關（譯音）附近爲匪所擄聞匪索贖欵若干施妻與二女當遇匪時顯與施同在一處已於一月六日安抵雲南府據施妻云匪出此舉乃與督軍爲難之一種行動蓋施名望素著擄施即所以辱督軍也匪稱如不用兵强奪則擬以客禮待施聞雲南當道擬以嚴峻手段對匪有著名匪首楊某聚衆山中一年前有羽黨五千近欲投誠爲督軍拒絶其投誠條件衆意施之被擄當與此有關 
　　八日北京電西比利亞公報去伊爾庫次克今在火燄中外人本决定二日出城但無機車因是被阻今歸日軍保護日軍共有步兵一大隊砲兵若干赤塔日兵現方出發往助協約國之委員會已抵貝加爾湖上之米索維雅城謝米諾夫之兵已攻擊社會革命黨而佔據伊爾庫次克鐵路車站但後遭大敗陣亡一百七十人現革命黨據有伊爾庫次克鎭與車站佛尼夫定斯克附近續有戰事謝兵暫得勝利謝氏現爲西比利亞之重要政治人物聞謝擬組織德兵隊二十九日謝發命令註銷對於敵俘之取締是則組織德兵隊之說不爲無因矣又聞謝氏已决計委其親信爲海參崴俄軍總司令以代羅蕯諾夫將軍 
 
 
 

Page 4

 
 
   
 
 

Page 5

 
 
   
 
 

Page 6

 
 
國内要聞 
[北京通訊（僕）]  
　　新正四日京中虚驚之實况 
　　四日下午北京市面突有風鶴之驚不旋踵而定洎乎次日當局方面竟否認有此事實謂係匪徒造謠但據外間所傳此事與南苑軍隊頗有關係茲爲閱報諸君一述其内幕南苑所駐有馮河間之第十五師有段派魏宗瀚所率之第九師北苑有曲同豐之國防軍又有第十二師第十三師之一部然十五師之欠餉殊甚蓋十五師與十六師向不隷屬於陸軍部而設一糧餉局由張調辰總其成直接向財政部領餉蓋自馮氏代總統時已是如此此蓋特殊之軍隊在陸軍部方面固不負其責也 
　　去年以來財源日竭欠餉之事時有所聞如參謀部陸軍大學皆只發至六月分經費至十二月三十一日始發七月分現洋四成其他軍隊則屬陸軍部者尙竭力向財部索欵雖欠亦不過一二月或兩三月十五六師旣不屬軍部而歷任財長如龔心湛李思浩皆屬段派與馮絶遠而馮氏去職以後勢力上又不免差池呼應不靈所不能免故該師軍餉積欠至七個月之久南苑之米麵店油鹽店至於賒無可賒據該師人言雖一司務長所負虧累亦在二百元以外則其苦可知矣鋌而走險急何能擇此譁變之說所由來也 
　　借糧於商家而砲兵不肯同意是爲蠢動之始然馮氏尙在乃言諸馮氏傳語師長劉詢設法消弭而餉尙未發也馮以二十八日之夜逝世二十九日之晚該師卽有不穩之訊次日財政部向銀行方面借得現洋十五萬又發國庫證券十五萬合計六十萬以發十五六兩師之欠餉期以消弭事端然尙有危險性質之傳單由南苑而來不外爲將向前門外各商店借餉之危詞警察廳步兵統領署見之立禁此傳單之流布至一月三日劉詢打電話至參陸辦公處謂軍心非常搖動如三日以内再不發給欠餉即不能負維持之責政府以六十萬甫撥亦但暗中戒嚴並未給欵也 
　　四日靳雲鵬張志潭魏宗瀚劉詢曲同豐諸人同赴天津弔吳光新夫人之喪而下午三時南苑之警耗忽至謂十五師下級軍官以及軍士方各各開會蠢動卽在目前旋又得一報告謂南苑商店已有被擾者政府以電話向南苑復詢其耗良確因傳單所言本屬意於京中繁盛之地而永定門外即係前門大街乃急遽戒嚴將永定門關閉同時又將京師與南苑之電話及京中東西南各局之電話一律停止約一小時之久而在電話未停止前商舖中有消息靈通者即閉門停市如大亂之將臨及六時以後電話復通軍警督察處電告商會謂南苑小閧業已解决宜各開市蓋事已平息矣至肇事及消弭之經過則以當局付之秘密至今仍言人人殊愚從某方面略探鱗爪則當時實係該師大開會議且有少數兵士至南苑等市衝毁商店四家旋亦師營窺其情形似爲示威舉動並非眞正譁變者然謠傳旣久政府早密囑同在南苑之第九師從嚴防範及事端旣見第九師亦有出動之形勢果見變動即將以武力平定而政府當時於臨時戒嚴之外先托由王士珍師景雲致電話於十五師之高級軍官許發欠餉兩月由兩人擔保一面又派人前往宣慰故至五六時以後即已無事若非永定門之關閉則京中尙可一無聞知也 
　　五日北京軍警當局會議爲地方治安秩序之維持防其再有波折三懷慶吳炳湘且各赴南苑一次從事撫慰財政部自五日起開始辦公即趕緊籌欵至於下午發出現洋八萬國庫證券四萬交該師領去今日財政部消息聞仍在籌畫軍之餉中蓋兩月之餉以十五六兩師合計在五十萬以上也至不負責任之皖派軍人方揚言於外謂該師紀律如此終非解散不可然馮氏一死而謠言忽起變端驟見固亦帶沸矣 
　　當四日閉城時尙有逸事可述者南苑警報到京徐東海方與樊雲門周少樸張貞午諸氏在遐矚樓作詩徐雖好整以暇然已有催租吏打斷詩興之觀靳氏則在津聞報急開專車與張志潭曲同豐諸人返京至子夜始到各要人之擾攘亦與閉門之商店若相輝映焉（一月六日） 
[北京新年中之虚驚]  
　　南苑十五師異動之謠諑 
　　四日下午五鐘餘前門外廊房頭條大栅欄前門大街等處商店忽聞南苑兵隊不穩之說大起恐慌相率閉門秩序甚亂街上行人見此景况亦皆紛紛奔走當地各該警署卽下令維持秩序勸告商家照常開門勿得輕聽謠言至八時餘始漸恢復原狀同時警察廳督察長李壽金恐有土匪乘間行搶即將所管之偵緝隊警士等派出將各衝要巷口把守以資彈壓並有警察馬巡隊長石玉芝亦將馬隊派出梭巡以備不虞次後衛戍司令部與提署南營亦各派出兵隊加添崗位鎭守終夜而撤商家等無端的受此虚驚及至昨日仍各存有戒心中交票價受此影響昨晨已打破五折跌落至四折七八至午後價雖稍漲然亦未到五折其餘飯館以及娛樂處所並各項商務莫不俱受影響此次發生重大謠言事後調查實因南苑十五師軍隊欠餉過多與按月發餉不折不欠之軍隊較不免相形見絀稍有怨言適商日該師某營兵士因故私鬭該處市面遂致紛擾消息傳來北京商民遂大起驚疑加以當局要人於前一日相率赴津益復疑神疑鬼深恐辛亥故事重見於今年嗣聞爆竹聲響更以爲眞有其事膽小者遂卽閉門藉資防備不霎時人云亦云之流言卽已滿城傳遍幸經軍警加意鎭攝一面竭力安慰商民人心得以稍定昨日軍警要人鑒於前夕之虚驚特開軍警會議討論維持地方治安問題並擬勸告市民安心營業不必無故自擾微聞已决議先應加派軍警多派偵探防範至必要時尙擬調派第九師某圑駐永定門近畿第二旅駐西直門以資鎭懾公府並派王懷慶統領於昨日（五日）上午親往南苑慰勞至該師軍餉問題大致責成財政部迅籌的欵將欠餉分别發放外傳有於昨午（五日）發給三個月之說係王聘卿經手云 
　　又據天津某外報消息馮河間舊日部下第十五師駐紥南苑前日因感馮氏逝世又因七個月餉糈未發似有不穩之狀態幸經第九師師長魏宗瀚維持秩序得以安定是夕京城内外商號居民皆緊閉門戶以防萬一政府方面已向該師上級軍官調停即日發餉並擔保馮氏逝世决不與該軍何等影響並聞該師兵士多係京人以桑梓關係亦不願騷動遂未成事實靳總理前晚得訊後卽刻乘專車回京因此問題參陸辦公處於昨日（五日）十一時召集緊急會議由羅開榜主席此外近畿各師旅長曲同豐陳文連李進才劉洵魏宗瀚田獻章等一體列席專討論維持近畿軍隊辦法當時議决情形如下（一）各師旅長對於本師旅兵士應負完全責任（一）對於各師旅欠餉於三日内先發給一個月由陸軍部負責昨晨衛戍總司令段芝貴步軍統領王懐慶京師警察總監吳炳湘召集臨時軍警會議商議維持地面問題當决定自即日起京城每晚七時後宣布戒嚴藉以維持衛戍馬隊及保安隊等在戒嚴時間内列隊出巡第十五師長劉詢正在天津政府乃急電召其回京劉師長即於當夜十二時專車返京親往南苑安撫云 
[京校罷敎事件仍在相持中]  
　　傅氏之厚顏 
　　學生之憤慨 
　　年假瞬將期滿若仍不能解决則數萬學生又不知抛擲多少光陰以區區一人之地位而演成此種現象眞中外所罕見五日午後二時各校男女敎職員齊集美術學校約一百餘人整隊而行前列四人各持旗一面大書「寡廉鮮恥之傅嶽棻」「戀棧不去之傅嶽棻」「敎育界蟊賊之傅嶽棻」至敎育部求見傅閽者以不在辭持旗者以旗三面交閽者囑其轉交傅氏復整隊至鮑家街十八號傅宅方將到之時傅家之閽者急將大門緊閉敎職員隊見此情形大譁大呼非速開門不可否則將破門而入此來不過欲送傅氏一面旗子而已當時警察署長聞訊趕至令閽者速行開門前列者將所餘之一面白旗交閽者令其轉交傅氏始整隊而去 
　　家長聯席會成立近來有一部分官僚的家長仰承某當局意旨組會爲後盾故大多數眞正公平之家長甚爲憤慨特另組一家長聯席會以示有别於各種官辦之家長會議業已發布通啓其文略云前閱報載鍾啓發起家長聯合會并宣言書同人閱之甚爲愕異蓋敎職員停止職務本係敎育當局處之無方有以致之至於鍾某發起反對敎職員之宣言實與良心有違且兒童之智識道德莫不賴乎敎職員陶治之功各學生家長亦莫不欲子弟造成有智識道德之人格而鍾某現發起反對敎職員之舉不啻令各學生家長有緣木求魚也敝同人等不禁有所感憤擬另發起家長聯席會與敎職員聯合會一致進行以求維持敎育之根本並謀將來敎育之保障理宜聯合各家長以速籌挽救之方貴會如有進行事件請寄至西城西鐵匠胡同路北十八號金桂羣處爲荷發起人金桂羣辛志堅同啓贊成人春和朱長和李序憎李顯曾德昆陸魏山段慶槐李桂林王玉林石鈺厚王吉禎趙瑞符李濤延沛顧濬川赫子仁田澤霖王文德吳鐸劉恩慶 
　　傅嶽芬態度强硬傅嶽芬以各學校職敎員五日在署前及宅前之謾駡憤懣已極於六日閣議席上表示極憤慨之態度謂如准某辭職則已否則應如何維持亦請迅籌辦法聞傅對於職敎員此舉認爲搆成刑律上侮辱官署妨害公務之罪决由地檢廳提起公訴以資解决至學潮善後辦法部中尙無何等表示惟裁撤學務局一事勢在必行期將中小學各校與專門以上各校實行離開俾易軟化關於此節昨已繕具正式呈文呈請政府核示一面指令學務局長限所轄各校於本月八號一律上課不得再事延宕 
　　各校學生之憤慨自敎職員罷課以來學生對之雖時派代表有所表示但仍靜俟政府爲相當之解决不意此事近日愈趨紛糾北京公立學校學生覺非振奮精神速謀解决之法則恐愈陷於不可收拾之地位特於日昨召開公立小學以上聯席大會議决再派代表向政府爲最後之呼籲昨日已派出代表十人携帶呈文於午前十時齊集女高師往謁國務總理并發出通電一道如左全國各報館敎育會學生聯合會各圑體公鑒敎育次長傅嶽棻鄙劣貪頑摧殘敎育致北京公立小學以上敎職員全體不得已而有停止職務之舉所有情形已詳本會馬電溯自京校敎育停頓以來本會即迭向當局呼籲當局始尙敷衍從事繼則置若罔聞坐視吾數萬靑年曠日失學時逾三週乃傅氏不惟毫無悔禍之心近更變本加厲嗾使北京敎育界敗類章桂陞黃恩隆等組織敎育維持會鍾啓等組織家長聯合會假維持之名作擁傅之計復惡京師學務局局長張謹之不附已擬改任桂陞並撤換現在各中小學校敎職員實行其破壞敎育基本計劃以致北大蔡校長曁專門中小各校長咸相率辭職前此敎職員雖停止職務尙有校長負責今校長等復聯翩引去首都已完全陷於無敎育狀况同人等坐荒學業實爲痛心推原禍始實以傅氏一人無恥之故摧殘北京數十年所經營之敎育事業令同人受此切膚之痛曷能默爾而去中彼狡謀且戴此寡恥無賴之傅氏爲敎育當局實我全國敎育界之羞特於微日開會議决向政府提出要求（一）撤換現任敎育次長傅嶽棻（二）以後任命敎育當局須順從敎育界之趨勢不以政潮爲轉移（三）須指定敎育經費并與以確實之保障以上三條誓本犧牲精神務達目的而後已近來京外京圑體紛以函電埀詢京中敎育現况至紉公誼嗣後尙望國人發表公正之言論爲同人最後之鞭策諸承關注無任感荷北京公立小學以上聯席會魚 
　　敎育基金之籌議各校長於未辭職之前曾函請敎育部速行解决敎育經費根本辦法聞傅嶽棻於日昨始行函復其原函如下接誦公函備諗壹是各敎職員呈請發給現金一案部中處理情形及其委曲困難之處業經先後函牘詳晰答復此項問題發生之始部中卽承認各員所請發現各情爲正當之要求惟部欵支絀以及中央財政狀况當爲諸君所素悉財政部發欵不能按期部中借貸尤無把握即前此所定小學全現中學八成專門以上七成辦法亦係兩經院議部中始　照辦此中艱苦情形有非文牘所能具及者各員對於此節未經體諒且因停止職務發生種種誤會實非鄙意所及料至於本案辦法鄙意以爲根本解决當從確定敎育專欵着手必使敎育經費具有切實可靠之欵然後本部出納無復棘手之處各敎職員亦不至以財政上之影響感受困難爲敎育謀進行爲各員籌保障莫逾於此已由部中於本月三日呈請大總統明令飭下財政部就關鹽餘欵項下指撥國立專瘦以上各校經費就崇文門稅欵項下指撥學務局所轄中小學校經費事關敎育根本計畫計可邀准惟此種計劃於行政程序上尙需手續瞬屆年假期滿諸君與各敎職員同爲實施敎育之人其關懷生徒之光陰學業當與本部具有同情仍請諸君勉爲其難匡所不逮即將以上各情向各員婉切代致敦促上課庶幾彼此了解得以共同維持實爲敎育全局之幸傅嶽棻拜啓一月五日 
[藏界問題尙難解决]  
　　川當局否認外交部圖線 
　　西藏交涉以中英兩國爭持之點相距太遠故無若何之發展蒙藏院對於此事頗不滿意最近乃提出四建議案第一希摩拉會議以失敗而終認爲無效第二不承認陳貽範氏之回答第三陳遐齡與劉贊廷等所締結之西藏停戰條約認爲失敗第四去年八月間英使朱爾典與我政府交涉之時曾提出以金沙江爲國境礙難承認當以瀾滄江爲國境又聞川邉鎭守使陳遐齡前爲藏界圖線曾電京力爭四川楊庶堪近亦爲此事通電來京聲明川人反對之意茲將兩電照錄如次「陳遐齡電」頃奉外部函發最近摹畫藏界圖說一份詳閱之餘實深浩歎不惟英專員提出中國與内藏交界及外藏交界之紅監線萬不可聽即照中國主張以紫線爲内藏亦係予人以口實直將原有康地加以藏名且瞻化甘孜兩縣現皆我軍駐守之地何至劃割與人查邊藏界線早有定案丹達以西爲藏地南爲喀布康地今之邉境即前康地與藏逈不相涉遐齡已迭次詳陳前派陳廳長赴京業已携有詳圖計刻已到京請餾傅詳詢一切外部所發之圖應懇註銷免爲外人所得以爲根據則國防幸甚川邊鎭守使陳遐齡叩「楊庶堪電」頃接川邊鎭守使東電揭明北京外部摹繪藏界圖說所擬界域喪地實多甚至我軍駐紥之某孜瞻化亦欲割劃與人等語查邊藏皆爲版圖外人無容置喙今乃不圖討平番亂而與外人回旋壇坫以議疆界已屬最可恥最失計之事况興軍平亂主權在我但使藏人俯首先服則外人亦不難結舌而返曩日昌公欽公均極主戰海内慨然爲之興起荏苒迄今若不亟圖根本之解决而仍事隔靴搔癢之技行見養奸長寇治絲愈棼在人旣反啓責言而我亦無把握甚非所以重視國防之意也竊念藏衛雖僻在西陲利害動關全局應請南北當軸捐嫌籌商一面停議一面進攻期於一致蕩平用規宏遠諸公蒿目邊陲望祈偉略同紓以固吾圉邊局幸甚楊庶堪叩 
[政府申禁烟苗之文電]  
　　但何以處置湖南私運烟種案乎 
　　外人近因各省烟苗尙未一律廓淸屢向政府抗議昨當局特電西南曁閩陜兩省查禁原文如下（一）廣州岑西林先生並轉伍陸唐孫林諸先生鑒禁烟一事經中央迭頒嚴令雷厲風行原期拔本塞源爲民除害乃據外人言及川滇兩省近復有栽種鴉片情事卽陜閩南軍駐紥地方亦復不免等語查現在統一雖未告成惟國信所關對外自應一致卽祈嚴電川滇各省及陜閩南軍所駐各處務令一律實行禁絶永斷根株免貽口實是爲至要詳情如何並盼示及靳雲鵬歌印（二）雲南唐蓂賡成都熊錦帆先生鑒禁烟一事經中央迭頒嚴令雷厲風行原期拔本塞源爲民除害乃據外人述及川滇兩省近復有栽種鴉片情事頗有責言現在統一雖未告成國信所關對外自應一致務祈嚴飭所屬及各軍隊一律實行查禁永絶根株以免貽人口實是爲至要詳情並盼示及靳雲鵬歌印（三）福州李督軍西安陳督軍劉省長鑒禁烟一事經中央迭頒嚴令雷厲風行原期拔本塞源爲民除害乃據外人言及閩陜兩省仍有栽種及販售鴉片情事如果屬實未免有損國信除電南方軍隊一律禁絶外務希嚴飭所屬認眞查禁以期永斷根株免貽口實是爲至要院歌印 
[農商部咨駁湘省紗廠借欵]  
　　張敬堯借債不已 
　　湘督張敬堯近向日本東亞興業株式會社借用日金一百五十萬元以省有第一紡紗工廠爲擔保品並將該工廠交由會社經理訂立合同八條咨部立案聞農商部以該合同第六條關於經管工廠任免人員購入物品販賣製品等事槪由會社處置條件過嚴碍難照准除逕電張督外並咨覆財政部查照茲將原咨全文照錄於下准咨稱本部前准湖南張督軍來電以整設紡紗廠擬向日商訂借日金請予備案等因本部當以訂借外債關係綦重應先將所訂借欵合同條件送部審查方能核辦等因去後嗣據湖南代表錢錫霖將所訂紡紗廠借欵合同函送到部查此項借欵合同所訂年息九釐期限十五年及九年交欵尙屬近情惟用人購物各項限制頗爲嚴酷事關實業應由貴部主持審核相應將上項借欵合同照抄一份咨達查照即希酌核見復以便辦理等因查湘省紡紗廠前因招商標買問題該省紳商以公産關係羣起反對疊經呈請取消在案此次湖南督軍擬以該廠爲擔保品向日商訂借日金細核借欵合同於用人購品出貨販賣諸大端悉歸外人負責處理一切條件至爲嚴酷事關抵借外債與招商承辦性質不同此事旣爲疑謗所叢自　審愼處理未便遽予核准相應咨复貴部查照酌核辦理 
[楊增新聲明不借日債]  
　　窮死莫借債慨乎言之 
　　日前外間迭傅新疆擬借日債興辦實業國務院當即據情電詢新督楊增新楊氏日昨已有覆電到京聲稱並無其事原電略云查民國成立以來無一省不借外債而中央之所借尤多增新知借債之可以亡國雖窮死不做此事民國二年伊犁黨人擬借俄債五百萬以伊犁礦産作爲抵押已訂立借欵草約陸部將欲核准增新知之電請袁大總統特予主持幸獲取消此一事也後來參衆兩院新疆議員又提議借外債一千萬以新疆牲稅作抵押舉興實業並欲開辦汽車聘前伊犁將軍長庚爲督辦因增新不肯贊成事遂中止此又一事也現在全國中不借外債者惟新疆一窮省耳增新何肯遽變宗旨頓改初心惟道路喧傳有北京當道某先生以新疆路礦抵押日欵者此皆新疆士紳所言增新未見明文未之敢信今接院電不願新疆借用日欵足見當道某先生將以新疆路礦抵借外債之說爲無稽也增新少年曾聞人之言曰窮死莫借債氣死莫告狀蓋因窮借債則益不免於窮因氣告狀則益不免於氣今以服官數十年閱歷所得特轉一語敬告從政者曰窮死莫借債氣死莫打仗不知所言有當否謹將新疆始終未借過外債情形據實上聞請釋厪念 
[京華短簡]  
　　六日星期二國務例會靳及各閣員全體列席上午十一點二十分開議計本日議案有十餘起其最重要者（一）關於議和問題靳氏檢閱西南各總裁及王揖唐來電數件傳觀畢即對於進行辦法研究良久未有結果（地）衛京畿地方治安問題年關後謠諑繁興人心不靖地方治安極關重要本日提出討論主張由地方長官及軍事長官各負相當責任分别緝匪保民結果一致通過决定將政府維持地方實在情形告知商會俾共曉然藉釋羣疑（三）京師敎育界罷課問題討論結果一面令由財部趕籌學欵一面呈請發布明令維持學風（四）關於河工經費籌欵問題蘇浙及直隸運河等處工程需欵修濬曾經熊希齡錢能訓等呈請撥發昨日會議結果一致通過交由財部趕速籌欵辦理其餘尙有請給勳章案數件略事討論時已下午一時遂散議由朱深曾毓雋兩人入府報告 
　　政府要求舊銀行圑再行墊欵二千四百萬元迄今已經數月該圑尙無確實答覆聞財部以目前需欵奇殷昨日下午復請該圑代表到部會議首先詢以舊銀圑之意思究竟如何務請明白答覆如必辦不到則我國現時旣非借欵不可祇得將關餘另行抵借他欵便不能受舊銀圑之拘束云云其餘會議詳情尙未探悉惟聞到部之銀行圑代表計有四國（即日英法俄）最後由英國代答稱倫敦方面本月可以籌墊五百萬鎊（合華幣三千萬元左右）之傳說但未得該圑本部正式電告未能卽日確答應俟去電詢明再行具覆 
　　日前報載各省督軍大批更動一節政府方面極端否認並已通電各省區聲明不確原文略謂近閱報載各省督軍大批更動之醖釀一則内稱國民通信社云靳閣成立後對於各省督軍省長將有一番更動前已報告正在計畫之中最近魯督之更動乃其起點據聞所擬之督軍湖南張勛或吳光新江西曲同豐河南姜桂題陜西陳文運山西亦在誉備之中至現任之各督軍則均以將軍位置之等語此次魯督更動係因别有事故似此藉端煽惑實屬毫無影響特此電達希即轉飭所屬切勿輕信浮言致滋疑惑 
　　昨山東督軍田中玉有江電報告濟南最近學潮謂大舞臺學生演劇與警察衝突彼此各傷十餘人此外又有一電謂全國學紀蕩然成何事體若不嚴加取締勢必釀成巨患應請通電各省將學校聯合各圑體一律解散謹請先從山東爲始等語政府得此電後已爲一度之討論聞採就事論事的手段不取籠統一律禁止方法至濟南學界呼籲各電政府决定一律不覆 
　　國務院於四日致電岑西林等略謂航空處訂購飛艇契約英金一百八十萬鎊因合同未妥業已中止恐傳聞失實特此聲明云云但據另一方面消息飛艇借欵維克爾公司所訂之契約已有一部分履行似中止之說未必可信 
　　政府因政費不足於去年十二月二十九日商請外交圑續撥關餘規銀八十萬兩以資急需外交圑在新年前並未正式撥付財部又曾派員催索結果此項關餘已於五日起在京津等地關餘項下全數撥付矣 
　　外交總長陸徵祥自歐起程歸國已誌前報茲悉陸氏最近曾來一電謂定於本月十一日可抵香港故外部已派沈劉二君赴滬迎接又外交次長陳籙已决定使法其所遺之次長一席將屬魏宸組或劉式訓云 
　　駐日公使劉鏡人再度呈辭以病體未痊難膺煩劇爲詞極爲懇切政府因替人未定尙未批准原擬胡維德氏惟胡近方在上海丁憂未能來京聞當局已去電慰唁並催俟喪事畢後即日北來 
　　財政次長潘復已於五日下午一時到部就職李總長繼至稍行休息即開新年茶話會先由總務廳通知各司傳集屬員分班晋謁新次長并晋賀李總長旋卽退散聞潘氏略坐片刻卽赴府院報告履新 
[魯敎員罷課之宣言]  
　　元旦日大慘劇戟刺 
　　濟南學生元旦日在大舞臺演劇被警察毆打受重大傷害事後敎職員方面亦以官場迭次蹂躏學生毫未悔禍異常憤慨曾於三日在省敎育會開會議决與學生取同一態度同盟罷課非俟七條要求達到目的决不轉圜業已發表宣言書其文如下溯自外交失敗激動學潮吾山東居危巢之下有切膚之痛愛國愛鄉甯後於人乃官府罔知顧惜橫加摧殘復假戒嚴之令施其酷毒之計佔據學校包圍門牆必使靑年學子無一息之生氣而後已敎育當局不解敎育爲何物旣難休戚之相關敎育經費動爲軍政所侵移更且應付之無術輕學界無能爲肆行侮衊惡學生如寇仇任意蹂躏凡此種種將復焉訴同人等忍痛坐視莫敢誰何出則逢迎入則綏集冀偷旦夕之苟安稍延斯文之命脈方幸學潮平復授課如恒福州事件發生亦且穩靜度過崦官府揑造謠言橫生事端年前突然解散學生會包圍學校門傷人越貨貨無忌憚同人等猶復委曲調護勉盡綿薄維持現狀愼無潰决衝突將化瘡痍未復本年元旦忽有大舞臺演戲之慘劇夫學生演戲慶祝元旦其是非固不必論但事前演劇旣爲敎育廳長所許可地點亦爲警察廳長所允諾是引等舉動並非踰越範圍即謂臨時有其他原因必須令其停演亦應由前此允許諸長官剴切曉諭解鈴繫鈴事自易了乃警察廳長金榮桂旣避匿不肯出面敎育廳長袁容　又逶迤不能負責第暗唆警兵橫加兇毆肆行掠奪使無辜人民盡被殃及學生受傷至七八十人之多損失物件至數千 
 
 
 

Page 7

 
 
元之鉅自埋自搰何異設阱陷人商民旁觀不勝義憤矧在同人其何能堪倘再淟涊相安虚與委蛇不但學務無立足之地原狀無恢復之時即撫躬自思又何以對學生之父兄何以對自己之天良爲敎育上謀安全爲敎育界爭人格不能不除敎育之障碍不能不求敎育之保障用是犧牲我學生靑年實貴之光陰犧牲我同人高尙淸潔之天職自一月二日起一律停止職務開列七條根本解决非得圓滿結果不復有所繫戀邦人君子哀矜而鑒察之（甲）對於破壞的（一）解嚴（二）撤換警察廳長肇事之人並依法懲辦（三）敎育廳長須更換有敎育經騐人員（四）學校門口不得無故派兵（五）撫恤被傷學生賠償損失物件（乙）對於保障的（一）指定敎育基金不得挪用（二）敎育經費按月支發 
[南寗學生檢貨風潮續聞]  
　　學生方面已罷課 
　　南寗學生檢查隊於邕河來安筏檢獲先施公司運來日貨四十餘箱忽遇軍械局長田鍾祥派來軍人十餘名威迫阻止致惹風潮詳情經紀昨報茲聞邕城學生聯合會於此種大宗日貨未運來邕之前曾接得梧州學生會來函報告據稱邕地先施公司已於日前將大批日貨共七十餘件假名軍用品水箱裝儎私運至邕敝會當時竟被朦蔽今始發覺並聞有軍人包運務請貴會竭力檢查不使漏網等語邕學生會得此消息後立卽開緊急會議議决無論如何應照檢查規則一律搜察故此項大宗日貨到邕時學生調查隊着手檢查極爲嚴謹及檢獲後見該日貨祗有四十二箱又貨名　號多與梧州學生會快函所列品名顯有不符且軍械局之軍隊又聲言係該局所購之軍用品並言雖是日貨但軍需要品需用極急限於此刻起回本局倘爾輩抵抗必有所對待等語學生因此更擬其作僞故竭力與軍隊對抗冒雨困守一夜越日乃由省署政務廳長朱新謨警察廳陳凱敎育科長蘇書松出而勸解准予開箱檢查檢有二十餘箱確非日貨當即點交先施起去惟有十三大箱確係日貨中多東洋鏡及兒童玩具學生卽僱人抬至總商會暫行扣留擬開國民大會處决更派人往見國民大會會長張一氣請即開大會討論張氏托病不能接見學生不得要領遂無把握繼有省立第三師範學校校長伍淵對各校學生演說謂此次發現大批日貨雖是先施公司所販但因有軍人代他保護該公司始敢運裝入口想該公司已與本省當道早有疏通條件或有股本關係諸生堅持焚毁舉動過於激烈當道必起而與諸生爲難到時本校長實在擔當不起各學生聞言遂不敢堅持初志但苦無解决方法嗣由伍淵偕同各校校長與各校學生同至總商會假意檢查并稱運來各貨均屬西洋貨品軍械局長乃謂該貨均非本局所購更不是軍用要品始囑軍人抬回先施公司店内陳列發售惟學生自受此打擊後以省立第三師範學校伍淵事前常與該公司經理秘密往來事後又多方誘惑設法撓阻在在可疑日昨於學生聯合會開會討論此事公决提起質問該校長有無勾通情事一面更派人四處探訪始查得該校長伍某於前月曾與該公司訂有包運情事學生以敎育界中有此敗類大爲憤激旋由學生會呈請省署要求撤換省長不允學生以不獲所請悲憤異常特於學生會内聯合各校學生開一緊急會議議决全體罷課要求倘該校長一日不去即一日不上課昨已通電全省各校學生聯合會請共力聲討電云省立第三師範學校校長伍淵包運日貨蔑視公理現已共同罷課要求革職並請貴處鳴鼓齊攻邕垣學生聯合會叩艷梧州學生聯合會接獲此電後亦急復電云南寗學生會　頃接艷電憤甚現由敝會决電請當局將伍某撤換重辦希堅持勿餒梧州學生聯合會覆現聞省内各當局尙未有何種表示恐此項風潮一時决難平息也 
[濱江通訊（鴻）]  
　　殖邊銀行房産被封 
　　該行將從此絶望 
　　殖邊銀行創辦之初資本僅百餘萬元而分支行設至四五十處之多鋪張揚厲尾大不掉識者早料其無良好之結果成立之後卽濫發紙幣（該行經政府批准有發行紙幣之權）而營業旣根本薄弱準備無金信用益隳滬行倒閉轉瞬已及四年淸理查賬之聲時時隱躍於耳鼓債權人屢次開會要求終不得有該行實行淸理之確覆北京總管理處亦曾進行其恢復滬行之圖且籌有根本解决之策春間喧傅財部有公債票一千萬救濟之說並非無因後以李張生暗潮楊劉爭協理而救濟之債票遂無形打銷殖邊復活之希望至此已喪失其泰半財部特派淸查滬行之張栩人氏猶未撤回或者尙可作死灰復燃之想故於苟延殘喘之中常有蠕蠕欲動之態遲至今日而病入膏盲無可救藥矣蓋殖邊之精華與生命盡在關外滬行淸理與否本非所急關外爲紙幣世界該行即藉此以活動然若果能脚踏實地實事求是以爲之行務前途固未可量總管理處枯窳敗爛幾儕於不可收拾之境而總理一席仍不少逐鹿之人前次選舉都人皆能述其盛况李知難而退劉（協理）亦無實力以維持之月前關外一行竟將該行精華及其生命拱手贈之交通系一時更換行員大有振作氣象而其計劃卽擬以房産抵押充作資本爲另起爐灶之謀所有從前發出之票暫行停止兌現且有多數票面上有將上海字樣加蓋長春哈爾濱戳記者一槪視爲假票殖行房屋爲哈埠道外數一數二之新建築即吉垣長春之行亦皆規模宏大之新洋房聞已與某國商妥以三處房契抵借金票五十萬元事爲長春商會探悉乃百般設法將其房契騙出存儲商會以爲兌現之擔保一方面起訴法庭請將房産先行發封免得另生枝節十字封條遂輝映於五色國旗之下爲新年之點綴品焉比聞滬行形式已完全打消此間或亦不幸而與滬行處同一景象乎 
[江西感謝美國大會記]  
　　省敎農商四法圑發起感謝美國大會先期種種籌備及四日午後一時發起之各圑體均推會員及代表到會美僑男女到者十七人官廳方面一律派遣代表并男女參觀人共計不下四百餘人女界聯合會曾來函請求加入衆以旣非法圑置不答覆議會會客廳爲會塲結彩佈置座位正中橫列一行由美賓中推出有資格者數人及四公圑代表人居之席前設演說席一兩旁各設席三條如川字形美賓及四公圑會員官廳代表等居之左後橫列一席爲新聞記者席下面天井内分爲男女參觀席廊下則爲奏樂處此會場之佈置情形也一句半鐘搖鈴開會由招待員導來賓就席先奏美國樂次奏中國樂然後推主席胡廷鑾出席報告開會宗旨略謂今天本省各法圑因爲大美國上院議决保留我國山東問題杜絶野心家之慾望熱忱贊助意至可感所以有此特别大會表示感謝之舉雖然同人等對於大美國更有希望焉從前我國政府關於外交純係官僚政策著著失敗言之殊增浩歎今漸進而爲國民外交而國際上之事務亦日繁野心家之圖我亦愈力不有主張公理維持人道如大美國者曷足以戢野心家之妄念此後中美間遇事更當互相提携是益親善庶足維持世界永久之和平豈惟敝國之幸抑亦世界人類之幸也云云次由主席介紹官廳代表及各會員與美賓相見行一鞠躬禮次奏樂次由葉君先堪讀感謝詞字字明朗飄洒自如大有輕裘緩帶之風聞者爲之肅然起敬「詞見後」致詞畢請夏君家珧「靑年會英文敎員」繙成英語向美賓宣讀一遍次由美賓高福綏出席致答詞由夏君用中語代答略云今天蒙諸君歡迎甚感但弟等今日到會非敢自居爲客因中美帮交素來親睦即吾輩個人亦早成好友矣雖然中美兩國政府其所以凡事必互相扶助者因此中有密切關係不能不彼此聯絡也有時美政府爲自己利益維持亦無非先欲自立而後可以立人之意此次德奥違背公理滅絶人道雖已遭天讉亦由美國政府以公道及誠實示人故人皆用命乃克成此大功現美國上議院對於中國山東問題議决保留並非外交上特别的事乃由美國百年前即主持平等自由主義所以一致反抗不亞於在座諸君想諸君由此可知中美兩國眞實親善毫無攫取東方權利之野心使此時中國力圖發展稅意求治雖列强環居四面亦無恐懼之必要此弟等所可斷言者也總之吾人極重公理不獨不屑攫取他人權利凡見有欺壓貧弱詭謀罔利者靡不痛心疾首起而抵抗深幸中國今日商學各界對於國際上皆能顯明一種愛國心思此等榮譽傳播極遠期實中國莫大幸福爲中國計山東失敗卽全國失敗人民倘失此不圖殊爲中國進步上極大之障碍願中國人民勿以此爲細故而輕忽之甚希望諸君敬愛中國尊崇中國旣生於中國則到不得已時亦甯甘爲中國死而萬不可滅棄人道云云語畢復祝中華民國萬歲衆大鼓掌次省議會議員謝鴻藻演說甚長其最足動聽之處則希望我國人謹記美賓答詞旣爲中國生如有緊急時則當爲中國死數語庶不負今日之會次省敎育會職員韓志賢演說認爲今日之會猶是第一步不得謂爲完且已達圓滿目的蓋美國上院雖經通過此案而彼日人方面尙在反對是必須經過將來國際聯盟會方能完全解决故必希望大美國始終維持到底其時所望於美國者固不止此一事如浩外法權之收回關稅之修正靑島之退還中日間一切秘約之廢止以及其他各國庚子賠欵之退還諸大問題均仍賴大美國本其正義人道之初衷相維相繫於永久此則鄙人今日所希望於美賓并以爲我同胞勉者也衆鼓掌次省農會辛壽恒演說略謂大美國主張正義人道爲世界人類所欣然樂從其所造固不僅於我國山東一事甚願我兩國人民本此義而擴大之俾我兩大共和國將來同居仲裁世界各國之　位云云次奏樂用茶點旣畢乃搖鈴散會散後并攝影以留紀念所有會場内外均由美賓以袖珍照相機拍照而去茲附錄感謝詞於下中華民國九年即西曆一千九百二十年一月三日中華民國江西省議會敎育會商會農會等爲大美國上議院議决保留山東案謹誠意集會用誌感謝並肫懇致詞曰溯自德奥逞强蔑棄公理摧殘人道我協約友帮不惜重大犧牲以期伸張公理人道遂有空前未有之歐洲大戰爭今德奥敗矣公理强權之勝負已較然矣偉哉威大總統之宣言爲維持世界永久和平計誓將國際上一切不平等之締約統由和會議决解除斯誠至公至平而爲世界人類之無量幸福也夫我國與日本關於山東各約其有解除之理由及應由和會解决固爲各國所共知詎東鄰野心未戢以退出和會相要我專使力爭無效亦惟有弗予簽字而已茲者大美國上院對於山東三案議决保留其持正不阿主張公道固爲世界各國所共仰而尤爲我國朝野上下一致銘感於靡涯此所以有今日之會也雖然報章傳言有目下在比京開會之國際協會將决議山東同題不得附議於國際聯盟會是說而果信也尙望大美國始終主持公理起而抗議俾將來不至成爲事實是又吾人於感謝之餘所抱之重希望者而今而後兩國帮交日增親善遇事互相提挈互相維繫其又何待贅邪謹爲之祝曰美國萬歲中國萬歲中美親善萬歲 
[南京快信]  
　　駐浦第十六師軍餉拖欠四月未發現將拔隊開赴察哈爾官長士兵所欠各商銀洋索討甚急聞王廷偵師長昨來電一俟軍餉領到即派員來浦監發 
　　蘇省裁兵仍難實行李督擬俟各省定有辦法再着手進行由法國國華工二千餘名前日在浦遣散已分别乘輪船火車各回原籍李督齊省長昨會銜通令各地方官特别注意米價現又驟漲白米每擔售至七元數角尙有步漲之勢旅甯湘同鄉因湘學生解散昨公電張敬堯請設法維持蘇高等廳令江甯地方廳添設女旁聽席本月内成立此間和議消息沉寂促裁機關不成問題李督態度極冷靜北代表劉恩格昨（七日）午一時抵甯李督派副官曾章林赴浦口車站歡迎未入城卽乘下午二時特别快車赴滬 
　　李督昨接馮玉祥電告傷愈已照常視事 
　　李督齊省長前日公宴軍政界文簡任職以上武圑長以上昨午又公宴紳商學報各界席間無演說隨便談話係陽曆新年循例請客 
[杭州快信]  
　　省立第一師校各敎職員昨已實行輟課校長經子淵敎員王賡三等并電中央要求撤傅聞各校亦將繼起加入敎職員聯合會並定十一日開成立會 
　　院電據杭州各商唐明鎬等電稱浙市金融缺乏總商會開會公决委托錢業令向滬埠　現接濟照申市洋釐計算各商願認釐耗藉資周轉乃官廳迫令取消請電省長維持等語希卽察酌辦理 
　　紹屬酒捐前經各酒商要求減額加釀現聞有省議員王謀承認包辦當軸以是項捐欵劃充第四師餉項非先將大批的欵存儲銀行萬難許可 
　　浙省四道屬錄取各縣運送自治研究所學員現奉省令檢齊畢業證書一律備文送省聽候示期甄試 
　　各縣攤派吏治研究所經費上月份尙有多數欠解者所長沈道尹已通函催繳 
　　任用知事了德威奉委赴諸曁調查賭匪拒捕轟傷巡警案昨已旋省報告詳情 
　　永嘉知事景崧因學生風潮案辦理棘手奉令調省遺缺即委查辦是案之候補道尹汪瑩（號楚生皖人）署理昨已發表 
地方通信 
[蘇州]  
　　萬國拒土會公電武昌王督軍何省長鑒張湘督販運烟苗禍湘病國乞秉公查辦以肅烟毒蘇州萬國拒土會徐問禮等叩 
　　請設西山繭行吳縣公署近據公民姜仲靑等呈稱本縣繭區前由絲繭總會因營業關係明定年限凡五年以内不得添設現計自民國四年四月起扣至九年三月止已屆期滿而洞庭東西山等處蠢業日漸發達擬懇准予添設繭行數家仍明定年限以示限制等情温知事閱呈後當即轉函商會核議具復 
　　襄查鄉區戶口吳縣陳慕鄉此次調查戶口經縣委任該區第十三警察分所長支寳華會同鄉董辦理無如該鄉風氣蔽塞頗難着手故温知事近又加委王德猷一員前往襄辦業於今日分别令知矣 
　　創立紙板工廠吳縣公民蔡鍾麟近以我國紙板一項多係舶來品亟應設廠自製挽回利權爰於日前購買開門外鳳凰橋基地一方建造華盛紙板工廠業經遵章赴縣註册並請求給示保護 
　　擬請速布敎育特捐吳縣勸學所近以江蘇省敎育行政會議曾議决增設烟酒公賣及貨類特捐充作推廣實業敎育及義務敎育之用迄未奉省公署公布施行故特通函各縣勸學所聯合具呈省署從速公布以便實行昨已接到多數覆函一致贊同矣 
[無錫]  
　　省令禁售未來觀縣公署昨奉江蘇齊省長通令云案准内務部咨開准敎育部咨開據通俗敎育研究會呈稱近查坊間發行之未來觀一書妄造啤文比附時事故爲離奇怪誕之詞冀售惑世誣民之計是足災惑社會淆亂聽聞檢同原書呈送鈞部請咨行内務部通令所屬一體查禁等情查此種書籍造作妄言惑世誣民流弊甚大該會呈請禁止所見甚當請通令所屬遵照出版法第十一條第二項之規定一體查禁等因並原書一册到部准此除分行外相應咨請查照辦理等因准此合行通令仰即一體遵照嚴行查禁云 
　　洗衣作與印花委員衝突印花稅勸銷員凌少文廖重九前日查有光復門新華洗衣公司漏貼印花賬簿因與該洗衣作主言語衝突扭送至縣昨經王承審員開庭審問據許梅洪供稱凌少文前曾在該公司查過印花一次其時有廢賬一本未貼印花致被勒購印花稅票若干元近日凌少文帶領多人又來將前項廢賬取去並約至啓泰棧接洽希圖私了以致互毆主承審員據供諭令押候知照凌少文投案當庭質明再行核辦云 
　　許警佐被控第一分所警佐許嘉澍即湛之日前以强佔小河上王氏共有遺産被王氏族人王林森向縣署提起刑事訴訟已蒙縣署依法受理詎許不遵訴訟拘束復由王林森具呈縣署曁蘇常道尹請將許先行撤任歸案訊辦云云未知若何批示也 
[南通]  
　　王來凍僵老叟東鄉板橋迤束之收鷄路地方昨有儎重米荳船一隻行經該處共有拉縴者五人内一人五逾五旬骨廋若柴不勝天氣嚴寒竞倒斃路旁當由該處探役禀由警區呈請縣署檢騐委係凍斃並無别情由該船主自行備棺上殮矣 
　　如臯罷市警耗昨得如臯確訊謂該處城　商民因日人侵害福建蔑神視中國主權迄今多日交涉毫無若何進步故於游行演講抵制日貨外特於昨日全　罷市以勵人心云 
[鎭江]  
　　大批米糧出口昨日城外某某等米行搜辦米石在江干打包運出者一日共約八千餘石價在六元八角偵聞此米運至上海轉裝輪船運往大連香港等處販賣現下午港來信市價飛漲每石可售二十餘元有此厚利故米商羣　趨之對江瓜洲現亦有客帮在彼放盤收　大宗米糧轉運某國以資接濟瓜鎭兩處連日有此大批運出故昨日市價每石又漲五角高白　米儒七元五角長此以往來春更不堪設想矣 
[杭州]  
　　實業銀行盈餘總數浙江地方實業銀行杭州總行民國八年下半年决算盈餘共計銀洋三萬六千三百餘　現已由何行長敬安備文報告財政廳長矣 
　　省會敎職員聯合會紀七日杭垣專門中小各學校敎職員爲組織聯合會在省敎育會開預備會聞到會各校敎職員有恐爲將來進行有所窒碍有恐爲少數學校利用全體名義主張小學分立以學校爲單位因此意見紛歧卒無一致現擬另行組織浙江省會中等以上學校敎職員聯合會定八日下午三時仍在省敎育會聞談話會商定一切云 
　　大風與堅冰杭垣六日夜間四時起陰雲四狂風大作迨至翌晨風勢更烈黃沙彌天午後未停新市場城站等處飛沙走石行旅呌苦馬路兩旁樹木被風吹倒者甚多西湖夜停船隻被風吹斷纜繩四處汆開者有十餘隻之多西大街某姓牆垣被風吹倒艮山門外一帶草舍吹歪吹坍者指不勝屈汪干義渡局輪渡自七時起停止五小時至下午一時始行照常開駛并聞閘口地方停泊之貨船二隻因風勢過猛致遭覆沒云又因天氣嚴寒自杭州拱宸橋至嘉湖各河道均已結冰輪船行駛頗形阻滯蘇州一帶冰凍尤甚船舶沿路停擱幾不能前進紹興各埠航船亦因西小江結冰須至午前十時方可到達西興行旅深感不便云 
[江西]  
　　第一師範學潮元旦日各校代表由學生會散會後即連袂至牛行站調查日貨迨運貨過河時已九時第一師範代表王圭劉子池詹榮黻劉景鈺李凌鶴等九人因心遠中學代表演文明新劇不能偕往曾囑返校時順便報告進城後於是即至心遠校報告一切迨回本校已十時矣該校校章係於晚間十鐘關門故王等到時校門已閉無從得入乃向東湖邊寢室喚醒同學請囑號房開門號房當禀知監學袁端袁以逾時有犯校規不允開門王等不得已乃往天后宮王校長寓所請代設法校長從夢中披衣而起詢明原故乃手書一紙謂「學生某某等九人徬徨道左殊屬不成事體今晚姑令其入校住宿至應行懲　之處俟明日再　此致舜卿兄鑒壽彭字」由王等携回要求開門袁仍置之不理王等無法復至王校長寓所在客室中坐以待旦迨至天明始行歸校將昨晚情形報告同學各學生乃深爲憤激謂代表係調查日貨返校稍晏理當原有今竟忍心害理於隆冬之時忍令露立校外殊屬非是當即議决三條（一）以後代表如有要事時須與出入自由之權（二）通信本省各校宣佈袁端罪狀（三）非達到撤換袁端目的不止否則罷課及二日學生聯合會討論此事議决一面由本會派代表李鴻振梅曜春郭如翰陳競進柴祖頣五人向該校校長接洽要求撤換一面由本會發出通告宣佈袁端罪狀如要求撤換無效即實行最後辦法五代表旋往第一師範詰問由校長王壽彭接見五代表即將來意申說王校長云可將門役開除二名並令袁監學當衆宣佈誤會敷衍了事五代表遂將王校長所云回報本會當由該會將此意轉達第一師範學生徵求同意三日王校長順從學生提出三種辦法（一）以後任學生出入自由（二）開除門役二人（三）令袁監學當學生面宣佈誤會現學生已允上課一面仍要求撤袁云 
　　重提牯嶺俄兇舊案旅　湖北同鄉會代表閔如松以八年春間俄人伊沃那槍斃鄭更喜一案八月間曾奉縣長飭知轉奉道尹令奉省長指令本案迭經官廳向俄使交涉堅請依律懲兇優恤屍屬尙無圓滿結果一面並責令屍屬及代表等不明事理該代表祇得靜候官廳解决詎自八月迄今候至四閱月所謂懲兇優恤均杳無音信現牯嶺工界羣向該代表詰難萬難空言勸慰爲再分懇地方各官廳作主交涉云云茲奉潯　監督批示云據禀已悉查此案本月六日奉江西省長訓令内開照得俄敎士伊沃那槍斃鄭更喜一案迭經該監督與俄領交涉迄無秉公辦法並以已將伊沃那及關於此案之卷牘送至海參崴高等審判廳審判請向該廳追求撫恤金是以本省長先後咨電外交部與俄使解决旋准咨復俄使對於增加撫恤金允轉商俄主敎該兇犯已解交海參崴俄高審廳應即飭由本國駐海參崴總領事就近與該廳接洽辦理其撫恤金額亦向該廳商請秉公增給嗣據屍親代表禀催復因日久未見追加恤金如何懲兇又經本省長電請照催從速秉公追加恤金以免屍親久候用示體恤各在案茲於本年十一月二十五日准外交部第一六九號咨開准十月二十一日代電當經令知駐海參崴總領事查復去後現據該總領事電稱此案迭經本館與俄　交涉據稱案未到崴無從核辦近派律師向各機關調查確實俄領未將該案送到請轉電江西催俄領速將該案送崴以便交涉等情相應咨請查照希即轉飭與駐漢俄領嚴重交涉云云 
來件 
[浙江第一師範學校敎職員全體輟敎宣言]  
　　中華民國九年一月七日浙江第一師範學校敎職員全體輟敎除電致北京政府和北京小學以上學校敎職員聯合會外特把輟敎底緣由和目的宣言如下（一）輟敎底緣由我國底敎育所以停滯不進並且橫被摧殘不外兩種原因（一）因爲政府把敎育底事情看作無足重輕所有人民繳納底賦稅外國借來底債欵大部分都拿去做了有損無益的事業以致敎育經費在預算上原額很少像現在北京底　子還要搭發折扣極低的鈔票甚至幾個月壓閣不發照這情形敎育怎的會有進步呢（二）因爲敎育當局不得其人什麽頑舊的官僚　落的政客都來謀占敎育行政上重要的位置所以不但漠視敎育而且有時候還要濫用職權摧殘敎育去博那權要底歡心咳這不是敎育根本上底大危機嗎近來北京小學以上學校敎職員因爲敎育當局欺凌漠視根本動搖想圖永久的保障不惜暫時的犧牲從去年十二月十五日起全體停止職務他們底用意本所以促起政府底反省鞏固敎育底基磯無如現在已經二十多天政府仍舊不肯依照他們宣言上要求底五條辦理同人等以爲這樣相持下去敎育前途眞是危險萬狀政府不把敎育底事情放在心上也可想而知了爲維持敎育前途起見非全國敎育界内人大家奮發起來給他們個相當的援助不可要知道敎育底事情是全國互相關聯的北京各校敎職員所要求的也就是全國敎育界所應該要求的政府不答應北京各校敎職員底要求就是不答應我們全國敎育界底要求所以同人等就實行輟敎作北京敎職員底聲援想來全國敎育界對於這事一定都是很表同情的假如全國各校敎職員都肯圖永久的保障不惜暫時的犧牲那眞是解决這事件底唯一方法呢這就是我們輟敎底緣由（二）輟敎底目的前面說過北京各校敎職員所要求的也就是全國敎育界所應該要求的所以同人等對於政府要求底目的也就是北京各校敎職員所要求底目的他們底目的凡是見過他們底宣言和通電的本來大槪都知道的不消再說但是我們因爲喚起全國敎育界同人和對於政府表示明顯的鄭重的態度起見特地重言申明再把他提出來叙述一下（一）請政府即日撤換同人等所不信任底敎育當局現任敎育次長代理部務傳嶽棻（二）政府任命敎育當局底時候應該尊重敎育界底趨向選擇富有敎育上的知識和能力的使敎育能够獨立不受政潮底影響（三）請明令切實籌集全國敎育基金並須急速籌足無論如何特别情形不得挪移減少（四）在基金沒有籌足以前請明令依現時敎育進行底狀况指定確實欵項作爲敎育經常費各預備經費核定後不得挪移減少（五）北京各學校經費從去年十二月起槪發現金並須在每月初旬一次發訖以上五條是北京小學以上各學校敎職員所要求底目的也就是同人等所要求底目的北京政府果然能够幡然改悟答應這五條那麽北京各校敎職員一定不再停止職務了同人等也就不必再輟敎了總之同人等一定要等到有北京小學以上學校敎職員聯合會取消停止職務底確信才取消輟學還有一層意思要向全國敎育界同人聲明的同人等現在做這　事情絶無私利可圖旣無私利可圖便絶對沒有利用人家必要所以只憑着我們底良心認爲該做的就做决計單獨行動起來雖然很希望全國敎育界同人本著互助的精神不讓北京各校敎職員獨爲其難不讓我們獨行其是但是諸君底人格都是獨立的意志都是自由的自然也會憑着良心决定自己的行動我們也不過希望罷了特此宣言 
雜評一 
[傅嶽棻（庸）]  
　　使傅嶽棻而爲自好之士此次京校風潮敎職員罷課校長辭職學生又迭次諷退宜可以去矣然而不去又使傅嶽棻而爲知羞惡之人則敎職員以寡廉鮮恥戀棧不去之旗幟高擎游行明示羞辱宜悻然不願留矣然而仍不言辭古之君子之仕也難進而易退今傅氏乃難退如是抑何其厚顏耶 
　　或曰傅之不去有尼之者在也安福部之仇視學界非伊朝夕彼等逆知敎職員與傅氏有不兩立之勢傅氏不去敎職員决難再留彼等乃得乘此機會竄取北京之敎育權以徐及於全國固非有愛於傅氏今日之借傅以排敎職員亦猶昔日之借龔心湛以拒靳氏也靳氏藉曹張之力卒去龔氏敎職員旣無督軍之後援其不勝而去也殆爲不可逃之事實鳴呼今後之敎育界將爲安福囊中物矣可不懼哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[要求市民權之昨訊]  
　　聯合通信社云本埠租界華人要求市民權一事日來雙方頗多討論彼此相去尙遠一時似難遽抱樂觀昨日（八日）各路商界之董事曾有嚴重之會議其内容雖不知其詳然據與議者言當會議討論之際對於（八日）華字報紙譯登字林西報之評論極爲扼腕以其所論事實頗多誤會之處極願其尊重中英數十年商人友好之帮交就辣眞相加以指導也蓋此次要求市民權係由上海各路商界聯合會曁總商會及其他各地旅滬之商業圑體所爲上列商人圑體固早爲友邦商人認爲華商之圑體也今代表華商之志願公道之要求一切舉動事極明瞭設有一方故意之誤會殊爲雙方之不幸據云會議時對於工部局之復函衆多認爲不得要領意殊怏怏英友李德立君因事未能與會云 
　　字林報社論略云李德立氏之文可謂對於許多外人在大綱上所同意者加以辯駁之傑作但目前風潮中最重要之點則全爲李德立氏所略視　與中外居民極有重要之關係者厥爲公共租界行政當軸已受非任何當軸所可容受之挑戰一事各路聯合會等之領袖去年八月曾經工部局請其籌議對於上海將來行政之意見彼等有四個月之光陰乃有所待而不爲直至收捐之時遂希望用停止付捐之危言恫嚇工部局承認其要求卽李德立氏亦謂華人已有如不得讓與權即將停繳春捐之危言矣鼓噪家用此種手段可否使大衆愈贊助其目的是在鼓噪家自决之而事之關鍵爲吾人不能已於言者則凡以情理相商工部局即十分願意承認之事件工部局必不能於壓力下承認之且不能承認討論之也迴顧去年八月間之衝突當時外外頗多贊成華人在上海政府中有代表權得凡種種非不重要之考察如中國各處官吏絶不許民參與行政如上海本爲外人而闢　鼓噪家素無行政經騐今欲以上海爲其首先覓取自治經騐之場猶之欲以他人汽車爲其練習駕駛汽車術之具如華人居於租界自由安寗待遇優好非中　他處所有等情與無代表不納稅之主義相比較時皆可擱置一旁工部局對於華人之要求本嘗不表示同情已就其憲法上權力所可及依允其要求至於餘事則工部局無權擅允之此層想鼓噪家定已知之華人所要求之改革關係遠大牽涉許多枝節問題斷非貿然所能解决者鼓噪家於此似未知之即李德立氏亦然全部鼓噪之急不可待亦殊可驚訝七十年來華人所無而亦安居若素之代表權今竟欲於不足七個月之時期内解决之夫以極簡單之訟案在中國法庭判理之所需時日或視此猶久奈何關係複雜之一案竟欲以快刀斷亂麻之速度解决之凡有情理之華人當不作此想也華人思想或經騐上之習慣辦事從未如此倉促今乃二部局苟不迅速降服鼓噪家即將命令停止付捐而擾亂租界生活矣記者請華人之讀字林報者審愼考慮勿爲感情所驅而武斷爭端華人參與市政未嘗不佳應得同情之討論此爲一事但若以停付捐欵罷市等舉强迫當軸則爲又一　且爲安分守法之中外人士所當反對者也字林報有時被人誤指爲工部局機關報專擁護工部局之志願其實今昨兩日社論並非由工部局授意而作而工部局議董亦不知記者發何議論記者僅就其所信爲最有益於最大多數人民者而直書之耳尤有言者今日中國之患在法紀蕩然中國報紙無日不以中央政府荏弱無力官吏黨派威福自車爲言試問華人讀者爲上海幸福計各國富者不必言卽以擾亂時受苦最甚之大多數較窮苦者論之果應與工部局爲難乎此非上海政府橫悍壓制有以召起革命者可比上海人士當　有以工部局爲橫悍壓制者是以爲全體利益計工部局必須受人維持必對於威嚇表示一種堅决之　段華人代表權非至確得充分擔保不發生停付捐欵之時不可討論苟不如此則在工部局爲失顏面且無異承認上海有一權力存在　工部局對峙隨時可因事而與工局爲難也 
[魯省元旦參劇之反響]  
　　全國各界聯合會電（一）北京國務院鑒日人環侵主權旁落齊魯全閩尤當其衝挽救危亡端賴民氣山東各界以切膚之痛奮起抗爭愛國至誠天日可誓乃當局徵但不予贊衛且徇日使之請橫事摧殘恐衆怒之難犯也而集矢於學生威嚇迫逐無所不用其極欲加之罪橫施學匪之名侮辱人權於斯爲甚張樹元以殘民而被黜田中玉繼任宜如何善體民隱共救國艱詎變本加厲凌虐滋甚本年元日濟南十三校因慶祝全魯學生聯合會而演新劇已得官廳之允許乃因日領口頭恫嚇頓食前言密與屈映光協商於新劇開幕之際派武裝巡警二百餘人闖入劇場封閉塲門肆情毆擊婦孺畏禍墜樓傷重者十餘人聚族而殲當場傷廢者三十餘輩全場數千男婦哀號震天以殘暴之馬良且視爲窮兇極惡代抱不平盡力抵禦始出人民於險而映光且於事後大賞肇事警察獎其辦事得力夫拒狼進虎魯民寗有瞧類以暴易暴當局是何居心近聞田中玉且欲倡首解散學生會以快日本之野心而置人民於死地國法何在天理何存再事縱庇何以立國望速嚴行撤懲田督屈省長與警敎兩廳長以爲媚日殘民者戒全國各界聯合會齊（二）山東田督軍鑒人民集會結社本約法所賦之自由公下車伊始首徇日領之請縱警毆擊演劇觀劇之各界人士傷殘無算夫演劇果于例禁公何不申明於前乃旣經前督及各官廳之核准而公於臨時施以橫暴勇則勇矣其如縱警殃民何警察暴行已爲全國所公憤而公又電請北京解散學生會豈公之任務專爲殘賊愛國學子取媚侵略日人而來爾俸爾供民膏民脂公獨不深長思乎橫行無忌本無情理可與公言是非明昧希於淸夜捫心自問可耳全國各界聯合會庚（三）山東屈省長鑒學生演劇許之者誰縱警殃民令之者誰以騙局而施殘暴是否中華民國官吏之正當行爲乃反以學匪誣愛國學生試問公自居爲何物耶公本督軍附屬無足責難誣良爲匪國有常刑希捫心自思可耳全國各界聯合會庚（四）山東學生聯合會鑒田中玉代張以暴易暴縱警殃民淫惡昭著尤敢電京請解散全國學生會屈映光逢迎惡督誣良爲匪橫行無忌公理難容除電北京請即撤懲并電田屈嚴行詰責通電全國請一致伸討外仍望貴會堅决進行勿爲威武所屈本會誓爲後盾全國各界聯合會庚 
　　學生總會電（其一）北京總統府國務院鑒自田中玉屈映光蒞魯以來摧殘敎育壓抑民氣已爲國人所共見元旦學生演劇事前旣得官廳所許可乃復臨時縱警衝入劇場毆傷學生似此野蠻行爲實屬目無法紀甚且肆其狂鼓目學生爲匪類主張解散各地學生聯合會先於上月二十三日下非法命令封閉山東學生會以示威民主國家而有此種宵小盤踞要津日以仇民爲事非特有辱國體抑亦騰笑鄰邦應請迅予撤懲以平民憤否則積威之下必有反抗我全國學生當不忍見國事之敗壞民意之蹂躏必有所以自衛也中華民國學生聯合會總會虞（其二）山東學生聯合會鑒通電悉屈映光金榮桂縱警毆傷學生並封閉貴會田中玉甚至目學生爲匪類主張解钐各地學生聯合會似此悖謬行爲已爲國人所不容本會頃電致北庭請立即撤懲以平民憤務望貴會堅持要求始終奮鬭本會當通知全國學生一致爲貴會後盾中華民國學生聯合會總會虞（其三）各地學生聯合會公鑒魯自田中玉屈映光蒞任以來除封閉山東學生聯合會縱警毆傷學生外近且肆其狂鼓以匪類視學生電請北庭解散各地學生聯合會其蓄心摧殘敎育蹂躏民意已可槪見北庭縱此宵小盤踞要津是其有意解散我學生圑體亦已昭然若揭丁此時艱吾儕學生犧牲學業光陰以從事於種種運動原冀救護國家以救護國家之圑體而將不容於主持國政之人則吾儕固非振刷精神以與萬惡之官僚武人奮鬭不可尙希各地同志速謀精神上之圑結準備實力以抵抗官僚武人之壓迫而存中華民國之一線生機最後之勝利惟我同志努力求之中華民國學生聯合會總會虞 
[海軍學生最近謹告全國書]  
　　烟台海軍學校全體學生謹具書於我全國父老兄弟諸姑姊妹之前曰同人等逗留滬上已五十餘日上書請願不足以邀當局之憐代表赴京不足以動當局之念感電則斥學生爲囂張魚電則詈學生爲刁狡於所請三事毫無容納表示今且明電革除學生齊鎭午楊　茂聶開一等十一人而令其餘歸校矣嗚呼齊楊等果何罪而必革除之乎所請三事果何處悖逆公理而必拒絶之乎願當局有以敎之齊君在烟校連次名列孝班第一者五學期楊君歷次名列悌班第一者三學期聶君連次名列忠班第一者四學期平日循規蹈矩同學所欽餘如查君夷平等九人亦皆前矛屢列品學兼優得有海部所獎之端品優學章者六人班班可考成績昭然此次激成大變彼海部之故改定章烟校之腐敗欺騙　尸其咎彼純潔樸實之十一靑年果何罪而以爲首二字定讞革退之乎此次離校實出於八十一人之公意今獨架罪於此十一人豈以此十一人之優秀而必去之乎似此逞私洩憤何以服同人等之心亦何以服國人之心彼十一人從此脫離海軍關係不足惜獨不念國家培育人材之旨乎獨不念父老期望後進之心乎獨不念外侮日深國防宜亟靑年學子宜扶掖而不可摧殘乎旅俄華僑爲人蹂躏外人與艦橫行福建不聞我海軍當道一語而雷霆萬鈞之威施於學生者則惟恐不亟是果何以同人等於應幕從戎之日早矢爲國捐軀之心今日之事實以奠海軍百年根本之基内受良心之驅迫外受輿論之制裁始克出此苟不見納復何面目對我國人父老甯爲玉碎毋爲瓦全此次之所革十一人同人等决不承認以後誓同生死矢志力爭所求之三事願國人勿以走極端鬧意氣譏之可也同人等離烟來滬之所有川資皆係典衣質物所湊積除帶隨身衣履臥具外其一切箱篋什物盡留校中自來滬後勉强支持於茲二月損失已達一千七百餘元光陰學業精神已受巨大之創食匱衣單身體復感饑寒之苦良以曾吮我父老之膏血三年亦欲報豢養之恩於萬一耳嗚呼同人等已爲巨大之犧牲矣當局豈嘗一顧及之耶國人父老亦知之否耶勢孤力弱末日將臨耿耿初衷誓以死濟烟臺海軍學校全體學生再拜謹啓中華民國九年一月八日 
[薩鎭冰任總長後之海部消息]  
　　福建淸鄉督辦海軍上將薩鎭冰於上月間將淸鄉事宜結束淸楚晋京銷差後經靳總理舉爲海軍總長提交閣議通過已於一月四日就職除呈報分咨各機關外已通令海軍總司令公署查照聞蕯總長就職後各司職員均有更調海軍次長徐振鵬現已辭職政府擬以海軍中將沈壽堃繼任 
[美報論烟酒借欵]  
　　中美新聞社譯密勒評論報云烟酒借欵美金三千萬元已由太平洋拓殖公司締結合同中規定由該公司每星期墊付中政府美金一百萬元至付滿一千萬元爲止其餘之二千萬元隨後再議此借欵之用途係整頓烟酒行政發給軍隊欠餉警察欠俸駐外使館經費各省敎育廳實業廳經費及淸室經費又歸還本國各銀行之短期借欵此借欵原係　詩家谷大陸商業銀行談判因中間有停頓太平洋拓殖公司遂出而接洽終底於成烟酒行政今須由美國人帮同整理已經中政府聘定衛家立氏爲烟酒公賣局會辦衛君本爲美使館第二書記官於中國事情極有經驗認識華官甚多操華語極純熟拓殖公司總事白魯司氏曾發表宣言謂此項借欵並無政治性質該公司絶無壟斷酒烟公賣之意至新組織之中美懋業銀行亦與此借欵無關據一九一九年中政府提出國會之預算案烟酒稅一項之收入共三千○五十一萬七千八百五十三元夫此稅以舊法收取尙能得此數今後如竭力整頓涓滴歸公則收入必大增將來或與關稅及鹽餘頡頏未可知也華人所辦之英文導報曾著一論極贊成借美欵並用美人整頓烟酒稅謂烟酒局一經外人整理不獨收入增加且行政上一切刷新足爲將來他部之模範云當去年詩家谷銀行訂此借欵合同時美國務卿藍辛氏曾致一函聲明美政府贊成此借欵謂足以贊助改良中國之財政今此借欵雖由拓殖公司接辦美政府之態度未必改變至於此項借欵對於新銀圑計劃之進行極有關係自無待言日本於新銀圑極反對必欲以滿蒙除外爲條件今美政府旣認可拓殖公司之借款即不啻告日人云汝須從美國之意保護中國之領土完全否則美國將單獨進行貸欵與中國矣至新銀圑一經成立則烟酒借欵聞即將與其他借欵合併云中國各方面對於此借欵之反對現已逐漸消弭其反對最力者有三方面一爲南方派人彼等恐此欵作爲重開國内戰爭之用一爲烟酒商彼等受日人之愚謂美國人欲壟斷烟酒公賣一爲北方武人則願借日欵而不欲借美欵也此次借欵談判中拓殖公司對於華人開誠布公諒不取秘密政策乃極穩妥之方法或又謂美人未必能贊助整理烟烟稅因美政府不願用强硬手段迫其實行之故又有謂此借欵以烟酒兩項作保美國敎士定必反對不知美國旣不恃强力而博友誼則整頓之事必且容易進行至於後一層則須知烟酒稅雖整理中國吸烟飲酒之人初不至因此而增加則在道德上又何必反對乎總之美國以民治爲主義其在本國所不爲者决不爲之於中國至謂美國欲侵略中國則一觀菲列濱之往事卽可上之關係外此别無目的華其知此意也可 
[南京號載來大批金銀紀詳]  
　　中國郵船公司南京號來淞儎有金銀等情已誌昨報茲悉該貨由小拖駁船於上午運至江海關碼頭交卸計儎來匯豐銀行大條銀一千四百四十條又美銀洋一千零零三箱「約三百萬枚」花旗銀行大條銀五百十三條又美銀洋二百五十萬枚麥加利銀行大條銀約二千條又美銀洋六十萬枚道勝銀行大條銀四百五十五條又美銀洋五十四萬八千枚某國某某兩銀行大條銀八百二十三條住友銀行大條銀七十八條友華銀行大條銀一百四十二條荷囒銀行美銀洋二十萬元有利銀行美銀洋六十七箱計二十萬枚運通銀行大條銀九十條又美金三十萬元「核數」滙興銀行美金三十五萬元華比銀行美金十二萬五千元華商中孚銀行美金二十萬元（此貨已售與同豐永恒記）以上統計大條銀五千五百四十一條美金九十七萬五千元美銀洋約六百數十萬元共値銀一千萬兩之譜 
[日本皇后號遲到一天]  
　　是興公司之日本皇后號郵船本可於昨日駛抵吳淞但在靑島爲惡省之天時覊留二十小時之久故須今日午後三時始可抵滬於卽日開往香港 
[外洋輪船源源抵滬]  
　　本埠浦東西碼頭廠棧林立小工計達十萬餘人自歐戰告終後外洋輪船載貨來滬者絡繹不絶以致勞動界生計頓形活動前日浦東其昌棧怡和碼頭新到大來公司輪船一艘由花旗載來大批煤油二萬餘箱汽車數十部及電線鋼條等物於昨又到英公司輪船一艘係由印度開駛來滬亦停泊該管碼頭所載盡係印度紗及印度棉花等物現正雇工日夜卸貨甚爲忙碌聞日内尙有一極大輪船到滬一般碼頭工人得悉莫不喜形於色 
[米價慚漲之原因]  
　　某省督軍在滬設立採辦軍需機關定名公義公司出面購辦軍米五萬石一般附和者遂假名私行販運近日又至無錫常熟等處設立公義分公司搜辦食米包子數目甚巨以故無錫常熟等産米之處底子已空市價隨勢增漲故近來到埠米船稀少來源缺乏昨日本埠頂高廠機米每石漲至八元三角尙有看漲之勢 
[齊省長再拒採運漕米]  
　　江蘇齊省長前據財政部咨據北京漕運局請求在滬採運漕米二十萬石等情卽經省署令行調查米價情形曾誌前報昨本埠關督及行政機關接齊省長令並抄錄咨復財政部文對於此事以民食攸關未便通融仍行拒絶其咨文大致謂省議會及各圑體迭以蘇省連年荒歉堅請維持民食一經恢復漕運米價必繼漲增高酌察現在情形非俟米價跌至五元以内不能准運出境云云 
[海關請派軍隊照料焚土]  
　　松滬護軍使署昨准江海關姚監督公函略謂一月五日接賴稅務司函本關自上年九月二十日起至十二月十五日止所有充公存棧之烟土等項計共積存二十四擔四十九斤一兩三錢又嗎啡及戒烟丸各禁品訂於本月十三日上午九時將烟土等運至浦東窰内焚燬除立表繕就另送外函請派員至場監視並派軍警守護等因除電議省長派員來滬監視外相應函請卽希酌撥軍隊彈壓照料並請屆期派員蒞場監燬仍望將所派員名先行示復以便轉知云 
[前夜電燈熄滅之報告]  
　　公共租界前夜電燈熄滅曾誌前報昨工部局電氣處總機師已有報告略云當夜公共租界祗一部分熄滅全埠未受影響先是斐倫路之電廠中有五千基羅滑脫之發電機二架忽中止同時一傳電機與某一萬基羅滑脫之機相通者亦出事故刹時間萬五千基羅滑脫之電力忽停止廠中並無他機故恢復原狀遂多費時光但昨日新運到一萬基羅滑脫之發電機一架不日卽可裝設其收電器已裝齊其第一次運出之萬八千基羅滑脫之收電器已將次裝成將來出電必可豐足云 
[民國路大火續紀]  
　　焚斃童叟各一 
　　　報紀老北門外西首民國路前紫陽樓茶館下面朱馬氏所開舊貨木器店失愼延燒左右各店並裹面各住家共燬樓平房一百餘間一則茲悉此次起火原因緣朱馬氏劃取自來火延燒全匣該氏恐燒傷手指情急將匣抛擲適入木花堆中旁及火油箱因此火勢不可收拾火發後該氏並不聲張往外奔逃以致冒穿屋頂時適北風大作故延燒四面房屋有如許之多一時附近被累之舊貨店木器店彩票店居民住家等各人搬搶衣箱雜貨出外因此灼傷跌傷者不計其數有賽永田者年已七十二歲當四年老力衰奔跑稍遲致遭焚斃又婦人吳鄧氏之一歲幼女不及抱出亦被焚斃昨晨各將大小屍體檢出已經四肢不全令人慘不忍覩該處崗警報告二區一分所警署馬鳳山警佐令飭十二舖地甲李炳文投報上海地方廳請騐梅廳長即委李檢察官等蒞場相騐當據賽永田等之家屬投案請求免騐自願棺殮問官准之着具結送查遂返廳禀復至起火之朱馬氏昨已經馬警佐備文飭警押送淞滬警察廳訊辦 
[最近日貨進口表]  
　　上海學生聯合會調查科稿 
　　本科何世棻君在三林匯山碼頭查得日貨列表於左 
　　貿號號主地址船名來埠物名件數價値 
　　東林顧海珍三洋涇橋南首竹島丸大阪鍍銀玻璃片三十五張七十元 
　　又又又又又洋傘三十打六百四十元 
　　震泰張杏卿法界德銘里竹島丸大阪鉛筆二千匣四十元 
　　又又又又又烟匣一百○二箱一百八十元 
　　大盛公桂生法界首善里春日丸大阪磁抄二百六十打一百八十元 
　　又又又又又髮膏一萬二千瓶三百元 
　　又又又又又玩鏡一千打二百元 
　　鼎記候查法界新開河春日丸長崎淡菜二十二擔一千四百元 
　　和昌盛陸景明尉遲瑤東棋盤街春日丸大阪玩鏡八百打一百六十元 
　　又又又又又磁匙一百五十打一百二十元 
　　本科蕭子裳君在三林匯山碼頭查得日貨列表於左 
　　貿號號主地址船名來埠物名件數價値 
　　東林顧海珍三洋涇橋南首八幡丸大阪皂紙五千打三百六十元 
　　又又又又又皂香料五十磅三百元 
　　震泰張杏卿法界德銘里八幡丸大阪銅扣等十二件六百五十元 
　　又又又春日丸又玩鏡八百打一百六十元 
　　大盛公桂生法界首善里春日丸大阪札脚帶一千打一千八百五十 
　　又又又又又磁碗一百打一百四十元 
[愛國商號錄]  
　　上海學生聯合會調查科來稿 
　　北四川路協和太源裕美利公司城多利　昌金谷香順太昌利貞祥祥興厚紀新源萬成萬利同和廣發鉅與公和　利同德大同春金泳記和興隆德康禮和小壼天粤和昌慶甡紹昌視生記萬就忝新萬盛廣協和元順天潼路金興恒興協昌祥合興慶益武昌路粤昌新大老眞信和愛而近路聚豐相萬太源鑫利裕昌隆甡記恒太劉順昌十字頓和昌東亞公司大康滙和鍾耀記榮德祥興太時豐其昌北河南路黃元豐松盛興昌應　謙太公順昌潘聘記天成昌老靶子路廣生昌陸貴記晋昌祥虬江路時太榮益萬順寳山路營業斜橋濟陽倪三茂美華瑞餘湧豐張榮記廣福寺路同太昌萬生橋長興小北門慶太興民國路徐順興小北門口鼎齊西門外久豐方浜橋日月新衡大新新萬興順和協恒豐西門孟漢臣靑蓮路鑫大福田路永吉太中華路徐福興肇浜路華興昌順康虹橋甡大餘昌祥大東門甡和祥魚行橋純太永和增太曹家橋鴻太九畝地新太榮昌小北門南首公興祥 
[老公茂紗廠之擴充]  
　　楊樹浦路英商老公茂紗廠邇因營業異常發達日夜工作尙不敷銷售故在附近購置空地數畝建築廠屋一所並在倫敦定購布機五百部錠子一萬枚以資擴充此項布機錠子業已裝運來滬日内正在裝置機器一俟裝配完全即須開工紡織聞日夜班男女工人須添招一千餘名之多以故日來各工人紛紛前往報名云 
[邑廟豫園商業聯合會開會]  
　　邑廟豫園商業聯合會評議部前日（六日）下午七時開第一次常會出席者九人正副評議長均未出席當衆公推徐子航爲主席楊子卿爲紀錄（一）程鶴軒提議正副評議長及評議員開會不到事前未有報告應如何處置兪春山謂此事須由評斡兩部連合會議再付表决汪慶棠謂今日出席各評議須備公函二封致正副評議長請說明理由再致未出席各評議員勸告每逢開會出席或派代表互相討論共策進行衆贊成（二）徐子航君提議連絡各圑體組織上海市商業聯會自治會事衆贊成通過請會長執行（三）幹事長葉錫昌提出籌備本會基本金事交評議部討論主席以此事應請會長邀集評幹兩部連合會議再付表决散會已九下鐘矣 
[中華勞動公會籌備紀]  
　　昨日下午二時公共租界厦門路衍慶里二七一號中華勞動公會開會到者六十餘人公推周震勛主席報告略謂我們今天是正式的發起會到會諸君皆是本會的發起人對於本會都是狠熱心的我們發起本會有幾個希望如今我說出來與大家商量（一）我們中國人普通是看不起勞動家的其實創造文明發達社會專賴勞動界的工作所以泰西人有一句話呌做「勞動神聖」就是尊重勞動的意思如今我們發起本會凡是我們會員人人都要實行勞動作種種運動要去增高我們勞動界的人格呢（二）我們中國人對於勞動二字的觀念狠不明瞭多半是說作苦工的才是勞動家其實這勞動二字是包涵勞力勞心兩類的人如醫生律師敎員新聞記者以及公司工廠充當僱員的人皆是勞動家和作苦工的工人是一樣的在歐美各國都是如此說如今我們公會的組織就是要把這勞心勞力的兩類人都聯合攏來結成一個狠大的圑體呢（三）從前這勞動家在國内說起來都沒有人注意的在國際上是更不成問題了現在歐洲有了國際勞動會各國的勞動工人都是這會内份子都應該加圑體其謀我們勞動界的幸福改善我們勞動界的生活我們中國的工人向來是不知道結合圑體的好處所以就落人後如今我們發起這個公會是結合圑體造成國際上地位呢這以上所說的就是同人等的希望還要我們大家努力去做呢今天是發起會先要推舉幾位負責任職員的才好辦事報告畢經衆公推黃國成爲臨時總幹事周震勛爲文牘主任張省吾爲交際長朱仁連張文熙賈超瀛朱耀庭許樹森唐漢漳左士源劉榮福周志榮程志鴻魯杏根沈德標湯達淸舒東林王阿金蔣榮生交際員推舉畢黃國成宣布開辦預算經費由發起人擔任朱仁連演說工人合羣的利益賈超瀛演說發達圑體須先鞏固基磯張省吾演說進行會務須同心協力演說畢又討論進行 
 
 
 

Page 11

 
 
辦法議决交際員聯絡多　會員入會再定期開成立大會每星期開談話會一次時已五時餘散會 
[高小學生分等運動紀]  
　　本埠各高小學校昨日上午齊集西門外公共體育場舉行分等運動由敎育廳長委派體育科視察員王小峯君來滬監視到場者勸學所長李頌唐二師付屬主事楊聘漁學委汪季英胡少亢體育場技擊部主事劉德生管理員王壯飛並由李所長柬請龐醒躍兪元爵戴企留徐一行曁東亞體育學校畢業十八人先後蒞場分任視察評判總評判爲王小峯各學校到者有縣立二高市立强敏萬竹和安乙農梅溪養正省立二師附屬縣立一高鄉立三林等十高小學校學生共二百二十八人上午九時前入場九時由總評判員王君發令開會遂按規定秩序依次表賽計開「初等運動標準」（男）引體向上二次立定跳遠五英尺四寸六十碼跑九秒五分之二「中等運動標準」（男）引體向上四次立定跳遠六英尺四寸一百碼跑十五秒「高等運動標準」（男）引體向上六次立定跳遠七英尺二寸二百二十碼跑三十一秒「初等運動標準」（女）藍球擲遠二十英尺立定跳遠四英尺十寸五十碼跑十秒「中等運動標準」（女）籃球擲遠三十英尺立定跳遠五英尺四寸五十碼跑九秒「高等運動標準」（女）籃球擲遠四十英尺立定跳遠六英尺五十碼跑八秒上列各序運動畢時已及　遂由王司令宣告閉幕俟核結各項分數評定後當再發表於是各散已鐘鳴十二時矣 
[籌備全省縣敎育會聯合會]  
　　浦東南滙奉賢川沙三縣縣敎育會發起江蘇全省縣敎育會聯合會通告發出後即由上海太倉宜興崇明無錫海門嘉定靖江常熟六合寳山丹徒南通寳應等縣敎育會覆函表示贊成南滙縣敎育會副會長金韞氷於上月間出發前赴各縣前日由寗回滬轉赴江北一帶與敎育界人員實地接洽以期早日成立共謀敎育上之改革發展云 
[吉祥街刦案盜匪判决引渡]  
　　盜匪張不淸王錫壽兩人於上年十二月二十二號晚糾黨持械搶刦法租界吉祥街七號門牌蔡老三所開之順源烟紙店主婦金飾當被該店主之子蔡某將張盜擒住該盜連放手槍兩響擊傷浦東人顧雲春一名後由站崗捕到來帮同將張王兩盜拘獲抄出實彈手槍兩支連同受傷人一併帶入捕房張等押候解堂訊究受傷人送往醫院醫治旋因傷重醫治無效身死車送同仁輔元堂驗尸所因無家屬由堂棺殮等情已誌前報昨由捕房將張王兩盜押解法公廨經陳代讞員會同法副領事德君升座特别刑庭研訊先據捕頭上堂禀明前情並將手槍呈鑒繼據原告蔡老三稱是晚商人至隔壁兌換銀洋即有張王兩盜等四人入内搶刦請求訊究原告之子稱是晚我與母親同在櫃檯上張等一擁而入袖出手槍嚇禁聲張當將母親頭上之金壓髮搶去故由我從後面將張盜擒住是實詰之張王兩盜供認糾黨持械搶刦不諱中西官會判以張王兩人持械搶刦又敢拒捕擊斃行人罪已成立着還押聽候錄供連　手槍併解内地官廳按律懲辦 
[外國酒店之兇劇]  
　　美屬芬蘭國人嘉司脫福生與麥康納等於前晚十時同在虹口乍浦路某外國酒店内不知何故持刀將美國水手兵某甲戳傷多處當由該酒店主英人報告捕房立飭西探目利扶司西探斯密司協往將受傷人車送醫院醫治並將嘉司脫福生等拘入捕房昨晨傅同見證西人尼素南將被告等解送公共公廨請究即據該西探等上堂譯訴前情以原告傷勢甚重現在醫院不能投質等語並據見證尼素南投訴當時被告與原告互毆情形經兪襄讞核供商之美丁副領事以見證與本案亦有關係應處被告地位判尼素南與被告等一併押候原告傷愈再行訊核 
[浦東近日之防務]  
　　駐紥浦東陸家嘴游巡第四隊趙隊長以近日天氣嚴寒陰曆年關將近恐有不法之徒擾害地方治安特於昨日傳諭各長警加班巡邏所有三井棧華棧二碼頭責成戴翟前巡官每晚身着制服率警梭巡防範至沿浦偏僻之處匪徒最易藏匿極宜率警抽調以保治安 
[馬尼刺與甘姆間海電中阻]  
　　文匯報云太平洋商務電報公司因馬尼刺與甘姆島間之海電現已中阻故暫時不能收受發往美國之電信惟發往菲列濱者仍可發出 
[組織體育專門學校消息]  
　　上海體育專門學校之組織已見報端茲悉該校校舍即係前張園園主張叔和住宅操塲面積約有數十畝尤宜於各項運動其主要科目爲田徑賽球戲器械柔道武術軍事學兵練等餘若童子軍遁技及普通應用操等罔不畢備聘定之各科敎員俱屬專門人材其内部一切刻正着着進行報名處因校舍正在修理故暫假上海公學又該校將國文一科改爲國語專授注音字母及新體文以提倡實用云 
[中國公學分會舉行閉會式]  
　　威海衛路中國公學學生分會於昨日（八日）下午三時召集全體會員在該校禮堂舉行閉會式首向國旗行三鞠躬禮畢即由蕭爾章主席報告開會宗旨略謂今日之舉行閉會禮所以結束過去的陳舊事實而啓發將來革新之動機在形式上爲暫時之停止在精神上則爲進行計畫之預備云云次由余天覺李鼎年王建範王福庾李學藻等相繼報告各股成績及經過情形至五時始各茶點而散 
[滬江與復旦賽球期]  
　　滬江大學與復旦大學賽球之期因事屢阻現經雙方同意准本月一號（星期六）在復旦操塲作友誼之比賽云 
[靑年會將演新影片]  
　　靑年會爲改良風化灌輸靑年智識與道德故每月舉行同樂會選演上海影戲以啓人智識寓敎育於游戯之中近有覓得最新出現之長片影戲名旦「神燈」其事蹟出於小說天方夜譚加以形容裝點更覺有聲有色孩童觀之能增長其智識與道德茲該會定於本星期五（九號）晚八時星期六（十號）午後二時半晚間八時連演三次以　觀者入座劵每紙四角學生孩童減半如係該會會員每位祗收二角 
[商界救國圑宣講紀]  
　　愛文義路商界救國總圑宣講科於昨日下午一時召集宣講隊員何福春郭景仁姚士箴吳夏畦孫鳳良譚馥祥汪廣衡王逸公虞咸方等三十餘人舉行第八十二次游行宣講分三隊（一）九畝地（二）西門（三）小南門沿途講演各處聽者不下二百餘人當場由王逸公等照料秩序甚佳 
[慈善圑公舉總董]  
　　上海慈善圑同仁輔元堂自總董郭聘之故後昨經本邑各紳董蒞堂會議公舉凌伯華爲總董賈豐蔚（字伯源）爲副董當塲議决全體通過除禀明上海縣沈知事外通告各機關一體知照 
[閘北籌備施粥]  
　　閘北慈善圑施粥廠（即庇寒所舊址）因年久失修牆坍壁　現届隆冬循照向章將開廠施粥惟該圑近緣建築惠兒院公學添購義塚地基故經費異常竭蹶業經總董錢貴三沈聯芳籌墊欵項雇工將粥廠房屋趕緊修葺不日工竣即舉辦施粥以惠貧民云 
[籌備製爐廠消息]  
　　時届嚴冬火爐必備吾國舊式之火爐種類不可枚述惟大多製造者不諳科學之原理故對於燃燒作用不能以簡材易燃爲法中上之家多購海外之舶來品以飾美觀每年歲出之欵亦不　矣今有美國工科學生張貽志卒業歸來關心各方實業有鑑於此特創設中華製爐廠擬先製各種泥鐵等爐以供常人烹煮取暖之　然後再製各種煤氣火油等爐以及工廠所用之各種爐火磚防酸磚等類刻已着手招股每股定洋十元暫以五百股爲限 
[檢查印花稅之昨訊]  
　　冬季印花稅大檢查昨日仍由警廳及縣公署所派稽查員會同第一區警察署巡官督帶長警等在該管區域内向各商舖檢查計查出恒大泰蔴線店源大猪行同興米店大甡恒烟紙店等四戶均有漏貼印花情事當將違法之簿據帶回飭傳各該店經理到署分别酌罰旋由 
王潤潤浴堂各罰洋六元史義大紅坊五元均將各簿據給予領回飭着依依補貼足數聞第一區署轄境業已查竣今日須在一區一分駐所境内繼續檢查云 
[憲兵司令通令兩則]  
　　京師憲兵司令陳興亞前日通令所屬各憲兵營略謂查憲兵出額原當隨時補充惟諸多不適自應規定補充辦法以資遵守在補充辦法未頒布以前如有憲兵缺額一律停補除分令外令仰該營長遵照又京師憲兵陳司令以每年元旦各兵夫均應發給賞洋茲届九年元旦自當照章頒發士兵每名賞洋兩角夫役每名賞廿一角應歸各該營長在雜支經費内墊發再行具領昨已通令各營長遵辦矣 
[再誌婦人投繯殞命]  
　　西鈎玉弄二十二號門牌向在同昌花廠　　客之洞庭山人葉壽峯（即葉泰豐）次子培齋之妻吳氏名淑貞因遭伊姑虐待懸樑自縊而死已紀昨報茲悉該氏之姑本性凶橫昔年其長媳席氏亦因被姑虐待由母屬領回且有婢女前年亦遭虐斃此次吳氏死後　屍三日等候母屬到申故該處二十三舖地甲投報地方廳禀請相騐吳氏之胞兄吳志舟吳氏之姊范吳氏等聞耗由嘉定縣來申昨晨到滬即到葉家撫屍大働葉父子急央親友向屍屬解勸於是吳志舟偕同葉培齋投廳禀求免騐梅廳長以屍母未到不准即委賀檢察官毛檢騐員等於午後蒞葉家相騐屍夫與屍兄仍求免騐賀檢察官仍諭不准乃問屍夫曰爾妻究竟因何自盡答稱我妻二十歲於去年十二月初八日成婚患有頭痛之症時發時愈此次之死想係爲頭痛所致賀檢察官笑曰因頭痛届此短見斷無此理究爲何事出此下策培齋支吾不答問官即命小工將屍舁出相騐得死者吳氏身穿灰鼠銀鼠皮襖兩件下繫紅裙綠色絲襪紅色緞鞋天然足當塲由吳等請求免解衣服遂從尸體頌項騐得有八字不交紋痕口開兩手微握皮色略帶靑紫委係自縊而死惟該屍下體則命屍姊范吳氏爲之騐看畢問官問有無傷痕范吳氏禀稱無傷問官即塡明屍格令屍夫屍兄等各具切結呈案備查一面着屍夫等爲之棺殮 
[剪刀戳傷女工頭面]  
　　浦東人閔子泉前與繅絲女子夏阿妹同居於開封路某號門牌時曾有噯昧情事嗣爲女父所知互於爭吵後閔遂遷居他處昨閔因事經過開封路被女所見扭住不放致閔情急將所持之剪刀向夏女猛刺傷及頭而等處經二百九十六號印捕查見將兩造一併帶入捕房禀明捕頭飭將受傷人送院醫治閔押候解廨訊究 
[刀傷妻子三則]  
　　住居新閘北成都路陳家浜二十七號半門牌之寳山人李根桃於前晚夜半持刀將伊髮妻李周氏腿際戳傷流血不止經氏母周尹氏報捕將氏車送醫院醫治並將李拘入捕房昨解公共公廨請究據李周氏供稱憑媒嫁李已有五年素來要好昨晚氏在外面買綫回家丈夫默無一言即出利刀將氏右腿戳傷當時血流不止痛極踣地且氏已懐孕將産等語並據周尹氏投訴女兒無故被戳受傷請爲訊辦訊之李根桃供稱因周氏終日在外賭博將我棉袍及小孩衣服質錢賭負屢次規勸不聽因忿極持刀行戳是實中西官核供以李不應持刀行兇判押西牢半年示儆 
　　住居法新租界寳建路之陳根泉近悉其妻劉氏在外與某甲有染前晚手持利刃向劉氏腰間猛戳一下血流如注該氏大聲呼救巡捕聞悉趕來將陳拘獲連同劉氏及案内有關之陸李氏嚴連卿等一併帶入捕房捕頭察得劉氏傷無大碍送往醫院醫治昨日先將陳等解送法公堂請究先據捕頭上堂禀明前情並將兇刀呈鑒詰之陳根泉供實因妻子大外有不端行爲故民人一時憤恨行兇是實中西官判劉還押聽候原告痊再訊 
　　住居北福建路（唐家弄）之常熟人孫阿根昨與其妻孫踐氏細故口角起釁遽持利刃將氏戳傷經一百七十號巡街捕查見將兩造帶入捕房飭氏送院醫治孫押候解廨訊究 
[媳婦失踪之追究]  
　　住居虹口之蘇州婦人朱郁氏前日扭蔣桂元至四區一分所控稱氏媳朱桂蘭於日前潛逃事前由媳之胞姐從蘇寄來一信信中詳述已與蔣桂元商通託蔣之同居楊姓老嫗前來引領偕逃等情此信當被婦人留住未交媳婦閱看不料數日之後媳婦果然失踪向蔣詰問推諉不認是以扭案請究當經楊署員質訊一過命解司法科研訊核辦 
[價買被拐女兒案之結束]  
　　北山西路八十七號門牌潮州人黃協虞與妾張氏出洋四十元向錢寳用價買所拐之高鶴年家女兒阿菊案發經　控由原籍官廳將錢拘押並移文淞滬警廳將錢黨拿獲訊押外復派警探投請滙司捕房中西包探將黃與氏並女拘解公共公堂訊判氏開釋黃交二百元保出將女領去候原告到堂再訊等情均紀本報昨晨補房傳同原告及警探將黃與女併解至廨經中西官逐一訊供之下判阿菊交高鶴年領回不准再賣黃協虞開釋 
[擊破頭顱]  
　　江北人梁福原與同類某甲於昨日下午二時許在新閘橋因賭起釁互相毆打梁被某甲用物擊破頭額血流被面由新閘捕房七百五十三號華捕查見一併拘入捕房請示諭將梁福原送醫院醫治再核 
[汽車撞傷行人]  
　　昨日下午南京路有某號汽車駛過適有厦門人陳志貧在馬路行走不及避讓被撞倒受傷卽經老閘捕房二百七十九號印捕到來將該汽車號數抄錄另雇車送陳投醫院醫治一面呈報捕頭請究 
[汽車撞損包車之判賠]  
　　汽車夫陳阿四前日在南京路開駛六百五十一號汽車不愼將季金貴所乘之包車撞損由捕查見將陳帶入捕房昨晨解送公共公廨請究即據季金貴上堂證明被撞時幸即躍下未曾受傷惟車輛已損等語並據包車夫張阿二投訴情形與季所供相同訴之陳阿四供詞推諉中西官核供以開車實不小心判罰洋五元充公再賠原告修車費洋八元着令繳洋開釋 
[失火即熄]  
　　昨日傍晚六點半鐘時滬南大碼頭順茂里潘源盛水菓行棧房内不知如何失火頃刻烟火迷騰幸該處救火會近在咫尺立驅救火器具設法施救得即熄滅不致成災然已受驚不淺俄由第一區警署查得該棧保有火險立派崗警將棧夥王同生帶署聽候酌罰 
[限七天理淸舞弊欵項]  
　　普愛堂前遣人投法公堂控已歇式老夫薛培臣舞弊租洋三千數百元嗣由保人賠償外尙少二千二百三十七元判着薛還押限繳在案昨又提訊詰之薛供民人在押實難設法請求釋出日後興隆再行還淸原告投稱被告並非無力有意不繳請求嚴追中西官判薛還押展限七天理淸如違照刑事訊辦 
[昨晨公廨訊案併紀]  
　　定購羅緞案普華號延律師在公共公廨呈訴錦大洋貨號主李伯恒定購羅緞貨到後謂與原樣不符延不照出請追價銀五千二百七十餘兩一案業已將被告傳案訊供諭由華記洋行專門家將貨騐明是否不符應否减價報告再核等情實誌前報茲因華記已騐明該貨遵諭報告故昨晨由關讞員會同英副領事卓君升座第四民庭飭捕將兩造傅案質訊之下並由兩造代表律師先後陳述一過「堂諭」應照華記洋行專門家報告減去原價百分之十五判令被告還銀四千一百八十六兩照章出貨騐貨費應着原告照付其棧和保險等費候改期由原告證明再核 
　　不理欠欵案裕豐號呈訴永利號股東歐陽漢卿歐陽浩泉不理欠欵洋一千二百五十元業經公共公廨簽發特别傳單派探將兩被告逮案諭令交保無保管押候訊在案昨晨關讞員會同英副領事卓君升座第四民庭提訊被告延律師上堂請求減輕交保原告之律師亦未反對「堂諭」准被告律師請求着被告減輕交保候訊 
　　覇阻建築案王國恩在公共公廨呈訴朱友生朱月珍覇阻建築一案迭次傳訊諭被告交保候核在案昨晨又由關卓兩中西讞員在第四公堂續訊兩造皆由律師上堂各述數語之後「堂諭」展期十四天再訊 
　　不理貨價案謝杏榮控楊如松不理貨價銀二百七十六兩業由公共公廨飭將被告傳案管押至昨晨經關卓兩中西會審官在第四民庭集訊因原告所控被告購貨欠欵等情皆無證據被告延律師代辯之下「堂諭」註銷 
　　騙取俄幣案無領事管束之西人多孟被寓居福建路吉陞客棧内之新疆疏附縣人拉加延律師在公共公廨刑事科狀訴於陽曆去年十二月十六號騙取値價二千一百五十元之羅卜票洋十萬元等情由廨准詞出單派令註廨二號西探目胡特斐爾與華探於昨往北河南路七號門牌將被告傳案首由原告代表律師起述案情畢即向原告詰據供稱前曾兩次在北京收買羗帖（即羅卜票）第一次未曾買成第二次買得每張二十五元者計二萬三千元費價洋五百餘元携羗帖走漢口來滬寄寓吉陞棧見證哈田係同鄉在北京相識出事之前一日我去過被告寓所出事之日我又偕哈田及另一見證帶羗帖十萬元往被告處並無他人在彼我遂將羗帖交與被告檢收伊當時謂此項羗帖伊係代人購買故伊即持之而出我等候至許久未見其返乃回寓次日往會未晤直至第三日始尋見向其詢問詎被告不承認收到羗帖是以控請究追次由見證哈田證明與原告偕往將羗帖交與被告情形並稱原告所售羗帖大半係我之物但我因信任原告故交與其轉賣與被告當時不向被告索取收條乃其自悞等語而被告亦延律師代表向以上兩人盤駁良久承審官張襄讞以時已過午遂商之陪審美約副領事諭改期再訊 
[昨日下午公廨訊案紀]  
　訴追名譽損失案金星保險公司延律師在公共公廨控收賬員陸玉生私收客賬洋一千六百五十元不交而陸以前被金星刑事控告致名譽爲之損失亦延林百架律師訴追損失洋一千七百元並要求免繳訟費業由公廨諭令免費不准展期候訊在案昨日下午陸襄讞與美約副領事升座第四民庭傳訊原告代表律師以此案係李襄讞與美丁副領事審理請求改期歸原審官訊核並與被告之律師略辯數語中西官判候原審官訂期審理此諭 
　　控訴不理欠銀案張子照延律師在公共公廨控程聽彝不理欠銀一萬八千九百零五兩等情一案昨日下午原告之律師投第四民庭譯稱被告至今尙未到案恐已脫逃請求准原告登報通知如逾限不到則照章缺席判决云云陸襄讞與美約副領事核禀判着原告登報十四天通知被告到案如違准原告律師請求缺席判决 
[私賣鴉片罰二十元]  
　　寳建路居民周子文家私設烟塌容人在内過癮爲法捕房捕頭偵悉前晚帶同包探前往周家抄出烟具烟槍等物甚多一併帶入捕房諭令交保候訊昨解法公堂請究先據捕頭上堂禀明前情並將烟具呈鑒詰之周子文供認私賣不諱中西官判罰洋二十元充公烟具沒收 
[兩煙客各罰五元]  
　　老閘捕房捕頭偵悉湖北路三百八十四號門牌有人開設私烟間於前晚派令中西包探協往調查該私烟間主已知風預遁遂將烟客沈阿金周阿三連同烟具一併帶入捕房押至昨晨解送公共公堂經中西官訊明判沈周兩人各罰洋五元如無力繳洋改押五天烟具銷燬 
[鋪蓋來歷不明]  
　　浦東三區巡警楊治義等於前晚二時許巡邏經過楊家宅查見一人肩負一鋪蓋形色倉皇該警等正擬上前盤詰該人即將鋪蓋擲下飛奔圖逃當經急鳴警笛四面兜捕得以獲住檢查鋪蓋内有棉被二條及皮棉衣服數件當將人證一併解署昨經會署長詰據該人供稱崇明人姓宋名和尙現住浦西小客棧無業究其此項衣物何來堅不吐實判飭押候查明核辦 
[小販攫取呢帽]  
　　向爲小販之汪和尙串黨二人在界路滬寗火車站附近攫取行人陳阿二之西式呢帽飛奔圖逸被三百五十八號華捕與包探王桂亭帮同攔獲拘入捕房押候查明解究 
[流氓攔攫銀洋]  
　　眞茹鄉人周松橋前晚七句餘鐘行經朱家灣被流氓苗得泉等多人攔路搜攫周身畔有洋七元盡被抄去訴知就近崗警將苗追獲解經四區三分所藍署員研訊之下供出同黨苗發泉苗登泉苗黃卿等數名昨已一併拿獲解送司法科押候究辦 
[攫壓髮押兩月]  
　　錢阿福前在虹口北四川路弄内攫取婦人蔡胡氏之鍍金壓髮一根被探捕追獲解經公共公廨訊押查究在案昨由中西官飭將被告提訊之下判押西牢二月示儆 
[十五次竊犯押二年]  
　　南京人王春祥前日在虹口吳淞路小菜場竊取婦人李兪氏之木匠器具一箱被探查獲拘押昨解公共公堂經中西官訊悉王犯案已有十五次迭經懲辦尙不悛改實屬憨不畏法判押西牢二年期滿逐出租界 
[滬南工巡捐局批示三則]  
　　菜蔬業徐繼宗等呈爲公同集議由呈悉查朱道中等所陳三則旣經飭據邀集該同業公議呈復請予取銷前來應准毋庸置議 
　　菜蔬業司年徐繼榮等呈爲舉定司年呈請核准由呈悉查該商任事期滿旣經同業公舉周祥生爲司年事務均歸承値應准予備案 
　　菜蔬業朱道中等呈爲條陳管見請備案飭遵由呈悉已於該業司年徐繼榮等呈内批示矣 
[道署批示六則]  
　　松江縣民民婦張周氏呈爲徇私舞弊延擱不批請求飭縣速批給諭由呈悉仰松江縣知事查案核辦具報 
　　上海縣民唐祖鎰等呈爲籌辦善舉環請備案給示由呈及簡章均悉候令上海縣知事核明具報以憑核辦此批簡章存 
　　海門縣民姜靑照等呈爲背碑亂收環叩示禁以維成案由呈悉查案前據趙進賢等分别來道呈訴迭經轉令海門縣知事妥議呈復核奪在案據呈前情爷海門縣知事迅即查照先今各令併案詳切聲復以憑核奪 
　　海門縣民顧鳴臯等呈爲審議　詳與情不服環叩查碑核奪禁止浮收由呈悉查此案前奉省令併據趙進賢等來道呈訴迭令海門縣知事查案妥議呈候核奪在案據呈前情候再令海門縣知事迅速妥議聲復以憑核奪 
　　嘉定縣董事潘宗伊呈爲不服嘉定縣公署撤委董職聽候查辦之處分由呈悉查此案前據陳鄜容等代電呈訴業經轉令嘉定縣知事查案聲復核奪在案據呈前情究竟如何情形仍仰嘉定縣迅速查案詳切聲復以憑核奪此批 
　　上海鉅康無限公司請求給示保護由旣經呈縣立案應准給示保護此批佈告隨發 
[誌謝]  
　　昨承銀行週報社贈第一百三十二號銀行週報兩册又商務印書館贈第二百二十二號英語週刊一册書此併謝 
來函 
[江蘇省敎育會致上海學生聯合會函]  
　　敬啓者接准上海縣商會全體會董來函稱此次學生圑繼起演講涉及大正米行與其經理人顧君私宅一事敝會董等接大正股東報告後僉以此種問題須憑事實解决查本埠米行經售米石向有一種米捐爲米業公所曁慈善事業之補助歷久相沿不容隱匿例如仁穀公所仁濟善堂每石捐錢一文南帮公所每石捐錢三文茲查各該機關自本年陰曆三月迄今所收捐欵並無大正牌號即此足爲大正早已停止米糧賣買之確證爲特函祈貴會察照查復以維公道而釋羣疑等情查函開各節本會曾詢之南市公正紳商均稱顧君素係熱心公益决無運米出洋之事合即據情再達貴會即請分轉各分會以免誤會專頌台安 
[陜西留滬學生會公啓]  
　　逕啟者漢中不幸頻遭兵燹劉氏存　縱兵殃民肆行刼掠惡索苛捐旣摧殘敎育復大開烟禁種種殘暴之行爲無法無天之事跡罄竹難書以致十室九空瓶鮮蓋藏物價增漲逐日飛騰閭閻坵墟莫能聊生似此率獸食人較土匪爲尤酷凡有血氣之倫莫不髮指眥裂回首家鄉寢饙難安想諸公關心桑梓早已洞達漢中歷來痛苦無待贅述但當此喘息奄斃之秋何可緘默再不急圖拯救長此以往則漢上悉無瞧類矣我漢上父老昆季迫於積威脅於淫虐何敢申訴祗得束手待斃任其宰割而已同人等共處漢上茹食踐土安能坐視塗炭使我父老昆季受無限之凌虐痛苦也久擬通電政府痛述一切爲父老昆季請願以舒困急奈勢單力弱志未克伸頃於報端見旅杭陜西學生會公電政府撤劉懲辦之文同人等不勝歡舞之至足見旅杭諸君桑梓情深拯救念切令人欽佩無旣同人等雖愚頑不敏失學無術能不爲之興起乎當即函表同意勉效馳驅竭盡棉力願作後盾回念諸先生或膺民望或受重託或居重要之職或操言論之權大義所在定切同仇似此義舉定不能置若罔聞况屬家難應拯溺飢安可任旅杭諸同鄉獨任仔肩敎劉氏笑秦無人也哉尙祈諸先生厪念鄉土陸沉從速討論共籌請願之方合策羣力同除元凶漢上異日出水火而登袵席置險危於平康實於諸先生是賴漢上父老昆季望甚留滬同人望甚謹佈愚忱書不宣意桑梓攸關無延是荷臨楮哀鳴迫切待命陜西留滬學生會公啓 
[上海學生聯合會抵制日貨委員會來函]  
　　啓者本會對於抵制事宜以聯絡各界情誼謀永久抵制的方法非對於奸商劣貨作種種的嚴厲辦法幸勿誤會乃本會曾二次開會均不足法定人數未得圓滿結果對於會務進行殊多不利上次開第一次討論會時未見貴代表出席第二次討論會時又未見貴代表屈駕未識何故茲特定於十一日下午一時（即星期日）會塲仍假八仙橋永樂里十三號全國各界聯合會開第三次討論會并訂正簡則懇望各代表準時出席爲盼倘有特别事故請通函至本會請假或申明理由幸甚通訊處法租界貝勒路義和里十四號學生會上海各圑體抵制劣貨聯合會籌備會啓八日 
來件 
[組織崑山靑年圑緣起]  
　　社會萬惡社會萬惡不知所以搆成此社會萬惡者實惟吾靑年故欲改造社會轉不若改造靑年靑年不能改造何望於社會哉同人等身爲靑年覩斯危害深爲悚懼用敢有所建議　組一崑山靑年圑縱云無所益於社會實亦不甘爲萬惡之靑年本此意旨廣徵同志苟有道合者或欲悉本圑組織内容者請向上海第二師範學校内本圑籌備處接洽或函詢可也崑山靑年圑籌備處啓 
雜評二 
[學生之刼運（庸）]  
　　海軍學生離校以來瞬將兩月外痛海軍當局之强橫内迫於處境之困難進退維谷心力交瘁讀其宣言書一字一涙於義無返顧之中表示無可奈何之狀其言愈哀其心彌苦以國家有用之人材而忍使瀕於絶境是可爲歎息痛恨者也 
　　今之武人仇親學生自北京以至各省殆無不皆然彼等不願見學生之稍有生氣且幾不欲有學生任意摧殘無所不至固無往而不使學生處於絶地豈特海軍當局爲然所不可解者長海軍之蕯氏固亦一時人望縱未能視學生如子弟愛護珍惜亦何忍使其瀕於絶地而不稍哀憐豈北京政海有似洪爁一入其中便與同化乎抑蕯氏處於劉派包圍之中雖欲維持學生而不得耶嗚呼今日學生之刼運 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
風俗談 
[俄國婦女（九）] [  陳三無譯]  
　　戰死之將士國内之婦女不服務於疆場者則終日工作休息時羣聚祈禱爲俄國祝最後之勝利艱苦備嘗經千九百十四十五十六三年之久勞績昭彰固不減服務與前線者彼輩之勇敢與工作實資男子以良好之臂助俄國政府自如迄終曾未爲軍人輩計幸福致慰勞然將士用命酣戰三年爲國家保守疆土而無怨言彼等初無休假日至第二年三月中始休戰十日軍費浩大有時政府力窮多由婦女集資擔任政府所持以驕人者除供給二千里戰線内之軍士以槍彈與黑麵包外殆亦僅矣顧有時尙不能完全無缺軍士之痛苦爲何如哉然猶奮死力爭不失寸土旋革命事起婦女乃大慰緣無貴無賤爲專制政府之黷武主義而犧牲至此已筋疲力盡無復能耐於是新思想與希望乃蓬然勃發不可遏止離都市稍遠者初尙未有所聞三四日後自由之新空氣已漫塞於俄國婦女多於新生活中尋生涯或有以己身奔走革命而父子兄弟遭政府逮捕者或有義奮所驅致力於新戰爭者彼輩咸知命運雖舛新生活且將由茲發展乃振刷精神不辭艱苦以破壞舊俄國之組織從事於布爾札維主義（過激主義）之運動其堅强不拔之精神實足驚人各地之村婦亦不惜犧牲轟然響應革命首領之上等婦女鼓吹自由不遺餘力以與不良之專制政體反抗著名之革命首領潑萊斯基女士亦忘其年事已老並三十年之牢獄滋味奔走號召以攻擊皇室居近克倫斯基（社會黨首領）固一提倡社會主義者 
異談 
[說夢] [  琴川顧鼎元]  
　　索居無俚流覽報紙聊資消遣見劉君之夢談展玩再三幾若三月之不知肉味爰取古今中外所談夢跡夢理曁鼎元所耳聞躬歷者彙爲一篇名曰說夢若於理不適諸君姑妄聽之可也若猶爲鯫生喋喋拉雜摧燒之可也至效顰之醜尙冀閱者恕之著者誌 
　　夢本幻境理至深邃窮智竭思不足究其一二然人生於世靡不遇夢遇之原因不一夢之種類恒異有夢已往之事有夢未來之事有夢現在之事事有喜怒哀樂爭奪相殺又有能記憶於醒後者有不能記憶於醒後者旣無統系又乏裁制種類繁多非片刻所能述罄慢慢長夜殆别有世境歟考夢之原因爲變態心理之一由觀念方面曁生理方面而發生佛家言夢有由過去之餘影現在之幻感及未來之流露三方面發生之說但是說偏於觀念上猶未盡善也西人論夢大都譯自東方殊無研究之價値其謂夢爲於簡短時間演複雜之事者常佔拔萃之論不知南柯黃梁古時吾國已言之　　　　　　　曰正夢曰噩夢曰寤夢曰思夢曰喜夢曰懼夢　　　　夢有夢爲蝴蝶至人無夢等蘇東坡則云吾未聞夢坐大車入鼠穴者又云寢時必整其衣冠正其態度方可無夢昔讀小說月報譯載美國威廉孛洛著說夢云（原書不在案頭就記憶者約言之）達爾白夫氏Ｄｅｌｂａｅｕｆ曾夢獲晰蜴置牆中飼以羊齒草名ＤａｐｌｅｎｉａｉｎｒｕｔａＭｕｒｏｌｉｓ旣醒又憶之但此字氏於平昔未知閱十六稔見友人埴物標本中有此字察筆跡固出己手大異之詢友人則云渠妹之物也氏曾與友妹善幼時嘗倩植物家口述而筆誌此標本以贈之聞友言始恍然 
 
[世界運動之十五　英國好古（擊球之一種）]  
　　（好古）爲一種之擊球戲十七世紀中此游戲絶無組織至一千八百八十三年始定打擊之方法一千八百六十六年英國之「好古」游戲曾成立未幾蘇格蘭戲爾斯及愛爾蘭亦相繼設立「古好」俱樂部一千八九十四年以後萬國「好古」比較會始定每年舉行「古好」游戲之擊球塲長三十丈廣自十五丈至十六丈塲之兩端各有一决勝室廣一丈二尺高七尺此黨之人能將球擊入彼黨之决勝室或彼黨之人能將球擊入此黨之决勝室者皆爲取勝每一决勝室之前用白粉作一半圓圈徑約一丈二尺其所用之擊球棒下端爲秦皮形甚屈　上端爲籐質棒之重量約二磅球則爲尋常之小球惟外爲白色擊球塲畫分爲二擊球之人亦分兩黨每黨十一人其排列之法兩黨均同第一行五人第二行三人第三行二人尙有一人則守於决勝室之前四十五分鐘之後則兩黨之人必互易地位右圖爲英國男女爲「好古」之游戲 
劇談 
[東籬軒雜綴] [  柳遺]  
　　李吉瑞應亦舞臺之聘偕劉永奎南下滬上自小達子走後戲報子上已久不見鳳凰山救駕字樣想滬人士於對月長嘘之薛禮闊别數月渴念必深今茲吉瑞蒞臨當能移崇仰小達子之誠以歡迎之顧吉瑞之藝有不能與小達子相提並論者在蓋其佫守繩墨不事油滑之處尙可見重於曲家 
　　不似一般野狐禪之僅得下等社會之歡心也惟黃派二字略有所說余生也晚不及見黃氏之戲以耳食之餘爲雜綴之材雖不敢自詡確當要亦審愼挅擇而後下筆者也月山享盛名時以短打武生戲及欄杆上功夫見長與李春來　爲一途中年體胖不便跌撲乃改轍稍重唱工之戲且亦未必以拔直嗓子拚命喊呌爲事余故於近今標榜黃派之諸武生終不敢贊一辭茲論吉瑞寗舍黃派二字而就藝術以言吉瑞嗓音嘹亮習武老生確極相宜做派安詳不染時習所惜者臉不帶戲略嫌滯板耳然此爲天賦所限不能以之責吉瑞也吉瑞近頗致力於鬚生戲余曾聽其唱黃金台簾内聽譙樓打四更玉兔東升句倒板依然爲落馬湖聽一言不由人球涙滾滾味道出塲廻龍腔則竟是請宋靈矣統觀全豹殊無微善足錄又何苦强爲博學以自貶令名其實藝貴純而精不在多而雜若論背詞名之事則誰不能之年來滬上聽戲程度較高吉瑞其愼之哉 
詩錄 
[送寒厓先生之察哈爾并簡子銘都護四首] [  南湖]  
　　雁落邊城夕照遲故交衰老髩先知夜闌蹴起劉琨舞攬　中原欲語誰 
　　梅蕚將春待入關舊時春夢憶孤山閒雲忽被天風引空谷荒凉鶴未還 
　　一寸蛇珠解報恩綈袍往事不堪論墨緣仙侶分明在怕向花間印夢痕 
　　笳鼓千山似怒潮將軍今識霍嫖姚雄名應紀飛狐塞淺水平沙看射雕 
[奉酬南湖先生見惠刻詩數種] [  衡恪]  
　　廉莊聽雨宿湖濱今日京華見主人過眼賢豪窺世運隨身書畫數家珍早聞趙管傳佳話偕隱鴻光更絶倫游與每扶詩筆健篋中分與海天春 
新聞拾遺 
　　香港賽馬預誌僑港西人每屆春季必有賽馬之舉以爲娛樂今春賽馬期已定二月十一至十三三日於此三日中各西商店均停止營業云[  學周]  
　　明代寳物發現蘇州城内梵門橋弄七十號門牌汪姓家其子宣元日前淸晨在庭旁種花挖泥至尺餘深見下有銅香鑪一只此鑪色黑作長圓形權之重可二十兩上刻有（大明宣德年製）六字知爲明代古物云[  學周]  
　　世界離婚最多之國世界離婚最多者首推美國每十萬人中有七十人次爲瑞士每十萬人中有三十人再次爲法國每十萬人中有二十四人云[  學周]  
　　女師範失竊蘇州新橋巷省立第二女子師範前日（三十日）夜間穿窬由後由潛入將各女敎員手鐲等貴重品及成績室中之繡品包捲一空聞該校校長楊達權女士已報警嚴捕云[  智]  
　　創辦苦兒院之先聲揚州江北之要埠也近數年來各項新政均次第成立惟苦兒院尙付闕如故無力敎養之子弟多有向隅之嘆紳士方某等惄焉憂之慨以創辦爲己任呈請省長立案省長深爲嘉許特指令官産處將舊城皇宮撥爲院址該皇宮原駐有警察第三區現已由江都縣知事飭令即日遷讓以便興工翻造預定於本月底成立云[  野鶴]  
　　爭地盤拳師比武南京舊貢院門前有王某者設場賣藝已歷七載之久日昨王某未至時忽來一大漢自稱劉姓山東人路過金陸缺乏川資故此獻醜等語說畢舞弄槍刀一時圍觀者不下數百人俄而王某至令其讓場劉大怒曰此地爲公共之地非汝私有何得獨自覇佔如欲我讓除非赢我拳頭王亦怒於是分開門路你一拳我一脚經半時許不分勝敗觀者莫不喝采嗣人叢中走出一僧雙方排解遂成相識現王劉已同場賣藝矣有知者謂該僧亦精通少林拳術云[  隱厂]  
　　登台頃刻即坍台南京新舞台焚燒女伶十三旦損失甚鉅不得已蒞第一台搭班與該台經理鄭某訂立合同每日包銀十元前晚爲第一天登台演拿手好戲嫦娥奔月詎甫出台新舞台經理何某奔至將其批下台來何謂予一日不開戲園一日不准汝唱等語至一齣奔月未能演完一時台下觀者大譁幸軍警排解未遭事端現該伶與妹十三紅寓於旅社欲别開碼頭奈無行裝川費欲再搭班又恐何某搗亂大有進退維谷之勢名伶厄運一至於斯可笑復可憐矣[  隱厂]  
　　念四橋頭之紅燈揚州西門外七里念四橋附近居民每於黑夜見有紅燈一盞隱約橋頭及趨而視之則寂無所有或謂橋神或謂水鬼傳說不一據年老者云洪楊亂時曾有此燈發現此兵象之預兆也所聞如是姑誌之以供閱者一粲[  野鶴]  
　　古屋中發現寳藏太湖洞庭西山有古屋三間李姓産也於日昨拆卸翻造忽於階下露出磁罎兩個同樣大小以石灰固封其口啓而視之則纍纍者均白　聞値四千金云[  野鶴]  
小說 
[黨爭（十五）] [  無我]  
　　一人遂交藥於又一人曰然則爾其便宜行事我離去矣遂啓門而出於是聶知室中僅留一人而其處心將以殺已矣然因其爲一人故尙覺寛心無所懼惟竊願前室之人能喧譁而起則使此室爭執之聲不致傳出於外耳繼覺其人似行往室之彼隅因微啓其目竊視之乃見其人作匿笑因思豈己爲之覺察耶如果然者彼必隱忍於片時而不露聲色耳繼而彼人蹀躞室中顯爲方置備濃烈之哥路芳而欲一施之下卽絶其生命也因復乘機竊觀該室適當街衢前後俱設門戶近榻一桌置報紙數類凡此皆聶一轉瞬間所印入腦筋者然尙示得暇以籌思而浸藥之布已貼近於面觀聶初狀似絶不稍動彼人復匿笑曰唉汝必已蘇醒余方見汝之啓目也然汝苟再稍動者試飲我刃今其靜任我之施藥嘻汝偵亦愚矣奈何．．．．．．言未已聶突出雙手緊扼其腰而彼人手執之藥布釋手墜下聶轉首避之布墜於榻於是施其平日巧技反抑彼人於榻其面適覆合於浸藥之布上舉凡耳目口鼻四官盡被蒙設雖初尙掙撑終覺徒然須臾已僵臥不動聶知其無能爲力矣遂任之急趨門次竊聽外室情形微聞有爭論之聲蓋適來之人爲一粗暴漢言曾誤受醫士之藥特欲圖報復也聶因察室中諸物觀有涉緊要者皆納入衣袋繼忽有一人自浴室之門啓出口中喃喃自語曰今晚必以火攻時聶適在暗處幸未爲之睹而是人瞥見其同黨僵臥於榻若心滋疑惑者聶不待其旋首突然躍前重擊其太陽穴此人即應手而倒狀若死人忽外室爭辯之聲加烈聶思不若藉此以出險遂啓旁門出一室可望見街衢之電燈復啓其達外之門則下鍵者急出百配錀啓之忽覺有急足聲自後而至蓋黨人已察覺所遇出追而至也 
[自由談之自由談] [  不冷]  
　　上課上課可對罷工敎職員方罷工而總理請其上課所謂兩兩相對也而其旁枝又有撤傅一事 
 
 
 

Page 15

 
 
   
 
 

Page 16

 
 
   
 
