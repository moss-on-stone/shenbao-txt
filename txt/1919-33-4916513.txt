# 1919 - 33 - 4916513

 

Page 1

 
 
   
 
 

Page 2

 
 
   
 
 

Page 3

 
 
時評 
[政府之主意（冷）]  
　　窺政府之意對於中日之新交涉大概以兩語括之外交之事由外交長處置之歐洲和會之事由歐洲和會解决之是故陳代長之方曰此事可視爲過去之事實則此事又可視爲未嘗有之事也何也凡此交涉皆可省而不省者也 
雖然政府之意果能如外間所傳者否苟不再有隠秘於其間余以爲應付當也 
[命令]  
　　二月八日大總統令任命鄧卒英爲敎育部參事此令 
又令内務總長錢能訓呈准兼署河南省長趙倜電陳汝陽道道尹陶炯照請免本職陶炯照准免本職此令 
又令任命楊以澤爲河南汝陽道道尹此令 
又令派陶雲鶴充陸軍講武堂堂長此令 
又令陸軍總長靳雲鵬呈請任命韓明海爲陸軍第一師騎兵第一團第一營營長應照准此令 
又令劉文煜陳德萃景林均給予二等嘉禾章陳常汪鴻瀚鄧字安胡宗沂王執中焦鼐炳陳寵錫祝瑞霖石玉芝均給予三等嘉禾章周桂斌彭望恩年德濬張厚田馬凌雲均給予四等嘉禾章此令 
　　按本日尙有闗於實業命令已錄昨報專電不重錄 
[專電]  
　　北京電中日新交涉至今仍無發展昨閣議雖繼續提出但祇根據歐會規則討論至對日使要求多主暫不答復（九日下午三鐘） 
　　北京電徐宴段祺瑞徐樹錚及梁王汪周等席間談論解决時局與應付外交事件甚多徐自言中日交涉與萬國之永久和平宗旨有密切闗係此不必多發意見已囑外交當局訴諸公理深信公理能攝服一切云（九日下午三鐘） 
　　北京電徐命錢將中日交涉經過眞相逐日電由總代表轉告西南共除一切誤會（九日下午三鐘） 
　　北京電中日條約規定東三省自闢十六處商埠經日本敦促進行現由張孟鮑郭會擬開埠總章及租建課稅警察三種條例交各主管部提付閣議取决（八日下午三鐘） 
　　北京電日銀團代表岩佐催訂吉會正约甚亟聲言如不成立中政府應將上年草約時所收墊欵三百萬先行交還（九日下午三鐘） 
　　北京電政府决定發行八年七釐公債還期五年第一年專付息九年十二月起十二年十二月止還清票額五種萬千百十五以中央所收礦稅鑛釐津浦統捐等欵五百五十萬元作擔保（九日下午四鐘） 
　　北京電接濟粤米五十萬石决定蘇購二十萬石皖購三十萬石一律暫免闗稅（九日下午四鐘） 
　　北京電報載奉張作霖皖倪嗣冲電詢國内和議主旨安在政府復電分六項解釋（一）中央在鞏固國基統一大局（二）陜閩軍務及闗國家要題均由會公平解决（三）開議首及撤兵辦法與填防事宜（四）改劃軍區實行裁兵政策（五）未分劃前實行軍民分治從事徵求堪膺民社人才以便登用（六）雙方軍隊先撤至原防地遣散時移赴沿邊開墾及從事其他工業 
（九日下午三鐘） 
　　北京電朱啟鈐電告唐對所提四項現巳表示容納惟文字上加以修正派繆郭來寗接洽當即復電贊從（八日下午三鐘） 
　　北京電錢致蘇李督庚電寗羗沔縣本皆劉軍舊駐年月可稽詎容緣飾此間已飭該軍勿越川境靜候解决此後分防俟雙方商定遵籌辦理（九日下午三鐘） 
　　北京電政府答復議員蔣士杰質問政府江蘇屯田繳價違令殃民案大致謂蘇省各屯前清雖經定案未及收價與安徽情形不同且江西浙江等省均已辦有成效若辦事人違法殃民應由上級機闗嚴重監督取締（九日下午四鐘） 
　　北京電蔡成勳轉李支隊長報告奉令防陜已抵榆林地荒糧少擬駐懷靖以便購糧并易與井軍聮絡遏匪北竄（八日下午八鐘） 
　　北京電海部組航律委員會以次長爲會長 
（八日下午三鐘） 
　　北京電院復卾王督楚材法理問題巳電沈審判長准卾代表反訴請卾飭屆期出席以期早日判結 
（八日下午三鐘） 
　　北京電萬國戒烟會今日在青年會開演講會張一鵬演說焚土經過及表示禁絶决心（八日下午三鐘） 
[公電]  
　　湖南善後協會上政府電南京朱總代表李督軍並請轉呈大總統國務院鈞鑒據報載湘督張敬堯將所部軍隊改編湘警分布各縣又以編清鄉隊爲名使張堯卿向青島外商購槍萬枝子彈二百萬顆又擅奪湖南兩行產業抵借日債百萬元將成事實查張督部隊多係豫魯土匪殘暴性成焚殺淫掠所過爲墟湘民久不堪命若編作警察散處各縣毒害蔓延何堪設想現張督所編省警沿街調戲婦女乘便掠奪日有所聞湘人具存豈容諱飾且言語不通風習各異必至以感情之隔閡滋生意外之事端湘省軍隊數萬豈尙不足清鄉乃於和議開始購械增兵用心何在湖南銀行產業以償民間存欵尙虞不足何可任其奪抵圖飽私囊凡此數端皆湘人生命財產所闗誓死不能承認伏懇大總統總理俯賜查核飭令取消母使湘禍迭乘牽動和局張敬堯據湘貪殘横暴縱兵殃民罪惡昭著中外各報日不絶書湘民呼籲聲嘶涙竭經年以來交通阻塞商業停頓金融恐慌鹽稅苛加米糧奇缺餓殍載道七十餘縣之地無地不災三千萬人之家無家不破斯民何辜孰令至此政府若猶以保民爲責豈可漠置不聞夫匪患之由迫於生計四民復業匪害亦止恃兵恃警爲計已未何况無紀之兵未練之警徒增騷擾荼毒鄉閭省警成事可爲殷鑒總之張督一日不去湘禍即一日不除政府若猶不迅予撤換嚴加懲處任其目無國紀惟所欲爲則法治永無恢復之時民生永無蘇息之望是忍以三千萬之湘民供張督一人之魚肉倘以姑息養奸之故激成巨變致陷全湘横决於不可收拾之地張督之負政府其罪猶小政府之負湘民非湘民所敢忍言者也臨電迫切惟政府實圖利之湖南善後協會聶其杰左宗澍陳炳煥袁家普張孝準羅良幹荆嗣佑吳應圖王祺王猷曾毅鄧雲鵬羅邁林鵬于若愚葛方燾齊璜等叩佳 
 
 

Page 4

 
 
   
 
 

Page 5

 
 
   
 
 

Page 6

 
 
[法國無線電]  
　　八日里昻電勞合呑治氏於星期六日晨十時由巴黎赴倫敦勾留二三星期喬治氏離職期内米納貴族偕貝爾福氏出席於十代表會議歐蘭都氏亦於星期六日赴羅馬 
　　八日里昻電瑞士京城消息德國各政黨之談判已有數種結果現議决國會議長一職將授諸多數社會黨黨員該黨黨員已預先提出以台維特氏爲外交次長候補人台氏爲著名之表同情於帝制者其被選已毫無疑義蓋民主黨黨員及中央黨黨員現急迫宣稱台氏之爲外交次長候補人殊饜彼曹之望也民主黨黨員要求第一副議長席授諸何輔芒氏中央黨冀得第二副議長席授諸前聮邦議會議長弗論勃克氏國會中人深信二氏必能選出因多數社會黨黨員亦投二氏同意票之故多數社會黨民主黨中央黨三大黨之提携日形密切惟獨立社會黨現决定拒絶多數社會黨一部份黨員互相提携之請求獨立社會黨黨員願孤立而堅執其反對態度云 
　　八日里昻電據陸軍部消息自一九一四年起至一九一八年止法國將軍陣亡者四十一員其中五員爲師長三十六員爲旅長 
　　八日里昻電比京消息美國糧食督辦何伏氏現赴不魯塞爾與比國内閣閣員及大實業家討論速即恢復比國經濟之善法 
　　八日里昻電勃來斯脫消息大西洋郵船喬治華盛頓號將於二月十二日或十五日載威爾遜總統返美者已行抵勃來斯脫港鐵甲艦新墨西哥號將護送喬治華盛頓號云 
　　八日里昻電二月八日巴黎倫敦間匯兌率英金一鎊合二十六佛郎法國公債劵巿價如下三釐公債六十五佛郎一○一九一七年四釐公債七十五佛郎八○一九一八年四釐自由公債七十五佛郎五○一九一八年五釐自由公債九十二佛郎 
路透電 
[巴黎和會進行電報]  
　　五日巴黎電今日公報云協約國審查賠欵委員會今日開會以克洛資君爲主席交換制定原則之意見俾以支配要求敵人所釀損失之各國權利各代表現正以闗於此事之意見書提交委員會美總統與協約國及共同作戰國之總揆與外交長官並日本代表開會議决由法英意美四國各派二員組織委員會審查捷克斯拉夫民國問題之特殊現况國際工制委員會今日午後聞會續行討論英國之計畫業已告畢並爲美國工黨聮合會宣讀意見書 
　　七日倫敦電今日巴黎公報宣稱捷克斯拉夫代表克拉瑪君希臘代表維尼齊洛斯君波蘭代表杜夫斯基君羅馬尼亞代表狄亞滿第君昨晚參與國際同盟委員會贊成闗於同盟確　職務至重要問題之規則現已議及草案之半 
　　五日巴黎電協約國各報近載有不確之消息致衆意以爲英國代表闗於要求德奥賠償戰爭損失問題態度漸弱今由消息靈通方面探悉此說毫無根據英國態度堅硬如前 
　　五日倫敦電檢事長希華特君通告巴黎新聞家謂英國闗於懲治敵國罪犯之意見必爲犯罪者縱居高位亦不能輕赦孰爲有罪者控以何罪施以何種刑罰皆爲必須審慎考慮之問題委員會現正從事查究罪狀云云 
[德國近事電報]  
　　五日倫敦電丹京消息德政府之兵佔據白里門之前該鎭曾受轟擊古天主敎堂巿政廳等屋均受損　　五日丹京電德政府之兵激戰後已入白里門鎭占據公共房屋 
　　七日亞姆斯特丹電柏林電稱白里門一役死三十人傷百人死者總數必遠過於此 
　　六日巴黎電德國國會開幕時愛倍爾氏宣稱皇帝代天行事之時代已過並述及德國之敗實由與國解體及德國軍事與經濟不能支持之故德國軍黨自信太過德之敵人亦爲戰爭竭其所有協約國雖已逹其戰爭目的滅除德國黷琥主義與帝國主義然仍以刦奪報復輸入和平觀念愛倍爾氏並作恫嚇之言謂德國或將不允參與媾和談判德國所欲者乃與其他列强享平等權利加入國際同盟愛倍爾氏又讀美日耳曼奥地里亞新邦加入德國之决議並促工界須洞悉生產之必要末謂國防軍當以保衛德國人民建設鞏固社會主義民國爲務云 
　　五日倫敦電路透電社得悉丹齊德員現正匆促遷移軍需清除貨棧足徵德政府已有願棄丹齊之意 
[英國罷工風潮]  
　　五日倫敦電管理建築商船事務大臣裴利爵士今日會晤貝爾伐斯罷工董事會規定立即恢復工作及公共事業如電車煤氣電氣等類之辦法所附條件係在未解决以前工人每星期工作五十四小時但超逾四十七小時以上之鐘點另行給費裴利爵士主張明日即恢復工作工人代表則答稱明日再議似此項辦法工人已有允意但今夜員爾伐斯城猶在黑暗中　　五日倫敦電與倫敦罷工有闗之各業聮合會現擬定辦法如電氣廠用兵士工作則將設法將電車街車一致停駛今晚情勢可謂復雜吳維志兵工廠技師今晚圍會投票其結果贊成照常工作者二千一百十票贊成罷工者一千零十二票巴羅造船工人與技師因鐘點問題投票决議計贊成每星期工作四十小時者三千三百七十八票每星期四十四小時者三千三百五十三票面贊成磋商以得較目前稍少之鐘點者四千七百八十三票此外尙有一千七百七十四票贊成罷工 
　　六日倫敦電鐵路機車技師聮合會會員昨晚在紐克勞斯等處抛棄工作以致貨車不能行駛雖政府有車務由軍人管理之議但恐客車亦將停駛警務長昨晩與内務部官員會商一切 
　　五日倫敦電貝爾伐斯與克萊德之罷工風潮漸見停息倫敦地下鐵路之現狀則無起色今晚男女之食力者盈千累萬於雨雪中徒步回家聞政府擬定如機車技師果皆罷工則擇軍營中能開機車之技師使之充乏倫敦電氣廠技師聲稱將罷工停電政府已設法應付之國防新條例當可使倫敦居民不致受黑夜無光之苦如國防條例尙無濟於事則政府將施行他種方法有數處旅館餐館之侍者與廚司現仍罷工要求每日工作八小時 
[各國近事雜訊]  
　　五日瑞典京城電昨日愛沙尼亞公報云比斯柯夫方面有敵兵兩聮隊助以砲隊武裝汽車攻擊我軍陣地激戰終日受挫而退我軍佔據貝泊斯湖與同名之村俘虜四十六人 
　　五日倫敦電下議院議員今日行宣誓禮新芬黨議員未列席 
　　五日瑙威京城電瑙威漁船一艘觸水雷沉没死八人 
　　五日倫敦電海軍部宣稱掃雷船披拉斯號昨在約克希爾外觸水雷已有四十人遇救登岸尙有四十人現由漁船撈救 
　　五日丹京電丹麥船卡美斯號三日在北海觸水雷遇救者一人餘十七人不知下洛 
　　五日瑞士京城電國際社會黨大會開議時巴伐里亞政府領袖愛斯勒氏於辯論開戰責任之際以德國社會黨名義切實承認德國有罪但謂德國可進行於社會主義之途而贖其罪今日德國已爲世界民治國之冠云云德國獨立社會黨甘資基氏稱文件具在已證明德國有罪前德相郝爾維格所稱法國首先開釁一語實屬妄言云多數社會黨阿得新博士發出宣言書謂戰局之成由於德國舊政府之政策書中承認調查之必要並承認侵犯比境乃破壞公法之行爲舊政府雖謀掩飾終歸無益又謂德國罪過一經證實日耳曼民國不願有所規避書中結語謂决定戰中責任宜由特别委員會爲之此會宜以德奥代表二人英法代表各二組織之英國代表以漢德森與彭林二人爲宜 
[各通信社電]  
　　海參崴電哇木斯克消息證實西比利亞西部二十萬德奥戰俘之慘狀敵俘之死於饑塞者頗多已呈請協約國代表准其取道海參崴悉數回國（七日）　　海參崴電西比利亞對於派員赴泊林斯島開會之議仍持反對態度迄未稍減行政領袖柯長察克氏發出示文謂西比利亞之軍隊斷不能與國賊紅衛軍停戰言和西比利亞政府决不能與害國殃民之勞兵會締結條約又謂吾人不願與蔑視法律與條約之過激黨通商往來云云土波爾斯克等處亦通過决議案聲稱列寗與特羅斯基之政府乃俄國人民之公敵　　哈爾濱電據俄國電社消息哇木斯克外交部屢接巴黎來電謂得確實消息俄國北部過激黨各機闗漸見破裂（七日） 
　　海參崴電過激黨報紙勞慟世界登載煽亂社會仇視協約國之言論今日由俄員依照戒嚴令諭令封閉（七日）以上路透電 
　　南京電朱唐兩總代表各以協商修定之會議規則電陳北京政府及廣州軍政府備案 
　　南京電朱啓鈐俟覓定上海私邸即挈眷詣滬　　北京電徐樹錚在善後會議聲言但動於交議之件就箇人意見爲應有盡有之陳述至和議事項身爲軍人不惟不願聞問抑亦不應干預 
　　北京電曹汝霖兩列籌對小幡干涉王顧在歐發言之閣議未發一言 
　　北京電周自齊赴八日府議後即往天津　即預備南下 
　　北京電政府對唐紹儀要撤陳樹藩事擬不直接答覆交朱啓鈐面與籌議 
　　北京電張瑞璣電告由粤先赴滬後到京 
　　北京電梁任公由法京將策一次參觀記郵寄公府 
　　北京電丁士源自西比利亞回京又奉派赴陳（以上八日） 
　　北京電參陸處因主任人員加增修改簽稿規則　　北京電王印川有南下協助和事說 
　　北京電支配滇粤軍隊收朿費儗同岑（春煊）陸（榮廷）完全擔任事除院列專案交施愚帶寗外另電朱總代表指告應付機宜（以上九日） 
以上中孚通訊社電 
　　北京電昨日院部處開特别會議决議從第二艦隊撥派内河砲艦四艘防備黑龍松花二江俟解冰即實行（九日） 
　　北京電同日議定遣回德國敎士後保管敎堂財產辦法决議提出於國務會議（九日） 
　　東京電日本郵船會社因中日間進出口貨日見增加現已决定除舊有之筑後丸外從二月中旬起擬添自出定期船一艘來往横演上海之間（八日）　　東京電國民新聞謂威爾遜氏所主張之公開外交就主義而言自無異議但因此而謂過去一切秘密條約概可作爲無效則蔑視法律上政治上之法則駭人聽聞之獨斷之言論也敢問中國政府將何以圖恢復其國際信義乎且曰中國委員將中日密約比勃勒斯多里託爾斯克或布加列斯得條約試問主權所在不分明之俄國之黑暗舞臺與中國國情果相似耶中國委員代表視己所代表之政府與過激派無異乎然中日密約實與上述兩條約異非因兩國完全之合議不能成立者也旣誣人而又暴露己之不誠中國委員之言動誠索解人而不得者也云云（九日） 
以上東方通訊社電 
要聞 
[北京通信（秋水）]  
　　陰曆新年中之外交風雲 
　　此次陰曆新年北京社會别有一種氣象爲民國八年來所未曾有者滿都商民住户懸旗結彩爆竹之聲通宵不絶即警廳亦特别爲人民助興令城廂内外徧掛提燈我國社會習慣不易改革即此大足證明也不謂舉都酣嬉沉醉之時而霹　一聲外交風雲陡作連日以來人心惶惶咸以爲日本果將派兵來京矣茲將此事分述如下 
先是去歳十二月二十七號英美法意日本五大强國在巴黎開秘密會議議及處分德國殖民地問題遂連類而及青島問題此秘密會議我國專使本不能與聞顧維鈞王正廷二君因得美總統威爾遜之斡旋得列旁聽之席各國專使討論處分德國殖民地問題後顧君突然提出青島問題起立演說詳述德佔青島及日本攻取青島以來之經過情形并述中國主張理應由德直接歸還中國演說約一小時言極沉痛各國專使咸爲動容而日本專使爲珍田等見顧之主張早已面紅耳熱又見各國專使皆表同情於我益覺手足無措顧氏演說後各國專使轉詢日本專使主張日使訥訥不能出口勉强發言復爲顧氏反駁彼遂宣告青島問題尙須請訓日本政府不歡而散政府旋得陸委員表詳電報告此事二十九號都下徧傳日本政府已知照我駐東京公使章宗祥謂日本無論如何必須佔據青島顧王二使在秘密會議之態度實傷日本感情中國非將顧王撤換日本因青島問題雖用兵力亦不卹云云同時又據北京外人方面消息謂得巴黎電報日本政府以中國政府於青島問題若能讓步日本惟佔青島如不退讓日本將用兵力强佔山東全省云云一時都中内外人士聞此消息無不憤激除夕日（即上月三十一號）小幡公使並未知照外交當局突然親到外交部求見次長陳籙當以改日再見辭之小幡再三要求會而不得已許之當日會面事極秘密尙無何等結果新年初二日（即一月二號）小幡復與陳籙會談外問喧傳日本提出條件三條如下（一）參戰借欵一千餘萬不再交付（二）任東三省自立（三）青島永不交還政府得小幡條件後即開國務會議如何議决尙無所聞初三日在京山東同鄉及各省人士在石虎胡同國民外交協會籌議對付方法由大衆議决連發兩電與在巴黎各專使力爭電文如下（一）駐法胡公使轉陸顧王各專使公鑒青島問題務請堅持萬勿退讓魯民全體誓以死力對待山東國會議員及省議會謝鴻燾王朝俊等江（二）巴黎胡公使轉陸顧王施魏各專使公鑒此次和議應尊重各民族主權中國民意如下一中德宣戰後所有德前在山東一切利權及利益應直接歸還中國二歐戰期内凡各國所結密約闗於處分我國土地及權利者擅視我國爲賣買品中國人民誓不承認三歐戰期内中日所結一切條約及合同皆由日本用武力及陰謀取得應全取消請將原電提出大會要求同意國民外交協會等江此電發後山東同鄉復派人回魯分途布置而國民外交協會復有種種動作我國人民今日頗能了解國民外交之作用滋可喜也初四日駐京各外報記者五人如路透社紐約泰晤士報倫敦泰晤士報字林西報等各代表同往見小幡詢問日本照會中國政府之内容小幡左右支梧不肯明言惟謂中國在和平會中提出一切秘密公文日本滋不滿意各代表問之曰然則中國無自由提出此項公文乎小幡曰有之惟日本之意中國提出此項公文之前須先與日本商量耳各代表問之曰此次日本照會中國如不答復或答復而不能滿日本之意日本亦將懲罰中國否乎小幡答曰答復與否任由中國之便惟日本决無因此切責中國之理各代表與小幡問答至此止出即發電各國報告矣尙有一事可紀者則英美各公使連日之活動是也英使朱爾典美使芮恩施連日謁我政府有所諮詢事秘莫能詳聞而京津各外報如京津時報華北明星報皆動公憤連日記載論文皆痛責日本之舉動焉 
[日本新要求之外訊]  
　　路透社八日北京電云北京導報云國民外交會代表數人與導報記者昨因日人要求事往見代理外交部長陳籙說明來意略謂各國外交皆以民意爲根據國民遇重大外交問題當然以援助政府爲職務惟國民苟不詳知交涉之眞相則莫能有所助力陳代長答稱一月二十七日五大國代表開會討論某種問題膠州鐵路亦在討論之列日本代表發表鐵路應交與日本之意見但未切實議决同時顧使維鈞得列强之許可出席於下屆議會黨膠州鐵路復付討論之時顧使於日代表驚異之際向和會陳訴青島問題而不言膠州鐵路謂因中國宣戰之結果青島不復爲德國租借地當然仍爲中國之土地自應不附條件交還中國其地旣由英日聮軍奪諸德人之手中國願以相當之報酬给予英日蓋中國絶無他人費力我享其成之意也顧使陳述中國之理由詞意懇切衆皆動容各代表咸頷首稱讚迨顧使發言旣畢各代表起與握手政府於三十日接陸使來電詳報此事次日爲中國舊曆新年小幡日使知照外交部謂有要事欲與余晤談因屈新年假期當即拒絶其請但小幡氏堅欲晤余星期六日即舊曆正月初一日小幡氏偕日使署參贊至外交部余偕施履本接見之小幡氏先出電報三通相示此電係東京發來者據謂巴黎中國代表採取不友好之態度反對日本利益太覺堅硬中國代表又向巴黎外國記者宣稱準備隨時發表中日密約小幡日使當即聲明密約旣由兩國締結依照外交習慣必先得雙方同意方可發表故向中政府要求兩事（一）中日密約苟無日代表之同意不可公佈（二）中政府應即發電諭令巴黎中國代表改換態度小幡氏又稱如此要求不蒙採納日本將採用保持其利益之必要方法日使旋即告辭候中政府考慮其要求翌日華北明星報載有日使赴外交部之新聞日使見之即以電話致余謂與余晤談時無外人在場故晤談時各事之外洩應由余負責與伊無闗余旋派部員往晤小幡氏告以無論報紙闗於晤談事有何新聞余亦不負責且報紙所發表者並非晤談時之眞確情形故依余意見此種紀載無甚要緊云云陳代長答覆政府對於日人要求將如何應付之質問謂此事大可視爲過去之事陳代長又答覆其他問語略謂總統與總理對此問題未曾發表意見茲事全交外交部辦理巴黎中國總代表陸君徵祥乃外交部長各事將照陸君態度與意見而行云 
又七日北京電云日使小幡氏今建議山東鐵路合同可認爲雙方同意公佈於衆但聞前鴉片政府曾締結兩種密約一爲閩省合同日本因此而得閩省路鑛之管轄權一爲國防同盟合同此係徐樹錚在日本所議成者凡中日軍事協約所允諸日本之各種大利益皆由此約訂明繼續有效此二密約今亦應公佈北方報紙現披露小幡氏交涉之詳長報告北京英文日報詳論中日交誼後謂顧使維鈞奉政府之訓令向和會陳述二十一條要求主張取銷一九一五年恃力威迫中國所締成之協約日本代表之地位遂因此大爲狼狽故日本乃有箝塞中國代表口舌之謀此謀今旣洩漏不成小幡氏卽自認渠負完全責任渠之行爲與其政府無闗換言之卽小幡氏自願以其一身代人受責耳第此舉能否淆混世人之耳目則尙屬疑問也順天時報謂美國在華政策令人作　美國之能得華人歡心者唯在庚子賠欵之退還與十年前南滿鐵道應爲中立之建議雖在戰時未能經營中國事業分嘗一臠但美國今殆將利用其能力以開拓中國矣威爾遜總統唱國際同盟之議標榜全球自高聲望第國際同盟乃一夢想成敗善惡猶在未定之數又謂王正廷之任爲巴黎代表乃某國運動所成中央政府雖加任命然廣州反因之而起反對云云 
[中日新交涉續聞]  
　　京報消息云日前小幡氏又謁外交部陳次長一次其措辭及態度似較第一次爲温和而於上次所要求者依然堅持至於我國方面政府持極冷靜態度雖在國務會議外交委員會新國會會經提議及此但迄無表示至於誥誡顧王二使之說亦絶無根據更無其他對日表示屈服之形跡云云 
亞細亞通信云昨晚國務院開一特别國務會議討論日本之要求與青島問題及處置山東德人利益諸問題闗防異常嚴秘結果無從探悉會議完畢錢總理偕曹汝霖總長即入公府報告一切據吾人所知則徐錢之態度極爲堅决並未曾拍電於巴黎中國代表束缚其言論據小幡公使與外國訪員之談話大多數中國報均信小幡氏之要求實必受其政府之訓令而爲之又聞赴歐代表之强硬態度中國報界已去電致賀請無退讓以副全國人民之望但中國政府實處於困難之地位　　决此問題頗費躊躇現時并未答復日使亦未曾　電與赴歐代表今公府外交委員會擬再會議討論外交問題大約不久即復答日使矣現在公府方面闗於此事接收各處來電爲數已屬不少中國若不得歐洲資助恐必受日本經濟的壓服也 
中美通信社消息云五日午後二時衆議院開常會由東議員謝鴻燾艾慶鏞等爲外交事提出質問書後有蒙古議員克希克圖要求外交次長陳籙出席答覆即以電話逹外交部少頃陳次長至首由克議員質問日使小幡氏訪陳氏情形陳曰此等情形外間何從知之謝議員曰某等從外交團探聽得來乃侃侃道其顛未陳次長曰小幡公使不過說中國議和專使不應以中日秘密協約宣布於平和議會若不得已須與平和議會討論亦當先商之日本特使得其同意云云謝議員復起發言痛詆政府之畏縮無能且謂外間喧傳某總長某督辦因日人以不交借欵要挾乃欲肆力爲日人運動不惜犧牲一國主權以易私利吾甚願當道諸公反省云云陳次長此時默無一語旋又有某某議員羣起質問爲時已晚不得要領而散又云五日國務會議闗於日使要求事决定先電駐日章公使屬其轉逹日政府云中國議和特使全權操之陸總長徵祥故顧王兩特使之言行政府未便干涉又云交通總長曹汝霖爲日使要求事極力運動但内閣尙不爲所脅制亦未嘗訓誡議和專使總統態度亦甚堅定 
公言報消息日本公使小幡氏又於四日赴外交部與陳次長會晤一次陳氏於昨日在閣議席上詳細報告並討論辦法事闗外交機密無可宣布惟確知當局對於顧王二氏在和會中所發言論認爲即政府之言論意氣極爲堅决又云星期三日英美兩國公使至外交部時以此事詢外交次長詳情未能盡悉但外間所傳將與協約各使討論此事殊非事實各公使對於此事已認爲歐洲會議席上可以解决之事不必再由駐華各使方面過問中國政府欲有所聲明亦只得向歐洲和議席上陳述不必單獨向一國辦理且均信任闗於膠州灣等問題會議席上英美各委員必以和平公正之態度判斷之並謂此係世界各國公同討論之一端不能由一二國家自行解决云云 
五日北京路透電記西報之評論略云日公使旣稱徒以友人口吻提起外交不合之處使日政府注意則中政府何以不下其事於内閣及外交委員會並如小幡氏之說通知協約各使館乎如小幡所述伊之舉動政府並不知悉是日本巴黎代表亦不知於東京政府矣然則日本代表所代表者果爲誰耶東京政府何以不相干涉乎云云 
按九日上海日日新聞云中日新交涉之北京消息小幡公使於一日訪外交次長陳籙示以東京政府之训令曰顧維鈞王正廷兩使之行動蔑視日本國際之體面且背外交之慣例日本政府爲維持國際上之體面起見希望中國政府撤換講和委員云云附譯於此以爲前此各消息之參照記者誌 
[六日之新國會]  
　　六日下午一點衆議院開會兩次延長時間至兩點十五分始足法定人數開議之先議長報告本院會計年度改爲三月一日至次年二月二十八日克希克圖臨時動議謂現閱各報登載謂某國對於我國有種種之交涉請國務總理及外交次長也席報告議長以克君主張付表决贊成者多數遂令秘書電請國務總理及外交次長出席一方面按照議事日程開議第一案取消安徽宫中案（參議院提出）第二案取消官中請願事件討論結果兩案均以建議形式照原案通過第三案咨請政府限期提出預算决算案（議員吳道覺提出）提議人說明後吳文瀚贊成之鄭萬瞻謂此案當然之事不能用建議形式只用本院名義咨催政府於下届開會時交來可也黄雲鵬謂此乃政府當然交到之事何用本院催交議長以鄭君主張三四兩案合併表决贊成者多數第五案請政府咨送金劵條例並擬定改革幣制條例交議案（審查報告）委員長報告審查會贊成原案光雲錦亦贊成本案提議人符定一亦贊成審查會删去并擬定改革五字議長以審查報告付表决贊成者多數黄雲鵬主張省略讀會手續即日咨送參議院議長付表决贊成者多數鄭元楨提議變更議事日程先議參議院交來之咨請政府將闗於臨時約法第十九條屬於國會職權之一二三四五各欵 
 
 

Page 7

 
 
交議案表决多數遂開議此案審查報告後卽以原案付表决大多數贊成又决定省略讀會手續全案通過此案畢陳次長出席報告以事闗外交照例開秘密會旁聽退席至五時許散會是日參議院亦於午後一時開會議長李盛鐸主席延長時間至兩點五十分鐘仍不足法定人數查看在場者只七十三人乃宣告延會 
[京華短簡]  
　　米禁開放問題中央已定由蘇皖兩省購備米石若干分期運出現蘇皖兩省紳商雖有專電反對而政府則在設法疏通並擔認决不致有米荒之虞一面令農商内務兩部頂籌調濟糧食平均辦法大約在贛豫魯三省隨時抽運協助 
蒙藏來京年班王公連日參列盛宴總統對於各王公均有極豐之賞賚各岱青吉農扎薩克和碩親王朝克巴逹爾祐（卽庫倫活佛哲布尊丹巴代表）於六日上午九時赴公府辭行後由蒙藏院人員帶領參觀觀象台定十日卽返庫　政府除諭令特備專車外並有字畫美術等件交該　携呈哲佛 
中法交涉懸案之求新工廠問題聞已經政府與法使方面迭次討論結果定爲中法合辦資本各半已於前日電告上海護軍使盧永祥令其擬具擴充計畫 
安徽鹽斤加價爲倪督軍所堅持得該省議會爲後援已於年前議决正擬實行而紳商反對函電紛馳政府爲體念皖民起見聞巳由國務會議議决皖省鹽斤加價旣未實行應卽取銷昨已電告倪督矣 
由張家口至庫倫交通素稱不便前由吳劉諸君籌集資本創設張庫汽車公司聞一切内容業經組織就緒每年預計可運客貨若干不難赢純利五十餘萬現已有公文呈農商部請其照章立案矣現在國内長途汽車事業辦者尙少曩聞江蘇有私人集資籌設瓜清長途汽車之議今北方又有張庫長途汽車是中國長途汽車公司已有其二矣而在張庫之間則闗係尤爲重要焉 
井陘煤鑛自經農商部接收以來各事均已就緒部派總辦邢端總工程師張景光邢氏本爲農部鑛政司長張氏係未到任之福建實業廳長一住天津總局一住鑛場日前兩氏回京晉謁田總長面陳接收各情形並擬定進行計畫書一件田氏極爲贊許 
和蘭現開勸業會於迂脫菜脫省規模頗不小農商部特派前往歐洲調查之王治昌施弼兩氏就近赴會參觀一切並代表中華民國農商部與彼邦實業行政當局交接意見頃已有電逕逹王施兩君矣 
江浙皖浙絲廠維持費已由政府撥借闗餘一百萬元匯滬發放農商部駐滬委員鄧振瀛並有公文呈報農商部陳述撥放情形而該絲廠商去歳尙有公呈到部請速撥發借欵當在借欵未發之先現由部批示謂欵已撥發云云 
直隸實業廳發見私採鐵鑛數處有文呈農商部請示辦法部批照章没收 
[津聞零拾]  
　　天津紳商等以我國鴉片之害未絶嗎啡之毒接踵而至爰集同志設立拒毒會以冀共謀挽救聞已訂於本月八號下午七時半假青年會講堂舉開拒毒大會藉資研究 
天津方面之敵僑已訂於三月一日實行遣送回國刻已籌畫將次完備届時係用英國某輪船輸送 
京畿河工善後督辦熊希齡現以辦理賑災官紳如曹琨王逹施肇曾李士偉孫寳琦曹銳均異常出力業經呈請總统分别請奬昨已由内務部頒發匾額勳章以示鼓勵 
振武新軍之龍永光以駐津司令部業經遷移小站其河北之司令部應須取消改設振武軍辦公處 
直隸敎育廳長王章佑以北京全國敎育聮合會舉行中學會議决定在各省區設立分會藉資輔助昨特在廳内召集各中學校校長齊集會議籌畫組織分會一切進行辦法 
直隸財政廳客歳張孝曾拐洋十八萬元一案其案内人犯如該廳之科長等業交法庭管押該正犯張某亦已經偵緝隊員等由滬押解來津由天津警察廳轉送河北檢察廳歸案訊辦 
保府之張寳成勾串趙寳兒將親父謀殺案經直隸高等檢察廳宣布審理終結判張趙二人絞刑惟張之母某氏已在監因疾斃命當於本日下午一時由錢檢察官將該兩犯提至當堂騐明正身押赴南馬路天津第一分監内執行絞刑 
[湖南金融之危狀]  
　　湘省金融之紊亂已逹極點種種情形實開金融界未有之奇局即以票幣論其價格之低竟出人意料之外憶當淇憲失敗後交行票幣跌至四成有奇吾人即視爲奇異不圖吾湘台票其低落乃更有甚於交票數倍者自當局於湖南銀行所出台票放棄責任不加維持後價格即愈跌愈低至舊曆去歳十二月中即跌至百分之零五（即每百枚銅元票一張僅值銅元五枚）適以年闗巳屆商家俱謀收東以台票旣較前益低債權者遂多數不肯收受即令照收亦異常挑剔因此發生轇轕之事時有所聞至巿面雖尙通行然以票價之低靡有底止一經收存至次日即須虧折故將物價隨時提高以顧成本於是生活程度於數日間又增高幾倍官廳對此於表面上固不能不加以維持第省政府亦公欵奇絀年節内均須開銷於無可設法之中又襲用去歳秋節之故智一面發出舊票以　塞一時一面令由警廳鳴鑼示諭舊票須一律通行如或抗違即嚴行拿辦示諭之後又經派人四出訪查將不肯收用舊票之商户拿辦數十起於是不能行使之舊票又充塞巿鏖其實此等票幣旣無兌換機開且無銷路簡直言之廢紙而已試問商人收此廢紙究有何用然官廳旣雷厲風行則不收勢亦不可祇得再將貨價抬高以期虧折較少因之台票價格又驟低若干牽及可值銅元五枚之完整台票亦僅能值銅元三枚矣至張督任内所加發之新票每串原可值銅元十枚今一則受舊票之影響一則因某機闗忽以大批票幣出重價吸收光洋致其價格亦隨之跌落刻下新票每串亦僅能值銅元七枚上下一般商户以金融情况日趨危險開年以後尙不知若何景象與其因此賠貼不如稍緩開張故日來各商家多於門外大書數字云暫停營業清理賬目此誠舊曆新歳中之特别點綴品也 
[舊議員發起世界和議討論會]  
　　李紹白致海内名流函國會議員李紹白發起提倡組織世界和平討論會致函伍秩庸孫中山唐少川孫伯蘭李協和熊秉三趙次山張貞午谷九峯張鎔西范靜生張嗇老諸公徵詢意見函云竊維此次歐洲會議所以謀世界永遠之和平蓋欲將國際間一切不平之事根本解决不使留有媒介以誘起世界將來之大戰夫戰爭起於不平國際間所以有不平之事由於國力有强弱之别耳在西歐有巴爾幹問題在東亞則有中國問題中國問題不解决是禍源未除世界第二次之大戰終必不免惟紹白之所兢兢者則以東省一隅又爲禍源中之禍源也誠以外力之侵入至深且鉅二十四省中當無過於東省譬之疾病已入膏盲羣知必死今幸值時序之推移天氣之廻轉病者略有蘇甦之象則問方求藥當爲孝子之純誠紹白幼年失學未嘗習於外事對茲重大問題誠未敢冒然將事第覺東三省之於外人接觸之繁轇轕之多似不無問題可以提出和會要求解决先生眼明如炬燭照中外且於東事早已洞悉本源倘不吝金玉進而敎之俾紹白得遂其孝子之誠則病者果有更生之望諒亦當世賢豪所甚贊許乎企余望之矣 
伍秩庸覆函接誦來書以歐洲和會闗係重大東省交涉轇轕繁多欲使代表列席之時提議國際不平等之事以謀根本上之挽救語長心重愛國愛鄉循誦再三莫名欽佩竊以此次和議開從來未有之局樹世界大同之基一則闗係萬國永遠之和平一則闗係吾國將來之命運現在議和大使不日成行來書所論各節自當交請特别注意斟酌辦理若能挽救前失國之福也 
徐季農覆函東省所受外力之害自當乘此歐洲會議之機一併排除第茲事體大其中不無研究之處故謙極欲領敎惟因事即日返滬是又莫酎所願如蒙惠書請寄上海法界霞飛路寳康里十五號爲感 
本協和覆函歐戰告終協約勝利美總統之世界和武力壓迫之正誼乃獲粲然著明於世特此僅靖内問題苟欲自躋於國際平等之列非列席歐洲媾和會議將北庭所結秘約而取消之終覺未能自拔來書問方求藥其旨蓋在乎斯然此在貴會諸公亟開一特别會爲具體之研究因茲事體大恐難一隅作問題也再來示所云東省是否專指山東抑合東三省言之詞意尙渾東三省之病則在路鑛讓與權上論究挽回之術山東省之病則青島自應交還萬不容以繼承德國租借爲口實此皆根本解决之道但北洋系之錮疾不除眞民意終難發展是則不能不期於諸公之代表也願共勉之 
[雲南設立和平會紀]  
　　一月二十日雲南省議會商會發出知單遍請滇省要人前往會議係因滇人張耀曾君有電來滇謂此次南北罷戰議和漸有端倪各省俱設有和平期成會立於第三者地位以期促進和議早成雲南自應斟酌時勢繼續發起同時北京總商會亦有電致雲南商會及各公團速派代表就滇設立和平期成會故由商會及省議會通知各界開一茶話會是日到會者約計百人當由省議會長李君宣布宗旨並討論雲南應否設立分會胡源君謂南北自開戰端各省商民莫不大受影響現在小民心中無人不期望和議早成故和平期成會雲南亦須成立以期與各省一律時有人起而反對以雲南爲起義省分現在雖南北停戰而和議亦必求合法之解决方能了息設北方議和條件不能體諒南方護法宗旨恐和議仍難成立雲南如設立和平期成會似與首先起義宗旨不合况雲南先本設有國民後援會與和平期成會又大相刺謬故和平期成會於滇不宜設立後又經多數討論以現在各省人民已大半期望和議早成雲南自不宜獨異况廣東亦爲起義省分現亦成立和平期成會即雲南設立亦不致貽他人口實且可將期成二字删除作爲和平會即定名爲雲南和平會將來擬定章程時亦必須求能逹合法議和目的如違法議和雲南亦不能遷就遂付表决並舉出臨時幹事數人預備一切而散 
[閩省軍事近聞]  
　　在閩南軍與北軍停戰而後泉州一方竟有南軍與南軍之内訌駐安溪之粤軍司令趙光與駐安海之閩軍總司令宋淵源日前因畛域意見致起衡突在參洋激戰兩軍皆死傷數十漳州陳炯明總司令聞知急派譚人鳳前往調停其事乃寢厥後譚由安溪往仙游與許崇智接洽傳逹陳炯明之意旨請其收束軍事以待大局解决僅駐一宿即返漳州許崇智日前由仙游至永春與藍本吳適磋商軍事勾留三四日即起程赴漳各界人士開會歡迎不日將仍返永春 
前日漳州之閩南聮合會提議以龍巖漳平寗洋三縣爲剿匪區域迄未實行茲漳平土匪之猖獗較龍嚴寗洋兩縣爲甚時出搶刦船隻擄人勒贖漳平熊知事致電陳競存請派兵往剿陳氏即令陳小岳派三中隊由指揮劉學修帶往駐紥漳平及華封等處以防匪擾商民始得通行無阻 
清鄉會辦黄培松前派施模到厦創設清鄉辦公處迄今尙未創設黄氏率帶海軍陸戰隊百餘名於一月十五號由福州乘輪抵厦厦地文武多上輪迎接施模亦往迎接甫登輪船之梯爲人擠落海中幸有一小艇急往救起得免與波臣爲伍黄登岸後暫借寓於鼓浪嶼黄仲訓之洋樓擬以厦港之貧民工藝廠爲清鄉辦公處據云不日將轉往泉州内地一帶實行清鄉計劃 
李厚基致陳炯明電云漳州陳競存先生鑒敬電奉悉前擄姚師長佳電稱據報大股土匪千餘人帶機槍三架由永泰方面攻入尤溪所轄之二十二三五七等都淫掠焚殺慘無人理現復向縣城前進該處人民泣求派隊往剿各等情當以貴軍迭次來電各守陣地彼此相安尤溪方面確係土匪自應派隊在敝軍範園以内嚴行痛剿頃奉來電似前次進攻尤溪又有貴軍闗係如果屬實則是貴軍先行越出範圍輕啓釁端敝軍并無進攻情事請即查明分飭貴軍仍行嚴守原防靜候大局解决無任殷盼李厚基宥二 
[皖省近事]  
　　皖省議會臨時會原定四月一日開幕茲護省長李維源因財政要案交議特提前開議昨已通令各縣知事轉知各議員於本月二十日以前齊集省垣以便開會新省長吕燮甫聞定二十日出京履新 
財廳長劉吉甫辦事不力已經龔財政總長呈請免職刻劉已預備交代新廳長胡思義現聞在京來皖消息尙未得知 
鹽斤加價案稽核所前派員蒞皖調查昨已回京 
省公署秘書吕長鏞奉財政總長龔仙舟電召入都已於昨日束裝北上 
敎育廳頃通令各學校一律於本月十六日開校母得延遲 
[蘇米弛禁之商榷談]  
　　蘇省米糧弛禁問題李齊兩長日前曾派委方時裝持函前往南通徵詢張季直意見張建議限制辦法開具節略交方委員携回以備採擇茲爲披露概略如下大致以米一百萬石運往日本擬劃二十五萬石歸三井洋行承運餘七十五萬石以三十七萬五千石歸江蘇省公家自運以三十七萬五千石歸本省商家承運每石照費一元一律繳納闗稅釐金亦照繳所有維持民食及限制方法可參酌三井所開條件辦理公家商家所運之米直接運往日本交易所獲赢利除每石提出運本拆息若干外公家方面提三十萬元分配六十縣充敎育經費每縣五千元商家方面捐十萬包　粉接濟歐洲五萬包接濟湘川兩省亦作三萬元餘則悉數作爲合辦中美銀行之資本公家作爲江蘇省股商則聽各照資本入爲江蘇商股至公家之米最好亦委託商家代辦概須籌畫資本督軍省長公同委員監察稽核以期官商融成一片辦法對外整一巿價亦不致自相紛擾商家之米歸江南辦二十萬五千石歸江北辦十萬石以免偏枯又四十九天之限期改爲二十一天須向日本政府特别聲明 
齊省長復電云南通張季直先生鑒方委員時褧回交到尊函並節略一紙均敬悉刻正與秀山督軍參照酌擬俟研究妥協即行奉聞齊耀琳印 
[南京快信]  
　　王克敏昨晚由滬乘車於今晨抵寗軍署顧問胡慶培同行又方樞汪有齡等今日亦將回寗 
聞會議規則雙方總代表已簽字定二月十二日或十五日行開會式 
中央電令李督迅派人員赴滬辦理開會及一切招待事宜 
南代表郭椿森繆嘉壽前日來寗謁見李督接洽一切已於昨日晚車事畢回滬 
和議瞬届開會聞南代表秘書長已定舊議員盧信北代表秘書長已定前清華學校校長新國會議員周詒春 
李督擬派胡慶培在滬專辦交際事宜 
施愚定明日晚車赴滬 
朱啓鈐昨電津促熊秉三南下 
王芝祥定明晨由津抵甯李督令事務所妥慎招待上海和平期成會公推孫發緒李爲綸來甯組織聮合會今晨抵甯 
李督昨電京道謝徐總統錢内閣慰問盛意並稱傷痕已愈即日照常辦公 
公府侍從武官李馨乃李督胞弟因聞李督跌傷於昨晨由津浦車抵寗 
聞李督昨電中央詢日交涉眞相政府復電稱尙不能宣布 
北京學界電寗垣各團體結合團體合力進行爲外交後盾 
李督派赴南通晤張季直商米禁事之唐慎坊已於昨日回省銷差 
米糧弛禁巳經中央允准齊省長擬召集臨時會通過財部昨來電阻止 
敎育廳長符鼎升因父病電部請假一月已於今晨乘輪回贛 
地方通信 
[松江]  
　　高小校最聮合會縣立男女八高小校長錢魯詹揚繩武沈玉儕朱壽臣馬敬時楊紫蓉沈君梅及第五高小校代表張鳳翎等於本月八日假座縣立第一高小校開高小校長聮合會臨時公推第一高小校長錢魯詹主席其議决案如下（一）本會規程應如何公訂以垂永外案議决先擬定本會組織綱要以便推定起草員草訂規程俟下次開會時提出討論其綱要附下（甲）宗旨凡闗於縣立高小學校行政事項得由本會議决共同進行（乙）會期分常會臨時會兩種常會定寒暑假内各開一次遇有特别事項得開臨時會（丙）地點無論常會臨時會均假座縣立第二高小校以資便利（丁）職員會中設主任一人掌理文牘通告及其他一切會中重要事項開會時兼任主席設幹事一人掌理會中雜務及經濟事項開會時兼任布置事宜幹事請開會所在地之高小校長擔任主任於暑假常會時推舉（戊）經濟本會每年費用先由幹事代墊於開會後各校攤派繳納（己）起草員公推錢魯詹楊繩武兩君草訂本會規程錢魯詹兼任本會臨時主任（二）酌加寄宿生閏月膳費以資彌補案議决逢閨學期内加收寄宿生膳費半月照各校向收月膳折半計算（三）收受轉學生是否須憑轉學證書以免越級案議决各校收受轉學生應遵照部令收受轉學生規則辦理轉學證式樣由各校自訂（四）呈報畢業生分數應如何辦理案議决廳令部頒格式係指示核算方法呈報畢業生分數仍照舊時省令辦理（五）中西算三科敎科書是否應歸統一案議决統一中西算三科及其他敎科書事實上萬難辦到應於寒假常會交換各科用書表各自研究取用以期逐漸統一（六）試辦童子軍請求共同進行俾免障碍案議决應由各校酌量試辦 
　　縣農會評議員會縣農會於八日午前開評議員會共到評議員十餘人由吳步蟾會長主席其議决案（一）日本角田他十郎來函徵集闗於請弛米禁意見案議决致函角田婉辭拒絶（二）縣署訓令慛報上年領種桑秧情形案議决函催各領種人速即詳報本會以便轉報縣署（三）縣署訓令勸導種桑並令造報領種人姓氏株數案議决由會擬就淺近廣告分貼各處勸各願種人於清明節前來會報明以資彚轉（四）編制會員錄應如何入手案議决串合歷屆會員錄重行編制其有履歷不甚明瞭者暫由各評議員分任調查至無法調查之各會員則附其姓氏於書後編制期以兩月爲限（五）本年改選　取何種手續案議决照縣敎育會選舉法辦理（六）評議員姜粟香戴古侯等臨時動議具呈縣署請領歷年預備費以便開墾本會後方空地案議决照原案通過 
[蘇州]  
　　黄埭鄉區之盜案縣屬黄埭區南橋敵樓頭地方前日上午到有匪船三號匪徒三十餘人登岸逕至鄉民汪松桂家打門入室肆行刦掠分負贜物下船逃逸事後查點計失去白米三十餘擔及金銀首飾衣物等項約值五百元左右當經開單報告黄埭警察分所葉錫嘏所長請求派警追緝 
　　莊夥捲逃被獲　門西中巿德馨里源康錢莊係河沿街程秉之與水潑粉橋顧蓮士及李姓合股開設已歷三十餘年光復時雖有虧本幸各股東極力維持至今有盈無折詎料該莊管銀房之李貫如專事賭博入春至冬計算輪去約及萬金迨至年闗無法彌補乃先將自己名下存欵拔去尙虧空一萬七千元遂逃匿他處該莊經理石某得悉立即分派多人四出偵訪真至正月初三日在倉橋浜地方將李獲住就近解送北區警署經沙警佐訊明供詞移送吳縣公署收審矣 
[無錫]  
　　挨給稽查證歷屆縣知事委任之禁烟稽查員僅三數人而已上年楊知事亟欲肅清烟氛陸續委任稽查員多至十餘人致有冒充欺　情事並有已撤稽查員其委任證亦復未曾繳銷現楊知事特令將以前所獲各稽查之證書逐一收銷另行製就銀質之符號鎬無錫縣禁烟稽查護字樣以後如再有已廢之舊證出現即係假冒混用准即扭送懲辦一面並出示通告俾衆周知 
[鎭江]  
　　各業盈虧之調查客歳鎭埠錢業之盈餘爲各業冠而尤以裕潤晋生晋源道生慎康阜康六家獲利爲最鉅故今庚新開者日新街已有鼎昌一家定於日内上巿北貨業日漸疲敗其原因由由北運南之貨皆裝載津浦滬寗火車一直赴滬花生黑棗兩項往年運鎭約有四五百票之多（每百擔爲一票）乃去歳花生僅到四五十票黑棗祇有三四十票云綢業一項鎭埠爲廣銷之區去年秋冬之間因巿價逐　高昻故綢緞各莊悉獲盈餘銀山門裕記獲一萬餘金金店銀　因於去年夏間金價漸跌生意異常繁盛在不知内容者必爲受跌價之影響殊不知此間金店平日均儲現銀並無巨金存在門莊所售　者係向上海按日購進故金價之跌不但無虞虧折且得巨利云染織布廠年來因紗貴布賤頗難獲利米業因戊午正月以後米價漸落青黄不接之時亦平穏不動冬間銀根奇緊價漸跌落業此者不免稍有損失五金銅錫業上半年有盈餘秋冬後均受損失桐油來貨阻滯價遂昻貴成本較重獲利頗難然亦仍有盈餘者油荳餅業秋間進貨牛莊荳油價僅九兩左右至冬間來貨缺乏價至十一兩左右始各售脫因此獲利比往年爲勝紗業因花價漲落甚大紗價因而轉移故各紗號之盈餘頗爲優厚機器　粉廠雖貨物積滯各廠家均有利可獲貽成廠爲最佳云 
[揚州]  
　　淮南騐票之從緩鹽務署前擬舉行查騐淮南運商引票預計可得騐票費二百萬元以外（卾湘西皖四岸共一千九百餘票）密令淮運使段谷香查照辦理嗣各運商得此消息羣起恐慌多方集議遂由四岸運商代表袁蘭生赴京請願從緩業得鹽署許可七日段運使接鹽署來電謂淮商騐票恐生意外枝節着即從緩辦理云云段使業己轉諭商人知照矣 
[甯波]  
　　大學畢業生題名北京大學各科學生於去歳年假時由該校校長釐定分數呈請敎育部核准畢業者計理本科物理學門鄞縣汪爾孝理預科英文甲班鄞縣吳勝荆法本科法律門鄞縣林秉章法本科法律門奉化孫從元法預科英文丙班奉化吳載盛理預科英文乙班象山許麟绂張鎬工本科土木工門象山顧聖儀 
[嘉興]  
　　戊午年之商業盈虧去歳嘉興商業因田禾歉收加之銀根奇緊故虧欠倒閉者頗多南北貨曁魚肉等店異常清淡惟藥材因往歳時疫故獲利頗鉅米業平平提莊綢緞各業不至虧蝕惟年終賬項頗難收取統扯不過七成餘絲行裕綸虧蝕一千餘元協源虧四千金左右東塘灣之義成瑞盛等鹹魚行因虧蝕過鉅巳宣告倒閉源來火腿店因欠莊欵一萬餘元以致被軋倒閉現各業雖已照常開巿然因成本短少店中貨物缺乏者比比皆是預測有某米行某襪莊等營業雖以維持云　　校長决議開校日期嘉興各學校校長以舊曆新年已過特於日昨會議開校日期當經决定於二月十七日（即陰曆正月十七日）開學二十日上課以歸一律業由各校通知各該學生家族矣 
[杭州]  
　　阮性存不願充代表浙江和平期成會推阮苟伯毛酉峰爲代表阮致函和平期成會云本日杭垣報紙紀載貴會昨日會議推舉性存爲聮合會代表竊思貴會人才濟濟乃蒙採及會外之鄙人不勝感幸惟鄙人以爲民國之王權本屬國民全體如國民具有實力以主人翁資格主持和平會議鄙人亦國民一份子代表之責其何敢辭如僅以第三者之資格希冀參預則法律上旣無地位事實上又無實力欲求功效恐未易言是以貴會成立未敢加入去年省議會議派和平會代表時主張選派者少數雖當日列席各人心理不盡相同而鄙人亦不積極主張選派實據上述理由今閱時不及兩月硜硜之見尙未改變違心之事雅不願爲故雖感貴會之見推仍難勉承尊命云云 
雜評一 
[八年公債（默）]  
　　八年公債又擬發行矣自民國建設以來幾無一年不募公債然愈募而愈見其爲難近兩年來之内國公債雖攤派勒認而應者寥寥其勢已成弩末倘今後年年舉辦公債情形又將何如也 
自來政府之取財必至取無可取而後已非搜括實在罄盡或遭鉅大之反抗則决不停止進行此證諸各種之捐稅而顯然者也借債又何獨不然乎年年借外債而年年猶嫌不足苟非外人拒絶者則外債之借永無限制年年借内債而亦年年嫌不足國民縱非若外債之拒絶然豈有年年供給之力量耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北和議之昨聞]  
　　平和通信社消息云此次顧王兩專使在歐洲和會發言極爲稱職全國人士交相贊頌南北兩總代表亦聮名電致兩專使鼓勵嘉許並擬會銜公電北京政府極力主持惟唐總代表因對北京政府稱謂不能與北代表相同而意見旣巳一致正不妨各電陳述云 
前德國總會房屋現正修葺鋪設趕緊籌備不日卽可竣工朱總代表蒞滬之期諒亦不遠大約十五日前當可正式開議矣 
陜西問題南北兩方屢次交涉而北方仍持作戰計畫最近陸軍部又運送二十五箱砲彈入陜並無停戰誠意唐總代表曾言此事不獨南代表須負責任卽北代表亦應同負責任現南方各代表擬於今日約同在滬之北方代表再爲一番切實交涉俾陜事得以妥善解决云 
張瑞璣接南代表李述膺去電後於陽日（七日）覆電稱即日來滬 
各省期成會聮合會由各期成會推舉代表組織之現除漢口所推代表姓名尙未宣布外其餘各省巳均陸續推定函電通知茲將各省推舉代表姓名探錄於後（湖南）沈克剛陶懋頤（江西）郭廻瀾匡世德葉晉璧邱玉麒（浙江）阮性存毛雲鵬（廣東）王芝祥陳其瑗周廷勵歐賡祥（福建）魏瀚吳徵鼇陳曾亮（上海）孫發緒李爲綸 
[四川同鄉歡迎川代表]  
　　前日（八日）午後四鐘四川旅滬同鄉會假座倚虹樓歡迎南北議和四川全權代表劉光烈並來賓朱叔痴潘立三兩君該會職員及紳商學各界蒞會者七十餘人秩序如下（一）公推該會會長朱伯爲爲主席（二）歡迎劉代表及朱潘兩賓入席（三）朱君起立說明歡迎之意略謂四川問題爲此次南北議和中最複雜最困難之問題劉代表身膺折衝之任當鑒察蜀民公意而代逹期情於和議場中吾人今日乃歡迎劉君之代表責任而非僅歡迎劉君之個人情義也末後朱君又謂維持川省現狀勿再糜爛以適當條件要求滇黔退兵餘如裁兵清鄉治匪開辦實業銀行等諸大端爲川省最近最要之圖（四）劉代表起立答詞略謂蒙諸公歡迎愧不敢承此次和議如何會議旣未開亦尙未奉川省公署明電尙難斷定整理軍隊熊楊兩公方在竭力謀畫清鄉平路治匪諸端早已盡力及之整理財政之法現已從維持巿面紙幣價格入手公家即以七成現金三成紙幣爲收入期紙幣漸次通行云云最後劉君復謂曾晤熊秉三論及組織湘蜀秦三省善後會以救濟連年受兵匪之禍最慘痛者現湘秦兩省已有湖南善後會陜西善後會之設甚盼川省紳商亦發起此會以拯無告之同胞云云朱會長當即起立贊成謂今日蒞會人員均宜作發起人就餐散會時已八鐘矣 
[電催熊希齡南下]  
　　熊希齡氏自去臘由滬赴寗北上度歳時允於燈節前即須南返現旅滬各要人因和平會議行將開幕故於昨日電津催促熊氏即日南下贊助和議云 
[闗於遣送敵僑之消息]  
　　遣送敵僑事務局自前日開幕後現正在次第規劃昨日星期雖係休息之日督會辦等仍照常辦公緣各省敵僑因氣候或因病請求旅行來滬就醫者仍絡繹不絶爰擬即通電各省督軍省長轉行所屬一體截止來往以資清理而免混雜 
淞滬警察廳徐廳長昨日訓令所屬各區署所文云案奉江蘇督軍李省長齊魚日代電開頃准内務部冬電開營理敵國人民財產條例及施行細則業於卅一電逹查照在案查各地方辦理接管敵僑財產事宜頭緒旣繁責任尤重應請通飭各該地方官廳務須慎重將事母得稍涉疏虞致滋轇轕如遇有規則所未備或因事實之發生亟待解决者並應商承該管局指示方針妥籌辦理統希查照飭遵等因即希分别查照辦理等因奉此除分行外合亟訓令該署所仰即查照辦理此令又訓令云案奉江蘇督軍李省長齊微日代電内　頃接内務部感電開此次辦理敵僑出境事宜手續甚繁時期尤迫應請飭知承辦各員及有敵僑或其財產各地方官吏務須悉心研究妥慎執行遇有臨時發生事件尙無明確依據或對於條例及辦法尙待解釋者應速請示該管長官或分電部局解决以期簡捷等因仰即分别咨行一體遵照辦理等因奉此除分行外合亟訓令該署所仰即遵照辦理此令又訓令云案奉江蘇督軍李省長齊卅一代電内開接内務部徑電開現在各敵僑應一例停止移居但仍回原居住址料理行裝者不在此限此項限制之解除日期另電知照等因仰即分别咨行查照等因奉此除分行外合亟訓令該署所仰即查照此令 
[丁寳銓被刺續誌]  
　　前清山西巡撫丁寳銓於前日上午九時遇刺被彈等情略誌昨報茲悉丁氏業巳因傷斃命其被害詳情爲誌如下丁氏字衡甫清末任晋撫辛亥革命起義已掛冠南歸擇地滬巿以西接近靜安寺路住户雲集之區鳩工庀材構成中國舊式之牆門樓屋一所門牆不甚峻自外可及偏樓門簷之上標以（總集福蔭）四字蓋即今日山海闗路二百四十八號之住宅也其住宅東抵水門汀橋南與工部局育才學校隔街對峙西隣某巨宅洋樓而有一低陋矮屋介乎其間其屋雖非崇樓傑閣然東偏臨浜小弄亦可容馬車摩托車丁氏因前朝遺老不復求官固將恃此爲終老之莵裘矣丁氏平素持躬甚儉比隣各家莫不知爲休休有容之長者歸隠後已不願與聞政治家無高車駿馬僅雇一短局之包車夫月給殊菲故旬月間屢易其人八日被刺之先丁方早膳即飭包車夫備車門外九時許出門車即循山海闗路東行至第一轉灣處大通路口之通衢即有一彈自後來洞其脇際丁急命車馳回一彈復自另一方面飛至中其頸項料行凶者必係二人故兩彈雙方續至迨丁返寓痛不能堪丁有子三人皆其側室所出長者祇十三齡均在家塾課讀其側室巳去世三子均由夫人撫育家中婦稚居多倉猝不知所措嗣捕房某西人親臨察視乃急以公用牀車送丁氏往麥家圈仁濟醫院時約正午十二時也丁抵醫院後醫士囑其安心允於翌日爲之開割留院逾五小時之久痛苦更不能耐乃復以臥車馳送回寓抵寓後脇下血液外注漸見濕透重衣乃知受創已深延至夜半十二時二十分遂以傷重逝世此丁氏歷年來旅滬近狀並其前日慘羅暗殺之詳情也丁氏平日無他事可致殺身之禍說者咸疑其居大位時或曾種此深仇不解之因然大通路口旣非熱鬧巿場上午九時來往行人尤少此時被刺頗與歷年所見之暗殺案不同惟聞丁氏每日出門每出門必在上午九時彼事暗殺者固早偵得其行蹤袖槍實彈以待矣故其出門不遠即被禍也 
又一函則謂丁曾於夏曆去臘迭接冒名民黨某某之恐嚇信函索詐鉅欵不遂經丁報由該管捕房請緝致爲若輩所恨前日上午九時許伺丁乘坐包車往四川路經過庽所附近志成新煤炭店西首山海里口被匪兩人攔截去路連開手槍三響即向該弄内逃逸丁中三彈一中頸項一中腰際一中胸旁當由車夫扶擁回家奈受傷過重一息奄奄至十句餘鐘新閘捕房捕頭聞警親自率同中西探馳往調查並向車夫阿四詰問當時丁君遇害情形急將丁君車送仁濟醫院救治至薄暮五句餘鐘又車回庽所延至夜半因傷殞命當經該家屬商請捕頭免予報官相騐捕頭准之一面據情禀請英美總巡麥高雲君通飭各捕房中西探捕一體留心偵緝兇徒務獲懲辦 
又函云山海闗路二百四十八號門牌前山西巡撫丁寳銓前日上午被人暗殺一節已誌昨報茲悉丁經西捕送入醫院後至薄暮五時許丁在醫院强欲出院歸家至當晚夜午一時許左面腰部創口血管破裂無人爲之救止逾兩分鐘血流過多心失功用而死及西醫得電話急駕摩托車往已不可救治據西醫言所傷並非十分危險因乘車歸寓過於震動致血管膜擦損易於破裂倘臥於醫院即破裂尙有醫生及護病士在側不致一發不可收拾也昨丁寓已由劉某主持喪務備棺收殮丁現年五十四歳兩子皆幼丁與西人李提摩太賴心輝包克私等皆甚友好頗熱心於宗敎事業云 
[再誌海闗西員之請求]  
　　大陸報云海闗稽查科代表於上星期集議上書稅務司有所請求茲悉其請求最力者爲衰年恩俸一事上次會議時有人提議恩俸一節如海闗准給百分之十則稽查科各員願助其薪水百分之五又聞各員請求加給薪水十分之三此爲迫不及待之急需擬請海闗首先注意按定章稽查科各員供職九年准回國一次此後每七年可請假回國今各員請將九年改爲七年准回國一次此後每七年改爲五年可請假返國再定章届期返國者准給返國盤費而回來川資則須自給且所定盤費之數係照一九一一年旅費所規定者準諸目前旅費僅得其半故稽查科各員請求准給往來完全川資其他請求事件爲外埠住宅所霈傢具應由海闗供給奉調出差應增給路費因公染病應給醫藥費等事目前各員遇有病時海闗僅給醫生費云 
[三輪船之行踪]  
　　大陸報云昌興輪船公司之俄羅斯皇后號下星期三日可望由利物浦行抵香港定於三月一日由滬開赴温哥武中國郵船公司之中國號由小吕宋開來十日黎明以前可望抵滬午後三時即須駛出又花旗輪船公司之哥倫比亞號定於十日午前八時由滬開往小吕宋云 
[太古又有一輪船回滬]  
　　本埠太古輪船公司之外洋輪船當歐戰劇列時英政府曾向該公司徵用二十餘艘以資差遣茲自和議開始各輪均經政府釋回抵滬者已有數艘昨又有寗波（船名）輪船駛回聞須修理後始能營業云 
[現貨赤條之漲價]  
　　現貨赤條去歳底之存貨已不多今正各客帮亦未到滬故自五日開紅盤迄今每條已漲銀十兩之譜聞因有土商潮帮有特殊用途廣收英美金洋致價頻高昨日雖係星期日由各金號向大德昌購　美金洋二萬枚價五錢七分七釐半較紅盤漲起一分二五英金縍價相仿潮帮欲購大宗金洋該業中人竟無以應云 
[戊午各業盈餘之調查（七）]  
　　米店米店之自置機器代客碾白兼營六陳米麥　粉躉批零糶且做投機營業者有恒盛和盛等八家（同業稱謂盛字輩）均設在租界内資本雄厚全年生意與行家相仿每家年營四五百萬去年全年米價頻落放賬難收年終清楚者祇十居其五以是所獲之利比較往年僅十分之三四茲將各該號盈餘數目列后同盛六千兩恒盛五千兩洪盛四千兩益盛三千兩和盛三千兩永盛一千兩鼎盛一千兩穗盛二千兩 
　　木業滬南木商有大同行小同行之分大同行閩粤卾皖等省均自備沙船裝運木貨尤以建本廣木爲大宗開設地點自大碼頭起至日暉港止共有十六家上年營業中稔惟秋間因船隻同盟增加運費罷裝後貨擱閩省三月之久致來貨中斷滬行售罄一空行家殊受影響結果增加水脚且年終收賬僅七成故盈餘不能滿意小同行亦隨大同行爲轉移惟有兼做洋木松杉等料而已茲將大小同行盈餘牌號分列如下（大同行）仁豐一萬二千兩聚豐一萬兩裕昌八千兩久大四千兩巽森六千兩元亨四千兩增泰五千兩正裕七千兩茂昌六千兩開泰八千兩恒源泰七千兩天泰四千兩恒豐九千兩瑞昌五千兩恒昌六千兩源茂三千兩（小同行）長源六千兩慎泰三千兩信昌泰三千兩昌泰祥泰震昌永豐四家均一千兩 
　　鐵業自歐戰告終以來滬上之以鋼鐵爲業者以爲來源及運輸二項均將回復舊觀相率恐慌後經各鐵商爲保持利益起見組織團體於鐵業公會名曰公益公司共同討論劃一售價數月以來内地各鐵商及各用户人心因之稍定銷路於以不滯故去年各鐵商尙有盈餘茲將去年盈餘各鐵行列下可熾十五萬利昌十萬源昌九萬徵昌四萬恒康三萬仁昌三萬昇昌二萬怡昌二萬亦昌二萬成豐一萬二千瑞大一萬錫昌一萬晋益慶昌慶泰恒源湧源仁記協泰等均平平云 
[烟酒業歡迎駐京代表]  
　　中國烟酒聮合會昨日開會歡迎駐京代表聶允文首由主席陳良玉代表全體致歡迎詞次由聶允文致答詞略謂鄙人對於兩業所希望之事尙未絲毫辦到實多抱愧今承歡迎萬不敢當惟今日得與諸公一堂聚首討論進行辦法此固快事要知兩業困難之不能减除實由政局之未定今者世界大同南北言和我中國當然有良政治發現從此我兩業之稅則當然有改良之希望諸公一致進行不難逹到目的惟目前我商界所應注重者一爲選舉權一爲南北和議亟應從長討論旋由全體起立行歡迎禮各一鞠躬次謝復初演說大致謂團體之固結全在精神貴會相持數年至今精神煥發百折不回有此精神當然必有良果此則深爲貴會諸公抱無限之樂觀者也今日人人口頭禪莫不謂烟酒爲消耗品殊不知此乃國貨之一種當然應盡維持保護之責設不能保持而改良之則外酒外烟日盛或貨日衰豈不利權外溢望兩業同人到底堅持以逹美滿之目的鄙人謹爲貴會仝人賀并爲貴會精神賀次穆蕚樓潘伯良代表西菸業全體致歡迎詞次潘伯良演述西菸業所受苛稅與陜西兵禍種種痛苦情形而希望則尤在裁釐加稅與選舉權兩事次陳良玉演說議會議員與商業之闗係次皮絲業代表賴明三土酒業代表洪少楚紹酒業代表王　敷旱烟業代表王頌棻各致歡迎詞捲烟業則委託陳良玉汾酒業盧星階因事未到函託金拜仁代逹歡迎旋用茶點至六時後始散會 
[清理敵僑欠欵案兩則]  
　　本埠德華銀行清理處在公共公廨控德商波彌文洋行不理欠銀三十萬零七千五百三十兩零五錢八分一案由廨迭次傳訊判將該洋行一切簿據吊案查核等情已屢誌本報上星期六原告代表律師投廨譯稱前次吊存公堂之被告賬簿現旣派員理賬應請發還以便查核云云而被告波彌文經理德人到堂表明贊同原告請求經李襄讞與英卓副領事得禀會商之下判被告呈案之賬簿發交理賬員查明再核 
又清理處控德商捷成洋行不理欠銀六十二萬五千兩一案由廨訊明判歸原告得直嗣因被告無欵理償願將行内各種賬目交請原告代表穆安素着手清理以故前日穆律師偕同捷成大班德人投廨陳明前情請爲核示中西官得悉判曰旣據被告同意請派原告律師爲本案經賬員應即照准 
[閩清鄉局請撥軍械]  
　　海軍司令公署近據福建建清鄉局督隊官戴錫侯呈稱現因辦理清鄉添編新兵分撥各縣駐守以資防諸前頷槍枝不敷分配懇請續撥快槍百桿子彈萬發迅卽配就派艦運閩濟用等情藍總司令當即飭令軍械處照撥因該處所存無多特函上海兵工廠如數配給以便運往濟用云 
[檢察廳預備焚土]  
　　地方檢察廳贜物庫保存獲案之烟土烟膏及一切烟證自民國七年六月一日始至十二月三十一日止爲數甚夥連日經林仲立檢察長派員入庫檢點其有若干造明清册以便擇期當衆焚燬並詳報各上臺諸派員蒞場監視 
[刦父衣箱案上訴結果]  
　　商民陳偕蓀訴子陳和卿糾合流氓高子榮金桂發等五名來家强攫衣箱銀洋等物一案前經地方廳訊明判决陳和卿等各監禁五年又五個月並各追私訴洋十三元在案後因陳和卿等三人不服判决提起上訴當時中送蘇州高等廳審訊在案茲悉此案業經高等廳審訊之下將上訴駁回仍照原判執行發回原審衙門送監執行 
[看守所長之撤換]  
　　地方檢察廳看守所長楊兆馨因疎於防範脫逃要犯陳德寳張魁俊二名經林廳長將該所長詳請高等廳懲戒已紀前報茲悉高等檢察廳王仁山廳長决定將該看守所長撤差遺缺巳委任高等分廳看守所長王馥來滬接充云 
[各學校消息彚紀]  
　　民生女學法租界　飛路貝勒路口民生女學舉行美術展覽會已誌前報茲再將經過情形續誌如下前日（八日） 
爲該校展覽會之第三日共有來賓二百餘人如傳文女學女子工藝學校上海公學南洋公學東吳第二中學及畫家劉海粟等當博文女學校來時由鍾校長前導詢間特異手工陳列地點何在該校招待龔韞貞女士即指黏綫洋繡兩種並說明爲他校所無鍾女士閱後即加以稱許昨日（九日）爲展覽會之第四日大雪紛飛上午來賓甚少下午仍有七八十人有南洋女子師範復旦大學求是學校北區公學民立中學而大同滬江路礦各校重復來觀又十餘人並聞於十日後展期兩天往觀者可不需入塲劵云 
　　勤業女師範法租界南陽橋勤業女子師範學校民國元年創辦於南京二年六月十六號由省議會議决認爲辦理完善改爲江蘇省立第一女子工藝學校咨文省長公布嗣因寗垣變起三年春遷移滬上改名今校已歷六載畢業數次迭經校葷西人高拔士與簡照南謝復初吳應諳朱子橋劉人熙徐季龍孫伯蘭張甫全等捐助常年及臨時經費維持至今近年來該校尤見發逹故於土年秋將經歷詳情呈請敎育廳按照二年議决案批准編入八年度預算案認爲省立女子職業學校又有南洋熱心敎育家暹羅陳載之蕭佛成肥城梁瑞祥張耀軒等擔任代募二萬元建築校舍新加坡廖正興陳嘉庚林秉祥推遷義順等亦任代募巨欵故該校今春特擴充各級增加學額每班增招優待生十名乙班並收免費生四十名近日報名者絡繹不絶校長朱劍女士規畫敎務進行異常忙碌聞訂二月二十號開學云 
　　光華女學大東門内魚行橋曲尺灣光華女學校校長黄稷之本届　購勝家縫纫機器提倡女子職業增闢敎室添聘敎員從事擴充兼備膳宿定於陽曆二月十五日（即陰曆正月十五日）開學十九日上課 
　　育英義務學校法租界巨　逹路中華育英國民義務學校内分幼穉國民職業三科日來報名就學者已絡繹不絶今定於十七日開學現尙有餘額司補 
　　商業打字學校新北門内舊敎場王醫馬弄商業打字專修學校於夏正初二日舉行校友聚餐會首山該校主任胡鹿笙報告開會宗旨及經歷情形次敎員吳有三演說大致皆勉勵之詞次三廉學社主任鄧伯賢　英語演說從在邑　内　共攝一影至八時聚餐而散 
[開演童子軍影片]  
　　海寗路愛國影戲院近向歐洲運到最新科學長片童子軍爲歐洲戰綫實地攝影凡童子軍之課程及童子軍在戰地之功績莫不攝摩詳盡准本月十號演頭二三四本十三號演五六七八本云 
[閘北路燈更換新燈泡]  
　　閘北大統路新民路恒豐路等處之路燈自水電廠　辦時改裝電燈行人稱便第此項燈泡歷年來從未去舊更新故燈光大都黯淡刻經滬北工巡捐局曹局長商諸水電廠單廠長已一律更換新泡以便行人 
[浦東工廠消息彚紀]  
　　陸家嘴英美烟公司新老兩廠及龍章紙局等會於去　二十八日停工休息現各該廠經理以舊曆年闗已過自前日（八號）起已知照工人照常入廠工作矣 
　　美孚火油碼頭進出貨物向山總工頭陳桂記擔認雇工包運歷年相安無事前日（八日）忽有人潛入碼頭内慫恿工人要求增加工資一時人聲嘈雜大半工人停工四散當由駐棧巡警）係縣警察第六區管轄）查拿爲首滋事之人巳乘間逸去昨總工頭陳桂記以此事必有指使之人除赴地方檢察廳提起訴訟請求查究外一面復函請該警署於今日多派巡警彈壓以防滋事 
　　陸家嘴鴻源紗廠自盤與日商改組日華後工人曾起罷工風潮本年該廠經理日人因將廠内䂓模改革各工人不服於前日起又相率同盟罷工不知若何解决也 
[烟酒公賣分局之布告]  
　　江蘇第二區烟酒公賣分局長羅煥章昨發布告云案據崇明酒商陸頌周等先後呈控該縣公賣支棧經理辦理不善違法浮收懋爲撤換等情到局當經派員密查有因正在核辦問復據正茂等公推施儀生經理棧務自應照准除呈報并咨令批示外合行令仰崇明酒商知悉嗣後無論何項黄白酒類所用單照未經該新經理施儀生加蓋戳記者概作私貨論問倘敢故違决不稍貸特此佈告 
[三井洋行之海產部]  
　　查去年海闗報告以日本運滬海味一項計有一千萬元之巨而三井洋行銷數佔有全額之六因其自租二三千噸之大輪　運　楚兼之經　得人聞該部經理周文彬曾留東十六年頗有才餘故近年來三井海貨之發逹實伊是賴云 
[巡長喪父回籍]  
　　一區一分所周番巡長王之佐前晚接到直隸豐順縣原籍家中來電得悉乃父病故爰特稟明王清和警佐請假三星期回里料理喪務次日即乘火車北上所遺職務經王警佐轉稟徐廳長諭飭巡長趙汝蘭暫行庖代 
[法捕房破獲北京竊案]  
　　住居北京之法國人某於陰曆上年冬間被　人王狄章竊取皮箱一只内藏皮衣及手槍等物逃逸來申嗣被原告得悉拍電致上海法捕房請爲扣留現由法捕頭飭探將王拘獲吊出原贜一併帶入捕房現解法公堂請究先據捕頭上堂禀明前情詰之王狄章供稱實因虧欠該處各店銀洋難以彌補無奈行竊深恐洋闗搜查故將此手槍一支藏在身畔是實中西官判王還押候原告投案後再行核辦 
[金號失竊巨贜]  
　　公共租界後馬路興仁里震昌祥金號係蘇人董某所開巴歷有年前晚該號賬房中鐵箱内所儲之驃金一條（計十兩）金表一只及鈔票現洋珠花等物約值三四千金至昨晨均不翼而飛旋經總理董明生詳詢司賬及各夥友均稱不知遂據情開明失單投報總巡捕房請緝麥總巡立飭中西包探馳往該金號察勘踪跡以該里前後弄守夜巡捕密佈該號總理董明生於是夜十一點鐘返家之前尙未被竊遂將號中上下人等一一詳密盤詰據情回禀捕頭候核 
[田地糾葛之枝枝節節]  
　　西南鄉　行龔進产鄉民何恒興有祖遺　地抵押在彭裕卿處近被二十一保七嗣圖董何逹如之子何維則冒名　去向究不睬據情呈控上海縣署當經沈知事查得何父子尙有代鄉民王福生又王夏生贜買民田私立白契抗匿國稅情事爰特飭吏將一干人證傳案發科訊明判令何維則具結收押限交一切證據詎何逹如即以沈知事及莊科長違法受理等詞上控於滬海道尹公署及省長公署衆奉批飭錄案詳報至舊曆歳暮由　行鄉各紳士聮名到縣求保何維則出外候示沈知事以本案闗係上訴業經據情申詳上臺核示不准交保何逹如等遂托律師爲維則全權代表至地方審判廳以民事起訴彭裕卿何恒興等經界糾葛謂求澈究該廳張廳長淮詞飭傳原被一千人證到案　庭辯論嗣悉原告在押縣署遂備文飭吏往傳沈知事以本署對於此案手續尙未終了在押之何維則現難脫　答復去後昨日張廳長以本廳被告彭裕卿等業經遵傳投到定於十二日審理因復派吏該縣署請飭將何維則帶廳一訊一俟終結仍當送　貴署遷押云云 
[不付支票銀洋案訂期審訊]  
　　李　仙因不付旅滬浙江議員顧丁怙支票洋二千元被控公共公堂簽發特别傳單派探將李逮至總巡捕房管押繼由友人代籌現洋二千零六十元繳存捕房保出至翌展邀同保人投廨請求改覓舖保發還保洋等情已見報端茲悉被控理由係因李於去年付給原告顧丁怙西曆一千九百十八年十月十二號期交通銀行憑條一紙到期往收止付以故原告於本年一月二十號延倩代表律師投廨起訴请追及本案訟費檢察處業己訂定審期通知原告律師查照矣 
[包蘭文被控案移提證人]  
　　滄洲别墅旅館主劉問芻延代表律師三人在會審公廨控包蘭文不交託伊抵押值價二千元之　戒鑽練押欵由原告自備本利洋二千七百二十元贖回又將王器道契託其抵押亦不交還押欵又控包與陳逸卿不理結欠賬銀二萬七千四百四十四兩九錢八分並不還　伊抵押值價銀二萬八千兩之鈞窰白玉古玩及道契九紙大清銀行股份十股與息　各情迭經公堂訊供等情已誌前報前日又經李襄讞與英卓副領事復訊即據原告代表律師上堂譯稱本案要證陳逸卿前因犯案被拘天津今閱一月十五號報紙所載陳案將次了結似有釋放之望請爲備文前往移提云云被告包蘭文之代表律師聲稱原告所控兩案俟陳提到後請堂上接續審訊則案情易於明瞭等語中西官得供判候電詢天津審判廳陳逸卿是否陳永年並請移提米滬歸案訊核 
[不還賬欵判查產業]  
　　　芝培控楊棟明不還賬欵一案前日經公共公堂傳訊　告投案請追質之被告供稱無力料理中西官得供判着原告查明被告有無產業禀復再核 
[兄弟爭產涉訟]  
　　徐柬生前至法公堂控堂弟徐蘭洲　產不分等情判變方各將方單等據呈案核奪在案昨又傳訊先由原告將方單呈案稱蘭洲處尙有一百三十五號業户吳　山則田一畝半之方單一紙亦係公共之產現被蘭洲覇藏不分請求追究詰之徐蘭洲供此方單係父親徐昆發遺下之產早已分房過割並非公產請核中西官判各退去限將此單交案後再行核奪 
[小馬夫拐逃女子之緝獲]  
　　新閘威海衛路二百十號洋房鮑某家十四歳女子潤官於去 
 
 

Page 11

 
 
　二十七日被所雇之小馬夫小朱子（即管阿三誘拐捲逃經鮑報捕請緝在案茲經鮑偵得潤官被小朱子拐匿揚州業經東請該縣知事派警將男女兩人緝獲管押以便報請捕房前往夥提云 
[婦人控夫抛棄不顧]  
　　婦人高葉氏在公共公廨控夫高安弟（即丫頭）抛棄不顧請追　養費等情前日由探將高傳至公共公堂經中西官判交保過堂候訊 
[妻控夫案之輾轉牽累]  
　　婦人吳丁氏前至法公堂控丈夫吳惠溥違背合辦學堂之契約核算後吳惠溥應選丁氏洋二千七百四十一元判交保限繳詎吳保出後逃逸無蹤將保人楊興記拘解法公堂交保限交吳到案再核詎楊保出後亦畏罪逃逸故又將楊之保人羅少堂童張氏兩人拘案亦着交保限將楊交到在案昨又屆限傳訊羅少堂供商人日前偵得楊逃匿濟南當即乘輪往尋無着現因限期已届故特來申請求寛限尋交婦人童張氏供婦人奉判人銀並保實難覔保可否改交尋常保出外設法將楊交案原告稟稱此案已懸　　　求嚴追中西官判着羅少堂童張氏兩人交妥保出外　三個月將楊興記或吳惠溥尋交到案再核外再着各貼洋十元與原告爲度日之費 
[虧欠房租案兩則]  
　　陳仲甫前至法公堂控房客張仲一虧欠租洋六十九元等情嗣張歸還三十元尙少三十九元限理在案昨又傳訊原告未到被告稱商人洋已帶來呈案請核判將洋暫存捕房候原告到案具領又周怡昌控陸王氏虧欠租界若干元向索不付求追王氏供認欠租請求寛限交付判交保限繳嗣因無保管押在案昨又届限傳訊王氏供婦人在押實情無力措繳求有判旣無力繳洋着押滿十四天以儆 
[巡官捉賭]  
　　浦東爛泥渡淞滬警察第三區劉巡官以沿浦各小茶肆仍有藉口新年聚人賭博情事故於前昨兩日帶同長警出外查禁查至朱菊山剃頭店内聚賭竹牌人聲嘈雜當即入内將與賭之王松盛趙阿興朱榮金朱菊山連同賭具一併拘署曾警正判各罰洋二元賭具銷燬 
[過犯復來租界]  
　　過犯徐金發復來租界在虹口吳淞路徘徊被包探周小弟查見將徐拘入捕房押候解送公堂訊辦 
來件 
[南京潘子楨糧食問題之意見書]  
　　公啓者糧食問題須從農户著想第一青黄不樓之際農民重利稱貸　價昻貴最爲苦　若於此時爭先出口無異制農人之死命故目下萬萬不宜　出第二秋穀　塲之際巿儈　斷巿　　價低落農民又最爲苦痛若於此時不謀出口更無異制農人之死命故八九兩月萬萬不可不　出今日主張開放者固别有用心而主張閉糶者亦何嘗爲農民設想嗚呼職此之故農民之困於兩種盤　十雲九空　轉　壑正不知凡幾矣爲今之計宜仿社倉法設立國有常平倉或江蘇省有常平倉由議會監督按年積穀　則酌量輸出於國外（常平倉之可否輸出須議會通過八九月問之自　出須省長　定（貴則全數平　於國内商民旣無從把持私人亦無從偷　人民與國家兩受其益我江蘇同人果有惠民利國之誠心幸勿徒爭意氣無裨　際亟宜討論救濟方法以免他人之魚肉也夫今日主張開放者乃積極的賊害農民始終主張問　者乃消極的賊害農民凡我同人知耶否耶痛切陳詞至祈公鑒 
[論米糧弛禁意見書（旅蘇浙省公民勞竭昌）]  
　　近聞報載糧食研究會原電及所登啓事獨將出洋麫粉免稅而存米應否出口仍復徵求衆論具見　重民食之意不禁代爲蘇省窮民感謝竊以爲國以民爲本民以食爲天古者耕三餘一耕九餘三紙重積諸並不計及羅　之利至穀賤傷農之說起於後世非本計也時至今日則更不然大凡農民敦穫之穀除留備食外早巳售食商販之手試問諸公日食之米是否直接購諸農民抑係就近買於巿肆可以知其故矣現在穀價之貴賤乃係國米商人盈虧之問題殊與耕種農民無涉政府禁米出口亦係維持民食雖興諸公見仁見智各有不同未可目爲虐待蘇人即云米商之虧折皆由於政府之禁米然謂之虐待米商則可謂之虐待農民則不可今以蘇人二字含容出之恐蘇人未必任受也江蘇出產係絲繭爲大宗產米最多之區不過數縣邇來生產日繁遊情日衆以本省所產之米供本省民人之用稍有荒歉每虞不數改革以來元氣未復擔負日增盜賊横行萑苻滿地南北競爭之役尸骸滿野　屋成　以湘川閩陜爲尤甚此皆事實無可諱言差幸蘇省連年收成中稔米價不昻民食有資地方尙稱安謐然豐收之歳又豈可長恃耶查張文襄公前任南洋所定米石弛禁之案必須每石價在四元之内方准出洋本年米價每石在六元左右較之四元幾增一半尙不得謂之極賤至若上海無錫等處商户　積米石乃營業中之一種茲因價未增漲將有虧折之慮自係實情諸公體恤商艱亟欲爲之設法洵爲不使一夫失所之宏願然而力作之　小貿之人日謙微資僅堪　口其艱苦之情狀更百倍於米商此豈孟子所謂見牛而未見羊始可謂仁衛即現就米價論之窮民日食一升不過需　七八十文萬一每石漲至十元以上則日食一升即需錢一百數十文窮民所賺幾何豈可堪此若使能盡如南通之寳業大興工廠林立所用工作之人甚多則米價雖昻而謀生尙不致於無路然而天下一千數百縣中能有幾南通哉言念及此不免代切杞憂即如元年改革之後蘇州米價增貴各機户又復停工窮民無從得食多有一家數口呑自來火學命　不忍聞足見米少價昻嚴於窮民有碍此則亟宜研究者也來函 
[虹口普濟善堂來函]  
　　敝堂及提　橋東威賽路之分堂選邀丙外各科照章於正月十六日施診貧病給　請貴館登入來函以重善舉不勝　　之至 
雜評二 
[第三者（邠）]  
　　我爲第一人稱對於我者爲第二人稱第三人稱則他也兩人相對而又其一處於旁觀此卽所謂第三者也第三者絶對無責任蓋無論第一或第二者失敗或竟兩敗彼置身事外之第三者固無損也第三者亦絶對無權利蓋無論第一二者何所獲於彼無闗而一二亦絶不受其拘束也故所謂第三者必絶對不得爲一并絶對不得爲二而後可 
今之所謂第三者則何如曰南與北爲第一第二者而自居於第三我國不幸而有南北之分然此外似尙無他之團體則凡我國人不屬南即屬北耳斷不合於第三者之條件也如曰兩政府爲第一第二者而人民爲第三者則彼無人民之民國政府將何所附麗以自存故我謂第三者之名稱殊無成立之理由也 
或曰此第三者之巧於自處也不負第一二者之責任而可得第一二者之權利也詳言之則一二而失敗彼固不負責而無所損如其有成第一或第二方面之權利彼必得其一至融合兩者而一之彼固在融合之中而兩獲焉斯言也我不敢以誣當世士然純任負責者之自爲謀固所望也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七）] [  一之]  
　　曩予以美國爲婦人之樂士從實際上而言乃僅指婦女界之一小部分其大部分之中亦有反不逮我華婦女尙有三從之得爲倚傍者我華婦女若徒醉心歐美自由不求所以自重之道則將反被自由之毒雖欲安分退守而不可得矣蓋天下事有利者莫不有弊美意良法在他國屢著明效者行之我邦或且不幸而爲踰淮之梖甚矣弊害之不可不慎防也 
記者於美利堅婦女亦嘗有五等之論列焉其第一等則賢美而有才者也我國婦言婦容亦嘗爲婦人四德中應有之要端若在他邦一言一動尤足以覘其八品格之高下苟或言詞粗鄙舉動輕狂每以立談之頃而即爲他人所擯棄故上等社會之婦人莫不有其高尙優美之容　焉又我國才子每與佳人並稱無鹽嫫母千古引爲笑談可知婦人於德智兩端而外尙不能缺一（美）字此亦世界萬國不謀而合之公例也然苟徒具一（美）字尙不得謂之有（容）美而有容斯爲眞美有容而復濟以才德斯爲美國女界之幸運兒故今美利堅之女子有爲法吏者焉有爲軍校者焉有爲巿長者焉有爲郵務長者焉論其成蹟莫不蔚然可觀報紙爲之揄揚社會加以崇拜世人之視彼直不啻尊榮無上之天人耳 
其第二等則我邦所謂令妻賢母者是已人人皆有敎育人人皆具常識訓育子女固有因勢利導之能主理中饋亦復有條不紊爲男子者勤苦終日筯疲力盡而歸家庭之間自有精神上種種娱樂以恢復其形體上一日間之所消耗其尤奇者各室比户而居絶不聞絲毫之詬誶聲即在宵深人靜之時亦不聞羣兒之夜啼也方記者旅紐約時卯林塞公園旁某公寓同居者無慮數十家而中國住户凡三家皆我華東南之巨富也一夕某家嬰兒忽夜啼公寓主人即以其擾同寓者之清夢迫請三家同時地徙此事雖屬過甚之　然中西習性之不同却有足以供人研究之價值者記者嘗默察西兒安眠不哭之由乃知家庭之母教所繫匪鮮矣紐約上巿一百二十三街郝敎師者中流之家庭也郝夫人有子女各一長者五六歳少者三四歳每值荆妻往遊時兩兒輙架短桌及小橙以極淺近之童話玩具對客指講復出紙筆作數字以應客客坐半小時許而兩兒之所布演者尙覺層出不窮也其他暇晷則必偕母散步公圍以暢適其心志而增長其活潑之精神焉諸兒嬉娱終日入夕自易安眠此不易之理也若我中國之疑鬼疑神欲以可美之咒語遍貼街巿而止兒啼不亦傎乎 
老申報 
[論福建新購電線爲中國電線創始事（續）（見光緒元年五月十九日）]  
　　或謂厦門福建一帶需一十五萬銀則上海至京都其費更不可問也但該價係包連停工各務故至如此大費若日後他處再辦想必有大廉之法其價或能省倍餘亦未可知也倘國家不堪其費又何妨使西人自出銀承辦焉與約國家欲自買彼亦將惟命是聽也此法我知中國現在不願意初因准丹國電線行在福建設線而後必自購者則有意存焉蓋先許俄國有約日苟後日准他國之人在中國何處設立電線願准貴國自北京設線以逹俄界以故自行購定俾免俄有藉口向問第試問俄人出銀由京師設線至邊地於我究有何損而必不欲許之耶夫俄之電線現巳可逹於中國通商各口不過須繞歐洲地面而來少延數刻耳即令准其在京設線亦不過遇事早速數刻而已是其在京設線與不在京設線亦無甚闗乎輕重也故旁觀每謂中國喜爲掩耳盜鈴之事明知此事禁之無益特因　俗所尙而故示鄭重之意於其間耳第此次福州所設電線果能有利無害而中國之習俗或可少望變動也然吾觀運會所至中效西法日有所事茲電線一法亦必將逐漸而行數年之後或到處效法亦未可必也總之國家之大事由天不盡由人天若欲中國行西法自有不期然而然之時旣非人之所能興亦非人之所能廢也彼輪船諸物是其前事矣識時務者當不河漢斯言（完） 
新拾遺 
[加拿大之女英雄] [  半痕]  
　　讀歐洲戰史知古今以女子而與戎事建殊功者固已不乏其人然未有智勇兼擅艱苦備嘗卒能救國難覆敵軍於千鈞一髮之頃若斯考奪者也 
斯考奪者加拿大人也夫名奈利司爲陸軍排長一千八百十二年英美之戰事興美軍襲加拿大其夫力戰傷股血流如注已瀕危矣斯考奪自戰塲舁之歸進以藥餌百計調護得不死而足遽廢其明年美軍進據加拿大斯考奪所居村竟入敵人掌握風聲鶴唳草木皆兵斯考奪於是重有憂矣 
美軍旣乘勝逐北長驅直入英政府急下動員令於是英將菲次極彭招集健兒扼守要隘以與美軍相抗其駐軍之處距斯考奪村約三十里之遠地當孔道憑險以守美軍於此患其不得飛渡也謀有以去之 
一日有美國軍官二人過斯考奪之門相與小憇共論軍事斯考奪乃得竊聞其龔擊英軍之計劃春光漏洩固未可以責軍官之疎忽也蓋夫旣不良於行婦又伶仃弱質縱獲秘密消息亦無能爲况門外邏卒之偵伺者一似銅牆鐵壁嚴密至矣乃竟以一婦人而敗其謀喪其師則非軍官之不慎實斯考奪之 
忠勇之智謀有非常人所及料也 
軍官去斯考奪大驚謀亟以其所聞者警告菲次極彭顧茲事旣難而又危險未能假手他人必自挺身而往乃可躊躇竟夜恍然得其道矣翌日晨興斯考奪仍如恒狀挈一木桶至户外取牛乳身僅衣短褐跣其足示未能遠行邏卒見之固不疑其有他也然仍目灼灼以偵察之斯考奪於取乳之際陰擊牛牛負痛狂奔斯考奪自後追之邏者雖耽耽以視殊不以爲異也漸行漸遠乃故驅牛使入叢樹中斯考奪亦隨其後深林濃密足資掩蔽而其計售矣亟舍牛疾行冀得逹其目的 
茂林深處爲斯考奪此行之途徑蓋美軍邏卒方星羅棋布若瞻彼周道事必無幸也然而荆天棘地披剪爲勞猛獸毒蛇防備無術赤足徒手之一弱女子苦支其間固極天下之難事而蹈人世之大奇險矣趨行一晝夜困乏幾殆次日昧爽始逹菲次極彭軍中衣已碎裂成片面目手足皆被巨創血痕狼藉不復有人狀入營見菲次極彭備道所以語甫畢仆面暈菲次極彭　其義亟躬自救護始復甦焉 
菲次極彭旣洞悉敵謀即下令軍中設奇計相應敵至不知其有備也遽襲之英軍奮勇迎戰美人大敗全軍殱焉論者謂斯役也有危道而反以制勝非斯考奪之功不及此於是斯考奪遂受上賞　其忠義之誠英勇之氣雖千載而下聞其事者猶莫不　然起敬也 
　　吉林北山玉皇閣（士蹟圖七） 
常識 
[乳母之選擇] [  翔叟]  
　　生母若能自行授乳則以自哺嬰兒爲宜然成遇有障礙時不能授乳則只得僱適良之乳母代爲育養但選擇乳母最爲緊要其闗係於嬰兒者甚爲重大故不可不慎重行之 
乳母之年齡宜在二十歳乃至三十五歳容貌不可十分醜陋最好其髮膚色澤類於生母其體質須强健齒牙健全無病舌唇無創裂鼻隆起而不楊平無口臭鼻臭腋臭者且當無肺病微毒及其他各種傳染病皮膚病等 
乳母之乳房宜發育豐富堅實而不過大以圓椎形爲富於乳汁之證皮膚當緊張而不　弛且帶有一種光澤靜脈網擴張可由皮下透見乳嘴宜短無裂痕及裂瘡等其乳汁須無臭氣稍帶甘味色呈純白或青白者爲良 
乳母所生之兒以其確實年齡與己兒不相上下爲最佳即相差不可過二月當察視其兒健康與否曾罹何種疾病若其兒已夭亡則須詢明其致亡之病症是否傳染病或有從他家　業來者須追問其所育養之兒會有傳染病否 
乳母之性質與所育之兒頗有闗係蓋兒食其乳則性常能肖之如乳母之性暴者兒性亦多暴燥且乳母之性質乖張者照料嬰兒每不合宜而易悮事故選擇乳母亦當注意其品行必以性和平而慈善謹慎而清潔無愚鈍粗鄙之行者爲佳以上所言俱爲選擇乳母之要件若能謹慎選擇則嬰兒必身體康健發育完全品行良善受無量之福矣 
小說 
[童子破獲德探記（五）] [  翠岑]  
　　二人遂行略不顧事之危險出夏台而鎭一英里離大道踐草原藉棍杖之力逾一土垣遂至陰森之林中林周數十里小溪紆廻於其中密枝叢葉天日爲蔽無處非隠匿之佳地哈雷日嗟夫是危險也迪克戒之曰勿高聲互語以暗號穿越數武得一小徑行乃少易二人謹行謹察歷一小時得見足跡數處惟不似德探所遺樹頂枝開道旁草内搜覓幾遍而絶無朕兆力竭少息席地而坐哈雷曰吾恐難矣迪克曰然惟吾儕尙須續。。。。言此是忽聞數碼外似有足音　蹀於林之彎處即疾躍而起蹲伏於叢棘之後哈雷從之二秒鐘後即見有一人悄然躡足至忽又止而靜聽探首四望若甚驚愕已更伏耳於地移時始起面現得色遂緩步續前二人在草後觀至清晰識其人實爲脫逃之赫堡短壯之身屈曲灰色之髮污穢敝舊之軍服與通緝令之肖像無纎毫異迪克擊哈雷衣使下　俾不爲見且低聲曰弗動彼有手槍被見且不測哈雷驚問曰汝安得知之對曰汝不見彼腰囊中隆然凸起乎來吾儕且隨之二人遂悄然潛蹤德人後離雖遠防維謹而德人殊狡行時每突然止四顧靜聽後望尤勤惟二童以平時曾學林中偵察衛卒不爲所覺如是約十分鐘德人席地少坐迪克乃低聲曰哈雷吾將繞道至彼前汝其傎隨之言已遂潛步入密林中繞道作一半圓形至德人前匍匐草中約半英里惟恐德人之見歷數分鐘遂至小徑旁伏於短叢樹之後是時德探復起行哈雷潛隨之不慎忽踐枯枝拍然一聲赫堡返顧見追者震恐狂吼出槍於囊而奔哈雷謹防其槍口所向而追之德人奔殊迅移時力漸竭哈雷追亦漸近忽一木棍自徑旁草中出阻德人足德人遽仆地哈雷急上按其背草中人亦一躍出共撲赫堡赫堡之槍發一彈擊中樹間葉　簌落迪克急奪其槍得之準對德人首德人不敢抗哈雷則出索反縶之赫堡遂復爲俘虜矣斯時適巡兵一隊至見之大驚　稱二童子之勇執德人去臨行軍官笑謂二童曰二十金傍屬君矣勇武之二君晨安願圖後會遂别二童亦返家心中大樂深幸本隊名譽將由此雀起及飯竟樂不能食後此一鄉大驚共欲一見二童之丰采二童反大窘避焉至二十金鎊之誰屬更不待言且外此更有隊中之特奬英皇之榮賜焉 
[自由談之自由談] [  不冷]  
　　近來喑擊之事與前又異如在美之黄佐庭及兩書記在申之丁衡甫决不明其所以暗擊之由以前則手段暗而主義明今則併主義而亦暗矣 
 
 

Page 15

 
 
   
 
 

Page 16

 
 
   
 
