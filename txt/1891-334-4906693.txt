# 1891 - 334 - 4906693

 

Page 1

 
 
[續印二十四史年内出書] [  圖書集成局啓]  
　　本局所印二十四史風行寰海爲有目所共賞早經售罄迄今續印第二次迅速趕印本年十二月内可以出書諸君子如預購股票每部仍價洋五十元先付二十元餘俟出書時找足有欲精研史學者請移玉申報館帳房　取可也此布 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校營詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本早巳收回目下餘剩無多是以貶價出售每部核定寳洋五元諸君子有欲悉本朝掌故者請臨申報舘帳房購取庶一經披閱如瞻列聖　謨乎 
[答客問本報所紀釵而弁事]  
　　上海娼婦朱素秋喜作男妝招摇過市曾偕某狎客至海天春番菜館捕探早已留神適有某宦招往六馬路戲園娼仍衣漳絨褂穿寍綢袍大踏步而來遂爲捕探所拘去翌日公庭對傳問官令具不再攺妝切結釋返娼寮本節已紀諸報端且更著爲論說矣有落問曰婦女改作男妝律有明禁乎何爲而捕探必拘之也曰律固並無明文惟其意在誨淫故欲拘而送訊曰誨淫固所宜儆奈何問官卽從而釋之曰上海之誨淫者亦多矣一曰野雞日則翺翔於茶肆之中夜則徘徊於馬路之畔任人調笑毫不知羞甚且拉客回家春風一度但得洋銀一二餅卽可枕上横陳此眞脂粉之下乘地獄之變相矣一曰書塲貫屋四馬路中鋪設桌椅招得彈詞女數輩唱京曲三五支客苟有衣履翩翩者卽嬲令點戲戲旣點矣僅費番面錢一尊卽可洞入迷香同作襄王之夢傾人腰　便若吹灰至於俗語所謂臺基更爲誨淫之最甚者無論小家碧玉繡閣嬌娃客或見而鍾情卽可引入其中流連忘返婦女之因此敗名失節者多若恒河之沙淫燄熏天談者猶爲色駭乃野雞不之辦書塲不之禁臺基雖去年偶一掩捕而迄今租界之内依然密布如林然則租界者本淫蕩之區何必拘拘於朱素秋之女扮男妝而嚴行懲辦乎客曰然則旣稱某宦諒已身入仕途挾妓遨遊實於官箴有玷况復令其扮爲男子故意喬妝哄動旁人爭相疑訏以致探役聞而往捕公堂訊取口供在娼婦固淪入烟花自甘下賤出乖露醜亦已習慣自然而某宦者非道府卽州縣此際釀爲笑柄他日身居民上將何以副父母之稱且昔年周小大假扮爲男與狎客携手同行以致送官枷責登諸申報衆目昭彰某宦豈目不識丁者奈何尚敢狎女扮男妝之朱素秋致蹈昔年覆轍乎則應之曰有是哉子之迂也子見今日仕途申何人而尚能守官箴乎不特縣令州司馬因公赴鄰邑便花天酒地暢意嬉娛卽上而方面大員亦且道經繁盛之區縱酒看花樂而忘返惟其心尚知畏淸議恐一經傳播成掛彈章故卽飲酒聽歌亦且爲掩耳盜鈴之計不若某宦之公然觀劇公然挾妓以致災生意外肇此事端耳竊謂中　官塲惟其顧慮太多畏首畏尾以故蕩檢踰閑之事時有所聞若外洋則不然有友嘗游歴東瀛與彼國王公大臣相交接每逢讌會例必招妓侑觴彼王公大臣亦惟隨遇而安略無避忌以故如菜宦與朱素秋之笑柄罕有所聞中國惟拘忌過深故致有此釁隙然則於某宦何責於朱素秋更何尤哉雖然官箴固直守誨淫更宜禁也方今滬上諸娼妓如　素秋之扮爲男子已屬數見不鮮所奇者或則攺作東裝長袖寛袍腰束巨帶或則倣爲西服窄襟小袖踠地裙長窺其心豈眞好爲是服妖哉亦以車馬稀疏門前冷落不得不矜奇吊詭以冀狎客之垂靑亦猶老秀才襥被入塲故作　鋒文希博主司之賞拔耳至於攺作旗人裝束則實可惡之尤我國家起自八旗混一區夏聖祖垂訓凡旗人不得沾染漢人習氣王言顯赫炳若日星何物淫娼乃敢以服御之微上辱國疆萬一爲外人所見疑若輩　屬　人不且姗笑交加致啓隣邦之輕侮乎故我以爲娼婦攺妝固宜禁攺爲旗裝尤不可不嚴禁然而娼　烏足知此惟在狎客之隨時指點且見有裝飾怪異者屏不令其侑座莫墮某宦覆轍之中庶乎滬上一隅淫風或可漸挽乎至於捕房之禁與不禁公廨之懲與不懲在執法者自有權衡非搦管書生所敢代爲越傘也 
[本館接奉電音]  
　　昨由京友電傳上諭二道敬謹譯登○十一月初五日奉旨正白旗滿洲都統着晉祺調補正藍旗滿洲都統着奕謨調補廂紅旂漢軍都統着載濂補授欽此同日奉旨廂黃旗領侍衛内大臣着奕絪補授欽此 
[中江拈筆]  
　　署蕪湖屬道彭受臣觀察前赴江寗安徽謁見督撫兩憲禀陳地方善後事宜旋於上月二十八日還轅僚屬諸員悉萃江于迎迓○和州羅甫生直剌近因政體不豫辭職就醫所遺篆務由藩憲詳委現辦無湖土藥兼洋務保甲局周翊廷司馬署理遞遺保甲局務委候補同知吳春龍司馬乃娬接辦○前此上海拿獲會匪陳金龍解赴江寗梟斬後蕪湖道署曾接督憲密札内開尚有羽黨萬松亭一名務獲解辦彭觀察以轅下曾潤亭都戎長於捕盗札飭偵訪一月有奇始知萬固武職人員在督轅差弁之列而上憲旣有嚴札只得照獲禀交旣而督轅諸同寅咸欲田具保結謂此人前雖誤被勾引後巳悔攺有年將飄布繳出報効立功不能再作匪論觀察進退維谷遂面禀峴帥定奪云○合肥某大員之公子近由原籍奉太夫人并挈瀛眷赴粤道出鳩江泊舟中江塔下前月二十八日之夜四更時分忽遣家丁至保甲局報稱適纔舟中被盜刼去衣包等物局員急出察看則夜靜江空帆檣無影守至天明會同蕪湖縣王明府登舟踏勘艙門悉完好無一絲形迹不禁大疑面商事主擬將舟子帶案研究船主再四央懇公子亦急切就道遂自請暫緩追查或作罷論○是日有木簰一架從上游飛駛而下風狂浪湧致觸英兵船新關西人遥望見之急遣氶手放棹而來帮同西兵恊力推移遂得各無傷損不料木簰下行里餘方在攏岸絞樁一夥持篙立於簰邊左腿忽被兩纜所絆截成兩叚血流昏倒江水皆殷急倩傷科用藥封紥而性命已難保全誠所謂禍不單行者矣○江口吉祥寺後舊有棲流公所爲前任關道雙錫五觀察創設收養落魄病夫老弱丐子飲食醫藥悉周備焉惟經費無多是以僅搭茅屋十餘椽聊蔽風雪去冬居民失愼致被祝融氏收拾一空滿目瘡痍幾如地獄變相今春成觀察有志創復週育嬰堂捐欵方興一滴楊枝不能分潤刻屆隆冬流離載道加以江于駄米小工千百成羣類皆來自卑田院中日則恃其兩肩以瞻一喙夜則寄宿街詹一遇天雨歇工果腹無資則穴壁穿窬盡屬若輩防身之技故江口一帶平時竊案每較他處爲多彭受臣觀察謂此輩苟有廣厦大庇夜集曉散俾免飽受星霜亦何從爲害民間且口岸旣繁異鄉落魄者必多呻吟道左轉乎溝壑夫亦人心所不忍因是捐廉倡首並勸諭紳商富户量力輸捐未及三旬集欵不少遂派員就舊基加 
 
 

Page 2

 
 
以擴充於前月望後破土興工一律盖瓦并飭縣局預將所有小工姓氏籍貫年貌并工頭逐一查詢來歴造册備稽一俟落成除收養流丐外餘屋悉爲此輩棲身云○本夏老湘後營初至時曾由道憲商將江口並西湖池兩處練軍小營讓出暫爲桱止前月湘軍大營告成軍士一律喬遷西湖池小營空出練軍中哨遂仍加舊壘駐紥○皖南總鎭史念修鎭軍因公赴省於前月二十八日道出鳩江麾下叅府守備及練軍各弁兵一律排隊迎送旌旗映日鎗砲連珠極如荼如火之觀○無業游民横行里巷人咸呼爲靑皮靑皮有大小之别大者擁衆潛滋嘯聚刦奪與會匪一氣相通小者卽人家失教子弟三五成羣邪僻放恣酗酒打降或遇夜間婦女獨行突起摟抱恣意輕薄遇食物擔則狼吞虎嚼食畢不但不付錢文反扭售者痛毆而摔攆之諸如此類不知凡幾日前有一黃姓小靑皮在某鐵匠鋪中揎袖揮拳聲震屋瓦行道者環而觀之始知因黃定購一方式鐵尺鋪中誤製圓式致指其意肆行滋擾圑總聞信前來彈壓反遭辱駡遂將黃并鐵尺拘送保甲分局轉解總局公堂對簿時黃猶强項不服局員大怒立飭用竹絲痛責二百下發局前枷號示衆說者謂此輩作横街坊專欲出人頭地曷弗盡數擊來賞以獨桌之席使誇耀於疇人廣衆中以償其生平未竟之志不更快乎 
[開院盛儀]  
　　陽歴十一月二十六號爲日本帝國第二次開議院之期是日午前十點鐘越三十分時日皇起蹕出正門萬民夾道而觀歡聲雷動迤邐幸貴族院蜂須賀中島兩議長齊至院門外恭迎皇進便殿暫憇隨有鍋島式部官奏請升座皇御玉座兩院議員同行磬折禮松木總理大臣捧呈敕書皇受書朗誦其文曰朕兹親臨帝國議院舉行第二期開會禮所有明治二十五年度豫算案及各般法案命國務大臣附於議會議之朕已於我帝國之光輝憲法之進步謬加嘉許更以帝國隆昌人民康福望卿等和衷恊同益盡其公務是要各大臣各議員俯首肅聽聽誦畢貴族院議長從右壇上拜受行禮復位皇卽退座至十一下鐘越四十分時駕還議長各率議員恭送日皇鹵簿用第一公式王大臣扈從此次開院觀者更盛於去年新橋一帶雜沓不堪所幸鎭靜無譁途次並不滋事院中除議員外本設有旁聽席是日皇族及各國公使外又有文武百官及各新聞館主筆人陪觀貴族院議員穿大禮服席在左衆議院議員穿燕尾服席在右兩院議長在壇上相對鵠立内閣總理大臣樞密院議長副議長及各大臣顧問官列壇之右宮内大臣侍從供奉等官列於左各親王則依御座兩旁立規模頗有條不紊云 
[勾吳問俗]  
　　句容人李和尚年四十八歲向在蘇州西美巷馬連市橋開設薙髮店性嗜酒每飲輒醉醉則西歪東倒口中喃喃不絶時與牀頭結髮人尋釁其妻雖出自小家却循婦道惟有默爲隠忍自怨實命不猶而已一日李復邀同二三知已至三多橋仁泰槽坊沽飲酒至數巡已有醉意孚言有事欲往盤閂諸客遂各自散去豈知李竟一去不返蹤跡杳然其妻痛失所天屢欲覓死隨有好事者爲之遍貼招紙四處訪尋特不知荷鍤劉伶不致一睡不醒否也○蘇州元妙觀前每有遊蕩年少衣履翩翩成羣樹黨逐日麕聚如意閣玉樓春諸茶肆呼朋引類遇事生風名曰小白黨其裝飾髣髴若京班中小旦惟不傅粉簪花耳聞此中亦有宦家子弟相與朋比徴逐烟酒嫖賭靡所不爲拆梢打降亦或一試人多羞與爲伍而此輩揚揚自得毫不知羞不知家有父兄者亦識蒙養二字歟○胥門外官河内不知從何處浮來冐篷破小船一艘中有無名男屍一具地保見而扞住投報善堂堂中人查得死者骨廋如柴並無傷跡遂棺殮發壇揷標記認○江蘇候補同知黃剌史琪奉臬憲委赴海州淸河等處會審案件剌史於奉札後星夜禀辭前往 
[海市述聞]  
　　昨日烟臺來信云上月十一日節交小雪是夜微有雪花點綴飛花灑絮白遍遥天說者謂小雪遇雪今冬雨雪必多云○月前傳聞海州南鄉某姓家小孩被人剜去其心有疑之者謂童稚無知有何怨仇而下此毒手至日内始悉此孩幼失怙恃育於姑家姑有所私被廖洩漏姦夫恨甚遂致劙刃於其胸特不知作鏡高懸者果能雪此沈寃免死者茹恨泉途否也○潮州會館前設有賭棚幾處邇者賭匪大獲利益謂爲神佑思集資演戲於天后聖母座前會舘董事峻詞拒之若輩遂在會館外另搭盧棚雇優演唱以了心愿○上月廿五日俗謂之隆風日貨皮者皆於是日祭風若値天氣嚴寒北風大作則羔羊狐貂聲價漸增今歲適如所云想可利市三倍也○上月廿三日天陰雨雪至廿八九日始放新睛是日天氣温和頗似南邊氣象惟泥濘載道輪蹄微若粘膠耳○月前由南口解到人犯十餘名聞所犯爲販買洋槍之案云○上月廿八日盛觀察之封翁乘輸回籍觀察及文武員弁恭送如儀○闔學生員及紳士等於上月廿八日恭送萬名傘德政額至道署因秋間道憲派輪船載送各生赴省試不取舟資故有是舉也額上係以善養民四大字○西關地方萑苻不靖以故各店之貿易於北邊者咸有戒心不敢放帳○關道因公赴天津先期將公事料理一淸旋於廿八夜八點鐘時乘輪前往 
[寗郡辨志精舍冬季課題]  
　　漢學申鄭康成論語莫春節注義申鄭康成孟子市廛而不征法而不廛遺義申鄭衆左傳鄭伯男也注義○宋學禪學論孟子得易之用說因其已發而遂明之是省察之德因其未發而遂明之是體認之法其義孰優○史學駮侯朝宗王猛論間唐府兵明衛所得失策歴代車戰考○天文兼算學平時眞時說以渾儀黃赤道之割切二綫成立三角形四面皆勾股卽弧度可相求能闡其理數歟造地圖用三角測算遠近卽得天空下視眞形能舉其要旨歟○輿地胸忍胸𥆾辨慮傂或作慮說問枚乘七發骨毋之塲當今何地○詞章禹合諸侯於塗山賦以塗山四說當主壽春爲韻蘇文忠公生日祝文礙東坡書王定國所藏烟江疉嶂圖 
[攔路行刼]  
　　直易州凌雲寨一帶今秋以來迭出行刼之案緑林中人狙伏隠僻處伺旅客經過乘機突起將所有糧物衣服恣意攫取强有力者與之交手輕則被傷重則殞命錢物仍爲所奪雖經報官請緝而破獲者依舊寥寥天荆地棘行路難惘惘出門不幾蹙蹙靡騁哉 
[鷺島寒濤]  
　　淡水茶市將次報竣厦門各茶棧囤積之茶約有一萬數千箱西商一味抑價華商折本求售仍無受主各茶棧虧耗甚多江湖日下此有心人所以有今昔之感也○利記北郊虧倒上海牛庄烟臺三埠欵項經債主遣夥至厦再三催索疉邀公正人調處姑念交易多年且利記實非有心吞没確因票局收帳不能週轉所致情尚可原遂擬以三成半分三期淸還業已出立期單交債主收執矣○淡水做茶各工人每於冬初内渡另謀生業待來春新茶上市再行出海此常例也今年基隆山溪暖暖一帶　產金砂甚旺淘洗金砂者大獲其利做茶工人遂各就該處淘砂不復内渡矣○近日厦門四鄉刼案疉出盜匪蜂擁而來明火執械放槍傷人肆無忌憚鄉間稍有蓄積者幾於夜不安枕水師提督彭軍門特檄同安海澄兩縣於十月十七日往潘塗官蟳各鄉緝捕官蟳鄉盜犯先期聞風逃逸僅獲一人地方官飭差將該處盜屋拆毁以杜窩藏而免滋害○泉漳一帶風俗喜養義子喜畜婢女在富家翁稍費阿堵物卽可指揮如意而匪徒藉此爲生計拐販幼孩日見其多十月初旬石蟳巡檢公館内幼婢竟爲匪徒拐去偵騎四出賞格遍貼仍無蹤影恐不能珠還合浦矣 
[甌城寒信]  
　　温處道李健齋爵觀察定期於本月初四日黎明親詣大校塲與鎭轅中軍布兼山遊戎會閱兵丁操練○新補瑞安縣蘇運卿大令於十月廿八日乘招商局海昌輪船蒞甌大約封篆以前卽當挈眷赴任也○李徤齋爵觀察示禁曆包爲温州除一陋習此已詳列前報兹聞地方紳耆以觀察興利除弊裨益地方不淺爰贈德政牌萬名傘以示愛戴○西溪司巡檢金筱竹少尹大計卓異例得陞遷自行禀請開缺現由德太尊委陳鏡仁捕廉庖代是缺按捕廉曾委護理府經歴兹又兼理巡廰並帶管批騐所以二人而兼握四鈐王事賢勞於此可見○永 
 
 

Page 3

 
 
嘉縣邵補堂大令於十月廿一日偕樂淸縣惲直卿大令平陽縣沈庚明大令乘輪赴省禀見大憲面陳要公大約本月上旬卽可遄回邑冶也○瑞安鄉間離城七里許有某甲者年己百有四歲長子八十有二次子七十有八孫亦五旬曾孫年將及冠四代同堂洵是熙朝人瑞前月廿三日祖孫父子同赴縣署謁見袁大令顧而樂之慨捐鹤俸賞以番佛四尊甲等歡欣鼓舞而退○十月廿九日永嘉縣接奉上憲釘封文書卽於是日未刻在監中提出土匪葉錫良鄉赴市曹明正典刑圍而觀者不下萬人無不同聲稱快○甌郡土產以柑爲大宗載入郡志寰宇馳名運至都下色香味不攺性可解煤毒故北地甚珍重之近日鄉民急於牟利往往未及成熟先行摘賣貨之高低不一價之貫賤不齊以致柑客販運申江虧折甚巨衆商有鑒於此與鄉客會議集成股本設立洽興公司專辦甌柑製就鐵圈大小樣式發園採買必待節候得宜方許裝桶販運自立公司後凡有柑商概由公司蓋印報關趁搭輪船運申發售物旣精美價亦公允園户免拖欠之累柑商無擁擠之虞可謂一舉而數善備矣○十月十三日九點鐘時南西垟池底周阿銓家突遭回祿之災火烈具舉幸是處四面皆水易於灌救得以應手撲滅僅焚去周姓房屋七間不致殃及池魚云 
[學憲行程]  
　　新简浙江督學使者陳六舟大宗師秉節南旋小駐坷鄉已列前報兹悉宗師已筮期本月初一日由揚起程赴浙履任前一日親往各署辭行印委各員亦往府第恭送如禮 
[邗溝瑣錄]  
　　江都縣林大令以本年下忙漕糧開徴後例應年内報解特分别定限出示催完其示略云漕糧爲天庾正供關擊匪輕例應冬兌冬開不容稍緩乃本邑各花户不知緩急疲玩成風竟有延至年外完繳者以致不能依限報解查本邑漕米遵奉憲定每　徴收錢五千五百文隨繳費脚五十二文曾經胡前縣禀准提前减價章程兹本縣循案辦理合亟出示曉諭爲此示仰各花户知悉自開徴日起至十一月初三日每擔减收五百文初三日以後至年終每擔仍照收五千五百文倘延至年外每擔加收五百文至費脚無論年内外止收每擔五十二文以示體恤等語此於催科之中仍寓激勸之意想食毛踐土者具有天良當無不踴躍樂輸也○灣子街凌聚和核子店主婦屢產不育膝前僅一女郎年甫五歲小名金弟寵愛逾恒某日晌午時忽失所在遣騎偵訪蹤跡查然父母悲痛異常幾欲絶粒以殉甚可憫也又犁頭街某姓有一女方九歲亦於日前失去遍出招帖尋訪尚無消息想已入拐匪之手矣邗上素多拐匪時屆嚴冬拐風愈熾保赤者可不加意防維哉 
[文星朗照]  
　　廣東學使徐花農宗師於本月初一日午刻由驛馳抵九江暫就貢院駐節笠晨節啓行潯城文武各官迎送如禮 
[粤東官報]  
　　十月初六日截取直隷州關廣槐禀謝委總辦江門厘廠差補用縣温樹紊禀知委專辦積案局差初七日候補知府吳尚恭知縣張璿俱禀知委赴福建公幹初八日卸綏猺同知榮紀禀知委蘆苞厘廠會辦差候補鹽運同鄧淸鳳通判李承恩俱禀辭解餉進京總辦瓊州海口礮臺工程儘先都司陳良傑禀知來省請領砲臺經費補用通判劉廷棠禀知委估修六脉渠玉帶河工程差試用縣杜鹿鳴禀知委往沙角等處勘修兵房砲棚工程候補鹽經歴何仲鳳從九品許瑩章俱禀知解運庫餉進京十一日補用縣淸安禀知委勘修保厘砲臺工程候補縣丞盛駿稟知奉藩司委解京餉十二日題補碣石通判黃應昌禀知委北海厘廠會辦差試用縣林禧徴禀知委善後局文案差十四日補用鹽知事秦鳳墀禀謝給予超委酌委各一次補用都司胡昆山禀知送福軍後營銷勇往廣西遣散補用縣李家焯禀到解蠟貢回 
[五茸試事]  
　　松江府接奉學憲行文仰於十月二十日縣試當卽札縣遵照辦理華婁兩邑尊以公務冗煩移會各縣申請展緩至十一月初六日考試日前童子軍巳陸續整隊而來不識風簷寸晷中誰是奪標好手也 
[風火爲災]  
　　月之初四日午刻寗波東渡門内第三道公墻内坐南朝北門面某股皮店因午炊失愼火卽冐穿屋頂光焰熊熊急難撲滅遠近水龍聞警馳至則見火勢已熾四路延燒道塗梗塞不能併力施救加以封家姨助傑爲虐火龍萬道卷過後街大街東路有天一甬安同安等會水龍施救因水口較遠未能得心應手後見火已逼近只得退出公墻外保護後街東路有臨安來安永安等會水龍分保東殿廟及生姜橋一帶其餘水龍分保應家弄及旗杆格弄一帶究以火乘風勢風助火威杯水車薪無濟於事計大街朝北門面東至公墻下德元雜貨店風火墻西至大有豐廣貨莊風火墻朝南門面東至公墻下永興祥襪店西至寳森布莊南至大街圍墻北至圍墻爲止後街東至呆銀樓西至某銅店南至東殿廟墻北至官路爲止約焚三點鐘之久大街共燬二十餘家後街亦燬十餘家統共焚去樓房百有餘幢祝融氏亦太肆無忌憚矣 
[拿獲匪黨]  
　　本月初二日有水知名之湖南人張某在蘇州葑門外疉　頭某茶室啜茗適有長洲縣差役亦在彼見其形跡可疑假詞盤問張稱官己保至將軍現爲營官詰以在何標下則指東話西言無一定差役知非善類上前拿住在身畔搜出僞印一顆及旗布等物遂解送縣署請究沈大令研訊至再張始供係哥老會黨因卽釘鐐收禁 
[縣試紀事]  
　　上海舉行縣試已列昨報昨日黎明時上海縣袁大令排導至敬業書院升坐公案以次點名畢卽着扃門命題考試與考者計共二百九十七人云 
[大閙酒店]  
　　洋涇浜東岸一望皆西人酒肆每有兵船水手放假出游必於此暢飲開懐僊僊屢舞酒肆中每以女子伺應列有洋琴之類供客嬉娛西人醉後輙瞢騰况身列戎行者尤爲愍不畏法以故打鴨驚鴛之舉時有所聞然未有如初四日之甚者也是日下午先有英兵船亞爾戞水手數人至格蘭梯酒肆行沽竹葉樽開香通鼻觀三蕉旣罄玉山遽頽中有一人携有中國衣履遂戲扮作華人與同輩跳躍爲戲驀有法兵船未拉斯水手至互相嘲謔詬詈隨之舌劍唇鎗兩不相下旣而法水手忽去英水手遂復圑坐舉杯自以爲惡客旣袪今而後當莫予毒也已不料至晚鐘鳴十一下法水手突鳩黨而至多至數十人驅英水手及酒肆主出分執快刀利斧砍者斫者劈者截者紛紛擾擾各遑雄强於是酒壚酒榼酒杯酒盞酒缾酒盎七零八落毁壤無遺甚至桌椅門窓亦皆析作薪蒸拆爲片叚約閱時許始四散奔逃而室中已無一長物矣迨捕房聞報飭巡捕廿餘人至則諸水手已蹤影全無遂於初五日禀明法領事照會未拉斯統帶同往踏勘聞酒肆所失約値洋銀數百元櫃内儲有洋銀數十元忙亂中亦皆化蚨飛去想統帶有約束兵丁之責經此大閙必當有以懲之也又聞目今滬上泊有各國兵船十三艘中國兵船六艘合計水手不下數千人多則易於滋事所望中外文武隨時留意勿任荒嬉庶幾租界中鋪户居民不致難安袵席乎 
[縣署瑣案]  
　　前日午後上海縣袁大令拜客回署時有鄉人陸阿虎攔輿遞禀訴稱小的係本邑人冋在鄉間耕種度日去年髮妻病故遺下子女各一乏人撫養遂於是年十一月二十日憑張阿妹張阿千爲媒聘定周莊耕之姪女爲室當送禮洋十六元今年正月十二日又送禮洋廿四元擇定九月間完姻至八月間忽由張阿千串通周耕莊逼令小的取出庚帖勒寫退婚據小的見事不諧乘間逸出屢邀親友理勸未妥十月廿九日阿千等乘小的出外糾領不識姓名者多人一擁入室搜尋婚據未得遂將門窓雜物搗毁一空在张小的回家得悉前情心實難甘求恩提究婚帖呈閱大令著退去聽候提究○朱明山控沈幼三誘匿女兒一案袁大令訊供之下沈供稱朱女在西門外西方庵内大令着原差帶沈往西方庵查明禀覆已列前報前日該差等將沈幼三帶往庵中向住持僧查問有朱明山之女否衆僧一聞是語遽作金剛之努目將沈拉至殿中擊以降魔之杵沈大呼救命該差聞之向前解勸亦被諸秃奴所毆該差知事已决裂又以寡不敵衆未敢用武遂將沈竭力拖回該差回 
 
 

Page 4

 
 
縣後以前情禀明而沈亦具詞到案求請騐傷○糞船户龔阿和杜金富等在華亭縣境撞沈無錫縣糧米船當經華亭縣將龔等拘拿到案訊供之下移送上海縣訊辦袁大令升堂研訊判將龔杜收所勒賠洋一百十元前報已紀之矣前日有龔之族人龔長貴投案代繳洋五十五元請將龔阿和釋放大令准如所請卽將阿和交長貴領去尚少五十五元著杜金冨卽日交案 
[英界公堂瑣案]  
　　游僧心鐸附坐某輪船管船人索取船資無著揮令登岸心鐸不依致被報捕拿送公廨宋二尹飭押候訊供發落○馮汝舟卽阿和尚控稱龜子馬順福向小的借去洋銀一百元由林鹤亭介紹立有借票向索不還反誣小的與馬妻有私今特呈票請爲追繳馬訴稱小的與人股開妓院用馮司夜度帳先曾借馮洋銀一百元後卽淸還借票存在帳箱内旣而妻子代馮陸續借洋三百元邇者各債主向之逼索馮遂匿不見面及尋得則馮已預取還淸借欵之廢票誣稱所借未還前晚宋二尹庭訊之下馮申訴前情馬供稱所借一百元已還有原中爲証馬許氏供稱馮私囑小婦人代借洋銀共有三百元馮不認託借二尹一再研詰馮始供稱一百元確已收回後被借去五十元故將前借之票扣留二尹喝笞馮一百板問馬許氏代爾借洋確有其事否答稱小的與氏有私並無借洋之事二尹喝令再笞一百板着具切結馬許氏不守婦道掌頰一百下著其結領回代借無憑不予准理廢票塗銷 
[法捕房瑣事]  
　　江北人趙育成卽學成在法公廨控被車夫陳春林拐失女孩已昨報昨晨朱明府莅八仙橋捕房時命將陳春林逮案包探禀向陳趙兩家鄰人詢問據言陳以前確曾販賣小孩此次趙女失去想亦被陳拐騙問原告爲何不到包探禀趙學成本住八仙橋西地在租界之外昨日報捕房時隠戤租界内睦和里第廿八號房屋捐票明府着赶緊往傳少頃趙學成偕妻趙王氏至案候質明府謂爾女被騙時有人眼見否供稱有沈大脚在烟舘内與陳春林談及賣女一事兩人定是串通拐騙明府飭包機帶趙學成指提沈大脚卽沈趙氏至案問曰旁人喚爾沈大脚是何取義供稱小婦人由蘇來申爲時未久旁人不知我名且見我大脚故有是稱問爾與陳春林趙學成是否相識供稱與陳素來認識陳於今年四月間向小婦人賃東洋車嗣被陳積欠車租錢四百六十五文有意避匿日前小婦人至英界花園地方向姊妹行合成一會在小烟間中遇見陳春林並趙等趙言有女孩意欲出售囑小婦人經手小婦人峻詞拒絶在後不知如何失去女孩明府　爾若不販賣人口旁人斷不致誣扳該氏聞諭叩頭如搗蒜明府以事關拐販當飭家丁持片至八仙橋巡防局請撥局勇數名並派會捕局線勇將一于人送縣辦理○翁榮茂京貨鋪夥張幹甫因倒閉同業及錢莊銀一千二百餘兩經恒生義等控告朱明府將張提案訊押諭令赶緊料理已列前　昨晨提張詰問張供稱翁榮茂店内生財已由債户拍賣得銀二百餘兩明府謂爲數不敷爾須追尋店主供稱聞店主亦因虧空避匿問爾店主共有資本若干供稱開店資本均由借貸而來小的亦曾經手借銀一百五十兩謂爾等以别人資財擺自己架子眞是打空拳全無半點實際著還押候核 
[推解懐仁]  
　　謹啓者敝堂經天水濓記棻記大善士樂助山東賑濟規銀三百兩囑爲彚解災區積善之家必有餘慶功德無量福壽齊臻矣又天水濓記棻記大善士樂助施棉衣規銀一百兩施粥經費銀一百兩劉師記大善士求病速愈樂助施棉衣洋一百元方鎭記大善士樂助原當棉衣二百件黃恒興大善士樂助施棉衣洋三十元楊大善士樂助施粥洋二十八元推方寸之慈祥同聲相應積眼前之功德後福駢臻當此朔風凄涼飢寒交迫敝堂施衣難遍正在躊躇仰蒙善善同心尚望源源接助俾冰天雪地咸銘挾纊之恩集腋成裘普被黃棉之德無論解衣解槖具徴大慈大悲福壽康寗臨風騰祝布昭公鑒宏此善緣[  上海六馬路仁濟善堂董事施善昌謹誌]  
[喜筵助賑]  
　　日前由升大寳庄接到安省黃靜園太守來信云上月二十七日爲長兒淸俊授室蒙各親友賜賀感謝之至本擬在徽省治筵後再在滬地潔樽伸謝深恐諸君未必盡蒙光降緣將筵席費洋一百廿元捐助東賑以盡謝枕並囑敝公所代爲登報以兾周知等因拜領之餘欽感莫名分諸君子朶頤之福息衆災黎枵腹之嗟賢主嘉賓同登善願親情友誼盡種福田謹登報以聞上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
 
 
 

Page 9

 
 
   
 
 

Page 10

 
 
[光緒十七年十月廿五日京報全錄]  
　　宫門抄○諭旨一道錄前○發抄硃批四道○分選單○都察院貴等奏爲奏聞請旨摺○閩督下奏剿辦德化縣鄉民滋事情形片○護台撫沈奏滬尾打狗兩口徴收洋稅第一百二十一結期内收支數目摺○又奏委解銀兩數目片○十月二十五日内務府國子監正黃旗値日吏部引見五十五名咸安宮一名光祿寺一名國子監三名正紅滿五名○睿王謝册封恩○慶王謝議叙恩○廖壽恒錫光各假滿請安○太原城守尉溥蔚到京請安○吏部奏派騐看月官派出徐中堂烏拉喜崇阿祁世長貴恒敬信崇禮文興周德潤洪良品阿克敦恩明榮陞榮山秀林吳光奎余聨沅○又奏派考試漢謄錄派出閱卷福中堂景善汪嗚鑾○搜檢鄭王怡王果勒敏敬信崇禮壽昌○彈壓克勤○掌儀司奏二十九日祭奉先殿倫貝子行禮○召見軍機祁世長廖壽怛溥蔚○發抄楊昌濬奏古水井守備蕭得華散放兵糧渡黃覆舟殞命奉硃批兵部知道欽此○又永固恊都司劉慧田因病出缺奉硃批兵部知道欽此○松椿奏請將完解漕項等銀之知縣林元菼等免議奉硃批該部知道欽此○馬丕瑶奏副將巴彥布同考武闈外塲奉硃批知道了欽此○光緒十七年十月分選單知縣湖北宜城黃佑麟江西舉貴州安南朱賛廷奉天甲甘肅平遠胡經一浙江舉河南新鄉魏正儒四川舉按經直隷張德森安徽增吏目湖北隋州李聨陞直隷俟典史山東泗水蘭維琦直隷監○○都察院左都御史臣貴桓等跪奏爲奏聞請旨事據雲南京官翰林院編修陳思霖庶吉士韋履潔等聨名以已故提督馬如龍功不掩罪請旨可否援案撤銷建祠立傳等詞赴臣衙門呈遞臣查閱原吾内稱伏讀光緒十七年九月二十一日上諭王文韶奏開缺提督傷發身故懇恩賜卹等因欽此查馬如龍係臨安府建水縣回籍素行無賴鄉里不容當咸豐六年回逆杜文秀竊踞大理楚雄爲省垣屏障官紳竭力防御已故提督褚克昌統兵西征一切車火糧米均由楚雄籌辦轉連所戰皆捷杜文秀勢已窮促不敢出戰乃馬如龍受杜文秀密約紏黨數千先陷易門繼陷廣通竄至回蹬關都司高天澤迎擊陣亡馬如龍遂直逼楚雄城外晝夜環攻四十餘日以地砲轟破城垣蜂擁入城殺斃官紳士庶男婦約四萬餘人淫掠婦女房屋焚燬殆盡知府楊覲副將慶連都司聶天發及在城文武官二十餘員同時被害屠戮之慘莫此爲甚提督褚克昌因後路有失糧　不繼軍士苦飢遂陣亡於彌渡於是杜文秀賊勢復張連陷府州縣城池三十餘處厥後全滇糜爛皆由楚雄之失律以同惡相濟之義馬如龍與杜文秀其罪惟均是年十月馬如龍由楚雄竄圍省城將城外居民燒殺殆徧已革雲南巡撫徐之銘已革署提督林自淸與之講和許保以總兵提督馬如龍始依允進省仍僞稱三迤兵馬大元帥出入乘坐黃轎恣其所欲暗無天日迨已故總督　鐸到滇　令攺稱提督軍門攺坐緑轎以符官制馬如龍乃面從心違出省往攻臨安尋報私仇回黨馬榮卽率領匪黨潛入省城戕斃總督潘鐸議者謂馬如龍之主使形跡顯然是時已故總督岑毓英代理藩司激勸馬如龍以大義回省内奸夾攻始將馬榮驅逐山城是省城之危而復安非僅馬如龍之功也同治七年杜文秀大股匪黨竄圍省城馬如龍在省首鼠兩端徘徊觀望迨前開缺總兵李維述帶兵赴援將同謀通賊之合國安馬雲龍馬學林及内應數千匪黨次第殲除又岑毓英由曲靖進省激勵各營將士大小數百戰　勢漸退馬如龍見官軍强盛始勉强出戰數次以掩衆人耳目因悞中砲傷卽在省養息　岑毓英分派總兵孚維述楊玉科等分頭攻拔大小賊營二百餘座擒斬賊匪十數萬省圍始解亦非僅馬如龍之功也總之馬如龍功不掩罪實係公論確切今以開缺四川叙州府病故而前保遊擊後保知府王熾向在重慶叙州等處開設天順祥匯號市井之輩乃爲馬如龍掩其從前叛逆兇殘之罪專叙其後來因人成事之功聨名公呈其爲徇情阿附已可槪見經雲貴總督會同雲南巡撫據情奏聞蒙皇上賜卹如例於雲南省城建立專祠宣付國史館立傳自係盛朝勸忠之典獨是馬如龍以荼毒生靈前　難贖之身儼然馨香饗報恐被殺之無辜數萬具飲恨九泉死不瞑目卽風示來兹亦難伸公道於人心而昭定論於後世查上年已故雲南巡撫張凱嵩經代理廣西巡撫孚秉衡奏請在廣西省城建立專祠後經廣西京官呈請代奏奉旨立予撤銷凡在臣工同深欽佩今馬如龍功不掩罪衆論難服職等見聞確鑿用特聨名公呈伏乞代奏可否援案撤銷馬如龍建立專祠及宣付史館立傳之處恭候聖鑒等語臣等查已故提督馬如龍先經雲貴總督王文韶臚陳事跡奏請恩卹在案現經該省京官編修陳忠霖等呈稱各節核與原奏大相徑庭惟旣據聨名公呈並取具同鄉京官印結懇請代奏前來臣等不敢壅於上聞謹鈔錄聖呈恭呈御覽伏乞聖鑒謹奏奉旨已錄○○卞寳第片再福建德化縣鄉民與鹽館爲仇聚衆滋事經知縣邵書升號召隠紳郭姓　與哨官徐榮桂帶勇擎散匪𦣻陳捠帶傷脫逃經臣將解散拿辦緣由附片具奏在案兹據代理� 
永春州張元鼎　化縣邵書　禀稱　捠自脫逃後潛赴戴雲山後宅等鄉藏匿復又煽惑鄉愚稱伊在一日可免一日厘稅該處多係鹽舘挑夫頗爲所惑近在山口竪旗　圖兵臨抗拒該縣諭令解散投誠派縣差二名往貼告示竟被殺害汛弁派兵丁劉德發往探情形亦　殺害祭旗並敢張貼僞示自稱大元帥派令名鄉昉送銀　實　叛逆昭著該匪　其居處層巒疉嶂危險崎嶇負固不服縣中　　勝營勇三哨兵力太單不　輕入禀經陸路提督孫開華添派勝右後　營馳往　捕並派練兵一營駐紥永春州所有各營弁勇皆隷孫開華部丁非其親往調度呼應不　臣往　請孫開華親往督派以期速殲渠魁孫開華於九月十八日前赴德化相距僅一百五十里計日可到據咨撬勝三營自節次數减後正勇不滿千人三哨親兵不滿二百以之分派城鄉兩地防　實形單薄請將三營三哨署照營制添募補足業已電囑照募興泉永　吳世榮亦帶練兵兩哨馳往與孫開華會同督辦德化兵力已厚難保該匪不窮蹙旁竄尤溪大田二縣與德化毘連最關緊要經臣飭派署建寍鎭總兵劉端冕將所部福字營募補足額並督同總兵廖得勝副將文呂魁楚　兩營延平協副將賴安邦練兵三哨統由此路前進與孫開華會合兠剿該匪米糧缺少火器無多必須乘此合剿以期一鼓殲擒仙　永福二縣亦有小路可通已派總兵羅洪標管帶線營駐紥仙遊之鵓鴿嶺並飭永福營縣一律嚴防以杜竄逸除剿辦情形續行奏報外臣謹　片具陳伏乞聖鑒訓示謹奏奉硃批卽着督飭孫開華等迅速剿辦毋任蔓延餘依議該部知道欽此　○○頭品頂戴護理福建台灣兼管海關布政使臣沈應奎跪奏爲台灣滬尾打狗兩口徴收洋稅照章按結奏報謹將第一百二十一結期内收支數目分晰繕其淸單恭指奏祈聖鑒辜竊照章各海爾徴收洋稅案經總理各國事務衙門會同户部奏定章程攺題爲奏停用親塡等簿行令各關將收支數目按結奏報一次扣足四結專摺奏銷毋庸按照關期題銷以淸界劃等因查滬尾打狗兩口海關稅務自光緒十三年八月十五日第一百九結起攺歸台灣巡撫就近監督所有收支洋稅各數目業經遵照新章分另奏咨至第一百二十結止在案兹自光緒十六年八月十八日起至十一月二十日屆滿第一百二十一結期内該兩口收支各項洋稅銀兩應遵新章按結奏報其循案支銷各項經費容俟扣足四結造册奏銷以符定案除將本結收支數目循　分咨查照外謹會同福州將軍臣希元閩浙總督臣卞寳第恭摺其奏並繕淸單恭呈御覽伏乞皇上聖鑒謹奏奉硃批該衙門知道單併發欽此　○○沈應奎片再台灣滬尾打狗兩口按結應解總理各國事務衙門三成船鈔鑊兩截至一百二十結止均已按數解收在案兹自光緒十六年八月十八日起至十一月二十日止第一百二十一結期内滅尾口徴收船鈔銀六百三十二兩四錢應解三成銀一百八十九兩七錢二分打狗口徴收船鈔銀四兩七錢應解三成銀一兩四錢一分核計該兩口第一百二十一結期内共徴船鈔銀六百三十七兩一錢共應提解三成銀一百九十一兩一錢三分兹將前銀按數兌足塡具文批由台援案發交協和信號商承領匯解前赴總理各國事務衙門投納除咨明外理合附片奏報伏乞聖鑒謹奏奉硃批覽欽此 
 
