# 1896 - 286 - 4908400

 

Page 1

 
 
[論滬城門卒被毆養傷事]  
　　今天下通達中西時事者詣西人事事崇刻實中國事事習虚浮因而歸咎於治法之不書非改　　　　　不可不知中國今世之弊在人心不在治法當我朝立法之初未嘗不盡善盡美所患中法以後任法太過轉　　　文而詳言意凡奉一法必有一弊而當官者不知去弊但知諱弊　至積弊日深釀成事變　明　者叢已諱之　可　則含容隠忍置之不論不議之列自以爲顧全大局也而上之人亦以顧全大局目之人心如斯苟且吏治安　　　　改絃更張庸有濟乎本館前論保甲一法宜首嚴門禁僅約略言之其辭固未盡也考今時之制都城管　　　　　　　　各省會垣並各府廳州縣城凡有駐防禁旅者其城門鎖鑰歸將軍都統副都統城守尉等官執掌其無駐防者則歸本城城守營員執掌滬城爲海疆要地計新舊城門凡七惟小東門新北門老北門地鄰租界出入最形衝繁若西門大南門最簡小南門大東門則酌乎其中各門日間旣由道憲委員專司稽察入夜又由提標右營叅府委弁分司啓閉至各門門兵繁者五六人簡者三四人則由本營城守汛千總所派以城垣門禁固其專實也乃閱本月二十六日報紀上海縣署紀事第一節略云巡防北局函送羽士朱懋永喊寃到縣前晚蔣刺史升堂提訊朱禀住本城老北門内向爲火居道士上月二十一日在城外道塲完畢香工隨挑物回到老北門出洋一角喚門入内詎門兵將箱子勒住索鈔二百八十文兒子與彼口角被毆回家次日門兵來說某兵受傷小的畏事延請傷科去看費洋十二元錢三十千又請湖南人祝由科看治出洋三十三元賒泰和堂藥資錢八九十千又將兵擡至小的家要出洋三千元方能了事小的情急喊寃家局送案求究地保金文供相打並不知情現在察看受傷尙輕勸解回去不依求斷刺史諭著差保協朱回家間導門兵再給伊洋二十元回去不准再往朱家滋擾噫異矣恭讀大清律例門禁鎖鑰條律云凡各處城門應閉而誤不下鎖者杖八十非時擅開閉者杖一百京城門各加一等其有公務急速非時開閉者不在此限又越城條例云一各衙門親戚書吏人等游船演戲夜半方歸擅呌禁門者照越府州縣城律杖一百尋繹律意門禁何等森嚴夫非時擅開閉者杖一百若加以受賄則視國家禁門爲若輩生財之地其罪不止擅開閉矣擅呌禁門者亦杖一百若兼之與賄則視禁門可以賄行其罪亦甚於擅呌禁門矣滬城當前歲海氛不靖時憲諭二更下鎖後不准擅開惟衙門公局要事騐有對牌方准出入卽律云公務急速不在此限者是也今雖無事之秋門禁詎宜懈弛如朱羽士所云出洋一角喚門曁門兵索鈔二百八十文事無左證安知其非胡言第時在夜分而與門兵口角毆打則固已明明入城矣彼羽士道塲詎同公務豈有對牌倘言出虚誣何以得越重關而過其言之尤荒謬者則稱出洋三千元可以了事夫人命至重假令兵竟傷斃案豈可以賄和况據地保禀稱受傷尙輕而敢明目張膽索詐鉅貲該門兵等果何所恃而横行若此此事倘一認眞究辦必致有所牽連且與受同科朱亦惡得無罪若誣告反坐罪尤非輕宜問官之置諸不理也或者謂兵傷而朱之子無傷顯見是朱毆兵且醫藥　月非可僞爲斷以再給二十洋誠爲允官然使兵不受賄擅用朱何由入城何從毆兵且以赳赳之兵而力不能勝一道士豈果有眞人法術者此輩名　爲兵而其精氣銷亡已可概見假令地方有事欲仗此輩充守禦拒暴客其可得耶竊聞西國之制守險惟恃砲臺無事嚴城重閉中國果仿西法則將何有於城何有於門而又何有於門兵哉國家省一費地方除一累計莫善焉請以斯言質諸通達時事者 
[日本巨災]  
　　本月二十五日日本横濵來電云二十三日本國東北境地大震動陸後一處摧毁無遺其餘亦損傷不少人民死者纍纍是日南境又起大風物業更多傷失 
 [PP ] 
　　杭州訪事友人云本月二十三日黃昏後忽聞警鉦亂鳴遥見西南隅火光燭天喧傳杭府署内失愼各水龍洋龍咸飛奔往救約一點鐘時之久各龍始回翌日往探知失愼者乃府署外東面丁姓家因洋燈火燃著板壁一時不能救遏其同居徐姓亦被殃及當火發時仁錢兩縣聞警卽出而火適在仁和縣署後伍大令立傳差役及護監兵丁急登屋四面保守以防乘亂越逃等事府憲林太守亦出署督率洋龍人夫奮力施救藩經廳張叅軍帶同洋龍人夫首先到塲少頃藩憲亦命駕而來保甲提調總巡分巡及杭捕分府各統領俱先後戾止署運憲王都轉因其地與運署相近亦出轅至彼彈壓上下城義龍咸集四面分救逾時熄滅 
[首善紀聞]  
　　京都訪事友人來函云七月十九日清晨刑部傳劊子手曁外營兵丁伺候移時提出慶和戲園閙事扎斃勇目之某太監一名立刻綁赴市曹處斬○兵部車駕司書吏劉姓竊用印結一案聞出結某司員係河南籍緣其同鄉某現赴兵部武選司誥敕科領取廕生執照一紙須有同鄉京官小結一張因託誥敕科經承侯姓代取小結一紙侯又轉託車駕司吏劉姓向本司司員代取此結并付劉結費京蚨四千詎劉曾由字紙簍中檢得某君未銷空白廢結一紙隨手塡寫希圖小費四千遂罹此禍刻承審司員已將案情訊明科劉徒罪侯不知情釋放免議○董某居内城西華門外夫婦皆逾花甲一子已經授室七月中董與子錢票五千令子赴街頭購買物件子將票遺失而歸董面責之子逡巡去移時竟服阿芙蓉膏迨董夫婦知悉則已灌救無及矣董懊悔無及現已如醉如痴云○永定河水陡漲决口水勢狂猛海子東南一帶前經築成之鐡路基址被水冲壞者非止一處將來水消補修未免又費經營矣○前報紀廊房二巷盔頭鋪王姓之再醮婦吞烟自盡身有傷痕一案經刑部審訊正在研鞫時突有婦前夫之次女張姓者控稱其母當日再適王某時曾携帶張家資財地畝若干被王之前妻逼索入手後與王每日打駡其母百般凌辱不與飲食其母因之自盡云云王力辯並無前妻女每與王對質言辭甚厲王每爲之結舌知者謂女年方十四齡云○德勝門外丁街口有某甲者年屆知命訓蒙設帳有年矣附近某乙之子年約十二齡頑劣性成時時逃學日前乙責子入學子稱師以孌童待故不敢上學乙聞之怒冲牛斗不及細問緣由持刃至學房甲爲所傷頭破血流同至北城副指揮衙門成訟聞乙受杖二十板收禁囹圄矣○七月十五日盂蘭盆會之期前門外鑾慶胡同某甲之掌上珠在門前觀燈有某乙之子錯疑甲女賣笑之花與之調笑爲甲扭住敬以老拳經人勸散乙子於心不甘袖藏裁紙刀踵至甲家報復適逢甲女因連戳數刀立卽潛匿致傷女之左乳血流如注甲欲至南城坊涉訟嗣經街隣妥爲調處請人先爲醫治聞其事刻尙未了也○前門外草廠七條有空房一所某甲聲言租與某乙因至北蘆草園三同木廠令掌櫃之某丙修飾此房某丙估見工料所需銀九兩甲當付銀劵二十兩令某丙找還現銀十一兩某丙信之不疑翌日飭工匠至七條開工 
 
 

Page 2

 
 
修理侯至日午某甲不到始將銀票照對知係僞造雖未動工而現銀已去亦無可如何矣 
 [PP ] 
　　訪事友人來函云坐糧廳滿堂英理事廳慈前因差滿由倉憲奏留四個月以資熟手現復差滿由六部查取名次在前之人員開列銜名送部引見聽候欽定○通郡刦案疊出由孫直刺招雇練勇百名在四鄉分叚送獲巨盜盜風稍息前在燕郊鎭下道練勇遇盜一夥爲首者手持九截鐝鞭向前盤詰言語支吾當將爲首者獲住餘俱各鳥獸散又東關老爺廟前臺階上有一人仰臥酣睡身畔帶有洋鎗快刀被團練局勇夫獲住供認不諱但稱不在此地作案以上二盜業經送州訊辦矣○前報謂城之西南鄉附近口子地方有無名女屍一案事隔兩月此案始破悉女係城内訾姓之婦夫在京都某金店爲夥母家在南鄉沙孤堆婦已歸寗數日忽有訾宅已辭之傭始來家訓　訾好遺來少爺由京回家立接少奶奶回去婦雖知傭婦已辭然亦不猜疑卽行打點衣飾並帶紋銀二十兩套車而回詎行至半途傭婦串通車夫將婦縊死棄屍道旁衣飾歸傭婦銀兩歸車夫各自俵分車夫仍赶車回家家主見車已回不復查問一日婦本夫眞由京都回來岳家接女於是舉家大驚急將車夫召來嚴行盤詰始認與傭婦圖財害命惟傭婦不知去向先將車夫捆送州署審辦○正任寗河縣知縣調署東路謝新庵司馬有七月内交卸之說新任係東安縣知縣劉大令來通借補擇吉履新○江北江蘇河運已行抵天津界不日連檣北上矣○盧津鐡路開工疊列前報刻聞已由西國將鐡路上應用機器鐡條木料全行運到如此赶辦開車之期當不遠矣○今屆山東應交西陵兵米分作六帮前五帮已陸續到通卸棧惟東昌末帮落後押運官爲張千戎甫過天津界行抵穆家莊適有下溜剥船從對面隨波而下與某號米船對碰兩船均經沈没剥船係空船米船係裝粟米五百餘石赶卽雇人撈取僅撈起百餘石其餘四百石均被屈大夫收去矣計失去之米值銀千餘兩未識帮官將來何以賠補也○中元佳節各處庵觀寺院延請緇流道士談經禮懴超度無主孤魂並用紙糊險神地鬼法船擺列廟前夜間施放河燈飄蕩水面又有舉辦盂蘭盆會特請本地子弟八角鼓蓮花落二簧戲影戲登臺演唱舉國若狂是日城隍出巡排齊全副執事舁駕遊行經過有盂蘭盆會處入壇受享及至北門外聖人廟赦孤已鐘鳴六下事畢回廟時已三更時分矣○近十數日天氣亢旱晚田及菜蔬均有枯槁之象本月十七日大雨一晝夜田疇始得霑足秋收可望豐亨矣 
 [PP ] 
　　天津訪事人來函云陳四兄弟私造洋槍被獲一案已紀前報兹悉東夥計逮四人由守望局送經營務處過堂發縣嚴押惟陳係住閘口非住河東河東係另獲一起人數槍械尤多據供大直沽以及楊莊鄭莊等處皆有私造雖派差往提而若輩信息靈通未必盡能弋獲也○法國租界紅樓後窩娼之禁本嚴然有捕房所不知此處房屋聞華人某甲包租現被業主查知禀白領事飭捕分别良莠以定去留於十七夜法捕冒雨往查連獲半開門者三家計共婦女五口并皆有夫之婦各罰洋銀二元包租之某甲則罰洋十五元另尋門户不敢復以是處爲安樂窩矣又租界有同晏樓酒館十九夜有擡妓侑觴者爲法捕偵知登樓查看津人呼該捕爲三道頭樓下呼曰三道來矣先聲奪人一妓效緑珠墜樓雖未香消玉碎然已胭脂血濺氣息如絲該捕飭令從速舁回調治尙有兩妓獲而卽釋亦並不予罰云按津地租界雖不准窩娼而呼之侑酒向所不禁界内洋菜館中每日妓女爛其盈門並無過而問之者何獨於同晏樓顯分軒輊耶有知其事者謂是夜三道之來非爲妓也爲挾妓飲酒者爲捕房中某乙故擬獲之示儆詎魚網之設鴻則罹之該妓等亦可謂受災無妄矣 
 [PP ] 
　　訪事人云某甲家住蘇州閶門外山塘街之某弄年甫廿餘不務正業專事游蕩其母屢加伯俞以杖而終不肯稍改與鄰近某姓婦私識夜去明來已非一朝一夕婦固半老徐娘也淫蕩性成恨不置面首三十人得甲猶不足近又與自稱曾軍門麾下之健兒某乙姘識本月下旬乙偕友至某酒肆沽飲醉飽之餘乘興至婦家尋歡入室見牀上已有人正在雙飛雙宿不覺無明火勃然上升扭甲出飽以老拳甲性懦早自稱鷄肋不足以當尊拳乙不聽竟被毆斃知釀命案不敢停留立卽逃逸甲母卽偕地甲覓至曾軍門營中喊寃遍查並無其人知爲假冒旋經某守戎出爲排解議以洋蚨一百尊半作棺殮半作養老甲母業已首有矣詎議雖妥而銀無著地甲因不敢躭遲投長洲縣報案請騐張大令卽於廿三日午後帶同刑仵書差臨塲相騐想須緝兇懲辦也○蘇垣開埠通商上憲以盤門外青楊地許爲日本租界一切章程均詳前報兹聞官塲中人傳述云日官堅索閶門外之南濠山塘以及胥門外之五龍橋等處各大憲再四籌商祗許日官在閶胥門外擇地築一馬路以便車馬馳騁餘事則斷不能俯如請云云聞日官不日將勘地動工矣 
 [PP ] 
　　松江訪事人函云華亭縣境新橋莘莊一帶地面邇來竊案繁多前月效和浜張姓被宵小所竊失物計值二百餘串現泗涇汛弁劉某於莘莊境内拿獲甲乙兩名解交華亭縣署經葛江邨明府悉心研鞫俱供何爲摇船夥大老爺若欲嚴究根底可飭壯捕至新橋鎭拘拿開肉店之沈子梅此人逮案便不難水落石出也詎壯捕前往則沈已遠颺惟拿獲店夥某内抄出當票若干張計共質錢一百三十餘千解案研訊丙供出店東有窩頓情事明府復嚴飭壯捕密拿務獲適沈潜歸當於家中被擒到案直認窩囤不諱並供出竊犯黃皮阿金等現於二十五日庭訊後又復飭役到鄉緝拿○松屬各縣向有鹽快名目自鹽捕營創設以來緝私之責自有專屬各縣鹽快雖未裁撤要不過告朔之餼羊耳有王子山者膽敢駕一葉扁舟私置燈旗大書調署婁縣正堂並奉憲緝私字樣招摇水面又用竊賊番小弟朱某米某等爲駕駛行至金山縣境緝私營見而生疑多方偵探本月中旬之某夜瞥見潘等携大包袱一件上船翌晨該勇輩卽約潘在某茶肆向之盤詰潘無言可辯當被押至舟中起出包袱並船及燈旂等一併移解金山縣署由劉明府研訊之下潘卽本王所爲和盤托出維時船上朱米等三人早得消息潜遁劉明府遂備文將潘及船物飭役押解婁署葛明府升堂提訊詎潘已被王潜教供至營全行翻却狡不供認明府叱令鞭背已近千下毫不爲動明府恕自至案下動手未五十下卽痛極聲嘶狂呼先生救救明府笑謂王曰爾徒呼你救命聽見否吾問爾收此徒於門下已歴幾時王不能答明府復諭之曰爾言並不知情今伊咬你眞是你的寃家本縣令爾鞭責以洩其憤王謂小的未嘗學過紅班不能責打明府言爾未學過豈本縣竟是學過乎王詞窮隨答稱小的願責責殊輕明府大怒復鞭千下潘一一照前所供吐出王無奈乃供此人係捕役鄭某所薦及提鄭到案供謂小的確曾言過但用與不用小的未之知也明府一併叱令收入外監潘則發押所中再候拘朱等研訊核奪 
[上海官塲]  
　　新任松江府婁縣葛豫齋大令祥熊昨由茸城來滬船抵大碼頭卽入城至道轅禀見旋到縣署黄大令延入花廳茗談良久送出○管解雲南京銅委員時明府鴻文蒞申拜會已由黃大令飭差撥護現已訂定招商局新裕輪船將銅裝連齊全擇於八月初一鼓輪開赴天津盤運入京投部交解時明府爰於昨日赴縣辭行 
 [PP ] 
　　本邑租界巡捕房派有捕頭供職而以英人麥根治總轄之前者麥根治因病欲赴美國道經日本横濵埠病莫能支遂就醫院中暫時調養至前日工部局西董接得横濵來電悉麥根治已於禮拜六卽本月二十一日殁於醫院矣 
 [PP ] 
　　道憲黃觀察札縣會勘德商租地黃大令改訂廿六日屢誌報端前日午後大令帶同西法丈量人孫態飛洋務書龔豫昌蘆課經承汪步雲册書趙雲菘等出城至會丈局偕夏芝蓀洪松琴兩明府換坐馬事至德總領事署由繙譯官福蘭格君及副繙譯與巴佛家屬等乘車同至楊樹浦該處係廿二保五十一圖地保周子琴已於半淞園正廳上鋪設一新厚仁堂董周君志清王君鴻伯相將迎入鐘鳴四下乃司詣園東南角沿浦灘上先命將老神丈見二畝六分零繼將新漲草灘四周折丈量見四畝八分零丈畢大令等商將西首傍引翔港家碼頭馬 
 
 

Page 3

 
 
路寛闊三丈並將盤繞此田西北角之陸太浜一條移開東南俾浦口進潮免致屈曲淤滯指畫停妥凈餘官地四畝八分零巴佛家屬懇福君轉達大令示價承租大令籌商良久謂此地前經道憲飭勘租價每畝四百兩蘭君謂地之左右從前承租每畝二百五十兩尙嫌太鉅現將與總領事商搉擬在總理衙門議定價值大令然之旋福君先乘車别去周董已備酒席大令首座洪夏兩明府次之防疫局員某君楊樹浦巡防委員程二尹又次之王周陪座餘人另有中席席終送出另有該地原業户沈麗卿跪遞禀詞大令收受坐馬車仍至會丈局換輿呵殿進城時已明星燦爛燈火萬家矣 
 [PP ] 
　　寗波木工王川方在本邑南市某木作爲夥昨晨被木料壓傷頭顱舁送同仁醫院求療醫生騐得傷及腦蓋恐難保全性命耳 
 [PP ] 
　　本縣黃大令昨接嘉定章大令鴻森來函云頃接鎭洋來信轉准崑山長洲元和吳縣無錫金匱武進陽湖各前途驛站來信均稱因安徽太平府當塗縣准蕪湖縣轉據前途南陵青陽各縣函稱上月皖南雨水過多山洪下瀉潛山太湖兩縣陡高丈餘冲陷城樓雉堞毁壞民房以致驛路阻塞飭差查明屬實所有遞解過站人犯紛紛退回縣監狹窄覊留退回人犯過多難以再容函懇轉達各前途請將遞往江廣兩湖等處人犯由各前途暫行截留一俟水退可以行走如常再行函知照常遞解免致徒費周折等因大令當卽飛函知照川沙南匯等廳縣請卽轉知各前站暫行停解以免怡誤 
 [PP ] 
　　久大碼頭高三之母與吳某姘識有年昨日高三回家見吳與母密語未免出言冒犯母亦面斥其非高三勃然大怒膽敢將伊母重重毆打伊母至十六鋪中局喊控李蘭史二尹立飭副甲喬芝山提高到局判責三百板令向伊母叩頭服禮並令吳以後不准再至伊家具結了案○張錦春之妻某氏前被人誘逃兹錦春想係阿福拐去因集流氓十餘人至大南門外某茶肆内尋見阿福不問情由竟將阿福從樓窓打下拖至大南門外吊橋堍下重重毆打並將尖刀連刺五下適被二十七鋪巡勇瞥見一併解局訊辦黃衡堂二尹以事關重大令投縣署禀控 
[英廨晚堂案]  
　　包探倪順泉解送周阿金扭送妻蔡氏及曹吳氏到廨屠别駕飭押候訊前晚升堂周訴稱小的太倉人在美界開設馬車行上年閏五月有朱蔡氏來家傭工嗣由氏夫因急債難熬浼小的出洋五十元討氏爲妻詎氏不守婦道七月初九日逃走訪在曹吳氏家報捕由探拘獲解案筆據呈閱蔡氏供年三十二歲通州吕泗塲人丈夫朱子加病故小婦人被周阿金哄誘成姦並將小婦人爲乳傭工洋三四十元被伊化用兹周另有姘婦亦稱妻室領子寳生在虹口同住不料周欺小婦人懦弱不時與此婦打駡並將小婦人逐出不得已暫在伊友之妻曹吳氏家並非逃逸現在不愿隨周過活求大老爺作主曹吳氏供年四十八歲上海人在頭壩萬陽茶樓下擺設餅攤蔡氏來說周阿金將其逐出小婦人曾往勸兩次堅云不要不知他以妻子捲逃誣報捕房求恩斷别駕以筆據乃係爲傭之合同惟周不應誣報捲逃著笞責三百板本該將婦蔡氏給領今旣有妻蔡氏亦不愿准交官媒擇配曹吳氏撫干斥釋仍取周結合同塗銷存卷○公茂洋行唐箎友扭控許鴻卿欠銀圖逸至廨前晚提訊唐遣家丁張福投案供稱主人所控許鴻卿欠銀本利共三千餘兩許已挽王辰之王梅生同主人說好折償立票交割惟不知數目若干求鑒許供無錫人在滬專辦繭子此次代拔維晏洋行沈志雲辦二百擔銀九十五兩詎繭價大跌致監生虧累銀兩沈處共虧三千餘兩已挽王振之等向沈懇情折償票銀一千五百兩監生要赴蘇州取銀能否覓保求大公祖恩示别駕謂許曰本屆購繭虧累尙屬實情據供已說明惟原告與保人並未禀明碍繭憑信著還押候傳保人復訊明白張福斥退○黃庚揚投控逃妻尋獲求爲提究别駕前晚飭差將一干人提訊黃供寗波人向業成衣妻子黃桂寳乃陳王氏嚴邵氏爲媒桂寳本戴譜笙退妾兹將退據婚據呈覽桂寳供年廿四歲寳山縣羅店鎭人十二歲時由生母賣與戴譜笙家爲婢十六歲時戴收作妾生兩男已殤其一前年八月戴患瘋癱將小婦人休退另嫁是年八月十四出戴姓門至寄娘陳王氏家住在黄姓成衣鋪樓面被黄引誘成姦葉氏外出將戴所給休書紙據竊去現在視氏如眼中釘稍不遂意打駡隨之今正初七日出來住居戴譜笙家中黃遂投案朦控乞大老爺恩斷作主黃張氏供與子庚揚同訊之陳王氏供松江人桂寳是寄女租黃庚揚屋住有之以後如何成姦如何搬至山家園實不知情乞明鑒别駕廉得其情以嚴邵氏不認爲媒黃庚揚所呈各據是桂寳與其情熟時交出顯而易見况桂寳堅稱黃未出洋乃係姘識不願跟隨未便斷領飭取黃庚揚具由官作主結將桂寳等發棲流女所擇配可也嚴邵氏等斥退 
 [PP ] 
　　包探施奎江禀稱小工曹國青在虹口怡和馬頭竊取鉛板六塊紫銅板兩塊經小的查獲向問原贓據言分售於小東門外某銅店今特解案曹供本地人行竊自知不合惟現已售洋七元不能交贓求鑒别駕據情商之薩副領事著吊贓後於下禮拜三覆訊○施包探又解車夫曾阿三禀稱曾之東家因虧欠逃避曾私將東家之包車售與南市大馬頭永愼和米行内得洋十六元該車可值三十元今特送案曾供崇明人因東家欠工洋三元布被一條今小的母親患病需錢醫治無奈售脫别駕著押候傳到收車人訊奪○羅阿二前曾遞解今又潛來爲包探石金榮查獲拘解到案請究羅供寗波人如今只求大老爺恩典别駕判令笞責一百板再遞解○包探黄四福禀稱積竊陳阿四迭次犯案現又竊張阿仁家水烟袋一支布衣二件經小的查吊原贓送請訊究張投案申訴領贓陳供無錫人前蒙遞解本不敢復來實因家無恒産不能存活叩求恩典别駕以過犯行竊判責二百板仍遞回原藉○包探顧阿六禀稱陳少卿李阿照在途拾得成票一紙卽向姚泰源冒領洋紗二十餘包報捕後由小的往查尙未售脫故將原贓送究姚泰源遣人投訴請領洋紗陳李同供票係在途拾得惟不應貪小冒取别駕著各押兩天贓交姚領去○包探孔阿才禀稱積竊徐阿炳曾經遞解今又潛來經小的查知拘解徐供寗波人犯事業已改過求大老爺恩典别駕判責一百板再遞回寗波○鄭裕章竊取邵松茂被一條由包探黃四福查獲送究邵投案領贓鄭裕章認竊求恩别駕判責一百板贓還失主○英商斐來德投該管領事署控稱商人曾於華歴同治元年份購買廿四保十六圖内基地一方已轉换第五百二十四號道契立有界石現知被順泰木行船户吳阿東將界石拔去打有竹笆租與該木行堆存木植請照會英公廨傳訊等情當由副領事薩君允格據情照會前來訂於昨晨會審屆時原告由奚朗如偕同闞律師到堂申訴請飭遷讓被告並未到案據原差禀稱小的往傳詎吳現往吳淞故未來案中西官互商之下以被告未到無從訊斷著俟傳該圖地保葛月樓及順泰木行執事再行訊奪 
 [PP ] 
　　昨禮拜五鄭大令蒞捕房發落各案命提冒充巡丁向余和源勒索之金阿開著照原斷笞責二百板還押具結交保○姚東來在小東門魚攤竊魚爲失主拘獲送捕照原斷笞責五十板從寛斥釋○新延齡烟館值堂陳阿毛因李海在與馬阿榮口角爭毆經大令傳案訊供陳稱當日李海大先來開燈二人同榻後馬阿榮率領潮州人十餘人向李口角小的卽斥其出去如何打架小的不知大令問報過捕房否供稱伊等在外吵閙是以未報大令得供著退去明日投公堂候示○湖北人李榮亭將姘婦李劉氏托蟻媒陳阿三押入陳李氏花烟館内賣娼因口角逮案經大令訊供各子責懲著追繳身價洋五十元並領紙一張兹以逾限不交命提到案嚴比李供求交保大令著包探帶出找尋保人從速繳案○去年閏五月有無錫人沈林川與陳葛氏姘識爲本夫陳介舟扭控經鄭大令提案訊供著將陳葛氏發堂留養待母族來案具領兹案懸日久尙未了結昨日其母葛楊氏投案請領大令著覓本租界的實保人下期投公堂候示○老恊成祥烟館堂倌趙阿三娶西鄉婦人 
 
 

Page 4

 
 
楊氏爲妻因范德昌誘拐案内牽涉禁押捕房昨命帶案著將詳細情形明白補禀呈候核示○蘭芳里烟妓談王氏因朱廣仁控其妹朱姑娘被誘爲娼禁押捕房昨日有王吳氏持花萬　牛肉店保單投案求保聲稱由揚州來滬詰問供詞含糊不實大令斥退著邀保候示○尙仁里妓女金墨琴因事被人投控法公堂鄭大令准詞出票飭包探送值年德國領事簽字投英公廨派差恊提拘押捕房候堂期解訊 
 [PP ] 
　　蘇州人阿土住虹日楊家灣開設飯作結欠元芳路某菜蔬店菜錢八十餘千屢索無著昨晨邀至外虹橋鴻泉樓茶肆理論由此爭毆經某號走街印捕將阿土及店主楊某拿至捕房捕頭略詰原由令自投英公堂控告○虹口石橋帮流氓邱六眼經黃大令飭差拿案永禁改過所詎一波初平一波又起其弟名土土繼其後横行不法較兄爲尤甚前晚在吳淞路長安里與流氓長生拆梢某姓婦洋銀若干婦夫在某西字報館排字婦告知其夫據情轉告洋東立卽函致捕房請爲查辦捕頭立飭包探倪順泉嚴查該二流氓到案從重懲辦○昨日上午有松江人某甲行經閔行路與某氏婦相遇不分皂白揪住兇毆旋經三百三十二號走街華捕拘入捕房甲稱與氏爲夫婦氏某日逃遁至今始得尋獲欲領回管束捕頭尙恐所控不實立命該華捕併送英公廨請屠别駕訊核○甲乙二山東人由天津販馬百十餘頭於前日傍晚抵滬舟泊琼記碼頭將馬悉數驅逐登岸一馬野性勃發跳躍奔騰小工江北人董阿二奔避不遑致被踢傷旋經五百零二號華捕及二十九號西捕到來將董並甲乙拿送捕房捕頭令將董送至同仁醫院療治據醫生云並無大碍甲乙願貼養傷費捕頭判給洋銀六枚與董養傷了事○前晚有女名愛寳者投捕房據稱住居穿虹浜第三百三十一號屋内被流氓全生攫去洋銀四枚求請查究捕頭謂爾旣認識全生可自行尋獲扭案 
 [PP ] 
　　本館恊賑所接奉揚州大橋鎭虚舟生由局寄來助賑英洋三十元際此各處望賑殷殷大善士解囊接濟俾積少成多彚解災區以蘇涸鮒眞莫大陰功也書此以誌盛德 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [PP ] 
　　鄉婦徐張氏手抱木主赴上海縣城喊稱家住浦東白蓮涇口十五圖夫放多年矢志苦守詎夫叔及嬏等嫌多攙逐不准歸家情急抱主喊求伸寃值差禀明情由飭著開單訊核○有名景村者住在大南門外前年在普育堂領妻某氏爲妻爲附近阿福誘姘昨阿福在吊橋下堍小樓上啜茗景村卽約同做玉器之某甲等多人上樓將阿福推出樓窓墜下復用刀戳傷大腿等處抛在城根一哄面散旋由地甲將景村扭住於前晚鎖帶縣署宅門口旋卽帶出將鎖開脫擁向縣南而去 
 [PP ] 
　　陳坤培朱晉卿控龍華汛兵沈關全帶賊誣良黃大令飭差朱慶提齊人証解經蔣刺史推鞫陳坤培禀家住西南鄉關港離龍華有十餘里向來種田今年六十歲有子有媳今年正月廿四清晨有汛兵沈關全來敲門帶一賊來說小的收他竊贓隨同至閔行要洋五元方得脫累小的畏他只好暫允旋沈於正月三十日又同多人來小的時不在家從媳婦手中拿去洋五元到三月三十沈又來說尙要加添否則將小的鎖去因情此急投控朱晉卿供輪當捆業家有母親妻女向來耕種住處距龍華有廿四里與陳坤培家隔一港素不交好四月初二沈關全帶同十餘人擁一賊康阿良誣小的三月十八收他贓布被詐去洋三元至明日沈又來要加洋小的說二月内在杭州燒香何從收買竊贓沈硬不依投案申訴沈供在龍華訊充汛兵共有二人小的向來賣魚後由鎭上董事薦小的去做汛兵約有年餘因爲獲到竊賊康阿良盤問出犯過三起一起是在閔行倫喬伯生家花衣閔行司裏有案一起是偷洋又一起是偷布十六疋聽人說賣與陳坤培朱晉卿兩家曾向用過洋錢八元自知不合求恩該賊已被　橋汛留住送往閔行司去沈桂華供是廿九保三十一圖地保陳朱兩人在麻種山素來誠實並無收贓等事沈關全詐銀並非小的過付竊贓康阿良犯案三次俱在閔行小的不知求鑒刺史遂判將沈關全重責三百板贓洋微細免追具改過結諭令以後再犯加等治罪○職員陳汝壽投縣呈控胞姪攸同擅租公地昨由蔣刺史提訊陳禀曾捐州同銜住在治下畫錦牌樓職父名錫瑞老弟兄八房父親傳七子遺有世業作十分均分有南市沿浦基地一方計一畝六分九厘三毫在新泰碼頭旁邊係是公　光緒九年莫前憲任内清丈漲灘遂援子母相生之例請領升科執照因胞姪攸同並不知照擅租與魏姓建造樓房五間餘屋兩進憑對鄰柴樛雲說定並悉約期承租十五年每年租金一百廿千而租金由攸同獨收獨用並不按公照股分派求請訊斷陳樹同禮同與同同供此係公産不能私相授受詰之陳攸同稱向在嘉定從師讀書現改習幕此項灘地的係獨房分産並不歸公執有升科照可證從前造過房屋旋遭回禄瓦礫荒蕪上年憑中柴樛議租與魏德星立定年限由魏蓋造樓房收過錢一百廿千叔父汝壽曾輕取過洋一百元由柴樛經付執有收條後來再緊無以應命致爲控告魏德星供浙江餘姚人在南市開順盛煤炭店憑中柴樛租得陳姓灘地興造房屋竣工後合計工料一千四百五十兩原定十五年滿期刺史謂魏租地造房必須探明底細不知此係公産焉能向攸同一人擅自議租殊屬不合將所造之房作歸陳姓工料銀一千四百五十兩算爲借給陳姓以十年爲期期内常年貼還利息七釐房地租金按年酌加八十千期滿另議此項甚地應作公産析作九股攸同判得二股餘各房均派分受兩造各具遵結完案 
 
 
 

Page 10

 
 
   
 
 

Page 11

 
 
   
 
 

Page 12

 
 
 [PP ] 
　　宫門抄○諭旨一道録前○直督王奏揀補清河道員缺摺○又奏甄别州縣片○豫撫劉奏知縣留省學習片○江督劉奏揀補水師遊擊摺○東撫李奏查明承襲接襲各世職摺○皖撫福奏更換防營管帶片○總兵郭奏報接署鎭篆日期摺○豫撫劉奏遣散凱軍完竣摺○七月十九日内務府國子監正紅旗值日内務府引見十五名廂黃蒙二名正黃漢七名善撲管三名茶膳房十六名○怡土由東陵回京請安○莊王等由西陵回京請安○鄭王承俟各叚滿請安○高賡恩謝授右中允恩○桂勛續假十五日○掌儀司奏二十五日祭奉先殿潤貝勒行禮○召見軍機薛允升○○降三級留任直隸總督臣王文韶跪奏爲清河道員缺緊要遵例揀員請補恭摺仰祈聖鑒事竊查清河道潘駿德因案革職經吏部截缺開單知照令卽照例揀補臣查清河道駐紥省會統轄二府五直隸州綜理所屬河道隄工係衝繁難三項管河最要題缺整飭吏治愼固河防非練達耐勞之員不能勝任定例各省道府如係奉旨命往及督撫題明留於該省候補者無論應題應調應選之缺令該督撫酌量才具擇其人地相宜者悉准補用至題調要缺酌量以候補人員請補時該省如有截取記名分發人員應先儘酌量請補如實係人地不宜始准聲叙以各項候補人員請補又道府直隸州知州遇應用候補時先儘科甲出身人員請補查直隸候補道現無截取記名分發人員惟查有科甲出身候補道高驂麟年五十五歲浙江仁和縣人由廪貢生應同治癸酉科本省鄉試中式舉人報捐内閣中書光緒五年捐升道員指分直隸試用九年三月赴部騐看四月初十日蒙欽派王大臣騐放覆奏堪以發往奉旨依議欽此五月到省期滿甄别奏明堪以繁缺補用十一年八月因創辦沿江沿海各省電報案内保准歸候補班儘先補用十三年天津海運案内堡加二品頂戴該員事理通達心氣和平到省十四年資格在前情形甚熟歴派要差實心任事現署天津道於地方政務靡不認眞整頓經管各河道妥籌修守悉合機宜以之請補清河道員缺洵堪勝任並係科甲出身例應先儘補用合無仰懇天恩俯念員缺緊要准以候補道高膠麟補授清河道俾資治理如蒙俞允高驂麟係奏明以繁缺道員補用今請補題缺銜缺相當毋庸送部引見理合恭摺具陳伏乞皇上聖鑒訓示謹奏奉硃批吏部議奏欽此○○王文韶片再道府州縣無論候補試用人員應自到省之日起予限一年詳加察看出具切實考語奏明補用等因兹查有候補直隸州知州曾兆錕恭寅候補知縣王道昌王景沂均到省一年期滿例應甄别據藩司臬司詳請核辦前來臣查曾兆錕才具明爽恭寅心地穏實王道昌老成謹飭王景沂明幹有爲均堪留省補用俟有應補缺出照例序補除將履歴册咨部外理合附片具奏伏乞聖鑒謹奏奉硃批吏部知道欽此○○劉樹堂片再部選鄢陵縣知縣王錫俟業據繳憑到省本應卽飭赴任惟查鄢陵縣雖係次難簡缺近來民俗好訟治理不易該員情形未熟應暫留省習練再行飭令赴任以重地方據藩臬兩司會詳前來臣覆查無異相應附片陳明伏乞聖鑒謹奏奉硃批吏部知道欽此○○頭品頂戴兩江總督臣劉坤一跪奏爲揀員請補外海水師遊擊要缺恭摺仰祈聖鑒事竊蘇松鎭標中營遊擊滕代勇病故遺缺接准部咨係題補第三輪第二缺應用儘先人員行令迅揀合例人員請補等因伏查是缺遊擊駐紥崇明爲鎭標中軍各營領袖表率屬員督巡洋面兼轄六汛最關緊要必須遴選熟諳風濤沙線勤於緝捕精明强幹之員方足以資整頓臣於外海水師各員内逐加遴選查有保留外海内洋水師補用副將儘先遊擊徐九成年五十七歲浙江定海廳人於同治元年投効安徽水師隨剿出力洊保以守備儘先補用嗣於兇復諒山請獎案内經前兩廣督臣振之洞奏請免補守備都司以遊擊儘先補用光緒十一年八月二十一日奉旨允准委帶南洋兵輪於護送江蘇海運漕糧出力案内保俟補缺後以叅將補用南洋海防出力案内保俟補缺後以副將補用又因歴次救護輪船遭風人口案内出力經臣奏請免補叅將以副將留於兩江外海内洋水師補用光緒十九年十一月十四日經兵部覆奏奉旨依議欽此造具履歴咨准部覆檢查保案覈准惟該員係浙江人得保遊擊時並無留省字樣復保副將始行留省應以保副將留省奉旨之日起歸入兩江外海内洋水師儘先遊擊班内註册遇缺請補俟補遊擊後再行歸入副將班内補用等因在案復查該員洋面熟悉駕駛擅長以之請補是缺遊擊洵堪勝任核與定章亦屬相符合無仰懇天恩俯念海疆要缺准以儘先遊擊徐九成補授外海水師蘇松鎭標中軍遊擊員缺實於海防營伍均有裨益如蒙俞允俟部覆至日卽行給咨送部引見恭候欽定除飭取該員履歴及前在他省實無叅革朦保印結咨部查覆外謹會同江南提督臣譚碧理恭摺具陳伏乞皇上聖鑒訓示謹奏奉硃批兵部議奏欽此○○降二級留任又降二級留任山東巡撫臣李秉衡跪奏爲查明東省承襲接襲雲騎尉各世職彚案恭摺具奏仰祈聖鑒事竊照陣亡殉難官紳應襲世職例應半年彚奏一次歴經遵辦在案兹查光緒二十一年下半年應承襲雲騎尉年已及歲應發標之張振廷應接襲雲騎尉年已及歲應發標之王傳一馬鎭元均經臣隨時騐看逐案查核相符將張振廷等三名分别發標學習仍以兵部彚奏奉旨之日作爲收標及起支俸銀日期除將宗圖册結送部外理合敬繕清單恭摺具奏伏乞皇一聖鑒謹奏奉硃批兵部議奏單併發欽此○○福潤片再安徽省防營管帶員弁遇有更換及移紥他處歴經欽遵光緒十五年十月二十八日諭旨隨時奏聞在案兹查統領精健營候補道劉作樑經奴才奏叅奉旨革職所遺營務查有記名提督韓大武堪以接統並兼帶左營帮帶副將李思孝因病請假所遺差使查有守備周維新堪以接辦韓大武原統威靖馬步等營查有統帶威靖左右營兼帶右營副將張雲松堪以接統並兼帶左營原帶左營遊擊陳懷德堪以調帶右營又皖南北練軍馬步等營向歸兩鎭統領現在皖南鎭總兵李占椿回任應仍接統皖南練軍署壽春鎭總兵郭寳昌赴任應仍接統皖北練軍曁卓勝勇營又皖南練軍管帶右營遊擊曾紀厚管帶馬隊副將張學詩均難得力應卽撤差查有記名提督金德恒堪以接管右營儘先遊擊黄修發堪以接管馬隊又省城練軍頭起馬隊前委管帶二起馬隊都司魏學盛暫行兼帶駐防兩處勢難兼顧查有記名總兵徐全喜堪以接管頭起馬隊再精健左營原駐無湖現飭與分駐攔江機前江口之精健右營互調移飭其餘各營均仍駐紥原處責令勤加訓練實力巡防除分别咨會札行並咨兵部查照外理合附片陳明伏乞聖鑒謹奏奉硃批兵部知道欽此○○頭品頂戴記名提督署安徽壽春鎭總兵奴才郭寳昌跪奏爲恭報奴才接署鎭篆日期叩謝天恩仰祈聖鑒事竊奴才於上年十二月二十九日在壽春鎭總兵任内聞訃丁親母憂當經呈　督撫臣奏請開缺委員護理隨卽交卸回籍旋奉行准部咨光緒二十二年二月初四日奉上諭張之洞奏總兵丁憂開缺請旨簡放一摺安徽壽春鎭總兵郭寳昌著改爲署任仍統帶卓勝軍認眞防緝以靖地方欽此跪誦之下感悚莫名伏念奴才一介武夫毫無知識受恩深重未效涓埃本因就養而調官又以居憂而改署實係非常之遭際同爲逾格之寵榮惟恩人子執親之喪以去官守制爲正道隨又瀝陳下悃呈懇督撫臣代爲奏請終制均未允行不敢泥讀禮之常經而昧致身之大義赶將親母喪葬各事料理完竣承准兩江督臣劉坤一照飭赴任兹於六月初三日行抵壽州准護理壽春總兵何師程委員將壽春鎭總兵關防曁王命旗牌文卷等項齎送前來奴才恭設香案望闕叩頭謝恩祗領任事查皖北民風强悍地叚緜長又值裁兵遣勇之時彈壓巡防更關緊要奴才惟有殫竭愚忱隨時隨事禀商督撫臣妥爲辦理至卓勝一軍原係奴才多年舊部惟因餉需支絀屢次裁併實存不滿千人當此餉力極艱勢難再行添募惟當就現有人數認眞教練加意緝防以仰副朝廷整飭戎行綏靖地方之至意所有奴才接署鎭篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○劉樹堂片再臣前據接統豫凱軍陸鎭懷呈報該軍遵　　撤防回豫遣散由甘率隊起程於四月二十五日行抵河南伏地方當因該勇丁等多有籍隸河陜苑汝者檄令就近遣散兹復據報已於五月十一日陸續分起遣竣地方尙屬安靜理合附片陳明府乞聖鑒謹奏奉硃批知道了欽此 
 
