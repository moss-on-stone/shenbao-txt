# 1916 - 41 - 4915447

 

Page 1

 
 
   
 
 

Page 2

 
 
時評 
[字林報論西南戰事（冷）]  
　　字林論西南戰事其中最可注意者有二語一爲觀望一爲虚報此二語乃深知中國之人情者也 
　　是故就今日之西南戰事以論西南戰事者愚人也就今日政府西南之戰報以論西南戰事者妄人也蓋戰報自戰報戰事自戰事戰事之外且更有重大之關係爲此次勝負之結果者即所謂觀望者也 
　　苟知此二者可以論今後西南戰事之前途矣 
[命令]  
　　二月十二日政事堂奉策令廖恩壽給予三等嘉禾章此令 
　　又令財政部奏徴收驗契費及菸酒牌照稅異常出力人員擬請准予獎勵等語前左右翼稅務監督吳烈辦理驗契及菸酒牌照稅收數達十二萬元之鉅實屬成效卓著著賞給五等金質單鶴章以昭激勸餘如所擬辦理此令 
　　又令任命張鎭芳督辦河南六河溝煤礦公司事宜此令 
　　又令任命王麟慶爲綏遠陸軍第一混成團團長此令 
　　又令任命陳熙春爲陸軍第四師步兵第七旅第十三團團長馬鴻烈爲第十四團團長此令 
　　又令任命高全忠爲陸軍第十師步兵第十九旅第三十七團團長周孝騫爲第三十八團團長此令 
　　又令任命曹會桐爲陸軍第二十師步兵第四十旅第八十團團長此令 
　　又令梅光羲鹿學良均授爲上大夫此令　 
　　又令姚聯奎授爲中大夫加上大夫銜此令 
二月十四日政事堂奉策令　王文蔚晋給三等嘉禾章徐洪傳潤均給予四等嘉禾章此令 
　　又令梁金文授爲陸軍少將並加陸軍中將銜此令 
　　又令司法部奏請任命張梯雲董玉墀孫觀圻吳榮丙爲直隸高等審判廳推事趙秉琛爲直隸保定地方審判廳廳長應照准此令 
　　又令國務卿奏據銓叙局詳稱遵核晋南鎭守使署改叙著有勞績之文職各員資格請予叙官等語王進賢進授爲少大夫俞汝昌進授爲上士此令 
　　又令參謀本部奏海軍練習艦隊參謀汪克東因病詳請辭職汪克東准免本職此令 
　　又令參謀本部奏請任命吳光宗爲海軍練習艦隊參謀應照准此令 
　　又令内務部奏准察哈爾都統張懷芝咨請任命王景祺試署察哈爾警察廳警正應照准此令 
　　又令陸軍部奏請將曹英授爲陸軍步兵中校應照准此令 
　　二月十四日政事堂奉申令據廣西耀武上將軍陸榮廷巡按使王祖同電奏查明滇寇公路入黔劉顯世業附叛逆造言煽亂� 
情詞悖謬在貴陽宣示獨立等語劉顯世身任軍職於滇寇入黔不能防堵昨已有令開缺查辦茲查明附滇有據逆跡昭著而遣兵搶掠湘邊尤屬罪無可逭劉顯世著革奪官爵勳章並著各路軍隊一體進勦嚴拿懲辦以彰國法而靖地方此令　 
[專電]  
　　北京電政府昨擬飭張勳擬派定武軍十營前赴湖南辰沅等處駐防并聞駐奉第二十七師亦有派赴湘省之議 
　　北京電外交團有促政府速平滇事之說 
　　北京電王士珍請設臨時軍官懲賞委員會 
　　北京電今日在宮内議决三項公債恐難同時並舉擬自下月着手發行内國公債債額定爲一千萬元 
　　北京電熊希齡抵湘有電到京稱查看情形相機入滇 
　　北京電熊秉三眞日由漢前往 
宜昌有赴川消息 
　　北京電馮國璋將來京有張勳暫署說 
　　北京電决任馮國璋爲總司令王廷楨署軍篆 
　　北京電昨命王式通曹汝霖即日起參與豐澤園會議 
　　北京電召胡維德回國備詢電 
復本月杪起程 
　　北京電汪大夑現寓靑島假滿請續 
　　北京電昨召汪大夑速回京 
　　北京電中央將特派專員分赴戰地負監察責任不干預軍事 
　　北京電參謀總長職有蔣作賓或唐質夫署理之說 
　　北京電莊蘊寛辭職後蕭政尙有多人預備辭職 
　　北京電統率處昨電飭各兵工廠趕造軍械　 
　　北京電東三省擬設警備小學 
　　北京電駐京俄使葛雷本史記有調任駐日之說 
[特約路透電]  
　　成都電曹錕部下之兵五千已抵自流井之永興場援助陳宦之軍隊（十四日） 
　　北京電英文京報論蜀省之現局曰從官場消息觀之瀘州及叙府與成都間已有重大之戰事自流井現狀若何無從知之據政府最近公報云自流井之滇軍已被截堵但就事勢察之鹽井一帶似仍有若干滇軍統觀公報除瀘州戰事外各處雖有戰鬭然其性質不爲重大向叙府進行之北軍因受瀘州滇軍之壓力已止於中途第二師師長劉存厚公然響應革軍故瀘州四周之戰情較諸叙府方面尤關重要第二師向駐瀘州滇事既起外間曾有劉師長私與革黨接洽之謠當局遂移其師改駐永寗迨滇軍既近劉藉滇軍勢成無力抵抗爲詞率兵退出永寗而赴瀘州故能佔領納溪築砲壘於瀘州對面之高原未遇阻力革軍紛紛渡江瀘州防兵未能禦之次日北兵來援即開始與革軍交綏其結果若何今尙未 
克確知云（十四日） 
[譯電]  
　　北京電莊蘊寛辭職後有肅政史數員步其後塵袁總統擬聘莊爲政治顧問（十五日） 
　　北京電宣統生辰因西南現有兵事故禮節 
 
 
 

Page 3

 
 
從簡惟往賀者仍不乏人（十五日） 
[戰電]  
　　其一（英人路透電） 
　　巴黎電今晚公報云比境法砲隊炸毀波桑桀北面敵軍子彈庫一所昨晚蘇瓦松北面敵砲隊猛轟後希圖衝出戰壕但即爲法軍鎗砲所阻香巴業砲隊戰事殊爲劇烈法軍乘夜奪回亞爾薩斯上部塞波瓦東面之戰壕後爲敵軍發砲猛轟全部皆毀法軍不得已乃復棄之亞爾薩斯上部之法砲隊轟擊分隊而進之德援兵（十四日） 
　　巴黎電今日下午公報云松末河南之法軍薄暮進攻佛里斯附近之德軍防禦工程佔據德軍戰壕陣地數處德軍從事回攻爲法砲擊退法軍圍攻德兵一隊殱其什九隊長及餘生者七十人均降法軍復俘其他敵兵又獲機關槍多枝敵兵喪亡甚多香巴業德軍在太胡爾至化末比大路東面進攻之際法軍在前鋒陣地敵軍之下轟發地雷三具敵軍乃不得進至法軍輔助戰壕但敵軍雖受法軍地雷及砲隊之重創仍留於法軍前鋒陣地亞爾薩斯有劇烈之砲戰德步軍獲戰壕二百碼法軍回攻後奪回失地一大部分（十四日） 
　　彼得格勒電特文斯克陣線一帶之俄軍近一星期來日見活動尤以右翼爲最兩軍於此固壕而戰俄軍今已佔據加白布洛夫加村該村在特文斯克西北十英里波里维虚鐵路南二英里俄軍在特文斯克前之陣線將因以鞏固而德軍左翼勢將受逼上年秋季該村曾爲大戰之地兩軍時得時失近三四月内則在德軍之手德軍希圖奪回該村且側擊伊魯克斯均未得利飽受俄軍砲火而退（十四日） 
　　彼得格勒電今日公報云昨日公報中所稱曾發 
炸聲之歐士魯姆砲臺已爲俄軍佔據俘敵多人獲砲六尊及子彈甚夥（十四日） 
　　華盛頓電國務卿已接德國關於潛艇戰爭之牒文（十四日） 
　　米蘭電敵飛機多架今晨出現此間意軍以抵制飛機砲轟擊並有飛機升空抵敵敵飛機擲炸彈數枚而退所釀損失甚微死平民六人傷數人（十四日） 
　　倫敦電法國無線電報聲稱俄國陸軍動員業已蔵事計召集新兵一級卡巴西安山及多瑙河兩處防務參謀部布置已定（十四日） 
　　巴黎電輔助巡艦沙爾萊爾大將號（四六Ｏ四噸）遇禍一節業已徴實叙里亞海濱外發見浮木上有十五人僅一人未死據稱該巡艦於八日中魚雷數分鐘内即沉没故未及下艇云（十四日）　　米蘭電敵飛機所擲炸彈共斃八人傷六十人（十四日） 
　　倫敦電海軍部宣稱英國巡艦亞里塞薩號（三七五Ｏ噸每小時行二十九海里將士二百八十人一九一Ｏ年造成）在東海濱外觸水雷恐已全毀死者約十人（十四日） 
　　倫敦電泰晤士報羅京訪員謂德兵二萬五千名已抵羅斯楚克向興姆拉進發大約乃開往土國云（十四日） 
　　倫敦電聞著名飛行家蘭哈姆墜地受傷之說不確（十四日） 
　　巴黎電聞土軍在高加索失敗後君士坦丁曾開軍事會議陸軍大臣與德國諸將皆列席陸相主張塞萊斯與布國兩處之土軍應即調往高加索而德將不謂然以爲薩洛尼加陣線尤關重要土軍不可調離塞萊斯云（十四日） 
　　倫敦電公報云愛爾梅將軍報稱氣候晴朗陣地未有變動湯興特將軍報稱飛機一架向克特擲落炸彈兩枚地方未有損傷（十四日） 
　　彼得格勒電俄政府决議將在波斯克里特桀附近拘獲之土國大使送至土國所拘之奥國武隨員則作戰時俘虜押回俄國（十四日） 
　　哇太樺電坎拿大海軍大臣在下議院宣稱邊界已施行種種防衛之策政府已得美政府之保證美國决不容德人以美國爲攻擊坎拿大之根據地（十四日） 
　　倫敦電每日郵報荷蘭消息云英國防阻貨品輸入德國之謀實無成效並舉牛乳油一事爲證謂一九一三年英國得荷蘭牛乳七千九百四十噸而一九一五年僅得二千四百五十六噸德國於一九一三年得荷蘭牛乳油一萬九千零二十三噸而一九一五年竟得三萬六千五百十六噸云（十四日） 
　　倫敦電某著名製造手套公司之股東三人因與敵人貿易今日訊明判罰英金五百鎊監禁一年及四月之罪不等（十四日） 
　　羅馬電法首相及其隨員在意軍大本營與意皇同宴且閱意軍陣線晚即啟程遄回巴黎（十五日） 
　　倫敦電英皇下諭召集各級未婚壯丁入伍（十四日） 
　　雅典電薩洛尼加復到英國援兵法軍現沿鐵路更向北進（十四日） 
　　雅典電達達納爾土軍現向美索波太米亞進發兵力極厚（十四日） 
　　紐約電各報謂國務卿藍辛氏提議商船卸除武裝後德國即提出關於此事之牒文威爾遜總統已被牽引入於難以解决之爭論中聞國務部官員對於各報虚擬美政府已容納德國之提議一節曾表示驚詫之意（十四日） 
　　華盛頓電巴拿馬運河區城司令愛德華向陸軍部呈請在運河兩端擴充防地蓋新砲之射程加增防線之距離當然改變也（十四日） 
　　華盛頓電威爾遜總統已正式允再受選（十四日） 
　　紐約電紐約斯乞萊太地之電氣公司軍械部燬於火起火原因尙未查明（十四日） 
　　紐約電斯乞萊太地電氣公司失愼僅毀小屋一所（十四日） 
　　華盛頓電商部發表報告謂美國在華之棉織品貿易已爲日本製造家所奪蓋日本銷售得法而價又較廉美國今欲挽回此項貿易宜改良運華之貨質則始有望云（十四日） 
　　其二（德人德文報專電） 
　　柏林電德軍大本營十三日公報云德軍偵察兵支隊發炮力戰後進抵佛蘭得斯敵軍陣地轟發地雷數具頗獲效果又在波泊蘭桀東南俘英兵四十名英砲隊轟擊列里僅釀物質損失無喪亡者拉巴塞與亞拉間之陣線因天不晴朗戰事不甚活動德軍戰於維米西北及西面至九日止俘軍官九員兵六百八十名獲機關鎗二十五枝炸彈砲九尊德砲隊猛轟瓦斯河與萊姆間敵軍陣地獲有佳果此說曾由哨兵徴實 
香巴業德軍轟擊聖瑪里亞比南面長七百邁當之法軍陣地俘軍官四員法兵二百名敵軍在瑪細巨西北進攻受挫德法兩軍以炸彈交搏力爭法軍所奪香巴業邸東面之戰壕一段刻仍未止德軍在末斯河與摩塞爾聞轟發大地雷五具毀敵軍戰壕兩道一長三十邁當一長四十邁當勞蘭及伏斯巨有活動之砲戰德軍攻入聖狄愛東之呂斯南面法軍陣地俘敵三十人德飛機隊以炸彈無數擲擊拉班勒與波泊蘭桀間之停車場及鐵路敵飛機攻擊哇斯丹南之希斯台萊無所損傷（西境戰况）德軍奪獲巴提洛維希東南斯恰拉河西岸俄軍所守最後二陣地（東境戰况） 
　　維也納電奥軍大本營十三日公報云意軍夜攻奥軍在羅姆邦境所佔之陣地受挫而退前敵數處敵砲隊殊爲活動戈爾士復受轟擊（奥意戰况） 
　　君士坦丁電土軍大本營十二日公報云土軍偵察兵一隊向希區塞特前進拆毀敵軍電線七日土國義勇隊進攻柯拉西面敵營敵軍向南潛逃土軍俘敵多人獲有軍火及牲口若干（伊拉克阿剌伯戰况）中央兩軍前哨仍在交鋒俄軍佔據土軍陣地一處旋經土軍回攻逐出俄軍棄有死屍甚多（高加索戰况） 
[東方通信社電（日本人組織）]  
　　北京電某外國公使館接到瀘州十二日電云劉存厚部下之兵約五百名在瀘州之下流渡江爲北軍擊退聞南軍之渡江係欲與在自流井富順隆昌等一帶熊克武之舊部土匪連絡（十五日） 
　　北京電敗將馮玉祥現在内江與在資州之伍祥禎均無與南軍交戰之勇氣（十五日） 
　　北京電由永寗向合江之南軍即向十一日　　行抵該地張敬堯之部下攻擊現尙交戰之中（十五日） 
　　東京電今日大隈首相偕同石井外相恭詣葉山離宮覲見天皇奏明對中國外交之外交問題當蒙裁可因此喚起世人注意若使重慶陷落或他事態至有變化日本當採可信適當之處置日本一般人之視此次討袁軍起不以爲異之中國人心變化較諸視此次之動亂尤爲重大而對此次政府决定之態度均認爲當然之處置云（十五日）　 
　　東京電關東州滿洲地方凌辱日本巡查憲兵問題現經議會質問當局言明當採嚴重處置之旨（十五日） 
　　東京電政府意擬派遣近將回國之駐義林大使駐在中國（十五日） 
　　東京電德探夫恩莫來希苦已在橫濱捕逮自白其爲奥國軍人惟其罪跡及使命等尙未自白或致起意外之重大事件亦未可知（十五日） 
　　東京電政國兩當外交彈劾之舉業已中止（十五日） 
　　東京電預算追加案於今日之議會質問尙在演說之中（十五日） 
要聞一 
[字林報述西南戰事之近狀]  
　　字林報十日北京通訊云滇事發生後四川消息虚實不一互相剌謬昨日以爲是者今日又以爲非虚報紛傳已成今日之風氣而直接或間接負傳佈虚報之責者首推政府半月前羅平勝戰一役迄未徵實陸軍部所傳粤軍佔據蒙自一帶之消息又絕無根據十日前外部莊重聲明叙府已被官兵恢復然至今日叙府仍在滇軍之掌握中嗣後政府疊有叙府附近戰情之報告多不能與事實相符或謂前敵戰士腦筋中作種種勝利之想不於陣前攻敵而於陣後傳報其所懸想之戰捷以使電局應接不暇故虚報之責應由兵士負之若徒責政府有意造謠淆惑觀聽未免太不公允是說也理或然歟吾人試就所得此種消息而一研究之滇軍由兩路進兵直撲長江一出雲南之昭通一出貴州之威寗出昭通者茲已據有叙州此乃顯著之事實官兵之退出叙府者得成都派來一部份北兵之援助遂能據守富順附近而革軍亦在叙府富順間佈陣以待同時征滇軍隊陸續集於重慶一星期前聞第七師北兵三千人已抵瀘州擬會合富順軍隊進攻叙府官報謂前敵小戰官兵大勝叙府不日可下旋聞官兵退守富順委棄瀘州昨日雲南消息謂瀘州已爲滇軍所佔吾人試察第二路滇軍之行動即可知事態倐然發展之理由聞蔡鍔一月下旬在威寗上星期駐紥永寗之四川劉將軍已率二千人響應滇軍故蔡鍔所統之軍隊大約已越永寗而北矣滇軍於是似即進逼納溪官兵懼乃棄瀘州滇軍因官兵之既去也以爲瀘州已爲我有遂有滇軍佔據瀘州之電惟觀昨今兩 
日北京所接之電似滇軍尙未入瀘惟官兵是否去而復返則殊不明晰今日官報又稱叙府附近滇軍失利此說果確則瀘州尙爲北軍所有大約滇軍仍在納溪因橫江索之障碍未克進據瀘州耳兩路滇軍之實力若何官兵之人數幾何皆無確報故叙瀘間之事態無從逆觀成都一帶共有北兵萬人擬出若干尙未探悉第七第三兩師集於重慶其撥赴叙瀘作戰者亦未悉共有幾何惟就種種理由察之目下官兵之抵戰地者爲數必寥寥官兵既不多而滇軍已在叙府納溪官兵欲一戰而逐出滇軍豈易事哉革軍兵力似不全在叙府納溪兩處數日前官報謂第三師已從重慶向南出發聞黔軍已有若干駐於綦江附近之黔邊北軍司令恐左翼受逼故調第三師馳往防堵今黔軍已入湘境奪晃州諸縣此方面事態將來難保無重要之發展但無論如何革軍行動足令北軍司令煞費躊躇蓋貴州北境與湖南西境皆有革軍之蹤跡矣滇桂邊界無甚活動桂軍刻在羅平附近聞忠於政府但其力不强否則當已入滇龍濟光軍隊與桂軍共八千人刻在百色封王爵而不受之龍將軍謂百色蒙自尙能聽其命令深可欣慰設政府確知龍將軍忠於政府則聞龍將軍此言當亦爲之欣慰目下確無證據足以表明龍將軍之不忠如龍將軍果忠則百色之軍隊極關重要足以敗革軍之謀但若吾人不早聞龍軍進取蒙自或雲南府之活動則龍將軍之不欲破壞革軍之謀又從可知矣以上消息皆非絕無根據今北京又有一說謂四川之嘉定與雅州已爲革軍所據確否未詳或土匪竊發或軍隊譁變皆未可知今日蜀軍之主隊爲蜀省事局之重要原動力除二千蜀兵已附合外官軍方面尙有蜀兵一萬三千人左右而退伍之蜀兵散佈四處數以萬計皆不滿意於政府在實際上蜀省並不忠於政府設北軍敗績則全川將有影響其捷如電大局將來擊於官兵之能否及早告捷蓋騎牆觀望以定向背者正不止四川一省也軍事而外金錢亦爲中國最有勢力 
之要素今政府已派種種專使調和時局此輩奉使者刻正慘淡經營以期利用阿堵物調和極端熱心愛國之士如運動成功則中國又將恢復前狀但覘時者以爲此番競爭當以武力解决之庶前途可得更有希望之氣象云 
[南京快信]  
　　張勳派參謀長惲毓昌來寗晋謁軍民兩使會商要公 
　　統率處電覆馮將軍准給病假半個月軍署政務已委江寗王廷楨鎭守使暫代齊使昨午（十四）赴署慰問 
　　軍署消息中央准馮將軍請假半月後昨總統又另電安慰 
　　馮將軍電復中央伍廷芳唐紹儀二人確未赴滇 
　　日本靑木中將前日乘晚車來寗昨晉謁馮將軍晤談甚久聞日内即乘津浦車赴山東順道蚌埠徐州均擬下車　 
　　財廳昨接部電將驗契稅契註册費倍收自三月一日起實行 
　　財廳委於鴻先會辦泰縣泰興駐催兼驗契稅登錄稅務委員 
　　台營官地局長孔慶唐詳報軍署揚州鈔關外商民賈銷秋所租城壕隙地有年確係營產請飭官產處免行召變 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西南軍事之北京消息]  
　　西征總司令之議設目下征滇之各路軍隊原各有司令掌握軍權惟總司令尙未設立不便統一軍令雖有曹錕亦不過爲一方面之司令無掻揮全軍之實權聞政府曾有設總司令之議種種研究已似漸有頭緒加以最近黔省又隨雲南宣告獨立川湘邊境益以不靖時勢所趨不得不分路進兵而用兵機關概由中央遙制尤恐於軍機有所延誤因思鄂垣爲此次戰事集中之地故擬於武漢地方特設征伐雲貴行軍總司令部專派軍政大員總領軍樞策畫進行至所擬派之人員聞當局頗擬以江蘇將軍兼參謀總長馮國璋氏充任昨已提交軍事處會議詳覆並聞馮將軍此次請假十五日業蒙照准又據京津報紙所傳述謂馮將軍有於此次假期内秘密來京參與重要軍事會議之說並有十四日下午抵京之信其所以秘密北上之原因聞係奉密令恐馮將軍一離鎭地致軍民疑懼發生事端是以令其秘密來京參與會議後再行回任云云惟確否則不之知耳 
　　湘桂蜀三省之軍情十一日上午統率辦事處連接曹錕陸榮廷湯薌銘陳宦四將軍緊密飛電多件均係緊急之事該處當即譯呈據聞曹電係詳覆初八日政府詢問川南各處現狀之去電并報告乘虚設伏之種種情形陸電係稱籌畫該省防務情形羹擔負維持責任請勿庸由京派員襄理軍務陳電仍係報告川省東北西南兩路危要險狀之詳情湯電未詳據現在之時局觀湘蜀桂三省關係於用兵地勢上極爲重要日前政府曾電致該三省將軍飭令選派人員來京有秘密詢交要件是日公府中軍事密議時又有人提出意見以湘蜀桂三省必須特别詳籌僅令各派專員來京難免隔膜擬日内再另派專員出京爲實地之調查始有把握次日中央軍務處又接到前派赴川省援助攻滇之北洋陸軍第八師李長泰師長電報一件略請除遵令於該師第十六旅第三十一二兩團内抽撥步隊四營並第八九兩團中騎砲各一營附工程兵一連分由劉玉春張文勝田汝珍等統帶赴湘協防外現該師業已安抵宜昌擬即換輪溯江入川云云聞該處當即代爲譯呈矣 
　　籌設江防使之所聞政府前曾派海軍劉總長赴滬調查事件一節已迭誌各報惟其原因則說者多不一致或言劉氏奉命與長江下游各處地方長官密商防務計畫或云係因預備裁撤海軍司令部之事宜或言爲斥退肇和軍艦有附亂嫌疑之海軍士官甚或有謂密謀以他種手段對付雲南軍者以上各情不必問其孰確劉氏此行要必有重要之關係則可斷言也茲聞劉氏日内尙有奉令再往長江上游之說其理由係政府近以滇黔均在獨立之際其用兵目的專在長江上游而現在沿江雖已皆經分駐軍艦惟 
海陸軍之聯絡以及此後布置防務之一切均須與各該處軍界要人秘密磋商故於日内須由京起程赴鄂然後再赴湖南四川以資與各該處地方長官接洽並聞政府尙欲設一江防使專司防守四川兩湖之問然必須俟劉冠雄總長調查回京後始能覓定相當人員實行遣派至昨報所起李準將任四川江防使一節則又聞李將軍刻已奉有特别使命於昨日上午出京係與某省將軍有密要軍務商榷不久即當返京復命而江防使之命令或即於是時發表 
　　對黔各方面之策畫貴州獨立以後勢力已展及於湘西各處勢非撫慰所能解决政府連開軍事密議籌畫軍事上之要略昨聞所裁决之軍略大致以李師長長泰所統第二軍之第八第六兩師約二萬人爲主力軍進行攻黔以附屬於第二軍之第九師及第十三師約二萬人爲繼續軍以資策應湘西各處則由各駐守人員負其完全責任此外各路軍統亦須密陳意見以便採擇又聞在京之黔省政界人員如參政院參政陳國祥内史處内史夏同龢等對於黔事均有秘密條陳由内史處代爲呈遞查閱後即奉批交出聞其所陳於貴州地方情形及地理上之各關係頗極詳細惟兩君均缺乏軍事上之經歷於軍用多未盡合然以其好意仍交飭統率處備案以資參核至於貴州内部之軍力政府亦甚注意聞之軍部人云貴州有陸軍一師大致有一萬 
人左右其師長爲葉荃參謀長爲姜文選一旅長爲黃毓成二旅長爲張開銘步兵一團爲何海淸二團爲楊杰三團爲汪海鑫四團爲吳傳聲騎兵一團爲董炳文砲兵二團爲成榥上項軍官多係劉顯世委任半係土著云云然此次攻入湘西時聲勢則甚大似不得謂非湘邊事前防範之未盡週至也 
[秦省不靖之别報]  
　　上海泰晤士報載二月四日三原縣通訊云秦省現擾攘不靖一星期前西安府謠傳數日之内復將大起革命但至今毫無動靜黨人如有所謀當道必能偵知一切聞近有黨人數名被拘解京審訊尙有數名則在西安處决數日前三原兵士搜查城東數英里之某村拘獲村人七名婦女數名解至三原指其秘造炸彈圖毀知事公署既而將婦女開釋男子則仍閉獄中内有一人已受刑拷兩日前有黨人佔據富平縣（三原東北七十里）縣知事已逃抵此間聞太原府革命黨業已起事志在反抗中央政府云 
[滇事與帝制之外交難點]  
　　陸國務卿及楊左丞等於十一日午刻將散値時奉 
傳諭立召各員并梁崧生梁燕同詣抱膝軒密談歷半點鐘始行退出聞爲關於滇事外交問題又有駐法胡公使密陳駐在國政府開議已承認雲南獨立對於唐蔡之要求亦一律表示承諾惟詳情未悉 
　　外交團消息駐京之日英俄法意等五國公使於上星期三四五等三日連開聯合密議或在日本使館或在他國使館會議之件極爲嚴秘大約仍未解决故未見有何舉動據外間揣測謂其中仍係關於中國帝制警告之舉惟此節關係頗重恐非一時所能議定外交當局亦極注意此事已特派專員預行調查一切以便妥籌相當對待之辦法此次帝制間題之現狀雖早已由政府通告延期然目下已啓列强干涉最困難之點則係中政府對於帝制無論如何措詞而英法俄日意等國總難遽認其成立也昨聞十一日駐京美國公使曾致非正式密函於政府對於五國勸告帝制問題有關於利害之忠告未識政府接此能稍覺悟否 
[陸軍部取締軍官]  
　　陸軍部以本部諮議差遣人員大都留學外洋好談革命此次西南軍事難保無黨人暗中運動招致前往現已傳諭各項人員嗣後無論何事不准藉詞辭差以杜後患至部員請假一事部中規定取締亦甚嚴密除尋常事故不得請假外即遇有婚喪大事亦須部中重要人物妥爲擔保尙須蓋印方得許可聞日前陸軍部科員梁廣謙請假回粤時即用此辦法又據順天時報載某西人談話云近聞陸軍部傳諭在京之各陸軍軍官等均須將本人顏面拍照小影呈交部中以備查核眞僞預防其中人物有暗懷反對政府思想而脫走者將來便於物色緝尋耳斯類箝虎之術縱能一時繫維其足而究不能化其睽漠之精神語云推心致腹賢豪始服政府爾來所用之策略如鼠入牛角愈出愈拙宜乎時局日趨於危急之途也云云 
[張總長勉勵部員之贈言]  
　　近聞敎育部總長張仲仁君於初十日印發贈言一篇分給該部部員俾相勉勵略云鄙人到部以來倐逾三月自媿學識行能均不足以表率幸本署爲敎育行政機關同事諸君大都學有專門束身自好彼此推誠相與迂拙这性尙足見信於同僚近察本部情形似暮氣多而朝氣少竊附古人贈言之義標示數端與諸君共勉之其歸宿則在部員以身作則力踐躬行爲其要旨或云其原因實以某日有某司長某參事某科長三人竟日未到部中適總長有應行待商之公事傳問無人頗爲不悅故此贈言之文注重勤職務一項茲將張總長贈言數端全文錄下 
　　一曰勤職業孔子之論政也曰行之以忠居之無倦又曰敬 
其事而後其食觀夫田夫野老終歲勤勞則我輩仰給公家安居衣食將何以貢獻於社會若在規定時間之内尙復遲早自由試與學校敎員易地以觀其何以爲生徒模範乎今與諸君約各廳司中有先未通知而逾期不到者互相勸戒如有不悛以違背職守義務論當官而行義無所辟幸共諒之一曰求學問敎育新理層出不窮世界思潮一日千里欠缺者求其完備粗疏者望其精良扜格者必期其通虚浮者必歸諸實種種科學所需於研究討論者何限且本部所以異於他種機關者非徒曰簿書應付而已指導無方則信用日薄力行有阻則耗廢良多誤人子弟抱疚神明國家根本要圖漫無規畫興言及此毛骨悚然炳燭之明寗敢小愒羣策羣力是所望於諸君一曰造風氣湘鄉曾氏云風氣無常隨人事而變遷有一二好學則數輩皆思力追先哲有一二人好仁數輩皆思康濟斯民其所著原才一篇尤三致意焉近世以來變故迭起學絕道喪人格日卑本部以敎育命名尤當本身作則同署諸君皆書生本色目不至墮落常流尤望執德日宏信道必篤成已成物先誠其身切磋琢養成風氣若夫縱博冶遊有傷行檢皆當屏絕以肅儒風 
[滇事聲中之武漢譚]  
　　熊希齡前在籍已無出山之志上月經中央再三電促始由湘入京當時鬨傳政府以蔡鍔爲其弟子有令調和滇事之說而新内閣總理亦有擬及之議乃聞熊對人言則謂初謁主座並未談及國事似其到京與政治毫無關係者茲聞熊於九日出京乘車抵漢即往訪王將軍叚巡按一宿而後即更乘輪船回湘未知有何要公據熊氏臨行時宣言此行係因滇黔軍現侵湘境恐老親在家受驚故將返湘迎往北京以便親養不日仍須取道漢臯北上云云惟此間人士猜測則謂蔡鍔現率軍入湘熊此次回籍或奉中央密命前往調和亦意中事并聞議和之主旨並不以君主民主之爭爲討論點而以憲法之出於欽定與民定爲條件此說雖未知確否伹官場已紛紛談論矣宜昌地方爲湖北商務重鎭日前有大批北軍赴川過宜竟有登陸尋歡誤入良家與地方民人衝突警察勸解被其打倒駐宜憲兵隊聞信馳往彈壓不服雙方持械猛鬭受傷多人商民驚駭已極致有罷市之謠此說傳至漢口各商號皆電宜詢問情形旋得復電市面安靖如常各店户均照常交易罷市之說實不足信云云 
　　漢口總商會現遵新章改組所有會董已經投票公舉並選出盛竹書爲正會長周銘之爲副會長詎盛因本年添任浙江興業銀行滬行副理職不能常川在漢周亦因市面不佳會務困難不願擔任俱力請辭職所遺正副會長不得不舉行改選聞拆貨在董俞淸臣與藥材號帮董羅維翰有當選消息 
[中國銀行最近調查記（靑）]  
　　吾國銀行事業年來進步甚速尤推中國交通兩家首屈一指然兩家地位雖同勢力相若且均享有發行鈔幣之特權而論其性質交通尙兼商業獨中國完全爲國家銀行以故局面之闊大分支之繁衍利益之優厚甲於全國良足使人艶美本届結帳共盈四百萬之巨財政當局惟適値籌措軍餉之際不能不寛爲預備主張將行員提紅一事暫時從緩實行致演成絕大暗潮引起各界注意惟外報所傳尙非眞相茲將記者調查所得報告如左 
　　（甲）資本總額　中國銀行係由大淸銀行改組原定本金二千萬元實收一千萬元全從財政部撥出純屬國立性質人民國後各處分行有遭兵燹損失因而暫停者有作淸算處只進不出者一面即行改組定從今名未幾恢復原狀逐事擴充現有各省分支及委托兌換處已及四百所之多除代瑪國庫外全國鹽欵均歸一家收解去冬爲鞏固信用起見遂有增足股額之議旋經决定實加二千萬元半由政府在官產項下認撥半准本國商民投股不三月商股名下之一千萬即滿數收齊而官產項下已否提到非局外所能知然既有的欵可指已成爲官商合資之一大營業矣 
　　（乙）内部改組　該行内部向係分股辦事去冬自貨幣交換所奉令歸併後將原定編制重行改訂經數次之會議始於月前告成現已將員司分别派定茲將内容列表如左 
　　　正副總裁　 
　　　洋員室二人 
　　　秘書室四人 
　　　　　總司劵一人　領組司劵三人　司劵三人　帮司劵十二人　練習生　　　　　總司帳一人　領組司帳八人　司帪八人　帮司帪三十二人練習生總稽核一人　領組稽核三人　稽核三人　帮稽核十二人　練習生　　　　　總文書一人　領組文書四人　文書四人　帮文書十六人　練習生　　　　　總司庫一人　領組司庫四人　司庫四人　帮司庫十六人　練習生　　　是外稽　六人 
　　（丙）損益分數總管理處年終得各分支行長電告營業 
狀况後當即轉報財政部查核備案近復據各處函送帳略比較上下兩期列成分數名曰中國銀行民國四年損益表其總結項下得純益金三百五十八萬一千六百五十三元零二分此項表册除詳送長官外惟機關以内人員得以參閱云 
　　（丁）分紅爭議向章總帳結出應就純益金項下提十成之三作行員獎勵即俗所謂分紅是也其支配法有普通特别兩種普通者無論何處分行亦不問獲利與否均可分紅特别者則照該分行獲利之多寡支配至行員分紅之多少則照薪水大小而定以本届論適各按年薪得一倍三分之三蓋可提出九十萬有奇例以交行已覺稍殺綠交行員薪薄於中行故獎金亦較中行爲優耳逢緩分之命下兩行原定一例待遇中國銀行人員初尙無甚異詞不料至陰曆小除夕忽傳交通銀行已全數派出中國銀行中人驗之信然於是齊抱公憤提出激烈之質問並以緩之一字杳無期限逼請正副總長明白宣示同時各分行來電亦紛紛反對尤以滬行爲甚李正總裁知犯衆怒深恐激成同盟罷工乃請於周總長轉囑陳副總裁出而轉圜各按月薪之數先給三個月現金並將二月分薪水提前一并發付所有應分獎銀儘陰歷正月内實行分配一面電復滬行等解釋前電之誤絕大暗潮始漸鎭定至究竟能否如期派由恐仍視經濟上狀况轉移目前尙難懸斷也 
[蕪湖快信]  
　　蕪湖中交兩銀行因滇事發生兩總行接濟� 
中央一千五百萬是以該兩行存放於蕪湖各錢莊之欵約四五十萬於年終一律提回各錢莊因此亦祇不放開期向貨店追欵歲底金融異常窘迫爲歷年所未有 
　　蕪湖市面洋貨五金煤油皆佔優勝錢業亦佳布米兩業平平雜貨帮最次因放出賬面太多年終收入僅得半數兼之七八月間進貨時規元價一千有零歲底竟縮至九百三十餘兩商業上皆受此無形之虧折 
　　去冬蕪湖附近各縣盜案迭出且逼近年關各商號分派夥友赴各屬收賬挾帶巨資途中尤爲可慮經駐蕪安武軍第一路馬統領派隊於往來要道嚴密梭巡故歲闌各號賬客相率歸來途中尙無危險情事 
　　客臘警察第三署緝獲來蕪黨人朱秉初一名自解歸統部辦理後迭經提訊朱供在滬受楊某之命來蕪運動起事並設立機關三處直認不諱後警廳又拘獲方夢超一名雖經統部提訊數次尙無確實證據聞歲底經安慶旅蕪同鄕將方暫行保釋又省城探訪局破獲機關供出在蕪運動軍隊圖謀起事者多人當由該局駐蕪總稽查王志勇於歲底派探捕獲唐建章胡華章兩人新正初二日又獲王春山一名已解赴省城歸案訊辦矣 
　　泰昌公司蕪寗小輪建造完固行駛亦速客臘二十四日由蕪開往南京行至弋磯山旁該輪汽爐不知如何水氣突然洩出直噴第三層客艙内登時蒸氣迷漫艙内十四人慘遭旡妄之災該輪即停機放水施救受傷者六人當送弋磯山醫院療治可無性命之虞其餘八人俱已悶斃當由該公司經理陳靜波報告新關稅司受地方官廳核辦旋經縣知事 
 
 
 

Page 7

 
 
警廳檢察官馳往分别相驗除由該公司備棺收殮外並各給撫䘏洋二百元是日屍親及閒人圍觀者約數千人幸水警彈壓得力尙無亭端 
[湘省去歲財政之决算]  
　　湘省四年度所有收支欵項已經沈使飭令財政廳查照中央財政部咨造具决算四柱淸册於日昨報部備查探其概數如下　一舊管金庫存欵洋十一萬二千四百六十七元六角五分　一新收新收欵項係分田賦釐金雜稅雜捐官業收入及各機關預算盈餘繳庫之欵六項其驗契印花官產公賣各項係代中央收入者非本省所有故未列入總計四年度全年湘中實在收入爲七百零六萬一千二百六十九元五角　一開除全年支出欵項係分經常歲出臨時歲出與特别歲出三項其出欵總額爲七百四十九萬八千九百一十五元七角五分其每項欵額如下（一）經常支出爲三百六十八萬四千七百二十五元（二）臨時支出爲二十七萬二千零二十八元三角（三）特别支出爲三百五十四萬二千一百六十二元四角五分（因協欵賠欵債欵等俱作特别開支故有如此之鉅）　一實在去年度舊管新收兩項共僅洋七百一十七萬三千七百三十六元七角五分而開除項下爲七百四十九萬八千九百一十五元七角五分兩抵計實不敷洋三十三萬五千一百七十九元 
　　此項虧欵彌補之辦法係先在湖南銀行借撥墊用本年再行籌償其籌償欵額亦經議定詳由沈使報部查核（一）在本年各縣附加雜稅項下撥償十五萬元（二）米捐項下撥償五萬元（三）釐賦改徴洋元盈餘項下撥償十萬元（四）房捐項下撥償三萬元 
地方通信 
[蘇州]  
　　閭門火警昨（十五號）晨閭門外中水弄某姓家不戒於火該處輪船公司用電話報告警廳消防隊及救火聯合會派水龍前往灌救消防隊長沙子貞副隊長馬某當即率領全隊警士携帶救火器具趕往撲熄聞共燒去房屋十餘間云　 
　　鎗斃盜犯日前搶刼蘇鄕西華朱董事家盜犯曹德勝朱阿七兩名經縣署緝獲供認不諱由縣詳請高等檢察廳申祥司法部核准判决鎗斃高等廳奉文後當發交吳縣知事將曹朱兩犯提案驗明正身如法綑綁派警備隊會同警廳騎巡隊押赴王廢基市曹鎗决 
　　光福又有搶案蘇鄕光福十九都十七圖徐調卿家前日被盜匪十餘名明火執杖撞門而入各至臥室搜刧細軟衣飾約値數百元當經事主報告警區詳報縣知事派承審員前往蒞勘是案已飭所屬巡緝隊四出　緝矣 
[奉賢]  
　　奉賢籌賑議决案奉賢縣去年兩次風災沿海一帶損失甚巨茲經該邑紳士籌歀施賑特於二月七號在縣署開會集議其議决案如下　一議沿海各外圖業經造册給發麵包祗須由縣派員覆查至内圖草册　至古曆正月底造齊仍分極貧次貧照前議辦理　一議賑務需欵孔急擬由縣會紳向中國銀行商借洋二萬元即由縣署帶徴畝捐歸還議從本年下忙帶徴東鄕每畝捐洋五分西鄕每畝捐洋三分場境分兩忙帶徴每畝捐洋六分　解抵還利率照算有餘則撥績穀應禀縣詳請省憲核准飭知財政廳立案轉行中國銀行照給　一議實山塘工前議協濟洋一萬元現在舊塘搶險費未蒙准撥又須加帶賑捐似此重重擔負民力實有未逮應禀縣詳准帶徴畝捐先儘本邑急賑俟後續徴再行協濟　一議蘇經蘇綸前借穀欵奉財政廳批飭將六釐公債抵補但本邑籌辦春賑急需現欵濟用公債不能濟急應仍覆縣轉詳迅請照數給還　一議賑務繁重不可不特設機關以資統一應設立籌賑公所於本城同善堂並公推程蓉蓀爲總理阮子衡爲協理廖味蓉爲駐所辦事員並由各市鄕助理員公舉一人爲辦事員均盡義務不支薪水即日成立具報請縣署刋發圖記以昭信守俟賑務告竣即行撤所繳銷　一議各圖貧民業由地保造册不無遺濫須仍由縣派員詳細覆查以昭核實一議本邑穀欵無多業經購定穀四千搈預備平糶之用現因沿海一帶受災過重亟應移緩就急先行碾米施賑俟籌集的欵即行繼續趕辦内地平糶　一議浦東災荒各縣一律擬聯合川南電京請賑並禀省迅賜救濟 
[南通]  
　　殘廢院行將開幕張紳季直爲濟老恤貧起見特捐資建築殘廢院一所於狼山之麓業經雇員繪具回式庀材興工建築完成邇因行將開幕特函請縣署飭行警局淸查此種貧民數目以便預爲措置一切 
　　屠宰稅由市藎代徴前因徴收屠宰稅舞弊盧主事特委任市董薛君郢生詳查淸理茲聞四鄕捐額業已規定就緒所有鄕捐即責成各該董事辦事處代徴以免多費開支 
[鎭江]  
　　商業之狀况鎭郡自歐戰發生後各業均受影響去年玻璃煤油洋靛洋針等均有盈餘其餘舶來品無不獲利次則糖綢兩業尙稱發達油蔴荳棉未見升色金銀珠實生意則更見蕭條矣 
　　參謀之赴寗駐揚陸軍第七十六混成旅部參謀長趙桂成於昨日由揚乘小輪過鎭暫駐行旌次早乘火車回寗不日將携同眷屬至揚 
　　燒香之熱鬧近日天氣晴和新年景象熱鬧異常鎭郡金山焦山觀音洞等紅男綠女結伴進香頗形擁擠一般僧尼香工輩無不喜形於色 
　　警務之檢查金陵道胡道尹以警察有保衛地方之責任各屬訓練有方者固多而萎靡不振者亦所難免特飭派專員分赴各屬實行檢查刻已派員先至鎭屬各縣矣 
[南京]  
　　司法費定案難改各縣司法經費早已議定在案現實山縣知事張允高詳陳改定司法經費降列丙等不敷情形請列乙等宜興鍾知事詳月支司法監獄經費不敷過鉅請提升甲級齊巡按以此項經費已經飭令於一月分别實行在案故不允所請 
　　請減玄武湖官租太平門外玄武湖所出荷葉蓮蓬藕菱角等每年須納官有租金茲江寗吳其昌知事以蒲植公司組織伊始特咨陳請予減輕官產處長曾樸以此項官租曾奉使署核定未便擅准昨特詳請齊巡按核辦未知可能邀准否 
[杭州]  
　　錢業送摺之改例浙省金融機關向例臘尾結帳至新後正初句分送洋摺於殷實各商舖以資交易本年因滇黔風雲日益� 
發展商業前途恐受間接之影響錢業爲各業領袖帳欵出入關係重大不得不謹愼從事故正月初十以前除長期放欵外所有往來洋摺概不分送近聞上海同行已於十一日起擇善交易此間亦仿例行之惟新創各同行尙在徘徊觀望中至各銀錢行號去歲所存洋底三百餘萬元概定於十六日正式開市時提用俾社會經濟藉以活動 
　　林參事公畢蔣回京陸軍部參事林攝君因有要公於本月十日由滬乘特别車來杭寄寓城站旅館日昨上午八時乘與往謁朱軍督晤談良久至十一時始行回寓現因公務將次完畢聞今明即須起程北上 
[江西]  
　　槍斃黨人之布告自滇事發生贛省軍界查獲黨案嫌疑犯� 
將近百名茲於十一號早八鐘軍法處押解犯人三名赴南　坊小校場鎗斃軍法處布告略稱劉霖羅金堂林振軒三名在贛設立僞衛軍團均各擔任參謀官科長及團長等僞職反業帝制勾結黨羽希　起事業經本處訊供不諱擬判死刑詳由將軍轉奉統率辦事處電格照准將劉霖羅金堂楊振軒三名押赴刑場槍斃合卽通告週知云云 
　　救濟金融之請欵贛省當道爲整頓金融救濟市面起見擬將官票收回并由中國分銀行另設機關招募公債惟因市面流通不可無現金銅元周轉日前特在巡按使公署會議决定向北京中國銀行請求撥給銅元票三百萬串角洋一百萬元交由贛省分行行使市面藉資活潑現李總裁已復電允可俞泰初行長得復電後除禀復安按使財政廳外擬即日派員前往北京領取 
[安徽]  
　　政界赴蚌祝壽此次倪將軍壽誕聞以五千元聘請京滬梨園到蚌演戲省垣政界赴蚌祝壽者如懷寧縣知事朱之英安徽警務處長朱家珂水上警廳程炎勳前數日早已啓行今日李巡按使亦乘安豊兵輪前往並有鄭財政廳長李參謀長同往慶祝省城僅留安慶道尹坐鎭而已至巡按公署一切文件暫由政務廳長代拆代行 
　　派員赴皖募兵頃聞統率辦事處有咨到皖以陸軍第十師工輜砲營備補兵士缺額尙多擬派員赴皖北鳳陽鳳台懷遠定遠泗縣鑿璧六縣添招兵士每縣招募一百六十人一俟該員到皖請煩查照等因皖使准咨後已飭淮泗道尹轉飭各該屬一體知照矣 
　　更動審判廳長蕪湖地方審判廳廳長關志行調任廣東澄海地方審判廳前山東高等檢察廳檢察官雷銓衡接蕪湖地方審判廳事刻已到任 
雜評一 
[取締軍官（默）]  
　　昔有敎王稽以服軍吏之法者曰父之於子也令有可必行者有必不可行者去貴妻賣愛妾此令可行者也因曰母敢思也此必不可行者也是蓋喻法令祗能服軍吏之身而不能服其心也 
　　今陸部　各軍官和附雲南而加以取締辭職則不准請假則需人擔保留職之員則須拍照存部防之之法可謂股矣然而軍官與陸部親不若父子其愛共和也或且甚於其愛貴妻愛妾然則縱能禁其身勿去亦烏能禁其心勿思 
　　攻人者攻心爲要服人者服心爲上奈何中央所籌防範政策類皆思不及此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[川西救護傷兵之消息]  
　　本埠紅十字會昨接該會川西救護醫長高文明敎士自重慶來電云蜀省救護手續已組織完備并得沈德才斐倫及王醫士等相助爲理盡力進行現自流井已療傷兵五百餘名瀘州榮縣 
各醫院亦皆有人滿之患此次軍務猛烈傷　必夥藥物等望亟多運以應急需鄙人十五號動身赴自流井調查醫務云云聞該會得電後已將應用藥品趕運矣 
[貴州郵遞阻滯]  
　　郵務管理局前因滇省宣告獨立凡各省寄往雲� 
南之銀洋包裹概行停止匯兌郵遞茲又經上海郵務局長魯士（譯音）查得雲南與貴州暨常德等處以上之交通亦均阻滯所有寄往貴州之包裹物件亦暫停止郵遞若必欲郵寄郵局概不負責已於前日飭知各局一體查照並頒發通告矣 
[敎育部注决月份牌]  
　　敎育部以滬上各種年畫（即月份牌）於風俗人心均有關係今年有無庽意譏諷及淫邪不正等畫亟應調查以資取締業已咨行省署轉飭滬上各官廳調查詳復以憑核辦 
[護軍使署興工建築]  
　　松滬護軍使署業已遷往龍華暫設於子藥廠内並在該廠後之空地上建造新署曾經楊護軍使詳奉中央批准撥欵定於本年陽曆二月初開工嗣因附設上海製造局之海軍司令部撤消擬將司令部騰出之房屋改設軍署 
亦經提議規畫茲又由楊護軍使查得海軍司令部之洋房不甚寛暢不敷辦公爰又中止刻下仍照原定辦法在龍華建築新署以資辦公業已購齊材料於前日飭匠動工建造矣 
　　另一訪員報告松滬護軍使擇定在龍華鎭建築軍署一切規畫早經完備乃自江南製造局内附設之海軍總司令部奉令撤銷後外間傳說謂楊護軍使以海軍司令部既經裁撤擬將龍華軍署停止建築仍移至司令部舊址茲經調查龍華鎭創建軍署係由楊護軍使與政府商定並無更改之議現龍華新署已經鳩工庀材先將原有黑藥廠及公務廳舊屋拆卸從事興築其拆下之磚瓦木植則在署旁築造軍法課之拘留所（因軍署現雖移至龍華而軍法課及拘留所因房屋不敷仍在製造局故特築此所以便將來併在一處）所造新署計樓房二十九幢平屋十餘間限兩個月全體落成至海軍司令部騰出之屋亦經議定爲造船所辦公之用現已從事修葺不日遷入 
[道尹公署實行遷移]  
　　滬海道尹公署自與交涉員署分劃改組後昨已實行遷移至閘北華興路新署辦公所有公文信件自本日起應赴該處投遞惟周道尹尙恐未盡週知於此數日 
内仍於洋務局酌留人員接收文件並聞周道尹之眷屬則尙須稍緩一二日遷入新署左旁住宅凡有親友送禮者均謝絕不受云　 
[小學校長聯合會第二日開會紀]  
　　昨日爲滬海道屬十二縣公私立高等小學校校長聯合會開會之第二日於午前九時三十分開會午後五時散會主任組織會務之道視學余芷江由道指定主席丁賡堯及十二縣各會員仍一律蒞會繼續討論各項議案該會並於四時請前敎育總長范源濂演說敎育事宜茲將是日議事日程照錄於後高等小學校學生有在事而斥退者其在校時由校虧耗之學費應如數追繳案海門縣東市長樂高等小學校長張詧提議高三年級廢去唱歌科加授代數英文地理算術案上海縣立第一高等小學校校長丁熙咸提議規定寒暑假日期案上海縣立第一高等小學校校長丁熙咸提議規定各節放假日期案松江縣立第四高等小學校提議（以上兩案合併）組織滬海道各高等小學校聯合運動會案松江縣立第四高等小學校提議請議校外管理法案松江縣立第四高等小學校提議請議添設預備科案松江縣立第三高等小學校提議請議敎授方法應隨時斟酌案松江縣立第三高等小學校提議敎授體操手工應用複式編製案松江縣立第三高等小學校提議交通算術課程以求適用案奉賢縣立第一高等小學校長提議高等小學校宜注重商業及書法案松江縣立第六高等小學校提議小學學生宜練習日記案松江縣立第六高等小學校提議統一高小學校課程案奉賢縣立第三高等小學校提議編定學曆案奉賢縣立第三高等小學校提議取締短繳學膳費案奉賢縣立第三高等小學校提議 
[英文敎授研究會開會紀]  
　　英文敎授研究會於十三日下午一時半在蘇省敎育會開冬季研究會到會者一百數十餘人内有西洋男女敎員數人頗極一時之盛首由該會會長葉尙之君報告開會宗旨請上海華童公學校長康樸君演說華童公學敎授英文方法康君謂敎授外國語决不可借重本國語以爲煤介使學生生依賴本國語之習慣須採直觀敎授法法人固安首倡此法以敎授動詞入手至爲妥捷故該公學敎授初級學生即以此法而成績頗優而能速云交由商務印書館英文總編輯鄜富灼君演說加利學制略謂此題似與英文敎授無關然凡由敎育界中生出之新事業吾人皆應研究以增吾人敎育事業上之興趣加利學制現方創始於美之加利城爲省費之學制類乎複式敎授而又能將讀書作業遊戲合而爲一此種學制主張以科分班而不　 
主張合數科成爲一級次由張士一君演說以發音學方法敎授發音略謂敎外國語當首先注意發音欲求學生發音正確必用發音學之方法敎授便學生爲喉頸舌齒等部之練習則發音無有不正確者故爲敎員者當多看發音學之書籍惟此種書籍大概在西洋出版購訂須時如諸君急於先觀可先購商務印書館之實習英語敎科書發音練習云次由陸步靑君演說内地學校敎授英文方法大致謂内地學生學習英文當注重發音讀作以及談話四點而所讀之章不可求高深以淺近實用爲主末由張叔良君演說學生在校補習英文問題略謂此題似與英文敎授無關然其實應視爲英文敎授上之成分學生於正課之外閱看有益之書報不但使敎員於敎授上收便利之益即學生離校謀生亦可先有預備課本不過如一片基地其上樓臺殿閣之材料當於補習中求之高級補習之書籍甚多初級之補習書甚難而初級補習不必定 
於書本中求之敎員於課外對於學生之談話及演講故事皆可爲補習之資料補習不可專用文學書因中國學生祗須日用之英文智識故選出淺近而又合實用之書報十四種内有英語週刋一種係商務書館出版專備初學之用者該週刋訂户二萬餘人之中學生居十分之九可見初學亦有志補習内地學生往往以購辦西文書籍不便爲苦然而商務印書館可以承辦云散會時已鐘鳴五下矣 
[考試私塾敎師]  
　　取締私塾敎師一事上海縣沈知事前奉省飭當定於本月十三四五三日在縣立第一高等小學校内分日考試茲悉自宜示考試日期後城鄕各私塾敎師報名者紛至沓來計共二百餘人及至開考則投到者僅有三分之一（第一日投考五十四名次日十九名三日十一名統計八十四名）逐日由沈知事親臨第一高小學校命題考試並派縣署第三課課長李頌唐學務委員朱伯華爲監試員十三日所試國文題目爲溫故知新可以爲師說十四日爲人之患在好爲人師說十五日爲三人行必有我師焉義（三日均尙有算學題不錄）每日自上午九時出題至十二時收卷現試事已竣俟縣署將各卷評定第第擇日揭曉 
[溫台防軍押解黨人]  
　　浙省温台等處防軍管帶黃陞前星期在仙居東台鎭查獲洪某黃某范某等三名謂係黨人現在温台各處招集退伍軍人圖謀起事黃管帶即親督衛兵十二名押解赴省昨搭永利商輪經過滬上今日即轉乘滬杭火車押解起程 
[强盜連搶三家]  
　　實山路二三圖支江廟附近各鄕村自去冬以來迭遭盜刧前晚四時又有盜匪三四十人擁至頭辕談家弄地方連刦鄕民談長生談生咸談長福三家旋經五區巡邏隊聞警趕來追獲晏桂泉王錦標二名傳到失主認明贓物解送閘北司法科轉解淞滬警廳究辦 
[鄰人嚇退强盜]  
　　前晚美租界漢璧禮路九百三十六號醫生黃筱堂家突來盜匪五人一人把守門户其餘四人登樓行刦當由同居人潛出後門大聲呼喊鄰衆畢集盜等見勢不佳急忙下樓僅將黃母所帶之金戒兩只搶取而逸事後投報哈爾濱捕房捕頭即飭中西包探留心跴緝 
[盜匪犯案纍纍]  
　　匪徒高荃國迭在公共租界内糾黨搶刦被總巡捕房華探目李星福與二十七號西探目彭山將高及其同黨楊春江等五人先後緝獲一併拘解公共公廨諭着押候查明曾否犯案再行解究在案茲經捕房查得高荃國（即戴如忠）係伏誅巨匪戴如山之胞姪曾於前年正月十七號在阜寗原籍與其叔開鎗擊斃該處團長陳尹如又於去年十一月七號在江北小毛莊西唐家宅糾衆夥刦拒捕開鎗擊斃事主邱定江邱唐氏邱國順携贓逃匿滬北繼復紏黨搶刦爲江蘇軍巡兩署通緝之犯昨由捕頭將該匪押解公共公廨請究即據 
中西包探上堂禀明前情並稱尙有同黨楊春江等五人俟先將戴匪訊明再行解案併究又據陳韋九投稱伊叔陳尹如被戴匪叔姪開鎗轟斃請求伸雪王襄讞商之美郭副領事判仍還押候請滬海道尹轉飭該事主等家屬來案質證再核 
[嫌疑盜犯預審終結]  
　　江北人陳阿三（即張小川）與張金和經淞滬警察廳偵探查得與滬城紫金路陳維州家被盜刦去金珠飾物並擊斃陳母陸氏一案有關報請新閘捕房將二人拘獲解至公共公廨迭次訊供中西官以張金和無干開釋張小川因在通州犯有劫案判令押候南通縣查明所犯案情復廨再核在案昨晨復由捕房解究據淞滬警察廳偵探王愼卿偕眼線施海華上堂禀稱被告係由已經鎗决之陳春江陳阿寳等供出且於去年陽曆正月二十五夜搶劫陳姓經眼線看見兩次請予提回歸案訊辦又據事主陳 
維州投訴未被搶刦之前確見被告在門前經過數次請爲解送内地法庭追贓訊究並據新閘捕房華探目陳雲忠投訴被告確係匪當租界内亦犯有刦案惟一時尙難查出證據關讞員商之美領博君判張帶回捕房候會商判决於下禮拜二帶堂宣佈　 
[橡皮股票之市價]  
　　橡皮股票在舊曆十二月間價曾跌落旋即恢復新正開市以來倫敦橡皮市價又有起色如十二號來電現貨期貨價均三先令五便士半本埠橡皮股票市因此亦有起色各種市價均較歲除前略高本星期成交各價如下　契馬二兩七錢　康字力代日特五兩四錢二分半至五兩五錢　唐密寗十九兩至十九兩二錢半　喀泰鮑洛十六兩　薩麥加加一兩四錢七分半至一兩半　上海克利朋一兩七錢半　象皮九兩六錢　婆基七兩四錢半　體邦三十七兩　婆脫二兩至二兩一錢　亞門蒲二兩四錢半　泰那滿拉十二兩七錢半至十三兩　杏格羅爪哇十六兩七錢半至十七兩二錢半　太平三兩八錢 
[箓笋行之獲利]  
　　箓笋一物來自福建本埠之以此爲業者名曰行家計有九家均開在南市十六舖迤南至大碼頭一帶常年銷路亦甚可觀上年度閩省產地收成頗爲豊稔滬地來貨較多價亦相宜當冬令銷場暢旺之際滬南各商業受肇和之變無不生意減色惟該業未受影響調查九行年底存貨僅餘五百餘捆生意發達已可概見故年終結賬均有餘利可沾就中得利者首陳春茂行計獲五千餘金成茂順萬和裕興三家各得四千金餘如永茂祥生茂全裕豐順茂等六家亦有二千餘金云 
[較斛須驗憑證]  
　　財政部前因整頓牙稅時發新式憑燈（行帖自人民國後改稱憑證）責成各縣知事飭令更換惟此項新章頒布多時各行遵換者甚屬寥寥現本邑沈知事因奉財政廳勒令嚴催特請各業董事代爲設法聞米業董事張樂君等接到縣署公函後以同行春季較斛又將期届當經議定本届較斛時須先呈驗憑證如未換到新帖不准較斛昨已由仁穀堂米業公所通告南北市各米行一體知照矣 
[學生會日校之發達]  
　　寰球中國學生會日校定於十六日開學聞此校中學班日形發達兩等小學人數亦幾溢額本年添聘敎員均屬極有經驗之敎師課程愈臻完備所用各科課本尤選擇精良聞遠近報名者日來絡繹不絕云 
[夜學改組中學]  
　　英大馬路洋貨集益會設立之中華夜學自本學期起改組中學且減少學費每學期祗收五元五角已聘定前滬江大學校長美國柏高德博士爲校長並請各專門學校卒業生分科敎授定本月十八號開學 
[益智小學之開課期]  
　　鐵大橋北堍南成大衖聚貿里益智小學校係陶漢塵創立開辦有年茲擬擴充校舍推廣學額定舊曆正月十九日開學 
[美國總領事將次抵滬]  
　　美國駐滬總領事薩孟斯君前因事請假歸國茲聞已在途中星期五（十八日）可望抵申 
[鍊鋼廠添造鋼爐]  
　　督辦全國軍廠薩鎭冰君以上海練鋼廠提練之鋼質地甚佳且較外洋採購者價尤合算惟每日提練僅得鋼質十五噸不敷全國製造軍械之用現應再造能鎔十五噸之鋼爐一隻以期增多鋼料聞已飭由滬局總辦李宗獄君依式仿造矣 
[科員遺失佩章]  
　　上海縣沈知事以縣公署辦事員役人數較多出入公署未便無所稽考特於上冬製定佩章發給佩帶在案茲有第四科科員謝采彰於本月十三日下午因公前往閘北滬寗車站所佩金色佩章任電車上失去找尋無着現已禀明沈知事作廢另補矣 
[中華路編釘門牌]  
　　南半城新關之中華路業由各地主興造市房關設店肆漸成熱鬧市廛惟小東門迤南間有未曾營造者刻經工巡捐局飭知稅務處應將造竣之星先行編釘門牌其編釘之法擬分三段以次挨釘俾易稽考云 
[試演電汽火龍]  
　　第四區救火會新置電汽火龍於前日午後三時驅至小西門外普益習藝所隙地試演滬上紳商學界及城内外與閘北各救火會會員均蒞場參觀西城澤濟社與第一區救火會亦駕皮帶車前往與賽聞該汽龍出水有七八丈之高一時觀者俱拍掌喝采直至四時許始行演舉分道而散 
[水巡隊奉命捉賭]  
　　淞滬警廳長徐君訪悉某小輪公司在閘北華洋交界處河道内泊船聚賭輸贏甚鉅業已諭飭水巡隊潘警佐每晚督率隊員隊士認眞查察務獲解究其南市一帶亦着加意巡查以除賭害 
[新年賭博之罰欵]  
　　虹口居户粤人李甫楊生霍泉香等四十四户均於舊曆新年聚賭抽頭被捕房查悉昨將各户傳至公共公廨經中西官逐一訊明判各罰洋五元充公以儆 
[財禮恐難收還]  
　　方壽甫之妻戴氏與夫不睦時常爭吵控經法公堂判交伊夫領去嗣因戴氏堅請離婚帮着交還財禮洋二百七十元准予離開迄今分文不繳故不提案復訊戴氏供無力措置仍求斷離判暫行發堂候再核辦 
[離散已久]  
　　湖北女子張金花前在丁張氏妓院爲娼被莊榮和拐逃由探拘解法公堂判令莊押六月金花發堂在案昨日伊史張春山偕母張劉氏投廨禀稱胞妹張金花於初次光復時由原籍逃難至半途失散以致被匪拐來上海售入妓院今始得悉已由案下發堂故偕母來申請求給領當由讞員將金花提案認明無訛准予領去 
[無賴之穢褻行爲]  
　　新閘大通路八百六十一號門牌住户袁丁氏控無賴鄭子棠將伊之八歲女孩妙林用强穢褻等情昨由捕房將鄭拘解公共公廨經中西官略詰一過判鄭押候西醫禀明袁女是否有傷再行訊核 
[巡官帮同救火]  
　　閘北共和路餘慶里三弄第六家婦人李王氏家前日下午四時不戒於火由四區汪巡官帶同長警到場帮同救熄事後經姜警正傳到該氏研訊一遇判令交保候食核辦 
[失火即熄]  
　　前晚美租界漢璧禮路一千一百八十號門牌某烟紙店樓上忽然起火二區救火會聞警立驅皮帶車到場撲滅幸未損及房屋 
[機器壓傷小工]  
　　小工曹雲奎昨在浦東楊家渡找運貨物忽被機器壓傷頗爲沉重當由工頭送往虹口同仁醫院求治 
[屍屬要求伸雪] 　　 
　　寗波杉板船户史林生於去年十二月十九日被人謀害抛尸浦江嗣將該尸撈獲報官驗明並將嫌疑人朱晉生蔡家華二人傳案訊無關係分别省釋候再緝兇在案茲由尸母史徐氏携同尸妻史張氏到廳具禀請求緝兇伸雪林廳長當於前日飭派法警前往浦東一帶確切調查並嚴緝正兇到案究辦 
[公廨循例停訊]  
　　明日爲舊曆元宵公共公廨循例停理讞政一天昨已由關讞員諭知檢察處條示公堂門首俾本廨辦公員役及當事人等一體知悉 
[黨人自首之批示]  
　　黨人張鴻恩前日至松滬護軍使署禀請給發免罪證書昨奉楊護軍使批示云查前上海鎭守使署移交卷内曾經將該員自首原案咨行安武將軍飭查有無擾害行爲以憑核辦並批示在案嗣准安武將軍復文内開應俟飭屬查明再行咨復等因並無准予自首之說所請發給證書本署既無所憑礙難照准况去年十一月奉到限制自首辦法章程凡有悔罪自首者應稟由原籍地方官查明屬實取具族鄰保結詳由本省軍巡兩使核准轉呈請予特赦各等語仰即速赴原籍遵照前叙辦法逕請原籍地方官署核辦可也 
[接收城濠丈放局關防卷宗之報告] 　　 
　　上海工巡捐局朱局長詳財政部文云接奉鈞部第二百六十四號飭開據上海城濠官產丈放局會辦陶湘詳稱城濠丈放一律結束惟尙有圖册未造零工未完均不能尅日竣事擬規定善後辦法並酌留員司三人於撤局後逐日辦理極遲以三個月爲限查上海工巡捐局朱局長鈞弼本係城濠丈放局會辦該局既係常設機關而丈放局馬路亦係該局接管自應將本局善後事宜並各項卷宗圖册移交朱局長督率辦理至關防一顆尙有圖册等件均須蓋用亦即一併移交俟圖册造竣逕由該局長繳銷擬請專飭以昭鄭重等情查所擬善後辦法尙屬妥洽所有丈放未盡事宜自應飭由該局長查照辦理以專責成除批示外合行飭仰該局長遵照俟竣事後詳報核奪可也此飭又奉鈞批前上海城濠官產丈放局陶會辦詳同前由内開詳悉所擬善後辦法尙屬妥洽已飭朱局長遵照辦理矣此繳各等因奉此查上海城濠丈放局關防暨卷宗圖册業於一月十九日移送到局當經點收在案茲奉鈞飭自應將丈放善後事宜妥速辦理俾可如期竣事以副鈞部專飭委任之意除俟辦理後再行詳報外所有接收城濠丈放局關防卷宗各項並遵飭辦理善後事宜各緣由理合詳報鈞部鑒核 
[私帶烟土進口]  
　　姜鳳和私帶烟土數十兩乘景星輪船由烟台來滬昨日抵埠被水巡捕房偵探何阿春登輪查獲禀奉梅捕頭諭飭將姜解送地方檢察廳訊辦烟土送往海關候燬 
[承認借端索詐]  
　　潘順卿至法公堂控稱商人在家中獨自一人吸食洋烟詎有張桂楊苗金生兩人闖入室中口稱均係包探誣指商人私售洋烟索詐洋兩元不遂强將烟鎗攫去後由巡捕到來拘獲請求訊辦訊之張苗均供認借端索詐不諱判各押一月示儆 
[見證亦不可靠]  
　　陳阿寳周小桂在被陳張氏指控與已經押辦之過犯沈毛囝在廣東路串搶値洋六十元之烟土業經公共公廨訊判押候補傳人證質明再核在案昨晨復訊據見證陳老三投案證明是項烟土聞由陳阿實向阿二買來中西官以見證所供亦不可靠遂判陳阿寳押西牢半年周小桂押滿兩月開釋 
[被告存洋作保]  
 
 
 

Page 11

 
 
無萬順控陳德才在新閘肇慶里行兇等情昨由捕房將陳傳至公共公廨請究原告偕證鍾月林等上堂證明前情中西官判被告存洋二百元保出候再訊核 
[迷路小孩待認]  
　　男孩宋阿桂郎年九歲身穿醬色洋綢棉袄格子布長衫兩件藍布小作裙花布棉袴和尙棉帽黑布夾鞋在法新租界迷途啼哭由捕帶至法公堂訊其父母住址均不能答聶讞員判送善堂留養候家屬認領 
[匪徒攔刦鑽鐲續誌]  
　　住居五區境内崇福里之粤婦霍梁氏於陰曆新正初四日往親戚家賀歲被匪徒闕漠卿攔路刧去値價千餘元之鑽鐲而逸該區崗警聞警趕上已被竄入租界當由北四川路捕房探捕將闕截獲解至公共公廨訊明於前日移歸五區經薛警正解送閘北 
司法科轉解淞滬警廳訊明嚴辦 
[匪徒摸竊鈔票]  
　　滬南如意街某錢莊學徒張明奎前日下午由北市收得鈔票洋一百十元往南道經邑廟游玩詎被匪徒乘隙將張衣袋中鈔票竊去六十五元迨張覺察追究已經不及遂即回店報告警廳請緝 
[串詐行兇之訴訟]  
　　莊少山在公共公廨刑事科呈控孫和尙孫歪頭蔡登科陳連生厲四與婦人小蘭子等在嘉興路用恐嚇手段圖詐洋五十元不遂行兇攫取金戒二隻鈔票洋十元現洋十六元等情昨由捕房將被告各人傳案請究原告延律師上堂聲明案情中西官判被告各交一百元人洋並保候訊 
[收買失贓之追究]  
　　滙芳公使控陸榮昌收買失贓鐵條等情昨由捕房將陸拘解公共公廨經中西官訊供一過判陸存洋五十元保出候補傳人證再訊 
[無賴攫取賭資]  
　　無賴陳忠林前日見東唐家弄四百七十八號門牌住户魏炳法與婦人王宋氏等在内賭博陳即闖入攫取賭洋三元圖逃當被鳴捕拘押昨解公共公廨經中西官訊供屬實以陳前曾犯案判押西牢兩月示儆 
[刻字店夥被疑]  
　　葛陳氏控李金生在山西路攫取金挖耳等情昨由捕房將李拘解公共公廨請究原告投訴前情訊之李供在大東門朱錦堂刻字店爲夥昨日因事至南京路文海堂刻字店内經過是處在弄内小便即被指爲攫物請爲查察中西官以李所供是否可靠判押候查明再核 
[介紹新著]  
　　美國康奈爾大學學士無錫朱胡彬夏女士編輯之婦女雜誌由商務印書館發行頃已由版内容分社說學藝門家政門記述門中外大事記　文範作文苑小說雜俎餘興十門體例謹嚴材料宏富其鬭書之精美裝訂之華麗尤爲餘事有志文學者不可不各手一編也 
氣候報告 
[（上海徐家滙天文臺天氣測候報告）]  
　　已過者之報告二月十四日反旋風集於中部諸省西北方氣壓略降中國天氣晴海濱一帶凉風微弱而無定向黃海及東海有大北風　十五日天晴而較温有東南凉風氣壓略降　十五日下午四時前二十四小時内上海氣候至高五二．五至低二八．二去年同日至高五四．九至低三七 
　　未來者之預測十五日下午四時三十分預測天多雲而潮濕但仍晴揚子江低度似將向江西福建進發北部新起北涼風 
雜評二 
[年畫（訥）]  
　　遠生遺言述美國戲園中演假設戰事之影片形容敵軍攻破紐約盡付一炬之狀况觀者掌聲雷動蓋此等畫類影片最足剌激人心在美國可自由提倡倘在我中國則又以爲大犯忌諱而將禁止之矣 
　　此等剌激人心之畫類影片既不能輕試而社會之上復無人措意於改革人心之舉於是上海所見之年畫觸目皆佳人美女宜乎國人心中但有佳人美女而不復知有西南悲慘之戰事也嗚呼傷已　 
來件 
[北京通俗敎育研究會議决改良戲劇案]  
　　戲劇一道至關風化良者則敎忠敎孝不良則誨盜誨淫吾國舊有戲劇其編製之初實具有勸善懲惡之苦心足以移風易俗者固在所多有然用意本自不正或後來演唱不善致失本意足以啓誘惡性者亦復不少浸淫濡染影響於人心風俗者已深故在今日欲改良社會非改良戲劇不爲功欲改良戲劇亦不宜流於苛細此議案之主張在先去其太甚者而已謹擬其辦法如左一全部禁止 
　　甲標準　凡戲劇之全部情詞淫邪有傷風化不能施以匡正者宜全部加以禁止務絕根株無使流毒於社會 
乙辦法　約分二種（一）調集各種劇目由本股會員先就北京各劇園常演之戲劇如皮黃秦腔等查明分别記出以爲審核之預備其有劇目不能詳悉者則由本股委股員臨時調查之（二）各會員及調查員關於戲劇禁止之報告須經本股會議决後隨時開列戲目詳部咨行内務部轉飭警察廳實行禁止之 
　　二部分删改 
　　甲標凖　凡戲劇中有一二過場或一二語涉及淫邪有傷風化及情節離奇淆亂觀聽者宜酌予删除或更易之 
　　乙辦法　約分三種（一）搜集各種脚本搜集方法分爲三項（一）向淸宮南府偕鈔（二）向正樂育化會及其他演唱機關徴集（三）由本股會員實地調查（二）本會所蒐集之脚本由本股主任指定若干員從事審核酌加删改但以不用深文能合戲劇體裁者爲主（三）删改完竣後應由本會會員以私人資格聯絡戲劇中人勸其遵從如無實效則由本會詳部咨行内務部轉飭警察廳或直接函知警察廳諭令暫將該劇停止演唱 
[戲劇獎勵章程草案] 　　 
　　第一條　凡私人或戲曲團體編演改良之戲劇經本會審定合格者得給以褒狀 
　　第二條　本會審定戲曲應給獎勵之標凖如左（一）劇中事實深合勸懲本旨而唱白復不涉於鄙俗及艱深者（二）改革舊劇不良之點而確能裨益社會者（三）唱演本會審定脚本確能發揮編者之旨趣者 
　　第三條　褒狀之等級如左（一）甲種褒狀（金地彩花）（二）乙種褒狀（金色）（三）丙種褒狀（銀色）褒狀之形式由本會擬定詳請敎育部核准 
　　第四條　合於本章程第二條所規定者由本會評定等級加具評語塡入褒狀 
　　第五條　褒狀之發給以本會名義行之　 
　　第六條　凡已領褒狀者如對於曾受褒狀之戲劇擅加改易有傷風化者得由本會撤銷前給褒狀 
　　第七條　本章程自詳請敎育部核准之日施行 
來函 
[麥亦人來函]  
　　前閱二月九日貴報載有又獲嫌疑犯新聞一則查與事實不符謹爲貴報陳之鄙人業商任事於鎭江去年陰曆十二月二十六日請假回申作年終數日之休息至申假居北四川路橫浜橋西崇福里一百四十九號舊友梁君瑞華寓中於本月初四月有女客二位造梁君寓爲梁君之夫人拜賀新年一爲霍梁氏一爲霍梁氏之母梁范氏不料入屋坐定突來暴徒三人以手槍持對頸前威禁聲張鄙人當覩此情雖欲救護奈遭其威逼力不能抗遂致被刧去霍梁氏身上之金剛鎭手鐲一雙鑽石針扣一只價値三千五百元後雖呼警窮追已不及矣警署傳鄙人前往不過詢問當時情形耳至德康里粤人崔君被盜與鄙人風馬牛毫不相及更恐傳聞失實致駭戚友之聽聞理合函請更正　麥亦人謹上二月十一日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新年春秋] [  劍秋]  
　　正月初一日空心大老官出世狐袍被剝空心大老官不知何許人盤踞淸和三花庽碰和契酒日夜不去自言父爲前淸紅道臺家貲數知萬有輪船七十二艘洋行十三處滙豊麥加利均有存欵老鴇阿金姐疑爲闊少掇臀捧屁以奉承之年終大老官忽絕跡不至老鴇惶急甚偵騎四出迄不獲一面是日花庽娘姨老四遇之於昇平樓大老官方衣其新製狐袍據案啜橄欖茶洋洋自得老三趨而前操蘇白呼曰王大少耐今朝倒出世哉大老官見寃家已到急起欲遁老四牽其裾曰慢點走耐骨件花緞袍子倒撫啥啘言訖卽回頭呼其同來之蝦兵蟹將曰晤篤一同來衆乃蜂擁而前大老官窘甚苦苦求免不得於是簇斬全新之狐嵌袍子遂爲燒湯烏龜阿福披之而去 
　　初三日新女壻小臘梨往賀岳父母年禧岳母跳柴擠以迎之 
　　故事每歲新年女壻例往岳父母處磕頭岳父母設盛筵欵之小臘梨者江北阿小之壻也甫於除夕夜舉行最文明之搶親結婚禮是日之晨小臘梨戴乾癳紅纓帽穿天靑老布外套搖搖擺擺往賀岳父母年禧時阿小之妻方在草棚外向陽捉蟲見新女壻至喜甚奮其兩腿一躍柴擠三個搶步而前執小臘梨之手而怪呌曰阿咦噲我的乖乖我的實貝心肝兒老娘越看越有趣哩 
　　初五日趙玄壇喫路頭酒大醉沿途胡鬧被拘入巡捕房 
　　寗波老三者煤炭店主人也以連年倒煤生意不佳乃與其新租之老人商議特向某番菜館定備西式盛筵一席大燒路頭届時趙玄壇沈萬三胡雪嚴三位大財神連翩而至主人肅衣冠殷殷勸酒三位財神各據案大嚼趙玄壇飲尤豪連引數巨觥酩酊大醉席散後覓黑虎不得遂步行出門手執鋼鋼沿途飛舞口中鳴鳴唱鬼曲紅頭阿三阻之不止乃操其不三不四之上海白執而問曰先生　爲啥喫得醉來西趙玄壇大怒當頭一棒阿三被創出呌鞭狂吹之沈萬三見已肇禍急棄其聚實盈而逃胡雪嚴亦躲入東棋盤之胡慶餘堂中趙玄壇孤立無援遂被拘入四馬路之老巡捕房（未完） 
海外奇談 
[銀圓上之微生蟲] [  囦公]  
　　美國有名之化學家約翰君曾於試驗室中察驗銀幣銀幣上發生一種靑質詳察之下方知病傳染之微生蟲也約翰君於是將銀元數百枚一一察驗得悉三分之二均有微生蟲惟有光澤者無之每元蟲之多者有萬餘條少亦數千餘其病症大概肺病居多數約翰君當即邀集同志察驗並於各處開會演講誠以銀元爲人生日用最繁之物偶一不愼遺害匪淺耳 
筆記 
[碧秋（續昨）] [  天風外史]  
　　後數月某乙亦以戚某之招去而從軍時洪楊之勢漸衰曾左諸將分道剿撀武昌安慶俱克復軍聲甚振乙隸總兵某公部下奉調入蜀助駱秉章扼敵於巴蜀萬山中時翼王石達開率精兵萬人間道攻蜀唾手成擒人皆以爲駱福將故石俯首就範殆天奪其魄也殊不知中間尙有一段軼聞爲史家所不戴翼王之擒其功蓋成於一女子女子爲誰則碧秋是也某乙自言當時已積功至千總一日忽得諜報謂翼王擬取道梁山縣巡撲順慶主將乃下令率大軍進駐蓬溪分兵守各要隘防之乙奉調領小隊紥袁壩一古寺中夜半忽得急足謂敵軍已近佛耳嚴檄諸道會師進擊倉卒移師人馬夜行嶺道中忽相失乙與衛士數十人迷路入一谷中惶急甚恐誤期而深山荒僻又少問津方徘徊間所見一少婦急裝跨馬從一蒼頭行巒間臂弓腰矢顧盼不凡見兵卒踟蹰不進忽勒馬顧而笑曰觀君等裝束似官兵頃從何處來戰事方急乃入此窮谷中嬉耶乙道迷路狀並求指引婦聞方顰蹙久之早噫誤矣此地去佛耳巖雖不遠然吾昨夜自彼來知敵軍過此已外西北方塵起或已與官兵交綏君師深入敵垓心猶未之覺耶前途皆嶮境君與本營聲氣已斷設爲敵見立覆幸遇我事尙可爲此去東行可五六里有叢林蔽不見天林盡得一石寨速去隱彼間宵來我當來與代謀也乙聞言駴極度無惡意唯唯稱謝如言而往果得一窟廣數十丈蓋皆爲敵壘今已荒廢獸跡縱橫陰森有鬼氣不得已姑安之出糗爲食圍坐愁歏不知婦果何人設爽約則處此絕地即一時得掩敵耳目然食盡亦餓死至是亦祗有死生付之度外不復爲生還計矣日言没婦忽至慷慨語衆人曰君等欲於死裏求生乎頃已探得敵軍陣線惟右角稍薄弱今夜俟其無備可銜枚疾趨突圍出與大軍會成則生敗則死願之乎我雖婦人亦願爲諸君作一臂助也衆諾婦乃指揮諸卒列隊作小方陣下馬步行棄兵甲以短裝進薄目爲之導趁星光疾行約十里許忽見前山旗幟森然甲帳連雲刁斗之聲不絕婦搖指一方證火稍黯者曰今擬自此方尋出路諸君生死在此一舉矣因令各伏地蛇行而進幸敵方注意前敵不料營後有變故不之覺相距數百步婦忽起立出雙丸宛轉成劍率諸兵大呼進撲劍光如雪籟籟起落頃刻戳數十人敵出不意大擾亂衆乘 
之聲動天地敵軍倉皇下令整隊迎擊比稍定則乙軍去久矣　 
小說 
[俠情小說紅蘩蕗别傳] [  天虚我生]  
　　第十一章（續） 
　　安東尼聞語則撫掌笑安東尼固亦翩翩少年童心未除其爲此事游戲之心實勝於俠氣若安特魯則已完全注愛於嘉蓓之身寸心躍躍唯待一試然其快樂則一因曰白拉根内望君亦授黑司丁以相當之役白拉根内曰然豈能容彼獨逸安東尼曰白拉根内吾儕聯分爲搬煤之小工以禮拜日傍晚駕車等君於橋邊然乎白拉根内曰然若吾口令則爲海鰐乃顧黑司丁及亞猛曰今當派委二君矣黑司丁曰諾謹待命白拉根内曰安特魯所駕之車乃一老駑不能及遠最多不過十五六基羅米達即疲羆但吾策無論如何必須沿法邊境而行至聖裘門乃始易馬彼間有農人阿卸養馬最多前次吾亦嘗向彼假其一君等明日可易服作佃人狀向之借馬五匹當知阿卸之受金錢甚於愛馬値相等則馬數亦相等不患其多汝濟得馬後可至樹林中暫避禮拜日夜間一時吾車當至此五馬吾儕各乘其一其間有一較壯者則吾乘之以賤軀頗肥又須挾一孺子非復身輕如燕駑駖不勝其任矣黑司丁此事煩君與亞猛爲之君滿意乎黑司丁曰毌乃太簡耳白拉根内曰否此事實險於駕車之事良以汝儕面上無煤易於辨認能安然而出巴黎者即邀天幸言次以目視亞猛亞猛爲其首領所視頓覺侷促彼胸懷鬼胎自入室以來初未嘗聲今聞其領袖將遣之立出巴黎乃覺進退維谷彼意蓋以未與白浪琪一面决不能成行也然猶自强制曰然則吾儕當何時行白拉根内曰必須天明即行其言必須二字時聲至堅决亞猛全身頓被氷雪白拉根内又曰在理此事但須黑司丁一人已足但黑司丁不精法語故須汝與偕往汝二人均善控馭當不負吾托所以必須黎明即行者以捱城而出爲事較易汝儕行時以步以車吾皆不問但須趣抵聖裘門愈速愈佳誠恐倉卒之間阿卸乃不能出此 
多馬則吾事偕矣亞猛汝其愼將毌負吾托 
[滑稽短篇小說] [  綠衣郎]  
　　綠衣郎讀申報至第四張自由談見徴文條例嫣然而笑曰生財之機會其在此乎 
　　於是開放其便之腹笥而思所以爲有一元至五元酬金之游戲文章者然而歷一日二日而至三日四日卒不能成隻字 
　　則改其博酬之方針而謀爲長篇大帙之筆記然便便之腹笥竟虚有其表初無筆記之資料貯蓄其中乃怫然而大怒 
　　既而復笑曰無已吾其爲短篇小說乎遂出其素白之紙磨文章一石之墨揮半秃之毫於一刹那間成此短篇小說 
　　勘誤　十四日遺聞軼事第二節第二行第二十一字之字衍又昨日自由談之自由談署名佚誤俠均此更正 
 
 
 

Page 15

 
 
   
 
 

Page 16

 
 
   
 
 

Page 17

 
 
[補錄命令]  
　　二月一日政事堂奉策令鄭洪年給予三等文虎章易懷遠給予四等文虎章此令 
　　又令劉淇給予四等嘉禾章此令　 
　　又令何振基給予四等文虎章馬德昌給予五等文虎章此令 
　　又令李際春著開復陸軍中將原官並賞還勳位勳章此令 
　　又令延年授爲陸軍少將此令 
　　又令任命李定魁爲江西陸軍步兵第一團團長王獻廷爲江西華軍步兵第二旅第三團團長王餘慶爲江西陸軍步兵第二旅第四團團長此令 
　　又令任命孟昭月爲陸軍第二旅步兵第七團團長此令 
　　又令海軍部奏請任命黃裳治何員璋爲視察應照准此令 
　　又令江蘇巡按使齊耀琳奏請任命吳其昌爲江寗縣知事王瑩寶爲漣水縣知事章家駒爲興化縣知事戴邦植爲寶應縣知事陳善謨爲溧水縣知事鄭耀烈試署六合縣知事高繼宗試署靑浦縣知事雲韶試署奉賢縣知事陶士英試署灌雲縣知事連德英試署靖江縣知中應照准此令 
　　又令陸軍部奏請將江元鑒授爲陸軍步兵中校應照准此令 
　　又令陸軍部奏請任命王萬九爲江西陸軍步兵第一團團附鮑俊秀爲江西陸軍步兵第二旅第三團團附周成德爲第四團團附賴篤軒爲江西陸軍步兵第一團第一營營長吳敬臣爲第二營營長崔朝俊爲第三營營長張宗元爲江西陸軍步兵第二旅第三團第一營營長張發祥爲第二營營長口鎭中爲第三營營長劉繼德爲江西陸軍步兵第二旅第四團第一營營長劉玉崑爲第二營營長宋有仁爲第三營營長應照准此令 
　　二月二日政事堂奉策令龔穫柱給予三等嘉禾章胡家祺給予四等嘉禾章此令 
　　又令蔡鳳禨予四等嘉禾章此令　 
　　又令袁爵　王佩蘭張連山均授爲陸軍少將此令 
　　又令沈祺山授爲陸軍步兵上校此令 
　　又令國務卿奏據銓叙局詳稱遵核印鑄局技正資格請予叙 
官等語史入望者授爲中大夫此令 
　　又令國務卿奏據銓叙局詳稱遵核陸軍第四師軍用文職暨松滬護軍使署薦任待遇各員資格請予叙官等語吳蘭孫任泂許祖衡金眞誠馮汝玠授爲中大夫杜純授爲少大夫郭成勳朱華年鄧振涂惲福鈞王思賢授爲上士此令 
　　二月二日政事堂奉申令文官高等懲戒委員會奏議决新疆巡按使楊增新呈劾卸任阿克蘇縣知事顧石勳失蔡私和人命一案依照知事懲戒條例應受解職處分等語顧石勳著准照所議即行解職以示懲儆交内務司法兩部查照此令 
　　又令文官高等懲戒委員會奏議决福建巡按使許世英奏劾思朋縣知事來玉林疏脫監犯一案依照知事懲戒條例應受降等處分等語來玉林著准照所議即行降等以示懲儆交内務司法兩部查照此令 
　　又令文官高等懲戒委員會奏議决兼代廣東巡按使龍覲光奏劾已撤臨高縣知事濮鉅南前署徐開縣知喇鄧裕峻等不職情形一案濮鉅南審理要案偏信輕縱應受褫職並奪官處分鄧裕峻用人不當失於覺察應受降等處分等語均准照所議濮鉅南即行褫職並停叙實官鄧裕峻即行降等以示懲儆餘如所議辦理交内務司法兩部查照此令 
　　又令文官高等懲戒委員會奏議决署浙江巡按使屈映光奏劾卸任鎭海縣知事費昌祖欠繳公欵一案依照徴收官吏交代條例應受褫職並奪官處分等語費昌祖著准照所議即行褫職並停叙實官以示懲儆餘如所擬辦理交内務財政兩部查照此 
令 
　　二月三日政事堂奉策令談務孫給予三等嘉禾章吳台沈慶輝會勵雷觀群伍錫河陸建章錢宗瀚李振廷給予四等嘉禾章此令 
　　又令敎育部奏皖紳段斌段曾祿等創設私立中學校捐助鉅欵請特予褒獎等語該邑紳創辦中學捐資五萬餘元洵屬熱心敎育好義急公段斌應給予四等嘉禾章並頒給該示祠區額一方以示風尙餘併如擬給獎此令 
　　又令陳遽授爲大夫此令　 
　　又令任命張家瑞爲陸軍第二師步兵第五團團長此令 
　　又令敎育部奏請任命陳任中兼任秘書應照准此令 
　　又令司法部奏稱署江蘇高等審判廳推事陳　署甘肅學蘭地方審判廳廳長羅仁博署甘肅高等審判廳推事王覲墀苦肅高等審判廳書記官長張季行署廣東高等審判廳推事陳炳候懇請辭職等語陳　羅仁博王覲墀張季行陳炳候均准免職此令 
　　又令司法部奏稱署奉天瀋陽地方審判廳廳長王倫章署奉天瀋陽地方檢察廳檢察長高倬漢署廣東高等審判廳推事劉含章人地不宜擬請免去署職等語王倫章高倬漢劉含章著免署職此令 
　　又令陸軍部奏請揀派團附員缺應准以馬貞元充任陸軍第四師步兵第十六團團附此令 
　　又令陸軍部奏請揀派營長員缺應准以王靜修充任陸軍第二師步兵第五團第一營營長潘守蒸充任陸軍第二師步兵第五團第二營營長王仁沛充任陸軍第二師步兵第五團第三營營長此令 
　　又令内務部奏據京師警察廳總監吳炳湘詳稱試署京師警察廳警正張秋庚因事辭職縬秋庚准免署職此令 
　　又令内務部奏請任命朱紹雍試署河南省　警察廳正應照准此令 
　　又令司法部奏稱綏遠都統署審判處審理員郭光亨辦案草率擬請免去署職等語郭光亨著免署職此令 
 
 
 

Page 18

 
 
   
 
