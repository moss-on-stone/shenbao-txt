# 1909 - 352 - 4913254

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章十一月十三日内閣奉 
　　上諭本日軍諮議處帶領引見之京師陸軍測繪學堂考列優上等畢業學生余炘文著賞給舉人授爲測給副軍校張翮鴻劉永淦萬文鳴邱岱郭恩榮覺羅豫震陸是翼敬權張福謙蕭廷球常萬選耿俊卿均著賞給舉人授爲測繪協軍校欽此 
　　旨正紅旗護軍統領印鑰著文墣暫行佩帶此軍機大臣署名奕劻世續鹿傳霖那桐戴鴻慈 
　　宫門抄○十一月十三日召見軍機溥頲寳棻 
論說 
[說國會（續）樊]  
　　第五節說國會議員在法律上之地位（一）議員有發言表决之自由在議會毫不受人指揮。得依一已獨立之意見。自由發言。及加於表决之權。於議字外不負其責任。蓋所以免政府之干涉也。（二）議員除現行犯及關於内亂外患之罪外。在會期中無本院之許可。官吏不得逮捕。此所謂議員之身體自由權也。其目的在防政府爲制壓反對黨之勢力。故以犯罪爲名。恣意逮捕反對黨之議員也。（三）受給費之權。蓋因身爲議員。於會期之中。不能兼事别業。故國家須給以歳費。以償其所失。日本之制。每名議員給歳費二千元。而於應開會召集時。尚有特别旅費每日五元。 
　　第六節說國會之利益國會之原因性質制度權限。以及國會議員之地位。旣如上述矣。然則國家所以必須有國會。人民之所以必須有國會者。果有何等之利益乎。今夫政府者。凡百政令之所從出者也。而政令之中。與國民最有關係者。厥惟財政與法律。此盡人之所知也。本朝前此雖有永不。加賦之聖諭。然試問東南之錢漕。各地之釐金。其爲病我民也何若。矣十數年來。重以甲午庚子兩次之賠欵。爲數幾及千兆。各省按年攤還。多則百餘萬。少亦數十萬。於是房捐膏捐賭捐種種名目。日異月新。重我民以負擔之累。而一二不肖自吏。且將。從而蝕之。敲骨吸髓。搜括靡遺。遂至國民經濟。日陷於窘匱之境。上則濫鑄銅元。下則濫發紙幣。彌滿全國。皆補助之貨幣。而法貨日荒。斯固何等景象也。今苟能早開國會。則以國會監督政府之財政。斯財政可期整理。而國民生計可以日蘇。不至憔悴枯槁。如今日之現狀。此一利益也。至於立法之事。在君主立憲國則立法權全在於君。而在君主專制國。則立法權全在各部大臣。及各府州縣小吏之手。隨愛憎而爲刑賞。並無標準之可言。於是而差役勒逼規費者有之。差役濫用私刑者有之。班館尅扣飯食俄斃者有之。火鍊天平架夾棍種種毒刑加於無罪人之身體者有之。欠債者可以不還。而債主轉因訟而下獄矣。殺人者可以無死。而寃家轉因控而覊囚矣。一命之士。可以欺。平民。朱門之家。可以奴白屋。不平等至於極矣今苟能早開國會。則人民之生命財産。皆有保護。而一切寃抑危害之事。可以逐漸而。銷此二利益也。况内政旣能整頓。則國力自充。國威日大。而環球各國。羡我文明。咸將與我。國民相握手。以敦國際之交誼。而一切路礦之交涉。界務之交涉。教案之交涉。借債之交涉。皆將銷失於無形。而無見輕於白種之恥。此三利益也。 
　　嗚呼。周官未復。天王之詢國無聞。子産不生。鄉校之遺規安在。今則六洲大啟。萬馬東來勢急時危。君憂臣辱。興亡一線。責不貸於匹夫。燕雀同堂。火已然於巢幕。所願我明通之官吏。明通之縉紳大夫。以及農工商軍學各界。並海内外之僑民。上下通力。聯爲一體。以力爭此縮短開設國會之期限也。（完） 
專電 
[電一（北京）]  
　　某使臣電告政府各國派員來監財政可望作罷 
[電二（北京）]  
　　駐藏大臣聯豫電奏逹賴喇嘛雖未往俄意甚聯絡 
[電三（北京）]  
　　攝政王於京外保案甚爲留意過優者難望准 
[電四（北京）]  
 
 
 

Page 4

 
 
　　貴胄學堂報名者現仍不多 
[電五（北京）]  
　　吏部擬於明年再招謄錄 
[電六（蕪湖）]  
　　安徽正副監理財政官鄂蘭谷熊慕韓乘江新輪船到蕪 
緊要新聞一 
[日人報告經營南滿之成績]  
　　日本每日新聞云南滿鐵路楾式會社西歷十二月十一日（中歷十月三十日）午後二時在東京商業會議所開第六期定期會議中村總裁以下各理事監事及株主四百七十八名均到當由中村總裁報告事業如下本期中施設事項氣象甚佳其中大連市街之電氣工事現已告成撫順煤礦工程漸次進步如大山坑中給氣坑逹九百四十五尺排氣坑逹七百六十二尺下期即可採煤至鐵路工程本線　線之工程約有十分之八安奉線自草河口至石橋子間已改廣線其他線路之隧道橋梁豫定籌辦各項營業狀態亦漸示良好之成績但觀下列已付之清賬可知 
　　本期利益金一百六十八萬五千八百六十六元前期繰越金一百八十萬三千三百九十九元合計金三百八十四萬九千二百六十五元内有法定公積金八萬四千二百九十三元政府以外株主配當金六萬元特别公積金一百萬元員役賞與交際費金一十五萬元後期繰越金二百十九萬四千九百七十二元 
　　當塲有質問安奉線之竣功期及吉長新奉兩鐵路借欵期限及利息若干者由清野理事答云安奉線預定今後三年中一律告成又清國借欵期限吉長路欵分十五年償還新奉路欵分十八年償還年利五釐聽者均甚滿意三時半散會 
　　按南滿鐵路道本有資本金日清各半之約當時我國無購股者遂盡爲日人所有今吉長鐵道亦有資本各半之約郵傳部及東三省督撫旣無曉諭入股之明文東三省國民亦未質問政府之辦法將來不蹈南滿之覆轍者幾希矣 
[留日學生條陳開築廣香鐵路廣東]  
　　留學日　　本鐵路畢業生范廣練條陳粤督略稱今春新闢之香洲埠澳門居於日香港隔水而位於左面迎南海背負順德等縣沃美之區誠能於廣洲香洲兩埠聯以鐵路一可免外人耽伺二可挽本國利權利益宏普何可思議爲香洲計此路自不宜遲爲全國計築之尤不可緩合無仰懇熟商粤路公司總理飭其急回此舉或曉諭商人集股興築限以何日興工何日告成伏候憲裁察核施行謹錄管見數條呈覽 
　　一振興香洲以制港澳自葡租澳門英據香港吾國遞年滬巵外溢言之涕零即以華僑往返費而言每年溢出之欵不下數百鉅萬查粤民僑居海外經商者以數百萬計一往一歸無非取道香港年以十之一出入計之已數千萬人以十元消費計之已失數百萬之巨欵且諸事苛待實難隱認僑民之不願出此途者已非一日奈無别道可行故隱忍就之今香洲新埠成立華僑聞之羣對以喜且郵傳部將實行擴充航業以濟華僑是則航路之輸運大有可期陸路之聯接刻不容緩者矣今誠能興築廣香（即指廣州至香洲路而言）鐵路實行海陸聯絡輸運政策以香洲埠爲接合點則華僑可慰利權可挽且遞年稅關輸出入之商品滙聚於斯尤足收大利而制港澳 
　　一聯海陸以利軍務自香港歸英人管轄後庶我海道數十年粤兵欲與各省聯絡粤商欲與各省貿易幾若假道他人乃能集事出入不便亦云極矣今幸粤漢幹路次第告成賴以接通内地陸路交通自可無虞然海道仍爲香港所扼藉令他日興復海軍我粤洋艦隊曷由與南北洋閩浙諸艦隊相聯絡曩者岑前督思築廣浦鐵路以聯海陸兩軍英人藉口與廣九路線平行致起交涉事遂中寢是海陸聯絡已屬無望今若開築廣香鐵路上可接粤漢下能通南洋免受制於英人聯海陸而一氣其爲利之普當不俟有識而後知者 
　　一聯諸路以制廣九廣九鐵路起自廣州之東門迤麗而至香港對岸之九龍考鐵路家之言曰凡鐵路兩端停車塲一在外國工商繁盛之區一在國内工商不振之地則益在人而損在我又軍學家之言曰凡鐵路跨兩國土地而建築者則其利在强國而害在弱國試問以我之工商與英人較我之國勢與英國較其優劣强弱愚者亦知是則廣九鐵路無益於我實有損於我也欲求抵制之方非亟築廣香鐵路不可計廣香路線約三百三十里需欵約七百萬元若下手興築數年可成而粤漢幹路告成當亦不遠此時自粤漢而中貫京漢北接京張東連京奉集諸路而成一偉大連帶運輸以此興利何利不興以此圖强何强不致彼區區數百里之廣九可無慮矣 
 
 

Page 5

 
 
一助稅關以保工商稅關政策因國勢而異除英商採自由競爭主義外各國多行保護政策我國稅關權操外人不能保我工商可恥孰甚欲雪此恥莫若廣築鐵路以運賃政策助之運賃政策維何其法有三一洋貨入口者取運費務其重二十貨出口者取边費務其輕三同爲此貨入取重而出取輕若遵此法辦之未有土貨不暢行而洋貨不滯消者今廣香鐵路内連腹地外控大洋當亞歐交通之要衝斐澳往來之孔道誠能採行是策則遞年溢出關稅數百鉅萬垂手可復而數十年來最可痛恨之關稅喪失權不啻歸還故主矣 
[廉州軍隊勦匪之劇戰廣東]  
　　廉州巡防隊二十三營鄧管帶本殷於上月二十四日督同弁兵追剿西匪二十五日聞各匪竄聚山大門涌即會合西軍裴張兩管帶四面合攻其時大雨如注匪負固抗拒劇戰一晝夜西軍略有傷亡東軍幸無損折二十六早東軍由上流猛撲下流西軍隨至匪中鎗墜水飄去不少西軍在下流獲級十餘内有首匪梁敬興著匪寗鳳廷又生擒江九梁四等多名東軍獲級三内有一匪江九認係悅興但不識其姓聞悅興卽梁悅興係貴縣匪首均經就近交黎督帶掩埋是夕收隊宿社江二十七早進搜寒塘山夜回良寗二十八日旋營業將接仗情形電禀省憲 
[浙省商界開愛國公債會紀事杭州]  
　　十一日下午總商會集議籌還國債辦法各業代秀及來賓共到百十三人二時四十分開會首由商會總協里潘顧二君宣布開會宗旨大致謂吾國賠欵約分新舊兩種甲午一役爲舊洋欵庚子一役爲新洋欵新欵計九百餘兆之巨而舊欵尚不在内現聞海牙和平會有監督我國財政之說如果確實瓜分可危商界同人同爲國民一分子應請共同研究羣策羣力云云次公推王逹夫高培卿二君爲臨時主席委託魏君在田逐條提議先報告本會定名爲愛國公債會全體贊成次報告庚子新約賠欵還至宣統四十年計需九百餘兆浙省每年應攤繳一百五十四萬有零而英德俄法四國之舊賠欵尚不在内自光緒二十七年十二月起至本年十二月止僅繳過八年零一個月計九十七期共銀一千二百四十七萬九千零五十兩尚有三十年零十一個月未繳來日方長脂膏易盡後患不堪設想次報告設立事務所暫借同善堂爲辦事處紳商學界各舉一人爲職員一俟章程宜布大會成立事務所卽行取消次報告起草員昨已舉定祝鳳樓沈衡山潘鳳洲邵仲威四君允於十六日脫稿再開大會公决施行次研究辦法仍將陸春江中丞意見書八條朗誦一過經會衆研究通過次宜布潘鳳洲中翰國債草議内有加捐商品各條如家常用品之布帛粟米奢侈品之綢緞皮毛參葺貽害品之烟酒玩具等類一律値百抽五云云高培卿請重徵紙烟稅與鴉片烟同等來賓宋翰卿君起駁謂債與捐不能牽混若照潘某所議與公債會自相矛盾反致苛捐病民之誚似乎不妥協理顧君亦言此法流弊極多易致阻碍會衆亦概不贊成此議作爲無效交仙代表宣布顧協理意見擬請合業自行開會集議限一星期報告本會再行公决次報告聯合各界大會辦法會衆擬請加入農工商界以合國民全力次來濱沈次宜宋翰卿潘顯庭諸君先後演說五句鐘散會 
[桂商組織籌還國債會之熱心廣西]  
　　前月梧州總商會接天津商會電約提倡籌還國債會該會以兹事重大特電邀粤商自治會代表李少擎羅少翺譚少圃等來梧研究一切聞各代表業於二十九日到梧連日晤商辦法擬俟草章寄到切實聲復律會舉行惟各商董仍恐衆商未明斯旨特於三十晚在商會設演講臺邀請各代表登壇演說是晚七點鐘開會先由商董李秩之宣佈理由次由羅李兩人先後演說羅之宗旨注重振興土貨發揮愛國精神李之宗旨則注重擔任義務要求權利透發國民奴隸界說凡數千言聽者無不動容鼓掌之聲如雷貫耳環聽者數百人三鼓後始散旋定初一日午再行開會并聞大湟江商務分會欣聞此舉亦派代表到梧招待羅李譚諸人至江演說備極歡迎 
[國游美學生抵美詳聞]  
　　中國派遣游美學生抵埠情形略紀前報兹得美洲友人詳函云第一批官費生四十七名及自費生四名由學外兩部派出之會辦唐國安楊先芬書記員唐彝帶引前來西十一月十三禮拜六卽中歷十月初一日抵華盛頓中國駐美使館特派代理商務調查員伍英二等參贊容揆前往車站迓之均握手爲禮卽乘機器自動車到佳羅大旅館暫駐學生等均剪髮西裝並聞此項學生係指定專習實業專科者 
　　唐國安君初意擬引各學生入謁美總統後分入各校就學適美總統巡未獲面謁禮拜二日由容唐兩君帶領多數學生往好沙昭實省安插唐君原欲各學生先入預備學堂或高等學堂專習一年俟程度合格然後進入大學惟各學生均不謂然以旣由中國大學而來不甘降入高等 
 
 

Page 6

 
 
必直入大學乃快云 
[京師近事]  
　　欽天監改良歷法派生留學外洋一節早誌昨報兹該監正恒安商准管理禮親王先辦本監天文算學學堂一處所有本監人員一律入學肄業已於上月二十八日行開學禮聞明春尚擬添設英文體操各課將來此班學生畢業即擇優派赴外洋留學 
　　太醫院醫士進内値差之御醫額設八員在皇太后處値差者四員皇上處値差者四員該院堂官以御醫現託七員昨又開單請簡已奉旨圈出張維寅 
　　民政部議矣明年内外兩廰併作視察總廳後即於該總廳設立偵探警察而將現設之偵探總局裁撤又聞將來警視總廳之警察分爲六種（一）保安警察（二）偵探警察（三）衞生警察（四）司法警察（五）交通警察（六）消防警察 
　　外城警廳爲兵警聯合起見昨日行文南營略云嗣後遇有應傳並緝捕案件愿飭該管汛地協同辦理營汛如有事故警區亦帮同辦理總期不分畛域化除界限共保治安並聞已將創辦司法警察執照式様照會提署通飭各營汛一體查照辦理 
　　聞有侍御近日進言烟土烟膏歸官專賣誠至善之辦法惟我國對於此事有二大障碍恐一時難於實行（一）無此巨欵以爲收買之資本（一）無認眞辦事之人一經專賣恐流弊尤大云云 
　　軍機處額外章京工部候補主事曾文玉民政部郎中舒鴻貽到處均滿一年前經軍機處奏留作爲本處章京銷去本衙門字様已奉旨依議 
　　已革獲理甘督毛慶蕃奏請以甘省籍紳安徽知縣周務學量予拔擢現奉諭旨賞給周務學協參領銜此爲向來未有之事 
　　海軍處以七省領海輿圖一時未能就緒而海軍圖誌需用甚急前由陸軍部咨飭各沿海省勘繪沿海地叚尚未見覆擬再由海軍處電催趕即測勘併將附近之一切險要及舊有砲台等項分别詳注以爲籌辦海軍之預備 
　　中國新公學朱芾煌等禀請學部撥欵維持全國教育一案明奉部中批示云據呈已悉仰即呈明寗蘇兩學司酌核辦理本部經費支絀無欵可撥 
時評 
[夏監督與紀監督之比較]  
　　紀監督因文塵薨逝。而紳學界羣起排斥。夏監督因到堂傳謁。 
而全堂教職員大起公憤。其風潮同。而所以致風潮者不同。 
　　夏監督挾教育會十一府代表。調查師範堂之腐敗。而各議 
　　員迫令指出腐敗實據。大受窘辱。紀監督經十一屬常駐議員。開會議决辦事不善情形。而主張袒紀者。實居多數。其委任圑體同。而委任之效果不同。 
然則夏紀二監督。孰賢孰不肖與曰。以表面觀之則夏似賢于紀。以人品觀之則夏亦賢于紀。 
　　然則湘鄂各圑體。孰優而孰劣與。曰浙省各代表。爲夏監督所要請。何以不聞主持公論。力助夏監督稍挫狂鋒。鄂省各議員爲提學司所召集。何以猶若不忘文襄。力與學務議長議紳相反對。而以紀監督爲辦事認眞。公論自在。該陳請書肆口誣衊。恐有挾嫌主使之人。 
　　嗟嗟文襄之德澤。感人深矣。 
[鐵路代表]  
　　嗚呼。鄂省鐵路代表。已于十二日由鄂啟行。屈指計之今日當到京矣。 
　　我不知此三代表者。其自負何如。鄂人之于三代表。其意向何如。郵部之于三代表其今日之目說又將何如。 
　　雖然我竊于此瞻鄂人之熱度。郵部之眞誠且。更于此瞻三代表之毅力。勉之勉之。幸母爲滬杭甬代表之續。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[山東諮議局議决融化民教辦法（濟南）]  
　　山東諮議局議决融化民教案計閉辦法三條前日由議長楊毓泗呈報撫院兹爲照錄如下（一）信教目由原爲立憲各國公例無論民教皆係國民分子惟鄉民囿於聞見凡傳教之用意若可及該教會中約束教民之規則若何皆屬懵然遇有事故易起齟齬擬請飭下洋務局將歷年各教會中約束教民規則彚齊刋印分布各州縣凡城鎭鄉村稍識字議之家一律發給一册俾其轉相告語知外國傳教載在約章原無彼此相妨之意並頒發簡明白話告示徧行張貼甲明同係國民不廳自分畛域之理庶人皆瞭然而猜嫌漸泯於無形（一）民教因事涉訟苟地方有司持平判斷則兩造心服自泯隱患近時州縣往往於傳教約章多未明晰遇有民教相爭之案非偏於教即偏於民一有不愼害即隨之應請飭下各州縣申明教民具呈不准自稱教民之條只論其事之曲直不論其爲民爲教平日與各教堂神甫牧師推誠相待自不禁其浹洽一遇關說詞訟則概行婉言謝絶案結以後照常接待庶民敎心服而畛域可以默化（一）除酬神演戲修廟等事不令教民出資外凡地方公益事宜當不分民教一律辦理查諮議局章程除宗教師停止其選舉權　被選權其教民一律有選舉權國家原不岐視乃各處教民借入教爲護符往往於地方公益事宜絶不肯捐資出財是徒享國民固有之權利而不盡國民應盡之義務亦屬不平現在辦理地方自治原無分平民敎民應請飭下各州縣一體曉諭凡關於地方公益事宜教民不得違抗出資則同係國民同盡義務自無畛域之可分矣 
　　以上三條已由孫中丞核准可行昨日批云融化教民各條係爲消弭隱患起見均屬妥實可行候通飭司道及洋務局暫行查照辦理 
[鄂督奏陳修復江襄潰口情形湖北]  
　　前鄂督陳夔龍奏稱本年湖北省江襄潰口各屬被水成災經臣迭次電陳蒙恩給帑並准撥用司關閳欵以資賑撫惟是災民聞賑歸來人數過多非以工代振不足以資安集而規久遠伏查江襄各隄以潛江縣之袁家月口尤關緊要此次潰口提身冲刷頓落四百餘丈維時雖飭印委採購椿木立將南北隄頭搶築裹護其後迭遭秋漲當冲一面又爲風浪挫倒一百餘丈以至口門異常寛闊廻流湍急附近悉成澤國現値霜清潦退若不及時築合來歳春耕無望何以奠厥民居惟工要欵鉅得人尤難前派督辦沔陽漢川天門潜江等屬賑務湖北候補道盛春頤於辦賑之時尚能留心考察因即派爲四屬工賑督辦又遴委熟悉工程之丁憂湖北候補知府伍璣專辦潜江縣之袁家月隄大工郭家嘴禹王廟等處潰隄並歸承修又委丁憂湖北候補知府彭覺先專辦天門縣之黑牛渡沔陽州之吕蒙口等處隄工其荆州府屬公安縣之高李公松滋縣之楊家腦監利縣之河龍廟等處隄工派委湖北候補知府呂曾專辦其事仍責成督辦荆屬賑務道員馮嘉錫督率催查並飭愼選員司帮同辦理此外尚江如黃岡縣之江隄並圩之東西河潰堤尚襄如江陵縣之中襄河荆門州之沙洋以及漢川鍾祥一帶堤工或堤身單薄或間有潰决亦商分别籌修以期鞏固所需經費統由籌振局在於所籌振欵項下隨時發給此後丁壯歸工專賑老弱於振務亦大有裨益惟臣欽奏簡命調任北洋所有工振一切未盡事宜應由護督臣楊文鼎統籌全局妥速辦理藉紓宸厪 
[寗波學界挽留湯總理電文]  
　　府教育會致浙路董事局電甬綫方始勘定全仗湯蟄公主持此次北行一月工程旋現怪狀乞合力堅留勿赴贛任以觀厥成 
　　慈谿欽保杭等致浙路董事局電民間對於路事全在信仰湯去民失信仰萬分惶懼乞董事全力挽留 
　　奏化代表王紹翰周駿彦致浙路董事局電湯老赴贛路事甚危人心惶懼請董事局協力挽留以維大局 
[東省督練處蒐集三省輿圖奉天]  
　　東省督練處日前呈請督帥通飭各屬蒐集新舊地进圖表略略前奉部章飭籌編制測量隊業於三月間奉飭開赴吉林實行量圖現查該隊所測地圖已有若干方里不日即將修製惟地理沿革時有變更欲成完善輿圖非蒐集各種新舊圖籍互相考証末由辨誤且測圖之時周歷山川村鎭所有名稱大半詢之士人方言或有齟齬不免錯誤三省幅員遼廓各屬舊存圖志所在多有近年舉行新政畫分警區學區籌辦林墾漁礦等務罔不藉圖爲指導舉凡道里距離村鎭大小區域界限名稱均已備載若能盡數搜羅以供叅考洵足爲製圖之一助應懇分行民旗各衙門將報告之於地理有關者無論新舊精粗於兩月内檢交備用 
[滿洲里開墾實邊之計畫黑龍江]  
　　臚濱府張鶴岩太守條陳江省公署謂本省墾務早經開辦然膏腴之田尚多閒曠核計全省墾熟不及十成之三以江省之東地較温暖生聚尚未易言况滿洲里 
 
 

Page 11

 
 
一帶旣困天時之苦復困轉運之難較之江省東南難易更同霄壤且東南業已零星墾放後來者稍有憑藉不虞駐足無區若滿洲里縱有可墾之地而縱横千里如入無人之境苟無官力扶助斷難居處然此尚爲民來以後之經管也最難者在小民招之不來耳知府擬請一律免收地價願來者即領地永遠爲業來時由官道引并助其運載安置費用此項用欵俟領地墾熟時再行接年抽還知府到任後擬擇一二可耕之處先行儘數招徠徜能組立一鎭一屯再議推廣以立府屬之基礎此粗擬遷民之大致也少帥准詞卽批飭墾務局會議復奪 
分類新聞政界 
[訟費撥充審判籌辦處經費武昌]  
　　署臬馬廉訪吉樟以各屬審判廳部限分年成立審判籌辦處每年均有應辦事件非通省審判廳成立未能遽議裁撤而該處前領之經費銀五千兩現在餘存無幾斷難日久支持惟查省城漢口地方審判見習所詞訟較繁前已仿照天津章程令訴訟之人貼用印花以作訟費現已試辦數月所收訟費有三千餘串各該見習所應需費用均歸藩庫撥給此項訟費可以彚解本衙門撥充籌備處常年經費又高等檢察見習所推事津貼一欵亦擬在此項訟費内開支業經一併具禀鄂督奉批照准矣 
[司法研究所酌定課程蘇州]  
　　蘇臬司左廉訪開辦司法研究所業經訂定章程二址三條截止報名各情迭紀本報兹悉該所地址已賃定中張家巷韓宅房屋現俟十五日截止填志願保證書後卽須示期考試其官紳各員課程業已酌擬大概名目仍俟教習到所後再行酌核兹將課程名目錄下甲班課程一大清律例貫通全部分類擇要講解二法學通論（不專主外國譯本宜將中外法意貫串另編）三各國審判廳編制法（裁判所搆成法仍酌講）四刑事訴訟法五民事訴訟法六國際私法七國際商法八國際公法九辦案體裁及引用律文方法十實地練習擬案擬判擬批（以上講授）十一刑律草案本省簽註十二辦案要略十三約章纂要并近年新約章十四光緒新法令（有關審判及刑律者至宣統新法令可隨時查閱）十五折獄便覽（以上自閱仍按日劄記以備試問）乙班課程講授十種與甲班同增十一監獄細則十二公牘格式及裝叙方法（以上均講授）自閱五種與甲班同各學員每學期試驗由教員在已講已閱之中令學員作答核其答案以定分數如果乙班學員程度較優准升人甲班甲班學員程度較遜亦應降入乙班均呈臬司鑒定 
[咨催造報全省出入欵目湖北]  
　　護理鄂督昨准度支部電云武昌楊護院鑒查籌備憲政清單内開第二年調查各省歳出入總數度支部各省督撫同辦等語此係本年應辦事宜現在限期甚迫而各省清理財政局所造光緒三十四年全年報告册需本年年底方能到齊深恐不及彚奏應請貴處先將光緒三十四年全年通省出入欵目確切查明共計歳入總數若干歳出總數若干歳入數内應分别本省收入若干協撥若干歳出數内應分别解部若干協解鄰省若干本省支出若干其司局展轉移解各欵凡係重支者均應剔除限於十一月内電咨報部以憑彚奏事關籌備憲政欽限綦嚴萬勿稽延度支部號印 
交涉 
[保護遊粤美人之愼重廣東]  
　　粤省大吏日前接美領事照稱現有美人五六百名到省城遊玩照請保護聞該美人于本月十一日即可到省袁督當以省城街道狹窄遊玩美人至數百名之多若一同游玩勢必擠擁異常實屬有碍行人昨特函覆該領事請將其人數分開每次不得過五十名輪流游玩等因并札飭巡警道預爲撰就淺白告示每張分貼各處曉諭周民勿得滋事并將其每日遊玩處所各情形逐日報知云 
[禀請限期港商運牛之交涉廣東]  
　　粤督昨據南雄州宋直牧電禀略稱上年奉張前憲札每年准香港代理人赴卑州地方購紅牛四千二百頭等因前經出示曉諭在案本年九月二十八日據香港發利號司事劉華孔丁赴州報運前來正在核辦間又有香港啡沙洋行報運詢係各自辦理究竟香港係派何人承辦未奉行知若聽其各自運牛勢必逾限多購致令卑州耕牛缺乏大于農務有碍請迅賜照會英領事查明香港代理人係何字號姓名先行復由憲台電飭知照一面請其飭知該商每年祗准運牛四千二百頭以符原定額數仍於每運一次報州驗放庶無溢額多運及私運水牛情弊地方幸甚等情聞袁督據此已照會英領查明情形見復核辦矣 
軍界 
[嚴查浙洋師船之腐敗杭州]  
　　定海廳紳商學界歳貢俞兆熊等日前聯名具禀撫轅以浙洋水師自吳吉人鎭軍逝世後營務廢弛海盗日形猖獗近來勢焰愈熾膽敢上岸刦掠致尚海居民人心惶惑一日數警爲虺不摧設或釀禍後患何堪設想爲敢環乞憲威迅賜查辦澈底整頓以保嚴疆等情浙撫閱牘後異常震怒立刻分電提鎭澈底查辦本日復札飭藩臬督練公所略稱據定海士紳俞兆熊等禀謂該廳居民多以捕魚爲業自吳前統故後海盗横行竟敢上岸刦人勒贖張貼盗信以象山之白沙灣彌陀寺爲巢窟實屬猖狹已極查定海洋有北足紅單護商師船新練北路帥船又有永安永定新寳順等小兵輪專事梭巡岸上營汛棋布防範不可謂不密國家歳費巨餉庶民未受保護如此玩視民瘼試問該統領管帶以及該廳文武各員所司何事除札飭定海廳趕辦巡警如有海盗登岸准其格殺勿論並候嚴飭浙洋統領督率北路巡洋各船無分晝夜分叚緝捕務將是股海盗悉數弋獲並迅將被擄鄭增坤之孫鄭阿存尅日訪查蹤跡救護出險現値冬防期内尤當實力梭巡防患未然以靖洋面仍候分咨提軍門定海鎭曁札象山協嚴飭沿海營汛認眞防捕以期匪緝民安一面傳知該紳等知照 
 
 

Page 12

 
 
學務 
[裕才小學校舍落成蘇州]  
　　蘇城裕才小學自王祖仁等開辦以來已届三載該校教習劉君福培悉心教授學生程度楚楚可觀本年購地建築校舍添設講堂一切經費均由同人分别捐助現已工竣爰於十一日行落成禮以留紀念 
[晋省教育研究會成立山西]  
　　晋省教育會以全省教育關係綦重亟應遵照部章設立教育研究會爰商請學司於本月二十三日特開研究大會召集各學堂教職員共同研究教育之方法當經規定教育本會每逢一季開例會一次研究會則每月開會一次聞學司甚爲贊成擬以後每遇開會必親身到會云 
實業 
[江隂典倒欠鉅欵斷結詳情蘇州]  
　　江隂濟善典虧欠蘇州仁和福裕恒康德和四莊及裕亨官銀號等家鉅欵延不理償經莊呈由商務總會代呈農工商部札飭訊追即經蘇州農工商局總辦張觀察調集原被人證卷宗訊得此案江隂濟善典初爲汪盛合資書而盛併資于沈沈股居四分之三汪僅四分之一接開三十年各股東視爲金窟侈用無節典夥視東人爲轉移亦從而濫支預付以致典本竭蹶其先以沈之股本居多數而管理典事又爲沈之中表洪麟閣以故典中調滙多由沈世恩向蘇莊交涉開典時定章圖記剖分爲四設需調滙欵項必四面合商取而摒印嗣後汪沈宦迹分馳遇有要需合印不便遂仿造圖記假以信用該典之司銀錢會計者又爲汪之族人名良卿兩股東之得以逞其所欲而透支者皆因洪麟閣汪良卿故查汪有資本一萬二千串共用典欵三萬六千餘串沈有資本三萬六千串共用典欵五萬二千餘串雖有餘利亦難支持加以典無實本借有息之欵以取息又有日用俸辛官私開支不蹶何待故用公欵錢一萬七千二百千有奇用存欵錢三萬六千一百五十千有奇用常州無錫江隂常熟各莊誠四萬五千一百千有奇沈世恩經手用蘇州莊欵銀三萬八千一百餘兩迨典不能支諸債畢集核對各債惟蘇莊三萬八千餘兩之中祗有洋五千元銀一千兩歸典其餘悉沈世恩藉典滙之名挪作已用濟善被其所賣蘇莊被其所欺因之汪沈推諉不理蘇莊忿急上控搆訟三年爭執不决惟有按照公理判斷沈世恩破産歸償將祖遺住宅一所値銀五千兩市房三所値銀一千兩住宅内之動用物件字畫玩器値銀一千七百兩又由汪翰章補出制錢六千串在典内提出銀三千兩儘丁蘇莊三萬八千兩有奇之欵其濟善典架本生財一切等欵除提償具領在案公欵外其餘儘抵存欵及常州無錫江隂常熟之各莊欵通盤估核其闕欠成數均各相當刻兩造皆已首肯如斷完案已由局詳請銷案並分飭各縣遵照矣 
[議定農工部出品辦法蘇州]  
　　蘇垣農工商出品協會前經何肖雅太守在商會會同總協理並邀請各業代表相與商議明年勸業會開會各業陳送出品辦法現聞工商出品已議定由各業代表担任徵集先在各業公所會議請各預備出品彚交商會以便明年二月間送往南京陳賽 
雜記 
[部視學馬車軋斃老叟紀聞武昌]  
　　學部現派右參議戴展誠翰林張濂内閣中書王祖訓等來鄂參觀各級學堂由學務公所備馬車三部以便各視學乘坐初三日戴京卿等乘車至巡道嶺銜該處地極窄狹行人過多馬夫揚鞭疾馳有一老叟避讓不及撞倒車旁車輪經其身旁馳過致將兩足軋斷腦部之太陽穴亦被馬蹄踏傷血流如注當經站叚巡警將該老叟扶起移時斃命遂由善堂備棺收殮現厝於教育總會門外招尸親認領惟戴京卿等刻已將鄂學孝查　畢辭行往下游省分乃於該老叟並未稍給撫卹之費亦未將御者交地方官懲辦殊可異矣 
[瑞安巡警之怪現象浙江]  
　　温州瑞安縣僻處偏隅風氣閉塞新政半爲具文而警察尤形腐敗不法行爲駭人聞聽本月初二夜巡士某甲帶一男扮女裝之人同至東門外某孀婦家託詞係鄉間親戚暫投一宿以遂奸謀（因該孀婦有少女頗有姿色）孀婦允之詎卸裝時被女郎看破僞裝大聲喊救及鄰右起逐彼已逸去次日闔邑喧傳巡官巡董等恐攖衆怒不得已將該巡士懲罰墨銀二元含糊了結致輿論不服咸謂罪重罰輕該巡官祗得送縣請懲朱伯寅大令碍於情面判責手心二十板當堂開釋目下公正士紳大抱不平擬即公禀省台澈究云 
瀛談 
[法人嗜酒]  
　　江國人民。近年所飲醇酒。較前頓增。故葡酒之銷用。逐斬減少。五十年前。法人每名平均算。每年約飲醇酒三派吾。（後派吾等於英衡十二兩）有半。目前每名所飲百度醇酒。約七十派吾。較諸五十年前。竟增二十倍之鉅。又三十年前每一百零九住民中。僅有酒店一家。今則每四十人中。已有一家酒店矣。總計巴黎近日售酒之店約三萬家。至英國之倫敦。其人口雖倍於巴黎。惟所有酒店。僅及六千。故法人與英人嗜酒之風。直若十與一之比例。 
[俄婦修飾]  
　　世界婦女嗜修飾者。以俄國爲最。其奢侈浪費。較諸法國婦女。實有過之無不及。雖内亂頻仍。財政緊急。猶不　稍爲節儉。全國婦女。多好作法國裝。驟觀之恍與法人無異。以故。每歳由法國輸人之裝飾品。不知凡幾。即謂爲進口之大宗。亦無不可。 
雜著 
[泖東草堂筆記]  
　　射義子路揚觶而語。有與爲人後者不人一條。鄭氏曰與猶奇也。後人者一人而已。旣有爲者而往奇之是貪財也。乃知小宗不立後。在周衰時已有不盡遵者。葢至嗣子有二。而風俗媮而禮義薄。益可見矣。 
　　周禮天官有版圖。鄭氏曰。版謂戶籍。圖謂土地形象田地廣狹。後世魚鱗册仿於是矣。史記龜筴列傳。泉陽令使吏案籍視圖水上漁者五十五家上流之虛名爲豫且。是并其室廬而圖之矣。即衛半對宋元王云賦之田宅列其室屋爲之圖籍是也。古之爲民纖悉備具如是。實牧民者提綱絜領之要也。且都鄙各有圖。合天下之圖即成一極精極大之總圖。今所測繪之圖。當遠遜其精細也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
議决案 
[奉天諮議局呈報議决地方自治一律開辦案]  
　　（一）理由甲人民之程度相去不違本省人民漸漸喚醒文明思想亦漸漸普及試以奉天府與新民海龍等府相較人民之程度相差無幾卽使偏僻地方程度稍有不及更當首先提倡以促進步若分期緩辦轉恐愈去愈遠永無程度濟一之期此應一律開辦著一乙諮議局之關係諮議局爲省議事會之性質地方自治議事會實爲諮議局之根基今本省諮議局業經成立各屬地方自治議事會若不趕速一律成立難期輿論之協和如造室然結稱已成而根基尚未完固也此應一律開辦者二丙議案之關係諮議局議决之案舉凡地方應盡之義務應享之權利多半以地方自治之機關爲施行補助之機關是地方自治與諮議局之議案有絶大密切之關係若不一律辦起則地方之行政難期完全之進行此應一律開辦者三 
　　（二）辦法甲設叅議員本省籌辦自治省城自治籌辦處是所專司所有顇辦事宜自應責成該處妥愼經理惟自治係地方之事各府情形不同籌辦一切全在集思廣益方能推行無阻尅日觀成查該處呈准規則有顧問員名目大半限於一方未能周知全省利弊兹議籌辦處除現在已聘大紳會辦外應仿照江蘇辦法按府添聘叅議員四人或二人以便叅與一切庶免情形隔閡之弊乙調查人口地方自治章程所定城鎭鄉區域之標準凡府廳州縣治城廂地方爲城是城以地爲標準其餘市鎭村莊屯集每各地方人口滿五萬以上者爲鎭人口不滿五萬者爲鄉是鎭鄉以人爲標準也欲辦地方自治當先調查各地人員其調查細則應歸自治籌辦處規定辦理調查時期應自本年十一月或十二月開辦并應隨時調查選民不必泥宣統二年調查人口之例致涉延緩丙劃分區域區域爲自治權活動之範圍何者爲鎭何者爲鄉俟人口調查後即應將區域一律劃清區域旣定再行選舉此項細則亦由自治籌辦處規定辦理丁選舉自治職員區域旣經劃清選民之調查已有定數應即照章由選民投票選舉議事會之議員董事會之總董董事鄉董鄉佐而自治公所之議事會董事會成立矣此項細則亦由自治籌辦處規定辦理戊自治人員入所研究現在各屬自治研究所祗有講員尚未成立不如稍遲三個月則調查選舉各事均能告竣即令地方選出之自治人員入所研究可收所學爲所用之效誠以先立研究所其畢業之學員未必均能當選而選出之自治人員未必均曾研究故不如變通辦理自於實際有益已籌辦自治經費此項經費如何籌辦一切方法詳列籌辦地方自治經費之議案内兹不贅述 
　　以上各項係本局對於全省地方自治一律開辦一案議决之理由及大概辦法也總之本局對於地方自治以赶速一律開辦爲主旨蓋自治若不開辦官事定少補助内治未經修明外交何以應付現在時事多艱日迫一日本省情形實與他省不同揆時度勢亟宜提前赶辦以收速效而促進步所有一切事宜應責成自治籌辦處憛照本案限期籌辦刻日觀成則全省人民胥受自治之益矣 
　附督撫回批呈悉各屬地方自治宜提先一律開辦所陳理由甚當除長白府輝南廳鎭東醴泉兩縣應俟人口稍集於續辦年限再行籌辦外其他各屬應准照議一律開辦定以本年十二月爲開辦期明春三月爲議事會董事會成立期至籌辦乙項應先從丙項入手查館頒地方自治章程第三條城鎭鄉之區域各以本地方固有之境界爲準應即由自治籌辦處諮議本地士紳先就固有區域酌量劃定然後按區調查人口竣事後再行别其何者爲鎭何者爲鄉庶有條不紊措置較易所請籌辦處添聘叅議並准每府公推名譽叅議二人直隸廳名譽叅議一人統候札飭自治籌辦處遵照並速將各項規則曁進行力法按照館頒自治章程妥愼擬定呈候核辦 
本埠新聞 
[部飭詳造查戶清册]  
　　本縣田大令照會總工程局略謂轉奉部文飭將已查之戶分明土著客籍及所繳地方捐數又教堂教産與各戶之實産共有若干明晰造册報部備核等因局董接文後當卽轉知西南兩區一體遵辦趕速造報 
[體育館舉行運動會續誌]  
　　該館預備大運動會已誌前報昨日爲第一日開會之其中等商業學校演啞鈴競走湖州旅滬公學演徒手兵式中國體操學校演球竿第一部徒手第二部木環庾嶺春色棍棒第二部周遊木馬等是日到會觀者約有千人女校全體來者有育賢湖州旅滬女學校云 
[劃一經辦房捐之權限]  
　　本邑房捐事宜由蘇省房捐總局札委邵馥初接辦已紀前報兹又札行上海縣田大令諭飭書吏將房捐事宜辦至本年八月份爲止自九月份起統歸卲委員接辦所有縣署大堂上向設之房捐櫃刻已諭令裁撤矣 
[倫章紙廠欠欵案近聞]  
　　華洋各商環控倫章造紙廠主朱培初虧空鉅欵業由公廨判朱收押候將該廠基地廠房及機器各物拍賣除將押欵歸清外餘欵公攤各情曾誌前報昨由受抵該廠之甬紳虞洽卿觀察丞致公廨略謂該廠由朱抵去銀七萬兩迄今連利共有八萬餘兩因日領限價九萬兩爲數太鉅以致無人受買請爲照會日領設法取贖否則估照現市價値拍賣以期早清糾葛云云寳讞員接函後准即照會日領查照 
[北江船終須移泊]  
　　南市沿浦各叚之江北船（俗名艒艒船）鱗次櫛比阻碍貨船曾經附近各行商禀請工程局飭令移泊延不遵辦反在縣局與管帮搆訟任意覇佔兹經局中查得大碼頭等處停泊尚多轉瞬浚浦局開工萬難延緩爰飭該管帮傳諭各船趕緊移泊毋再違抗 
[謝贈]  
　　成志女學校定於今日開美術展覽會昨承惠贈入覽劵兩紙書此誌謝 
 
 

Page 19

 
 
[城内]  
　　茫然不知○朱興旺朱向林控朱裕卿盗賣坟地昨日由縣提訊興旺等供有祖坟兩處共葬棺木十二具今被裕卿盗賣將棺掘起求究裕卿供並未賣地掘坟此事毫不知悉判裕卿收押着原告邀到人証再行訊奪 
　　恐難贖回○曹全寳控朱吳氏掯贖地畝昨日由縣集訊曹供故兄在日將坟地抵於朱祥甫今朱亦病故其媳吳氏掯不容贖請爲追究吳氏供該地由故翁向周姓買來早經過戶判候查明再核 
　　無可倔强○墨店主詹復初等控同業郎桂亭違章不用安徽同鄉做工另雇湖北人爲司等情由縣訊明將郎收押在案兹將湖北人旣行辭歇仍雇同鄉由詹等具禀到縣准予保釋 
　　子媳不孝○趙秦氏控伊子趙毛弟違忤不孝昨日由縣提訊氏供丈夫於去冬病故毛弟聽妻之言不給婦人飲食勢將餓斃求究毛弟供已知悔判責四百板將母領回供養如再違忤同妻一併提究 
　　伊誰唆訟○丁阿大被陳趙氏控佔算媳唐氏由巡警局將丁解縣飭提唐氏質訊氏供夫故之後由婆婆趙氏作主將婦人再醮於丁阿六爲妻婆婆曾得身價洋六十元今又聽唆妄控求鑒丁供相同判丁具給領氏回去 
　　罰金贖罪○顧培福扭控輪船茶房陳阿大圖姦寡嫂顧陶氏曾經一路巡局游正巡官提訊判陳阿大收押顧陶氏交顧培福領回在案前晚復訊陳自知錯誤情願罰金贖罪判罰洋十五元完案 
　　孤兒可憐○英廨讞員寳大令前日函送迷途小孩蔡仁林至一路巡局當　提訊蔡供鎭江人年十二歳父母早亡無所依告近有人帶至上海薦於新北門楊晉昌成衣店學藝因師父管束嚴厲日夜兇毆是以逃出判送曹育堂暫留候親屬到局認領 
　　追獲竊賊○朱福生竊取朱阿興家之錫燭台一對行至場水橋地方被崗巡張長發攔住向之盤詰旋由失主家之女傭追來遂將人贓一併帶至一路巡局押候訊辦 
　　道批二則○陳志康禀批前據傳財興陳子和來轅呈控批查未復據禀前情仰浚捕提調關守彚案迅速查明復奪毋得遲延原禀並發仍繳周連生禀批爾所立絶賣契經縣吊驗並非揑造斷不准贖並將爾田内所葬祖坟令得主照址劃出不得耕種侵害原斷尚屬公允業已批准照辦該民人何得於遵結後一再來轅圖翻殊屬刁健特斥 
　　官事○花翎五品銜候選通判吳鼎熏昨至道署禀辭赴寗公幹一路三區副巡官蔣緝孫禀知銷假 
[南市]  
　　淫棍兇狠○海門人曹福根偕妻某氏乘瑞隆小輪回里該氏吳走至上艙被茶房沙巧郎等以索取酒資爲由乘機調謔向論口角反將曹毆傷曹旋起岸訴知　叔曹恩清將沙及司帳周福卿起控工程局判令交保俟曹傷痊再訊 
　　形跡可疑○浦東大阪公司撫辰丸輪船水手留寳樹前晚見有江北婦人張陳氏帶一男　倩某船局夥朱有貴同往買票形迹可疑劉即潛報工程局派探拘局研訊氏供丈夫在甯郡某統領處當差該營在甬江出洋四十六元向伊父李阿揚買來撫爲義子現在滬南高昌廟郭姓處居住欲　大貞丸船回里被朱誤送至撫辰丸致被拘案詰之孩供年八歳姓李名世根母故後由父賣出訊之朱供認誤送判一併留候補傳孩父李阿揚來案訊明察斷 
[閘北]  
　　巡弁記過○三路一區德正巡官前日出一牌示照錄如下照得巡弁王　正去年七月間到本分局充當巡長嗣經本巡官禀保於本年正月升充巡弁應如何潔已奉公以資表率乃此次擅將竊賊所遺籠鳥自行携去殊蹈嫌疑本應送總局憲嚴懲姑予格外從寛照拘獲人犯攫取財物例先記大過一次以觀後效倘後再蹈前轍或因記過而遇事敷衍定即送請總局憲嚴懲不貸 
　　如何理處○寳山路火車站附近寳源彩票店學徒陳杏蓮與夥葉再興李晉浦合買十月份安徽點字副票後被葉李二人私自轉買於紗捐局司事夏某等四人獲中頭標應得洋入百餘元嗣經該徒之叔陳竹林知悉向葉等理論口角扭控四路一區轉解總局諭各邀公正人秉公理處 
　　自願繳租○馬公館遣家丁梅文卿控江北人任阿三在空地上私搭草屋一案昨經四路一區黃正巡官覆訊任供願繳地租求免拆遷判押候傳到中人朱三蔡順記再核 
　　追繳欠欵○劉萬子偕中周月良控蒯立張欠洋三十元屢討不還昨由四路一區黃巡官訊明判蒯先繳二十元餘着交保限年底還清 
[英租界]  
　　尚須解廨○趙和尚張小二子因毆打印人被控由探在法租界一併查獲解奉公共公堂訊明判各押滿一月開釋在案昨又由廨知照捕房飭俟該兩犯期滿後仍行解廨以便按照新章解回法廨發落 
　　能否免罰○三馬路周易大衣莊失愼後業由捕房派探張寳榮與專查火政之西探馬克濤查詢該號往來各店舗均稱該號主周延卿周玉卿弟兄素來可靠該探等當即回復捕頭請爲核示昨日復由華通保險行倩魯意師摩拍賣洋人前往估價亦稱與所保之數不甚相懸故捕房尚未請廨傳訊云 
　　醉漢閙院○前晚有一酒醉西人闖至南京路五十二號門牌粤妓院内欲與妓女李小妹尋歡鴇婦向之索資該西人含糊以對旋在樓板上小便並將値洋五元之玻璃窗擊碎圖逸當被鴇婦扭入老閘捕房由捕頭飭探葉長亭前往查明再行核辦 
　　尋獲逃妻○常熟婦人王大寳前年逃至上海在廣西路六百二十八號雉妓院内賣娼前日被本夫來滬尋獲扭至捕房經捕頭飭探朱阿巧查明該氏係由蟻媒張老三誘來向該妓院借去洋二十元捕頭得禀遂將王大寳送至公廨管押候訊 
　　欠租封屋○劉貫記控浙江路貽德里一百十五號一百十八號一百四十五號等五戶房客積欠租金昨經公廨派差協探將該五戶房屋發封什物抵欠 
　　寓客失竊○河南路永和祥棧房寓客張子良昨日失去現洋三百七十五元張即投報總巡捕房派探查緝 
　　洋行失竊○九江路廣昌洋行前晚失竊現洋一百元昨由該行夥宋仁卿投報捕房捕頭允爲查緝 
　　竊案何多○廣西路四百三十九號靜遠街十九號兩家前晚均失竊綢皮衣物昨日先後報緝由捕頭派探朱阿巧往查 
　 
[美租界]  
　　冐名騙貨○虞阿根冐寫漠壁禮路銅伯主邵友根之字條向西華得路王祖榮雜貨店騙去銅板雜貨由王投報捕房飭　將虞緝獲押候解廨究辦 
　　搶匪惡計○粤婦洪王氏前晚行經北四川路被泥水匠李阿根等多人以胡椒末擲迷兩目搶去金　髮一只氏高聲呌喚由印捕及行路西人帮同將李追經送入捕房押辦 
　　拐失女孩○唐山路陳張氏家前晚被匪拐失四歳女孩一口名林弟昨氏投報捕房捕頭允爲查緝 
　　惡丐搶物○惡丐張金生昨在西華得路搶取小販張仁寳所售之食物被捕追獲押候究辦 
　　包探經賊○王阿根行竊華記路某客棧之衣被等物由探查獲解入捕房押候究辦又鄭咸江於昨日黎明將在西華得路徘徊圖竊被探查獲仍送捕房收押 
[法租界]  
　　逃犯被擒○提籃橋西牢逃犯小丹陽近偕姘婦住居新租界寳昌路某屋内身穿華服口鑲金牙以期出入不使人疑前晚被包探偵悉在寳昌路守候拿住並獲同黨某甲旋被兎脫追赶未獲當將該賊拘解捕房旋由英捕房飭探提回候解公堂審訊後再送法廨定斷 
　　監守自盗○洋行街郭泰盛建帮字號所用之司帳人沈瑞祥前因盗用帳銀一萬餘 
 
 

Page 20

 
 
兩送請公堂收押在案前日原告復持帳據送廨請爲訊追沈祇認舞弊兩項餘推在逃之副管帳天和所爲並求交保出外以便料理聶司馬以案情重大着將所認之兩項帳銀二千四百餘兩繳案後方淮交保命仍還押限兩禮拜交銀 
　　能否伸雪○通州人殷方春之子上年被某行馬車撞傷致斃經公堂將馬夫判禁西牢二年並令行主給償屍屬撫恤洋二百元留候殷方春到案具領在案兹殷方春已於前日投案求請仙雪聶司馬撫慰再三諭令退去候傳該行主到案核示 
　　肉莊角租○菜市街潘潤德翁阿坤所開之兩肉莊俱欠愛爾德洋行房金四五月不等前日由捕房將潘翁傳至公廨請爲訊追判各催欠一月餘着赶速料理 
[通俗談（東）（吳）]  
　　初十日爲中國冬至馬車絡繹前赴張園者不知凡幾昨日爲西國冬至馬車絡繹前赴張園者又不知凡幾 
　　中國人眞不肯辜負良辰佳節哉 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護理直隸總督崔永安奏蘆綱各岸滯銷原停引目請再推展五年摺]  
　　奏爲蘆綱各岸滯銷原停引目實難復額請援案推展五年以恤商艱而保現課恭摺仰祈聖鑒事竊照長蘆所屬直豫兩省引岸前於道光二十四年停引十萬道嗣後迭經奏准推展扣至宣統元年年底限滿經前督臣端方檄飭運司豫備復額嗣據長蘆鹽運使張鎭芳詳據綱商楊俊元等禀稱前項停引始於道光二十四年彼時蘆鹽尚未加斤迨後兩次共加鹽一百七十斤並未減引按照　包斤重四百十七斤七兩計之已暗加四成有奇若以銷引五十萬　核計已敷原停時七十萬引之數是所停之引雖未復額而辦銷之鹽早已復舊蘆綱銷數向稱疲滯各商運出引鹽一時未能銷竣上年直豫各岸銷數似覺稍暢係因迭次加價民間早得風聲舉皆爭先購買以圖便宜過時則仍然停滯無法疏銷本年春關領引雖尚踴躍至現時已寥寥無幾以每年出庫引六十餘萬道計之今僅領出四十六萬餘道較之額數所短甚鉅誠以各項加價之後成本愈前各岸私充銷滯領運維艱竊恐本年滯引當必不少若再規復停引十萬道　　愈多商力實有未逮請再推展近年等情該司查長蘆引課關係餉需現値庫　未充自應督飭復額領運豈容稍涉因循惟蘆屬直豫引地　岸居多况庚子兵燹以後元氣未復各岸私充仍形積　雖經臬司及該司督飭各州縣認眞緝私設法疏銷　遺餘力然綜計各商現行　數三十四年出庫引六十四萬餘道較前稍有起色實因民間聞欲加價爭購所致本年截至八月下旬僅出庫引四十六萬餘道較之原額六十六萬餘道之數所差更鉅該綱總所禀引多銷　自係實情若遽行責令復額則積引愈甚商力難支勢必參懸相繼無裨實濟有礙大局應請援案將原停引十萬道自宣統二年起再行推展五年以紓積困而恤商艱其先後所停引課矣限滿查看銷市暢滯情形再行分限帶運帶完等情呈詳請奏前來前督臣端方未及核辦卸事奴才到任接交查蘆綱現行引六十六萬餘道歷年設法疏銷從未足數兼以兵燹以後災歉頻仍各岸私充銷　亦　近來緝私平時認眞整頓非無轉滯爲暢之區然因鹽價迭次增加民間提前預購以全綱引目計之尚未能如數領運則此後之銷難暢旺在意中體察情形勢難責令復額相應仰懇天恩俯　將原停引十萬道自宣統二年起再行推展五年以恤商艱而保現課　督飭運司認眞設法整頓使積引逐漸疏通庶於課餉商情兩無窒碍理合恭摺具奏伏乞皇上聖鑒訓示謹奏宣統元年十月三十日奉硃批度支部議奏欽此 
專件 
[匈牙利農業教育述略（章乃煒）]  
　　匈牙利著手改良農業慘淡經營不遺餘力其農務大臣以爲藝業教育當以農業爲重農業又當以教法實習兩事爲重此兩事若具有規模卽可謂粗植農業基礎基礎旣植新農業乃可漸次而興矣現今匈國農業舉所謂攷查經驗皆不能與德美相競農業教育中心地僅發現於近年間耕穫之法率沿具舊絶少改良是宜亟起以圖者也 
　　農業教育制度今已從事改良其先有逹拉尼氏者建議改良一國農田舊制並注重農業經騐其策頗爲人稱道嗣後其人以整頓現有學校教育新中心地爲人手辦法於是通國中有官家農田十五處模範農田百三十三處大學校五所學校十五所凡兹數者皆所以啓發田主田工之智而增長國家之精神或曰其規畫尚多缺憾然自吾儕論之其進步實爲迅速教育已楚楚可觀 
　　（甲）皇家農業博物館 
　　皇家農業博物館設於甓逹彼斯脫（匈之首府）其館係一千八百九十六年創立僅粗具規模至一千九百零六年建築始完備館室外形與各國不同館中備列各物爲教育起見者亦與各國逈别物品不過分列三十科每科置有模型圖畫學說册本等每日在所定時刻内任人入鑒其中最足資參考者一田畜之模型自馴馬至穀倉雞無不備具一凡關於犁鋤泥土農田收穫水利森林園藝絲産諸藝術亦無不明白標示 
　　（乙）農業高等學校 
　　特孛來克淨匈之城邑也其地設有農業高等學校此校以令人具有農業普通智識爲主入斯校者須經中學校畢業由斯校考取其授課室與工作教授所大致與英農業大學相彷彿校之附近設有絶大試驗塲注重查察植物之病害害於葉之蟲尤爲其注意誠以特孛來克淨地方産菸葉　饒農民種植亦以菸葉爲重非力加查察不足以去其地農業之害今據其查察所得計害菸葉蟲其有三十五報殺除之法正在研究 
　　（丙）農業尋常學校及模範農田 
　　農業尋常學校附有模範田入校肄業者都係鄉農田傭之子弟學生實習工作須聽督率者指揮其所以令學生實習工作者意欲其熟用省工器具並諳練料理田地牲畜謂爲良法誠非過譽 
　　（丁）其餘農業學校 
　　前述農業高等尋常兩種學校而外更有所謂特設學校者凡其一切辦法有與農業教育未盡合者亦皆由農部籌議改良其學校名目如獸醫學校園竊學校林業學校等類皆是其中以獸醫學校最爲完善田家牲畜賴以療治 
小說 
[社會小說自由女（四十一）]  
　　第十一回續鸞膠新郎意得毁家貲蕩婦潜逃 
　　那裡知道寃家路窄。剛剛遇見了江鏡波。被他救了下來。把這位柳太太只氣得個發昏章第十一。又怕江鏡波和嚴吳兩家。不肯放他過去。還要來和他講理。更兼欠了許多賭債。還不出來。只得同他的一個老相好。呌個陸德榮的商議。要想借著柳大老爺的名。借幾千銀子。兩個人一同逃 
 
 

Page 27

 
 
走。不想正在商議。又遇見了江鏡波。柳太太吃驚不小。只說江鏡波要來尋他的事。只嚇得連忙跑回家去。把柳大老爺的十幾只衣箱。抬到典當裡去。當了一千銀子。兩個人連夜逃到香港去了。直到柳大老爺知道他夫人逃走的信息。連忙查點時。兩處銀號的存項五萬多銀子。已經用得乾乾淨淨。金珠首飾。字畫古玩。連著自已的衣服。也都不知到那裡去了。這一下子只把個柳大老爺氣得心肺俱摧。要死不活。呆了半天。方才放聲大哭。哭了一夜。明天勉强出來。四面八方。派人尋訪。那裡有個影兒。過了幾天。忽然又來了幾個債主。都是柳太太假寫了柳大老爺的筆據。在外面借的錢。也有一百二百的。也有三百五百的。合起來也有一千多塊錢。柳大老爺那裡肯認。只說這不是我的親筆。我一概不管。那些人只得怏怏而去。隔了一天。又有那抵押房屋的債主。走到柳大老爺公館裡頭。把柳太太的借據。給柳大老爺看了。柳大老爺正一肚子的没好氣。迎着那債主罵道。你是個人。是吃飯長大的。不是吃草料的畜生。怎麽你抵受人家的房産。不見本人的面只憑著婦人女子的一面之詞。就要算作憑據。圖佔别人的産業。我不來和你說話。也就是了。你還要來和我多講麽一席話說得那個債主閉口無言。也只得走了出去。不上幾天的工夫。這件柳太太逃走的事情。早沸沸揚揚的傳得廣東省城裡頭。没有一個人不知道。柳大老爺雖然也聽見别人議論。只得裝痴詐呆的。只當没有這件事兒。這一天正坐在制台衙門裡納悶。忽見傳進一對信來。柳大老爺一眼看見信封面上的字。認得是他夫人的親筆。不由得兩只手索索的拌　不住。心上更七上八下的跳起來。定了一定。方才拆開看時。只見裡面寥寥的幾行字兒寫道。 
　　復卿是下妾往矣。不告而行。負罪滋甚。然妾實有萬不得已之苦衷。不能相告。君如念夫婦之情。請以三萬金相贖。否則妾從此逝矣。蘭佩上。柳大老爺看了。氣湧心窩。眼前一黑。不覺哇的吐出一口血來。不知以後如何。且看下文交代。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
