# 1904 - 17 - 4911046

 

Page 1

 
 
[恭印諭旨告成]  
　　拳亂既息朝政改觀王言如綸宣布遐　本館　得光緒二十八年諭旨敬謹排印刻已告成裝釘紙張與前一式薄海内外有欲恭聆渙汗者請臨英界三馬路申報館及申昌書室本埠外埠各書坊備價購取可也每本計收工料洋銀三角正 
[四書五經義大全] [  圖書集成局啓]  
　　坊間四書五經義汗牛充棟且互相剿襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本届鄕會試各題無一脫漏科塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[重印十三經注疏○五經備旨○十七史商搉出售] [  點石齋啓]  
　　自來詁經解經之說章詳于十三經注疏一書其次若五經備旨則疏解五經語意雖各樹一幟而其閘發精義類皆詳盡無遺本齋前將此二書讐校精詳悉心石印以惠士林海内風行早已不脛而走兹更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯　論超卓考据詳明論世知人折衷至當有志史學者不可不加意講求兹亦用頭等潔白連史紙印成每部定價洋銀五角卽日出售 
[議戰篇]  
　　有客謂執筆人曰今者俄日之時局亟矣俄日之仇怨深矣吾子始聞中俄有開釁之謡而直决其讕語繼聞日内俄日必見仗之信而又指爲不然今皆信而有徵矣敢問以後此事結果如何其能明燭幾先使鄙人豁然一開其茅塞乎執筆人曰結果烏能逆料僕惟執定目前决不致啓戰端已耳客曰何以言之曰戰必一鼓作氣而尤恃天時地利人和俄日自齟齬迄今歴四五月今日言備戰明日言備戰而卒未嘗相見以戎衣其銳氣已閱時而漸消矣銳既消則惡能戰亦惟聽局外調停之說依然和好如初耳抑按之目今俄日情形實有不能速戰者其使臣未絶交而去其僑氓未挈眷而歸其朝廷宣戰之書未公然傳布以此而言不遽戰夫固人盡知之抑獨不見目今之天時乎日本氣候温和雖冬令亦不冰霜凝結乃今歲迭降大雪平地積至六七尺火車爲之阻隔電信爲之稽遲而旅順爲俄人所立根基軍艦皆於此聚集向之並不封口者今忽層氷厚結水澤腹堅卽有破冰機船日惟行四五英里此兩國天時之皆不宜於戰者也按之形勢日本盈盈一水頗利出師俄則以　國　　爲　先通西伯利亞火車俾陸師朝發夕至水則艨艟數十號游弋太平洋自餘旅順琿奉海參威大連灣青泥漥亦無一不有兵船灣泊一經示戰立卽交綏可謂便矣殊不知俄實有多所周折者勝既無修船之巨隖敗更相距一萬七千餘里萬難卽刻濟師日本則海島孤懸四無依傍偶遭挫折則敵艦長驅直入面面皆可圍攻是必到處設防而後得開單務此兩國地利之皆不宜於戰者也俄自捱奈基司忒黨潛謀弑逆以來日以戕害其君爲事學生之意存反側者更一倡百和恣意譁騷蟊賊内訌隱憂莫釋日本雖民心固結衆志成城然自戰勝中華虚憍之氣中之全無臨事而懼之意徒知慫恿政府踴躍用兵絶不能顧後瞻前統籌全局幸面獲勝從此兵連禍結靡有已時苟敗也不特蓋世英名一朝掃地抑且償銀割地凡昔所得之於中國者勢必轉而擲之俄人趾高氣揚誠何益哉此兩國人心之皆不宜於戰者也今者法意諸國既願作調人荷蘭弭兵會中人亦有集　解紛之說日本既得俄人公牘不卽投袂而起張我三軍仍連日召集廷臣密議移書覆答是俄固尚有轉圜之意日亦未嘗露决絶之詞我知局外調停仍可望言歸於好彼德人所謂遠東和局日漸進境者實係確有見地未必故爲是立異矯同也客曰設不幸而俄日竟啓戰端我中國將助日以攻俄乎抑助俄以攻曰乎則笑而應之曰何助之有哉我中國自屢經戰敗財政之支絀既如此兵力之單薄又如彼而尚欲整軍經武海上稱師我恐助日而先受俄人之摧殘助俄而更被日人之蹂躪誠不如嚴守局外中立之爲愈矣何助之有哉客曰然則何以長江上下游大吏悉嚴加防範曰是特恐亂黨之伺隙生心耳豈防俄日哉觀夫俄日尚未見仗而拒俄之論已先倡自學生集會聯盟囂張不已一旦海疆有事恐又有如康梁唐鄧者乘機起事擾亂地方故不得不未雨綢繆先爲之備否則俄日亦惟鏖戰於黄海渤海之内耳其勢雖猛何至擾及南方而烏用我防守長江一帶哉客唯唯稱是而退爰詮次一席話冠之報端票其目曰議戰篇者豈好戰哉亦仍望兩國默念天時地利人和之胥不足憑而徐平其勇往直前之氣斯幸耳 
[本館接奉電音]  
　　昨日午後三下鐘越十五分時京師飛電傳來上諭二道敬謹譯登○十一月二十八日内閣抄奉上諭漕運總督著陸元鼎補授欽此同日奉上諭漕運總督德壽由内務府司員外任道府洊升廣東巡撫署理兩廣總督克勤厥職調補漕運總督來京陛見因病賞假調理兹聞溘逝軫惜殊深加恩著照巡撫例賜卹任内一切處分悉予開復應得卹典該衙門查例具奏伊子福建興泉永道延年著以應升之缺升用欽此 
[電傳宫門抄]  
　　昨日午後三下鐘越十五分時京師友人專電告知本館云十一月二十八日皇上召見軍機大臣及恩貴 
[劃地中立]  
　　昨得日本東京友人來信云日政府於東歴一月十日得中國京師來電内開俄日戰務日益汲汲外務部領袖慶親王嚴守局外中立之宗旨但目前尚無力使俄人撤退滿洲兵士是以劃定遼河右岸直隷界線以南爲局外之地與戰事各不相干已飛覈直督袁尉帥設兵以備使俄日不得越界交鋒并聞日前已奉有上諭由電飛逹各省督撫大員矣 
[中俄交涉]  
　　聞之京師友人云日前奉天將軍增瑞堂留守函逹某邸略謂據交涉局委員面禀該員屢　俄武官言及現今俄人改索六欵何以中朝仍遲疑不决殊令俄人失望以中俄二百餘年之邦交而論我俄誠覺難堪云云揣度其意似願及早定局否則曠日持久未名突起燮端是以又派候補知府章太守往問究竟改　　欵如何 
 
 

Page 2

 
 
以備酌奪等語某邸隨電告留守派員往探俄人之意並屬切勿聲言遽與議約至改索欵項務先速報政府俾得悉心斟酌 
[俄持初議]  
　　香　循環日報云駐京俄使雷薩君於上月某日電逹本國外務部略謂中國政府將開東三省各要隘開爲商埠於我國利權大有損害我國宜堅持初議不稍退讓 
[計緩師期]  
　　華歴十一月二十一日日本神戸來電云俄人照覆日本之詞現已稍稍知悉其中並不提及滿洲之事惟願將高麗權利讓與日人日廷以爲此特俄之詭謀耳共意蓋欲延緩師期以便暗中豫備一切也 
[俄追日艦]  
　　西歴正月十一號英京倫敦來電云日本所購之春日日進二軍艦昨已駛過殺路其尼矮俄人暗派甲乙二戰艦尾之而行 
[日又購船]  
　　昨得西歴正月十一號英京倫敦所發電音云頃者日本朝廷又向美洲捱眞丁民主國購定軍艦四艘聞捱眞丁同時製造軍艦六艘先將二艘售歸日本其餘式樣皆與春日艦相同曾由德皇品題謂此等巡洋船環毬海軍中最爲上品云 
[留意臺防]  
　　香港循環日報云十一月某日日廷降旨如遇戰事當派陸軍中將或海軍少將一員統轄臺灣水陸軍歸臺灣總督節制惟遇迫切之時可以便宜行事 
[稽核工商]  
　　香港循環日報云月前中國駐美利堅舊山總領事某君奉出使美日古秘國大臣梁札開商部於光緒二十九年八月二十日具奉擬考出洋華民工商事業一節奉旨依議欽此凡我華人在附近金山各埠經商若干人貿易何業傭工若干人操作何事以及物産之盈虚行銷之利鈍徵價之貴賤互市之盛衰凡有關工業商務者務望詳細開明函報總領事署以憑彚送商部查核此係奏准奉旨交辦之件幸勿遲疑觀望此札 
[論功行賞]  
　　聞之廣州友人云南海西樵巨憝區新已膺顯戮上月甘日粤督岑雲帥牌示轅門奬勵在事各員弁並著匪族呈繳賞銀其文曰照得南海縣西樵區村巨匪區新區湛等糾結死黨稔惡多年久稽顯戮此次經本部堂責成統巡李道激勵將弁購諜伏線合力圍擊計當場擊斃區新區湛等四名生擒區東養潘亞佑等十九名該統巡調度有方將士均能用命故兠擊交鬨之際玉石分明並未波及無辜此尤爲粤省捕匪難能可貴之事似此異常出力應候擇尤奏保並已將出力各員弁先行酌委缺分仍應再子犒賞銀兩以示鼓勵查區新原定賞格洋銀二千元今於原格外加賞銀一萬元其餘生死各匪合賞銀八千元共該銀二萬元内以五千元提奬統巡李道餘一萬五千元分賞在事出力各員弁勇丁由李道酌定多寡給賞榜示至此項賞銀統由善後局支給李道應用除札飭南海縣將該村庇匪各紳查開職名聽候嚴參懲處如該紳等能具該村永遠不出匪人及永遠不再庇匪甘結姑予從寛辦理責令照繳此次賞銀以爲窩庇巨匪者戒並分别咨行外合亟牌示爲此示仰闔省官吏士商軍民人等一體知悉毋違特示 
[鄂督出京]  
　　九江訪事人云此間官塲接京師電音知張香濤宫保奉旨回兩湖總督本任刻已陛辭請訓定於十一月二十五日出京 
[鎭軍耀武]  
　　九江訪事人云十一月十九日長江水師江西湖口鎭總兵楊福田鎭軍調集標下師船在白水湖中操練旋復登陸布洋陣龍開河守備倪守戎萬春湖口把總王把戎鳳儀藝最純熟鎭軍從豐犒之 
[勒限禽梟]  
　　鎭江訪事人云邇者省中大吏以長江梟魁曾漍幛及浦東南帮匪首凌德舁卽林得勝迄今尚未據所派各營拿獲殊屬玩泄因循因復飛飭沿江各防營曁地方有司予限若干日務獲解辦以靖地方 
[梟棍擄人]  
　　蘇州訪事人云長洲縣治滸墅關鎭分建東西南北四橋有東橋人曹德卿者向開烟館薄有積儲本月十九夜三鼓時忽聞剝咏聲甚厲披衣出視見係開場聚賭之著名梟目吳大道寛及李老窩子未及啓齒遽叱令羽黨將曹劫至舟中勒令以洋銀四百元取贖曹無奈央人一再緩頰餽以銀蚨二百四十翼始得釋歸通都大邑之中化日光天之下若輩横行不法一至於斯是尚成何世界耶噫吁嘻 
[横涇盜案]  
　　蘇州訪事人云本月二十三日之夜吳縣所轄横涇鎭李姓家突來狂宼十餘人排闥入室肆意窮搜所失貲財約在二百金左右李係汪柳門侍郎家墳丁想須報案請緝也 
[水師獲匪]  
　　鎭江訪事人云十月二十三日新勝水師營哨弁某君在打索街天盛茶館内拘獲甲乙丙三梟匪帶回營中禀請管帶徐寳山都戎解送丹徒縣署大約一經訊實卽須明正内典刑矣 
[蘇州府試二誌]  
　　姑蘇訪事人云上月二十七日蘇州府知府許子原太守考試常昭崑新四縣文童常熟已冠首題當仁不讓於師義未冠首題君子遵道而行義次題江漢朝宗于海義昭文已冠首題有性善有性不善義未冠首題國之本在家義次題閑邪存其誠義崑山已冠首題君子以仁存心義未冠首題故爲政在人義次題立愛惟親立敬惟長義新陽已冠首題人道敏政義未冠首題君子矜而不爭義次題惟學遜志務時敏義 
[松江府試七誌]  
　　松江訪事人云上月二十八日亭午時府尊丁次軒太守頒發華奉婁金四縣文童初覆案計華亭招覆一百零五名奉賢招覆六十六名婁縣招覆一百名金山招覆五十名兹將各縣前列二十　姓氏照錄左方華亭陳邦傑陳兆荃李藩楊鳳章吳光明王豐姚炳奎陳廷錫陳鵬飛嚴騰蛟吳宗璘周孝思秦中龢孫錦裳楊壽康倪世昌陸光祖葉逹　張宗明陳鍾華○奉賢沈平章阮尚清瞿元超周應鳳曹鎔孫壽昌陳兆芬陳鑫范熊顯瞿志鴻衞清吳文彬袁大蒞韓斌王文健錢份周贊昌瞿文鎔刁文鼎王蛟○婁縣姜邦幹鄒雲章朱彭壽陸景雲杜林李洪馥黄裳俞殿華何啓運金章蕭炎沈維清李芳澤儲彤瞿元勳黄熙張光照費源深杜葆琨東朝瑩○金山吳修源沈維珩沈世駒畢治安蘇廷棟劉自開陶士鈞張增祺徐兆楫潘玉振吳欽良吳名世沈宗贄楊前謨楊前烈盧淦陳兆昌沈瀛倪道榮沈澄 
[熙朝人瑞]  
　　九江訪事人云江西興國州疉出書院山長萬清軒　卿　泉於上月某日舉　百盤六　　　逹官　士以　門下高才生咸升堂晉祝是亦熙朝之盛事也 
 
 

Page 3

 
 
[酌改教習]  
　　蘇州訪事人云省垣中西大學堂中文教習鄭少彭大令籛近奉上憲委署無錫縣篆所遺講席督辦擬卽裁去俟明春卽以此項薪水改延體操教習一人已禀奉上憲准如所請矣 
[甬江火警]  
　　寗波訪事人云上月二十二日甬東司道頭慶和號不戒於火忽兆焚如霎時烈燄飛揚遽成不可收拾之勢當經各水龍馳至汲水狂噴越時始熄然數椽巨屋已成瓦礫之塲幸四圍俱係高垣左右鄰得免殃及聞有晉和糖行司帳夥某甲因驚成疾竟致身亡殊可憫也 
[漢皋火警]  
　　漢口訪事人云十一月二十一日亭午時存仁巷左近某姓家不戒於火殃及鄰右房屋六七間始經水龍救熄當火熾時有一嫗不及逃避葬身火窟之中殊可憫也先是十八夜更魚三躍時體仁巷堤街某機坊失火燬去房屋百餘幢少焉花樓堤街天一戲園之後某姓屋内又稅祝融之駕焚燬民屋四十餘家天一亦付之一炬司帳人蕭某慘罹是難諺云水火無情居家者可不愼之又愼哉 
[京江火警]  
　　鎭江訪事人云自入三冬天時亢旱風高物燥火患頻仍十月二十三日之夜三鼓時城外小街左近某土娼家忽然失火延燒左右鄰二家焚斃幼妓三口至二十四夜四鼓時魚巷口德泰布鋪又兆焚如警鉦既鳴水龍雲集源泉萬斛飛灑長空幸左近各店外皆繚以高垣回祿神衝突其間不得越雷池一步是以祗焚去瓦屋十餘間 
[五茸待雪]  
　　松江訪事人云蕩婦某氏早喪所天與某書院司事王某結露水之緣幾度青風苞含荳蔲偵知王正喪偶遂入此室處居然以野鶩作家雞既而王以劣跡昭彰被人指控頻年鬱鬱染疾而亡婦席卷遺貲恣情花月一時海濱逐自者蟻附蜂屯客歲復與著名淫棍鍾寳雲往來無夜無明任情出入被親族控經華亭縣陳仲陶大令提訊斷令婦携子遷出王所遺房屋剖而爲三以一分給婦爲養贍費事己了矣不料婦復聽鍾唆使上控臬轅臬憲朱竹石廉訪批飭松江府丁次軒太守親提訊斷王戚何某聞之以釁由鍾起突於某夜將鍾及婦綑解縣署請懲大令研鞫情由飭將鍾發待質所收押婦交地保帶歸聽候太守訊核○西鄕某甲近以其侄某乙不務正業專伍下流糾集私梟時向詐擾遂雇人捆送婁縣署請懲縣主屈吉士大令升堂研訊飭將乙從重笞責押入翼房○郡紳姚松泉比部近見郡城錢荒日甚籌備銀四千兩倩某錢莊往蘇垣寳蘇局購取當十銅圓發給市廛行用刻已禀由婁縣屈吉士大令出示曉諭矣 
[上海官塲紀事]  
　　四川候補道吳容甫觀察及分省補用知縣陳俊卿明府均於昨日詣上海縣署拜會縣主汪瑶庭大令○上海縣縣丞楊玉史二尹感冐風寒昨日遣丁投縣請假三日 
[自盡免騐]  
　　山東某邑人馬清輝日挈其子混名小山東者在各輪船馬頭賣粥夜則蜷宿新北門外王關寳所開老虎灶樓下上月二十六日之夜小山東穴壁行竊某板行衣物及洋銀數十元被王查悉連其父扭送保甲總巡局總巡朱森庭明府訊明行竊屬實將小山東責四百板枷號示衆馬交王帶回至前晚馬忽吞服鴉片烟斃命昨晨同鄕王二投上海縣署呼冤縣主汪瑶庭大令飭傳十二鋪地甲金文諭令備辦屍場至午後帶齊刑仵書役鳴騶前往先由金甲帶小山東至案大令訊究之下供稱小的行竊是實王關寳亦供訴前情大令謂馬縱子爲非自尋短見與人無尤無庸相騐飭令地甲向同仁輔元堂領棺收殮暫厝荒阡小山東發回總巡局由明府發落王二斥其多事叱使退下 
[移提作僞]  
　　前日英界包捕李星福拘獲混用銅質僞洋銀之歹人閔阿二解經讞員鄧鳴謙司馬訊知此項僞銀元由伊兄阿大在南市大東門外壽康德泰兩小錢莊兌得因飭李探協同某號西包探至馬路工程局禀請移提旋由總辦翁子文太守查得壽康德泰開設老白渡裏街命投十六鋪巡防中局請派地甲往提 
[會鞫惡棍]  
　　前者金榮記陸毛囡等竊取洋紗投報英界捕房捕頭派令中西包探查出陸黨頭目范毛毛曾向楊金秀私和命案遂禀由領袖總領事照請蘇松太兵備道袁海觀觀察飭上海縣將范毛毛移送英美租界公廨並委朱霞林明府與讞員鄧鳴謙司馬會同英總領事署繙譯官寳述德君研訊前日午後兩點二刻時明府復約同司馬復與寳君升堂覆詰工部局延律師瓊師主控金榮記延律師愛立司及費烈聲訴范毛毛亦令律師畢道立到堂保護先由瓊律師聲稱所有謀斃韓春堂之案今已傳到各見証請向研詰可也楊阿興供小的當日聞人言及韓春堂被人謀害抛屍浦中嗣經范等與小肚皮小馬夫等人在某茶館會議給苦主洋銀若干私和了結王仁卿供小的在某紡紗局工作某日偶至江西路某茶館見小肚皮小馬夫榮春及毛阿哥卽范毛毛在彼品茗俄而楊金秀踵至一言不合卽將小肚皮小馬夫扭住嗣聞范允給洋銀卽見供付與二百七十元是實畢律師稱見証玉姓所供得自傳聞不能作據非補提小肚皮小馬夫到案無從定讞瓊律師駁稱王等所供並無虚言應請作准因問王曰是日楊金秀如何至茶館王供係遣小士生找來水巡捕頭某甲投案禀稱小的與范毛毛相識已閱數年前者浦東著名惡棍張掌華與范毛毛范高頭等均因罪惡昭著由縣出票查拿既將張棍獲案站斃范毛毛避匿未獲近忽謀充上海縣署捕役范高頭則充南關巡船差是以縣中雖出牌票莫敢拘拿毛毛與高頭本係弟兄伊等有沙船兩艘小輪船兩艘專事包裝貨物偷漏釐金尚有駁船十艘包裝洋紗來往崇明大都無一好事况高頭係過犯前數年有票飭拿毛毛雖未聞犯案惟羽黨頗多劣聲卓著凡有惡黨均指毛毛爲首各包探奉諭往拿從未獲案今既提到應請嚴懲畢律師又稱范所有舊案應請免究先將此案訊明實在憑據秉公核斷以免冤誣明府與司馬商之寳君著一併還押捕房候由領袖總領事照會道轅訂於下禮拜三午後再訊 
[上海格致書院秋季天津道課案]  
　　超等李成蹊陸世澧魯兆麟于貽慶王拔岳陸士諤郭枝芳丁逢甲丁錫福魯　亭○特等陸文明蔣棠趙鉦鐸范祖培法善嚴祖培陳大壯丁桂琪徐良模許玉庭張景范虞天棐馮本豫朱鍾嶽瞿鉞張燿祖錢錫璋金起鳳金潤章郁翰○一等朱啓寅顧同朱丁幼吾吳寳地保時程宗浩孫照倪鍾浚程彦成程魯杞楊昌誠楊遜葛尚賢潘世祥李輔宰吳興樹吳會陸安欽仲延吉楊嘉椿錢戔丁坤生鍾善道能祖德朱兆鵬王正黄經耜王襄夏鏡寰張燿唐頤籌葛忠清章頌蓂吳之安姚昇高虞約之朱祺平治瞿鈞王式榖郁煚程彦遠錢基厚陳珩俞梯雲唐鰲范榮綬鄒登泰程雲章曹浩趙爾梅許承棨吳樹基單肇蟾朱驥唐祖繩陸恩煦單毓年丁善陞陸懷珠周治平程紀侯許文煥王驤徐世澤袁烺王壽昶劉豫瑶范滋培丁樹玉張文魁劉運莊陳宗藩陸權顧仰基張家楨鄒登瀛 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十一月十三日外務部欽天監正白旗值日無引見德公假滿請安程德全謝署齊齊哈爾副都統恩安徽知府聯福謝恩貴州知府嚴雋熙謝恩恩佑續假五日克公續假二十日召見軍機大臣○十四日商部鑾儀衛正紅旗值日無引見芬車琦侯各假滿請安左孝同等謝署缺恩涂景濤預備召見植公請假十日桂伯延侯各續假十五日召見軍機大臣及涂景濤○十五日吏部翰林院廂白旗值日無引見江南正考官楊佩璋到京請安前河南學政林開謩到京請案涂景濤謝交軍機處存記恩濤貝勒續假十日文綽預備召見召見軍機大臣及文綽○十六日戸部宗人府廂紅旗值日無引見橚貝子良泰戴鴻慈各假滿請安堃公請假十日聯福預備召見召見軍機大臣及聯福 
[師範給憑]  
　　重慶訪事人云川省從前考取之速成師範生已於九月初六日畢業禀請大吏會考給予文憑准通省蒙養各學堂任便延主講席 
[上海縣署瑣案]  
　　江南機器製造局某員函送萬瑞卿嚴慶和張錦章張吉亨四人至縣前晚縣主汪瑶庭大令升堂研究張錦章張吉亨同供稱小的等在大南門外開設萬源煤炭行有萬瑞卿者浼嚴慶和來稱製造局總辦欲買焦煤九十墩小的等因向日商三井洋行定買將煤運至陳豐記隙地暫行堆置由萬繕立局中承買憑單並交出免稅單兩紙迨後稽延多日不付價銀三井洋人時來催索爰偕往局中支取詎料局中並無此事憑單免稅實皆萬僞造今既到案請卽嚴懲嚴供稱小的向業豆麥行刻爲掮客萬浼小的定買焦煤實不知其冐混故向張萬源購買萬供稱小的在陳豐記棧後開設生愼石灰行八月二十八日浼嚴買焦煤由嚴浼張轉向三井洋行買得運至棧中祗七十五墩實因當時有客囑定以故僞稱製造局所購妄思略得便宜不意購定之後煤價日廉某客不來無銀交付不得已暫置陳豐記棧每月棧租洋銀十元至於僞造免稅單不過省却貨捐局查騐而已自知不合叩乞施恩大令察閱假僞稅單上並無貨捐局騐訖印記諭萬曰爾不獨冐名買煤且有意漏捐實應從重究辦遂飭差傳諭陳豐記將煤扣留並赴貨捐局查明以憑核斷○楊德林猛被山東人某甲所砍受傷甚劇浼人舁縣請騐大令詰訊之下以傷甚不能取供飭仵驗得頭頂刀傷十二處脚踝刀傷十一處立命送至仁濟醫館救治隨提訊地保張連生禀稱林狗狗所開豆腐店中有餘屋轉租與管田珍管又轉租與山東人某甲暫居樓上楊係租界中某包探之夥昨日尋至樓上指甲爲賊是以被甲砍傷當楊到時由管開門放入請向管追究可也管供稱小的係江北某邑人在治下賣落花生度日甲以賣牛肉爲業租住小的樓面每月租金一元八角實未知其姓名楊如何向伊索詐毆扭小的適不在家亦未知悉林狗狗供稱小的係本地人在西門外開設豆腐店以餘屋轉租與管今之肇事並不知情大令喝令將管掌頰五十下笞臂一百板供稱小的住樓下實未問伊姓名大令著收押所中林交人保出候飭差保緝甲訊懲○金戚韓胡彝祥在西塘鎭股開油車胡得六股金得四股歴年虧耗至九月某日倒閉結欠上海長泰義生兩行豆銀五千餘兩被兩行主控請訊追大令詰究之下長泰執事人蔡錫藩供稱行中與金胡所開之油車往來被欠銀五千餘兩除將船二艘作抵外尚少二千餘兩向中人王竹仁追索游約不付求恩追給王竹仁供稱金胡所欠貨銀已由監生屢次向催延宕不理金供稱職員與胡股開油車職員在申經理進貨胡在油車經理雜務閉歇後欠長泰義生兩行銀兩擬以兩船作抵今聞行主欲將船變賣請飭阻止俟職員繳銀料理胡所供相同大令限於年内如數付清○昨日本邑南鄕十八保二十七圖地保俞味根挈龔董氏至縣禀稱氏子龔和尚調戲鄰女被氏所見向之訓斥和尚不服反唇相稽氏怒甚乘勢取扁擔擊傷頭顱倒地而斃爲特報請核示大令飭差戕氏看管聽候訊核 
[上海巡局紀事]  
　　前晚本邑南市大東門外王家馬頭裏街三陽泰紙店被賊撬門而入竊去洋銀五百餘元及衣服數件隨於昨日開具失單投報十六鋪巡防南局局員賈楚玉參軍命捕役前往勘明予限嚴緝 
[馬路工程局瑣案]  
　　本邑南市萃豐馬頭聚豐煤油行棧房不戒於火經鄰右救熄事後捕頭查知曾保火險因將行主曹連生拘入捕房禀由馬路工程局總辦翁子文太守親臨履勘後旋倩襄讞委員黄衡堂二尹研訊曹供前晚之火實由學徒持燈不愼所致二尹推鞫至再堅執前詞既稱願罰洋銀二百元二尹商之太守姑從寛典著具結而退○日前南市八十九號及一號兩華捕巡至十六鋪境内見某木作工人沈阿狗沈長春陳蘭生陳連寳等駕車運木碾破蓋護隂溝之石板向之呵斥互相扭毆以致兩捕號衣均被撕毁後由他捕帮同拘獲解入捕房隨由作頭徐錦春具保出外次日衆工人以沈長春被捕毆擊受傷舁赴馬路工程局求騐總辦翁太守倩黄二尹帶案訊詰徐錦春投案訴稱現在工作正忙自願息訟求恩免子深求二尹據情禀知太守隨復親提研訊徐稱當時沈阿狗等雖與巡捕爭執略受傷夷現在自願舁回醫治叩求免究太守飭傳兩捕質訊當日是否與之扭毆兩捕禀稱小的等奉諭出巡遵照定章不敢擅自將人毆擊是日向之查問伊等不服突起行兇毁及小的等號衣尚求鑒察太守命退去旋謂徐曰爾既不願涉訟著當堂具結然後交人保去 
[英美租界公堂瑣案]  
　　華新公司吳鶴仙前控徐彦卿冐名騙去洋銀一千五百元等情讞員鄧鳴謙司馬飭包探竇如海將徐拿獲訊明暫行管押昨日升堂復訊吳投案訴稱今已將各見證人邀到請卽訊供張逹卿周子香陳榮昌同供當日徐查閱帳簿鈐蓋圖章小的等確曾目擊因係主人之友未便喝阻今特來案直陳徐狡展不承並延某律師伸辯略稱此案須有的確憑據始能定斷今僅得一信封安能取信司馬謂此案見證鑿鑿且徐直入帳房不知避嫌實屬咎由自取遂商之德總領事署繙譯官師謀君飭押候照繳所騙洋銀一千五百元俟繳清後發押捕房一年如力不能繳則收禁西獄三年○流氓徐阿福誘得朱陸氏所生九齡女孩向人求售報由包探竇如海獲案請懲司馬判責四百板發押捕房一年女孩交朱陸氏領去○偷兒汪寳榮掩入朱明卿家行竊衣服一包報由包探方長華獲案請究司馬判責二百板贜給朱具領○拐匪談阿生蔣洪生嚴阿大將伶人李大山之徒余金拐出賣與某甲得身價洋銀八十元報由包探竇如海獲案請追司馬著一併押候移送上海縣提余訊辦○俞升禀稱家主祝少英名承桂會納妓女胡魔卿爲妾近被妓奴張老三王阿金誘令捲逃疑係伶人丁靈芝唆使以故報由包探竇如海一併送案請追司馬著押候過堂訊核○前者包探竇如海至金濟堂所開店内查緝獲私鑄當十銅圓案連金解請訊究金稱將家中餘屋轉租與奉化人胡老三銅圓實胡所鑄司馬因令押候移文提胡訊辦兹接奉縣主某大令復文内開並無胡老三其人昨因將金提案研訊判罰洋銀三百元飭包探帶去追繳勶鑄銅圓立予銷毁 
[法租界捕房瑣案]  
　　偷兒沈如德濳入朱阿福家行竊被朱拘獲計不得脫突取鐵器將朱擊傷朱忿甚奮力扭入捕房解奉大令訊供 
 
 

Page 10

 
 
管押昨日命提覆訊著重責五百板○周才交余天生趙桂三匪人在護城河畔攫取途人之帽被包　拘獲解奉大令供認不諱著各枷號一個月期滿責釋○喬阿金屢向伊兄滋擾控奉大令訊供判發改過所監禁三個月期滿釋出又犯竊案被包探拘解至案大令著責三百板○流氓沈阿二在洋涇涇浜一帶攫取鄕人所携物件被包探拿獲解奉大令訊供判枷號半月期滿責釋 
[美租界捕房紀事]  
前晚有耿梅郎者投捕房報稱有大土二枚寄存友人戚春甫所開老虎灶茶肆内被賊竊去請卽緝查捕頭允之○前晚已革四百四十四號華捕周錦生不知因何與東洋車夫某甲口角爭毆扭赴捕房呶呶聲訴頭捕詰知兩造各有不合令各押乞丐牢一宵以儆○昨日東洋車夫王阿小曳車至閔行路撞壞某西人所乘之車西人怒喚令某號巡街華捕將王拘入捕房捕頭令押候解送公堂禀請讞員鄧鳴謙司馬訊供懲辦 
 
 
