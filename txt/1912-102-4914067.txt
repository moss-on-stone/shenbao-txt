# 1912 - 102 - 4914067

 

Page 1

 
 
評論 
[江蘇省制問題之商榷]  
　　江蘇行省跨海枕江北踞淮甸南瀕太湖綜其區域略分爲三論其風土微特淮北與江南不同即江干亦與湖濱不同前清省制劃江南轄境而中分之以省西安廬鳳潁徽寗池太各府州建置安徽行省其省東各府州則置總督於江寗總制三江置巡撫於蘇垣統治江蘇一省其下则分設江淮蘇松兩布政使以爲蘇省民政之總匯析一省之方域而分疆劃界以爲治省制雑糅無逾於此至論建節分牙之地則要皆狃於一偏沿前明之舊一以陪都爲省治一以幾輔爲會垣揆之居中馭外之良規蓋幾焉百無一存者矣 
　　自民國成立蘇滬光復南京繼下移省治於江寗而共戴一江蘇大都督蕩亡清之粃政以昭統一之良規意甚善也然迄於今滬軍一都督江北一都督各設分司各謀進行比者滬軍雖將裁撤而江北士民紛議建省擁都督以號令四方公選代表若不逹其分省之目的而不止者雖經蔣都督再四勸止均無效果而分省之説於焉大起有謂滔滔江流天限南北風土異家人情各殊江蘇則有江南江北之紛爭安徽則有皖南皖北之喋血與其合南北而情意　隔何如集江皖而共謀改治江北則併廬鳳於淮揚而置行省於廬州以資控制江南則併徽寗於蘇松而置行省於江寗以謀統一此則分省之一説也有謂江北一隅建設行省涨南數府州其　不能立爲一省不如將杭嘉湖三府劃入江蘇境土相接風俗相同劃太湖區域而自成爲一省北枕長江南濱浙水此又分省之一説也或謂分疆析土區域愈狹小則治理愈周今之分省本嫌廣漠一省之中而統治至六七十縣治理本覺其難周宜一律仿前清道制劃一省爲數區以江蘇而言蘇松常太爲一省寗鎭通爲一省淮楊海爲一省徐則劃入山東以昭道一風同之盛此則更出於前二説之外而以狹小範圍爲主義者矣 
　　雖然立論各有宗旨而攺制貴乎因時方今民國甫定且正式國會尙未成立此等大問題關聯數省有非倉卒間所可解决焉者即曰事關建設萬難從緩然今日者此邦人士宜汲汲以統一爲懹遷省治於江寗以爲南北集合之點而别於鎭江設一師圑以控長江蘇常設一師圑以靖太湖淞滬設一師圑以綏海服此其編制之在江南者至若江北則清淮一師圑徐州一師圑星羅綦布翼護江寗蘇州不必以鎭懾爲藉口清淮亦不必以分省爲要求異日國會召集省制釐定或取衆建之宏規或採分隷之法制折衷一是而經久施行若徙不顧大局而蘇閶清淮各持一説瓜分豆剖肇自江蘇殊爲今日所不取耳 
[專電]  
　　内閣國務員偕同参議員六十餘人昨日（十九日）到京 
　　内閣總理唐紹　二十日到京 
　　各部定於二十一日辦理交代二十二日新部長就職 
　　今日（二十日）袁總統會晤英磋商撤退入藏英兵并改設行省辦法 
　　交通長施肇基呈請趕修川藏鐵路及新疆至西藏一帶之電缐　　京中有人散發傳單毁謗袁總統謂其行同宼盜將　號爲皇帝等語識者皆料此必無意識之满人受人唆使乃有此舉 
　　現購石大人胡同前清睿親舊宅作爲總統府 
　　錫良將充總統府顧問官　　聞袁總統己請香港卸任總按察司闢戈脱君爲顧問員袁總統之公子袁克定昨日墮馬頭部受傷　　外交圑集議本年夏季北帶河避暑處須由英德美三國兵隊保護　　駐京各國公使知照六國銀行圑靜候中國第二次覆文再商借欵辦法 
　　各公便備文答覆袁總統謂兩方面對於借欵問題並無誤會中政府之舉動實係失信現各國須待中國宣布實情後始能知會銀行圑接續開議（以上北京）　　湘議會爲某紳等唆使軍隊用武力解散殺二議員拘議長阻止發電湘派代表來鄂乞援　　有外國工師六人在漢測繪揚子江鐵橋圖樣該橋將由武昌蛇山築至漢陽　山名曰革命紀念橋　　　　　　　　　　　　　　（以上漢口） 
　　有某國人四名宗社黨二名購有大批彈藥由滬運至津浦車站冀運往徐屬與張聯合爲南叚稽查員偵悉扣留並將該宗社黨拘獲訊辦 
　　司法總長王寵惠君准明日（二十一 
日）由粤啟行來滬（廣州） 
公電 
[王人文上大總統電]  
　　北京袁大總統鈞鑒電獎督逾量不知所答宣慰要職既非鄙材所能勝任前電懇辭實己審時量力反復籌思公方以一身任天下之難人文寗忍獨　 
 
 

Page 2

 
 
第二版 
逸樂惟是效忠民國贊助新猷必具有完全知識及詳悉東西各國情　將來用人行政乃免背道而馳昨稱出洋遊歷非敢飾詞遠引實欲詳考共和政要以便歸國効用至川事現有通電秩序漸復滇軍己回己無利害關係若權利之爭時所不免弱肉强食各省同病決非一二年所能平息仍懇收回成命曲賜矝全縷縷之誠當蒙亮察王人文叩借印 
[吳稚暉等致黃留守電] 　　南京黃留守鈞鑒趙樂羣逞其私忿謀殺陳君大復事後擁兵抗捕情罪太重伏求照律懲辦以儆效尤吳稚暉章行嚴沈步洲胡敦復顧養吾朱湘帆華綰言吳在淵郁少華吳步雲顧珊臣錢伯圭何震生張季源平海瀾等叩 
[袁大總統復程都督電]  
　　程都督鑒篠電悉承念時艱不爲虚讓昭昭之義可質天日卓論箴時立言洞見　結所籌施措緩急之方尤關治本覆誦數四惟有佩囗執事以誠感人久爲蘇人所愛戴此次德星重蒞觀聽早傾亟盼振飭新献爲全國先無任企幸大總統效 
[北京軍界統一會電]  
　　各省都督各軍司令及軍界同胞鈞鑒民國成立萬端待理當各省獨立之始軍政民政取治於都督一人原屬因時制宜可暫不可久之舉值此全國統一軍政民政必當劃分兩途乃能各專責成臻於上理黎副總統虞寒兩電衡量事理洞見本原本會今日開全體大會僉謂非此不足恢復秩序永字保寗敢請諸公變一時之權宜圖遠久之大計酌量本省情形將軍政民政劃分爲事不致長此混一民國前途裨益非淺如荷贊成黎副總統及本會之電請逕電大總統以劃分軍政民政爲人手辦法民國幸甚軍界統一會全體代表巧叩 
[四川都督電]  
　　各報館鑒敝處覆旅晋同鄕諸君電文曰太原晉報館轉劉君立夫蘇君壬林暨旅晋同鄉諸君鑒電悉尊處得川人報告謂蜀中縻囗有七十餘都督此等奇談不知從何説起查川省去年反正各屬先後不一故多誤會獨立二字一州一邑遂欲自爲風氣間有設立軍政分府及軍政部等名稱者然多稱司令官并未有都督名號自陸趙擒獲以後各屬極表同意均受省城支配地方長官一律改稱知事惟重慶軍政府成立在先統一必致種種困難特派專員徐復熟商各官退讓仍以蜀軍政府合併成都爵遂於陽曆二月赴省就職重慶但設鎭撫府置總長一人直隷省城全川統一曾經通電各省在案額兵四鎭己經分配兩省扼要駐紮匪害漸息君等念切桑梓遠勞　詢至可感佩惟蜀人多謡相習巳因捕風捉影輙付郵筒淆亂是非良深浩歎茲特縷覆藉釋厪慮云云用特奉布以便周知川都督尹昌衡張培爵 
[又電]  
袁大總統黎副總统佫省都督各報館均鑒前清藩司尹良因任内經手事件尙未交代清楚遽行東下當派警員於起程之第一日將該員阻囘不意行至中和場忽有匪徒隱其行　乘夜搶刼并傷斃警員一名警兵一名警兵受傷一名闻報之後即日派兵嚴緝拿獲刼匪多名就地正法現正搜查失物至該員及其家屬回省無恙特電奉聞川都督昌衡副都督培爵叩删 
[重慶胡景伊電]  
　　袁大總統各部院黃留守參議院四川參議員黎副總統各都督各報館均鑒案據綦江縣知事歐陽文詳稱案據綦岸引商義益合寳興隆天全美恒昌裕全興益大生美報稱商等接得遵義分店來函據稱舊曆二月十九日有景軍張統帶由川赴黔道經遵義當傳天全美寳興隆兩號諭將商等應繳鹽欵即由遵義繳伊自能與蜀綦鹽政科交涉云云又據該號報稱舊曆二月二十三日滇軍將駐遵義之綦局鹽號寳興隆賬簿搜去並將該號管事傳去立問該號尙欠綦局欵項若干伊定如數截收等情前來查此欵係各鹽號應繳本鎭撫府囗提之數該統帶前在綦江勒取　欵五萬己飽私嚢茲到遵義又强索引商巨金似此無厭需索不惟有礙鹽務之進行而且有傷共和之公理除由本鎭撫府電知雲南都督外合無仰懇大總統電飭滇黔都督顧全大義加意維持不勝迫切之至胡景伊叩 
[理財部復夏廷楨電]  
　　上海大馬路夏廷楨君大總統交電悉發起勸捐會愛國　忱至佩此事於財政計畫大有關係希將詳細章程繕送來京由部核酌如果可行再交叅議院核議理財部效印 
[南陽府知事電]  
　　袁大總統民政趙部長黃留守黎副總統張都督王藩台省議會各報館均鑒宣布共和業經兩月惟我南陽南北軍隊尙在相持土匪乘機肆行刼掠哀鴻遍野嗷嗷待拯急懇維持以救民命南陽臨時知事楊鶴汀叩眞 
[岳陽日報臨湘事務所電]  
長黎副總統黃留守譚都督各報館公鑒近日報載駐岳第三鎭曾統制通電三月廿二日午前十時第六協解散補充隊情形有云槍摀喊搶各聲山崩鼎沸新兵有刀傷槍斃墜城落井等情查當日鎭部秩序若何紊亂外間無由知悉然彼時市塲居民均各安堵新兵亦無刀傷槍斃墜城落进情事恐外間傳聞失實特此聲明以釋羣疑岳陽日報臨湘事務所岳州事務所叩巧印 
[江西都督電]  
　　北京大總統湖北黎總統各省都督囗李貞囗洵若劉雨三諸君公鑒黔公電敬悉黔自光復後會匪四起民不聊生滇軍篤念唇齒代平匪亂出黔境同胞於水火地方賴以安靜毅力高誼薄海同欽黔人士痛癢相關見聞較確推唐囗楊具有苦衷唐公以俠義名於同輩素無欲利心暫任都督想非得巳大總統無偏無黨各都督主張公道務懇電阻楊公毋輕回黔致損中央威嚴加重黔人共憤烈鈞爲黔境同胞請命非有私意存於其間事關大局諸冀諒察贛都督他烈鈞叩效 
[揚州徐寳山電]  
　　袁大總統黃留守各報舘鑒敝軍部辭職軍需司司長朱豫妄發通電實屬荒謬不明權限業經查明嚴飭特此通告徐寳山叩號 
[駐滬江西建設論會電]  
　　南昌臨時議會諸公均鑒函悉鐵路公司問題同人非不贊成但公債窒碍甚多恐難成立如諸公確有把握務望速舉代表來滬組織俾早定局同人等現籌辦法擬由公司借債由議會派人審定監督暨所舉總協理由議會通過并由議會公派查賬以逹維持目的總之公司議會同一借外债祇期妥速進行不必過分彼此諸公苦心維繫不外救敗扶危自能審度時勢不拘成見否則路事危急聞僅支一月即將解散且損失既鉅債項亦迫倘空言貽誤誰尸其咎尙希裁奪電復駐滬江西建設討論會陳三立等全體公啟皓 
[旅滬魯民上大總統電]  
　　北京袁大總統武昌黎副總統南京黃留守唐總理濟南都督各報館鈞鑒山東豋州葉鎭長勝前因登黃反正率師駐防萊州縱勇殃民毫無紀律近復勾結土匪刦掠橫行至四鄉閒游率數千　獍聲言無餉誑我鄉黎月歛萬金猶肆燒殺該鎭倚土匪爲爪牙土匪仗該鎭爲護衛日前三車載道貨幣繁多藉靑島租界爲窩藏奪萊民脂膏以自富哀哀總統施救何時民也何辜獨罹慘禍伏乞大總統趕調商民脱苦同享共和感戴之誠不啻起死生而肉白骨也公如不信乞調查旅滬魯民公叩要聞一[總統府官制草案]  
　　臨時籌備處法制股曾奉袁大總統諭令撰擬總統府制草案現因該處既將消滅而唐少川總理到京有期則閣署制度卽須公佈本府制度亦屬不能再緩因特催令各股員赶將草案擬呈昨日該處巳將所擬草案呈覆探得内容如下 
　　一日總務廳（甲）庶務科總理總統府内一切庶務及建築等雑務（乙）稽查科管理稽查總統府内公差等之勤隋及分配員役輪值事務（丙）　　　管理發收文件及接等通禀一切事項 
一日儀制廳（甲）典儀科管理恭備大總統賀慶典關於儀注上一切事項並贊儀讀祝等事（乙）編制科編訂大總統一切儀制（丙）禮樂科管理各國大使公使覲見關於禮節上之設備及樂器事宜 
　　一日統計廳（甲）總核科總理核銷臨時常年費用綜核一切出入欵項（乙）支應科文發員役薪資及一切雑費 
　　一曰秘書廳（甲）機要科収掌機要文電承命鈐用印章及藏储備查約章案卷等事（乙）撰譯科掌理撰擬賀表祝詞繙譯約稿及緊要公牘 
　　以上各廳科每廳設廳長一員職務而命名（如總務廳名總務廳長之類）統轄一廳事務其各科各設科長一員科員則視事之繁簡定之科員以下即爲書記官其員額亦視事之繁簡而定并聞此項府制袁總統擬俟唐總理到京後與之商定再行公佈 
[大總統將設護衛使]  
　　袁總統以出入護衛不可無統率之人使專責任近與段陸軍總長連日商議擬暫設護衛使一員次使一員從前總統親軍即改爲護衞軍該使職務專在總統府應值聽候遣如遇總統公出則護衛使近隨於側次使領軍在前開道至該使以下各官員亦不沿用舊時管帶帮帶等名目俟此議既定當再商酌改訂云 
[袁總統嘉慰黃留守電]  
　　袁大總統覆黃留守電云寒電悉此次寗垣匪徒勾結贛軍暴動正乘該留守因公赴滬之時及是晚天明回寗始知亂耗幸該留守入城巡視督率各軍隊竭力彈壓不久敉平非平時調度有方將士用命豈易於倉猝之間指揮定變乃復引咎自責電請另簡賢能謙抑之懹逈超流輩南京客軍雑處品類不齊必須才略冠時方足以資鎭攝仍希悉心整理用竟前功衆望所歸幸毋退讓其隨同出力之軍長王芝祥姚雨平折瑞師長洪承點震陳　修杜淮川陳之驥劉朱先志旅長田應詔警備隊司令長何元山陳煦亮要塞司令長官成鯤巡警總監吳忠信守衞隊長林虎吳浩憲兵司令長茅乃封憲兵營長成國屏等均能分投巡緝力保治安應交陸軍部另行存記候議定賞勳章程以次甄叙所有留守府總參謀長李書城軍務處長張孝準副長楊廷溥參謀處長耿覲文總務處長何成濬副長徐少秋等一律免其置議其彈壓出力之各軍目兵發銀十萬元均由該留守查明分别給賞以資鼓勵大總統銑 
[顧問官將延請專門家]  
　　袁大總統因我國肇基方始百端待理非集羣策羣力博採偉論不足以得完善之政策而收救國之效果故前有延請章太炎張季直等八人爲顧問之説茲又有延請商言志爲顧問之意且聞幕中人言袁總統擬將應行諮詢各事先行分别門類然後延請各專門家分居斯席其所列門類有五一外交二邊事三攷工四理財五軍事至有無此項相當人員則尙須妥愼選聘云 
[邊省之新參議員] 　　近日邊省紛紛電京報告舉定新參議員之姓名今特探錄如下 
甘肅秦望瀾宋振聲吳鈞田駿豐王鑫潤 
新疆劉熺叚永悌安升允張得善　田種德 
　吉林楊策金鼎勛何裕康李芳　王樹聲 
　奉天吳景澽袁金鎧劉典甲曾有　嚴孫孝宗 
　黑龍江高家驥薛珠王赤卿關 
　文鐸戴殿臣 
再紀英國大商船遇難詳情 
[字林報]  
　　載紐約電稱鐵台里克郵船餘生之搭客宣述遇難情形其文大致如下一千九百十二年四月十四號星期日之夜星光燦爛天氣凛寒船上司瞭望者見海上有浮冰山即報告舵樓然己不及避讓乃與相撞時約十一點四十分鐘船上辦事員即從事查看損傷及拯救搭客等舉並傳令搭客着救生圈放下救生艇一面由無線電發出尋常遇險之記號且時時燃放救急火箭幸有卡配西亞號郵船於夜半接得無線電音旋星期一日晨問四時駛抵灾區乃將餘生諸人救至船上（中略）查商部所發搭客人數狀内塡明准以三千五百人爲額而救生船之地位僅能容九百五十人此次鐵台里克船共載二千三百四十人卡配西亞船救起者頭等客二百十人二等客一百二十五人三等客二百人行船員四人水手三十九人雑務員九十六人火夫七十一人 
[又謂新式商船之]  
　　救生器具備置太少貽害甚重鐵台里克號可爲前鑒余等實有責任要求公家注意此事宜從速勒令各船多備救生艇必使搭客敷用而後可至曾有歴練之駕艇水手及管理救生艇下水之職員亦爲萬不可少者竊意今當開萬國大會議定保全海上平安之法律使各國共同遵守也　　又有船客名皮斯萊者倫敦人謂鐵台里克號由昆斯湯啓椗後一路安靜天朗風平惟氣候嚴塞至未日尤甚 
　　是日余入寢室後約十分鐘覺船身微震時約十點十五分鐘既而復震然其聲浪尙不足令人介意惟聞機聲忽止余即披衣登甲板探視僅見數人同時互登查問原由亦無驚恐之狀且見吸烟室内坐有數人以手談消遣乃入問所以此時似覺復震乃由窗中向外探望見一大浮冰緊靠船舷而過以爲必係船身在該浮冰上擦過故稍震耳斷不料及船身己爲水内之浮冰鑿穿也故仍手談如前無一慮及船將遇險者余亦退入室中閲書以待船之復行嗚呼豈料此後竟不復見一手談者及瞭望之人矣 
　　少頃聞履聲雑亂咸上樓而去余復出室視之則知羣人皆欲探知機器忽停之原因故自船尾以至船首咸向一面欹側蓋臨水數室人巳塞满船身重力偏倚故也余復入室往取稍暖之衣正在穿着聞船長下令曰甲板上諸客各帶救生圈余等乃套救生圈緩步而行卽至此時余等尚以爲此乃船長謹愼之舉動全無驚亂之象而船中機器仍寂無聲響惟微覺船身向下傾斜而己 
　　數分鐘内見艇覆皆己揭去船員靜立其旁預備卸下於是始知必遇重大之危險樓下之搭客亦紛擁而上船長乃發命令曰男客悉由艇旁退後女客悉退至下層甲板男客聞令寂靜退立或身倚鐵欄或彳　甲板之上旋見卸下之艇皆落至下層甲板婦妇皆安然入艇惟有數婦人因不忍離其良人堅不肯行亦有被人在其良人之側拖擁入艇者然並未見紊亂秩序及爭先入艇之舉動亦未聞欷　啜泣之聲夫諸人雖知頃刻之間咸將投身海内僅藉救生圈以存萬一之希望而仍能鎭定如恒不稍驚亂亦可奇己運載婦孺之艇既隱没於蒼茫黑空之中乃又下令命男子入艇諸人亦安然而入 
　　余離船時在晨間一點鐘是夜星光燦爛而無月光海面恬靜僅若池沼之波動惟奇冷耳遠望鐵台里克似一極大之黑影粘於星天之上每一窗洞中皆射出燈光此時尙未見其有大變動惟船首益形傾側水己浸及最下一排之窗洞矣 
　　晨間兩點鐘時見其船首下傾極速舵樓己完全淹没漸至船尾向上忽燈光一齊盡滅但聞機器卸落之聲由其汽管而出其聲之大遠聞數里此實海中最可驚可怪之聲浪也 
　　時該船仍浮蕩海中約五分鐘之久而一百五十尺之船身忽轟立向上乃漸没而至不見是時有極可驚人之大聲爲人類所創聞者則數百 
 
 

Page 3

 
 
人浮沉冰水中求救之呼聲也（未完） 
[京華短柬]  
　　聞外交圑集議須責成政府從嚴約束軍隊無論京内外不得再有暴動之事否則各國常自籌防護之策其各通商埠并須政府擔負財産之責任 
　　美國將開萬國紅十字大會袁總統己電令駐美公使館參贊就便與會復延請福開森君由京赴美贊助一切 
　　八旗生計問題迄無善法在满清時代京内外旗餉每年須發八百萬金目前庫藏如洗籌款最難聞大總統甚爲躊躇己飭籌備處速爲代謀生計 
　　内務次長趙智菴現因美國某教士在崇文門内東城根地方圈佔地皮四十餘丈該教士圈佔地皮並無售與之人再三追究始持來前清左翼官印税契一紙而仍無確爲何人賣與之據查民國建設方始曾聲言凡前清與各國所立契約等事皆當承認履行今該教士所持官印契據係同治年間之件然既爲前清之官印契據則民國不得不爲承認擬請明定目茲以後凡持此等契據而無正當賣與之人証者概歸無效至此次該教士所圈四十丈地皮則姑准圈用以示優異云云聞巳知照該教士查照矣 
　　大總統日前爲統一政府應需各項行政經費問題曾召胡惟德趙秉鈞段祺瑞各總長及周自齊陸宗舆暨籌備處各股員等特開會議茲聞其原因係爲接到理財總長熊希齡來電請將臨時需用各欵先行統計早日支配倘有不敷以便預籌並請電召前清各省財政監理官即行來京襄辦清釐財政各事故大總統特召集會議討論一切 
　　南京設立之女子參政會現因政府地點改移北京日昨有電到津劃該會現己議决將機關部移設北京并擬與參議員諸人同時北上 
要件 
[海牙禁烟公會訂立鴉片公約] （續） 
第四章 
第十五條締約各國與中國有條約者應會同中政府設立必　需之辦法以阻止在中國地方及各國之遠東殖民地各國在中國之租借地將生熟鴉片嗎啡高根及其化合質料并本約第十四條所指各物私運進口一面由中政府設立相同之辦法以禁止將鴉片及以上所指各物從中國私行運往各國殖民地租借地 
第十六條中政府應訂頒製藥律以施諸本國人民將嗎啡高根及其化合質料并本藥第十四條所指各物之售賣散布一概取締並將此項製藥律通知與中國有條約之各政府由駐 
京公使轉逹凡締約各國與中國有條約者應研究此項製藥律如以爲可允卽設立必需之辦法使此律實行於在中國之训該國人民 
第十七條締約各國與中國有條約者應從事於採用必需之辦法以限制及檢查在中國之各國租借地殖民地及租界内吸食鴉片之　並與中政府同時淮 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[安徽亦有暗殺案]  
　　安徽靑年軍總軍監全皖警察進行會會長韓君衍四月十七晚八句半鐘在同安　地方被人以手槍暗兇手逃遁當經都督闻信將韓君送往同仁醫院診治旋即殁於醫院一面懸賞緝拿兇犯有能將該犯拿獲者賞銀一千兩報信者五百兩是夜旋據偵探報告謂係警廳稽查某某等所爲翌晨孫都督特命令憲兵隊將該廳稽查李桂芳馬勳王永林等六人拘至都督府訊究未識如何解决云 
　　另函云皖省靑年軍總軍監韓君耆伯於昨日傍晚由書肆購得殘書數卷緩緩而歸行至梓撞閣地方突被一人施放手鎗彈穿韓君腰際維時行剌之人棄槍而逸韓君亦負痛奔往靑年軍辦事處即由辦事諸人將韓舁送同仁醫院診治一面督同靑年軍隊巡緝兇手復報告孫都督飭令巡警總廳及懹寗行政廳分途查拿并懸賞格以期務獲究辦惟聞韓君素抱鐵血主義遇事不避艱險不無操之過激致招忌怨云 
[孫少侯爲同盟會痛下針砭]  
　　安徽同盟會支會前會長　君成模現在因事赴滬不克兼顧爰於四月十六日十午一時在該會開成立大會並選舉會長及各職員到者四百餘人首由主席報告宗旨次由孫君少侯演説謂同盟會員抱鐵血主義慘淡經營十數年始將满清推倒建造共和不料國本未固國民仍在水深炎熱之中而一般會員由鐵血主義一變而爲權利主義其意以爲河山由欠光復權利自應我享噫斯眞同盟會之敗類也凡我有人格之會員應痛除此弊維持大局造成圓满之共和使同胞享眞正之幸福云云衆皆鼓掌繼由執事員發票選舉評議員並推舉會長當經推定孫君少侯爲會長韓衍潘世琛楊啓泰高含史毓琨靳熙年宋植枬廖傅儀薛海孫陶曦李衡管鵬常恒芳周炳南薛子祥程家　呂憲極許應午張伯龍時書農爲評議員選舉畢後遂即散會 
[皖省新叅議員辭職]  
　　全皖臨時議會選舉參議院議員一事當經各政黨因其違法互選隨即電陳袁大總統及孫都督查核復經開會公同討論迭誌前報茲悉叅議院議員吳君瀚文等五人以才庸任重難資勝任特於日前在臨時議會開會宣布辭職以讓賢路并函呈孫都督查照矣 
[連州馮軍之暴戾]  
　　滬　光復軍第一標第二營後隊隊長龍榮辅將其父龍裔元被連州馮國威擅行鎗斃情形函寄該　復由該營營良函寄本館茲特錄述如左 
連州光復以龍氏兄弟之力爲多故連人公　龍裔楨爲連州民政長任事後頗　衆望此次馮國威親統馮軍（卽威字　）到連卽聯合駐連之莫楊兩軍專與似復漢軍爲難先是馮軍以龍裔楨爲民政長時禁賭甚嚴會暴其惡故馮軍　恨切齒屢謀報復而未得其隙及復漢軍散後　楊莫等軍遂大狀其淫殺稍有嫌怨卽被株連龍以馮君野　成性難以理喻放於馮軍到時卽自告退巳於三月初東渡彼時馮求　楨不得遂遷怒於 
裔元懸賞七百金嚴拿必欲得而甘心彼時裔元因馮情同橫道不願計較暫避鄰鄕旋龍君办自問祺白母庸隱避故卒爲所獲觸以主使掘城暗殺魏樹臣及匪黨參謀保皇黨等罪名不由分说硬將龍爵元鎗斃並聲稱尙要屠戮龍氏家屬幸其家養城與暗殺魏樹臣之事實與龍氏無涉掘城案經楊軍拿獲一人供稱受威字營主使楊以關碍馮軍遂寢其事及龍氏被獲之後遂嫁以此罪猶恐前犯某之或白其寃也故並執而殺之若魏樹臣者本属漢奸前年在省會控告龍裔元私通革黨龍因受十五年之監禁省城光復後始得釋放今年魏欲謀奪連色民軍管帶爲名而刺殺之是殺魏樹臣者另有其人實無與於龍裔元事而龍因與魏有嫌疑在前致被栽誣嗚呼寃矣至龍裔元君係日本留學生此次光復出獄後歷充駐省速州代表南韶連合會副會長頗乎鄉望其弟裔楨亦會留學東瀛數年來提介革命不遺餘力此次起義連陽功成身退會蒙陳都督嘉許是其兄若弟之爲况又不禀都督擅行私刑其視國法何在耶龍群有二子長子名榮軒習海軍次子名榮輔習陸軍今馮國威不分皂白既誣以匪黨惡名橫加人罪復欲毁其家産屠其家属則馮國威之恣唯暴戾其罪可勝跦耶 
[粤議會决議彈劾陳都督（續）] 爲槍斃陳聽得事 
　　慮本極謂以約法時代而行軍法本　不當但陳聽得本牽涉王和順問題且經地方裁判所及法務局審訊似宜先研究其審訊知故鄙人亦主先行質問陳鑑持謂陳都督牌示有經地方裁判所及法務局審訊之語似宜審愼詳查其審判内容黃汝剛謂報行紏舉且從前三月二十九日革黨圍攻督署及九月未反正以前在張嗚岐所謂軍政時代也而各報鼓吹不遣除力尙不聞擅殺記者之事今民國成立反有此酷刑豈不較張嗚岐更甚乎陳善卿謂革命舉動犧牲性命擲去頭顱一般志士費盡心血精神所爭者破除專制而巳今中央政府既經頒布約法應卽解除軍法而陳都督輙用軍法鎗斃報館記者無怪人言其專制矣雖然聽香個人不足惜爲前途人道著想實爲危險要議士爲人民代表應卽先與陳都督辯明先則解除軍法次申明彈劾都督之理由嗣後凡有罪者須交審判廳定罪按法從事以重人道主義乃可梁孝肅謂萬不能牽涉陳聽得個人身上惟執違背約法之罪以彈劾之如是方不失議會體裁杜應魁謂彈劾官吏爲本會特權故不可放棄亦不可輕於嘗試此次陳聽得之槍斃大快人心但因其立於記者地位則未免辦之過重耳今既欲彈劾陳都督之違法必須調查其供詞及其實據方爲正當之辦法徐傅霖謂彈劾非不右惟必須先行調查事實俾知枉殺者由於陳都督抑或在審判各員再行分别彈劾衆表决陳都督違背中央約法濫用軍律槍斃日報記者卽日彈劾其彈劾電文出衆提舉唐議士起草議長　贊成此電稿者請起立表决起立者六十八人時巳五點遂休會 
　　附原電袁大總統黎副總統暨參政院評政院南京黃鎭守府並轉孫中山先生鑒廣東代督陳爛明　背中央約法濫用軍律擅將報館記者槍斃查現爲施行約法時期萬無適用軍律之理據陳代督宣布此罪僅可按照普通刑律懲罰就介軍政時代東逊各國無此辦法關係違背約法第二條第一項第四項之規定　奪人民生命箝制言論自由本會表决該代督此種行爲實爲違法用特電　至如何辦理之處乞即示復盼切省會啊尤 
[潮人對於江方兩參議之舆論]  
　　潮州人駁江栢堅方瑞麟報告書云此次惠司令林激眞抗命亂潮串同梅司令曾伯諤第四軍張則通及謝逸喬等先後濳據汕頭攻散陳安撫軍隊糜爛汕埠復密約駐潮第四軍彭伸淹等預備内應再攻郡城爲一網打盡之計罪狀昭著舉國皆知乃閩督派參議江栢堅方瑞麟佈告書竟謂陳林兩軍因悞會陡起釁端又謂孫方積疑成懼遂成慘劇不惟將激眞抗命亂潮之罪一概抺煞反轉而加仇殺之禍於孫方黑白混淆是非倒置莫茲爲極查激眞抗命犯潮迭經都督嚴電禁阻罪據顯著可查可核二月廿六號督電激眞係出巡海陸（惠州界）何以竟赴汕頭倘致釀事豈能當此重咎據一廿八號電林振雄率兵在汕登岸顯係林激眞曾伯諤所主使非將激眞伯違命擾潮不法己極己飭吳督辦祥逹馳往勦辦决不輕恕據三激眞果尙知有都督知有命令不欲擾亂潮汕則出巡僅及海陸不犯汕頭何至悞會既己搞命至汕且屢阻屢抗則巳故意侵犯專務攻擊潮軍何所用其誤會况激眞謀佔潮汕己久雇金州掠金韓攻潮陽拘代表與曾伯諤約與張則通約與梁冠三陳芸生許雪秋等約一攻不己繼以再攻破壤不巳繼以糜爛固己設謀定計竭力肇釁不止一次更無所謂悞會且無所謂陡起乃該佈告顧强爲之飾曰因悞會且復含混其詞曰陳林兩軍悞會陡起釁端一若林軍非違抗命令且無謀佔潮汕之意也者一若陳林互相衝突并非林軍先攻陳軍也者一若僅兩軍戰爭此外并無糜爛商塲搶商會毁報館刧殺居民各慘劇足以議及也者舞文弄法喪心病狂至於此極　　　　　　　　　　　　　　　　（未完） 
李都督遣散南京亂軍 
[南京來電]  
　　南昌李都鑒邵旅長文輝所統之步兵第二十七八兩團兵士被匪徒勾結加以宗社黨從中煽惑於本月十一夜聚衆搶掠幸駐寗各軍先事己預爲防範臨時布置又復周詳昨今亂兵匪徒二百餘人均己一律正法市面幸示擾亂人民安堵如常當肇亂時洪師長馳往開導各兵士均己缴械回營現己飭邵旅長率所部千六百餘人於本月十五日乘快利輪船送回九江至時務請飭九江司令妥爲防範設法遣歸鄉里俾免再生事端無任盼禱南京留守黃興印 
[復南京電]  
　　南京留守黃钧鑒電敬悉潯省駐寗軍隊不守軍紀甘受煽惑希圖擾亂致勞盡籌無任惶愧幸賴布置周密定亂俄頃亂兵伏法飭隊缴械地方幸福麾下之賜遺歸各兵士巳飭九江司令湖口將領分别嚴防並另派輪委員帶隊前往押送回籍妥爲遣散該兩圑官長約束不嚴亦有應得之咎候查明分别請示嚴罰先此肅復贛都督李烈鈞鹽印 
[致九江電]  
　　九江陳司令戈統領余統領湖口税局胡督辦水師范統領鑒（叙南京原電）等因二十七八團兵士受教巳有時期膽敢受匪勾結爲亂實屬大干軍紀亂兵既己由寗正法此次回潯各兵士雖己缴械是否確係與該亂兵等無涉尙不可知非加嚴密防範妥爲遣散不足以維治安而遏亂萌惟潯爲通商要地應由陳司令戈余兩統領迅卽嚴密布置快利到潯應禁各兵士上岸即用原圇派得力官兵押送湖口候飭派輪分别解送回籍以期妥恊而免再滋事端除派蔡中軍酌帶軍隊來湖口會商辦理外祈卽嚴密籌辦爲要烈鈞鹽印（按蔡中軍鋭霆帶隊携洋一萬元己於十五號起行赴湖口辦理遣散兵士事） 
[致潯又電]  
　　九江陳司令湖口税局胡督辦均轉快利輪邵旅長文輝鑒兵士甘受煽惑胆敢聚衆搶掠實屬大干軍法幸駐寗各軍防禦嚴密得以定亂俄項亂兵伏法餘衆缴械尤足徵各將士督率得力囘籍後務飭属守法律倘再滋生事端拿獲加等治罪希即妥辦餘情電復烈鈞叩鹽印 
[南京損失調查錄]  
　　此次贛軍搶刧各商店現己調查確實自儀鳳門至新街口共計二百五十餘家計銀錢貨物約值十四萬餘日昨各商店公舉代表許午樓朱漢楂劉友柏周歧山四人會同商會紳董蘇錫岱於十八日赴南京府巡警兩處轉呈留守府懇求將所搶貨物從速發還以便照常開市 
[莊都督處分軍官]  
　　蘇省莊都督以此次閶門外兵變一事除先後拿獲犯兵四十餘名分别訊明懲辦並將縱兵擾民之馬隊營劉排長自珍馬排長志義訊實槍斃外又以各該長官責有攸歸亟應分别處分混成第一旅旅長朱熙第二團團長邱震二團一營營長彭废鵬二營營長練開印三營營長顔大鏞砲兵營營長謝鳳鈞馬隊營營長五萃華本應從重示懲姑念攻克寗垣不無微勞着各記大過二次藉觀後效至軍政司司長蘇謙雖非直轄軍隊但亦有保安寺方之責此次事前不能防範周密臨時派遣彈壓又不得力殊屬咎無可辭着記大勛及營隊排長等均能恪守紀律訓練有方着傳語嘉獎宣告撫慰等情通令各營遵照矣 
[蘇人請益損害賠償]  
　　閶門外莠兵刧掠當時查明損失約計七十餘萬元搜到贜物祇值一萬左右現正召人承賣一俟變賣得價即行按成匀攤莊都督以所攤贜欵爲數無幾而目前被害商民情形至堪憫惻現因交卸在即昨特飭司籌洋一萬元送交商務總會矚爲酌量支配分給各商民藉以維持市面聞各商民以區區萬元每户所得有限尙須請願增加連日聚集商會要求並推鄭杏元等爲代表商會各董當卽帶同鄭等面謁都督請再從優加卹未識能否俯准也 
[蘇市公所甲級議員揭曉]  
　　蘇城市公所選舉議員乙級當選人姓名巳記前報本月十八號又爲甲級投票之期計實到五十六人於二十號上午十一時開票所有當選議員姓名錄下宋肇琪吳震元潘人偉丁懹棨沈紹曾潘萊年王兆昌曹錫爵吳傳球陸錫疇申璋汪之松彭維駒何文炳沈禹襄陸躍珍袁榮棣吳大培徐芬 
[貨物税預備實行]  
　　蘇省徵收貨物税業將公布實行現聞財政司有特添榷税一科並委程鵬爲科長之説（程係前清候補紅員歴當釐金優差）並分派委員馳赴各縣勘定征收公所地點以便如期開辦所有從前會辦釐局之聽鼓官員以及司巡扞手等人一聞此信莫不欣欣然有喜色云 
[蘇都督暫駐蘇垣]  
　　蘇省各圑體如商務總會錢業公會商圑公會市公所等日前曾發公電請願袁大總統電飭蘇都督仍駐蘇城以資鎭攝日昨接大總統復電允准並電飭程都督暫駐蘇垣鎭撫一俟將來南京留守府裁撤後再議移駐寗垣 
[全浙法院組織大綱]  
　　浙江司法改爲三級三審業經蔣遴委前廣西審判廳長陳宏道君爲省法院長范賢方君爲省檢事長許壬君爲地方法院長許畏三君爲地方檢事長連日會同組織先將杭寗溫衢各級廳員悮分别遴選開單呈請都督圈定己衣十九日午後令行提法司茲特分錄於左 
　　省法院民庭推事張　殷汝熊陳耀錢瑞凌士鈞刑庭推事經家齡周書沈錫慶金文諤姜洵如檢事張宗動五序賓地方法院第一所刑庭推事黃炳道周駿聲尹輔廷民庭推事金兆鑾周祖琛杭州地方第一檢事廳檢事王迺昇王道伊杭縣法院長黃長松檢事長裘粲法庭推事竺果崧周啓桐張韞高承翰劉光鼐檢事陳毓楠朱甘霖法庭預審推事倪人瑞　　寗屬第四地方法院長方瀏生檢事長楊悌刑庭推事王　裳周國銓民庭王邦彦錢江檢事廳檢事任家駒鄭汝璋鄞縣法院長余信芳檢事長張　推事盛邦彦樓　武朱鼎煦馬也良林澤預審推事陸費　檢事余素吾邱鎔倫 
　　第八衢縣法院長鍾濂檢事長童濟時刑推事吳樹某　斌沈銓民推事柴宗澿崔梁王仁堪法院長池文藻檢事長周祖宋預審推事管之揖刑推事婁弊潘之恩地方檢事廳檢事孫瑞元王德君檢專周沛恩李宗鑑 
　　第十溫州地方法院長顧天内檢事長五齊曾刑推事宋孟年范賢礽民推事鄭文楷刑推事邱開駿民推事鄭煥章溫地方檢事盧士垣王承　永嘉縣法院長檢事長魏桐法院推事陳慶保傅載華预審推事趙　縣檢事錢特飛謝錫安 
[浙省採辦湘米]  
　　浙屬重荒現市米價每石己逾十千以上蔣都督前據湖南譚都督來電云及該省靖江等埠餘米尙多惟各省災區甚廣若紛紛來湘採辦勢必不濟現擬由公家採辦穀米數十萬石每省告糴請先電匯銀交駐漢銀行俟該行欵電到卽行照數輸送價值照市平均照由湘發米由湘運尊處但擔任交款收米敞省亦可酌量盈虧惟外人不得自由贩運等語即經蔣都督飭由民財二司會商查照電文認購二十萬石即日籌付現銀如期收米惟省府財政艱難擬由嘉湖杭認購五萬担寗台十萬担另請紹分府認購五萬担業於十九日分電知照矣 
[電飭保護莫干山]  
　　湖州武康縣所屬之莫干山向爲各國洋商避暑集合地點乳泉之美傳播亞歐故近年來教堂林立洋樓雲連後值陰曆四月後官紳婦椎聯袂偕來前清時由地方官派兵保護及光復後駐兵他調致發生土匪戕斃英商斐君一案迭經縣知事咨請湖防派兵駐護迄未報到現查各教堂雖無西人常駐而每值夏令各國官紳紛至　來略一疏忽惹起交涉日前呈報都督請示現聞軍政府以莫干山駐兵前據該防呈請飭令駐省陸師第三營迅開回湖藉資鎭懾並由軍府檄令中左翼陳步棠管帶查照迄今旬餘何以仍未照辦莫干山駐地關係外闪自應加愼注意復於本月十九號電致費統領核催矣 
[嘉興將建貧兒院]  
嘉和社會黨員發起籌辦貧兒院事務所以便預備建設貧兒院於四月十八號在社會黨開成立大會方知事因公不能赴會特委夏君迪凡爲代表是日到會者甚衆下午二時振鈴開會首由社會黨主任幹事駱君效賓宣布開會理由次公推褚君愼之爲臨時主席議决章程後即投票選舉所長駱君效賓以得票最多數當選遂由所長宣告辦法决從募捐入手繼由夏代表宣布政見畢因時己晚鳴鈴散會聞方知事此次對於籌辦貧兒院一節極表同情並願資助欵項極力維持以期該院早日成立云 
[漢陽輜重營鼓噪之原因]  
鄂省前因戰事緊急募有輜重隊二十餘營專在炎綫上輸送彈藥器械粮秣等項戰事平息以後此項輜重兵照編制法每鎭只有一營軍務司原擬將各該營裁汰因恐其擾害地方祇得改編爲工程各隊乃昨有紮在漢陽元妙觀内之輜 
 
 
 

Page 7

 
 
重第六營獨不願改爲工程居然與長官抗拒拒該營頗多痞棍流泯每欲煽惑同營軍人滋事以冀乘間搶刧此次改編工程之令下遂乘機鼓惑云兵如何勞苦要求給以半年恩餉解散經營標統前來開導各兵竟敢各持槍械羣起暴動該標統當調步隊某營伏於元妙觀左右一面仍苦口陳説工程與輜重之性質原無歧異爾等願改者改不願者發給兩月恩餉繳械歸農倘或不守軍紀妄肆要求定以軍法從事各兵見有准備不敢亡動俯首聽命並無異詞擾動矣 
[華僑回厦之慘劇]  
　　四月十四日下午三點鐘時雙春輪由南洋直進厦口輪未泊錨各小艇均以竹竿鈎搭上輪爭載行李洋客中有未經閲歷者見輪入港急欲豋岸亦即隨之下艇又且艇在輪邊不速離開以致輪葉觸擊小艇艇身被傷所載之客約計三十餘人大半沉溺死者尙未查明救起而命懸一息者三人鳴呼慘矣 
　　另函云此次失事係大雙漿船所載洋客共二十二名當船身被輪葉觸傷時該船水手二名隨跳落水底抱住輪舵得以免死至搭客二十二名一時均隨舟覆没勾救而起者僅三名餘均隨波上下不知漂流何處越至十五日晨潮漲屍浮水面撈獲屍身僅有七具其中有一婦人被傷半節惟存上半身兩乳下垂腹部以下皆被輪葉砍斷見者心傷計死亡者共十九人可謂慘矣又闻其中有禾山鄉社兩客赶回家裏應三月間娶婦隨帶萬餘元尤爲可憐又聞溺斃之客合和棧十餘名源春棧六七名現二號棧東被死客親屬向之噪閙不肯干休己於十五午邀同各棧及折單店葢印向税務司處具遞公禀懇請懲罰誤事人特未知能邀准逹其目的否 
[雲南實業談]  
　　雲南實業司勸告滇民注重實業云棉花以織布茶葉可以止渴皆日用所必需關係重大吾滇土質膏腴氣侯和淑論者推爲各省之冠年來 
　　鴉片禁凈農民生計艱難若非擇其獲利頗厚而収效更速者因勢利導不足以資抵補近來洋紗一項由蒙自騰越輸入者歲以萬包計亟宜廣種棉花以籌抵制茶葉一項質美味佳久爲外人所稱羡邇來車路己通運較易應竭力推廣以期暢銷云云 
　　新與彌勒寗州雲州易門阿迷習峨恩安保山龍陵永華賓州各州縣素産甘蔗實業司擬於繁盛地方創辦製糖公司先通行各屬徧地種蔗編成白話勸導剴切未知果能振興否 
本埠新聞 
[工商次長展缓赴京之原因]  
　　工商部次長王正廷君啓行北上己紀前報茲聞十九日新濟輪行時王次長因要公未畢展緩至昨日搭新銘北上同行者爲都督府軍需科長楊譜笙君及前南京臨時總統府各部員 
昨有某隊隊官率領軍士十餘人往　都督府謁見由陳英士君每人賞給洋一元聞該隊官係奉飭令該軍士隨同工商次長 
北上者 
[南市商會更舉總協理]  
　　滬南商務分會總理王君一亭刻巳升授商務長所有總理一席日前另行舉定總理顧君履桂協理蘇君筠尙昨日兩君赴會受職王君即行交替各業領袖均特派代表於下午四時到會開會歡迎 
[陳都督令各軍趕造教育計畫表]  
　　滬軍陳都督通令滬防各軍隊文云滬上各軍隊業經先後派員檢閲此次檢閲各軍術科漸臻進步者固多而於各項教練猶未純熟者亦復不少推原其故實因成軍伊始急圖北伐訓練主旨期在速成基本動作自難强令完全茲值南北統一民國初建首宜整飭軍政以靖内訌而防外患訓練事項萬難再事草率各該管長官務須嚴飭所屬各官長遵照典令注重單人教練循序漸進以期救弊補偏並應趕造教育計畫表按期授課以齊教育而便考成爲此指令該營隊遵飭所屬於四月十五號以内將第一年三期四十八週學術兩科教育計畫表造成　呈本府核發飭遵毋得違悞致干究詰此令 
[印捕越界續誌]  
　　美捕房四百十九號印捕因越界至五區警局探望當被拘留候照請英領提回懲辦巳紀昨報茲悉該印捕業由蔣警長派警押送至總巡捕房請予究辦矣 
[閘北市政廳創辦義塚]  
　　閘北市政廳昨出通千一略謂閘北區域極廣東北至江灣西南至北新涇處處與租界毗連每見空地常有抛棄屍棺蒲包板箱殮有屍骸雖經同仁輔元果育各堂董派人四處收埋而滬埠人跡繁盛勞働苦力者居多遇有變故無力殮葬殊堪憫惻若不設法處置恐穢氣釀成癘疫何以對我地方居民之公安杜絶外人之侵越是以本廳特在眞茹鄉購田十五畝名日閘北市政廳羲塚委派員司隨帶夫役會同各區長警將暴露屍棺妥爲掩埋每逾兩個月搜羅一次當不致再蹈前轍爲特通告境内人民一體知悉嗣後若再抛棄屍骸除鳴區究辦外責令送往眞茹義塚以昭懲戒倘有地痞流氓藉端阻撓撞騙定卽從嚴懲辦以儆刁風而成善舉云 
[滬軍營巡查之認眞]  
　　滬軍陳都督訪聞確有亂黨多人暗地煽惑曾經通行滬防各軍營隊頒布戒嚴命令密爲防範茲悉滬軍營楊錦堂管帶奉令後巳於二十號起飭令中前左右後　五隊長每日於午刻十二點晚問九點時由各該隊長按日輪流騎馬督率兵士前往城廂内外各街道嚴密梭巡預爲防範以保治安而靖地方 
[施種牛痘之通告]  
　　閘北市政應以時屆暮春深恐天花流行特設施種牛痘處預爲防備各情曾誌前報茲市政廳長又發出通告云本廳現在聘請尹則卿君每逢單日下午一時至三時在閘北總商圑事務所内（卽施粥廠舊址）三時半至五時在實由路第四區警局内開種一切掛號報名等費不取分文幸勿觀望自悞 
[旅滬江陰同鄉開會]  
　　寓滬江陰同鄉以新委江陰砲台吳祖雨台官被目兵不服擊斃致全城數萬生靈異常驚駭連日避居來滬告警者紛紛不絶實属妨害治安特邀同工商學各界定於禮拜日（即今日）午後在尙文門外江陰工商公所内開會討論以便籌商研究方法以善其後 
[曖昧不明之婚媾]  
　　向在漢口爲木作頭之川沙人李秀卿控妻談氏私逃一案昨晨由廨集訊李偕談氏之姊夫許爾康氏之胞姊許談氏上堂証明在漢口憑媒婚娶現原媒兩人均己物故尙有婚據庚帖可憑談氏於去秋避難來滬致被捲逃茲在六馬路仁　里尋獲請爲訊究據談氏之女談王氏投訴伊女尙未許人實因在大女處被訊引誘成姦所呈案婚帖係在婦人箱内檢出求請明察訊之談氏供稱女子去年被胞姊誘往漢口初則牌賣娼繼由胞姊牽引與李姘識並未嫁李等語並延禮明　辦律師上堂辯護聶襄讞核供會商德裴副領事判談氏押候原告邀見証到堂下禮拜六再行訊核 
[林景賢求繳欵免究]  
　　江蘇都督莊君查得前清常鎭通海道林景賢乘光復時卽携飬逃匿來申避居租界并私携公欵銀五萬餘兩希圖吞没因備文咨請滬軍陳都督轉移上海通商交涉使温宗堯照會外交圑外並札飭英公廨裁判員關爛之查拿解蘇訊明追欵究辦等因關奉諭後卽請捕房恊緝去後茲聞林景賢求外交圑轉商關讞員略謂林景賢現願將圖吞公欵銀五萬餘兩措齊交由外交圑轉交民國新政府收纳其林景賢可否免究如蒙俯允准可照行等情日昨關讞員據情禀復滬都督暨交涉使核示飭遵 
[料理寳子觀欠款]  
　　通商交涉使温欽甫君接公廨關讞員禀以前廨員寳頣任内存案未發各欵現領事公會議將前滬道交存公欵内提撥各户具領早經商會妥議有案云云温君卽函請商會將當時所議情形見覆以憑核辦茲商會函覆温君略謂寳令虧用繳案各欵前據恒德等莊及棲流所董事陸文麓等先後呈請敝會設法追償當於常會公議應先由公家撥欵給領一面再向寳令追繳迭經函致公廨在案敝會前議實爲體恤領欵各商免再久候之意而各案亦可早日結束今領事公會議將前清劉道交存公欵内撥發與敝會先由公家撥欵給領之議相符卽應照辦惟事關貴交涉使權限還祈自行主持云 
[劉司令示諭給獎]  
　滬防福字全營劉司令長示論云爲曉論事照得上海光復出力人員本司令長計功核實禀報軍府優給獎憑在案當時以北伐在卽軍務倥偬深恐各員或有遺漏之慮照存本司令部備案今值南北聯和五族俱化秩序聿昭底定措施備具規橗爲此本司令長合行加札分給各員理合通示本營出力人員一體知悉其各赴案祇領切切此諭 
[兵士因嗜好斥革]  
　　福宇全營右隊二棚兵士洪學才因有嗜好私食洋烟茲爲右隊隊長王佐樑查有証據報由營長鮑君立華研訊以該兵士違犯禁令法無可逭是以羊令斥責革除軍籍昨巳禀陳劉司令長請爲删除名冊另行選補矣 
[緝獲吞餉潛逃之隊官]  
光復軍一營四隊隊官趙前寅近因吞餉潛逃曾由李徵五統領咨行滬防各營隊飭探查緝獲解營巳由劉司令長飛函報告李統領請派小輪駛至南市浦江以便押解歸案訊辦 
[禀請併給撫卹銀]  
　　前滬軍營中哨哨長一錫均因光復時臨戰陣亡曾由滬軍陳都督核給撫卹每月由該家屬領洋二十元以十年爲期飭令照領在案茲因王錫均之靈柩尙示運回坆由乃弟王耀南具禀該營楊管帶轉懇都督請將前項撫卹酌量併給數月以資盤柩歸故里業經楊管帶允准轉禀陳都督核示矣 
[兵士與總管之小衝突]  
駐紮南市增祥馬頭前清貨捐局舊址之威武營有兵士百餘名因無隙地操練每日早晚均假十六鋪大逹馬頭操演惟該馬頭係專泊商輪及往來旅客上落要道地甚逼窄兵隊操練旁觀雲集客商上下反多阻碍更有竊賊混迹人叢肄其探囊手叚故雖經大逹公司派丁照料終難周到乃前日午後四時兵隊閑睱無事結合同類七八十人圍住該馬頭用白巾裹其面目此逃彼捉相以爲戲觀者如堵卽經馬頭總管楊君糼圃上前勸導非特不聽反與衝突摩拳擦掌躍躍欲試楊勢孤不敵急召巡丁長楊芝階進内向排長婉勸該排長中有與楊同鄕者知楊老於軍務不敢怠慢就取指揮刀向衆兵士揮令服從和解始各遵令而歸得免肇禍當時該處各店商誠恐波及相率防範後見解散始各安心現大逹公司巳禀知滬軍都督幸陳英士君飭令該營長另擇空矌之所操演並約束兵隊不得　作無意識之舉動以重軍人資格 
[游擊砲隊赴寗]  
　　駐紮滬南高昌廟附近之游擊砲隊第一團第一營謝贊莊所部一營兵士現奉陸軍部令赴南京改編炮標 
[閘北界線問題]  
　　其一英美捕房在北四川路迤北添建新捕房一所並派二號所捕頭督率中西印各捕駐紮各情迭誌本報悉卜總巡以該捕房開辦伊始遇有事故均須切實調查以昭公道非熟悉公事之華探不能勝任昨特選派趨巡捕房包探周小弟前往辦公以資得力 
其二閘北四區巡士石瑞祥王昌基因在華洋交界處巡邏被北四川路新立捕房二號西捕頭查見以其違章一併解奉公堂訊明判王石各押三天在案茲悉此事業經關讞員商明美領事巳將王石二有開釋故昨二號西捕頭將解單呈案並禀明前情聶襄讞商之德裴副領事遂判將案註銷 
[羣學會發行雑誌]  
　　羣學會自今年起人才濟濟咸謂刻下時局初定非提倡新學灌輪全國何以鞏民國之新基况海个碩彦均次第歸國亟應將平時所研究之心得供諸當世稍盡國民之義務日前開評議會時業巳决定編輯雑誌發行取值從廉冀謀普及並巳公推王維笙君宗毅爲總編輯員第一次預備分送巳在印刷聞類目甚夥中間尤以各種學説爲最有精彩足供學子之研究云 
瑣聞 
[城内]  
[都督府批示]  
　　浙江法政學堂學員許深恩呈批呈悉本都督雖經公舉調任工商部長行期尙未决定將來卽便北上亦惟輕車減從絶不帶員同往該生速作他圖勿自悞也商民朱厚生呈批呈悉本府派員前往調查該商祖墳被一圑圈入竹笆内係因該團於墳之近傍添蓋營房尙未竣工既無營牆關阻誠恐目兵散出有碍風紀是以暫用竹笆圈築以代營牆之用該商之墳適在其傍故一併圈入此係暫時防衛起見並無他意將來築作圍牆之時當飭令避讓該商祖墳毋圈入營牆之内以便祭掃而妥先靈至該圑現造兵房之地據稱係前清防營駐紮之舊址以前該地既可駐紮營房此時興造兵房自無不可風水之説係前清迷信之惡習民國初建方欲一新舊染未可再以風水愚妄之説爲請該商必能深明者再該圑現造兵房之地是否係該商之遺産前清防營駐紮時有無每畝給租之事仰卽檢呈近年糧串及道縣發給租價之券據前赴陸軍第十師司令部禀請核辦可也此批糧串一紙發 
[審判廳批示（刑庭）]  
　　俞康祚請求釋放朱阿康一案批華葉氏聚賭抽頭朱華氏犯姦等情朱阿康始則明知故縱賴以爲生繼以不满所欲以捉姦爲由與該氏等閧閙經滬防營巡邏隊搜出賭具拘送檢察廳預審確鑿起訴前來本廳公開審理朱阿康供認不諱業經按律分别判决移送檢察廳執行豈得率請釋放至朱華氏存案飾物應候檢察廳執行後再由朱華氏向檢察廳具領憑給可也 
[檢察廳批示]  
　　　孟氏呈訴軍人錢金生恃勢毁店求飭追賠由批據訴巳悉所控北伐隊兵士錢金生藉端尋隙打毁該氏飯店生財等物查被告人係屬軍人應歸軍事裁判審理不在通常審判衙門管轄權限以内本廳未便受理着卽赴滬軍都督府執法科呈訴聽候核示遵辦張福山呈訴戴阿丙等拆塋抛棺求提究追由批據訴稱則田巳賣無睱分身遷移浮塋致被戴阿丙等抛拆該民有睱賣地無睱遷塋按之情理殊多不合此中顯有匿飾情弊所訴不准沈杏苑辯訴高雲生訴竊估糞坑由批茲據辯訴情形核與高雲生原訴各節大相逕庭果如所訴高雲實屬可惡巳極既在浦東裁羊所有案姑候飭令就近查明集核辦可也 
南市 
[逃妓]  
　　昨有小東門外某花烟館逃妓丁金月在大逹馬頭買票擬乘德興輪船歸里五十六號巡士見其形迹可疑帶至裁判所訊問據供年十六歲泰州人去年三月被隣居人诱來　入烟花王姓鴇母嫌小女子不善逢迎屢施毒虐苦不堪言是以私逃回里奉留候母屬具領 
閘北 
[更正]  
　　荭啓者頃閲貴報本埠新開内載敝公所預審延擱一節敷公所所辦各區解到之案無不隨到隨辦除違警律外無不隨送裁判所惟夜分及星期則須過日從無意外延擱更無原被拘留多日况敝司法課長係凌姓辦事紮謹敝所長亦無嚴飭之事種種傅聞之誤務祈貴報館主持公道迅賜更正爲荷肅此即請著安閘北警務公所具 
英租界 
 [P糞夫罰 
　　英美工部局近以天氣漸熱加派衛生西人四處查察前日查見糞夫陸阿根並乍浦路四十六號居人王阿四均將糞水傾於陰溝内卽禀明捕房將陸王兩人傅案訊實從寛判王罰洋八元陸罰洋五元一併充公示儆 
[客棧罰]  
徐樹堂因在七浦路一千一百三十號屋内開設小客棧未向工部局捐取執照被捕查悉於昨將徐傅案訊明判罰洋十元充公並着趕速遷移 
[軍人罰]  
　　軍人陸阿如張德明均因身帶佩刀經過租界被捕查見違章當被帶入捕房存刀保出昨奉公堂傅訊明白以其均不　租界定章判陸罰洋一元張罰洋二元一併充公刀發還 
[竊衣飾]  
　　廣西路延昌押店主王金初控夥汪念和竊取值洋一千餘元之认飾質洋花用等情昨由捕房將汪與牽涉之汪連生一併拘解公堂研訊一過判兩汪押候查明下禮拜六訊核起案之賊暫存捕房侯訊明給領 
[竊金飾]  
　　李記登控王成寳等串竊值洋一千餘元之金飾一案王等巳由廨訊實押辦昨由捕房案中牽涉之謝茂榮拘解公堂請究奉判押候下禮拜六訊辦 
[竊現洋]  
　　德國醫生控侍者毛阿康大餐司徐鳳祥鄧秀廷串竊現洋四百五十元一案昨奉公堂復訊明晰判毛存捕房洋三十元交保徐鄧押候繳洋再核 
[攫金飾]  
　　流氓胡子卿因在西華德路攫取戴高氏之金挖耳被探查獲昨解公堂訊實判胡押西牢兩年期满逐出租界　交原告領去 
[似拐非拐]  
　　陳楊氏前日帶有十一歲女孩唐小順子由探王松濤查見可疑一併拘送公廨昨經中西讞員訊知女係方陳氏之姪女並非誘拐判女交方陳氏領回陳楊氏開釋 
[角欠案叢誌]  
　　曹季安控方關榮抵單不贖又馬瑶岩控王金寳不付米洋又程正銓控邵生財不理票銀又蔣榮甫控薛友坤朱榮卿又唐章氏控丁阿四均不理借欵等案昨由捕房將被告各人傅案奉判分别交保過堂候訊 
[電車肇禍]  
　　電車公司六十四號開車人徐阿三前日因司機不愼在愛文義路西馬路轉角將工部局修路小工鮑生和撞斃由捕查見將屍舁至驗屍所報請公廨中西讞員蒞驗於昨日將徐拘送公堂請究屍親鮑王氏偕証嚴毛毛投求伸雪關讞員商之德師副領事判徐押候驗明再核 
[脚車肇禍]  
　　陳張氏控嚴實生乘脚踏車不愼撞傷伊孩陳毛毛等情昨由捕房將嚴拘解公堂訊明判給原告醫費洋十元著令繳洋開釋 
[調戲女工]  
　　無賴陳見生趙阿興等因在途調戲老公茂紗厰女工姚施氏等被捕拘入捕房昨解公堂訊供屬實判陳趙各押三月分别示儆 
[經理作弊]  
　　新閘路順利押店經理許緝熙因串同妻弟曹勝華惓取值洋四千餘元之衣飾鑽戒紅木器具等件逃逸經該押店主粤人鄭桂卿（卽鄭幹卿）控由捕房拘案迭經訊押在案前日午後由捕解廨復訊原告由中國律師丁榕君偕証人查文魁上堂証明各節請究訊之許仍延穆安素律師到堂辯護奉聶襄抵借洋四百元分用日久逾期不理經氏控奉公廨提案分别訊押交保在案前晚党奉襄讞提鄒復訊據供所抵之洋祇用一百五十元其餘二百五十元係被左私自多借等語因左保出未到與觀審之美領海君判鄒還押候傅保將左交案再訊 
美租界 
[無賴洋人]  
　　前晚有無賴洋人二名至西華得路張德茂小客棧欆宿棧主不允致被將　上洋燈抛擲於地而逃幾釀回祿由捕追獲解禀捕頭賠洋　案 
[胃取莊欵]  
　　七浦路五十七號張姓家報稱被僕人王桂胃取存莊洋千餘元逃往山東請追捕頭論候禀請公廨備文移提到案究辦 
法租界 
[様貨何可短少]  
　　立興洋行某司事投稱上年有周阿榮在棧做看棧房替工僅被伊陸續竊去洋　毯子等樣貨不少約值洋四百多元由周之二房東潘春林報知故邀同來案作証質之周供不認而潘亦堅稱並無通報情事官以所控不實使各退去不理 
[過犯又來圖竊]  
　　屢次懲辦之過犯錢阿生今又入境圖竊洋燈各賊爲探獲住解請訊究錢一味求恩中西官會商判監禁兩年满期驅逐 
[兩小孩險遭不白]  
　　南市市政廳偵探查知某甲在揚州拐得女孩兩口傷與法界盧公興皮絲烟店當將甲拘獲後一而移請法廨將盧子香及兩女孩提案帶回嚴究等因茲經公堂將盧及孩一併傳廨詰訊盧供兩孩由同鄕人在揚州出洋七十五元買來爲使女有賣身據可証吐驗並無拐帶寄養之事詰之一孩供名小如意子一名李小二子皆因貧迫由父母價賣與人契上所書係父母名姓並非被拐廨員以兩孩所供於契上所書相符令兩孩仍交盧領回一面函復該應再候核辦 
[五十元無力遵斷]  
　　沈蘭江之童養媳潘林弟上年逃出後奉官羊發善堂擇配當由陳福昌娶爲妻室成婚日久始於前日由沈在途遇見扭控公廨訊判林冴交保交還沈之財禮洋五十元在案嗣因無力遵斷昨又解訊判林弟押十四天满期给陳領回了案 
來函 
[洒皖籌振會來函]  
　　本會成立甫將兩月仰承諸大善士慷慨好義捐助鉅欵欽威同深茲將四月份上中兩旬收到之捐欵數目并諸大善士台銜彚登報端奉揚仁風嗣後續收捐欵每旬登報一次謹啓 
計開 
　　郁价生先生捐洋十元汪東先生捐洋二元馬素先生捐洋二十元張季直先生捐洋一千元孟純蓀先生捐洋五元趙竹君先生捐洋一千元易鋭侯先生捐　不五元黃中央先生捐洋十元服煥程雪樓先生捐規銀七百兩黃美涵先生捐洋五元應季中先生捐洋二百元以上共収洋二千三百六十九元規銀七百兩又蒙中法大藥房惠助仁丹五百包金鷄霜丸兩瓶鹽腦汁二瓶 
來稿 
[民國棒喝] （守身）丁義華 
　　事孰爲大事親爲大守孰爲大守身爲大斯古人之名言亦天下之至理也歷觀古今治亂興亡之跡多矣而民德貞淫是其大因甚矣民德之不可不修也然民德何如而可以修乎不外守其如玉之身而巳 
　　夫夏之桀商之紂荒淫無道之君也而湯武率人民以革命可以放棄之誅伐之故君之姓氏雖改吾人之中國未亡且世以來决無因一人一姓而淪喪一國者有之必自民德淫縱之國始而其國之所以亡實國民亡之也蓋國也者非一人一姓之國乃萬人萬姓之國也雖專制之國君苟爲不道人民猶得革命逐君以维持其國家惟使一國國民淫逸成風則國事將如懸崖滾石愈墜愈速不淪於冥淵鬼泉而不止矣吾嘗謂一國之政府惡劣人得改造之更換之如身體皮肉之疾尙可以奏刀刲也倘一國之國民淫逸則如膏盲之病不可救藥雖使扁鵲復生亦將望而却走矣有國家者鳥容忽此 
　　語云萬惡淫爲首無讑何人苟沾染一淫字種種罪惡從此而生而種悲境亦隨之俱至所謂個人樂生家庭樂趣社會公益國冢幸福皆歸入渺渺世界其所尙存乎人世者不過形役於淫慾之行尸直肉而巳嗚乎聚千千萬萬之行尸走肉成一國使之與精神活潑之民族角逐於世界舞台尙欲望其佔優勝地位者借非夢言當必　語也 
　　今世好淫者之自諱也不曰才子風流卽云名士 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[游戲電報] [  龍田]  
　　今日（即二十一日）午後中央政府接到英美德法四國正式國書承認中華民國 
　　四國大使請願與中華民國聨盟　　據總統府中人言庫倫活佛己願取消獨立附人民國版圖并願拒絶某國誓不受其籠絡 
　　宗社黨首領就獲餘黨解散 
　　　　　　　　　（以上北京電） 
　　黎副總統應接室地府下發現銀圓數千萬查係武昌未光復時瑞澂所藏（武昌電） 
　　中華國海軍部長在内閣會議時宣言决計募集愛國公債擴張海軍明年保添造大戰艦一百艘巡洋艦一千 
五百艘滅魚雷艇二千艘（譯電） 
[嘲某大姐] [  佐彤]  
撲鼻騷狐臭開言怪烏聲何嘗身叚好不過骨頭輕望去多斜氣行來少正經半間小房子夜弄瘟生 
海外奇談 
[化學膏藥] [  頌斌]  
　　巴黎攷斯德醫學博士近又新得一法能以化學水凝鍊成膏敷於紙上如手掌大貼在脊上第二第三節骨骱中可以預避寒疾經科無咳嗽患并治癥結痿痺等症彌不立效有患腹中痞結堅硬如石己歷十寒暑而醫藥罔效者及以化學水膏 
貼於痞上數日其病若失又一跛者跬步不能自行亦以此膏貼於兩足心現己行止自如又有一人其右臂失其自由亦於患處依法治之霍然奏效此外更有雙目不明兩耳不聰心藏不正依法試贴立即應手回春化學之作用有如是者於是藥籠中又添一種新品矣 
尊聞閣詞選 
[無題] [  惜貞]  
　　訂期同坐木蘭　得自由時自由天下風雲都一變人間福慧果雙修置身彷彿遊三島投袂圑　泛十洲隢日曈曈猶未起偷開倦眼看梳頭 
遊春一棹泛清渴容與中流亚坐時眞意堪爲君子道痴心未許俗人知相如譜求鳳曲蘇蕙先裁織錦詩兩岸不知綠底事爭誇范蠡載西施 
　　幾番花下試新妝愈喜相逢愈感傷常把羅巾盛血涙每爲粉　斷柔腸自知好事難爲繼不信渘情奈爾長三日唱隨綠易盡千金一刻效鴛鴦 
　　春風一度可憐宵乍叙歡情淚未消雨壓棠梨應有恨烟寵芍藥不勝嬌人間離合參萍梗别後相思指柳條從此海山消息斷雲　霧鬢隔藍橋 
頻煩青烏托微波奈此天魔作祟何别恨不隨春色減離愁便遇月明多偶憑幻夢偕盟好怎及褰裳盪　過今口阿儂誠自誤玉人底事亦蹉跎 
　　得夢無痕不可尋一春煩惱又相侵忍令啣歸泉壤空負癡情盼好音粉黛儘多堪入畫玉人難得是同心離悉别緖知何限推倒金樽更苦吟 
　　閒步花叢思悄然春蠢偶自把絲　漫勞隔世成連理敢望他生訂夙緣海水未枯終有恨山盟如昨問誰憐含沙射影原常事情海風波且莫前 
天台劉阮久無憑縹緲峰高十二層香霧輕烟嬌欲滴桃花流水淡於僧仙緣有分人終在孼障難消恨屢增絮果蘭因誰得解夜窗相伴有孤燈 
心直口快 
[憤言] [  榴花軒主]  
清廷之亡殉節者渺無一人然　　者亦何足深責顧所謂大清國梁鼎芬者何尙靦顔偷活於天壤問不隨亡清以去嘻節庵節庵一錢不值何消説梅村爲汝咏矣 
　　孫先生應黎公之招往遊武昌反粤復便道至福州其自的固自有在乃説者云將聯絡南省爲遥制北方之根據地此等謬説至足爲統一前途之害奉千無識者切莫輕信 
　　乘高車御華飾有丐者行乞辄呵之不己又撻之而贸然誇於人曰予社會黨也吁社會黨固如是乎 
[社會心理十不怕] [  谷夫]  
　　不怕國貨没銷路可以不投絲毫資本金不怕香煙復活可以便妻女借此出風頭不怕鴉片禁絶可以預儲後半世黑粮不怕米價奇貴可以乘時囤積獲利長子孫不怕機户歇業可以通身改西裝不怕金錢吃倒賬可以存放外國銀行不怕清廷推倒可以依舊運動得官做 
　　不怕到處兵變可以搬到上海租界住不怕飢民死盡可以將賑欵裝在荷包裏不怕瓜分可以挾資到東西洋作歸化民 
戲攷[  健兒]  
[岳家莊]  
　　岳飛以宋室不振志切勤一留母妻子女在家自拒兀术於牛頭山兀术志不得逞乃遣將從間道襲取飛之家屬以刦其降飛子雲女銀瓶俱喜習武雲善使銀鎚母常令其攻書雲迫以母命不敢 
 
 

Page 11

 
 
違拗然非其素志課餘常舞鎚以取樂適爲婢所見報知雲母母責以不勤學業重笞之忽牛　持飛書至囑其探問狀况雲接入牛見其面有涙痕怪問之知爲習武受屈大爲不平嘱以上山助父破賊立功雲甚喜忽報番將率兵攻莊岳母驚駭失色雲即持　與妹出莊迎敵牛又助之金將爲雲擊死大敗而回牛即携雲同往牛頭山助飛破敵蓋俊卿以此劇爲拿手戲而尤妙在笞責時號陶大哭滾地呼寃的肖童穉受屈景象舞鎚亦開闔有法從容不迫 
小説 
[短篇滑稽蠢公子] [  越痴]  
　　某富家子壯而蠢其父母以獨子故甚鍾愛欲爲之謀室粼里知其子蠢咸不與缔婚 
　　鄉有不貞女其父利富室之多金乃遣媒妁願聯秦晉富翁知舍此將不得子婦遂允之 
　　結婚之夕戚友慮其蠢不諳人事羣往竊聽之聞新婦蕩語曰吾聞君蠢今何不然且吾閲人多矣 
未有狂暴如君者蠢公子狂笑曰俺雖蠢頗善運 
動卿所識乃前清之運動家耳今俺則民國之新人物也其運動力不宜優於前清乎 
竊聽者聞之相向捧腹然未嘗不歎其言之微中不一年新婦産一雄戚友憶前事戲呼之日新運不一年新婦産一雄戚友憶前事戲呼之日新運動家 
[皖江血傳奇] [  雨林]  
　　第十五折结案 
　　（金雞叫）（生扮徐偉上）寃屈難分辯咱依然消閒自遣匪石我心不可轉豪傑從來獄内常磨鍊 
我徐偉因葬兄來皖被逮獄中轉瞬光陰己經半月幽囚許久未審一堂幸與故人聯牀尙屬獄中佳话頃獄卒來説馮撫於明日將此案親自提訊我想禍福死生卽在目下了 
（西地錦）（外扮馮撫上）考績常邀保薦奔波宦海年年而今獨自當方面生殺我專權 
　　本院馮煦前作皖藩己不直端督之舉動奈受其節制不敢爭衡今幸開府皖江分庭抗禮且皖省生殺又歸本院主持是以前次能將被囚學生概行釋放近日徐錫麟之弟徐偉不知何事竟來皖垣又爲端督偵知囑本院一體嚴拿訊明正法現徐偉己於半途拿獲押送獄中本院刻刻在心密訪至半月之久始知徐偉本非革黨亦無異謀待本院今朝將徐偉親訊一番從輕發落便了（外升堂介）（雑扮左右衙役上介）（淨扮獄官押生上介）（外見生介）前日端督來電云爾此次來皖欲名連革黨爲爾兄報仇爾從實招來免受刑拷（生）生員此次來皖欲收先兄骸骨歸葬故鄕無可供招任招任憑虞（外）本院查近日新律卽大逆不道亦無戮尸之條爾兄此次雖明正典刑然歸葬故鄕亦在情理之内但端督既欲將爾正法本院若卽行釋放爾不死於皖必死於南京現暫定爾一監禁罪名俟端督去兩江爾再打點出獄罷（淨押生直介）（外歎介）本院今朝又在端督手中奪下一條人命了（外下介） 
（點絳唇）（小生扮馬宗漢上）欲問蒼天漢家何故遭奇變空焚筆硯苦向沙塲戰（生上見小生介）（小生問生介）馮撫頃將兄提訊不知發落如何（生）本欲將弟開釋因恐端方作梗遂定監禁罪名今雖未脱幽囚却得與兄聚會了（小生）弟己定死刑將歸地下與兄相聚爲日無多兄當知此次舉義不成實因同胞自相殘竊今日既非漢家天下弟亦不願偷生於人世也 
（普天樂）手足親心腸變操戈空室來爭戰逼我曹抱恨重泉未把那東海寃塡俺息肯延殘喘用不着叫地呼天百千遍這結果英雄難免江山依舊屬胡兒今朝無可留戀 
（生小生俱下介）（外上介）頃接刑部釘封公文令本院將馬宗漢就地正法本院以事關奏案不敢久積己照例札飭首縣及城守爲監斬官伺候本院升堂出斬犯人了（外升堂介）（凈扮懹寧知縣副凈扮城守武弁同上參堂旁立介）（雑扮獄卒四人綁小生下介）（小生大呼介）俺一腔熱血誓葬荒邱上可見始祖在天之靈下可見徐陳二公之　且俺生爲苣帝苗裔死作漢室忠魂全受全歸毫無愧色爾等作人牛馬抗我羲旗往事都非天良盡襄爲一官之累負七尺之軀俺恨未將满賊食肉寢皮俾爾等早洗心革面也（外）監斬官速押馬宗漢至北門外法場正法罷（淨副淨率雑擁小生下介） 
此折無下場詩與第八折十三折同 
 
 
 

Page 12

 
 
   
 
