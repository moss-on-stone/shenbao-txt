# 1898 - 154 - 4909030

 

Page 1

 
 
[杭州提前發報告曰] [  申報館主人啓]  
　　本館於蘇州無錫等處及長江各埠所發申報提前赶寄俾閱者可較前早一日接到兹又將杭州之報迅速刷印星夜由輪船寄往本日報紙　　定明日即當送閱雖遇疾風猛雨决不愆期是以邇者銷數日增人皆以先覩爲快如有遲遲送到者即係外間拾取閱過之書報混　　告　　　諸君子惠函查究愼毋被若輩魚目混珠也此啓 
[新刑案彚編售] [  圖書集成局代啓]  
　　刑案彚編一書爲山陰周春　所輯　近今刑案彚爲一編凡入仕途者皆可爲先路之編不僅申韓家當奉圭臬也鏡古　星主人信本局　　新鑄鉛字排板刷印潔白紙張每部訂八本裝用錦套計碼洋一元五角即日出書并有祝松庵鮑季芸刑案　覽每部四十本　本局　代印　　如二記　購連箱每部實洋五元欲購者移玉至三馬路申報館及申昌書畫室可也 
[理財芻議]  
　　星期無事執筆人旴衡時局不禁喟然而嘆曰有是哉我皇上其眞愛民如子視民如傷者哉常此帑藏空虚洋　　如　積不得已創興鋪捐藥牙兩事未幾即明降諭旨一律停征凡在普天率土之民含齒戴髮之類當無不歡欣　舞共仰聖朝寛大之恩矣獨是鋪稅藥牙既免征矣而帑藏之空虚如故洋債之高積　然厘金爲入欵之大宗近　抵與英人歸稅務司代爲經理丁漕　項復不能多取於民深宫宵旰憂勞無術可以補救計臣坐視益復莫展一籌國勢其將日迫於貧困乎無已則有一策焉今之談裕國者動曰開礦産也興土貨也鼓鑄銀圓也創築鐵路也凡此重大事件諸公袞袞皆已先我而言之鄙人人微言輕烏足以妄參末議則請就至微至細之事實足以積少成多者爲之進一解可乎今滬上各貨　稅厘二者之外又有落地捐舉貨之由各省内地運滬者以及由北巿運至南巿者均責令照章完納定例不能隠匿絲毫顧巿井中人安識急公奉上往往以偷捐爲利藪雇人包送不服稽查以致籌餉局所收之捐日以短絀通年計算迥不如前綜理者知其弊而無法以絶之於是輾轉籌思另訂認捐之法有經本業承認者有由業外之人承認者既經承認即綜計年捐之多寡自向業此者收取依認定之數併繳局中而貨主遂無可病私捐　自有贏無絀矣豈非法之至善者耶本館每遇局中批示一經采訪友人抄錄無不列入報章大約各貨之歸商　認　者不下二三十種然貨物無限諒必無人承認者尚多匿捐走漏之端幾不可以數計謂予不信請徵之日　所　貨　局認捐機器紗批詞抵中略謂徐其慶等禀批該董承認紗捐以來變通招徠各店尚能踴躍請於四月分起如　銀　千四百兩每年共繳銀四千兩是豈認捐者之肯出銀賠墊乎蓋明係一經認捐即絶走私之路故特增　銀數以　　區報効之忱耳乃或謂即使增捐每年亦祗四千兩於國家有何裨補不知一業四千兩十業即四萬兩一百　即四十萬兩滬上諸業何止以百計則終年所入當亦有可觀　不第滬上已也聞之粤東各貨皆須由商人承繳稅餉餘闈姓爲首屈一指外其餘亦不下數百萬金是雖無認繳落地捐之名而實與認繳洛地捐無　推至而於二十一行　句皆仿而行之則一省如得一百萬金二十一省即可得二千一百萬金尚得謂之非一宗巨欵乎哉總而言之中國　六物博久爲寰宇所著名藏富於民何可限量計臣而不欲理財則已計臣而欲理財也即此落地捐之微而一經商　認捐已有如此之巨則凡類於落地捐者悉心整頓安見其不數倍之且數十倍之尚何憂洋債之不得清償帑藏之時虞不給耶或曰落地捐一項由本業認繳與業外之人認繳大有天壤之殊本業於捐數之多寡早有成竹在胸不過照局中所收酌加一二而已不若由業外之人辦理若能得手即可如機器紗捐之例遂漸酌加此則鄙人非闕闠中人去識其中曲折固不敢妄贅一詞也 
[本館搂奉電音]  
　　昨日上午京師飛電傳來上諭一道敬謹譯登○四月十六日奉上諭陜西布政使　 
李有　補授袁昶著補授按察使欽此 
[停止稅捐]  
　　京師訪事友人來函云成都將軍恭軍帥壽陜西巡撫魏中丞光　河南巡撫劉中丞先後奏請停緩鋪房藥牙捐稅以紓民力户奉旨交部議奏旋奏請概行停緩辦理專力責成各禮臣一體勸辦　信股票事　奉旨依議欽此四月初三日户部飛咨各直省將軍督撫順天府府尹遵照辦理刻下順天府已大張示諭内開前　創辦鋪房等捐現准户部咨稱商民艱苦力有未逮奉旨將景祺前奏議行之鋪房加租藥牙烟膏各稅暫停緩辦云云此示一出閭巷小民無不歡聲雷動矣 
[示用銀元]  
　　京師訪事友人來函云都中出入各欵搭用銀元前已由五城城憲大張示諭兹順天府復恐　民商賈未能一體周知爰詳開條目遍諭通衢略謂京師錢價日昻銀價日跌若不按照南省通行銀元圜法斷難補　惟恐奸商造言居民受其蠱惑爲此剴切曉諭俾得流通至銀元分量每整元計庫平七錢二分有盈無縱行使斷無稍虧銀元花色字跡精緻端詳尢難魚目混珠無患　鼎惟成色整元九成零元八成四二照加以人工火耗不得不照足紋行使且部庫照放照收亦甚公允至於巿面交易銀錢仍聽商家按照行情隨時漲落但零元須與整元一律不准因成色少低價值叅差搭收搭放雖不拘成數至少不得不足二成其餘各節與前示無異目下部陣放出銀元無幾京師巿面尚屬安靜銀元行情仍舊錢價銀價亦無甚漲落 
[軍節回轅]  
　　松江采訪友人云本月十五日晨光乍動郡城東南隅一帶居民咸從睡夢中驚聞砲聲隆隆有若目霆怒發稍停營中角聲烏烏然由遠而近及東方既明出户視之則五營將領以及千把兵弁策騎往來絡繹不絶迨日之方中始見江南提督李壽廷軍門身穿黄馬褂端坐八人大轎導以全副儀使前呼後擁遄回節署未幾五營將備暨金山青村柘林三營將領相约趨轅叅谒閱片刻軍門即登舟赴澱山湖閱視水師操演十六日晌午方回 
[示改武試]  
　　欽加三品銜補用直隸州正任江陰縣調署華亭縣正堂劉爲出示曉諭事本年四月初四日　本府正堂恩札奉布政使聶札本年三月二十七日奉總督部堂劉札開光緒二十四年三月十九日准兵部咨武庫司案呈所有軍機處會同本部議改武試章程業經奏准應即恭錄諭旨備錄原奏通行各省已經設有武備學堂者著即將護堂坐落大小及教習名數教練章程詳細開明報部其未經設立學堂省分迅即酌量情形將如何建立如何教練之處報部核辦至考試一切詳細章程候本部隨時咨查奏定後再爲行知相應先行咨照可也並抄單等因到本部堂抄　札司即便轉飭所屬各府州縣一體遵照辦理並出不曉諭等因到可抄粘札府奉此合就抄粘轉飭等因到縣 
 
 

Page 2

 
 
合行出示曉諭爲此仰闔邑生童人等一體遵照毋違特示光緒二十四年四月十四日 
[出殯盛儀]  
　　京師訪事友人來函云四月初二日爲已故大學士麟芝葊中堂田殯之期是日由本宅將靈柩舁至廣渠門内隆安寺古刹安厝道經崇文門大街凡門生故吏咸於甬路兩旁敬設路祭城外花兒巿大街又有祭棚一座爲京師五營將校公備因中堂曾任步軍統領故也一路執事之鮮明鼓樂之中節與夫擡扛人夫之齊整執紼送殯之繁多殊難殫述古所謂生榮死哀如中堂者庶幾近之歟 
[訛傳盜案]  
　　蘇州訪事人云蘇州葑門内葉家弄俞姓嫗年已五十有四與某藥鋪夥某中私識附近無賴輩於上月二十四夜三鼓時擁入捉姦是處左近泊有砲船一艘船上勇丁聞聲附和一時哄閙之聲逹於遠近無賴輩既至嫗家遂將物件順手攫取翌日遐邇哄傳俞嫗被盜事聞於某巨紳以省會之區豈容盜匪横行不法遂將其事白諸臬憲吳廉訪廉訪立飭元和縣董大令及南路總　　司馬詳細查訪務將實情禀候核奪 
[盜犯監斃]  
　　杭州訪事友人來函云本月初十日錢塘縣監中寄禁之蕭山盜犯陳幅輕一名因病倒斃管獄官據情禀報陳大令轉　府尊派員相騐林大守即委仁和縣蕭藴齋明府帶同刑仵至錢塘署縣將犯屍如法檢騐確係因病身死隨塡寫屍格備棺收殮回署後備文詳報并赴各轅銷差 
[示平米價]  
　　杭州采訪友人云浙江各屬邇者米價騰貴小民餬口維艱歴經官憲諭令各鋪酌量平减未及數日依然繼長增高現當綢莊收買新絲機户俱已停工箔作又復歇夏此等工匠率喜遇事生風一經株守家中不免滋生事故日前有人繕就匿名揭帖遍貼通衢略調杭地米糧昻貴貧人無以爲生我等非敢爲盜實屬近於飢寒若不平糶必致坐以待斃現在擬向城中各米鋪暫借糧食以濟眉急倘有乘機　取銀錢什物者即係眞盜我等决不相容定當送官究治云云事爲撫憲廖大中丞所知立即出示云爲曉諭事照得販米出洋及　米居奇均有應得之罪浙省米價日增前由本部院出示查禁諭令平價發售乃近日以來不惟不能稍减反逐漸加增究其所由皆奸商串同米行販運出口及囤户居積爲奇以致來源易竭現已通飭各屬查禁出洋并停收米稅倘再有私相販運者一經拿獲審實即以軍法從事囤户閉糴者亦嚴加治罪决不姑寛各米鋪速宜减價平售以紓民困除飭縣嚴拿密訪外合行出示曉諭爲此諭令諸色人等知悉如見有私販裝運出洋者許即　送地方官究辦各米鋪不得抗違及短縮升斗等情倘有匪徒膽敢造言聚衆滋擾亦從嚴懲處各宜遵凛毋違特示光緒二十四年四月十四日給旋復飭仁和錢塘兩縣主傳集米行董事諭令酌定價值大約次米祗准每升售錢四十一二文頂高者不得過五十文各董奉諭後對以須俟邀集同行會議再行禀覆 
[京師火警]  
　　京師訪事友人來函云閏三月二十三日申酉之交西四牌樓南某烟鋪不知因何失愼火勢上炎延及比鄰茶葉店兩家房屋同付楚人一炬次鄰某飯鋪掌櫃已年老龍鍾見火猝至駭極不能移步經人負出痰壅而斃烟鋪掌櫃某甲懼罹火頭之罪逃匿不知所之地方官乃將鋪夥拘之而去又後門外張姓母子三人家頗饒富定期四月三日爲長子授室預搭席棚於中庭特留棚匠一名看守閏三月二十九日之夜四更將盡時附近居人然放爆竹遺落棚上延及蘆席火燄熊熊時棚匠已睡熟比及知覺則濃烟四塞匠駭極呼救主人從睡夢中驚醒負母疾趨甫至門外查視諸人有八歲男兒未及逃出即著一傭婦奮身入救繼又因文契匣未携復命一僕婦入取迨二婦入内則席棚墜落竟不得比同葬於火窟中時水會中人已經齊集竭力撲救天明始熄計燒燬房屋四五十間物件亦未搶出惟左右鄰居未遭池魚之殃及亦云幸矣 
[粤東患疫]  
　　粤東訪事友人致書本館云疫症流行迄未稍息英都轉關心民瘼於本月初二日在署内恭設香案祈禱雷雨以散疫氣想至諴感神當必如嚮斯應也○南海波羅廟中銅鼓數千年物也上年省垣疫症流行曾舁以巡遊街巿兹董裴兩明府又飭役詣廟恭請至署供奉本月初三日隨同玄天上　偶像巡遊城内各街驅除疫厲○老城内旗廟地方死亡相繼保留守於初一夜更深時率同八旗營勇手持火槍整隊出巡如臨大敵每當空闊之區即開放洋槍以散疫氣刻下省中門高大户無人居住多遷居河上各鋪户亦有閉門來業者　欄街大興紙店連日疊斃多人長壽里某欄村店開張未久旋因司事人病殁以致歇業打銅街愼昌綢縀店旬日之内病者七人各善堂醫病之所實不能容 
[淛省官塲紀事]  
　　杭州訪事友人來函云浙省春間雨水過多潮汛大至前經道憲陳養源察親赴海塘查勘情形勘得南龍頭一帶亟需修築因委提調李小亭太守前往估工擇於本月十一日興修另委候補府照磨李叅軍時榖赴塘監視工程○嘉興府屬之新篁鎭向設釐局由上遊委員辦理現因經費支絀撫憲遂札飭各局斟酌裁併新篁一局歸併王店辦理總辦李别駕鏡另委錢餘繭捐差别駕銷差後即赴繭局任事○浙省製造軍火需用硝磺現由防軍局委候補府傅太守澤鴻前赴湖南查探價　以便採買 
[西湖棹歌]  
　　杭州訪事友人來函云杭垣某都戎假館下城三角蕩是空地甚多因豢小羊數頭淺草平原藉資點綴日前被偷兒禍去其一于是麾下健兒每屆夕陽西下時潛伏左近偵伺本月初十日有在東文昌閣前開醫園之某甲經過其地手持布衫一件見羣羊食草駐足以觀營兵三人疑前羊即其所　爰扭至公館中盡情拷撃甲於斯時有口難分而近處居民俱與甲相熟知其被誣也邀同多人擁至公館中吵閙時都戎適由外而回詢知其事即以好言安慰立將營兵三人各責軍棍一千并出洋八元爲甲養傷之費甲妻尚不肯收云已受重傷恐有性命之憂都戎復再三開導謂倘有不測定將營兵抵命又另加醫藥費洋四元其事始寢○浙省舉辦民更自歸紳士辦理支收一切均以同善堂爲匯總惟所收之欵入不敷出總紳丁君以精神漸衰求卸是職然現在接替乏人故民更一事暫由兩縣辦理○錢塘門外保俶塔下本係石山無人開鑿前年有毛某者禀請納糧雇人鑿取石塊已蒙批准兩年以來頗獲重利本月初九日有一石工由山頂墜下登時跌斃其家屬前來不肯甘休後經浼人說合出銀蚨三百元以爲喪費始得免於脣舌 
[四明山色]  
　　寗波訪事人云辦理釐金之稅務司某君刻已至甬暫假察院爲公館連日往各處卡局察看情形俟得端倪方可接辦○寗郡每有不法棍徒藉端訛詐即俗所謂空呼黨人也若輩唆訟誘賭無惡不爲爲害地方殊非淺鮮現經鄞縣劉大令飭差查拿并出示嚴禁想若輩聞之當稍知歛跡矣 
[蘭芷餘馨]  
　　漢口訪事友人云湘撫陳右銘中丞整頓武備不遺餘力聞從前所募之湘勇業已用西法教練成軍上月下旬某日中丞親臨校閱如荼如火湏有可觀亦可謂成效之速矣○近聞湘省士民擬就省會創興水利公司業經具禀撫轅奉陳石銘中丞批准想不日即須開辦矣 
[漢水雙鱗]  
　　漢口訪事友人來函云鄂督張香濤制軍整頓商務議在漢口創興商務局以開風氣現聞此事業有成議撫憲譚敬甫中丞委鐵路局朱太守惠之爲總辦○近日漢口失竊之事多如山積而破案者殊屬寥寥邑尊李大令因將捕役錢泰王順等嚴比枷號○鄂中大憲近見沙巿亂民滋事之故恐武漢不法者羣起效尤故日來有創興民團之議特不知能否舉行耳○聞有籍隸崇陽之某廣又因向新進武　 
 
 

Page 3

 
 
勒索卷費已被人上控矣○某日午前有某西人踽踽獨行至紹興會館門首適遇不識姓名之大漢忽將西人抓住勢欲用武四鄰恐　事端竭力攔阻西人亦不與計較遂分途而去○現有西人在漢口購買鳥毛多多益善不吝價值操是業者無不利巿三倍○武漢河水湍急連日覆舟之事多至十餘起淹斃者莫計其數故行舟者咸有戒心也○某日府尊余堯衢太守親詣漢口沈家廟特備盛筵延請闔鎭商民勸領昭信股票是日赴讌者實繁有徒惟不知能否踴躍也 
[䢴溝碧浪]  
　　揚州訪事友云揚屬舉行縣考已紀前報本月初八日發初覆案江甘兩縣前列十名照錄於下江都吳寅生吳駕元徐安王祿昌郭長沂王魁昌顧元丙唐棣芳胡郊元徐泰甘泉齊霖毛昌緒龔啓　陳恩溥程壽劉堉陳文驤張德馨王慶堯桑寳彝○江都縣屬之范家莊在城之東南隅閏三月初旬有許姓家被竊並拒傷事主當經朱邑宰親臨勘騐比捕嚴緝迄今贓匪未獲邑宰恐匪徒日久遠颺特懸賞格勒緝其略云案據縣屬范家莊地保卜椿報據民人許仁逹投稱伊家於閏三月初二三更時分被匪撞門擁入分赴各房搜掠伊妻許田氏驚覺喊捕被匪拒傷搜刦衣飾錢洋逃逸囑身轉報往查屬實呈請勘緝等情並據事主許仁逹開單同報到縣據經會營前往旋據許仁逹續禀伊妻因傷重現已殞命勘騐飭緝並通禀在案迄今多日贓匪未獲誠恐遠颺除加差勒緝關移鄰封營縣一體協緝外合亟縣賞緝拿爲此格仰諸色人等知悉有能拿獲此案眞贓止盜者每名賞洋二百五十元聞風報信因而拿獲者每名賞洋五十元持格請領决不食言○揚城自上月下旬起迄今已兼旬之久屏翳君幾於無日不臨時而如絲如織時而勢若傾盆寒燠無常陰霾不解各鄉二麥正當結實之際遭此淹浸類多霉爛生茅胼首胝足者流仰首長空無不愁眉雙鎖府縣各憲關心民瘼特於本月十二日起齋戒祈禱以慰民望先於十一日在郡廟設壇並會銜示禁屠宰三日乃兩邑宰甫經設壇回署而一輪紅日已如銅鉦高掛照耀長空其果精誠所格歟抑事之會逢其適歟然四野鄉農已莫不額手歡頌矣 
[潤州雜錄]  
　　鎭江訪事人云郡城南門外王某向充小工度日其妻某氏年方十九小家碧玉頗有林下風月之十一日王自外歸忽奮老拳將畫眉人兇毆致斃或曰王素與某蕩婦私被蕩婦從中唆弄致起殺機果爾則王之殘忍亦至乎其極矣○小碼頭某姓婦文君新寡時逗琴心惑於冰上人之巧語花言遂醮與某甲甲常年出外重利輕離又格外防維不准婦至母家住宿一日其母往探適甲自外至告以爾女早已脫逃母聞之與之爲難被甲兇毆以致斃命旋經其家投報地甲言欲赴訴琴堂恐甲不能免於災生雀鼠也○聞鎭江府彦詠之太守禀請上憲告假回旗然得自傳言確否不敢必也○近有遊勇往來於瓜州七濠一帶串同本地匪棍於夜間搶奪行人衣物是處爲揚州府轄境辦理保甲者其亦有所聞見否 
[金閶雜錄]  
　　蘇州訪事人云有六老爺者王其姓不詳其名爲前任長洲縣王芸莊大令之從弟自大令交卸後一應帳欵皆由王一人經理去冬與府署左近某蕩婦姘識揮金如土半載於兹於是六老爺之名大噪某日蘇州府桐太守親臨王公館詣大令靈前祭奠忽聞瀛眷在内慟哭似乎家庭不睦所致遂飭丁細詢緣由始知因帳目不符之故迨回署後立即札飭長洲縣汪明府提該蕩婦究辦明府奉委之下即於十四日飭差將婦及本夫某甲併拘至縣署分别管押候訊供核辦○本月十二日總捕府劉司馬因公出署道經閶門瞥見流氓多人互相毆鬥聲勢洶洶如臨大敵因即喝令差勇將著名流氓文升柯和尚金和尚陸玉祥盧金榮陳茂章等六名帶回升堂提訊各犯俯首求恩司馬判令各笞一千板文柯金三犯枷號示衆陸盧陳三犯情罪較輕著交保釋去○著名賭棍單大肚子即單松齡獲案訊供等情均紀前報兹悉單當總捕府劉司馬堂訊時供稱省中陸紳子曾向小人借洋三十元屢索不還索之過急以致懷恨誣控云云司馬喝笞六百板釘上脚鐐發化莠堂收禁候禀請臬靈核辦 
[川督赴川]  
　　昨日記名提督初軍門發祥張大令鋒廣東候補知府吳太守惇蔭先後至北河南路天后宫西側裕壽山制軍行轅禀見制軍一一接入花廳茗談良久始興辭而出聞制軍准於本日乘江寛輪船赴漢口然後入蜀履新 
[嚴防滋事]  
　　泰西人士在中國設立教堂原可相安無事而不肖之徒每喜與教士爲難以致釀成事變前晚蘇松太兵備道蔡和甫觀察帶同勇役　至南巿巡查十六鋪巡防南局委員鍾偉臣二尹中局委員潘仲泉二尹北局委員楊聘侯二尹二十三七鋪巡防局委員盛雨村二尹齊邵予　二尹前往大碼頭迎迓觀察一一接見後即在官廳小坐晤談忽憶及南巿小南門外董家渡天主堂司鐸龔君日前爲劉裕興糕糰店小主人劉炎元侮慢一節遂謂盛邵兩二尹曰教堂重地何得不肖之徒在彼滋擾亟應設法防範以免滋生事端因諭令每日派地甲人等嚴加查察免匪徒乘間滋事 
[委騐堂]  
　　江海關道蔡和甫觀察定期四月十七日往普育堂點騐留堂婦女及一切殘廢之人屆時觀察適有要公札委海防廳劉乙笙司馬代查司馬奉委後即於清晨鳴騶赴堂點騐畢詣轅禀覆 
[准撥公]  
　　日昨普育堂董事曹基善具禀英界公廨稱堂中收養無告煢民常有五百餘名口之多用款浩繁當此米珠薪桂無物不昻經費異常竭蹶請於罰欵項下撥助以資接濟等情讞員張賡三直剌以此係善舉未便固却因批准每年撥助洋限二百圓給發印簿按季支取一面詳請道憲立案永以爲例 
[飭開清册]  
　　英界公廨所收罰欵工部局中人嘖有煩言讞員張賡三直剌聞之將接任以來按日所收若干　支各項經費若干修理廨　工貲若十餘存若干飭書吏開呈清册申送道轅 
[解歸訊理]  
　　王桂卿係揚州府屬東臺縣人近日其父陳景堂投英界公廨訴稱女兒桂卿小字四九前已許字與人不料被歹人誘拐來申致墮烟花之窟讞員張賡三直剌飭差將陳及四九等一併解歸東臺縣訊理 
[押遷轇轕]  
　　本埠太平碼頭有巿房兩所由粤人某甲賃開廣和隆及鎰記土行近日忽有西人某甲至上海縣署請黄大令押遷昨日西人某乙又帶同通事至縣署謁見大令婉詞商免大令以兩造皆係西人諭令各赴該管領事署禀訴 
[商留女丐]  
　　日前英界房柏總捕頭偕工部局值年董事及王家庫捕房副捕頭帶同華捕赴新閘棲流公所閱看各處留養男女貧民至次日副捕頭又帶通事一人前往與所董瞿梧笙面商可否將租界中女丐併入女所留養瞿董告以女所中均係奉發擇配及待訊之人似未便與女丐同居一處副捕頭謂所中既有餘地可否由局蓋造房屋專收女丐並由工部局每年撥助洋銀二百圓瞿董云所中之事向由英界讞員主持未便擅自專主副捕頭云雖有是議尚須與柏總捕頭等妥商禀由領事照會道憲大人然後舉辦 
[誘拐送縣]  
　　本城梅家弄賣牛肉人王阿二牛有一女小字阿狗年十六歲日前被某甲誘出旋在王家庫尋獲扭至保甲總巡局請究戴子勘明府提訊屬實以事關誘拐未便輕恕遂將原被一併移送縣署請辦黄大令飭值日差看管候訊 
[流氓兇横]  
　　小東門外與爛泥渡僅隔一衣帶水彼處鄉民時有來滬購物者近日有屢經犯案由改過所逃出之兇犯徐春春即狂徒阿春招聚流氓冐稱捕役訛詐良民　輩結成羽黨數十人各懷利刃凡遇單身過客即向之刼奪因是來往彼處者咸有戒　以上燈後尤　足 
 
 

Page 4

 
 
不敢行除暴安良是所望於有地方之責者 
[西教瞻禮]  
　　昨日爲泰西天主教中瞻禮之期先期本邑虹口天中堂司鐸蘇君飭工人張燈結彩陳設煥然清晨七下鐘時主教倪君懷綸身穿祭服頭戴禮冠詣彌撤臺前致祭一時善男信女之到堂瞻禮者不下千有餘人咸長跪兩旁肅然起敬至鐘鳴九下半時禮成始分道而散 
[壓傷續述]  
　　南巿高昌廟大街某姓薙髮店學徒前日在門首修理地板被營勇將裝泥車拉過不及避讓致被壓傷當時經人扶起見足踝及腰骨均已折斷手指亦被　傷頭面腫大血液淋漓嗣查得此車係製造局東隅克隊營某營勇所拉營中哨弁張某聞知往視即延湖南醫牛爲之敷治且時小腹脹大溲溺緊閉命在須臾迨施以藥餌始得漸漸甦　大　現在可免性命之虞矣 
[無端倒斃]  
　　昨有混名寗波阿金者行至虹口西華德路太順里忽然倒地氣息如絲勢將就斃旋經熟識人報知其兄到來則已體冷如冰魂遊地府矣 
[正悞]  
　　本月初五日報中湘藩來滬標題悞湘爲閩其下俞方伯廉三句悞三爲之十四日恭錄電傳上諭守衞園寢句悞園爲四加一貝勒句悞貝爲謨合行校正 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤試文言]  
　　廣州博聞報云考試爲掄才大典豈容受賄循私而愚人惑於謡言每每受棍徒之騙既以不肖自待復以不肖待人可笑亦復可恨也兹届府試之期周太守不憚教誨提撕出示曉諭曰爲申明約束事照得歲科童試爲士子進身之始文風士習萌芽於兹持衡者固不容輕率以將與試者亦何可菲薄自待本府早歲掇取科名未嘗學問一行作吏學殖益荒兹者開考歲試郡屬人文鼎盛試卷繁多此次校閱甄錄其高下去取豈能不爽錙銖所可自信者惟有盡心鑒定一以文學爲憑决不作徇情受賄之事爲斯文玷辱所延襄閱僚友均屬品學素優本署本胥更不容稍涉非分今與諸童要約務宜恪遵功令用心考試切勿狃於積習謂案首前茅可以賄買情託致受人籠詐倘有自稱本署之人在外撞騙者准其隨時扭禀立子懲辦至傳遞槍替例禁極嚴本府親加糾察并於覆試時酌提前列一一面試如與前塲不符立即屏斥倘或文理荒謬仍子扣除諸董宜體本府厚待斯文之意謹守禮法各奏爾能爾等倘有仍蹈鑽謀槍遞情弊以及在外聚衆打架賭博酗酒等情則是不自愛惜本府惟有從　懲治并惟該保師父兄是問士習純駁繋風化之隆污英彦升沈亦有司之榮辱用特先行誥誡多士其各聽從庶幾相感以誠猶或失之未遠毋違特示又示曰示諭府屬應考文童知悉照得現屆歲試係照前陞府禀定章程頭二兩塲間　連考所有兩塲試卷均於頭塲前二日併投套齊合看歸併一次出旁業經出示曉諭在案查每塲試卷數千各卷必須註明縣考第　號第幾名字樣然後逐塲挨序縣案名次方能兩卷合套爾等投卷後務須各自查明縣案第幾號第幾名如第一號第一名第二號第二名等字樣均以數目推計塡寫毋庸用天地元黄字號所有頭二兩塲卷面塡寫一律切勿參差錯漏并不得因名次稍低妄爲擡高致與縣案不符無從查考至初覆以後并須添寫前塲出榜名次各宜凛遵愼毋錯亂自悞特示又本飽訪事友人云南海縣試外間謡言紛起謂列前茅者皆有請託情事事爲董邑尊所聞旋即出示曉諭曰本屆歳試各卷名次高下悉由本縣自定絶無旁人參預乃聞近日謡言謂有門路打點可用錢買取案首似此無稽讕語想爾等亦必不信特既有此等言語傳至本縣之耳則爾等更必熟聞本縣亦是考試出身備受風簷辛苦距今未遠何至忽忘致有施己弗願轉以加人之事且蒞任逾年平日操守如何諒亦不待多說爾等前程萬里豈止於一名案首肯浪費多錢是多士之自愛者本縣尚深信其不肯營求則本縣之屆心行事更爲爾等所共信發案在即其各靜俟毋爲浮議所摇受其欺愚致干查究切切特示 
[馳馬違草]  
　　有名賈禮者不知何許人前日午後高騎駿馬馳騁於南巿新馬路中適有江北人某甲推小車迎面而來不及避讓致被撞跌由某號巡街捕見而　住解赴馬路善後局中會辦委員孫星垣直剌傳案略詰數語以馳馬通衢有干例禁判罰洋一元撥充馬路經費另再榜示頭門俾衆咸知 
[流氓攫物]  
　　前日清晨七點鐘時有浦東鄉婦某氏携棉布數疋赴本邑某布店易錢行至王家弄遇流氓五六人無端扭住疉批其頰婦不知所措呆若木雞旁觀者亦以未明原委不便與聞流氓遂乘機將布攫之而去婦雖高聲狂喊彼等己逃逸無蹤矣 
[上海縣署瑣案]  
　　英界公堂讞員張賡三直剌函送陳洪卿吳林氏並被拐女　王愛寳　縣請究前日李二尹提訊之下陳供杭州人向業整容由原籍誘拐王愛寳到申賃居吳林氏家欲圖價賣被人窺破鳴捕拘解公堂已經張大老爺枷責今送案下求賜鴻恩吳林氏供陳來借屋時云是父女小婦人一時失察貿然留住後即窺破情　故鳴捕送案旋有王阿華者投案禀稱王愛寳是小的之女兒走失後訪知被陳拐逃因即來申尋訪至則已在英界公堂訊辦今既　案央戴牛昌船局作保求准給領帶回二尹傳愛寳至案指王問曰認得此人否答稱是父親某日在街坊買物陳誘稱同　看戲　破拐到船上卽載之來申借住吳林氏處託伊價賣經房主查悉喚捕送案二尹飭差帶王阿華到戴生昌取具保狀將女給領陳差吳林氏交官媒候辦○英界公堂移送張王氏到縣請核李二尹提訊之下供稱蘇州閶門外人丈夫在家訓蒙姪女王賽　將次出嫁因慕滬上繁華偕小婦人來此遊玩並購物件寓居後馬路包探疑是拐帶拘解公堂張大老爺將姪女發入棲流女所小婦　則　送　下賽寳之祖母刻亦來此求察王夏氏投案訴稱年已七十六歲因孫女賽寳出嫁在邇趁此來滬遊玩並購物件央姪女偕來上婦人在蘇聞被張大老爺　堂疑拐訊押故即　此求將孫女給領二尹謂本委難信一面之詞叱夏氏暫退張王氏交官　　查訊核奪○踏布坊司年倪廷英等聨名六十餘人扭控　小保王佳本擾亂行規已紀昨報李二尹提齊訊斷兩士同供舊　周樹鏞　每千除抽費五十文外又加一十文今因遷移公所又欲派捐實在無力允從小的等由袁世鑾囑令列名控周樹鏞舞弊倪廷英　　福陳三義徐如山周慶　　　慶邵掌全同供此事因袁世鑾意圖爭充董事唆使王佳本等揑名誣告而袁世鑾現已改業小的等願舉周董經理二尹飭倪等傳諭周樹鏞著將公所出入各欵榜貼門首袁未到案姑免深究斥兩王以後不可多事并著具結呈案 
[上海巡局紀事]  
　　江北某邑人陳妙川向在滬南拉東洋車以資餬口日前偶　　病縣車寄與同業友人王　珠處迨病愈後擬將車售去另覓生業有某甲者向之承買議定價洋十元正欲成交王知而阻止向陳索　酬儀陳許以小洋五角王尚不從因而口角旋復爭毆兩造互扭至十六鋪巡防中局局員潘仲泉二尹提案研訊以王不應藉端滋詐判令掌頰五十下開釋○華盛紡紗廠女工周王氏前日工作後竊取棉紗數磅懷之而逸甫至頭門即爲管門丁查見扭入巡防局禀明原委姚殿卿二尹升座研訊周王氏供認不諱二尹叱令掌頰四十下從寛交人保釋 
[法界捕房紀事]  
　　瑞福里及自來火行東街有甲乙兩姓因前晚招人聚賭巡街捕以其有違租界章　將賭具及賭徒一作解送捕房捕頭命將甲乙各罰洋二元從寛釋出○招商局普濟輪船停泊馬頭有偷兒混入大餐房内竊取刀义等物事爲茶房所見立即拘獲送入捕房捕頭命押候堂期解訊 
[美界捕房紀事]  
　　昨日已經遞解回籍潛行來滬之竊犯王秀森混入虹口怡和碼頭所泊萃和輪船艙中竊取綢布衣服八件携贓至西華德路某質鋪求質爲包探胡瑞龍查見拘入捕房押候解送公堂究懲○杭州人周覽喬穿窬中斵輪老手也前日由杭來滬濳逃至虹口一帶陸續竊取洋銀衣服首飾等件約有千數百金昨日午後爲包探胡瑞龍　入捕房押候解送公堂請讞員張賡三直剌訊究○整容匠顧福生顧松桃項振元陳阿華前日成羣合隊擠擁至虹口周浦路四川路北山西路各剃頭鋪内任意滋擾被包探竇如海費阿銀一併拘入捕房押候解送公堂究治○鄉婦朱王氏家居虹口錢業會館附近家有祖遺田數畝鋤兩犂雲藉　餬口其子名榮榮不務正業日事遊蕩時將田中泥土挖掘裝載至各處售錢花用氏向之詰責非惟不服反敢將氏扭住任情毆撃致失去金押髮等件所值不少不得已扭赴捕房據情控告捕頭研問之餘以事關骨肉諭令自投英界公堂請讞員張賡三直剌核奪 
 
 

Page 10

 
 
[皖省官報]  
　　四月初七日池州府通判陳　器到解京　並引見　候補知縣鄧　　　　合紅廠查　　　　　　　　　　辭赴皖北措資○初八日委辦正陽關稅務同知王壽堃到調補阜陽縣事太平縣黄家傑到交代清楚　候補知縣俞炳　知奉委　賑捐局核奬文　彭　超知辭奉　　　　公幹縣丞鄭秉璘到解秋審人犯赴宣城回○初九日缷署青陽縣崇安到候補知府邊保桱知奉　辭鹽　厘卡龔鎭湘到起服來省知縣畢登　試本任壽州秦霖到○初十日缷署青陽縣崇安知交代清楚鳳廬同知劉鑌到知縣劉寅度謝超委一次○十一日候補直隸州朱式程辭赴清江提餉知州彭名保到上海採辦青鉛回知縣許　傑知奉委辦支應局核對差趙元熙到赴無巢公幹回王子銘知奉委解賑餉赴鳳陽府經張慶孝知奉府委解秋審人犯赴休寗從九王洪恩典史汗景鴻撒鳳翔巡檢陳師曾均知奉府委院試武塲印臂差潘翰章辭赴皖北一帶措資○十二日候補知縣王子銘辭解賑餉赴鳳陽府經張慶孝辭解秋審人犯赴休寗從九張綬藻奉營務處委赴上海探磺價 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年四月初九日京報全錄]  
　　宫門抄○諭旨二道錄前○駐藏大臣文奏爲保奬辦事出力人員摺○燕督王奏爲勸辦昭信股票片○粤關監督文奏爲病難速痊懇　開缺摺○黑龍江將軍恩奏爲持叅廳官縱役殃民請旨革職摺○湘撫陳奏爲遴員接署藩篆片○吉林將軍延奏爲遴員署理通判片○四月初九日兵部太常寺太僕寺正藍旗兩翼值日無引見○崑中堂謝管宗人府銀庫恩○前安徽學政李端遇到京覆命並請安○大額駙　公各請假十日○恩公那公各續假十日○榮中堂阿克　阿各續假五日○召見軍機李端遇○○駐藏辦事大臣副都統銜奴才文海跪奏爲保奬辦事出力人員以資鼓勵恭摺陳明仰祈聖鑒事竊奴才於去年八月到打箭鑪時值德爾格忒土司爲川督鹿傳霖提省各路土　　風驚懼有調集土兵於隘口安設槍砲防守自衞微計者北路一帶向爲西藏運　大路因此商旅亦有戒心無故往來鑪城謡風肆起人心　惑奴才當將大概情形奏明一面派委文武隨員帶同弁勇赴麻出孔撒等處暗中查看隠示防衞之意並彈壓各士兵不准滋事保護商旅各邊幸賴以無事嗣奉電旨飭奴才查辦此案旋准川督將德格土婦及小土可等解回鑪城復經奴才札委署打箭鑪同知武文源會同隨員蕭富榖何光燮取具德格委員張繼親供傳集小土司母子質審維時張繼進關所帶兵勇甚衆與德格士兵頭人等相視爲讐鑪城彈丸之地兩造偪處奴才深恐尋釁滋事當派弁勇邏察並飭打　鑪同知暨阜和協副將會派兵役守護土司嚴催張繼帶兵回小該委員等將案審結奴才即令土司母子料理回籍仍傳諭各路土司宣布朝廷德意擬結此案情形亦經奏奉諭旨欽遵在案伏查德格一事川督辦理錯誤以致各土司懷疑迨德格得舊巢共感戴皇仁自己淪肌浹隨各土司聞風知感相率恭順知前於邊務稍有裨益至各委員等經奴才派赴土司地面不動聲色詳加查訪時值嚴冬馳驅冰天雪窖中不無微勞足錄會審案情亦能迅速了結合無仰仰懇天恩俯准將知縣用貴州試用縣丞蕭富榖以知縣仍留原省補用候選從九品何光燮以府經歴歸部儘先選用貴州試用典史捐升分省試用府經歴李方銳仍以府經歴歸貴州原省候補班補用貴州儘先都司熊泰榮以遊撃補用四川儘先補用千總雷天揚以守備補用調名總兵阜和協副將陳均山請賞加提督銜以示鼓勵其餘弁勇由奴才擇尤十數名發　功牌咨部核奬以杜冐瀘除飭取各員履歴分咨吏兵二部理合恭摺陳明伏乞皇上聖鑒謹奏奉硃批著照所請該部知道欽此○○王文韶片再臣接准户部咨議覆右春坊右中允黄思永奏籌借華欵請造股票一摺由部擬造昭信股築奏奉上諭在京自土公以下在外自將軍督撫以下無論大小文武現任候補候選官員均領票繳銀以爲商民之倡地方商民願借者先行出示派員　切勸諭不准稍有勒索等因欽此當即欽遵分别咨行文武各衙門遵照並與司道公同籌議所有直屬文武大小官員及北洋所轄各局廠通盤籌計總共均可請領四千股計銀四十萬兩臣先認領二百股以爲之創其提鎭司道大員有令各量認領其餘府廳州縣擬按缺分之大小均自派領以爲紳商士民之倡此外各軍統領鎭將暨北洋局廠亦均通飭設法認借一俟集有成數隨時報部候撥又據署長蘆運司方恭釗詳稱督飭通綱京外各商量力出借共認籌股票四千股計銀四十萬兩惟直豫兩省引岸其總　均在天津今由通綱津店刀籌鉅款所有各店引岸請援照借商欵成案通飭各州縣概十免借等情臣查近年蘆綱引岸遠不如前值國家需用之殷尚能籌此鉅欵洵屬深明大義有裨時局其具店引岸應准照案慨免　領以紓商力至各屬地方紳商士庶臣己通飭各府州縣剴切曉諭認眞勸辦務在設法勸導各聽量力出借懔遵諭旨不得稍有苛派勒索統俟辦有就緒再行詳細續陳除咨部查照外謹附片具陳伏乞聖鑒訓示謹奏奉硃批户部知道欽此○○二品銜粤海關監督奴才文珮跪奏爲病難速痊籲懇天恩開去差事回旂調理恭摺仰祈聖鑒事竊奴才夙有喘疾在京供職時每至隆冬輒爾發作自氏任以來於今四載因粤地濕潮感受濕氣喘疾較前益甚然彼時尚幸時發時愈猶可力疾趨公詎料本年二月間偶受風寒驟覺頭眩身熱心閙作嘔以致臥病繼　難以視事嗣經竭力調治外感雖退而正氣已虧因之牽動舊疾喘益加重據醫云奴才年逾六十氣血就衰兼之粤省地濕風多一時難望速痊且精神恍惚恐成篤疾伏查監督一差兼司常洋稅務當此庫欵支絀之時微收還撥在在需用精心且時與各國領事等官接見中外交涉攸關尤須精神貫注遇事方可無虞　思奴才内府世僕知識庸愚由堂郎中蒙恩簡放粤海關監督三次差滿渥承寵命仍留接管宜如何竭盡心力以期稍報涓埃無如福薄災生不堪任事又何敢以病軀戀棧致使稅務廢弛上負聖恩益滋咎戾思維再四惟有仰懇天恩俯念粤海關差務緊要准予開去監督差使回旗調理一俟病勢稍痊即行呈報内務府銷假當差萬不敢稍躭安逸自外高厚生成之至意除咨呈總　衙門户部内務府查照外所有奴才病難速痊懇請開去差事緣由理合恭摺具陳不勝恐懼隕越之至伏乞皇上聖鑒訓示謹奏奉硃批另有旨欽此○○奴才因澤薩保跪奏爲特叅廳官縱役殃民卸篆潛行請旨即行革職以清仕途恭摺仰祈聖鑒事竊查本任呼蘭同知鍾秀旘見猥瑣辦事荒謬廳屬上控案件層見迭出當因該司知難膺民社於去歲十一月間撤任調省　看揀委理刑主事額勒錦布前往接署曾於是月二十九日附片具奏十二月二十五日奉到硃批吏部知部欽此欽遵飭知在案嗣准呼蘭副都統倭克金泰咨揭該同知蒞任以來凡遇民人上控必將原告設法羅致恣意凌辱所有札提人證率皆抗不遵解致使案無結期又該廳稅局西集廠分卡竟用書差十餘名紛紛下鄉藉端訛詐計贓至一千三百餘串之多小民不堪其擾激成衆怒遂於十月二十六日共將蠧役趙秀文等扭送來轅並起獲贓　帳目一併繳案該同知聞知其事猶復徇庇書差代爲呈辨其縱役殃民情弊委屬無疑各等因准此維時檄調札文業以到廳該同知佯作不知徑行來省禀見希圖戀棧當飭其遵札交卸聴候查看去後詎料甫行解任輒又禀請病假奴才因其被揭之案尚無端倪且未經委各員代出並無詎病避事甘結核與定例不符隨即駁飭在案兹據副都統倭克金泰署同知額勒錦布先後報稱撤任同知鍾秀忽於三月初一日風聞帶同家屬赴吉林去訖當經查看屬實等情飛報前來查該同知故禁平人徇庇差役已屬有玷官箴且以調省之員輒敢私自潛行實於仕途　　並未通曉似此庸劣粗率何能聽其濫竽貽誤地方相應　旨將該同知鍾秀即行革職以昭鑒戒而肅官常所有特叅廳官縱役殃民卸篆潛行　由理合恭摺具陳伏乞皇上聖鑒訓示謹奏奉硃批鍾秀著即革職飭拿訊辦該部知道欽此○○陳寳箴片再湖南布政使何樞欽奉諭旨調補山西布政使應即交卸起程調補湖南布政使俞廉三到任需時所有藩司篆務應即委員接署以重職守　有引見回省之湖南按察使李義才識超卓爲守兼優堪以署理除檄飭遵照外謹會同湖廣總督臣張之洞附片具陳伏乞聖鑒謹奏奉硃批知道了欽此○○延茂片再署雙城廳通判試用知府懷　在任因病出缺遺缺應即遴員前往接署以重職守查有候補同知員啓章堪以委令署理據署吉林分巡道謝汝欽詳稱到任未及三月例不出考理合詳請具奉前來除檄飭遵照外理合附片具陳伏乞聖鑒謹奏奉硃批史部知道欽此 
 
 

Page 14

 
 
[光緒二十四年四月初十日京報全錄]  
　　宫門抄○諭旨一道錄前○秦督陶奏爲實任總兵積勞病故籲恩議卹摺○又奏爲給發受傷勇丁卹賞銀兩片○廣州將軍保奏爲拿獲越禁傷人畏罪脫逃之旗丁飭發審辦摺○吳撫奎奏爲續籌徐海等屬賑欵片○又奏爲在籍大員籲懇開缺摺○吉林將軍延奏爲揀員署理知縣片○四月初十日刑部都察院大理寺廂藍廂值日無引見○徐中堂謝賞壽物恩○椿壽續假五月○海公慶公各續假十日○普公長　各續假十日○倉塲奏漕船五日回空○召見軍機阿克丹○皇上明日卯正至大高殿拈香○　品頂戴陜甘總督臣陶模跪爲責任總兵積勞病故籲懇天恩照例議卹以彰忠藎恭摺仰祈聖鑒事竊臣據甘肅道何福堃　肅州鎭標中營遊撃張紹先等禀稱　故　州鎭總兵何建威自同治初年効力戎行歴在甘肅各屬衝鋒奪隘戰功卓著去歲調補肅州鎭蒞任以來因防務緊要日夜孜孜求治　　營務　備邊防兵民相處翕然地方賴以安堵平日接見屬員恒以時事艱難激勵將士共期振作雖在任止有四月而營伍益見起色兹因感冐觸發舊傷遽爾溘逝兵民莫不傷感福堃等同城目睹不勝惻然應否照總兵軍營立功後積勞病故例奏請議卹之處呈請核辦前來因查何建威束髮從戎歴在甘省南路剿捕回匪頗著戰績光緒六年經前督臣左宗棠札委招募恪靖左軍隨同赴都疏濬直隸順天永定上游河務事竣送部引見奉旨以叅將發往甘肅補用九年二月到省經前督臣譚鍾麟札委帮帶督標練軍步隊十七年經前督臣楊昌濬奏補督標左營叅將因籍隸本府調補陜西寗陜營叅將接准部覆飭令前赴本任二十一年甘肅回匪倡亂經護陜西撫臣張汝梅札委管帶撫標前中兩旗撫甘　辦海城一帶回匪又經前督臣楊昌濬檄調改援防河該總兵不避艱險奮勇爭先攻堅奪壘勤勞懋著經甘肅提臣董福祥隨摺保奏以總兵記名簡放並加提督銜是年十二月蒙恩簡放河州鎭總兵去歲調補肅州鎭總兵感激圖報出於至誠在營三十餘年身經百戰鱗傷徧體去歲莅任後聨絡文武軍民相洽實鎭將中不可多得之員臣以邊防得人正資倚賴不意傷病舉發遽爾物故不勝悼惜可否仰懇天恩俯准將已故提督銜肅州鎭總兵何建威照總兵軍營立功後病故例賜卹之處出自逾格鴻施謹會同署甘肅提臣張永清合詞恭摺陳懇伏乞皇上聖鑒訓示謹奏奉硃批著照所請該部知道欽此○○陶模片再光緒二十年五月間至檮圃不大番族一案遴委西寗鎭標前營都司鄧林等選募勇丁通事跟役前往該處查辦行至察漢諾們罕凍斃通事勇丁三名緝獲要犯贓初回至南朶牆簽爾等處地方突遇强番糾衆犯搶奪　陣亡受傷馬勇通事跟役一十二名前於光緒二十三年七月十九日請銷動用經費摺内奏明併將前項陣亡凍斃受傷馬勇通事跟役先給卹賞養傷銀兩於造册内聲明俟另案彚請議卹在案兹准部覆所有給發卹賞養傷銀兩　俟請卹到日再行核　等因當經轉飭遵照去後兹據甘肅藩可曾鉌詳稱查前項陣亡馬勇談玉隆楊升稱二名係比照鄉勇劉哇通事張連陞土延年等三名係比照鄉勇隨同出征病故例各卹賞銀八兩受頭等傷馬勇宋吉元王得勝等二名係比照士兵受傷例各卹賞銀一十五兩受二等傷馬韓壽杜有成何生祥通事陳羅義等四名係比照士兵勇受傷例各卹賞銀一十二兩五錢受三等傷馬勇薦占榮劉子壽沙　成跟役卜元魁等四名係比照士兵勇受傷例卹賞銀一十兩共該卹賞銀一百九十四兩照章七折實該銀一百三十五兩八錢總於本案經費册内分别造報仍應補具各該勇丁籍貫年歲死傷地址月日受傷部位等第清册詳請奏咨卹賞等情前來臣覆核無異除將清册分送總理衙門暨户兵部查照外謹附片具奏伏乞聖鑒飭部准其卹賞施行謹奏奉硃批該衙門知道欽此○○奴才保年奴才興存奴才春齡跪奏爲拿獲越禁傷人畏罪脫逃之旗丁飭發審辦恭摺具陳仰祈聖鑒事竊奴才等於光緒二十三年八月初八日具奏廂藍旗漢軍閒散李種在官圈乘間逸出逞兇鎗傷族叔李錦奇等一家三人畏罪脫逃犯未弋獲請旨將疏防該管各官交部分别議處一摺光緒二十三年十二月初八日准兵部咨光緒二十三年九月初七日奉硃批董濬等四員均著交部議處仍飭嚴緝逃犯李種務獲究辦欽此欽遵到部經本部議請將廣州署理廂藍旗漢軍協領正紅旗漢軍佐領董濬兼管廂藍旗漢軍佐領廂黄正白旗漢軍恊領王汝梅廂藍旗漢軍下甲喇防禦田世封驍騎校徐寛等均照官員防範不嚴降一級留任公罪例各議以降一級留任俱係公罪例准抵銷可否准其抵銷之處恭候欽定等因光緒二十三年十月二十日具奏本日奉旨准其抵銷欽此欽遵抄錄原奏咨行到粤奴才等遵即恭錄轉行欽遵嚴緝逃犯李種務獲究辦去後嗣據廂紅旗漢軍協領金海並管廂藍旗佐領王汝梅呈稱據廂藍旗漢軍下甲喇防禦田世封驍騎校徐寛等報稱逃犯李種疉奉勒限嚴緝遵經廣購眼缐密探蹤跡現在探得該犯李種潛匿廣州府屬增城縣鄉僻地方偵察屬實隨派領催兵等前往該縣嚴密緝拿甫到縣屬地方逃犯李種已被增城縣知縣丁墉派差拿獲等情回報旋於十二月十二日據增城縣知縣丁墉並訪問該犯李種潜匿縣屬地方立即派差拿獲等由禀報前來奴才等批飭解交左司因該犯在增城縣監患病醫愈兹於光緒二十四年二月二十七日由增城縣知縣本墉派差解交左司奴才等當即檄飭理事同知收禁旗獄嚴行審訊按律擬辦除將獲犯日期分咨部科京旗查照俟理事同知審擬到日另行核辦外所有拿獲越禁傷人畏罪脫逃之旗丁飭發審辦緣由理合恭摺具奏伏乞皇上聖鑒謹奏奉硃批刑部知道欽此○○奎俊片　再徐海等屬被災甚重迭蒙恩旨截漕辦賑皇仁廣被四野騰歡現值青黄不接災黎待哺嗷嗷亟須籌辦春撫蘇屬先經奴才飭司籌解銀三萬兩交徐州道彚解賑撫附片奏明在案兹又飭由江蘇藩司續籌銀四萬五千兩以五千兩交揚州紳士辦理資遣粥廠經費以一萬兩解交金陵籌賑　三暪匯交紳士嚴作霖彚辦賑恤以資接濟所有蘇屬續籌徐海等屬賑欵緣由謹會同兩江總督臣劉韓一附片陳明伏乞聖鑒謹奏奉硃批知道了欽此○○頭品頂戴江蘇巡撫奴才奎俊跪○奏爲在籍大員因病　請開缺恭摺代陳仰祈聖鑒事竊准工部右侍郎兼管錢法堂事務廣東學政惲彦彬前因假期屆滿病勢更增懇請代奏展假奉硃批惲彦彬著再賞假一個月欽此當即加意診治屢易數醫一月以來仍無　效牙疼頭痛毫未輕減略一用心便不可忍兼之左臂抽掣作痛泄瀉之中時見便血醫云純是心肝兩經之病氣血過虧一時恐難痊愈而假期又滿不但先塋未能修葺且病體亦難就痊籌思冉四焦灼萬分伏念惲彦彬自供職詞曹洊升卿貳受恩深重竊願勉竭愚力稍盡犬馬之　不意福薄災生於上年扶病考試遂致精神耗减漸成沉凅方今時事多艱彦彬學淺才疎即竭力振刷尚不足以勝得任况以衰病之軀挨延戀　竊位曠職罪戻滋多不得已惟有籲懇天恩俯准開缺調理如能痊愈即當泥首宫門求賞差使斷不敢稍耽安逸自外生成等情　爲代奏前來除咨部查照外理合恭摺代陳伏乞皇上聖鑒訓示謹奏奉硃批另有旨欽此○○延茂片再現署敦化縣知縣胡承恐調省另有差委遺缺應令本任敦化縣知縣署農安縣知縣白希李回任遞遺農安縣一缺應飭寳任是缺之杜學瀛回任各重職守據署吉林分巡道謝汝欽詳請具奏前來除分檄飭遵外理合附片具奏伏乞聖鑒謹奏奉硃批吏部知道欽此 
 
