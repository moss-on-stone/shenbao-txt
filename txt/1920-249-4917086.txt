# 1920 - 249 - 4917086

 

Page 1

 
 
   
 
 

Page 2

 
 
   
 
 

Page 3

 
 
命令 
　　九月十日大總統令今歲直隸山東河南等省雨澤稀少亢旱成災其被災較重地方竟至赤地千里餓莩載途前經特發帑項交各該省省長遴員核實散放現在節候戒寒秋收無望哀我窮黎何以卒歲亟應迅籌振恤俾資救濟著内務財政兩部會同各該省長官迅速籌集欵項分派專員趕辦急賑一面督飭地方官紳辦理平糶所需米石雜糧經過各地方關卡一律准免稅釐並由各該省長飭屬查勘被災情形將應徵錢糧分别呈請蠲緩以䘏民艱總期地方元氣設法保全災祲餘生不致失所用副本大總統保惠元元之至意此令 
　　又令任命王繼曾爲駐墨西哥國特命全權公使兼駐古巴國特命全權公使此令 
　　又令任命施紹常爲外交部司長此令 
　　又令任命刁作謙爲外交部參事此令 
　　又令署外交總長顔惠慶呈請任命黃宗法爲秘書應照准此令 
　　又令署財政總長兼幣制局督辦周自齊幣制局總裁張弧呈印刷局局長李光啓呈請辭職應照准此令 
　　又令署財政總長兼幣制局督辦周自齊幣制局總裁張弧呈請任命楊潤爲印刷局局長應照准此令 
 
 

Page 4

 
 
   
 
 

Page 5

 
 
   
 
 

Page 6

 
 
時評 
[民性與民意（冷）]  
民性而苟且者則成苟且之民意民性而澈底者則成澈底之民意民性而小事糊塗者則成小事糊塗之民意民性而大事不糊塗者則成大事不糊塗之民意民性而重實際者則成實際之民意民性而尙理論者則成理論之民意此蓋如影隨形屢試屢騐而無可勉强者也 
　　唯是所謂民意者非人自稱民意而即有效也亦非人自加以眞正民意之名而即有效也必多數之人默契於心發於自然之判斷而後不覺心之所希望力之所傾向以及語言文字之所發布莫不集於此點而後所謂民意者乃成立焉今日中國之民意觀大抵如此是而已 
專電 
[北京電]  
　　外圑議組萬國振濟會救濟直魯豫陜四省災民（十一日下午四鐘） 
[北京電]  
　　外圑允借振欵一百萬巳交閣議通過（十一日下午十一鐘） 
[北京電]  
　　順直官紳頃假某館會議振濟災民先從調查户口勸募捐輪入手各敎會各圑體亦正分起進行（十二日下午四鐘） 
[北京電]  
　　靳集閣員討論統一問題甚久結果决定兩箇辦法一以粤桂閩湘四省爲一起二以滇黔川陜爲一起分途進行（十二日下午四鐘） 
[北京電]  
財周請將所得稅撥充敎　　育基金准用明令公布（十二日下午四鐘） 
[北京電]  
　　昨鄂代表五人謁靳請收回孫振家成命靳不許代表責靳下令冒昧靳謂任命省長無先問本省人之規定雙方意見極形衝突（十一日下午四鐘） 
[北京電]  
　　孫振家决卽日就鄂長任此間鄂人反對風潮益烈 
[北京電]  
　　張謇電徐對蘇長問題祇問速不速不問蘇不蘇熊希齡函阻王瑚長蘇殆爲王克敏道地 
（十二日下午四鐘）　 
[北京電]  
　　省行政擬改三級爲兩級廢除道尹制（十一日下午四鐘）　 
[北京電]  
　　巡閱使官制草案曹張所擬有黜陟督軍省長之權靳不謂然已囑法制局議駁（十一日下午四鐘）　 
[北京電]  
　　政府擬發行十年八釐公債額定八千萬（十二日下午四鐘）　 
[北京電]  
　　中交票漲至六八 
（十一日下午四鐘）　 
[北京電]  
　　交鈔漲至七二（十二日下午四鐘）　 
[北京電]  
　　梁士詒今日午車抵京各界歡迎極盛（十一日下午四鐘）　 
[北京電]  
　　徐恩元秘密赴美商借欵事行前入府請謁徐拒不納自稱赴滬參預中美銀行開幕式 
（十一日下午四鐘）　 
[北京電]  
　　施從濱已接任四十七旅長（十一日下午四鐘）　 
[北京電]  
　　吉省長定宋小濓（十一日下午四鐘）　 
[北京電]  
　赣陳請調張宗昌移駐赣南（十一日下午四鐘）　 
[北京電]  
　　魯田電駐萍張克瑤旅陽（七日）起開㧞回魯（十二日上午四鐘）　 
[北京電]  
　　魯田電告邊防二師被裁軍官共二百四十三員請飭交部備車送回陸部供差（十二日下午四鐘）　 
[北京電]  
　　吳長植一旅在魯潰變曹州損失極鉅（十一日下午四鐘）　 
[北京電]  
　　張宗昌謁徐報告赣西防務徐以鄂赣相聨促令卽日回防（十二日下午四鐘）　 
[北京電]  
　　閩省軍事交陸部派員查勘（十一日下午十一鐘）　 
[北京電]  
　　中央地方文官考績令將公布（十一日下午十一鐘）　 
[北京電]  
　　今午奉軍百餘圍搜米市胡同趙議員宅捕去一人（十一日下午五鐘）　 
[北京電]  
　　撥欵四萬振濟廟街軍艦（十一日下午十一鐘）　 
[北京電]  
　　閣議（一）撥還皖省工振餘欸之印花烟酒兩項收入卽飭撥解部署（二）駐奥公使沈瑞麟暫留京仍支公使本俸（三）新華銀行試辦儲金券辦法照准（四）追加濱江地方廳經費及改設吉林第二監分監經費通過（十一日下午五鐘）　 
[北京電]  
　　本日令據張作霖曹錕王占元陳光遠等所請將李奎元張宗昌陳德修三員前因湘案所得處分開復又帮辦山東軍務一差着即裁撤又任命王景禧爲國院秘書（十二日下午六鐘）　 
[北京電]  
　　本日令取消山東軍務帮辦又李奎元張宗昌准開復原官（十二日下午四鐘）　 
[北京電]  
　　頃日使爲光雲錦案提出二次抗議（十一日下午十一鐘）　 
[北京電]  
　　青海某王公反對三多任蒙院副裁但貢桑仍催發表（十一日下午四鐘）　 
[北京電]  
　　庫電俄兵數十名來庫恐係謝部業經褚旅拘留六十餘名（十二日上午十一鐘） 
[北京電]  
　　外部對俄代表非正式接見兩現已决定態度與歐美取一致（十一日下午十四鐘） 
[北京電]  
　　褚其祥電告有俄人三十餘名改服華裝來庫不知用意（十二日下午四鐘） 
[北京電]  
　　吳自用舊法産新會說已犧牲國民大會主張（十二日下午四鐘） 
[北京電]  
　　伊犁由楊增新派許道尹與俄代表訂臨時通商辦法稅關已開始征收（十一日下午四鐘） 
[北京電]  
　　陳毅本日在京先行就職庫烏科唐鎭守使並設駐京辦事處俟印鑄成卽携赴任 
（十二日下午六鐘） 
[北京電]  
　　顧使電辭聨合會首席代表轉推唐在復謂唐如不就仍請中央另派（十一日下午四鐘） 
[北京電]  
　　唐在復電請假數星期赴南方養病使事委趙秘書代（十一日下午四鐘） 
[北京電]  
　　奉張密保王永江馬龍潭袁金凱爲奉吉黑省長（十二日下午四鐘） 
[北京電]  
　　皖紳電請取消田賦二五稅批交院部核復（十二日下午四鐘） 
[北京電]  
　　閩李復電攻呂係出誤會現正與呂確商辦法王揖唐未到閩乞復岑（十一日上午四鐘） 
[天津電]  
　　曹錕今日上午四點回保定吳佩孚下午十點回保（十一日下午十一鐘） 
[漢口電]  
　　吳景濓同舊議員五十餘人由滬乘隆茂輪眞（十一）午後抵漢因該輪汽管損壞定文（十二）晚上駛重慶（十二日下午四鐘） 
公電 
[成都盧師諦來電]  
　　孫中山唐少川伍秩庸三總裁鈞鑒馬電敬悉西南無主國勢阽危目前師次簡陽與同盟各將領熟籌咸謂渝州下臨楚吳北接秦隴居中統馭莫利於斯是以有皓電之發茲國會已由滇移渝尤祈諸公乘輪西上早蒞渝城俾合法政府迅速成立根本計畫逐漸進行治民出兵有所依頼國家大幸生民大幸特電促駕無任欽遲川軍第二軍軍長盧師諦叩江 
[曹錕等覆唐劉議和電]  
　　岑西林先生陸上將軍林悅卿先生温欽甫先生莫日初先生譚月波先生譚組安先生黎宋卿先生熊秉三先生嚴範孫先生王聘卿先生張季直先生唐少川先生伍秩庸先生孫中山先生孫伯蘭吳蓮伯王儒堂章太災汪精衛張溥泉胡漢民先生各省議會各敎育會各農工商會各報館鑒茲復雲貴唐劉二公一電其文曰雲南唐督軍貴州劉督軍均鑒接讀宥日通電尊重和平促成統一語長心得感佩同深就中要點尤以注重法律外交兩問題爲解决時局之根本羣情所向國本攸關錕等分屬軍人對於維持法紀擁護國權引爲天職敢不益勵初心勉從兩君子之後所希望者關於和議之進行務期迅速苟利於國不尙空談精神旣同形式可略此次西南興師所揭　者爲兩大義一曰護法一曰救國南北當局但能於法律問題持平解决所謂軍職問題民治問題均應根據國會及國會所制定之憲法逐漸實施决不宜舍代表民意之機關而於個人或少數人之意思爲極端之主持致添紛擾是法律問題之研究當以國會問題爲根本卽軍職之存廢及民治之施行亦當以國會爲根本現在新舊國會怠棄職務不能滿民人之願望復以黨派關係不足法定人數開會無期而時效經過尤爲法理所不許值此時局艱危之際欲求救濟舍依法改選更無他道之可循果能根據舊法重召新會護法之義旣達則統一之局立成此宜注意者一也至於中國國家實因列强均勢問題而存在國際關係與國家前途之興亡至爲密切前次滬會停滯實以外交問題爲主因即北方内部之紛爭亦由愛國軍人與專恃奥援不知有國只知有黨之軍閥爲公理與强權之决戰差信公理戰勝違反民意之徒業經匿跡銷聲嗣後中央外交之政策應以民意爲從違在南北分裂之際無論對於何國所訂契約皆應舉而訴諸輿論國本旣固庶政始成此應注意者二也若夫和議方式允宜以早日觀成爲旨歸軍收束特設委員會尤爲施行時所必要此皆中央屢徵同意期在必行毋庸過慮者也總之時局日艱民因巳亟排難解紛當得其道凡我袍澤果能及早覺悟不事私爭所謂護法救國之宗旨均經圓滿解决則同心禦侮其謀國是人同此心何敢自外兩公主持和議情眞語摰敬佩之餘用敢貢其一得希卽一察佇候明敎等語特錄奉聞敬求賜敎爲幸曹錕張作霖李純齊耀琳王占元何佩瑢倪嗣冲聶憲藩陳光遠戚揚慮永祥沈金鑑李厚基田中玉齊耀珊趙倜張鳳臺閻錫山陳樹藩劉鎭華鮑貴卿孫烈臣張廣建楊增新姜桂題蔡成勳王廷楨馬福祥何豐林吳佩孚張文生蒸印 
世界路透電 
[波蘭與立陶苑之談判]  
　　十一日華沙電波蘭政府允派代表在加瓦爾茄與立陶宛代表開會討論兩國間之爭端惟上年十二月八日高等議會畫定之界線則不在討論之列 
[俄國與波蘭之和議]  
　　十一日倫敦電莫斯科無線電報稱俄國議和代表已赴里加勞農政府已受必要之平安保證波蘭代表今亦赴該處故議和談判不日可開 
[俄波戰事與德國]  
　　十一日柏林電據基爾消息德政府已命運河管理員弗許載運軍火之船隻由北海通過基爾運河駛入波羅的海據伏錫志報載稱德政府爲尊重中立起見已拒絶法政府之請不許載運子彈之丹麥船一艘經過運河接濟波蘭 
　　十一日巴黎電波蘭軍在戰線中央桑平加境獲勝得有土地 
[德國照約繳毁軍器記]  
　　十日倫敦電據最近官報德國按照和約繳毁之軍器其行爲協約國極爲滿意德國繳出之砲共已有二萬七千尊至本年十一月間德國除和約所許有之砲外將無他砲所毁之機關槍共二萬五千架此外尙毁砲彈一千三百萬枚來福槍一百四十萬枝德政府現正懸賞收集藏匿全國各處之來福槍惟賠償委員圑現覺當道辦理此事諸多困難小軍器之子彈雖已毁去一百兆枚而存儲示動者必尙倍於此數愛森地方現正嚴查私運戰品出境 
[意國大地震續誌]  
　　十一日羅馬電此次地震罹災者至少尙有五百人以上一說其死一千四百人無家可歸者二萬餘人政府現正散給錢糧意國各處之醫士與看護婦現紛抵災區政府已設專局辦理地震善後事宜且爲災民建告造茅屋意皇意后在菲夫柴諾時該地復遭地震 
　　十一日巴黎電法總理電致意相慰問地震凶災 
[英國之工圑大會]  
　　十一日倫敦電樸資茅工圑大會今晨閉幕選舉國會委員之結果業已公佈得票最多者爲全國路工聨合會總書記兼國會議員之湯末斯氏計五百萬票尙有一事可爲注意者礦工聨合會之幹事員斯密立氏向非國會委員今亦被選得票約四百萬閉會時湯末斯演說暢言各工圑互相圑結之必要以便應付此後數星期之困難又謂决不可使臆斷偏見左右其决議勞動家愛國而非爲國家之敵但國家之偉大與幸福僅可成於閭閻之快樂而不能以戰場流血造成之此後數星期中一言一行宜鄭重出之勞動家雖决計求勞動界之公道然亦决計顧及社會全體之利益 
[英國之電業風潮]  
　　十一日倫敦電電業風潮近有嚴重之發展電業工圑之倫敦支會書記威白氏現宣布已通告各電氣實業電車與鐵路如機器僱主公會不取銷資本家停業之通告則電業工圑之會員定於本月十八日停止作計倫敦一處電氣實業鐵路電車之工人數約二萬 
[法國之鐵路工人大會]  
　　十一日巴黎電法國鐵路工人大會以二百九十八圑體對一百九十九圑體通過工圑行動自主之議案畢德加萊氏之被舉爲書記長乃穩健派勝過傾向過激派之表徵 
[意國五金工人占廠記]  
　　十一日倫敦電意國五金工人占據米蘭及四周之鐵廠三百所一事情勢愈見嚴重工人之附和者目下共有五十萬人製造家與工人之談判業已中止因製造家要求工人立卽退讓各廠之故製造家乞助於政府政府遲遲未令工人退出各廠（各廠現懸過激黨旗幟）蓋不欲與國會中社會黨議員發生衝突且恐陸軍或不奉命則將不可收拾之故工人已在各廠嚴訂紀律現已忙碌收集軍械佈置防務豫料衆院社會黨議員將要求立即召集國會並促政府占有各廠暫由國家管理 
[英國之愛爾蘭問題]  
　　十一日倫敦電聞波拉勞氏贊成烏爾斯特統一黨提出之意見書如政府不能以充分之武力保護忠誠之人民則當組織特别警隊由政府給以武器協助烏爾斯特之軍隊又聞内閣將於本星期秒議决此事 
[各國近事記]  
　　十一墨爾邦電澳洲首相休士氏在衆院演說宣述政府軍防政策謂澳洲政策之最要部分乃爲歐洲民族保持澳大利亞澳洲人民旣爲國際聨盟會會員其責任因以增重而就得太平洋中之土地其防務尤重要云云 
　　九日巴黎電某報載稱前法總理克勒滿沙氏定期九月二十日啓程赴新加坡繼將游於印度喀爾喀特年終可以返國 
　　十一日倫敦電美人蘇里文氏自杜佛港泅水過英吉利海峽距法國海濱兩哩半因肚腹奇痛被迫休止計處水中十八小時之久 
　　十一日倫敦電過激黨專使加米尼夫氏已由此間啓程回俄 
太平洋路透電 
　　九日東京電萬國星期學校大會在東京舉行原料中韓代表有三百人與會茲聞因排日之故無一與會者 
國外要聞 
[巴黎通信（力山）]  
　　吳稚暉演說勤工儉學吳稚暉到巴黎後於六月二十三號下午三時中國之勤工儉學學生開會歡迎吳君之演說辭大槪可分四段（一）述離國時的國内新聞（二）說在船中感想（三）勤工儉學是德摩克那西的眞正精神（四）華法敎育對於勤工儉學的學生是友誼的好意帮忙無若何義務（一）（二）從略（三）（四）二項如下去年上海交涉署楊小川爲此事曾寫了一封信到上海寰球學生會内中有兩句說法國并不優待工人特此報告免勤工的學生流落在外國此信一出一般的人都狠注意吾說這是甚麽話吾們勤工生是以作工爲天職求仁得仁要受甚麽優待呢如要優待何不在家中做少爺做老爺朝中有人何不去做官呢何必來作工現在工作找不到後來是必能找到的自五四運動以後有人說反對軍閥出了學閥吾們現在也不是把工當到甚麽地步又要在海外造出工閥但事的優劣 
 
 

Page 7

 
 
都是比較說的如勤工生來法坐三等四等艙位覺得稍爲簡單若是船中没有首等二等那三等四等又何嘗不好比起内地航船又何嘗不是官艙一樣呢吾們勤工生可常以（勞工神聖）四字來慰自已那麽有甚麽不快樂呢 
就是說到求學何地不可以求吾們儘可以鹵莽滅裂的看洋文書報不必　要入學校學校不過是經濟一點杜威現在中國反對學校他所說的吾一部份是不贊成一部分却以爲然就是學校求學太機械了中國的出洋學生第一批可名（出洋人才）祇要他曾經滄海出了洋便是人才與外國的洗衣太太說得幾句No········回到中國就是人才第二批是買文憑的人才如曹某現在當大律師出堂一次要一萬元他說曾在日本某法政學校畢業其實何曾有此事第三批到了現在即如勤工同學時時刻刻記（化學工藝）（化學工藝）要得眞文憑出洋人才了這樣熱心好學决無反對之理但一時不易做到儘可走點旁路多繞幾個灣子不必總是（化學工藝）一個念頭刻刻不離譬如一個人今年二十五歲勤八年的工那時法文好了法文書報可猛看了能力足了或又得了一件薪水較優的事每月餘下百餘元二百餘元過四五年有了幾萬佛郎再駐法國又讀幾年書還祇有四十多歲還狠早呢兄弟曾經打算想來打幾年鐵再入學校研究學問到七十歲或也有一二科可以畢業總之求學知之者不如好之者好之者不如樂之者吾樂之而已吾便求之何必要這樣計算說吾今年二十五歲作八年工人大學又過幾年大學畢業回到中國以後都腐敗不堪問了吾昨聽見一位勤工同學對吾說吾們作工情形甚苦工資又少天天老實的是翻砂有何價值吾當時不覺大驚這眞太冒昧了勤工一定不可翻砂麽又去做甚麽工呢宜乎總是說（勤工則有之儉學則未也）呢要活動些不然千里鏡倒看來十萬八千越看越遠化學工藝到底是甚麽呢吾的大意思也没有頂大的改良不過是改良茅厠但想外國人可以到吾們中國去吾們中國人便可到外國來同住在地球上應該互通往來若是勤工的說作工苦苦不苦也難定標準 
　　此間敎育會事務頗多對於勤工等事也完全是自願的好意的帮助非有若何的義務現在經濟也極支絀以前虧空二十餘萬無從彌補幸有湖南欵到了可以償還一部分以後進行頗感困難對於同學候工的一天一天的不免有些不便說幾句笑話若是長此往也是不好以後終當多想方法但這本是勤工同學大家自已的事當然應各負責任你們是實行的吾們是不過是說閒話的以後諸君當能自立又兄弟來時石曾先生及敎育會中的人也都說過總希望諸君自立並有一種狠好的輿論狠好的組織吾聞諸君中常有一種意氣不平的這都是豪傑之士但現在不要做那漢高祖楚項羽成吉思漢豪傑之士的英雄應做德摩克那西的英雄要做能自了能助人的英雄 
　　在協社候工的勤工儉學學生對於此等言論有些不滿意請吳先生改日續開會研究切實辦法乃散會 
國内要聞 
[北京通信（平心）]  
　　學界籌備國民大會與報界聨絡北京學生聨合會今日（九月十日）下午二時復邀請北京各報館各通信社各舉代表集於北大第二院大客廳開一茶話會討論籌備國民大會問題計到會者十有四家報館爲晨報益世報實話報曉報京話日報惟一報北京報北京新報等通信社有共和通信社亞東通信社等首由聨合會代表林寳慈君（係滙文大學學生）叙述開會緣由及希望記者諸君之意略謂學生知識短淺對於國民大會之進行雖願竭力奔走但造成空氣喚醒國民仍賴報界諸君並報告前日邀集各界代表會議已將北京各界聨合會議决成立繼復由聨合會代表魯士毅君（係北大學生）發言略謂文明國家人民三項自由所謂思想自由言論自由出版自由三者實同時並重但思想與言論非藉出版不能宣達傳播是以新聞在一國内極居重要地位因引各國新聞界之故事以證明其說末復詳述希望報界出爲帮助之意言詞極懇摯代表之方旣畢乃有京話日報社代表彭君發言（彭君係六十老翁在北京報界資望極老其所開報社曾被封三次在前清之季亦曾被政府流放新疆一次）略謂國民大會之進行急不容緩吾輩人民須先統一起來即北京各報也要先行統一起來如被封則各家一律被封又何不可云云繼而言者有實話報社代表高君先述贊助學生聨合會之意繼復聲明北京報界聨合會係少數人所組織不足以代表全體高君言畢有共和通信社代表謝君發言痛駡政客謂報界不可含有政黨臭味還望學生諸君努力進行吾輩報界自當各盡天職後又有晨報社代表陳君發言主張北京報界宜設立一種聨合圑體聨合會代表林君復重述其意並聲明聨合會最近議定聨合各界統一圑體之辦法時已四時二十分復有益世報社代表成君發表個人贊成國民在會之意旨並言時間宜寳貴已復先行大衆至此亦遂起立散會蓋斯日之會亦僅用以聨絡情誼交通聲氣並不能議出保種辦法也聞學生聨合會議定於各校開學後再行開會詳加討論以期與各界實行聨合積極進行（九月十日夜） 
[天津特約通信（若冰）]  
　　天津會議後張作霖回奉東三省巡閱使張雨亭氏與曹仲珊來津後於政局之各項重要問題如統一問題一賑濟裁兵易督各項問題已與在津各要人並電邀靳翼青吳子玉來津作一度討論均有端倪即托靳閣擔任執行故於十日晚九鐘乃返奉天張於八鐘卽由恒記德軍衣莊行轅赴曹家花園與曹使告别並望於政局之前途尙有最後之研究至九鐘許始赴總站登車回奉此次張使在津與曹吳靳各要人所議之得要問題約分數端特誌如下天津會議中對於督軍更調問題聞已决定將閩督李厚基皖督倪嗣冲撤換爲第一批先行發表兩再行將甘督張廣建陜 
督陳樹藩撤換爲第二批已陳明中央並得某要人同意大約不日可發表矣又議决統一會議之組織以此種會議係注重南北統一之問題不但將南北議和之形式完全推翻且與國民大會爲對峙之利器吳佩孚近來對於國民大會異常消極有人問以國民大會之事吳微笑不語但謂（我亦國民一份子耳我言論自由主張自由至於成不成則另一問題矣一觀吳氏此種論調卽知國民大會毫無樂觀而張作霖之統一會議或可冀其成立耳當張未行之前恐有皖派刺客潛入奉天曾電飭奉天方面嚴行防範并取締城内外旅館檢查行人其他公共地方種種防備亦甚密張氏遂於昨日放膽行矣 
[天津會議後之和訊]  
　　天津會議内容已略誌本報茲又得關於和議易督各問題消息槪略如下（一）和議問題岑陸方面頗希望將最近商定各條件由李蘇督以總代表名義正式簽字即日實行此節在政府並無成見故迭電催促李督就任總代表完成是舉惟李督意見所謂南北統一者必將滇黔部分容納在内若僅就岑陸一方辦理仍屬局部之接洽不特無禆大局且恐益增滇黔之反感轉滋弊害因囑駐京代表何恩溥將上述情由轉達曹張兩使同時鄂督王占元赣督陳光遠亦有同樣建議分電京津請各方對於和議進行務須滇桂並顧不宜有所偏重故曹張兩使邀靳到津彼此商洽結果决定仍照李蘇督篠電所陳辦法分别進行另由北方各省區軍民長官聨銜合致唐繼堯劉顯世一電勸其屏除成見促成和局該電由曹張領銜電稿業經擬就俟各省長官簽名後即可發表此關於和議問題議决之情形出（二）易督問題政府方面本擬稍緩發動但近日閩粤戰事牽連李盧兩督南方嘖有煩言而陜西情形亦漸見危迫苟不於斯時設法解决恐不免釀成巨患且此事與和議亦有牽連之關係故曹張兩使主張從速辦理惟聞會議結果决定分作兩批調動並有添設巡閱使說此關於易督之情形也此外如裁兵問題賑災問題確未提議及之又是日會議梁士詒並未列席此亦與外傳不無出入之處並聞張巡閱使業於前日下午三時由津回奉吳子玉師長亦已回防曹巡閱使不日亦須遄返保定又聞前日閣議至晚八點始散除例案外討論和議歷一時半之久結靳氏拍出三電（一）致岑西林陸榮廷林葆懌譚廷闓允以舊選舉法召集新國會則法律問題業已尊崇西南護法宣言務希早日宣佈撤銷自主其他問題一律付之統一會議（一）致唐繼堯劉顯世將中央容納護法之意見與廣州接洽之經過告之以示大公並歡迎唐劉亦派員來京接洽（下）致呂超說明以上情形並望川省派早日融洽共紓國難此三電前夜十一時方拍出 
[内閣之九日晚會]  
　　九日星期四原爲閣議例會之期祇以靳總理赴津上午未能開會俟靳氏返京始行赴院補議爲時已屬下午六時餘首由靳氏報告此次赴津與曹張吳接洽經過情形關於統一問題擬請政府發電促和討論結果暫以國務院名義致電粤軍政府其滇黔川方面俟諸異日旋復議决要案五起（一）外交部提出請任劉式訓爲外交次長案通過呈請明令發表（二）外交部提出請任刁作謙爲本部參事案結果通過呈請明令發表（三）東海交案通令各省開放存糧俾資流迪以平市價結果一律通過即日公布明令（四）海軍部催發經費案討論結果責成財政部迅速籌畫先撥一百萬元（一說先撥五十萬元）（五）曹巡閱使呈請責成財政部發給有價證券專辦賑濟事宜結果通過此外例案數起略有討論時屆八時半散議前日上午六時始由葉交長晉府報告 
[俄黨軍與各國]  
　　大陸報十一日北京電云哈爾濱電稱過激黨得已釋戰俘之助力已復奪阿木斯克該城北部損毁頗甚西比利亞鐵路仍在過激黨之掌握中但沿路反抗過激之農民現已驅其牲畜挾其糧食避入内地除阿木斯克外各處多起事反抗過激主義 
　　九日華盛頓電云今日得悉美英法三國因新遠東共和國擬與中國締交致起憂慮三國政府所以不安者蓋知新共和國之機關全由勞農政府操縱也（美國海軍無線電） 
[外部對於俄代表之態度]  
　　外部以上烏金斯克代表優林等來京派部員章祖申·李家　長某三人以非正式之招待藉以探聽上烏金政府意見業已會晤兩次優林未當交涉之衝會晤者係隨員也（一次在前星期六一次在本星期一）外長又以恐招致外交上疑慮擬發表一種態度其理由謂此次優林等之來京係上烏金政府之自動並非中政府之招徠此來决不及於政治問題即通商問題現在亦並未論及惟中國北部與上烏金接壤商品之往還有自然之習慣將來苟有所談僅以局部的臨時商務協定絶無國際條約性質中政府對俄政冶問題决定與歐美各國取一致之步調决不致與上烏金政府有所密定重拂友邦之好意也此項聲明若經發出則外交上之疑慮必能一掃而空之云 
[京聞拾零]  
　　吳佩孚誥誡士卒日昨政界某君自保定來述及三省巡閱副使吳佩孚於前日清晨當所部兵士方操練時亦臨場誥誡士卒大意謂軍人以服從命令捍衛國家爲天職此次吾人以爭求人格與國蠹宣戰幸未經多日得告勝利然吾等態度光明當不能因此自相驕矜而味失本旨年來國事擾攘未始非軍人之驕矜有以致之予深願軍人等一心以保國衛民乃克盡其天職云云 
　　楊增新安置俄難民俄亂以來潰兵難民紛來新疆逃避楊督軍特擬設法安插俾禦嚴寒原文略謂此次俄舊黨來塔城居住之敗兵難民瞬屆冬令無屋居住現擬派員往山斫木料以便置房屋將來俟俄民回國時仍歸中國收存所駐之地均不收房價租費等事現巳飭塔城道尹及縣知事一律查照辦理矣 
　　民生協濟會之計畫近時災祲迭見民困日深有心社會諸君子多組織圑體從事挽救前日李慶芳陳向元諸君所發起之民生協濟會業於九日在中央公園水樹開會籌備各種事件如下（一）研究失業救濟方法曁執行勞工介紹事項（二）籌設貧民工場貧兒工場學校事項（三）研究貧民資金通融方法曁提倡國民儲蓄事項（四）建議平糶及移民之計畫事項（五）研究國民生命保險養老保險疾病保險事項（六籌畫同業組合産業組合及消費組合事項（七）籌議改良關於貧民衛生事項（八）調查貧民生活實况事項並聞該會現正積極進行日内尙須開會討論一切云 
　　政府調查銀行狀况政府現以各銀行營業狀况及其資本内容多未深悉殊於金融前途危險甚大特通令中交鹽業邊業中國實業中法實業保商等銀行卽將最近資本金總額及鈔票發行實數並分行處所總數各經理人從速列表呈報部局以便查核而免流弊 
　　中央改革官制預聞政界傳說政府因減政問題刻已提議廢除三級官制（即省長道尹縣知事）將道制廢除改爲省長縣長兩級一則各省可減大宗行政費再則可免行政上週轉之手續並聞此項主張俟通過閣議後即須實行 
[趙倜辭職之索隱]  
　　趙氏初次辭職僅由院電慰留其二次辭職措詞益形懇切東海因有魚日之電留温語褒嘉在表面上觀之趙氏亦可以已矣其實趙此次辭職並非專爲個人去留問題與豫局極有關係安福之役八省聨盟禍福利害共同擔任當釁端初起時奉張態度猶疑不决長江三督距稍遠亦僅遙爲聲援直軍勢成騎虎欲罷不能所恃以爲後盾者唯豫省耳當時趙氏亦早存一破釜沉舟之心故派軍助餉不遺餘力當琉璃河涿縣等處戰事告急時趙三日夜未曾就寢嗣得前途捷音心乃稍安及吳光新派軍擾信陽西北軍亦駸駸東逼趙擬親自出馬與吳軍决一雌雄以吳被擒未果然豫軍助戰之功實亦不小及今論功行賞奉張直曹在京師龍蟠虎踞任意取携其氣燄薰天國人共知即鄂王亦得巡閱兩湖蘇李巡閱頭銜亦將發表陳光遠雖未升官然已許其不受巡閱使節制八大家中獨趙氏出力最多結果反添了幾層上司受種種束縳（曹旣爲巡閱使吳又爲副巡閱使第三師駐守鄭州開封將設巡閱使行署）不啻將趙氏兵權完全剝奪趙氏爲人尙無成見以直軍在豫總比安福易與無奈趙之部下上中下各級軍官憤不平相約以全體辭職挾制趙氏求其呈請中央不受巡閱節制趙氏左右爲難始憤而辭職聞兩次辭職電均係秘密拍發卽趙之介弟傑亦事確信與趙倜大起衝突刻下恐趙再有三次辭電終日在督署監守並囑督署各屬員不准代發各師旅圑營軍官亦聨名請趙打消辭意謂如果督軍監辭須先將吾輩安插妥定然後再說譬如孺子與其受繼母虐待被繼母驅逐不如趁生母在時各尋生路之爲愈也措詞極爲哀惋故趙氏辭職終必不成問題也 
[蚌埠通信（潛）]  
　　蘇皖赣巡閱使問題連日以來甚嚣塵上之蘇皖赣巡閱使問題北京各要人旣已同意倪丹忱之辭電又上（倪辭長江巡閱使確於六日拍出）宜可以得一解决矣乃遲至今日音響全無中央併對倪之辭電（而亦秘密勿宣其中自有絶大原因不言可知頃據某方面所述大致如下（一）某督所希望之蘇皖赣巡閱使絶非倪嗣冲所兼之長江巡閱使僅領虚銜而已蓋必置皖赣兩省於其直接統轄之下而後乃有實力（倪兼長江巡閱使實權至有限所號稱長江巡閱使艦隊者僅不過破舊不堪向供迎送差遣之江輪三隻及年由鳳陽關收入項下撥付使署經費三十六萬元而已與長江各省固毫無關係者）以此之故中央於未下此項命令前必先取得皖赣同意免蹈豫趙一再辭職之覆轍（豫趙辭職因直魯豫巡閱使事前未得同意）亦自具不得已之苦衷也皖倪病廢且值段派已倒自知不能久佔地位固亦無可無不可惟赣陳督以不欲驟添一重親上司竭力反對曾以向屬同系此次戰勝其所盡力未必下於督之說向中央曁某某兩巡閱使前一再陳述力請改蘇皖赣爲蘇皖最近赣省某鎭守使之撤任實其絶决於某督之一種暗示作用也（二）中央對於皖督頗屬意於鮑貴卿某督以鮑爲某方面所保且深得老安武軍信仰終恐難於駕馭故一方對於赣督一席希望張宗昌繼任爲之電京說項一方對於皖督則亦四電中央力保齊夑元主張頗爲堅决中央以陳鮑均别有大有力者爲之援助未便更動故頗覺左右爲難（三）向由長江巡閱使統轄之新編安武軍當然移置於蘇皖赣巡閱使統轄之下惟此軍現已四分五裂張文生四省剿匪督辦所統之三四兩路約十營殷恭先皖北鎭守使所統之一二兩路約十數營是否亦歸其統轄聞近日徐州會議亦曾議及如果此四路更自新編安武軍劃出則所餘者僅不過十小營亦仍有名無實（新編安武軍除一二三四路外所餘僅七路所屬四營曁八路所屬兩營每營約足三百三十人之數其新自鄂境調駐徐州之陳德修所部六營原祇三百三十人一營近自湘南潰退輾轉入鄂逃亡極多每營至多不過二百人）且倪嗣冲墊發之新編安武軍軍餉爲數亦在百數十萬元以上中央方在設法償還中觀於以上所言則蘇皖赣巡閱使雖爲將來必有之官其位轩置亦終不出某督以外惟一時恐未必即發表耳 
　　尙有要聞二及地方通信轉入後頁 
雜評一 
[權（默）]  
　　政府之權能保與不能保不在規定與不規定出規定者不過表面而巳以表面言黜陟督軍省長之權不應爲巡閱所操固是也又任命省長之權不應爲人民過問亦是也然試問今日之督軍省長不由有力之巡閱保薦而政府能自由任之乎又今日之省長不先得人民同意而政府能任之而安然無事乎故以實際言政府之權旣旁落於武人下操於國民早無所謂規定與不規定矣 
　　雖然其中有大别焉黜陟督軍省長而授權於巡閱不可也大失政府之威信者也任命省長而先徵詢民意此又當然者也不得謂之失威信也今若一槪拒之視民意之要求等於武力之專横則政府之所以自保其權見解不巳大謬乎 
 
 

Page 8

 
 
國内要聞二 
[惠州緊急中之桂軍人物]  
此次惠州老隆戰事係劉達慶當前敵劉自失去該地後極爲旁皇昨特密派親信幹員二人返惠城將伊眷屬暗行遷移來省蓋劉以馬濟亦駐惠城不欲令馬偵知又慮先去以爲民望恐益惹起外間恐慌也但官眷出入終難掩人耳目刻下劉遷眷事巳盡爲外間所悉因此連日來惠州電局白沙廠以及各機關人員亦相率紛紛遷移眷屬來城惠郡人心益形震動矣 
　　外傳林虎偕馬濟赴惠督師一節茲悉林尙去當莫榮新紛調桂軍出發赴汕時曾擬將林虎部抽調若干部隊前往并召林返省在軍署開署開軍事會議林宣稱如係要我親赴督戰則我願負全責當率同全部隊前往若零星抽調則非所願故當潮汕戰事發生時林氏所部無一卒在前敵者及汕頭旣失桂軍抽調旣盡不能不調及林氏所部莫遂再電召林回省實欲令馬濟林虎同赴惠州林對莫氏言如愼堂必要我去帮忙則我當再率部馳往倘不要我去則我當回肇防并籌備一切後方云云時馬氏正告奮勇謂惠事我可了之隱青不去便罷故現在林虎仍未赴惠或謂馬濟對於林虎亦不免抱有疑念以其與李烈鈞陳炯明冋有淵源　 
　　馬濟所部混成圑圑長劉梅卿原爲辛亥三月二十九日圍攻督署之重要人物故劉氏向爲民黨中之堅與粤軍方央陳炯明及所部各將領均多係老同志現劉奉命率同該圑隨馬濟赴惠防守粤軍方面迭次密行派員運動劉氏雙方已接洽多次惟内容殊秘不易探悉惟馬氏近亦頗受左右問言對劉不復如前之信任矣 
桂軍將領卓貴廷劉志陸關澄芳等自由潮安及汕頭逃往揭陽普寗一帶其間屢被粤軍截擊而消息亦傳述不一日前有謂其被擒者有謂其已降者茲據石龍消息則謂劉志陸關澄芳二人已被桂軍拿獲解省至卓貴廷則在某處戰敗後祇餘二百人左右逃至老隆附近被劉達慶要截勒令繳械卓部不肯當則繞道遠逃旋僱民船至惠州白沙被馬濟所部探悉追至勒令將所有槍械繳去馬旋電禀莫榮新請示辦法莫覆電准將卓部 
所有槍械給回卓免解省准予留營立功贖罪故卓氏現在仍在惠城惟據省垣消息則劉志陸並非由桂軍拿解來省係自行來省者昨晚抵此寓長隄大東酒店有某機關職員往候起居見其情形殊爲狼狽聞劉部軍械已盡爲粤軍没收劉率隨員三人走至惠城爲粤軍截搜勒令解衣檢騐劉經此困辱不覺失聲大哭昨見督軍復無一言慰藉尤覺不安現擬請嚴重處分或准其率兵一圑馳往前敵効命督軍不准查劉左右受彈擦傷已愈一說劉志陸於三號晚由惠州抵省隨員祇有參謀張少川營長吉殿臣二人聞劉退出普甯後尙有殘部三百餘旋在某處將所有軍械一律繳交卓貴廷收用迨抵惠城復受某司令檢查身畔始得通過所餘行李一肩交由一心腹差弁押運亦於未到惠陽時人物俱杳無從究追是晚入謁莫督甫見即掩面痛哭揮涕如雨旋乞再予偏師拚命殺敵以明心跡莫督對劉態度如常惟於乞師再戰一層尙無切實之裁答也 
　　另一消息劉志陸卓貴廷關澄芳三人自汕頭潮安相繼爲粤軍所得即倉皇退向揭陽方面冀走至惠州與各路桂軍聨合而粤軍洪兆麟鄧本殷各部亦分路尾追鍾景棠所部亦由海豐出發堵截卓劉關三人所帶餘衆中途亦已紛紛潰散至是被粤軍包圍卓貴廷本爲粤軍司令關國雄之拜把兄弟司令聞卓敗退卽遣親信兼程趕至勸其歸降至是卓等集議解圍之法各下級軍官多不欲再戰以保全餘衆生命劉志陸謂彼係陳炯明舊部今勢窮投降恐陳不能相容故彼一人逃回省城 
[杭州快信]  
　　沈省長今日午刻遍請在省湖州同鄉赴署西餐省城米工要求加給工資案杭總商會今日已召集米業董事李小寳韓錦榮到會磋商持平辦法 
　　駐臨海第四區警備隊管帶樂占元藉搜查烟賭爲名縱兵焚刦經被害人金漢章林董氏先後電控到省案關重大巳令黃統帶會縣尅速查覆核辦 
　　江山公民徐志新開闢林場甫著成效今夏被丁星明縱之焚燒案發後經縣提訊要證吳光避不到案遽予宣告無罪徐不服電控互省實業雲廳長巳令該縣傳證覆訊秉公擬議呈候覆奪 
調查此次颶風爲災以富陽紹興爲最鉅杭嘉各屬次之　　沈省長已通令各屬趕將禾棉損失情形查明列册具報 
[南亦快信]  
　　吳縣公民侯炳人等電軍民兩長云日前蘇屬緝私第二圑第六營三隊副隊長王起鵬游巡相城鎭特片請鎭董姚文澂詎甫登船即行開駛警所巡士在岸喝詢情由即舉槍恫嚇如飛駕遁形同擄贖爲亟電請鈞座迅賜飭查嚴懲兩署已電飭劉之潔統領查報核辦 
　　大達公司飛雲輪船被刦一案經南通來電請飭軍警分頭兜緝李齊兩長即飛電泰縣知事勒緝贓盜並電通海淮揚兩鎭使迅飭駐防軍隧嚴緝 
　　第四混成旅步兵第二圑圑長崔炳星病故遺缺李督委一圑一營營長程維垣升補 
　　李督以前陸軍補助敎育圑監理趙瑞龍夙研軍學具有專長乃以積勞致病賫志而終特咨陸部請從優恤 
　　李督咨銓叙局内務部請將分浙任用知事李炎改分江蘇以資差委又内部咨復准將江西任用知事余重耀改分江蘇任用 
　　九月二十七日關岳秋祭屆時李督親詣主祭派定東序分獻齊夑元西序分獻吳恒瓚糾儀李殿臣王桂林並通令省外駐在該地方文武官遵章辦理 
地方通信 
[蘇州]  
　　蘇州工巡局開辦之布告蘇州設立工巡捐局業經開辦茲將吳縣温知事布告原文節錄如下（上略）奉經由縣函請本邑省議員蘇州市董事各善堂董事於八月三日上午九時在縣署會議公同議决以接收蘇警察廳各項雜捐參酌上海等處辦法組織蘇州工巡捐局一處由縣遴選公正士紳七人函聘爲該局董事管理全局事務議訂辦事細則送縣分呈備案至奉發抄册内列各項機關之敎練所游民習藝所濟良所本年度仍歸警廳直轄管理共常年經費及育嬰堂安節局補助費統由工巡捐局於接收雜捐項下按照册列支數送由廳縣分别轉放餘如馬路工程處捐務處均即併歸工巡捐局通盤支配妥爲接辦以資整理當場立具議决案經到會與議各紳董簽名通過即由縣署抄錄議案具文呈奉省長指令内開呈及請摺均悉仰候令行蘇州警察廳查照辦理並行財政廳知照此令等因奉經查照議案函聘孔昭晋·宋銘勳·錢鼎·馮世德·金樹方·蔣炳章潘利榖七人爲蘇州工巡捐局董事籌劃進　並刊刻蘇州工巡捐局圖記送局啓用茲准蘇州工巡捐局函開現經公同集議暫　本城大太平巷二十九號爲工巡局辦事機關即於九月一日組織成立等因除呈報省道憲備案外合行出示布告爲此示仰本邑各項捐户人等一體知悉爾等須知蘇州工巡捐局係奉省長核准組織凡關蘇州警察廳經收之各項雜捐自本年九月一日起逕向蘇州工巡损局照章繳納毋得違适切切此布 
　　四區市民公社改選職員蘇州渡僧橋四隅市民公社第三屆職員業已任滿遂於二十八日下午在新安會館依法改選第四届職員警察廳行政科長王孟龍聞區警察署長袁孝谷均先後蒞社監視開票揭曉計張輔之蘇稼秋·汪巨川·龐天笙·劉正康·謝鑑之·王少舟·蕢敏伯·徐浩然·陳子範·王仁欽·許嘯九。等十二人得票爲最多 
[吳興]  
　　縐市大有活動消息吳興縐市近來漸見活動現在各貨已較前漲高百分之十如華絲葛普通加長每兩現售八角六短頭八角八花素直羅九角花紗九角三以上如有物别定貨每兩再加五分至本機二尺二每兩售六角七二尺六角七分五尺九六角四廣衣六角七　衣同上本機六九每兩現售六角七　長七角店尖六角五洋莊尺八素六角七尺一尺三加長花素六角八以上各貨若需青色每兩再加五分如特别定織新花則隨時另議　　禁止輪船開班原因吳興東南鄉一帶圩埂因被去年大水潰决不少甫經修固不料自本月二十一起又遭狂風暴雨河流頓漲東塘各處地穴素卑水已齊岸現本邑吳知事鶴臯因查得該處田稻正在放花成實之際誠恐圩埂再有不測民間田稻攸關秋收必致大減亟應預籌防護遂於前日函飭各申班輪局暫停開駛所有杭班亦責成各局於船隻行近東塘時務須改打慢車以免再有激浪破隄之患 
　　爲張南皮建碑紀功之邀准吳興德清二縣紳民嚴振聲周鑑連署人沈維誠·陳其烺·錢選青·崔鼎煌·宋景维·趙　·吳士增·張興詩·吳繼元·陸熙績·潘祖桐·王樹聲·周登華·李廷藻·沈振綵·程功弼·吳紹姬·陳元傑·張賓生·沈炳忠·嚴振揚·費瑛吳·葉青·費文聲·等公呈吳興縣公署原文如下爲建碑紀功藉昭崇報公請咨會轉呈立案事竊振聲等世轄下舊程安二治與德清縣境糧賦之重爲古今京外所共知其加重之由遞見案　志乘無用贅述民國五年袁政消滅八月振聲等以抵補金折價違法徵收請願國會並呈政府交部議覆撤消原擬回復斗徵三角目的九月又以吴興田賦獨重二次請願國會適因解散未逹效果六年三月分呈大總統財政部曁浙江省長財政廳奉批浙西三屬正附稅捐以現在徵額爲最多數不再增加等因至八年復申前請奉令核議時南皮張公長浙財政有鑒於數百年積困民力不支毅然主減輕之議覆奉准行振聲等方冀晋任疆寄福浙民於舞窮不意殫心竭處積勞三年　菀於位念前功之不朽未報涓埃感遺澤之長昭當銘碑碣特徵衆意擬於本縣境峴山麓或碧浪湖邊擇基堅立以永流傳仰維仁長志切愛民凡有功德於民沾漑千古定邀俯如所請爲此公乞鈞署俯賜咨會德清縣公署據呈省署立案以便祇遵云云頃奉批示來牘披閱曷勝感喞南皮張公於浙江財政廳長任内值財賦窘疲之餘猶復力採士紳之請代籲中樞減極田賦嘉惠吾民功垂千吉仁心德政媲美前賢砥柱澽　吏民共悼該紳等擬於本邑名勝之區建樹碑碣以誌永思洵符古人食德報功之義殊深欽佩極表贊同希將碑文撰繕呈縣轉請省署立案以昭鄭重至咨會德清縣公署一節如碑建德界應由該紳等逕呈辦理併仰知照此批 
[鎭江]  
　　查報學校狀况日前鎭郡第九師範學校奉教育部敎育司通令將該校八年度之經費學額職員狀况呈報該司查考現該校已將敎員·職員·學級·經費·及畢業生等五項分别編辦以便呈部云 
　　一家三命慘案鎭郡南門外戴蘭橋地方有開墾荒山之束海縣人杜長義父子三人日前被人用繩勒斃棄屍水塘身上尙有傷痕顧係同曹謀害情形實爲可憐當經該鄉地保將屍撈起報請丹徒縣張知事檢騐屬實已飭緝逃凶務獲究辦云 
[揚州]  
　　請增設場知事兩淮所屬塲官前爲二十三塲自國體變更後改名爲場知事通屬谷塲改爲呂豐餘拼四場泰屬爲束安丁草伍新廟七場海屬爲板臨濟中四場現海屬濟南塲商人以各該地曬鹽豐富鹾政殷繁原有場知事一人不敷辦理擬將濟南塲改爲兩塲定名曰灌東灌西聞已呈請淮運使察核矣 
　　承認推定會員南京國語籌備統一分會前通函六十縣選送學員至爲研究本邑縣敎育會遵函推選張國仁·曹鋤兩君爲會員業經該會許可於昨日函復縣敎育會查照矣 
 
 

Page 9

 
 
   
 
 

Page 10

 
 
本埠新聞 
[意領署函大陸報辯正軍火事]  
　　本埠意領署本月十日致函大陸報辯正該報二日所載關於意軍艦私匿軍械說之談話原函略謂工部局書記所稱意領署並未會同工部局辦理所稱私售軍火之問題一語實爲確鑿大陸報所載各節頗多錯誤意領署不能負責此問題與工部局無關意領署何能會同工部局辦理此理極易顯見查盧督指稱有若干軍火藏匿於意國兩艘潛驅逐艇按此兩艘將來或由意政府解除其武裝今則尙懸意國海軍旗船上各有機關砲四尊小砲一尊驅逐艇上是否應有此物則意當道固不必爲盧督或其他軍界政界外交界或行政界告也云云 
[部令禁止地方發行債券獎券]  
　　本埠行政機關近奉江蘇省公署訓令准財政部電咨略謂本部對於理財辦法業正積極進行並决定從清源節流入手而對於各省歷年常有私借外債濫發獎券之事尤擬嚴行禁止革除弊竇除分電各省長官務須剔除舊弊不得私辦以下兩種債務（一）私自發行地方公債或有獎債票（二）私與外人借欵或與本省紳商借欵自通電後如有以上情事發生中央不負還本之責倘有以田賦及各項捐稅作抵押者亦一槪無效等因合行轉行知照云 
[捕房重申彩票厲禁]  
　　公共工部局因各種有獎券均與賭博無異向本懸爲厲禁年來滬地彩票盛行而界内未有公然設店信賣者無如日外玩生福州路等處某某烟紙小錢店亦皆兼營此業惟秘密賣買不易覺察另有一般彩票掮客則公然在各茶館向人兜售近爲捕房所聞日來已派有包探分往茶寮酒肆及僻靜弄中查拿此種人並及兼售彩票之店務使彩票營業無從闌入界内云 
[國民大會策進會幹事會記]  
　　國民大會策進會昨開幹事部第五次常會五時振鈴開會到者四十三人推袁履登爲主席金拜仁紀錄（一）簽定席次發給徽章（二）主席將九月六日幹事談話會所議事件提出討論（甲）原議各股對内文件用各該股圖章對外文件除蓋會章外附加各該股圖章陳良玉鄭鷓鴣孫道勝等各有討論主席請贊成幹事會原議者舉手多數通過（乙）原議各股對外文件歸文書股辦對内事件由該股自辦無討論通過（丙）本會圖章歸文書股掌管衆無討論通過（丁）原議各圑代表未出席者函催再不出席由交際員往催并告知其本圑體設再不到照章處分衆無異議通過（三）提議幹事會議事規則開會時間問題應照會員會修正會章内之時間連帶改正經陳家寳姚菊生鄭鷓鴣等略加討論公决改正如下（甲）第一條改正文爲本會常會每星期日午後五時開議至七時止爲法定時間如遇必要續議時行延長之（乙）第三條改正文爲常會特會至法定時即行開議（四）討論評議會議决執行事件（甲）組織演講圑案經霍守華張漢傑韓鏡湖崔通約司徒俠海等詳加討論厥後公决由本會文書股組織之（乙）聨絡言論界案經李澤源霍守華鄭鷓鴣等討論後公决評議會尚未將具體辦法開送之前先由交際股聨絡至七時振鈴散會現文書股已定於本星期二午後五時開談話會討論組織演講圑方法 
[總商會商事公斷處選舉揭曉]  
　　上海總商會商事公斷處本屆選舉於本月十二號上午十時由會長會同董員監視開筒票數同者抽籖爲定茲將評議調查兩項職員當選姓名開列於後計開評議員二十一人宋漢章一百零三票王一亭九十票穆藕初八十八票錢新之八十一票樂振葆七十四票榮宗錦六十票盛筱珊六十票盛丕華五十九票陸維鏞五十九票方椒伯五十九票薛文泰五十九票朱子謙五十五票顧馨一五十四票錢貴三五十四票湯節之五十四票顧子槃五十三票虞洽卿五十一票袁履登四十九票姚慕連四十七票穆抒齋四十五票莊得之四十五票候補當選七人沈聨芳四十四票沈潤挹四十四票孫衡甫四十三票吳麟書四十三票李志方四十二票田祁原三十九票王鞠如三十九票調查員六人樓恂如二十六票孫梅堂二十二票呂葆元十九票邵爾康十八票葉惠鈞十七票趙晋卿十六票候補當選二人張廷鍾十六票呂耀庭十五票 
[水利局開濬新閘橋河道]  
　　吳淞口水利工程局刻據閘北市經董錢貴三及米糧公會函稱查新閘橋一帶河口向爲内地來滬米船聚集之處近值新米上市適遇兩灘淺漲淤塞致輪隻不能攏岸常遭擁擠深受侵礙不便特行函請貴工程局迅即設法將米船碼頭提前開浚以利交通面全公益云云該局接函後查得本局自今春由小沙渡一帶施工以來勤加開挖後除機器挖掘外兼用人工挑浚數月以來計挖出泥土二萬四千餘方該段開浚之後往來船隻頗稱便利現新閘橋河面關係米市且本年米價奇昻當地紳商設法招徠内地新米以蘇民困乘此青黃不接米船尙少施工較易設至秋後來源過旺再事浚深勢必有擠軋之虞旣經閘北紳商米糧公會函請除呈報江蘇水利局查照外並决定抽調新式挖泥機器一架並泥船卽往新閘港從速疏浚定於陰曆八月初二實行開工云 
[彙錄各處乞賑之電函]  
　　天津直隸義賑會邊卞劉三董電仁濟善堂云施陸孫諸大善長均鑒奉佘桂笙先生函悉諸善長關懷直隸旱災擬開會籌賑以拯災黎至爲欣佩敝省本年春夏無雨以迄於今旱災已成顆粒無望報災者七八十縣難民來津者六七萬人賑濟資遣送無地嗷嗷衆口日有死亡勢必至老弱塡於溝壑壯夫流爲盜賊止現在官紳合力逐日籌劃放賑平糶各事特是杯水車薪苦難徧濟務望大發熱力廣募善資救死扶傷挽茲浩刼臨電不勝呼籲禱祝之至天津直隸義賑會董事邊守靖卞蔭昌劉守榮等叩蒸附仁濟善堂致天津益世報館電天津益世報館鑒此間籌振事今午假座卡而登西餐館集議賑務到重要鉅商四十餘位甚踴躍經衆推定唐少川朱葆三爲臨時幹事長盛澤丞爲賑務主任陸伯鴻余日章等九位爲籌備昌暫借舊德總會爲辦事處其討論終局綜以如此鉅災非數千萬不足以言救濟上海擬假定五百萬元一面電詢京津漢等處徵求擔認實數俾可合策進行特先奉復餘容續詳仁濟善堂施陸孫叩眞 
　　中國濟生會昨接浙江會稽道尹黃慶瀾來函云據寗波旅滬同鄉會緘稱此次寗屬大咸桃源等處水災奇重疊准大咸同鄉諸事報告待賑甚急需欵亦多恐非一方興募所能救濟因患中國濟生會對於台屬水災已經派員放賑敬懇道尹緘致濟生會必能援例分濟等由查該函所叙亦屬實情素佩貴會願力宏大遐邇觀噡爲冀一視同仁斟酌撥欵俾大咸等處災民共沐鴻施是所禱企 
　　上海旅滬台屬水災急賑會接會稽尹眞電云蒸電悉本月三四五等日狂風暴雨瀾深恐災上加災分電各縣調查實情詎電報至今不通輪船亦被風阻以致迄無確訊據各處紳士報告僉稱此次受災較前尤重寗海並多蟲害瀾日夜焦慮寢饋難安自慚不德以致迭遭天變惟有對天呼籲祇罪慶瀾一人勿再波及吾無辜百姓而已察度此次情形恐非再放急賑不可除電請督軍省長轉中央續發巨欵並援去年浙西水災例分電各省告急曁由省先墊發鉅欵一而飛電各縣妥速賑救外用特電懇貴會轉求滬上各慈善圑體協加願助謹代災黎百叩以聞黃慶瀾眞 
[縣商會茶話會記]  
　　上海縣商會昨日爲本月第二星期常會之期於午後四時開會到者會董會員如莫子經葛吉卿沈潤挹干蘭屏姚伯棠張樂君陸竹坪馬驥良等數人未足法定人數遂於五時改爲談話會由正副會長將兩星期内各機關往返函牘逐一宣布後因無重要事件提議僅將今屆選舉問題互相討論良久始行散會所有應行提議各案歸入下屆第四星期常會期交議云 
[烟酒聨合會常會記]  
　　中國烟酒聨合會昨開星期常會首由主席陳良玉報告福公司借欵一事兩業大生恐慌前會期公决致電力阻電已發出近日各省亦紛紛來函一致反對憤激異常今見報載福公司一千萬借欵合同有合辦中華製烟廠全國槪免釐稅之請求如此則吾國菸業從此消滅應如何維持尙祈公决沈鴻書起言如福公司借給政府一千萬即可免全國之烟草釐稅則我國各業皆可援以爲例得同樣免稅免釐之優利何必祇借外欵斷送我國之主權與商業事苟確實則當軸之惛憒可知旋經公决通電各省分會一致力爭次報告接江西河口土酒槽坊全體來函内稱江西二區鄭分局長擅入傳祥豐槽坊等情到會俞葆康起言前次閩省章局長擅捕酒商商董釀成停業風潮案尙未了今江西又有同樣之事實則公賣之病商日甚此風不戢天下騷然應電京署秉公嚴辦金明表附議衆皆贊成通過議畢時已五鐘乃散會 
[烟酒稅局近事紀]  
　　江蘇二區菸酒稅局長季銘又到差以來曾將所屬各分棧收稅事宜悉心整頓查核第一分棧認數已有三萬六千元其餘二三四五六各分棧均未加繳足額爰商之各該分棧主任應行酌量加額方與稅章合符所有津貼公費應援照前局長規定之法辦理繼續進行其第四分棧代表因被同業人出爲指摘遂自行辭職前來除面各挽留外一面再行詳細調查并派員實地向該同業疏通意見再爲核奪尙有牌照稅認商亦因加額奉省局長令飭照辦一再催促故該認商决計辭退職任聞有新認商出爲加額繼續擔任之消息云云 
[調查一週間之米市]  
　　滬上米價三日大風雨後市價繼漲增高幸昨日天已晴朗當可無虞故南市米市成交米價即較爲鬆動此一星間調查南市一隅雖爲風雨所阻而究屬新米巳出南北兩帮到貨計有一百六十餘艘常熟帮略少居其三四南帮居其六七内中蘇同青角之貨最多北帮陳破礱高貨甚少大都皆屬中次浦東周浦馬橋一帶新米共到二千餘石閘北米市數亦相等又裝滬寗火車運來者皆糙客秈卽江邊秈米之類又江西湖南客秈米之由長江商輪運滬者計有四萬餘包秞米云路甚廣不若粳米之有限此次風潮一週間抬高一元以外昨據常熟無錫等來滬之客言新秞米已大半收稔早稻粳米不久將見湧市此次風災蘇省地界尙無何等損害云 
[洋松跌價原因]  
　　花旗洋松近日市上價格大跌調查其跌價原因聞於本年春季洋松價高時每干尺在八十餘兩之際而洋商手中存貨極少華商貨多厥後滙票漸長滬上美商洋行兜攬華商定貨華商遂聨合三四家爲一組或五六家爲一組向外洋定貨嗣後滙票（美金洋）由九十餘元升至一百二十餘元水脚又跌舶來之貨漸見充斥洋商遂放盤競爭故現下每千尺僅自五十五兩至五十兩惟買客須營造家所造何處工程圖樣遂至該洋商處將他貨搭配方肯售與以是華商方面頗感不便據個中人云近日本市交易反覺岑寂並聞今夏有某某等華商六木行合組一小公司向美商直接定花旗松四百萬尺之砠邇來貨已到申適有特殊廉價之廣告發現因此大受影響云 
[花旗鋼板跌價]  
　　花旗鋼板邇衆滬上貨甚充溢市價頗爲不振較之歐戰時代相去二倍但市上有二種名目（一）於歐戰時某國向美國直接訂購及各處搜羅而得者迨時局和平該國以製造原料有餘紛紛運華銷售同業中謂之舊料（二）美商自運來華者謂之新料惟供過於求致市價步跌新料現市每擔銀七兩左右舊料雖六兩餘尙無人顧問是以執有此項舊料者莫不大受影響也 
[青年會陳巳生臨别演講]  
　　青年會陳巳生君在童子部任職六載今因開封鄭州有紗廠數處工人衆多必須設立青年會以培植此輩工人會所將次落成請陳君爲總幹事陳君素具才幹辦事敏捷且具博愛精神此次赴鄭必有所發展所惜　上海青年會則失去一員健將矣陳君將次起程爰定昨晚與諸同人作别且贈以箴言錄之如下青年會之三角表記及其各種事業幾盡人皆知然而皆不可以稱謂青年會之宗旨會員得享會中權利發展其個人之三育此豈青年會徵求會員之本志以前之青年會可爲避難之所蓋人心險詐風氣日漓青年一入社會如墮深池不得不藉青年會之庇護故以前之青年會專以培養人才爲宗旨培養人才固亦當今急務然此輩青年旣得培養乃保守其所有之學問精神不願給諸他人此足以養成其自私之心以其所獲服務他人抱非以役人乃役於人之志斯乃青年會之本志余將遠離與諸君再見不知何時惟望此後諸君均能將自已之才能盡力服務於人使青年會事業逐漸擴張此次之别爲暫别爲面目之别余心余腦仍縈迴於左右况余雖離此而所作之事仍爲青年會亦爲諸君故雖隔千里仍如一室也云云 
[女青年會幹事來滬]  
　　昨晨九時半本埠女青年會中西幹事特至新關碼頭歡迎乘亞西亞皇后號來之美國幹事二十人各認行李後即至靶子路六十一號女青年協會略致休息該會之中國幹事如李叔青夫人。張女士。韋增佩。楊錫珍。程婉珍女士等特備茶點爲之洗塵嗣由本埠西女幹士陪送至寄宿舍卸裝散時已正午十二時矣茲聞諸女士將在滬勾留數日然後分往他埠云云同來者有美國斯密脫女子大學（Smith　College)高才生三人一爲迪女士（Miss　Dickinson）將爲北京協和女子大學社會學敎員一爲米女士（Miss　Mead)曾爲金陵女子大學英文敎員去年回美省親此來仍回原校就職並聞此女士熱心毅力誨人不倦然不受分毫報酬金一爲海女士（Miss　Hague)將爲燕京女子大學醫科敎員云 
[奥國工程師參觀華茂工廠]  
　　徐州耀徐玻璃廠現議集資復業特請奥國化學工程師阿勞司齊美克Ing·chem·alois　Zinek君前往參觀并開列預算以便着手開辦茲該工程師已蒞滬今因華茂機器彈花車邊工廠該工程師特勾留一日於十二號蒞廠參觀據該工程師云華茂廠出品精美異常將來耀徐廠開辦彈花車邊兩項均可由該廠代辦並聞該工程師不日就道至徐云云 
[將設華暹土産陳列所]  
　　華僑聨合會會員許冀公前在暹邏國境調查華暹商務狀况得悉我國土産之行銷於彼者每年約值三千餘萬元内以棉紗絲綢曁各項雜貨佔多數暹貨之來華者約值二千餘萬元以木材海産藥材三種佔多數兩國往來貿易額不可謂不鉅惜彼此未訂條約以致商務未能擴充故在暹時與暹人及僑暹華商等磋商擬在兩國各設土産陳列所一所將中暹各貨樣互相陳設供衆參觀以增進兩國商業僑商均極贊成許會員回滬後已與李會長等商定卽將中國應設之陳列所附設於該聨合會内現將自暹帶回土産貨樣百餘種陳列齊備任人入内觀覽擬俟旅暹華僑陳欣木蔡俊卿二人抵滬商定日期再邀集本埠商界開一大會籌策進行云 
[江蘇童子軍聨合會幹事會紀]  
　　昨日（十二日）江蘇童子軍聨合會於上午十時在西門省敎育會内開幹事員會到者沈信卿·姚麟書顧拯來·章伯寅·沈同一·楊聘漁·潘競民·戴企留·俞元爵。濮仲蔚·章君疇·李叔良·王英超等十三人沈信卿君主席議决重要事件頗多茲照錄於下（一）如臯縣童子軍聨合會函告成立附到職員表及會章各一分議决承認（二）江陰縣童子軍聨合會函送會章及職員名單圑數表各一分請查復議决承認並函復該會一切須依據本會章程曁細則辦理附寄章程及細則各一份（三）上海縣童子軍聨合會來函請發區敎練員張紹載翁秩曹證書議决照發（四）敎練員會交議逐年舉行會操案議决本省童子軍日見增多每年全體會集一次不免煩費現定每年分縣舉行或聨合鄰縣行之由省總敎練員編定日期分别舉行每三年舉行全省會操一次其與操童子軍由省總敎練員按照各縣童子軍程度定之（五）大議交議請訂定組織縣聨合會大網以資統一案議决推姚麟書君起草下次幹事會提出討論（六）大會議决通過細則案應否將細則分寄各圑議决查細則所存無多全體分發勢難辦到大會時所未决之點祇有總敎練是否公推一項現定將此項條文摘出並請姚君麟書加以說明由本會分致各縣聨合會及各圑照大會議决辦法分詢意見以便通過（七）大會交議徵求會員案議决由本會按照章程會員資格條文戊項辦署（八）大會交議定其發行雜誌案巳據潘競民君將預算案交到議决省補助費領到即行開辦（九）大會交議設本會駐會辦事員數人執行會務案議决俟編輯雜誌事實行後即請編員兼任駐會辦事之職）十）大會交議規定獎勵辦法案由桃君麟書交到徽章圖樣四種請核定議决先行製出模樣再行核議（十一）議决通告各圑提倡公衆衛生由考騐補充科衛生檢查徽章入手（十二）議决幹事會開會時間規定上午十時起十二時止下次發開會通告鄭生聲明請各幹事員准時到會其餘尙有報告事件因冗長從略 
[外洋各輪船進出口消息]  
　　大英火輪公司之鄧里那號Dnnera自八月十號從上海開往南洋星加坡已於九月二號安抵孟買現已由本月十二號（即昨日）又復駛行來申其進口期當在十月之二號云而阿列波亞號AIipore刻接來電謂准定明日（即十四號）離開孟買預定十七號可到哥倫布二十四日抵星加坡出月五號可以駛抵上海惟該輪到申之後即不走原行航線回南洋便在上海裝貨逕赴法國馬賽以及英國之倫敦矣至行駛中印日本鴨家船公司之阿列圖鴨家號輪船Arratoon　Apcar初時在七月上旬便擬開駛來滬繼經該公司另派丹逹號來華故該輪大約未必來申矣又有往來歐亞之拿凡列號Novara已於八月二十七號從倫敦出發先往哥倫布大抵須歷一個月始得離開錫蘭開行來申其到滬期當在十月之十三號云又太古洋行經理藍烟囱公司之司帶託號　tentor從利物溥來申遲阿極克司號Ajax輪船開行祇有三日係由八月二號出發其抵滬之進口日期大都在本月之十八號可到來滬後須赴漢口卸貨然後兩開往倫敦及盎凡爾斯以至落得頓云 
　　法國郵船公司之亞爾忙佩克Armanp　Behic昨日已在上海卸清各貨已開往日本矣而包島斯號Porthos從法國之馬賽開來船上載有八月十八號以前之郵件大抵在本月之二十六七號亦可到申矣尙有高而提雷號Cordillete現接來電謂該輪亦於本月二號離開馬賽　　 
大抵途中須經四十日之行程始克抵申云又福來洋行之西瓊乃號WestJena從新金山開駛來華已由九月一號出發若經行日本方面如無躭擱則本月二十四號可以抵申其還國之期當在出月之六號云 
[拳術研究會表演會]  
　　西門外拳術研究會因林秉祥君曾捐巨額基金其子紹裘將於日内南返特由該會敎員六人會員中之選手十餘人於昨日下午二時至五時開表演會表示歡送其表演次序及門類略誌如下敎員葉鳳岐演伏虎拳·醉酒拳李占鰲演溜脚識春秋刀戴寳元演開砲·太極拳八卦雙刀杜振聲演义拳·六合槍李連元演節拳劉子朝演靈拾太極·反掌四行拳·彩雲雙刀·太極單刀·千斤鐵板橋會員朱金奎演溜脚識·太子刀耿衛輕演夜戰刀·二躺义拳·青龍劍劉高升演梅花拳·滾龍劍·拿功伊龍環演批掛拳·批掛刀白殿元與馬金林對演空手接花槍與張殿甲對演單刀三節棍白君又自演梅花刀馬自演反躺反子拳張自演反子拳·崑崙刀周秀華演少林派三尖拳崔玉山演太極拳姚阿瑞演五花飛石田樂山演五花飛石就中以劉高升之拿功劉子潮之千斤鐵楹橋最有精彩劉高升挺身竪立其胸項脇下月骨之處可任快刀直斫直垂猛擊毫無傷損眞令觀者心悸劉子潮之千斤鐵板橋以頭脚横置兩端腰身懸空置千斤巨石於身上用重錘將石擊碎而人身仍挺直不動此種絶藝神勇眞不可多覩云 
[上週間之熔銀調查]  
　　查上星期間北市泰亭源方記等各銀爐由華比銀行從美國運到高脚紋銀大條二百二十本條并又大德昌票號由廣東裝來紋飾若干其烊見寶紋千七百三十隻計規元三萬零八百二十七兩四錢查各銀行大條無存云云 
[趙局長密查偷運烟土]  
　　滬寗鐵路管理局趙局長近據密報略謂有土販姚某及土棍小張合夥在青島販運私土來滬銷售其起運之法先由津浦路運寗由寗轉滬其藏匿之法或在箱内或在鋪蓋以及其他雜物内夾帶每次約運數只並有某機關稽查爲包庇日前（十號）由寗駛滬之頭班車抵站約計二時許當卸行李時有被包三個被路局某稽查員查得有一包内藏有大土數只正擬解案間詎有某機關之宋某許某向路局稽查員說項故並未將被包打開任從姚張携去並聞現尙源源運滬特爲密報等情趙局長據報後立飭鐵路警長秘密查察云 
[新地檢長譚辛震來滬預聞]  
　　代理上海地方檢察廳長江築圃君自上月二十六日代理迄今將屆兩旬忽接到山西來電得悉山西高等第一分廳監督推事官調任上海地方檢察廳長譚辛震業已在晉卸事北上不日由京南下來滬履新等因江廳長爰論飭屬員趕辦一切案牘以便移交 
[盤詰長浜路案内西人]  
　　入英籍之美國人脫來福經特别中西探目查悉與厚昌古董店小主何星豐被西人用手槍擊倒於長浜路一千八百號洋房門口並刦取何所携價值五千元之翡翠朝珠等物一案極有關係在西棋盤街老長春么二妓院妓女花琴仙室内將其緝獲押往徐家匯紅十字會醫院令何辨認面貌後仍帶回虹口捕房收押查究迭詳本報茲悉一千八百號洋房係英國人惠勃斯脫之住宅昨日承辦此案之特别西探目壳羅香又將脫來福帶入寫字間内因逮捕時在其身畔抄有現洋九十八元遂詢以此欵從何得來並向其反覆盤問此案據聞脫來福對於越貨傷人案仍堅稱非伊所爲至現欵則云係販賣軍裝所得之佣金該探目乃將其還押一面將詢問情形禀由總巡麥高雲氏諭令嚴密偵查證據俾明此案眞相以便解送法庭訊核 
[工部局取締粥店]  
　　夜十二時一律收市公共租界粥店一業所捐執照營業時間可以通宵逹旦工部局蓋爲貧苦小民以及未明即起夜半未眠之勞働家與夫拖拉夜班黃包車者流便利起見實寓體恤之意近日英美總巡麥高雲氏通諭所屬各捕房飭令探捕傳諭各該官地段内之粥店主須於夜間十二時一律收市如違查出亦以違章論禀請公堂處罰聞其取締原因係由邇來界内夜間每有盜竊案發生迨經探捕聞警往捕賊盜多乘𨻶竄入粥店從容就坐購粥而食致探捕無從辨認遂爲漏網故不得不嚴厲取締以清盜源云 
 
 

Page 11

 
 
[上海物價指數表（四）（十）（七）]  
（本表以八年九月物價作爲百分）財政部駐滬調查貨價處八月第四週（二十三日至二十九日）上海物價指數云本週指數爲一○七·二比前週小去千分之一比前月本週小去千分之十一而比六月本週已小去千分之二十七按本表指數自一月以來着着上騰至六月末而達最高點七月以後復漸次低落比與倫敦紐約東京各方面形勢頗復類似倫敦物價以四五月份爲最高六月稍平七八兩月大落紐約物價以五月份爲最高東京騰貴較早降落亦速據東洋經濟新報指數三月末爲三一五·八四月末爲二八八·八後復逐步下落至七月末祇二四一·七由是觀之各處騰貴時期不無先後而起伏大勢頗可對照觀察本埠市面似短期時内尙無上騰之徵象蓋一部分緐銷貨品如食糖白蔴等物雖以需給與季　關繫頓現暴騰之象面疲滯者亦殊不少如洋松油荳等等其尤著者也花旗洋松前以來源不繼每千英尺步漲至八十五兩餘若日松白板柚木諸品連類上升以致建築材料類指數六月末竟高至一二二·六爲其他總分各指數所罕覯近以來源湧到水脚低減價乃暴落截至本星期末美松已跌至六十五兩最近消息大盤且落至五十餘而後此尙有續跌之傾向夫物價指數本爲一般物價之統計此盈彼絀高下相殺其不能驟形昻騰殆無疑已本週指數表列下 
期間　　　　九年八月　前月類别　　　　第四週　　　　前週　　　　本週糧食　　　　一○八·六　一○九·七　一一四·七其他食物　　一○二·四　一○二·六　一○五·二疋頭及其原料　九八·四　　九七·五　一○○·二金屬　　　　一一七·○　一一七·○　一一五·七雜貨　　　 
燃料　　　　九六·四　　九六·六　　九七·一建築材料　一一八·六　一二一·○　一二○·六工業用品　　九八·三　　九六·二　　九九·三其他物品　一○五·七　一○六·四　一○六·五雜貨平均　一○四·七　一○五·○　一○五·九總平均　　一○七·二　一○七·三　一○八·三 
[涵德學校聘定國音敎員]  
　　新闡路派克路涵德學校爲注重國音起見由北京聘到曾在北京國音傳習所畢業何熙純君擔任國音一課聞已於本星期一實行授課矣 
[少年宣講圑演劇募建圑所紀]  
　　少年宣講圑因籌建圑所及通俗演講塲捐募資欵疊見本報昨日該圑邀大舞台全體藝員演義務劇一日來賓達二千餘人由該圑圑員八十二人殷殷招待劇凡七齣均甚有精采在第七齣未演時鄭鷓鴣君代表該圑登台致謝來賓兼報告該圑歷史一切末復述募欵之意來賓即有認捐者如朱鴻玉女士捐一百元·江春鑑君八十元·趙宗瑞君五十元·顧文耀君五元至五時許始散 
[慕爾堂募捐開始]  
　　三馬路雲南路轉角監利公會慕爾堂昨日（十七）爲開始募捐之期在該堂正式禮拜之先特請李啓藩登壇演講申述美國募捐人之熱心勸募與輸捐人之當仁不讓以引起該堂敎友之奮進聞者咸爲動容繼由趙士瀛登壇說明募欵用途並報告現在認定之數已有三四百元云茲探悉募捐圑長爲趙士瀛另外分十隊仁愛隊長張慶娥喜樂隊長周湘雲和平隊長鈕黃福妹忍耐隊長何朱月娥恩慈隊長曹師母良善隊長童星門信實隊長孫子文温柔隊長董天爵節制隊長辛鴻洲公義隊長張琴連聞以上諸人均爲極熱心之敎友據一般人之推測此次募捐之結果可望超過所求之數其閉募日爲雙十節凡世之熱心社會事業者自當不讓人先必能量力捐助也 
[赴法學生會集所近事]  
　　四川赴法學生此次放洋雖有領袖惟因言語不通人地生疎於辦事上諸多因難經本埠華法敎育會幹事沈治平君爲之籌畫奔走數日向各方面極力疏通該生等始得平穩離並聞沈君對於十月份赴法學生益以最善方法護送百人分爲十隊每隊置一領袖再十隊中舉總代表二人一切交涉均由該會代表負責云 
[中華義勇軍賽槍大會之先聲]  
　　萬國義勇軍向例每年舉行總賽槍大會一次即各隊中選出優等射擊者參與盛典惟大會前各隊亦呂行組織决賽一次以備將來名譽上之競爭現聞中華隊各隊長排長等會議已决定本年賽槍大會擇期本月十五十八十九日連賽三天查十五十八係星期三六各員均有營業關係故清晨六時起至八時三十分爲止十九星期日上午八時起至畢課止茲探得賽射簡章與課程詳錄如下（一）賽槍大會祇限於中華隊正常二備各級隊員得有比賽權利（二）賽員分爲愛皮西地四班照上年總司令部成績册中所載之練兵課在一百十分以上爲愛字班九十分以上爲皮字班七十分以上爲西字班七十分以下爲地字班除中華得勝杯及混合總分數獎慰勉獎足分獎等外其餘均作分班比賽（三）獎品價值不分班次例如愛字班第一獎與地字班第一獎受同價之獎品惟頭二三四五六七八獎稍分區别大會中獎品不得逾限額洋二百五十元（四）每種比賽須視每班中之賽員多寡以分配獎品統扯以七人爲一獎如逾限四人以上則增多一獎設或地字班賽員共有五十四人以七人合計逾額五人作贈爲八獎比賽課程三四五六四種爲合用餘則不在此例（五）賽員中如得過三四五六四種比賽獎品者須減讓分數如下已得第一獎者讓十分第二獎讓九分第三獎讓八分第四獎讓七分第五獎讓六分第六獎讓五分第七獎讓四分第八獎讓三分第九獎讓二分第十獎讓一分（六）賽員如同班中得同分數者依照下列四條解决之甲遠墩多數者爲勝乙讓分多數者爲勝丙遠墩末槍優者爲勝如末槍仍相同則比着末第二槍依此類推丁以上三種未能解决則同數者須重行賽射（七）比賽以完全練兵課分射其二百碼五百碼六百碼（别自雷）靶子作中華得勝杯比賽（八）練兵課比賽定九月十九日（星期日）早八時起行各賽員至下午射完後方可出外（九）午刻休息一小時以備各員午餐服裝小帽操練服腰帶（十）各員自備午餐乾糧或他種食物（十一）賽槍祇限工部局義勇軍所用之槍及現成表尺（十二）中華得勝杯定十五日（星期三）早六時舉行第一場十八日（星期六）早六時舉行它二三塲 
[懋業銀行開幕預聞]  
　　本埠懋業銀行支行籌備已外現該行房屋已於昨日竣工定於二十四日行開幕禮總理錢能訓美人唐默思均定十四日早車到滬寄寓滄洲旅館協畀徐恩元亦定同車到滬寄寓霞飛路傳筱庵君住宅内昨日已有來電知照届時皆將參預開幕典禮并聞是日尙擬柬邀各界前往參觀云 
[永安公司舉行二週紀念]  
　　永安公司自民國七年八月初一開幕以來已屆兩年特於昨日起舉行二週紀念大贈品兩星期内分購物五元者贈優等香水一大瓶滿十元者贈大東一元餐券一張多照類加又大東南部餐樓新告落成内部陳設非常華麗想紀念期内必有一悉熱閙也 
[雜糧業擇期會議]  
　　華商雜糧同業各行家因近來同行往往有不遵章程破壞公圑之事故相約開會整頓一切昨日上午十時在南市龍王廟開會磋議之下因同行到者尙未到齊未能表决故擇期再行集議 
[温州同鄉會職員會紀]  
　　温州旅滬同鄉會昨在該會事務所開職員會由正會長張雲電主席兹將其議决各事條列如下（一）定陽曆十一月七號（即陰曆二十七日）下午一時暫假斜橋台州公所開第三屆常年大會（推定黃魯卿楊毓生等審查本年用賬報告大會（三）南市紅木作工圑捐勘該會地基數畝由楊敬之與之接洽（四）推定白成道楊敬之楊毓生黃魯卿林樂生五人調查近來到滬同鄉人數并催收各會員常年會費（五）温州會館基地及籬笆均已完工即擬尅日建造房址所有温州各業常年認欵及各處捐欵責令各幹事人分途催繳俾早落成云云 
[蘇州緝私陳營長函告視事]  
　　江蘇水警第三隊昨接蘇屬緝私第三營陳營長函稱案奉統領部第三三號訓令内開案查第一圑第三營營長蔣連城撤差遺缺查有第二圑第六營營長陳雲發嫻習緝務於該營情形極爲熟悉堪以調補合行令仰該營長遵照等因奉此現經遵即馳抵第三營防次於八月三十一日接差視事除分别呈咨移行外相應函達貴隊長查照云云 
[審核光華廠線襪辦法之廳令]  
　　本埠各局所奉財政廳令云本年九月二日奉江蘇省長公署訓令案准稅務處咨開案查民國九年六月間曾經本處根據呈咨各案編訂標製洋式貨物稅現行辦法分行知照在案茲查有上海光華廠所製之絲光線襪經本處審核應視爲機製洋式貨物准照前項辦法辦理除分行外相應開列該襪廠設立地點及貨物種類商標等項咨行查照飭屬遵照可也等因准此合行令仰該廳長轉飭所屬一體遵照此令等因到廳奉此合行抄件通令各該局所長轉行各分卡所一體遵照此令（抄件略） 
[恢復灰船公所之呈復]  
　　本埠灰船公所前經上海縣沈知事據各船户具訴反對并赴省公署一再禀陳曾奉省令飭縣詳查核辦去後查其劣跡多端　止違法當將該公所發封永遠撤銷不准恢復在案旣又由該　公所董事金某與船户代表桑某等具呈江蘇財政廳聲明該業各船户因公所被封於營業議價無相當之處所恐遭行商欺　仍請恢復公所并改訂章程請示核奪等情當經財廳長令上海縣沈知事確切查明呈復核辦等因聞此案現經沈知事查核該公所以前種種行爲實與法律抵觸現又改頭換面妄圖回復公所名稱實屬前後矛盾故已將確查情形詳細呈復財廳長核示施行矣 
[店門内堆物違章]  
　　靜安寺路一百七十九號門牌某店門口路上均堆有桌椅等物經九十號西捕查見詢悉係該店主浦東人黃富性堆放以其違章即歸稟捕頭轉請公共公廨出單傳黃訊罰矣 
[馬夫違章疾馳]  
　　馬夫李阿桂因在福州路駕車疾馳違章由三百六十四號印捕查見將李拘入捕房捕頭飭令存洋保出着自行投廨候訊 
[包車夫兜攬生意]  
　　包車夫王裕林因在滬西徐家滙路兜攬生意有違定章被二百四十九號華捕查見將人車一併拘入捕房禀由捕頭飭令存洋保出聽候公堂傳訊 
[原告請求銷案之不准]  
　　住居閘北义袋角之姜桂芬向在某紗廠做工日前投四區二分所訴二十七保十一圖地保夥宋蘭亭敲詐洋三十八元一案已誌前報茲悉此案原由業經倪署員調查明白先是姜桂芬家因失竊竹箱一只箱中除衣物外並有洋紗筒管十餘只及姜之卡片一紙當票數張衣物已被竊賊携去竹箱及餘物抛棄附近空地上爲四區二分所崗警查見帶回該分所候失主認領事爲宋蘭亭得悉遂冒稱奉警所長官之命調查此案向姜詐得洋三十八元嗣姜探悉並無原告之告發方知受愚因特投案訴請澈究昨聞宋已央人於姜處疏通詐得之洋已如數交還令姜求銷訴案倪君以案關刑事豈容起滅自由批斥不准云 
[樓窗壓傷婦人背脊]  
　　阜寗人邱長慶之妻鄧氏昨日上午行經華盛路常州婦人葛沈氏家門前其沿待樓窗被風吹墜壓傷鄧氏背脊當由鄧氏鳴警將葛沈氏拘入四區警署聽候訊辦 
[補購戲票之衝突]  
　　閘北華盛路瑞盛戲園現聘髦兒班日夜開演昨月泰州人張德才未購戲票入座觀劇被該園賣票人嚴廣才查悉令其補票致起衝突互毆之下由彈壓巡警生併拘入四區押候訊辦 
[房客求免加租之集議]  
　　美租界甘肅路德興坊前後二弄共有房屋四五十幢係華人邱姓之産托由英商某洋行收租詎該房主近忽各各租房户遍發傳單擬即增加租金致各租户咸起恐慌互相集議僉以該屋坐落在同仁輔元堂義塚之後地處荒僻店舖寥寥現值米珠薪桂之時租金照常已屬異常困苦故擬公函房主要求免予加增未識房主能俯允否 
[汽車夫誘拐女子]  
　　婦人俞顧氏之女俞金弟於上月間被汽車夫李錫堂誘拐出外現爲原告偵悉匿跡之處當即報告捕房飭探前往將李及金弟一併拘獲帶入捕房昨解法公堂請究先據原告俞顧氏投訴被拐情形並稱被告非但誘拐女兒且唆使捲取飭物今有質票可證呈鑒求請訊究詰之李錫堂稱實係金弟自已出外與民人同居不敢誘拐餘供支吾質之俞金弟供因母親時常將女子凌虐故此逃出現女子情願隨李度日不願回家中西讞員會判以李誘拐女子着押西牢六個月俞金弟旣不願隨母回家亦押女所三個月以儆期滿仍交原告領回管束 
[塗改彩票領銀之科罰]  
　　朱銀山於日前將彩票塗改後特至法租界金連廷所開之彩票店内冒領得洋二十九元化用旋由原告察破報告捕房現爲包探偵悉前往將宋拘獲惟洋銀已經用盡無從吊案帶入捕房昨解法公堂請究先由原告金連廷投訴前情並將塗改彩票呈鑒求究詰之朱銀山供此項彩票實係在逃之王某令我持至原告店中領取實不知係改所得之洋均交王某取去民人分文無着現今王某匿居何處民人不得而知求宥中西官判着朱罰洋三十元外再賠償原告洋二十九元如無力繳洋改押一個月以儆 
[代打嗎啡針之罰儆]  
　　法界善鐘路捕房捕頭偵得徐家滙聨發里第十六號門牌之王甫根四號門牌之季文德兩人有代人剌打嗎啡針情事爰於前晚帶同包探金九林前往將王季兩人拘獲並抄出嗎啡針兩支帶入捕房昨解法公堂請究先由捕頭上堂稟明前情詰之王等供稱民人等素有烟癖現因洋烟昂貴故打嗎啡針不敢代人針刺求宥中西官判各罰洋三十元無力繳洋各改押西牢一月以儆嗎啡針没收 
[追獲對買賊]  
　　葉實鈞於前晚至法租界榮市街某新衣店購買衣服爲由乘𨻶竊取白短衫褲一套出外飛奔而逸當爲店夥周義方察破出外鳴捕到來帮同將葉追獲連同原贓一併帶入捕房昨解法公堂請究先由原告投訴前情詰之葉供稱以後不敢再犯求宥中西官判葉押二禮拜以儆贓給原告領去 
[杭州中行大批銀洋運滬]  
　昨日（十一）杭州中國銀行分行有銀洋二十萬元分裝四十箱交由滬杭甬鐵路同和轉運銀洋公司承運當於昨日（十一）由杭城站撥給三十噸箱車一輛專供裝載此項銀洋並附掛於杭州來滬之一百零三號早快車到滬至上海南車站次由同和公司點交運送處裝入榻車送交中國銀行點收矣 
[各被告交保候訊]  
　　孫波祥在公共公廨呈控孫子常以合開店舖爲由騙去股本銀四千兩又陳子珍呈控高伯華不理欠銀三千七百七十兩又燧昌號呈控雇夥張昌齡挪用賬洋又上海精練公司呈控周連生不理擔保周阿毛違背合同應賠損失又徐元記呈控沈金榮不理擔保沈鴻榮地單押欵各案均經駐廨包探將以上被告先後傳案着令照章交保聽候訊核 
[竊賊人贓并獲]  
　　朱良家前日潛入牯嶺路一百七十二號門牌婦人毛王氏家内竊得布衣五件逃出被包探沈壽章拿獲連贓帶入捕房候解公堂訊辦 
[戚地審長之諭話]  
　　上海地方審判廳長戚運機自十日蒞廳接印視事後前日下午又飭傳書記錄事並承發吏以及公役庭丁等人到辦公室而諭略謂本廳長下車伊始所有本廳應辦公事亟應大加整頓掃除原有習慣且本廳長未到任以前訪聞前張廳長任内有承發吏王蘭生與檢察廳在逃書記官程冠吾等干涉刑事甚至賄縱案犯實屬不法已極有碍司法界名譽今爾等在廳服務亟應潔已奉公云云各辦公員役咸唯唯遵諭而退 
[瞽目院將易管理員]  
　　滬城西門内西馬橋附近向有瞽目院一所由敎堂派有唐志雲牧師在院主持院中所收瞽者計共二三十名唐牧師自管理迄今已有數十年久爲各瞽目所悅服現忽有另易陳牧師接辦消息各瞽者聞悉要求院長收回派陳成命仍以唐牧師繼續辦理而以戴福全與唐感情更篤聞訊後竟自絶食三天廷至九日斃命云 
[命案犯聲請上訊]  
　　高阿二錢鴻康等砍斃賣牛肉之李長金一案業奉法庭訊明判决高處無期徒刑錢處監禁十二年在案茲悉高錢兩犯奉判不服提出理由於前日且具詞聲請上訴已奉江檢察肯核准諭飭候送蘇州高等廳訊核 
[蟻棍仍照原判執行]  
　　蟻棍金阿濤同伊女金阿二即王金氏並婦人丁王氏等略誘女子童金仙等案發奉地方審檢廳訊明判决金阿濤父女各監禁五年又罰洋一百元丁王氏監禁一年以儆在案詎金阿濤奉判不服上訴蘇州高等廳奉訊之下仍照地方廳原判執行等因昨已將金由蘇發回到廳禀到奉諭收押聽候送監執行 
[茶館主與煙紙店主互控]  
　　𨳐行鎭天一樓茶館下面惠大烟紙店日前失竊銀洋銅元等值價二百餘金當經惠大店主董寳鎔投該鎭縣警察第一分所禀控天一樓主韓阿榮容留來歷不明之人在内住宿以致失竊請求訊究當由警所將韓等提案訊無證據斥不准理韓心不甘服即投上海地方檢察廳禀控董寳鎔毁損名譽請追損失等情董聞知前情亦投該廳具詞互控代理江檢察長得禀之下飭警下鄉將韓董一併提案訊押候核 
[浦東電氣公司工程之進行]  
　　浦東電氣公司在張家浜建設發電所裝置機器已將次竣工惟因該廠濱臨張家浜口潮汐漲落不時且水質混濁不足以供機器之用因議在廠内開一自流泉井鐵管深入地中達三百餘呎由北京中華鑿井局承辦現已開始動工聞須歷兩月方可完竣俟并工完畢即可開燈放光云又聞該公司現擬改訂章程五盞以下一律裝設電流限制表六盞以上一律裝設電力表依燈數之多寡酌定電費之增減大約六盞至十五盞每度每月收银三角二分十六盞至三十盞每度每月收銀二角八分三十一盞以上每度收銀二角五分惟每户每盞按月用電扯不滿兩度者亦須包納每盞兩度之電費以免多所損失云 
[領回被控媳婦]  
　　浦東三林塘鎭葉樹生之子葉桐根娶妻金氏　來該氏時常歸寗不返經葉父子投控於縣警察第五分所謂該氏有與張阿土愛昧情事當將該氏與張一併拘獲申送事務所於前日移送地方廳旋奉檢察官提案預審一過當因原告所控毫無充分理由刑事碍難成立判張開釋該氏交葉父子領回管束 
[坍臺壓傷泥水匠]  
　　泥水匠山東人牛通林崇明人顧爲束常州人徐德揚崇明人張二浦東人孫已德於昨日下午一時許在麥根路鴻章織布廠修理平臺忽然坍倒五人皆跌傷首臂腰腿等處當由廠中人車 
送北京路紅十字會醫院醫治 
[煤炭同業選舉會]  
　　本埠南北兩市全體煤炭同業因總董謝　牕任期已滿昨由司年立大協盛和等邀集各同業在新北門内黑橋浜該業公所開選舉大會午後四時許各同業等紛紛到會公推嚴仰山陳爾昌沈霞堂等開匭唱名揭曉得票多者如義泰興杜家坤九十七票湧記韓芸根九十四票三和新何方增九十一票裕昌謝蘅牕九十一票協成興蔣泉茂九十票敦大郁瀛初八十八票愼昌錢達三七十二票信義公羅德佑六十六票協盛和魏鴻文七十八票汪萬利汪辭山五十八票成泰杜鳳標五十七票森茂鮑哲泰五十六票同和平文鏞五十三票義成新顧松壽五十一票瑞大嚴仰山四十六票以上十五人得票爲多數聞另訂日期再行由十五人中復選總董董事幹事等云 
[請求編釘浦江駁船牌碼]  
　　本埠鎭和廣和祥豐雜糧號及老沙遜洋行益泰花廠同新祥出口行束順記報關行福新茂新麵粉公司申新紡織廠等二十餘家昨公呈海關監督文云略謂浦江駁船代客駁運貨物近年以來船隻日多船夥人等不免良莠不齊致失竊貨物等事時有發生而船隻之已入公所釘有船牌號碼者尙有所稽考其餘未釘船牌號碼之船隻設有事故發生頗難桶根究請求咨請稅務司飭知水巡捕房對於未釘船牌號碼之船隻飭令該公所一律編釘以資識别云 
[賊竊木料]  
　　江北人金小二子因在龍江路一千二百二十九號門牌紀國志之作場内竊取木料被八百四十二號華捕查見當將人贓拘入捕捕押候解究 
[洋台小便將傳究]  
　　住居北四川路二百四十一號門牌之無錫人姜阿竇於昨清晨在洋台小便幾致淋及行人頭面被四百二十號華捕查見抄錄門牌回訴捕頭請廨出單傳究矣 
[查見食物店違章]  
　　虹元芳路五百零八號門牌朱生全所開之食物店因深夜尙不收市違章被一千四百十四號華捕查見回訴捕頭請廨出單傳究 
[啟新廠水泥漲價]  
　　滬上華界租界建築工程水泥用途日益增擴海外舶來貨近來雖有進口然較昔時減少工程家全恃塘沽啓新廠所出之馬牌水泥現聞該廠出貨早由各客商預定所出之貨儘先抵解故市價因而轉昂前售五兩半現須六兩三四錢云 
[營造廠承攬蘇州工程]  
　　上海熒昌火柴廠營業發逹現在推廣廠基已在蘇州胥門外小日暉橋建設分廠其建築工程已由滬上王鏡記營造廠承攬核定造價銀五萬六千一百餘兩係源順木行擔保即日開工去又蘇州　門外日新大商塲之房屋亦由本埠薛耕記營造廠承攬建築五層樓洋房建築費在七八萬金邇已開工矣 
[柴市消息]  
　　浙江温台寗紹及杭州等處所來樹柴以滬上爲薈萃之區轉行銷於各廠而滬地亦皆倚爲燃料稻柴一項因房金昂貴存放無所逐漸減少且大半又被各處灰窑磚窑購去且上海以近市河道塡没販售不易故市上用者絶少而賣者亦不甚合算據近日調查樹柴之價亦漲起一分鈿之譜推原其故據柴客謂温台各山中現亦被人組織公司把持壟斷之故幸長江九江漢口安慶等埠來源不絶斯可接濟云 
[荷花池街道之汚穢]  
　　南市荷花池浙寗會館前照牆後及東西轅門一帶該處街道窄狹行人稀少是以沿地垃圾糞穢堆積滿地行人繞道而走幾致不堪涉足該處爲警察一區玢署與一區三分署交界之處尙望有以整頓之也 
[被拐二女子送會傳領]  
　　蘇州王金大又名李金大年十四歲因家貧被奸人串同包往厦門爲娼由拐匪周子卿領至新覆輪船藏入房艙爲救濟會偵探王偉文查護送廳周子卿押辦王金大由會中傳屬具領又揚州仙女廟女子丁根弟年十六歲在曹家渡繅絲廠打盆被鄰居做小工不知姓名之小五子騙出寄放天后宮意圖拐賣被人查獲送會亦由會中招屬具領矣 
[鍾文耀徐恩元前後來滬]  
　　上海造幣廠籌備主任鍾文耀因奉葉總長電召進京於十日由京南下乘津浦路車轉乘滬寗路夜車於昨晨（十二日）七時到滬又徐恩元於前日（十日）由京南下故滬寗路趙局長於昨日特備花車掛在快車上到寗將於今明日乘車來滬云 
[誌謝]  
　　昨承新青年社惠贈（勞動界）一册又永安公司惠贈二週紀念大餐券兩張均此謝謝 
來函 
[全國各界聨合會來函]  
　　八月十三日南京各界聨合會會長徐瀛上江蘇督軍李純書云秀老督帥鈞鑒前奉函電計登載掌近見滬寗報載我公與齊　老奉院冬電會銜重行禁止各界聨合會總分支會等語羣情駭異查此項命令係前安福逆民政策今安福旣倒公理昌明吳子玉將軍方高唱國民大會論調與吾　相應和我公亦在贊同之列不謂吾省忽復發現前項命令且又出自我公領銜眞出意料之外當聨軍攻段時曹張兩使與天津各界聨合會相互椄洽並電復漢口各界聨合會請願各節是曹張已重視各界聨合會我公德望素著南北共欽今反出此竊爲不取也願鈞座圖之幸速明布無任跂盼專肅順請勛安八月二十三日江蘇督軍公署秘書處覆南京各界聨合會會長書云逕啓者頃奉督帥發下尊處來函一件飭爲查明函復等因經將本署收發文電逐一詳查未有奉到國務院此項冬電及遵電重行禁止各界聨合會總分支會之事報載一節不足憑也專復順頌台綏 
雜評二 
[聨名通電（訥）]  
　　前次北方各督軍對段發聨名之通電所以爲戰也今之北方各督軍對唐劉又發聨名之通電所以爲和也戰已告成功矣和果亦能成功耶戰以武力故通電卽言武力和以法律故通電即言法律武力可一戰而决勝負法律亦能一言而定紛爭耶前此對段言戰故通電僅以督軍將領列名今對唐劉言和故於督軍將領外又參加以各省省長是今日和之通電聲勢較戰之通電更盛特不知和之效果能如戰之迅速否耳 
公布欄 
[上海縣公署]  
　　批示一件洋色染業小行公所業董徐志廉工司領袖陳徐福等爲順泰坊已具結遵規請啓封由據呈順泰坊已願停歇外帶工司遵守工帮行規並由坊主胡起隆出具蓋章切結交由該業董轉呈謂予啓封等情仰候飭殒啓封俾資營業可也結存此批一件順泰洋色染坊胡起隆爲無辜被封請啓封查究由呈悉現據該業小行董徐志廉等呈明該坊主已將外帮工司李漁銀即日停歇並由具遵守工規切結轉呈前來已批准啓封矣仰即知照一件洋色染坊華利坊等爲乞恩啓封由批同前一件農民張挺良候續請明白批示以釋疑慮由查張浩天即張亦齋冒充圖董一事前據呈控已令行該鄉經董查復據稱遵即邀集各捆業並察閱輪捆議單確有張浩天列名圖董之下其原因係自前清年間徐杏圃承充圖董時即有帮辦圖務一人是以議單上向列二人相延至今詢據徐圖董復稱張浩天係屬帮辦並非冒充亦無縱姪張春喬擾害鄉里情事等語當經本公署指令責成該經董隨時督察勿稍徇繼在案仰即知照一件農民潘芝山爲停放棺柩恐　　葛請備案由潘兆榮停柩地點旣爲淞滬警察第四區管轄區域應由該農民速向淞滬警察廳呈請核示可也仰即知照 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[京行雜記（二）] [  小滄桑客]  
　　自入山東境見農産物異常發闥似有逾於蘇皖兩省推皆爲小米及高梁之屬禾稻竟如玉門關外柳非特不得見抑且不得聞也下午二時五十五分抵津改乘四時卅分開之京奉車車過楊村因憶兩月前正直軍皖軍鏖戰逐北於此楊村本以産蘿蔔名經此一役將來或可爲歷史上勝地英雄得時地亦蒙庥然而一將功成萬骨枯其有爲哭望天涯而不止者亦有猶有春閨夢裏人者於心又何忍焉予腦筋中似又記得陳小蝶氏感時詩中有（畿甸每聞新鬼哭）句殆指是處歟夜七時五十分抵京因時已晚不及入城投宿前門外旅店一宵旅店招徠旅客甚勤車未抵京已有持剌向乘客殷殷招徠者予訽其宿費如何曰特等室大洋九角頭等室六角二等室三角三等室二角特等室與頭等室電燈鐵床飯食一切俱全予遂約定賃頭等室一間至則電燈雖有其光尙不及普通所用之石油燈鐵床桌椅皆係起碼貨色有飯而無菜菜須臨時自點予因兩日未得正式之餐因急召廚司報告菜單又因途中備受勞頓不宜遽食油腻遂點定河魚片湯蝦仁炒蛋白菜燒肉未幾菜來卽進晚餐蝦仁炒蛋勉强可口河魚片湯及白菜燒肉兩菜粗淡無味直不堪下箸預計此三菜代價即貴亦不過六七角而已詎料詰朝算帳内列菜錢一元一角二分河魚片湯一只須售大洋四角二分按此數菜碗旣淺小味又惡劣縱云京師物價昻貴亦何至於此嚮者聞友人云都中惟旅店最爲可怕處處敲人竹槓務使旅客囊橐盡罄於此而始已予於是益信友人所言非謊幸予信宿卽去旅店主人亦無從肆其故技特記於此欲以戒後之來者耳 
筆剳 
[芳時記（中）] [  鴛雛]  
　　此時場端籬門之下已出拍球之人尋跡其物其人者白衣玄裙曼妙之女郎鬟爲風吹斜偏而逾韵以興致佳額上汗珠未拭卷袖人臂不期示人以天然之玉潔而網拍卽存掌中身後隨學童六七人紛紛言語球已墜女郎足下女郎未拾仰見騎人之面似預知客以今日至者而呈迎迓之意然并驚訝驟猝而出之玉頰乃泛霞色蘭執冠而致詞曰在吾前者其美貞君乎幾年不見長成欲不復識矣尊甫句美貞微側其面曰吾父方在候君亦偉過前日此卽朱君耶美貞所言三語幾不連續然吾一一辨之挺身備蘭爲之介紹少焉吾兩人牽馬隨美貞而前彼退居之慈詳有髯牧師已迎於　下其家爲小洋房雅凈過於巨閥四旁繞以綠樹處處啓牕屋後則牧師自供之田自此日始吾兩人游息於此一月有半始别去其賞心樂事若以日記體叙之恐非吾文規例所許故撮寫以平常之日課吾人之起絶早牧師獨披法服持經美貞佐其老乳媪　餐學童則來修治花草吾兩人調馬以備出遊餐後伺美貞曉妝未竟吾與蘭馳馬一周而返旣而　出行獵美貞　蘭時後頗樂或使美貞登騎蘭爲執鞭之士惟不疾恐嬌喘耳獵罷以野味付乳媪治之餐時佐以葡萄之酒牧師不以殺生咎吾等所進則殊少飯後或講故事或研究文理吾尤屬文以付郵者傍晚必作毬戲吾喜與村人閒話迨晚牧師美貞蘭同在室中禱告吾獨向隅幸時短吾得不爲永屏禱巳分食茶菓美貞作讚詩之歌挾鋼琴和之誠仙樂矣 
劇談 
[歌壇語] [  民哀]  
　　高慶奎爲老伶高四保之子四保唱丑角雖爲中駟才然能戲極多偶發一二滑稽語亦均冷雋有味且循規蹈矩允稱大方解數生子數人有爲琴師者有習他業者慶奎行四習老生以硬裏子有聲於時近年來忽唱正戲自輔梅啘華東渡以來愈覺不可一世其嗓音以高尖見長效譚未得其神間雜劉跛腔調語所謂取法乎中則得其下京友云慶奎飾探母中之六郎當行出色不在李順亭下倘飾四郎則求工反拙有小舟重載之慮此言誠爲確論 
黃月山之百凉樓卽譚鑫培之連營寨黃月山之鳳凰山即譚鑫培之戰太平技術精絶允稱高無二上自黃逝　兩劇已成廣陵散雖號稱黃派替人之李吉瑞尙存畏忌未敢輕於嘗試上年隸第一台及亦舞台之李玉奎面目板滯神情枯澀斷無演上述二劇之資格而李不度德不量力猶自命此爲生平得意之作足以上繼胖黃之絶學余曾悉心聆之李之說白片段不分唱腔尤類多一順邊嗓左音偏無一似處烏得自栩黃派傳人此而可稱黃派則其辱没月山之罪直尤浮於李吉瑞矣我知胖黃地下有知定當痛哭 
笑林 
[滑稽秘訣] [  煢鮒]  
避罪不幸犯罪每虞官廳拘捕若避入獄中自可免此長髮婦女以髮長爲美然驟求其長誠非易事惟將頭髮連根拔去三分之二俾餘髮飽受頭部之滋養卽能長盛免溺未諳游泳者入水每多溺斃救急方法祇須放開肚量將水吸盡自不致水止汗以漆塗週身使毛孔閉塞汗自不出且外觀美雅功勝裝飾（却酬） 
新聞拾遺 
[奇草] [  幻夢]  
桂林縣城東北桂山爲粤西名勝之一近山中忽産一種奇草形似含羞草葉圓如蟹殻其色淡紅莖有細毛高約尺許嗅之令人狂笑不止雖平素嚴重之人嗅之亦不禁啞然失笑云 
[惡犬] [  亦龍]  
　　南京水西門有李氏女畜一狗甚馴前值吉期夫字備與迎娶抵門狗先蜷伏於内迨至乾宅喜傭方引新娘出狗以爲將捉已也突出咬喜傭右耳血流至頰喜傭大嚇而號旁人戲謂喜傭曰此眞喜事汝面亦掛紅矣 
[女騙····智]  
　　新北門内之某珠寳舖昨來一女主顧徐娘半老裝束闊綽當欲購辦珍珠店夥即上前招待將大小珍珠取出與選該婦選擇一過多不合意因復將新光珠與觀彼婦方取珠在手詳細審視間適有二女郎由南往北行經店前該婦即作與二女郎認識狀迨其行過即連呼某小姐往何處去乘間追至店外且呼且追竟將手中之珠携之而逸迨店夥察破其奸竭力追逐則已杳如黃鶴矣並聞所失之珠價值約二百金之譜云 
[鄉曲····笨] [  立德]  
　　昨爲夏曆八月初一南京路虹廟中一般迷信之徒燒香拜佛異常熱閙午後二時許有一女郎跪佛前口中喃喃禱告佔籖突來一鄉曲神失倉皇亦上前並肩跪下禱告拈籖誤將女郎裙角壓於膝下及女起不防其壓頓將一條紗裙撕去大半某甲自知禮屈諾認罪並說（小姐對不住）（不留心）等語女郎無可如何含怒而去 
小說 
[社會小說衆醉獨醒（一四九）] [  瞻廬]  
　　第二十五回禍廷飯碗夫婦居哀自錄口供貪奴中計　徐勉齋噙着兩眶眼涙捧着一肚皮牢騷準備趕回家中抱着黃臉婆子一場痛哭（着甚來由要痛哭）誰料跑到門前門兒閉得緊騰騰那職守管鑰的鐵將軍巍然不動把守得異常嚴密看他不過三寸長一朝得勢手段却恁般凶很（眞是越矮越凶）勉齋進門不得又不曉得他們母子倆那裏去了動問隣居時又都說不知原來娘子和隣居感情上很是冷淡只爲小狗子和隣兒拌嘴哭哭啼啼娘子偏護着自已孩兒十家鄰居倒吵斷了八九家所以娘子出門鄰居家都不來多管要是勉齋省得娘子愛賭錢便自會向張太太家裹尋覓無奈娘子在家甚麽事都不瞞丈夫單有賭錢一項郤瞞得鐵桶似的勉齋回來時只道娘子在家裹料理開門七件事誰曉娘子在外而掏摸一百三十八張花骨頭偏偏勉齋這天回家又比向日早了一下鐘望門投止室邇人遠這兩眶眼涙待向誰去揮灑一肚皮牢騷待向誰去發洩抬頭望時夕陽掛在樹梢頭烏鴉從陽光裹飛來翅膀一扇一扇滿身都帶着光彩巢裹小鴉一一伸出頭來咿啞咿啞歡迎那倦飛知還的老鴉（晚景如畫）想到自已興怱怱的出門烏糟糟的歸家以前的光彩今朝刮削盡了趕到家門誰來歡迎我郤在這裹做門外漢可以人而不如烏乎勉齋滿腹盤算只在門前圑圑的打轉把頭向兩下張望再也不見他娘兒倆回來眞是等人心焦同熱鍋裏螞蟻一般不由的信步走到巷口想在小茶寮裹敷衍片刻 
自由談之自由談[  鵑]  
　　人世苦樂初不以貧富定也綺羅叢中往往漬涙痕蓋以環境多樂趣偶不如意因益覺其悲而貧家則反是百苦千愁中偶爾　意即怡然以爲至樂以故貧民窟中常聞歡笑聲也 
 
 

Page 15

 
 
   
 
 

Page 16

 
 
常識 
常評 
[監督政治之要點] [  覺]  
　　監督政治之權國民付託於議會此不獨民主國之國民有之凡立憲國之國民皆有之監督政治之要點何在曰惟監督財政我國國民旣缺乏政治之常識所選舉之議員又不得監督政治之要領其對於行政官廳吹毛求疵今日遞一質問書明日遞一質間書旣自損議會之尊嚴而於財政之收入支出或反聽其朦混平時又未加以詳密之調查行政官廳雖日日舞弊而不知其所以然此而欲行使其監督政治之實權可謂本末倒置矣我以爲監督財政至易易也一國稅省稅縣稅市鄉稅宜分爲四級此四級之稅其收入支出應各有機關一各級機關之收入凡有議决預算之權者應互相參考如省議會應參考國稅收入之總數是一各行政機關之收入支出宜規定期限揭示公衆并刊登公報一月一次每年之决算即以此爲要據 
　　果行政者而確有對於人民負責任之意也則所取於地方之一絲一粟不宜有一毫秘密之態度否則卽斥之爲舞弊非刻論也果監督政治者而欲行使其監督之實權則除上述之各方法外無他道也而收入支出之揭示公衆刊登公報尤爲要點之要點我國其注意注意 
衛生 
[劇烈運動之宜有節制] [  鳳賓]  
　　使學校中徒重智識而忽於體力之栽培必多缺憾故敎育家常提倡膂力上之比賽與競爭有限於校内者有校與校相較者又有含國際間性質者誠以非競爭無以鼓動興趣非比賽無以督促進行　 
　　今學校中大抵皆知體育之重要矣然而提倡過甚恒　矯枉過正之弊 
　　練習運動之學生最希望其有大力與長力殊不知過於奮用其力者心臟卽有擴張之患一旦離校變更其常度則心臟之肌肉往往有（脂肪性變化）之虞心臟之能力遂緩弛而全體蒙其害矣 
　　故少時運動劇烈者有甫及壯年身體巳虚弱甚至不永其年而至於夭卒 
　　善吹號角者肺細胞易於迸裂而咯血隨之競走捷足者心瓣膜有時衝撞過激而發（暈倒）之疾 
　　劇烈運動最易傷身人之臟腑猶機器愛護之善用之則享年久而不易耗損若亂抛亂擲妄用之以竭其能則鮮克有終 
　　學校　栽培大力士之地學生非預備比武者之人體育固宜注重然當知明哲保身之遺訓今各學校署假方闋秋季始業將有蒸蒸日上之勢吾願莘莘學子對於劇烈運動各有善自節制之道也 
經濟 
[限制生育誠救國之一道] [  英博士季理斐]  
　　中國多妻制度早爲通人所不取然因嗣續問題所謂不孝有三無後爲大此種聖賢敎訓印於人人腦中年過四十而無子雖貧乏不能自存亦必謀置側室以望得子論者謂華人四萬萬最多數游手好閒并無職業惟有忙於吃飯生子二事而已夫生子非惡事也然應思所以養育之敎訓之以中國土地之廣出産之富竟有民食不足之患以致流離道路轉徒溝壑者年年有之 
　　今河南彰德缺雨已歷一年禾稼兩季未收人民嗷嗷待斃者數達五兆有奇縱有毁家抒難之大善人羣起救濟亦不過萬人之中能活一命而已且此救活之一命者并無生活能力不數年娶妻生子儼然一家偶遇兇年則舉家又爲溝中脊是救今日之一命又正所以殺他年之數命也故苟不求根本之改良治標非策也救災亦非策也 
　　或有主張移民政策者欲將華民移殖英美夫英美豈願養此不勞而食之遊民哉此種主張愈烈恐彼國人士之反對亦愈堅甚至影響於留學前途尤非善計然則奈何曰惟有限制生育耳規定法律好締婚姻一凡男女年未滿二十者不得嫁娶二凡男子無生活能力者不得娶妻三不得娶妾宫吏尤甚四不得因雙祧而娶兩妻以上犯者各處以相當之罪如是則（人滿之患）或可防止於未然不然一任其生育繁衍依人口統計核之今年四萬萬二十年後則爲五萬萬其遺禍國家較此爲尤烈矣願愛國之士起而圖之（不受酬） 
商業叢話 
[改良内地商業談（下）] [  松濤]  
　　（二）公布價目我們中國的商家從來没有將價目明白規定公布大衆的然而這一條和上一條有相連的關係因爲旣把商品陳列又標明了價目（一）使估客得從容估計代價和物質的高下這個使人相信的效力比（眞不二價）（物美價廉）的招牌還要强十倍（二）使估客考量才力所及盡量購買這樣看來豈不是同商業有很大的影響嗎（三）裁汰店夥我常常看見内地的店舖不論他資本的充足不充足生意的大不大他的櫃臺旁邊總是圍繞着許多店夥多則一二十人少亦六七人終日死守着一步不離倘使有一個應酬顧客其餘的垂手閒着可惜整日的交易還不夠一二人的工作那麽豈不是白白地浪費人工嗎這種情形那裏可以不失敗呢我想曾經到外人商店交易過的總可以覺得他們的一個人實在可以比得上我們三四個人往往只有幾個女店夥往來周旋却是對於買客方面應酬得十分周到這豈不是一件極可注意的事嗎（四）優買客現在注意改良過的商家幾何没有不曉得優待買客的重要了然而我們内地的商家總不會注意到這一步田地那幾個市儈奸商專以騙人爲事的姑且存而不論就是我們所認爲資本充實誠信可靠的雖然掛着（百年老店）（童傁無欺）的招牌可是我們進去交易的時候總覺得狠不稱心的因爲他們的店夥似乎狠瞧不起人不許人家品評物質較量價錢一言不合掉頭不顧或且冷語侵人使得人家狠難過的照這種情形還有什麽理由敎人家樂於請敎呢所以我以爲招待買客也應當十二分的殷勤無論在怎樣忙碌的時候也終須妥爲招待或闢一處窓明几凈的地方使客隨便就坐或呈報約或欵香茗總要使他起（此間樂）的感想那麽商業就可以發展了 
　　以上所說的四條多狠淺近然而是狠切要的其餘像裁沐了店夥就要增加薪金使他們樂於盡責學徒當予以敎育以謀後日發展也應當同時著手至於改良薄記愼送貨品。。。。等等那是商業門的知識要圖商業發展的人自會留心研究的（乙種酬） 
法律 
[外國法適用之制限（續）] [  竹賢]  
　　外國法之適用非對於本國人與本國人之行爲而適用之也迺對於外國人之在留居國有發生法律上之解决問題而適用也例如外國人與外國人涉訟於留居國法庭或本國人與外國人涉訟於本國法庭則審判官得以參用外國法之不背内國公益及善良風俗之外國法而適用之（此爲日本主義各國法學家多採此主義）我國無外國法適用之制限亦無外國法不適用之規定蓋我國國際法本經頒訂領事裁判權本經收回所有對於國際上之公私交涉多以條約定之以是無國際私法上法律之一定依據茲再將各派學說摘之於左以供閱者之研究（甲）英美學派外國法適用於本國之時爲單純之事實無法律之効力英美二國採用是說（乙）歐洲大陸學派外國法適用於本國之時仍有法律之效力非單純之事實歐洲大陸諸國悉採用是說英美主義一國之法律祇能有效於領土以内不能有效於領土之外因其無效故不能謂之法律祇可謂之事實如學者著書立說讀者雖有時採其理論究不爲所拘束以其無法律之效力也裁判官對於外國法亦然因爲事實故亦不受其拘束至於國家對之則益無所謂權利無所謂義務矣 
　歐洲大陸主義前亦採用英美之說自沙比尼之學說出始倡議謂外國法之適用於内國者國家當認之爲法律裁判官對之亦有適用外國法之職務此因法律平等主義之積極效力遂至認外國之法律爲法律也據上列之學說實不如日本主義之能得法理上之精神法律上之正義也（乙種酬） 
道德叢話 
[西方格言（三五）] [  謝介子選譯]  
不孝之子猶其父面之痣留之則玷去之則痛（阿格罕）（Afghan） 
貧而無債優於顯貴（土耳其諺） 
無實力而有虚名不如其反（葡萄牙諺） 
善笑之敵與謟笑之友均宜敬遠之（德意志諺） 
毋視書面而定其内容之良否（英吉利諺） 
世無不需改良之事（德意志諺） 
經商者愼勿惜稅金而不往市場（英吉利諺） 
與其傷頸毋寗傷脛（德意志諺） 
言昔者不如言今（英吉利諺） 
人之境况卽其所自造者（大韋）（Davy 
家庭常識 
[鹽之功用] [  飛]  
　　鹽爲調和食物之一要品夫人莫不知之矣不知亦爲家庭用藥之神品具有治療普通諸疾之效力與夫解毒防腐去垢除銹之功用爰將實騐而得者分節說明之於左 
　　（一）筋痛　凡患筋骨酸痛者用熱鹽水早晚洗擦可以止痛 
　　（二）耳痛　凡患耳痛者可以紗布一方包熱鹽少許塞於耳鼓内一二秒鐘其痛即止 
　（三）齒痛　凡患齒痛者用鹽少許炒熱含於口中痛即立止 
　（四）護齒　牙齒堅固關係於身體者至巨故齒之保護實爲重要法於每日晨起以鹽擦齒最宜 
（五）拔牙　拔牙之後速用微温鹽水含漱之止痛甚速 
　（六）眼炎　眼爲最重清潔之一物當眼炎時切記勿抹治法可用温鹽水洗之極有效 
　（七）喉痹　患此症時用温鹽水時時漱喉即愈 
　（八）足軟　凡足軟之人用鹽水洗浴大有益處 
　（九）便閉　大便閉結爲召病之原苟有閉結宜設法使之通暢其簡易之療法須於清晨飲温淡鹽湯一盌卽通順矣 
　（十）傷風　如患傷風於晨起時用温鹽水少許傾於手掌中用鼻嗅之其鹽水即入喉管其病立除 
　（十一）咯血　患此症時速取鹽一大調羹冲冷開水一盃飲之可以立止 
　（十二）中毒　凡誤服毒藥可用盬一大茶匙溶化於温水服之爲最利便之吐藥 
　（十三）胃炎　患胃腸炎之際用鹽五○○克以小布袋裝之置入浴盆中洗浴有特效 
（　十四）患消化不良之際用鹽水洗浴有輔助消化而去停滯之功 
　（十五）健膚　勤於鹽水洗浴有强健皮膚之效 
　（十六）藏肉　凡肉類欲貯藏者可撒鹽於表面而曝之或浸入鹽水而貯之防腐之功甚大 
　（十七）藏乳　凡煑沸牛乳欲久留使味不變者可加鹽少許自能經久不變 
　（十八）手汚　凡手上染有墨水或他種汚垢洗之不去者以鹽少許洗之即去 
　（十九）茶漬　凡茶杯染有茶漬以鹽少許擦洗則茶漬立去而光潔 
　（二十）鐵銹　凡釜鍋庖刀刀劍等器發生鐵銹用鹽以擦之立即光亮如新（乙種酬） 
識字捷法 
[應用字] [  濟滄]  
　幺　小也篆文作　象子初生𦆵有形質也近人謂象一細胞分裂爲二之形頗新頴確切或呼一爲幺俗作么　 
　　工　巧也象人有規榘也篆文作工二畫平宜似圖畫中之並行線一豎直宜似圖畫中之垂直線是之謂工又官也又匠也 
　　鬼　人所歸也篆文作鬼田音弗謂象鬼之頭　卽凡象人之兩足　私之本字謂鬼陰气賊害故从此又喻人之陰險也鬼之問題如何宜用科學的方法研究以明其眞相惜世俗之涉於迷信者多也 
　　朋　古文鳳字作　舊說鳳爲神鳥鳳飛羣鳥從以萬數故借以爲朋黨字又朋友也同門曰朋同志曰友又比也羣也 
 
