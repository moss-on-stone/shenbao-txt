# 1919 - 145 - 4916625

 

Page 1

 
 
   
 
 

Page 2

 
 
   
 
 

Page 3

 
 
時評 
[三大責任（冷）]  
　　民治公會約言之感想 
今日國人而苟以國家爲重者當負三大責任三大責任者何拒外侮也清内蠧也謀國本也拒外侮清内蠧之道今已發其端矣而民治公會（參觀本報第五張）復於此時發現此謀國本之道也 
　　夫中國之國家無人顧問也久矣有權有力者皆以利己爲先外侮則引之國蠧則護之無權無力之人則聽命之此中國这所以有今日也今國人一旦發奮而起立於國家之前以自爲謀則三者之不可缺一人人所應知也拒外侮救急之方也清内蠧除外侮之根也求民治絶内蠧之源也 
[命令]  
　　五月二十八日大總統令陶鎔晋給二等文虎章此令 
　　五月二十九日大總統令任命吳滄　署陜西督軍公署上校參謀此令 
　　又令内務總長錢能訓呈准河南省長趙倜咨河南省會警察廳警正鄒鑾張履泰劉金柏余恩綸試署警正趙德輿懇請辭職均照准此令 
　　又令司法總長朱深呈山東招遠縣監犯王思利阻止同監人犯脫逃致被拒傷情堪矜憫請宣告減刑等語本大總統依照約洁第四十條宣告將該犯王思利原判執行徒刑刑期十年減爲執行徒刑刑期七年以昭激勸此令 
　　五月三十日大總統令司法總長朱深呈請任命陳簠爲浙江杭縣地方審判廳長應照准此令 
　　又令司法總長朱深呈請任命關和鈞署奉天瀋陽地方檢察廳檢察長周慶雯署河南第一高等審判分廳監督推事邱祖藩署河南第一高等檢察分廳監督檢察官李昀署河南閉封地方審判廳長張藎臣署河南開封地方檢察廳檢察長錢謙署河南洛陽地方審判廳長蕭露華署河南洛陽地方檢察廳檢察長單豫升署湖北夏口地方檢察廳檢察長均照准此令 
　　又令内務總長錢能訓呈准甘肅省長張廣建咨請任命章誠格試署省會警廳警正應照准此令 
　　又令内務總長錢能訓呈浙江省長齊耀珊咨請任命蕭樹輝試署浙江寗波警察廳警正應照准此令 
　　五月三十一日大總統令據安徽省長呂調元電呈請停止文官甄用舉行考試制度以廣造就等語查文官甄用與考試相輔並行原爲一時權宜之計旣經迭次舉行所有合格員登庸已廣應自本年爲始即行停止其各省區保薦人才各案並由銓叙局釐訂限制辦法務從嚴格以袪冒濫至文官考試一令前經頒布實行本年爲舉行文官高等考試之期應卽按照規定辦法定期辦理嗣後選用内外官吏務當注重考試一途俾績學之士專門之才皆得奮志功名爲國効用於以振興百度宏濟時艱有厚焉此令 
 
 
 
 

Page 4

 
 
　　又令國務總理錢能訓呈請派王丙坤兼充湖南管理敵國人民財産事務分局局長應照准此令 
　　又令陸軍總長靳雲鵬呈請任命劉慶賀爲陸軍第二十七師步兵第五十四旅少校副民應照准此令 
　　又令陸軍總長靳雲鵬呈請任命辛榮春爲陸軍第二十混成旅步兵第二團第一營營長應照准此令 
　　又令陸軍總長靳雲鵬呈請將河南陸軍第一混成旅工兵營營長劉允恭第二混成旅步兵第四團團附秦國珍免去本職均照准此令 
　　又令陸軍總長靳雲鵬呈請任命王宗臣爲河南陸軍第一混成旅工兵營營長劉炳炊爲第二混成旅步兵第四團團附胡萬清爲少校副官應照准此令 
[專電]  
　　北京電政府决定派汪有齡江紹杰南下接洽但汪江本人尙未允許一說汪江要求全體南下共同行動若僅責兩人前往不敢奉命（三十一日上午十鐘） 
　　北京電朱啓鈐未來京允過節後來（三十一日下午四鐘） 
　　北京電港電唐如堅却岑將出爲總代（三十一日下午四鐘） 
　　北京電舊國會議員聯名來電京校學生執心愛國毆章焚曹實出代表人民公意曹章陸賣國國人皆知務請從實懲辦以謝國人（三十一日上午十鐘） 
　　北京電益世報改組歸中美合辦資本美金四十萬董事七人中二美五卽將出版 
（三十一日下午六鐘） 
　　北京電學生仍未上課高師已放假（三十一日下午五鐘） 
　　北京電袁派部員四人分勸各校上課（三十一日下午五鐘） 
　　北京電此間發現軍人須知小册詞涉過激當局下令查禁 
（三十一日下午五鐘） 
　　北京電徐語人關於西南各省處置悉聽軍府公意决不參加私見（三十一日下午五鐘） 
　　北京電院復美國古巴秘魯各華僑商會來電悉靑島問題關係重大政府廣益集思熱權利害總以較利於國家者爲主張可紓遠念（三十一日下午四鐘） 
　　北京電張瑞璣謁錢力請維持陳督地位錢命張瑞璣赴陜辦賑（三十一日下午五鐘） 
　　北京電中英西藏懸案外部與英使開議（三十一日下午六鐘） 
　　北京電錢致川態克武電悉匡持時局至佩良籌滬議以唐代表提出條件趨於極端忽成停頓此間抱定和平本恉始終不渝不能不重望羣公蠲除畛域力圖斡濟執事愛國濟時夙所心契尙冀以至誠共匡大局以毅力促進和平使莊嚴華夏獲免淪胥悉出旋乾轉坤之力豈惟個人感跂（一日上午十一鐘） 
　　北京電東京電日軍艦擬赴南京（三十一日下午四鐘） 
　　北京電漕運局復活財部派警察總監兼任漕運總辦運南米來京（三十一日下午四鐘） 
　　北京電某派主恢復統率辦事處（三十一日上午十鐘） 
　　南昌電今午公民學生團余生蓉歐陽祖經等千餘人警告議會加薪代表被拒擁入互毆各傷數人號舍衣物全毁 
（三十一日下午十一鐘） 
[各通信社電]  
　　北京電徐世昌語人云解决西南各省事全聽西南公意不參北方意見王揖唐在津訪朱啓鈐談話未得要領王揖唐留函致錢能訓我意可由曾毓雋代表 
　　北京電派黃金鰲赴四川李肇甫將赴四川公言報主張局部媾和從川滇入手 
　　北京電電李純西南如不撤換八條則請更換代表（以上三十一日）以上平和通信社電 
　　北京電政府决先派分代表赴滬接洽原擬吳鼎昌王克敏吳王均不允擔任現擬汪有齡江紹杰汪已允諾江尙躊躇 
　　北京電朱啓鈐已來京聲言不再南下 
　　北京電參陸處電各師旅嚴約所部勿受過激派思潮之鼓動并令負責防止　　北京電張耀曾電告與唐紹儀接洽情形並條述意見據聞八條可以改提 
　　北京電清理官産處衆院議决取消聞參院亦可通過（以上三十一日） 
　　北京電鮑黑督電告富升阿輸忱晉省瀝述擁護中央决不附和謝米諾夫之行動經予慰勞現回赤塔 
　　北京電新銀團内部意見尙未一致聞英國擬有對我財政近於監視之條欵四國正在協商中 
　　北京電陸部核准趙汴督請奬協剿皖毫蘇碭土匪異常出力之常冀長德盛等一案卽日進呈 
　　北京電田由玉將升吉督黑督更動說不確 
　　北京電安徽倪呂電告學生結隊散布傳單警察干涉被毆蕪湖案尙未結恐再别釀事端擬嚴行取締請六辦法 
　　北京電傳聞學界風潮牽及軍界當局甚注意 
　　北京電農部派員調查蘇浙蠶絲狀况 
（以上一日） 
　　武昌電督署奉長江聯防部電後派員赴下激商洽一切（一日） 
　　香港電此間有唐紹儀决辭將舉岑春煊　總代表說（一日）以上中孚通信社電 
　　東京電日本政府决計承認粤木斯克政府外交調查會亦已承認此舉故於昨日電命在巴黎日本媾和委員　恿英美法意四國亦承認粤木斯克焉府 
　　東京電據某處所接到之電報去德國内閣已决議如德國方面所提出之對案完全不被容認則必拒絶簽字但一般人士深信德國此舉無非爲一種之政略結局終將簽字云 
　　東京電現在日本米價飛漲不已糧食取引所昨日已經揭示將限制五萬石以上之賣買聞日本政府當局仍將不改放任方針（以上三十一日） 
以上東方通訊社電 
[法國無線電]  
　　三十一日里昂電四國會議於晨間及晚間集議討論阜姆事件似進行甚佳威爾遜總統向巨哥斯拉夫代表陳述調和之解决方法政府領袖對於德國答案已交換意見現信協約國及同共作戰國之政府在八日内將向德代有提出答案可保證協約國及同共作戰國之政府已决定關於重要事項絶不能讓步且須從速進行不準對於各種决議延期討論與外問謡傳者相反云 
　　三十一日里昻電有關係之數國已接得對奥和約之全文星期六日下午有關係之數國已提出其觀察之點此項和約交與奥國代表當於下星期首數日行之 
[路透電]  
　　二十九日巴黎電奥國和約公布之卽錄長約二千字較之對德和約之卽錄僅得五分之一 
　　二十九日巴黎電駐法新任美國大使謂法美間之友誼可以發展活動之範圍兩國歷史上之友誼今因戰爭犧牲之紀念愈爲鞏固無物可使之弱也 
　　三十一一日西姆拉電印度政府截得大石干過激黨無線電臺發出之無線電報知阿王與其顧問現散播謡言謂英國擬併吞阿富汗云云現信此項謡言未能惑動阿富汁之陸軍與人民蓋英飛機每日自天空擲下示文數千張聲明英國願見承富汗重爲和平興盛自由獨立國面由一賢王統御 
　　二十九日西姆拉電據截得之過激黨無線電報觀之過激黨與阿富汗往來殊爲密切該電乃著名過激黨運動家白拉維恩氏發出謂阿王代表團一百五十人已抵俄屬土耳其斯坦請白氏即赴加布爾並謂白氏與其隨從立即啓程 
　　二十八日西姆拉電開白要隘附近及北面各部落之態度今仍使人滿意各部落哨兵襄助英軍保護開白境内之交通二十三日英軍在巴施格爾河與庫拉爾河會流處拉戰獲勝阿富汗兵遂被逐人庫拉爾河流域距阿斯瑪不足十哩據庫爾拉姆消息阿富汗兵在邊界各處行動已在柯太爾附近開撃但即被逐退太爾地方之情勢刻在發展中戰事現已進行拉第爾汗已運來數砲擬轟撃其地土溪流域雖有仇意之報告然無事變偶有無統系之攻撃已被小隊守兵撃敗之巴爾逹克砲臺在阿富汗境内最稱堅固衆視爲險不可奪英軍占據該砲臺後已有良好影響及于坎逹哈爾恰清邊界 
[公電]  
　　北京學生聯合會通電各報館轉各商會各工會各學校各團體均鑒日人强横屢肆欺侮五四運動之後全國一致倡議抵制日貨此最足以制其死命但必持之以恒行之以久方能收效否則於我無補反足啓彼輕視之心前轍具在可爲藻鑒抑尤有慮者邇來日人多方挑釁冀與我起國際交涉以遂其侵略之野心吾人但當平實做去不必有仇待日人之暴舉日人在華之生命財産舉當加意保護日人故意尋閙　宜退讓之尤須注意彼國人士間之格鬭暴行等事蓋日本浪人或有著中國衣服操中國語言自殺其僑民自燬其居宅以圖要中國之賠償者不可不察也北京中等以上學校學生聯合會叩徑 
　　汀州各公團來電外交後援會曁各報館鑒靑島存亡關係全局外交受挫各界憤激亟望聯絡協力奮爭辦法如何仍乞電復連城敎育會商會學會農會叩 
國外要聞 
[三十年間歐洲軍費之統計]  
　　法國無線電社巴黎通信云世界各國生活於武裝和平制度之下者已歷四十四載其結果乃使歐洲耗費數千兆之金錢夫德國之侵略政策及其稱霸全救之夢想以致激起浪費金錢之潮流此風波及全球而以歐洲爲尤甚德國自四十四年以來所懐抱之目的之思想之欲望一意預備侵略每載耗費數百兆之金錢以增加戰鬭力擴張軍備使大小各國處此潮流之中莫不捲入漩渦各國鑒於德國海陸軍勢力之擴張爲自衛計不得不擴充軍備職是之故歐洲列强之預算案驟增甚鉅超出常度而軍費之負擔亦日增不已下表爲歐洲六大國歷年預算表中所列之軍費讀之可見六大國擴充軍力預備戰事之醒概 
　　陸海軍費（以一兆法郎爲單位） 
一八八三年一八九三年一九○三年一九一三年 
德國五○四八二三一○八九二一五○英國七○二八○一一八一六一九四五奥匈國三一八三五五四九八六八○法國七八九八八九一○八七二○七○意國三一一三五六三五七七一○俄國八九四八三三一一八五二三一二總計三五一八四○五七六○三一九八六七 
一八八三年歐洲六大國之軍費計三千兆有半而一九一三年乃逹九千八百六十七兆已近萬兆之譜三十年間各國負擔之軍費實增加六千三百四十九兆法郎約增百分之一百八十照各國之細數分而計之則德國所增之軍費爲最鉅英國次之或問首先增加軍費者誰乎試以一八八三年及一八九三年各國所表决之預算案一比較之卽知作俑者實爲德國吾人苟以該兩年之軍費反覆比較則德國之增加預算越出常度最爲顯明其外若英若奥若法若意若俄雖在一八八三年至一八九三年間爲軍費一項亦皆增加其預算案然皆逈不若德國之甚計所增之數英爲百分之十四奥爲百分之十一法爲百分之十二意爲百分之十四俄爲百分之七而已而德國則有百分之六十二云 
　　觀上列德國預算案中之軍費尙不足以盡其軍力之　數蓋德國慣用其混雜預算之陰謀常藉他種政費之名暗行其增加軍備之實也苟考其增加實力之軍費即海陸兩軍之費則證據殊爲確鑿試觀　國所增之陸軍費如下 
陸軍費（以一兆法郎爲單位） 
　　一八八三年一八九三年一九○三年一九一三年德國四五八七一六八一二一六二一英國四三二四四五九二○七一四奥匈國二九五三三○三五八六○二法國五八四五三四七一二一五二三意國二五三二四八二四五四三五俄國七七二七○○八七八一七○六總計二七九四三○七三三九二五六六○一一八八三年陸軍費二千七百九十四兆法郎迨一九一三年乃逹六千六百○一兆法序前後相較增加三千八百○七兆法郎約增百分之一百三十六以各國所增之數分别計之則德國實爲首列法國次之至於海軍費一項列之如下 
海軍費（以一兆法郎爲單位） 
　　一八八三年一八九三年一九○三年一九一三年德國四六一○七二七七五二九英國二七○三五六八九六一二三一奥匈國二三二五五一七八法國二○五二五五三七五五四七意國五八一○八一一二二七五俄國一二二一三三三○七六○六總計七二四九八四二○一八三二六六 
　　海軍費之總數較之上列陸軍費其遞進之數更高一八八三年統計歐洲六大國之海軍費爲七百二十四兆法郎一九一三年乃達至三千二百六十六兆法郎增加二千五百四十二兆法郎約有百分之三百五十一德國所增之軍費爲擴張其海軍者其事實殊爲明瞭德國所有之海軍費一八八三年僅四十六兆而至一九一三年乃達五百二十九兆增加四百八十三兆之譜云由此而觀三十年間歐洲列邦急急從事於擴充軍費者當歸咎於德國其他各國但隨從他人爲自衛計實不得已焉爾 
國内要聞 
[京學界不因壓力軟化]  
　　敎職員爲學生後盾 
　　敎育部前以部令限各校於二十七日以前上課卒歸無效該部昨日又派出部員十餘人分赴各校巡視以覘學生有無轉圜之希望乃到各校時不但校中無學生且并敎職員亦少在校者聞敎育次長袁希濤氏於無可如何之中作聊全體面之舉竟欲提前一個月放暑假以爲敷衍緩和之計昨聞高等師範及國立法政兩校巴實行放假又據另一消息自敎育當局通令停課各校限於三日上課否則政府决以軍警壓迫之訊傳出後各校學生心愈憤懣相執彌堅各校敎職員亦甚不以政府此種策略爲然聞二十七日北京中等以上學校敎職員嘗開聯合會子某處討論全體辭職提出抗議辦法首由第四中學敎職員主張嚴重抗議如政府仍不見納則以全體辭職爲最後對待之法當得全體同意即分向府院敎育部各上理由書一通政府方面知非壓迫所能軟化乃容納敎職員意見將擬用軍警干涉上課之計畫打消惟責令敎職員勸導學生上課 
　　中美通信社云日前（二十八日）本社訪員與學生聯合會會員晤譚良久其所談者至爲重要關於抵制日貨彼等準備一種長久之運動其目的在以國貨代日貨愈速愈妙故該會幹事聯絡商會等調查國貨製造處並列具日貨行銷中國以及中國貨物可以代用者清單各一紙彼等且歡迎美貨云 
[保定學界罷課之宣言]  
　　保定中等以上各學校發表罷課宣言云共和肇造於兹八載外患頻仍内訌迭起以致東方日人前其貪婪之心莽莽神州與人宰割之便而執政者不勵精圖治挽利權於萬一反甘言媚外擲靑島於不顧夫靑島者中國之靑島也歐戰告終物歸故主此公理之當然不容有異辭者也乃日本竟以强國之威肆諸侵略而曹汝霖章宗祥復爲虎作倀引入入室致靑島之領土喪失山東之主權不保民幾不民國幾不國萬姓呼籲聲聞於天而曹章猶復私訂密約暗圖己利賣國之罪於斯爲極北京大學校之志士義憤填胸痛心疾首焚曹毆章以洩公憤此時政府當諒學生之苦衷置國賊於法地乃不出此反拘禁學生慰留或賊黄鐘棄毁瓦釜雷鳴傳增湘蔡元培亦以此解組而去此京師學校所以有聯合會之舉也乃時未幾而津滬學校相繼響應人心未死於此可徵見義勇爲實堪欽佩此非敎育之良果乎夫敎育本國家之元氣者敎育之得人與否國家之盛衰係焉蔡傳二公蒞職以來全國敎育日有起色今因此而去政府曾無片言之慰留則將來敎育之衰頽不堪設想北京津滬學校所以有聯合罷課之舉也保定爲直隷首善之區燕趙之故地撃楫枕戈之俗猶存悲歌慷慨之風尙在况當茲時局外患日迫風雨飄摇之際正志士乘風破浪之時也謹於四月二十四號共同罷課以圖國家之幸福自知學生干政於理固屬不會然國家興亡匹夫有責學生職責所在義不容辭虚擲光陰實不得已國破家亡讀書亦復何益諸同胞感此而有興起者乎則民國雖衰强盛可立而持爰布要求政府之數條以昭告全國（一）要求政府電告巴黎專使對靑島問題决不簽字（二）電請政府嚴懲賣國農（三）要求政府將民國四年五月七日中日條約於巴黎和會提出否認（四）電請政府挽留傳總長及蔡校長凡此數條如能逹到目的則立即上課至於非法之舉動所不敢爲耿耿愚誠望天下見諒高等專門農業學校農業中學校工業中學校烈士中學校育德中學校第六中學校同仁中學校第九中學校共二千餘人同啓 
 
 
 

Page 5

 
 
   
 
 

Page 6

 
 
   
 
 

Page 7

 
 
[山西學生聯合罷課宣言]  
　　自北京學生聯合罷課後風潮所播此間學生亦已議决罷課兹錄學生聯合會宣言如下國以民立民以國存禍福相關休戚與共此吾人所共知也今我國内憂外患險象環生淪亡之禍迫於眉睫我輩士子旣爲人民中堅处當首圖挽救奔走呼號情有難忍廢學体業義不容辭回溯往事觀察現狀有可痛哭流涕不得不爲我當道言者越俎之嫌夫何敢避比年以來强鄰虎視動加要挾國權喪亡指不勝屈民國四年五月七日之條約强權威脅隠忍構成竟能發生効力今日山東靑島之交涉公法昭昭人曲我直乂復歸於失敗亡國導線日迫一日凡我國民誰不痛心更可痛者留日學員以愛國舉動被拘被毆備遭奇辱我政府亦未嚴重交涉以鼓士氣而振國威此關於國恥不得不暫行休業策勵挽救外交者一賣國禍首薄海同憤罪狀彰彰不加懲辦直使吉林森林金礦南京鐵礦安徽銅礦大沽造船廠漢冶萍公司均拱手奉之日人而高徐順濟二路尤足制我山東直隸之死命大好河山代人宰割損失國權莫此爲甚今又有田賦作借欵抵押之惡耗此關於國賊不得不暫行休業籌助刷新政局者二南北分裂行將二載戰爭頻仍生民塗炭幸開和議旋復停頓鷸蚌之持兩不相下致令勢分力弱强敵生心尙不能破除黨見和衷共濟以禦外侮危急存亡朝不及夕國幾不國民將安附此關於國亂不得不暫行休業促成南北統一者三凡此種種無一非亡國現象是可忍也孰不可忍果政府目撃時艱俯採輿情而有以雪國恥誅國賊弭國亂使國不至於亡種不至於滅則我民國前途之幸也不然則良心主動誰能遏抑苟可以逹救國之目的卽犧牲生命亦有所不惜哀不擇言愚不避罪謹以此爲政府告並以此爲全國父老兄弟告天日下臨言勿或渝 
[益世報事件近聞]  
　　益世報被封後編輯潘藴剿被警廳拘留雖經各方面要求保釋警廳迄未照准現聞潘藴剿已於二十八日下午由警廳移送檢察廳將來如何判决固難逆料惟駐守益世報門首之巡警則已撤去矣 
　　據中美通信社云前日（二十七日）美人籌辦益世報根據美國尼發逹省法律一切手續甫經完竣美使館業已存案該報産業已由美商收買自今以往美國公司乃爲正當管有該財産者該公司受美人管理因合資公司之規條多數股分由美國人任佔而監督部之多數亦由美國人居之有此兩條則益世報合資公司之規條與在中國之美國公司之歷史完全一致卽與在他國者亦無不同也此新公司董事爲前益世報總理杜竹宣君前天津益世報總理劉俊卿君靑年會幹事愛德華君華北協和華語學校監督裴德士君駐京美國傳道會韋爾逹博士天津美國商會書記伊文思君北京通信社總理柏爾君等是也尙有二人一爲華人一爲美人與該董事等組織第一次監督部該公司資本爲四十萬元（金本位）已交定金二萬元不久尙欲招股有百分之五十一歸美人收買其餘百分之四十九留待華人或其他外國人願投資者 
[龔心湛之募債慾望]  
擴充至二萬萬元　 
　　自龔心湛提議發行八年公債迄今數月之久未能實行雖因各方而之反對然最大阻力由於此項公債之抵押品遭銀行團之抗議未能確定於是政府又設變通之法於京内外各機關職員薪俸配搭公債但所入有限非惟無濟於事脯生出種種困難若四千萬數目消耗盡時各機關所需財部仍難應付轘轉至今某派遂主張將此項公債擴充數目擴充之數開爲二萬萬元較前次龔氏原定之額增加一萬六千萬額數旣如是之多則非有相當之抵押品爲保證又何能堅人信用據財政界人云當局對於此項公債已擬定以國内收入最鉅之地丁爲抵押俟此公債發行後則完全將四千萬之前議打消聞此項公債條例法制局已經脫稿不口提出閣議付之表决再山政府正式送交兩院同意一說謂上星期閣議業經通過已提交新衆院矣 
[張敬堯借債之外訊]  
中美通信社云近日南北和議停頓湘督張敬堯爲固其地位起見備戰尤力已借日本三井洋行欵二百二十萬將湖南商民租辦之第二紡紗工廠抵押於該行查各國公使團早經協議在中國南北和議未成以前不得借欵於任何方面張敬堯固不足責日人奈何出此以延長中國内訌也茲將該公司緊要聲明錄後庶閱者得明此事之情形（湖南萃實紡紗股分有限公司緊要聲明）緣長沙城外河西銀盆嶺地有湖南第一紡紗廠者民國元年時湘前督譚以地方財産創設者也至湯督繼任中間嚴沈兩巡按使以公家財政艱難迭擬仿湖北絲紗布蔴四廠成案招商承租未果嗣譚督再任派員詳查廠務情形復申前議由政務會議討論提交省議會議决令行財政廳出示登報招商承租機廠等項後由本公司呈奉前省長譚批准承租並令財政廳第一紗廠與訂立合約并換立正約均經雙方簽字蓋印在案是第一紗廠主權業已移歸商人當然受該契約之限制况張督繼任又經本公司依約照租繳納補足押金二萬元取有正式印收爲據迨請求派員點交機器廠屋等項詎知迭呈不得頃聞有人從中鼓動翻異希圖罔利并有勾外日商來湘視察機廠情事合亟登報聲明此項機廠關係湖南地方財産與本公司承租權利誠恐日商不察抵押買賣奪我地方財産且以財助亂使我内訌不已尤非文明國人日以親善相聒者所應出此除另呈主管官廳辦理外特此聲明以便週知而免後累謹佈云云聞各處湘人現正極力反對紗廠抵押之事結果如何當續探誌也 
[京華短簡]  
　　最近關於保定方面有一部分軍隊發生暗潮軍官學生對於外交問題亦頗憤慨曹錕又以餉絀求去至今尙未打消故當局特派公府武官長蔭午樓前往斡旋現蔭氏業於昨日晚車回京當即晋謁東海略稱軍隊暗潮業經平靜學生方面亦已緩和曹氏辭意頗覺活動倘能即日酌撥巨欵當可打消 
　　京中設置衛戌總督一節聞此議現已擱淺其擱淺原因係由經費問題段芝貴吳炳湘二人位置問題與組織上節制問題不易解决故暫從緩議 
　　謝米諾夫近日行爲詭秘我國迭與駐京俄使及鄂木斯克之全俄政府交涉近日鄂政府竟聲明謝米諾夫行爲不正鄂政府不負責任等語而協商國共同管理鐵路之技術部亦以謝派武員干涉滿站車務認爲與交通治安有妨公請吾國根據護路規約嚴爲查禁 
　　爪哇地震該處華僑損失甚鉅昨政府接到歐陽總領事二十六日發來之電如次爪哇屬地薄茹塔地震華人死者三十人財産損失約百萬被難僑民懇求賑助歐陽祺 
　　昨日新衆院開會討論裁撤官産處案有蘇籍議員葛夢樸提起修正謂江蘇前以沙田坍漲靡常設立沙田局董理其事惟事務簡單財政廳一科員即可了事與官産處性質相同應予一併裁撤經衆可决遂與官産處併議裁撤 
[魯省濟寗靑州之愛國舉動]  
　　山東濟寗學界因靑島交涉失敗五月十一日我七鐘在省立第七中學校公開會議各學校及各敎育機關各到代表三人議决取一致行動學校各推二人敎育機關各推一人組織共同　關十二日各代表齊集討論機關名稱决定爲學界聯合會會址假第七中學校友會辦事處各學校各推一人爲駐會幹事其辦事大綱約分三項（一）印刷　種白話傳單使一般國民知日本對中國之野心旣得靑島則由東在其掌握旣得山東則他省亦不得免（二）組織演講團演講靑島交涉失敗之原因及某國之强横非人民俱發愛國熱誠斷無挽回之望（三）實行提倡國貨由會内同人擔任調查及勸導（演講團亦以此爲重要題目）並議决發電報二通一致北京一致駐歐專使外又致南北議和代表函一件十五日該會公推代表十人在道立甲種工業學校與濟寗商會會長劉子玉會商僉以提倡國貨須商界認眞辦理方有成效劉氏極端贊成允即召集商界同人籌議切實辦法 
　　靑州紳商學各界二十四日下午在法慶寺開國民大會先期由籌備員通知各學校各團體並刷印傳單遍貼城鄉曁附近莊村是日早間城關各商號門首一律高揭白旗全城老幼男女無不聳動早十一鐘第十中學第四師範甲種實業公立商業十一屬公立模範高小與益都高小各國民學校及北城内各學校皆排隊前往各校學生除國旗校旗外各手執一小白旗表示一致對外之决心各商號及城關居民往會者亦絡繹不絶四鄉父老人弟源源而來者亦復不少及十二鐘會場内已無隙地約計到會者不下萬餘人紳學兩界之演說大抵皆述叙山東問題交涉之經過曹章諸氏賣國之歷史及外交最近失敗之情形東省地位將來之危險聞者咸爲動容商界之演說則多注重於排貨一層第十中學學生楊同照登臺演說至沉痛處竟晈斷右手中指血書赤心保國身死志存八字全體會員皆泣不可仰鄉老且多有失聲者蓋鄉民知織雖極單簡然沿膠濟路一帶之居民數年以來切膚之痛已經飽受現聞外交失敗收回路權已無希望不覺悲從中來也演說畢由各界公推調查員二十餘人分赴城廂各商號調查日貨國貨各學校學生則排隊赴街巷游行演說以促國民之醒悟是日自開會至散會始終秩序井然惟下午一鐘城内發生一小波瀾因各團體調查員查獲院街怡翰齋洋貨舖有乘機漁利之證據調查員嚴行詰責該號不服調查員將該號新辦到之東洋磁器摔碎數件蓋益都商會於五月十九號假商業學校開董事會已全體議决不購日貨該號於散會卽急赴靑島購辦大批貨物思作投機營業二十三號先由夜車運到磁器四箱旋由商會偵知派人忠告勸其封閉該號悍然不顧公然開箱陳列售賣是日調查員前往質問該號仍不講理激犯衆怒然僅損壞磁嚴數件聯以警之而已 
[鄂學生聯合會紀]  
　　代有會議辦法二十七日午後二十六校學生代表在某校會議進行辦法决定如下（甲）敎育用品問題某校學生以敎育用品吾國所産實居少數旣不能購用某貨而又無國貨可用大有因曀廢食之勢如某校對於油印已爲廢除某貨改用毛筆官堆紙如此種種不勝枚舉爲救濟起見提議設置敎育品製造所俾從根本提倡易收效果當公决即就甲種工業學校籌備招集股本暫定二萬串以一串爲一股先從簡易用品試造俟有成績再行擴充辦理添招股本或請官廳補助又决定即函上海商務印書館中華書局等處設法趕製敎育用品書籍圖畫改用中國紙並請通函所屬各分局以後不得再售某種敎育用品（乙）買賣國貨方法日來競言提倡國貨但於買賣國貨方法尙付闕如故特公訂買賣方法趕發通告俾買賣兩方有所適從子工廠及發明者之注意一國貨必須有確實之明示附於貨中如農商部之批示及出産與工廠之組織使人一望而知二各工廠及發明家牚刋行彚報詳載所發明之要目三工廠所出貨物不可過於求利必須始終如一丑商店之注意一商店當時常刋印傳單書明本號所代售各工廠貨物之目錄懸特别廣告如子項一二兩節二商店之要素在信用不可有虚僞心隨便朦混顧客而圖一時之利三無確實證據者不可隨意代售寅購客之注意一購客購貨等於子項一二兩節並須索取以備查出後之質問二購客當細看商標上之要點不可隨便購買三商標不明者須留意不可因價賤購買四無論何人當轉相告誡切實履行 
　　學生最後請願武漢學生聯合會昨上督軍省長最後請願書披露如下督軍省長鈞鑒生等因外交之危險懼國家之覆亡於是投袂而起繼京滬學界而組織武漢學生聯合會以喚起國民受國熱忱一致對外及提倡國貨爲宗旨理由正大中外共和報紙喧傳久聞國内即我督軍省長亦莫不洞生等之救國宗旨也但武漢人民衆多五方雜處恐以生等之熱忱種種善因而得惡果故將已公决之游行演講暫從緩議其他關於救亡大計如提倡國貨及以言語文字發表愛國之精神等項則志在必行蓋國家興亡匹夫有責生等受國重恩投身學界被敎育之薰淘念國恥之大辱無日不以報効國家自期許卽推究國家作育人材之意亦莫不以期望國民報効國家爲主旨上而政府下而國民旣同此懷抱則生等此舉庸可非乎故北京學界激於義憤有五月四日之舉内而政府不以傷人放火繩學生以重罪外而列强不以糾衆滋事訾學生以暴動且爲之欽佩不置揄揚外報者良以人心未死國魂未喪事尙可爲也今生等决意誓不作五分鐘熱心貽譏中外亦不爲過激之舉致碍治安以穏健之行爲作國家之後盾揚眞正之民氣爲外交之後援乃近日累讀訓令諄諄誥誡以安寗秩序爲言固宜遵守但於生等種種自由未免縳束太過生等一息未絶萬難承認蓋生等旣爲中華民國之國民自由權限即早已爲約法所付與况生等此舉純出愛國熱忱不越正軌殊無干涉之必要是以京津寗贛魯粤等省學生舉動未聞受何等之干涉若云有妨秩序則自本月十八日生等舉行游街大會而後地方治安果有碍乎抑無碍乎就實效觀之己增進人民之愛國心正多夫前旣無害此後概可知矣至云有碍邦交則可屈抑國民何以日本學生亦爲靑島問題激昂慷慨大有不佔不止之勢返視我國逕情壓制相形之下可爲寒心生等非不知徒恃民氣難以醫國然使國家並此民氣而無之則外人視我國民毫無生氣國事將愈不可爲矣壓抑民氣取悅日人明知我督軍省長斷不出此而生等不能已於言者亦以良心之所迫也故我督軍省長飭軍警防止無識游民藉端滋事則國民受戴無量若極端壓制生等將恐壓力愈重反動愈强反動愈强收合愈難蓋生等非特不甘爲共和國無自由權之學生亦且不甘爲共和國無自由權之平民也情摯勢迫不知所云冒昧陳詞敬懇諒察並請裁奪施行武漢學生全體五千九百五十九人公叩 
　　歡迎京津代表二十六號在漢口某校開會歡迎北京代表魯先琦羅某及天津代表張某等首由京代表羅君云前者本會呈請政府要求六項辦法（一）表示靑島絶對不簽字（二）懲辦國賊（三）恢復傳增湘蔡元培原職（四）取消任命田應璜長敎育之議（五）取消二十一條（六）取消軍事協定不料政府置之不聞不問一無答覆是以京中各校復有罷課之舉天津各校繼之上海各校又繼之代表等此次來漢無他惟要求各代表轉致各貴校同人可否與京津爲一致之行動再者現在同人等决定組設全國學生聯合總會於上海其成立期限爲七月二十號以前請即推舉代表二人期前赴滬參與會議至於目下亦請推舉代表一人以便遇事函電磋商云云鄂會各代表答復云罷課一事同人等尙待商榷至於推舉代表赴滬及指派臨時總代表磋商進行等二事則可立卽遵辦云云迨五時餘始行散會各歸本校二十七號下午魯羅張等三君渡江赴省會同武漢學生聯合會總代表某君前往鄂省議會謁見議員諸公請協力維持並報告一切情形當經諸議員一致贊同並謂本會爲代表民意機關諸學子熱心愛國本會同人自當繼起爲學校之後盾各代表旋即起立致謝而散並聞三代表已渡漢趁輪赴滬矣 
[外交失敗中之湘訊]  
　　長沙總商會昨得明德學校來函云自靑島由巴黎和會允許日本要求之惡耗傳來凡有血氣之倫莫不憤慨激昂誠以靑島扼山東咽喉山東爲京師右臂靑島亡不啻中國亡現聞各省商界均倡拒絶日貨以爲抵制之策吾湘應不落人後貴會有代表全省商界之權拒絶日貨當由貴會主持設法勸戒各商家凡在滬漢之日商有交易往來者均應一律斷絶關係敝校提倡國貨會成立已四載於兹惟是一校提倡力量微小尙望斷流清源作各界之模範則不勝感紉之至又得常德商會來電云敝埠全體商民爲提倡國貨起見在敝會開會議决經由各帮簽字自二十六日起一律停辦日貨以興國内實業特此奉逹務望一致進行云云該會以本會正與省城各法團發起國貨維持會對於日貨自當一律拒絶頃已分别函復矣 
　　張敬堯昨得中央來電謂自靑島交涉失敗全國人民形勢洶洶深恐乘問發生排外舉動起交涉請請執事速擬辦法勸慰各界勿釀意外爰卽召集警務處長警察廳長交涉員戒嚴稽查處長偵探處長長沙縣知事會議保護外人維持秩序之策已决定辦法密令遵行張又一面通令所屬謂外交風雲日亟誠恐各地人民輕舉妄動有傷害外國僑商生命財産之事仰即嚴行防範將各該地僑商妥爲保謹對於日商尤須特别注意以免交涉一面電覆國務院云湘中各界激於外界風潮雖有組織團體之事惟純係激於愛國熱忱提倡國貨並無排外行動且已嚴令所屬軍警妥爲防範湘省僑商安心營業如故保無他虞特此電聞以釋厪念 
[紀舊國會兩院聯合會]  
　　五月二十四日午後二時兩院開聯合會參院議員出席者一百零九人衆院議員出席者二百三十人參院議長林森主席報告人數宣告開會龔焕辰質問聯合會議决案件議長能否自由更改主席答發生錯誤可以改正否則不能更改龔又詢前會議决關於懲辦禍首電文本員曾修正一段經衆通過何以全予删改併朗讀原文及修正文其王要意思係在馮徐兩名不應擅行删去請答覆主席答以前會議一咨政府一電總代表據衆院秘書長聲稱原文併未删去或係汕印遺誤原稿具在儘可檢查萬鴻圖請即檢稿來閱王乃昌請以後注意主席答此後兩院秘書廳關於油印自應注意龔又說旣係油印錯誤應即更正萬鴻圖謂秘書長是否負責抑係代議長負責董　瀛等亦起而質問主席答覆理由仍如前說并謂一面開會一面調卷來閱如何衆贊成（後經調來原稿交龔看過并未誤）次由陳家鼎提起臨時動議以靑島問題關係中國存亡究竟應否簽字應請外交部長出席報告秦廣禮主張直付討論不必請部長出席陳君云巴黎代表近來必有詳情電告政府政府又對議會負責故應請出席報告一切以便應付秦君以政府派員每是故意延宕仍反對陳說李有忱主張一面請政府派員出席一面按照議程開議庶兩無妨碍呂復謂政府人員出席不過報告而已本席以爲應先函告政府定下禮拜二開會討論外交問題請政府派員出席以便政府開政務會議預備報告李含芳贊成陳說秦廣禮動議先以和約不簽字付表决至其辦法再行討論表示意思於政府張魯泉贊成秦說陳家鼎又謂應先電王代表正廷不能簽字如到必要時立即退席回國即由兩院議長立時致電巴黎主席謂陳君所主張早經辦過陳仍堅持謂不妨多打電報秦廣禮主張請由政府致電巴黎王代表堅持勿予簽字主席以秦說付表决多數通過再以陳說付表决少數嗣李載賡提議略謂上海和議完全失敗已再無和議之可言應請政府負責下令開戰現在多數軍人仍主張護法到底何難一戰應請政府負責積極進行秦廣禮贊成李說并謂唐總代表所提八條不異投降張魯泉贊成召集全體通過内國公債至請政府不令開戰云云本席以爲時機尙早王乃昌請議長詳加討論不可倉卒表决丁騫以此事應與政府一致萬不可貿然表决致無法伸縮龔煥辰贊成丁說秦廣禮自請撤消以前主張李謂旣大家以爲關係重大應從長討論本席亦甚贊同王乃昌請兩院議長赴政府詢明對於時局究是如何態度再行討論經主席諮詢衆無異議主席報告秦廣禮提議明日爲伍漢持之追悼會期請下半旗以表哀忱衆無異議主席報告今日議事係有議案二意見書三均關於上海和會事件大致不差請合併討論丁騫以現在各方面對於和議均持冷靜態度劉榮棠旣未在場則前所提案本席可以代表劉君撤消尹承福主張延期討論張大昕亦有提案經登台說明旨趣王乃昌主張俟調查和戰眞相後再議時已五時遂宣告散會 
[港滬飛機通郵譚]  
　　香港孖剌西報訪員日昨以港滬用飛機傳逹郵件之事進謁香港郵政司探訊其對於此事之意見據郵政司羅士君云飛機傳郵法其中難解决之問題甚多吾人不知飛機能渡中國與否亦不知中政府能否阻吾人之進行今試舉其難决之問題一兩端言之若飛機過港時其機輪驟然墜下傷及人民則所致之損傷誰負其責若飛機由港往滬於途中逼不得已須卸其壓載時則該壓載跌下之損失又咎當誰屬且此外尙有沿途分設緊急機站以爲不時之需此事又大須與中政府商量將來如實行以飛機傳郵時則由洪往倫敦之路程將經過加李吉打而不經太平洋一因經過大陸較過洋海爲相宣二因日後倫敦與加李吉打加李吉打與仰光仰光與安南香港均有飛機互相通郵其沿路行程均有機站故本港將取大陸航線至於港滬間之用此㨗法通郵能否於財政上有無利益則全視公衆助力之多少以爲差據莫國先進之飛騰家所計算若機載每一噸之重量即每一英里取費銀二司令半按此計算則財政上當收效果港滬相去約在八百里按照上言之價值則港滬問每噸重量之來往約需金銀一百磅又以飛機中搭客而論若以十二人連其行李爲一噸計則由港往滬需費八磅六司令人片尼費時不過約八句鐘耳若將金磅伸爲本港銀幣則約需港銀五十元比平常客船之頭等位取價爲尤亷且不若輪船之費時失事以寄信之郵費而言由港往滬附搭飛機之信每一平常信件將需郵資十仙而又須至少有二萬五千九百封信函同時傳遞乃足以應各種之經費惟由滬來港之郵信向不滿此數但將來如飛機成立時或有欲速將函件傳遞而不計較破費者亦未可知載客飛機本可載郵惟以現在飛機發展之程度而論搭客能否甘冒此險亦一疑問題 
[贛人反對議員加薪益烈]  
　　江西學界全體今日假省敎育曾開會討論議員加薪對付辦法各校管敎員全體及學界共到二百餘人各界均派代表與會磋商聯會辦法商會爲譚墨山余鏡秋等紳界爲張嘉猷等農會爲項金浚等午後三時平摇鈴開會公推熊育錫爲臨時主席熊登台報告略謂昨日學界同人在此議决辦法約有兩種第一迅即呈請軍民兩長截止發欵第二公舉代表與公團及公民會接洽至用何名義及昨議兩項辦法如何决定均候今日通過如再有良策請諸君發表云云於是程蘭湘登台演說謂反對之法斷非文字所能生效大凡今日應付事情之最有力者厥惟民氣與武力北京學生痛打曹章舉國稱快此民氣也吾人今日亦宜以此民氣對付此輩寡廉鮮恥之議員此後尙須嚴重監視於其後蓋礦業維持會保礦會皆係預設之賣礦機關後患正長務須注意次項金浚演說云前兩星期即聞議員加薪將成事實嗣知此事已與官廳私自商妥殊深憤恨當此民窮財盡之時竟自加薪水以十餘萬計此等代表要他何用鄙人主張由農會敎育會商會各組織一公民聯合團合開一公民大會到議會質問有何成績要加公費一日無滿足理由答覆則一日不去次張掄元演說有兩項主張（一）用全省學校大會名義函致各公團凡議員中有隸屬某團體者認其加薪之舉有壞名譽宣告除句（二）舊歷端陽節各界均告休息即在百花洲開公民大會齊至省議會及省長處質問各人演說至此人多口雜愈覺毫無頭緒而時已不早當由程九如登台將以前各人所表意見作一結束先以全體學界名義推代表四人與各團體接洽並擔任赴軍民兩署阻止發欵及加入公民團發起等事請主席付表决全體贊成次即公司提出熊育錫歡陽祖經王壽彭趙寶鴻四君爲代表均鼓掌贊成是日到會人心非常憤激多有主張即時同赴省長署質問者符晉升及趙寶鴻則謂今日同赴省署似可不必但四代表務須迅即謁省長請其却回議會之請看省長如何態度如不允是重視少數議員而輕視我全省人民我人民即當自爲設法時已五時半遂宣告散會 
[江西興國縣鄉民肇禍紀]  
　　興國縣（爲贛南道屬）與圬雩都交界鄉民素以栽種鴉片爲業始雩都縣知事吳孝惔與本地劣紳勾通准其自由栽種農民旣納規費深信不疑及至月初烟苗盈尺行將收漿吳又帶護兵下鄉訛索鄉民不服反抗互相鬭毆當斃護兵三名吳脫逃回署咨請興國知事王鴻壽會勘烟苗興邑民風　悍向不畏官王知事率謝警佐及兵警多人前往踏勘行至衣錦鄉山寮地方爲鄉民誘入廟内兇毆頓斃護兵數人王謝飽受老拳旋爲鄉紳救免回署後卽電請贛南鎭守使派兵赴援吳鎭守使鴻昌比令甄營長率兵一營星夜開往彈壓首由鍾連長率隊前進衣錦鄉愚民以大兵一到烟苗必不留寸株加以洪江匪首温老三江寚林復加煽惑各村鄉民頓時嘯聚準備鳥槍土砲及各種軍器理伏山坡鍾連長率隊前進甫入山村鄉民舉旗爲號團聚轟撃當被軍隊反攻轟斃百餘人鍾連長於入山時即中流彈身故兵士死傷十餘人甄營長接報立下緊急命 
[注意漢口葉開泰廣告]  
本店祖訓不准另開分店自開設漢鎭鮑家巷三百餘年甲寅六月因屋朽遷至大夾街陶家巷口交易照常向係聘請公正友人經理本主人均不干涉以一事權且各房門費亦定有額額外不能私取分文近因人丁日盛家用有額倘有子弟假托本店牌號向親友及往來各號通挪銀錢貨物等情此係個人交涉請向本人速論與本店經理人及其伯叔兄弟毫無關係概不承認恐未週知特此廣告 
[抵制日貨與道德]  
本會會員楊敦甫向在鎭江日新街　設順華廣貨號資本雄厚信用素　近因抵制日貨乃有人揑詞誣衊謂該號保有火險現因日貨滯銷希冀縱火圖賠嗣經某公司及本會先後派調查實属子虚且該號連日尚進有大宗國貨諸君否信請往偵查同屬國民誰甘賣國事關本會會員名譽謹代登報聲明并願熱血滿腔之同胞對於抵制日貨勿逾道德之範圍以重人格而維古風掬誡廣告敬祈　公鑒　世界道德會鎭江總部謹啓 
[注意假冒上海廣昌號]  
本號開設滬江二十餘載所製正色補丸小粒黑獅丹等性味和平不燥不熱行銷各省久遠馳名近因不肖之徒專謀假冒不知廉恥爲此四月十五日起藥力加倍於前務祈各寶號惠顧諸君直接面購外埠函購原班回件如批五萬十萬者親臨面議格外優待此啓 
獅子商標　紅色補丸　黑獅丹　虹口元芳路東貴方弄内 
[平湖新埭鎮俞硯華君覽]  
鄙人前憑足下介紹以凌哲明名義向鄙人所偕之欵現經各方證明係方邦俊冒充凌哲明簽押現鄙人因公他出巳委托陸志靑君全權接洽限足下於一月内來申料理淸楚否則卽向法庭起訴也再陸君通訊處上海圓明園路高易公館合併奉告　徐仲衡啓事 
[聘請紙廠工程師]  
今有紙廠擬聘請工程師一人須在學堂畢業及在國外東西洋各紙廠管過各種工作滿五年並工藝精良者薪水從豐如願就者請將履歷籍貫年齡詳開寄上海申報館第二號信櫃内可也 
[亞林化學廠眞正國貨抵制日貨]  
防疫臭藥水每桶四十介侖大洋三十八元　納天脫林每箱一百十二磅大洋二十八元　伊打每磅一元　立斃蚊虫香每盒小洋三角　臭虫藥水每瓶小洋一角　神效晶明水比日本的大學眼樂好每瓶小洋一角　黄黑皮鞋油每盒小洋一角其餘各種要品甚多皆可以抵制日貨先施永安兩大公司及各大藥房各雜貨店皆有出售　上海閘北恒通路口亞林化學廠敬啓 
[漢口新巿場開幕廣告]  
本巿場在後城馬路美之巷上首場地千餘方七層樓洋房内容無美不備擇於隂曆五月初一日開幕每位門劵銅元二十四枝遠道參觀無任歡迎各界諸君盍興乎來 
 
 

Page 8

 
 
令將營兵駐紥城内維持秩序一面電禀軍民兩長請加派大兵進剿省議會興國議員李祖桐黄兆乾深恐玉石不分地方糜爛特而謁當道請求分别首從剿撫兼施陳督軍戚省長卽據情電飭吳鎭守使查照辦理此前星期事也吳鎭守使接甄營長電禀後卽派團長趙壽濤率領全團官兵馳往剿辦駐紥興國城内仍派軍下鄉查拿匪首掃清餘黨並將地方紳士三十餘人拘捕縣署勒交兇犯方准保釋該縣山寮附近一帶居民見肇奇禍已遷避一空聞有匪徒多人竄擾吉安縣界之宣化鄉（與興國毘連）刻軍民兩長已飭該知事會同軍警加意防範 
[九江近事]  
　　傳道尹函各學校云逕啓者本月二十五日奉督軍省長快郵代電内開頃據南偉烈大學省立中師兩校聖約翰中學九江高等小學胡其炳等電稱（中略）等語查此次外交政府正在力爭即靑島問題昨准敎育部效電接陸使電告六日正式伉議反對和約草案所擬辦法會長已允列入記錄尙可更謀修正等因現正另牘行知是外交得失尙在未定之先何至如報載之甚來電所引民報並未見之公牘報紙未必足據各校學生熱忱愛國自是可嘉但因此抛棄時光荒廢正業實所不取尙望傳諭各校長敎員各自勸諭學生趁此靑年努力向學本此愛國之心蔚爲成材以報國爲日方長勿徒騖外企予望之等因奉此合亟分函轉逹貴校查照 
　　此次贛省議員擅自加薪至一倍之多潯人聞之異常憤恨特電請省長嚴行拒絶並電各縣各公團一致反對其電文云南昌戚省長鈞鑒頃閱報載省議員密議加薪已成事實值此外交失敗内政棼如之時該會不思力圖補救竟擅議裁减敎育實業等項經費以厚自給繼絶國家之生機冀飽個人之慾壑似此靈盡天良置國利民福於不問凡屬贛民誓不承認除分電各縣各公團一致反對外應請嚴行拒絶以杜慾念臨電不勝迫切待命之至九江縣敎育會自治籌備處總商會助理員等同叩 
　　此間儲存日貨以洋貨店爲最多現已成立洋貨公所該所議定進貨限五月初五截止存貨由各店一律檢齊送所拍賣並開具清單呈報商會以昭大公 
[皖省近事]  
　　今日省垣警察廳已出佈告禁止集會演說違則嚴懲决不姑寛並將各街各巷所貼抵制日貨傳單通告一律撕毁 
　　敎育廳今日召集各校校長開茶話會並諭各校長禁阻學生集合露天講演散佈傳單倘有以上之事發生即惟該校校長是問散會後各校長回校卽將赴會情形通告各生 
　　此間學生聯合會今日已舉代表晋謁呂省長聞呂省長力爲勸慰並令各生照常上課萬不可軼出範圍致生意外交涉令政府爲難 
學生聯合會昨接北京學生聯合會來電請一致罷課後聞今日法政師範學校學生已有罷課舉動 
　　日前蕪湖發生交涉案政府曾來電詢呂省長當即電覆云據警應知事電稱皓日突有流氓多人抛擲磚瓦將日商丸三藥房玻璃毁碎店夥華人一名略受微傷當經軍警前往彈壓拿獲爲首滋事一人該藥房絲毫無損等情已電飭加意飭範並將爲首滋事者送交法庭訊辦 
[浙江學生會二次宣言]  
　　浙當局變相之解散 
　　浙江中等以上學生救國聯合會第二次宣言云浙江休矣浙江學生已矣浙江敎育摧殘盡矣我儕不幸而爲浙江人更不幸而爲浙江之學生一腔熱血洒無可洒幾行紅涙滴徒空滴自大中華民國八年五月二十九日起浙江學生界一線光明長沈淪於黑暗地獄中矣浙江學生界更不能舉一分子之能力聊助全國學生界一臂矣全國二十二行省分之能力因浙江故而損其一自浙江始而損其一謂浙江學生無能力也可無果敢也可即謂浙江學生盡是冷血動物學生等亦直受之不辭嗟乎浙江嗟乎浙江之學生無能爲矣難能爲矣以前種種盡成逝水以後更無所爲種種者表現中華民國更無所望谥浙江矣更無所望於浙江學生矣中華民國各行省而盡如浙江者滅亡久矣謂學生等之初願若此哉學生等日來若痛幾非人世間所應有以對已言旣不足答國家養士之厚意又難報父兄師長啓迪之隆恩以對人言則無顔對全國學生更無顔對先覺覺我之京津滬學生復無顔對全國父老兄弟北至薩揚嶺南至輸林港西至烏赤别里山東至烏蘇里江口舉大中華民國領土所及之人民浙江學生尤無顔向之一對生涯寥落國事迍邅爲無能爲動無可動生太飄零死亦難有生如此復何歡此數語不啻爲浙江學生今日之實錄噫苦痛極矣傷心極矣差幸一意尙存未遭畢命血刃加身行且不遠急擇數語爲全國父老兄弟告爲全國學生界告當知學生等草此書時正一字一滳涙一行一滴血涙竭血枯猶難自解於萬一也學生等罷課情形已在第一次宣言中道其詳二十八日下午二時學生等開緊急會議决於二十九日起一律罷課宣誓救亡無如變生不測省公署之校長會議不啻殺學生之利刃主張提前署假者竟大有其人在訓令未下而解散風聲已播全城夫順學生之意而因勢利導之使靑年不流入於悲境可也而必欲抑之使屈遏之使息何哉二十八日下午九時學生等屏息待命肉食不知何味寢處不知何所從正躊躇間而一聲霹靂當空而下省公署遽以迅雷不及掩耳之手段訓令各校校長即日一律放假一則曰逾越範圍再則曰人心浮動美其名曰愛護學生保持公安圓其說曰現行中等學校法令有得因特别事故令其休業之規定尤可驚可愕可痛哭流涕可長太息者訓令有曰署假迄止日期即由各該校按照定章自行規定辦理依若所言自五月二十九日起至杭城各校九月一日開校之規定止爲時九十日長夏漫漫戍學生於草澤之間無人出而奔走呼號彼輩乃得逞所欲爲肆意媚敵斷送祖國人而有心孰肯出此推原禍首軍民長官固不能辭其咎而少數中等校長之作亞學生摧殘敎育實尸其咎溯訓令發生之前一日某某等校已紛紛舉行試騐預備散學被試騐者亦我儔耳横被壓制終及沉淪然則謂浙江敎育之摧殘浙江人自摧殘之也可浙江人自摧殘之而傀儡之長官横行之軍閥遂得施行其暴民政策可慨亦可憐已不法之訓令一發而不可收矣學生等受不法之訓令抵抗無能血涙濺滿衫頭彼輩曾不之一顧學生等自今日起自思少數人抵抗之無足生効也悲境已陷一身横死終無補於國事爰敢以最後之呼籲通告全國邦人君子全國學生界諸君縱不爲浙江學生浙江敎育計奈大中華民國何奈大中華民國之敎育何棲霞嶺頭空洒萬點之血武林城畔滿佈黑暗之雲解其倒懸是在邦人嗚呼浙江休矣浙江學生已矣浙江敎育摧殘盡矣不幸之浙江人更不寺之浙江學生涙眼滂沱詞盡於此更有不能已於言者一願全國各行省行政長官無效法浙江二願全國學生聯合會内部無分裂引浙江爲前車之鑒同心協力則浙江學生雖死之年猶生之日也浙江學生泣血謹告學生等草此書甫畢而官廳訓令如有學生抵抗放假情事當處死刑生而爲浙江之學生苦極矣再泣告方頃警察廳又派員至各校勒令學生限日出校又令省城各旅館不準容留學生嗚呼不幸而爲浙江之學生復何言哉 
[蘇議會近事]  
　　儲南强留别江蘇省議會内見難融外論宜卹漩渦困難感受多日疎野之性不復能耐故於日昨提出辭職茲有兩言請爲臨别之贈一應請秘書廳將本届議决敎育實業兩門總數祗有照省長交册增加並無縮減之眞相送報宣露以明事實（其中所减者祇有單項單目而减餘之數仍列在敎育實業總預備費之中並未劃入他項應請世人注意）一擬請議長仍採用鄭君立三及南强最初調停之主張由議長副議長照王君鴻藻所提議首先减費而議員之支給則請由協進研究商榷三會在會外先行討論以鑒於外交現狀輿論現狀由三會同人互相携手於交覆議之際一致提出暫仍照舊支給之主張以恤時艱而從讜論區區之愚仍係維持諸公三復倘有以鄙言爲然者母任跂禱 
　　錢崇固等覆儲南强函鑄農先生鑒承示留别意見爲會務計劃至周且詳母任紉佩本會議决之敎育經費數目業已送登各報全案亦卽刋佈一切内容外間當可了然至承敎弟等自處一節極表贊同雅意拳拳至感至感抑更有陳者比日道路傳聞每易失實如指公爲總代表云云幸勿介意讀公引嫌辭職書此心皎如白日衆所共見且尊重輿論謙德彌光矣專此奉復敬敎鑒察錢崇固鮑貴藻孫儆同啓 
[菸酒商又一呼籲]  
　　愚前日通信紀蘇省菸酒商開會反對公賣收回官辦增加比較各節及致京兩要雷兹又覓得江蘇全省菸酒維持會上部派員黎邁氏意見書一通錄之以供衆覽書云敬陳者竊維菸酒公賣之創設本係政府一種歛財方法按之名實已屬不符祗以國家財政困難百計搜羅誠非得已而商人等復鑑於釐捐秕政一經官辦留難需索貽害無窮旣屬勢在必行莫若歸商自認由是繳納押欵組織機關四出調查分投勸辦凡此百般之耗費無非自有之脂膏數載經營稍有頭緒而公家一文不費坐享其成以江蘇一省而言所有菸酒各項捐稅如釐金如認捐如門銷如坐賈如營業牌照種種名目統計歲入不足四十萬金而公賣一項現收已達五十萬外以此例彼試問官辦與商辦其成績之優劣爲何如耶乃近閱報載竟有閣議通過菸酒事務署取消設棧代政改設稽征所發還各省區分支棧押欵等語如果取消公賣商人方感激之不遑今所取消者設棧代征復又改設稽征所是名爲取消而實未取消不過以商辦改爲官辦耳墻裁釐改稅我蘇省甫議實行今忽於公賣一項改爲官辦徧設局所一一效釐金所爲此則商民所大惑不解者也顧論者以爲專署旣立改良辦法增加收入亦固其宜要知整頓之法不在加比額而在裕稅源方今洋菸洋酒充斥内地我菸酒兩業各處之銷場被其排擠者已有一落千太之勢而菸業爲尤甚查江蘇全省洋菸之銷於内地者已占十之七八土菸不過十之二三各棧收數日形短縮營業牌照有減無增是其明證推厥由來凡外貨一稅之後全國通行而我土貨層層剥削處處留難謂非爲叢敺雀爲淵敺魚乎若不急爲設法吾恐稅源日涸將來之結果更有不堪設想者矣今閣議旣有取消公賣之說我商人所要求者應從根本取消歸併稅則從前所有稅捐各種名目悉予剗除明定統一稅率一次征收以免煩擾一面設法交涉將洋菸洋酒一律照辦以期稅則之均平不但國稅可以驟增而我兩業生計亦可以保全矣若如報載所云收歸官辦改頭換面將來仍襲釐捐之故智任意苛征藉端需索厲民之政莫甚於此商人等誓不承認痛害切身用特披瀝上陳伏乞貴特派員轉呈專署鑒察施行 
[蘇省改運漕米之要電]  
　　北省民食缺乏經國務會議議决在蘇改運漕米入京以資接濟迭經國務院財政部稅務處警察總監直隷省長紛紛函電前來要求李督齊省長業已允許惟漕運辦法非籌畫妥善不足以杜流弊而免偷運昨省署又接院電云江蘇齊省長堂密京津運漕一事節經院部將核辦情形先後咨逹在案旋據江海關監督呈稱以稅務司函稱照約米糓申禁應於示内聲明漕米軍米不在禁運之列並先載明運出石數蘇省米禁並未照約聲明此次津商購米出口如果實行徵放應即視爲弛禁等語並稱漕米向不應稅此次奉文徵放部照又載有商號字樣未免徵實商辦碍及票令應否改爲車運抑仍照民國三年漕運辦法將應納稅數徵取作爲渒續費乞核辦等情前來經部抄交國務便議於本月十八日承准國務院函知議决改辦漕運等因現正由部與内務農商兩部商議辦法除俟定案再行知照外特先電逹財政部印 
[南京快信]  
　　胡敎育廳長昨召集省立各學校校長到廳會議勸諭學生上課免廢學業 
　　軍民兩署昨又接院電飭誥誡學生廢學誤國并禁開會演說如違即依法嚴懲 
　　此間學界聯合會學生不願受職敎員脅制擬脫離改組學生聯合會 
　　姚錫光擬在寗組織愛國分會李督未表同意姚卽於昨日晚車返滬 
　　下關停泊日艦四艘李督齊省長恐該國兵艦水兵登岸滋生誤會昨派曹交涉與靑野副領事磋商限制水兵登岸 
　　周自齊今晨（一日）抵甯李督派曲參謀趙副官赴浦口車站歡迎九時入城住軍署西花園今晚或明日早車赴滬 
　　章行嚴已於昨日早車回滬 
　　汪有齡江紹杰電告李督准江日（三日）出京南下　　直督曹錕通電儉日（二十八）保定軍隊因欠餉譁噪旋即平息 
禁米出省查騐處委員方檖頣另有差委李督改派本署二等副官李連玉接允 
贛議會電旅寗同鄉會稱决設局招商股開城門山礦舉定謝速涵爲總辦黄象熙爲坐辦 
[杭州快信]  
　　浙省嘉興秀州中學校省立第二中學校全體學生五月三十日通告略稱邇者外交失敗靑島淪亡追原禍首厥罪昭彰曹汝霖章宗祥輩握外交之政柄有年喪人民之權利何限全國之人罔不切齒京師學界旣標正義於先津滬各校復應同聲於後凡我學予同具熱忱秉心愛國一致進行我校爰於本日起全體罷學於此期間一則謹守校中之規約秩序如恒一則共圖救國之方針力行母怠非忍抛此寶貴之光陰仍渴望我政府之覺悟挽留正士樹學界之南針懲辦奸邪杜强鄰於東顧存亡生死一髮千鈞掬此苦衷敬告全國 
　　今日星期之江大學敎員梁天柱定午後假江干自治公所講演救濟時局方法 
　　此間郵電檢查日來益復加嚴 
　　浙江商品陳列館（設新市場）將次建築工竣實業雲廳長昨函杭甬兩商會分致各實業機關廣徵物品 
　　近來天氣寒燠不時省城發現一種疫症狀類紅斑疹誤服凉劑卽成不起官廳現已設法防範 
　　軍署發起修復岳武穆墓原有墓前舖户皆在圈地之内份應拆讓聯名籲恩乞免楊督以事在必行已飭杭縣妥籌安揷俾示體恤 
地方通信 
[松江]  
　　外交失敗中之學校松地自省立第三中學罷課後李潤之縣畏深恐風潮擴大小學生爲所波及因令第三科主任顧稼軒於二十九日下午五時馳至勸學所集合各敎育行政員及各校校長會議防範方法各校校長均謂各該校學生僅於課後印發傳單於夜間或假日在外分送一切舉動尙能謹守範圍故罷課風潮决不致現於小學云云又縣敎育會山吳致祥會長於三十日午後四時召集全體會員開臨時緊急會議其議决案如下（一）提議聯絡商會及各團體組織國民大會案議决自靑島問題發生以來各縣發起國民大會爲政府之後盾已有數縣倡行我松自應繼續組織現由本會備函會同商會及各團體共同發起商定開會地點時日從速進行並推定張蔚丹葉伯蓮沈玉旋徐壽僧諸君爲代表以便與各團體接冷辦理（二）會員錢魯詹君臨時提議案議决第一項學校用品概用國貨悉照原案通知校酌辦第二項請　會通告商界不得抬高國貨價目俟開國民大會時與各團體互商後再定聯絡方法以期實行第三項謂政府川和平手續對待學生罷課風潮由本會用快郵代電請各報館轉逹大總統及國務院 
[蘇州]  
　　第二女師罷課江蘇省立第二女子師範學校全體學生通啓云敬啓者本校同人政府對於學界請願各項迄未答覆同深憤激當議决於今日起實罷課特此奉聞即請公鑒 
　　第一師校罷課後之職務三元坊省立第一師範學校學生罷課後分兩組辦事一組露天演講一組從事調查除此二組服務外其餘各生均在校練習功課及擔任印刷等事演講員則分赴崑山常熟各縣勸導並由校中函請當地警察隨時保護調查員則遍發空表請各商家填報有無現存日貨此次學生舉動文明態度莊嚴途人皆稱道不止 
　　各學校敎職員之談話會昨日上午本埠中學以上各校職敎員假草橋中學開談話會提議電請總統促進南北和議維持教育當經一致通過公推師範擬稿協力進行 
　　蠶業學校女生乘會演講縣屬滸關城隍司前日賽會（名曰關山門曾）由蘇錫二處租賃特色旗傘頗多馬有七十餘匹並有抬擱小轎等項觀者異當擁擠該鎭省立女子蠶業學校乘此賽會之時全體女學生排隊出游街市各生手執白旗上書抵制日貨堅决到底等字樣並沿途演講又散發抵制日貨之說明書一時聽者頗衆直至日暮各女生始行歸校 
　　商團捉烟權限糾葛無錫縣屬大牆門鎭有吳王氏者素來暗售鴉片該鎭商團欲捕已久前日適有無錫縣署稅警馮雲到鎭收取房捐甫進吳王氏之屋即有商國十徐人到來拘燈烟槍連同吳王氏及其七歲女孩與　雲一併帶回團部（該　團隸屬蘇州商團公會）次日押解赴蘇州商團公會訊明轉送吳縣公署當經曾承審員提訊判吳王氏監禁十日罰洋十元馮雲罰洋十元迨後馮雲即以商團傷人誣指　烟等詞赴鎭守使道尹等處呈控令飭查復該商團支部以團員被毆尤敢誣陷等情呈復而無錫縣楊知事則以大牆門地　錫境馮雲尤係錫署稅警固有吸烟情事亦不應山吳縣越權審判等情祥請鎭道核示聞已令行吳縣温知事查復候核 
　　發現路斃胥門外萬年橋東塊昨晨發現男屍本具衣服華麗似上流社會中人該處地保查見後立即報告吳縣公署派員前往檢騐騐得金身並無傷痕惟下部經腫據云中尿毒而死當因無人領屍故於晚間舁往義塚埋葬 
[無錫]  
　　遞補新國會議員之通知新參議院議員雷奮遞補後久未報到由該院大會通過依法解職應由無錫候補當選人愓壽枬遞補業經籌備國會事務局電知省長轉令縣署依法通知楊知事已於昨日具公函通知令依期答復以便轉呈 
　　繭市叢訊春蠶自於陰曆四月二十五日開秤後始初兩朝各鄉貨頭均甚寥落故而各繭行互相放盤殊爲凌亂公所雖諸定高貨每擔四十元無如至第二日已有放至五十元者大市約扯四十五六元及第三朝來貨大湧第四日亦然兩天之中各行均將繭價收緊約扯四十三日元昨今二日貨已清寥各繭行亦都有停秤之家大約陰脣五月初三日各繭行可一律收秤今届春繭債目因繭商怵於上年虧耗之鉅雖略放盤未敢過大所以各處扯價無甚參差大致北鄉在四十六七元東鄉四十五六元西南鄉則四十三四元此等好現狀誠爲往年所少見烘成乾繭約需鮮繭三百十斤至二十斤亦稱平正每百斤成本約自規元一百十兩至一百二十兩惟繭身甚薄廠家繅絲一擔實須乾繭六百餘斤各處鄉民以今庚繭價緊而桑葉價昂不敷成本莫不懊喪云 
[太倉]  
　　劉河之游行大會劉河鎭商學界發起於五月初二下午一時舉行游行大會是日到者除高初小全體職教員學生外有女校有工商界總計人數不下千人當游行時烈日當空汗下如注顧精神煥發秩序肅然繞行各街一週而散聞商界亦已提議此後不進日貨正在籌備進行中 
[鎭江]  
　　關於靑島問題近聞外交失敗全國共憤鎭屬溧陽縣商界於日昨下午三時開全體入會當由主席報告抵制日貨事各會員相繼演說全座感憤决議不用日貨勸勉同胞各本良心上之主張一致堅持到底衆贊成相與立誓簽名爲决絶之表示散己七時　鎭郡商學愛國團昨因組織就緒假福建會館開成立大會到會者有三千餘人當經公推夏竹秋爲正會長又公舉道晋之石國慶兩君爲副會長並依次推舉文牘會計各員後有來賓登台演說聽者頗爲感動散會時己鐘嗚六下矣 
　　鎭屬繭市紀聞本年鎭屬金壇溧陽丹陽丹徒揚中各縣繭汛甚佳價尙平穏統扯不過四十三四元育户因大眠後桑價徒漲不免虧本惟各縣繭身甚好收繭各商頗爲滿意連日滬寗路車裝運繭包赴滬者絡繹不絶並聞各繭行日内即可停秤 
　　鎭江商學愛國團簡章一宗旨本團以愛護國家普勸國民盡愛國之天職實力堅持並不干涉政治爲宗旨一定名商學愛國團一團友凡實其愛國熱忱得木團二人以上介紹者爲合格並塡寫志願書一職員本團公舉正團長一人副團長二人交際一人文牘二人會計一人庶務二人各業調查二人一貴任凡本團公舉辦事人員概屬純粹義務各盡本團宗旨之責除對於團友互相監督外不得以暴烈行爲干涉本團外買賣之自由设有事故用本團名義者非得團長許可不生效力如團友個人偶右過失悉山各個人負責與團體無涉再團友中右破壞之行動者察出後確有證據立邓開大會開除並登報紙俾衆週知一經費入團費規定小洋二角一次繳足特别費臨時宣佈公籌一會期每逢星期三六星期日下午四時開會一地址本團籌備處暫設洋浮橋信逹保險公司内開會地址臨時通告一標本本國設標本室一所買集各種樣式以供團友監别而社滬巵一附言本章係屬　訂如遇增減經大會通過再行　正 
[嘉興]  
　　商業狀况嘉興自商界方而决定不進日貨後醃　布業等己定規約互相遵守南北貨及紗莊等亦於昨日先後邀集同業籌議抵制方法餘若洋廣貨鋼錫業亦將繼起抵制連日據商業中人云購東貨者已極寥寥較之前星期已減少十分之六七矣 
　　學生愛國會簡章嘉興秀州書院學生組織學生愛國會業已成立簡章節錄如下（一）定名本會定名爲嘉興秀州中學校學生愛國會（二）宗旨本會以鼓勵學生就固有愛國精神實行救國聯務維持永久熱心爲宗旨（三）組織本會暫分四部一維持國貨部二通俗演講部三著述部四促進推廣部（四）會員本校學生贊成本會宗旨者皆得爲本會會員敎職員得爲名譽會員（五）職員本會設名譽會長一人顧問數人（山敎員擔任）正副會長文牘書記會計各一人各部又設部長及幹事若干人（六）職務正會長總理會務副會長襄助正會長文牘掌會中通信事務書記掌會中一切記錄及保存各項文件會計掌一切經濟部長掌各部事務諸幹事襄助部長並有實行部務之職（七）集會每半年聚大會一次每月聚常會一次如有特别事故得由會長臨時召集（八）職員任期每半年更選職員一次於大會時以投票法行之連任不得過二次（九）會員會中費用均由會員隨時捐集（十）附則本簡章有不妥處得由會員過半數通過修改 
[安慶]  
　　懷遠縣抵制日貨皖北懷遠縣快郵代電云靑島交涉爲我國生死關頭國民誓死力爭情非得已抵制日貨之鑿現已全國一致敝邑自得此警耗人心異常憤激昨日商學兩界同人開會諾决一致進行由商界鑿員調查各商店前存日貨錄簿備查山學界組織講演團赴鄉演講提倡國貨務期萬衆一心堅持到底合即奉聞皖北懷遠縣商學界同人公叩卅一 
[台州]  
　　浙東國民大會宣言要旨中華民國八年五月二十七日浙江各縣代表集會於台州紳商學各界到者千餘人全場一致議决下列三問題佈告各界（甲）文明抵制日貨（乙）留日學生全體歸國（丙）南北宜速統一 
[廣東]  
　　電告澄邁兵變瓊崖紳商學界翁鼎新旣瓊山各學校又昌商會十餘機關等會同飛報軍民兩署略云現查駐紮澄邁縣金江市李永昌部下第六十二營營長趙國良之兵於本月十六日早全體叛變業經佔踞縣署勢極猛烈知事林桐不知下落聞有一支隊進攻東山市到處搶刦定安危急萬分郡垣局勢震動現因道尹更換大局動摇人心警惶莫知所措伏乞電令黄道尹力行鎭攝母萌退志以保地方而免蹂躪不勝迫切待命之至等語同日軍民兩署又據瓊崖鎭道會銜飛報謂澄邁兵變查悉係受龍氏運動又駐海口之六十一營亦已受運動現已將該營槍械牧繳并飭密爲籌布防範道署前派第三十三營二隊正目黄恒平率兵一棚前往儋縣提餉二千五百元四時道經澄邁猝遇兵變亂槍猛撃衆寡不敵餉銀悉數被刦棚長黄恒平及兵士八名同時被傷陣亡祇有兵士何漢祥一名幸由間道得脫逃回禀報 
雜評一 
[注重考試（默）]  
　　吾謂今日之所謂文治派處此時局必有一種感想以爲今日種種文治之設施大不如前清吾人恒謂中國吏治不舉由於前清腐敗官僚之遺毒未去而彼文治派則若豔羨前清腐敗官僚之不已以爲今日吏治不舉正由前清官僚派之消滅政治上一切罪惡正由非官僚派所造成故其舉動恒欲恢復前清施行文治之一切方法如今日欲以注重考試鼓勵國内人才此即其一端也 
　　彼以爲人心之囂然不靖中央命令之不行與夫地方官吏之不能約吏人民威嚴掃地無一不由於民國用人之法之不善欲改善而復舊觀惟此牢籠奔走之方法是尚推是心也非特内外官吏當注重考試又何不可廢學堂而復科舉乎 
　　嗚呼文治派之所謂文治如此 
[學子自修參攷之要書　註釋淸鑑輯覽]  
全十二册價洋三元　上海文明書局發行 
此處作爲廣告地位顯豁呈露極爲動目如欲登者請與廣告處接洽 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[縣商會緊要會議紀]  
　　南市縣商會因本埠各學校男女學生排隊到會由所舉之代表向顧蘇兩會長要求轉致商界取同一態度爰特訂期昨日午後五時開緊要會議到者有學生代表何葆仁等五六人當經該會正副會長顧馨一蘇筠尙商董莫子經張樂君葛志卿朱吟卞李詠裳干蘭坪葉鴻英姚紫若等十餘人與各該代表接晤次由各代表將學界罷課之一切痛苦情形報告畢即要求各董與學界一致進行請卽表示意思顧蘇兩便長答以商界方面同屬國民份子咸具愛國心理但兹事重大必須公衆討論意見相同方可表示現適值夏節商界例有結東賬欵之事故今日到會者尙不足法定人數擬再訂期三日（明日）午後開全體大會當衆决議辦法一俟議有端倪當再函復云云各代表當即告别當開議時南市第一區警察署趙墨林署長奉淞滬警察廳徐廳長令亦赴會場旁聽商界方面熱心志士冒雨前往旁聽者頗衆 
[上海學生罷課之第七日]  
　　學生聯合會消息昨日（一號）學生聯合會代表何葆仁惲震等四人赴縣商會之約討論辦法商會會長已變其前日之態度磋商經二小時之久迄無完滿之答覆惟允於節後開商界全體大會發電責問政府要求免曹陸之職云京津寗滬及留日學考代表在寰球中國學生會討論全國學生聯合會籌備事宜議决名稱爲中華民國學生聯合會並發電於合地聯合會請於二星期内派代表二人來滬合同商訂章程及辦法云 
　　東吳法科東吳法科學生會前日將其英文宣言書投登英文滬報題爲學生聯合會之眞正目的其辭曰學生聯合會之態度對於南北政府咸無左右袒其眞正之目的即爲全國之尊榮及安樂國家大局糜爛至於極點羣小用事賄賂公行我學生雖手無寸鐵然不忍見其祖國之淪胥以亡也故寗拚此一腔熱血以洗凈此大好江山然後得有完備之憲法俾全國人民熙皥於法治之下利樂無窮換言之取消事實的政府組織合法的政府務使賣國奸奴不容有立足之地全國民意得以大伸此乃學生之大願也國家無合法之政府未有能久存於此者也學生爲一國優秀分子忍見國家綱紀廢地淪胥以亡乎惟其不忍是以願用其種種合法的手段俾一切目的以底於成雖然無犧牲者無成功故學生又願犧牲種種雖生命亦有所不恤以博最後之成功也 
　　第一商校上海學生聯合會省立第一商業學校支會致總商會會長書云會長先生大鑒天禍中邦權奸賣國　黄帝之子孫不久將無噍類矣北京大學生熱忱愛國觸犯權奸郭君欽光以身珣國政府悍然不顧任意摧殘釀成各省罷課風潮岌岌有不可終日之勢滬上追悼郭君至者數萬人見之垂涙聞之傷心鳴呼以靑年之學生猶知出死力以救國而老成碩望爲商界之領袖如吾先生者其竟漠然無動於中乎側聞先生袖手旁觀不惜拂人心犯衆怒暗中袒護日人取悅政府惟知肥已步武曹章吾竊爲先生危矣古語云衆怒難犯專欲難成又云怨毒之於人甚矣我縱有大力者保護其能保一生一世乎况亡國之慘人人同受先生年逾七旬或不及身受其毒其如子孫何前五年曾聞泰西大慈善家艾迪先生演說求亡大計曰害中國者大奸商爲首腐敗官吏次之吾初不之信今觀先生之行爲其信然矣猶幸商人不盡如先生本良心之主張各部組織抵制倘得先生登高而呼商界定能一致爲先生計當順公衆之意速起視事力圖救亡爲身後減罪孽爲子孫留餘地此不勝馨香禱祝者也忠告之言尙祈俯納江蘇省立第一商業學校學生聯合會支會全體同啓 
　　文生氏學校文生氏英文章學校罷課後種種（一）罷課期内非有特别事帮不得返家（二）每日上午十時至下午四時爲服務期間下午四時至七時爲自修時間（三）每星期一三五爲演說會各會員均當出席星期二四六爲職員會（四）會員於罷課期内往内地各處演說及分播傳軍現已由褚鳳儀顧孝堯前往嘉舉忻志靑往寗波吳　元赴蘇州朱吉生赴蕭山其傳單費由會中擔任川資則各由已出（五）調查員四出勸告商界不進日貨各店承認并填志願書該校聯絡商界辦法除調查員向各商店聯絡外復由商家子弟子在校者向大商家疏通并於一日下午二時致舊同學之在商界辦事者開茶話會討論進行方法文生氏英文學校分會職員表（會長）褚鳳儀（文牘）徐瑞龍吳杞人陳理（幹事）徐雲祥吳鐘元東愛竹（會計）張大培沈文 
輝朱迪齋 
　　中國體操學校中國體操學校罷課後其狀况如下（一）演講團二十餘人任露天演講（二）義勇隊五十九人由兵式操敎師敎練每日晨七時起操演兩小時（三）糾察員由義勇隊員兼任每日輪流糾察一星期來秩序不致紛亂全校學生無一請假回里者 
　　務本女學務本女中學學生分會勸告各界書云竊維武力爭競足以亡國經濟爭競足以滅種自歐戰發生西洋各國志在戰爭東亞商務無暇顧及日本遂起而乘之凡我國向用歐貨均一變而改用日貨數年來金錢流出不知幾千萬萬矣即外交不失敗國人之膏血已爲强暴吸盡亡立可待今日本不知感我之情施强迫行爲出陰險詭計威刦我政府佔領我靑島是手足旣去攻入腹心我國命運僅存呼吸奴隸牛馬即在目前政府不能抵抗吾民豈難自决本分便鑒於危亡奔走呼號聲嘶力竭用再廣佈血忱爲我各界同胞泣涕而勸告焉一勸告軍界同胞改用國貨軍用物品向多歐貨日本仿造價值較賤各省軍界咸購用之糧服工廠雖自成立其中材料半多日貨此項痛巵不知凡幾其實皮件土布國貨亦多價廉經久改用非難軍人愛國豈讓平民亟起圖維不可稍緩一勸告政界同胞提倡國貨行政事務範圍極廣而養命之源厥維實業立國之道亦維實業南通成績顯然可觀工廠農場愈多愈富創導保護端賴長官亟起圖維不可稍緩一勸告商界同胞製造國貨國貨少則日貨多國貨不良則日貨暢銷拒絶買賣乃是治標推廣製造方爲治本所望資本家盡力集資多設工廠多造國貨以期永久一面嚴加取締凡私售日貨不齒人類商會除其字號同業絶其往來更有冒名國貨抬價居奇心懷叵測尤不可問一律嚴懲以警敗類轉運倡造權在商家亟起圖維不可稍緩一勸告學界同胞勸用國貨此次義舉學界爭先務必本身作則庶可勸導他人學界財力不如商界而國民先覺則責無旁貸唯有本明敏智識具果敢精神或以文字或以口舌聯絡各界羣起扶持秩序範圍尤須遵守亟起圖維不可稍緩一勸告女界同胞注意國貨綾羅綢緞本是裝飾之需香水花粉無非化裝之品國貨紡織逐漸改良歐美婦人且多購買乃棄美麗矞皇而不用唯知輕巧澆薄之是圖日貨推銷兆端於此凡我女界盡是同胞國亡與亡國存與存勉爲儉樸勿事奢華速用國貨抵制日人並將此意指導兒童亟起圖維不可稍緩一勸告各界同胞扶助國貨一人之力能有幾何一人之心每嗟莫及羣策羣力始可圖成勿以私感而忘公益勿以强禦而存畏葸勿以意氣而敗事勿以艱苦而灰心以形式爲抵制其收效也暫以精神爲抵制其結果也大本其熱心竭其毅力救我之國救我之民各界同胞有進無退亟起圖維不可稍緩 
　　學生救國團中華學生救國團各團團員自罷課後販賣部陳列所均已次第成立外昨日議决發行救國週報舉定程鵬九趙仲舟吳穉濤林啓文擔任編輯定於下星期一出版又組織演劇部舉定歐陽予倩爲劇務主任程鵬九陶寅清爲編輯主任現已編成章宗祥亡國恨五分鐘三齣一俟歐陽君返滬即行開演 
[開封學校一律罷課之電訊]  
　　大陸報接三十一日開封電據云開封各學校於三十一日一律罷課雖軍人威嚇然學生不爲所動云 
[不准擅行集會之護軍使令]  
　　松滬護軍使署於昨訓令淞滬警察廳云爲訓令事本年五月三十一日據本署稽查處報稱查得本埠各學校團體在西門外公共體育場開會追悼郭欽光場内情形大致各學生共表追悼熱忱迨散會時列隊齊至南商會求見正副會長並舉出陳顧朱三代表爲之接洽經顧會長接見訽問該代表等來意據稱係要求商界援助雖未明言目的窺其割意頗有全體罷市之概即由顧會長宜稱本會無實行之權操縱須候北總商會解决該代表等唯唯告退爲將調查情形據實報告等情查核所報各校學生集衆開會並意圖激動商界全體罷市是其行動已越乎範圍殊於地方治安有碍除仍飭隨時偵查具報外合亟訓令仰該廳長　照轉飭所屬隨時注意查察妥爲防範並剴切布告曉諭以後非經官廳許可不准擅行集會以杜滋擾而保治安切切此令 
[諭飭各學校提前暑假]  
　　代理滬海道尹沈寶昌近奉盧護軍使面諭本年各學校暑假應提前兩星期仰即通知云云 
[扣留電報之實行]  
　　上海電報局周局長接院部來電關於擾害治安干涉政治學生罷課等電報不得代遞等情已誌昨報兹悉周局長已於六月一日（昨日）起實行條諭收發電報處知照如有上項電報即行扣留云 
[幼稚敎育研究會大會紀]  
幼稚敎育研究會第三次大會昨（六月一日）在西門外林蔭路江蘇省敎育會三樓舉行到會者有廣東城東博文三幼稚圍保姆職敎員及幼稚生江南安徽兩省第一女師範諸女敎員諸女生及其他男女來賓數百人首由朱庭祺夫人美國惠爾斯來大學畢業之胡彬夏會長報告略謂上海研究幼稚敎育集會事可分兩種半由本國人士舉辦半由敎會西人創設其宗旨恒相同也本會開會期前年在三月去年在五月今年五月間上海方面因公益事開會者過多故展延至六月一日各小學校小弟妹際此國步艱難之會連日疲於奔走今日復能冒雨偕來敵會同人固深感幸來賓諸君亦當倍增興趣誠以中國今日大局敗壞已極希望全在學生而尤重有幼稚時代之小學生今日諸小弟妹來助興甚可樂也又近年家自歐戰發生殺戮之慘天厭人怒美總統威爾遜以新政治新哲學新思想爲號召以强護弱以先知覺後知先進導後進之說漸見昌盛雖我國靑島問題失敗似覺前說爲不足信但少數人之有高尙思想者仍與威總統本旨相符如上海發生之美國女子大學同學會即其一也同學中亦有中國女會員際此歐戰告終將爲世界闢新紀元將以高尙思想令吾儕享受一切幸福之良好機會正宜速與此輩少數善良相提携幼稚敎育研究會實即彼此互助之一端也今日滬江大學梅敎授之夫人及前裨文女校校長裨夫人南洋大學裨敎授之夫人惠然賁臨將以新知識餉我輩意甚可感言次復指演臺上陳列之模範家庭模型謂此物係由上海名校滬江大學之諸學員合力創製今晨大雨擔夫由楊樹浦外依周塘路携至此間蓋已飽經一時之風雨矣云云次言幼稚敎育主旨第一在研究學理及實際問題第二擬聯絡本外埠同志以求推廣俾我邦人逐漸了解少數同人研究上深慙淺薄到會諸君務祈不吝敎誨因幼稚敎育不盡爲教育界人所當知凡與小兒輩有關係者人人皆應有此經騐也胡彬夏女士詞畢由廣東幼稚生十一人登臺先以五人表情唱歌次於臺上排列太史椅五張向背相間以幼童六人持鐃鈸環行以敎師奏樂聲爲號樂止各就坐不得坐者退出漸减至一人而止亦遊戲法之别饒意趣者也次城東幼稚生小弟妹表情歌以十六人曰衣登臺望之如蛺蝶穿花次博文幼稚生演矮强盜及表情游戲有藍色衣之女孩上臺講故事其聲雖不可辨然雙瞳圓黑口動不止甚可笑也繼以十人環立唱貓兒眼歌睜圓睛作貓眼狀臺下觀者大樂更有一面龐豐肥之一兒上臺演講時以右手搴衣角憨態可掬次聚三隊幼稚生攝影（影片見本欄）事畢復由廣東幼童環立而歌由城東幼童演三人組持帶轉換舞蹈及「環行急旋忽轉成對退出一人」之競膄游戲戲畢主席胡女士復起言謂小朋友比大人有志氣天眞爛縵狀甚可愛因請諸幼童往樓下進茶點次由滬江大學繆君演講模範家庭模型木製係上下二層樓屋下層屋外簷下爲凉臺内分左右兩部右邊『前問』爲客室『中』爲膳室『後』爲庖廚庖廚後半爲貯藏室左邊『前問』爲讀書室『後』爲扶梯及置雜物之所上層右邊『前間』臥室『中部』一問劃爲二前半爲盥浴室後半爲小兒臥室『後間』爲僕役臥室左邊『前間』外客臥室中一小問外客盥沐室『後』爲扶梯同下層其特點如下（一）每室少有窗户三日光空氣可足（三）地板下加高不獨室中不潮濕有益衛生卽傢具亦不易朽壞因此加高屋基之費無形中省去醫費及添置傢具費爲額甚鉅（三）陰溝埋在屋基之下汚水有去處可通夏日無穢氣外洩可免蠅毒除蚊害其說明大旨（一）臥室不宜置物過多以致太不雅觀或占空氣容積便溺諸器尤不宜闌入臥室（西俗便溺均在盥沐室中）蚊帳宜用珠羅不宜用緊密之洋紗以免晨起時昏迷不爽（三）小兒有特别臥室則必自知愛惜無形中可養成一種責任心小兒睡時宜安宜靜若因大人翻動使之不得安眠第二日精神不佳必號哭不已與兒同眠大人亦自苦也（三）盥浴室小而易温冬日祗須有一煖爐卽可時時就浴一爐之費一室之隔較之往浴堂費較　弊較少事較便也（四）膳室裝飾不佳不足引起食事美感（五）庖廚宜潔宜有紗窗防蠅層物宜入桶宜蓋緊（六）客室爲家人飯後等時歡叙之所非專爲外客用而使家庭間無生趣也（七）讀書室光線宜甚足書桌前之光宜使從左邊來惟以上所述模範家庭右邊上下數間爲尋常家庭所必需左邊上下幾間量力爲之可有可無云次由滬江大學嚴君述模範鄉村有十要點（一）每家皆宜分住（二）屋皆向南（三）每屋有對面門窗（四）廚房窗户有鐵紗（五）廚房後連柴房（六）雨水由屋頂下注由隔漏通入磁缸（七）汚水由瓦斗或鉛斗下注由長管引出屋外流至二尺深一尺半直徑之地洞中（八）厠所用瓦缸上加柏油漆成之蓋（九）榖倉及牛欄雞桱中光線空氣宜足地面宜鋪石或水門汀牛欄等地乾草宜每日換雞宜以栅隔之不使外出（十）造屋每所約二百元造榖倉及牛欄等材料費用約三十元云其建置法（一）每家住房大厨房小二屋相近不相連上架雨篷便雨時往來（二）儲榖與養牲畜同在一屋以牆隔之（三）厠所另爲一小棚屋之四周以疏籬界内外其全村位置四周皆住户正中爲公園公園兩端爲學堂及議公所一邊爲店舖及市場設以五十户計則設學校材料及建築費約四五百元半由住户公攤半由政府補助校中有高初兩等課室手工室體育館等灑掃清治之職學生任之厠所每日由近處農夫任掃除云此外設議公所費約三百元演講堂之大約容二百人聚會時可臨時移出座位蓋各住户社交上之中心點也本村納稅爲本校購備報章雜誌之需閱書室自下午三時後開放兩小時夜七時後開放三小時看守地方調查雜務等職應由本村公舉職員任之其中種種有益之娱樂品亦不妨次第添設也嚴君詞畢復有美國裨夫人用極流麗之上海語出中國工筆畫十九幅以寓言體演講兩女郎事甲名愛靈勤苦明大義雖貧而終躋樂境乙名珍寳戲牌常觀劇不事家政雖富而陷悲境以死聞者莫不動容胡女士復致詞曰適裨夫人演說時後方取畫甚忙者非他即大學敎授裨先生也我國向習止去婦相夫及今文明世界改爲男女互助今日之會始由可愛之幼稚生而及模範之家庭與鄉村不意最後裨君賢伉儷無意中更進而爲模範之夫婦云 
[關於和議之消息]  
　　平和通信社消息自北代表全體返京後南代表屢次辭職皆未獲許故均未能離滬唐總代表因愛女之亡居恒鬱鬱不適李述膺君前擬他往經唐總代表挽請小住是以未行章君行嚴郭君松年王君伯羣前數日偕遊蘇州勾留三日飽領山色已於昨晚遊罷歸來矣劉君亞休現在愛文義路租一華厦遷居其中大有久居之意彭君靜仁則終日杜門不出聞對時局頗抱憂慮云 
　　聯合通信社消息昨日（六月一日）總代表復職問題仍未决定唐少川君因不滿於一部分之南方派近且被人肆意謾駡灰心已極另有關於孫中山之事亦耐尋味孫自離粤來滬宣言不預政治近乃有人謡傳孫與段祺瑞携手有副總統希望然孫曾任大總統何又肯紆尊降貴不得已而求其次據聞此說出自南方派之旅滬者某某等數人其中蛛絲馬跡凡熟悉南方派系者不難猜想而得西南人物意有不一甚至互相破壞惟大多數之有勢力者尙能聯絡一氣公認唐總代表提出八條爲天經地義云 
　　和平聯合會致北京電北京大總統國務院鈞鑒和議中斷瞬將兼旬舉國呼號未蒙採納聞政府須南代表撤回八條方能開議南代表亦有八條爲最後讓步之宣言各走極端和議安從實現夫南北當局果屬誠意謀和互相退讓亦必須和議續開始有磋商之餘地况和會議事規則第四條載有凡議案須先付審查再開會議之規定是此次八條儘可從容商榷南方不能視爲最後之讓步政府亦無須以撤回爲要求若必各執一是則和議之精神已失雙方之誠意何存視和會如兒戲等國命於弁髦代表諸公負四億人民付託之重胡竟輕率若此現幸南代表全體在滬猶留一線生機北代表再不南來何以昭示誠意况當外交緊迫學界風潮正劇之時倘更輾轉蔓延竊恐無法收拾用復迫懇政府當機立斷勿惑偏言迅促代表星夜赴滬賡續開議早日解决萬一朱總代表因事一時不能南下懇卽飭令各分代表先行來滬與南代表接洽以爲續開和議之預備本會代表國民聲香頂禮語山至誠付維鑒納全國和平聯合會叩 
[各界提倡國貨之一致]  
　　九江轉運公所函旅滬商帮協會昨接九江轉運公所復函聲稱敝公所對於貴埠截止報運　後倫運來潯日貨扣留變價充公之處敞公司現在積極進行並籌有切實辦法七條以期共同補救母致受人指摘妥訂條規錄後（一）内地運出各貨各機應負完全不裝日輪之責（二）停運進口貨以舊曆五月初十爲始各同業務須函知各埠往來主顧如有前定日貨務於限期内趕速運完逾期則不能報運（三）若限期外發生外埠輸入日貨時責由受託之棧聲明公所由公所用快郵代電函知該埠商團嚴行取締假如由滬來者責在滬商帮協會由漢來者責在漢商會（四）上項訂定同業各應遵守堅持到底如有陽奉陰違者查出罰銀五十兩充作公所經費（五）運入日貨須認明提單日期如實在限期以前者自應照行否則照第四項訂定議罰其騐提單一層應由各同業隨時互相糾察（六）凡同業各棧不在本公所範圍内者或在公所範圍内之機因事未與議者公推邱郡幼圃胡君舜廷鄒君秉松楊君有成黄君印川邀同胡君未廷於二十七日下午四時訂定各條規前往宣布（七）宣布後有不知愛國不簽字認可者應由公所指名函知總商會 
　　常德國貨維持會函湖南常德國貨維持會致上海商業三大團體電云商會國貨維持會紗業公會鑒山東問題交涉失敗羣情激昂敝處商界已成立維持國貨會與各大埠同趨一致惟日本貨品種類繁多尊處調查較確希分别詳示遵守常德維持國貨會卅 
　　棉業聯合會中國棉業聯合會日前開會將公决與日商停止交易兩星期及抵制日貨辦法通告各同業及内地各客帮一體查照共守正軌以重我業人格茲聞該會近又查得同業中人仍有破壞之事遂詳細查出南市太平弄崇沙帮久大和主劉見卿及隆泰信主榮梅卿等不顧大局將貨抛賣與日商某洋行現由該會長分别嚴行詰責矣 
　　麫粉公會本埠機器麫粉廠各同業昨日午後在民國路麫粉公會開聯合大會主席報告開會宗旨略謂爲靑島交涉與密約問題凡我同業應盡國民義務一至進行公决辦法如后（一）不裝日本船隻（一）不用日幣（一）不買日貨（一）各廠麫粉不准售與日商當經一致贊同務各堅持勿懈云 
　　洋布商業會盆湯弄洋布商業會於陰曆初三日下午三句鐘開十週紀念會各團體代表曁來賓會員到者三百餘人先由主席報告十週間經過之歷史並歡迎向未做過日本貨之大豐洋布號經理顧子槃君當由顧君演說在朝鮮時親見亡國之慘狀並勸勉同胞不可再用日貨及籌辦本業善後之意見衆鼓掌繼由該會設立之三餘夜社敎員及學生代表致祝辭來賓演說亦多具愛國熱忱並聞是晚開晚餐慶祝會云 
　　衣莊業本城衣莊同業亦以抵制日貨爲挽回國權之要策故特邀集同業會議以綢緞各料均爲國産惟呢絨洋布及鈕扣各物東洋貨爲多自今以後均堅持不用以期共同抵制衆皆認可昨由公所知照各衣莊抱定宗旨切勿採用日貨云 
　　救國宣講團昨晚十時商界少年救國宣講團假靜安寺路寰球中國學生會開成立會到者六七百人首由主席劉樵仙報告開會宗旨及組織經過情形畢並謂吾等除宣講外倘政府不能覺悟亦將喚起全國商界與學生取一致行動云旋卽請對日外交後援會代表李齊民演說李君略謂劉姚王倪諸君召集數百同志組織一少年救國宣講團在晚間公餘之暇四出 
演講俾激起一般人民之注意其宗旨之妥善辦法之週詳本會極表贊成此後惟望貴團積極進行母讓學界靑年專美於前余聆劉君之擬聯合全國商界與學生聯絡一致主義之語即可知貴團之堅强能力矣次請工商研侒會議長沈卓吾演說略謂願貴團諸君出 
 
 
 

Page 12

 
 
外宣講不但注意爭回靑島尤須注意取消中日一切密約尤望始終堅持努力前進爲幸後由集賢女校代表奚萼農演講抵制日貨務與提倡國貨同時急進等種種方法復由廣州報界代表吳鐵城演說謂吾等現在急要想起一種手段去將此等腐敗官僚黷武軍人賣國奸黨盡行掃除此卽根本救國之方法尙有一事須與貴團諸君研究者卽辨别日貨是也因日本商人對歐美所發明之貨品彼皆能刻意仿造魚目混珠務望諸君將其各種異點詳細考查隨時臚列說明否則徒有抵制之名而無抵制之實末由永安公司經理劉生初演說商界少年之救國責任等事時已鳴鐘十二下遂山主席宣告散會聞該團尙擬分頭聯絡各外埠商界同志一律進行去 
　　保國會開會保國會於昨日午後假虹口某校開第四次常會會員到者七十餘人公推沈卓吾爲臨時主席報告各事彚誌如下（一）本禮拜内外埠來函四十三起均已照復（二）上次所印誓言三萬份已經贈完公决再印十萬會員之姓名住址職業錄下次常會再議付印（三）提議趕催會員調查某國商品表限六月十日前務須繳會以便印發通信處仍借河南路天后宫後樓暫不遷移（四）會員報告吾人皮鞋上附屬各件悉爲日貨請勸五金業中之熱心者趕速仿造以應需求并行先行函勸各皮鞋店一體注意（五）會員報告夏令所飲啤酒及室内所裝電汽之風扇凡屬日貨不獨一家不用如酒店菜館有用以欵待吾人者當認爲有意侮辱與之斷絶往來其他物品亦屬如是全體鼓掌爭先擔任分途進行次由主席勸告到會者務須力守會章對於日本商民不可無禮對待設有誤會之處甯自已苦决不使彼藉口發生交涉否則保國者適所以亡國云云 
　　工商研究會昨日工商研究會開星期常會到者吳善慶郭建候王漢强徐湘波等數十人公議會中當此提倡國貨時機一切務振刷精神當公推馬樹周爲總務部長主持一切另延江平波襄辦文牘程士安爲庶務即由馬君允予暫行擔任並報告會中各事次及愛國實業劵問題均主積極進行又審查國貨證明書由商務書館承印不日即舉審查長著手審查又擬定研究出品及奬勵研究家簡章均一致通過並擬訂期歡迎吳淞學堂畢業生及諸研究家到會實行研究一切又商業公團捐欵事經衆略予擔任後由吳善慶邢孤舟論及理化各學至五鐘半散會 
　　烟酒聯合會中國烟酒聯合會昨開星期常會首由主席陳良玉報告近接各處兩業同人來函對於抵制日貨均籌有切實辦法堅持到底惟鄙人意見對於製造國貨尤關緊要急應分函各埠同業各自就近調查物質以爲改良製造各種之預備洪少楚言我國物産豐富本爲寰球之冠祗以交通不便且故步自封放棄權利比比皆是現在趁此機會正可廣采博訪研究物質改良制造以競爭於商戰時代公决通函各分會各同業廣爲徵求次提議奉賢酒業裕記等報告支棧經理不洽輿情必須另舉經理接充公决先行據情函知松江分棧核覆辦理至五時散會 
　　小學聯合團南市各小學校組織小學聯合團勸告人民抵制日貨力事進行昨日上午天雖陰雨仍各手持印刷品在城廂内外要道勸人務持恒心該小學生每遇鄉人觀聽更詳言靑島得失之利害聞者莫不感動 
　　溥益紡織廠同人小沙渡溥益紡織廠全體同人自靑島問題發生後即組織十人團近更公議犧牲端午節筵資以半價收買日貨當衆毁棄以示决心並印發傳單喚起羣人提倡國貨 
　　署長派警傳諭昨日南市第一區警署趙署長查得所轄境内各商舖對於抵制日貨除將白旗懸掛外更有言詞涉及激烈並有一種圖畫品殊非正軌之辦法爰特派警傳諭嗣後須各文明對待切勿越出範圍以防他國人混冒作奸將來反受其害幸勿自誤是爲至要免生國際交涉云 
　　警告不知去向大東門城門口所貼警告並各種日貨於上月三十號晚間被人摘除凈盡曾紀昨報兹悉該處各商號所懸空中三丈八尺之白竹布警告於昨日天未黎明三點半時該處德源祥號聞有聲響急起觀看見有一着西服者督率形似小工者四人在彼將此項警告摘除向北而去該店夥即報告左右商號羣出調查則見該崗位巡警不知去向直至四時十五分鐘該崗巡始行發現各商向之詰問否認脫離崗位詰以何人摘除警告則稱不知該商號等遂於昨午邀衆討論另籌警告方法該小工等自大東門迤邐往北後至小東門城門口天尙未明又將裘天寶銀樓門前空中所懸三丈許之警告拆去該處商家得悉向小東門崗位巡警查究亦以不知對該小工等又至小東門内東街北段摘除零星警告爲蔡姓嫁妝店内木工所見召集同伴六七人追拿該小工與一洋裝者飛奔逃逸該處附近崗巡聞聲上前向木工詢明原委該小工等已不知去向矣 
[少年宣講團宣講紀事]  
　　少年宣講團昨日午後一時假本城也是園開第三次宣講會到者頗多首由該會幹事汪龍超報告演講之宗旨及宣講之必要次會員沈漢玉演說中國現時局之危機及應以相當辦法防禦次由團員張蘋周彈奏大套琵琶次各團員合奏國學次各團員化妝演講並演黑暗家庭亡國鏡等各新劇雜以時事之滑稽見之捧腹至四時散會 
少年宣講團會員 
[海外華僑之呼籲]  
　　前日（三十一號）下午三時華僑合會接到暹羅華僑爪哇華僑多數團體公函特開緊急幹事會議當由主席李登輝宣布各團體信併暹羅來函謂暹政府日來强迫華僑入暹籍益加嚴厲無論生長暹羅與否凡到暹之華僑即幼童亦勒令入籍又暹羅欽定學校章程凡學校校長敎員須通曉暹羅語文學生尤應一律學習限期實行違者解散且治以應得之罪請華僑聯合會速設法援助爪哇華僑來函謂荷蘭政府令華僑子弟當兵不日實行請華僑聯合會速爲交涉朱遐九起言暹羅爪哇之事本會前已電請南北政府嚴重交涉且暹羅華僑曾派代表陳沅劉宗堯回國專辦此事乃至今毫無聲響足見政府實不足恃不如擇日邀請報界諸公共同討論或者另有良好方法以拯救此數百萬僑胞亦未可知遂公决於六月三號中午十二時東亞酒樓宴請各報界徵集多數意見再爲設法挽救繼許冀公言暹羅華僑寄來之血涙書及學校章程等印刷數千份徧寄海内外各團體懇予協助經衆贊成鐘嗚六下遂各散會 
[招商局股東會紀略]  
　　昨日（六月一日）下午新鐘三點十分商辦輪船招商總局假總商會議事廳開股東大會是日各股東到者八百餘人共七萬八千一百二十七股計七萬二千八百二十七權由董事周金箴報告關會宗旨次由查賬董張知笙報告丁已年戊午年兩屆營業結賬情形次周金箴請股東照章投票公留舊董事三人並投票選舉新董事六人查賬二人各股東照章投票畢即當場公推股東李載之宋德宜沈仲禮周清泉四人監視開筒核算股權計舊董票鄭陶齋得五萬九千零四十二權傳筱菴得五萬六千一百二十一權周金箴得五萬五千八百八十二權均當選留任新董票計孫慕韓得九千七百二十五權盛洋臣得八千五百七十五權邵子愉得八千四百四十五權陳翊周得八千四百三十二權李偉侯得八千一百四十權陳耀庭得七千四百六十權施子英得五千零七十四權盛澤臣得四千七百四十五權張伸炤得三千八百六十一權李載之得三千一百二十二權楊梧山得二千二百四十九權内以孫慕韓盛泮臣邵子愉陳翊周李偉侯陳耀庭等六人爲最多數均各當選新董查賬員票計張知笙得二萬七千二百二十九權周清泉得二萬六千二百五十權嚴漁三得四千三百五十三權陳炳謙得三千九百二十五權盛繩祖得三千三百七十五權盛蘋臣得二千四百七十八權謝衡牕得二千一百十六權楊梧山得四百十八權内以張知笙周清泉佔最多數各當選爲查賬員逐一報告畢時有股東孫鐵舟因新董孫慕韓原報所得權數爲二萬九千五百二十五權似有錯誤請衆注意當經監視員等重行檢查確係九千七百二十五權實由誤算所致遂即更正次由股東王心貫童詩聞聲言江寛船本問題頃據查賬員張知笙報告政府已允給償不致無着應請董事會繼續要求政府從速施行至撫卹被難搭客人等亦應由政府擔任商局不能承認云云全體贊成次傳筱菴董事答言此案無論昭何船本賠償政府决難推諉董事會自當積極進行應請各股東放心將來辦有實際自當再請各股東討論至此時已四點半鐘遂摇鈴散會 
[夏節之休息與防範]  
　　今日爲舊曆端陽節（即夏節）本埠地方審檢廳上海縣公署等均發出牌示停止辦公一天仰各該訴訟當事人等一體遵照 
公共會審公堂關正會審官亦飭知檢察處史檢察西員傳諭各捕房於今日（二號）停解瑣案署内各科人員一體休息並函咨輪應到堂陪審之英副領事卓君請爲查照 
　　各銀行及南北市各錢莊均循習慣停市一天故今日南北錢行（即公所）均無市面 
　　兵工廠謝廠長以高昌廟軍警照料軍廠周到茲届舊曆端節所有兵警自應酌予犒賞昨特備辦猪肉分送憲兵第一連吳連長曁高昌廟警區李巡官每處各送猪肉三十斤請爲轉派所部各兵警作爲度委酬勞兵工廠砲鋼彈機四廠及製槍鑄銅製藥各廠技師工匠三千餘名今日仍照舊章給假一天 
　　法捕房施總巡以今日爲舊曆端節係商界結束賬目之期各店號往來收賬途中行人身帶銀洋者居多恐有匪徒乘間攫竊特派包探及暗差捕若干名分往新老兩租界嚴密查緝以衛商民 
　　英美總巡麥高雲氏亦以商界習慣今日結束各項賬目公共租界内商務之盛冠於全埠各店舖派出收賬人員囊銀往來難保無匪類見財起意或混入熱鬧叢中或潛伏僻靜處所乘機竊發此種舉動不獨擾害行商實屬妨礙治安爰於昨日通飭各捕房捕頭各於所轄區域加派中西探捕分班按段嚴密梭巡以資防範 
[四誌日本水手戳傷華捕]  
　　匯山捕房六百四十三號華捕王文鈺七百九十五號華捕李忠朝五百六十八號華捕張阿三於上月二十八號早一點餘鐘在黄浦碼頭被日本商輪山城丸水手小富等持刀戳傷眼目臂肋等處車送醫院療治並經日領事署將當時肇事之四日人拘押候訊等情三誌本報兹悉王捕之傷勢經同仁醫院醫生將已被戳破之右眼珠取出並將上下眼皮用藥敷治後雖成殘廢然尙不至有性命之憂而李捕臂肋等處之傷當時頗極危險經工部局西醫竭力調治後亦已可保無虞惟自此事發生後外間謡諑紛紜各捕房捕頭深恐再有意外之事發生均極注意除勉諭各捕遵守警章加意巡邏外並飭中西包探格外留心偵察以保公安 
[西人開放物槍被捕]  
　　大陸報云英人戈爾定氏係古柏律師處之速記員上星期五日在禮查酒店取手槍向白拉期氏轟撃幸槍珠穿衣而過未曾傷人當收九百六十八號華捕與一印捕將戈爾定送至捕房星期六日由英公堂提訊判交保五千元釋出候星期三日再訊 
[服役美農部之金女士抵滬]  
　　大陸報云中國女醫生金亞梅在美國農部服役數年今復來滬偕麗利女士暫庽客利飯店金女士爲美國農部調查中國蔬品將以新得之豆種與北京蘿蔔種携往華盛頓以便試種此種豆形闊而扁七月間下種冰凍前結實美國南部之種大豆實賴金女士提倡之力據金女士云美國種豆之區現逐漸推廣云 
[南京號輪船抵滬]  
　　大陸報云中國郵船公司南京號由舊金山及日本口岸開來一日午後可抵上海載有郵件七百五十七包貨物一千五百五十五噸來滬起卸並有頭等艙客五十二人二等十九人散艙二十七人乘之來滬該船在卸清客貨後即將於二日午後開往香港蓋奉美焉府之命由香港赴海參崴載回美兵也 
[浙繭專車運滬]  
　　浙江各處乾繭已屆旺令每日來滬貨車因限於機力不能盡掛故於昨日（三十一日）特由杭州之閘口車站開駛繭子專車於是日下午三時開出並經沿途各站如許村斜橋長安硤石等站加掛繭車共有二十七車計四千餘包於夜間一時半到滬次日（一號）始得卸空當由運送處分撥場車送往通濟萬隆協濟義昌振綸等各絲廠 
[武俠會開會紀]  
　　中華武俠會爲聯絡交誼報告會務起見於昨晚（星期日）開全體會員大會首由吳志清宣佈開會宗旨并報告三月來之進行情形次請來賓龔仲衡演說形意門技撃精美并佐以馮介眉呂文成等之粤樂并開决定本月中旬開技撃表演大會除本會會員表演成績外并敦請南北各派技撃家二十餘人表演一切云 
[嚴查售吸烟犯之訓令]  
　　淞滬警察廳長訓令各區署所云案奉江蘇省長艶代電開風聞該屬境内私售私吸烟犯所在多有當此厲行烟禁之際亟應積極進行以重禁令應由該廳長速派妥員認眞調查如有私售私運以及私吸人犯立即嚴拿盡法懲辦警役人等倘敢得賄庇縱并即從嚴究辦勿稍寛貸等因奉此合行通令仰該署所隊卽便知照切實調查加有私售私吸煙犯立即拿獲送廳以憑訊轉盡法懲辦倘有賄縱情事一經查出嚴懲勿貸並將查禁情形隨時具報並按月於造送烟案報告表時詳細呈報切切此令 
[豆船撞穿沉没]  
　　南市元和米行雇裝顔金松船載運靑豆二百四十包運往浙省石門交卸該船儎貨後停泊浦江過夜至是晚二時趁潮開船駛至高昌廟因黑暗莫辨碰撞於該處浮打錶上被撞一洞船貨立時沉没急即呼救舟子由鄰舟救起未遭滅頂刻正從事打撈聞該貨並未投保水險客家頗受損失云 
[坤範女校之追悼郭烈士]  
　　梅白克路女子坤範學校學生百餘人年幼者多非得其家屬之同意校長不敢使之遠行如昨日聯合會致祭郭烈士該校僅能在校中追悼不獲與會即此意也緣將該校追悼郭烈士秩序錄後（一）振鈴開會（二）校長向學生說明在校追悼理由（三）盛君報告郭烈士行狀（四）演說中國女學之重要及女子之應有愛國心（五）奉追悼歌（六）教職員學生全體向上行三鞠躬禮（七）振鈴散會 
[籌辦中國小學校聯合會簡書]  
　　國勢詭　外交顚挫曰洗滌國恥曰抵制日貨人人固同具此願學界尤責無旁貸大中學旣有聯合會之結集小學校　可已乎小學生有國家之觀念無自動之能力然立以標鵠示之趨戳日加誥誡時加提撕則其收效之宏大當無與偶彼小學生得之於學校播之於家族而家族之被感化意中事耳一小學生能化一家施則全國之小學生能化全國之家族矣是不啻家置一喙而日喻以國恥國仇也且夫我旣不能競勝於今日獨不欲爭榮於將來乎欲爭榮於將來尤惟今日之小學生是賴近果遠因非聯合全國不爲功凡我小學亟起圖之發起者培德兩等寗波旅滬紹興旅滬學校臨時事務所美界東唐家衖紹興旅滬學校 
[法新租界内之防疫辦法]  
　　法工部局衛生處以天氣漸炎衛生一道須當講求查新租界内小浜陰溝頗多誠恐蚊蠅發生有碍居民衛生故飭工人用滅疫藥水澆入小浜陰溝内以除蚊蠅而免疫癘 
[懸旗措詞激烈之干涉]  
　　法租界大馬路劉宏樞所開之某衣店於前日在門前懸掛白旗一方上書抵制日貨欲斃倭奴等字樣爲法捕房西探長石維也得悉以此項言詞甚爲激烈有違定章故帶同包探等前往該衣店將旗與店主劉宏樞帶入捕房諭令交保出外候解公堂訊問 
[造船所新屋將竣]  
　　江南造船所前因辦公房屋不敷分配曾借海軍輪機處洋樓數幢以資應用嗣海軍司令公署由南京搬至上海經海軍藍總司令一再商請江南造船所劉所長騰讓數間俾得支配辦公該所劉所長以左近並無空屋一時無處遷讓商緩數月乃於署前江邊隙地上起蓋洋樓一座計價洋三萬餘元呈奉海軍部核准撥欵興造以來半年有餘大約本月中旬即可完工一俟内部裝設完善即可遷入新屋辦公原住之屋讓還海軍司今公署應用 
[敵僑欠欵判照數償還]  
　　旅滬敵僑與華洋各商有錢債糾葛者均於未經遣送時先後理楚惟英商晋隆洋行被德商亨寳輪船公司所欠英金一百零六鎊四先令九辦士及美最時洋行所欠英金一千零七十四鎊六先令至今尙未收到故於前日午後延律師投公共公堂陳明被欠情形並由晋隆洋行大班英人蓋爾（譯音）將賬據呈請關讞員與英卓副領事察核之下以被告德人雖已回國旣經原告呈出證據證明所欠屬實會判亨寳輪船公司美最時洋行各照所控之數償還並繳堂費 
[戴勳臣案繼續重訊]  
　　唐巨奎王石林王厚菴被四川人戴勳臣控其設計陷害請追損失一案前日午後收公共公廨繼續傳訊戴之律師上堂譯稱上次訊問退庭後詎被告王石林甫至公廨頭門即唆使伊子將戴辱駡且欲行兇爲敝律師所見上前勸阻及戴行至北浙江路王子又以石鬼飛擲幸未撃中但本案正在進行時被告不應出此暴舉云云王襄讞與美副領事　君命王石林至案諭謂如此每再有此種行爲本公堂立予嚴辦諭畢仍由三被告之律師互相鞶問戴前次所供各節歷時甚久旋因見證魏漢卿前堂訊供不承認將戴喚往乾記機故原告方面邀到總巡捕房包探張玉嶺投案證明魏漢卿前曾在捕房當西探目海明惠之面承認將戴喚往乾記棧等詞又由戴妻吳氏到堂訴稱前年十月初八確係魏將丈夫喚去致被賺往西門遂成寃獄云云中西官諭被告仍各交原保候再訊核 
[汽車撞傷男子]  
　　昨日下午有某號汽車駛經南京路撞倒年約三十許之男子受傷甚重不省人事由老巡捕房一百九十號巡街捕瞥見當即前來抄錄汽車號數另雇車送受傷人往醫院醫治一面呈報捕頭查核 
[碰船溺斃鄉民之涉訟]  
　　曹家渡鄉民唐秀庭前日在蘇州河擺渡適有江北船户劉金泉艒艒船駛來互相碰撞唐立足不穏致落河身死由四區四分所崗警將劉拘案傳同屍子唐繼英解送司法科核辦 
[茶房虧欵自盡]  
　　顧阿榮住居德生里在北火車站爲茶房酷嗜賭博虧負纍纍難以彌補竟於前晚自縊畢命昨死者之妻朱氏報告四區警署張署長飭十圖地保投報地檢廳請騐 
[小工互鬭之懲儆]  
　　浦東三井碼頭湖北帮小工李登奎等與江北帶小工工桂元等衝突各糾小工互相行凶雙方各受損傷由警拘獲湖北帮李登奎劉和慶徐長漢劉有元李登鈺等江北帮丁桂元張小和尙等併送地方審檢廳請辦在案兹悉此案業經頂審明確除將受傷之李登奎劉和慶發堂醫治暫免起訴外其餘一千人證起訴審判廳前日下午屠賀推檢各官開庭飭提一干人到案研訊之下判决丁桂元張小和尙各監禁二個月徐長漢李登鈺劉有元判各堍向七天李登奎等俟傷愈後再行發落 
[奪築墳墓之衝突]  
　　住居霞飛路之陸姓日前雇工滕阿冬滕關林等在北新涇二十八保十九圖玉荷池地方建築墳墓詎有該圖地保姜介卿帶領陳阿毛王貴忠等到來奪做工程致起爭毆彼此各受微傷由四區四分所崗警一併拘解司法科轉送地檢廳核辦 
[童子軍月刋第四期出版]  
　　上海縣童子軍聯合會發行之童子軍月刊第四期業已出版其中要目如童子軍之對日觀章子軍願詞及禮節之商榷江蘇全省章子軍第二次會操報告無錫童子軍調查錄童子軍始祖貝敦保小傳等均爲從事童子軍者必　之知識每册六分半年三角五分全年六角發行處上海蓬萊路梅溪學校内 
來件 
[上海商業公團聯合會評議員姓名錄]  
　　上海洋貨商業公會代表樂振葆（南京路泰昌木器號）項如松（虹口百老匯路老順記五金號）陳文鑑（南京路福和烟公司）徐春生（交通路豐和顔料號） 
　　上海出口各業公會代表呂耀廷（五馬路良濟洋行）陸維銷（江西路陸維記）陸慶萊（五馬路四號高林洋行） 
　　上海皮商公會代表鄒諍靜齋（乾記弄口新昌源鄒義興號）劉萬靑（五馬路公顧里萬順豐號）鄭良卿（三馬路新聞報舘右首和聚棧）趙聘三（英大馬路東益豐長）蘇子章（望平街大阪渝鴻發源） 
　　上海五金同業公會代表項松如（見前）葉賢剛（百老滙路新順記五金號）張溎卿（虹口百老滙路瑞昌順五金號） 
　　上海呢絨公會代表陳文槐（外虹橋逢路口永泰呢絨號）周子慶（外虹橋塊大有恒呢絨號）周振聲（外虹橋塊全記呢絨號） 
　　上海書業商會代表吳秋枰（望平街上海書業商會） 
　　上海皮絲烟業公會代表蘇綿壽賴明山 
　　上海運輸同業公會代表何秉香（四川路二百三十三號清記公司）王勗甫（界路二百三十四號滙通公司）浦澄熙（界路二百零三號同益公司）周貫章（北車站慶祥里内一百四十一號協商轉運公司） 
　　上海股票商業公會代表何世葆（南直隸路二百五十五號同益股票公司） 
　　江蘇陶業公會代表凌伸甫（南市竹行弄五十六號） 
　　中國棉業聯合會代表沈潤挹（南市昌石街沈恒泰花行）薛文泰（厦門路衍慶里益泰花廠）許松春（新閘路四號永茂花廠） 
　　華商紗廠聯合會代表薛文泰（見前）（未完） 
來函 
[孫洪伊來函]  
　　啓者頃閱本埠各報載有和平通信社報告云昨日得北京快信云安福系之光雲錦王卽川等在滬日與中山派人秘密聚議聞現有一種計畫即段派完全承認恢復舊國會於北京行使自由職權而以舊國會選舉段祺瑞爲大總統孫中山爲副總統爲交換條件密計許久漸次成熟不日將在天津集合孫段兩派人物會議進行等語記者得此信後隨往各處多方剅探始悉光雲錦王印川兩君已於昨日晚車赴津中山方面亦派四人前往並調查得一消息中山昨日特囑某君往訪孫君伯蘭運動贊助此項計畫孫君對於此舉頗有異議恐一時尙不易疏通撮合云云按段氏與民國不能並存即吾人與段氏不能並存中山先生安有與段氏携手之餘地洪伊與中山先生凡事皆直接協商向未聞及此事亦從未有人來洪伊處言及於此至段爲大總統孫爲副總統之說尤極離奇此種記載旣足以毁傷中山又以離間伊與中山之交誼該通社所報告實屬傳聞失實特此聲明伏乞登入貴報來函欄内俾各報告此中眞相或不致再有此種謡言致滋歧誤也專此並候撰安孫洪伊謹啓六月一日 
雜評二 
[警廳之禁烟責任（庸）]  
　　淞滬警廳因奉省令飭屬認眞禁烟吾謂滬警廳之禁烟責任當以注意售運爲第一義也 
　　上海因特殊之關係幾爲私售集中之地亦爲私運滙萃之區内地之烟土殆什八九取給於上海也故上海警察官吏誠能於私運私售嚴密注意勿使漏網則足以絶内地私吸之根株豈第廓清上海一埠而已哉 
　　滬警廳勉之苟能積極進行不以空文相欺飾使烟害漸致於肅清其功自不在小以視恃其警察之威干涉其所不當干涉者勞苦同而社會之毁譽則不可同日而語也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十八）] [  一之]  
　　美國各大城令節前一日嘗有五色燦爛之襟章沿街出售襟章咸揷一甲字形布面高牌之上排列爲若干行仿彿我國端午前五日内售彩絨製成之艾虎者亦復排列成行以艾虎後細針揷諸他物之上負之過街以求售也所不同者彩絨艾虎有針中國婦人用以揷鬢襟章錦縧有針美國不論男女均以之飾胸耳然在旅游萬里外者每年將近蒲觴高會時一見沿街售襟章便不能無「每逢佳節倍思親」之感想也 
　　五月三十日國殤節與我「端陽」大有約略相同之點一曰時間上之巧於相值二曰歷史意味之不約而同夫我國端陽節英文嘗譯之爲「龍船節」ＤragonＢoatＦestival說者 
謂夏正端陽賽龍船之本因實爲楚屈原沈江而起言之甚足動人追念殊不知國殤飾之用意亦不外乎歴史性質之「追念」二字紐約「海盡河」HudsonRiver畔八十九道口有南北戰役海陸軍人之紀念塔一乃紐約全市學生所建以報陣亡諸將士者去紀念塔不遠即爲戰役中奏偉績之前總統格蘭將軍墓道墓建於一百二十三道西端成於一千八百九十二年時我中國之李合肥以與格總統生前交誼甚深特於墓旁手栽一樹而去迄今每年五月十三日尙由中國駐美使署照例行文紐約中國領事代表展謁陸墓敬謹效送一花圈焉此又足徵中國外交界人物之長於交際固大有出類拔萃之舉足令人長此留紀念也距美京不遠之「亞靈墩」國葬地ＡrlngronＮationglＯemetery每届國殤節游侣亦甚衆各將士墓碣前國旗飄拂花束燦列如繁星美大總統親蒞演說其演說塲係就多角式之廻廊張一極大布幕於其上廻廓四週極似盤籐之花架時近幕春（美國以四五六月爲春）繁枝交映已成天造地設之一幅綠色大「遮陽」矣抵美第一年國殤節適微雨陰冷茂漪詩云「英雄一瞑成長往廬墓蒼涼萬古情細雨冥濛天欲醉塞枝何事有繁榮」蓋紐約之紀念塔美京之國葬地均所以表南北戰爭將校士卒之英烈也美國南北戰爭自一千八百六十一年開始至一千八百六十五年休止距對德宣戰約五十年云 
　　次年國殤節天色甚佳記者以一人遊亞靈墩國葬地數其最大建築物即爲南北戰爭時南軍首領李將軍ＧeneralＢoberＥＬee故宅李將軍多謀善戰不獨爲南方所宗仰即北軍中亦深加敬服也故南北戰爭南方雖終爲北方所統一然李將軍之盛名竟以此而長留天壤間尙遠勝尋常二十餘任之承平總統也若我削平大難之李鴻章慴伏於專制政體下未克展其才能致身後有「陽秋未定蓋棺論病國能成豎子名」之誚者亦覺東西兩李將軍有幸有不幸矣此記者對國殤節之第一種感想也 
老申報 
[蘇垣近事（見光緒二年八月十七日）]  
　　妖物壓人之說蘇省近已止息惟又傳得有打印事并謂被印處色先紅而後靑黑漸能現出字樣云云顧恐亦子虚之談也惟雨傘銷塲近日極好緣湖州一帶謂有雨傘在手可以辟除邪魅故在蘇販往者頗多也又蘇城中街衢間所懸三大憲之告示其中印花盡被人挖去現在段巡已密查拿大約鄉愚輩謂印能辟邪故私自雕下非右别意也至洞庭西山人前所撃殺之廟　七人近已在蘇省　經上憲札飭太湖廳將已奉首事者十一人解省交發審局訊問矣 
 
[小金山（古蹟圖一○七）]  
此圖在江蘇江都北門外圓如伏釜四圍環水遠近十里中皆埋鐵鑊古治水者以此壓水俗稱李王鍋 
新拾遺 
[歐戰中之無名英雄（下）] [  瘦鵑]  
　　法軍中某軍士嘗有日記一則曰某村適當戰線居民已遷徙一空并鷄犬亦杳惟一七十許之老嫗尙淹留弗行彼蓋生於斯長於斯未嘗一日他去者一千八百七十年（普法之戰）及一千九百十四年德人已兩度蹂躪其地荒凉可怖而彼仍獨居於此不以爲懼嘗語吾曰德人之初來攻此村也我軍與之苍戰甚烈飛彈往來空中狀若穿梭時復破窗而入吾室吾則蹲矮桌下避之此村爲吾息息相依之地吾甚安之彼遠避不遑者徒見其膽如鼷鼠耳 
　　又有一法軍中軍官之日記曰某晨吾方從事修一電話之線見二少女及一幼童共驅三牛過草場時場中亂草怒發深可没脛間有黄銅之彈壳散墮草間燁燁有光似猶睜其怒睛欲擇人而死之者草場之側有小屋四椽門碎窗斜勢將頽仆荒園中猶有數小兒拾地上彈壳酣嬉其間若不知此爲殺人之兇器并不覺戰禍之已蔓延及此其天賦之勇氣良足多矣 
　　英國第七十聯隊中響導官威廉格拉夫嘗救一七歲之法國幼女頗爲同袍所稱女所居村亦爲敵人所攻中一巨彈全村立毁得生者惟此幼女遂爲格拉夫所救格拉夫後嘗告人曰吾旣救此女天忽雨囚立褫外衣加其身防爲寒氣所中弱質不能堪也女伏吾懷中不動亦不聲俄忽張其曼眸凝眸吾而作感激狀吾温言慰之則立舉其創臂挽吾頸以示親昵卒以被創過重未幾亦死吾今追溯前事猶覺汪然欲涕也 
　　阿辣司昔爲名城自經兵燹荒落乃同窮鄉後十室九空市聲都咽日惟聞砲聲磅磕而已城中有一商家婦年已老留而弗行爲之伴者惟一狗日侍其側其所居亦爲砲火所毁顧仍守之不去即彼頽垣斷瓦在彼猶不啻琛寳也 
　　一法蘭西之軍士某嘗於戰後過一村屋屋已爲敵砲所毁火光尙未熄忽聞有小兒啼聲似出於一燼餘之小室中亟入視見一婦人僵斃於地撫之不動更視内室則着火甚烈而啼聲即出自此室某不顧冒險趨入卒救兒出後即携之巴黎由美國二貴婦撫養云 
小說 
[知篇小說是何世界] [  瘦鵑]  
　　話說一天恰是端午日傍午時候四下裏膽着角黍香和雄黄酒的酒氣家家門前揷着艾人蒲劍裝點出一片端陽景色那終南山中的鐘進士鍾馗正睡醒了一骨碌爬起來套上了兩頭開花的快靴戴上了四而透風的紗帽把頭向着天怪聲怪氣的打了個大呵欠當下就有東西南北四個小鬼趕上來報道報爺爺今天是端午日午時將到快預備着殺邪鬼去鍾馗大吼一聲道我自知道誰要你們來絮煩快去瞧我那柄劍一年没用可曾銹了没有四小鬼同聲答應着即忙退了下去當下鍾馗勒起破袖子把他新辦的一隻十八開純金手錶瞧了一瞧嘴裏咕嘰着道他们下邊正閙着新鐘點舊鐘點閙得不可開交没的把我這一點鐘殺鬼的時刻錯了過去昨兒我倒没有啓奏玉皇大旁問他一聲到底照新的還照舊的也罷我且照着舊的行事再說不知道今天又有多少么魔供老子大嚼呢他想到這裏好不得意一壁便把那蒲扇大的手拍着毛腿一壁放着劈毛竹似的喉嚨唱起江北小調來一時唱得山花亂落山鳥驚飛正在這高興的當兒那四小鬼已抬着寳劍過來上前報道啓爺爺劍没有銹太陽直了午刻已到請爺爺下山行事罷鍾馗又　手錶一看撲的跳起身來提着劍趕到一個山岩上邊放眼下望時却見四面密密的罩着黑氣黑氣中有千千萬萬的鬼在那裡亂跳亂閙那時他一嚇一個廻旋皺着兩道濃眉向自己說道這個是何世界怎麽好好一個人世界却變了個鬼世界了更瞧時見那鬼越發多了有的在那裡厮殺有的在那裡打架有的在那裡相駡内中有大鬼有小鬼有餓鬼有色鬼有賭鬼有酒鬼有烟鬼有促狹鬼有勢利鬼有馬屁鬼彼此閙做一團簡直不像了世界東面有一個很毒的烈日晒着他們却還不住的閙鍾馗到這裡放聲長歎道唉這還了得這千千萬萬的鬼個個該死教我這一柄劍也殺不了許多况且一個鐘頭的時刻又是很短促的照我瞧來怕殺他一百年也殺不完呢正太息着那四小鬼忽又慌慌張張的趕來顫聲嚷道爺爺不··不好了下邊正閙着甚麽四大金剛賣國據說把這十萬八千里的地方一起賣給人家了鍾馗怒喝道小鬼頭休得胡言四大金剛怎的賣起國來快滾下去給我打聽一個明白四小鬼應聲去了一會兒又趕回來道爺爺這這是眞的聽說連我們這座終南山也賣掉了有的人還說須在山中掘一條隊道開甚麽火車咧鍾馗大吃一驚呆了一會子便又歎氣道唉完了完了四金剛旣賣國怪不得那些小鬼更到處亂閙我雖有着劍到今天可已没有用處也罷如今且把這四小鬼殺了免得他們將來也學那四金剛說着抓了那四小鬼一齊殺却當下便把那劍在山石上敲做了兩叚跳脚大哭道唉這個是何世界直是一個鬼世界罷我老鍾劍已斷了這終南山也不是我的了我索性拚個粉身碎骨去找屈大夫的英魂去罷說完張著兩臂從山岩上跳將下去這時四面八方鬼聲啾啾似乎在那裡嘲笑他的一般（終） 
[自由談之自由談] [  不冷]  
　　嫉妬中國俗語有所謂同行嫉妬者此即中國各行各業不能發逹之原因也又即中國人自相殘殺之根性也蓋各業之人不求自已之進步惟見他人之進步而嫉妬已甚可恥焉且又日夜惟謀破壞他人之進步一若人不破壞我即無由進步者其見豈不更可笑耶夫天地甚寛物之並行不背者何可勝計苟用此等謀人之心思以求自己事業上正當之進步安見不勝他人哉 
　　許嘯桐呆正未艾劉麟生叔豪天醒雄倡梁文佳李滌塵清明俊時秋聲劍萍陳義君豪楊潛谷僧君玉問渠雲五張而畊于森方秋泉莊士傑復初顧樹森鳳艶女士碧梧南屏氷松陳敏生蘋諸君鑒五月公辱承投稿略備潤資請各具條蓋章并書明住址向本館會計處支取可也此佈編輯部啓 
 
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
專件一 
[六合冶山考察記（續）]  
　　五冶山礦産之概况冶山之有礦産發見在漢已然西溪吳王濞曾於此山開採銅鐵冶鑄錢幣失器此冶山之所山名也最近何氏掘鑿山腹得漢代開採遺痕可知有用鑛物之藴藏該山中者久矣記者自八百橋領導者徑往發見鑛産之一山峯中是案當全山之西北角共南麓谷間共土地祠一土人稱爲靈土地是也祠之南側有深溝一條天六二邑之界溝也是峯全隸天邑自祠之左側下方北上沿途山土作褐色露出之石塊則作深黑色其斷口現金屬光澤摩以條痕板鑛屑亦呈黑色陟至山脊則見由方解石構成之脈石自東而西綿亘全山問鑛脈之破脈石層而露出者經雨水之溶蝕容氣之風化滲流石問染土壤作紅褐諸色中有紅褐色粉狀之邱則純粹之鐵養也峯之西麓谷問有高大之鐵鑛苗轟立空際作牛首形土人稱爲犀牛望月云鑛苗下有鑛洞二深幸數十丈採出之鐵塊堆集谷旁作小坵何氏之所遺也自是而北有大小鑛洞十餘深自數丈至數十丈不等沿山麓而列大抵皆銅鑛及鐵鑛也中有一鑛洞係中道傾圯者其已採出之鐵質鑛石堆集洞旁成色尤佳銅鑛洞之深者下層巖石悉作綠色近之銅臭蒸騰令人作三日惡山中除銅（屬黄銅鑛）鐵（屬磁鐵鑛赤鐵鑛菱鐵鑛）二鑛外聞尙有銻鑛惟以時促未及探悉山脚下有煤層質劣山中植物甚多有山查山茶之屬藥材則以潞黨參爲佳自鑛務停辦以來何氏僱佃牧羊於此 
[附冶山位置圖]  
　　六何氏開鑛之失敗史上述所見鑛洞十數皆何氏爲之也何氏爲天長産嘗集資二十萬來辦是鑛徒以開採未能合法濫耗多金至資本忽竭遽爾停工無識者遂詆此山鑛質不佳相率不敢嘗試坐令日人說觎利權外溢良可浩嘆實則何氏因資窳輟辦初非鑛之罪也 
　　七冶礦存亡與國家前途之關係在昔日轉合併之役日人某氏作得意語曰中日戰後吾日進取計畫將以北海道爲圓心以三島爲半徑自此畫一圓周包舉朝鮮諸地於其内兹韓已見併則當以朝鮮爲圓心朝 
[追悼郭欽光烈士攝影（其三）]  
場中一部分中國女子體操學校 
　　鮮至日本間爲半徑自此畫一圖周包舉滿洲蒙古於其内云云現距所言絻八九年耳而一回溯往事如　斯應累黍不殊可爲寒心今又更進一步矣試繹彼二十一條之要求自福建不得割讓（第五號第六條）以至南滿東蒙諸地政治經濟權之侵蝕（第二第三號）中間如浙江江西湖廣等省鐵路權之讓予（第五號第五條）如漢冶萍公司合辦權之讓予（第三號）如山東省土地路礦權之讓予（第一號）儼然一以日本島爲圓心以日本至蒙滿爲半徑所畫之侵略的圓周線也儼然一劃取蒙滿圈之放大也誠如是也則南京之鳳凰山礦與六合之冶山礦適爲組成此圓周線之各點不惟與膠州灣及山東全省路礦權有同一保存之價值且冶礦不保魯省領土路礦將呈唇亡齒寒之現象蓋冶山與山東南部同在江河之間黄海之右岸也而足以拊靑島之背議山東之後實爲冶山鳳凰山之二礦日人所以汲汲此二山之礦權者其即刧取膠州灣之奇兵滋佔據山東路礦之蔓也歟世人競言爭挽山東主權矣不知保存冶礦亦挽救山東之一助不可忽焉視之也矧冶由重要之礦産爲鐵鐵也者製造軍械之原料也而以之資尙武力主義帝國主義國家之取用使之取得之後製造殺人利器以爲宰割我土地人民之具是何異藉寇兵而齎盜糧恐虎之不傷人而益之以翼也國人已知爭廢二十一條之要求矣知二十一條中南滿礦産開採權之給予及漢冶萍公司 
[追悼郭欽光烈士攝影（其四）]  
約翰大學學生 
　　管理權之要求之應拒絶矣抑知冶山礦權之無異南滿礦産漢冶萍公司也耶抑知保存冶礦有與爭回二十一條有同一之價值也耶夫日本自取得漢冶萍公司投資權吸取鐵料用能擴張軍實兼併高麗蠶令蒙滿侵略山東爲我之害若益以冶礦增予以一倍之鐵量使其侵略之力與鐵量而俱增中國國家寗有生望中國弱國也軍械苦窳而使足爲製造軍械原料之鐵礦不自有之棄以資敵豈不痛哉且鐵爲人生日用必需之品農工事業之發逹胥於是焉賴覘國者至以用鐵多寡定文明進化之度焉英美之所以稱雄世界德之所以抗戰環球各國至四年之久而後敗者皆富於鐵産之所致也日本之鐵而我國漢冶萍公司爲之供給故以區區島國一躍而爲世界五强之一鐵之關係於人國也重矣惟英美能自用其鐵而强日本乏鐵能用他國之鐵而亦强我乃坐使大好鐵礦資人臠割以自促其弱此記者所以不能已於言也此考查礦産所以不敢自秘也 
八記者之希望 
　　（甲）懇閱者諸君介紹海内之邃於礦學者遊歷冶山俾以考察所得公之於世以引起國人投資之興味（乙）懇閱者諸君鼓吹開採冶礦之利益使國内資本家欣然連合組織公司從事開採以杜外人之覬觎 
專件二 
[民治公會約言]  
　　一名稱名曰民治公會歐美政府皆稱民治雖帝國立憲亦稱民治政府故德以普王有用兵權遂釀成今番戰禍繼自今惟民治方足言立國立國求亂乎求治乎民不治而國治者鮮矣大學言治平必先修齊今稱民治本此義也曰公會者凡我公民道足以知義所在責任所在皆當一致進行故曰約言者即國民自决誓負責任不託空言也 
追悼郭欽光烈士攝影（其五） 
育英國民校義勇隊 
　　二宗旨注重人民自治天下繼　　戰政體絶無專有之國體書云民爲邦本孟子曰目爲貴此猶三代直道矣自秦始皇違反公理以國士爲子孫萬世之業民人與土地皆皇帝物主權所有任其生殺予奪而國家之義云亡以至前清因仍不改對内對外威信全喪内亂外侮輾轉相生今旣稱民國仍不知實行民治以民爲主對於士地財用宜有物主之權管理之權此二權者國權之根本也民治之根本也根本不解决徒空言救國何濟於事諺曰求人不如求已故民治尚焉夫中國之難治誰不曰地廣民衆乎但區爲村落城市則廣 
追悼郭欽光烈士攝影（其六） 
勤業女子師範學生 
　　者不廣衆者不衆比國法國之大大於吾一府一省者無幾猶且分設郡縣則自治領區不宜大過一郡可知矣準此以主張民治切實進行是爲宗旨 
　　三組織凡有公民資格道德高尙嗜好淡泊志願民治者得二人以上之介紹方可入會按民國立國本義對於一般社會及各地方其促養成自治道德發展自治精神由此推及各省各縣設立地方民治公會 
　　四建設本會主知行合一以實力建設模範地方模範縣模範市村綱領如下（一）敎育即古之仁政庠序之敎今大中小學普及社會敎育也（二）體育即出入相友守望相助之類（三）衛生即老有所終壯有所用幼有所長疾病相扶持之類（四）交通即行旅皆谷出於其塗之意（五）實業即使農工商礦等皆欲耕於其野藏於其市之意得此五者無自治費猶政府無政費斷不能實行哲學政府多主張用不動産稅設農工商等銀行皆資焉不然我國田稅之不均終無均之之日惟用爲自治費稅少者進化少民具爭勝心勢將多出多出則易均民人對於公産有物主心自然不復破壞有享用權自然樂守秩序根本建設莫善乎此矣 
五進行次第（一）在要請於憲法上規定政治與民治權限及民治經費民治領區等領區大者無得過一郡過大則難以周知其利害身體而力行（二）在聯絡領區規定水陸之交通及其他敎育體育等之相助性近於敎育者敎育近於體育者體育人人有所事事不至君趨於中央政府一隅（三）按交通路線劃定鄉治先設模範地方講習所以儲根本人才（四）在改良城市鄉村田畝或就勝地改建城市城市必有書樓公園等鄉村必有試騐場售種處等以代公園（五）在商定各等議員選舉法俸給法務使公民力足以監督之 
　　六職員幹事員正一人副二人總理一切由衆公舉正幹事有事副代執行庶務二人會計二人書記二人評讓若干人交際若干人演講員以實行講學爲職務凡職員每年一任常駐事繁時酌給津貼費 
　　七會費暫定入會一元入會時預繳特捐任意 
　　八會期每年署假爲年會每月第一星期日爲月會每禮拜日下午二時定期演講 
　　九通信處法租界金神父路環龍路西守美里樂天修養館轉 
　　十附言本會現在籌備期中至正式開會即行通知此約言於正式通過後實行并按年改艮 
　　十一發起人馬良（湘伯）劉仁航（靈華）江謙（易園）廉泉（南湖）丁福保（保祜）劉鐘尤惜陰黄警頑謝碧田錢寶鈞 
　　十二贊成人張謇（嗇庵）張棻君一）沈恩孚蔣智由黄炎培章炳麟（太火） 
 
 
 

Page 20

 
 
   
 
