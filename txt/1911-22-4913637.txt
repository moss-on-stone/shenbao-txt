# 1911 - 22 - 4913637

 

Page 1

 
 
   
 
 

Page 2

 
 
交旨 
十二月十二日軍機大臣欽奉 
諭旨督辦津浦鐵路大臣徐世昌等奏衍聖公報効津浦鐵路佔用地畝一摺該公爵孔令貽雖攎聲稱不敢仰邀奬叙究未便沒其報効之忱孔令貽著賞穿帶膆貂袿欽此又奉 
諭旨農工商部奏華商集股創辦公司振興實業照章彚案懇恩給奬一摺乂奏請將候補四五品京堂王鴻圖廣西候補道羅乃馨作爲三等顧問官一片均著依議欽此又奉 
諭旨醫辦江皖賑務大臣盛宣懷奏撥解江皖兩省災區賑欵赶辦急賑一摺知道了又片奏請將劉鍾琳調辦江皖賑務免扣資俸等著依議欽此 
十二月十四日軍機大臣欽奉 
諭旨憲政編查館奏核明陸軍部咨擬將應歸各衙門掌管事件酌量劃分一摺著依議欽此又奉 
諭旨曾議政務處奏議覆兩江總督張人駿等奏裁併同城州縣籌設審判廳一摺着依議欽此 
十二月初十日經内閣奏 
派大臣驗放分發直隸補用同知高鐸吉林試用同知李樹珊江蘇試用同知趙景沂山東試用同知王文治浙江試用同知趙景濟廣東試用同知韓汝庚安徽補用直隸州知州張錫恩河南試用直隸州知州王勇敷胡士楨貴州試用直隸州知州盧榮恩直隸補用知州周賡元直隸試用知州胡紹銓河南試用知州馮辛直隸補用通判王者相孫汝茂河南補用通判王學曾張履壽張居仁廣東補用通判馮敦庸北河試用通判張登瀛江蘇試用通判龎中行豫河試用通判紀源山西試用通判徐景循甘肅試用通判寗愼德四川試用通判黄澤深廣西試用通判蔡正綸四川試用直隸州州同汪炳宸奉天補用知縣劉延齡江蘇補用知縣陳安山西補用知縣崔毓驎宜翰河南補用知縣張慶澍陜西補用知縣王沛三讓直隸試用知縣張星躔郭桂阜羅雲林森江蘇試用知縣張鳴岐吳郭齡安徽試用知縣陳其殷劉文燿山東試用知縣王榮綬范家祜山西試用知縣侯允炎河南試用知縣秦文蔚賀昇平陜西試用知縣周國濱賀椿壽徐恩麟罕扎甘肅試用知縣車正軌江西試用知縣李炳琨黎思謙余賡颺湖南試用知縣洪展鵬湖北試用知縣蕭鳴鑾吳增春張寄沂焦錫蕃四川試用知縣石恩　張舜鏞劉廷貞廣東試用知縣虞兆祥師雲鵬廣西試用知縣戴國瑞廣東試用布庫大使章雲漢兩浙試用鹽運庫大使許世芳兩淮補用鹽大使徐鎔正長蘆試用鹽大使永壽山東試用鹽大臣許葉堃浙江試用鹽大使劉映魁兩浙試用鹽大使何際亨裴友寛兩廣試用鹽大使徐駿聲福建試用鹽大使魏景僖均堪以照例發往十一日覆奏奉旨依議欽此 
論說 
[論立憲當先知憲法之主體（沅陵張樹聲稿）]  
憲法者國家之根本法也。故當以國家爲主體。自日本以君權無限之國。採用立憲政體。學者清水澄輩。始主張國家無人格。遂謂共和國家。其憲法之主體爲人民。君主國家其憲法之主體爲君主。而君主機關之論。遂騰於人口。其致誤微而爲弊深矣。我國立憲在邇。國俗人情。多與日近。將必襲用其說。以定憲法之宗旨乎。吾恐效顰似。徒以滋弊耳古人云天生民而立之君。以爲民也而天生民非爲王也。傳有之民之所好好之。民之所惡惡之。此之謂民之父母。此中儒評論君主地位之說也德儒哈特巴氏云立憲國之君主。即世襲之大統領。共和國之大統領。即有期之君主德儒倍魯拉溪克氏云統治國家之職君主得以固有之權利就之。以統治國家爲君主之職。非機關而何。雖中外情形有異。不可一槪而論。然以世界之公理衡之。君主之地位可知矣。然君主主體說固行之日本而無弊焉。何也。曰此一時事實上結果。非法理上明騐。使國家而皆能明良共濟。若明治君臣然。則不獨立憲强。即不立憲亦未必不强。又何論乎憲法主體之用。何主義乎。然而此固幾幾不可必得之數也。使一旦繼承君位者不能復如明治。爲弊必難勝言。國家根本法。律宜爲永。久計。不宜爲一。時計。故我國今日之立憲。當取泰西各立憲君主國之憲法爲標準。不當取日本之憲法爲標準。泰西各國無論君主共和。其憲法皆以國家爲主體。蓋積家成國。分國即家。國家者統上下一體之詞。人生不能無。羣羣不。能無爭安内禦外。莫如國家此國家存在論之根本理由也。自個人的方度面言之國家之目的。在敎養人民而讛其利益。自社會的方面言之。國家之目的。在捍。衛本羣而絕其妨害。爲逹此種種目的之故。而强制組織生焉。而治者被治者之關係出焉。被治者何。人民是也。治者何。君主大統領及其一切官吏皆是也。憲法爲定此組織之根本法。則謂憲法之主體非國家。其安可得。謂君主人民之關係。非爲國家之生存而生。又安可得。况國家之在法律上。既得有公法人資格。則謂國家無人格。不足爲憲法主。體其誤自。不待辯矣。然或謂以君主爲機關。則與其他司法立法行政各機關無異。似傷君主之尊嚴。又或謂君主若非主體即不得爲國家之主權所在。是世界國體分類中。止有共和國並無君主國。實皆不然。君主爲統治機關。本世界各。國所同認。即愛宜湼克所謂國家直接機關是也。 
 
 
 

Page 3

 
 
其他立法司法行政各機關。即愛氏所謂間接機關。實可謂之分治機關。統治分治安可相提並論。無論何種國家。皆不能。不有統治機關。其在君主國爲君主。其在共和國爲大統領。又或爲國民總會。皆所以總握一國之主權。如必以君主爲一國主權所在。遂謂憲法之主體不在國家而在君主。則於共和國之主權在大統領。及國民總會者。將謂憲法之主體又不在國家而在大統領抑國民總會乎。總握主權者固不必卽爲憲法之主體。而君主統。治全國。自有其尊嚴。亦不以爲憲法之主體與否而有所損益。國體分類旣以主權所在而别。則主權在君主者。即爲君主。國亦與爲憲法之主。體與否無涉。又何得以憲法主體在。國家之故。遂謂國體分類中無君主國乎。至於君主地位當爲國民。所委託。則於古尤有足爲明證者。如昔日耳曼部落政治。凡有爭戰之事。始推選將軍一人爲領袖。後以戰事頻繁。將軍遂爲常職。是爲王制之濫觴。則其爲人民所付託國家之機關最爲顯著。他國君主之制。其起源雖不可考。要必爲利國家者。安害國家者危。可以斷言。謂不立於。國家之客位不可得也。即各國憲法之規定論之。無論何國憲法。必明定君主及臣民之權利。義務君主臣民對待而言。同受憲法之支。配則其不得爲憲法之。主體尤明。顧此皆就。法理上論耳。請更就實益言之。以國家爲主體。則三權不能絲。毫混。欲爲議院政。治易。欲爲政黨内閣易欲使君主不。負責任。以安固其地位亦易。以君主爲主體。則三權之作用均不能不干涉以大權。其結果必至使内閣議院皆對君主負責任。而不能收互相監督之效。勢不至置君主於至危之地不止。欲收立憲之效。不亦難乎。今國家立憲在即。不獨政府所當注意。即國民之眞心愛國者尤當注意。研究憲法者其亦一思及之乎 
要件 
[度支部宣統三年預算案撮要（再續）]  
第八類列雜收入。雜收入相當於外國之手數料等。然各國亦不一其例。有以之入國庫者。有不以之入國庫者。吾國蓋取第一類也。總數凡一千九百十九萬四千一百零一兩七錢八釐其中廣東數最鉅。爲三百六十萬八千四十一兩三錢九分六釐。江寗四川山西次之。江寗一百八十七萬二千四百六十五兩七分八釐。四川一百七十一萬。六百五十七兩三錢三分七釐。山西一百三十一萬八千二百八十八兩三分五厘。在京各衙門。共一百二十四萬三千四百二十一兩四錢四分二釐陜西一百十六萬八千二百五兩四錢四分七釐又次之。河南奉天廣西湖南雲南貴州江蘇湖北浙江直隸吉林黑龍江福建安徽熱河甘肅江西山西新疆歸化城伊犁察哈爾綏遠城順天烏里蘇台阿爾泰庫倫則均在百萬兩以下。最少者。僅及八百餘兩是又其次矣。 
設定。制以爲經久之計畫。使國家財源。取資不竭者。爲經常歲入。因特别事項之發生而注挹一時。以足國用者。是爲臨時歲入。臨時歲入。田賦類共銀一百九十三萬六千六百三十六兩四錢二分一釐。常關稅類共八千五百二十四兩四分一釐捐輸類共銀五百六十五萬二千三百三十三兩一錢一分七釐公債類共銀三百五十六萬兩。（黑龍江及直隸兩省）雜收入類。共銀一千六百五萬六百四十八兩九錢四分二釐。以非經常之欵。資以爲此較之處甚稀故不詳列。 
第一類列行政費。外國謂之一般政務費。因其爲掌一般的高等政務各宜署之經費也。今表中所列。國務費與皇室費不分缺。點一各官署皆並列。而無所統屬無系統之可尋。缺點二改良之策蓋不可緩。屬於中央者内務认越三百四十九萬一千五百八十七兩三錢七分五厘最鉅吏部三十六萬八千七百二兩一錢一分二厘。理藩部三十四萬七千七百六十六兩九分一釐。軍機處二十七萬六百四十三兩三錢九分。資政院二十萬兩。翰林院十萬七千六百四兩三分五釐。憲政編查館九萬五千八百五十二兩七錢四分。都察院九萬三千八百四兩九錢九分六釐。内閣七萬九千八百四十二兩九錢八釐。給事中衙門四萬三千十三兩七錢六分四釐國史館三萬一千二百六兩四錢二分三釐。内閣會議政務處一萬七千八百七十二兩八錢一分二釐。變通旗制處二千六十四兩七錢一分。上諭事件處四百餘兩。方略館二百餘兩。其餘東西陵承辦事務衙門。園明園上駟院。領侍衛内大臣處。鑾輿衛宗人府頤。和園稽察守衛處。武備院。太醫院中正殿。念經處上虞備用處。御鳥槍處。虎槍處。嚮導處。善樸營内繙書房。多者幾。及三十萬兩少者至四百餘兩 
屬於各省者。四川最鉅。共一百九十二萬九千七百四兩。廣東奉天次之。廣東一百三十七萬七千八百四十五兩一錢七分七釐。奉天一百三十五萬八千五十三兩五錢七分七釐（旗屬另計）河南一百二十八萬四千一百三十四兩九錢二釐。浙江一百六萬一千七百十兩。陜西一百四萬九千八百三十九兩。六錢五分。六釐。在百萬兩以下者。湖南吉林直隸廣東山西甘肅雲南黑龍江山東。湖北。在五十萬兩以下者。江寗江西新疆福建貴州安徽江蘇川滇邊務熱河。不及十萬兩者。庫倫順天江北阿爾泰西寗烏里雅蘇臺科布多至如察哈爾綏遠城。則僅及數百兩云。 
（未完） 
專電 
[電一（北京）]  
攝政王硃諭東督錫良東省疫氣蔓延傳染入關該督身任疆寄責無旁貸務須嚴防總以京津不致傳染用 
 
 

Page 4

 
 
副朝廷重委爲要又諭疫症如延至天津速停京津鐵路行車以免傳染 
[電二（北京）]  
資政院奏陳整頓晋省北鹽事務奉硃批督辦鹽政大臣知道又奏整頓邊事十條奉硃批政務處邊務大臣議奏 
[電三（北京）]  
度支部奏鑄造國幣應歸一律擬請裁撤寳泉局停鑄制錢 
[電四（北京）]  
魯撫奏編新軍以巡防餉絀請留恊餉經度支部 
議奏窒礙難行 
[電五（北京）]  
都察院代遞文耀條陳變通旗制籌維生計奏硃批旗制處議奏 
緊要新聞一 
[文斌箴告資政院之封奏北京]  
　　文侍講斌於十一月三十日曾遞封奏一件係對於資政院進箴告之言内容略謂自本年九月初一日資政院開院以來所議决重要之議案除速開國會外他無所聞而此一案又下借内外臣工之陳請上賴我皇上聖明獨斷與時會爲轉移該院固不能貪天之功以爲己力最可駭者彈劾軍機大臣事關君上用人大權乃該院忽而提議忽而取消以爲不應彈劾也即不應提議以爲應彈劾也則不應取銷在議員不過借彈劾政府以邀譽而軍機大臣遂挾辭職以要君玩視紀綱直同兒戲又剪髮一事上關國憲倡議已非一日竟不早爲陳奏恭候聖裁以定一是以致人心不靖商業恐惶至請開黨禁出諸臣民之陳請原爲赦黨求才以彰我德宗景皇帝之聖治以廣我皇上之仁慈忠愛之忱不可沒也乃該院輕於提議遲於奏聞深恐黨人倍生失望之心國犯妄存覬覦之念又况每日開會逾時議事毫無次第隨意來去晚至早歸或投僞票或報私仇議長不知維持秩序議員毫無程度可言在議員等方自謂各有宗旨各有政策勝政府各大臣之無宗旨無政策臣以爲非特無宗旨無政策彼此可同即其各圖私利不顧國家議員與政府亦無異也末謂各國議院均有監督政府之責任而議院則以政黨組織之必議員有二三政黨以討論是非而院外之政黨又足以監督議員博學之碩儒又足以監督政黨夫後議員乃不至泛駕而馳今我國旣無碩儒又無政黨執能爲資政院之監督非朝廷親與裁成嚴加訓誡不足以糾羣言龐雜之非而收執兩用中之效應請飭下資政院總裁等切實整頓痛改前非并請將臣此奏鈔交閱看該議長議員等果能睹臣此奏愧悔交并其顙有泚則良知尚在可爲來年晚蓋之圖云云摺上留中未發 
[資政院改定預算案清單北京]  
　　京函云宣統三年全國歲出入預算案由度支部奏交資政院後經該員審查股員量入爲出分别核减約有盈餘三百萬以外惟聞京内外各大吏頗有不肯承認之說兹將清單照錄如下歲入共庫平銀三萬零一百九十一萬零二百九十六兩八錢七分七厘歲出共庫平銀二萬九千八百四十四萬八千三百六十五兩二錢三分八厘總盈三百四十六萬一千九百三十一兩六錢三分九厘 
另一訪函云此次資政院議决預算案政府本不謂然日昨碩學通儒某議員及欽選某議員等以行政費裁减太多甚屬不便遂運動政府主張不能承認政府雖納其說不便公然反對聞須電詢各督撫意見如各省駁拒者多則藉口疆吏不能承認遂不會奏故本年預算案之成立頗覺難望云 
[粤督反對資政院核减預算北京]  
　　粤督張制軍日前電致資政院度支部陸軍部云昨得廣東同鄕京官來電資政院核减預算案内各欵又追加預算案内軍政費二百餘萬兩亦與陸軍大臣協商全行裁减共核减四百餘萬兩均擬撥抵賭餉等語查粤省三年預算一切行政經費己極爲節縮且應支之欵尚多闕如若再核减必至庶政廢輟似亦不成事體至軍政費多係水師巡防隊餉需粤省夙號多盜近來匪風甚熾原有營隊己苦不敷倘再裁餉裁兵將來羣盜縱横擾亂大局其貽誤何堪設想鈞院原奏尚未咨行來粤裁减何欵雖不可知而核減總數已逹四百餘萬之多揆之事勢必多窒碍難行至賭餉抵欵己有鹽餉二百萬其牌照酒捐現正督飭司道切實籌辦期於有成若再不敷亦必設法籌抵足額誓當早日禁絕以副全省紳民之望似不必因籌抵賭餉之故核減預算轉致牽動全局事關粤省來年大局不敢不據實電陳伏乞裁酌主持示復鳴岐叩 
[俄德日三國同盟之警信北京]  
　　俄德日三國同盟一事自前一禮拜北京外交團即紛傳殆遍私相竊議外國報紙亦多紀 
 
 

Page 5

 
 
載其事認爲極有關係之問題惟北京一方面之外國人則多取秘密主義以極稳靜之態度盻望消息故外間知者甚少聞此次三國之協商仍藉口保全中國以堅定三國在亞東之勢力云 
又據最近消息謂三國同盟之事實非無因而起蓋近有以來列强對於亞東事項本有協商即印度鐵道與中亞細亞英國鐵道之聯絡及波斯鐵道與小亞細亞德國鐵道（建築中）之聯絡彼此正在協商故有以此事與三國同盟混爲一談者但近兩日尚無續來電文此事確否容當詳探 
又聞各國註京訪員對於此事亦同守靜默之態度不肯洩露一字聞係受各使館之命令云 
日前日本駐京伊集院公使請假歸國適當俄德日三國同盟喧傳之時各國外交家皆以驚疑之眼光注意此舉 
又德國駐日公使默默男爵謂因眼疾近已回德聞有俟明年德太子到日本時再行回日之說此事於前項三國同盟有無關係頗耐研究 
又聞北京外交界傳言俄德日三國同盟消息發表後英國輿論爲之大譁其奔走探訪之切直視爲全世界一大問題加以議會新行選舉之後民氣尤爲激昻恐自由黨政府將因此受一大打擊云 
[郵部公債票恐不免失敗北京]  
　　郵傳部贖回京漢 
鐵路曾發行一種公債票惟向例中國政府發行公債票無論中央各部及地方督撫必行文向外務部聲明由外部行文各國公使再由其公使囑託銀行或會社在歐美巿塲代辦此種債票極有信用購之者亦衆此次郵部募債則殊不然並不經過其公使之手直接託某會社辦理其行息爲七釐回扣爲八五已屬駭人聽聞某會社即登廣告於倫敦泰晤士報招徠此項公債而前充中國領事之英人某向係經理中國政府公債事項此次見郵部特别募債則大恚特登一告白於泰晤士報謂中國募債向來無此辦法英人不可信用此債應其募集致生危險云云此項廣告爲郵部所見隨用唐紹怡之名義致一函於該報謂此實係中國政府募債一切歸中國政府担任云云而某英人又反駁之現在郵部已電告英使李經方囑其代爲辨明然泰晤士報則大著論說力言此債之不可靠勸英人毌冒昧投資恐此項債票不免失敗云 
[郵傳部參案之眞相北京]  
　　郵傳部參案出現後所有鐵路總局一般粤人無不疾首蹙額踴躍辦公惟全摺内容迄未發表兹探得原參最注重者爲沈梁任用私人大致謂京奉旣有盧祖善何以又用許引之京漢旣有鄭清濂何以又用劉人鏡黄耀昌並指明黄耀昌爲梁士詒之親家目不識丁云云聞交旨着盛宣懷吳郁生切實整頓並無查辦字樣故梁士詒不過虚吃一驚而已至外間有王寳田亦曾奏參鐵路總局之說惟盛吳已到任多日尚無調案飭查情形則此說恐不甚確 
[學部改訂兩等不學課程北京]  
　　學部奏改兩等小學課程摺云從前奏定小學堂章程初等五年畢業上年酌量變通於五年完全科外加設四年畢業及三年畢業之簡易科原以地方財力與人民程度各有不齊欲濟仰企俯就之窮而收多方造就之益是以分爲三種藉騐其孰爲便利邇來詳加訪察並證以臣部視學官之報告僉以四年畢業章程最爲適宜蓋五年完全科旣期限過長貧民或窮於擔負三年簡易科又爲時過促學力太覺其參差而且三種章程並列聽人自擇倘辦學者有所偏重轉有碍敎育之進行臣等再三籌畫以爲初等小學與其分爲三科易啟紛歧不如併爲一科簡而易從擬即折中定制一律以四年爲畢業期限並删除簡易科名目以符名實至授課鐘點從前多以私塾情形强相比附故每日多至五六小學考各國學制初等小學率以每日四小時爲準故有因講室不易擴張敎員不能多聘遂於午前午後分授兩班者在日本謂之二部敎授是爲節省經費計旣極便利而養護兒童之心力亦不至因課程繁重致受耗損尤彼國敎育家所最注意者也兹擬將初等小學第一第二兩學年改爲每日授課四小時其第三第四兩學年則增至五小時並將各科課程分别繁簡難易量爲分配以收循序漸進之功惟小學之制初等高等息息相關初等小學學科年限旣有變更則高等小學之敎科自應一併統籌酌加修改庶將來升學時課程無不相銜接之弊而學制有整齊畫一之望抑臣等更有請者近歲以來内訌外患在在可危加以生計艱窘民情浮動非增進人民程度合羣策羣力不足以宏濟艱難而非由小學敎育入手以鞏固其道德之根基則流弊亦何堪設想今戸口未清財力未裕强迫敎育雖未能遽行其各種籌備方法如推廣小學添籌經費等事固在在無可或緩合無仰懇明降諭旨飭各省督撫督率提學司自宣統三年爲始一律按照此次改定章程認眞辦理並迅將初等小學堂設法推廣以裕强迫敎育之基而收學制統一之效十一月二十九日奉旨依議 
[言官彈劾剪髮無效北京]  
　　自資政院請剪髮之奏上奉旨著遵前旨毌庸置議習日即有言官仰承風旨奏參陸軍部廕大臣擅行剪髮又奏參資政　議員羅傑員賜齡等剪髮隨後又另有人嚴參廕大臣剪髮此等奏摺皆留中未發說者謂監國賢明剪髮一事或在默許之列云 
[易宗夔亦怕冷嘲熱罵耶北京]  
　　易宗夔倡議取締公論實報一事輿論譁然聞易昨已致書倫議長陳說此事略謂公論 
 
 

Page 6

 
 
實報辱罵議員一案在議長請假期内由本員倡議請副議長諮詢本院可否咨行民政部取締該報繼經全院贊成副議長遂命秘書廳辦文咨行民部本員以事體甚微以後遂未過問昨閱報紙登錄外城廳諭援引院咨竟將該報封閉以致各報館冷嘲熱罵始則集矢於本員繼且含沙於議長細思秘書廳所辦咨文有云不獨敗壞風俗抑且擾害公安二語旣與本員倡議取締不合亦與該報辱罵事實不符宜各報之嘖有煩言也本院爲輿論最高之機關自以保全輿論爲要義本院爲法律議决之樞紐豈得誤引法律爲深文現在雖已閉會請議長用總裁名義一面咨行民政部撤回原咨改封禁爲取締一面查詢起草官略加申飭免事權之下移事關全院名譽請議長勿等閒置之爲幸 
[監禁人犯可重見天日矣北京]  
　　御史陳善同前奏監禁人犯請飭分别查辦一片略謂各省州縣相沿有一項監禁人犯或限以永遠或限以十年十五年二十年不等此等刑罰大抵爲對待常人之犯於律例無罪名之可科者而地方官以便宜行之祗於定案後禀聞上官而已此項人犯罪本不至於死而淹禁以終其身或十年以至二十年往往多致瘦死即幸而不死限滿復出而沈錮旣久已成無用之身終遂無以自活是監禁直不啻斬絞之酷殊可哀也恭逢光緒三十四年十一月初九日恩詔凡事犯在前各犯苟非罪在不赦自虚擬死罪以至流徒等項無不仰邀寛典獨此項人犯以不在五刑之中不得與於援免之列擬請旨飭下法部核議行知各省令將此項永遠監禁及限定十年以上監禁人犯凡事犯在恩詔以前者一體分别查辦至地方官處置此項人犯向止詳省而不報部嗣後宜如何明定限制以備稽查之處應由法部酌定章程藉資遵守等語昨由法部議復云監禁一項本非五刑之正律内並無明文舊例所載如婦女翻控及犯盜致縱容之父母自蓋罪應軍流者又人命搶竊拒捕案内人數衆多僅獲一二名按律擬罪監候待質者舊章内如姑故殺童養幼媳者又應發回城爲奴左道異端煽惑人民爲從等項又會匪案内情罪稍輕又軍流配逃例應加等調發及强盜搶奪等項問擬遣軍流罪者以上各項少或二三年多亦不過十年廿年要皆以原犯情節之輕重爲監禁久暫之等差並無不擬罪名而即予以禁錮者至永遠監禁舊例則指瘋病殺人及嫡繼毌故殺子致夫絕嗣因姦致死子女滅口祖父爲人殺子孫復讎致死國法已伸正兇監守盜千兩以上限外不完問擬斬絞監候者而言非不問情罪輕重而槪施之也此次頒布現行刑律監禁一項惟强盜待質者監禁三年會匪案内情輕人犯酌定年限監禁又當差人犯在配脫逃者加監禁一年其永遠監禁者亦止瘋疾殺人及監守盜千兩以上限外不完各項其餘均酌定年限改爲收所工作是此項罪名己較舊日例章删改十之七八定例旣有專條司讞者自宜一律遵守向來此等人犯各該省於審擬後分别奏咨由部核覆恭逢光緒三十四年十一月初九及宣統元年十一月初四等日恩詔節經各該省造册報部由臣部核擬准减免不减免分起具奏似尚不至向隅惟各省外結案件間有不分情罪不按例章州縣憚於審擬之煩往往從權辦理禀准督撫將無罪可科之犯濫行監禁自四五年以至一二十年不等或竟永遠監禁輕則致成殘廢重則慘遭瘐斃流弊所極何可勝言且此項人犯定案未經具報旣駁詰更正之無從逢恩並不聲明爲查辦寛釋所不到該御史所奏係爲愼重刑獄起見擬請將各省未經報部監禁人犯統限三個月以内造具情罪清册迅速送部聽候查辦以廣皇仁而清庶獄嗣後無論何項人犯均須按照律例或比附加减定擬罪名不得以律無正條濫行監禁倘有不肖州縣懸案不結將不應禁之人率擬監禁者一經查出或别經發覺承審之員以故入人罪論該管上司各官交部分别議處似此酌量辦理庶寃獄可以稍清而定例不至虚設矣十二月初七日奉旨依議 
時評 
其一 
巿面愈衰敗。則商人之發財愈難。其發財愈難。則希望發財之心愈熱而於。是投機營業起焉。 
即以上海論。先有火油繼有洋紗。又繼有標金。有橡皮股票。前者方仆。後者復起。希望發財之人。幾有。百折不回之。觀念而卒之終歸於失敗。 
我謂今年經。此大敗之後。商人希望發。財之心或者稍稍冷淡。其所營之事業。或且稍求實在。以爲補救之地矣。 
曾幾何時。而流毒中國數百年之鴉片。復有借以操奇計嬴者。 
歲將暮矣。前車未遥。我願諸君格外謹愼。勿再惹起巿面恐慌。之風潮。 
其二 
旣可告人矣。而曰秘密。旣秘密矣。而又一印刷品。離奇恍惚。使人不可捉摸。揣其用意。大致以爲秘密與否之權。固由彼操之也。 
不意彼欲代人秘密。而人偏不欲秘密。於是彼之秘密。亦無權秘密。矣不但無權。秘密。而他人且有權根究之矣。 
似此寡廉喪恥之徒。使爲報界中人而招摇焉。我報界將何以處之。使非報界中人而詐騙焉。我報界又將何以處之。 
我報界誠。欲自顧名譽。自全道德者。其速籌聲討之策。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鼠疫由北而南之大警告哈爾濱]  
　　哈爾濱鼠疫傳至長春漸及奉天屢紀前報兹聞外務部已特派北洋衛生局總辦屈道永秋設局於山海關等處檢騐關外來客有無疫症一面知會京奉路局凡由奉入關之車一槪勿售二三等客票京奉鐵路局即據情飛禀郵傳部當經盛尚書電復謂不售二三等客票於交通有碍不能照准只可由醫局多派醫生赴關外各站檢騐如謂因此多費醫金京奉可以酌償云云現該局又將此意商諸屈道屈謂尚須請示外務部云 
又聞日昨東督電奏鼠疫極盛勢將蔓延非添設醫院布置周密難免俄日藉端干涉惟經費浩繁懇恩撥欵濟急等語監國覽畢惻然旋降旨著度支部暫將大連稅關項下撥銀十五萬兩以充該省檢疫之需并著錫良迅速認眞籌辦俾得早日消除毌任傳染 
又聞吉撫以鼠疫傳染死亡甚多外部前派法醫美斯尼刻已因染病故檢驗需人除已電商京師天津各埠外昨特急電滬道選派精於騐疫醫員趕赴東省藉助檢驗以重生命 
字林報載二十日烟臺電云該口岸已經作爲有疫之埠疫氣傳至烟臺死者已逹二十人現已豫備在勃納夫（譯音）地方設立隔離所同日北京電云開天津又有一人患疫而斃北京又死一人 
按上海稅務司及領事公會已議定烟臺作爲有疫口岸凡有該處入口之船均將查疫 
[憲政館與各督撫往來要電]  
粤督電憲政編查館鈞鑒粤諮議局議員劉免卿等三十五人被控庇賭凟職一案前曾由諫電詳陳承准鈞館勘電飭查如有庇賭實據即行照律辦理並查照鈞館議覆于大臣奏案斥退等因旋迭據紳民禀電紛乘均以查明嚴辦爲期當經札委司道澈查兹據該司道禀稱議員劉冕卿等三十五人反對禁止安榮鋪票紳民指控謂其受賭商運動查訪再三尚無確據惟其中予人以可疑者議員蘇秉樞原係承充山鋪票商人該局議事向少出席是日請禁安榮鋪票議案更應自行引避乃忽到塲與議是夜蘇秉樞復在局設席宴客遍請各議員所到者均爲反對此案之人是則人言指摘殆非無因而首倡反對議案之議員劉冕卿本爲蘇秉樞文案其所持理由直是復回山禁變本加厲且於議塲臨時提議用黑白珠表决計是日議案共十起自一起至八起均未用黑白珠表决迨議禁止安榮鋪票表决時始復提議用黑白珠及後定議用記名投票劉冕卿等均書否字其召各界指攻遐邇一體未始非蘇秉樞劉冕卿等有以致之該司道等公同酌議諮議局本采取輿論之所議員等爲全省人民代表自應服從衆論詎劉冕卿等三十五人因不贊成議禁安榮鋪票一案以致惹起物議不特省中各界交口詆諆即其本籍士民及各埠僑商亦皆函電攻擊是伊等三十五人已失輿情之信仰即使仍留議席亦慮再起風潮旣據自行呈請辭職擬請咨商鈞館核明照准另行按額補選以洽羣情而維大局等情前來查此案關鍵本以議員有無庇賭凟職實據爲斷兹經司道詳查旣不能得其實據自未便照律辦理惟蘇秉樞本爲承充山鋪票商人劉冕卿又其文案而安榮鋪票又實違章影射應行議禁乃當此紳民渴望刻期禁賭之際該議員等亦嘗同呈以全體禁絕爲請如果絲毫不存袒庇之心何以吳霏籠提議請禁新增鋪票劉冕卿等三十五人忽起而反對固宜乎輿論之所不容也現旣自請辭職似應即如司道等所議准其辭職另行按額補選合亟電逹即乞鑒核示遵增祺陷 
館覆電廣州制台鑒陷電悉議員劉冕卿等三十五人應准其辭職憲政編查館虞 
魯撫電憲政編查館鈞鑒哿電迄未見覆預算册閉會時常駐員受全體議員委託與别項議案不同原呈業經聲叙今劄覆後旣無異言自可作爲通過歲闌伊邇急待公布盼速電示寳琦勘 
館覆電濟南撫台鑒勘電悉山東省預算案旣經通過如别無重要事件自不須召集臨時會憲政編查舘冬 
直督電憲政編查館鈞鑒會議廳規則第十條第三項内開關於本省單行章程規則及督撫衙門訓令等項經本科審查如有與國家現行法令抵觸之處得呈請督撫核辦等語查本省單行章程規則照章應付諮議局議决經議决後應照第一項付該科審查方能公布自不至有牴牾之處惟督撫衙門訓令範圍甚廣其機密事件旣未便付審查若緊要事件又不及付審查至於尋常批牘塡委繁湊如必經審查方能繕發旣嫌瑣煩亦必多所壓閣可否結庸逐件交付審查遇有疑難時再行召集辦理或印發後該科人員遇有所見認爲牴牾法令得若干人之同意亦可隨時呈請召集補行審查仍由督撫核定辦理之處乞核示龍東 
館覆電天津制台鑒東電悉會議廳審查科本屬補助機關與諮議局地位不同督撫所發訓令如有與國家法令牴牾情事仍由督撫負　其應付審查與否自可由督撫酌量辦理憲政編查館虞 
[鄂省追加預算數目報部湖北]  
　　鄂督瑞澂具奏云本年鄂省試辦宣統三年預算不敷案内前准度支部擬開應增應减各欵業經飭據各主管署局按照事實查明議覆由清理財政局覆核審編兹據清理財政局司道詳稱各署局追加預算現始陸續送到由局彚爲 
 
 

Page 11

 
 
表附以分表内除江漢關奉撥陸軍學堂經費遵章應歸關稅專册辦總理外其與省同有關涉者如公債費六萬兩原辦預算册内漏未列入又撥補鹽釐五萬五千兩係預算後始行奏撥均應歸入追加辦理此外追加歲出各欵應與原列預算新增籌備之三百七十餘萬兩一併另議以免牽混詳請遵照清理財政章程第二十二條奏明辦理等情臣覆核無異除將各表咨送度支部查核外謹附片具陳十二月十一日奉硃批度支部知道 
分類新聞政界 
[鄂督電催添派法官來鄂武昌]  
　　鄂垣及漢口沙巿宜昌三商埠各級審判廳及檢察廳現已一律開庭所有廳長庭長推事檢察官錄事典簿主簿共設六十四員除高等審判廳丞檢察廳長由特旨簡放外其餘均應由法部分發而法部因前次考試取錄人才太少故祗分發三十八員來鄂且有十餘員因事躭延未到鄂省開庭在即不能延期以待不得已由鄂督札委前充武漢籌備審判時代所設見習所各讞員暫爲代理俟法部分發人員到省再行換任一面又電催法部赶速添派及額飭速來鄂任用矣 
[贛撫咨請協緝鄱陽大盜武昌]  
　　鄂督瑞制軍近准贛撫咨開據湖口縣禀稱鄱陽湖著名大盜蕭天𤊟勾結黨羽盤踞湖上自號鄱陽大王肆行刧掠近因搶掠余主事官舫一案已飭水陸各營汎嚴密訪拿兹據偵探報告該盜己赴上游必匿於漢口宜昌一帶除飭水巡偵探出境訪緝外相應咨請通飭水陸防營一體協拿以除巨患而安行旅 
[諮議局催送豫算說明書杭州]  
　　浙省豫算本届諮議局常會官廳交議遲延又因浙路風潮展轉躭誤該局議員以豫算案關係重大萬無聽其不成立之理當經全體表决電呈資政院准開臨時會議在案日前復經諮議局呈催浙撫請將豫算說明書早日送局以便規定請開臨時會期昨准增中丞答復以地方行政經費豫算說明前准部復札飭清理財政局赶編去後現據該局摺稱說明根據在各署局所分移徴集限十二月送局明年正月赶編二月二十以前始能送院當以此項表册呈送到院尚須交由會議廳審查科審定先三十日定召集日期計開臨時會議必在三月以後未免過遲業經批飭漏夜赶編限於明年正月二十日以前詳送在案據呈前因係爲速定預算起見候札催清理財政局遵照前批早日編齊呈送以憑核辦 
[增將軍獨肯當此重任耶廣州]  
　　廣州將軍增留守昨接京電有簡放東三省總督之耗各當道及屬員得此消息即紛紛赴署道賀現聞增將軍定于本月二十日啓程乘坐招商局輪船先行晋京陛見至將軍一缺聞係左都孚琦兼署云 
軍界 
[鄂提赴東三省偵察地形武昌]  
　　湖北提督張虎臣軍門以奉吉黑三省地形險峻逈異中原爲統將者亟應預爲偵察熟悉心胸以備萬一有警形勢瞭然進退自若不爲敵人所刧特將此意密商於瑞制軍據情奏請自赴東三省旅行聞瑞督已允所請此摺業於前日拜發以一俟奉到硃批即率同參謀測繪各員於臘底正初起　前往悉心偵察地勢以爲異日効力疆塲之備 
[戍湘陸軍可慶瓜代矣武昌]  
　　鄂督瑞制軍以第八鎭步隊三十標二三兩營於五月間開赴湘省駐防迄今已歷半載各官兵備極辛勞兹届年關久戍思歸理宜調回以資休息惟湘省兵備單薄仍須鄂軍坐鎭特派三十一標一二兩營前往瓜代以便該營撤回聞三十一標兩營已遵飭於十七日起程赴湘矣 
[陸軍部考察浙軍先聲杭州]  
　　浙江新軍迭奉陸軍部嚴催業已咨報成鎭全鎭將校及砲工輜重等營亦已次第設立並由督練公所會同司令部飭委新派各員於上月望後出發分赴寗紹添徴均限三個月入伍成軍現聞陸軍部以浙省綠營全裁添編巡防徴練步隊奏報均極完善决擬派員來浙考察校閱以昭愼重昨日撫院接該部電咨准期於明年正月望後派員南下即經增中丞分飭全省營隊及陸軍各學堂一體預備 
[限期繪就軍隊分駐地圖廣州]  
　　粤督張制軍昨准軍諮處咨開本處有籌畫國防之責所有各項軍隊駐紥地區自應參仿東西各國之制按照國防作戰計畫妥定駐紥地區擇要分配以裨防務惟查各省軍隊多半團紥一區擇要分駐者甚屬寥寥亟應按照以上各項妥籌變通之法以爲久遠之規惟各省情形不同本處未便懸揣應如何分配之處務請妥爲籌畫從速繪圖立說限文到一月内咨復以憑核辦云云刻張制軍己通飭各營遵照矣 
防務大臣蒞鎭閱防鎭江 
　　駐紥浦口巡防隊總統兼會辦長江防務大臣張軍門動於日昨乘建安兵艦駛抵京口下椗江心駐鎭各防營兵弁咸在江干列隊歡迎鎗砲之聲隆隆不絕有頃軍門躬往東馬頭象山焦山各處砲台查勘一周復至駐鎭沿江各防營察閱防務情形頗覺認眞十七日軍門改乘砲艇馳赴揚州調查營伍後方始回省 
[學務]  
[農校學生又因國會被革矣保定]  
　　保定西關外農業學堂監督王道樹善刻因本堂學生某某等三人此次請求國會熱潮頗大特傳諭一併斥革以儆效尤 
[吉學司訂開學務研究會吉林]  
　　吉學司曹梅訪司使日昨通飭各府廳州縣轉知各該勸學所總董及各學堂辦學員紳限於明年二月初旬齊集省垣開全省學務研究會以促敎育之進步至到會各員紳應需之川資即由各地方學欵垣下開銷以示體恤 
[南滿鐵路優待學界人員奉天]  
　　奉城大不上各項學堂已於本月初十日一律給放年假所有各堂員生均皆回籍度歲提學司盧司使日昨已咨請交涉司照會駐奉日總領事移知南滿鐵道公司請照向章於回籍員生查明執照槪收半價并妥爲照料以免疏虞 
[博物學堂管理易員武昌]  
　　鄂省博物專科學堂自被焚燬一空之後瑞制軍對於該堂管理庶務各員頗有責言現提學司特仰承意旨將堂長談錫恩監學吳楚材二君撤差至監督劉洪烈及庶務朱某等則 
 
 

Page 12

 
 
各罰薪六月以爲修建校舍經費並因節省經費起見已委劉兼任堂長另委留美畢業生現充度支公所財政顧問官楊恩湛接充監學兼副堂長以重職守 
實業 
[華亭習藝所得奬松江]  
　　華亭習藝所出貨精緻久爲社會所　許前月運往南京勸業會所賽工品如洋燭肥皂毛巾布疋均得優等執照並銀牌三塊當由監督趙豹文大令面加奬勵該所經理及敎師工作人等均喜形於色現正振刷精神力籌進行方法想此後該所成績當更有可觀矣 
[北洋種植園之成績天津]  
　　北洋種植園常年經費僅洋六千元所管之地十有餘頃自光緒三十三年春間開辦今甫四年種活之樹八九萬株培成之桑秧七十餘萬株該園又以堿濕之地開墾種植今年所種之美棉每畆收至一百六七十斤之譜其成績亦佳矣哉 
[贛路坐辦辭職未准南昌]  
　　贛路公司坐辦劉景熙近來正丁母憂以故公司日前開股東大會未能入塲現劉紳以家居守制恐悮路工特呈請撫院辭去坐辦之職贛撫馮中丞以該總理因遭大故懇辭職任具徴孝思惟鐵路關係重要贛省集資事業以此爲起點商務亦即視此爲進退該總理公正明逹鄕望素孚股東會期旣據託有代表蒞塲則此後事體公司各職員儘可就商所請咨部解職並飭股東會另舉總理之處未便照准昨已批行勸業道照會知照矣 
[織襪公司行且停業杭州]  
　　杭城華昌織襪公司係胡紳倡辦歷年成效頗著銷路亦廣詎近來出貨愈多銷數轉滯致存貨堆積周轉不靈推其原因實由社會好用洋貨以致本國産品大形跌落現該公司經理人壯志頓灰已决計將各襪機暫時停織一面復將新購之襪機十五部賤價轉售藉以彌補虧耗 
雜記 
[又有借議員名義以干求官塲者武昌]  
　　湖北諮議局議員孫傳烈等近以議員資格具禀鄂藩謂議員爲人民之代表所言即人民之公言查有夏口廳敎諭劉全學品學兼優堪膺孝廉方正之選應請破格彚辦以尊重議員意思云云署藩馬方伯接禀後以保舉孝廉方正例由地方官切實查核取具印甘各結加造事實清册層遞賫司方能辦理並無議員出結保荐章程遂以與例案不符郤之聞孫傳烈等閱批大爲羞愠對衆力斥馬藩輕視議員之荒謬同局中人之有識者無不哂之蓋該議員欲藉此結識劉氏於學界佔一位置也 
[日領事幾爲鄕民所辱漢口]  
　　駐漢日總領事松村貞雄君日前偕武昌陸軍學堂某日敎員乘小輪赴漢陽縣南鄕大軍山窰湖地方行獵該處鄕民紛紛往觀日領因見來人愈集愈衆恐因誤會生事即罷獵向江岸而奔鄕人以其驟走疑有他故竟有數十人在後追趕欲搜索其身藏何物且有好事者大聲呼打日領窘急棄槍而遁幸在江岸遇有水師砲船兵丁始保護登輪返漢所遣之槍亦經水師哨弁向鄕民索回呈繳漢陽縣署備案聞漢陽令接日領函告後當以該水師保衛有功特賞洋八元犒勞一面將獵槍送還領署並以該鄕民仇視外人幾釀重案實屬蠻横非嚴懲一二不足以杜將來爰又飭派哨弁董國勝帶同兵差前往窰湖查拿素不安分之人到案懲辦以昭炯戒 
[浙撫認解浙路虧耗之慷慨杭州]  
　　浙司道詳復浙撫對於浙路貼耗一事主張照解業紀前報兹悉浙議局得此消息以此事於本省權利義務大有關係曾具書向撫院質問刻准浙撫增中丞批答云察核所呈各節大旨以存欵章程在部中爲應廢不廢在公司一面無論部中認廢與否己確認爲廢止若以此論斷則浙省認解虧耗銀兩固應停止并可據呈咨明郵傳部查照惟查存欵章程第四條此項存欵第一期自光緒三十四年二月初四日起於七個月内撥付八十萬兩第二期在十二個月内一律撥清如有事故可展至十八個月至遲不得過二十四個月倘到期不能撥付或撥付不全者此項存欵章程即日作廢滬杭甬路局即查照己收之實存本息限六個月内如數繳清至遲不得逾十二個月等語現在該公司是否業將已頒之本息悉數繳部本部院衙門無案可稽如遽行停解部中將以該公司已領之本息未經繳部核收存欵章程即未便作廢爲詞必至文牘往返永無解决之日此時浙省所認虧耗銀兩仍應飭司暫行照辦一俟公司按照存欵章程繳清已領之本息呈復到院再行核辦 
[飢民渡江就食之慘狀鎭江]  
　　近日淮徐海及皖北各屬飢民之來鎭就食者日益衆多均在寳蓋山下搭篷居住一届午後即見該飢民等在街頭巷尾喚爺呼娘哀號不已幾於到處皆是有因飢餓難忍向各食物店攫搶食物者即被站崗巡士責打情形甚爲可憐近兩日天氣寒冷異常金山左近已凍斃三人山巷南首凍斃四人亦慘矣 
[瀛談]  
倫敦之水晶宫 
自倫敦南行二十五里。有玻璃巨室焉土人呼爲水晶宫。地勢高峻。即而望之。巍然若岡阜廣厦崇旃。建於其上迤邐聯屬霧閣雲窓。縹緲天外。南北各峙一塔。高矗霄漢。北塔高四十丈。凡十一級。磚瓦榱角。窓牖欄檻。悉以玻璃爲之。日光注射。一片精瑩。其中臺觀亭榭。園囿池沼。花卉草木。烏獸蟲魚靡不備具。四周隙地數百畝。有商店若干所。酒樓茗。室隨意所之。有音樂院一。可容數百人。彈琴唱歌。諸樂畢奏幾於響遏雲而聲裂帛。他若魚龍曼衍。百戲並作。凡一切緣䋲繫撞。吞刀吐火。舞盤穿梯。搬演變化。光怪陸離。奇幻不測。能令觀者目注面神迷之。誠異觀哉。宫之中央。有大劇場。所演多英國古代史事。戰陣亦以刀矛。貴官出巡亦乘輿。儀從髣髴中華。最奇者。室宇。可以隨時變化。儼如空中樓間。彈指卽現。宫内遊人雖衆。無喧囂雜還之陋習凡入覽者。　以銀錢二枚。遊覽西日。尚未能徧。其宫院之大可知已。 
[諧文（續）]  
官塲運動會競走簡章。徒手競走。此專爲妙手空空。無力運動者面設然旣無運動資本。則必須極力巴。結加意逢迎。或以。巧言獻媚。或以令色取容甚至昏暮乞憐。求眞飯食務令上司憫其其窮苦。賞以一差半缺。以瀆困。迫不至白走一。塲 
負物競走。此等物先行自備。由家卿携帶出來。黄白　纍異常輜重。一入官塲則藉作孝敬。迨至奔走有。效則囊中競如釋重負。亦所不惜。但求博得陞官。則發財門徑。相因而至。是之謂千金散盡還復來。 
屈膝競走。此等走法。屈其右膝。祗以左足單跳。以養成婢膝奴顔之資格。看何人能捷足先登。並以着瓦靴而能競走者。爲最優等。托靴競走。此等走法。專以托大脚爲絕技。其濱習形圖。某藥房有發刊寄售欲走此門路者宜往該號購圖以仿行之。 
算學競走。此預算法但計差缺之肥瘠。何者爲優差。何者爲美缺。一頭走。一頭算。總以快捷爲。先故競走時。常豐一算盤在後。以備應用。（未完） 
 
 

Page 13

 
 
[咳嗽痰喘起死回生]  
余之患咳嗽痰喘自謂必死無疑蓋體質素虧嗽成勞瘵五年中聞有名醫不惜重金以聘之爭奈藥石無功病勢轉劇不獲已訪求滬上著名各藥亦苦無驗禱卜神祇嘆人力之已盡呻吟枕席念壽命之將闌迺將身後諸事一一安揷以待脫塵網而登兜率詎料一朶紅雲忽從天外飛降蓋陳纘緒表姪向在滬江南市十六鋪順泰司帳因目覩該執事之伯父亦患斯疾較余尤甚賴服上海瓣香廬崔氏驥製半夏得起沈疴緣亦向該盧親自購買兩盒由郵局掛號寄來據信中述及斯藥之神驗實爲二十世紀之極無僅有之品余因久厭服藥未肯遽試其如老荆絮絮不已只得略服少許以慰屬望幸芬芳撲鼻心曠神怡於是晚間又服二錢習以爲常其始只覺咳聲稍稀痰豁不喘五日後據牀可坐三十分鐘言語亦氣機舒暢由此逐漸見輕又購服一料孰知待斃行尸頓起膏盲於意外非惟夙疾全痊精神亦因之煥發闔門感戴永矢勿諼爰題起死囘生數字並將治愈大略操管縷述仍託纘緒表姪代登各報以酬該廬主人之盛德並告同氣相求之海内臥病諸君也○寓金陵太倉巷試用通判朱世杰鐵臣氏啓○附近一開間便是假冒訃埠此發格外克已如無消路包可退還門市起碼五角以便試服　上海盆湯衖走過絲業會館寗波路口五開間門面瓣香廬驥雲氏總發行所製 
[德裕當廣告]  
本當首創出售滿衣係庚子臘月朔日開張迄今適逢十載荷蒙各路客帮歷年　惠顧同稱信實無欺屢承　嘉許照向章以爲報今逢十年紀念將各種滿衣及粗細皮袄一律照原碼八折出售以副惠顧諸君之盛意惟定價仍本當首劃一不二　三洋涇橋南首德裕當特白 
[軍事小說驂游記定價三角]  
是書記載開辦徵兵時代之種種怪現狀如徵召之雜亂兵警之衝突軍人之脫逃閙事軍官之冶游賭博本春秋尊所見聞之義發離騷借物諷咏之詞言者無罪聞者足戒誠軍國民不可不讀之書 
[社會小說潯州黑暗定價四角]  
是書係一極開通之女士處極黑暗之家庭以有志向學備受翁姑頑夫之慘遇　蒙不白之冤誣讀之令人髮指涙下而旁及當地新舊黨之激戰女同志之憤爭尤足徵家庭社會種種之狀態文詞淺顯極合女界購讀　總發行所上海棋盤街集成圖書公司廣告 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
來件 
[上海城自治公所庚戌冬季議事會議决事件（續）]  
一蘇松太道照會九畝地變價充公案内留地八畝爲硝磺庫火藥局遷費案董事會交議事件按照城鎭鄕自治章程第三十六條第六欵及第三十九條之規定議决如左 
查九畝地變價充公一案前經上海紳士禀准前督部堂端以五份分攤在案現在查丈未竣並無留地八畝之議惟遷建火藥局硝磺庫以防危險究係地方有益之舉應俟清丈事竣如有餘地由董事會酌量劃撥 
設負販團案 
董事會交議事件按照城鎭鄕自治章程第五條第四第五欵事宜議决如左 
城區域内貧民固多而小學畢業之學生一時無業可就輒成游蕩者亦復不少兹仿日本負販團之意籌欵二千元試辦一團凡貧生願作負販需貸資本者自一元起至五元止分作五等貸給覓保具領分期歸還以資周轉附簡章如下第一條負販團貸欵處即設立城自治公所内 
第二條本公所先行備銀二千元專欵存儲爲負販團第一團之用第三條地界以城區域爲限貸欵者暫以初等小學以上畢業生爲限第四條具報時須先呈驗文憑將姓名年歲籍貫住址何學堂畢業父母存殁願貸若干元作何負販塡明貸據並妥覓保證人俟查明准貸即偕保證人來所簽字領欵第五條貸欵自一元起至五元止准貸後給予憑單一紙按期還欵由本公所蓋用圖章於上第六條貸欵時察其生業之大小需本之多寡酌量貸與不得任意多貸並不得作不正當之營業第七條還欵分作十期以每月初十二十晦日爲期如貸一元者每期還足銀元一角貸五元者每期還足銀元五角槪不取息第八條貸欵還清後仍准續借倘延遲拖欠向保證人追賠 
一規定小弄内翻造房屋收進尺寸案 
董事會交議事件按照城鎭鄕自治章程第五條第三欵事宜議决如左一弄之爲一家出入而兩端朝夕有關閉者旣已通行卽不得阻塞其造屋收進尺寸免予限制一通弄爲兩家以上出入者一律照章收進二尺一不通之弄有兩家以上出入者一律照章收進一尺 
一清潔所中阻緩延再請核議案 
董事會交議事件按照城鎭鄕自治章程第五條第二欵事宜議决如左此案早由監督官查核後移交辦理董事會照章有完全執行之權應行赶辦 
一城門關閉時刻未歸一律再請核議案 
董事會交議事件按照城鎭鄕自治章程第三十六條第一欵之權限及第四十條之規定議决如左 
城門關閉時刻參差居民咸稱不便己由春季議事會議决由董事會呈請一律改歸巡警管理半年以來城門弁兵藉啟閉勒索如故居民大爲不平現省城各門己統歸巡警管理上海爲中外交通大埠豈宜任該弁兵常演此腐敗之景象應由董事會呈請蘇松太道上海縣詳請督部堂撫部院飭比照省城辦理 
一上海縣照請推廣簡易識字學塾案 
董事會交議事件按照城鎭鄕自治章程第五條第一欵事宜及第九十三條之規定議决如左 
此案應由本公所學務辦事員查照現行章程酌辦 
一取締押店案並收捐章程案 
董事會交議事件按照城鎭鄕自治章程第五條第四欵事宜第九十二條第二欵及第二項又第九十三條之規定議决如左 
第一條凡押店均須報領執照第二條執照須塡明店王姓名年歲籍貫住址並資本若干月息若干第三條押店受押各物押票上所記載須與帳簿相符如有察出不符之處按照押票所載數目加倍科罰第四條押店值查騐失贓及吊取贓物時店中人不得隠瞞第五條押店如覺押物之人有可疑情節時應一面留住其人一面報告於巡警第六條押店每日至早於上午七時開門至遲於晚間九時閉門第七條押店應按照月息分等納捐計定四元六元八元十元爲四等第八條押店所領執照不准别人頂替執用 
本埠新聞 
[條陳整頓路政之意見]  
　　地方公益研究會會員金松夫君擬有整頓路政意見書送交該會採擇施行其文如下（一）街道宜統翻石子因前次石條街不能經久一有車輛震動必然斷損日多屢條屢破經費浩繁不如塡砌石子較爲久遠（二）停車宜有定所照租界章程分叚停車不得紊亂及觀城内車夫往往街道狹小之處擅自停車以致有礙行人嗣後須擇寛廣之處准其停車以昭畫一違者議罰（三）行車須有一定界綫自城内駛行車輛以來老者少者不及避讓以致顚跌時有所聞撞倒貨物褫破衣服亦所不免現在宜限定地位先由蓬萊凝河福佑侯家等路道途廣闊准其行車其餘未闢馬路之處一槪不准行車免得行人妨礙俟日後馬路交通再行推廣可也（四）宜多設路燈現在小西門起至凝河路止店舖無多路燈鮮少暗黑之中行人大爲障礙無怪匪人乘間搶物時有所聞嗣後宜添設路燈使街道燎明方保無虞（五）宜添放警察勸學所一帶警察甚少難免宵小乘間窮發前聞學師之子行經該處竟被搶奪洋銀十枚而去迄未破案恐若輩習慣自然更形胆大鄙見非添放巡警增置路燈不可（六）宜塡塞河道北門内之東馬橋浜西門内之紅欄杆橋浜西倉橋浜均污穢不堪一遇夏令臭氣薰蒸於衛生大有關係是宜設法籌集經費陸續塡塞 
[巡警道催釘門牌]  
　　江蘇巡警道汪觀察通飭所屬各廳州縣文云照得本年各屬調查人戸應釘門牌前經本道擬定限於八月望前辦齊不得遺漏嗣據各屬報到人戸總數後因查前項門牌究竟已否於查 
 
 

Page 19

 
 
戸之後即行一律編釘未據禀報復經查照民政部奏定門牌式樣照錄通飭凡未經編釘者即行照式製辦編號按戸飭釘限一月内全境一律釘齊各在案現在己將一月僅據靖湖廳申報業已遵辦昭文宜興二縣甫報遵飭編釘其餘各屬迄無隻字具復殊屬不知緩急查調查戸口定章廳州縣同知通判知州知縣爲監督各地方所有巡官長警均有協助調查之責調查經費應由各地方自籌其從前所有保甲經費應一律移作此次調查之用各等語是前項事宜各廳州縣旣爲監督責有專歸無可諉延如延不照式編釘或揑詞欺飾一經查出均惟各該監督是問合亟通飭札到該縣立即一體遵照辦理限本月内務須一律釘齊具報檢同門牌式樣呈驗以憑派員復查毌再玩延干咎 
[華童公學年假紀事]  
　　工部局附設華童公學於二十日舉行年假禮局董曁校董沈仲禮祝蘭舫兩觀察福開森李提摩太花立嘉諸博士以次蒞校三時集中西來賓男婦數百人茗叙於膳室四時半學生四百餘人排班入禮堂來賓及諸生家屬亦即就坐主席花立嘉君及沈觀察福博士相繼演說大致謂本校宗旨漢英文並重今竟逹到目的非監院康普君漢文敎務長李懷湘君實心任事不克致此次由學生韓增沅奚福康周禮謙謝益亭等漢文演說經乾堃諸昌齡張鑫海等英文演說莊諧雜出聽者鼓掌次由沈觀察福博士頒給漢英各班奬品得奬者錢文耀翁國勛經乾堃諸昌齡等不下三四十人六時後禮成散會又日前考試漢文敎員校董沈仲禮觀察取錄十卷送校監院康君屬敎務長李懷湘君覆試敎授法取定陳述歐王鐵樓二君董事諸公業已認可延聘 
[體操會員願盡義務]  
　　滬城體操會會長顧賓秋函致城自治公所略云敝處各會員同稱體操會之設係爲保衛閭閻起見查南巿商團公會遇有地方戒備及歲杪之時必奉派巡邏出爲防禦以杜宵小竊發會員等入公會者固己擔其責任而來入公會者亦有應盡之職務兹擬於十二月二十日起至除夕全夜止在城内五警區中澈夜荷鎗梭巡協助巡警倘遇偷竊刧奪等事即會同巡警拘拿以衛行旅而保治安環商轉請知會巡警局查照等情爲此函請警祈核奪施行 
[根究印刷品之由來]  
　　本縣田大令近奉江寗勸業道李札云本月初四日有自稱中口報主筆章佩乙來寗投函本道文案處經韜伯謂有秘密事奉告文案經韜伯當即往遇章佩乙手出一印刷品稱係中口報館所刷印滿紙讕言内中牽及歷任各大憲並有交通内監等語殊屬荒謬巳極查毁壞名譽律所嚴禁此項違禁印刷物必有主名之人應卽查拿嚴究除移請上海道轉飭遵照辦理外合行札飭札到該縣即便遵照飭提該報館執事及證人章佩乙嚴行查究主使之人並移知捕房如有將此項違禁印刷品在租界分送者一律禀究並將辦理情形具復毌違 
[輪船買辦投江自盡]  
　　大阪公司專走長江之大吉輪船買辦某君未知有何怨忿於本月十四日夜舟泊漢口碼頭時投江而死是時已在深夜無人覺察次日起椗之前船上各執事因遍覔無著始起恐慌嗣於漢鎭英租界五馬路江邊見有浮屍一具急僱漁船撈起認明無訛全船不勝痛悼因即知照家屬厚爲收殮 
[虎兕尚堪出柙耶]  
　　著名流氓三十六個黨專在南巿十六舖一帶碼頭恃强勒詐擾害商旅此次該黨頭目陳鳳林（即小鐵墩）因勒詐搬運白菜費起衅毆傷潮帮雜貨店夥多人經印蘭生報縣驗明飭差拿辦未獲旋由原告自行扭解至縣押候查核在案兹聞陳密遣羽黨在外運動希圖年内釋出前日求某商董爲之致函縣令請准交保田大令未允所請現陳又改變方針擬向原告商懇不知能逹其目的否 
[女工何堪受虧]  
　　法新租界羅家灣附近新開之某絲廠近欲扣减各女工存欵工資以致互相喧擾聚集女工六七十人擁至羅家灣捕房控訴後又至大自鳴鐘捕房喊控經麥總巡諭令回去照常工作所有扣减存欵工資一事允候查明核辦 
[鄕民揑報遇盜之眞相]  
　　西南鄕二十六保十一廿七圖鄕民山阿姝前偕地保董月堂投縣呈報被刧米麥當經田大令准詞飭緝在案兹由自治公所董事查明報告並非盜刧守因山阿姝有公産田單抵於阮松泉處山阿姝之胞弟山阿鑑欲向贖回不允糾不前往將山阿姝之米麥强行搬去即中阮松泉楊秋泉唆使揑報被盜搶刧前晚經承襄讞提訊屬實以山阿鑑藉端搬物固屬不合惟山阿姝亦不應聽唆揑報喝令笞責嗣因山阿鑑代兄求恩姑寛免究惟阮松泉圖謀山姓田産從中唆訟實屬可惡諭飭差提案嚴究 
[杜絕盜賣地産之希望]  
　　城内九畝地一帶地價自開闢小西門以來日漸增昻惟該處大都無單營地每有冒認地主互相爭執者近又有陳寳全赴縣呈稱舅父林順寳有坐落廿五保四圖十二舖改字圲坟地一畝六分七釐因舅父無後被姚金山陳榮生串合盜賣求請追究業經田大令批准提訊前晚由承襄讞訊明該地前有陳鑑請領印諭並無董保里隣切結顯係冒領例應入官判令將地充公嗣後如有盜買情事惟陳榮生姚金山二人是問取結斥釋 
[狎客與鴇婦之假殷勤]  
　　英租界浙江路一百三十三號門牌雉妓院鴇婦花陳氏控狎客張大章將迷藥置於食物内希圖謀財等情昨由老閘捕房包探沈阿岳金泉叙將張查獲解至公共公堂請究先據花鴇供稱張到院狎游不滿一月前日張請婦人坐馬車先至虹廟求籤繼往張園游玩傍晚同到南京路普天香廣東宵夜館内晚膳張將迷藥置於鴨粥内幸由馬夫陸道生與該館值堂人羅芝香等窺見即向詰問據稱因患目疾慣服之藥彼此遂不介意詎張潛將置有迷藥之粥調與婦人飮食食畢張復與婦人同坐馬車兠游各馬路旋至大馬路五龍日升樓門首停車登樓啜茗詎張又於茶内暗置迷藥婦人飮之即神志昏迷馬夫飮之亦口内麻木並見婦人顔色改變始知有異因即報知捕房將張拘獲解案務求嚴究繼據見證陸道生羅芝香投訴各節與花鴇所供略同質之張供前在南碼頭久記樹行内爲司帳因病於中秋節辭出在花鴇院内狎游將有一月商人因患目病故將木鰵子置於粥内自食詎花鴇悮飮實非有意求鑒實讞員商之德師副領事以張將迷藥暗置食物内希圖謀財實屬不法己極判令收押西牢一年以示儆戒 
 
 

Page 20

 
 
[汽車撞斃行人]  
　　浙江路慶福樓徽州麵館内之十八崴學徒陳旺生於前日午後送麵至華商小憇室茶館内詎行至南京路浙江路轉角適有某洋人目駕汽車疾馳而來陳不及避讓致被撞倒碾傷當經華印各捕將該洋人之汽車攔住令其簽明姓字居址而去旋將受傷人車入捕房轉送仁濟醫院醫治詎受傷過重巳不及施救旋即斃命業由老閘捕房捕頭飭保報請上海縣田大令蒞驗矣 
[犯人在工脫逃]  
　　閘北新閘橋路現經巡警總局工程處估工修理以三四兩分避之押犯充作苦工由黄正巡官派令巡士劉克志張振山在工看守並諭地保帮同照料詎前日工作時劉等偶不經心逃脫犯人顧如齋一名（顧係著名蟻棍被管新卿告發收押）巡官以該犯與竊犯陸阿根同鎖一練顯係串逃將陸笞責三百板還押再核 
[城内]  
往拿盜犯○提右營參府周子安參戎以入冬以來盜案迭出查有候補守備楊欣謀守戎隆清塾悉捕務諭令充當偵探並撥營兵二十名廳其調遣守戎奉札後即於十五日到差旋經查明上月内行刦西鄕漕河涇某姓案内之盜犯匿迹莘莊附近昨特帶同眼線及兵弁等乘坐火車前往拘拿 
道批三則○邱炳儒邱培貞禀批該商所欠票銀五千兩旣已正元莊出抵在前自與私相劃抵不同現經錢業董事商定憑票付銀自應照准仰會審官寳令發審員王倅知照錢業會商處銷帳仍嚴追邱立大茂餘欠往來銀兩勒限爾從速繳清勿任延宕是爲至要原禀抄發王安孚票批據禀擬在十六舖沿城濠至石　港一帶承立清潔事宜究竟所議是否能行仰上海縣會同工程局查酌曾理具報劉保昌禀批已於虞兆芳等禀内明晣批示着即知照 
官事○公共公廨襄讞員孫調鼎禀請感冒假三天查驗新關洋貨委員候選知府劉幼芬票謝奉委兼查新關私運米糧差 
[南巿]  
灼傷養媳○前晚九時大東門外王家嘴角洽大鮮肉　樓上悮悉洋油燈幸即救熄不致成災倠店主葉紹增之養媳因此灼傷面部不堪逼視當由十七號巡長將葉拘至工程避詢知無心失心從寛飭罰洋二元以儆疏忽 
須查帳簿○鹽馬頭南泰豐麻袋店棧房起火延燒同居沈立興蒲包店主沈子湘住宅沈將該店主馮國楨扭控工程局奉判交保在案昨日復由救火聯合會派人至工程局禀稱查得該貨棧存貨無多保有火險情實可疑須請查究旋據馮將帳簿保險單交到請驗又將庖丁徐毛毛送案復訊徐供小的於是日午後進棧劈柴火從何來實出不知詰其棧中存貨若干供與馮供不符判徐留候保回並將帳簿移送商務分會詳細核對復候核斷 
查禁窩贓○自治公所警務長查得添設水上警察以來曾將各項船隻進出人數詳加查核惟浦江中所泊商貨各船時常失竊必有收贓之人現又添雇專查窩贓之葉湘蘭一名會同水巡按叚嚴查但不准挾嫌誣害 
冒牌火油○滬北美孚煤油公司洋人横森喜長昨在王家碼頭祥泰洋貨店内查出冐牌火油當即報知工程局起獲火油兩箱並傳店夥劉瑞生訊問據供此油係由執事人向該公司買來不知其僞判劉交保限交店主到案復訊 
[閘北]  
女孩慘斃○川虹路北南林里周昌甫家失火巳記昨報兹悉當火熾時周有九歲女孩未及逃出葬身火窟前日傍晚始將屍體檢出備棺收殮 
分期料理○錢景星前日將金文標扭至四川二區　追欠項由龔副巡官移送分局經黄正巡官審訊錢供前與金合做太古洋行紹興輪船買辦由商人墊洋三百元後金忽悔議歸我獨做詎伊近將生意讓於他人得洋八百元所有借欵延宕不理質之金供欠洋是實惟求寛限料理判金交保限年内先繳本利洋一百七十元餘限明年歸清 
誘逃烟妓○法租界小東門河洪某花烟間烟妓陳玉寳尚未成年被浦東香烟公司小工張阿二誘逃行經閘北破巡士拘入四路一區經黄正巡官訊明判發棲流所擇配張責手心二百下罰作修路苦工以儆 
[英租界]  
拐賣男孩○蘭溪婦人胡陳氏帶有三孩男孩青榮來滬找兄寄居白克路一百七十號屋内詎被同居婦人陳趙氏張李氏與張王氏張阿福夫婦將孩價賣得洋分肥昨由包探將三婦一併拘解公堂訊供推諉判押候補提人証到案再訊 
誘匿女子○李阿三與妻陳氏因將陳鄭氏之十七歲女兒陳二寳誘匿鎭江被氏偵悉報捕將李查獲昨解公堂訊實判李押候移提人証到案再行訊核 
不勝苦楚○女孩張阿二因不辨路徑由捕送留公廨昨由宫媒將女送案請爲盤詰據供家居新閘年九歲因被母責打是以逃出判暫留幼女所候核 
混用假票○吳明德張勤齋孫廣泰因將假票同仁記路五號某洋人處騙取電燈器具被控昨由包探將三人一併拘解公堂訊供推賴判押候查明再訊 
小工串竊○平和洋行控小工張春榮吳老心俞阿同鄧阿和串竊棧房内值洋二百十元之絲頭昨由包控將四人一併查獲解至公堂請究判張吳俞三人交保鄧押候查明再核 
流氓横行○流氓瞿阿星王蘭生向丁阿全拆梢洋五元不遂强剥衣服旋即由探將瞿王兩人查獲昨解公堂訊實判各枷示七天期滿再押六禮拜 
疑及用人○某洋人因失竊值洋一百五十元之金針等物疑係用人余小春孫晉榮孫林慶石湘其等所竊控由捕房於昨日派探將四人一併拘解公堂訊供不認判均押候查明再訊 
居心險毒○張金龍因失竊綢皮衣物疑係蔡陳氏所竊報請捕房將氏拘解公堂請究氏供張圖賴借洋反被誣竊求鑒中西官以張所控不實判氏父保開釋 
有無其事○車夫劉慶郎王龍初在虹口百老匯路串攫黑種洋人現洋四元四角及鞋帽等物昨日由探將二人查獲解至公堂訊供不認判一併交保候查 
深夜失愼○前晚三句餘鐘寗波路三百六十三號門牌某姓家失火共燬樓屋三間事後捕房恐有别情飭探前往查勘 
[美租界]  
重入樊籠○英租界某妓院妓女玉仙日前逃走昨由鴇婦錢王氏在百老匯路三百八十號屋内尋見報告捕房飭探逮案給予該鴇領回 
償還修費○車夫劉阿慶昨扭某日人至捕房控告不給車資繫壞車輪捕頭飭令該日人償還修費了事 
同鄕行驅○江北人沈子根昨至捕房報稱停船蘇州河内被同鄕人某甲騙去洋十餘元捕頭命赴公廨控追 
車夫脫逃○范興坤昨至捕房報稱刻雇某號小東裝載綢紗十餘疋中途脫逃捕頭允爲查緝 
各有不是○林阿生林阿友兄弟二人昨在西華得路国在銀錢紏葛互相鬥毆由捕併送捕房捕頭以兩造各有不合分别斥退 
[法租界]  
防務嚴密○法捕房麥總巡以節届年關時有流氓匪徒擾害行旅故凡夜差巡捕無論安南中西捕俱派二人同行安南捕并荷洋鎗以寒匪膽另派一道線華捕隨同西捕專查里巷小街以免匪徒混跡 
西人行樂○法工部局總辦臘非利也君於前晚柬請旅滬西國紳商數十人在該局内廳舉行跳戲至十二點鐘始各興盡而散擇不處仁○自來火行街餘德里朱文奎家有五歲男孩名阿囡於二十日忽然不見旋經查知係被鄰居袁阿大拐去當向袁妻陳氏盤詰言語支吾因即扭入捕房押候交袁到案再究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[資政院結社集會律修正案理由書（續）（法典股員會提出）]  
第八條凡關於公事之結社雖與政治無涉若巡警或地方官署爲維持公安起見得以命令飭其照第三條呈報 
按本條由原律第七條析出酌加修止 
第九條結社之社員有爲議會議員者其在議會内之發言表决該社不得干涉之 
按本條爲原律所無議會議員於議塲之中有發言表决之自由且有院内不負責任之特權結社若得任意干涉則與國家法令相牴牾故設此規定以免濫用政社之勢力左右議員言論之自由致失議會之精神也 
第十條凡社若遇巡警人員有所查詢該總理人或警員所指名之社員應即答覆 
按本條係由原律第十三條中所析出者 
第十一條秘密結社一律禁止 
按本條仍原律第二十一條之舊 
第十二條政事或公事結社若民政部或本省督撫爲維持公安起見得以命令禁止之 
按本條就原律第十九條酌量修正 
第三章集會 
第十三條政論集會應先定發起人發起人於開會前一日開具左列各欵呈報會塲所在地之巡警或地方官署一目的或事由二會塲三開會之年月日時四發起人之姓名履歷住址若距呈内所報時刻踰六小時不行開會或中止三小時以上者其呈報作廢按本條就原律第六條酌加修正原律第一項本律分爲兩項對於發起人專立一項以示鄭重且原律呈報欵中之入會人數今以原律第十條删除兹亦節去 
第十四條前條之規定於議會議員之選舉人被選舉人在投票期前兩個月以内之集會不適用之 
按本條係新添設者一國議會之臧否全視組織議會之議員如何而定故於選舉議員之際有選舉權者固爭求一相當之人之而選舉之至有被選舉權而欲爲議員者亦必公開演說發表政見以質羣衆爲選舉人與被選舉人政見接洽之基礎所以選舉投票期前六十日内爲預備選舉議員之時有選舉權者應許其自由集會此係準備選舉事實上應有之舉動故不適用呈報之規定 
第十五條左列人等不得爲政論集會之發起人或會員一常備軍人及徴調期間之續備後備軍人二巡警官吏三僧道及其他宗敎師四現在各學堂肄業之學生五男子未滿二十歲者六婦女七褫奪公權或停止公權者八非本國人 
按本條由原律第九條中析出併入第十二條酌量而定原律作不得列入政論集會本案以列入兩字意義不甚顯豁改爲不得爲發起人或會員若僅爲政論集會之傍聽者原於治安無妨在所不禁 
小說 
[軍情小說湘纍怨（二十）]  
白主政聽了王少平的議論心上十分佩服。連連的點頭道。老公祖的高論。委實不差。但是那綠樹鎭楊家。究竟還是去搜檢一蹚的爲是。王少平道。這個自然。老哥且先請回府。兄弟這裡自然預備一切。白主政聽了。便辭了主少平。回身走了出去。王少平見白主政走了。便細細的通前徹後算計了一回。暗想這十九舉事的謡傳。雖然不可不信。却也不可盡信。今天是九月十五。離十九只有四天。若是把稳些兒的辦法。只有連夜發電到省城裡頭去。請派救兵。但是這個信息。不知道究竟的確不的確。若是的確的。那還罷了。萬一個不是確信。我恰這樣的事張皇。到省城裡頭去請救。豈不要受人的訕笑麽。况且中丞又是和我不合。若是省城的救兵到了這裡。這裡恰靜悄悄的。沒有一些兒事情。受他一頓申飭。也還罷了。郤呌我面子上怎樣的過和去。想要硬着頭皮。不去請救罷。醴陵這個地方。是沒有城郭。無可扼守的。雖然有個趙管帶。統著二百名湘勇。防守本境。郤又是分著派在各路守禦。駐守醴陵本縣的。不過五十餘名。合著自己的二十名親軍。止有七十多人。那六十餘名綠營額軍。是不能用的。這幾個人。那裡好打什麽仗。想了一回。覺得沒有主意。忽然把桌子一拍。發一個狠道。如今他們十九舉事的消息。究竟還沒有的確。且等明天到綠樹鎭去搜查一下。再說别的。若是查出了什麽軍器旗械這個舉事的消息。一定是眞的了。那時再到省城去請兵。也還不遲。不知以後何如下回分解 
國外新聞 
[英國研究防遏睡病法]  
　　二十日倫敦電云外務部連日開會討論防遏睡病之法此會由政府發起蓋有人上書謂洛特亞西亞卡笞茄鐵路築成之後恐睡病將因此傳染更遠也 
[英國舉行海軍大操]  
　　二十日倫敦電云英國海軍今日在西班牙外海開始大操計戰鬥艦二十三艘裝甲巡洋艦十四艘海軍大將臨陣指揮者十二員兩軍總司令官爲海軍副將威廉曼及海軍大將愛特門特帕 
[阿拉伯人之崛强]  
　　二十日倫敦電云據阿丹電稱伊曼姆西特 
 
 

Page 27

 
 
牙牙已與士人宣戰並將電線割斷伊門地方將有大舉愛西爾首府之土人自西十二月初被圍至今總督及戍軍大隊均在該處受困新總督現被阻於化台逹不能前進 
[日皇慰留各大臣]  
　　二十日東京電云首相桂太郎侯爵及其他大臣三員上書請予辭職已由日皇慰留（以上譯字林報） 
[美頓締結商業條約]  
　　二十一日倫敦電云泰晤士報華盛頓訪事電稱美國與坎拿大代表已訂定交換商業利益條約 
[德國反對會議建築荷蘭礮臺]  
　　二十日栢林電云巴黎時報謂法國外務部大臣闢匈所抱召集萬國大會協議荷蘭築造砲台問題之理想已屬無效蓋德國不願干涉此事也 
[巴拉碼運河防務問題]  
　　二十日華盛頓云巴拉瑪築造礮台議案巳交入上議院會議哇哈愛哇之議員開拂君將在下議院演說反對此事今冬能有舉動與否尚不可必該條陳仍在議院軍備審查部審查惟部長托萊君殊不贊成此舉（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
