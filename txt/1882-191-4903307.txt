# 1882 - 191 - 4903307

 

Page 1

 
 
[蒐羅殿板書及各種初印書籍告白] [  點石齋啓] 　 
　　本齋歴印缩本圖籍頗傳識者許可今欲購求初印白棉紙殿板淵　類函子史精華并初印白棉紙皇清經解經籍纂詁等書　海内藏書君子不吝惠敎卽希寄至本齋議　果其紙張潔白點盡精湛無缺無悮者本齋不惜重值購閲也此佈 
[書嘉峪關榷盡沈觀察優待遠人示諭後]  
　　中國自各口通商以來從前錮習業已逐漸湔除華人之視西人日見親暱大有不分畛域之意然不過通高各碣頭則然其在未曾見過西人之處則仍不免有所疑懼卽如山東濟南西人行敎而尚不能不費唇舌則他處亦可　見况甘肅新疆一帶地方向來所習見者無非回敎及喇嘛紅黄各教從未有西人至彼卽與俄國交界之地亦遠在伊犁而嘉峪關之華人則素未之見也目下俄人交還伊犁與中國重訂和約中朝嘉俄人歸地之義而訢增俄人通商之口於是嘉峪關亦爲俄人通商口岸是正中俄交接之緊要關頭設當俄人抵關互市而華人少見多怪譁然相逐而驚擾之則中俄已成之和局或恐至於中變此沈觀察之示諭所以爲先務之急也夫俄人之心思正不可測耳前時分疆劃　早定鴻溝而石碑濳移界址漸侵此其心有不可問者矣逆回肆擾俄人乘機收取伊犁全境之地又復收亡納叛頭與中國爲難彼時苟非王師振威將士效命有以鋤逆回之暴而寒强敵之心則地之歸不歸尚在未定之天以俄人之處心積慮如此其險而狡則此時雖已通和彼其心猶未肯忘中國倘無知小民無端挑釁安知俄人不藉此以爲口實而遽生異心投間抵隙亦意中事是安得不早爲之所乎俄人近來旣與中國重尋舊好則中國亦必開誠布公以相待我無爾詐爾無我虞何必更懐疑忌乃中國在黑龍江增兵置戍本屬邊防之常事而俄人卽心焉疑之因而於中國泒　 
駐琿春之領事官不肯給與文憑使之不能任事卽此觀之俄人之於中國實有刻刻留心未嘗一日去諸懐者而謂可　之以隙耶然而無識之民烏足知此其在椎魯之子不過以生平未見之人忽焉而接於目由驚而疑由疑而懼由懼而生出無限枝節迨至事幾决裂大局潰敗而後欲從而補救之則難矣沈觀察有見於此當肅州初次開埠之時先行大張曉諭示以通商之有利於中國商民而欲收其利則必與西人通商肅州處甘省西偏與嘉峪關相近係官商出入要道城内買賣夙稱繁盛自兵燹以來城鄉多被蹂躏數年之久迄未復元現際中俄通商之時開關在卽不日卽有俄商抵肅俄國貨物紛至泴來爾時富商大賈不憚道遠間風而至與俄人交易於是該處土產亦可藉此暢銷雖肅州地處邊境所産土物不過鹽與毡毯牛羊等物間出枸杞而不及甘州之著名綜計土產殊屬無多然從此規模旣擴局面漸廣各業貿易勢必蒸蒸日上可見俄商到此實於地方有裨華人倘知此意則必有深望俄商之來而藉此以獲厚利又安肯取怨於俄人乎示中言現在中外一家無分畛域中華之人前往外洋貿易者亦復不少外洋均以禮相待毫無欺誑情事此言正以教民克盡恕道雖華人之往外洋者亦有不能得志之處如美國之議阻華人秘魯黑人之戕殺華人未必皆以客禮相待然但就通商大局而言則固不妨斷章取義也示中又言須知俄商來比通商與民間有益無損此語尤屬善於誘掖蓋華人之少見多怪者每每不卽利害而一計之也今而煌煌示諭明言通商之利又言欺侮洋人之害反復詳辨一一臚陳俾民間熟思審處恍然有悟逮西人之來交以道而接以禮不至視同兒戲亦不致縱幼稚之輩隨洋人恣意嘲弄甚或抛擲石塊并飭各廳州縣傳諭鄉約差役甲長人等隨時照料約束以安商旅而敦和好苟能照此遵行則不特西人稱便卽中國亦不失體統民心旣安而後施措之間無不可以惟我欲爲此則所謂先安内而後治外者也噫此一示也雖看似尋常不足重輕之語然其所關係乎中俄大局通商和約者豈淺鮮哉如沈觀察者可謂知本也已 
[埃事彚述] 　　 
　　本月念八日倫敦傳來電報言英國水師兵船攻擊阿里雙地亞礮臺其先埃人亦與對壘乃英兵砲火利害英兵損傷無幾而埃人死傷已多不禁望而生畏遂不敢對壘卽將免戰旗高扯云又有西友來信言四月十八日英國公司輪船由滬駛往外洋適值英兵攻擊砲台之時該船駛抵蘇彜河英兵并不攔阻砲台上亦未開炮遂得於念八日安然駛過蘇彝士河云 
[核減烟税]  
　　外國新聞纸言英國之贩烟土商人具禀於印度官言及貿易煙土之事其禀中如何措辭則不得其詳嗣經印度官轉逹英員核减出口烟税計每箱減去五十羅卜云 
[東報摘録]  
　　日本西字報云有人見美商所訂和約其寫成英文者内中并無高麗爲中朝屬國一語前時稿底本有此言殆因式夫忒不以爲然故卽將此條删去惟高廷致信美廷其信内則寔明言爲中朝屬國也 
[保定近信]  
　　保定府傳來消息述及保定境内頗患旱乾去冬旣無雪澤今春以鮮雨水入夏已過一月雨澤仍復杳然田疇龜圻農人束手刻下正值麥秋而所收之麥不及去年之半此一半之所以得收者實以農人竭力戽取清河之水滋漑麥田因而稍有所獲清河者卽保定至天津之路刻下亦多淺淤前時船隻均可直抵城門今則載人之船僅能至離城　　里之地裝貨之船僅能至離城九十里之地目下七八日内每有鄉人約千名光景身穿田服手持柳箍分作數起進城至衙門口一轉而去亦有吹號打鼓者其手持柳箍不解何意或疑柳色本青此時田土迸裂地不得青故持此以　見青之意亦未可知該鄉人等日日如此官憲亦復竭誠祈雨而迄無甘霖之沛聞將秘靈於觀音大士未識柳枝甘露能灑遍一方否也又因暵乾之故木器皆燥烈無比火灾由是而多前數日大街某店失慎一霎時如風腃殘雲燎原莫遍焚去房屋一百餘間該處水龍本不得用雖衆人竭力施救卒無濟於事設有佳龍其祸或尚不至如此其烈也 
[津信雑録]  
　　天津西人來信言五月十九日有兵六名及殺人劫騾之犯一名均經伏法其兵則皆係盗案殺　 
人劫騾一案本報曾僃述其事可知天網恢恢疎而不漏奈何作奸犯科甘自蹈於法網也信内又言是晚天大雷雨約兩點鐘時河中船隻遭壞者不少至今河中尚時有屍首漂流隨波而下則他處必有被災者已又有由滬赴津者兩人　　　　　　　　　　　 
 
 

Page 2

 
 
適於是晚抵津突遭雷殛云又言開平煤礦之小工刻下有停工情事皆赴愬于天津官憲云工價須與廣東小工一律始肯作工云云官亦無如之何故唐總辦前赴開平商辦此事目下開平礦工不若從前之踴躍至刻下開平煤價則第一等每墩銀八兩第二等每墩銀七兩五錢第三等每墩銀七兩其鐵礦則業經停止矣又言津郡内地目前生意落寞殊甚蓋因河道淤淺船隻不能駛進故也 
[因瘋殺妻] 　 
　　蘇城閶門外七里楓橋鎮有某甲夫婦二人與一母一妹同居甲素患瘋症時發時愈喜怒不測家人習見爲常初不經意上月十七日其妻入廚作羹某忽奔入取廚刀向其妻亂砍其妻逃避不及登時倒地已砍破腦門血流殞命某忽醒悟撫屍大哭其母及妹趨視　　 
之某泣訴殺妻情狀恍如夢境一時閧動隣里地保擬報諸縣因其妻之父母素知婿有瘋症夫婦本相恩愛并無他故今事已如此若使報官是無益於已死之女適足以破婿家也於是兩親家商議買棺殯殮而已但恐某甲病發復蹈前轍故卽用巨錬將其鎖住每日給以飲食永禁之不許行動云 
[車輪軋傷] 　 
　　前月十六日京師東四牌樓大街路旁有年約十二三歲之男子被車軋斃聞死者係山東人在内城碓房學業因在路　 
觀看出殯痴立出神不防一車從身從行來將其撞倒騾見人倒地驚怖狂奔車夫控勒不住致車輪由該學徒脊背軋過移時殞命車中满載浦蓆係某布舖販自天津由朝陽門拉入城中將赴崇文門外税課司納税道經是地陡遭此變云 
[因嚇成瘋] 　 
　　杭垣於上月初八疉接部文數起案犯立卽正法兹聞有一日行刑由司行縣傳齋撫杭四管兵弁齋至臬署卽由縣監提取人犯當堂騐绑邑尊公服坐堂卽將該犯按名判斬隨有刀斧手簇擁而届前後左右皆有洋鎗隧防護直至清波門外城墻脚下草地正法邑尊甫出城而一聲砲響該犯等已血膏芳草矣當正法時已在未正三刻是日天晴日朗至未初日色忽陰及行刑後始復開霽杭人之遠近來觀者不下數百人皆登城而　壁上觀有一五十歲許老人目覩諸犯處死畢忽以兩手捧頭大呼似欲從城上躍下幸有其同伴兩人扶掖下城始免傾跌而目瞪口涎撫頸惟呼爽快頗似楊阿𡡉自云好頭顱情狀但不知歸去後能否無恙也 
[疎忽被竊] 　 
　　漢鎮天寳銀樓門面華焕夥伴甚多有一賊常至該樓購買飾件店夥某甲見其常來照顧酬應之間叩其居業以左隣某布號對甲信之一日晚間九點鐘時該賊復來向甲購取赤金印戒一隻甲因時晏欲覆而碍于近隣且與素稔無奈取一戒與看該賊套試間價甲方操珠盤合算賊又着取表鍊一條及甲轉身取鍊而賊卽乘隙冲出大門去矣甲追至街心賊已去遠問諸布店初無此人次日查至舊師舖始得將原物贖回因一時之疎忽已受累不淺矣 
[金陵苦雨] 　 
　　金陵於立夏後天色晴爽四月半後連得大雨兩三次及交五月陰多晴少疉下傾盆大雨自春徂夏從無雷聲電影且連日北風人有御薄綿者正是發水天氣秦淮内外河水陡添數尺沿江小圩田有朝不保暮之勢惟沙洲等圩則一時尚無大碍然米價業已驟漲每石增洋兩三角貧民艱於餬口有牧民之責者其早爲平糶之計哉 
[水師回汎] 　 
　　江軍水師炮船調集南昌城下者四十餘艘經帶船各營官督率操演曾列前報兹悉上月初八日更會齋於曹王洲河灣大操統領賀觀察親臨校閲聞各哨勇丁自觀察接辦迭奉督撫憲論嚴行汰弱故訓練以來莫不技藝精良規模整肅而各營哨官更皆奉令惟謹無稍懈弛此次終日而畢并未罰一官責一勇閲後卽令仍各駛回汎地駐防各砲船於十二日遂一齋開行云 
[垂惠困窮] 　 
　　寍郡城守營對面住有木匠黄家福者工作度日家口衆多嗷嗷待哺者忽於上月二十二晚自縊於是署就近之財神殿門首經識者見之報知其家家人聞信齋往則救已不及舉家大慟聲逹提署張軍門聞而憐这次日先賜洋十二元俾作殮費署中各幕友亦合助洋二十元復由軍門函致六營各助十元尚擬再行勸助若干湊集成數爲之存庄出息俾資一家食用則軍門之恩及困窮於此已見一斑矣 
[午砲重聞] 　 
　　字林報載英國兵船裁去禮拜一五兩日十二點鐘之砲并非爲省費起見寳以英國兵船之停泊吴淞初無一定故將此砲裁去現在英兵船式德勒克在滬工部局與之商酌該兵船首肯故下禮拜一十三點鐘將復砲聲本埠居人得以對準鐘表皆不勝欣幸也 
[西官請客]  
　　前日係法國定爲民主之期英界中之法國銀行月及小行铺數家小試燈景昨已列報前晚法總領事公廨請客本擬譁點所装之煤氣燈奈值風勢狂猛與去年是日相似連點數次未曾燃着遂止至宴客歭惟奏西樂助興而張燈之舉居人有未識改期者故法馬路觀看之人亦頗擁擠繼因不見舉動詢悉前情始各散去也 
[天后宫開工]  
　　美租界鐵路地基擬建天后宫忆列於報兹悉由法會審員翁太守籌防局員謝剌史水利局員張太守於前日會同勘察地基其間堆積石料甚多諭令該處地保知照貨主限三日移開并聞黹經破土定於二十二日立柱先造大殿然工程浩大需费亦甚鉅也 
[扛夫滋事]  
　　本埠外虹口正豐街各碼頭之扛棒夫向分新老兩班凡有出入必互相關照昨日老班内新添一人係寍波初到者未曾知照新班今晨新班中邀集數十人向老班尋衅門毆老班中被傷一人見勢莫敵急訴捕往捉遂獲住四人解入捕房受傷者云係董姓名阿勤而獲解捕房之四人内一人聞係行路觀看者 
[小孩落水]  
　　本埠老閘西港停泊之蒲鞋頭船前日午後三點鐘時有孩在船約十一二歲不知如何失足落水當卽滅頂無蹝打撈至昨晨屍尚未獲孩之父母惟望港大慟港中每至夏間必多落水身死者俗謂溺鬼求替語近荒唐其實則天時炎熱狎水者多偶不小心致罹此厄耳 
[凌虐餋媳]  
　　裹虹口鄉人某姓女年十三歲父母俱亡祖母年老不能赡顧憑媒配與張方廟某姓爲餋媳其姑亦死惟翁存以鋪磚街　 
爲業昨晨未知該餋媳因何事得罪於翁被翁用錐鑽遍戳其臂血溢衣外媳祖母得信急央人領回時猶流血未止旁觀者均爲之惻然 
[匠人受傷]  
　　本埠近來土木大興各工雲集昨日四點鐘時二馬路昌記弄亦因翻造房屋有一匠人從上跌下已昏暈不省人事　受傷頗重未知性命如何也 
[行竊類誌]  
　　英界公堂昨據富捕頭稱鄉人張全桂何沛南於黎明時潛進西人阿霍會花園竊取所種之外國山芋約有十餘斤人贓　 
當時并獲交捕送案至外國山芋價值甚貴云阿霍會稟詞與同張何二人供認取山芋欲携歸自種陳太守飭將該二人各押七天西人又稱若輩已混進花園園中物件甚多幸卽看見否則必失重物請爲重辦太守乃改判爲各押十天起案之山芋交西人領去又白渡橋北堍寳泰東里内人家時常被竊有人眼見一賊竊水煙袋當時扭隹交與里口管門人某甲因屢被里人歸咎一見大怒卽將該賊吊起再查失主云又有兩西人在虹口獲住偷夾板船上鉛鐵之賊兩人連贓交捕捕頭訊知犯事在英界故將人贓轉解英界新巡捕房聽候解案訊辦矣　 
[控遭誆騙]  
　　江西人譚友甫投英界公堂訴稱由蘇搭煙船來滬欲回原籍赶赴鄉試詎抵埠後經同船客朱良邀我同寓某客棧旋被 
 
 

Page 3

 
 
借去洋三元并騙去衣服質錢二千餘文人卽避面昨得尋見據稱伊叔朱明才現在楊慶和銀樓生理可向借資歸償旣同到該銀樓又欲避匿爲此訴捕拘朱到案請辦押票呈閲又有周某者亦控被朱良將破藍布短衫换借去纺綢衫押錢二千文朱良供向在蘇州顧繡鋪近因停歇來滬借譚之洋及押譚與周姓之衣均屬實情惟其錢係與同坐馬車往靜安寺及到煙館吸煙用去至我叔祖朱明才確在楊慶和生理容向借洋了結陳太守得供之下飭將朱押候傳到朱明才訊辦 
[供語支離]  
　　本埠法界公堂例於禮拜二四六等日訊案而於案之翌晨由會審員臨埔房發落施行上禮拜五爲法國節期停止理事故翁太守改於昨日親臨捕房當據前控告誘賭之俞維高禀稱有徽州人吴姓雖非同賭惟我庽協茂船局時伊與蕭俊臣同房居住我有所往伊輙隨行前日途遇詢以現住何處初稱老椿記第十六號房間及欲同伊前去又　稱住大方棧言語兩岐顯是虚心故卽扭送憲案請訊吴姓稱係監生交名某是江蘇候補知縣業已去世我與道署某某等交往素重體面斷不作此等事尚祈詳察太守間監照何在答稱存於原籍交謂旣係正經人何致爲俞維高牽涉現在戴吉堂究在何處吴稱有蘇城某宦之裔來滬被沈之謙吴廷芬等引誘局賭輸去二千餘金因與我素識故托我代找沈吴等人尚未尋見至戴吉堂聞於四月朔往蘇俞維高果在協茂船局相遇并不深交何當晨夕隨伴惟三月十八日在華總會遇見聚談後被約到聚豐園飲酒同席有王明山汪伯海餘無别情太守謂吴供詞支離殊難憑信飭掌責二十下又提蕭俊臣研問惟執前供仍飭押候禮拜二解訊 
[妓女求恩]  
　　本報前載有妓女假出局之名乘坐馬車而逸詎彼姝者子復有躡跡而效尤者前夜八點鐘時百順堂妓女陳秀寳由客王長春唤至石路醉春園酒館侑酒該妓乘輿而往至酒館門首傍亦有馬車相候妓卽棄輿登車直投英界公堂喊控聲稱欲從王姓客爲良被鴇大阿姐阻勒不放因借出局之名始得赴案求請恩斷并稱旣脱火坑不願回去乞交官媒等語陳太守隨飭姑交官媒再行訊斷 
[水手被拘]  
　　五月二十九日午後有三十六號外國包探之夥某甲及其友在楊樹浦地方見有四人形色慌張甲卽上前盤問西人謂在三枝半桅帆船上當水手因船主苛虐復不容辭歇故潛匿在此甲謂汝欲另謀隹就盍隨吾往西人信之跟至三官堂間壁小茶館甲令暫候乃卽報知正包採將西人拘入捕房聞欲查明帆船再行核辦也 
[僧人到案]  
　　前日報列滬人孫榖頣爲寡姊姚孫氏作抱呈控行夥一案曾牽涉寍波和尙太守昨臨捕房時該和尙已經拘到太守提詢供稱法名寳金住文昌閣前曾爲龍華講寺往請藏經等語太守謂汝旣有請經之勞該寺何不留住顯見不守清規今祇問你打孫榖頣者共有幾人是何名姓可從直説答稱是日不曾到紫來街實不知情太守不暇細詰着押候解公堂訊理云 
[英公堂案]  
　　潮州人馬阿禹投英界會審署禀稱在坭城外開設煙館度日有同鄉之陳阿二時來吸烟從不給錢反要硬借受累已極兹又因借錢不遂前夜途遇被伊持刀連戳左手受傷二處投捕房蒙送至體仁醫院醫傷并將陳獲到送案請辦陳供并未持刀傷彼因向馬合開煙館之郭姓索欠無付致爭馬助郭毆我致右臂左手受傷數處請騐馬則堅稱并未毆陳陳太守騐得馬陳均屬受傷供詞各執乃一併斥釋不理○陳　仍如訴稱奉主　送信赴保康里遇無賴輩誣稱碰撞扭至浜北茶舘要會茶酒煙鈔未付旋有這沈友堂令我脱衣押錢一千五百文盡行取去祇給還押票因卽訴捕惟拘沈友堂送案請究包探陳阿九稟沈等將陳衣褲脱凈换給破褲與穿沈供阿林等向陳拆梢無着將其毆打我因與陳相識故保其脱身惜錢付給奈伊錢仍無着是以質衣交付陳又稱與沈并不相識乃是伊輩朋比爲奸耳陳太守隨令陳同沈往尋所供之阿林扭案究辦云○華捕禀稱有做京貨店夥紹興人陶松坡同一住家九間樓妓女到捕房云在紳富樓吸烟被一嚴姓烟客將該妓銀簪攫去等語及往拘其人據稱伊因陶助妓與人爭論乃從旁勸解如何誣爲奪簪云云爰將陶嚴一併送案該妓則未投質陶供與姪亦不相識因嚴等有七八人毆妓我解勸不聽反向我尋衅嚴則并無一言陳太守亦不究詰以陶嚴均不安分各罰洋一元撥充醫院經費云○推小車之江北人錢成羣訴稱被一少年乘坐馬車拉韁不慎將我撞倒被碾偒左手胸前車亦撞壞由捕拘案請究頭添才供乘坐馬車自行拉韁見小車避讓不及致撞云云陳太守問錢修車應費幾何答稱車已粉碎不能修理况係租車須賠洋五六元太守謂小車每輛價不過三元隨令顧繳洋六元給錢養傷賠車完案 
[徐氏針科招徠肄業啓]  
　　伏以滬居濱海俗尙敦仁裙屐雜處以華洋善堂徧設乎中外藥房醫舘倍多濟世之方針炙刀圭未設傳科之局因思針砭一科委係醫家古法喜堪勿藥徒憑妙手之靈世少傳人孰授神經之秘兹有古春徐老先生浙西耆宿海上名醫技妙千金肱經三折秦關粤海已徵校鉢多傳燕北楚南更喜金針徧度去歲重來滬上咸扒卓卓神奇大道勿秘枕中恆冀燈燈相續履等委爲蘭誼乞廣薪傳敦請到申公開敎局幸先生年高指使猶矍鑠之堪欽願廣心傳納修貲而勿計凡願習學悉丐來游行見馬帳高懸不憚口講而指晝鴛針授度亦得專門而名家敢佈葵忱肅伸蕪啓统希垂鑒用廣招徠計議章程一凡有志學習者須有荐保立關劵送局下榻以三年期满方許給牌行道一醫理高深惟讀書粗解文義者尙堪從學若資稟愚鈍不知文理者一概不收一來學生徒以二十人爲額額满停收一年歲在三十以外考不收一近因貨物昂貴公議每人每年各貼膳金二十四千文按二節分送惟入學時預送一節以僃供給一是局之設爲廣傳授起見除膳金外一切修貲概不計較一如有學習未成中途自願抛棄者聽便惟膳金雖未到節仍須照節送清一如有貪懶荒嬉及桀傲不馴者卽交荐保領回不留情面一學徒有事歸家往來川貲自僃無事不准擅歸卽常日在局亦不准出外閒游致曠功課一在局功課另示遵　 
行臨症施針非奉師命不得擅行以昭慎重一設局上海大東門内西姚家衖春澤堂朱宅賈履上雲階經元善蓮珊啓 
 
 
 

Page 4

 
 
[蘇省撫轅抄]  
　　五月二十八日牌示照得蘇太湖同知桂昌告病缺查有候補同知陳章鍚堪以請補新授江西袁州協鎮韓晉昌上海回内閣中書陳榮邦由江陰籍來蘇海防同知王恩首謝委兼蘇管糧通判事同知温世京吴江查案回又孔昭芬禀知奉委西路總巡差通判李澤鑾禀知奉委胥門盤查兼夏防差知縣于實之辭赴昭文公幹又董堃臣奉委管解京餉差又葉大莊禀知派寗差委辭又李嘉福禀知奉委解餉赴揚州江寗又王宜朂　江藩憲委解銀來省縣丞徐士範禀知分寗差委主簿吴榮甲辭赴寗理問梁文鍚從九吴文鈐均銷上海貨捐局查騐差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緖八年五月念一日京報全錄]  
　　宫門抄○旨二道錄前○發抄旨三道○缺單○湘撫涂奏委員遵辦剝船摺○廣西撫慶奏請補知州摺○湘撫涂奏委署知縣片○廣西撫慶奏委調署道員片○大臣谦等奏赴庫吉軍全行出口摺○大學士實等奏耆員會榜重逢據情代奏摺○○五月二十一日工部鴻臚寺正藍旗值日無引見○周瑞清謝授太常寺鄉恩○恩全請假十日○召見軍機○○光緒八年五月分缺單道湖北督糧惲彥琦調知府浙江温州廖修明病知縣聗西鄠縣方占鰲直隸南皮勞乃宣湖南桑植　杰俱丁吏目雲南鶴慶劉昆池病巡檢湖北應城長沙埠彭昺丁典史貴州畢節縣運芳故浙江泰順高善培革○發抄何璟等奏遵查漳州守毓璋身體稍弱請以簡缺酌量對調奉旨知道了毓埠着准其於簡缺知府内酌量對調欽此○又請將從容兵役籍案擾民之署閩縣令韓堃摘頂提省質訊奉旨着照所請該部知道欽此○岑毓英奏甌寍令吴庚揚調補詔安令奉旨吏部議奏欽此○○湖南巡撫臣涂宗瀛跪奏爲南省奉文排造剝船遵照部議動欵委員承辦緣由恭摺仰祈聖鑒事竊准户部　議奏直隸續增剝船限满裁除案行令湖南省分造剝船三百隻泒委妥員排造務於光緒十年春間解到天津以濟該年起剝新漕要用一切製造式樣支銷數日保固年限悉令查照成案辦理所需工費在於漕項欵内動支　正開銷不准動用漕折如漕項不敷另　籌欵勢用所墊銀兩在於東綱積欠生息銀内歸款奉旨依議欽此等因咨行到南當經前撫臣李明墀檄行司道遵辦去後兹據湖南布政龎際雲會同糧　道夏獻雲查明南省此次應造前項剝船隻數較多工和較鉅一應承造運送事宜非老成練逹之員雖期勝任查有湖南候補知府徐淦李惟内二員熟習工程辦事老成業經詳委該員等赶緊領欵購料督匠與工及早如式排造齋全解直應用不准稍有草率偷减仍於船旁刊刻承辦官銜名肜專責成其選用水植文尺式樣及一切做法均照從前舊章辦理所需工料銀兩請查照歴次准銷成案每船一隻給銀二百三十四兩二錢零除以檩皮尾梢變價銀六錢零作抵外實　銀二百三十四兩二錢零計造船三百隻共需銀七萬餘兩又每船例給運費銀四十兩共需銀一萬二千兩總共需銀八萬二千餘兩爲數甚鉅遵照部譸先　漕項欵内動支現將七年漕項并六年以前庫存漕項款内動支現將七年漕項并六年以前庫　漕項悉數動用尚祇四萬有零已另會詳請將八年漕項除輕齋仍行解部外下餘儘數充作排造剝船經費惟湖南漕項每年不過三萬七千餘兩且歲有灾緩用民欠未完尚不能足此數不敷銀兩尚多容俟臨時另行籌晝辦理作正開銷造報再例銷　敷工料運費銀兩亦請照案由外分别籌給以資津貼除將應辦事宜　時酌議詳辦等情會詳請奏前來臣覆核無異除分咨户工部外所有湖南省分造直隸剝船循照成案動欵委員承造孫由理合叅摺具奏伏乞皇太后皇上聖鑒訓示再湖質督臣李　章現在丁憂是以未經會銜合併聲明謹奏軍機大臣奉旨知道了欽此○○新授漕運總督廣西巡撫臣慶裕跪奏爲要缺直隷州知州需員仰懇天恩俯准揀員補授以裨地方事竊照鬱林直隷州知州何昭然於光緒七年十二月初八日奉旨簡放南寗府知府應以奉旨第五日行文之日起按廣西照限一百日减半計算扣至八年二月初三日接到部文開缺應歸二月三十日截缺所遺員廣係銜繁難　三要缺例應由外揀員請補該州管轄圖縣政務殷與本省濤梧及廣東高龍等府緊相毗連匪徒出没缉捕撫绥均關緊要非精明强幹之員弗克勝任臣督同藩臬兩司於應升應補人員内逐加遴選查有儘先補用直隷州知州董實書年五十二歲直隷大名府開州人由監生報捐通判候選咸豐五年選授思恩府通判是年十月初一日引見奉旨依擬用欽此二年八月初四日到省歴署義寗興安臨桂等縣知縣調補桂林府龍勝通判七年因防守省城及收復靈興兩縣城池出力保奏奉上論着以知州補用并賞戴藍翎欽此八年在臨桂縣署任丁父憂奏留在任素服辦公於咸豐八年六月初九日奉株批着照所請欽此嗣因石逆竄　省城隨同防勦出力保奏咸豐十年五月初五日奉上論丁　通判董寳書着俟補缺後留於廣西以知州補用欽此是年服闋在粤呈報服满於十二月開訃丁祖母承重憂十一年交缷臨桂縣事　 
留粤辦理軍務因總辦　城事務出力保奏咸豐十一年十二月十二日奉上論董寳書着俟服闋後免補知州以直隷州儘先補用欽此同治二年三月在粤呈報服满嗣　 
因軍務事竣於三年五月請咨回籍遵例補孝百日期满請咨回省復因勦平貴縣逆首黄三濤州境内一律肅清案内同治四年七月二十九日奉上谕着賞换花翎欽此委署思恩縣知縣同治五年五月到任是年七月二十日在任丁親母憂旋卽缷事因河南一帶地方捻匪滋慶道路梗阻不敢冒險并因黄河水張漫及開州原籍地方居民遷避難以扶　回籍在粤　墓守制禀請詳咨立案同治七年十月服闋就近在粤呈報起復於同治九年八月十二日奉准部咨准其起復在案又因剿辦苗土各匪檮平九阡等處賊巢出九保奏同治九年十一月初九日奉上谕董寳書着俟　缺後以知府升用欽此委署鬱林直隷州事光緒七年閏七月二十一日到任該員老成穏練辦事認真以之請補鬱林直隷州知州實屬人地相宜與例亦符據藩司倪文蔚臬司國英會詳前來相應仰懇天恩俯念員缺緊要准以該員董寳書補授鬱林直隷州知州俾收得人之效如蒙俞允俟該員經手事竣照例給咨送部引見該員係軍務出力保與奉旨以直隷州知州儘先補用之員今請補缺銜缺相當例免查叙叅罰合併陳明謹會同兩廣總督臣張樹聲恭摺具奏伏乞皇太后皇上聖鑒訓示謹春軍機大臣奉引吏部議奏欽此○○涂宗灜片再署桃源縣知縣事芷江上縣知縣譚爲　十年俸满奉部調取見所遺桃源縣篆務應行　員接署查有現任桂東知縣陳玉祥才具穏練辦事　動堪以調署據藩臬兩司前來除批飭遵照外理合附片具陳伏乞聖鑒謹奏軍機大臣奉旨知道了欽此○○慶裕片再准部咨光緒八年二月初三日奉上谕廣東鹽運使員缺着周星舉補授所遺左江道員缺着彭世昌補授欽此遵卽轉行周星舉交缷左江道篆馳赴新任彭世昌到任需歭所遺左江道篆務應卽委員接署查有右江道啓莊老成穏練辦事勤能堪以調署所遺右江道員缺查有候補道沈康保才具明敏辦事認真堪以委署除分飭遵照接署外謹附片陳明伏乞聖鑒謹奏軍機大臣奉旨知道了欽此○○奴才宗室謙禧奴才永德跪奏爲赴庫吉軍雇齋牛車全行出口恭摺具奏仰祈聖鑒事竊查庫倫辦事大臣喜昌所部赴防吉軍雇俻牛車應需脚價銀兩懇恩飭部籌撥銀一萬八千兩等因具奏奉旨户部議奏欽此旋准户部議復查上年由部撥發銀一萬兩原係專爲喜昌帶兵赴庫應用之項嗣因時值隆冬喜昌暫缓赴防該都统將前項銀兩歸人軍需項下挪用現在喜昌成行有日應需雇辦牛車價銀自應將前項部撥銀兩提還應用不敷之欵再由部庫撥銀八千兩以符原請一萬之數所有該都统前次挪用銀一萬兩如一時無欵撥還可暫由茶馬厘捐項下提欵撥補等因　奏奉旨依議欽此咨行前來當經奴才等出派委員赴部領銀八千兩不敷之數遵照部議由奴才衙門庫存茶馬釐捐項了提撥銀一萬兩奴才前請一萬八千兩之專僃雇覓牛車之需遂飭各派委員等會同雇得蓆棚牛車一千三百七十七辆取道商路送至庫倫此次分駐宣化張家口之赴庫官兵一千二百餘員名隨帶鹽菜口糧行李隨身軍械器鍋鋤以及火藥鉛丸銅帽等　共分八起頭起已於三月十七日起行其餘各起逐前　現經奴才派員接趣照料至本月二十一日全行出口其用過牛價銀數目另行造具细册報部會核外所有赴庫全行出口謹恭摺具奏伏乞皇太后皇上聖鑒謹袁軍機大臣奉旨知道了欽此○○大學士翰林院學士臣寳鍳等跪奏爲㖈員會榜重逢據情代奏知祈聖鑒事竊四月三十日據臣院編修王貽清呈稱職父二品頂戴前　福汀漳龍業王廣業原名佐業現年七十九歲江蘇秦州人由附生應道光元年辛已恩科鄉試中式舉人三年癸未科會試中式進士簽分户部主事升兵部郎中補軍機章京充乙未科會試同考官歴任湖南衡州福建漳州等府知府洊升道員賞戴花翎歴署興泉永道汀漳龍道加按察使銜於光绪四年就養浙江由浙江巡撫梅啓照奏請於已卯正科重與鹿鳴筵宴奉旨允准并賞加二品頂戴在案今届癸未料會試花甲一周例得重與恩榮筵宴呈請代奏前來欽惟我皇上堯文啓運籙調元蕊榜宏開盛世編羅碩彥否圖樂洽耆儒再遇魏科兹二品頂戴前署福建汀漳龍道王廣業丁年勵學甲第叨榮農部分司宿懔三垣之應樞曹人直星瞻萬日之臨登棘院以披文士欽鶚蔗領竹符而　守俗輯　居翠羽揚華望重榕垣之地　章進秩名躋柏署之班逮禄養於西冷簪纓久謝數人文於南國弁冕交推前兹月府重游已荷芝綸錫龎此際霓裳再詠更看樱宴增輝計干支於六十年來星霜周閲逹名姓於九重天上雨露長新臣等　仰彤墀代伸丹悃染翰而塔曾題鴈泃屬儒生稽古之榮登筵而杖許扶鳩益彰聖代作人之化謹恭摺代陳伏乞皇太后皇上聖鑒謹奏奉旨已錄　 
 
 
