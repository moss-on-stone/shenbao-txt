# 1893 - 265 - 4907341

 

Page 1

 
 
[彚解第五批順直振銀] [  申報館協振所席裕祺謹啓]  
　　自順直告災而後南中諸善士慷慨解囊不分畛域仁聲義聞久爲遠近所交推敝協振所忝附諸君子之後謬司收解所夙夜焦思而不敢或釋者惟冀多集一分振欵卽多救一人性命今又以規元一千兩會同絲業會館仁濟善堂解赴順直散放是爲第五批所慮者災重欵絀轉瞬朔風吹寒繁霜隕地不特禦冬無蓄抑亦蔽體無衣苟非大君子慈悲爲念終始成全則溝壑餘生終不能共登仁壽此則北望跬躇不能不作發棠之請也敢布下忱惟祈德鑒 
[新印温病條辨] [  圖書集成局代啓]  
　　温病條辨一書爲淮陰吳　通先生所著條分縷析精括詳明誠岐黄家所必讀者也本局用新式鉛字排印刻巳告竣寄語杏林橘廾中人尚其家置一編以供揣摩之助乎訂成四本每部碼洋六角欲購者速至蘇申掃葉山房及外埠均可購取可也 
[浙西水利客談]  
　　浙西紫陽子者留心水利頗爲熟悉一日余過而問焉曰子精於水利盍亦一言及之使鄙人一開茅塞乎紫陽子曰子欲何處水利之問余曰余與子皆浙人也余久寓滬濵則又在江浙聨界之區也願聞浙西水利紫陽子撫掌曰善哉問前者光緒壬辰夏秋之交浙西不雨者兩月田塍龜坼河港斷流僕夙聞平湖有横橋堰在縣治東北四十五里曰庫港因於中元前三日買棹往勘其流上承泖水挾浦潮而逆入内河平水暗漲潮汐時至西南則逹海鹽海寍正西則逹嘉興秀水石門桐鄉而演漾餘波北至蘇湖西漸省會不第嘉屬七邑之均得灌溉也原西南地勢海鹽視平湖稍高迤西至海寍則尤高或者疑水性就下高亢之區何由得其挹注不知地勢高下水卽隨之而高下歲潦則内河水高由泖順洩以入浦歲旱則内河水涸引泖逆流而灌田其大利尤在蓄洩兩便而救旱濟災之見於志籍者如海寍先哲吳騫所著虹橋堰記詳見皇朝經世文編内云乾隆乙巳丁未浙西頻年旱暵皆賴虹橋堰通泖水救災已酉尤甚赤地千里田禾如焚大府發帑濬治建橋築閘溝瀆皆盈嗣後二十餘年迄無旱澇之患蓋虹橋卽横橋也海鹽王純云嘉慶己卯兩月不雨鹽寍地高先涸糾耆訴平湖邑宰開堰而水隨至道光三年海鹽令汪仲洋通禀各憲有云癸未夏秋少雨縣北河道幾涸開堰而每日水漲尺餘皆泖水北來之證也然自乾嘉以來迄今百有餘年中經兵燹橋閘已無存者兩岸泥沙壅塞土民貪利低者種蒲葦高者植桑柘日朘月削河流益狹昔蘇文忠云浙西水旱乃人事之不修王鳳生浙西水利備考云平湖通泖各河道宜清釐舊址剷削漲沙隨時疏通以免淤塞盖潮由龍頭而來至青陽匯爲第一條支港經新埭鎭西去至溪塘口爲第二條支港經横橋西去至鸞子匯爲第三條支港經馬浦塘西去三港之水都歸併於第三港内之雅橋迤邐而上西南惜被祈園堰阻遏過西之水已爲之不流僅堰東上南一路入鹽寍境水勢稍殺矣而青陽匯上南到東湖之水自三港分流至一里涇大汛僅四尺左右小汛止二尺餘可知三港分去之水不少前人建閘於第二條港内横橋地方意固有在今則口門如故而横橋兩旁被塡砌者大半若將水口東北截去一角俾泖水北來不必折北而入其勢乃暢僕今夏復至其地由東北行至龍頭爲江浙交界平水闊二十丈至廿四五丈深二丈至三四丈不等潮至時又不止此夏秋大汛有漲至八尺以外者折至青陽匯由新埭經善慶菴橋卽已丑年開堰洩水處西南至斜港見木橋一乃同治癸酉年開堰引水處有兩堰一名豆腐灘堰一名周家堰土人築以便行路者如欲一律開掘必非該處居民之利不免出而阻撓然騐之水道諮於紳耆熟權輕重有必不可遏絶者褖泖水由青陽匯入口迤西而上南被堰阻反折而北堰南由横橋過西之水雖不致爲堰所阻而汛大則冐過汛小則攔截攔截者可惜冐過者亦折而北向蘇湖去矣上年秋鹽紳函禀當道勘辦經府縣及學官會勘至西斜木橋去横橋尚五里而遙日沈潮至舟子急於乘潮返棹僅據該保查報謂兩堰無關宣洩一言貽誤此機之大可惜也横橋現雖流通然日漸塡築其阻塞可立俟卽如横橋西楊王廟前漾口沙淤之處上屆勘時尚有七八尺水今已堵塞插秧矣前官所置之橋亦壞勢必將仍復塡堰杭嘉十州縣必有大受其害者若當農隙之時將沙淤疏濬水勢必暢兩堰開掘來源更旺横橋久圯石塊猶存河面五丈四尺深一丈七尺南淤二丈六尺北淤更廣兩旁都已變爲桑田西南一帶其淤尤茂若欲一律開濬非數萬金不辦安得當道名流鄉邦耆碩一施其大力哉今爲子言當亦同深扼腕耳余曰惜乎前年縣學會禀所謂兩堰無關宣洩一語無術可以辯明而浙西水利之大要則得聞吾子之言而不覺瞭如指掌矣夫興大利成大功必俟有大識見大　量之人天而不厭浙西乎吾知必有其人以肩此重任者子亦靜以俟之有求助於子者舉而措之可也 
[本館接奉電音]  
　　昨由京友電傳上諭一道敬謹譯登○八月十六日奉上諭甘姥凉州府知府員缺著惠榮補授欽此 
[江撫南下]  
　　昨接天津發來電信云江西巡撫德曉峯中丞於十七日清晨乘招商局新濟輪船來滬想旌麾涖止當在指顧間矣 
[部務例誌]  
　　兵部爲咨行事武選司案呈本部議覆直隸總督奏請以花翎副將銜儘先遊擊曹立德借補直隸通永鎭標張灣營都司一摺核與例章限制相符應准其借補仍送部照章引見等因覆奏奉旨直隸通永鎭標張灣營都司員缺曹立德依議借補餘依議欽此欽遵到部相應抄黏原奏咨行直隸總督查照辦理○禮部爲移咨事儀制司案呈本部議覆陜西巡撫鹿傳霖題以年逾百齡之陜西臨潼縣壽婦睢買氏照例請旌等因核與例案年限相符應請旨准旌一本於七月十四日具題十六日奉旨睢買氏著准其旌表加恩賞給上用縀一疋銀十兩餘依議欽此欽遵到部相應抄黏原奏移咨陜西巡撫查照可也○吏部示傳保舉江蘇卽用道李光瑜保舉在任候補道調補湖南長沙府知府趙慶環保舉甘肅候補直隸州知州沈模等三員本部於八月初二日帶領引見相應傳令各該員於二十九日辰時衣冠赴部演習口奏履歴如是日不到扣除引見初一晚在内城左近歇宿初二日丑刻穿天青褂備帶補褂元青褂並佩帶對子荷包手巾赴西苑門外六項公所吏部公所内書到伺候排班帶領引見如排班時不到卽將緑頭簽撤下毋違特示 
 
 

Page 2

 
 
[用示矜恤]  
　　文武京官報効明年皇太后萬壽慶典欵項經户部奏由俸銀内於今秋明春兩季核扣二成五一節迭錄前報兹又得悉户部擬將自王貝勒福晋以下迄至文武大小官員之妻無分宗室覺羅八旗滿蒙漢内務府三旗下五旗王公府下包衣應領週年孀婦减半俸銀曁常食半俸者毋庸核扣二成五一概照支十成以示區别而恤孤嫠等情已行知各旗遵照辦理云惠鮮鰥寡三代隆風司農此舉上可嫓美乎禹皋伊傳矣 
[積潦難行]  
　　上月廿六夜二更後京師大雨如注頃刻間溝澮皆盈道路積潦成渠次晨雨止適皇上欲赴頤和園安乘輿已駕經内總管跪奏稱昨夜大雨積潦載途步營修理道路一時疏墊莫及請駕緩行等語皇上諭飭該官兵卽將道路積療消洩毋庸立行修墊改於辰初啓鑾等因傳出遂卽遵辦聖天子曲諒下情於此可見一斑矣 
[查抄寺院]  
　　宣武門内安福胡同東頭關帝廟於上月廿七日忽有步營弁兵三十餘人蜂擁入内口稱奉有正堂包封拘拿寺僧法器幸住持常喜出外未回遂將看廟張大及一切法器一併抄拿解赴右翼訊供惟勢甚洶洶莫悉所由有好事者探問顚末謂皇上於日前在南海寳月樓小憇從夢中驚醒聞有鑼鼓聲喧調點乃爲五虎棍内雜以木魚鐘磬之音天威赫怒以無論僧俗均係不法之徒當飭潛往查明次晨召諭福大金吾嚴拿懲治並諭如再有各項玩藝在街巷敲鑼擊鼓行香走會者一併拿懲以靖地方大金吾面奉諭旨後卽標包封飭翼抄查又聞右翼弁兵奉到包封將甘石橋醫房胡同廟中法器及看廟一人抄拿到翼寺僧亦在逃未獲若二三日内仍未緝獲該二寺住持僧則先將看廟二人解送提署訊究云 
[奏派彈壓]  
　　宗人府爲劄行事查本年癸已恩科宗室鄉試應由本府堂官奏派一人入塲彈壓經本府開列堂銜請派彈壓一摺於七月二十五日具奏本日奉硃筆圈出宗人府右宗人貝勒銜固山貝子奕謨去欽此欽遵到府相應劄行順天府查照可也 
[金吾獲賭]  
　　京城内外開塲聚賭者不少大抵靠王府親戚五城侍御爲護符而入其彀中因之傾家蕩産才不知凡幾七月十五日提督衙門奏拿獲聚賭人犯徐廣齡等八十二名請交刑部審訊 
[支放工銀]  
　　鴻臚寺刻將本寺奏准應領光緒十九年秋季三個月加給本寺工役津貼銀一百五十兩咨行户部照數核放遂由陜西司呈堂標稿移付銀庫支放矣 
[寍波火警]  
　　八月十三夜寗城靈橋門内車橋弄坐東朝西某荳腐店不戒於火紅光上燭霄漢警鑼徧處亂鳴遠近水龍聞警馳往文武官員到塲彈壓救火者見火勢甚旺急將靠南之翁安泰錫箔作靠北之恒生泰糕餅店兩家折斷火道祝融氏始捲旗息鼓而退約焚一點鐘時共燬去樓房二十餘間云 
[湖北簾官單]  
　　湖北本屆恩科鄉試兹已三塲告畢矣昨有卾友錄示簾官名單照登如右第一房本任孝感縣知縣沈星標第二房本任鍾祥縣知縣余嘉禾第三房署安陸縣知縣事新選京山縣知縣王公輔第四房新選宜都縣知縣陳長樞第五房本任保康縣知縣葛振元第六房卽用知縣陳閬第七房卽用知縣劉延垣第八房卽用知縣梁葆仁第九房卽用知縣王光棣第十房卽用知縣馮永圖第十一房大挑本班儘先知縣盧以恕第十二房大挑試用知縣孔繼鎡 
[卾中官塲紀事]  
　　長江水師提督黄昌岐爵帥巡閱湘岳一帶駐節數月旋於上月底起程巡閱下江初六日抵漢駐漢一二日卽往下游矣又湖北提憲程從周軍門丁憂交卸篆務起節於初五日抵漢小作勾留卽啓行回籍 
[棘院關防]  
　　廣東今屆恩科鄉試自初六日監臨主試曁同考各官入闈之後監臨剛子良大中丞循例分派廉官封鎖院門並將附近貢院各横巷栅門一律封閉而南番兩縣又示諭居民人等自初八日以後十五日以前不得登城瞭望施放串砲馴鴒等事以杜弊端 
[求榮反辱]  
　　廣東學憲錄取遺才本極寛大計所取人數約在九成以上而被屏諸生仍屬不平紛紛向學憲瀆禀求請補錄俾免冋隅等語學憲遂將各卷訿累逐一注明標示照墻外俾衆咸知以昭折服有不完卷者有犯諱者有詩出韻及失黏者被屏諸生見此始鉗口結舌買棹而歸説者謂該生等太不自量以至求榮反辱靜言思之能無悔恨哉 
[牛莊秋景]  
　　油荳餅三宗今春以來步步提昻至七月望後忽然停頓闔巿無人問價者半月之久始於八月初三日開行營口巿面　此三者爲大宗今以驟然停頓半月此中受損者非淺河内載油餅之大小船隻今春及夏而秋大半年好生意所獲之利目下一船盡數耗去生意之難如此現在光景餅荳兩宗似尚難立足惟油似乎有轉回之勢蓋廣帮辦貨船船到卽裝當日已買進不少矣○棉花價似亦漲定據云出新勢必有漲無跌今年東西二官蕩注水略遲從六月初至今所放之水不足四分之一約計一到冬令打冰時卽有涸轍之嘆數萬家烟户有柴米不能作炊其將奈何不但此也倘有回祿火災不將徒手望大河裏一片冰洋何以爲救有地方之責者將一念及否○厘捐局總辦福樹滋太守有署任錦州府之信未知確否○聞太古洋行創開機器油坊已有成議不久機器將到卽須部署地方矣 
[烟臺雜錄]  
　　月之初三日俗傳爲皂君誕辰皂君初亦不知其爲何神冋由各鋪户廚房中人醵資演戲以答神庥本屆照例舉行演唱三晝夜不謂刀七是供者亦深得王孫賈之心法焉○溽暑濳消人間息宿多貪秋夢胠篋者流因之乘機思動惟各鋪户櫛比鱗次守望頗資相助查夜兵役亦復留心巡邏妙手空空輩始難施其技俩○廣仁堂派撥人夫清理街道井井有條除剗高鋤低而外每日仍沿街灑掃日久不替惟各鋪户皆有學徒類皆袖手旁觀不以爲怪懶惰成性積習由然良可慨也○月之初七日有一婦人年近不惑涉水滅頂爲岸上人所見駕舢板救出中流問其因何自尋短見涕泗不言經人勸之回家究不知有何冤抑遽爾問諸水濵○萊州所屬之昌邑地方出産繭綢惟有一等僞貨一經入水輕鬆過於羅網甚至有用洋線攙雜者以致此物無人顧問賣者又復持至輪船銷售買者皆被其愚近來輪船諸人皆以假洋充抵此輩因之賠累實多以假易假蓋亦咎由自取而已○自會仙茶園開張而後同樂茶園卽行閉歇乃别出新裁雇覓女優演說書詞並要各種戲法一時間座客常滿不减先前之熱鬧是又戲塲中别開生面者矣○烟街爲通商口岸向無書肆近年以來日漸增加賣本地之木板書者有之賣上海之鉛板石印書者有之共計有五六家之多或中國書或外國書無所不具以巿井不文之地居然書舍林立亦風氣之一變也 
[潯江秋色]  
　　初三日天未黎明時九江關道誠觀察總鎭何軍門率領府廳營縣曁文武名員齊詣文昌宫行秋祭禮雍雍肅肅極盡誠敬○初五日爲道憲誠觀察之夫人設悅良辰屬下各員齊往祝嘏所餽壽儀一概璧謝觀察之體貼屬員可謂至矣亮節清風卽此可窺一斑○南昌府屬之南昌新建豐城進賢奉新靖安武寍義寍八州縣紳商士庶僑居潯城者建有公所名曰洪都會館以聨桑梓之情而修冠裳之會每年八月朔起半月内在會館演劇酬神開筵召客本屆在漢皋雇來大福興名班一部連日登臺唱演笙歌起處行雲爲这宵移觀者人山人海眞所謂舉國之人俱若狂者矣○九江一帶自上月廿八日起大雨滂沱平地水深盈尺至初二日晴霽人皆欣然色喜以爲天公做美孰知初三至初六連日又雨簷滴如注聞南門外十里鋪唐家畈一帶倒塌房屋甚多已收穫成堆之稻爲水漂没并聞有某姓新築之墳土崩棺出流至數十 
 
 

Page 3

 
 
武木撞破而屍身遽露者淫雨爲虐何天公之不佑也 
[湓浦蛟災]  
　　大雨經旬山洪湧出冲壞田園房屋本報已迭登報章兹悉上月廿八九等日廬山之麓突然起蛟數頭洪水横流東邊囘西邊河仁貴鄉河均漫溢十里鋪一帶倒塌房屋甚多有大石橋新石橋兩座及娘娘廟并周家河廟均被水冲倒幸未傷人惟聞淹斃一孩時值萬寳告成卽已收穫存堆之稻及在田未割之晚稻與夫園蔬雜糧均被洪流急湍收拾而去聞地方官擬往踏看嗟嗟生民何辜而遭此災祲也 
[祀事孔明]  
　　九江道鎭府憲片示初八日祭先師孔子初九日祭社稷壇屇時五鼓屬領文武各官及府縣廣文咸詣致祭陳其祭器玉帛犠牲酒醴雍雍肅肅恪恭將事誠盛典也 
[馬已出險]  
　　前報載九江西門外王榮興鐵匠店屋上有馬一則該店緊靠城墻因馬在城上放草失脚跌在屋瓦上大有羝羊觸藩之勢以致議論紛紛少焉馬踏碎瓦桷跌在店樓樓房朽折又跌地上雖然出險而馬足則已折矣 
[示期科考]  
　　揚州府陳太守接奉江蘇學憲來文略謂本年該屬童生卽應循例舉行科考仰卽轉飭所屬於九月初一日縣試十月初一日府試等因太守立卽轉飭遵照江都林邑宰刻已曉諭通衢示期開考矣 
[遊旌待發]  
　　遊歴日本之澳國皇姪夫蘭子已於八月二十五號由横濵帶同隨員四名搭坐美國郵船赴美日本八重山兵船水兵整列以送日官之下船送行有二十多員其坐來本國之兵船名愛利大牌司定四號駛至横須賀船塢修繕西鄉海軍大臣知之特於二號下該兵船送行與各兵官話别聞該船修竣後將有清國朝鮮各口岸之遊 
[眞除誌喜]  
　　松江府柘林通判祥别駕麟奉諱後經蘇藩憲以候補班前補用通判蔡二源太守請補業已懸牌曉示太守辦理租界會審事宜不亢不卑善持大體久爲華洋所悅服此次畀以眞除在太守固可一展長才而滬瀆商民則殊有奪我使君之憾矣 
[豸節蒞滬]  
　　鵠候蜺旌一則兹悉魁文農觀察於昨日午後三點鐘時行抵滬北觀音閣碼頭上海縣黄大令松海防劉司馬等均至舟次迎接觀察旋卽命駕登岸以廣肇公所爲行轅午後乘輿入城詣各衙門答拜 
[戎旆言旋]  
　　江南提督譚青崖軍門由松過滬乘輪巡洋已紀前報兹悉軍門周歴南洋各海面業已竣事於昨日乘輪進口卽就小東門外浦江下椗旋卽换坐大號領江船泊於巡捕房後面吳淞輪船碼頭本邑提右營廖叅戎以下均往恭迎如禮 
[江干小泊]  
　　福山總鎭朱鎭戎槐森昨日乘坐砲艇來滬就小東門外吳淞輪船碼頭小泊鎭戎此來蓋與譚軍門面商要公云 
[雞蟲得失]  
　　滬南某醫生今春由許小梅等糾同賭博屢戰屢北醫生知其設計播弄絶跡不往邇來在放牛局視病月前忽由許與某某等多人至該醫生處聲言欠伊銀洋追索甚急該醫婉言却之許等竟邀集無賴伺於半途欲與爲難該醫知事不妥卽以許等藉端訛詐等詞投廿三七鋪保甲局控訴局員劉木庭二尹飭甲往拘許自知不合急挽張姓與地甲效魯仲連之排解向醫緩頰該醫不欲多事首爲之肯遂於昨日由居間人備香燭等物向醫服禮了事旋有周姓與開烟館之阿二等以許不應擅了此事致伊等不得分肥反向許饒舌昨在小南門外某茶館中爭論紛紛擾擾不知所終 
[航船軋損]  
　　前晚十二點鐘時潮水大漲英界洋涇浜帶鈎橋下兩旁泊有蘇州航船各一艘未幾有窰貨船一艘滿載貨物向西行駛因河小船大致與兩航船擠軋欲前不能欲後不得舟子情急喊救竭力排擋甚難出險岸上人麕聚觀看密若蜂屯旋經衆人幫同撑駕始得脫險然航船業已損壞有某舟子於倉卒中失足墮水當經同船人瞥見設法救起不致與伍大夫把臂亦云幸矣 
[蕩婦私奔]  
　　有某甲者莽男兒也冋爲小負販以度日邇來稍積錙銖遂憑媒娶某氏女爲妻女風流自賞婉麗動人自過門後見夫貌陋大有彩鳳隨鴉之歎鄰人某乙微窺其意遂旋其偷杳手叚雨逗雲挑居然入彀繼而醜聲漸布甲亦微有所聞乃　加防範從此紅牆一抺隔斷銀潢氏廢寢忘餐忽忽若有所失前晚十下鐘時甲自外歸家入宫不見四處找尋毫無蹤跡想閒雲一片已與野鶴同游矣 
[智不如葵]  
　　本埠王家圈地方有某姓者父母早亡祗有兄妹二人相依爲命妹年已及笄情竇早開小姑居處不慣無郎遂與某紉工有染密約幽期已非一次鄰近人家嘖有煩言兄漸有所聞乃時時加意防範前日有事他出妹又招紉工至家以續前歡兄忽中道折回破扉直入見一對鴛鴦雙棲不覺怒髮衝冠立取樹柴一叚將紉工之足擊傷縱之使去未遭刖足之刑竟同鼎足之折作狎邪遊者可以爲鑒 
[違忤薄懲]  
　　有名阿金者不知其姓携子某甲在製造局爲工匠中秋節屇父子停工閒游有某乙者因中欠錢屢索不付遂於節日前往定欲完璧歸趙甲以其逼人太甚與乙爭扭經人勸散乙卽訴知其父其父責甲不應如此不料甲竟遷怒於父將父扭毆經某丙丁等瞥見代爲鳴捕將甲拘入捕房阿金伸訴被忤情形克捕頭命押候解辦少頃阿金恐子受責投案求恩捕頭不允將甲管押至次晨復由阿金投案央懇詢問其子亦願改過始准領出做工 
[剝衣控捕]  
　　老閘一帶爲著名流氓麕集之所有甲乙等於前日將某丙之藍紡綢長衫硬行剝下丙怒不可遏祇以孤掌難鳴隠忍而止昨日訴諸其友令投捕房控告内卽據情報案捕頭准之命包探按名訪拿到案再行解送公堂追贓究辦 
[失路待認]  
　　崇明蚌沙鎭人陳阿和生一女小字芙蓉年已十三前月廿日陳挈女來滬旋因資斧不繼將女售與滬南某姓家在青衣之列得身價洋七十元前日隨同主母出外行至十六鋪橋左近人多擁擠遂致失散女不識路途倉皇啼哭由巡防北局勇丁拘送局中經祝二尹詰悉緣由飭交十六鋪地甲裘鎭留養在家待其主人認領○前晚黄昏時十六鋪地甲在滬南揭普豐會館門前見有一防失路啼哭地甲冋之詢問孩稱今年九歲名阿計餘語含混洵其父母住處均言不知該地甲恐入匪人之手將孩帶回稟明巡防局員收養在家以待家屬往領 
[烟妓毆捕]  
　　著名流氓漆匠阿明卽蔡阿明前因拆梢案發由葛同轉訊責枷示具改過結斥釋在案詎料該流氓怙惡不悛便向阿大尋釁謂其另有所歡勢難並立大興醋海風波圍而觀者如堵值巡街捕至以木棍驅逐閑人而阿大之烟妓某氏竟敢與捕爲難捕以人多有碍道路不得不行驅逐該妓力大如牛將捕之衣帽扯破該捕不得已將妓拘入捕房經克捕頭訊問以此風斷不可長命將妓押候解堂訊辦七十鳥阿大聞而畏懼立投捕房苦求情願罰鍰克捕頭見其哀懇姑從寛宥罰賠衣帽洋三元以示薄懲倘再犯案卽當解廨訊辦少頃該鴇持洋繳案捕　命將烟妓提出申斥一番揮之使去 
[捉奸送縣]  
　　滬南高巷頭地方有陳阿富者素以宰豕爲業娶妻徐氏稍具姿首年甫三八情性輕浮不異風中柳絮邇來暗與爲錫匠之張定賢有私月地盟心雲階携手已非一日陳每至夜半必赴猪作奏刀砉然張乘其出外時輙抵隙尋歡前晚三鼓時陳照常出外伏於左近果見張來叩門翩然入室不覺忿火中燒約集多人興師直搗張逃避不及致被獲住當取利剪將張之髮辮齊根剪去昨日訴知地甲理處未妥午後陳將張及徐氏一併扭至上海縣喊控值日差據情禀明奉飭陳補禀候核 
[人證解縣]  
　　杜江氏將養媳陳氏凌虐以致吞烟致斃報由上海縣黄大令蒞　並由英公堂會訊之下將杜江氏陳德生移送縣署前 
 
 

Page 4

 
 
晚解送到縣由原差官媒分别收管俄而二圖地保復將要證祁子卿卽娘勇者拘獲禀經公堂亦奉送縣收管候訊 
[法廨停訊]  
　　昨禮拜二係法公堂訊案之期葛同轉因有要公片請捕房將應訊人犯於禮拜四卽十九日併案解訊 
[施種牛痘]  
　　姑蘇儒醫趙菊如先生精理男婦大小方脉兼種牛痘敝堂浼其施種承蒙概允用特登報凡欲種者來堂掛號平日到虹橋南觀音堂就種逢三六九日到城外梅家弄曾宅可也[  果育堂司事謹啓]  
[再造銘恩]  
　　謹啓者敝堂接奉彭修吾仁翁交來無名氏大善士求平安樂助賑洋一百元又奉德星堂陳大善士樂助銀三十二兩二錢六分無錫正泰米行交來龔梅岩大善士求妻病愈平壽堂奚大善士同新里來無名大善士求合家平安各助洋四十元又來無名氏求平安洋十元錢和豐大善士經募十二户洋八十四元泰州積善堂經募十三户洋四十三元益壽堂浣記大善士樂助洋三十元守忍堂張治大善士樂助二十元百歲坊蔣大善士樂助洋十元裕昌米行交來駁船户罰欵洋十元先後祗領具徵仁人惻隠菩薩慈悲億萬姓咸沾再造之恩善男女永保平安之福合登報牘叩謝鴻慈[  上海六馬路仁濟善堂籌賑公所施善昌等謹誌]  
[晋賑餘記五十二]  
　　潘振翁七月初八日來電略言歸化以北豐寍一帶秋收甚好糧價亦賤毋須再振現蓋屋三百餘間并租屋分設南北兩局專收孤寡極貧之未種地者不過萬人令學織羊毛口袋營生邊地苦寒非皮衣能過冬襖褲約二金左右倘來一二萬金製給赤體貧民便可共登衽席云敝同人及代嚴佑翁經收晉振滾結至八月上旬止實存未解規銀六千一百九十九兩七錢九分六厘因電覆振翁云衣欵可解六千金天津無解欵之便今由票號匯上究竟交何處何人兌收候覆卽行匯解○奉藩憲鄧公抄發陽湖縣葉明府懷善禀報七月二十日止共收山西義賑洋二千二百三十八元八角二分一厘此後續收歸入順直賑捐至前次墊解三百元卽請撥助順直義賑不願請奬云○又桂林同人募規銀一百五十五兩雲南鹽憲普發規銀二百兩瀘州十一批銀二千兩均已匯到是用記注以揚仁風○嚴佑翁來電云東振三千兩子萱已解東海關道署弟復電致賑撫局湯方伯請提存俟振翁回交放冬春義賑霖○馬大錄巷順直山東賑所七月朔起八月上旬止共收規銀五千七百七十三兩三錢九分六厘共解過順東規銀六千兩爲附記之[  桃塢散人述]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鬚談]  
　　江右士子近日雲集省城不下萬餘人其傳爲笑柄者則有剃鬚落鬚二事某生者瑞州人也年已耆艾居然鬚眉丈夫也一日呼匠薙髮奏刀之下自謂鬑鬑者不啻怒草叢生須節短之始稱方便匠悞會其意順手剃其半生卽大駡衆人畢集觀其左已類少年觀其右依然老夫莫不掩口而笑匠則恐惶無地生隨收拾其擔挑物件欲鳴官究懲匠伏地崩角如搗蒜久之衆人力勸始縱之使去或嗤生曰昔有某老翁貧苦無聊時至除日開門七事尚無一件身遊城巿心生一計入某剃頭鋪命其薙髮事半忽然嘆曰命之不濟皆髯之不美也當加修飾以期亨通匠不解其意薙髮之餘爲之薙鬚甫及其半翁故大怒謂平生全恃美髯爾安得去此因而滋鬧不堪鋪主頗有餘貲衆勸出錢八串服禮息事翁得錢卽巿油鹽柴米而歸老妻迎門問曰何不將鬚全薙翁斥曰如此明年除日何以活命此雖戲談與君今日相髣髴君何不效之生不答而入又有某生者袁州人也年齒强壯家計蕭條設帳無可謀生嘗以賣卜自給今亦逐隊觀塲有某監生倩其捉刀考試遺才言定潤筆六百錢而監生有鬚某生無鬚年貌不符恐不能入塲某生乃巿鬚冐充迨點名時將鬚安鼻孔而嚏聲不止鬚卽落地見者譁然巡捕各官扶生而出生歎曰六百文尚不可得命也命也此二事者江省人士酒後茶餘無不資爲笑柄云 
[英界公堂瑣案]  
　　前日下午有鹽販譚惠坪等二人各挑私鹽兩包在租界中行走正欲至碼頭喚渡忽有陳五九黄阿四張長林及某甲等四人藉緝私爲名上前攔阻意圖拆稍爭論之餘巡街捕適至當將陳黄張及譚等連鹽四包一併拘入捕房昨晨捕房將各人解案包探唐寳榮禀稱查得陳等實係藉端拆稍請爲重辦譚偕某乙供稱係浦東人向　鄉間耕種此鹽從小東門買來帶回家中自食並非販賣昨日挑至中途卽有陳五九等前來攔阻向小的等拆稍幸有巡捕至拘送案下　黄張同供小的等係江北人均爲小本生意不敢拆稍蔡太守商之美副領事易孟士君以陳五九等假冐緝私殊屬不法判將陳笞一百板黄阿四張長林各笞五十板起案之鹽不准給領飭送棲流公所充公○包探陳阿九禀稱浦東人薛蔡氏遭陸阿根誘至三馬路售與花烟館鴇婦陳徐氏處被該鴇察出破綻鳴捕拘獲今特送究薛蔡氏訴稱係浦東人家有丈夫昨日來滬買物行至陸家石橋被陸阿根誘至陳徐氏家伊　稱與小婦人爲兄妹欲將小婦人押洋三十元幸鴇婦察出交捕送案陳徐氏訴稱係蘇州人開設花烟館昨日陸領此婦來稱是胞妹欲押　三十元小婦人見伊等面貌不同向伊盤問言語支吾是以交捕陸供稱不敢誘拐蔡太守商之易君判將陸及薛蔡氏押候禮拜四再行覆訉陳徐氏叱退○字林西字報館西人開婁訴稱有小工李來玉唐華受深夜作工任意胡閙以致晚間不能安枕爲此報捕送案李唐同供係寗波人不敢吵閙旋有某西人投案訴稱李等係我雇用每日在棧作工請爲保釋太守商之易君判將李等罰洋五元以示薄懲○二百七十五號華捕禀昨日在途巡緝見粤人張阿德將鴨一頭倒提手中囑以不可如此張不服爲此解案請究張供係廣東人不諳定章初次悞犯太守判罰洋半元○包探顧阿六禀竊犯繆阿二冐名騙取吳阿二棉綢短衫褲經吳投報捕房將繆拘案請辦吳投案領贓繆認騙不諱太守判押三禮拜贓給吳領○三百四十三號華捕禀昨見秦阿生所駕馬車沿途攬客違章送究太守判罰秦洋二元○七十八號印捕禀昨日在泥城外見陳阿五所駕馬車溜韁飛奔拘案請罰太守判罰洋二元○包探李金堂禀稱昨日在三馬路見丁阿瑚酗酒胡閙上前喝阻反與小的爲難並有吳阿泉出爲解勸是以拘案請究丁吳供詞含糊太守判將丁罰洋一元吳從寛開釋○包探黄四福禀稱竊犯吳正發行竊李文祥銀針一枚拘獲送究查吳曾犯行竊於今年二月間由三百零二號華捕拘送到案奉訊之下遞解回籍今又來滬犯竊請爲重辦李並未到案吳俯首求恩太守判笞一百板押候備文再遞○黄包探禀稱有浦東高橋人前爲馬夫之沈和尚迭次行竊徐瑞興余小毛吳阿萬趙榮華陳阿王及二阿姐等各家衣服自鳴鐘等物小的拘獲吊到各贓解案請辦徐等投案請領贓物沈泥首求恩太守判么中二百板管押六月贓給失主分别認領 
[咸有一德]  
　　善無大小全憑一念眞誠報有循　贏得萬年福澤敝堂蒙諸善信隨時補助藉抵濟施今開第十起收回原册六扣計共收英洋二十八元八角又對開洋一個銅洋十二元又七月份常捐共收錢二十千零六百六十文衆欵彚登羣情均感仰見痌瘝在抱飢溺厪懷願慰呼庚降祥卽自積功而定數欣周甲種德無非益壽之徵謹誌報章用伸謝悃[  上海虹口元濟善堂同人等拜啓]  
[金陵官報]  
　　八月十一日淮南書局委員候選州同張嘉祿見辭○十二日候　從九鮑維明見謝委轅下電報局布理問高成基禀知聞訃丁本生母降服憂縣丞唐鶴年交卸署海州州同差缺回○十三日藩轅牌示照得江寗布理問高成基丅憂遺缺查有試用縣丞王以　堪以署理 
[蘇省官報]  
　　八月初九日汪國奎謝奉飭十五年分海運給予牧令奬班署事一次○初十日新授廣東督糧道魁辭行於十六日起程知府袁恭宏辭赴徒陽河工差同知銜分發江蘇試用布理問吳同潞浙江人到省縣丞沈丁文銷宜　保甲差揭傳淵倪　鑿辭赴徒陽河工差調補金匱縣主簿梁鴻翥交卸昭文縣主簿事回並謝飭知赴任從九陳翰英辭赴松江差遣李約禮禀知到婁門旱關差○十一日從九沈韶和陳彤華辭赴徒陽河工差孫鑑儕銷婁門旱關差○十二日縣丞胡隆禩辭赴徒陽河工差委調贑州電報局分發江西試用縣丞桂蔚章禀知奉直隸爵閣督憲委調贑州電報局差由閩來卽辭赴江西調補金匱縣主簿梁鴻翥辭赴任○十三日州稅課大使沈紹勛府知事周邦楨辭赴徒陽河工差○十四日藩轅牌示照得蘇州府總捕同知惠榮奉旨開缺以知府候補所遺員缺查有截取同知劉丞錫庚堪以請補 
[邗江官報]  
　　八月初七日唐鹺尹怡辭解南京餉差陳鹺尹丕業銷揚庄卡韓鹺尹一鵠解海分司餉來○初八日黎明文武官員恭詣文廟秋祭分　大使吳鹺尹體芳禀到程鹺尹鏡宇銷力乏橋卡趙觀察　川由省回○初九日郭鹺尉鼎臣赴省公幹 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
