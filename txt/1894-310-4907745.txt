# 1894 - 310 - 4907745

 

Page 1

 
 
[售藥助振] [  申報舘同人啓]  
　　啓者兹承徐君聞韶以救治吞服生烟藥三十瓶貽贈同人同人以振務方殷願變價以充此欵此藥靈妙無匹每瓶照原價售洋半元祗須詳閲仿單卽可如法施救諸君子有樂善不倦者請臨本館帳房購取以廣流傳也可 
[鉛板大字本繪圖本草綱目附拾遺] [  圖書集成局代啓]  
　　本草綱目爲軒岐家必備之書增繪各圖并附拾遺可謂有美畢臻本局爲四保堂以新鑄大鉛字印成刷以潔白紙張每部訂成二十四本碼洋四元賜顧者可向本埠三洋涇橋文淵山房煥文書局五馬路文玉山房二馬路千頃堂購取此布 
[新印古詩源出售] [  圖書集成局代啓]  
　　古詩源一書爲長洲沈歸愚尚書所輯盖爲學詩者導以先路也本局爲人代印今已竣工紙色潔白字跡清疏每部碼洋四角賜顧者請向掃葉山房申昌書室五經樓購取此佈 
[石印繪圖增像筆生花告成] [  三馬路申昌書畫室啓]  
　　筆生花彈詞爲淮陰女史所著于描龍刺鳳之餘成咏絮吟鹽之作駢詞儷句情文相生久已閨閣名馳洛陽紙貴今特倩名手增圖人畫付諸石印字蹟端妍紙色潔白分訂八本外加錦套釐定碼洋一元六角躉購格外廉賜顧者請臨三馬路申昌書畫室曁各書坊售報人處均有發售 
[論整頓保險]  
　　保險行之設惟西國有之有保兵燹之險有保水厄之險有保火警之險有保壽命之險蓋設立公司者資本旣多聲望尤著設總行於一處尤必設分行於各處脉絡貫通呼吸相應所立章程至周且密足以取信於人而人之請保各險者亦無不爭出此區區保費以冀平安無事此保險之所以愈推愈廣也通商以後上海始有保火險公司邇來風氣日開凡租界中鋪户居家保者多而不保者少上海所設保火險公司都係外洋大公司分設在此凡保險之家如遇不測卽由各保險行照數賠償所以昭信實也近兩年内上海租界中常有被焚情事日增一日各保險行常怪租界中何以被焚如許之多别處雖間有火警然不若租界中之接踵而起遂致賠償之欵亦日多一日而在局外旁觀者則謂如無火焚事可以無煩保險誰肯出此糜費惟常有火警则人皆有顾慮之心不惜出貲以保平安保險生意自可日形暢旺議論紛如大率各有見地不必有所軒輊也本館平心論之保險公司之設原爲設有不測房屋貨物衣服等件付之一炬未免防不勝防故有保險之法使人得以有恃而無恐然保火險公司台遇人家請保須查問其人之妥當殷實與否察勘情形方可允保蓋此事關繫重大辦理自不得不如此而間有不暇詳查者意在招徠不論何人如請保險卽貿然允保遂有一種人知公司並不詳察廣爲兠攬恃此爲一宗生意竟有以少保多及旣經保險私自搬物出外者種種弊端不勝枚舉至於種火之事屢經巡捕拿獲解送公廨訊辦惟華官不肯盡法嚴辦僅僅從寛發落以管押枷責了事致使匪人之膽愈大及管押枷責期滿依舊出外逍遥仍蹈前轍毫無忌憚縱火之事時有所聞保險行不得已遂有加收保費之舉各行公同會議每保銀一千兩收保費四十兩而安分鋪户居家出費過鉅不免喫虧太甚保險一業本係最公平之事公平辦理自可合算向時每保銀一千兩收保費十兩今則加至四十兩其數大增於前於安分之鋪户居家殊不合算然所以致此者由於地方匪人之多也巡捕拘獲匪人解至公廨地方官不肯重辦實有大不便之處竊思城中及租界以外爲保險行所不保之地火警一事罕有所聞租界中有保險一事遂致報警時聞幾於日日皆火觀此情形各保險公司不能不致疑於匪人之種火加增保費實有所不得已應爲人所共諒也現聞各保險公司尚欲商議整頓之策緣保險之中尙有一端店鋪保險倘貨物值銀若干在一家保險行請保火險未幾又至第二家保險行添保若干並不言明所以添保之故又未幾又至第三家保險行添保若干在保險之家旣未言明添保之故保險行亦茫然不知似此辦法意以一起之貨而保二三起之險一遇火警卽欲各家照數賠償因此甚多糾葛如果係安分店鋪先保若干後因貨物增添加保火險或至原保之行添保或至别行另保均須言明所以添保之故方使保險之行了然於心不復滋生疑竇現聞各保險行尚在設法整頓此弊惟安分之鋪户居家多出保費受虧過巨恐有支持不住之勢又聞各保險行有於已保之家忽又退保者揆厥情由實被匪人所累洋涇浜租界中大小商人甚多居家亦不少皆欲保護自已財物故請保險行作保因其中有菲人設此弊竇遂使店鋪居家共受無窮之害本館故不憚大聲疾呼欲使閲者知保險行之意實有大不得已者在也並望地方官此後遇此等事務當詳細查究執法懲辦庶使匪人有所儆懼不敢以身試法良民自得以安枕而臥矣若竟因循玩愒一任若輩肆意妄行恐此風日甚一日更有不堪設想者駑駘去而後良馬蕃稂莠除而後嘉禾植敢持此説以質諸明晰事理之君子 
[金鰲玉蝀橋翫月記]  
　　神機營霆字一營本由捷勝精鋭四隊中擇其藝精年壯者調入訓練仍食各本隧原餉尚少三百餘人以新兵補足近者軍事方興遂汰弱留强所有捷勝精鋭四隊除新兵外其陳兵不敷列陣之數擬將霆字隊調去各兵撤回本隊歸伍訓練俾成勁旅而供徵調至霆字隊練兵不敷卽由八旗滿蒙漢押調練兵中挑補足額認眞訓練已咨行八旗驍騎營卽日造册送營矣○盛京禮部侍郎文宗伯興遵旨入京祝嘏某日由奉天到京繕具安摺膳牌於九月十六夜專差齎往西苑門由奏事官遞入卽於十七日寅刻宗伯赴西苑門於六項公所候旨旋由軍機處發出傳單著文興備見上御勤政殿詢以盛京邊務情形宗伯舉所知以奏上聽畢卽退出西苑門登車回大草廠本宅○恊辦大學士吏部尚書兼署禮部尚書管理太常寺事務臣宗室麟書等謹奏爲具題事恭照本年十月初十日慈禧端佑康頤昭豫莊誠壽恭欽獻崇熙皇太后萬壽聖節應行遺員前往東嶽廟讀文致祭謹案臣寺祀則應由臣寺滿漢卿等中題遣一人往祭兹將臣寺卿等銜名照繕題本進呈恭候欽遣一人俟命下遵卽届期將事謹此具題請旨九月十三日奉旨遣太常寺卿慶福行禮欽此○兵部爲知照事職方司案呈所有呈請兼襲騎都尉世職之升用道雲南雲南府知府鄒馨蘭一員本部於九月十二日帶領引見本日奉旨鄒馨蘭著准其兼襲騎都尉世職欽此欽遵到部除移咨雲南巡撫外相應知照吏部查照○吏部爲曉諭事所有八月分分發江蘇試用道蔡國熊等五十員本部於八月二十一日卯刻給照相應示傳該員等務於是日親身赴部承領毋得自悞○十月初旬恭逢皇太后六旬慶典户部三庫各堂擬將應放十月分兵餉廂黃正白廂白各旗營併改於初一日開放正黃正紅廂紅廂藍各旗營併改於初三日　放先期由銀庫移付俸餉處轉得八旗各營遵照辦理○廣東巡撫剛子 
 
 

Page 2

 
 
良中丞毅遵旨入京祝嘏假阜成門内南順城街呂祖宮駐節繕具安摺膳牌於九月十七日差弁齎至西苑門呈遞十八日寅正中丞卽詣西苑門六項公所少坐候旨嗣由軍機處發出傳單剛毅頭起備見中丞旣入海上召至勤政殿垂詢海疆防務中丞敬謹奏聞畢步出西苑門乘輿遄返下午又由軍機處交出奉旨剛毅著於十九日呈遞膳牌仍預備召見欽此本年十月初十日皇太后六旬慶典所有各直省將軍督撫提鎭藩臬以及隨同班列之道府將備等員應預期演習祝嘏典禮以昭愼重慶典處擬定九月二十八日辰刻在西華門外福佑寺演禮○近者倭奴擀釁我朝廷發兵進剿迭與交鋒某某各藩邸各報効馬千百匹以供軍需○錦州崇副都統善入都陛見奉有諭旨令其作速請訓回錦州整兵備防 
[派兵保衛]  
　　英國擬在印度調兵六千名至中國各處通商口岸保衛英人又聞駐京英國使署亦擬調兵船水手爲之保衛 
[紀遼瀋近日軍情]  
　　本館以中日搆兵東三省防務喫緊營口一埠相距較近見聞較確故特添派訪事友人在此處偵訪消息一有確實軍報立卽飛書相告以副遠近諸君子尋消問息之意昨接初九日來函云營口自初四日傳言倭兵由皮子窩花園口一帶登岸該處居民紛紛北來爲避宼之計致海蓋兩城爲之罷市近已安堵如常矣初五六日聞東邊失利宋祝三宮保退紥大高嶺至鳳凰城之電報局已退设遼陽州境初七八等日傳言倭兵渡江回竄高麗之義州有商人自東邊逃回者據云鳳緑江西面已無倭兵蹤迹鳳凰城一帶均被土匪焚掠廬舍財產幾無孑遺又聞倭酋大鳥圭介爲我軍砲彈所中登時殞命果爾豈不足張中國之威奪倭奴之魄哉○陳舫仙廉訪所部數十營已抵遼陽劉鎭軍所統嵩武軍亦先後馳至不日將過江進剿綏藩服而遏凶鋒在此一舉矣○近有避兵之人在花園口暫焉托足卽有土匪及漁舟上人造謡惑衆揚言倭兵將至欲使居人紛紛遷徙彼得乘間肆其焚掠之計實則並未見一倭兵也惟金州電線已三日不通難以遥揣卽使果有倭兵大同鎭程軍門之偉統馬步各隊於初四日自蓋州往援大同軍扼其北旅順大連灣之兵截其南兩面夾攻倭奴腹背受敵其勢萬不能支况其運兵船在皮口外者聞已被丁軍門所統水師擊毁歸路斷絶不亡何待 
[營口近信]  
　　昨接添派營口訪事人來函云營口銀價初七日每兩十三吊初八十一二吊不等至初九日驟跌至八吊市無現銀每寳貼色貴至百餘兩爲二百餘年來所未見諸客存爐之銀竟不能抵用實則各爐藏匿現銀居奇壟斷豆油每擔四兩七錢前報云三十七兩乃三兩七之訛大米旣缺高粱米亦屬無幾初八日竟至無處購買初九日官示定價每斗四吊五百然進本旣大孰肯爲平糶之舉惟恐封河以後糧米缺乏民心不免惶惑聞官憲已籌措現銀購備民食矣各商存銀每千兩匯至申江僅付六百七十兩尚無受主皆爲谣言所惑也○蔣軍門新兵已到辦理團練雇鑣局丁五六百名闔市尚稱安謐○斯美快船由天津駛至裝開平煤及軍裝定於初十日開行自營口致烟臺每客搭價三兩大沽至申每客十六兩 
[詳述九連城失守事]  
　　電報局旣禁傳軍務本館又不敢憑空結撰僞爲接得電间不得已多派妥實友人四出偵訪兹得遼瀋友人來信云倭奴初過鴨緑江時前隊約三千餘人大隊繼之盖防備我軍暗算故先以死士當之也及登岸據城依舊留心查探而我軍並無地雷埋伏彼族遂得居之泰然嘻○當倭奴大隊渡江得我江岸及城上連發巨砲攻擊前隊業已不去不料江上忽又推置一物狀如木排我軍以爲是渡兵之具耳乃轉瞬間轉其機括繼長增高上有大砲數尊照我城頭及砲臺環擊我軍多受傷砲聲略間倭奴遂乘機湧過約有三四萬人宋祝帥以力不能支飛飭後隊鳳凰城添兵萬餘名前來接應無奈交綏之際有畏倭奴砲遠且利未敢前進者又有適當敵前逐漸退避者某軍列隊敵旁正可旁攻側擊而槍砲却騰空直上未能擊中倭奴祝帥親立城頭督戰見此光景憤氣塡胸幾至昏厥不省斯時毅軍諸營獨力難持已成負嵎之勢倭人逼近城下砲彈如雨其勢岌岌可危祝帥誓與城俱亡左右諸人不由分説强置輿中舁之而出城乃因之失守云 
[擊退倭船]  
　　昨得本館新派赴旅順口偵訪軍務之友人來信云本月初八日後兩點鐘時有倭船大小十七八號駛近口外砲臺上燃砲擊之約歴四點鐘之久倭船力不能敵始相率而逃間有中彈受傷者 
[中倭戰事]  
　　本館特派赴烟臺威海一帶偵訪軍務之友人來信云本月初六日威海傳電至烟臺言有倭船七八號於初五夜駛至口外遊弋不定翌日卽相率遠颺○初七日旅順口官塲中人言倭奴於花園地方登岸至九連城失守後旋接電信云宋帥於初二日得一勝仗○是日有客自營口來談及鳳凰城失守後我軍退紥遼陽至致敗之由有言我軍器械不及倭奴之遠且利者有言各軍自相爲戰統帥號令不行者又有言華兵見敵自潰統帥不能鎭壓者道路傳言紛紛無據目下逃勇逗留營口掻擾不堪各鋪頗切驚惶相率暫停貿易 
[倭奴竄突]  
　　本餘特派赴天津偵訪軍事之友人來函云倭奴於金州登岸趨赴九連城此處原有兵勇駐防惟數不甚多難與禦敵計倭奴兵輪船共九艘益以民船數十艘兵卒約一萬人盤踞兩天尚無動靜惟旅順口距此祗一百二三十里豈督師者竟不見不聞耶現在倭奴已竄至金州以上之楊花園卽養馬園以圖節節窺伺縱敵之禍誰其任之 
[禍將不測]  
　　本館特派赴天津偵訪軍事之友人來函云盛軍總統衛達三軍門敗於平壤獲咎非輕李傅相以其旣失戎機難收後效立卽電飭將盛字馬步全軍交付呂道生孫子揚兩軍門兼統衛軍門猶心存戀棧擬於九月二十三日交缷兵符繼而倭奴濳渡鴨緑江軍門勉與支持又遭挫衂皇上覽奏盛怒明降上諭寍夏鎭總兵衛汝貴管帶盛軍臨敵退縮以致全軍潰敗並有尅扣軍餉縱令兵勇沿途搶掠情事衛汝貴著革職拿問交刑部治罪欽此電音傳至軍前衛革員遂不得不交代關防俯首待罪矣特不和秋曹定讞尚能使其首領保全耶 
[不准辭職]  
　　天津訪事人云本月初三日宋祝三宮保由遼陽電報局電達李傅相多至七百餘宇惟均係暗碼外人莫悉端倪説者謂宮保自奉督辦東三省軍務之命自謂才庸年老膺兹重任深恐貽悞軍機電乞皇上擇賢以代皇上電勞至再於是宫保乃不能不鞠躬盡瘁勉力督師矣 
[棨戟遥臨]  
　　金陵訪事人云本月十一日午刻官塲接到電音悉調署兩江總督正任湖廣總督張香濤制軍將次節臨於是文武各官齊赴下關迎迓各營亦均出十成隊伍鵠列江干 
[萬壽無疆]  
　　十月初十日恭逢皇太后萬壽聖節蕪湖地方官吏中外高民共效嵩呼之祝先期恭筮吉辰詣萬壽宮支搭彩棚前設平臺由關道袁觀察恭書楹額曰萬壽無疆兩旁長聨云聖壽願齊天採春榖嘉禾陵陽歧麥曰嶽朱艸黃山醴泉大酺偕壤佊衢童咸祝西方無量佛慈恩長普照頌木公献鼎金母捧桃龍户貢琛鯷人輦　符瑞慶珠連璧合豈惟南極老人星冠冕堂皇眞大手筆也届期文武官紳耆老士庶相率趨詣宮門行拜牌禮并召東能仁寺僧衆洒掃經壇唪大無量壽佛經祝日月之重光與天地以齊壽四極捧巵舉三日酺觴於禹甸兩階舞羽頌七旬苗格於堯年并飭城廂内外保甲各叚分局傳諭鋪户居民懸燈結綵以次祝釐 
[京師火警]  
　　京師訪事人云上月十七夜正陽門内西交民巷德興烟局後唯房忽兆焚如一時烟焰衝宵勢甚猛烈幸地方各官廳汲桶及水會水龑飛馳而至分投撲救至天明祝融氏遂返駕計焚去房屋十有二楹存貨移出不多大半付之一炬次日猶時有濃烟冐出 
[嚴緝假勇]  
　　漢口信云李竹虚觀察謙自上月杪督帶緝捕小隊兵勇一百名駐紥漢口緝查匪類保衛商民已於月初出示曉諭張貼 
 
 

Page 3

 
 
街衢略云現在湘鄂大兵過境恐有本地痞棍以及外來匪類混跡市廛頭裹色巾脚穿快靴靑衣鬆辮冐充營勇船踞後街巷弄遇事生風欺凌良善准被害人家扭禀來營盡法懲辦毫不姑寛各軍來市買物均穿號褂遵守營規買物公平决不滋事此亦見觀察開誠布公防衛於漸彼痞棍當不敢以身試法矣 
[米榖抽厘]  
　　邇值用兵之際各省勸捐抽厘以濟餉需急如星火漢口牙厘局總辦於初三日出示曉諭商民抽厘裕餉以濟時艱計每米一石抽錢三十文每榖一擔抽錢十五文均歸石碼頭分局及本局經理先期出示於初四日開辦告示錄後賞戴花翎湖北補用道卽補府正堂總理漢鎭牙厘局務余爲出示曉諭事光緒二十年九月二十一日奉督部堂撫部院張譚札開據布按二司糧鹽二道江漢關道善後牙厘各總局會詳倭氛不靖征兵雲集欽奉諭旨各省分籌的餉擬請仍復舊章抽收米榖厘金以濟軍餉所有寳塔洲漢口樊口武穴沙市宜昌蔡甸漢川沙陽襄陽興國仙挑鎭金口鮎魚套府河口縣河口等局均請照章抽收此外一律豁免等情前來除批示外合亟札飭該局照辦仍循舊章無論過境落地每米一擔抽錢三十文每榖一擔抽錢十五文所抽皆出自販運商賈其升斗畸零仍舊免抽凡由上局抽厘給票者下局查騐相符卽將厘票收回按同彚齎省局查核總須認眞稽查核實收取以裕餉需而恤商情倘稍滋弊混定卽嚴叅不貸等因奉此合亟遵照出示曉諭爲此示仰合鎭行户商民人等知悉本專局及石碼頭分局均定於本月初四日起照章抽收米榖厘金所有米榖船隻到岸不得擅自開艙落行者由行户自賣者由本商先行赴專分局稽查坐船報明呈騐前局厘票聽候查騐始准發賣倘不先行報騐擅自開艙及查出前局票外多出之數與夫船係米榖票係他貨等項情弊定卽分别補厘示罰其過載起坡亦必先行赴局完厘領有起票始准過駁倘經砲船哨划查無起票之駁船亦卽從嚴罰辦爾等須知米榖關係民食非萬不得已上憲斷不抽收務各激發天良遵奉完納切勿隱瞞致干罰究本局有厚望焉切切特示 
[巨梟成擒]  
　　許小四子者著名鹽梟頭目也大江南北來往無常迭經上憲訪拿皆未就獲兩淮緝私總辦許太守遂密飭大橋保甲委員王錫三少尹留心偵察少尹當卽密遣親信四出緝訪上月探悉該梟已到口岸地方少尹不露聲色於黎明時督帶巡勇出哨少尹乘馬在前行至距口岸不遠地方瞥見一華服男子背立於一茅屋門首旁靠一車甚異之急策騎而前果許小四也蓋少尹前曾識面故一望而知急令各勇動手遂一鼓成擒立卽押解入城禀由許太守送交江都縣監押候訊辦許作惡多端而交情甚廣此次在口岸已得消息雇車逃逸詎御者行至茅屋前烟癮大發囑許少待不料竟在此被擒噫此殆天網恢恢故使其停頓須臾以等捕者之至歟 
[甌郡官塲紀事]  
　　温州府徐乃秋太尊辦理防務昕夕勤勞近因鄭芝巖儲憲蒞任例應廻避赶於上月二十三日挈同瀛眷趁招商局普濟輪船由申晉省自請廻避約俟庚嶺梅開卽可返甌○統領防營黃綺亭鎭軍近因海防吃緊移駐狀元橋海口積勞成疾其女公子乘輿前往親侍湯藥想吉人天相當可占勿藥也○前署温州海防同知楊雨金别駕銘鼎殁於差次停櫬在甌筮吉上月二十二日未刻發引由其長公子扶柩出朔門至城外招商局碼頭趁普濟輪船由滬送回珂里俾正首邱○温州鎭兼辦營務處劉吉園軍門於防堵事宜皆能悉心籌備現擬雇匠製造水雷擇小南門内大高橋下林福盛家廟爲局廠劉軍門親往相度因此祠寛闊幽邃宜於工作且相距不遠便于轉運已於上月二十日邀請蔣幹臣觀察吳建侯司馬前往閲看均稱合宜本擬本月下濣興造嗣以論租不遂仍在考棚籌防局内製造 
[三山茗話]  
　　閩中來信云有某甲造機塔一座高及簷牙通體玲瓏巧鑲人物如耕織之屬俱能栩栩如生在花巷口某香店内招人觀看每客取小洋五角好事者爭欲一擴眼界門常如市○福州花會盛行城外俥嶼鄉花會首王仕浦逐日在鄉掛巴俗呼爲大山城内外小巴千百家皆以大山所開之字爲據愚夫愚婦趨之若鶩城内登龍巷高達達黄巷梁家私開花會每日二字遠近之人前往猜壓十分熱閙黃巷口有某甲因私收花會被某差拿去後以孔方兄爲和事老卒不破案○閩差某甲押帶一犯未二日竟尋短見而斃聞該犯係刦案重情自知罪無可逭不如早死之爲愈也○陸路提督黃軍門拿獲刼犯三人電禀督辕請示正法譚制軍卽發覆電准其斟酌辦理 
[詳述英界火災]  
　　前晚英租界麥家圈卽山東路福音會堂對面火災已登昨報兹悉火起於慶雲里口南首第七址八號門牌益仁昌小烟館樓上是樓由烟館主轉賃與野雞挑夫居住是夜挑夫無所事事相約作牧猪奴戲正在興高采烈悞碎火油燈致成燎原之勢幸救火會中各西人一聞警鐘卽驅皮帶車至套於自來水管上竭力澆灌火始就衰僅延燒第七十七號之藝林刻字店及徐萬興坐褥店第七十六號某廣東糖果店至永和里口而止聞糖果店曾經倩裕昌洋行保火險想須索令賠償也慶雲里爲野雞游倡巢穴當火起時恨不能揷翅高飛以致哭聲震地及火熄而返則向之輝呈舞鏡者無一不毛羽毰毸矣吁亦可憐哉 
[船廠失火續述]  
　　浦東祥生廠於十一晚兩下餘鐘失火本報已紀其略兹聞火起於機器棧房中霎時破壁而飛右突左衝不可遏抑其時廠中西人適往虹口火塲及望見已廠中火光燭天急渡浦而東火已不堪收拾延燒寫字房及買辦之帳房廠中人欲取皮帶龍頭奈龍頭平時安放機器房中其時機器房適在焚燒無從取用雖有洋龍然無龍頭不可以吸水正在爲難之際俟虹口火塲救火會中人喚舟渡浦恊力灌救拆斷火路至三下餘鐘火始漸漸消滅被焚機器等價值甚巨事後廠中西人向在廠各華人根究起火之由咸稱不知詢諸巡夜更夫亦以不知對惟外間傳聞是日作工人等在機器廠呼吸紙烟將烟頭抛棄餘燼復然致肇此禍未知確否西人擬徹底根究將在廠諸人請官訊究云 
[吸烟遺火]  
　　美租界新篷路第四百十七號門牌某京貨店以樓面轉租與某號華捕居住前日下午該捕登樓吸旱烟將自來火燃點信手擲去墮於竹箱之側當時不以爲意怱怱出門至鐘鳴五下三刻時烈焰上熾濃烟四塞行人見之大譁鄰人聞聲畢集竭力撲救將所燃之竹箱從樓窗擲下火始息滅僅焚竹箱一隻中有衣物盡付一炬樓板已焦灼不堪矣險哉 
[起火判罰]  
　　本月初二夜法大馬路義大生烟店失愼延燒左右鄰居救息後經法包探將義大生新協成兩家執事傳到捕房解經葛同轉訊供以兩家各執一詞不認起火飭傳鄰居到案質訊已紀前報昨日禮拜六葛同轉會同祁繙譯升座據義大生執事趙麗生偕夥友丁但榮協成祥執事湯雲海偕值堂人張雲卿各投案下趙呈遞禀詞伸訴前情同轉先命四人退出包探傳到東首鄰居老萬興糕糰鋪周阿增新成泰酒店任子漁對門鄰居三泰洋鐵店王恒太鴻運樓酒館陳文元西首鄰居長興館麫館陸長生新裕紙店王仁伯又轉灣老北門大街仁和襪店陳家林同轉謂爾等均係近鄰見聞較確當將起火情形詳細供明先據老萬興之周阿增供稱起火時小的將簿據携出見義大生之第二進已燒盡矣新成泰任子漁逃出時見恊成祥正當火熾而義大生已焚盡三泰王恒太供見義大生第二進與協成祥同時火熾不知誰家起火鴻運樓陳文元供見義大生火起第二進焚及門面長興館陸長生供西首係信裕紙店東首卽義大生幸隔一墻不至延及當火盛時由義大生延至本店滴水板亦已燒壞信裕王仁伯供當時巡捕來喚小的出視見義大生已焚盡當卽回店取帳簿逃出仁和襪店陳家林供當出視時火已上炎不知誰家起火同轉統核各供謂衆隣居曰爾等均係近隣自有見聞只須從直供來長興館供實係義大生起火焚至小的所住滴水板老萬興供初出時新協成尚未延及迨後亦已燒盡新成泰供聞聲起視義大生已燒完初延協成祥店堂三泰供對門糕糰店來寄錢物見義大生門面已燒燬同轉再三詰問衆隣居供實係烟店起火同轉得供卽令衆人退出復傳兩家執事到案問火由何起湯供實由樓下燒起呈遞圖式 
 
 

Page 4

 
 
一紙火從第二進披屋起延燒本店有堂倌目見同轉閲視一周給予義大生執事觀看趙供本店中人早已安睡實由協成祥小帳檯洋油燈爆碎所致同轉又與祁君會商謂兩家均不小心著各罰洋一百元充善舉湯供雖係善舉小的難以交待不敢遵命趙亦稱吃虧不起求恩明察同轉著仍遵前斷將兩人各交原保限五日内將罰欵交案充公 
[保護倭商]  
　　倭奴侵佔朝鮮我中國已撤使廢約然兩國商務依舊流通自六月二十八日汪星使秉節回華倭政府卽定一新章凡寓倭國華民槪歸倭官保護總署得知此信亦卽通飭各省通商口岸照倭官看待華商之例管理逗留中國通商各埠之倭奴江海關道劉康候觀察奉到南洋大臣札文轉委鹽運使銜四川候補府劉子貞太守慶汾會同上海縣黃愛棠大令辦理此事太守久隨使節參畫邦交熟諳倭國事宜此次奉委後卽傳諭寓滬倭商親赴上海縣署報名註册請領門牌護照業於月初逐一辦妥兹將章程錄登於後俾薄海内外咸知我國家撫綏彼族誼美恩明倭奴苟具有天良當不復抗拒天戈生成自外乎○大清上海縣正堂黃爲給發護照事照得現居上海日本商人素來安分者應行格外保護爲此發給護照仰該商卽行收執須至護照者一某行住某租界第某號一某係日本某縣人年若干歲身或長中矮面或長圓方色或黃黑白鬚有無一執此照者只准在上海碼頭往來由租界起東南至十六鋪橋止西北至愚園正北至楊樹浦橋止正西至四明公所止不得擅將護照携入内地以及偵探中國軍情如有違者一經查出卽是干禁應作爲匪類懲治一執此照者不准借與他人若有違者一經查出卽將照追回一執此照者須隨時帶在身旁倘遇地方官及巡差欲索照查騐不得抗拒一執此照者倘遇盜竊或被火遺失限兩日内呈報地方官須由日本商人會首人小野兼基具結請給新照前照應卽作廢倘尋出時須卽繳還地方官自己不得留存一執此照者若移居他處或有别項事故須卽禀明地方官將照更正一執此照者或自願回國或本人病故該照應由本人親戚故舊代爲繳還地方官一嗣後如日本商人前來上海者須日本商人會首人小野兼基作保始准登岸上岸後限三日内由日本商人會首人小野兼基代爲報名註册請給護照違者驅逐出境 
[老嫗吞烟]  
　　美界老閘橋北首唐家弄某繅絲棧相近有名阿貓者向爲挑水夫藉兩肩以餬一口家中尚有老母及妹前日因細故母與妹口角阿貓竭力勸解始息紛爭至晚嫗憤懣難平欲尋短見暗購紫霞膏一盞吞服臥而待斃阿貓知有異細察見有烟跡遂大駭急延陳與昌行内之某甲施救得以轉危爲安然已受驚不淺矣家诞瑣屑豈值以性命相殉嫗何所見之不廣耶 
[免災種福]  
　　昨日綺園烟館主以鷹銀一百圓交本館協振所媵以書曰近鄰屢次失愼小店雖受虚驚幸無傷損此係仰叨神佑並家諸親友照顧本擬設筵酬謝因念順直待賑孔亟故特奉上英洋一百元已代諸親友祈福明知杯水車薪惟望聚沙成塔草此佈達此亦烟霞窟中福田廣種者也除塡伏收條外特志數語以揚仁風 
 
 
 

Page 5

 
 
   
 
 

Page 6

 
 
   
 
 

Page 7

 
 
 
 
 

Page 8

 
 
   
 
 

Page 9

 
 
[鄉民械鬥]  
　　粤東番禺大崗鄉與南海艇鶩鄉毗連鄉人出入相友守望相助向無嫌怨近因爭水灌田遂致起釁始而角口繼以爭鬭上月廿五日起稱干戈如臨大敵兩造受傷者賓繁有徒南番兩邑宰聞報之下卽於初三日帶領兵差馳往彈壓 
[英界公堂瑣案]  
　　包探陳阿九禀稱昨日沈玉雲持德裕莊洋銀二百圓之期票一紙到汪寳齋貼現兑銀經陳麗高察知票係僞繕扭交小的向之研詰自言票由陳貴榮周天來交伊囑爲設法是以連陳周拘案請究德裕莊夥梅景雲訴稱莊上圖章與此票不同大約彼等私刊以圖蒙混陳申訴前情并求懲辦沈供稱小的係嘉定人票由陳周交與小的小的不知其僞以致入其彀中陳供稱此票在途拾得周供　此事小的並不與聞宋通刺與佛繙譯官互相商議然後將沈陳周交陳探帶回捕房管押六禮拜○包探孔阿才禀稱陸阿順行經老閘迤北忽有王阿大者糾集黨羽藉端訛詐擾嚷之際陸失去對時表一枚旋由小的至王家查出質票一紙今特呈閲陸申訴前情請爲究辦王供稱小的係本地人家中婦女曾與陸口角失表之事小的毫不知情且家中並未藏有質票不知此票從何處得來通刺著押候查明覆訊○二百七十三號華捕拘解馬夫王阿壽至案禀稱此人專喜策馬疾馳與他車爭勝有違租界定例是以拘請罰鍰通刺曰諾轉詰之王供稱小的在金姓家　馬夫主人命加鞭飛駛小的不敢有違通刺判罰洋銀五元○徐仁峯持銅質僞洋銀至陸秀文家混兌經陸察出扭交一百六十七號華捕解案請懲通刺嚴加推鞫徐供稱小的係江北人收下洋銀不知其爲銅質通刺以此案一時未能斷定判令押候查明再核○沈子榮前曾犯事經通刺遞解回籍今又來滬竊取某甲之紙烟管一枝經包探顧阿六查拿送究通刺詰知沈係寍波人著押候再行遞解○陳阿福竊取毛阿善家東洋車上鐵钳經包探孔阿才拘拿送究通刺著交包探帶回捕房管押兩禮拜零一日期滿後送回江北某縣原籍○包探何瑞福拘送王李氏至案禀稱小的查得卽王阿大前曾當野雞娼屢次拉狎客至家作無恥勾當是以以請老爺遞解今又來滬拘案請懲王李氏供稱小婦人前雖犯案現已從良通刺令當堂開釋 
[法界公堂瑣案]  
　　匪棍成擒已紀昨報昨日法包探將拘獲之陳三王三馬阿根三人解案請訊探夥莊賢林禀稱七月十五夜在馬路彈壓被陳三卽混名大揚子糾同黨羽任意兇毆迨後同事者至伊等卽行逃逸當卽禀明捕頭許隨時拿獲解辦陳本係虹口賭棍　在縣署派差緝拿逃至蘭芳里爲巡捕偵知捕頭飭探拘獲陳三供向在招商局北棧爲小工同轉謂爾之模樣不似小工包探又禀陳係安清道友身畔常佩刀械王三與陳三同黨在花烟間一同拘獲王供浦東爛泥渡人卽該處地保葛月樓之壻素來安分馬供與陳素不認識當時欲往虹口實被悞拘小的本在太古碼頭工頭大麻皮名下爲扛夫同轉得供判將陳三押候枷號三個月送縣究懲王馬二人著押候飭探查明復核○蘇春泉控妻蘇高氏不守婦道與賣私鹽之金富金姘識將錢洋物件携出逃遁並與富金商同欲將小的性命結果求恩究辦蘇高氏供家内尙有房長地保可以傳問同轉謂高氏曰爾若安分何致太夫具控春泉又禀有童養媳被伊領去求飭交出見伊平日行爲請傳問一枝春各鹽販使知底藴飭將呈案之肚兠及洋十六元六角暫存公堂蘇高氏著禁押捕房一個月掌頰二百下蘇又禀此婦若經放出小的性命難保求請發堂同轉著退去將金富金隨時扭案以憑究辦○徐才良遞禀稱在新北門外開設冷店失去對時表五枚及洋五元四角水烟筒一枝又失元色布及衣服等件在夥嚴子卿箱内搜出衣服並當票廿六張求請追究嚴子卿供在該店爲夥售出之物統至月底結帳同轉謂爾終不能擅自私用嚴之保人陳保康供嚴向來安分上月廿八日荐伊到店不知如何糾葛徐又呈遞帳簿同轉著詮註明白呈候覆核嚴子漁押候飭探本明核辦○陳道衡控嚴綺泉之弟子漁霸阻銀兩不肯交出同轉飭將嚴子漁拘至捕房昨日原告投案伸訴同轉提嚴子漁謂曰此案早應料理何以延至今日况二千餘兩之欵經劉董等出勸格外施恩爾尚敢覇阻乎嚴稱不敢覇阻同轉飭將嚴押候飭探帶同至元泰亨將六百三十兩先行交案其　著繳齊一千二百五十兩以便了案○包探拿獲在火塲竊取協成祥銅板之陳阿福蔡阿新解案請訊同轉著押候各枷一個月期滿各責一百板○包探拿獲在瑞福里圖竊未成之施昆能解案請訊同轉著押候掌頰八十下○包探拿獲在老北門外圖竊未成之張阿五解案禀稱張於三月間竊取得善里某姓衣服質洋數十元有十四元四角在十六鋪汛捕麻皮阿金處當時失主自備質本贖出張供寄阿金處十二元四角現存洋三元餘俱用罄同轉著押候笞責一百板送縣遞籍阿金飭探傳案候訊 
[虹口捕房紀事]  
　　寍波人孔阿桂孔阿傳係叔姪也前日至美租界金記碼頭所泊寳華輪船竊取皮箱一口内有洋銀四十五元大號千里鏡一架並西人之大衣等物約值銀一百餘兩失主投捕房請缉前晚阿傅手持大衣一襲在蜜勒路某押店質錢經包探竇如海看見將人贓拘獲送入捕房供出與孔阿桂同竊至昨晨捕頭仍飭竇探將阿桂拘獲吊齊原贓押候解送英公廨究辦○本邑人某甲頗擅拿　之手前晚借宿虹口百老匯路同泰客棧昨晨起身將被褥中棉絮拆下懷被面而去棧主急起追捕已杳無蹤影矣乃報知捕房九下鐘時甲行至外虹口某押店將被面質押成交矣經包探張阿五查悉當將人贓拿獲解入捕房捕頭命押候解送英公堂究辦 
[廣東官報]  
　　九月三十日正主考唐副主考王俱拜會拜辭○十月初一日卽用縣劉能禀知委獻局額外學習差○初二日候補直隸州海禹褀候補縣彭本河俱禀知解　蜡貢進京回○初三日候補縣王錫輝禀知本日到差前定安縣李家焯禀知六脉渠本日興工 
[浙省官報]  
　　十月初一日　樹桂禀奉飭知留辦竹山港釐局記功叩謝李瑞鍾山紹專丁禀謝藩司飭知准補東陽縣缺○初二日主簿鄭守洵交缷龍游縣丞回省禀到○初三日　選乍理事同知佛爾國春由京領憑來省禀到○　四日詹葆慈蟹　釐局專丁禀辭飭知留辦並照料海防兵團事務○初五日紹興府照磨沈　禀知藩司飭知赴任叩謝 
[金陵官報]  
　　十月初八日皖南鎭李占椿統領楊金龍交缷署中恊事二位均見城外保甲局候補道譚謝委湖南督銷並銷點名差署中恊劉靑煦禀知今日缷事知府　增僅禀謝委辦江寗籌餉局提調並銷　辦威靖後路轉運差吳淞驗補釐捐兼健木統捐知州吳式晸知縣藍采錦交缷汪浦縣回又兪熙交缷寳應縣均到鹽城縣　崇照赴　呂憲秋濟林方鑾清江到由徐州來均奉委會辦轉運局又黃裳治奉府委發審差縣承葛炳庚巡檢余鋭從九林增均奉支應局委派轉運餉械差○初九日候補道　蔭城内　甲局李元瑜皖岸督銷松峻江西湖口掣驗譚信榘湖南督銷並禀知交缷城外保甲局李維翰江西督銷各位均謝委總辦委辦城外保甲局候補道鍾啓祥禀知到差銷會辦　釐局候補道徐　朋陸元鼎丁葆元均謝委　同北上分發江蘇試用知府喻先覺由京來通判兪壽銘謝委籌餉局文案卽日到差丁憂知縣張義澍府經歴禹崧齡均謝委充　員北上上元縣丞王澤存叩謝咨文解文闈中卷晉京 
[邗江官報]  
　　初四日奉興厘捐　大令暄過揚憚鹺尹洪年銷姜埝緝私○初五日郭分轉攀桂由京回銷解餉差楊鹺尹廷榮起復回淮韓鹺尹志榮銷沈家渡卡○初六日吳鹺尹大椿惲鹺尹師善等均辭赴浦押運北鹽 
 
 
 

Page 10

 
 
   
 
