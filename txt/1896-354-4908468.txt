# 1896 - 354 - 4908468

 

Page 1

 
 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園肊草存案曰敖氏傷寒金鏡錄曰痎瘧論疏曰逹生編曰扁鵲心書曰本原崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[校宋本黄帝内經靈樞王氷註告成] [  圖書集成局代啓]  
　　内經素問爲醫家之祖卽秦越難經亦發明是書之旨皇甫謐甲乙經惟撮是書之精要邇來岐黄家所讀馬元臺注素問厭其繁雜汪氏素靈類纂惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈樞十二卷爲當時林億孫奇等奉敕校正全部倩本局新字排　用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售 
[記土耳其近事]  
　　土耳其立國歐羅巴亞細亞亞非利加三大洲境上其屬有數小國曰塞爾維亞曰蒲而加利亞曰孟的尼谷綠皆自立爲王如衆星之拱北極亦有由土廷簡放總督攝其政治者其王例由民間公舉然必土廷允准始能登位惟國中政刑禮樂則有自主之權土廷並不干涉其間定例閱若干時入貢一次土國北鄰奥斯的牙俄羅斯黑海東鄰波斯亞拉比亞西南則界紅海埃及地中海希臘亞得利亞的海奥斯的亞合計國境共得五百四十七萬一千一百七十五方里百姓約得四十兆名口多奉天方教然各國之教皆准奉行古時天方教中人不許其人奉他教至四十年前始能各奉各教不相壓制京城在歐羅巴洲境内名曰剛司打底諾勃臘卽華人所譯爲君士但丁者地近海濵聳然特出對面卽亞細亞境中隔一河名曰包斯勿臘斯河之北卽黑海南卽馬磨臘海過馬磨臘海往南有一河名曰大德乃祿出大德乃祿河則爲地中海土國向來制度棼如亂絲以致民人時時作亂亂信一起統歐羅巴洲各國人心皆跕跕不安此次民人又仍前作亂事始於本年華歴五月十二日電達滬上云土國有一種民人稱爲多祿司者揭竿而起將土國兵士四營斬殺凈盡營中所有巨砲奪取一空嗣又來電言有地名克來脫者民人亦從而和之所駐兵士二百人盡遭殺戮并被奪去大砲三尊旋致迤西三屬國卽塞爾維亞蒲而加利亞孟的尼谷祿互相連合爲自衞之計此外各省文武亦因意見不洽無一處不擾擾紛紛天方教中人見之將克來脫地方民人之從希臘教者一律殺斃英法意三國聞之各調兵船前往揮兵登岸希臘國百姓四百人更至土境麥西都膩亞地方與土國之兵格鬥土兵大遭挫衄麥西都膩亞百姓見有人出而相助其膽陡壯竟迫令土廷將國事整頓土廷見事不濟聲請歐洲各國作調人令希臘百姓毋預此事倘不允許將來兩國必致失和土國亞爾馬尼雅人本信希臘教見天方教中人横行無道並無有爲已保衞者心大不悅羣起入土京將炸藥及開花砲彈之類裝入竹籮舁至一國家所設銀行一若有銀存放者然旣入門炸藥及開花砲彈之類猝然轟發行中人有被殺者有脫逃者亞爾馬尼雅人遂將銀行踞守堅持至十二點鐘之久天方教中人忿甚一見路上行走之亞爾馬尼雅人卽㓾刃其腹旣而各國駐土使臣見此事愈形紛擾爰同謁土土告以須從速平此反側否則我等各國將相約詰責蓋以官吏無法施政教以致百姓如此紛紛也適是日爲土土攬揆之辰各國使臣公館中例應懸燈致祝其時並不舉行亞爾馬尼雅人至此竟愈逞雄强一見天方教中人卽揮刃以砍致被砍斃五千人士京一律罷市無有作貿易者俄羅斯之作賈者咸携貲而返德廷則置之不問久之土民紛擾如前俄廷遂遣派兵船若干將包斯勿臘斯河扼守以時游弋其間天方教中人駭甚相與挈眷逃避法國駐土使臣八謁土王奏稱陛下若不早平此禍恐各國將來干預土土仍默默無言於是英俄法三國照會土國政府大約謂此事須立時舉動保護亞爾馬尼雅人并開大德乃祿河之禁准各國兵船來往其問政府急奏請土土核奪并令天方教中人一體輸捐購辦軍裝應用然整頓之事依然徒托空言各國於是從旁袖手不復有言而土廷於大德乃祿河之准開與否尚屬游移不定回溯各國與土國所訂和約核定大德乃祿河由土廷掌管祗准商船出入從不准他國兵船行駛其間遂致俄國駐泊黑海之各兵船無從出口緣欲出此口須先由包斯勿臘斯河過馬磨臘海再經大德乃祿河始出地中海故也俄國知此河如此禁錮本國兵船幾置之無用之地爰另製極大商船名爲轉運貨物其實與交戰時所用快船無異砲火兵士皆已預備未及一刻卽可改作兵船而土籖以此種船不在禁例任其行駛自如至中日交爭之後俄人每有一船開出必運兵若干名赴琿春原前者所以立此約章之意實欲使俄兵船不能出口以免横行海上使俄人有權可以出入則奪取土京易如反掌馬磨臘海及大德乃祿河諸口岸土廷幾無從管理黑海之内必致任俄人蹂躪不堪故立是禁以困之也今者土王旣大失其權俄人卽連約英法諸邦使土廷不能不准其請俄人誠可以心滿意足矣但大德乃祿河兩岸一屬歐洲一屬亞洲土人雖向來謹愼防守目下更括取天方教中人貲財購備軍裝以便攻戰然竊意終恐難於持久若仍不許開通口岸逆料俄英法三國勢必羣起而攻大約開禁之信不日卽可聞知矣日内滬上又有電音云某日駐紥法京之土國使臣告法外部大臣曰土廷已許將國事整頓所毁天主教民物業照價以償然此語惟出自使臣究竟土王之意若何尚難逆料恐將來終不免有一塲大禍也 
[松江試題十一志]  
　　松江采訪友人云江蘇提督學政龍大宗師於本月初六日考試華亭婁縣青浦文童華亭首題戒之在色婁縣戒之在鬥青浦戒之在得通塲次題思天下惟羿爲愈已詩題賦得班馬方齊騖得班字 
[奉賢上海新進文童案]  
　　松江采訪友人云本月初五晚二鼓時江蘇提督學政龍大宗師飭發奉賢上海兩縣新進文童案奉賢奚萃光蔣道宏撥府秦鴻飛宋英朱聲韶莊禮柱撥府王宗仁俞秉彝顧汝霖沈漣顧儀洛胡德薰朱良翰沈第翁仁杰何芳體撥府孫心敬曹欽鎬李思椿撥府上海沈樹埜王建善撥府黄肇蘭徐紹甲沈元齡買豐芸游之屏董召南王遵善張國維劉鍾龢吳灝厲温周炳文錢允祥楊保恒艾蕙清賈豐臻張承桂張文瀚高翀侯紹祖黄慶蘭沈含章毛熙陳洪範瞿慶璋曾澤霖朱濟清江紹陞撥府 
[興辦鐵政]  
　　京師采訪友人云近有紳士聨名在總署呈請集股興辦河南鐵政其辦法在衞輝府清化鎭設局收買鐵沙鎔成鐵餅由河路運至津沽復在天津設立總局歸北洋大臣經管派總辦督理其事購買機器安置津局鍊爲熟鐵以供船政鐵路之需並請製造小火輪船四艘爲河路運鐵之用以期迅速聞總署咨商北洋大臣王夔帥夔 
 
 

Page 2

 
 
帥已咨覆總署准辦矣 
[甬江火警]  
　　寗波采訪友人云十月初五日之晚譙樓方轉三更忽聞警鑼之聲由遠而近出外探之知九曲巷尾邱順興錫箔作内某姓家不戒於火時已紅光高燭霞蔚赤城各水龍聞警馳來爭先噴激幸此處地鄰河岸取水非難救火人踴躍從公萬道飛泉從空飛灑回祿君無計飛揚跋扈始捲旗息鼓而回計焚燬房屋十餘椽不致蔓延無際 
[首善紀聞]  
　　京師采訪人云九月廿三日皇太后還宫於中途萬壽寺拈香用膳看視戒壇聞是日皇太后復於寺中恩賞合壇受戒僧衆饅首一餐經内侍代傳方丈叩謝慈恩衆僧人亦莫不感戴懿德云上前已革馬甲林姓火槍打傷徐筱雲冡宰一案迄無確供聞林因本旗都統某統制斥革口糧銜怨行兇誤認冡宰爲某統制冡宰宅第在東華門外是早赴西華門外禮邸府駕喜歸途經由棋盤御遂誤受虛驚云○九月廿六日大興宛平廪保在前門外西河沿大宛試館初次招考投考人數刻尚未得其詳也○前報私售人骨一案兹復悉其細情緣今夏某洋人在崇文門外南官園開設一廠收買牛駝羊諸骨定價每枯骨一斤給當十京錢二百四十文京師窮民咸樂此無本營生檢拾枯骨肩擔車載爭送至廠按斤給價半年以來收買日夥九月中有一窮民推挽小車筐盛骨殖將送廠中途經大待被西城局勇瞥見中有人骨因扭窮民送官官升堂訊究窮民供由南下窪拾來將送南官園某廠收買至内有人骨之故蓋因南下窪爲昔年叢葬處每有暴露之骸檢拾筐中希圖充數得錢而已廠爲南城屬地遂知會南城司劉正揮至廠騐視骨堆復經仵役由堆中挑出人骨十八塊案遂詳城并封禁廠門鎖帶廠中執事人由劉正揮送城詳訊差役携帶前由廠中挑出之人骨十八塊一併送城騐視復由骨堆中取出人骨十三塊送城及城憲訊及此案呈上枯骨非原挑之骨數目亦不相符劉正揮當堂申飭仵役糊塗令回衙立取原挑之骨十八塊城憲疑劉正揮舞弊竟將劉君撤任聞城憲飭將全案送部刑部未收遂將原案帶回刻經廠東某洋人至總署遞呈分辯總署轉咨順天府由南城調取此案審訊尚示知如何結局也 
[丁沽魚素]  
　　天津訪事人函云津蘆鐵路於去冬購地今年氷泮開工由天津至楊村計程六十里早經竣事惟中間須架橋流河六七月間大雨時行河流盛漲橋工因之棘手輿梁未成亦未開車行駛現因轉運工程鐵木於九月廿七日裝車發軔雷奔電掣不異有阿香爲之推挽然並未附搭貨客此爲此路開車之破題兄故特泚筆記之○海河掛甲寺决口之後口門愈刷愈寛幾至五十餘丈水勢奔騰灌注附近村莊遂成澤國而河底愈高河身愈淺口門左近最淺之處深僅四五尺不特輪船被阻卽駁船亦難行駛蓋駁船載重向需小輪拖帶有七八尺深之水方能不礙輪葉前月由官憲將口堵築旣已合龍水不至散漫無歸而深亦七尺有餘小輪及駁船載運依然容與中流毫無阻滯再經清河來水刷去泥淤水勢紆廻蕩漾輪船可以抵埠本月初二日太古之盛京輪船已泊碼頭矣商情所繫故縷述之以爲指迷○駐津西人於九月廿七日起廿九日止爲賽馬之舉嗣以廿八日風伯揚威碍難罄控暫停一日改於十月初一日止津人之有興者車轔轔馬蕭蕭結隊往觀相屬於道大有揚鞭得意顧盼自雄之概廿七日小營門内外有兩人竟演作曹孟德之墜馬一齣一則幾瀕於死蓋追風逐電爭著先鞭也豈知北人乘馬古語未可盡信請觀道上折臂叟便是當年躍馬兒敢以斯言爲華人之好馳馬者作識途之警○紫竹林戲館落成命其名曰鳴盛茶園蓋取和聲鳴盛之意誠太平景象也兹於十月朔日開市樓上樓下來觀者幾不能假一席地一聆絳樹歌聲園内排塲班中脚色較之津城向有之四戲園自勝一籌且有夜戲汽燈照耀通明如白晝見所未見者咸詫以爲奇惟名優無多除梆子不計外二黄不過周春奎景四寳兩人爲個中首屈一指若在滬上不特數見不鮮且等諸自鄫以下矣物以罕而見珍至於優伶何獨不然○北門外某洋布莊聞係京都内務府人某甲所開甲會當庫丁並交納内侍積有鉅資朦捐道員旣富且貴現因案發查抄此莊亦被牽連現已行文天津當道札飭府縣一併抄封矣二 
[蓬萊蜃市]  
　　烟臺訪事人云新關碼頭舊日規模較小現擬廣其基址由本關迤北增修數叚則起卸貨物庶覺寛廠便利九月之二十日潮州會館迤東地方有路倒一名經巡司臨騐棺殮埋葬現在天氣初寒無衣無褐者尚無凍餒之虞若人之一蹶不振亦可憐矣○有東鄉賣麥麫者來市售竣負資夜歸行至迤東之寗海口子地方被匪人暗中擊仆此人尚與之爭持奈身已受刀傷不得已聽其刦奪所有而去此處離烟較近初更時分行人來往猶屬不絶於途乃匪黨竟兇横如此其膽可謂大矣○秋高氣肅正習戎講武之時各處防營亦復操練維謹每當黎明發號施令嗚嗚之聲凄凉悲壯異鄉孤客偏覺入耳先聞以繁華囂嚷之區居然得此爲誦山城背嶺寒吹角古木横江夜泊船之句不禁憮然○時屆冬令宵小往往乘機竊發現經官府示諭商民人等各派人夫輪流支更自相扞衞亦保甲關防之遺意也○近年以來銀價低落已甚至今秋略見起色每兩可以易錢一千三百五六十文然忽漲忽落低昂不定近又减至一千三百以内居然春初楊柳三起三眠○九月二十八日朔風大作至夜尤甚瓦心茅屋間有如杜子美所云爲秋風所破者近岸船板多有損傷幸飛廉氏由西北稅駕而來若或馬首欲東則烟口東北一帶烟水茫茫狂瀾無障停泊之大小船隻更將有不堪設想者矣二 
[柳浦蟹燈]  
　　杭州訪事人函云杭地交重陽後天氣和暖非常宛如初秋光景衣履翩躚頗有不勝單夾之意乃九月十九日天忽陰雨改爲寒冷又覺非御棉衣不可故近日民間患瘧痢者頗多并有吐瀉交作連綿不已者業歧黄者云近時河蟹甚肥而性過寒凉多食則易致病况天氣寒暖不齊尤宜戒食不可以畢尚書之持螯爲故事也○本年紹興杭州等處田稻本有十分收成因上月初雨水過多不無損傷幸天晴頗速亦尚得七八分年歲惟連年荒歉收成不過三四分今歲得較往年倍收農人所以無不喜形於色也○部選天台縣張亦元明府紹愷係甲子舉人隷籍陜西上月十九日由京領憑到省暫寓管米山陜西會館因途次感受風寒繳憑後卽請假調養數天○武林鹺商吳某住居豐禾巷之當鋪弄内上月某日有妙手空空兒由後面越牆而入竊去衣物約值五六百金當經失主報知中城總巡趙大令帶同捕役前來踏勘一面飭差緝捕未知能否原璧歸趙也○湖墅張姓家上月十一日正當迎娶新婦洞房花燭賓客滿堂不料有偷兒潛入其室伏於後樓之上至夜間人靜遂至喜娘臥室將首飾一切全行竊去待至次晨重門未啓欲出無由遂躱在卷瓦之上後經伴婆查檢失物四處找尋毫無形迹忽見瓦上有人將其捉住吊打一番主人以原物俱在卽命釋之而去○錢塘縣吳大令蒞任後每見擔糞之夫横衝直撞往來大街之上擔桶並未加蓋以致臭氣薰蒸易染疾病立飭地保傳諭各叚行首限半月内一律加用桶蓋擔糞者不准往來大街須避道由冷僻待巷行走如有不遵立卽懲辦并出示曉諭徧貼通衢○本年浙省秋收本極豐盈惟九月初旬雨水較多不免稍歉而高田尚無所損聞紹興地方水發未退因爲之江閘壅塞阻滯以改田禾半多霉爛收成不過得半之道刻下米價雖減而頂高者尚需三千七八百文一石也 
[禾中人語]  
　　嘉興訪事人云每屆冬令必設巡防局所以詰奸禦暴也刻經宗郡守選派文武各四員在四城内外設立冬防巡局並在北門内大街設立會哨總局局員汪周二君每晚文武大小各官出巡先至總局會哨後乃各隨帶差勇汛弁輪流各出分道梭巡務使宵小絶跡閻閭得以安堵無警誠不要少之舉也寄語有扞掫之責者尚其於霜嚴月冷中嚴爲梭察哉○東門外之南堰鎭近經紳董勸募集資延請羽士設建羅天大醮七日已擇於初四日爲始就里中設壇起建虔心齋戒各店鋪民民亦各搭蓋錦慢懸掛彩燈並紥各色彩球陳設古玩書畫興高采烈熱閙異常惟此處市面近年大爲减色不及東栅之半得此一振未知來饗來格者能暗使商賈輻湊否也○連日暢晴天氣極爲和煦霜稻盡已登塲故米價頓賤計糙米每石兩元六七角老白米三元七八角至四元一二角家無擔石儲者咸欣欣然有喜色矣 
 
 

Page 3

 
 
[白下官塲紀事]  
　　金陵采訪友人云升授安徽安廬滁和道李筱軒觀察廷筆赴蘇謁見趙展如中丞旋返斾省城趨詣督轅晉謁劉峴帥禀辭赴任峴帥特派馬君超羣整備官輪船送赴皖省并札委李守戎雲泰護送起程聞觀察涓吉十月初三日接道篆○督轅牌示爲慶賀事恭照本年十月初十日慈禧端佑康頤昭豫莊誠壽恭欽獻崇熙皇太后萬壽聖節是日五鼓應穿朝服齊集萬壽宫拜牌其前後三日俱穿蟒袍補褂○常州營千總葉千戎國彩因案勒令休致所遺之缺經劉峴帥以現署城守左營守備甄守戎在洲拔補署南匯營遊擊傅遊戎義祿病故遺缺峴帥委令儘先副將傅守戎永貴升署日前已牌示轅門矣 
[饗屧廊佚事]  
　　蘇州訪事人函云李長生者其父早世其母在西貫橋開設烟館撫孤度日頗著勤勞惟平日溺愛過深不甚管束以致長生不務正業專與安慶道友爲伍身上常帶七首名爲衞身九月廿八夜長生携同姘識之大姐往道前街鳳池園茶室聽評話某甲見之頓生酸意邀集同類乙丙暗中守候長生與大姐聽畢商由後門走出某甲卽上前拖住呼喚乙丙帮同攢毆一時寡不敵衆大受夷傷心中忿極卽將所帶匕首在黑暗亂截某乙大腿上傷兩處丙僅傷手指惟甲腰間鮮血淋漓受傷雖重尚不致命甲父立喚地保將受傷人擡往長生家中饒舌經人調停延請傷科醫治始不致涉訟○潘某浙江寗波人向開老正大信局生意頗爲不惡其内眷賃居閶門外小朱弄内歴年以來儲蓄甚富匪類垂涎已久前月廿九夜三更時潘某往滬其子當夜未歸匪類率同羽翼數人蹈隙穴墻而入家中祗有婦女不敢聲張任其携取一空呼嘯而去本月初一日開具失單由地保報請長洲縣曁閶門外總巡親臨踏看的係軟進强出計失贓有千金之譜王大令以地保守望不愼笞臀二千八百板一面嚴飭捕役勒限破獲想大網恢恢斷難遠颺也○十月初一日爲下元令節蘇州府城隍神督同本府土地曁長元吳三縣城隍土地齊赴虎邱郡厲壇循舊例也其餘如財帛司及交讓王駙馬府各會均係工作之徒爲首向喜滋事歴經出示嚴禁不准私自賽會現因日久禁弛適屆是節故技復癢各會首遂歛錢製成玉旗玉傘玉茶箱玻璃十景牌金繡十逍遥並備全副儀仗恭舁各神像入壇陪祭所有陳飾無不誇多鬥靡以逞一日之雄卽游玩於七里山塘者較中元節更爲熱閙城廂内外船隻盡行雇空是日各廟會首尚不敢滋事惟吳縣城隍會中之掮衝鋒者因酒後爭勝致被總捕所責 
[上海官塲紀事]  
　　新任安徽巡撫鄧小赤中丞華熙陛辭出都附某輪船南下日内將次蒞申上海縣署接到電音黄大令立飭辦差丁役預備迎迓○昨日吳淞總理自强軍營務處沈仲禮觀察命輿入城拜賀吕觀察新任之禧○出使英法義比大臣龔仰蘧星使之三公子名心銘者昨日因事來滬午後命駕入城赴敬業書院行轅拜謁吕觀察○昨晨九下鐘時新關稅務司雷君乘肩輿入城報謁吕觀察觀察假城南也是園接見○昨日午刻南市大關委員曹荃生明府因公至縣署與黄大令晤商片晌始興辭而去 
[法將來滬]  
　　法國水師提督某君前日由日本附某公司輪船來滬駐節法總領事公署想須小住軍麾一覽中華風物然後破浪乘風遄回海外也 
[大令騐屍]  
　　昨日本報登陜西馬販吳長壽由天津附怡和洋行之怡生輪船販馬來滬行至大沽口洋面與同夥洪阿牛卽孔洪牛爭奪臥處致將孔戳傷身死船主卽由大沽登岸電致上海捕房捕頭預飭包探秦少卿並五十號西探守候於虹口怡和碼頭迨怡生傍岸卽將吳長壽拘獲解入捕房禁押至孔之屍身船主本已倩水巡捕船帶簇南市兹知水巡船未及裝帶旋有屍之姊夫陸錦堂到塲不許將屍帶往南市定欲報官請騐船主因定定於翌晨輪他適兹被阻滯殊形不便遂據情告領事官請核領事立卽飭人持名片至上海縣署請騐陸亦協同二十三保二圖地甲徐如二投縣喊探黄大令卽帶齊書吏刑仵人等至碼頭先訊陸錦堂供稱死者洪阿牛山東某縣人係小的之妻弟此次由天津與吳長壽販馬來滬不料在大沽口洋面被吳戳傷身死求請伸寃大令謂因何起釁致被戳死爾目見否供小的亦販馬爲業一同來滬其時孔與吳爭奪臥處遂致起釁小的目覩尚有帮兇之于鳳寳一名現經扭獲求請訊辦大令命提于到案供小的係陜西人與吳同鄉問是否爾帮同將孔毆斃于初供含糊繼稱小的但將孔扭拉並非帮毆包探竇如海帶兇手吳長壽到案供陜西某縣人向在原籍耕種謀生連年歉收無可度日因聞販馬獲利頗厚小的又無資本祗販得馬一匹附輪來滬欲求善價大令謂爾旣欲販馬爲餬口計何故將孔戳死供小的初次附趁輪船及至洋面頓覺坐臥不安嘔吐交作也之房間與小的祗隔一壁其時孔怒小的吐嘔濺及其衣彼遂詈駡不休其時小的忍耐不住遂與爭毆又苦立足不穩因出戒刀亂戳至刀傷數處不料遂致斃命問于可係帮兇供稱小的已模糊是否帮毆問彼可也大令復問于爲何帮兇于稱孔已斃命亦不必多問旣屍親見吾帮毆請大老爺相騐如騐得死者上身有傷卽小的所毆若傷在下體與小的不涉大令飭仵檢騐其屍早經棺殮封閉飭啓封騐視喝報死者受有刀傷二處一在腿際尚無大礙惟小腹處一刀口徑五分深有一寸五分的係致命胸際受拳傷二處亦屬非輕大令親視無訛乃謂于曰今騐得死者胸際受有拳傷是爾所毆于供胸際之傷卽小的所毆大令飭卽棺殮命陸具自行棺殮切結兇手吳長壽帮兇于鳳寳仍交竇探帶回捕房管押以便解送英廨轉解縣署按例懲辦諭畢遂呵殿回署時報時鐘已鳴七下三十五分矣 
[持螯殞命]  
　　浙江寗波府屬某邑人沈桂山向在英租界珊記碼頭開設太豐酒肆與王氏婦有私旋又賃屋三馬路分設一肆前晚王氏至望平街古華堂箋扇店主丁梅卿家與其姊持螯小飲飲次語言不合以致互爭其時報時鐘已鳴一下矣丁恐夜深喧閙爲巡捕所呵遂上樓勸阻王氏忽與丁爲難丁無可如何喚沈來勸王氏堅不肯返止宿古華堂旣而私知鴉片烟膏洎六點鐘時毒發呼痛丁駭極立倩陳與昌絲棧中人來用藥施救旋復舁送太豐酒肆沈以事關人命拒而不收丁乃投捕房聲訴一面送王氏入仁濟醫館至昨晨呻吟而斃現在尚不知若何了結也 
[跌斃兩誌]  
　　浦東泥水匠李阿弟在楊樹浦老公茂紗廠砌造烟囱刻下已砌至數丈一失足間由頂墮下立時斃命經人報知家屬備棺收殮○武昌輪船停泊法界太古碼頭有住居虹口楊家灣之江北小工尤阿紀前日在船搬運貨物未知因何跌傷要害雖經同夥舁回未及至家已魂遊地府矣 
[虹口火災]  
　　裏虹口胡家橋協倫繅絲棧相近有新建樓房四十餘幢其中有居民已經遷入者前晚某姓晚炊遺火積薪致肇回祿之禍雖卽經人灌救得熄一霎時已焚去樓房三幢其處已在租界之外故捕房未報警鐘 
[提人轇轕]  
　　譚宦之某公子向法商烏利文洋行賒取金剛鑽鑲金約指金殻對時表等物值洋銀六百餘圓浼倡婦胡寳玉作保後胡倡忽然退保以致法商向公子追銀公子急欲奉其太夫人他往法商遂卽投報法界捕房捕頭派包探至某輪船將公子拘押太夫人見而惶恐乘輿至道轅及縣署歴訴情形並稱所購各物均在胡倡家請提此倡訊究黄大令以事在英界遂函商屠别駕飭差役柴樛凌振張福往拘胡倡胡倡奔投四馬路老巡捕房指控各差役藉端索詐麥捕頭立遣包探陳阿九將柴役傳至捕房詢問一切責以地當租界何以拘人時並不告知捕房柴役無可聲辯唯唯而已昨晨則駕旣升公堂柴役將情禀訴别駕謂本分府出有信票曾請西員簽字何以不准提人薩副領事聞之諭令柴役於午後五點鐘時投領事公館候核 
[捕頭捉]  
　　虹口沈家灣賭檯自經好捕頭拿獲八十餘名之後幾使若輩心驚瞻裂隱身匿蹟者已數閱月向日呼么喝六之塲一變 
 
 

Page 4

 
 
而爲清凈世界附近居民無不稱頌豈料日久　生復萌故智初尚藏頭露尾繼竟旗鼓大張其中惟廣潮帮人爲主近則又有本地流氓范行毛及虹口著名流氓賣糖阿大等糾集忘命之徒一百餘人各藏兇器强欲在沈家灣設檯聚賭廣潮帮人以奪其利權不肯稍讓大有一决雌雄之勢近處居民咸爲不安事經包探所聞告知捕頭昨日午後捕頭親往掩捕未知能將首從一併獲案否 
[不准結棚]  
　　滬南十六鋪浦邊一帶前經開築馬路由十六鋪地甲將貧民一律驅逐茅檐蔀屋拆毁一空無如未經動築之處依然堝舍相連昨日工程局委員朱森庭明府帶同地甲丁差迤邐在馬路各處巡察比至洞庭山碼頭及萃豐碼頭二處有小茶館均在街心搭蓋凉棚於工程實屬有礙因立傳二茶館主限令今日將凉棚拆除如違送縣重究 
[上海巡局瑣案]  
　　寗波人陳瑞雲身穿元綢袍褂裝束頗似纨袴子弟晚日薄暮時在滬南龍德橋南首厚德里内東張西望混至張蘭生家乘人不備步上樓梯將帳箱内洋四十五元四角一併竊去意圖兎脫當被家人獲住在身畔搜獲原贓立卽函送十六鋪巡防南局請爲究懲昨午經鍾偉臣二尹升座提訊陳供小的年廿七歲家有老母向在杭州做茶食生意因不務正業被店主辭歇日前赴滬欲覓枝棲奈囊槖蕭條不得已混至張宅竊得鷹洋四十五元四角已用去三角實因窮迫故出此下策叩求超豁二尹謂爾年紀尚輕竟甘作穿窬伎倆究竟竊過幾次現在住宿何方從實供晚免受刑責陳答稱實祗初犯日前來申住在小東門外小客寓中昨晚借住在西門外友人處二尹喝令笞四百板本應　號示衆姑念無知從寛令勇甲驅逐出境不准逗遛起案之小鑿一柄存局贓物著還失主收領○南市王家碼頭某姓煤炭店昨因在碼頭起貨雇夫挑運無如索價過奢每擔堅欲錢十二文店主不服訴知十六鋪巡防南局經鍾偉臣二尹立傳夫頭榮和到局諭令以後每擔祗准索錢七文不得過奢如違提究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　湖南瀏陽縣人李泰興積竊也前者曾竊取砲隊營勇丁衣服經左近巡防局員查獲送縣黄大令訊責之下著收入自新所昨日飭捕役蘇愼押解回籍交地方官嚴加管束不准在滬逗留○前日孀婦朱諸氏扭次子金華至縣署控陳黄大令訊問情由訴稱小婦人生長本邑丈夫已故次子金華不務正業漸入下流長子木桂向之訓斥金華非但不服反將乃兄毆辱受傷是以控請究辦大令著靜候訊明再核○馬裕春曹狗大二小工在某處爭挑火油以致互相打架各受微傷旋又扭至縣署控訴前晚帮審委員蔣刺史提訊之下著各具改過切結交人保釋 
[英界公堂瑣案]  
　　包探何瑞福禀稱賊犯胡小古迭經解請大老爺懲辦遞解回籍今復來此先後竊取許小揚王衡甫等數家綢布衣服對時表等物兹經小的緝獲吊出原贓解案晴究許等各失主咸投案領贓胡供稱小的係安徽涇縣人落魄他鄉無衣無食小試穿窬之技非得已也尚求大老爺格外施恩别駕緣情商繼蘆明領事然後判令笞責一百板發因捕房管押兩月期滿之後遞回原籍贓物分别給還○包探陳阿九禀稱昨日薙髮匠陳阿四至大馬路邐東科發藥房僞稱購買某藥水順手將櫃内薙髮刀十二柄竊藏身畔洋人見之扭入捕房捕頭令小的解案請究科發洋人投案聲拆并請領贓陳供稱小的係鎭江府屬某邑人現在四馬路某茶寮爲人薙髮實因購買藥水與帳房中人口角互毆並未竊刀竟遭誣指别駕判令笞責二百板應解回鎭江原籍○包探秦少卿禀稱賊犯張桂堂曾由西門外巡防局老爺訊懲枷號尚未滿期卽乘間棄枷而逸今在租界中某處竊得布　　一件經小的緝獲帶入捕房未幾巡防局老爺卽遣汛捕惠德前來言欲帶回懲辦惠捕呈上巡防局委員名片禀稱張屢次犯竊此次敝上擬於枷滿後送交改過所收押張供稱小的係浦東人棄枷逃出後曾至親戚家借得棉襖以禦天寒並非竊取别駕著枷號一月期滿之後仍送交巡防局察奪○包探黄四福禀稱常州府屬無錫縣人張阿山前曾犯案經太老爺遞解回籍近復來滬連次竊取羅阿生陳良懐汪竹　　增祥沈福卿等家衣物兹經小的緝獲　　究戀羅等各失主皆投案領贓張供稱小的罪無可逃惟求大老爺恩典别駕判令笞貴二百板仍　解回籍○包探趙銀河禀稱賊犯施寳興竊取沈世文家衣被報時鐘等物報捕後捕頭遣小的緝獲人贓解請訊究沈投　領贓施供稱小的係　州府屬某邑人别駕判令管押三禮拜○四百零五號華捕禀稱馬夫周雲琴駕車不愼撞傷周王氏現已送至某醫館敷治尚不知有何妨　是以將周解案請懲周供稱馬性不馴以致肇禍並不關小的之事叩乞施恩别駕著押候該氏傷痊再核○包探張阿五禀稱浦東人王順昌　者因　用　實僞洋銀解請大老爺懲辦昨日小的又見其身帶僞洋銀甚多意圖混用是以拘請究　王供稱此種僞洋銀小的悮行收下求賜恩寛别駕　令枷號半月期滿後逐出租界 
[法界捕房瑣事]  
　　法大馬路某洋貨店住宅在跪馬廳相近本月初五日爲其子完姻親朋畢集賀客盈門正在忙亂之際爲近處無賴士高福混入將幼孩所帶之金四捕一枚翦去復捋其金手錫孩卽啼哭爲司閽人獲住搜其身畔原贓盡在遂送八八仙橋巡防局暫押轉解大目鳴鐘捕房謝捕頭命押候堂期解訊○湖北某氏婦住居典當街有鄰居某老嫗者專以引誘人家婦女上臺基爲事氏亦經其撮合不料事機不密爲某流氓所聞欲向分肥不遂所欲遂致滋擾爲巡街捕拘入捕房流氓先已逸去謝捕頭以二婦均非善類著各罰洋兩元押候繳洋釋放○某車夫於前月某日失去小車一輛留心偵緝蹤影全無忽於前日在途認獲原贓遂將人車一併扭送捕房捕頭命押候解送公堂訊究○七寳鎭附近潘家石橋白巷地方有幼孩袁阿東者隨其母來滬在西門外某佛店做佛會阿東出外玩耍路見瘋人隨之而往愈走愈遠迷失歸途爲巡街捕所見送入小東門外捕房翌日轉解大自鳴鐘捕房謝捕頭命暫留捕房待家屬認領○某車夫在招商局金利源碼頭竊到白米兩袋形狀慌張巡街捕見而疑之拘入捕房捕頭命押候堂期解訊○偷兒某甲在某茶館竊取銅面盆一具經失主當塲拿獲送人捕房捕頭命押候堂期解訊 
[江寗官報]  
　　九月二十七日新授安徽安廬滁和道李見辭赴任貴州古州鎭丁槐辭回籍候補道任玉森銷假翰林院庶吉士張啓藩到福建來貢士鄭玉林辭行進京同知陳祖煊請假三天上元縣王禀知在署福試奎光書院泗源溝緝私同知邵埭辭補昨日安徽臬臺趙爾巽見○二十八日奏調兩江差委廣東試用道武勷河南來辦理蕪湖保甲安徽知府楊奎綬奉安徽臬臺委赴鎭江查案來寗副將程孔堯江陰來分發江蘇試用通判覺羅春泰由蘇來均到提督陳福山總兵李日傾上海輪船支應所知府吳炳仁委署南匯營遊擊傅永貴謝委正任贛棆縣陸秉森知縣陳崇煌銷分統虎軍兼總辦營務處差淞滬釐局解餉委員知縣王錫齡見前統老湘合字營提督舒永勝到首府桐請感冐假三天大勝關釐捐知府何維樸叩謝奉到甄别飭知遊擊趙定國到廣東來同知常陞謝委北一叚保甲差鹽經歴蕭湘彦騐看巡檢耿朝鼐繕寫履歴均奉示祥雲輪船李家泰鎭江回水雷輪船馬超羣由上海修船回卽辭送安廬道李赴皖督轅牌示慶賀事恭照本年十月初十日慈禧端佑康頤昭豫莊誠壽恭欽獻崇熙皇太后萬壽聖節是日五鼓應穿朝服齋集萬壽宫拜牌其前後三日俱穿蟒袍補褂又示十月初一日應行拈香之期所有文朝委藩司武廟委巡道文昌廟委沈道均分别拈香又示常州營千總葉國衫勒休遺缺本部堂查有現署城守營守備甄在洲年力强健并事愼勤堪以援補知縣毓楨展假數天 
[皖省官報]  
　　皖牌藩示委署桐城縣朱本未能赴任繳委卽以代理桐城縣梁濤觀署理新選寗國府訓導胡維翰飭赴新任供職在任候補縣廣德州州判祝煥勛請補舒城縣候補縣吳雲翔請補蕪湖縣以上除另飭知外合先牌示委署泗州州判姚嗣崇知銷官醫牛痘局差候補知縣趙庭瀚禀辭奉委採辦榖米候補縣蕭仁丙到赴省宿松提辦秋成回委署安慶衞守備楊銳泉到江蘇人候補巡檢汪昌宸辭回淮北牙釐差遣卽用知縣王樹中知奉委北門外監修書院分發安徽遇缺先補用巡檢吳應鼎到江蘇人交卸會辦洋務局改指湖北試用府經歴楊濬泉到採辦硝觔清楚銷差候補通判孔廣洋知奉委辦街口釐卡候補知縣包惠疇高賛善均面試代理望江縣蔡如景禀辭赴任本任　台縣李師沆謝保荐卓異候補直隷州徐宗澄辭赴上海就醫知縣周麟述奉營務處札委赴上洋探磺價候補從九張錫慶知奉委解長江水師餉銀赴金陵濳山縣周鳳梧署廬州府方連軫均辭候補知縣方維濬到赴亳州渦陽查秋成回並知奉委首縣帮審代理鳳陽府丁文炳到候補巡檢顧永泰謝越委一次委署泗州州判姚嗣崇辭赴新任 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
