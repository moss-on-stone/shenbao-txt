# 1921 - 220 - 4917415

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[羣雄（冷）]  
　　昔日稱之曰南北名曰奉直今則羣雄並起矣何也昔日尙有一派一系而今則各自爲爭雄也 
各自爭雄之後所爭者爲盟主北方之盟主旣曰張曹更無從插足矣乃不得不擴其疆域於南由長江流域而挾西南各省以自重者在昔有李純有王占元而今則若吳若盧皆有乘時而起之想矣 
嗚呼羣雄必相角逐角逐必至奮鬭故自今以後欲求如今日之團結且不可得安望更能統一哉即曰能之决非此數年間事也 
[命令]  
　　八月十五日大總統令任命刁作謙爲駐古巴國特命全權公使此令 
又令任命曹雲祥爲外交部參事此令 
又令陸軍總長蔡成勳呈准鑲紅旗漢軍都統奎芳咨請以年祥瑞陞補印務參領楊桂榮陞補參領嵩海陞補副參領年德山陞補印務章京連深陞補公中佐領均照准此令八月七日大總統令特任丹巴達爾齋爲拱威將軍此令又令外交總長顔惠慶呈請任命常永慶兼辦伊犁交涉事宜應照准此令 
又令外交總長顔惠慶呈請任命榮厚兼愛琿交涉員應照准此令 
[專電一]  
　　北京電徐諭顔外長太平洋代表團宜多延名流加入及各機關專門人員亦應加入遇事諮詢俾免上次巴黎和會所遭種種意外北京電施肇基來電已租定代表宿舍並調曹某前往照料船位有兩說一說美國允放一專輪一說華艦專送因代表參事隨員雇員專門委員名流等需八十艙位 
北京電府院會議結束鄂局定出三項辦法（甲）湘軍應完全退出鄂境（乙）岳仍由南北派兵分駐（丙）湘軍首領不得有要求條件如湘省有一否認卽貫澈原定計畫用武力解决此議巳得曹使同意 
北京電靳以某使到鄂態度不明密召奉張來京商决對待 
北京電粤派徐紹楨赴長江接洽又派居正等赴潯州請陳炯明出兵攻鄂（十五日上午十二鐘） 
北京電贛陳電李烈鈞第二支隊及三四兩團已由韶關出發約定本月下旬實行分攻先以擴充界綫爲名再謀占據方法除飭前防嚴爲戒備外特將游擊隊調赴贛南巡哨所請餉械務懇速發 
北京電皖張電迭據陳督來電告急已許派兵赴贛接援請發開拔費以備出動（十五日上午九鐘） 
北京電載漪定三十起解部議給予路費一千養膳費按月二百元北京電外部派員會同憲兵檢查俄代表行李兩箱爲文書一箱衣物阿氏聲言代表有文書秘密特許此實違理但此舉係張作霖來電要查（十五日上午十二鐘） 
北京電敎育部全體司員會議定今午面馬次長索五個月欠薪如仍不理一致罷工（十五日上午九鐘） 
北京電院復楊增新陜鄂餘波未靖新甘宜維現狀馬福祥所擬治綏計畫正待施行調新督師希少假時日鈔票印就設法起運因楊請中央代印五百萬新疆鈔票北京電黑吳電告破獲海拉爾俄黨私運軍火訊供俄向日商由滿站購來除飭張司令沿路搜查外請撥大批子彈剿捕（十五日上午九鐘） 
北京電府息將簡任汪瑞闓爲駐滬徵收各省捲烟捐總辦事權甚廣每年預算可增收二百餘萬 
天津電王占元日（十）（三）晚抵津行囊共裝車十八輛 
天津電曹接吳佩孚電云擬在漢召湘鄂軍代表討論善後 
天津電津常關改組已經稅務處核准（以上午十四日下午一鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　漢口電吳佩孚元（十）（三）午前十一時赴咸寗隨帶憲兵騎兵機槍各二連砲兵一營蕭劉均到站恭送二十五師全開前敵二十四師只九十六團留省三師九十兩團元日亦往前線咸寗方面激戰未息直軍聞吳親到氣稍振湘軍已退出汀泗橋 
漢口電元日午後督署官商會議蕭言之費奇絀擬將京漢路南段及電報各收入作保借債三百萬元衆允俟各會聯合會議後再覆漢口電聞孫傳芳擬將退至武穴各軍調回武昌徐家棚改編 
漢口電徹簰洲方面湘軍乘民船數十隻元日偷襲金口被海軍艦擊沉甚多湘軍約退十里 
漢口電各團聯會元電政府請明令許各省自治并電湘趙及鄂自治軍速停戰待商（以上十四日下午五鐘） 
香港電洪兆麟進龍魏邦平進桂林龍州各界電稱已舉彭玉勝任軍民兩政實行自治 
香港電賴世璜電稱文日（十二）入陽朔城一說賴部元日（十三）並估桂林城沈鴻英殘部逃往全州惟未證實 
香港電國會議員林森等眞（十一）通電拒北方秘借法欵 
香港電谷正倫豪（四日）電稱冬（二日）佔柳 
[公電]  
　　北京太平洋問題討論會電各省區省議會總商會敎育會農會學生聯合會和平統一會曁各法團各報館公鑒往者歐洲戰終巴黎會畢我國於和議所得之結果幾無成績之可言其中情形雖曰强鄰計狡公理難伸而失敗原由實緣我國人對於自身之利害向少切實之考求而列强相互之關係又乏詳細之推究旣無勝算以制於機先又無實力以爲之後盾徒本依賴之素性以冀萬一之成功縱得只留尙爲幸事今者又有太平洋會議之召集矣此會議之主要目的雖爲太平洋海上問題而關係重要爲列强所欲急於解决者惟我中國近來會議日期已經宣布而地點議案列强間方殫精竭慮審究機先以圖制勝我中國以自身利害生死關頭國人方漠然無所討論是不啻自登鼎俎聽人宰烹同人等環顧中外惄然心憂用特發起太平洋問題討論會延集俊彦廣徵見聞以期得有正確之主張藉爲將來外交之後盾惟茲事體大我國對於列席會議應持之態度孰者爲宜應提之問題孰者爲急以及應定之方針應付之策略皆非少數人之學識智慮所能奏功必須合全國人之才力心思互相討論始克有濟故本會討論宗旨純取公開之主義作切實之商量惟徵全國輿論之精神不拘少數團體之偏執固無黨系之别亦無畛域之分所望全國法團熱誠志士各以虚公之心理明敏之眼光綿密之思慮多設團體合力考求庶幾一國間健全之輿論得以伸張國民大多數之趨向得以表現而判斷及主張亦不致發生謬誤空失時機研求所得並望不吝指示其有以參考圖籍或意見書見惠者尤所歡迎抑本會更有進者方今世界更新國民外交已進而爲國際之重要機軸吾國外交失敗歷有年所然民意所在尙能見重於列强且方今南北紛擾之時政府外交動輒陷於荆棘若非有較切要之辦法能爲列國所聳視徒聽當局之敷衍因應術必立有所窮貽誤國家咎將誰屬查日本此次各社團預備赴會之使不下數十迭見報章其政府且深許之我國丁此危急之秋又開會時間過於迫近若猶待從容討論勢且噬臍無及切望無論何項團體趕速選出相當人物刻日資遣赴美一同商榷共策進行不但足壯聲援且使外人知我南北國民本來一致其有裨前途當非淺尠至於監助專使聯絡各界轉移觀聽更屬當然任務並且實有可爲救急之策無過於茲管見所及渴望贊同憂迫奉陳伏祈明敎太平洋問題討論會叩眞 
世界路透電 
[英愛議和公文]  
　　十四日倫敦電七月二十日英相喬治氏向伐勒拉氏提出英政府解决愛爾蘭問之建議八月十日伐勒拉氏之覆書及八月十三日喬治氏之抗辯書其全文均已發表英政府之建議書乃首相署名導以序言聲明政府願終止不列顚與愛爾蘭間之積嫌政府提議此後愛爾蘭處殖民地之地位俾享稅務財政完全之自治權並自設法庭自練保衞内部之軍警自辦關於郵務·敎育·土地·農務·礦産·森林·住屋·勞工·運輸·商務·公共衞生·保險酒業之各事總言之愛爾蘭得操自治殖民地自治權所根據之各項權力惟須依守政府視爲與不列顚愛爾蘭之幸福與安寗同有至要關係之下列諸條件（一）海軍獨自控制愛爾蘭與不列顚周圍之海面及愛爾蘭在愛爾蘭口岸與海濱予海軍以必要之需求此爲保護不列顚之交通所至要者（二）愛爾蘭之領土軍其數須適合英國他部分軍事之設置（三）愛爾蘭應予不列顚以發展天空防務與交通各項必要利便（四）英政府希望愛爾蘭自行酌量貢獻資財於帝國海陸軍及航空軍英政府亦可許愛爾蘭全部自行招募帝國海陸軍與航空軍之兵士而尤以愛爾蘭著名聯隊爲最此項聯隊久在全世界矢忠爲英皇服務（五）不列顚與愛爾蘭政府於英國各部分間往來之商對允不徵收保護稅或施他項取締例（六）愛爾蘭應負目下國債與戰事恩餉愛爾蘭所應攤派數額之責任如有不同意情事應就殖民地内舉獨立之公斷員判决之政府建議依照上述原則所定之解决條件應列入條約而由不列顚愛蘭國會批准實行之解决辦法須容愛蘭北部國會之完全承認國會非經其自允不能取銷之伐勒拉氏覆書載有自杜白林總統府發之字樣用塞里克文字書中復申前議謂英政府之提議愛爾蘭國會不能接愛愛爾蘭人民不願接受證諸約定之條件此次建議實相矛盾愛爾蘭要求獨立至於愛爾蘭殖民地地位之說全無把握蓋海外殖民地之自由並非條約或法文之結果不過因距離太遠英人無從干涉之耳故愛爾蘭欲得平等之自由須得極明白之保障許愛爾蘭爲殖民地而享有與英脫離之權愛爾蘭當軸未嘗不可提議一種辦法視不列顚聯邦如一部分的國際聯會而與之締結自由聯合之條約但須愛爾蘭現不同意之一小部分人服從愛爾蘭而後可蓋此辦法係欲迎合此小部分人之情意而始作也至於互减軍備便利航空與鐵路交通及通商等事愛爾蘭願與協商條约惟此條約須先由國會批准復由愛爾蘭人民全體通過也愛爾蘭分認國債之問題可由雙方與中立三面各派一公斷員决定之中立公斷員或由美總統指派亦可英國苟置身局外則愛爾蘭南北定可望完全和解但若南北一時不以有即有解决則愛爾蘭願將此問題移交局外人之公斷凡近情公道之事愛爾蘭政府固願有以迎合英政府也云云八月十三日喬治氏抗辯書謂英政府决不能對於愛爾蘭有權脫離英皇關係之要求有所讓步千百年來英倫與愛爾蘭兩島之歷史巳證明兩島命運互相維繫莫可分離事僅關係英國與愛爾蘭者而欲謀公斷於外人則非英政府所能同意也來書亦知愛爾蘭北部不可威脅相從誠令人欣慰今英政府之提議並未稍損愛爾蘭爲殖民地之地位亦未含有英國欲壓抑愛爾蘭國家思想之意希望伐勒拉氏接受英國眞欲媾如而提出之議案大綱英政府一俟接到愛爾蘭接受此議之通告時即當與愛爾蘭討論議案條欵適用之細目 
[愛爾蘭議和之經過]  
　　十四日倫敦電烏爾斯特首相克萊爵士致書英相喬治氏申明烏爾斯特對於愛爾蘭媾和建議之態度謂烏爾斯特之人民素以保留英國與帝國中公民資格爲務烏爾斯特不欲干涉不列顚與愛爾蘭南部間之解决條件希望新芬黨尊重烏爾斯特之現局而弗干涉烏爾斯特之國會與其所享之權又稱非俟伐勒拉氏承認愛爾蘭北部除服從英皇與英國國會之權力外不服從其他任何權力則未便與伐勒拉氏會談云 
十四日倫敦電伐勒拉氏等星期日晨行抵杜白林巿長邸精神煥發足見伐勒拉氏之書與喬治氏覆書皆未使時局更惡也今日愛爾蘭内閣會議草擬覆稿大約星期二日此稿將交國會核議然後發交喬治氏據杜白林政界意見新芬黨或可討論殖民地地位可否接受之問題衆言伐勒拉氏旣已知喬氏志意堅决不再讓步而猶與之談判不即中止即此察之後事殆有希望十四日杜白林電新芬黨國會通訊部稱斯末資將軍之函未得伐勒拉氏之同意不應發表伐勒拉氏以爲此函之發表未必是斯末資將軍之意蓋此函僅略述斯氏個人之見解而與英國提議不盡相符苟不將英國與愛爾蘭間往來函件完全公布則此函誠不應披露於外也斯末資將軍之函已引起愛爾蘭一般人民之重大激剌新芬黨以爲發表此函乃洩露機密之行爲故大不滿意 
[是醒萊西亞問題與波德]  
　　十四日華沙電波蘭内閣已致牒協約國謂上西萊西亞問題久不解决使西萊西亞之人民長處於不安之地位内部穩固之行政亦延久不能成立波蘭所受之損礙殊難修復云云波蘭各報亦有此論調且視法總理白里安氏拒絶接受英匣畫界之建議爲法國對波蘭友誼之新證各報深信白氏將繼續力衞波蘭利益 
十四日巴黎電法總理白里安氏已請石井子爵以國際聯盟行政會會長之名義於九月一日之前召集會員開會該會於九月一日當可照今議之程序集議聞石井子爵希望於數日之内着手籌備召集會議事將來開會犬約先將審查雙方提出關於該案之意見書謠傳波蘭願放棄派代表與會討論之權而聽同志者擁護其要求上西萊西亞波蘭領袖柯方蒂氏曾向客表示對於法國保衞波蘭權利之感忱謂波蘭人將永不忘此德希望法國擁護上西萊西亞波蘭勞農之正當要求始終弗懈波蘭勞農代表團曾以花圈一枚置凱旋坊下法國無名英雄之墓 
十四日柏林電昨日各報評論巴黎高等會議之結果引述英國各報贊成德國論點之言詞有欣幸之意惟切言德國未可遽抱樂觀或存英法失和之希望今日各報以冷淡之態度答謝經濟懲戒條例之廢弛並要求軍事懲戒條例亦須撤除巴伐里亞反對中央政府禁止德國各邦運五榖至德國境外之命令 
[萬國紅十字會討論俄疫]  
　　十二日巴黎電萬國紅十字會大會將於星期一日在日内瓦開會討論協力遏滅俄國饑荒疫患之方法 
太平洋路透電 
[湘鄂間之新發展]  
　　十四日漢口電吳佩孚巳派代表携哀的美敦書致湘軍領袖謂若不依從條件彼將親率大軍討之哀的美敦書於今夜滿期吳部下之兵駐此者足有三萬人據確實消息川兵現正集合吳赴金口小駐後已回漢口京漢鐵路已奉命備車續運大軍至漢蕭耀南到任後見庫欵已爲王占元捲括一空現請中國銀行及武漢商會即籌欵八十萬元以充軍餉 
[粤中近事]  
　　十四日廣州電孫中山之副官徐紹楨現赴浙與盧督會商政治軍事問題桂省長馬君武已於十日履任 
國外要聞 
[南洋通信（不才七月十日）]  
　　南洋最近之大工程馬來聯邦之新門户現在馬來聯邦之海上門户爲新加坡與檳榔嶼二者不與馬來聯邦聯貫其他二岸各港雖與半島直接然在地理上無商港之形勢即失其海上門户之資格要不過爲小汽船之寄舶地耳故半島沿岸雖有數港而海上交通仍屬間接即難望商業有充量之發展也以故爲馬來將來之商業計不能不謀一直接適當之海口當其選者厥惟不拉愛（Fra）（或譯比賴）茲述其情形如下不拉愛者地處檳榔嶼之對岸不拉愛河之下游形勢天然成一良港灣可以建築商港者也馬來聯邦昨年度預算表中列不拉愛河工程費五百十萬元此預算經費内僅包含河道工程其後則兼及河口埠頭工事故至昨年之末消費金客已達五百五十萬元超出預算以上工事大體亦已完成今後將利用河口建築埠頭以便船舶出入并自河口築路聯接聯邦幹路使與盤谷間得直接交通此工事計劃所以超出預算之故也最初預算工事旣已完成不拉愛大計劃工事漸漸着手承包此工程者爲來爾登公司等預算完了工事約四年半本年中又可得幾多之進步該工程之計劃者及監督員即聯邦工程師總顧問不拉愛河之工程概括言之可建築多數廣大之埠頭謀海洋船舶之便利且能附設小船渠及倉庫工塲等 
埠頭建築工程須將河口改造其第一工事在向海方面築突出的岡花石堤以爲防波之用將來之大防波堤即以此爲基礎而擴大之可矣第二在浚渫河口蓋此埠頭聯絡水陸關係極重爲長久計河口不但須掘深并須開闊而所得之土用以塡河口兩岸之池沼及低地并可建船渠之岸又定計劃自河口鐵路車站起沿線開鑿一河及建設倉庫等在埠頭上亦設貨物倉庫倉庫之前亦敷設鐵路與聯邦鐵道相聯絡船可直接鐵道此埠頭即位於河口長一千一百英尺闊一百四十二英尺埠頭設二倉庫大小各四百七十五英尺乘十五英尺前面水深潮落時得三十英尺埠頭後面陸地之旁設浮船之渠橋長一千一百英尺幅三百英尺河底經浚渫後潮落時水深亦可得十六英尺該船渠所以應小船之需要者也 
基礎工事之設施在新船船渠之側面出四埠頭謀寄港船之便利也是等埠頭之平面四百英尺乘六十五英尺設倉庫九間或十間新築之總埠頭尾即現在之劃呼位置今即從此處起築突出於海中之埠頭基礎組織用希令特去年五月中巳開始製造希令特者用三和土（又名混凝土用水泥及碎石混合而成者）所製成之圓式堅柱也以此埋入海中爲埠頭之橋椿巳製成三千英尺不論何時工事上之需要皆足供給每一希令特重量爲十四噸該工事中預定應用之希令特數量全部若以立體的長度而堆積之則可築成高五英里之大塔如此之希令特基礎組織使用於此不拉愛鬆軟平坦之河底極相宜者也大埠頭與新埠頭相接之處爲舊劃呼埠頭新埠頭即築於劃呼前面劃呼方面現初動工舊劃呼埠頭之材料移築哈喜開船渠埠頭之用按自河口至劃呼埠頭之端約九百英尺以後新埠頭上除建築鐵路工程外設起重機蓄電所及水力供給所等以上諸大工事預定最先完成者爲一千一百尺之大埠頭其項定在明年其他全部工事終了期約需四年半之長現在着手折毁劃呼埠頭俟终了後再從新埠頭擴張工事埋立新埠頭橋椿浚渫河口沙泥用浚渫船二隻每週約起一萬五千立方碼沙石則用强力機械從河口排出可塡無用池沼低地得百英畝之地面地上可敷設鐵道且築倉庫工塲及設備其他建築物此一部沼澤地現爲倫得公司所購買用大機械船二將浚渫所得砂石埋入矣 
上所述突出海中之花岡石堤在帆船埠頭之南岸目下工事已在進行中堤旁浚渫船浚渫水道所得泥沙亦全部移往沼澤地附近設堤數條用防運往之泥冲入海中今後花岡石堤又將延長至千七　百英尺此大工程事今日已完成者爲大堤及河口浚渫事業今日不論何人苟往不拉愛河口必能目睹浚渫作業情形昨年中此工事進涉尙遲今年以後機械裝置完全并設立事務所石工塲而大事業完成更易矣所用石料取材霹泥土取材暹羅現已製成各種工事材料工塲中分鑄造工塲·水泥工塲·木材工場·及三和土工塲等其工程之規模殊中驚人舊船渠今日尙在爲完全舊式已後於時勢該船渠及附屬工塲等决定移於河之北側現西洋人辦事本部在鐵道之南勞動者大多數即在該地募集分配各局部普通辦事員及工人房舍目下有二十所有分居於他處者工事從業人總數爲千一百十一人歐洲人十四人主要使用物量三和土八萬立方碼花岡石二十二萬立方碼水泥二萬噸鐵及鋼一千二百噸浚渫地方二百萬立方碼至鐵道方面如何建設尙求有一定計劃若增設支線直達河口則一定之事也將來商業之資以發展可不待言矣 
國内要聞 
[自治潮流中之吳佩孚（一士）]  
　　態度尙未明瞭 
　　據北京某方面消息此次政府以吳佩孚巡閱兩湖意在團結北方之團體使勿與西南接近并收湘於北方勢力之下不料吳於近日態度仍未能明瞭政府乃因之大起恐慌據洛陽來京者云吳氏對於聯省自治廢除督軍表示贊同已久即其夙昔所主張之國民大會亦尙未能忘懷在未離洛前一面與湘代表鄂要人時時接洽一面派代表赴各省商榷皆爲此事又謂吳氏對於趙恒惕所提議之召集各省代表於武昌會議聯省自治之約法亦已隱然表示贊同惟未肯顯然出面耳又據鄂人士言今日自治潮流澎湃宇内以人心厭惡軍閥之深且久又苦無力以摧殘此萬人共棄之軍閥自不能不對於軍閥中之稍有新思想者致其希望以吳子玉之爲人向以有新思想見稱吳果能首唱聯省自治廢除督軍則可决其全國風從在南如粤湘滇黔川固無不表同意即在北之魯豫直陜晋甘亦可一致贊助統一之局未嘗不可由此促進故吾鄂人正在竭力運動云云以上各說是否眞相吾人不敢逆斷惟政府見此情况則不能不引以爲慮據聞星期四閣議罷後有人向靳氏討論順應自治潮流方法以爲人心旣已如此政府不妨居主動地位東海方面亦連日有人大上條陳謂弭亂之方厥惟提倡自治統一之效只有期諸聯省軍閥勢力斷難久存巳經明瞭人心所嚮不可違反云云此等議論似與外間所傳政府决以武力對付鄂省自治軍吳氏决以武力平湘之說皆不相同不妨向讀者一述之似較有趣味也 
又據北京某報消息云王占元去職後繼督軍任者雖爲蕭耀南而實際主持一切者則爲新命兩湖巡閱使之吳佩孚換言之今日當湘鄂和戰之衝者非他人而吳佩孚也故吳氏之身大宜爲觀察時局者所注目據交通機關消息吳佩孚已於十一蝎由洛陽啓程赴鄂翌晨行抵鄭州因須與二十四師將領商洽後方接濟運輸事宜停留半日即晚換車南下計程十三日上午準可抵漢至其到漢後措置如何因事前無表示不能遽斷其得失或說吳氏已將對於兩湖宗旨决定四項（一）順諸最新潮流實行自治（二）罷息戰爭先圖兩湖軍隊聯絡漸次縮减軍備盡將各軍改編（三）以個人名義提倡兩湖握手以樹模範務使西南意見均歸一致（四）電請中央開誠佈公對南和平辦理統一並勸南方激烈派不得再有極端舉動或說吳於文日（十二）抵漢行轅設在江岸第十七號聞湘軍業已提出議和條件（一）承認廣東政府（二）賠償軍費（三）安置此次作戰各首領吳氏已表示拒絶戰事恐仍難免據此各說紛歧足以證明吳氏尙無確定之表示不過吳氏於兩湖巡閱使之新命並未堅辭顯與湘軍及鄂人之希望不符則灼然可見者耳 
[王占元去鄂後之觀測（漢口通訊）]  
　　王占元氏旣於奉到中央明令免職之次日從容籌備交替一切事務並於是日發出通電内有一國步艱難内訌不已燃萁煑豆實年痛心默察大勢非厲行自治無以應潮流而支危局况軍閥攬權久已爲世詬病占元素心淡泊更何苦以衰病乞退之身冒擁兵自衞之名幸卸仔肩遂我初服離鄂北上作新世界之幸民是非功罪付之公評」等語全文含蓄不平之氣怨而不怒頗有政客知機之態度仍欲於下臺之後留一種紀念其能收效與否在所不計惟鄂人方面見王氏去職無不以脫離軍閥積威爲快蓋因武宜兵變痛苦剌入人民腦筋至深故社團方面多乘機集合同人爲種種之鼓吹如省議會議員陳時等之質問劉省長請將王氏任内支付各欵簿證咨交省會保管併扣留經管財政諸責任者以便清算付諸法律處理宜昌災民代表覃葆初等通告請開全省國民大會要示雙方弭兵漢口各團聯合會電告政府呈請蕭新督扣留王氏核算侵盜公欵賬目等類一時風起雲湧數年積忿一旦發洩惜乎發表之時已値王氏起程之後王固未之知也以上所述爲王氏交卸中鄂人態度之一斑至王之箇人行程頗可注意蓋眞日王氏離省後確有晚間乘京漢車北上之訊但據多數人證實仍係乘輪下駛有至武穴尙須下坡之說其原因係十八師第二師之前在前線潰退者均集中武穴田家鎭仍當改編整肅不得不稍作勾留也至蕭新督自十一日接印後即嚴密派遣所部分巡武陽各要隘以防不虞幸連日二十四師之九十六團及二十五師之一百團先後到漢渡江擔任武昌防務人民雖不免有疑恐之狀而秩序尙安靜如常惟十二日傳聞咸寗方面於十一日曾發生戰事日内仍不免有大戰發生而距武昌上游數十里之　洲金口發見南軍中路汀泗橋爲自治軍所佔領崇陽方面南軍仍在積極准備并未稍懈是前途尙未可據爲樂觀鄂中重要機關之僚屬與王氏關係密切者若官錢局長兼造幣廠長郭幹卿·財政廳長前兼軍署軍需課長魏聯芳·均爲蕭氏留任但兵工廠長兼軍務課長楊文愷·軍法課長程漢卿有更動之說吳子玉副使新獲巡閱兩湖之任此間一般人揣測吳氏未必拜命乃今日（十二）某機關傳出消息吳氏准今晚到漢或謂係湘鄂戰事雖暫時停頓而湘軍逼近省垣鄂省伏莽尙多正未可忽視吳氏之來當與調和弭兵大有關係非有愛於予取予求之巡閱使而急於走 
 
 
 

Page 11

 
 
馬上任也其他省長繼任問題前傳湯薌銘一節日來又復沉寂湯氏且對人表示實不願爲且亦並無此念之意至於調停條件聞湘趙並無表示蔣孔諸氏及前敵將士亦不承認有此消息由此以觀則前途之變化若何尙難逆料不能謂王占元一去湖北之種問題可告一段落也（八月十二日） 
續訊云湘省此次出兵援鄂雖曰仗義興師然其將領中如宋鶴庚魯滌平輩亦不無侵略野心至旅湘鄂人如蔣作賓孔庚夏斗寅等所懸目的正復不少不過驅王亦爲彼輩目的之一種現王去蕭來是湘鄂相持直系乃收其利縱可獲得若干交換利益總難滿其預定之慾望此外蔣孔夏等鄂人若和平罷兵當然可謀一位置然其左右與部下固熟聞彼等以裁兵廢督聯省自治等旗幟相號召者今目的未達而遽掩旗息鼓蔣孔等或可委曲相從其如一般人之不願何故湘軍與旅湘鄂人此時頗具騎虎難下之勢直軍方面亦有湘軍不就範圍仍以武力對待之表示因是協商數日卒無結果湘鄂兩軍之戰爭遽變爲湘直兩軍之戰爭矣鄂軍自蒲圻失守王占元决計辭職後孫傳芳即將其所部各殘軍退至咸寗後方由直豫援軍擔任前線九日晚汀泗橋方面兩軍因誤會發生衝突靳旅猝不及防防線被敵衝動死傷不少損失軍用品亦甚夥據聞湘軍因協商條件並未妥協之故遂實行藉故進攻其言誤會蓋諱其挑釁也靳旅遭此挫折後勢已不支遂調守後方由趙傑所部豫軍與蕭師九十七團一部擔任前線然前鋒已挫士氣不振湘軍宋鶴庚一旅留湘鄂軍夏斗寅一團乘其銳氣猛力進襲自十一日拂曉起開始攻擊豫軍皆係土匪編成素無紀律蕭師僅開往兩團且分散於沿鐵道一帶（因後方鄂軍皆潰退武穴）實力不充湘軍又從汀泗橋小路以包抄咸寗後路（湘軍作戰慣用此法前次攻趙李橋數日不下乃從羊樓峒新店出小道以攻趙李橋後之茶菴嶺孫傳芳孟昭月等皆在趙李橋督戰幾被包圍軍心膽落趙李橋遂被陷落）激戰兩日豫軍不支傳已退出咸寗扼守官埠橋直至昨十二日激戰猶未中止今日由武昌開去軍事車僅達官埠橋咸寗不守之說似屬可信崇陽方面湘軍亦猛烈攻擊劉躍龍旅所存者不過三營有自崇陽來漢者言該處情勢危險萬分崇陽旦夕將下若崇陽一失則蒲咸崇通兩路湘軍得以聯成一氣武昌前途可危至嘉魚寳塔洲界簰洲皆爲湘軍運動該處土著組織自治軍所佔據王都慶旅與盧金山旅皆退駐金口上游二十里某地新堤方面軍艦亦駛回金口若湘軍進佔其地則漢陽震動鄂事益不可爲現蕭新督已商請二十四師長張福來親率步兵兩團砲兵兩營機關槍兩連於昨十二日午後三時半馳赴官埠橋蕭督親到套站送行昨晚今晨續開去步兵一團兩營以厚正面兵力魯軍張克瑤一旅昨亦開始布置武昌以至金口之陸路防務水路則商請昨午甫經到鄂之第二艦隊司令杜錫珪親赴上游各要隘與駐防各艦長會商切實防堵辦法惟崇陽方面則尙無援軍開往至全局布置則俟取决於新任兩湖巡閱使吳佩孚吳已於昨晚九時到劉家廟今日乘艦來省以奉直會館爲行轅以前敵戰事吃緊擬於今日午後親赴前線視察一切但不否如期而往刻尙未得確報當吳自洛陽動身時有電分致鄂省各團體謂湘省假名驅王侵鄂稱兵蒲嘉一帶現王使已辭猶復進逼不已實屬破壞大局佩孚奉命結束湘鄂戰事准即日啓行來鄂實行武裝調停云云是其來鄂本旨已可窺見惟蕭耀南材具平庸爲直系將領中之下駟以之當方面重任頗難措置裕如吳佩孚以一身而繫直系之安危洛陽重鎭又不可以久離若湘鄂風雲緊急吳亦難於兼顧而湘軍懷致死之心乘戰勝之氣結果勝負亦正難料也（十三日） 
[張作霖中止來京]  
　　張作霖近有來京之說據某方面昨日所得奉天電訊則謂張氏此行已暫時中止其原因有二（一）赤塔代表優林在奉接洽交還庫倫條件尙未妥協未便離奉致誤事機（二）張作相已赴哈爾濱索倫山一帶檢閱軍隊必俟張作相回奉代理使軍兩職始能成行又據奉軍某要人所談對於張氏辭經略使職及來京之說皆絶對否認據云張氏並未電致政府辭職亦未派兵進關即以京奉路連日大水饒陽河水高於堤京奉交通梗阻六七日安有運兵之理至上次準備出發赴蒙之鮑旅因張氏本人無親征必要故該旅復開回廊房至派奉軍第九第十兩旅南下尤無其事奉軍第九第十兩旅正在開招成軍尙需兩月至蒙古接收問題張擬責成張作相全權辦理現因東省日俄及中東路外交頻繁張暫時不能離奉而蒙古接收後張擬即保張作相爲蒙疆都統並酌量許蒙人以自治權並可將奉天之出力將校分任蒙古要職以爲調劑外傳辭職之說绝非事實 
[外部對太平洋問題之談話]  
　　北京各團體所組之太平洋問題研究會因與外交部有接洽之必要特由各團體聯席會議函致外部要求定期接見當經外部覆允訂於十二日上午在部接見昨日該會推定孫幾伊顧名兩君赴部外部當派部員刁作謙錢泰會見顧名先謂敝會來函本請總親見今由二位代見是否可以代表總長刁答外部現設一籌備處專爲籌備太平洋會議事務我等二人均在其列所知較多故與君等相見如有所訽自可負責奉答孫幾伊乃提出左之四問題（一）關於太平洋會議經過情形（二）駐外公使關於太平洋會議之報告（三）政府對此會議如何準備（四）代表已定否刁乃隨問題答（一）關於太平洋會議經過情形前月中旬美使來外部言接奉本國政府電令擬召集一縮減軍備會議並議遠東問題以中國與遠東極有關係故請其參加不知中國政府意見如何當即答以中國願平等的參加迄上星期五美使又遞節略一件以華盛頓會議擬定於十一月十一日開會徵求中國意見亦經覆允此經過情形之大略也（二）駐外各使均有報告但報告内容大致與各報所登載相符惟報載顧使一電則無其事（三）政府對此會議擬定一大綱揭出會議此大綱内容大致係門户開放撤廢勢力範圍其餘各問題如撤廢領事裁判權山東問題均擬本此大綱提出另具理由書此項理由書係由各主管機關起草（四）代表現尙未定政府極重視輿論將來須視輿論爲從違云又此外又談及政府已通電各省省長徵求其對於太平洋會議之意見此項通電不分南北各省均有以期對外一致最後孫顧均主張外交公開刁錢極表贊同並允隨時可以接洽乃告辭而出 
[外交問題與西南]  
　　字林報十三日北京電云廣州政府宣稱據巴黎中國學生來電謂陳籙吳鼎昌與法國銀行團簽定借欵草合同計佛郎五萬萬枚以印花稅爲抵押品將來此稅由法員監督征收又謂法國現得粤桂滇黔四省鐵路之優先權利此說似爲數月前倫敦財政報所載消息之廻聲顔外交總長建議任王正廷爲參與華盛頓會議之代表可使南方滿意廣州政府已正式否認之粤人斥責王正廷利用彼前與南方之關係爲北京政府謀取利益 
[廣東發起太平洋討論會]  
　　美國哈定總統提議之太平洋會議自得英日法意表示贊助後頓形重要現在吾國亦在被邀參加之列廣東爲西南政治中心點對於此事似不應緘默無聞日昨鹽運使鄒魯金庫長丘哲等邀集各要人國會議員及東西洋學生多人發起太平洋問題討論會以資鼓吹除發表宣言書外並擬定簡章如下第一條本會定名爲太平洋問題討論會第二條本會專門討論太平洋各問題而謀造成對於太平洋會議全國一致之輿論爲宗旨第三條各界士女凡對於本會有興趣願加入討論者均爲本會會員第四條本會公舉名譽會長二人會長一人名譽財政主任一人秘書主任一人中英文秘書各一人會計兼庶務一人以辦理本會事務第五條本會公推學識宏富聲譽隆重之士若干人組織編輯部内設編輯主任一人專門評閱第八條規定懸賞徵文第六條本會討論純以極公正之眼光詳細批評太平洋大會各大問題不拘成見不論國界第七條本會定每星期日下午一時召集會員開討論會一次第八條本會定期懸賞徵文以本會討論範圍爲限每題最優文稿由本會送報發表或刋成小册以備輿論採擇奬章另定第九條本會會員願出會者聽便惟旣舉定職員不在此例第十條本會一俟太平洋會議完結即行中止第十一條本會會址未定通信處暫設昌興馬路二十二號附則以上簡章得由本會會員大會議决修正發起人鄒魯·丘哲·古應芬·吕志伊·焦易堂·王用賓·陳玉麟·張景純·王鴻龐·廉炳華·饒芙裳·浦華清·譚鳴謙·饒世彝·朱公準·鄭任樑·丘君奮·潘培敏·張肇蔚·黄理中·梁明致 
[魯省會反對聘用日人練警]  
　　山東設立警察督練所聘用日本人爲敎練員一節日昨魯議會又續有通電到京請全國協力抗爭該電略謂報載政府擬於日人撤退膠濟路警後在天津濟南設立警察督練所以備接防所訂規約有直隸内務部管轄及聘用外人敎練等語查警察純屬地方性質詎能直轄於中央吾國不乏專門人材安可取用於異國今必改由内部管轄且聘用外人敎練乃履行中日換文二四兩項及二十一條之第十七條以符政府直接交涉中日合辦警察之初議喪權辱國莫茲爲甚夫二十一條密約及高徐順濟路換文無非與日人借欵關係亦即吾中國存亡問題舉國力爭聲嘶氣竭方冀列强主持正義遇機挽回詎意政府罔知懲毖又有此自甘束縛之規定事果實行外交益增危險將來太平洋會議亦無復置喙餘地顧念前途不寒而慄聞此次政府所以曲徇日人甘冒不韙者暗幕中實有借欵交涉揆度情勢恐非厚誣日人目睹險象憂憤交迸除逕電中央堅絶反對外夙仰諸公熱誠愛國偉略匡時尙乞協電抗爭共圖挽救臨電迫切無任企盼 
[川省點編軍隊之計畫]  
　　川總司令劉湘近對於點編軍隊一事積極進行曾依據川局善後會議議决收束軍隊辦法電令各軍師旅分别派員赴渝組織點驗委員會刻各軍委員已紛紛到渝其組織法（一）點騐委員應由各軍派少校以上軍官六人師三人混成旅二人川邊軍二人川北邊防軍二人共八十人組織之但川邊軍因道路遙遠趕派不及時應由軍政首長派員補充之（二）點驗委員以三人至五人爲一組共分十一組冠以第一至第十一之番號（三）點驗委員之分組及各組擔任點驗之部隊應由軍政首長以命令指定之惟本軍師旅派出者不得擔任點驗本軍師旅之部隊（四）各組點驗人職之組成委員長一人委員二人至四人錄事一人司事一人勤務士兵八人至十二人掩護隊若干人（由該管防區内之軍隊派出）現時各委員正集議準備分組出發所有點驗槍枝一層仍照前次議决收束軍隊辦法快槍不到一千一百枝者不得成團不到二千二百枝者不得成旅不到四千四百枝者不得成師至點編以後應支薪餉亦經劉總司令規定減成辦法通令各軍遵辦上級軍官以五成開支中級軍官以七成開支下級軍官以九成開支士兵則照十成支給又一等書記薪水改爲八十元二等書記改爲六十元三等書記改爲四十元司事錄事改爲二十元其成數仍以等級計算聞總司令部參謀處已製定簡明地圖分配點驗區域交由各組委員以便分赴各地點編在未出發之先各委員須在渝會議一次一切事務概照原案辦理其未經明文規定者即由總司令核奪以期平允各組委員出發之期約在陰曆八月初問所有前川局善後會議表决各軍薪餉支給辦法原定陽曆七月實行現因各軍改編尙沬確定原議暫緩實行俟點編後財政統籌有着再山總司令以命令行之至各組委員赴防區開始點編時特許地方法團派代表隨同參觀如參觀人員對於點驗事務有欲發抒意見之處得直陳軍政首長及點驗委員採擇現總司令部已將此項辦法通令各地方知照矣 
[安徽政潮之經過]  
　　安徽省長聶憲藩日前怱怱離皖北上實爲某軍所逼走聶自長皖以來久與軍人有隙此次六二學潮發生學生姜高琦死難各方面痛攻軍務帮辦馬聯甲鳳陽關倪道烺獨聶未受人之指摘馬倪遂疑聶爲學潮之指使者啣恨剌骨必欲除之乃會同某旅長電劾聶氏請督署爲發電張文生因礙於情面未許比張以籌餉告聶聶未能立爲應付倪道烺乘之獻媚於張以鳳陽關收入爲擔保向蚌埠交通銀行借欵六萬又合鳳陽收入四萬交張收用張感倪意遂代發電而政府乃接安徽軍官劾聶之電正留中不發之頃安徽方面猶恐政府留聶某旅長面語聶氏謂馬帮辦等來電與公萬不相容幸好爲計同時警廳長程炎勳亦告聶氏謂軍人組織公民團大半爲便衣兵士警廳不能負責聶見事急一面電京辭職一面飭屬預備交代即於九日怱怱離皖北上於前晚（十二）抵京現寓謝家胡同龔宅僅帶秘書嚴惺叔一人已於昨早赴府觐見面陳一切聞聶已决計不再回任至繼任問題倪道烺運動甚力但皖人如吕調元李國筠等亦爲内幕中之逐鹿者結果爲誰所得刻尙未能料也 
[杭州快信]  
　　温州同鄉因團長王國樑借戒嚴擾害地方已推吕文起等赴軍民兩署陳訴並要求取銷戒嚴令 
盧督因接温州公民李一民等電訴王團長搜擾地方情形頗爲憤怒擬令申斥 
浙江省憲法草案初讀上午九時仍繼續審查處屬各法團選舉爭議及議員張烈辭職等事件又聞杭總商會昨選出省憲議員王竹齋决辭不就改以顧竹溪充任前日颶風爲災紹屬南沙一帶被害尤劇所種棉籽僅存十分之二惟稻禾損失尙少 
入夏以來亢晴不雨水路交通阻滯此次連日大雨始獲行駛便利湖墅米市價亦驟跌今日每石已减二角 
嘉善縣署發現螟卵呈報到省已飭緊速捕除 
[南京快信]  
　　前傳泗陽縣失守茲聞實係該縣之衆興鎭（離縣城約三里）被黨人佔據隣近數縣精華全在該鎭雖越日即被官軍將黨人驅走而損失已不下百餘萬馬玉仁現已親到該鎭辦理善後齊王兩長亦擬即日派員往查又聞軍民兩長因江北匪勢猖獗昨又電京催撥子彈昨晚颶風暴雨秦淮河水𨺗漲城内低凹處全被淹没今日風雨仍不止聞電桿房屋民船損壞無算 
上游堤工坐辦萬立鈺電請啓放車邏壩以免危險嚴財廳長以各屬繭捐業已結束應繳稅欵迄未清解昨派委員四人分赴各稅所守提以濟急需 
敎育廳昨令各商業專門學校校長嗣後各該校畢業生必須送入各機關或銀行分派各科輪流見習以宏造就 
北京烟酒署派調查員趙寳珊來蘇調查徵收烟酒稅收近况昨已抵寗 
地方通信 
[松江]  
　　柘林稻田發現害蟲浦南柘林附近發現害稻蟲一種學名浮塵子俗呼稻虱其形甚小聚食稻稈一經被害稻即發白而死該處人士以驅除爲難特函縣農會請示捕除辦法聞該會所答方法係川苕帚塗油拂栻害稻則蟲即着油立斃云 
製腐工人要求加價松地豆腐工人日給工資二百文現各工人因百物昻貴所得工資不足以贍家室要結同業向店束請求改給日工二百六十文各店束不允加價各工人遂於十四日起全體罷工以期達到目的罷工後貨無所出各豆腐店因亦於十四日連帶歇業矣 
[蘇州]  
　　總商會微求出品總商會龐天生會長自奉省署委任爲商品展覽會徵集員後已在本地各報登有徵集物品啓事一面延請楓橋農業試騐場主任陶福庭爲助理員常駐商會招待各出品人刻因展覽期迫面徵集物品尙屬寥寥特在吳縣巿鄉公報登有啓事徵求各工廠商號及各學校預備出品屆時送會陳列以資參觀 
縣預算會議之延期吳縣地方費預算每於八月中旬會議後呈報省署一俟指令核准再爲施行本年會議日期原定八月十日舉行業已通知各法團及各科主任届時列席惟各法團等接到此項通告後以事關重大須先行審查方昭鄭重且又非半日所能了事故即具函答覆縣署因此已宣告改期會議矣 
[鎭江]  
　　濱湖各圩已潰決江北運河水勢汜濫迭紀前報十三日洪澤湖又漲數尺澎湃異常沿湖王家集三莊各圩岸（歸高郵縣屬所轄）均已潰决田廬村莊頓成澤國幸居民早已遷去聞稻田被淹者計有六七千畝之多 
[清江]  
　　土匪佔踞衆興之詳情衆興爲泗陽巨鎭而亦由淮通徐之要衝其商業上之位置則與清江磘灣等處相埓以故歷來駐兵江北各長官羣視該處爲重要區域比年匪勢猖獗淮揚馬鎭守使特派該師第三旅全部開往防守旅部即設該鎭中巿本月七日南新集（屬泗陽）被匪攻破後郁漢川旅長當率隊往距衆興十八里之李家口地方進剿行時僅有　連兵士在衆興留守詎匪黨退出南新集後偵知衆興内部空虚遂迂道於九日下午十二句鐘由匪首魏六陳小痴子率抵衆興即從西北兩處圩門攻入直撲旅部先擊斃衞兵一名然後入内搜索架去旅長大小夫人兩口四公子一口旅長弟某竭力抵拒亦爲匪擊斃所有旅部軍裝子彈以及細軟物品抄擄一空除旅部外並架去該鎭財神一百餘口搜括金錢無算而洋油公司則被焚燬所幸留守該鎭曹連長（渾名曹鬍子）聞警後與匪巷戰並炸毁機關槍一架兵匪相持約九小時之久奪回旅長夫人一公子一與財神甚多而子彈箱則僅奪下四個迨匪退時已翌日（十日）上午八時半矣泗陽縣知事藍光策當晚聞警未敢出城十日天明亦親率警備隊到衆興助剿一面電省報告清江馬師長得訊十日午後即往楊莊（淮陰地距清江十八里）探視以便派兵追剿 
[嘉興]  
　　各校定期開學嘉興各學校以時交秋令暑期已過各校長於前日共同集議開校日期公决定於本月二十二日開學以歸一律業由各該校通告學生屆時蒞校矣 
雜評一 
[借重（默）]  
　　政府欲再借重王占元之說吾知其必非事實也前次邀王入京借重以倡裁兵而借重之結果引起兩次兵變借重以聯西南而借重之結果又引起湘鄂戰事國家受借重之累人民受借重之苦痛已至如此使再借重之者豈以王占元之槃槃大才尙未盡量發展耶 
或曰孫傳芳王占元之心腹也王占元之失敗孫傳芳失敗之也今孫傳芳尚可借重爲上游總司令則王占土 
元何不可借重之有或曰從前之失敗人物後必仍一一借重如湯薌銘輩今尙借重之則王占元雖未必借重於目前安知無借重於異日之望或曰政府所借重者曹張也曹張之所借重者政府必借重之昔爲曹張所棄一旦得曹張之歡仍可借重如張勳輩之欲借重者屢矣則安知王占元必不再爲曹張所借重王占元其勿遽灰心將來之由由民而爲幸督幸帥有日也 
 
 
 

Page 12

 
 
籌備處九江路一號即大通銀行二層樓上電話中央一千一百○三 
 
 

Page 13

 
 
   
 
 

Page 14

 
 
本埠新聞 
[沈金鑑對於時局之通電]  
　　浙江省長沈金鑑鑒於時局之糾纷特通電政府及各省軍民長官有所建議電稿如後（銜略）慨自南北交爭大局羹沸政府力謀統一心力俱殫終成畫餅往歲西南牛耳執自南寗中央信使往還尙可藉通情愫自兩粤軍興始謀全挫而川湘窺鄂警耗旋聞駸駸由邕管而轉入長江大局愈形紛擾現内閱總理實中外責任所歸再秉國鈞邦畿日蹙比値歐美召集太平洋會尤中國存亡赤緊關頭遇内政方艱外交曷望倘不能别抒偉略成補天障海之功則引咎讓賢庶爲天下人民所共諒我大總統尊崇法治倚畀閣僚得失輕重之間所貴權衡至當謂宜妙選良弼翊贊樞機俾順國内自治潮流實力與民更始前盧督永祥豪電建議深切著明西南各省一致贊同近黔省盧燾任可澄會電措詞尤爲懇摯足徵彼方信仰不殊胡越一家大勢所趨心同理合萬一政本得人佐治廓然示宇内以大公擬請乘時採納盧督原議飭令各省選派代表集議和平統一辦法盧督旣爲西南所傾嚮即專任該督以融洽疎解事宜金鑑待罪鄉邦與之經年共事誠知其藎籌卓識體國公忠在北洋宿將中一時尊爲領袖中央亦久倚爲腹心今再假以事權必能宏濟艱難斡旋危局牖中之見倘蒙裁擇施行可否先派專員來浙與該督晤商一切進行手續金鑑匡時力絀憂國心長近因事變離奇腹地地禍機四伏五中煎迫急不擇言臨電無任悚切待命之至 
[旅滬鄂人致吳佩孚電]  
　　請宣布對鄂方針旅滬湖北公民自治會會長汪炎等昨致吳佩孚電云武昌吳巡使鈞鑒自治者民心之發表也民心者國家之命脈也政治出於民而民不議民意行於國而國内安順民意者民之天逆民意者民之賊今王占元雖已去鄂自治如何舉行善後如何辦理軍隊如何裁撤人心如何可安未聞一言羣情駭絶素仰我公抱國民大會爲宗旨順民意爲前提言猶在耳中外咸知尚望宣布對鄂方針以釋羣疑而維大局特電奉詢竚盼明敎旅滬湖北公民自治會汪炎等公叩删 
[湯斐予致湘鄂調人電]  
　　天津黎宋卿先生北京熊秉三先生並轉周少樸田煥庭范靜生張乾若劉霖生郭侗白陳二庵夏仲英李隠塵饒毖生馬振吾諸先生均鑒比誦庚電痛論戰禍並以主持正義座順輿情敦勸各方設法調停仁者之言曷任仰佩顧以鄙意度之則諸公所言僅發其端未竟其緒此次湘鄂自治軍興初非爲一人禍鄂之故仗義執言其主要自的在以聯省分治解决建國問題使過去一切對待之政象歸於兩消迭經趙總司令往復電商且爲舉國所共知而援鄂諸將乘王之危因以爲利亦已證實其爲督軍也如故其不承認自治也如故則此次戰爭毫無結果不過爲蕭驅王而已夫爲自治而戰者曰湘曰鄂而要求自治則爲全國一致之心理湘鄂即不幸而敗國人之趨向必不可移諸公於此不問雙方目的異同所在欲執正義輿情之說以操息事寗人之劵不可得矣曩者辛亥之役南北兩軍喋血武漢爲禍之烈百倍今日然而棄戰言和卒成事實者則以北軍宣布贊成共和之故以彼例此今日自治潮流之不可抗與自治軍之爲其主義而戰視當時人心之趨向共和理無二致然則今日欲於自治主義而外别求所謂正義與輿情以期内訌之速泯成未來之統一不可得矣或疑諸公以湘鄂之人調停湘鄂迫於愛鄉之義未遑建國之謀但求戰局告終雖犧牲鄂省之自治稍貶湘軍之人格亦所不惜則試問逼處環伺之衆有以討伐名義加兵湘鄂者諸公將何以處之試問湘鄂以外有第二自治戰爭發生於鄰近之省如贛皖者諸公又何以處之人有恒言國且不國省於何存吾人雖欲循鄂人言鄂湘人言湘之例各爲省謀不問國事不可得矣素仰諸公功在邦國雅負時望當茲國是未定自治代興之際知必有根本主張繼庚電而宣示國人者本民意所表現導各省以必從所謂萬世瞻仰在此一舉者其事則聯省分治其責則諸公與國人共之輒附春秋責備之義謬爲引伸抽繹之論幸垂察焉湯斐予叩寒 
[皖人反對吕調元李國筠長皖]  
　　昨本埠皖人團體接旅京安徽同鄉自治制度討論會通電云逕啓者聶氏長皖於茲二載　茸偷懦政柄旁移軍閥益肆其淫威人民不堪其暴歛閭閻蕩析觸目傷懷近復縱容武人植黨營私殘殺青年之學子阻遏自治之潮流倒行逆施莫此爲甚邦人父老咸知害馬不除皖難未已奔走呼號聲嘶力竭政府始有罷斥之議皖人方以爲撥開雲翳得慶更生迺邇來報紙喧傳倪道烺輦鉅金爲吕調元運動長皖等語倪氏之禍皖久矣人民疾首痛心方將驅除之不暇吕調元倘與之私相結合甘爲虎倀匪特正誼所難容抑亦輿情所不許皖人甫離虎窟又入狼羣刼後餘黎何堪更遭荼毒與其屈服而徒死何如走險以圖生政府如悍然不顧清議任命吕氏繼任省長惟有起而自决以謀苟存諸公關懷桑梓愛皖情深尙希主張公論力遏亂萌而維皖政無任盼切旅京安徽同鄉自治制度討論會 
昨日旅滬安徽省憲促進會因由京來滬者紛傳李國筠運動長皖行將成熟開會議决極端反對拍發一電照錄如下北京分呈大總統國務院鈞鑒聞政府有以李國筠長皖之說李氏禍皖穢政猶存務請俯從民意速簡賢能若竟置皖民於不顧皖民惟有起而自救誓死不肯承認臨電不勝迫切之至 
[滬上大風三紀]  
　　本埠颶風已經三天各項船隻停駛避險及不及避而失事者損失頗屬不資昨日風勢巳減故新北京新寗紹等各輪皆開駛出口本埠浦江各渡口渡船亦皆逐浪載渡尙無何等危險浦江交通業已恢復原狀茲將前兩日各方面遭風之損失再紀如下 
前兩日之大風吳淞浦江頓起波濤帆船絶無出入所有停泊之船因預得警告錨纜概已整備尙無失事惟有浙紹鹵簟船一艘當時走錨其舟至衣周塘相近未遭損失並有崇明船兩艘裝載西瓜是日冒險進淞銷售行至寳山北門外海灘陡遭颶風人船貨物盡行傾覆幸舟擱海灘人船不致受害而西瓜悉數浮散附近居民有往撈取者淞口三夾水方面尙有輪舶十餘艘停泊避風至昨晨始得逐一開出砲台灣一帶前夜有數寸厚洋松木板數十塊及船桅一枝不知從何漂至該處今晨由附近居民撈得此料或係口外漂進現尙未明來歷 
本縣近鄉及浦東各處農民栽植棉花甚多故本花衣以徐家匯極司非路等花爲最佳新花現當結鈴收成之時本埠此次大風關係棉業田稻匪細昨據浦東鄉人來滬所述西南各鄉田稻尙無大礙棉花田已稍受影響因花鈴均被吹落預計減折約七成年歲云 
靜安寺路及霞飛路迤西一帶多西人住宅此次大風暴發各該花園中所有樹木花草被風吹倒者不計其數玻璃花房之玻璃被擊碎者十有四五昨由各洋東飭管事等雇匠修配一時各玻璃店大有應接不暇之勢南帮米商公所昨特派員調查各米船有無損失旋據報告三日間大風猛雨内地之來滬米船以江浙交界各産地開駛來申者最爲危險緣該水線皆經南黄浦氽來廟長十八里一帶浦面遼闊風浪最大又浦江中停泊之米船六七艘被風浪打失船舵篙篷繩索或米貨稍受潮濕惟該公所預先知照各船移避薛家浜陸家浜港内故未受重大損失云 
自賣船户俞四生俞阿桂兩米船前日下午駛在閔行浦面忽發大風潮水湧急不及避入港内致所裝米石三百餘石盡遭打濕聞損失二三千金云 
前晚九點餘時法租界同富里五弄第三十二號門牌後披屋上之烟囱被颶風吹倒以致披屋亦被壓坍當將住在披屋内之六十四歲老嫗李周我壓傷後由伊夫李玉山報告大自鳴鐘捕房飭深陸榮興前往查勘屬實惟周氏傷無大碍故未至醫院醫治後由該探回稟捕頭候核又愛多亞路三茅擱橋堍樹木數株亦被大風吹倒前兩日上海方面狂風驟雨夜以繼日滬杭甬鐵路因先事預防得免肇事惟拱宸至莫干山之汽船曾經風雨阻壓機件被損當經從事修理始恢復原狀而速率因之大减當時杭站開出之特别快車向章與莫干山之汽輪銜接故特在杭扣留以待經久未見乘客到來電詢拱站始悉其詳迨將列車放行已逾規定時間昨日（十四）特快車到滬已在夜間八點三十分云 
滬海王道尹以前日風雨爲虐四鄉農田棉禾有無損傷殊爲可慮昨特分電所屬十二縣知事尅日查報以憑轉省察核云 
江蘇水上警察第一廳第一分署長沈葆義因浦江船隻自閔行迤北一路至高昌廟石灰港等處有因大風失事者所有漂失貨物恐有匪人搶撈故自前日起分飭各巡船隊長督帶巡船在沿浦一帶認眞游巡並將損失情形調查俾報上峯云 
[通崇海秋收之調查]  
　　通崇海三境向爲産棉之區上年棉價賤而糧價貴致一般農民紛紛改種雜糧統計今年棉花産額即豐收亦僅及上年十成之六乃入夏後屢遭暴雨上游水勢下趨低田盡爲澤國不但棉花損傷雜糧亦大受打折若通之各墾區崇之外沙海之石駝港以下無不報災小暑後天氣炎熱高田之棉稍有起色不料大風四日將所開黄花一齊吹落而包米高梁亦皆欹倒據本地人民言今年棉花收成比較上年不過三成云 
[航業消息彚紀]  
　　各公司之外洋班輪連日因發生大風均未進口因之出口船多半脫班太古公司之港粤班輪四川號昨日應開者船亦未到招商局之温州班廣濟號烟津班新銘號均定昨日出口亦因船未來滬臨時延緩一天即福州班輪飛鯨號今亦改遲一日又上星期六之寗波班輪江天號至今未曾赴甬連日之進出口船除長江各班輪外悉遭阻滯 
太平洋郵船公司之愛瓜多號應於上星期六出口還美是日因發生暴風遂致不能駛入吳淞港途中留頓至七十二小時之久至昨日下午始行抵此故即於本日赴舊金山其出口貨中除湖絲礦砂等三百五十噸前日已經報告外現又有天津轉運之羊毛六百零七件羊皮一百十二件各種狼鼠皮二十一件猪鬃五十五件草帽邊二百箱山東府綢十三件又有漢口轉運之自來火絨一千零七十二件云 
提督公司之第四號新郵船現已經美政府撥開至四雅圖其名曰慧目邦號HawkeyeState亦係長五三五尺之甲級新輪其艙位客室與「銀邦」「樞石邦」「海峽邦」三輪相同今已電達滬行將於本月二十八日代替華納溪號開來上海約九月十三號進口 
本日該公司之銀邦號還赴西雅圖由上海乘往北美之西人十三名並吾國之留美學生一名乘至日本横濱者計有九名出口貨中有湖絲一百七十五包蛋黄蛋白一千二百桶餘悉雜貨 
中國郵船公司之航行線新近又有變更曩時南京號一輪係不赴星加坡僅至香港小吕宋者從本月二十六號起亦與中國尼羅兩輪取同一之路線均改爲香港星加坡爲止小吕宋一埠則不往矣 
[昨日車運進出之銀洋]  
　　昨日（十五日）滬寗路大通運銀公司由南京裝來造幣廠現洋二萬元由鎭江裝來現洋一萬元均於昨晨早車到滬又該公司承運本埠中國銀行寳銀三箱計重九千兩又交通二箱計重六千兩鹽業一箱計重三千兩均裝至南京造幣廠又現洋一千元至蘇州又同和公司承運寳銀十二箱計重三萬六千兩至杭州造幣廠又現洋三千元至嘉興 
[昨日寗車來滬悮時之原因]  
　　昨日（十五日）滬寗路由寗開滬之特别快車（即通車）因津浦路車到浦口遲一時餘之久該車在寗等候通車乘客渡江搭車來滬故該車到滬已十點三十餘分鐘矣又由寗開滬之十號快車駛至崑山車站該車頭之機器忽然損壞不能行駛當由該站立派貨物車上之機頭拖掛到滬已七點三十餘分鐘矣 
[總商會與民生鐵工廠往來函]  
　　解答鐵質人力紡紗機之效用上海總商會致上海民生鐵工廠函云逕啓者貴廠自傅君煥功發明鐵質人力紡紗機後出貨捷速爲家庭工業利器極爲佩仰惟其中詳細情形尙有未盡明晰之處茲舉數端敬求解答（一）此機能否紡十四支或十六支紗（二）每機每日能出紗若干有謂每機可出紗二斤上下確否（三）女工學習此項紡紗約須若干日始能手法嫻熟以上各節如承明示敝會擬將來往信函登之各報以代介紹一面並擬函請實業廳通飭各縣派人傳習竭力提倡因此機之發明確於貧民生計至有裨益敝會極願盡其棉力以資勸導也 
上海民生鐵工廠復函云逕啓者頃接讀來示敬悉貴會願爲敝公司所製人力紡紗機竭力提倡仰見貴會見義勇爲熱心公益提倡實業不遺餘力感佩莫名茲將貴會所詢逐條解答如左（一）此機十四支紗或十六支二十支紗均能紡出（二）本廠所製紡紗機現有十六錠二十錠兩種其出紗數量之多寡以支數定之自十支以至二十支均各不同每日若按十二個點鐘計算其所出紗數如下茲列舉之十支者每錠能紡出三兩十二支者每錠能紡出二兩六錢十四支者每錠能紡出二兩二錢十六支者每錠能紡出一兩九錢二十支者每錠能紡出一兩五錢但以上所言均技藝純熟者方爲有效不純熟者不能也（三）女工學習此項紡紗如其人身體强壯手足靈巧則學之一月無不能者以上各節請即代爲宣布俾人人皆知則貧民實受其賜感謝者豈特敝公司已哉專此佈覆希爲查照 
[檢查生絲機器運滬請免稅函]  
　　上海中國生絲檢查所組織手續均已籌備就緖祗候陶迪君代購之美法義瑞四國檢絲機器運滬即可實行開幕本埠絲繭總公所總理沈聯芳昨（十五）致江海關姚監督函内叙檢查所自始至終之組織情形並請俟該項機器運滬時准予免稅原函如下逕啓者查中國生絲最佳而産額不及日本遠甚製造之法亦未能精益求精皆由無檢查機關以資研究更以檢查之絲非由各國綢廠信任之技師切實檢查簽立證據不可民國六年七月間美國檢絲公會會長陶迪君來滬曾經討論及此深知美國極願購我華絲惟以檢驗無憑則間接貿易之貨運至彼國偶有差次即遭損失因而銷路窒碍殊爲可惜民國九年二月陶迪君又來上海曾與各絲廠討論姑先籌集美金六萬元分爲二千四百股每股二十五元中美各半合股口頭訂約而去旋以美國絲市疲滯擱而不行至本年一月間絲廠代表丁汝霖徐錦榮吳申伯三君赴美賽會陶迪復申前議即在紐約訂有合同契約准照原議積極進行並在美國延請技師一員隨同陶迪君來滬已於上海香港路租定房屋待機器運到即可裝設開辦此總所與美國檢絲公會小試其端暫歸商辦如果辦有成效再行呈請我國政府派員監視之實在情形也昨據陶迪君來函謂機器等件分爲六批由美運來者三起瑞士義大利法國各一起附單開明請求免征進口弱稅等情前來總所查中國廠絲出口實爲大宗如以檢查辦理如法得各國綢廠信任將來絲銷發達定在意計之中不僅爲商業收其效果即於關稅亦增裨益爲此開具華文清單一紙並附英文原單一紙函請監督察核備案並祈迅賜函知江海關稅務司俯念此項機件爲檢查生絲出口不屬營業性質准予免繳進口稅銀以維商業實爲感幸再單内祗有前列兩項已列船名其次各項尙未知裝運何船容查明再行隨時具報合併附陳此致江海關監督姚 
[金價漸見回小]  
　　標金市價自經上星期暴變以後價格大漲由三百四十餘兩漲至五十餘兩此次標金之高完全由投機所致金商結進先令數達巨萬且大條逐有到埠故本埠銀根略寛當時一般觀察市面者俱謂金價不久仍將回小故做空頭者雖稍受損失然尙不巨大茲悉近數日來金價已逐步見小大條雖未過長然先令内盤已稍見硬掛牌三先令七便士内盤結三八五·三八二五故金價已漸回小至三百四十六兩餘說者謂苟今日大條電報一長先令即可放長標金市價又將繼續跌落矣 
[周浦新粳上巿]  
　　浦東周浦新粳昨日第一次到滬計有二十五石價開每石十二元由南市董家渡振餘同泰等行買進轉售與各米店每店祗派五斗多至一石以應市面 
[近一週之米麥雜糧油餅巿况]  
　　米本星期中米價又較上星期漲起二角餘近價南粳白破計十一元三角五北粳白破十一元五角白元十一元三角左右近來天氣炎熱米店恐積米發酸進貨僅供門市之需不敢多辦然連日大風河下浦江到貨均極稀少故需要反有過供給之勢近日市上南北粳高貨均缺是以米市非常堅定將來來源雖能見多然銷胃漸見增旺米價已呈定局恐難以轉鬆也 
麥本星期中麥巿交易頗旺大部仍係粉廠家辦去每日成交之數約三四百包綜本週中成交者約三千餘包價格與上星期相仿計開明光小麥三兩四錢五漢口貨三兩二錢左右南京小麥三兩四錢六七分邇來麵粉洋莊銷胃甚旺粉廠家繼續需要原料麥市不致回疲也 
雜糧本星期中各種雜糧市面除黄荳菜子及各種子類交易暢旺之外其餘均形清淡黄荳市價逐步見漲大連現荳價格計四元九角左右較之上星期市價約疲一角之外本埠懷遠大連常州正陽關等貨均有成交新貨漢口貨已出新價較舊貨稍好近價計漢口新貨三兩六錢六懷遠貨三兩二錢一分大連荳三兩七錢餘較上星期好起二三錢正陽關貨好起三兩四錢較上週漲錢許均係油餅廠家辦去客帮亦稍有去胃生仁廣帮有數百包辦去價五兩八錢左右亦稍較好起按邇來生仁久無開出本週中始見售開今後秋凉巳屆銷路或能活動也各種子類如九江城門子都昌子三羊子等洋莊交易極旺蕪湖菜子亦有成交價四兩四錢云其他雜糧交易不旺客帮秈米去胃亦呆云 
油餅今年油餅發動較遲故市面至今尙能活動本週中油餅到貨平平去胃亦少大連現荳油餅價計十一元三角較上週跌九角餘連餅一元八角較上週亦疲二角左右本埠連油交易稀少惟夾倉生油廣帮購去甚多價計九兩一錢本廠光餅價一兩四錢大連邊餅一兩三錢云 
[新任美公使來滬有期]  
　　文匯報云美國新簡駐華公使施爾滿氏將於本月二十五日乘南京號輪船到滬　 
[李佳白博士行將來滬]  
　　文匯報云本埠尙賢堂主任李佳白博士函告尙賢堂職員謂定於本月四日由舊金山起程約月底可乘天洋丸到滬而博士之妻子則由紐約起程乘昌興公司之船下月可到現尙賢堂會員與舊日學生擬於博士到滬後在尙賢堂開非正式宴會以招待之 
[鄭綸將任海軍租船監督消息]  
　　海軍練習艦隊兼攝第一艦隊司令蔣拯奉令特任爲海之總司令其第一練習兩隊司令職務重要除第一艦隊司令仍由蔣總司令兼代外其練習艦隊司令業已簡定前應瑞軍艦艦長現任海軍部管理之租船監督楊敬修繼任已見命令惟遞遺之租船監督一缺則委南京海軍魚雷學校校長鄭綸充任亦經海軍部决定呈請大總統任命不日即見明文云 
[交通大學敎務會議紀]  
　　徐家匯交通大學滬校定於九月十日開校主任張鑄君以改組伊始一切敎務問題在在須詳細改良以期完善特於昨日（十五日）上午九時在校内召集敎員會議機械電機兩科科長及各專任敎員均依時蒞會開會後首由張主任宣佈召集此會宗旨（一）開校在即一切敎授條例均須預行佈置以收實效（二）臨時工廠管理條例須請各專任敎員愼重討論（三）請各敎員研究各項實習及敎授方法并審查北京唐山兩校遷來學生之成績以定其插入何班如是則程度整齊敎授收效較易望諸君悉心討論無負葉校長提倡工業之至意幸甚幸甚云云繼張主任以公事忙迫未及終會而退羣舉電機科科長謝爾屯氏主席其所討論者爲學生學科問題課程預配問題工廠實習敎本問題工廠實習配置問題京唐學生插班問題及學生參觀問題等項頗爲詳盡并由主席指定數人審查一時不易解决之件至十二時始宣告閉會聞翌日九時尙須繼續開會云 
[肇浜路推放電車之核准]  
　　華商電車公司前曾規畫擬自大東門直達西門之肇浜路一帶添設軌道行駛電車函請滬南工巡捐局核議施行經該局列入議案提議公决後即通知該公司准予推放該公司接函後當向外洋添購應用材料待開董事會後即可督促進行云 
[中國電話局開始埋線]  
　　中國電話局現擬仿照租界埋線辦法改從地道通線所需一切材料業向外洋定購其機械與接線機檯等件均已運到連日在該局新屋内妥爲佈置沿途電線已在中華路一帶開始埋設並將線筒逐段裝置一俟工竣後再將沿路舊電桿線一律拆換云 
[美農部歡迎採辦純種畜牲者]  
　　駐滬美總領事現奉美京農部聲明本部對於外國來美購辦純種畜牲以使豢養者甚願贊助凡來美採辦者本部所設巿塲科願爲指導一切並不取資該科對於運往外洋甡畜維持品類問題最爲注意凡有意採辦者該科亦願介紹俾其得與可靠之養畜會曁其他以運出最上品畜牲爲要者接洽焉云云 
[英婦控俄人冒探嚇詐之研訊]  
　　總巡捕房一百六十五號西探堯克昨晨押解俄人魏司丁至公共公廨第一刑庭禀稱該俄人僑居北山西路五號門牌因經僑居靜安寺路七十八號門牌之英國婦人指控其冒充美按察使署偵探恐嚇圖詐等情是以拘案請究經關讞員及英包副領事得稟訊悉兩造各有見證非短時問所能訊結遂諭候午後二時半開審届時升座隔别研訊首由原告捕房代表律師與被告之律師辯論案情一過即據該英婦上堂訴稱半年前在倫敦與英人結婚无係優伶向在海參崴唱戲本年三月二十一號來申七月二十九號得悉我夫從海參崴來滬　乘小輪前往吳淞迎迓在渡船上遇一素識之醫生給我信一封旋見一人（即被告）先詢我姓氏次言我夫此次輪船不來因其製造僞幣捕房正在緝拿我遂乘小輪駛回新關碼頭被告又向我云關於此事有極長報告約我於是晚九時往某花園晤談我如約而去見面即詢其是何執業被告云伊在美按察使署爲偵探並指與其同來之一西人言彼亦係偵探因美署已得電報以我丈夫製造假鈔票將携大宗來滬行使苟肯分潤一部份伊能設法使我夫抵埠時不經海關檢查而超然登 
 
 
 

Page 15

 
 
岸並願届時與我以汽車往迎我夫我聞其語知丈夫素無此行爲故答以爾或俟我夫來與之面談乃被告從此日伺於我之左右直至八月六號夫乘輪到申我往船相迎見被告與另一人已先在該船惟未與我夫談話我一見夫面即訴明被告揚言爾帶僞幣來申之事夫怒若非我解勸已在該船衝突後渡至新關碼頭見被告與一關吏談話蓋報告我夫之行李中有夾帶僞幣之事關吏遂詳細檢查完畢並無違禁品發現我夫即向關吏聲明將來須煩作證迨至前星期三我夫婦同出在途又遇被告當令其說明住所乃報告捕房云云被告代表穆安素律師復向該婦駁詰良久並詢以當時與爾之僞鈔票談話中有中國銀行十元鈔票紙係紅色數語及爾夫至家又駡被告不應將此事放龍與關員等語爾聽得否該婦答稱前者則未之聞後之放龍一語不知何解旋由原告之夫上堂證明伊妻告知被告謊語因而報捕各節時已薄暮問官諭候改期續訊 
[傳訊日婦被人謀斃案之證人]  
　　一星期前閘北五區一分所轄境施高塔路北河浜沿曾發現被人謀斃之日本婦人尸體一具由該圖地保報經上海地方檢察廳派員飭吏馳往騐明死者頸項及下體均有刀傷委係謀斃一面通知日領事署飭屬認領尸棺聽候緝兇在案前日有住居施高塔路二十號門牌現爲三菱公司管門之寳山人孫阿小向一日本人聲稱該日婦係被日商工籐汽車行主人所謀害伊曾目擊云云該日人得信即以轉報日領知照北四川路捕房要傳孫阿小往日領署質證捕頭因飭包探徐阿華協同日探崗島永三郎於昨晨將孫傳至公共公廨稟明前情請示應否令孫即往日領署作證經李襄讞向孫訊問所知此案詳情詎孫供多含糊並稱伊之所知實係由林東生告訴並非目覩李君核供與英副領　赫金生氏磋商之下諭孫阿小暫留捕房俟日領事署開審時前往作證該探等遂將孫帶下 
[法官勘騐葉耀蓮命案地點]  
　　葉耀蓮被錢福生許榮生等竹扦插入肛門因傷致斃一案除緝逸犯顧子文等到案究懲外昨晨又奉地方廳孫檢察官升坐命提在押之錢福生許榮生二犯到堂研訊一過判令分别釘鐐還押亭午時孫君率同書記官並法警等乘車往大南門顧家弄口顧芹川成衣店行凶地點勘騐至則顧菈川顧子文等早已席捲逃避該屋大門亦由房主潘姓釘封孫君即命二十舖地甲前往知照潘姓將門啓封孫君即入内在樓上下詳細踏勘一周詢之左右鄰人據稱舊曆本月初二夜各流氓行凶之後尙稱葉耀蓮定要大便因此若輩夤夜往附近油酒店購買蔴汕藥材店購買大黄等物曾否買來給食與否我等不知孫君即詣兩店親自調查據稱蔴油確曾買去惟並不購大黄等語孫君復往顧之四鄰處偵查一過然後返廳以憑辦理 
[續獲刦案關係人]  
　　張四麻子張鳳鳴張小紅子胡大劉子郝鳳閣徐金標陳照善周德雲等經捕房查得迭犯搶刦拒捕等案獲解公共公廨諭令押候八月二十二號（即下禮拜一）開審詳情屢紀本報前日特别華探目陳雲忠鍾星南·包探王長根蘇長生白忠麒等偵知韋邦一名係張等同黨與以上各案亦有關係稟明六十二號西探目柏生將韋邦緝獲昨晨角廨由中西官略訊案情命韋還押候下禮拜一與張等併案解訊 
[友華銀行銀巿報告]  
　　中美新聞社譯友華銀行十一日報告云上星期六日倫敦銀行近期高一便士之八分之一遠期高一便士之四分一紐約銀價仍不動倫敦紐約問匯價仍爲三六七亦無伸縮今日此間開盤金鎊金洋俱不動交易價金鎊八月份爲三先令八便士半九月份爲三先令八便士金洋八月份爲六七又四分之三九月份爲六七半市况頗穩固 
[霍亂症發現漸多]  
　　入秋以來本埠時疫發生之多較夏尤烈紅十字會時疫醫院診治之忙亦倍於昔昨日更形繁劇用手衞割開靜脈注射鹽水者有十餘起皆屬呼吸僅存經救得活其送院不及倐即斃命者頗衆有城内某姓上午起疾下午至院延醫往診未能施衞遽即身死有又一十五歲女子一十六歲男子同於昨日上午九時許起病至下午三時許相繼氣絶據西醫言此種不救時症確係眞霍亂際此秋凉時期最易蔓延講衞生者愼勿忽視也 
[曹家渡有疑似虎疫發現]  
　　日來天氣不時易生疾病昨日曹家渡居民王姓忽患有疑似虎疫之時症極爲危險其家大小四口同時患病頗似傳染嗣爲救火聯合會邵力更所悉當即報告市民施診第三分院派西醫前往就診旋即轉危爲安並用藥水消毒以免蔓延云 
[商品陳列所考試事務員]  
　　上海總商會商品陳列所昨日上午在所考試事務員應試者計有二百餘人届時由楊家堃蔣保廉騐證裴國雄騐憑王大章于楚卿給卷至十時即由主試胡孟嘉曹雪賡兩君先後命試中西各題十二時散給點食迨一時半一律繳卷是日由秦會長潤卿田所長時霖葉委員惠鈞曁監試員胡詠騏趙師復樊清如屠光甫楊自容等嚴密監視塲規甚是整飭中西考卷當由胡曹兩主試即在該所分别評閱各卷均用彌封以昭愼重此次筆試錄取人員俟十七日披露後再行口試云 
[總商會募金團消息]  
　　總商會募金團今日下午四時開幕先期遍發請柬茲復請王正廷袁履登兩君蒞會演說又募金團自組設以來前巳繳欵者有周佩箴個人捐洋五千元金業隊施善畦經募洋五千元昨日各隊中亦有將捐欵送交來會者如錢業隊由盛筱珊田祈原經募繳到洋五千元中央隊由田時霖經募繳到洋五千元又商務印書館特捐洋一千元 
[寗波同鄉會消息]  
　　寗波旅滬同鄉會前因辦理改選所有定期集會等事暫行從緩近來選舉告竣部署妥協第二科各項事業正在詳細規定不日將次實行現暫定每星期日晚間舉行演講會一次藉以灌輸常識於普通杜會前晚（十四號）該會試演關於防疫衞生法之影片雖滿城風雨而到會者仍達百五十餘人八時開幕先將本屆當選各職員姓氏在影片上一一揭曉次演各種傳染病原菌及傳染路徑影片繼以防禦方法圖說每一影片出由該會辦事員丁福成詳細講解益覺明瞭最後并佐以活動寫眞助興云 
[各學校消息彚錄]  
　　養性女校派克路養性女學校定陰曆七月十九日正式　課現各敎職員已先後到校昨（十二日）上午十時舉行秋季始業禮本科高初兩級學生到者一百三十二人附科初級男生三十一人禮成由校長周袁學孟女士致勉詞十二時散會 
涵德學校新閘派克路口涵德學校於昨日行開學禮首由校長報告畢繼致訓詞及各敎員勉詞後唱歌行師生相見禮而退定夏曆七月十九日正式上課 
廷佐義校北四川路横浜橋廷佐義務學校於日昨（十二）行秋季始業禮來賓洷者極多先由校務主任陸悠山報告開會繼唱國歌校歌行開學禮畢校長許廷佐致訓詞各敎員致勗詞來賓相繼演說迨鐘鳴十十下始振鈴散會聞學生到者已有一百七十餘人云 
平民義務學校文監師路均益决志會所設之平民義務學校自去年開辦以來成績頗佳茲聞該校經濟缺乏當由發起人方聲雷盡力設法敦請熱心者扶助經費維持校務已定本月十九日開學 
滬海公學北西藏路（新垃圾橋浜北）中公益里三衖滬海公學於昨日（星期一）開學新舊學生到者八十餘人正式上課定下星期一 
務本學校北京路務本學校前日行秋季始業式首由主任朱稼甫報告本學期進行事宜並請來賓戈朋雲等演說末由校長陳文煥補給上學期畢業生林萃元陳根生等之證書及奬品而散 
[四川酉秀黔彭急賑會成立會]  
　　旅滬四川酉秀黔彭急賑會於八月十日午刻假座愷自邇路二百八十二號開成立會是日到者甚衆公推黄復生爲臨時主席討論進行方法以一面募賑采辦米谷·一面疏通鄰省運輸二者爲重要辦法暫設辦事處於民厚南里七百二十八號（哈同路）委託四馬路怡和餘大中銀行爲欵處公推楊庶堪黄復生朱之洪潘江等爲評議員劉鴻材徐可亭袁治齊爲會計幹事陳燿唐玠爲文牘幹事陳禹門謝持等二十餘人爲交際幹事王勃山孫登　等爲採辦幹事王貴賢張瑤林爲庶務幹事程德全楊滄伯爲監察員分别進行並於此日到會諸君各認捐欵甚爲踴躍云 
[福中礦務專校錄取新生]  
　　本屆河南焦作福中礦務專門學校本月一二三日假上海寰球中國學生會招考新生昨日該會接福中礦務專校來函並附錄取新生一紙茲錄如下「正取生」王思中張國和毋本謙張純嶽張鳳鳴羅孝斌曹景燦陳彭壽揚志遠李子玉李伯衡郭桂昌范凝璧蕭德馨陳昌岱汪洋張增耀　愼久馬炎昌李衡漢胡翼天鄭錫瑾王蘭亭吳臯陳汝梅張瓚王鎭球王式乾孫俊傑薛迪彝張適鄭際明史臨溪石峻吉　德馨李經亞夏樹屏周松袁駿聲　增才謝含章王傑葉顯忠「備取生」戴敦智吳美菁柳蔭行高爲然郁嘏李忠唐孫東陽楊育彦黄嘉祥巫青坡黄耀　楊育書 
[楊前浙督夫人病殁滬庽]  
　　已故浙江督軍楊善德之妻即現任松江鹽運副使楊慶徵之母劉氏於陰暦本月初十日辰時在寓病故十一日亥刻大殮滬上各機關及紳商學各界人士咸往弔唁云 
[催令城壕基地繳價各户倒換部照牌示]  
　　上海縣知事公署昨發牌示云爲牌示事案查上海城壕基地北半城南半城繳價各户領取城壕丈放局收照應將收照赴縣署倒換部照自民國四五年起迄未倒換完竣現奉財政部派員查催結束查有北半城未換執照之烏承绪丁春濤息影公所莊善記等四户南半城未領執照之朱寳經堂陸有餘長生善會俞戟門等六户應即限定於半個月内將前領丈放局收照從速來縣倒換不得再有遲誤免致結束之後無照可換特此牌示 
[餘姚醫生來滬]  
　　已故餘姚醫生胡雲卿前在滬設診數年治愈疑難諸症頗多其子少卿在姚繼業亦頗有聲望此次應至友之聘來滬治病刻已就痊將次歸姚滬上各友以時値秋令正時症發生請其暫寓申江濟世現庽盆湯弄致遠街振泰棧内設診 
[寓客患疫身死]  
　　公共租界福州路尙仁里總弄老蘇臺旅館内三五日前有一形似商界之金壇人虞某年約五十歲自北京到滬寓居該館第七號房間所帶行李甚夥前日夜半虞忽感時症延至昨日上午九時經該館經理派人報告時疫醫院遂用車將虞送院醫治詎至中途業已氣絶當由該館經理專函虞某家中派人來滬並先備棺木收殮候屬來領 
[寓客驗係時症身死]  
　　十六舖悅來旅館寓客梁某因患時疫迨伴送中華路神州時疫醫院時早經身死經棧主王耀峯將屍舁回投報地方檢察廳候派員蒞騐各情已紀昨報茲悉死者名梁連夫即梁乾夫字梁超年三十二歲係寗波舟山人向在浙省第一師砲兵第一營充當繕校上士此次因欲回里道經滬地乘輪不及即投宿於悅來旅館隨帶行李書籍並手提籐篋一只身藏鈔票二十三元現洋兩元家有胞弟其行李中有家信一件該棧主均呈報地檢廳請示後經王檢察長委許檢察官偕檢騐員蒞塲相騐據地甲及該棧主先後投訴前情當經騐明該屍確係染患時疫身死並無别故當即塡格屍飭該棧主代爲備棺收殮並着函知屍屬來滬領棺所有行李等件一併檢存候領 
[盜犯瘐斃之相驗]  
　　盜犯黄六子在監患病奉發新普育堂醫治無效延至昨晨斃命當由該堂函致地檢廳請騐奉委許檢察官沈檢騐員等蒞堂騐得已死黄六子委係病死因無家屬判令由堂棺殮 
[汽車傷人兩則]  
　　昨日下午四時許有某號汽車駛經法租界愛多亞路撞倒人力車夫張阿三碾傷脚背當由大自鳴鐘法捕房二十號華捕到來抄錄汽車號碼呈報捕頭一面僱車送受傷車夫往仁濟醫院醫治又有人力車夫通州人陳阿福於昨暮六時許拽車行經公共相界北四川路被某號汽車撞倒跌傷腿足經匯山捕房巡捕到來僱車送往同仁醫院醫治一面抄錄汽車號碼歸偟報告 
[搶親從寛開釋]  
　　住居北成都路陳家浜王金生之女桂貞曾憑媒許與成衣匠翟小弟爲室翟無力迎娶於前日邀同其父兄翟寳壽翟寳全翟和尙等雇一汽車往將王女搶回希圖成婚經王飛報新閘捕房派令中西包探協往將翟姓父子四人連同王女一併帶入捕房奉飭分别拘留昨解公共公廨即據中西包探稟稱被告父子糾人在租界内搶親違犯警章請爲爲訊究並據王金生父女到堂證明被告强行搶親情形訊之翟小弟供稱憑媒聘定王金生之女桂貞爲室訂定洒年九月二十九日成婚因王勒索茶禮洋一百五十元無力籌欵不得巳而出此求宥並據其父兄所供略同經中西官核供姑念被告鄉愚無知從寛判被告具結開釋如再有違法行爲除按律穂辦外並各罰洋一百元充公兩造遵諭而退 
[誘拐民婦賣娼]  
　　浙省太平縣鄉民王周才之妻葉氏近被林張氏勾引來滬匿居浦束上地堂地方日來林張氏與其姘夫林阿二等擬將葉氏價賣與小束門花烟問爲娼當爲干葉氏偵悉控經三區三分所派警將林阿二林張氏一併拘獲連同原告函送地檢廳奉檢察官提案預審一過判令分别押候再核 
[昨日公共公廨訊案紀]  
　　昨晨公共公廨民四庭由俞襄讞會同日副領事田中氏訊理民事案如次（一）茂利洋貨號經理林大茂延許理律師聲請破産案債權人李鈺光亦延律師請追一千五百元之欠欵「結果」本案前係陸會審官决定辦法應改期俟原審官核奪（二）徐文晋訴馮子美積欠房租案原告律師到堂以案經了結請求註銷「結果」照准（三）吳長桂與吳姚姚之子俊生爭奪産業控訴案「結果」改期再訊 
[冒騙西藥押三月]  
　　愛多亞路伯庸醫院出店吳裕福前日因揑寫字條盜蓋圖章向福州路中英藥房冒騙値洋八十五元之西藥山得爾米地十打被該藥房經事人察悉報捕將吳拘押昨解公共公廨請究原告由王大榮到堂代表請究訊之吳供該字條並非揑造係在寫字檯旁拾得求鑒中西官核供以吳不應冒骗判押西牢三月示儆 
[查獲燕子窠内之花會機關]  
　　曹阿榮在七浦路一千零七十號周子山所設之燕子窠内誘人賭博花會被該管滙司捕房包探王桂生偵知稟明捕頭協同西探目泮林士往將曹與周子山及烟客王曹榮方成祥江德元連同烟具賭據一併拘入捕房詢問口供一過押候解送公堂訊辦 
[科罰燕子窠主客]  
　　無錫人張阿海因在新閘路五百九十二號屋内私設燕子窠前日被靜安寺捕房捕頭偵悉率同中西包探前往將張及烟客朱少堂朱再春瞿炳金等連同烟具一併帶入捕房着張存洋二十元餘人各存洋十元保出昨奉公共公堂傳訊餘均不到祗朱少堂一人投質經中西官向未訊供之下判朱罰洋三元餘人保出不到者着將保洋充公烟具焚燬 
[私售煙膏燈吃之科罰]  
　　陳伯生在法租界租賃房屋私售烟膏又馬日生趙王氏等私設烟榻容人在内燈吃洋烟事爲法捕房探目沈德福偵悉於前晚稟明西探長率同包探至各該處抄出烟槍烟具等物帶入捕房諭各交保候究昨日傳至法公堂請究先由沈探目上堂禀明違章情形詰之陳等供認私賣燈吃洋烟不諱中西官判陳罰洋一百元馬與王氏各罰洋三十五元充公烟膏烟具没收 
[抗諭不塡泥土之科罰]  
　　孟阿根前因將地皮上之泥土挖去致成小浜事爲工部局洋員查見以孟有違章程禀明捕頭傳至法公堂判罰洋外限期塡平在案不料孟抗諭仍不將地塡妥故於昨日傳至法公堂先由捕頭禀明孟抗諭情形詰之孟供實因记主屋尙未收工故此未曾塡平中西官判着罰洋二十五元充公着即將地塡就如違未便 
[拾獲車子執照候領]  
　　第一區警察署管轄之第二守望崗警孫少慶昨晨出勤時在途拾獲車子執照一串共有多張因候久無人招尋即帶回該署報告王署長飭暫存放候出示召失主來署述明號數核對無訛方准覓保具領云 
[誌謝]  
　　昨承中華圖書館惠贈第一百二十二期「禮拜六」兩册又中華書局惠贈第一百二十期「英文週報」一册又南京中華森林會惠贈第二號「森林」一册誌此併謝 
中華職業敎育社通訊 
[實施農業的職業敎育法]  
　　江蘇省敎育會年會期前分開各項敎育研究會委托本社主辦職業敎育一門茲定本月十八日上午九時起開農業敎育研究會先由主任鄒君秉文提出本問題尙希同志諸君開示意見以便彚案討論不勝企盼（一）敎育上應有何種組織以爲實施農業的職業敎育之機關（二）甲乙種農校是否亦爲實施農業的職業敎育機關其辦法有改進之必要否（三）施行農業的職業敎育重在有適當之農業敎材此種敎材必須根據試騐應如何促進農事試騐機關之改良庶對於改良中國農業之方法及事實能多所發明而敎材乃有自所出（四）施行農業的職業敎育宜有適當之敎師應如何保進高等農業敎育機關之完備庶能負造成此種良師之責任 
來件 
[繆嘉壽滬存滇欵用途意見書]  
　　敬啓者嘉壽前奉軍部令保管港滬公欵百餘萬元旅居滬上忽聞滇中政變因未奉何種明文未明眞相竊慮發生枝節當即先後電達省議會及各界認此欵爲人民脂膏俾衆周知並請求議决用途來滬接收各在案今幸議會政府會同派員來滬接收唐公亦派代表當同簽字完全交付清楚特將保管經過情形及希望用途得所之建議分别陳述於後乞公議採擇决定施行（中略）查此欵原定爲購械之用現在事實與世界潮流不惟械不易購與武国救國已成不可能之事亦無庸亟亟於購按吾滇現在最重要者厥推經濟交通實業敎育四大端經濟首在活動金融欲金融活動首在維持富滇銀行與錫務公司交通實業敎育最忌空談首在造就專門人材一面籌立基礎必使基礎穩固人材造成然後乃能實行茲就現在之數量體裁衣兼營並蓄折枝國本略抒鄙見（一）存滬之欵完全購成寳銀運滇改造銀幣約可得一百七十餘萬元（除劃撥駐外滇軍二十餘萬尙可得一百五六十萬元）（二）以一百萬元撥存富滇銀行補助基本按月以一分利息計每年可得息銀十二萬元劃作留學經費可選送歐美專門留學生六十名永無間斷（選送留學生須有預定計劃務求學而得用）（三）以三十萬元劃作交通實業敎育基本金暫行撥借錫務公司按月以一分二行息（錫務公司向在中法實業滙理等銀行借欵息率在一分二以上）計每月可得息三千六百元作爲籌設交通基礎經費設立籌辦機關專司其事（敎育實業已經設廳即責成廳署辦理）大約以五年爲期基礎旣立留學者只已畢業屆時實行舉辦再行提用基本金錫務公司旣得此欵五年内悉心籌辦跟單担匯及運輸機關兩事如果辦理得人五年以後成效大著原借基金自可提還且舉行此事藉可挽回利權不受外國銀行之操縱束縛也（五）以十萬元辦理恤案（遺孤敎育所在内）以慰忠魂（五）以十萬元設立大規模之平民工廠一所（六）以十萬元設立大規模之平民醫院一所（七）以五萬元補助擴充小學費（八）以五萬元補助本省各報館兼辦閱書報社廣購新出書報以求輸入文明增進智識（九）所餘之欵補助幼稚園切實整頓（十）以上各欵概由富滇銀行代爲經理現金充分銀行自可活動 
來函 
[程錦濤來函]  
　　謹啓者竊查城内方浜路舊敎塲轉角记屋年久失修欹側殊甚該處地當繁盛之區尤爲南北孔道每日車馬往來不下千百一旦傾圮定有壓傷人命之虞近日狂風大作危險更甚該屋聞係顧姓之産以此等有碍公安之房屋何以不聞該管工巡捐局加以取締傳令該業主限日拆卸以維公安殊深駭怪不謂靜修路之命案方了又將釀成災禍耶鄙人爲保持公安起見不忍緘默除函致該局外再行懇請貴報將此函列入來函門内實爲德便住方浜路西八十二號程錦濤謹啓十五日 
雜評二 
[虎患（訥）]  
　　汽車肇禍謂之巿虎不及避者輒爲所噬故人見之而驚然其來也有聲去也有形苟能自愼者避之尙易 
若夫虎疫其來也無聲去也無形其中人而傳染也且不僅一二人而止故虎疫之虎爲害烈於巿虎而難避亦甚於巿虎誠社會上最危險之物也今上海已屢有疑似之虎疫發現矣居民其速自善防之哉 
公布欄 
[上海縣公署]  
　　批示許明　呈爲設立駁船善舉公會請備案給示保護由批呈及粘章均悉查上海灰船公所本由無錫等帮石灰船户所組織上年以勒捐病商被同　船户控奉省公署財政廳飭查封禁嗣據錢成霖等呈請重組石灰船商同業公會奉令查明與部頒規則不合呈奉財政　指令應着永遠停止不許組織等因各在案該具呈人籍隸無錫如胡　泉等即係灰船同業口人據稱請設碍灰驳船　舉公會捐欵由駁費内酌提議定分甲乙丙丁四項辦法誠恐假辦理善舉之名爲陰圖回復灰船公所之計况該船商　設公會現奉財政　令永遠不許組織豈容改變名目率　設立所呈　毋庸議此批催征吏程根堂稟復浦東薙髮業徐金生不服傳諭遵章領　入行由批稟悉巳諭飭發封矣此批催征吏王愼鄉呈爲呈復地甲姚鴻聲稱並未用過尤勝坤又傳朱開甲並無其人由批呈籺仰即遵　　發傳單將　甲姚鴻尤　坤　名即傳到案　候訊明核奪母延此批 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[游美隨感] [  朽木]  
　　又美國近有關於世界大局之一事即哈定PresidentHarding總統召集各國於十一月十一日（即大戰時簽字休戰條約之日）在美京華盛頓開全球裁兵會議是也美日交涉已達焦點再進一步即將爲宣戰時期不惟日本整頓軍備不遺餘力即美國亦於前月杪將擴張海軍費四萬萬元之議案由國會通過忽於此時而總統召集全球之裁兵會議豈非增人疑議但據所得消息一則係哈定繼威爾遜未成之局（即威爾遜在巴黎主張之國際聯盟）欲作一最有名譽之事一則借此機會得與歐亞各國親自周旋俾鞏固其太平洋固有之勢力所有太平洋各問題（包含遠東問題在内）均將於此會解决至裁兵問題之本身將來如何落着此時尙難逆計也蓋美人不願英日同盟之繼續其主要亦爲太平洋問題而歐洲方面又日日有裁兵（Disarmament）之呼聲故哈定即繼續前此威爾遜未竟之雄心而召集斯會日來英法各國均先後同意屆時聞英相羅易佐治及法相樸乃安Bryand均有來華盛頓與會之說我國亦已贊成所未得回答者惟日本一國耳各國均已同意日本當不能獨異稍遲數日亦必依樣贊同據哈定氏之意俟與各國商量如能一律無異議尙須邀請德俄兩國加入聞將來除解决各問題外關於我國之遠東問題哈定氏仍主張繼續約翰赫氏JohnHay之開放門户OpenfDoorPolicv及保全中國主權據紐約報紙所得美京華盛頓消息哈定巳將此意正式宣佈以上所述二事於我國均有切要關係遠東方面已成今日世界問題投骨於地羣犬狺狺美人之推誠於我强半固在排日人之勢力而擴張其國力起見然我於此耽耽瞵視之時得此良友尙能借以臂助應選派外交能手折衝其問於已失之利益及未來之希望或亦不無裨助國人幸勿漠然視之也 
筆記 
[吻瞑記（四）] [  枕綠]  
　　未幾貴女姗姗而來身被薄紗之衣雪層與月光爭潔輕盈就坐媚態銷魂話言相洽遽要囓臂之盟及見少年低首無辭則失望之涙幾將奪眶而出少年爲情所迫勉作千金之諾越三月遂婚少年固有屋於鄉間以讀書於支加哥寄宿校中及是輙學而偕其新夫人來居於鄉少年好治小說每採野中景物充作小說資料一篇付梓萬衆傾心其居於斯也不爲不得特彼對於夫婦間之關係時覺有戾在躬無能諱飾其妻之横波淺笑曩昔得之以爲奇寳今則私心默警避之惟恐不遑推其初心與其妻曾無絲毫惡感且復加以憐憫顧彼終謂樂海根於苦源恒患禍來於莫測翌歲之春彼乃實行解决以求心之所安中宵起坐走筆成書以分析哲理之法證示離别之必需緘置枕畔坐以待旦旣旦微吻其妻唾去之頰倉卒竟行白德述竟復曰是吾之作品也題爲入理之夫綠雪即曰易爲無情之漢不更當乎其眉深蹙似方迴溯而致疾惡於所述之少年白德不之答但俯視其手錶曰三時有半矣俄頃車抵寂寞村之河旁車中人先後下御者提油燈前導共度獨木之橋白德歎曰木質疲矣其各愼諸斐夫人聞聲擦共倦眼啓户任衆人及見御者而識爲昔曾月來一度之壯年人白　旣入室中器物悉入其目增其今昔之感及抵病榻之前白德夫人努目視之口吻微張似欲有所述而不能白德大悲連呼吾妻俯而吻之覺其額熾似焚辛酸之涙不禁下滴潤之白德夫人之頰十八年中未着歡容幾如花之就萎矣至是乃作最先而亦最後之一笑亦若花之被露而暴發　面其目漸瞑善笑之綠雪則又　而　其母矣 
劇談 
[滑稽劇話] [  亶]  
　　劉筱衡劉玉琴芙蓉草這三位角兒雖不是色藝雙絶的人材郤被從前同綠牡丹配搭的那個彭春珊一個人估了便宜想起來恨彭的羡彭的一定不少 
芙蓉草開口時的下頦沙香玉行路時的脚跟歐陽予倩宫老馬出棧干戈自息 
妝時的眼睛毛韻珂說白時的舌頭多是各有各的特色也可以稱「四美具」了 
近年來唱旦角的一個個發胖單就眼前說周鳳文毛韻珂馮子和賈璧雲不是多羘了麽有人說黄潤卿尙小雲趙桐珊比從前瘦得多了有幾位善頌善禱的劇評家下了「環肥燕瘦各得其所」八個字的奬語我說還不配稱肥環瘦燕哩總要胖得像許奎官瘦得像汪笑儂纔合這句話 
有了諸葛亮招親接上就是趙子龍招親關雲長出世不問可知也把親事包刮在内但是諸葛亮大老婆討過現在又討小老婆了（亦舞台演過大舞台也演了）他到不怕犯重婚罪名趙子龍的媒人太懶惰親事這句話謠言了長久還没實行至於關雲長那椿親事祗好算是養媳婦併親因爲外頭人不曉的多 
瑣錄 
[小游戲] [  隱厂]  
　　吾鄉晚間輒有數十兒童集於月下作種種游戲爲樂其中妨碍身體發育者固多然有益於身心者亦頗不少茲擇其有趣味者述之如下 
偷瓜十餘童牽手成一環齊蹲於地環中爲瓜田置石子爲瓜環外有二童一爲偷瓜賊繞環而行一爲更夫尾隨賊後賊咳嗽一聲更夫喝問何人賊答走大路的更夫曰大路隔水賊曰走小路更夫曰小路有荆棘剌腿賊曰走瓜田更夫曰瓜田有瓜賊問曰瓜有多大了更夫曰有茶盃口大了如是再從頭問起更夫始答瓜有茶盃口大繼答瓜有飯碗口大菜碗口大後答至瓜有面盆口大時賊即跳入瓜田偷瓜而跑更夫在後面狂追如更夫能將賊捉住則罰賊如更夫未能捉着則罰更夫其罰法事前定之或罰跪十五分鐘或罰立正半小時皆可 
搶羊十餘童一牽後面衣服成一長行外有一童爲搶羊者追搶羊尾羊頭大前阻之以半小時爲限若搶羊者搶得半數之羊則罰羊頭不及半數則罰搶羊者其罰法與偷瓜同 
小說 
[社會小說衆醉獨醒（四○八）] [  瞻廬]  
　　第六十一回流長飛短頓破機關弄假成眞枉鑽圈套那時房裏的香郎呌將起來道媽媽你怎麽咲得回不轉氣來吱吱格格連那板壁兒都顫動你要咲請到裏面來别在這裏做隔壁戲嘴裏一迭聲的媽媽長媽媽短不覺跨步出房看個明白不看時萬事全休打一看時只嚇得三魂剩一七魄少雙立時抱頭捧面一溜烟向後門逃去翠娥也呌將起來道香郎香郎跑向那裏去揭起門帘也想在房門外看個明白門帘動處先露肚皮慢露面龐（絶倒）眼梢一瞟瞟見了婆婆暗暗喊聲不好一時没做理會處趕把面龐向帘後一縮可是面龐越向後縮肚皮郤越向前凸（絶倒）邦平娘子瞧在眼裏直氣個半死顫巍巍的駡道你你幹得好事你這没廉恥的賤人你把甚麽面目來見我翠娥眉頭一皺計上心來料想今天的事躱避是没效的伸頭是一刀縮頭也是一刀不如硬着頭皮行使一因苦肉計但求暫時没事慢慢兒再作計較主意打定便哭喪着臉兒從房裏跨將出來一把攙住婆婆的手道婆婆息怒媳婦委實辜負了你要打由你婆婆打要駡由你婆婆駡媳婦還敢說甚麽只是婆婆病體没全好久立在這裏怕閃了腰請你到房間裏坐定媳婦頂着竹片跪在你老人家膝下求你着力的鞭打嘴裏說時不知那裏召來的急涙點點滴滴打在他婆婆手背上面直把邦平娘子的怒火打滅了一半待要把媳婦痛駡郤呐呐不能出口翠娥把婆婆攙扶入房請他在靠窗的椅子上坐定插燭也似約跪在婆婆膝邊郤把吟香遺在房裏的一根司的克一字般的　在頭上做一齣改頭換面的三娘敎子 
餘瀋[  潇湘白蘋]  
　　丈夫貴立志志之所在雖一時力不能及然苟能堅忍不拔與環境奮鬭終在成功之一日常存此心不徒自勵兼可勗人若稍受挫折即心灰氣餒以爲天下事不可爲置國家興亡於不顧是直國民之公蠧一古之罪人非所以望於今日之青年俊士也願與海内有心人共勉之 
 
 
 

Page 19

 
 
   
 
 

Page 20

 
 
常識 
常評 
[說笑] [  老圃]  
　　自來談六書者於笑字無定論孫愐唐韵謂笑字从竹从犬犬戴竹有何可笑宋人已言之矣楊承慶字統謂从竹人夭竹爲樂器君子樂然後笑李陽冰謂竹得風其體夭屈如人之笑其說皆穿鑿近某君謂笑即樂字此與古音極合然論語樂然後笑豈即笑然後笑漢書一关相樂豈即一关相关則亦不可通也鄒叔績拋漢碑隸體證今世所用知字即笑字之隸變而漢書笑字作关實即芺字前此江叔澐書釋名已以芺爲关則笑之本體爲芺當爲定論但說文芺爲草名江南食之下氣鄒氏乃言喜則氣下怒則氣上其說又不免穿鑿經典習用芺乃借字而非本字今經典中笑字固皆應作芺然其本字則爲𡝩說文𡝩巧也詩曰桃之𡝩𡝩女子笑貌从女芺聲觀此知說文非無笑字𡝩字即笑字也𡝩巧以疊韵爲訓猶户護尾微之例女子笑貌乃其本義此笑貌之笑本亦作芺以當時習用之芺解本字之𡝩許書本有此例威儀本字作義而解曰威儀正與此同林晉霞經述以玉篇引說文有訞𧨶字訓巧言貌謂此即說文之笑字然訞𧨶从言訓巧言雖與𡝩音義絶近尙非笑之本字論語夭夭如皇疏釋爲貌舒貌舒有笑意知論語夭夭亦𡝩𡝩之借說文引詩桃之𡝩𡝩正用𡝩字本義猶後世詩家言桃花笑桃李笑耳夭聲轉爲笑猶攸聲轉爲筱夭笑同宵部字母家則有影心之異 
道德 
[討便宜] [  天道]  
　　我國私人道德上有一最壞的習慣並爲人人所難免的就是講起話來每喜嘴上快活討些便宜雖爲车種兒戲性質没有十分緊要的關係然此事有損無益敢以奉勸各界同胞 
（一）關係人格我們在社會上第一尊重人格若歡喜討人便宜未免自己輕薄 
（二）關係心術損人利己的心理爲最壞的道德假使我們時常嘴裏沾光以爲得計便心術日壞不堪設想 
（三）關係交友社會交友的宗旨就是互助兩字討人便宜雖自己並無㚥猾的念頭人即指我爲陰險的一流了 
（四）關係感情我的心裏旣然喜歡佔人便宜那被我沾便宜的人就肯甘心麽若互相討便宜便生出惡感（乙種酬） 
[勿阻人爲善] [  照古]  
　　世風不古道德淪喪人心澆薄詐僞百出借端設騙之事報端所載無奇不有然亦有事情眞實疑爲假騙致爲善不終者此所謂好人被歹人害也 
猶憶去夏有鄉人者來城貿絲値二十餘元在小茶館内絲被扒手所竊鄉人沿街哭泣謂家有妻女養蠶時曾出重利借蠶本十元明日票期故持絲求售今絲被人所竊倘債主來逼將奈何言下大哭有某絲行經紀先生憐之自認出一元再代向各行募集擬凑成十餘元俾歸還債歷七八家或認一元半元不等鄉人隨後感激涕零乃募至某行有行夥某者問其故曰噫此騙術也子（指某經紀）何愛其愚遂引指他事以實之閒人亦間有附加者各行聞言亦頗怪某經紀爲多事意似不願付錢（時錢認而未收）某經紀無法只得自己取一元予之鄉人謝不受含涙掉頭竟去時旁觀者見鄉人之去也咸稱某夥明察識破其術故避去也詎鄉人回家後向妻泣訴前情其妻未免怨懟詬誶鄉人旣痛失絲又恐逼債逕出門赴水死其妻聞信亦即投繯自盡焉未幾有知其事者走告某夥某夥登時色變心惴惴不自安自是作事惘惘如有所失遂得怔忡疾越月餘亦卒此去年五月間湖州實事也 
記者曰某夥當時之阻某經紀也因實見有人假此行騙故出此數言初不料鄉人之實有其事者乃以非故意之一念阻人爲善致喪人兩命且因以喪自己之命可不懼哉 
是以吾人遇此等事苟非眞知確見其人實爲行騙寗受人愚無矜己智寗過於厚母失之薄寗失目前之小利母遺日後之大悔故大舜之善與人同樂取於人以爲善者明此旨也（乙種酬） 
經濟 
[我希望各地的國民學校畢聿] [  新]  
　　國民敎育是人人應受的敎育當然應該普及可是近年來各地的國民學校爲了經濟關係很是不然因爲不普及就産生了許多失學的孩兒但是還有一般赤貧的子弟到了十一二歲就要負販肩挑做那小小的生意即使有義務敎育給他們受他們也没有好多功夫生活程度一天高一天這種人就要一天多一天照這樣看來自然應該要創辦半日學校不過「言之非艱行之維艱」各處已成立的許多學校經費還不夠敷衍或竟停辦那裏來這筆欵子呢所以我希望各地的國民學校招收半日生看他們營業的關係使他們上午或下午來學習幾種重要的功課丨國語算術尺牘···等科丨可以拼班敎授不必另聘敎員就請所有的敎員們少些辛苦點也是應盡的義務呀我想敎員們中不乏熱心人當然很願意的而且不須得甚麽布置只要利用那幾條桌子幾個坐位就是了學費可以完全不收講到他們的書籍費倒底便宜每學期兩三角也夠了可由他們自己購備倘然這　經費　些充足一點那末連這些費也多不要去取他或者由幾個慈善家分任自然更好爲數也式微的但是我地位不同没有權力來實行不得已想在報紙上鼓吹鼓吹倘然僥倖能夠登載出來不知各地國民學校裏的校長敎職員們看見了以爲何如（乙種酬） 
[對於盂蘭盆會之辦法] [  耀先]  
　　每屆舊曆七月各地輒有盂蘭盆會之舉行一般迷信家支謂超度幽魂功德無量慷慨捐助不吝巨金然而所得之結果乃渺不可尋直是以有用之錢虚擲於無用之地豈不大可惜哉現在舊曆七月又到盂蘭盆會又將發生鄙意當反往年辦法將收得之會欵用於實在事業不較之延僧道以打醮者邀福無涯耶爰述其用途如左 
（一）用以設立日夜義務學校社會上失學之人甚多有困於家境者有限於職務者以致無求學之能力或時間今以此欵設立日夜義務學校不取學費俾若輩就學日班或夜班求得普通學術而爲有知識之人 
（二）用以修築道路橋梁道路橋梁爲地方交通之命脈設國民之僥倖心楊　春（不受酬）1921 
有損壞或傾圮則車馬往來異常危險可藉此欵鳩工修築使之堅實牢固使於行旅而人之經其地者且贊某地人士之有公德心也（乙種酬） 
衞生 
[衞生小言] [  賡雲]  
　　打九折吃飯不獨省費且可延年 
不飢勿食不渴勿飮 
「勉强加餐」四字不知害了多少人 
素食不如肉食之甘肉食不如素食之安 
食後腹脹者少食酒後口渴者勿飮 
飯時勿怒怒時勿飯 
不怒之人多壽 
求醫不如節慾 
嗜慾多者借壽過 
百里行房等於自殺 
户樞不蠹流水不腐以其動也 
不規則之運動害多而利少 
遲睡不如早起 
午睡空人精神多不振 
兒童之衞生責任家庭與學校共負之（乙種酬） 
[簡便之消毒法] [  壽友]  
　　室中久不居人黴菌叢生入之掩鼻嘗創一種館便之消毒法不僅能盡除黴菌自微生物以至臭蟲蚊蟲跳虱等觸之亦能殲滅法用硫黄研細雜以木屑等置爐中燒之（若不置木屑則火勢太猛）盡閉窗户則硫即與空氣中之　結合而成二　化硫（一名無水亞硫酸（So2）方程式s+o2=So2）此物有猛毒故燃時須退出室外凡一切小動物及寄生植物等均能斃之而無餘此氣能吸收空氣中之水蒸氣而成亞硫酸（方程式So2+H2o=H2SO3）亞硫酸在尋常温度時爲液體故見有白霧飛揚蓋即微細之液體所合成也少頃散後室中水蒸氣已被吸去故較前爲乾燥旣可消毒又去潮氣一舉兩得而所費不過數十文較他種消毒劑價廉而功倍卑濕之居處苟能按時施用則黴菌等無從生存疾病自稀未始非家庭衞生之一助也（乙種酬） 
雜錄 
[二化螟蟲之浤况及其驅除預防法] [  枚]  
　　二化螟蟲屬於鱗翅自蛾類螟蟲蛾科之昆蟲也體褐色長約三四分其初發生之幼蟲常匍匐於稻之葉面吐絲絲自葉下垂吐滿更移轉於他株由葉鞘食入莖内斷絶養液之上升莖之下部遂漸次變爲黄色終則全株枯死至幼蟲老時在稻莖之内穿小孔使成蟲易於飛出第二次發生之幼蟲直接食入稻莖俟髓部食盡則移至他株故稻穗不能成熟凡受是蟲之害者即白穗之稻也其一株之稻穗若是其害猶小設一鄉一邑不幸而罹此害則損失之鉅誠不可以道里計矣農家能弗設法以驅除預防之哉 
驅除預防之法頗多其大概不外左列數項 
（一）見有卵塊之稻葉或他種莖葉之有卵塊附着者則採集而殲斃之 
（二）被害之稻株宜拔除以殺其幼蟲 
（三）二化螟蟲喜火若點誘蟲燈則可捕殺其蛾 
（四）稻田近傍之流草宜除却之以防其藏匿 
（五）於嚴冬之際將田内之遺根深耕而埋入土中或掘起而燒却之 
（六）保護寄生蜂之繁殖藉以殺滅二化螟蟲之繁殖（未蓋章） 
問答 
[問承繼事昌化頰口鎭] [  潘權三]  
　　有某甲年未弱冠未娶而亡其遺産經由族人列入祀産共同管有迄已四十餘載今有某乙生有二子忽出而主張以次子承繼某甲第某甲生前旣未娶室遺産又成共有此種繼嗣能否成立尙祈海内法律大家指敎是幸 
更正十日夏令衞生談第十一行「約八九十度」句係三十八九度之誤合亟更正俾與攝氏計算相符 
[交易所要覽三版出書]  
　　本書内容豐富約十萬言道載政府各種交易所法令條例及施行細則附屬規則等次載上海著名各交易所章程及營業細則等次載名人對於交易所之學說評論各稿凡辦理交易所研究交易所者不可不購閱此書以供參考洋裝一册定價七角門售七折 
上海棋盤街文明書局發行各省中華書局代售 
 
 
