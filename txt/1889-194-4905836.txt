# 1889 - 194 - 4905836

 

Page 1

 
 
[新印尺牘出售] [  申報館主人啓]  
　　詳註知愧軒尺牘門分類别意淺詞新後附註釋俾初學一覽了然貿易塲中均宜家　一編茲用新鉛字排印每部四本價洋二角售處仍照　例 
[點石齋售書啓略]  
　　經　通　○是書　　宏富取用　　不此　試可　　　　　　非由　　　　　　　張　　世　　　　　　　臨用之獲益更多而　　　矣今定碼洋世五元○大題　海初二集○　文三萬六千　本屆各省鄉試　十得八九　子不信可　按也今定　洋廿五元○五經文　○　文一萬五千首其中向　陳作而特搆者不下萬首　　　　無　　此碼洋八元○五鳳　試帖○　　一萬二千首　　土　槪不　入　　　元○　　七經先印五經○直行宋字精校　印　洋八元○廣治　略○　輯史　有　有用　　世必　之　　洋一元其除　　　多不　　戯本　外埠俱有分鋪士商　近購取可也此佈 
[論婚禮苛索犒賞之弊]  
　　古云禮從俗旨矣哉先王之制禮也　乎其民之耳濡目染心安體習而遂爲之範圍爲而不使過督率焉而不使知所謂從　也若夫其民有背吾法悖吾教者而苟且因循縱容姑息使陷於非禮猶鰓　焉援從俗之説以自解豈不謬哉今世之所謂婚禮亦可異矣親迎合巹奠雁饋豚之名目猶是也而僭越鄙陋詭異支離怪怪奇奇百出其變士大夫雖心知其非而思有以挽回之無如　軍難返習慣自然衆口一辭牢不可破昔温州俗例成婚三日宴新婦於堂上遍　親族中美艷女子爲陪宴堂下觀者如堵品頭題足不以爲忤且可以登堂勸酒拜揖酬答某太守聞而惡之袁簡齋太史笑曰此亦亡於禮者之禮也太守曰且留此敝俗爲先生作詩料遂不復禁今有從温州來者問此事皆曰無之想已禁而革之矣然此等事雖屬非禮不過冶容誨淫可笑可恥而婚禮中習俗相沿最可痛恨者惟苛索犒賞一事犒賞之名號雖屬萬殊苛索之情形實出一轍不見夫粤東潮州府剴切曉諭乎統觀前後數十條皆關乎地方之利弊政治之得失獨於婚禮之苛索犒賞一若卑之無甚高論者蓋事雖細而刁風可恨情雖輕而惡俗宜懲也潮屬風氣彩輿花轎賃費極昻并有藉端捐勒貧賤之家因犒賞苛索致令新娘黑夜步行不成體統又或旣經卜吉秘而不宣若秘期不嚴爲地保强丐以及養濟院瘋民流犯與一切閒雜人等風聞知覺輾轉相傳糾黨聨羣半塗攔截藉詞討賞任意勒索所欲不遂堅不放　甚有因論少爭多有滋事闖禍者此種風氣各省通行雖不至若是之甚而刁難揹勒令人髮指貧家娶婦禮儀經費皆可省儉惟犒賞一項斷不能稍減其數嘗有因此一項力不能勝計無所出遂致冰泮愆期桃夭未賦者當事者每以爲其事細其情輕而忽焉置之以致惡俗刁風至於此極吾常思之婚姻之禮稱家有無家雖富不得過禮而有所加家雖貧不得廢禮而有所損犒賞之多寡重輕視乎其人之手頭寛狹場面高低本無所爭論　其間而彼地保强丐瘋民　犯閑雜人等之胆敢勒掯肆行索詐者抑有所以致此者焉大抵世家鉅室　　貴紳創業旣豐擁貲旣厚　有婚姻入事不獨妝奩之備物燕享之多儀已也一切禮儀經費　不誇多闘靡以猜用宏　事張皇　求炫燿以爲鄉黨示族光　獨於區區之犒賞一項而靳之其格外從豐無所吝惜也固宜然自有此格外從豐無所吝惜彼地保强　丐民流犯閑維人等遂援之以爲例執之以爲言今日之犒賞幾何則他日之犒賞視此矣不得以昔當今貧而稍從儉約本家之犒賞幾何則他家之犒賞　此矣不得以此　彼當而稍見輕微至於阻攔勒詐肆無忌憚　盖男女剛家往在於妝奩之備物與否　享之多儀　否一一爭論要求相持不下氷上人調停處置於其間必使之僕僕道途唇焦舌敝而後已或見有責之太過怨之已深而遂致姻婭矢歡夫妻反目者彼苛索犒　　見夫兩親家之間尚有所爭論要求也則我輩之犒賞獨不可以爭論要求乎爭論要求而不可得至於阻攔勒詐固具宜也此皆自開其端自取其咎於地保强丐瘋民流犯閑　人等又奚　焉今將杜苛索犒賞之弊吾願婚姻之家毋相責備不事吹求而後可且娶妻娶德儷皮純帛備禮而已買妾則須百金落營妓籍則十金品愈賤則價愈高自古然矣然則責備吹求者欲高其價而適所以賤其品也 
[電信譁登]  
　　西字報接有電信謂四川重慶府於十七日有考生閙事寓居該處之西婦下船暫避現發電信告知漢口英領事未知作何辦理大約又須調撥兵船駛往該處矣 
[蓬瀛夏景]  
　　日本大藏省去年命大坂鑄錢局於鼓　大小銀洋外另造白銅小洋補國用之不足上月間大藏省將鑄成之二十餘萬枚發各埠官銀行出兌現在巿上業見通行其洋雖係銅質光甚皎潔粗視與銀無異面上鑄定五錢以二十枚換大洋一元式似二角之銀洋俄羅斯逋用已久殆仿造而變其文耳○内閣各大臣去就幾如舉棋之不定并上大臣前有辭職之説後乃中止近口又傳内閣總理大臣黑田伯爵决意辭官不知者均以爲黑出伯爵位極人臣遂　置身閑散退老林泉其知者則以爲黑田伯爵實因近來所辦事務意見不合心有不快此次巡歴北海道回卽以辭職上聞苟推選得人不拘何時卽當讓位略記所聞以騐後來○日本人向來崇尚佛教而宗派不一本年三月中有萬居布哇國之日本人公議創建一寺此議一出凡日人在彼者十有八九自願賛成其事當由辦理居留人民事務之中山讓二捐金二百元衆人又醵金若十統計建費須三千五百元外現已在布哇國霍諾魯府購定基地擇日興工矣○四彼杵郡高島村上月二十九日忽聞山頂轟然一聲震撼大地墮落　石打入泉傳次郎宅　排床榻均被打碎又打壞　田傳惠宅屋根幸在日中人命未傷○日本調查陸軍兵員計現役兵四萬九千二百九十四名職工一百三十一名豫備兵十一萬三十六十五名職工二百十二名後備兵五萬一千六百九十一名職工一名合計二十一萬四千二百零四人此外將校以上三千六百八十五人兩共二十一萬七千八百八十九人○日本常備小艦隊有浪速高千穗葛　武藏扶桑人和六艦本月二號由品川灣出口　歴遠洋浪速葛城二艦先赴陸前山田向函館出丹後舞鶴高千穗武藏扶桑三艦航行瀨户内同出舞鶴與二艦曾合銜尾至青森函館出小樽到俄國海山崴折回經朝鮮各港直在天津巡直隸灣威海諸港葛城武藏上溯陽子江彼三艦約在上海會合再至福州香港厦門新加坡巡歴一周然後回國倘年内尚有餘暇再巡南洋各島内大和艦先於上月廿一日出口逕赴中國觀中國艦隊水軍操練途次約與諸艦會合云 
 
 

Page 2

 
 
[莫愁湖逭暑叢談]  
　　莫愁湖在金陵水西門外湖漘有勝棋樓以其爲中山王舊　故樓上至今猶供中山王香火樓下面湖爲軒列楹四凡江南北山光雲影悉在吐納之中壁嵌莫愁小像雖石刻而雲鬟霞珮奕奕如生住持椎拓之俾來遊者得遂聞所聞而來見所見而去之願軒外荷花可半湖雜以楊柳啜茗　憑欄遠矚清風徐來自謂羲皇上人亦不是過金陵少亭榭好事者競詡秦淮燈舫爲納凉　一然祗金迷紙醉之熱客相與自在乎中流外此仍以湖上爲小消遣以故著阮公之屐摇謝家之扇曳曰司馬之青衫自朝至暮紛去沓來卽鳥衣巷之佳　子排闥而入亦幾如蘇玉局之來無坐處樓之左向有閣峙水中不甚軒敞上年許方伯大其基爲三幢刻文杏以爲樑隔湘簾以爲檻而移文正公立軸於中龕顔之曰曾公閣登閣者循階拾級沿卍字闌十可以臨流小憇因諺謂非三世做官不知穿衣吃飯生憎莽丈夫來刻晝無鹽唐突西子故閣門常加屈戌非當道觴客不能嗚琴堂上拄笏鏡中近日荷花盛開出泥愈潔迎旭增妍繞閣紅蕖千百朶如捧如趺幾疑此身似如來之在蓮花世界昔有人云荷花應是炎凉客偏向樓臺盛處開語雖揶揄然安見世情中不有此等色厲而内荏者乎正不知君子花將何以爲客解嘲也適　綽號鄉瓜者在鄉間住慣繩樞甕牖陡見閣槅上皆玻璃亮片竊意此不過與多年老冰一例耳洞而穿之可以掉臂遊行遂口呵而手摩之怪不爲凍釋後　笑者一回顧則力猛而槅碎此人畏禍驀效楊子雲之自投閣下躍入水底潛從葉田田處泅而遁見者皆憫其危而笑其戇因念天下本無事庸人自擾之觀此益信○每當夏暑城外保甲總局必招醫生一二人爲之施診施藥初以爲便於行路耳流寓之貧窮耳後聞船帮人云此項官醫局最有益於船上緣石頭城下爲帆檣之總匯打槳而來捩舵而去日不知其凡幾當此人地生疎偶值觸寒冒暑之疾　有扁鵲可以起死回生而究之無從識其門徑徬徨道左僅欲求一中材爲之發其汗而表其邪終不可得迨爲日旣久九死一甦或竟抱憾終天有心人雖目擊而無如何自城外設有官局凡頭痛目眩若有恃而不恐而又近在咫尺病者得扶持而卽行不費分文又省時日往往一劑二劑之間可使昏殆立蠲呻吟若失尤可感者鄉試年分檣烏畢集鐵鹿齊抛疾以秋而易感人以雜而多殃官局所給藿香丸異功散與痧藥同爲珍品盖症爲千　雷同之症卽方宜千手雷同之方沿江上下數十里無不頌金陵之醫局爲功德無量語曰人能行時時之方便天亦必如其方便以報之謂子不信試觀救災救難者於已身有災有難否又向例善後局報銷中有此一欵每歲辦法名有不同惟自端午以後則日有藥鋪中人就局廳如法泡製藥成後各署局一一分送衙門則自大而小營局則自上而下據司事人云此項官藥頗能認眞惟一滴楊枝未必人人得蒙其甘露耳 
[鱷溪新品]  
　　廣東嘉應州屬有地名松源者半村半郭農民比屋而居五月二十二日十二點鐘時陡起黑雲巨霆疉　電光閃爍而至幾如萬道金蛇武生李某及其姪正在喝雉呼盧誘人入局忽仆於地全身烏焦額有一雷楔痕手中尚執紙牌數頁姪亦在旁長跪面色灰敗一息無存聞李素行無賴往往藉賭以罄人腰纒積惡如山幾難僂指此次遭豐隆君所殛咸謂天道不爽果然報應昭昭云○朝州富家子某甲揮金如土性喜豪華每相羊於花天酒地中自以爲金穴銅山雖萬世亦不能用盡也顧性又鄙甚親友或向之借貸從未一破慳囊妻望族也美而賢屢勸之不聽稍拂　意且以鞭箠加之自知悞適狂且無可挽救惟有背人飲泣嗟實命之不猶而已去年父死甲益無忌憚燕朋狎友徴逐遨遊未及半年家資已罄賴妻出其針線易錢以作饔飱號寒啼飢勢所難免而舊日之仰其鼻息沾漑餘光者至此皆面冷如冰視同陌路矣君子曰是亦鄭元和一流人也暇當爲之譜後繡襦記 
[甌郡官塲紀要]  
　　新任温州府張白琴太守琳於本月十四日下午五點鐘時乘招商局海昌輪船抵甌合城合城印委各員均赴江于恭迓太守隨於將晚入城借試院爲行臺本擬十六日履新嗣因福華甫太守武試未竣遂改遲至廿一日接印任事云○福太守政躬勞瘁稍有違和考試武童札委屬員代看交卸篆務後擬於月杪挈眷至申江然後入都陛見云○本月十四日寗琯軒邑尊命駕往永嘉場騐屍　更四躍始排道回衙十五日黎明謂見新太守隨詣十殿行香並於是日考代書十八日放告 
[武童釀禍]  
　　温州所産土漿税厘極旺向就東朔門設立分卡稽察極嚴本月十一日有瑞安武童王某携帶土漿十數斤來郡求售被洋關巡丁拘獲聲言送局罰鍰土倚勢逞兇邀仝甲乙兩武童赴關奪取巡丁忿甚飛步趕上將甲乙毆傷復禀送厘局委員沙君委員訊悉情由遺局丁將甲乙送縣紳究甯琯軒明府恐滋事故隨在公館傳訊先子　保該武童愍不畏法復於十五日傍晚糾衆擁至關上　向　丁報復明府聞信星夜乘小轎督率親兵值役前往彈壓童天王始一哄而散未釀禍端○寍商華小湖賃得五馬街耶蘇堂故址鳩工興造開設公大典鋪經之營之諸匠畢集十四日有泥水匠某甲失落雨傘一柄適有鄉農扈挑篾籮舉頭觀望疑其竊取扭住亂毆隣人文華喜者見農係誠實人代抱不平厲聲喝阻不料甲係柟溪山頑被斥之餘忿不能釋糾集柟溪武童數十復來是處尋仇見文方在店作工卽按住攢毆文母見之赶來解救被一武童推仆卽昏厥不醒一命嗚呼武童知事不諧相與逃散經地保將死者舁縣請騐甲知理曲邀人爲之調停設酒五筵向衆服禮遂得免賦鼠牙 
[急病彚登]  
　　温州信云入夏以來天氣炎蒸揮汗如雨以致急痧暴卒時有所聞樂邑武童某甲租寓晏公殿巷徐姓家初七日自覺熱中汗流浹背夕陽將　徐步出門躡足上鼓樓納凉閒眺及鐘鳴五下二刻始回寓漸覺不適伏枕而臥及友人喚令晚膳則已氣絶體冰矣又洗馬橋弓箭鋪學徒名志學者年方舞象猶有童心十一日晚　後憨跳如恒師母命持錢買掛麫甫過洗馬橋卽狂呌兩聲跌仆於地旁人撫之氣已不屬人生如輕塵棲弱草此語不誠然哉 
[禾城紀事]  
　　十九日係觀音誕辰禾人於十七日起禁屠三日北門外壇弄及城内孩兒橋堍起直至西縣橋張家弄南門内外皆在街心懸掛大士燈入夜燃點明星燦爛光燭通衢達旦通宵游人如織男女老幼往觀音堂燒香膜拜絡繹不絶又聞海鹽城外觀音堂香巿尤盛城鄉老婦於此數日内露坐山門名曰伴觀音其愚亦殊可笑○北門外施醫局仍設壇弄内月湖里以三六九爲期刻下時症仍不稍减中街某醫十二三日尚出門診病至十五日遽賦仙游又有磚瓦船夥撑過麗橋河忽然跌仆不省人事船主登岸求救勢已不及祗得飛報家族前來收殮又北門某姓家婢女走至小西門外倒地昏暈該處地曠人稀祗有防堵砲船在彼停泊經砲船哨官等盤問　婢已不能言後經家族備棺成殮至十六晨降雨後氣候始凉疫癘　稍减矣○秀水縣代書徐某住北門内大街孩兒橋南首十六晨徐某與妻因小故口角其妻竟取阿芙蓉膏吞服及知覺施救已不及矣又北門外壇弄口金姓酒店童養媳亦服毒斃命其母家聞信前來滋擾不休後經人調處從豐收殮其事始寢○嘉協鄒都戎於今春赴京引見其眷屬遷寓報忠埭巿興弄内今聞都戎行至福建於月初得病不出數日病殁寓所飛電來禾聞者皆爲惋惜 
[觀察喪偶]  
　　督辦揚州保甲趙小溪觀察之夫人本有疾病時發時愈本月十日天氣驟然燥熱燠悶非常夫人正在午餐忽覺身體不　赶急延醫診視詎已不及竟爾駕返瑶池觀察伉儷素篤遽抱鼓盆之痛悲悼可知矣 
[仍辦堤工]  
　　吳柏莊觀察修敱客秋緣事請假旋里上月銷假來揚已紀前報兹上游以時當伏汛東西堤工正在吃緊之時仍檄委觀察爲堤工督辦以資熟手觀察業已由浦南旋進局視事矣 
 
 

Page 3

 
 
[憲示照登]  
　　頭品頂戴兵部侍郎兼都察院右副都御史巡撫江西等處地方兼　軍務兼提督銜德爲嚴拿匪犯杜絶煽惑以濟伏莽而安民生事照得訪聞江省地方近有外來游勇會匪私立山名堂名自號坐堂及正龍頭副龍頭等名目勾結黨羽明目張瞻混造謡言並誘賈　　票布謂可保全身家并作當兵授職憑據撞騙錢文煽惑鄉愚甚至各處飯店烟館潛聚匪黨名爲設卡凡有來往散勇回鄉必須向其　號冀可勒素銀錢稍不遂意搶奪逞兇肆行無忌以致行旅戒心道途不靖種種不法情形言之殊堪痛恨上年秋間高安等縣拿獲會匪多名訊明正法續據德興東鄉二縣亦經獲匪懲辦近時鉛山安仁等縣又經密派營哨各官前往會同地方官破獲匪犯解審現　吉安府屬又復拿獲會匪多名是該匪徒漝蹤匿跡到處蔓延幾致無地不有涓流不塞將成江河萌蘖不除將尋斤斧若不通飭查拿務獲訊明盡法懲辦不任一名漏網何以絶根株而遏亂萌惟念鄉愚無知被其煽惑買受僞票一經拿辦同罹重辟衡情不無可矜除行司及札十四府州地方文武各員曁水陸各防營嚴密察拿務期有犯必獲嚴行懲辦並咨明湖口九江贑州一體查照外合行出示曉論爲此示仰闔省軍民諸色人等知悉爾等須知結會爲　大干憲典買受僞據卽犯刑章自示之後務須父誡其子兄勉具弟凡有被其煽惑買受僞票者限一個月内赴官呈繳銷燬准其照自首律免罪倘敢執迷逾限不繳則是甘心從逆一經發覺定卽查辦决不寛貸一面嚴查保甲盤詰奸宄其飯店烟館均不准藏垢納污容留匪類歇宿如有游勇會匪入境立卽綑送地方官分别訊明重則立予嚴辦輕亦遞解回籍嚴行管束不准再行出外復滋事端倘敢容隠一家有犯十家連坐仍嚴禁差勇妄拿挾嫌誣告妄攀無辜致干反坐本部院爲除莠安良綏靖地方起見爾等各有身家凡被煽惑者務宜及早猛省毋悔噬臍切切毋違特示光緒十五年六月日告示 
[鷲嶺夏雲]  
　　調補杭州府李太守到省各情已列前報兹悉李太守於本月初十日己刻接受杭州府印六橋三竺間成拭目以瞻新政矣○天氣酷熱異常儿案牀榻炙手可熱十三日未初有人見貢院前左首旗杆頂上之錫爲烈日所逼竟致融化錫向下流掛長至六七寸握記事珠者謂光緒元年夏間曾見制憲行臺杆頂錫融今始見第二次云○現在急症甚多患此者或驟發瘋狂或忽爾沈睡旁人初不知其病也迨狂稍定睡漸醒則已口不能開氣不相續十不救一不論男女老小因此而死者杭垣之内日有數人十數人不等自起病至斷氣歴時最久者亦不過四五個時辰醫家强名發狂者曰迷心痧若沈睡者則并莫名爲何症云 
[上海文報局東賑收解處接到盛杏翁嚴佑翁烟台濟寗發來急電]  
　　賑所諸公鑒河流盛漲民如釜魚刻不能緩已分請各紳試辦齊東濱州青城利津四縣欵少無濟蒙湊解三萬速寄現來並乞多籌接濟以速爲貴宣叩○少詠心蕃綏蓮萱諸善長公鑒連日河水大漲齊青濱利上下謂百里間庄埝全行沖没救護撫卹遷居刻不暇給人欵兩絀災民十餘萬露處堤堰之上雨淋日炙危在旦夕明知籌募爲難目見情形不得不電禀善長之前乞速登報或者天佑災民竟有慨發仁慈捐輸巨欵接濟亦未可知所謂盡人力以待時行吾心之所安而已霖九叩 
[邑尊騐屍]  
　　美租界源昌路中同文書局後河公義局西首有荒地數畝皆係窮苦拾荒之人搭草棚而居之有南匯縣人喬阿華於上月中旬拾得抛棄之外國山芋肩挑喊賣適有寳山縣人李阿金亦以拾荒爲業同居該處向買十二兩喬要錢五文李祗肯出四文爭論不妥遂將山芋擲還喬李二人因此挾怨有固結不解之勢見面時卽便爭毆經人解散者已有二次前夜一點鐘時二人在自已門口乘凉忽又辱駡旋卽用武喬受重傷由住居附近之紹興人羅寳林寳山人凌老狗等報捕拘李知照喬之叔父喬阿土前來見阿華已氣絶身死同至捕房申訴巡捕頭究詰緣由飭包探土阿二張松樵等至該處察訪情形搜尋兇刀無着昨晨該包探等將李阿金解送　公堂喬阿土供阿華是我侄兒今年三十五歲向以扛挑餬口昨夜不知與李阿金如何起　被戳數刀身死羅寳林凌老狗同供我等與喬阿華李阿金相識昨夜黑暗中聞喬阿華臥在草地中呼喊其聲甚慘與之問答始據喬言被李阿金戳傷甚重諒難活命囑告知伊叔父爲此報捕拘李一面告知伊叔父喬阿土赶到時阿華已死至如何被戳均未眼見李阿金供喬阿華向我買山芋論價不合在後屢次向我辱駡與論恃蠻被毆二次昨夜伊又辱駡瞻敢行兇將我推落河溝二次扒起後氣忿已極取洋鐵皮刀意圖恐嚇不料竟致戳傷小的原是無心蔡太守飭將李阿金送縣并傳二圖地保錢師竹報縣請騐喬　土及羅寳林凌老狗伺候質訊至六點半鐘時裴邑尊督同仵作書役人等前往相騐地保在公義局預備公案邑尊逕至荒塲觀者甚爲擁擠巡捕頭督率中西包探巡捕彈壓　保訴明前由喬阿土羅寳林凌老狗各執前詞當經仵作喝報左乳下刀傷口闊八分深寸餘左肋旁及右頸刀傷左手皮傷皆無緊要邑尊親騐廣實謂李阿金曰釁起絀微何致行兇爾知戳死人要償命否刀傷之處是否爾一人所戳答稱戳死人原要抵命小的一時氣忿用刀恐嚇不料戳傷斃命我與伊諒有夙孽實是一人所戳並無别人惟羅寳林實是挑釁之人邑尊又詰兇刀何在答稱抛在草地中邑尊命地保差役搜尋入問羅寳林知李刀在何處答稱喬李擾毆時我不在塲及喬呼喊小的始知確不見刀亦無挑釁之事李稱我與喬爭毆時羅在棚内吃飯何謂不知旋據地保差役尋得泥污鐵銹之舊剪刀半片呈案邑尊察得並非行兇之刀李稱的係此刀邑尊謂兇刀豈能朦混邑尊問地保棺木已備否答稱兩造皆窮苦不堪小的到善堂扛來棺木喬阿土以爲太劣又到棺材鋪購到一具價錢十千文邑尊傳鋪主某甲諭以舁來之棺本縣察得值洋四元念兩下均係貧人無力備棺本縣賞給價洋爾亦可行方便隨飭將屍棺殮着喬阿土具領棺結并飭差將李阿金及羅寳林帶回凌老狗退去如奉傳訊卽行投案邑尊卽照定章當塲發給隨從書役軍健轎班人等工飯錢及排道回署天已晚矣或謂洋鐵皮何能將人戳死盖該處棚内之拾荒人皆取洋布箱之鐵包皮磨作尖刀式李阿金所持或卽此種刀嗣後如何訊供辦理容俟續錄 
[竊犯荷枷]  
　　前日滬南高昌廟巡防局員楊明府飭勇押送竊犯劉紫南到縣經裴邑尊于晚堂帶訊據劉供稱向當營勇今春二月問到滬找事躭擱在製造局前親戚顔姓家後遇同鄉之屈牙子起意夥竊事主林士忠家物飾並八角鐘一架將贓押在租界得錢化用旋卽被獲送案邑尊以其行竊可惡立命笞臀二百板枷示製造局前示衆滿月帶案遞籍 
[英界公堂瑣案]  
　　蘇人方錫卿之子連生被妻弟汪金和誘拐尋見之下同妻汪氏將汪金和扭交捕房巡捕頭略詰數語飭將一于人移送英會審公廨蔡太守飭將汪金和管押着方錫卿同妻汪氏挈子連生靜候核辦○孟阿六稱在西人處爲出店孩子徐生華行竊洋瓶盌盞等件當獲人贓交捕送案徐生華供以後不敢再犯行竊蔡太守飭將徐生華押候戒責八十下交其父母具領管束贓交孟阿六領云○張高氏稱隣婦周方氏酒後將我辱駡與論爭執伊竟行兇致被打傷腰旁報由巡捕拘該氏送案請爲騐傷巡捕頭禀曾送張高氏至醫院據醫生言須醫一禮拜可以全愈周方氏供與伊爲隣伊本有病與我細故口角我不敢打伊蔡太守飭將方周氏交保俟張高氏醫治痊愈下禮拜四再行覆訊○二百二十一號巡捕稱王阿福在四馬路馬房門前裝配馬車有違定章拘案請罰土阿福供偶因天熱暫在門口配車以後不敢再犯蔡太守判罰王阿福洋二元撥允西醫院經費○賈興稱失竊衣物由捕阻獲人贓送案請領鄭阿文供認行竊蔡太守判鄭阿文發巡捕房管押一月贓失主領去○趙桂和稱被胡海生行竊油衣當獲人贓父捕送請究辦胡海生供失業落魄　次犯竊禁太守判胡海生管押七天以示薄懲贓交趙桂和領去 
 
 

Page 4

 
 
[法界公堂瑣案]  
　　包探王榮培禀稱小的巡至太古碼頭獲到扒竊賊犯朱阿寳王來福朱阿生三人查來福曾於去年七月因案遞回原籍今又潛來滬上阿寳供稱小的係杭州人年二十一歲來滬未久被英包探拘送一堂管押三日至十七始釋出來福供稱小的與阿寳同鄉去年遞籍後至今年五月初來滬被縣署捕役關閉八天阿生供小的亦家住杭州本年六月十五日到滬並未竊物包探禀稱王身畔搜出小洋銀兩角同轉詰其何處竊來答稱是已物同轉謂三人明係同鄉同黨看一併押候訊比○鑷丄叚榮堯訴稱小的在天成昌對門開設整容店用范寳和　夥范復荐趙姓帮忙初時支透工洋二元數角第二次又支由范擔保前日趙在門首洗衣小的囑其搬進店中趙大肆咆哮與范柬邀同類數十人軋小的至三河樓評理小的瞻小不敢去呼捕拘范送案請懲范供小的與叚結算工貲相去三十餘文因此互相口角叚所訴實係飾詞葛同轉着將范管押五天叚叱令退出○老椿記棧主劉瀛洲虧欠恒合祥房租一案屢記報章昨日收租人陳某及保人管韵樓該棧可帳人許得明投案訴稱此事已由中保調停先付銀二百五十兩至八月杪再付二百四十兩餘立一摺按月拔還七兩叩求銷案可也葛同轉令包探將銀交陳點收着劉具切結備查並令管當堂畫諾諭以如再拖欠惟爾保人是問又謂劉曰爾挺押日久延不清理反使爾弟成之偕母來案挺撞本應將爾嚴懲姑視保人分上准爾出外限明日將弟交案訊辦劉唯唯退去○浦東高行孩子失路一事已見報章昨日包探將該孩柴東生送案葛同轉向之訊究柴供年十四歲向住高行范家弄父親名申海母親姓陸小的偕族叔進和來滬行至小東門忽然分散後小的沿途訪問得以　紫不街意欲我尋阿二學習髹工時至夜深茫無歸路由捕帶至捕房同轉飭包探送往十六鋪碼頭交高行航船送交家人收管○南誠信堂　張阿青訴稱十九日馮文興等四人來吸烟小的悞以熱水濺馮之身被馮拳打脚踢身受甫傷因此赴訴捕房將馮拘案醫方呈閲馮供寍波人現住虹口是日因謀海昌輪船生意至南誠信吸烟伊將熱水濺在小的之身小的順手一推並未毆打葛同轉騐得張確已受傷斷令馮酌結　傷費馮稱無力同轉着紳候張傷痊再核　著名流氓施得勝誣控鄉人吳桂全行竊一案疉紀報章葛同轉子限十五天將洋還楚前日施妻劉氏至捕房繳洋八元當經通事給吳領去施由義泰烟館主保釋 
[蘇州安節局捐募山東代贖婦女圖説]  
　　婦女就鬻生還絶望誰無妻女順聚一堂至於揷標水鬻眞剜却心頭肉矣時也夫妻對泣問何年破鏡重圓母女牽衣知此去侯門如海吁嗟乎妻兮莫望夫子兮莫望父天長與地久此恨極千古來生孽緣在骨肉當如故○鬻爲人妻故夫痛哭寃哉此改適也向之耕隨冀缺節慕羅敷卽所天之遽失誓同穴其不渝而乃志本靡它飢偏驅我有女仳離此日菟絲何託荒墳寂寞　年麥飯重來披曰嫠也向害此則死有餘慚獨不聞有啾啾鬼哭聲耶○痛哭思家中途被笞□渺渺前程此行安止茫茫去路何處我家爺娘溝瘠矣夫壻餓殍矣兒女嬰鬼矣身如飛絮心類轉逢我本大家女也一何淪落至此涙潸潸兮不住流聲嚎嚎兮不能止籐鞭三下痛入骨髓吁嗟拐販該萬死○舊族名門辱爲妾婢嬋翼爲重千鈞爲輕黄鐘毁棄瓦釜雷鳴世竟有名門閨秀屈爲婢妾之理乎况夫狐威暫假主人旣横逆相加獅吼時聞大婦又睫眉難仰早今日悔不當初嗚呼天災流行方隅不限獨不念自家子女耶○鬻有娼寮日受鴇逼□教化日衰人忘廉恥士習冶游女工賣笑傷已然或由孽報豈曰無因乃有乘危圖販以賤誣良强中澤之哀鴻作迷樓之雛燕暫爲忍辱未肯甘心悔此偷生横曹毒手而今而後甘作墜樓人矣○義不受辱一死完貞嗚呼此何地乎東家飯西家宿非蕩婦之行乎朝弦索夜筝搊非娼妓之術乎我祖父簪纓累代清白傳家忍此身之佼佼受物之汶汶乎身可殺不可辱莫説濃家顔如玉死爲厲鬼終宵哭○感恩贖女羅拜冥中□飛絮因風小人有女落花無主君子埀隣抛將十斛明珠歸此一雙素璧爲他作嫁煞費苦心得適我天相莊舉按此實高天厚地之恩難爲墜露輕塵之報已生生世世誓結草兮無窮歲歲年年共瓣杳而尸祝○全人名節文闈報捷□天道無親常佑善人捐金贖女此行元必掄三焚券還妻有子揆宜叙百雖儒者不談果報豈盡無因况仁人廣漑福田必有餘慶瑞符種玉銘康樂安燕之文報獲啣珠符富貴吉祥之祝謂子不信借鑒斯圖 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海文報局協賑公所六月朔至十七日止賑事略]  
　　蘇　程增祥爲祖父請坊捐庫半　一千兩　有丸一千三百服梓　丹九百十塊○海州分司項書　先生募仁和久安居士求病愈保海輪平安二七寳　一千兩○本　蔡仁壽堂捐洋一千元○贛州電局鄭　翁募第二　洋五百元○兩廣電局沈小園太守募第七挑規元五百兩○鎭江電局張廉臬明府募第六　規元五百兩○江西南昌電局何梅閣募第一　規元三百兩○荆宜施道方來積善堂沙平銀二百兩補過堂一百兩　名氏四户共二百兩○安慶電局來桐城縣官紳　曹平銀二百兩○安慶支應局來建德縣　曹平銀一百零三兩有奇東流縣虞曹平銀一百兩○萬縣官鹽局打號助沙平銀一百六十兩○銅陵縣姚捐洋一百元又墊捐曹平一百兩○山海關總統葉曙青軍門募助洋二百元○吳淞總統曹肯堂軍門助曹平銀一百三十兩有奇○京都全芸軒翁募京平銀一百六十兩○杭州同善堂募五月分捐洋一百七十元有寄□湖南岳州署來張善士原平銀一百零三兩○江西湖口厘局鮑募九三八平銀一百二十四兩有奇○　寗右營協署交來韓江揭陽三舍居林松　氏爐坏洋一百元○蕪湖招商局李炳賢翁募德蓮舫翁手洋一百九十六元本洋一百二十四元○屯溪厘卡募洋一百零四元○常昭凝善堂來洋一百四十四元零○蘇州電局王朂丹司馬募第二批洋一百三十九元○湖北牙厘局江雨棠　察助漢平銀一百兩○金陵協賑公所募洋一百四十元零○無錫知仁莊募孫希挾洋一百元○金陵文報局來長沙譚高譚任兩君名湘平銀五十兩○紫竹林電局募規元一百廿九兩另洋廿六元五角○福建善後局張袁兩君募規元六十八兩○貴州電局潘募貴平銀六十四兩○江西湖口鎭總署文案處募洋八十八元○高郵丁鏡齋募洋五十二元○金陵鄭公館來蟄存居士爲亡室李氏銀器助賑以資冥福計銀參壺一把表架一隻小盒二隻鏡匣一隻燒酒杯連托八付謂羹連托八付指甲一隻銀丸二粒又金丸二粒共實售見規元廿九兩零五分三厘□以上各省各公巨卿仁人善士惠助源源實爲　量功德惟東省目下伏汛將屆沿河十餘州縣卽有其　之　嚴佑之諸君來函擬作　徙之舉以期救人求澈僅就先辦五縣約三萬户計之已非三十萬金不可伏望海内好善不倦不君子抱飢溺之懷者速賜解囊合此塔尖無任盼切禱切之至[  同人謹啓]  
[上海四馬路盤記内瀘災恊濟公所初九初十兩日收捐第十七次清單]  
　　册電報總局楊子翁來湖北公濟銀號存義堂糧善堂甫仁堂敦禮堂四户各規元十二兩懷善堂十兩喻義堂十兩同仁堂益友堂存善堂三户各八兩敦仁堂四兩懷德堂四兩以上共來銀一百兩申規元一百另五兩四錢九分　錫榮求兄病速愈三十元無力子二元無名氏一元怡軒廿元聊自娛齋十元桂安務本堂王十元徽州無名氏十元利利和莊募大通石溪老漁四十元凝道堂馮益豐無名氏三户各四元樹德堂高贊述堂熊幼蘭三户各二元樹滋堂聽松山房程洪氏鳩溪漁者朱兆燮劉文範余祖喜博經堂熊强恕堂顧光裕堂施武威郡石無名氏映雪堂孫衡雲樵韋鳳書章立夫繼志堂江十七户各一元文質臣余　耕堂祖德劉紹倫程友仙無名氏五户各五角吉安堂譚錢一千一百瑞芬堂四百唐濟光六百刁水堂募葉雲衢三元葉錫侯三元無名氏二元葉小松周夢香汪恆泰省松浦四户各一元省心子豫順雷錦堂無名氏童　昌羅鏡軒六户各五角公濟益銀號來湖北楚詞游客一元海昌何多府三元蘇州平安　二元順□二元徐氏保身平安平安氏三户各一元丹陽謙吉莊餘吉氏二元林世告邱君綬不書名萬源春生四户各一元履生氏藏吉氏張長氏合七角益瑞記五角耳東記四角無名氏三角松記三角劉漢卿二角周元記二角力薄人佘順初培記三户各一角永昌二角蔡紅沛一角召溪漁隠橋記不留名三户各一元無名氏銅洋八元九江招商局隠名洋三元鎭江斯馬鎭合一元恊豐募常熟友石山房一元顧桂雲堂一元葉世啓堂張貽經張景蔚堂潤之鶴年方伯英沈景電七户各三角迎輝堂花告山房吳　軒三户各二角博山居士陳松盛□一角餘慶三房王介記成元記三户各錢三百林厚記二百四十五孔少泉二百尚義堂二百明德堂洋四元南柳堂孟河衣業無名氏各一元濟源與□元同人共二元祈佑慈親目光明一元程樸堂馬培元堂同源號馬贊廷劉瑞雲五户各五角吳仲均洪佐成邱月卿黄德甫王永錦五户各二角程樹記錢二百濟源典三　　崑山丁子培王子耀馮執中胡秀山四户各一元同昌義乙元又錢九百僕兩香洪憲良章祿明丁錫蕃四户各錢五百留餘　蔣鳴臯王梅村陸升甫張步雲五户各錢三百周鎭之戴寳泉王步高　雲亭四户各錢二百無名氏乙元毛祖詒及古主人萱榮室荆茂軒四户各五角王企用四角唐子勳王海生宋蘭塘金馨山薛紫雲五户各乙角蔡濟亭二角蘇州雲林山人無名氏合乙元包　求病愈錢三百倪寳林乙百太　江乾記二　不留名銅洋六元無册湖州無名氏十六元滬報舘募錢勦生二元知　子亡兄樹東求冥福二元無名氏乙元晉和莊募調鶴草堂未逮人告助者三户各四元寄山書屋二元根和堂俞八元九人振　資二元常熟華祝萱十元窩麓山樵一元郭武英二元陳玉張升等七户合乙元署内二角五分書倪云乙角五分漂陽鄭嘉猷三元蘇州老萬亨號留根堂二房二元湖州諸位乙元又乙元姜四三八角同大生三角莊允康二角錦泰二角王椿洪湧昌楊順三户各乙角正茂　不具名不列名桂岐書屋三户各五角言　逸仄隠名氏隠逸人南林居士四户各四角雲樵山人三角蘭谷三角凝壽人二角西塞山人三角隠名氏道塲山樵天目山人尋溪釣徒召言閑氏白雀山人尋溪山人竹林書屋溪南小築九户各二角閏記來隠名氏還舊愿洋三十元以上初九　收捐○册鴻漸齋洋四元棣草軒二元趙幼鴻四元義昌和一元湧記錢三百四十周恆遠三百覲記二百少記二百梁玉屏洋五元宗生節瓜菓費二元無名氏六元餘姚四留居士四元陳黄氏一元同泰昌錢五百四十信大三百江柏齡蔡良瑞老凝昌蘇蓉舟四户各錢二百陳雲斌楊寳生仁昌吳秉如榮耀湘榮慶陽劉少蘭七户各錢一百衆無名氏合洋出角程隠名錢二百六十此稿未完 
 
 

Page 10

 
 
   
 
 

Page 11

 
 
   
 
 

Page 12

 
 
   
 
