# 1896 - 70 - 4908225

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛而走兹復重加印釘精益求精分裝三百九十二本盛以櫸木箱三口定實價洋毎部五十元世有留心乙部者請臨申報館帳房購取可也 
[剪韭餘譚]  
　　春宵漏永邀客聚譚主人剪韭相欵酒數行一客曰春初早韭昔人侈爲佳味要惟吾輩齩得菜根方能領略以視彼銷金帳中淺斟低唱時大嚼羊羔痛飲美酒雅俗何啻天壤主人　然曰飲啄莫非前定僕等恥爲飲食之人顧處爲遠志出爲小草當今之世無愧斯言者有幾人哉一客曰方今海波不揚邦交靜謐自朝臣以及疆吏袞袞羣公靡不黼黻皇猷經綸世宙我儕小人伏處海瑞惟是想望風采末由揚榷大略若夫此邦之人曾依宇下賴其偉略坐鎭東南者庶幾南皮尙書張公乎公以侍郎出撫三晉擢督兩廣移節兩湖所至有政聲與民更始其清風亮節誠足爲一時冠而又不拘故轍洞察時勢一切當興作者毅然爲之尤以陶育人材爲要務若粤省廣雅書院鄂垣兩湖書院規模宏敞皆足津逮後學洎去歲江督劉公被召北上公承恩命移督兩江籌餉募兵不遺餘力俾數百萬黎民得以高枕無憂及和議旣成撤防遣勇亟謀善後以修造鐵路爲第一要務大江南北委員勘地將次第興築先於金陵省城創造馬路自下關輪船馬頭進儀鳳門東抵督轅其南則分支至鼓樓馬車東洋車絡繹不絶行旅便之近聞此路又將自鼓樓而南經貢院中路建浮橋由鈔庫街出聚寶門已有成議而公適奉回任兩湖之旨事遂不果且聞道路傳言劉公抵任後鐵路之舉亦將中止未知此說果否主人曰不然鐵路之建關繫大局張公倡其始劉公自必守其成况經朝議舉行特旨俞允豈有中輟之理若金陵馬路祗爲省垣便行旅其事大小迥殊至城南接造之路其情形更與城北不同城北皆山路空地城南則市廛櫛比勢必拆毁城北行旅自下關輪船起岸而來行李物件多需馬車載運若旅客之赴城南者仍可雇小船駁連可無須由此馬路至於鼓樓以南至聚寶門則沿途多有騾馬一旦舍此就車民或反有不便是此路之接本非必不可少故張公於未經交代之先業飭停止事與劉公無涉一客曰馬路之事謹聞命矣至中國鐵路之宜建與否說者紛如聚訟願折衷於吾子主人曰鐵路不可不建且不可緩建無鐵路則各省之血脈不通無鐵路則各埠之風氣不一無鐵路則不足以致富强無鐵路則不足以禦外患第此路之造緩急先後其序不可或紊以僕擬之中國鐵路當　　縱路一横路五以爲幹而後再由幹路分支然此一縱五横之幹路亦難同時興作鄙議自京師而南沿運河過東省入江南境至揚州大江口爲縱路之半由此沿江而西循北岸以抵漢口爲第一横路之半此路旣成而後由揚州過江仍循運河歴鎭江常州蘇州嘉興以抵杭省由杭省取道甯紹台温遵海而南踰仙霞嶺南抵榕垣止是爲縱路之全再由漢口沿江上溯至成都爲第一横路之全此一縱一横之路成後復由淮北土家營地方分路西至蘭儀循黄河南岸西過潼關經陜甘二省出嘉峪關直抵新疆之伊犂是爲第二横路再由浙省西至衢州穿江西省至湘垣以抵桂林是爲第三横路又上榕垣分路至廣州西經桂林又迤西至黔陽而西南以抵於滇池是爲第四横路其第五横路則由京師之縱路北至熱河而後由熱河東出山海關至奉吉兩省西達太原北出長成由内蒙古以抵烏里雅蘇台科布多以上六路旣全再行分路以内通各府外通各口岸以及西藏青海雷瓊等處若網在綱有條不紊此蓋中國全局興衰所繫非江南一省之事亦非僅張劉二公之仔肩所重也未完 
[上諭恭錄]  
　　正月初八初九日奉上諭鹿傅霖奏察看屬員分别舉劾等語四川宜賓縣知縣國璋勵精圖治歴著政聲前署巴縣任内輿情尤爲愛戴題補邛州直隷州知州成都縣知縣鳳全性情勁直辦事勤能治盜安民立志向上合州知州張熙榖老成練逹志趣不苟温江縣知縣張鐸篤實勤愼悃愊無華黔江縣知縣張九章聽斷勤明能耐勞苦以上各員據該督聲稱均能不隨流俗勉爲循良卽著傳旨嘉奬仍飭令該員等益加奮勉用副朝廷勤求吏治至意打箭爐同知趙塡浮惰因循難勝邊要著開缺另補會理州知州趙咸中酷虐偏執信任胥役著以州判降選餘著照所議辦理該部知道欽此同日奉上諭鹿傳霖奏特叅不職將備請旨懲辦等語四川候補副將署綏靖營副將江國林藉端苛索兵心怨憤候補副將劉至泰貪詐浮僞膽大妄爲候補遊擊署會鹽營遊擊李信仁嗜好任性擅貴平民太寗營都司賀頤莊居心貪鄙罔利營私候補都司王丙清朦混詐冐狡滑鑽營均著卽行革職以肅營伍餘著照所議辦理該部知道欽此同日軍機大臣面奉諭旨本月十二日進内奏事當差執事之王公文武大小官員均著穿蟒袍補褂欽此同日奉上諭張之萬奏假期届滿病仍未痊懇請開缺一摺張之萬著賞假兩個月毋庸開缺欽此○十二三日奉上諭德壽奏查看屬員分别舉劾各摺片江西廣饒九南道誠勳正躬率屬軍民畏服候補道繆德棻老成練達體用兼備瑞州府知府江毓昌潔已愛民勸辦蠶桑已有成效永寗縣知縣鄭恭才識明敏勇於任事前年該縣土匪滋擾辦理尤爲妥速以上各員據該撫聲稱均能廉潔自愛勤於政事興利革弊有裨地方卽著傳旨嘉奬仍飭令該員等益加奮勉用副朝廷勤求吏治至意龍泉縣知縣任國銓行檢卑鄙物議沸騰鉛山縣知縣陳彝範夤緣貪酷聲名甚劣新昌縣知縣周文潮沉緬於酒不諳吏治靖安縣知縣姚景羲鑽營罔利聲名狠籍九江後營守備楊玉清煽惑營兵逞怨滋閙均著卽行革職義寗州知州連級才難任劇人地不宜安仁縣知縣左秉鈞才具平庸閱歴尙淺均著開缺另補署九江鎭標後營遊擊補用叅將傅成龍營務廢弛約束不嚴著調省察看餘著照所議辦理該部知道欽此○十六七日奉懿旨著於二十日派那彦圖帶領年班蒙古王公來頤和園請安已初到齊欽此同日奉上諭譚繼洵奏特叅不職營官等語湖北管帶武剛中營副將李中發當該營裁撤時未能妥爲彈壓以致勇丁鼓噪其平日紀律不嚴已可概見李中發著卽行革職以示懲儆該部知道欽此○十八九日奉上諭前據裕祿奏保道員余濬同知陳忠偉恊領英凱才堪任用旋據依克唐阿將該三員奏叅當經諭令李培元查明屬實業經降旨將余濬等革職永不叙用原保福州將軍裕祿著交部議處欽此○二十日奉上諭邊寶泉奏特叅庸劣不職各員等語福建候補知府盧慶雲揮霍從恣聲名平常惟係進士出身文理尙優著以教職歸部銓選候補知縣李瑄因案科罰心地糊塗前署海澄縣知縣試用知縣張朝錄縱差勒索民怨沸騰候補縣丞王滋圃貪鄙營私居心巧詐試用縣丞劉學堃遇事生風惟利是視均著 
 
 

Page 2

 
 
卽行革職以肅官方該部知道欽此同日奉上諭殺虎口監督安存奏差滿回京齎交盈餘銀兩一摺所得盈餘等項銀五千八百七十二兩零均交廣儲司安存著毋庸賞給該衙門知道欽此○廿一日奉上諭總事各國事務衙門奏新設官書局請派大員管理一摺著派孫家鼐管理欽此 
[本館接奉電音]  
　　昨日清晨京電傳來上諭一道敬謹譯登○正月廿九日奉上諭浙江海門鎭總兵著陳濟清調補林耀光著補授浙江處州鎭總兵欽此 
[湖山生色]  
　　京都訪事人函云客歲欽派估修東陵萬年吉地要工兩次頭次佔銀四十萬兩二次慶邸等面奉皇太后懿旨覆估諭以吉地爲皇帝盡孝之事不應敷衍從事令其確切查估具實覆命故慶邸等六人詳細核估綜計修補要欵共銀二百萬兩之譜與前估數目大相懸殊嗣内廷傅言皇太后將於今春親臨閱視廷臣有諫阻者乃止聞今年二月卽敬謹興修大工矣○皇太后懿駕於正月十二日巡幸頤和園道出西直門沿途營汛兵弁將備皆於是日恭備道差皇太后於十三十五十六等日遊歴湖山周覽燈彩并在昆明湖水座看洋式烟火内以務府於水座周匝預傳一切花火安排妥貼届時銀花吐燄火樹生萉變態奇巧出入意表 
[傅相過津]  
　　據天津訪事人云俄皇於去歲登基今年諏吉加冕歐洲體例凡屬鄰邦應派勛爵一等之重臣奉國書馳往覲賀以示輯睦而重典禮此最有關於邦交之友誼者我國與俄幅員相錯幾萬餘里尤有輔車相依之義鉅典昭明不能不格外鄭重但我國自海禁大開始有與各國周旋之事因此凡屬親郡各王向無出使鄰邦之制因是斟酌再四皇上特於盈廷臣僚中權衡勳位之隆名望之重無如傅相爰降旨命傅相出使俄邦賀加冕禮傅相奉命後卽擬於正月二十日出京電信到津津上各文武知軺車當於廿二日蒞止因此所有舊部各員均於二十日前後陸續薈萃此間以待使節想皇華之咏不遠矣 
[神山燈市]  
　　蕪友來函云今正玩燈子弟因縣宰出示祗准於十三日起十六日止玩燈四日過此則各營生計不得曠日持久因而意興未暢落燈風裏邑宰因公晉省若輩遂嘯侣命儔重整排塲紥就龍馬獅象人物花鳥各燈五光十色鬥巧爭奇毎晚遊玩於六街三市飛舞攫拏不啻栩栩如生更有男兒好身手者數十輩扮成翠屏山水漫金山寺漁翁灑網等戲劇面塗粉墨足踏高蹻沿街唱大江東去甚或屈一足效商羊舞又或爲點水蜻蜓身輕如燕毫不略懼是眞樂以忘憂矣又有船燈一艘錦纜烏蓬燈彩紛披中坐一十七八好女郎巧笑倩盼手摇蘭槳唱楊柳岸曉風殘月令人聽之情移經過花街柳巷紅男緑女逐隊遊觀幾於花香人氣兩般兒氤氲得不分明二街燕壘鶯巢龍燈毎夕尤必就中玩賽一周索取蠟炬動至三五十斤一家龜鴇疲於奔命毎有良辰美景奈何天之歎云○青皮王姓傳者忘其名號猛鷙善鬥自命豪雄三十六天罡黨中向推壓倒儕輩客夏李邑尊蒞任之初嚴拿青皮無論舊案新翻無不羅致一空王幸漏網遠颺逍遥法外迨夫倦遊思返意謂地方官下車皆以訪拿若輩爲開篇稍緩卽黄綢被裏度將昏曉因放臘歸來詎料李邑尊逈不猶人線索密布往往不動聲色卽爲弋人簒獲兩部鼓吹而外賞以獨桌一席詎王仍怙惡不悛遂再加以數十斤之鐵槍鎖繫其身使之行走坐臥不能解脫並派差押令遊街示衆未識痛定思痛亦將湔舊惡而改前非如周處斬蛟屠虎轉爲邑人推戴耶 
[厘金叢話]  
　　漢口訪事人云咸同年間湖北通省貨厘毎歲不過征至一百餘萬而止嗣後海禁大開洋貨接踵加以近年茶莊日盛當軸諸公又復創收茶厘於是逐歲以來屈計額數毎歲竟增至數十餘萬迄今湖北通省兩項厘金歲收在二百萬之外然而勢難一致有時數盈於額有時額虧於數相持不一惟今春牙厘總局結收去歲各府州縣厘金恰如額數識者於此卜商務之日新月盛焉○湖北補用道李竹虚觀察謙自承辦緝捕局務以來執法如山嫉惡如仇幾幾乎弊無不除利無不興一時欽盛德者靡不同聲感戴兹經上憲札委鄂省牙厘總局所遺緝捕局另委補用府傳太守屺孫接辦想觀察不日必諏吉到差也 
[米市消息]  
　　據訪事人云漢口本非産米之區專賴湘米接濟去冬三湘閉糴八百里之洞庭竟無一米艘乘風破浪者然自米販裹足不前坐令米價日高無論居民鋪戸咸有米珠之嘆兹者下游米艇沓至紛來外江内河帆檣相接相彼窮黎方謂米盤可期跌落矣詎米市中人共以目前憲示煌煌議平錢價而米尤爲民生之關係張制軍一回任後保無示平米價之舉於是共權輕重愈以進手亮擡出手低於利有損用特一律停售擬俟價穏時再出而沽之米儈亦誠狡矣哉然而大憲洞燭奸商之隠想必大有權衡於此中矣拭目俟之 
[宜昌小火]  
　　宜昌訪事友云今歲燈節前後天氣亢晴閭閻雖以慶賞元宵頑燈於市究竟風乾物燥各有戒心前日午後忽見隔河濃烟驟起約計二點鐘之久嗣後查悉是隔河二郎廟後草屋失愼當時焚去二間幸該處人家散住不致殃及隣舍一時無論鋪戸居民約以火警相告誡幸數日來小雨連綿到處沾濕河下春水亦逐漸暗生當可再無失愼之虞矣 
[幸未成災]  
　　金陵訪事人云城北成賢街地方吴姓家於廿二日失愼因庖丁午炊遺火廚下不料延燒積薪霎時間火勢冒穿屋頂幾致燎原立時喊救當經鄰右機坊人衆極力吸水灌息僅焚去瓦屋三椽並未殃及前進誠幸事也 
[火案三述]  
　　松江訪事人函云茸城府署東街沈嘉全家於新正初二侂因集賭遺火致釀巨災災後數日有極貧之戸范寡婦等見已居被沈延累而沈姓内堂陳設爛然一若行所無事緣逕向沈借用檯凳雜件當下有賃居沈姓家之留松委員王某出爲袒護並控災戸顧姓教民領搬皮箱等因捕廉蔣少尹帶同縣差拘顧管押王又禀府轅鄰右張茂才等以顧被誣寃抑相約赴案將顧保釋顧亦不甘除經訴府縣外又偕張茂才赴蘇先後禀陳撫臬兩憲均蒙俯准撫批略謂沈嘉全母子聚賭抽頭致延燒鄰居十餘家大屬不法沈嘉全之母係屬著名土妓有無驅逐案據留松委員王啓曾果否客寓其家因何袒庇揑誣虚實均應澈究仰按察使迅飭華亭縣先行查案禀覆一面勒提犯証研訊詳辦聞臬批亦略謂留松委員王啓曾袒護房東縱僕爭毆并誣顧董蘭領搬皮箱等情是否屬實均應飭府查辦且該委員借居士妓之家實屬不知遠嫌應卽撤差回省以免藉口仰松江府立飭查照控情傳集人証秉公研究毋稍廻延各等語憲諭嚴切自應澈底根究現在沈嘉全與其母白娘娘自知因賭肇禍已干罪戾且更恃王委員爲護符以致誣陷良民觸衆怒而啓訟端因早效黄鵠之高翔葛明府一再飭提嘉全與其母到案竟無蹤跡之可尋新正下浣明府傳集教民顧某曁委員家雇用之嫗婢並投呈府署之劉某以及落寡婦等逮案研訊顧稱當日范工等以災笔家伙全無向沈姓搬借檯凳有之王委員出頭霸阻揮令女婢喧閙爭毆監生恐其釀禍進内理勸詎料王委員卽移禍於監生誣陷領搬皮箱三口致被捕廉拘押寃抑難伸適值公祖晉省賀年不得已赴上臺求雪明府又詰部委員家女婢初供確係目覩顧某領人登樓搬取繼稱據太太言及並未看見明府叩以究竟如何則反諉爲不知明府怒其游移喝令掌頰百下旋提投呈之劉某訊問供稱小的實在壽公館供奔走投呈府署乃王老爺借用者明府又問爾知顧某有無搬取皮箱情事劉供委實不知惟據太太云然未幾問及范寡婦等均供認搬借椅子條凳屬實明府謂爾等擅搬物件於理不合姑念婦女無知著卽照數送還范氏等均唯唯而退 
[强索富紳]  
　　香山城禾榖廟天官第富紳汪主事家也汪之族姪名同性素强悍習於無賴好與緑林豪客游族人多側目之而無如之何客臘二十四日汪方坐廳事同忽左持利刀右執火槍一人闖進及至汪前以口咬刃執汪按之倒地卽以所坐藤椅壓而籠汪於中翹其一足 
 
 

Page 3

 
 
踏椅臨以槍刃迫索二百金以資度歲言若吝而不予將揮以刃人或救之則轟以鎗汪疾聲呼救家人畢集汪有妾名六姐素習武藝聞汪呼救手械而至同以鎗指六姐曰爾有些少武藝乃敢來試吾鎗耶若不以二百金買命莫怪火鎗無情也六姐郤退汪知不免呼六姐取二百金予之同納金於懷挿刃於帶右持鎗左執汪如提嬰兒飛登曬臺越屋數間飛簷走壁如履平地廻顧無有追者乃釋汪於高屋上呼嘯一躍而下如飛鳥輕墜鷄犬無驚焉汪在高屋上面如土色驚定呼救下臨無地股慄膽碎命雖買回旋虞顚墜家人聞聲仰視命諸健僕緣梯升屋扶掖而下之使人察同所在則已逃澳門而入於海矣 
[馬路停工]  
　　金陵訪事人云前報載接開馬路由碑亭巷口分支直逹通濟門聚寶門等處兹奉督憲劉峴帥諭令停工因關碍民房甚多未便一律勒令拆釀故也且城南地當孔道行人背擊肩摩加以車馬紛紜更覺異常擁擠憲意擬飭東洋車僅在城北馬路推行不得週往各處惟自車路築成皆以租車爲利藪陸續購辦者已積至三千餘輛墊本甚鉅現聞憲諭如是備車之家無不中心惴惴也 
[按臨改期]  
　　前報安徽學憲李筱巖宗師定期正月廿七日出轅按臨寗國府兹接太郡來信宗師已敢期二月初八日啓節由内河挂帆前進云 
[示期甄别]  
　　松郡雲間求忠景賢三書院現奉府尊恩太守示諭定期二月二十一日赴校士館扃門甄别等因届期想與試諸生童又當興酣筆落鏖戰於風簷雨晷中矣果然奪得錦標歸不禁預爲諸君子共勉之耳 
[鳩兹宦轍]  
　　皖南鎭任謹齋鎭戎新正初八日赴金陵叩送張香帥行旌兼賀劉峴帥任禧繼又繞道赴皖謁見撫藩臬三大憲商辦裁减制兵各事兹於廿八日公畢言旋道出鳩江小駐湖南會館於月杪返旆回轅○裕漢關劉牖雲少尹瓜代及期道憲袁觀察詳請以布經歴鈕殿三少尹接辦少尹現辦保甲總巡差一俟奉撫院批准到關卽可捧檄履新届時保甲想須另委賢員接辦矣 
[變名作弊]  
　　新會江門友人來函云從前番攤以一二三四爲式然番攤之禁風行雷厲故未便明抗近有匪徒匠心獨運生面别開以陳李黄何四名代一二三四竟敢在江門大王廟左近開塲誘賭鼯鼠之技變化百出洵爲人意想所難及矣然賭匪之恣睢大都劣紳爲之護法故能有恃而無恐不然天語煌煌官威凛凛豈若輩竟不覩耶然則此輩虎而冠者又當食其肉而寢其皮耳 
[圑讌陡斃]  
　　俗例正月初二日各家店戸殺鷄祀神設筵聚飲謂之開年城西揚仁里南約五益雜貨店是晚正在圑讌拇戰甚酣其店伴麥某甲忽失聲呌痛突然倒地各伴大驚上前扶起有識者知爲縮陽症急用厘戥盒救治詎料盈掬之擂椎已變爲一圑之杮餅執鞭之士無從下手甲遂移時而斃甲本順德縣某鄉人店伴卽地報知其親屬雇艇運之返鄉東家念甲在店已久并恤給洋蚨助其殯殮云查縮陽症其發甚速倘救治稍遲卽有性命之慮前曾有友在光孝寺某館肄業忽得此症各友惶恐無策適有友人從外來聞知卽用法救愈且症不再發故并誌之其方倘遇陽具縮盡根蒂已無急用牛燭二枝去其燭心盡捋取其汕圑成一丸在患處盡力搓挪待病者呌痛此物蛙怒脫頴而出卽愈矣倘愈後用草羊煲粥食數次則永不再發云 
[人財兩失]  
　　杭州訪事友人云杭有某乙者辦入邑庠後乃棄儒爲賈妻某氏性淫蕩而又兇悍眇一目人以獨眼虎稱之乙素有季常之懼兼且時常出外雖知妻之不善而不能禁止也先是乙從他邑領回一女欲作螟蛉婦乃逼之爲婢女不肯從百般凌虐慘不可言婦有女友爲某甲妾甲殁後妾亦不安於室見乙家所蓄之婢貎頗娟好因與婦串謀帶往姑蘇販買得洋瓜分事爲女之戚屬所聞將興問罪之歸婦知事不了連夜遠颺乙本不知情且未在家聞信後回里徧訪無蹤而女之戚屬不肯干休將乙家什物打毁大半并且聲言必須涉訟乙不得已託人緩頰以孔方兄了之蓋女本無父母兄弟其戚亦非正類故易完結惟乙旣失妻女又喪貲財不免悔恨無窮耳 
[商籍試事]  
　　杭州訪事友人云上年浙省學憲徐季和宗歸案臨杭郡因商籍考童頗多冐濫并有籍隷嘉定者二人取進故於今年科試嚴飭甲商認眞查察必須眞商子弟方准塡册否則不得混送一面傳諭老師遴選廪生保結其素來不甚謹愼者立卽扣除三學教官奉札後嚴加釐剔共計停保者八人廿四日塡册四所甲商親到與諸廪生一相查察愼益加愼其合例可試者不及五十人尙有待查者十餘人須俟廿七日補押再行定見也 
[黔鉛過漢]  
　　漢上訪事友函稱青鉛爲五金之一屈計滇黔所産爲各省之最聞黔省毎届正月例有此貢先期由省憲委員入山採辦上品凈鉛若干斤盛以黄桶標以黄封另委幹員一名齎送入京裕内廷製器之需兹者上元節後漢陽江岸到有黔鉛船數號維繫其旁當由該委員報明漢陽縣經薛邑尊到舟逐一盤騐加結解官隨於廿一日晚搭輪舟望流東下按鄂省亦有春貢之例想須香帥回任時再備行北上也 
[滬上官塲]  
　　昨日清晨上海縣黄大令隨同道憲黄觀察乘坐鈞和兵輪往吳淞口外迎迓李傅相○青浦縣汪南陔大令前日因公來滬遍向各衙門拜謁至縣署時黄大令迎入花廳茗談片刻而别○提右營廖楚材叅戎於前日乘坐輪船往白門叩賀劉峴帥新任之禧臨行時帳下弁兵恭送如儀○江蘇候補道前松滬厘捐局督辦錢君硯觀察寶傳前日因事來申假寓北市泰安棧旋赴各當道處拜會至縣署黄大令飭家丁擋駕 
[示期致祭]  
　　蘇松太道憲黄幼農觀察牌示定於二月初二祭文廟初三祭社稷壇神祗壇文昌初四昭宗祠二二文昌十五龍神十六武廟廿九賢良祠三月初四先農壇 
[丁祭演禮]  
　　二月初二日爲上丁釋菜之期本邑洒掃局董事誠恐樂舞各生臨時隕越囑令先期齊集明倫堂演習儀節三天以期純熟日來學内已鼓鐘於宫聲聞於外矣 
[火餘瑣述]  
　　前晚一點鐘逾四十五分時捕房鯨鐘怒吼分明四下知英租界又兆焚如急訪查知在四馬路一層樓對面萃秀里口一時火勢披猖不可嚮邇竟致延燒房屋二十餘幢之多幸救火西人紛紛馳至急開自來水管接以皮帶竭力灌救得以媳滅計焚去第四百零一號之順泰呌貨莊起延燒東首之新豐衣莊某洋貨店杏花樓霄夜店廣同昌廣貨店其西首則焚去老德記分店同順公烟紙店及樓上之吳萃和照相店並萃秀里弄内之同信昌烟館並順泰衣莊樓上之天樂窩書塲亦付之一炬當火盛時一層樓近在對街加之房屋甚高幾至延及幸各西人竭力保護得免殃及然欄外之木已稍有焦灼矣是時歹人之逞火攫物者頗不乏人而捕房各包探照料周至共獲住五人於今晨解至公堂請辦按該處各店均皆保有火險而各保險行不免又有一番賠累矣 
[一再罰賭]  
　　法界西馬路某姓薙髮店前因聚賭喧嚷之聲達於戸外爲巡街捕認明門牌號數報知捕房翌日傳店主至捕房申斥姑念初犯從寛罰洋四角以後不准再犯賭博詎前晚深夜該店夥諸人又作牧猪奴戯一言不合肆意喧譁爲巡街捕執知捕房又將店主傳入著罰洋一元充公如再不故當解送公堂照例懲辦 
[縣案二則]  
　　施錦郎投縣喊請騐傷已紀昨報至晚經帮審委員曹明府升堂提訊先詰四圖地保吳桂仁供稱袁榮奎住在小的圖内 
 
 

Page 4

 
 
八仙橋開設車寓本月廿七夜因在家鬥牌有流氓小崇明大頭阿四才寶邵老春等進内向他硬借房屋設立賭　袁不允致相口角施錦郎帮袁理論挺身而出致被各流氓拖出門外毆傷訊據袁榮奎供年三十六歲崇明縣人語詞與地保相同施錦郎供年廿四歲借袁車寓内居住推車度日前晚因在黑夜各流氓與袁爭閙扭毆小的上前紛解被伊用刀戳傷惟在黑暗看不清何人所戳求騐施朝元供是錦郎之父陳紹龍供是錦郎表弟投案代求伸寃明府飭仵騐得施錦郎右手灣刀傷左眼胞拳傷各一處袁榮奎右胯有脚踢傷一處報畢明府諭令各回醫治一面飭差查提小崇明等到縣訊明究辦○去年七月間有江北人沈惠文與馬夫沈和尙因賭起釁互相掀扭沈惠文扭毆後患疾身死一案當經黄大令前往南門外屍塲騐得該屍發痧身死當將曾經扭毆之沈和尙帶回縣署責懲收所在案兹經大令卷查沈惠文身死於病可將沈和尙從寛發落说前晚由帮審曹明府命提沈和尙至案嚴諭再三務令以後格外小心安分如果再有犯案定當加倍嚴辦著具改過切結存查覓保釋放沈和尙叩謝而退 
[法捕捕瑣事]  
　　法大馬路同涵春藥店樓面轉租與義春樓茶館店主居住前晚因發翻面水滴至樓下互相爭鬧扭入捕房捕頭以口角細微命禁押片時釋出○某甲自虹口雇東洋車一輛至小東門下車給付車資失去釘鞋一雙指爲車扶串竊扭送捕房捕頭命押候查明解堂訊究○褚家橋某酒店夥至金利源天津馬頭爲扒手摸去當票數張當塲拘獲送入捕房捕頭命押候堂期解訊○偷兒某乙竊得銅香爐一枚在某押店質錢爲探夥所見將人贓拘送捕房捕頭命押候解堂訊究 
[更正]  
　　上月二十九日本報載有匯銀糾葛一則内載尊處如有存銀請暫行照付一語實係暫行止付合亟更正以昭核實 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　六　　　　内　　　前日有一乞　　　　老虎灶堦前當由地甲查無屍　山　　請　堂　　收　理於　　 
[英廨早堂]  
　　報紀美租界寗勒路二百四十號門牌周姓醫生失愼一節由包探竇如海查得請節可疑將周獲住問出放火　　　　由　探解送醫生周靈章及王子　到案請究先據局掌　供係松江人向爲錢莊生理近來賦閒前有曾經放火得過保險行銀兩之何芳　　小師言爾現在失業可至美界　　廨賃屋兩閭　作醫　　保險行保銀二千兩乘間放火如領得保費之後許給小的銀二百兩芳品與何子良則同住館中芳品改名周雲生僞稱小的之兄前　　火係由芳品子良二人動手事後因芳品已屢次得過保險銀兩不敢往領保銀託　子梅前往領取保銀惟二何目下不知逃往何處小的則　貧無聊賴以致受愚王子梅則稱由何託往保險行取銀其餘均不知情惟求　察問　據情　之薩副領事以周等互串縱火冀得保險銀兩情　可惡惟爲善之何芳品何子良脫逃未獲著將周王二人押候下禮拜五復訊核辦○包探石金榮禀稱陳阿梅顧阿榮二人串竊賈錦山烟館中烟輪一枝由小的緝獲人贓送究賈錦山投案領贓質之陳阿梅供同在吃烟與顧　　識故與閒談至竊物與小的無涉求鑒顧阿榮供認行竊並稱此事寶與陳阿梅無涉求鑒核别駕訊得陳無干省釋顧阿榮管押兩天○花油一物食之最易致疾以故英廨特懸厲禁昨由包探石金榮查得有陸　頭李阿福吳阿福等在美租界專售花油經小的查獲起出花油六十四斤故送請訊究質之陸毛頭等同供寍波人此項花油售與人家點燈並非食用求鑒别駕判令共罰洋二十元否則各押一個月期滿遞解回　○包探沈金隆禀稱洋人梅登家失去木鐘一架疑係新用之侍者唐軒章所竊故解請訊究唐供在梅登處爲侍者甫三天小的向來安分竇米竊鐘求鑒别駕著將唐押候於下禮拜三查明復訊○包探趙銀河禀稱昨晚四馬路失愼之時有流氓王阿銀吳利全二人攫取楊介範之綢皮布衣數件經小的拘獲送究楊投案領贓質之王吳二人供詞支吾一味求恩别駕判令各責二百板管押三禮拜示儆○包探黄回　禀張昨晚四馬路失愼時小的要彼巡緝見有張福生手携包裹一個内有補子五十六付眼鏡袋十三個緑松烟槍一支疑是搶火是以拘送請究傳田林投案供在四馬路開設鞋鋪帶賣京貨張福生本是夥計因見失火代店搬移請釋放釋之張福生供實是店内之物故代搬移求爲醫移别駕以旣屬傅之夥計卽行斥釋○包探顧阿六禀稱昨晚失愼時有陳阿福陳啓日兩人攫取徐仁根家綢布衣服經小的拘獲送究徐仁根投案領　質之陳阿福陳啓日供代某妓搬取什物不敢攫取求恩别駕判各責二百板營押一月○忽車夫吳阿福李阿林周阿金王蓮仁李江甫等多人在途打架是以一併拘送請究别駕略詰之下判令各押一禮拜 
[美捕房瑣事]  
　　虹口二十三保十三圖吳家浜地方某姓家抽頭聚賭通宵達旦顧忌全無凡嗜劉盤龍癖者麝集　　有鄉人　錫銓者售得田價銀若干兩衆賭徒得悉垂涎因設計誘往賭博詎毛手叚高强入局後三戰三勝衆皆吐舌局將散衆無計可施遂藉端起興　起攻之將其所有銀洋銀表金戒等物攫取一空哄然四散毛卽奔赴楊樹浦捕房據情控訴費副捕頭由德律風咨照虹口捕房黎捕頭於昨　派包探張阿五前往將與賭之流氓某甲查獲解入捕房押候解送英公堂訊究○本邑人徐逹夫者因賭虧負無可彌縫潛至親中陸杏生家竊到　帽一頂持付長生庫得洋十二餘元陸查悉原由報知捕房捕頭倩包探石金榮於前晚將徐查獲押候送廨訊辦○偷兒奚子廷前晚在漢　禮路某姓門首意圖行竊經包探范進才巡獲拘送捕房當由身畔搜出當押票十餘紙押候查明送廨汛辦○百老匯路第三百四十五號門牌某雕花作前晚爲偷兒竊去雕刻完竣之花瓣十方刻花竹筒十一隻店主控諸捕房經包探倪順泉在瑞興押店將原贓查獲起送捕房尙　　偷兒送辦○前日下午有寍波人某甲携樹柴一捆沿途喊賣至源昌路粤人某姓家與之購價論定毎洋一元計柴一百十二梱甲自　某處柴行之夥可倩人隨去有人挑送某姓信以爲眞當付洋銀四元遣乙隨至外虹口老街源昌柴行中先入向購樹柴二擔送至某姓復往索柴揚去祗購二擔有何餘物乙不肯休罷與之吵鬧經二百二十八號華捕將惭及柴行主拿送捕房捕頭詢悉原由請此係乙之受騙非涉柴行之事因　包探查拿某甲送辦 
[江督轅門抄]  
　　同知慶錫玉禀知錢道沈守復騐新招練軍當交尙營官接管餘均給資遣送回籍知縣成策逹銷假許慶春辭赴蘇見撫憲丁堰釐捐通判王　家　　看廣東巡檢何國楨到由京來縣丞劉思懃李明垣謝委轅下文巡捕○二十四日城内保甲局候補道章候補道張庭杰到交缷武穴掣騐回首府李兩首縣玉翁　傳見館　學堂候補道楊皖南茶釐候補道嚴統領江靖軍余光征缷統江靖軍李先義均到新授九江鎭宋朝儒管帶水師前營蔣良眷清江　隊丁人文均辭太湖恊　玉春叩謝　徐　　均見候補道郭慶藩銷隄工局差江西督銷候補道范赴蘇後回局興化縣俞沛縣馬幫代護軍前營候選府經歴方悅魯赴湖北均辭知縣常牧謝委轅下監印官　分　江　用縣薛華墉到由京來蘇省藩轅牌示請調甘泉縣陳守晸前經飭令先生署理現在留省另有差委遺缺查有山陽縣程鑫調署廿泉縣事遞遺山陽縣以委署江都縣之草寶縣虚維雝改調署理所有江都縣仍以現署斯缺之葛毓清留署又泰州海營司巡檢邱方栻病故遺缺查有鄭工遇缺先巡檢方義範請補應飭先行署理又甘泉縣士官　巡　　永言叅革遺缺查有鄭工分缺簡用巡檢德齡阿又寶應縣衡陽司巡檢曹蔡齡丁憂遺缺查有海防新班先補用巡檢馮秉智又泰興縣邱莊司巡檢仲呈材丁憂　缺查　鄭　遇缺先補用巡檢施文殿均堪以請補知縣徐良貴缷上海來又李　　委轅下發審差○二十五日候補道程儀洛銷會辦籌防局差又趙繼元請假赴蘇　同知　　　　知錢道沈守騐收新招練軍點交張營官接管通判甘恕禀知錢道沈守復騐新招練軍點交陳營官接管又姚壽春禀知前署江捕縣任内交代曾算清楚又李宗似　司　　　　　到差知縣閻懋曾謝委北二叚保甲差又蔣順銷城外保甲局發審差又車運升禀知通判彭鴻年丁母憂又林丙修禀知赴蘇見撫憲轅下武巡捕陳麟書叩謝奉飭仍回　　　後哨守備署任前福建汀州鎭朱德明南琛兵船請補廣東水假大鵬恊陳廷樑蘇撫標中軍叅將常福提右營遊擊吳炳辰運判陳　提標柘林都司朱啓均到　縣陳金　　蘇試用　理問孫傳準由京來辦理街口查騐茶引卡候選州判陳籍　由皖來知府劉式通赴滬公幹帮辦上海機器局知府張慶勛通判劉人僑銷榖米局蘇鑣　釐捐差　　使衡珮劉晉庚二位回揚均辭中恊禀知二十七日迎喜 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年正月初八初九日京報全錄]  
　　宫門抄○諭旨三道錄前○大臣桂奏瀝陳下情摺○又奏請加津貼片○直督王奏請優卹片○將軍恩奏叅革副管片○將軍依奏請展緩計典摺○陜督楊奏叅革遊擊片○皖撫福奏續叅疏防知縣交部議處摺○正月初八日慶王等謝寛免處分恩○任道鎔謝署河東河道總督恩○許振褘等同鄉官謝恩○唐景崇等同鄉官謝恩○召見軍機任道鎔皇上明日寅正至太廟行禮畢還宫辦事召見大臣後至南海皇太后前請安畢還宫○正月初九日繡貝子假滿請安○鈕楞額請假五日○信侯請假十日○張中堂奏請開缺○召見軍機皇上明日用膳辦事後至南海皇太后前請安午正至紫光閣筵宴蒙古王公畢還宫○○奴才桂斌跪奏爲瀝陳下情恭摺仰祈聖鑒事竊奴才本年七月蒙恩簡授斯任於十月接印到任以來遇有一切公事與蒙古大臣那遜綽克圖和衷商辦迄將兩月所有地方情形容俟體訪明確另行奏聞至滿大臣例得歲欵以廉　並計僅九百兩有奇若有平成所减儘數劃除實係不足五百兩其中仍有戸部扣修衙署銀一百一十兩逐層折盡不敷實多奴才到任伊始於進欵亟亟講求者誠以探本清源莫此爲切乃歴前任從未得此原委上達於君父之前使不白之欵化私爲官藉資公用圖飽無底谿壑甘飲盗泉三十年來或藉資於軍餉或勒派以私捐或無端挾制以要求或假託公言而借貸凡此奇情怪狀率　因此而生惟有原任將軍奕榕任此時不至如斯之甚然傷廉之取亦不能免其勢使然而地方謳頌至今蒙民非盡誣也今通盤籌　滿大臣衙門毎歲所用極力撙節總須四千兩有奇而家用不與焉至蒙古大臣向以兩愛曼有爵者兼任俸祿旣優且鉅屬旗較近一切　使所差無多奴才賦性拘迂旣不敢過示圓通閹然媚世值兹庫欵不裕又曷能率請内帑投此巖疆惟有化私爲公頗得兩全之道查庫倫屬界恰克圖地方向派司員經理交涉事宜兼辦商茶票務毎年大票繳銀四五千至六七千兩不等均由該司員詳請報解理藩院辦公其零星商販運貨至恰者向交本地費歸該處辦公從無申報之案嗣因來源甚湧歴任仍不申詳而種種取與情形不　言狀奴才當差部院久有所聞到任後密訪細情亦得粗知梗概思欲認眞厘剔曷敢壅於上聞更恐相沿已久錮習太深一經稍事清釐難保無浮言謗議事或中止有始無終殊　我皇上爲地擇人之至意兹將該處晦匿各欵設法清查如果查無積弊未便妄　更章本處應否津貼另請籌欵儻與訪聞不謬該司員視爲固有仍欲阻撓目應據寶奏叅一面委員接署統俟查清後另擬變通　程縷細陳明請旨定奪總期官無把持欵不虚淹實事求是之方莫要於此奴才爲整飭官方起見所有現辦緣由理合恭摺奏聞謹奏奉硃批著照所請該衙門知道欽此○○桂斌片再奴才自當差以來三十餘年諸事無敢或怠而於公私欵項尤不容稍有含混介在疑似之間以是歴任中外各衙門無不就現有之欵逐細認眞務使涓滴分清俾敷公用由是再加整頓毎少掣肘之　今以庫倫大臣而論邊寒要地得項無多一切不敷勢必藉資於他欵飽承挹注不能不稍事通融因之數十年來公事已無起色若　克圖　費一項旣無關於庫欵又害於票商至與交涉事宜更屬並行不悖謹擬化私爲官少謂有佃無損請加津貼數目較之從前竊亦有减無增祗以事近更章未免驚人耳目奴才受恩深重具有天良斷不敢以是爲非矜奇立異而公私所介不厭詳陳合再附片聲明爲此謹奏奉硃批知道了欽此○○王文韶片再前帮統仁勝等軍廣東候補副將育勇巴圖魯舒拜昌湖南長沙縣人咸豐同治年問歴隨湘淮各軍征剿髮捻所向有功荐保今職上年經前會辦奉天防務原任廣東陸路提督唐仁廉奏調赴奉委帶　勝各營駐紥錦州旋又移守瀋陽其時和議未定該副將督率弁勇終日操練忱戈待戰昕夕嚴防深爲將軍臣裕祿所奬許迨唐仁廉因病出缺奏委帮統仁勝全軍操防益力和議告成奉旨遣撤該軍隨卽收繳軍械補清餉項分道遣送旬日之間卽已畢事辦理極爲妥速該副將忠勇性成戰功卓著此次調防奉省招募訓練及事竣遣撤均屬備極辛勞以致觸發舊傷於十一月十三日亥刻陡患暈眩殁於天津途次身後蕭條殊堪憫惜據該軍總統提督祁發祥禀請奏卹前來合無仰懇天恩俯准將已故廣東候補副將舒拜昌照軍營立功後積勞病故例勅部從優議卹以勵勤事出自逾格鴻慈除飭取履歴咨部外謹附片具陳伏乞聖鑒訓示謹奏奉硃批舒拜昌署交部照軍營病故例從優議卹欽此○○恩澤等片再據布特哈副都統業普春咨稱本年秋　惟正藍旗索倫副管德克德布署滿洲副管索倫世管佐領吉隆阿均未依限到操復查德克德布終年在家向置旗務於不問臨操報病事前又未聲明吉隆阿無故不到擅將圖記曁應操官兵造册飭差代遞似不曉事體廢弛旗務之員均難姑容咨請叅核前來奴才等查副管德克德布爲一旗管轄豈容終年曠職廢弛旗務世管佐領吉隆阿竟敢故違例操圖記擅附與人殊屬玩視若不據實糾叅無足以儆　尤相應請旨將索倫副管德克德布世管佐領吉隆阿二員卽行革職以肅官方而戒頽靡至該旗佐驍等官因聽候該副管未能到操請免置議除咨部查照外理合附片具陳伏乞聖鑒訓示謹奏奉硃批著照所請兵部知道欽此○○奴才依克唐阿松林跪奏爲計典届期懇恩展限以昭詳愼恭摺仰祈聖鑒事竊照定例官員大計三年一次吏部於舉行之年具題請旨先期通行各督撫府尹等遵照辦理於本年封印以前具題歴經遵辦在案兹届計典之年吏部已於九月十八日行文到奉理應認眞舉劾依限題報查例載奉天府所屬之撫民同知理事通判及州縣正佐各官由該府尹會同兼管之盛京將軍考覈又光緒十二年奏定奉天省原設州縣以上至知府共十七員是以僅准保荐一員陸續增設道府丞倅州縣等官十三員併計已滿三十員例得准保二員儻不得其人任缺勿濫各等語誠以三年考績黜陟攸關必須灼見眞知悉心甄汰方可平情註考舉錯咸宜奴才松林於本年九月二十二日奴才依克唐阿於本年十一月十二日先後甫經到任通小官員之賢否均尙未能深知且到任未及三月例不出考合無仰懇天恩俯准將奉天省本年大計展至光緒二十二年五月内舉行俾得從容考察分别勸懲以期仰副聖主整飭吏治澄叙官方之至意奴才等仍當留心訪查如有庸劣不職之員卽當隨時糾叅斷不敢因有展限之請稍事姑容除咨吏部查核外理合恭摺具奏伏乞皇上聖鑒訓示遵　謹奏奉硃批著照所請吏部知道欽此○○楊昌濬片再臣接准西寗辦事大臣奎順並西寗鎭總兵鄧增咨呈據鎭屬水安營遊擊范子湘禀稱七月二十八日寅時忽有大通回匪馬隊千餘騎圍攻營城該遊擊督率兵民登陴堵擊　相持間詎城内回民變亂暗開城門放賊入城轟斃兵民五人帶傷者十數人因衆寡不敵城遂失陷該遊擊身帶重傷經跟隨兵丁數人護送至西河台地方暫避賊氛該回匪等已將庫儲一切軍器搜搶一空並將遊擊衙門三堂千總衙門二堂並兵民鋪面房屋縱火焚燒印尙　失等情轉報前來臣查該營地方漢少回多該遊擊以大股賊至率兵堵擊旣因衆寡不敵又兼回民内變未克制勝情稍可原惟旣已失守營城　難辭咎相應請旨將永安營遊擊范子湘革職仍令隨營効力以贖前愆所遺永安營遊擊員缺陜甘現有應補人員容臣另揀請補謹附片具奏伏乞聖鑒訓示謹奏奉硃批另有旨欽此○○尙書銜安徽巡撫臣福潤跪奏爲續叅知縣承緝城内官寓被刼盜案逾限無獲再行請旨交部議處以示懲儆恭摺仰祈聖鑒事竊照卸任廬江縣知縣侯　洲寓所於光緒二十一年四月初三日夜被刦鎗傷雇工丁貴等平復一案先經臣以案情重大僅獲首夥盜犯張桂林等二名餘犯在逃未獲當將該署縣熊鈺專摺奏叅欽奉諭旨著先行摘去頂戴勒限將逸犯嚴拿究辦等因欽此咨行到皖迭經臣嚴札飭催勒限緝拿一面飭司遴委長於緝捕之候補通判毛鴻馳往幫同緝拏迄今逾限已久在逃逸犯杳無一名報獲若不從嚴叅處殊無以儆玩泄而安閭里據藩臬兩司會詳請叅前來相應請旨將署廬江縣知縣熊鈺交部議處以示懲儆除再勒限嚴緝迅將逃犯悉獲究辦並咨吏刑二部查照外謹會同署兩江總督臣張之洞恭摺具奏伏乞皇上聖鑒訓示謹奏奉硃批著照所請吏部知道欽此 
 
 

Page 13

 
 
[光緒二十二年正月初十十一日京報全錄]  
　　宫門抄○開缺陜督楊奏遵旨查明帶兵各員叅欵據實覆陳摺○御史熙奏請將捐例酌量變通摺○御史曹奏倉務積弊太深請稍變通摺○直督王奏機器局改刊關防緣由片○正月初十日李中堂因伊子賞三品銜謝恩○張中堂謝賞假兩個月恩○祥普假滿請安○召見軍機○正月十一日恭王意公黄伯各假滿斌安○思公連印各續假十五日○踵公請假十日○欽天監呈進月蝕圖○侍衛處奏派口外賜奠派出松溥○召見軍機張蔭桓○皇上明日用膳辦事後至南海皇太后前請安後至瀛秀園門跪送畢還宫○○太子太保頭品頂戴開缺陜甘總督臣楊昌濬跪奏爲遵旨查明帶兵各員叅欵據實覆陳分别奏叅恭摺仰祈聖鑒事竊臣於光緒二十一年十月十五日奉旨據劉世安所陳甘肅省將領情形内稱王正堃棄積石關湯彦和失雙城集並稱李良穆勇不足數陳宗蕃臨敵納妾及李培榮嗜好甚深逗遛不進等語著楊昌濬再加詳訪據實奏又不准回護徇隠等因欽此臣遵卽逐一詳察其傳聞失實固不敢隨同附和其或事出有因亦不敢稍事姑容自蹈回護徇隠之咎謹一一爲我一皇上陳之如王正堃棄積石關一節查精石關在河州西鄉并無城池特以循河交界徑路相通易滋旁竄在循化圍未解之先深慮勾結爲患故不得不駐兵防剿王正堃之退兵也時循化城圍已解河州在鄉閔逆乘機煽亂該管孤駐其間防與勦兩無所用臣以白塔寺爲河州至省北路緊接大東鄉又與碾伯縣屬之馬營未拉溝等處毗連最爲扼要五月初七日飛調該營移紥王正堃於十三日開拔現有函札可稽且自抵白搭寺後屢次與賊接仗奏報有案尙非擅辭防所棄積石關不守已革河州鎭總兵湯彦和查非失雙城集係救援河州行抵雙城集地方因大股回逆竄至衆寡莫商全軍潰退喪失士卒抛棄軍械已經奏叅在案署河州鎭總兵李良穆查於九月十六日報逃勇五十七名經臣嚴詞批飭復派營務處蘭州道黄　馳往點騐前册報及未應點著八十五名所云勇數不足當卽指此兩江補用副將陳宗蕃自七月十六日奉旨接統援河各營人言嘖嘖謂其在省置妾查該員先於六月間聘定鄧姓之女尙朱過門且在未接統帶之先經臣訪聞摘去頂翎有案是言者不爲無因甘肅提督李培榮由京回隴道出平凉值海城事起李逆首倡發糾集匪黨竄踞李旺堡預望城等處人情洶洶時雷正綰遠在河州臣以督隊無人於五月十七日咨請就近駐紥固原州相機調度事平回省六月二十四日復委統領馬步各營不足三千人進援西寍其時和克中營及親軍馬隊尙未募齊嗣於七月初間開抵平番正值賊竄平番西路岔口鎭羌一帶甘凉道路梗塞文報斷絶飭令暫駐平番布置後路於七月二十六日拔隊前進由碾伯攻進大峽紥營平戎驛臣猶嫌其輕進致爲回匪圍攻苦戰數月陣亡將士甚多尙非逗遛不進惟以統兵大員不知振作嗜好甚深此則不能爲該提督解說臣維此次回匪變亂未克立時撲滅由於新集之師倉猝臨敵而將領亦多不能得力所致誠無以對我皇上然實夙將凋零微特贍略俱優獨當一面者一時難得其選樸實耐勞者亦頗不易得勢不得不降格相從棄睱錄用除王正堃係奉札開拔湯彦和業經奏叅革職李培榮現已奉旨革職應請免其置議外李良穆前署河州鎭總兵有年尙爲漢回信服故臣檄飭統帶援師兼　鎭篆此次身臨前敵缺勇至八十餘名之多實屬咎有應得陳宗蕃雖非臨敵納妾當此軍務倥偬之時先顧其私其不知檢束已可概見僅摘翎頂未足蔽辜相應請旨將記名提督署河州鎭總兵洮岷恊副將李良穆兩江補用副將陳宗蕃二員交部分别議處以示懲戒而肅戎行所有遵旨查明帶兵各員據實覆陳分别叅奏緣由謹恭摺由驛馳陳伏乞皇上聖鑒訓示謹奏奉硃批另有旨欽此○○掌陜西道監察御史奴才熙麟跪奏爲請停州縣捐例而於通省道府捐例酌量變通以劉其虚恭摺仰祈聖鑒事竊維民爲邦本民生之休戚天下之安危係之而足朘吾民膏血於無形使吾民痛苦而無告　州縣也州縣之非捐納者固不必無貪酷朘民之人而捐納之州縣積弊至於今日則竟有勢不能不貪酷　民之事何者選缺旣多選期較速一經履任錢糧爭訟無事非朘民之資戚友丁役無人非朘民之助飢腸包飽賄賂益豐銅臭薰天無爲不可以故悠悠之輩狡黠之徒視同孤注典質田産告貸親故甚有結夥公捐待缺分剥以次輪捐互爲取盈是雖嚴以國法其人廉恥幸存而典質告貸於何取償公捐輪捐實偪處此贓私果鉅卽經叅革反復安富極之查追無難　免可期當前　心内迫欲不貪酷其可得乎離然州縣之貪酷以此捐輸之踴躍亦以此因而停之議者必謂有礙捐欵則前此部議所停道府捐例不得已用以鼓舞捐輸亦尙有可仍子推廣者查由五貢捐納人員仍准報捐道府前經御史宋承庠奏請聞已下部議行此外如各部院各省捐納人員曾經奏留甄别者學習試用亦旣有一年是以應諳曉又未經當差卽由平人捐納道府者驟至監司望苟不　指摘所　覺察終易究非若捐納州縣衆共藐爲無足重輕而初不計其實爲天下生民身家性命所託也故捐納至道府人或以　及監司爲口實州縣則視爲固然一任其百計鳩資予取子求而竟無人過問夫兩利相形則取其重兩害相形則取其輕州縣之人員必以酷濟道府欲濟其貪固無所需於酷也　道府勢與民隔地去民遠上有督撫下有州縣道府之准捐納卽曰鬻及監司而才則留不才則去若以之推廣捐例俾助餉需以人貪敗者有之以酷聞者蓋寡骐害尙不至勢不能不貪酷朘民斯以劑州縣捐例之不足似尙可以至州縣捐例一時或難盡停亦宜嚴定限制必自報捐上兌扣足三年始准開選俾若輩公捐輪捐典質告貸一切私　格不得遂庶幾積弊自除不然叅革查追雖極嚴切而貪婪已迫於初心酷虐漸成爲錮習國法難施民生焉託應請將州縣道府捐例飭部妥議酌量變通一轉移間實於民生大有裨益奴才愚昧之見是否有當伏乞皇上聖鑒謹奏奉旨已錄○○京　道監察御史臣曹榕跪奏爲倉務積弊太澤宜就成例稍加變通以求實效恭摺具陳仰祈聖鑒事竊臣前奉恩命稽查富新倉事務深悉倉務積弊莫大於偷漏而花戸之偷漏實由監督之不得其人光緒二十年七月十八日欽奉上諭御史齊蘭奏各倉滿漢豐督向由戸部咨取各衙門司員引見傳補率多久不進署及年老衰庸之員請飭認眞保送等語監督統轄一倉責任綦重豈可令冗員濫　充數嗣　　　門堂官務揀　實可　之員認眞保送如到倉後不能得力卽由倉塲侍郎指名嚴叅欽此仰見我餘皇上精選人才愼重倉儲之意臣愚以駕保送固不可不愼而考查尤不可不嚴考察之法不外賞罰　端向例監督照尋常勞績奬叙臣聞倉塲侍郎於各衙門咨送到倉之員隨時察看不能　任者應卽咨回辦理非不認眞惟於曾經保留之員遇有扶同舞弊被人叅奏者查加之時意存廻護自已處分不得不代爲設法彌縫不肖之員營見飽私囊者置身法外相率效尤遂不可禁止矣現在各倉俱有虧短經倉塲侍郎奏明在案令各倉輪次以放代盤毆法彌補本屬清查　政但事非一年官非一任以歴任之虧短責償於現任之監督自非潔已急公之員誰肯實力奉行以此言整頓倉務竊恐倉務仍難見有起色良由積弊旣深徒循成例難資勸懲若非量爲變通嚴定賞罰無以挽積弊而彌倉虧　請旨飭下倉塲侍郎將現在以放代盤之倉認眞考核盤出虧短之倉查明實係現任監督扶同舞弊從重治罪卽未經輪盤之倉監督舞弊經倉塲侍郎自行查出奏叅者可否請照自行檢舉之例免其置議歴任侍郎寛其處分盤出無虧之倉如係歴任並無虧短經現任德督稽查嚴密毫無偷漏仍照尋常勞績奬叙查有歴任虧數甚鉅經現任監督設法彌補顆粒無虧之倉請照異常出力之例破格優奬如此則該侍郎等旣不　　處分不歎實力舉劾庶廉能有所表見貪污立見鋤除偷漏可不禁自除吳臣爲力挽積弊起見是否有當伏乞皇上聖鑒謹奏○○王文韶片再天津機器局創自同治六年初用關防文曰軍火機器總局嗣於九年改刊文曰總理天津機器局之關防湖查初調時機器不多僅足供應天津駐防各軍其後工廠日增海口之砲台防營之軍火他省防剿之挹注神機營之調取要皆取給於此關防但用天津字樣似覺名實不符擬情改爲北洋機器局另刊關防文曰總理北洋機器避之關防發給開用除飭遵並分咨外謹附片陳明伏乞聖鑒謹奏奉硃批知道了欽此 
 
 

Page 14

 
 
[光緒二十二年正月十二十三日京報全錄]  
　　宫門抄○諭旨二道錄前○新撫陶奏請開知府本缺委辦行營營務摺○又奏恭報交卸起程各日期並酌帶馬步營旂數目摺○大臣額奏假期已滿病仍未痊請開缺回旂調理摺○總兵郭奏報援印日期摺○陜　　奏請議卹片○浙撫廖奏甄别知府片○又奏飭司道回任片○雲督崧奏甄别知府片○又奏委員兼謹迫篆片○又奏叅革知州片○年史曹奏請剔除盤倉積弊片○正月十二日載津懷塔布各請假十日○内務府奏派拿酒派出多爾濟帕拉水○掌儀司奏十五日早晚祭奉先殿載瀛載津行禮○召見軍機○皇上明日午正入宗親宴○正月十三日啓侯溥侗各假滿請安○容王請假五日○召見軍機○皇上明日卯正二刻至奉先殿壽皇殿行禮○○頭品頂戴署理陜甘總督新疆巡撫臣陶模跪奏爲實缺知府委辦行營營　懇恩開去知府本缺以道員歸甘肅新疆補用恭摺具陳仰祈聖鑒事竊臣於光緒二十一年八月因甘肅回匪煽亂哈密安西防務關重奏請以鹽運使銜遇缺題奏道迪化府知府潘效蘇辦理東防營務數月以來調度布置悉恊機宜現臣帶隊進關需人助理該員潘效蘇器識宏遠文武兼資甘肅河州秋道循化等屬係其服官舊地民情地勢最爲熟管相應懇恩開去該員迪化会知府本缺以道員歸甘肅新疆補用飭令帶隊隨臣進關辦理行營營務中宜以資得力所遺迪化府知府係衝　難三項要缺應請扣留外補其迪化府篆務暫委候補知府張開鑑代理除咨部外謹恭摺具奏伏乞皇上聖鑒訓示謹奏奉硃批著照所請吏部知道欽此○○頭品頂戴署理陜甘總督新疆巡撫臣陶模跪奏爲　報微臣交卸起程各日期並酌帶馬　營旗數目繕具清單恭摺仰祈聖鑒事竊臣欽奏電旨署理陜甘總督並奉旨如能再帶數營進關沿途剿撫更　得力等因欽此當於叩謝天恩摺内聲明俟營旗抽調就緒卽行起程在案兹於光緒二十一年十一月十七日謹將甘肅新疆巡撫關防并王命旗牌文案卷宗等件派員齎送署撫臣饒應祺接管任事臣定於十二月初四日由省起程長途冰凍年内計可行過哈密近接　州等州來電凉州南山仍有賊踞西寍圍尙未解臣以官軍正在勦捕難保該匪不聚衆西竄現由撫提鎭標棟拙步隊二營一旗馬隊二營三旗砲隊一哨隨同東進以便沿途相機剿撫仰仗朝廷威福如臣未入關西寗河狄漸就籹平當將所帶馬步酌留幾成暫駐肅州等州無庸概赴蘭州蓋遠道　師勞費實甚不得不察看情形酌量辦理也竊維甘肅自循化逆回煽亂遂至河　廪爛　延甘肅遠及數省文吏　於治體未能預遏亂萌武員畏縮成風不肯向前殺敵　刦之遭不　　關屎數臣現擇辦事可靠文武員弁或派充統帶營哨官或令隨營差遣如所過各屬有溺職太甚者擬於各員内遴選更換誠以吏治或　關係甚重消弭禍亂　　於此所有恭報交卸起程日期並繕馬步營旗數目清單各緣由謹恭摺具奏伏乞皇上聖鑒　示再此摺仍用甘肅新疆巡撫關防合併陳明謹奏奉硃批該部知道單併發欽此○○奴才額勒春跪奏爲假期已滿病仍未痊　懇天恩俯准開缺回旂就醫　摺仰祈聖鑒事竊奴才前因感受風寒觸發舊疾蒙恩著賞假一個月現在假滿雖風寒稍　而肝氣較前愈重近來不時發作　　　問疼痛牽掣舂痛難於俯仰兼之心血過虧徹夜不能成寐草地無醫無藥奴才思維再四科多市蒙哈雜處諸務均開緊要若覺以病軀戀棧久恐貽誤事機惟有仰懇天恩俯准開缺回旗就醫俾得赶緊調理一俟就痊卽當泥首宫門求賞差便萬不敢稍耽安逸致負生成所有奴才假期已滿病仍未痊懇恩開缺回旗就醫調理緣由謹繕摺具陳伏祈皇上聖鑒訓示謹奏奉硃批另有旨欽此○○頭品頂戴記名提督安徽壽春鎭總兵臣郭寶昌跪奏爲恭報奴才接印任事日期叩謝天恩仰祈聖鑒事竊奴才在籍養親於本年三月欽遵諭旨到京恭承簡命補授廣東南韶連鎭總員勅令隨同劉坤一辦理防務先　蒙召見二次訓誨周詳莫名欽感隨卽馳抵唐山大營當差嗣因防務漸　廣東道遠親年已邁迎養爲難禀請欽差大臣劉坤一代奏懇請開缺甫陳歸養之情旋拜量移之命欽奉上諭調補安徽　春鎭總兵奴才禀請劉坤一代奏謝恩　請陛見九月初一日奉硃批知道了毋庸來見欽此旋奉劉坤一行知奏准飭赴本任奴才遵卽銷差航海南下先赴江　奉署兩江督臣　之　照飭赴任十一月十六日行抵壽州十八日准署壽春鎭總兵王幼山　　　中軍遊擊何師提將壽春鎭總兵開防曁王命旗牌文卷等項　送前來奴才恭設香案望闕叩頭謝恩祇領任事伏念奴才一介武夫疉邀天　昔年乞養旣蒙賜贑之深仁此日改官復沐隆施之逾分載山感重臨谷凛深查皖北爲民風强悍之區總兵有鎭守地方之責當此時艱　棘戎政宜修隷管防營　在　開緊要游民游勇無時可懈防閑奴才自顧庸材懼難勝任惟有殫竭愚誠　時禀商督撫臣認眞整頓以冀仰答高厚生成於萬一所有奴才到任日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○魏光齋片　廣東　安管遊擊吳良儒上年經湖廣督臣張之洞奏調管帶愷字前營隨同東征本年撥歸臣統領緊有該員沈　舅　銳意覆　寶爲將宫中不可多得之員旋以感受海濵風濕致患寒膈之證屢治不愈請假就醫江南臣統帥援甘方　其　　回營藉資營使詎於十一月初一日在江南寓所因病出缺查該員從前攻勦　捻各匪著有勤勞今以實任人員調帶管　正期得力乃一病不起深爲可　　　　懇天恩飭部查照　　積勞病故例議卹以昭激勸謹附片具陳伏乞聖鹽訓示謹奏奉硃批著照所請兵部知道欽此○○東壽豐片再准部咨道府州縣保歸候補班人員應於到省一年後察看　核分别補用又准部咨　後勞　道府分發　　抄照定例責令該督撫隨時　眞察看扣滿一年後出具切實考　嚴行　别不得瞻　　　概行　　　　等因光緒二十年七月初四日具奏奉旨依議欽此欽遵在案兹查有候補班前先補用知府潘愳榮在任候補　府　毓　　　知府沈文　劉　　　試　一年期滿據藩臬兩司會詳　來臣查候補班前先補用知府潘恩榮器宇安詳在任候補知府　　　　具　　候補知府沈文　　　　　劉錩馥公事明白均　留省堪膺繁缺知府之任謹會同　折總督臣　賢泉府庫廪　伏乞聖鑒謹奏奉硃批　　知道欽此○○廖壽豐片再新授浙江布政使龍錫慶理已到省應卽飭赴新　署　　正任　竊　　緝藥　臬　正任　　　　候補道陳乃瀚應卽飭令交缷除分檄飭遵外謹會同閩浙總督臣邊寶泉附片陳朋伏乞聖鑒謹奏奉硃批知道了欽此○○　著片再道府同通州縣等官到省試用一年期滿例應由督撫察看　具出具切實　　　期　　以　官方　　　　　　兩試用知府馮譽驄到省試用一年期滿例應甄别據滿臬兩司詳請甄别具奏前來奴才　　　　　　才識　　　以本　　　總　除履歴清册咨都查照外謹附片具陳伏乞聖鑒再雲貴總督係奴才本任毋庸會　　　　明謹奏奉硃批吏部知道欽此○○崧蕃片再署理　南鹽法候補道李必昌現據丁　所遺　法道　務奴才　有　補　　府知府興祿老成總　　　　　　以　護除檄飭遵照並令照案會辦善後厘金兩局事務旣咨部寶照外理合附片具奏伏乞聖鑒謹奏奉硃批吏部知道欽此○○崧蕃片再前署羅平州知州李秉　因州人皇甫仲康被控指官　詐輒論購　王　捕拿　王簡竊端　復　子　永安率衆鎗斃皇甫仲康並　其妾趙氏事後復輕　不　妄禀格殺實　辦理　　據核營府道咨明楬由　臬兩司會詳請　　　奴才　查無異未使姑容相　請旨將前署羅平州事補用同知事秉　卽行革職　　吏　而　人　　附片具陳伏名　　訓示再　　總督係奴才本任毋庸會銜合併陳明謹奏奉硃批　照所請該部知道欽此○○御史習仰片再以放代　　　　政而已釐之倉往往不數年卽有虧短　由釐查向無定限花戸得　　間舞斃已盤之　更　滋弊也　請旨飭下倉侍　　　戸部將將已盤之倉明定章程三年一盤盤限届滿停進新米輪次　　　　敊　保奬之榮迫　查之限自能寶力　查花戸亦　從　弊矣謹附片具陳伏乞聖鑒謹奏 
 
