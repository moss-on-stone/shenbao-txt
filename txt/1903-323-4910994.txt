# 1903 - 323 - 4910994

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[新印江西闈墨出售] [  圖書集成局啓]  
　　江右爲靈秀之地龍蟠鳳逸作者代興本科慶榜宏開闈藝傳來傑搆鴻篇尤多戞戞獨造本局特用新鑄鉛字　爲排印售校精詳每本售價洋銀一角二分今日出售此布 
[重印大字康熙字典出售] [  圖書集成局啓]  
　　康熙字典一書爲考求字昔字　者不可不　之音本惜木版卷帙繁重不　携帶石印字跡過小又費目力閱者　焉兹　　　將前已　　之鉛版重印校　縝密髮　　遺無部定價　洋三元卽日出售賜顧者請向申報館申昌書室購取可也此佈 
[讀齊民要術書後續昨稿]  
其云土化之工亦於摩塊蘭膏漬溲沃臭外無他法雜輯秦漢諸家之緒文參以朔漠一隅之陋俗如云教今世之觀而必於此規則之是何異裂漢冠而加周冕褫胡氈而授楚綺也哉若然則是編固無足尚矣曰否無定者物情有定者物理九十二篇中其散見於各條下者頗盡物理之奥七卷以下尤多爲近世制作之權輿啤酒西製也而其法始此註第七十一篇言苦酒可以爲醋化學鑑原續編七卷造醋之法亦言啤酒合養氣變醋酸啤酒卽苦酒果糖西品也而其義原此註第八十九篇結晶漂鹽西饌也而其術亦先著於此註西國漂鹽使結晶於水面以去沈　中之雜質第六十九篇造花鹽印鹽法與其術同他如神麴白醪諸篇卽西人造釀法黃衣黃蒸諸篇即西人　　法類皆中國失傳之理而歐土窮其化分化合之事斤斤焉筆之於書而著爲學術者今於數千年下得持零環片玉以窺古人製作之妙益信泰四學說不爲無根此非賈氏之功而誰功歟至於鉤桑幕杜以盡　接之術續近世之造林學不是過也　　木法一卷日本竹澤章著上虞羅振常譯拜酥流酪註均以牛羊乳汁爲之見五十七　以收教養之利　近世之牛乳譜不是過也註牛乳新書一卷見黌學叢書骨以引蟻建以去　讀近世之　蟲說不是過也註　　害全書日本松村松年著桃可爲酢杏可爲油讀近世之　　法不是過也　見有機化　　　　　　沙　　　近世之　　　　　　　　　　　　　　法日本　　　　　又　　三十　　　　　　　　　　　　　　　　　　　　紙纆絲法並見農學叢書第五十二釐之種花殺花作脂臀粉合香　等法　異近　之　　　　日本　　　　　鄕沈　譯然則是書於工業藝術靡不賅洽所以闡古人窮理格物之精而貽後世以製造調合之大用　　非池鮮烏得以羌煮貊炙而疵累之乎秀水沈氏後序謂稱之者矜爲農家秘苑固未盡確又謂　之者鄙爲傖父覆　紙殆亦未然蓋是書本於農而推廣於工其言之有裨於工者如前所謂啤酒果糖結晶漂鹽以及造釀醖醇下至造林學牛乳譜驅蟲說蒸餾法罐藏術繰業記妝品編等凡泰東西之製作無不與此書相吻合而况自餘所載淍不可以更僕數則洵乎是書固不能以農家言賅之也方今朝廷以重農爲事旣已明降諭旨令各直省切實舉行吾知海内有志之士究心當世之務者必以此書爲學稼之要領而探索源流以爲訓農之一助倘能由農而推及於工則是書之推行於近世者其收效尤鉅而中國數十年所失之權利或亦藉此以挽回乎故不憛揭其大要而著之於觴 
[諭旨恭錄]  
　　九月二十三日奉旨廳生慶澍著以旗員用刑科給事中員缺著高相補授江南道監察御史員缺著陳曾佑補授截取内閣中書麥鴻鈞李鎮藩孫寶珊俱照例用擬補内閣中書奎林崇恩陳湘濤俱准其補授保送直隸州刑部主事張不基著交部記名以直隸州知州用俸滿西城兵馬司正指揮王清鼎著照例升用保舉山東補用道吳煜著照例用保送知府翰林院編修傅增　著以知府分發省分補用實授直隸保定府河捕同知謝賡揚者准其實授保舉河南補用知縣吕本藩著照例用奏補吉林額赫穆驛總站官蕯炳阿記名補用總站官吉林霍　站華帖式常祥著准其補授記名照例用擬補盛京工部筆帖式春慶著准其補授擬補兩浙金山塲鹽大使李長漣著照例用擬補貴州貞豐州亨州同褚德明著准其補授病痊河南唐縣知縣沈同芳著照例用獲盜官直隸宣化縣知縣齊　琳著以直隸州知州在任卽補欽此同日軍機大臣面奉諭旨本日引見之明保直隸遇缺卽補道楊士琦河南補用道桑寶分省補用知府方朗著於二十三二十四二十五日預備召見欽此 
[本館接奉電音]  
　　昨日午前九下鐘越十五分時京師友人飛電傳來上諭二道敬謹譯登○十月初六日内閣抄奉上諭現在天氣漸寒所有食餉之閒散宗室覺羅人等生計維艱殊深軫念著加恩賞給一月錢糧其宗室覺羅孤寡等著再加賞半月錢糧以示體恤欽此同日奉上諭現在天氣漸　京師兵丁當差勤苦殊深軫念所有八旗及緑步各營官兵均著加恩書給半月錢糧以示體恤欽此 
[電傳宫門抄]  
　　昨日午前九下鐘越十五分時京師友人專電告知本館云十月初六日皇上召見軍機大臣及馬玉崑 
[桂亂難平]  
　　廣西桂林友人來函云近日南寗府境所駐綏遠軍調往恩恩安勇調往欽州以致兵力　薄陡勢日益猖狂九月二十四五等日府　宣化縣境三四塘一帶被匪焚　村莊不計其數戕憲男婦老幼多至百餘人　主彭大令家相探悉匪首羅萬起卽羅四因病濳匿某村遂懸賞購線緝　　　　江　　　　　交　大令　　研　 
 
 

Page 2

 
 
大令以羅匪係彼中頭目勸之使降俾爲嚮導羅匪異常倔强　死不從遂令在軍前正法日來柳州慶遠兩府匪燄甚熾各營進剿屢次失　　去快槍不少文武員弁懼于憲責互相諱飾不敢據實禀陳以故匪蹝益復蔓延桂林各屬刼案頻仍當兹冬令山中桂花黃茅等　氣　漫空中勇丁來自遠方益難得力然則廣西之亂恐未易平也 
[粤路述聞]  
　　廣州訪事人云由粤東省城至佛山鐵路現已築至水頭圩九十六鄕紳耆以此處孫通行大道火車飛駛未免阻碍行人爰赴購地局禀請將水頭圩一叚塡高數尺中留一洞兩旁架以木橋以便行人來往未悉局憲能允如所請否也 
[油船被火]  
　　西字報登厦門來電云有一輪船名曰亞諾留更由外洋滿載火油駛往天津行至厦門福州中間海洋忽然火起船中人焚斃二十口餘由長洲輪船救赴厦門 
[火車失火]  
　　漢口訪事人云日前由漢駛往確山之火車行至廣水地方忽然失火霎時烈燄熊熊幾有不可遏抑之勢幸急施救僅焚燬所載貨物人口尚獲無恙然亦險矣 
[頭品頂戴調署四川總督閩浙總督錫制軍奏劾藩司摺]  
　　奏爲藩司年力就衰訓子不嚴據實糾參請旨分别懲處恭摺仰祈聖鑒事竊維求治首飭廉隅行法貴先自近未有上司政事不能清肅而能責屬吏不貪賄賂者也四川惡習每遇書吏出缺頂補者謂之頂參行賄者謂之參費因之侵挪公帑肆無顧忌是賄入私室而於公家取償言之實堪痛恨身爲大吏方禁革之不暇豈有不自修飭先蒙不潔以貽口實而長貪風乃四川布政使陳璚上年在臬司任内署理藩司適有頂參書吏索費甚鉅該吏黃智周因負重債愁急自刎近日其妻黃李氏亦以債逼服毒殞命僉謂陳璚之子分省補用道陳大誥實主持之在陳璚知情故縱固屬罪不容辭倘竟冥然罔覺亦屬聾瞶無用現值整頓庶務之時四川大省藩司重任以年老昏瞶之人濫厠其間貽誤匪細奴才到任後以其精力衰頺　公竭蹶諷以引退之義該員稱志殷報稱不敢圖安近更老病侵尋心神恍惚辦事每多顚倒錯亂萬難再爲遷就致滋叢脞之虞乃遍告寅僚屬爲婉勸均謂該員曾云待至明春始議歸計同人無從進言蓋冬令司庫收數較旺實所意不能忘耳夫引年固有明義戀棧尚屬恒情設公事勉可支持奴才何忍不爲涵蓄惟目下諸務勢將停擱若聽遷延必致全行隳廢且其子倚勢貪利荒謬絶倫去冬妄拿民婦鍾吳氏作爲廖觀音幾成寃獄幸經前署督世岑春煊督訊省釋遂卽畏罪遠避迨至岑春煊調任兩廣陳大誥卽由上海挾妾回川沿途觀者如堵播爲矣談旋復招集婦女乘坐水師砲船招摇西上奴才由鄂入蜀沿途風聞殊爲詫異當飭川東道賀元彬確查禀覆相符陳大誥回川後從恿其父於半月間撤換營官帮帶十九員之多若謂陳璚整頓營務何不早爲振作乃至將卸護督始行紛紛更易人言嘖嘖殆非無因奴才與陳璚在湘同官無餘極稱相得旣不敢因私而廢公亦不敢姑息以爲愛第念陳璚宣力有年平日循謹去歲捕拿拳匪尚有微勞刻下實因年老精神不能周到疏於防察合無仰懇天恩俯賜將四川布政使陳璚開缺原品休致以重地方陳璚之子二品銜分省補用道陳大誥應請旨卽行革職以示懲儆所有藩司年力就衰訓子不嚴據實糾參緣由是否有當謹恭摺具陳伏乞皇太后皇上聖鑒訓示謹奏奉硃批另有旨欽此 
[恭迎閩督]  
　　廣州訪事人云新任閩浙總督李勉林制軍交卸廣東撫篆擬卽赴閩履任日前閩藩周子迪方伯已札委金太守學獻馬大令良基來粤迎迓矣 
[鄂學將臨]  
　　漢口訪事人云新任湖北提督學政李柳溪大宗師於江西闈事告畢後將次來鄂履新日來學署書役等人已赴九江迎迓矣 
[粤臬啓行]  
　　漢口訪事人云新任廣東臬司王雪澄廉訪自奉恩命卽將所辦商務牙釐籖捐銀圓等局務次第交卸清楚詹吉九月二十八日啓行馳赴羊城任所 
[縣試有期]  
　　松江訪事人云日前府尊丁次軒太守接奉江蘇提督學政李蔭墀大宗師札文著卽舉行歲試等因遵卽轉札所屬華亭縣知縣陳仲陶婁縣知縣屈吉士兩大令出示曉諭定於十月二十日一體舉行縣試傳聞府試之期當在十一月二十日 
[革牧可危]  
　　已革廣東欽州知州李家焯縱匪殃民經督憲岑雲帥查明飭卽下之於獄兹接廣州訪事人來函謂當雲帥委員赴欽查訪時沿途收受呈詞數十紙均係控李革牧及某哨弁種種劣跡並有紳士若干人願具甘結證實其事倘將來查有不實願甘反坐云云委員遂於回省時列摺禀呈雲帥大約不能免於刑誅矣 
[補考軍政]  
　　松江訪事人云江南提督兼盛字全軍統領李壽亭軍門自吳淞防次回轅卽牌示轅門凡舉行軍政前次未到各員弁著於本月初三日補考是日到者爲左營守備現署前營章練塘守備蘇守戎慶隆上海右營千總杜千戎長發柘林營千總張復菴千戎通州某營千總李千戎春華共四員軍門升坐二堂命各就階前舉槍三擎作燃放之勢蓋亦武營中之具文也 
[軍節赴蘇]  
　　松江訪事人云本月初四日清晨江南提督兼盛字全軍李壽亭軍門鳴騶至郡城南門外大張涇官馬頭登舟導以小輪船赴平望等處查閱巡警軍并順道至蘇垣勾當公事大約三四日後卽須馳返節轅定於本月十二日點閱駐松四營及正副兩管新改之巡警軍操演 
[浙省官塲紀事]  
　　杭州訪事人云九月二十八日杭協郭副戎親赴東鄕巡緝并整飭營務蓋恐時屆冬令宵小叢興也○玉環營參將某參戎因事開缺鎭閩將軍兼閩浙總督崇留守札飭以提標候補參將鄭參戎祖蔭署理參戎奉札後卽赴省叩見撫憲聶仲芳大中丞俟中丞加札後卽當擇吉履新 
[潤郡官塲紀事]  
　　鎭江訪事人云新任江西布政使周瀚如方伯陛辭南下航海至滬小作勾留卽於本月初三日之晚附招商局江孚輪船泝江上駛道出鎭江常鎭通海道郭月樓觀察以及府縣各官均登舟投剌方伯接見如儀○新署江南狼山鎭總兵兼武衛楚軍統領李鎭軍本清捧檄赴任於月之初二日乘某輪船過京口水陸各營官弁均詣江上恭迎未幾卽鼓輪東下聞定於初四日接篆任事○鎭江下游釐捐總辦胡志雲太守前赴金閶謁見上憲禀陳開議銷場稅事宜兹已公畢於月之初二日附某輪船遄回 
[粤事叢抄]  
　　聞之廣州友人云粤東大吏將粤秀書院改爲兩廣學務處擇吉九月二十五日辦公○銷塲稅一事各省均派員赴滬會議粤東大吏派出王司馬秉必業已赴各憲轅禀辭起程矣○將軍都統各憲於九月二十五日假座八旗會館公請主考赴讌所以叙鄕情亦敦 
 
 

Page 3

 
 
宦誼也○粤中所産甜橙橘柚之類刻已成熟大吏派員采辦由某輪船載赴天津解交内務府○横州武生梁萬里具禀督轅請給印文購辦軍火以禦土匪隨奉督憲岑雲帥批示略謂據禀該武生擬前往香港備價購買軍火運回横州團練防禦需用等情並據將横州吳牧印文呈騐前來應准給照購運並候咨會粤海關監督曁照會英總領事分别繕送執照文憑一併檄發廣東海防善後局傳給收執○近日鐵路工程甚爲忙迫佛山鷹沙等處時有洋人往來九月二十三日之晚有甲乙二洋人携手同行道經是地驀遇匪徒八九人以爲可欺也欲施其胠篋探囊手叚詎料洋人身帶洋槍拔而轟之匪遂受傷而遞 
[縣試有期]  
　　昨日上海縣主汪瑶庭大令接准華婁兩縣移文内開奉新任江蘇學政唐札開著於本月二十日縣考等因大約日内卽將出示曉諭俾所屬士子一體遵行矣 
[戎旌旋滬]  
　　日前江南提標右營參將周子安參戎因公赴金陵謁見兩江總督兼南洋通商大臣魏午莊制軍兹已事畢於前日乘舟遄回 
[會勘租界]  
　　本邑西門外八仙橋迤西自二十七保八圖至三圖長浜一帶刻已闢爲公共租界工部局董擬卽開築馬路以便車馬往來洋商租地會丈局總辦陳明府曾培聞之函請上海縣主汪瑶庭大令會同往勘昨日午後二下鐘時大令命駕親臨督令耆亭丈量以便繪圖貼說呈請蘇松太兵備道袁海觀觀察核奪 
[花縣讌賓]  
　　上海縣主汪瑶庭大令定於本月初八日午刻在署中設筵宴客昨日遣丁持柬請山東候補道惠師嶠觀察本邑籌防局委員朱霞林明府英美等國公共租界讞員命鳴謙司馬襄讞委員王松丞明府法租界讞員魏蒓塢大令金匱縣知縣伊　齋明府江南提標右營參將周子安參戎 
[井有人焉]  
　　昨日午後本邑南巿花衣街棉陽里嘉泰錢莊學徒某甲送洋銀六十枚至油車街元大錢莊中途不知因何至萬聚醬園一失足顚入井内大聲呼救由園夥用繩縋起遣人送回所失洋銀倩人入井撈取 
[火頭判罰]  
　　本邑法界寶昌里某號房屋由應子香莊敬堂王金榮三人同居本月某日之晚八點鐘時火忽上炎冐穿屋頂警鐘旣鳴卽經救火會中人舁英法兩租界各洋龍救熄事後捕頭查悉應等曾倩日商三井洋行保火險銀二千五百兩因連傭婦王張氏拘入捕房昨日解送公廨讞員魏蒓塢大令研訊之下應等同供是時小的等均不在家不知如何起火大令商之法總領事署魏繙譯官判罰應洋銀一百元莊王罰二百五十元以示之儆 
[美儒講約]  
　　今晩八點鐘時美儒李佳白先生在六馬路格致書院宣講庚子年拳教相閧後中朝與各國所立條約有志時務者尚其稍分片刻之閒入座靜聽乎 
[重懲賭棍]  
　　著名流氓陳有成葉仁茂前在賽馬廳前設攤糾賭經捕頭派令某包探往拿陳葉起而抗拒將探夥樓土金戳傷旣而包探陳金標等將陳葉拘獲昨日解送英美等國公共租界會審公堂襄讞委員王松丞剌史研詰之下陳葉同供小的等設賭時樓來索賭規因之互扭所傷之處不知剌自何人尚求明察剌史商之英總領事署繙譯官迪比南君判令將陳責五百板收禁西獄一年葉笞責三百板收禁西獄半年期滿之後分别遞解回籍 
[上海官塲紀事]  
　　新疆巡撫潘中丞委候補通判孫潤生别駕前來採辦各項機器昨日抵埠即命駕赴道轅謁見蘇松太兵備道袁海觀觀察繼至上海縣署投剌拜會縣主汪瑶庭大令以禮欵之○上海縣主汪大令探悉本科江南副主考紹星使昌將次到滬入部覆命因於昨日派令差役赴小東門外招商局金利源碼頭伺候○新任駐滬法總領事署繙譯官魏武逹君下車伊始曾詣道縣各署投剌拜會昨日午後縣主汪大令親往答拜 
[上海縣署瑣案]  
　　王吳氏控王子培騙據謀地等情前晚縣主汪瑶庭大令升堂研訊王華生供稱小的係法華鎭人年一十有八去年被前地保王子培所騙將嗣母吳氏之田二畝私立代單據價賣於伊據上書明待嗣母去世後互易田單計洋銀一百元祗收五十元事爲嗣母查知據情呈控王子培始將代單據退還逼令小的生母張氏繕立賣據劃去房屋兩間叩求訊究陸大順禀稱小的現當地保華生立代單據賣地時小的雖曾蓋戳然究竟收得價銀若干並不知悉王子培供華生向小的借去洋銀一百元自願立一代單據將伊嗣母吳氏之田賣與小的迨吳氏控案伊生母張氏願另立賣據將房屋兩間賣給小的今將筆據呈案求賜塗銷所有洋銀一百元願撥入善堂以充公欵大令判責華生二百板交人保出限一禮拜内措繳洋銀一百元○整容匠劉裕興投巡防北局控其夥姜三發强借逞兇等情由局員某君解送到縣大令研訊之下劉供小的係江西某縣人在治下開設剃髮店雇姜爲夥每日得錢若干將六成提給小的昨日忽欲向小的借貸洋銀四元小的不依伊突將剃刀戳傷小的求恩究辦姜供小的每日所得錢文均存劉處共計五千餘文向索圖賴以致互毆大令判責姜二百板交人保出一面飭差查明有無存欵禀候核奪○吳文富偕其弟文福控醫生張頌清悔賴掯贖等情前日大令提張研訊二吳同供故父在日將墳地二畞數分向張抵押洋銀四十元今小的等備齊本利向之贖取被張掯留求恩公斷地保所禀大略相同張供二吳所押田單在從姪桂生處與小的無干桂生供此單昔年由祖父收押據上載明抵洋銀一百二十元小的不知坐落何處去年已轉抵與龔某求恩明察大令飭吳備齊洋銀一百二十元再加利息八十元將單贖回 
[馬路工程局瑣案]  
　　昨日南巿楊家渡脚划船户顧小二金阿四馬石元余阿生馮金連馮連生因爭泊船以致格鬥旋扭至捕房聲訴起釁原由捕頭令轉解馬路工程局總辦翁子文太守倩襄讞委員黃衡堂二尹研訊交管帮人馮阿四保去○昨日浦東元隆昌布店傭人徐彩郎向南巿馬路旁某店購取香烟不知因何被七十七號落差華捕周忠林猛擊某號巡街捕見之將周拘入捕房捕頭令轉解工程局黃二尹研訊之下以巡捕不應在外滋事禀請總辦翁子文太守斥革犯名○太平碼頭安康小客棧夥朱其仁扭棧客趙保生至工程局請追所欠棧資洋銀五十餘元迭經黃二尹研訊斷令趙照帳歸楚趙一味延約二尹遂於昨日帶案復訊移送上海縣署請縣主汪瑶庭大令訊追○竊賊張阿生行竊某姓家衣服三件携之而出被巡街捕查見解入捕房捕房令轉解工程局黃二尹向之研訊認竊不諱遂判責一百板飭捕驅逐出境不准逗留 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[約束巡勇]  
　　漢口興辦清道事宜已登前報兹得彼處友人手翰悉局中尚有約束巡勇規條爲特續登於後其文曰漢口清道總局諭各巡勇知悉爾等如願充當巡勇必須遵守以下所開章程辦事兹特刊發多張以便爾等各領一紙閱看明白或講解熟悉情願遵守再領保單照章取保送局報名毋得自誤特諭計開清道局巡勇簡明規條十四欵一巡勇務要遵守清道局規條辦事其餘外事一概不准管理一巡勇管理的地叚及居住的處所須聽本局委員指定不許自便尤不准私脫號衣一每日班時刻由局派定不得遲誤勿許擅離每一班站立四點鐘每日輪兩班三個月内不准告假一每日應該輪到上班時候須於前一刻飽餐飯食整理衣裝預備走到所派地叚恰好時候合式不遲不早一巡勇值班已滿　點鐘之後照章應該換班然必須等下一班巡勇到了地叚接班之後方可離班勇一值班時候一定要立在街上或於應派地叚之内來梭巡卽使遇雨亦不得走上人家階洞尤不可走入屋内一值班時候要專心當差不准吸食水烟紙烟亦不准購吸食物一上街見有推路貨物貨擔隨時阻止如有因事相駡打架等事立時上前勸阻如果不服卽使其人動手毆打該巡勇亦勿回手且將其人帶局辦理不准擅自打人尤不准得人絲毫財物查出重辦一巡勇派班時勿許到店鋪民家坐談退班後亦勿許到烟館娼寮戲館遊惰尤不准聚夥賭錢犯卽重懲不貸一每日天將明時各將自已本叚街巷渣滓打掃潔凈由清道夫運送到局中所指地方上傾棄一不准三五人聚攏一處交頭接耳務須各按地叚站立上街時亦不許勾肩搭背尤宜脚步整齊一遇有不合清道章程之事宜善言相告勸其遵依不遵再行扭局不得開口用惡言駡人一號衣雨衣等件平日應須收拾潔凈不可損失脚上宜穿快靴除第一次由局發給外嗣後應須該勇自備並須自備油靴如違即由局扣餉代買一局中隨時增定新章均須一律遵守 
[南巿捕房紀事]  
　　萃豐馬頭某姓家婢女王小林被家主凌虐不堪遂於昨日午前乘隙逃至浦濱水巡捕見其形跡可疑帶至捕房捕頭令留候家主來領 
[南巿騐棉局紀事]  
　　昨日南巿騐棉局巡丁查得鄕民龔維新張金根陸徐根三人所販棉花均有水漬爰一并解至局中局員何吉生明府升座研訊判令將龔張各責一百板陸枷號十日○日前花販張秋生用水攙入棉花經局員何明府查獲研訊之下判令枷號一禮拜兹忽患病遂命帶案疎枷釋之使去 
[英美租界公廨晚堂案]  
　　前日女郎傅桂英投公廨鳴寃至晚讞員鄧鳴謙司馬升堂研訊桂英深深俠拜低囀鶯聲供稱奴年一十有七前被歹人誘來上海售與陳姓爲妾迄今已歴五年兹者陳别有所歡將奴置之不顧不得已略訴苦衷求發善堂擇配司馬允之○王學儀投案鳴寃司馬研訊之下王供稱小的係淮安府屬鹽城縣人在滬當小工眷口寄居虹口某里邇因虧欠房租一月被房主大龍子驅逐出門無家可歸求恩作主司馬飭役帶往查明如果大龍子實有不合立卽帶案訊懲 
[英美租界公堂瑣案]  
　　韋和尚藉端將張沈氏毆傷報中包探陳金標獲送至案襄讞委員王松丞剌史判責三百板枷示三日○殷子田向英商謙和洋行定購各貨延久不出控由英領事照會公廨昨日讞員鄧鳴謙司馬　差恊探將殷提案剌史略予研詰飭押候訂期會訊○某洋婦控傭婦孫沈氏竊取金練一條剌史以指竊無憑將多開釋○俞周氏誘得張陳氏之女蓮英倩周張氏賣與陳甲家爲婢報由包探錢盈堂獲送至案剌史判令將俞周氏責手心三百下周張氏從寛開釋蓮英交張陳氏具領○行刦新陽縣公豫典肆之盜犯李太糶偕其妻張氏匿跡滬上永安客棧經新陽縣捕役會同英界包探竇如海拘獲昨日解送至案剌史飭押候訊明連贓移解新陽歸案訊辦○王月亭在福州路迤西開設炒麫店每至夜深坐客雲集酗酒打降之事幾於無日無之昨由包探方長華將王解案剌史判罰洋銀一百元 
[法租界公呇瑣案]  
　　本月初一日之夜公館馬路朱成大布店被賊竊去洋銀金戒指衣服等件報經包探查獲賊犯王阿狗沈榮生楊阿寶董福興吊到原贜解案請訊王阿狗供此案係小的所犯與沈等無干沈等同供小的等並不犯竊讞員魏蒓塢大令商之法總領事　魏繙譯官判將王枷號一月責五百板沈等從寛開釋各贜給失主具領○同順祥鞋店主劉漢全遣其夥魏順章向英界盆湯弄森茂昌綢莊騙取織絨鞋面一百六十餘雙質得洋銀數十元乘間逃逸報捕後捕頭令包探將魏拘入捕房昨日解送至案大令著將吊到之贓先給失主領去并令繳還質本若干魏押交劉到案訊核○龔士林之妻某氏至某老虎灶購水遺失金戒指一枚由老虎灶夥曾華富拾得氏偵知冋之索還許酬洋銀五元曾不允旋墍兌得洋銀若干與老虎灶主夏大俵分氏忿極投報捕房昨由包探拘曾送案龔聲訴前情曾供小的拾得金戒指商之夏大夏謂必歸還故向慶雲銀樓兌得洋銀十一元九角給夏三元餘被夏友取去夏供曾將金戒指變換洋銀置備衣服冋小的告辭小的冋龔告知因此挾嫌誣指大令判責曾四百板夏交人保出聽候查明再核鄧述堂訴稱小的在公館馬路開設水　袋店被店夥張四寶竊去五十六枝爲此送案請究張供小的曾虧欠洋銀八元並未竊取烟袋大令著押候復訊核辦○郭秉卿訴稱小的在自來火行街開設烟館昨被煮烟人王阿寶借端毆傷叩求驗明懲辦王供小的在西新里某姓家煮烟郭前與小的有隙此次偶相爭論並不行兇大令准交人保出聽候查明核辦○泰昌祥店主徐某訴稱店中二次被竊洋銀二百零九元報經包探查係店夥吳寶珠所竊因之送案請訊吳供小的所竊洋銀除置備衣被外均已用罄大令著將所置各物還徐不敷之數候再嚴追○六月某日楊仲逹控旗人定良定超昆季託稱代領護照運米出口騙去洋銀三百元等情大令訊供押追在案迄今已屆五月定良在押患病日漸沈重由管押西捕禀知大令昨日大令飭傳楊研訊楊供伊兄定超浼某西人向小的擔保意欲出外調停大令著邀同保人來案具保如不到案卽將被告關釋○信興洋行失去對時表十餘枚將管事人譚子廷出店人楊愛生送案請追經大令訊取口供著譚存洋銀一百五十元待破案後發還楊押候追繳詎料譚繳存洋銀後卽被買辦某甲辭歇忿甚投案禀請追還昨日大令提案復訊楊供小的無力賠償求恩寛宥大令謂譚旣辭歇理應將洋　歸還惟主人失物責有攸歸著於下禮皋三復訊核辦○沈炳生行竊某客棧衣服數件被棧主拿獲送案請辦大令判責三百板 
[美租界捕房紀事]  
　　昨日賭徒陳龍龍于蘭童在寶勒路某號屋内因賭起釁互相兇毆旋復扭至捕房嘵嘵申訴捕頭以若輩均非　類申斥數言揮之使出○昨日偷兒吳金生掩入公和祥馬頭某號棧中竊取所儲舊鐵携經新記浜被四百四十六號巡街所見連贓帶入捕房捕頭令押候解送公堂禀請讞員鄧鳴謙司馬懲辦○前晚偷兒徐阿金濳入吳淞路四百七十號門牌某姓家竊得皮衣數件携至路上被包探顧福生邏獲解入捕房捕頭令押候解送公堂禀請究辦 
 
 

Page 10

 
 
   
 
 

Page 11

 
 
   
 
 

Page 12

 
 
[陳奏報普慶安瀾摺十三日]  
河南巡　　　　工事務臣陳夔龍跪奏爲豫省黃河霜降安瀾恭摺馳陳仰慰聖鑒事竊臣始将查勘黄河兩岸河勢工程情形並向　　期繕攢具奏在案查本年黃河水勢漲發較　未交庚伏甘肅甯夏府已報水誌長至九字以上陜州萬錦灘亦接　陡長來　　　且旺兩岸各廳埽壩在在吃重幸料石應手隨蟄廂抛得資抵禦臣蒞任之始各工大致俱已漸臻穩定乃節近秋分萬錦灘又陡　水二尺五寸奔騰下駛力動搜淘以致各廳業經廂修高整墦壩又見刷蟄而上南廳臨黃工叚綿長涃勢南圈吃緊各工蟄塌九　當經分飭加意盤築務求堅實並於迎溜扼要之處添抛磚石以資挑護而固要工兹於九月初五日節交霜降兩岸八廳工程一律修築普慶安瀾此皆仰賴我皇太后皇上至誠感格河神默佑是以本年河水雖大仍得保護無虞臣欣幸之餘倍深寅畏當卽率屬恭詣省城大王將軍各廟虔誠祀謝並飭兩岸道廳各就本工廟宇敬謹致祭用答神庥所有尤爲出力各員開缺河南布政使延祉前署布政使按察使鍾培布政使瑞良當此庫欵匱絀之際均能勉力兼顧河防先後籌濟工　辦理得以無悮二品頂戴前署開歸道候補道陳履成開歸道曹福元二品頂戴河北道馮光元均能相機策應調度合宜有裨修守奏派總辦河工一切事宜二品頂戴指分江蘇試用道袁照藜往來兩岸任事實心不辭勞瘁開封府知府石庚督同沿河州縣催料集夫不分畛威均屬著有微勞合無仰懇天恩俯准將延祉鍾培瑞良一併從優議叙陳履成馮光元袁照藜均請賞給正二品　　封典曹福元請賞加二品銜石庚請以道員在任候補其餘出力人員連上年存記各員已届兩年彚保之期查河工安瀾保案定額准保文職二十員武職酌保數員又經理河防另欵辦石防險之員原額亦准保奬二十員現在河防局雖已歸併八廳公所而應用委員如經管錢糧及採石辦工各項仍係必不可少兩年以來不無徵勞足錄可否容臣援案擇尤分别酌保以示鼓勵之處出自逾格鴻慈除飭將該司道府履歴咨部外臣仍當督飭道廳營汛照常實力修防並籌備來歲工儲斷不敢以時逾霜清稍任疏懈所有恭報霜降安瀾並請奬出力人員各緣由謹循例恭摺由驛馳陳伏乞皇太后皇上聖鑒訓示謹奏奉硃批另有旨欽此 
[山東巡撫張奏特叅知縣不職請旨革職歸案審辦片十四日]  
　　張曾敭片再據布政使吳廷斌按察使豐伸泰詳稱訪聞五台縣知縣王德潤信任官親指分河南分缺間用典史李茂林有縱容丁役詭串　弊藉案勒罰需索各情事委員前赴該縣確查多有實據自應從嚴參辦以儆官邪詳請奏參前來臣查州縣爲親民之官必須　已奉公方爲無負厥職兹據詳王德潤貪縱如此何可姑容除已委員前往摘印代理並提全案人証飭發太原府澈底根究外相應請旨將五合縣知縣王德潤指分河南分缺間典史李茂林一併革職以便歸案審辦理合附片具陳伏乞聖鑒再所遺五台縣知縣員缺按照咨留章程此次應歸部選合併陳明謹奏奉硃批著照新請該部知道欽此 
[密雲副都統于奏籌欵設立蒙養學堂摺十四日]  
　　奴才于珊跪湊爲密雲駐防籌集經費先行設立蒙學堂以樹根趾而育人才恭摺具陳仰祈聖鑒事竊奴才恭讀光緒二十七年八月初日上諭作育人才端在修明學術著各省所有書院於省城均改設大學堂各府廳直隸州均設中學堂各州縣均設小學堂並多設蒙養學堂切實通籌舉辦等因欽此並准京都大學堂頒發各項課程前來杳密雲駐防八旗十六員佐領下舊設有官學十六座委因近年生齒日繁漸次折漕物貴銀賤兵衆生計日蹙餬口尚在拮据若責令子弟攻讀實多力有未逮是以名旗官學入學之子弟率皆寥寥無幾惟查京師宗室覺羅八旗官學均已改設中小學堂密雲駐防生齒蕃滋教育尤爲急務奴才與恊領等相商非改設學堂不足以培根本而隆作育廼經費一時難集鉅欵擬將舊有官學擇其有名無實者悉爲歸併先行設立蒙養學堂三座因各旗幼童失學者多根柢尚淺又兼限於財力中小學堂之課程一時難以驟躋故先立蒙學以開風氣而立中小學堂之基礎其學生年在九歲以上十三歲以内每佐領下擇其聰頴者保送四名共定額六十四名三年卒業再傳六十四名作爲二班俟數年後經費籌足卽添設小學堂以蒙養學卒業學生升入所有章程悉仿大學堂頒來蒙學課程辦理暫由本營延請品端學粹之士每學一人充當教習盡心教導綜其要旨厥有四端專宗孔孟以明人倫敦崇實學以端趨冋講解禮義以厚風俗先行試辦以樹根趾有是學以立基上焉者固深悉無難其次以陶鎔有具並派委協領章京等充當總辦監督提調等官其書籍先儘應需者購備已擇　九月初二日開學惟是興辦學堂籌欵爲先密雲駐防除由部請領兵餉之外每年僅有八旗官學心紅銀八十兩别無絲毫閒欵更兼官兵生計維艱鮮有殷實之户奴才與恊領等至再籌商無米之炊實難接濟是以倡率不拘數目量予捐助年餘來集腋成裘只能捐銀一千一百兩續函准盛京將軍增祺母命捐助學堂經費千兩錦州副都統秀昌捐助銀一百兩以上共捐集銀二千二百兩發商生息年可得利二百二十兩並舊有官學心紅八十兩常年經費已有的欵三百兩除總辦監督提調等官均不開支薪水共教習一員每年開支刺脩銀一百五十兩學生六十四名每名月給膏火之資東錢一千每年需銀一百二十兩所有月課年課奬賞花紅每年需銀三十兩奴才仍與恊領等悉心籌措俟有成數卽多設蒙學以資造就數年後籌有鉅欵卽禀請大學堂揀派教習設中小學堂以期教成駐防八旗之通才仰副朝廷百年樹人之至計所有密雲駐防籌集經費先行設立蒙養學堂以樹根趾而育人才緣由除咨報京師大學堂立案外謹恭摺具陳伏乞皇太后皇上聖鑒謹奏奉硃批管學大臣知道欽此 
[山西巡撫張奏命婦節烈可風籲恩准予旌表摺十四日]  
　　山西巡撫臣張曾敭跪奏爲命婦節烈可風籲懇天恩准予旌表恭摺仰祈聖鑒事竊維舍生矢志巾幗之殊操襄烈闡幽朝廷之盛典兹據布政使吳廷斌轉據鳳臺縣知縣朱鴻文等呈稱查有烈婦陳蔡氏係河南陜州文生蔡景芳之女山 
 
 

Page 13

 
 
西介休縣知縣陳模之子婦同知銜分省試用知縣陳名振之妻年二十歲歸名振僧侍介休縣任所孝舅姑和妯娌曲盡婦職光緒二十九年春問名　染時疫垂危氏衣不解帶侍奉求　願以身代二月十三日名振病亡無子氏卽思自盡以殉經家人勸止遂勉　飲食以慰勇姑而暗中飲泣志益堅三月初九日往奠松歸濬自仰藥初十日身故年二十二歲委屬以死殉夫節烈可嘉該員等誼同桑梓見聞旣確不忍聽其湮没卽造具事實册結聯名　懇具奏等情前來臣覆維沈淵表義獲紀述於唐篇括髮盟心邀褒崇於宋策凡此　芳之足式宜扶人紀以同昭該烈婦陳蔡氏生自　門克修女誠痛夫亡而亡身甘就死以如歸媲玉扉把玦之貞允　奇節稽史乘表間之典宜荷榮褒合無仰懇天恩俯准旌表以彰節烈而維風化除將事寶册結咨部查照外謹會同山西學政臣　嘉琛恭摺陳請伏乞皇太后皇上聖鑒謹奏奉硃批著照所請禮部知道欽此 
[巒雲副都統于奏命婦捐助學堂經費請旨旌奬片十四日]  
　　奴才于　片再查定例官紳士民於地方善舉有捐助千兩以上者例得請旨建坊給子樂善好施字樣今密雲駐防設立學堂經費難　經奴才函准陞任盛京將軍奴才增祺遵其母一品命婦瓜勒佳氏之命慨助興辦學堂經費銀一千兩伏思密雲官兵近年生計維艱設立學堂籌欵不易若非得此鉅欵實難舉辦查將軍之母瓜勒佳氏教子有方愷悌爲懷自隨任後除按時贍顧同族戚屬不計外每年周濟各營無倚靠之孀婦孤女等銀一百數十兩併於二十七年夏季因本營兵餉不繼立部資助銀千餘兩分散衆兵今因興辦學堂又復慨捐銀一千兩實屬篤念桑梓樂善不倦覈與建坊之例相符合無仰懇天恩俯准給予成京將軍增祺之母一品命婦瓜勒佳氏樂善好施字樣　其本家自行建坊以示旌奬而昭激勸之處謹附片陳請伏乞聖鑒謹奏請旨奉硃批著照所請禮部知道欽此 
[山海關副都統倭奏報補行考騐軍政片十四日]  
　　倭恒額片再查山海關駐防八旗官兵除平時按期操演每年秋季由副都統校閱一次並巡閱所屬永平府冷口喜峯口羅文峪等四處官兵秋操歴經辦理在案復於光緒二十七年准兵部來咨現值軍政之年各省駐防考騐旗員册籍限於十月内送部核辦等因前來奴才前因聯軍在境奏請暫緩一年今屇期滿自應認眞考驗奴才遵將山海關駐防官兵軍政馬步騎射認眞考騐畢卽於九月十一日帶印起程前赴永平府四處駐防考騐軍政並巡閱秋操所有關城地方稽察操防一切事宜照例責成兩麗協領圖勒筆善蘇倫布等細心嚴察認眞督飭不容少懈其考騐等五處官兵軍政及馬步騎射秋操情形容俟奴才校閱竣事再行恭摺奏報外所有恭報奴才補行考騐　政並巡閱所屬四處秋操帶印起程日期理合附片奏聞伏乞聖鑒謹奏奉硃批知道了欽此 
[山東巡撫周奏另行揀員請補要缺知縣摺十五日]  
　　頭品頂戴兵部尚書銜山東巡撫臣周馥跪奏爲另行揀員謂補要缺知縣以資治理恭濳具陳仰祈聖鑒事竊查福山縣知縣李舒馨調補泰安縣知縣遺缺前經臣以曾任實缺候補知縣陳公亮奏補恭奉硃批吏部議奏欽此旋准部議以陳公亮因勸辦志林等省順直振捐出力經直隸總督臣袁世凱保奏曾補本班以同知直隸州知州仍留原省補用其知縣原班已斷所請補授福山縣知縣應毋庸議應令另行揀選等因當經行司道辦在案查福山縣知縣係沿海繁難要缺照例章應先儘曾任實缺候補進士卽用人員酌補兹據布政使胡廷幹按察使尚其亨查有卽用知縣端木棻堪以請補福山縣知縣等情會詳前來臣查端木戔現年四十五歲福建候官縣人由附生中式光緒十一年乙酉秋本省鄕試舉人二十四年戊戌科大挑二等會試中式貢士殿試三甲朝考三等引見五月十一日奉旨以知縣卽用欽此簽分山東六月初一日領照十二月二十四日到省該員明允駕誠曉逹吏治以之請補福山縣知縣洵堪勝任與例亦屬相符相應仰懇天恩俯准以卽用知縣端木棻補授福山縣知縣　於地方有裨銜缺相當毋庸送部引見亦毋庸聲叙參　除咨部查照外理合恭摺具陳伏乞皇太后皇上聖鑒勅部核　施行謹奏奉硃批吏部議奏欽此 
[山東巡撫周奏知縣呈請修墓片十五日]  
　　周馥片再據正任鉅野縣知縣陳養源禀稱祖墓年久失修請開缺回籍修理等情由布政使胡廷幹詳請核辦前來臣查陳養源係由進士卽用知縣箋分山東因趙家菜圍等處合龍出力保准俟補缺後以直隸州知州用並加同知銜補授今職光緒二十八年九月十五日到任二十九年二月二十五日調省卸事今請開缺回籍修墓並無經手未完事件應即照准所遺鉅野縣知縣篔缺係外調要缺應請扣留外補除分咨查照外理合附片陳明伏乞聖鑒謹奏奉硃批吏部知道欽此 
[山東巡撫周奏請截留漕折京餉以濟要工摺十五日]  
　　頭品頂　兵部尚書銜山東巡撫臣周馥跪奏爲籌堵利津縣境寗海莊黃河漫口情形並請截留本年漕折銀兩以資工用恭摺具陳仰祈聖鑒事竊臣於八月二十五日出省勘工曾經奏報在案查寗海莊臨海民堰向歸民修民守自光緒二十三年前撫臣李　衡奏明改歸官守作爲官堤惟堤薄河曲南衝北　歴年困於修防本年伏汛盛漲漫决後秋汛日漲一日大溜直射口門兩　塌刷愈寛該處附近工尾本可留作分洩入海支河但置而不堵水無歸束必須展築大堤數十里遷徙村莊甚多工大費繁而漫水汜濫太寛築隄亦無從措手祇有先就口門堵塞俟合龍後察看情形如能籌出經費展隄退守再行相機妥辦前經臣督同臬司尚其　等履　丈量口門現寛一百五十二丈西壩水深二丈三四尺東壩一丈六七尺不　中洪三丈一尺約分正河溜七成現在節屇霜清急需購辦料物擇日興工惟深水進占工料較鉅通盤核計約需經費銀四十五萬兩查東省向遇堵工皆係截留漕折京餉本年京餉全解武衛右軍兵餉祇有漕折一項不足三十萬兩擬請全數截留撥歸工用不敷銀十六七萬兩山東司道各庫無 
 
 

Page 14

 
 
可濳撥當此部庫支絀臣不敢請發部欵擬於上年奏准之七項常捐收起欵内並於加提州縣地糧盈餘匀撥湊濟惟本年漕折須至年底收齊緩不濟急未便坐待惟有就司道各庫勉强騰挪一面酌調先鋒營勇二三千名帮同工作藉省經費一面招集被水災民以工代振臣當嚴飭在工司道各員迅速䟎辦務期及早合龍以蘇民困而慰宸厪臣於九月初三日自寗海折回沿途查勘秋汛搶險現已漸次平穩沿河災民屢次振濟均屬安　未被災之區秋禾收成豐稔臣於初六日回省清理諸事所有籌堵利津縣境寗海莊黃河　口情形並請截留本年漕折銀兩緣由謹恭摺具奏伏乞皇太后皇上聖鑒訓示謹奏奉硃批户部議輿欽此 
[山東巡撫周奏號商採買南米轉發平糶片十五日]  
　　周馥片再據登萊青道李希杰禀稱登州萊州兩府屬地瘠民貧内地産米無多不敷民食全賴奉天江南等省糧米接濟現在奉省歉收南省米糧禁運出口烟台一帶自六月被災以後糧價騰貴必須設法平糶以濟民食查有益順盛東洪泰等商號願赴上海鎮江蕪湖等處採買大米二萬石由上海附搭輪船運赴烟台轉發各處平糶由該道塡給護照凡沿途經過關卡免完釐稅照驗放行以期迅速仍不准夾帶私貨等情前來除分咨查照外謹附片具陳伏乞聖鑒謹奏奉硃批户部知道欽此 
[兼湖廣總督端奏揀員請補道員要缺摺十六日]  
　　頭品頂戴兼署湖廣總督湖北巡撫奴才端方跪奏爲揀員請補道員要缺以資治理恭摺仰祈聖鑒事竊照湖北漢黃德道岑春蓂升任湖北按察使所遺員缺係繁疲難三項要缺例應由外調補接准吏部知照在案查漢黃德道一缺兼管江漢關監督及各國通商交涉事務駐劄漢口責重事繁非明體逹用熟悉洋務之員難期勝任奴才督同藩臬兩司於湖北實缺道員中逐加遴選如鹽法武昌道繼昌荆宜施道余肇康安襄鄖荆道貴壽均歴　未滿於例未符督糧道譚啓宇現在辦理清丈屯田事宜端緒甚繁正資清理且於洋務交涉事宜未有歴練未便更調一時實無堪以調補之員惟查有湖北補用道梁敦彦現年四十五歲廣東順德縣人由監生遞保知縣光緒二十四年湖北槍砲廠告成在事出力各員案内奏保免選本班以直隸州知州儘先選用二十七年請奬剿捕長江富有票匪出力各員案内奏保免選直隸州以知府儘先選用並加鹽運使銜是年六月在順直振捐案内報捐道員雙月選用二十九年二月經本任湖廣總督臣張之洞在兩江總督署任内奏保送部引見五月十七日由吏部帶領引見奉旨梁敦彦著發往湖北以道員補用並交軍機處存記欽此本年五月經奴才於請奬湖北辦理洋務各員案内附片奏保該員堪勝使才奉旨梁敦彦著交軍機處外務部存記欽此查該員識練才長宅心端正係同治年間頭班出洋學生曾在美國克弗大學堂肄業十年深通泰西語言文字曉暢各國情事承辦湖北洋務十餘年交涉糾紛該員不激不隨措置悉臻妥洽以之請補斯缺洵堪勝在雖調缺請補於例稍有未符惟人地實在相需例得專摺奏請具查斯缺同治元年六月前督臣官文前撫臣嚴樹森會奏以候補道鄭蘭請補十年正月前督臣李瀚章前撫臣郭柏蔭會奏以候補道李明墀請補先後均奉特旨允准在案近來漢口鐵路通行交涉事務繁難十倍從前現值改訂商約廣拓租界之際尤非明習外情深識大體之員不能因應咸宜該員事理詳明操守廉正久爲各國領事所推服經手辦結交涉艱鉅之案多起洞中肯綮裨助宏多與斯缺人地相宜一時實無有出梁敦彦之左者合無仰懇天恩俯念員缺緊要准以梁敦彦補授漢黃德道兼管江漢關監督事務實與吏治商務均有裨益該員係特旨補用道員請補道缺銜缺相當毋庸送部引見所有揀員請補道員要缺緣由理合恭摺具奏伏乞皇太后皇上聖鑒訓示再湖北巡撫係奴才本任毋庸會銜合併陳明謹奏奉硃批吏部議奏欽此 
[熱河都統松奏知縣留歸熱河補用片十六日]  
　　松壽片再前准部咨議覆前任督臣李鴻章條陳熱河變通同知州縣補缺章程内開准照順天差委之例由都統於直隸曾任正途候補同知州縣人員内擇其熟悉口外情形者指名咨調差委到郡後果能講求吏治留心蒙民情形准其隨時奏留熱河補用等因行知在案兹查同知銜候補知縣蘇鼎銘係湖南長沙縣人投効湘楚淮練各軍辦理文案由監生於光緒十八年遵新海防例報捐巡檢指分直隸試用十九年二月驗看四月到省旋經調熱差委二十年到郡一年期滿甄别是年十一月委署朝陽縣三座塔巡檢二十一年十月十二日交卸二十四年十一月因丁祖母承重孫憂回籍守制二十六年調充義威營幫帶二十七年四月服滿五月遵新海防例捐升府經歴仍分原省試用騐看後於十一月到郡二十八年四月遺撤義威營札委代理　平縣知縣是年七月因帮帶義威營防堵出力奏保俟歸知縣班後加同知銜八月初九日奉硃批著照所請欽此又因二十七年勦辦建南股匪並拿獲匪首李汶武出力奏保免補本班以知縣仍留原省　候補班補用經部議覆於二十八年八月十六日奉旨依議欽此行知在案十二月十八日交卸濼平縣篆務二十九年八月初五日經部帶領引見奉旨著照例用欽此當卽領照起程二十五日回熱呈繳執照查該員年力正强才具明敏久在口外於地方情形最爲熟悉並委辦一切事宜均臻妥善並無貽誤自應奏請留熱補用俾收指臂之助謹附片具陳伏乞聖鑒訓示謹奏奉硃批吏部知道欽此 
[熱河都統松奏徵收五行斗稅銀兩報銷摺十六日]  
　　奴才松壽跪奏爲徵收五行斗稅銀兩報銷遵章由題改奏仰祈聖鑒事據熱河道錫恒詳稱承德府併豐寗灣平二縣經徵稅務承德府每年額定銀五千六百九十八兩五錢五分三釐四毫豐寗縣每年額定銀二百三十兩六錢四分一釐濼平縣每年額定銀二百四十二兩三分九釐例應儘收儘解向由直隸總督按年奏銷嗣因口外錢榖案件改歸熱河辦理經部議覆自道光八年爲始由熱河道詳候都統核辦所有承德府及豐濼二縣光緒二十八年分徵收五行斗稅錢易銀兩由道覆核明確共請銷解費　房書役家人飯食紙張筆墨等項與部定銀數相符分别造具册結詳請奏報前來奴才查得承德等府縣徵收稅務例應儘收儘解 
 
