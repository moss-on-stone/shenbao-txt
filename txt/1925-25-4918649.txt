# 1925 - 25 - 4918649

 

Page 1

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *   
 
 

Page 2

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *   
 
 

Page 3

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *   
 
 

Page 4

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *   
 
 

Page 5

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *申報第二張 
時評 
[時局之表裏（冷）]  
　　今日之時局當分表裏兩方觀察之表面之洶洶是另一件事表面之調解是亦另一件事故就表面情形以測將來之和戰决不能知和戰之實際也 
　　近日以來策術之士每用釜底抽薪之法故時局之變化每覺突然而起猝然而落用兵則運動内叛行事則借助旁敲堂堂對陣實所罕見特其事有效有不效而離奇之傳說所以與奇突之變化互相出没也 
　　不然苟就表面以言近來種種爭執之因大抵簡單明瞭而易决何以每至固結不解者哉局外之人民競於表面奔走之抑何愚也 
國内專電 
　　北京電世（三十一）閣議討論蘇事以距結束時尚早未决定盧吳王聯電請裁導淮督辦决裁撤又交部提擬添技正四技士六决照辦（三十一日下午八鐘） 
　　北京電盧永祥張宗昌問題段側頗注意　　北京電政府息張宗昌分别任命江蘇官吏盧電甚牢騷段派曹某等赴寗滬調停今日行（三十一日下午八鐘） 
　　北京電吳光新長蘇盧永祥調任陸長張宗昌爲江蘇督辦今日段電徵張作霖同意得覆即發表（三十一日下午八鐘） 
　　北京電張宗昌請任朱有濟江海關督王琦紙烟捐總辦李祖夔上海知事務速發表　　北京電張宗昌電保常之英滬警廳長 
　　北京電盧永祥電辭督辦及宣撫 
　　北京電段擬曾毓雋督辦滬市政 
　　北京電吳光新世（三十一）到滬東（一日）電段已與浙孫方開始協商總期江浙不衝突 
　　北京電段電王揖唐斡旋江浙並囑發起江浙將領會議商弭兵辦法（一日下午八鐘） 
　　北京電東（一日）善後會開幕代表到約百人趙爾巽主席段致答詞閣員由龔致答詞星期三開委員會使團美使親到餘派參贊各界參觀約百餘人（一日下午一鐘） 
　　北京電善後會到八十六人民黨彭養光到汪兆銘于右任柏文蔚未到但胡景翼馮玉祥代表均到中外賓到二百餘李鵷駱通贊禮年長者趙爾巽主席段就席許世英報告籌備經過段致頌詞龔心湛代閣員致頌趙爾巽致答齊向國旗三鞠躬奏國樂在瀛台攝影散（一日下午八鐘） 
　　北京電鹿鍾麟劉郁芬宋哲元派李興中汪秉乾王乃模張維藩出席善後會吳光新派陶米軒孫傳芳派高爾登但懋辛派張錚列席盧永祥改派景頣香港胡思舜派李嶽淵奉天汲金純派白文琳上海張宗昌派許琨列席奉天對林長民秘長有異議段决仍任許世英（三十一日下午八鐘） 
　　北京電世（三十一）午段在外交大樓宴善後會代表到會員百二十餘人國務員全體及許世英等陪段演詞有所處雖極艱危惟當奉公意以周旋非徒受羣情之推挽等語衆推熊希齡答詞熊起謂武力統一無效果當趨和平一途今將歷年所想望之善後會實現并賡續産生國民會議致國家於萬年有道之基等語該會臨時主席屬熊希齡秘長仍屬許世英段復往協和視中山病由孫夫人出見表示感謝 
　　北京電政府息今日善後會議各省代表續到八人關外一批尙在途專門委員除各法團代表外叚加聘百人（一日下午八鐘） 
　　北京電張作霖來電致致叚仍牢騷究竟彼要如何又不明言要政府猜其心事叚頗爲難（一日下午八鐘） 
　　北京電孫病今又重（一日下午八鐘） 
　　北京電孫科滬電陷（三十）晨十時搭西京丸赴青世（三十一）申可由膠濟北上冬（二日）晚抵津（三十一日下午八鐘） 
　　北京電今日民黨在北京飯店會議對孫病善後問題（一日下午八鐘） 
　　北京電楊庶堪電决世（三十一）與孫科李烈鈞石青陽同入京視中山病 
　　北京電財部隂曆年關共收入四百餘萬山西報効數不在内計發孫岳二十萬馮玉祥四十萬海軍三十萬胡景翼以豫有地盤未付京中各機關四成但内長龔要明多兩萬發該部全月菸酒事務署年底得直魯等五處解二十二萬五千元悉數送執政府開支姚國楨倣張壽齡供給徐世昌例交部年關共收入三百萬付關外軍費百萬馮軍費五十萬年底山東解欵五萬派鄧質儀送京交善後會議財部對鄭龔專電嘉獎（一日下午一鐘） 
　　北京電段初擬令許世英膠澳督辦嗣善後會秘長仍屬許改緩發（三十一日下午八鐘） 
　　北京電外部照會英使李才在倫敦遇害請查懲兇（三十一日下午十一鐘） 
　　北京電符禮德被任比使將赴任 
　　北京電日使抗議寗波民憲檢查江口住宅　　北京電使團照會外部抗議營口産銷新稅　　北京電蘇俄派探險隊二十七組赴外蒙外部即提抗議（三十一日下午十一鐘） 
　　北京電滬寗路報花旗滙豐到期債息已各付三十一萬三千百零四兩（一日下午一鐘） 
　　北京電部電蕭耀南王汝勤餉已飭京漢南段撥四萬漢口電局撥兩萬請免提路欵　　北京電倫敦交易所決議對德發湖廣債票至二月二日不付息即將湖廣票全部停止列單滬寗停列單後中政府仍不注意將所有中國債票一概停止列單朱兆莘急電告外部現外交兩部仍商關稅借撥　　北京電陳籙電法外長照稱越南華人身稅决於二一實行取消（一日下午十鐘） 
　　北京電日使照外部謂步兵中佐石并彦三師游歷外蒙請給護照聞石係日參謀部派往調查者外部無法拒絶仍擬給照　　北京電中俄會議江（三日）在外部開會討論接收外蒙事（一日下午十鐘） 
　　北京電陸部派委員龔維疆參加英倫中英商業協會主張採用嚴厲辦法制華内亂蘇皖魯敎會代表費克林等亦向英外部陳華亂因之輿論多致不滿（一日下午十鐘） 
　　北京電羅文幹任内奥欵合同政府認爲未經合法締結不能有效令唐在復照會意外部（一日下午十鐘） 
　　北京電莫斯科報告外蒙代表丹曾與俄陸部締結俄蒙聯防密約有俄加派軍隊一萬往恰克圖爲外蒙政府對於第三者有事聲援（一日下午十鐘） 
　　北京電李景林年關就地籌三十萬不敷支配請以津海關五十里常關作抵向銀行借二萬應用謂已飭海關知照 
　　北京電日派山本唯一答謝段派員往聘　　北京電石青陽電由青島赴京 
　　北京電世界晚報載唐繼堯分攻贛鄂出兵湘桂（一日下午八鐘） 
　　北京電海軍司令楊樹莊偕鄭保菁赴寗留許建廷在京與政府索欵（一日下午八鐘） 
　　天津電黄陂派公子紹基世（三十一）晚由津入京謁段謝邀意 
　　天津電言敦源入京參與善後會 
　　天津電民黨謝持楊庶堪孫科居正李烈鈞二十餘人由青島登岸入京 
　　天津電駐津日領繼任者將爲有田氏 
　　天津電李督仍在奉未返（以上一日下午五鐘） 
　　天津電李督辦宥日帶隨員赴奉謁張商重要問題聞須二月一日返津（三十日下午十鐘） 
　　天津電陷（三十）段派代表王源潮來津迎黄陂入京出席善後會 
　　天津電路局息北倉楊村間將添設車站　　天津電烟酒事務局一分局陷（三十）投標唐駿聲六萬得標 
　　天津電京奉津浦兩路局將大裁員 
　　天津電新車站奉路陸站長昨日被軍人毆傷聞極重 
　　天津電張紹曾謝列善後會 
　　天津電李在河北公園設烟捲特稅試辦處　　天津電政府將設煤油特稅聞已派專員起程赴滬接洽 
　　天津電張學良代表胡陛陷晚過津入京　　天津電督署財産調查處派員積極偵查曹産（以上三十一日下午五鐘） 
　　奉天電張定二日東（一日）啓用督辦關防東三省保安總司令部改鎭威將軍公署内分秘書軍務軍需軍法軍醫航警副官參謀八處人員仍舊每月辦公費五千元總參議月薪千元參謀長六百少將四百上校三百四中校二百六少校二百四上尉八十張每日午前十一時至午後一時見客二時至五時批閲公文又通令三省軍政各機關人員一律加委不動又令各軍第一軍不動第三軍不動第三軍改第二軍第八軍改第三軍仍駐原防　　奉天電李景林連日與張計劃直省駐軍問題在奉設直督署辦公處（以上三十日下午十鐘） 
　　奉天電張今後稱鎭威上將軍兼東北邊防屯墾督辦 
　　奉天電盧永祥電請奉軍鎭懾關内治安勿遽放回 
　　奉天電張令鎭海艦長凌霄率艦游巡海疆 
　　奉天電張擬召三省每縣士紳二人會議興實業·厚民生·各問題 
　　奉天電高清和定二月删開三省外交會議　　奉天電徐樹錚派翁克齋等代表二人來奉與張有所接洽（以上三十一日下午五鐘） 
　　吉林電國民會促成會今日成立 
　　吉林電省委張茂棠剿匪督辦吉軍均步回並調奉軍備大剿（以上三十一日上午十鐘） 
　　吉林電王永江偕蔡道赴奉商議特區事 
　　吉林電善後會軍民代表張恕榮厚定今晚啓行（以上三十一日上午十二鐘） 
　　哈爾濱電博克圖商會長攻擊東鐵消費公社把持壟斷朱令警處澈查 
　　哈爾濱電特警處長王順存今日赴奉 
　　哈爾濱電奉張電蔡道等八站事已派高交署長與俄庫總領協商和平解决即勸商民勿越軌聞各團亦願和平明日開會議决（以上三十一日下午九鐘） 
　　哈爾濱電特警餉緩加 
　　哈爾濱電東省特赦曾釋一部分近聞當局有妥籌再辦訊故特區監所犯未釋 
　　哈爾濱電東鐵擬三月朔裁工 
　　哈爾濱電八站事俄報登華商受南滿慫恿實則東鐵苛刻華商之反響 
　　哈爾濱電沃局長案赤黨主提民訴意在覊沃 
　　哈爾濱電海參崴俄官擬没收華僑房産總領李毓華交涉撤消（以上一日下午二鐘） 
　　哈爾濱電張煥相今午赴奉 
　　哈爾濱電執政府派考察歐美政治之褚其祥等抵哈三五日内取道西伯利赴歐 
　　哈爾電東鐵理事袁金鎧辭聞吕榮寰代　　哈爾濱電八站商議明後日擇要向路局索車裝貨各公團昨電奉請速决 
　　哈爾濱電廢東省特區刻在奉會議但特區商民頗慮特區分隷吉黑難免政令紛歧 
政務鬆懈 
　　哈爾濱電此間赤黨諸務專斷欲襲前俄故智藉東鐵抑制華官商民去平等精神益遠（以上三十一日下午八鐘） 
　　濟南電潘鴻鈞已被釋今由京回濟 
　　濟南電岱南匪患經軍隊痛勦已告肅清　　濟南電兗州鎭守使張培榮今日奉鄭督辦召來省面商軍機（以上三十日下午六鐘） 
　　濟南電直軍一列車今日過魯南下 
　　濟南電盧永祥在魯招兵四千已開募 
　　濟南電鹽運使吳保珹今日履新各廳道均往賀（以上三十一日下午五鐘） 
　　濟南電臧致平世（三十一）晚過濟南下 
　　濟南電英領脫那去職新領琴奥今履新　　濟南電孫科闞鐸今日由青來濟定即北上　　濟南電敎廳長于恩波世（三十一）赴京 
　　濟南電督署今改組督辦署鄭派吳汝澄北上報告經過（以上一日下午五鐘） 
　　漢口電李步青敎廳長廿鵬雲財廳長呼聲頗高覃壽堃政廳長饒鳳藻軍署秘長委令世（三十一）午前撤回各派競爭政權暗潮甚烈 
　　漢口電蕭認善後會議會費五萬元 
　　漢口電傳豫胡憨互檄宣戰陷（三十）拂曉前線在郟縣接觸（以上一日下午一鐘） 
　　漢口電豫胡憨開戰鄂邊防司令寇英傑召集副司令孫建業陳德麟等議决警戒辦法分武勝關内外警戒每路步兩旅·砲兩營·機槍兩連·騎一營兩路半月互替 
　　漢口電王汝勤電告湯子謨募退伍鄂軍自稱鄂自治軍總指揮已飭部防堵 
　　漢口電冬防展一月至二月底止 
　　漢口電蕭令駐京代表周斌赴奉祝張壽　　漢口電浙孫就職駐漢辦公處遵令改組　　漢口電省署世（三十一）改組分四科十一股　　漢口電杜錫鈞呈准每星期三六備蓬車押送收容潰兵游民回籍世日運七十五名　　漢口電坂西大佐向吳佩孚辭軍事顧問吳不許（以上一日下午七鐘） 
　　重慶電墊江鄰水梁岳堤大竹間發見股匪六七千人劉湘檄陳蘭亭旅往剿失利刻增調唐式遵師何金運旅會攻正激戰 
　　重慶電楊森委傳眞吾旅長爲重慶關監督兼交涉員（以上三十日下午十鐘） 
　　重慶電袁祖銘委王天培爲援鄂前敵總司令吕超爲前敵總指揮何厚光爲先鋒均宣佈就職 
　　重慶電袁祖銘解散彭遠耀部在渝叛逃一營（以上三十一日下午十鐘） 
　　香港電洪兆麟部尹驥李雲復去月由潮梅率萬餘人抵惠現分左右路進至樟木頭蘇村不日分移石龍及增城方面豫備進攻　　香港電民黨中之元老派因連日接京電所言孫病情有不明了處疑爲某派爭政權之一種手段故派鄒魯赴京澈查 
　　香港電林虎昨由興寗輕裝赴前敵 
　　香港電陷（三十）有飛機自北江回報南雄湘 
軍敗退韶關趙成樑兵力僅三團救援不及而翁源林虎部亦節節進逼胡漢民因此召廖行超伍毓瑞兩師長商調兵增援廖伍兩部艷（二十九）陷（三十）晝夜乘粤路車北上（以上一日下午八鐘） 
　　蚌埠電艷（二十九）下午五鐘奉軍第一軍兵站處守備隊連長盛子祥率全連南下六鐘奉軍五十四團第三營長于喜麟率官佐兵夫五百二十員名馬四匹過蚌南下奉軍代表趙子議督辦署參議高路林均乘車南下（三十日下午七鐘） 
　　南京電韓委穆湘瑶繼任淞滬警察廳長許沅繼任滬海道尹（三十一日下午十鐘） 
　　南京電韓國鈞電京續假十蠱日（一日下午一鐘） 
　　揚州電劉旅長陷（三十）槍斃假冒兵士之湯殿龍等三名（三十一日下午五鐘） 
　　蘇州電新任蘇常鎭使金受良警廳長陳祖賢水警廳長劉光均東（一日）來蘇就職 
（一日下午二鐘） 
特約路透電 
[孫中山病案]  
　　三十一日北京電據今日公布孫中山昨日温度逹一○一○三脈搏一四○午後甚弱但復劑後精神尙好夜睡安今晨温度九九○三脈搏一二○精神較强神志始終清明 
　　一日北京電孫中山昨日午後稍勞神（殆因有客前來視疾所致）甚覺虚弱脈搏一六○温度又高起但夜間安適今晨脈搏一三○温度九九 
[北京政聞記]  
　　三十一日北京電温世珍陶家瑶褫職通緝令昨夜巳下 
　　三十一日北京電段執政今日在外交部宴待到京參與善後會議之代表 
　　一日北京電善後會議開幕禮今晨十一日在公府大禮堂舉行歷二小時之久段執政及閣員除吳光新外均到會代表到　八十四人民黨中人未出席一致公 
 
 

Page 6

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *第二張 
舉趙爾巽爲主席於是段執政入禮堂坐於主席附近秘書許世英向會議報告遵令就秘書職及召集代表經遇情形代表到京　現有一百四十八人繼由段執政宜讀視詞略言民國設議十四年以來洎於今日國事每下愈况今日巳逹極點所幸轉機有望今召集國内英雋集於一室必有嘉謨挽救國運云云繼由龔心湛代表閣員致祝詞意與段執政者同末由主席代諸代表答謝略謂自革命以來中央政府時有往復惟自段執政再入政治生活後即致電全國召集善後會議以求國家之統一諸代表决不負國民之期望云云 
　　三十一日北京電駐京葡使符禮德氏被任爲駐比公使故北京領袖公使將由荷使歐登科氏任之 
[荷蘭與鴉片問題]  
　　三十一日日内瓦電第一第二鴉片會議之十六人委員會集議時荷蘭代表稱荷蘭巳履行其海牙公約下之義務非俟違法鴉片贸易禁絶後荷蘭不能擴張限制辦法云兩種草約之原文業巳分發致各代表將由第一第二會議同時簽定之其所根據者爲英法代表所發之建議查此項建議載於英法論烟膏及有害物用途之政策宣言中其大旨稍遷就美國意見美代表波特氏今日未發言惟請休會至三月三日委員會當即依允之 
[英外相之外交談]  
　　三十一日倫敦電英外相張伯倫今日在白明漢演說言及與德恔換撤兵問題之公文一事謂前夜德總理路德博士之言其論調與氣質殊令人扼腕渠不欲與之作此種辯論惟記取其演詞中苟解除軍備有未辦到處德政府絶對决計補爲之一語協約國亦决計愼審履行條約義務云張伯倫繼言及埃及選舉事謂希望埃及人民權衡其投票之後果而諒解其重大關係蓋此舉之不僅與以其全力保障帝國必要利益之英國將來邦交有關且亦與埃及本身所享得諸英國之自由得失有關也如新政府能以同志與忠貞之精神與英政府合作則將見英國甚欲保全其自由並增進其幸福也云 
[各國近事]  
　　三十一日巴黎電駐法土大使告小巴黎人報謂土國願解决土法間各懸案土國學校不廢法文土政府且擬以法文爲必要科目 
　　三十一日巴黎電萬國商會會長布資氏現抵巴黎告小巴黎人報謂擬見法財政總長又謂國際債務問題終可解决而使有關係各方滿意云 
公電 
　　汕頭來電上海廣肇公所各報館均鑒民國成立閲十三年民無寗歲皆由軍閥官僚政客把持其間致眞正民意不能發展茲幸復反和平正本清源端在民治孫大元帥提倡國民會議解决國是誠爲根本救國要圖敝縣紳商學善界等均極表同情敬懇一致主張至爲盼禱四會縣民團總局縣城商會敎育局矜育善堂同叩國内要聞 
[北京通信（隨波）]  
　　中山病情與開割之經過 
　　孫中山於去年十二月三十一日到京巳將一月此一月中除其對善後會議曾一度表示宜加入公團代表外其可紀之狀况惟病榻生涯而巳外間因孫爲解决時局而來乃一至天津即宣言病胃故於此中不無雜以政治手腕之揣測因之孫病或言稍愈或言增劇人終不敢深信及至昨日下午三時孫由北京飯店移入恊和醫院於是中山病危之說始完全證實而政局中人且以孫之一身關係大局其注意不下於張出關盧南下後種種之行動也 
　　然則孫之身體究如何當孫由日至津時尙能勉强會見賓客故醫生最初之診視僅認爲普通較重之胃症其後中西日四醫士會診斷孫病爲肝臟膿瘍由於積勞所致戒孫會客談話及食水果由十二月五日至二十一日曾痊愈兩次增劇兩次至月底疾稍好並能步履孫因各方之渴盼而來京到東車站時迎者數萬精神爲之一快人見其無甚病容皆以爲孫可告無恙來京一禮拜後之病况醫生報告亦極平和除睡眠不安外體温三十七度脈息八十至大小便如常與平常人無大差别惟醫生之意擬用愛克斯光探照一次若果是肝臟膿瘍則須開割因商之於孫氏左右孫氏左右不敢作主復商之於孫夫人孫夫人亦以中山年事巳老恐不禁開割手術又徵之於中山本人中山謂予曾習醫深知此症難治然予料予病不深尙無須開割也衆見孫旣不願開割未敢勉强乃請德籍名醫狄博爾爲孫打針由一月十號起前後打針凡十餘次頗能維持現狀及至前三日孫時昏睡醫謂内部病症巳深决非打針所可維持必須開割孫之左右聞言知事巳迫乃召集重要隨員在北京飯店開一會議取决最後之診治辦法結果衆以爲除開割外並無第二良法遂决定開割又以北京飯店不能施行此種手術乃與治孫疾之七個醫生會商送孫入恊和醫院蓋以北京各醫院恊和較爲週備也 
　　議旣定昨日下午三時中山夫人及汪精衛等乃親送孫入恊和醫院寓該院三層樓三百零一號房間至下午六時由院長泰爾博士躬自開割開割後見肝部附近有腫毒一塊緊連血管爲病症根源若欲病愈非去此不可但去之則恐血管破裂生命更屬危險泰爾不敢施行手術依舊將創痕縫好希冀再設别法今日各界有往恊和醫院探詢者則答以本院當局曾爲此關一會議對於孫先生病况認爲暫時不宣佈去者聞此愈爲猜疑而孫氏病危之說乃遍傳九城矣 
　　民黨以外之某方面今日曾發出一種消息謂醫生認孫爲肝臟膿瘍非誤診即有意隠諱曾據名醫之診察謂綜合各主法醫士之報告及最近病狀經過情形言之必爲一種癌腫由醫理上推測頗爲危險且聞醫家言癌之種類甚多爲最惡腫痛生於外部者猶難治生於内部者則更危險况孫在暮年云云至於孫氏左右則尙未認孫病危險鐵獅子胡同顧宅中山行轅今日曾有公佈消息一則聲明此事原文如下（孫中山先生之病日來德國醫生認爲康健漸復能受手術遂與恊和醫院醫生商約决定於昨日（二十六日）下午三時入恊和醫院六時遂受手術經過良好至其病狀如何恊和醫院醫生當有確實報告）果如是足以稍釋一般人之憂慮矣（一月二十七日） 
[天津通信（堯日）]  
　　舊曆年頭之津門現象···財政···商業 
直省丁水旱兵禍之餘財庫萬分竭蹶陽曆年關在社會習慣上多不注意故得安穏渡過迨至隂曆歲暮乃覺維艱無論如何軍餉不能賒欠於是李景林（督辦）便向楊以德（省長）要八十萬軍餉幾經磋商始减至四十萬但楊氏未諳點金妙術何來大宗欵項捨却舉債别無法門遂與李景林會商决計發行第五次直省公債票三百萬元省議會以直人困苦顚連無力負擔開會反對嗣因當局聲言祇要有錢過年便可不募省債省議員如果反對發行公債則請其設法借錢議員經此恫嚇乃不敢再倡言反對當局遂得放手進行惟直省巳經辦過四次公債信用都不見佳王承斌在職時曾擬募集第五次公債因無擔保品中途作罷現在楊氏旣步王後塵而舉債勢非擔保品不可曾經幾度思維結果得以開灤鑛局報效實業經費及煤釐煤稅等欵作償還本息擔保品但其數不足百萬元難作三百萬元公債之擔保品最後與開灤商定先發行一百二十萬元公債其餘一百八十萬元公債俟覓得相當擔保品再繼續發行其時距隂曆歲秒不滿旬日而印刷公債票加蓋開灤戳記在在需時實巳趕募不及因將辦理擔保發行債票情形通函各行商分别攤認墊付現欵然後再補發債票並限定一月二十日以前繳欵計銀行界攤認七十萬元棉紗商攤認三十萬元綢緞洋廣雜貨商攤認二十萬元惟各商感受天災兵禍之苦金融枯窘情形不亞官府祇以憲令難違不敢不忍痛報効債欵旣經凑集乃由李景林提去七十萬元一月份軍餉乃得提前發放督辦公署人員之一月份薪金亦賴以開支下餘五十萬元由楊以德分配於民政司法敎育警察實業各機關點綴年景官府之年關至此乃得渡過至於京奉津浦兩路局向不欠薪年終例給雙薪乃因軍事影響客貨車强半停駛即短班客車之收入亦被各該駐軍首領强行提用以致路局大鬧其窮甲子歲暮僅發一個半月欠薪聊以卒歲而巳 
　　隂曆年終爲各商工業結束營業之期在每年臘月採辦年貨之人充滿街衢而甲子臘月商務則非常蕭條街衢亦十分冷落蓋各縣村鎭不被兵災即遭水患廬舍邱墟家人離散旣謀生之不遑實無力及於年事本埠居民比較稍勝一籌但以百物昻貴財力維艱率多因陋就簡不事鋪張各商號因火車停頓貨物不能外運損失極鉅欠人者必須償還人欠者無法索討在除夕一二日間叫囂拚鬧揪打爭訟之聲浪充滿市鏖誠爲近十年來罕見之現象北馬路某布商因二百元債務被封其他巳可概見統而言之甲子之歲殆無一種營業不賠累者各種工廠因煤炭缺乏銷路停滯什九停止工作勞働份子復感受銅元跌價影響困苦不堪言狀往年冬季急賑會施舍衣麵甲子之歲因軍事關係捐欵無多據調查所得本埠失業貧民共有七萬數千人較往年增加五萬餘人分散衣麵自屬無多調查遺漏即興向隅之嘆記者於除夕步行回庽時馬路上散布之臨時乞丐彷彿戰場之散兵線蓋皆不能卒歲之貧民也 
　　官廳表面雖不過隂曆新年裏面則仍十分熱烈故均放假三日名之曰春節初一二三等日各機關首領例須召集屬員茶聚謂之團拜在此三日内一班小員司必赴其長官家中賭錢雖年前所得薪金不足赡養家室但爲飯碗問題不得不酬應其上司而討其歡顔也記者有友人供職某機關欠薪七月年終止領得六十元尙不敷償還米麵債而三日間報効其上司撲克牌九錢多至三百餘元本年位置可告無碍然而債臺巳高聳雲表矣惟商民之呼盧喝么聲則反不多聞即各商場要貨店之顧客亦呈稀少之象財力不裕由此可見往年各商號例過五天新年初六日始開門營業燈節後始正式開市本歲初二日多巳開門營業今日（隂曆正月初四）即一律正式開市矣此非商家淡視隂曆新年之表現實因物力困難不得不早日開門營業以减少損失耳第此新年中有三件事差强人意即警廳嚴禁燃放花砲行使紅帖迎神賽會無形中减少危險保持民力破除迷信固不少也（一月二十七日） 
[津埠安穏度年之外訊]  
大陸報二十六日天津通信云天津新年居然出於一般人之意料得安穏渡過除少數食物店有兵士光顧滋擾外其餘尙稱安謐兵士入飯店食畢不付分文早巳司空見慣不覺其異店主苟不識時務向之要索即有被槍擊之虞李景林督直辦事亦不見順手昨據一華人稱李於舊曆年前曾向楊以德要求籌軍餉二百萬元楊以爲數太鉅表示不易籌集李聞言大不悅聲言年前無欵若有意外事故發生本人不能負責楊繼思此事弄僵實有危險遂急與商會商量結果公認籌集百萬元同時并通知各興當及富庶各自當心晚間八時即行畢事是晚街上行走兵士仍不少外套中各携有手槍終以警察防範得力故舊曆除夕遂得安然過去云云 
[段祺瑞加聘專門委員電]  
　　總商會曁各省區省議會省敎育會省總商會省農會均鑒照善後會議條例第六條之規定應設專門委員會審查大會所交議案並得出席報告及陳述意見茲决定聘請左列各團體人員爲委員（一）省議會議長一人（二）省敎育會會長一人（三）省城總商會會長一人（四）省農會會長一人（五）北京天津上海漢口總商會會長一人（六）各特别區與省同無者缺之善後會議現定於二月一日開會望即迅速赴京與會並盼將赴京人員姓名及行期先行電告爲盼段祺瑞艷 
[日俄締約後之外人觀察]  
　　日俄華將締結三角聯盟 
　　上海泰晤士報二十二日北京通信云日俄協定成立日本承認蘇俄之後於中國亦有直接之影響最近中國政局之變化似巳證蘇俄對於中國内亂之延長有若干之嫌疑日俄兩國均爲中國近鄰中國内亂於日本影響至巨蘇俄亦不免有之但情形或非盡同中國於日本未承認蘇俄之前即行承認此蓋蘇俄宣傳政策之效果蘇俄由此得公然宣傳赤化現日本旣承認蘇俄則蘇俄對於中國之態度自將變更至日本對中國之主義固然不表同情外人方面僉以日俄華之遠東三大國是否聯合於世界極關重要據北京使團之意見大致以蘇俄奬勵擾亂中國之行爲無非因日本未承認蘇俄冀以此激怒日本現日本旣承認蘇俄俄國似擬改變其國際態度轉而與日取一致之對華手段締結日俄華三角聯盟此事直接影響遠東大局間接及於全世界云云 
[俄劇盜判死刑後仍上訴]  
　　大陸報二十九日北京電云今日據法部消息俄劇盜柯尼洛夫氏一案上星期經大理院判决維持哈爾濱高等廳原判仍處死刑後柯盜今復提出上訴該案最後判决似尙遥遥無期柯氏被控在滿洲沿邊犯殺人案多起惟西人在中國法庭判處死刑者猶屬創見故此案頗爲中外人所重視云 
[奉軍南下與陳樂山過魯]  
　　一月二十八日濟南通信東南戰事尙未收縮故奉軍仍陸續向南開拔計本日（二十八日）過魯之奉軍共三列車第一列車由東三省陸軍第三十六團團長許仲華帶領共計步兵兩營第二列車由鎭威第二軍第十梯隊司令丁西春帶領共計步兵一營子彈三十萬粒第三列車由奉軍第二軍第一路輜重梯隊隊長劉作坤帶領共計輜重兵一營軍用品十貨車到濟後即乘原車南下聞將直接開往南京途中並不停留前浙軍第四師師長陳樂山前日（二十六日）由青島來濟下榻於膠濟路飯店今早赴督署拜謁鄭督辦旋於下午三鐘乘車北上臨行時督署參謀長宋振綱·濟南鎭守使施漢亭·警務處長苑尙品等均往車站送行至其潰兵八千九百名巳分批開拔南下聽候盧永祥收編鄭督辦恐沿途騷擾特派五師軍官李安祥·王起山·薛寳珩·馬秀山·馬振標等各帶陸軍兩排全副武裝監押赴寗至張允明部之潰兵四千名因接盧永祥由寗來電不允收編故開至泰安又折回濟南於二十四日晚七時一律在車站給資解散每人僅二元其籍隷外省者則一律派軍隊押送回籍云 
[王揖唐過蕪情形]  
　　各界在烟雨墩開歡迎會 
　王揖唐發表治皖政見五條 
蕪湖快信安徽省長兼軍務督辦善後事宜王揖唐自盧永祥抵寗後即有赴省之說後因事未果延至二十五日始由蚌到寗當王臨行時曾電邀皖南鎭守使王普赴寗會晤因上年秋間東南戰事王普曾助齊攻浙盧永祥前次南下過蚌晤見王揖唐言下對於王普極表不滿故王氏此番到寗曾竭力向盧爲王普斡旋巳得盧氏諒解故王普接電後亦即於二十五日趕赴寗垣聞入謁時與盧相見甚歡但王揖唐原擬在寗勾留一日即行乘輪赴省嗣因盧永祥曾電邀上海某會領袖赴寗晤商解决滬局問題堅留王氏在寗躯擱一日至二十七日夜某仍未到寗王氏即於是夜一時許偕王普乘安豐兵輪由寗起程鎭署接到王氏來蕪確訊即令縣知事汪開棟籌備一切一面通告各行政機關知悉並在三公司碼頭紥松柏牌樓一座二十八日清晨軍警行政機關長官曁紳商各界要人均至江口中江旅館待候八時三十分王氏所乘之安豐兵艦抵岸各界要人均登輪謁見王氏略爲接談即行辭出未幾王氏登岸乘綠呢輿至中國銀行下榻所經過之處沿途軍警密佈軍警各界要人復聯翩至中國銀行晋謁王氏王氏一一延見首與各界談時局問題繼與總商會湯會長談蕪埠米市情况午刻應中交兩行之宴下午五時各界在烟雨墩開歡迎大會並設筵爲王氏洗塵到者百餘人王氏入座後由安徽官鑛督辦王逹代表各界致歡迎詞略謂王省長以治國之才服務鄕邦定有一番新猷使安徽爲模範省云云繼由王揖唐起立答詞並發表治皖政見（一）軍事主張縮减軍備期將皖省五個混成旅軍隊仍恢復爲八成隊伍以節經費（二）財政現任財政廳長柳汝礪長於經濟且能實事求是如釐金一項多被有力者把持以後當令柳廳長剔除中飽則皖省財政自易言整理（三）吏治近來各縣知事往蚌求見者多陳述本縣欲辦之良政但本人均對以不在虚言須實事求是則將來吏治自可清明（四）敎育以維持經費爲第一要義希望各校長勿視辦學爲差缺亟定整頓學風再不可利用青年則吾皖造就人才當不難也（五）實業皖省鑛産豐富自以辦鑛爲先現任官鑛督辦王志襄服務桑梓成績頗佳除鑛以外其他實業當然簡而易行古人云爲政不在多言顧力行何如耳至九時散會王氏乃至中國銀行休息二十九日午刻案徽官鑛督辦王逹皖南鎭守使王普蕪關監督張汝鈞蕪湖道尹江紹杰中國銀行行長劉桐等假烟雨墩公宴王氏暢談甚歡下午六時王氏復假烟雨墩設筵宴請各界藉以答謝至此次隨王氏到蕪者除秘書長王覺三參議盛子章參謀唐春丞副官丁子堅等七八人外僅帶衛隊二十名至軍民兩署人員巳乘利濟鎭蘇兩差輪先期赴省王氏之夫人先一日巳經到蕪下榻道尹公署王氏擬於二十九日夜或三十日偕眷屬隨員等乘安豐兵輪進省約有一月之勾留聞蚌方一切事宜由帮辦倪道烺主持（一月二十九日） 
另據安慶消息隂曆新年中忽傳滬寗戰事解决王揖唐有電到省準於日内由蚌起程於是省長公署又復趕緊布置預備歡迎隂曆初三日政務廳長蔡祖年先期到省蔡係王揖唐之内弟到省之日各廳道大都設筵爲之洗塵迨至初五日省署又傳出消息謂王省長準於今日清晨由寗動身沿途無甚躭擱晚十時即可到省屆期王揖唐仍未到省惟前次赴蚌之省署各科職員昨均乘輪回皖據聞王氏係在寗與盧宣撫商酌要公所以稍遲初六日省署接得蕪湖知事汪開楝電告王氏頃巳到蕪尙無起程之期 
[蚌埠軍事要訊]  
　　（一）奉軍各處招募新兵（二）張允明部過蚌狀况（三）盧宣撫使頒發布告 
　　此次奉軍南下先後過蚌者不下數十列車兵力充足以之對蘇固游刃有餘不至稍虞單薄惟該軍仍在各處招募新兵藉以補充缺額初時在蚌埠車站後某客棧門前懸掛小白旗一面以爲標識繼因應募者寥寥遂持旗游行街市以期引人注意其旗上書東三省第三旅招募新兵字樣沿途隨觀者雖多而應募入伍者仍不足數該旅長又函致懷遠李知事並派員前往假該縣順河街之大王廟爲招募地點李奉函後隨在四城張貼簡明布告飭令有志投効者速往報名請驗如能合格即行收錄彙送蚌埠乘車南下並聞沿津浦車站以及附近津浦路各縣鎭尙有多處巳招有多人前往惟各人因東三省離皖太遠誠恐一經加入將來進退不能自由因此懷疑觀望應募者不甚踴躍 
　　張允明在滬失敗所有部屬悉遭繳械遣散此項兵士多由滬運赴青島繞道濟南乘車南下前日（二十六）過蚌約有八千餘人昨日（二十七）下午一點三十分有第四師七旅十三團團長苗培善率領一千八百名乘專車南下過蚌時狀極狼狽衣履服裝均不整齊車停時紛紛下車赴附近　飯店購買食物藉以充饑食後登車有如數付錢者有尙未給價者以致各飯店跟至車站索錢奈人數衆多無從辨認只得徒呼負負而返並聞所乘列車係由膠濟路撥借魯督鄭士琦並電告軍事當局請運到時趕將空車放回幸勿扣留稽延致發生交涉聞此項軍隊均係赴寗投効盧宣撫使願赴前方作戰云 
　　蘇皖宣撫使盧永祥此次奉命南下本以宣撫爲職責茲聞抵寗後巳頒發布告來皖其詞旨略謂（爲布告事本宣撫使奉命南來宣撫蘇皖兩省業巳於上年十二月十八日通電就職本宣撫使久在南中爲政不敢擾民治軍先求肅紀想爲蘇皖兩省父老昆弟所深知到於地方利弊之所在人民疾苦之由來亟願博訪周諮共同策勵當此百度更新尤在休養生息捍衛地方本宣撫使矢當勉竭其愚爲蘇皖兩省人民力求保障以期政治納於正軌閭里樂於安堵所有隨帶衛隊迭經嚴飭確守軍紀風紀不使有一絲一粟累及人民合行布告咸使周知云云（一月二十八日） 
[浙省自治法公布問題]  
　　浙江省自治法會議自草案審查完竣定於三月一日起繼續開會茲悉夏省長對於省自治法巳有公布之决心湘憲實行後雖經一次政爭究免客軍之侵入故爲本省自衛計不容不宣布自治且第三屆省議員及第一屆縣議員先後任滿尤亟待省自治法早日公布方可着手改選至省自治法公布以後與國民會議議决各省自治之範圍或有衝突之處可俟將來再行修正惟該會議經費僅有六個月預算此次延會經費將由省自治籌備處先交評議會議决再提交省議會議决追加以利進行惟各代表中出仕太多均未辭職致候補當選人無從遞補在此停會期内審查員孫智敏又委代龍游縣缺故正式開會後能否足法定人數一時尙難預料也 
[杭州快信]  
　　吳光新抵滬後對浙局力任調停此間得滬電謂可望和平解决 
　　本年六月以前財廳應還商欵及到期公債等項不下一百五十萬元各項收入尙慮不敷支出蔡廳長巳决借債還債徐圖設法補救 
　　昨（三十一）午後錢業公會·米業公所·興業公會·以及銀行界·洋布公所·俱爲認募第四期省公債特開會議各業認數自一千元至數千元不等綢業巳决認萬元 
　　第四期省公債正在分投籌募而浙江善後公債亦開始辦理各紳商慮難應付巳商請財廳將善後公債稍緩開募俾另籌方法救濟 
　　駐松江謝司令鴻勳三十一日下午四時半專車抵杭謁孫面洽一切請示機要 
　　駐紹浙軍第二師第六團團長伍崇仁奉令於今日（一日）全部開拔省垣三旅旅長盛開第亦同日晋省 
　　駐寗波浙軍第一師第一旅一二兩團昨奉令調防紹興即日開拔 
　　會稽道尹張鼎銘昨晋省謁孫夏面陳要公新任金華道尹汪希定明日起程赴任 
　　省會保安隊原有軍械上年經盧前督借用後不敷分配現因地方治安攸關應添軍械業巳從事採辦 
[湖州快信]  
　　浙孫近忽將江浙聯軍名義改爲浙閩是否趨向和平目下尙難預測 
　　長興境内儉（二十八）日發現奉軍飛機翺翔空際迨至聯軍瞥見巳向西折回 
　　第二師師長周恭先不日由省起程來湖布防城區拉夫風潮甫漸平息詎近又赴鄕間强拉風潮較城尤烈一般農民竟有露宿田間者 
　　浙西長途電話巳專歸軍用 
　　輪班完全不通居民欲逃不得恐慌萬狀 
　　吳興慈善界合組救濟恊會假縣商會爲會址每區設婦孺收容所一處現巳責成區董進行（二十九日） 
[徐州快信]  
　　奉軍第二路軍前（二十六）昨兩日續到兩團因而滿街往來半爲灰衣皮帽之赳赳軍人 
　　車站招待處（專爲往來兵差而設）前日因麵斤未能隨時給清致有多數饅首店主强分存麵情事曾由縣署嚴飭庶務員認眞核發以維威信 
　　新任徐海鎭守使孫啓和早經移入鎭守使署居住但前任陳調元司令離徐赴寗之際巳將自置各種器具先後運去以故鎭署各處房舍用物不全極感不便 
　　新任銅山縣知事賈圭堂巳於舊除夕前一口入署就職除有王文軒者代爲照料一切並無其他隨員舊有各科執事亦尙未更動舊任曹知事刻仍在署傳有留任承審（曹本由承審員陞署知事）之說亦有挽留金夢如承審復任消息未知孰是 
　　電報局異常忙碌郵政局反比往年清閑（以上二十六日） 
　　昨（二十六日）夜十一時北來專車一列計三十餘節上上載潰兵二千餘名到站停留銅山縣賈知事當派警備營官兵一隊到站照料今（二十七日）早八時許原車開往南京聞此項潰兵係陳樂山及臧致平舊部近由上海潰散轉經青島濟南赴寗改編惟其所有槍械巳在上海租界繳納 
　　駐碭省警備隊第二團前由新任團長張鎭（字梓青）調拔來徐尙有餘槍六千餘枝存儲無用張宗昌昨由寗來電略謂刻下需槍甚急該團所存着候委員赴徐起運俟委員到徐即速點交云云現張團長巳預備交出矣（以上二十七日） 
　　奉軍第二路邢司令今午來徐 
　　自蘇常開戰陸地電線因而中斷迄未修復徐州電局近對於普通官商拍寄上海電報一概不收如係加急商報須另加水線費用改由天津轉拍以故徐滬消息極爲寂寞（以上二十八日） 
　　交通方面確息自上月二十八日起至本日（二十九日）止到境奉軍合計七十九列車南下者共七十二列車在徐者七列車聞尙有第二第三軍繼續開來但尙無定期 
　　盧永祥昨訓令徐海道尹于書雲代招輸送兵二千五百名限二月三日運寗備用所需招募費暫在地方籌借一千元俟募齊運完由省撥還聞于道尹業派賈圭堂曹翰庭新舊兩知事爲招兵主任並派專員分赴徐屬各縣從速招募每縣額定三百名除銅山縣由縣署轉令警備營辦理餐又派定各縣招兵委員如下（一）睢寗縣宿遷縣委員藺少章·　山縣豐縣委員李保臣·沛縣委員余叔宸·蕭縣委員胡榮德·刻下各委員業巳出發 
　　前任徐海鎭守使兼蘇皖魯豫四省剿匪總司令陳調元現巳在寗就任江蘇軍務帮辦刻因軍事尙未完結需槍甚急特電銅山縣警備營索取前借快槍五十支以便運寗使用而該營槍枝保衛地方尙難敷用意頗猶豫乃陳須槍極急特派員來取當由警備營照數點交惟將來如何借領或購買刻擬函商各法團會議方法（以上二十九日） 
[南京快信]  
　　南京電報局長李鐵珊甫經到差適交部又委田永泉爲局長李旋即交卸現當局令財廳改委李爲上新河木釐局長 
　　財廳改委于殖爲寳高稅務所長王發蒙爲六合稅務所長許保受爲吳淞猪捐局長 
　　韓委汪秉忠任江蘇菸酒事務局副局長孫端任泗陽縣警備隊管帶又令警務處委督辦公署少校參謀王容任淮隂警察局長 
　　韓因江寗鐵路局長張福保南京電燈廠長汪正聯於軍事期内頗具勞績各給一等奬章又委吳國鈞任下關電報局長 
　　江寗戒嚴司令部布告此次戰爭非所得巳凡敵軍官兵眷屬之在寗者决不許稍有侵犯勿庸恐慌 
　　宣撫軍因滬寗路車輛不敷應用特由津浦路調撥機車及客貨車約數十輛運送過江以備軍事運輸之需（以上一月二十八日） 
　　江寗地檢廳贓物庫所存緝獲没收烟土昨被人竊去廳長高方璐現懸賞二百元以期緝獲贓盜 
　　全省水陸台營官地局原址現改爲全省水陸警備司令部該局刻租賃邀貴井民房辦公巳於今日遷移 
　　代理財政廳長曾樸以廳内冗員甚多定自二月起核實裁减節縮經費 
　　財廳委黄毓充隴海東段貨捐局長 
　　本城國民會議促成會籌備處分發傳單勸告農工商學各團體加入俾早組織成立 
　　下關鐵路橋三十日下午有某蓆店起火延燒四十餘家歷三小時之久損失甚鉅 
　　此間日前盛傳韓之海安里第有被濱兵蹂躪之訊茲查此種消息係屬誤傳（以上一月三十日） 
 
 

Page 7

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *游藝叢刋 
[電影演員應有之精神] [  悟空生]  
演員爲影片之靈魂演員佳影片亦佳演員劣影片亦劣我國電影事業雖巳日漸發逹然尙屬幼稚時代故爲電影演員者雖不乏其人然大都尙屬新進非經良好之訓練與演員自身之努力殊難逹完美之境茲就管見所及述電影演員應有之精神若干則演員諸君引爲他山之石可也 
　　（一）應有純潔之宗旨電影演員爲高尙之藝衛家爲演員者首宜明瞭已身之地位演劇時尢當注意劇情凡所表演當不失藝術家之地位而作社會之表率 
　　（二）應有高尙之人格電影與社會敎育有密切之關係故社會之風俗人情每於不知不覺間爲電影所同化爲演員者苟無高尙之人格則其所演之影片殊足誘社會之隨落故爲演員者宜自尊人格勿籍演劇之機會而作不正當之　想隨時隨地當負指導社會之責任能如是方不愧爲高尙之藝術家矣 
　　（三）應有虚巳之精神藝衛無止境故任何演員不能謂其毫無缺點也故演員對於外界之批評當虚　採納自就其缺點而改善之勿因他人之贊美而自足勿因他人之指摘而懷恨平心靜氣日事研究以求藝術上之進步則電影明星之尊號可立而待矣 
　　（四）應有服從之精神演員於演劇時當絶對的服從導演員之命令蓋一片之情節與分幕均爲導演員所决定何處宜哭何處宜笑當唯導演員之命是聽否則情節不符而片爲之損色矣 
　　上述四項爲予理想所及拉雜書之予於電影爲門外漢自知所述非經騐之談然演員諸君苟能注意及之或亦稍有俾益也 
[電影藝術會中之魔術]  
　晨社發起之電影藝術會中有魔術一節係張君慧冲表演張君爲美國函授學校魔術學士對於魔衛研習至精曾來滬表演之各魔術家如一卡德（聶吾拉）（吉佛羅）等當表演時觀衆皆驚爲神奇而張君則無一不能表演也此次表演之節目如（鵝幻）爲吉佛羅之魔術（易顔）爲聶哥拉派之魔術（盲猜）爲卡德派魔術故凡見過卡德吉佛羅·聶哥拉之麽術者不能不來一新眼界也售劵處盧家灣兩江女體師及天津路晨社劵分一元二元兩種云 
[李却白率爾姆斯小史（一）] [  志游]  
美國電影明　李却氏（RchardBrrthelmess）爲美國電影界中傑出人才之一凡曾觀（賴婚）（殘花涙）（孝女沉舟）諸片者未有不知李却氏其人者然其負盛名者固皆自堅毅奮門中得之而非倖致者也我國晚近對於電影事業雖甚發逹然遍觀演員之眞能藝術而登梯階者則在少數之列用特迻譯是篇以告今之慕李氏者而引以爲模楷者 
　　李却氏生於一八九五年三月五日紐約地方其又阿弗爾氏（ＡlfredWBarthelmess）卒於一八九六年之七月五日故其出世後　　　　　　　　見者爲時僅一載耳嗣後其母海麗（ＣarolineHarris）得當時各明星之資助投入電影界歴演莎氏諸名劇頗得一般觀衆之贊許其後李却氏之得以成明星者其母有力焉 
　　李却氏於九歲時常與其母談論關係戲劇上之種種問題好問不倦十一歲時已能將李却皇）一劇（即莎翁名劇之一）練習有十一次之多表情之週到已大可使人咋舌後入海軍學校即至今日李氏尙能記憶其在十歲時如何衣其潔凈之制服佩其閃閃耀目之獎章登講臺述小黑眼叛徒）之故事諸如此類这事實李氏猶能津津樂道焉李氏入該校讀四年後即依母氏居　奈齊穆淮女士（AllNagimova）於伊母所服役之公司中奈女士本俄産先是與俄國劇員數人組織一公司於紐約後漸規模宏大兼演美國劇本至奈女士之能演美國劇者得力於伊母處爲多最後李氏得伊母之介紹亦一躍而爲演員矣 
[越詞曲譜（二）] [  金碧]  
此時之壽芬日臥堞樓夜宿荒寺景象極爲慘澹一夕其戚壽誕筵席旣漲壽芬亦在座時堂下正唱平調聲韻悠揚陳不覺觸其所好閉目屏息而聽竟至忘食同座者笑之戚知其精是令爲客串陳疑戚嘲謔之也頓起身世之感因嘆曰在昔盛時彼高坐引吮而歌者固吾之好友也今以風塵潦倒之人寗敢與諸巨　抗禮幸而彼不吾厭吾能不自慚形穢乎言巳　然欲涕戚爲大感動　之益力又以諸客之慫恿陳不得巳離席而起手抱琵琶歌（風塵知己）一　至（思想起當年事不由珠涙墮胸膛····） 
與（舊時王謝堂前燕可會對對呢喃把故主思可憐天涯落魄誰憐惜到如今夢醒黄梁日影　····）幾句時所謂牽動舊憾歌時聲淚俱落蓋借杯酒澆塊壘之意耳曲終餘音繞樑四座皆驚讚暵之聲不絶於是清客之中有嘗受陳供養之惠者謂初不知陳進步若是今旣具斯絶技何患無噉飯地從此在同道間爲陳揄揚每逢堂唱必與陳偕不及一年而陳蹺子之平調譽滿越中喜慶之家必召陳往否則不足以表示闊綽與熱鬧也者時陳巳納婦家亦小裕乃侅僱用下手自組一班以代己職應召一次代價十金欲親到者加半越中生活程度在前不及海上十分之三四小康之家巳嫌其昻而召陳者以有産階級居多但得親至不計其值有時所獲賞金且超過定價焉陳至是經濟益寛漸置田産矣而遠道來求敎者户檻爲穿陳亦自足不論貧富願拜門牆者收見禮資十金且誡之曰平調之習易於入迷倘學此爲業者固不必言若富家子弟偶而游戲則可苟沉湎此中者蕩産傾家可以立待吾即破家之一人也云云然越人以迷平調而致傾家者確不乏人陳語非妄也顧陳不數年而年失之業盡復面團團作富翁矣今陳巳卒而其子孫亦棄此爲商但平調之盛於浙中實陳一人之爲周平調界中靡不知有陳蹺子其人云 
[天蟾觀劇記] [  尋悅軒主]  
　　前日余與知友董君往天蟾觀四本狸貓予等入座時王斌芬與何雅秋之武家坡劉奎官之古城相會皆成尾聲張銘武筱楊猴之三本鐵公雞登塲張伶飾張嘉祥由洗馬起筱楊猴飾向大人扮相頗合二人拉馬功夫甚佳打數套對予亦甚連手鐵公雞完即爲四本狸貓換太子開幕乃包公假設森羅殿大審郭槐常春恒飾包公聲容並茂威風凛凛口白清晰亦尙稱職劉筱衡飾李太后數段二簧五音聯彈之腔尤覺新異動聽何雅秋飾寇承御扮相艷麗身段婀娜出場時一叚西皮咬字正確行腔圓穏彭春珊飾仁宗表情甚週惟有時行路摇蕩孫瑶琴飾劉娘娘於四本内惟出二場不甚吃重于振庭飾八賢王工架台步扮相唱做均甚平平孟鴻茂飾范仲華語多滑稽令人捧腹筱楊猴飾南俠展昭武藝超羣殺死妖道顯出俠客之行爲焦　奎飾尤婆於監獄中臨死時言說奉勸世人不可以錢害人倘以錢害了人則似吾尤婆之榜樣言畢台下彩聲雷震全劇精采在王欽若審假郭槐眞郭槐藏在公桌上被包公裝着鄕民識破王欽若欲衆鄉民畫十字作證包公公堂辯理後八賢王陳琳等到堂王欽若仍不承招常春恒唱一叚西皮摇板（我推到了公案再顯原形形字用鼻音博得台下彩聲不少末後迎接國太回朝用五音聯彈各藝員合奏對唱尤爲各名伶生色不少耳 
[唱片雜評] [  老靖]  
百代收汪笑儂唱片凡三張頗受社會歡迎（馬前潑水）一片尤甚其實笑儂嗓音巳在場中故使腔一收一放以（媚）怪見勝實無足取笑儂本屬文人所編諸劇寓意純正確非胸無點墨者所能企及惟其所撰曲詞亦與普通皮黄劇本無異如（潑水）曲詞有（無奈何休妻爲吃飯）一句竟粗俗至不堪名狀實不敢贊一詞耳 
俞粟廬爲今日崑曲界之大王所收八片俱妙到毫巓惜予於崑曲研究甚淺知其妙而不知其所以妙也 
余洪元在漢班中其峰分不亞於皮黄界之譚鑫培所收一片計（兩狼山）（喬府求計）二折皆極動聽 
馬連良六片（清官册）一片較佳 
白雲鵬之大鼓調吐字極有分寸且能脫盡火氣聆之如聽小寳曲其衷氣不够亦與小寳犯同病也百代收其（長坂坡）（金定駡城）兩片俱佳然猶不及紅樓諸劇擅長也 
　　劉寳全有大鼓王之譽所唱以聲洪氣沛見長惟其派頭頗類劇界之劉鴻聲未能免火俗二字方以雲鵬相差遠甚百代所收（戰長沙）（　江州）二片似覺（鬧江州）較佳 
　　王又宸嗓音清脆天賦確不壞惟　譚乖謬百出工力甚淺所唱三片南陽關比較的稍好然謬點仍屬不少如倒板（廣）（斬）二字皆唱成平聽回龍（不由人）腔提得不對（按此劇昔時科班子弟恒唱之皆走高腔又宸於此字雖提高却未得法）（雙抛）之（雙）字亦念倒（垜口）二字咬得欠勁（往字念成平聲（下瞧）使腔以（媚）鑼鼓便覺無神矣（韓擒虎）之（虎）字未拔高（殺氣高）之（氣）字開口未豁均屬　音以後轉二六亦無出色之處（敲牙割舌）一句　髴出自笑儂口中俗不可耐南陽關之成績如此他片可想見矣雖然今日人才缺乏又宸之藝亦堪在舞台上佔重要位置可勝嘆哉 
郎德山二片亦皆可聽惜嗓近童歎聆之總難過　聞此人係太監出身或然 
 
 

Page 8

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *   
 
 

Page 9

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *   
 
 

Page 10

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *第三張 
國内要聞二 
[鎭江兵災後之種種]  
鎭江受軍事影響閉市多日巳誌本報現在除商業無恢復希望外其最困難問題爲兵站之供給及四鄕之待賑去歲省委郝蔚侯來鎭借餉十萬元商人於砲火之餘勉籌五萬昨日省委又來催欵今日（三十）午後籌足三萬元送去不料同時又發生麵粉糾紛當鎭埠未籌到八萬時原有籌米千擔之要求嗣以無米船到鎭改向各麵粉廠商借麵粉一萬包但本埠麵粉公司除貽成在鎭有廠其餘大豐九豐復興大同泰來裕亨六家皆係駐鎭批發邇因軍事交通不便以致存貨無多貽成廠設在金山山麓機器房亦爲砲火損毁萬難供應詎知趙知事鏊事先未至各公司接洽今日午後突然隨同兵站長李星奎至商會索取麵粉會長于小川副會長劉嘯東均不在會無人負責乃派差弁隨同兵士出條押令各公司經理到會强行攤派各公司因商會旣無書面通知又無電話接洽遽被押至商會於理不合羣情憤激公議先凑繳麵粉三千包由商會出據償欵一方面要求開董事事責問商會何以不負責辦事此外又因徵集紳富捐事知事趙鑒初到鎭江人地生疏拜訪紳富嘗盡閉門羹滋味今日同時派兵士差弁將小街頭棉花店主人徐炳臣及小碼頭住户徐寛宏之弟鵬吉拘至商會徐炳臣認捐一百五十元了事徐鵬吉尙無結果至四鄕農民兵災之後室如懸磬稻種農具俱無待賑孔殷施濟會截至昨日始將城内米票發足人計六千四百餘户一萬四千餘口米糧七百餘石惟鎭埠城外居民較多貧民將倍於上數聞巳由滬上慈善家匯來數千元先償米價其餘四鄕施濟另由各公團函請康炳春君主任其事並由胡健春陸小波魏小輔等分頭募捐 
[奉軍抵蘇後之各面觀]  
　　蘇州通信奉軍來蘇消息本地各機關於二十七日下午巳接無錫來電知照官紳當即開會集議遂公推費仲深赴無錫與奉軍第一軍長張宗昌接洽至當夜一點鐘張宗昌率所部一梯團抵蘇站蔡道尹申警廳長郭知事紳士張仲仁宋績成錢梓楚劉正康等均赴車站謁見張即一一接洽首先訽問蘇地曾否被齊部殘軍搶刦各紳士均告以此次幸未被搶張即謂盧永祥奉令來蘇並非爭奪地盤乃實行宣撫政策至於奉軍之紀律如何諸君當可有目共見云云各官紳與張互談二小時始盡歡而散當時奉軍抵蘇站後因悉車站附近尙有齊軍殘部數百人故立開朝天槍一排示威潰兵突聞槍聲知奉軍巳到乃立即四散奔逃奉軍亦即兜拿勒令繳械一面由張宗昌派代表蔡和林至東吳旅社組織潰兵繳械事務所凡兵繳槍一枝即給洋十元一面派隊四出查街抄獲潰兵即令繳械並令吳縣郭知事派人掮旗通告收槍辦法至二十八晚止共收得槍百餘支是日下午二時各官紳特在鐵路飯店開歡迎會先赴車站邀張宗昌到會張於四時許隨帶衛隊一連到會惟早巳派奉軍沿路查街此項奉軍紀律頗佳其中之下級軍官大都爲俄籍人張赴鐵路飯店時沿途觀者擠軋異常張到會後各官紳以奉票問題亟須討論辦法張遂即將奉票通用辦法抄令蔡道尹轉知各機關查照蔡立即轉函商會通告各業其辦法如下（一）銅元百枚作大洋五角五分（二）一元作大洋六角四分（三）五元（四）十元以此類推一十日後向糧餉處兌現進出一律一天津中交銀行鈔票一律通用仍由糧餉處兌現商界對於奉票巳照此辦法一律通用張宗昌赴官紳歡迎會後仍返車站是日早先開兵二營赴崑山下午十時接崑山電告謂奉軍巳完全占領崑山張對於蘇地駐軍問題亦即規畫定妥以奉軍二十九旅駐紥蘇州原駐蘇地之蘇軍工程營亦令駐蘇蘇軍砲隊營則將調駐無錫至於蘇軍五六兩團巳在江隂一帶被奉軍擊散不復成軍僅待收束而巳蘇地官廳當日即將盧永祥張宗昌之安民告示遍貼通衢前蘇常鎭守使朱熙前臨時總指揮秦洸前第五團長李光壽均於是日隨奉軍來蘇聞業由張宗昌分别委派軍職關於水警方面則於奉軍抵境時由沈葆義來蘇接洽全體水警當即一致聲明服從張宗昌并悉沈葆義業巳由盧委任爲水警廳長蘇地城門於二十七日關閉後至二十九日由奉軍派捕赴各城門守衛即行開放聞尙有奉軍繼續到蘇而張宗昌亦即向上海方面進發現在蘇州現狀極爲安謐人心大定商店亦相繼開市矣（二十九日） 
　　奉軍第一軍長張宗昌率所部抵蘇後當日（二十八）即令向滬方進發晚間接上海來電報告開滬奉軍巳抵北車站張軍長於第一批抵蘇奉軍開滬後立即電令後方奉軍節節前進故自二十八日夜間起至三十日上午止過蘇開滬之奉軍約共三梯團惟兵車抵蘇站時大都均放槍一排以示威張軍長亦於二十九日上午帶同衛隊赴滬至於蘇州方面則留許旅第七十二團駐守旅本部設於鐵路飯店團本部設於新蘇台旅社並有隨營前敵執法處亦在東吳旅社設立辦事處處長爲董雲松昨巳出示約束兵士並組織第一軍警備司令部於東吳旅社辦理收束齊部潰兵事務張於離蘇赴滬之前以蘇地軍事善後須有熟手辦理擬令前蘇常鎭守使朱琛甫回任當即向紳士張仲仁宋銘勳等徵求同意各紳士亦一致贊同由朱回任惟朱之就任與否尙無表示蘇州警察廳長一席則巳由盧永祥委任孫志鴻充任但對於原任廳長申振剛之撤調命令尙未到蘇水警廳長雖巳由盧委任沈葆義接任而沈僅於二十八日到廳接洽一過聲言須暫緩接任當日即行赴滬張宗昌抵蘇時有蔡和林同來當日張即委蔡爲緝私統領蔡巳於二十九日隨帶護兵兩名赴滬蒞任韓省長亦委派錢剛爲吳縣崑山兩縣清鄕委員業於二十九日抵蘇擬即組織清鄕局從事舉辦清鄕惟張宗昌以爲現在尙係軍事期間未到舉辦清鄕之時即使各鄕或有汌潰兵騷擾亦有奉軍負責辦理故對於錢剛之來蘇頗爲反對駐蘇之奉軍現巳絡繹入駐蘇軍五六兩團團部中所有蘇軍營底巳令聽候改編暫時發給一種青白二色合成之袖章以資識别城門巳於二十九日起開放每一城門派有奉軍憲兵四名守衛凡有出入車輛概須檢查如有奉軍欲入城者則須將槍械軍衣及皮鞋一併卸下交守城憲兵保管並須簽名後方准放入市上奉票現巳通用有一部分奉軍於齊軍潰兵繳械時將潰兵所搶來之贓物亦一併没收昨將此項贓物在横馬路同羽春茶館内廉價拍賣往買者極爲擁擠奉軍之普通兵士大抵年在二十歲左右且均操直隷河南等口音聞一部分即係吳佩孚之童子軍所改編者此項兵士向商店購物均能公平交易派出查街之兵士每組均有黄色尖角令字小旗一面間亦有持令箭者二十八日夜間有奉軍司令副官一員至總商會要求借洋一萬元謂係司令疗所需當時商會職員均巳返家乃由會中聽差導之赴商會會計金翰春家金又偕該副官赴商會臨時邀集會董後將一萬元如數籌齊交該副官而去二十九日下午本地官紳蔡道尹郭知事申警廳長劉交涉員及張一麐宋績成費仲深錢梓楚劉正康等又在東吳旅社開會討論蘇地一切善後事宜以四鄕尙有潰兵搶掠故主張先行肅清潰兵二十八夜間有潰兵劉同喜等三名因至閶門城門用石亂撞即被閶區警察署長袁季梅捕獲二十九日解送警備司令部訊供後當即判决暫首示衆於三十日晨執行執行後將首級懸掛閶門城上號令又奉軍因在無錫時失去手摇迫擊砲四尊來蘇後即調查此項迫擊砲是否落於齊部潰兵之手惟並無着落閶區第五第六兩警所於二十八日由崗警在沿河各處發見子彈十八箱步槍二十餘枝當即一併運送至區一面呈報警廳核辦蘇城附郭一帶於二十七日起連日均有潰兵搶刧或至居民家中强索食物昨晚被刧者有南濠裕興正茂兩水菓行損失約共百元北濠謝季常鷄鴨行損失亦百元其餘如下塘臭馬路上津橋等處則被刧者尤多事主姓名尙難調查虎邱山下黄花涇白洋灣三佛橋七里圖則被刧尤烈并槍傷事主徐某等數人該處鄕民巳逃避一空但二十九日由商團警察捕獲之不法潰兵亦不少當即解送奉軍警備司令部者共三十餘名馬路各旅館於二十七晚收容潰兵甚衆及奉軍抵蘇後此項潰兵均將槍械軍衣遺棄於旅館中而逸昨由各旅館將此項槍械軍衣收集後一併交付紅十字會保管紅會於二十九日尙有自無錫救護來蘇之難民三百餘人均乘民船當由水警廳之江安淺水艦拖帶送滬吳縣公署則連日奉令購備大批麵包供給奉軍每日約需千　元左右（三十日） 
[潰兵騷擾外跨塘兩日記]  
　　蘇州通信二十七日上午六時齊軍潰兵從蘇州方面沿鐵路魚貫東下者頗多狀至狼狽槍械全者僅半巳改便服者有十之二三惟多背負包囊滿藏搶來之贓物該兵初則皆沿軌東去後批乃陸續赴鎭該鎭商團隨即供給茶點紙烟招待並急籌現洋千元按批給資僱船遣送唯亭至十時許並有大批民船載竤潰兵相繼到此該項船隻聞多從無錫封僱送往上海惟水陸兩路愈來愈多致應接不暇千元頃刻用盡旋派人再向各商號搜羅現洋凑集七百餘元維持至下午三時欵又告匱巳無法籌措商團辦事人員相繼他避後來潰兵即發生搶刦一時秩序大亂居民紛紛逃避甚有全家　無一人者幸殷實之家早於駐蘇軍隊衝突時將貴重物品搬運寄儲即各大商號所存現洋亦屬無幾直至八時刦風暫息又是日上午十一時有上海開來空車一列駛至跨站外揚旗被潰兵阻攔有百餘人一閧登車折回開滬 
　　二十八日晨六時半復到潰兵船五艘約有百人又遭第二次搶刦幸未幾有奉軍裝甲火車由蘇開至聞鎭上發生槍聲知有潰軍隨即停車對準民房開槍一排正在翻箱倒篋之潰兵聞槍聲有異即棄其物品羣集車站附近探視見係奉軍即舉槍還擊一時來復槍聲如放邊砲彈落如雨居民飽受驚惶惟刦掠得以倖免雙方對擊約二十分鐘潰兵紛紛向南竄逃或向金鷄湖方面或棄船步往斜塘而去聞鄕人云金鷄湖中抛　槍械軍服頗多並流彈擊中農民二人死傷各一以後潰兵來者絶少地方亦告安謐惟沿鐵路各鄕村被刦無遺至下午五時猶聞槍聲四起調查二日中潰兵經過總數沿軌道走者約八百餘人乘船者約三百餘人被刦商店十一家損失計現欵四百餘元銅元居多衣服雜物約一千三四百元 
[蘇州快信]  
　　三十日續有奉軍兩梯團由無錫開抵蘇州所乘之兵車龍頭前均裝有鐵甲砲車一座兩旁滿列機關砲中有大砲一尊在夜間抵站之兵車車頭上均有電光放出照耀頗遠此兩梯團奉軍下車後即分駐城外各大寺院即日須開滬 
　　三十日以前抵蘇之奉軍於二十八日起絡續開滬後至三十日巳完全開滬聞須駐紥崑山沿鐵路一帶張宗昌昨令奉軍兩營開往吳江駐紥 
　　吳縣無錫交界之蕩口鎭二十九日到有蘇軍第六師與第十九師潰兵千餘人即縱火焚刦全鎭糜爛極爲慘酷居民逃避一空潰兵又散往附近鄕村搶刦 
　　蘇屬陸墓横涇蠡口斜塘滸關等十餘市鄕均到大批潰兵搶刦鄕民紛紛逃避亟望派隊剿捕 
　　葑門外大蕩里地方於前日被潰兵連刦七十餘家巳由警察商團捕獲二十五名解送奉軍第一軍警備司令部核辦 
　　蘇軍第六師不法潰兵劉同喜由奉軍前敵執法處長董濟川訊實斬决後將首級懸掛閶門城上號令前往觀者極爲擁擠交通幾爲阻塞三十日夜間執法處又斬决不法潰兵兩名并悉巳獲不法潰兵甚多將次第執行死刑 
　　奉軍第一軍在東吳旅社設組前敵執法處後處長董雲松以事務煩劇特在中華旅社再設一執法處辦公所由少校軍法官郭君駐住在内主持並由張宗昌委任上尉稽查董友梅爲軍法官 
　　駐新蘇台旅社之奉軍三十六旅七十二團胡團長昨奉張宗昌命赴滬公幹即日須返蘇 
　　前蘇軍砲隊營排長馬勝元唐盤唾輜重營排長蔣步謙均由張宗昌委任第一軍上尉副官 
　　蘇紳張仲仁·宋銘勳·費樹蔚·劉正康·錢梓楚等於三十一日在鐵路飯店設筵宴請奉軍將領上中級軍官均列席 
　　盧宣撫委任沈葆義爲蘇水警廳長後昨沈巳委何嘉祿爲駐吳淞之水警第四區長王錦章爲駐無錫水警第二區長（三十一日） 
[蘇站兵車互撞之慘狀]  
　　大陸報三十一日蘇州電云今晨官凟里與蘇州兩站間兵車誤撞死奉軍官一員重傷兵士五名内有數名恐無生望官廳現用重典遏制搶掠昨將行刦者四人梟首示衆並將其餘十九人悉數槍斃 
[軍事行動中之松江現狀]  
　　上海泰晤士報三十日松江通訊云數日來盧香亭軍隊紛紛自此間開往嘉興僅有少數留松昨有三千無械軍隊自滬開來聞嘉興方面亦有數百來松大約係運送軍械子彈交與新軍者吾人今望奉軍於一二日内即能到松但奉軍來時或將稍有戰事孫傳芳對於宜興方面比松江注重故奉軍苟有二三千人隨同俄軍若干立向此方進發諒亦不難占領松江至於災民之救濟此時似無可希望現有無衣無食僅藉稻草取暖者不下數百家記者曾親至其家目擊其慘狀且兵士又復搜刦民居强行拉夫故即未逃亡者夜間亦不敢居於家内云又三十日嘉興電日頃間適有盧永祥代表乘專車過境前往杭州與孫氏接洽現料此舉當可獲有和平解决云地方通信 
[松江]  
　　求免供應之公電杭州孫馨帥鈞鑒松邑供應軍需巳經三次非特地方財力巳盡且近因軍警日以拉夫爲事致市面蕭條幾有不能維持之勢務乞俯念松邑疊遭兵燹迅令各師團營凡屬大宗軍用柴火及前方輸送夫役勿再在松江籌備以示體恤松江縣商會等各公團叩世 
　　省三中校收容難民概况江蘇省三中校設立之紅分會第二收容所其難民一千餘人均寄宿於原有之敎室自修室膳堂科學館等處整理清潔秩序井然敎職員及在校學生糾察甚勤夜間分班巡查尤爲注意住所兒童則設避難兒童學校住所婦女日間或理針黹或織絲絨各勤其事至於食宿等費概不收取經濟一部係校長蔣伯揚籌墊此外僅領到松江兵災善後恊會補助銀百餘元並靈學會上海紅會助米三十餘石因時局不靖迄未收束隂曆除夕南門外居民被刧該所即與第九收容所及靈學會冒雨赴援該處居民因此得脫險赴所者約數十家翌晨（元旦）又率救護隊往往南兩門巡視又救得百餘人致該所復有人滿之患 
　　樂恩益德會爲被拉夫役鳴哀電申報館轉松江各地方機關各領袖諸公鑒孫陳搆釁以來爲時不過匝月吾松拉去夫役約略統計不下五千餘人兵士直接所拉與鄕僻無從查考者尙不在内而迄今拉夫之舉方興未艾噫繩捆棒擊幾雞豚狗彘之不若妻啼母號使鐵石心腸者下涙種種慘狀筆難盡述小民何辜殃遭池魚長此以往苦無噍類同人等以地位關係無法干涉因天良未泯不忍坐視特此爲彼輩代鳴哀聲諸公責任攸關桑梓情重幸勿逍遥租界居然樂不思蜀深匿大厦意謂人莫我患乞向軍事當局爲民請命俾吾松勞動同胞稍留一綫生機則厥職無忝功德無量矣松江樂恩益德會同人冬 
[常熟]  
　　臘尾年頭之潰兵過境該邑於臘尾年頭之中受澄錫兩邑兵事影響城廂商民均阢隉不安舊曆小除夕（二十二日）晨小東門外有蘇軍過境約逹一連之衆據稱開赴滸浦駐防越時未幾南門外忽有蘇軍二十六人至壇上第一分所派出所滋擾王所長昆山得訊前往竟被兵士包圍談判許久始獲遣送登輪迨下午旱北門外復有蘇軍四十餘人抵境當由縣警所代覓船隻送至大東門外遣散自此以後商民均不安業即大除夕年賬亦難結束收得者僅得五六成迨元旦黎明本邑巴聞西南境隆隆砲聲絡繹不絶城西石梅等處游戲場亦蕭索異常至初三日（二十六日）趙知事據探報稱蘇軍二師五團殘部自江隂退出巳抵邑境趙氏即召集士紳會議辦法並組織辦事處公推李郙黄炳元狄恩霖屈嗣奎爲主任一面仍借西門外何姓房屋爲蘇軍暫宿之處迨下午十一時果有五團軍士二百餘人到境由王警所長等招至該處暫宿迨初四日（二十七日）上午八時南門外復有十九師蘇軍數十人抵常由警所代僱船隻開赴太倉迨十一時南門外一帶忽有蘇軍十九師三十八旅七十六團三十七旅七十三團六師十二旅二十四團及二師六七兩團等殘部先後到常竟逹三千餘人一時秩序大亂附近商舖被搶者巳有十餘家在拉夫中槍傷鄕人錢根全一名由紅會送院醫治旋即斃命當時辦事處主任狄恩霖得訊後立赴南區保衛團（狄係該區團總）邀集米業經董龐秉遜隊長楊秉奎倪輔臣警分所長楊夏汾四科長俞啓漢虞東保衛團團總趙雋人等竭力維持歷一晝夜將南門外蘇軍殘部絡繹分别遣散而城内經趙知事與張商會長王警分所長及辦事處李屈黄三主任勉力綏撫至次日（二十八日）下午五時後大批蘇軍始離本境據稱將由太倉赴滬至此告一段落然軍經之處各鄕市鎭横遭搶掠者不可勝計云 
[鎭江]  
　　解圍借欵之兩公電韓省長於去歲向鎭江商會借欵十萬元該便向各商勉力凑借五萬元解省詎省長於今正派委徐紹修來鎭坐催未繳之五萬元商會開會公推會長于小川縣會議長梁稼西商團長胡健春三君赴省面陳商艱及被災情形請求向未被災縣區籌借詎韓于因之爭執兩不相下嗣由胡團長插言再議始行回鎭旋接省署冷總司令禦秋及張仲書·解震臯·馬貢芳儉省代印電云欵事商准省長准於五萬元扣二萬以還地方供應舊用餘三萬請速籌撥就此解圍亦不得巳之辦法務乞照辦商會于小川梁稼西胡健春及市總董王蔚卿會議復電如下南京省公署冷司令張解馬諸公鑒儉電敬悉遵示扣存二萬籌解三萬請迅由省分電縣署及派委查照至鹽欵抵借手續連前五萬乞轉請省座分電揚州稽核所及徐委紹修按照揚州借欵辦法一律辦理並盼示復諸承關照鄕邦同感艷旋得復昨（三十）乃照數由愼康錢莊解省一場爭執就此解圍云 
　　鎭江臨時辦公處之設立鎭江自第一軍佔領後該軍所需夫役馬料柴草大餅米麫煤炭燈燭等項之給養責成丹徒縣知事辦理知事遂與商會商團市公所籌備惟該軍雲集頭緒紛繁因聯合組織鎭江臨時辦公處現設商會街誠仁堂内各機關派員住處辦事而欵則由商會籌墊該處主任辦事總董王蔚卿及商會王近如其總務庶務會計文牘管夫役管倉庫各人員不下五十餘人其辦法係各營所需物品由第一軍兵站分處給條持向辦公處辦理物品送去後取收條存查與兵站結算以故各機關反形岑寂而辦公處則猶如大商店採辦運輸忙碌異常矣 
[揚州]  
　　陸軍維持治安辦法江蘇陸軍第三師駐揚第六旅旅長劉漢民以揚城謡諑繁興市虎杯蛇頗屬駭人聞聽特出示布告藉免人民互相驚擾又查前駐防營對於公團及士紳均發給城關出入證自應查案　續給換以昭愼重並以輪埠碼頭最關重要除原有軍警盤查所盤查外復添設稽查處委劉漢清充稽查長用以盤查奸宄 
　　緝私開拔之騷擾陳家集警察分所長吳小園呈報縣署以駐防該集之緝私第六營孫營全隊由集開拔回城到處拉差農民畏避且於開拔之前紀律毫無終日向民家攫取食物職所據報往謁官長拒而弗納並聞本集附近貧民婦女被强行姦宿者不知凡幾自陳集駐兵以來未有如此之現象也 
　　小輪恢復原狀舊曆新年巳過所有内河大逹之泰揚班泰豐公司之寗揚班六公司之清鎭長班鎭揚短班福運公司之高郵班均照舊開駛矣 
　　警隊塡防陳家集邑屬陳家集爲西北鄕之屏藩該處本有軍隊駐防頃因軍興他調地方防務空虚經警察分所長吳筱園具報縣署曹知事特令警備王隊官派警隊一棚開往塡防以資鎭懾 
　　電飭籌解稅欵韓省長頃電揚由關監督徐鼎康籌解稅欵五萬元以濟省需聞稅欵空無所有頗難籌解 
 
 

Page 11

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *　　申報第三張 
　　整頓蛋捐收入菓蛋捐爲輔助警餉之一每銀一元水菓徵五釐蛋徵八釐向由業董姜慕陶按月認繳十千文近來因蛋捐藉口洋商販運積欠甚巨茲捐委李月樵以該捐旣定有捐率自應照章徵收未便任其拖欠特呈請縣署出示布告該蛋商遵照繳捐以重捐務 
[南通]  
　　潰兵收撫處成立陸軍一百五十一團趙團長奉張旅長令委爲南通收撫潰兵司令業經遵令就職嗣以江南戰事正酣潰兵過境者日有所聞辦理收撫繳械及供給巳經受撫之潰兵糧食等事益形忙碌爰特就天生蘆涇兩港各設潰兵收撫機關派員專駐辦理趙司令每日督隊往來沿江一帶視察佈防頗爲認眞張旅長曁警備隊孫管帶等亦不時前往各港查防俾免疏虞 
　　捲烟稅局長易人通如區捲烟營業特稅局前自承商方仲甫移交藍世勳局長接辦迄祗數月嗣由上峯改委饒寳森繼任聞饒氏巳於二十九日蒞通預備接事饒字馥丞安徽涇縣人 
　　派隊搜查船隻鎭守使署據探報褲子港外忽有沙船十餘艘來歷不明二十九晨一時許即軍隊前往搜查有無夾帶違禁物品情事 
[六合]  
　　土匪佔據古城之駭聞來安縣屬古城鎭警備隊防範甚嚴故土匪屢次攻擊不能得手茲聞去年隂曆年終警隊餉銀無着而地方富紳巨賈又均避居外方無人維持是以該隊兵士向匪輸誠於除夕前一日繳械而散相持兩載之古城一旦爲匪佔據矣 
[徐州]  
　　孫鎭守使專車赴寗新任徐海鎭守使孫傳鉢（字啓和山東人）業於本月二十一日來徐就職後因尙有要務須向盧張請示特於前（二十六日）晚九時許專車赴寗刻悉孫鎭使巳於陷（三十日）午由寗回徐矣並悉徐州警察廳長楊承燦陷（三十日）晨正式接印 
　　鎭署組織之近聞新任徐海鎭守使署孫啓和前巳就職聞該署職員尙未組織完竣惟參謀長一職仍以張樹芬連任副官長一職巳定軍部參謀潘郁臣其餘各處須俟孫使回徐後方能定妥也 
[平湖]  
　　一旅軍隊世日到平陸軍第一混成旅第一團步兵一營砲隊一連機關槍隊一連於二十八日帶同軍用物件到乍三十一日上午到平分紥報本寺等處一團團長崔君亦巳到平地方現尙安靜 
[寗波]  
　　軍界消息一束駐甬一師司令部前曾奉省命將一師司令部移駐杭垣嗣因該師軍官兵士等反抗不果茲省方又令該師司令部移駐紹興亦未得該師兵士之服從云又慈谿城内駐紥之一師第二團團本部昨（三十日）奉督署訓令調駐蕭山縣防守聞不日即將開拔云又一師長陳公俠昨電致該師司令部定今日（三十一）返甬巳誌本報但今日未見到甬想必尙有要事與軍民二長接洽也 
　　象山國民會議促成會將成立甬屬象山國民會議促成會籌備會自元旦日成立以來進行不遺餘力昨又召集各代表在敎育會開提燈會籌辦會到者五十餘人議定於隂曆正月初七十三兩夜舉行並推姜仲雍等爲委員籌備一切事宜又推派趙文光楊白華等至鄕間劇場演講國民會議之意義及目的又用彩色寓意圖畫徧貼城鄕各處印刷簡明傳單分送各界又由賀威聖個人名義函請甬上演說家干翔青·謝傳茂二君於正月十二日開成立會時到象演說 
　　刦案兩起甬屬鎭海前緒鄕李　橋地方劉槐卿家前夜突來盜匪五六人刦去衣服首飾等件約值銀五六百元又鎭海崇邱鄕東江溪地方金來祺家亦於前日突來土匪五六人翻箱倒篋飽掠而去計損失二百餘金　　甬江渡船沉覆之慘劇江北岸各脚夫每當滬輪抵甬時輒雇小舟駛至輪邊上輪向各搭客攬挑行李貨物昨（三十）日晨間六時許江天輪抵甬離埠尙遠各脚夫雇舟一隻共乘二十九人向前行駛詎爾時風狂浪大輪下機器翼子又旋轉甚急致船撞沉船中二十九人除五六人得活命外餘均溺斃　　　時輪埠　新　天橋上哭聲絡繹不絶爲狀甚慘又一報告小船覆没時泅水得活者只二人又在江東撈得五六人然皆不及施救矣 
[寗都]  
　　豫軍常師焚刦城鄕消息南昌通信江西近年天災兵燹相繼而來民生疾苦不可言狀惟贛南地連閩粤遭禍尤甚頃聞寗都豫軍常師過境逗留匝月需索供應共計五萬餘元猶爲未足突於一月十一夜在城内及附近村落焚刦傷斃百姓多人財産損失數十萬元又雩都逃來之豫軍復在縣境各鄉沿途搶掠云敎育消息 
要聞 
[皖敎廳長由柳財廳長暫行兼任（吉）]  
　　因江　董嘉會以敎費竭蹶均不願就 
安徽敎育廳長一席曾有王揖唐於上月中旬改委董嘉會充任之說但京津同鄕仍再三敦促巳辭職之江　迨至隂曆新年又傳江董均不願就蓋因敎育經費問題困難實屬左右爲難王揖唐乃先以財政廳長柳汝礪暫行兼任昨日（二十八日）果然蚌埠方面寄到行知次日柳汝礪即赴敎廳就任兼職此等辦法亦無非爲敎費問題而設聞委任柳汝礪兼代之行知上仍以江喡准假一月云（一月二十九日） 
[蘇省長訓令任用留日畢業生]  
　　江蘇省長韓國鈞於前日（二十八日）訓令各道尹云案准駐日公使公函内開查留東各省學生現有二千餘人每年畢業恒及數百人之多其所學自文法經政以及理工農商各科無不具備其中實不乏學問優長造詣精深之士惟畢業之後每以乏相當介紹無業可就遂致國家費數千金培養一人而結果則徒以投閑置散殊覺可惜且當國内百端待理之時求材必多又或以無相當介紹遂致採用末由尤覺兩未得宜茲用函請尊處俯賜察照此後如有需用何項人才之處即祈函知本館當就每年畢業中學有專長者擇尤咨備任用庶野無遺賢之歎學有致用之途諒尊處素以振興庶政獎拔人才爲務必蒙鑒許也專此奉逹即希查照見覆並轉致各總商會爲荷等因准此除函復並分行外合行令仰該道尹轉行各該縣商會知照此令 
[粤敎廳調查敎會學校之第一步（然）]  
　　致函聲明調查原因 
　　廣州特約通訉粤省收回敎育權運動各方進行記者巳先後報告茲悉敎廳自决定調查各敎會學校所設敎科内容及敎育方法如何後今特先函各敎會學校詳述調查原因俾督學屆時便於接洽函云（敬啟者敎會信徒在内地開設學校自蒙養園以至大學爲數甚多向以傳敎爲名實則於傳授敎會經書以外并設各種敎科傳敎而敎施敎育宗敎本屬個人私事傳授縱可任其自由惟事涉敎育則於我國民之培植國力發展之前程關係至重究竟各學校所設敎科内容所行敎育方法能否以應我國社會現在之要求而與我政府建國之思想無相違背各校向與我國政府絶無往來其詳情無從　揣茲特派本省督學韓國清·黄允友·張資模·周斯銘·李登化·馮啟和等先行分赴廣州市區及附近敎會所設學校着手調查以資參考而謀善後除分函外相應函逹貴校屆時妥爲接洽務使態度明瞭不致政敎相爭再見今日則幸甚矣（二十五日） 
[過去一年之廣東敎育（斯世）]  
　　較往年爲進步 
　　廣州敎育以環境與需要言之本有長足發展之可能祇以軍事頻繁無時或已餉需供億敎費以微當局有心無力學校進步難期此亦時勢迫之然也惟過去一年狀况尙好爲五年來所僅見不可非差强人意際茲歲首萬象皆新特舉其要以告閲者亦所以謀將來之改進也 
　　（甲）經費年來因經費問題而起之糾紛不可勝數去年則倖免其原因可得下之數種（一）關稅按月解交自九罷拱北兩關代收之台厘費（年約五十萬）擴充七校專欵後該關依照往例按季將欵解交後七校爲免除緩不濟急起見特與該關交涉改按季解交爲按月移繳自後各月份之稅收可於次月初旬盡數移交各校得此遂減少許多痛苦矣（二）筵席捐收回自辦關於此捐爭回自辦各節去年十二月十九日本報已詳言之在未收回以前七校實毫無所得（此捐收入係完全撥充敎費者）收回後每日約可收千餘元再過若干時日規定　密之徵收方法當可逹到年餉九十萬元之原額（三）廣大自籌之經費廣東大學成立後陸續自請撥定經費十數種其目下有收者計省外各屬筵席捐十萬附加錢糧六十萬疋頭釐費十九萬鹽稅附加四十萬稅契二十萬士敏土稅六萬（俱以年計）合之原有經費全年共有一百六十餘萬全國各大學之經費允推此爲第一（四）工專亦自籌鐵路附加刻仍在進行中年可得七萬元（五）市立各校經費經指定車捐收入項下撥充近更進行附加白鴿票價及撥稅契之一部以爲擴充之用 
　　（丙）行政省敎育廳初因經費無着百廢不興投定花捐附加（該廳經費）後計劃始稍能實行然廳以外之工作則仍未開始做也市敎育局頗有蒸蒸日上之勢去年有五事可紀（一）提倡童子軍敎育設童子軍辦事處於局内聘專員主理其事刻市校巳陸續開辦共有童子軍千餘人矣（二）將南海番禺兩縣學校之在廣州市區内者概行收管改爲市立以期一致改進（三）實行取締私塾敎育一面加辦市校以收容市民子弟（四）提　平民敎育市内共設二十餘校（五）派局員及市校校長註國内外考察敎育 
　　（乙）昇格一年内各校之昇格運動巳得如下之結果（一）由高師 
·法大·農專三校合併改爲廣東大學分設文·理·法·農·工·五科（二）工業專門學亦巳由甲種工業改組成立增加預算進行額速（三）市立師範原係照第二部辦法辦理巳决定改辦高中師範科是科學生去年巳招收一班今春仍續招插班生（四）第一中學本擬作速改爲高中　絀於費故未成立 
　　（丁）風潮去年一年可謂風平浪靜波濤無有罷課一事亦宋發生實爲五年來特有之局面推其原因一方因經費有着不致積欠經年一方因廣大成立各校俱惟其馬首是瞻不便獨異記者細數去年學潮幾無省無之粤省尙在軍事期中竟能安穏若此殊非始料所及也（二十一日） 
雜訊 
杭州 
[浙省敎育會小學研究組近訊]  
浙省敎育會小學敎育研究組本以討論小學敎育　解决小學上各項疑難問題爲務曾經開會多次並將議决各件分别執行在案茲聞該會以二月五日浙江敎育行政研究會開大會議各研究員必有重大問題或計劃提交會議特通函各研究員謂對於小學敎育如有重大問題或完善計劃允宜及時提案以期改進並希出席與議云 
松江 
[省立三中設避難兒童學校]  
　　江蘇省第三中學校於孫陳戰事發生即與當地紅會聯絡設中國紅十字會松江分會第二收容所至今巳收婦孺一千二百餘人由敎職員及在校學生分部辦事學生姜餘麟王天任等鑒於婦女携帶兒童甚多乃發起設避難兒童學校學童百餘人由一級擴爲兩級逐日上課始終不懈在該收容所能於羣鼓聲中得聞小兒讀書與唱歌聲誠不可謂非熱心任事矣 
　　江都 
[縣長慰留小學校長沈少希]  
　　第一小學校長沈少希以敎員石淮等因發薪遲延有去就同盟之說誠恐再生事故特呈請縣署辭職請飭局另聘賢能繼任俾平各敎員忿懣頃奉曹知事指令呈悉籌發學欵辦法前經會議規定何得又有異詞仰仍據理勸導務期諒解勿遽灰心是所切望云云 
本埠 
[省立學校校長昨日會議紀]  
江蘇省立學校校長會議於昨日上午十時在西門省敎育會舉行到會者二中汪鼎丞一中陸步青水産代表葉拜石三女師錢用和一工金一新法大王伯秋一農代表姚醒黄八師屠方四師代表周漢章九師伍崇宜二師賈豐臻一商趙師復一女師張昭漢二女師楊逹權三中蔣伯陽值校長仇埰因事未到由陸步青代理主席（甲）報告前函省長對於根究捲烟稅總處及省欵經理處之意見巳得復又前呈省署請嚴令嚴財廳長清算交代各節未經復到（乙）提議事件（一）議省校下學期開學問題議决現在本省軍事結束學校巳屆開學之期急應定期開學惟經費如何維持應請敎育行政委員會急議辦法建議行政官廳明令各校俾通告開學致送聘書並推舉賈豐臻·張昭漢·趙師復·陸步青四君代表出席敎育行政委員會報告（二）議下屆會議决定二月四日上午准十時仍在省敎育會開會并通告未到各校如期出席茲將代理值年校長陸殿揚致敎育行政委員會函及通告各校函錄下（一）逕啟者本日校長會議對於省校下學期開學問蛳贓僉認爲亟應定奪以便通告惟經費關係最爲切要用特抄錄議决案（議决案見前）推舉代表賈季英·張默君·趙師復及殿等四人出席明日貴會報告一切以便從速解决專此布逹即頌公安（二）逕啟者本日會議對於下學期開學問題議請敎育行政委員會迅定經費辦法推舉代表四人於二月二日出席委員會報告一切並定二月四日上午九時仍在省敎育會開會共同集議事關重大務懇撥冗蒞臨不勝盼切附錄議案察核此請公安 
[神户童子軍將來滬參觀]  
　　日本神户童子軍現擬參觀本埠中外童子軍之組織等預定由團長木村義吉氏（神户市役所社會課長）與副團長竹内宗六氏率領團員三十名於夏間八月上旬來滬約留滬三日參觀一切該團和田秘書昨巳致書本埠日商團秘書藤井氏託其先與本埠中外童子軍接洽一切云 
[上寳平敎會今日開幹事會]  
　　上寳平民敎育促進會幹事部昨發出通告云敬啟者二月二日（星期一）下午四時三十分在博物院路二十號年協會藏書樓開幹事會討論重要事項務祈屆時撥冗准時蒞會是盼此頌公安 
[華東公學開敎職員會議]  
　　新閘橋北華東公學昨日開敎職員會議校長張珂主席議决（一）本校現在改組注重國·英·算·三科敎材務取實用管理嚴格分爲六級每級學生三十人額滿不收（二）設義額二十名凡貧寒好學者妥覓保證人塡具入學願書進校肄業（三）定於二月五日考騐新生六日揭曉八日行開學十日正式授課（四）本學期始男女生分室敎授招聘中西文敎員各一位（五）附屬密勒氏夜校不遑兼顧擬請人辦理 
[新申學院定期開學]  
　　北四川路底巡捕房對面豐樂里新申學　自去歲江涵虚院長發起籌備以來業巳大致就緒院内共分四部正預科·小學科·夜校科·郵務面授科所聘敎授除前已發表外現增聘北洋大學理工學士曹善祥爲副院長滬江大學商學士宣恩爲正預科夜　科事務主任及商學敎授美國伊利大學政治科碩士鄭覺民爲英文敎授前溧陽縣立第一女子中學校校長沈宗璜爲國文敎授及小學科事務主任正預科定於二月六日開學小學科二月九日開學人學試騐隨到隨考 
[西區高小設立第二校]  
西門林蔭路西區高小學校定於隂曆正月二十開學該校校長鄭初年以經騐所得知每級學生數多對於上智或下愚敎學均非所宜特另立第二校專課國文一科以英算爲輔藉使資質聰穎或有志厚植國文根紙者得一良好求學之機會並因時局不靖於法租界租定校舍備爲臨時之敎室或宿舍正月十一日至十三日每日上午兩校同時招考新生 
[金大第一分學開辦郵務學科]  
梧州路金陵大學同學會第一公學日夜校已從事招生日校七年級并開辦郵務學科俾畢業生投考郵局易於入選 
[商餘英文夜校開學有期]  
大新街迎春坊底和豐洋布號同人藉商務餘暇組設英文夜校於該號内定名商餘以商業實用智識灌輸於商界失學青年聞招生以來巳將額定夏曆正月二十開學 
[華童公學學生考取香港大學]  
華童公學學生本屆考取番港大學預科者有壽樂（算數學地理優等）·馬乃勛·張企泰·（算數學優等）董立心·陸廷經·翁德祥·（數學優等）藍文俊·鄧永康·陳　等人 
[學務彙誌]  
　　惠羣女學虹口公平路西東西華德路惠羣女學校地處租界中心極爲安穏且交通又甚便利現該校逐日招考文算專修科·初級中學·小學·各級插班生定於隂曆正月十日正式上課而對於外埠學生或因交通阻梗得先通信聲明以便留出寄宿生學額 
　　女子職業補習學校九畝地高墩路女子職業補習學校定正月十八日開學現以時局關係巳另向租界租定房屋爲臨時校舍俾必要時即可遷入以免停課 
　　新華學校美租界狄思威路天同里新華學校自去歲籌辦以來已有四月現佈置完　定於夏曆正月初十日開學聞除巳報名者外尚有餘額可以報名入學惟名額不多 
　　明明英華學校北四川路明明英華學校係美國留學馮心海碩士所創辦現　充學額添聘美籍敎員梅麗女士担任會話日夜兩部均定正月十六日開學 
　　守眞中學柏美蘭女塾北四川路大德里守眞中學校柏美蘭女塾定陽曆二月六日招生十一日開學并添聘敎員 
　　北區公學愛而近路北區公學本届又添聘陳汪兩君及李　蓉女士分别担任各科定於二月八日（即舊曆正月十六）開學　　三益夜學南京路山西路口集益里内三益夜學今春定於陽　二月四日晚始招考新生九號晚正式開學 
　　樂益中學老靶子路樂益中學於今日（二月二號即隂　正月初十）舉行第二次新生入學試驗凡有轉學證書者得免考數學常識二門又該校附設之初中預備班（高小補習班）現有餘額可隨到隨考章程可向老靶子路一百零八號該校號房索取　　滬北務本學校北京路（石路西首）滬北務本學校爲朱稼甫君所創辦編制分高初級小學科男女生兼收現定舊曆正月十三日開學 
　　英法夜社乍浦路英法夜社本學期增添薄記專修科採用歐美最新敎授法限定三個足月畢業兼收女生已聘美國勃明亨姆商業專科大學畢業生極姆司及鮑子植二君爲敎員每星期敎授二次學費每期洋十五元如同時欲學習遠記者二科祗收二十五元又該社英文科分正科二年預科三年定二日晚開學收費五日正式上課 
 
 

Page 12

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *申報第三張 
常識　申報　　 
常識 
衛生 
[斯丕爾明Skermini與衛生之關係] [  守侯]  
我們人身體上最重要的東西就是斯丕爾明這斯丕爾明乃腎囊睪丸裏所造的精液中重要份子經過血液輸送到心臟再從心臟輸送到身體各部他的效力能使肌肉發逹腦力健全心思廣大和志氣高遠能彀在社會上樹立光明高尚的事業大凡非常之人他必定保全斯丕爾明 
男子十五歲至十七歲的時期爲身體長成的時期這個期内斯丕爾明消耗過多身體一定發育不完全從十八歲到二十五歲的時期爲腦力發逹的時期這個期内斯丕爾明消耗過多腦力一定發育不完全身體發育不完全腦力發育不完全的人還能談到做出什麽大事業出來麽就是巳經過了二十五歲的人倘若斯丕爾明損失太過也必定四肢無力志氣委頓或是通夜失眠或是終日呵欠如同病人一般甚則中途天折况乎骨肉腦力不曾健全的青年呢 
　　述者冩到這裏深願同志切不可疏忽這件根本衛生的大事爲了無味的性慾衝動不能遏抑他尅制他把等於黄金的體質流於自毒和自殺的地步那就逹到我這篇文字的目的了（乙種酬） 
經濟 
[舊曆新年爲儲蓄之令節] [  蕣雲女史]  
儲蓄之事必月月爲之乃有化零爲整之可能豈祗新年第新年之從事於儲蓄實較常日爲宜因常日隨收隨付不易得準確之預算往往今日以有餘而存入儲欵明日忽逢意外之要需以至無所措手惟舊曆新年則應付者巳盡付尙有餘資以之儲蓄可無顧慮 
　　常日支出均衣食養命之需雖可减省究屬有限惟舊曆新年之香燭邊炮糖菓酒饌甚或賭卜徵逐何莫非不正當之浪費以之改爲儲蓄旣甚經濟亦增道德 
每至舊曆新年長者必以錢給親戚家小兒名押歲錢我意宜代之以郵政之儲蓄郵票俾啓兒童儲蓄之機而免消耗於要貨一舉而有兩利也 
舊曆新年儲蓄較常日有如上之三利故我謂此時乃儲蓄之令節注意公衆生活者當不河漢我言也（乙種酬） 
[移欵助振之辦法] [  雲]  
救災慟鄰爲人類應盡之天職合作互助尤社會應有之事情去秋東南一役初雖局部之爭然戰事綿亘五旬戰區蔓延十縣直接間接所受之痛苦不忍卒述今者無錫江隂又遭浩刦哀鴻徧野禍患之來正未有艾值此天寒臘盡刦後遺黎再罹鋒鏑風餐露宿凍餒堪虞苟不急籌救濟安能苟延殘喘唯望各地仁人君子大發慈悲慷慨解囊博施濟衆銀錢米粟衣服藥劑量力捐輸多多益善體上天好生之德拯災民垂斃之危各本良心維持人道敬爲災黎九頓以謝爰擬輕而易舉之各種辦法分述於後願心存惻隠者一瀏覽焉 
　　一席豐履厚衣必文繡食必膏梁者當節其什一之糜費以振災民 
一舉辦婚嫁喪葬場面闊綽者當摒去無謂之浮文以振災民 
一親戚朋友酬酢往來者當减去酒食之餽贈以振災民 
　　一富有田産收穫豐盈者當發其倉廪之陳粟以振災民 
　　一商業發逹獲利甚優者當分其餘羨以振災民 
　　一花天酒地性好冶遊者當節其徵逐之費以振災民 
　　一燒香點燭素喜佞佛者當量移迷信之費以振災民 
一節近元宵好玩燈彩者當省却油焗之費以振災民（乙種酬） 
道德 
[理性] [  羅良幹]  
種族之盛衰國家之興廢非天心運會使然純以民質之優良與否爲斷民質内容甚富而其中最重要之一厥爲理性國民而講理性則其國昌否則其國必敝凡講理性之民族不固執偏見不尙情感不輕易迷信常能以冷靜之頭腦精密之思慮應付之對於無謂之習俗不作盲目之奉行對於革故鼎新之運動每能爭先恐後有時雖赴湯蹈火亦所不辭如此國運未有不日趨强盛聳然獨立於宇宙間者理性發逹與否可自三方面觀察之 
　　（一）求智欲國民如偏於習故安常不思增進智識謀日新月異者則其國縱不爲强鄰所侵吞亦必苟且圖存勢不可以終日 
（二）守法講理性之國民常視法律爲吾人生命財産自由之保障而不以障礙物待之故一言一動要不出乎法律範圍之外蓋瞭然於最能守法之人即最能自由之人也 
（三）合作精神吾人常因猜忌宿怨疑慮種種心理作用不願合作然使理性發逹則於認爲有合作之必要時必能棄嫌修好共謀幸福决不甘以一己之身致公衆於不安不 
利（乙種酬） 
科學 
[火藥爆竹烟火] [  趙石民]  
吾國近年來兵連禍結幾成爲一火藥世界火藥本創自中國至十四紀時始傳入歐洲其色黑故名黑火藥製造之原料有三（一）木炭（二）硫磺（三）硝酸鉀將三者研爲細粉即成火藥其化學成分如下 
　　木炭百分之十五 
硫磺百分之十 
硝酸鉀百分之七十五 
炭與硫磺爲燃料硝酸鉀爲助燃料凡富於　氣之物皆可爲助燃料法人白脫樂氏Ｂerthollot曾用氞酸鉀KCEO以代硝酸鉀然所得之火藥性太爆烈儲藏時易發生危險火藥燃燒後即發生數千倍容積之氣體物如炭氣一氱化炭二氱化硫及　氣等澎脹力旣如是之巨其摧殘一切之能力可知此外更發生不易燃燒之灰燼成爲烟霧蓋硝酸鉀中之鉀係金屬燃燒後即變爲各種鉀之化合物不能化爲烏有普通火藥之不能無烟職此之故 
爆竹之原料或用純粹黑火藥或雜以化物如砂泥硫酸鉀等以緩其爆烈性製爲細條捲以粗紙及紙板即成爲普通之爆竹燃放時因火藥中氣體物之澎脹故乒乓有聲吾國廣東湖南等省爆竹事業極發逹有一事須注意者即製造火藥之硝酸鉀强半係由外國輸入吾國雖有巨額之出産而不適用則係土産不精良之故也 
烟火所用之原料亦係黑火藥如加入各種金屬之化合物燃燒時即能發生各種美麗之顔色加鈉即黄色加鈣即紅色加鋇或銅即綠色如欲發生强烈之白光須加鎂粉少許所用之金屬化合物多係硝酸鹽Nilrates及　酸鹽Chlorates等旣能發生顔色又能助燃燒也 
時箴 
[失意軍人] [  覺]  
得失何常之有今日之失意軍人有即爲曾經得意之軍人者今日之得意軍人亦有即爲曾經失意之軍人者 
　　於得意之時而再求得意即失意之根也於失意之時而尙妄求得意亦即大失意之根也此豈獨軍人爲然不論何人不論何事皆當作如是觀老子云知足不辱知止不殆即此意也 
　　今聞租界不再容納失意軍人果能實行此辦法且永久實行此辦法則不特可保全得意之軍人俾不敢妄爲以至於失意亦可保全失意之軍人俾不再妄爲以至於大失意也中國前途或自此有一線之希望乎 
雜錄 
[火車乘客須知] [  孫金健]  
（一）不可任意吐痰致人厭惡 
（二）不可將物件置於往來之處妨碍他人行動 
（三）不可高談時事致遭意外 
（四）不可與素不相識之人接談（五）不可冒昧將行李交付他人（六）不可吸烟即吸必將餘剩擲諸窗外或使滅盡 
（七）不可將飲食餘物隨便棄地致汚他人行李 
（八）不可中途下車散步即不得巳大站尙可小站不能 
（九）不可多帶現欵致爲宵宵小算計 
（十）不可於車未停穏時上車下車因尙有餘波向後一退若不防備每致誤事（乙種酬） 
 
 

Page 13

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *　　第四張 
本埠新聞 
[張孫兩軍對峙中之昨訊]  
　　調停尙未妥洽潰兵巳皆繳械 
（一）調停中之張孫兩軍行動 
　　昨日續到之奉軍張宗昌軍長統率之第一軍東三省二十八·九兩混成旅及俄兵先鋒隊等一萬五千人由上月二十八日起迄三十一日晚止巳有十九列車約計一萬餘人抵滬曾經分赴各要隘佈防詳情四紀本報茲悉昨（一日）自晨間一時許迄晚間十時止又續開六列車來滬約計二千五百餘人隨帶軍械馬匹頗衆仍駐紥麥根路查第一軍名下至昨晚止前後共計開到二十五列車人數巳在一萬三四千名左右似將運竣其騎兵隊一部分巳於昨日運赴常州現無錫僅有少數之營底聞今日亦須運滬云 
　　俄兵鐵甲砲車一列車八輛計載俄兵百餘人前晚由錫開拔來滬於昨晨（一日）三時許開抵北站停靠於二號月台候命調遣 
　　張宗昌代表二次赴杭第一軍長之代表童好古二次赴杭謁見浙孫商議駐兵地點於昨日（一日）下午二時半乘專車由北站開行赴杭 
又函云張軍長代表童好古前日奉命赴杭會晤孫傳芳磋商松滬撤兵問題未得要領而返前日盛傳孫將於昨日來滬會晤吳（光新）張（宗昌）兩軍長會商和平辦法然延至昨午未得孫氏蒞滬之確訊而吳軍長又因事繁劇未能離滬赴杭故吳張兩氏續派童代表於昨午後二時零四分專車赴杭晋謁孫督辦作最後之磋商以冀和平之調劑云 
　　奉軍由南站運械之通過前日（三十一）奉軍收繳蘇軍潰兵槍械三百餘枝子彈十箱由奉軍司令部派陳團附率同奉兵三名由淞滬警察廳起運至南站索車裝運北站當經浙軍第五團派駐車站司令部以未奉有上官命令阻止裝運巳誌昨報昨日（一日）奉軍陳團附報告奉軍第一軍司令部備文咨請第五團司令部放行故昨日（一日）下午四時仍由淞滬警察廳署裝入汽車運往南站裝車運送北站奉軍第一軍司令部點收矣 
又函云淞滬警察廳長收下齊部潰兵之步槍三百二十枝·子彈十箱昨巳由南站上車下午五時許抵北站解至第一軍司令部現張孫雙方軍隊各守防線形勢雖日趨緊張但雙方代表正在竭力商議和平云 
　　吳淞奉軍之撤調吳淞前日（三十一）所到之奉軍巳於三十一日午後五時一律開回上海祗留一連在砲台駐防由丁營副督率其西區警察局所設之司令部亦巳撤銷故昨日淞鎭巳無奉軍踪跡地方秩序回復如常 
　　又函云前日開赴江灣之奉軍兩營預備收編齊軍潰兵茲淞灣善後行將結束昨午巳有一營乘車返滬該奉軍駐紥北站並未下車 
　　又函云奉軍張宗昌部下之軍隊一千人前昨乘專車至吳淞收撫齊部潰兵砲台灣一帶巳由奉軍駐紥 
　　奉軍團長赴江灣奉軍二十八旅丁團長於昨晚（一日）八時半由北站乘坐單機頭前赴江灣公幹 
　　奉軍第二軍續抵常州駐寗奉軍第二軍太隊約三千人人續到常州 
　　奉軍在北站空地上操演步法昨日下午二時半駐於北火車站車箱内之奉兵有一大部份奉令下車集於空地上操演步法操畢席地而坐一時往鐵棚門内觀看之人項背相望在鐵棚之外觀者亦甚擁擠該兵士均頭戴灰皮冠遠望之如欲雨之雲云 
　　奉軍梭巡各處奉軍抵滬以來巳有數日所有逗留本埠之蘇軍大都遣散改編但奉軍方面連日訪聞此等潰軍滬南北尙有匿迹者是以於昨日上午派出兵士二十名武裝實彈由軍官一員手持大令率同梭巡但初到滬上道路不熟故由一二區各分署加派長警爲之引導 
　　兵工廠軍火昨日分運杭州與松江昨日（一日）上午九時零五分由兵工廠裝出德國式大過山砲二尊又過山砲二尊及小鋼砲二尊至南站裝鐵篷車二輛附掛由滬開杭之慢車運往杭州並由第五團團部派出吳姓押運員一人及步兵四名隨車押送赴杭又下午五時半由高昌廟第五團團部運出步快槍三百餘枝子彈百餘箱機關砲二尊舊指揮刀及軍用物品等共裝鐵逢車三輛由南站專車運往松江並由該團押運員及步兵八名隨車押運至松江司令部 
　　孫傳芳來電鈔送李俊義昨日（一日）午後十二時十分高昌廟兵工廠浙軍第五團司令部差弁及兵士四名奉楊邦藩王參議命持浙孫來電報二份至南站乘車前往新龍華送交第五團團長李俊義閲看云 
　　盧香亭眷屬來滬閩軍第二師師長盧香亭之夫人及護兵女傭等十餘人於昨日（一日）由嘉興乘坐由杭開滬之特别快車於下午十二時五十五分抵滬由南站下車即乘汽車至北市 
[（二）形勢嚴重中之滬西鄉鎭]  
　　徐家匯新龍華昨日形勢昨日徐家匯新龍華間形勢依然緊張兩軍增兵運械終日不懈昨日（一日）午後張軍由麥根路携帶機關槍數架步行向徐家匯進發而孫軍亦於新龍華松江間佈置重兵亟亟備戰云 
　　徐家匯附近均駐奉軍滬杭甬接軌路徐家匯車站現駐東三省陸軍第二師步兵二十九旅六十三團團長孫繼善司令部設在車站洋房四週軍隊密佈特别戒嚴除塘子涇·林家弄·小閘·沈巷·均駐奉軍四出放哨巡查外紀律頗好惟前哨巳至金家弄（按該處與孫軍距離不滿一里）與漕河涇所駐第十混成旅（孫軍）相距頗近形勢險惡據司令部副官云日昨續到奉軍集中梵王渡數逹萬人如孫軍不來挑釁吾軍决不作戰云 
　　徐家匯保衛團之防護徐家匯天主堂保衛團以奉軍集中軍站間有少數兵士游散該鎭華法交界引起商民恐慌故昨晚將三角地橋北高堆沙袋木架各要口有法兵武裝守望並在鎭南土山灣設駐防分團保護徐家匯華界保衛團亦巳趕速成立推定萬國商團團員殷企成爲團長團部辦公處設在該鎭西市徐姓宅内團員定有一百二十名昨晚法租界特别戒嚴後該團長召集通班團員議定出防地段南至鐵路北至虹橋路當夜全體出防與天主堂保衛團合作保護地面治安奉軍於昨日在徐家匯西里許連涇橋北開掘戰壕防守滬杭路二十五號鐵橋仍駐奉軍開掘戰壕餘均分駐塘子涇·林家弄·小閘·沈巷·一帶鄕村彼處逃剩之鄕民昨晨起肩挑背負續逃一空故徐家匯華洋交界處沙袋加高預備砲位在類思學校南首肇家浜河邊開掘壕溝極深法兵駐此嚴密防範形勢益見緊張 
　　漕河涇鎭節節駐孫軍前晚（三十一日）六時有孫部陸軍第十混成旅步兵第二團第一營營長劉永祥統率全營從新龍華至漕河涇當由保衛團團長楊心正出爲接洽察看房屋以鄕公所爲營部三連分駐西鎭·史家祠堂·四連分駐鎭南張信和棧房開到時要求稻草三千斤楊團長以近日軍隊紛臨所貯稻草早巳供罄且柴船又不克前來一時難以籌措於是發一緊急命令每户供給三捆着各團員東鎭至西鎭挨户索取頃刻之間滿三千斤得以送往供給軍需云 
　　漕河涇鎭前晚六時從新龍華兵站開到孫軍第十混成旅第二營軍隊一營分駐該鎭城隍廟·東市稍·及張信和棧房内鎭東滬閔汽車路第一橋南惠靈站架機關槍二架並在鎭東漕溪路北之馬家墳山·周家墳山·均有孫部第二師軍隊守望行人不能入内内地婦女之逃出者檢查極嚴 
　　漕溪路交通阻斷漕河涇漕溪路自前日（三十一日）十時起無論車輛行人均被孫軍阻止不許通行漕河涇保衛團團長楊心正會同四區警所長石清波往謁第五團第一營劉營長·第二營佟營長請求對於交通切弗阻斷磋商至再兩營長未允結果允以商店採辦貨物須由保衛團團長出具證書方可通過故該鎭保衛團·警察所勸告各商家照常交易並派採辦員到滬購辦貨物運回維持市面新龍華兵站孫軍駐防較昨更嚴交通斷絶滬閔長途汽車路第一橋駐有孫兵七八名交通阻斷故汽車巳停駛二日 
　　虹橋鎭孫軍搜查殘兵駐紥漕河涇孫軍第二師三旅五團二營八連連長李三福前日（三十一日）率領所部軍隊一排咨請保衛團楊團長派團丁領路至虹橋鎭搜查殘兵殘兵巳無踪跡在某茶肆中暫駐片刻即回漕河涇鎭 
　　莘莊孫軍之調防駐莘莊之閩軍第五團約五百人昨進駐新龍華相近防禦駐嘉興之第十混成旅（孟昭月部）約六百餘人乘專車（掛十三輛）至莘莊一帶駐防　　（三）調停中之要人踪跡 
　　吳光新派員至交涉署辦公陸軍總長吳光新由寗抵滬後擬在城西新區交涉公署内組設陸軍總長行轅巳誌昨報聞該署因被軍隊屯駐摧殘不堪故由陳監督兼交涉員派員前往修葺布置昨巳完竣特請吳總長蒞轅察看一週巳經吳總長派員駐轅開始辦公 
　　陳世光等今日宴請張吳陳監督兼交涉員世光·江蘇電政監督孫繩武·滬寗鐵路局長沈成栻全國紙烟捐總辦陶瑗訂於今日（二日）午刻在法租界華龍路二號陶宅公宴張宗昌·吳光新·宫邦鐸·等并邀紳商兩界作陪 
　　陳調元由寗到滬江蘇軍務帮辦陳調元昨日由寗到滬分訪張宗昌軍長及吳光新陸長聞此行對於蘇浙和平問題有所接洽磋商云 
　　（四）關於請撤駐兵之來往電 
　　孫傳芳復總商會電上海總商會於上月二十九日致電浙督孫傳芳請撤退松滬駐軍以免兩軍誤會而保地方安全原文巳誌昨報昨日該會接孫傳芳復電主俟滬上各事解决後再行撤回原文如下上海總商會鑒艷電巳悉敝軍近日並未向滬增兵原駐滬者僅有兵工廠少數衛隊耳俟滬上各事解决後當令撤回以符滬上永不駐兵之本旨息壤在先决不河漢斯言知切綺　特此馳復孫傳芳世印 
　　松商電請孫傳芳撤兵回浙松屬旅滬商民陳秀清·曹芳麟·謝邦基·等昨日致電孫傳芳請速撤駐松軍隊略謂齊氏亡命後所部軍隊業巳潰散張軍長來滬宣言謂遣散潰兵後立即撤回以符上海永不駐兵之意上海不駐兵之主張我公早經贊同故轉電請迅將駐松軍隊開回浙境以免誤會而保安寗臨電不勝待命之至云云 
　　旅滬宜興同鄕請孫軍退出宜境旅滬宜興同鄕昨致張宗昌電云第一軍張軍長鈞鑒宜興當蘇浙之衝自去秋慘遭兵災復經齊部潰退刦掠瘡痍徧野正謀振恤不謂臘底歲闌孫傳芳部自號蘇浙第二聯軍突由長興乘虚直入設置兵站强佔民房拉夫封船百般凌虐又復勒供糧秣逼索鴉片偶有不遂燒殺隨之沿湖鄕鎭爲張渚·湖汊·烏溪·蘭右等處被其蹂躏殆遍哀我小民幾無死所宜興爲江蘇縣治孫傳芳以浙江督辦其視宜興人民固如異族豈貴軍長綏靖蘇疆亦視宜興地方等於化外一任孫軍之出没騷擾而竟無法制止耶某等迭接警耗痛切肌膚除馳電盧宣撫使外用特竭誠呼籲務懇即日限令孫軍退出宜境以弭巨刦而解倒懸毋任企禱旅滬宜興同鄕沈協文·史元翔·徐經邦·周承澤·等叩東 
　　地方維持會電請撤兵本埠地方維持會因奉浙兩軍雙方相持勢極危險除昨電執政府及盧宣撫使呼籲外今特再電孫張兩軍要求迅速撤退滬上駐軍以免再起戰端致孫傳芳電云杭州孫督理鈞鑒滬地不幸屢遭戰爭今者奉軍來滬數以萬計而督理駐軍滬南勢與相持對敵以理論則越界駐兵巳屬非法推督理素抱高明諒不再以地方爲難祈即速撤兵回防以符滬地永不駐兵之政令是所盼切上海地方維持會唐崇宴程子惠等叩 
　　致奉軍張軍長電云閘北張軍長鑒浙蘇兩省數遭戰禍滬地不幸耗損極巨今者齊氏東渡逃避滬局當可結束而貴軍長部屬來滬數以萬計浙軍現駐滬南雙方相持深恐不測敝會爲地方計人民計不得不函懇貴軍迅速撤退回奉勿再留滬則人民幸甚地方幸甚上海地方維持會唐崇宴曁全體同人叩 
　　（五）收撫潰兵之經過 
　　蘇軍到淞改編吳淞商會昨得上海長途電話云午後有受編蘇軍一千五百名到淞改編槍械巳經收繳但食糧則暫由商會供給等語商會得訊後即派員赴申購買食米三十石於午後一時雇運貨汽車裝載到淞以備需用 
　　總商會代墊兵食欵項請備案此次齊部潰兵麕集滬上缺乏糧食上海總商會恐有意外曾墊欵以維兵食昨日該會致電盧宣撫與韓督辦報告暫墊欵項以維兵食之用意請先備案以便事平後將所墊數目分别報銷由當局設法撥還以清手續云 
　　宫邦鐸電陳收撫潰兵情形第六第十九兩師潰兵退歸滬上前此宫邦鐸曾奉令辦理收撫事宜現在該部巳完全繳械宫氏對於收撫事宜亦報告結束茲錄其致段執政電文如下北京段執政鈞鑒奉軍務廳卅電傳諭各節敬聆壹是邦鐸以退職軍人本不敢再聞軍事祗以迭奉盧使韓兼督辦命令地方人民要求加以袍澤多年恝焉難捨當大軍之未至以收撫保治安原期暫行安輯維持再行候令改編或予遣散所有各師部隊潰退到滬及收撫情形業於儉日電請軍務廳轉呈連日指定地點收容士兵派員誥試不准外出幸舊部尙能聽命地方秩序賴以維持艷日張軍長到滬邦鐸當即往商收撫辦法張軍長擬將各部遣散地方人士亦提出同樣要求邦鐸前此駐軍寗滬悉惟民意之是從此次收撫潰兵亦係服從命令個人進退本無容心地方安寗首當注意是以張軍長連日派隊到收撫各部繳械又復派員傳令不准抵抗任憑收去現在潰退到滬士兵槍枝業巳收盡秩序尙能保持邦鐸辦理收撫事宜至此可告結束遣散方法官紳正在籌商惟是多數士兵衣單糧絶凍餒堪虞敢乞迅電蘇省長官從速籌欵遣散以免流落而感仁施謹電肅陳伏維垂鑒宫邦鐸叩世 
　　（六）西報之紀載 
　　大陸報紀吳漺新之談話大陸報云吳光新自上星期五到滬後昨設行轅於祁齊路新交涉公署調閩軍一連爲衛隊昨語本報記者云渠來滬宗旨有三消弭此方未來之爭端一也劃上海附近設立特别行政區域區内不駐軍隊二也收拾蘇軍散兵繳械遣送回籍俾工商業之復興三也懸此三的第一步先與孫傳芳接洽渠本擬親往杭州嗣因孫氏派有全權代表來滬故即在此間會商吳氏對於談判前途表示樂觀言曰余可爲滬人士保證約言之當不復再見戰事孫傳芳將留爲浙督而巳往亦並未有驅孫運動蓋孫氏實忠附於段執政與安福系當齊燮元引兵與盧開釁時孫雖擊盧後方將其驅出浙省然在該時以前孫固忠於安福也當此環境之下盧自與孫不睦即今或亦未能盡釋前嫌但孫仍効忠於北京政府而此時亦無驅孫運動之醖釀也至孫軍撤回乃應詳細討論者此時猶未商定現在各項軍隊皆須退出滬境照政府計畫浙江軍隊不能逾松江而張宗昌軍隊亦將退駐崑山或徑駐蘇州惟在目前孫軍將暫留龍華及製造局因須肅清蘇軍散兵·恢復地方秩序故也記者叩以奉軍與浙江軍隊在此間有無衝突之可能吳告記者須知若輩並非浙江軍隊亦非奉軍同屬政府軍隊而皆服從政府命令者也吳氏直捷否認宜興曾有戰事之說謂太湖之西並未有意在驅孫之軍事行動此類謡言皆蘇軍方面所故意散布又稱上海中立區域之境界尙未確定政府欲就上海一隅劃一廣大之區域俾能完全免除兵禍將作爲特别區域由直轄於政府之文吏統治之其邊境此時猶未劃定但政府决意實行以期保障上海未來之福利更有一端亦在政府計劃畫中者厥爲改組軍隊中國往日常以少數防軍分駐各地其額約在五百人左右現擬調集各地防軍重加編制減少駐地增加兵額以期兵力之加厚記者叩以張宗昌是否將膺督蘇之命吳謂此事雖猶未切實决定但亦非完全不可能者此種消息恐或由於蘇人呼聲所發生蓋蘇人知盧子嘉與孫馨遠之未盡釋嫌深懼盧氏督蘇或將引起蘇浙之爭因此主張另一人督蘇籍以免除困難嗣詢以奉軍將續有來滬否吳答不致續來目下張宗昌軍長親率來滬之兵僅有四千名其主軍仍駐蘇州惟張宗昌司令部前稱張部共有兵一萬五千名此說巳由外人可靠消息徵實吳氏對張處何地位殊費索解按吳張同爲張作霖部下之奉軍司令不知吳何故設司令部於浙軍所管轄之區内張宗昌昨日終日亦在北車站司令部接見代表討論孫傳芳撤兵事甚形忙碌張前曾有言蘇浙如欲避免戰爭孫傳芳必須撤退龍華區及製造局之軍隊云 
　　（七）各通信社之消息 
　　磋議中之滬浙問題昨訊國聞通信社云關於滬浙平和問題據昨日所聞尙在磋議之中孫傳芳之意認爲盧永祥如能去蘇北返則蘇浙可以相安除逕電盧勸告外並擬用種種方法使盧辭讓江蘇軍務督辦以解糾紛此外孫於退兵出離蘇境一事聞亦表示可以照辦惟尙附有某種條件故尙未完全就緒此事陸長吳光新斡旋頗爲出力據吳語人極端贊成上海永不駐兵謂一俟斯事解决可將現有軍隊調往崑山或蘇州惟在此以前非將上海安全問題完全商定不可又聞孫傳芳昨曾電致吳氏邀其赴杭吳以無暇辭旋得孫自杭州電話謂吳若不能到杭彼可自行來滬惟昨晚迄無由杭至滬消息一切談判仍由其全權代表王金鈺氏辦理云 
　　調停張孫尙未就緒中國新聞社云總商會於昨日邀請孫張兩軍長調停戰事軍界有張宗昌吳光新何豐林宫邦鐸及浙孫代表王金鈺商界有方椒伯袁履登傳筱庵李徵五等張吳主張松滬爲江蘇境地浙孫軍隊應當儘先退出然後方可談及他項問題云云 
　　領團函請張軍離滬之得覆國聞通信社云本埠領事團前日曾經由交涉署致公函于張宗昌軍長請其尊重政府滬不駐兵明令將部隊開拔離滬昨領團方面巳接到復函謂此次帶兵到滬專爲收拾潰軍恢復治安絶無久居之意一俟公畢即當撤退云 
　　浙江學會等致張宗昌電東南社云浙江學會及浙人梁俊聲等昨致張宗昌電云效坤軍長麾下此次江浙重罹戰禍倡之者孫傳芳成之者齊燮元蓋孫傳芳利用齊燮元之觖望齊燮元利用孫傳芳之野心互相利用乃敢公然反抗政府故以法律言齊爲内亂犯孫爲敎唆犯齊爲實行犯孫爲共同犯其犯罪旣同即其科罰亦同今政府對於齊燮元褫奪官勳抄没財産明令討伐矣而獨於共謀作亂之孫傳芳則獎之爲公忠再則任之爲督辦罪同罰異非特爲齊燮元所不甘抑且爲孫傳芳所竊笑在神經過敏者流以爲孫傳芳反罪爲功此亦别有作用尤其者且謂中央不欲政治勢力趨向一方故留直系餘孼以自重吾民之愚竊以爲執政天下爲公所見必不如是顧今且無暇具論惟念我軍長率軍南下愛蘇愛浙本無輕重於其間今蘇民則巳慰雲霓之望而咫尺浙江尙在倒懸之下且孫傳芳咄咄迫人莘莊之重兵未撤蜀山之烽火方張即就蘇論蘇大有螳臂當車之勢務望我軍長毅然决然率師援浙掃除毒霧使六橋三竺重覩漢家官儀則公上維威信於中央下拯民生於塗炭豐功偉烈炳耀一時吾浙三千萬人民所以報德軍長豈特絲繡金鑄巳哉迫切陳詞語多冒凟伏維軍長其矜鑒之敬頌勳祺旅滬浙江學會曁浙人梁俊聲等三百餘人公叩 
　　新龍華形勢緊張遠東通信社云昨據新龍華人報告昨日該處突有孫軍將鐵道拆毁一段並架有大砲數尊砲衣巳脫去其隊伍均滿布四處雙方形勢愈形急迫鄕民睹狀逃避一空 
　　高昌廟續到閩軍遠東通信社云昨日高昌廟又續到閩軍一千數百人均荷槍實彈全副武裝臂上均有紅布羽字據其軍官云我等奉孫大帥命來此嚴守製造局以防奉軍前來奪取云 
　　陳復初昨謁張宗昌國聞通信社云陳復初抵滬後暫住成都路私庽第一路司令雷震及該司令部職員等均往謁見午後陳氏即往北車站晋謁張宗昌面商收束潰兵槍械及改編軍隊辦法云 
 
 

Page 14

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *　　夏超代表到滬東南通信社云浙江省長夏超昨派代表項霈來滬分赴旅滬浙江要人處接洽一切聞項氏現寓西藏路一品香云 
　　瀏河潰兵送滬遠東通信社云瀏河潰兵約有數百人四出騷擾鄕民受害不淺昨有一部份兵士巳繳械並願遣散回籍昨日用汽車十餘輛將該項潰兵裝載來滬由宫邦鐸派員暫爲收容聞將遣回原籍云 
[（八）官員更動之昨訊]  
　　王賡廷回道尹任滬海道尹一缺自劉温去後負責無人茲聞盧宣撫使有電由第一軍張軍長委前道尹王賡廷回任暫行代理昨日午後王道尹巳到署視事惟道印不知下落擬暫刋本質關防俾資信守云 
　　寳山縣新知事就職寳山縣知事馮成日前因丁母艱懇請辭職現經張軍長改委傅逹泉爲寳山縣知事聞傅巳定於今晨八時蒞寳接印視事故縣署各科長書吏等均預備迎迓云 
　　警廳人員之調動新任淞滬警察廳長常芝英蒞任後昨日上午將偵緝隊各探員隊士等證書一律收回以便排剔當查得探員朱仁泉吳錫生·馬良才·等有爲齊燮元奔走嫌疑即將朱等三人開革管押聽候查辦並查得二區總署署長牛雲舫亦有附齊嫌疑諭令撤差查辦遺缺仍委原任署長杜金釗接任 
　　又訊淞滬警察廳偵緝隊隊長郝樹林因病請假巳奉照准由常廳長委任俞應耀接辦昨日俞到隊接事即傳集各探員偵探等到隊訓諭略謂現值清查潰兵搜查抛棄槍械子彈等物各探員等均宜認眞辦事違干革究諭畢令各回區照常供職云 
　　蔡和林就蘇屬緝私統領職前任蘇屬緝私統領蔡和林現充奉軍第一軍司令部參議此次因隨張軍長攻蘇出力巳經張軍長委任接辦蘇屬緝私統領以資熟手蔡氏奉委後立即至蘇接事詎被前任統領黄占魁將關防携帶至滬是以蔡統領先將文卷點收一面來滬查追關防旋由黄前任將關防一顆於一月二十九日移送到部蔡統領即在閘北義品里組設司令部以便就近督飭所屬各營認眞查緝除分函各機關外並將任事日期分呈盧宣撫使韓省長·張軍長·備案矣 
　　緝私團長更調駐淞緝私第一團團長黄典文現巳免職所遺團長一缺即由第三營長郭海山提升郭於昨日午後一時乘坐汽車到淞接事其第一團第一營所屬第一隊隊長率同巡兵二十餘名在團部門口排隊迎迓據聞第一隊郭隊長亦須隨黄去職所遺隊長則由高某接充云 
　　（九）各地潰兵之滋擾 
　　官瀆里外跨塘一帶散兵尙夥齊燮元在無錫被奉軍擊敗後所部第六第十九兩師兵士沿滬寗路綫向東節節潰退奉軍追擊迅速故將蘇州·崑山·等之潰兵繳械收容惟内有潰兵一千五百餘名當潰退之際並未乘車東下均步行至蘇州官瀆里·外跨塘·唯亭·眞義·等處其中有武器者居十之三餘均將軍械沿鐵路抛棄軍服亦即卸去昨據崑屬西鄕之居民來滬云此項潰兵散居沿鐵路各市鎭者爲數尙有數百人市鎭上不敢公然搶掠每至傍晚即三五成羣紛赴鄕村騷擾當局若不設法收容日後恐流爲盜匪云 
　　劉福泰携眷來滬過蘇被刦現在虹口西華德路開設泰豐京貨店主劉福泰近因原籍洞庭山白湖門一帶梟匪猖獗地方不靖特於去臘除夕前回籍意欲接取家眷搬遷來滬嗣因火車不通延至今正初五日由籍雇得鄕船一艘挈同妻子四人携帶箱籠物件乘舟曉行夜宿於初七日上午十時餘舟行至蘇垣寳帶橋附近忽遇身穿灰色破軍衣之潰兵十餘人分乘兩小舟各執長槍剌刀攔住去路喝令停舟聽候搜查軍火各潰兵紛紛躍上鄕船持槍勒令船户抛錨河中遂擁至艙中時劉等尙在早膳該潰兵等即將劉執住並將槍口對住劉之心胸勒令將所有銀洋財物如數獻出一面向前後艙分别搜查所帶衣箱三隻脚藍兩隻棉被五條及銅錫器具均遭各潰兵搬上小船劉身上所穿之花緞羊皮袍鐵機緞皮馬褂指上所帶之金戒兩只（一重五錢零三釐一重三錢四分五釐均寳成牌號）衣袋中所儲現洋三十餘元鈔票九十元銀表一只劉妻耳上所戴之金圈指上金戒大小五只（共計重一兩三錢餘）劉之幼子頸中所帶之金鎖片（計重六錢四分二釐老楊慶和牌號）以及田單契據等均遭潰兵剥刦無遺各潰兵在船搜刦有一時之久雖曾見有船隻經過奈各潰兵持槍分立船首並在艙中監視劉等不敢聲張即各經過船隻亦不敢過問兵等飽掠後羣躍上小船箱籠等上面則以船上所獲之汕布遮蓋然後向大湖方面駛去劉船俟盜船去後始行起錨啓行於昨午抵滬回至店中現正預備開就失單具狀赴蘇請求官廳跴緝並將被刦之田單字號畝數以及契據等一併開呈吳縣公署立案據稱此次損失共計值洋五千餘元云 
　　潰兵踏沉米船同里錦大米行雇丁元元船裝白米二百石來申囑米客李某經銷舊曆初四日丁船駛至崑山相近被齊部潰兵攔住由二十餘兵上船謂恐被奉軍追及囑丁趕快開船不料船重被潰兵踏沉幸水淺擱住惟米石巳完全濕水各兵紛紛上岸逃去昨丁來申報告李某聞損失不少云 
　　菜販被潰兵路刦受傷滬北眞茹附近一帶鄕民類均種菜爲業每日清晨挑菜來滬售賣茲因蘇軍潰兵散匿四鄕專事攔刦行人財物故賣菜鄕民俟菜售完即於日間結隊回鄕有眞茹東鄕薛家宅鄕民薛菊生平日酷嗜杯中物每喜夜行此次自恃膂力過人前日在滬售完菜蔬沽飲過醉於傍晚肩負菜藍步行回家詎行至閘北江淮路西面義塜地附近忽遇潰兵三人攔路搜檢薛俟各兵走近身時即持肩上之扁擔猛將甲乙兩匪打倒丙匪見勢不敵即持手槍向薛開放兩槍彈中臀部及右腿薛受痛倒地卒被該潰兵將身上所有之小洋十餘角銅元百餘枚悉數搜刦而去薛睡在荒墳邊呻吟至昨日天將黎明時有同業陸阿榮挑菜來滬經過該處見薛臥地始代雇車送回家中醫治云 
　　（十）租界對於潰兵之防範 
　　租界防範潰兵之檢查連日以來齊軍除繳械收撫者外其易裝挾手槍而逸者仍復不少故租界捕房對於界邊防範昨仍嚴厲所派中西探捕如見形似北方人無論其係步行或乘車概須喝令停止週身搜查若携有包袱物件亦必詳加檢視此舉蓋所以杜便衣潰兵混入租界是項檢查手續以新閘橋路·北浙江路·界路·北西藏路·施行最嚴云 
　　法租界派華越捕日夜梭巡法總巡費沃禮以中國軍人不諳租界定章時有闖入租界情事除印就布告懸掛在華法交界之區鐵絲網旁（布告見昨報）不准軍人兵士闖入租界外並在徐家匯瑾記橋·天鑰橋·日暉港·豐林橋·潘家木橋·日暉港橋·斜橋·等處派有華越脚踏車隊日夜梭巡藉以保衛本租界居户之安寗云 
　　贓物送宫邦鐸處核辦滬西麥特赫司脫路五百三十五號門牌屋内藏有齊部潰兵在内地所搶之贓物經戈登路捕房包探趙子仁偵知禀明捕頭前日協同五十二號西探馳往該屋搜出麵粉二十五袋皮包一個方單抵押據一紙眼鏡一副鈔票每張一元者三十七張五元者兩張銀四開三十四枚銀表一只銀針二支銀鐲三副寳石九顆悲翠一塊銀練一條銅戒一枚銅元一百五十枚帶回捕房禀經公共公廨核准於昨將此項贓物送交收撫潰兵之宫師長處矣 
　　潰兵携烟具竄入租界之截獲齊部潰兵姚益山海州人昨日携帶鴉片烟槍兩隻大洋三十二元以及銅元銀角等等竄入楊樹浦黎平路被包探王桂榮與一百二十三號西捕截獲當將姚連同烟槍銀洋一併拘入捕房捕頭略詰一過諭飭押候解送公堂請辦 
（十）（一）各届鄉會之消息 
　　安徽同鄕會緊急會紀安徽同鄕會昨日下午一時召集理事緊急會議後致張宗昌軍長函云敬啓者敝會迭據太陽廟中興路全皖會館保管員畢立信報告自齊燮元兵敗退滬後其第六師第十九師殘部自由占駐會館門窗器物任意毁損及奉軍跟踪到滬齊軍殘部次第編遣而會館内所存器具又被編遣該殘部之奉軍認爲軍中營底盡行搬運他去現館中巳空無一物損失不下萬金請會設法查取收回保存房屋免再受蹂躏等語敝會開會討論僉以貴軍長此次行軍到滬奇勳迭奏紀律嚴明愛護人民無微不至編遣潰兵收管營底爲當然之事但會館所有器物决非營底可比應即函懇貴軍長請予飭令收管太陽廟全皖會館内潰兵營底之主管人員准由敝會派員前往指認凡屬會館所有器物請准一律運回并請貴軍長出給示諭禁止一切軍隊再有損毁會館物件情事發交敝會頒貼以保安全不勝企仰之至云云 
　　無錫各團體覆旅滬同鄕會電無錫旅滬同鄉會昨（一日）接無錫各團體及救護隊蔣曾燠等來電分錄於下（一）商團公會電云勘電敬悉孤城八日籠鳥釜魚郭外被災半夷瓦礫承貴會眷念梓桑慈航救苦銘感何極即今戰事雖停元氣摧傷殆盡庫空如洗商賈流亡善後待理百端一木焉支羣厦翹呼將伯拯我泥塗續有援汎還當電請除轉各公團外特覆統希矜察無錫商團公會楊壽楣叩陷（二）無錫商會等電云勘艷電均悉四境抄掠全邑糜爛除一面商組兵災善後會議俟省委蒞錫妥籌一切詳爲接洽外諸公關懷桑梓幸即協籌鉅欵藉備急振並望隨時指敎無錫商會會長王勍·商團公會會長楊壽楣·無錫市董事會總董錢基厚·曁各公團等卅（三）救護隊蔣曾燠電云三十一迭電諒逹第一軍餉項迫如星火截至三十一晚止官紳悉具軍令狀羅雀掘鼠准解四萬餘由公團備函交糧餉處向本會支付務懇諸公立即籌足二萬元照解此欵將來當與地方一律辦理不盡無着望風遥禱鵠候好音燠俟欵妥即來曾燠束 
　　執政府復鎭江同鄕會電鎭江五邑旅滬同鄕會前因齊爕元舉兵抗盧發難鎭江曾分電各當道請鄭重地方茲悉該會昨續接北京執政府軍務廳一月二十八復電云效代電悉執政諭主張和平唯一宗旨民生疾苦刻難去懷乃齊燮元去而復返殘賊性成中央不得巳而用兵即所以爲吾民除痛害兵士所至無不隨時告誡鷄犬毋驚茲幸大害巳除力圖善後復切電盧使刧後遺黎妥爲安集南天翹首不禁神馳等因特逹臨時執政府軍務廳勘　 
　　（十）（二）收容難民之消息 
　　濟生會收容難民消息中國濟生會白十字第五暫留所（即振華堂洋布公所）昨由土山灣漕河涇等處報到避難婦孺數十人扶老携幼狀極倉皇據云該處形勢緊急因而逃來請求收容當由該所幹事按章盤查准予收納惟該難民等均未及携帶行李遂報由寗波路總務處發給棉被三十條以資彼等應用云 
　　江蘇防災會收容所近訊江蘇防災會於客臘籌設收容所於麥根路二十九號大德晋榨油廠内預備男女兼收舊曆正月初二日無錫一帶難民麕集陸續收容婦孺一千六百餘人流離顚沛見之莫不酸鼻近日滬寗鐵路通車災民思歸念切聞該所又將爲備車遣送回籍云 
[無錫車站大火之滬聞]  
　　滬寗路無錫站貨棧内於昨日（一日）下午四時許不戒於火路局消防隊及無錫救火隊雙方奮勇施救至下午九時許尙未熄滅聞損失甚巨云 
　　又函云滬寗路無錫站貨棧於昨（一日）午後四時許不知因何起火延燒三小時尙未灌熄棧房内所藏之子彈概遭焚去聞損失頗鉅上海張軍長得耗立派上級軍官數員於昨晚十一時乘坐專車赴錫調查起火原因及損失實情以憑核辦 
[滬寧路通車之昨訊]  
　　昨日滬寗路由寗開滬之中班快車因沿途等候兵車至今晨（二日）一時尙未抵滬今日仍開客車一次至寗一次至常州因車輛均被作裝運軍隊之用一時尙難多開客車云 
[上海特别市籌備會議紀]  
　　議决併上海寳山定名爲淞滬特别市 
前日江蘇韓省長委任李平書等十一人籌備上海特别市宜當經李君邀集諸人於昨日下午二時在上海市公所開籌備會到者爲李平書·沈信卿·黄任之·趙正平·阮介藩·姚子讓·袁觀瀾·陸伯鴻等公推李平書主席討論特别市之組織區域等問題議論頗久至五時散會茲將議决案照錄如左 
　　（一）提議本會名稱議决定名爲淞滬特别市（一）提議本市區域議决擬以上海縣之上海市·蒲淞市·法華鄕·引翔鄕·漕河涇鄕·洋涇市·塘橋鄕·高行鄕·陸行鄕·楊思鄕·三林鄕·寳山縣之寳山市·吳淞鄕·殷行鄕·江灣鄕·楊行鄕·劉行鄕·彭浦鄕·大場鄕·眞茹鄕·高橋鄕·及上海寳山兩縣合設之閘北市爲區域原有之自治機關均暫仍其舊（一）提議草擬本市籌備綱要公推沈信卿·袁觀瀾·張君勱起草（一）提議本市籌備會地點議决本市籌備會事務所暫設上海市公所 
　　附致省長電稿南京韓省長鑒本日會議籌備上海特别市事宜當經議决擬以上寳兩縣有關係之二十二鄕爲區域定名爲淞滬特别市請添委虞和德·方積蕃·王棟·陳炳謙·爲籌備委員其詳細草案俟擬定後續行呈報并請先行電報中央備案李鍾玨等東 
[縣知事署昨發之兩佈告]  
　　上海縣知事公署昨發出兩布告云（一）爲布告事照得徵收漕糧例有定限限外即須加價徵收歷屆遵辦在案本知事蒞任伊始查核十三年分冬漕完數廖廖揆厥原因皆由於時局不靖之故茲爲體恤民情計特别寛限自布告之日起截至二月十二日（即隂曆正月二十日）止並不加價仍照限内原定價格徵收合行布告仰各花户人等一體知悉速將本名下未完十三年分冬漕務於二月十二日（即隂曆正月二十日）以前赴柜完納立時掣串安業限分即須加價毋得自誤切切特此布告（二）爲布告事奉第一軍軍長張委任代理上海縣知事業經范前知事將木質印信移交並布告在案茲奉軍長張頒發原來銅質印信一顆當即具領啓用所有范前知事交來木質印信業巳截角存查除分呈外合行布告仰各頟照此布 
[上海縣知事傳保諭話]  
　　上海縣知事應季審昨日訓令各催徵吏文云仰各催徵吏立傳各圖正身現年地保隨帶戳記於二月三日下午二時齊集聽候本知事驗看諭話催徵十三年分未完冬漕以及未完上下忙銀兩屆時毋得頂替遲延切切此令 
[陳世光接收交涉署文卷續誌]  
　　江海關監督兼特派江蘇交涉員陳世光於昨日繼續偕同律師逖百克·普萊梅·曁署員等詣靜安寺路舊監督署内接收交署會丈局等文卷器具先期派交署總稽查鍾鼎銘偕同温任之周科長前往温任之總務科長丁紹瀛家内令丁趕緊出面交卸詎丁仍不面惟丁之家人則稱丁科長因未接到陳交涉員通知故未預備當經鍾稽查告伊自陳交涉員接事後即函請温任曁丁科長交代信巳盈尺即前昨等亦預爲函告以及登門相請何謂未知鍾稽查返署禀復仍由陳交涉員命周科長眼同檢點由逖普兩律師登記簽證除文卷業巳點明遷回外尙有關交署曁會丈局儲放緊要物件鐵箱十餘只之鑰匙均爲温任携去陳交涉員爲愼重公物起餐特商由逖律師延請法國機師於今日開鎖旣可證明又免損壞物件云 
[段執政派王彭年爲駐滬代表]  
北京段執政特派王彭年（右籛）駐滬爲代表以便與各方接洽王現寓一品香一○三號云 
[納稅華人會臨時大會紀]  
　　爲電話加價事 
　　昨日下午一時公共租界納稅華人會在北河南路總商會議事廳舉行臨時大會二時開會到各界人士千餘人公推袁履登主席報告開會宗旨嗣袁因須商洽收拾潰兵事臨時請鄔志豪主席並報告交涉電話改章加價問題之經過末由會衆議决辦法茲將開會情形紀下　　主席之報告今日本會開會理事長方椒伯君本擬到會祗因收束軍事等頗爲忙碌未能到會至今日開會宗旨實爲電話加價一案此案詳細情形巳載各報本會因據各路商界總聯合會來函轉逹山西路·山東路·等各馬路商界聯合會會員商店反對之公意曾致公函於工部局并由華顧問向工部局總董面談其交涉情形亦巳刋載各報嗣經本會理事會議决定今日舉行臨時大會討論解决辦法幸承會員諸君聯袂偕來無任欣幸尙祈各抒所見發表意見共同討論 
　　各種之提議各商店團體提出關於反對電話加價之建議由周伯堯分項報告共分五條反對試辦一年云　　議决之案件此次電話交涉之任何解决并嗣後電話公司對於華人用户有關之任何章程以及將來界内市政關係華人公共利害者先徵求華顧問同意云 
[華人電話用户聯席大會紀]  
　　組織委員會辦理交涉 
昨日下午三時公共租界納稅華人會臨時大會散會後華市民電話用户仍在總商會繼續舉行用户大會討論反對電話改章加價辦法出席者有酒菜旅茶同業·商號公司·住户用户等二千數百人公推周伯堯主席宣佈開會宗旨謂電話加價改章一案迭經旅菜酒同業及納稅會華人各團體先後向工部局及德律風公司商洽未得圓滿結果頃納稅華人會臨時大會巳經議决德律風公司章程必需預先徵求華顧問之同意此次該公司新章未曾徵取同意不能承認則吾各業用户自當繼續堅持今日到會用户人數衆多應請發表意見共同解决辦法云云次報告交涉此案之經過情形（經載前報）次各用户相繼提出反對加價新章辦法之議案數項由主席依次提出討論通過最後主席謂如果交涉不逹目的德律風公司不允修正章程則華人用户應如何對付全體表示願不用主席重付表决全場一致舉手通過 
[全國商聯會徵詢各省商民痛苦]  
　　俾須提出善後會議 
　　全國商會聯合會分電各省省事務所請將歷年商民所受痛苦詳叙理由逕寄北京以便善後會議時提出討論原電略謂近來上無道揆下無法守亟應舉行國民會議以謀根本解决惟組織法未能完備無從着手現段執政邀請各方赴京舉行善後會議爲國民大會之先聲政府巳在積極進行望貴所就近敦請軍民長官無論親身與會或派代表列席促其從速赴京使早日開議收束時局所有各地商民年來所受痛苦向與會代表提出外并請另行聲叙逕寄敝會以便會議時代爲呼籲提出討論藉謀救濟云云 
[縣商會長一時尙難銷假]  
　　上海縣商會會長姚紫若前以連任期滿應行照章改選並因服務勞瘁過甚聲請辭職未得各會董會員等之允可僅允告假以資休息一面公舉聞蘭亭代表籌備改選事宜現聞姚君抱恙一時尚難銷假云 
[縣商會請澈究冒名發電人]  
　　省長來電與商會去電 
上海縣商會於一月三十日接省電云上海縣商會覽儉電悉查周營長另案撤差巳電令該團張統帶轉飭遷讓特復省長韓艷印該會於三十一日復電云南京韓省長鈞鑒奉艷電開（見上）等因查敝會並不知有此事亦無儉電奉呈必係有人冒名假託究係如何眞相應請飭查嚴究示復爲叩上海縣商會世 
[前松江縣知事潛逃來滬]  
　　前任松江縣知事吳鎭南因有助陳樂山嫌疑被孫傳芳撤職查辦另委楊鴻藩繼任將吳氏拘押縣警察所内茲悉吳氏忽於昨日潛逃來滬寓四馬路某旅館内行色頗爲倉皇並聞現任　知事因案情重大巳派警來滬咨文公共租界工部局協同緝拿歸案訊辦云 
尙有本埠新聞轉入後頁 
 
 

Page 15

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *　　第四張 
本埠新聞二 
[續誌戲弄炸彈爆裂之兩慘案]  
　　檢察官驗尸情形 
　　新民路禎祥里六百六十九號門牌有夏金富·陳有培·二人同居夏陳每日出外拉車度日前日下午五時夏陳不知從何處拾得形低香烟罐之炸彈一枚携回家中用鐵器猛擊轟然一聲炸彈爆裂火星四射當將夏陳立時炸斃並損壞門窗檯凳等物事爲該處警局訪悉除派警前往照料外　昨午又飭二十七保十一　地保沈岐山投上海地方廳報請相驗該委王檢察官等蒞場分别將夏金富陳有培二屍檢驗但見焦頭爛額四肢不全並無别故委係炸傷致斃先後塡明屍格備查旣據地保禀有家屬着該家屬自行棺殮 
　　又二十七保十一圖地保沈岐山昨晨又到地方廳禀稱海昌路興華里專在外面拾荒之十七歲孩子顧虎金（即顧廣金）亦另遭炸彈炸斃禀求相驗昨午奉王檢察官順道蒞場驗明塡格若無屍屬則報堂棺殮發封厝壇又訊閘北海昌路呂子衡車寓内之車夫夏二（即夏金富）與陳大（即陳友培）玩弄炸彈肇禍除夏陳被炸身死外並重傷同寓喬壽元之膀腰等處紀六（即紀貴劉）之肚腹陳三才子之左目其餘受輕微者有姚貴友·王大侯·二人又同路興華里拾荒之揚州男童顧光金亦玩炸彈炸去右手身死昨經十一圖地保呈報檢廳委檢察官到兩處屍場驗明委係炸死飭屍屬夏金田陳慶培顧光發等具結自行收殮 
[北市米行公會開會紀]  
　　昨日北市米行公會召集同業開臨時會議到者有正副會長曁會董三十餘人由正會長錢健人主席討論開斛事宜僉謂米業關係至巨若久不開斛於民食亦非所宜經衆議决准定十一日先行開斛不過際此時局日有恐慌凡售與各米號之貨欵須一律現交以昭鄭重其回佣仍照舊章在五日内付欵者五分大小月付清者三分大小月不清者一概無回惟於支票仍一律拒收同業如有破壞一經察出從嚴議罰一致贊成議畢散會巳四時矣 
[發瘋病砍斷阿侄頭]  
浦東塘橋東首衛巷地方有鄕民衛銀生年約三十餘歲素有神經病時發時愈前日舊疾復作手持菜刀將伊兄金林之六月童孩頸部砍斷首落斃命一時鄰人聞信畢集當將銀生手足用鐵鍊鎖住孩屍則由家屬收殮云 
[爛泥渡吳金龍家新婚夜之竊案]  
　　施用迷藥將新夫婦悶昏 
浦東爛泥渡鎭後居民吳金龍家因於去臘二十七日新婚坤宅妝奩頗豐致被竊匪垂涎於前晚夜半被匪數人越牆入内施用迷藥將新郎新婦悶昏竊去皮棉單夾衣服及金飾等件約值一千餘金同行又行竊房客孟毛囡·高紹榮·吳唐氏·等三户昨晨經吳等開具失單投報三區警署曾署長立飭警探分投跴緝務獲解究云 
[交涉員聘請中外法律顧問]  
　　旅滬粤紳馮炳南君法學精邃自膺本埠上海錢業公會顧問以來各界之以法律顧問爭相延聘者指不勝屈馮君對於社會事業無不熱心公益茲聞外交部特派江蘇交涉員陳世光君敦請馮君爲法律顧問馮君是否就聘尙未决定云 
　　又訪函云江蘇特派交涉員兼江海關監督陳世光君聘任新選法公董局董事逖百克律師·及普萊梅律師·爲交署法律顧問業將聘任狀兩紙於日前送交該兩律師收執擔任矣 
[交部委方子衛爲吳淞無線電局長]  
　　無線電工程司方子衛於去年年底晋京謁晤交通部葉總長交葉即留方在部辦事一月茲方業經交部委任爲吳淞無線電報局局長咋方巳返滬據云交部對於無線電方面之學術試騐製造機器裝設無線電收音機與專賣所四項已擬有暫行條例再經一度商量即可公佈至方對於吳淞局事擬樍極進行從增加商電收入爲入手並希望於上海交通便利處設一總收發處（CentralBurecu）以便利商電之收發云 
[市公所繼續進行路政工程]  
　　上海市公所對於路政工程自隂曆年關暫停工作以來巳經旬日茲因新年巳過一應工程仍須繼續進行故巳訂定二月二日星期一照常開工巳由該所工程處主任傳知各該承辦工頭遵照矣 
[省令保護浦東電氣公司]  
　　江蘇省長公署昨日訓令上寳兩縣知事文云據浦東電氣股份有限公司董事兼總理童世亨等呈稱竊本公司在上海浦東地方經營電燈電力事業先後招足股本三十萬元早經呈奉鈞署曁交通農商部核准備案現擬推廣桿綫至浦東馬橋鎭伏查該鎭毘連寳山縣境誠恐無知愚民藉端阻撓爲敢具文呈請鈞署俯准備案迅賜令行淞滬警察廳轉飭該管警區並上海寳山兩縣公署一體保護實爲公便等情據此除批示並分行外合行令仰該縣遵照妥爲保護此令 
[滬杭路巡官改稱段長之通令]  
滬杭甬鐵路局長沈成械奉部令以滬杭甬全路警務處巡官名稱改爲各段段長昨飭通令各巡官文云查滬杭甬鐵路警務編制未盡妥協現特改組以便督率所有前設之各段巡官者即一律裁撤改設警務處一缺（滬嘉段）即上海至嘉善歸王長慶段長（杭嘉段）即杭州至嘉興歸吳永魁總段長（甬曹段）即寗波至曹娥歸楊景華段長除分别委任及頒發鈐記小章外合函令知即仰訪巡官即便遵照將巡官鈐記小章繳局銷燬爲要此令當經各該巡官遵令已於昨日（一日）起實行段長名稱已飭所屬各長警一體知照云 
[店夥携洋被盜路刦]  
　　小北門附近許昌烟紙店昨晨派夥桂長德出外往各菜市並大小各商店收取雙角一千數百枚迨午刻十一時許行經大東門中華路忽來甲乙二匪袖出利刃用强將布袋一只攫去内即所收一千數百個之雙角並剩餘鈔洋十餘元桂不敢聲張任其飽掠而去急返店中報告協同店主投報警局派警調查緝究 
[刦匪脫逃訊辦看所巡警]  
　　蘇州婦人陸李氏住閘北新民路日前扭聯軍司令部汽車夫山東人張連正至四區控稱昨晚張同穿軍服之兵士二名穿便衣者四人闖入氏家刦去現洋鈔票六十三元及金戒·金練·金鎖片·等物請究經劉署長質訊還押聽候解科核辦詎張於拘留所内乘間脫逃署長以看所巡警田長波辦公疎怱昨連原告解送警廳訊辦一面呈請常廳長通令各區隊協緝該逃犯到案究辦 
[棧司解欵失踪案昨訊]  
　　拘獲其妻及妻妹 
　　南市永泰福藥材行於上年隂曆歲底囑棧司張阿耀送鈔洋二千元至益康號解欵失蹤一案經該行經理查得張阿耀匿居閘北中興路五十六號吳義泰鉛皮店樓上當即報請閘北四區警察署往查當場搜獲原青布袋一隻送銀簿一本藥材數包惟張阿耀預先逃避即將張妻王氏及妻妹等二口帶回警區移送上海地方檢察廳候飭警查緝張阿耀訉辦云 
[南市捲烟業昨日開會]  
　　議决二月份烟稅暫緩繳納 
　　南市捲烟同業爲討論捲烟營業稅糾紛事於昨日午後三時在大東門會所開會到者甚衆首由主席宣告開會宗旨畢略謂茲見一月十二日各報載有江蘇敎育廳爲捲烟特稅緊要啓事一則謂本省捲烟營業特稅業奉省令歸本廳接管辦理查該特稅關係省立各校經費貼用憑證尤關重要以後當另行嚴定辦法各焑商如有多餘憑證速向原購各區退還切勿自誤等情云惟我烟兌同業早經上寳稅局會同上寳捲烟公會派員挨户認定稅額按月繳欵領證迄未見有明文如何處置一月份稅欵業巳交付清訖而二月份稅欵又在目前我同業應取何種標準請衆公决當經討論之下僉以捲烟特稅發生以來辦法屢更同業所受虧耗巳屬不資今者敎育廳登報宣布接辦特稅而特稅局又未撤消此中眞相難明决定爲顧全血本起見除暫將二月份稅欵緩繳外一面再函請總商會指示辦法當即全體通過遂即散會 
[女工被毆斃命案之近訊]  
住居中興路之阜寗人鄭德錦其妻王氏於一月五日因被同廠女工朱梅氏三姑娘等毆傷胎孕身死六日由鄭扭控四區轉解檢廳法辦屢記前報茲悉此案被告朱梅氏當在警區法庭供詞中曾牽涉廠中管車張某現經絲繭女工會會長穆志英調查得死者初次被毆係在工作時間曾經張某將雙方喝阻迨放工後在廠外又被朱糾集流氓二次肆毆事在隂曆臘月初九至初十日鄭王氏因受傷甚重臥病不起而朱梅氏之夫復糾衆軋王氏吃講茶王氏不去又第三次被毆當時口中冒血若輩見巳肇禍始一哄而散刻鄭要求穆會長具呈檢廳爲死者伸冤云 
[日僑編查選舉人名册]  
　　計二千九百餘人 
　　日僑居留民會前經該國政府外務省訓令將舊行居留民條例取消另行新章對於選舉議員一案變更頗多自新章頒行後該會當即按章調查合格之選舉人名編成名册昨日業巳調查完竣總計旅滬日僑中合格選舉人爲二千九百八十一人公佈後如有遺漏錯誤當可更正云 
[粤僑商聯會之新年懇親會]  
本埠老靶子路粤僑商業聯合會昨（一日）日下午二時開新年懇親會到有陳炳謙·周清泉·黄式如·李作岩·黄建泉·馮佐之·陳少白·關灼棠·黄澤卿·等五十餘人由會長陳炳謙報告略謂今日爲乙丑新年懇親會諸君到會歡叙一堂謹祝世界和平商業進步顧我會成立七載會務日形發逹無非賴我會諸君羣策羣力有以致之次報告經過概略茲略舉如下（一）粤中滇軍蹂躏九江本會電請粤當道請肅軍紀以惠民生（一）華商銀行滬行擱淺各債户環請本會主持交涉本會請楊國樞·羅傑兩律師協商辦理以期早日解决（一）祥經絲廠遭意外天災本會與旅滬吳江同鄕會等出爲理處商請該廠撫卹災工（一）江浙戰事米價飛騰貧民絶粒本會舉辦平糶（一）廣州西關商場慘遭焚殺本會與粤僑各團體迭電力爭（一）粤海關監督誣粤各商號瞞稅每號罰銀本會等聯電京粤當道請求俯卹商艱免予處罰報告畢衆表歡迎茶點散會 
[華捕紀玉山擢升試用包探]  
公共租界捕房麥總巡司以三百十五　華捕紀玉山從公勤奮應予擢升以資激勸昨特下諭將該　捕拔升試用包探着仍在總巡捕房當差 
[搶賭洋拘獲一人]  
天津路四百二十五號門牌徐金生家日前正在聚叉麻雀被匪徒數名闖入搶刦賭洋三十八元八角及金戒一隻逃逸茲由包探王德標緝獲搶匪朱阿勤一名帶入老閘捕房押候解送公堂訉辦 
[搶匪分别拘究]  
匪徒朱德才·朱海泉先後在四川路新加坡路攫取西婦手携内有鈔　十一元小洋四角銀盒一只黑皮夾一個及華婦姚曹氏值洋五十三元之金鐲一只被包探王金壽·劉宗漢·分别追獲搜出　贓帶入捕房候解公共公廨訉辦 
[搶匪永遠逐出租界]  
　　徐應氏日前投法捕房報稱婦人至英租界地方我尋丈夫詎有不識之吳和尙誑稱婦人之丈夫在法租界某旅館内婦人信以爲眞隨至旅館内被吳將婦人咽喉又住强將耳上所戴之金圈搶去而逸請求提究等情捕頭得供飭探魯錦臣·陸兆麟·兩人前往將吳拘獲帶入捕房昨解法公堂請究先由徐應氏投訴前情詰之吳和尙供實係原告囑令民人伴其找尋姘夫有之不敢搶飾請求查察中西讞員判吳永遠逐出租界 
[指控搶洋證據不足]  
　　徐方濟日前投法捕房報稱商人行經治下永安街詎被匪徒兩人上前將商人衣袋内所藏之皮夾一只搶取而逸内儲鈔票洋八十五元現洋十五元請求提究等情捕頭得供飭探前往拘獲蔡阿慶一名帶入捕房昨解法公堂請究先由原告投訴前情詰之蔡阿慶供民人禹業烟紙店生意是日與原告等同在永安街賭博有之不敢搶洋實被誣攀請求查察中西官判以訉得此案原告所探證據毫不充分着將案註銷 
[凌虐婢女之罰鍰]  
往居法新租界地方之楊樹森邇因將使女陳蘭花百般凌虐以致遍體鱗傷事爲包探曹福昌查知前往將楊連同蘭花一併帶入捕房一面將蘭花送至醫院醫治現因痊愈出院昨日解送法公　請究先由捕頭上堂禀明前情並將傷單呈鑒詰之陳蘭花稱時常遭東家毆打請求超豁等語詰之楊樹森供實因蘭花行竊同居之物件是以略責不敢時常毒打並延律師代辯一切聶讞員商之法副領事葛君判楊罰洋二十五元充公蘭花發堂 
[私售烟土之罰鍰]  
劉德林·翁渭紀·兩人邇在法租界地方私售烟土烟膏事爲探目李榮卿·唐雲卿·等偵悉前情劉翁兩家抄出烟土數磅烟膏數缸帶入捕房昨日傳至法公堂訊實判劉罰洋一百元翁罰洋五十元充公烟土烟膏銷毁 
[私設賭塲之拘究]  
　　甬人王阿三在武昌路六十九號門牌私設賭場前晚糾同賭徒張順榮·孔留·林生·周惠英·等二十餘人聚賭抽頭漁利被包探譚鳳池訪悉禀明捕頭恊同西探往將王阿三等一千人拿獲連同賭具帶入捕房候禀請捕頭核辦 
[公布欄]  
[江蘇高等審判廳]  
　　民庭判决楊存德與葛寳賚因債務涉訟抗告一案（裁决主文）抗告駁斥抗告費用由抗告人負担顧星垣與樊化川因蕩田涉訟不服第二審判上訴一案（判决主文）原判决廢棄發回上海地方審判廳更爲判决 
　　刑庭判决吳縣地檢官訴毛吉章傷人致死上訴一案（判决主文）原判撤銷毛吉章何桂生均免訴周桂雲回傷人致死上訴一案（判决主文）原判撤銷周桂雲免訴朱錫才因傷人致死上訴一案（判决主文）原判撤銷朱錫才免訴海門吳李氏因其夫吳澤豐與石二郎等互訴傷害抗告一案（判决主文）本件抗告駁斥顧琦生等因玩忽業務之注意致人於死上訴一案（判决主文）原判關於顧琦生徐和生罪刑部分撤銷顧琦生免訴徐和生免訴 
[江蘇高等檢察廳]  
　　批示王仲氏再求明示管轄由狀悉查　子委係自戕身死巳據丹徒地方檢察廳派員騐明吾復在案前批巳明無庸多　此批章同請求保釋由狀悉候送審核辦此批以上一月三十一號 
[上海地方審判廳]  
　　批示一件周級陞請領銀洋由狀悉准於二月三日上午十時持證來廳具領此批一件王雲卿具交銀洋由狀悉交洋存候給領此批一件蔣玉書請領銀洋由狀悉查此欵未據債務人等交案仰即知照此批一件俞小發聲明領收啓封船隻由據狀巳悉此批一件陳增福具保張厚森限期交欵由狀悉准保此批一件劉雲亨聲明啓封動産由據狀巳悉此批一件唐鑑麟具交糧串請領銀洋由狀悉巳庭諭矣糧串三紙存此批以上一月二十六日一件周梯雲等具保陸福寳限期交單由狀悉准保此批一件陸福寳具交銀洋由狀悉交洋存候給領此批一件稀克倫聲請執行領欵由狀悉候續傳訊迫此批一件胡永祥等具保葛少南隨傳隨到由狀悉准保此批以上一月二十七日 
　　刑庭主文一件判吳張氏等鴉片烟一案（主文）吳張氏共同開設館　供人吸食鴉片烟之所爲處拘役二十日併科　金三十元未决覊押日數准予折抵如無力完納准易監禁韓錫三共同開設館舍供人吸食鴉片烟之所爲處拘役二十日併科罰金三十元未决覊押日數准予折抵如無力完納准易監禁烟具等物没收一件載吳文華詐財上訴一案（主文）原判撤銷吳文華詐欺取財之所爲免訴一件載徐永清營利略誘預審一案（主文）徐永清犯暫行新刑律第三百五十一條第一項之罪應予起訴一件載陳振堂和誘預審一案（主文）陳振堂應不起訴以上一月二十六日一件吕慶雲贓物一案（主文）吕慶雲故買贓物之所爲處四等有期徒刑一年未决覊押日數准予折抵一件載夏友生强盜預　一案（主文）夏友生係犯刑律第三百七十三條第一第二兩欵之罪應予起訴以上一月二十七日　　民庭主文公示送逹（全民在本廳揭示場公布）一件周剛才等與朱世水因工資糾葛一案（主文）被告應償還原告周剛才工資洋一千三百四十八元四角王繼香工資洋一千五百五十四元俞有常工資洋三百零四元原於前項工資受償前對於承攬被告義鑫泰作塲内之工作物有留置權訴訟費用由被告負担右仰被告人朱世木知　 
 
 

Page 16

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *第四張 
商業市况 
　 
[星期日釐拆平疲]  
昨日早市洋釐市價七錢二分九釐五午市仍未做交易各業解莊漸多是以跌去四釐之多銀拆早市仍懸掛白借與前日相仿 
[上週間之洋釐銀拆]  
　　洋釐上週洋釐逐步低落蓋年關巳過錢業方於隂曆初五日開始營業兼以時局未定上年商業損失鉅大現洋各有儲藏雖不敢盡數售出而掛紅付莊終所不免因此當然逐小也（星期三）五路日早市七錢三分七釐又七錢三分五釐二五又七錢三分七釐二五又七錢三分六釐五（星期四）大一二五價七錢三分六釐六二五（星期五）大三七五價七錢三分七釐（星期六）小三釐價七錢三分四釐（星期日）小四釐半價七錢二分九釐五 
　　銀拆上星期來依然極低懸掛白借錢業將開　分送各業尙未發展故燈節前後始有改動也 
[星期日之金價]  
　　跌一兩四錢 
　　昨係星期日大條近期又長零六二五掛三十二辦士半遠期亦長一二五掛三十二辦士三一二五故標金開盤跌去五錢爲二百五十兩零五錢（全市最高價）嗣後小至二百四十九兩七錢高至二百五十兩零一錢惟後人心趨疲標金最小跌至二百四十九兩五錢收盤爲二百四十九兩六錢較上日價又跌一兩四錢其最高低相差爲一兩一錢烚赤交易尙旺而價又跌一兩開盤三百二十三兩五錢收盤三百二十三兩午後休息無市 
[二週間公債市况概略]  
　　上二週（一月十九日至三十一日）間因隂暦年關金融緊迫照例停市多日各債市况隨之清淡合計二週期貨成交總額僅七百七十六萬五千元内整六計四百二十二萬五千元金融二百三十萬零五千元七長一百二十三萬五千元現貨市况稍佳共計一百零八萬一千元九六較多計四十三萬八千元整六三十九萬四千元金融十七萬四千元其餘如七長五年等約共三萬餘元各債市價因金融抽籤有期均續漲頗鉅如金融九六現貨比二週前均續漲二元二角許金融迫期及整六現貨均續漲一元七八角七長現貨及整六近芿均續漲一元五六角五大漲高二元二角五小亦漲上一元縱觀上二週間各債市價均屬步漲不可謂不趨正軌若在平時市况當不致寥落如此也 
[紗花市况平軟]  
　　昨日星期現貨棉紗客帮交易殊形清淡惟四川帮曾買進二十支寳鼎與三羊兩牌本紗一百包其餘各帮總計不過本紗七八十包日紗一百餘包市價無甚升降華商各廠亦不開出三品紗美棉印棉均無來電各洋行及外人紗廠均休息市形仍見平軟之勢 
[上週粉市狂漲]  
上週粉市頗具狂漲之趨勢麵粉交易所期粉市塲於舊暦初五日正式開拍全週祗有四日市面且每日開盤祗上午半日下午停市而標準期粉成交額異常暢逹共計四日中拍成一百四十九萬一千包粉價高低差額以本月現期爲最計有五分半之差度其餘各月均在三分餘若以去臘收盤市價相較計均漲起一錢内外考其激漲之原因皆緣海外美粉貨缺價開美金九元五角扯合申元每包須三兩以外較諸華粉價約高七錢左右以致南洋羣島均注意意華粉加之烟津粤閩等處需要亦均殷繁各客帮於紅盤開拍後即均竭力抛購更兼日商於週末在市場競辦近遠期貨人心愈形激昻南北各客帮同時奮進多空兩方投機家亦放手囤積期粉漲風甚熾惟遠期三四月份貨因屆時巳屆新麥登塲故漲度較低幾與近期貨價爲廉計差一分有餘致成倒掛局面麵粉交易所股票上週未見開拍現粉出口共計輸出四萬包茲將臘尾年頭中日市場之現粉市價曁上週中期粉高低兩價以及去臘與上週末之期粉收盤市價分别例表比較於下 
臘尾年頭麵粉交易所期粉市價比較表（單位兩） 
月别上週上週高低去臘上週最高價最低價差度收盤價收盤價漲跌正月二·二九○○二·二三五○○·○五五○二·一八五○二·二九○○漲○·一○○○ 
二月二·二九五○二·二五七五○·○三七五二·二○二五二·二九五○漲○·○九二五 
三月二·三○七五二·二七○○○·○三七五二·二二二五二·二○七五漲○·○八五○ 
四月二·二九五○二·二六七五○·○二七五······二·二九五○······· 
　　臘尾年頭中之中日市塲現粉比較表（單位日元） 
神户現粉臘尾市價上週初價上週末價漲跌 
最高等級五·五五五·六○五·六四漲九分 
本埠現粉（單位兩） 
紅藍車牌二·一九○二·二三○二·二五○漲六分 
綠兵船牌二·一六五二·一五·二·二五○漲九分半 
[五金市况甚淡]  
　　昨係星期日市場上情形鮮有變動傳聞再加紅盤期内更無進步之可言北路沿海諸帮巳有問津故預料二三日内或有一番活動氣象售價前途頗有趨堅之勢蓋一般有貨者頗抱提漲之希望云 
[白煤略漲]  
昨爲星期日行市做開依然沉寂批發賣買尤形清淡惟天時趨寒煤店家門市車售生意反見盛暢而紅崎山西等各種白煤價各增高一元餘但烟煤則仍平定云 
 
 

Page 17

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *本埠增刋 
[上海風琴廠贈送風琴指南]  
本埠閘北虬江路一百十一號上海風琴廠所出各種風琴貨品優良早爲學界所推許該廠除改良製法外并能研究種種原理特出風琴指南一册凡風琴之沿革·種類·構造·外形·内部·音拴·及一切練習法·保護法·修理法·述之極詳并附樂譜以供研究音樂者之參考如向該廠購琴一架一律隨送一册云 
[工商新聞之刷新]  
工商新聞週刋發行巳有三年係王鈍根主編内容益加豐富每星期六出版三張並新增禮拜六一張均係名家小說及雋永有味之作品訂閱全年祗須一元聞新年定報例有獎金五百元館址新遷南京路八十五號望平街口云 
[現代評論第六期出版　]  
現代評論第六期巳出版内容豐富關於政治·經濟·社會·哲學·文學·美術科學各問題都有專家主撰每期十六頁至二十頁售大洋三分預定半年郵寄大洋八角五分全年一元六角發行所北京後門内慈慧殿·上海四馬路泰東圖書局云 
[聯誼儲蓄會開會記]  
聯誼儲蓄會創立於癸亥之秋辦理儲蓄事業兼設游藝旅行等部昨晚假座嶺南樓舉行乙丑年第一闪聚餐會並歡迎前任會長何國瑞君會員到者八十餘人公推會長周智卿君主席首由主席致開會詞次許耘仙君宣讀歡迎詞何國瑞君致答詞餐畢助以戴顯裕許耘仙兩君之餘興歌京劇二折至十時始盡歡而散 
[少年團浦東宣講紀]  
中華路少年宣講團團員申夢世·顧君梅·尹之謀等○於前日往浦東周浦鎭在東八灶石場宣講題爲戒賭·戒迷心·香烟之害·平民敎育並唱勸世小曲下午復加入陸文韶·陳賢本·顧九如·馮國楨等在西市城隍廟舉行化裝演講講畢分贈該團出版之百勸青年覺世寳卷等二百餘本綜計是日聽講者共約千餘人云 
[滬埠氣候驟寒之原因]  
　　本埠氣候日來異常寒冷係因中國大陸之高氣壓非常發逹之故據天文台之預測須更經二三日寒氣方除云 
[集會表]  
　　陽曆本月時間地點召集者事由 
二月二日上午九時在省敎育會江蘇敎育行政委員會開常會 
二月三日上午九時城内縣基路明德女學開校典　 
二月五日假大東旅社金陵大學同學會開年會 
二月六日基督敎大學同學會基督敎大學同學會舉行年宴 
二月八日下午一時北河南路總商會贸易信託公司第四届股東會二月八日下午二時虹口邢家木橋崇順里中國雪茄烟草有限公司股東會 
二月八日下午二時在江西路上海正利商業儲蓄銀行臨時股東會 
二月八日江西路三和里厚生紗廠股東會 
二月十二日午後二時假董家渡花業公所復盛碾米廠續開股東會 
二月十三日在　波路八十五號大豐慶紀紡織公司股東大會 
二月十四日午後二時在南京路中華　工銀行股東會 
二月十五日下午二時假四明銀行百匯銀行股東會 
二月十五日午後二時北京路七八號浙江興業銀行股東會 
二月十五日下午二時在天主堂街五十二號華大商業儲　銀行股東會 
二月二十日青年恊進會青年恊進會開聚　會 
二月二十一日萬國足球會萬國足球會與英國比賽 
二月二十四日下午三時愛多亞路聯華　　豐盛實業公司股東會 
[天氣報告]  
徐家匯天文台昨日下午四時三十分氣象預報云天寒 
 
 

Page 18

 
 
1;第一萬八千六百四十九號;中華民國十四年 西曆一千九百二十五年二月二號
星期一 * *   
 
