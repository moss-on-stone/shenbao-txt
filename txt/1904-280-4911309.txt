# 1904 - 280 - 4911309

 

Page 1

 
 
[體操說]  
　　體操古制也曷以謂之體操曰以時操練其身體使之筋骸血脉融會貫通也古者子弟年十有五而舞勺成童舞象勺與象若何形制雖不可攷然名之曰舞要不外乎俯仰綴兆藉以舒適其四肢也抑禮樂射御書數謂之六藝戴記言春戈秋版孟子言三代庠序學校謂序者射也曰戈曰射意卽今之兵式體操乎夫人惟日習於宴安斯肢體漸卽衰頺而精神遂不能振奮英才消乏職是之由先王知其然用是於絃誦之餘使之兼習武事亦以射必志天體直足以整束其身心而于戈戚揚手舞足蹈亦以使斯陶斯詠漸呈活潑之天機非漫焉爲此以適情遣興也自後世文武分途而子弟之誦詩讀書者不復從事於技術於是志日以惰氣日以靡體質亦日以疲　坐令少年英銳之志不自振作而力不能勝一匹雛此今之辦理學堂者所以必增入體操一門使修文者兼以肄武乎攷體操二字濫觴於日本而中國因之日本體操不一其倫有謂之柔輭體操者有謂之運動體操者獨於兵式體操則超距盤旋坐作進退種種武技殊足令人目眩心驚今者中國之人志氣漸卽於昏蒙矣筋骸漸卽於廢弛矣自以體操稍稍振攝之始不至孱弱懦柔一無所用顧僕以爲體操固不可不習而獨不必習兵式體操不觀之今之學堂乎自蒙學而小學而中學而大學自工業而商業而文藝而武備而練將而練兵凡在肄業其中者無一不凌競囂張好勇鬥很平日專講自由平權革命排滿諸謬說以服從總理教習爲恥以辱侮官吏師友爲能爭飲饌而毆及庖人註廣東浙江皆有此事奪彩票而傷及門子註前年湖北事　飛揚跋扈幾不知有倫紀綱常幸而文學堂中怯弱書生尚不致釀成巨禍耳使因體操而演及兵式步伐進止拳棒刀槍童而習之力日以大我恐氣益壯膽益豪不僅如南洋公學之擊破門窓也甚且屋宇亦堪毁壞不僅如蘇省某學之滋閙戯館也甚至師尊亦可行兇跡其無法無天夫莫非兵式體操階之厲乎抑今之留學東瀛者惟其曾學兵式體操稍知武術故於俄日搆兵之始竟紛紛欲團成義勇助日以擊俄人猶幸日人力以阻之我中國駐日大臣亦嚴禁不許團練否則他日俄人指爲違背萬國公法破壞局外中立章程移征日之師向我中朝問罪詎不成交涉重案而昔歲妖拳之禍不將復見於今兹耶抑僕以爲凡在學堂與其學體操不如講衛生之術衛生者於平時保衛其身體使之疾疢不作膚革充盈也華人素不知衛生於飲食則恣意流連於居處則任情汚穢衣服則不思浣濯塵埃則不事糞除一遇時疫流傅蔓延無際如西人所謂撲司得註卽廣州香港所患之核疫虎列拉註卽霍亂吐消實夫地亞註卽前去二年江浙各處風行之爛喉痧之類一切駭人之症一朝猝發死者幾枕藉室中而於天時之寒熱不調地氣之燥濕互異眠食之是否得法游息之是否合宜從無有留意講求以蘄合乎衛生之道者鄙意宜於課程之内加入此門由淺而深分期教授使諸生於作止語默動靜起居事事不背衛生之理法則不必習成兵術而旣知保衛其身體自能使筋骸血脉融會貫通久而久之自然皆整束身心志正體直而體質旣臻雄健意氣亦無自囂凌矣不較學習兵式體操而倍著其效乎或曰衛生爲專門之學豈童蒙小子所得而知則對之曰語其精則爲專門語其粗則亦不妨於溥通學中加一功課蓋古人已先我言之矣孝經曰身體髮膚受之父母不敢毁傷鄉黨謂孔子狐貉之厚以居沽酒巿脯不食食不厭精膾不厭細康子饋藥未逹不敢嘗孟子言知命者不立於巖牆之下此皆衛生之嚆矢也何必以體操爲獨合古制而必使學生殷殷習之或 
[本館接奉電音]  
　　昨晚九下鐘時京師友人飛電傅來上諭一道敬謹譯登○九月初一日内閣抄奉 
上諭巡視中城御史貴秀等奏援案請賞外城粥廠粟米開單呈覽一摺現在節近寒令五城地面貧民生計維艱所有中城之王泉菴東城之育嬰堂南城之景善堂西城之磚塔處同北城之圓通觀粱家園各粥廠每月共需粟米二百四十石加恩照數賞給自十月初一日起由各城咨明户部開倉給發該御史等務當督同绅士妥爲散放毋任侵漁單並發餘依議另片奏請賞給崇善堂等處米石等語崇善堂等處各粥廠收養貧民人數衆多米石不敷支放加恩著照所請所有南城之崇善堂北城之公善堂海甸之掛甲屯粥廠四城之禮拜寺宣武門外之西悅生堂各賞給粟米三百石南海會寺玉清觀等廠清眞粥廠各賞給粟米一百五十石又北城捐設之德堂同德堂粥廠著各賞給粟米三百石翼善堂之教養局著賞給粟米三百石以惠窮黎欽此 
[電傅宫門抄]  
　　昨晚丸下鐘時京師友人專電告知本館云九月初一日皇上召見軍機大臣 
[俄人購艦]  
　　日本大阪某日報譯登美國紐約克埠來電云頃得捱眞丁國電音悉俄羅斯海軍部近倩法人介紹向捱眞丁政府資購戰艦二艘一名氣尤愛路騰一名培路岳列獨刻下正在互相密議大約購定之後暫時寄泊法之某處軍港一俟俄日戰事了結卽須航海赴俄云 
[日召民兵]  
　　昨得日本東京友人手書云日本之兵分爲四等曰常備曰豫備曰國民此次攺定新章凡明治三十二年四月一日以後充國民兵者悉數歸入後備兵内特是若輩轉移不定亦有流庽外邦者頭緒紛繁頗難整理日前日廷忽下令留守師團從速造册聽候召集入營蓋向之服賈牽車者至此又將荷戈執戟矣 
[日報譽俄]  
　　日本海軍中某武員致書本國某報館云僕於每次出陣時必將一切情形詳悉記載觀旅順俄水師中拔揚及諾微克二艦之勇敢有足多焉按二艦不但勇於接戰卽其廻旋進退亦皆靈捷自如明眼人當無不佩服深之特未識歸何人管帶耳燕都報譯此而綴其後曰諾微克管帶向爲葉森君今已擢升水師副將蓋旅順武員中之聲名卓卓者一 
[日戮韓人]  
　　日本大阪某日報云自高麗京城以抵義州經日人建築鐵路以供行軍之用距京城發軔處數 
 
 

Page 2

 
 
西里有地名孔德里者時有人以石置軌道之上或拔去軌道所用螺螄釘致鐵路監督昕夕隄防未敢一息或懈西歴八月二十七日有火車載運材料行至高陽郡歸龍古地分歧之處距龍山之北六西里輪忽脫軌車爲之傾事後查知被韓太金聖三李春勤安順陽圖害所致隨由龍山鐵道監督署舌人小峯源作緝獲電告軍法會議所九月二十日得軍法會議所覆電著卽處以死刑乃於二十一日午前十下鐘時有孔德里麻浦鐵路左近高埠之麓處决因欲懲一儆百准令閒人入觀一時環而觀者若堵牆幾無容足之地隨以白布蒙三犯之目用人力車載赴法塲三犯求與家屬訣别日兵允之去其蒙目之布天幾由車中引下縛諸十字木架上調集兵士一小隊鴇列法塲之旁另令九兵立於對面每兵三名槍擊一犯少焉扳機齊發彈中金犯胸部李犯口部安犯腹部隨命軍醫察視生死如何見金已氣絶李安尚未致命遂復各發一槍貫其胸部時監視行刑者爲兵站司令官駐韓憲兵隊長軍醫等人旋將三屍分交家屬領回埋葬按三犯平素皆無一定事業實係無賴一流人此次圖害鐵路火車訪得有人嗾使刻下尚在覔綫偵求也 
[日人引港]  
　　日本大阪某日報云引港一業向被西人獨握利權自我日戰勝俄人船舶之出入遼河者日以衆於是日人之業引港者與西人互議亦欲列名引港會中今已議定兵　商船二者之中各舉一日人引港計兵艦舉定海軍太尉三浦義親商船舉定芙蓉丸船主齋藤祐吉從此我日船舶之出入遼河口者較前便易多多矣 
[使傳離韓]  
　　日本大阪某日報云自日高恊約旣成高麗一切外交皆賴日人指示向來各國駐韓公使每有出其秘術藉以愚弄韓人者至此皆無所用因之相約離韓首由美國駐使捱林君宣言西歴明年五月中爲大伯里璽天德瓜代之期必先期馳回本國旣而德使若路迭林君稱欲赴中國京師勾當公事順道巡閱膠州灣卒乃意意使木拿誇君辭以出外浪游歸期尚未預定當啓行之日署中日行公務皆委仁川領事代拆代行 
[墨舉總統]  
　　美京華盛頓來電云墨西哥民主國總統刻屇瓜代之期全國人民定於西歴九月十六號公同選舉旋舉定奇耶司爲大總統筮吉斗二月一號履任至副總統誇拉羅則履任之期尚本豫定也按墨西哥總統例以六年爲一任 
[奥彈新奇]  
　　啞帖薩日報云頃有奥斯地亞國從軍醫士製成砲彈中含奥氣能供尋常大砲之用放時祇須曳動火信管彈卽飛墜於豫先測定之處迨觸物爆裂聞者立時眩暈若感受空中煤氣者然如兵士一大營中墜下一彈丸則數小時間約有二千人失其知覺之性次第俘獲無異縛雞其人醒後精力稍疲時患頭痛然過時卽可復原也 
[星使赴申]  
　　姑蘇訪事人云欽差查辦事件大臣鐵寶臣星使蒞蘇有日所查各事均已得有端倪爰於八月二十六日起節返申惟某某二庫及某局尚未造成清册因委甲乙二隨員在蘇守候 
[監司視學]  
　　姑蘇訪事人云撫憲端午橋中丞以邇來中國少年之留學東瀛者日盛一日深恐散而無紀流弊滋多爰遴委江蘇候補道梅觀察光羲駐紥東京充當監督大約日内觀察即當捧檄出洋矣 
[都轉公旋]  
　　揚州訪事人云兩淮鹽運司恩新甫都轉於八月初旬某日乘舟赴金陵叩謁新任兩江總督李勉林制軍旣又轉棹至姑蘇謁見江蘇巡撫端午橋中丞曁欽命查辦事件大臣鐵寶臣星使二十六日復赴京口恭送正任兩江總督調署閩浙總督魏午帥行旌然後由水路遄返 
[酌提寺産]  
　　揚州訪事人云揚郡地方官迭奉憲檄慛令會同紳董設立中小各學堂奈經費難籌無從措手旋又奉到憲札飭卽酌提寺産以資費用因卽出示曉諭略謂案奉各憲札飭設立學堂如實在欵難籌畫准將寺田提撥酌量辦理兹又奉府憲札奉江蘇巡撫札開據揚郡文生汪德林禀請查提寺田以充出洋學費飭縣確查禀覆等因特行到縣奉此查揚郡菴觀寺院實甲於他處如天寍萬壽興教崇寗高旻等寺田産最多遵卽諭飭各該寺方丈將寺田自行禀報以憑核辦除俟報到另行榜示外合先示諭爲此示仰軍民諸色人等知悉須知此舉係奉憲飭提充學堂及出洋學費本縣等恐飭查擾累令各該寺自行開報以示矜恤爾等如見榜後知某寺田産確有隠匿坐落何所准許禀揭一經查實全數充公以爲隠匿者儆然亦不得因所欲不遂任意誣指云云想各寺方丈雖在方分亦其能急公奉上藉以啓發人機也 
[苕紳興學]  
　　杭州訪事人云浙江湖州府屬紳士擬在郡之北門外長興縣境同善堂創設學堂旋恐人從中阻撓因之具禀署縣主張大令笙階批示云該生等擬借同善堂開設東文講舍教習士子志願可嘉查北門外同善堂房屋固屬清靜惟上供斗姆曁萬大帝主神像士子肄業於此旣恐有褻神明而往來亦多未便本縣爲士子計與其借住善堂不若借住書院與與學同集一處彼此互相觀摩更爲有益詎非一舉兩得乎據禀前情著先自向善堂書院董事妥議辦理可也 
[嚴禁通匪]  
　　鎭江訪事人云駐紥鎮郡各防營統領近奉兩江總督兼南洋通商大臣李勉帥來文略謂本部堂訪聞水陸各營往往有通匪縱匪情事領無論舊委新委各哨弁均須責令補立切實保結交營務處收存如有通匪及偷盜軍械等情惟該統帶是問 
[都下瑣譚]  
　　京師訪事人云某叟旗籍居内城中秋前閒步至城西歸途經蘆漢鐵路橋適火車自後馳來觸仆軌中碣斷其股頭顱亦因之破裂遂登時殞命管車洋人聞之傷悼良久隨囑附近居人俟屍親來時令往長新店車站向站長某告明情由以便給銀撫卹○大栅欄慶和戲園庚子之變悉付刼灰現經雇匠興修約計年内可以告成轉瞬粉墨登塲又足令都人士一新耳目矣 
[靈隠鐘聲]  
　　杭州訪事人云浙中大吏在木場巷設立商務局委顧紳思義高紳雲麟爲總董而以萬砥莊觀察督辦一切事宜兹者迭奉商部頒到商標注册新章藩司翁筱山方伯因又委候補縣白大令曾蔭襄理一面分别飭傳各業公舉商董俾官商聯絡力圖振興○塘棲巡檢李少尹鴻勲近被張高氏控諸府縣各署指陳劣跡無異燭照犀燃少尹自知將掛彈章因卽禀請上憲開缺○蠶學館招考學生報名者一百西十餘人蠶學事務總會辦崔劉二觀察示期八月二十日會同總理在課吏館扃試至傍晚始淨場題爲育蠶之費中西相同然前數年中國寄往外洋之蠶子約重八兩者所出之蠶計可收絲二十五斤四國之蠶子約重八兩者所出之蠶計可收絲七十五斤其尤多者收至百斤其故何歟漢文帝三拒匈奴論 
[耶溪漁唱]  
　　紹興訪事人云府屬山陰會稽等縣自開征下忙地丁銀後各糧户觀望稽延不卽繳納因之收數寥寥兹奉大憲專員來催縣主因派差分投四鄉催繳○新城縣小學堂因經費不敷無從購書以餉學者爰由袁紳等禀請縣主黄太令慨捐鶴俸專役至官書局購得 
[]  
 
 

Page 3

 
 
九通之類發交堂中俾各學生互相研求藉資造就○諸曁縣張穉厚大令前派差役赴琴塢拘人藉端向鄰村勒索不遂所欲妄拿農民由大吏致衆人羣抱不平要而刼奪役回以鄉民聚衆抗差朦禀大令怒令哨弁李君率勇前往後由地甲竭力調處始免釀成禍端○龍泉縣典史缺前以王少尉師曾請補兹奉部文核准遂經藩司翁筱山方伯懸牌飭赴新任 
[吳中人語]  
　　姑蘇訪事人云吳江縣紳士鄭君偕同志數人詣撫轅禀請端午橋中丞飭各處鄉團兼習體操中丞閱禀深韙其議遂移文江寗請派高等學堂畢業生數人來蘇教授○蘇省銅圓開鑄有年巿上寥寥無幾撫憲端午橋中丞爰札飭東西南北中及閶胥盤三門婁齊葑三門外七路警察總局設櫃兌換每日清晨八下鐘起至十一下鐘止任人就近兌取每洋銀一元兌銅圖八十八枚已於八月二十七日起一律開兌矣○八月二十五日元和縣獄中瘐斃某案盜犯一名長洲縣刑房病斃因案管押之人一名均經縣主禀請府尊許子元太守札委鄰封相騐太守准之隨委吳縣李紫璈大令分别驗明收殮○城中懸橋巷某浴堂夥某甲因事辭歇氣忿塡膺遽萌短見月下旬某夜潛至廚下雇經迨堂中人察知則已體冷如氷無從施救矣習日浴堂主某乙邀同地甲投報元和縣署縣主郭大令命駕臨塲騐明塡格飭卽備棺收殮聽候屍屬具領 
[制軍蒞滬]  
　　昨日天甫黎明蘇松太兵備道袁海觀觀察探知正任兩江總督調署閩浙總督魏午莊制軍將蒞滬江因卽偕江南提標右營參將周子安參戎率同上海縣知縣汪瑤庭大令及行轅文巡捕王參軍坤元武巡捕劉十戎克銘詣新閘大王廟馬頭乘舟赴周太僕廟遠迓未幾憲舟鼓浪而來觀察偕參戎諸員以禮晉謁制軍接見之下邀觀察同舟來滬旣抵新閘觀察卽辭别登岸時各營弁勇皆已鵠列江干施放排槍聲如珠貫在滬各員弁咸遞手版禀安制軍隨命鼓櫂而南至大東門外大馬頭度登閩省來迎之福安兵艦聞擬就暫艦中小住並不憩駕行轅云 
[軍麾來滬]  
　　昨日江南提督楊鏡巖軍門由松郡節轅乘舟來滬小泊南巿董家渡浦濱午後率同各勇弁恭迎正任兩江總督調署閩浙總督魏午莊制軍 
[關心漁業]  
　　山東巡撫周玉山中丞聞滬上有創設公司用機器捕魚以興網罟之利者特於昨日行文來滬向蘇松太兵備道袁海觀觀察諮詢一切章程蓋以靑齊濵海之區夙富魚鹽蜃蛤故欲於府海官山之外别開一莫大利源也 
[札調孝廉]  
　　本邑龍門書院擬設師範學堂所有章程皆由蘇松太兵備道袁海觀觀察詳細訂定刻下觀察奉江蘇巡撫端午橋中丞札諭飭資送蘇松太三屬舉人各一名於本月初旬赴日本查攷師範章程遂於諸孝廉中選定蘇州沈信卿恩孚松江葉理髮景澐太倉袁觀　等蓋皆龍門書院高才生也 
[鄂銅過滬]  
　　湖北銅幣局總辦某君札委候補同知樊司馬樹勲赴東瀛採辦紫銅二千濬刻已裝運來滬昨日司馬乘與詣蘇松太兵備道轅謁見道憲袁海觀觀察請卽照會江海新關稅務司免稅放行觀察准之 
[惡棍宜懲]  
　　著名惡棍綽號小鐵墩慶生係已斃惡丐鄭子明之羽翼與西門外巨棍小福生結黨横行無惡不作及小福生被上海懸主汪瑶庭大令用木籠站斃後慶生幸逃法網依然恣意爲匪前日忽欲奪充虹口浦東等處招商局貨棧小工頭目糾同王衡法及大鼻頭長根生瘡麻子小春泉狗卵錦全等百餘人各持槍械擁至浦東工頭某甲處尋釁幸甲見機遁去未遭毒手嗣卽奔投上海縣喊控縣主汪瑤庭大令立飭差役前往將慶生拘獲帶回押候懲治 
[尚賢堂課案]  
　　美國進士李佳白先生前以尚賢堂已經在法租界購定地基十四畝行將鳩工建造因在法軍營東首賃定巨厦一所暫時教授超等英文並算法地理各功課負笈而至者頗不乏人今將堂中肄業生八月課案照錄左方　品行劉季康　吳桂堂　徐子香　英文修辭學　沙慶　胡文耀　頭班文法　吳鑄　龎善慶　吳桂堂　二班文法　周雲章　秦百里　英文歴史　　胡文耀　沙慶　嚴善坊　頭等算法　胡文耀　劉致祥　劉季康　二等算法　嚴慈孫　龎善慶　趙北鎌　英文頭班　胡文耀　劉致　劉季康 
二班　吳鑄　龎善慶　三班　許卓然　徐子香　范枕石　英文策論　沙慶　胡文耀　嚴善坊 
[上海縣署瑣案]  
　　靑浦縣某大令解惠濟小輪船司事張少舫及立泰小輪船舵工王長發至蘇松太兵備道轅申稱惠濟拖船被立泰所撞致有搭客五人同遭滅頂四人幸得救起尚有一人至今並無下落等情道憲袁海觀觀察命上海縣主汪瑤庭大令訊究前晚大令升堂提質張供稱惠濟股東某甲係靑浦縣人七月二十二日由滬開至靑浦縣境紀王廟左近立泰小輪船在後飛駛而來將拖船撞倒淹溺搭客五人急卽救起尚少一人立泰旣肇此禍並不停輪施救爰將王扭至靑浦縣署由縣主大老爺申解道憲求恩究斷王供稱是日惠濟在前立泰在後旣而惠濟忽轉灣致立泰船首撞其拖船後梢然並無一人入水時立泰已擱淺立泰默無一言卽行駛去此事實係同行嫉妬所致尚乞鑒原大令謂張曰肇事在靑浦縣境何以當時並不停輪報請靑浦縣主蒞勘顯係借端傾軋肇此訟端也斥令退去將王交人保出候禀詳道憲察核○有泰小毛者借端將小孩抛棄二十七保頭圖地保陸其根家内翌日遂夭囑秦收殮置之不理因於昨日投縣控陳大令諭候飭差押殮如違提究○英界三馬路公陽里妓女賽桂芬被鴇婦陳阿三凌虐不堪逃至西門外經保甲巡防局員江二尹查悉飭差送縣大令訊知被虐屬實飭差移提陳鴇嚴懲至則陳鴇先已聞風脫逃迄今並未拘到昨日大令飭傳至案展限三天著即設法拘獲如再違延定當血比 
[江南機器製遣局紀事]  
　　江南機器製造局總辦魏蕃寳觀察現將各廠工匠酌定每日清晨七點二刻開工午後四點二刻停工昨已傳知各廠委員一體遵照矣○正任兩江總督調署閩浙總督魏午帥交卸篆務後瀛眷由金陵來滬擬在局中暫駐前日總辦魏蕃實觀察已飭丁役預備一切矣 
[萬國紅十字會來函]  
　　啓者本會昨承江寗藩憲黄方伯捐助龍銀五百元並解到各營局各府廳州縣捐欵庫平銀一千二百兩湘平銀三百兩規平銀二百兩鷹銀二千四百零二元龍銀一萬三千六百八十四元小銀錢四百五十五元五角制錢一百八十六千又廣東鄧明府交來愼修堂捐助鷹銀一千元江西贛州電局何租培捐助鷹銀三十元又代募五十九户鷹銀二百二十五元際此灾廣欵追之秋蒙各省大府曁各大善士不分畛域一視同仁疉頒巨款同人祇領之餘曷勝感佩謹卽彚解灾區以溥皇仁而彰盛德除分掣收照外乞先登報奉聞伏維公鑒上海萬國紅十字會同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京師實業學堂章程]  
　　設學總義章等一節本學堂講求實用之學以求有益實業爲宗旨查各國振興實業大抵學堂工場相爲附麗規模宏遠勢難驟幾然千里之程由於跬步本學堂事屬初創暫爲實業一途略開門徑以期中國工商各業不致拘守故常漸圖進境第二節查奏定章程工業一門分爲十三科今只擇淺近切用者暫設四科一應用化學科二機器學科三電學科四礦學科此外設商業六科詳共五科其工業中之别科暫從缺略第三節本學堂講求實業以能見諸實用爲第一要旨一切學科程度均以高等實業課程爲的惟學生　未習至中學程度故前二年補習普通學後三年各專科統計學科程度以五年爲卒業第四節本學堂章程係遵照奏定學堂章程參酌本學堂現辦情形擬定惟創辦伊始一切規模未克完善以後如有應行變通之處隨時酌量增攺以免簡陋而求進益○學科程度章第一學年科目　人倫道德　四書　人譜類記　摘講宋元明　國朝諸儒學案　二算學　加减乘除公度數　公倍數　諸等法　命分小數　十分數 
開方比例　代數加减乘除　一次方程　幾何入門　一二地理　商工地理　一　博物應用動物　植物　二　物理　水學　氣學　重學　力學　四　化學　化學大要　化成類化學　東名無化學　六　英文　拼音　識字　讀英文淺近繙譯　六　圖畫　幾何畫　三體操　柔輭　用器　第二學年第一學期科目　人倫道德　四書　摘講宋元明　國朝諸儒學案　二　算學　代數　三角　十二化學　生物類化學　東名有幾化學　六　博物　巖石　礦石　二　物理　熱學　光學　聲學　四　地質學　地層大略　一　英文　讀英文　作句　淺近繙譯　淺近文法　六　圖畫　機器繪圖　三　體操　兵式　三　第二學年第二學期科目　人倫道德　四書　摘講宋元明　國朝諸儒學案　二　算學　代數　三角　一二　化學　生物類化學　化學考質　三三　物理　電學　磁電學　四　汽機學　汽機大意　三　英文　讀英文　作句　繙譯　文法　六　圖畫　機器繪圖三　體操　兵式　三　化學專科兼普通科科目 
人倫道德　第一年　三　第二年　三　第三年　三　算學第一年　四　應用化學第一年　六　第二年　六　第三年　六　礦務學第二年　一　應用機器學第一年　一　第二年　二　冶金學第三年　三　電氣化學第一年　一　第二年　二　化學實騐　化分考實化分求數　第一年　十四　工業化分　製造實騐　第二年　十二　製造實騐　研究專門　第三年　十六　工業簿記　第三年 
一　工塲建築　第三年　一　工業法規　工業衛生　英文第一年　六　第二年　六　第三年　六　體操第一年　三　第二年　三　第三年　三　製圖第一年　　第二年　四章程未畢明日續登 
[英美等國租界公堂會訊案]  
　　英商裕和洋行主人控華商恊泰恒股東鍾慶喜定賃不出等情英副領事德爲門君照會英美等國租界公廨讞員黄耀宿司馬飭差協探將鍾提案前日午後會同德君研訊裕和行主投案聲稱協泰恒號在本行定有羽綢等貨逾期不出今已閉歇因此控請追究鍾供前與仇耕餘毛根元鍾步記股開恊泰恒洋貨號定貨等事歸仇所雇高同賓經手後因生意清淡於三月底閉歇一切均已結算清楚其向裕和定貨一事實出不知司馬與德君互商著鍾明白補詞一面補提仇毛及步記到案於禮拜三覆訊○德商元亨洋行主人控華商永成豐號主鄭漢彪張祥君定貨不出等情德副領事麥令豪君照會公廨司馬准卽飭差恊探將鄭張提案前日上午十一點鐘時會同麥君質訊鄭張延律師瓊司聲訴元亨主人稱永成豐所定之貨約有五六萬金其可獲利者均已提出逾期不出者均係滯貨求向究追瓊律師稱永成豐除鄭張之外尚有股東三人其貨實係三股東去定如照二五成虧耗計算鄭張所付之銀已經溢出求准交人保出將貨售去再行核算元亨行主謂如將鄭張交保須請存現銀六千兩瓊律師謂祗須上海商人中極有名望者作保亦可應允元亨行主不允與瓊律帥辯論良久麥君商之司馬著鄭張覓人保銀六千兩定於禮拜六覆訊 
[英美等國租界晚堂瑣案]  
　　德商禮和洋行主人控華人莊永泉經手向浦東五十圖人瞿瑞堂永遠租定地畝延不交出一案時歴三載迄未了結行主現復具詞英總領事署請追經英副領事德爲門君照會會審公廨前日讞員黄耀宿司馬飭差將案中人傳集至晚升堂研訊莊供小的於三年前由五十圖地保沈拜卿及姜錫山介紹向瞿瑞堂等户購地四十二畝有奇内瞿地八畝又無單地數畝所有價銀如數付紀不料瞿控諸道轅不准洋商請換道契控蒙前任大老爺會訊數堂案懸莫結瞿供小的有地八畝由沈等經手租與禮和洋行每畝計洋銀三百三十元尚有無單地二畝有奇歸買主升科每畝計洋銀二百三十元統共三千六百十四元收過二千一百元尚欠一千五百十四元均被沈姜吞没求鑒莊供小的承買地四十三畝後祗丈見祇有三十八畝零洋銀尚須賠償沈拜卿供瞿瑞堂所售之地照單祗有八畝其無單之一畝零並無是田緣是處之田單少田多是以丈見有餘卽作爲無單之地但洋商照單收地不能升出以致案不得直尚求明察司馬得供隨下硃謂日瞿瑞堂交押莊永泉姜錫沈拜卿交保俟禮拜六與德領事會訊○粤人宋杏齋控馮炳鈞欠債不還等情前晚司馬升堂質訊蔡禎祥　此項洋銀係馮父如山所欠今年由小的關說繕立興隆票計洋銀八百五十六元尚有以田抵押之一百五十九元另立借據不在具隆票内馮供小的父親於前年十月某日去世後結欠宋洋銀八百餘元書給興隆票小的現在巴勒洋行爲夥每月祗得薪水十元實在無力歸償司馬謂以田抵借之一百五十九元理應早爲料理馮稱遵斷於七月内理楚司馬者交人保出速卽理明 
[英美等國租界公廨紀事]  
　　前日某號華捕解虞文華到廨禀稱伊竊途落魄無以爲生蹤身躍下蘇州河以圖畢命小的因設法救起送請安插虞稱家在寗波府屬某邑向業烟紙生意與嚴筱舫觀察有梓桑之誼司馬飭役持名片送至嚴觀察處請爲資助觀察給　洋銀二十元著卽回籍臨行又給一元爲途中零用○六百三十一號華捕送迷路男孩郁廷江至廨禀稱郁年十三在某店習業因事出外迷失歸途請爲安插司馬著留候招人認領○某某二號華捕送瘋子莊啓才病民陳如山到廨司馬均餘送棲流公所醫養○五百五十一四百七十二兩號巡捕送在途拉客之流妓陳寳寳到廨司馬著交官媒看管聽候訊判 
[英租界捕房紀事]  
　　錢養元投捕房訴稱頃被山東路一百二十二號某龜子家妓女攫去金對時表一枚請爲查究捕頭允之卽著某包探前往查問據云因欠夜合資將表抵押捕頭因著錢自帶洋銀前往取贖○老沙遜洋行有一馬車停歇浦灘馬夫林阿林稍一不愼被馬曳車馳入法租界中迨追僅車已破壞不堪行主遂將林送入捕房捕頭令押候解送公堂禀請讞員黄耀宿司馬訊辦○前晚厦門路一百二十號門牌奚姓家被偷兒潛入竊去金珠首飾衣服爲數不貲昨晨投報捕房捕頭令包探方長跴緝○有胡盤生者不知何許人前日午後至二馬路清芬堂烟館開燈過癮霎時氣絶經烟館主投報捕房捕頭著包探方長華告知其人親屬令卽備棺收殮 
 
 

Page 10

 
 
[法租界捕房紀事]  
　　某甲將對時表一枚抵與相識之某乙乙見已破壞倩某鐘表店修理翌日往取知已被甲取去因將甲扭訴捕房捕頭命押候解送公堂禀請讞員陳楚生大令訊究○偷兒高阿才竊得衣履一包持往某押店求質被包探查獲送入捕房捕頭命押候解送公堂禀請訊辦 
[美租界捕房紀事]  
　　前晚偷兒孫桂芳掩入吳淞路陳蓮生家行竊衣服等物被包探朱桂生所見拘入捕房捕頭令押候解送公堂禀請讞員黄耀宿司馬訊辦○昨日甬婦俞丁氏行經天潼路適馬夫某甲駕車面至不及退讓致被撞倒於地碾傷頭面血液如流甲見已肇禍端加鞭疾馳而逸旣而四百五十八號巡捕聞聲馳至將氏送入捕房捕頭令轉送同仁醫院求治 
[蘇省官報]  
　　八月二十二日辦理同里塵捐總局知縣張鵬翔專丁來省禀謝委署農澤縣事吳縣訓導張覲恩禀知於本月十九日接印任事辦理上海貨獨蜀查騐娄貴州判高士彬由滬專丁來省禀謝拿獲大宗偷漏蒙記功兩次二十三日漕轅牌示照得署陽湖縣知縣王念祖未到任以前查有常總捕通判沈召堪以委飭暫行代理直隷代籌廣西餉賑捐輸滬局沈委派勲辦廣西餉賑捐輸差米仁粟禀知奉飭課吏館歸併銷照料差項澤鑑禀知蒙加亂别留省　用縣丞張善烝禀謝奉飭甄别加考詳咨　省照例補用二十四日知府應　閎禀謝奉委兼辦善複局　調差李瑞懋由甯來禀知奉江寗藩憲委勘丈海門蘆洲差來蘇同知李炳禀　赴寗新任崇明縣楊士晟丁來省禀知於本月十九日接印午事指分江蘇試用縣丞祿蔭騐看來省禀到藍翎五品銜遇缺先巡檢孫寳暫由　回禀知謝前在浙洋救護難商蒙浙撫保准　缺後以　丞歸勞績班僅光前補用並加提舉銜二十五日撫轅牌示八月分考武職月課於本月廿八日委候補朱道宜振校考洋　辦理上海糖捐局知府李厚礽由　專丁來省禀請　服假十一天刑部雲南司員外郎杜崇祺由籍來赴都同知　繼昌由常州來禀謝奉憲札調派讞局發審差知縣杜子彬禀辭赴同里釐局差閶胥門外總察同知楊嘉　婁齊封門　轉　知縣吳毓芳中路總廢趙薨秦南路總察李葆鈞西路總察瑞成北路總察鍾鴻鈞均禀知今日開辦銅元官兌局按經歴丨帥巖禀謝奉飭分蘇差委道庫大使錢傳恩禀　奉委赴吳江縣保甲差指分江蘇試用縣丞玉履泰徐坤芝均由京騐看來省禀到上海城内巡防保甲北局巡檢汪景龍由滬解犯人來省二十六日湖北候補道　光羲由滬來昨日在院上禀謝奉委管理日本游學生理問錢厚德禀謝奉委調辦黄埠墩釐卡差府照磨汪自立禀知奉府委代理平　司巡檢事卽辭赴任二十七日塲轅牌示九月　一日各廟行香文廟　憲武廟藩憲文昌臬憲太陽風龍神均儲憲天　風雲雷雨神均沈道火神首府猛將劉道呂祖總捕都　隍府城鹽都土地三首縣分詣行禮○藩轅牌示照得鎮江府知府祥福病故　缺查有常州府知府德元堪以調署未到任以前查有署丹徒縣知縣張紹棠堪以暫代辦文示照得常州府知府德調署鎭　府遺缺查村　補知府許星璧堪以酌委署理太湖同知德禀到准補靖江縣馮璋由武進沙洲回禀知撤局銷差辦理北路總察知縣鍾鴻鈞禀知奉撫憲札委管帶留防主湖水師　中營差蘇州府照　姚定信禀知奉府委監放長元吳三邑孤貧日糧差巡檢吳元龍禀謝奉飭分蘇差委 
 [ 
 
 
 

Page 11

 
 
   
 
 

Page 12

 
 
   
 
 

Page 13

 
 
　品頂戴署理漕運總督江蘇巡撫臣奴才恩壽跪　奏爲謹將六月分湖河水勢增漲並各工搶獲平穏緣由恭摺具陳仰祈 
聖監　竊光緒二十年五月分湖河水勢經奴才於六月十　日專摺具奏在案兹查六月初一日以後湖河水勢日見增漲上游小　驟發徐州邳運宿三汛辰水自一尺餘寸至四尺餘寸淮揚裏運河各汛均長水數寸至數尺不等　今夏江水不大預將歸江各壩啓　　空河身致湖永隨長隨消洪澤湖除消　　水力尺八寸高郵至馬頭除消現存水九尺六寸徐屬三汛自啓放劉老澗滾壩水勢仍未見消據運河廳禀　報長河溜勢湍激異當兼之大雨衝淋兩岸長隄潰塌窨潮之處不一而足卽德督率汛弁分投搶護防風埽以資　禦又據裏河廳禀報運仁汛壩埽各工衝刷潰塌情形緊要安汛之鹽河兩岸舊埽被溜刷蟄塌　清江汛　柳園舟莊　處各掃壩均當迎溜兠灣歴被大溜衝刷　　蟄卸兩岸長隄亦多潰塌陡立均經隨時搶護鑲修以票汛漲又據淮軍廳禀報平橋之小二堡揚家廟寳　汛之天安壩南　樓汜水汛之了嬰西閘對河迎　樓　處堤埽各工均　蟄塌稅卸當經隨　搶加防護又據揚軍廳禀報大玉廟門首郵工舊埽及船　壩裹頭護埽均被溜搜刷蟄矮南新二壩金門正埽間漫塌卸均經分别搶護鑲修又　堰盱廳禀報臨湖舊工石　槽土被浪　刷共信智林仁等壩曁仁河義河禮河各壩埽間叚卑矮朽　蟄塌處處險要均經擇要鑲修以禦汛漲各等情前來伏江北隄工爲徐淮揚三府農田保障本年自交暑節後大雨行沂泗　水驟發上游水盛漲　久不消楊屬　居下游頗形吃　幸　夏江水未漲得資官洩雖各屬險工迭出隨時槍護均尚得手立秋以　　稻次登場上下游水勢漸消堤埽各丁一律平穏　邏壩似可無庸啓放惟秋汛方長奴才仍　　率道廳及在工員弁認眞防守不敢稍涉疎懈所有六月分湖河水勢盛漲並各工搶護平穏緣由理合繕摺具陳伏乞皇太后皇上聖鑒訓小謹奏奉硃批知道了欽此 
兩江總督魏奏爲籌議兩淮鹽法量予變通試辦情形覆陳摺十一日 
頭品頂戴兩江總督管理兩淮鹽政臣魏光燾跪奏爲籌議兩淮鹽法量予變通試辦情形恭摺覆陳仰祈聖鑒事竊承軍機大臣字寄光緒三十年三月初一日奉上諭商部奏據在籍翰林院修撰張蕃條陳鹽業公司辦法擬變通鹽法設廠造鹽一切煎　運法　　由公司禀請鹽政立案等語兩淮鹽課爲帑項大宗關繫重要著魏光燾　飭運司　所陳　節妥籌議奏等欽此當經飭籌議兹　署兩淮鹽運使　銘詳稱兩淮鹽務爲東南財賦第一大宗凡京恊要餉新舊洋　取給於　者不下七八百萬之鉅當此財用　竭　果運　引數昔暢今滯課釐收　昔多今少自宜設法變通以求增益今考淮南鄂湖西皖西岸歴年銷覈不過四十餘萬引上年極力整頓已銷至五十餘萬引淮北銷數增業據通綱票販認加新引五萬似鹽　方祥通暢之機並非窒塞之念儻變政成法未能確有把握公家每年千百萬固有　課釐加價設有短絀從何籌補又原奏修撰張謇條陳中有鹽業公司字樣查該修撰於上年六月間價賣通　呂四場商李通源恒産但請改名同仁泰垣並無公司字樣鹽務堤運　商各有花名非有票不得爲運商非有垣不得爲塲商向來各塲垣産　人集股收鹽皆以垣爲名張謇所辦呂四一垣應令循舊名爲同仁泰垣似無庸别立名目又條陳内稱設廠造田仿日本製鹽新法竈下聚處塲中難以偷漏鹽旣無私梟於何有　梟　防於何有等語查淮南上色揚分産數每多　絀竈丁透漏接濟私臬全賴隨時認眞查緝果設廠聚煎使私鹽無從透漏産數加增亦屬善法無如海濱地廣要處有滷人人　煎似非　廠造田遂能盡絶私産第呂四一塲本祇一垣已由張謇承買旣因整頓額産擬仿日本新法設廠造田爲聚煎之計應由張謇自行試辦將來有無效　再行考察惟條陳内所稱煎法運法銷法一切惟公司酌量更易禀請鹽政立案一節查兩淮鹽務以煎法運法　法　項盡之以煎法言如張審現擬設廠造田卽係更易煎法但現辦僅呂四一垣則呂四一垣之煎法准其自分試澡若他塲之煎法以及此外塲運各商運法銷法應有定章事爲衆商所共未便更易等情詳請具奏前來臣查兩淮鹽法歴經前賢殫精竭慮著有成規近年所收課釐加價　項每歲約八九百萬兩江南大宗餉源卽鄂湘兩皖四省洋債賠欵亦均賴此湊濟原未可輕議更　惟南鹽現雖暢　綱引向多積滯如果得人經理因時變通設法　良試辦一隅無碍全局似當盡　變思通之義以期補救今該修撰張謇請辦呂四一垣設廠造煎應令仍名同仁泰垣暫就呂四一垣試辦不必牽及他塲亦毋庸别立公司名目除督飭運司隨時考察稽察外理合恭摺覆陳伏乞皇太后皇上聖鑒訓示謹奏奉硃批著照所請户部知道欽此 
兩江總督魏奏爲揀員請補陸路都司員缺摺十一日 
頭品頂戴兩江總督　魏光燾跪奏爲揀員請補　路都司員缺恭摺仰祈聖鑒事竊淮揚鎮標佃湖營都司武定國病故遺缺接准部咨係陸路題補第一輪第五缺應用儘先人員行令迅卽揀選請補等因臣查是缺都　　紥　東縣佃湖東地方原係何標部推之缺自攺隷淮揚鎮標以後汛地較　增廣地方尤爲緊要經署督臣鹿傳霖奏准嗣後出缺改爲田外題補在案兹選　花翎副將銜儘先補用遊擊陳凱年五十六歲江蘇清河縣人由武童於同治二年投營歴次打仗出力薦　以　擊留於兩江儘先補用加副將銜嗣於光緒二十八年八月内到標候補造具履歴咨准部復註册歸班序補各在案該嗣嫻熟營伍饒有膽識現在管帶銘字馬隊後營駐防徐州並分防銅邳睢各州縣境保護教堂巡緝地方頗稱得力以之請補是缺都司核與借補定章限制尚屬相符合無仰懇天恩俯准以花翎副將銜儘先補用遊擊陳凱借補淮揚鎭標佃湖營都司員缺惟該員原籍距缺係在五百里以内如蒙俞允俟部覆至日再行揀員調補以符例案除將履歴印結咨部查核外謹會同署漕運督臣恩壽恭摺具奏伏乞 
皇太后皇上聖鑒訓示謹奏奉硃批兵部議奏欽此 
湖南巡撫陸奏爲故殺大功服兄身死審明定擬摺十一日 
頭品頂戴漕運總督調署湖南巡撫臣陸元鼎跪奏爲故殺大功服兄身死審明定擬恭摺仰祈聖鑒事竊照光緒二十九年 
 
 

Page 14

 
 
九月十五日據署巴陵縣知縣李慶森詳報客民李漢英故殺大功服兄李叙江身死並李漢福在塲帮毆一案據署湖南按察使任國均審擬招解經臣親提研訊緣李漢英李漢福與大功堂兄素睦無嫌李叙江及其子李有元與李漢英李漢福均向在華容縣同做　匠手藝先具李有元聽從李祥雲彈錢賭博李有元輸欠錢文無出央懇李漢英躭保轉向李漢福借錢一十二千三百文清償商允李叙江約還並未訓責嗣經華容縣訪拿各散李漢福邀同李漢英屢向李敘江索討李叙江一味支　光緒一十九年九月十三日李叙江與李漢英李漢福同船回家十五日船抵該縣一同上坡走至草坪李漢英李漢福復向李　江催索前欠李叙江斥其應攔路逼索李漢英等不依致相爭閙李叙江順拔破　鐵刀向砍李漢英閃避李漢福奪刀過手戳傷李叙江左手背血污胸衣畏懼棄刀跑走李叙江尾追李漢英恐李漢福受虧拾刀赶至李叙江身後戳傷其左肐肘李叙江轉身舉拳　毆被李漢英用刀戳傷右頷頦接連下唇吻李叙江撞頭拚命李漢英用刀連戳傷其左太陽穴接連左腮頰頂心顱門仆跌倒地李叙江在地混罵并　將來傷愈定行報復李漢英一時氣忿頓起殺機起意將其致死隨用刀亂砍致傷其腦後髮際左右直接連髮際近上項頸石耳根开砍斷其右手大二指詎李叙江傷重登時殞命報縣詣驗獲犯訊詳飭審擬解兹據審明解　詰無仇謀别故律載卑幼毆本宗大功兄死者斬故殺者亦斬又例載卑幼共毆本宗緦麻以上尊屬刃傷者發極邊烟瘴充軍又律載斷罪無正條援引他律加减定擬又例載子犯姦盜父母縱容被人謀故殺害將犯姦盜之子擬絞監候各等語此案李漢英因何李叙江索討保借伊子李有元償還賭欠錢文致相爭閙已　李叙江戳傷倒地復因李叙江臥地辱罵一時氣忿頓也殺機用刀迭砍致死實屬故殺李漢英係李敘江大功服弟自應按律問擬李漢英合依卑幼毆大功兄死者斬故殺者亦斬律擬斬立决恭逢光緒三十年正月十五日恩詔事犯在正月初一日以前核其情罪係在部議不准援免之例毋庸查　仍照例先行剌字李漢福於李漢英起意致死李叙江之時業已跑走惟首先奪刀將李叙江戳殺該犯係李叙江大功服弟亦應按例問擬李漢福合依卑幼共毆本宗緦麻以上尊屬刃傷者發極邊烟瘴充車例擬發極邊烟瘴充軍李有元賭博輸錢央懇李漢英保借錢文清償賭欠致　父李叙江被李漢英催索事閙故殺身死據供錢償還賭欠已向伊父商允約緩歸還並未訓責卽屬縱容惟係因賭釁究與犯姦犯盜不同徧查律例並無因賭致縱容之父被人故殺作何治罪專條自應比例量减問擬李有元除賭博輕罪不議外比依子犯姦盜父母縱容被人謀故殺害將犯姦盜之子擬依監例上量减一等擬杖一百流三千里該犯等事犯均在恩詔以前核其情罪俱在部　不准援免之列應不准其援免仍照遵新章免其解配收所習藝除將全案供招咨部查核外理合恭摺具奏伏乞皇太后皇上聖鑒謹奏奉硃批刑部速議具奏欽此 
山東巡撫周奏爲籌辦義振出力員紳請給獎叙以昭激勸摺十二日 
頭品頂戴浜部尚書銜山東巡撫臣周馥跪奏爲籌辦義振出力員紳請給獎叙以昭激勸恭摺仰祈一聖鑒事竊照上年利津縣甯海莊黄河漫溢災重且廣　中兩游民堰亦多被水衝决經臣派員分投振撫無如欵絀用繁不敷分布即經江蘇丹徒縣人候選訓導嚴作霖邀同指分江蘇試用道周晉鑣等勸墊振銀十六萬餘兩帶同各員紳馳赴災區分投散放全活災黎甚衆嗣後勘修上中兩游民堰以工代振各處災民均因工作有資不致流離失所查該紳等急公好義見善勇爲籌墊十餘萬兩經營幾及一年跋涉奔馳無間寒暑洵屬不辭勞瘁有裨災區自應量予獎勵以資激勸查光緒二十八年惠民等縣被水成災該紳等籌辦義振出力經臣附片　奏請獎勵於光緒二十九年八月初十日奉硃批著照所請吏部知道欽此欽遵在案今該紳等事同一律較之前辦義振尤爲辛勞合無仰懇天恩准將指分江蘇試用道周晉鑣賞加二品頂戴安徽試用直隸州知州邵寶琛俟補缺後以知府用山東試用知縣戴樹昇俟補缺後以直隷州知州仍留原省補用廣東試用縣丞吳樹桐指分浙江試用府經歴洪子靖均俟補缺後以知縣仍留原省補用候選州判羅時恒候選縣丞蔡慶鈞均俟選缺後以知縣用候選州判趙泰坐俟選缺後以運判用補用知縣候選縣丞徐泰階俟知縣得缺後以直隷州知州補用縣丞銜厲存霖附生余樹勛均請以知縣不論雙單月儘先選用出自逾格鴻慈至候選訓導嚴作霖堅稱不敢邀獎出於至誠應請毋庸給獎以遂其樂善之志除飭取該員等履歴咨部查照並將所墊銀兩捐起歸還歸入振捐案内辦理外理合恭摺具陳伏乞皇太后皇上聖鑒訓示謹奏奉硃批該部議奏欽此 
山東巡撫周奏爲揀員請補知縣員缺以資治理摺十二日 
頭品頂戴兵部尚書山東巡撫臣周馥跪奏爲揀員請補知縣員缺以資治理恭摺仰祈聖鑒事竊查蓬萊縣知縣李于鍇調補泰安縣知縣接准部咨係光緒三十年四月二十三日奉旨應以五日後行文按山東省照限减半計算扣至五月十二日作爲開缺日期歸五月分截缺是月分祇此一缺毋庸掣簽例應按班序補查知縣升調遺一項上次用至第二議叙正班後分缺間補用知縣王學曾止今此一缺東省現無坐補原缺裁缺卽用廻避卽用新選新補留省另補以及曾任實缺丁憂起復人員輪應遇缺先人員到班查鄭工遇缺先新海防遇缺先海防先海防卽舊例銀捐遇缺均無人應用卽用班前查進士卽用本班儘先補用班内王延綸一員核其加捐本班儘先補用到省日期未滿一年其次無人輪應卽用正班到班查卽用正班内科分名次在先之張變霖業經病故據布政使胡廷幹署按察使沈廷杞查有其次進士卽用知縣王熾昌堪以請補蓬萊縣知縣等情會詳前來臣查王熾昌年三十七歲山西臨汾縣人由　生應光緒十九年癸已恩科本省鄉試中式舉人二十四年戊戌科會訌中式貢士殿試三甲朝考三等引見五月十三日奉旨以知縣卽用欽此簽掣山東親老告近未經攺掣卽丁母憂因前在中城水會出力保加同知銜二十九年服滿起復仍歸原掣省分候補是年閏五月十八日到省該員勤明穏練精求吏治以之請補蓬萊縣知縣實堪勝任與例亦屬相符合無仰懇天恩准以進士卽用知縣王熾昌補授蓬萊縣知縣銜缺相當毋庸送部引見亦毋庸聲 
 
