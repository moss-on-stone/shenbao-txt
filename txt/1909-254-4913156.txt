# 1909 - 254 - 4913156

 

Page 1

 
 
   
 
 

Page 2

 
 
   
 
 

Page 3

 
 
今日本報目錄 
　　第一張　論說　來稿　專電　緊要新聞一　　第二張　緊要新聞二　分類新聞　清談　雜評　　第三張　各省籌辦諮議局　本埠新聞　　第四張　調查　小說　國外新聞　來函 
論說 
[論自治與人民之關係] [  （梁鴻稿）] 　　縱觀五千年之歷史。橫覽九萬里之圓球。其鉅艱險阻。孰有甚於今日之中國者乎。政府棼於上。人民腐敗於下。水旱疫癘猖狓於國中。東虎西狼束脅於國外。言乎軍政。則自甲午一役而後。汽笛音偕逝水以俱沈。旌旗之影隨要隘而共滅。言乎財政。則敲脂吸髓。羅掘俱窮。司農有仰屋之嗟。百姓有倒懸之苦。言乎教育。則舍一二城邑外。其馀多數人民均未普及。科舉之流毒尚存。國民之恥辱何雪。嗟夫。神明之華胃。荘嚴之河岳。文明璀璨之德化。今之中國。非昔日之中國乎。其大原因何在。曰政治不能改良故曰。地方不能自治故。 
　　抑政治之能。改良與否。恒視夫地方之能自治與否為比例差。而君相之消息於其問。抑亦甚微未者矣。何也。以一二人之躬。而當萬機叢集之地。此堯舜所由病。而周召不能勝也。天下談國事者多矣。動曰某甲誤國。某乙殃民。某事政府之失機。某件官吏之溺職。斯固然者。雖政府官吏何自來耶。夫國者積民而成。舍民之外則無有國。而政府官吏。即一國全體國民集合之縮圖也。法國名士美拉霍甞曰。議會之與國民。恰如地圖之於地形。地圖能示山川河海之位置。亦能表彰其地全形。議會亦然。即映出國民之縮圖在議會。吾謂不特立憲國之議會惟然。即專制國之政府官。吏亦莫不然。故國民程度高者。其政府官吏必賢。國民程度低者。其政府官吏必劣。猶影之於形。猶響之於聲。絲毫不容假借。立憲共和政體。近世紀所謂最良之新產物也。而何以數千年來。不生於中國。而至近世紀忽崛現于歐美日本。以其國民之程度足以孕育之而誕降之也。專制獨斷政體。所謂最不平等之政治。為政治家所不屑道者也。何以五大洲久已絕。跡而此物尚留存於中土也。亦以我國民之程度不足以摧殘之而尅滅之也。游歐美之國。觀之一省。其治法儼然一國也。親之一府。其治法儼然一國也。觀之一鎮一市。其治法儼然一國。也甚至觀其一團體一公司一鄉一家一身。其治法儼然一國也。其源清者其流深。其本固者其葉茂。以若是之民。得若是之結果。所謂種瓜得瓜。種豆得豆。不然豈立憲共和之政體。獨為列強之專有物。吾中國不能享受者耶。是亦能自治與不能自治之分而已。 
　　或曰。吾國開化獨早。立國於東半球之東偏。已五千年於茲。文化學術。燦爍大地。不特扶桑三島。沐吾薰育。即歐洲中古時代。亦播傅吾國文明之利器。推陳出新。方有今日。漢唐宋明地方自治。史不絕書。謂吾民無自治能力。豈不重诬吾民耶。雖然自治云者。不徒有其形式。而惟有其精神。不僅有其事實。而并有其制度。漢唐以來之地方自。治不過略得其形式而已。未能集自治之大成也。何也以其與當時之政體不相容也。彼歐美日 
本之有完全自治制度。以其與政體亟相合也。此猶政黨發生於立憲國。而秘密社會存在於專制國也。蓋自治乃中央政府。分統治權與治其地。與官治相鼎立。吾國數千年專制政體。一糸相承。吾民有納稅之義務。無參政之權利。所謂地方自治者。不過為歷史上之電光泡影而已。此東西政治之消長。而國家之強弱所由分也。（未完） 
來稿 
[論商家宜注意物品之裝飾] [  （續初三日稿）] 　　第三節　完全之裝飾欲研究完全之裝飾。其條例甚繁。先擇三大要件言之。其須要者列後。（甲）裝飾時引誘雇客之購買心。且使之愉快。 
（乙）裝飾時配合物品之位置。必宜適當。 
（丙）裝飾時求保物品安全。尤須保人類健康。 
（一）地位。東西各國所設百貨店。必擇於四逹之衢。即我國所設雜貨水菓等店。必於街口是也。是物品之雜者。宜置於衆人易見之處。昭昭明矣。若其能成大部類物品。祇須有適宜之地。相度陳列。期於觀覽者不有壓棄之心。是則裝飾之於地位。不可不慎耳。 
（二）構造。凡物品裝飾之構造。最與光綫有關。勸業會塲所建各項館院。係仿各國最近新式。從上採入光綫。各府物產會製備廚架。須用空頂。嵌以玻璃。庶於將來陳列會塲。方為適用。屆期本所尚須代為斟酌。然于製備㕑架裝飾物品之先。錯過太甚。臨時雖有善者。亦驟難更改焉。 
（三）設備。廚架式樣。學者大別為美國式。及歐洲大陸式。勸業會所採用者。不下數十種。一俟繪圖附說。頒布各處。卽可仿辦。然於廚架而外。所應設備者尤多。均須詳細參酌。倘用本物裝飾。則所設備一切。務宜先派妥員。來會相地制宜。以免臨時失措。 
（四）附件。裝飾之學。歐美各國。有以專門名家者。其在東亞之專門研究者。尚鮮其人。我國前赴歐美賽會。每請洋員裝飾。然因出品固有之裝飾太壞。臨時雖有善者。亦不見裝飾之善良往。往有優美之物品。偶因裝飾不隹。致不能比賽者。良可惜也。此次各府物產會。如有大宗出品。當請 
 
 

Page 4

 
 
專家。或富有經驗者裝飾為宜。至於製造廚架。裝潢紙盒玻瑙及小木作等。均宜指定熟手店鋪辦理。庶易合法。 
　　以上數端。不過略舉大意。至欲研究詳細裝飾方法。請候下節說明。 
　　第四節　裝飾之方法論裝飾之方法。其類別甚多。以迫於時間。辭不盡意。先擇二大要件言。之其須要者列後。 
（甲）裝飾時必使參觀者一見驚心。 
（乙）裝飾時必求物品之取攜甚便。 
（一）配色。配色法於裝飾上極有關係。就物理學言之。學說深邃。一時莫能盡也。茲舉簡便而易配者言之。色有原色。即經黃青三種。以之混合。能造多色故配色之法。即以此三者為基。此外如綠紫赤黑等色。雖能配合而生他色。然不及原色應用之多。茲特舉例如下。（子）紅配黃則紅帶紫色。黃帶綠色。（丑）紅配綠則紅綠兩色。均甚鮮明。（寅）紅配青則紅帶橙色。青帶綠色。（卯）紅配紫則紅帶橙色。紫帶青色。（辰）黃朽綠則黃帶橙色。綠帶青色。（已）黃配青則黃帶橙色。青色不變。（午）青配綠則青帶紫色綠帶黃色。（未）青配紫則青變綠色紫帶紅色。 
　　以上所列不過略舉其例耳。至於陳列綢緞刺。繡則更宜加之意焉。（未完） 
專電 
[電一（北京）] 　　延寄西北各省將軍督撫列邦日思開闢疆土蒙回以地抵借必生國際交涉後患不堪該將軍等有守土之責應從嚴拒禁後再有抵借情事惟該將軍等是問 
[電二（北京）] 　　吏部議定湖南財政監理官陳惟彥降三級調用私罪不準抵銷 
[電三（北京）] 　　勘界大臣高而謙奏報中葡會勘情形奉　硃批仍著妥慎會勘議訂奏聞 
[電四（北京）] 　　昨日攝政王面諭毓隆辦理小學宜多課四書五經 
[電五（北京）] 　　郵傅部奏派楊士驄韓國鈞等在丞叅上行走 
[電六（北京）] 　　連甲出洋考察郵電將次啓行 
[電七（鎮江）] 　　張安帥昨夜（初四日）過鎮即往江陰候同洵薩兩大臣及瑞撫臺閱看炮臺 
[電八（南昌）] 　　洵薩兩大臣將蒞潯查閱礮臺贛撫及盬警兩道今日同往迎接 
[電九（東京）] 　　著名動物學家理學博士箕作佳吉。於陽歷九月十六日逝世。各新聞紙著辭哀悼以為科學界之大損 
[公電（安慶）] 　　各報鑒安徽教育總會擇定於九月廿一二三日開常年秋季全體大會 
緊要新聞一 
[學治館畢業生得差之不易北京] 　　○吏部學治館考試已揭曉取定一百二十四人。以二十四人為備取八月初一日八鐘開學。舊班畢業者共八十馀員。奏準照章得咨送審判巡警各廰當差。計已由部咨送者共四十馀員。一月以來經各該廰派有差使者共有二人。一為鹿中堂之孫鹿某。已經陸軍部派充科員。一為鹿中堂舊僕陳某。先由武職何歸知縣現經法部派署監察長。聞陳某先由鹿中堂派充陵工監修咨行川省以到差日期作為到省日期不數月即經川督奏補實缺知縣並奏調速即赴川 
[張中堂力疾從公北京] 　　○張中堂。病體現雖痊愈惟以久病新瘥艱於步履故一時不能入值近日樞府政務。均由各軍機就商。而學部往來公牘稿件。遇有重要者。由部擬就單案。派司員赴府第請決辦法。尋常文件則由部電逹相國文案處轉稟中堂請示故中堂近日雖未銷假而案牘累累不減常日因之政躬頗覺困頓云。 
[軍諮處奏定常年經費北京] 　　○軍諮處奏本處現已酌設額缺。照章給予廉俸本年連開辦經費。共須銀二十萬兩。並照奏定明年增設四科每科各四員。約計仍須二十萬兩。擬請即定常年經費二十萬兩。飭下度支部照數撥給奉旨度支部照撥 
[減收西藏關稅之實行北京] 　　○政府以藏地僻遠不便交通內地商民多不願往故上期政務處會議時各大臣會面商農工商部溥尚書設法保護商請減收商稅藉以鼓勵頃聞溥尚書已決定實。 
 
 

Page 5

 
 
行。減收稅則日前。通電各省督撫。轉飭地方官。凡遇商民願往西藏貿易者。即令切實保護。沿途關卡于尋常稅釐。減免五分之二。不得藉端需索留難并聞準於今年八月初一日。一律施行。 
[京張路事最近聞北京] 　　○京漢京奉兩鐵路近日俱由郵部特派總稽查官一員現在京張全路指日開車聞亦將援京漢京奉之例。設總稽查官一員。以備綜核一切 
　　京張全路前月即經告成旋因中叚有被水沖毀之處遂致延未開車現經該路工程師詹大佑觀察。督工補修。準中秋節前後。可以修竣。已稟經郵傅部核定。準於八月十九日舉行開車禮。 
[崇文門奏委坐辦委員北京] 　　○崇文門坐辦委員。向例須由正副監督。各擇一人奏請簡派。現聞此項委員已由正監督博公擬派署農工商部左參議內務府郎中誠璋。副監督壽尚書擬派民政部候補參議郎中鍾凱。不日即行具奏請旨 
[預定審判廰判決佈告辦法北京] 　　○聞法部以籌改審判必須宣佈判決事由現已酌訂詳章。分行各省。略謂籌設各省審判廰制經本部奏定酌設預審公判二項分民刑兩庭由各廰各設專庭辦理所有審判民刑案件。或宣告罪名或。宣佈案由。均歸該廰內辦理但。宣佈決判以後凡對於所判各案如何按照新律處辦倉猝宣告旁聽之人未必盡得其解釋現經奏定由京師大理院高等審判廰。先辦此項判決佈告。彙刋成書。將判決重大案伴。如何合於新律逐一詳細註明。以備頒布全國。所有各省高等審判各廰。亦應將解釋判決各事。先行切實研究。俟明年成立時即便按照舉行 
[續誌江蘇諮議局選舉議長詳情南京] 　　○江蘇諮議局議員於八月初一日由督帥召集。即借寗屬籌辦處為會所是日午後二鐘由督帥委寗藩樊方伯到塲監督。議員到會者共七十馀人。先由樊方伯宣布宗旨謂此次先行召集實為預備一切。今日可以提前商議。遂公推張李直君為臨時會長孟庸牛雷季興二君為書記員蘇屬議員之意。以到會人數已逾半數以上照章可以開議請於下一日先行提前選定議長副議長。以便預備一切寗屬議員之意。以目前徐海等處交通不便到者寥寥。事實上不能不略為展期。辯論良久樊方伯起言鄙人之意擬展緩三天。再行開會如何寗屬贊成。而蘇屬不允。遂由張季直君酌定初三日午後二鐘開會。衆皆贊成遂提議選舉規則三條當塲決定。（一）用記名投票法選舉人須於選舉票上署名。（二）副議長二人一寗一蘇分次選定。（三）議長副議長分三次選舉。每次開票如無過半數者將得票最多之被選人加倍開列。再行投票決選議至此天色已晚遂散會 
　　初三日午後二鐘到會者共九十五人。仍由樊方伯蒞塲監督遂。開會選舉。先選正議長仇繼恒得四十七票。張謇得四十六票。夏寅官得二票。皆未足數遂將仇張二君開示用決選法。張謇得五十一票。仇繼恒得四十四票。張當選為正議長。選畢再選副議長。寗屬仇繼恒得五十六。票當選蘇屬蔣炳章亦得五十六票當選。照章票同者以抽籤定先後此時樊方伯已去。遂由正會長當塲抽定蔣炳章在前。仇繼　在後。并由正會長委任起草員雷奮孟森等四人擬定一切細則約定二十日再行齊集開會。 
[京師近事] 　　外部。因中國商民赴各國游歷須於領取護照時繳納照費二元中國素無此例殊失平允前徐尚書在東督任內曾經議辦未果實行現擬由部知照各國公使。嗣後外人領取中國游歷護照。皆須援例繳納照費二元以昭國際上利權之公允 
　　學部。現設憲政研究所本部司員均須入所研習憲政深合朝廷籌備憲政之意刻聞政府擬飭各部署。叅照學部章程。一律設立。藉資研究 
　　法部。戴尚書近與各堂憲會商前經電催各省督撫。將法制調查統計事宜。作速詳細編纂。送部叅考。迄今數月呈報者尚屬寥寥應再咨催趕緊編送到部事。關重要勿得再事稽延 
　　度支部。澤尚書日前曾飭司員詳具說帖會議國幣。究應用兩用圓。茲聞各員已將說帖呈堂。贊成用圓者居多數。當交丞叅廰核議詳辦 
　　德勝門外清河新設之陸軍中學堂。已於上月二十二日開學。是日陸軍部鐵尚書。親蒞該堂率同監督教員及學生五百馀名。在禮堂行開學禮。并演說建立學堂之宗旨暨軍人之責任一時氣象極為嚴肅惟該堂甫當開辦之始一切布置尚未完備應需操塲現擇定附近該堂之空地一叚繪圖呈堂核準約八月間開工修築。預備十月初一日上操。 
　　農工商部前派候補道李璜。調查江浙等省商務情形現已事竣當將各項調查表。呈請溥尚書鑒核。該道不日仍回兩江候差 
　　近日投考分科大學。各生紛紛赴學部報名聽候定期考試聞該部定於九月初間。先考經科大學學生預擬今冬可以開學。 
　　通永鎮總兵雷振春。前淮軍多年於軍事上素有閱歷現經某大臣奏保。有調充軍諮處要差之說。 
　　前隨𢱿將軍由美國遊歷返京之鍾文耀。觀察向充滬寗鐵路總辦茲蒙政府以邊務重要。派赴雲南聽候差遣委用。惟該員因滬寗鐵路事務緊要故不願往滇。日前已出京回滬矣。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[詳誌洵貝勒蒞杭情形杭州] 　　○海軍大臣洵貝勒於初三日下午一句鐘坐專車至拱宸站。車座純用黃緞結彩站上官廰陳設異常鮮明邸座下車時兩旁官紳及外賓皆鵠立致敬當由增中丞引官紳謁見一一指示邸座亦一一答禮。嗣有將軍織造都統及司道各大憲先後入見請安隨即退出惟中丞獨留在內。小語移時。府班以下一概擋駕邸座旋卽乘與至湖上昭慶寺暫息。時已三句鐘矣。貝勒旋即在張公祠前下舟。駛至三潭印月遊覽一周。即往劉荘行轅駐節。中丞及將軍隨侍聞貝勒在拱站時尚有鐵路股東代表八人。杭州商務總會六人。城北商會四人。在彼歡迎。貝勒亦一一接見惟薩大臣皆未見。大約已逕自別行。貝勒即於初四日下午返申 
[川省幕職添設邊藏科參事四川] 　　○川督趙爾巽奏幕府之稱肇始戰國幕僚之辟盛於漢唐歷代人才斯為盛軌我朝中興名臣其近騐矣邇者憲政豫備事務日繁川省幅𢄙遼闊地處邊要一切外交內政極形重劇。勢非微求賢俊分科任事不足以資贊佐而期整飭奴才到任一年有馀體察情形量為斟酌參事員一項原定十科外。增添邊藏一科。都十一科。於川省僚屬及奏調來川各員內詳加遴選共得七人。因事之繁簡酌令兼辦現訂充外交科農工商科參事員則有留川補用道周肇祥。吏科陸軍科叅事員則有留川補用知府任毓麟。度支科郵傅科參事員則有四川補用直𨽻州知州秦啟賢。民政科參事員則有調川補用知府饒鳳璪。禮科學科叅事員則有調川補用知府饒鳳琯。法科叅事員則有四川補用知州徐琯。邊藏科參事員則有留川補用知府𣓾嘉紳。此七人者或為奴才歷任奏鄂所延攬或為到川以後所搜羅委令任事必能相佐為理將來各科事繁不能兼辦兩科自當遴訪賢員添派。隨時分別奏咨至原章定有秘書員一人。掌管機要摺電函牘及不分科之事考其職任似為各叅事之長。現在尚無其選。擬遇有不分科及機要之事隨時由奴才於各叅事內指員承辦。至於叅事以下照章應酌設助理繕寫各員助理員亦應視科之繁簡以為增減並改設一二三等書記官。將舊有之繕摺譯電繕校各員併入春內從前文案應需薪水飯饌心紅紙張均由籌餉局於外銷欵內支給現在清理財政剔除外銷名目此後自應作正開銷以昭核實七月二十六日奏硃批該部知道 
[粵督查閱全省軍政之次序廣東] 　　○粵督袁制。軍近奉陸軍部咨開粵省訓練新軍將次成鎮須由貴督先將練兵成績詳細查察奏報並開列清冊咨部察核再由部奏派大員到粵會同覆加校閱定案作為成立等因制軍現擬於本月初旬。卽將粵省所辦軍政事宜。逐加查閱。先閱督練公所陸軍餉械局燕塘新軍第一協第一標第二協第三標砲兵一標三營暨工程營輜重營學兵營等處此外若陸軍警察研究講習所陸軍小學堂講武學堂虎門講武學堂軍醫學堂測繪學堂挨次分日閱視聞查閱大要。共分軍政內務軍政外務兩大項。凡軍隊各種勤務事宜及出師計畫教育機關官屬系統辦事權限章程簿籍房舍器具研究講演各官長學問各兵士智識等均屬於內務查察。其兵冊名額軍裝器械軍隊內步礮工輜縱橫兩式及個人各個小隊大隊等走排又往來攻守戰鬬各般野操則屬於外務查察。經已諭由韓道轉飭各處一律預備 
[學生條陳霞浦軍港形勢廣東] 　　○洵貝勒薩軍門在粵時有法政畢業生李兆書上書請開霞浦軍港略云廣東港灣有碣石柘林榆林霞浦等處然碣石柘林檜林諸港非失之水淺即失之內窄談形勢者類形非議惟霞浦一港。實具天然形勝。請言其實按霞浦港地係歸善縣屬或言範和港或言澳頭港或言大鵬灣名稱雖異地實相連若闢作軍港均皆要用其境東北西三面。皆有高山屏蔽。南一面僅留一口出入。大勢如分作兩重門戶。七娘山與斗頭對峙如外門戶。遙望臺可在此設焉。虎頭山與巽寮對峙如內門戶。砲臺可在此立焉。其中島嶼羅列周密雖遇颶風莫能為患其水深而平其內可容戰艦千馀艘。雖有一二礁石。然建立燈塔。可決無虞。其灣多可闢船塢其岸多可建商塲其居民繁多其鎮市相望其產魚鹽極盛其背左走江西上游而出長江。右通東江下流而逹省會。其土人熟諳水性饒有雄壯勇猛之氣開若海軍學堂教練不數年而一可抵百又港口距離東沙不遠形如壁對最適外屏而且西南通𤩞崖廣西等處。東南通閩浙長江等處。兩方有事調動兵輪不難瞬息可至惟是英人日人時駕小輪游歷其間竊以為軍港一日不開則一日難免外人垂涎特於本年六月畢業後親往香港與永源公司商訂八月中旬租賃小輪督率測量限十日竣工竣工後擬精繪一圖切實說明具呈大部乃事未舉行忽聞旌節南下天作機會何幸如之今者我王駐粵職在調查軍港應請駕駛兵輪。統帶測繪生。前往查勘。精繪地圖。指定軍港。以備開闢而杜覬覦 
 
 

Page 11

 
 
[西報譯要] 　　東省抵制日貨風潮近聞。字林報載初四日東京電云牛荘抵制日貨之舉殊有勢力。惟鐵嶺則已禁止。 
　　日本更調駐華領事。又載同日東京電云前任駐滬日本總領事永瀧君現簡為間島總領事北京日本便署能贊松湖君。將任上海總領事。 
分類新聞 
政界 
[自治公所訂定選民入冊釋疑簡則。蘇州] 　　○長元吳城廂自治籌備公所以調查戶口將次實行凡入選舉人民冊者必須備有章程第十六條第一項所列之四種資格或有該條第二第三項之資格又須不犯第十七條所列之一欵並無第十九條及第二十條之情事始可入選舉人民冊茲將此數條中之有疑義者分列於下一外國人止可為居民不能為選為二計歲以調查時為準如調查時預計明年為二十五歲即屬不合三住居即家居所在接續居至三年云者明徒居他處者其前後年月不能追算及補計也四正稅以地丁錢糧為主其有營業稅性質之醬缸捐槽坊捐典捐官鹽執照房捐及各項牙稅俱為正稅至關稅釐金不在此例五公益捐以強制徵收者為限如積榖帶征串捐清道路燈救火等捐之強令按年派納者皆是其他如教育會商會等捐以及各項慈善事業之隨意捐助者均不作公益捐論六正稅以在本廰州縣完納者為限但同城州縣得以兩縣聽納者併合計算若公益捐如清道路燈救火各項應以所住居之城或鎮鄉為限七如有人二處以上之住居并在其住居地各納相當之稅捐而均願入冊者聽但其住所有在同廰州縣者應由本人指定一處入冊八如調查員認有素行公正衆望允孚之人應姑為填寫由本公所職員公決其可者仍呈由地方官核準入冊九如有因第十六條第三項之資格而為選民者止有遣人代行選舉之權其自身與其代理人皆無被選權十稅捐均須明書完納實數不得抹去零數及概書兩元以上若住居年數則雖十數年數十年止須書三年以上一則住滿三年已足取得資格一則納捐最多雖無資格者可得選民權有資格者照本選舉章程第五條下有等級之關係也十一以花戶堂名某記各項字樣完納稅捐者暫與本人名號同視十二所完納之銀與殘均可作通用銀元計算元數十三公司義荘祠堂公所及數人湊資合開之店舖等年納稅捐總數較尋常選民所納公益捐最多之人尤多者亦得作為選民此項選民權或由股東中公推一人承受或即以領袖之人承受惟須合於章程第十六條第一項第一二欵之資格且不犯第十七十九條所列各欵者為限否則應另推十四無分析證據之戶各子弟皆持有完納稅捐之有效有據者（如縣署糧書所出之櫃條）止須家主無異言皆得入選民冊十五品行悖謬營私武斷之實據如刋有不法書籍及官文書指斷為勢惡土豪者是十六監禁指定案而又實受徒以上之刑但受刑而昭雪者不在此例十七營業不正如設妓館者以飲食用物為賭者造作或售賣賭具煙具及煙膏者皆是十八財產失信用如被告欠項吸鴉片指現吸不戒心疾指瘋癲白癡不識字以不能書寫選舉票為斷十九教官及學務公所人員不以地方官吏論二十軍人以現充徵兵者為斷二十一巡警指巡長巡士及管領警兵者若掌文牘不與於執行之巡記以本地士紳充當者不在此限二十二宗教師指天主教之神甫耶穌教之牧師等言之教民不在此限二十三學堂肄業除講習所及各校之校外生而言若現辦自治研究所之學生尤不受此限制二十四船戶以泊埠之由官案準者為其住居 
[清理財政局盤查規費南京] 　　○江寗清理財政局前經行知各州縣將所有盈馀漏規和盤托出不加深究現核各處來文仍多隱諱因復嚴切誥誡飭令據實報告倘再隱匿不稟一經查出定即從嚴懲處 
交涉 
[越南華僑關心界務。廣東] 　　○越南華僑致外務部粵督電云中葡劃界無理要求國民公憤乞用強力對待速電高使堅持追還舊地若讓尺寸恐生列強覬覦 
[閩人爭論救火會案之。堅忍福建] 　　○閩省各社會致外務部電云救火會案英無租據會勘即失國權我有理詞遷徒即奪民氣輕小事結外歡非大部所樂為動公憤釀禍端非民人所願有懇嚴拒以息羣情閩省十五社會代表舉人趙錫榮叩 
軍界 
[砲兵誤斃哨弁湖南] 　　○巴陵縣梁令以勘訉炮兵喻載華誤斃哨弁蔣慶應情形稟報撫憲請示辦法當奉批云查操塲非曠野無人之地砲火為最足殺人之具司其事者應如何謹慎從事乃砲兵喻載華裝放子彈因縮短引繩偶觸機括以致礮子打出誤傷荊州營蔣哨官慶應身死雖據供並非有心施放究屬罪有應得萬鵬程身充哨長指揮照料是其專責乃竟漫不經心致砲兵喻載華誤發鎗彈傷斃人命即實非挾仇主使亦屬咎無可辭究應如何分別定擬方足以昭平允仰按察司詳查例案妥擬詳覆飭遵 
[示禁兵士賒欠食物蘇州] 　　○蘇垣陸軍混成協統陳主政得龍以軍人資格最重名譽乃近聞各兵士在馬路一帶各商店任意賒欠食物致負債日多遂萌逃亡之念而商家亦追索無著不知本協各標兵士一切伙食等項均係扣存現錢蓋一以免兵士負債之患一以免商家拖欠之累嗣後與兵士賣買交易切勿任便賒欠業經曉諭各商家知悉並飭各兵士一律遵照 
[陸軍學堂考試衝突安慶] 　　○皖省陸軍小學堂於八月初一日考試四班新生內有懷遠籍某生冒考靈璧縣籍至點名已畢突有皖北某籍生從中鼓動全體將冒籍者鬨出堂外飽以老拳聞受傷甚重幸該堂 
 
 

Page 12

 
 
總辦汪瑩提調焦傑臣督率教員極力攔阻尚未釀成命案 
學務 
[整頓學堂考試之札文南京] 　　○江寗提學司札各屬文云學堂教員以增進學生學業養成學生人格為職任對於學生固不容憑權壓制亦不得曲意阿私乃本司訪聞各處教員意圖見好學生或於考前先示試題範圍使學生祇就範圍內用功不將一切功課留心溫習又以臨時有恃無恐平日聽受亦不認真此等舉動不特違背章程實屬虧損道德其貽害於教育及學生之前途者良非淺鮮亟應責成各學堂監督堂長切實查禁如查出教員有此等弊竇即將該教員斥退並將各學生另行考試如分數懸殊係學期考試則降班補習係畢業考試則落第不準畢業以示懲戒至各屬教育會勸學所為學務極紐並望隨時查察糾正以補各監督堂長之不逮 
[女界開歡迎會鎮江] 　　○揚州幼女學堂監督郭堅忍女士於初二日率同全班第一次畢業生旅行至鎮參觀坤維潤秀兩女校極稱完善並往雲臺山金山各處游覽次日學界趙均宜等邀同女學界假商立學堂開歡迎大會男女賓及各小學堂各女校天足會均先後蒞塲當經郭女士演說推廣女學及勸導不緾足等事會塲極形嚴肅 
實業 
[展期審查商品蘇州] 　　○蘇垣商務總會昨因張殿撰賽到會審查各業商品預備接待茲悉該會是日得張殿撰函已展期於初九日赴蘇審查一切 
[鐵路研究會之發起長沙] 　　○湘省士紳楊重子陳鐵珊陳佩蘅仇菱生等十馀人發起設立鐵路研究會先期擬有公啟云湘省鐵路贖回既已數年議論多歧意見不一內維日渙外患可虞然究應從何著手始能有濟邦人士於此既非講求有素從空揭一商辦主義豈能望事之有成同人有見於此用特發起鐵路研究會定於某日暫假某處為會塲公同集議屆時公推臨時會長商定會期自後各按期到會研究辦法至延攬會員籌畫經費確定責任調查事實一切應為之務俟會員到塲多數議決後再行通告此會不限股東與非股東亦不立省界凡屬同志幸無吝教 
[鹽斤能否改作洋碼之飭查浙江] 　　○杭嘉松各所甲商蔣恒昌等以近年銅元充斥鹽商坐受其弊乞恩轉詳鹽憲擬請將洋價改短以免賠累等情具稟鹽轅即經王都轉據情轉詳撫憲咨奉增中丞批云現值洋價日漲商困愈深本部院亦洞悉其艱惟查鹽斤甫經加價再將洋價改作制錢一千零六十六文是鹽價繼漲增高每斤統計前後約加至十數文之譜若如所請民情能否相安但民艱宜恤商情國課均關重要尤應並顧兼籌仰該司體察情形尅日詳議復奪 
雜記 
[冒掛洋牌開設膏店福建] 　　○吉田縣土膏藥店業已盡行禁閉詎上月初七日下午五下鐘時東興號土膏店復行開張店內懸掛洋字牌一面繼而全邑各土店從之大放花砲約歷二三點鐘之久吃煙者羣起歡呼爭購洋藥殊形熱鬧去毒支社紳董當卽往詢縣主據云未接上憲準予復開之明文因特飭傅各土號店東到案一面由去毒支社特派代表晉省面請去毒總社設法維持並致電福州去毒總社略云初七晚東興等土店開人心動代表晉省請速設法云云未知如何辦結也 
[撥振襄陽雹災湖北] 　　○襄陽府屬光化縣及樊城老河口一帶七月初六夜突有烈風猛雨並夾冰雹大者重十馀斤小者如拳事後查悉樊城河口兩埠上下游所泊船貨擊壞數十號淹斃人口百馀名當經襄陽道施觀察飭縣撥給公欵錢數百串親出撫䘏田地民房亦受損不少衙署防營房屋均被損破惟幸未傷人昨襄陽道府縣各官據情稟報到省陳小帥特飭撥錢二千串由該道府查明兩處被災人數均勻攤派交該地方官妥為撫䘏核實報查此欵即在樊城老河口官錢局就近撥用 
[拿獲開堂放票之匪目長沙] 　　○長沙湘陰一帶近有匪徒蕭泰山等開堂放票煽誘良民為害甚巨昨經飛翰水師前營歐陽管帶飭派綫勇將蕭泰山緝獲並起獲綠綢偽令及偽木印等件帶回營中現已一併解縣審辦矣 
[赤腳訟師保釋松江] 　　○著名赤腳訟師李子樓久覊婁縣待質所其被蝕斷還之欵現已措繳初一夜經戚太守傅的保開釋 
[清談]  
　　說　報。 
世昌則言昌。世幽則言幽。故邵陽魏默深之言曰。景運之世。言在都俞。其次言在旌木。其次言在庭陛。其次言在疏牘。其次言在歌謠。其次言　林藪。又其次言　腹臆。至言在腹臆。而其世可知矣。今之世其言在腹臆之世乎。報紙者與論之公言也。外交者國民應言之公告言也。乃一言而犯禁而停服。則言　不敢出之於口。而惟存諸腹臆矣。是豈盛世之景象乎。詩曰。風凰騙矣。于彼高岡。吾於是懷想三代之盛治而不能去。 
　　說　風。 
飃風大和。冷風小和。風之所過。萬竅怒號。風之所止。一塵不囂。其怒也有倡　和者也。其止也有銳而竭者也。有學風。有民風。斯二者皆兆端於政教。而轉移於有權力之人。太伯端委之吳。變而為闔廬劍士。東漢節義之俗。變而為魏晉清談。自非不待文王之豪傑。有不隨風草偃者哉。風之既成。賢君相三紀挽之而不足。風之將變。一二人敗之而有馀。今之民風。一偷薄之民風也。今之學風。一混亂之學風也。今之民風學風。一將變之民風學風也。當世操政教之大權者。具盍慎其所變　。 
　　雜　評 
　　婁縣官吏之暗無天日。 
有昏眠糊塗之婁縣劉宣甫。即後有暴橫欺騙之差役。（松府七縣婁縣差役最為無惡不作如王慶何九輩）與作奸犯科之圖蓋。（周翰臣惡差也。劣董也。勾連一氣。舞文弄法。而婁縣遂成木偶。控案纍纍。無一案不延宕。無一案不冤抑。無一案不上控。（如周翰臣被控奸佔婦女等案。多至四五起。而劉令為其所朦。無不以曲倫直。現皆上控。）牽涉拖累。不堪言狀嗚呼。婁民何辜。而有官如此。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[商定常駐議員名額] 　　署魯撫致憲政編查館電憲政編查館鈞鑒頃據諮議局籌辦處詳稱本省議員額數連旗籍共一百三名除零數不計外酌定常駐議員十七名合正副議長適符議員十分之二額數業經於豫算諮議局常年經費文內詳稟前院移交奏咨在案茲經本處細繹館章反覆推求如第十條既規定正副議長名額復將常駐議員額數另項提出似正副議長應在常駐議員定額以外但第十四條案語又有其泛稱議員者即兼賅議長在內之文然則常駐議員照章程額定議員十分之二計算又似包括正副議長而言現當全省議員齊集互選在即究竟如何辦理事關全局各省自當劃一請轉電憲政館分別解釋等情相應據情電請務乞迅賜核示以便飭遵寶琦叩漳漾 
　　憲政編查館覆署魯撫電濟南撫臺鑒漾電悉議長副議長應在常駐議員定額之外此復憲政編查館感 
[瑣聞] 　　江蘇蘇屬。丹陽縣羅良鑑以辦理諮議局選舉用欵浩大共墊一千二百千文以地方官辦地方之事本屬分所應為無如近來困苦情形早邀洞鑒請照寗屬榖欵抵支等情稟奉藩憲陸方伯批云積榖為備荒要需選舉係各屬同辦一縣準撥各縣勢必援請設遇偏災何以為計來稟據稱寗屬定有章程司中尚未奉文寗蘇情形亦恐微有不同究竟該縣實存榖息錢若干如果撥用五百千與榖欵有無關礙能否照準仰鎮江府卽速確查妥議詳復察奪 
　　湖南。前有江西瑞州府知府王太守以懲以贛省建築諮議局議事廰擬仿湖南辦法已奉委於七月二十三日來湘稟謁各大憲調查一切建築事宜以便回贛後仿照辦理湘省各屬複選議員日來先後到省因諮議局工程一時未能完竣已由官紳商定暫假學院街長沙同知舊署為各議員寄宿舍常德府複選開票僅得當選人四名其候補當選人均以票不足額尚未舉定現經諮議局籌辦處核定當選人四我武陵桃源兩縣各佔二名龍陽沅江兩縣未能與選昨已札飭到常須以龍陽沅江二縣中之得票較多者為候補議員云 
[專件] 　　贛撫為催報籌辦情形事札籌辦處文。案查憲政編查館原奏設立考核專科章程內開九年籌備事宜責成內外臣工每屆六個月將籌辦成績臚列奏聞並咨報查核應自光緒三十四年八月起至十二月底止為第一屆以後每年六月暨十二月底各為一屆限每年二月內及八月內各具奏咨報一次等因查江省第一屆籌辦事宜業經本部院將實在辦理情形依限奏報行知在案所有第二年應行籌備事宜亦經本部院查照原奏清單分別事項責成該管司道局處認真考求預為籌辦茲及第二屆考核之期亟應查明詳細辦法據實臚陳以符定章查單開舉行諮議局選舉暨籌辦城鎮鄉地方自治設立自治研究所兩項係𨽻該處籌辦現在各屬初複選舉均已辦竣應將成績切實報告省城自治研究所殃辦情形如何已否籌定推行普及之法各屬自治研究所已報成立者共有幾處均應詳查具報合行札催為此仰該處即便遵照迅將籌辦以上兩項事宜刻日查明務於七月內詳復以便於八月內彙核奏咨毋稍逾延致誤定限 
本埠新聞 
[漢關道催解尹克昌。] 　　○漢口信義銀行倒閉後曾由漢關道齊觀察移商滬道請將尹克昌解漢料理茲因日久未解昨又移催請飭上海縣先將尹克昌暫行解漢一俟理清即當解滬歸案聞蔡觀察已札行上海縣照辦矣 
[咨部禁阻賽船。] 　　○本埠各洋商每屆春秋兩季前往新陽縣境之青陽港賽船雖經滬道迭次商阻未有效力茲蔡觀察以秋季又屆除照會領袖領事商阻外昨又稟陳江督請咨外部商請各國駐使預為飭禁 
[商家請減房租之急迫。] 　　○法界各商舖迭請滬道轉商法領勸諭華洋各房東一律減租迭紀前報茲悉各商舖以迄又數月各洋東仍未減租爰又稟陳滬道照會法領事催令迅速酌減以維商業 
[總理協理車夫之涉訟。] 　　○安徽礦務中立公司總理鄭湘藻控協理楊培卿私押田單一案昨經總局孫裁判覆訙判限七天著兩造算清帳目稟復核斷又聞鄭總理昨扭包車夫姜雲鑾至四路一區控被無端扭辱請為究辦姜供前在該公司當出店被欠工資洋八十元不還今向索討鄭囑勿聲張以全體面繼復誘至局前突將小的扭案诬控求鑒判姜押候查明核辦 
[命案要證之供詞。] 　　○公共公廨前解謀命拐犯董金喜及要證王克亮到縣訙不承認後據畢汪氏稟稱伊夫畢順雲被董謀斃女兒又被串賣曾由縣令移請英公廨抄錄王克亮原供有畢順雲登厠被董戳死之語茲公廨送要證婦人王巧雲到縣經幫審德明府研訙巧雲供前有癡病現在神志已清憶及去年有畢姓將幼女寄於董金喜之胞姊家內董姊托婦人為中將女賣於輪船買辦帶往廣東得價洋一百三十元惟其時王克亮並不到塲詰之王克亮一味抵賴明府喝令鞭背二百下始供去年四月與畢順雲董金喜劉仲甫同在戲館看戲後復一同飲酒畢董偕往吸煙小的與劉即回至端午節與董飲酒見其所佩表鍊確是畢物向索觀看不允曾與口角後於八月間遇董兄金榮言及畢在高昌廟地方身死小的往尋無著惟畢帶來之十一歲女孩實被董及伊姊串賣并悉畢妻汪氏與董金榮姘識訙之董金喜供畢之幼女由胞姊托王巧雲價賣不知得價多少小的實無將畢謀害之事明府喝令鞭背五十下仍執前供判男女三人分別收押候再復訙 
 
 

Page 19

 
 
[絲廠女工罷工。] 　　○新租界麥根路同協祥絲廠女工百馀人不知何故於前日上午罷工後有數十人依舊工作各女工即在外守候欲與為難事被捕房聞知立飭中西探前往驅散 
[審訙租界命案。] 　　○住居虹口天潼路之測字人趙小春串同伊兄趙老大將姘婦虞沈氏戳斃一案茲由包探至紹興諸暨縣將趙老大移提來滬昨解公廨請究趙老大供為成衣匠虞沈氏與弟趙小春姘識於去年八月間同居天潼路小的兄弟二人自該氏進門後時被搬弄致有間言小的遂往江灣鎮幫人做工至本年端節歇出於六月二十左右仍回弟處七月初十夜小春因病睡於樓上氏與小春吵鬧小的聞之即上樓勸解詎氏持馬桶竹洗劈頭就打小的忿極遂取檯上之大餐刀向氏還戳適在暗處悮戳要害小春見已肇禍先自逃逸小的即亦奔逃於次日乘輪逃回紹興原籍小春現匿何處實不知悉尸子虞阿狗供年九歲母與趙小春同居是晚小春在樓上與母爭執趙老大登樓幫兇將母頭髪揪住用刀亂戳母即倒地小春與老大同時逃逸母親逾時斃命求恩伸雪見證陳九如訴稱小的與趙小春同業同居是晚趙氏弟兄將氏戳斃小的早已睡著並不知情後聞人衆喧譁始知其事旋由捕房派中西探捕到塲小的即被拘入留為見證求鑒寶讞員商之德師副領事以陳無干開釋著赴捕房聲明住址以便隨時傅案質證尸子虞阿狗交其叔領回兇手趙老大判仍還押候移提人證到案再核 
[四十誌寗紹人之團力] 　　○寗紹航業維持會昨得鄞縣同鄉來函謂該邑教育會同人對于寗紹輪船一事異常熱心業由職員決議凡學界中人遇寗紹班期而不趁寗紹輪船者會員出會教員職員罰俸一月學生記大過一次校役斥退并擬分勸各學校教員職員捐助辛俸百分之一已通告各學堂照辦矣 
[城內]  
　　地保貪婪。 
　　○王少堂姚克勤控陳鴻飛勒賣吞價前晚由縣提訉王供有田三畝去年被地保陳鴻飛勒令賣於洋人小的先收定洋一百元後悉陳已私自立契田價悉被吞沒姚供年七十六歲有墳地一方被陳逼賣價亦未收求追陳供王姚自願賣地並未逼勒亦未吞價判陳押候查明追究 
　　不認串賣。 
　　○西鄉二十九保二四圖地保陳月祥串通和家橋鄉民將圖內田地一百七十馀畝售於洋商一案昨晚由縣署德襄讞提集該保供與同謀之何錫玉等九人訉究均供並未將田出賣判一併押候查明再行核辦 
　　勿再滋擾。 
　　○浙寗水木工業董事蔡同榮等前投道轅稟控陳永興小木匠店內之陳仁甫余阿虎及公所已歇僕人王金水橫行不法私偷公所內所惡道縣廨憲告示屢至公所尋釁把持漁利當奉蔡觀察札縣立拿嚴究追還告示田大令奉札立即飭差將陳余王一併拿獲前晚倩襄讞德明府研訙公所遣司事馮元禮等投供陳余王三人兇橫素著會到公所吵鬧拘押捕房現又串竊公所告示探悉谷董在四明公所及魯班殿打醮借端尋釁請為嚴辦陳等供小的等自知不合以後決不再往吵鬧求恩交保出外將告示送還公所情願服禮判三人各具改過結交保限交告示 
　　幸得回國。 
　　○廣州人張錫田年十九歲向在日本華商公所為薙髪匠現患截足瘋已成廢疾由長崎領事派差押送來滬解至道署請飭上海縣轉遞廣州原籍昨蔡觀察已將張錫田發押到縣聽候備文遞解 
　　何甞遷讓。 
　　○果育堂董事吳文濤控盒子作主許雲亭積欠房租曾經本縣田大令訉明押限遷移在案前日許忽遞稟稱已遷讓大令飭邊往查則見屋中物件並未移動大令大怒立即提許到案諭限二天內一律搬遷如違嚴懲 
　　引用滬諺。 
　　○本縣田大令批方袁氏稟云先稱石月英住在租界可以指領迨批飭挈同來案始稟請飭提沈劉氏著交今又稱沈劉氏同月英業已遷徒並稱由石斗臣通知月英遠避反請提石斗臣嚴追似此诪張為幻純是滬上俗語滑頭會倆實屬可惡總之月英一日不到案質訉氏夫一日不能釋放該氏不必恃有無賴串唆也 
　　官事。 
　　○狼山鎮總兵李祥椿寗屬清理財政局提調候補知府梁佩祥昨均到道拜謁候補縣丞汪鴻藻稟知由蘇省第四次新章考試取列二等知縣李善徵吳德培千總李廷敘鍾鼎昨日同至道轅稟銷海軍大臣行轅文武巡捕差新委太倉州直隷州知州補用道候補知府湯在衡稟辭赴蘇 
[南市]  
　　定期開課。 
　　○總工程局警務處昨出榜示云照得本局因各區巡警不敷分派特行添招預備班學生肄習警察三個月後充當勤務現經考驗錄取合格者計正取二十名備取七名所有正取各生著於本月初七日前來局領取保證書自行填明並殷實店舖為保證人蓋用書柬圖記先行呈繳該生等於本月初八日齊集南區分辦處警察肄習所聽候點名留堂開課其備取各生如正取有不到方得挨次傅補（正取）陳頌清王長林　錢方醒　姜從龍　方寶麟　陳兆麔　陸念周　常德禁　雷蘭庭　祝𣚃　周啓賢　周相亭　蘇傑　鍾瑞麟　倪國森　楊連生　馬相坤　金文蔚　孫駿發　趙元香　張振芳　陳宗賢　郭榮生　林桂芬　蔡品卿　宋永昌　畢榮生　謝亨茂　金秉章　姜炳炎　（備取）楊瑞林　李一字　任漢卿　李貞義　婁有興　楊戀棠　李金鏞 
　　巡士領憑。 
　　○總工程局及東南西三區巡士幾經警務長邵馥初親自考取畢業者現因警務長一職業已裁去改由局中給予憑證以資查考現已分別給發各生收執矣 
　　阻礙路政。 
　　○總工程局路政處查行二十七舖石街地方之澄江公所近在局中議開馬路界線內建造房屋未領執照因飭十一圖圖書著即傅諭該公所趕緊停工候勘明再核 
　　分期料理。 
　　○鴻生洋貨店主袁保齡扭船戶姚金至工程局控被裝運煤油欠去貨洋七十八元經陳副裁判訉明判姚交保限本月杪起至年底止分三期料理又莆大順水菓行扭控不販周仲如積欠貨洋二十馀元昨由工程局陳副裁判提訉判周交保限中秋年節二期清楚 
　　累及乃父。 
　　○崇明人趙富榮扭同鄉人顧錫節至工程局控被其子桂卿以合置船隻為由騙去洋三十馀元訉之趙一再古求判移送同鄉會理處 
[閘北]  
　　覆訉梟匪。 
　　○鹽捕營在北蔡鎮捕獲盬梟汪全生李金生姚金敘陳正和馮燕子周廣生楊秋林等七名迭經研訉均誌前報昨由警局孫裁判訉明屬實判仍還押候稟明總辦請示核奪 
　　姦拐婦女。 
　　○張長勝控費三姦拐其妻慮氏昨由四路一區黃正巡官提訉判費責六百板發押改過局二月氏掌頰四百下給本去領回管束 
　　姦騙女子。 
　　○江北女子曹阿四控被工頭胡昭瑞始亂終棄騙去工洋七十馀元昨由警局裁判員德刺史提案訉明判胡還洋四十元嗣後不準再與往來具結開釋 
[英租界]  
　　是否縱火。 
　　○捕房控告天潼路蔡仁發玻璃店主蔡仁和串通店夥蔡初生吳財榮吳順芝等將寄存吳淞路四號洋棧內之洋燭等物縱火焚燬圖賠保險銀三萬兩前日午後由廨會訉原告代表高易律師譯稱捕房查明蔡等實有串同縱火情事請為澈究蔡等延德聖兩律師代為辯駁李襄讞商之英 
 
 

Page 20

 
 
副領事布君判蔡等交保候下禮拜一再訉 
　　贓物未齊。 
　　○四川路義豊銀行西人控張永林竊取鑽戒金飾一案昨晨由探將消贓之諸新祥及收贓人朱金泉一併解廨請為復訉中西官諭將張等選的候吊齊原贓於下禮拜六再行訉核 
　　如何安插。 
　　○浦東高橋北苊婦人許王氏日前闖入總巡捕房寫字間吵鬧送廨拘留在案昨由官媒解案請為發落判送浦東總巡局設法安插 
　　復訉騙案。 
　　○著名地販賀茂生因騙華洋各商欵項被控收押在案昨由捕房將賀解廨復訉判賀仍還押候函致鄞縣催令原告到案再核 
　　串抵道契。 
　　○許連生控嚴　峯串抵道契昨由包探將嚴傅至公堂判候過常訙理 
　　兇徒收押。 
　　○趙春山因將秦郁生腰際戳作昨由捕房解至公堂訉實判押兩禮拜 
　　女孩迷路。 
　　○迷路女孩張小毛由捕查見帶入捕房昨解公廨請示據供年六歲馀語不清判送棲流所留候認領 
　　串同敲詐。 
　　○馮東寶控王芳桂蔣雲州串同敲詐一案昨由捕房解廨訉實判王蔣各押一禮拜示儆 
　　押追欠欵。 
　　○利康洋行控陸儒卿欠銀不還由廨判令交保料理在案茲在陸延不清理昨復傅案判陸押候繳銀再核 
　　嚴追押欵。 
　　○黃怡安前將道契向大清銀行抵銀五萬兩延不取贖前晚由廨提訉屬實判黃押限一月清理如再逾限即將契地拍賣價不足數仍責令清償 
　　迫還貨價。 
　　○朱裕興控樓源大不還德坭價銀四百馀兩一案前晚由廨訉明判樓交保限一月還清 
　　候傅中證。 
　　○王濤控葉志鏞圖吞調票銀五百馀兩一案前晚由廨復訉判葉交保候中證羅仲祥到案再行訉奪 
　　貨欵紏葛。 
　　○朱麗祥控顧福卿不還貨銀前晚由廨提訉朱請追還銀六百馀兩訉之顧供求寬限算帳料理判移送商會查明俟復到再核 
　　限期還債。 
　　○黃春林控萬友文不還借洋二百元前晚由差傅同保人黃士庭一併解廨訉明判萬等交保限一月料理 
　　圖吞股本。 
　　○鄧錦堂控黃桂馥圖吞股份銀兩一案前晚由廨提訉被告由伊弟黃世福投案代質判兩造將賬移送商會算明秉公理處 
　　竊案彙誌。 
　　○林正喜竊東洋人洋六十元由廨訉實判押滿兩月開釋王陵氏竊鮑子春綢衣訉不承認判押候下禮拜六再訉程文起竊謝省山衣物判押四月 
[美租界]  
　　毫無證據。 
　　○某日婦昨至捕房報稱刻在吳淞路一千四百五十八號水菓店內買物遺失鈔票十元向索不認捕頭當飭包探傅到店夥戴鴻福詢無證見斥退不理 
　　洋董回滬。 
　　○工部局總董蘭臺解君前赴秦皇島公斡曾記前報茲已事畢昨乘開平輪船回滬照常辦事 
　　驅散賭徒。 
　　○虹鎮巡局委員訪開張家口路華洋交界之處仍有賭徒聚賭情事故於昨日午後親率勇丁前往驅散 
　　不知謹慎。 
　　○瑪禮遜路福興押店日前起火幸即救熄詎前晚該店復將洋油燈打翻幾致成災後由隣居報捕立飭包探查究 
　　西孩無禮。 
　　○昨有葡國小孩三名在元芳路某里內硬將江北女孩大來子之小衣褫去由女母李顧氏喚捕拘獲一名解入捕房拘留一小時斥釋 
[法租界]  
　　棧主收押。 
　　○金裕興客棧主萬如德擅殮病斃庽客一案茲經公堂中西官議定堂斷於前日傅齊屍弟關鳳蘭及控追存洋之龔金生等各原告到案候示旋有收租人投樓該棧欠租四百零八兩業已有人調停請勿拍賣屍弟稱該棧已挽人懇商胞兄所少之洋願還四十元小的念其貧苦業已允可求請寬辦判萬押捕房兩年其妻弟陳雲清交保開釋至龔金生附追存洋一事究無憑訿不能深究惟既稱無資回藉著從公欵內提給十元令速回藉著具不準逗留結了案 
　　巡捕不端。 
　　○車夫吳開安日前拾得酒醉西人遺失之皮夾兩口被巡捕吳洪良奪去並不報明捕房後為捕房訪悉即將兩吳及吳之保人史良卿車主吳永吉見證茶館主馮長貴等一并傅至公廨訉辦二吳互相推諉中西官以贓證鑒鏧無可遁飾洪良既經斥革者再押一月開安從寬開釋史良卿賠交洋六元馀人無干飭令退去 
　　墮入煙花。 
　　○南京婦人芮呂氏在原藉被人拐往湖蕪賣娼後又來甲在汪春所開之花煙間內賣笑近為其姑芮錢氏尋獲報攔一併拘解公廨訉明原委判氏覓保具領汪春罰洋三十元充公 
　　含血噴人。 
　　○孀婦魏陳氏租借瑞福里程全意之房屋居住上月赴淞探視母病詎程之外甥何雲生遂將箱籠上之鎖扭斷竊去衣物值價數百元氏回滬查知立即報捕將何拘解公廨請為追究何供與該氏有私吊出之衣孫由該氏給我聶司馬以何實無天良著押候究追馀贓再行重辦吊案之衣十一件著氏先行具領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[調查全浙二十六鹽塲最近情形（續七月念九日）] 　　石堰塲　　一灶數查該塲共十三團設煎灶十七座兵燹後大半焚毀現僅存驛亭路周家路徐家路馮西團四灶 
　　一產數查石堰四灶額定產肩鹽一千七十九引四分四釐每引八百斤產住鹽二百引每引四百斤肩引一半課釐由四灶包認按月解塲 
轉解紹局住引包繳課釐若干由住商自繳該塲無案可稽 
　　一𣶓料購自馀姚每車六擔計重七百五十斤貴時每車價約三千馀文賤時約二千文 
　　一商收查商厫收鹽之價煎鹽貴時每斤約十七八文賤時約十三四文其價由灶戶煎住商自定 
　　一馀鹽查石堰四灶係隨煎隨配並無馀積 
　　一銷數查石堰現設五厫浙西曰五屬厫曰源泰厫浙東曰玉順厫馀濟厫晉益厫旺年浙東西約銷十馀萬引滯年約銷六七萬引常年約銷九萬至十萬引每引三百七十五斤（按石堰逼近馀姚板曬查馀姚官板十八萬一千馀塊實係私板多於官板一倍有零每板每年可產鹽一引每年已共產鹽三四十萬引該地海灘遼闊𣶓𢨟產旺故設� 
厫收鹽者亦較他處為多其爭收亦最烈雖設有馀姚緝私局協同塲員稽查板曬無如港漢紛歧梟匪出沒靡常兵力固已單弱而塲員局員又大都膜視利源　涸殊為可惜） 
　　一銷路煎肩鹽由肩住商運銷馀姚江南梁衢等處曬鹽由各厫配運蘇松常鎮太金衢徽廣寗屬鄞慈奉各地每年派銷引張課釐均歸各厫自繳運庫 
　　一巡緝向歸商人自辦塲不過問 
　　一灶課額征錢糧銀六千六百九十九兩九錢五分二釐又隨征河餉耗羨銀三百二十一兩四錢九分六釐五毫六絲 
　　玉泉塲　　一灶數查該塲共轄十五灶煎鹽係用小鍋非如紹屬之用鐵盤其煎丁多兼業漁晨時煎時停秋冬時產鹽稍旺 
　　一產數查玉泉計認肩釐九十引每引八百斤共額銷四萬斤各灶煎丁多自煎自賣天晴則產豊天雨則產歉灶地距塲寫遠灶丁又多臺黃僑民來去無定是以實在產數殊難稽核 
　　一𣶓料東鄉刮土淋澫南鄉攤灰曬淋各灶均可自造惟為數無多 
　　一商收查玉泉向無引商收鹽主肩販運售本地鹽價隨時貴賤大約每斤須二十馀文 
　　一馀鹽隨煎隨賣無馀 
　　一銷數除肩商認銷五十引繳錢二百千文合每引正課錢四千文光緒二十二年奉定加價每斤二文合每引加課錢一千六百文又世四年南向分舍該舍灶戶每年認錢四十千文本年番頭灶戶新認南田釐課每年繳錢一百千文後二欵並未按引攤計統共每年應繳正加課錢四百二十千文由該塲徵收解交寗督銷局此外猶有馀鹽包商笪成生原稟案內應年銷塲鹽二百引惟查二十馀年從不來塲配銷 
　　一銷處肩銷引地即在象山縣東南各鄉及本年詳定之南田各島 
　　一巡緝訪塲雖有鹽捕之　并無經費亦無緝私駨勇巡船 
　　一灶課額徵錢糧銀五百四十二兩六錢五分七釐 
　　杜瀆塲　　一灶數查該塲現在煎鹽地叚僅存三角塘羅家塘兩處共有煎灶十二座 
　　一產數每年每灶約計一萬六七千斤 
　　一𣶓料本塲自出產額無多 
　　一商收商灶交易之價時有低昂現時價值每斤約錢二十文左右 
　　一馀鹽除商收外如有馀鹽繳由府局驗明發銷天臺仙居各邑歷辦如是 
　　一銷數查臺州全屬由同昌鹽號每年認繳鹽釐錢三萬馀串又加認償欵浙餉等釐錢一萬馀串解繳府局轉解運庫係屬統捐至三角塘羅家塘兩處煎灶另有每灶每月繳稅錢一千五百文歸臨海花橋縣丞就近收取彙解府局 
　　一銷處查訪塲舊有引額七千四百十五道配銷天臺仙居寗海臨海及附近花橋等八荘民食互有暢滯銷塲未見起色 
　　一巡緝現在統歸同昌鹽號辦理七縣併計共有巡勇一百十五名分駐各處經費則由鹽釐項下每年領回錢四千串由該號經理支給 
　　一灶課查該塲所轄䔽田原額四百八十三頃七址六畝零環山臨海異常磽瘠豊收之年十不獲一每屆除災歉外僅徵得成熟銀五六百兩報解運庫每正珠車銀一兩隨解河餉耗羨銀五分 
　　龍頭塲　　一灶數查該塲原有四十二灶現因柴𣶓價昂煎不合算業已停煎多 
年灶戶均改為務農 
　　一產數無 
　　一𣶓料不出 
　　一商收無鹽故無商所有該塲引地均為馀姚曬私佔 
　　一馀鹽無 
　　一銷處無 
　　一銷數無 
　　一巡緝無 
　　一灶課無 
小說 
[奇情小說美人虹] [  英敦勞斯著　瘦狷譯意。（六十七）] 　　第三十章此書到時。適佛憨在雅麗芙處。披椾讀之。不啻　　聲。吹來戰警。雅麗 
 
 

Page 27

 
 
芙旋謂佛憨曰。彼今曉之事。究否能成。設成矣而遁。事得毋變佛憨曰彼必確有把握。乃為此語。否則安肯冒險行此者。雅麗芙曰。吾所懼者。亨利耳。梅黛嶺書中。不言亨利不知渠所行之事乎。萬一梅黛嶺遁後。亨利為其主所盤詰。將前事告彼者。殆矣。夫亨利質粗而性戇。一受其主之愚。恐仍為其主用。果爾。則非特不利於梅黛嶺。且於可憐之吾夫。亦受其害矣。言時。似重有憂者。 
　　佛　笑曰。君真過慮。明敏若梅黛嶺。寗不知一事未妥。必將掣動全局者。且在茹苦含辛。出夷入險。閱歷不為不廣。三十年老。娘安有倒繃嬰孩之理。君第坐候捷音可矣。雅麗芙聽之。心乃少安。 
　　第三十一章凍葉辭枝。朔風怒吼。日光黯淡。斜照楷羅之室。室中爐火方識居室者。溫若春囊。絕不知室外寒威甚逼也。楷羅傍火爐而坐。服淺色之褻衣。加梨色半臂。新病甫瘥。慵脂郤黛。而秋水芙蕖。彌增清麗。美哉楷。羅正淡米粧濃抹總相。宜也 
　　埒根臥其旁睡椅中。足伸於火爐之側。出時計閱之。問曰汝若何函約伴雪。楷羅曰。一如汝所言者。謂吾有要事。與彼面商。屬即行來此。埒根曰。然則轉眴來矣。汝病後驟作此態。不將益其猜疑乎。楷羅乃行傍粧鏡敷菰粉於面兩眼下塗以印度墨水。朱痕隱約可見。粧畢。遮其簾衣。令光不內入。傍室隅之病榻而坐。笑謂埒根曰。若然則伴雪必疑謂我真病矣。 
　　語時。聞叩門聲。楷羅急倚枕而臥。埒根啓門後賽敦入矣。趨謂楷羅曰伴雪求見。楷羅曰。為我覆衾。覆畢。命賽化導之入。埒根則隨賽倫而下。至於藏書之室。 
　　未幾。伴雪隨賽倫入矣。熟視室隅。趨與楷羅為禮。顧狀甚落漠。峭然曰。夫人病甚。鄙人來。擾君安息矣。楷羅曰。辱君惠臨。方深欣幸。何敢以見擾相責。且賤恙已。愈更調治數日者。頑健當勝於昔。語已。兩人俱無言。楷羅旋續言曰。吾速君至此者。因有一人。深願貢其親愛之忱於君前而末由與君晤談。言至此略停似病後無力久談者。繼乃復言曰。是人為誰。即吾兄耳。君在此久。當聞人談及之。吾今將為吾兄介紹言至此。命賽倫往速。不移時。賽倫偕埒根人矣。埒根遙謂楷羅曰。妹欲吾覯此嘉客耶伴雪覩之。起立為禮。而驚訝特甚。相與默然不語。 
國外新聞 
[美鐵路大王之遺產] 　　○初四日倫敦電云美國鐵路大王哈里門君之遺產綜計約有美金五十兆至一百五十兆圓之間其遺囑業已宣讀該產悉歸其夫人所有 
[英國預算案將加修改] 　　○初四日倫敦電云英國工黨決議提請改修財政預算案並議將茶葉稅每磅減為三便士 
[德船擱淺出險]  
　　○初四日倫敦電云在蘇彝士河擱淺之德國郵船桑皮亞號業已浮起 
[北極探險之爭端] 　　○初四日倫敦電云裴爾萊　宣稱被曾由北極土人處探得柯克博士之言論及其圖案知柯克博士僅進發兩站即行折回 
[俄外務大臣宣述政見] 　　○初四日栢靈電云俄國外務部大臣伊斯華克抵柏靈後即與德國首相約期會談伊君謂俄皇在里凡爾與英皇之會及此後各事並無欲圖目礙於德之意兩大臣所談除歐洲政策外並未涉及他事 
[德法外交界近事] 　　初四日柏靈電云德國首相與法國駐德大使互會時曾謂深望土爾其能重行整頓國政 
[英國陸軍大操] 　　○初五日倫敦電云近數星期內英國各處軍隊無不各自操演以為下星期大操之預備前三日間外國知兵各員之與觀者為數甚衆中日兩國之代表亦在其內於此足見英國軍隊戰術關係之益重云 
[香港徵取烈酒稅] 　　○初五日香港電云得港議政局已將徵取烈酒稅議案批準通過 
來稿 
[為勸學會事敬告。父老書。] 　　吾邑梅城萬山環繞風氣閉塞羣情渙散懵然不知學務為何事舊習相沿牢不可破可恥孰甚當此二十世紀舍學無以求智不智無以爭存岌岌乎殆哉兆鰲既為梅城一分子榮辱休戚與有關焉鄉父老未受外界之戟刺無怪乎不識興學為急務鰲幸知之敢不寄語奉告乎夫地方有學會猶木之有根枝人之有血脈也木無根枝則絕人無血脈則死地方無學會猶是焉況明詔煌煌預備立憲方期教育之普及故設立勸學會實為當今切要之主義雖已落人後急起直追猶可作桑榆之補鄉父老曷不發展熱誠糾集同志互相磋商合力提倡宣布宗旨訂定章程智者盡謀富者盡力務期實行啓瀹民智先立基礎再求發逹豊非吾邑之大幸福乎抑更有進者強鄰日逼歐風美雨捲地而來及今不圖將來無日諸父老於吾邑均有密切之關係其有惓念桑榆振刷精神雄心擔任風化不難開通毅力堅持學務可望起色勢所必至理有固然此則鰲日夜所馨香而項祝者也　旅寗徽人方兆鰲謹佈 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
