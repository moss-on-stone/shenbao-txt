# 1883 - 113 - 4903588

 

Page 1

 
 
[本館告白]  
　　本館現擬將光緒八牟正月朔起至年底止所有京報上　諭旨按日彙錄成編以便衆官紳恭讀惟此書排印無多欲購者祈速來本舘帳房預定爲盼 
　　申報舘主人啓 
[論洋拆大有關於市面]  
　　前有推原滬市衰象之論謂目前上海　　異常冷淡其故大抵在銀根之緊急又緣洋銀之不流通各處洋銀不至上海則因上海無洋拆而洋無用處漸也有友疑之亟問於余曰夫銀洋二者雖用處各有不同然本是相通之物銀底縱缺而或有洋銀卽可以抵銀之用誠加道憲示諭所云將洋作銀服銀一律取息者假如有人欲借銀千兩放銀者一時無銀可付止有洋錢則借以一千三百數十元台銀千兩而按月按日卽照銀息起算未嘗不可以洋錢代銀之用有何不流通者哉况滬市店鋪不論大小資本十九以銀作底而各項貨物來自外洋及各省各埠者到滬成盤亦莫不以銀作價然嘗見買賣之人並無現銀交易彼此但以票紙小或以洋錢折算是洋錢之現付者多而銀之現兌者少安在有洋錢不可以作銀乎余曰然此事不知貿易之道者無從深究其理有洋錢卽以抵銀之用誠如子言但子所云付洋錢以代銀照銀計息者乃是揭借之欵而非往來之例也余今爲子設一簡明之說盖通市進出揭借少而往來多揭借者洋卽是銀銀卽是洋並無窒礙若往來之帳茍非洋婦洋算銀歸銀算則其間大有贏絀之差假如甲有銀一千兩付之於乙乙有洋錢一千三百餘元付之於甲如甲乙中有一人停止生意自此不做將市面存欠各帳歸算清楚則洋銀兩項不妨沖算完結今均在貿易之傷甲銀是銀乙洋是洋倘欲沖銷而甲固不肯也以收乙之洋本屬無息而付乙之銀則有拆息也假收乙洋而更以用之丁是有息者變而無息矣以丁不肯以無息之洋算銀息與之也市面往來之盛祇此銀洋二息之高下各拚便宜吃虧而利鈍卽在其中卽錢莊經營之術亦出其中今使一有息而一無息則多洋錢者孰肯放洋出外而收用者亦無利可圖矣如謂洋作銀息有一無兩則將使錢莊出入有揭借乙欵而無往來之欵然後見其可也夫錢庄祇有揭借而無往來其取息幾微亦何樂而開錢庄也且也銀根緊急之時無處拆銀設有人積洋卽可向其拆借以變銀兩者就此通用而其後卽加息似還洋今無洋拆則洋錢比之呆貨與赤金齋等積洋者無所圖决不肯拆卽使拆得亦無從變銀豈非銀根愈緊而生意漸小乎故就市面之大勢言之專立銀息不放洋拆誠有斷斷不能流通者曰如子之言然則道憲所禁爲非是乎曰道憲所禁安有不是者賣空買空情同賭博例所當禁也特禁空盤與廢洋拆其事又屬兩途一不及察遂成因噎廢食之見耳從前內地洋錢極少嘉道以來漸行漸廣以外洋之洋錢與內地之銀根比較贏絀而牟利其中遂爲錢業之積習此風已行之數十年一旦革除而令通市出入止有一項沂皇諸見其不便矣縣稟從前滬市祇有銀息而無洋坼執此語以歷溯之當在通商以前洋銀不多之日不知從前錢業所以爲生意出入者亦有兩端葢中國素以銀與制錢兩者通用彼時制錢極多今日民間藏洋錢之數皆昔日藏制錢之數銀與錢較盈絀高下而錢業取利於斯今錢底缺乏洋錢日多足相代也故有銀息而無洋拆止可論之於數十年之前而不可援以例近今也去年滬市情形至歲終而見匱方冀新年氣象日漸興隆乃以洋銀不能流通之故各項生意未見起色而南市錢莊已有倒閉者雖由累年積虧而實亦未始不根於此現在各業均末啓市浸至於三四五月正不知作何景象有心市道者所以有江河日下之慨也竊謂賣空買空雖由於有洋拆而官憲茍能認眞查禁卽但禁空盤而不禁洋拆亦何難得友斷之人而治之以罪耶蓋經營中人無不畏懼官憲每屇空盤極盛之時一經查拿無不冰消瓦解獨至有廣通聲氣財勢浩大者把待其間然後視官禁如弁髦卽如前牟官憲諭令銀洋兩拆並行銀止一錢洋止一角通市皆遵後因有出而把持者突將洋拆加至八九角而官憲反若無聞可見權之得行不得行亦自在上者操之而已今乃慮此輩之播弄而輒以洋拆爲病爲此因噎廢食之舉使經營之人無所措手豈不寃哉 
[上諭恭錄]  
　　○二月二十五日奉　上諭署都察院左副都卸史張佩綸奏堂姪張人駿現補御史應否廻避請旨遵行一摺張人駿着毋庸迴避欽此同日奉　上諭此次補行履試順天及各直省鄕試舉人列入一等之皮錫瑞等四十二名列入二等之李長華等一百三十名列八三等之毛銳清等二百十八名均着准其一體會試列入四等之陳鳴玉耿木榮張蘊均着罰停會試一科欽此同日奉　此諭卞寶第奏廟工告竣懇頒匾額一摺湖南　南嶽廟正殿自同治年間被災久未修復舊制經該者紳民捐資舉辦及各處工程一律修葺現在廟貌咸新洵足壯觀瞻而肅禋祀着南書房翰林恭書匾額一方交卞寶第祇領敬謹懸挂餘着照所議辦理該部知道欽此 
[本館自己接到電音]  
　　○本館於昨日接到在津友人專發電單到本館內有二月二十九日　上諭一道謹敬譯登○二月二十九日奉　上諭河東河道總督着慶裕調補楊昌濬着補授漕運總督河南巡撫着鹿傳霖補授欽此 
[茶業近信]  
　　○漢口茶業因過磅時嘗有意見不合之處頗珍不便兹漢口荼業會館致書於上海西商會詳言過磅情弊故西商會中專派一西商赴漢將來茶市開手倘仍有過磅時意見各執等情當憑該西商持平公論以資折中也 
[危橋可慮]  
　　○字林西字報言育某西人由江蘇鄕間遊覽而回致信於該報云鄕間各處橋梁多有岌岌之勢橋堍石塊類多殘缺不全詢之旁人云皆係鄕人所竊然橋上石塊旣缺則橋勢自見可危崑山一帶各鄕遭損尤甚所當亟爲整治云云按各處橋梁本所以利行人乃竟致巉巖　杌至於如此是誠地方有司之責也 
[錢市情形]  
　　○京師令歲銀價較去年每兩約跌一千有奇私鑄則較往年更盛以致市面有凈錢京票原串錢三種名止查凈錢係官鑪所鑄以之易銀較利於京票但此錢無多虛有其名而已京票卽錢鈔雖亞於凈錢而市上通行利其携帶捷便又無挑剔之苦故易銀可照行市至於原串則私鑄多而官鑪少每銀一兩較京票可漲一千有奇然京票雖便於使用若持票換取現錢則錢店仍以原串開發以取利是故私鑄雖不便於居民實有裨於錢店也 
 
 

Page 2

 
 
[小錢難禁]  
　　○未之所在弊卽生之年來各憲禁用小錢可謂雷厲風行不遺餘力然近來寍波市上每百文中仍攙和砂壳江鵝眼等錢約有二十餘文謂之兩頭尖節洋價又不見長貧民之吃虧不少市儈之獲利無窮爲民上者果用何法而可以弊絕風清耶 
[寍郡雜聞]  
　　○去秋年榖順成寗郡各鄕農靡不滿倉盈廩故入春以來鄕間敬祀靑苗酬神演劇到處皆然城市之蕭條反不如鄕村之熱鬧也○日來四鄕各有春臺之戯因此賭風大盛或集于陸或聚於舟鄕人趨之如騖盖以官憲耳目較遠故益無忌憚也○東鄕丁灣某氏婦夫死半載守志撫孤其姑屢截攺嫁婦不之允上月某日姑令同入城燒香行至半途視出衣裙勸其更換婦知被誘急卉母家央其兄弟拉姑評理始知姑將該婦已爵某甲且身價洋早經收用專待誘至甲家逼勒成事本欲控告轉念名分攸關僅令追出身價還甲了事云○寍郡各處塘河每屇清明前後城申各家往往雇船赴鄕掃墓絡繹不絕所謂上墳船也兼之名處航船一往一來屢有碰撞之事聞上月二十三日城中林姓之上墳船歸至叚塘地方與航船相撞始而口角繼則維舟于岸兩相爭鬥突出一不知姓名之婦人喝令衆鄕童以石亂擊上墳船舟子適中太陽穴備湧而倒航船見此情形卽所帆而逸該婦與衆童亦一開而散林姓卽延傷科救治一面飭地保查明何處航船及該婦之姓名再行理處云○去臘雖少雪而今春則多雨菜花豆麥俱極暢茂廣畝連阡濃靑無際農人咸欣欣然有喜色云 
[餘爐未息]  
　　○杭垣自二月二十二日豆腐巷大火之後祝融氏仍未返駕近日下城日有火警雖皆未曾成灾而風聲鶴唳令人驚魂不定二十五日五更時小橋頭某姓作坊失愼大己透屋幸有夜巡看見卽忙呼較滅然椽柱都己半焦二十六日上午錢塘門外之昭慶寺後又焚去草房一間幸未延繞該處地近松木塲香市十分熱鬧倘經延及其禍尚可設相耶餘則若武林門外之大街聯橋之烏龍巷口等處皆有虛驚一時記不勝記且每夜於更深人靜後常覺喧聲盈耳頗有神號鬼哭之意故居家者無不中心惴惴不能高忱而臥云 
[積賊破案]  
　　○杭之錢塘縣署與仁和縣署相對中間則杭府署也前日夜間錢塘縣署之宅門內獲一積賊事頗詫異該賊手携仁和縣燈籠不知於何時混進宅鬥直入內署竊得細軟等件藏之身畔出來時從某僕臥房經過見桌上有大錢一千順手携之而出不料剛至宅門錢串忽斷鐺然一聲錢落滿地該賊恐人疑問反高聲呼三爺取火照錢當有人携燈而出代爲俯拾忽聞某僕在房內高呌謂方纔桌上之大錢轉眼不見不知是誰竊去該賊聞而心虛送將未散之錢八百文置諸地上返身欲遁守宅門者見其形跡可疑上前盤問而言語支吾不能掩飾當卽搜其身畔贓物纍纍無可置辨遂卽稟官審問趙邑尊親自訊問該賊供係楚人名曾德貴向在大營疊膺保舉已有翎頂在身訊其育無同黨供有五人皆係武弁有都司外委之職其分贓共竊者名歐興邦與之同居一室行竊己二十餘次去歲臬署中所失之時辰表五只亦係所竊案中牽涉者共數十餘人且有現在差委者邑尊以交卸在卽不欲窮究故一面飭差起贓將該賊管押云 
[一印兩官]  
　　○新任湖北黃梅縣陶明府聞前署崇陽等縣事時卓卓有聲自接黃梅縣篆以來雖無異夙昔之精明而有麻木不仁之疾其謁上憲也旣不能拜跪其聽民訟也亦不能多言大吏恐其貽悮另委鍾明府襄理該縣事務凡出告示皆書特授黃梅縣正堂陶代理黃梅縣正堂鍾云云人遂傳爲一印兩官夫別駕賢勞太守坐嘯然則相助爲理固不足爲明府病而足爲明府慶也 
[請拘題目]  
　　○漢口信來謂月初興國州開考點名畢封門出題已冠係玉帛云乎哉一句是時文童數百人商同向宋刺史求情緣有某姓童因案羈禁兾乘考試時人衆藉以開釋刺史謂今日考文非理公事之時如欲爲該童緩類亦須俟考後再說諸童生見刺史不允意存挾制遂曰此已冠首題太狠我等皆不愿做須換題目否則將斃考也刺史見選事者僅數百人其餘己默坐動筆遂允重出諸童無可如何只得退下作文比及出案自第一名至五十名皆作玉帛云乎哉之文其作重出題者皆抑在後由是各文童皆自悔其孟浪云 
[温郡瑣聞]  
　　○二月初三夜三鼓後鐵井欄縣差王吉家不戒於火延燒四十餘家該處與縣署隣近故被焚者係書差爲多惟王吉之母年九十二歲兩眼早瞎是夜王吉又不在家此媼遂爾燒死幸水龍咸往灌救至五點餘鐘火始息○流氓祟福渾號阿痲兒兄弟數人如狼似虎其平日酗酒打架無所不爲上月初三夜鐵井欄失火殺焚之家均暫住鐵井欄宮尼菴內阿麻兒兄弟及流氓數人於初七夜齊至尼菴滋鬧寄居之各家威抱不平出爲理說該流氓等竟敢大肆吵擾聚衆相毆是以各家齊赴縣署喊冤石邑尊遂飭値日差役將阿痲拿獲立判管押並着該流氓交出史弟以及在事之黨否則定行血此等諭該惡棍一經押追閭閻莫不稱快也○去歲鼓樓下絲縚店失火間壁沈天盛襪店被陳壽郎搶去皮箱兩隻次日查獲陳壽郎之母跪泣求免當經地保理處遂在元坦廟演戲服禮已列前報今鐵井欄失火而陳壽郎故態復作遂將某甲家之錫瓶火箱等物搶去次日某甲得信卽至陳家搜出贓物携之而回人謂陳之怙惡不悛殆所謂下愚不移者歟○謝池巷黃老銀烟館前曾買一產業主蔡某間黃找價非一次矣上月十一日蔡某復欲找價因艱於啓齒遂言此次找後不敢登門饒舌謂子不信請視此指突至廚房取刀斷指其時吸烟人多有某乙欲奪其刀而所斷之指己在地亂跳遂用東洋參灌救而蔡某昏迷不醒旋經衆人理處勸黃出錢三千以爲蔡某養病之貲噫嘻蔡某何愛錢而不愛指也○各處典舖均以二分起息如當本過多則以次遞减温郡典鋪則無論多寡皆以二分三厘起息此與各處典舖已相懸殊且洋蚨進出又有盤剝出則每洋明抬十五文進則明减十五文卽一洋而已折耗三十文此貧民之所以受困也上年德曉峯方伯體恤貧民仿照蘇省隆冬讓利章程通飭各典减利放贖無如温郡各典非但不遵憲飭而且紛紛具呈蒙前太尊批以詳請藩憲再行定章迄今多時而貧民仍不獲稍沾實惠今年上憲委黃捕亷飭查各典貧民私議曰恐將來規費一送而此札仍爲具文則我儕之困其何日紓也○永嘉袝溪五十二都江山下寮地方於二月初三日聚衆械鬥當時鎗傷數人彈死一人業已赴縣請騐查此案兇手係洋鎗土匪寶非差役所能緝獲今石邑尊己飭値日總役往理或謂此等命案恐非三寸舌所能爲力也○麻行門大街某甲因賭輪洋遂服洋烟於二月十二日身死但贓家賭脚均是手藝中人死者之母赴縣請騐石邑尊已飭值日差理處不知能息事否○高子玉者頭戴綠巾而身列衣冠者也前居大南門外之柴巷以引浪蝶游峰近以好事多乖門庭冷落遂議遷於山角門內侯衙巷某姓屋此屋與某公舘近而高自遷巢後懸燈掛綵設筵演戯每夜必至四鼓後始斷嬉笑聲公館不堪其擾立請縣署驅逐石邑尊亦素聞高之名卽飭差押遷高遂將眷属暫遷於道署前新橋頭下聞該處之人亦欲請縣驅逐未知果否吁宇宙甚寬而彼偏局　若是亦何樂而戴綠巾耶○初五夜爲丁祭之期永嘉縣學祭獻畢枬溪生員某以昨肉不至遂同永嘉生員瑞安生員以及中山書院肄業之童生及諸無賴將兩廡供祭之豚搶一口以去夫大成殿重地也丁祭鉅典也而該生等竟欲效東方曼倩之拔氣割肉亦亘古所未聞矣 
[濬河善政]  
　　○寶山縣屬之吳淞鎭有河名蕰草浜年久失濬淤塞日甚以致舟楫不能往來關道憲邵觀察以水利攸閱特委幹員經辦濬河事宜已在四港口築壩戽水從事畚挶矣此舉也其利有三桔橰可以漑田則農夫賀於野利一也檣帆可以直達則商賈慶於途利二也宣洩得其節旱潦不爲災則頌聲作於下而政續著於上利三也觀察之功顧不偉歟 
 
 

Page 3

 
 
[禁止行人]  
　　○虹口白渡橋前擬增設木栅以陰单馬往来曾列於報兹悉該處於昨日築笆行人亦不能往來矣 
[橄欖打翻]  
　　○前晚七點鐘時英租界大馬路邵萬生門前有一賣橄欖之廣東人挑担而有躑躅街心忽被西人之馬車撞翻錚然有聲而担之磁瓶瓦罐早已打碎橄欖狼藉於地巡捕卽上前查看西人亦按轡下車見廣東人尚無重傷遂給洋三元而去倘係野雞馬車則必疾馳而遁矣 
[攅毆致斃]  
　　○前日午俊有勇丁六人身穿號衣在邑廟豫園後面五老峰相近處縱目閒眺旋有妙手空空兒挨近勇身欲攫物件被勇知覺一把扭住揮以老拳以六勇毆一人區區雞肋何足以當而傍人是是舅丁亦不敢爲魯仲連之解粉徒作劈上觀而已逾時勇去而所謂妙手空空兒者性命亦空空矣不知以後如何收殮也 
[行同梟獍]  
　　○物類中有梟獍焉是以子而食其父母者也乃竟有儼然爲人類而不知生我之勉勞其與梟獍相去幾何哉老閘大橋之北有鄕婦某氏生一予不務生業惟么遊蕩爲事時時向母索錢稍不遂意輙大聲詬詈昨日午前又因索錢不遂卽恚曰倘無錢給我我欲持刀殺人衆隣聞之咸抱不平趨而問曰爾欲殺何人耶抑将殺母耶於是知照該處地保同至某氏家捆縛其于懸於門前之大楊樹上觀者如堵某氏亦感隣人之誼卽卽雇木匠造木籠禁錮其子云 
[失愼卽熄]  
　　○昨晨本埠大南門外沙家石橋地方某姓家不戒于火燒去平房兩間拆毀四間幸卽撲滅不致蔓延也 
[英界公堂瑣案]  
　　○昨報列家丁捲逃一節據包探曹錫榮稟稱現寓大方新棧之孫孝廉報失小方箱一只軟箱一只内有銀三百兩及單夾皮棉衣眼鏡玉帶翡翠鐲監照廩貢照咨文等件查係家丁時福所竊旋在法租界小客寓中緝獲時福供認衣物等件係托小客寓夥張子卿押在恒德當鋪計得洋五十元置辦絨衫夾襖棉襖套褲等件計用去洋十二元尚存洋三十八元业無現銀惟咨文等及當票小方箱軟箱具在當將時張二入及贓带回捕房稟明捕頭同至法捕房派捕向恒德吊贓今將人贓送案請訊孫孝廉名毓林係內閣中書遣家丁管福投案聲稱現銀實未失去已由主人在大箱内尋見兹請领贓究辦時福俯首無詞張子卿供代時福當物是實然不知其是竊贓陳太守謂孫之銀兩旣未失去則贓已吊齊可見該包探辦公勤能著失主酬謝洋十元以示鼓厲再行具领贓物至當本洋五十元除起案之洋三十八元給償外再將時禍所辦之各件新衣補償當本隨判時福管押三月張子卿管押一月○蘇鄕人華阿四稱開小烟館有同鄕陶阿四鄭五福欠我烟錢十千有零向索無着反拐我六齡之孩現已尋見將陶鄭二人交捕送辦陶鄭二人同供欠華烟錢是實並無拐孩之事至烟錢則刻下無方措還平總巡捕頭稟稱華將陶鄭二人扭到捕房時則稱索欠無着反遭毆打並未言及拐孩之事陳太守謂華控拐孩毫無証據殊難憑信控烟錢更難准理惟陶鄭二人亦非安分之人各押七天以示薄懲○怡和洋行經收房租之西人馬禮適投英領事署訴稱虹口居信里内之房客龔正虎積欠房租洋二十五元半又林阿懹積欠房租洋十二元半屢收無着請照會革官提追等因司副領事據情照會陳太守飭差傳龔林二人昨據差稟龔巳傅案惟林不在家故令林妻投案馬禮遜带同司帳人投案申訴龔則認欠房租洋二十二元求寬限七日措繳林妻認欠數目無錯求寬限十日追丈夫歸家措繳銀洋陳太守商之司副領事准如所請○天津人瞿萬雲稱向滿春戯園唱戲之姚雲山索欠洋二十三元無着反被毆傷頭顱爲此訴捕拘姚送案姚供與瞿素不相識如何欠伊銀尖實因伊在我戯園吵鬧經管門巡捕逐伊出去伊不依以致爭扭自將頭顱碰傷投捕房揑訴伏求明察陳太守問霍被姚欠洋有無憑據瞿答稱姚向我暫借並未立據太守隨飭姚雲山明白具訢候過堂覆訊 
[來信照錄]  
　　○嘉屬秀桐兩縣交界之陡門一帶土客積不相能二月初七日圭民起意驅逐客同致有匪徒乘間生事燒燬客民草棚多處且有傷斃人民之事現在客民逃至嘉郡城內及新塍等處日至地方官衙門呈求伸理業憶撈獲浮屍五具經嘉興府縣籌欵安撫容民一面訪拿滋事兇犯惟事起他猝衆皆鳥合一時尚未得首要姓名因是人心未能鎭定謠言四起上憲現已委員分別確查妥辦此外並無殺人放火之案亦無砲船奉飭焚燬客民草房之事嘖舘前列數條恐屬以誰傳訛用特在聞請登諸報以歸核實 
　　鴛湖止擊人啓 
[奉酬松堂司馬見贈之作并次原韵以博一粲]  
　　○快飲清談四座春小樓觴詠樂芳辰琴書嘯傲陶元亮山水神仙賀季眞佳句風流傳絕域隆名雷貫震前人頻年槖筆天涯迥到此消除萬斛塵 
　　劍銘弟沈乃謙求定草 
[春歸卽事]  
　　○松風先雨到遊子適歸來地濕烟常起春深花自開鐘聲應潮上塔影壓雲隤臺上閒孤賞山山作意陪○白沙釣臺　高蹈芳蹤見典型飄然味道動公卿浮雲富貴原沖澹霽月襟懷尚潔清本自臨流觀物性豈因作餌鈞虛名嚮曾應詔朝天關造乞歸休逸志明○汾江道中書所見　朅來一片似瀟湘行潦餘波汛濫塲列艦連環成島嶼狂瀾澎湃失津梁珠樓畫閣憑空設金鈿雲鬟映水妝途遇賣花人盪獎相隨不覺入仙鄕○沙口遇淺　冬涸舟行澀此程停橈只待夜潮生暗流漸長人聲雜斷岸相依犬吠嘗來往百夫爭疋水縱橫一矢歷三更徒今識得征塗苦引睡無聊對短檠○卅六江樓晚眺　在三水　山勢碧聯緜諸江匯目前漁燈互明滅鴈字陡回旋風急揩天凈樓高得月先此遊非偶遇惆悵幾經年　曩曾經此○望筆架山　在清遠　山形如筆架矗矗排雲中衆壑陰晴異三峯幻化同飛泉垂練白野燒燭霄紅安得謝公屐憑陵萬里風○歸舟漫興　歸帆遇順風逐逐蒼茫中山勢忽然攺鄕單漸覺同遠天殘照暝深樹野燈紅囘望曾經處江寬讓釣翁○蚤發胥江在三水　酒中燈殘玉鏡臺　地名　薄寒破曉夢醒纔喜無風浪安心去突有雲山覿面來孤棹響沉輕霧裏清暾隱躍隔江隈計程中宿乖昏旦淹滯征途爲溯囘○藥州懹古　在羊城　樹石亭卒林鳥靜野氏導我尋丹井一潭秋水綠無痕花竹紛披散清影在昔劉王善雄談釆藥燒丹慕老聃延年幸得降王長猶欲分強號小南○豐湖　在惠州　硝山信美蹔忘歸烟艇夷猶翠合圍林間六橋連遠靄川涵半郭戀斜暉俟遊載酒詩情壯薄醉狂歌逸興飛魚鳥相親隨所適簫閒秋思在苔磯○元妙觀　宋代白王蟾修眞於此在惠州　白祖修眞處丹邱水抱門粥魚清晝響藥炊冷烟痕道範鬚眉古家風淡泊敦坐忘塵俗擾竟日憩羅軒○永福寺　在惠州　萬綠叢中寺迥峯結靜緣無生原法戒自在得眞詮趺坐長松下罷叅寶澍前散花空色相蜂蝶浪流連○朝雲墓　在惠州　長作西湖主艱虞萬里來靑山權息影紅紛解憐才秋老零封樹碑殘半蝕苔幽魂覊嶺嶠塔畔水禽衷○六如亭　在惠州　達觀雖會悟館訣暗姜凉人世浮生夢夜臺薄命傷翻憐悲玉局解脫證金剛來去何慷慨事存仗女郎 
　　珠江杜鳳岐分農琢錄舊作 
[代收轉解賬捐數目]  
　　○壽州王陽關桂恪仲通守經募號釐銀號九家捐銀一百兩督銷公所官鹽行十二家捐銀一百兩李省吾捐洋十員無名氏衍慶堂至德堂三戶各捐洋四員明德堂捐錢二十千文存愛堂畊餘堂二戶各捐錢十千文壽　堂捐錢八千文以上共銀二百兩洋廿二員錢四十八千文由壽州陸君樹臣交乾昌信局函寄來滬合作規銀二百五十九兩八錢八分三匣因敝處早經停止當卽如敷轉解湖州仁濟常粥廠理合聲明 
　　上海電報局收解處同人公啓 
[浙省撫轅抄]  
　　○二月二十六日通判劉舜年　知縣顏培方均奉委會同照料各處電線工程差　候補巡檢吳琦稟知藩司委署錢塘典史事叩謝　從九品周袞稟知藩委管理貢院差　府照磨吳贍辰上五叚　縣丞李榨震居山　張紹齡錢塘門　主簿胡有燦鳳山門外俱稟知　臬委保甲差　○二十七日善廣稟知解黃茶赴都稟見卽辭　正任德清縣新市巡檢周濡稟知藩司飭回本任叩謝　候補徒九品俞廣潤辭赴松陽厘局 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第三百七十九號]  
[光緒九年二月二十四日京報全錄]  
　　宮門抄○諭旨六道錄前○發抄　旨五道○尚書廣　奏據實具奏摺○大臣劉　奏遴員接署邊冲同知片○廣西撫倪　奏揀昌署理知縣片○又　奏前任學致聲明及新任幕友摺○又　奏爲援勦越南邊匪出力員弁請　旨彙將摺○學政詹　奏報到任日期摺○學政秦　奏交卸日期摺○二月二十四日理藩院鑾儀衛光祿寺廂黃旗值日無引　見○恭王病痊請　安○莊玉假滿請　安○怡王謝議叙　恩○八額駙稽查中左門覆命○馬蘭鎭總兵文秀請　訓○察哈爾都統謙禧到京請　安○熱河副總管世序到京請　安○召見軍機　文秀　○發抄　李鴻章奏天津機器局六七兩年動用經費請銷奉　旨該衙門知道單併發欽此○又霆軍需用軍火仍請飭部照案撥給奉　旨戶部知道欽此○又津海關人十九結洋稅收支數目奉　旨該衙門知道單併發欽此○又恭端天恩並陳交卸起程日期奉　旨知道了欽此○孫宗錫奏接任貴州學政謝　恩奉　旨知道了欽此　○○吏部尚書臣廣壽等跪　奏爲查明據實具奏仰祈　聖鑒事竊光緒九年正月十六日奉　上諭御史劉恩溥奏叅給事中張觀準內務府大臣俊啓劣跡昭著請旨懲處一摺着派廣壽會同都察院堂官按照所叅各節確切查明據實具奏欽此當經臣等揀派科道並吏部司員會同逐欵確查旋經總管內務府大臣俊啓聲覆送到張觀準原信二件臣等以張觀準所遞說帖情節不符又不將俊啓覆函呈出奏請將其先行解任正月二十九日奉　上諭廣壽等奏遵查給事中張觀準等叅欽請將該給事中解任一摺戶科掌印給事中張觀準着先行解任聽候傳訊欽此旋據張觀準將俊啓原信並另具說帖一併呈遞與俊啓原文大致尚無參差臣等查此案緊要關鍵自以有無挾制賂遺及是否劣跡昭著爲重至帷薄之私事涉暖昧易滋誣衊卽有謠傳臣等亦碍難窮究應請無庸置議謹叅閱供詞並將臣等查訪所及擇其較有可據者敬爲　皇太后　皇上陳之查劉恩溥原奏張觀凖職司言路向俊啓借銀一萬兩意存要挾俊啓慮挂彈章饋銀一千兩畧塡慾壑等語據俊啓文稱上年十二月張觀凖因年節需用孔亟函商借銀二千兩並無一萬兩之多旋卽覆函拒絕接有張觀凖回信並將原信二件咨覆前來臣查閱張觀準信內有通挪兩竿祈交恒興銀號或恒和均可自行走領以避風聲並稱俟啓之事微細深知等臺在張親準職司風憲不知自愛率意通借己屬有玷台職迨所求不遂輒復微詞恫喝兾遂貪謀原叅謂其意存要挾實非無據至俟啓與張觀準若無深交揆之人情斷難貿然告貸臣欵其所呈張觀準原信有迭承雅意之語來並未置辨而俊啓覆書亦自稱素有熱腸　平日財賄交通已無疑義此次張觀凖爲無厭之求俟啓乃行拒絕仍不敢立時舉發厥罪維均且俊啓自任丙務府大臣以來趾高　揚營建房屋達巷連衢樓臺相屬物議沸騰均謂其有踰定制土木之工至今未已侈于自奉極欲窮奢並聞其粵海任內應交之欵尚未交清是其營私玩公已可槪見參考輿論聲名甚屬平常實于內務府風氣大有關繫相應請　旨將戶科掌印給事中張觀準肇行革職至俟啓係二品大員應卽何懲處之處伏候　聖裁又原叅張觀準代倉匪張六營謀脫罪一節查宗人府送到嵩溥　供與張觀準所遞說站均稱並無其事究係一百之詞未足憑信應俟張六緝獲之日另行議結所有臣等確查綠由理合恭摺具陳伏乞　皇太后　皇上聖鑒謹奏奉　旨巳錄　○○劉錦棠片　再鎭西撫民直隸同知長贇據報在任丁親父憂所遺員缺查係極邊中要亟應遴委安員前往接署以重職守查有花翎補用同知先換項戴甘肅補用知縣李佐興心地明白辦事穩練堪以委置除由臣檄飭遵照外謹會同陝甘總督臣譚鍾麟烏魯木齊節統臣恭鏜附片具奏伏乞　聖鑒再該員長贇丁憂供結據署鎭迪道陳寶善詳齋到臣行營經臣咨會譚鍾麟查核照例具題合併聲明謹　奏軍機大臣奉　旨知道了欽此　○○倪文蔚片　再興業縣知縣左炳壎署事期滿照章撤回所遺員缺查有本任融縣知縣計崇光公事明白才具開展堪以委赴署埋據蕃臬兩司會詳前來除檄飭遵照外理合循例附片陳明伏乞　聖鑒謹　奏軍機大臣奉　旨知道了欽此　○○厪西巡撫臣倪文蔚跪奏爲查明學政差滿在任聲名辦事及新任學政幕友人懲循例具奏仰祈　聖鑒事竊學政差滿例應將在任聲名辦事若何查明具奏又新任學政延請閱文幕友人數姓名例應由臣稽祭奏　聞歷經遵辦在案伏查廣西學政秦澍春於光緒五年十二月初十日到任先後舉行各府廰州属歲科兩試情形業經前撫臣慶裕查明具秦在案本年考桂林府屬歲試並壬午科鄕試考錄文武遺才關防嚴密去以公允士心悅服玆屇差滿新任學政詹嗣賢於光緒八年十二月十七日接印任事秦澍春交卸後卽日起程所有差滿學政在任聲名辦事理合循例據實恭摺具奏並將新任學政詹嗣賢閱文幕友人數姓名籍貫繕具清單敬呈　御覽伏乞　皇太后　皇上　聖鑒謹　奏軍機大臣奉　旨知道了欽此　○○廣西巡撫臣倪文蔚跪　奏爲防軍歷年援勦越南邊匪屢克堅巢生擒逆渠先後在事尤爲出力文武員弁欽遵迭次　諭旨併案彙獎恭摺籲懇　恩施仰祈　聖鑒事竊照統領邊防各軍記名提督黃桂蘭遇缺題奏道趙沃等節次出關攻勦越南邊匪戰功送著光緒八年七月間遂將逆渠陸之平生擒臣於八月二十二日專摺馳陳先後詳細情彩聲明上年調任撫臣慶裕兩次奏准存記保獎之尤爲出刀文武員弁併歸此次申請獎叙案內彙開續奏欽奉　諭旨准照所議辦理當卽恭錄轉行各該防軍欽遵在案伏查粵西出師援勦越南首尾四次計時十有餘年士匪如吳亞終黃崇英等叛將如李揚才等勢准浩大皆不過數年而定獨逆渠陸之平一股合黨最先稽誅最久其桀黠之材足以煽造黨類其狡詐之術足以邀買人心倐散倏聚旋撫旋叛實爲諸匪中狡毒渠魁逮提督黃桂蘭等接統邊防以後迭奉　廷旨指名陸之平悉力搜勦於是激勵將士分道出關奮迅圖功旣解保樂之圍旋有隴岩之捷而味　白站雄武那油蘇雨板懹等處老巢一律掃蕩陸之平妻子就弋黨羽破散其勢始孤當經調任撫臣慶裕兩次奏明蒙　恩記獎各軍將士備聆　諭旨無不感激用命誓當擒渠掃穴以報涓埃旋值越南海防事亟匪有幸心臣接任撫篆仰承　廟謨剿撫並施期斷勾應而固籓籬遂有添派趙沃分軍合勦之舉其黃桂蘭等督飭所部併力搜山益如奮勉當夏秋之際淫潦盛漲炎署鬱蒸深林密　糧遵艱阻各軍將士以及支放轉運員弁無日不馳驅暑雨泥淖中寢興莫定幾飽不常凡越南宣光太原凉山北寍高平等省無山不搜無穴不窮卒能仰仗　天威幸將逆渠陸之平生擒正法各股種餘孽未清亦皆聞風胆寒思就招撫而各軍將士員弁歷年馳驅効命之勞艱苦從事之况詢諸老於戎行之人皆稱身所未經目所未見實屬異常勞績迥非內地勦匪可比者也玆據各該統將並在省司道將應保文武員弁開單詳請到臣悉心查核大加删减谨卽繕具清單籲懇　恩賞此次用軍計及三年記獎計及二次前後擒新克捷併作一案列保所開人數合之稍覺其多分之仍見其少委皆核實並無虛冐方今邊防尚警伏莽未清行賞勸功實關　聖主鼓舞羣材之用合無仰彵　天恩　准照獎以旌前勞而勉後効出自　逾格鴻慈除將千把以下各員弁另行繕單咨部核獎外所有遵保防軍歷年援勦越南邊匪屢克堅巢生擒逆渠先後在事尤爲出力文武員弁併案彙獎各緣由理合會同署兩廣總督臣曾國荃廣西提督臣馬子材恭摺具陳伏乞　皇太后　皇上聖鑒謹示謹奏軍機大臣奉　旨該部議奏單併發欽此　○○廣西學政臣嗣賢跪　秦爲恭報微臣到任日期叩謝　天恩仰祈　聖鑒事竊臣蒙　恩簡放廣西學政於九月初三日跎聆　聖訓後遵卽束裝就道于十二月十四日行抵廣西省城十七日准前任學臣秦澍春將學政屬防文卷委員齊送前來臣當卽恭設香案望　闕叩頭褀領任事乞伏念廣西地處邊隅學政職司稀鑑如臣愚味懼弗能勝惟有恪遵　聖訓嚴密關防整頓士習固不敢姑息而滋弊竇尤不敢疏忽而屈人才矢愼矢公以冀仰答　高厚鴻慈於萬一所有微臣到任日期除照例恭疏　題報外理合具摺叩謝　天恩再臣洽涂經過地方祥霙迭沛民情安榖堪以仰慰　宸厪伏乞　皇太后　皇上聖鑒謹奏軍機大臣奉　旨知道了欽此　○○廣西學政臣秦澍春跪　奏爲恭報微臣交缷日期仰祈　聖鑒事竊臣於本年三月間曾將歲科考試一律完竣情形奏明在案嗣於七月九月考錄文武遺才並正案各生員送應文武鄕試均各依次蕆事各學內所舉優生亦經會同撫臣考取如額業於十一月二十八日併疏恭報任滿循例具題各在案茲新任學臣營嗣賢口經到省於十二月十七日接印臣謹將廣西學政關給及文鄭等件委員齎送衹領訖臣卽于是日缷任拜摺後卽捷起程北上恭覆　恩命所有微臣交缷廣西學 
 
