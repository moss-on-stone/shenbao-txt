# 1909 - 242 - 4913144

 

Page 1

 
 
   
 
 

Page 2

 
 
上諭 
　　監國攝政王鈐章　七月二十二日內閣奉上諭護理兩廣總督廣東布政使胡湘林奏因病懇請開缺一摺胡湘林著準其開缺欽此軍機大臣署免奕劻世續張之同假鹿傅霖那桐 
代論 
[憲政編查館奏議覆考察憲政大臣于式枚奏陳諮議局章程權限摺（續）] 　　六議決本省單行章程規則之增刪修改事件。查全國通行法律。須由欽定頒行憲法大綱。早經揭明宗旨。惟各直省之風俗習慣不同。不能無特 
 
 
 

Page 3

 
 
別之單行法。如違警律中。各省得定違警章程之類。而施行法律之細則。各省情形不一。亦不能不令各省自定。如地方自治等章程。施行細則之類。凡根本於國家法律之單行章程規則。屬於督撫權限內者。自應由諮議局叅與。以收集思廣益之效。究其範圍有限。非所謂參與國家立法之全權也。原奏所稱諮議局居然有叅與立法權者。未免視為範圍太廣矣。七議決本省權利之存廢事件。臂如全省自有之公共產業。欲為變置移易。即為關於本省之權利存廢。此種事項。全省利害所係。自不得不鄭重視之至。業經法律規定及奉旨允準者。自不在諮議局應議之列。此可無庸疑者。八選舉資政院議員事件。此即遵奉諭旨諮議局為資政院預儲議員之陛也。臣等已會同資政院奏定院章第十一條內載明。各省諮議局議員互選後。由該省督撫覆加選定。咨送資政院等語。是選舉之權。雖肇端於諮議局。而仍受成於督撫。與原奏所稱資政院議員。即為諮議局所選舉者。究屬有別。況資政院議員欽選互選。各居其半。凡王公世爵及京朝官。均可由欽選為議員。各省諮議局所互選者。第居得半之數。而並非其全體。是原奏專謂為諮議局所選舉者。由未詳查資政院前奏章程。遂有此議。九申覆資政院諮詢事件。立法之始。不能詳查各省之習俗。以資叅考。曰申覆者。則必資政院有所諮詢。該局方可建議。查資政院議員既不盡由各省諮議局推選而來。至諮議局議員更不能與資政院相為左右。組織既有不同。權限亦復互異。謂資政院即為各省諮議局之全體。已不盡然。今謂諮議局即屬資政院之分體。更以誤會矣。十申覆督撫諮詢事件。督撫對於庶政。本有主持之權。而有時或欲周諮博訪者。則行政官有芻蕘之詢。諮議局即不能無一得之獻。究之採納與否。憑諸督撫。夫亦何至有原奏所稱聽地方指揮政令終至下終之慮。十一公斷和解本省自治會之爭議事件。地方下級。各圖自治。事務所至。或不免有權限之衝突。各國於下級自治會之爭議。大都由上級自治會公斷和解。現定地方自治章程。府廰州縣之上。別無統一全省之最高自治會。諮議局既為全省與論之代表。自應歸其處理。然祇處理自治會之互相衝突。若自治會與地方官之衝突。則仍屬督撫主持。諮議局即有所見。亦但能建白以備督撫之叅考。夫何至如原奏所稱有裁判地方行政之權。十二收受自治會或人民陳請建議事件。督撫為國家行政之代表。有應行專決者。如軍事外交裁判等事。斷非議員所能干涉。但以人民各具國家思想。茍實有所見不妨上書陳請。定例在內由都察院代奏。在外由督撫代奏。已開其例。其必以諮議局代為陳請建議者。因表示衆意所在。以備督撫採擇。其裁奪之權。則仍統諸督撫。諮議局固不得強督撫以執行。又何至如原奏所稱有不問為國政為民事。一切均納入範圍之權。此外如原章第二十七條所稱。諮議局遇有督撫侵奪權限。可呈請資政院核辦者。似為權之過重。不知侵奪云者。只限於諮議局應行議決之事。督撫於議塲不許其議決。是之謂奪其議決權。非云議決之後。督撫不與施行。即謂之侵奪權限也。又如原章第二十二二十三二十四等條。係就諮議局所議與督撫或合或不合事件。定其辦法。其各執一見。不能解決者。由督撫將全案咨送資政院。以待決定。而資政院議決事件。均須請旨裁奪。則是可否予奪之柄。仍在君上。固不出大權統於朝廷庶政公諸與論之本恉也。且臣等會同資政院奏定院章第二十三條內。載明各省諮議局與督撫異議。或此省與彼省諮議局異議事件。均由資設院核議。而關涉某省者。該省諮議局所選出之議員。不得與議等語。是於此等流弊。早已防範綦嚴。原奏所稱諮議局與督撫相持。上之資政院裁判官乃原告所舉之人。似不然矣。且以資政院核議請旨之件。遽謂。之為裁判權。是混議院議決與法定裁判為一事。裁判之真義。殆不如此。又況用人之君上。議院不得干預。欽定憲法大綱中。早經明定。又何至如原奏所稱有任免督撫之權。即原章第二十八條所載。本省官紳納賄違法等事。準諮議局呈控者。實因中國幅遼闊。交通機關。又未便利。各省官紳中固不乏束身自好之人。而或操守難信。糧稅逾額之徵收。公欵非理之濫入。以及舞弊營私骫法徇情者。皆在所難免。非得人民指摘。則害馬不去。羣何由安。且本條所載有以上情節。諮議局尚須指明確據。方可呈候核辦。則發動之機。雖在諮議局。主持之權。實在督撫。何至如原奏所稱與督撫監督。權力相較輕重懸絕乎。原奏又稱議員在議塲。如有輕蔑朝廷情形。及有狂暴舉動者。不過停會解散除名。因疑為處分過輕。不知會議時。議員言論如有失檢。議長即應止其發議。違者得令退出。故僅因發言不常。未必。即成法律上之犯罪。此各國議院通例。諮議局章程第三十九條。即援以規定也。議員如有以所發議論。在外間自行刋布者。自應照各本律治罪。至狂暴舉動。議長不能處理者。督撫有令其停會之權。其應治罪與否。自可以當時在塲狂暴之現狀為斷。設於言論衝突。至於毆傷。亦應照毆人律例治罪。所謂輕縱者亦未必盡然。他如現行犯罪。亦得逮捕。會於原章第四十條內聲明。是議員果有犯罪確據。及為議員以後。有品行悖謬營私實跡者。督撫即當凜遵前年九月間諭旨。斷不可使品行悖謬營私武斷之人。濫廁其間。隨時斥退懲辦。斷不至如原奏所稱假諮議局為護符。使之肆無忌憚也。原奏又致慮於議院攻擊政府。查憲法大綱所附議院法要領。內載行政大臣。如有違法情事。議院祇可指實劾。其用舍之權。仍操之君上。不得干預朝廷黜陟之權。此又俟之議院成立以後。與今諮議局無與者也。臣等所謂該大臣原奏各節有不免誤會者此也。總之諮議局為採取與論之機關。予以決議權者。所以冀逹情通隱。圖省治之改良。督撫為督率行政之機關。予以監督權者。所以冀救弊補偏。期政務之統一。而 
 
 

Page 4

 
 
二者之分際。均以法令為依歸。在諮議局固不能出法令之外。為非理之要求。卽督撫尤須持法令之平。為適宜之處理。官紳有相為治之功。而無互相猜忌之患。此臣等上年擬訂諮議局章程。所以恪遵歷次大權統於朝廷應政公諸與論之旨。斟酌至再。以期無弊。而該大臣審慎遲廻。猶復過為疑慮。故不能不重申法意。以期與天下共曉也。惟是謀事最難於圖始。徒法不能以自行。現屆預備之第二年。尚在辦理選舉。今歲九月方為各省諮議局第一次開會之期此後按照清單。遞年籌辦。行得其道。則循序漸進。上理自可日臻。行失其道。則動輒齟齬。大局或虞紛擾。得失之機。間不容髪。惟望凡百臣工。以及十庶。均能和衷共濟。開誠布公。臣館更當隨時隨事。遇有紛岐侵越之處。力為指正。請旨辦理。庶幾朝野交勵。上下相維。此八年中。實行預備。一屆頒布召集國會之期。自有實效。而無流弊。以上慰聖主孜孜求治之懷。下慰薄海喁喁望治之願。不至良法美意。徒以推行未善。而為四方萬國所非議。此尤臣等殫誠竭思而願與內外臣庶朝夕共勉者也。所有遵旨議奏綠由謹恭摺具陳伏乞　皇上聖鑒訓示謹奏 
專電 
[電一（北京）] 　　度支部奏請再通電各省海軍勢在必辦所需經費須賴京外協籌各省能得若干妥籌迅覆 
[電二（北京）] 　　寄諭滇督李經義有人奏滇藩沈秉堃才欠開展難以勝任著該省察看據實奏覆 
[電三（北京）] 　　攝政王諭令軍機處憲政館將關於新政各摺片照錄送府 
[電四（香港）] 　　洵貝勒薩攝督明日（二十三）可到香港港督詢據駐滬英領電復與滬道商定以王禮接洵貝勒以海軍大臣禮接薩提督鳴礮致敬 
[電五（杭州）]  
　　昨今兩日召集諮議局議員會選推定議長沈鈞儒副議長陳黻宸陳敬第 
[電六（寗波）] 　　甬上　明銀行定二十八日開市 
[電七（東京）] 　　韓國銀行股分已招二十五成馀 
[電八（東京）] 　　美國人。七百人將於西歷本年十二月至日本遊歷。日本外務省現正準備招待 
緊要新聞一 
[度支部清理財政之為難北京]  
　　○度支部奏定清理財政章程。原有京內各部署欵項均歸本聞收發隨後再行捐益等語然如外農郵各部。經費極充。至今未聞託出。惟民政聞。已將全年收支各欵奏交該部。計每年短少三十馀萬。近陸軍部。亦以全年收支各欵奏請交部。蓋陸軍出入之費最巨。故不敷亦最巨。度支部以清理財政以來清出之欵迄今尚無成數而應增之欵則反陸續而來遂致萬分為難加以奉諭飭籌海軍經費無米為炊徒嗟仰屋連日澤尚書邀集各堂暨財政處司員。在部會議補救之法。仍是一籌莫展。澤公因此大有畏難而退 
[電寄川督速𠞰深山夷匪北京] 　　○川督趙爾巽奏陳淺山夷務一律肅清原摺已載前報惟深山夷匪尚未平靜原定秋後入山進剿日前軍機處電寄趙督。略云寗遠夷務為患多年逞此得手之時速進深山。期可剿滅。但勿稍操切。致牽動淺山。已平各匪。羣超勾結。是為至要 
[電諭駐藏大臣準添叅贊北京]  
　　○駐藏大臣聯豫趙爾豊請添叅贊幫辦暨政府議準添簡參贊一員等表會紀前報現悉此事已由軍機處將欽奉上諭。電寄趙爾豊趙爾巽聯豫溫宗堯四大臣。文云電奏悉藏事急迫添設駐藏叅贊自難再緩惟駐藏幫辦。已有多人人。數過多轉慮事權不一應於馬亮溫宗堯二人。酌定一人當駐前藏。不必另衙。叅贊已簡錢錫寶矣。馀照所擬辦理 
[禁衛軍籌辦第二期事宜北京] 　　○禁衛軍第一期應辦各事原定於六月杪辦齊現已次第辦竣昨經總司訓練大臣濤朗南貝勒捕凈軍。知照諮議突發性聾侗將軍。及哈漠章徐致善章適駿田𤣏章文華各員。迅於日內將第二期應辦各事籌議妥。辦 
[海軍處奏獎留學海軍學生北京] 　　○留學英國海軍畢業生。吳振南等經江督咨送到京由籌辦海軍處考騐合格。奏請優獎。茲將其姓名籍貫錄後吳振南。江蘇揚州府揚子縣人朱天森。江蘇揚州府甘泉縣人以上二名取列優等擬請旨以守備儘先補用建廷。福州駐防廂白旗漢軍安鼎佐領下人林國賡。福建福州府侯官縣人以上二名取列上等擬請旨以守備補用。 
[學部憲政研究所成立後情形北京] 　　○學部憲政 
 
 

Page 5

 
 
研究所。成立後嚴寶兩侍郎以身作則聽講極為認真現以本部各司員入所聽講者仍屬寥寥特手定罰章兩條。俾共遵守一有島布而不入所聽講　扣其烏布。一散走人員不常川入所者扣其津貼。業已標諭講當自此該部各員必不敢稍有懈怠矣 
[閩省大員入京調驗類誌蘇州]  
　　○閩督松制軍。屢被言官參劾謂其沾染嗜好故外間頗有更動之說松督聞之憤甚逕自上摺請予入京調騐。茲聞制軍已接政府來信。準如所請。前日特命瀛眷先 
行附輪回京松督則約八月中旬起。節督篆即請以樸將軍兼。署 
　　又聞漳州道何成浩。觀察煙隱甚大晶吸兩馀前次調省查騐七日乃以藥酒抵癮現為禁煙大臣訪悉。前日電致松督指調回道入京察驗。聞松督已電知該道一俟省委接署卽當束裝起行（此節略見前報專電） 
[京師近事]  
　　御前行走振貝子。前日上一封奏。探其內容係條陳日本政治施行方法。並現在設治情形。全摺約千馀言頗能發揮盡致 
　　政府因西寗辦事大臣前經電稱逹賴喇嘛於五月二十六日。由塔爾岢起程。現在沿途地方官尚未將逹賴行程報明究竟逹賴已否回藏。特飭理藩部電詢四川總督。確切查明。趕速復部。 
　　津浦鐵路北叚總辦慮義堂。觀察祖華日前由津來京稟見督辦聞係稟覆到差後聞查北叚一切事件。并有自請辭差之說 
　　度支部。澤公因清理財政事宜需人佐理現擬奏調農工商部參議上行走楊副郎壽楠。兼在度支部參議上行走。俾得贊襄一切 
　　農工商部。溥尚書為振興實業起見已採用高等實業學堂監督袁勵準條陳在該堂內添設礦學一科。并擬通飭各省勸業。道多設礦務學。堂以為擴充全國礦業之預備 
　　陸軍部與法部。會商充軍人犯發遣事宜向歸陸軍部驛站遞解現陸軍部議將驛站實行裁撤。所有發遣軍流人犯。應劃歸法部自行變通遞解。聞兩部會商已有端倪俟將舊叅宗卷調查畢事即可商定辦法 
　　陸軍部。派員帶領陸軍測繪學堂中央珽學生。前日乘坐早車。開赴瀾州。在該。州左近地方。實地練習測繪事宜。聞陸軍部限定該班各生須練習一百天始能回京 
　　上月吏部甄別期滿膡錄。分列三等最優等保以八九品錄事已於六月二十五日奏補　　擾　。四十名。中等三十馀名。現經文選司辦妥優等舉貢以田縣州同監使分省試用生員以縣丞府經縣主簿州吏目分百試用　等分別註遣以雙月二缺後選有不日即行出奏。 
　　　理院。正卿昨與檢察王廰丞刑科許推丞商定嗣後解到各項案件無論刑事民事。到院後即由檢察查核。移付各科。立行審訉。不得過三日之限。 
　　學部。近因各省所設之法政學堂。多有不照部章辦理者殊於憲政前途大有阻礙且設立此項學堂原為造就人才整頓吏治起見尤不得敷衍了事昨特通咨各省。應即切實整頓。概遵部章辦理。 
　　郵傅部。徐尚書以中國鐵路修築將遍。所用各工程局及管理人員除川漢粵漢浙江福建江蘇等路係中國人外馀皆聘用外人。合計每築一路。外人所收馀利為數不貲。且常生出種種糾葛決計推廣鐵路學堂。嗣後築路概用華人任事。 
　　內務府。各大臣因官內當差之秀女類多粗笨不堪刻議設立教育秀女學堂即。邊拔內務府三旗之幼女。送入學堂教育禮節。及普通女學知識。並釐定畢業期限俟畢業後分別撥入宮內當差 
[西報譯要]  
　　滿洲間島條約簽押。字林報載二十一日東京電云滿洲各問題及間島爭端條約已於昨日下午在北京簽押。一俟報告日本樞密院後即將於星期三日宣布間島條約內有一欵。係約定將中國某三鎮。開為通商口岸。間島之天寶山礦產。約明由中日兩國合辦。東京各報皆嘉許以上條約之善 
　　會計洋員忽失踨跡。又載二十五日香港電云九廣鐵路。中國叚內之會計洋員賴愛脫君。忽失踨跡。現已報告警察署查訪文滙報載二十二日香港電云九廣鐵路之會計洋員賴愛脫君失踨後。檢查賑欵。缺少洋五萬元有奇。現經警察查悉該員已乘天涯九郵船他往。 
　　郵傅部請收回船港管理權。又載二十二日北京電云郵傅部奏請將各通商口岸管理船港事宜。由海關分出。歸郵傅部管轄。以減總稅務司之權。那相贊成此議 
　　中國海軍根據地之預料。又載同日福州電云洵貝勒薩軍門抵此。查閱製造局。據彼等之言諭測之似將以三門灣為海軍根據地。蓋其形勢在三都澳之上。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[考察憲政大臣于式枚奏各省諮議局章程權限與普國地方議會制度情形不符摺] 　　奏為各省諮議局章程權限與普國地方議會制度情形不符據實貝陳恭摺仰祈聖鑒事光緒三十三年九月十三日欽奉　上諭前經降旨於京師設立資政院以樹議院基礎但各省亦應有采取與論之所俾其指陳利弊並為資政院儲才之階將來資政院選舉議員由該局公推遞升等因欽此三十四年六月二十四日欽奉　上諭諮議局為采取與論之所並為資政院儲備議員之階議院基礎卽肇於此凡我士庶均當共體時艱同攄忠愛勿見事太易而稍涉器張勿權限不明而致滋侵越等因欽此恭繹諭旨職權範圍昭揭無疑憲政編查館原奏所稱各國皆設上下議院於國都卽指資政院也又稱其下直接地方議會即指諮議局也諮議局章程。自應查照各國地方議會之制不。能假中央國會之權。普國地方各議會制度情形臣已專摺分別詳晣具奏國會為叅與立法之地而地方議會僅叅與行政之一部無立法之權於國家行政得述意見而不得決可否於自治行政得決可否而不得與執行其決議之不適於法者長官例得禁止蓋國會得審查法令之適法不適法而地方議會所決議其審查即委之行政長官此地方議會之權限最不同於國會者也。若行政訴訟及其他爭議地方不能決者則詣王國高等行政裁判所亦可取決於國務大臣而不得控訴於上下兩議院以國會並無裁判官吏之權蓋國會既間接監督行政若又有裁判權則地方議會聯絡呼應刦持中外大臣政權盡弛不復能統一矣今細核諮議局章程條文及案語直以。資政院為一國行政最高。裁判之司。而諮議局產於一省行政唯一監督之地。又內外聯絡呼應不問為國政為民事一切納入範圍之中既顯失諭旨本意且現在預備時代改革未定中央政權惟恐少統一堅強之力而國民識政體知法意富經騐者極少驟以此龐在政權之地方議會橫立於政府與國民之間縱使被選者皆非營私武斷之人。而一國政權。已落於最少數人之手。其為後患何可勝言原奏謂仰體聖訓博考列國立法之意今以章程仰證諭旨既已名實相違而徵之各君主立憲國制度情形無類此者原奏謂立憲各國無不設立議院代表與念論又謂議院乃民權所在各等語夫民權者以哲理言之則民彝民直之謂也以法律言之則有條件可指者也與論則國民意思之發為是非者也為全國人之意思不可一一盡問而徵之而後有代表之意諸國憲法諸家學說所謂代表國民全體一則非一部分人之私意一則見議員不可徇一部分人之私意雖無委任受任之分自有客體主體之別論國權者有君主主體國民主體國家主體。未聞有議院主體也。卽英國號稱議院政治法美實行民權主義而所謂民權自在國民全體今以民權解與論而以議院為所在之地既在矣舉而措之而已何用代也對國家則得以民權抗政府。對國民則又曰既在議院矣。代表且非訓示所能束縛。況居所在之地直行所在之權。又豈與論所得而左右之哉。原奏謂民權者言之權非行之權而第三十條按語乃曰資政院應實行其解決之權諮議局與督撫不得加有異議夫言安得有權一言出而不許異議。此其權強於執行者遠甚。專制之主不過言莫予違凡言之有權者皆於主動者也原奏又謂議院攻擊政府但有言詞普魯士日本憲法明載任免之權在於其君等語查日本憲法不認議院有彈劾之權普國憲法彈劾一條以無特別法律之故僅存具文始終未嘗實行今資政院即為中央議院。是得攻擊也。而又得裁判地方行政。則原告與法官同為一人矣。受裁判者尚有倖乎。此在民權主義之國亦未嘗以最高行政裁判權與彈効權同歸一處今以君主國未成議院之資政院乃有此權而佐以諮議局之攻擊督撫則中外大臣皆重足而立矣原奏又謂諮議局之設為地方自治與中央集權之樞紐夫地方自治者對國家行政言之也中央集權者對地方分治言之也分地行政而仍受統督認中央其行政仍國家行政也在地方初級純以自治為主而於國家行政則為受委任在地方上級則純以國家行政為主而於地方自治則為司監督此監督權。即國家行政與地方行政之樞紐也。而中央政府總監督全國行政無論上級下級國政自治莫不奉行此總監督權。即地方分治與中央集權之樞紐也。今以諮議局當之耶將合地方之權歸之資政院則資政院既為中央國會又為中央政府矣。將移督撫之權以歸之中央政府耶則諮議局既為中央政府之分體。而又自合於中央國會。不受政府干涉以賣中央監督權。直民主聯合國中一國家之資格矣。章程第三章常駐議員若云比普國日本之參事會則參事會以行政長官為議長以高等行政官為議員皆國家所命官吏也。此外乃參以民選名譽職。然不過數人而已。並無薪俸津貼其職權以裁判行政事件為最重故普國於府則由國王以明法者一人習政者一人終身任之其民選名譽職共四人於省由內務大臣任命高等行政官其民選名譽只五人日本府縣興普國省制同其民選名譽職至多如東西京大阪三府只八人蓋由議員不必盡有法律政治資格故選有資格之人為常駐之員若云比普國各種委員會則委員會不與國家行政調查自治事務而已若與國家行政相涉。未有不以國家官吏為主。而參用議員者。且省府委員會甚少以有專官也今諮議局自設局立長專行其職而非會期中委任協議之權又在議長是明以開會時之議長代常駐議長。則暗以議長代督撫委任權矣。（未完） 
分類新聞 
政界 
[財政局第一次常會議決事件。杭州] 　　○清理財政局現遵部章訂定章程每逢星期五開常會一次本月十九為第一次常會之日所有議決事件錄下一裁免州縣捐提各欵議決先查清各州縣捐提欵目 
 
 

Page 11

 
 
實數俟本省籌有抵補的欵後即行照辦（附方法（甲）逐漸裁免（乙）一律裁免以上屆時酌定）二南漕改折議決應酌擬改折辦法詳請撫憲會商兩江總督江蘇巡撫具奏請旨遵行（附註本省南米改折）三調查各州縣櫃收地漕洋價實數議決應函請調查局籌辦處及研究會轉致各議員就近查明報告 
[財政局擬飭州縣來省造報。浙江]  
　　○全浙清釐財政局會辦張鴻順觀察因各廰州縣造報財政冊籍中多遲延錯誤不合程式現擬援藩司成案通飭各該屬迅速延幕飭書攜帶應用案卷來省聽候督同查造以期如限報告免誤要政已于十八日具詳撫轅請示核準後即日分電各屬遵照 
[籌辦審判廰之開幕。武昌] 　　○鄂省籌辦各級審判廰因人才缺乏特在法政學堂內附設審判員養成所招考候補官吏百二十名講習司法獨立茲於十五日開學因天氣炎熱到者僅四十名當由臬司楊廉訪會同監督邵太史傅催以免程度參差至武昌高等地方審判各廰因審判專門人材未經畢業暫行名曰審判見習所高等所長即委武昌府知府雙壽承充高等檢察見習所長以新選施南府桂蔭承充地方審判見習所長以江夏縣王令士衛承充並委通判何魯州判楊琦知縣汪元秉蕭繼昌等二十六員為地方審判見習所推事蓋各員均係臬府兩讞局承審幫審於審判皆所素習再加研究即可派往各屬創辦審判廰云 
[自冶公所之進行常州] 　　○常郡自治公所日前開職員會議決事件為蘇省自治研究所每縣須派送正班生副班生各若干人當經派定正班生每縣各二人由縣具文申送副班生俟舉定後再送劃定城廂區域即以固有之區域為區域並擬繪一詳細地圖調查選民則以八月初一日開始調查員即以去歲諮議局調查員暨去今兩屆法政畢業生並再公推熱心之士充之屆時開一調查員談話會研究調查方法選舉日 
期則定十一月廿六七日未識能尅期藏事否 
軍界 
[軍門巡閱下游鎮江] 　　○長江水師提督程從周軍門以時事多艱沿江伏莽繁多防務不可不嚴爰於日昨由太平起節乘建安兵艦駛抵京口下椗江心軍門登岸詣象山車碼頭各處查察一周並閱看沿江各營防務翌日午後展輪下駛逕赴江陰下游各要隘巡閱以靖匪踨 
[休寗請領巡緝軍火。安徽] 　　○休寗縣境萬山環抱地方空曠外來伏莾潛踨其間現該縣督同汛弁整飭巡緝特遵章備具價欵稟請撫憲飭發洋藥銅帽等件俾資巡緝而靖地方 
[鳳陽請撥砲船防河。安徽] 　　○鳳陽縣淮河地方為蘇皖毘連水路交通之要迫近年類多賊劃混跡商旅視若畏途非有砲船上下巡駛殊屬有礙商旅現已由縣稟請撫憲飭派砲船數隻擇要分駐以靖河防 
學務 
[爭回校具之結果。常州] 　　○昨報載粹化職員至公立女學紛取校具一節茲悉是日並未取去由粹化職員四人在公立女學守候兩大令前來監視迄午後未到旋由兩大令向他處借給校具若干付暫資應用聞日內提學使已批飭到縣略謂恢復粹化應以籌有的欵此後不藉地方公欵補助可以永久為衡至校具萬無收回之理姑念該紳熱心興學開學之初分別發還惟應遵照定章將辦理情形及所籌的欵稟候地方官核辦 
[法政學堂第二次招考。武昌] 　　○湖北法政學堂定章別科每一學年招一百名茲屆第二學年之始應行添招新班爰咨請學司通飭各屬考選紳班學員四十各咨送肄業其官班學員六十名則咨由藩司出示凡屬捐納保舉兩班之候補道府同通州縣佐雜人員在新章以後到省者均令赴司署吏房報名以憑造冊移送考試凡列四等者均令入堂肄業以資造就 
實業 
[歡迎代表返皖紀事。安慶] 　　○銅官同礦代表方玉山太史吳季白太守日昨由京返皖各學校特遣學生排隊江干迎迓翌晨全省路礦總會銅官山礦保存會紳商學界等假坐縣學明倫堂特開歡迎大會先由主席宣佈歡迎代表諸公之敬意次由吳君季白報告在京時與凱約翰反覆磋商一切情形及至現在最後之辦法總以逹到廢約兩字為目的大約彼麥奎所築房屋所修道路所購置各種機器略給若干以清轇轕此外合辦賠償不廢約之說概不承認現在大部頗有轉機亦深望早日了結斬斷葛𦢘等語後由某君議及將來自辦集股問題衆以此問題甚長俟不日開會再行討論佈告畢始搖鈴散會 
[洙昭鐵路開工。長沙]  
　　○湖南鐵路公司總理余堯衢參議近因本省紳學兩界之排擠旅浙湘人之激刺雖屬貌為鎮靜而私心頗覺不安爰將洙昭購地處改設洙昭工程處酌派員紳前往先從洙洲興築斡線已於本月十一日開工並擬隨後從昭山之易家灣興築分工二叚一由南而上四十里逹洙洲一由北而下六十馀里逹墳沙日昨發佈公啟將開工日期及分築辦法一一宣布並稱及早完此長株全工以慰衆望現在股分正源源而來極為暢旺惟冀遠近股東已認者趕速全交未認者踴躍從事庶幾鉅欵裒集不日觀成 
[物產會進行之近狀常州] 　　○常郡物產會會塲議假天寗寺日昨由府縣會同該會職員前往該寺勘定齊堂九蓮閣大悲樓荘嚴樓藥師樓及兩廊共房屋三四十間足敷會塲之用現正丈量繪圖以便佈置一切惟該寺僧初時祇允借兩廊嗣經剴切說明知事關公益始為樂從 
　　南洋勸業會事務所日前函致常府事務所以廿二日擬開陳列研究會囑派人前往現該會已派何海樵陸新吾兩君武陽物產籌備所亦派李博真君同往並函告其馀六縣各派人前去公共研究庶開會時得以一律物產會正斡事長惲莘蕓君日前被舉時即云設有事出外即由斡事長中推舉一人以代經衆認可嗣惲君將北上遂舉無錫薜南溟君薜君又不肯承認正監督無如何擬俟八縣公推云 
 
 

Page 12

 
 
雜記 
[巡防營勇毆毀沙基米商詳情。廣東] 　　○駐紥沙基巡防第八營向由楊洪標管帶保護沙面各商數年前藉稽查沙基水埗貨船及各小艇為名特立船牌定收費供修治街道之用營勇遂借勢另收私規包庇水鷄艇常與水鷄往來于小涌兩頭設水閘限制出入立罰例該街數百戶久受魚肉楊去年以縱勇毆搶故為張前督撤去人心大快旋以呂者司繼其任弁勇多舊人積弊未除至十五日呂又以陞遷卸事則以楊舊部陳弁秀斌繼之陳十六日接事而忽有十七日之大怪劇出現當是早七點五十分鐘時沙基合隆米糠棧有龍江米商僱駁船到棧磅米沙艇充塞水步前不相讓至壓斷一撐竹互爭論索賠不置營勇助之（營卽在合隆側）貨艇允以一毫五仙作賠沙艇不允合隆店伴力勸之喧鬧殊甚營勇遂喝沙艇糾𦆑該貨船坊衆亦斥營勇干涉之無謂該貨船遂一面落貨開駛營勇乃駕長龍追之至水閘喝令停駛遂過船將米店伴拿去此店伴實同豊呈磅干各營勇誤拿回營坊衆羣不平議傅簽集衆取保是時敬兵又上前向營勇詰問大肆衝突適巡目到與之理論亦被該營勇亂毆道旁觀者途為之塞無何哨弁范錦川命勇傅合隆司事到營訙間管賑黃逹以司事外出答之且謂貨艇事與店無涉此時米市勿忙萬難理涉此事勇去范乃率勇到店親手牽黃黃與爭論竟以手摑黃各伴起相勸營勇拳腳交下將黃毆至重傷其馀夥伴傷者四人是時舖面適平兌銀兩營勇充塞鋪中盡將什物一切毀壞遂牽黃去沿路尚致毆打乃解往第八營大營以鎖練足鐐禁之街上人大憤營勇相率執長鎗出欲以懾衆鄰居左右乃紛紛閉戶即傅簽集行議罷市勢極洶湧巡警九局區巡官聞報即電王彎道并各署乃親帶警兵數十人到塲彈壓并謂各憲將親到幸勿噪坊衆環請設法區巡官遂導各坊衆到第八營晤管帶請將黃釋出有頃王巡道李廣協南番丙邑令劉捕廰以次至王道在九局命將傷者抬至兩邑令到合隆棧勘騐得實轉稟警道言道上洶湧萬數千人請設法王道步行由九局出穿新填地妓館之小路到沙基區巡官及各官隨之命巡官傅語此事當有辦法諸君幸勿噪當先開街閘免礙諸行人坊衆羣拱手乞主持王再傅語請坊衆到警局商辦當無不妥街上人羣讓王行有走避橫街者坊衆乃命先開閘併傅簽赴九局五乃返命扶受重傷之黃逹上堂黃穿紗衫褲內白笠衫足一屨不能行以兩人扶掖之頭面損傷極多兩額勝脤如瘤王問狀約略數言隨傅哨長青問傷者當面指證哨弁始無詞遂命扶傷者入內安置并邀坊衆入各官立堂上諸商環立官問事由及各辦法坊衆力陳營勇苛暴與此次肇覺原因及其實情并謂營勇每月收水鷄艇規銀三元等語應請嚴辦語頗憤激各官分頭婉勸各商王道又對諸商言現擬將哨長革職犯事營勇責軍棍數十即鎖在營門口示衆傷才送交十字會醫治此為第一級辦法將來尚可按律懲辦李廣協謂營勇鎖人今將營勇關鎖以鎖抵鎖當可了事劉捕廰又謂爾等商人各有身家性命若照律重辦反恐結怨諸商聞之益為不不隨由王道傅該營哨長上堂痛加申飭該哨長猶復笑口爭辯隨喝將犯事營勇二人重責軍棍詎該管帶只用小板自行輕打若兒戲然坊衆睹此相率悻悻去各官乃責令第八營市串砲在沙基燒放各官隨即回衙是時道旁觀者猶擁衆不散各米店亦不敢開門良久乃見營弁飭人持一五百頭串砲送往九局而犯事營勇則寂然不見巡官以其太近兒戲親出貲購串砲一大籮著勇抬往沙基沿途燒放預出告示勸諭并親到各鋪勸諭商民如常營業各商民始照常開市惟以該營弁弁髦法令即此第一級辦法亦不肯照辦實屬藐憲欺商擬再集議聯稟各憲理處云 
[借欵還欵之妙用。武昌]  
　　○鄂省現應還三井洋行正金銀行公債銀五十萬兩司局庫欵同形支絀無以應付陳小帥查照舊案升督張中堂會於光緒二十七年息借滙豊銀行銀五十萬常年四釐行息分十年歸還以新關馀存分用內按年照撥現計此欵明年可以還清日昨復飭善後局總辦金峙生觀察與漢口滙豊銀行大班議定續借五十萬兩以資歸還三井正金等行債欵其與滙豊所訂合同仍照上次條文惟現時銀根吃緊息金漲至七釐為舊案所未有業經電商度支部核準繕立合同六紙三份分存督署外務度支二部三份分存滙豊銀行漢口英領署香港總督並由鄂督奏明備案 
[短篇小說馴獅談（青）（續）] 　　一日某公又惠某一書。書中言余刻有悼亡之痛。思欲膠續。可否代為物色佳偶其得書。 
遂稟命於其妻。 
　　其妻以某公前年送妾事。啣之刺骨。日思有以報之而未得間。今有此時機可乘。喜甚。尋念家中有一妹。年已及䈂。色亦佳。而悍潑尤甚。如遣此禍水去。庶足以洩胸中不平之氣。 
　　促某作書為撮合山。某公得書。欣然應命。委禽納幣。聘禮孔嘉。洎親迎有期。某公遂雇數巨舟。娶女至京師。 
　　第此女歸某公後。某公不令其薦枕席。居之於別室。女竊不解其何故。某公又使侍妾數人。時從旁揶揄之。女不能耐。思一逞其悍潑手叚。以為壓制若輩計。於是始與之角口。繼 
而角手。奈衆寡不敵。大受懲創。臥牀數日始能起。後忽自悔。 
　　一夕詣某公處。伏地不起。自言知罪。某公見其能悔過自新。遂命之起。後竟以禮待之。時將值春闈。某公旋致書某。書中言對付之策甚詳。某喜甚。其妻問書中何語。即偽對之。不以實浩。 
　　某東裝北上。而其妻與之約法三章。囑某須。上上遵守。并言如違此條約。則不稍貸。某漫應之。 
　　其妻自某赴試。視其妾如眼中釘。須設計拔去之而後快於心。曾有一媼至。言今有某處巨腹買。欲置　室。不吝重值。某妻間之竊輾然喜。竟與此媼。說合其事。 
　　詎妾不允。大言曰。我生為某氏人。死作某氏鬼。不肯登與。衆強之而後可。與至河堤畔。即自與中出。奪身躍入水中。適有一巨舟泊焉。救之出。遂解維去。 
　　某妻聞妾投河耗。殊坦然。而置此事於度外。詎越日見前媼率多人突如其來。勢甚洶洶。言人已死。原價須檢還。否則不免有訟真也。某妻不得已將原價璧還。衆無言。始去。 
　乃未幾日。又有男女數人。自稱為妾之父母兄弟等。向某妻索人。某妻無以應。敲𣗏擊桌。搗毀。物件無。算某妻。不堪。其騷擾。特逸魯仲連其人者為之排解。出面團團者數百枚。乞寢其事。 
　　衆去。　閱數日憑有一電報至。言某於某日染疾醫前灣效。延至某日某時。死於京　之逆。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[召集議員] 　　江蘇。　　江寗諮議局籌辦處前日分電各府知照議員晉省業經各府抄電飭屬一體遵照電文如下督憲定期召集議員八月朔齊集省垣望速專差知照貴府合屬議員屆時齊集切勿遲誤 
[建築局所] 　　江蘇。　　江蘇諮議局已在寗垣建造然工程浩大萬難如期告竣現距九月期近亟應預備以便召集議員研究各事爰公議暫借八旗會館行開幕禮已派員至該館布置一切 
　　直隸。　　憲政編查館致直督電云天津制臺鑒本館前咨以直隷建築諮議局議堂擬用方式恐於議事不便應以圓式為宜並附送浙省圖式一份藉資改正在案迄今未接賜復現已照式改正否希即電復是盻 
[瑣聞] 　　江蘇。　　十八日下午為蘇省諮議局預備會歡迎議員之期以高等學堂為會塲到者約三百人開會閉會悉用軍樂兼以來賓會員紛紛演說形式精神兩者俱備惟天氣甚熱列坐者均不能自由散會時已六鐘到會者均一律欵以茶點 
　　河南。　　汴省諮議局工程自今正聘請湖北工程師李姓包辦後經營半年將次工竣聞八月初一日可以一律修齊各屬所選議員亦定於八月十五日彙齊到局惟總辦一人至今尚未札定茲由吳中丞選委法政學堂監督陳太史國祥充任並照會合省議員公同商酌聞各議員以陳太史名譽甚好均為極力贊成 
　　福建。　　安溪縣新選諮議局議員許樹榮不知何故得罪某鄉人月前由外回家被某鄉人半途攔截將其毆斃當經家屬報縣蒞騐一面飛稟省憲核示聞松督已電致廈道委員往查此案原委 
本埠新聞 
[右營武弁提省審辦。] 　　○前江督端午帥前因查得上海城廂內外營地均被營中私行盜賣曾派汪李二觀察來滬查明提右營外委吳炳及趙如芳等確有盜賣營地情事茲經二觀察稟奉江督張安帥批飭督標中營何協鎮移由滬道飭將該外委吳炳及趙如芳等迅即解寗以便發交江寗府研訙稟辦 
[寗紹商輪公司稟準註冊。] 　　○郵傅部批上海商務總會稟云據稟已悉該寗紹商輪公司總理虞和德等呈報規畫公司情形並續擬行輪章程繕具清摺附呈註冊呈式股票息單式據請核予註冊給照分咨保護等情查閱所擬章程尚屬周妥足見熱心提倡辦事認真自應準如所請惟稟內請先向福建船政局購買大號輪船一艘定期行駛此船究定何名暨船身長廣尺寸機器馬力速率裝儎噸數客位任用船員人數吃水淺深等項均未敘明仍應飭令該公司詳細呈報除粘抄原稟章程先行分咨南洋大臣浙江巡撫江蘇巡撫並札飭寗紹臺道蘇松太道飭屬一體保護外合亟批飭該商會仰即轉飭該公司將以上各項迅速補報以憑辦理可也 
[抵制推廣租界之要著。]  
　　○善鐘路地方由法上董局擬建捕房添築馬路一事會由滬道蔡觀察查明該處係屬華界法工董局不得侵佔照請法領飭令停工在案茲復經上海縣田大令查得法工董局現建捕房之處係在本邑二十七保七圖俗名劉家宅地方而法界於光緒二十六年推放之後屢思展拓今既藉詞地處荒僻居民不安應由巡警總局派巡站崗以免藉口昨大令已稟請滬道移請警局汪總辦從速核辦矣 
[預備調集出品。] 　　○總工程局內附設之出品所事務所迭次調查出品屢紀前報茲悉該所各司員業已議定假小南門外圖書公司為會塲傅令各業商家各將出品送去編號排列以便稽考茲先分發入塲劵每紙收錢二十文如自送出品到會者概不取資定於八月初二日起開會並在該會塲附設救清會以防染病又設消防隊以杜火患所有塲中品物祇備叅考概不售賣 
[公役不顧主權。] 　　○沈陶氏因犯拐案由廨訙實判押女所半年期滿驅逐出境昨屆期滿警役楊德擅令官媒將氏放出卽由該役帶赴捕房照章拍照旋被押所委員謝明府查悉以該役並不稟明實屬藐視立傅楊德及官媒詰問據楊德稟稱係由駐廨五十八號西捕所囑故令官媒帶出謝明府諭日押所人犯管押釋放本委自有專責不應憑外人一言擅自帶出此事與華官主權大有關礙實屬可惡諭畢將楊德與官媒一併斥退一面立即派役仍將該婦帶回管押 
[觸電類誌。] 　　○美租界張家口路某姓女孩觸電斃命已略紀昨報茲悉孩父姓康名壽貫寗波人孩名林菊死後面目焦黑別無他異一時遠近往觀者不下千馀人昨日上午即由康備棺收殮康妻某氏當雷震時驚暈倒地逾時始蘇並聞工人某甲實未擊傷云又哈爾濱捕房附近福康本作內所蓋之木棚亦於前日下午被電擊斷梁木一株碎如齊粉雨後附近居民紛紛往觀爭拾少許而去據云能闢邪鎮宅愚哉 
[電車撞斃行人四誌。] 　　○聘白爾三十六號電車撞斃甬人鄔通善一案昨經公共公廨寶讞員與英布副領事復訙尸妻鄔朱氏投稱婦人接到夫堂弟鄔通華電報知丈夫於十七日晨在靶子路被電車夫張玉春司機不慎撞倒碾斃是以投案求恩照例嚴辦鄔通華供是日張在靶 
 
 

Page 19

 
 
子路開駛快車致將堂兄撞斃見證現在堂下可以質證即據王金發訴稱小的開設棉花店是晨出外買茶在靶子路目見三十六號電車撞倒一人旁人喚令停車即由司機賣票兩人下車將其人扶起跳躍幾次即不開口頭面均流血不止旋仍放倒在地由西探巡捕到來略問車上人數語遂將其人扶上車洋車而去電車公司查票人張阿金投稱原告見證王金發與死者鄰居此事王實未見請察訙之張玉春仍由公事代延哈華托幫辦律師上堂代辯中西官以原告見證所供難憑判張交保候函請上海縣將騐尸情形復廨核明再行判斷 
[民呼日報訟案十四誌。] 　　○民呼日報主筆于右任陳飛卿被控各案本擬昨日宣佈堂諭茲悉此案經公共公廨寶明府擬定辦法稟詳滬道後昨尚未奉批示故又改期宣佈 
[前任美副總統抵滬] 　　○前任美國副總統番亞班克司君偕其夫人來華游歷已誌前報茲番君已出京南下於昨日由漢口乘大通輪船抵埠駐滬美國代理總領事及副總領事均赴江千迎接番君旋即登岸假庽滙中旋館 
[二十八誌寗紹人之團力] 　　○本業朱吟江曹蘭彬徐嘉筍等發起於十四日邀集同業在震巽公所議決嗣後同業貨客往來申甬一律裝搭寗紹輪船貧苦無力者由號東津貼船資同業二十四家一律蓋章簽允以昭信守 
[鈞和兵輪入塢修理] 　　○鈞和兵輪現因稍有損壞昨由管帶馬千戎稟奉滬道批準移送江南船塢修理聞所需修價約在四百金左右 
[城內]  
　　定期致祭。 
　　○本縣秋祭單昨已拼定照錄如下　八月初一日祭文廟　黃婆祠　應吳余公祠　初二日祭社稷壇　海壇　神祇　風神　周太僕祠　郡忠祠　土地祠　初三日祭文昌　初四日祭呂祖　龍神初六日祭陳吉袁劉及愍忠祠　初七日祭天后　十六日祭關帝 
　　得保首領。 
　　○昨報記川沙廰解來之受傷梟匪王老三即王山東會於前晚由本縣田大令驗訉因臂上有鎗子傷肩肘被刀削去皮肉一塊當即判發普育堂醫治詎於昨晨因傷斃命田大令立即帶同刑仵收差到堂相驗即著善堂備棺收殮發檀暫厝 
　　擊斃梟目。 
　　○浦東二十二保五十三五十二圖近有梟匪爭奪稱私由巡防隊兵前往緝拿各梟竟倚恃人衆膽敢拒捕經營兵開鎗擊斃梟目沈老班一名本縣田大令聞報後即於前日札委捕廰趙少尉下鄉檢驗實係鎗傷斃命少尉即回縣稟復 
　　媒人誑騙。 
　　○棠端年控薛友堂姚杏山串竊等情由三林塘巡局解縣審訉葉供薛姚兩人為小的嗣子作媒聘朱煥忠之女為室於五月初六日取去禮洋二十二元金圈一付銀鐲一對不料此事朱姓毫無所聞禮洋首飾悉被串吞求追訙之薛姚兩人互相推諉判一併押候追到原物再究 
　　串合胡鬧。 
　　○吳楊發控吳巧泉掯贖田產一案昨經本縣田大令訉得該田出賣已有三十馀年毫無字據今因地價昂貴串保胡鬧殊為可惡即著并提地保薛金齊懲辦 
　　稟請押遷。 
　　○漆業杜悅來呂合興蔡宏泰等具稟一路巡局據稱城內八舖薛弄底有漆業公所所有馀屋兩間向由看管公所之傭人居住前有同業金文彬之妻金周氏因遭失慎全家衣飾銀洋悉付一炬一時無力搬遷不得棲身之所身等因念同業孤若無儂與公所首事商通所有馀屋暫借與金周氏母子居住現因該屋年久失修擬欲居匠翻造囑令周氏暫時遷移豈知該氏非但不遷反敢覇阻興工再三向氏勸導婪索甚奢求請飭甲押令遷讓如違勒限搬遷云云未知游巡官若何批示也 
　　隣居公憤。 
　　○北區函致一路巡局云本區候家路地方有郭田元之左右隣居數十人聯名環稟商等往居候家路已歷數十年近有流氓郭田元不務正業日與同黨到家抹牌每逢夕陽西墜路上時有絲廠婦女經過郭與諸無賴在路攔住任意調笑商等向郭勸解不聽反與尋仇稟請押遷等情本區即傅郭到區尚未詰訉詎郭母李氏膽敢到區吵鬧為此將母子兩人一併移案請辦云云游正巡官諭飭收押候訉 
　　官事。 
　　○新授雲南雲南府知府左需金山縣知縣蔣清瑞昨均到道稟見新委上海縣鐵路厘局委員候補知縣何聯芳新委出口局委員補用知縣王禮垣均稟知到差候補知縣許寶綬稟銷出口局差候補知縣景崧稟銷巡警總局書記課長差並稟知奉蘇撫調辦撫轅文案四路四區副巡官錢亞棟稟知調辦巡警學堂差一路四區副巡官虞朝宗稟請銷假 
[南市]  
　　移提騙子。 
　　○王家碼頭濟宏典股東張仁庠日前回里遣派傭工先將行李送至公義碼頭六灶王家船上詎中途被無賴唐錫生冒充船夥將箱籠物件騙去旋即尋獲扭控工程局收押茲張復在南匯縣稟控派差移提歸案訉辦工程局裁判員準即派探協同押解 
　　造屋違章。 
　　○滬城公舖薛弄底陸金氏家翻造房屋已向總工程局請領執照茲經該局路政處查得該氏家造屋立桂並未照章收進堦沿殊屬有意違背因即飭傅匠頭徐順興到局酌令罰洋並飭照章收進 
　　學徒不端。 
　　○海神廟前彭順泰鞋店主彭某扭送已歇學徒翟長林至南區控被私取鞋子十二雙及棉被一條請為究追旋經該詞解送工程局訉供不認判翟交保候傅彭來案質訉核斷 
　　船婦獲賊。 
　　○船婦黃土氏裝運火油停泊竹行碼頭前日失竊火油二聽尚未緝獲昨日又有積竊朱國英等二人上船行竊被氏覺實將朱拘獲送交巡士解至工程局訉供挺賴判戒責二百下發押改過局半年 
[閘北]  
　　不再狡賴。 
　　○監梟汪金生李金生姚金聚宋庚生陳正和馮燕子周廣生楊秋林等經巡警總局汪裁判訉供狡賴已詳前報昨又傅到監捕營領哨張某質訉一過各南數百板始各供認判一併還押候稟請總辦核示 
　　米能脫累。 
　　○朱徐氏控李春甫王德洪串拐其女大毛一案昨由警局汪裁判覆訉判李責四百板交保限期幫同找尋 
　　均非善類。 
　　○流氓王阿毛即小野鷄前日因賭與柯友卿等尋覺已誌昨報昨王復與張小生互相扭毆由巡士一併拘入四路一區請究黃正巡官以兩造均非善類判王責三百板張責二百板各具改過結驅逐出境 
　　欠錢行兇。 
　　○馬月高披陳三借去錢二十馀文昨向索討反被紏同薛阿連將馬兇毆當由馬扭控四路一區經黃正巡官訉明判陳責二百板薛責一百板交保斥釋 
[英租界]  
　　一併管押。 
　　○寗波棍徒周阿王近在慈谿縣境搭棚聚賭致肇命案逃匿上海虹口地方前日由該縣派差王榮徐元持文來滬將周尋獲扭住旋由巡捕一併拘入捕房昨解公堂請究寶讞員商之英副領事布君判一併押候函致慈谿縣查復核奪 
　　不擔責任。 
　　○英商祥茂洋行控陳顧昌出售冒牌肥皂一案昨經公廨復訉由探將偽造之木印一併送案請驗陳供是店夥店主現已逃匿求察判陳還押候補提人證再訉 
　　綱開一面。 
　　○楊阿福與甘福興在途互毆 
由捕拘入捕房詎甘早已吞煙毒發斃命由縣驗明在案昨經公廨提楊到案訉明甘因托楊代薦生意以致吵鬧甘之自盡與楊實不干涉判從寬開釋 
 
 

Page 20

 
 
　　是否挾嫌。 
　　○雲南路雉妓王桂寶陸傅氏違章拉客昨由包探一併傅至公堂請究據王妓供稱並不拉客實因老鬧捕房九百二十六號巡捕誘令與其姘識不遂致被挾嫌诬指求鑒中西官以虛實均應澈究判王妓與氏一併交保著覓見證到堂於禮拜三再行訉核 
　　因案牽涉。 
　　○陳美梀控邱愷切欠銀案內牽涉之孫翰臣昨由包探傅至公堂判令交保限一禮拜交邱到案訉奪 
　　凌虐婢女。 
　　○迷路女孩沈阿秀由捕查見昨送公廨請訉據供在沈姓家為婢因被主人毆打逃出判發棲流所留養候核 
　　追繳捐欵。 
　　○已閉大觀戲園主趙隢靈因欠繳工部局捐洋一百九十馀元曾由公廨將趙子金榮提訉判令交保限理在案昨日復訉趙繳洋四十元馀求寬限判限兩禮拜清理 
　　瘋子投河。 
　　○瘋子吳阿中前晚至南京路碼頭投浦自盡由捕救起昨送公廨請示判送棲流所留養醫治 
　　竊案彙紀。 
　　○王阿毛竊劉金裕家皮衣由探解送公堂判押候補提人證再訙西思姚連生竊洋東鈔票洋三十元判押十天督者周海榮控姪周全法竊取耕牛一頭判牛交原告牽回周全法押六禮拜王鴻生沈阿實竊增裕麫紛公司衣服判王押三月沈從寬開釋 
[美租界]  
　　因賭圖毆。 
　　○海軍路九百零二呈高彩賽茶館內前晚有陳阿奎王阿三等因賭起豊互相兇毆由捕一併拘入捕房詢明斥釋候稟公廨傅高訉罰 
　　會欵紏葛。 
　　○范春夫昨與徐少雲因會錢紏葛扭至捕房控訴捕頭飭投公堂控告 
[法租界]  
　　無力償還。 
　　○車戶李阿二借信壽康公司房屋積欠房金三月計洋十八元忽於前日逃避由收租人尋見扭入捕房送至公廨逕聶司馬判令押交在案迄已多日無力料理昨日提案復訉判再押十天了案 
　　自行變賣。 
　　○硝皮坊主樊啓文前將房契向金新衡抵洋五千元屆期不贖整奉公堂判令交保分期料理嗣因樊控案甚多尚未保出以致案懸莫結昨日原告又復投案稟䜊給發堂諭準由原告自行變賣聶司馬商之西官準如所請樊從寬交保候核 
　　屢次誑騙。 
　　○新順記歇夥毛松林冒該店之名至福興油漆號誑騙油溱兩桶計洋四十六元該店先發電話至順記詢明情由遂即拘住送捕解至公廨並查得毛冒收新順記帳洋一千馀元聶司馬判毛押捕房一月期滿再送英廨追繳冒收帳欵 
　　豬肉無印。 
　　○肉店主張月生因出售未蓋宰牲所印花之豬肉被宰牲所西八查見送廨請究張供係由英界某店拆來故未蓋印判罰洋兩元充公 
　　行竊車輛。 
　　○陳阿金行竊招商局南棧東洋車一輛在靜安寺路兜賣由　拘獲返廰請究失主遣車夫張阿二投案領贓判陳押一月贓給張領去 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[奇情小說美人虹] [  英敦勞斯著　瘦狷譯意。（五十五）] 　　佛憨急稱其敏妙。笑曰。今茲屋克來中人。笑君雙目將盲。異日奸計盡露。恐轉恨盲者轉明。能燭破其奸計。而彼等不早識妹之為盲也。梅黛嶺笑答曰。是亦未可知之事。佛憨君。吾書蔪君來。謂吾不能預定時刻。今乃先君在此。不且出君意外乎。佛憨曰。是更足見妹之誠信耳。梅黛嶺曰。城中一敘。快慰三生。每思得間走訪。鹿鹿乃無少閒。或須吾事告竣後。逕將捷音馳報足下耳。 
　　佛憨因以屋克來近事問梅黛嶺。梅黛嶺一一告之佛憨欽佩不可名狀幾疑梅黛嶺為天際神龍。變化莫測梅黛嶺旋更謂佛憨曰。吾近日方針頓變。初意令安索知楷羅為何如人。而逐楷羅出外。又安索病時。楷羅所延之醫生。其藥劑必有毒物。吾亦將考驗出之。而將楷羅同黨。悉行逐出。今則轉欲誘此等人。悉留於屋克來。以便行吾之計。佛憨曰。何為。此數人一日不去。妹仇一日不復。且狡兔三窟。不早驅除者。安索行遭其陷害矣。梅黛嶺早曰。吾之不逐彼等。正為復仇起見。實告君。吾自有計。足令彼等皆入吾綱羅之中。因附耳將所定之計告佛憨。佛憨凝神聽之。初覺其計太陰。然輾轉籌思。舍此亦無他策。因鞠躬至地曰。君才十倍鄙人。摯鳥累百。不如一𪆣。謹退避三舍。梅黛嶺斥為妄言曰。吾安敢當此謬贊。今為此計。僅易偵探之術而為演技之女伶耳。佛憨復問曰。明慧若妹。當無俟鄙人相助。然茍萬一有驅遣之處者。請即明示。梅黛嶺諾之。曰此時誠無須君助。事茍急者。當即函告。佛憨曰。妹往時為雅麗芙言。將延一偵探助汝。駕車往訪。彼此相左。怱怱來此。其事卒未就緒今尚欲延之乎。曰欲之。第須擇君所案悉之人。否則恐師漏多魚。轉為吾患。佛憨君。吾以此事浼君矣。佛憨曰諾。出時計閱之。知晚車將行。乃起立告別。梅黛嶺倚門送之。且諄囑曰。為我告雅麗芙。寒蕾君釋歸有日。幸少紓離愁。葛蘭崖尤妹所深愛。日前晤聚時。聞將返俾的瑪爾。搏沙一散。重聚為難。幸為我挽留之。吾他日來城時。尚欲與彼連牀夜話。共證心期也。佛憨頷之。兩人遂別。 
國外新聞 
[摩王允除非刑] 　　○二十日倫敦電云駐摩洛世各國領因摩王慕萊哈菲慘刑俘囚特向詰責現接摩王覆文謂以後自當革免 
[歐洲飛船家之競爭]  
　　○二十日倫敦電云英國勃萊克浦爾地方定期西十月十八號起賽駛飛船一星期同日柏靈電云德國會議員二百馀人及聯邦議會大員數人並議員多人均應齊泊林伯爵之請赴拂里特里區歇芬閱看飛船 
[俄國興築砲壹] 　　○二十日柏靈電云俄國現在芬蘭灣興築砲壹 
[英皇游奧之結果]  
　　○二十日倫敦電云英皇已離奧境買利安排據官塲報告目下御躬極健二十一日倫敦電云倫敦泰晤士報駐買利安排訪事電稱英皇會在此地與匈奧議員會談英奧之邦交於此可見敦睦 
[柯博士北極探險記四誌] 　　○二十日倫敦電云有客謁見柯克博士據稱彼擬將探險所得呈諸科學界中人公同核奪其探險最重要之結果為會旅行新地三萬九千方里至行抵北極極端一節猶其馀事同日又電云客有晉謁柯克博士者聞柯博士言彼所歷之地其氣候在百分度零點之下八十三度二十二日倫敦電云美總統塔孚脫致電柯克博士買其探險之成績二十五日倫敦電云柯克博士已抵丹京考班哈干大受歡迎並經丹皇召見同日鈕約電云裴爾里君之友近在鈕約北極俱樂部宣稱柯克博士之抵北極係襲行裴君預定之路程裴君探險北極已逹一年約於下月可以歸國以故預猜裴君所獲之成績必有可觀 
[俄皇將緩期出游] 　　○二十一日柏靈電云聖彼德堡電稱俄后近忽患疾俄皇出游之計畫因此更動 
 
 
 

Page 27

 
 
   
 
 

Page 28

 
 
   
 
