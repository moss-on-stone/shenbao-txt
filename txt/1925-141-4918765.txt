# 1925 - 141 - 4918765

 

Page 1

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *   
 
 

Page 2

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *   
 
 

Page 3

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *   
 
 

Page 4

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *時評 
[不能忍（冷）]  
　　世人但知勢弱者不能忍則有後患而不知勢盛者不能忍其患更甚世人又但知爲私恨薄怨而不能忍則有後禍而不知自認爲國家大計而不能忍其禍亦難免蓋世事皆有自然之傳遞應事又有必然之須序不能忍則亂亂則必至先其所緩而後其所急將以間隙授人矣授人間隙此自敗之原也 
　　是故當其勢弱而能忍易今之唯唯聽命者幾盡人能也黨其勢盛而能忍則甚難非胸襟遠大者不能强也况今之所謂首領者每不能令其部屬而受部屬之令故一人能忍尚或可能部屬不能忍不得不挾以俱陷若復動以國家之大計時會之謡說雖欲不入彀中不可得也 
[國内專電]  
　　北京電　張作霖改六月一日入關衛隊團由二公子張學成先領入關并帶迫擊砲營機關槍營分駐天津北京一帶奉軍要人云張功高名大行動須佈疑陣不能說確實話實則入關期還有數日（二十八日下午一鐘） 
　　北京電　使團息新銀團對於兆齊路由南滿修築謂與四國合同抵觸因新銀團滿蒙除外之結果僅將南滿已成各鐵路除外日人謂南滿路非日本路則正足引起旅大交還中國問題云云（二十八日下午一鐘） 
　　北京電　内務部以滬違禁藥品管理局施鴻翔實有售土嫌疑龔頗悲觀原來龔力持滬警權歸部至此不再堅持惟鄭謙對商埠財權尚無放鬆表示孫寶琦經府催到任後已稍活動孫左右慫恿孫行甚力條例依法制院原擬頒布俟鄭覆即辦惟有人請奉張反對滬埠劃特區若張無表示條例即頒（二十八日下午一鐘） 
　　北京電　段主嚴辦内務部所派違禁藥局施鴻翔軍警有涉販土嫌疑者交該軍長官懲辦（二十八日下午一鐘） 
　　北京電　某查賬者到奉張曰法郎案京中宣傳疆吏取欵甚鉅事實上奉軍領不多疆吏負取欵名僉壬收分欵實對李思浩頗不滿某查賬者竭力爲段洗刷說明中央前吃後空一切攝政政府及直系時所欠銀行債務到期不能不給若不給則以後商議不通並非將新公債及法郎案欵完全供客用但爲善後會議則曾耗數十萬收買西南政客及輿論此項賬目在李思浩處又應酬拒賄議員及其他反直時出力人員亦人情所許張未稍霽李思浩兩天不到部（二十八日下午一鐘） 
　　北京電　使團明日有集議關於上海禁烟問題（二十八日下午十鐘） 
　　北京電　儉（二十八）閣議禁奬劵决明令奬劵迭經令禁奸商漁利陽奉隂違著内務財政農商三部會同地方長官嚴行禁止無論已未發行一律禁止自此令後若再有私發奬劵情事應由地方長官嚴重懲辦不得隱徇干咎又僑務局擬定優待華僑條例即公布又蘇盧轉呈請廢止江隂砲台决事關國防否决簡王載新爲全國烟酒事務署掷烟稅局總辦外部提日漁船違約侵華領海迭生交涉請與日本商劃海界辦法結果交魯蘇長官會核 
　　北京電　王揖唐保吳炳湘繼皖長願爲一閣員府以内閣若一更換動頭必致牽動全閣命運段主從長商量（二十八日下午一鐘） 
　　北京電　王揖唐電其友此來决不回任 
　　北京電　陳籙二十六日巴黎電告華會協定二十五日法政府提國會結果交外交委員會審查（二十八日下午十鐘） 
　　北京電　外部再催領袖義使關滬租界當局徵收碼頭損及證劵交易所照費前經照請撤消未據回答務請立予取消 
　　北京電　交部函財部電信借欵續展一年聲明關稅附加議定即將電信擔保撤銷 
　　北京電　日飛機今早由平壤發經營口抵秦皇島至酉刻尚未至京（二十八日下午十鐘） 
　　北京電　勘（二十八）商聯會開會到三十四人計二十二省區王文典主席成立兩案庚賠博覽會提前籌備及清償前俄國債票劵等餘案審查四保留七（二十八日下午十鐘） 
　　北京電　京圖書館協會定陷（三十）至六月二日在中央公園開圖書展覽會 
　　天津電　奉張尚未到津 
　　天津電　沁（二十七）吳光新晋京梁啟超來津勘（二十八）楊度惲寶惠晋京 
　　天津電　李督勘（二十八）晚楊省長艶（二十九）晚餞送日領吉田（以上二十八日下午五鐘） 
　　奉天電　俄使對俄兵與鐵路問題爲二次抗議張復謂奉軍所募俄兵均入華籍應有充兵義務如見疑可審查惟此係另一問題不能與正式會議混合歐戰華人在外國充兵甚多我政府未有異議洮齊路無論如何辦理中國自有主權豈能受外人無理之干涉 
　　奉天電　張令副官處派員赴京預備行轅帶通行證多枚第三十旅昨日起入關今日砲隊開拔 
　　奉天電　張通令各師旅官長不准擅離職守 
　　奉天電　葫蘆島開埠七月開辦先設開埠局奉設辦公處租用與建築依奉商埠局辦法籌備費百二十萬建築費五十餘萬各機關經費六十餘萬現已實行籌備 
　　奉天電　討齊時運去飛機八架昨日張宗昌派員運回（以上二十八日下午四鐘） 
　　奉天電　奉省金融久未穩固吉黑兩省協欵千零五十萬直二百萬鐵路局六百萬分二期交足現各交一期 
　　奉天電　李景林電商恢復津造幣廠鑄現洋張轉電中央撥欵施行 
　　奉天電　重砲營今日出發赴津 
　　奉天電　探報俄人又有大批軍械運張口總商會告商號勿信謡言自擾藉平錢法糧價　　奉天電　東省富紳會議二十六七八三日除各要人外尚有眷屬到會示懇親 
　　奉天電　闞朝璽請委鄒建鵬爲熱河蒙邊墾務局長（以上二十七日下午八鐘） 
　　哈爾濱電　伯力息蘇俄遠東革命委員會長言中國不撤銷鮑督辦宣告無效九四令之布告將改變待遇華僑方針東鐵已將全路員工國籍查明六月朔分别裁留 
　　哈爾濱電　滿洲里頻發假冒華軍傳俄人案忽失踪紫必有俄紅白黨關係軍警已聯防且布告嗣後傳人陸軍必協同警察否則報警拘送究懲 
　　哈爾濱電　哈赤俄暗布傳單攻資主警查究 
　　哈爾濱電　海拉爾西郝勒洪德站發見俄人患鼠疫一斃一送滿洲里醫院據醫家云現天暖不致蔓延（以上二十八日上午十鐘） 
　　青島電　紗廠工潮仍在停頓中各方均無辦法恐又延長 
　　青島電　王翰章司令昨晚返青隨從衛兵已換奉軍服裝 
　　青島電　正金銀行長竹内因日本地震日内返國視察（以上二十八日下午六鐘） 
　　漢口電　省議會感（二十七）開大會議造幣廠商辦及鑄當五十銅元案决咨省署禁止 
　　漢口電　李根源感（二十七）謁蕭 
　　漢口電　英美烟廠接總公司電否認恢復革工賠償損失及加工資感（二十七）召工人代表在羣宴樓協商無結果和記蛋廠工人提七條件廠主承認四條儉（二十八）上工爕昌洋火廠感（二十七）仍罷工平和花廠因臨時防止罷工未果（以上二十八日下午九鐘） 
　　重慶電　吳佩孚代表金殿甲徐登朝抵資州 
　　重慶電　劉成勲陳洪範劉文輝軍均集瀘州 
　　重慶電　川軍十九師長五十三旅長聯銜電促劉湘就川督職 
　　重慶電　楊林對參總長新職就否尚無表示 
　　重慶電　劉湘袁祖銘軍隊均開赴前敵武裝調停各方已停戰（以上二十七日下午十一鐘） 
　　長沙電　趙有（二十五）發三電（一）致賑務署（一）致熊希齡（一）致陳蔗青對於海關賑欵請就近力爭務達分潤目的以救湘中數百萬災黎 
　　長沙電　省議會反對水災籌賑會將十餘萬存欵購榖救荒主張將該欵支配各縣自備如採辦榖米非另籌的欵不可 
　　長沙電　第九旅長何鍵由醴回防永興三師第四十一團陳繡豸敬（二十四）由東坪移駐辰州第一旅鄭鴻海有收復乾城息 
　　長沙電　美國孟祿博士及其夫人宥（二十六）晚赴鄂各界走送者甚夥 
　　長沙電　議會以新憲法公布所有省署與五司新組織法條例應由政府咨交本會同意又議員歐陽鈞有動議主張咨請新政府宣布行政方針如行路然應有一定目的地不能再如舊憲之糟糕衆均贊成請歐用書面提出再轉咨政府向本會宣布 
　　長沙電　趙令警廳將所獲之劉少坤等四賭犯計罰金萬餘元充作修建公園費 
　　長沙電　前北上宣傳聯治代表王克家已返湘對於聯治同志會之組織現正進行覓地成立（以上二十七日下午一鐘） 
　　長沙電　連日各縣電請救荒者日必十餘起靖港地方聚積饑民千餘閙荒經該處商會請防軍維持每人給銅元六枚始暫散去少議員雷飛鵬有（二十五）向大會提議主張請政府年撥省欵八十萬元購榖塡倉備足下年餘糧並妥擬管理省倉辦法交議聞該便已列入明後日議程提出大會討論 
　　長沙電　水災籌賑會敬（二十四）開會擬向中交兩行借欵五十萬至外省採辦榖米來湘救荒該兩行謂無力負擔聞已經籌賑會商會淮商各方面磋商至少須借三十萬方可濟事 
　　長沙電　賀龍已將所部實行編成兩旅仍委谷青雲賀敦武兩人爲旅長 
　　長沙電　趙爲維持湘局起見恐吳黨在岳圖謀政治發展活動特派人赴岳勸吳出洋並暗中防範以免爲吳受累 
　　長沙電　總商會有（二十五）開會議决六一紀念各商停止營業一天並由各界備辦小旗幟及推舉監察員以便游街 
　　長沙電　陳渠珍以龍山尚有敵軍盤踞特派戴指揮宋參將率部赴龍圍攻 
　　長沙電　議會定三十閉會有起停收請願書 
　　長沙電　三師收編之楊再傑電趙請保護駐常桃所部官兵眷屬與追繳已被擄之什物前傳楊已死不確（以上二十六日下午五鐘） 
　　長沙電　英女敎士達時貞等三人在辰州以下遇匪財物被刦英領提出交涉請政府剿匪追贓（二十八日上午十一鐘） 
　　香港電　滇軍擬以實力收管粤路中委會工人部通告該路工人如滇軍實行收管即以罷工抵抗在罷工期内工人部擔任照原薪加三發給 
　　香港電　帥令任邵元冲潮梅海陸豐行政長　　香港電　聞胡漢民將令劉震寰率所部肅清南路再行回桂 
　　香港電　滇唐代表馬百祥昨秘密抵省 
　　香港電　河南船海員罷工潮已解决船公司容納海員要求全部調換大伙用回鄭旺及以後不得再有虐待海員事該船已如常來往省港 
　　香港電　自楊希閔劉震寰返省廣州形勢驟鬆各機關陸續解嚴 
　　香港電　兵工廠罷工潮仍未解决工人堅持前提十一條件現由總工會調停 
　　香港電　楊希閔住頣養院謝絶來賓 
　　香港電　胡思舜派員在桂收編沈鴻英舊部吕定祥全軍吕部巧（十八）來粤在廣寗被鄭潤琦部截擊吕部退回撫河又被黃紹雄部繳械（以上二十七日下午八鐘） 
　　香港電　蔣介石决練兵三十二團約五萬人餉械由蘇俄接濟許崇智語人云彼在職一日决不使共産實現 
　　香港電　大本營沁（二十七）宴廣州商界胡漢民解釋無實行共産事商民應團結自救 
　　香港電　孔庚昨日宣言此後對討唐聯唐概不與聞 
　　香港電　譚延闓劃韶關爲臨時戒嚴區域 
　　香港電　楊希閔胡漢民汪精衛譚延闓等宥（二十六）在頣養院開會討論大本營改制問題結果頗佳 
　　香港電　粤籍各軍連日仍陸續調回包圍廣州黃埔亦滿駐軍隊（以上二十八日下午七鐘） 
　　厦門電　高部李漢升逃厦洪哲明蔣義和降省軍駐溪尾孔昭同令四十八劉團先肅清南安（二十八日下午十鐘） 
　　福州電　周蔭人參政會議代表有委陳建息 
　　福州電　奉代表王桓山已赴閩南與粤陳方面接洽後回京（以上二十七日下午七鐘） 
　　鄭州電　隴海督辦章祜特派法律顧問董同來鄭研究比加毒藥案 
　　鄭州電　駐商邱李團長恐津浦線駐軍扣車阻止東下貨車隴海沿線貨積如山無法運出商家損失甚鉅（以上二十八日下午五鐘） 
　　開封電　印花稅會辦葉大章沁日病故 
　　開封電　林實以過勞便血再辭交涉員兼職岳指令慰留（以上二十八日下午六鐘） 
　　蚌埠電　未刻淮橋下亞洲東首河岸葦堆失愼燒二十餘堆軍警消防趕到救熄 
　　徐州電　儉（二十八）早十師魏排長率兵三十名伴同豫軍第一師長常德勝第二旅長李向山參謀長周惠川押運三四團官兵千餘名由浦口登車沿途遣散到徐時尚有九百餘名候車回豫（二十八日下午十一鐘） 
　　蚌埠電　勘（二十八）丑刻豫第一師退伍兵千一百餘到蚌下車五十名送由警廳遣回原藉餘北上寅刻蘇陸軍第四師團長王紹曾率本團過蚌南下（以上二十八日下午八鐘） 
特約路透電 
[英皇子抵港]  
　　二十八日香港電英皇次子喬治今日乘瑪爾瓦號抵此現寓總督署無正式歡迎會惟喬治將於今日午後與僑民代表在茶會相晤明日即擬赴滬加入巡艦郝金斯號 
[徐樹錚抵瑞士]  
　　二十七日瑞士京城電徐樹錚等已抵此將考察瑞士聯邦鐵路電氣廠橋梁工程水力局軍事組織及鐘表業 
[英絲稅與日商]  
　　二十七日倫敦電孟却斯德指導報稱日商復向財政部陳述反對絲稅之理由謂富士絲及次等府綢僅爲半熟貨實乃供英國工業利用之原料故須與未整理品享同樣利益又謂日本絲廠物應與Ｒay絲貨同樣減減稅一先令云 
[軍械大會記事]  
　　二十七日日内瓦電軍械大會之輿地委員會尚未决定斐洲阿比錫尼亞區域應否亦禁止軍械輸入之問題查此區域現包括阿剌伯半島及斐洲一大部在内惟南羅台亞亞南斐聯邦埃及土危斯阿爾基斯里比亞及託管地不在其内 
 
 

Page 5

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *特約路透電二 
[中國時局記]  
　　二十八日北京電奉兵一旅昨抵北通州接收前馮軍所駐之營房 
　　二十八日北京電據與交運部有關之各界稱交通部接電知張作霖於今晨離奉夜可抵津 
　　二十八日北京電上星期大晚報載有奉天兵工廠炸毁消息誤稱爲路透電兹據外人消息謂僅儲藥處炸去屋面兵工廠未受損亦未喪失生命 
　　二十六日北京電孫傳芳電致政府請准留用浙省印花稅收入政府覆電禁阻 
　　二十八日北京電美使致牒外交部反對直省當道議於七月一日起徵收火油等物捐百分之十美使亦預備同式牒文尚未遞出聞二牒均言如徵此捐則今秋特别稅則會議勢難召集云 
　　二十八日北京電昨日日使芳澤親至外交部口頭照會請注意青島華員無力保護外人之生命財産聞青島三日紗廠之工人均罷工搗毁機器一部分工人與警察衝突時傷及日人數名聞警察已無法鎭壓聞此次罷工乃由上次罷工開除之工人所煽成 
　　二十八日青島電太康與内外紗廠七千工人因廠主停工而失業今日擁入廠内搗碎玻璃窗廠中主事者令工人退出工人不允且持鐵條爲武具以强逼廠中主事者恢復工作但日廠方面聲稱非俟工人解散聯合會後廠不開工聞有日驅逐艦兩艘現由旅順口來此又有巡艦一艘在佐世保候命出發日水兵將登岸保護日人産業日外交省以當地警察不切實鎭壓故不問外交困難决派艦保護 
　　二十八日漢口電和記工人今日全體上工當地工潮稍覺平靜他無發展華員漸採强硬態度已拘爲首煽動者三人 
　　二十七日廣州電楊希閔劉震寰今日回此謂曾電請孫科任省長據確實消息省長或將於日内易人惟孫科恐無望 
　　二十七日香港電江門亞細亞火油公司經理賴氏已由匪開釋回抵江門 
　　二十七日廣州電俄國載油船兹續抵一艘 
　　二十八日北京電日飛機今晨七時由海覺（譯音）出發十時過遼陽後至今晚八時迄無消息或因遇霧降落中途與北京不能通電之處 
[英院中之津路借欵問答]  
　　二十七日倫敦電外相張伯倫今日在下院答某議員關於中國未應付津路借欵上義務之問謂英政府已向中國交涉促其照付現尚未接覆文外部現將電詢覆文性質云 
　　二十八日北京電英外相張伯倫所言中國未應付津浦路借欵義務一事聞僅指德國發行之津浦劵而言因此項債劵之一部份爲英人所有也據中國官塲稱英國發行之津浦路債劵並無不履行義務之處 
[英法對德之解除軍備及撤軍]  
　　二十七日倫敦電路透社從有責任法人方面探悉法國對於協約國答覆德國言解除軍備事之問題以爲德國雖已履行毁除軍備之義務但彈藥製造廠三四十家連能速製大宗戰具之克虜伯與斯般道兩廠在内迄未改爲商用事業據法人之意德國能於九月底以前履行所餘之解除軍備義務屆時可得柯洛業撤兵之結果 
　　二十七日倫敦電關於解除軍備事之致德覆文中所將列入之要求條件英法現已議妥今惟待五月二十九日賠償委員會集議以决定德人是否已照道威斯計畫履行其義務耳俟財政上與軍事上義務皆已履行後英法即將撤回柯洛業之駐軍至於保安公約英法刻正各以說帖與談話說明雙方意見尚未定有切實辦法故英政府尚未向殖民地提出完全計畫但已將討論大旨通告之矣 
[英國之新加坡天空防務]  
　　二十七日倫敦電下院今日有人詢及今年新加坡天空防務之估計經費飛行部大臣賀爾氏答稱今年未算及新加坡天空防務之支出縱有之亦不過詳細測量飛機停駐地點之經費其數在三百鎊以下將來或屬必要之天空防務計畫其經費幾何今尚無從預計云 
[英紗廠與美棉]  
　　二十七日倫敦電英國紗廠總聯合會減産委員會曾發通告致在會用美棉之紗廠請其擁護每週工作三十五小時之辦法但迄未得美滿之答覆該委員會理决定請各會員擔任每週工時以三十九小時又四分之一爲限 
[探極飛機之消息]  
　　二十七日瑙威京城電斯譬資堡北部氣候良好但探險家阿孟曾之安危仍屬可慮如阿氏在五月二十九日仍未歸來則其同志將乞助於政府瑙威國防大臣稱如屬必要渠願襄助並謂宜遣飛機兩架從斯譬資堡出發向北極方面尋覓云 
[各國近事]  
　　二十七日莫斯科電官塲稱特羅資基氏已被舉爲最高經濟行政會之會員及讓與權總委員會之會長 
　　二十七日威靈吞電紐絲綸鐵路大臣柯資氏已代梅謝氏而爲紐絲綸首相 
　　二十八日東京電遞信省大臣犬養毅已辭職謂將不與聞政治 
[公電]  
　　北京通電各省衙門鈞鑒臨時執政令參謀本部呈請任命張德峻爲襄鄖鎭守使署中校參謀應照准此令京感（二十七）印 
國内要聞 
[時局改造說之盛傳（朂公）]  
　　計劃已漸决定 
　　北京通信最近時局中極關緊要之消息即所謂改造政府是也此事之醖釀在兩月以前以天津爲發源地除奔走黎宅之失意政客外以賄選議員爲多數自上月二十五日政府發表取消法統命令後拒選派議員亦有加入者勢力漸見雄厚對於改造政府之運動初本擬抬黎出山以黎不願再爲傀儡遂决計直接擁張向各方奔走三省方面由某督辦穿揷其部下亦一致擁戴當在某宅會商妥協即推某面張請示張初表示不願後有某外人告以部下擁戴情形謂彼輩皆存攀龍附鳳希望不可過於消極致灰其心萬一將士解體即欲保持今日現狀亦恐不可得等語張聞而猶預連日凡新舊派各要人進謁者張必分别徵其意見舊派如王永江輩以爲事體重大自應愼重考慮方不出於冒昧致蹈曹錕覆轍新派則謂現政府旣不得人心則今日能承此重任者實舍大帥莫屬若以曹之覆轍爲可畏試問曹氏之亡係亡於荒淫抑亡於總統今因曹失敗之故致疑總統爲不可爲是因噎而廢食也大帥正位以後苟能勵精圖治事事開誠布公即欲使全國統一亦復不難要知榮辱得喪全在人爲何必鰓鰓過慮云云至是改造時局計劃遂暫决定 
　　惟此事有應先决問題即恢復法統除主張復黎者外近又有復徐一說其理由以爲民國十一年黎之復任全係直派吳佩孚主張今欲繼黎而接續法統豈非明白承認吳之政見不若復徐而召集第二屆或新新會令其重行選舉較爲得體然張之本人旣不願擁徐且徐之任期尚有年餘更屬緩不濟急故審議結果仍主恢復黎任時之政局而以合法之張内閣代行其職務即在此代理期間使舊國會組織選舉總統委員會正式舉張爲總統頃聞天津方面對於舊議員已開始招待（不分賄選拒選同一待遇而三省議員亦已分道進行預料一月以後如無他種變化時局之改造恐將屆實現期矣 
　　上述之計劃若斯段執政抱若何態度亦有堪注意之價值聞其左右連日集議擬定積極與消極兩方法關於消極者無非多設機關（如建設討論之類）拉攏多數拒選議員冀減少對方之勢力屬於積極者則擬速成立國民會議及害法起草委員會聲明正式政府須依據憲法方能産生以爲已身延宕地步但以目下情勢觀之未知能稍有所補救否也 
[京津間準備歡迎奉張]  
　　津訊奉張入關已成事實據昨日（二十五）下午所得消息首先啓行者爲張氏清道之一次列車先行者均張所派定侍從之衛隊隨員人衆張氏本人乘坐之花車係在最後駛行因張氏入關向不將啓行時刻預露風聲故花車之開行時間無從探悉據多數推測早則二十五日深夜遲至二十八日下午當可見張氏之到津因是政府方面已派吳光新於昨晨出京赴津迎迓就便請張早日入京面叙共商要政此外在京之奉方要人如楊毓珣邴克莊輩亦均於前晚昨晨先後往津迎候 
　　京訊昨（二十五）日外間盛傳張督辦已於前日起程昨日可抵天津之說但詢之奉軍駐京辦公處則尚未接到張已起程之來電惟衛隊車輛均已備妥京中奉方要人昨日均紛紛赴津準備歡迎段執政特派吳光新赴津與張氏接洽一切京奉路一帶奉軍已紛紛移動由錦州至廊坊現共有奉軍第四六十十一十二十三等六師騎兵二旅工兵一旅由廊坊至豐台亦駐有一師左右兹將張段往來電報披露於下（一）張致段電執政鈞鑒政變以後奉命平蘇奉軍入關雖分駐於京津浦一帶散借民房現軍事已告結束民房亟應遷讓自應另謀駐地迭與馮督辦協商將奉軍一部移駐京　業蒙同意外間謡言此次奉軍入關對付某方顯係奸人揹撥者傳布作霖擬即日入關面陳下悃對於任何事項不加干涉如我公不以奉軍入關爲然則將蘇皖魯奉軍結束悉數出關不再與聞時事矣區區苦衷尚祈鑒察先此布達餘容面陳張作霖號印（二）段覆張電奉天張總司令雨亭弟鑒號電敬悉此次政變奉爲首功擬將入關軍隊另謀駐地讓出民房殊堪嘉尚謡言豈可盡聽負氣亦屬不必暌違半載馳系彌殷我弟如有事來京正可藉慰積愫特此奉覆段祺瑞禡 
　　另據交通界消息京奉路局自接到東北邊防督辦公署索車通告後已將西行客車徵集二十四輛分爲二列停放皇始屯車站一切管車人員亦經陸續調齊專候命令即行開車東北邊防督辦公署爲布署車運之秩序曾於漾日正午派齊旅長占元到站支配一切其程次計分車四列第一列爲探道車第二四列爲警衛車張與隨員官弁等則將居第三列車中就其準備情形觀測至遲當不出本星期五即可成行 
[段遷新府辦公]  
　　段祺瑞自就職後即暫在吉兆胡同本邸開始辦公鐵獅子胡同前海軍部改建新執政府迄前日（二十四）即已葺修竣事執政即諭令各機關準備遷移昨日（二十五）上午九時三十五分執政與衛興武蔡廷幹同至新執政府查看一周迄十一時返吉兆胡同當令邸内各機關各秘書廳武官處指揮處翊衛處庶務司繕校處典印處編譯處收支處辦事處各職員將一切文卷什物遷至新府昨因遷移事冗各機關無形停止辦公一日今日（二十六日）開始在新府辦公並發出通告以後每逢星期二四六之閣議即改在新府開會其星期三星期六之專員會議亦在新府舉行執政訂於每日上午八時至新府辦公兹將秘書廳通告原文錄下逕啓者執政自本月二十六日起在鐵獅子胡同執政府辦公所有來賓晋見及投遞公文均請逕至鐵獅子胡同執政府可也特此通告執政府秘書廳 
[國憲委員長就職]  
　　國憲起草委員會條例已於五月一日公布委員長一席亦經明令特派林長民氏昨日（二十五）下午三時三十分林氏至頣年堂就職事前由保安第六隊隊長季毓麟派出保安隊一小排由李海泉率領至豐澤園守衛林氏至頣年堂秘書黃濬程樹德梁敬錞等與各職員延見如儀林堂對衆演說略謂國憲起草委員會爲制定中華民國根本大法之機關責任重大且按照國民代表會議條例第二條憲法案起草期間不得逾三個月以至短促之期間而負此偉大之任務又要不負國民之希望不得不希望諸君各盡職責將來與各委員共同努力云云林氏言畢即至各處查看房屋稍爲修葺後即日開始辦公前衆議院秘書長陸紹鄂前憲法起草委員會書記長葉先圻揭破賄選人數之孫曜速記發明家之蔡璋前參議院科長張僧鸞前參議院秘書馬鳴謙等均由林氏内定爲科長昨已連同秘書員名薦請執政派充 
[三大軍閥下之京漢路]  
　　字林報云京漢鐵路之收入亦如京奉鐵路本年首兩月内比去年同時期中各减百餘萬吸收其收入者至少有三大軍閥若輩僅在撥給軍餉之諒解下始允各站解欵北京該路顯分三段湖北一段在蕭耀南範圍每月所吸收之欵幾等於該段之全部收入河南一段岳維峻繼胡景翼之後控制之孫岳已移軍洛陽或將移其視線於隴海直隸一段初在馮玉祥範圍交部於其收入中月撥馮餉十四萬元惟自國民軍讓出保定此項權利是否將隨同移交李景林則未可知該路以有此項漏巵以致養路材料非常缺乏其所欠材料債欵已達一千二百萬元連華商銀行短期債欵共達二千萬元際此軍人吸收路欵之際自無望清償債務計劃之實行該路雖年盈一千二百萬目下苟能按月發給雇員薪水應付急需修理已屬滿意沿路戰事雖已停止七月而快車猶未恢復舊觀往日每週開行二次今僅開行一次猶往往遲到五六小時尋常通車則常遲至十餘小時不等此因河南軍人常欲先開軍事專車之故載客車務據路員言已有六成恢復常狀運貨車務則相差猶遠該路客車尚有九十輛留在他路惟他路之車亦有十輛暫留行駛故實際損失八十輛該路機車原視他路獨多共二百二十九輛現被軍隊扣去四十五輛隴海借用十八輛在修理中者六十二輛目下可用之機車僅一百零四輛不敵往日之半數貨車原有三千八百九十九輛自戰事後少去二千輛惟亦留有他路貨車一千輛因此實在損失約一千輛然爲軍隊扣留者又有一千輛至一千五百輛故路局所得使用之車不過原有之半數商貨堆積待運者約在六十萬噸以上 
[全國商聯會第八次開會紀（續）（尊庸）]  
　　（七）公斷處章程及辦事細則發生窒礙分條說明請修正案（漢口總商會提出）由任漢臣說明略謂修正爲章程第十四條第二十條第二十二條辦事細則第十九條第四十條與京師總商會所提修正者大致相同衆無討論决合併審查（八）提議請願政府通令全國各師旅弭兵恤商案（案慶總商會程慶福提出）由程說明略謂兵兇戰危古有明訓干戈擾攘商人受害最烈未動員先逼餉旣交綏復勒捐旣非與國爲敵又非與民爲仇煑豆燃箕爭城奪地無非殘民以逞卒俱身敗名裂非弭兵不可以定國非偃武不可以圖存結果付審查（九）提議郵局郵寄包件應照舊辦理免予重徵而維商務案（綏遠總商會提出）提案人未出席决保留再議（十）擬請申明商聯會章程第七條規定程序并於第八條增訂第二項案（上海總商會提出）由聞蘭亭說明理由决合併審查（十）菸酒事務署與英美烟公司續訂聲明書喪權失利請轉呈撤廢案（上海總商會提出）由聞蘭亭說明略謂通商以來誤將關稅列於條約遂致保商政策無所設施然向例洋貨貨子口稅單僅適用於貨物經過期間若一經到逹指銷地點單貨相離即應按則另徵落地稅其稅率之輕重非復外人所能過問是國家對於洋貨課稅之主權猶未可謂完全喪失紙烟特稅創自粤東其稅率爲值百抽二十其後浙蘇鄂豫等十餘省相繼仿辦英美兩使迭提抗議以十年八月菸酒署與英美菸公司訂結聲明書原書第五條内有各省釐金及各種稅捐均准免納一語遂將洋貨落地稅項輕輕籠罩於各種稅捐之内而拱手斷送以一政府與一私人公司訂結恊定而擅將通商條約上一綫主權輕輕放棄其誤國之咎寗待再論補救之法以條約係兩國政府所締結不能以一私人公司之聲明書而變更據理力駁此計之上也次則據壬寅商約答覆英美任各省徵抽特稅計之次也及當局均不出此又於本年二月與該公司續訂聲明書四條其原書已見上海商會所著駁議應請呈政府飭該署速行廢議等語結果合併審查次議（十二）各商會公共籌措參加國外賽會基金并設賽會總事務所商人自動赴賽案（上海總商會提出）由聞蘭亭說明略謂美國擬於明年在費拉特舉行百五十年大博覽會查全國商會不下一千數百處如能各自酌籌欵項作爲參加國外賽會基金公共指定殷實銀行存儲生息遇有應行赴賽時所有包裝運輸租地派人押運以及往返川資等費用即由息金項下酌量撥濟并就相當地點設立賽會總事務所周以燦等請即由大會委託上海總商會籌備衆贊成主席遂宣告散會時已五點三十分（五月二十二日） 
[班禪回京情形]  
　　昨日（二十五）上午九時三十分張宗昌派鹽運使吳長城護送班禪至天津在津站休息一小時十時三十分由津開行在北倉早膳北京軍警機關接北倉來電警察廳即派出保安隊一隊警衛總司令部派出手槍隊一隊陸軍一連及軍樂隊等執政派劉洵爲代表朱深派樂大義爲代表鹿鍾麟派李興中爲代表司法次長王文豹外交部司長王廷璋及各機關代表等均在站歡迎蒙人赴站鵠立站外兩旁空地者不下千數百人車站外有京奉路局用紙球紥成歡迎彩牌樓警廳並用黃土舖地下午二時零五分班禪車抵站下車後與貢桑諾爾布王郁騤稍事周旋即乘黃色汽車至新華門内改乘 
 
 

Page 6

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *户輿人　臺與班同來隨員有熙玉　壽祺誠武等當有保安隊季毓麟白芳等入謁班禪報告守衛平安情形班即各給以長哈達一方以示酬勞下午五時二十分班遣大堪布羅桑與土觀呼　克　乘車至吉兆胡同請謁執政報告班禪出游浙魯及返京各情形並請示班禪親行入覲日期班禪定於日内在　臺設宴請全體閣員及軍政界各要人藉以聯歡二十八日開始放頭傳諭各蒙人入内參謁班禪此次在浙贛鄂兩省均派艦往迎班禪因天氣太熱不願前往在魯時張宗昌督辦堅請往游曲阜孔陵班恐有勞供奉亦已謝絶班在浙時曾講經數次大博聽衆歡迎 
[青島紗廠工潮之擴大]  
　　日使向外部抗議日政府派艦赴青 
　　中國方面已派軍隊彈壓 
　　東方社二十八日北京電云日本芳澤公使因青島紗廠罷工於二十七日訪外交總長提出抗議芳澤云罷工之暴動化關於日本人之生命財産之安危請中國政府從速取適當之處置爲切實保護日僑起見派遣保安隊軍隊依必要之情形請急派在濟南之山東督辦之軍隊前往保護取有效且適當之處置若如此而依然無有效果則日本或將不得不講自衛手段亦未可外交總長管云事件之重大固所知悉當命商埠督辦山東督辦採機宜之處置但公司方面對於工人之待遇及其他亦須十分考慮有取穩當態度之必要并請日本當局於取穩當之態度芳澤云現在問題已脫離勞動爭議之範圍故當面之問題爲何以對付暴動化之羣集其責任當然須由中國官場負之如華官不能取締不法之暴動則日本出於自衛手段實屬勢所當然最後外交總長云已充分理解事件之重大允採摘當之處置二十八日東京電云日來青島發生罷工風潮雖由華官竭力取締然形勢日趨惡化日本當局爲與華官博同辦理以謀緩和形勢保護日僑生命財産計不得已擬派遣驅逐艦二艘巡洋艦一艘前往該處警戒萬一又電云日本政府爲保護青島日僑已電命速從旅順派遣驅逐艦二艘前往青島 
　　電通社二十八日東京電云青島罷工益形惡化似有暴動之虞日本堀内總領事已提出抗議中國方面已派軍隊前往彈壓日本亦由旅順派櫻樺兩驅逐艦由佐世保派管内點呼兩巡洋艦及龍田軍艦裝載軍需品及陸戰隊二百人惟點呼尚未啓行然已整裝待發無論何時皆能出動又聞漢口廣東亦將有罷工之舉 
[魯張新借欵成立]  
　　總額一百萬元以兩路貨捐捲烟特稅爲抵 
　　濟南通信張宗昌以省庫空虚軍餉孔急故向濟南各銀行借欵三百萬元以資救濟各銀行以無力擔負幾經磋商始允擔任一百萬元二十五日已簽定合同計中國銀行十五萬元交通十二萬山東東萊各八萬中國實業大陸通惠鹽業各行及恒大銀號東網公所各五萬懋業當業道生泰豐各三萬兩商會各五萬邊業二萬山左工商上海儲蓄各一萬其合同原文如下（一）金額現洋一百萬元（二）期限以六個月爲期（三）利息前三個月按月九釐行息後三個月按月一分五釐行息（四）擔保此項借欵指定以津浦膠濟兩路特别貨捐及捲烟特稅爲擔保以上兩項如有變動或不足時以丁漕抵補三個月後各項擔保金額分存借欵各銀行按月攤還利息隨本計算（五）手續本合同共立五分由財政廳廳長銀行公會會長濟南總商會會長商埠商會會長東綢公所總理簽字各執一份并由督辦公署省長公署財政廳分别行知津浦膠濟兩路特别貨捐及捲烟特稅總局查照本合同第四條於本年八月二十五日後將每月收入陸續交由借欵各銀行分存抵還借欵 
[曹州國民軍結束之回顧]  
　　段執政維持吳長植位置 
　　濟南通信昨有自曹州來者述此次國民軍解散情形頗爲詳盡多與以前各執所載者不同據云馬士貴之新編補充旅經三十二旅旅長畢庶澄疏通妥恊最先在單縣解散並未發生衝突惟吕秀文所部之第三旅聞馬旅遣散後衆勢洶洶在菏澤開軍車會議意圖反抗而該旅第一團團長王金韜在國民軍諸將領中素以强悍著稱與第三旅旅長褚玉璞有生死交情褚玉璞率兵至鉅野後（王團駐鉅野）即先往謁王金韜先激以大義並許以國民軍結束後必向當局力保其仍爲團長王金韜頗爲所動遂自告奮勇帶兵一連往菏澤力勸三旅繳械至曹時適三旅各軍官正在集會尚無結果地面情形亦甚紊亂王及一面將所帶一連兵士分佈各街站崗維持秩序一面向全旅各軍宫剴切陳詞謂事已至此吾輩應服從督辦命令維持大局如圖反抗必無幸理各軍官以王素爲國民軍健者已主繳械遂惟命是聽斯時衛隊旅旅長方永昌及畢庶澄已帶大隊掩至國民軍即將槍械繳出領得遣散費（每人十三元）各自散去王金韜即返鉅野靜候褚玉璞前往繳械並將城門大開不設崗兵以示誠意詎褚旅前哨行至城下時見城門大開疑其有詐乃向空放槍一排城内國民軍聞槍聲起後亦即登城拒守開槍還擊王金韜急使人出城探聽始知係兩方發生誤會及先令已部兵士停止射擊斯時褚玉璞亦趕至即帶隊入城與王金韜會同將第一團兵士遣散秩序井然毫無衝突褚玉璞近將偕王來省張宗昌將畀以重要位置至曹州鎭守使一職去年執政府發表之二十旅旅長吳長植以實力薄弱未能到任張宗昌與吳又無若何關係而褚玉璞畢庶澄爲此次結束曹事出力之人報功酬庸鎭守使當然非畢即褚只以吳長植與段執政爲同鄕又有師生之誼國民軍繳械後段迭電張宗昌以保持中央威信爲名勿論如何務使吳長植到鎭守使任張宗昌覆電應允故吳長植已於十九日到曹預備走馬上任矣 
[王揖唐怱怱北上之内幕]  
　　安慶通信邇來王揖唐現正積極籌備省憲計畫修築安蚌汽車道并以豫軍常德盛殘部繳存之步槍千餘枝以及大砲機關槍擴充補充旅改編省防警備隊甚爲忙碌不期在此極積進行中忽奉段執政電召入京聞京電係二十五夜間十二時奉到是以前一日各方面均無所聞省公署且照常辦公午間尚掛出兩塊牌示一係委任舒兆華代理繁昌縣知事寗繼光代署鳳台縣知事王氏去後能否安然接事不能無問題也二十六日午後政界始傳播王氏即日起程消息停泊省垣江干之安豐兵艦奉令生火伺候下午八句鐘王氏乘輿而出軍民兩署事務亦尚照例委員代行據省署人云王氏此行係下駛赴寗會晤盧永祥後即乘車赴滬料理其次女出嫁事然後循海道赴京政界中紛傳王氏此番晋京將如黃鶴之一去不復返矣以現在皖省形勢觀之王氏即便再來亦無能爲力皖省分裂情形已如前函所述接近王氏諸人均謂段執政電召係因奉張日内到京段之左右畏奉威勢已去其半故召王氏赴京補助一切而皖垣則盛傳吳光新督皖將成事實并有張廣建繼任省長之說張皖人也以之長皖尚符皖人治皖之意旨官塲方面恐王氏去後巿面上發生謡諑故懷寗縣知事胡汝霖頃已奉政務廳長命令派員赴皖垣各報館聲稱王氏一星期内即行回皖决不在京久住請各報館勿信謡言愼重登載云云更有一種傳言謂倪道烺得法庭予以不起訴處分業已恢復自由日内即南下與某方計畫驅王云云此說固未必確而王氏之能否再來則已成爲一疑問矣（五月廿七日） 
[皖局分裂中之王揖唐]  
　　倪朝榮殊難就範京同鄕對王表示 
　　安慶通信皖局自倪朝榮等東冬各電發出後即現分裂之狀態皖北各縣早已入於蚌方勢力範圍内刻已漸及於皖中各屬巢縣釐局交代問題舊任釐局長李金麟即前裁兵大員李玉麟之弟其本人不便出頭乃將局務交與該局主任翟鴻業新任釐局長唐理琪係王揖唐之親戚前往接事翟竟答以候蚌埠命令辦理王揖唐不得已命財廳特委專員監視交代翟仍不理致使巢縣知事劉用琛左右爲難現在唐理琪雖另行設局翟鴻業則仍率司扦盤踞局内一時過往客商無所適從皖北各縣知事則更不敢冒昧易人日前有蒙城縣知事陳同禎被該縣士紳之控告劣績多端無法挽回王揖唐遂牌示委任杜炳鈞前往接署杜知事行至蚌埠謁見倪朝榮未及多言倪即謂「你可以不必去」杜聞此言即偕僕從遄回省城幸杜知事交遊甚廣刻已到處託人轉圜有效與否尚在未定之天至於財政上皖北各縣完全受倪朝榮之操縱皖中各縣亦占半數王揖唐所能支配者僅皖南各縣與省城附近之皖中數縣而已皖垣各報常發表言論謂倪朝榮爲人老實不難就範其實不然昨有倪朝榮之秘書佘某來省予詢以蚌方近訊倪旅長能就王之範圍否佘曰倪之一旅縱失敗而至遣散亦不能反顔事仇緣倪朝榮係倪道烺之堂姪道烺之帮辦即朝榮與各將領所捧也道烺弄到如此地步皆王揖唐之手段此固人所共知倪朝榮早已表示謂做官之日少做人之日多假使受其牢籠一意服從將來如何能回家而爲倪氏子孫云云由此足徵倪之就範非易事矣 
　　邇來王揖唐積極籌備省憲與修築安蚌長途汽車道興尚不淺有皖民自决會者爲省城人士所組織前開會時曾以省憲裁兵諸大題推舉張武梅陳春赴京王蘭田等赴滬分途出發邀求各同鄕予以援助赴滬代表早已回皖未得絲毫效果昨日張武梅陳春由京回皖接洽如何尚無表示皖民自决會亦未開會報告據說京同鄕以張武等旣爲王揖唐奔走而來當即給予公信囑爲轉呈内中大意注重軍餉與用人兩端軍餉每月祇能二十一萬元不能多給分文見好軍人用人則各廳道中如警務處長孫熙澤安慶道尹舒鴻貽均須撤換鼍簡賢員此皆爲王揖唐所辦不到者此外尚有其他種種難題以故該代表等回省後王氏意興恐又將減少矣 
[湘省米荒情形（春）]  
　　長沙通信湘省以連歲水旱偏災收成歉薄而又榖米運出太夥以致發現米荒半月以來各屬報荒者絡繹截至二十一日止已至四十餘縣之多再查省倉所存之榖不過五萬石而强各屬社倉則更形减少是此次米荒之發現現政府實不能辭其責也目下距離秋收至少尚有三閱月外無接濟内無蓋藏來日大難危險萬狀頃省政府已擬定維持辦法數項通今各軍民長官一體遵照辦法如次（一）省内榖米嚴禁販運出省（二）秒縣榖米在本省境内應一律流通不得阻遏（三）省内流通之毅米自陽曆五月二十二日起至八月三十一日止一律免收厘稅（四）各地方軍民長官或人民團甲不得限制榖米價格（五）各軍隊所設臨時檢查機關對於流通省内之榖米不得需索留難（六）各軍隊官兵對於各地方榖米不得抑價强買（七）各商民不得用榖米煑酒熬糖右定辦法其主要之點在不限制榖米價格以爲價高招遠客有榖之處自必源源而來此於平時間有數處發生米荒則可適用兹則全省皆荒無米可以販運恐此亦非善策也第觀下列米荒情形簡要表可想而知是不限制榖米價格之結果徒予一般商人囤集居奇之機會而已表列如次 
　　縣别現在每升米價米荒情形 
　　岳陽三百文有錢無巿惟尚無暴動 
　　益陽三百文榖米將馨小民多以雜糧充饑壯者多逼而爲匪 
　　湘潭二百八十文已有聚衆搗毁米坊及向富户坐食者逼爲匪盗者亦有之 
　　桃源三百二十文掘食茶薺者有之鬻賣兒女者亦有之較民九旱災情形尤爲緊急 
　　醴陵三百文已發現聚衆向富户坐食事西區各校多因無食而罷課 
　　寗鄕三百餘文早已掘食草芽樹葉甚有餓死者 
　　新化三百五十文已有聚衆千餘人向富户坐食情事 
　　平江三百文刻下尚無暴動 
　　安化四百餘文居民以草根樹葉爲食 
　　寶慶三百六七十文民多逼而爲匪致該縣邇來匪勢益熾 
　　新寗三百餘文貧民有餓死者並有人民數千環請縣知事發賑 
　　衡陽三百文已有聚衆數千打毁米坊情事該縣各校將因無食而停課 
　　沉江二百八十文已聚衆乞食 
　　湘隂三百餘文貧民多掘食藉種或聚衆向富户坐食 
　　長沙二百七八十文尚無暴動惟四鄕已多有無米爲炊二三日不舉火者 
　　沅陵四百七八十文人民久已以雜糧爲食現在雜糧亦將告盡矣 
　　衡山三百餘文已有男女數千泣請縣署發賑並有聚衆打毁米坊事 
　　湘鄕四百文有錢無巿閙荒情形醖釀甚烈 
　　會同四百餘文災民已及十餘萬壯者多入匪黨 
　　寗遠三百餘文多以泥土爲食脹死者已不少 
　　新田三百餘文多掘食草根樹芽有餓斃者 
　　常德三百文全城僅存榖萬　石絶食即在目前 
　　瀏陽二百餘文現存榖米極少蕎麥雜糧亦將盡絶人民有一日一食者甚有二三日始一食者 
　　常寗五百文閙荒風潮醖釀甚厲 
　　道縣三百餘文有錢無巿人民多食草木葉 
　　祁陽二百餘文民有餓死者 
　　黔陽三百餘文無可得食餓斃者多 
　　兹利三百文人多以草根樹葉爲食或有吃觀音土者右列二十八縣爲已查得其情形者其餘如南路之宜章攸縣茶陵酃縣永明臨武耒陽西路之澧縣石門中路之臨湘武岡濱湖之南縣亦均有電報荒其未報荒者半爲戰區或亦已成荒象難逆料也查湘省素爲産米之區歷來米價如每升過百文即爲荒年今　兩倍之或竟三倍四倍五倍之焉得不起絶大之恐慌矧土匪四起干戈遍地乎（五月二十二日） 
 
 

Page 7

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *㳺藝叢刊 
[惱門塔文之電影談] [  周伯長]  
　　惱門塔文電影明星也其歷史本報已屢詳之無庸一再爲之介紹兹在美國出版某雜誌中見有女史著作一篇題爲＂ＩＬiveinＣamera "其中多對於電影初創時代之記載頗饒興趣因摘譯如下以供愛觀電影者人各有其性就性之近而求事則易反之則難此定理也嘗憶求學之時三角與地理非余所喜最喜者厥惟演說一項雖聽者藐藐不顧也余年十四至維太葛拉夫影片公司之攝影塲謀事主其事者詢何能余即答以能在衆人之前演說而不畏懼初不思此資格者豈電影演員之所需迨語出而主其事者大笑余亦失笑旣而主事者復笑曰明日試再來余如其言竟獲一職 
　　先是余未進維太葛拉夫公司之前亦屢爲人攝呆片當時之開映活動影戲者映畫之先佐以音樂音樂者亦爲其游藝之一節琴師運其手指抑揚其聲調歌者站立台端引吭高歌台上或全無燈光或施以光線光自電影機射出機前置玻片片上有像光線經玻片而射於銀幕於是移動玻片歌者亦變其調此之謂活動影戲實則片雖移動尚非今日之能繼續活動者比也此玻片之製藝亦弗精片上事蹟不外情郎痴女晚日初落新月方昇出游於綠茵蔓草間此輩被攝影者初亦不知其結果將如何蓋其攝取人物也並非同時係攝就一種後然後再攝他種復以彩色潤之余之爲彼等攝入者爲數亦不少當最先雇余時許余每攝一片酬以三元余初以爲一片者僅一片耳其酬亦可謂豐矣不知至領酬時所謂一片者即一曲中所用之各片皆包括在内則三元者亦即不得謂之豐矣 
　　每當攝影前一日主事者預知被攝影者明日服何衣或晚服或運動衣總之此類衣服决非一貧家女兒衣　中所有雖然余每值見問雖無亦必應之曰有蓋我所無者可借而得之否則敗矣 
　　及一片旣成先置於開映該片之戲院門首以資號召母親見之必以先覩爲快意當攝影之先奔忙借衣片成之後安得不如此哉且也必步行至於前排蓋唯恐其視線或爲前人所阻也如是者四五次院中執事漸識之嘗戲謂之曰一次入座費僅五分耳何吝慳爲蓋家母出入戲院例不購票也（未完） 
[德國影訊] [  濤]  
　　德國近年對於電影事業日求精進頗欲與美國爭一日之短長其與美國較則美國多自由活潑德國多沈靜莊嚴殆國民性之不同有以致之耳 
　　近聞德國影戲家海恒牛梅（ＨansNeumann）集鉅資組織影片公司即以其名爲名現已攝成一片於今年四月六號正式開演於倫敦之嘉樂院（ＰhilharmonicHall）演後即運返德京甚得倫敦人士之贊許稱爲宗敎片空門之絶作片名＂ＬＮＲＩ＂乃以福音書之事實採其重要者而攝成自耶穌進耶路撤冷起至十字架殉道止中有一段耶穌爲盜所獲其佈景最爲浩大飾耶穌者爲德國著名藝員葛利谷嘉梅拉（ＧregorChamara）能將耶穌之慈祥表現無遺云 
[游藝消息]  
　　粤垣二次女伶選舉會廣州第一公園游藝會前月杪曾舉行女伶選舉會一次已詳前訊十五日復舉行二次選舉翌晚揭曉分評選票選二種評判員由陳海東陳鐵軍黎鳳緣馮輯伍梁子安林壽朋瑞意師姑等七人担任兩項結果如下（一）評選（子喉）一名銀鳳八四分二名白玉梅八三分三名大眼才八一分四名麗生八○分五名白燕仔七七分（平喉）一名郭湘文九三分二名大影蓮八七分三名梅影七二分四名文武耀六八分五名苿妹六二分（小生喉）一名耀卿九七分二名細銀仔八四分三名如巧珍八三分四名新芬八二分五名燕燕七九分（大喉）一名公脚秋九六分二名妙然八九分三名飛影八八分四名肖容八四分五名妙細七七分（二）票選十時唱票十二時始畢一名白玉悔二一三六票二名耀卿七四七票三名白燕仔四九二票四名飛影四六○票五名生銀四四○票十七日在總務部發給奬品查上述諸伶有數人去歲由粤港南渡在茶樓度曲月之初旬始由南洋歸聞在彼邦謀生較此地尤難云（青青） 
　　五羊荔枝灣設游藝會粤城西村之荔枝灣風景佳勝凉爽宜人向爲巿民夏季避暑之所流水一灣扁舟上下詩歌互答頗饒雅趣現有樞成公司在荔枝園開設游藝會有京戲粤曲影戲瑞獅白話劇等項佈置頗爲得宜惟地址偏西行人戒心該會爲保護游客起見特請軍隊梭巡其間云（青青） 
　　游藝聯歡會消息上海游藝聯歡會爲本埠灘簧提綫戲滑稽新劇申曲等各團體所組織現已舉定職員恊力進行以謀發展定於初九日（陽曆三十日）在功德林歡迎新會長所舉定之職員如下副會長范少山董事李松泉筱桂蓀沈易書莫悟奇林繼青鄭少賡金朝忠等文牘科長董别聲評議部長蔣君庶務科長吳品如總幹事劉子雲歡迎會中將討論之事件頗多如開辦學校籌設施材會及他種慈善機關等又將籌備成立大會擬假寗波同鄉會舉行屆期爲大規模之游藝所有會員一致到會表演本埠宣卷業總代表曹少堂北方游藝團體代表王君及李榮魁等亦向該會接洽欲入該會云大陸影片公司消息大陸影片公司新片「沙場涙」現已攝就日内正由徐進趕製字幕所有全劇說明由周世勲撰作大約六月十五號前可以出映該公司將繼續攝製者有程步高導演之「鄕姑娘」張偉濤導演之「半封情書」周世勲導演之「軍閥之子」鄭應時導演之「不如歸去」鄭益滋導演之「窮途涙」等均將於年内趕出云 
[電影出版界消息]  
　　銀幕週刊近來擴充篇幅裝訂成册改名影戲世界並加懷麟伯長愷之潄玉廷浩ＬＧＡ立羣詩鶴等二十餘人担任編述其第一期爲麗琳甘許號將於六月一日出版 
圖爲神洲影片公司花好月圓中之丁芝明其手執紙傘純示我圖固有之美不融歐化攝入影片頗饒趣味也 
[胡琴譚屑] [  看雲樓主]  
　　古書之紀載胡琴殊少見且琶琶出胡中古亦稱胡琴雖間有紀載又多未及其制無從判别爲胡琴爲琵琶也元史禮樂志云胡琴制卷頸龍首二絃用弓捩之弓之絃以馬尾則元代之所謂胡琴確是今制之胡琴然是否創於元代愧讀書不多不敢武斷惟番部合奏樂所用者槽用桐木而丰冒以蛇皮元代胡琴或亦若是耳 
　　拉胡琴不難拉胡琴而和唱則難蓋京劇胡琴之作用雖同崑班之笛然崑曲之腔有一定之工尺疾徐有一定之尺寸唱者不得有所損益故吹者祗要自顧即可惟皮黃則不然唱者祗要不越某板範圍可以自由改腔　興快慢其好壞是另一問題胡琴總不能分道　　刹那之間譜之於琴難乎其爲琴師矣 
　　操琴之難在包腔在尺寸惟所謂尺寸者又不僅尀在唱時之隨和尤難在過門時之尺寸蓋雖同屬某板而尺寸各異是琴師不精研戲曲亦不能勝任愉快也 
　　胡琴有補救唱者疵病之功能然而格格不入者適足以益其弊故伶人之於琴師最爲重視恒自携帶取其熟手顧平穩無疵者已不多覯更遑論乎生手昔譚英秀之唱往往臨時改腔其腔神妙不可捉摸若在尋常琴師雖爲先說亦不能托况出於倉卒乎獨梅大鎖能得之於心應之於手尊曰琴聖誰謂不宜譚歌梅琴　得益彰梅死而譚歌遂亦爲之滅色矣 
　　今之操琴者當推陳君彦衡爲巨擘其技盡得梅氏之秘大鎖在日且有弗如之歎是或含有謙遜意味要之梅陳各造絶詣可無分軒輊耳 
　　孫佐臣爲琴師能手其技之精堪居陳君之亞而命運絶乖近隨坤伶孟小冬浪跡江　僅足糊口殊可慨也 
　　佐臣之外王少卿徐蘭元亦屬一時之選少卿爲鳳卿子年事雖輕而造詣已深足見聰明過人彦衡頗賞其材時爲指說前途殊未可限量也蘭元爲碧雲胞兄曾承大鎖之乏充老譚琴師今則依附畹華要好過分漸趨花　一派竊爲不取 
　　伶界之能操琴者十居六七而舍裘桂仙余叔岩楊寶忠等外可取者殊尠裘亦曾爲老譚操絃技自不弱余則研習甚勤成績可觀其琴師李佩卿且爲其所指授也若寶忠之技不過尚能對付而已自鄶以下更不足論矣 
 
 

Page 8

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *   
 
 

Page 9

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *自由談 
[笑話] [  子馨] 　　 
　　甲問乙道今年的曆本書上印有二個四月是甚麽道理呢乙道大約是仿各報的出特刋增加内容吧 
[三言兩語] [  鵑]  
　　奉張派代表致意於馬二將軍希望他到京面晤據說馬二决以腦病喉痛未愈却之唉可憐啊可憐的馬二你那新拜把子的老大哥來了做如小弟的就該不俟駕而行爲甚麽像小學生賴學似的推說腦病和喉痛呢嗄我知道了你的腦病定是想權利想得過態想出來的你的喉痛怕未必是事實也許是爲了有話不能說因此借著喉痛二字發牢騷麽 
[德齡郡主清宫談] [  葉春年]  
　　日前申報刋前清德齡郡主玉照并載略歷悉公主曾入侍慈禧太后并著有「清宫二年記」一書云云一昨（二十六日）披閱大陸報載有德齡郡主與友人談話一節大半述及清宫北慈禧后之事跡頗覺有味不慊冗繁直譯如下 
　　星期日之夕在范達生君家聞德齡郡主（即花愛德夫人）追述前清慈禧后軼聞頗饒興趣加以公主曾親侍太后左右以個人之記憶所得言之彌復動聽郡主言其初覲后時甚爲懇摯曰「數載離國忽然見召入宫登朝於滿式朝服一項未克製備幸太」 
后好奇願瞻一巴黎之時裝故衣巴黎式外衣朝覲」言時微笑似甚得意又曰「當余入覲時太后報我一笑此笑乃引起傍觀者亦俱微笑此余所僅見者然太后若變色則恐旁立者必止笑也無疑」 
　　時德齡郡主年方二八已入紫禁城隨侍王后初瞻天顔即蒙惠愛相安無事弟於暇時喜將見聞筆之日記集成清宫二年記書今已再版印行矣郡主復曰「太后每飯百盤俱屬精美左右以彼所嗜者進但太后僅啖其一二入夜就寢衛以侍監并另有一女侍專司防守之職蓋恐太后被剌也」 
　　太后之監視光緒郡主亦言及據云每隔數句鐘侍宦來報知太后自十時至十時半帝讀書自十時半至十一時帝學書諸如此類識者可不言而喻當時國政之握於誰手也後光緒帝忽思脫牢籠而出并設計謀捕太后而禁之於頣和園計不密帝之末日至矣後后命宦長某藥斃帝 
　　郡主又謂「清宫二年記」一書著於滬上西摩路舊居當時恐此書難得發行者之顧盼頗存退志幸得梅勒特君及友好等鼓勵而成余夫特爲余購置打字機一然余不甚習此故余稿多出自手書而此書竟能於一九一一年告成焉 
　　德齡郡主爲已故裕朗西欽使之女裕君爲滿州白旗屬一代名仕也幼年投軍會効勞於太平及中法二役當一八九五年中日戰起君充陸軍部副部長後委爲駐日欽使至一八九八年充外交大臣一八九九赴法任公使職服務四載裕君敎育子女不遺餘力屢招物議蓋當時於滿州貴族内未聞有如此者也郡主乃得肄業於敎會學校及巴黎修道院至一九零七年郡主入朝時即與美人花愛德Ｗhite結褵云 
[餐櫻廡漫筆] [  風]  
　　世人喜讀紅綃隱娘等傳其事跡俠而艶也虞山周翁嘗拯河東君（柳如是）於難昭文顧虞東（鎭）爲作傳事絶瑰偉近人譔述有名絳雲樓俊遇者專記河東君雅故顧兹事弗詳亟節錄如左翁字伯甫姓周氏芝塘里人形體魁碩修八尺餘不持寸鐵以徒手摶人出入千百羣中如無人也然翁自謂以手攫摶非無者事嘗拱手鶴立而侮之者鯈忽顚躓頭腫鼻害若有鬼神呵之未知何術也又嘗謂以力駕人無力者當坐受困乎因力於敵而我無所用其力斯至爾邑中大將某者號萬人敵聞翁名延致之願與角技翁固遜彊之笑曰請以數十氍毹藉地問何用曰恐公仆爾大將怒發一擊不中翁復笑 
[悵花]  
　　美人螻蟻併王侯艶蹟空傳燕子樓惆東風三月晚楊花如雪過徐州 
　　飄泊彭城夜雨秋蘇家詞賦擅黃樓杏英盼同零落聖女山前泗水流 
　　往歲過徐州作詩數首稿佚近從友人扇頭錄回其二乙丑孟夏陶在東識 
　　曰公母再擊再擊仆矣大將者愈怒再擊翁翁大呼曰倒應口伏地然未見翁之舉手也由是延爲上客欲盡其技顧弗能乃厚贈遣之時錢宗伯受之負海内望卜居紅頭莊客翁翁止其莊者數歲河東君者宗伯之愛姬也才名甚噪宗伯故豪侈重以文章致厚賄投遺無虚日所愛金悉貯河東所會宗伯適邑居劇盜數十輩謀刦河東因致其貲夜圍莊勢張甚顧重畏翁欲先制之翁方浴聞變遽起右足入禈中左未遑也浴所仄門半掩盜數人挺槍入翁携尺許布捲其槍數槍並落徐約衣結帶持槍奮呼出盜震　失氣兎脫鼠竄翁尾之連剌數盜中要害宅遼闊盜衆家人伏匿不敢動盜益猖或抉垣毁户直闖其室凡四五處所　囂室中索河東急翁舍前所追盜還擊室中盜盜紛藉殺一二人不止後至益衆翁計河東儻被刦雖彊力者無能役矣遂排闥負河東决圍出匿之善所還逐盜盜失河東莫能發所藏金肤囊衣數十篋去值翁還爭棄道際泅水脫命盜旣去徐呼其家人收葬之迎河東還實不失一物宗伯捐館河東縊翁去錢氏浮沈里間最後客虞東大父所年九十餘矣兩目盡盲猶倔彊不扶杖每飯盡升粟翁言初得異僧指授積二十年乃成嘗屬虞東錄其法爲拳譜一卷後失去又數年卒於家虞東論曰錢伯宗以文章毁譽人顧不一及翁或謂宗伯欲秘其盜刧之事者近是余爲表之無使没没焉 
新聞屑 
[幼童開汽車] [  固初]  
　　本埠白克路某公館有所謂三少爺者年甫十一性頗聰穎對於各種技藝無不悉心研究近復能自行開駛汽車如成人然昨午開至靜安寺而返其成績頗佳云 
[長沙見怪物] [  理]  
　　湖南長沙邇來時有一怪物飛翔天空身長五尺許紅首綠尾雲霧環繞居民羣驚爲龍聞趙省長擬設壇致祭云 
[半婦人結婚] [  梨雲]  
　　美國加　　宜州之綠杉磯有某商人名約輸福樓者近與甘培恩石女士結婚女士前居德國生而無腿人皆稱之爲「半婦人」云 
 
[海上蜃樓（一九○）] [  釧影]  
　　第二十回高會名園歡聯南社喬遷仁里居近西門 
諸季屏道横竪他不穿袈裟只穿西裝西裝上别說是有脂粉氣傾上些巴黎百和香水也没甚要緊蘇玄曼道脂粉香耶栴檀氣耶我只作一例觀祖書城道這和尚不但袈裟上有脂粉氣連做的詩也帶着些脂粉氣不知近來有什麽香奩佳句蘇玄曼道近來很守綺語戒不做那種詩了柳安子道你新近不是有一首五絶我還記得不是很艶的嗎我念出來在家聽聽便誦道 
　　來醉金莖露胭脂畫牡丹落花深一尺不用帶蒲團 
　　蘇玄曼道這詩艶在那裏楊萬里道這詩就詞句上看來似乎很艶其實却一些不艶和尚近來大有進境了蘇玄曼道這也是從前的詩近來也不大做詩就是回廣東去留别張雷雲的時候口占一絶這是一洗倚語的了大家道念出來我們聽聽蘇玄曼道念出來你們聽不清楚我把他默出來請敎諸君罷那時本來備好一本簽名簿一副筆硯在那裏玄曼蘇就在簽名簿後面寫出來道 
　　范湧有母終須養張儉飄零豈是歸萬里征途悉入夢天南分手涙沾衣 
　　大家看了都不住的默頭祖書城道古人云窮而益工玄曼大師處此境地便不能無此詩蘇玄曼道朋友投贈之作我最愛今春褚長眞兄投我的一首七律褚長眞道這詩我倒已經忘却了你還記得嗎蘇玄曼道怎麽不記得我已讀了爛熟了楊萬里道長眞兄是最有功夫的詩必然是好的了寫出來大家拜讀拜讀說着便把一枝墨筆授與褚長眞請他寫出來褚長眞道我實在記憶不起了還是請玄曼寫罷蘇玄曼道我記得我來寫罷便接過筆來仍舊在簽名簿的後面先寫一個題目道 
　　玄曼來海上問訊故人奉投一詩 
　　大家說他怎麽把題目都記得蘇玄曼便續寫道 
　　浮海歸來一愴神袷衣相對况青春難忘畫卷留行舸欲向箏牀問舊人有母將迎湖上住工詩即慰客中貧四年小則今重見積感知猶共苦辛 
 
 

Page 10

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *國内要聞二 
[滇軍退出湘境之經過（萍）]  
　　唐繼虞率部竄入桂境 
　　長沙通信此次滇軍唐繼虞張汝驥等因熊蔡多方勾結遂於前三月間假北伐爲名侵入湘境靖州會同洪江一帶均爲佔額雖經湘政府湘議會迭以善意促其出境滇軍始終佯從實違而近日竟敗潰出境者乃係滇軍内部潰裂據聞當滇軍入湘之初曾在洪江與滇軍所派代表開一秘密軍事會議擬先佔據湘境然後出師圖鄂是時獨立旅旅長姚繼虞居於滇軍範圍之下不敢决裂又不能不赴會乃以養病爲名暗赴黔陽一面電請政府設法驅逐滇軍一面整飭部隊靜候政府辦法然因滇軍入湘後毫無紀律軍威不振所駐之地姦淫擄掠無微不至所搜括之民財已至百餘萬之多人民受害慘不堪言姚旅長以桑梓關係遂於前月二十八日督飭所部在洪開戰滇軍平日旣少紀律臨事又復張惶以致潰敗姚部奪獲該軍大砲三尊機關槍二架步槍二百餘枝擊斃營長一名士兵五十餘名姚部亦戰斃連長連附各一名傷亡士兵二十餘名旋以滇軍援兵大至衆寡不敵子彈不繼姚乃退守黔陽本月一日滇軍馬田兩旅長率部跟追與姚旅鏖戰旬餘互有傷亡而姚旅防堵嚴密滇軍不能渡河終不得带本月十日姚旅長親率精兵兩團渡河猛攻自午前八時起直戰至十一日拂曉止滇軍不支始行退却不料山路崎嶇不熟地勢誤退至新店竹瓦溪一帶被姚旅伏兵出而攔擊滇軍因首尾受擊軍心渙散紛請繳械投降者七百餘人姚旅是役又奪獲大砲兩尊機關槍三架其他軍用品甚夥滇軍傷亡軍官兵士一百餘名姚旅傷亡三十餘名滇軍受此大創無形瓦解所餘殘部退回洪江唐繼虞據聞敗耗大起恐慌即率部向靖州方面竄入桂境行踪頗爲狼狽姚旅乘勝之後比令唐李兩團進攻會同截其歸路又親率姚張兩團沿河面下進取洪江遂於本月十二日完全佔領洪江并派兵一部尾追滇軍經此挫敗斷難再入湘境湘趙前派代表黃鉞赴洪交涉滇－軍出境行抵武岡得此消息電達湘趙請示行止湘復電着即回省似此滇軍出境間題已得完全解决矣（五月二十三日） 
[唐繼堯親赴前敵之猶豫（聖安）]  
　　組織大本營臨時幕僚處 
　　雲南通信滇唐自南寗圍解形勢轉變特組織大本營擬即輕裝出發事前訓令各部成立臨時幕僚處文云「建國聯軍總司令部訓令本總司令現擬親赴前敵視師亟應組織大本營臨時幕僚處酌帶人員輕裝出發襄理一切兹特任命張維翰兼充本總司令部參贊白之瀚爲總務部機要處長并代行總務部部務并委任參謀部作戰處長陳維庚代行參謀部部務軍務部經理部長李鴻綸代行軍務部部務除給狀委分行并飭尅期準備妥當隨同出發外合行令仰知照」按聯部之總務部長爲由雲龍正任實業司長參謀部長係但懋辛但赴粤由孔庚兼代孔赴粤此職已虚懸故今以作戰處長代理軍務部長原爲吳和先亦因有要公未克隨行故作上述之更調至添任之參贊張維翰原任係昆明巿政督辦兼外交司長所遠督辦職務聞有以會辦馬診兼任之訊又省内治安軍事方面擬設一留守指揮前内定陳維庚今陳隨行恐將另簡他人民政有交出席善後會議代表周鍾嶽代行代拆之說現周日内可回省但尚未正式發表耳大本營組織成立後尅日出發之呼聲甚高有一禮拜内開拔之說至今已將一旬復歸沉寂據彼中人言（一）準備未周（二）前方戰事無新發展又據本日半官式之某報邕寗通信載「二五兩軍渡邕江南岸追擊范軍復偷渡北岸新增李宗仁部全力反攻邕垣二五兩軍回軍策應已向二塘八塘方面退却」蓋唐之出發須以前方戰事得力與否爲準今觀上訊則兩軍尚相持於南寗近郊無疑勢均力敵各不相讓恐勝負之决須看兩方之增援部隊若何耳現聞第一軍唐繼虞第十軍張汝驥已到柳州但聯部尚未得有官電證實至范方若何因道途窵遠更無從詳知大激戰時期逆計須有生力軍加入時方開幕耳（五月十四日） 
[川省南路戰訊楊軍攻克嘉定]  
　　五月十日成都通信川戰已延長月餘省軍比較優勢邛崍雅安等地俱入楊軍範圍刻惟眉州嘉定因陳洪範布防嚴密故尚在相持中五月七日拂曉陳軍四團由青神援眉向楊軍猛擊楊軍何金鰲師長當將圍城之兵抽調一部抵禦而城内之陳軍亦乘勢由北西南三門衝出約戰十一小時陳軍向張家坎佯退次日（八日）何師長偕向康衢師長由眉青大道向洪化堰之陳軍進攻何師除以一團封鎖北西南三門外餘由李旅長射斗率隊向張家坎右翼抄襲至午後十時陳軍在洪化堰死力抵禦激戰數小時陳軍向青神方面佯退何師跟追於是日夜半入青神縣城次日（九日）陳軍分路返攻埋伏眉城之隊伍亦出城夾擊何向兩師知中陳計急將隊伍收容退出眉青兩城因此損失甚大何即用電話報告省城并派人來省面楊報告退却眞情楊當電令堅持一面又接濟子彈若干準備再攻是役雙方傷亡共計二千餘人 
　　十四日通信陳洪範在八九日間知前方緊急已陸續退出嘉城一部向犍爲順流而下一部向峨眉邊界引去楊軍何向白諸師於十二日陸續進駐嘉城陳氏此次之失嘉城一因軍實缺乏一因内部生變蓋陳氏新編之藍文彬旅首即向楊輸誠陳之謝勉一旅亦向楊通欵即劉成勲之藍世鉦師退避入陳防内此次亦由藍文彬拉攏藍文彬秉性反復投劉湘而反劉附熊克武而倒熊歸劉成勲而叛劉此次又背陳洪範藍號紹吕人謂其克紹吕布未免謔而虐矣但如藍者川省尚多現在正爲該輩發展之際也聞藍將率隊往犍爲堵截劉成勲陳洪範各殘部以示輸誠之决心藍之自計則得矣其如人格何楊部十師師長何金鰲於十三日晨由眉山來有捷電云頃據職師李旅長射斗報告昨將乾江舖（夾江）之敵驅逐後以一部向峨眉追擊以一部向嘉定追擊前進昨日夜半（十二）嘉定完全佔領等情當飭該旅對於犍爲峨眉方面派隊嚴密警戒云云又接川邊軍副司令由雅安洪雅間之竹箐關電報云賀指揮中强飛騎專報我張旅長率所部及張騎團於本日（十日）午前五時由中强囑向洪雅攻擊前進我羊旅率所部及楊范兩團同時由倒石橋側擊敵人節節據險抵抗以大砲猛力轟擊激戰至五小時敵勢不支紛紛向夾江丹稜潰退我張旅即於九時將洪城完全佔領當以大部向夾江追擊另以一部向丹稜方面警戒并與黃喬兩旅（楊部）聯絡此役敵軍傷亡官兵二百餘人我軍傷亡約十餘人奪獲敵槍七十餘支輜重甚夥云云 
　　陳洪範失敗後現與劉成勲會合暫退以待重慶劉湘方面接濟子彈之到來再行返攻劉湘已商請黔軍袁祖銘氏派王天培率四個混成旅與劉文輝賴心輝共同攻擊楊軍空前大戰尚在後日也 
[粤宣傳部招待報界（星）]  
　　汪精衛述廣東與段張馮之關係 
　　廣州通信中央執行委員會宣傳部昨（二十二）假省敎育會招待新聞記者到者有民國日報中央社國華報人權報共和報國華時報羊城報時事社振鐸社學閒社報界公會主任等十餘家二時開會由部長汪精衛主席即向衆演說大意（一）兄弟離粤半載有餘此半載有餘中在京津新聞所見已在汕頭商會及廣東大學講述荷各報登錄恕不復贅（二）本黨非不知如與北京臨時執政合作至少廣東可得暫時之休養生息但北京臨時執政府對於開國民會議及廢除不平等條約至少限度條件尚不能容納尚有何合作之可能（三）國民軍第二三軍本多同志第一軍亦已認識本黨主義及政策奉天勢力一時尚未至與廣東接觸故執政府現時毫無實力除挑撥離間外無足以危害廣東者（四）目前第一要義在鞏固内部不生破綻然後能予廣東人民以休養生息（五）廣東人民研究民生主義後便可知本黨並無共産意味至親俄二字則可以二語答之即「豈有對於廢除不平等條約者不與之親善而反與維持不平等條約者親善之理」（六）今日中國所需要者爲國民革命對外建設自由平等的國家對内建設民權的政府（七）此爲廣東人民同心同德之最大基礎極宜注意願相與一致努力於宣傳云云演畢關於時局問題互有討論至四時許茶會而散（五月二十三日） 
[杭州快信]  
　　上海全浙公會對於本省曾有組織財政審查會之主張昨全省縣議會聯合會通函各縣議會請抒意見以便取决多數 
　　蘇省長之弟鄭巽字睿之二十六日夜車抵杭二十七日夏省長邀請午讌有陳盧周三師長作陪盡歡而散并悉鄭氏曾謁孫督辦暢談良久此來與兩省政務頗有關係今（二十八）日已返滬 
　　杭州絲業公所前日同業會議定於閏月十三日（六月三日）一律開秤收買新絲細肥各行盤續會議决 
　　艮山門全體絲業昨略陳總商會以敎育行政會議有加貨物附稅之議絲業近十年來因繭行林立産絲日少底盤高昻漲落靡定銷路年不如年去秋又受戰事影響停頓幾及半載損失較各業爲重原有捐輸擔負爲難何堪再增故對於此項附捐萬難承認仰乞轉呈准予撤銷 
　　富陽縣屬大源靈橋龍門場口等處向稱産紙之區每歲黃白紙類運赴滬漢津京各埠者不可數計經過關局時有留難浮收紙商陳友明等呈請省署嚴行整頓已轉令財廳密查復奪 
　　駐温嶺警備隊管帶哨長包運烟土被公民林祥等分呈軍民兩署澈究已會令該縣知事查復核辦 
　　金衢嚴處四屬工界協會前爲擴充會務起見决於四屬各縣籌設分會現遂昌已告成立其他各縣正在籌備中 
　　孫督辦定每月五日凡營長以上各軍佐三人一班依次晋見諮詢一切聞已通飭各師旅遵照 
[南京浦口間議築鐵路橋]  
　　奉張力主建築 
　　泰晤士報北京通信云現在交通部與西門子中國公司議造南京浦口間之長江大橋如此事竟告成功則鐵路自上海至北京旅行時間必相當縮短津浦滬寗兩路築橋聯軌一事久有是議但因需欵浩繁迄未能見諸事實自去冬齊燮元失敗之後奉張勢力伸至東南而此築橋問題乃現一機會聞在奉天方面奉張與華北西門子中國公司代表已有接洽經數度非正式磋商之後决定由奉張將此事交與北京交通部商辦同時並令該公司由德召工程師一人來華計劃橋工詳情於是不久即有德國工程師巴爾德威士到京巴氏爲負有盛名之工程師於橋工極有經驗從前津浦路黃河鐵橋即由其承築據氏之意見長江爲中國重要之水道尋常形式之橋不適於用僅可用一種艇橋計建築費須一千六百四十萬元工程須一年可畢此項費用擬由政府發行二千萬元之公債與德國公司接近者對於此事頗表樂觀據云由中外銀行集債困難極少將來橋梁成功之後京滬間通車票價增加一成預料每年即可增收二百萬元即可用以償還公債云此事已完全提交交通部考慮僅以交部技術工程師表示反對尚未簽約但奉張力持實行此計劃已知照交部賡續談判至最後成與不成現尚未知據有人探知此項橋工計劃者言此橋與滬寗津浦兩路鐵路路軌無論在潮漲潮落時均成平線中間係用汽船加軌遇有輪船即可讓其通過也 
[旅京蘇人致監算會電]  
　　上海申報轉江蘇六十縣法團公鑒敝會於漾日致南京監算交代委員會一電文曰「南京監算交代委員會公鑒吾蘇財政棼亂已極前值省長交替之際旅京同人本擬有清查財政之舉嗣見貴會已應時産生以爲近水樓台當先得月且諸公多係理財專家必能稽覈精詳一除吾蘇十數年之積弊乃日昨消息傳來韓氏竟未明白交代即離寗濳逃聞之殊堪詫異查韓氏係一省最高行政長官與齊民不同其行動豈無人知况貴會近與同城何以事前毫無覺察臨時又不防止乃於其遠颺以後始通電報告此中玄妙誠令人百思莫得虎兕出柙究誰之過諸公反躬自省恐亦無辭自解今與諸公約如猶知責任爲重公理難逃則請速與現當局交涉設法將韓氏尋獲勒令來寗清算交代如是則諸公旣可藉明心跡並可息外界之讕言即敝會今日之懷疑諸公者亦將轉而欽佩之不暇否則惟有請貴會速行解散以謝蘇人若仍假監算爲名而另有作用結果止使少數人自便私圖則敝會雖素主和平恐亦義不受命也」請煩查照旅京蘇人民治促進會李鳳理陳銘李鳳璘黃熙堯陳振中曁全體會員同叩敬 
[南京快信]  
　　王揖唐二十七日下午到寗即入城謁盧鄭接洽要務旋於夜車往上海 
　　省防第三團團長王桂森奉令撤差委陳光祖接充 
　　興化各公團電鄭省長以該縣地狹兵多請免調省防營分駐當令警備總司令查核辦理 
　　淮揚徐海治運改進會會員劉文輅戴守約王茂才等二十餘人於二十七日致函王寶槐云淮揚徐海二十五縣人民歲納治運畝捐數十萬元時經十餘年用欵數百萬治運僅以無成績聞同人等正擬根本改造清查歷年用途以期補救萬一風聞執事藉韓委參贊資格欲乘機攫取運工局局長利用時機以圖彌縫前此不可告人之隱須知治運經費係二十五縣人民之脂膏二十五縣人民非皆目瞽耳聾者若用於實際何說之辭脫有假借人言可畏君子愛人以德望先生熟思而審處之 
　　寗馬路工程局長仇淶之一再辭職鄭仍切實慰留 
　　江蘇電政監督兼駐滬電料管理局孫繩武乘滬寗花車到寗謁盧鄭接洽要公仍隨原車回滬 
　　常熟繭業分公所總董章振揚電請停止加抽繭業特附二捐鄭令財政廳酌核辦理 
　　財廳所委賈汪煤礦公司駐礦委員封緒晰由徐州來省陳述津浦路交通阻滯煤料無法運輸情形 
地方通信 
[蘇州]  
　　閶門下塘發生命案前日（二十七）晚十時許閶門内下塘楊家院子巷附近時義興喇叭店作場内打銅葉子之工人董小成在作場中飲酒已醉忽有同業之王和海（又名王小和子）亦先在外飲酬前往向董小成借宿董以王前欠小洋四角未還非但不允留宿且向索債王海和大憤遂起衝突互扭至楊家院子巷中鬥毆未幾董小成之胸部腰部已被王和海用刀剌傷三處（一說董小成帶刀先剌王和海由王將刀奪下而還剌）董受創後即奔出楊家院子巷欲報告崗警尚用手掩住傷處　至裕祥泰銅錫店門前適崗警迎面來告以被王和海剌傷言訖倒地創口即血流如注崗警見此情狀以兇手究在何處茫無頭緒立即返所報告巡官巡官遂派通班長警四出兜捕兇手一面邀德醫院余生佳醫士到塲救治此時董小成已呼吸不能接續無法可救旋即氣絶一面由地保看守屍身一面由該管北四警所報告警署轉報警廳通令於十一時以後凡有形跡可疑之行人一律嚴予盤查以免兇手逃逸出事處附近則由警察兜抄終宵昨（二十八）晨九時許在桃花塢後面聖公會附近將王和海捕獲帶所詢問一過遂備文解廳究辦一面由地保報廳蒞驗後將屍身拍照後棺殮候屍親領回 
　　游擊隊開錫護繭巿蘇水警廳游擊隊長徐樸誠以無錫繭業公所要求撥派陸戰機槍隊赴錫保護繭巿而蘇地防務亦不容稍懈故决定將陸戰機槍隊留蘇一面於昨日調集游擊隊四連師船並盒子砲隊二十名偵探十名親自督同開錫佈置防務 
[松江]  
　　請撥佛郎餘欵之復電松江在籍省議員閔瓛盛元音縣議會議長張芝敎育會長錢邦泰等聯銜於敬日電呈盧宣撫使將金佛郎餘欵六十萬元支配撥給各縣兵災善後會散放等情已誌本報兹悉縣議會於二十八日接盧使覆電云敬代電誦悉佛郎餘欵分賑兵災並未聞有此事特覆盧永祥感印 
　　警董常會紀事松江巿警董於二十八日下午在巿公所開第九次常會到十餘人推周鶴雲主席兹將議案兩件照錄如下（一）四鄕警費如何處置案决議俟縣署批回後再行核議（二）墊借警服費請即籌集案决議本巿警察夏季制服費實需洋三百元此項費用一時殊難籌集擬向松江兵災善後恊會照數商借俟募集成數即行歸還 
　　不許夜放爆竹松江習慣每逢喜慶等事燃放爆竹現地方雖已粗安而尚未解嚴民間往往依慣例燃放邊砲實屬有違禁令甚至深夜亦有燃放業經師部傳令警察所變通辦法凡遇慶吊等事燃放爆竹者日間尚可通融夜間特恐聞聲誤會絶對不准燃放違則拘懲並於二十八日下午布告通衢俾衆週知 
[常熟]  
　　軍事盤查處復又開辦本月初有奉軍官佐劉錫九等到常謂奉三十一旅王旅長令將於本邑城區設立盤查處旋經縣議會電呈旅部請予制止嗣奉旅部覆電照准詎於二十五日駐常奉軍官佐劉錫九復派人來常將設立盤查處團部佈告遍貼通衢其佈告略謂「本邑縣城爲輪船往來要道有設立軍事盤查處之必要特派劉錫九前往組織專指軍事範圍而言與司法行政不與」云云聞盤查處設立地點仍在城内白糧倉駐有軍士一排所有開支統由本地供給 
[無錫]  
　　扣抵稅欵提省之呼籲無錫絲繭捐欵撥抵地方軍用墊欵早奉韓前省長核准在案而近日財政廳連電來錫對於扣抵債欵僞作不知飭絲繭捐局長蔣仲翔將捐欵欵悉數解省本邑清償軍用借欵委員會聞此消息即致電委員長錢孫卿請就近在寗盡力抗爭未獲要領昨日錢君由寗返錫以發行國庫劵之計劃尚未公布前准截留絲繭捐償債原案當然未便變更特電王廳長敷陳理由請予維持原案未便承認解省俾全信用等語不知王財政廳長如何核辦也 
　　水警保護繭巿之週密駐錫水警第二區長王靖宇以溧陽無錫兩邑繭行開秤在即特於今日（二十八）親自乘座保蘇兵艦出巡先至宜興再至徐舍然後折回無錫再赴木瀆等處巡查所有區署日行公事委督察員秦文襲代拆代行又溧陽商會長狄信之此次在錫時要求王區長派警保護繭巿業由王區長派巡官劉繼華李長興劉雲龍劉金生趙玉華張崑山吳世鐸張玉標陳秀智張其棟等十人統率得力水警馳往溧陽一帶游戈保護矣 
　　蠶業指導所之成績中國合衆蠶業改良會以提倡蠶業非鄕村實施不爲功特於無錫堰橋設立蠶業指導所由蠶桑學校畢業生繆藴華女士爲主任耿乃英李以善朱人秀諸女士爲技師地方士女入習者甚多聞繆女士等均研究有素故成績頗佳 
[常州]  
　　武丹繭稅局成立武丹繭稅與無錫劃分另行在常設局徵收已於本月二十五日成立二十七日各機關接該局惲委員開辦公函並在小北門外火車站附近租賃房屋爲辦公地點 
　　姚知事電呈槍械烙印武邑姚知事昨電蘇州淯鄕總處文云竊據縣屬各巿鄕清鄕委員及保衛團總呈驗槍械請予烙印給照現值新繭登場防衛吃緊之際原槍未便留存縣署惟有權先由縣編號烙印給回備用以重防務容再塡表具報補發印照藉資保守合亟代電陳報仰祈鑒賜核示遵行云云 
[鎭江]  
　　瓦木工潮暫告結束鎭江瓦木工人因要求增加工價聚衆罷工牽及業董衝毁自强報館並在地檢廳起訴各節已兩誌本報兹悉此項工潮業經地檢廳將爲首工頭朱錫恒等傳案訊問因工人要求漲價至二角二分完全爲朱錫恒所引動即責令朱錫恒調息此事朱出廳後遂分召各工人勸令先於今日（二十八）上工至漲價問題容後議决再行所有自强報館被衝損失該館經理已分函軍警司法各官廳勘驗法辦須將損失賠償後方能繼續出版 
[揚州]  
　　陸軍營長接事淮揚護軍使馬伯良調駐揚陸軍六旅十二團所部之二營長程鵬翔升充五旅十團團長遺缺另派團附張善祥升補張於二十六日來揚接差而程亦於是晚赴浦該營士兵於程離境時特於岸上燃放花砲以誌歡送 
　　清鄕督辦來揚江北清鄕督辦尹伯韓於二十六日由鎭乘長途汽車來揚維時杜運使以地主關係特派衛隊在車站迎迓聞尹小作勾留即行遄返淮安 
　　捲菸稅局消息江儀區捲菸稅徵收局長張繼昌有調任上寶區捲菸稅局長消息遺缺以張彤臣承乏 
[儀徵]  
　　盛延祺靈柩回籍前駐汕頭艦隊指揮兼肇和軍艦艦長海軍中將盛延祺前歲春間在粤因公遇害經詳本報兹由其弟現任海軍司令部副官盛延武將其靈柩運回儀徵原籍暫厝於北門白沙寺是日地方文武官員軍警人等以及全邑親友前往執紼者不下千人更有前孫大元帥之優恤命令李參謀總長盧宣撫使等之哀辭挽章鎭江苦兒院之全體軍樂其喪禮之盛爲儀地所罕見 
[六合]  
　　捕獲髑髏案之通匪犯西鄕中麗集褚永貴家祖墳被匪盜取去墓中髑髏一案已誌前報兹聞褚家已由介紹人與匪談妥出洋八百五十元另加紙烟糕生髮油皮鞋等物褚已交出二百餘元事爲地方人士曁縣知事所聞極不謂然已將介紹贖髑髏之胡勝堂等兩人捕獲到案研究匪情并擬按照通匪條例嚴辦胡等云 
　　蠶桑近訊目下蠶事已屆三眠本稱發達惟近日南風大作熱度驟高遂染一種熱病不能成實桑葉因乾旱减收價在兩元八角至三元之間 
[阜寗]  
　　阜寗和大公司被刦東坎和大英商車糖公司並附設美孚煤油分銷處於本月十九日下午六時許突來盜匪七八人各出槍械嚇禁聲張銀洋鈔票搜索一空匪即携贓遠遁事後調查約被刦去現洋一千餘元曁細軟等件嗣防軍警察聞報率隊追捕當經徐警佐獲身着軍服嫌疑犯張某一名是主作又經警備張排長獲嫌疑多人現尚有訊究中 
　　游擊隊逮捕大批農民本月十七日有駐阜游擊隊連長高樹年率兵一連在本境岡王莊沙莊三大蕩等處捕獲農户三十餘人分押東坎客棧内逐一訊究均屬良民現各該地紳董紛向高連長保釋未具保者擬詳營部訊辦其中原因若何尚待探查也 
[徐州]  
　　車站之重要紀事奉軍第三旅長褚玉璞二十四日由濟南過徐南下二十五日復由宿縣專車北上又二十五日上午十一時南來專車有第十師官兵一排押送遣散之豫軍千餘名過徐轉向河南開去下午四時奉軍三十二旅六十七團第二營杜瀛洲帶領全營專車北上下午十時蘇皖魯三省剿匪總司令姜登選專車赴津聞係往晤張學良對於軍務有所接洽 
[嘉興]  
　　建造乙段馬路橋樑之動機嘉興東門外春波橋對岸之乙段馬路早已工竣惟跨河橋樑尚未建築兹悉該橋經費須共洋六千餘元現除演劇籌得千餘元及拆城餘欵撥充外不敷之欵現正設法籌集至建築該橋圖說等刻正規劃核議預料下月當可招工興築矣 
　　屠宰學捐併入正稅徵收嘉興城區東栅等區鮮肉屠宰捐向來帶徵學捐洋二十六元以作區小學經費現金漢聲提議爲便利徵收上手續起見將該項學捐併入正稅徵收業已呈准縣署實行矣 
[平湖]  
　　春繭開秤平湖四鄕早蠶已多作繭本月二十七日起東西城外各繭廠一律開秤頂上鮮貨每擔七十二元次六十七八元此次桑葉價廉蠶身甚好故各蠶户大都均可獲利 
　　同興賠欵展期截止平湖縣知事李樹慈前據同興典經理呈請前奉省令於四月十六日起開賠質欵至閏四月初六日截止現所賠欵項僅至半數（約五萬元）請自閏四月初七日起展期十日藉免向隅等情除准予展期外並於今日布告各質户速往領賠矣 
[湖州]  
　　烏鎭之分屍慘案烏鎭發生命案略情已紀前報兹據杭報所載情形較詳爰爲轉錄如次烏鎭西栅人和藥材店股東孫才生現年十八歲桐鄕人該店係其故父與吳雲祥二人合股開設雖範圍略小而已歷六載死者以小主人　格在店學業吳雲祥爲該店經理年約四十餘歲兇手即該店夥友葛金榮年約三十餘歲海寗人出事之日在隂曆閏四月初一日（即五月二十二日）晚間葛孫前曾因事齟齬而不料竟演此慘劇也是晚吳宿内屋離店約有六七間房屋而葛往青鎭東寺觀文明新劇夜半回店敲門死者夢中驚覺下樓開門未幾即被慘害翌日清晨四鄰各店皆開而該店緊閉經理吳某從内屋到店敲門詎知門不上閂一推而進瞥見人肉堆滿心驚膽裂退出店門頓時暈倒兩旁鄰居偕往警所報告該警佐王凱以命案關係立派長警報告吳興分處初三日斯法官率領檢驗吏法警等來鎭會同十三隊長項燃警佐王凱偕往檢驗驗得死者分屍有五六十塊之多人頭藏在蒲包内兩腿藏在灶内亦有藏在櫃檯底下或陳列櫃上連臟胃取出洗淨骨頭用桑剪剪斷兇器祗有切藥刀及桑剪兩項驗畢斯法官即諭死者之母將零碎人肉凑集買棺用被包裹而殮即將該店經理吳雲祥及兇器一并帶去靜候偵查一面責成水陸兩警火速緝捕然凶手葛某出事之晨潛逃他往而警察所已派長警帶同眼線水警十三隊亦派偵探奔往桐鄕僕院石灣石門斜橋長安海寗等處尋覓毫無影蹤忽有東栅離鎭五里之下塔廟住持僧某來鎭報告謂該凶手是日早晨途經該廟求救後往濮院而去又有人傳遞該凶手始逃濮院經嘉興逃至嘉善未知確否吳興分庭因貼鄰朱元泰烟店及對門張德盛楮馬店是否聞知今日（初四日）派法警來鎭將兩店主婦及下塔住廟持僧一并帶縣質訊矣 
[杭州]  
　　中日聯運委員游杭記中日鐵路聯運會議此次在京開會竣事後日本鐵道委員十四人中國鐵路委員四十三人由京相偕南下於二十八日上午二時由滬杭甬鐵路特開專車一列六時二十一分到杭經沈成栻局長派車務副總管楊先芬沿途照料並派杭段長陳湘濤警務段長吳曉峯站務稽查李振之在站招待即以西湖新新旅館爲中日委員寓所是日下午赴各處游覽名勝古蹟由路局分贈杭扇藉留紀念即定於三十一日下午六時仍在城站特開專車回申 
[寗波]  
　　提倡國貨籌備會紀寗波提倡國貨會於二十六日下午三時在商業聯合會開籌備會到者六十餘人由王大黻主　宣布開會宗旨畢即議决如下（一）甬地所有各廠及與國貨有關係者均認爲發起會員每會員一人徵求會員十人不取會費以期多多益善（二）徵求會以隂曆五月十七日爲結束之期即於是日假工商友誼會開成立大會（三）各區宣講善處揷入勸用國貨以喚醒國民愛國思想（四）敦聘演講員二人分往城鄕勸用國貨并同時分送國貨表及勸用國貨通俗歌謡以便一般國民咸知愛國購用國貨議畢散會 
[安慶]  
　　律師公會之改選風潮皖垣各法團年來受政局之影響每次改選均發生糾紛最近又有推舉參政之舉更足以引起紛擾省敎育會開會已十餘日改選尚遥遥無期現在律師公會舉行改選亦起糾紛因該會律師向分三派一曰老派爲最初掛牌之律師人數最少二曰新派即前數年開放時註册之律師人數旣多勢力正盛三曰新新派爲今去兩年此間法專畢業甫經請照營業者人數雖不及新派之多而較老派爲夥今年春季大會并改選職員原任正會長劉鼎爲新派之首領欲選舉聯任本月二十四日開會新派律師全數出席新新派尚多不在省城者出席人數甚少要求展期新派當然不允新新派見勢不佳全數退席於是祇有新派律師四十餘人散票選舉結果劉鼎得三十八票聯任爲正會長唐正國得二十四票當選爲副會長其餘評議幹事均爲新派所得所有老派新新派完全失敗刻已擬電通告謂此次律師公會之改選爲一派之選舉全體否認併一面具狀控告召集選舉手續均不合法觀此則該會改選風潮從此發軔矣 
 
 

Page 11

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *敎育消息 
[專電]  
　　天津電　敎育廳令各縣調查職業敎育狀况具報（二十八日下午五鐘） 
　　香港電　省署徑（二十五）佈告宗敎應與敎育分離無論公私學校不得以宗敎經典爲正課（二十七日下午八鐘） 
　　福州電宥（二十六）縣小敎員到縣署支薪駐署軍隊以上衆將其驅出沁（二十七）敎育五團體向議會等請願無辦法將總辭職（二十七日下午七鐘） 
　　香港電　中日選手及職員星期二（二十六日）晨抵港將於星期五（二十九日）午間離港來滬第一夕赴中國青年會歡迎會是是下午岸博士並在香港旅館開茶話會星期三晚間港地華僑歡宴中日選手到者千餘人極一時之盛（二十八日發） 
要聞 
[第七屆遠東運動會紀（菲律賓通訊）（四）]  
　　第二日大會之詳情 
　　（一）菲總督伍德將軍歡宴選手 
　　今日（十七日）爲遠東運動會之第二日比賽項目有中日之棒球中菲之雙人網球及菲日之足球而田徑賽亦於本日開始晨間菲總督伍德將軍在瑪剌加南宫中歡宴運動員菲島各要人均在座相陪總督演說多勗勉之辭而於中國能派女選手參加尤贊美不置 
[（二）第一次中日棒球比賽（日勝）]  
　　日以十二與零之比勝中 
　　下午二時中日二國棒球隊在諾薩列陀公園内比賽中國球員初起雖見勇烈進取但日隊堅壁嚴壘無隙可乘至後乃漸爲日隊所乘結果十二與零之比日軍勝 
[（三）第一次中菲雙人網球比賽（菲勝）]  
　　共賽三局菲全勝 
　　同時中菲比賽雙人網球中國選手爲時昌黎周景福菲選手爲三倚斯氏及被臘諾斯氏共三局菲選手雖常佔優勢而華選手亦不弱第一局前四次菲勝第五次中勝其後菲又連勝遂成六與一之比菲勝第二局開始未幾中國即勝一次第二次菲勝第三次中勝但其後菲又連勝數次遂甩六與二之比菲勝第三局開始後首四次輸贏中菲各半詎菲中又各勝一次後菲即連勝遂又成六與三之比菲勝故菲三局全勝 
[（四）第一次菲日足球比賽（菲勝）]  
　　菲四日無 
　　菲日足球亦於今日下午比賽菲以四與零之比戰敗日本年來菲人於足球拚命練習進步不少然日人亦殊不弱竟局並無危險時候其守門者技術頗精往往化險爲夷實爲日隊之柱石所以勝負之數相差不遠是役菲隊常取攻勢前半局進攻尤猛故四球中之三球即於此際得勝第一球爲羅丕斯氏踢進餘兩球爲羅勃萊搿德氏踢進後半局開場日人拚命應戰故初無勝負至最後五分鐘羅丕斯氏又踢進日隊一球遂成四與零之比 
[（五）百米預賽]  
　　合格者菲日各六人 
　　百米預賽合格者菲六人日亦六人菲之加泰隆以十一秒勝第一組日之谷三三五亦以十一秒勝第二組菲之尼伯墨西諾氏則以十秒又五分之四勝第三組比世界紀錄僅多五分之一秒亦云速矣 
[（六）二米低欄預賽]  
　　當選者菲日各六人 
　　二百米低欄預賽菲之亞皮拉氏以二十五秒五分之三勝第一組日之網千宗一以二十六秒勝第二組菲之聶格祿氏亦以二十六秒勝第三組合格者菲六人日亦六人 
[（七）一百十米高欄預賽]  
　　我國陳啓東金永福二人當選 
　　一百十米高欄預賽三組俱爲菲人所勝最速者爲拉伯雅氏計十五秒五分之四合格者共有菲六人日四人中二人一爲陳啟東一爲金永福均居第三 
[（八）二百米預賽]  
　　我國黃文建于文源二人當選 
　　二百米預賽三組時間相同均二十二秒五分之四甲組第一日人田尻祐之乙組第一菲人尼泊墨西諾氏丙組第一日人谷三三五我國選手合格者爲黃文建及于文源兩人均居第四此外日人合格者六人菲人合格者四人 
[（九）四百米預賽]  
　　合格者菲四人日二人 
　　四百米預賽菲人搿雪亞氏最速計五十一秒居第二組之首第一組則日人納户重德居首時間五十一秒又五分之四此次菲人合格者四人日人二人 
[（十）一千米决賽]  
　　錄取四名均爲日人 
　　一千五百　　　日人共出大人而首六名　　所得　　　尚不及中選手居　八名合格者爲四日人共得十一分第一繩田尚門時間四分七秒五分之四 
[（十一）擲鐵餅决賽]  
　　第一盤篤爾福（菲） 
　　成績一百二十二呎六吋又四分之三開遠東新紀錄 
　　擲鐵餅决賽第一盤篤爾福氏（菲）第二滕田康行（日）第三亞氏（菲）第四齋辰雄（日）遠一百二十二呎六吋又四分之三開遠東新紀錄 
[（十二）跳高决賽]  
　　菲人拉助第一高六呎又四分之一新紀錄我國余懷安蘇炳泰二人並立第四 
　　跳高决賽第一菲人拉助氏高六呎又四分之一開遠東新紀錄日人南部忠平亦不弱達五呎十一吋四分之三相差僅半吋我國合格者僅余懷安蘇炳泰二人居第四 
[（十三）一千六百米替換跑]  
　　第一日 
　　一千六百米替換賽跑日第一菲第二中第三時間三分二十五秒五分之三 
[（十四）第二日田徑賽分數]  
　　第一日第二菲第三中 
　　大會中之田徑賽亦於下午開始本日决賽四項而有兩點可以注意一爲菲選手盤篤爾福氏擲鐵餅達一百二十二呎六吋又四分之三比已往之紀錄超過三呎一爲菲選手拉助氏跳高達六呎又四分之一吋比已往紀錄高三吋四分之一俱開遠東運動之新紀錄計本日决賽者四項日人得分最多共二十九分又三分之一菲次之得十九分又四分之一中國則未滿一分祗有三分之一回憶前年大阪第六屆運動會我國選手余懷安以五呎九吋開遠東跳高新紀錄名動中外曾無幾時菲日皆有進步另開新紀錄我國反有退而無進落居第四國事之不寗學潮之時起運動之不講吁可概矣 
[中華職業敎育社年會詳紀（潮聲）]  
　　通過儲備一萬二千萬元基金等案 
　　下屆年會在杭州舉行 
　　中華職業敎育社於昨日（二十七日）下午二時在南京貢院至公堂開第八屆年會來賓鄭省長等五十餘人社員到者二百餘人由黃伯雨君主席錢韻荷章繩以二女士紀錄兹將詳情錄下 
[（一）主席黃伯雨報告]  
　　黃君謂本會每年開會一次去年在武昌開會後擬至奉天開會而時局不定故仍在南方開會焉本屆開會爲本會第八屆常會宗旨係聯合敎育實業使雙方發達無業者有業有業者樂業而皆得敎育機會本會抱此宗旨而求貫澈本社組織有議事兩部部中復分别進行其各部情形請各部報告 
[（二）主任黃任之報告]  
　　黃君略謂本社章程中定每次開會須報告社務去年在武昌開會亦有報告而本年度内另刋社務狀况以報告之本社分團體個人社員兩種凡各機關及個人之加入者年增加不已迄今團體社員已有百計個人社員達五千社中每年出雜誌及社刋以事報告凡職業指道及職業訓育等均分别發刋今者青年不乏向上之心而少服務之念故本社特竭力注意指導使知服務之眞趣現在社會心理多不安於原有服務之地位而社會危象亦於此伏矣故本社發刋職業小叢書及平民職業指導其外尚有各地調查及英文出版物等本社一方指導青年向職業之途一方并恊助社會提倡職業敎育開辦職業學校現青年每不知個人職業之趨向本社特試辦職業指導之學校以調查青年職業之志趨於濟南上海南京等處已先後成立此種精密之指導頗得社會之贊同惟所困難者無相當之職業課程民國十三年全國敎育會着手編訂課程標準經專家之研究討論而現已出版可供職業校之參考也本社每年開會則常開職業學校聯合會又每開展覽會之以事提倡從前規定此種展覽會議决於東部西部南部北部流行之而此次本定廣東時局不定改在南京舉行亦不得已也本社事業在上海有中華職業學校開辦已久惟來學者多富家子弟於職業尚不十分切要故現當注意於中等以下之職業使貧苦子弟得有職業生活之路愛提倡平民職業敎育凡出版物亦正注力於此本社詳情另發刊報告至於本社經費每年每月有報告以後尚望隨時查考現在議事員中亦推出賈季英穆抒齋先生爲查帳員又推出審查决算預算二人其他關於經費事宜另行報告 
[（三）副主任楊衛玉報告]  
　　副主任楊衛玉代沈信卿報告基金略謂今日沈先生因事不克到會由衛玉代報告本社基金内有民生紗廠股票資銀五百兩係同濟學生因承嗣産而捐入本社作圖書設備又鎭江許唐儒箴夫人捐地以辦女子職業學校此均不可多得者也繼仍由楊衛玉報告代辦江蘇職敎狀况自前年敎育實業兩行政長官學敎育實業須聯絡互相發達組織農工商女子職業委員會凡農工商女子職業之事業衛玉承行政當局之委託而進行焉分别調查蘇常滬海等道而報告於省其他數道俟時局稍定再出調查此外復開會討論各方困難情形使求得而切實指導之效果此後亦仍擬進行本社於去年又在寗門西倉頂設一女子職業傳習所由潘璧如主任進行分織巾等科而推銷各地成效不少凡門西女子之得生活機會者亦不少即其他各地希望本社進行辦此種傳習所者甚多祇以社中經費尚少不敢遽然進行他日尚望當局之贊助進行也又有上海巿立中校託本社代辦中央木工社亦頗發達此外山東江西各省託本社代爲規畫進行本社以經費關係不能進行是本社所歉愧者也 
[（四）中華職校校長潘仰堯報告]  
　　潘君略謂今日報告中華職業學校狀况另詳中華職業學校校務　告上我人學以致用而近日學校殊少注意本按有　於此因設法瑯紐扣金工　機等科復應地方之　要設　科　業師　科近因各方函請設立文書科養成文書人材現在校中分工科商科文書科而工商科學生較多工商科均三級文書則一級此編制概况也注意自動耐勞耐苦此訓育方針也 
[（五）鄭省長訓辭]  
　　鄭省長略謂民國七年黃任之先生在黑龍江曾晤談職業敎育事鄙人頗贊同之我國人民向分士農工商四級而社會一般人之觀念以爲入學即求作官而遂忽於實業今職業學校成立一可以矯正社會人之觀念二可以開人民生路使敎育實業之溝通民國以來政局屢變敎育實業多受影響鄙人在外時久今日回鄕蒞會聞諸同仁之報告欣然相慶惟此種職業學校希望行政贊助力尚薄弱尚望諸同仁之努力焉 
[（六）實業廳長訓辭]  
　　徐實業廳長略謂今日中華職業敎育社開會鄙人躬逢其盛不勝榮幸所謂職業敎育者即實業之先聲鄙人以爲職業敎育之大成即實業之宏展敬祝前途無量 
[（七）議案之通過]  
　　職敎社本屆年會提案都載本月二十二十一與二十三日本報大會都照原案通過不再贅述祇將修正之處錄下 
　　第一案中華職業敎育社第九年度進行計劃案議决照原案通過加調查平民生活一項 
　　第二案儲蓄本社基金案議决照原案通過惟此項基金另行募集並組織委員會公推黃伯雨黃任之沈信卿寥茂如朱申甫鄒秉文張嘯霎王企華孫恩廳汪啟愚陸規亮楊衛玉十二君爲委員討論詳細辦法 
　　第三案下届開會地點案議决定在杭州届時如須變更時由辦事員會酌定之 
　　第四案該案係臨時提議戴守約君請議職業學校減輕學費案議决本案通過交辦事員會酌量辦理 
[（八）募集基金委員會議]  
　　年會畢即在敎實聯合會會議廳續開募集基金委員會公舉朱琛甫爲委員長楊衛玉爲書記議决於九月開始以百天内募集一萬元存儲一百年即得萬二千萬元俟募集成時建紀念塔凡捐金者題名於上永誌不朽云 
[（九）年會後之餘興]  
　　秀山公園茶話女子　業傳習所參觀 
　　中華職業敎育社於年會散後招待社員至秀山公園園遊時已下午七時十分天氣晴和月白色之燈光隱現於綠樹叢中數日沉悶至此一暢社員到者數十人由招待周聘庚黃竹銘潘碧如彭望芬諸君導引遊覽後入逍遥遊茶話首由黃任之君致歡迎詞湖南省立女子職業學校校長劉文漢君演說演說畢社員王企華章伯寅周聘庚錢用和等談話莊諧雜出　座生春末黃任之君提議今日年會旣提出百年大計吾人可三呼同人百歲於是大衆起立三呼百歲盡興而散次日赴該社經辦之南京女子職業傳習所參觀 
[（十）年會之趣聞（恩潤）]  
　　敎育會議歟祖宗會議歟 
　　中華職業敎育社第八屆年會於本月二十七日在南京舉行是日報告及議案皆甚重要議案中之最饒興趣者爲貯備該社特别基金案該社成立於今八年雖竭力進行以經濟能力不充事業方面未能盡量發展而欲計畫久遠要非厚殖經濟能力不可乃再三考慮得一比較可能之方法即自民國十四年起存銀一萬元以年息一分複利計算滿十年可得二萬三千餘元滿五十年可得一百餘萬元滿六十年可得二百餘萬元滿七十年可得七百餘萬元滿八十年可得一千八百餘萬元若滿九十年可得四千八百餘萬元寖假而至百年可達一萬二千五百二十七萬餘元之鉅此案所根據之要點有二一爲數十年百年之後我國是否尚需要職業敎育二爲目前使用萬元於職業敎育其效力是否大於數十年百年後使用此百千萬元於職業敎育第二問之答案爲是甚爲明顯至於第一問職業敎育主要目標旣旣在增進人之生活能力人固不能無生活則因時代與時勢之不同職業敎育之方式方法及内容略有差異其需要則一况人類繁殖日盛科學發達日進以後生活競爭日烈需要職業敎育之程度或較今日更爲迫切此案提出於大會時各社員加以極有興趣之討論陸規亮君謂此計劃實行將來受其厚賜者即在座諸君之子若孫則是日之在座者皆以祖宗資格參加研究可稱祖宗會議想各祖宗無不實成斯舉聞者皆爲之捧腹黃任之謂渠以推行職業敎育爲其終身職志此生遲早雖須離世然此志不磨百年之後來生得此經濟能力仍願竭力進行償我素志屆時黃某或非如今之姓名在座同志或亦各易其姓氏然吾人之同心恊力爲羣衆謀幸福則一也皆爲粲然鄒秉文君謂黃老先生獨身爲職業敎育奮鬭苦心孤惜恉艱難備嘗百折不回吾人平素不能與以重大之贊助使先生夢想來世之繼續奮鬭吾人聞人能無感愧此外張嘯雯王企華諸君等俱有深切之高論結果此案全體通過組織委員會研究進行及保管之妥穩辦法二十七晚該社假秀山公園開茶話會歡迎社員在座諸君多以此案爲談資雜以詼諧逸趣横生王企華君懸賞一萬元求不老長生術謂此計劃誠佳惟以不能目睹其結果爲憾苟在座諸君有能發明一種方法使渠活至一百五十歲渠願獨捐一萬元爲此特别基金之資本於是各人皆竭精殫思大發種種滑稽之長生妙衛賓主皆笑不可仰章伯寅君謂委員會欲將贊助者之姓名鐫諸擬建之百歲塔王君儘可將相片鐫入此塔則百年後雙目猶在不患不能目睹也言畢要求王君即交萬元衆附和之王君大窘記者以爲百年就個人之生命觀之似久就一機關一事業或一國之生命或歷史觀之猶轉瞬耳且事業愈大結果愈遠吾人但知努力不必目睹始快也（二十八日自南京發） 
[（十一）年會結束後消息]  
　　會員紛紛離寗 
　　中華職業敎育社本屆年會在寗舉行極一時之盛現已從事結束五企　　　　　仰　　　　　　於二十八日上午　　　　　　黃任之君亦於是日下午乘三點五十分特别快車回　揚　玉君及其夫人彭望芬女士則擬於二十九日回滬云 
[參觀江蘇職業敎育之一斑（仰莽）]  
　　五月二十六日上午九時參觀南京江蘇公立第一工業專門學校是校開辦已十餘年校長陳芑生一飽學之士即日本人所目爲支那怪物者辦學十年尚欿然不自足前年赴美研究工業又得深粹之學問爲彼邦人士所稱道近方漫游德法參觀工校定於今秋返國抵校晤訓育主任張繹墨君任訓育十餘年其訓管學生完全以身作則主張感化主義恩威並施而學生翕然信仰之故學生遇之彬彬有禮校風極純良焉旣由張君導觀各敎室上課見敎室内學生均靜心聽講惟敎學方面尚覺偏於注入式甚少學生活動之機會恐不足以養成自力研究之習慣此則一研究問題也參觀專科上物理課彭敎授講功能與勢能用種種圖式證明親切有味極易了解可佩參觀製圖室課桌係特製有模型有臨架有畫器盤極爲適用繼至實習工場參觀先觀木工塲有工作櫈二十具足供八十人實習而各種機器亦應有盡有極爲完備至原動室則原動機發電機之裝置亦均完美各項機械陳列整齊此外鍜工場鑄工場亦井然有序機械無缺至精製工場則學生正在實習各項機械均係最新式而購自德美者學生實習時旣見利便又得種種技能獲益自巨參觀電機工場見學生正在分組試騐流電頗有興趣工塲主任張育俊君切實指導學生隨習隨問實習旣竣即由各組塡記報告將所得之結果詳爲報告并在實習之二三日前先由主任將各組實騐項目先行揭布使學生先事準備搜集資料俾易着手極爲可法張君設計之電機樣甚多現方設計一五馬力之馬達焉聞南京電燈廠有所修理機件時均託該校辦理地方頗爲信任云參觀其工具室　則管理工具設有專員凡學生工人之借用工具者均備有借用單且彚登簿籍極易檢查統計清晰可無損失之虞與機械工場主任姚君談話姚君言學生對於實習不甚高興者實由吾國工業社會未發達一般人太不注重工業故學生技能之優劣一時似不感如何影響此則社會上普通之病微亦由一般人觀念之錯誤所致耳繼唔代理校長金一新君談及畢業生出路及敎學上種種困難與吾等所感者正同并承其詳爲指示深可感焉 
[中華圖書館協會之進行]  
　　六月二日在京歐美同學會舉行成立式 
　　圖書館學署期學校今年在南京創辦 
　　中華圖書館恊會前由各地方圖書館恊會各省區圖書館及敎育界名人共同發起已於四月二十五日在滬成立屢誌報端聞該會執行部依大會之議决定於六月二日（星期二）在京南河沿歐美同學會禮堂舉行成立式由該會董事顔惠慶主席並請梁啟超鮑士偉韋隸華及敎育總長演說是日晚北京圖書館恊會宴請中華圖書館恊會董事部及執行部全體職員兹將該會職員姓名列下董事部蔡元培梁啟超熊希齡顔惠慶范源廉王正廷胡適丁文江袁同禮洪有豐袁希濤鍾復慶沈祖榮陶知行何日章執事部部長戴志騫副部長杜定友何日章幹事（北京）徐鴻賽錢稻孫高仁山蔣復聰許達聰馮陳祖怡馬家驤陸秀查修（上海）程葆成周秉衡黃警頑陳友松王恂如孫心磐（山東）桂值柏（天津）王文山（浙江）章箴（蘇州）彭清鵬（廣東）吳康（湖北）胡慶生（山西）侯與炳（江西）陳宗營（安徽）王傑（四川）張世鉁（貴州）潘寰宇（陜西）　愼基（雲南）李永清（奉天）吳家象（湖南）李次仙又該會爲共同研究圖書館學術或處理特别問題起見特組織下列各項專門委員會（一）分類委員會（二）編目委員會（三）索引委員會（四）目錄委員會（四）國際目錄分委員會（六）政府出版物委員會（七）交換圖書委員會（八）專門名詞審查委員會（九）兒童圖書館委員會（十）鄕村圖書館委員會（十一）出版委員會（十二）圖書館建築委員會（十三）圖書館敎育委員會已擇於西城石老虎胡同松坡圖書館爲該會總事務所現正從事搜集各國關於圖書館學及目錄學之書籍擬先立一圖書學圖書館於北京以便研究此項學術者之參考又該會執行部已决定今年七月間在南京開辦圖書館學星期學校敦請圖書館學專家及目錄學家擔任有系統之講演由該會圖書館敎育委員會籌劃一切云又函圖書館與敎育至關重要刻國人正力謀發展惟此項管理人才頗爲缺乏中華圖書館恊會有鑒於此特利用星假時期創辦圖書館學星期學校廣聘國内圖書館專家如此京袁同禮武昌沈祖榮南京洪有豐李小緣劉衡如上海杜定友等爲敎授所設學程有圖書館學術史圖書館行政分類法編目法圖書選購法圖書流通法參考部兒童圖書館學校圖書館目錄學古書鑒别法出版物圖書館建築圖書館學術集要等並於課外請國内外敎育名流分期演講一切這行事宜由委員會主持辦事處設在南京東南大學圖書館有志圖書館事業者又可得一造詣之所矣 
[魯省女職校之大火災（鐵崖）]  
　　焚毁樓房三十五間學生受傷者共五人 
　　濟南通信云山東女子職業學校爲魯省女子學校中之規範最宏大者年來經辦學人員竭力整頓内容外表均漸臻完善故頗得社會方面之信仰不料昨夜（二十五日）忽發生空前火災焚毁樓房三十五間學生受傷者五人因撲救得力故未延及鄰舍是亦不幸中之大幸也兹將其失愼之情形詳述之於後 
　　（一）起火原因及情形該校中央有大樓一座前後共三十五間兩旁爲學生寄宿舍中間爲蠶本科敎室昨（二十五日）夜十點三十分樓上之電表忽然損壞火光四崩各宿舍及敎室之門窗均被燃燒當時在樓上寄宿之學生皆在後院蠶室内喂蠶故起火之初並未發學旋有某僕婦至樓上取物始知走電失火當即報告住校各敎員及學生並用電話通知警察署及消防隊請其到校撲救然斯時火勢漸大已紅光冲天矣 
　　（二）學生因跳樓受輕傷當火初起時有學生六七人同至樓上收取衣物不料入室後火勢已大欲出不得遂先後由樓窗跳下手足受傷者共有五人幸當時係用棉被舖地緣繩而下故未傷及性命云 
　　（三）消防隊撲救之得力火災起後中外消防隊均先後聞警趕至協力撲救軍警兩方面亦皆派人到場維持秩序當因撲救得力至夜一　　　　　　 
　　（四）損失在五萬元以上該校此次火災共燒毁樓房一座計房屋三十五間學生之衣物及敎室之器具悉付一炬統計其損失數目約在五萬元以上云 
　　（五）敎育廳長到校視察敎育廳長于恩波今（二十六）號早十時親到該校視察火災情形當以該校受此巨災甚爲惻然允許轉請省長飭令財廳設法撥給經費以爲建築校舍之用云 
　　（六）停課後之善後辦法該校因蠶本科敎室被焚無法上班自本日起暫行停止上課聞擬於日内令本科學生暫在預科敎室合併上班以免曠廢光隂又聞該校校長聞容德君以此次火災學生損失甚大擬呈請省長及敎育廳長酌量發給臨時用費藉以賠償受損失各學生以示體恤云（五月二十六日發） 
本埠 
[各界籌備歡迎遠東運動選手歸國]  
　　欲參加者請於今日午前赴郝伯陽處報名 
　　中國遠東運動選手將於三十一日午後六時新關輪船埠上岸臨時歡迎中國選手團自郝伯陽蔣湘青孫道勝三君發起後各界參與者大見踴躍已贊同者有滬江大學體育會同人約翰大學學生復旦大學學生青年會日校學生亦各數十人全黑隊全體隊員等已有百數十人聞現將聯絡工商界團體及上海童子軍等一同加入以壯觀瞻其他各團體各學校如願參與者可於今日（星期五）午前函告青年會郝君其歡迎秩序當於明後日本報中披露 
[上海中日運動會之籌備]  
　　上海中日運動會委員葛雷博士郝伯陽君池田氏等因日本遠東選手將於三十一日下午六時蒞滬翌日（六月一日）即須離滬議决將前日决定之田徑賽一項已行取消故其所定之比賽秩序如下（游泳）三十一日晚八時三十分起在北四川路底工部局（紀事見本月二十五日本報） 
 
[江蘇省敎育會演說競進會優勝員]  
甲組第一自治學院學生乙組第一中華職校學生 
公共游泳池（足球）六月一日上午九時半起（籃球）十一時起（隊球）十二時起均在天文台路球場及籃球場（綱球）上午在狄思威路日本公園内舉行中國參與之足球籃球隊球等項已由委員郝伯陽王毅誠等着手籌備大致日内即可就緒其各項詳情如下 
　　足球中國委員已决定由華東隊代表昨已函告華束隊隊員請其屆時出席 
　　籃球本擬請赴斐之中國籃球隊出席但至今尚未接得覆電故在上海另行組織一隊兹悉該隊將由上海青年會内全黑隊及日校隊合組之以上海青年會籃球隊名義出席參與二隊之如何合組將由委員在今晚二隊練習比賽後决定之 
隊球華東方面向無華東隊球隊之組織故中國委員特召集滬上注意隊球之滬江約翰復旦三校及嶺南體育會精武體育會經各代表二次之討論决定選擇方法另請郝伯陽凌希聊吳邦偉三君爲委員專任選擇選手分三次比賽第一次滬江復旦合一隊其他嶺南精武約翰亦合一隊相與比賽第二次委員三人即將在第一次中二隊中之成績較好者合一隊與所餘之一隊比賽第三次與第二次大致相同昨日已在廣肇公學内舉行第一次比賽據郝凌吳三委員謂二隊中人材頗多將來極有希望云 
[中華職校歡迎演說會優勝員]  
　　江蘇全省演說競進會此次在鎭江開會中等組獲選第一者爲中華職業學校商科學生楊崇臯君楊君於昨日下午自鎭返校校中同學公推職業巿長華君參事會會長歐君翟君敎育科長張君及各科科長代表李君等前赴車站迎迓楊君是日與潘仰堯君同車到滬遂同返校校中全體同學在校門外燃放爆竹表示歡迎今日將開一歡迎會請楊君報告一切云 
[省立二師二十週紀念會之第二日]  
　　昨日爲本埠之第二師範二十週紀念會之第二日來賓較第一日增加倍蓗上午十時左右尚文路上已絡繹不絶八時半起在該校健身房開演講會先請李石岑演講講題爲「新三育主義」次曾琦演講講題爲「立於功罪關頭之中國敎育家」演講畢在大禮堂開絶念典禮先由校長賈季英報告次省長代表宣讀祝詞又次來賓章太炎沈信卿演說尚有萬竹小學之慶祝歌附屬小學之紀念歌禮畢由萬竹小學放爆竹數萬響以示慶祝下午在大　揚上　行　式會　　　　　　朱　　之幻　　　小　　之葡萄仙子西成小學之麻省和小孩比德小學之武衛　得來賓之稱許此外尚有各　體之新劇晚間有兩江女校之舞隠美專之凡啞鈴鋼琴合奏電影（奸兄弟）燄火等又聞燄火本定二十七日晚放嗣因接洽尚未妥洽致不能如期表現有負來賓之盛意該校同學頗爲抱歉云 
 
 

Page 12

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *常識 
衛生 
[神經衰弱之攝養法] [  盛秉炎]  
　　文化愈進步用腦之處亦愈多精神往往過勞致演成腦神經衰弱症余曾檢查數學校學生體格檢出患神經衰弱者竟占十分之四其原因大半以精神過勞及手淫所致其症候大多爲精神易興奮易疲勞頭痛頭重睡眠障碍健忘易怒妄想幻夢症之重者耳鳴重聽視力减弱眼前常覺有蚊蟲飛舞胃痛心悸色谽慾亢進遺精等此等患者雖於生命無極大之危險然常不能從事於精神事業且得全治者甚少惟於病初能行適當之攝養法屢見病狀輕減或竟痊愈兹將余曾試用有效之攝養法述之如左 
　　（一）精神安靜及娱樂驅除病的思想行正當之娱樂如音樂游戲等然切忌剌戟過甚如悲哀過甚之戲劇喧擾震耳之鑼聲等反有害於神經每日行一二小時之靜坐一日間用腦力之時愈短愈佳最多不得過五小時以上 
　　（二）睡眠患神經衰弱者往往不易酣睡或幻夢或竟不眠致神經衰弱之度漸深睡眠有障礙者於臨臥前行温水或冷水足浴有效臥位宜使頭之位置高於身體庶頭内血液不致多量蓄積每日睡眠之時間宜在八小時以上 
　　（三）運動凡勞動精神者往往運動不足實則運動之利益極多當與睡眠飲食並重不可一日或廢而於神經衰弱者尤當勵行之（四）飲食食物宜時常更換不覺厭倦食品宜擇其富於滋養易於消化且無剌戟性者爲宜胡椒酒類絶對禁忌 
　　（五）整理便通神經衰弱患者宜常注意於便通使不秘結每日宜有一次之軟便如便秘者注意於運動多食蔬菜菓實多飲開水如仍不見效乃用瀉藥如硫酸　（每次服二十格蘭姆）（乙種酬） 
經濟 
[廣告術與商業之關係] [  陳吉甫]  
　　近數十年來我國商業日見發達廣告事業亦稍稍引起商人之注意然大半商人心理尚不信其效力之大以爲空事糜費金錢僅獲小補不若以該項欵目用於别種發展或能收效較大余以爲不然蓋廣告不惟能發展營業且能革除夥友跑街之弊其宣傳力固倍之而又能省一部分之經濟誠營業之利器也例如近世之柯達照像器具公司彼等以巨金從事於廣告故該公司能名震全球營業蒸蒸日上此即廣告有效之證也兹分述其影響商業最著者如后 
　　（一）廣告爲宣傳商品之利器譬如某公司新出一貨如用跑街及夥友等宣傳則效力不大且常有錯誤之處如用廣告術以簡明之辭句述其貨物之特點以奇異之文字引起社會之注意及需要此最善之宣傳法也（二）廣告能定貨物品質與購貨者以一定之標準廣告使買主熟知某貨特點及其商標買主一見知爲某貨庶不致受假冒者所欺 
　　（三）廣告能使成本減低需要者旣衆則貨物暢銷商人可從中取利利多則成本減低（四）能使商品巿價低落成本旣輕則巿價亦因之低落美國著名之毛羅ＥＡＭallory＆Sons製帽公司自一九○六年後用廣告術銷路大暢成本减輕巿價較前減去百分之十七又雪勿納爾ＨartShaffner＆Ｍarn公司亦用此術行之十五年巿價低至一半社會需要者大受其利 
　　（五）免去跑街夥友之舞弊世風日下夥友跑街往往因緣爲奸店主及購客並受其欺不但於該店經濟上發生影響甚或竟以此損失信用而營業因以日衰若用廣告方法可免去此弊且能保全一部之經濟及信用豈非蒙益者更大耶 
總觀夫以上種種則廣告術之爲用大矣招徠顧客旣能直接爲營業者生財減輕巿價又可間接爲社會造福值兹歐風東漸商戰方酣安可不思所以維持營業收挽利權乎則廣告術亦極應注意者矣（乙種酬） 
道德 
[一個道德兼法律問題] [  王惠三]  
　　余今所欲與讀者諸君討論者旣非經天緯地之大問題又非講道德說仁義掇拾古昔聖賢之睡餘乃是尋常瑣碎之事然常爲一般邊福不修行爲粗率好奪他人之自由者所忽略然則事果何屬即偷閱他人之書信是也還請讀者諸君閉目默思平生有無此種不法不德之行余敢大膽爲諸君代答曰未能絶對謂無也此非以小人之心來度君子之腹乃以吾國一般人之行爲中推之大抵如此實無庸諱者也夫書信之可以嚴守秘密爲吾國法律所許除收信之本人外若非得其許可即不能侵奪其權而擅自展拆或竊視也至若戚友更不待言矣奈吾國多數人民昧於斯義甚致受過高等敎育者亦間爲好奇心所衝動杌隉不能自安每見他人之書信必欲覩之而後快如得其本人之允許者吾亦何言最可痛惡者竊啓或偷視也余以爲此種行爲嚴格論之與盜賊之偷竊財物無甚區别願世之有此癖者改之無則加勉區區之意倘能得讀者諸君之垂察則亦幸甚矣（乙種酬） 
科學 
[恒星果無運動乎] [  阦光]  
　　吾人夜觀衆星皆若以北極星爲中心於二十四小時繞天一周此並非星之眞運動蓋由吾人所居之地球以其軸由西向東於二十四小時自轉一周遂覺星由反對之方向以同時間循環一周耳故天文學者名此種運動爲星之視運動而此種星則稱小爲恒星ＦixedStars 
　　雖然所謂恒星者果居於一定之位置而不移動乎實則不然恒星之在天空皆不絶移動特移動之角度由地球上望之其小非常故人不覺之耳此種運動爲恒星所固有者天文家稱爲恒星之固有運動運動最速者爲Ｇroombridge之一八三○號星屬於大熊座一年間移動之角度爲七○三秒其他一般恒星均不滿一秒天文家據一九○○年恒星所在之赤緯赤經計算其移動之結果一年間移動之角度在一秒之６６＿１００以上者僅得二百○六星此等星吾人若欲感覺其運動恐須數千年何况多數之星其動角尚不滿此數又何怪吾人以爲彼皆居一定之位置而不移動耶然恒星之動角所以非常微小者亦非因其運動之遲緩實因其距我地球在不可思議之遠距離故移動之程途縱甚長而自吾人觀之其視角乃非常之小至於不可辨認也太陽亦恒星之一而通常所視爲在一定位置者也實則彼統率太陽系統中之行星衛星等以每秒二十粁乃至三十粁之速度向天球之一標頂進行測此標頂者自十八世紀未侯失勒Ｈerschell始至今尚未能有定論依斯特利普之說則向武仙座Ｈercules而進行依鈕孔Ｎewcomb之說則向織女宿而進行 
　　何以認識太陽之移動乎即因當於太陽進行方向之天空衆星座外觀增大同時在反對方向之諸恒星其間之角距離減少故也譬之吾人沿電線路而進行其所見電柱之間隔近我者疏遠我者密愈進行則前面之間隔漸大背後之電柱漸密接若太陽系統確有移動則吾人觀測天球上之星亦當有此現象即在進行方向之衆星間隔當漸疏背後之諸星間隔當漸密而實際觀測之結果正復不爽非太陽系統移動之一證乎（乙種酬） 
禮俗 
[禁止血族聯婚的我見] [  張正夫]  
　　我國向來的禮俗有同姓不婚的習慣能夠一直保守到現在實在是很好的一件事但是從「同姓不婚」這句話看來僅限制於父系的如堂房的姊妹兄弟不能結婚而對於母系的絶不禁止如姑表姨表舅表的姊妹兄弟仍舊可以結婚 
　　依高爾登Ｇolden的遺傳定律計算人類的遺傳得諸父母的各四分之一得諸祖父母和外祖父母的各十六分之一得諸曾祖父母和外曾祖父母的各六十四分之一依照此例類推及至原始的先祖爲止 
　　由此看來人類的遺傳得諸於父系和母系的是不分輕重的但是我們中國人向來是重男輕女這是非常誤會的總之無論父系或母系如有血統關係的皆足以使後代子孫衰弱或是復現先代的弱點後患眞是不小請大家注意才好（乙種酬） 
巿政 
[馬路兩傍種樹之必要] [  梁爲鵬]  
　　道路爲人民日夕經行之地關係最爲密切其計畫之完善與否關係地方將來者甚大歐洲各國於路政一端莫不力求完善其路之兩傍必栽種樹木使巿街蔚成愉悅之境法國有花園國之稱德之柏林具山林城巿之勝故其人民之生長其間者咸得有生之樂生氣勃發百廢具興而國家富强之基亦始於是蓋惟有精神之文明可以造成物質之文明而物質之文明又能造成精神之文明也吾國各地年來鑒於交通之阻塞雖亦有興築馬路之舉顧每以絀於經費之故因陋就簡於路傍重要樹木竟不克栽植或保護不周旋植旋萎漠漠長途行者無庇蔭之所舉目多荒凉之象則欲期商者出於其途工者居於其巿致地方於興盛之境也不亦難乎夫樹之於人類不特有庇蔭行人調節氣候增添風景之關係已也其清潔幽芳之資卓然特立之概尤足使觀者興起其高尚沈雄之思想而助敎育之不逮焉近頃地方自治已漸實行而路政尤爲急務設仍有路而無樹或植不得法旋植旋萎則沿路一望荒漠景象必不佳人民亦不能有愉悅進步之思想則地方何由而蕃盛國家何由而振興耶所望當局者今後於種樹一端竭力經營母以絀於經費置要政於不舉國民亦各節其無謂耗費之資而踴躍捐輸合力於新中國之建設則山林城巿之樂又何至獨讓歐人哉（不受酬） 
 
 

Page 13

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *本埠新聞 
[奪土案中之憲兵尚未釋回]  
　　二十六日傍晚南巿關橋附近軍人奪土一案兩誌本報迨至昨日吳淞駐軍帶去之憲兵四名尚未釋回聞該憲兵等所備之手槍兩支亦遭扣住現經該管上級官佐已向交涉務將四憲兵連同械件一併送回雙方尚在爭持中　 
[請查軍人奪土案之公電]  
　　工商互助會致盧鄭電南京盧宣撫使鄭省長鈞鑒執政令委鈞座澈查烟禁而滬埠南巿仍發生軍隊搶土該商等戏髦法律殊屬令人髮指特電請從速派員澈查俾烟毒早日廓清以申禁令而靖毒氛不勝屏營之至工商互助會叩勘 
　　閘北公民再致盧鄭電住居閘北之基督敎公民張亞光徐模範王景翰等日前因反對烟土公賣電呈江蘇盧宣撫使鄭省長請派幹員來滬澈查已誌前報兹悉張君等昨又發出快郵代電略云前電諒蒙洞鑒日來滬上土行愈開愈多常廳長雖屢頒佈告並下通令禁售賣其實無非掩耳盜鈴欺瞞黔首毫無實際近日發生因烟土肇禍之案多起前日南巿竟有軍隊圖刦烟土向水巡隊尋衅開槍如臨大敵一時地方商民大起恐慌阻斷交通歷一時之久此種舉動騰笑外邦萬望鈞座先將該廳長常之英撤差迅委幹員來滬查辦庶幾掃清烟氛恢復治安云云 
　　無錫勞工會電詰盧永祥南京盧宣撫使鈞鑒本月二十六日浦江水巡隊查獲大批烟土案旣敗露運土者非無心肝不知法律理當伏法引咎乃駐滬軍人竟敢明目張膽極力保護於水巡查獲運烟船隻之際出而示威并阻斷交通開槍射擊此等無法無天之軍人包運烟土行爲世界各國除我中華外殆無一同此暗無天日者鈞使宣撫蘇省對於境内不法軍人似應力予查辦以張國紀而靖亂源兹滬上未及一月軍人包運烟土案發現兩起均將引起重大衝突以中外注目之區發生蠧國病民之舉且皆出自軍人竊恐有責鈞使之宣撫不力也同人等爲求淞滬治安計迭經電請段執政飭撤駐滬各軍未蒙俯納鈞使職責所在請求俯順民意對於包運烟土及保護運土船隻之軍人迅予查辦以張法紀否則前途實不堪憂慮也臨電無任迫切待命無錫駐滬勞工會吳公望曁全體會員公叩儉 
　　滬南東區聯會致警廳函敬啓者邇來滬上烟案風潮中外注視幸蒙鈞廳迭頒禁令嚴加搜查剷除巨患曷深感佩頃見報載日前南巿大碼頭浦灘一帶忽發現多數武裝軍人開放排槍阻斷交通情形巿面驚惶行人受傷紛擾至半小時之久究其原因乃由水巡沙隊長扣留私運烟土之船隻而起當時幸蒙鈞廳長曁一區米署長到場鎭懾得力幸未十分糜爛查沙隊長扣留私販烟船係盡職務該軍人等何故不顧地方秩序竟用武力干涉實所難解惟本埠繫中外觀瞻以悍衛地方之文明軍人在商業繁盛區内如此横行若不查出嚴懲何以弭後患而綏地方爲此龥懇鈞座不避權勢嚴查肇事軍人獲案澈究依法懲辦并將所運之烟土提案焚燬以慰輿情是爲企禱 
[各界反對華界賣土之昨訊]  
　　前晚運土入口之内幕拒毒代表赴寗 
　　各團體之呼籲 
　　二次運土入口之調查據南巿拒毒調查團報告華界公賣烟土以瑞豐街某號爲總堆棧前晚（二十五日）由淞運入烟土六百餘箱（係公賣後第二次）由某軍憲兵擔任保護因駐淞某軍稽查處接得密告遂往搜刦惟中途已卸去二百餘箱由駁船起卸至棧聞總機關方面因軍隊發生衝突恐碍及公賣前途昨特邀包庇方面往某軍疏通但并無若何結果云 
　　拒毒會之請願書中華國民拒毒會晋省請願代表鍾可託原擬改請馬相伯君就近會同其他代表謁見盧鄭請願嗣接黃嘉惠君由寗發來急電務請親往鍾君遂亦於昨晚乘車赴寗聞該會代表并携有請願書原文云盧宣撫使鄭省長鈞鑒鴉片之禍盡人而知内戕民命外損國譽此次日内瓦禁烟會議我國毒物充斥情形遂爲列强詰責之的國家體面掃地以盡不謀自動禁絶必且召毒物共管之禍本會成立以來從事於全國拒毒運動之提倡力竭聲嘶原期喚醒國人迷夢羣起澄清毒物使一九二九年下届國際禁烟大會聚集之時我國獲有相當成績不致無顔再與各國代表相見查上海爲中外通商大埠萬國觀瞻所繫尤應雷厲風行嚴密查禁以維國際信用而全人民福利不料日來滬南一帶土行林立公然販賣官廳佯爲不知軍警視若無覩輿論譁然而當局仍無切實之取締在奸商巿儈唯利是　不顧國家人民之福利喪心病狂已屬罪不可逭而自命保衛治安行使政令之官廳乃亦掩耳盜鈴任其囂張殊屬令人不解疊據各方報告咸謂當地官廳實有包庇嫌疑同人職責所在勢難緘默爰特推派代表黃嘉惠會同上海總商會江蘇省敎育會温州旅滬同鄕會代表趨謁鈞座面陳種切尚望鈞座依法查辦從嚴處罰以示禁烟之决心而維國際之地位不勝盼禱之至 
　　赴省請願代表出發本埠各團體赴省請願查辦滬南鴉片公賣代表袁觀瀾（省敎育會）黃嘉惠（國民拒毒會）林炎夫（温州同鄕會）等已於昨日上午九時乘滬寗車赴寗國民拒毒會代表推鍾可托於昨晚乘夜快車赴寗聞各代表將於今日（二十九日）在寗作一度會議明日再行晋謁盧使及鄭省長後日南京舉行在規模之巿民拒毒大會時各代表均將蒞會演說云 
　　曾毓雋昨晨赴寗前交通總長曾毓雋日前奉執政府命來滬查辦華界公賣烟土案嗣以改委軍民兩長澈查原擬即日回京復命旋因事未果兹經公畢業於昨晨（二十八）乘滬寗路頭班車赴寗會晤盧鄭兩長後再行北上 
　　運輸公會之拒運上海水陸運輸公會以本埠華界開設大宗土店公然出售烟土蔓延日廣已有販運外埠雖經各公團組織稽查處秘密偵察無如土商有大力者包庇有恃無恐而其烟土之來源不外由外洋輸入用輪車裝入内地或由津浦火車轉運到滬轉輸外埠但禁烟一事有關國際信用恐土商朦混他貨暗藏烟土偷運出外故於前日通告各同業嚴爲防範設有土商朦混偷運一經發覺立即報告公會呈請官廳嚴辦倘同業中有貪利私受土商賄賂扶同影　裝運者一經查獲由同業公同議罰一面由公會派員密爲調查以絶毒害 
　　拒毒稽查處之籌備長浜路商界聯合會各團體聯合會淞滬巿政促成會廣西路等商聯會等十餘公團爲籌組拒毒稽查處開聯席會議由張光輝主席報告華界土行林立軍警擔任保護各團體宣言反對效等於零敝會應有聯同各公團籌議聯合稽查合全力以期肅清惟兹事體大已將組織草案移送各團體拒毒委員會核辦如何進行請爲公决經衆公决（甲）發表組織稽查處宣言（乙）由到會公團呈請執政府内務部蘇督長立案保護（丙）徵求南北巿各法團意見（丁）組織拒毒宣講隊由各公團代表輪流出發 
　　拒毒十人團之聯席會拒毒十人團於昨日下午四時假閘北公興路華英中學開各團聯席會議到張彬秋徐美型童江岳李謀邦等代表二十餘人公推李圻芳主席首述開會宗旨略謂拒毒十人團成立以來各界相繼組織甚形踴躍對於拒毒運動積極進行成績頗佳但近日毒氛瀰漫奸商横行勢未稍殺吾人當更進爲大規模之宣傳與毒物奮鬭次討論進行辦法（一）本團相繼成立者頗多應另定名稱公决以數目名之首先成立者爲拒毒十人團第一團次第二團餘類推（二）至各舞台演講案徐願愚提議謂至各舞台演講恐與其營業有關不如改發傳單較爲有效公决先印數萬張費由各團捐助派代表至各舞台分發（三）化裝演講案張彬秋提議化裝演講固屬可行惟經費頗屬躊躇李謀邦主張請少年宣講團恊助進行遂推張彬秋赴少年宣講團接洽後再行討論公决定今日下午四時仍在原處續開會議至六時半散會 
　　全國學生會宣言（上略）近來上海一般土行奸商在華界公然設立機關（據已調查出的已有十八家之多未經查出的還不知多少）由天津青島各地運來大批烟土公開販賣而且這種公開販賣的事現已蔓延於各鄕巿大有普及全國之勢我們想想現在若不從速禁止其危害何堪設想可是這些土行奸商在軍警官廳勢力範圍之内究竟何所恃而不恐膽敢公然販賣呢據近來各報所載及各方面的報告與夫私人和各團體反對的函電當中知此事完全是軍警庇護所致退一步說他們也有十二分的嫌疑即以責任來說他們也應當完全負責全國的同胞喪身敗家辱國病民的鴉片毒我們已受深了軍閥之無惡不作我們已看清楚了他們所加於我們的痛苦眞是無微不至我們已經受夠了軍閥不剷除我們永遠没有安享幸福之一日我們祗有聯合起來打倒一切軍閥禁絶鴉片 
　　滬南自治會致常廳長函之英先生大鑒滬埠華界此次公賣鴉片不獨將歷年烟禁破壞無餘抑且騰笑友邦引起國際交涉吾公長警淞滬職責攸關對於此案豈能以一紙文告爲克盡厥職查報紙所載日來推銷已及四鄕蔓延遍於全邑出售之土竟貼印花轉運之法手段靈妙問有破壞李代桃僵查拘到案未聞轉解檢廳無怪人言嘖嘖查警廳之於烟土雖有檢舉之權究無懲辦之責刑有定律非經檢廳偵查審廳裁决案難定讞敝會熟讅台端執法無徇惟因破鍍獲之案未解法廳以致懷疑叢集敝會本不應出位代表然亦爲愛公令名祈速將破獲之案一併移送檢廳法辦並將辦理各案經過情披露報端以明眞相並請嚴賁廳屬倘再有告發或由貴廳查出販土或私售燈吸機關在該管警區境内者不但僅將區署警官撤任了事尚須律以同科以昭大公（下略） 
　　五馬路商聯會致省長電南京鄭省長崇鑒滬南公賣鴉片勢見蔓延利之所在羣所必爭寢晚又發生軍隊開槍奪土彈傷行人之惡劇滬人鋒鏑餘生元氣未復似此情形何堪安枕且瀰漫所至禍患隨之烟區愈廣危機愈重顧廳長屢申禁令政府兩派專員而烟商之營業如故罌粟之進口轉多辱國殃民莫此爲甚中外詬病朝野遺羞涓涓不塞將成江河我省長職權所在衆望同殷務請俯順輿情嚴查究辦勿畏權勢苟且因循尅日肅清烟毒按律懲治奸商以保治安而平民憤上海海幸甚大局幸甚上海五馬路商界聯合會叩儉 
[海關抄班西人之遇險]  
　　私販違禁物品者之兇横 
　　字林報云海關抄班西人史傑霍姆氏在上星期杪曾經歷一險事時史氏在東洋汽船會社碼頭岳陽丸前見有六人形跡可疑方擬搜其行李一人即欲取出手槍史氏雖未帶軍器以距離甚近即將其兩手握住餘衆見狀一閧而前遂相扭毆史即以手中螺旋鑿爲武器一人踣地昏去餘人各出手槍然以互毆之際無從開放旋扭結至碼頭旁悉墜入舢板中一人開槍未中餘衆正在摇擺不定之際會有水巡船駛過遂將行兇諸人及違禁品一併帶回捕房史氏幸得脫險僅於墜入舢板時皮膚擦傷而已然已險遭不測且近來海關抄班人員屢次幾遭私販毒手日前有一華員見一人自長崎丸上陸上前盤詰突被其取刀戳傷肺部至今猶在醫院中數星期前又有一華員抄獲烟土一包私帶者竟取出手槍迫其交還並刦該關員同往中國警察署後由海關巡船前往保出云 
[北車站查獲婦女帶土]  
　　爲駐站憲兵奪去 
　　昨午十二時許滬寗北站大門口有青年婦女二口隨帶行李二件方擬入站買票時爲警察在其行李内查出烟土一包正欲將人與土帶回警區核辦被站憲兵所見上前干涉并謂站中搜得烟土應解歸司令部核辦遂將警察手中之土奪去帶至執法處究辦 
[私藏烟土被軍警查獲]  
　　小東門口某綢莊主王某家住該處附近某弄内某號門牌前日爲軍警稽查處訪悉王之家内藏有烟土當派稽查員偕憲兵數名前往搜查當場搜出烟土數百兩值價洋三千元之譜連同烟具燈槍及王某本人一併解往該處奉飭將王拘留候示 
[常廳長重申烟禁之又一布告]  
　　限令十日查清 
　　中國新聞社云淞滬警察廳常之英奉省長面諭限一月肅清烟禁常廳長當即轉令所屬限令十日查清其訓令原文如下本埠奸商販賣烟土迭經嚴禁在案乃查該商等利慾勲心冥頑不化若不嚴行懲儆縝密稽查殊不足以儆刁頑而重功令兹特派督察長徐鴻年督察員涂翼雲种慶珊保安隊長陳緯游巡一隊長趙年修偵緝隊長俞應堯每日帶同偵探稽查及所部各隊會同各區所隊嚴密查拿務期人贓并獲如破案有功本廳長予以不次升賞倘查有包縱及敷衍功令等情除立即撤革外定即按法懲處再自此次令禁後統限十日内肅清如再查有發生販賣情事除將各該管區域官長按法懲處外并惟該督察長等是問本廳長言出法隨其各凛遵辦理切切此令 
[第一軍通緝販賣金丹犯]  
　　第一軍軍法處袁致和前日抄獲金丹機關飭令該處法官董尚武稽查官李春華上緊通緝嚴子良張菊生楊益章朱浩然夏三寶余錫臣周鳳秋吳某等八名到案重懲昨日並已照會各捕房帮同嚴緝云 
[何豐林由寗回滬]  
　　前松滬護軍使何豐林日前赴寗晋謁盧使兹經公畢於昨晚由寗乘坐夜車將於今晨（二十九日）抵滬 
[王揖唐昨早到滬]  
　　二三日内即須遵海道入京 
　　安徽省長兼督辦王揖唐於昨早七時滬寗夜快車抵申隨帶秘書三四人聞王前以有要公向中央面陳久擬啓行入都因皖南防務吃緊致未果行現以常德盛軍遣散已畢迭接京中某要人電敦促北行因於二十六晚由安慶乘兵輪出發經蕪湖南京來滬擬料理女公子赴美留學和中二三日内即須遵海道入京云 
[皖團體組織清算團向王揖唐算帳]  
　　安微駐滬勞工總會實業協進會青年學會自治協會皖民公社等團體昨日午後二時在實業協進會開各公團聯席會議到會者有周定三吳國藩何德楨余泰等五十六人公推吳國藩主席何德楨紀錄主席提議此次常德盛部在皖南遣散者準諸今日報載黟縣來電計共三千餘人王揖唐報告中央謂有一萬餘衆其浮報人數濫支輸送費用不言而喻皖人萬難負擔應請到會諸君議决相當辦法周定三起立云報載王揖唐今日到滬可由各團體聯合公推代表向其清算到皖以來收支各項賬欵即如去年遣散國民軍一項浮報聞亦甚鉅此次禍省禍國罪無可逭乃欲以一走了事公道尚存安能坐視余泰起立云周君之言極當應請主席注意鄙人聞王氏此次來滬野心未死已密電某某兩省遴派負責代表來滬有所接洽並擬親赴某省一行如果實有其事不可不加制止主席云今日開會者爲安徽各團體所討論者爲安徽事項安徽以外之事暫可不問惟王氏賊害桑梓侵吞公欵應向切實算賬由各團體公推代表一人或二人組織清算團當付表决一致贊成通過主席旋云此項代表請各團體於二日内派定再開一次代表會議即進行清算事務云云時已五時半摇鈴散會 
[全國商聯會電請發還津浦車輛]  
　　全國商聯會致電蘇魯軍民當局謂據徐州轉運公會聲稱近因軍隊調防車輛仍供軍用客貨堆棧致生困難游兵潰卒任意騷擾强竊整件莫能阻止迭報軍警亦無制止之法等情查去秋江浙發生戰事以後津浦路所有車輛供應軍用者多徐州適當其衝轉運停頓較他處更覺困難今幸軍事結束理應恢復原狀以便輸運不料近又迭遭潰兵竊盜之苦尤感風蝕霉爛之耗長此以往其何以堪鈞座對於轄境内發現如是狀况諒亦深惡痛疾用特電請迅派專員詳查并飭將借用車輛一併發還以維路政而卹商艱 
[總商會代請撥津浦車運貨]  
　　應蛋商之請求 
　　總商會昨爲蛋廠因津浦路貨運停滯發生困難事特發一電請爲撥給車輛俾得早運文云北京交通部濟南張督辦徐州姜司令鈞鑒據本埠蛋廠公會函稱該會會長汪新齋在濟寗徐州宿遷設有三處蛋廠新製出品售與滬洋商計四百餘噸訂期陽曆五月交貨現因津浦路車輛缺乏不能南運旣虞損變又須爲洋商重罰等語核其情詞殊堪憫惻合代籲請鈞部分電張督辦姜司令迅准撥給車輛俾即裝運停候示復上海總商會叩儉 
[代請疏通津浦路積貨之商會覆函]  
滬寗鐵路運輸同業公會昨接總商會復函云逕啓者昨准大函以津浦路貨物囤積請代電交通部盧宣撫使迅咨張督辦將貨車悉數騰讓等因兹已於本月代電陳請交通部核辦矣至盧宣撫使方面本會前據華商雜糧公會函稱業經去電陳請昨已奉到復函謂已通令各軍遵照辦理故此次亦不足電併以附聞云云 
[中日聯運會議委員赴杭]  
　　第十三次中日聯運會議各委員乘公餘之暇南下游杭經交通部通電流寗滬杭兩路局備車優待曾紀前報兹悉該委員歐脫（南滿鐵路車務股長）劉景山（交通部路政司長）等四十餘員於前晚六時三十七分由寗乘專車來滬兩路管理局長沈成栻率同車務總管袁紹昌鄭乃文等詣站歡迎即晚七時三十分欵讌於戈登路九十五號大華飯店並乘坐汽車游覽租界巿場至昨晨（二十八）兩時各委員由北站乘專車赴杭路局長沈成栻兩路招待委員袁紹昌鄭乃文張崇齡等伴同前往聞各委員游杭日程預定三日准於三十一日上午十一時由杭乘原專車回滬預計午後三時二十五分抵北站稍作勾留定期北返云 
[滬寗路爲西人賽船特開專車三天]  
　　旅滬西商每逢春夏之交例有赴青陽港賽船之舉兹定自五月三十日至六月一日競賽滬寗路特爲之開專車其時刻如下五月三十日上海北站下午一時開至下午二時零八分抵青陽港三十一日北站上午八時一刻開至九點二十四分抵青陽港六月一日時刻與三十日同 
[旅滬松人請修海塘電]  
　　松江旅滬同鄕會因松江海塘形勢危急特電寗垣籲請盧宣撫使鄭省長迅飭財廳指撥修費籌備開工並請勒限温前知事將挪用之松塘借欵掃數繳出原電如下南京宣撫使省長勛鑒松江海塘比因年久失修險工林立不但護塘樁石朽卸一空即塘身亦多衝成缺口就中二三四段形勢最爲危亟而二段尾工二百數十丈缺口之鉅已寛達六七丈深達三丈有奇塘土鬆裂設遇風濤潰决立至大禍迫在眉睫查此段工程民國十二年春間即經駐塘委員會縣估報請修是年八月經韓前省長批准核定工料兩項共銀三萬四千三百八 
 
 

Page 14

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *十一元詎因　政廳延不撥欵致水利當局無從着手懸擱經年去夏經縣議會及地方紳耆迭電呼籲七月間始由嚴前廳長令飭松江縣知事就近息借商欵准以科漕作抵撥工濟用當經温前知事分向本縣松江典業兩行訂定塘工借欵一萬五千元指明以冬漕擔保詎借欵成立後温前知事即於八月初全數提存滬上銀行託詞匯省現經查悉已被挪用縣議會比曾去電質問迄無答覆竊念此項借欵關係塘工爲沿海數十萬人民所託命行政官吏苟有天良無論如何斷不忍稍有挪移致磚要工不謂温前知事竟敢出此敝會同人旅居滬上每遇鄕邦人士輙以海塘危迫爲言憂患之深形於辭色勛座廑念民依詎忍漠視萬乞令飭財政廳長迅將二段尾工修費三萬四千三百餘元尅日指撥交由水利總辦趕於伏汛以前籌備開工一面電令淞滬警廳勒限温前知事將挪用松塘借欵一萬五千元即日掃數繳出上爲國家惜鉅欵下爲松民澹沈災迫切待命松江旅滬同鄕會叩 
[地方廳無欵挹注之恐慌]  
　　上海地方審判廳自奉司法部令飭將徵收之訴訟印紙及公費等一律解部所有各該廳經常費向原領機關領取後曾經沈廳長詣蘇高廳會同高廳長到省向蘇財廳具領詎蘇財廳以無欵可撥僅以司法經費亦關緊要容再籌商答覆惟滬地廳自上年戰事以還迄未領到經費向以訴訟印紙費爲之挪墊尚可敷衍此次司法部令將印紙費等按月報解致地廳無所挹注勢將斷炊聞該廳向以每月十四號及二十八號發薪詎昨竟無欵可發以致該廳上自推事書記官下至承發吏公役等類皆仰薪資生活者無不恐慌長此以往將演成罷工風潮云 
[俄難民移往智利問題]  
　　上海泰晤士報云據俄文報消息移民智利運動現頗爲上海及其他各埠之有大宗俄難民者所贊成保障俄人利益委員會亦贊成此項計劃但勸各俄僑非俟商准智利政府及詳細調查該地情形後勿輕出發云 
[航業雜訊]  
　　華貨運法之優待此間法蘭西火輪公司每兩週有一船由滬開行承載運法出口貨直抵馬賽里昻等埠向來裝貨者十九係屬法商中國商帮之以土貨運往者實覺寥寥無幾刻下該總行以發展航業首重運貨而遠東班内更以中國土貨出口爲大宗營業是以特由巴黎發電至滬命上海公司速將由上海開往法屬之奇布抵安南之西貢海防海峽殖民地之哥倫布新加坡等五大要港以及由上海至日本之神户横濱並香港等遠東三要口之船隻從六月一號起須打破曩時該公司深閉固拒之辦法一律開放專以介紹運載華貨爲主要宗旨並命該公司即在上海向華商各帮陳述此意該公司已將此項專載華貨之計劃遵照巴黎總行來電辦理特定對華商載運貨件至上列各港之特别優待及廉價辦法惟外國貨則不能享此利益云 
　　日海軍參謀來滬日本海軍省海軍司令部之參謀烏巢少將奉命來華已於昨日乘輪至滬聞該參謀抵申後尚須轉赴長江各埠而至漢口云 
　　海關新屋材料將至江海關改造新屋基地旣大需料必衆惟因旣用鋼骨排製故所用材料悉皆購自外國聞其中十九係由比國定購今因地基築固亟待建屋第一批大宗建築村料聞有鋼骨鋼條等等共達四十餘件之多昨得確訊此項大批材料已經法輪甲必旦福號輪載來下星期一可以至滬交貨矣 
　　南菲洲領事歸國吾國派駐南菲洲之副領事許昆鈞兹因奉部中電召歸國已由菲至新加坡再搭乘日本郵船業於昨日抵滬矣 
[太湖流域聯合自治會明日開會]  
　　太湖流域聯合自治會定本月三十日開評議理事聯席會議曾略誌前報昨日該會發出通告云逕啓者本月三十日下午八時在本會事務所開評議理事聯席會議討論一切務請執事准時蒞臨如有事不克親到並祈委托代表到會無任切盼附是日開會順序（一）主席報告（二）討論評議部細則（三）討論理事部辦事細則（四）提議案件（甲）本會設置僱員人數及薪津案（乙）本會借用無錫同鄕會工役茶水津貼案（丙）自衛團進行案（丁）華理事提議國防地點案（戊）江隂參事會費代表提議編製民團計畫案（已）無錫嚴壽民君提議吳越聯防案（庚）嚴壽民君提議江蘇警政改良案（辛）臨時提議案（五）散會 
[太平洋會議之中國籌備訊]  
　　定期召集全體籌備員會 
　　太平洋國民會議中國籌備會因開會期近代表出發在即日來積極進行將次就緒昨日該會特派桑君儀至交署接洽承領護照外（一）發出「國民外交」之宣傳小册五千餘本（二）函催專門委員股彚集料（三）通告召集全體籌備大會已訂於陽曆六月一日（即星期一）下午四時假天后宫總商會爲開會地點云 
[納稅華人會昨開理事會]  
　　上海公花租界納稅華人會於昨日下午五時開理事會到者方椒伯（袁履登代）袁履登童詩聞陸文中王才運王顯華吕靜齋宋士驤項松茂等九人公推童詩聞主席議决案須執行後宣布七時散會 
[商總聯會今晚開會]  
　　上海各路商界聯合會昨通函各路議董云逕啓者兹訂於本月二十九日下午八時半開臨時緊急會議討論重要問題商議辦法屆時務祈台駕准期賁臨萬勿遲延無任盼禱 
[胡景翼追悼會今日開籌備會]  
　　明晚招待新聞界 
　　胡景翼追悼會籌備處定今日下午開籌備會明晚招待新聞界昨已發柬通函籌備員云逕啓者追悼胡上將軍大會開會期邇請先生於明日（二十九）下午三時至五時開第三次籌備會議時務祈賁臨討論一切至以爲盼又昨日加入之團體如下法政大學紫霞仙館華洋博濟醫院甲子友誼會浙江自治期成會江蘇全民公會改造江蘇同志會房客聯合總會海昌旅滬同鄕會旅滬廣東自治會上海工團聯合會全國各界聯合會上海大學國民對日外交會江蘇自治期成會江蘇勞工會儉德會河南路商界聯合會湖北路商界聯合會九江路商界聯合會天津路商界聯合會寗波路商界聯合會南陽橋商界聯合會電氣工業聯合會旅滬江西自治同志會浣花軒詩文社蘇民自治會 
[川當局爲川災覆蜀評社電]  
　　上海蜀評社以川省八十餘縣遭兵匪水旱之災飢民載道物力凋殘前曾致電該省當局設法散賑昨該社得川黔邊防督辦袁祖銘及川陜邊防督辦劉存厚覆電均允設法賑濟電文如下（一）「袁電」（上略）查綦江報荒業由本部核準月給銅元三千串提前賑濟至秋成之日止黔南等縣俟查明災情再爲核辦（二）「劉電」（上略）業經厚會同袁鼎卿劉甫澄楊子惠三督辦賴德祥省長鄧晋康司令開辦籌賑總會並以災情重大先由厚等分攤二十萬元賑捐散救急賑仍陸續廣爲募集藉賑災黎（下略） 
[曹行鄕大劫案之昨訊]  
　　曹行鄕鄕董康濟民爲該鎭警察分所商店等被刦巨案昨致上海縣警察所熊所長函云育衡所長先生大鑒本鄕曹行鎭搶刦一案業由警分所報告情形即蒙分飭緝捕連日報載已捕獲數人不無線索可尋具徵眷念地方悉力究懲之至意莫名感佩竊有不能已於言者溯自上年兵事後本鄕警力單薄防務時形疎懈曾經上年十月間呈請縣署令行貴警所添撥巡士以厚警力等情陳請在案尚幸冬防期内未肇巨禍但車溝橋孫姓被盜一案以事主手獲之兇徒任其狡猾未正典刑匪勢熾張抑有由也乃當局即以爲地處鄕僻時屆夏令益可安然無慮而於防務置不介意職是故也詎知禍發於所忽今兹入局刦械任予取携連刦舖户至十餘家母乃太不雅觀乎此次匪盜之來聞諸道路係分乘汽車船隻入境輾轉至鎭不下五六里故事後解案之嫌疑犯張陳二名實由於地方上人以其形跡可疑先事盤詰不放之行否則類聚肆刦呼嘯俱去矣當夫警所置有巡邏又何至杳無聞悉一籌莫展乎雖然事已至此夫復何言亡羊捕牢計惟嚴密緝捕以遏盜風實行巡邏以查奸宄而輔之以守望相助之民團總之以本鄕水陸入口要道尤關緊要陸如汽車路錢糧站水如六磊塘口關港口均爲盜匪入境之道務祈令行該分所長將上述各要處加緊巡邏并分咨水巡隊一體協防而資捍衛敢貢一得之愚願垂察焉 
　　又水警第三隊隊長王壽良昨致縣警察所文云逕啓者案照曹行大刦案發生後敝隊長即寗令各偵探特别注意偵緝在案今據探長李虎臣督率探員陳長福偵探顧春根等於本月二十五日在閘北緝獲正犯王小狗即邵連升一名解隊預審據供承認並供出黑皮阿金一名避匿租界當經敝隊長派探會同捕房捕探將黑皮阿金一名拿獲寄押捕房業經函達公共公廨要求照章引渡到隊旋於二十六日又派巡官周翔麟唐晋陞等督同各探在杜家行將同黨俞阿海一名緝獲又至陳家行大石橋草包棺材内起出快槍一桿指揮刀一柄又在中心橋舊槨内起出快槍四桿計先後緝獲正犯三名快槍五桿刀一柄案關地方相應錄供備函連同槍刀一併送請貴所歸案訊辦再黑皮阿金係爲奉賢越獄之犯且與青浦安莊刦案亦有關係該犯等先刦安莊後刦曹行合併聲明云云 
遠東通訊社云曹家橋鎭於二十晚被盜掠貨殺人一案據某商人云盜匪北次搶刦之目的先時祇在楊萬興號一家而已緣楊萬興主人楊雪生自開設該號以來積資頗鉅今年二月楊死後其妻范氏在枕畔等處檢出鈔票數千元事聞於外議論紛咸目楊萬興爲富户致惹匪人垂涎又今春歲首楊雪生之胞姪某與該鎭某鹽梟賭博起釁始而互相口角末某鹽梟大聲謂將用洋砲斃汝并向汝店中行刦說畢揚長而去不料二十晚大帮盜匪刦得三區分所槍械後即蜂擁進大街一盜首曰夥計們快做第三家因是盜匪即入楊萬興店内搜刦主婦范氏大呼救命致遭盜匪擊破頭顱然因所刦之金不如外間傳聞之數故盜即改變宗旨即往河西裕濟代典破門飽掠後又刦住户曹桐廬家然中問住户曹印才家得以幸免亦云幸矣盜旣刦曹桐廬住家復返入大街挨户搶刦萬裕久泰等商號及至曹雲蓀住宅盜亦擬破門而入正在砰擊牆門時適有一盜趕來揚言這家不要做故亦獲幸免又河西丁樸生所造之新樓内僅居丁伯陶一人盜來去經過並不入内蓋亦知無貨可刦也由此可見其中必有内線而該某鹽梟蛛絲馬跡不無嫌疑故董分所長偵得此情後已密飭探警拘捕某鹽梟歸案訊究其得此案眞相矣 
[下沙紳商請釋被盜誣攀之三人]  
本邑西鄕曹家橋鎭於舊曆四月二十八夜有大帮盜匪前來行刦被刦者數十家並斃警察李耀坤案内曾經拘獲匪犯陳香橋並王杏橋王新橋孫小阿妹等數人解由縣警察所訊供判押候究各情迭紀本報兹悉熊警務長對於此案異常注意昨日面諭各偵探購線四出訪拿不使贓匪漏網務獲解究午後忽據南邑下沙地方紳商樊連章王左才劉迺鏞等聯名四十餘人繕具公呈蓋章投上海縣知事公署禀稱王杏橋王新橋爲同胞兄弟世居下沙耕田苦度素無越軌舉動而孫小阿妹係在下沙劉紳家傭工人頗忠厚查曹家橋出事之夜杏橋等三人均在下沙家内况下沙與曹鎭相距有五十餘里之遥顯見爲獲匪之誣攀緣已獲匪犯陳香橋出身亦係下沙與兩王並孫挾有宿仇有意供扳可請查紳商等近在咫咫見聞較較確證明兩王並孫實遭寃誣爲敢聯名公呈請求訊明摘釋無辜以安良民云云 
[閩同鄕會所得閩軍擄人勒贖報告]  
　　閩省孔昭同攻入晋江將石獅鄕愛羣學校校董敎職員等十餘人拘捕本埠福建同鄕會曾去電請放昨日該會接得愛羣學校來函報告此次敎職員被孔昭同拘捕並釋放情形略謂四月初五日午時孔昭同旅部楊副官率兵至石一巿皆驚愛羣學校校董校長及里中父老同往迎接藉以維持秩序詎楊副官以蔡團助高尚存子彈於石獅鄕勒令諸人獻出校董等以向任敎育或久在商界均不干涉外事焉知高部藏匿軍器之所乃該副官大怒竟將學生盡行驅逐一面將校董敎職員等立即拘押嗣得楊子綸陳仲瑾兩君關說始令繳一萬一千金贖罪現雖已釋放然已飽嘗十六晝夜囹圄滋味矣 
[長安路匪徒拒捕開槍擊傷崗警案]  
　　受傷巡警昨已斃命 
　　前晚十時有匪二人伏在長安路福新麵粉廠後門四區崗警張金忠上前詰問一年輕匪突開手槍擊傷張警左腕而逸其一年約四十餘歲體肥有鬍被張警抓獲張因左手已傷祇剩一手着力扭住不放該匪用左手從腰間掏出手槍擊中張警胸膛之下倒臥地上匪始脫逃迨附近崗警聞信趕來已不及追捕當將傷警送入寶隆醫院昨晨寗署長親往慰問子彈尚在腹内未曾檢出有無生命危險尚難斷定惟神志尚清據述當時見該匪向新閘橋方面逸去云云署長回區後據情呈報常廳長一面飭傳保衛團團丁（派在該處巡邏者）到區詢問再行核辦 
　　聯合通信社云前晚（二十七）十時站立閘北長安路福新麵粉廠崗警張進忠幣見該處弄内有便衣二人形跡可疑喝令站住意欲上前檢查詎一匪即出手槍向崗警開擊警見狀以手自護彈遂穿左手入於前胸該警受傷後即狂呼有匪由福新廠側小弄趨走至光復路河沿倒地當時光復路長安路口保衛團游動崗團丁王得山王秋月正東行向新閘橋堍巡查忽聞背後槍聲知有盜匪即鳴笛報警適二支團排長楊沛霖率警查崗聞警即留團丁二人伏守光復路長安路口自率團丁向前搜索至福新廠側詢得倒地傷警指稱兩匪向西逸去遂由長安路光復路分兩路向西追捕至舢板廠新橋未見匪踪其時閘北保衛團騎巡隊排長傳士寛率同騎丁及衛士十餘人曁新閘橋崗警四區署警探等均聞警馳至四面兜捕無着後由楊排長在長安路海昌路弄内獲住嫌疑人劉庚戌一名據供年三十一歲直隸長垣縣人上月二十八日到滬即寓長安路親戚家因聞槍長出外探望云云檢查身畔並無違警物件昨由四區警署提訊尚未釋放至受傷巡警張進忠當車送寶隆醫院昨晨四區寗署長親往醫院察看傷警已不能言語至午因傷重畢命亦云慘矣 
[虹口擄孩勒贖案續聞]  
　　住居虹口七浦路北山西路口二百八十八號門牌某姓家八歲子某前晨八句鐘往學校讀書中途被綁票匪擄去希圖勒贖鉅欵各情已誌昨報兹悉被害者係陸姓被擄之孩名宗基年八歲其父早故由母撫養向在太原坊幼稚園肄業此案發生後母懼綁票撕票之危險故不敢聲張報捕嗣經途人目擊擄人勒贖情形即用電話報告總巡捕房由麥總巡諭飭該管匯司捕房華探長陸連奎與西探長康仇偵查綁票匪及被擄小孩踪跡矣又訊前晨八時十五分住居七浦路二百八十八號門牌婦人陸葛氏之八齡子由女傭伴往海寗路某學堂讀書行經海寗路蓬路中問之泰源坊弄内將近學堂門口突來匪徒二人强將陸子擄去該女傭見狀大喊被學堂校役徐阿和聞聲出外探詢見匪搶孩即追上被一匪取出手槍恐嚇徐只得聽匪逃去匪等出弄時並將弄口栅門關上然後行至北山西路跳進候在附近之黑色大汽車開去據云車内尚有二人等候連刦孩之匪共四人云嗣經人用電話報告西虹口捕房飭派探捕前往捕拿則匪已遠逃復往該學堂與陸家調查詳情後始回捕房禀知捕頭聞被刦孩之祖母不願捕房協助緝匪故囑女傭勿言其家在何處經捕房派探暗隨始知陸之住所云 
[青島日紗廠罷工潮之外訊]  
　　文匯報云今晨本埠所接消息觀之青島日紗廠罷工風潮似仍在發展中有日趨嚴重之勢星期二夜工人盤踞内外紗廠不肯離開督辦署之命令毫無效果聞青島當局現正與旅順口日本海軍處磋商請派驅逐艦至青島保護紗廠産業外間盛傳有共産黨從中煽動云據今日正午所接之消息稱局勢未變華當道無法對付工人工人要求發給罷工期内之工資紗廠經理已加拒絶又聞日本驅逐艦現正駛往青島 
[茶食工人風潮昨訊]  
　　店主有疏解之意 
　　南北巿茶食業工人自二十三日罷工後迄已一週風潮尚未解决罷業工人約計四百餘現住穿心街内部團結頗堅且能遵守秩序據聞實因生計艱難故要求店主略予改良對待辦法祇求生活方面略得改善即可照舊上工現店東方面擬推出代表張榮亭唐雲卿等從事疏解惟雙方尚無具體條件提出又該工人等昨派有代表向各界請求援助俾風潮得早日解决云 
　　又一消息云茶食業店帮董事某等以工人罷工要挾有干例禁呈請上海縣公署咨警解散勒令上工縣署已於昨日（二十八）據情咨請淞滬警察廳轉飭該管警署妥爲勸諭罷工工人散歸各店即日上工一面訓令該工帮代表俞桐松等轉諭知照并令各工人速舉正式領袖與業董和衷協商妥籌辦法工人奉諭後擬推代表五人與店主協商俟公所問題有適當之解决方可上工聞店帮方面對於增加薪工一層已有可以容許之表示惟對於工帮設立公所一層堅主反對如果雙方互相讓步有轉圜之餘地罷工風潮當可平息云 
[商團華隊職官之升任]  
　　本埠萬國商團中華隊成立迄今已二十載其日進月累之成績素爲各界所稱道顧該隊成立之初所有職官向爲英人十年以前始有華人隊官之設三年以前乃有華人隊長之陞遷於是上下一氣其進步遂有一日千里之勢華人第一任司令爲徐通浩君旋即陞爲團部華顧問而以胡筠秋君遞陞爲華隊司令蓋已三年於兹矣三載以内該隊成績尤見進步全國各隊各項比賽莫不名列前茅而其爲地方服務均能不辭勞瘁如去年江浙孫陳齊盧等戰役地方風聲鶴唳該隊畫夜梭巡犧牲奉公以維治安租界邊境得七鬯無驚近段無潰兵之擾者實以該隊之力爲多兹聞該團團長戈登氏對華隊之職官倚畀殊深特請准工部局自昨日（二十八日）起擢陞團部華顧問上尉徐通浩君爲團副官任華隊司令上尉胡筠秋君爲團部華顧問陞華隊中尉副隊長郝伯陽君爲上尉任華隊司令職務查萬國商團團部職官華人今得參預其爲華人爭得榮譽誠足爲我巿民之表率聞華顧問胡筠秋君當其卸任華隊司令之際特贈大銀杯一座式樣精緻專爲華隊各排比賽優勝之奬品而留永久之紀念云 
[漕河涇鄕議事會夏季常會紀事]  
　　漕河涇鄕議事會昨開夏季常會計到議員九人是日議案分錄於後一件鄕董交議十四年度預算案議决初讀通過付全體審查一件鄕董交議鄕佐吳紹基函請辭職案議决一致挽留一件鄕董交議規定里道路線以昭劃一而利交通案議决付審查一件保衛團團總楊心正請議保衛團經費及戰爭時之招待軍需缺欵甚鉅應如何籌補案議决付審查一件議長交議議員缺席時常流會應如何處置案議决公推議長起草議事規則内加取締缺席規則云云 
[三十一旅佈告保護路政]  
　　滬寗鐵路各車站業由東三省陸軍第三十一旅司令部發貼佈告文云照得鐵路之設原爲便利行旅起見亟應切實保護以維路政而安行旅誠恐有無知之徒或不肖士兵任意阻撓騷擾路權一經查覺或被告發定按軍法懲辦决不姑寛本司令言出法隨勿謂言之不預也隊派　查逐日輸班嚴查彈壓並加以保護外爲此佈告仰軍民人等一體知悉其各凛進母違切切此佈 
[南巿保衛團定期舉行野外露宿]  
　　南巿保衛團團部昨致各區駐防所文云六月四號至六號上海全體童子軍在龍華行大露宿本團長已向童子軍主任商妥於七號星期夜借用各軍蓬帳學習露宿並請各軍主任擔任是晚指導本團團員各種動作以資習練而鼓精神本團因組織龍華露宿團於六月七號下午六時十分一律野戰服裝齊集南車站乘車前往倘先期察搭蓋營帳動作者於四號下午一時制服不携槍乘車前往欲參觀全體動作者於六號下午一時輕裝携槍乘車前往務於六月二號内將願往各團員名册送團備查以備預備車位秩序單並發此令（附秩序單）六月七號下午六時三十分乘車前二十分鐘齊集南車站七時至七時半整理營帳七時四十五分整隊團長演說八時至九時童子軍表演救護旗語團員傳旗賽跑九時半至十時童子軍表演架橋團員表演燈語及公共游戲十時至十二時團員自行娱樂個人表演十二時半分區歸營八號上午四時起身整隊至西栅分區散歸 
　　尚有本埠新聞轉入後頁 
 
 

Page 15

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *本埠新聞二 
[前昨兩日由浙運滬之乾繭]  
　　滬杭鐵路上海南站滙通公司於昨日（二十八）在長安站裝運信昌繭行運交上海豐大乾繭二百四十包又長安站大利繭行運交上海綸祥繭行乾繭一百三十包又臨平遂大昌運交上海久成乾繭二百四十包又長安寅記蘭行運上海緒昌福乾繭一百三十二包以上均於昨日上午九時由杭來三十號貨車運抵南站卸車當由海繭洋員會同繭捐稽查查驗放行又上海北站滙通公司於前昨兩日間由杭州拱宸橋裝來同豐繭行乾繭一百包送交上海元豐廠又嘉餘繭行裝交上海大綸廠乾繭一百二十包又公益裝交上海大綸一百七十包又臨平緯綸繭行裝上海愼昌廠乾繭一百二十包又閘口三聯繭行裝來乾繭二百二十包以上南北兩站運到乾繭共一千五百九十三包 
[昨晨新閘路之刧案]  
　　昨晨七時許有盜匪七名突入滬西新閘路甄慶里一千零四十三號門牌談祖蔭家三盜袖出手槍嚇禁聲張致被翻箱倒篋將鈔票五百元及金銀飾物衣服搜刦携贜分頭逃逸後經事主檢點損失約計值價二千金遂開具失單報告該管捕房捕頭飭派中西包探前往兜拏盜已遠逸矣 
[大通路刧案續誌拘獲一盜]  
　　前日下午二時大通路二百零八號某姓家被刦已誌昨報兹悉盜匪共有三名皆穿藍布短衫褲闖進該屋後一盜袖出手槍向空開放一響示威屋内婦人吳陳氏被嚇不敢聲張盜乃將氏所戴之金鐲及金挖耳一支搶刦出外而逃氏亦追出見一盜竄入某薦頭店内經途人帮同將盜拏獲一面報告新閘捕房派包探張盛全韓華廷與西探鄧根馳往帶入捕房詰據供稱名王阿二常熟人昨晨解送公共公廨由關讞員會同美雅副領事略一質訊判王收押展期七天再審 
[閘北渭源里之盜刧傷人案]  
　　昨晨（二十八日）十二時三十分閘北永興路裕茂肥皂廠後背渭源里一千四百三十四號業木匠作頭之江理法家突來盜匪六人敲門入室袖出手槍嚇禁聲張江妻江沈氏大聲呼救盜即開放手槍兩響均未擊中另一盜即以門閂向江妻猛擊兩下傷及左臂旋又向江之頭部猛擊一下血流如注昏暈倒地時四鄰咸聞聲驚起狂吹警笛該盜等遂即開放手槍兩響而逸一盜身穿白褲逃至中興路大統路角方欲雇乘黃包車爲四區警署巡邏隊擒獲見其白褲上血迹猶在即着事主認明面貌一併帶往總署聽候懲辦 
[大南門顧家弄之刧案]  
滬城大南門内顧家弄八號門牌袁金祥向爲販售日報生理家道小康前晚七時七時餘突來盜匪二三人闖入其家時袁適出外未回祇有袁妻等在家因見匪執有手槍不敢聲張任其搜刦並無現洋即被刦去金鐲金戒等物約值二三百元而逸迨崗警聞警趕來匪已去遠及袁回家查悉前情立投一區三分署請爲查緝昨由該署員詳報警廳勒限探警查拿解究云 
[洋務職業公會選出理事]  
　　昨日下午九時愛文義路洋務職業公會舉行互選理事會到者八十餘人由王濟康主席朱昌利紀錄選出理事十一人並舉王濟康爲理事長包志澄朱昌利爲副理事長繼舉敎育科主任朱昌會計科主任包志澄調查科主任倪榮泰交際科主任沈玉堂聯科主任王濟康介紹科主任張財林遊藝科主任李賢堯文牘科主任羅啟華庶務科主任陳善良書報科主任陳利章慈善科主任李瀛洲舉畢散會時已十一句餘鐘矣 
[上海巿鄕行政聯合會定期開會]  
　　上海巿鄕行政聯合會昨致各鄕董佐通函云逕啟者本年六月三日即隂曆閏四月十三日係六月分第一星期三常會之期並以前請撥還各巿鄕軍用墊欵省署以並無證據未蒙照准由縣函復前來本屆會期務請墊欵各巿鄕將各項收據帶下以便彚開清册續行呈請再兵災善後協會亦於是日舉行惟祈午後二時撥冗准到是所盼荷 
[閘北查獲混用僞鈔票犯]  
　　四區一分所前日查獲混用僞鈔票之吳子榮顧三北王金耀孫榮荃陳阿五陳子庭王吳氏等七人抄出十元之中國銀行僞票三張五元之交通銀行僞票一張司令部密查員名片一紙製　僞鈔票所需之藥單一紙手摺一扣併解司法科判吳子榮顧三北王吳氏　法　究辦餘人交保聞釋 
[投河自盡獲救]  
　　寓居共和路二百十三號門牌常州人周柏三昨曉八時與其寄母口角氣憤之餘躍入蘇州河自盡由新閘捕房一千七百七十五號華捕瞥見設法撈救上岸車送仁濟醫院醫治 
[虚設字號騙貨押一年]  
　　寗波人趙晉康在福建路一百九十三號門牌盧設志豐字號濫出永康莊支票向山東路恊和恒鴻豐江西路怡豐廣東路大光南京路先施公司等五户騙取值洋一千餘元之貨物逃逸經包探邵景範獲解公共公廨押候訊究已誌本報昨晨提審被騙五店派連和生姚光榮王天祥何廉卿程鳳普偕代表露雪臣律師到廨證明被騙情形而被告由葉少英律師代爲辯護請求從寛發落中西官核供以趙係過犯判押西牢一年如能還洋准予核减刑期 
[汽車碾傷黃包車夫案]  
　　汽車夫仲統善前日開駛汽車經過百老匯路將黃包車夫陳世年撞倒碾傷並毁壞其車由捕查見將陳送往醫院仲拘入捕房昨解公共公堂中西官員訊明被告疏忽屬實因陳所受係輕微傷害判仲罰洋二十五元充公再賠償修車費洋五元 
[懲罰平凉路燕子窠主客]  
　　彭學庭在平凉路八百另七號屋内私售燈吃洋烟昨被該管捕房副捕頭聞君連同烟客彭根福顧金文彭文生蕭阿林等及烟具一併拘解公共公廨中西官以若輩破壞烟禁判彭學庭押西牢一月餘人各罰洋三元充公示儆烟具銷燬 
[混用僞鈔票之查獲]  
山東人謝東山劉德勝富文華先後將僞造某銀行五元之假鈔票持向韜朋路十六路楊樹浦路八百九十號及一千另七十八號大連灣路一千另七十七號四家烟紙店混用被包探劉寶善查獲昨晨傳同該店主丁國良劉鴻昌朱恒安張萬芳將謝等三名解請公共公廨中西官質訊之下諭三被告收押候查明再訊 
[花會航船之被捕]  
　　花會賭博本干厲禁屢經中外當道通令嚴查懲辦在案詎近有不法棍徒又在閘北地方開設花會機關因有力者從中主持所以各航船明目張胆毫無頗忌兹經常警廳長查密派幹探在閘北一帶四出查拿前日有花會航船朱榮貴等在閘北杉板廠一帶欺騙無知鄕愚錢財適爲該探所查見立即上前將朱捕獲抄出證據押解到廳發科訉究據稱該花會機關係費某等主持拘黨首及同黨等到案一併嚴懲 
[游民病斃之請騐]  
　　游民劉其發係熱河朝陽人前經淞滬警察廳押發江灣游民工廠習藝前日劉忽然患病醫治無效延至昨晨氣絶身死該廠函致上海地檢廳請爲派員相騐孫檢察官於午後委派楊檢察官等前往江灣蒞騐 
[百代公司新到活動照相機]  
　　百代公司新近運到一種活動照相機拍出照片可以於該公司所售之青年影戲機上放映如父母之舉動顰笑子女幼時之情形又如遠游欲留紀念於家庭等用此種照相機拍就照片即可隨時放映極爲便利攝法極簡單即素不諳攝影衛者亦能自攝該公司甫經運到中西人士往購者頗夥 
[中國工會致南巿工程巿政處函]  
　　本埠中國工會昨爲南巿工程巿政處稽查員干涉該會車業職工部大車工人停車事特致該處一函云逕啟者頃據敝會車業職工部總代表曹斯龍函稱據車業工人劉黃等投稱五月二十七日上午八時有南巿工程巿政處着黃色衣服之稽查員向寗紹碼頭一帶將車業工人車輛拖去聲言有碍路政從嚴處罰等語當經鄙人切實調查事果屬實竊該車業自前清以來該寗紹碼頭棧房墻脚邊下許其停擺車輛歴年無異並與路政毫無關磚今工程巿政處忽加干涉於理似非盡合果如巿政從此改良有此舉動亦應佈告昭示大衆使人知覺然後再行拿罰情有可原兹驟然拿罰工人莫明其妙揣此情形不無用意是以據情報告懇乞援助以維工界同胞等情到會當經敝會開會討論推派調查員前往調查毫無訛謊特此據情奉達並請貴處從此規定停車地點以免日後車業停車再碍路政否則工人愚頑恐與貴處發生齟齬則一時不可收拾矣再本月二十七日貴處所拖去之大車三輛懇體恤工艱免罰釋放並速答復至紉公誼 
[上海巿公所批示兩則]  
　　（一）周晴川等呈請緩期拆屋由批呈悉臨街沿路房屋年久歪斜坍倒可虞居者行者同膺危險該處一帶舊屋早應拆卸改造上年以兵事遷延現在地方平靖不能再事延緩即該處業主亦多願意改造該租户等何能托詞延宕兹限一個月内趕速遷移逾期定由本公所飭工　笆押遷此批（二）劉子卿呈爲創辦輪波　求備案由批呈悉該民等爲避免風波改行輪渡應准立案惟所定渡資每人收取二十文不得再行多索致涉苛擾此批 
[法公堂訊案彚錄]  
　　（一）恒記磚灰行主郁根生延博勒律師代表投法公堂控金束卿不理欠欵請求提案訉追飭傳去後被告抗避不到奉判登報傳達昨日屆滿故又傳訊原告律師稱被告於民國十年八月間向原告借洋一千元當以方單作抵由阿毛擔保利息按月一分半迄今拖延日久分文不理又被虧欠七百餘元之貨欵有賬可證奉諭登報傳達至今仍未到案請求准予缺席判决將方單拍賣如有不敷請向保人追償等語中西官判聽候宣布堂諭飭遵（二法）商建業地産公司前延律師代表投法公堂控作頭羅森記不理欠欵等情飭傳被告後避不到案奉諭登報傳達到案訉奪昨因屆滿傳訉先由原告律師稱被告於一千九百二十三年與原告訂立合同包造麥陽路地方房屋十間共計造價五萬三千餘兩嗣後陵續除付外被欠頗巨所有工程不能照原樣建造向論不理人亦避匿故此投案飭傳去後抗不到案登報傳達仍避不到案求請准予缺席判决中西官判退去聽候宣布堂諭飭遵（三）謝崇華王泮林曹鉅卿章景福等前延農復律師代表投法公堂控恒泰昌雜貨店主蔣子卿倒欠巨欵等情奉判派步維賢會計師清理賬目在案昨又傳訉原告律師稱前據被告稱該店由各朋友出資帮助被告開設並非合股等語今由會計師查得該店有股本簿載明每股若干元足見確係合股開設求請堂上傳提各股東到案共同負責並請准由原告王泮林帮同會計師查賬等詞詰之蔣子祥供該店當時雖係七股開設實係帮助民人獨開請求原諒中西官判聽候傳各股東到案訉核一面准由原告律師請求着原告王泮林帮同會計師清理賬目禀覆核奪 
　　（四）聚成沙石公司沈金順昨投法公堂控稱邱文魁前向商處往來貨物當由邱出立支票兩紙計洋七百元屆期往收無着向論祇付一百元餘欠至今日久未付求請訉追詰之邱供認欠欵中西官判被告交保出外限七天内先還三百元餘欠限二個月還清 
[公共公廨訊案彚錄]  
　　昨日公共公廨訉理民事訟案併誌於下（一）張誠訴吳維清不還保證金案據吳之律師稱吳現爲漢治萍礦務公司賬席前清時任過知縣知府等職現因事離滬請求改期堂諭准被告請求改期三個月排訉（一）李周氏訴李輝堂欠欵案堂諭不到改期（一）李騰記訴阿四覇屋不遷案堂諭着被告見證到案訉奪（一）恒康號訴大中華保險公司不賠保費案堂諭原告請求復訉未便准理（一）陳文魁延海思克律師訴楊文鏞欠貨洋案堂諭被告已先付洋一百五十元以後着每月技還一百元（一）蔣昌圭訴程覺我錢紹曾不賠保險費銀案堂諭錢紹曾具結出外有力時料理（一）李佳雲延朱樹楨律師訴沈菊如欠欵案堂諭本案被告於訴訟進行中避居華界業已缺席判决應准所請函致審判廳恊傳執行（一）王劉氏等聲請給諭執管遺産案堂諭公示無人反對准給　王劉氏王江氏執管其故夫王保訓全部遺産（一）顧寶珍訴楊鏡如案堂諭准被告潘士敦律師之請展期三禮拜呈遞辯狀（一）陳單氏延樊克令律師訴陳慶堂遺産糾葛案被告延博良律師代辯堂諭着被告將其故父陳椿權所有遺産詳晰開單交給原告母得違延（一）慶成錢莊訴隆裕錢莊股東朱葆元胡方錦張星五李恂如等欠欵案堂諭准登申新兩報十四天公示傳達被告等到案候訉（一）錢阿四訴陶根夏擔保借洋案堂諭被告傳訊不到原告呈據證明應斷令償還原告本利洋五十五元並負堂費（一）左靜山延甘維露律師訴姚國勲欠貨銀案堂諭准原告律師請求展期三個月候奪 
[善書流通處贈送圖畫]  
　　上海善書流通處（派克路梅福里）新出之「布袋和尚圖」上刋寒山拾得及布袋和尚之箴言藉以勸世可作座右銘該處正在贈送各界外埠函索者附郵二分即可得到該圖云 
公布欄 
[上海地方檢察廳]  
　　批示朱趙氏狀悉刑事除親告罪外不許和解所請免究之處着不准行此批劉王氏狀悉候送審麗裁决此批周天錫狀悉准如所請此批吳阿榮狀悉仰即來廳候訉此批朱東升等狀悉准予保出候訊此批夏兆鑾狀悉毋庸爾代到案此批竺鴻發狀悉仰候偵查核辦此批王廣文狀悉仰候傳訊核辦此批王硯耕狀悉本廳無備案辦法仰即查明被告所在報案核辦此批以上五月二十七日 
 
 

Page 16

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *商業巿况 
[北京專電（二十八日下午六鐘）]  
　　前塲玖陸開盤二九九五高至三零一五收盤三零零五成交六十餘萬整陸現貨開一盤七八五五成交五千後塲玖陸開盤三扣收盤三零一成交二十八萬 
[洋厘猛跌]  
　　昨日洋厘巿况甚疲早巿價開七錢三分一厘較上日跌去一釐一毫二忽五午巿又小價七錢三分○三毫七忽五共較前日收盤小去一釐七毫半銀拆早巿價掛三分午巿二分與上日收收盤價同 
[國内滙兌巿况]  
　　上海銀行五月二十八日國内匯兌行巿報告云今日津電未動仍爲一千零六十兩滬巿亦未動爲一千零六十三兩京公砝爲一千零五十五兩漢電稍跌計爲九百七十六兩六錢二分五合申爲一千零二十三兩九五滬巿掛牌爲一千零二十六兩洋均站住不動京爲一千零零一元津平滙漢爲一千零零五元青島膠足爲一千零七十四兩洋平滙烟台銀稍漲爲一千零四十一兩洋平匯不需貼匯水長沙跌一元爲一千零零七元南通跌一元爲一千零零二元港紙跌去一二五爲七十四兩一二五其餘均無變動云 
　　神户英美滙巿電訊 
　　昨日神户匯兌巿午前電日美滙兌賣價四十一元六角二分五較上日高一角二分買價四十一元七角半高六分二五日英賣價一先令八辦士五六二五較前高零六二五買價一先令八辦士六八七五高一二五正午來電日美賣價不變仍爲四十一元六角二分五買價四十一元八角七分五較午前又高一角二分五日英賣買兩價均不變動午後電與正午巿價同 
[東滙掛牌價回漲半分]  
　　昨日星期四各匯掛牌祇東滙回漲半分改爲五錢六分半餘各不變計先令仍掛三先令零半辦士印滙仍掛二百零二羅比七五法滙仍掛一千四百七十法郎美匯仍掛七十四元香滙仍掛七十四兩一二五嗬滙仍掛一百八十三盾新滙仍掛七十七兩半 
[先令巿况呆滯]  
　　昨日先令掛價未有更改仍爲三先令零半辦士銀行做開賣價爲三先令零八一二五至三先令零八七五買價三先令零九三七五至三先令一辦士交易寥寥午後巿况更形平定價格亦無漲跌與前巿彷彿云 
[美滙巿况平平]  
　　昨日美滙掛牌不變仍爲七十四元銀行交易不旺故價亦定立計上午賣價爲七十四元六角二分五至七角五買價七十四元八角七分五至七十五元午後未有升縮 
[東滙巿况堅穩]  
　　昨日東滙掛價回升半分仍照舊價爲五錢六分半銀行賣買之價初尚相差二五後仍相差一二五巿價較前又緊惟交易平平計上午賣價爲五錢五分八七五至五錢六分收盤爲五錢五分八一二五買價則爲五錢五分六二五至五錢五分七五又爲五錢五分六八七五午後價與上午收巿同無甚漲跌聞以交清之故 
[標金穩定]  
　　昨日星期四大條近期縮一二五遠期縮一八七五均掛三十一辦士一八七五美滙兌開收盤均大一二五銀價及日英美皆無更動七月份標金開盤較漲九錢爲二百七十二兩七錢先令揭曉祇東滙回升五釐餘均未動即内盤又頗堅穩以是人心於全日得能趨好金價升至二百七十三兩五錢爲最高之價後因果滙内盤稍見鬆勢故金價曾小至二百七十一兩九錢爲全巿最小價然人心不疲金價收巿仍至二百七十二兩五錢烚赤做開與前相同仍爲三百二十七兩五錢登賬結價五月份二百七十一兩六月份二百七十二兩七月份二百七十三兩補水二百七十一兩午後巿况更形平定開盤爲二百七十二兩五錢金價無甚漲跌交易不旺因各内盤亦平平而已三時許即行收巿價爲二百七十二兩七錢全日高低相差爲一兩六錢較上日漲起九錢補水亦爲二百七十一兩勢頗穩立云 
[公倆清堅]  
　　昨（五月二十八日）期貨巿况續仍寥落現貨交易亦見減色計前後巿期貨成交額五十六萬元中僅整六稍佳占三十萬零五千元九六公債十六萬元金融八萬元七長祗一萬五千元現貨全日交易十九萬六千元内金融整六均尚佳金融九萬五千元整理六釐五萬二千元九六公債四萬二千元七長七千元至各債巿價趨勢大致仍甚穩定前後巿祗上落一角許比前日雖漲跌互見特爲數仍屬微細如整六期貨七月份續漲三角半金融期現貨約各漲二角半七長六月份期貨續漲二角整六及九六期貨亦好起一角餘九六現貨跌下一角半整六現貨續小一角七長現貨較上週末陡降六角半又昨係交易所交割計算之期計本日應行交割之額除已於前日劃帳一百二十六萬元外尚餘一百五十九萬元内分整理六釐七十九萬元金融三十五萬元七長二十五萬五千元九六公債十九萬五千元今日交割停巿明日例無公倆報告兹分述昨巿各債巿兄如後 
　　金融公債金融千元票現貨八十七元八角較前巿小一角比前日回漲二角半期貨六月期僅後巿做開價八十八元九角比週二回漲二角半七月期八十九元七角與前巿價同比前日續漲二角 
　　整理六釐整六現貨七十七元四角比前巿跌下一角比前日續跌一角期貨六月期七十五元五角半比前巿好五分較前日　漲一角半七月期七十六元一角半較前巿好起一角半比前日亦續漲三角半 
　　七年長期七長現貨僅後巿成交一盤價六十九元三角半比上週末陡跌六角半期貨祇開出六月份一種價七十元零二角半比前巿好起一角較前日續漲二角 
　　九六公債九六現貨二十九元九角半比前巿漲高一角半比前日跌下一角半期貨六月期三十元零三角比前巿略縮五分較前日回漲一角 
[海利洋行外股巿况報告]  
　　昨日橡皮股稍趨平穩餘無變化成交價格如下瑞鎔平常股六月期九兩六錢半愛姆喘期脫四錢二分半英達去六月期五兩六錢又九月期五兩九錢英爪華十二兩一錢半六月期又九月期十二兩八錢半至十三兩愛耶太華二十七兩白結子一兩半陳時九錢上海記達一兩六錢斯尼王一兩六錢上海拍亨一兩三錢太拿米拉一兩三錢半天傍二兩一錢七分至二兩二錢又六月期二兩二錢至二兩二錢半又九月期二兩三錢半至二兩四錢橡皮六兩七錢半至六兩九錢英爪華七月期十二兩半 
　　橡皮巿價倫敦二先令九辨士又四分之三紐約六角三分又八分之七新加坡一元零三分 
[紗花趨疲]  
　　美棉疲弱現需寥寥三品猛跌十元左右 
　　昨日星期四美棉初因南方售出而跌旋因現貨商購進而漲終因布巿不振巿勢又軟計期貨跌十八至二十二磅音現貨跌二十磅音英棉期貨漲一至四點現貨跌十三點印棉初隨美棉消息疲弱後因日商購進巿况回堅計七月期孟加拉及七八月期白羅溪均漲一羅比大阪現紗二十支藍魚及十六支福島均漲三元二十支紅財神未動十六支三馬漲一元本埠紗花因美棉疲軟三品猛跌現銷不暢均趨疲勢聞美棉正式估計不久將發表如果數量增加一時尚難看好兹將期現紗花巿况分列於後期紗紗布人鐘標準前巿因美棉跌二十餘磅音三品猛跌十元左右巿勢趨疲近遠期各月跌五錢至九錢後巿因現銷不振三品續疲又跌一錢至三錢全日共成交一萬七千包收盤價列左 
六月期一六三·二０跌一·二０九月期一五八·二０跌·八０七月期一六一·二０·七０十月期一五七·００·六０八月期一五九·九０·八０ 
　　現紗客帮方面依舊清淡廣東帮進一百包漢口帮進一百包北帮進一百包其餘寗波汕頭内地野鷄等帮共進一百餘包價跌二錢五分廠家未聞開出各牌巿價列左 
十六支大發一六五·五０二十支砲台一七０·二五十支孔雀一五四·二五十六支藍鳳一六六·００二十支立馬一七七·七五十支鴻禧一五０·００十六支富貴一六七·五０二十支水月一七四·二五十支大寶一五六·七五十六支雲鶴一六六·五０二十支五福一六六·五０十支麒麟一四五·二五十六支地球一六五·五０二十支雲鵬一七二·五０十二支得利一五八·五０十六支紅月一七二·００四十二支陽鶴二四二·五０十二支孔雀一六０·００十六支豐年一六九·００三十二支立馬二三０·００十二支人鐘一五九·二五十六支丹鳳一六五·００六支雙獅一二六·００十二支寶鼎一五八·００期棉通州標準前巿因美棉跌小英印棉微漲巿氣仍軟近遠期各月跌一錢至二錢後巿又跌三錢至五分收盤價如左 
六月期三九·三０跌·四０九月期三九·００跌·一五七月期三九·六五·三五十月期三七·七五·一五 
現棉公會消息成交寥寥巿價如左 
　　陜西花三九·００陳公茂進二００件現貨棧交 
[美國新棉之私家估計]  
　　美國新棉正式估計不久將發表兹據各地私家之預測其百分數如左 
　　芝加哥七五·一·約七五·二鐵克塞斯七四·九 
[三品漲跌靡定（二十八日大阪電）]  
　　三品昨日後巿人氣沸騰各月期貨均趨漲風賣方復忍痛買回行情遂突破三百元關門旋因現貨巿塲輸出方面漸呈疲勢美棉又趨跌風一時人氣頓形惡化故今晨即跌去十元識者謂此爲當然結果且巿人均料今日旣有此急激之反跌今後又必有急激之反漲故主張買進者仍喜形於色云 
[大阪紗巿轉弱（二十八日大阪電）]  
　　棉紗現貨日來迭趨漲風久漲之後繼以小跌乃爲向來慣例今晨因期巿微軟輸出亦呈疲勢行情遂跌去四元中等二十支五月期呌價爲三百零二元七月期爲三百零六元成交零星 
雙鹿十六支現貨二九三○○攝津十六支現貨二八四○○雙鹿十支現貨二七一○○ 
[大阪布巿不良（二十八日大阪電）]  
　　棉布巿况亦因期紗反跌入氣不良交易清淡行情軟弱 
　　五童子六·七月期六·一五 
[絲巿依然不暢]  
　　昨日洋莊絲巿仍難暢達歐美各莊現期各絲經需胃雖殷後以談價不合交易未暢新陳滬廠經昨開利寶克等行進中下等貨四十包價仍堅挺七里新乾經續由安旗等行進中下期貨二十五包行情亦堅上等陳乾經由新時昌購進二十八包絲價平定湖北黃廠經筆嗎成交現貨三十二包絲價尚堅惟灰經又無交易云　　横濱絲巿交易清淡（二十八日横濱電） 
　　行情仍堅 
　　横濱生絲現貨需用之家雖有進意而因新繭過貴買方不願承抛以故交易清淡巿况依然堅挺 
　　絲屑巿况甲九十號有意買進一二萬斤惟歐洲三館帮尚未着手動辦又以行情騰貴交易毫無進步 
[元芳呌莊銷路轉佳各價趨漲]  
　　昨日星期四輪值英商元芳洋行第二千五百二十四次不限價拍賣之期排列泰西緞元絨羽綢元斜巿布原布竹布漂細布漂布等各種疋頭四百四十三件計一萬八千六百九十疋比較上次少五十一件計二千二百三十疋所拍巿况稍形轉佳銷路略動價漸趨高統扯漲多跌少拍出（泰西緞）三十八件計一千一百二十疋價高二釐五至一分七釐五（元絨）十件計二百疋九芳漲半分九日漲七厘五（羽　）一百四十八件計四千八百八十疋漲自二分半至一錢七分半内亦有稍跌二分半至一錢（元斜）四件計一百六十疋價漲七分五至二錢二分半（巿布）五十六件計二千八百疋漲落互有數分至二錢三分（原布）十四件計八百八十疋五子漲一錢一分藍三元加一分惟烏金三元跌二分（竹布）二件計一百疋雙路燈跌五分（漂細布）五件計二百五十疋五花洞跌三分敎子漲六分（漂布）一百六十六件計八千三百疋漲一分至四錢五間有跌二分至二錢七分不一云 
[期粉初堅後疲]  
　　昨日期粉巿面初堅後疲查各客帮對於期粉進意不濃惟津帮在巿場搜羅三號粉計抛成月底期兵船三號粉四萬包價扯二兩凈盤立大天字四萬包價較準標價小六分故人心看小且午後營口帮有期粉回出巿價趨跌上午開盤後近遠期雖有進出而廠家堅持成交不暢價稍堅漲午後營口帮五六月份均有回出現期與遠期客胃沈寂收盤結果本月份價爲二兩一錢六分半七月份爲二兩零八分七五均較前日收盤價計跌二釐半五月份爲二兩零七分二五六月份爲二兩零七分均跌七釐半期粉成交額上午十七萬二千包下午十二萬七千包收巿十六萬三千包共計四十六萬二千包股票未開現粉計由盈記交裝新寗輪船運往香港兵船粉三百二十包云 
[茶巿轉暢]  
　　昨日星期四本埠洋莊茶巿轉趨暢旺祁門紅茶因俄莊新泰洋行開辦英德各莊亦均紛紛搜買巿面又爲之一振祁紅總計成交二千一百二十五箱售盤自七十五兩至一百十五兩貨價平均比較照前日尚無漲跌温州紅茶仍無重大發展昨巿僅由克昌裕平兩行買進一百○二箱售盤三十二兩較前亦無上落温州土莊兩路之綠茶洋商需要仍殷惟存貨稀少供不應昨巿計由怡和克昌等行及華茶公司買進珍眉貢珠兩項總計一百三十五箱珍眉盤五十三兩貢珠售盤三十四兩二錢五分巿價均頗堅硬 
[煤巿暢旺]  
　　昨日星期四行巿塊煤成交甚旺各號家咸欲鬆動故如沙油節塊與二號相知高尾松浦等貨做開達二千七百餘噸又各項統貨賣出約九百餘噸價均平穩煤屑各絲廠需要甚殷昨抛出約共一千五百餘噸價趨堅挺 
 
 

Page 17

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *申報本埠增刊 
[天氣預報]  
徐家滙天文台昨日下午四時三十分氣象預報云天　或隂　風將續向西北進長江口以北有南風南方風微而無定向並有無風區域沿海有霧又昨日下午三時前二十四小時内本埠氣温最高八四·○最低六二·二去年同日最高八七·○最低五九·二 
[昨日茂嫣跳舞會之盛况]  
　　日來小雨昨忽乍晴午後和風拂面天容乃益清麗而聖美麗女校之茂嫣園會適於此際舉行碧翁做美洵盛事也下午三時許滬西一帶芳車駿馬絡繹於途記者亦依時驅車往觀車窗一瞥中惟見綠樹隂濃釵光鬢影斯會雋妙可想見矣旣入場諸客畢集倩裝淡服笑語生春斯校地處鄕野風景絶佳草軟如茵一望彌綠來客自烟塵中來此頓覺情境一新旣而時屆諸女生相繼入場昨日所表演者爲希臘春季故事其事實有可得而言者 
「田美特之女潘雪颿爲地下之神柏羅圖所藏田美特早暮覓之異常悲慟馴至五榖不生佳樹不華蓋田美特爲地之神喪女而後亦無心緒問及諸事矣鄕農駭而禱之顧乃無效有徐恩斯者爲衆民所擾遣人往說田美特乞其忘却此事而歸夏令配斯田美特心傷已極堅執不欲其後海美斯赴柏羅圖許挈女歸田美特至是乃大樂面春亦隨以俱回豆麥着花好鳥弄音蜂亦畢集鄕民以豐年有望乃共相歡舞以迎此歸來之女郎」 
　　是劇飾母者爲顧瑞貞女士飾女者吳愛娟女士侍女有四爲章德衛胡永馨唐英芷黃慧娟四女士飾海美斯者爲譚瑞女士飾蜂者爲沈邭英陸鳳寶裘安華三女士昨日該校全體三百餘人均加入表演所衣服飾極淡雅可觀舞姿之美妙尤難以律肖之諸女士依年齡面各司其職守或携手而舞或疾進以趨往來盤旋無不中節及女郎歸來時其母伴之徐徐而行女侍亦隨其後雍容婉妙 
　　甚覺可觀而脚步亦罔弗與音樂相符合諸客聆幽美之音樂觀曼妙之舞姿莫不讚美萬狀會畢起立頗有不忍遽去之概 
　　昨日諸客携攝影器前往者甚多顧入場而後始知今年之會獨懸攝影之厲禁諸客莫明其故但亦均願舍而不攝已而有影片公司在場攝取活動影片觀者亦紛紛以照相鏡出童子軍負維持秩序之責見狀大窘堅禁諸客攝影惟以客多而童子軍又少應付頗覺爲難童子軍繞場一匝而諸客之影已攝不一攝矣後記者詢之他人據云該校校長本無禁止之意惟以去年攝影爲學生家屬所反對故今年特懸此禁其實此種藝術表演人均化裝即攝影公世亦無關宏恉也記者作此文畢時有精於攝影之二君來以今日所攝之影見示頗可一觀乃亟爲鑄版於此 
　　又昨日團體在場參觀者有中西女塾及國立北京女子師範大學哲敎史數各系參觀團 
茂嫣跳舞會攝影之一 
[如何可以省電費]  
　　燃用電燈者每於接到電氣處賬單時　詫電費之鉅而絶未注意及用電時之浪費用電時往往任意開捩即無人之屋亦電炬通明如入不夜又如用熨燙衣委諸婢僕不加指點任其始終開啓電門並不旋開旋閉節省電氣以免耗糜每日耗電一二度固泯然不覺積之旣久遂成鉅數一經覺察輙不得要領而咎電表速率之突飛馳函電氣處請其來校正電表迨來檢校則又速率適當無所漏滑仍以爲疑案終不覺悟此爲用電各户之通病而無可或諱者也 
　　我嘗以此弊病告諸親友有不信者有信任者但信任我之親友又謂電燈隨手啓閉試行之後電費較前節省確已不少但燈泡頗傷仔細考察蓋由於啓閉頻仍則電泡内之發光絲每經電流通過與停止次數之多而震斷每一泡之壽命至多不過二三星期其壽命之促竟有僅及一二日者電度上所省之費亦不過轉移於電泡之代價耳且電泡若臨時損壞適於深夜家中旣無餘只店又收巿無法購買則所受黑暗之痛苦實較無論何事爲厲而購買電泡選擇爲艱實不勝疲於奔命之勞則與其常黑暗而未得節省之實益者何如光明而免時常啓閉之煩也親友言之鑿鑿我無以難之他日親友因事至我家電氣處賬單適由郵至啓函視之則爲數不過大親友又詢我省於電費者亦轉移於電泡間乎我曰否我每一電泡之壽命恒在三四月而光明不變親友奇之亟所視我家所用之電泡附掌曰得之矣是奇異也我曰是何奇異也我所用之電泡亦普通巿上所購之電泡耳何云奇異親友曰我所謂奇異者乃君所用奇異商標之電泡也君電泡之耐用殆奇異之故也我購電泡向不經意每亦委之婢僕婢僕無知不知選購我亦未嘗注意奇異電泡之果有此耐用功效也客退我乃記之以告上海電户之欲節省電費者（懷海） 
[談戲館所貼之海報茸餘]  
　　一事業之發達雖大半由於本身之力量而廣告號召之力蓋亦不容忽視凡稍明商業競爭者類能道之戲館亦營業之一號召能力固由於多聘名角時排好戲然欲使人知角色好戲劇好非廣告不可故目今滬上之各戲園無一不恃廣告爲競爭之利器非無故也 
　　往昔報紙未普及廣告未發達都門各梨園每逢名伶登台必將其所演齣兒朱紙金書標之通衢使大衆知曉此即海報是也滬上梨園盛行亦襲用其法迄今不替此種海報曩昔果有功効一紙貼出戲迷爭仰首以觀但目下則幾等於零蓋高懸牆壁觀看不便其原因一祗有人名戲名無詳細之說明其原因二不能將所演之戲順次排列其原因三有此三因故目下無論何人欲知某戲館演何戲劇某劇場聘何名角皆向報紙上訪求向街頭海報上閱看恐千中無一是戲館之貼海報徒然虚糜金錢耳 
　　報紙廣告之有効力者凡遇陌生角色登台可用大字排載頗有號召之魔力海報無此功効也排有新戲可將此中之情節佈景加以鼓吹海報無此地位一戲旣出可將角色扮演之裝束形態加以攝影披露報上海報則無此經濟由是以觀戲館中旣登廣告海報一物大可以革除之也 
[中國工程學會消息]  
　　副會長凌鴻勛昨日入京 
　　將有庚欵用途意見書發表 
　　中國工程學會副會長凌鴻勛（南洋大學校長）因公赴京對於京津會務多有　洽昨日分電天津分部長羅英（津濬　路工程師）及北京分部長吳承洛（工業大學敎授）兩氏屆時會議一切聞凌君定星期一夜車北上云又該會青島分部因組織未曾完備故不見十分發展近日總會議决請楊毅重行整頓楊君爲膠濟鐵路工程師特於上星期來滬與會長徐佩璜面商一切於星期一返青該分部事務寄託得人必有一番振興氣象也至上海分部原定今日開五月份常會兹因演講員薛次莘另有要公不克蒞會特延期至六月四日（星期四）晚六時仍在愛多亞路都益處開會一又該會對於美國退還庚欵以爲應提一大部擴充我國工程敎育已詳具意見書致庚欵委員會所論多中竅要是項意見書將於開會時露佈 
[南巿中學生舉行世外桃源會]  
　　南巿中學校學生定於本星期六晚七時半假座西門職工敎育館舉行世外桃源會節目中類多含有藝術思想（一）愛國女學葡萄仙子（二）兩江女體舞蹈（三）滬江大學音樂（四）周杏仙女士鋼琴（五）尹九謀幻術（六）馬愼餘三百六十行（七）戴恩漙獨唱「快些開門」（八）清心中學軍樂及（九）中國愛情電影「情絃變音記」座價分一元六角及三角三種所得劵資除開支外悉充作遣派學生代表赴普陀聚江南中學校學生夏令會之用 
[滬北婦女節制會開會紀]  
　　昨日滬北婦女節制會假座東崇福里陳 
[女青年會展覽會今日開幕]  
　　上海基督敎女青年會定於今明兩日假黃浦灘六號舉行展覽會除陳列各種古董珍品剌繡絨織外尚有音樂歌舞短劇等游藝時間下午三時起至晚十一時止云 
章生夫人宅中舉行本月常會到會員十餘人會長林惠貞醫生因事未到公推劉湛恩夫人主席首由主席報告開會宗旨次介紹施愛理女士演講題爲民族之幸福旨在勸導戒絶烟酒講畢復由主席介紹吳任之女公子吳琳女士奏樂以助興趣五時許茶點散會 
[青年會明日旅行南翔]  
　　南翔鎭有古漪園及顧家花園諸名勝巿面日臻繁興兹聞四川路青年會聖經學校學員定本星期六（明日）旅行該處如會員有興加入偕往亦極歡迎准明日午時齊集北車站乘十二時半車動身在該鎭游行約四小時之久准五時一刻在南翔站候五時三刻車回滬來回車資祇需小洋四角錢四十文報名准今晚八時截 
[女鞋雜譚]  
　　三十年前女鞋大都自製自天足之風旣倡妙齡女子均以六寸圓膚爲尚昔之蓮鈎弓鞋不復見於大都會中而鞋商乃乘時而興創製女鞋花色翻新一般婦女亦以其省針指之勞樂爲購用兹就流行者略述之 
　　皮鞋爲新式女子所御分高跟及平底兩種高跟者鞋端尖銳後跟矗立行時有嬝嫋之緻尤以中華所製式樣爲最時新雖格式不同而足背類用攀鈕材料以皮革爲多亦有用直貢呢織錦帆布製成者大家閨秀及新式女子用之平底者鞋端平圓亦用攀鈕以女學生御者爲多普通鞋店均有出售 
　　至中式女鞋則大致分爲尖口與鴨舌兩種質料則用軟性之綢緞呢絨爲最多以花園一帶所製者爲最時新 
　　内地婦女常有來滬專購鞋襪者緣滬式女鞋着時能緊貼雙趺瘦削玲瓏增進美觀不若内地所製女鞋之顯笨俗也 
　　家居婦女有時喜着軟底鞋蓋舉步輕便不受拘束大都以輕綢作面鞋底即用棉布著後行走如赤足然跳舞時亦有用之者 
　　總之完全天足者以着平底式皮鞋或同式之中鞋爲宜使足指可以不受拘束自由活動若曾加約束而足形瘦削者宜着滬式女鞋以顯其美着尖頭高跟鞋亦可惟令天足者着尖鞋則行康莊大道亦將有蜀道之歎矣 
　　至若已纒復放之足曲背之腰致成歧形式以纖趾而僞飾天足則無論着何種鞋均難發生美感也ＳＤ 
 
 

Page 18

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * * 
[四川路之將來]  
　　四川路自蘇州路河南路至愛多亞路長約四千餘英尺本埠商業之中樞也按工部局計劃全路將寛放至七十英尺但現今最寛之處約五十英尺狹處則僅三十英尺耳最近此路之兩側將有數處改建新屋沿路建築漸得整齊交通亦可便利矣 
　　在二馬路至三馬路間之四川路一段現擬寛放二十英尺寛放之處有二新屋建造皆爲水泥五層樓在沿四川路至二馬路之一段則建造東亞銀行之新屋沿四川路至三馬路一段則建造大陸金城中南鹽業四銀行儲蓄會之新屋中南銀行則將購四川路沿三馬路之泰程尖行房屋加以修葺以作該行新址云 
　　在四川路四馬路轉角之平和洋行地産計五畝一分零六毫現聞已售去地價約一百萬兩左右此地之新地主不久將該處改建新屋即依工部局所定路綫在四川路一面縮進二十英尺而與其南沿四川路之卜内門新屋相齊但卜内門南端之美孚行房屋即四川路五馬路轉角之一方已建造多年故尚佔路面甚多現聞該行已計劃在四川路愛多亞路轉角建築新屋則舊屋不久亦將改建而使四馬路至五馬路間之四川路一段得一寛五十英尺之道路因現在僅寛三十英尺也 
　　四川路之北京路向北至航海青年會之一側即郵政局舊址及其北隣之舊式中國店面現已拆除建造新屋聞此新屋爲怡和洋行之産業但此段尚有金星保險公司及其毘連之一屋係舊屋佔路面不少最近已由中國營業公司售與百代公司改建新屋作樣子間之用如此則四川路沿路之房屋煥然一新可與外灘諸偉大建築相媲美矣 
　　又有中國營業公司售與工部局地皮一方在四馬路美國總會之東側工部局之對面計地四畝二分九厘二毫地價約五十萬兩合每畝十一萬八千兩將在此處建造中央救火會新屋云（祖澤） 
[先施新到法國裝飾品]  
　　海上時新女郎其所帶各種裝飾品日新月異且現在所帶者以贋品爲多各大之旁氏白玉霜司丹康美髮霜分贈衆來賓并有西樂隊爲之助興頗極一時之盛 
茂嫣跳舞會攝影之二 
商號對於此種裝飾品亦層出不窮兹悉先施公司新二樓京蘇部由法國運到各種玳瑁手鐲每只由四角至一元七角半時式水鑽扎髮帶每條二元七角半至四元半不等並有新發明一種女界跳舞用水鑽髮扎其色艶麗醒目價由八元七角半至十三元二角半閨閣名媛又可更換一種新裝飾品矣 
[足安分銷處又到新貨]  
　　北四川路九號洋房足安分銷處新到日規牌五星牌雙十牌地球牌風船牌金尺牌襪類數種欵式甚多顔色俱備最合夏令男女各界採用如綉花廠絲襪每對售洋一元三角半小童襪每對售洋六角加重新出白丸絲每尺售洋一元四角半素身玻璃紗每尺售洋三角印花軟洋紗每尺售洋二角二分各式洋紗每尺一角八分至二角二分其餘各種上等爽身粉林文烟花露水牙刷及玩具等新貨亦到有大批云 
[怡昌洋行宴客紀]  
　　本月二十七日下午六歸怡昌洋行總大班道治君華經理虞廷愷君假座西藏路一品香大廳欵宴來賓中西男女到者二百餘人觥籌交錯甚爲歡洽席間由道治君演說中國文化之進步商業之發達及婦女審美觀念之富足當將該行出品 
[森林廠支店將開幕]  
　　愛文義路森林籐柳器廠係吳春泉君所創設專以竹木籐柳海草等物製造各種器具所出品物精美異常是以極受社會之歡迎目下時屆夏令正各界採辦籐器之際廠主爲便利顧客起見特於南京路新新公司新屋西首分設支店刻正從事裝修一俟工竣即將開幕云 
[冠華今日重新開張]  
冠華帽莊於去歲遭回祿後即遷回南巿彩衣街總號營業今又租定望平街房屋一幢已開始營業定今日重新開張新出各種國貨白草帽等自今日起減價一月 
[惠羅一元貨明日截止]  
　　南京路惠羅公司發售一元貨以來購者極爲踴躍各項貨品如吉列何安剃刀附刀片兩張圓形鋁質肥皂盒一只及各種玻璃器皿日常用具等概祇售一元均頗廉美合用又時新春夏季衣料每中國尺六尺售洋一元銷路亦甚暢旺兹聞於明日下午一時期滿截止購宜速云 
[義昌襪廠經售色素]  
　　廣州南方工業社所發明之色素由粤運滬大批上巿此粉專治面上雀斑瘡巴酒剌汗斑等皮膚病日常用之有化俗爲妍之功力每瓶六角聞凡買一瓶有價值兩角之贈品該社特託法界大馬路大自鳴鐘對面義昌襪廠經售云 
[合興箋扇大廉價]  
　　法租界吉祥街合興箋扇印刷公司近爲擴充營業起見改裝門面現已工竣適值夏令扇子上巿主其事者搜羅海内各種男女用扇頗費經營近又新到眞貢檀香男女摺扇多種雕琢工細形式玲巧書畫精雅價廉無比窗飾中陳列二扇一大一小大者二尺餘小者一寸半書畫極精陳列四週者亦復不少 
[商品陳列所近訊]  
　　本埠總商會商品陳列所本提倡國貨之宗旨陳列各種樣品除星期一外每日開放任人參觀原有出品不下八千餘種隨時送陳者相繼不絶最近有國華製藥社廠福州美利傘行仁成和泰大成等糧食號瑞安南堤澱粉廠和濟餅乾廠香港皮鞋公司新華社揩留聲機片油可大藥房北京通文油墨社勤生農林塲中一擦銅油廠杭州民新傘廠浦東玻璃廠六一織造廠勤業原紙公司亨生墨水廠永利洋　　　　　　　　等數十家云 
　　又該所附設售品部近由九江運到磁器數百種照原價發賣尚有臭藥水草帽化妝品毛巾龍簾等各種國産均較巿價低廉云 
[合羣英文夜校開學期]  
　　本埠北四川路横浜橋堍福德里六十五號内合羣英文夜校以短促之時間授以通用之書籍俾成有用之人才爲宗旨現已籌備就緒定於陽曆六月五號開學男女程度不論深淺均可報名入學章程函索面取均可 
[程豔秋婉謝曁大演講]  
　　王道新 
　　眞茹國立曁南大學有京劇研究社之組織社員約四十人每星期練習歌唱三次成績頗尚可觀近社長楊君昌運託曹靖陶君致意程君玉霜定於陽曆本月二十九日在校開茶話會　　程君演　程君以是日已有他約婉詞謝絶兹　其答覆原函錄登如左 
　　敬復者接奉惠示辱承寵召極擬趨聆敎益惟聞由此赴貴校汽車不能直達而是日下午四時另有他約又恐火車鐘點遲誤未克趨前至以爲歉并託曹靖陶先生代爲面陳復頌台綏程豔秋敬啓二十七日 
 
 

Page 19

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * * 
[汽車油之發售]  
　　南京路勞合路口聯益貿易公司經理各種馬達油戤司淋搿理司擦亮油齒輪油以及省戤司淋之「卡薄」等等質地純潔價格公道各界如欲採辦可往詢詳細云 
[中華書局同人進德會近聞]  
　　上海中華書局同人進德會每年編印季刋四期名曰進德内容多關於青年修養及研究印刷技術之文字聞該會擬於四卷一期出一青年生活特號專載討論青年生活問題各方面之著述現正徵稿出版期約在七月間云又該會爲幼年同人補習計每逢署假例有暑期補習學校之設聞今年已屬第四屆校址仍借用靜安寺路儀昭女學學額限六十名科目定國語常識算術習字四種期限爲十六星期學費免收書物由校供給將於六月一日起開始授課云 
[訂婚新誌]  
　　浦南蔣君維明蘇州東吳大學高材生也近由李小超張士德二君介紹與吳縣黃壽珍女士訂婚昨（二十七日）假狄思威路李宅柬請兩家親朋開茶話會一時賓客滿座盡歡而散蔣君現在滬上敎育界服務聞下秋仍將繼續求學以資深造黃女士刻在本埠女中學行將畢業中西文俱優尤善舞踏聞畢業後亦仍須升學云 
[出版界消息]  
　　本埠海寗路錫金公所内世界佛敎居士林前曾印行香山楊棣棠居士所著之論佛書稿第一集讀者多謂論事精詳佛理透澈有益世道人心殊非淺鮮初版售罄業已再版兹聞第二集亦已出書内中尤多發揮寗波諦閑老法師贊之曰「楊君以博學宏才將二尼一貫之旨覺世牖民的是菩薩摩訶薩乘願再世」訽非過譽每册售價仍收回印本大洋一角云 
　　南洋大學學生會出版部出版之南洋週刋本卷（第六卷）本定出至第十期爲止現因距放假期尚遠議定多出至十二期本期（第十期）出南洋義務學校特刋已於今日出版内容關於義務敎育之討論方法等甚豐富聞係該校敎員實地研究之供獻云又該校工程學會近出版工程學報第一期内容都爲該校留美學生及敎員學生實習之記錄及評論末附該校十三年度入學試題及答案故銷路甚廣又經濟學報第二期由該校經濟學會編輯亦將付印出版　 
　　「現世報旬刋」係彭半蘭潘心怡等所合編專以滑稽文字針貶社會爲宗旨特約顧明道戚飯牛姚民哀徐碧波祝修德胡同先潘寄夢等分任撰述創刋號有戚飯牛周瘦鵑之祝字及各小說家之祝辭現定夏曆本月十一日出版社址暫設南巿薛家浜裏馬路四四八號 
 
 

Page 20

 
 
1;第一萬八千七百六十五號;中華民國十四年 西曆一千九百二十五年五月二十九號
星期五 * *[菜巿一斑]  
　　時蝦每一兩七十文 
　　　魚每斤大洋四角 
　　大黃魚每一兩二十文 
　　鯽魚每一兩六十文 
　　板魚每一兩五十文 
　　鹹鮝魚每一兩二十五文 
　　鮮鮝魚每一兩二十文 
　　包心菜每一斤八十文 
　　茭白每一斤一百四十文 
　　竹笋每一斤大洋一角 
　　冬瓜每一兩二十文 
　　黃瓜每一兩二十文 
[集會表]  
　　時日地點召集者事由 
　　二十九日南京路巿政廳上海農商會蒔花會二十九日至三十日黃浦灘六號女青年會展覽會二十九至三十一日滬南半淞園半淞園書畫瞻覺會三十日午後六時西藏路寗波同鄕會南大附中校游藝會三十一日假上海大學旅滬黔人籌備振災會成立會三十一日家庭日新會家庭日新會烹飪賽大會三十一日午後一時江淮同鄕會江淮同鄕會改開大會三十一日下午一時半麥德赫斯脫路自治學院河南旅滬學會大會三十一日下午二時三馬路東方旅社常州旅滬同鄕會徵求會員三十一日下午二時西藏路寗波同鄕會上海各團體追悼胡笠僧六月一日下午七時西藏路寗波同鄕會大夏大學游藝會六日午刻四馬路一枝香商辦吳興電氣公司股東會六月六日晚假中央大會堂啟英女校游藝會六月十四日下午二時南車站普益習藝所滬閔南柘長途汽車公司股東會十四日下午二時四馬路一枝香大通煤礦公司股東會 
二十日下午一時浦東慶寗寺上川交　股份公司殷東會 
[無線電話播送音樂時間表]  
[本刋投稿條例]  
　　（一）來稿在千字以内長篇篇幅須不收 
　　（一）本刋潤資並無限制亦不必以字數計算如極有趣味李有價值之稿件酬贈格外從豐（譬如極有價值之新聞字數雖僅一百本刋可給以五元至十元之酬資） 
　　（一）揷畫以時裝仕女社會寫眞兩類爲限政治諷剌畫不收每幅分三種致酬甲種二元乙種一元丙種五角 
　　（一）來稿不登載者恕不發還 
　　（一）投稿者篇末須開明眞姓名及詳細地址署名之下並加蓋圖章以便取酬時核對 
　　（一）投稿者信面上須寫申報館本埠增刋編輯部收切勿書個人姓名以免混雜 
 
