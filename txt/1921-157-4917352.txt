# 1921 - 157 - 4917352

 

Page 1

 
 
   
 
 

Page 2

 
 
   
 
 

Page 3

 
 
時評 
[剷除異己] [  （冷）]  
　　近日國內有勢力之人其惟一之主義曰剷除異己津京會議之命意剷除異己之命意也今日各種新生之騷亂剷除異己之返應也而剷除異己之中又分爲二類其一爲剷除異己之勢力其二爲剷除異己之意思 
　　何謂剷除異己之勢力謂勢力之不屬己派者剷除之也何謂剷除異己者之意思謂意思之與己派不合者剷除之也此其原因一則由於局量之褊淺一則由於志氣之懦怯局量褊淺故不容異己之人志氣懦怯故常疑懼異己之人旣不能容而又疑懼於是不暇他計而惟是剷除異己爲惟一主義矣 
　　雖然今日乃有一反證在武昌兵變實爲王占元親統之軍隊異己即剷除不異己者果能可靠耶且所謂巳者又將誰屬耶嗚呼尙不悟耶 
[命令]  
　　六月十二日大總令令司法總長董康呈請任命劉志敭署京師高等審判廳推事蕭敷詳仇夢吉王崦仁署直隸天津地方審判廳推事趙毓桂署奉天高等審判廳庭長曹文煥署甘肅高等檢察廳檢察官王崇銘署江西南昌地方檢察廳檢察官趙鉦鏜署浙江永嘉地方審判廳推事均照准此令 
　　又令司法總長董康呈請呈命李甲第署甘肅高等審判廳書記官長應照准此令 
　　又令陸軍總長蔡成勳呈請任命周述湯爲陸軍第二十八師步兵第一百十二團團附應照准此令 
　　又令司法總長董康呈熱河豐寗縣監犯項克志李有田勸阻逃犯被毆受傷情堪嘉尙請分別宣告特赦减刑等語本大總統依照約法第四十條宣告將項克志原判三等有期徒刑四年特赦免其執行李有田原判執行有期徒刑刑期六年减爲執行有期徒刑刑期四年以昭激勸此令 
　　又令呈　孫鄭焯均晉給二等大綬嘉禾章詹士安王周姚詩富鄧耀南均晉給三等嘉和章孟廣瀛晋給四等嘉禾章此令 
　　六月二日大總統令陸軍總長蔡成勳呈請任命劉礽祺爲熱河都統署軍務課課長應照准此令 
　　又令陸軍總長蔡成勳呈陸軍第一師砲兵第一團團附那明海請予免職應照准此令 
　　又令陸軍總長蔡成勳呈請任命唐科第爲陸軍第一師炮兵第一團團附應照准此令 
　　又令陸軍總長蔡成勳呈請任命胡有謨爲陸軍第十六師砲兵第十六團第三營營長應照准此令 
　　又令陸軍總長蔡成勳呈陸軍第十六師砲兵第十六團第三營營長周宗祥因病懇請辭職應照准此令 
　　又令陸軍總長蔡成勳呈察哈爾暫編陸軍第一混成旅砲兵第一營營長張烈呈請辭職應照准此令 
　　又令陸軍總長蔡成勳呈請任命于占淵爲察哈爾暫編陸軍第一混成旅砲兵第一營營長應照准此令 
　　又令陸軍總長蔡成勳呈請任命趙佐臣爲陸軍第十六師騎兵第十六團第一營營長應照准此令 
　　又令陸軍總長蔡成勳呈准　藍旗滿洲都統巴哈布咨請以文芳陞補副參領成啓陞補印務章京富膏陞補公中佐領均照准此令 
　　又令魏聯芳晋給二等大綬嘉禾章程定遠韓光祚熊賓均晋給二等嘉禾章王繩高李長淸候祖畬均晉給三等嘉禾章方日中給予四等嘉禾章此令 
　　又令歐賡祥晋給二等嘉和章吳思培洪維國張士鉁李樞均晉給三等嘉禾章何如銘晉給四等嘉禾章此令 
[專電]  
　　香港電聞黔軍入桂桂軍昨電南寗告急譚浩明擬删（十五）决督師赴柳迎戰欽廉方面陳昨令速設醫院並擬日間出巡聞兩方徇各領請允劃梧出戰綫粵軍出防至今日止已七萬衆飛機紅會已分佈（十三日下午八鐘） 
[公電]  
　　處州學生會來電申報館轉全國學生聯合會總會鑒政府摧殘京師敎育不啻摧殘全國敎育吾輩痛切剝膚急宜一致力爭貴會取何態度敝會願爲後盾浙江處州學生聯合會叩元 
世界路透電 
[上西萊西亞之平定]  
　　十二日巴黎電聞上西萊西亞恢復秩序之方法現已協商舀洽此項辦法擬依據大使會議所决定之計畫內有設立中間區域與逐漸解除雙方軍備兩事協約國委員團已接到新保障據稱波蘭人願遵委員國之訓示故和平之恢復可望確已開始 
　　八日巴黎電駐柏林英法大使協同主張德政府應迫令上西萊西亞德兵尊重協約國國際委員國之决議各報對於此舉皆表示滿意 
[法國對於德國飛機之疑慮]  
　　十二日巴黎電航空會會長貝勞將軍在索朋大學演說德國之飛行事業與軍備解除謂德國商用飛機隊一旦有事即可於數日內改爲軍用利器故協約國宜依據和約規定德國商用飛機之製造以防將來改充戰具之危險 
[法議員之審訊德前皇質問]  
　　十二日巴黎電法國參議員杜濮倫氏已告知總理白里安氏謂將向政府質問對於和約審訊前德皇一節擬採何種方法以保其實施 
[印度之勞工專科]  
　　十二日倫敦電印度事務部已設立專科辦理與印度有關之勞工實業問題並辦理因印度加入國際聯盟而發生印度對世界各處種種關係之問題如印度移民與印度權利與地位等問題是也 
[法國互助會之成績]  
　　十二日巴黎電法國互助會昨開年會由衆院議長主席一九一四年此會有會員六十四萬人資本一萬四千九百萬佛郎今年會員增至一百三十萬人資本增至二萬九千五百萬佛郎 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電二 
[法士之使命]  
　　十二日巴黎電奉法政府特別使命赴土耳其之波維倫氏已抵安哥拉前安哥拉政府外交總長薩米氏今日行抵羅資即啓程赴羅馬大約尙將赴倫敦巴黎兩處此行係奉政府命令 
[各國近事記]  
　　十二日巴黎電法美委員會决計派員赴加拿大表明法國對於加拿大參戰之感忱總代表將爲法岳爾統帥 
　　七日巴黎電法英兩國非政界盛傳英法或將商訂盟約之說法報均贊成此舉 
　　七日巴黎電日內瓦萬國國際聯盟大會開會時某法代表謂今日國際困難僅能賴凡爾塞和約之履行而消釋之 
　　十二日紐約電亞姆士海軍大將覆電海軍總長謂彼在倫敦所發之演說實與在美所屢發者相同外間所傳未足爲信 
　　十三日倫敦電帝國首相之會議現已展期至本月二十日開幕 
　　十二日比京電干特紗廠工人已允減資故不致罷工停業 
　　十二日比京電比利時自由報稱幾子不久將游日本 
太平洋路透電 
[武昌兵變後之情勢]  
　　十二日漢口電武漢時局大有進步聞所餘之宜昌武昌叛兵允受遣散惟以保留武器及贓品爲條件當道現許小隊叛兵保留武器至北方繳出日內將以火車運之赴北又聞若輩均得三個月恩餉陸軍閃長及其他政府代表已抵武昌調查一切現正與王督會商恢復秩序事武昌紗廠及其他工廠已於今日照常開工漢口安靜惟人心仍未全定現正談判將華界貨物運存租界 
　　十三日漢口電武昌情勢聞有進步漢口安靜一般輿論謂目前危局已過第二師之兵五百名已遺往仙桃鎭尙有若干遣往蒲圻餘則分爲小隊逐日遣出宜昌叛兵千名今晨遣往嘉魚王督召集武昌紳士會議自認過失當場討論補救方法查武漢一帶共有兵七千五百名鄂籍者得一千一百名餘皆爲北人此乃武昌漢陽（五千名）與漢口沿江等處之駐紥兵數湖北全省共有兵三萬七千名大多數爲北人聞皆已領足軍餉故時局現可視爲安謐但此安謐時期能耐幾何之久則尙屬疑問也 
[征蒙消息]  
　　十二日北京電據奉天半官消息今日該處將舉行軍事會議討論征蒙計畫吉黑兩省督軍均已抵奉張景惠俟接張作霖訓令即將由京赴張家口就征蒙軍總司令之職上星期赴綏遠調查軍需之委員二人業已回京據稱已有充分之軍需品運抵綏遠惟汽車尙不敷用蒙藏事務局近報告政府蒙人多名因忠嚮民國政府棄家來歸政府即設法安揷之並派員調查彼等所受之損失 
[南方近事記]  
　　十三日香港電廣州軍事當道决議在各陣線施總攻擊俟過明日即將開始 
　　十三日廣州電機匠與雇主之爭端已由陳炯明居間解决罷工可免 
[松花江之鬍匪]  
　　十二日哈爾濱電鬍匪又出現於松花江上星期中察爾　（譯音）與哈爾濱間滋擾尤甚有中國汽船兩艘駛過三姓淺灘時爲匪攻擊致死一人傷三人黑龍江號泊於江旁險遭奪去又有一艘在三姓上游被轟傷船客數人內有中國稅關職員二凡抵哈埠之船幾無一不有船客受傷之報告鬍匪並沿江搶刦民船尤可慮者則爲匪以所刦船隻堵塞三姓淺灘之謀聞沿江駐兵舉動獷悍正與匪同旅順號輪船水手在獻天（譯音）地方與兵士稍有齟齬兵士即開槍向船射擊當塲斃船客一人巡江砲船亦屬無用砲船形式易辨匪遙見之即策馬遁云哈埠當道無能洽匪苟不速爲設法則松花江航業將停頓矣距哈埠約十哩之某島爲匪占據迄未驅逐之故沿江出行雖非長程亦屬危險 
[滿州之檢疫]  
　　十二日哈爾濱電滿洲疫氛已淸檢疫所均已停辦惟餘波格拉尼志萊亞一所今仍須檢查旅客因濱海省疫症猶傳染不已也 
[東俄之政局]  
　　十三日海參崴電反過激黨團體已拆毀海蘭泡與伯力間之鐵河橋火車停止開行康斯丹蒂諾夫加與古泊里亞諾夫加之各材人民順從舊黨現受阿穆爾河共產黨之砲船之砲轟謝米諾夫與臨時政府之談判業已决裂恐將發生事變本月十日哥薩克黨人大會通過决議案請謝爲國民幸福計暫離濱海省並促哥薩克人各團體服從臨時政府堪察克傳來消息該處人民現嫉惡共產主義彼得巴夫洛夫斯克之國民委員某氏近於會議時幾爲人毆斃 
　　十二日哈爾濱電濱海省之事變雖使時局大有變遷但衆信中東鐵路與外貝加爾鐵路代表三月間在滿洲里開聯合會議議定之鐵路合同（即西比利亞與滿洲間重行通車）現仍有效大約中東鐵路今尙將與烏蘇里鐵路商訂同式合同規定赤塔與海參崴間通車事務前烏蘇里鐵路總理加里拉氏今寓哈爾濱謠傳將受中東鐵路之某職滿洲里與哈拉爾之華軍司令均接訓令命設法阻止恩琴在滿洲採辦軍需 
　　十二日哈爾濱電伯力海蘭泡傳來消息當地已宣布戒嚴防軍曾小變即經鎭壓平靜時局甚爲搖動隨時有發生事變之虞 
國外要聞 
[德國特約通信] （王光祈四月二十五日） 
德國人之研究東方文化熱 
　　最近一禮拜中德國發兩種集會皆與中國文化有關其一爲中國哲學講演會其一爲東方美術展覽會 
　　最近一二年來德國人之研究中國文化已成爲一種潮流或謂此種趨勢全係戰後一種反動此語是否眞確吾人姑且不論但就此種潮流觀之必發生三種影響第一中國古代文化必乘此種機會多多輸入歐洲第二中國文化輸入歐洲後歐洲文化必感受多少之影響將來或可產生第三種文化第三歐人旣略解中國文化則對於中華民族必加上若干之了解或不至再以未開化之人類相待故此種潮流對於世界文化對於中華民族皆可謂有利無害因而記者亦樂爲介紹非助國故黨以張其幟也猶憶前兩月此間大學某敎授向學生講授經濟學時曾謂德國將來宜與中國携手以恢復德國學生聞之即用足擦地板頗表示揶揄輕視之意（德國大學生習慣凡敎員上堂或講至精粹處則用足連擊地板以表示歡迎之意凡敎員講授錯謬時即用足大擦地板以表示其嘲笑之意）當時該敎授即正色告學生曰諸君尙以中國人爲野蠻民族耶中國古代學術實可與吾歐希臘學術並肩而立中國人聰秀之民族也諸君愼勿輕視其時有中國人某君在座眞弄得笑啼俱不願矣 
　　欲明戰後德人思想之變遷不可不先知戰前德國學術界之情形戰前德國學術界一自然科學之世界也自哲學文學以至於一切藝術　無一不建築於自然科學基礎之上而研究自然科學者更排斥其他一切玄學Metapbysik不遺餘力柏格森今日世界之大玄學家也而德國科學家則謂柏氏之學說出發於一種極不明瞭之槪念上倭也鏗德國最近之大玄學家也德國科學家則謂倭氏只善於選擇迎合社會心理之題目以沽名釣譽故倭氏在其祖國之聲譽遠不如在英美日本各國總之科學家所承認者只有眞實所謂眞實者可以用尺子量可以用天秤稱可以用顯微鏡窺可以用數字算此外一切所謂形而上學皆賜以荒誕不經之謚在一方面觀之德國近數十年學術之發達冠絕世界未始非此輩科學家提倡擁護自然科學之力而在他方面觀之自然科學旣握學術界覇權所有一切思想皆須受科學覇王之束縛甚至於說一句話做一件事皆以是否合於科學而推斷其是非人道至此可謂苦矣語云物極必反束久必伸德國學術亦復如此自大戰後有一部分學者頗厭棄科學覇王之束縛思想遂有相率返於自然之趨勢於是久爲科學家所痛罵之玄學又有乘機而起之傾向一人倡之百人和之遂形成一種潮流雖尙有一部分科學家拼命抵抗然大勢所趨亦無可如何中國者玄學最盛之國也德人近日之研究中國文化遂成爲一時風尙老子哲學尤爲一般人士夫所樂道此德人近日之所以有中另哲學之講演也 
　　此地連日開中國哲學講演會兩次主講者爲威廉博士博士常寓居中國者十餘年通中國文字譯有老莊孟列諸書對於中國古代哲學亦尙有研究此次受德人聘講來此公開講演其講演大意如下博士以爲世界上無無文化之民族惟文化有强弱之分所謂强文化者可以耐久可以受他種文化之侵略而不懼所謂弱文化者則反是中國文化存於世界上者已四千年在諸種民族文化中爲最能耐久者近來歐力東侵遂使中國文化大有動搖之勢然吾人萬不可以爲歐洲文化較高故能征服中國文化其實中國文化所受歐洲文化之影響不是歐洲文化之精粹而實爲歐洲文化之毒物質言之歐洲文化之侵入中國無非槍彈艦之毒物遂使中國文化有强權壓迫大有喪其所守之傾向此實爲最可嘆息之事（語至此拍掌之聲如雷） 
　　博士又謂中國古代哲學實發源於初民祈禱式之易經歐洲哲學大半立於存在（Sein）之槪念上而中國哲學則大半立於變易（Wandel）之槪念上歐洲哲學多係有目的之前進中國哲學多係無始終之循環春去夏來花開花落無始無終循環不已若能安心立命以順此循環者則其樂無涯老子孔子皆極推重易經老子生於亂離之世故主張順天道之自然以返於簡易孔子目擊混亂之象又主張應人事之變遷以建立社會制度中國數千年來之文化即建築於孔子學說之上孔子欲用祭祀之法使現在與過去相結因之孔子學說遂漸趨形式主義其末流之反動則產出楊子之爲我主義與墨子之兼愛主義孟子生於孔子之後力闢揚墨之道孔子學說因而日昌在第七朝代佛敎傳入中國成就一種佛敎文學貢獻一種特殊價值惟現在佛敎在中國業已衰微云云 
　　博士又謂中德兩國文化宜携手進行德人宜打破從前之强權夢中國在不久期間內必能將各國優先權取消吾人愼勿輕視中國人（未完） 
國內要聞 
[武昌兵變之善後] （漢口通信） 
武昌已下戒嚴令漢口人心尙惶恐 
　　武昌譁變軍隊其已遵令繳械者僅一千三四百名此項變軍確已在孝感被劉佐龍旅施以槍斃據魏家店副站長鄭君來漢云變軍共裝車二十八輛九日午前三時開抵孝感劉旅長先已電令孝感站長務於該車開到時即將車頭卸下誑其下車變軍知事不妙即思乘間逃竄而劉旅所預先布置之大砲二尊機關槍四架步隊兩營立時開火射擊死者四五百人傷七八百人其他之未被彈者亦難逃劉旅之弋獲漢口紅十字會昨派大批掩埋隊乘車前往掩埋王督因鄂軍寇旅與謝團昨均全部開到省防頓固已無秘密必要故於昨晚正式布告以快人心其布告原文云照得國家養兵責在衛民本督軍駐鄂有年無時不以整肅軍紀保衛閭閻爲念此次退伍兵士受匪煽動膽敢乘夜譁變肆行焚掠並有槍傷民命情事聞之殊堪髪指當經選派軍隊竭力彈壓始行懼罪回營似此肆行無忌斷不能稍事姑息本擬立時痛加剿辦祇以武昌省會重地漢口華洋雜處不願再有劇烈槍聲驚吾父老一面飭該變兵繳還槍械退伍出境一面電致孝感劉旅密授機宜令將該變兵就地懲辦現得報告該變兵等均已明正典刑僅少數人乘隙脫逃必爲沿途截獲諒無倖免等語該變兵等貪利喪身尙足稍伸國法惟本督軍統馭無方使我父老子弟受此荼毒中心慙愧寢饋難安已電中央自請議處以謝商民至地方秩序本督軍在職一日自當懲前毖後力保治安所有被害各家分別派員妥爲慰問并會商省長籌議撫䘏立予施行爾商民等務各照常營業毋得自相驚擾特此佈告至左右旗及南湖尙未繳械變軍王督於昨午前後分別親往勸慰繳械但變軍鑒於孝感槍斃解散軍人之事均抗不遵令南湖有某營連長自慚統馭無方自以刀剌死然仍難回變軍之念故王督特下省垣戒嚴令以鄂軍第一旅長尹同愈爲山前（蛇山在武昌城內）戒嚴司令鄂軍第二旅長寇英傑爲山後戒嚴司令其未繳械之變軍駐地則令謝團與學兵營嚴重監視一般人預料王旣調重兵來省變兵又抗不繳械日內必有武力壓迫之動作故前晚幸未被刦居民紛紛遷避漢口省軍亦不禁阻似已表示省垣不久將有異舉者昨日舊曆端節商店關門閉戶街上闐其無人悽凉境况實足令人痛心省議會昨午特開茶話會議員因身受其害到會頗踴躍議决請當道撥給軍事善後將券贏餘與截留華北救災捐欵以辦武昌急賑又發電報兩通一致府院報告災情慘狀請加賑恤一致旅京同鄉會請就近代災民呼籲省城被難災民昨亦在南樓口積善嘗開會格界到二百餘人議定改災民聯合會爲災民救濟會討論救濟辦法良久議决三事 [T13 ]一 [/T ]請兩長撥獎券餘欵二十萬移作賑恤 [T13 ]二 [/T ]截留華北救災捐欵賑求武昌 [T13 ]三 [/T ]請各當道募捐充賑並舉李紹芬爲正會長吳元澤爲副會長又推定起草員擬電通告全國請求援手此外武昌商會昨亦開緊急會議以省垣缺米民食不足應請當道將積榖會陳榖五六千石碾米平糶不足則請財政廳以軍米一二百石爲補助以維持災民生命當推舉代表張則先等四人晋謁王督請示賑發車辦法王對於維持民食一層允爲照辦賑恤商民俟令災民呈報損失確數於本區善堂轉交商會再由商會具報官廳聽候賑恤凡此皆眼前治標之方法至於根本救濟雖然有人提議多數贊同然處積威之下暫難顯有表示也至漢口治安各團體已允出十萬元代價請求杜鎭守使維持漢商會與各團聯合會幾無日不有籌欵之會議然因武昌不靖影響以致人心浮動謠諑紛繁端陽節晚八九時許市上忽有杜使已逃頃有巨變之謠傳並謂某里已被搶某處已被焚一般人搬箱挈籠携老負幼避入租界者擁擠異常華洋各街頓呈混亂之象一時秩序幾幾不保而杜鎭使此時方在生成里二十五號軍警政俱樂部內打彈子爲戲被各團體代表尋出騎馬巡視一週謠言始息然今日之遷避租界者仍絡繹不絕商民之驚慌於此可見一般矣（六月十一日） 
[武昌兵變後之政府與鄂人]  
　　武昌兵變以後上星期三英使曾到部詰詢一次政府爲調查肇事實情起見前日已特派陸軍次長金紹會前往實地勘查金氏當於九日夜車去漢昨日參陸處及閣議席上對於此項兵變事宜已有種種討論因事關重要故昨日國務院并未將閣議情形宣布又政府於九日致電上海藍建樞總司令文云上海藍總司令鑒現在漢防吃緊恐牽大局希即速撥艦赴武漢宜昌游弋以鞏江防院佳印 
　　旅京湖北同鄉九日在宣外湖廣會館開緊急會議昨日（十一）宜昌代表十四人到國務院請見總理藉商善後辦法當派秘書强運開代見强君謂政府對於宜昌武昌兵變事已派專員前往調查一俟查畢回京後政府必有相當辦法代表等謂此事與國脈攸關政府務宜審愼從事出以相當賠償以復原狀强君又謂無論如何政府必能澈底根究秉公辦理以懲不逞之徒而復地方元氣代表等當將呈文交付强君請求轉達而退茲錄呈文如下竊查去歲十一月二十九夜駐宜軍隊譁變焚燬慘殺挨戶洗搶宜昌人民被難寃情經敝會三次陳訴鈞府院在案政府旣不查辦又不撫恤王督防民之口文過護短政府惟圖推諉迭次批交湖北畏王督如虎狼失中央之威信不治虐民之罪反濫無功之賞尊以上將軍封以勳一位孫傳芳王都慶張繼善均亂兵將領政府聽其縱兵殃民亦給勳升進有差兵變有賞如何不變此本月四日駐宜兵隊第二次譁變之由來也敝會迭接宜昌來電據言四面刦搶全城搶盡商會亦焚五日火猶未熄又據漢口電言宜昌於四日夜十時混成第二十一旅全部暴起將中國主要官廳銀行商務總會及他大小商店掠奪燒燬武林洋行倉庫美孚大來兩洋行亦被掠奪此次兵變前回更爲慘酷我國人之死傷者計達一千餘名等語慘狀昭彰中外共見政府不難派員往亂地調查核實究辦宜民荼毒之餘又遭浩刦不能不起而自救勉圖自衛敝會爲難民請命泣求政府當機立斷者六事 [T13 ]一 [/T ]撤換鄂督王占元 [T13 ]二 [/T ]嚴懲兩次縱兵殃民之軍官 [T13 ]三 [/T ]兩次變亂軍隊全數遣散 [T13 ]四 [/T ]迅撥大宗欵項撫恤難民 [T13 ]五 [/T ]查抄王占元贓欵私產賠償中外人民兩次所受損失 [T13 ]六 [/T ]環繞宜昌商埠二十里以內撤退駐軍准宜昌人民自辦民團負衛國保民責任凡此均屬正當請求切要辦法軍隊旣爲亡國禍根政府即不能不聽民自衛倚人民以衛國否則民盡國亡政府何能存在懇祈於五日內切實批示俯如所請否則是政府直無保護宜民能力宜民勢必死中求生亂中圖存挺而走險急不擇矣痛哭陳詞佇待明令 
[京敎潮無收束氣象]  
　　北京六三慘劇發生後轉瞬有一星期之久尙無辦法張一麐氏出任調停不過一度探詢政府與敎職員意見並無佑項具體辦法現張氏已赴香山至政府方面因盧永祥通電主張分治各省自制憲法之聲浪日高西南形勢顯然與統一夢表示衝突繼以湖北兵變惡耗傳來對付此等問題手忙足亂寢不安席對於敎育問題當然置諸腦後校長方面除王張兩校長尙在醫院其餘校長亦多在監視中行動頗不自由八校敎職員因前日全國報界聯合會曾派代表四人前來慰問昨日（十一）下午特派代表王兆榮答謝並報告新華門慘劇之經過詳情又小學界已有多數敎員自行罷課以促政府覺悟十日開會到者十二小學代表共卅餘人當塲議决凡未停課者自昨日起停止職務並分頭聯絡尙未罷課各校約於今日在某處開會其宣布停職宣言內容約分兩項一請政府注意敎育界人格二從速履行閣議三條辦法聞散會後各校代表即分頭接洽至公立各校學生方面除特派代表赴各處運動外復就各校學生歸家者加以委托名義向各地報告六三慘狀及請求援助又朝大民大淸華中大俄文專修館山東中學學生於昨日下午一時約集北京部立私立中等以上學生開正式會議即定爲北京部立私立中等以上學校聯席會公推朝大代表爲主席議决辦法如下 [T13 ]一 [/T ]决定下星期一（十三）一律罷課 [T13 ]二 [/T ]對於本日未列會各校由本會派人通知議决各案請取一致行動並通電各省學校請速援助 [T13 ]三 [/T ]宣言 [T13 ]四 [/T ]上書府院要求下列辦法（甲）請政府速指定敎育基金（乙）嚴辦肇事軍警并由軍警長官向各學界道歉（丙）恢復被監視之敎職員與學生自由以尊重學界人格（丁）派代表並致書馬次長請其主持公論（戊）以本會名義派代表並致書與部立私立各校敎職員請其組織聯席會議與本會共同援助敎潮又淸華學生已於昨日全體罷課發有宣言文電其詞大略如下六三慘劇以及事前事後種種暴舉居意摧殘敎育高壓人民孤意橫行不知勢將伊於胡底我淸華學生恥國本之動搖國體之喪盡忍無可忍爰於民國十年六月十一日起全體罷課誓不至敎育狀况完全恢復時不止並非故存態度消極實望與我同胞共起而爲積極之運動謹此宣布 
[潘復代理部務之經過]  
　　自李士偉不就財政避往天津後其初即擬以潘復代理部務但靳以潘素爲已所接近之人有種種困難故暫爲擱置嗣又擬自行兼任而政府中某要人向靳進言財政繁劇且當此困難之秋如以財政關係常使內閣中樞受其影響似爲非計然靳意對於潘之代部仍尙躊躇彼時潘亦因節關財政能否彌縫無間自問亦殊無十分把握雅不願先居其名故明令擱置未發近日軍政各費先後共發出千餘萬元其中由交通方面籌出者約十之四餘均係潘一人所擔任危險之節關居然安穩度過此際適值于化龍歸自天津轉述李士偉尙無就職之意靳因於昨日（十一）閣議席上舊事重提仍以潘氏暫代部務閣員當然贊成而是項命令遂於昨晚發表矣 
[陜西戰雲密布]  
馮旅前隊已與陳部衝突 
　　陜西形勢近益險惡昨據外間傳稱日前開至潼關之馮旅前隊已與陳軍黨仲昭所部開始攻擊陳樹藩因疑張錫元不爲己助已將張旅全部調至後防潼關以內節節爲營俱爲陳之軍隊惟潼關以外直軍大隊已全開到陳軍能否扼駐潼關尙所難知又閻相文五日自漢北上六日已抵保定面謁曹氏商酌攻陜辦法旋於九日晨去保逕至洛陽現正與吳子玉商議一切其所部二十師已先後開抵豫西又吳新田所部已分編三梯隊入陜約六混成團五六兩日第一隊由隨縣出發第二隊由德安開拔第三隊則於七八兩日由安德開拔預計行程本月十五日俱可開抵荆紫關至時雙方夾擊必將有一番鏖戰矣又聞政府昨接閻相文來電謂吳新田之第七師其大部軍隊已抵河南函谷關本擬即由該處向雒南進兵越屏風山取道藍田直抵西安會合張錫元之第四混成旅扼守潼關華陰一帶以厚兵力惟陳樹藩軍隊已有多數集合渭南現復調動井岳秀之巡防軍由陜北越渭河而至渭南竟有預備抵禦形勢如何應付請示機宜 
[廖酌衡謁訪外敎兩長]  
　　南洋華僑代表廖衡七日致書外交總長質問不見理由後顏氏得書即於本日下午電告廖氏約次日晤談廖代表即於八日早往見顏外長首先表示歉意次謂力爭註册條例之事已由外部拍電駐英顧使並親赴東交民巷訪問英使一次爲非正式之口頭爭議惟顧使由英回電謂英政府之外交部甚爲推諉謂此爲理藩部之責理藩部則又卸此責於外部故一時頗難得負責之人廖氏當告顏氏須再電顧使請其聯合理藩外交於一致地點提出抗議使其無可推諉廖氏並將自己隨身帶來之請願公民及團體之名册面呈與顏氏閱看計百七十六團體萬二千三百二十九商號與公民顏氏閱畢甚爲動容即將名册收存部中以爲與英使交涉之後盾聞此案已由外長提出閣議不日即有對英正式之抗議書提出 
　　又聞該代表於八日並謁見敎育次長馬鄰翼除報告一切經過情形外當提出二項之要求（一）敎部協同外部妥籌辦法速向英使提起抗議（二）時常通電南洋各埠安慰華僑商民以免激出軌外行動當時馬氏一一應允許於閣議例會之期提出討論同時痰并致電南洋華僑安慰一切 
 
 

Page 7

 
 
[吉會路借約之內容（續）]  
　　（第七條）政府指定銀行爲本公債事務之經理者應按照本合同附表所載之數目於每期限之前十四日將第三條及第五條所規定之本息交付銀行政府當第六條所規定之臨時償還時亦需於期限之前十四日將必需之本息及加給金交付銀行銀行爲供本公債還本付息之費用對於所經理之欵項每次取千分之二五爲酬勞費（第八條）政府對於本公債之還本付息完全擔保如本鐵路收入或本公債所募欵若不敷本公債還本付息時則由別種進欵補助之（第九條）本公債全部並與有關聯已經交付之墊欵其本息不論現在及將來以本鐵路所屬一切動產及不動產並本欠路一切收入爲第一位之擔保根據第十五條之規定所發行之公債亦以前項之動產不動產及收入與本公債爲同一次序之擔保政府非得銀行之承諾不得以前二項所定之財產及收入爲第二項以外之債務擔保（第十條）銀行對於本公債全數得由銀行定爲票面數目適當之公債證書發行之其樣式由銀行與交通總長或中國駐日公使協定公債證書刊印中日兩國文字摹刻交通總長之署名及交通部印又中國駐日公使於公債證書發行之前應將署名官印描刻於各證書以證明公債之發行係經政府許可並得拘束政府銀行亦應摹刻本公債發行經理者之代表人之署名及其職章本公債證書爲便於流通起見得以中日兩國以外之外國文字記載票面數目及其要項於證書銀行按市塲情形亦將本公債之全部或一部在中日兩國以外之外國發行本公債證書如有遺失消毀或被盜竊時銀行立即通知交通總長或中國駐日公使且將該證書支付停止登報廣告並照關係國之法律習慣執行便宜或認爲必要之措置如該公債證書在銀行所定之期限內仍未見得時交通總長或中國駐日公使塡發原數之副證書交付銀行聯於此項一切費用由銀行負擔之（第十一條）關於本公債證書及息票並本公債本息之收付政府允免除一切之稅金（第十二條）關於本公債募欵招帖還本付息及其他詳細事項本合同無明文規定者由銀行與中國駐日公使協定之（第十三條）銀行按工程之計畫並進行之程度以及市塲之狀况得將公債一次或分爲數次發行政府實收數目係由發行價格扣除發行酬勞費票面百分之五五本公債之發行價格照發行當時之市塲狀况另行協定（第十四條）政府應以本公債所募欵項首先充依照吉會鐵路借欵預備合同墊欵支付之用其餘歸入政府賬目項下存儲銀行銀行對於前項存欵中在日本所存數目自本公債交欵之日起算付年利三釐對於匯往中國所存數目則按銀行普通利率照付該本欵及利息其中扣除鐵路建築期內支付本公債利息及經理酬勞費所需數目後由銀行保管聽督辦之指揮督辦如欲一次提用金二十萬元以上時應於提用之期前十日知照銀行保管金之提用應聲明有關鐵路建築之進行工程所需之開支並須備具記明工事之性質及其數目之憑單連同督辦及會計主任連署之銀行發欵命令辦理建築費按每月估計之數目依政府之請求依次匯往中國該匯欵由銀行經理之至供本鐵路之用途爲止存於在中華民國銀行作爲存欵鐵路賬目以中日兩文依協定完畢之新式方法登記之且須連同一切必要之憑證鐵路局營業開始後每屆會計年度終結時應以中日兩文記載關於本鐵路之决算書公布之（未完） 
[湘局又在嚴重中]  
陳渠珍獨立與省城戒嚴 
　　湘西第十三區剿匪司令陳渠珍近因趙恒惕下令解職並欲將乾鳳五縣綠營撤銷遂在鎭　宣布獨立警訊到省趙氏頗爲恐慌蓋因陳渠珍防地與李烈鈞所駐毘連恐彼等聯合一氣聲勢浩大不易對付當即就總司令部開軍事緊急會議密籌方策一面急電湘西各軍官嚴密防堵據軍界傳述此事與程系圖湘頗有關係先是程趙兩系雖不輯睦而無深仇自去歲十二月有日之役趙以程之不利於己也深惡之（當時程潛已至漢口有日所致李仲麟諸人密電有倒趙妥衛餘事余來之語）程則以趙駢誅李仲麟等三十餘人（當日在省城被殺者雖祗七人而在常德衡陽各處就戮者則至二十人以外）過於慘酷亦深憾之仇怨日深報復之心亦日甚於是程氏在粵即廣納在湘失敗之政客武人日爲攻湘之籌畫孫中山以不得志於湘也力助程氏徒以陳（炯明）趙旣經携手洪兆麟復主張聯湘程氏攻湘之謀遂不得逞乃不得不另尋別徑而有陳渠珍之獨立有此原因故趙氏一得警耗長沙方面即宣布戒嚴詎四日之夕省城南門外忽又發現槍聲數響（據聞某軍因餉項支配不勻發生變動）當經拿獲下級軍官軍佐數人嚴密審訊聞此次變亂與孫程圖湘亦有關係目下風潮甚爲劇列趙恒惕巳擬暫行請假由宋魯兩師長分代軍民政務自四日晚間起省城戒嚴益緊每至定更後凡各重要地段非有口號不能通行至十一時許則須有特別口號始能通過究竟能否不至另生事變刻下尙未可知也 
[湘省反對英日續盟之文電]  
　　湘省各界以英日續盟關係中國存亡我國民萬難默息頃巳紛紛發電極力反對茲撮要錄左（甲）省議會電大英國總理路易喬治先生勳鑒近聞貴國與日本協議爲繼續之同盟敝國國民對於此事爲國家自衛計爲維持中日兩國親善之交誼計不得不向閣下與貴國政府勉進一言惟閣下垂察焉一九一一年之英日同盟原以確保東亞和平與中國獨立及兩同盟國之利益爲目的然歐戰期間日本之行爲全然與此目的相反如一九一五年日本以最後通牒迫中國承認二十一條之要求一九一六年日本與俄國訂秘密同盟壟斷中國之領土權與行政權並同盟之英國亦朦蔽之一九一七年與一九一八年日本供給中國軍閥四億六千萬元之借欵以助成中國之內鬨至於今未已又日本要求敝國之二十一條內並貴國旣得之揚子江鐵路權亦必欲强奪之又一九一六年之日俄秘密同盟全爲日本敵抗英國而設此皆明白確切之事實故破壞東亞之和平者日本也破壞中國之獨立與領土保全者日本也侵奪英國在東亞之特別利益者亦日本也貴總理前在巴黎和會答覆敝國代表曾有視條約爲神聖之宣言獨貴國對於敝國山東問題不能爲正義人道之主張而扶助東方德意志侵略政策不無遺憾然我國國民對於閣下此等有價值之宣言實深欽服但英國雖視條約爲神聖而日本則視同盟若敝屣迄今貴國尙欲與之續盟敝國國民羣疑貴國政府將再以中國爲日本之犧牲品也中國雖行內息頻年然皆知重視外人對於貴國之利益與貴國人民之生命財產曾未常有何等侵害俄德二國之不能繼續從前之遠東政府則英國亦似無繼續英日同盟之必要若因別項目的續訂同盟則請毋以關於中國之事列入條文想尊重中國且與中國最親善之英國政府必能諒解也（下略）（乙）八團體電 [T13 ]一 [/T ]大英帝國國務院鑒貴國與日本續盟以謀東亞暫時和平其實不過扶植日本在東亞之勢力使日本得藉此盟約之效力以實施其武力的和經濟的侵略政策故敝公團等認爲貴國欲以此項盟約爲東亞和平之保障其結果不啻以此盟約爲太平洋戰爭之導綫故敝公團希望貴國破棄此項盟約以和緩太平洋戰爭萬一貴國必欲續盟敝公團等即請求約中不得涉及中國主權國際前途實利賴之湖南省敎育職敎員聯合會省商會湘西善後協會商工會湖南律師公會省農會湖南省自治期成會 [T13 ]二 [/T ]北京美國公使坎拿大政府議會澳斯達利亞政府議會鑒英日續盟又將實現敝公團等認爲此項盟約純係扶植日本在東亞之勢力以促進其武力的和經濟的侵略主義貴政府欲求太平洋之和平敝公團等認爲此次續約雖可望目前和平其實去永外之和平乃愈趨愈遠貴政府研究此事利害最爲明切希即一致反封以另求所以使東亞能得永久和平之方法爲盼（丙）學生會電上海全國各界聯合會學生聯合總會各省學生聯合會省議會農會工會商會敎育會各公團各報館均鑒英日續盟關係中國存亡我國民萬不能聽其宰割務必設法反對取銷此項違背人道正義之盟約而後已除逕電英內閣國會及國際聯盟會海牙和平會美法總統駐華各國公使外特此電達祈即一致主持臨電不勝迫切之至湖南學生聯合會叩齊印 
[康定危急中之川議會]  
　　川省自治問題尙未解决而川邊防務問題突然發生河口失守鑪城危急川邊鎭守使陳遐齡乃由雅州返鑪川省議員以此事關係重大乃於五月二十六日開會李議長主席到議員七十二人主席報告後即由陳希曾動議云川邊危急問題昨已咨請衛戍司令部答覆衛戍司令來函稱因抱恙不能分身已令萬參謀長蒞會出席報告萬乃登臺報告謂川邊情形路遠音絕不甚明晰惟據日前法領事由交涉署轉來公文言鑪城危急請求衛戍司令部轉咨川邊鎭守使保護外人敎士復據陳使覆電祇說承認保護并未提及軍事以故眞象難悉陳希曾謂川邊危急寗遠動搖該地防區前爲四師現在千里無兵一旦有事究竟歸誰負責萬謂寗遠等地前本劃歸四師因陳使未曾讓出故未接防早已電請聯合辦事處處理郭湘謂國防重要應使國人共聞報館得有此種新聞均被儉點扣留以後關於此事應請公布萬允之遂退席而去討論結果一面電請川邊鎭守使將川邊實在情形據實答復并責以恢復失地嚴制藏番不可輕易離防一面電請聯合辦事處撥助餉彈接濟川邊併請指定寗遠防區以便有人負責多數贊成遂散會省議會於散會後旋發兩電併錄如下 [T13 ]一 [/T ]致重慶各軍聯合辦事處文云近聞川邊益多失陷鑪城已其危急駐川法領且有函交涉署請保護外人之舉足證傳說實非無因國防重要陳鎭守使遐齡能否備禦藏番收復陷地貴處當有把握尙望接濟餉械增調援軍俾勿貽誤邊疆坐失屏蔽又邊軍向紥雅安寗遠本非邊戌之地現聞邊地吃緊已經紛紛開拔寗雅空虛保無他虞究屬何軍塡防亦望立予規畫迅速調遣是爲至要專此電達 [T13 ]二 [/T ]致雅州陳鎭守使遐齡文云近聞邊地頗多失陷鑪城已甚危急駐川法領且有函交涉署電請保護外人之舉足見傳說未爲無因惟其間眞相秘不得聞查備禦藏番恢復陷地貴使職膺邊寄自屬責無旁貸現在眞確情形尙希詳細報告以後貴使應即駐節鑪城以便就近策應幸勿輕易移動庶無貽誤邊疆專此電達立盼示復 
[蘇議會紀事（十五）]  
　　蘇議會自六日迄今連開大會六次均爲本省十年度預算審查報告一案連日爭執尙係枝葉其根本原因實在一部份人反對敎育行政費之增加因會期祇有兩天故今日（十二）星期仍開大會午後四時議員到九十人議長錢崇固主席先報告行政會議經過情形語未幾龔廷鶚謂預算急待討論此等會議情形殊無報告價值劉文輅侯兆圭和之錢語塞遂繼續討論預算案宋銘勳主張各校未辦雙級者緩辦辦公費照九年度議决數不得增加築建費除添級者槪從緩朱紹文起立將陳述審查理由朱積祺即拍桌頓足反對其發言朱紹文登台陳述少數自由離席是時　中語言厖雜不知所云意見紛歧莫衷一是鮑貴藻請朱紹不必說朱乃退秘書遂朗讀就中爭執之點甚多（一）師範預科收半膳宋銘勳主張免除張援謂師範生理當優待以爲社會服務但較之中學學膳宿等費　不收不爲不優去歲議决限於預科收半膳亦有理由自當維持主席付表决結果免除（二）醫學專門學校添辦預科劉文輅主張不添龔廷鶚竭力維持表决結果照添（三）第二師範學校添辦講習科龔廷鶚又主張不添黃炎培陸以鈞等均竭力維持表决結果不添（四）師範學校附屬小學添級費每級有一千元八九百元不等顏作賓王師曾主張削减謂每添一級祇須二百元張援竭力維持結果另加說明自第一至第九師範學校以及三女子師範學校二代用師範學校（一南通二如臯）均朗讀一過迨讀至第一中學校而爭端又起主席將付表决檢點在塲人數祇有六十餘人不足法定數而法定時間已一再延長至七時餘矣遂散會 
[南京快信]  
　　停泊下關江中之英日兵艦昨均由寗赴漢 
　　省議會今日（十三）下午開第三次臨時會第十三次大會下午六時行閉會式接開第四次臨時會恐不成問題因各議員急須回籍組織選舉之故 
　　江蘇很行湊集股本價買津浦路德發債票計英金一萬九千三百鎊業經駐京英使簽字證實非係敵國人所有昨由省署咨請交通部知會英公使電知倫敦匯豐銀行編列號數轉令上海匯豐銀行按期還本付利 
　　下關人力黃包車夫因洋價增漲欲恢復原租價目每日銅元五十二枚各車廠不允車夫昨全體罷工 
　　兩淮運使丁乃揚因緝私統領業經更換昨由揚來省謁齊督有所商榷准明日早車北上 
　　浙督派赴江西與陳光遠接洽之代表吳龍圖昨由贛來寗轉車返浙司法部秘書陳滋鎬昨由寗赴京 
　　探報張敬堯派黨徒在徐淮海密謀起事齊督已電陳馬白各鎭守使嚴加防範 
地方通信 
[蘇州]  
　　敎育會議徵集意見吳縣公署接奉敎育廳訓令云查第五次省敎育行政會議定於七月二十日假南京城內中正街公用講演廳舉行業經令行召集在案茲查會議章程第九條載本省省縣敎育會得其意見書五日前送敎育廳妥酌交議等語各縣縣敎育會對於各該地方敎育夙所研究如有意見應即按照章程辦理除分行外令仰該知事查照轉知等因温知事奉文後已轉函縣敎育會查照如有意見書務於七月十日以前送署以憑轉送 
　　敖振翔不准赦免前上海第二監獄長敖振翔因侵佔等罪經上海地方廳判處徒刑三年不服至蘇州高等廳提起控訴旋經該犯自請撤銷後即在吳縣地方分監執行一面由河南趙督軍張省長會銜呈請特赦當由府發交司法部核議現經司法部議覆以敖所犯之罪係適用通常審判不能援用軍事辦法駁斥不准一面訓令江蘇高等檢察廳嚴加看管所有書信出入均須一體檢查　　縣委調停黿山縣屬洞庭西山之黿山爲地方公產近被本山某董事擅行變賚由該山旅滬同鄉秦某等聯名電陳吳縣公署請予查辦温知事閱悉後當以該處是否礦區抑係私產有無盜賣情事特委科員朱家元即日前往詳細調查矣 
[無錫]  
　　春繭之寥落今庚春繭之寥落爲近十年所僅見往年於繭市收束後之四五日通運橋一帶繭船壅塞交通爲之阻梗各繭棧無不門庭若市後至者且無堆存之所鐵路棧房亦堆積至無隙地而錫站長向上海車務處索車運繭一日且有數電今則自陰曆本月初四日起至初七日止運申之乾繭運繭處僅有二萬四千餘包永泰隆不過七千包比較往年且不足四成而各繭棧存進之新繭大有棧約二萬包源愼棧六千包福裕棧五千包鴻泰棧三千餘包瑞昶潤一萬包零恒益棧一萬三四千包統計全市不足六萬包至成交之　尤爲少數祗滬商孫榮昌前日購進堰橋貨一百二十擔價一百五十五兩又進后暘坊前貨一百擔零價一百四十五兩又上海某廠進常熟貨兩批各一百餘擔價未詳 
[鎭江]  
　　新絲漲價鎭屬各縣本年新絲收成欠佳供不敷求價格飛漲每百兩較開秤時已漲洋六七元現聞溧陽產絲亦甚稀少每百兩已漲至六十七元連日杭蘇寗各處綢緞商人携資到鎭放價購絲頗有乏貨之虞 
　　米麥市况鎭屬徒陽壇溧揚五縣各鄉小麥漸次登塲聞爲春雨過多收成大减昨今兩日金壇溧陽兩處運到新小麥二千餘石悉被各麵粉廠購進蘇滬錫客帮亦紛紛來鎭放價採辦致新小麥價格每石已增至六元二角又米市近以鋿塲增廣來貨無多亦見漲價上等白秈每石已售至十元零二角一般貧民均嘆難於度日 
[揚州]  
　　財政廠電催解欵財廳令江北各縣以徵收田賦攸關各縣考成曾經通令依限結報現屆六月初旬稽核各縣欠解之欵爲數甚多值此軍政各費需用萬急之際專賴各縣丁漕解欵以資挹注省縣休戚相關自當力顧大局共濟時艱仰各該縣遵照先將徵存未解丁漕於五日內悉數淸解一面認眞嚴追繼續呈解　　河工局追繳畝捐江蘇運河工程局於十一日訓令江都縣署查佟前知事任內欠解各年畝捐核計尙欠六七八三年分銀四千五百二十元六角三分着即轉知佟知事尅日繳解幸勿再延致干未便王知事頃已查照轉致矣 
[南京]  
　　旅寗皖人之呼籲電大總統曁國務總理陸軍部蚌埠張督軍安慶聶省長鈞鑒迭據皖省函電曁學界代表先後來寗報告六月二日學生向議會請求從速通過敎育經費預算案適值馬聯甲倪道烺等在議會公讌大觸其怒指揮軍隊屠戮學生死者一人重傷者數十人各校校長應省長召出而調停亦被馬擊傷猶復馳調大隊斷絕交通宣布戒嚴全皖震恐現在人人自危皖蕪各地均已罷敎靜待解决似此情形是馬聯甲等摧殘敎育草菅人命可謂已極應請澈查懲辦以維軍紀而保民命並請將馬等所帶軍隊酌令裁撤以輕皖民負擔而杜後患至此次省議會議員不能代表民意反靦然逢迎倪馬在神聖莊嚴之地殘害學生其行爲與職務旣已背道而馳亦應請將該議員等姓名通告全皖褫奪下屆選權以除禍根而平民恨涕泣陳詞竚候示復南京安徽會館董事會 
[杭州]  
　　縣敎育會制憲意見杭縣敎育會昨通電云地方分治制定省憲敝會極端贊同惟省憲會議組織法僅由省議會選舉起草員由各縣舊縣議會選舉審查員一人敝會公議起草員數不妨從少審查不厭求詳員額似應加多以期集思廣益敝會主張各地法團均應選出一人加入審查省憲爲全省法綱根本計畫極應周詳審愼庶幾實行時不致發生障碍各地法團對於地方利害關係較爲密切予以審查之權立法自能周到倘以省議會將組織法議决在前儘可提出修正或下届開會時追認各法團如荷贊同亟應羣起力爭以昭大公而植民治特此奉聞杭縣縣敎育會文 
雜評一 
[撫䘏與賠償（默）]  
　　人民損失出於意外天災無人負損害之責者則曰撫䘏人民損失非出於意外天災而有人負損害之責者則曰賠償故今日鄂省之變非撫䘏問題而爲賠償問題也 
　　以國際言兩國兵爭必有任啓釁之咎者人民受戰事上損失應向之索賠償以個人言無端毀人財物侵害人生命法律上當然負賠償義務人民出資以養兵國家以督兵之責付督軍則督軍對兵負約束責任對地方負保護責任故兵變無論爲欠餉爲別種原因督軍總不能逃賠償之責此次鄂省兩兵變雖未有詳確調查然據報載宜昌損失二千萬武昌損失四千萬人民能一再隱忍而不言耶是故鄂人今日祗要求應得之賠償並非希冀撫䘏之特別恩惠也外人之損失不能不賠償而人民損失獨可不賠償以稍稍撫䘏了之無是理也王占元藉兵而擁三千萬之家財則今日因兵變而盡出其財以償人民亦不過僅償半數耳鄂人沒收之要求豈得謂出於情理外耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中等以上學校聯合會議紀]  
　　昨日午後四時本埠中學以上學校校長等假座靜安寺路寰球中國學生會舉行聯合會議到者如李登輝（復旦大學）胡伯承（南洋路礦學校）朱叔源（浦東中學）蘇潁（民立中學）馬羣超（省立第二師範）徐永發（復旦大學）王湘（愛國女中）吳右雲（勵羣公學）朱劍霞（勤業女師範）劉海粟（上海美術學校）錢鑄九（上海女子美術學校）周雲階（務本女中學）吳和士（寰球中國學生會日夜校）王丕嘉（省立第一商校）郭伯寬（上海專科師範）陳漢卿（上海公學）王夢碌（民立女子中學）曹慕管（澄衷中學）等與學生總會及上海學生會之代表又北京學校敎職員及學生代表譚熙鴻葛成勛謝紹敏高尙德葉麔五君均列席主席爲吳和士君先由北京代表譚熙鴻等報告北京學潮情形略謂六月四日同人本擬赴敎育部坐索欠薪因見學生方面對於敎職員表同情乃將索欠一事暫時擱置遂與學生團同赴敎育部請次長馬麟翼同往請願到了新華門口衛兵阻住旋被擊傷多人當即將受傷人送入醫院後復被軍警圍守不准親屬入內探望敎職員學生方面方在向法庭起訴乃不料政府方面亦提起公訴反噬敎職員學生毆打衛兵試問同人手無寸鐵何能與軍人抵抗且受傷多人現在醫院彰明昭著之事實尙如此誣衊其違法實爲已甚務請諸君討論切實解决方法云云次葛成勛君亦有報告大致相同次北京學生代表葉君起立略謂敎潮經過情形已由譚葛兩先生報告茲再將學生方面之意見略爲陳之此次之敎潮一般人皆以爲是敎職員一方面之事殊不知敎育經費無着實學生應爭之事所以亦加入運動其經過情形與敎職員方面略同惟吾人尙有一種覺悟即以後敎育不獨立則終無解决之希望云云次由吳和士君報告謂北京政府無維持敎育之誠意無論如何呼號均置不理非從根本設想不可各地敎職員如蘇州南京等處均有函致上海望上海先有組織議定辦法各地將即繼起故此次會議甚爲重要所謂根本救濟政府方面已屬絕望惟有先由上海組織敎職員聯合會然後通告各省從速組織成全國敎職員聯合大會與全國學生會携手進行更向全國商會各界聯合會聯絡務必達到敎育基金有堅固保障之目的云云衆均贊成又由譚熙鴻提議謂以上所議均係久遠之計北京目前之急亦不可不設法救濟由衆討論良久結果如下 [T13 ]一 [/T ]致電大總統國務院請嚴究主使衛兵毆打敎職員學生之人並從速指定敎育基金 [T13 ]二 [/T ]向全國國民宣言最後解决方法 [T13 ]三 [/T ]决定組織上海學校敎職員聯合會即由今日列席之各校代表爲發起人當推定朱督源吳和士曹慕管三君爲聯合會章程起草員 [T13 ]四 [/T ]章程草就後再邀集各校代表開成立大會 [T13 ]五 [/T ]開成立大會後並通告各省各縣敎育會及商會農會工商等互相聯絡期將來可以一致維持敎育至七時半散會茲將致北京電及宣言書照錄如下 
　　致北京電大總統國務院均鑒京校敎職員學生主張鞏固敎育基金實屬國民應盡責任冒雨請願徒手步行舉動亦至誠懇乃新華門外預伏衛兵用器毆辱又復監視醫院剝奪自由通電全國飾詞文過政府苛待士子甚於嬴政蔑視敎育等諸草芥舉動乖謬騰笑寰球凡屬國民同深憤慨應請鈞座立予嚴究主使恢復受傷敎職員自由并速籌敎育基金妥定辦法以維國本否則吾民將以停止納稅爲最後對待方法勿謂手無寸而得任意摧殘也上海復旦大學南洋路礦學校浦東中學澄衷中學民立中學上海公學江蘇省立第二師範學校民立女子中學務本女子中學愛國女學勤業女子師範第一商業學校美術學校專科師範學校勵羣公學女子美術學校全體敎職員叩元 
　　宣言書全國國民公鑒此次北京各校敎職員及學生因請定敎育基金爲新華門軍警痛毆政府非但置之不理且通電全國反砌詞誣陷公道何存現同人等於本月十三日開會集議遙爲聲援先决議電致政府促其覺悟如無切實維持敎育之辦法及特平辦理新華門毆擊案當聯合各界以不納稅爲最後之對付務請一致進行以救垂亡之敎育不勝迫切待命之至（下同上電） 
[旅滬鄂人處分王占元之會議]  
　　旅滬湖北公民自治會及同鄉各團體昨因本籍武宜相繼兵變特召集臨時會議表决數事如下 [T13 ]一 [/T ]王占元在任數年毫無學識且無善政早失人心致所部軍隊巳無統馭維持之力公請中央立予罷免 [T13 ]三 [/T ]懲辦王占元及肇亂軍官中央命令祇責成王占元查辦肇事軍官而於王占元處分不提一字殊不知王爲湖北主將繫全省安危應與肇亂軍官受同一查辦處分 [T13 ]三 [/T ]湖北官錢局操全省金融公私存欵紙幣債票不下數千萬金現竟付之一炬致武漢市面頓起恐慌應責成王占元負淸釐賠償完全責任 [T13 ]四 [/T ]此次兵變係王占元所部之兵自應由王占元負責應查抄其私產悉數充公作爲賠償中外商民之損失 [T13 ]五 [/T ]廢督裁兵督軍爲民國不祥名詞除擁兵殃民爭權奪利外有百害而無一利根本補救其惟廢督善後之方務在裁兵認督軍制不能存在乘此時機撤王廢督 [T13 ]六 [/T ]公舉代表赴京聯合京津同鄉一致加入請願府院並求全國同胞予以助力非達上項目的不止至一切善後問題及救被難商民等事日內再行集議實施辦法云 
[章太炎對於浙江省憲之意見]  
　　章太炎致杭州電云杭州盧子嘉先生及省憲籌備處諸君鑒浙省自主旣可使廷奪氣亦於浙江度支有益鄙人本極端贊成惟自治二字名義精嚴非可遷就前見盧公豪電旣以自治爲名而浙人亦以自治評議之結果促成省憲兩方同調其誤甚多鄙意盧公宜速宣佈自主而浙人則極端主張自治精神旣可互助名義不必苟同庶名實相符無所牽掣在浙人旣有回翔之地在盧公亦促進取之心計莫善亽此矣鄙人被選起草待命而行若必欲强同鄙人本提倡西南眞正自治之人少一惟阿即無以見西南之士特此電達詳俟褚輔成代陳章炳麟眞 
[江蘇公民致省議會電]  
　　江蘇省議會議員諸君公鑒本省制憲規程議决多日何以起草專員迄未選出諸公負全省公民之托省憲爲今日國命所關若長此只議不舉將使全省公民竊議諸公之後尙望以大局爲重個人地位爲輕速與選出庶諸公閉會回里有以對我父老改選在即勿令破壞制憲之名隨諸君之成績以俱去全省幸甚公民幸甚鈕鐵生楊了公陳則民包世傑張慕曾同叩 
[上海婦女會社會服務部開會]  
　　昨日午後四時上海婦女會社會服務部假漢口路二十一號中西女塾開會秩序如下 [T13 ]一 [/T ]部長黃佐庭夫人宣告開會 [T13 ]二 [/T ]董事員沈均女士報告該部經過情形略謂於上海婦女會未成立以前該部向稱謂女子社會服務社該社成立於一九一五年五九事件發生之後當時提倡此社之人計畫中不僅限於敎育一方面實因經濟困難之故除敎育事業之外其他事業尙未實行現有義校九所均爲該部所辦祗因無常年經費專恃徵捐與慷慨士女之樂助於維持此數校之問題未免時生困難故董事部每次集會時莫不從合討論經濟問題也現觀今日之敎潮可知政府無力顧及高等敎育機關至於貧寒子女更不待言矣中國需要之事更僕難數普及敎育一事尤爲當務之急是我人所不可諱者也尙聞人曰凡入一會必有責任與相當之權利但入此部之會員直接權利可謂無有然間接權利誠偉大無比何也蓋各會員所出之會費藉以栽培人家子女他日彼等爲社會作事爲社會謀幸福此等之權利豈非偉大乎義校學生畢業者已有六班本屆學生共三百餘人每年經費須三千元在會諸君已爲會員者尙望繼續尙未入會者務望入會共享此等間接偉大無比之權利云 [T13 ]三 [/T ]中西女塾學生唱詩 [T13 ]四 [/T ]一二三四五六義校學生修身背誦 [T13 ]五 [/T ]楊樹浦滬東公社義校學生表演一有敎育女子與無敎育女子之比較共分兩幕劇中情節頗近人情 [T13 ]六 [/T ]中西女塾學生唱詩 [T13 ]七 [/T ]茶點六時一刻始盡歡而散 
[南洋公學附屬小學祝典四紀]  
　　南洋附屬小學開二十週紀念會迭誌前報前日爲開會第三日上午十時行正式慶祝禮敎職員畢業生在校學生向國旗校旗行三鞠躬禮主任張劍心報告開會旨趣交通部長代表李丹屏致訓詞大學校長代表孫燕翼致訓詞前校長唐蔚芝代表陳劍剛致訓詞前提調李一琴演說前總理張菊生演說馬湘伯演說補給肄業沈寳炯韓章同蔡承新畢業憑欵待來賓及畢業生壽麵午後二時起外塲表演二時半起至四時演劇男女來賓參觀者會塲內外環若堵墻大有萬人空巷之盛四時半又奉到凌鴻勛鍾鍔胡鴻猷三君自京發來之祝電五時起天氣忽然晴朗畢業生劉道夷駕駛飛機扶搖直上拋擲五色彩箋精印之祝詞及唐駝之賣字廣告與南洋兄弟烟草公司之請廣告紛紛如蛺蝶之飛舞天空爆竹聲隆隆大起六時半畢業生聚餐約五百人七時半起特請中國音樂家朱佇璵奏凡凹林大套琵琶聽者鼓掌如雷八時起幻術家朱織雲及英人段恩試演奇異之幻術九時半演商務書館時式影片直至十一時　散 
[運動會中發現過激黨之研訊]  
　　本月四號午後虹口公園遠東運動會塲內有人分發無政府過激派傳單並開放手槍當經公共捕房派往會塲內照料之西探目薩拉文西探駱司華探徐阿華與同仁醫院西醫克羅克（即馬立師）帮同將執槍之粵人張正國張之同鄉人李光學（別號良心）四川人曾友並形似學生之湖南人陳唯亭羅小德張仁本等拘獲奪下手槍連同所書一拳打碎資本制度一脚踢翻政府機關等旗幟傳單一併帶入北四川路捕房解送公共公廨奉飭被告各人一併押候查明訊核各情曾誌本報昨由捕房將一千人證解廨先據西探目薩拉文投訴查得第六被告張仁本與本案毫無關係應請摘釋以免寃累堂上准之遂命將張仁本釋放繼據見證張敬芳供稱四號午後在遠東運動會會塲內見有許多學生分發傳單當時誤爲會場內分發旋見童子軍一隊向之干涉而第一被告（指張正國）即出手槍開放該童子軍倒地閃避未中該被告連開數槍均未擊中童子軍仍上前追趕時被一西人即西醫克羅克與捕房西探將張攔獲奪下手槍子彈等語並據西醫克羅克投訴本月四號午後二時在遠東運動會會場內見形似學生者多人分發中西文傳單忽有童子軍一隊向之干涉即吹警笛當時童子軍與被告約離十五碼至二十碼遠近被告即出手槍亂擊幸未傷人我與西探駱司上前將開槍人即第一被告張正國攔獲奪下手槍子彈旗幟遂由西探將被告帶入捕房云云又據見證劉某到堂聲稱目覩第二被告李光學第三被告曾友等在會塲內分發傳單是實又據見證祝子英投訴當日會場內發現一種無政府主義之傳單即向分發之人干涉突聞槍聲遂歸營帳是實又據四十九號西捕十四號日本巡警先後到堂證明拘獲第二第三兩被告奪下旗幟七面傳單數束情形又據一百四十八號華捕稟稱被告等在會塲內分發中西文傳單旋聞槍聲見一西人拘獲一人（即第一被告）等語又據西探駱司稟稱先獲第一被告奪下手槍而後將其餘被告拘獲一併帶入捕房末由西探自薩拉文稟稱此案發生後詳查被告均非租界居民第一第三兩被告均由四川重慶來滬祇有兩月住居法租界巨籟達路一百五十二號門牌第四被告亦居法租界霞飛路漁陽里第五被告住居北四川路華界曾至該被告等所居之處抄出各種過激派傳單甚夥查此種傳單均在滬地刷印且被告等均不將眞名的姓說出堂上如訊明被告等有犯罪行爲應請解送護軍使署訊辦或將若輩驅逐出界訊之張正國供稱別號愛眞理廣東人原名許子平近由重慶來滬讀書初庽法租辦嵩山路一百六十八號門牌現移居巨籟路一百五十二號屋內手槍係父親傳下藏在身畔爲自衛計是日均向天開放手槍故未傷人惟第五被告陳唯亭並不相識經關讞員核供商之英包副領事判被告五人仍帶回捕房候再復訊 
[昨日開訊逆倫案詳記]  
十五日續開辯論 
　　浦東三林塘鎭張萬興米店小主張欣生將伊父張駕雲用毒藥謀斃一案由上海地方審判廳定於陽曆本月十三號公開辯論昨已届期午後檢察廳全體法警並庭丁等分投在第一法庭輪流照料而官廳方面以本日開庭審理此案旁聽者人數必多先期發給旁聽券届時有券者方可旁聽午後二時三十分鐘新任刑庭長田疇會同堵福曜陳備三兩推事官並郭壽璜檢察官等開庭審理各被告所延辯護之各律師亦相繼蒞庭候示當經郭檢察官起而論告略謂此案張欣生謀死伊父張駕雲係由朱潮生一再唆使並令朱女秋林往邀欣生到家彼此言明事成酬謝即立六百元之筆據迨至民國八年冬給伊藥粉一包是年十二月二十七日欣生將藥粉和入燕窩粥張駕雲於淸晨八時許吃粥後毒發於當晚九時斃命延至去年夏間張欣生所立筆據還朱潮生手六月中潮生在白玉樓向欣生索酬衝突於是潮生出首告發欣生聞信後初逃杜家行許近仁家繼匿元芳路元芳里董德林處至本年陽曆三月中拿獲到案訊供明確而張欣生又吃洋烟數罪俱發請爲公判云云田刑庭長命提張欣生上庭據供三十二歲上海三林塘人父親張駕雲向開張萬興米店於三林塘鎭目下父親雖死家中還有老母康氏並我妻徐氏以及民人所生子女大小六人父死之後遺下業產約值六七萬光景民人家用每月在店中支取二十餘元我父未死以前一切家務店事悉由我父執管問官得供問曰爾將爾父毒斃在於何日欣生良久不答繼稱不知問官曰然則爾將毒藥投入粥內是否在上午抑下午欣生沉思片時供稱並未毒死父親我父實係病死問官曰爾旣無此情何以朱潮生向爾交涉告發欣生供稱朱潮生來案朦訴暗中全由某紳唆使以故有恃無恐且緣民人吃食洋烟虧欠伊等烟資洋十餘元因此藉端索詐不遂來案誣告是實問官曰爾旣理直氣壯當時何以脫逃供稱去年十二月初我家發生烟案三林塘警所派警拿人適民人在許近仁家賀壽聞風旋往元芳里董德林家暫避並非別情問官笑曰彼時檢察廳出票拘爾上海各日報登錄無日無之爾豈有不知之理答稱民人係一鄉曲之流平時不看日報故報上登我毒父之事實在不知官又問曰朱健臣用過爾多少洋元答稱二次被詐約洋一百五十元官又問民國八年九月十三日爾所出筆據一紙內中所言事成之後酬洋六百元如有反悔則天誅地滅等字樣此據因爲何事所立着即實供答稱民人係商界份子而朱潮生與朱健臣等皆無賴之流專事敲詐爲生此項筆據係若董串通逼我所立故而不知內容官又問爾云藥粉曾由朱潮生給爾二包但爾旣不將此藥粉使用則該藥粉此刻何在答稱當時民人將此藥粉放在樓梯下麥粉屑中無奈民人在押已久不知家中之事如果麥粉存在則藥粉諒亦不失問官謂曰此案前在檢察廳時爾在預審庭一一供明今日公開辯論查核爾之供詞異常刁狡即使翻供則供證俱在亦屬無益張欣生供仍如前問官命朱健臣到庭供稱三十九歲上海閔行人向爲醫生家有一妻並無子女家眷住在閔行並在三林塘鎭朱潮生斜對門設有三八期分診醫室每月六次必往臨診若到該處必在朱潮生樓上所設燕子窠吃烟故與張欣生相識並無交情但伊父駕雲在日確與民人交好今番之事實與民人無干係由朱潮生一人發起藉端向張欣生拆梢不遂即揑書民人筆據呈案實被潮生所誣求察問官得供命朱健臣當庭寫張欣生先生大人並朱健臣十年六月十三號等十七字書畢呈案田庭長將案中附卷原有健臣之筆跡核對良久即謂健臣曰索詐六百元酬勞之筆跡實爲爾之親筆現在核對筆跡毫無疑義速即實供尙可恩宥健臣供稱爲醫生者素抱人道主義今張欣生弒父之事爲天地所不容民人安有唆使違背人道之理問官再命朱潮生上庭供三十八歲浦東三林塘人開設布莊並小茶肆生理官問曰爾可知欣生是否好人答稱查欣生平素吃食洋烟故父子間感情頗惡官又問張駕雲斃檢束了爾如何得知答稱有趙望官到來知照堅稱欣生毒父實有其事並央我到望官家中適朱健臣亦在急向民人三鞠躬囑我成全即將欣生所立六百元之筆據由健臣給我暫執問官謂曰爾在上海縣警察所所遞稟帖中有請求甘免字樣但爾旣出調停事後得知亦屬不妨何以稟中反有甘免等語旣云甘免爾可知爾自己應犯何罪供稱民人不知官又問六月十三日張欣生在白玉樓付爾票洋一百六十元又現洋一百四十元合成三百元此欵究竟有否答稱有的官問此欵作何用途答稱此欵爲烟錢至十月二十四日下午四五時又在四馬路民興旅館又交二百元即由健臣出立過割劇至此民人方始明白所以出首告發但此據早經呈案問官曰筆據六百元何以五百元即可了事答稱六月初九日朱健臣雙往索討當有張安仁王子才等出爲介紹陸續付過數十元因此作了官又命欣生到案問曰三百元之事有供有的官又問然則二百元有否供無此欵况是日天公下雨有趙杏城等合我去吃酒官問曰三百元一欵爲什麼錢着即速供供稱是日民人申購買洋紗豆餅中途與朱潮生相遇即將人軋到白玉樓不由分說將三百元悉數搶去訊至此潮生供稱此欵若云爲民人搶刦何以爾當時並不告發耶問官向潮生曰爾與張萬興米店有何往來答稱昔年因有正用曾借過錢八千文早經還淸問官又問欣生詰問爾可知潮生家况否答稱潮生表面上雖開茶肆然每日賭博必有四五桌樓上還有烟舖三只招人吃食洋烟營業頗盛官問爾亦往吃烟否供稱民人不去吃的我在南匯縣界吃的官又命提趙望官至案據供四十七歲本地人爲南貨業官問爾與欣生認得否供稱相識官又問健臣是否到過爾家供不錯來時健臣則稱有注錢托民人帮忙往索但據上係書明六百元者問官曰何以健臣不往反央求於爾供稱皆因欣生與健臣曾經衝突所以不便官問欣生毒父之事爾如何得知答係潮生告發後始知官問爾與潮生是否親戚答不是實係幼孩乏乳托潮生之妻代哺因此相識官命尸妻張康氏至案年六十三歲長子欣生素來吃烟賭博並不安分官問爾可知爾夫如何斃命答稱當時不知直至有人告發方始知悉受毒而死嗣又在前月中奉諭檢骨相騐夫屍聽見我子欣生供認謀斃問官曰然則人實遭爾子欣生毒斃不錯麼供實不錯官又問爾可知用何毒藥供不知官又謂欣生曰前者爾在騐尸塲供明將白藥粉放在粥內是否欣生供無此言問官復問張康氏曰當時爾在尸塲可曾聽見欣生所供藥粉投入粥內一言否供實聽明不錯官乃謂欣生曰此時爾還有何說欣生俯首不言又據欣生之妻張徐氏供年三十五歲生有三子三女官問爾夫毒父之事爾可知曉否供稱不知我翁駕雲所食之粥由我姑侍奉求察又據趙杏城供稱爲米業與張欣生雖則認識伊家毒父之事商人並不干預實被拖累求察問官得供再四駁詰各執如前訊至此時鐘已報九下問官以爲時已晚即宣告云本日不開辯論即此中止判將張欣生朱潮生朱健臣趙杏城等分別還押張康氏等着退去候十五號下午一時開庭辯論於是退庭 
[九誌換香水開槍擊斃兩命案]  
　　各團體聯席會委員會昨致加入之各團體通函云本會於十一日晚八時舉行第一次會議議决各案列舉於下（一）本會開會詳情每次由書記函告加入上海各團體聯席會之各團體（二）推舉四川路聯合會代表陸文中君爲本會會計南京路聯合會代表蔣夢蕓君（代余華龍君）爲本會書記（三）函告加入上海各團體聯席會之各團體自由捐助經費預備請律師並事後撫恤死者家屬之用查此次慘劇凡有血心無不同憤司法方面之進行固爲扼要而楊喬二君身後蕭條喬君尙有募母無以爲養尤爲可憫本會對於請律師事務已由湯節之君擔任接洽籌集恤欵亦擬進行惟需欵浩繁端賴羣力籌畫貴會對於公益素所熱心伏乞慷慨解囊藉資成腋如蒙捐助請送四川路聯合會陸文中君代收毋任企禱之至 
　　上海縣商會昨致江蘇許交涉員公函云逕啓者北四川路致遠洋貨店夥友楊鏡泉喬學歧被錫蘭人槍擊致命一案死事甚慘華商大動公憤要求伸雪敝會迭據各商業團體曁四川路商界聯合會紛紛來函聲請協助進行敝會以案關華商生命於本月十二號特開全體董事會議僉謂外人蔑視華商以生命爲兒戲嗣後華商營業於租界者豈不人人自危應請嚴重交涉要求伸雪等語敝會查此案發生羣情異常憤激除已函致廣肇公所曁各路商界聯合會一致援助外相應備函請祈貴公署查照迅函英領事署嚴重交涉以伸國權而平衆忿至紉公誼該會又復北四川路商界聯合會函云逕啓者昨復貴會一函想邀台察致遠洋貨店夥被印人慘殺一案敝會昨開董事會提議僉以事關華商生命且以嗣後華商在租界營業人人自危應亟函請交涉署與領事團嚴重交涉切實進行除已備文致交涉使查照外相應函佈即希貴會查照爲荷 
[滬寗杭長途電話工程之進行]  
　　滬寗杭長途電話局前經呈奉交通部核准滬局辦公房曁接線間均經建造竣工電話機器線臺亦由滬局長葉慕橘向某國訂購運滬日來正在局內僱機匠次第安置接線臺亦已設備至電話線原擬沿途揷立電桿茲恐桿木不能耐久且時有暴風吹折之虞爰擬仿照本埠租界電話辦法將電線裝於水門汀管內埋於沿滬寗路線之下聯接至寗其由滬至杭之話線亦沿滬杭路線地下安設以期經久已飭工程師遵照辦理矣 
[航業消息零拾]  
　　昨日招商局之廣大號從香港運來金條一箱又太古之通州號由天津運來現銀兩箱計六千兩而太古公司之山東號裝載本埠大德昌銀號運赴香港永德莊等之寶銀一百十一箱計六千六百六十只合銀三十三萬三千兩另有銀元五箱又有錦經綸裝赴廣東之寳銀二十五箱計一千五百只合銀七萬五千兩又有陳端記裝赴廣信莊之寳銀二十二箱計一千三百二十只合銀六萬六千兩又裝赴汕頭有銀元小洋七箱又招商局之飛鯨號裝赴福州有現銀七箱計二萬一千兩云 
　　元一洋行因新輪平洋號修成故向來經理之得利號已由英商大豐洋行轉賃指派行駛上海日本長崎海參崴定本月十六日開始加入此路航行云 
 
 

Page 11

 
 
[英國皮市漲價]  
　　字林報云四月二十五日泰晤士報載有英國皮市情形據謂在目前倫敦拍賣中各種皮貨價格皆漲起購者不少德商與美商皆有代表在塲互相競爭皮貨頗俏拍賣塲先開售中國皮貨大半西藏皮與白兔皮皆撤回狐皮漲百分之三十黃狼皮漲百分之二十五白羊皮價平穩惟灰色者落百分之二十黑色者落百分之三十 
[烟草商之獲利]  
　　字林報云據中國商業報消息廣州烟草商家今年大獲其利烟草需求甚大價格較前漲高十年前烟草出口不過一百萬斤而在最近數年內則出口額躍至四百萬斤戰後價格逐漸加高業此者獲資甚鉅烟草大半來自南鄉現因今年求逾於供出口商派人四出收買云 
[無錫米市之報告]  
　　閘北米業昨接無錫快郵報告米麥市面謂內地到貨亦缺以致糙米糙稻等步步升漲較上月又高起二角左右小麥亦堅定市價錄下高糙粳八元四角中關八元二角至七元八角糙金元八元七角五分至八元四五角糙糙大子秈七元六角至七元三四角糙羊尖七元三角至七元有零糙客秈六元七角五分至六元四五角糙埠尖六元九角五分至六元六角粳稻四元二角七八分至四元一角許大子稻三元九角八分至三元九角埠稻三元六角至三元五角客稻三元五角至三元四角大麥二元七角至二元四角新小麥身分乾者五元八角次則不等 
[米行放盤買米]  
　　滬地上年端節以後粳米飛漲至十五六元後經官廳曁仁穀公所維持民食限令大至十四元始見定勢本年出口禁令雖未弛然私運在所不免且有人囤積居奇向產地放價搜羅故米價又逐漸見漲前經米董張樂君等陳請縣長出示限止十一元以維民食詎昨日因天時陰雨到船略少米客又居爲奇貨閘北有某兩米行買進趙二大常帮機白粳暗中放盤至十一元零五分雖爲數不多然巳違背縣長禁令及公會團體之衆議於是同業已偵查其確證訴諸公會議處云 
[碾米公所特別大會紀]  
　　昨日（舊曆初八日）爲機器碾米公所常會之期因有緊要議案改爲特別大會正會長張樂君副會長錢貴三曾影毫及評議司月同業到者三十餘家下午二時開會由會長提出議案兩則 [T13 ]一 [/T ]提議米店捐照案略謂此案前經迭次會議與嘉榖堂公所參商進行茲應商繼續辦法公决此案應由本公所爲旁觀者之發言致函總商會轉函工部局爲一種忠告 [T13 ]一 [/T ]提議南市米行公會增力案公决此案造延多時茲經本公所大會議决辦法函致南市米行公會查照本公所辦法如不見允即於五月十五日起實行與南市米行停止交易如本公所同業有違反本公所定章者罰洋二百元經衆一致贊同簽字存案旋即散會已六時矣茲將該公所致南市米行公會函稿錄下敬啓者前以貴公所增加斛力一事機米每石五文包米八文日久未决客商嘖有煩言五月朔日復邀貴代表朱錢二君面商始證明攙肩一項應由駁船擔任所加斛力仍未邀取消惟公所對於此事用煤將來營業前途及現在對於客家爲難情形者不得不爲正當之解决昨經大會提議决定辦法請南市各米行照北市一律辦法每石包米機秈一律扣斛錢十文其餘應由駁船擔負者不必貼出倘貴公所不以爲可敝同業即自五月十五日起實行與南市米行停止交易案經議决爲特照錄議案專函奉布即希貴公所查照核議見復爲盼 
[昨日之糖市]  
　　昨日靑赤各糖市面見定事糖大里　嘜劃十兩零四錢太古糖雖減跌仍無交易橫濱廠開四千包價十一兩二錢大里二新兩廠均十一兩此項貨品尙未到申買者又均受虧今滬上各糖所存現貨扯盤必須十二兩四五錢故做車糖者莫不受虧云 
[商品陳列所徵集各省商品]  
　　上海總商會創設商品陳列所業將籌備情形並分呈各省省長請飭所屬徵集商品各緣由登載本報茲悉總商會已通函會致各省各埠商會請各就近徵集重要商品限於本年陽曆七月底彙運到所俾便陳列而備參觀原函如下敬啓者敝會爲改良國貨發展工商業起見爰於上年會集上海各商家籌募巨欵就敝會附近天后宮北首建築商品陳列所一所並置備所內各種櫉檯俾供陳列之用現在籌備一切業經敝會議定規章五種切實進行訂於本年陽曆八月間開幕即舉行展覽會審查商品分別等第給予獎牌並擇尤呈請農商部核給獎憑所有各省出品統限本年陽曆七月三十一日以前徵集齊全彙連到滬以便陳列而備展覽查貴處天產旣富製品亦多近年農工礦務俱稱進步或有新產新製之口足供世界之需要者諒亦不少現當洋貨充斥之際正宜設法提倡國貨以擴張國際貿易方足以示抵制而挽利權上海爲通商巨埠茲由敝會籌設商品陳列所徵集各省商品分部陳列俾資比較而勵觀摩復求改良而供參考且遇外洋採運旣可作樣品廣告之塲欲求土產推銷尤當盡說明介紹之責夙仰貴會振導商業不遺餘力茲當敝所開辦之始務乞鼎力贊助所有貴處徵集商品彙運到滬一切事宜統祈查照照所定章辦理並祈轉致各縣商會至紉公誼 
[美艦隊司令赴寗]  
　　江蘇特派交涉公署前接美領事來函以海軍提督史多思上將定於十二號赴寗當經函致路局預備花車日前史上將乘滬寗特別快車附掛花車赴寗先期由齊督軍派員來滬迎迓云 
[國內輪船運貨進出口之調查]  
　　進口貨（長江）鴻安公司之德興號昨日由長江裝來白米三千六百七十六包糯米一百包菜子八百零七包蠶豆五十六包黃荳八十四包黑豆七十包毛茶三百四十六簍茶油十桶機花一百八十包棉花一百二十包藥材一百零八件綢緞七十二件芝蔴二百二十四包土酒三十壇大黃二十三件蛋白黃十五件牛皮十九梱瓜子三百二十一箱黃紙五百四十四件又轉甬貨米九百六十八包茶葉三十簍又招商局之江孚號昨日亦由長江裝來繭子八百二十二件絲一百零二件毛茶十簍洋莊茶三百七十二簍黃豆六十二包機花一百包桐油一百七十桶烟葉五十二件紙七百八十四件雜貨一百八十八件（港粵）招商局之廣大號昨由港粵裝來燕窩雜藥四件水晶四件象牙二件銀器四件檀香一千一百十五件洋參藥材一件玉石七件沙籐五百十五件紅皮四十一件小牛皮七十五件錫渣一百十件樹皮七百五十六件籐皮片八十七件黑石沙一百三十件烟梗三十件土藥酒十三壇綢八件鴨毛四十三件雜貨一千四百五十七件（烟津）太古公司之通州號昨日由烟津裝來花生一千一百包絲綢一百二十三件粉絲五十件笛菌二箱香烟四箱藥材十九件蛋白五十件花生油十桶精鹽一千一百三十包草帽邊二百七十七件羊皮十六梱羊毛十七件氈子十三件土布四件胡桃七十五件瓜子一百箱蔴袋八件生梨十一簍牛油三十七桶洋瓶六十四件醋一百壇髪網一件蛤乾七十件冬菜一百件魷魚八件干貝七件蠔乾六件馬棕二十五件雜貨二十五件 
　　出口貨（烟津）招商局之新銘號昨日由申裝往天津貨計有白米五百包麵粉九千包白糖一百包茶葉二千七百二十九簍香烟一百十七箱洋布五百四十一件乳腐五百壇鐵一百四十二擔紙頭十五件雜貨一百六十九件裝往烟台貨計有白米二百包麵粉一千包茶葉一百四十三簍桐油四十桶洋布四百零七件牛皮一百四十一梱鐵八十擔水果一百五十件紙頭六百五十件洋紙六十件雜貨四百二十件（港粵）太古公司之山東號昨日由裝往廣東貨計有麵粉三千包黃豆一千一百四十九包豆餅二千片洋紗四百二十四件花生仁四千三百二十七包洋燭二百箱土布二十一件香烟四十五箱藥酒七十壇玻璃二十三箱書五十件雜貨一百零七件裝往香港貨計有黃豆四百零五包茶梗九十二簍綢緞十三件藥材一百零五件棗子三十九包蓮心四十七包香烟一百五十箱乳腐一千壇皮蛋一百壇海蟄七十一件鹹魚二百六十九件猪油五十一桶石羔二十七擔活羊四百頭雜貨二百七十三件裝往汕頭貨計有黃豆二千零九十三包洋紗一百八十一件生油三千聽花油一百桶牛油五十五桶香烟一百六十五箱藥材三十一件雜貨三十四件（牛莊）招商局之同華號昨日由申裝往牛莊貨計有麵粉一千包閩茶八百九十四簍毛茶三十七簍茶葉六百零五簍棉花七百九十一包洋布一千零八十一件靛靑五十九桶土酒一百二十壇盜器四百二十件藥材二件水菓二百三十五件紙頭二千四百九十八件紙傘十一件竹掃一百件鐵六百十九擔雜貨一百七址五件（福州）招商局之飛鯨號昨日由申裝往福州貨計有白米八百包麵粉五千三百包豆餅四千五百零八片黃豆一千一百十五包洋布二百八十一件桐油二十桶石羔一百擔茶葉二千五百八十簍鐵二百五十九擔生梨一百零五簍雜貨五百五十五件轉口貨三十九件（寗波）寗紹公司之新寗紹號昨日由申裝往寗波貨計有黃豆六十包麵粉一千九百包豆餅五百片牛油一百桶點銅一百五十件芝蔴一百包洋布一百九十一件棉花七百四十包玻璃七十五箱蝦皮二十三件洋釘一百二十九桶香烟五十一箱白糖八十一包雜貨二百二十三件轉口貨四百三十六件 
[上海華僑學生之懇親會]  
討論組織華僑學生總會 
　　本月十二日（星期日）下午三時復旦大學華僑學生會開懇親大會邀請在滬各校華僑學生討論組織全國華僑學生總會事宜到會者有南洋英荷美法暹羅各屬各埠之留滬華僑學生約百餘人首由某君等演說組織聯合機關之必要並引日前爲南洋學校註册及簿記等條例問題在粵僑商業聯合會開會時謝碧田趙厚生諸先生勸華僑學生團結盡力注意華僑學生會之發展之懇切言論以證明之討論結果全體一致贊成將現有之中華民國華僑學生會（即上海華僑學生會）重新組織並議决由是日到會各校學生具名通告各校華僑學生請遣派代表二人於本星期三日下午二時在徐家滙曁南學校商科集議籌備一切進行云 
[配定省會初選當人名額]  
　　上海縣沈知事兼省議會初選監督沈竇昌昨奉江蘇省議會議員第四區覆選監督第二號訓令云案奉省長代電開省會初選當選名額業經配定該區各縣應出當選人計松江八九人上海五二人南滙三七人靑浦三九人奉賢一八人金山一八人川沙七人除分電外合電知照等因奉此除令行外合亟訓令該知事即便知照此令 
[刦案匪徒押候再訊]  
　　上月二十八號駐紥虹口捕房之特別華探目陳雲忠包探王長根蘇長生姚阿生拘解紹興人婁昌續（又名周世汀）張文農陳祖良三名至公共會審公廨控其在租界糾黨搶刦等情當時因未查明事主經問官命押候查明再訊並以尙須緝拿同黨應守秘密故未披露報章茲經該探等偵查得各被告曾犯下列各案（一）西曆一千九百十七年十月二號在培開爾路七百零三號屋內用迷藥將張阿賓迷倒搶去鈔幣一百十元並糾黨至原處用非法手段將張逮捕希圖革索銀洋一萬元違犯新刑律第三百四十四條三百七十條（三）本年四月十三號婁昌續糾同已獲訊結之五名判决槍斃之一名與在逃之數人持械刦北山西路二百五十二號門牌陳金生價值二百元之金飾（三）本年四月二十三號婁昌續糾同已解護軍使署之楊五寳等搶刦愛爾近路高壽里張立生家值洋三百元之金飾昨晟傳同事主人證將婁等解至第二刑庭由代理特別西探目柏生上堂陳述偵查及在捕房盤問被告口供情形旋由羅傑律師起稱伊代表第二被告張文農請求展期准張交保云云李襄讞商之英副領事赫君以案情重大該律師所請未便照諭三被告一併帶回捕房候下禮拜再訊 
[盜匪由淮提滬]  
　　楊樹浦捕房華探目楊阿泉包探程明德查悉楊樹浦路胡家宅居民胡銀海朱奚氏等家前被盜匪先後搶刦衣飾各物案內之梁步高自案發同黨周雲橋沈裕法孫德富等被捕後即逃往江北淮安因稟由捕頭轉請公共公廨備文前往會同該處軍警將梁緝獲於前日移提來滬昨晨解廨以尙須偵查有無其他案件請求展期開審當經中西官核准命將梁帶回捕房收押延期一禮拜查明解究 
[第二師範創辦暑期講習會]  
　　上海縣知事接江蘇敎育廳訓令云案據省立第二師範學校校長曹豐臻呈稱竊本校近來默察從前畢業各生及地方小學敎員於敎育上最新學識未盡完備爰於今夏暑假期內創辦講習會藉以補充其智識現已擬定簡章推本校附屬小學校主事楊嘉　主任其事爲特具文呈迄鑒核備案並乞通令本師範區內各縣照額派員來校聽講實爲公便等情並附簡章前來據此除指令外合將簡章檢發令仰該知事轉飭勸學所遵照辦理此令附江蘇省立第二師範學校暑期講習會簡章（一）定名江蘇省立第二師範學校暑期講習會（二）宗旨利用暑假時期增進本校畢業生及地方小學敎員之敎學效率（三）時期共二星期自七月十八日起至三十日止除星期日休息外每日午前七時起至十一時止午後特別講演或研究會（四）聽講資格聽講員除本校畢業生外以本師範區內各縣小學敎員爲限（不論男女）暫定上海松江崇明三縣各二十人南匯靑浦奉賢金山川沙嘉定寳山七縣各十人由各本縣勸學所紹介於七月十五日前報名將應繳之費繳淸領取聽講證（五）學程設計敎學法心理測騐法複式學級敎學法兒童讀物之研究國語敎學法（注音字母及語法）理科敎學法玩具製作法小學體育敎學法特別講演（歐美小學敎育之新調查及國語敎學的商榷哲學與敎育等）（六）費用每人應繳講義費半元理科實騐玩具製作消耗費一元（選習一種者减半不習者免繳）膳費二元（半膳者减半）自膳者免繳）雜費半元宿費不收鋪程自備（女宿舍不備）（七）附則未盡事宜隨時酌定 
[蘇州旅滬同鄉會選舉紀事]  
蘇州同鄉會十二（星期）日在新閘路平江公所聞第二屆選舉會上午九時開匭各會員多冒雨蒞會分任檢票唱名記錄等事而下午五時會長票先揭曉楊叔英當選爲正會長貝潤生陳養泉均當選爲副會長董事票至晚九時始行揭曉席立功趙寸亭顧棣三周渭石奚萼銜錢仲敭顧子槃張知笙蔣伯雲施子英施善畦陳惠農汪星一尤懷皐徐蓮舫陸翥雙余子涵張蘭坪貝謹之盧少堂鄭崧生鄭伯壬袁仲蔚龐竹卿任筱珊沈信卿徐訥甫徐枝春王介安邵子愉龔子英鄭紫峰翁印石嚴孟繁席錫蕃顧琢如沈莘夫周仲若程頌周程平三楊樸之王友松等四十二人各當選爲董事云 
[城北慈善會定期施醫開診]  
　　城北慈善會於去年成立設會所於小北門內大境路前日開董事會議舉定沈桐叔爲會長姚子讓姚慕蓮爲副會長並議决於陰曆五月初十日起施醫開診 
[證劵物品交易所消息]  
　　上海證劵物品交易所市塲揭示第三百號云市塲揭示第二百四十四號關於證券部現期買賣細目第一欵第五欵自六月十四日起改正如左（一）時間前市上午九時三十分起至十一時三十分止後市下午二時至四時止爲登賬時間（五）交易方法暫不拍板 
[寳山路火警焚斃小孩]  
　　昨日下午五時許閘北寳山路鴻釗里某號門牌內住居客堂後邊之揚州人家起火登時焚斷樓梯冒穿屋頂當由三叚救火會施救共燬去三幢焚斃小孩一名尙有一婦人二小孩從火中逃出業已受傷當送醫院醫治 
　　又函云昨日下午三時半閘北寳山路鴻釗里十五號門牌不戒於火延燒十四號十三號門牌房屋皆付一炬嗣由救火會皮帶車至極力救熄十四號寓客棧王氏及五歲二歲女孩自樓上跳下皆受傷幸不甚重旋投紅十字會市醫院醫治事後由該管警署飭警傳肇禍之某姓老嫗到署究訊 
[糾衆圍毆包探]  
　　虹口捕房包探侯松山前日因徐阿巧王阿三指控王阿金王金倫王忠興朱雲祥周雲郎胡阿根等在菜市街將伊兩人毆傷奉捕頭命前往調查起釁緣由時詎王金生等竟在元芳路五百四十三號門牌茶館內糾衆將侯探圍住拒捕行兇毆傷其頭顱左眼等處旋由華探周小弟薛正昌西探愛許勒及五百七十四號印捕等聞警馳至將王金生等六被告拘押昨解公共公廨由侯探上堂稟明前情並稱徐工兩人被毆傷重現雖已在醫院療治能否醫愈尙不可必等語中西官得稟諭各被告一併還押候下禮拜一訊核 
[工人毆傷越捕禁押九月]  
　　法工部局十九號掃垃圾工人施阿桂前因糾同米阿華等工人勒逼罷工並毆傷九十七號越捕而逸後由法捕房包探劉有法拘獲帶入捕房昨解法公堂請究先由九十七號越捕稟明被毆情形並據米阿華丁阿三等證明目見施將越捕毆傷情形詰之施供不承認中西讞員以證明屬實判押西牢九個月以儆 
[昨日公共公廨訊案紀]  
　　昨晨公共公廨民四庭由兪襄讞會同美約副領事訊理（一）徐蔚伯等訴黃耀記等不理倒欠各欵案判决黃每月拔還二十五元茲黃以無力履行請求將數目酌减結果寛限黃耀記於三個月以後再遵前諭每月拔還原告洋二十五元還淸爲度（二）張俊卿訴胡美甫不理代爲賠償虧空卜內門洋行賬洋案結果由張俊卿登報七天限被告胡美甫於七日內投案否則缺席審理（三）張福生訴張振廷家產糾葛案結果改期七天候傳證人姚其祥陳長寳陸岡到案並函請蘇州高等審判廳將張蘭泉訴張永年財產糾葛案內第一第二審判决書抄復到廨再核被告已故保狀取消（四）婦人佘李氏訴其夫佘棠明虐待請求離婚及佘長榮（即佘棠明）訴李氏捲逃案結果限被告於禮拜四辯訴展期七天訊理否則缺席審理 
　　又午後民四庭由張襄讞會同美奧副領事訊理（一）董士品訴徐錫章不理擔保所荐之夥用空賬洋案結果改期候傳顧寳康到案再核（二）劉友蘭訴劉柏森不給醫藥費案結果改期兩禮拜限被告投案候質如逾期不到即將被告所存之欵着原告領去（三）黃承禧訴方叙亭抵單不贖案結果改期再核（四）婦人李許氏訴汪福生不理擔保借洋案結果着被告先還原告洋六十一元餘欵按月拔還十元還淸完案並繳堂費（五）單少亭訴鴇婦唐楊氏不還酒洋六十一元案據被告供妓院與酒店交易三年之前係對折算賬近則增爲六折結賬因其所造之酒重量不足今彼所控欠數須打六折等語結果着被告還洋三十元完案（六）成衣匠陸鳳翔訴張文明不理衣料價欵並工資洋八十元案據被告供我之衣服係在妓院中製與原告交易一百三十餘元成衣業有例在妓院置衣者八折算賬故我照賬結算除付過外祗欠彼三十餘元等語結果着被告每月還洋十元還淸四十元完案（七）陳阿揚訴馬老四不給代辦筵資案結果註銷（八）羅德進訴沈芝芳不還押櫃洋案結果着被告償還洋五十元並繳堂費（九）章方氏訴吳龍記欠欵案原告因案已經和解稟請註銷結果照准民三庭由兪襄讞會同美約副領事訊理兆昌絲號訴震豐收繭公司股東孫衡甫陸寅卿汪味靑不理絲繭押欵案結果改期續訊 
[搶衣包禁押三月]  
　　梁小毛日前在法租界愛多亞路見有張武周手携衣服一包梁即誤烟土糾同黨羽多人將張衣包强搶而逸後由二百四十一號巡捕到來將梁追獲惟原贓已被同黨取去故未吊案昨將梁解送法公堂請究先由張武周上堂投訴被搶情形詰之梁供詞圖賴捕頭稱梁在捕房時供認誤爲烟土搶取等語供單呈鑒梁始俯首無詞中西官判梁押西牢三月以儆 
[積竊禁押四年]  
　　行竊唐家弄戚寳榮吳茂犯范明北山西路朱鳴俊愛爾近路祁張氏許子言北浙江路汪吉生白克路林志和海寗路魏業範等各戶衣飾風琴等物之鎭江人李和尙昨由滙司捕房拘解公共公廨訊實判押西牢四年期滿逐出租界起案贓物交失主認領 
來函 
[淞滬警察四區二分所來函] 招領失婢 
　　逕啓者昨晚九時崗警見女子蔡金桃在共和路徘徊帶所請示當詢據聲稱年十七歲上海人家無親屬向在火車站廣東人李姓家爲使女因與東家口角不敢回去等語除暫送閘北慈善團留養外特請登諸報端俾伊東家得悉領回以免失所爲荷淞滬警察第四區第二分駐所啓六月十三日 
雜評二 
[軌道] （訥） 
　　人每謂今日政治不上軌道故國內騷動如是苟一旦政治納之軌上者國即平治矣吾則謂今日無一能上軌道者軍人不上軍人之軌道敎育不上敎育之軌道議會不上議會之軌道凡人民所自動之事如所謂自治實則無一人能自治其身又如所謂制憲實則無一人能守憲之法個人不能先上個人之軌道而欲納一切於軌道之上不可得也不能納一切於軌道之上而徒責政治之上軌道亦無益也 
　　國人每有所動初未嘗不向軌道而行結果則意見紛歧彼此各執必有一部分出於軌道之外者其事亦因以破壞言自治則爭自治而自治無成言制憲則爭制憲而制憲無成此即個人不上軌道之明證也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[旅歐觀察談] [  中實]  
　　巴黎人起居無事不便惟在傍晚六時後因沿途僱用摩托車者過多自城市返家園一有急事甚難趨赴幸巴黎城旅館之多不啻中國之茶館與美國之西藥舖旅客如能就大旅社門外囑衣雙排銅釦長號服之門役代出覓喚則一吹號間摩托車立至小費僅一佛郎而大事可無誤矣 
　　記者於法京小住間尙見三種誤會言之甚屬可笑上文涉及旅社不妨即此一言一則法文宦臺Hotel字義固指旅社而言但衙署亦名宦臺如市政廳即名Hotel-de-Ville照字面譯極似英文之城市旅社City　Hotel可見天下事百聞不如一見遠客初抵法誤以市政廳爲旅社正猶北美旅行家初到巴西見每處影戲館戲目首行大書本日Hoje竟誤指爲是日影戲中重要名角而欲踪尋此本日光生Mr　Hoje二則各旅社各餐座有時用木質之胡椒瓶其法係以痧藥大之胡椒丸滿貯瓶中坐客祇須微旅瓶蓋胡椒末即自瓶底下撒不知者每欲開瓶而終不得其法似甚可笑三則餐席間有時食半熟煑蛋用一種喇叭式之蛋杯杯形極似北美早餐時所用者而不知其下無底反覆視之極似西餐席套飯單布之手巾環若坐客不加明辨誤將置杯口之半熟蛋破其一端倒入環內則蛋黃忽自杯底逸出欲進捕之終無及矣此外異邦殊俗之不可解者如飯單檯布刀叉等在他國餐館不另加費而法國須徵費一佛郎以上此事與巴西旅館之出浴必加費同屬一疑問彷彿巴西人住旅館雖甚炎蒸不必沐浴巴黎人上餐席無錢付小費即可棄刀叉杯皿檯布飯單之屬而以手撚取者誠怪事也 
筆記 
[苦孀記（五）] [  汪珠]  
　　僧起敬曰貞烈彌可欽戲言幸恕顧手荑如玉度難效博浪一擊黎正虞之轉求策曰當以襄之盍從余習善一二藝授上將元勿涉疑可旦旦也黎大喜遂呼師而參之亦時時以死維其後履境滋適進退靡所計蒼頭百詞尼之不可習有日僧揮之去曰國中無梗手矣黎吐其新肄山躍溪渡已如仇所望之舍宇連亙誌其徑旣暮宵霽夜閑月下縞仙曳裾直赴　內寢階下大樹一章躍登之引窺窗隙繊屑可盡覩颯颯傾聽風　如奏併疊心情懷七欲擲終不覯隻影惑甚譁聲忽作迎月遙窺之一徒步者前驅走壁如飛四五騎共躡之急尾踪往約里許過小河綠水瀰瀰徒步者不能涉濱就危矣聞長嘆曰死國矣躍之黎縱步亟前援以手挾腰疾奔穿岑越徑逾刻已杳騎者不能及詫曰不知多少本領也黎止而釋其手詳訊之答曰余黨人也言之良戚宜爲壯士一吐耳漢陽一火甘心死之矣輾轉入俘虜孰知高坐硃判者微時有綈袍誼令生還今日刺敵未成可憐往跡已天涯枉淪苦趣脫不遇援永爲沉溺之國魂雖然終死國耳黎初聞而訝嘅與士靑如畫一轍繼之大疑士靑之歿屍骨曾無傳者言之耳淡月黃昏之下不能出畫幀一辨卒然問君知黃士靑乎伊人突捉臂曰士靑余名初未人曉亟言壯士何人也 
諧著 
[歐游坿掌錄] [  宋春舫]  
（一）中國雨傘（上） 
　　我去年到歐洲遊歷的時候除了幾册書籍以外還帶了在上海先施公司買的一柄愛國紙傘我在意國南方的時候風和日暖始終沒有用過他一次可是一到奧國這柄紙傘就交起大運來了 
　　奧國Salxdurg是著名多雨的地方我到Salxdurg那一天就遭了一塲傾盆大雨所以這柄雨傘也就變了我的好朋友 
　　有一天我從一　照相店門口經過忽然聽見背後一陣大笑回轉頭來一看原來是幾個女孩子站在店門首在那裏指手畫脚的對着我的傘痴笑 
　　我心裡想這種女孩子眞是笨賊連中國的雨傘也沒有見過 
　　歇了一回我回到旅館裡去午餐侍者忽然上來對我說外面有三個女孩要同我說話我當時聽了是很希奇因爲我在Salxdurg是一個朋友也沒有的下來一看原來就是剛纔站在照相店門前的幾個女孩子 
　　請先生原諒我們是照相館的夥計剛纔看見先生的雨傘確是世界上罕見的一種寶貝不知先生可肯借給我們去拍一個照麼一小時內一準可以奉還的 
劇本 
[歷史劇　雙忠墓（八）] [  沈心工]  
　　屠岸賈你有妻子麼 
公孫杵曰臼小人沒沒小人有個老妻 
屠岸賈到底有沒有 
公孫杵臼有有有有的有的 
屠岸賈你的妻子今年幾歲了 
公孫杵臼他是七十二歲了 
屠岸賈你懷中的小孩是男是女 
公孫杵臼是個男兒 
屠岸賈誰的兒子 
公孫杵臼是小人親生的兒子 
屠岸賈哈哈哈眞正笑話你自己七十三歲你妻子又是七十二歲這樣的老夫妻還能生男育女麼哈哈哈到底誰的兒子 
瑣錄 
[小常識] [  文海]  
　　吃山珍海味美酒盛宴惟圖一時之口福而徒耗金錢不切實用無益也 
　　着男女奇裝華服最屬不雅章身之具以樸爲歸藉華服以示虛榮又何益者 
　　嫖狎妓宿娼惟貪一時之晏樂不知日後之憂危尤宜戒之 
　　賭賭博一事小則廢時失業大則蕩產傾家殺身亡命亦不可不戒也 
小說 
[社會小說　眾醉獨醒（三四七）] [  瞻廬]  
　　第五十四回結鬼緣未雨綢繆聞仙樂漫天謊話 
　　過了幾天靑巖和老三搭着火車到常州一帶地方聯絡幾個帮裏弟兄以便約定日期幹這昧良行爲兩人勾當完畢搭車還蘇道經無錫車站恰和張錦心不期而遇老三眼快認得是那天賺上包車的陸慧姑便咬着靑巖的耳朶輕輕的說了靑巖道阿咦有緣千里能相會無緣對面不相逢今日裏有女同車顏如舜華眞個是莫大之幸福也嗄當下趁着錦心和衆人揚巾作別的當見靑巖拉着老三道遷地爲良我和你喬遷到那邊去說時便從這邊捱到那邊揀着錦心對面的座位　着坐了靑巖肚裏打算以爲少頃慧姑回轉頭來恰和我面面相覷我從前吃了他的大虧枉花了四十多塊錢設下天羅地綱依然被他兔脫今日裏和他在一處坐待我揩拭眼鏡把他看一個暢自上而下自下而上多少總要看個三五十徧從前所受的損失一古腦兒都要在眼皮上挽回權利那時張老三眼光一瞥瞧見月臺上面隱隱約約有一個慧姑在人叢裏站立心裏老大的奇怪怎麼車站上一個慧姑火車裏又是一個慧姑不曾聽得慧姑有姊妹便是姊妹也沒有這般相像兩個裏面定有一個是眞慧姑一個是假慧姑那天被我們賺上包車的畢竟是眞慧姑還是假慧姑是月臺上的慧姑還是火車裏的慧姑老三待把兩個慧姑細細比較叵耐火車裏的慧姑探首窗外只見他的背影月臺上的慧姑距離較遠難認他的面龐在這當兒火車早已開行月臺上的慧姑越離越遠瞧者瞧不見了火車裏的慧姑倐的掉轉妖軀回轉面龐郤又不肯坐定徑向後一節的車兒裏走 
餘瀋[  豁安]  
　　從疎花淡月中隱隱見高士偕美人落落而來不即不離若離若即無異神仙眷屬 
　　顧或言之美人必歸高士如西施也可高士不必要美人如林逋亦無不可 
　　啓事前日省三之小智囊係抄襲小說月報除停酬外合亟揭而出之以儆其後并謝告發者蘇州顧君 
　　更正昨日瑣錄係小談話談誤排說特更正 
 
 

Page 15

 
 
   
 
 

Page 16

 
 
常識 
常評 
[錫蘭人] [  老圃]  
　　余嘗遊錫蘭之哥郎布土人皆鳩形鵠面聞其職業曰鬼舞曰弄蛇曰算命曰僧丐舍此則苦力也然一島之中亦有數族一曰辛加利斯其人皆佛敎屬於亞利安印度種一曰泰米爾其人皆印度敎屬於特拉維種亦雜天方馬來諸種則奉回敎一曰坎提安爲辛加利司之別派其俗一妻而多夫數兄弟共一妻生子皆屬於長兄又爲夫者可紹介兄弟以外之男子入室而共其妻其婚姻分爲二種一曰皮那婚姻以妻爲主夫入妻室妻家可隨時逐去其夫一曰提加婚姻 
以夫爲主妻入夫室須得夫同意方可離婚一曰韋達雖非亞利安種而操亞利安語𡹼唇坦鼻與辛加利司種大異其人終身不浴蓋有迷信以爲浴則身弱語聲甚厲形色慘苦不識人間有喜笑事聞人笑則怪而惡之或問其何故不笑 
則反詰問者何故欲笑其不近人情如是然遇痛苦固未嘗不能哭也韋達人最愚不識算數不知二加二爲四婚娶之法極簡但以食物饋女之父母父母即以女授之大率一夫偶一妻然父與女偶兄弟與姊妹偶在所不禁但不得偶最長之姊其俗有如是者 
法制 
[指令與訓令之區別] [  迺頌]  
　　凡下級官廳對於上級官廳有所請示上級官廳對其所請示之事加以解釋或准駁所發之命令謂之指令上級官廳對於下級官廳欲宣示某事之如何辦法某欵之如何徵收所發之命令謂之訓令二者皆屬於官廳內部之作用是爲對於官廳之處分令與其他普通人民無直接之效力其不同之點即指令係被動的上級機關因下級機關之陳詢而發者也訓令乃自動的由上級機關自發者也指令乃指示之義訓令有訓導之意望文生義亦可得其解矣（乙種酬） 
衞生 
[牙齒之衛生] [  醫學士余雲岫]  
　　牙齒生在人身上職司頗重其對於衛生上之關係亦甚大 
故牙齒之健全與否於身體上大有影響不可不重視之牙齒之疾病往往累及全身危及生命人身種種疾病往往由牙病所釀成醫氏勒舒氏常爲人拔除一病牙而愈其數年不治之骨痛此即其明證也蓋已壞之牙微生物麕集其中而微生物所產之毒素被吸入血中周布全身能起種種生劇之病其最普通者爲頭面神經痛爲骨槽風爲敗血症爲腦膜炎爲消化不良等病 
　　壞牙之毒素可分爲二種 [T13 ]一 [/T ]爲微生物已體之毒 [T13 ]一 [/T ]爲微生物所釀成之毒微生物竄入血中惟白血球可以消滅之其時如白血球抵抗力强則足以戰勝微生物使不能爲人害若白球抵抗力微弱不能取勝則微生物即大肆淫威蕃殖醜類播毒全身其爲害之烈足以奪人之生命而有餘今試取人血一品脫和以壞牙之毒液少許保持法倫表面度之溫經數日後其血中釀成無數之微生物若分注射於一隊之兵士均能使之斃命其白血球之抵抗力强健者微生物入血雖不易增殖然被血液淋巴吸入聚於一處亦能爲間接致病之原有時凝結於心臟而起不治之症亦有因此團結之微生物遊行血中至小血管而起栓塞突然發中風半身不遂咳血肺炎及種種兇險之症者由此觀之牙齒之疾病其危險詎弗重大注意衛生者又烏得不注意耶 
　　牙齒疾病之能害及全身旣如是之巨然往往因牙齒而發之病症非常重劇而發病根源之牙齒證候反不十分顯露常有罹牙患至數年之外而自己不覺痛苦至有籍X光而始得探知者故種種全身諸病不但病人萬不料爲牙之作崇即醫生亦多忽略不及顧慮也是以牙齒稍覺異狀即宜速就良好之牙醫而診治之而牙齒健全之人平日須極講究牙齒之衛生以保康健而盡天年不可不三致意也（不受酬） 
日用常識 
[小粉Starcb] [  志明]  
　　小粉乃化學的化合物普通植物均含之而以穀類爲最多日用麵粉中小粉約佔四分之三他如豆菜之屬所含亦多就小粉之名而觀之可定其爲固體粉狀其實以顯微鏡窺之其形成粒且其粒形因各種植物之不同而殊異小粉入水不化和以熱水成漿 
　　就其成分言之小粉乃炭氫氱三原質之化合物其化學程式爲炭六氫十氱五（Ｃ６Ｈ１００５）原其發生是植物所含之水（即氫二氱Ｈ２０）與空氣所含之炭質化合而成空氣中雜有炭氱二（吾人呼出之氣大半爲炭氱二）炭氱二與植物相和遇日光即生化學作用氱被放出空中炭被吸入植物之內所謂植物能吸炭吐氱是也炭旣被吸遂與水合而成小粉植物非小粉不長小粉非日光不生故向日之木常榮背日之木不盛以上爲小粉之性質與發生之原本今述小粉對於熱血動物之功用動物恃食物而生存食物之所以能維持生存者共故有二一食物能供給　　　二食物能供給熱力養料一層今不及論但就熱力言之動物之所以稱者以其善動也熱血動物之運行動作胥賴熱力苟無熱力其物即死人身熱度常在法氏九十八度四分左右其他動物之熱度亦頗高滋養料不能發生熱力惟小粉能之小粉在動物體中與所吸入之氱氣化合除能產生炭氱二與水外同時發出極大之熱量約計之合小粉一百六十二格蘭姆氱氣四百八十格蘭姆可發生六十八萬加路里之熱量（每一百格蘭姆合華二兩六分八釐凡使一格蘭姆重之水增加其熱度一度所需之熱謂之一加路里）故小粉猶熱血動物之燃料不可須臾離也（乙種酬） 
道德 
[消遣] [  翔預]  
　　光陰好比流水一去不能復來人身好比素絲衆色皆易沾染現在的靑年大半因循苟且對此兩點毫不注意以可貴的光陰可愛的身體去干那無益的事情美其名稱曰消遣吸烟吃酒看淫穢的小說又小輸贏的麻雀這是最普通的消遣亦即程度幼稚的消遣狂嫖大賭恣意揮耗這是特殊的消遣亦即程度較高的消遣唉消遣消遣你究竟有什麼價值能有這樣大的吸力敎人離不掉你呢 
　　一般勞働的靑年說道我們成日的忙碌怪可憐的不想些法子消遣消遣豈非虛度此一生呢（學生也難免此想）一般享遺產幸福的靑年說道我們成日的閒着無聊得很不想些法子消遣消遣還要悶死哩所以靑年的階級雖參差不齊慢慢地往消遣的路上走是一致的運動 
　　靑年啊你們所稱許的消遣可眞有打破煩苦掃除愁悶的能力和價值麼依我的眼光看來這些價值也許有之可惜是卑劣的虛僞的暫時的非高潔的眞實的永久的因爲這些消遣的快樂或受毒質的刺激（酒烟）致肉體一時的興奮或爲邪念所鼓動（淫穢小說嫖賭）致精神一時的迷惑感受時旣沒有眞正的快樂過後反要生出許多憂危苦痛的事實因爲常受毒質的刺激必礙身體健康常受邪念的鼓動必致品行墮落常費時光於無用之地必不能專其所業請看那傾家蕩產的浪子游惰無業的流氓都是那消遣的實驗家好不可怕 
　　靑年們啊要得高潔的眞實的永久的快樂當愛惜光陰愛惜身體專心去做有益的工作（包含求學和各種正當職業）切莫存了個偶一爲之沒有什麼出入的心思去與這不祥的消遣相周旋（乙種酬） 
工業常識 
[化學藥品製造法（五）] [  李月減]  
酒精製法 
　　蔗糖或葡萄糖之水溶液中加入釀母置之溫處則起發酵作用發生炭酸氣泡同時並放芳香氣味歷數日後將此液置蒸溜鍋中蒸溜之則可得含有百分八十之酒精Alcohol二十分水分再加入生石灰少許除去其中含有之水分則得無色透明之無水酒精工業上用途甚廣 
木精製法 
　　以木才置鐵製曲頸甑中乾溜之則發生可燃性之氣體水蒸氣木油（色黑如柏油Tar)醋酸木精Methvl　Alcohol等混合物加石灰除去其中之醋酸再除其中之不純物而得無色透明之木精用途與酒精相等 
甘油製法 
　　牛油猪油及其他之動物脂肪中加入氫氦化鈣或氫氱化鈉等堿性物熱之後在高壓力之蒸氣鍋中通入水蒸氣蒸溜則可得甘油Glycerine製出之甘油含雜質甚多且帶有色素須復蒸溜精製而得純粹無色之油狀液體味甘醫藥及工業上用途甚廣肥皂廠中製之最宜 
以脫製法 
　　以濃硫酸與酒精混合置蒸溜器中蒸溜之則得以脫Ether後再加酒精復與硫酸作用而爲以脫以理論言硫酸在反應前後毫無損失不過借以爲觸媒作用耳然實際上則一部分亦分解爲二氱化硫製時須補足之 
樟腦製法 
　　以樟樹細片置蒸溜器中加少量之水蒸溜之則發生樟腦蒸氣冷却之則得白色有芳香味之結晶樟腦Camphor日本出產最多 
龍腦製法 
　　龍腦Isoborneol性類樟腦以樟腦溶於酒精中加鈉則發生氫氣使樟腦還原爲龍腦其反應式爲C10　Hi60十H2二C10HI8（龍腦） 
　　樟腦產量以台灣爲最多台灣舊我屬地當我國治理台灣時以其地之生產充其地之行政經費尙不敷足自爲日人管轄後各業發達樟腦爲出產之大宗每歲收入甚巨同一台灣在我爲耗財之地在彼爲生利之所由是以觀工業關係於國家不綦重歟我國地大物博出產豐饒苟能振興工業則何患將來不能發展於太平洋上也我願國人注意焉李月波附識（乙種酬） 
雜錄 
[文明與人壽] [  谷靑]  
　　人生一幻夢耳科學家之統計曰中國人之壽命平均五十歲彼美國之男子則十年以長平均六十歲美國之女子較其男子又長六年平均六十四歲 
　　雖然據美國統計協會法奧司氏之說則今人之壽命蓋較二十年前平均减縮二三年云文明日進對於健康保持之法再三注意醫術方面亦異常進步而人壽反日以短促文明之進步殆無益於人類寗非奇事然加以研究則發見下之二原因焉 
　　一在幼兒時期保護太周至成人之後一旦不幸爲病魔所襲遂乏充分之抵抗力陷於危境一以文明日進生活狀態從而日益複雜較之太古之祖先獵於山漁於海之生活何啻雲泥肉體精神之過勞皆速死之原因也（乙種酬） 
 
