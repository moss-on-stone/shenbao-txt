# 1885 - 241 - 4904453

 

Page 1

 
 
[五十號畫報出售] [  申報館主人啓]  
　　本埠月之十二日午後陣雲四合有龍下埀吸黃浦水水卽激射而上少頃雲色翻白卽有一物在雲中屈曲夭矯入黑雲深處而没大是奇照亟國之以供衆覽報首畫譜兩圖係任君伯年所繒名人手筆比眾不同後附淞隱漫綠圖説一則　於二十六日出售此佈 
[仿印古今圖書集放樣本告曰] [  申報館點石齋主人啓]  
　　本齋開印古今圖書集成减印一千五百部刻下人手嫻熟印出之書倍多於前然尙擬再添排手以求迅速　事惟賭君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大平筆畫之淸晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可知此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大成本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一律繳齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股跟可就近送交漢口信和洋行蓋本舘已將空白收據寄存該行自當立時填給如過八月之期則當將寄存之空白收據收回幸勿自悞此布 
[勸士子體恤號軍説]  
　　鄉闇之有號軍所以代士子服役也士子平日伏案讀書埋頭一室舉凡提籃挈榼煮飯添薪以及汲水洗椀等事皆所未嫺一旦入場不得不有號軍以供其役使旣供役使則謂之傭可耳謂之僕可耳何以必謂之軍曰間之父老云初時　　 
民俗樸質好高無人焉肯充是役因令各省軍犯入闈供職故謂之軍近雖軍之號未更然充是職者大都皆窮苦小民無衣無食不得已千方百計求充號軍以圖各士賞給錢文暫謀温餉顧號軍非盡人可充也必也膂力方剛能耐勞苦盡九日夜之久無可磕睡無可偃息而又出錢一二千賣得腰牌方能充補是缺近且有無賴奸民花樣百出如日前本報所登沿途掗售假腰牌買歸仍無所用者昨報又登此次浙省號軍購一腰牌須出錢如虎賁之數或且所託非人錢去而牌不到手卽能得牌入號而場後持摺收錢猶且無從尋覓噫嘻此等苦情非身親目擊者安能曲曲傳出代訴諸應試諸公哉雖然此猶非號軍之苦也花錢一二千文不過費一二月之辛苦入闈後士子隨意給錢所得當可數倍即或被人騙去白手回家猶可服役力田以謀餬口烏得謂之苦所苦者在闈中士子凌虐多端苦難忍受耳僕江南人請就江南言之江南號舍一號多至一百餘間至少亦必七八十間每號例派號軍四名少則三名二名以三四名椎魯之夫供百餘人數日之使令其間奔走不遑無暇兼顧卽非身歴亦已可想而知而士子之情形則實有夜郎自大者居恒瑟縮老屋寒瘦若可憐蟲一至考信則上街購物入肆呼茶凡遇衣冠中人猶且盛氣相凌目空一切打架毁物之案幾於層疉如山舖中咸敬而畏之不敢稍　虎怒一遇號軍則明知其爲下賤者流豈復稍深體䘏每有呼喚輒以怒目相加苟能諾諾連聲一無訛悞猶不肯略假詞色欵以温言一或應答稍遲則怒詈隨之視之無異犬豕甚至　拳奉敬毒撻不休號軍自知熱難與抗不肯倔强而甲處方毆擊未終乙處又唾罵交作跋來報往趾不能停惟恐一觸兇鋒卽遭笞楚或則號中偶失零星物件其爲送考人所竊及爲他號號軍所藏事涉嫌疑尙難决定而考牛卽貿貿然禀白號官號官無可查緝無力賠償惟有重責本號號軍以懲其監守不愼之咎究之本號號軍旣不能夾帶出闈又不能暗中藏匿斷無貪小偷竊曰惹災殃者無端受責寃乎不寃至闈中印卷盖戳之時必留出號底隣近糞坑及號自二三號以爲號軍棲止之所臭穢煩雜已不堪居苟有考客之欲就熟人跳號而至者則將號軍逐出鳩佔其中於是日則曬曝薰無雨則淋漓濡染自朝至暮由宵達昕無一席之區可以暫時偃息牆隅植立黝黑若鬼薪及將出場忝顏向索錢文其純謹者給以靑蚨一二百頭已稱罕覩而其兇横恣肆動輙毆辱者偏又一文如命不肯稍破慳囊哀懇多時竟至分文不有此種苦况實有不堪目覩者至於他省雖未得諸躬親然久與浙友同筆硯熟聞浙省號軍其苦狀亦無甚分别惟士子在塲不給錢文將出場時號軍手一經摺請諸考客書明寓所姓名俟撤闈後到門領取然往往有無賴士子故意悞書他處使其無從向收或有以船爲寓者一望烟波無可辨認臨流躑躅徒喚奈何致三塲九日之辛勤曾不得一文鵝眼甚且有被辱含寃投繯塲内者靜言思之能無淚下顧或有謂號軍之宜憫固也然亦有梗頑不靈諸事倔强教之不聽導之不行甚且如從前丙子科有號軍醉態模糊悞碎考生卷子者子將何法以處之予謂人卽分靈蠢孰是無性靈號軍雖甚冥頑然能憫其疾苦許以錢文至性至情善爲驅使則頑石且可點頭豈有同是含生負氣之倫而不能感格者惟其人喬野故其性粗疎强以迫之或致不服駕馭耳卽是以思方將憐惜之不遑而尙何作踐凌辱哉每見主母之虐雛婢老優之毒小伶惡鴇之凌幼妓師父之撻藝徒笞鳳鞭鸞往往暗無天日在此等微賤之流　藝之匠或致不明道理一味兇殘然一經官長訪聞隣里告發亦必科以應得之罪儆其傚尤至我輩讀書明理之人在已之身體髮膚自宜愛惜豈人之身體髮膚而忍於摧殘忍於蹧蹋乎且號軍卽十分不善三塲亦不過九天熬此九天之苦辛諒亦無甚防礙而何必學優伶龜鴇之所爲將號軍平白地虐楚歟所望應試各士子忠厚慈祥廣行陰隲憫其勞苦諒其顓愚切勿過事吹求動肆兇横則科名記織隱步蟾宮萬里靑雲平空直上矣至於匪人之售賣假牌胥吏之誅求使費則尸其事者自當詳查而嚴辦之非伏案書生所能爲千百號軍代陳苦况者已 
[疫症盛行]  
　　倫敦發來電報言日斯巴尼亞之疫症蔓延熾盛現在病斃之人計已有八萬二千五百名之多是眞非常之災也 
[燕臺來鴈]  
　　本月初三四兩日内務府精捷營官兵於中海紫光閣恭備御覽解馬花箭等技藝富因天雨路滑遂改於二十二二十三兩日仍在紫光閣閱看云○善厚齋都統制慶已於本月十四日由通州防次抵京○巡捕緑營三成隊練軍於十三日淸晨由各該營汛督赴德勝門外教塲齊集以備合操演試各陣○西直門内茶葉胡同某 
 
 

Page 2

 
 
甲之女年甫及笄韶容稚齒儀熊萬方與隣居某乙之子有染採蘭贈芍已非一朝海誓山盟久要信約其父母雖疑之究亦不敢信以爲實也近經甲乙二家各議婚他族二人暗地抱泣無計可施乃於前日潜逃至阜城門外護城河内雙雙躍入波心一同殞命至次日二家聞信趨往則男女二屍早已漂浮水面矣嗣經西城副指揮帶同仵役書差至河干相騐無人認領殮埋遂飭差備棺收殮噫之二人者人謂其痴於情我謂其悖於義○聞陜西延安府屬施膚等縣近被雹災田禾受傷甚多已由陜西巡撫邊潤民中丞將被雹情形馳報矣○成均堂憲以各省應試人數不如上届之多擬俟正塲旣畢再行補考一塲己於七月十二日通行曉諭其略云各省考到錄科事宜將次告竣誠恐各省士子或有患病及道遠不克赶到者特再示期補考以昭體恤七月二十三日考到二十六日錄科該生等幸毋白誤倘此次再不能到定歸大收辦理此諭○日前傳聞周筱棠大銀臺已授美日秘使臣兹查得此事並非無因盖樞曹秉鈞諸公皆屬意大銀臺未經請旨以前先有人爲之示意大銀臺一再固辭方作罷論而以張樵野觀察承其乏云○鄧鐵香大鴻臚乞假省親蒙賞兩月業見邸抄聞大鴻臚宦情已淡愛日方長此次榮旋珂里樂聚庭闈洩洩融融殊足令人生羡也○七月十一二等日炎熇異常殊不堪耐十三日晨黑雲四合大有雨意及午雲開日出依然火傘逼人四點鐘時陽光頓歛重巒疉嶂雲現奇峯移時鼓蕩絪緼雲氣打成一片雷聲忽作雨勢傾盆未幾卽霽夜分後雨師又稅駕多次○祥三元羊肉鋪開設東安門外大街鋪主劉七昆季七人皆不務正業客歲分爨後七倚斯舖爲生活諸兄時來告貸不遂所求銜之剌骨六月二十四日七不在家突有官廳差役前來聲言有宗室某控七傳案對簿旣而七歸鋪夥告以故七詫甚急往官廳則所謂宗室者已杳不知所之踪至某烟舘遇諸烟榻上七忿極遽詰其涉訟之由其人答以亡父曾以白鏹百金放爾舖中權子母父亡汝卽負約不償兹特與爾索欠耳七疑其爲訛詐者流甘言誑至鋪中門遽閉出白刃擬之曰爾係誰人主使不吐實立取爾命其人見勢不佳大懼跪求饒命並云此舉係賢昆玉所差非我本意七　恍然令其人立無事之約書甫訖適廳官來探聽其事七卽請官書名約後釋之去○前報載張朗齋中丞奉旨挖河需用小木車經工部招木厰製造限七月初七以前交齊該廠遂招集工匠晝夜趕成諸匠見木廠可獲厚利紛紛然索加工價木廠禀報工部部員請向步軍統領衙門借派官兵數百名齊來彈壓諸匠大恚次日各鳥獸散木廠以限期已迫恐誤公事急覓各匠允增工價若干匠索每輛車工京蛈十六千少則不願作上木廠央人説合許以京蚨十二千議始定○本科拔貢榜順天府學林景賢朱勳誠大興縣學吳文坦宛平縣學陸紹周聞朱君家本寒素其父業玉工幼時無力讀書令之改業朱泣跪父前願赴義塾附讀適有遠戚設帳西單牌樓某家聞之嘉其志令其日來肄習朱住宣武門外粉房琉璃街迤邐至西單牌樓約有八里之遥往返奔馳不辭勞瘁數年勤學文行俱優入泮後其戚遂以女妻之此次果拔萃科登香分貢樹有志者事竟成古人豈欺我哉 
[金陵火警]  
　　金陵入夏以後燕不驚于幕魚不殃干池五十日來江表無事卽間有赤熛仗鉞縱齊師之火牛放楚車之燧象亦不過燬草屋三四間而已乃月之廿一日踆烏旣下忽靑溪北科巷口某店失火頃刻間樓上下火星四迸延及左右隣並對門各戶約焚兩炊時許城南水龍奔赴而至内有洋龍最靈捷居然激而躍之可使過山時僅昏黃附近考生之來作壁上觀者可數千人途爲之塞計燒去十餘家具當火道之小屋已被救火者用鈎索爲之曳倒流氓靑皮之藉火搶奪者悉不得兎脫惟俗例被火之家謝火未三日不得履親友之門故露宿星月下者頗衆或嚶嚶啜泣於燼餘旁云 
[撤勇紀聞]  
　　當海防吃緊時曾由上江調奇兵營二千人在江甯雨花臺一帶駐紥以固根本近因和議告成各路以海防新募之營慨奉文遣散兾節餉糈此亦籌國是者萬不得已之苦衷非好爲一張一弛以生事也本月十九日兩江總督諭撤奇兵四營之半貲遣回籍其當撤之營有營官某以爲𨽻軍籍者皆蠢然也擬就貲遣口糧内扣减兩個月卽擇於二十日按伍繳軍械號衣屇期闔營譁然謂須將制府文書爲衆宣讀方甘心焉營官知事有因乃跨馬而出揚言到統領處請兵來征不嚴者於是闔營共議與其束手就縛不如厲甲以待急呼號刑干比戈如臨敵然是夜統領果率千許人潜出旱西門度石城橋繞至上新河將要隘悉行扼住自帥親兵數十人駐木厘局天纔曙統領出其不意單騐馳入壁壁未及閉統領遂召麾下就中軍帳前繳裝給貲如其數衆聞統領已入壁盡胆落又聞人各有所獲反欣然負行李聽勾當公事者發落以去人人爭頌統領之公且明惟號衣係初成軍日人各扣銀十錢健兒以爲非官物也多不肯繳旣散後統領又以上新河爲木商匯聚之所恐爲該勇等所乘涎因於四隅各置數百人爲保障計居者始敢安枕查此事苟稍涉張皇便激成不測乃竟不動聲色俾地方有泰山之安是豈不更事之少年所能擔當哉語曰招兵易散兵難觀此益信 
[夜航傾覆]  
　　本月望日晚漢口頓起風暴十六晚有黃陂撓子海航船掛帆來漢坐客八九十人行至後湖李家墩被風浪打沉由漁船救起約三十人其餘俱葬於魚腹船戶王姓弟兄得不死次日各屍屬來覓屍哭聲盈野殊慘不忍聞也 
[西泠閒話]  
　　前月大英醫局滋事一節當經仁和縣將首禍者拿獲枷辦業已了事乃民間不肖之徒嘳有煩言咸有不滿於官之意昨由本府吳春泉太尊頒給告示曉諭軍民以爲中西和約載明條欵凡各省通商碼頭皆准西人創設教堂設立醫藥各局况中英夙敦和好尤爲親睦在杭行教有年與居民相安無事乃前月横大方伯之廣濟醫院偶因開堂宣講以致口角相爭衆勢洶洶幾成巨隙當卽札縣會同營汛馳往彈壓卽時解散除將滋事各犯獲案分别嚴辦外爲此曉諭軍民一體知悉須知西人行教早經載明條約一律通行爾等有願歸教者例所不禁不願者亦不勉强卽其開堂宣講願聽者環坐而聽如不欲聽儘可走開何必爭先辨駁人衆口多致成閙閧從來民教失和最易釀成巨禍爾等皆安分良民何必白貽伊戚耶嗣後凡遇西人皆當以客禮相待愼勿糾衆閙事自罹法網也母違等云前日縣中將各犯枷出西人見而太息曰前日局中逞兇動手者皆係近處惡少及著名惡棍並無汝等一人在内今累汝等受此重罰實所不忍爰於次日許人至縣中關説請卽釋放所毁器物局中自行修理無事賠償是日宣講之通事兩人聞已下逐客之令矣蓋西人亦以其半夜宣講殊爲多事也○中元節日錢江潮汛非當洶湧其潮頭高有十餘丈漫堤拍岸勢不可當所最奇者歴來潮水皆噴銀湧雪而來古詩中所以有素練三千銀山十二之喻不意是日濤頭竟如天外黑風横空飛至豈素車白馬之靈胥一朝墨絰從戎致望氣而全船皆墨耶是日有皖船一艘載米而來爲潮傾覆幸人俱救起而船米則盡葬魚腹矣昨有憲諭封江五日以避巨汛云 
[潯江秋信]  
　　匡廬之有名嶺爲獅子巷泉石淸奇峯巒峭拔松杉花翠雲鳥往還淸凉之境消夏者咸蠟屐而登焉數年前美國牧司海庫二君曾購地一區盖造洋樓以作游玩憩息之所卽託菴僧代爲照顧月給辛洋十一元數載於兹相安無事今夏庫君挈眷往該處避暑又擇一隙地倩匠添造洋樓菴僧脫凡以爲有占隙地阻止工程庫君謂契據載明山地一叚除造樓外本有餘基以致齟齬互毆遂據情禀知九江江防府十三日德司馬親往廬山履勘想賢有司智珠在握定能剖斷公平也○日前九江鎭標新勁營勇某甲往倉巷口源茂糕餅店購取紅糖六兩始允大錢繼則給以新砂店夥與之理論勇卽反唇相稽各逞詞鋒兩不相下勇隨取櫃上稱錘擊破頭腦血流滿面閧動營勇多人取去該店招牌井將店夥楸至鎭署拳足交加店夥傷重已奄奄一息某鎭軍悞聽一面之詞復飭巡捕持帖將店夥與勇送縣懲辦周邑尊相騐見夥遍體 
 
 

Page 3

 
 
麟傷卽令管押調治一面飭該管哨官將勇領同俟店夥傷痕調痊再行傳訊○湖南帮有木簰兩架抵埠報關十四日關道憲孚亦靑觀察乘坐紅船親詣浴港丈量説者謂觀察露冕宣勤不負監司重任云 
[鳩兹耳食]  
　　日内官塲探悉楊厚菴宮保將取道蕪湖錦旋湘浦已預備恭迎矣○本月十八晚二鼓時有兵艦一艘泝江而上滿載臺厦凱撤之兵湍赴湘鄂船上有某統領爲之彈壓沿江水師炮船咸升炮迎迓○藩司張方伯由庫撥銀二千兩派某員押解來蕪賑濟被水災黎鄒雋之明府以屬下災黎已蒙關道憲籌資散放賑濟目下尙不致載道流離因將此項暫爲存庫俟水退後勘騐各圩堤埂坍倒情形再行禀請移欵興修以工代賑○鄒明府之冡媳於本月十五夜因感時疫遽赴西池翌日棺殮後寄厝北門外某尼菴○當蕪繁三縣士子之應秋試者統於二十八日在太郡考錄遣才擔簦而赴白下者刻下尙如李夫人之珊珊來遲大約須俟月杪船價稍廉然後就道也○某生摒擋行李買舟往白下一探廣寒宮消息道經蕪邑下榻某親串家雞黍懽留藉伸闊愫談至更深月落始各就枕待曉而生已發痧長逝矣當由某姓備棺成殮信致家屬扶柩回鄉金榜未題玉橒遽赴才人無祿言之慘然○邦人某甲擕其細小來蕪投親不遇解裝下河沿某客店中窮途落魄兼嗜烟霞逐日房飯資積成鷹餅六枚分文未付店主向索甲歴訴苦情店主憫其窮僅收半值旋下逐客令甲計無復之彳亍於北城外見有隙地遂支搭蘆棚棲妻子而安家室焉又以三餐無著因日貨炒蠶荳以博蠅頭日前忽染痢疾呻吟牀褥俯仰無資延至本月望囊内僅存一文錢隨卽檢付室人囑其抱子出外買物充飢去後甲以褲帶懸梁宛轉畢命迨妻回見此情景痛哭流血誓以身殉當有好善士代募棺木殮埋並多方勸集資財令其結伴回籍噫窮途潦倒路鬼揶揄士當失意之時卽平日極投契之友朋猶且反眼若不相識甚且落阱下石肆意欺凌薄俗澆風如出一轍甲妻幸遇好善諸君多方周䘏此種高誼末世實所罕聞想其挈子還鄉時當必有膜拜焚香喃喃頂祝者矣○本月十五夜頓起暴風走石飛沙屋宇咸雲震欲動十六夜風愈甚江中吹翻桐城船三艘某鹽船亦吹折巨桅一支淹斃多人惟未悉其數耳 
[藥局被燬]  
　　禮拜二卽廿三日下午龍華火藥局突遭炸裂其藏硝之處付之一炬所貯硝斤盡成灰燼附近之房屋物件亦有被燬者並問焚傷一人現尙未斃不知有性命之憂否至其如何起火及詳細情形容俟續聞再錄 
[舊病翻新]  
　　某甲家在本城小東門内黑橋左近前日忽呼腹痛登時體冷如氷家人等急喚某薙髮匠抵家挑治薙髮匠辭以不能救藥家人復邀滬北黃某如法挑治霍然而愈事後甲以薙髮匠無端咀咒遂邀同數友扭至某茶肆理論大肆咆哮忽又腹中作痛　脹難熬當經甲友舁送家中仍倩黃某醫治詎黃未到來甲早經魂歸地府矣 
[竊賊計脫]  
　　小南門外奚姓磨坊畜有水牛三頭日前忽失其一坊主四處找尋空空而返前日某捕役在新閘地方見一人牽牛赴宰坊消售形跡可疑向之盤詰據稱在南門外磨坊中竊來隨將人贓送至奚家卽欲送官究辦該竊哀哀求免並稱向爲木作生意嗣因失就無資偶然作此勾當坊主謂連日託人尋緝費去數元爾能照數償還卽可從寛免辦該竊答稱城中尙有親戚數家儘可隨往商借坊主信之遣夥數人偕往行至東街某姓嫁粧店該竊嘱數人在外稍坐伊卽進内與店主相商詎候至良久不見出來入内視之則早已杳如黃鶴矣隨欲向該店理論店主謂與伊確屬相識然不知爾等何爲奚能向我理説坊夥等無奈怏怏而返 
[承包橋工]  
　　租界鄭家木橋法工部局擬將攺造鐵橋惟兩邊橋堍仍用石級曾列告白招工包做承包者頗不乏人須由局董選定價廉合式之人卽當興工盖鐵料一切係由外洋運來者承包祗工程石料而已聞其價在千兩以外云 
[瘋人覓死]  
　　日前有瘋人某在英租界老閘大橋西首河沿投水尋死其親戚知之赶至援救歸家并聞其致瘋之由言之令人可慘蓋甲係本處人素有巿房十餘幢因屋舊而低矮雖均出租所得租資無幾然尙足以餬口嗣由某乙勸甲將屋翻造高大房廊則租價可增設無銀兩可代向洋商籌借聽還利銀殊爲合算甲未之允乙又慫恿中母甲母信而允之乙之所以樂爲介紹不過圖略得中費而已豈知旣借西商銀兩造房工竣之後適巿面淸苦租價驟跌且空閉者多以致所收房租不敷付利甚至將屋歸與西商管業於是平日活命之已產全歸烏有料必度日難週故終曰悶悶不樂致成瘋病言之曷勝慨然 
[淸厘積案]  
　　新任英會審委員羅少耕司馬將次來滬等因已列昨報兹悉葛蕃甫大令已於昨晨知照捕房停解公事惟所有積案之未結者概於下午升堂傳問應釋者釋實在急切不能了案者只得移交新任接辦并聞羅司馬在川沙任移交公事不過瑣案四件殊兄該處之淸閒不若會審署之以事紛繁也至司馬定於今日由川起程明日淸晨赴道轅禀到再行到署預俻一切准定二十九日接印點夘三十初一等日邦會各國領事大約初二日可以辦公矣 
[法界公堂瑣案]  
　　新北門外丹桂樓茶肆中經水烟袋作與錫作店兩下糾人邀吃講茶聚衆打架等情屢登前報嗣由翁太守訪悉是日打架兩下竟有二百人光景爲首者係水烟袋夥徐龍生徐前在城内汪雲從店内爲夥現在法租界興聖街老雙順爲夥曾糾同夥陸阿二前往因之翁太守飭法包探傳老雙順店主到案包探去後傳到陸鳳桂並非店主據稱店主前雖用過陸阿二已停歇二年不知何往至徐龍生在城内做生意不在我店翁太守謂業已訪查的確兩人均是爾店之夥爾旣不是店主從寛免究着回去與店主説明速將陸徐交案否則聽候嚴辦陸鳳桂叩謝退出旋有梁某投稱出外廿餘年近甫回滬家居城内與打架案内之桂阿壽爲隣伊爲何事管押不得而知惟其家母老子幼且有病有託爲担保爲此詣案請保不拘何日質訊准於早十一點鐘交案無誤翁太守謂爾初回滬不知細情現須待查明再行交保梁退出後復有丹桂樓茶肆司帳人王元相偕老婦投案王呈英洋十元該婦桂張氏卽阿壽之母呈英洋十一元翁太守問其因何繳洋王供此洋是牛角店主魏某交我店主者稱兒子魏寳生在押願賠茶肆毁物故店主章姓囑我繳案翁太守詢其交洋之人可是矮胖而有鬚者王稱是太守謂此人是謝同和錫作主非牛角店主也桂張氏供兒子阿壽奉押在捕房今家中人染病求請保出所有茶肆毁物願賠一半等語太守謂王元相所有洋元暫存捕房待案定再爲核給又謂桂張氏爾子實不安分帮人逞兇今姑准交保隨傅梁某至案謂旣願作保着覓租界店戶協同保去須隨審交案不得自誤○陳天一帽舖控追歇夥朱殿英虧欠帳銀一案屢列前報嗣經人調處着朱還現洋六十元餘出興隆票交執朱已交過洋二十元朱之舅氏曾有洋一百五十元存在陳天一處除支用外尙存洋八十餘元但陳天一前出存洋據仍在朱之舅氏手中朱比事後雖言應先還之欵卽就伊舅氏帳上劃算而舅氏不允致懸擱至今現已理明由陳天一還朱之舅氏洋一百元將前出之票據掣回塗銷各爲允洽因之陳天一夥董楚亭携洋六十元呈案朱殿英名下應繳洋四十元據其表兄胡蘭春繳呈洋三十五元稱尙少洋五元該店大主母願借翁太守詰朱殿英汝之舅氏可將票據繳出法包探往外傳詢無人答應翁太守着將洋九十五元交董楚亭帶回存在店中俟有票來時交付太守又謂朱殿英尙有出外寫票之事並料理勤昌米店必須再爲交保但現下聲名敗裂覔保甚難卽着胡蘭春保去 
[正訛]  
　　昨報烟舘案結條内尙未拆開句尙字上少一人字開字下多一趙字繳洋八元句元字上少一百字排時一時訛悞未及加詳合亟陳明以供衆覽 
 
 

Page 4

 
 
[錄施子英孝廉上其封翁少欽先生禀]  
　　謹禀者廿一日發六號禀排遞烟台托方觀察轉寄度早達到此間災象之重慘不忍言壯者散而之他老弱坐以待斃欲求普濟非一二十萬金不能了事番振翁諸君目擊心傷囑男面禀中丞先墊萬金分赴齊河章邱兩處查放轉瞬放完又須禀請續墊若就此歇手則被災饑黎萬無生理若墊發過多恐將夾難以籌還再四思維實無善全之䇿昨閱申報知陳竹翁王心翁等均因廣東被災分頭募欵會館亦解去四千元仁者愛人自宜不分畛域第此間爲難之處務請滬上諸大善士設法帮助籌辦如能陸續報解方匪以應振翁諸君救世之心否則有人無欵只能坐視不救應如何接濟之處卽請妥商示知或分撥或總解每月約能報解若十速請詳細示及以便就近商辦也附上潘振翁信一切詳明今因發遞怱促不克多禀恭叩金安謝綏之經蓮栅陳竹坪王心如諸位世伯大人前叱名請女男則敬百拜上禀第七號 
[上海絲業會館籌賑公所啓]  
　　謹啓者奉到靖江放賑紳士張雪堂先生來函靖江查戶册已齊卽要開放惟江陰南北對岸一江之隔同時遭災靖江雖係欵少究屬災民聊以小補江陰災民亦屬困苦萬狀目覩情形勢難坐視江陰善士再三乞賑商之至再極少帮帖二三千元飛函來申善昌商之文報局謝綏翁三馬路陳竹坪翁蒙各允撥五百元故公所湊撥一千元共成英洋二千元并解去辟瘟丹正氣丸共七千服裝成三箱今托江裕輪船帶到江陰交洋棚查收轉交張雪堂先生查放函復雪翁江陰靖江兩處照洋放完卽請回申無奈籌欵不易後難爲繼祗能聊盡心力而已登報奉聞卽請公鑒[  教弟施善昌少欽氏拜啓七月二十五日]  
[肋賑撮要彚登]  
　　蔣雲泉先生懸弧令誕節省淸音洋四元交來移賑同人拜受而祝之曰仁者壽查各處一切　慶事宜不少尙望仿而行之聚沙成塔集腋成裘可爲籌賑之一助○高平寸草春暉生來函以有事未赴鄉舉奉母命惻念兩廣災重將赴試川　四元移賑母慈子順樂善不倦曷勝欽佩尙祈諸君於預用而未果用者將所餘移賑災區其功德正未可量[  高易公舘協賑所謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[皖垣官報]  
　　藩轅牌示桐城縣缺以候補縣姚鵬翕署理池州府病故遺缺以池太同知沈守謙調署所遺池太同知缺以候補同知劉裕霖署理懷甯縣缺以廬江縣錢鑅調署所遺廬江縣缺以候補縣劉承祖署理東流吉陽巡檢缺以候補未入流吳其沛署理 
[揚州官報]  
　　浙江正副主考於廿二日過揚印委各員迎迓均未接見少泊卽行○廿三日已刻新任安徽巡撫吳大中丞抵揚舟泊徐凝門外文武各員咸至河干呈遞手版接見有差隨於午後登岸答拜 
[鄂渚官報]  
　　七月初五日代理武昌縣白湖巡檢吳金銓禀辭赴任候補縣余吉甫姜文治俱解第七批京餉禀見候補州畢大琛奉臬憲委往荆門州會審案件初六日襄陽府鍾壎辭赴任銷武昌府發審局差初七日候補縣駱文彩奉藩臬憲委赴武昌府讞局學習差初八日候補通判廣隆候補縣于德麟俱解第六批京餉禀辭候補通判胡子斌奉委辦應城厘局禀謝縣丞朱榕奉委辦小河奚厘局禀謝候補通判三多奉臬憲委往上下游巡查江面差候補道魏綱自廣西回省禀到十一日武昌府通判長候補通判黃文桂俱奉臬憲委代辦保中局差同日藩憲牌示咸豐縣坪家壩巡檢員缺飭准補之李承東赴任候補按司獄史賡盛通判張玉田前已奉憲委充正副主考文巡捕兹於十三日俱赴兩轅禀辭往河南界迎接候補州張瑞墀巡查江面赴兩轅禀辭 
[袁江官報]  
　　七月十三日漕轅牌示荆右衛委勞績獎班抵正途奬斑守備李桐鳳陽衛委勞績奬勵班守備馬金和淮安衛委勞績奬班抵捐輸奬班守備徐致中均署理○候補同知張誠奉漕憲委龍溝辦理厘捐○候補同知于賮之奉漕憲委管理育嬰堂事務 
[袁江瑣紀]  
　　人生所重者衣食不得已則衣亦可緩故近來布業生意淸淡實甚夏布則各家存積有餘進貨無幾然問鼎寥寥滯消異常减價以待尙難出售店主店夥不禁蹙額其價較往歲約减二成以外諺云賣米賣布賺錢有數握算持籌者何以堪此○淸邑本城有保甲而四鄉缺如盜風之熾近來愈甚丁邑尊爰諭飭各坊各鎭遴選董事編戶抽丁製械巡更保甲以稽内宄守望以禦外奸如孤莊碎戶附近編入不准遺漏攙越孤苦之家免其役使面生可疑而帶有洋鎗等械准其捆拿强盜在塲格殺勿論官與相騐並無牽纏現已將所定章程曉示俾認眞辦理矣○吳子健中丞調任皖撫定于二十一日啓節崧振靑漕帥以年誼舊交設筵祖餞浦中文武屬官亦循例另設壯行之筵本爲暢叙衷懷敬申忱悃乃中丞謙讓未遑一槪婉辭淸廉之操卽此可見○某甲僦店堤隙茅篷年逾知命膝下只二女一男妻年亦相若男甫十三勤謹能炊爨一日治食具以供父母汗流浹背因　河畔澣濯蹲身未定已倒撞入河見者驚喿善泅者赴水往救迨抵岸早作屈子之後身惟腹未臌脹似食水無幾嗚呼慘哉○中元節邑神香火繁盛各鄉鎭奔走偕來有陳家集小船戶載香客等二十八人泳之游之甫及中途下流突有大鹽船逆泝而卜避之不遑適相碰撞是處正草霸蓄溜處小船勢幾不敵人心忙亂一撞一閃致於翻覆經救起七人餘則男婦二十三人均葬焦腹屍身汆滿浦上間有撈獲此洪澤順淸河地方事時則十四日也 
[歸安任烈婦事略]  
　　列婦蔡氏名蕙字蕙娥浙江湖州府歸安縣凛貢生前署餘杭縣學訓導蔡君召成號亦莊之次女年十歲君爲受聘於同縣任氏十五歲遂歸焉爲拔貢生任錫庸魯齋明經之妻前任江西德化縣知縣升任雲南鄧川州知州候選道庚于科舉人任公嘉培竹賢封公之孫婦江西試用同知保舉知府任君兆熊酉生太守之子婦婦逮事封公事舅姑如事其父母封公及太守相繼卒婦與喪祭愼謹誠敬惟姑是從無違禮魯齋明經於今光緒十一年六月十九日病卒年二十二歲止一子卒之三日喪事畢矣家人咸倦怠婦乘隙遂殉之初明經旣疾革婦奮身觸庭石侍媪持之急則取翦張口剌喉救而免舌本傷矣旋聞父兄弔喪至趨出相對痛哭曰兒命薄若此吾母若在不知更如何矣則又大哭蓋婦喪母纔五月也父兄勸慰之謂有孤可撫宜自保並以姊妹行之相類者譬解之婦徐曰我不能與若比也然自此哀亦少减舉止漸如常小歛畢啓父請回家曰父在此滋戚於心行　兒知自愛父謂其哀思漸平也遂歸且於他戚家行俟事畢爲謀善後明日婦視大歛畢覬父兄不在側趨夫弟前跽請曰此孤也三齡耳不可以累吾姑幸叔善養之少閒又跽請如是者二旣　入姑寢門問視姑慰之婦惟跽哭無他言夜分歸寢室命侍媪進諸兄䁠又與兄細談平日事若無甚戚容良久歸寢其兄息旁室意亦殊釋然侍媪假寐臥榻側守候之時時聞揮扇及欬若痛咽聲間喉間痛楚平曰不倦極欲寐矣少間聲息默不聞媪度其睡熟因起視他事迨返駭絶大呼其兄奔視則竟自經牀上矣目暝切齒而體尙甚温解救已無及遂於六月二十二日卒年二十歲及歛顏色如生脣微啓面若有歡容初卒時其兄奔告於父父往撫其屍大痛曰我始固慮及此後見其哀容不如喪母時爲孺子泣疑若尙孩子知戀母不知少寡之悲也今竟若此哉旣又頓足曰我誤若矣若輩幼小時嬉戲母前我當舉古名媛稱説其行事間及貞烈嗟賞之若固習聞也今竟若此哉我悞若矣婦幼時曾受詩禮女教於同里節婦黃氏稍長容止卽異儕衆見者咸謂有大家風年十餘盡善諸女紅提攜幼弟分勞任事若成人母常多病藉以得寛焉初歸任氏時竹賢封公已年老起居不能以時婦候竣寢門無失思每見必敬肅無敢仰視酉生太守性嚴急婦致其孝敬每探意旨於其夫將順之以是能得舅姑歡家人競稱賢婦無誾言魯齋明經年十二入邑庠十八補廪膳生員於今乙酉科中選拔居平攻業不輟暇則攜婦入母室承色笑融融如也家素豐明經承祖風尙儉約婦克相之明經之卒也聞者皆歎息旣又間婦之殉也皆大驚非戚屬有隕涕者其家人將爲乞傳請旌爰據實述其事如此 
[依人作嫁遠至福州承古虞吟蝶軒主由海上寄詩見懷步韻奉酬兼呈金壇攘臂生吳縣藜牀舊主政和]  
　　鴻爪東西詎偶然霜華堆鬢鏡中憐長風巨浪剛三日瘴雨蠻花各一天詩債動增吾輩累覊愁都爲故人牽只餘眼界書生豁十萬群山列案前鶴對羊公舞未能依紅泛緑敢相矜薄游便爾託妻子重信何期獲友朋充膳魚腥奇莫辨當秋床簟暑猶蒸熱途正好時宜合可惜儂心只似氷燕山聽濤軒主稿于福州 
[得渭卿兄書詩以郵寄]  
　　凉風動淸興命駕出郭游縱目四野外天高萬物遒歸來見雙鯉審是故人投劊鯉見錦字文采燦盈眸上言離思情謬以我淸流下言一紙疎性懶嵇康不吁嗟豈其然願得云所由人生不得意無善語好仇每念君高誼耿耿胸宇留相知貴在心華藻多雲浮何時暢寥曲遲君酒家樓[  海上種榆山人悅彭氏就正稿]  
[王賦棠孝廉贈方百之納雙寵]  
　　蓮花喜是並頭開杜牧尋春興滿懷迎得桃根與桃葉一朝携手渡江來愛描泉石寫烟鬟此後徐熙稿要删好把丹靑雙管筆替他姊妹畫春山檀郎風貌本氷淸對影成三鏡裏情寫出比肩雙美玉兩行紅粉一書生夫人令德詠宜家儘買千金解語花種得藍田連理玉春來都發紫蘭茅○又贈嚴子肅二尹燕寢凝香露氣淸征車兩度訪君平十年長我如兄弟四海論交此性情銀燭疉張良夜飲金釵笑誦小詩聲東來恩誼難忘却半是師門半友生 
[偕諚橋外史夜游申園茗話留題]  
　　風裊爐烟月上鈎每從良夜結良儔樓台浸影池塘冷竹樹撼聲闌檻秋耐俗有時聊挿脚納凉無睡亦低頭狂來又作驚人句秉燭煎茶快此遊[  玉琴仙侶太痴生]  
[自題遠𠧩庵額系㠯詩]  
　　班固云淨泊自守似道意隱居放言遠咎悔悔通𠧩遠去聲許愼云敏易卦之上體也商書曰貞曰　從卜每聲荒内切采其字義以顏寓齋並系㠯詩用志歲月云爾回頭飲水又天南自奉先鎭安公諱去此已逾十年回頭水粤諺也舜嶺堯山路舊諳致爽廋樓凭一一寓舍有樓樓分南北向北向者有臺環繞諸山獨秀伏波尤爲切近諺曰見山㫄樓曰快讀時方督課也就荒陶徑掃三三芬薰莫拓聞香室寓舍蘭花最多淨泊聊題遠𠧩庵宦裔都憐蕭索甚殫求經史勛諸男○書寓舍壁二首小葺山堂悔雜庸飄零荆樹問前蹤心惟北望懷雙闕光綺㠯諸生備員兵部先後十年壬午十月以案牘微勞仰蒙恩奬十二月以龍勝弟殁乞假出都身似南遷見兩榕壟上人驚嗤燕雀池中物訝縱蛟龍時思恩有軍事一分田畆三分水豔説江鄉力穡農嶺外唐唐忽晚春看花有酒未應嗔寓公尙滯雲間謝族譜於國朝世系雲間康熙中分支江陰道光中析隸大興寮佐曾追日下荀膠戾今何逢舛午英豪古亦出艱辛曼陀儻作斕斑雨便問前因與後因壁間懸唐貫休畫十六應眞像拓本已上三詩作於正月三月○有感持贈厝火何人䇿治安豈應口舌笑儒冠談來高遠空言易任到艱危實事難用武憐才思義膽貢文賀士望忠肝西南萬里朱鳶地飛將行當看築壇○述懷疉韵九域三山總又安白雲怡悅亦彈冠虞情縱竭逃名易向願猶多避世難敢斥宛人忘馬足幾援節士累豬肝司空漫羡中條隱歌詠昇平好結壇囊非李負偶攄僑客之懷瓢等唐求爰賞山人之趣賦短章而託興用博聽然比高詠之切情倍慙率爾前後十九篇並屬碔砆之獻覽觀二三藝各聽珠玉之頒不亦快哉良有目也光緖歲在閼逢涒灘仲秋月謝光綺并識 
 
 

Page 12

 
 
[菩薩蠻]  
　　琵琶有語人無語緑牕坐個雙鬟女纎手試輕彈愁多思轉繁那堪寥寂夜恰遇知音者切莫訴芳心芳心海樣深○河橋荏蓴飄香絮東風吹散還吹聚何處斷腸人凭闌傷遠春阿誰傳一語留得韶光住細雨又黃昏可憐衾不温玉碧仙呂太痴生 
[上海四馬路浦灘文報局内恊賑公所經收賑捐七日中句淸單]  
　　十九日收漢口恊盛銀號交來無名氏無名氏二戶各五元○南順記號募電字九十七號册無名氏五元百忍堂張湯春和二戶各三元也庭氏勉方氏湯春記三戶各二元夏氏琴軒朱瑞記夏孝友蘭芳氏陳仁才四德堂吉福氏孫振堂孫榮生姚配金張如記十二戶各一元夏錦田俞烟甫二戶各五角二十戶收英三十元○常州裕昌祥手李沙銘翁一元○蘇州天水消經募滬字三百九十號　趙怡壽五元趙振卿趙湘坡各四元趙晋思趙門康氏沈門趙氏各二元吳太太李太太陳太太張太太周太太龔太太各一元德生大生乾豐和泰全泰萬昌成大義成義和元大錢太太金太太程太太趙太太潘太太金太太廣太太王太太正泰茂源信分相記昌記乾奏怡元住泰源昌德昌二十八戶各五角寶昌信泰成泰全盛永大利泰萬源四美仁和三泰永和合記全記義成萬美昶記德昌永元大亨元源久大二十戶各二角五昌共收英四十四元○恆乾仁號　申字一百九十四號單積福三元無名氏二元求保平安子悅昌隆恆升庄各一元不留名樹記求路程平安子朱璞記各五角九戶收十元○蘇州文報局經募第十三批馮梧門經募四十三戶如願女十厚記二戶各三元遂心女士七元悟記十元性生氏程玉樹淸記三戶各五元無名氏募捐十元金薛氏求病速痊四元愧生舍人二元錢四百萱安記顧蔴娱一梅村虞山張金璠爲先祖考三十週冥忌節經資周竹巢孫玉泉求子平安無力子七戶各二元抱佛一元又錢二百文廣記芹香氏隨記順記方記無名氏張醒翁了願子何蓮卿曹豫葐凌紹德何桂卿十二戶各一元沛記錢三百文近記王楊氏杜氏素人方門氏樹德堂鴻記爾記楊記鴻記梅林氏十戶錢各二百文鈺記叙記吳氏女陸氏干勝記高記信記七戶錢各一百文王阿長三百文王巧記穎記無名氏三戶錢各四百文吳光記五百五十文星記景記二戶錢各七百文豐和棧銅洋四元向記錢一百五十文浩記五百文五十八戶共收英八十五元銅洋七元○浙寗邵午漁翁代親冥壽一元○顧勉夫翁募無錫保餘氏五十元○硤石恆康典經募申字一百九十五號單恆康典四元鄭雲卿徐嘉謀二戶各一元懺資移賑三元無名氏張吉記胡松泉吳頌年錢寅生馮漢生六戶各五角雨求馴智銅洋一元又銀二錢七分○硤石王端甫寄來謝翰靑翁募滬字三百六十六號册孫勉雩一元孫申甫京燕江孫鑑芙敦裕堂謝四戶各五角德源行六角周才記三角孫秋濤王瑞甫二戶各二角五分好善主一角陳子泉虚對開一個十一戶收英洋四元虚對開二個○盛澤合記吳慕金字七十二號册傅壽恩張聚道徐錫乾趙永和煉坊四戶各一元隱名字一元又錢六百文森茂煉坊錢一千一百文高踹坊錢五百文周陳比程信女程信女程信女四戶錢各二百文姚倪氏姚沈氏金姚氏程湘泉四戶錢各一百文十五戶收英八元錢四十文○嘉興王雲江經募電字一百九十三號册馨香書屋王顧門王氏二戶各二元恆新庄新盛庄經綸堂沈心香室恆榮興恆瑞興六戶各一元○鴛湖免悔生經募滬字四百九十七號　春風草廬席守田邵魯氏免晦子四戶各一元隱名氏虚對開一個五戶收英四元虚對開一個○鴛湖夏仰峯翁募滬字四百九十八號册求妻外症卽愈一元夏仰峯儀貞退思子延陵氏松壽堂五戶各錢三百文雙溪漁隱心有餘程恆裕了心願餘德堂無名氏六戶錢各一百文胡子莊巴長寔陳桐春王文元四戶錢各一百文有心無力鄭仲記二戶各錢一百廿文殷少齋錢一千一百文十九戶收英五元○松江廣大號募滬字四百世一世二號册存仁堂二元不留名金太記陸源茂三戶各一元周菊生趙元春九思堂沈不留名汪沈子記沈恆太周復興達窮子免病人九戶各五角共十三戶收洋七元足對開二個虚對開三個○本日共收洋二百八十一元足對開二個虚對開六個銅洋八元現銀二錢七分錢四十文○附收蕪州天水趙募無名氏沙洲賑欵英洋六元 
[上海四馬路浦灘文報局内協賑公所經收沙洲賑捐七月中旬淸單]  
　　十三日收竹西惜陰書屋洋十元眞州未遂子洋二十元○十四日蘇州潘仲翁經募洋一百元十五日盛杏茲觀察規銀一百兩馬眉叔觀察規銀一百兩柘湖姚埀庠求家口平安洋六元盛忍德堂洋五元十九日蘇州天水趙經募無名氏六元○共收規元二百兩洋一百四十七元○付解鎭江洋一千元揚州洋一千元靖江洋一千元又鎭江暫借規元二千兩實墊洋二千八百五十三元規元一千八百兩務祈各處同鄉善士迅賜捐助不勝感禱 
[丁仲仁卞少仲經募揚州南洲水灾捐數]  
　　三壽堂二十元安陵堂三元淸暺堂錢十千德厚祥錢六千厚生承啓堂義和信渤海堂交亨各助大錢五千文林雙桂堂胡三接堂胡四美堂肆海堂各助大錢四千文寄餘生寄蘋生周三思堂毛錦芙無名氏無名氏無名氏各助大錢二千文計英洋二十三元九七六大錢七十一千文 
[上海四馬路高易公館内協理雨廣賑捐所經改七月賑欵淸單]  
　　廿一日祥安募四十九號栅祥安合興二戶各五元隱名氏二元雷應麟劉氏衛梓機梁佐勳崔啓煥五戶谷一元梁鴻隱名氏二戶各半元以上十戶洋十八元○上海機器造帋分局交來杜奐民六月份畫潤移賑二十元○庚興號募三百七十一號册陳幹臣一元陳傑生朱佐周陳相榮盧漢四戶各半元以上五戶計洋三元○揚州吳煥廷翁募五百二十八號册梅花閣一百雨瑞鼎堂三十兩壽萱室樂安氏㨗三氏三戶各二十兩凝香仙舘十四兩知足知不足齋十二兩溪上草堂世德堂雙松山舘永康氏四戶各十兩紫蔭書屋叢桂山房二戶各八兩雙桂書屋無爲不爲之齋遯庵氏厚德堂四戶各陸兩十八漢磚齋種芝仙舘二戶各五兩由義堂四兩懐德堂樂老堂二戶各三十元靜觀室建三氏二戶各五十元佩芳閣二十元三餘堂四元福蔭堂王滋蔭堂白二戶各三元以上廿八戶計曹平紋銀三百十兩伸規元三百三十一兩五錢五分洋一百九十元○九江劉閏堂翁募怡和躉船節省盂蘭醮費錢十千零三百文○揚州吳煥庭翁募劉約經堂張賜綺堂二戶各一千元以上二戶洋二千元○廿二日廣和記募三百八十八號册東岸黃心意將磁器金移賑四元楊不留名鄭潤之二戶各二元高福賢鍾利浦無名氏三戶各一元廣和記五元徐順祥鮑秀忠梁沛順王士賢張念修宣裕堂梁志啓鄭榮基鄭體端劉榮才湯盛王列寶鄭燮正陳德奬鄭順苗十五戶各半元鄭浩源周勝彬二戶各二角五分凌慶光錢一百文鄭長漢錢五十文以上廿六戶洋廿四元錢一百五十文○廣實記募四百零九號册廣實記十元成昌號木作二元余寬一元以上三戶洋十三元○唐景翁募一百四十六號册唐景星五十元陳灼廷二元林藹堂陳燕甲李相陳彩光陳煥光陳桂和六戶各一元古萬能陳集於韋魯獎黃意成四戶各半元以上十二戶洋陸十大元○九江黃梅西翁募四百世三號册阜昌公司八元敬善堂公司十元汪文卿華記二戶各二元　善堂二十元緣岸四元隱名氏練江隱溪子吉記陳俊昌陳煥昌廖鶴軒六戶各一元力不足人榮陽氏有心無力子沙陞山人怀水車薪人綿力子茲附驥尾人不留名鈞肇昌九戶各半元以上廿一戶洋五十六元五角以上統供規元三百三十一兩五錢五分洋二千三百八十四元五角錢一十千零四百五十文 
 
