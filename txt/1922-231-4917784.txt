# 1922 - 231 - 4917784

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
反前約與着落（冷） 
　　今日北京專電中有最可玩味之二語卽吳氏之所謂反前約與王氏之所謂有着落也 
　　今之政局中人有前約而不反者幾於未之前聞也以道德之精義言之事而出於相約已非赤誠相與之行爲故約而不反者其勢甚逆以近時之人心言之人之所以有約者不過便利於當時之一種方法他日之能踐與否固所不計也滔滔者皆是又何必獨責於國會議員 
　　人無信守則一切之事皆麗於虚而永無結果中國近來之事多無着落者實以此也王氏以爲唐内閣案非通過即否决或則退回三者皆爲著落而不知尙有不通過不否决并不退回之一途也中國今日方處於無一著落之中又何能獨以著落望之於國會議員 
[國内專電]  
　　北京電敬日（二十四）閣議首席顧主席（一）修改内國公債局章程（二）引港傳習所章程（三）蕭曰昌僑務局參事（四）監獲囚糧告乏令財部先撥一萬三千均决旋談各案以財部無人負責均未决王在協和仍請批准辭職不必給假不肯收回辭呈頃閣員入府再議 
　　北京電宥日（二十六）閣决濟寗商埠各項章程通過汕頭風災撥振欵五萬經濟局副總裁趙連琪辭職准海部請發積欠交財部籌撥又海部請籌粤艦北歸餉項交財部籌發法部請先發一個月經費交財部照辦參部援案請由關稅項下指撥經費交財部核 
　　北京電昨全閣員招待議員記者外賓到八百餘人王病由顧主席略述代王致歡迎意王家襄答辭謂國會注重制憲吳景濓大演說謂國會十一年不算奇英延期十九年正有先例又言制憲外界不得干預又言今日外賓頗多正告外人所有借欵條約實不合法眞令中國人遺憾（二十六日上午十二鐘） 
　　北京電張紹曾繼閣頗爲難因洛陽以張與政客近恐被包圍又吳主張不提國會組署閣使國會專制憲并謂當時國會分子到洛請求召集時說明國會已覺悟召集專爲制憲憲成再行使他職權故吾敢力請召集今反前約不應怨我干涉制憲吳見解往往固執 
　　北京電唐閣同意案列星期三日程屆時將以事前未得唐同意故退回昨某到協和見王目仍腫謂本人决不幹現待唐閣之著落如退回通過否决三項均是著落故本人副署命令至星期三爲止黎已不再强我并徵張敬輿同意故必需唐閣案解决方能說到後任（二十六日上午十二鐘） 
　　北京電洛陽歸者云吳對張紹曾繼署閣謂張能遠政客則我亦贊成（二十六日下午三鐘） 
　　北京電勞農代表派員訪外部請派員赴長春會議中俄局部事件 
　　北京電黎澍經洛保回京見黎謂吳於時局首重對張作霖次重對統一對川並不主張出援軍對内閣以留王不成挽顧組閣但顧力却　（二十六日下午三鐘） 
　　北京電財政委員會將於下星期五討論裁釐案更將於再下星期討論改良印花稅案（二十六日下午三鐘） 
　　北京電昨魯案二部八次會議（一）鐡路評價分委員會報告討論未决惟單决永久增修原則之協定雙方假定爲審查各種財産之標準中于固定位置文義上爭辯頗久故結果訂此原則（二十六日上午十二鐘） 
　　北京電交部函院鄂路米釐公股旣係地方公共事業基金准照原案作爲一百十五萬九千九百元寄存本部年給六釐週息 
　　北京電沈金鑑以浙災重請將未撥清之振欵五萬元速撥 
　　北京電王鴻年由赤塔來電赤外長楊森廿六專車赴長春日俄會議隨從五六人先到哈勾留 
　　北京電劉成禺電黎中山現正接洽各方力謀統一俟有切實辦法卽來京（二十六日下午三鐘） 
　　北京電昨王毓芝坐壓車到京旁人誤認爲曹錕昨晚頗傳爲曹氏到京云（二十六日下午三鐘） 
　　北京電顧維鈞請使團催各公使由北戴河回京進行延長賠欵交涉又顧現注意外蒙將徵集熟悉俄事人員組織一委員會 
　　北京電張紹曾裁去陸部行走辦事等名目二百餘人張並欲裁撤參陸辦公處（二十六日下午三鐘） 
　　北京電中日實業公司岡部提議本月十七公報登電話借欵路政與財政部提用第一欵第二欵各項記事核與貴部歷函所開不盡相符特此聲明（二十六日上午十二鐘） 
　　北京電延吉交涉員陶彬電部天圖路工作已與日領交涉暫停至本月底止請速决辦法本人漾日赴奉面商此案（二十六日上午十二鐘） 
　　北京電憲法會議國權一章决交起草委員會根據各種提案起草條文再付審議（二十六日下午八鐘） 
　　北京電京漢昨多已開車 
　　漢口電聞吳應曹召敬日（二十四）晚過鄭赴保商决閣事與統一 
　　漢口電府派胡龍驤徑日（二十五）到鄂與蕭有所協商 
　　漢口電財廳向漢錢商借十萬元利一分每月還本一萬徑日交欵 
　　漢口電鄭焯電准艶日（二十九）回鄂辭意已打消（以上二十六日下午六鐘） 
　　香港電徑日（二十五）省會開會選省長議員因公旅費問題未解决多不肯出席致不足法數散會 
　　香港電唐紹儀對某代表云决不北上組閣并謂中國今日去民治期尙遠一切設施與其稱爲尊重民意無寗稱爲尊重軍意 
　　香港電九善堂電勸唐紹儀出山 
　　香港電聞豫章同安兩艦日間駛離白鵝潭（以上二十六日下午七鐘） 
特約路透電 
[北方政局現狀]  
　　二十六日北京電黎總統昨復以任唐紹儀爲國務總理之咨文致國會而將其本人退職一節删除此案已定下星期三日討論 
　　二十六日北京電商部總長盧信已將禁止獎券之議提交閣議卽賑濟之獎券亦在禁列 
[京漢路工潮解决]  
　　二十六日北京電京漢路罷工昨晚由罷工代表團至京與鐡路司長商妥解决辦法該路今日已照常通車 
[中日魯案委員會]  
　　二十六日北京電中日委員會昨日討論關於鐡路産業價值諸問題未有决議日委員提出輕便鐡路及鑛産之財産目録表又提出按照一九二二年預算案鐡路局購入之建築材料目録表旋經委員會移交股員會 
 
 

Page 5

 
 
   
 
 

Page 6

 
 
特約路透電二 
[羅素之中國將來論]  
　　二十五日魯牙諾電近由中國返歐之羅素在女子國際和平自由會演說謂中國現非黷武國但若歐人不變其對華政策則中國將成大黷武國而中國文化之優美或將永遠銷滅云 
[德國賠欵擔保之談話]  
　　二十五日柏林電職工聯合會昨派代表團謁見總理韋士博士請設法防杜德國經濟生活之崩裂博士於接談之際謂賠償委員會拒絶設立外幣儲備金處如德國於木煤二物不能按期交出則儲備金處卽歸協約國管理之議又稱關於煤礦及森林之談判刻正在進行中 
　　二十五日倫敦電據柏林傳來賠償委員會與内閣間現狀之消息微有牴觸但無論如何就今日現象觀之討論尙未完全告蕆雖迄今尙未商得同意但德國刻正凖備提出新建議 
　　二十五日柏林電稅關附加稅自八月三十日起至九月五日止規定爲百分之二萬一千九百 
　　二十五日柏林電據官塲宣稱白拉堡爵士及麥克勒氏與德政府之半公式談判業已告終商定一種辦法以德國大實業之票據擔保德國未來煤與木料之交付賠償委員會會員已啓程赴巴黎以此行之結果報告同僚 
[馬克之漲落]  
　　二十五日倫敦電今日此間馬克價一日中大起大落最低之價爲一萬一千枚合英金一鎊旋因聞賠償問題有轉機之謠言回至七千五百枚收盤售價九千枚合英金一鎊 
[法國偵查德刺客]  
　　二十五日巴黎電巴黎晨報稱警署得可恃報告有德人名根台爾者爲著名秘密會之會員現在巴黎奉有暗殺普恩賚之使命警署現正偵查此人 
　　二十五日巴黎電被指爲德國秘密會派至巴黎擬暗殺普恩賚之人現已被警察拘獲 
[美國路礦工潮之談判]  
　　二十五日紐約電鐡路同胞會調停人與若干鐡路管理員之會議現已破裂各鐡路單獨解决之計畫已歸失敗鐡路管理員稱路局提議恢復罷工者職務而不損其先進權利至於更重大爭端則提交公斷罷工者不允謂接受此議無異抛棄其他鐡路上之同人 
　　二十五日華盛頓電哈定總統司法部長陶迪氏與參議員克明氏會商後聞路礦現狀日内苟無大進步則當軸將請國會授以收辦若干鐡路與白煤礦産之權 
　　二十五日華盛頓電預料白煤爭端之談判因當軸决議之結果卽將復開參議員波拉氏對於授權總統接辦煤礦之案已提出一修正文 
[德國帆式飛行會]  
　　二十五日柏林電羅恩山翺翔競爭會現已完畢得新紀録者爲韓曾氏計飛行三小時有零在起點以上三百五十米達處落地 
[英人之世界飛行途程]  
　　二十五日喀爾喀特電隨白萊克氏作飛行世界之航空家麥克米蘭與麥林二人於白萊克患病醫院時單獨繼續飛行業已飛抵吉太剛因途中勞損刻大醫院休養 
　　二十五日吉太剛電白萊克之同伴二人擬飛往緬甸但在吉太剛之西十五哩處受迫落下飛機已翻轉兩飛行家飄蕩多時飲食俱無後爲人救起現擬從印度另覓飛機 
[英美間債務議論]  
　　二十五日華盛頓電財政部長梅隆氏昨發關於債務之議論言及一九一八年財政部照會英使之公文内稱各協約國各付其所購貨物之債務財政部認此爲一定原則又言及一九二○年送交英使之公文内稱英國債務之籌還與美國或英國或任何國政府戰債問題或賠償問題無關 
　　二十五日倫敦電有責任方面發表一文答覆美財政長之議論此文承認從美國借得之欵幾皆用以應付英國在美國之開支但英國苟非被迫以金錢借與其協約國固不必乞貸於美國在一九一八年之初英國曾請美國减輕英國資助協約國之責任願以不再借欵自行措資償付在美費用爲報酬但美國不之許也 
[俄國災狀報告]  
　　二十五日日内瓦電俄國災情報告近有互相矛盾之處故俄政府發正式之文聲明災情仍大幼童無家者數以千計衣食必須供給鄕農窮乏已極必須設法助其耕種克里米亞·哇德薩·烏克蘭·伏爾嘎等處情勢較去年更劣而以韃靼共和國爲尤甚因乾旱且有蝗災之故 
[奥國乞助後之各國態度]  
　　二十五日倫敦電斯拉夫人德人意人已因奥國現局幾不能自支之結果發生外交上劇烈之爭點奥總理賽貝爾博士曾至泊拉格與柏林乞援以圖保全粤國現又在維羅拉與意外交大臣山塞爾氏磋商此事法國刻正靜俟發展法國反對奥國與德或與意聯合惟聞法國殊願奥國與組合三小協約之斯拉夫國聯合但因意國之態度不能成爲事實意國揚言如奥國發生革命風潮或圖與德或三小協約國聯合則意國擬出而干涉山塞爾氏在倫敦會議曾發此言英首相喬治氏當時告以此不啻開戰耳 
　　二十六日倫敦電每日新聞貝爾格拉特訪員電稱三小協約國政府决議資助奥國 
[坎拿大禁制外僑觀]  
　　二十五日土龍土電坎拿大工業與勞動大會通過一報告内稱除對東方人外完全禁絕外僑在坎拿大旣難實施且亦非宜故當注意於有效力之監督與限制事宜 
[法國之工潮]  
　　二十五日法國哈佛電電車工人與印刷工人今日罷工二十四小時表同情於其他罷工者騎兵一中隊已抵此間另有一隊行將開抵 
[法國大火]  
　　二十五日法國波洛業電加雷Calais大火焚燒七小時後始得由消防隊控制之但一時尙不致撲滅貨棧五所悉付一炬英國海濱亦能瞭見火光 
[海參崴之俄白黨]  
　　二十六日海參崴電白軍已將漢家湖南半周圍境内至加米諾與里博洛夫止之紅軍逐退白黨現巡邏日軍退出之中立區域白黨現占據自斯巴斯克至海參崴鐡路一帶之陣地此項陣地向由日軍占守今皆撤退故白黨起代守衛狄特里區士將軍與其參謀及議會現移至尼柯爾斯庫蘇里斯克今後政府將設該處 
[各國近事記]  
　　二十六日倫敦電英財政部稱撥德國賠欵五百萬鎊分給戰時遇害商船水夫一萬七千人之家屬目前有十萬鎊可以分配 
　　二十五日倫敦電愛爾蘭國軍已占據金賽爾與登滿威二鎭黨軍今不復在柯克郡占有一地 
　　二十五日巴黎電蘇里克共産黨通過决議案贊成莫斯科判社會革命黨死刑之舉瑞士各報大爲憤怒 
　　二十五日巴黎電聞喬其亞鐡路工人千餘名或被監禁或被驅逐而代以俄國工人 
　　二十五日雪梨電澳洲戰艦澳大利亞號即將拆毁 
交通大學無線電 
[美國政黨之動靜]  
　　華盛頓電哈定總統函致國會共和黨領袖孟台爾氏表示商船津貼案可展緩提議之意謂匆促進行恐碍成功不如至國會可完全注意此案時再付討論云 
　　舊金山電民主黨全國委員會開會時主席霍麥士兵演說謂預選會之制度使優秀之士不能出任公共職位惟自己有資財者或得資本家之扶助者始可謀取公職故宜恢復大會之舊制云 
[美洲工潮之現狀]  
　　哇太華電坎拿大工部聲稱西坎拿大之煤礦主與礦工已簽定合同礦工卽恢復工作照一九二一年工價減百分之十五按礦主前要求減資百分之二十 
　　紐約電若干鐡路代表與同胞會擬商定各路單獨解决之辦法以結束工場技匠之罷工風潮但議無頭緒會議卒歸决裂鐡路工團總部聲稱工團準備力戰到底已分電全國令罷工者倍發勇氣再作奮鬥 
　　華盛頓電衆院制令委員會主張煤業調查案規定礦主與礦工皆有代表加入調查委員會 
[美國黨獄記]  
　　芝加哥電官場稱紐約社會黨史託克斯氏富有資産前會於一九一八年在甘薩斯城因事被逮近參與米奇干之共産黨會議但在警察搜捕以前業已逃去 
　　芝加哥電福斯特氏爲一九一九年鋼業罷工之主動人乃美國激烈黨人之一今因參與共産黨秘密會議已被拘獲據米奇干當道云其計畫爲近年最大革命計畫之一 
　　登佛電官場探悉秘密會徒三十三人在柯洛拉都州福洛利達州及古巴等處騙取財物一百五十萬人當搜查時查獲現欵萬元 
[各國近事記]  
　　倫敦電貝爾伐斯電稱南愛黨魁伐勒拉氏近曾潛伏無甚舉動但自高林士死後又復率其大批黨徒從事活動 
　　華盛頓電美國財政部長稱英國欠美債欵與他國政府及賠償問題無關 
國外要聞 
[菲律賓通信（文初）]  
　　海員大罷工之經過 
　　曾記一九一八年六月航行菲島各埠輪船全體海員因要求加資不遂爲一度同盟大罷工結果船東允其要求海員大得勝利其團體日以團結一般人方謂勞資方面從此可保持其平等精神不至再發生衝突不意最近又發生罷工之事試述其種種狀况諒亦爲國内關心勞働界者所樂聞焉 
　　（一）罷工之原因現時菲島各項土産價格低落一般平民對於百物購買力甚爲銳减而菲島日用各物又皆由歐美輸入馬里刺然後由馬里刺運往各埠今年春初其儎資猶是歐戰時期之高率則普通人民衣食各費多增一分擔負故由政府公益局通飭各船公司减輕儎資以維持商務船東藉此時機欲减少船員原有工資百分之二十全體船員堅持反對謂現在生活程度比之歐戰時期不曾低降儎資雖或减少船東尙有利可圖焉能尅减此沐風櫛雨之工資迭開船員大會結果議决原有薪水一分不能减少外且各船東須與船員訂二年之契約在此二年中薪水不得减少位置不得變換於是兩方各走極端醖釀至三星期之久解决無望遂於七月三十一號夜十二點鐘實行罷工 
　　（二）調停之經過罷工後一時停泊碼頭者有大小輪船三十餘艘共海員六百餘人政府恐或發生意外枝節多派警察以維持秩序海關監督及交通部長農商部長皆願出作調人請雙方各稍讓步以期和平解决在海員方面拒絶調人謂不照條件履行全無磋商餘地故此二星期中解决罷工一事毫無頭緖可言 
　　（三）維持之方法菲島南方各埠糧食皆恃外來挹注加以本年蝗蟲爲災雜糧失收普通家庭所儲糧榖皆不足供一星期之需要各船一經停駛則交通斷絶倘一旦缺乏米糧難保不生意外恐慌故政府一方面嚴諭各地在此罷工時期米價不得抬高越過所定價率以免商人囤積居奇一方面商之駛行外國四大船公司并停泊於港内巡洋艦運載米糧分配各地且須聲明此舉全爲維持民食起見并非破壞罷工亦可見尊重勞働之苦心矣但以上各項輪船猶恐不敷分配現决調美國在東方所有戰艦均駛來馬里刺以供差遣似此籌備周密對於各埠糧食之接濟或者不至於斷絶所幸諸海員運動起落貨小船水手加入同盟尙未成爲事實否則雖有巡洋艦及戰艦亦無濟於事也 
　　（四）商家之損失現時菲島商務比之歐戰時期幾於一落千丈加以此次罷工各埠所配到貨物全未起儎有不堪久貯船中者其朽爛損失估價在四百萬以上馬里刺與各埠貿易則完全停頓市情冷淡商人皆大受打擊惟日相詢罷工有無解决消息聞昨日海員公會已容納與調人談判此乃自罷工後第一次表示讓步果爾則解决之期當不遠也（八月十五日） 
[日本又起風災之急報]  
　　東方通信社二十六日東京電云自二十三日晚狂風大作之後從昨晚起雨勢驟激此間因荒川水漲及大潮以致南千住·本所·深川等有無數房屋浸入水中千住大橋受浮流之木材所衝撞甚覺危險終宵努力警戒東海道鐡路因靜岡之豪雨有數處岩石砂土崩坍已不通車靜岡市以安倍川漲水全市房屋浸水者占三分之二以上同縣榛原郡下有鰹船四艘之船員二百五十名失踪北海道原町全部浸水失踪者三百餘人此外關東東北各縣農作物被害甚鉅 
　　日本電報通信社二十六日東京電云昨夜東京市又起暴風扇橋警察管内浸水者達一萬餘户因相繼而來之暴風深川米械有米一千二百五十包浸水 
[俄日間之遠東漁業問題（續）]  
　　俄人之紀述 
　　先是漁業條約未滿期之前日政府曾歷年迫俄國政府修改漁業上之某種狀况其中最重要者爲取消日本捕魚之限制即不許於各江口及若干海灣與港口内捕魚是也一九二○年初期柯爾却克政府倒覆是年二月二十四日駐海參崴日總領事致公文於當時管理崴埠之潑立毛斯克省市政會聲稱日政府决計自行管理在俄國漁區中捕魚之日本臣民以保障彼等之利益因此要求海參崴當局許日本漁人主有彼等所長期租借之一百八十九漁區及於是年（一九二○）租借滿期之一百十八漁區不受干涉其租金之付給仍與上一年相同所付之欵由俄國漁區日本漁人協會轉交一相當機關存儲該公文末云「上記之日本政府之决心並不含有欲取得新權利之意亦並不許日人在迄今未曾採捕之漁區内捕魚抑且完全尊重俄大捕魚之權利」 
　　以上爲一九二○年之情形迨一九二一年初日政府决計改變政策一月一七日海參崴日領事通牒俄當局提出要求五條據日人自言其政策劇變之故爲前數年間俄局不靖日本漁業利益大受損失「日政府覺一時無進步可望」故提出要求如左 
　　（一）所有租借金無論爲日人或俄人承租者所出概由日政府與俄當局協商指定銀行存儲俄當局祗能撥用其三分之一其餘三分之二不得動用至每年漁季終了時由日政府與俄當局商定處置存欵之法此項規定之目的在使漁季中或有日本漁人之財産被俄黨兵毁損者有給予賠償之準備一九二一年漁季中此種欵項計有日金一千二百萬元依日人計畫須擱置四百萬元關於此項存欵之帳目崴埠是總領事有按期檢查之權（二）當每年舉行一次之競租時俄當局應指示各漁區之估價（三）漁業條約第十一條所規定之航行執照及其他文據向歸駐日各俄領事館發給以後日官亦得頒發（四）日本承租人有權以自己名義或與俄人承租者共同雇船從事採捕得於租期滿時將漁具從甲租區移至乙租區冬季中得自派人看管岸上財産柯爾却克政府於一九一九年談判中已承認本條前兩項要求故日領公文中謂此不過複述已達到之地位至於第三項則柯爾却克政府以爲如予承認無異承認日人殖民故絕對不允日領公文中以爲此種恐懼爲無據堅求予以允許（五）日人有權於一九零七年條約中所限制之各江口海灣及港口内捕魚惟關於軍事或畜養之地方除外日領提出此等要求後又通告俄當局謂日政府决計實施此等要求如俄人不允日政府將不得已而取必要之手段以保障其人民之利益雖此種手段鑒於日俄間之友誼堪爲遺憾亦所不恤此通牒發表後俄國各界反對甚烈潑立毛斯克商會提出抗議謂各江口與港口漁區如一并開放則俄人漁業將全被日人壟斷日人如得在沿海自由運輸漁具則俄國沿海漁業將全入日人之手漁區租借之估價若必公布則俄人方面將大遭不利况日政府此次所持之全部態度與前此尊重俄國主權及經濟利益之宣言絶對不符但俄人方面暫未予以正式答覆直至三月十四日遠東共和國政府提議一切問題應由日本遠東共和國及蘇維埃俄羅斯各派代表特開會議解决之維時日人已允暫將應於三月底舉行之每年競租之舉展緩後復允聽日人參加競租將要求問題暫擱 
　　一九二一年一月十七日之日本公文係指漁業大體而言但日人實已佔據最重要之兩漁區卽撒哈連漁區及堪察加漁區是也迨今年（一九二二）四月間海參崴將開漁業競租時日政府遂實行去年公文中之恫嚇聲稱以後凡歸海參崴管理之漁區日本將不承認俄人之管理權並由日官直接發給漁業護照於日人置競租之制於不問海參崴政府與俄人各公團以日人此種舉動顯係破壞現行條約又紛起抗議 
　　以上所述造成日本對俄國漁業之一極糾紛情形但有一點最堪注意者去年一月十七日日領公文中表示其五條要求之有理謂「日本在漁業條約中之權利在現狀之下欲得保障」非俄當局承認其要求不可而於本年四月間實行如上記之恐嚇前又爲一種宣言尤耐尋味其言云「一俟俄國有一合法政府能保證日本漁人之利益者則全部漁業仍將立於從前根據之上」此言可爲日本之一種切實重要允許其將來是否履行與彼現在俄境内之全部活動大有關係須知日本之以武力佔領撒哈連島及阿穆爾江口已被其攫去極大特權爲彼與俄國所訂條約所不許彼固屢次聲言願放棄此等特權但究竟其否誠意須於未來之日俄會議或另一國際會議卜之 
國内要聞 
[北京特約通信（穆）]  
　　副議長選舉與國會派别 
　　衆議院副議長之選舉已於昨日投票一次雖按照院法衆議院副議長之選舉已於昨日投票一次雖按照院法須得票滿出席人數之半者始能當選而此次各人所得票數皆不及額仍須依法决選一次就得票最多之二人中决選之昨日之會尙算未能産出且聞衆院繼續開會之日程業已排定其日期爲本月三十日（下星期三）此數日内褚輔成張伯烈二人皆將有暗中拉攏極力競爭始能定此一局然二人以外向之奔走運動開宴招飲爲被選之活動者今已垂頭喪氣而退特個中分合之跡有關於議會内部者不無可紀耳 
　　原來副議長一職民六之陳國祥病故廣東護法褚輔成即已當選當北京恢復運動初起時有談及副議長三字者輒謂褚輔成斷無問題其時益友派尚未來京在京之政學派亦居少數其口頭推重褚氏者皆中原公司宣南寄廬之人大半非舊國民黨且彼時不獨衆院副議長推褚即四十八日後之參議院長改選亦有使林森得一席之說說者頗疑爲招滬粤議員北來之條件蓋正在黄明新邵瑞彭裴廷藩赴奉迎吳景濓至津之時也迄於八月一日兩院開會此種空氣尙未變換此固愚所耳熟能詳者然開會之時褚尙未至而外間已有一種議論謂不應兩議長皆出國民系究其說之來源則舊研究系分子中實有一二人倡導之即今日舉蒲伯英之一派也但此次開會議員如一盤散沙舊日之團體尙未全散者只益友政學然亦未有組織之形式只私人結合素深之中心人物各數十人爲精神上之一致即團體之開會及集合之地址亦尙無之研究系則分裂最甚蒲伯英藍公武爲一派王家襄爲一派李文熙爲一派或十餘人或七八人而林長民亦爲衆所排斥其他則多矢言不再入研究作第三次猪仔者尙未有昨日蒲氏得四十票之團結其餘則一盤散沙皆爲無所屬分子只討論會以張（國淦）江（天鐸）方占勢力奔走運動四出拉人爲團體之組織而已分野旣未判明故副議長問題雖有異議一般人亦不厝意也 
　　無何而張伯烈來京即在順天時報等爲個人之廣告式鼓吹識者卽知其將爲副議長之爭而國會内部之感想亦漸變語其原因蓋非一端其一以内閣問題政府只找有團體根底者商酌無所屬之分子生一反感其二内閣定爲唐氏而研討兩系以種種之原因未能加入署閣亦生一離心力其三新研究系漸次形成彼派向來意旨無論多數少數必須爲一次之試驗且與舊國民派惡感素深不甘以民二民五該系占兩議長者今 
 
 

Page 7

 
 
竟俯首帖耳送副議長於褚氏其四其他之新團體漸次發見而大半爲先行成立再募股欵之公司有與保定方面接洽黨費者每自詡爲有議員若干而保不之信欲藉此次選舉爲口說之證明故人影幢幢皆着手於副議長之組織其候補者最多之時竟達十三四人個中談論或謂我非必欲有成特藉此以殺益友派之氣燄或謂我們對褚本無問題只以不滿於吳景濂接洽手段之疏與言語間之失態特與之調侃或謂我們亦知票數不彀特不能不試騐一次以表示我們之尙有團結此亦愚所耳熟能詳者計自褚輔成張伯烈以外皆爲上述諸種言論識者己知其决選人物之所屬矣 
　　今再就今所有之團體而分析之（一）蔴線胡同吳宅仍民五益友社民八褚寓之中堅分子只就吳景濓之住宅爲接洽機關雖曾請客若干次其人數兩院約共百數十而團體之大規模組織並未着手褚輔成固屬該派卽吕復劉奇瑤賀贊元亦彼中要人（二）北京中華新報每星期有議員會一次爲舊政學系分子人數近百亦借地互換意見未有大規模之組織此派並未着意於副議長但李肇甫實該派中人而昨日之十二票則一二小時間川滇人之結合與團體無涉（三）延旺廟街之實話報社卽所謂新研究系以蒲伯英藍公武李文熙爲中堅爲舊研究系分裂後之新結合王家襄一派本與若輩異致然王素不肯自立旗幟近與蒲藍李等亦在若離若合之間其於副議長一事亦允爲蒲助蒲之四十票即此結合之表見（四）舊討論會爲江天鐸司徒穎孫潤宇等所組織六月半後江卽着手新舊交系之分子（但人數極少）皆併入其中雖分爲固有之適廬及新設之樂園兩地而實爲一系張國淦未下台人數號稱近百今已漸減大約有四十至六十人彼等曾擬推孫潤宇爲副議長旋復取消一致助張伯烈此卽所謂四大政團也此外則新發見之政團（一）爲順治門大街二百號自宣南寄廬分裂後實始有之爲宣南寄廬之大部分民五平社民八石行會館分子多在其中余紹琴裴廷藩等爲其中堅人物號稱六七十人多爲無所屬分子今裴廷藩之四十二票卽由此出（二）爲後孫公園十一號張伯烈鄭人康鄭江灝胡祖舜等爲其中心人數不詳而兩湖人居其多數張伯烈之票當係此派合討論系及其他不屬他派之人零星凑合而成但湖北人實一致援助（三）爲石駙馬大街三號于寳軒劉彦王紹鏊等所組織其中亦多民五平社民八石行會館分子有謂其不滿二十人者未知確否然卽王紹鏊之票（二十票）以觀其人數不多可以概見蓋王尙有江蘇議員數人相助也（四）爲西河沿某號爲張益芳王謝家梅光遠等今正在組織中内容未詳此外又有小孫一派在國會中本占少數温世霖之九票乃其代表但團體亦未重新組織汪彭年雖接近小孫然此次之十四票則多爲安徽人之地方主義不得以小孫派言也其有獨立活動者只一郭人漳活動若干日只得十票耳 
　　至將來之决選此次可以推知者吕復劉奇瑤李肇甫賀贊元所得之票必可移轉於褚輔成蒲伯英温世霖所得之票或可歸入於張伯烈王紹鏊汪彭年郭人漳所得之票本係散沙且有言只一次應酬者大約或本有宗旨或看臨時兩派拉攏之結果其舉足重輕之票則爲裴廷藩一派然是否尙能整齊可以由二百號爲對於一人之援助則今日黨議之約束力絕小目前尙未敢斷言近半月來南飯莊番菜館生意大好想三十日以前衆院諸君又有一二次果腹矣至昨日開票時新研究系中人有讙囂號呶欲撕票欲動武者聲言無效大約下次開會必不免付院議一次而票數旣與名刺符又不多於簽到簿之人數法律上已生效力且褚張兩派必合力維持故只决選二字而褚張二人究竟屬誰則將看此後五日間之活動矣（八月二十四日） 
[北京通訊] [  惜靜]  
　　政局大變化與總統問題 
　　近來北京政象若内閣問題之停頓財政機關之無人負責軍警欠餉部署欠薪昨日國務院且以罷工而停止國務會議一日險惡危迫之狀眞可謂山窮水盡毫無生路然内幕尙不僅此險狀已也總統問題實爲政局醖釀中之軒然大波 
　　欲知此問題産生之由來及其進行之線索僅注意於保洛兩方之態度殊不足以得其要領保洛今日實可謂并無態度縱横捭闔於其問者一孫伯蘭而已孫氏自民六下野而後高唱護法之論然在南方地位始終未固其五六年來惟一之政略卽在一方自號孫中山嫡派以聯合曹吳一方更挾曹吳之勢力以見重於中山使奉天不敗於吳子玉孫中山聯奉倒直之計畫實現孫伯蘭或將終老上海租界之中絕無僥倖成功之理而乃時勢突變孫中山失敗於廣東陳炯明以倒孫故亦不爲直派之所重同時洛陽方面因鄂長問題與黎氏有隙保定本不願擁黎復出自然願見黎吳有反側之事以種種緣因孫伯蘭此聯曹吳以戴中山之謀略遂看着進行而有一日千里之勢最近曹三派赴上海接洽孫中山之兩代表孫岳雖爲直軍旅長而舊屬於老同盟會王法勤更屬純粹中山信徒在直隸國會議員中爲十年未變之老民黨曹錕何以近日忽信用此二人則孫伯蘭使之然也昨聞小孫派議員王某言外間傳言伯蘭主張中山爲大總統曹三副之中山當選後出洋以副座代行職權此恐爲中山派人所主張予實未接伯蘭有如此表示之函電也云云似乎小孫此種計畫當在暗中進行不肯公然承認保定方面於此則殊無所顧忌邊守靖由津到保以後即開始活動凡屬直派督軍已一一告知此事擔任赴洛陽疏通吳佩孚者預定爲張福來孫中山當選以後實行出洋之時由政府撥欵一百萬壯其行色此欵現亦規定由某某領銜向直派各督募欵分擔同時又聞保定方面尙有一種疑慮使孫中山當選以後若眞個行使總統職權違背契約不肯出洋又將如何處置故保曹方面之政客亦有反對舉孫之議者以爲大孫一意孤行不若黎氏之易與果欲以副座取得實權勿寗仍舊舉黎之爲得此說頗爲孫伯蘭計畫之勁敵記者昨聞大孫代表陳幹新由洛陽返京對人言彼與吳氏亦曾談及此問題吳亦謂必孫確有辭職之保證事方可行否則絕對不贊成此事云云觀此·則洛陽與保定對此問題之態度似頗一致蓋均注意於孫氏當選後辭職出洋能否實現之一疑點矣 
　　孫伯蘭爲行其黨略之故滿布心腹於京津保洛一帶如吳子玉幕中之白堅武天津某報之駐京記者李某皆孫氏之死黨也現居内務部要職自號吳使代表之孫丹林則孫氏之準死黨也此三人閱者幸勿輕視唐閣張閣之均不能提出即爲彼等手腕運用之表現吳子玉反對唐閣之電記者曾親見之原文甚長係密電孫丹林者完全爲私人向朋友談論政見之口吻記者猶憶其扼要數語如「張鎔西李印泉谷九峯諸君與西南有惡感可暫緩入閣張長陸高交不動董仍長財政董如堅辭可勸高兼代湯鑄新如肯入長海軍則鄂事可解兄意大體如此餘聽元首主持至於吾弟地位宜努力奮興（此指内次扶正言）不可諉謝一切自有兄作主也」殊與京中報紙所登載者大有逕庭其中如高恩洪代財或董康不動湯薌銘入長海軍以及孫丹林地位等語均爲删去僅留攻擊别人者斷章取義之後遂由孫丹林密交李某送某通信社發表矣此種改削後之密電旣公布果然閙得當局手忙脚亂唐閣爲之流産彼等以爲此計得逞未幾張敬與組閣之聲又繼唐閣而起不幸洛陽吳氏又有私人勸張之密電到京此等電稿皆由白堅武起稿於是李某照舊用對付唐閣之法將此電公表於世張敬輿氏見報頗爲憤慨曾告人云「子玉此電原係與予私交上無話不談之意且係密電果能隨便登報又何貴乎密電耶」觀張氏之言可以知此電之原文亦當與報紙所載者不符然而即此小手法已儘足使北京政府陷於不安矣總之在孫伯蘭政策未實現以前北方當局無論如何奮鬭終無内閣完成之望耳 
　　記者昨晚曾一度訪問王正廷氏詢以王代揆不幹是否將由顧外長兼代王氏云亮疇純粹是個學者向來以作官爲苦事少川之是否以外長兼代閣揆須看亮疇態度何如記者思考王氏之言似以爲王亮疇如决定不幹則大勢所趨顧少川出而維持現狀自亦不辭然孫伯蘭與洛陽方面能否相安仍難料也（八月二十三日發） 
[國院四局索薪潮未息]  
　　國務院所屬之法制銓叙統計三局從星期二起同時罷工要求發給三個月欠薪詳情已誌前報兹聞該三局停止辦公後印鑄局職員亦深長同情惟以該局兼有營業性質爲維持對外信用起見未便遽行罷工特先推出代表數人與三局接洽情願加入索薪團體一致行動至必不得已時再以罷工爲後盾三局對此均表贊同前晚四局各推代表在銓叙局交換意見後遂於昨日（二十四）上午九時召集各局全體職員齊往集靈囿請見王代揆因王未到院要求秘書長林步隨以代表總理之資格接見大衆當塲各推代表四人爲各局領袖惟印鑄因院發徽章只有三枚故只來三人卽以三人爲代表當經林秘書長將代表十一人延入先由各代表聲述困難情形提出要求兩項（一）務於最短期間之内發給欠薪三個月（二）上次閣議决定撥給之九六公債應請轉催財部尅日照撥林氏聆言後立用電話轉商財次張 
英華請其設法張允一星期内籌撥五萬元發薪一月經林轉述於衆均不滿意復經各代表繼續交涉歷一小時之久結果議定由林氏於閣議散會之後邀同四局局長往訪張氏商請增籌欵項務期發足三個月欠薪並限卽日將九六公債撥給各局如果張氏不允照辦應請林氏帶領四局職員直接與張交涉議至此林俱承認衆遂散出定今早九時各在本局集會續議進行方法 
[外交團抗議蔡成勳截鹽稅]  
　　外交界消盵本月十七日江西督理軍務蔡成勳派兵赴西岸榷運局强將該局收存鹽稅五十萬元截留外交團方面以張作霖截留鹽稅問題尙未解决又有蔡成勳截留鹽稅之事爲保護債權起見曾卽協議對付方法由駐京日使小幡西吉數日前赴外交部向顧外長提出嚴重抗議謂近來中國各省軍警任意截留鹽稅收入當此鹽稅减收債權擔保已見不穏列國正焦慮之時中國軍人乃屢次爲此軌外行動致引起中國與列國間之重大關係列國政府殊爲遺憾不知中國政府對於此等軍人之暴舉究擬如何處置列國甚望中國政府對於蔡成勳及張作霖等此種違約行爲加以嚴重處置云云顧外長當卽答以中央政府對於張作霖業已電令即日將截留鹽稅交還嗣後不得再爲此軌外行動對於蔡成勳亦當卽日嚴加調查事實眞相一俟查得眞相自當執相當處置云云小幡日使因顧外長有此負責之答覆亦卽安然辭去但張作霖截留鹽稅之事毫無轉圜甚且引保洛方面截留路欵爲例謂不能獨禁其截留鹽稅而聽保洛截留鐡路收入對於中央電令視若弁髦政府所派赴奉專員亦束手無策而蔡成勳截留西岸榷運局欵之事亦因政府所欠該氏所部軍費無法撥付而起况已先得保方默許政府即有何等處置亦未必能奏厥功耳 
[憲法審議會續議省制]  
　　國權另立專章之大辯論 
　　昨日（二十四日）爲憲法審議會之期審議長王正廷主席延長時間至三時十分參議員出席者一百三十八人衆議員出席者三百一十二人主席宣告已足法定人數繼續討論「省與中央之關係」及陳議員銘鑑所提出之應加「國權」一章問題王謝家謂憲法上增加國權一章問題本席暫置不論惟審議會性質凡討論某種問題似乎須由大會交付現在國權之增加是由審議會逕行提出是否有侵越大會權限之嫌主席謂王君質問之點似應在討論以前現在關於增加國權問題討論多次王君旣放棄在前本席未便答復王侃謂反對國權另立專章簡單理由有二（一）「國權」兩字並非代表中央之國權係中央與地方權限之分配而已故在地方制度内畫分中央與地方之權限則可另立專章似乎未當（二）現在討論之問題係地方制度何以提出國權二字主張增加國權一章者無非採取德國新憲法第五條「國權有關於國之事件依國憲法由國機關行之國於邦之事件依邦憲法由邦機關行之」之規定但中國並非聯邦國家何以有必須採取聯邦國憲法之必要本席主張地方事權旣已表决取概括規定則中央事權當然取列舉規定但以條文列舉而已足另立專章似乎未可旣以條文列舉則此項條文究應位置於何處似可讓之起草員會斟酌在審議會不必費長時間之討論韓玉辰謂在憲法上增加國權問題討論頗多有主張立一專章者有主張加入國會章内及以除外之方法規定者無不各有取法比美先進各國本席以爲增加國權問題旣已大致相同本問題卽可告一段落至究應加在憲法上以何爲最適當可交起草委員會將全部憲法條文詳行審定如應以何種方法加入及加在何處均任起草委員會自行斟酌考量草擬之後再交大會討論在審議會不必枉費時間徐際恒反對於憲法上加入國權一章大致謂憲法是一種大綱不如行政法之可爲細目之規定國家事權之犖犖大者如軍事財政外交等均可以統治權之作用而表現褚輔成謂上次本席動議與韓君頃間發表之意見相同本席動議曾經主席諮詢大衆已有法定附議人數現請再加一表决陳銘鑑謂加入國權一章本是本席提議經多數討論似對於國權之列舉已趨一致兹者本席爲節省時間起見並不堅持非另立專章不可之議對於韓議員主張究應加入何處委諸起草委員會盡量研究本席亦表示贊同主席謂褚議員在上次會議中雖對於討論手續提出動議兹者韓議員亦有此項主張如大衆對於本問題無再討論即可將褚議員之動議提出諮詢大衆衆謂尙有討論王有蘭發言反對於憲法上加入國權一章略謂國權二字之意義非專指中央事權而言分晰解釋可謂之爲統治權又可謂爲主權即國家之最高權若是則國權决不能與省權對待而定爲專章陳議員援引德國新憲法第五條「國權」關於國之事項依國憲法由國機關行之於各邦之事件依邦憲法由各邦機關行之以爲採用之資料殊不知彼之所謂國權者即是中央事權吾國憲法草案則主權一章已經通過另立國權顯係衝突與一部憲法之次序上外表上均不甚雅觀查各國憲法於立法章規定國家之事權者其例極多如奥·如美·如葡萄牙皆是在國會立法權内將所有各重要事項包括無遺良好先例正可採取又有主張在地方制度内作爲除外之規定者本席亦未敢贊成蓋中央事權當然在中央各章之内而在地方制度章以除外之形式出之於立法體例似有未洽吳蓮炬發言贊成國權另立一章略謂同人討論對於國權二字之解釋每多根本錯誤某君且認國權與主權統治權相混合殊不知主權者即所有權之代名詞譬諸某種貨物其所有權屬於何人則何人有處置此物件之主權國權云者對於國内外有全力之活動統治權是對於國内而言對於國外無活動能力又有謂憲法草案之立法行政司法均已規定此立法行政司法卽是國權本席以爲此說亦稍有錯誤立法行政司法固國權之一種而不得即謂之爲國權也且地方權限旣取概括規定國權即非列舉不可旣須列舉尤當另立專章又有主張將國權列入國會章内者此說本亦可採惟因立法權亦僅國權之一種以一部而包括全部恐有未妥籍忠寅謂省權概括中央事權當然列舉近日討論程序進而至於是否另立專章抑用他種方法規定本席係主張應另立專章者但非將中央權限另立專章之謂也大家腦筋中對於國權二字之解釋似尙未能一致有認作中央權限解者此說極屬不通中央係與地方對待之名詞未討論地方權限無端而先規定中央權限未見其有充分之理由湯君提案係主張專立國權一章者但其解釋國權二字並非認中央權限係指包含中央與地方權限在内易言之即權限之分配是也本席大致贊成湯君之意思但本席以爲旣國權二字係指包含中央與地方權限在内不如直截了當爲之標明故本席提案不謂之爲專立國權一章而謂爲「國家與地方及各地相互之關係」此章應列在地方制度之後因地方制度將各省地位權限確定即應將中央與地方及各地方相互之關係立明如此體例旣明亦較爲妥當此章第一條即規定中央之事權第二項即說明將因便宜委任各省執行之其施行細目得由省自定第二條即將已經審議會表决之地方事權取概括規定之說而規定之第二項說明蒙古西藏青海等未設省之地方其事權依特别法律之規定此外尙有省與省之關係俟討論條文時再行詳細說明（未完） 
[魯案中日委員會會議紀（二十三）]  
　　昨日（二十四）午前九時魯案中日聯合委員會在外交部開第一部第十七次會議中國王委員長·唐委員·徐委員·日本小幡委員長·秋山委員·出淵委員出席至十時散會所議事項如左（一）礦山問題中國委員聲明於下次陳述意見（二）鹽田問題因日本專門委員業已到京日本委員聲明於下次提出討議（三）行政接收凖備分委員會雙方之委員名單如下（甲）中國委員魯案督辦公署參議梁上棟·行政處主任兼會務處主任稽鏡·實業處主任孔祥熙·參議徐祖善·秘書林澄波·秘書崔士傑·行政處主任王大楨·實業處副主任吳大業·坊子巡警敎練所所長程立（乙）日本委員青島民政部總務部長入澤重磨·總領事森安三郎·青島民政部警務部部長大橋常三郎·青島守備軍經理部長小林剛·青島民政署土木課長中村謙介·青島守備軍法院長中村委吉·青島民政部秘書課長前田愼吾·青島守備軍參謀姿田鄕輔·青島民政部財務部長内田隆·青島民政署總務課長小柳牧衛青島民政部鐡道部港灣事務所長平井新六青島民政部水道事務所長鬼一郎·青島民政部鐡道部埠頭事務所長森啓藏 
[株萍鐡路近况]  
　　醴陵通信云現在醴陵四圍尙稱平靖雖近處時有捕獲少數土匪之消息但亦無有巨變故此地居民尙能安枕惟萍鄕駐軍恐於一二星期内有所調動鎭守使方本仁聞欲調赴贛南鎭守使一缺由蕭安國接替方蕭二人皆屬湖北籍據說蕭安國曾在德國學習軍務頗有軍事知識但方本仁對於此次調任之舉頗不愜意困方軍在贛西已有八九年以爲五年以來各地雖有戰禍而贛西獨得幸免此皆方本仁治軍之良績惟蕭以曾任江西軍務要職當前次吳佩孚攻湘時著有功績且手下兵士亦無越軌行動以此亦有接替之資格株萍鐡路雖素稱富有收入但就目下情勢言之殊屬悲觀所負之債額年益加重路員薪資不發者已有五月卽苦力役夫每月僅得五元五角者亦不能照發故若輩祇有别謀生路對於鐡路工作當然無樂就之理矣至於鐡路應用材料亦極缺乏當軸不事供給者已二年有餘所有枕木鐡軌鎖釘等物皆陳腐不堪故工程師曾向交通部聲明如有危險變故彼當不負責任尙有木橋失修者尤屬危險如湘東橋久欲修造而以缺乏材料迄今不能如願以當軸之意測之非至此橋被水衝破後必不能早事修理現當軸以此路如此拮据不得不亟思補救故擬裁減路員數日前去職者約有一百五十人但不久卽有補缺者且去職者之名字仍在薪資表内種種舞弊不可言喻由此可以想見株萍路之危險矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[京漢路罷工風潮]  
　　京綏路局職工罷工風潮尚未完全平息繼之而起者昨日（二十四）又有京漢路大罷工之事實發現兹將其經過情形誌之如次先是京漢路局全體工人因生活日昻工資不敷支配向該局要求加薪並對於工人之待遇上亦提議請稍加優渥路局當事左支右吾毫無確切之表示迨二十二日工人方面作最後之要求路局始漫應於二十三日正午十二時當有圓滿之答覆及期工人代表晋謁路局當事仍是敷衍工人大爲憤激各代表遂在長辛店工人俱樂部集議討論對付方法結果决定堅持永久罷工不達目的誓不轉圜工人旣全體議决罷工於是由北京長辛店琉璃河各地鐡路之工人集於長辛店者有三千餘人共同議决八個條件（見宣言中）向路局提出同時長辛店方面集聚工人約三千餘人手執白旗上書「不得食不如死」「打破資本專制」「情願一死」「不達目的不止」「勞工奮鬭」「打倒國賊高恩洪」等等字樣滿布於長辛店一帶昨日下午三時第四次客車由漢口開至工人卽全體上前阻止列車行駛該車過保時曹錕因該車有要公須至北京即命憲兵司令王某帶兵百名隨車護送至長辛店站王氏下車一再述明來意並極力以調人自任工人堅持原來主張誓死不放車中坐客亦相率說項工人堅執不依迄六時二十分工人因王繼續勸告乃謂路局當事屢次失信非先行簽字允許工人之八項要求萬不能開車復要求列車車長將請願工人隨車帶至北京直接向京漢路局交涉言時工人一擁而上所執白旗皆插於車頭此際白旗蔽空迎風招展擬於昨晚車抵西站後先向京漢路局實行包圍若仍置之不理則全體一面向交通部包圍要求作有保障之答覆一面向高恩洪住宅包圍其罷工步驟則定二十四日由北京至順德線二十五日由順德至郾城線二十六日由郾城至漢口線聞京綏京奉正太津浦各路工人現均派代表至長辛店工人俱樂部表示决心援助如一二日内交通當局若再不予完滿答覆卽與京漢工人一致行動兹録京漢罷工宣言書如左 
　　全國工友兄弟老父姊妹們我們長辛店的工人因感受生活困難和一部份暴戾廠長的欺凌的痛苦力謀自衛計纔組織一個正大光明的工人俱樂部我們的俱樂部完全是由長辛店工人組織而成的絕對的不受任何黨派的利用亦不受任何黨人的指使只專爲工人求幸福爭自由謀得到工人應享的權利爲止這種純潔的宗旨在四月九日成立會的宣言書上已經說得清清楚楚想各工友父老兄弟姊妹們還能記憶我們這次到底爲什麽事情罷工呢恐各界人士不明白個中眞像難免不有謠傳失實之患只得向各界人士涕泣詳呈之（一）我們爲要求革除無端虐待我們的人們火車房總領班郭福祥·電務科段長黄綿錦·書記王龍山·機務處電汽廠司事談蔭棠·科長徐家楣等五人該五人平日對於工人之虐待欺騙苛罰刻扣等惡劣手段罄竹難書使我們不驅逐他處在他的淫威之下永無安寗之一日我們已將他的罪惡一一呈報鐡路當局當局竟不允許我們的要求我們迫不得已只得停止工作（二）我們因感受生活上的困難並想除去廠中歷年的積弊向鐡路當局要求八個條件兹將我們所要求之八條録後（一）廠中日後上人革人均要通過工人俱樂部委員會廠内司事概不得私行薦人（二）長辛店工人有入廠十餘年或七八年未有加過一次工薪者值此米珠薪桂之際工人之苦况艱難前者姑無論矣從今起工人應每月加月薪一毛以後凡作工夠二年的工人如没有增工薪應立卽增加（三）短牌工人凡作工夠二年者均應改爲長牌（四）司機工人的頭等工資應作工多少年少能得到請當局明白布告（五）此次直奉戰爭開車升火工人開赴前敵者倍受辛苦出入槍林彈雨之中性命幾不保應每人增薪一級（六）北京琉璃河高碑店保定府等處應由當局蓋立官房以便行車工人休息以免流離失所之病（七）長辛店工人甚多幾無宿地鐡路當局應該蓋設官房以便工人住宿（八）凡工人因公受傷者在患病期間應該發給工薪以上所要求的八個條件都是我們應得之權利並没有出乎鐡路規章之外乃鐡路當局竟吝不與我求我們迫不得已只得全體罷工全國的工友父老兄弟姊妹們呀我們處在黑暗地獄之下何等痛苦何等的慘傷我們天天像牛馬樣的作工竟得不到一絲一毫好處言之心痛我們原不想攻擊上司他們自己天天壓迫我們攻擊上司我們原不想罷工鐡路當局竟强迫我們罷工誰是誰非曲直當有公論但我們工人旣無學識復無能力望全國最親愛的兄弟姊妹們與我們以實力的帮助我們是感激不盡的了我們自八月二十四號起各廠均停止工作機車除軍用車照常開駛外其餘長短客貸票車概行停駛 
　　又聞長辛店罷工開始後過二三小時北京方面即得報告立即派兵南下欲以武力鎭服工人不知北京車站工人與長辛店方面早有聯絡兵至前門車站工人不與行車局中無法乃電長辛店工人云「罷工宣言中已言明不停止軍車此次由京南下之軍車自亦當在不停之列希准與通行」工人方面之答覆略謂「兵來則死兵不來亦死與其日受壓迫受飢餓而死無寗兵來飲彈而死如必欲派兵至此任從君便」云云於是兵車乃至長辛店車至後兵士皆居車中數約二百人全體工人亦聚集於其對面揚旗列隊嚴陣以待時有游行監察之工人數人與二鐡路警察衝突警察以手槍向之聲言敢前進者立即開槍勢甚兇惡工人憤不可遏即以胸向槍令其立放多數工人即上前奪槍同時聞在長辛店北之盧灌橋車站有游行工人六人爲警察捕去工人乃立將此以槍示威之二警察擁入俱樂部以爲抵制當時三千餘人齊聲高叫此俘虜之警察大爲氣奪至於派去軍隊則始終未敢下車工人與之對陣二三小時後乃揚旗行游街運動至於調人方面則有山海關及唐山之工人代表勸告鐡路當局促其立允工人要求局長亦請京中許某及警察局長作調人宣言對工人提出之八條立與局長商量明日即可答覆惟請工人開車工人不允只允將此次由京開來之兵車開回調人又請求將被虜之二警察放出工人方面已應允對局長又出十一條要求迫其承認十一條如下（一）前所要求之八條概行允許但短牌換長牌應六個月一換（二）在罷工期内不得刻扣工資（三）不得因罷工借端開除俱樂部人員（四）凡出差飯費各大小工均爲一工一飯各站各廠均取一致（五）前磚瓦窰所革除之工人九名應即復職（六）工廠改良夏天多開窗冬天添煖爐（七）行車處司旗掛鈎看車等人飯錢應與第四條同（八）年終餘利工人應得花紅應即發按京漢規定章程照辦實行（九）監工處北京工務處存車廠無論星期假日概不休息應照廠中工友一律休息（十）以上所要求八條從北京總局起至順德府止凡屬工人都應同等享受（十一）前門段長車務段長帶同隨身警士狐假虎威嗾使巡警持手槍射擊工人應嚴行查辦現局長對此十一條尙無表示 
[湘省預選省長詳紀（三）]  
　　湘議會預選省長於第二日選出彭允彞後外間卽多煩言蓋以選舉總監督而當選法律上雖無不能當選之明文然就普通選舉法言之總無此等先例因之一般公民擬提起公訴者有之發布公啓揭穿其黑幕者有之至預選之第三日議員蘇鵬等卽臨時動議謂選舉監督當選法律上有無問題請衆解釋彭熙治等附和之朱侣雲則謂法律上旣無選舉監督不能當選之規定自不生問題且解釋法律之權屬之法院本會實無此權能云云方維夏駁之謂選舉監督當選實開千古惡例核法旣爲本會制定本會當然可以解釋朱侣雲指方維夏爲感情上的言論而非法律上的言論彼言此語朱侣雲竟揎拳擄袖勢幾動武袒蘇彭者袒朱者同時起而辯論全場秩序大亂議長見勢不佳即極力制止仍舊唱名發票依次投畢議長報告議員共到一百六十人即行開票宋鶴庚得八十票曾繼梧得四十二票仇鰲僅得九票彭兆璜僅得八票廢票五張一曰「宋江」一曰「嗚呼人格」一曰「好金錢好包辦好議員總不良心」一曰「尹包宋」一則空白無字議長宣告宋鶴庚得票在三分一以上當選於是應選出之候補省長七人均已産出兹將七人略歷誌左 
　　譚延闓茶陵人號組厂一號畏廬前清翰林光緒末年常任城南師範及優級師範各學堂監督諮議局成立被選爲議長辛亥九月任湖南軍政府總參謀焦陳殁後被舉爲湘軍都督民二去職民五再任湖南省長兼督軍僅數月即去明年經軍政府任爲湖南督軍兼省長並兼總司令民九冬以熊希齡等首倡聯治之說譚即發出通電實行籌備自治未久因他故去職 
　　熊希齡鳳凰人號秉三前清翰林光緒間常與梁任公譚復生諸人設時務學堂及南學會於長沙翻譯新書倡言變法旋又創西路師範於常德成績斐然康梁失敗以倡言變法革職交地方官嚴加管束未數年開復起爲奉天運使五大臣出洋考察憲法奏派爲頭等參贊民元任國務總理兼財長繼又任熱河都統近頗致力於慈善事業前年冬與旅京湘人草湘憲草案力主聯治實爲湖南實行立憲之首倡者 
　　趙恒惕衡山人號炎午由日本士官學校畢業前清末葉任廣西新軍標統協統及幹部學堂堂長等職鼎革後始回湘擔任旅長民五升第一師師長逐張時代任湘軍總指揮前年冬升任總司令明年又繼林支宇爲臨時省長實行制憲 
　　彭允彞長沙人號靜仁日本早稻田大學政治經濟科畢業民元任參議院議員旋當選爲衆議員並常兼任國民大學校長軍政府時代任南北議和分代表九年任湘憲起草委員本年任省議員選舉事務所長現充省長選舉總監督 
　　田應詔號鳳丹前清貴州巡撫田興恕之子由蔭生得四川候補道歷任四川督練處總會辦各要職癸丑二次革命後被任爲湘西鎭守使護法政府成立田以湘西響應任湘西軍政長譚延闓旣復全湘召之來省雖仍任爲湘西鎭守使然覊之長沙俾設行署於省會現仍駐省城未能回任 
　　李漢丞衡陽人號吟秋前清茂才由日本某大學法政科畢業民元當選爲國會議員軍政府時代被任爲湖南高等審判廳長現仍任是職 
　　宋鶴庚湘鄕人號阜南日本士官學校畢業反正後歷任湘軍第十四標敎練官軍務司課長及二營營長陸軍測量學校監督各職五年升任團長明年在寳慶起義護法七年升旅長九年升師長十年被任爲援鄂總指揮 
[長沙通信（華）]  
　　預選省長與湘南風雲 
　　省議會預選省長除第一日産出譚延闓趙恒惕熊希齡外第二日繼續産出中路之彭允彞西路之田應詔南路之李漢丞餘一人將於明日再選第一師長宋鶴庚想要插入預選湘鄕派議員之論調謂湘省有製憲機會係因武人服從民意宋爲武人之副首領若不得一預選省長殊非所以酬庸之道故議會中選宋之空氣頗爲濃厚但宋與彭同屬中路每路僅支配二人中路之譚旣穏穏占住一席餘一席又爲彭捷足先得宋頗怏怏不樂彭之獲選蓋因彼曾擔任省議會選舉事務所長與議員頗稱接近也宋旣失望一派主張由彭自行退讓宣告抛棄被選權留此一席免攖武人之怒彭亦意動但預選省長七人尙有一人不以路界支配係以人才爲標凖明日補選彭乃竭力替宋帮助已爲之宴客疏通宋如得手彭即可以不讓照大勢觀察明日（卽二十二日）議會中必以宋之聲浪爲多雖有主張選舉曾繼梧者會本人無意活動其組織力不甚强固當必遜宋一籌也南路之李漢丞求仁得仁自必躊躇滿志惟是日投票南路票中夾雜三張滑稽票一爲嗚乎痛哉二爲衡山三爲烟鬼此則令李於滿志之中不免略有悶損西路之田應詔以駐省湘西鎭守使資格竟將運動已將成熟之林德軒打落一旁田之顧盼自喜當可知矣 
　　預選旣告段落乃不得不進一步而言决選决選之權在各縣議會預選七人中如熊如彭如田如李皆所謂配饗資格其可以據案大嚼者嘗不出軍政界推戴之譚趙兩氏譚趙勢均力敵而譚以環境之牽强尙不如趙說者謂譚派之部將指趙爲武人乃有人謂譚氏三次督湘亦武人式之文治派若必屏棄武人則必選一與軍事無關之平民派而後可譚趙皆非其選也趙派謂趙之軍權甚盛易於着手裁兵以湘省之環境第一届省長又以武人爲過渡俟内憂旣息外患已除之時乃可選一文治派或平民派今若舉一毫無實力之省長不惟倡議裁兵武人將張眉努目即應付環境亦必手足無措斯言亦尙中肯惟此係决選之批評可姑不論在未舉辦决選以前湘南若是之紛擾不寗則爲最迫切而又最足關心之問題省議員陳振東等已提出議案謂湘南數縣在客軍之手如不暫停决選改定時期則湘南人民將喪失决選之權與省憲精神不符云云未知决選因此一提而能從緩辦理否至所謂客軍之盤據其情形何若未嘗見之於湘省報章惟訪者確切調查桂陽臨武嘉禾在湘省討賊軍陳嘉祐之手滇軍朱培德所部已由新田移駐道縣行將取道赴桂又有贛軍李明揚隨李烈鈞由南康南安侵入桂東李明揚有巧電來省云久疎電候想諸佳勝爲祝粤局變動贛局因之動搖職部退守南安面謁協公協公病重慘惻無語本應隨侍赴桂惟酷暑行師沿途山路於協公病軀不宜職因時局已迫南安萬難久駐卽日開至貴轄侍疾以盡私情我公愛我最深當必首肯再者職以十年戰事多係武人名利之爭無是非無公理久欲解甲歸田以符初志擬將所部槍械繳呈我公聽候處理俟協公病有轉機職卽脫離軍籍（中略）謹布悃忱敬候訓示李明揚叩巧印云云則贛軍一部尙算恭順朱陳各部雖較囂張然以敗潰之餘想亦不久離湘入桂不至難於處理也（二十一日） 
[格言世界之開封]  
　　開封城内外滿目格言中西名人之至理名言幾陳列殆盡不識字者有五彩圖畫以警覺之各機關内除省長公署外墻上皆書格言此馮玉祥嗜好格言之流行品也督軍辦公室院牆上大書「督軍不可爲毒菌」「國亡不亡全在你努力不努力」「驕惰必敗」「知道善而不去行的就是他的罪了」（此語出自新約雅各書四章十七節馮曾詳爲解釋印發各營令兵官全體明白）財政廳長薛子良在大門旁大書「貪是大惡」「廉爲至寳」八字開封知事任右民在南門城樓上大書「努力作工」「提起精神」河務局長鄧鑑三在屏風上大書「上帝見依」「以身作則」至各街所寫之格言及所畫之圖說多出自警察廳長鹿鍾麟之手云 
[皖人廢督裁兵運動之進行]  
　　皖省廢督裁兵大會繼蕪湖財政審查會而起成立於黄陂復位之際文電呼籲絡繹不絕旅外同鄕尤以李經羲一電爲最懇切派赴北京請願代表阮强等奔走京津間雖尙未見有若何效果亦正在進行中惟現當編製十一年度預算亟應趁此時機與省政府作切實之商榷日昨旅滬廢督裁兵協會特派代表袁家聲回皖省垣廢督裁兵會特假省敎育會二樓開歡迎會請袁君宣布上海協會之主張袁代表云上海之旅滬安徽廢督裁兵協會對於省城之裁兵大會完全爲協助之意所有宗旨悉與省中相同上海旅滬安徽廢督裁兵協會因何而發生乎因奉直戰爭畢黄陂復位中國政治稍有清明之希望加以吾皖財政行將破産各軍官亦有自願裁兵之表示許省長亦有裁兵之計畫省中各團體各同志又有廢督裁兵會之組織此上海協會之所由産生也上海協會之宗旨完全與省中相同已於宣言見之不必贅述第裁兵之事有兩大難題一爲財政一爲事實關於財政者吾皖之省庫已經一空如洗軍餉已難籌給更何有餘財以裁兵豈非不可能之事乎關於事實者軍官之所恃以弄權者兵耳今人民對軍官而言裁兵直等於向虎謀皮又豈非不可能之事乎抑知不然此二困難問題均非不可能之事所謂裁兵費者不過一百或八十萬耳安徽雖窮忍痛須臾當可籌之卽不能籌卽借債亦未始不可至於事實問題因本省各軍官已累受飢軍之困難又深知本省之財政不足供其用屢電裁兵諒非虚僞如果本省人士代其籌妥善之辦法使其無甚困難當亦爲軍官等所樂聞也省中諸君子住省最久各項情形知之最悉苟有設施上海協會無不竭力以隨諸君子後也云云袁君演說畢嗣主席徐臯浦及李次宋史藴璞等均有演說對於十一年度預算擬請省長財廳出席說明如何編法衆贊成遂定本星期六開會届時請省長財廳出席并經衆公推洪紫翌擬具電稿通電中央電稿擬就交由沙廉泉等審查上海協會亦經加入該電業已拍發（原文已録二十四日本報兹略） 
[外人調查汕頭災情之報告]  
　　大陸報云汕頭風災詳情現已由青年會全國協會之古利斯君報告本報古氏於汕頭及其附近之地調查後作此報告時爲本月十八日也其函云汕頭及其附近地方於八月二日晚颶風之中備受重大之損失一九一八年之地震吾人常視爲斯地所受最可怖之天災顧若以其損失與此次風災損失相較乃猶相差甚遠此次颶風從是日傍晚起吹大半夜始熄其時適當潮張水爲風激浪起愈急因而海岸所受損失愈形重大城中房屋無論中式西式多少均受損害凡在汕頭區内之地屋内所浸入之潮水均在四尺至八尺之深室中家具書籍當然不免受多少損害屋外樹木爲風浪所摧尤無倖免房屋屋頂以不能與風力抗鮮有能存留者因此風浪之外人民尤受不風時暴雨之摧殘故此次風災損失可謂係普徧的事實上無人可以倖免 
　　在隔港外聚居之地其房屋大半均在山坡未受潮水之侵灌然其所受颶風之殃乃較平地爲甚損失亦極重大其中美國浸禮會房屋受損最重 
　　此次受害最重之地自爲沿岸一帶其中商業區域所有碼頭均漂没無存各大堆棧爲水侵入房屋貨物均受重損如糖豆花生米各貨全數損失電燈電話公司均損失甚鉅所植電桿被風吹折者約占全數什分之八當風災之後汕頭市長商會長及其餘重要商人七人卽組一委員會以料理處置死亡災民掃除毁傷物件以及籌備救災等事當時一面即向當地商人捐募欵項一面即着手進行其十日來辦事成績及其現在準備之賑災方法實可令人驚異也 
　　搬集及掩埋屍身之事歸善當經理六日卽已辦完同時軍警亦從事於街道之掃除及公共衛生事宜並力防竊盜案件發生緣當風雨水災之後人民咸須將物件置於屋外晾乾此時盜賊自不得不防 
　　該委員會於汕頭秩序稍稍就緒之後即凖備籌賑附近各地辦法當於風災後之第八日邀請各敎堂及西人助其調查災情眞相惟至現在各方報告多不盡同其内容尙難遽信據最先報告汕頭附近死一萬人後忽云五萬人恐均非實情惟各區報告假使盡能如環沙區報告之確實則死亡數至少恐在五萬人也 
　　記者於近三日在被災地方調查計共行四十英里余初頗以爲前傳死亡之數出於誤傳然一經視察而後始知此項報告尙不及事實之嚴重若最後測定死亡數目在七萬五千人以外亦無可驚異至詳確數目一禮拜後當可得之 
　　吾人第一日在海齊（譯音）島後調查村莊四處其一村人口四百人死十人房屋毁四分之一第二日在環沙區調查此地在汕頭東北面積約二十餘方英里居民多業農沿河自築有隄防但今多已被水所毁吾人在此區内最初視察之地農田所受損失並不甚重甘薯及稻受損不巨惟靛青及瓜田則完全受損失惟離此二三英里則景象大變田中所植甘薯盡死其他榖類亦無復生望此地村莊受損甚重其村屋之大部均係用泥磚茅草造成因此均被風所壞居民死亡者自百分之十以至百分之五十大都被水捲入海内其倖存者僅存數日之糧亟得他人救助其瀕海愈近之地則生命財産之損失亦愈增甚至該地生存者之數反較死亡者爲少如某村七百人僅存一百人又某村一千人祇存三百人吾人旋回至環沙見該村村長與當地人民若干討論籌賑辦法在此頗得種種報告據彼等云此間沿鐡路之房屋並無需乎救濟惟沿海人民則應速謀救助且彼等之意不僅以爲立即賑濟且須爲長期之賑濟云 
　　惟吾人對於此間所得種種報告初尙不十分相信因另覔一嚮導重出調查當時共至三村其中先調查兩村略有損失災况並不重於前所調查者此時復有引導者一人導吾人至其本人日前所居之村落此村前有房屋二百餘所居民約二千人房屋係用石塊水門汀石灰等築成建築可謂鞏固而今則無一屋之存留石塊除成堆者以外亦無復一塊存者即築屋木料亦然據引導者云此居民二千人現僅存一百餘人云 
[粤長問題之新趨勢]  
　　省長問題醖釀兩月各方各有屬意之人於是波折以起前星期内少川長粤之呼聲甚高近數日空氣又爲一變以爲軍民兩政仍非陳莫屬其原因可約舉如下（一）唐少川不願長粤日前唐對某君說確曾有寗出維持粤事不願北上組閣之言此雖不過表示辭閣决心然亦可見其不忘粤局近以四周空氣甚惡故態度又處於消極其所以消極原因一因政變之後頭緒萬端譬如亂絲殊不易理二因兵權不屬各處土匪剿辦爲難三因粤軍及議會方面仍有選舉競存兼任省長以資熟手之表示揆時度勢究以競存兼任爲宜故决意不幹基此原因故日來往唐家灣勸駕者唐均謝絕觀此則唐氏長粤一說將成畫餅矣（一）粤軍將領擁陳粤軍各將領以競存年來兼攝軍民兩政駕輕就熟且對於民政興味甚濃一旦爲中山所撤退頗爲代抱不平故願出死力爲之恢復原有地位此次孫旣離粤無論如何須仍請陳氏復出陳氏雖推轂少川各將領以非本系之人期期以爲不可舍少川之外又更無合格之人葉舉不過一旅長不能鎭壓一切恐粤事益形糾紛現聞陳氏以各軍官推舉甚殷已有允意查前此北江一役雖由葉舉指揮一切然其實事事請命於陳今北江戰事雖告結束而各方環伺粤局尙屬危險所有指揮調遣勢不能再以總指揮命令行之故總司令一職陳氏勢難擺脫而此時軍民分治未能實行必須兼任辦事上方無掣肘故省席亦非陳莫屬以上皆粤軍方面數日前所持之理論也迨至最近則形勢又復一變二十日白雲山會議後忽有推舉陳席儒任省長之消息傳出惟社會一般人士對陳任省長消息多不解其由來查陳係兵工廠長陳永善之父現在港營商平時對於粤軍接濟頗多即兵工廠中所購置之機件及整理種種政府財力缺乏時亦多由陳自墊陳氏與粤軍各將領亦極融洽各事均易接洽至於財政方面因陳係資本家亦能設法維持對外如港澳等處信用尤著聞昨已派員徵求陳氏同意并對省議員疏通一過又對唐少川方面亦已派員開誠佈公告以實情并勸其出任善後督辦之職另一消息陳爲香山籍今年六十有餘平日純謹樸實不求聲譽曾與伍秩庸唐少川游學美國壯年加入民黨粤中每次革新運動陳從中贊助甚力民元胡漢民 
 
 

Page 11

 
 
任都督紙幣低折政府大議整頓其一切計畫悉採陳所建議惟陳素性恬淡不入政界只在港澳經營商業至今數十年極得英美各國人士信仰計港中除何東劉鑄伯外能以商業財産稱雄一時者惟陳與其昆仲賡如二人其子陳永善現任兵工廠長其姪陳炳謙現在滬上廣肇公所辦事昨日（二十二）下午一時省議會開談話會討論省長及善後督辦問題副議長陸孟飛主席報告鍾議長赴唐家灣經過情形衆意對於選舉陳席檽爲省長一層不能即日解决尙須再爲考慮至善後督辦處問題則請俟組織法訂定送會然後加以研究討論至此遂散會聞陳炯明定明日大宴省會議員對於省長問題將有所表示觀此情勢則省長或終屬陳席儒氏亦未可知也 
[中國科學社第七次年會紀（三）]  
　　中國科學社在南通舉行年會經過已屢誌本報二十二日上午九時該社社員由南通社友會邀請游覽狼山名勝並參觀觀音院名繡名畫軍山氣象臺游畢即至三元宫午餐由社友會理事長張孝若及各社友殷勤招待餐後由楊杏佛代表到會社員答謝下午三時在通崇海泰總商會宣讀論文由年會委員長張孝若主席計宣讀者爲丁文江博士雲南東部之地質結構何魯君之數學敎授法秉志博士之鳥類耳骨之發展趙元任博士之中國言語字調底實騐研究法趙君論文由美洲寄來由胡敦復君代讀丁何秉三君之論文爲實地研究之心得趙君則以科學方法應用於國語研究此外尙有李寅泰君等之論文因時間太少未能宣讀晚八時在總商會舉行講演仍由張孝若主席首由丁文江博士講歷史人物與地理之關係丁君就二十四史中列傳人物研究其籍貫之分配而詳攷其消長原因蓋以科學方法應用於歷史分析也次爲徐乃仁君講江蘇之水利問題詳論江蘇水利不發達原因及補救之策 
　　二十三日上午九時社員在南通俱樂部開社務會繼續討論修改章程草案由許仲逵主席十二時議完午餐後社員二十餘人乘汽車參觀大有晋墾牧公司之墾務規模宏大爲中國所僅見六時由該公司餉以盛宴晚間復由南通招待委員邀至更俗劇場觀影戲並聆南通自製影片是日上午縣敎育會並假商會於會程外請到會社員講演計講者爲楊杏佛君之科學的辦事方法柳翼謀君之文化之權威鄒秉文君之南通之新農業錢天鶴君之實業家對於農民之新態度聽者約五百人 
[南京快信]  
　　省署擬組織之諮議廳大約額定四十人（每道屬八人）下月中旬可成立 
　　司法部規定之登記條例·及不動産登記條例施行日期江蘇定爲十一年十一月一日施行 
　　江北士紳呈請兩長將各縣警備隊聯防以壯聲援擬定劃區聯防辦法徐屢銅山縣爲一區豐沛蕭碭爲一區邳宿睢爲一區淮陽道屬以淮陰淮安漣水泗陽爲一區鹽城阜寗東台泰縣爲一區 
　　韓省長昨委任用道尹曹慕時赴金壇查辦水利財廳委陳迺勳守催太倉縣交代 
　　松江縣知事温朝樑因被控告韓省長擬卽撤換有改委徐某署理消息 
　　委署青浦縣知事連德英沭陽縣知事吳鵬昨稟辭赴蘇見高等廳長即赴新任 
[杭州快信]  
　　浙江自治協進會即省社昨假省敎育會開成立會公布簡章後推出理事蔣尊簋王廷揚沈鈞業杜棣華等三十三人不日開理事會議積極進行 
　　各屬地方分庭存記之書記官高等廳定九月一日召集到廳練習以便分配尙有投效本省記録書記官三十三員亦同日傳廳練習 
　　杭縣律師公會昨開二十一次評議會提議事件共十三起其重要者爲全國司法會議决定在杭亦可須由滬會發議徵集各學校公會團體意見多數贊同爲有效并函浙江高等廳催促地方分廳從速成立 
　　杭總商會新選會董王湘泉等三十二人擬於明日開談話會交換意見預備决選正副會長 
　　湖墅某米行在州辦米一千五百石二十四日由海門裝新寳華輪轉運詎二十五晨突來多人藉口禁米出境將米袋刼散多數損失頗鉅昨電省請飭查辦 
　　浙省水災奇重會稽黄道尹呈請省署將温台各屬運米護照未起運者一律留濟災民已奉照准 
地方通信 
[松江]  
　　四區預算却回城廂警察四分駐所因經費不敷於上年度商准劃隸城區之官紹·自沃·吕蕩·前河·龍興·小西涇等六鄕自治委員按月各貼補助費八元此次編造十一年度預算四分駐所即依此於收入項下列入補助費按月四十八元現此項預算已經地方預算審查會備文却回縣署請其轉行四分駐所重行編送以資彚編其却回理由大致謂附郭六鄕經費竭蹶上年補助實出勉强現時四分駐所已舉定警董規畫經費警費已不虞缺乏用將各鄕補助費取消云 
　　縣委辦理清算前任郭于埜知事自調任吳縣後所有移交手續迄未辦理清楚現郭君已委二科科員陳瑞書來松向温棟甫縣長結束移交事宜連日正在署清算一切定二十六日正式開會以憑復按 
[蘇州]  
　　包認全邑屠稅仍未准蘇人盧逸民前曾具呈省署擬每年解繳財廳五萬八千元請准認辦吳縣全境屠宰稅未蒙省署核准盧逸民奉此後心仍不甘前日又續呈省署重申前請聞昨已奉到省批略謂查蘇城屠宰稅應否援案分區包繳固屬一種問題即論招商投標亦係縣行政職權該商民認辦與否應自向縣呈請核示毋庸來署率陳云 
　　郵員竊票案判决蘇城西中市泰伯廟橋堍第七郵務支局檢信員哈某因竊取郵票焚燬信件事由蘇州郵務長怡山森派員押送北區警察署解移法廳訊究昨日上午九時已開庭判决哈貴榮連續竊取郵票之所爲處五等有期徒刑六個月判畢還押俟上訴期滿即送監執行 
　　博文中學之近况博文中學創辦已逾五載本年畢業生五人咸得有相當位置或考入著名學校如殷慈聲爲英美烟公司職員金震爲蘇州公學主任蔡明哲升學省立第二工專張懷椿爲天津華商銀行職員張福元充本校敎員聞該校刻已招攷新生定於陽曆九月七日開學 
　　蘇常夜航船被刦往來蘇州常熟之蔣姓夜航船前日由常開蘇駛至蘇常交界之大蕩地方突遇盜船有盜匪六七人各持凶器躍上航船將貨物銀錢搜刧一空過船而逸現已由船主蔣某報請常熟吳縣兩署嚴緝逸盜矣 
　　更調看守所長高等檢察廳看守所所長一缺自吳鵬章辭職後卽由許檢長委任李某承充兹悉許檢長近以吳縣地方廳看守所長張象成任事以來頗能克盡厥職特訓令張所長與李所長互相對調並着尅日交替視事 
　　組織佛敎公益社蘇城北寺僧人性純近發起組織佛敎公益社以補助貧苦之游方僧爲宗旨業於前日假座天主寺開會集議到者頗衆均各踴躍贊成北禪寺印善長老並贈地基一方以便集捐建築社所 
[常州]  
　　調查全省電話公司武進縣商會昨致全省各總商會各縣商會函云據武進電話公司函稱敝公司創設十年歷蒙地方稱便無任忻幸竊維電話爲交通事業之一地方關係至爲要需甚願力求進步以副公衆嚮用之殷情屈計本省各縣設立電話之地甚多敝公司爲聯絡參考計擬具空白表式及塡就公司概况表送請察閱並懇轉咨各總商會曁縣商會煩將兩表轉送本地電話公司照塡寄由貴會轉交或即逕寄武進城内覔渡橋敝公司俾資參考而有遵循實紉公誼等語附送概况表到會據此查核該公司所請係欲詳悉各縣交通事業狀况以資聯絡共謀進步起見貴會提倡實業研究交通素抱熱忱相應檢表公請即祈台察轉發電話公司查照塡寄俾資參考如尊處尙未設有電話事業並乞見覆 
　　取消自治學社理由武邑四鄕公所設立之自治學社前由自治學員李宗秘等呈請内部咨省飭縣取消在案旋由國會議員朱溥恩楊擇等致函王道尹以爲摧殘自治王道尹已於昨日函復原文如下接准大函以道署指令武進縣呈復李宗秘等呈控私立自治學社一案有該縣業由李宗秘等遵照部行地方自治協進會章程在縣城組設自治協進支會自毋庸另再設立自治學社轉致紛歧之語認爲違反明令摧殘自治未免言之不倫查自治爲當今要務前奉内務部於頒行各道縣地方自治講習分所章程案内呈明各縣道設立地方自治講習分所卽以中央畢業各學員分擔敎授轉相傳習務便中央與地方之自治計畫銜接一氣脈絡貫通前有請在上海設立中華模範地方自治講習所呈經内務部批駁並以嗣後關於私立之自治講習所均未便准予立案通咨各省轉飭一體遵照有案至地方自治協進支會亦係内務部咨行准照地方自治協進會章程設立爲普及自治智識協助自治進行起見由中央協進會推而各道設分會各縣設支會亦屬一氣貫注之意該縣人民欲研究自治學理力謀進步縣講習分所雖以欵絀尙未成立而協進支會則同爲討論自治智識及進行事項自可入會公同研究本道尹指令毋庸另再設立自治學社係遵辦令辦理卽參繹大總統明令似亦並無違反至集會結社依法應須報明該管警察官署而應行通呈立案者自應由該管警察署呈請核辦也相應函復查照 
[揚州]  
　　會議商會區域農商部前以江都縣屬宜陵仙鎭等埠請以舊商會名稱改組分會恐於縣商會區域有牴觸之處特咨請省署令行實業廳飭縣轉知縣商會依據會則召集會議劃分區域藉免爭執縣商會於奉到通知後當經邀集宜陵大橋仙鎭邵伯瓜洲五會代表於二十四日下午開會討論縣商會毫無成見其他分會當塲稍有爭執結果由各市鎭具函說明應設分會理由交由縣商會彚轉實業廳詳部察核 
　　八中學生會議江蘇省立第八中學舊任李校長辭職他去新委葉校長觀望不來致校務無人主持各級學生因於二十四日下午公同會議維持學業辦法當塲决定四項（一）葉校長旣言辭職去函請其貫澈主張（一）公電敎育廳請予收回批准李校長之成命（一）派代表即日首途至清江浦敦勸李校長復職（一）李校長未來揚以前即以舍監石金生暫行代理曾經各校聘去之敎員亦請李校長挽回 
　　電請恢復縣自治江都城廂市董事會市議事會議員臧亮臣楊繩武何介山臧養初胡子竾等昨電北京衆院云衆議院全體議員先生公鑒報載貴院張先生善與等提議恢復縣自治及其他自治機關案同人對此實深感謝查縣市鄕自治同時以非法停止今日自當同時恢復縣會復活而令市鄕自治向隅則所謂恢復者旣未全完即所謂法者仍有缺點用敢電達貴院務乞一視同仁俾市鄕自治機關與縣會同時恢復以完手續而利進行實紉公誼云云並悉該會同人已推代表赴滬加入縣聯合會一致請願外一面通告全省市鄕議會同時進行以收互助效力云 
[鎭江]  
　　時疫未息近日天時不正城鄕各處已有虎列拉症發見朝發夕死施救不易患此者異常危險聞南鄕王家村及沙頭兩處近一星期内已有居民十四人均死於疫 
　　派隊剿匪江北各屬匪勢披猖不易肅清近且蔓延至碭山縣邊境日前有匪數百將碭山第四區之關莊壩攻破經駐碭第五混成旅畢團長派隊痛剿匪始潰退 
[湖州]  
　　罷駛風潮解决之餘波輪船罷駛風潮方在解决之際而航業内部忽爾發生變化蓋全體輪工以現在生活程度繼長增高所得工資實有難以維持之勢羣向由上海各輪局推舉來湖調停各代表要求加薪以維生計否則似有繼續罷工之形勢當由各代表反覆開導贈以補助費一百元並謂加薪一事非代表權力所能及切盼全體輪工諒解且擔任回申轉商各局總理必有圓滿答覆斷勿使有所失望全體輪工認爲確有希望因卽上輪工作 
　　縣參事辭職之遞補吳興縣參事會額設參事六人縣委會選各得其半現聞會選方面參事陜逵九以發生訴訟關係自請辭職卽以候補參事葉守源照章遞補 
　　商輪定期開班商輪罷駛已及二旬雙方損失已屬不資兹悉輪局方面以地方官紳旣經指定南城門外起至驛西橋堍心沿河公有民有帮岸暫爲停伯碼頭並允遇有大風大雨大水之時准隨時酌量變通地點停泊故對於輪船進城一事表示讓步不再堅持而官紳之調停亦須兼籌並顧煞費苦心現幸已得航行界諒解風潮完全平息故各班輪船准於二十三日（卽夏曆七月初一日）起一律開駛回復交通云 
　　商會長暫緩選舉吳興縣商會第二届改選本定本月二十三日由各會董互選正副會長嗣因塡發各當選會董通知書去後而答覆應選者迄今尙未全數覆到以故未能如期舉行現聞准俟新會董答覆完全後再行定期互選云 
[杭州]  
　　浙江自治協會成立紀中國通訊社云旅滬浙江有力分子蔣尊簋王孚川杭辛齋莫永貞等前擬發起省社一節已誌前報嗣以發起該社之唯一宗旨在於促進浙省自治爲字義上關係特易名爲浙江自治協會該發起人等遂於前日相將至杭並於昨日（二十五）下午二時假浙省敎育會開成立大會到會人數約三百有奇當場公推莊景仲爲臨時主席先行討論名稱問題公决定爲浙江自治協會次則逐條通過章程當時各會員均發表個人意縝密周詳各問題均迎刃而解再次選舉理事三十三人考該會理事一職與幹事同蓋借以避不平等之會長制耳又悉該會注重各縣縣自治以冀根本解决 
　　麗水被災情形麗邑自本月十二日夜起大雨如注山水暴漲益以縉龍雲宣各縣之水横流旁决全縣爲墟浮屍遍野無人收埋婦女哀號無處覓食廬舍漂没數萬家田地掃蕩數千頃其尤慘者由縉而麗沿溪一帶二百里已無完土該邑連年荒歉十室九空今復遭此奇災眞民不聊生矣 
雜評一 
[百不暇問之政府一外交（默）]  
　　今日之政府當局但知政爭而其他百不暇問吾昨於中東路問題言之然中東路僅凡百交涉中之一事耳近來新發生之交涉正多日則有天圖路等三案之交涉濟南日人掠烟案之交涉俄則有三江口俄艦搜查華輪之交涉俄代表到京後收回庫倫等案之交涉荷蘭則有阿埠驅逐華僑之交涉墨京亦有放逐華工之交涉此類之交涉皆賴中央主持力爭者也此外根於華會而來之交涉若魯案中之各間題若收回法權問題若改訂稅則問題此類之交涉關於國家權利甚大亦賴中央悉心辦理者也外交爲中央政府唯一之責任此而不暇間則已失其爲中央政府之資格在强權時代弱國無外交今則弱國亦未嘗無外交而我乃不自交涉是自放棄其外交之資格也近來外人屢謂我已陷無政府狀態若放棄此對外應負之責任而不問即不啻以無政府之實證示人國人向以增高國際地位責望於政府今若此尙有何地位之可言哉 
 
 

Page 12

 
 
   
 
 

Page 13

 
 
本埠新聞 
[三誌董康周自齊出洋消息]  
　　周自齊今農到滬尚須赴杭澳后號提前一日放洋 
　　董康周自齊奉派出洋考察歐美政情董氏到滬已多日寓於湖北路新旅社一百零一號昨晚閘北水電廠長馮應熊在寳通路凈土庵設宴餞行周氏未到惟其同伴梁某先行抵滬暫寓大東旅館周則於前日由京南下乘津浦車於昨日（二十六日）下午四時抵寗進城謁見軍民二長後卽日乘十一點開行之夜班快車定於今晨六時五十分鐘到滬轉乘滬杭路早班快車赴杭與浙盧督辦接洽要事然後返滬乘昌興公司之澳后號放洋昌興公司之新郵船澳后號本定於禮拜二（二十九）出口放洋現昌興公司得港電云澳后輪於昨日已從香港駛出二十八日下午五時即可到淞該公司接客小輪可於是日下午七時半至新關碼頭並以澳后號旣星期一可至滬遂决定提先一天放洋准定二十八日之午後五時送客小火輪從新關碼頭開赴吳淞上海之動身旅客於四時半須一律到海關碼頭候渡船離滬恐各旅客不悉提早一日之原因遂即通告各處以免延誤放洋屆時董周二氏從渡船出口時本埠之送行者自必衆多也 
[海員罷工解决後之所聞]  
　　昨日海員一律復職招商局已有六船出口 
　　招商局海員罷工適爲三個星期此二十一天中蔓延甚廣僅該局之輟班者有二十五輪海員達一千六百餘名初時該局以允許七月一日加工之通告無效復於二十二日在局開緊要會議冀提早解决此案故是日頗有可望雙方同意之情狀抑知結果以條件未能妥洽仍未切實解决迨至二十五日由李徵五君等再往該局與董事李偉侯等調解一面約海員公會之上海支會長林偉民亦到局列席經過四時半時間之討論遂由該局允照香港所訂之加薪成數照加但兩方面所爭持不下之追加時間問題局中初仍以七月起加旋經調停人之居中斡旋勸雙方各皆讓步結果由招商局再加兩個月以五月一日起爲實行增薪日期海員初尙猶豫嗣經說明現行南洋班之廣大廣利等五輪且爲三月份起加薪則刻下之北洋長江及閩海各路自五月份起加已頗優越至八時左右遂表示滿意一場大風潮至斯乃告結束昨日上午各海員一律上輪恢復工作各海員上船之先沿碼頭燃放爆竹表示勝利之慶祝昨日業已開出者有廣大輪赴港粤新昌輪赴天津同華往福州公平赴營口新江天赴寗波今日江天赴漢口明日有飛鯨赴温州江安赴漢口廣利赴廣州儘此一星期輟班各船當可一律復航矣 
　　中國通信社云海員工會自前晚（二十五號）與招商局正式簽字後因爲時已晏不及遍告各海員遂訂於昨日上午十時在會所開全體大會届時由葉謁來振鈴開會列席海員共三百餘人當公推林偉民主席報告與招商局交涉經過情形及逐條解釋所訂五條件（另詳）之内容並謂訂立此項條約之公證人甬粤各居其一甬方爲寗波同鄕會理事長李徵五君粤方則爲金星保險公司歐錦堂君二君之於同人可謂熱心愛護之至但此五項條件諸君如有認爲尙未妥善者不妨提出修正免得將來有所煩言衆無異議林君又謂招商局專走香港之廣大等五船本已加薪此番贊助同人不惜犧牲一切加入罷工實爲難得同人非表示感謝不可次又勉勵各海員復職後須安分守己勤精服務等語畢該會幹事陸常吉演說大致謂今日爲我海員同人幸運之日亦卽海員同人永遠勝利之紀念日然吾人之得有今日全賴協力同心果毅精進八字則勇往直前不畏艱險庶事事皆可占勝利也云云演說畢各海員大呼海員萬歲而散會散後各海員均至十六舖中華茶樓聚會預備復職均安公所聯益會焱盈社等特雇中西音樂及鞭砲等歡送海員復職當西人數衆多由海員工會幹事陸常吉等在塲維持秩序而捕房方面亦派有中西包探三十餘人蒞塲照料迨十二時招商局碼頭停泊各輪一律懸旗升砲全體海員由南均安社代表錢孝裕·聯益會代表朱如才北均安社代表張允來·南焱盈社代表顧恭謨·北焱盈社代表穆生甫等五人引領至新江天碼頭行復職禮當塲高搭方臺各海員自由演說全體歡呼至十二時三十分始散兹將海員復職之通告·及加薪五條件之原文附後（一）中華海員工業聯合總會上海支部昨因罷工解决發出啓事云公啓者我海員同人因要求加薪未遂致罷工遷延日久兹者招商局已經表示承認本支部爲全體海員之機關并將此次要求加薪之條件曾於昨日（八月二十五日）下午七時半雙方訂妥簽立合約矣願我罷工海員即於今日（八月二十六日）十二打鐘一律返工復回原職以息事寗人而復交通原狀爲要特此佈聞中華民國十一年八月二十六日部長林偉民啓（二）中華海員工業聯合總會上海支部與招商局加工各條件（一）江海各輪除駛港五輪外其餘各輪船員照原薪金加二成（二）由本年五月一號起加給（三）罷工期内各船員應得工資十足付給（四）本局所用船員將來如行簽字手續時須由海員會派代表監視方爲有效（五）船員如有一切非法行爲本局查明當立卽開除倘有寃誣等情海員會與招商局雙方派人調查如確係寃誣得復原職及補回原有工資中華民國十一年八月二十六日中華海員工業聯會總會上海支部啓 
[寳山忙漕已抵借淞埠局費]  
　　吳淞商埠局因財政廳短解十年度臨時費十餘萬元及十一年度經常費一萬餘元故將寶邑忙漕雜稅商准財廳向上海某銀行抵借現欵充作欠解之臨時經常各費曾由嚴廳長簽押保證在案兹聞財廳因省欵支絀又將全省各縣忙漕向各處抵借三百餘萬元昨經張督辦得悉特電嚴廳長以寳山忙漕雜稅在此項借欵未償清以前所有縣收稅欵均應劃解銀行不得移作别用云 
[紀各團體歡迎孫中山籌備會]  
　　定九月九日開會歡迎 
　　國聞通信社云本埠各團體爲歡迎孫中山事於昨日下午三時在貴州路逢吉里各路商界總聯合會開各團體聯席籌備大會到會團體有工商學報四十餘公團此外並有北京平民社等代表共約六十餘人經衆公推商界總會代表趙南公主席崔通約紀録首由主席報告開會程序謂吾人歡迎孫中山先生即表示擁護其數十年來不折不撓之三民主義今日中山旣到滬上凡我人表示贊成其主義者理應開大會歡迎但歡迎手續如何請衆討論即由童理璋提議辦法數種（一）開會會塲（二）牌棧（三）廣告（四）入塲券（五）發傳單（六）備茶點（七）請各界懸旗（八）攝影紀念等經李鑑·陳廣海·張工權·鄧嘉縉·陸丹林·周霽光·林大松·張炳榮等相繼討論增加數種（九）童子軍（十）軍樂隊（十一）出特刋（十二）組織糾察隊（十三）定名稱（十四）電外埠各團體均加入（十五）屆時知照法租界當道多派員保護（十六）派代表與孫中山先生接洽（十七）加入團體編定號數當經主席一一分述理由付表决全數通過次討論地址問題及開會日期公决假定法租界尙賢堂或上海總商會日期定九月九日通過印行歡迎大會特刋請民國日報編輯發行王亞樵提議通告或登廣告請全國各團體一致加入或有路遠者函電祝詞均可次討論經費問題各代表均主張自由認捐當塲認定者共計一百八十五元五角其餘繼續認捐者頗多次公舉籌備會執行委員二十一人以趙南公·史觀濤·汪醒齋·崔通約·倪無我·陳廣海·鄧嘉縉·爲總務科楊春若·司徒俠海·童理璋·爲文牘科張工權·張炳榮·爲會計科楊春緑·王吉人·李鎧·楊志成·周霽光·黄宗漢·穆志英·徐錫麟·爲交際科又擬定辦事地點爲貴州路逢吉里時間爲每日下午四時起六時止各委員每日必須到會遂宣告散會 
[旅滬議員之談話會]  
　　認北上爲不妥 
　　國聞通信社云旅滬國會議員於昨日午後二時在通訊處開會到者七十五人公推關棣主席首由劉芷芳報告中山對議者三種表示赴京奮鬭各情次焦易堂·劉雲昭·李燮陽等均有補充報告次凌鉞發言絶對不贊成北上並說明各種理由後劉芷芳謂北上奮鬭亦係一種辦法焦易堂則謂從法律事實上立論北上均不妥當在滬主持正誼國内外自能辨别正道之所在後兩方各有辯論結局衆意均以北上爲不妥非安全辦法但認設法使國人明辨國會之眞僞爲必要之急圖云 
[航業近訊]  
　　近數星期中往來紐約上海之商輪較前數週爲少其原因大約在水脚過跌每開一次輪船縱使滿裝貨物運費不抵開支蓋路遠而航行日期甚長也近日祗怡和·日郵社·及新其昌之數輪而且出口貨至缺至花旗公司之維多利亞輪幸有大批轉口桐油否則雜貨無幾據航業中人言此路航務恐一時不能發達也 
　　提督公司上海至西雅圖之五總統號郵船其客位與他家輪船不同蓋其頭等艙一項便有數類之分别故旅客之乘此輪者每有不能洞悉内情爲憾今將該公司各級客之現行新價列表於下（表以元爲單位） 
地别　　　一等艙甲室　　一等艙乙室　乙等艙丙室　尋常艙甲　佣人艙　　　 
上海至神户二○○　　　　一四七　　　一二七　　　一一○　　二七　　　　　　　　　　　　　 
上海至横濱二三五　　　　一六七　　　一四六　　　一二五　　三○ 
上海至香港一八○　　　　一三四　　　一一七　　　一○○　　二○ 
上海至小吕宋二六五　　　一六○　　　一四○　　　一二○　　三五 
香港至滬　　一六○　　　一○七　　　　九三　　　　八○　　二○ 
香港至神户　三一五　　　二○一　　　一七五　　　一五○　　三五 
香港至横濱　三四五　　　二二一　　　一八八　　　一六五　　四○ 
香港至小吕宋一四五　　　一○○　　　　八七　　　　七五　　三○ 
　　日本兵艦島羽號因爲揚子江上游一路内發生四川軍槍擊日輪雲陽丸·天听丸·等事該艦爲保護日輪航行宜昌重慶間之航路計故已在該處一帶巡游矣 
　　昌興公司之亞細亞皇后號昨日到申由美來滬之頭等客計有六十餘名均係西人二等客爲三十餘人大半爲華人而三等有中國人九名至申統艙内有一百九十名華人赴香港十一名到滬當日赴港此間有五十五人乘此輪動身至香港云 
　　中國郵船公司之尼羅號昨又來電謂九月十八日定可至滬預備停泊於中棧上九號赴香港十月三號還申當日即出洋至美國云 
　　粘仔治公司開設於香港已有四十餘年自分設上海後亦將有三十年該公司置有巨船多艘近將以「老司登號」定期來往上海及海參崴間此次爲第二次開往海參崴已定於星期二卽八月二十九號下午四時中途在烟台亦須停留由海參崴反上海時則或在青島停留在此水程頭二等之乘客爲極好赴海參崴之機會一星期此船可回並有機會在烟台及青島登岸也 
[亞洲皇后號回國之留美學生]  
　　亞洲皇后號前日抵滬情形已誌昨報兹將乘該號回國之留美學生列表如左 
姓名　　　藉　　貫　　在美何校何科 
張福良　　江蘇無錫　　哈佛大學森林科 
鈕立卿　　浙江紹興　　克利佛倫青年會 
程干雲　　浙江寗海　　康乃爾大學機械工程師 
莊澤宣　　江蘇吳縣　　哥倫比亞大學哲學博士 
傅爾攽　　江西南昌　　美國造船廠實習 
高梓　　　江蘇南通　　惠司康省大學體育科 
劉吉贊　　廣東　　　　本薛佛義大學醫科 
陸伯年　　四川成都　　鮑司登大學敎育科 
舒文娟　　江蘇上海　　米西干看護學校看護科 
施肇夔　　江蘇揚州　　華盛頓大學政治法律科 
徐謨　　　浙江嘉興　　華盛頓大學政治法律科 
范承俊　　江蘇吳縣　　非臘迷非亞婦女醫科大學 
汪泰基　　安徽旌德　　遣紙工程司 
王愛琳　　江蘇上海　　佛極宜亞師範學校敎育科 
胡美嬌　　廣東　　　　舍路大學商業科 
饒毓泰　　江西臨川　　普林士登大學物理博士 
[關餘存儲問題將移京討論] 　 
　　修改稅則委員會對於關餘存儲問題中國代表將提出分儲各華商銀行一節業紀前報兹該代表等以該會責任祇在稅則本身之修改以達到切實值百抽五爲目的至稅則本身以外之問題及改稅後種種連帶的事實問題俱非該會討論範圍所及且該會閉會在卽時間甚形急促故該項問題將移交京會討論云 
[總商會昨日之特别會] 　 
　　上海總商會因有事須由會董常會表决惟常會期遠故於昨午四時召集各會董開特别常會由會長宋漢章主席出席之會董爲馬少山等十餘人提議事爲補推赴檀香山列席太平洋商務會議代表問題因開會期已漸近而代表尙未派定前擬公請會員穆藕初擔任前往而聞穆君有就政府派赴代表列席之說故祇得另推公衆咸擬請會董馮少山擔任馮君去歲會赴各國考察商業頗爲合宜惟馮君當即說明不能赴會情形故不能决繼通過允許國是會議商借會場開會演說及不加入和明商會等事至五時許散會 
[日本發來電報遲延之原因] 　 
　　國聞通信社云連日自日本發滬之電報均有遲延其原因係日本内地關東以東一帶暴風驟雨數日不息以致東京横濱及北海道方面之電線完全阻斷至二十四日午後横濱長崎間及東京長崎間二線始稍通消息至前早東京方面之各線完全恢復原狀至臺灣北海道間至前日午後始行恢復故自二十三日午前至前日午後間之電報未免大受影響云 
[公共租界重定北區地價（三續）] 　 
地皮號數　　　每畝價值　　地皮號數　　每畝價值 
５０５　　　１１０００　　５０６　　　１０５００ 
５０７　　　　７０００　　５１６　　　１１０００ 
５１７　　　１００００　　５１８　　　１００００ 
５１９　　　１００００　　５２１　　　１００００ 
５２２　　　１１０００　　５２３　　　１００００ 
５２４　　　１１０００　　５２４Ａ　　１１０００ 
５２５Ａ　　１１０００　　５２６　　　１１０００ 
５２６Ａ　　１１０００　　５２７　　　１０５００ 
５２７Ａ　　１１０００　　５２９　　　１１０００ 
５３０　　　　８０００　　５３１　　　　９５００ 
５３２　　　１００００　　５３２Ａ　　１０５００ 
５３３　　　１０５００　　５３４　　　１００００ 
５３５　　　　８０００　　５３６　　　　９５００ 
５３７　　　　９５００　　５３８　　　１１５００ 
５３９　　　１１０００　　５４０　　　１０５００ 
５４０Ａ　　１０３００　　５４２　　　１０５００ 
５４２Ａ　　１００００　　５４２Ｂ　　１００００ 
５４３　　　１００００　　５４４　　　　９０００ 
５４４Ａ　　　７５００　　５４５　　　　９０００ 
５４６　　　１０５００　　５４６Ａ　　　８０００ 
５４６Ｂ　　　８０００　　５４６Ｃ　　　８０００　　　 
５４６Ｄ　　　８０００　　５４６Ｅ　　　８０００ 
５４６Ｆ　　　８０００　　５４７　　　　８０００ 
５４８　　　　９５００　　５４９　　　　８５００ 
[一週間之金融調查]  
　　洋釐本週間銀幣市價已漸轉機緣香港汕頭去路日有裝出十餘萬元星期一收盤爲七錢二分二釐二五星期二小一二五爲七錢二分二釐一二五星期三大一二五爲七錢二分二釐二五星期四大六二五爲七錢二分二釐八七五星期五大二五爲七錢二分三釐一二五星期六（昨日）大一二五爲七錢二分三釐二五長江及蕪湖蘇州等處與浙江造幣廠雖有裝來尙有求過於供之勢致洋釐可以立足云 
　　銀拆星期一收盤八分星期二跌小二分市價爲六分星期三大一分市價爲七分星期四五同星期六則小三分收盤市價爲四分各外國銀行進口大條數百條出口貨尙稱活動華商用銀各商業皆無起色一則炎暑荒擋各客帮爲時局關係辦貨停滯之故耳因是銀拆無看漲之象也 
 
 

Page 14

 
 
　　各國匯率本週間大條統扯長三七五先令仍與星期一相同印滙美滙香滙東滙皆無改動惟法滙長六十法郎嗬滙小一盾德滙則大三百馬克各銀行交易甚爲清淡市面亦甚平穏絲交易三十包扯九百七十兩計元二萬九千一百兩 
　　標金星期一日收盤十月份標金價三百零三兩三錢星期二午後最高至三百零六兩五錢嗣後遂平穏至星期六最小至三百兩零零六錢嗣後收盤又稍回好至三百零一兩一錢云 
[一週間各銀行交易之調查]  
　　（星期一）道勝賣出九月份東滙五萬元價六一八七五安達買進十月份先令五千鎊價三先令五辦士五又賣出九月份先令五千鎊價三先令五辦士三七五上海買進十月份先令五千鎊價三先令五辦士五大通買進十月份先令五千鎊價三先令五辦士五（星期二）麥加利賣出十月份先令五千鎊價三先令五辦士一二五上海賣出十月份先令五千鎊價三先令五辦士二五運通賣出十月份美滙二萬五千元價七十七元道勝賣出十月份先令五千鎊價三五三一二五住友賣出九月份東滙十萬元價六錢二分（星期三）住友買進十月份先令一萬鎊價三先令五辦士二五花旗買進現標金三百十五條價三百零六兩（星期四）大通買進十月十一月先令二萬鎊價三先令五辦士四三七五住友買進十月份先令一萬鎊價三五五六二五朝鮮賣出八月份東滙五萬元價六一八七五又買進大連洋十萬元價六一六二五（星期五）華比買進十月份先令五千鎊價三先令五辦士二五（星期六）友華買進十月份先令一萬鎊價三先令五辦士七五絲交易三十包扯價九百七十兩值元二萬九千一百兩 
[友華銀行滙市報告]  
　　昨日友華銀行匯市報告云二十五日倫敦大條銀價近期未動遠期長一二五紐約銀價未動倫敦紐約間匯價縮至四元四角七分一二五今日此間各國掛牌匯價僅佛郎長至一千零二十枚開盤時英鎊成交價自近期至年終三先令五便士七五美金成交價七十七元八角七分半投機家照此價格稍有購進市况微平英鎊售開價八九月份縮至三先令五便士六二五遠期縮至三先令五便士六八七五同時美金成交價八九月份縮至七十七元六角二分半遠期縮至七十七元七角五分惟因照此價格售出者甚踴而投機家又業已購進大宗市况復回堅收盤時英鎊售開價八九月份三先令五便士六八七五遠期三先令五便士七五美金已開價八九月份七十七元七角五分遠期七十七元八角三分七五同時日金售開價八九月份六十一兩四錢三分七五遠期六十一兩三錢七分半銀行對於佛郎以滙價驟漲頗爲審愼大約佛郎電滙可以一千零四十枚成交佛郎滙票可以一千零七十五枚成交英鎊滙票銀行定價三先令六便士半美金滙票七十九元二角五分昨日倫敦銀市中國印度俱購進市况穏定紐約市况堅定 
P>上海商業市况彚録 
　　金融 
　　昨日出口現洋祇有各錢莊裝至厦門汕頭十五萬元餘無進出前日大通銀行所烊之大條一百條熔見寳紋二百二十雙計重銀十萬兩正金銀行囑北市泰亨源等銀爐烊去大條四百二十九條各銀行進出倉不多麥加利銀行出倉洋五萬元嗬囒銀行進倉銀十四萬兩中國銀行進倉銀二萬兩出倉洋四萬元台灣銀行進倉銀六萬兩各錢莊少存銀三十萬兩交通銀行進倉銀五萬兩大通銀行出倉銀一萬兩華義銀行進倉銀六萬兩各銀行銀洋大條存數詳列商情欄 
　　國内滙兌 
　　昨（二十六日）各滙來電價格漲多跌少計京津洋滙各漲一元銀滙均高五錢北京公砝爲一千零四十五兩五錢銀元爲一千零三元天津行化爲一千零五十三兩五錢銀元爲一千零二元漢口洋例遜去二錢五分爲一千零三十三兩二錢五分銀元則遞加一元爲一千零九元九江南昌銀元各漲一元半爲一千零九元蕪湖銀元漲起一元五角爲一千零七元半安慶銀元同增一元半爲一千零八元蚌埠銀元高五角爲一千零六元其餘如烟台銀兩仍爲一千零四十四兩銀元爲一千零八元宜昌宜平爲一千零三十七兩銀元爲一千零二十元南京蘇州鎭江揚州無錫常州常熟等銀元各爲一千零一元半徐州温州銀元爲一千零五元清江海門銀元各爲一千零四元宜興南通銀元各爲一千零二元杭州寗波嘉興湖州紹興餘姚等銀元各爲一千零三元蘭谿銀元爲一千零四元半福州一千零十元厦門一千零八元哈爾濱一千零十一元重慶成都萬縣之九七平銀與銀元均無上落 
　　金市 
　　昨日星期六各銀行午後均循例休息半天故金業交易所亦祗午前半天之營業大條銀來電謂近期弗動遠期長一二五標金開盤二百零一兩五錢先令弗動標金最高至三百零二兩四錢最小至三百兩零零六錢收盤爲三百零一兩一錢先令市况與上日彷彿惟美東西滙較之畧緊銀行賣出九十月份先令價三先令五辦士七五至三先令五辦士六八七五又至三先令五辦士七五買價三先令五辦士八七五至三先令五辦士八一二五又至三先令五辦士八七五又賣出九十月份美滙價七十七元六八七五至七十七元六二五又至七十七元六八七五買價爲七十七元八七五至七十七元七五又至七十七元八七五又賣出九十月份東滙價六一半至六一六二五又至六一半買價六一二五至六一三七五又至六一二五綜計昨日先令交易十萬鎊美滙十萬餘元東滙二十萬元其餘倘有零星交易不計又花旗銀行買進標金二百十條價三百零三兩及三百零四兩人心稍覺回堅惟標金或不致飛漲亦未可知云 
　　紗花 
　　棉紗市價步步疲滯昨日三品紗電報又小二元八角美棉電報現期四十五個磅音遠期小三十二個磅音印棉朋搿而漲一羅比奥佛辣漲九羅比白洛處勿動客帮交易仍平淡四川帮買二十支五福牧羊十支金鷄如意等本紗三百餘包牛莊天津威海衛烟台汕頭廣東漢口蕪湖野鷄等帮祗有另星花色交易本紗日紗六七百包據客帮心思皆以本年棉花收成不惡川帮兩日之内雖買有千餘包而無大宗胃口且廠家存底極厚統計有三四萬包各廠除停機之外每日尙出紗一千八九百包又陳花所做之紗不若新花之精采因而市面似難起色云 
　　本地新花現值出新之時昨日爲上市之第一日由各花行門秤收下計五擔售與三新紗廠買進計每擔元三十二兩新通花由華豐購進一千五百包價三十兩西十十一十二日送廠恒昌祥購進一千包十一十二日抵介振泰廠價二十九兩五錢 
　　茶市 
　　昨日茶市屯溪到貨甚多去胃亦頗舒暢其中珍眉計消去一千三百八十五箱高莊市價六十餘兩至七十兩低莊貨售開四十三四兩較前日提漲二三兩珠茶市面滯消成交五十餘箱係由保昌洋行購進售盤已跌七八兩娥眉針眉市面稍活動蛾眉消去一百三十四箱針眉消去一百二十三箱售盤均已提漲一二兩大帮去路雖有動機然僅惠利天裕兩行開辦市面尙難十分發展昨日成交五百四十餘箱售盤二十七兩至三十兩殊不見俏湖州平水大帮亦由惠利洋行購去一千五百七十餘箱市面稍爲活動售盤二十三兩至二十四兩五錢較前日約提高一兩昨據花旗來電云多需要一般茶商頗抱樂觀云 
世界商業電報（特約路透商業電） 
[倫敦銀價（八月二十五日倫敦電）]  
　　　　　　　上日價　　　　本日價 
現期　　　　　三五便士一二五　不動 
遠期　　　　　三五便士　　　三五便士一二五 
　　中國各銀行購入少數市况岑寂而穏定 
[倫敦對外電滙（八月二十五日倫敦電）]  
　　　　　　　　上日價　　　　本日價 
向柏林　　　　八、八五○　　　八、二五○ 
向比京　　　　六○·七二　　　六一·八八 
向亞姆斯特丹（荷）一一·四五　一一·四四 
向米蘭（意）　一○一·三○　一○一·五○ 
向瑞士京　　　二三·四七　　　不動　 
向西班牙京　　二八·六八　　　二八·六九 
向紐約　　　　　四·四七三七五　四·四七五 
向巴黎　　　　五七·六三　　　　五八·七○ 
向上海　　　　三先令五便士七五　三先令六便士 
向孟買　　　　一先令三便士六八七五　　一先令三便士六二五 
向横濱　　　　二先令一便士六二五　不動 
[紐約滙兌市（八月二十五日紐約電）]  
　　　　　　　　　上日價　　　　　本日價 
　　　　　　　　　元角仙　　　　　元角仙 
銀　　　　　　　　○·六九五　　　　不動 
向倫敦電匯　　　　四·四七六二五　　四·四七三七五 
向日本電滙　　　四七·八七五　　　　不動 
向上海電匯　　　七八·八七五　　　七九·一二六 
向柏林電匯　　　　　·○五二五　　　·○五七五 
向巴黎電滙　　　　七·七八　　　　七·六二五 
金利　　　　　　百抽○三·七五　　　不動 
[倫敦生絲市（八月二十三日倫敦電）]  
　　　　　　　　　上日價每磅　　本日價每磅 
　　　　　　　　　先令　便士　　　　先令　便士 
七里復搖經神駒牌　二八·九　　　　　二八·六 
同上新式羊旗牌　　二九·九　　　　　二九·六 
同上駝鳥牌　　　　二八·九　　　　　二八·六 
同上Soleli牌二六·六　　　　　二六·三 
日本特别　　　　　三四·○　　　　　三三·九 
日本特别一│一·五三三·○　　　　　三二·九 
[紐約生絲市（八月二十四日紐約電）]  
　　　　　　　　　上日價每磅　　本日價每磅 
關西特别飛切　　　七·七五　　　七·七二　　　　　　　　 
關西良一番　　　　七·二○　　　七·一七 
關西一番　　　　　七·一二　　　　不動 
廣東特别Ａ一四│一六　七·六七　七·六五 
上海機械絲金雙鹿　八·四二　　　　不動 
[紐約生絲市週報]  
　　八月十七日紐約電云生絲市沉寂而不穏定本週日本及廣東生絲價有下趨之勢惟上海生絲價漲高購貨者意存觀望希望横濱價將續落惟入口商之意鐡路罷工風潮平定後市面卽將大見活動價將漲高絲織疋頭交易頗活動紐約所開商貨市集購者數千人致商家紛定絲貨縐之去胃尤佳 
[紐約棉市（八月二十五日紐約電）]  
　　　　　　　　　上日價　　　　本日價 
十月期　　　　　　二二·四四　　二一·九五 
十二月期　　　　　二二·四三　　二二·○九 
一月期　　　　　　二二·二六　　二一·九四 
三月期　　　　　　二二·二七　　二○·○五 
五月期　　　　　　二二·一三　　二二·九○ 
米特林現貨　　　　二二·七○　　二二·二五 
最高價（十月份）　二二·五五　　二二·五○ 
最低價（十月份）　二二·二四　　二一·九五 
　　棉價因紐哇蘭斯售出故見跌旋因有大批出口故漲起後因東部棉帶預望轉佳價復回落 
[利物浦棉市（八月二十五日利物浦電）]  
　　　　　　　　　上日價　　　　　本日價 
十月期　　　　　一二·六九　　　　一二·七五 
一月期　　　　　一二·四一　　　　一二·四四 
現貨（米特林）　一三·七八　　　　一三·六○ 
[孟買棉市（八月二十五日孟買電）]  
　　　　　　　　　　上日價　　　　　本日價 
十二月一月期平加而　三六五　　　　　三六六 
九月期奥姆辣　　　　四七四　　　　　四八三 
七八月期白落去　　　五二二　　　　　 
四五月期白落去　　　　　　　　　　　四九二 
[埃及棉市（八月二十四日亞力山特里亞電）]  
　　　　　　　　　　上日價　　　　本日價　　　　 
八月期　　　　　　　三五·一○　　三四·九五 
[美國棉市週報]  
　　八月十八日紐約電告一週棉市云美國及外國紗廠得棉産不利之報告後漸爲惶恐現開始收買大宗期貨此爲數星期來第一次事股票市塲之商人因棉産之减少狀况及一般商業之起色氣象亦漸注意現正多儲可望獲利之股票棉布人氣數日前沈寂看低刻則大有漲風因一般意見對於八月底可發表之政府棉産估計數以爲當在尋常百分之六十左右總額約一千一百萬包有零也（註按八月二十日華盛頓電傳說全國軋花業聊合會估計棉收一千零五十萬包佔尋常百分之五十七）台克薩斯州近曾見雨僅减免有限區域内之乾旱棉帶東部繼續有雨適使果蠧蟲災有超過尋常比例之勢國外政局現較有樂觀無賣出現貨之壓迫陳棉存數現旣减至極低之度（註按八月十六日華盛頓電美商部佈告國内陳花存數至七月底止爲二百八十二萬八千包去年七月底則有六百五十三萬四千包）衆乃愈注意於合作鎖賣公會之活動蓋以此公會或將有重要行動以助成市價之固定也南方擬利用各種機會以獲今年棉花之善價目前氣象似原棉供給不敷世界需求故料紗業必採價落卽購之政策本週台克薩斯州雨量爲○·二一吋温度最高八二至一○二度最低六二至八二度棉布市面不活動買者持審愼態度有數種棉布價可减讓 
[蘭開夏棉市週報]  
　　八月十九日孟却斯德電告一週棉貨市狀云本週棉價之漲起促起棉布問訊之增多市况現有視前大爲强健之象印度方面需求頗佳以喀爾喀特爲尤甚大都爲輕布中國等處議價太緩尙無實在成交棉紗市况近曾滯頓本週之末雖交易尙非重要然已見確然進步之趨勢一俟棉價不致低落之信任心恢復後則目前所待之大批交易當可實現也 
　　又同日利物浦電告一週棉市云本週之初因政治影響棉價起落不定未幾呈上趨之象因空頭補進且因棉産報告不佳而生恐慌也現料八月間棉産狀况較諸七月份必大减色 
[紐約糖市（八月二十三日紐約電）]  
　　上日價每鎊　　　本日價每鎊 
糖（Centrifugal）稅付過　　五·一五　　　　五·○一 
糖（同上）八九月期CF.紐約　　　　　　　　　　　　　三·五○　　　　 
[印度蔴袋市（八月二十四日喀爾喀特電）]  
　上日價每百雙　　本日價每百雙 
藍線（廠交貨）　四一盧比五　　　不動 
緑線（同上）　　四七盧比五　　　不動 
[倫敦糖市（八月二十四日倫敦電）]  
爪哇原蔗糖（存稅關倉庫）　　每一百十二磅 
　　　　　　　　　　　上日價　　　　本日價 
　　　　　　　　　　　先令　便士　　先令　便士 
　　　　八月期　　　　一九·三　　　一八·○ 
　　　　九月期　　　　一八·九　　　一八·三 
車白糖　八月期　　　　二○·三　　　二○·九 
　　　十二月期　　　　二一·○　　　二○·九 
[倫敦證券市（八月二十五日倫敦電）]  
　　　　　　　　　　上日價　　　　　本日價 
五釐息中國善後借欵　　　七六鎊二分之一　不動 
滙豐銀行股　　　　　　　一一八鎊　　　　不動 
麥加利銀行股　　　　　　　一八鎊四分之一不動 
怡和航業公司（優先股）　　　四鎊四分之三不動 
怡和航業公司（普通股）　　二九鎊四分之三不動 
有利銀行股　　　　　　　　一二鎊　　　　不動 
一九○七年日本五釐息借欵八六鎊　　　　　不動 
五釐息中國鐡路金借欵　　　　鎊　 
一九一二年中國五釐息金借欵　鎊 
大英銀行股　　　　　　　一四鎊四分之一　 
大英輪船公司股　　　　三○五鎊　　　　　不動 
[紐約股票市（八月二十五日紐約電）] 　 
　　　　　　上日價　　　　本日價 
美國鋼鐡公司股　　一○四元三七五　一○四元 
股票市場人氣遲鈍成交數共九、○○○、○○○股 
[東京株式取引所股價]  
（八月有二十六日東京電） 
　　　　　　　　　前市開盤　　　後市收盤 
老股　　本月期　　一一一·三○　一一一·五○ 
　　　　下月期　　一一二·七○　一一二·八○ 
　　　　遠期　　　一一三·七○　一一三·九○ 
新股　　本月期　　　八五·七○　　八五·七○ 
　　　　下月期　　　八六·六○　　八六·七○ 
　　　　遠期　　　　八七·○○　　八六·八○ 
[大阪股票現貨市價]  
（八月二十六日大阪電） 
　　　　　　　　　　上日價　　　　本日價 
日華股　　　　　　　四一·○○　　四○·六○ 
同興股　　　　　　　一八·三○　　一八·四○　　 
東華股　　　　　　　　五·二○　　五·一○ 
鐘紡（新股）　　　二八六·○○　二九一·二○ 
日本信託銀行　　　　一三·五○　　一三·六○ 
上海取引所（新股）　一八·三○　　一八·六○ 
漢口取引所　　　　　一六·三○　　一六·四○ 
大日本製糖公司股　　　　　　　　　八三·八○　　 
　　今晨大阪股票市塲開盤前人氣穏定 
[大阪株式取引所停市]  
　　八月二十六日大阪電云大阪株式取引所今日午後停市 
[横濱對外滙價（八月二十六日横濱電）]  
　　　　　　　　　　上日價　　　　本日價 
向巴黎里昂（電滙）　五·八八佛郎　六·○○佛郎　　 
向柏林（電滙）　　　　四五○馬克　不動 
向孟買·喀爾喀特·仰光·（票滙）　一六四盧比二五　一六五盧比 
向上海（票匯）　　　　六一兩五　　六一兩 
向天津（票匯）　　　　五七兩七五　五七兩五 
向漢口（票匯）　　　　五九兩五　　　五九兩 
向大連（票滙）　　　一二一日元二五　一二二日元 
向香港（票滙）　　　一一七日元　　　一一八日元五 
向青島（票滙）　　　　　　　　每百日元一一九元五 
[大阪棉紗現貨市價]  
（八月二十六日大阪電） 
　　　　　　　　上日價　　　　本日價 
鐘紡　　二十支　二七三·○○　二七○·○○ 
赤戎　　二十支　二四七·○○　二四六·○○ 
船美人　十六支　二五四·○○　二五三·○○ 
三馬　　十六支　二五二·○○　二五一·○○ 
[大阪三品定期市價表]  
　　（八月二十六日大阪電） 
　　　　　　前　　　　　　　　市　　　　　　　　後　　　　　　　市 
　　　　　　開盤　　　　　　　收盤　　　　　　　開盤　　　　　　後盤 
八月期　　　二五六·一○　　　二五二·六○　　 
九月期　　　二五六·二○　　　二五五·八○　　二五四·九○　　二五四·九○ 
十月期　　　二五四·二○　　　二五三·五○　　二五三·一○　　二五三·三○ 
十一月期　　二五二·一○　　　二五一·六○　　二五一·四○　　二五一·九○ 
十二月期　　二五○·一○　　　二四九·九○　　二四九·九○　　二五○·○○ 
一月期　　　二四八·九○　　　二四八·九○　　二四八·九○　　二四八·九○ 
[三品行情]  
　　八月二十六日大阪電云三品市場今晨開盤雖紐約棉價低落但因本地股票市有力故價尙穏定旋因多頭清結八月期貨及因小户售出價爲暴落收盤市况平淡午後本月期貨無市昨日成交數共二萬六千九百七十包星期四日爲二萬三千九百二十包 
[生絲定期市價（以下日本電報通信社電）（八月二十六日横濱電）]  
　　　　　　　　　　前市收盤　　　後市收盤　 
八月期　　　　　一八七·九○　　　一八八·○○ 
九月期　　　　　　　　　　　　　　一八九·五○ 
十月期　　　　　一八九·四○　　　一九一·○○ 
十一月期　　　　　　　　　　　　　一九○·○○ 
十二月期　　　　一八八·五○　　　一九○·四○ 
[紗市呆滯（八月二十六日大阪電）]  
　　棉紗現貨因美棉跌落及本月期交易終止日迫在眉睫市况非常呆滯中等現貨呌價爲二百六十二元比昨日小去一二元 
攝津　十二支　八月　二五五·○○ 
三馬　二十支　八月　二六二·○○ 
右成交數不滿百包 
[布市清淡]  
　　棉布以棉紗毫無起色市况亦非常清淡 
　　寳車　現貨　　九·五○ 
　　雙童　九十月　七·四五 
右成交數約百二十包 
[神户油豆餅市價（八月二十六日神户電）]  
豆餅（現貨）　　二·二六　　小麥（日本産）　　一五·九○ 
又（九月）　　　五·一六　　又（滿洲産）　　　　六·六○ 
　　　　　　　　麵粉　　　　　　　　三·四○ 
黄豆（現貨）　　七·六五　　豆油　　　　　　　一八·五○ 
又（八月）　六·一○　　落花生油　　　　　二四·○○ 
[大連油豆餅市價（八月二十六日大連電）]  
黃豆（現貨）　　　五·九七 
豆餅（現貨）　　　二·二六 
豆油（現貨）　　　一四·八○ 
　　尙有本埠新聞等轉入後頁 
雜評二 
[虚設保險公司案（訥）]  
　　欺詐之徒在商界中一足以破壞商人之道德二足以喪失商業之信用三則足以妨礙他人之營業故决不能任其潛滋暗長於社會中也然以如此複雜之社會安能無一二不肖者借端嘗試則惟有藉官廳之力以制裁之如此次虚設保險公司案之處以十八個月監禁亦足以稍寒若輩之膽矣 
　　雖然滬上作僞之案層出不窮又皆工於逃避吾謂與其事發後乞靈於官廳之法律無寗以團體監督之力防制於未發之前近來滬上各業各有公會等名目以爲聯絡接洽之總機關苟能以此機關之力事前防制於此一業中有新發現者或有新變動者則互相監察而調查之作僞雖工斷難掩飾暗中之消弭當必不少也所謂以團體之力輔助官廳之力者此亦其一端歟 
[電業公會成立（豫）]  
　　近世電學昌明人生日用有賴於電器者不在少數故二十世紀之時代雖謂爲電業時代亦無不可上海之有電業垂三十餘年向以銷售舶來之電器爲不二法門已屬憾事理無公會以資聯絡尤覺散漫實非所以處此商戰劇烈之時代 
　　今電業界應時代之要求而成立公會不可謂非新紀元矣倘能從此本聯絡之精神更進而研求不仰給於外洋之道而能自製電器以杜漏巵則每年利權之挽回當在鉅萬公會之成立雖謂爲對外貿易一致之嚆矢可也吾於電業公會之成立抱無窮之希望故貢以一言 
 
 

Page 15

 
 
本埠新聞二 
[萬國體育會舉行越野賽跑]  
　　距離約五英里華人獲第三 
　　昨日（星期六）下午四時萬國體育會舉行越野長程賽跑距離約五英里與賽者係西人俱樂部及美人哈利額斯隊外尙有日人有名選手三十餘人華人與賽者亦有十餘人南洋著名之邱君亦在其内結果哈利額斯隊爲團體第一得大銀盾一具個人第一爲日人多久一郎第二美人羅斯第三華人邱君第四日人今川武夫第五西人郝雷時間二十八分三十秒又五分之三是役也外人多目無華人而吾華亦自知程度太淺不能與彼等相競賽故與賽者爲數頗少然而再次獎幸歸諸華人誠出於意外也願吾華人勤加練習來年大阪第六次遠東大會時爲吾中華爭光也 
[召集全國商聯會常會之準備]  
　　十月二十日起在漢口舉行 
　　全國商會聯合會第四届常會於去年第三屆常會及漢口商會議决於本年十月二十日起在漢口舉行現距開會期間祗有兩月自應先發召集通知聞湖北省事務所已致公函於本埠全國商聯會事務所請其代爲召集全國及海外華僑各商會屆期到會其函云敬啓者查第四届全國商聯合會常會早應輪在漢口舉行祗因頻年時局不靖延未召集上年九月由貴所開臨時大會復經公决第四届常會仍於今年在漢口舉行本年春間敝省曾照章先開全省商會聯合會籌備一切議决訂於十月二十日至十一月十八日（卽夏曆九月初一日至九月三十日）爲全國商會聯合會常會日期並本屆常會爲改良關稅以及所得稅印花等案亟須集思廣益共策進行其開會經費應按照去年貴所召集臨時會成案由敝省曁各省照數分擔即請各省推出之代表於赴會時如數照繳以備公用至各僑埠商會認費亦照去年臨時會辦法由各該到會代表自由認繳以均擔負除將上開各節通告外相應函請貴總事務所即煩查照加函通知各事務所各總商會曁各僑埠總商會代爲召集總期推舉代表隨帶議案於十月十日（即夏曆八月二十日）以前携帶各事務所或各總商會商會印函齊赴漢口總商會報到以便屆期出席會議並將代表姓名先行函知敝所以憑列表而便招待實紉公誼此致全國商會聯合會總事務所 
[司法會議籌備處近訊]  
　　全國司法會議籌備處訂定於九月十七號召集全國司法機關人員在滬開會討論司法上一切興革事宜並推定杭縣律師公會代表院性存起草擬就中華民國全國司法會議組織大綱草案十六條於日前函送來滬已誌本報兹悉籌備主任張一鵬君以開會期間將屆各省法團代表並未來函報到昨飭籌備員王開彊·黄啓英·李昌·姚文壽·主任書記吳健安等將組織大綱草案十六條刷印成册分送各省法團徵求同意並請各法團早日推舉代表蒞滬參預全國司法會議務勿放棄職權以便早足法定人數俾成斯會以補司法上不足云 
[沙船在崇明海面擱淺]  
　　滬南錦記號沙船沈裕盛號由牛莊裝載油荳餅回滬前日夜間一點餘鐘駛經崇明新開河外海面詎該處下有暗沙致全船擱淺昨日該沙船副耆民某甲到淞僱得淞口拖駁小輪前往設法拖救出險至傍晚時尙未脫險聞該沙船速貨價值約需七萬左右云 
[虚設保險公司案判决]  
　　查末十監禁十八個月史賓司十二個月 
　　文滙報云英人查末士及史賓司兩人與美人華勒士等在江西路虚設保險公司兩處先後在漢口向西班牙人某甲以聘請經理爲名騙取押櫃銀一千兩及在滬騙取華買辦押櫃一千元及代墊洋三千餘元發行保險單三百三十張收得保銀一千餘兩於上月十四日案發被逮解由英領事署公堂預審等情迭紀前報當經英公堂疊次研審之後以案中證據鑿確情罪昭然遂於本星期三解往英按察使公堂覆審由葛按察使主讞襄以陪審員五人傳集中外人證二十餘名連日開庭詳細鞫問當於星期五下午判决以此案全由查末士爲主且查氏於三年前曾在菲列濱犯有詐欺取財案情罪較重判監禁十八個月史賓司監禁十二個月俱罰作苦工查婦自案發後常至公堂旁聽及聞堂上宣布刑期當時暈絕倒地　人扶出而查史兩人仍未改常度云 
[道路會將開執行董事會議]  
　　本月（八月）二十八日在青年會舉行 
　　中華全國道路建設協會推行會務不遺餘力内而各省外則英美無不交通往來因而發生各種重要事項日益繁多則執行董事之會議次數須增諸事解决進行始可益易頃聞定於二十八日（星期一）下午六時半在青年會開第三次執行董事會議經已發出通啓務請屆時出席如因事未能到者亦請委派代表與議以符法定人數而促進行特録議事日程如下（一）審查員洪伯言朱愷儔報告决算案（二）審查員謝介子陳勇三報告預算案（三）王正廷提議本會亟宜籌備徵求大多數會員以利進行案（四）吳山提議本會宜加入萬國道路公會案（五）公推本會事務所各部職員案（六）陳代表維新報告赴鄂豫組織分會情形及各重要事件案（七）報告雲南名譽演講員洪元亮來函擬請唐繼堯爲本會名譽董事唐夔賡爲雲南分會籌備主任案（八）報告美國製造築路機器與汽車各公司來函及國内各省籌組分會進行概要由 
[木箱内女屍案展期再訊]  
　　本月七號清晨公共租界岳州路荒地上發現香烟木箱内女屍一案已由英法捕房先後拿獲兇手王惠根關係人陳梅亭陳則在押公共捕房而王惠根前日經特别機關西探長壳羅香投法公堂稟准提回歸案各情已誌本報昨晨由壳西探長與華探目張芝卿將王押解至公廨第一刑庭卽據該探等上堂稟明前情以本案尙有手續預備且陸梅亭亦未帶堂請求展期研訊陸襄讞核供商之代庖義領費君陪審之英米副領事判王惠根押候展期再訊 
[留日學生官費已領到]  
　　留日學生歸國運動撥欵一節業經迭誌前報昨又接該代表由京寄來報告云前日留日公費生代表等已向左右翼稅署領獲現洋一萬八千五百三十七元三角六仙當即持往中華滙業銀行兌換日金二萬一千三百零七元三角一仙電滙駐日使館餘數悉爲來年一二三四月兌換劵目下市價僅八折左右合計損失在千元以上是國幣二萬五千元之數實不過二萬三千餘元耳該代表等以損失過鉅且變賣兌換劵頗費時日難救眉急會議數次决意向當局力爭照閣議辦理及至昨日毫無結果不得已將兌換券領獲暫寄存敎部會計科俟全體代表及公使館一等秘書官張元節商定後再爲處理云 
[德人房屋定期點還]  
　　本埠租界之西極司非而路四號洋房前爲某德人所有中德絕交後該屋由敵僑財産局管理繼由特種財産局接管兹聞原有該屋之德人已經逝世其産託德國津師物佛經理今中德邦交恢復故物佛律師請求將該洋房發還執管而淞滬警察廳兼特種財産局以該屋是否係由德國律師管理曾函請交涉公署詳查去後兹聞駐滬德總領事已致函交涉公署證明該屋確係託德律師管理故已商定於下星期一由護軍使代表陸守經·交涉公署委員沈頌閣·淞滬警察廳陸芷汀·會同德領事書記曁德律師物佛前往點交云 
[英總領事接任之知照]  
　　新任駐滬英總領事巴君於本月二十四日到任視事昨已函達江蘇特派交涉公署請爲查照并轉致各機關云云聞交署業已呈報軍民兩長曁各機關一體查照矣 
[許秋颿之回滬期本月三十日]  
　　江蘇特派交涉員許秋颿奉召北上參與改港會議前定二十四日回滬繼又得悉暫不回滬兹得交涉署確悉許君准於本月三十號回滬因建造新署必需親自開標云 
[莊藴寬來滬查案]  
　　國聞通信社云審計院院長莊藴寬奉政府特派到滬調查紙烟捐局弊竇蒞滬以後即就交查各欵逐一探訪已有眉目昨特親訪該局督辦汪瑞團有所質詢聞卽日便須返京復命云 
[旅滬湘人歡迎程潛]  
　　南政府陸軍次長程潛來滬已有多日寓其法界私宅兹在滬舊好湘人訂今日午後四時假座一品香歡迎程氏至程氏對湘態度謂贊成省憲而不贊成軍閥聯防之現式省憲言及湘中近况頗爲冷淡云 
[各學校消息彚誌]  
　　滬南工商英文專修夜校高昌廟一揤近來商店日盛工廠林立工商子弟求學者自多今由林本禧君創設是校專爲工商子弟工餘補習英　而設現定陰曆七月初十日開學校址在龍華路四十號 
　　同岑小學校本埠九畝地青蓮菴内同岑小學校開辦多年成績昭著業已於前日開學上届曾添闢敎室聞尙有餘額可補云 
　　勵羣公學馬立師勵羣公學創辦以來業已六載成績卓著本學期定於舊曆七月初六日開學聘李君印心擔任英文主任王君狄之擔任高初兩班英文兼算衛並添設半費生四十名以期普及藉惠孤寒云 
　　涵德學校新閘涵德學校下學期添置敎室二間聘請敎員多位力事擴充又聞開學日定於夏曆七月初六日云 
　　亞東公學北京路石路口亞東公學兹定於八月二十六日爲暑假補習科停止期九月一日爲秋季始業期此届新生報告已有四十餘人該校主任黄滌之於昨日召集新舊敎職員十餘人在會客室開茶話會討論下屆進行方畧云 
　　電業公會開成立會 
　　本埠電業公會係全埠電燈公司經理人等所組織籌備已閱五星期昨午三時在廣西路公字五百九十號籌備處開成立大會並選舉董事到者有依巴德·大中華·上海水電公司·華興·興泰·華通·華新·南方·東方·西方·中央·月光·時明·旭東·福來德·等各公司經理六十餘人至時振鈴入席公推依巴德經理胡哲生爲主席宣布開會宗旨畧謂本會自籌備以來已閱五星期今日在此開成立大會爲吾電業界闢一新紀元深爲愉快查上海之有電業爲時已有三十餘載漸及内地各大埠範圍之廣可想而知上海爲萬國通商總樞故同業各號較他處尤爲發達但本埠各業均有公會保障全業而吾電業界獨付缺如未免遺憾同人等緩有本公會之發起承同業諸公踴躍贊助得在最短時期宜告成立本會籌備之初先設儲蓄部在此五星期内得有三千餘元成績頗佳將來加入總商會向農商部立案建築公所開設學校自製電器等均當次第進行本會前程之遠無可限量全仗各同志一德一心羣策羣力敬祝同業順利本會萬歲主席致詞畢將該會草章逐條宣讀詳解付衆討論略有修改一一通過其會章大旨爲一本公會以維持同業公共利益及矯正營業弊害爲宗旨其應辦之事務如下（一）研究業務上必要知識及市塲供給需要之關係（二）敦守信義及聯絡感情（三）於法令範圍内擬訂同業通守規則（四）設立同案俱樂部並同業商人志願儲蓄部（五）調處同業間關於因營業發生之爭議（六）同業有必要之請求得轉達商會或代陳請地方行政長官但限於商業事項（七）關於同業事項答復官廳或商會之諮詢或調查（八）提倡本國電氣材料及出品二本會加入總商會三本會呈請農商部立案四本會設總董一人副董一人董事十二人會章通過後繼卽照章用複式投票並舉蔣月蓀·王立祥·陳月夫·俞銘巽四人爲檢票員當衆開匭共得五十八票當選董事十二人即胡哲生王榮昌姚豫元孫志厚袁永定俞銘巽沈季材沈桂林高耀珊葉友才徐季康陳月夫旋即散會 
[米船遇盜後之善後會議]  
　　南帮米商公所米行公會昨日因圦㘮生泰米行之俞根興米船在吳江地方遇盜被搶白米現洋行李一事又開聯合會議到會同業咸以自此事發生後各處米船不敢運申近日浦中到船缺少市價又增若不設法防備以後恐再有發生情事且當搶刦之時駐防該處水警巡船絕勿顧問不知如何意思遂經公决陳請水警廳調查駐防該處之警船嚴加懲辦並請飭派警船二三十號專係保護米船沿途護送到申倘米船向警船報請護送不得推諉一面通知各米船不得單獨開駛少至五船會同向駐防就近水警船報請護送一面由公所出面通知内地五十七埠各米行將米照常運申接濟滬地市面以維民食云云 
[中國衛生會防疫近訊]  
　　昨日中國衛生會特派幹事劉君偕同湖南旅滬小學學生多人前赴曹家渡及梵王渡舉行露天及挨户演講防疫要素并散給霍亂圖天雖溽暑而露天聽講者達四五百人之多云 
[烟臺無綫電局成立之通知]  
　　松滬護軍使署兹准陸軍部咨開案准交通部咨開據烟台無線電局呈稱該局已於七月五日正式開局按照海岸局定例開局後當得通知公用收發官商各電其通信時間盡夜不停相應咨行貴部查照飭知所屬各機關一體知照等因准此除分别咨令外咨請查照以後烟台一埠亦可拍發無線電文以期迅捷等因昨日軍署已通令所屬各軍隊一體查照矣 
[龍華第二次試演飛機]  
　　龍華陸軍第十師輜重營金營長曾向外洋購辦飛機一架於裝配竣後前月曾在龍華地方試騐二次當因高度速率不甚美善由所聘之德國敎師重行研究現將機械各件斟酌整配妥善前昨二日又由該敎師會同金營長在龍華操塲爲第二次試飛以資考騐據聞此次試騐飛行高度與速率均合擬將試飛駕駛各法逐細列表呈報盧師長備核一面再請派員來滬考試云 
[拐匿幼童已扭獲]  
　　江北人羅立鴻住閘北恒豐路豐裕里内有子根寳年十三歲陰曆上月二十九日取家中洋五元出外不歸由羅探悉被山東人徐得明拐匿前日在潭子灣艒艒船上尋獲身畔之洋及所穿衣服盡被騙去將欲帶往他埠賣當扭徐至四區二分所告發另有恒豐路開酒店之王松由亦投案聲稱伊之十二歲女桂寳與羅子同日失踪併請究追經倪署員質訊一過徐供詞支吾昨解司法科押候訊辦 
[汽車傷人二則]  
　　某號汽車於昨日上午九時許駛經南京路撞倒江北人朱伯文跌破頭顱血流被面由老閘捕房四百四十四號華捕前來抄録汽車號碼另雇車送受傷人往醫院醫治又昨晚七時半有某號汽車駛經靜安寺路撞倒人力車夫江北人馬阿新手臂腿足受傷當由新閘捕房一千四百七十九號華捕瞥見將汽車號碼抄録另雇車送受傷人投醫院醫治即帶傷狀單呈報捕頭請究 
[逃婢留養濟良所]  
　　濟良所中西女士昨晨伴送女子吳玉仙至公共公廨第一刑庭經中西官訊據吳女供稱年十五歲原籍廣東被人携帶來滬賣與新閘孟納拉路三十六號門牌謝方元家爲婢因遭主人虐待是以逃投濟良所求援問官得供判吳女發濟良所留養 
[雉妓院未領執照]  
　　專查妓院之中西巡捕於前日杳得雲南路四十號門牌雉妓院並無工部局捐照係屬違章即將龜奴張樹生鴇婦秦樊氏拘入捕房准各存洋一百元保出昨奉公共公堂傳訊該龜鴇等延律師到堂辯護經中西官核供判龜鴇各罰洋五元充公示儆 
 
 

Page 16

 
 
[關於軍火之兩案]  
　　羅珍販賣槍彈王玉生身藏手槍 
　　粤人羅珍前日身帶手槍三支子彈二百五十粒至福州路昇平樓茶館内兜售被包探姚阿生探目鍾星南等查見當將羅與槍彈一併帶入捕房昨解公共公堂據西探長壳羅香稟稱被告私販軍火經包探等查獲言至此將手槍子彈呈案請察中西官得稟以案關販賣軍火判羅珍押候查明澈究又鎭江人王玉生前日身藏實彈手槍一支經過滬西膠州路彼戈登路捕包探吳柚生查獲將王拘入捕房昨解公廨經中西官略訊一過判王押候查明再訊 
[駕駛馬車撞翻黄包車]  
　　馬夫孫爲泉昨在崑山路駕駛馬車撞翻黄包車跌傷女子徐彩雲頭面當經四百四十五號巡街捕查見將傷女送醫院醫治一面將孫爲泉拘入捕房稟請捕頭核辦 
[艾芝清與冒探搜查攫物案有關]  
　　老閘捕房包探汪竹生查得艾芝清與已經訊辦之西人其姆來格來司與華人張阿五等冒充捕房辦公人員至福州路五百五十九號張杏生家搜查違禁物品爲由乘間攫取現洋衣服烟土案有關於昨日協同西探將艾拘解公共公廨並稟明前情請爲訊究經中西官得稟判艾押候展期研訊 
[拐騙婦女意欲何爲]  
　　滬城天主堂街七十二號門牌嚴阿六係在滙廣本屑公司爲夥前有鈕文奎·龔銀狗與嚴往來交易木屑被龔等拖欠洋一百五十五元嚴屢索無着一日龔領一婦人包沈氏至嚴處口稱暫寄爾家事後嚴向該氏詰問據稱家住崇明今年十九歲丈夫包榮華現在家内氏於七月初一日遭龔來崇騙來上海等語嚴得悉大駭立將該氏就近押送一區二分所一面往追龔等理直日前該氏之夫偕姑夫樊玉階來滬緝訪知悉實情遂鳴警將龔銀狗鈕文奎拘入一區二分所請究現已飭警將一干人移送地檢廳訊究 
[周成龍尋獲五年前逃妻]  
　　賃居曹家渡婦人周姚氏之媳夏氏年二十二歲曾於十七歲時背夫潛逃兹經姚氏之子成龍訪悉伊妻夏氏被寗波人沈順富拐匿浦東陸家嘴地方在日華紗廠做工告知伊母姚氏於昨日偕同渡浦至紗廠門首守候待放工時果見夏氏與姘夫沈順富由内走出當即鳴報駐廠巡警一併拘解三區警署經曾署長訊據夏氏供稱與沈逃出後已生有六歲女孩二歲男孩請求成全等情當以事關指控姦拐未便擅專判原被併解地方檢察廳訊辦 
[房客私訂租約之限遷]  
　　周蓮生昨投法公堂控稱前有陸瑞記向商處租賃法大馬路房屋一幢開設鑲牙店每月租洋二十二元日前陸將房屋轉租與美繡齋開設鞋子店私行加租至二十八元並收取小費洋一百元雙方擅訂租約期限五年實屬有違法總領事條諭故此投案請求勒令限遷詰之陸瑞記供民人將房屋轉租與美繡齋曾與原告言明並非私行頂替求察中西官判以被告不應私訂租約有違禁令着限十四天内遷移 
[逼妻爲娼准予離婚]  
　　婦人秦王氏前至法租界嵩山路捕房控丈夫秦金山於三年前將婦人押入娼寮得洋化用現期滿回家丈夫又欲强逼婦人爲娼請求援救捕頭飭探將秦金山拘入捕房昨解法公堂請究先由捕頭稟明前情繼據秦王氏投訴丈夫逼娼情形並稱婦人情願出外帮傭得資交與丈夫不料丈夫堅不允許如此不良婦人不願與其偕老請求准予離異詰之秦金山供實係妻子自願爲娼並非民人勒逼餘供支吾中西官判以被告不應勒逼髮妻爲娼實屬有違人道着永遠逐出租界原告請求離異一節准如所請 
[蘇州會館後面發現男屍]  
　　法新租界西門路迤北蘇州會館後而空地上前日下午該館司事派工人前往開扉入内刈草不料草叢中見有男尸骷髏一具身穿本布短衫袴脚着皮鞋當即報告捕房由捕頭帶同包探金九林至該處查看察得該骷髏形似二三月之前被人抛棄在内當即車送同仁輔元堂騐尸所聽行稟請中西官檢騐核奪 
[俄人酒醉毁物之押儆]  
　　俄國人斯包希土於八月二十二號晨約同男女友人乘坐汽車至滬西勃利南路三十七號酒排間内飲酒大醉擊毁物件乘車而遁經該店以電話報告捕房並謂被其竊取去鈔幣九十七元嗣由虹口捕房在克能海路一號屋内將該俄人獲解公共公廨押候俄員陪審昨由張襄讞會同俄員儀君提訊之下以原告所訴竊取鈔票證據不足應即註銷該俄人毁壞物件屬實判押三禮拜示儆 
[成衣匠監守自盜]  
　　寳山路鴻興坊某成衣店夥洪元林前日扭同事蔣阿四至五區控稱店主某因回鄕間辦理喪務將店事託民等二人管理不料蔣昨晚捲取店内衣料值洋數十元而逸今在客棧内尋見等情經杜署長質訊之下判蔣轉解司法科核辦 
[公共公廨訊案彚録]  
　　昨日公共公廨訊理華人民事訴訟案如次（一）張靜江延禮明律師訴趙菊椒不還借銀案趙延雷聲布律師聲請减輕交保結果被告趙菊椒於三日内交五千元舖保候訊（二）婦人吳黄氏訴吳根寬不顧贍養案結果改期七天再核原告訴狀中英文有不符之處着較準呈案（三）恒隆莊訴徐瑞林不理往來欠銀案結果被告不到原告呈出證據公堂認爲可信判令徐瑞林償還原告銀一千三百七十七兩四錢五分利息照票存計算至清償之日止並繳堂費存票一紙附卷（四）同餘莊訴陸銘之不理押欵案結果被告不到原告呈出證據公堂認爲可信判令償還原告銀五千兩並利息堂費所有抵押産業准由原告自行變賣得價報告公堂多則交還被告少則照追陸銘之保單一紙附卷（五）鍾四福訴鍾鳳林欠洋案候函請浙江寗波地方審判廳由原告鍾四福指定被告鍾鳳林四百五十元之財産協助執行給領見復 
[誌謝]  
　　昨承世界書局惠贈第三期「紅」曁第十五期「快活」各一册又中華書局惠贈第二一期「小朋友」曁第一七二期「英文週報」各一册誌此併謝 
　　更正本月二十五日本埠新聞所載同仁輔元堂義塜遷移將竣一則内有法租界同仁輔元堂經管之寗波會館塚地云云「會館」二字係「路北」二字之悞恐有人悞爲寗波會館塜地遷移用特更正以免悞會 
來函 
[上海商科大學來函]  
　　逕啓者昨接本埠南洋甲種商業學校寄來章程一册内載有畢業學生可直接保送本埠商科大學肄業等語查敝大學係國立東南大學所分設本部設在南京此間但有本科凡預科學生概由南京本部招考定章須有中等學校畢業資格經考試及格者得人預科預科讀畢升入本科至插班學生須曾肄業大學及高專並經試騐或審查及格者並無直接保送之規定該章程云云恐滋外界誤會除函告該校外謹再鄭重聲明敬祈貴報登入來函欄内俾衆週知至深感荷祗頌台安上海商科大學謹啓民國十一年八月二十六日 
中華職業敎育社通訊 
　　社址上海西門外方斜路三四八號 
[四川南充派員調查職業敎育]  
　　四川南充爲蜀中文化中心近者倡辦地方自治對於敎育實業兩事頗爲注重又因地方特殊情形於敎育復注重職業敎育一面特派任君筱莊東下考察前日到社先由本社介紹至本埠各公司廠店及職業學校參觀兹已畢事轉赴南通無錫南京一帶調查並由本社備函介紹於各該實業界敎育界領袖請予指導一切云 
公布欄 
[上海地方審判廳]  
　　公示送達（全文在本應揭示塲公布）一作劉泉孫與蔣文卿因租屋糾葛一案劉泉孫聲請蔣文卿住所不明請求公示送達應予照准並選任沙訓義爲蔣文卿特别代理人右仰被告人蔣文卿知照一件裁决瞿洪訓與喬裕記因貨欵糾葛一案喬裕記所在不明訴狀繕本及傳票無從送遷據瞿洪訓聲請公示送達應予照准並選任章世菼爲喬裕記特别代理人右仰被告人喬裕記知照 
　　判决主文（簡易庭）一件判决薛德卿訴仇學雲債務糾葛一案（主文）仇學雲應還薛德卿洋三十元薛德卿其餘之請求駁斥訟費由仇學雲負擔本判决宣示假執行（民一庭）一件判决李省三與王沛仙應扣押宣紙涉訟上訴一案（主文）本案上訴駁斥本審訟費由上訴人負擔一件判决　琴時與馬阿發等因掘泥糾葛上訴一案（主文）本件上訴駁斥本審訟費由上訴人負擔一件裁决曹鴻山聲請撤銷和解一案（主文）本件聲請駁斥 
 
 

Page 17

 
 
   
 
 

Page 18

 
 
自由談 
[新家庭應有家庭園的設備] [  俞百慶]  
　　西方文明各國社會裏設有公園Public　Garden學校裏設有校園School　Garden家庭裏設有家庭園HomeGarden所以於勞作勤操之餘得陶情悅性之助直接保持各個人優美之意志及高尙之情操間接增進其社會一切文化及藝術諸事業之發展法良意美無過於斯吾們中國一般社會裏的公園尙如晨星寥寥（聞廣州太原南通等處已經設立好多處陳競存駐守漳州等處也設立了數處）家庭裏的家庭園更是不易多見但是從前舊家庭裏里也許設備可是充滿了污穢雜亂的氣象如樹木花草池塘亭榭等佈置簡直是無思想和秩序如同荒野一樣一年到頭人跡罕至不過供作蟲類鼠輩的自由邦罷了這樣的家庭園毫没有興趣旣然没有興趣所以家裏的人遇着閒時就想作竹林之游甚或走到不可告人的場所去試看一般人閉户雀戰的和在馬路閒蕩的那麽多如螞蟻也許是没有適宜的散步地方應當的娱樂場所啊換句話說就是没有園子遊覽啊補救之法可是刻不容緩要設備一種優美的家庭園並不甚難所費也極省只須就家庭裏面適宜的處所擇不片空場闢作方的或長方的或其他的形式植以大小長短合度的小樹或花草更就適宜處種植四季更迭的花草設備形式便利的坐椅或者引來一泓清流蓄以遊鱗或者造成八角凉亭飾以書畫外如鞦韆之架網球之場均可擇要而設隨意安置其餘的空處一律舖以長青之草再劃成修短有度曲折相稱的園路只須這樣佈置就覺充分足彀吾們試閉眼一想就覺得自有一種美感了這樣設備的消費在吾們内地並不甚大一切需要均可自由得之不比通商大埠稍見煩瑣吾人得有這種園子當治事之餘優游其中賞心悅目曠胸怡神何等愉快吾人一日間經過的辛苦不由的在這短時間裏補足起來而且生出一種優美高尙的觀念來有益自不淺呢至於這種園子面積的大小要拿全家庭面積的大小爲比例如果能彀闢出一片較大的面積來設備的範圍不妨大些這種大家庭園有時也許可以開放任人游覽當作短時間的公園也是與人同樂的美意新家庭的組織者呀大家提提倡倡罷 
[家庭宜戒賭博] [  醉痴生]  
　　吾國家庭餘暇往往以「叉麻雀」等爲消遣富家巨室無論矣即下至蓬門小户亦多樂此不疲不知賭博足以戕害身心其弊滋多且今日社會賭風之盛未始非家庭有以釀成之故欲造成良好之家庭當除斯陋習另求高尙之娛樂兹特陳家庭賭博之弊於下 
　　一家庭賭博兒童耳濡目染每足養成不良之習慣 
　　一卜晝卜夜足以妨碍家務 
　　一每因博資爭論引起種種惡感 
　　一深夜牌聲震耳足以擾人清夢妨害他人之安寗 
[窺壻記] [  恂齋]  
　　吾鄕有曹久安者面黝黑背微僂執業於本埠某銀行行中人多戲以曹駝子呌之父爲吾鄕紳董膝下祇此一兒故愛之逾恒屢托人欲物色一才貌兼全之女子以爲之妻去年春與百里外馮姓家議婚馮姓女固才貌兼全之好女子也且素有吾鄕第一美人之譽鄕俗議婚必有相親之舉相親者即男女家之親長於未文定前互至鄰近暗察家世與夫一窺兩小之面貌如何耳久安父特電召久安回家以便相親者之來訪時久安有表弟沈某肄業本埠某校適於同時返里相親者聞之即要於途相與談話見其談吐温文·且翩翩年少一濁世之佳公子也大喜卽於翌日文定孰知鴛鴦錯定赤繩誤繫蓋相親者已誤沈某爲東床佳婿而一對未來夫婦亦於冥冥中註定怨偶矣 
　　月前沈某由滬返經馮姓家前思馮姓女爲吾鄕第一美人然其容貌究屬若何今旣經其家不妨一往窺之且乃弟馮子良肆業於上海徐家匯某大學校余雖不識其人而已聞其名今卽以訪乃弟爲由入而一訊可也沈某念旣定卽入馮姓家訪問子良入時見羣雌粥粥俱集於堂覩沈某入似以沈某爲異人者然驚相逃避者有之切切私語者有之而所謂馮氏女者於羣雌紛雜中終未辨爲何如人也沈某不禁爲之悵悵移時一婦人出與沈某見禮沈某訊以子良兄在家否婦答云在滬未回沈某下卽無言默然辭去惟於辭去時腦筋中忽憶及去年與久安同回里時曾於途中與此婦相值談話心甚惑之歸以語家人家人勃然曰汝無端往窺表嫂意存叵測汝罪大矣此事風傳及於馮姓家馮姓家不之信蓋彼輩始終猶以翩翩年少之沈某而認爲東床佳婿也數日前女弟馮子良返家私謂其姊曰姊夫余曾於友人家見之爲一面黝黑背微僂之瘦弱少年也其姊詫曰月前彼來訪汝我於簾後窺之固一美少年何得云爲面黝黑而背微僂乎子良亦詫曰月前吾於滬上友人家曾遇之且與叙談何云月前回鄕訪我哉姊始大悟曰月前來訪汝者有人謂爲彼之表弟而母偏不之信今聞弟言吾始信之然彼人究爲何如人弟引余一見可乎子良曰是亦何難明日吾借姊至滬往訪可也明日姊弟潛至本埠某銀行訪問久安某茶房軒然答之曰曹某乎非面黝黑背微僂之曹駝子乎彼今日適有事請假請以明日來訪某茶房之爲此言也初本無意然入於馮氏女之耳無異霹靂於是兩手冰然面色如死幾暈仆於地幸乃弟扶之以車歸寓夜卽返鄕哭訴於父母要求與曹離婚馮氏夫婦素愛女且亦知此事之錯誤也乃挽媒向曹久安父議罷婚詎久安父不之允且大言曰雖一手一足我亦必使之姓曹而後已也馮氏女知無望乃與弟商惟有提出理由向官庭涉訟耳舊式婚姻之流弊如此誠不可不改良之也 
[父母對於兒童之十不宜] [  王秀英女士]  
　　一、不宜使兒童飲食過飽 
　　二、不宜使兒童衣服過暖 
　　三、不宜使兒童吃難消化之食物 
　　四、不宜使兒童著極華美之衣服 
　　五、不宜禁止兒童呌笑啼哭 
　　六、不宜禁止兒童活潑運動 
　　七、不宜以迷信之事恐嚇兒童 
　　八、不宜以野蠻之語敎導兒童 
　　九、不宜揄揚兒童欺騙之行為 
　　十、不宜任情兒童嬌養之習慣 
[看護兒童須知] [  顧受瑜]  
　　看護兒童猶蒔花也蒔花得法則茂盛可望看護兒童亦猶是也苟能看護得法則兒童自必健壯而鮮疾病之發生爰將看護兒童之一斑爲善通人之所忽略者述之如下 
　　小兒多喜以不論何物得手即推入口内其尤易於入口者莫如塵垢小兒東抓西握惟塵垢爲最不易於防止之物塵垢入口雖不即見其害而日久病成則治療爲難此看護兒童者之所宜常防者也 
　　小兒又喜以線或竹片等物鈎其齒爲父母者多不甚禁止之不知久久爲之門牙向外凸出非特有損美觀且亦不合於衛生以其所持之線或竹片或者附有有　衛生之微生物於其上也 
　　人類猶植物也不受日光則多委靡而失其生長力富家之兒其父母常恐其受日光之曛蒸致黑其皮膚而不知其實有害於康健也故欲其兒女之康健者家多令受日光 
[祖母之言（上）] [  徐冷波]  
　　天快亮了那雲霄裏什麽星都没有了惟有那一輪月兒却還用了他淡淡的殘光籠罩著大地似乎要把這黑暗渾濁的世界照的明如水晶一般可是不多一會天已亮了那東方的太陽漲紅了臉那月兒似乎很慙愧的便躱下去了 
　　很熱的陽光從一間破舊屋子的壁縫裡射到一張破舊的牀舖上他穿上一件破舊的短衣赤著脚急急忙忙拿了一個肩擔挑了兩只桶朦朧一雙眼睛三脚兩步跨出門來好像後面有什麽東西追著似的很快的跑到一個很污穢的所在這所在設有兩只糞缸他站在一雙較滿的旁邊擦了擦眼睛凝著神向四下裡窺望 
　　那時他背後遠遠的一個場所有兩男子正在那稻田裡做早工其中一個年紀較大些的抬頭一瞧便向那年壯的說道老四你瞧呀王志武又在那裏幹好事了唉一個人生在世上實在無趣你看從前他家裏多麽有錢多麽逍遥自在不過幾年工夫如今却老早的起來挑糞連偷帶販的賣給人家博些微利藉以過活眞是無聊極了老四你看可憐不可憐呢...那年壯的道這是他自討苦吃有什麽可憐呢如果他從前有錢的時候能夠想到有今天這麽的一日也斷斷乎不致於今天吃這麽苦呵兩人話畢仍復做他倆未完的工作 
　　他見四下裏没人便很大膽的挑了兩桶糞徑向前面飛奔而來無如挑到半路上祇因跑的過快脚下一滑嗤的跌了一交竟把肩上挑的滿滿的兩桶糞訇通翻的個狼藉滿地糞倒翻了還罷了祇是他徑這一跌一時竟爬不起來過了半晌看看四面的人都起來了他挑的糞原是偷别人家的恐怕被人覺察只得勉自爬將起來一步一蹶回到家去 
　　看官我開塲寫了這麽許多的話這個他字究竟是代表誰呢......唉不是别的就是在那稻田裏做工的一個男子所說的那王志武便是可憐這王志武今天已是三十左右的人了他生下來時家裏倒非常有錢兄弟連他共有四人他最幼可憐他兩歲時他的父母尙還没盡過敎養的義務把他撫育成人都先後的去世了幸而他還有一個祖母家裏横豎有的是錢所以也不愁什麽便雇了一個乳媽每月很例外的出了三元的酬勞因爲在那時候三元雇一個乳媽已是很高的了所以那乳媽拿了這例外的酬勞便格外爲主人効力很勤謹的一心一意把他撫養起來 
 
 
 

Page 19

 
 
   
 
 

Page 20

 
 
   
 
 

Page 21

 
 
申報星期增刊 星期日第一百五十一期 
[一週間國内大事紀略] [  通一]  
　　國會於本週間議憲一次多數表决省之權限取概括主義參院開常會一次議民六衆院移來之律師法决付審查股衆院選副議長大起衝突幾致用武卒以得選者未過法數定於三十日决選此外别無動靜自粤來滬之護法議員百人近得中山武力障碍旣經消除迅速入京以全責任之宣言後多數已願北上聞小半已抵首都非常國會從此消滅立法界先得統一幸事也 
　　内閣自王假高走靈魂出舍支體殘廢已不成局面今王已决意擺脫高雖回京而不到部閣體依然支離黄陂提唐咨文於二十四日已由國會退回唐閣一時諒難現實首揆一席閣員皆不肯爲代中之代此後閣議聞將仿靳内閣時辦法大致不出由閣員輪流主席或臨時推定此問題暫以不了了之矣 
保洛分家之說一時囂塵上神經過敏者且於曹張携手聯絡黄陂反對洛陽之事言言鑿鑿受人煽動其間略見隔閡容或有之焦孟遽相脫離恐不能若是其速黎氏今已致電洛吳表明心跡此事將可不成問題矣 
　　中山到滬各要人代表連袂謁洛吳致電直係代表表示孫氏上星期三之宣言完全贊成並願爲其協助一切黄陂代表黎澍敦請中山入京孫氏覆函中言願竭誠贊助勸留滬議員北上其爲協助之表示乎 
　　川東戰事聞仍甚烈渝宜間郵電已被阻楊森敗退至宜將由鄂赴洛向吳求援孫師盧金山部已抵夔州加入戰爭川人現仍請止援川甚力不知其能免於浩刼否 
　　粤陳現正在收拾廣州殘局省長尙未定近聞陳嘉祐與李烈鈞朱培德兩軍佔領湘南十三縣陳軍由道縣窺零陵李朱聯合由耒河攻衡陽湘軍葉唐兩旅電省告急趙已令羅先闓部由全州調守零陵洛吳電趙以重兵解除陳李等部武裝趙頗束手贛事方息而湘南又見兵戈矣陳嘉祐部有說入桂 
[一週間國外大事記略] [  通一]  
　　賠償問題倫敦會議解體之後賠償問題卽由賠償委員會熟籌解决之道十八日該會决派英代表白拉堡爵士及擔保委員會會長瑪克勒克氏前赴柏林實地調查德國財政狀况並向德政府探詢需要之消息以定停付現金之議二十一日抵德都翌日卽與德政府開始談判兩代表以停付問題爲討論之範圍申明所要求之擔保已輕無可輕不可再减德財政部則聲稱德政府不能核許法國所索各種擔保來茵河左岸之國有森林與魯爾流域之國有礦産皆不能爲償付賠欵之抵押物國家銀行之儲積金亦不能交出兩方各不相讓磋商幾無餘地談判進行不順可知談判於二十四日告畢據柏林電聞已議定一種計劃提交賠償委員會審查由巴黎轉來之電則稱德國僅允以五千萬金馬克存於來茵河地作德國不繳貨品時之擔保或謂德國願以魯爾礦産與國有森林交美國專員管理云確實之結果尙朱露布其不佳似可斷言也二十四日談判不利之消息紛傳於柏林時匯市大受恐慌外幣價格每逾一小時輒漲起若干百鎊實業家倒帳之惡耗蠭然四起中以小銀行與經紀人爲尤多郵局竟停發國外匯票紛擾之甚可以想見倫敦各報極言德國經濟破壞全歐將受其影響社會或將因之發生騷亂泰晤士報謂法總理强項過度騎虎難下恐將以操切行動釀成大禍深願普氏懸崖勒馬勿爲已甚英政府當速與法國商妥在公道上可令德國接授之條件云云其袒護德國責難法國之意可於言外得之然普恩賚嘗嚴重聲明法國僅求和約之踐行與損失之賠償未嘗有侵略之野心也是亦名正言順無可訾議各自爲利各執一是以相爭倫敦會議是以不歡而散柏林談判之結果恐亦十九不佳英法隔閡不知何年何日得消除也普恩賚曰協約國不久宜開一會議以討論債務問題而債務之先决問題厥爲賠償問題此問題延不得决再開會議吾恐各代表仍徒勞奔波耳歐洲大局苟不以鐡血澈底解决之則須待德國政府起大變化或英相喬治地位動摇之後方可有平息之望至若法國其所爭者爲生存問題欲求其無擔保而退讓萬不可能也然德自與俄國締結條約國際地位已較前增進賴齊諾被殺之後贊成賠償者已失一健將近聞俄國本年收成極佳不將屈膝於列强之前而願與他國進而謀經濟上之合作奥國旣失望於倫敦會議乃實行求助於德德與俄粤切實聯合引英國爲後援法比與三小協約國共相結納以事抵抗此後歐洲定將紛爭之日多而寗息之日少也 
　　工勞問題美國礦工之風潮業已平息各礦工人已先後復業工價仍照三月底所有者計算至明年四月底止衆議院於二十三日以二百二十九票對五十五票通過政府提出設立合衆委員會調查煤業實况之議案路工罷工則尙在爭議中先進問題爲相爭之焦點同胞會從中調停卒因鐡路管理態度堅强毫無結果現雖有若干路局之代表仍與同胞會商議工塲技匠之解决辦法一時恐難了結也據二十四華盛頓電米奇干州堅約瑟捕獲共産黨多人都與過激黨有關係且有結合海陸軍團施武力陰謀之嫌疑工潮澎湃聲中發現此事大足令人注意也坎拿大礦工罷工後因吸水機工同行加入礦中水勢驟漲被浸淹者已有多處數礦恐不能復開風潮之猖獗可知法國哈佛地方有煤氣廠工人及營造工人全體罷工船塢工人六千名起而附和其勢益牡罷工者現正運動他廠工人咸行加入云荷德間船役之罷工聞已終止中國方面上海之海員罷工現已解决招商承認海員要求五條昨日已一律復業矣華北之路工風潮爲勢不甚盛諒可無重大發展 
[德國不能應付賠償之原因] [  通一譯]  
　　美國Joseph　Danziyer原著　 
　　破産案件之仲裁者須審斷破産人清理債務是否心有餘而力不足抑力有餘而心不願蓋察其經濟狀况外猶須注意其道德態度也 
　　今德國自投國際裁判所之前曰德已頻於破産矣吾人審斷其是否能付賠償時亦當於其經濟實力全國意志同加注意現德國政見約分三派所持態度各不相同多數人民之偏於左派者以賠償黷武政策所釀成之損失爲全國人民之義務依附中派之大多數人民絕不談義務祇以爲旣不得取消惟有完全承認之耳偏於右派者則以爲在無論何種情勢之下决計拒絕應付一切賠償右派雖居少數其勢力極形大偉足以左右農界工界與經濟界而爲餘此派領袖主張不付分文若可規避終須規避謂俟英美日三國興戎搆釁時然後可與法國單獨磋商使此累世深仇就其範圍今則養精蓄銳藏干戈於壟畝之間養武裝民兵於無形之中對外則惟以敷衍延宕爲務不使此問題得永久而妥洽之解决 
右派雖不能代表普通輿論之意旨其勢力所及已足阻撓德國一切内國整理經濟之計劃矣協約所定浩巨之賠償總額被其反對意料中事也惟核减之而使德付其一部份之議亦爲彼輩所深拒貴族黨好戰成性思利用其社會上政治上之餘威再圖一逞自必反對賠償除此而外多數經濟界與工業界之領袖亦主張不名一錢寗使全國財政日卽於紛亂之境故示人以弱使協約不能有所藉口而施要索此項主張以史丁南司氏持之最力史氏現爲德之煤業大王爲人沉默寡言從不現身於公衆之前對於時局發表個人意見彼共主有日報七十六家自表日本當道援禁止外工在外人居留地外工作之舊例下令驅逐華工二千五百人出境旅日華僑聞之大爲不平上圖爲華僑代表二人及新到工人代表二人與東京警局長談判時之攝影 
　　面觀之各報彩色雜陳主張不一然論及賠償間題則惟史丁南司之意旨是從史氏之總機關在Budapestgstrasse（柏林街名）其發布號令操縱政權之能力駕國會而上之史氏不僅爲人民黨之狄克推多且亦爲中央黨之中堅人物也内閣中彼之代表爲許姆司Hermes許氏名義上爲中央黨之會員實則維而司政府之靈魂也（按維而司乃内閣總理維而司政府云者狀其獨攬政權操縱一切也）許姆司在希臘神話中爲諸神之信差奸惡之衆稱今在德國内閣中則爲財政總長而司丁南司氏之代議士也 
　　外交總長賴齊諾爲經濟界反對史丁南司氏一小黨之代表（按此文脫稿寄自德國時賴氏尙未被弑）氏隸屬於柏林少數資本家組成之民主黨維而司内閣迭經風浪屢瀕於危某日内閣適遇此種危波時賴氏親訪首揆要求立即被任爲外交總長否則民主黨將不復爲政府助維而司爲勢所迫於當日任命諾氏爲外交總長民主黨遂不叛離 
　　維而司爲人尙忠實於整理財政之道亦知之甚審惟彼足恃以助者祇左黨與中央黨耳其餘黨派皆反對整理財政在此等情勢之下每年預算自將入不敷出矣現政府用度逐月累增補救之道皆類飲鴆以止渴徒使經濟益窘耳應付賠償須先整理財政然財政旣經整理反對賠償者將失一充分之拒付理由德國財政不能整理此其一大原因也 
　　德國政府付出之欵不能超過其取諸民者此一定不易之理也然若全國各界即經常政費亦不願使政府有充量之供給則應付賠償自無餘力矣經濟學者嘗有諺語曰得財之道有三致之以力得之如德國煤大王司丁南史氏 
贈或盜竊之是也今德國籌措賠償之道亦有三以現金或其相等物以貨物交被兵各區以償戰事之損失或直接以勞工爲補償品是也 
　　勞工爲償之法最簡鄙法國資本團嘗請願於其政府准德國勞工入法國北陲兵燹區域與法人共同工作以整理頽廢法政府不允其請故直接以勞以爲償之議已見打消此法若見實施收效亦殊難可必蓋須視德政府之是否有誠意及其工人之是否有此願心也 
　　勞工旣不可以爲賠償則惟有付貨物或現金或現金之同等物矣經濟家與政治家之眼光常不相同經濟家嘗謂德國已允付賠償四十兆金馬克此數爲德於數年之内悉索敝賦力能所籌措者亦卽爲協約國所能希望於德之最大之數其他六十兆金馬克之不能照付凡知德國之財力者類能道之德國現有現金一兆在賠償委員會掌管之中然此數不滿四十兆金馬克之年利三釐之利金是欲德國以現金應付賠償亦不可能矣吾人至此祇可藉德國對外貿易有利於彼之差數爲要求賠償之資乎換言之吾人若願得其賠償當維護其生産力毋使之稍受摧殘俾出口可以超過進口否則要索過急彼將彼迫而出售生産資産若田地房屋工廠證券等以資應付近二年來外國資本流入德國收購此項資産以平衡其在外債務者爲數不小已付之賠償類爲此種變賣所得之資而非得諸流通之餘利者也德國依此方法應付賠償猶若個人抵售産業以清債務恐將日卽於窮而其財政永無整理之望也 
　　若出售此等業産者可得相當之金值爲患當不若預料之重然按諸事實則不然也余知有一巨厦爲前戰新建者共二十一間一切裝修皆新頴適宜以金千元售於某西班人磚瓦之本猶不敷遠甚隣爲一地下火車站其地位亦不劣而售價若是其賤者因兌匯率低廉故也 
　　休戰以還德國滙率常不利於己封鎖政策取銷後德國輸入大宗原料而以食糧爲最多皮革與織物原料亦不少今則暫時急切之需求可無憂缺乏起居暢適則猶未也普通德人之購買力已較戰前大遜衣祗求温體食祇求充腹一切消耗奢侈品若加利福尼亞之菓子或豆加非不嘗其味已久矣故進口貨物皆爲人生日用急需之物所購原料品皆用以製造物品輸售於外國者也 
　　德國一九二一年進出口貿易之結算頗爲不利然已有逐漸改善之趨勢矣兹以其上年末季進出口貨物總值列表如次以資比較 
　　　　　　出口　　　　　　　　進口 
　　　　　　　　馬克　　　　　　　　　　馬克 
十月　　　　九·七一一·五○八　一三·八七五·○五二 
十一月　　一一·九一一·八七四　一二·二七七·八九四 
十二月　　一四·五五四·○七一　一三·七○六·五七三 
上年下半 
六個月　　六六·五八五·八一九　七八·五二六·一四○ 
總數 
平均計之上年下半年每月進口總值超過出口總值一·○○○·○○○馬克至十一月份此差數减至三六六·○○○馬克至十二月出口總值竟得超過進口總值細察上表内各指數每月進口總值似無甚變動然貨物噸位則逐月有减截至本年正月一日爲止去年下半年六個月之進口貨物食料幾佔三分之二而有餘以物價總值論十一月與十二月似相差無幾然十二月之噸位祗爲十一月之三分之二進口消長之象則與出口者成反比例上年末季各月之出口噸位幾相等而察其總值則相差如表中各數馬克逐步跌價自爲釀成此種現象之要素然其大原因則爲經濟界波浪頻繁殊不穏固故也自農産品日見增加以來食料進口亦已退减而金屬出口已有激增矣 
　　吾人今得一重要歸納曰若德國農業恢復其戰前出産能力對外貿易悉復舊觀德之元氣庶可漸見回復出口貿易可日見發達而超過進口貿易國際貿易旣有利於德其經濟狀况自可日臻於佳良之境於是能以現錢應付賠償而不使他國蒙其不良之影響矣此爲英國財政大臣霍恩氏之主張若德國有整理財政之决心霍氏之說誠極切實而確當維司斐登會議中德國許比國於五年之内付值金馬克七·○○○·○○○之貨品作爲賠償比國此法法國大可仿行之按此法若比國之某工業家欲購價值一·○○○·○○○佛郎之機器以整理其被毁之工廠彼可按照普通招攬方法請比德製造家投標承售若德國製造家之貨物與價格較比國人者優而廉則經比政府批准後卽採購之比商不必直接付欵於德德商以發票交於德之賠償部照價領取紙馬克同時比國賠償官按價以金馬克抵消對德債權若干買者賣者皆有完全自由以訂此等交易政府祇若銀行代爲支付欵項耳建築材料亦可照此法購賣若法國政府願容納德國工人則建造房屋亦可如此招人投標也 
　　以現欵爲賠償則反多週折而不經濟德國須先建一偉大之出口營業造成有利於己之充分國際貿易均勢換言之德國於軍閥釀成之種種損失將無暇整理全國賞業界將衡度他國之需求出其全力以趕辦出口物品同時以低廉之工資與各國勞工相競爭各國若迫其應付現金賠償彼於五年之内或可勉爲其難然其結果美國將大受影響美之原料將難以銷售於德其製造品銷路亦將大受打擊蓋德國所得諸對外貿易者旣大部移爲賠償無餘力以購買外貨也故爲美國計賠償萬不能爲現金否則美國工業將與德國工業處於競爭之地位以倍於德人工資製成之貨與德國同等之巧匠所製之物相爭而同時使一戰前之大主顧無力以吸收美貨美必受大損失也 
　　若以貨物爲償賠則經濟上並無大弊而可反有利蓋現金賠償將使各國勞工處劇之競爭地位賠償貨物則可互銷各國之貨歐西重要工業區域之出産力可以因此激增法國多數礦區及工業區域人民之失業者可因此而得業矣賠償定爲貨物後於德國亦有利彼蓋可供養二·○○○·○○○人以整理一切戰期中之損失也德國在五年大戰被人封鎖期中能供養人八·○○○·○○○餘人以製造戰具今外無封鎖之患内無供養大軍之重負並可與世界重爲貿易若時間成熟後可與各文明國整理休切相共有無相通之俄國之經濟在此佳良之環境之中供養二·○○○·○○○人以收拾戰後殘局固可游刃有餘也 
　　此種公允切實簡單恢復戰後殘局之良法列强諒無反對之者然其不克施諸實行者則因有德國之政治家與工業家從中阻撓也德人之抗議類皆似是而非不值識者一笑德人不願以其財政受世人嚴密之審察所有統計皆秘而不宣外人無從得窺其一二執政當軸所發之平淡議論類皆無關大要即與事實亦不相符彼等極不願與外國記者接談對美國訓練有素飽有經驗之新聞訪員尤去之若浼流傳於華盛頓之德國統計表皆秘密深藏於柏林政府經吾人竭力探詢而得者也余作此文之前嘗親至外交部求窺需要之統計某官答謂已被賴齊諾君携至家中爲擬日諾瓦會議中宣言之參考資料矣余不信與之爭辯某參議乃曰吾若以所知者盡爲汝告則吾仇敵將洞知吾實情是烏可哉 
　　賴齊諾在開恩斯宣稱馬克跌價爲應付賠償之一大阻礙德國政治家之詭辯巧說大抵如此按諸事實賠償從未以紙馬克交付頭腦健全之銀行家從未認紙馬克爲一種有永久不變性質之投資雖多數德種美人收購大宗紙馬克冀他日回復原值時可獲大利然賠償之大部均以現金 
 
 
 

Page 22

 
 
或他種資財或售業産爲應付者也一年前余之某友以美金二千五百元（按彼時滙率約爲紙馬克二十五萬）在德國南部購屋一所彼出一美金二千五百元之支票彼之紐約銀行即付德國銀行二千五百元此德國銀行以此二千五百元向德國國家銀行換紙馬克而交於屋産之賣主國家銀行即以此紐約銀行之二千五百元歸入應付下届賠償之中焉此屋若照戰前價值計算爲一○○·○○○馬克或美金二五·○○○元今買主所付之值祗爲戰前價格之十分之一英法諸國人民若此在德購置業産其值當以億兆計德國對外債權於是累積而賠償可藉之以應付矣此種買賣若長此繼續進行德國財産終將盡入外人之手矣乎此則不然蓋外人雖競相投資於德而德人乘此金融混亂之秋操縱而壟斷之驟成鉅富者頗不乏其人史丁南史氏其尤著者也今德之業産大抵爲此輩所壟斷外人欲得之亦須出重價矣 
　　德人或謂馬克之價所以日跌者因德國業産轉售於外人故也此說殊屬不稽稍有經濟常識者皆可知其爲謬馬克之跌價最重大之原因爲濫發紙幣若以一九二一年馬克下跌與紙幣累增之趨勢以曲線列爲圖表則二線幾可平行德國國家銀行添加紙幣時政府每增發若干國庫券存於該行作爲紙幣之基金若政費入不敷出政府亦添發國庫券以資彌補而此項新國庫券後卽復移爲增發紙幣之基金於是馬克之價每况愈下矣今勞工價與原料之價繼續上騰以舊物價爲根據之新預算終必出浮於入政府勢必復發國庫券以塡補之此種惡劣之循環運動三年以來未嘗或息其所釀成之危象令人覩之未嘗不疑懼交作也 
　　據最近德國國家銀行報告其債權共值一五○·○○○·○○○·○○○馬克一三○·○○○·○○○·○○○馬克爲國庫券餘爲他種票券政府雖允爲收贖然其價值幾等於廢紙矣該行所發紙幣總額爲一二二·○○○·○○○·○○○·○○○馬克一九一三年估計德國全國資産總值共爲三二五·○○○·○○○·○○○金馬克戰後劃歸法國波蘭之富饒礦區亦已計入此數矣由是觀之德國財政與其國家銀行地位實極萬分危迫也（未完） 
[美國之幼工與聯邦立法] [  通一譯美國世界雜誌] 　 
　　本年五月十五日美國大理院宣稱制定賦稅固爲聯邦政府之特權惟不能假借之以侵佔各州政府按照聯邦憲法獨秉之權能故斷已經施行三年之聯邦幼穉工人捐稅法律Federal　Child　Labor　Law爲不合於憲法 
　　一九一八年大理院亦嘗宣稱國會按照聯邦政府管理各州間貿易權所訂之幼穉工人法案Child　Labor　act爲不合於憲法大理院之該兩項判决衡諸法理無可訾議蓋按照現行憲法管理幼穉工人誠無須假手於聯邦立法院也聯邦立法院旣不能管理幼工則此後有兩問題發生焉修改聯邦憲法乎抑聽各州自謀之乎若修改憲法則僅使之有製訂幼穉工人法案之權乎抑當擴大大範圍使有權以製訂一切社會法案乎若聽各州自謀則彼等固秉有此權特棄而不用致聯邦政府有此越俎代謀之舉也 
　　今多數人民僉謂大理院之先後兩判决將於改良幼工狀况前途以一大打擊此說是否有當吾人宜平心靜氣縝密考慮之大理院之反判辭有時極悅耳而可貴惟其今兹對於幼工法案所表示之意見令人聞之惻隠之心怦然而動以爲聯邦政府將從此抛棄幼童幼女不爲之維護矣雖然我則仍抱樂觀無所用憂幼工法案與改良幼工問題正可因之重得詳盡之研究而徹底解决之矣乎夫改良幼工生活不專賴立法機關招未成年之男女工使就工作本爲社會上之一大污點除此污點爲一般普通人民之責任聯邦立法院嘗兩度用間接手續訂立法案以謀救濟而無所成就直接管理爲憲法所不許此盡人所知者也今間接管理旣經大理院否認亦不可能矣按諸事實前此所用之兩種間接方法因格於憲法條例未能有充份之功能管理各州間貿易之權祗限於輸運於各州間之貨物令僱用幼工之礦或工廠每年以餘利之百分之十納於政府爲一種徵稅方法而非直接保護幼工之道也故聯邦立法院若仍管理幼工吾人當考慮是否應用直接方法視幼工爲獨立問題或以其法令仍附麗於各州間貿易或聯邦賦稅法 
　　聯邦法令之不完備 
　　聯邦立法院所訂之幼工法令較一般關心於幼工福利之通人碩士爲州立法院所定之標準爲簡單兹略述之如次 
　　十四歲以下之幼孩不得僱用於磨榨廠罐頭食物廠工作塲或製造廠 
　　十四歲十六歲間之幼孩不得僱用於礦或鑿石工作 
　　十四歲十六歲間之幼孩在磨榨廠罐頭食物廠工作場製造廠内每日工作不得過八小時每星期不得過六日幼工夜間不准工作 
　　此等法令大理院是否承認之實無關大要蓋美國多數幼工爲十四歲或十四歲以上者其四分之三服役於農界受傭於農界負販於道途服役於店舖或住家者皆不受其保護實在受其管束者祗有百分之十五且上列各條於敎育體格二端皆不提及其窳陋可知 
　　較高之標準 
　　一九一九年間美國幼孩局U.S.Children 's　Bureau召集會議擬訂保護幼工法案以備各州立法院採用較聯邦法規完備多多兹擇要録之如次 
　　十六歲以下之幼孩不得受傭於任何職業十四歲十六歲間之幼孩於學校休假期内可工作於農間或受傭於住家 
　　十八歲以下之幼孩不得僱用於礦業或鑿石工作禁止危險或有碍於衛生工業僱用幼年工人以防其體育或德育之發達受阻 
　　十六歲十八歲間之幼工曾受人學期之敎育未畢業於中學而按法正式受僱者每星期至少有八小時入繼續學校Contination　Sohools攻讀 
　　十六歲十八歲間之幼孩入塾未滿八學期者或滿八學期而不正式受傭者當入全日學校此等幼孩當特予以職業敎育 
　　執行幼工法律當設專官凡幼孩於未赴工作之前當受校醫或該官指定醫生之查驗證明其體格合於將做之工作方可受僱 
　　十八歲以下幼工之體格每年須查驗一次 
　　幼工每日工作不得過八小時每星期不得過四十八小時 
　　幼工夜工當行禁止 
　　幼孩離校謀生時當告以種種工作機會爲之擇最相宜者在初數年内當從旁監視之 
　　十八歲以下之幼孩投身於一業時當予以一種證書令其交於僱主脫離該業時僱主須以證書交還原給者 
　　聯邦政府於左列各端能爲各州代謀之乎察其程序非但有關憲法問題與各州各地之習慣卽於行政方面亦將引起絕大難題例如敎育制度衛生法令皆將因之而大加改革何者當由聯邦政府治理何者當由各州謀之皆極耐考慮者也 
　　幼穉工作與改良敎育 
　　幼工非（單純之問題乃幼孩福利問題之一部份而不能單獨討論者也幼工果爲何物乎社會之上何由而有所謂幼工乎簡言之幼工乃傭幼孩使之工作也與幼孩課業大有區别前者犧牲幼孩寳貴之光陰使其於體育上不能盡量發展不能享受嬉游之樂充分之敎育家庭適宜之育養至若幼孩課業處處以陶鑄其身心保養天眞使其得完善發育爲務者也人於幼穉時代得逍遥自在以娱以樂爲天賦之特權誘使工作不啻横加凌虐也故使幼孩脫離工作幼工問題僅得局部之解决然使之得享受其應有之生活亦屬片面之解决吾人並不願幼孩終日嬉游無所事事切願其若有所事當爲有益於其身心者此當爲改良幼工之主旨凡謀改良一事須先探索該事爲患之原幼工之原因果何在乎我一言以蔽之曰窮而已學制不良而已吾小國民之四分之一所以去校而就工者迫於窮也其二分之一輟學而謀主原因則以求學無興味學校不能鼓其起愛載心也故救濟幼工之第一步爲考查幼男幼女未學成而離校之故先期去校與先期工作其爲弊相同吾先當改良學校使孩童樂就之而不思去使其父母信仰之而不順其子女中途輟學同時須繼續厲行强迫敎育以貫澈此政策爲切實保持强迫敎育制及幼工法案起見吾人須籌救窮方法使爲父母者毋因貧故而使其子女無享受充份敎育之權利此爲改良幼工之大方針今被大理院否認之法案其所節制之幼工爲一小部份欲藉之以解决幼工問題之全部不可能也防止爲消極之方法於積極方面當爲之設適宜之學校使之有適宜之娛樂予之以適宜之工作凡此諸端立法機關雖有權以主理之然不能完全仰仗於彼也關於衛生敎育救貧各端之立法仍當由各州釐訂此等法規大可以補幼工法律之不足聯邦立法院若以其前此所訂之法案加以改善擴大其範圍而提高其標凖然無論其若何完備多數幼工法案仍當由各州酌諒情形自謀之也 
　　各州已提高其標準 
　　自一九一六年第一聯邦幼工法案成立以來各州已自行提高其幼工法之標準六年前未實行聯邦政府所定幼工法之各州皆已次第採納之矣未定幼工最低年歲爲十四者六年前有五州今祇有三州矣而此三者非工業州也六年前未加以十八歲爲幼年礦工爲最低年歲者有二十七州今祇有十八州矣其中數州本無礦業現有九州定十四歲爲礦工最低年歲有二州則以十五爲最低年歲六年前不禁止十六歲以下之幼工在夜間工作者有十州今祇有七州矣前有二十五州無十六歲以下幼工每日工作不得八小時之規定今則祇有十七州矣 
　　由此觀之州立法院從聯邦政府後於處理幼工問題已有顯著之進步而各州政府取締幼工之施設已超過聯邦之法定範圍矣數州已提高最低年歲限度多數統刮各種職業且對於幼工敎育體格取締頗嚴在多數州中有所謂幼工法運動Children 's　Code　Movement者以合作之精神共同之行爲謀劃一州内幼工法令成效頗佳總之各州將於改良幼工大有作爲聯邦法斷難限制之也聯邦立法院之法令或可較州訂法令爲有力而有效然欲各州無自動的餘地則勢不可能蓋各州仍可按照習慣越出聯邦法規也 
[高麗之養蜂] [  戚秀甫著]  
　　第一編　高麗養蜂之過去 
　　第一章　高麗養蜂之起源 
　　高麗古爲營州地居亞細亞東部緯線自赤道三十四度四十六分起至四十三度二分止經線自北京偏東八度起至十八度止東瀕日本海西接中國之黄海北枕鴨緑江南隔高麗海峽與日本對馬島斜對地勢險要面積有一萬三千四百餘方里人口在一千六百萬以上間於中日兩國故歷來在軍事政治上爲兩國相爭之地 
　　夫高麗開國相傳甚古在中國唐堯二十五年戊辰檀君王儉自立於太白山定國號曰朝鮮至商武丁朝國王入阿斯達山爲神國中遂無人統治𧴖貊二蠻游牧其地及周武王滅紂箕子不降帶領全家合族五千人逃亡於高麗凡於中國詩書禮樂醫卜巫筮百工技藝均隨箕子入高麗由是高麗之文化人種全同中國周武王後封箕子爲朝鮮王從此高麗爲中國之東北屏藩世屬吾國焉 
　　在清末光緒二十年西曆紀元後一千八百九十四年高麗東學黨作亂清遣提督葉志超·丁汝昌等·往討日本亦發兵至與清軍起釁於牙山平壤之間清師敗續日復進攻遼東清師屢敗割遼東台灣並償軍費二億與日講和定高麗爲自主國不屬清轄無何日俄講釁俄敗於日和局告成日本派伊藤博文駐使高麗更定新約高麗爲日所迫主權盡失自是而爲日本之殖民地矣 
　　然高麗與中國歷史上旣若是之親密一旦送於日人至今不能不痛恨歎惜於有清之喪失主權也按高麗之立國旣有若是之古然其實業之肇端亦已早具雛形則養蜂一藝亦非近頃粗具規模在西曆一千二百七十六年前即中國宋代端宗皇帝景炎元年其國已開始養蜂惟其時不過固有之野棲密蜂國人毫無養蜂智識與技能所謂新法養蜂者茫然不知也 
　　在明代正德朝高麗之供獻於吾國者曾 
 
 

Page 23

 
 
以清蜜黄蜜進呈御用由此觀之高麗之養蜂雖不及吾國之古遠在周代然較之日本爲早可斷言也 
　　第二章高麗之蜂蜜蜜蠟 
　　高麗之養蜂事業起源旣若是之古蜂蜜之爲人嗜好者亦天性使然後因砂糖之價較蜜爲廉蜂蜜之用途漸减惟以藥用與日常之調味爲多以蜂蜜爲賞賚美觀之品蜜臘視爲生産上無用之品因未知其用途故其效用之範圍甚狹高麗人民之生活程度尙未向上所以視養蜂爲一種游戲品不作農業中之副業觀也現在高尙之士已經覺悟而漸起飼養之觀念然亦興辦至今不過十餘年耳 
　　（甲）蜂蜜之名稱高麗蜂寗之名稱大概用清字爲標凖其品别隨地而異産於山中宕窟天然造巢而採收者謂之石清此種蜂蜜未經養蜂人之煆煉有發酵性飲用之後使人腦經昏亂而如吾人之飲酒過量昏迷沉醉也蘇醒之後凡有病根盡已去除彼等算爲一種神秘之效藥有名生清者貯蜜巢脾經陽光鎔解謂之内地垂蜜品質最爲上級又有火清者在冬期温突内用火力分離而採取之品質低微價格亦賤其他白清山清野清熟清等種種名稱各隨其性狀或所産之地方以之區别故江原道所産者謂之江清諸如此類不勝一一枚舉 
　　（乙）蜂蜜之用途高麗之蜂蜜現時用途已廣慶弔俱用上下等社會均已通行上流社會日常之甘味必用蜂蜜如高麗王家年年需用之蜂蜜必在百罐以上約一千四百斤由養蜂界貢獻之高等菜館在用膳時以蜂蜜盛於小盃置諸席上以爲清凉之飲料或以蜂蜜和飯而炊之謂之藥飯或以蜜水半截上浮松實（即松仁滬曰松子）食後以代茄菲或苛苛或以西瓜混蜜爲夏日解暑之清凉飲料内地鮮酒白酒色甚混濁者内即和以濃厚之蜂蜜稱之謂藥酒而爲尊貴之品奉爲延命長壽之靈藥若夫糕餅糯子諸點心使用蜂蜜者在在需有用法雖屬甚廣然皆固有之遺習也若夫下等人民但用之醫藥如病重而瀕死者以人參與蜂蜜供於枕邊以作起死回生之靈符而有效用之希望此爲習俗之使然歟抑理想之使然歟余不之解也 
　　（丙）蜂蜜之好尙高麗人之食蜜旣有如斯之風習而其好尙之心當然甚重彼國人士之食蜜也有特殊之奇性蜂蜜濃厚而結品者爲上品雖晶粒緻蜜色澤濃厚香氣已散而發惡臭者亦必歡迎而食盡之紫雲英蜜濃度甚富晶粒至粗喜之如拱璧雲苔蜜少晶結香氣濃色澤淡彼認爲劣品萩蜜爲賞美之高貴品喬麥蜜獨活蜜吾人以爲劣品者彼則尊貴而好尙甚力也 
　　高麗之蜂蜜有依據地方之形勢而稱名之山岳地方所産者爲山岳蜜原野地方所産者爲原野蜜山岳蜜清潔純粹原野蜜多混合質之雜汁香氣色澤均較山岳蜜爲次此等鑑别非依據於科學亦非根基於醫藥純良蜜固少其有砂糖質之次等蜜居多數現在養蜜技術已能普及而分離蜜亦已經仿行故彼國人士好尙之心更進一層矣 
　　（丁）蜜蠟之用途蜜蠟出賣於市塲頗得高價惟經商販之蠟行收買其價低廉唯一之用途即古來廣行之自製蠟燭在佛事慶事神聖前供獻之清凈品又爲歐美國民之信奉耶敎者死後祭獻天主所用並將樹脂關合而製成塗布糊裱於棺縫接合之處或爲藥用但所用皆屬不經濟其他銷路甚廣不竟限於此區區也 
　　第三章高麗養蜂迷信之傳說 
　　高麗養蜂界有種種之迷信言論紛紜莫衷一是姑將其說彚編一章爲吾養蜂界多一談話資料也 
　　（一）偶然蜂羣飛來主家運興隆若蜂羣滅亡逃去家運顚倒竟將稼業一朝厭廢而自暴自棄也 
　　（一）新分封羣收容時朱書一王字貼於新巢箱必獲旺盛繁殖 
　　（一）若分封收蜜之日巢門前供一餅以敬蜂神在採蜜之際禁止發言若犯禁令蜂羣必將儲蜜食盡 
　　（一）分封之日客辭去時主人無言惟以目送如答禮而開口者蜂羣必遭逃亡 
　　（一）或向他人求予新分封羣以蕎麥換之以償其值並爲蜂羣將來繁殖若蕎麥之結子發育多而蜂種强盛也 
　　（一）分封時客來須分封終了後回家若未完手續而客即辭去分封羣必逃亡矣 
　　（一）働蜂多數歸巢必降雨 
　　（一）蜂王鳴主二三日内必欲分封 
　　（一）羣蜂集於玉蜀黍之雄花主豐年 
　　（一）分封逃去時門首撤以木灰以去不吉 
　　（一）所飼之蜂羣盜亡主養蜂人之一代衰敗 
　　（一）三代接續養蜂其家族斷絕原因在蜜蜂之辛苦儲蜜至秋期奪取殺死蜂種無數有此殺生之罪無能自拔故絕對不行其策 
　　（一）蜂螫時若塗醬油於患處其蜂羣全部必死 
　　（一）飼養蜂羣者以天性相承木性及土性之人飼養蜂羣必獲繁殖金性火性飼育尤佳然其結果適相反 
　　（一）蜂與蠶不能並養否則家運次第衰落 
　　（一）分封之日金錢或其他榖物類不准出入否則蜂必逃去如不得已而必需出入者以金錢或榖物入於容器置諸蜂箱之側以防止之 
　　（一）若蜂性凶惡而欲刺人者在蜂箱前掛一特色之衣使蜂感解萬一飛出時而螫刺者則必刺其衣餘不多刺使蜂性馴良而和順也 
　　（一）越冬羣數必須奇數爲捕飼野生蜂之預備先設空箱在三月十六日祭山神時從家中搬出野生蜂之就巢者必多（一）分封時女子衣裳冠於巢箱上者蜂必逃去在分封之前取食器盛水置於灶釜之側並取一洗箒倒掛於器傍以口吹之不倒則佳倒必分封羣逃去 
　　（一）分封時嫌忌婦人在場進出或經過惟婦人之天癸則有用若注入羣中羣蜂飲之勢必旺盛如取其用過之布片與雛雞之死體置於蜂箱之上則可免巢蟲之發生 
　　（一）巢箱口自斃之蜂體多者年内主兵亂他家之分封羣飛在自己之樹上而結蠢團者主大吉大利之兆而一年萬事如意 
　　（一）蜂羣在分封時以醬鹽之物借出者蜂羣必遭消滅也 
　　（一）分封時以木灰汁洗濯衣服主台破損全部盡滅 
　　（一）蜜蜂不平和爲家庭之大忌在分封時需先祭神 
　　諸凡此類不遑枚舉無一非荒唐無稽之談不值識者一笑不過爲其習俗寫眞實無眞理之存在也 
　　第四章高麗原來養蜂之方法 
　　高麗古代養蜂之方式如何與乎進步變遷姑且勿論餘關奇異者論之亦屬徒然惟取其關於現在之技術與事實之大部分反覆申論之換言之卽原來種養蜂之過去情形也 
　　蜂種高麗原有之蜂種厥惟中國種近有所謂東洋種者卽出一類因日本之蜂種原從高麗得來故仍爲中國種而且高麗之原種爲歷來所固有者日本故意改變其名稱而欲滅去高麗之本來面目務使脫離中國之關係也夫高麗除此原有之蜂種外爲歐美輸入之洋種以原有種相較洋種生産爲優所以能得高麗人之信仰者也 
　　巢箱原爲固定式與吾國舊法養蜂同出一式最古之式割取天然之樹洞或樹幹之内部自然朽腐之處以使用之或用人工鑿穿樹幹飼於空洞之中其直徑約一尺長約二尺許或用石臺墊之或用瓦礫舖平以作巢箱之架子洞口用小木片插入隙處蜂可出入以作巢門所留地位約在三五分開闊或用瓠截去上部之口雕空之如高帽然倒覆洞口以作蜂箱之蓋或在洞口外圍薄圓板接合處塗以泥土厚寸許更以稻藁編成傘形遮於洞口以蔽風雨以拒陽光法亦不惡近已改用框入巢箱從事改良矣固定式巢箱之弊端兹述於左（一）蜂羣之大小儲蜜之多少不能檢查（一）防禦害敵掃除巢蟲則不能而且不便 
　　（一）採蜜採蠟之際放逐或驅殺蜂羣不少 
　　（一）不能適當之時期施行採蜜與採蠟 
　　（一）採蜜採蠟一次而全部之蜂房廢去不少 
　　（一）蜂王之有無及産卵之狀態不能檢查 
　　（一）越冬之際不能檢查其羣勢及所給餌料之限量 
　　（一）分封前不能檢視其狀態而難人工分封 
　　繼箱高麗養蜂由來雖古然其進步之遲緩一如吾國彼國人士曩時亦醉心於科舉不重科學法之實業文風雖好不合於現時之潮流對於雕蟲小技類多不屑爲之養蜂進步之遲緩原因卽在於此彼國所用之繼箱大都與巢箱一類名曰繼胴歐美新式繼箱尙少使用蜂羣在巢箱充滿乃用繼胴可加至三四個以上 
　　蜂場多設於住家之屋椽下或附近地上江原道地方多野棲羣卽在山間便宜之樹邊配置之待以分封羣自然來棲 
　　分封收容法分封羣之自然來棲今暫勿論以人工收容者先將巢箱蓋部用蜂蜜塗於布上入於内部以蠢團接近蜂乃漸漸入巢靜俟其全部進内將蓋蓋於洞上蜂可從蓋而造巢自上而下也接合部取泥塗之 
　　採蜜法晚秋蜂羣活動漸止而入於越冬之凖備乃將繼箱除下察其各巢箱之儲蜜量豐富者奪取其越冬食糧之一部餘如吾國舊法養蜂之採蜜法同一手續故收蜜期一年祇有一次云 
　　其作業必在夜間先將烟草熏三四回乃以上部之泥土剥落故取上層之儲蜜巢脾新造之巢脾以再儲蜜有育蟲之巢脾將蜜榨而濾過惟所得之蜜位劣品低收蜜量普通每羣在十斤以内 
　　製蠟法釜中煑湯使沸以巢脾入布袋中置於釜之水中幾沸而榨出之使伊自相凝固往往蠟塊有如拳大惟蠟質不甚清正多混合物之溶結需用者以無其他之純粹品故亦蒙社會所歡迎也 
　　管理法高麗人之飼育蜜蜂並知防禦馬蜂與熊蜂餘少防範較之新法養蜂管理簡便易於着手也 
　　越冬裝置越冬時壁穿一洞以通空氣將巢箱置於室内巢門以泥塗没内部裝置稻藁以防寒氣之侵入北部地方嚴寒特甚將巢箱埋於温和之土窖中用木葉·稻藁等堆積於上此爲高麗養蜂人之講究保温法也 
 
[上海徐匯養場主人（戚秀甫君）]  
高麗開城養蜂場主王翰宗之弟王翰承去年在復旦大學肄業三月二十七日來場參觀謂余蜂羣較日本爲優欲購一羣此時余適乏蜂種尙未應售立者爲戚秀甫坐於蜂箱上之左爲彼友鄭光好右即王翰承也 
 
 

Page 24

 
 
   
 
