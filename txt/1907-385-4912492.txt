# 1907 - 385 - 4912492

 

Page 1

 
 
   
 
 

Page 2

 
 
上諭 
[九月三十日奉]  
　　上諭浙江衢州府知府員缺　周以翰補授欽此 
論說 
[對於各省設立諮議局之意見（續）（二）（十）（三）（日）（進）]  
　　省議會而用大選舉區制。則應每府通選若干員。若用小選舉區制。則應每廳州縣各選若干員。前者　易得人。後者可期普及。倘循縣。設小學府設中學省。設高等學之例。而以各種議會。分配於各政治階級。而其爲省議會員者。必出於府議會。爲府議會員者。必出於廳州縣議會。是則有遞升而無舉。有傳補而無互選。不合各國特開選舉會之制。且與間接選舉法亦復不同。据論者之意見。則府本議裁。府議事會可不常設。卽以每一廳州縣爲省議會之一選舉區。惟省議會議員與廳州縣議會議員。仍應各别行其選舉。不能僅就一團體中遞廾推補而以廳州縣之議會爲限。此關於選舉區域之說也。 
選舉權與被選舉權之享有。均須具一定之資格。日本。凡於市町村内。占住居者。槪籍爲住民。有使用本境公共物之權利。亦卽有分任本地經費之義務。而但爲住民者不得有選舉權。惟本國籍之男子。二十五歲以上。能營生計。自成一户。爲本境住居分任本地經費。及於境内納地租或直接國稅年額二元以上。已滿二年者。始得爲公民。爲公民者得有參與本境選舉及被選舉爲名譽職之權利。然此名譽職亦卽爲其義務非有正當之理由。不得推辭及脫退等而上之凡有市町村公民之資格而又於府縣内納直接國稅年額三元以上者。可有府縣會之選舉權。納稅年額十元以上可有府縣會之被選舉權上到國會之議員具有選舉權者。亦必選舉區内納地租或其他直接國稅年額十元以上。滿二年且以後仍繼續納稅。此謂財產上之制限。不獨日本爲然。歐美各國。多有其例蓋惟論財產最。關切乎地方之利。害亦惟据稅額足表示其財產之盈虚。但以財產相高。僅計私人之利。惟以稅額爲準。併於公益有裨。我國户口未淸。稅法未定。其可稱爲直接國稅者惟丁銀漕粮爲大宗。其次有牙稅及稅契等。餘如關稅釐金則皆間接代納。並非直接國稅。通國上下。除有田房恒產者以外。儘多終身不納國稅者。然則欲以納稅額之多寡。定 
 
 
 

Page 3

 
 
　　選舉權之有無。似甚違乎事實。不知專以國稅額計。固失之太隘。若以各種公益出捐歲額司。其途又未嘗不寛。日本之以國稅額爲準者。亦惟由市町村稅法未備之故。我國近時各項捐欵創與。如房捐舖捐業捐之類。雖不正名爲稅。而稱之曰捐。出之以勸其實無論以何名目。而取爲行政司法軍事一切公共經費者。皆可視如一種國稅。不寗惟是。除迎神賽會以外一切頓捐常捐。或經募巨欵以供慈善敎育道路橋梁衛生公益之用者。亦可視爲一種地方稅。而定一最少之限額。達於定限者。卽許爲公民。得有選舉權。義務之納。稅固應報。酬熱誠之捐。助亦應奬。誘中外　勢雖異。可師其意而善用之。惟田賦向爲正供。其餘各項雜捐尚非經制。况自雍正時攤丁於地。而田賦實兼口稅。此外州縣辦公經費及地方積穀書院賓興。以至新政舉行一切學堂警察鐵路諸費。無不加征於田賦。而畝捐粮捐串票費租穀股等。欵目日增。無加賦之名而有其實。綜計國家直稅。有田畝者之負担爲獨重。論選舉公權不宜僅限現有之學會商會及自治局所各團體。而轉遺年納直稅之地主。（參政務處議復袁宮保條陳十事摺）向例。捐稅科派於商民。而公事把持於紳宦。以此積成嫉忌。或致同室戈。卽如公司以股本爲重。而正名商辦之鐵路。猶且總理屬之奏派。而操其柄於巨紳輿論不平。風潮斯起。湘粤兩路。取譬　遠。惟略加財產上之制限。以出公捐者預公務。庶商富不抑制禁官紳。而地方財政。亦或可期發達。苟有恒產及營業於本境。而負担經費。滿某年以上。雖外州縣籍之人民以及公司局廠義莊善堂公所等之法人。亦一律得依定章而有選舉及被選舉之權。此東西各國以稅額財產制限舉之通例。或慮於目前之事勢。及向來之習慣。有所窒碍難行。其一則以商富之學識不足。而必須益智於士流。其一則以商富之品望不高。而必須假助　紳力。然使於前途公益出捐之額。定限稍寛。則財產上之制限。原無妨於智德者之保護。總之商學紳富社會四大元素。必使有相劑而無偏抑。庶可以利害共同之目的。爲意思一致之决議。此關於選舉資格之說也。 
專電 
[電一（杭州）]  
　　湖州海島案美人悔議士民大憤浙撫諭飭鎭靜電令王道豐鎬與美領交涉 
[電二（北京）]  
　　商標章程各國多認可農工商部不日奏請開辦 
[電三（北京）]  
　　丁寶銓有簡放比使消息 
[電四（北京）]  
　　張袁兩軍機奏保魏光壽朝旨准其起復 
[電五（北京）]  
　　某御史又奏參岑春煊交通匪人着明白回奏 
[電六（杭州）]  
　　淳安標兵因拿匪誤槍斃平民三名民心憤激全縣大亂 
[電七（廣東）]  
　　粤督桂撫奉電旨匪黨在越南秘密布置非比尋常土匪著嚴密防堵勿稍踈虞 
[電八（北京）]  
　　外部照會俄日兩使鐵路駐兵撤防令公司備軍載運 
[電九（北京）]  
　　審計院將次成立惟或附屬度支部或屬編查館尙未定議 
路欵要聞 
[浙江十一府紳士公呈浙撫文]  
　　具呈王文韶陸元鼎濮子潼等一百十五人呈爲浙路遵旨自辦不借外欵仰祈據情代奏懇恩飭下外務部改議以維路政而安人心事竊以蘇杭甬鐵路議始於二十四年經歷歲月延不舉辦最後積案盈尺英使與其領事商人所持執者無非盛宣懷之草議即英使此次催外務部換訂正約則亦對草議而言當二十九年盛宣懷以原議從速不速於是有限六個月不辦草議作廢之函收函以後旣不答復亦不卽辦按之公理彼已默許及至浙人遵旨自辦往反辨論彼卒不能自伸其理於是舍盛宣懷而就浙撫迨調任撫院臣張舉理對答又舍而就外務部今又舍草議而提竇約彼固明知草議緣於竇約草議廢卽竇約亦廢乃更變其詞曰盛宣懹無訂議之權銀公司亦無答復作廢之權然則該商當日卽應退函不受旣受矣亦應以無答復作廢之權明白作復就此層層駁詰宜必理屈詞窮至其告外務部謂若不借欵便須重提草議夫曰重提暗認草議之作廢昭 
 
 

Page 4

 
 
然如揭在外務部亦知草議係該高自廢所以不嫌遷就出於借欵者無非意慮失好英固文明大國洞明公理借欵則路權潛移必至貽害於大局不借則商欵已足禾爲開罪於强鄰文韶元鼎等歷觀地球之以路謀人國者率以借欵爲鍧魚之餌即以工阜爲遵火之線售其慣技枝節環生後患非所忍言若回扣磅虧包工購料猶害之淺顯者東南財力竭矣此次浙路集股之勇實感激聖朝厚澤深仁人人思奮咸欲爲國家保此疆土勉赴公羲若蘇浙已成之路復堕壤於借欵他若閩皖湘蜀等省凡商辦諸路風聲所被勢將解體關繫全局正非淺鮮浙中自聞借欸羣情震駭憤眥欲裂雖蒙貴撫院督飭告誡隨在保護士紳分别勸導暫免暴動終慮無以善持其後卽文韶蒙恩准予歸田分當杜謝处事元鼎調理假滿行卽赴召惟以地方之事目擊情形十分迫切不敢相安緘默以負桑梓者負朝廷惟有籲懇皇太后皇上天恩飭下外務部懍遵浙路歸商自辦之前旨深察不願承借外欸之輿情始終婉切力持鄰交貴於協和幸事理並非我曲人心宜於固結况憲法正在周諮所有浙路拒借外欵緣由除十三日已電請軍機處代奏外理合會同十一府紳士一百十五人呈請據情代奏不勝屏營待命之至謹呈　 
[浙江旅滬學會覆拒欵會電]  
　　杭州拒欵會鑒電悉湯工程師殉路全體震悼懇努力竟之志旅滬學會叩卅 
[附來電]  
　　四馬路浙江旅滬學會鑒工程師湖州湯緒絶粒殉路乞通告拒欵會 
[浙江高等學堂致學部電]  
　　浙路奏准自辦外部忽强借外欵人心惶惑求達外部速奏收回成命以蘇吾浙生等非干預政治但桑梓攸關路亡浙亡不忍坐視祈鑒察浙江高等學堂全體學生公叩（致外部郵傳部電同） 
[又致各府中學堂師範學堂電]  
路事急擬聨合力拒請聨貴府各校照辦浙江高等學堂全體上 
[各府復高等學堂電]  
　　（衢州）路事存亡所關衆情同憤請貴校發總電力让衢州學界全體上（紹興）電悉路事極表同情請電示辦法紹府校（寗波）電悉拒欸會已成立誓死力爭决不少輟貴處辦法請指示以期彼此聨絡求達目的而止三校已集路股併聞寗波法政師範中學堂 
[浙江拒欵會接各府縣電]  
　　（紹興）今日開會衆意拒欵必先集欵合府以全力組織俟會各縣籌集的數專告乞堅持山會紳學商同人啓（寗波）寗地紳商同爲憤激已集議辦法籌欵抵制卽派代表來杭接洽寗波拒欵會（餘姚）借欵失主權關命脈敝縣今在邑廟開會羣情憤激咸甘死抵乞堅持餘姚闔邑全體上 
[蘇路工程處致公司函]  
　　借欵事急羣情大憤欵成路去路失則江浙休矣同鄕京官如陸尙書吳閣學等地居顯要亦竟如聾如啞不爲桑梓請命此不可解也夫今日外部所執者草約耳草約非正約比正約未簽字尙不得爲據况草約乎且此草約係盛個人所經訂又逾限不辦應作無效乃開辦經年際此路成車行突有此舉更不可解總之解鈴繫鈴仍宜責之於盛論公理論鄕情盛均無可推諉倘竟置身事外則浙之削汪籍其例可援周良卿吳大幹啓 
[蘇撫致蘇浙路電]  
　　蘇浙兩路公司鑒頃奉外部豔電復稱蘇杭甬路事英使並無請令江浙公司停辦之照會亦未干預公司之事報紙種種訛傳萬不可信希即胆白宣示並一面催令公司公舉代表迅速來京接洽以釋羣疑等因特此奉聞代表舉定望卽速往啓泰豓 
[蘇路復蘇撫電]  
　　蘇州撫帥鑒豔電敬悉承催代表路係商辦應俟股東開會公决餘詳呈蘇路公司鑑 
[南通州股東致蘇路函]  
　　驚悉借欵議起淚爲之下心爲之下心爲之碎蓋借欵即棄路權棄路權卽斷送兩省之命脈一朝鑄錯千秋莫贖幸諸公及各省同胞出羣力以爭此烱等所心香九叩者也黄烱等啓 
[常昭商會致蘇路函]  
　　蘇路事早經本省擔任開辦母庸外人干涉保守爲國民之宗旨盡股東一分子之義務總祈力拒是禧 
[旅滬鎭江同鄕會致外部電]  
　　外務部王爺中堂大人鈞鑒蘇路奉旨自辦已著成效人部忽責借欵蘇浙股東人民聞信惶急奔走相告勢甚汹湧如不設法挽回大局何堪設想叩求大部奏明收回成命以安大局而收人心母任叩禱旅滬鎭江府屬同鄕會公叩 
[松江淸華女校致蘇路電]  
　　蘇路公司鑒外債誓死力拒惟能言尤貴能行同人力薄勉任百股爲内地女界倡欵續繳松江淸華女校全體學生 
[揚屬股東上都察院電]  
　　都察院堂憲鑒路債事急不奏何待懇速劾禍首聲明廢約以謝内外以保東南周紘順等 
[浙江旅寗同鄕開會]  
　　旅居南京之浙江同鄕於九月二十 
 
 

Page 5

 
 
八日在浙江公學特開拒欵會到者數百人公推錢壽甫觀察主席後由會員决議均主張籌欵抵制並電致該校副監督武君就近與駐滬浙公司熟籌認股之法 
緊要新聞 
[梁廉訪奏叅王大臣記聞北京]  
　　鄂臬梁廉訪又具摺奏參慶親王等十餘人已紀前報專電兹探得摺中措詞極爲嚴厲略云慶親王奕劻賄路公行袁世凱盡引私人徐世昌楊士琦鑽營是務張曾敭梁如浩蔡紹基皆行賄得意者也内而政府如此外而彊吏如此國事尙可問乎現在徐世昌楊士琦心目之中但知有奕劻袁世凱不復知有皇太后皇上恐不久人人心目之中皆但知有奕劻袁世凱不知有皇太后皇上矣臣念及此兩目帶血而下淚矣臣蒙皇太后皇上特逹之知每有陳奏無不採擇施行前次奏參奕劻非惟不加讉責反予褒嘉臣再不言其何以上答聖恩用敢不避斧鉞冒死直陳庶一統山河或不致斷送若輩之手等語慈宮閱後怒形於色特命内監送軍機公所并傳諭叫他們仔細看看慶邸展閱未畢面如灰土旋憤然曰我今日一定辭差一有更調即謂我得賄我將如何辦事袁尚書亦云我之考語最多有謂我攬權者有謂我結黨者今又有謂我徇私者我到此僅兩月已沗得六字若再過兩月不知尙有何等考語時張中堂在旁覩此情景意殊不安默然良久姑云無論徇私攬權究不失爲辦事之人比我之老頑固三字總好鹿世兩軍機則力勸慶邸閒是閒非向來不免總不可以此等事爲念於是相率入見慶邸面求派員按照原摺澈查皇太后諭曰梁鼎芬所奏各節或不免傳聞失實然亦豈盡出無因你們被叅已非一次屢次查辦徒令外人譏笑是非虚實你們自已總知道此次姑再加恩不予深究嗣後總要格外小心母謂寛典可以屢次懇求也慶邸聞諭連連碰頭而退（山） 
[汴撫奏陳鐵橋妨礙河工情形河南]  
　　汴撫林紹年片奏略云黄河自鐵路橋成水勢卽時有更變蓋緣橋柱之下抛石無數以致漲沙分溜處處不同臣來汴時即與鐵路人員辨論及之雖公司亦深知橋隨河而並重非敢專顧橋工置河不問及詰以橋下石墩顯爲固橋而礙河則又以向來河水含沙石在水中與沙相等伏秋大汎水從石面而行所擋者徑寸鐵柱而已不知沙在水底逐流盪漾隨刷隨開究非石比若石則儼成户限不過伏在水中視截於水面爲少若必謂絶不擋水無是理也查橋西上游南有廣武諸山尙無容慮所最易牛險者尤在北岸民埝橋東下游則北岸又覺稍輕而南岸四廳極　喫重蓋鐵橋名雖南北横過於河隄實自東北而向西南故水本東流因過橋亦轉成斜趨之勢况因石漲沙因沙分溜北岸則坐灣可慮南岸則尤苦當衛年來險工叢生悉由於此卽盂縣工程愈鉅亦未始不由此也刻惟有督飭文武各員格外留心認眞修守而向來無工處所尤覺防不勝防前撫臣因此鐵橋疊次奏陳洵非過慮云云廿一日奉旨升道了 
[留學界禀訐復興會首領日本]  
　　陰歷九月廿三日東京留學生四十餘人聨名密電浙撫信署院謂紹興府知府貴福確係復興會道領專王排漢强潢實行剛毅之政策請速密查參革免禍浙人大局萬幸等語不識信中丞接電後如何辦理也（遠） 
[蘇撫致軍機處電（爲沙溪鎭匪亂事）]  
　　十五日晩據太倉州曁太鎭紳商電禀沙溪鎭到有梟匪百餘人持鎗排隊勢甚猖獗乞派兵勦辦等因當飭營務處杜俞調撥師船派出統帶徐錦堂率領飛划十餘號並派巡防陸師三十名星夜篛輪前往十七到鎭該匪等胆敢恃衆拒捕經營勇奮力向前將匪首管大窩子當場擊斃並斃從匪七名營勇亦損傷兩名徐錦堂率勇追捕餘匪四散現據太倉州禀報該鎭一律安謐查管大窩子卽管先傅本年五月率領醜黨在松江府屬之葉榭燒毁鹽捕中營三船鎗斃哨官艙長勇丁共九名嗣在浙江嘉湖兩府疊與官軍開仗劫案纍纍經升撫陳夔龍屢次嚴飭鹽捕各營購拿未獲此次擊斃巨魁實足以靖地方而快人心除飭水陸各營嚴密購拿餘黨外伏念江浙兩省臬匪時廑聖念合肅軍聞應否代奏乞鈞裁或 
[憲政館奏定調查局章程（續）]  
　　第十一條凡臣館所需調查之件得隨時劄飭調查局遵照查明申覆其中臣館照章派員分赴該省考察時該局應有協同調查之責任 
第十二條所有編制事項應由本省督撫劄飭府廳州縣就近派員調查其統計事項按照臣館所定表式並劄飭司道及府廳州縣各衙門添設統計處選派專員就該管事項分别列表統將以上各事彚送調查局 
第十三條調查局辦事係由總辦挈同笠長詳細妥擬呈報本省督撫覆定施行（酉） 
[謝贈]  
　　競立社贈第一期小說月報一册内容豐富譔譯精詳於月月小說之外獨樹一幟 
　　商務印書館贈初等高等小學體操敎科書各一册初等分五學年高等分四學年適合近今敎授之用又贈指中秘錄小說二册事跡離奇譯筆修潔此亦說部叢書之卓卓可觀者 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
輿論一斑 
[爲蘇路公司辦事人員減薪助股意見書]  
　　啓者自公司成立迄今歲餘忽有此强迫借欵之朝命連日各處函憤激拒欸並集股以爲後盾夫拒欵空言也集股實事也能集股始可以不借始可以言拒查公司辦事人員及工程處每月薪水車馬爲開支之一宗日計不足月計有餘某等顧竭其棉薄相約自十月起每月薪水以一成入股至明年九月底止此法今年兩江督帥曾行之官場以助賬竊謂慈善事業不過推已饑已溺之隱今剝膚之痛已及於身路權一去性命財產相隨屬較之助賑尤爲迫切况助股則其欵仍在以撙節爲儲蓄更非擲金虚牝之比願我學界商界各團體效而行之月薪在十元以上卽仿此辦法不及十元者聽以江蘇之大路欸之集可立而待也此風一開將來辦地方自治一切財產稅人身稅所得稅（凡薪工所入皆謂之所得）可從而理矣區區之見希公察蘇路公司稽核所籌備所收支所購地所文報所同人謹啓 
[上海高等實業學堂對於蘇浙路拒欸事發起認股會意見書]  
蘇杭甬鐵路者蘇杭甬之紳商士民集股自辦明詔煌煌不可蔑也外部何心必出於勒借外欵又曲爲之辭豈知借欵成而路權失路權失而蘇杭甬亡蘇杭甬亡而吾國土之存幾希矣斯事關係章章可揭覥然國民豈復能忍由是呼籲載路函電交馳意見之書盈於報牘憤激之說騰乎演壇莫不曰让欵拒欸無俟贅言矣内欵苟充斯拒外欵尤有力由是協商會路礦會某報某論莫不曰招足股本招足股本又無俟贅言矣雖然拒欵非一二人之責招足股本又豈止藉一二人之九吾蘇杭甬人俱有責也不獨蘇杭甬人吾中國紳商士民俱有責也不獨紳商士民雖婦孺亦與焉况吾實業學堂改隷郵傳部於路事感情尤深同學諸君又多成年更事者寗遂安坐觀之列顧或鰓鰓以學生涉政界事爲慮竊謂學路愛路故盡能力以保路路事亦本學堂事也豈政界事哉諸君勉旃勿謂無財產權彼脫簪珥以助軍餉之婦人何人也勿謂無成年國民責彼捐學貲以造軍艦之童子何人也節縮衣食犧牲玩好雖認一二股榮幸孰甚將使他學堂聞風而起或他團體隨之蘇杭甬路三千萬之欵以蘇杭甬人數約計亦不下三千萬人目一兩餘安有不崇朝而集諸君勉旃有賣路者吾爲買路有時局艱難人心未死路無不買而賣者終絶請於諸君卜之矣同學敎員之一許志毅代布 
[附簡明會章]  
　　一本會各就力所能及認繳蘇浙路股分名曰認股會二會中舉幹事二人執掌簽名薄（簿分兩册一蘇一浙以便分送非省界也）三籨名以一星期爲限截止後即由幹事員將簽名簿送呈蘇浙鐵路公司四繳股銀法由各人自向公司掣取收條股票惟幹事員有查問逾期不繳之樵五本會以簽名截止爲終期 
[馬湘伯致蘇路函]  
　　頃讀中外日報載盛大臣函有蘇杭甬草合同（中略）現在商部已先奏准云云（一）按右約函有假設義假設之件未行斷無效力（二）按兩國和約未經批准之前猶無效力况以私的法人與公的法人所訂之草約未經奏准如何作數（三）按奉使者不能逾使者之權限總理衙門猶不能以未奏准者作有效况盛大臣所訂譬之代筆以帳房請起約稿稿已簽名但田主未押之前業作分產據交子姪佃之代筆及帪房能奪之於 
 
 

Page 11

 
 
　　子姪否（四）按此乃銀公司有求於我我並無益此等之約無益者見有載明之一端未符法理便可毁約（五）按草約不可廢又何須正約爲哉此乃就約論約之理忽有所觸謹以率陳前良往美設華美銀行招股五千萬已得五倍之多且已畫押叅摺疊上而北洋電正良正以第三按辭之而美商經就範圍語曰人臣母將而外部必欲駕朝廷而上之抑蘇浙而奴之何苦 
[常州股東趙銓年致蘇路函]  
　　外部破壞已成之局承認已廢之約冒天下之不韙置輿論於不顧勒江浙兩省借一百五十萬磅之洋欵政府甘棄我江浙我江浙人民何忍聽政府之行爲自戕其生命財產耶是可忍孰不可忍今者擬拒絶外債竭力與外部爭實天經地義無用遲疑者也以廣義言之所爭雖爲路欵實爲兩省人之生命財產亦實爲全國之王地主權而爭也爭而勝國尙可爲國立憲尙可望否則我中國靜竢爲印度爲波蘭爲安南爲朝鮮之滅亡可耳何必設諮議局設立憲會設地方自治所裝此假面具以自欺也銓年於蘇路投資雖微路事成敗所關甚大不忍箝默代表赴京協議事近籠絡輿論如是何議之有亦何協之可云况代表須公舉初八日滬上蘇路開會我股東當不肯輕於一舉再鑄大錯也 
[三育學校勸募路股啓]  
　　英人勒借江浙路欸擴其勢力奮我主權絶我生命禍害之烈各報言之綦詳勿庸贅述外部媚英逕行允許凡我國民莫不泣血號呼共圖補救我學界中人惟有速集巨欸以示路欵充足以塞英人之口江浙兩省大小男女各學校皆已發起集欵今本校追蹤各校我諸生各盡力之所能凑集股分百股不爲多一股不爲少集腋可以成裘將本仍爲求利保我財產身命保我土地國權胥在此舉多人一股卽多盡一分國民義務誰非國民誰無血誠想諸生愛國心切於此存亡危急之秋當必踴躍奔赴以救我江浙兩省人民之命脈願否悉聽本校瘐不相强也三育學校啓 
[輓湯迪臣副工程師]  
　　慟哉又弱一個　彼賣國賊其身雖生其心已死幸矣猶有二烈士爲拒欵會保路後盾殉路先聲[  浙路股董郁聞堯泣輓]  
分類新聞政界 
[批准請給文報局開辦經費蘇州]  
　　江南駐京文報局員蔣有榮等禀報文報局章程並請核給開辦經費等情奉江督端午帥批云所擬辦理文報局章程尙屬妥協應准照辦惟當改章伊始該員等於一切往來文件務須勤愼周密妥爲遞送萬勿稍有疎漏至局内應用悟中書役並卽愼選妥人隨時查察開支薪工津貼准即照擬支報除飭江南財政局先發銀一千兩交由該員具領核實支用造報外仰卽遵照辦理　辛 
[委派厘局差務蘇州]  
　　署撫陳伯帥以常昭内河釐局委員林令韶貽接扣一年期滿核計收數比較有虧照章應行撤差所遺局務查有現辦盛澤釐局委員候補知府湯在衡堪以調辦遞遺盛澤局務查有現辦南路巡官譚令傳霖堪委調辦等情分札飭遵旋經蘇臬陸升甫　訪派委候補知縣程開吳前往接辦南路巡官差務（寅） 
[蘇垣公膏飭傳土商籌議蘇州]  
　　蘇垣三首縣專賣公膏公司責成禁烟局提調督同職商華銓良赶緊籌議開辦等情已紀前報兹悉該商華銓良　禀臬轅及牙釐禁烟各局謂蘇城各土商均以此項公膏公司章程諸多不妥全不承認是以公司未能開辦請示辦法等情現經蘇臬陸升甫廉訪據禀札行三首縣會同禁烟局提調鄧文堉飭傳蘇城各土商迅速議定妥當辦法禀候核定飭遵（辰） 
交涉 
[商學界電請阻止日本運米揚州]  
　　揚郡商學界因政府　准日本在江皖兩省購米三十萬石特於上月二十五日在商會集議擬定電稿禀陳江督略謂江北一帶去年災荒存積俱窮今年收成不及中稔原氣未足萬難搬運現在本郡米價已聞風驟漲各富户爭糴屯儲貧民尤加惶駭再查仙邵六七濠等處各米行向來專圖私運出口遇此機會尤必篛間夾私種種隱患堪虞應請設法阻止或改購他省減少數目仍求永遠封禁嚴飭各關卞認眞稽查遇有夾私偷漏從重罰辦以杜影射而維民食云（止） 
[南海又出敎案廣東]  
　　南海縣三江司屬官窰附近出有敎案聞係因傳道輪船在此灣泊宣講福章被土人將敎士毆傷經領事照會請爲查辦鄭明府先派魏委員馳往後又會同廣協潘協戎親往查辦云（酉） 
軍界 
[長江提合巡閱下游鎭江]  
　　長江水師提督程從周軍門先赴上游巡視已徧歷湘鄂皖等省遄返太平現聞軍門定於日内乘兵艦赴瓜洲鎭江江陰下遊各埠巡察江防以便布置一切云（退） 
[江西督練公所爲採運載馬事詳贛撫文江西]  
　　竊奉憲批委員陳倅伯文禀奉委採運戰馬沿途倒斃不得過二十分之一逾額賠補不克負是重責請予另訂並請將一應薪餉核定數目由奏批據禀已悉仰兵備處會同派辦敎練二處妥議詳覆飭遵等因奉此查原議馬匹倒斃成數係爲愼重帑項起見惟陳倅辦事素稱率眞斷無不實不盡之事但不嚴予限制深恐此後滋生弊竇本處等再三籌議擬請仍照前詳辦法不得過二十分之一以示限制該員薪水公費擬月給銀一百兩其應帶隨從人數現據陳倅禀稱擬酌帶司事兩名各月支薪水銀十六兩此外馬弁護兵等卽在馬隊營酌量挑選各領原有餉銀藉省經費至往來動用川資等項應照人數開支等語本司道等復核各節均屬可行擬請俯賜核准其查馬長馬醫長馬夫人等擬飭該倅即在北地選雇携帶回江較爲合用應支薪餉均照本省現行餉章减成支給（下略）異 
[吉安招募防勇江酉]  
　　吉安冬防　緊民心浮動郡城乃湘贛衙衙更恐餘黨及外匪涃跡竄擾城外南西兩大街長亘六七里兩敎敎堂 
 
 

Page 12

 
 
　　計有三所商賈駢闐警察費絀額少防範難周郡守已就地籌欸招募防勇八十名分前後兩哨加意訓練晝夜鷙巡至明正冬防事畢再行裁撤已禀准派辦兵備營務處照辦矣 
學務 
[僞畢業名單長沙]  
　　湘省農業學堂舊班學生於前暑假時曾由吳學使派員蒞該堂分門考試畢業迄今已逾數月迭經禀催尙未揭曉文憑亦未發下某學生因標榜情急且欲急於謀事遂僞造一畢業名單到處傳播又假造全班公函並此項名單投入某報館請爲登載旋經該堂舊提調李子香别駕曁同學諸生閱悉見名單中錯落甚多其所揑等第又多顚倒有合現擬禀催吳學使從速榜示給發文憑以免各學生在省守候徒耗旅費云（敏） 
[法政學員應考之多長沙]  
　　京師法律學堂咨行湘省赶送已有實官之合格學員來京肄業額數在十名以内由吳學使出示招考業誌前報兹悉此項學員報名投考者絡繹不絶遂由吳學使示期於已九月二十一日考試聞是日應考者已多至六七十名云 
[府中學運動紀事松江]  
　　松江中學堂開辦三年進步頗速二十七日借提轅小校場開第四次運動會松府戚太尊中參李鎭軍左營劉參戎前營余參戎城守曾參戎華婁兩邑尊均各蒞會學堂來者提轅警察雲間師範華婁懷新城西泗水各高等小學及天馬山承志小學曁城廂各初等小學共有二十餘處來賓數千人會場秩序井然運動員精神活潑儀容整飭其餘警察幹事各生亦均條理分明全體肅靜天順序錄左（跳高）袁瀛楊嘉礽王銓鋆（百廿碼賽跑）王其華楊孝述王銓鋆（跳遠）袁瀛王銓鋆程福增（四百四十碼賽跑）土其華莊文斌張遇鴻（甩鐵球）袁瀛阮桂王銓鋆（跳欄）袁瀛趙勤生土其華（撑桿跳高）袁瀛顧昌國程福增（二華里賽跑）王銓鋆石錫齡程福增（擲鐵球）朱聲鳳莊文斌陶學鎔（五華里競走）陶學鎔石錫齡張海泉（容） 
實業 
[湘路股東呈請退股之批詞武昌　　湘路股東周振瓊等因見湘路開辦無期禀請飭令公准予退股當奉鄂督批示云本部堂到任後卽電催袁京兆回湘會同湘路總辦協辦迅速妥議辦理本部堂亦極力維待該股商等關心路殊堪嘉許惟當靜候辦理祇可贊成不可立異祇可勸人入股扶助路欵不可昌言退股致搖全局至要至要（音） 
[磁業發行所已經開辦喐南]  
　　湘省醴陵縣磁業公司近來出貨不少曾就湘潭縣设一發行所早經建造房屋將各色磁品裝運赴潭口於前日開辦矣（法） 
[創設商學普益社鎭江]  
　　丹陽縣學社林立而商社猶付闕如現周士達等借東林寺創設商學普益社課程分商志尺牘算術體操爲必修科英文理化音樂圖畫爲隨意科大半由各學堂敎員擔任義務業已開社社友約有四五十人云（退） 
[菸商復請减捐漢口]  
　　漢口西菸商號天成德等前籌因餉局除正稅外隨征警察捐曾禀請豁免未准刻又以西菸係由老河口完稅到漢分撥放行與在漢完稅者不同復行禀免經善後局札飭漢口籌餉局查明情形議覆核奪（成） 
[漢陽縣籌辦習藝所漢口]  
　　漢陽縣新修監獄現已落成擬籌辦習藝所爲該犯等學習生計刻正籌劃一切經費不久卽可開辦（白） 
雜記 
[活埋族人駭聞九江]  
　　瑞昌縣鄕民楊姓前月某日失云耕牛一頭疑係族中某甲所竊輒將甲活埋致斃現經該處鄕紳查悉並訪知所失耕牛由羅某偷竊爰於日前赴縣控告禀請究辦縣主黄梅伯大令以案情重大已禀府委昌前往會同查辦矣（異） 
[批飭購緝東陽匪犯杭州]  
　　東陽縣南馬鎭地方因鹽捕營虚待台帮鹽販激成暴動并燒毁民房二百餘間經該縣旅省學界聨名具禀上台請將被災住屋及各鄕農飭縣妥爲安撫並將首要各犯限日緝獲藉安民心等情迭誌前報兹奉噲方伯批示謂台帮私販越境滋擾緃火焚燬村屋實屬形同化外該生等住屋同遭一炬情殊堪憫惟此案究竟如何起釁是否方哨弁緝私釀成波及之家共有若干應如何妥爲撫卹仰金華府卽飭東陽縣妥籌辦理據實禀報並將滋事首要各犯移會營隊懸賞購線按名緝獲嚴辦云（光） 
[拿獲私造督撫假印巨犯安慶]  
　　徐敬堂號欽三安徽蒙城縣人前在河南山東安徽汮界地方私造山東巡撫印信在外招搖誘騙曾經山東河南二撫懸賞購拿現經毫州譚牧將徐匪捕獲並獲徐黨二人該州以似此重要巨犯因特親自於日前晉省面禀撫　請示聞馮中丞飭卽將該犯多派護勇妥速解省訊究云（孔） 
[六合縣修建城墻之估計蘇州]  
　　六合縣李樂善大令因西門城墻倒塌會商紳董徐承烈等籌欵興修以資保衛禀奉各憲檄行江寗府委派姚令崇羲赴縣會同勘明計長九丈五尺除以倒下舊磚揀用外撙節估計實需　料洋一千五百三十七元一角八分卽由李太令督董擇日興修一面繪圖通禀各憲核示（丑） 
[釐卡委員之無狀湖州]  
　　菱湖釐局委員成本璞索詐商民怨聲載道近更借陳姓台基挾妓飲酒因之司巡水手亦引誘北卡鄰女日夜麻雀聞該處紳士擬禀控各大憲飭委密查云（顧） 
[襄水暴漲漢口]  
　　鄖襄一帶大雨連綿襄江一帶水勎幾有奔流倒海之勢十八日襄陽傳觀察來電襄水陡漲一丈三尺二十四日來電襄水又漲三尺許關道示諭各船房認眞防範以免疎虞（靑） 
[湘西大水續誌湖南]  
　　湘省此次大水自湘陰益陽岳州澧州及南洲廳等處均被水災常德府城其西南北各門均水深數尺城外低窪之處水與詹齊情形均誌前報兹悉常德府南岸之善卷村因水勢甚烈已經决堤該郡所屬之沅江龍陽等縣所有圩垸隄障悉被衝决澧州津市一帶水勢尤大現在雨仍未止省城河下水亦加漲河街最低者相去僅一二尺云（敏） 
 
 
] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（二十七）]  
　　弗倫不信道。你旣然和他說的。不過是些閒話。怎麽他聽了你的說話。就這樣的喜歡。你今天不給咱說。咱死也不放你走掁你可說僕歐被他纒死了。無可如何。只得對他說道。我直說了。先生不可動氣。弗倫道你只顧說。咱不動氣就是了。僕歐此時被他拉得定定的。脫身不得。只得吞吞吐吐的告訴他道。我說的是這個英國人。大約有些痰氣毛病兒一天到晚。總有些瘋瘋顚顚的樣子。這樣的人先生不必同他計較。那僕歐一面說著。一百又道。我這幾句話兒。原是一時想不出個解勸的法子。所以隨口說了這幾句話兒。並不是有心得罪先生。請你恕我的無亂說罷便恭恭敬敬的對著弗倫。灣了一灣腰。一溜烟的跪了過去。只把一個弗倫費司脫先生。氣得白瞪拵兩只眼睛。狠狠的瞪了那僕歐一會。却爲預先和他說過。並不動氣。又不好意思發作。只口内嚷道。狠好狠好。索性把咱當做一個瘋病院裡的瘋人了。船上的執事人員。有會說英國話的聽了他這般說法。也覺得自已船上的僕歐。有些不合。便把那僕歐叫了過來。正顏厲色的把他訓飭了一頓。那僕歐聽了。不敢開口。只躬身彎北的。站在那裡。口中诺诺連聲的答應着。執事員一面駡那僕歐。一面又滿面春風的。和弗倫賠了許多不是。弗倫到了這個地位。也没本事再說什麽。只得罷了草草的吃了一頓晚餐。連忙同著白惠文。跑到自已艙内去了。這裡膳廳裡頭的船客。不免又大家說笑了一番。都把弗倫的事情。當做新聞一般的傳說。這且按下不提。只說弗倫同着白姑娘到了房内。讓着白惠文坐下。見白惠文待他淡淡的樣兒。絶不像那初見時候的親熱。弗倫見了白惠文這般光景。發起急來。便對他說道。白姑娘你爲什麽忽然變了這般模樣。對着咱愛理不理的。難道你也學了他們那一班東西的樣兒。欺負起咱來不成。白惠文聽了。勉强朝他笑道。你不要這般多慮。我那裏會存這樣的心腸。不過見你被他們這般欺負。心上也有些不高興起來。剛纔我正在這裏想著你也是一般的搭客。他們也是一般的搭客。應享這個船上的權利。彼此都是一樣的。爲什麽他們大夥兒不去欺負别人却單單的欺負着你一個。這是個什麽道理。不是我說一句唐突你的話兒。只怕欠自已的舉動。也實在有些可笑之處。所以他們都把你當作個頑意兒一般指指點點說說笑笑的全不把你當做上等的船客。不然。我和你也是一樣的英國人。怎麽他們不來笑我呢。 
國外新聞 
[英國鐵路工人大會議]  
　　二十九日倫敦電云英國各鐵路公司所用之人現擬組織一會俾有事之時可與公司磋議一切公司未經允許該會發起人謂公司如果不允惟有罷工可以抵制贊成者已有一萬八千一百五十二人又電云集議總數共九萬七千零三十一人贊成罷工者八萬六千九百二十五人反對者八千七百三十三人其餘均中立者 
[美艦隊或將來東]  
　　二十九日紐約電云海軍大將愛文斯在拿脫斯俱樂部飲宴時謂大西洋艦如道過横濱必受日人之歡迎華盛頓報載稱美國艦隊將赴東方 
[英國女人得被選舉]  
　　二十九日倫敦電云英國此次舉行市政選舉婦女亦得與會實爲英國女界選舉之第一次計婦女有被選資格者十七人當選者四人 
[那威英法德俄五國之約]  
　　二十九日倫敦電云一八五五年英法結約保認斯開地内維（瑞典那威抺丁三國之總稱）之主權以抵抗俄羅斯此約星期亦已在克利司台内注銷其那威英法德俄五國所立新約保認那威之主權者業已簽押 
[美將研究經濟問題]  
　　二十九日倫敦電云現有人勸美總統羅斯佛請議會開特别會議研究經濟問題 
[鈕西蘭實行新稅則]  
　　二十九日栢林電云鈕西蘭島新稅則已於本月實行以上譯字林報 
[瑞典那威之交涉]  
　　二十九日栢林電云瑞典各報爲那威未請瑞政府預聞中立問題羣起鼓噪 
[美總統擬開特别大會]  
　　二十九日栢林電云美總統擬開特别議會籌議恢復經濟界舊位 
[俄國新編議院規則]  
　　二十九日栢林電云俄政府現方編纂議院開會次第規並則聞俄皇不日尙須親臨議院 
[法國又有水災]  
　　二十九日栢林電云法國又有大水信息 
[歐洲股票市面騒動]  
　　二十九日栢林電云歐洲股票市面大爲騒勤固利克銀行及英倫銀行皆須拆扣故也以上譯文匯報 
本埠新聞 
[滬道爲禁米出口事札各屬文]  
　　奉兩江督憲端札開内地米麥雜糧等項販運出洋有碍民食刻已新穀登塲保無奸商乘機射利違禁私販出口亟應出示嚴禁以杜偷運當經抄錄示稿飭局刊刻去後兹據呈送前來合將告示印札道查收團發所屬各州縣一體代爲標判實 
 
 

Page 19

 
 
　　貼曉諭仍將貼過處所具報等因並附告示五百張到道奉此除分行外合將前項告示札發該府州即便查收轉發各屬發貼仍將轉發各屬實貼處所具報核轉母違（琴） 
[滬道致上海縣函（爲洋商接盤内地店業事）]  
　　九月二十五日接英總領事霍函怡德行接盤大南門外亭子橋大永染坊一事染坊一業非止怡德行一家接盤王家圈之公大染坊係德國愛禮司接盤爲日甚久此外各國商人在上海運售靛水洋藍等染業者大半在南門一帶開設染坊大同永被拘二夥乃怡德接盤後用人與吳關春無涉請飭開釋等因到道查此案先據永大恒太以大同影戤英商圖亂業規等詞來道具禀嗣由英代總領事德函請免予查封均經瑞升任先後批檄尊處究辦迨英霍總領事回滬又以英商接盤染坊具有此權請勿阻擾並將兩夥開釋亦經瑞升任駁回在案兹接前因究竟大南門外公大染坊尙有幾家是何牌號是否確有何國洋商資本該業規章能否一律恪守卽祈設法探訪明確見示以憑核辦至現押之大同染坊兩夥供詞如何亦希賜悉（企） 
[擴充巡警之計畫]  
　　巡警學堂肄業學生現届卒業聞總辦汪觀察擬在川虹浜义袋角等處添設分區以便撥派云（衣） 
[初訊美人鎗斃營兵案]  
　　美國人德門納前至四川游歷行至巴波地方竟鎗斃新防新陽後營正兵該處印委各員不能審訊由川督與美領事商議請將此案移至上海由駐滬總領事與蘇松大道會訊前日將凶手德門納及見証陳香林李玉山解到道轅王道昨日委法讞員聶榕卿司馬到轅審訊據陳香林供在四川新防新陽後營中哨爲正兵李玉山供在該營右哨爲正兵左營共有四十五名是日在巴波地方操演畢後回營途遇該洋人見各兵携帶軍械疑係匪徒放鎗將同營之人打死等語司馬據供禀知觀察訂期十月初一日到美領事署會訊（泳） 
[浦東中學體育大會]  
　　浦東中學校定於十月初五日開第一回體育大會自午前九點鐘起至午後三點鐘止會塲設有食品販賣預備來賓購食云（望） 
[胡侍郎靈輀到滬]  
　　外務部胡云眉侍郎在京病故業由公子輩將靈枢盤運南下當雇新豐商輪於昨日抵申本埠文武各官咸往碼到吊奠（舟） 
[節期停訊]  
　　今日下元令節公廨讞員寳子觀明府照會西官飭知捕房停訊一天（衣） 
[滬道爲符文楨案批上海縣禀]  
　　此案以龐姓劫案代雇小輪及進監探視送給洋錢食物兩層爲緊要關鍵今該縣再三究詰不特符文楨極口呼寃卽質之邱少卿周春山並更夫趙大保子亦均供毫無聞見旣據合屬商學兩界代爲辨誣環求結保應准暫行保釋取具切實保結存案仍俟訪查明確再令交案訊辦可也（企） 
[不准停泊小船阻礙河道]  
　　江北客民劉玉堦胡愛卿劉廷標等十九人在總工程局具禀昨奉批示云查江北小船停泊不得阻碍河道西門外周涇浜肇嘉浜陸家浜城河等處本係狹窄現在正擬陸續開浚别無地段堪以停泊該項船只况該船户等並非專業拉車該車行等亦並非將車輛專租與船户何得藉端牽混致碍公益所請應母庸議（夏） 
[案犯鳬水圖逃]  
　　昨有新閘捕房一百五十四及四百八十七號兩華捕由公廨押解案犯名照福者行至中途該犯忽躍入河中圖逃幸該華捕等諳水性下水擒獲當卽帶回捕房禀告捕頭核辦（戎） 
[秋賽二誌]  
　　昨日寓滬各西商第二日賽馬計第一次九馬馬慶代新裕泰客人勝第二次十一馬小馬立師勝第三次十二馬克明代照子洋人勝第四次九馬連達代老裕泰勝第五次七馬小西洋代老林司勝第六次九馬小西洋代順全隆大寫勝第七次十二馬小馬立師勝第八次十三馬小馬立師勝第九次十一馬馬田洋人代勝（衣） 
[藉屍圖詐續紀]  
　　昨報紀藉屍圖詐一節兹悉昨晨上海縣李大令帶同弄仵書吏人等至垃圾橋南貽德里相驗屍親周阿二叩請免驗愿具結領棺回籍大令准之（衣） 
[小工跌斃]  
　　英租界北京路紫陽里東首朱公館舊址現方翻造房屋將次工竣昨晨八句鐘有崇明小工秦虎郎從高跌下立即斃命當經作頭沈達記報知捕房飭保查傳屍兄到場棺殮（衣） 
[縣批三則]  
　　陳義和禀批已故陳國香旣係爾胞北其妻沈氏不能孀守甘心爲沈金海引誘挈領捲逃嗣經地保沈德裕知照沈金海猶敢出言不遜覇佔孀婦果如所呈殊屬可惡候飭提到案訊明察究○僧人碧雲禀批查該僧不守淸規旣已斥退前據具呈業經明晣批示兹據前情究竟如何縀葛着卽自行邀同差保向沈繫妥理淸所請提追仍難照准抄據揭還○龔陸氏禀批該氏　贖出地旣已將價付出蔣阿華何以掯不交契迨經查理蔣瑞之又復出爲蠻霸殊堪毫異姑候吊契飭提質訊察奪（軌） 
[上海官事]  
　　江寗候補道沈琬慶昨到道拜會英廨讞員王斯沅禀銷病假又英廨帮讞王篤基禀見通判王嘉煕禀赴蘇捕盜局委員知府吳煥聲釐捐總局總巡知府駱騰衢奉省憲札諭互相對調昨吳太守到道謝委駱太守禀知初一日接辦本縣李大令昨晚由蘇乘坐火車回滬（車） 
訟案 
[復訊人壽保險糾葛案]  
　　英商永年人壽保險公司控姚倪氏朦領險銀一案昨由讞員寳子觀明府與英巴副領事復訊據穆律師稱見証龔月記頋興記已到請訊龔稱是日姚倪氏到公司簽字小的却曾目見餘不知情頋興記供與龔同被告勃實律師向龔顧等人逐層駁詰良久穆律師亦伸訴姚倪氏簽字情形明府得供遂商之巴君判一併退去候禮拜四再訊（戎） 
[上海縣案]  
　　浦東總巡局函解裝　洋棧糯米之船户楊小六子到縣經帮審李明府訊據供稱洋棧失竊糯米十石由許姓洪姓雇小的裝至白蓮涇口專收各棧竊贓之小山東即小先生購買計洋四十四元給小的船資洋四元明府得供判押交小山東到案訊究○錢阿寳控潘沈氏拐妻楊氏一案押追日久迄未交出兹經提比錢亦投求嚴追沈氏與姘夫華仲山各求寛限尋交府判沈氏交案訊奪（車） 
[總工程局紀事]  
　　北市社興隆鞋店主扭控夥計王錫林經放客帳一千餘元私自吞用孫明府訊知事在租界著赴公堂控理○江北流氓許小亭即川川誘拐高望春之女彩珍　匿爲女母亷氏在小東門外尋見被許推跌乘隙逃去昨日控由南區拘獲解案訊判戒責二百五十下交保出外限三日交人（夏） 
 
 

Page 20

 
 
巡警分局紀事 
[城内第一路四區]  
　　陶光祚聚賭由二十七號巡士拘局判拘留六小時開釋賭具銷燬 
[北市第四路]  
　　蔣德森竊某姓木料判責一百板逐出界外 
[城内第一路二區]  
　　小流氓陳元龍魏寳生程阿六等在廟前街强搶沈鮑氏手上銀鐲由巡士拘獲解局陳魏程供均祗十三歲不認搶刦判程責一百板魏陳各責手心五十下開釋（戎） 
[公共公廨早堂案]  
　　廣東阿法即龔阿法又即龔國俊在老捕房充當包探近與薙髮匠張海山因有細故飭夥李和卿朱殿奎前往勒索洋六十元否則指爲匪黨張無法先付洋十八元不允經張妻報由包探米順拿獲解廨判押候訊究在案昨由包探王寳生將同黨李阿三解訊旋有律師愛禮思投案請將龔交保襄讞王明府商之美白副領事判不准交先行押禁三個月李阿三候禮拜六訊辦○駁船户王阿元韓阿敖串竊太古洋棧紅糖四包雇趙阿七小船裝運被水捕房查獲連同老大徐如元解訊各供不諱判王韓各枷七天發浦東華通碼頭示衆滿期再各押兩個月徐如元罰洋二十元○雉妓李三保因押客張阿三吞烟斃命昨由捕房解訊供年十九歲無錫人因丈夫身故家境貧苦來申賣娼求恩明察明府判送縣遞解原籍完案○幼女王阿友年十二歲違章在妓院居住被濟良所查悉於昨解究汪浦氏供祗有兩女大女林香君在六馬路妓院賣娼小女阿友亦係親生求恩給領訊之阿友供與母同判罰洋二十元覔連環保人保領遷出租界並將林香君妓院發封○胡星樵騙取王順齋洋二千六百餘元報捕拿獲解究胡供小的用去洋四百元兌金飾五百三十元尙有一千六百餘元在趙姓處判押限七天交人再奪○李雲騙取楊少少堂衣服等物判令押交在案昨解謂追明府以堅不肯交判押西牢一年○沈阿二與楊錫元串竊王祥太等家衣物判各押一月逐出租界（衣） 
[法租界公堂案]  
　　宋尙軒宋肇榮爭管陳皮店業一案經公堂判令店師肇榮接開所有尙軒代還之債令肇榮償還後因肇榮有理經尙軒一再上控批由公堂訊斷仍未定讞昨又傳訊判肇榮償還四百元了案○馬陸氏朱陸氏將林王氏養媳誘往胡桂寶處被控押追在案昨又提訊胡稱王氏養媳雖由兩陸氏領來住過旋即出去不知何往求鑒兩陸氏同稱在押患病求恩交保官准予交保胡還押仍令胡父榮亭將王氏養媳尋交○姜阿東違章售賣臭牛肉判罰洋四十元○甘如山郁德榮同控夏錫卿誘拐婦女經官訊明原被俱住英界判送英廨辦理（舟） 
[美租界捕房事]  
　　美捕房盤副捕頭請假回國現已假滿昨日乘輪返滬○粤婦黄阿金控已歇傭婦某氏來家沙閙捕頭著鳴捕送究○胡朱氏被包車夫陳阿二誘匿其女報捕請緝奉飭赴公廨具控○王阿三在吳淞路　　顧阿昌頭面由捕拘獲斷給養傷洋了事（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
