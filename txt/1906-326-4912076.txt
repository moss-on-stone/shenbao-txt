# 1906 - 326 - 4912076

 

Page 1

 
 
   
 
 

Page 2

 
 
[電傳宮門抄]  
　　十月十四日召見軍機鐵良紹英袁大化 
[哀農民（畸）]  
　　烏虖、天之虐民何乃若是之酷乎。西北一再困於兵。東南一再困於疫。二十年來。二十行省。民不堪命矣。加以賠欵之搜括。雜捐之苛絀。土貨之滯銷。百物之騰貴。室爲懸磬野無靑草民也何辜。丁此不辰。而天之厄我民者顧未已焉。而天之困我民者且加劇焉。如今年淫。雨之灾。亦可哀已。 
　　吾中國非所謂農產之國乎。其地居温帶之下。常温暖而無盛暑酷 
寒。常乾燥而無毒霧暴風。故生產物特發達。海通以來。漏巵之鉅。若决江河。所恃爲挹注之資。誇其自豪之口。而力猶不十分凋敝者。賴有此天然之生產物耳。乃今年四月以後。淫雨連綿。亘十數晝夜不止。水助虐。因勢暴漲。廬居盪析。人畜飄亡。衡湘之間。固先以灾。荒告矣。樂善之士呼號奔走冀。拯諸溝壑之中。緩其須臾之死。而黃。河流域大江南北之以灾荒告者。又復函電飛馳。不可終日。就吾江蘇一省而論。徐海壇溧。受灾獨重。宜荆江浦次之。蘇屬最輕。然收穫亦祇五成左右。據老於農事者言。以五成收數計算。除下秧戽水雇工傭値之外。殆無絲毫之贏餘。而終歲之勤勞。且盡擲於虚牝。八口之瞻養。將咨嗟於仰屋矣嗟。夫、此固猶是受灾最輕之區。而非個粒。無收之民也。十年以來。物貴穀賤。民間久少蓋藏。則一遇荒歉。有不嗷嗷待盡者乎。 
今者皇仁遠被特頒帑銀十萬兩。以恤窮黎。而各省募賑之欵。亦復踴躍輪將。此誠覆載之殊恩。慈善之偉業也。然灾區過廣。博濟爲難勢不得不舍輕以就重。移緩以就急。至於漕賦一項。事關正供。原非輕易所能邀免。而且有司視收漕如性命。業户恃租息以養家。故剔荒征熟一事。有司旣不能信業户爲無弊。業户又不能信甲長爲無弊吾蘇州各屬。已屢經會議而不果施行矣。嗣於最後之會議。决定普减一斗。夫使農民收穫得定九成。是區區者固不爲無補。乃僅五。成而猶不足焉。則其虧損實多矣。且農民更有一意外之不幸。則各棧折價。方以洋價日長。米價日高。額定三千至四千六百不等。較往年約增千文有奇。而十日之内。洋價忽短去百文。糙粳市價亦。跌去三角一二分。如欲完繳現米。無論城市業户。向例祇收折色卽。鄉鎭間之米折並收者。其斗斛亦較市用大至二成以外。朝三暮四。歎狙愚之可憐。九死一生。舍蟻命而誰恤。相彼小民。獨非天之驕子。吾中國之良民乎。而天之虐之何若是之酷也。 
嗟嗟。嚥糠嚼草。不飽風霜。易子析駭。誰無兒女。晝披黃襖。恐冬日之。難温。夕卜靑牛。盻春耕而尚遠。同在帡幪之下。亦有心肝。時聞庚癸。之呼。寗無涕淚。拯斯民於水火。愧無髯蘇感主之文章。起殘魄於邱。墟。竊比義山哀時之樂府云爾。 
[大理院與農工商部之交涉京師]  
　　工部裁併後農工商部欲將工部衙署攺爲内城工藝局嗣大理院正卿沈子敦欲攺爲大理院因於日前函索詎沈京卿已先於前一日奏請改建并將頤和園工部公所一併歸併大理院奉旨依議旋沈正卿函復農工商部請作罷議并請挪移工部節愼庫欵項以資大理院各項經費云（枝） 
[農工商部批駁售煤開礦之牽混京師]  
日昨皖撫據蕪湖晋康公司職商吳德懋禀復置棧售煤與租地開礦各節咨復農工商部當經該部逐欵駁斥詞義頗嚴厲原文云查原禀擬改晋康公司爲晉康煤礦公司意在將售煤與開礦暗爲牽合並前後指領多礦盡銷納晋康一公司之内而成本儘只五千兩上年朦禀强家山煤礦一處報稱資本銀一千兩此次又據禀該礦另籌資本辦理種種矛盾專意欺朦故部文内開該公司擬攺爲晉康煤礦公司是仍與租地開礦義意牽混應飭正名爲晋康運煤公司專事運售煤斤另遵本部公司註册章程格式報部註册至强家山煤礦本部業於上年十月十四日發給開礦執照查該礦該職商原禀資本銀一千兩茲據禀稱尙待另籌資本辦理是該職商並未遵部章定限内尅期舉辦亦未禀請展限亟應照章將原領執照繳銷一俟籌有的欵再行禀請辦理且將來辦礦應就一礦確係辦有成效始准禀辦他礦不得同時請領多礦希圖壟斷並不得將請領礦產槪入晋康運煤公司致滋糾葛等語並將禀内叙入之炭冲山之煤礦亦駁以暫緩置議現已咨行皖撫查照矣（孔） 
[内務總管飭查欵項京師]  
　　總管内務府大臣奎俊到任後即飭司員查明出入欵項繕列表册凡係虚糜各欵行將一律裁云（上） 
[萬壽節貢獻品物]  
　　大阪每日新聞云十月初十爲太后萬壽節各省疆吏之貢獻者絡繹不絶太后以當國民枯渴之時不忍收受曾令停止然亦虚有其名聞貢物之最優京官以慶王爲最外官以周馥爲最云 
[太后慰撫喇嘛]  
　　大阪朝日新聞云達賴喇嘛至今滯留靑海不肯回藏太后萬壽節特賜該喇嘛銀三千兩綢緞二十八疋金銀玉器各五件特派專使下賜並押令該喇嘛從速回藏不許逗留云 
[出洋大臣進呈書籍]  
　　大阪朝日新聞云考察政 
 
 
 

Page 3

 
 
治大臣編纂之各國官署學校法律郵政軍事警察農工商各專門書籍已成者共六十七種計一百四十九册現己進呈其中以日本制度最爲詳備云 
[南寕開埠日期廣東]  
　　左江道丁乃揚曾擬南寗通商先設洋關一所近已電催梧埠工目許錦全著速到南寗開工先在該處建築長堤以爲擴充商場之地今秋洋關各員已繪成圖樣寄呈北京總稅務處一俟工竣卽定以西歷元旦開關云（冬） 
[英領事已抵奉天省城]  
　　十三日東京電云駐紥奉天省城英國領事傅爾福已於昨日行抵瀋陽譯字林報 
[遼河封凍]  
　　十三日東京電云遼河已結氷封口譯字林報 
[美京華盛頓通信]  
　　華僑可得入美護照　梁欽使昨赴美外部與署外部亞地總書記墩比等磋商准給旅外華僑入美國護照事當經美外部照准 
　　金山華埠有規復之勢　現在再造之新華埠規模景象則與舊觀迥然不同查華埠故地華人爲業主者三十九家承批者一百二十家前後由工務局領得建樓准照共有二十三起惟擬建之樓皆二等以下之式未見有一等者也至黃李二氏之人决議仍在委罷釐街原位恢復公所生發商現雖暫在西人市街開張將來亦必復回華埠再造高樓大興商業云（冬） 
[巴拿馬華工到美之報告]  
　　美國紐約埠通信員云南美洲巴拿馬運河自美人定計開鑿初欲在占尾架埠招黑人充當此工後以英政府每人索按櫃金五元且限以做工時刻是以中止刻下黑人在河上當工者皆係散招之人并未立約由是改用華工惟是河上各土之險惡天下皆知烟瘴氣盛日出三竿對面猶不見人蛇虫惡物遍地皆是更有一虫名爲［比𠼻］每生于人之趾甲間稍一不覺數日之間滋生遍體痛癢難堪以致不救又有一物名爲［山蝦］其毒尤烈若爲其所噬即寒熱交作痛徹腑肺甚至死亡且終年天氣酷熱如我國唐山六七月間每日必有暴雨數次凡人操作于烈日之中汗雨交淋最易感冒前法蘭西開河之時曾招華人五百名當工不出兩月死亡殆盡所存者僅二三十人而已現河上有一埠名馬打支那Ｍatachina留爲紀念譯其名乃我華人死亡之地美人欲招華工深恐此名觸目傷心畏縮不前今改馬打毡然當日死亡之慘狀至今一二故老猶能細道其事每至泣下詎料前月本埠紐約西報登載美招華工二千五百名不日將到宣傅全國新聞欄兼插入美苛華工之畫圖加以輕誚謾罵之案語言念及此爲太息痛恨者久之頃探訪此事之原因乃旅美保士麽埠之謝和彦等數人爲之代虎作倀旅紐同人擬將此事詳禀欽使窮治其罪云（望） 
[江督對於賑米免釐之判斷江寗]  
　　前金陵釐捐總局司道以各屬採辦糶米賑粮或先奏准免釐或僅持照請驗往往奸商船户藉照影射包攬夾帶亟宜設法釐頓以杜流弊議援照光緒十六年詳准軍米賑粮一槪照完釐金存儲發還成案辦理等情詳禀督轅現經江督端午帥札局遵照辦理略謂各屬賑糶米粮禀請本部堂發給護照己不下數百張昨據徐海州道電禀先後所發護照亦已二三百張而州縣後尤擅自給照並不禀明備案輙請免收厘金事旣紛歧又無限制其中　有影射别倩該司道等所陳辦法係爲嚴防弊混而與灾賑仍毫無妨碍應即准行嗣後除小麥一項業經通飭不准免釐應仍照案辦理外所有各處採辦賑糶米糧經過釐金各局無論院照及道縣所發各一律完納釐金方准驗放卽由該局將所收之欵另欵報解查係何州縣賑糧項下所完之厘金即發還各州縣仍作賑糶之用爲此札仰該總局司道即便遵照轉行通飭寗屬各釐局一體遵辦（才） 
[江督密派委員來滬訪查察]  
　　聞江督端午帥以上海一隅交涉事繁辦理稍有不愼卽貽外人口實特委幹員多名來滬密訪各官賢否隨時報告以憑考核云（馨） 
[學部接管山西大學之說不確]  
　　文匯報云某華字報所載學部與山西大學堂商議接管辦法一說全無根據 
[江蘇敎育總會歡迎陳學使紀事]  
　　十四日午刻江蘇敎育總會歡迎江寗陳提學使仍假坐愚園一如歡迎周學使之禮讌飲至三時始散王勝之太史讀頌詞陳學使答詞及演說詞録如下 
　　頌詞光緒三十二年冬十月江寗提學使陳公自東京考察回國維時江蘇提學使周公履新甫數日同人旣先後敬迓使節獲挹緒論以爲沆瀣一氣必將溝通寗蘇兩屬俾此邦士庶有學問之競爭無疆域之成見如部章所云聯絡統合以圖擴充而謀敎育之普及顧不盛歟方公弭節東指時會中同人瞻望顔色得稍傾積抱今履新在卽甚願公本輶軒所採爲模範之資翹首跂趾爲何如也粤中之秀吳中之師掞張文敎侯其褘而 
　　答詞使者被命提學江寗東游三月的始歸國方深以智議旣薄研究復淺懼貽學界羞乃辱大會邦人大夫置酒設詞謀一日之歡復策以破省界聯大羣俾使者得以追　周提學及諸君子之後獲竭心力爲是邦士庶養成高尙思想曁普通知識使者不敏此責曷貸使者伏思江南爲學務繁要之區而提學又朝廷新增注重之職微特寗蘇兩屬如諸公言應相輔相助同軌競進即舉國學界亦當造成一集合體求其由統一而臻分理此不但使者之希望如是想諸君子亦有是願心而樂與贊成者也數月以來兩承歡矚感悚曷極吳山巖巖文離而南用袪未寤君子是擔 
　　演說詞今日承貴會諸君子不以鄙人爲不敏開會辱迎鄙人學識本陋東游三月調查日淺不足以副諸君子之所期實滋感悚然 
 
 

Page 4

 
 
在東時與彼邦人士曁敎育名家者遊亦略有所窺見不揣冒昧用敢爲諸君子一剖其宜近奉明諭預備立憲敎育一事自當以養成立憲國民之資格爲宗旨查日本憲法敎育之成立在明治二十三年而其頌行學制蓋在初年當時敎育己幾普及人人知有納稅獻身之義務故說者謂德意志及日本之强實原於敎育誠爲確論中國今日欲謀敎育非先破除人人自私自利之心養成公德不足具立憲國民之資格非進以人人抱忠君愛國之忱負擔義務亦不足具立憲國民之資格夫所以具有此資格者必在於敎痛普及而普及一事經費甚繁我朝厚澤深仁永守不加賦之訓今當振興庶務需欵尤多查日本諸學校其府縣郡市町邨立者即由該地方設法籌畫爲之創建維持而其所以能籌畫者則寔原於地方自治今朝廷於地方自治之制不日卽當宣布貴學會成立在前足稱先覺將來加意提倡使人人知有公德人人知有義務於以謀敎育普及而輔官力之　未逮豈惟鄙人之所深幸而亦國家之所以冀望於興學諸紳者也抑猶有進者查日本諸學校官立公立私立尤多如慶應義塾早稻田大學大倉商業學校等皆以一私人而獨擔義務不費國家補助一錢三吳文明之藪財賦區豈無福澤諭吉大隈重信大倉喜八郎其人者乎他日者以私之盛輔官力之所未逮此尤鄙人深望於貴學會啟發之也鄙人不敏承乏江寕敢不本朝廷敬敎勸學之心孜孜自勉然深維時局之迫國計之艱不禁自貢其愚以期與貴學會盡交勉之義幸函鑒焉 
[關讞員致工部局函（爲察視西牢事）]  
　　奉道憲函諭係奉南洋大臣端函開上海西牢禁押人犯前因有傳聞虐待之說形諸奏牘駐寗柯領事來文聲辯經玉帥照復並酌擬辦法數條函達在案現柯領來函復申前說並送西牢探犯執照一紙函中曾云會審委員前曾特約往看迄未赴約其中或别有用意現已酌復令關委員前赴西牢詳加察視庶得實情免生謠諑玉帥所擬辦法數條均甚切要嘱與各領妥爲商酌等因除將周前督憲擬商辦法數條函致領袖比總領事妥商辦理外特將函稿抄送飭即定期前往等因到廨奉此本分府擬定於禮拜产即本月十六日午後三點鐘前赴西牢往視相應函請即希貴董查照届時同往察看爲荷（孝） 
[上海商會致滬道函（爲妥訂電車章程事）]  
竊以馬車汽車撞傷行人報不絶書近年外人以電車行於中國天津因肇禍而相約不乘以爲抵制警部所定章程慮周藻密盡人知之不謂滬上數十里之地亦設此險阱將見陸地之行日捷殺人之具日新犧牲人命層出不窮而我華商民獨承其獘也或謂西人亦有身命極講衛生母庸過事鰓鰓預慮然西人日求新奇且均知體育本不足慮獨我華人五方雜處且什九不知體操從來馬車汽車撞傷者多係華人今熱閙之租界行此電車傷人之禍必劇其患何堪設想鄉曲之農與外來旅客南北各業之人來往甚衆猝不及防貽禍甚熾因是租界各商業均未雨綢繆慄慄危懼應請大公祖大人檢查警部所定電車章程照會領事與電車公司妥定善法佈衆周知一面札飭中國紅十字會會董設立救傷所數處其欵由在地紳商公籌其故因見馬車汽車撞傷之人移送西醫院不治者多亦由華人體質薄弱中西起居異宜故治多隔閡也素仰大公祖大人痌癏在抱勤求民隱有敢不揣冒昧呈請俯鑒商民危懼情形早行照會領事與電車公司妥定章程并商中國紅十字會設立救傷所實爲德便（也） 
[東報辯正俄國不允開放黑龍江之謠傳]  
　　神户西報云大阪朝日新聞載聖彼得堡來電謂俄國不允開放黑龍江頗關重要惟日本泰晤士謂此電實無可信之理因日俄曾議商約頗爲和平初未嘗有此等驚人之消息本報深信日本泰晤士報所述之無訛也譯文匯報 
[美總統對于日本人之感情]  
　　十四日倫敦電云駐美京泰晤士報訪事謂據美國總統羅斯福通告國會之詞以觀則美總統於嘉禮福尼亞省辦理日本人入學一事對於日本人之感情甚淡惟羅總統以如有日本人願入籍美國者可准其人籍云 
[德報駁斥英法保護暹羅之傳聞]  
　　十四日柏林電云倫敦地球報所載暹羅歸英法兩國保護一說是不欲該國開放門户藉以抵抗列强也德報因是駁斥之 
[德政府恪守條約]  
　　十三日柏林電云德國政府諭令駐紥摩洛哥國公使按照愛爾基西亞條約辦理德國在摩洛哥所得之利益如無損礙則德國不遣兵艦開赴摩洛哥海岸 
[美總統己回華盛頓]  
　　十三日柏林電云美總統羅斯福己回美京 
[比英兩國之交涉]  
　　十三日柏林電云比國政府宣言尙未接得英國文牘提及剛果國一事 
[波斯擬立國家銀行]  
　　十三日柏林電云波斯國議院擬院擬辦國家銀行不藉他國之助頗有國家思想 
[古巴亂事已平]  
　　十三日柏林電云美國宣言古巴亂事已平譯文匯報 
[日本更調北淸軍隊之司令官]  
　　十三日東京電云駐紮北淸日本軍隊司令官滿任現由日政府派員接代 
[法艦隊開赴摩洛哥]  
　　十三日倫敦電云法國海軍艦隊己由度龍海口起椗開赴丹支亞 
[美國陸軍之弊竇]  
　　神户西報載華盛頓電云謠傳美國陸軍查有侵呑公款情弊 
[俄報評論俄國外交之政策]  
　　神户西報載倫敦電云聖彼得堡消息謂俄國報章相率評議外部之政策聞英俄兩國所立條約除兩國對於中亞細亞之政策業己宣布外他無所聞 
[英國朝野對於敎育條件之意見]  
　　十三日倫敦電云英國國家改進黨與耶敎獨立會開特别大會時衆皆訾議上議院對於敎育條件之舉動同日路透電云英國首相函稱敎育條件己失其眞政府不能允有人干涉條件内之要義倘不能訂立無碍敎育之辦法則必須别籌一策以施行國人之所願也譯字林報 
[贈書誌謝]  
　　申昌書局贈快覩軒丁未年官商便覽八百四十種内載商部奏定公司律商會路礦各章程新縉紳錄直隸山東同官錄各省新造鐵路行車時刻價目表均爲官商兩界所必需此外如郵局電局輪局上海工部局公堂各章程等雖沿襲舊制亦足以供居者行者之瀏覽也（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[午帥電聘陳中書爲顧問鎭江]  
　　陳中書慶年前假焦山爲端午帥編訂調查立憲文件業已告竣午帥以該中書自此次叅觀各國憲法學識必更有進步特電聘中書到轅以便隨時顧問（巧） 
[示期甄别候補人員杭州]  
　　浙省候補正佐人員向由大憲遵照奏定新章於試看一年期滿時嚴行甄别量材錄用本届例應考試者計共六十八員已奉藩司寳方伯先期傳知開具職名呈備造册定期於十五日黎明聽候點名給卷面試（的） 
[蘇省官事]  
　　十三日蘇藩牌示震澤縣縣丞周師尹丁憂遺缺以遇缺先補用縣丞王廣淸輪補○鐵路大臣盛杏蓀於十二日來蘇謁見撫憲面商要公旋於十三日辭行回滬○電報局會辦候補道沈玉麒於十三日詣撫轅禀銷學務處叅議兼差○善後局提調候補知府葛德潤十三日啓節赴寗○署理常州府在府許星璧交卸篆務於十三日回省禀到假寓胥門碼頭（且） 
[福州官事二則]  
　　南台水亭釐局開辦以來向無起色前經李仲昌司馬延聘熟悉商務幕友爲之整頓得以挽回利權洋商無從包庇司馬去後陳心泉太守繼其任現陳己届滿上峯委張仲華太尊辦理聞太守與陳太守素有交情互相推讓故接辦尙無定期云○前任候官縣胡穉香大令已於本月初四日卸事繼其任者爲陳文緯現已視事矣（史） 
[烟膏未便减捐杭州]  
　　浙省近因膏捐短絀派員淸查一律加捐當有膏舖烟館沈益興等赴撫轅跪香具禀求請核减奉批略謂諭旨禁烟寛以期限若謂聞風之下烟膏銷數已减去一半恐開化未必如此之速顯係藉詞希冀减捐斷難准行（荷） 
[辦糶委員過漢漢口]  
　　安徽各屬今年被災甚重現由皖籍京外各大員辦米糶濟鳳陽壽州二屬則孫爕堂中堂任之蒙城渦陽等屬則馬軍門玉崑任之亳州則姜軍門桂題任之阜陽則程軍門文炳任之共集善舉銀十六萬兩派委妥實員紳赴六安州蕪湖寗國府等處採辦米穀又派李都戎尙慶等赴河南籌欵添補都戎已於日前抵漢不日卽附火車前往矣（生） 
[調任重慶英領事起程漢口]  
　　原任宜昌英領事法格斯君日前因觀秋賽來漢現奉駐京英欽使札調重慶領事官己於初八晚乘湘潭輪船由宜往渝前赴新任矣（生） 
[皖撫札督練公所文（爲整頓學員節省經費事）]  
爲札飭遵照事照得督練公所爲軍政總匯之區前經飭令附設研究所考取學員按月給與津貼原爲講求軍事培植人才起見今日之學員即他日之官長該生等宜如何振奮有爲力求進步乃本部院訪聞尋常科各學員有任意逃課者有屢次請假者奉行故事並不究心學業甚至不知自愛在外滋生事端實屬有玷軍人品格損及公所名譽若不從嚴陶汰何以收實效而勵將來至高等科學員現甫開課亦難保不有前項習氣亦當嚴定章程與尋常科一例察看隨時剔除至武備學堂四班學生現己畢業應暫收入高等科試驗半月嚴加甄别如果毫無惡習卽行留所照見習例月給津貼四兩俟見習期滿或酌發軍隊或改作學員其五班修業各生學問尙未完全應另立一科俾資補習亦試驗半月後分别留所與否月給津貼四元補習期滿再行補給憑單歸入見習辦理惟是將來人數衆多而皖省經費支絀所有兩科學員並應酌定津貼額數有缺方補於節省之中仍屬激厲之意合行札飭札到該處即便遵將前指各節破除情面認眞辦理並將如何甄别辦法及擬定額數酌議詳覆母得徇延（實） 
[蘇州府覆試生員題目]  
　　十一日蘇府何太守覆試考職生員府學及長元吳三縣到者共十八名題目錄下來百工則財用足義西人講求農學一英里地能養萬六千人論（且） 
[皖撫札委三司總辦法政學堂安慶]  
　　皖省開設法政學堂房屋工竣尅期開學現皖撫特札藩司略謂查藩學臬三司均有察吏育才之責堪爲講求法政者之表率合行札委該司卽便遵照會同提學按察兩司總辦法政學堂事務照依章程所定職任切寔經理迅卽傳知在省候補正佐各員刻日報名定期考試選取入堂肄習仍將奉文攷試各日期詳報查考（士） 
[派員調查學務鎭江]  
　　鎭江府承太守近日屢至各學堂考查一切並派何鮑二君分往各縣鄉間調查官私各學校敎科規則嘱令彙册禀報以覘程度（再） 
[禀准農業學堂先辦蠶科湖州]  
　　杭垣蠶學館畢業生杜以芬君擬就德淸農業學堂先開科具禀蠶學館崔總辦略謂浙中蠶業區域太廣急應多設蠶科俾鄉民漸知行以保自然之利爰集同志籌定欵項擇定德淸之新市鎭興辦農業學堂先開蠶科俟有成效即添設農林各科現經總辦崔觀察批云蠶學上關國計下益民生爲浙中一大利源德淸係產絲最旺之區乃近年　絲微少業蠶者至岌岌不可終日該生調查種病創設蠶科以改良飼育爲宗旨具見振興寔業自應照准速飭德淸縣出示保護俾收成效至此外農學係農工商礦局主政將來如何添辦應禀候該局核示（渠） 
[招考傳習保姆杭州]  
　　杭省前由邵伯絅庶常等議設保姆保習所以爲推廣女學幼穉園之預備茲已在銀洞橋建置校舍分貼招考矣（的） 
[札司擬結外委掠商案杭州]  
　　温州巡洋管帶陳顯斌前因刧掠商船被控由永嘉縣陳令獲訊刑責詳請撤革在案茲浙撫張筱帥以此案辦理未能得當復札行臬司畧謂查已革外委陳顯斌率同陳雲光藉查漏海米石輙敢掠取劉錫興商船財物毆傷各人并截農民黃汝貴米船强爲劉錫興漏海之証實屬不法已極陳顯斌雖狡執不認而有陳雲光劉錫興黃汝貴供証確鑿且陳顯斌於事後願還劉錫興洋六百元尤足爲情虚畏罪之據似此劣弁僅予撤革未足示儆本應從重懲曾姑念已被刑責且先認賠贓洋從寛再行監禁四年其爲從之陳雲光亦監禁二年以儆效尤至陳令常鏵於詳革陳顯斌外委尙未奉到咨革之先輙行刑責殊屬粗率荒謬應即撤任察看案懸己久仰卽照此擬結以免糾葛云云（的） 
 
 

Page 10

 
 
[匪目就擒九江]  
　　瑞昌縣葉大令目前奉到九江府札文畧謂瑞昌縣民人朱照埀向不安分爲會頭目現爲撫憲訪聞電飭拿辦仰卽簽派親信丁役不動聲色限文到兩日内將該匪解府嚴訊如有漏網或有賄縱洩漏等情定卽揭參不貸等語現葉大令已遵限將該匪擒獲押解到府矣（本） 
[劇盜過会松江]  
　　本年五月浦南葉榭鎭德大典當被盜肆刦報案請緝後先後獲到李老五張老五劉金龍等多名現出華亭程大令訊明此案情罪較重者四名均擬斬罪於初十日派差押赴府署過堂（夕） 
[火警迭誌温州]  
　　温州連日迭遭火警從初五日起至初八晚每日均有數起如五馬街回車橋狀元橋等處房屋大半在爲焦土所失不資尙望火會諸董實力奉行愼勿置之度外也（林） 
[上海官事]  
　　福建提學司姚文倬昨日到道拜會南北洋海軍總統薩鎭冰到道辭行赴寕前南北洋海軍中軍現調往山東差遣試用同知劉傳綬禀辭赴山東縣丞王浩煦奉道憲札委電報房兼收支稽核事且到道禀謝三林塘巡防局員唐正祥請假三天赴蘇公幹（宜） 
[上海總工程局違禁章程]  
　　一携帶刀鎗及一切兇器者一勒索財物及强賒硬賣者一揪扭毆打人者　酗酒滋事者一吃講茶者一聚衆抽頭賭博一小販以賭賣物者一沿路調戲婦女一口唱淫歌者一亂吹叫鞭者一平人無故在人叢中騎馬疾馳者一深夜在路高歌一夜間過十二時作諸般喧閙碍人安眠者一茶坊酒館烟間夜間過十二時而未會收歇者一店舖堆積火油在十五箱之外者一於人烟稠密之處任意焚火或玩弄各種火器者一客棧窩留來歷不明之人及孤男寡女者一潛伏他人家内或破廟舊庵及一切空屋内者一造謠惑衆及散播匿名揭帖者一違背各處榜示之例禁者一毁壞公物如電桿路燈之類者一毁壞門牌招牌及一切標記者一坐沿浦鐵欄及橋欄上者一沿路擺攤有碍車馬行人者一櫃檯欄桿裝設門限以外者一堆放碍路物件在門限以外者一橫街招牌遮掩電燈路燈光綫一四月五月六月七月八月早晨八點鐘後其餘月份早晨九點鐘後傾倒垃圾一抛棄棺材於街道者一抛棄磗瓦磁石撤潑污穢物件者一投棄塵垢瓦礫及已死之牲畜與一切污穢物於河中者一夏天抛棄瓜皮及蘆粟茭白等壳於道路及河中者一河中船隻及竹排木排有遮攔水路阻碍通航者一在各街道隨意大小便者一糞担隨路停歇糞桶無盖者一當街晒晾婦女褻衣及小孩尿布者一翻造或修理房屋而不領照會者一翻造房屋不遵照會所塡尺寸收讓者一翻造房屋或圍竹笆而侵佔公地公路者一在馬路䟽通陰溝而不到局知會者一在門外搭盖凉棚或綵牌而不領照會者一售賣淫書者一售賣春宮用一切淫　者一販賣瘟斃牲畜禽魚者一牽牛往北販賣宰殺者一倒提生禽者一縱放牲畜作踐道路者一四月五月六月七月八月八點鐘以後五點半鐘以前其餘　份九點鐘以後二點半鐘以前驅趕猪羣者一牛馬無人看管者一各項車子無人看管者一各項車子不捐照或不帶照者（馬車不在其内一得項車子攔路者一各項車子日入後不點燈者一各項車子在馬路大街不分左右行或轉灣不依定章一各項車子爭先疾馳不顧碰撞者一年未滿十六歲而拖拉東洋車者一破壞之車不堪乘坐者以上計共五十六條凡爲警章所漏載而有妨碍治安之情事者輕則禁止重則拘罰（謂） 
[駐京美使由日本來滬]  
　　十四日文匯報云駐京美國公使柔克義偕其夫人由日本乘德公司郵船蒲盧號於今日抵滬小住數日即須赴京 
[西國徒步探遠家到申]  
　　歐西羅瑪尼著名狀師施德蒂斯君兼爲騎兵中將曾偕同侶二人徒步遠行期於四年中遍遊全球計自奥京維也納起程迄今已歷三載同侶二人一己死於途一則在亞非里加蘇丹地方病不能起施君獨佔優勝當俄日戰時施君適在日本日人疑爲偵探拘入日獄二十天出獄後仍徒步探遠至安南安南王極爲優待並給珍寳手札以示奬異現施君來滬住南京路西國客店將由陸路步行至北京繼至日本同麗繞澳洲之馬尼刺新金山澳大利及紐約等處遄回歐洲定於一千九百零七年十二月四號蕆事云（宮） 
[松府札催善堂刋刻徵信錄]  
　　松江府札上海縣文畧謂上海西南鄉閔行鎭所設衍善堂向來所有收捐開支及一切經費等項均按年刋立徵信錄以昭大公而歸實際乃自光緒二十五年份以後查無此項徵信錄刋發殊屬貽悞並查前錄中載有收捐數目亦有不符之處約計二百千文爲此札飭照會該堂顧李二經董趕將該堂收支各欵於二十五年起至今爲止一併造册呈報補刊徵信并將前届不符之處核明覆奪等因王大令接奉之下已遵照辦理矣（宜） 
[右營飭屬戒除洋煙]  
　　本城提右營周子安叅戎接奉江南提督徐吉雲軍門札文略謂於文到之日起定限三個月内飭將屬下各官員弁之癖嗜洋烟一律嚴飭戒除如逾期不戒定行叅勘云云周叅戎當即飭屬遵照矣（宜） 
[議設育孤學校]  
　　李君雲書張君菊生等現在本埠設立育孤工讀學校專收十歲以上至十六歲之孤子敎以工藝及各種普能學已擇定城内火神廟西首雨化堂房屋内試辦定於今日三時假座廣西路寶安里上海醫學會内集議辦法並公舉會董云（僇） 
[押解人犯到滬]  
　　浙人李紹南前因盜賣馬鞍島公地經崇明縣查悉後李即逃歸鄞縣原籍現已由鄞縣魏大令詳請滬道轉咨寕紹台道提李到案訊辦茲經鄞令己飭差將李拘獲昨押解抵滬現已奉瑞觀察諭飭押發到縣訊究矣（宜） 
[揑信誣衊]  
　　總工程局昨接郵政局遞　包認船捐姚金泉之夥沈更更周谷山具名信件言新認船捐人有私賄各董局丁等洋九百餘元局董接閱之下卽飭探提沈到案由孫明府訊問沈堅稱不知遂判交保候提周到案集訊（尺） 
[嚴防押所私遞信件]  
　　總工程局董事昨日諭飭看守押所巡士嗣後凡有所中了入信件須呈請閱過方許傳遞（尺） 
[華捕改充包探]  
　　法捕房五號包探沈三九病故麥總巡給予家屬撫恤銀八十四兩遺額選華捕李桂祥充當昨已上差（深） 
[包探赴杭]  
　　筆喇洋行夥紀魯香前控邱涨如冒洋行名私取規元一千八百二十三兩在逃未獲茲悉邱避匿杭州由捕房至公廨請得牌票著包探竇如海赴杭緝拿己於前晚啟行矣（力） 
[新租界火警]  
　　新閘派克路南萃和糖菓店於前夜三下鐘 
 
 

Page 11

 
 
失愼延燒隣居茂升京貨店朁福照里門樓旋由救火會救熄捕房以該店保有火險即派探查明起火情形禀核（力） 
[法界火警]  
　　昨晚九點三刻鐘法大馬路南誠信間壁甡康洋廣貨店忽然失愼即經救火會救息至如何起火及焚毁房屋若干俟探明再錄（深） 
[諭查竊取城磚]  
　　本城某甲盖造房屋遣令工匠竊取城磚爲大南門巡警軍所見將該匠拘送城訊署旋由鋪董其保斥釋詎近來大南門至西門一帶仍有竊失城磚情事由城門弁禀明周千戎奉諭嗣後留心偵察見有竊磚者當即重責不貸云（宜） 
[巡士匿人妻子]  
　　南區一百五十三號巡士張榮生前日誘匿蔡陽弄湯根大之妻子經湯至南區指控區長查張確於是日請假出外未回因即禀請總工程局飭探查緝（寸） 
[公堂停訊]  
　　昨爲美國節期公共公廨適値美領事到堂會審故停訊一期（孝） 
[上海縣案]  
　　寡婦曹徐氏地保曹慶先後赴縣控告陳掌生阻截耕田要道等情前晚奉襄審洪明府訊問徐氏曹慶供係同族有祖遺田二畝六分因田之四圍均係小阿向由陳掌生門首經過前歲被陳將路阻截不容到田耕作且被奪去鐵扒三把以致田荒三載情急控究陳供曹姓到田耕種向在西首堰埂進出近忽欲在小的路上行走乞鑒明府察閱陳之草圖亦不明晰判候飭差往查禀復訊繼○迭犯 
巨案之徐關勝即大　關勝一犯今復檢齊各卷有四案最爲重要提出復訊槪諉不知明府喝令鞭背一百下判還禁再審（宜） 
[總工程局記事]  
　　蘇胡氏前爲伊子定浦東六里橋盛彭氏之女爲室尙未完婚忽於八月間逃出向訽支吾昨盛彭氏來滬扭解南區送局訊知控縣有案判送縣歸案辦理○船婦沈俞氏前晚被其歇夥朱金林上船調戲扭案訊明屬實判朱朱戒責三百下押兩禮拜○粤人姚士洪扭駁船户唐毛毛控被竊麻　二百餘觔訊判賠洋五元水脚照付○郭金福前控蔡妙陳誘賭一案昨提沈新觀復訊由蔡妻繳洋三十五元求保官判案因牽涉南區偵探汪銓應押候摶汪訊明再訊○烏山船户汪能裕控同業虞小良索賭欠口角互毆判兩造均非善類各戒責一百下交保（寸） 
[公共公廨紀事]  
　　安徽洋務局咨請上海道以洋商李德立所用之山東人李東呂蘇州人王福生虧銀潛逃請轉飭查追等情經瑞觀察札飭公共公廨簽差查緝讞員關司馬即日飭差恊探查緝○日前德盛莊執事王鈞彦投公共公廨控田子圖賴銀三千两讞員關司馬簽差將田提案訊追嗣由黃榮江投案具結保田出外了理昨同原告以田託詞延宕禀求交押司馬飭差傳田委係咯血臥床不能投案昨司馬特飭差傳該保人到案究追○會香里惡鴇陸瑞慶與婦人黃毛氏有隙前日藉端糾集多人將該氏家雜物搗毁一空氏投公共公廨控告昨奉司馬批候傳究○前西婦控何仁生用空賬洋五百餘元經關獻員會同西官訊供屬實飭交保先繳洋三百元其餘限一月繳淸昨關司馬接准西官照會何分文不還請傳何到案押追司馬遂飭承照辦○棋盤街合豐衣莊主婦俞梅氏以經理人梁兆堃張祥春串吞股東侵蝕盈餘禀求提究等情控由公廨讞員關司馬簽差傳提昨將梁提押捕房候晚堂質追（力） 
[英捕房租界事]  
　　濟良所訪聞西棋盤街烟妓李桃紅王彩玉等被虐西董知照捕房捕頭飭中西包探將二妓提入捕房轉送該所今日送廨訊供核奪○迎春三弄妓女花正芳前午偕同傭婦至南京路購物行至五龍日昇樓轉角處倏忽不見該傭旋即回告院主投報老閘捕房請緝捕頭允之○北浙江路梁姓於昨早投老閘捕房報稱前午失去金珠壓髮簪一枝値洋一百二十元家中惟傭婦朱劉氏之親戚朱蔡氏來過諒係串同竊去請爲查緝捕頭飭探陳洪德前往查察該傭婦等形跡可疑隨即帶回捕房轉送公廨管押候今日解案訊奪○協源昌烟館夥蕭卿平蔡金才李大長等至菜市李順源魚攤買魚蕭等將李毆打爲捕一併拘入捕頭飭三人管押候今日解案訊判○王錦元混人怡順昌報關行竊烟鎗水烟袋訴探劉光震將王拘獲送入捕房押候解辦○廈門路丁師蘭投捕房控稱前日小裁縫竊去衣服捕頭飭探陳洪德將小裁縫拘入捕房押候解辦○殷金香竊蔴袋爲捕拘住送入捕房押候解辦○胡再昌投廨控媳婦阿金不守婦道請傳媳父童阿渭到案訊究等情關司馬准詞飭差恊轴包探石金榮將童阿渭及阿金一併提入捕房阿金則送公廨請交官媒看管俟今日解案訊理○福州路某號控店夥李梅生欠銀昨奉傳入捕房今日送廨請究（力） 
[法租界公堂案]  
　　法公司船水手王阿三被人謀斃經上海縣蒞驗後由屍兄王步靑投廨求領屍棺陳明府諭候備文至縣核示在案昨又投廨請示明府以未接回文命飭具保給一面函請善堂給予具領○張金　于前晚某烟店失火時搶香烟四匣爲捕查見拘捕解訊官判押七天○李阿松在小東門搶郭謝氏金挖耳報捕拘案判押捕房一月○沈阿榮徐阿三竊計阿榮鴨交捕解訊官判各押七天○王寳生唐任貴計瑞林朱賢卿向王子崔滋詐不遂被戳傷數刀現在醫院就痊　訊官判各押一月又陳阿生朱桂生王阿毛亦因硬吃花　戳傷妓傭葉戚工業已醫愈解辦官判阿生押兩月王朱押各一月（深） 
[美租界捕房事]  
　　女孩謝月仙私取伊母手釧金珠等物由探拘入捕房轉送公廨押訊○華記路符阿振昨投捕房報稱前晚有流氓繆一元來家拆梢不遂被毆請究奉飭包探張才寳前往查辦○周雲生竊德安里管門印人絨毯等件由七百三十二號捕人贓並獲押候送辦○陳阿金至愛而近路某不人家圖竊由六百十九號捕拘入押究○周銀全戴阿金在百老匯路互毆由五十八號捕一併拘入旋由二人家屬存洋保出候訊○張阿金迭犯竊案由探沈阿岳拘入押候查明失主吊贓送辦○唐善初昨持綢衣十餘件包探朱子藩以其形跡可疑拘入押候查辦○吳紀金竊　子路五十八號西人家石鐘一架由探朱桂生拘入押候解究（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
