# 1882 - 302 - 4903417

 

Page 1

 
 
[增印新式字典] [  點石齋主人啓]  
　　本齋用石印照相法印成之康熙字典業巳不脛而馳購者踰接惟字樣太小在年輕人固喜其輕便老年人似費目力現故飭工重印將版口放大　　花眼視之亦能一目瞭然每部仍訂成一本用采色綢面惟嘗樣放寛則紙張多費是以定價每部實洋三元並有用外國裝訂法者每部價洋三元五角若前所印之小樣康熙字典仍照前價但刻下亦有甲外國装訂者每部取價洋二元三角至是書紙色之潔白字跡之　晰裝潢之精工早爲藝林珍　無待贅者如欲價購新移玉至上海英界三馬路大禮拜堂南首申報舘問壁向申昌　書室購取各外埠之經賈申報者亦有出售此布 
[論蘇彝士另開支河]  
　　今日之天下一花樣翻新之天下也人以爲喜新厭故實足爲人心之害而不知生今之世反古之道亦未嘗不災及其身譬諸日用器具年久朽蠧則必改作琴瑟不調則改弦而更張之不得謂之過也蘇彝士河向來所無嗣因往來行船之由紅海而逹地中海繞道於阿非利加洲殊形不便法人里克奮然建開河之議紏集股分畚挶從事不數年而大功告竣大川利涉更無繞越之累歐洲各國莫不歡欣鼓舞至今已歷有年所而往來船隻則定以捐稅之則計每一墩輸稅佛郎十枚該公司迄今坐收其利日報所載所收捐數實屬不菲現在該處船隻往來嫌河身尚隘東西駛行不無未便之處英人乃擬别開一河較舊河加深加廣庶幾輪軕可以晝夜遄行而於舊河亦並行不悖其收捐之數約計可較前從省此亦推陳出新之一道並非故作新奇也乃禀諸官而官不之允兹擬復行禀請而允否尚在未定西報及港報錄登其事僉以爲開之便竊謂此事或不利於英人而未嘗不利於他國其不允别開之意誠有所未解也蓋蘇彝士河股分英人之購者獨多莫不藉此以獲利今若另開支河而捐稅减少則人孰不貪便宜勢必皆趨新河而不復再行舊河英人之有此股分者必且失此現成之利故吾以爲獨不利　英人或者宫之所以不允者亦職是之故未可知也顧天下之利當與天下公之英人於攻埃及之時最關心於蘇彝士河大發兵船妥爲防守不但保護英船亦兼保護他國之船此其意未可厚非况來往該處之船隻惟英國爲最多則其竭來報往必實見有未便之處而後創此另開支河之議里克前者成此巨功而目下性情頗覺有異於前雖不知其所以異者何若而觀於英人進攻埃及頗有不悅則其心存芥蒂而與英人不相浹洽概可想見該處公司旣爲利源之大宗則安得不生他人之覬覦况往來船隻皆由於此倘河身不甚寛闊實有不便之處英船之經此者爲獨多則英人之懷此憂亦必獨切於是不顧以前所購之股分而復爲此另開河道之議在爲此議者亦未必專爲奪該公司之利起見殆欲自便其輪舶之往來兼以惠及他國减其捐數以爲招徠之地是誠利己利人之善舉也獨怪中國之吳淞口及天津大沽口近來淤淺日甚一日而絕無人焉議濬之是可異已此兩處皆爲輪舶進出之要道今乃不復可以隨時進出進口時須先將人貨駁進而後輕船方可放進出口時又必須先將空船駛出而後人貨用駁船載往盈盈一水間而非駁船不爲功駁船因此而　獲其和而駁運必有需時日一進一出往往躭延數天其不便孰大於此且口子深廣則船可蟬聯而行不至有失今因不能遽行之故各船皆在口外坐守一時潮漲船輕競欲爭先駛進可虜尤甚設或中國有人於此兩處口子創議濬治亦可照蘇彝士河例糾集公司合力興辦而旣經深廣之後輪船出入毫無窒碍人貨上落不必再用駁船之費而於進出之船略收捐費以爲津貼諒各船旣省駁船之費必不吝此區區卽以　意禀請南　兩洋大臣竊意必邀俯允决不到如英人所禀另開支河之不蒙嘉納也夫蘇彝士河之船稅每墩至收佛郎十枚各國往來之船初無異說今若吳淞大沽兩處口子開深濬廣俾輪軸可以出入無碍則各船未有不欣然樂輸者况約計所捐不必如許之　又豈有吝惜之理設此公司其獲利當不在蘇彝士河下也或者曰吳淞爲南洋之要隘大沽爲北洋之要隘如令輪船得以　入自如則形勢全失故此事難邀允許然所恃以爲國者豈僅在此區區一二口子而乃坐失利源自安簡陋不亦令人齒冷也哉 
[本館自己接到電音]  
　　本館於昨日接到在津友人專發電音到本館内有九月二十日上諭二道敬謹譯登○九月二十日奉上諭梅啓照奏節交霜降兩岸工程防護平稳一槢本年黄沁兩河盛漲異常險工迭出經梅啓照督率在工人員竭力搶護現在節届霜降各工一律一稳普慶安瀾覽奏寔深寅感着發去大藏香十枝交梅啓照虔詣河神廟恭代祀謝用答神庥現在陽水未見暢消修守仍關緊要該河督當嚴飭各廳營實力防護毋稍疎虞餘着照所議辦理另片奏道員督防出力懇請奬勵等語新授浙江按察使前河北道陳寳箴着交部從優議叙以示鼓勵欽此同日奉上諭宗人府奉遵議鎭國公溥廉處分一摺着照所議溥廉應得降三級調用處分罰公爵半俸九年抵免降調並着開去守護東陵差使餘依議欽此 
[東報雜錄]  
　　前日下午三菱公司輪船來滬帶來日本報内云日本有某甲者與母妻同居而　虐待其母一日飲酒至醉令其妻赴山樵採比妻采薪而歸則甲巳將母致死事聞於巡捕遂拘某甲送官同時又有某乙將其外婆謀死外婆年巳七十有二事爲隣居所知共抱不平將乙扭送捕房不知此二人將來作何定罪也又云本月初六半夜時分某處監中失愼禁役人等趕將所押犯人救出内有十四人業已兎脫查得　火卽係犯人所放將破蓆等物堆積縱火焚燒以便乘亂脫逃事後當卽追　十四人中巳有三人獲到其餘則尚無下范也又云十二夜神戸地方有賊四人帶刀打刼某家將事主工人盡行捆縳塞其口使勿聲搜出洋八百七十元衣服四十件紥縛停當回顧見有食物乃高坐享用旣醉旣飽從容而去十四日該處又有某宅亦被賊竊去衣服等件他處被竊者亦復不少或疑　係監中逃犯之所爲未可知也又云日本製造局所製手鎗刻下極其精工較之泰西所造尤勝購者頗　聞上海有商人向其購取一千三百支云又言日本近來仿效西法軍械皆以槍炮爲先其舊時所用之甲全無所用皆藏諸砲臺之内目下有人取出售於各廟盖廟社迎神賽會披之扈從諸人以爲妝點而己又云本月初七日日本火藥局有一處忽然炸裂傷斃兵士各一名又云日人有業磁器者出遊外國學得照相之法歸而將所照之件燒入磁器精雅殊甚西人皆喜購之現在此人擬往法國開張大鋪以便銷售磁貨是亦善於經管者矣又云日本向有風筝之戲一日有日人至美國將各種風筝帶去在美國施放美人見所未見不勝歆羡近日有美人持赴日本購辦風筝聞購至五萬元之多美人之好奇 
 
 

Page 2

 
 
亦可謂甚矣又云前至高麗使臣有隨員某現在不與使臣偕返擬在日本學習領事公廨一切事務緣高麗近欲設立領事兩員一駐神戸一駐横濱故誠員究心於此也 
[高使抵日續聞]  
　　東洋時事報云九月初八日午後二點鐘朝鮮全權大臣朴泳孝副使金晚值從事言徐光範李福煥並隨行朝士金玉筠閔泳翌等乘馬車進日本京城由式部頭鍋島直大引謁日皇高麗使臣呈上國書並獻禮四色一曰麗史提綱卽高麗李氏之史記一曰高麗瓫器卽彼國上古之瓷器一曰沁産紋蓆按沁卽高國江華府之别名紋蓆乃華紋蓆也外銀盤床一具獻禮叅謁畢日皇賜以茶葉命外務卿井上馨辦理公使花房義質外務大書記官竹添進一郎繙譯官淺山顯藏陪欵茶畢竹添書　官與高使同車回寓初九日高麗正副使及從事官徐光範舞會外務卿井上及辦理公使花房盖謝其引見之厚諠也初十日該使臣等乃拜謁駐日中國欽使黎純齋觀察晤談許久方回聞正使乃國王之駙馬授職國大夫年約二十三四歲博學多才丰儀儒雅誠彼都之俊彦也又據東瀛報云中國派駐日本黎純齋欽使丙日高和局已成故於九月九日在上野精養軒延請花房公使並隨員等饗宴以相慶賀云又據神戸報言朝鮮使臣尋遊覽西京大坂方在某處大餐見有日人三四十名衣衫甚異鳴鑼擊皷而過使臣等甚是驚訝以爲日人之欲報仇也投箸而起欲辭去當有陪行日官告以諸人並無他意係來叅拜店旁廟内之神高使方釋然復坐又云九月念三日爲日本天長節各兵例須合操是以外務省邀請高使等同往觀看盖欲耀武以誇示也 
[鎗斃小孩]  
　　福州西字報載有新聞一則云該處船政局本月初上時因習練洋鎗打把有小孩在把後拾取鉛子以便售錢鎗聲偶停該孩探頭出視不料一鎗適發鉛子直中小孩之首當卽斃命夫鎗砲乃軍中猛烈之器試演時宜如何愼重豈可任人觀看以致傷生何軍政之寛若是耶 
[舟子害人]  
　　粤東之孖舲艇三人兩漿駛行甚速駕舟者皆非善良之輩乾嘉時屢有謀害客商等事人皆稱之爲謀有艇近數年來此鳳己稍戢矣乃昨聞粤友談及一事不禁毛髮悚然紀之以爲行旅戒據言某宦者粤人也曾任某省知府因事乞休近因往鄰村收帳遂便道至親串家往返水程不過數十里至則握手言懽船桓數日言旋時其戚爲之雇孖舲艇取其速也解纜後某宦因精神困倦假寐片時以囊代枕不意取囊之時手觸艙板鏗然有聲舟子知其睡也陡萌惡念伺其睡熟卽駛船至小港中將某宦支解而投之江方謂無人知也然天下事固有會逢其適者某宦之子因父數日不歸遂往債家詢問債家告以顚末其子遂邀債家同往戚處是時去某宦出門時不過一炊許耳其戚卽言尊人已雇船回家矣其子謂我父在此數日不歸今者我方入門而父忽返櫂誰則信之洵如爾言不如同　一尋於是三人沿江而行適某宦所雇之孖舲艇已回泊港口三人見之問何以速回舟子無詞以對三人又在艙中搜出　物遂將舟子交該處地方官一訊而服旋在港口橯獲某宦之首及一手一足噫慘矣安得良有司爲之設法嚴辦耶 
[竊案類誌]  
　　永嘉縣時有偷竊之案幾於書不勝書前月杪縣城殿巷翁老瑞家失竊嫁女粧奩翁老瑞卽託某紳代商捕役將原物贖回給洋八十元　物一無缺少越數日大南門外陳某家亦被竊陳之戚楊某偵知翁某出洋贖物之事卽禀官緝　并捐明樂清嘴阿桃兩賊所竊故黄廉捕立飭捕役交出兩賊違則嚴比捕役因指名勒交無可延宕業於本月初四日將兩賊交案黄廉捕提訊始悉兩賊疉犯竊案並知山角門外將軍橋順富同黄老芝等均代賊銷　刻下賊窩並獲而　物無着楊某禀催不已又控縣控府然飭捕緝　不過具文而己初五日大同巷前任徐都戎家被賊竊去多　雖禀官道　而於事無益終不若備洋向贖之爲得也十二夜嘉會里巷應笛凡家有梁上君子撬後門而進將臥房内所有衣服首飾等件搜攫一空鞋襪亦被竊去是夜乘凉橋下葉薌甫家有賊由河塘扒上開窗而入竊去衣硯等物幸臥房開在樓上葉子聞樓梯有行走聲大喊捉賊該賊始躍窓而出噫匪類之充斥如此閭閻安得高枕而臥耶 
[泥人爭毆]  
　　金陵狀地元境春客棧門首有二婦均操江北音始相辨繼相詈終相毆于是爪頸批頰扭做一團時重陽風雨初晴泥滑殊茂二婦立脚不住交倒于地稍一轉側居然變爲泥人矣而旁觀者笑聲吃吃並不爲之排解二婦拖泥帶水醜態百出直持保甲局喝叱帶案始各釋手然猶指地畫天呌駡不已至其胡爲乎泥中則啓釁之由究莫得其梗概也 
[妓僕偕遁]  
　　六合某甲僦居金陵之東門前數年隨某大令赴任江北頗見信任驟獲多金家中故有一妻甲以家雞不如野婺也復與某妓有約乃營墅以藏之甲則往來其間疲於奔命本月中旬甲暴卒妓所次日妓席捲所有與僕偕遁己登舟矣爲河快所獲送該保甲局當將該僕枷責而將妓交甲妻收管甲妻知其終不能安於室遂函催妓之家屬來領任其改適嗟嗟夜臺魂魄猶戀春閨商婦琵琶竟彈别調世之廣置姬妾者其亦可以稍悟也哉 
[恤嫠政]  
　　揚州仙女鎭商賈輻輳雜貨星羅每年釐欵甚巨合之邵伯鎭各厘爲數不下鉅萬自赭宼肅清後此欵卽歸地方官提充善舉舊家嫠婦無以卒歲者按名給發數百文以賙恤之然紳董不免從中舞弊程兩亭太尊特改章程邀張午橋徐毓才兩觀　選保公正生員二十四人按十二門每門二人切實稽核開册具保再委公正之員詳查登册盡剔前弊婺婦分二等凡紳士之妻媳女以四十歲爲止平民之妻媳女以三十歲爲止過此不給凡己給運庫卹嫠錢及已在立貞堂者不在此例太尊已懸示通衢各董皆奉令惟謹云 
[津門近聞]  
　　日本公使榎本武揚已到天津曾　湔報現尚在津留駐殆與傳相有會商事件故星軺進京從緩日前日高擀釁八月中旬俄英德法諸水師提督皆次第自津赴都見其公使刻已陸續言旋矣前報述中國聘請英國兵官沙君至津襄辦北洋水師事宜聞沙　姓郎爲英國實任兵官職視副將據西人云此君頗有作爲非純盜虚聲之比目下薪水月定銀三百兩較前請之法叅將高文副將明雅爲省又前駐津德國領事穆君德琳現亦到津辭領事之職而爲傳相入幕之賓不日當因公往朝鮮一行楚材晉用特未知能盡其長否耳又津關哲稅務司調往他埠接任者爲郝君西官之到津者誠蟬聯不紀云 
[拿獲竊賊]  
竊賊中有乘機混入攫取銀物者江浙間謂之白撞亦曰扒手漢臯是月初五日堤口下首大街順發錢莊有客携銀易錢因非生人任其入櫃講價白撞者卽隨之而進公然吸烟喝荼莊上亦不介意不知如何被攫去大寳一錠適被街上一人覷被見此客懷銀而去遂關照該莊令查銀數檢點果少一大寳卽四處尋覓見攫銀者在隣店錦春醬園内假充買主看貨就隠處脫長衫裹銀以備遠遁莊夥將賓銀搜出以賊交保正帶送有司究辦或謂該莊櫃内失銀並無知覺可謂疎忽之至幸遇友人指點得以合沛珠還否則　無着落必致寃及平人雖釀成大事未可知也 
[薰塔募資]  
　　蘇垣報恩寺塔兵燹後巋然獨存屹立城北亦壯觀也惟寺中正殿山門等處均已傾圯坍塌雖僧人　魚募化窮極鑽謀卒未能支一木覆一瓦盖邇來物力維艱之故向例九月十五日爲塔神誕日必薰塔以媚之其法于晚上向塔簷逐層四而懸燈凡九層燈火通 
 
 

Page 3

 
 
明光燭霄漢遠眺近視足增游興本年循例舉行并作水陸道塲七晝夜每日僧衆四十九名梵唄聲喧鐃鈸競奏進香者絡繹不維入夜尤盛凡與熏塔之會者每分需香金六元積微成鉅數亦不菲聞是日香客午夜兩膳共一百餘席燃燭二百餘斤菜油三　則開銷之廣亦可概見遊人至晚不准登塔恐固人衆肇禍而當晚第一層上之燈忽被風吹墜至第二層紅光迸射觀者鼓噪幸卽媳滅然而險矣 
[錢巿近情]  
　　客有來告云現值花布米三項上巿洋圓用塲正廣卽不做洋拆而洋價自能漲大若不此之悟仍做洋拆轉將洋圓收集押入銀行則各處聞信勢必將洋坌聚上海愈聚愈多而洋價愈無起色名業亦從此受累矣斯亦近情之論爰照錄之 
[賽馬初誌]  
　　年例春秋兩季旅居上海之西商於泥城外跑馬塲賽馬爲期不過三日而早於一月前擇定　列新聞紙顧此三日内在往雨者多而晴者少說者謂西商之跑馬轉勝於地方官之求雨惜向年晉豫旱荒未得開通商埠否則設壇虔禱何如縱轡疾馳耶此固市并之笑談不　爲據然屢　屢騐亦誠有不可解者昨日爲賽馬第一日午前雖有微雨午後則隂雲未散雨點　收故中西士女之　　者寳馬香車絡繹　道跑馬　前幾　駐足之地第一次六馬齊驅怡和洋行西人盈特爾之馬捷足先登第二次八馬並賽協隆洋行西人小飛輪　馬出人頭地第三次十一騎並駛正欲舉步見騎黑馬之西人因馬躍韁斷人遂墜地馬亦狂奔諸馬夫上前同捉不能爲力旂由諸西人乘馬追及將馬圍住此馬跌　溝中始得控之而回換去斷韁該西人乃復騎之而賽計失馬得馬閱時一點鐘之久及賽又被怡和行盈特爾之馬奪標諸西商小憇至三點鐘第四次四馬並賽二圈盖馬皆有長力者則大訟師梅慱閣之馬首屈一指弟五次仍係四馬並賽西人勃來泰爲香港代跑獲勝第六次十一騎齊飛係勃來泰自跑又勝之第七次六馬同跑又被怡和行盈特爾之馬先到　賽第八次則暝煙横路細雨濕衣觀者咸興盡而返故未悉其勝負也 
[餅爐撞損]  
　　昨晨本埠自來水公司載鐵管之車行過外虹橋趁勢直下竟將橋堍下茶館前之餅爐撞損并將屋柱撞壞及車去已遠餅師始報捕房捕頭問車夫何在餅師茫然無以對捕房卽作罷論矣 
[童子墮水]  
　　前日本埠楊樹浦相近地方有一童約十三四歲將門在浦邊洗濯忽失足墮水但見門已漂遠而人則無蹤其家人打撈屍身至今未獲也 
[會審卜控案]  
　　本年三月間瞿子英陸蘭亭陶桂華周味蓮等投法公堂控稱合本開設公和班囤頭行被經手之股東張祥匿帳舞弊并伊姪擅自搬去行中現錢一百數十千文經公堂准詞提人張祥避匿及後投案翁太守斷令出外理楚張祥又投上海縣衙門控告經前邑尊莫　府接到公堂關文飭差將張祥送案當交捕房管押嗣經染病禀明將其姪張榮掉押張祥出外後其妻張宣氏復赴松江府上控博太守批縣提訊而股分内有葉全記者本有兩股曾借周味蓮洋一百元於光緒元年正月間將一股賣與周處至是年三月又將所剩一股亦併與周姓涉訟之後有蔡榮照者投案訴稱葉全記曾將一股賣于伊處　姓祇有一股翁太守詰共契據稱在鄕間太守着其取到契張再爲核辦詎蔡榮照一去不來不料亦上控於府揑稱因張祥涉訟公堂用去使費銀六百兩由周味蓮勒令派出銀七十五兩於心不願并控周味蓮謀其股分等語博太守亦批縣訊理上海縣接到札文函商法公堂約期會審遂定於前日午後上海縣范邑尊會同法會審委員翁太守于繙譯官就法公堂先傳蔡榮照周味蓮上堂詰其出堂費銀六百兩究屬何人過付有何憑據蔡周二人互彬推委語多游移又傳張祥張才德至案范邑尊問上控之原　張宣氏何在張祥答爯妻氏因病不到有抱呈張才德候訊邑尊詰其上控詞中有瞿乎英等結交官長賄通聳聽等情有何眞實憑據則稱係揆度之情邑尊傳瞿子英陶桂華陸蘭亭周味違四人詰以有無送錢與包探捕房答稱並無其事邑尊問張祥瞿子英在公堂告爾燒燬悵簿可有其舉張祥張才德同稱燒去者乃無用之簿伊等亦所深曉翁太守詰其前次縣中控告公堂革爾夫頭如何革法范邑尊亦詰其法公廨可給有諭單張才德從身畔取出工部局按年收捐費之憑條呈閱稱除此並無别紙亦無諭單邑尊將各供詳核洞悉其隠謂此案業經訊明蔡榮照上控公堂使費銀六百兩一節毫無憑證事屬子虚張宣氏上控之結交聳聽賄通各情現據張祥供認實乃臆度亦無憑據均屬誣告當俟核判張祥着革去上海縣夫頭不准復充在股之人亦不准充當張祥張才德蔡榮照均交原差收管翁太守謂尚有宋靜山一案亦須訊結邑尊卽着傳來宋靜山呈出前總領事白君諭單載有着張祥按年貼宋碼頭費洋五十元宋靜山稱此項欵目收下以繳呈公董局今其逐年不付致積欠洋七百五十元矣范邑尊詰及張才德稱本來講定倘太古另造碼頭則貼還費洋今太古並不另　如何亦要貼費宋靜山稱彼時祇有一個碼頭今巳有兩個范邑尊亦着候斷翁太守又詰張才德以前日瞿子英等查出假圖章在外收錢之事將收條令張比對張稱此紙乃侯錦章交我取錢歸入公帳並不曾用而瞿子英則稱帳上並未收有是欵邑尊見兩詞各執不能猝爲判定着差將三人帶出翁太守復間今日趙裕才到案否瞿等稱此人住城内石皮弄聞在川沙本籍　不安分邑尊謂當由縣飭提歸案詰訊不必多說着一併退出 
[妓女被刼]  
　　英租界西棋盤街之長林堂有妓女名阿囡者於前夜八點鐘由據稱之周姓客喚至聚豐園侑酒畢及出園登轎突有數人假作毆扭喧閙之際又有人將妓拖上馬車妓崛强呼救轎夫卽上前欲將該妓拖下忽有人將轎夫痛打臥地馬車卽向西飛駛而去有無賴十餘人在後護送葢防他人之襲其後也女傭與轎夫明知勢不能敵遂回隻妓院主鄧報捕房請查云 
[馬車肇事]  
　　前日午後五點鐘有野鷄馬車從英租界二馬路向東而行在興讓街口突有東洋車由北轉西被馬車撞翻坐客係西人跌仆于地遍體泥污頭顱亦受微傷馬車疾馳逸去西人仍坐原車而還並不報捕查究觀此一事可見野鷄馬車之肇事靡口不有而西人之大度殊足多矣 
[英界公堂瑣案]  
　　婦人殷顔氏至英界公堂訴稱女兒由設光裕爲媒許配楊姓爲室言明入贅成婚近忽背議改爲親迎因不允所請乃婿友方小山突到我家吵閙與論被敺爲此拘方送案請究毆傷請騐方供殷顔氏之女許配我灰楊姓事本與我無涉但聞女家欲贅婿男家欲迎娶兩相齟齬而女家竟誤聽人言以爲迎娶之說由我唆使將我辱罵是以　論殷光裕供　媒人是因原議招贅方則向我云楊旣出禮洋一百元理應迎娶當告以有言在前不便更改詎方至女家吵閙陳太守謂方小山旣非媒人亦非楊姓族長何得平空多事情殊不合飭押候殷顔氏傷痊再行發范○龔盈華訴稱在保康里徐公舘傭工曾於本月初三日跟主人出外同件周阿三在家看守及我囘家失　紡綢接　等衣三件問周則推稱不知嗣卽避而不見明侮情虚今已尋獲交捕送請究道周供與龔同爲傭工伊失衣服我實不知並　避面乞爲明察陳太守謂龔盈華控竊無憑不使准理斥退倘育實據再控候究辦可也○蔡春桂控周氏誘匿其女愛雲有鄰女金珠爲証經陳太守研訊周氏堅不承認飭交官媒看管再行覆訊等情已列前報前口晚堂又經太守庭訊蔡與隣女金珠同訴前因周氏初尚狡賴繼始吐寅願同　將女領還太守卽飭差同周氏前往着交蔡女愛雲到案核辦 
 
 

Page 4

 
 
[法界公堂瑣案]  
　　前報列播威洋人控馬夫席阿林將唐王福糾打一節翁太守斷令唐王福至醫館看傷昨據法包探嚴頌眉稱唐王福前日未曾到來故僅帶席阿林去據云並無大傷太守詰之唐干福稱傷巳由彼等出資醫好太守以賣馬之事巳了毆打旣無大傷亦可了結但席阿林不應糾人與洋人爲難着責一百板以儆○簹炳榮控董四鄭白毛聚賭一案富經翁太守研訊據供山有朱裕坤石二曹大德華等四人在内而德華業己遠颺法包探將朱石曹三人獲到昨日解案翁太守着將董四鄭白毛兩人各責二百板枷號兩个月朱承恩姑念直供免責着管押十天朱錦生實爲起釁之人着責一百板朱裕坤石二曹大三人各罰洋三十元并前獲到之金戒大小洋元一併撥充善舉以爲賭慱者儆○昨日捕房解到天津煙妓張春林一人并引誘該妓欲逃之直隸人李福送案據花烟舘鴇婦張崔氏供稱該妓於六年八月初四日由湖北人許得明領來取去帶擋洋六十元今偕李福逃走已上輪船尋獲送案間該妓在天津妓院亦被許得明拐帶來滬等語翁太守着將男女三人一併送縣辦理 
[减潤助賑]  
　　秦郵兩怪客其一爲山隂沈君劍銘迺謙素擅六朝篆隸現寓滬瀆求墨寳者戸限爲穿今聞江皖災歉待賑孔殷立願减潤一月以助賑囑爲登報是亦好善之誠心也爰將所减潤格照錄於左計六尺聯洋一元二角五尺聯八角四尺聯四角六尺屏每條八角五尺屏每條五角六分四尺屏每條四角紈摺扇每面四角城内則在邑廟得月樓城外則在抛毬塲芝蘭室兩處收付三日取件筆資先惠以便匯交賑局聊作災黎小補云 
[减潤助賑]  
　　湘夢主人金繼願寫行書墨蘭扇面一百件每張兩而减收潤資一百五十文隨到隨寫外埠信資統歸自給其餘各件自有潤格不在助賑之例寓三馬路永大公棧 
[接錄上海電報局九月上旬第十單]  
　　再八月上旬第七單統結虧墊規銀四千三十六兩八錢二分一厘八月中旬收規銀五千九百八十八兩一錢九分九厘下旬收規銀三千二百四十五兩一分四厘本旬收規銀六千三十九兩九錢三共收規銀一萬五千二百七十三兩一錢一分三厘計分解皖省下游周裁五觀察第四批規銀五千兩解常州劉雲巢亷訪經辦丁桃沙賑規銀二千兩解杭省盛旭人觀察轉解藩轅賑規銀三千兩解江隂張潘二君冬賑規銀三千兩連歸前前墊四千三十六兩八錢二分一厘計共付出銀一萬七千三十六兩八錢二分一厘除收結墊銀一千七百六十三兩七錢八厘合并登明○附福冊裕昌洋行來第六批捐水災賑欵芳名列泉泰棧坐春齋黄廿兩鄭元順二元鄭有德一圓湧泰茶莊一圓恊春生一圓元和茶莊一圓益美茶莊一圓廣聚豐一圓聚興隆半圓甌寗貞記半圓
廣昌　和美堂三圓余漢章三圓陳无福三圓李瑶石二元興記二圓廣源號一圓端利號一圓恒大成京都茶棧王姓十圓吳姓五圓王姓五圓祥源店二圓張彭壽二圓廖碩庭二賀閻竹甫二圓郭道温一圓吳松年一圓隆文洋行凌杼雲五圓黎恩榮三員馮芳林二員凌月樵二員凌煦庭二員凌苑庭二元劉星坡二元盧玉堂一員凌日平一員陸澄鑑一員凌耀洪一員馮晴軒一員胡燄文一員凌蘭石一員凌翰威一員陳謙持一員郭心盤一員楊錦泉半員湯運全半員自來捐復利臨川子一百圓阜豐隆黎氏六圓高蓮峯三圓裕昌客位用銀移賑二十三圓楊泰和一拾圓公記二圓黄紫屏二圓辜洪德伏票二圓善慶堂一圓高建嶽一圓實成店一圓旗昌無名士伏十圓譚燕川十圓吳古盈阡二圓慶成堂錢票五千四百五十文三山怡怡堂十千唐林氏一圓張王氏一圓伊琴氏二十圓碧霞氏十圓合姚氏四圓杏紅氏四圓伊珠氏四圓麗香氏四圓嬌娣氏錢八千文賽蓮氏錢八千文林氏半圓○共合到規銀二百五十二兩一錢一分一厘善安堂經手嚴星泉一圓簡而文番銀二圓邱學海錢三百文藍豐年二圓啓新堂二圓紫陽太原氏二圓江右尊志堂廖二　寄鰒軒主人二圓壽萱堂二圓亷讓堂姚二圓楊居敬堂二圓詒榖堂張二十圓同安賽月亭試寓十六圓江左半豹山房十圓林瑞珪一圓余德音一圓謝熙和一圓林克峻一圓李明良一圓陳文樂一圓黄際清一圓陳奪魁一圓曾長清一圓藍庭邦一元嚴捷元一元黄人瑞一元陳懋祉一元卓採芹一元柳新基一元謝朝玉一元謝存仁一元林瑞徴一元林宜桐一元嚴克猷一元張元音一元陳學古一元連捷魁一元林瑞芳一元作述堂一元陶菴一元銘心居一元李玉書一元陳遠舟施宗杲共伏一元厚生堂張一元逹文堂陳一元崇儉堂徐一元恭壽堂何四千文太山一脉四千文秦人時四千文西蜀鄭四千文栗園主人四千文傳馨堂陳二千文三餘堂王二千文蓮成堂二千另六十文平湖朱陳氏一千文欲仁堂吕一千文棣華堂丁一千文大夢守初子一千文林有記一千文春風堂馬一千四百文林月山子開一千二百文杜城錦四百文古梅花舘六角五分○共合到規銀九十一兩四錢八分四厘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄譯晏釵拿參厘而剌付報]  
　　東京一地不拘爲中　所營或爲法國所轄料其左右一帶地方他日必爲整頓較前平靖中外由經河通商之事有所把握我英國亦一商知得由英屬緬甸取路與雲南四川通商事爲堪設想前經叅將斯唎定副叅將布　頓麥加和及哈　四人先後前往查看陸路地勢以爲通商之用近來我英國又幸尋得一水路可爲中外通商之用幾與法國現今自認爲他之紅河其便商之好處相　此事似覺凑巧其路程係由英属緬甸築鐵路行火車輕過孖孻一帶地方　暹羅國邊角埠然後換船由米南河直至中國省其河水起在雲南流至暹羅邊角此事大有可冀就緒之勢若此事果成英屬之加剌吉打埠與暹羅通商路程較短貿易較旺倘欲舉辦想英屬印度當道必爲力助致成此大事也 
按查安南國分爲南北省南　省名爲嗃毡釵拿北省名爲東京安南京都附近此處一千八百七十四年安法立約其約謂保安南爲自主之國其南省内有六省於一千八百六十七年割歸法國一千八百七十五年又立約准開海防海内於法人通商一千八百七十六年約又准開京口譯上文之河名地　名只照洋字音譯出倘與原名華字不同識者諒之 
兹因說及安南而順將法國欵待寄居法屬安南西貢隄岸兩處華人撻形略錄除洋人外凡華人到法屬安南地面須依下文之例 
上二等華人每名每年納身稅銀五十四元三等華人每年每名納身稅五元上等華人店每年納店稅銀一百八十五元二等華店納店稅一百零八元三等華店每年納店稅五十四元項小店每年勉店稅五元若差役查出華人無身稅紙憑票拿到衙門罰銀五元另納身稅銀五元如無銀輸納被拿再入監華人夜行須携一燈若不欲携燈准到衙門領免携燈票納銀二元其票限用一年爲期一千八百七十三年十二月出一例凡華人由别處自到西貢後一年期滿方納身稅一千八百七十四年十二月再更此例新客一到岸卽納身稅如無禁監以上各欵係弟於同治十三年冬月由夫囘華就道歐洲附法國船先到西貢後到香港到西貢　探得的未曉近年有無加革 
再者疾國舉行禁止華人住美之例英屬亞美利駕之或多厘埠英國土人亦欲效美國新例兹閱彼處日報知其土民於洋七月時公舉候選加林卑鴉省下議院紳其候選者向衆土人答允若他日被選充當紳士定然力助當道俾禁止華工之例准行彼處英人皆以華人到焚者爲　傭並云英國地面例不准奴傭到云云金山洋人新聞紙今者仍常謂華人到美者係　傭弟現由其報登辨至英屬新金山近年每有華人到埠卽收身稅英金十磅伸五十元近日聞美例准行彼處上下議院又欲效美例細思我國與各則國立約約内均載明彼國凡優待之别國人到彼國地面所沾之好處均許華人沾潤惟華人所到各國各國不但不得同沾彼國之奸處而且另立新例禁例想我華人出洋如此受屈有心者聞之能不惻然[  光緒八年七月初六日寓美國哈富城鄺其照譯并識]  
 
 
 

Page 10

 
 
   
 
 

Page 11

 
 
[光緒八年九月十二日京報全錄]  
　　宫門抄○上諭六道錄前○府尹畢等奏乞賞給米石摺○順天府奏乞賞給米石片○又奏請撥給米石片○粤督曾 
奏爲請准升補副將摺○黔撫林奏調操練軍整頓緑營緣由片○大臣吳奏叅革都司遞籍片○蘇撫衛奏請勒令總捕同知休至片○大臣崇奏爲請旨摺子○九月十二日禮部宗人府欽天　鑲紅旗值日無引見○肅王等演放砲位覆命○知府楊景修等名謝恩○掌儀司奏十五日祭奉先殿濓公行禮○禮部奏派督查中左門派出岳林○召見軍機○○臣畢道遠臣周家楣跪壽爲循案摺恩賞給米石以惠　黎恭摺具陳仰祈聖鑒事竊照廣安門普濟堂收義貧民　於十月十五日關堂起至次年清明節放堂止每年蒙恩賞小米三百石同治五年七月臣衙門以取養人數衆多米不敷用會同五城御史奏請每年加賞小米五百石奉旨允准欽遵具領並分給功德林一百五十石施放在案今又　開堂之期臣等查本年秋收不過中稔而粮價低昻不等無業貧民生計仍属維艱來廠就食勢所不免所有普濟堂功德林兩處粥廠擬講援照成案仍提前一個月以九月十五日開放起至來年清明後再展限一個月止核與歷屆成案展限兩個月數目相符至開廠後或就食人數過多不敷支放及來春限滿後應否續行展限除届期察着情形會同監放御史隨時奏聞外應請將每年恩賞外米三百石並奏請加賞米五百石一併仰懇天恩如數賞給俟命下之日臣等仍循舊章於普濟堂功德林等處按數分派委員陸續關領認眞散放貧氓早資果腹以廣恩施是否有當理合恭摺具陳伏乞皇太后皇上聖鑒再兼管府尹臣畢道遠現在入闈合併陳明謹奏請旨奉旨已錄 
○○順天府片再查畿西蘆溝橋地方地瘠民貧光緒二年奏請添設粥廠摺内聲明仿照普濟堂及通州王恕園等處於每年秋冬時體察情形辦理奉旨允准前據西路同知鄒在人陸續倡勸捐成本共銀八百兩發給涿州良鄕房山三州縣交當典生息所得利銀作爲開廠經費又據前通永道英良詳明按年由捐解地租内撥銀一百兩臣衙門籌發銀五十兩以資添助均經奏明並自光緒三年起按年蒙恩賞給米石設廠放粥以贍窮黎在案兹據西路同知張濟康禀稱察看本年情形貧民生計維艱仍請在蘆溝橋地方設廠撥米四百石於十月初一日　查照成案每日煮粥散放至來年三月底停止請援案　奏等情前來臣等復加查核無異相應奏懇聖恩賞給粟米四百石勅部撥發臣等飭令該同知督率紳士赴倉領運至廠妥爲煮放核實經理以惠貧民而廣皇仁是否有當理合附片具陳伏乞聖鑒訓示謹奏奉旨巳錄○○順天府片再查西城官紳捐資在廣安門内大街建立資善堂内設煖廠　　貧民前經西城御史奏明自光緒三年　每年冬間懇恩賞粥米三百石由臣等於奏領並濟堂米時附奏請領等因奉 
旨允准飮遵在案　届具奏　米之期自應照案辦理所有光緒八年分粟米三百石應請飭部一併發給俟命下之日臣等知照西城御史沠員會紳具領所需各項經費仍由該城官紳員行籌辦以濟窮黎理合附片具陳伏祈○聖鑒謹奏奉旨已錄○○太子少保頭品頂戴署理兩廣總督一等威毅伯臣曾國荃跪奏爲廣東外海水師副將員缺緊要俯准揀員升補以重海防恭　具陳仰祈聖鑒事竊照香山協副將謝國忠患病休致遺缺先准兵部咨輪用預保無人應以揀發班内人員抵補等因當經前督臣張樹聲會同署廣東水師提督臣吳全美查明揀發班内　開復副將黄國安一員恐難勝任且已請假赴甘肅措資回粤有需時日兩次奏請過班以留粤差遣遇有水陸副將等項缺出酌量借補之記名總兵劉寳春借補嗣准部咨揀發班内無人應照章以第八缺應升應補人員抵補等因又經前督臣查明應升班内實任叅將各員或籍隸本省或丁戞尚未　滿仍請以劉寳春借補現准兵部議覆劉寳春係記名總兵核與輪缺章程不符行令仍揀候補應升人員請補並照章會商閩浙總督揀選福建　缺人員對調以符定章光緒八年五月初三日奏奉旨依議欽此等因前兼署督臣裕寛移交前來查定例水師副將缺出本省之人不准題補本省之缺又外海水師副將缺出先儘歷俸一年以上人員揀選保題各等語兹會同署廣東水師提督臣吳全美在於應升班内之水師寳任參將各員詳加揀選其海口營參將梁棟材巳准補崖州協副將遺缺尚未補人海門管參將馮耀祖下憂尚未服闋水師提標中軍參將鄭耀祥係儘先副將不歸應升班核計平海營參將余廷高歷俸雖己較深才具不甚開展均不合請補查有廣東澄海管參將何定標現年五十四歲廣東廣州府香山縣人由大鵬協右管兵丁管駕紅單船在福建江南等省勦匪遞保花翎儘先叅將補授今職光緒五年六月二十日接領札付十月初四日到任該員諳習風濤不避艱險歷俸一年以上以之升補香山協副將洵堪勝任推籍隸本省與例稍有未符謹隨摺聲明合無仰懇天恩俯准以保定標升補香山協訓將俾免要缺久懸如蒙俞允矣部覆到日給咨送部引見一面會商閩省揀員對調以符定制謹會同署廣東水師提督臣吳全美合詞恭摺具奏伏乞皇太后皇上聖鑒勅部核覆施行謹奏軍機大臣奉旨兵部議奏欽此○○林肇元片再黔省制兵經前撫臣岑毓英規復足額提馬戰兵爲練軍分駐上下游各要地以備防禦而安閭閻用意甚爲周密臣接任後苦籌餉之維艱慮防兵之漸弛爰從本年二月起至六月止將各練軍營分别道里遠近防汛鬆緊抽成調省會操經臣親臨校塲次第閱看察其兵丁皆尚精壯技藝皆尚純熟陣法皆尚整齊者酌賞銀兩　有疲弱生疎亦卽予沙汰或勒限學習其統帶營官哨　訓練有爲者亦酌賞衣料給予記功其不得力者亦卽分别撤換閱異後隨　飭令次第回防其留防未調之兵則分飭就近州縣按各汎地查點有無老弱虚額據實結報現核通省練軍尚覺精實可用其緑營守兵臣仍不時斟酌條告分别咨行提鎭將領力矯積習加意　求必使餉不虚糜兵皆實額始足以徴成效而備不虞如有貪庸不職之員臣謹當小則徹任大則奏叅以期整飭戎行無負朝廷養兵衛民愼固巖疆至意所有微臣調橾練軍曁整頓緑營緣由璁合附　具陳是否有當伏乞聖鑒訓示謹奏軍機大臣奉旨知道了欽此○○吳大澂片再各營告假回籍之弁勇及奉直各省勇丁赴吉投効之人恐其沿途逗遛或有滋事等情屢飭營務處及各軍統領嚴密訪查隨時懲辦分别驅逐遞解回籍兹據鞏軍撥駐東京城馬隧哨官張義貴拿獲告假逗遛之弁勇社連發吕春芳張春太等解送前來訊明杜連發係儘先都司前在綏字軍後營涙充帮帶光緒八年二月間告假回籍乃該都司出營以後任意逗遛統至寧古塔滅閑住客店適有關帝廟僧演林赴鄕收租邀同該都司社連發並游勇吕春芳張春太等前往松音溝霍姓家居住月餘擬令牌頭按戸　捐煙土尚未入手隨傳該處牌頭楚永利質證據供杜連發等實係僧人演林邀同前往收租並無不法情事擬派煙土以酬其勞尚未收取鄕民不知來歷疑卽大營所派官兵等語臣查該都司係營中告假之員並不迅速回籍輙偕游勇赴鄕意圖斂財入己雖與無官詐稱有官者不同究屬不安本分未便稍形寛縱除將游勇吕春芳張春太二名咨送寧古塔副都統衙門從嚴懲責遞解囘籍外相應請旨將都司杜連發卽行革職以示懲儆仍卽驅逐回籍不准逗遛滋生事端謹附片奏叅伏乞聖鑒訓示謹奏奉旨着照所請兵部知道欽此○○衛榮光片再蘇州地方人煙稠密商賈繁盛宵小最易潛蹤總捕同知有緝捕彈壓之責兼理蘇城保甲事宜非振刷精神實力查察不足以資整頓查　　同知朱守和身體孱弱難期奮發有爲未便稍涉遷就致滋貽悮相應請旨將朱守和勒令休致以勵官塲所遺員缺容臣另行遴員請補謹附片具陳伏乞聖鑒訓示謹奏軍機大臣奉旨着照所請吏部知道欽此○○奴才崇綺跪奏爲請旨簡派恊同管理内務府並移居宗室各事務恭摺仰祈聖鑒事竊照盛京將軍管理内務府並移居宗室各事務向於五部侍郎内請派恊同管理遇有缺出隨時奏請旨簡歷經遵辦在案今　同管理内務府並移居宗寕各事務之盛京戸部侍郎恩福奉旨調補戸部右侍郎其所遺恊同管理内務府並管理移居宗室事務均應奏請派員接管理將盛京五部侍即銜名繕具清軍二分恭呈御鑒祇候簡派俾資恊同管理理合恭摺具陳伏祈皇太后皇上聖鑒奏奉硃筆圈出啓秀松森欽此 
 
 

Page 12

 
 
   
 
