# 1881 - 144 - 4902902

 

Page 1

 
 
[出售]  
　　第四年節四卷之　　　　　　　仍　格戰　　　　　生　火　機　地球　長關係以及水　外曉造法科倫布探新洲記略等現由　　　　成本卽日出售每本收價大　一百文此　[  申報館主啓]  
[振興昇學論] [  金匱世芳稿]  
　　數爲六藝之一權與隸首而詳於屬官保氏　門七十子之徒咸通其理秦漢而降代不乏人如洛下閎張衡劉焯　冲之輩各有著述號爲專家唐時　　算科其　　在學宮令博士弟子分年　習沿及宋元其學大盛自明人崇尚八股始　九章爲小道或鄙夷而不屑或學之而不精唐　諸人奮其私智　學中墮我　國家右文稽古振興昇學 
[聖祖仁皇帝聰明天亶務餘閒旁及象數]  
　　御纂數理精蘊五十三卷立綱明體分條致用以點線面體爲經以和較順逆爲緯通中西之異同聞天人之徹奧大哉　鬱人之制作固當超萬古而上一時承學之士若薜儀甫王曉庵梅徵君類皆甄明八線洞曉六宗而梅氏著書至七十餘種闡明各法意境瑩然以故宗其學者益眾乾嘉以來人才輩出自戴東　表章古籍而算經諸書傳自張古愚李尚之羅茗香諸君校算細草而天元四元之術明自明靜菴方項梅侶戴諤士徐鈞卿諸家發揮杜術而　乘　除之法精自李壬叔續徐李之業而幾何　　重學代數微分積分之學備算學之至今日古義既明新法日出斯誠極古今未有之奇萃中外一家之盛矣然以中國之大人材之眾而海內精此學者不過十餘家而嘉　時阮文達公編輯疇人傳爲書衹四十六卷羅氏續之得　卷然猶借才於異代借才於異地以中原文献之邦曾不若泰西諸國之盛者何也蓋西國算學列於書院月有考　第其高下而龜退之大　院肄業者多至數百人夫聚　百人之心思才力相與計論而研究之其用日約少而　　速也明矣中國則不然律令有天文之禁　朝廷無考試之條而欽天監　任世職默守成法實其所當然而不知其所以然功名之士雖肯舍其當務之急而爲此不急之務卽有一二篤志嗜學之人而　或窮　僻壞既少書籍之考　又無友朋之講習冥搜暗索勞精疲神焉有不廢然中輟者乎同　中大臣有上書請　詔開昇學科者格於部議未見施行觀禮部原奏云昔康熙年間楊光先與湯若望賭測日影於　午門九卿中無一知其法者由是以推今若開科將不獨應試者人數不敷卽主試者亦恐驟難其選吁亦可慨矣幸年來當軸諸公有見於西人制器之精無不以算學爲本而尤惜從事於此者之少也思有以振興之由是京師設同文之館閩中滬上兩船廠亦開學堂招致生徒講明算法而學使歲科兩試始有錄取算學之例可謂求其本矣今兩廣張制軍講求實用爲國儲才創建算學館廣致算師誘掖而獎進之語云城中好高髻四方高一尺吾知有志之士必爭爲有用之學行見家有其書人自爲學實事求是精益求精將上以察天星之高遠下以辨地域之廣　以至製造測量之學西人所矜爲獨得者更不難　其局面闢其奧誰得目爲小道而忽之哉 
[恭錄　旨] 　○四月二十七日奉　旨稽查廂黃旗滿洲旗務　國秀去欽此同日奉　旨稽查廂黃旗漢軍旗務着潤惠去欽此同日奉　上　護軍統領恩麟等奏東華門樓隔扇有撬開情形武備院奏東華門戄收存盔甲損失各一摺禁城重地竟有匪犯　行偷竊實屬不成事體着步軍統領衙門順天府五城御史一體嚴拿賊犯務獲送部審辦失去盔甲數目若干着武備院確查具奏並着　鋒統領護軍統領將踈防之值班官兵查明　辦嗣後務當督飭該官兵嚴密巡察加惫看守勿得稍有疎懈钦此 
[印度患痘]  
　　○印度新聞紙言該處出天花者實　有徒到處皆然殊覺爲害有一處小孩之出天花者約計二千人不數日間死至六百名亦云慘矣緣該處牛痘之漿甚少不能遍種牛痘遂罹此酷云 
[欺人自欺]  
　　○美國售賣白鴿票處有一華人之業洗衣者行過其地遇一美國人彼此相問華人言曾購一票未知中否美人爲之對號則中彩五百元欺華人之不識西字也謂之曰票固未中爾無用此矣不如將票轉賣於我華人許之議給價洋一元華人得洋而去美人喜甚持票以示其友並言華人受騙狀其友取而閱之則係隔年之票早已作爲廢紙者也天下之欲欺人而　以自欺者大都類此書之以爲欺人者警 
[違制演戲]  
　　○蘇郡自聞　國喪之信雖未奉到　遺誥而民間嫁　已停音樂已遏服色招牌更素蓋不待三令五申早已謹遵禮制矣乃前月二十四日有貿易於蘇之徽人甲乙兩姓者由城遷往洞涇里勝塘新宅衣吉服敞華筵賓客盈庭　醵金公賀之舉先喚優伶而優伶不敢往繼呼樂部而樂部不敢前由是降格相從招某班女優於晚間開演弱燕翩翩嬌鶯　嚦惟除金鼓喧　備覺笙歌嘹亮是夕鄰里觀者如　賓主歡飲達日彼縱　　　國制抑何不畏官法耶　 
[艸棚失慎]  
　　○前月二十九日蘇閶外北濠二擺渡某姓草棚失慎炃去房屋兩間該處前後左右悉係草房最易延燒其能當時卽熄者賴各水龍奮勇灌救又且起水近便故無殃及之虞云 
 
 

Page 2

 
 
[航船被劫]  
　　○蘇　之界有澱山河河面遠　港口紛歧兵燹時爲槍船出沒之所行船多　劫掠嗣將槍匪勦除　　始息故年來往來各船不復戒嚴上月二十一日有嘉善縣境航船赴申經過是湖突見蘆葦叢中划出槍船　艇捷如飛燕矯若遊龍　向該　追赶該　　槳　脫驟被開放抬槍轟傷舟子一足舉船驚惶聽其所爲羣盜蜂擁登舟見槳篙櫓蓬檣全行拋棄再將各船夥一一捆縛然後入艙舉在船貨物及各客行李搜括凈盡始各滿載而去該航被盜後不惟長物無存而且船難行動嗣爲某客船觀見始繋纜帶渡云 
[杭垣接　詔]  
　　○上月二十六日傍晚時杭垣奉到　大行慈安端裕康慶昭和莊敬皇太后遺誥省內自中丞以下文武員弁均於二十八日辰初齊至下碼頭恭接進城至大行臺開讀是日文武各員皆冠摘纓着元色褂遵制行禮而散中丞隨嚴札府縣出示申　　髪細有犯者照例重辦云 
[府試象山]  
　　○　郡府考宗太守以象山一縣孤懸海中諸生往返殊不便易是以不卽　考兹聞學憲已考紹郡將次按臨故宗太守於四月二十九日懸牌定於五月初二日考試象山文童正塲至前報謂寍波於六月初一日取齊試院此信恐未確實蓋傳者　也 
[凌遲女犯]  
　　○上月十四日湖北省垣教塲凌遲女犯一名聞係巴東鄉人其氏未詳年約及笄犯案之由傳者謂該女家本業農幼失恃室中惟父與女有雇工某年與女相若遂私焉綢繆臻至願訂白首女欲與之偕遁恐父追究遂起意製藥草謀父致命　姦　敗露親隣不服鳴保甲報官朱邑尊訊得實供卽詳知上憲親押到省過堂女仍照供不諱並稱實係一人起意下手與雇工無涉也因是該女立卽凌遲雇工擬絞監候是日由撫轅請　王命城守官押犯至教塲行刑劊子手先剮其兩眼皮次兩乳然後將刀尖刺心下剖二寸許叧以一人提大刀枭其首級卽日將首級裝匣飭解犯事地方懸竿示眾云 
[鬧娼紀聞]  
　　○四月初六日南昌華陀廟巷內盧氏試舘有鬧娼一事就中有對手有帮扛有保障有事外　又有排解者出錢者陪禮者請酒者荷校者　　七八日頭緒頗　事則猥瑣然三餘得　　之亦足以資談助先是該試舘住有流妓一家香名頗著是日有甲乙兩人往遊茶烟一榻偎紅倚翠情典方濃按江省妓女每逢客一入門便伸手拖扯滿身摸索爲客者亦必回手相答攬作一團方爲親熱亦爲風流否則名爲坐冷板凳下次客卽不再往因而相沿已呌囂爲能真烟花中之魔障也迨打後始呼茶開燈偃息笑謔在甲乙是時想亦幾經顛播纔到此境固將臥遊細賞風趣殊不意有丙丁者突如其來該妓等　左右作人難然魚與熊掌同爲美味勢不願有所偏棄又將以待甲乙者待丙丁然雖非上下其手終不免略分軒輊於是甲乙之醋氣觸動酸不可耐已漸露發洩之概丙丁見其毫無去意反勃然而怒謂何物蠹蟲敢戀花間敗乃公遊興瞠目喝之甲乙亦應聲而起自恃爲某戊親戚出諸口頭某戊者合城妓女之保障者也人亦謂之夾板蓑衣殆言貨真價實如雙料者耳顯戊之爲人頗圓活廣結交上中下聲氣皆通故能執此業而發財每於市中見有帽牌隆然鬚髮皤然衣衫燦然皂靴翹然者卽是此君餘人無此裝點聲名固矯矯在人耳目間固甲乙舉以爲門面然斯時尚未至於動手也乃甲乙於該巷熟習而丙丁生疎頃之遂有帮甲乙助威者丙丁見勢孤急退出共往覓戊戊之子出問何因丙丁謂速呌汝父來稍遲禍且及汝手握摺扇以擬其額時戊之友己庚在旁不解所謂但覺其十分荒唐亟連喝之曰是官也亂打不得無如口吃不能明丙丁似聞其呼打打遂思先發制人起手連擊戊之子一時嘩然丙丁囘視甲乙亦至　已爲所扭自度寡不敵眾又不能脫走隨自倒於地上本日至此業已三鼓丙丁遂宿於戊家惟待天明再議初七日晨起丙丁家中數人到塲視畢回身便出戊　莫測所爲急托辛代爲斡旋辛本老者素有魯仲連之風聞請卽至詢悉情形以爲不難馬到功成詎愈議而層次愈多初言養傷繼言陪禮次言請酒而尤極其爲難者則以須甲乙己庚中擇兩人及該妓家之忘八同荷校於其門前以此剌剌不休而戊　神通廣大居然一概允之出錢百念千令人陪禮酒席三桌更不知何處得枷三面令人荷以從事丙丁見皆不足爲　正苦無計十二日有人告之曰是三人者皆非局中人須指名索取方可以窮戊之技因是事仍不能了結云至一起人之家世姓名則姑從隱蓋第欲述其事以爲狎邪遊者鑒耳 
[毆斃車夫]  
　　○離江西省一百六十里之某市亦著名巨鎮也其間設有上下兩釐卡一日有車夫推煤炭路過下卡爲巡丁攔住必欲抽收八十文該車夫以買價僅一百六十文又係自己推歸家用不肯納捐辯論不已該巡丁勃然發躁遽以老拳揮之適中鼻梁骨爲之折不一時遂魂飛魄散與鬼伯爲伍矣卽經街隣赴省垣控告准詞查辦云 
[老翁猝斃]  
　　○金陵城北雙龍巷左近有某翁者貧老無依不勝艱苦近日携籃赴北門橋買物返行近唱經樓地方忽遇負米驢一隊覷面衝來老翁閃讓不及致被撞倒脚夫赶爲扶起連聲賠罪並問曾否跌傷翁言幸未但籃內油醬潑翻耳脚夫又再三賠禮而去翁又提籃仍至某舖購買油醬正在數錢其身忽靠櫃蹲下舖夥急欲攙扶而翁已目瞪口斜白沫滿嘴奄然氣絕矣該舖突遭此事茫無所措幸得眾隣右出爲布置擬俟其親屬到來公助洋二十元一面知照該處地甲詎翁之戚某甲素行無賴聞信後擬藉端訛索又聞有助洋之說遂疑該舖情虛聲稱非二百元不能收殮否則便將興訟該舖不允所索甲徑赴上元縣以人命重案喊控眾鄰共抱不平謂二十元之議乃因某翁貧苦由眾公同捐助者何得因此轉謀生發於是眾人將始末情由　具公稟呈縣郝色尊帶同仵作往騐並無傷痕遂着某甲具結收殮甲不肯具結邑尊謂事經隣右眼見且又驗得無傷何得任爾訛詐如遵論卽由本縣捐廉賞給青蚨十千文作爲棺費否則本縣卽據公稟立案立飭地甲殮埋矣爾卽上控可也某甲知難逞詐乃遵論具結成殮云夫某翁猝斃似因傾跌所致乃當時無恙而逾刻變生何脚夫之幸而該舖之不幸也與 
[勘查鐵礦]  
　　○福州竹崎鄉之園裏村出有鐵礦已列前報兹聞有人欲買此山開掘巳還價十萬金以該村人眾姓　未盡允賣有　 
 
 

Page 3

 
 
值五六十萬者有索值八九十萬者亦有不願賣不索值者故一時尚難議定近聞某商帶同洋人往勘據云鐵苗甚旺卽探至十數年當必不竭云云但此山垂涎者多而買與不買則由該村人主持雖有大賈亦安能奪其利源耶 
[查封私貨]  
　　○福州羅星塔之通商局設有稽查官輪船委員二人四月十九日有數差弁夾帶烟土綢縐布疋各貨物搭琛航船前赴台灣經船上大副報知稽查委員將貨物查封并將差弁申斥此事如何了結刻尚未悉曩聞各官輪船皆有夾帶且有藉此獲巨富者苐未經查出耳然則有稽查之責者尚其認真辦理毋曠厥官哉 
[皖垣氣候]  
　　○皖垣自入夏以來雨多晴少猶有薄寒江水漲發離岸無幾前月二十一日夜微雨翌晨開霽則紅日炎炎陡然　熱行人衣單猶汗涔涔下初更後雲陰風發夜半雷電交加大雨如注霹靂響振人皆從夢中驚覺天明雨歇民房多有進水者而天氣則又如前數日矣 
[皖垣官報]  
　　○藩轅牌示查有英山縣吳念謀應卽撤任遺缺着本任五河縣易華俊調署又准補桐城縣縣丞胡鳳昌着卽飭赴新任供職 
[雷擊大魚]  
　　○鄂省武昌縣屬之狼子湖前月一日忽雷雨交作湖中向有魚舟設網是日因暴雨各收泊港內俄見雲霧中隱隱有物眾以爲龍皆伏而觀之不意霹靂一聲是物落下迨雨止逼視乃一大鰱魚也背青色長有丈餘其頭尚仰視似未卽斃漁人中有胆大者持鋤照魚頭痛擊一下魚仍昂然不動復擊一鋤魚始垂首一時岸上人皆聞信紛至各持刀來割肉携回烹食而亦無異云 
[德國命婦逝世]  
　　○德國駐紮上海總領事佛君之夫人身故已於昨日下午在外國新坆山安葬送者極多各國公署皆下半旗以誌哀云 
[照會錄登]  
　　○大行慈安端裕康慶昭和莊敬皇太后仙馭升遐　遺誥已於前日頒行到滬各官皆易服成禮開道憲劉觀察復照會各國領事一體遵照今將照會開列於後　爲照會事本年五月初一日奉蘇撫部院吳札准督部堂劉咨光緒七年四月二十四日奉到 
　　大行慈安端裕康慶昭和莊敬皇太后仙馭升遐　遺誥一道所有謄黃咨送欽遵等因到院所有各衙門發行公文　用藍印藍筆標判以二十七日爲止除出示曉諭外札道移行一體欽遵等因到道奉此除移行並遵盖藍印外相應照會爲此照會貴領事請煩查照施行須至照會者光緒七年五月初二日照會 
[馳馬跌傷]  
　　○昨午後有鄉人某甲乘馬從英租界大馬路疾駛向西至泥城外馬失前蹄甲致墜馬跌傷頭顱落去門牙二个鮮血被面馬則飛馳不知所往甲狼狽而行尋馬不得諺云行船走馬三分險况以不善控御者而欲揚鞭馳騁宜其有失事也 
[體卹押犯]  
　　○英會審署因　國喪舉哀停訊三日以列昨報兹悉陳太守以三日後卽係端陽又應停公一日捕房小案人証須得多押幾天殊爲不忍故已知照各捕房所有案件定於今日解訊足見太守之體卹下情週至也 
[雙鴛鴦硯齋主介題管秋初淑配潘孺人詩勉成長句]  
　　○綺琴有客傷絃絶玉軫無聲恨綿結釵鳳香消素髩雲鏡驚影掩瓊奩月榮陽舊系溯佳人失恃偏憐弱小身修具能供絡秀饌拈針巧擅薛娘神作嬪君子成嘉禮孟光椎髻親臨米窓下書聲雜剪刀堂前膳旨陳粢醍祥徵蘭夢結連枝玉映珠輝好護持英物綰宜長命縷童　怎不是佳兒罡風豈意吹來驟掌珍摔碎雙珠秀慟絕曇花淚眼枯悲埋玉樹愁肌瘦房攏寂寂少欣歡痛念靈禽心暗酸病骨勉持家瑣屑肌驅更憶客孤單膏肓命已絲難續瑶臺　謫塵緣促堪痛因花壓折枝華年頓作風前燭畫眉聰下嘆遺芳奉倩情深神獨傷吟得斷腸詩滿幅招來華表鶴歸鄉 
[  補蘿山人待定稿]  
[辛己季春重至西鄉張氏余幼時避寇處也忽忽垂二十年再遊其地不啻如令威化鶴時矣居停主婦年已七十餘扶杖迎門欵語至再爲留三日作歌記之]  
　　○憶昔髫齡避烽警卜　乃在城西郷廿年重來涉此土溪橋曲徑猶能詳居停老婦苦相欵殷勤三日留其堂孫童來謁盡不識舊遊一一皆滄桑夜深絮語訊往事日高飯黍羅杯觴村姬來窺稍問答遶堦雞犬無　慌飯餘導余行兩岸桑麻綠野田相望機聲軋軋出隣屋布穀歷歷催耕忙三月適遊龍華勝城鄉老幼如奔狂驕馬馳騁豈禮佛輕車絡繹瞻　王　時至龍華寺者必由此徑 
　　我來村郊擴眼界柳風澹蕩春流長桃花枝頭正爛熳赤霞城吐珊瑚光　其地多桃林一望無際　武陵漁夫欲有　千林曲折迷無方沿堤落英益姿媚輕波照影流淸芳幽行竟日看未足夕陽歸燕雙翱翔應門稚子笑携杖大婦小婦肩隨行承顏頗得侍姑禮慰勞相語扶鄰牆此鄉俗醇堪舍止結廬願欲依農莊囂塵遠避黜奢習壞歌原野鄰羲皇棲遲衡門自可樂花溪絮月春風香[  補蘿山人草]  
[春恨詞]  
　　○欲隨槎使泛銀河何處丹梯接大羅棘院自難棲鳳羽蓬山端許振　珂三生題石精魂滅曠代鳴琴影事多碧落那堪重回首一泓波鏡映峰螺　鵑血啼痕慘綠衫寰瀛何地望僊巖病餘讀書愁雙絕夢裏題詩寄一函心字香燒烟欲滅眉彎雲隱月　銜可憐鄂被春酣客那解寒衾五夜緘　一簾花雨坐瀟湘顧我依然傅粉郎步障四圍曾騁秘短琴三尺竟理香但知紅豆憐南國誰識青油弔北邙　夕若非榴舍比騎鯨合赴白雲鄉　傷春如醉復如痴一日腸回十二時痛哭步兵非中酒嘔心長吉　緣詩歌成長恨纏綿曲願結他生縹緲詞只我郎當太憔悴香桃刻骨有誰知　悶損青衫百慮忘天公故使劇清狂櫻桃雨過琴書膩抹麗風來枕簟香偶傍硯池翻鏡匣誤搜行篋倒針箱有情人哭無情笑一醉拚教盡渺茫　蓮儂從此賦如荼百結愁懷比徑紆　　茶烟枯坐客清宵蘭炬獨眠圖無情我恨鸚覊籠有隙人將鵲抵珠欲詠西歸尚留戀昂藏獨惜負奇軀 
[  申江鑄紅仙史呈稿]  
[麥秀迎秋梅炎餞夏珧牕枯坐寂寥懽棖觸舊情愴然有作]  
　　○珠聨璧合世無倫何處煩襟染俗塵我是奇男卿健婦未曾修到百年身　閨內賢名亘古今三年井臼見深心雄才未展身先盡長使蕭郎淚滿襟 
[  鑄紅吟稿]  
 
 

Page 4

 
 
[追紀]  
　　○花爾繽紛仙路　心旌搖曳透　圍金鐙玉盌　魚贈　葆珠旛一鶴飛綺席聨裾窺鈿朶明璫握手卸羅衣劇憐絕艷臨川筆良會摹成總是非　清和月臨句曲日鑄紅吟稿 
[光緒七年四月二十二日京報全錄]  
　　宮門抄○上諭一道錄前○發抄　旨六道○鄂撫彭　奏籌解第二批京餉緣由片○東撫周　奏籌解各項餉　銀兩片○江督劉　奏河運漕糧兌竣開行日期摺○鄂撫彭　奏籌解京餉片○又　　奏爲循例具　奏摺○東撫周　奏恭報江浙漕船初次在東收口放洋日期片○大臣誠　奏爲請　旨摺○又　　奏爲奏　聞片○四月二十二日內務府國子監正紅旗值日無引　見○前任西安副都統明春病痊請　安○鐵祺請假數日○掌議司奏二十九日祭　奉先殿絪貝勒行禮○關防衙門奏初五日　大高殿拜表橚貝子行禮○宗人府奏派正進補進王六班　派出謨公睿王○又奏派管理覺羅學　派出　貝勒○又奏派充族長　派出漪貝勒○召見軍機　惇王○皇上明日卯正二刻至　觀徳殿行禮○發抄　張樹聲等奏請以樊希元調補南海令　　旨吏部議奏欽此○又撥　黔滇新餉奉　旨知道了欽此○又鄧倬堂署仁化令奉　旨知道了欽此○又饒世貞署廣州守奉　旨知道了欽此○楊昌濬奏劉承祖期滿甄別奉　旨吏部知道欽此○又魏春林補遊擊奉　旨兵部議奏欽此　○○彭祖賢片　再臺上年十一月內承准軍機大臣字寄光緒六年十一月初四日奉　上　戶部奏豫撥來年京餉一摺着該將軍督撫監督等務於來年開印後分批起解原單着分別摘抄給與閱者等因欽此查單開光緒七年京餉指撥湖北地丁銀三十萬兩當經恭錄轉行遵辦去後茲據湖北布政使王大經詳稱湖北省　撥京餉地丁銀三十萬兩業經委解第一批銀三萬兩赴京交收詳明　奏咨在案兹於地丁項下動撥第二批京餉銀三萬兩查有補用知州易學灝大挑試用知縣謝裕三堪以委解　情詳请　奏咨前来除　咨轉給該委員等妥速起解並飭將應解銀兩續　委解外所有　撥本年第二批地丁京餉銀兩委員管解赴　京交收緣由理合會同督臣李瀚章附片具陳伏乞　聖鑒謹　奏軍機大臣奉　旨戶部知道欽此　○○周恒祺片　再據藩司詳報籌措上年九十兩月給省月餉銀一萬六千兩發交來員知縣羅　湘自行匯兌赴黔交納又　光緒五年十二月並六年正月金營月餉銀二萬兩發交來員提督劉萬發解赴金順軍營交納又籌本年甘省月餉銀三萬兩委候補　史范正均解赴西征糧台交納又籌本年塔城專餉銀二萬兩塔城新挑馬隊餉銀一萬兩均交來員主事廣恩解赴塔爾巴哈台忝贊大臣軍營交納又籌光緒三年七八九十四個月烏城月餉銀二萬八千兩委候補未入流劉恩慶解赴察哈爾都統衙門交納轉解又籌本年烏魯木齊協餉銀一萬二千兩發交署鹽運使候補道張蔭桓匯兌至烏魯木齊軍營交納又據鹽運使詳報籌措本年第二批京餉銀二萬兩加平銀三百兩飯食銀三百兩委候補鹽大使朱金唐榮　解赴戶部交納又據東海關監督登萊靑道方汝　稟報在於洋稅並招商局稅四成項下籌措天津機器局經費銀二萬兩又在於七十八結至八十一結洋稅並招商局稅六成項下提撥出使經費銀一萬九千八百三十七兩八錢六分六厘二毫七絲六忽均委候補通判陳光綬管解又續籌天津機器局經費銀一萬兩津防月餉銀一萬兩委選用同知張鈞管解統赴津海關道衙門交納除分咨查照外理合附片奏　聞伏乞　聖鑒謹　奏軍機大臣奉　旨戶部知道欽此　○○頭品頂戴兩江總督臣劉坤一跪　奏爲江北漕糧仍辦河運謹將兌竣開行日期恭　馳陳仲祈　聖鑒事竊江淮揚徐通五府州屬光緒六年分冬漕遵照部議仍行河運經遴委候補知縣依勒通阿在寶應氾水二處設局提前赶辦業將籌議章程於光緒七年三月初三日會摺馳奏在案茲據署江安糧道德壽詳稱　届江北漕糧起運正米及徐屬粟米改辦大米共一十萬五千九百一十五石二斗二升八合七勺備帶七升餘米七千四百一十四石六升六合船戶四升食耗米四千五百三十三石一斗七升一合八勺以上共米一十一萬七千八百六十二石四斗六升六合五勺經分派委員雇齊船隻分爲前後兩帮自上年十二月二十二日開兌飭令各委員將米陸續運赴寶應氾水隨騐隨兌前帮五起於本年三月初三日由水次開行後帮五起亦於初八日挨次開行一律跟隨北上詳請具奏前來臣查上届江北漕船因運道艱阻躭延各船戶相率裏足加以空船凍阻濟寍年內未能南歸故船少而更難招募各委員分投招雇新船許加優　仍催提囘空各船設法南旋陸續湊裝始得全數兌竣次第開行此後過閘渡黃各事宜除飭該糧道迅速按程前進相　妥辦毋任稍延外所有兌竣開行日期謹會同漕運總督臣黎培敬江蘇巡撫臣吳元炳恭摺由驛四百里馳陳伏乞　皇太后　皇上聖鑒　奏　軍機大臣奉　旨知道了欽此　○○彭祖賢片　再查上年十一月內承准軍機大臣字寄戶部奏豫撥來年京餉一摺光緒六年十一月初四日奉　上論一道又單一件查單開光緒七年京餉指撥湖北厘金銀十萬兩務於來年開印後分批起解限五月前解到一半等因當經恭錄轉行遵辦去後茲據湖北布政使王大經會同善後局司道詳稱奉撥厘金關係部庫要需自應陸續　撥依限分批委解前已　撥光緒七年第一批京餉厘金銀一萬兩詳請給咨委員管解赴　京在案現又　撥第二批京餉厘金銀二萬兩兩飭委補用知州易學灝試用知縣謝裕三管解赴　京交收請分別　奏咨前來除繕咨轉給該委員等小心管解並飭將應解銀兩續籌委解外所有光緒七年第　批厘金委解緣由理合會同督臣李瀚章附片具陳伏乞　聖鑒謹　奏軍機大臣奉　旨戶部知道欽此　○○湖北巡撫臣彭祖賢跪　奏爲循例具　奏事竊照湖北荆州滿洲管每年操演官兵需用火藥鉛彈向由荆州城守營請領工料脚價銀兩製造供用照例　奏明動支耗羡銀兩辦理自咸豐二年軍興以來庫藏支絀暫由旗營勸捐製用嗣因旂營捐輸停止無項供支而歲需藥鉛又爲營操要需經前撫臣嚴樹　奏准以同治三年爲始仍循定例在於司庫耗羡欵內動支給發荆州城守營製備供用在案兹據湖北布政使王大經詳稱准荆州城守營咨領荆州滿洲營光緒七年常操實需火藥一萬一百五十四斤三兩二錢照例應需硝八千一百二十三斤五兩七錢六分需例價銀三百八十九兩三錢九分三厘應需磺一千一十五斤六兩七錢二分需例價銀四十七兩三錢八厘應用柳炭器具工料價值銀七十一兩五錢八分七厘又鉛　應 
 
 

Page 5

 
 
用黑鉛三千五百三十三斤四兩需例價銀一百三十三兩九錢一分五厘應用工料錢銀一十二兩四錢二厘又例定水脚銀六兩三錢八分七厘共需銀六百六十兩九錢九分二厘已由可循例在於司庫耗羡款內動支前項銀兩並就平扣收硝磺二項價銀移知善後局分別如數支給餘銀仍照舊章給領製造供支統俟造辦事竣由營分欵造册報銷等情詳請具奏前來臣覆核無異除咨明戶兵工部暨荆州將軍查照外理合會同湖廣總督臣李瀚章恭摺具陳伏乞　皇太后　皇上聖鑒謹　奏軍機大臣奉　知道了欽此　〇〇周桓祺片　再本年江浙兩省起運光緒六年分漕糧由海運津臣前准戶部並各該省督撫臣咨會當經飛飭登榮水師副將統帶舟師出洋迎護一面咨會登州鎮總兵暨行該管道府轉飭沿海各州縣營汎在於緊要口岸稽查彈壓茲准登州鎮臣蔡國祥咨並據署登榮水師副將唐廷威及該道府等稟報本年三月初五初九等日江蘇漕船奉賢縣孫恒茂無錫縣王福利金匱縣沈洪盛新陽縣平安福浙江餘杭縣金茂昌桐鄉縣林潤康等六隻駛入東境收口均於次日出口放洋由水師護送北上等情除仍飭查探續到船隻隨時迎護催趲外所有江浙兩省海運漕船初次在東收口放洋日期隻　理合附片陳明伏乞　聖鑒謹　奏軍機大臣奉　旨知道了欽此　〇〇奴才誠端謹跪　奏爲奏　聞趨　旨事　查昌平州明代陵寢仰蒙　恩賜侯邸以奉春秋祭祀向　　期謗　旨前往致祭奴才於上年秋季致祭各陵寢畢竟有開　明堂以至宮牆左右地畝十數頃之多並有砍伐樹木情形當經　奏明請　旨飭查在案今值春季致祭奴才　見慶陵明堂前鋸去樹墩五十顆西邊龍鬚溝鋸去樹墩四十二顆東西後面共鋸去樹墩三十五顆　陵前後左右共鋸去樹墩十二顆外並有刨去樹株十幾顆似有開墾耕種情形奴才　讀碑文順治十六年十一月十七日奉　上諭工部奏前代陵寢神靈所棲理應嚴爲守護朕巡幸畿北道經昌平見明朝諸陵殿宇墻垣傾圮已甚近陵樹木多被砍伐向來守護未周殊不合理爾部卽將殘毀諸處盡行修葺現存樹木永禁樵採添設陵戶令其小心看守責令昌平道官不時嚴加巡察爾部仍酌量每年或一次或二次差官查閱勿致疏虞特　欽此是明代陵寢應由地方官妥爲照料乃現在竟有偷鋸樹株開墾地畝情事奴才倘隱忍不言將來失察之咎無辭可諉爲此謹具　奏　聞是否泯　查　抑或交順天府轉飭　昌道飭令昌平州查驗之處出自　圣裁奴才不勝　　之至伏乞　皇太后　皇上聖鑒謹　奏奉　旨已錄　〇〇奴才誠端片　再上年春間致祭時據陵戶報稱於正月十七日夜間失去陵內　殿　木　框二根門坎兩半　二十三日赴昌平州呈報又永陵二月初八日夜間失去楠木門坎兩塊初九日赴昌平州呈報又據陵戶報稱於二月十九日將賊人黃九拿獲是日將黃九呈送昌平州三月二十七日堂　將黃九看押於四月二十日不知何人將黃九保出復據陵戶報稱五月初四日夜間失去抱　還奴才伏思　陵戶　經完案難免與賊人不無勾串偷竊情事是以奴才現將陵戶五名交州看押以備查辦爲此附片奏　聞奉　旨已錄 
[浙省情抄]  
　　○四月二十六日林端仁復辭　　郡稽查　　 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
