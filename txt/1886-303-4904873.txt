# 1886 - 303 - 4904873

 

Page 1

 
 
[本館告白 
[ ] 
　　啓者申報舘及點石齋兩處所印之鉛版石印各書籍其發往江西省城者向由羅春臺代售現仍由羅處發賣江省仕向就近購取可也 
[新出石印國朝元魁墨告白] [  點石齋主人啓]  
　　國朝開　以來一百有奇每詹鄉曾墨出名人　選一集以餉後學誠嘉惠也更有專登元作如元墨正宗元文合壁等是顧未有統國初迄今彙成大部者本齋髮喝搜採之力閱數年收得歴科元魁文致千首並延名才擇其尤雅都爲一　顏曰國朝元魁墨卒洵藝林之鉅製極文苑之大觀有志鄉會試者允當卒是集爲鴛鍼爲鴻寳卽掇巍科而取是書披覽凡歴科之命題衡文亦可瞭如指掌其文約二千二百首分訂十二　外加錦套紙張印訂本齋各極精雅無待贅述準年内出書每部價洋三元正景星慶雲無不爭先快覩惟工本匪淺所印無多尙希諸君子早　　盼勿讓捷足　先得焉至一切詳細載卷首例方茲不視縷售處在南北申昌及各埠申昌如欲躉售向本帪房面議可也 
[菊徑新論]  
　　小春六日有未去卯刀之金公子招飲於雅僊校書妝閣時則菊屏如錦煊爛奪目蓋滬上技家往往於斯　紥菊花爲假山邀客設宴於其下然多係么一爲之長三書寓則未之聞也公子笑謂余曰菊之爲物一經淵明先生愛惜遂爲當世所重然釆菊東籬下悠然見南山何等曠遠何等綿邈今乃竟疉菊以爲山是亦與悠然所見者異矣吾　賞菊者未必如是之俗請移席於室中可乎余曰可哉旣而諸客漸集相與縱談飛劍子見余氣體較去年爲充詢余以故余曰此則公子引余見鍾洪南得以盡去痼疾至今銘感不忘也公子曰僕之去痼疾也先於子而體不如豐何也余曰　　绝烟而不能戒色鳥得豐公子曰不然子賦兼之厚較僕且數倍故一去其疾卽偉然改觀僕則鳥克至此然子之推已及人時時申勸是亦不遺餘力鍾君之樂旣不憚再三爲之表揚日前觀劇見醒世良言新戲又爲之書後是皆警世之苦心醒迷之善願也雖然僕竊有疑焉書後一論入後推類言之謂滬上之風氣其所以害人者不僅一烟當旁通曲暢充類至義之盡夫滬上害人之俗烟之外孰有大於嫖者哉而戒嫖之戲必不可演彼各戲館近來所演淫戲往往至收場而大彰果報未嘗不觸目警心而觀者則不觀其後之果報但神往於當塲之浪態淫聲不啻覩隋宮秘戲故官憲以爲誨淫而禁之若新製一戒嫖之戲而不稍加點綴恐不足以動目稍稍點綴便落淫戲窠臼其將奈何余曰然然子今日在此地而談戒嫖將何以善其說公子曰倘果能戒嫖之說盛行發人深省人人絶跡於花街柳巷之中則將保全多少人名節救却多少人敗亡其爲功也較戒烟尤大矣飛劍子攘臂而起曰公等勿聲聽我一言子以爲滬上苟無妓院則可以保全多少名節我則以爲天下若無妓舘不知將埋没多少佳人余與公子及諸客皆聞而瞿然曰此何謂也飛劍子曰客已齊矣曷關筵先各舉一觴以聽快論乎公子曰諾遂入席飛箋各召所歡以侑酒衆客旣釂請飛劍子竟其說飛劍子曰各院校書以及詞史非皆生於富貴之家其父若母或勤胼胝或作負販頌多蕇門圭竇逢户甕牗之家設格守閨訓不出閨門則無論小家女未必能之卽能亦不過抑鬱半世顧影自憐期及摽梅則嫁一椎魯之子或農或商老作鄉婦而已安得有人焉物色於風鹿披榛而採蘭今以滬上妓寮林立長三書寓各欲羅致雛妓以涵育而薫陶之使作錢樹子於是鄉間女子皆有出頭之一日雖幼時被拐被鷖梳頭裏足教藝徵歌未免歴盡艱苦而一經出落精神則聲價日益高見聞亦日益廣枇杷門巷車馬喧闐一遇知音或拔之於淤泥之中或藏之於金屋之内而風塵弱質一且而爰得我所由是琴瑟靜好波瀾不生誦君子偕老之詩不禁私心竊喜向使無此一途誰則遍歴鄉村而按圖索骥雖有美玉其亦徒泣荆山耳且院中諸豔非皆西施王嬙也果其千金買艷必遂燕婉之求則苧蘿村中女尙有范大夫爲之物色而納諸吳王之宮載以入於五湖之舫不待選諸女閭也下此者則不得不藉此以顯其蛾眉螓首此譬諸國家開捐納粟彼果學富才長者自不屑以此爲終南捷徑而有經懷濟無路自通者則幸有此捐納一途乃得一展其骥足印纍綬若吐氣揚眉若竟無此捐例則英雄之埋没者當必不少然則欲求佳人者安得而绝跡於䘕院如無此藏嬌之窟則澧蘭沅芷何由而自播其馨杜若　蕪何自而共揚其烈也哉公等愼勿爲此假首學以殺風景也余撫掌大笑曰噫子休矣子之論固獨標新頴然亦與於好色之甚矣官場之中因有捐納一途而仕途以雜流品以淆有心人欲肅官方必自停止捐納始蓋不欲以魚目混珠也若山川靈淑之氣不鍾於男子而鍾於婦人則豈必先使之墮溷飄茵而後出青蓮子火裏始爲快事如子所言則是凡欲物色佳人者舍此别無門徑而佳人之欲求自顯者必於香粉地獄中轉一輪廻從子之言是直以焚蘭泥玉斷鶴續鳧爲得計其大殺風景孰更甚於此哉其大壞人心孰更有加於此哉假道學固不足取眞便給又烏可不誅請罰以金谷酒數諸客皆曰善 
[諭旨恭錄]  
　　十月初四軍機大臣面奉諭旨本月初九初十日俱着推班欽此 
[聖壽同欽]  
　　昨日爲皇太后萬壽聖節黎明時卽有涌中停泊之各國兵船放礮恭祝聲如連珠隆隆不绝不下數百響各船桅上均懸五色彩旗鮮明奪目是亦見聖德之同欽也 
[曾侯行程]  
　　昨得星架波來信云欽差出洋大臣曾襲侯已於九月十三日在法國起程卽乘法公司船亞華回中國云 
[生番猖獗] 　 
　　厦門西字報言臺灣此時進剿生番頗覺棘手綠生番負喁不服勢甚猖狂聞有某將軍因進攻而受傷云 
[川匪續述]  
　　前報列川匪滋事一則兹又得宜昌友來函接川友信稱係西藏之人與俄羅斯人交通以搆邊釁其勢甚屬披猖西藏與四川密邇想川省大吏當已預爲戒備至其如何起釁俟接續信再錄 
[會匪處决]  
　　前報會匪龍阿松卽馮阿鳳於九月十三日在九龍石埔頭爲華官所拘隨解粤垣兹悉經大憲研訊以案無疑議發回九龍就地正法已于初三日在竹埔頭梟首示衆矣拜會聨盟者尙知儆否 
[叛迹昭彰]  
　　香港粤報云近日省城傳聞前有外省哥老會叛匪若跡端州紏集黨羽圖謀不軌詎若輩罪惡貫盈洩露春光爲肇慶協黄副戎偵知移會高要縣王明府選派兵弁於中秋節前嚴密兠擒經卽捕獲渠魁李細貴等 
 
 
] ] 

Page 2

 
 
逆匪多名並搜出謀叛非法器物内有黄布一幅長二尺餘寛尺許中繪八卦形式上寫桃園結義四字旁有詩句云天寳山上一把香四海兄弟定家邦五岳英雄豪傑會地靈人傑到處揚軸之四角蓋印四顆中有替天行道忠義雙全大開佛門龍華大會萬法皆通四海昇平風雲遂會星斗轉移字樣又于八卦圖内寫有桃園聖會梁山寨寳仁義蓋世四海揚名等字及天寳山四海水五岳香地靈堂四句均有印蓋于其上當將該逆匪訊明後飛詳督撫大憲飭令就地正法以清妖孽而免貽患副戎此舉辦理迅速不致逆燄蔓延地方頼以安謐厥功亦偉矣哉 
[勦匪擾民]  
　　中外新報云聞陽江鎭曁新會叅等統带管兵并保安勇大隊恊力往開平縣屬各鄉落查辦積匪兹抵松柏司平地鄉等處駐紥勒令紳耆交匪致鄉中良者驚慌歹者逃遁祗剩老婦看守門户而已併聞該屬塘朗鄉月前積匪拒捕傷兵後大兵圍勦駐紥新昌埠地面將匪之巢穴房屋槪皆毁拆鄉民多遷徙以避株連故長沙迪海新昌等埠墟塲貿易甚爲冷淡兵火所過赤地千里言念及此爲之慨然 
[鹽商虧倒]  
　　福州西字報言福州有鹽商某突然虧倒計欠人洋七十萬元因此而各錢莊亦被累不少云 
[揚城火警]  
　　初七夜四鼓時揚城缺口大街某姓木器店失愼天寒夜靜人皆深入黑甜鄉及各水龍奔至火已不可嚮邇竭力澆灌始得熄滅僅焚去中進平房數椽前後屋宇雖被灼焦尙未倒坍該店對面卽係德新當舗後樓鋪中人從夢中急起受驚不淺至起火之由傳說不一或謂是洋油燈肇禍云 
[賞格照登]  
　　本任松溪縣調署閩縣正堂加十級紀錄十次李爲購賞懸拿事案奉通商局憲札開准寳領事函稱泛船浦教堂於九月 
初六七夜被盜竊去柴箱一個内儲九節金杖一條金手指二個俱鑲寳石銀盤一个銀酒瓶二个銀匙一條银鈴一个俱鍍金絲襪一雙繡金鞋一雙外失自鳴鐘一个千里鏡一个請飭馬快前往嚴緝追贓察辦等因飭卽遵辦等因當卽飭快緝拿并由本縣親詣勘訊在案惟查九節金杖歴傳百餘年係屬教堂要物恐被金銀銅錫等鋪收買銷燬合行懸賞緝拿爲此示仰諸色人等知悉爾等如有收買教堂金杖赶速繳案者賞給番銀五十元并獲正贓送案者賞番銀一百元照數給領决不食言倘敢藏匿銷燬一經查出定行重辦不貸須至賞格者九月二十六日給 
[金陵官塲錄要]  
　　牙厘總局龔槐谷觀察因病出缺時爵帥節鉞正在五茸三泖間已由方伯傳電禀知故爵帥回轅後卽委現署巡道城内保甲總局章觀察總辦牙厘局務而以禹汲三觀察調辦保甲總局均於初一日到差任事○糧道憲馬觀察出運回署連日上院拜客　從出入非常辛苦又飛挽事宜以采辦米石爲第一鄭重要差例俟委定襄辦後卽責成襄辦督選潔白圓潤米粒以供天庾官場傳說謂襄辦一缺馬儲憲已上院請示擬委陳司馬元陳係安徽懷甯人未知確否○田方伯樸實公忠有古大臣以安社稷爲悅氣象衙期接見屬僚必朂以國是民生往往詢及人之家計及旅資日用意謂凡人必須衣食粗足方可計較操守嚙冰茹糵古人所難眞可謂王道本乎人情矣近以新方伯到任無期公事多因之觀望衙叅者多見其若有不豫色然○洋務局每屇三年保舉一次春間南洋大臣援案奏請以未將與洋關不同之處分别陳明致于部駁在後曾爵帥以爲人臣食祿事珸本不敢謂有微勞但從前旣有鼓勵殊恩未可戞然中止因復瀝忱籲懇刻已丹鳳銜下 
九重仙詔矣前總辦謝子受觀察邀賞二品頂戴現總辦劉觀察经軍功於十年前恩榮已被故此次祗得議叙其餘諸人登剡章者不一而足車轔轔馬蕭蕭盖慶賀極一時之盛云○武職之收標猶文員之到省也自功令有大銜借補小缺之條于是熱中者咸以印纍綬若爲意中事卽積軍功已洊至提鎭者亦紛紛呈請收標學習入標後需次之苦與文員無異中恊譚軍門見各項人數太多無事位置而且守株待兎終歸綠木求魚因禀請督憲批示截止收標俾年富力强之人尙可另圖生計不至束手待斃於標下實亦仁人君子之用心也○本月初二日鍾山尊經兩書院輪應糧儲道衙門考試是日由馬觀察命題計毎年自制府以至江甯府各輪考二次制府多考臘月一次奬賞視平時稍優蓋體卹寒士之無以卒歲者得此可抵一封乞米書夜歸能令兒女笑燈前也聞此次馬觀察以出運兩課并發故兩院肄業生悉延頸企望默誦大慈悲咒以兾中必疉雙云 
[邗江官報]  
　　初五日丁分轉士年辭赴泰屬總巡差灣頭厘捐徐司馬炳倬抵揚公幹初六日分發知事程鹾尹世錦禀到王鹾尹紹修委淮南總局稽核差 
[揚州談屑]  
　　場屬運河各壩向來水漲則啓水涸則閉刻下河水漸落所有前經崩塌之攔江鳳凰兩壩經程都轉派員勘估以便及時堵閉蓄水以濟運河聞已札委韓鹾尹家鏞江防汛蔣把戎慶安承辦日内卽可開工所有裏河一带來揚船隻均須繞金灣河行舟者不可不知○揚屬東臺縣地方塲竃林立泰分司衙門亦駐紥其處故市面亦頗熱閙今年秋收豐稔城鄉之人無不鼓舞歡欣現擬紏約各業於本月十七日賽會每業有會一班刻下已有三十餘班會堂陳設各物鬥豐爭奇不數石崇王愷想各鄉鎭士女及小本營生者均當絡繹而至也○揚州舊城某甲臥病不起易簀時忽向妻瞪目大言曰吾生平口過太多汝等此後總宜愼言語畢自將舌嚼爛呑下鮮血淋漓狂呌一聲而逝此事近於果報而揚州訪事人謂係身親目擊非同坡公說鬼姑誌之 
[漢上題襟]  
　　九月二十二日晚鄂垣四衙巷某姓婦產一異孩家人見之不勝駭異先是婦覺肚腹膨脝疑是雙胎至此忽產異胎以爲不祥送交育嬰堂然戾氣所鍾恐難望其撫養成人也○鄂垣某紳家有兩女長者早賦于歸其婿以郡丞分發江右挈眷而往倡隨頗相得也次者已畵鴛鴦之諾未歌桃李之詩婿固世家而中落者揮黄金如糞土置生計於不顧某紳知其不能成立隠有悔志然未能遽絶也乃以朱提三百授之俾逐什一之利如營運一年仍有原銀方可相見否則東西勞燕各自分飛毋相溷也孰意其婿得銀後撒手便盡又聽匪人之言至紳家辱駡某紳怒而逐之其婿尙喃喃駡不絶口見者傳以爲笑選婿者可不愼哉○前述漢口母女乘婿沈醉將其閹割一事次日經官先拘長次兩女繼拘其母到案供詞牽涉某油漆匠林邑尊卽带漆匠來漢面訊受傷人是否此人行兇受傷人已不能語惟搖首示意官又問害爾者是否家人抑另有正兇受傷人惟以手作勢官已會意遂卽回署候再研訊受傷人旋卽絶氣聞死者平日在街市賣水菓爲生今死於非命白髪老母將何以過活耶餘俟續錄 
[袁江雜錄]  
　　趙邑尊接奉憲札勸辦團練以清盜源循照舊章由各鄉鎭紳董辦理藉助防軍之力而城廂内外亦分段稽查户口發給門牌似此逐細搜剔想盜賊難以存身矣○月初聞雷聲傳說蔣壩湖中泊船甚多聞雷時都受驚嚇内有某船竟無蹤影豈竟被攝去耶異矣○某婦家有空屋將出租於人一日有素識之人引一客至云欲租屋其價詰朝再議明日果踽踽然來謂須倩同來者作中保藉以寫約婦不疑其有他意遂倩其子出外及子去客見床下有阿堵物上前取之長揚而去婦不及阻懊喪無已欲尋素識者究問而素識者亦無可奈何惟付之一 
[歎而已]  
　　某甲行經芋畦農户阻之不能以致口角甲獨受痍傷立時昏晕農户知事不了乃用芋裝入袋中誣以行竊甲逾時復甦以被打情形 
轉告他人未幾遂弊其父母妻子聞信赶至遂赴官署報案未知如何定案也○王大宗師按試通州將次告竣接試淮屬定於十月十一日取齊 
[槜李紀聞]  
　　初六日嘉興賀協戎舉行秋閱典禮嘉興府宗太守因病未經會閱協戎排齊全副儀仗乘轎出北門經塘灣街辰刻至校　　 
 
 

Page 3

 
 
塲务弁一律跪迎恊戎至演武廳升座發令開操先閱陣法次閱排鎗後閱雜披操畢由宗太守遣人送錢四十千犒賞弁兵恊戎隨卽回轅各弁 
兵亦陸續回汛○新任平湖縣羅明府不日可到是以平湖縣差役咸至禾郡迎接 
[高麗郵聞]  
　　電綫數日不通聞係奉天一带折毁數十處急切未能修好倘再有緊要時事將如之何○因電綫忽斷每日放兵船内渡以通消息然究不如電音迅速也○仁川領事陳君又調回京接其事者卽前李理事少雲舊地重臨措施自易易也○南洋水師吳統領來已多日赴王京小住仍返仁川舟次○八月朔王大慶賀盖壬午之變王倉皇出走避於遠鄉是日駕返京城復居王位每年慶賀若幸更生云○初二日下午兩數刻而止四野仍未沾足○韓民素畏官長今則民風一變每以小事而興訟端輒造謊言誣良善柔懦之人多受其害者豈國之福耶○商人聞米價陡長又爭先恐後運來大米數千石可獲重利而又可濟彼窮氓誠屬得計矣○居民某家夜間有盜賊數人　門而入其家人聞之畏懼不敢聲揚任其席捲而去約所失値東錢數百千○初三日夜二更時南街民家忽然失愼火勢上延紅燭天半幸與袁道憲衙署相近署中人急駕水龍前去救熄延燒數家盡是窮户袁觀察動惻隠之心賜以錢米該民家男婦老幼均赴轅門叩跪恭謝鴻施 
[秋賽再誌]  
　　第一日之賽馬勝負旣已判矣然其勝者固意氣自雄不以小勝而自足其負者偶躓於一時未必不欲爭勝於次日所謂失之東隅收之桑榆此固賽者之所必爭卽觀者之所樂覩也昨届第二日風　微和天無障翳紅塵十里徧碾香輪自一點鐘起但聞車聲轔轔馬聲蕭蕭人聲隠隠維士與女盍往觀乎盖又相率而至泥城橋外矣縱覽圍塲但見木欄繚繞旗影○纷而西人之○集於跑馬廳前者早已報往拔來人頭如蟻忽聞觀者　然曰馬出矣霜蹄起處塵土飛揚如俊鶻之盤旋如神龍之夭矯約計六馬並賽則拉古勝也十一馬並賽則喃爾代怡和勝也七馬並賽則海琛代沙遜勝也觀止乎猶未也是時馬歸於櫪人憇於室盖西商方用茶點也未幾而四馬出矣勝者密司傍代怡和也五馬出矣勝者海琛代沙遜也又未幾而六馬出矣勝者小個巴也最後二次均十二馬一爲别發行勝一爲喃爾代沙遜勝由是而第二日之勝負亦已判矣顧是日所見有足以供嗢噱者亦可爲載筆之一助賽馬塲四圍繚以長溝鄉人每於溝旁支扳作臺設椅於上以供游人之坐立毎看一次祗取青蚨數翼游人每樂就之其間紅裙緑鬢白髮蒼童無所不有有一十餘齡之童忆當馬過時以手作勢連呼曰快快甫一踴躍而足已離扳滾落溝中及用力掙起已如滬諺所謂雨淋雞觀者莫不鼓掌又有一游客在塲外策馬閒行高瞻遠矚頗有旁若無人之槪　意此馬見塲中之馬奔過其前遂亦奮迅而奔客出不意身一俯仰已墮地矣其馬後經旁人代爲牽住始免肇事夫小童與此馬不在與賽之列何以踴躍思逞豈非以勝負之見動其中耶而况其在與賽者耶彼以賽馬爲無足樂無足觀者則且語之曰爾不賽馬安知賽馬之樂爾不觀賽馬又安知賽馬之可觀哉 
[拐風甚熾]  
　　西字報云數日前浦東鄉人捉獲拐匪一名捆而送之法捕房乃前日法界又有三歲一孩被人拐去拐匪之爲害如此有地方之寳者可不設法嚴懲哉 
[游鄉溺斃]  
　　前有爲私土之事屢上公堂之西人喃爾於禮拜三偕一友人坐中國民船往鄉間遊玩次日至施港口岸上鄉人隨而觀之口中嘈雜不知作何語喃爾適在船首探頭出窥見衆人指點目色作怒拾舟中炭塊向岸上擲去不知足下爲何物所絆立脚不定遽落水中其友赶卽縣賞招人撈救旋有漁船多人相助撈起設法灌救至四點鐘之久卒無效而死昨日已將屍身載回上海矣 
[賞格照錄]  
　　特用府補手分府蘇州府長洲縣正堂王爲懸賞緝拿事案於本年九月初九日准常昭内河釐捐委員陳移開北十九都五圖蕭涇底地方設有分卡本月初七日夜三更後聞有撞門聲開門出看有盜匪持械明火入内並抛擲石灰包司事鄰人齊集喊捕盜匪閧然下船局差火夫及房主張子美均被拒傷劫去布被一條馬褂一件移請勘緝等因准經會管詣勘騐傷訊供差緝先將勘訊大略情形通禀在案除比捕勒緝外誠恐贓匪遠颺合行縣賞緝拿爲此格仰軍民諸色人等知悉爾等如能拿獲此案賊匪解案訊實者賞洋三十元知風報信因　拿獲者賞洋十五元此係本縣捐廉當堂給發决不食言毋稍觀望切切須至賞格者 
[着董理勸]  
　　昨紀甲乙二人因索欠扭局送縣一節前日經草邑尊提訊宋效璟供光緖五年五月間有船商沈南堂借去九八規銀一萬五千兩言明八厘起息至八年五月曾收過本銀三千兩其餘本利無着至本年八月間經船商董事調停將利息停止于八月分起逐月拔付本銀一千兩不再拖欠入月分曾收銀一千兩九十兩月分應付銀兩遷延至今昨向收取反肆咆哮爲此扭局送案沈供向業沙船生意與宋往來欠銀一萬五千兩然八年分虧倒時經船商董事理勸將各欠項統以二成歸還俱已料理清楚至宋處一欵亦照二成折算付銀三千兩早已清訖不料於本年八月間宋又來滋擾復經巡防局員朱某理勸再給伊銀一千兩永無紏葛邇日伊又來滋擾不得已扭送廿七鋪巡防局轉送案下邑尊以兩造供語紛歧殊難核斷惟查當時旣有船商董事調處現在仍着原議董事理勸禀覆兩造遵諭而退 
[查究拐販]  
　　海門人姚鳳儀李念卿投法公廨稱該處連生沙地方有天主教堂收養小兒如無力撫養者皆可送堂收養俟男女長大便爲婚嫁有七歲女孩給在陸太生家撫養今知其在滬賣脫爲此同伊來滬請爲嚴追翁太守詰之陸太生據稱女兒福郎由我母親撫養因家貧故交同鄉人許竹山領赴滬上許是販賣人口者在七月二十九日動身母親囑我同來取洋直至八月十九日到滬許將福郎交與沈　賣在城内不知名姓我不曾去許稱餘洋已用完祗給我洋三元囑我回家翁太守問現在如遇賣孩之人可能辨認答稱尙能辨認太守着包探先行带往查究俟再核 
[滬上紀聞]  
　　前日下午洋涇浜有十數人自東而西其勢洶洶似欲尋鬥者其身畔有無器械不得而知或謂是小船帮人或謂是緝私者然終不知其究竟竊謂巡捕包探於此等事如有風聞必須澈底根究亦思患預防之一道也○前日有小孩在英租界迷路由捕带至捕房立送英公廨蔡太守詰得該孩姓張名桂榮年九歲崇明人住南市新碼頭父張少齊曾爲關吏現賦閒居今晨同母及二弟到醫院治病及同母與二弟雇一東洋車該該跟隨在後以致失散等語太守卽派値日差送其回家及往則張少齋夫婦方以失孩互粗詈駡見該差送孩至喜出望外其家一貧如洗惟聲聲道謝而已○石路上某姓豆腐店有三齡女孩在附近處玩耍突被江北車夫錢彭繼抱之登車孩啼哭不止被巡街華捕所見立時阻獲孩經某姓認領而將錢彭繼带至捕房捕頭命送公廨由値日差禀明情形蔡太守飭管押候訊○前日點燈時有皮篷馬車在四馬路由西而東至中和園酒館門口撞倒一行路之老人碾傷腰間并带翻某校書所乘之轎某校書略受微傷當由巡街捕將馬夫拘至捕房暫押老人送仁濟醫院醫傷○昨黎明時龔仰蘧觀察率同文武各員至西門内萬壽宮拜牌旋卽回轅各屬員紛紛上謁觀察隨諭各巡防局員以邇來游舅甚多况値冬令匪類尤易竊發務宜日夜梭巡近鄉巡防局尤當督同鄉團會巡不得稍有蔬忽各屬員唯唯而退 
[急募棉衣啓]  
　　諸善士大人均鑒飛啓者刻因山東直隷催解賑欵異常急迫而棉衣一項尤勢不可緩況北地早寒朔風告警旣鴻　之莫息益鶴守之可憐敝所已在墊制棉衣棉褲各一千件赶解災區散給各善士誦無衣無褐何以卒歲之句惻然動念者務祈從速解囊寄交敝所代制併解幸勿稍遲恐將不及禱切盻切 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緖十二年十月初四日京報全錄]  
　　宮門抄○諭旨四道錄前○發抄旨六道○府尹薛奏劾正佐教職摺○蘇織造世奏委　大運摺閩督揚奏盜犯就地正法數目片○蘇織造世奏留筆帖式片○蘇織造奉奏接印日期階○鄂撫譚奏道員留省補用摺○都統謙奏校閱官兵起程日期摺○東撫張奏報夏季正法盜犯數目片○十月初四日禮部宗人府欽天監八旗兩翼値日兵部引見一百十九名○怡王假滿請安○奏事官穆騰額謝恩○記名總兵董　春謝恩○崇光續假數日○召見軍機○皇上明日辰初升　太和殿傳臚○發抄譚鍾麟奏西安城守右營守備　雲伍補安西協都司奉旨兵部議奏欽此○又甘軍赴直協防用欵報銷奉旨着照所請該部知道欽此○又陜西潼關協都司余　龍補河州鎭右管游擊奉旨兵部議奏欽此○又儘先副將周天馥者鎭海協副將奉旨兵部知道欽此○又金塔協副將歐陽華坤署靖遠協副將奉旨兵部知道欽此○又發過遣撤吉江馬隊兵餉由新疆新餉内劃還奉旨户部知道欽此○○臣薛福辰跪奏爲嚴劾正佐教職庸劣各員以肅吏治恭摺仰祈聖鑒事竊臣每蒙召見迭奉聖訓任勞任怨整頓地方有不職者卽行叅辦等因跪聆之餘欽承勿替臣自本年四月履任後卽將應辦事宜向升任府尹臣沈秉成逐件諮詢次第舉辦如嚴懲訟棍以遏　風清釐交代以防影射禁止擅受以伸寃仰仰拿盜賊以靖閭閻亦旣略有端緖矣而安民莫先察吏尤以芟除稂莠爲急務凡屬吏來接見者罔不悉加詳察考行誼以知其賢否稽　最以知其勤惰一言不足據酌以羣言一事不足憑證以他事明查旣確暗防胥符豈能槪　更新要在去其太甚兹查順義縣知縣頼永恭氣質租淺與該管本廳多所齟齬現値籌辦冬撫事理煩重難以得力前署門頭溝縣丞本任宛平縣典史姚廷爵擅受民請操守不潔密雲縣教諭張慶壬控案纍纍難膺司鐸霸州吏目于桐操守平常人言藉藉永清縣典史鄭福德擅理民事迹近招搖固安縣典史何樹森任意妄爲不知檢束以上各官臣旣訪查得實並詢諸該管本道廳等均無異詞相　請旨將順義縣知縣　永恭卽行開缺遇有相當缺出另行請補前署蒙頭溝縣丞本　宛平縣典史姚廷爵密雲縣教諭張慶壬霸州史目于桐永清縣典史鄭福德固安縣典史何樹森一併革職以示懲儆如蒙俞允順義縣員缺現有應補人員應請扣留外補再順屬地方向稱　　吏治頑敝已久可劾者尙不乏人惟有隨事紏繩隨時恭劾仰副我皇太后皇上澄叙官方之至意是否有當伏乞聖鑒謹奏軍機大臣奉旨已錄○○蘇州織造奴才世勳跢跪奏爲乙西大運縀細等項織辦告成委　解京交納恭摺仰祈聖鑒事竊奴才衙門前奉户部内務府派辦光緖十一年分乙酉大運赶運縀紗綢綾等項當經奴才咨准蘇藩司江海關查照成案將應撥大運工需銀七萬七千兩女遵照部章停止改泒歸併入運應添撥工料銀萬兩陸續　解前來隨卽採辦絲觔提揀純　煉成經緯分别發染督飭工匠敬謹儧織遵照派文先行赶連部庫蟒縀等項一千匹内庭官用綢綾縐一千七百匹大小手帕八百個衣線八百觔絃線一十觔白絲七百觔於本年正月委員解京交納在案兹續辦得内庫大運上用縀錦等項二百三十匹件官縀紗綾羅紡一千八百六十六匹件大小手帕七白個衣線七百觔白絲七百觔細布三千匹及部庫各色縀七百五十匹分别裝箱封固正擬起解適聞山東旱道自河决後尙有積水阻隔之處綢縀非他物可比誠恐受潮改色應仍援照上届成案由輪船航海保險運解以期妥速除派委庫使文錦督同承差于七月念六日起程解京交納並呈明户部内務府查照外所有辦解乙西大連縀綢等項禒由理合恭摺具奏伏乞皇太后皇上聖鑒謹奏軍機大臣奉旨該衙門知道欽此○○楊昌濬片再光緖十一年夏季分台屬並無就地正法人犯業經咨部在案兹查秋季分據嘉義鳳山台灣等縣獲訊翁呆黄鵠頭昭楊贛高發林昌盧葦楊漏英蕭羅八名或强盜持器搶劫或兒犯抗拒官軍情罪重大未便稽誅審明後卽就地正法以昭炯戒據署臺灣道陳鳴志詳請具奏前來險咨部外臣謹附片具陳伏乞聖鑒謹奏軍機大臣奉旨刑部知道欽此○○出勳片再奴才衙門筆帖式庫　等員向例五年任滿呈報内務府更換其有當差勤奮者歴蒙恩准奏留以資臂助兹查筆帖式廣冶前於光緖十年八月初三日五年届滿經奴才奏准留任二年扣至本年八月初三日期自應呈報更換惟查該員當官差勤謹熟悉織務歴次航海運解　　毫無貽悞備著辛勞辦丙戌大運該員在局監催正資得力可否仰懇天恩俯准將筆帖式廣治再留二年以資孰手藉示鼓勵之處出自逾格鴻施謹此附片具奏伏乞聖鑒訓示謹奏軍機大臣奉旨著照所請該衙門知道欽此○○蘇州織造奴才奉曾跪奏爲恭報奴才接印任事日期叩謝天恩仰祈聖鑒事竊奴才於本年五月二十日奉旨簡放蘇州織造當卽趨詣宮門叩謝天恩嗣於七月初四日請訓當蒙召對訓誨周詳跪聆之餘益深感悚隨于十二日出都八月二十六日行抵蘇　前織造世勳將　理織造關防一顆監督　墅關防一顆並文卷册檔等件委員齎送前水奴才當卽恭設香案望闕叩頭謝恩祗領任事伏念奴才内府世僕知識庸愚奴才之兄師曾供職鄉班奴才備員郎署恩深淪浹報乏涓埃兹復渥荷新綸仰承温諭撫衷循省深慮弗勝查滸墅關尙未開征責成專在織務奴才惟有恪遵聖訓認眞辦事總期工歸實用費不虚麋以仰副高厚鴻兹於萬一除前任織造交代庫欵　兩俟　騐接收清楚再行奏報外所有奴才接印任事日期並感激下　理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○頭品　戴湖北巡撫調補廣東巡撫臣譚鈞堷跪奏爲道員試用期滿堪以煩缺留省補用恭摺具陳仰祈聖鑒事竊查定例分發試用道府一年期滿該督撫察看才具分别煩簡奏聞照例題補等因兹查花翎三品銜試用道彭世華現年四十六歲江西廬陵縣人由監生於同治四年遵籌餉例報　郎中簽分刑部五年二月到部八年正月丁憂回籍旋因捐案請獎具奏奉旨賞戴花翎十年四月服滿起復光緖四年復在湖南黔捐局報捐道員不論雙單月選用五年在湖南賑捐局　指廣東　用並　三品銜嗣因廣東停止分發改指湖北八年五月初十日蒙欽派王大臣騐放七月二十一日領照起程十二月十五日到省九年十一月初二日在省寓聞訃丁母憂回籍服滿起復於十二年五月二十七日領咨回省兹以到省之日起扣至丁憂前一日止又自服滿回省之日起扣至十二年七月十一日前後接算一年期滿據布政使蒯德標署按察使武震取具履歴清册會同請奏前來臣覆查該道彭世華年力富强樸實隠練堪以煩缺留省補用除清册咨送吏部查照外理合會同署湖廣總督臣裕祿恭摺具奏伏乞皇太后皇上聖鑒勅部查照施行謹奏軍機大臣奉旨吏部知道欽此○○山海關副都統奴才宗室　德跪奏爲循例校閱所屬駐防官兵秋操带印起程日期並援案由差次便道入都陞見恭摺仰祈聖鑒事竊查山海關八旂駐防官兵除平時按期操演槍砲陣式技藝外每年秋季由副都統校閱一次前巡閱所屬冷口等四處官兵秋操歴經辦理在案奴才自應照例前往惟現値奴才六年任滿當經奴才恭摺奏請陛見嗣於九月初十日接奉回摺後開軍機大臣奉旨着來　欽此欽遵在案復查同治六年前任副都統長善曾於巡閱所屬秋操之便奏請就近由遵化州差次带印入都陛見　奉旨允准各在案今　巡閱所屬秋操又値奴才遵旨入都陛　之際奴才謹將山海關駐防八旂官兵馬步槍箭刀矛雲梯過堂檯鳥槍子母砲排演連環陣式逐日校閱約需數日卽可竣事擬於十月初一日带印起程前往所屬冷口喜峯口羅文峪等處巡閱營伍除所屬永平府駐防遭水患該　教　地近河岸致被冲刷擬請再行停閱一次以示體恤喜峯口僅關外營房木植被水其關内營房教場尙無冲刷清形自應一律校閱並請循照前任副都統長善由差次带印入覲成案於奴才校閱事畢卽由遵化州差次就近取道玉田縣入都仰瞻天顏跪耹聖訓後卽行回任亦不敢多延時日致曠職守所有關城地方稽察操防一切事宜照例責成兩翼恊翎增禧英喜二員細心嚴察認眞督飭不容少懈其奴才衙門尋常事件由該恊領等代　代行若遇緊要事件仍照向章包封奴才行次　辦俾昭愼重所有循例校閱所屬駐防官兵秋操带印起程及援案便道入都　緣由理合恭　奏聞伏乞皇太后皇上聖鑒訓示遵行謹奏軍機大臣奉旨知道了欽此○○張曜片再東省孥獲情重盜匪就地正法向係按季彚奏光緖十二年夏季分據蓬萊等縣拏獲會匪王開林卽王五又名王開芳陳五卽陳因厚又名張因厚王治宣郭福春四名經登萊青道方汝翼督飭登州府知府魯琪光審明均係游勇聽紏前經正法之王　绑卽王雲結會放彩煽或滋事屬實除行刼輕罪不議外罪應斬梟禀經前撫臣陳士　核明批飭將王斤绑等四犯照例就地正法梟示兹據署臬司王作孚詳請具奏前來臣覆核無異除飭取供招咨部外理合　片具奏伏乞聖鑒謹奏軍機大臣奉旨刑部知道欽此 
 
 

Page 12

 
 
[鄂渚官報]  
　　九月二十五日候補縣袁定宇奉委辦沙口厘局周擢崑奉武昌府委赴咸寗縣提案候補府蔣斯崧委宜昌厘局署黄安縣朱式程謝委署大冶縣楊泳春銷武昌府讞局差並銷泉憲積案差候補縣丞呂懋愷奉善後局委解火藥赴荆州候補州吳以圭奉委赴嘉魚會勘被灾情形候補巡檢俞光昕禀知留查新有局東鋪差藩憲牌示應山縣知縣員缺飭准補之張樞赴任二十六日署荆州府徐　幹見辭赴任並銷辦保甲差督審戒烟各局差卽用縣傳爲霖自雲南偵探回省候補縣于德麒奉武昌府委赴咸甯會勘水災情形侦補巡檢鄒壽慈奉委留查漢陽門差二十七日記名提督宋禀辭赴子貝淵開河署武同　李奉委代辦保甲總局候補巡檢鍾駿奉武昌府委赴崇陽查私錢候補通判陳桂奉撫憲委查漢鎭烟館候補通判林宴春禀辭赴武昌勘災調署江夏縣龍禀知赴鄉勘案候補典史汪澤霖奉泉憲委留查新與五鋪差 
[皖垣官報]  
　　藩轅牌示本任池州府經歴羅錫璋本任宣城縣丞陳珂各回本任供職太平府經一缺委候補縣丞劉崇厚署理 
[哀鴈殉情]  
　　靖江西門外大港某姓於光緖十年春在麥田羅得一雌雁置之竹籠留養在家毎當月白霜凄輙引頸長鳴自傷孀獨某固莽男子安知體帖微情亦惟飮之食之粗供玩好而已九月某日忽有羣鴈嘹唳長天已過半矣一雄者驀飛墮隔籠向雌鴈哀吟宛轉悲凉慘不忍聽閱時許彼此寂不聞聲視之已交頸而死矣嗟乎覊凰旅鶴空生異地之悲别鵠離鸞枉灑相思之淚天下之有情不遂鬱鬱以終者十二萬年中多若恆河沙數矣豈獨一雁爲然哉然而鴈亦殊可悲已 
[眼花續聞]  
　　前報載金陵正途某大令发衡文受賀知章馬首之噪頃越多日究查不出札闥洪庥確爲誰氏之卷是否由大令落筆誤點成蠅或者以大令科分太淺故造爲宋玉荒唐之詞亦未可知風動旛動請付之悠悠者以上據金陵友人函述合亟疎正 
[銷燬小錢]  
　　甯郡嚴禁小錢已列前報兹聞各憲因民間所積砂壳白板無處行銷由縣署設法收買當堂銷燬深恐未及週知特飭差役掮牌鳴鑼周示城廂内外各街巷俾衆咸知此亦利民之要道也其牌示云賣小錢偌大罪名愚民貪利誤犯堪矜設法收買毎斤百文當堂銷燬杜絶禍起止定限牌示分明五日以外不繳嚴懲居民鋪户其各懍遵 
[濟急孔殷隠名助賑]  
　　今有無名氏善士樂助蘇平紋銀四十九兩六錢三分合來九八元五十三兩三錢八分充入山東賑項不求人知惟有濟急爲要云云恫　在抱方恤患之不遑尋繹斯詞廼感銘而良久足徵善士俯念災區不忍於飽食煖衣之餘置时艱其弗顧倘效厥步趨者竭力彌縫何處不可挹注何事不可斡旋樂助無名沾　靡旣其用心亦良苦矣上海北市絲業會館籌賑公所少欽施善昌謹誌 
[如願以償助賑伸謝]  
　　凡考試一端名無大小得失悉由前定有時入塲應試鉤心鬭角文非不佳洎揭曉而名落孫山惟有扼腕欷歔付之無可如何耳廼觀鄂孺堂善士平日工夫迄已十分火候兼之預立善願定卜指揮如意喜得捷音今果如願以償惠寄英洋二十元囑充山東賑欵抒千言而下筆吉報旋來憑一念以　囊隆施不爽世有欲遂所求者其亦識厥遵循焉可上海北市絲業會館籌賑公所少欽施善昌謹誌 
[奉勸吾吳收租各寳棧量力助賑啓]  
　　傳有之救災恤鄰行道有福誠哉是言也吾吳自經兵燹以來雖水旱偏災或所時有然總不至顆粒無收以視數年前晉豫之大祲蓋判若霄壞矣識者謂江浙之好善有以致之惟天旣默鑒其　善之誠卽人益當永矢　好善之心邇來直東兩省水患頻仍散賑諸君屢屢告急海内各善士籌賑之法可謂無微不至終以人多災廣未由徧給爲憾本届吾吳收成尙稱中稔米價亦較上年略形起色各寳棧心懷利濟尙其推已溺已飢之　衷　民胞物與之宏量不拘多寡量力樂輸則不獨此後大有豐年可　左券卽富貴功名天之報施善人者亦豈有窮期哉如蒙慨助請就近交柴河頭太湖救生局代收彚解上海文報局核收轉交金嚴兩君散放億萬災黎不啻有更生之慶焉是爲啓[  平江退省主人謹勸]  
[感懷]  
　　偶趁餘閒試一遊雪泥鴻爪爲誰留奚囊已秃江郎筆行篋猶存季子裘青眼未逢天下士素心長傍海東樓春申　作門無客剩有烟花共水流偃仰衡茅作臥遊何因萍梗此間留亂離暌隔桑兼梓寒暑頻更葛復裘人在客中常憶友時當秋未快登樓浮生飄泊知何似江上閒鷗逐水流心跡囂囂賦倦遊相從海上久遲留避兵如見遼東　念舊誰圖灘上裘廿字莫談當世事一身長寄在江樓班生空負平西略不使羣夷作要流不似江南杜牧遊豈眞落魄爲情留訪人見否延陵季養士甯無樂正裘十里烟花黄歇浦一天風雨仲宣樓年來自覺吟懷淡淡詩思都從逝水流[  寄我樓主小翁氏朱亦範未定稿]  
[奉答高昌寒食生見贈卽次元韻]  
　　聖主朝朝暮暮情欲辭金殿别稱名衆中不敢分明語别有幽愁闇恨生白居易項斯子鵠白居易對客偏含不語情篷萊今古但聞名已知聖澤深無限華髮春催兩　生韓愈白居易李憕崔塗○北書不至燕無情始信逃堯不爲名獨使　尊憂社稷多慚名在魯諸生杜甫李商隠杜甫司空曙○何人不起故園情肯　吾兼吏隠名日暮鄉關何處是舟人夜語覺潮生李白杜甫崔灝盧綸○一年人住豈無情學語小兒知姓名東道若逢相識問空山寂歴道心生杜枚杜甫劉長卿張說○惟向孤吟客有情折君官職是詩名何時最是思君處風定蘇潭看月生李山甫白居易元稹杜枚○相識雖新有故情　書千卷未成名何當共剪　窗燭吳越新居安此生白居易岑參李商隠陶峴○夜深無語獨含情身賤多慚問姓名我未成名君未嫁百憂如艸雨中生戴叔倫盧綸羅隠薛逢○紫蝶黄蜂俱有情小蟲無數　知名欲知此後相思夢狡兔頑蟾死復生李商隠韓愈柳宗元李山甫○冷灰殘燭動離情贏得青樓薄倖名天若有情天亦老欲騎鶴背覔長生李商隠杜枚李賀白居易玉蘭杳舍客集唐 
[拙律三十二韻恭祝太原黄太孺人五旬榮慶]  
　　寳婺輝漩極仙璈振玉津壽筵開六秩壼範播千春　歲儀崇淑瓊閨字守眞温文推櫛士靈巧壓針神吉迨歌梅未思抽賦茗辰才華班鮑擅禮法郝鍾循　射屏張彩龍乘壻軼倫鳥衣誇舊族　縷締良因合卺觴飛羽催妝燭燦銀蟾圓賡吉戊燕喜耀楣辛琴瑟同心鼓羹湯洗手陳鳴機忘漏永提甕汲泉新歡意承姑舅賢聲出黨隣儉雖荆布守細必米鹽親璧出藍田秀珠擎碧海珍燈挑頻課讀釵拔爲留賓餘事吟工絮清芬式薦蘋鶼分驚失侶鵠别欲殉集韻作平身命也憑誰續天乎慘不仁危能支獨木重忽任千鈞畫荻猿啼夕丸參鵲噪晨牛眠精擇吉駿惠徧周貧　硯寅窗授兒衣午夜紉願欣昏嫁畢樂遂　孫振丹悃誠能格蒼窮福自申籌方添鶴笇誥正賁鸞綸　鴿堂開錦祈麋句勒珉　幃朝旭麗梓舍景雲臻笛奏柯亭竹簫吹嶰谷筠香醪斟碧螘瑶脯擘紋鱗菊競呈仙蕊來看舞繡茵九如齊晉頌瑞靄　輪囷[  東武惜紅生初稿]  
[酬一粟巷主人見懷之作]  
　　一鞭紫陌記芳游轉瞬光陰似水流莫問梨園舊時曲江南風景已殘秋桐蓀詞客周鳳林呈草 
[十月初一日楊臨筮先生黄少梅詞丈招遊味蒓園持螯看菊酒間成此錄請粲政]  
　　折簡招遊賞物華園林喜絶市聲譁煩君再辰登高飲許我還停問字車略破愁顏對紅友那無媿色見黄花詩成且試頽唐筆一任留題墨似鴉○初二日兩中西湖花隠同　睡　主種榆山人見訪賦寄西湖花隠傾倒西湖楊處士曾從詩裏悉平生論心共恨見何晚同調極知夾有情風骨似君頗疎儁功名如我已無成莫憑再話天涯雨恐有歸心滿滬城[  海上浮查客北條鷗所直方氏稿]  
[答驪睡軒主卽次來韵并寄種榆山人乞政]  
　　久有飄零感愧人傳姓名何顏猶傲世事亦關情楓落吳　冷秋高海宇清謝君鷗鷺伴許我訂新盟君豈不稱意浩然秋思深西風吹細雨南鴈有哀音萍水江湖感蒓鱸鄉國心得無生别恨落葉滿園林海上浮查客章 
[里言二律奉呈海上浮查客]  
　　莽莽天涯客中原仰盛名未謀才子面不减憶君情韵摘竹枝豔歌傳蘭畹清下風時引領可許訂詩盟我恨飄蓬久君胡感喟深悲秋憐一例遼海有知音悵望共明月相思惟素心短章愧持　貽笑到鷄林崇川驪睡軒主保溶鈞秋丞氏稿 
[和海上浮查客一絡索元調并求拍正]  
　　點點芭蕉疎雨做成凄楚殘燈如豆可憐紅却領略孤吟苦輾轉天涯覊旅黯沈離緒幾行征鴈過南天又送了秋歸去 
[金縷曲奉題武陵漁隠詞集錄請高昌寒食生大詞壇拍正]  
　　徧誦金荃集把前人詞壇衆響一齊收拾刼後家山無限感只有青衫淚濕吏不怪歌聲嗚咽天厄才人胡太甚到如今老驥空覊櫪悲往事滿　臆當年戎馬勞心力况生平綱維節義未遑休息秋水神清心似鐿多少頑廉懦立爲婦孺籌謀衣食莫道蒼蒼天鑒還定長生錄上書潛德餘事耳賦篇什[  崇川驪睡軒主秋丞保溶鈞拜稿]  
 
 

Page 13

 
 
[奉和武陵漁隠顧子相詞丈見贈原韻]  
　　登堂爲訪故人來就謁斯翁矍鑠哉詩近杜陵成老境詞工白石擅清才異鄉久客隣同病故　　 
里難歸夢幾回何幸鯫生親古道騒壇竟日許叨陪○奉題武陵漁隠發蒙對句後用令宅相楊次山原韻老年才思更　搜養正功夫在講求組織成文裁儷句津梁後學勉濳修刊行海内應增價抄到毫顚示闡莫道目光盲似左知公技已渺全午[  驪睡軒主未是草]  
[奉贈小樓主人以誌喜晤卽請教正]  
　　未識主人面詩名湖海傳登樓發長嘯隔浦咽流泉量闊頻中聖才高是謪仙恨余相見晚明月[  崇川驪睡軒主保溶鈞秋氏初稿]  
[昨偕湯君子韶楊君次山踐約奉訪蒙留樓中小飲得五律四章以鳴謝悃錄呈松堂司馬法家粲正]  
　　有約復登樓相逢共鳴酬多情具杯勺豪興得朋儔　雅世眞鮮天涯人盡投不須誇　厦卽此可勾留如入山陰　琳琅四壁看從來絃上曲祗向賞音彈有客皆裴迪疑君是謝安養高原足樂時事獨艱難自識王摩語平生已快　幾人溯秋水何日共苔今酒令將軍肅　情我輩　難忘賢地主珍重　登臨一覽江天闊帆檣自往來名園四時秀殘菊殿秋開放眼羡何福留題　不才但　供覆瓿敢侑主人杯崇川驪睡軒主秋丞弟保溶鈞拜稿 
[登小樓謹賦兩絶卽用元錄請松堂司馬哂正]  
　　　此居然望海樓一觴一詠快從游君眞甫　天隨子屢和偏教愧休襟懷　落竟無儔詩律輸君一百籌日坐樓中堪嘯傲閒鷗　鷺兩悠悠[  三泖閒鷗湯承惪定草]  
[奉訪小樓主人於小樓率成兩絶卽步原韵錄請教正]  
　　遐陬羣仰宣樓載酒投詩樂與遊海上大觀都在眼名亭應不數休休登此樓風雅儔騒壇盟主仗持籌余今擬閣青蓮筆低　先生獨韻悠[  西湖花隠次山楊槐鄕持删草]  
[奉題祝蔗樵觀察吟紅浮白圖卽用李蘭孫尙書原韵錄請吟正]  
　　風期高曠豁淵襟閒憇園林寂寂陰在座名花供雅賞富筵佳釀　清吟簪　無忝承家業旌節能傳濟世心觴詠久耽詩酒癖傳嚴依舊望爲霖[  古王恩溥松堂稿]  
[題滄海遺珠錄卽請玉洲夢譜兄同正]  
　　小住申江信有綠萍踨絮迹　牽纒得中南國曾修福　畫西廂　悟襌敢道風懹　綣　明知月影暫團圓酒闌燈燼無聊頼舊句重吟一愴然錄中載余事跡詩歌甚夥盖與玉洲爲莫逆交毎游必偕歴歴　　故亦不能去　懹　也展讀　過曷勝今昔之感○情天小謪思氤氲管領人間月二分玉　瓊樓疑隔世酒旗歌扳悵　羣紅妝　布　如水謂翠雅黄歇賓朋散似雲腸斷曉風楊柳岸只餘才鬼唱秋墳龍　外史提唱風雅黛影樓文酒會月數次石橋石鼓懴情高昌寒食生丰六江外史長笛倚樓人及余游吟咏爲極盛歲暮選之旋里黛影樓雅集遂令落無聞石橋年少多才又于今春病卒令人益　絶○　酒狂懽互唱酬瓣　佳　足風流金　問　芳情締彩管評詩慧業修泥爪留痕名士屐黛眉照影美人樓平生樂自英才志先向花叢展一籌翠雅一寳執　於余同人開宴賦詩以紀其事曾捧瓊巵侍夜筵好花將放月將圓蘭香下墮塵綠重杜枚遲來綺恨牽玉　　清拌一死香凋翠冷併二年傷心竟把　雲剪驚醒痴魂不敢眠胡秀林余所極賞者近以拒暴客截　吞金悲不欲生獲救始得不死余嘉兵志欲爲長歌未果故於此附及　○青衫黯淡對名花賦手誰知温八叉小玉芳心通苿莉大珠幽韻落琵琶貯卿端合屏圍錦盼我頻宜帽側紗乞愛藏嬌如有日男兒立志豈云誇○絶代蛾眉絶代身回文閣裏最相親愛才惜貎無雙品病酒銷香又幾春朝暮含情同落寞死生失望愈酸辛可憐歲莫黄金盡狐負風塵俠女負此感善自兩作○哀絲豪竹　無聊陶寫中年破寂寥多　羣　扶病客忍抛明月臥良宵脂脣粉　偎羅扇緑酒紅燈共綺寮謂金　仙諸校書此　當壚閒問訊芳魂早逐暮烟飄自津門返偶過青運閣小飲話舊驚悉沈　全於今夏謝世薄命　憐爲之一慟○咫尺　臺夢影中衹餘燕子駡東風慧歡萬種紛難遺　落三春總易空不殺尙囚文字獄當歸莫戀綺羅叢新詞唱罷簫聲斷月冷波荒憶小紅○閒門僻巷少　過勝會良游一刹　别舘秋深思舊事高樓夜半換新歌眼當濁世青能幾髮　華年白已多屈指故交　恙在豈皆零落葬巖阿○　白音蹝漸渺茫謂選之惟　畢卓繼清狂半生知已傷情早萬里相思别恨長紅袖仍修弟子禮余淹滞椿記棧翠雅屢遺僕嫗慰問殷勤绿衣同慨少年塲枇杷花謝　苔鎖剩把明珠十斛量[  丙戌小春太痴生稿]  
　　懴情侍者招　玉梅花館卽席賦詩清雋可愛戱步原韻錄呈郢政并請夢畹生賜刊　　陶令東籬菊正開白衣送酒漫徘徊甕旁醉臥 
君當記一吸還須三百杯徐公美麗陸雲痴觴政巖防有漏巵同席徐君曉春陸君竹亭皆善飲羡煞乘槎東海客持杯獨自笑吟詩鷗所當筵和題壁詩甚佳[  丙戌九秋浙西聞樨居士草]  
[上海四馬路易公舘籌賑公所經收九月廿四至廿九等日賑欵清單]  
　　廿四日浙江藩憲許大人交來金華府正堂陳太守文騄經募福字二千三百四十一號册　有用書齋洋三十元吟秋舘江十元竹雪亭生六元惜福老人胡宗衡二　各五元　心堂四元行道人三　惜分陰軒查雋丞二户各二元陳氏伯子恩宅二户各一元以上共助洋六十九元○於濳縣石明府維堂經募福字二千三百零四號册石維堂洋二十八元盛春林張錦和濳記順隆無名氏五户各二元周裕吉方佐賢俞期良江靈春兀吉同興懋長生義盛朱起亮凌子韾章鴻年十一户各一元丁書堂吳學友二户各中元以上共助洋五十元○蘭谿縣　明府秉經福字二千三百三十十五號册邵　脩堂三十元同源號五元楊寸畊堂四元晋昌號亨茂乾二户各三元瑞亨號三元公和典玉筒山樵廣泰隆盛錫記晋泰號乾亨號萬通典八户各二元三和莊胡　謙堂盛釗記葉擬瑞堂章果堂包衍慶堂唐愼德堂適可軒正興號廣大椿信誠復程和源蕪名氏嚴裕成鄭厚德堂詒糓堂趙恆違羅芝爵堂十八戶各一元研山辳樵二元以上共助洋八十二元○金華縣曹明府礦成經募福字二千四　三十四號册曹德韾堂洋三十元黄承德八元同慶典廣濟典二戶各四元汪鼎隆公濟棧祝裕隆黄昇隆黄乾昇五户各二元同裕裕亨昌吳九華江裕泰廣和章咸泰餘泉蔣恆生永濟明益生成宋隆裕聞聚誠戴洪源汪啓源十四户各一元以上共助洋七十元○　塘縣王明府貽信經募二千三百零二號册恆豐洋三十元咸昌阜源二户各二十五元恊　種德大昌三户各二十元榮大十五元無名氏同德二户各十元人和八元無名氏六元德大裕春瑞昌三户各五元大生四元天和二元以上共助洋二百十元○昌化縣胡明府培元經募二千三百零六號册昌化縣胡二十元德和鹽棧十二元胡定海四元昌化縣敎諭費訓導管章履和方萼輝潘玉書方秉章凌茂堂章霞軒胡養心九户各二元典史劉於昌汛闕戴愼堂郭杏堂凌萬春曹月樵湯孔時張廣大洪裕昌胡棣萼堂任研山堂十一户各一元以上共助六十五元○湯　縣朱明府榮璪經募二千三百三十七號册慈諭四十三元朱炳照洋四元戴景麟高濟川董雙魁三户各二元吳樹榮唐盛虞虞恊時許德森朱景三胡應開姜天瑞陳沼亭鄭之珩祝　松李　芬李秉　董如漣洪師昌戴原吉立堂十六户各一元胡保泰益裕二户各中元以上共助洋七十元○浦江縣息明府裕募二千三百三十六號册浦江縣正堂恩怡元敎諭　訓導李典史向陳觀張時星許兆泗徐厘齋六幼橋王五雲陳宗義十户各一元以上共助洋二十元○武義縣羅明府嘉穱募二千三百三十八號册署武義縣正堂羅洋二十元五角林長泰章怡裕楊恆豫楊信成楊益茂成長裕茂周立大王福泰李正興義記九户各洋一元湯正大袁泰興二户合助一元范立大章泰升王模記明德堂賴長興吳瑞泰張恆盛德裕源存仁森王儲春汪裕成盛可傅同盛泰揚明記萬潤江順興鄭福泰逹順信畢祥泰十九户各中元以上共助四十元○永康縣趙明府德漳募二千三百三十三號册永康縣趙培源堂洋二十元程禧文四元康濟典徐培文二户各二元應椿和椿和泰裕源號童德和程義與萬盛松陳義生徐祐文徐翼文材得與　怡怡堂馮荷生袁桂亭何炳坤並育堂閑卿元一號恆久號廣興元達振源裕豐廿一户各一元徎祥泰德豐恊郭湧利砥隅致和鑒古氏興榮椿恆茂義豐祥和元豐春泉泰祥興萟經蘇兆魁桂有生十六户各中元以上四十一户共助英洋五十七元○義烏縣楊明府昌珠募二千三百卅九號册義烏縣正堂楊卅元恊義鹽倉十五元清約堂佛大鹽倉陳慶譽堂三户各十元丁義和六元王利記五元傳愼齋四元未能盡心齋孟元興泰昌恆和記清記徐亨記六戶各二元羅秉乾呂炳盛郁魏立盛胡德茂黄慶興曹履泰詩禮堂印玉端樂安蔣敬恕堂方　德堂梁敬承堂無名氏德康丁成利趙萬興胡壽山誠心堂　滋堂吳興士二十户各一元以上共助洋一百二十二元○東陽縣路明府履祥經募二千三百四十號册東陽縣正堂履洋三十元會稽謝寳樹堂山陰尹六有堂王舜儀三户各四元咸吉鹽棧三元韋松齋李一樂堂俞明德三户各二元陳懷慶堂二元王禹延仁豐號陳恆大李福昌廣和號鼎和號韋徵泮應子春李子厚王晝堂李繡卿王步雲韋芑田王董香十四户各一元傅鳳輦二元佘餘　馮南卿二户各中元以上共助洋七十元○顏許兩公募同字一萬四千一百五十九號而許廷年許佑宸二户各四元顏敦行許盛蔭許婉芳四户各三元顏美德顏福根顏鴦記顏耐記顏坦記顏芬記顏芝記顏　記顏秀記顏通記顏紱記顏侶記許伯綸許仲絗許覲喜許葉堂許　官許錫經許鑑簾許敬記許藻霖許曉記二十二户各一元顏　記顏潤記顏帆記顏同記四户各中元以上共助洋四十元以上十三册共合助洋九百六十五元○廿立日青口怡號諸友折漡餅洋五元○申園捐桶洋四元一角錢四百九十○廿六日歸高陽始平氏爲嚴慈求增福洋二元○福祿子洋一元○無錫王傳該洋十元○廿七日知愧子洋一元五角○廿九日楊問樵翁寄來天津洋藥局陳善士經募謙益堂津平銀四兩胡佑卿無名氏二户各津平銀二兩王敬眞堂洋五元延陵氏陳繼志　陽氏種菊盧主人氷競子五户求保冬季合家平安各助洋三九齊褉亨吳勝臣張愼之常壽堂張捷三王鏡塘陳慶之陳鏡川張肇一李魯齋周亦蓮周兆祥十二户合助洋十元以上共洋三十元津平銀八兩伸來英洋十一元三角○以上統共收洋一千零二十九元九角錢四百九十文 
[上海三馬路與昌絲棧陳竹坪經募山東直隷賑捐十月初四日第四百四十次清單]  
　　如臯東林居士經募塔册恕記洋六元純記洋四元由福興潤局○太倉陳元傑爲弟元銓病痊完愿第三次續助洋十元○重請發棠册仁蓮氏求康寗洋三十六元内估看出銅洋一元○寗波府正堂胡交來慈溪洪芝水經募亷讓居洪鄭六房各洋五元徐紫侯錢二千　蕙庭一千四百徐良筠甲子各五百又册葉史房募葉植卿洋三元又册陳俞氏洋一元又募無名氏一元陳榭氏方楊標王方氏各一百又册陸硯亭二元又册姚繼勲洋三元八角顧裕豐二百又册陳笙和洋四元又册紫禮堂經募朱包氏錢陳氏戴敦甫各錢二百南山堂沈成方陳阿順照增周懷順月明月秀小秀方立成費龍海張朝金阿　王錢氏鄭氏徐氏葉氏錢氏徐氏錢氏朱氏阿順中憲學朝二品照生卿王汝霖桂林國倍阿生金泰王慶祥國楚全福小華道章龍方各錢五十又册馮麟如洋一元又册潤記錢四百虞茂盛號徐春襄和記春富春芳松濤劍石余庭琛林三和各二百何氏啓星益壽恆茂方如芝翁世官鼎梅普傳增傳鼎傳各一百以上十一册共洋三十五元錢五千七百五十文○龍坪裕生典胡仲綸託上海元豐昌號交來身處氏洋九元寗波雲成銅洋四元陳洋一元○本日共收英洋一百元銅洋五元錢五千七百五十文合併申明 
 
 

Page 14

 
 
[上海三馬路昌絲棧陳竹坪經募山東直隷賑捐十月初五日第四百四十一次清單]  
　　許盛成先生交來隠名氏求久病痊好洋五十元由嘉興寄記○平湖無名氏洋十元又求妻臨產平安洋二元又求小女無病長成洋一元以上三户共洋十三元○無錫敬修堂頋洋五元蘇州福來康寄來歸安丁益湄先生書潤移賑洋一元三山五瑞麟求合家平安洋三元○寧波府正堂胡交來塔册馮岑甫洋二元又册林德生洋一元又册沈能記洋一元又册戎姓錢五百又册沈春潮募無名氏韓茂記王氏沈茂記鄭嚴氏各錢四百凌東記錢渭記陳劉氏柴理氏沈鍾祥鼎宏虞昱耀羅馥莊各錢二百又册沈能才募沈增田邵順德閏茂各一百又册裘芝松錢二百五十又募柴鳳田三百陳德華阿　宗劍各二百又册虞乾增募王濟美錢二百張子芳逸丹董豐年朱德樹翁鎠張田氏朱友富翁枚卿各一百　學鏞范慶承有聲各五十又册沈款言募戎亦政堂沈廷鉞各六百阿雪永成號永生各五百沈姓維新各四百厲光耀記篁各二百五十又册葉信房募總姓錢一千四百祥記春生雅記應兩坪五相榮各五十又册虞瑞庭錢一千又册周宗卿募宗松房六百查無名四百陳錦記史阿天各三百史阿天孔憲慶豐孔光祥各二百楚記一百五十李鼎記芝記寳記方桂各一百無名五十文以上十二册共洋四元錢十六千三百五十文前來之洋一百七十五元今於初一日登至初五日正如數合訖○杭州江千局交來塔册俞　恆以了必　洋十一元徽仝金巨嚴洋貨雲星洋二元西湖隠士洋二角喻義堂課空谷子聽諄小隠各銅洋一元以上六目共洋十二元銅洋三元小洋二角○洙涇蔣開楣募樂安樹記百川携來各善士各四百乾記所不知萬同順各二百會稽炎記安定善記姚文甫各一百達君溱數六十以上九　共洋一元錢七百○元號洋三元○本日共收英洋九十二元銅洋三元小洋二角錢十七千另五十文合併申明　 
 
 
