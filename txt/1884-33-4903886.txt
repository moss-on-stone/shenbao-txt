# 1884 - 33 - 4903886

 

Page 1

 
 
[新購電信] [  申報館主人謹啓]  
　　法越搆兵糾結未解本館知中國官商以大局攸關日深懸念無論孰勝孰負總期先得的音藉抒遠注用特函託歐洲友人及香港西友遇有法越交涉事件凡與中國有關繫者迅發電音專逹本館俾卽登報以便遐邇周知昨已接到回電允卽照辦從此西歐南徼一動一靜消息靈通雖遠隔重瀛而不啻近在一室矣先述厓略不盡區區 
[招請賣報售書及採訪時事人] [  申報舘主人啓]  
　　廣東爲極大省會什商雲集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面議一切性須在上海覔一殷實大鋪作保方可訂定也又欲另請一友在粤垣採訪新聞務須眞實不虚措詞明順修洋面議此布 
[强藩本務說]  
　　中國之待屬國於册封之禮極其鄭重嗣君初立朝廷遣正副使二員賣册書以往入境之後國王恭迎跪受宣讀一切典禮皆極尊嚴旣而送便臣於客館　宴犒贐悉如例以行事畢而回國王賭又上表稱謝自是歲時貢獻皆遺其國大臣來而國王并不親朝國家喜慶之事亦概免其入京朝賀此則大國字小之道以道路行遠供億煩藝故示體卹而不嫌其怠慢者也至於貢獻之期亦非每歲皆有或間歲而貢或三年而貢或五年七年十年而一貢則又因其國小而弱地瘠民貧物力艱難不寳遠方之貨也觀其蹤跡殊爲疏闊然名分旣定世世勿淪兢兢焉奉正朔尊王制無有貳心至其國中政事則大國勿過問焉盖風俗不同且立國已久相沿成習不欲强以斫難也兩國商民往來貿易例所不禁然接壤之處歲定稽察之期恐有兩國奸民越界滋事必由邊境統兵大員會同屬國地方文武巡哨一次界畫如此其嚴兩國人民所以相安無事要之我無爾詐爾無我虞以恩義誠信　縻之而維繫之而已本朝發跡遼東與朝鮮爲隣大兵未人關以前首先東征而朝鮮以世受有明之庇不敢遽乘舊好抗而勿服迨兩次被兵江華避難然後俯首聽命自此永爲不侵不叛之臣以至今日是我朝之屬國應惟朝鮮爲最親其他琉球安南暹邏緬甸皆前明之所自有而龍興以後席而撫之者也然琉球孤懸海外地勢散漫國本綦微幾幾不能自立與安南暹綱開國已古者不同而朝廷加意懷柔不敢歧視且海程不遠與臺澎對峙較之南徼炎荒陸關重疉界錯猺獠者自覺往來便捷以故貢舟屢至覆育之恩更深於安暹各國第無論地之遠近界之聨隔均聽其有自主之權而不爲設官置戌者誠以設官置戌無異收入版圖將有屬國之名而無屬國之實且鞭長莫及耳目不周日久弊生必多滋櫌懷柔之道固無取乎紛紛者爲也然竊以目前之局計之則似有宜乎變通者琉球兩屬中日東隣啓衅遽爾收藩王寄東京冲繩改縣我朝以不欲失好日本之故暫置緩圖不與力爭雖爲當事者愼重邦交保全和局能是其大而不務其細然失此機會而越南之役竟爲法人所藉口其言曰曩者西貢之盟不聞中朝與其事也則北圻亦越南地耳法人而以保護西貢者保護北坼亦何與中朝事者且琉王遷矣那覇縣矣首里墟矣中固無如日本何也是中國之藩屬不過以儀物往來而已以儀物往來此交際之常豈卽屬國之謂者假爲屬國因琉球而阻日本更因西貢而阻我法中朝當早行之矣此法人藉口而中朝自授之隙者也竊謂目前正不得守待藩之舊例而宜爲小國代治其事也今日之勢本爲三五以來從未經見之創局凡所以重國本樹國威者何事不宜變置而獨於待藩國之禮可以不變乎夫外洋之陵我小國者旣藉口於中國之不爲代治而如琉安暹緬孰不因大國之不爲代治而自安弱小不知振興兵疲餉貴民困財窮致爲他國所凌侮哉泰西之所謂屬國無異屬地越海控制括取外府之財以富其國此則雜覇之爲中朝之所不尚第於遣使通貢之外特派大臣往駐其國以整理其紀綱而部署其庶務凡用人理財通商練兵有關於富强之大政悉爲經理俾一洗從前弱小委瑣之氣象得以列於通商之國而不致莫禦外侮則與懷柔之道亦未必大悖也朝鮮自太宗征服效臣職者二百餘年國家待之無異南荒諸國乃前年夏間日本使館猝被守舊黨人攻毁日人興師報怨事有主名幾至大創中國出師靖亂旦夕奏功因欲爲之大興商務導與諸國往來而朝人并乞派員經理以資熟悉中朝允之年餘以來漸有成效此豈非破格者乎東藩爲畿輔之屏障而南徼亦滇粤之門户顧其所重而忘其所輕惡乎可者今越事尚在翻覆之間以事理觀之法之强固不可恃以軍情論之法之敗亦可坐待但事定之後正不得仍依舊日之法還當輔翼教誨俾日進於自强以絶將來强鄰之望而由安南以次及於暹緬亦均于此得其本矣 
[教士被拘]  
　　昨閱澳門新聞紙載有北海信息云該處有法國神父名德章爲華人所拘獲未識何事俟有續聞再行登錄 
[機船告成]  
　　中國托德國斯答丁船廠定造挖泥機器船一艘業已工竣於去年十一月二十七日已開行至德之順禮門地方取有憑據以便駛赴天津計船上用人二十六名云 
[倫敦電音]  
　　昨日本館接到倫敦發來電音云英都開議院時英皇云英日所立條約現經更改刻下已將改就矣 
[誑銀判禁]  
　　前報述日本横濵某洋行誑取匯豐銀行銀兩一節兹悉該行主係瑞典人被誑去銀計有十三萬三千四百三十八元一角九分現經匯豐銀行控諸瑞典國總領事拘獲該行主由瑞典總領事訊斷判以監禁六個月云 
[擬創電燈]  
　　日本神户港創設電氣燈一事早經集議不止一次今該處議員及户長協議已有成見可以准行經費約須三萬元舉董事五名聨名禀請政府借欵創立矣 
[失火類誌]  
　　近來東京各處放火兇徒日見其多其中如芝區地方開正伊始卽遭回祿不須臾間復見境内數處失愼盖近處多有無賴之徒先將大井之釣桶藏匿或用大　塡塞井内及一有火災無處取水施救無術於是居 
 
 

Page 2

 
 
民不得安枕境内集議民户自行派人換輪巡防目下格外留心地方官亦嚴密查拿忽於去臘十九日夜拿獲縱火兇徒五十餘名訊究想將來必當從嚴究治民間或得安居也又新正初七日夜神奈川縣下久良岐郡長衙門被燒起火形跡甚爲可疑地方官飭捕嚴查知係該郡葉下村住東樹院高井尹之養子米松年方十七歲素來不守本分近日已由横湄警察署拏辦供出米松因欠户家驛某某之債被迫不堪去臘底值班守衙窺有署内尚存公項百四十餘員竊去以償私債後餘金携往横濵眞金街妓樓花費一空自思此項官銀用去追悔無已恐開辦之初查出失金必然敗露故於是夜將署内之燈籠貫以火油燃火延燒是實目下東京地方查巡比堂十分嚴密兇徒亦無從施其伎倆矣○又接宫崎　來電稱正月五日午後一點鐘該縣上街之方馬小家失愼燒去民房數白户至三點鐘方行撲滅 
[日本瑣事]  
　　日本清輝兵　前由朝鮮開回長崎今年海軍省命赴赴朝鮮元山津于新正初六日午前開行○長崎病院下有遣骨當由日廷遣使檢埋致祭遷葬他所早經登報兹聞該原址復將所拆材料仍口盖建大約二月初旬卽可進院照常施醫但此次拆造已費官金十萬餘元矣駐紥中國榎本公使遄返東京將其任所察訪朝政及一切民情有關國計民生之事逐一詳載成書業於去臘二十九日禀送政府察覽矣○前經將博多對州馬關等三處設立分關與朝鮮通商其從前五鳥港時有朝鮮船隻出入今旣設三口分關嗣後不准再往五島停泊由稅關未諭民間知悉○横濵西字報稱日本政府近日在伊在利國聘定伊國將校數名以充日本炮兵不日可由伊國起程前來○大山陸軍卿帶同將官數員奉派前赴歐州考察各國兵制早經登報兹聞大山卿定于十六日坐搭郵船由横濵起程矣 
[鎭江船失事情續述]  
　　鎭江輪船失事細情昨已略述兹據由該船逃出之西人述及初二晚十點半鐘時並無霧氣惟風色稍猛船行極速機力均已加足忽然撞於礁石大聲震蕩船卽擱于礁上船上諸人見勢不佳趕放小艇爾時船上諸華人紛擾殊甚不聽指使放第一艇時坐者十一人隨卽推開逃去船中尚有搭客西人欲招之使來附之以去而竟絶不回顧放第二艇紛擾益甚不俟放平爭欲逃上遂致艇首先入水而人艇俱没放第三艇僅坐九人再欲放艇而船忽然下沈已深至八托不可復救矣當沈下之際有第一第二第三司機器人及西人搭客一名華人四名均抱住桅托待救入夜寒甚第一司機噐人及西搭客在桅之下層聲言冷甚第二第三司機噐人在桅之上層答詞慰勸之俄而下層者又言氣力不加上層者又答詞慰勉之以爲待天明或可遇救彼此互相呼應者久之旣而下層兩西人寂無聲息上層者下探則已不知去向殆力竭而釋手入水也兹六人者則俟至天明遇漁船呼救獲援然漁人不能送彼至厦門但救之登岸去厦門尚有四十五里六人乃徒步奔至厦門告知領事官而第一艇之十一人第二艇之九人已先在至船主大副等之在艙面者想已葬於洪濤巨浸之中共計船上獲救者二十六人而六人之中一華人已斷其腿餘皆杳無音信吁慘矣哉目下全船盡没惟桅桿上截兩叚尚矗水面而已第相度地勢輪船由港至厦不應過此殊不解何以由此行駛以至慘遭此變然主其事者船主大副均己淹没無從問諸水濵其時英國大兵船名格里阿伯德剌在厦擬請其前赴失事地方邏視免被宵小搶船上貨物嗣以該兵船吃水太深不便至彼乃商諸華官請華兵船名靖威駛往察看云 
[夜行被戕]  
　　寍波府奉化縣五峰寺山脚下地本僻靜路少行人去臘二十五日夜半離該處半里許居民聞有多人兠拿聲繼聞有喊救聲亦不介意次日有人路過此處瞥見一屍横臥山下鮮血滿地喉已割斷逼視之乃孔祁人地棍某甲也盖甲平日凡遇竊賊每每敲詐賊蓄恨已久而下此毒手也當時通知地保地保畏事並不報官情願變賣家産賄滅屍親之口又許以衣衾棺槨厚殮事始得寢 
[法員接篆]  
　　新任法總領事李君梅抵滬情形已列前報兹聞李君已於初十日接印任事循例照會道縣及駐滬各領事矣 
[行路倒斃]  
　　前晚十一點鐘時法西捕在吉祥街見一人躑躅而行口中作喃喃聲忽然倒地西捕知其有病卽喚車載至捕房則已氣絶法捕頭飭包探嚴頌眉迧知同仁輔元分局當晚收殮其人年約三十四五歲身穿灰布斗紋棉襔内襯花洋布棉襖一件舊藍布褲白襪無鞋 
[大鬥舌鋒]  
　　英租界三馬路同安里妓女王金珠家有鴇母名龍姐者曾有假女兩人長者於去年經人贖身得洋一千四百元次卽王蘭香在王金珠處爲夥龍姐之本夫在木瀆巡檢司署爲代書因妻不安於室久已視同陌路龍姐在滬與沈阿大拚識租屋於胡家宅地方現因産後染病於初七日身死通知其姊某氏出塲買棺收殮將盖棺矣詎某氏之冥令子名可松者在歧院帮傭聞而出相謂死者尚有本夫何可不去通知某氏不得已將龍　遺下之箱分給阿松一只而阿松不要財物吵閙四日又糾無賴人等尋衅某氏不認阿松爲子邀測字者數人前日在潮陽樓講論舌劍唇鎗止未知何時得了 
[函催莊主]  
　　去年英租界泰來錢莊倒閉後經西帮商人赴蘇省控告臬憲曾派委員到申均登前報該莊係顧吳兩姓合開被控提人時適吳已回原籍遂將吳之弟送入縣署其實吳姓弟兄早已分析各不相涉現已發信催其兄及顧姓到滬料理矣 
[舟子遇騙]  
　　前日午後四點鐘時有操湖北口音之甲乙二人至老閘西首泊船處謂舟子曰英會審署黄大老爺因公赴蘇欲雇大號官船須有大鑼二面船户某丙不知其計卽與講定船價甲乙又言須將鑼交老爺一看某丙卽倩船夥某丁携鑼二面同往旣至會審署大堂傍甲乙接鑼入内嘱丙丁在外守候移時甲乙出謂丙丁曰鑼已看對爾等可去放船至老閘碼頭再來搬行李順便帶鑼丙丁以爲生意已成逕去放船迨後復尋甲乙則已杳然詢諸門役亦無雇船之事丙丁始知遇騙怏怏而返按此種騙術本易看破若非舟子之愚何致墮其彀中哉 
[英界公堂瑣案]  
　　太古洋行某輪船主稱由開漆店之張雙福雇漆匠鄭阿亨揩漆船身漆係船上自備詎鄭乘間竊漆一桶約值洋五元藏在胡德才舢板船内被我查出將鄭胡交捕送案張雙福供查得鄭阿亨並非竊漆係遺忘在舢板者鄭供與同胡供鄭前日停工時確未將餘　交還賈副領事謂鄭阿亨逐日在輪船揩漆停工時應將餘料交點明白不得諉諸遺忘黄太守遂判將鄭胡各押七日漆交船主領去○甯婦鄔董氏稱我子年祗九歲昨晚在路行走適有馬車馳來將撞挑水之翁金大翁竟扭我子撑車碾傷左足臥地及我得信往看旁人不服已將翁交捕遂舁子至仁濟醫院今蒙將翁解案爲此舁子投案請騐翁金大供我與該孩向西並行而馬車東來急欲避讓致將該孩碰倒黄太守飭將翁金大押候該氏子傷痊酌斷傷費○粤人李謙記稱在新閘大王廟相近造有平房因無人受租托地保周竹山照料昨有二賊行竊空房内板七塊由周獲住人贓父捕送案周供與同黄太守判將王阿狗鄭金生各押半月贓交失主 
[接錄容純甫觀察請禁鴉片禀稿]  
　　美英已於彼國中先有禁約我若迎機而與之通說不難助我一臂之力所謂值有爲之機者此也曩者四方多故國家安内攘外之不暇凡交涉外洋通商之事自未便遽議更張今則中外相安上下求治有利必興無害不去而獨於竭吾財弱吾民之鴉片聽其入口横行不能禁其不來並不能禁其少來其故何也老成持重恒慮啓海疆之釁而不肯發端計臣理財竊幸收關稅之權而惟恐失算不知物極必反外洋亦同此天理同此人情以彼所惡之物而必欲施之於我是豈天理人情也哉至於每年所收稅銀視烟價不及百分之一是雖名爲收外國之稅而其實仍取之民間有盡之財年年付諸外洋國欲不貧胡可得也舉中國之人大半沉溺於鴉片受病旣深元氣喪盡立時救藥尚嫌過遲而猶可因循遲疑一誤再誤乎現在中國已奉諭旨嚴禁民間栽種嬰粟各省卽未能盡遵功令而實力奉行者固 
 
 

Page 3

 
 
已屢有勸懲今若重申内地之禁嚴定章程朝廷責成督撫督撫責成道府道府責成州縣除惡務盡有犯必懲内地如此認眞遠人必知意冋一面簡派熟習洋務大員前往英國商禁鴉片入口寛予限期效不求速嚴定條約志在必行印度諸君知中朝法令弛張無非爲保衛民生永杜後患起見斷無慮其阻撓所諎乘可爲之時者此也自古有治法尤貴有治人我中堂柱石九州經營八表議增烟稅具見苦心廣發桑秧無非仁政推而請禁鴉片固在中堂意計之中度亦欲審機待時以期言之可行耳今外洋有申禁之先機在中國爲今時之急務又有中堂總持大計艱難獨任有志竟成忠信可孚無遠弗屆如蒙據情入告仰荷允行立塞漏巵可操左券所謂有能爲之人者此也職道駑駘下乘濫膺出使之選熟察中外情形深究治亂得失每以鴉片流毒滿寰區晝夜徬徨不安寢食自回中原以後於今二年自知非作吏之才又乏酬知之具竊願勉任一事藉報涓涘倘蒙不棄庸愚許以奔走不惜摩頂捐軀竭誠效命謹將平昔見聞所及並中外攸關確實情形擬陳數條是否有當敬乞鈞裁肅泐恭請崇安伏惟埀鑒職道容閎謹稟 
[春酒移賑]  
　　上海元芳洋行每年於新正月間必敬備華筵邀請各洋貨號曁各茶棧傳觴暢飮藉以聨交誼而賞良辰本年以山東順直等省沈災未澹春賑方殷因特刊告白於本報後幅酌　英洋二百元交入振所彚解災區散放一以救埀死之災黎一以免殺生之慘狀一舉兩得莫大陰功滬上行號林立苟皆能效元芳行主之所爲其積德洵不淺哉 
[陳家木橋賑所籌賑函]  
　　敝所仰承各省善士各就其地堂局代爲收解歴將地址登報想蒙公鑒兹又承江君筱棠許爲代收彚解江君住湖北省城大都司巷感幸之餘謹以登布 
[籌賑來書]  
　　嘗讀貴報悉畿輔一帶災况頻仍春耕無望辦賑諸君子日盼南中續欵接濟要需籌賑諸善士誰非實事實心不遺餘力無如賑欵日絀樂助寥寥大都巿面凋敝所致鄙人幸生盛世心與力違雖曾輸助些須遠不及杯水車薪於萬一撫躬滋愧無地自容竊思上海爲五都薈萃之區尚有兩端似於籌賑中不無小補租界烟館林立戲館錯雜其間此皆悅目娛情之地何不商諸該館執事酌量行之如烟館之開一燈加以數文戯館之坐一桌包一廂加以數分限至春賑蕆事爲度且各有堂簿可查事可求諸實濟在解囊者區區微資無傷於惠而聚沙成塔集腋爲裘在籌賑中或可裨益質之諸善長以爲何如成有好善者不嗤其妄推廣行之是則鄙人所馨香禱祝者也周國興啓 
[杭郡公燕節欵助賑啓]  
　　蓋聞衣冠畢集異鄉聨桑梓之情賓主無分嘉會起枌榆之社各省之有會館新正之有團拜所以篤鄉誼敦古處禮至重也意至殷也惟吾浙同鄉有事於蘇省者實繁有徒倘合全省而盡一日之歡旣恐首事者未能遍識轉致多所遺漏且亦無此廣厦可容如許多人是以向來各郡分辦每於元宵前後定期知會不論官幕商賈均聨一體是日也集梨園以演劇歌詠昇平設盛饌以開筵歡呼醉飽其用欵由同鄉輸集並無公項可支此歴年舉辦之成規今我杭郡同人公議咸謂直東灾况甚車拯救不遑卽浙省紹郡沿海村落被風潮衢没情形亦甚可憫擬團拜禮節照常舉行惟不演戯及酒筵量减肴品有欵若干悉數充賑古者年不順成八蜡不通凶荒殺禮其來有舊且諺云富家一席酒貧户半年糧想遠近災區值此隆冬饑寒交迫設身處地情何以堪倘各處豐穰之地能於奢華靡麗中概從節省撙浮費以歸實用一轉移間雖百千億萬饑黎未始無更生之慶也來歲青黄不接爲日正長如果輸助源源不必以後時爲慮衆議僉同用書數行附登申報非敢以此巿惠也庶幾　邇傳聞或有同志者仿而行之是亦推廣勸募之一助云[  杭郡同人公具]  
[雪後卽景]  
　　日薄澹遙岑林寒映水滸驅車絶俗塵䇿杖尋村酤野曠轉迷途檐低半藏户鄉關入望中滯迹行吟滬酩酊破寒威山林賞没骨曠觀境莽蒼幽峭神飄忽塔影一條冰波心重印月舟膠古渡頭詩思㶚橋發踏破蠟屐痕訪戴艱舟檝皓影罩漁莊寒光陵雉堞遠鐘聞獨踈廢壘址相接鈴鐸緩急分䭾粮讓　躞○　鎧和林逹之安望然藜臨照讀潤沾滕六炬星羅品流清白中情熱心地光明虚腹皤遙映六街潜野馬無煩深夜救飛蛾陽春扳和元宵近西漆南油勝事多[  珠江拙閒廬主杜鳳岐邠農甫求是草]  
[催粧兩律奉和廉周詞兄吉席並請蘭言内史粲政]  
　　吹簫打鼓正新年賀客盈門意快然十樣霞觴排綺席兩行絳　擁瓊仙不緣　果藍橋畔肯下花枝玉鏡前難得佳人配才子和鳴偕老並鴛肩詠絮才華壓衆芳緑窗相對看梳粧畫眉筆意張京兆冩豔詩情鄭太常百子枕縫長命縷同心結打合歡床一枝梅蕊春先占預卜藍出裕夜光[  海上種榆山人悅彭氏就正草]  
[黑牡丹七律後八章仍請霧廟看花客諸大吟斧政]  
　　殿啓臨芳紫閣重龍賓十二授花封弓腰貼地墨娥舞寳髻頽雲玉女慵粧　臺前驚賈后賈后貌醜而短黑見晉書沈香亭北拜元宗眞王昨夜朝天去侍從還教使黑松○宜春寳字綺樓前紫袖昭容想盛鬋靈藥蕊偷藏月窟上林花發搨雲箋太眞梳洗窺廉影居士狂吟結墨緣處獨不疑塵俗浼仙葩高占閬風　○寂寂長門鎖阿嬌文人一賦便凌霄泥金書帖研龍劑雲錦爲裳駕鵲橋誥錫五花銜紫鳳家傳七葉珥華貂漢宫粧試黎明候時樣眉蠻子細描○九琳窓網綴烏絲深黝瓷盆供折枝采溢松煤霜氣合色分粲黮露華滋六宫從此輕脂粉一朶纔看出墨池若使司香新置尉當關𪓉𪑯最相宜○服崇綈皂冠宫闈翻薄唐家乍賜緋濡筆紀恩詩體艶對花冩照墨香霏鑪烟寵拜紫泥誥佩玖輕飄金帶圍難得好賢如好色鄭廷特進是緇大○當盧喜見卓文君貲酒臨卭日又曛壓水眉樓藏窈窕博山心篆結氤氲　神戯整烏紗幘草聖新書白練裙配色端從方位定名傳北勝自超羣○默默無言也動情宛從元圃覔雲英人當子夜歌前見花向江郎筆底生凝睇春風頻倚濫洗頭時節　傾城昆侖已死虬髯夫未許紅塵一問名○長安有客捲尋芳衣素成緇夜染香色相空歸元秘塔繁華悟徹黑甜鄉春烟黯淡薰籠護花事平章判牒忙絢爛極時韜晦好不隨兒女鬥紅粧藝蘭生誠之甫未是稿 
[上海北巿盆湯衖絲業會舘主施少欽經收順直山東江浙等處正月初八初九初十日第一百八十二一百八十三一百八十四次賑捐清單]  
　　筱有山房新年節省香敬由李松筠兄交來洋十元○第念八日出售助賑彩票　有山房三百四十三號一張南巿元大亨莊三百四十四號又四十五號兩張共售三張計洋六元以上初八日○柴繼仁甫也　求夫婦病速痊由本埠慶昌祥洋貨號交來洋一百元養拙齋續捐指助順直由郎家橋貨捐總局交來洋五十元吳益生藥材號移關書酒席資洋十六　延年氏洋十元益壽氏洋十元保興安指助直隸由本城花園衖程公舘交來洋四元黎清老人平日節佺移助由郁梓楣兄交來洋四元無名氏由麥邊洋行交來洋兩元陳樹滋續捐洋一元○第念九日出售助賑彩票上海新北門顧三百四十六號一張南巿延年氏三百四十七號一張共售兩張計洋四元以上初九日○安徽省城及和悅洲蕪湖三處寓漢布號莊友上屆年終結帳餘欵充助由漢口同愼祥洋貨號寄江孚輪船帳房交來洋二百元退學齋指助山東由夏小蘭兄自榻州寄江孚輪船帳房交來洋四十八元新安程餘生捐洋八元海陽李惠燕捐洋七元榮陽思補子指助山東洋五元又指助浙紹洋五元○蔣斯來代募十户周琴齋錢二百文耕心氏錢二百文無名氏錢二百文河間氏錢一百文竹廬書屋求平安錢一百文知過必改錢一百文黄山農錢一百文黄志曾錢一百文孫炳章錢一百文馬抱經四開小洋一元雙林沈四開小洋一元潘雲卿四開小洋一元姚蓮塘八開小洋一元謝李氏錢一百文以上十五户李蓉汀募捐　合共來洋一元四開洋四元八開洋二元錢四十二文○江孚輪船帳房經募捐册交來張星甫求妻病速痊捐洋十元○漢口永吉錢莊黄君小舫經募捐册交來無名氏指助山東洋二元○冷板橙客銅洋九元歸併鎔化强恕齋梅記捐助灰色杭寗綢馬掛料一件歸併助賑彩票册内○第三十日出售助賑彩票冷板凳客三百四十八號一張金利源羅三百四十九號一張日新盛洋貨號三百五十號一張共售三張計洋六元以上初十日合併聲明[  上海北巿絲業會館協濟籌賑公所]  
[蘇省撫轅抄]  
　　正月初九日刑部郎中汪正元安徽人自籍來起服赴都候補縣褚成憲禀知辭奉藩憲委赴常熟公幹 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒九年十二月十八日京報全錄]  
　　宫門抄○諭旨七道錄前○江撫潘奏爲據實覆陳摺○又奏委署府縣片○又奏籌辦銀兩片○川督丁奏請奬勵片○大臣杜等奏遣撤防軍陸續起程日期摺○將軍崇奏會哨巡查邊界情形摺○將軍金奏請優卹故員片○十二月十八日兵部太常寺太　寺值日無引見○謨公假滿請安○貴存謝放江南織造恩○穆隆阿專摺因伊子襲散秩大臣謝恩○記名提督張玉田謝恩○徐用儀續假十日○麟書請假十日○惪銘請假五日○召見軍機○○潘霨片再准部咨光緒九年八月二十五日奉上諭御史譚承祖奏州縣書差藉端肆擾請飭嚴禁一摺據稱江西吉安贛州建昌等府屬徵收錢糧書差携帶糧票赴鄉催徵加索錢文鄉民家資稍厚者勒令包完本姓及本村欠糧多方嚇詐詞訟案件輒向兩造需索每遇命案勒索相騐經費恣意　累等語書差藉端索詐實爲地方之害着潘霨督飭所屬查明懲辦嚴行禁止此等情弊他省恐亦不免並着各該督撫一體認眞查禁以安閭閻欽此等因當卽欽遵飭查竊維州縣得人最難廉明公正之員不可多得其幹練者遇事操切平庸者復患因循遂至書差因緣爲奸藉端肆擾在所不免况江省書差之弊不可枚舉經臣具摺奏明並飭司一律查禁恐積弊深錮未能驟革臣自當嚴加懲禁倘州縣奉行不力視爲具文亦卽從嚴究叅以副聖厪惟原奏謂鄉民家資稍厚者勒令包完本姓及本村欠糧等語伏查江省紳富歴年本户丁漕未完者俱多焉肯代完本姓及本村欠粮其刁衿劣監每欲包攬小户與胥吏舞弊侵蝕遂致飛洒詭計不可詰究臣詢訪情形竟有窮民歴年所完丁漕皆被紳富中飽據爲已有侵虧正賦動至盈千累百實爲地方之害國家之蠹此次飭查於包抗各户諸多不便或遂因此播散浮言亦未可料若謂勒令包完其紳富亦斷不聽從諒邀聖明洞鑒至相騐命案屍塲使費久經通飭由縣捐廉發給出示嚴禁差役藉端詐擾並竪立碣石在案惟差役類多不法難免勒索嚇詐等弊臣自當嚴行禁止以仰副皇上綏靖閭閻之至意理合附片覆陳伏乞聖鑒訓示謹奏軍機大臣奉旨知道了欽此○○潘霨片再袁州府知府蔡嵩年在任病故經臣另行恭疏具題所有該府印務查有試用知府李嘉賓樸實無華辦事穏練堪以署理又饒州府知府恒祿卓異調取引見所有該府印務查有候補知府馮芳植才識明敏處事精詳堪以署理又新淦縣知縣何其貞現經臣調省察看所有該縣印務查有准調豐城縣知縣善慶安詳穏實堪以調署至善慶任内並無盜劫三叅屇滿已起四叅及錢糧未完叅限將滿有關降調之案據藩臬兩司會詳前來除分檄飭遵外謹會同大學士兩江督臣左宗棠附片具奏伏乞聖鑒謹奏軍機大臣奉旨知道了欽此○○潘霨片再據潘司邊寳泉詳稱奉督臣左宗棠札備理内廷要工奉撥銀八萬兩應由蘇江安西四藩司各撥銀二萬兩共銀八萬兩迅速委解赴京毋稍延悮札司等撥銀二萬兩委解具報查此案前准江南藩司咨奉督臣轉准户部咨光緒九年四月初七日由軍機處交出内務府奏内廷修理要工需欵煩鉅請飭籌撥一摺奉有諭旨令兩江總督福州將軍粤海關監督於應解常例欵項外各籌撥銀八萬兩准其作正開銷等因移司查照在案只以江西頻遭水旱農民困苦商販漸稀地丁厘金兩歀收數大不如前本年奉撥京協各欵較之往年爲尤多每遇解欵必須設法騰挪實仍支絀兹奉前因查内廷修理要工事關緊急何敢以無歀可籌率請改撥惟現在地丁厘金仍無存銀祗有援照辦過成案將應行支放各欵暫行截留先儘前項要需湊集委解俟地丁續收有銀再行歸還補放至應支年欵統歸明年春撥册内造報今於司庫應支各欵項下借放銀二萬兩遴員管解漕折京餉便員候補同知鄭景洙搭解於光緒九年十月二十六日起程由陸路前赴户部交納詳請具奏前來臣覆查無異除咨户部及内務府外所有籌解工費銀兩緣由理合附片陳明伏乞聖鑒謹奏軍機大臣奉旨該衙門知道欽此○○丁寳楨片再查川省勸辦晉賑捐輸出力人員前經臣會同山西巡撫臣援案奏請奬勵嗣准吏部咨開候補知縣施學煌請給隨帶加三級查照章程丁憂人員除丁憂以前著有勞績仍准予保外其未經先行奏留他處人員未經先行奏調遽行列入保舉者應卽奏明請旨撤銷查籌辦山西賑捐係光緒三年十二月初十日具奏今施學煌於光緒元年十二月初二日聞訃丁母憂該員辦賑勞績核計在丁憂期内所請奬叙按照奏定章程應請撤銷等因當經轉行遵辦去後兹據藩司張凱嵩詳轉據該員施學煌禀稱由發川試用府經歴保舉知縣留川補用於同治十三年十一月二十五日蒙王大臣騐放光緒元年四月初七日到省係屬本省候補並非他處人員毋庸奏調嗣於十二月初二日聞訃丁母憂扣至四年三月初二日服滿由籍起復請咨赴川九月初一日囘省亦毋庸奏留五年正月二十二日奉山西駐川賑捐總局札委勸辦江安合江等縣捐務係在起復回省之後並非丁憂期内奉委當差均有案據可稽伏查川省籌辦山西賑捐雖係光緒三年具奏設局先止在省勸捐後因賑務吃緊省捐未能踴躍始行委員分往各州縣勸辦同案保奬各員多係同時奉委因原保清單未將奉委年月聲明以致部中無從杳核按丁憂期内勞績照章議駁合將起復回省及奉委勸捐各年月日期詳細聲叙禀由藩司詳請奏咨核議等情前來臣覆查無異合無仰懇天恩俯准勅部核給奬勵出自逾格鴻施除咨部外理合附片具陳伏乞聖鑒訓示謹奏軍機大臣奉旨吏部議奏欽此○○奴才杜嘠爾車林多爾濟恒明跪奏爲遣撤防軍陸續分起啓程日期恭摺具陳仰祈聖鑒事竊奴才等前准户部議奏内稱現在東省河工畿輔災賑在在需欵部庫實形支絀令自來年二月將防軍撤盡等因是以奴才等遵議設法撤防無諭部餉到與不到俟軍台都統等見覆一到應卽籌挪歀項分起陸續開拔截至來年正月底悉數撤盡等因於九月二十九日業經奏奉聖鑒在案旋准軍台都統等咨開嗣後凡遇各項差徭每起需駝不過十隻騎馬亦以十匹爲限間二日行走繼准咨覆令將遣撤防軍查照前咨分起間日啓行等因先後咨知前來查前咨内稱嗣後各差需用駝馬數目係常年例差固應照依辦理用抒台力遣撤防軍餉需攸關若依駝十隻馬十匹分起開拔多延時日餉項不敷開放奴才再四熟商仍以奴才等前奏每起以二十名爲率加派管帶官一員隔三日一行卽飭於十月十三日起陸續開拔截至來年正月底悉數撤盡其應發路費亦飭撙節核發除吉林黑龍江官兵路費裹糧仍以三個月核發其察哈爾官兵程途較近路費裹粮以及發放應支月餉均以起行之日以次停支所有遣撤防軍起程日期除造册分咨查照外理合恭摺具陳伏乞皇太后皇上聖鑒謹奏軍機大臣奉旨知道了欽此○○唐烱片再據新興州廛局委員禀報有匪徒鄧汶富自稱奉委查辦營伍厘金包庇漏稅等情當經通飭嚴拿隨據嶍峨縣將該匪鄧汶富拿獲並起獲假印僞札火簽令旂號褂等件解省飭司督同雲南府知府提案訊究據供置造令旗刊刻假印委查營伍厘金僞札冒充遊擊前往臨元徵江等處查點兵丁沿途需索詐　至新興包庇漏厘被委員查詰正思逃避卽被拿獲等情不諱查該匪一介細民胆敢冒充職官私造僞印僞札令旗號衣惑亂軍心較之尋常匪徒其情節尤爲可惡未便稍事姑容臣於審明後卽爲按照軍法處斬傳首犯事地方示衆俾知儆戒仍嚴飭文武隨時稽查如有此等奸匪詐僞滋事立卽拿辦以靖地方謹會同雲貴總督臣岑毓英附片具陳伏乞聖鑒謹奏軍機大臣奉旨知道了欽此○○奴才崇綺希元富陞跪奏爲奉天吉林兩省揀派大員帶兵會哨巡查邊界情形恭摺奏祈聖鑒事竊奴才查奉天吉林兩省每屆冬令出邊會哨前經奏准改派協領大員屆期前往兩省接壤處所公同會哨在案兹屆應行會哨之期奴才崇綺富陞揀派記名副都統花良阿統帶馬隊官兵前往兩省指定扼要處所與奴才希兀遴派馬隊統領副都統銜協領全福會哨巡緝賊匪去後兹據該統帶花良阿統領全福等會禀於十月十二日齊抵梨樹城子地方晤面會哨現在奉吉兩省沿邊内外均屬安靜並無賊踪該統帶花良阿等會哨事畢各帶各隊由沿邊一帶巡緝折回防所報經奴才等復查無異謹將委員會哨情形會銜恭摺奏聞伏乞皇太后皇上聖鑒謹奏軍機大臣奉旨知道了欽此○○金順等片再已故副都統銜索倫領隊大臣頭等侍衛台慶於咸豐初年隨同官軍剿賊於直隸山東奉天等省戰功屢著曾受重傷同治十年奉旨派赴新疆在前署將軍榮全軍營差戰極爲出力光緒元年蒙恩簡授索倫領隊大臣在塔爾巴哈台收輯流亡整頓營制於今八年凡該營訓練屯防一切事宜均能實力講求不辭勞瘁此次遵旨管帶該營官兵眷口人等隨回伊犂方翼可資熟手乃因路途勞頓舊傷復發仍復力疾從公以致殁於旅次殊堪憫惻合無仰懇天恩俯准將已故副都統銜索倫領隊大臣頭等侍衛台慶照打仗受傷　經傷發亡故例飭部從優議卹出自逾格鴻施除將該故領隊履歴咨部查核外謹附片具陳伏乞聖鑒謹奏軍機大臣奉旨着照所請交部從優議卹欽此 
 
