# 1885 - 318 - 4904530

 

Page 1

 
 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照襄例揣摩風氣者所宜先睹爲快也 
[五十七號畫報出售] [  申報館主人啓]  
　　愼省西關外瓦倉莊有三聖菴爲陳圓圓晚年長齋繡佛處菴内比邱尼藏有遺像深爲秘重山隂陳南卿司馬官滇時審知梗概借圖撫繪遍徵詩　入浙後以此册見示因屬畫工貼紙勾下詩則擇其尤雅者摘録數首圓圓始末詳原記中故將原記綴録其上望古遥集閱者其亦先覩爲快乎列此次畫報之首以代晝譜兩圖畫報仍然九圖後附淞隱漫緣圖說一則准於初六日出舊此布 
[論法人於越南之事不能善後] [  山隂之蕺子稿]  
治國者必有守而後有爲將兵者必練心而後練膽故孔子曰人無遠慮必有近憂誠哉是言吾今觀於法越之事而益信矣法人之攻越也其始惑於流丕之利口謂越南之山水我己瞭然如指掌越南之武備我己明悉於胸中越南之君弱臣愚政弛國敝我己無不周知而熟習地土之肥瘠我知之礦苗之旺粟米之多我知之誠以法之强而攻越之弱如虎入羊羣必無噍類若臣其君而有其民據其地而收其利可以揚威可以富國張大其辭以聳人聽而法人遂爲所惑不加三思遽命李威利率兵前進自思取此彈丸之地事在反掌之間當無不望風納欵解甲投戈而孰知劉軍門奮臂一呼提一旅之師竟與法人從事一戰再戰而李威利竟死於墨旗法人兵敗將亡此事幾成畵餅幸而遇中朝之大度和議得成安南歸其保護劉提督返斾入關不復再預此事法人至此迨亦可以安守其地而坐享其利矣而執知　黨日興法人之在越南者仍不得安然無事蓋流丕之所言徒見越南之勢越南之人而不知越南之人心也法人之始也聽流丕一偏之言而興兵其繼也遂有黑旗之梗而其終也卒至亂黨之興吾知法人亦有悔其始之不愼而歎厥終之難者矣前者閱香港西字報言法人於越南之事迄今尚未敉定離河内一百二十里之地有黑旗餘黨反越黨匪與法國客兵之逸去者約計有三千名共相爲亂法兵兩路夾擊鏖戰良久匪黨力不能支遂各散去而東京之地處處皆有盜賊至今竟無平靖之時前有馬低法國洋行夥前往紅河中途爲盜所殺觀乎此知法之于越南力足以取之而不足以服之人得而服之其人之心不得而服之旣欲得安南將何以善其後耶孟子曰以力服人者末有能服人者也以德服人然後能服天下昔諸葛之征南也七擒而七縱夫諸葛豈玩兵者哉而縱之如彼誠欲攻其心故不得己而出此權宜之計也當其時蜀之東有兢吳北有强魏而回首南顧又有桀驁不馴之猛獲若欲如孟子所謂以德服之則非曠數十年之功不可且諸葛雖英才未必遽爲聖人然亦必不肯出下下之計故不能修德以服之而設計以擒之而縱之攻其於使之服而後己然計以攻之究不如德之服之也故西蜀己亡而南人受七縱之恩終不得其一助今法人并未聞有一縱之恩又安望越南之人心悅而誠服哉且吾聞兵之名矣救暴誅亂者謂之義兵兵義者王敵加於己不得己而起者謂之應兵兵應者勝利人土地貨寶者謂之貪兵兵貪者破恃國家之大矜人民之衆欲見肆於敵者謂之驕兵兵驕者滅今者越人未有犯於法之邊境特以土地饒活處富强之地而不能自求富强致生法人之覬觎耳而法人遲一己之强羡他人之利遽動干戈則是利人土地質寶而恃國家之大矜人民之衆也先自處于貪驕又何能服人耶雖槍砲便利亦足以勝人然欲得其地者必先得其民欲得其民者必先得其心欲得其心才必先如其心之所欲今法人能如越人心之所欲乎雖今昔攸殊中外異轍然未聞不得人心而能得其人者法人之於越非徒欲得其地亦欲得其人也其初意以謂我旣得其地則人將何往乃前者攻北寗取河内勢如破竹得地之易也如此今者亂黨日興欲思收撫人心而動多掣肘得人之難也又如彼蓋法人之所恃者槍砲之利耳爭城奪地可以槍砲從事而思收撫人心欲爲善後之計大可以槍砲從事矣近又聞法人因疫氣己消新兵亦將抵越越南土匪自是非法兵之敵然越南之人可盡殺耶以力而不以德攻城而不攻心越人雖侏儒其能降心相就耶吾謹告法人欲久從事于越南盍亦一反其本乎 
[電音録要]  
　　十二日倫敦發來電報云賽爾維雅之兵進至蒲而加里亞之西利尼塞地方爲蒲兵所敗養兵之死傷者共計三千人蒲王親自督師行兵殊爲合法云又言英人用兵于緬甸之明臘地方佔踞緬人雖亦守禦常苦不支也 
[高麗近信]  
　　昨有留心客致書本舘云聞得九月十四晚平壤民亂有高員受傷吏役冒險而死者十餘人卽經該處官弁嚴密查辦旋卽安靜十八晚十點鐘時朝鮮王宫内不知因何忽有驚惶兵曹衙門備兵保護當時民心惶惶至詰朝始定又聞漢城電報總局計周兩委員辦事認眞甚爲得力朝鮮内外官民無不感佩我中朝之德不置二 
[東報摘譯]  
日報載美國兵船名亞絲貧駛往疏球海面搜查美國喀雪密喀帆船遭風蹤跡乃遍覓竟無影響今得横濱來函云該兵船己于本月二十日由神戶駛抵横濱矣○日廷被人民催逼設立國會無論官民凡有名望者公舉入會參議朝野政事是卽步歐洲之後塵也日廷不得己俯從所請准於明治二十三年開國會議堂於東京并擬於是年開設亞細亞洲大博覽會塲惟此兩項工程浩繁且事屬創始經營布置甚費疇躇故日廷現己派上務委員專司其事應令工部省營　課承辦要工查取各項材料擇定基址屇時如何監查逐一妥議禀覆期於明春察核施行一面由工部繪圖以進其國會議堂地場擇於巿谷武備學校左近建築云○農商務省吉田侍郎前往佐　縣褒賞九州各縣聯合比賽物産工作製造等物編成甲乙分别奬叙以勵商務聞於十一月安四日開會早經各地方運來人會者己接踵於途以期博美名而廣招徠云○日本小石川鑄造洋槍鐵廠專鑄村田洋槍原定十萬枝期於十年完竣近因迫不及待添雇工匠加緊製造所定之數限於五年内一律造齊以資撥用可見日廷於武備一道有刻不容緩之勢○朝鮮叛臣金玉均逃至日本潛匿不知蹤跡自高國使臣徐香雨及穆麟德來索不遂後稍稍露形聞十七日夜金玉均有搭横濱輪船赴長崎之說不知何故於十九日坐古厘輪船轉上東京或謂其欲往長崎者因其妻於前月杪潛就 
 
 

Page 2

 
 
仁川搭靑龍丸到崎彼思乘間一晤耳現其妻換船前往神戶會見金玉鈞同赴東京○日本今年新例無論軍民人等凡年在二十歳左右皆應當兵三年俟服役期滿然後各歸正業惟有親年六十以上者准令一子留養餘則概不寛宥是以人民有不忍其子當兵者自殘其肢體以冀倖免或縱子弟遠避他方兹當派員分赴各地方檢查養于西歴明年一月入伍辦理極其認眞云○薩摩地方素稱富饒自改革以來舊藩之士日形零落復遭兵燹民情困苦連年災異頻仍益覺不支日廷深以爲憂兹擬就該處設立銀行名爲興業己派員前往相擇地基盖造行屋矣○駐紥中國全權榎本武楊公使回國後巳拜受外務省左侍郎之職現經就職視事矣○聞來自巨文島者云該島近泊英兵船五隻立營於島上計十二處日内尚有陸軍運來保護水軍現雇韓民數百名赶築港内碼頭毫無去志云○日本居留朝鮮之仁川山本豐吉者前犯竊取紅參案由仁川領事照會朝鮮稅關將參爲証物派捕解送長崎執刑衙門訊辦及該巡捕上靑龍丸輪船時有稅關籖子手數名檢搜搭客行李適見日捕携紅參卽行檢收日捕聲言此係官物而籖子手置之不問取參而去但照兩國通商條約只禁貿易貨物並無查拿官物之議况案經領事官照會稅關亦無阻當之舉何得於上船後强奪而去想當局必有以處置之也 
[鶴俸分廉]  
　　外任督撫藩臬來京入覲者各京員苟與之稍有瓜葛莫不爭先往拜致饋盛筵抛磚引玉之思蓋己不言而喻矣上月　 
李傅相入都體制旣尊交游亦廣踵門投剌者不下千餘人傅相衡情酌核除年掛鄕寅各誼曾肆筵演劇者從豐酬答外其餘概從割愛王魯鄕儲憲任滿入都所有蘇鄂兩省京員及年世各誼概分鶴俸以潤之李丹崖觀察自外洋回華宦囊旣非甚裕惠澤未克徧施除各當道前竭力趨承外蘇松太三屬京員處己有左支右絀之勢所幸此中人俱能曲諒苦衷並不介意耳至軍機大臣則悉皆砥礪廉隅從無苟得之意外官聞風礱慄素不敢以小惠妄干其最著者莫如閻丹初恊揆淸風亮節尤稱高出一籌云 
[蘇垣近事]  
　　吳縣黄壚鄕間有沈某之弟阿五向來不務耕作貪阣懶做積欠買牛肉陳阿土錢一千數百文屢索不償翻肆申申之詈 
陳阿土係屠牛之人本非善類日前扭毆之下將沈綑縳於樹沈與兄居前後室是夜伊兄因時己深更不聞伊弟聲息篝火入内察看則見後門虚掩阿五則躺臥床上業己氮絕項下有繩靳痕迹或謂沈斷繩而逸歸家薨命者或謂陳於沈死後移屍其家者爰卽鳴保報縣由任邑尊往騐委係被勒身死頭上頁拳傷手腕有紥縳痕傳提陳阿土訊問祗認日間毆綑質諸隣佑均稱不知底細現在先行飭殮一面帶同伊兄及陳阿土四隣一干人証分别管押交保聽候覆訊究明致死之由行兇之人想人命重大自不難水落石出也○初六日下午譚方伯巳卸撫篆卽飭撫署差官往提織造衙門經承嚴某來轅訊問疉次催提該書於二更時始行到案所訊之事據聞卽其本翁承差楊某在京控告因前次解京綢疋爲内府剔退該差於天津綢莊另購貼換始得交收計墊賠銀一千數百兩回蘇後向該經承告知索取該經承以當時裝箱起解綢疋一律鮮明完整該差均屬眼同如果路上損污致遭剔退咎在該差况所稱騐退購換均係一面空言毫無左證豈能妄希訛擾承差楊某理屈詞窮會在本官處禀過三次均遭斥退此次適又輪值承解乘便在京控告譚方伯詳訊各情將嚴某暫發吳縣看管一俟原告楊某遞解到蘇當再澈底訊究查京控各案向來文件原告一同遞發此案盖因楊某公務未了故文件先行發出耳 
[書院述聞]  
　　杭省三書院山長例於九十月間下聘若有更換亦必於是時訂定此歴届定章聞明歳敷文仍係周漫雲太史崇文仍馬春陽太史紫陽仍吳左泉部曹其監院惟崇文調許君溎祥楊君春浦餘亦仍舊若西湖之詁經精舍惟兪曲園太史能主之蓋先生久爲斗南之 
一人也 
[乙西科甘肅鄕試頭場題目]  
　　子曰君子不器子貢問君子子曰先行其言而後從之憲憲令德宜民宜人君子平其政賦和民以食爲天得天字五言八韵 
[乙酉科甘肅鄕試題名録]  
　　傅揆遠鎭番　王作賓秦安　李蔭桂張掖　趙廷舉秦州　劉　鑑秦州　劉爾炘皋蘭　張廷薦安定　劉照藜秦安　陳協華伏羌牛　瑗通渭　岳俊秀岷州　顔學洙蘭州　王式金臯蘭　石作楝狄道　沈　珍西甯　王堃棫臯蘭　張宸樞鎭原　吳肇煒環縣鄧南英秦州　張肇基秦安　劉　傑淸水　王幹才凉州　彭作潤貴德　謝宗海環縣　范　長秦州　周定淸奇臺　何象堃甯夏劉耀鼎西甯　張思永秦州　劉步瀛臯蘭　張炳靑鞏昌　張芝淸秦州　滕尚誠臯蘭　武天培秦州　王執中階州　宋萬選皋蘭魏　立伏羌　張　經隴西　談廷瑞皋蘭　董大體高臺　增　春凉州　柏　齡甯夏 
[副榜]  
王　煒秦安　高兆中秦安　朱成章皋蘭　劉積義皋蘭　王鴻緒寗遠　張煥星皋蘭 
[津沽聞見録]  
　　海河水勢稍增大沽口外則日被北風吹刷頓縮潮痕雖廿八大潮輪船尚難進口至本月初二日津郡碼頭不見輪船泊岸者巳五六日矣是日午後始有數艘陸續下椗計鎭東兵輪舵樓被風打壞海晏海定同在崇明蛇山一帶灣泊盖前月廿八日海上遇風致有此事也穆重憲之瀛眷李傅相之少君均乘海晏而來傳聞蛇山左近傾覆民船不少云○開平煤礦今春經新泰興相助爲理在津銷售煤斤而於全礦事宜並不干涉前月怡和行東匣臣因該礦事務屢次來往京津目下西人互相傳述謂該礦將歸怡和辦理云○北洋所駐勇丁四十營自官弁以迄長夫約共二萬八千有奇聞大帥擬盡行遣撤然尚未有定期也 
[漢口火警]  
　　初九晚六點鐘後忽聞警鑼四起旋見烟焰冲霄查係大夾街陶家巷口葉開泰住宅前火災該處盡係鞋帽衣領等鋪面此次係帽店起火延燒後楝諸龍局馳救尚速文武官亦卽臨塲彈壓圍而灌之立時撲滅隣家雖未遭害己受驚不小矣 
[漢皋賽馬]  
　　漢皋各西商秋季賽馬定於十月十一日舉行綜計通商口岸此次賽馬天津最先上海次之而漢口巳如後軍之殿矣 
[本縣催科]  
　　本縣下忙錢粮開徵以來完納者甚屬寥寥莫邑尊因定於十八日帶同書役人等先往西南鄕閔行一帶沿途比征又以粮差袁順催糧不力出條斥革永不復充 
[講茶又見]  
　　前日小東門外陸家石橋南首某茶肆中有數十人同吃講茶洶洶之聲逹於戶聞其起事之由因有向爲糖行生意之甯人某甲前日在法界麗園烟舘吸烟因遺忘洋烟盒一只内有烟泡十餘枚比出店門始行知覺怱怱回取卽有向爲藥鋪生意之某乙在是楊開燈甲檢尋無着隨詢乙曾見洋烟盒否乙答烟盒確拾得惟須醜洋烟一二錢方可交還甲允之乙始將盒交還及啓盒則烟泡化爲烏有遂冋乙爭論馴至互相毆擊甲驀飛一腿乙卽倒地乘間兎脫糾集無賴數十人赴該烟舘向甲尋釁而甲尚未回遂被乙黨拔過十六鋪橋某茶舘吃茶評理甲見人衆勢不能敵遂央人調處向乙服禮並出資若干爲乙養傷按各處茶舘皆有奉憲禁止講茶字樣煌煌然標貼甲乙之事聚衆至數十人之多獨非講茶也耶乃竟無一人過而問焉豈非怪事 
 
 

Page 3

 
 
[曲在西人]  
　　昨報列鄕人無禮一節僅據西人傳述兹悉虹口捕房之西句探同華包探孔長生往鄕間查得落班西捕同造紙公司之西人持槍至鄕間打獵誤斃鄕人公雞一頭鄕人索償錢訚是文西人似有醉意不之允反將鄕人毆打以致鄕民羣起攻之西人始愿給冲一元鄕民以旣斃雞又傷人非區區者所能了事西人不顧而去鄕民隨之西人旋入造紙公司鄕民在外守候俄而西人復出怒甚竟將鄕民亂毆鄕民還擊一西人受傷鄕民中一人頭顱受傷四人均受微傷二西人皆会東洋車馳至捕房鄕民亦來投訴該包探等回禀捕頭以爲曲在西人不過鄕民還擊西人亦受傷耳此事尚須禀明領事官核辦 
[受傷送縣]  
　　昨報列老嫗跌斃一節兹聞華良當夜吐血不止勢甚危險看役告知值日差立卽禀明羅太守飭送仁濟醫院時夜深院門巳閉該差回覆後太守又飭差傳韓三到來連華良一併送縣并給名片令關城門然華良祗存一息該差代爲雇轎臨行又嘔血淋漓旣到縣韓三言母向華良索欠洋二元不付反被推跌致死華良言被韓三糾衆行兇身受重傷不知韓母如何身死惟聞韓與我尋釁時其母聞知赶出欲阻詎卽跌扑氣閉致死亦未見其如何跌扑等語由門丁禀明莫邑尊傳仵作騐得華良固受重傷難保無性命之憂門丁又禀邑尊飭將華良韓三一併交差看管再傳傷科醫治華良之傷能否痊愈再行候示 
[幼伶出洋]  
　　婦人翟陳氏昨晨投英公堂訴稱丈夫翟顯之前備演戲行頭并收幼童三十名習演戲齣與各家父母立六年期限嗣因丈夫將行頭抵賣與羅某幼伶亦隨去斯時各幼伶己演習三年因與羅亦立三年爲期之據迄今一載丈夫病故羅某亦逝世現知羅某之子將此戲班往新嘉坡開演不日起程深恐各家父母向我饒舌且據上並未言及出洋請爲傳訊等因羅太守立卽飭傳升坐内堂集訊羅遣石錦泉投質該氏申訴前因并稱所立年限至光緒十三年十月爲止石供另有汪姓領班出洋亦言明兩年卽可回來彼此均係規矩人决不失信且該氏夫立據時言時德　往來各處該氏不應時到羅家吵閙該氏又稱往來各處祗在本國並非指外洋苟能如期回來我亦無異言太守隨看石具幼伶出洋以二年爲限至期交還之結並着該氏具遵斷不得再往吵閙結完案 
[限日繳銀]  
　　西人培利控華人陸驛梅將田單抵銀由朱錫鈞爲中由前署憲黄芝生太守會同翟副領事訊供限令繳銀嗣緣培利回國另托某西人經理諸事某西人又控陸延不付銀又經羅太守飭傳陸驛梅中陸之子投案太守會同佩副領事覆訊某西人申訴前因丹稱尚應向找本利銀三百三十八兩陸子則稱巳付銀照算本利所找無幾且另有田單作銀并有收條等因太守看各檢呈收條田單再訊各情卽列前報昨又覆訊果西人仍執前詞陸子則一再聲辨并呈細帳又稱四人所開之帳間有許多不應歸我父認償者太守檢閱全卷謂陸所辨各節係前經核算定斷者殊難更攺隨商之佩副領事限陸十日内繳銀 
[未便給諭]  
　　西人金世美控陸驛梅將寶山縣境境之田地抵銀延不向贖因田不值價務令備銀贖去陸言地基本不願賣欲備本向贖前因金世美以抵期己過不肯放贖以致躭延今旣聽憑贖還容再措辦銀兩等因己列前報昨據金世美續訴陸躭延日久仍未來贖諒叔亦無力只得收管地基請爲給諭等情陸子投案亦願將地推抵羅太守商之佩副領事謂兩造雖皆自願惟地在寶山縣未便給諭歸西人管業富冉妥商候示佩君然之 
[英界公堂瑣案]  
　　二百十四號華捕稱昨見有徽州人在老大橋堍投河當卽救起送請安揷其人供姓曾名雲飛堂兄曾卓人前在官銀號爲夥尋訪不　又向友人楊姓借得洋一元回過西門外見鄕人王姓家敘喜事駐足觀看被誣竊酒壺父巡防局笞責忿欲尋死捅頭禀查得曾雲飛似假裝尋死狀者羅太守亦以爲然斥退不理○包探楊阿炳於鐵路附近失火時見歐阿漢掮及箱疑其乘火攫取因之解案　據歡稱友人啒伊什掮羅太守卽命該包探查明再訊昨據該包探稱查明鍾來順與鍾陶氏同居因隣坊起火鍾託其友歐阿漢代該氏掮相屬實因囑鍾及該氏到案申訴鍾與該氏同訴前因請領箱釋歐太守允之○金徐氏稱昨夜有葉寶全闖到我家不間情由胆敢肆毆及傷乎指爲此報捕葉寶全供與該氏私識六年因伊又與他人私識視我如陌路向之理論反被扭辮毆打情急咬伊手指是實包探王阿二禀稱查得該氏確與葉私兹因爭風擾衅至毆扭時據衆鄰言該氏先扭葉辮情急咬指羅太守謂孩男　等均屬無恥一併攆逐○周毛銀稱韋小狗合　摇會每人出錢三百文共有十人現我得會應收錢三千文尚少千餘文向索不付反被毆傷頭顱適逢巡捕拘案現在韋己央人理說願　措錢照付韋小狗供認欠錢只求恩斷羅太守騐得周毛銀略受微　判罰韋小狗洋一元作　傷　所有會欵着自料理 
[法界捕房瑣案]  
　　昨晨翁太守臨法捕房發落各案時據逞兇待訊案内之宋炳鶴偕小東門城頭上勇丁周某到案宋趨禀詞翁太守閱畢詰宋何以在仁濟醫舘逃逸宋答稱出外取錢本在吳淞當勇近以撤蓬故擬回里道出滬上身畔帶洋十七元買物剩洋立一元是日在大自鳴鐘西首新街口遇見楊明向我索洋四元我不允太守謂當日在小東門打架非大自鳴鐘宋稱初起實在北巿後到小東門一枝春茶館　途時楊明將剌刀恐嚇太守謂閙事是爾與兵船上人刀是爾物何得說是楊明宋堅執是楊太守謂總之爾在仁濟醫館沈出諒又與承相干人議出主意寫一張禀帖到來自居原告我楊明可以傳到烟館不難一問着將宋炳鶴暫行交保傳楊到案質對並着法包探查明冉核○咆哮公堂一案昨晨翁太守蒞捕房據通事傳捕頭之言稱天津人在押所終同押之犯打傷太守傳出詰間後即提陳大海詰間爾爲何事枷責答稱冋花烟舘索洋起釁鐵民實是伊等之物太守謂鐵尺在爾手中理到原告控爾持器行兇將人打傷爾知應得何罪陳自稱爲靑皮翁太守謂爾是天津人自謂好漢須知萬事爲人排解人家謝爾幾個錢己非正道爾今硬要别人錢竟不是靑皮可謂賴皮遞回原籍尚屬徒寛　知恩典尚敢打人實圍曰無法紀着將陳大海重責三百板管押　辦 
[上海北市六馬路仁濟善堂施粥開廠啓]  
　　啓者九月二十八日敝堂爲施衣施粥經費謹登申報勸募紳商鉅富諸大善士隨緣樂助積眼前救苦濟貧實在功德本年定於十月二十日開廠施粥大凡粥廠每人只給一椀本年因念時事維艱失業貧民困苦萬狀再秉　涇浜五方雜盧流離失所飢寒交迫目覩可憐敝堂諸同人集議因小本營生各業淸淡貧苦告貸無門是以格外體恤凡有來廠食粥者　伊食飽爲止刻因冷汎將至棉衣勢必帶給兩項施粥施衣經貿浩繁除敝堂同人集助外助短甚鉅全仗各善士再發慈悲不拘多少解囊樂助以全善舉敝堂初創各業長捐尚未勸齊以致各項善舉經費支絀是以不揣冒昧再作無厭之　敝堂辦理施粥諸司事格外認眞共見共聞今特冉爲登報叩求伏乞　鑒[  施善昌少欽氏百叩代述]  
[上海北巿絲業會舘籌賑公所經解山東第十三批賑銀第四批棉衣啓]  
　　謹啓者敝公所籌解山東第十三批賑捐庫平銀五十兩又代文報層彚解庫平銀五千兩○又代周筱棠大銀臺電報匯到毋自欺齋樂助京平松江紋銀一千兩○并解第四批全新　衣一百省四包内計四千五百件○又附文報局陳與昌經解直隷全新棉衣四十包内計二千件○又撥陳與昌代發全新棉衣五百件○今解山東匯票仍託本埠許春榮大善士經手規銀一千零九十八兩匯兌成庫平銀一千兩由招商局海晏海定普濟三輪船分運以上賑銀棉衣匯票公文等件函託烟臺豐萊靑道憲方佑民觀察轉解撫轅飭交放賑紳十具領查放此次棉衣關稅水脚仍照前禀請恩免合併聲明施善自少欽氏謹啓十 
 
 

Page 4

 
 
月十一日 
[上海高易公館賑務撮要]  
　　鎭江稽查洋藥公所商董特捐規乎銀一千兩囑解粤賑匯單由盧君潤生帶到同人拜領之上舉欣欣然 
有喜色而相告曰此千人所賴以活命者也傳曰活千人者必封夏侯勝曰行隂　者必享其榮以及其子孫古人之公論如此豈子所能阿好哉至今以往又烏知薄海之内不更有聞風興起者○日昨接京都吳星樓比部函稱西粤秦舸南觀宗承周生雨閣學移交捐册今己募得銀三百兩由百川通寶莊匯去想不日卽可到滬等語不禁爲災民引領望之○署福建長福營叅府莊募到諸善士花銀一百兩鄭星兩翁募到諸善士洋六十元均屬先登小啓以代經手函復 
[輓左文襄公]  
　　中台星忽隕榕城噩耗傳來薄海驚關隴蒼生多被福江准婦孺盡知名卽看巷哭徵遺愛佇聽綸音街老成軍國止資公碩畫如何一夕棟樑傾○屈指誰爲社禝臣熙朝元氣屬斯人憂分君父謀先定威孱蠻夷見獨眞直以精誠維大局敢因衰疾必閒身設施未竟騎箕去長使唐衢涙滿中○出山豈爲博封侯不作人間第二流生有自來眞不負死而後己亦何求文章直被勛名掩功業終歸史册留莫訝閩人多雪涕魏公本自戀黄州○緑水曾開幕府蓮當時相見主賓賢分軍盡掃東南宼出塞興屯西北田舊日河且歸版籍　　朝乃略勒燕然一生心跡同秋月碌碌良平漫比肩○聖恩特許臥淮陽公却勞勞日未遑東關絲綸需柱石北門鎖鑰固金湯艱難倍歴心先瘁哀諌方殷民不忘我本江東淪落士秋風灑涙寫甘棠[  句曲部民王貞春拜稿干飄城客次]  
[輓李芋仙仁兄聯語]  
　　禪智山光好墓田竟查如酒後戲言太白醉魂招海上平生風義兼師友巳關出蜀中詩派浣花餘韻在人間遇小弟吳熙頓首拜 
[輓山隂沈飽山大令四律]  
　　蠶絲吐盡　還　塵夢依稀醒得不傳社豈徒傳八詠悟痴今更悟子秋君自號悟知空挏棺吊月　埋玉斑　題雲夜臥樓抱得治　經濟術揮毫見熱中憂傷時墨　大聲呼安論通明筆未枯儘有經綸資國計竟留文采作師模铜符羞俸求糈吏玉尺曾量　字夫猶記論必同短榻瘦腰己覺不勝扶生時沉靜死如眠遽赴脩文竟上天四壁爲家身落落一官入選　　　君以　習期滿入選縣令猶餘福慧休談命己剩妻學劇可憐最是繁華抛不得玉樓笛韵尚纒綿不道交遊盡此生黄泉聞否哭君聲題詩訌涙難成句對月牽懷易感情梨　待誰刊大稿琴書遺子守疏楹知君回首無餘憾寫盡人間事不平乙酉菊月幾望平江藜　舊主拜稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十一年十月初七日京報全録]  
　　宫門抄○上詮兩道録前○大學士額奏爲遵旨議奏摺○東撫陳奏請給奬片○倉督興等奏請奬勵片○皖撫吳奏請旌奬片○黔撫李奏爲循例陳明片○大臣淸等奏爲調取馬匹緣由摺○陜撫邊奏請暫緩副將北上片○將軍慶等奏爲請擇吉期摺○又奏爲請派驗收要工緣由片○十月初七日戶部通政司詹事府八旗兩翼值日無引見○麟書善慶各假滿請安○劉瑞芬謝以三品京堂候補恩○内務府奏派致祭馬神派出福錕○召見軍機○○大學士管理戶部事務臣額勒和布等跪奏爲遵旨議奏事漕運總督崧駿奏將光緒九年分江西江南等省漕項漕米節省耗羡未完一分以上各職名開單奏報一摺光緒十一年八月初十日軍機大臣奉旨該部議奏單併發欽此欽遵由内閣抄出到部據原奏内稱戶部奏定章程内開所有錢糧奏銷各依定限令各該督撫一面具題一面先將未完一分以上各員名開具簡明淸單專摺奏報由部核定處分先行覆奏庶經徵人員知所儆懼帑項不致虚懸節經遵照辦理在案兹據江西河南各粮道將各該省光緒九年分經徵漕項及漕米節省耗羡未完一分以上各職名開具簡明淸單恭呈御覽等語臣等謹照原單内開江西河南等省光緒九年分經徵漕項及漕米節省耗羡未完分數會同吏部照例核議其業經具奏各員仍令漕運總督於該年題本内聲明備核其未完不及一分及督催接催不力各員名仍歸入奏銷本案照例具題以免歧異而符舊制所有臣等會議緣由理合恭摺具奏再此摺係戶部主稿合併聲明伏乞皇太后皇上聖鑒謹奏奉旨巳録○○陳士杰片再戶部尚書臣崇綺前在盛京將軍任内因山東黄流爲患灾黎待賑孔殷會同盛京戶部侍郎臣啓秀等廣爲勸捐以助撫卹所捐銀兩均由記中提督直隸廣平營遊擊左寶貴匯解來東當將左寶貫解到銀數附片奏報在案兹查奉省統共捐助銀一萬八千二百五十二兩六錢五分准現任盛京將軍臣慶裕咨會悉係該尚書等派員捐輸用能集成巨欵内崇綺並自捐銀五百兩啓秀自捐銀二百兩工部侍郎臣阿克丹捐銀一百兩奉天府府尹臣松林捐銀二百兩學政臣朱以增捐銀一百兩副都統臣富陞捐銀一百兩禮部侍郎臣松森兵部侍郎臣鍾濂各捐銀四十兩刑部侍郎臣寶森捐銀五十兩驛巡道廣敏捐銀一百兩其餘大小各官亦有捐助多寡不等開具銜名細數淸册咨送前來臣維尚書臣崇綺侍郎臣啓秀等慨解廉囊並代籌捐欵至一萬數千兩灾黎受益良多雖據稱不敢仰邀議叙臣未便壅於上聞應否分别給奬之處伏候聖裁至官紳商民捐欵應如何核給奬叙由臣咨會盛京將軍按照定章就近查明咨部核辦以省周折附片具陳伏乞聖鑒訓示謹奏軍機大臣奉旨戶部核議具奏欽此○○興廉等片再本年夏間海防吃緊南漕兌運甚遲時值天氣炎熱人言藉藉羣疑漕糧不無霉變乃自六月初旬挽運到通查騐米質餉綻米色一律乾潔爲海運歴年所未有亦臣等意想所不到推原其故實仰賴宸謨密運嚴旨誡飭並蒙恩賞特頒俾衆剥船戶羣沐皇仁亦由江蘇糧道王毓藻浙江粮道廖壽豐實心經理督率有方所派會辦各員均不辭勞瘁加意防範又兼署楊村通判姚豸激勸船戶認眞整飭故能始終一致以杜從前攙雜使水等弊查向來全漕告竣例由該省督撫於委員中擇尤奏請奬叙本無庸臣等越爼惟本屆承辦各員異常奮勉漕務實有起色不敢壅於上聞可否仰懇聖慈特子天語褒嘉以爲將來者勸出自逾格恩施臣等爲激勵人材起見是否有當謹附片奏請伏乞聖鑒訓示謹奏奉旨己録○○吳元炳片再據署布政使張端卿詳稱安省光緒八年沿江水災籌辦工賑案内有上海電報局籌募捐欵共庫平銀三萬三千一百六十九兩二錢七分九厘業於工賑報銷册内列欵造報在案兹據該局移知前次賑捐欵内除巳照例詳請旌奬共計銀二萬五千四百九十四兩外查有同知職銜趙恩元遵其故父五品封職趙秀章母鄭氏捐助皖賑庫平銀一千八百二十二兩八錢照案請子建坊由司核詳請奏等情到署撫臣盧士杰未及核辦移交前來臣查該員趙恩元克承親志慷慨捐輸助救皖災洵屬急公好義核其所捐銀數與建坊定例相符合無仰懇天恩俯准將己故五品封職趙秀章並其妻鄭氏勅部照例建坊給予樂善好施字樣以示旌奬出自鴻慈謹附具陳伏乞聖鑒訓示謹奏軍機大臣奉结着照所請該部知道欽此○○李秉衡片再新選羅城縣知縣汪煥墀業己到省應依憑限赴任適值本年舉行乙酉科鄕試差委需員該員係舉人出身文理優長擬請暫行留省委辦簾差俟場後再飭赴任以重職守據藩司張夢元具詳前來謹循例附片陳明伏乞聖鑒謹奏軍機大臣奉旨知道了欽此○○奴才淸安額爾慶額跪奏爲科城官廠馬匹不敷應用援案由烏領取以供差徭恭摺具陳仰祈聖鑒事竊據喀爾喀駐班處呈據管理官廠協理台吉呈報本廠所存馬匹無幾不敷需用恐悮要差應如何設法添補以供差徭等情呈請核辦前來查前因官廠馬匹不敷需用循照成案咨由塔爾巴哈台調取嗣准塔城咨開前遭兵燹塔城失守所有官羣牲畜全行被擄無存至今未蒙補立等因前來奴才等當卽備文咨呈烏里惟蘇台將軍請由所屬孶生羣内揀挑口輕骟馬二三百匹 
准覆咨旣據調取自應匀撥需用照依來咨挑備二百匹咨覆遇便徑行奏明再行派員來烏領取等因相應請旨飭下烏里雅蘇台將軍卽由該處孶生羣内挑撥口輕骟馬二百匹派員護解來科以資應用謹將由烏調取馬匹緣由理合恭摺具奏伏乞皇太后皇上聖鑒謹奏軍機大臣奉旨着照所請該衙門知道欽此○○邊寶泉片再准兵部咨西安城守協副將員缺准以靖遠協副將胡得成調補該副蔣駐紥陜西應給咨送部引見等因查該員胡得成久任撫標叅將委辦管務處事務本年調署成守協副准將照舊檄委兼辦該員曉暢戎機精明榦練在陜在年於防軍緑營情形最爲熟悉現值改定營制未便遽易生手合無仰懇天恩俯將調補西安城守協副將胡得成暫緩離任俾收駕輕就熟之效如蒙兪允應請勅部先給署劄俟營務經手事竣再行給咨送部引見以符定制謹會同陜甘總督臣譚鍾麟署固原提督臣沈玉遂合詞附片具陳伏乞鑒鑒訓示謹奏軍機大臣奉旨着照所請兵部知道欽此○○奴才慶裕松森阿克丹跪奏爲恭請神牌還御請擇吉期以昭敬愼恭摺具奏仰祈聖鑒事竊奴才慶裕阿克丹承修福陵隆恩殿工程旣現在業經完竣並己奉到欽天監遵旨擇於九月十一日卯時合龍吉一俟屆期卽行遵照辦理惟工程經告竣應請神牌還御若待合龍後再行奏請擇吉恐有遺誤亟應先行請旨飭下欽天監於十月内選擇吉期豫爲行知奴才慶裕等至期遵吉由東配殿恭請神牌還御以昭敬愼所有請擇吉期緣由謹恭摺具奏伏乞皇太后皇上聖鑒謹奏奉旨己録○○奴才慶裕阿克丹跪奏爲恭修要工業經完竣請派大臣騐收恭摺具奏仰祈聖鑒事竊奴才等承修福陵隆恩殿工程現在修理完竣並己奉到欽大監遵旨擇於九月十一日卯時合龍吉一俟屇期卽行遵照廉理惟要工告竣應請派員騐收查歴届三陵辦工成案由京派員勘估者於工竣時就近開列盛京五部侍郎恭請欽派驗收由成京將軍各部侍郎勘估者卽由原估大臣騐收再同治十三年前估盛京將軍都興阿工部侍郎桂淸恭修福陵陵恩殿工程係盛京兵部侍郎繼格原估之工於修竣時卽由該侍郎騐收各任案今奴才等承修之工係盛京禮部侍郎松森勘估可否由該侍郎松森騐收之處俟命下之日奴才等卽將原估淸册並續請在添做法淸單移交該大臣照例騐收後將原册淸單咨還以憑造册核銷謹將要工修竣請派大臣驗收緣由理合恭摺具奏伏乞皇大后皇上聖鑒訓示遵行謹奏奉旨己録 
 
 

Page 11

 
 
[邗江官報]  
　　葛鹺尹祺恒委南掣監秤差萬分轉同綸起復回淮尹鹺尹融委淮北新關卡周分轉晉侯委通泰查勘水勢初八日劉鹺尹昌龢張鹺尹溶均從省回初九日總辦東臺厘捐屠司馬紹恩到揚公幹李鹺尹源解堤工銀兩起程 
[皖垣官報]  
　　藩轅牌示和州裕溪巡檢缺委新班先候補巡檢洪爻明署理宿松縣知縣孫葆田黟縣知縣何得溱簾差竣事應各飭回本任本任蕪湖縣楊士玉曾詳飭檄回任 
[袁江官報]  
　　漕標中營副將慶協戎小亭於上月十六日出轅巡閱海屬邊汎於上月二十七日回浦記赴漕轅叩謝委帶親兵營步隊先鋒營馬隊差二十二日漕轅牌示云德州衞委正途新班候補衞守備鮑桂淸署理江蘇補用道王觀察克齋於二十四日赴漕轅禀辭勘估陶城埠鐵道情形新選豐縣知縣王大令乃霖于二十六日由京抵浦旋赴省候飭到任委署淮揚鎭標宿遷營遊擊吳副戎炳辰於初二日由省來浦旋卽赴任海州運判項分轉晋蕃於初二日自板浦回衙公務告竣候補衞千總徐克仁於初三日赴漕轅叩謝奉飭知題補九江前帮領運千總缺 
[妾薄命]  
　　人生不幸爲女子身又不幸而爲充下陳副中饋者之身遥遥抱肅夜衾耿耿挂明河之角甚且或逢彼怒同鄭婢於泥中或捍妒威等人彘于厠側此在爲護花鈴者宜如何覆卵於無形消愁于不覺而乃反助封姨之虐膝屈老奴更推醋海之波魂離倩女人之無良亦至此耶金陵朝陽門外有團面翁自謂具黨太尉之金眼睛相腰纒十萬騎　揚州吹簫三日果有聆鳳求皇之曲遂以一縷紅絲証月老於三生石上用實其金屋焉旣入門大婦以其年少竟以娣視之朝則掠其髮使如雲夜則歛其身使當夕翁初不料河東獅子竟有騶虞之德美若是由是諸事一委於大婦居久之如夫人生一女大婦曰吾夫子所以爲嗣續計者此願果信而有徵矣立雇他人母乳其女而使如夫人得再索而而得另今夏呱呱者果墮地索湯餅者爲屈指計其時日果不出周歳之辛壬癸甲衆益頌大婦之賢謂翁之所以能官爾子孫振振兮者正所謂非夫人之力不及此翁聞語信以爲眞反　如夫人出身微賤不足以母甯馨兒纔匝月卽使與婢僕爲伍且飼以莝豆比於牛馬稍拂意則加以鞭笞並令長跪大婦前使乞免如夫人不解所謂卽於重陽後十日仰阿芙蓉膏而死死之時願己世世爲貓彼世世爲鼠嗚呼可知其隱矣有知翁者謂翁乃一喜怒無常之笨伯大婦工心計且狠毒而又有才與智以濟其　故翁日游其術中而不悟聞其術之最大處在能使翁不與如夫人交一語如夫人不敢在翁前發一語己又從不中如夫人一惡語而如夫人時時如坐計剌其不死也何待如夫人本皖産寄居邗上父賣女後仍回故里爲田舍翁頃　信急來撫棺長慟意欲爲墮火坑者昭雪然己有人令其且熟讀錢神論其父素無賴聞勸者言頓改初心刻己蜷曲其壻門下一榻横陳臥享烟霞供養不復問人間何世矣 
[醫會題目]  
　　僕自去年與二三同志創立醫會每季四題倣宋太醫院程式而不用駢體辭以暢逹爲主五年之後擇其精粹刊刻流布今將本年冬季題目登報倘海内之士不棄弇陋以佳章相惠非直鄙人受教亦醫林之盛事也稿寄楊州花園巷李公館劉佛卿便是題附録左方問虞太民醫學正傳以左氏六淫與風寒暑濕燥火比附是否安詳抑别有解說否問戴元禮云人之飲食下咽而入肝由肝入脾由脾而入胃先儒多疑入肝爲費解王肯堂亦謂姑存以俟問詳藏府之用西士言之最悉試取以正元禮之說問本草至綱目盛行而諸家傳本遂少時珍該博世儒所服然譏其繁冗者亦多試平情論之假令有人病身熱無休止口渴微煩大便泄瀉譫語不思食時值春陽多雨疫厲盛行脈浮沉皆有而弱緩此爲何病宜何方 
　　　萬翠雅執贄於太痴生以爲詩弟子其時紀其艶者太痴以外玉州鏡楠龍橋墨卿皆有所作太痴獨以余集隨園四絕爲冠塲而翠雅愛 
[之尤深逢人傳誦事隔數月芳容重睹香口低吟不]  
　　盛游艶事渺相忘誰道雕龍技擅塲多感紅羅能記曲却教斑管自生香紗籠粉壁留題久酒熱旗亭下拜忙從此新聲添北里未妨姓字說淸狂[  石橋初稿]  
[上海絲業會舘籌賑公所施少欽經手兩廣水災賑捐十月初四五六日第一百二十七侂九次淸單]  
　　乍浦無力人經募洋五元沾上松齡鶴籌氏　保家宅平安並求内體强壯紋銀一兩同生祥洋一二坦直橋日生局來朱秋塘經募朱德大夾板洋一元又和樂堂朱銅洋一元又薛古慶錢四百文陸信和三百文邱桂松二百文陸振榮二百文四戶合來洋一元無名氏助鎭江沙洲兩處共洋二十元以上初四日○平安氏五元屠田鎭陳鴻疇求歸徐氏妹病愈五元無心道人五元非非子五元有心無力子五元如巳溺子五元又銅洋一元隱名氏二元石門寶成典經募端本堂二元補過齋一元無名氏半元指樂齋半元李方春半元世忠堂錢七百七十文項介甫五百文陳蓮生四百八十文蔣克齋四百文王時寶沈嘉禄各三百文查肇楨宋茂生朱志安楊榮生何萬順各錢二百文陳茂文一百文以上十二戶合來洋三元五角以上初五日○巴陵　氏助廣東廣西渝九七平足色銀一千兩卽由天順祥雲南票號合來九八規銀一千零五十二兩二洋涇橋孔姓交來求病卽愈子助廣東洋二十元廣西二十元尚有洋助山東另登在山東淸單上寓天保棧順天張筏浦十元嘉善無名氏二元葑溪漁隱二元婁水八齡童錢永節省黠心洋一元又讀書花紅移助一元又經募秋江思退舫五元又靜觀室十元又詠僊廬四元又志澄居望瀛樓藝蘭室三戶各二元又錢珊珊錢元元蔣同同三戶各一元以土初六日 
[上海絲業會舘施少欽經收助賑撮要]  
　　天順祥票號代巴陵彭氏匯來助兩廣渝平銀一千兩卽合來九八規銀一千零五十二兩隱名氏交來不留名各善士助山東規銀一千兩○協同慶票號代寓京三十六峰主人交來助兩廣規銀一千七十三兩又代福建李藹如交來助廣西規銀六十九兩九錢九分又沈繩甫規銀三十兩○河南吳勉齋明府託友交來助山東漕平銀二百兩卽合來規銀二百十五兩一錢○蔚長厚票號代福建汪興褘公助山東棉衣規銀六十兩又助廣西四十兩○盤記同順祥代漢口不留名交來求保赤子平安助山東洋三十元廣西三十元廣東二十元沿江二十元○巨豐莊交來金陵郭家巷楊筠善士助山東洋五十元兩廣五十元以上各號先生均囑另各登報以代經手函覆 
[上海四馬路浦灘文報局内協賑公所經收賑捐十月上旬淸單]  
　　初十日銳册楷記交來都門全芸軒翁募淸遺氏續懋二戶各京平銀廿兩祈保合家平安十三兩無名氏十兩東海郡四兩頴川郡江都郡修帷堂富春郡四戶各二兩樂靜主人大理寺陳淸和張松林郡梁秀峰聯雅齋六戶各一兩景德鎭程煥堯翁本洋二元又晏黄緘三張嘉蓉九如牲盧憲東四戶各洋一元鄭天財汪履安程道垣朱燮廷胡榮茂金品卿六秀各二角朱銀書四角朱陽春鳳山朱世其華堂應三繼生倪先桐方邦逹八戶各三角程以康二角合收本洋十二元汪御題翁募元源吉二元汪鶴山一元汪敬其元有汪元豐厚三戶各五角汪元茂明記一元錢二百廿文葉燿功江紫封兩戶各一百文楊聞義二百文合收本洋六元程煥堯翁本洋十元○催單盤記號交來九戶英洋十元浙江學憲棉衣欵四十元丹陽匯源典同人募十一戶十二元銅洋三元任記募王尚賓翁六元不書名一元銅洋一元揚州申昌書畫室交來寶康銀號募餘記寶銀一兩無名氏兩元公記翁春山衆記三戶各一元全亨號募七元虚對開一个西　祥記局募味蘭齋公泰棧李國楨汪蓉樽王慶雲五戶各一元蔣少卿闞少山卞匯川李保衡張在之王桂山六戶各五角○滬册杭州上扇子苍交來宋春柏求保瘧疾速愈二元張汝彤病愈還愿一元○申單河南省江蘇會舘募普善堂曹平銀一百兩積善堂廿兩燕山三十六峰主人十六兩上南分府余十二兩上南廳工厰幕友恆春堂華兩戶各六兩保生堂五兩上南營文武汛官守經堂寶興隆三戶各四兩長春堂徐振緒堂華余榮軒三戶各二兩讓德堂黄凌雲堂程明德堂嵇陸費容山有餘堂王少雲六戶各一兩汪慚程凉培旃二戶各五錢合收曹平銀申規元二百零四南三錢四分五厘○都門粤西下士古林蒓髯曹平銀十兩○王姓求住津平安三元○蘇人和震記交來積善隱生王筱舫翁廿元○海晏船吳霨靑翁棉衣欵十元○本日共收英洋一百廿五元本洋廿八元銅洋四元虚對開一个曹平銀十一元規元二百八十七兩九錢三分五厘○附收江寗賑捐常熟義興號馮勷霖翁交來金陵存德堂募容德堂三十元又募二十元○本旬共收規元三千六百八十兩零三錢五分英洋一萬零三百五十七元合規元七千七百三十七兩零三分六厘現銀批見申元八百八十兩零八錢七分七厘銅洋一百三十四元烊見規元念兩零零四分六厘爐坯爛板四十二元合規元廿五兩二錢足對開九个虚對開十八个合規元九兩四錢二分五厘小洋七十八角合規元五兩三錢零四厘飾銀四錢合規元三錢二分錢二百廿四千三百七十四文合規元一百四十七兩六錢一分四厘○九項共合規元一萬二千五百零六兩一錢七分二厘○又收江寗捐洋五十元合規元二十七兩四錢○連前共收規元十三萬三千五百四十兩六錢一分五厘英洋二萬零五百元○仍解鎭江沙賑二七寶合規元五百三十七兩五錢付解揚州沙賑二七寶合規元一百四十一兩九錢三分五厘付解山東第五批庫平合規元五千四百九十兩○三共合解規元六千一百六十九兩四錢三分五厘連前共解規元十二萬五千八百四十弍兩八錢八分五厘英洋弍萬零五百元結存規元七千六百九十七兩七錢三分卽日起解 
[上海三馬路與昌絲棧陳竹坪經募兩廣山東江寗沙詶賑捐棉衣十月初十日第一百廿六次淸單]  
　　池州府沈洋十四元不留名病痊完愿洋五元慈谿陳郁庭爲四兒滿月折席助賑以代諸友祈福洋四元又以滿月禮易洋助賑洋六元苕雪頴川子爲慈親五旬壽誕祈保福壽綿長張繼官罰欵無名氏求無病速愈助江寗三戶各洋二元太倉濟泰典交來大倉同人許心愿者洋一元○張干湘銅洋三元若虚助沙州銅洋二元又銅銀一兩三錢無名氏銅洋一元○張緑初先生書潤移助沙州洋一元又助江寗洋四角以上二戶共來洋一元四角○杭省翁又魯大善士經募與字二百廿二册吳泳泉徐石泉燉煌洪氏洪福齡無名氏五戶各洋一元尚德堂敦樸堂二戶合洋一元又經募與字二百口三册鋤經書屋朱洋五元同人洋三元黄徐氏洋二元以上二册共十戶合來洋十六元○大通查和慶善士經募昌字一千四百六十九册王子純王三畏軒湊記二戶各洋五元熊門陳氏洋四元王纘述堂樂善堂二戶各洋三元查長春查夢記查廣和程啓陽大通萬泰趙德隆上記桂秋亭厚記有心無力人崔謙和余門秦氏十一戶各洋一元本光耀查保章二戶各洋半元德秦和錢八百文朱敘信泰三陽崔和泰汪德盛元昌六戶各錢六百文王正陽廣源二戶各錢四百文祥泰坊勤裕董大茂昇記義和乾泰六戶各錢三百文無名氏大古銅香爐一座以上三十四戶共來洋三十七元錢五百文大古銅香爐一座○天津全泰盛寶局經募昌字一千四十一册徐宅洋二元周鄔氏周榮祺陳舒嘯沈吕記四戶各洋一元以上五戶共來洋六元○湖州仁濟堂轉寄菱湖上林誠在申經募與字一百五十四册願子賢悟空子恆德典木慶祥曹偉齋史乾泰史祥號胡三和何明發餐雲道人陳恭福范德昌鮑餘慶閔子綬吳月巖記林雪莊十六戶各洋一元施肇榮洋二元沈裕源錢五百六十文黄森福王德順不留名生泰祥四戶各錢四百文沈恆成談順金仇崇喜三戶各錢二百文以上廿五戶共來洋廿元錢五百六十文○煙臺仁豐寶號經募昌字一千九百三十二册樂善堂徐好善堂楊二戶各洋三元隱名氏孫如卿女王二戶各洋二元以上四戶共來洋十元○文報局移來杭省陳友古堂助原舊棉衣三件○本日共收洋一百廿六元銅銀一兩三錢小洋四角錢一千零六十文大古銅香爐一座原舊棉衣三件合併聲明 
 
 

Page 12

 
 
   
 
