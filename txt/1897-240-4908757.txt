# 1934 - 240 - 4908757

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書寳洋四元二角○隨園三十六種　　五元○刑案匯　洋七元○景岳全書碼洋三元　　　　書碼洋一元五角○潘頤福咸豐朝東華錄實洋一元三角○王益吾咸豐　東華　　　洋二元五角○左文　公奏疏碼洋四元○繪　　　　義碼洋一元五角○駁案彚編碼洋二元○明季南北略碼洋一元二角○欽定六　處分則例碼洋一元二角○補註洗寃錄碼洋六　　　　　典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋　　　　　昇平碼洋三角○玉堂李彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科　　　　　洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角○續中東戰紀　　　　　　興國策洋二角○正續中東戰紀興國策合一部洋二元○時事新論六角諸君欲購者請多玉至三馬路申昌書畫室或申報館帳　　　　　　 
[論巨竊就擒事]  
　　上月報紀巨竊姚金亮年三十餘南京産也賃屋於蘇城金獅河沿高貼姚公館門條僕婢如雲出入輿馬自　　　　庶吉士與某大憲同年某巨紳某當道均有世誼上月某日遷居富郎中巷常至養育巷某烟館過癮或有呼　　　　爺者或有呼之爲姚大人者邇者姚之夥伴在陽湖縣破案供出姚之蹤跡張大令因飭役來蘇恊同總捕府　　　　詎知該竊已早有所聞預雇大號南灣子及無錫快各一艘悉運所有意圖逃逸捕役等緝至葑門外覓渡橋　　　　旗大書翰林院庶吉士舟尾則書山西某縣正堂因卽躍登其舟上前拘住併將其妻及妻母男女傭六名　　　　　紅皮箱三只及一切零星物件併解總捕署劉司馬提訊數堂始猶抵賴後認竊不諱蘇常兩處共認六起現已　　　湖矣嗚呼今之冒官撞騙者多矣而滬上一隅爲尤甚平日衣服麗都招摇於酒樓戲園妓館中者大人之稱雷　　　之廣不可思議問其官階非府道卽提鎭老著面皮形神逼肖作奸犯科不幸而立露破綻或倖而未罹法綱者　　　是乃姚某不羡顯秩而獨有取於冷落寒酸之庶吉士偏往來於人文薈萃之蘇常其取徑之獨别似非滬上之　　　人者所能悉其肺肝也得毋生長白門習見夫文武官員如　如鯽當夫衙叅之日脚鞾手版伺候於大府之門者　　足將進而次且口欲言而囁嚅竊睨其旁不禁目笑存之不如庶吉士之無拘無束上而督撫下而州縣到處分庭　　尚不敢鄙夷視之所以冒之與獨是旣冒其官必署其科蘇常科名之盛每科必有排金馬入玉堂者而姚某自去年　月到蘇携眷口賃公館鋪張揚厲並不匿跡銷聲而蘇人士卒無有能發其覆而揭其僞者何也不知日與居處之　　其妻母其僕婢尚在睡夢中遑論蘇人至陽邑捕則有先入之見故尋蹤而得者也豈眞看出破綻哉今夫竊鈎者　　國者侯天下之實竊而名不竊者何限身居要路凡軍國之籌謀民生之休戚人才之進退吏治之污隆皆大臣宰相之所宜用心者也乃日暮途窮尸居餘氣旅進旅退緘默苟容若是者謂之竊位袞袞膴仕官爵非卑在京朝則養望從容以守法奉公爲稱職爲疆吏則恃權偃蹇以徇私逞欲爲有爲竿牘朝來苞苴暮進公家拜爵私室謝恩靡然成風毫不爲怪若是者謂之竊祿至若虚僞相蒙矯誣相示輓近之世如出一途保勞績動曰異常出力而未嘗在事者居多摭事實必曰史官立傳而足副其名者有幾而刊布著作無非搜求僻典剽竊陳言博取利名半皆暗通關節外雇替身若是者謂之竊名凡此數者皆關乎世道人心之大而士君子所恝然傷心者也至竊人之財竊之小者也慢藏誨盜被竊者與有責也報又紀該竊自十七歲時卽習胠篋之術二十年來所犯大小竊案七十餘起所謂少成若天性習慣若自然也使當血氣未定之時嚴之以父兄之教習之以四民之業以彼之才之力未必碌碌一無成就者而今已矣然矯而出於冒官一事似猶有惡居下流之意而可决其天良之未盡泯也昔者管仲遇盜取二人焉上以爲公臣曰其所與遊僻也可人也今姚某之不愼所與可知惜無管仲其人者驅策之耳吾聞泰西各國大小學堂以　干計廠肆工作以數萬計故通國鮮游手好閑之輩中國而崇尚西法也匪類且可絶迹何有於小竊 
[本館接奉電音]  
　　昨日午後京師飛電傳來上諭五道旨一道敬謹譯登○八月初三日奉上諭禮部左侍郎徐會澧着仍在上書房行走欽此同日奉上諭奉天府府丞兼學政李鴻逵着俟此次順天　　事務完竣再行赴任欽此同日奉旨裕祥着賞給副都統銜作爲科布多帮辦大臣照例馳驛前往欽此同日奉上諭瞿鴻禨現出學差其所署刑部左侍郎着曾廣漢署理曾廣漢所署宗人府府丞着貴賢署理欽此同日奉上　　英麟現出學差禮部右侍郎着陳學棻兼署其所署吏部右侍郎着徐會澧署理欽此同日奉上諭昨日　　　　之順天民人王裕着交刑部嚴行審訊欽此 
[巨梟正法]  
　　巨梟董必貴在溧陽縣境距城三十里之枯廟内被鹽捕左營管帶吳　　　　　　於本月初三日下午解抵蘇垣臬憲吳廉訪飭發蘇州府訊究桐太守卽倩發審局委員宗董劉三大令　　　訊董匪一味狡賴三大令飭笞五百板始供認曾與施老窩子摇船餘皆不肯承認一切情形均紀昨報兹悉當晚宗大　　提審問謂該匪曰汝乃江浙兩省緑林中有名豪傑旣被獲案自當一一承認何得效兒女子態畏首畏尾似此情　　弟兄輩聞知豈不愧死該匪供小的雖係董必貴然並非二老大若係二老大則另有一董必貴在大令飭提同時　　之管星葉訊問管供稱小的向在太湖水師營當勇今年三月間撤差是日行經該鄉天已昏黑一時無處投宿只得步入枯廟假片席地暫宿一宵不期與董必貴相遇小的與伊素未謀面是以並無多言各自覓睡不料於昧爽時被營勇一併拿獲小的素來安分求恩鑒察三大令詰之董匪亦稱並不認識訊至此時已深夜爰飭將董匪押發長洲縣署釘鐐收監管發元和縣刑房拘禁翌日清晨三大令復飭差提董匪研訊供仍游移旋稱小的與施老窩子摇向或至碼頭開賭或至鄉鎭賣鹽從未犯過盜案惟今年三四月間施董等搶刦緝私船六艘小的亦在船尾惟未動手撫憲懸賞購拿之董必貴實另有其人務求大老爺另緝時臬憲吳廉訪已電禀撫憲趙中丞旋得回電云祗要訊得的係董必貴正身飭卽就地正法三大令得悉此電卽飭提現禁長洲監内之盜犯孟阿猜到堂辨認是否董匪正身孟供的係董必貴無誤三大令遂卽退堂禀請桐太守轉禀廉訪廉訪立飭太守會同長元吳三縣主升坐大堂喝令劊子手將董匪當　　綁押至北寺大校塲斬首示衆 
[累及族長]  
　　巨憝施老窩子係安徽合肥縣人近經兩江總督劉制軍札飭合肥縣某大令將施匪族　某甲拘禁勒限交出施匪始可釋放現限期已滿仍未交出某大令將情禀覆制軍本月初三日下午江蘇臬憲吳廣涵廉訪 
 
 

Page 2

 
 
接奉劉制軍及趙中丞電諭飭廉訪委員至合肥將施匪族長某甲提省研訊押交施匪廉訪接電後立委候補知縣吳大令其芳及武員某某兩君帶領砲船二艘用小火輪船拖帶卽於初三日黄昏時啓輪向合肥進發想不日卽當解省也 
[籌議裁兵]  
　　皖財鎭李壽亭軍門前於七月初三日赴金陵謁見劉峴帥小作勾留中元節前一夕返旆過蕪順便簡閲駐蕪練軍中哨弁兵技藝長槍大戟自晨至午始校閲竣事本擬卽賦言旋因皖北壽春鎭郭善臣軍門柬約同赴省垣會商裁兵各事就蕪小駐以伊廿八日招商局江永輪船溯江上駛郭軍門隨之而至李軍門當卽附輪同行向皖公山下進發聞因廷寄裁减兵勇鄧撫軍旣擬切實節省而又須地方鎭靜是以函請皖南北兩元戎聚首戟轅同籌一萬無遺憾之全策至兩江自强軍前聞有改委李軍門總統之説刻知此説之出於子虚也○前報長江水師經兩江兩湖劉張二大帥會商擬大加裁汰並將坐船費一欵全數裁去兹悉提憲黄芍巖軍門以長江五千里汊港紛歧伏莽最多原設汛弁砲船已覺疎虞斷難再行裁撤汛弁旣難裁减刑俸廉清苦全恃坐船費爲津貼亦斷難减免計惟有每船裁去槳兵四名此則無事可裁而有事仍可再招宏謀遠慮惟此最稱穏愼是以已照此奏定統限於八月杪開裁所有裁去之槳兵亦經奏定每名給予恩餉三月卽於月間餉期給發裁後另備紅船載歸湘江原籍故長江上下依然旌旆遥接舳艫蔽天云 
[俄使抵日]  
　　日本大坂朝日報云俄國派駐日本公使羅金男爵挈眷坐英國公司印度皇后船於西歴八月十六號行抵横濱卽日前往東京擇於二十四號覲見日本帝后是日外務大臣大隈氏外部次官小村氏式部長山君氏帶領羅金爵公使進内日皇在鳳凰殿召見日后在梧桐殿召見禮成而退 
[調使駐韓]  
　　大坂朝日報云前代理日本公使士卑路已奉俄廷調往朝鮮代理公使於上月二十四號由横濱挈眷啓程赴高外務大臣大隈氏及各國駐日公使均同眷屬送至火輪車站而止 
[日相謝世]  
　　前報紀日相病篤一則兹閲日本報云日本大臣故二位功一等伯爵陸奥宗光氏曾任外務大臣及農商務大臣均能克勤厥職前因患病辭職家居兹於東歴八月二十四號午後三點鐘殁於東京官舍 
[日臣返國]  
　　日本鎭西日報云日本前派往英國慶賀之威仁親王已於東歴八月十六號乘英國公司印度皇后船回抵横濱次日卽乘火輪車進東京覆命 
[日官强項]  
　　日本鎭西報云八月十九號函館地方有清國人十六名在汐流町清國人住宅内聚賭被警察官吏查悉卽派捕往拿將十六人押送捕房審問據供在英國兵船上執事内有五人無犯賭實據當卽釋放餘十一人証據確鑿卽解交函館地方裁判所檢事局定罪查十一人中係丁亞生一名爲首在英國兵船爲廚子駐劄函館英國領事次日卽向檢事長請將各犯罰鍰了事免其監禁檢事長謂各犯現在尚未審實將來應如何定案有例可循若准罰錢了事似於公事有始無終萬難照准等語英國領事卽據情電禀英國駐東京公使英公使一面照會函館檢事長一面照會日本外務略謂各犯雖係清國人然實在我兵船執事不能照日本法律辦理請卽將各犯交回駐函館領事轉交兵船上收領云云外務照覆謂各犯雖在貴國兵船執事然實係清國人並無英籍字樣且犯事又在我國所轄之地並非在貴國兵船上仍應照我國法律辦理不便將犯人移交云 
[觀察騎箕]  
　　署温處道宗湘文觀察源瀚年逾花甲精力就衰自蒞任以來勤政愛民日無暇晷以致積勞成疾迭請改委無如上游器重一再給假調理兹雖省憲牌示另委王心齋觀察署理不日可以瓜代惟宗觀察病勢日深上月十九日忽患厥逆不醒證似中風延醫診治百藥無效其少君適扶妻柩回籍得信後卽於廿七晚附永靖小輪船抵温時觀察已殘喘如絲奄奄一息延至廿八日未時騎箕西去闔郡文武各員均於翌晨詣道轅送殮温州府王太守遵例將温處道關防敬謹監封齎存府署俟新任到時祗領一面備文專差赴省禀報 
[漢皋火警]  
　　上月廿八夜魚更三躍時漢鎭通濟門側順記煤油棧不識因何失愼霎時火勢熊熊不可嚮邇時又雨猛風狂各叚水龍未能一律戾止頃刻間全屋悉成灰燼矣聞焚去貨殖殊不貲云 
[履任有期]  
　　蘇垣訪事友函告去新任長洲縣汪大令懋琨現已筮吉八月十二日接印任事連日本署書差人等預備迎接事宜頗形忙碌聞王芸莊大令須於黄花時節方可出署是以汪大令預飭家丁在烏鵲橋弄楊王廟灑掃潔凈暫作行轅接篆後一切公務皆在是處辦理云 
[示禁獻媚]  
　　長洲縣王大令蒞任多年愛民如子兹蒙上憲保升開缺交卸在邇長屬各鄉民深感大令恩德特倩紳董耆老恭製德政牌匾萬民旗傘等類於本月初一日各執瓣香用鼓吹送至縣署大堂跪請大令收受以誌去思詎大令得悉之下立喚門丁傳諭各鄉民著速將原物取回不肯收受各鄉民再三籲請無如大令堅執不收麾之使出各鄉民遂繕禀投赴蘇州府署求桐太守轉勸王大令收受太守閲禀之下以該鄉民等誠意可嘉卽飭家丁持片馳騎至縣署請大令照收勿却大令仍堅不允從立傳值日差將各鄉民驅逐回鄉該鄉民等無可如何只得將旗傘等寄存三官堂内相與垂頭喪氣而返翌日大令以一鄉如此他鄉未免踵行爰出告示一道高貼頭門兹將告示照錄於左亦以見賢令尹之服官清正云耳在任候選府特授長洲縣正堂土爲曉諭事照得本縣忝贋民牧迄逾廿年自知德薄才粗性又愚戇歴任繁區初無絲毫恩惠澤及子民卽服官年久偶有片長要亦職年應盡若冐爲德政謬加播揚以視反風渡虎尚稱偶然者本縣益滋婢焉兹聞縣境二圖等處紳民有以本縣交卸伊邇製送旗傘牌匾之事此等舉動固非君子愛人以德且難保無藉此科歛肥己除查究外合行曉諭闔邑紳商士民諸色人等知悉須知本縣歴任震澤寳山各邑從未收受前項餽遺倘再冐昧送來定予當面擲棄但愿爾等毋作無益以害有益移此獻媚之心思勉爲善良勉循孝悌毋荒爾誦讀毋失爾農工早輸課賦不犯刑章本縣雖去亦爲幸也凛遵特示 
[刼後餘談]  
　　前報紀上月二十日營口慶生堂藥店後進貨房失愼焚去四楹執事人被廳差拘押後由三江公所具保不准次晨經某西員命買辦潘姓持名片赴廳得卽釋出未受囹圄之苦亦云幸矣 
[要案已結]  
　　金陸候補道某觀察家丁毆傷合肥縣考生一案已列前報兹悉該生並未殞命當時被毆後半日未食氣息奄奄後經同伴灌以湯粥移時復甦近請西醫診治傷痕漸愈可無性命之虞嗣由趙小帆大令出爲調停擬於秋闈後設宴邀請各生並將該家丁　辦聞諸生業已允諾矣 
[鄉民守壩]  
　　揚州訪事人函云今年入伏以來雨水過多揚屬運河水勢極大加以上游來源洶湧滔滔滾滾無日不繼長增高刻下雖屆仲秋而駭浪驚濤仍未稍殺堤工總辦何觀察鄭重其事爰特躬往工次督率巡護每至夜分長堤燈火無殊白晝下河如興東等邑鄉民現已刈割秋禾因聞上河水大深恐有開放東堤各壩之事各鄉俱派人來堤分向各壩駐守聞每壩皆有數百人而以車邏爲最多按東堤各壩皆有水志未逾啓放尺寸固不肯輕啓旣逾則又不得不啓蓋防有漫溢之患也現聞邵伯以上堤身略窪處所水離堤頂數寸倘再稍長卽須照例啓放故各鄉皆心懷惴惴也 
 
 

Page 3

 
 
[議整餅豆]  
　　牛莊巿面以餅豆爲大宗上年深秋陰雨收豆時未及晒乾豆身本潮加以小船浸水以致豆色愈下惟東洋專銷濕豆故今年三公所未經查案禁止近來南省來信上海則以沙船裝去之豆除愼記外無一船不潮因此扣盤吃虧甚鉅廣潮則以豆餅斤兩欠缺失耗太多均函致營口公所設法整頓寗波亦以豆色太次除永泰外無不受虧年來豆色愈趨愈下皆緣冬令車豆日少沙寗兩帮向買地載今車豆旣屬不敷各油坊仍買船豆上棧售諸南船名爲地載實則船載也惟冬令指屯買載如永泰愼記等號故豆色尚好餘則皆開河後所買且今年地載無行巿河豆自五兩三四至四兩一二每石竟差至兩餘然高價之豆仍不乾潔油坊卸豆打油用者價止四兩一二錢故出油甚少豆餅知斤皆由濕豆之故南商向北理論亦屬徒然年復一年南船有江河日下之勢惟望鐵路通行不用小船運豆庶濕豆不禁自絶上年營棧屯底爲鹽水所浸所卸車豆至春裝運者尚好若延至夏時則上面雖不變色而下纎已因熱蒸變壞故同一車豆而好醜不同如此經商之難關係非細故不憚詳述之 
[創建善堂]  
　　沙巿向爲繁盛之區工商雲集　托足於　者或感受時症爲店主者留之則畏其傳染送回則費又不貲作客之難非筆能罄更有灾荒之屬疫癘流行逃亡難民以及行路孤客猝患疾病横臥道路日曬雨侵不日就斃其情尤爲目不忍覩耳不忍聞近有好行其德者公同倡設養濟善局擬列條規二十蒙憲批准施行現於旅寄園旁買宅一區在外廣爲勸募俟經費充足增加房舍卽開局收養調治條規照錄於右一堂内分寄居調養二處如病人係遠方貿客行店帮夥無處養病者歸寄居所飲食醫藥隨局不隨局聽病主自便貧無依靠者歸調養所飲食醫藥由局内安置　一此舉專爲異鄉人抱病無家可歸而設如附近有家室及爲乞丐者不收　一病人須由的保如忙不及請保許於次日補請無保人者扶出安置棲流所如所保係不良之徒或附近有家室者查出保人議罰一病人由醫士酌量秋米稀粥鹹菜一樣不得濫與一切病中犯禁之物一病愈後由管事查核應否出局遷延不出者扶出一病人苦寒無衣由管事酌量施與舊衣司事人等不得擅自取著一照單發藥交管事對畢下罐記號牌一面熬成後由管事發付一藥料必經揀選無得以蟲傷霉爛等藥塞責一病人身故無歸捐與尸匣葬送義地其拾送葬墳之費局中司事不必另給如雇局外共給工錢四百文一病人身故家中尚有親人俟具到局收殮扶柩如遺下衣物應交付親人無親人者憑公變賣以作齋醮祭掃之資一如有鬥毆致傷或吞烟自刎尚未致死亦一體收入調治以免兩造訟累倘或傷重致死致有訟端由局内抬赴便河碑亭病家不得爭執亦不得牽局内作干證一病人有親友扶持只准携帶一人不得多佔地位一聘請醫士須立醫案三篇郵寄都會名醫鑒定不得顧徇薦主面情致濫謬醫士殺人一醫士須細心診視如應禁風症宜進病房診治一醫士如果手眼俱高外間延請必多俟局内診畢方得出外應酬如有酬謝亦聽病主之便但不得受局内病人分文一寄居病人如有素信醫士任其延請局醫不得爭執一災荒瘟疫之年力難徧給如局内已經住滿後至者借居古廟俟局内有闕補入其寄居古廟者飲食醫樂俱照局内一附近貧人來局請診者醫士亦一律診視不得以局外推諉一醫士所診病症逐一登簿以憑次日對症立方一局内司帳司錢司藥等人如有侵蝕過用歸薦舉人賠出 
[潯江宦轍]  
　　上月廿五日九江官塲接南昌電音藩憲牌示德化縣梁蔭南明府樹棠期滿調省以貴溪縣楊少庭明府焜調署所遺貴溪印務以王子雲别駕葆鋆署理署新城縣俞子新明府官圻期滿調省調補斯縣之譚榕墅明府紹衷到任尚需時日以候補知縣向芝仙明府冠羣暫行代理部選進賢縣陳明府慶綬崇仁縣周明府仁壽均飭赴新任署萬年縣王繼榮司馬祖蔭期滿調省以候補知州邱雲舫刺史承榮署理○辦理新關委員周作賓參軍鴻飛奉檄署理贑州府經廳其新關事務經關憲誠果泉觀察札調育嬰堂委員蔡次眉二尹濟良辦理所遺育嬰堂事務札調查兵輪委員林輔臣二尹志忠與張履思别駕尚賢接辦遞遺查兵輪差使以候補典史徐敬叔少尉影贄辦理○義渡局委員涂子良叅軍家翊奉關憲札委巡查江面○新關委員沈築夫明府霖巖經郡伯聨敷青太守委往彭澤提案○電報局委員汪屺孫明府承豫奉盛杏孫京卿檄送礦師某西人赴彭澤開礦○湖口縣徐雲階明府晉郡恭賀郡伯聨太尊任禧并謁各當道於上月二十五日遄返 
[至祭文昌]  
　　八月初六日爲致祭文昌之期本縣黄大令諭飭辦差丁役預備祭儀並至文昌閣打掃潔凈以便屆時致祭 
[升科移局]  
　　升科局憲許朗軒太守擬徙往楊樹浦辦理升科事宜賃屋大德榨油廠西首松栢里一切應用之物刻已遷入惟尚未開局辦事並聞擬將二十三保八圖及沿浦灘一帶先行丈勘云 
[大令騐屍]  
　　昨報登何故輕生一則蘭捕頭以人命攸關囑令地保周關寳至上海縣請騐黄大令諭於翌晨詣騐地保遂在張永泰客棧内恭設公案昨日上午十點鐘黄大令帶齊書差刑仵人等鳴騶而至升坐公案先詰頭圖地保周關寳供小的初未知悉昨晨九點鐘時據張永泰客棧主張東甫報稱初三晚一點鐘有一體面少年來棧投宿復出購買香烟二枝入卽就寢並無聲息及至次早六點鐘聞有呻吟聲卽往探視見其面色已異喘息如絲赶卽送往同仁醫院求治奈已不及旋卽斃命小的得悉後不敢擅自料理投案報請相騐求恩定奪張東甫供寗波人年四十有四向爲木工因生意清淡不敷開銷於今夏開設永泰客寓以圖餬口至今甫二閲月卽有此事餘供與周保相同大令問寓中共有幾人供祗洪開泰一人大令傳洪訊問供亦寗波人年五十有七在張處管理棧務祇有一月問是晚少年來棧時可有言語並有無物件交付爾曾否問其姓名及做何生意答稱該客進棧時口内含有紙烟一根問其做何生意彼云不做卽交下棧錢四十文旋卽安臥及至昨晨已經斃命小的在榻傍卓上拾得鎖匙一個當票五張並有帋條呈電大令接視上書泉百同硯大人足下許久不叙時切馳思邇想諸多順遂目下有要缺一節起碼五百之數欲與吾兄相商望兄卽刻到城在令堂大人前竭力成就其事是否准於二點鐘至行面談種種留意感恩之至掄具大令覽畢飭仵如法檢騐良久喝報騐得死者年約二十七八歲左右指雖有烟跡然並非受毒而斃遍身亦無傷痕此係急痧身死大令得報離坐細視一週無訛令將死者之當票字條鎖匙及隨身之綢領衣綢大脚褲挖花鞋一併帶回存庫飭地保報請善堂給棺收殮標記發壇待領遂鳴騶回署時已十一點鐘矣 
[會訊房租案略]  
　　義商亞的亞司控朱鶴桂掯不交房經前讞員屠興之别駕訊供判將朱押繳在案昨午三點鐘議國領事計細君派繙譯鄧文道君至堂會訊被告倩律師戴禮門代辯原告禀稱朱將鐵路橋北樓房一百五十幢出售與信義公計銀五萬三千兩後被朱私收房租及押租等銀除收淨欠公司中銀一千三百兩其房據應過換公司字樣被告所倩戴律師謂此案華人與華人控案不應亞的亞司出頭旋有仇金水供當朱管押案下時亞的亞司哄騙小的銀三百兩謂可將朱釋出詎交銀後伊將銀交還公司中並不料理朱事請追翁明府查開　卷以糾葛甚多商之鄧繙譯令朱將應歸原告銀一千三百兩讓去不交飭卽簽字過户完案原被遵斷而退 
[英界公堂瑣案]  
　　字林西報館洋人禀被出店曹阿全私竊報紙售錢查獲請究曹俯首無詞翁明府判枷示五日○包探趙銀河禀徐阿根行竊劉桂卿王寳卿杜玉文等綢衣等件起到原贓請究徐供初次誤犯叩求恩宥明府判責二百板押捕房二月○包探黄四福禀沈芝山手持綢衣兩件詢係竊來送案請究明府判責二百板遞回杭州原籍○包探沈金隆禀李阿二行竊盛阿大布衣三件請究明府判責一百板○水巡捕唐寳榮禀朱海舟等雇林阿析杉板船至怡和碼頭捉拿張叙華私鹽八擔販鹽人業已逃逸在船起出刀槍彈子等惟朱不應擅自捕捉 
 
 

Page 4

 
 
違章請究訊之朱供安徽人在浙西鹽捕營當哨官帶領勇丁許德勝夏錦山夏德法沿途緝私實不知租界章程明府商之薩副領事以鹽捕營迭次在租界起釁殊屬不合判將朱等仍交捕房帶回管押候備文移查鹽捕營有無其人再核船户無干省釋刀槍暫存 
[法界捕房發落]  
　　昨禮拜三鄭大令蒞捕房會同鈕副捕頭發落各案袁桂林汪海之誘拐吳淞營勇丁汪某之妻來滬住小東門客棧内爲包探拘獲解經大令訊供將汪周氏交本夫領回袁桂林汪海之判枷一個月責放昨日復提袁汪到案訊悉汪妻實係袁桂林誘拐來滬汪海之當時並不在塲因同居寓處一并拘入捕房大令著將袁桂林先行重笞三百板汪海之在押患病免責箸一并還押候核○六月二十八日堂期林德軒控陳良弟攫取烟槍膏子等物經大令訊供押候查明復核旋據包探查得實因口角起釁並無攫物情事大令准其覓保開釋○沈元貞控傅六山圖賴靛青銀兩經大令訊供禁押捕房迄今案懸日久原告並不投追爰著將傅六山帶至寳興里交徐泰昌靛青行保出○隆泰鋁銅錫店主傅學堯控陳月湖陳已生等串吞股本銀一千餘兩經太令訊供禁押在案陳已生在押患病由管獄西人禀明大令著帶案騐視飭送仁濟醫院療治○永安街愼大雜發行控陳竹林冐稱扦樣至太古棧竊去五倍子十餘擔經大令訊供押候交出周趙二人昨日陳妻王氏投案求准交保並稱已向原告商懇大令著交到周趙准其保出○偷兒宋玉卿甫經釋出卽搶奪捕房侍者之袴經大令訊供著照原斷先行枷號一個月期滿責放○趙春發丁阿全在長江輪船行竊爲包探拘獲解經大令訊供著照原斷各笞一百板從寛斥釋○王阿標史根　　　　術拘獲後經大令訊供著照原斷各笞五十板一并釋出○偷兒胡慶生經大令訊供著照原斷笞責一百板還押飭探至寳善街復興　　　查明復核○偷兒周林來經大令訊供著照原斷笞責二百板還押復核 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣案]  
　　英公堂移送周吉魚偕母賈氏扭控雉妓趙三寳指使行兇等情一案前晚經黄大令親提訊　周供向爲茶葉生意胞兄祥魚與趙妓姘識賃屋另居棄母親於不顧前日尋至該處向兄索資奉母豈知趙妓不問情由糾同傭婦陳陸氏將小的毆傷叩求騐究賈氏供亦相同趙三寳供並非妓女丈夫出外貿易周祥魚住居樓上陳陸氏居於樓下是日吉魚向兄索錢口角爭毆致從樓上跌下小婦　恐釀禍端上前解勸周卽將陳陸氏毆傷並將物件盡行擊毁求恩究辦陳陸氏供與略同大令飭仵騐得周吉魚並無傷痕陳陸氏受傷屬實大令謂周吉　本應笞責姑念苦求著繳洋十六元以十二元賠償毁物四元給陳陸氏養傷周暫行收所令賈氏出外措資繳案再核 
[上海巡局紀事]  
　　本城大東門内同昌洋布店日前遭騙子騙去竹布十疋卽投控十六鋪巡防中局經局員蔡二尹准詞飭地甲將挑夫潘晉卿卽殷晉卿一　　局訊供比追押候將騙子交案等情已紀前報嗣有王阿川者願爲潘具保將騙子帮同尋獲現在日久未見獲案前日二尹提王阿川到案比追諭謂爾如能將騙子尋獲則限三日交案否則罰洋十元分給同昌朱椿和兩家卽將此案註銷王供稱願罰故昨日已將洋銀如數繳局二尹復提石順卿張樵生各具領狀將洋銀照數分給完案○朱阿大者賣魚爲業前日往南巿增祥碼頭向賣餛飩之陳阿才索欠朱破口辱駡旋有奚阿生從旁不服卽將薄刀向朱臂上砍去略受損傷遂互扭至十六鋪巡防北局請究經局員楊聘侯二尹立卽升堂研訊朱投案供訴前情陳阿才奚阿生等俯首求恩二尹以奚阿生不干已事何得揷身行兇實有不合判令笞責二百板驅逐出　　　才覓保開釋朱阿大著自行醫傷○小船帮人張和仙顧松華等前晚至恒生碼頭尹四發烟館硬吃白烟以致口解扭至十六鋪巡防中　　　經局員蔡二尹提案研訊以張等不應深诳闖入開燈喝令各責一百板交保開釋○昨報紀游勇李洪貴屢次　　由十六鋪中局委員　　　移送總巡局請究經鍾受百明府立卽提案研訊之下判笞責三百板枷號二十天發高昌廟十二圖示衆候期滿再行核辦○崇明　　　　　居楊樹浦五十一圖周家嘴地方因屢被偷兒所算格外防閑至前日突有同鄉人徐長郎闖入竊取衣服若干件爲氏當塲捉獲　　　　　　葉贓兎脱及氏夫王佐山回據情告知投巡防局控告李葆初二尹飭提徐長郎到案訊問徐堅不承認喝責至二百五十板始供　　　　　　頰二十下候再訊核○楊樹浦紡織局已革巡丁胡愷照前日溷入華盛廠竊取紫銅若干爲丁查悉告諸總辦盛杏孫觀察飭　　　　　　　局請辦 
[美界捕房記事]  
　　偷兒龔榮甫竊取北四川路第八號洋房衣服包車等物昨經包探倪順泉緝獲拘入捕房押候　英　公堂訊究○王阿順竊取篷路祝姓家布衣若干件經包探倪順泉查獲别至捕房押候解送英界公堂訊辦○李東生在百老匯路第九百九十九號門脾方永泰煤炭棧内陸續竊取青炭十餘簍報捕後經包探洪阿寳查悉並知其贓售與元芳路程姓糖食店因將窩賊之程蘭旺一併拿　捕房捕頭命押候送英界公堂究辦 
[金陵官報]  
　　八月初一日沙漫州緝私候補道丁辭上江錄遺提調太平府陳文騄文闈内監試知府陳遹聲知府王仁東候補道陳壽庚南捕　判屠作倫到由上海交缷租解會審差回知縣陳樹涵奉示甄别均見提督夏能勝謝委先鋒官知府唐光照禀知下江錄遺考畢知縣徐樹森到由蘇回寗又薛華榮禀謝　　　考行知署枯林營都司遊擊郭廷忠辭府經歴王鵬元謝委文闈執事差巡檢李濬銷下江學院考試搜檢差又黄壽蕃從九嚴永清均由蘇奉委文闈差來○初二日翰林院　討翁斌孫到會江西來委署太湖左營副將劉先文辭知府田承熙禀知探繹峯硝磺差回知縣龍璋到交缷署如臯縣回咨補如臯縣典史張宗藩府照磨馬洪勤縣丞馮詠芝均奉委文闈差均由蘇來鹽大使張仁芬揚州來典史張煐押送鎭江府屬謄錄書來安徽典史蔣紹誠奉委文闈差遣均到鹽巡檢馮業官辭回揚州○初三日總理兩江營務處水師學堂准補徐州道桂委署蘇中營遊擊張炳泰辭直隸州劉運吉知縣命炬指分安徽巡檢孫雲謇騐看訓導張鋆張之坤均考試○初四日鑄造銀圓制錢局候補道唐傳見城守恊楊委署鎭江營叅將彭仁壽叩謝均見運判任文瀾宣兆熊戴文儁均辭 
[皖省官報]  
　　七月二十五日湖南候補道莊賡　到江蘇人湖北候補府經徐世亨到候補知縣何恩煌劉彦均到赴太湖公幹回直隸州丁文炳辭赴督憲而試陳鄂知代首縣赴西鄉石牌相騐府照磨沈念曾從九胡長盛均辭赴金陵文闈差缷署宿松縣　補建德縣李延慶到並辭赴金陵簾差缷任霍山縣典史王寳森到奉委解京麻本任鳳臺縣李師沆到解京餉並引見回○二十六日三品銜缷署頴州府邊保桱到四川改指分安徽卽用知縣周捷三到湖北人號聘珊己卯舉人乙未進士藍翎五品頂戴指分安徽　海防試用府經劉秉棪到江西人試用巡檢過亮弼到江蘇人知縣榮寛辭奉委赴五河放賑周啓運到由湖北採辦中西學堂木料回府照磨沈念曾謝奉飭知准過本班儘先補用○二十七日鳳頴道李光久辭督解直隸剝船湖南善後局提調知府沈榮慶到福建人委辦華陽厘卡知府楊奎綬到鳳凰頸釐卡知縣姜良材辭指分安徽分缺先補用典史金奉先到江蘇人○二十八日委辦皖北土藥總局直隸州王大慶辭本任太平府通判丁汝霖到分省試用縣丞余靈光知奉撫委充當文巡捕差帮辦方材分卡汪孝銘知銷撫院監印差府經王國賢知接辦監印差候補直隸州前當塗縣葉太煊到解京餉並引見回巡檢李毓英謝迢委○二十九日委帮辦吉水溝分卡縣丞祝思望到候補直隸州文英辭奉臬台委赴凃州會訊案件府經余錫麒到奉蕪湖道委查剝船縣丞袁履增辭請假回籍註册○三十日皖南鎭李占椿皖北鎭郭寳昌均到祁門縣吉元辭分發安徽廻避議敍通判葉在彦到福建人號翰臣通判陸承鎬鳳陽知縣劉石巖頴州華國文泗州均知奉委赴各縣屬查水災陳鄂到代首縣赴石牌相騐命案回府經洪誥奉臬台委自新所副辦 
[上海陳家木橋電報總局内籌賑公所經收四川義賑第九次清單]  
　　延齡求安子求免災病續助規銀一百五十兩又求保令郎敬煜敬錘消災平安續助洋一百元庽蘇極愚子英洋一元銅洋二元吳淞無氏氏銅洋廿八元六角嬪珠書畫社洋五元陳倬雲洋一元無名氏求保人口平安洋二元○以上共收規元一百五十兩英洋一百零九元銅洋三十元零六角正 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年七月二十三日京報全錄]  
　　宮門抄○諭旨一道錄前○接錄前摺○七月二十三日户部通政司詹事府正藍旗值日無引見○啓秀會章各假滿請安○芬車謝署正藍漢副都統恩○裕興興伯各請假十日○奎英續假二十日○召見軍機○皇上明日辦事後由頤和園還宮○接前摺是以同升祿出名赶緊寄信達知各羣向升祿吉知因賠馬係十八人之事伊一人未敢作主並未許給恒有費用等語升祿供伊充當牧副二十二年三月間奉派同保祿來京懇求緩解馬匹送給恒有銀四十兩保祿出名寄信回錦一切皆係保祿辦理伊均知情等語據恒有卽胡月波供係上駟院左司筆帖式光緒二十一年七月間准錦州副都統大凌河牧羣總管崇善鈔錄署總管文楷核辦均羣原奏咨呈到院當經掌印員外郎繼德等覈擬功過正在繕本具題九月間崇善復奏叅文楷等奏報倒斃馬匹籠統遺漏請將奎齡保祿等十八名摘頂勒賠經本院查與歴辦成案不符咨行該總管令報明如何定議繕本二十二年正月間該處咨覆一年係總管考覈之例與三年之例不相牽混本院查與定制不符回堂擬駁正辦稿附奏四月間該處副牧長保祿來京見伊求緩解馬匹尚足供差本不調解隨口稱説差務吃緊正擬續調保祿婉求送給伊銀四十兩伊一人收受並未向别人告知保祿探問賠馬之事伊因將擬定奏稿告知何祿言當函告各羣一併感情各散六月初五日附片具奏更正仍照三年覈計七月間崇善復奏仍令勒賠適盛京將軍依克唐阿等奏牧廠開墾一摺奏旨議奏有哈新泰帶同景美奎齡至伊家央懇免撤情願由各羣從豐酬謝伊因大凌河馬匹臕壯嘉慶道光年間議裁牧廠曾奉諭旨飭駁不許輕議裁撥又因左司辦公向無經費伊同筆帖式舒榮各陸續挪墊過銀一百數十兩無從領還遂卽應允轉向繼德商求照辦繼德亦因事屬應辦並未阻止九月二十六日本院會同户部奏准大凌河牧廠開墾毋庸置議次日奎齡等三人至伊家送給銀八百兩奎齡景美復懇辦理免賠馬匹伊因崇善固執一年之例恐不易辦約同往見繼德探詢次日伊先至繼德家將前銀分還伊墊欵一百五十兩舒榮墊欵一百八十兩分給繼德銀二百兩伊分用銀一百兩下餘銀一百七十兩由舒榮分散各廠草夫伊問繼德均羣之事繼德聲言崇善此次勒賠不惟不循成案且崇善所辦十二十五十八等年亦不如此必須駁照三年覈算以符舊章不能紊亂總要正辦不須囑託奎齡等皆言必要感情送匾各散十一月十三日本院具奏勒令賠補各節毋庸置議奉旨依議欽此行文該總管旋經該總管於十二月初一日片奏遵照辦理因片内並未聲叙翼領處分時文林等擬定正陪於十一月咨送到院礙難帶領引見回堂由司行文令速聲覆覈辦文林旋卽告假回錦經崇善奏叅由本院將伊等送部等語繼德供係上駟院左司員外郎光緒二十年派掌本司印鑰二十二年派充帮辦郎中二十一年七月間大凌河牧羣總管崇善鈔錄署總管文楷閏五月間均羣原奏咨呈到院當經照章核擬功過尚未具題九月准崇善文稱文楷前奏倒斃馬匹籠統遺漏奏叅勒賠因查與本院歴辦三年成案不符未便更張咨行該總管令報明如何定議繕本去後二十二年正月間崇善咨覆一年係該總管考覈之例與三年之例不相牽混詳查本院定例均照三年覈計當經回堂擬定片稿飭筆帖式恒有等繕寫於六月初五日附奏更正七月間崇善復奏仍遵一年覈辦勒令賠補伊因查咸豐同治以來均羣舊案皆係積三年馬數剔去開除之馬爲原有再加兩倍以三年倒數分年覈算卽崇善任内光緒十二十五十八等年亦係如此辦理並無兩歧復經回堂奉諭詳查例案覈辦時有奉旨議奏大凌河牧廠開墾一摺尚未覆奏恒有向伊稱説左司辦公向無經費筆帖式舒榮及恒有等各陸續墊過銀百數十兩不等無欵弭補現有大凌河副牧長奎齡等懇託免裁牧廠情願酬謝費用伊因該處牧廠道光年間曾奉諭旨不許輕議裁撥本屬應辦之事允許照辦九月二十六日會同户部具奏所請開墾毋庸置議奉旨依議欽此二十八日恒有至伊家告説奎齡等送銀八百兩當同商定分還舒榮墊欵一百八十兩恒有墊欵一百五十兩恒有分用一百兩分賞各廠草夫一百七十兩分給伊銀二百兩伊因各圈丁苦累屢向討賞隨將銀分散各圈丁旋有奎齒景美哈新泰三人至家向伊道謝前事復　説免賠馬匹伊因舊章皆係三年業經查案回堂定議奏駁遂將前情告知奎齡等各稱説將來挂匾感謝而去十一月十三日奏准勒令賠補各節毋庸置議行文該總管旋經該總管於十二月初一日附片覆奏遵照辦理因片内翼領處分並未聲叙所有文林等咨送本院帶領引見礙難辦理復回堂行文咨令作速聲覆因牧君衙門係本院所屬向來收馬覆文俱用司印此件不過行令聲覆是以鈐用司印並無蒙蔽回堂情弊至恒有如何因緩調馬匹得受保祿銀兩及將奏底告知各節伊均不知情等語此訊取各供之大槪情形也臣等復查該處牧廠嘉慶道光年間奉有諭旨不許開墾該各牧羣當無不知何以一聞裁移輙卽肯費多金賄求免撤至勒賠議處各節係伊等切已之事何以至京先未賄囑直待牧廠奏准始行託辦所許之贓又無確數其所云七百兩是否亦給恒有或此外尚有過付贓銀如原奏所稱四千之數均未可定且奎齡等三人同辦一事何以送銀餘下七百兩又不通知哈新泰原叅景美私自來京今則供係奉咨補缺乃缺並未補而文林擬補翼領遲之數月並未帶領引見迨文林告假回錦又指名派令挑馬解京復用司印行文駁詰難保非因景美囑託留缺以待開復况牧廠僅止一奏受贓至八百之多均羣之案一咨再奏用力不爲不多而所供酬情僅止挂匾存銀七百猶復携還皆難憑信至恒有收受銀八百兩而入已乃僅百金繼德所受之二百兩則分之圈丁其一百七十兩則分之草夫人數旣多時來時去無從傳質外三百三十兩供笛墊還辦公經費經手之舒榮又稱業已病故該司公費自應各有各欵何須該員等墊辦如許之多緩調馬匹恒有受贓四十兩乃供本不調解至均羣摺底事關奏案旣供並未許贓何以洩之保祿以上各節亦難確信復飭研訊據奎齡等供該處牧廠不許開墾伊等本不深知近年以來墾地日多是以各羣旗丁一聞裁移恐失生計皆求翼領籌辦不敢惜費至賠馬係伊等十八人私事伊等至京時思及牧廠若撤則馬匹必不再賠故未囑託九月二十六日牧廠奏准免撤伊等至大成公借銀有摺内日期可憑因崇善仍奏令賠補伊同景美私商欲以七百兩移作此欵哈新泰係騍馬羣之人故未告知至手廠挪用鹽菜銀兩原有翼領之諭賠馬係伊等私事原擬先挪七百兩辦成後馬匹免賠再由領還馬價歸欵因哈新泰詰問難於隠瞞是以未能挪用所許之銀實因十八人中賠馬多少不等初未商定不敢應許確數至掛匱尚須配送禮物如果從豐亦可費至二三百金况恒有自須另行酬謝爲數亦已不少原奏所稱四千之數伊等在錦州亦曾供明係辦牧廠所用伊等同伴五六人往返盤費及買物房飯一切零用各人百餘兩不等有摺可憑連前項一千五百兩在京約用二千兩之譜其二千兩委係回錦後湊存興盛增布店交薩爾杭阿酬送都憲是否已經呈送伊等解京後不知的確景美擬補牧長有將軍衙門咨文可憑並非私自來京伊翼領之缺已補恩聨其文林擬正一缺係倭興額所遺亦非留待開復伊止因賠馬一案如可免議伊自可望開復處分並無另行囑託等語繼德恒有供各衙門辦事向均遵循成案崇善於大均羣年叅覈賠馬欵往返奏咨一再駁辯伊等詳查定例雖有每年每百匹之文而十數屆均羣圖册全係三年統算未敢更張回明堂憲仍擬奏駁初非因有囑託始行辦理至文林於十一月始到院投文崇善旣覆奏遵照毋庸置議辦理片内未叙處分一層自係應查之件　　行文止圖簡易委實無關弊竇該處翼領止有二人調馬時文林請假回錦隨書文林等　井未專指一人　　未完 
 
