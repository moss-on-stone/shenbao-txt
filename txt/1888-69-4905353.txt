# 1888 - 69 - 4905353

 

Page 1

 
 
[摩經室經解續編告白] [  點石齋主人敬啓]  
　　古訓是式權輿雅詩經解箸篇俶落載記卯金七略而後遂置博士之官典午四部以還欥上太史之計隋殿嘉則卅萬卷廣内列籤唐宫大明五千　尚方給札果謠屈律東都之册府蕩然花讖迷金南渡之縑緗罄矣永樂大典纂勝國之繁函圖書集成炳○煕朝之寳笈莫不典墳邱索倚相　之而難周甲乙丙丁李充署之而各當顧學承師法業重專家墨之守者愉乃攻鄭之申者王必絀一門七業分授通才三筆六詩孰兼衆藝阮元氏作張珊網於經海羅珍饌於書廚浙水乘軺纂詁巳登乎○○○乙覽嶺嶠建節經解又裒厥庚陳殫見洽聞發凡起例可謂盛矣然而窺天以管光景則茁古常新測海以蠡涓流則四注不竭獻王實事而求是楊雲後世而復生燈燈相傳火因不滅忖忖而　幅自不差此相國後人所以有　經室經解續騙之輯也謹案阮氏前編或據全書影寫或依原本孤行或叢鈔而雜以專書或節取而尚非足本竄疇人於經傳據生世爲後先洨長說文固六經之别子高郵廣雅僅小學之專門通人嫌其體例後學艱於搜尋繙到十行輒誦健忘之帚迷將五色恍登多寶之船有待變通未臻盡善於是研幾一畫應夢三爻占玩石齋黜枝辭之獪譎傳勦萬里汰易史之沿仍爰錄易之屬典始克明誓終悔過梅賾發元封之覆啓東壁而引伸豐煕僞日本之鏨售西莊之掊擊爰錄書之屬而以逸周書附焉魯故韓故析其部居變雅正雅淆其篇第毛萇售說剥蝕於雨風翼奉微言剌取於煨燼爰錄詩之屬圖失　遊記淪王儉燆難讀爲易讀稷若覃其銳思有補亡乃不亡襄七矜其獨得爰錄儀禮之屬駁難無聞論評久缺杜子春洽熟頗嫻故書元延明博通不愆宗略爰錄周禮之屬兩卷檀弓遠推物始一篇樂記猶存雅音說剛道古豈沿正叔之潘餘文勘曲園匪蹶康成之車後爰錄禮記之屬附以大戴記而統之於三禮總義焉郭公尹氏闕文浸滋齊得邾都方言歧出補名字於懷祖解詁益精表朔閏於秋農宿離不貸爰錄春秋左傳之屬考劉申受之例釋實罕繼聲闡陳碩甫之禮徵竟成絶學爰錄春秋公羊傳之屬參古注於南江急讀緩讀覈補注於苕水大書特書爰錄春秋榖梁傳之屬而以三傳總義統焉訂摭餘說於蕭然餖飣蓋闕勒考信錄於洙泗稗販從剛爰錄論語之屬字義詁戴君實可破其疑團滅國疏林臺卿可牖其臆見爰錄孟子之屬高密箋註勝唐宗宋相之論吳興輯述跨雲笈山房之本爰錄孝經之屬蔡學士枕胙文史識昧蟛蜞宋試官遴選英才名迷輪輪爰錄爾雅之屬而以小爾雅附焉千門萬户斯庀建章之宫葢員軫方乃造顯慶之輅爰錄羣經總義之屬張參書聖肯沿　字於六朝夢得詩豪猶怕　題於九日爰錄羣經文字之屬而以說文引經考附焉孫炎切音疑輾轉於蔥檐李登聲類慨湮没於蕭梁爰錄羣經音義之屬而以古音諧諸書附焉夫采庶子之春華必樹家丞之秋實南軒道學也而筆解兩論東坡辭章也而批抹十篇託權門之重擡塗塗漫附嗤斷爛之朝報陳陳相因爰錄諸家經義輯述之屬是編也成采書至百七十餘種之我積卷凡千二百一十有奇開卷得益以類相從無遠不搜所見略備雞　千蹠熊舐雙蹯如取如携有典有則沈　濃郁信五經之無雙賅洽明通堪十事以對九惟是裘資禦冷糧贍饋貧髦士傳鈔恐鴻都之塡咽手民鏤刻防蝣晷之濡遲本齋石購靈峰墨融强水覺才尺短記事珠奇糾甲戌巳丑之譌奚止一官一集備天祿石渠之選無慚片玉片箋笑馮道之程能功猶未逮逾畢昇之活字巧不可階尅期明夏斷手殺靑喜趁肥冬拈毫特白 
[書本報德皇事略後]  
　　嗚呼自古皆有死而死有不足重輕者有大有關係者或則死而竟死或則死而不死夫天下豈有死而不死者哉其人雖死而其功德事業爛然在人耳目間則不死也德意志爲歐洲大國與中國爲同盟具皇名威靈第一以今年正月廿七日辰刻薨逝中外各國無不同聲歎惜曰德皇死矣而吾獨以爲不死不亦可笑之甚乎聞之太上立德其次立功其次立言此之謂三不朽此之謂不死然則所謂不死者非道家養性導引求神仙不死藥之類也德皇之德則自嗣兄繼統以來任賢用能内修外治國中乂安以俾思麥克爲之相以毛奇爲之將一則謀無不成一則攻　不克此二人者所謂國家柱石之臣而皇皆能用之且信任而專倚之以是復故物破强鄰而皇若行所無事者然其德不亦可知乎聞皇或有時適與客談正在解衣磅礴有兵弁數人求見皇亟整衣冠然後見之弁旣去客問以見此兵弁何必整肅衣冠皇曰惟禮可以服人若不肅我儀則彼將何以取則乎此事雖小可以見大觀其嗣兄踐位之日舉行加冕之禮皇親取冕戴之顧謂羣臣曰是天授也斯言爲不虚矣盖惟其得天者厚故有大德而受天之命也其不朽者如此至於功則皇於十七歲上已隷戎行轉戰直前奮勇無敵凡行軍一切事宜無不熟諳胸中不啻有數萬甲兵迨後歴練愈久戎事愈精聯合衆邦併禦强敵入人之郛虜人之君功施彪炳威名卓著至今海外推爲雄國聞其名者猶將凛凛然肅肅然不敢出氣其功又何如哉且有功而不矜功成之後祗以修内治睦隣誼爲事使臣四出締交中國中國亦命使臣駐節於柏靈以答其意以聯邦交爲中國購辦軍械船艦以濟中國之用而初無吝色亦無驕態是誠善處功名者已其不朽者又如此至於立言則德皇著作未曾親見然其發號施令出一示人咸頌之發一諭人咸遵之定一策人咸服之决一計人咸善之以至於軍械船艦皆有成書行師交隣均有成約凡諸施爲無不歴歴可數卽他人見其所作而筆而紀之傳之後世亦足以成信史則他人之言亦其言也其不朽者又如此有此三不朽而謂德皇死乎不死乎聞德皇近年以來自知年逾大耋内外臣民或不免爲之動風燭草霜之慮故每日卽不視朝亦必出至明處徘徊片刻使臣共見見之者亦莫不欣然相慰由此觀之皇之所以入人者深皇雖死又誰敢稍生異心者哉皇之所慮者以太子有疾垂危就醫於他處惟恐稍有不測先皇而死故皇每以不能見太子爲君爲一恨事因念及皇長孫將畀以付託之重乃德皇病中以電報催太子回國猶及見其父之終卽日踐祚新令所頒卽以率由舊章用成先志爲急可知新皇之繼志述事其志蓄之巳久從此舊疾漸愈永承天眷則德國之幸亦歐洲大局之幸也新皇以西歴一千八百三十一年誕生今年五十有七正在有爲之際先皇雖終老成尚在相臣俾思麥克以一千八百十五年生今年七十有三將軍毛奇以一千八百年生今年八十有八雖曰已近倦勤而老謀深算尚有可觀若必欲使毛奇將軍衝堅陷陣則或者有所不能若使之發令指使則尚不難决勝於千里之外也相臣俾思麥克則智慮以老而愈密謀畫以老而愈深大有一怒而諸侯懼安居而天下熄之概泰西各國評論相材咸以俾思麥克首屈一指則其爲歐洲所畏服也可知今德皇雖逝而新皇不改舊章相臣將臣仍前秉用又何慮有意外之變耶昔三國時昭烈旣殂後主闇弱得武鄉侯以爲之治猶且和孫權拒曹魏至于魏人畏蜀如虎可見良相之作用誠有固於金湯者而况德新皇之爲人不同於後主之闇弱仍舊貫之詔一下而人心皆安卽此一端已足見其措施之有道又何足他慮也哉當德皇噩耗初來外人紛紛議論謂從此歐洲恐將多事法人恐有復仇之舉奥人恐有離畔之心日耳曼各國恐因此而不能有固志因此而互相攜貳則德國大有可危噫爲此說者所謂但知其一不知其二也所謂能觀其外不能窺其中也以德皇數年來之深仁厚德固結民心列邦何至卽懷畔志卽在外人雖有復仇之志亦不敢輕舉妄動必觀其國之内治何如軍務何如政教何如號令何如果其不足自固而後因而乘之若其國中無隙可乘則又安肯輕相嘗試以貽旁人之笑故吾以爲爲此說者猶未能深悉世務者也嗚呼德皇雖死其亦何異乎不死耶夫人特患無以死耳自審立德立功立言皆未能必其不朽則所謂没則已焉卽其未死 
 
 

Page 2

 
 
時亦幾無異於已死若德持者則雖死之日猶生之年謂之不死誰曰不宜 
[素服示哀]  
　　東瀛新聞紙云德皇薨逝後日本皇宫内爲之素服三禮拜日之於德抑何親睦乃爾 
[帝里韶光]  
　　京師前門外大中府有充户部銀庫之兵朱姓者居之正月初十日淸晨有一人自縊於朱之門環上行路者見之叩門告以故朱大驚率其家人急爲解救身己僵而膚已冰矣遂赴地面官廳首報經廳官將朱解送步軍統領衙門收禁次日由中城司官相騐委係自縊身死週身别無傷痕乃塡具屍格分詳步軍統領衙門及城憲刻經步軍統領衙門咨送刑部審辦不知有無别情○阜成門内安將營有哈姓者名福元素在街頭演唱曲詞藉以餬口去年除夕哈夫婦及一子被煤薰死比隣某甲一家四口亦被煤薰死惟一女年近二十許經人解救乃得重生煤氣之足以爲害如此居家者所宜留意也○東便門外二閘地方有十數人共乘冰床行於冰上詎至閘口冰忽碎裂諸人悉墜河中幸兩岸行人甚多當閈繩鈎等物急爲拯救諸人遂得重生次日經地面官禁止冰床以免失事○八旂兵餉已於客冬經户部奏請搭放制錢二成其五營兵餉尚未酌議刻聞亦照八旗成案將具摺奏請矣○縀疋庫因查穆宗毅皇帝大婚時傅辦賞賜縀疋件數計有若干目下援引成案開單奏請飭令江南蘇州杭州三織造敬謹遵辦統限年終一律解齊倘有諉卸交部察議聞所傳賞縀衣務需工價經管庫大臣會商户部堂官大約擬於各每關六成洋稅項下奏撥不日卽當入奏也○工部曾於客冬奏請添盖貢院號舍三千間已由承修大臣飭木廠先行破土聞擬於二月初間興工其所估工料共銀三萬兩有奇奏請由户部如數發給此工限於八月鄉試前一律告藏不准遲延○前門大街石路工程客冬經福箴亭協揆以天氣嚴寒難於工作乃飭木廠暫行停止現聞擬於二月初二日興工所有街旁貿易攤經南營叅戎諭令仍移前門之東城根○工兵兩部本擬於元宵懸掛燈彩因聞德勝門外大街正月十三日二更時有無數匪徒以看燈爲名拐帶童男女二三人幸地面官役瞥見搜捕一二犯解交步軍統領衙門究辦兩部官員恐懸燈時亦有此等事遂將所懸之燈全行撤去亦防患未然之道也 
[金陵官塲述聞]  
　　兩江曾宫保坐鎭兼圻知兵燹後元氣未充一切務爲寛大使閭閻得藉以休息而獨于會匪伏莽則雷厲風行不留餘孽以遺患然亦止殲厥渠魁不爲已甚南洋當交涉之衝凡海外各國歴重譯而來者無不以金陵爲冠裳之匯宫保一接以禮待以誠遠來者無不各愜其願望而去從前外國人凡持有總署文書或當道信件皆揚揚有得色上岸後高踞緑呢大轎出入麒麟門與大府分廷抗禮其相隨之通事卽依其肘後坐與高官敵體設或兵輪則前列水手擎洋鎗爲護衛自曹潤甫别駕接辦下關稽查局遇游歴者必先上船從容詰問務得其因何人介紹緣何事徃返是否當謁南洋大臣與止須詣洋務局一一酌奪詳明深悉洋人來意方禀告總辦劉觀察請其回明宫保候示施行觀察久綜洋務凡旅居上海之各國官商無不仰觀察之名而肅然志敬故來金陵者惟恐不得接尊爼之歡而失雍容之雅因此有謙光而無傲色矣○城外撫卹局皆外來之難民如湖北江西以及皖之望宿並沿江等處聞金陵向有冬賑因此一遇水旱偏災便扶老携幼指金陵爲樂土去年收養不下六萬人皆就水西門旱西門爲之設篷棲止向例每屆二月卽由官雇船分道資遣回籍現屆資遣之期局員於常賑外計大口每口另給一斗小口每口另給五升以壯行色已於數日内在局給票令其詣下關領米矣内中有湖北一帮計船一千餘號其丁口尤衆因其來時驟染冬瘟劉總辦卽派員就旱西門另建大廠移病者其中又創立官醫局施醫施藥存活不計其數而絶無傳染前日開船時人人咸望總局叩首謂劉使君活我蓋當時若不爲之分别醫治則此七八千人相偎相倚能如庾袞之癘疫不能相染首幾希痛定思痛故不勝額手再造之恩云○官塲自許方伯删汰後計大班自知府以下中小班自理問以下共去八十餘員令未引見者速行引見未騐看者速卽騐看此正有志彈冠者一大好機會也惜内中大半爲貧而仕當初濫竽已不足充庖至是投筆則更無生路適有稽查城門方委員其人雖署事而官未引見方伯卽借此以肅官常不意旣撤差方君固一貧如洗而其八口又悉鶯語燕啼未能支風借月方君遂日坐愁城中抑抑以死死五日不得殮賴郝少山大令出任棺槨衣衾始得草草結果由是觀之則一筆勾渭尚非我輩眞快意事○委辦孔家涵厘局知縣吳啓英因上省拜年遂疾終省寓現在藩署已攺委通判湯官賢前往接辦○普育堂在城南總管淸節育嬰老人愛育等堂事繁責重由江寍府主政前因總理堂事之詹大令丁憂江寗府已改委候補倪同守綜其成而以詹爲之副兹倪亦丁憂許方伯已面諭江寗府卽委候補程通守總辦程官印亦川安徽阜陽人精明勤愼在籍以辦賑實心任事爲上游所器重今知堂務係貧窮託命之原多盡一分心卽多救一人殘瑞况淸節堂尤關係生名死節更宜鄭重擇人經理現聞其於月朔日接差聆其緒餘卽可知其新政矣○五河鹽厘督銷局已由制府委許觀察薩阿矣又本年文闈供給所已委南捕廳鄧心茂同守總辦云 
[尚衣抵省]  
　　新任蘇州織造文尚衣琳於正初陛辭出京由陸南下有二月朔日接篆之說兹尚衣於正月二十八日行抵蘇城泊舟胥門碼頭各大憲均出城恭請聖安并登舟拜會尚衣一一延見旋卽入城以八旂會館爲行臺定於二月初二日已時接印 
[廉訪回蘇]  
　　署理江蘇臬憲陳少希廉訪前赴江寗叩賀曾沅圃爵帥年禧並面禀要公乘輪回滬已列前報蘇省官塲接到上海電音正月三十日卽下河恭迎至初一日廉訪官船用小火輪拖帶回省各屬員恭遞手版禀安廉訪一概不見隨卽入城進署 
[築圩續述]  
　　今年桃汛水勢來源必旺大府屬令揚屬各州縣商民仿照圩田築圩自衛等情已紀前報督辦下河工程張屺堂廉訪於上月奉到曾爵帥札飭令就近勸辦廉訪遵卽集董勸諭一面咨請淮運司催促各鹺商赶緊赴塲興築惟查由泰州起至鹽阜一帶周圍千餘里河港數百村庄數千遴委夙諳地勢熟習民情之員分投往勸恐不能尅期集事廉訪籌思至再現派王大令恩培前往泰州陳大令玉斌前往高郵許分轉炳常前往東臺金大令元烺前往鹽城興化等處各會同地方官妥爲勸辦其本有圩處飭令重修加高培厚低窪處向無圩者勸令赶急興築兹聞各員奉札後分道揚鑣前往勸辦矣 
[揚郡賽燈]  
　　揚州城外各木行意欲點綴昇平紥成龍燈一架原擬於燈節迎賽嗣因道途泥滑遂未果行二月二日相傳爲土地神誕又值天氣晴朗各行中人興高采烈躍躍欲試遂於前數日補賽入城鑼鼓喧天甚爲熱閙其龍係靑黄色長約二丈餘擎龍者咸衣短後衣矯捷無比龍左右有幼童十數人各執五色雲頭團團圍護前導除牌燈外又有輕薄少年易弁而釵裝演蕩湖船等戯每至一處好事者爭以爆竹相迎龍卽廻翔飛舞夭矯盤空四面雲頭參差圍繞相機變化靈活非常見者但覺五色迷離幾不知有擎龍之人也後隨各式燈亦各玲瓏巧妙並聞馬巿口牌坊巷某瓦本作亦紥有靑白色龍燈一條長倍之日内亦卽上街鬥異爭奇想屆時當更熱閙也 
[赶會開賭]  
　　甯郡四鄉向有廟會而不肖之徒往往藉此聚賭前經府縣拿辦近又聞西鄉黄公林廟自正月廿八至三十等日有棍徒等或自遠處來或卽係本地人藉趁廟會在廟内雇班演戲而於廟之前後左右搭廠聚賭約有數百處該處首事並不禁止胆敢串同地保反向大賭塲索搭地洋若干元小者减半是以開賭者更無忌憚恐鬥毆威逼等事從此多矣地方有司如之何弗禁 
[集衆舉哀]  
　　初三日下午六點鐘德總領事邀集德國官商并請在滬各國欽差領事等及華官數員在五馬路德國總匯爲德皇舉哀一時冠裳畢集蹌蹌濟濟頗形熱閙云 
 
 

Page 3

 
 
[賭樣翻新]  
　　局賭花樣層出不窮寳令人防不勝防蘇人某甲自稱顯宦往返蘇滬藉賭爲生曾在原籍被地方官懲辦後又犯賭遁逃來滬初寓英租界大馬路北首之崇德里行蹤無定衣服鮮明坐藍呢轎出入秦樓楚館結交妓院女傭凡小家碧玉富室妖姬凡可以計籠絡者必與之共賭使之傾囊而後已前日有某商之妾被誘至某妓院輸去千餘金被藁砧所知妾無面目意欲自尋短見經人解阻得免於禍某商以家醜不可外揚隠忍而已若輩遂得逍遙事外然聞其事者已無不眥裂髮指矣 
[龜子横行]  
　　租界地方有一種龜子龜孫成羣結隊逐巷穿街或見妓轎則抛磚擊之或見小孩則羣聚毆之人見其是小龜往往不與計較若輩遂更肆無忌憚前晚六點鐘時英租界薈芳里内有演傀儡戲者其時聚而觀者甚衆有某甲之孩被龜子碰撞又被毆打孩之親戚某乙適抱幼孩在手見孩遭毆放下幼孩向之喝阻豈料該處妓院中之龜黨蜂擁而出將乙扭住毆打并拖至院中及甲聞信赶至則龜奴已曳尾而逝甲視乙與己孩均受微傷奔訴捕房捕頭問知行兇人姓名否甲以不知對捕頭隨謂爾孩之傷如輕事可姑容如傷重卽當查問姓名以便拘拿後甲回家卽查明行兇者爲阿松關和阿祥等昨晨已報捕房矣想一經逮案自必加以鞭笞龜殻豈能不碎龜頭豈能不縮耶 
[縣案彚錄]  
　　昨報列茶客輕生一案屍子汪四平具詞呈求訊辦云云兹悉江榮茂茶棧主江幹榮於前日投案呈詞而屍子所遞之詞係自行繕寫不合格式經裴邑尊擲還著候訊供核辦昨日午後兩造已投案候訊矣○前日安徽監生汪常具詞禀稱在閔行鎭開設茶葉鋪有地保顧鑑陸續取去茶葉共欠錢七十餘千向索掯阻現在顧因賭博逮案求將欠欵訊追裴邑尊着候批示核辦○前報列蔣桂春因毆胞弟桂華經裴邑尊訊明笞責管押復着原差將桂春帶回家中陪禮嗣又經該差將桂華桂春帶案訊問邑尊庭訊之下二人均請從寛釋放邑尊飭將桂春交保斥釋○浦東洋涇鎭人張載泉投縣喊控金心岩胡晉良等紏衆毁物叩求提究邑尊准詞立出堂單飭差將金胡等一干人于昨午提案解訊○南巿老白渡某公館於日前被竊報經裴邑尊飭捕跴緝於前日傳到地甲更夫栅夫等由帮審委員陳伯葵明府庭訊以該夫役等疏忽實難辭咎各予笞責枷號俟破案後始准釋放 
[英界公堂瑣案]  
　　包探秦少卿戴金寳同稱西洋人排四多失竊金表金鍊紡綢衫繡花被絨單等開單報捕今查得係陸阿生所竊其母陸張氏慣爲窩贜消贜之事及往查問不肯實告旋將陸拘獲搜出信興宏興等押票當往信興吊金表金鍊不肯承認又同陸前去始得起贜又在宏興吊紡綢衫并在别家押鋪起出繡花被面絨單等件再到該氏處起贜一併送案凡押鋪均不許典押西人衣物今信興匿贜害興違神西衣應請究罰起到各贜共押洋一百五十餘元西洋人排四多投案申訴前情陸阿生認竊求恩陸張氏則稱不知兒子犯竊信興宏興等押鋪同稱不知竊贜誤押蔡太守得供之下判行竊鉅贜之陸阿生發捕房管押一年該氏護子匿贜交官媒管押三月信興罰洋五十元宏興罰洋二十元所有當鋪之本准予酌追贜交西人領去○包探陸阿長稱江李氏曾訴其女玉珍被張阿四及妻張江氏誘領及拘張夫婦堅不承認今特一併送案江李氏供女被張江氏誘領前往尋見將張江氏之夫張阿四交捕送案奉諭補提張江氏再訊詎張江氏反糾人前來饒舌爲又報捕拘案其女玉珍仍執前詞張阿四供不知情張江氏則稱不敢誘領該氏女蔡太守飭將張阿四張江氏分别押候覆訊○程成安稱在福瑞公報關行生理有高賢甫所寄之綿綢被茶房熊明高相識之熊阿永抽竊侂疋報捕查到五疋尚少三疋今蒙送案請追熊明高供與同熊阿永供無錫人另有人取去三疋可以尋交蔡太守飭將人贜帶回捕房查吊餘贜一面着程知照失主投案領贜○沈才雲稱失竊水烟筒二枝由捕阻獲人贜今蒙送案請辦張德坤供湖北孝感縣人流落在滬不能返里飢寒交迫以致犯竊蔡太守判張德坤候備文遞解回籍贜給沈領○包探戴金寳稱查見王阿增携西國酒一瓶疑是西人失贜盤詰支吾拘案請究王阿增供有輪船上交我不是竊贜可令交酒之人來案對質蔡太守飭王阿增交保著邀同交酒人投案再訊西酒暫存 
[法捕房瑣事]  
　　昨報載胡開甫與陳星甫結算帳目一節昨日王司馬蒞捕房時復將此案研詰謂陳曰爾與胡旣將帳目算清應將密采里之帳洋歸繳各歸各帳不得牽扯爾爲何令胡不赴公堂現在爾等須赶緊料理違則究比胡踈當堂爭執不休司馬謂密采里之帳胡開甫說不能含糊了事以爲有保單存銀七百五十兩可抵而密采里之洋東不能以洋銀作抵收伊現洋須繳現洋後伊再將保單銀兩交爾今不得劃抵本分府察陳星甫之人狡猾異常與胡將帳算淸應還現洋何以將此種手條搪塞胡開甫糊塗已極本當責比姑再寛限三日繳洋違十帶比胡等準其交保惟須人錢並保○昨報載寗人馮一眉扭獲竊賊管大心蔣桂全一節昨日王司馬復問管大心爾辫究是何人所割答稱實係馮一眉所割聞伊與西捕言語故將我等拘至捕房今奉罰伊實不委屈句馬謂爾等竊人之貨已屬非是喝令將蔣桂全笞責一百板管大心旣無夥竊情事判令交保倘再肇釁被獲定干重辦○包探在西洋涇浜及打狗橋等處拘獲賭徒並竊賊一干人等拘押捕房備捕頭略詰數語命解公堂訊辦 
[分發人員騐看名單]  
　　鄭工例掣籤分發郎中葛金烺浙江○鄭工例指省分發通判張輔淸江蘇河南知縣焦翼昌直隷山東直隷州州判王殿選陜西甘肅府經歴查兆綏順天河南王明奎湖北廣東景啓夔河南山東劉先知河南山西董又誥奉天直隷黄得善陜西四川張鴻聲吉林山東呂一槤直隷河南縣丞劉世昌直隷陜西吳寳善浙江陜西呂蔭崧河南山東劉景熙江蘇北河錢祿咸江蘇山東州吏目張百煦湖南雲南戴鶴洲江蘇河南吳祖澤浙江四川巡檢廷晙正黄旗漢軍江蘇林韶成福建廣東黄史賈玉藴順天河南游於藝順天四川劉起源貴州四川紀燦周安徽直隷張承選雲南四川莊鑫江蘇四川劉榮振安徽江西張東瀛江蘇直隷張壽仁浙江四川吳士椿浙江四川董繼昌浙江直隷程爾織順天河南○海防例指省分發知縣舒霖安徽江蘇州判揭裕鋙江西湖北張義楷湖南雲南李經畬山東安徽朱兆淮江蘇福建左嘉穗安徽湖北張承緒貴州湖北潘誦年江蘇浙江張文湛浙江福建俞仕芬浙江廣東梁繼昌浙江福建周鴻荃四川廣東魯國壽四川江蘇張鳴岐浙江湖北杜汝楨四川湖北方義範浙江江蘇廣澤廂藍旗滿洲四川邱廷棟四川湖北從九品劉松年順天四川王漢浙江廣東府經歴王文翰奉天直隷縣丞朱景元順天江西管鈞山東江蘇聯芳正白旂滿洲 
縣主簿余澍安徽江蘇巡檢陳啓菶安徽湖北王懋漳安徽江西查應瑞安徽湖北陳先湖四川雲南薛炳南陜西湖北從九品岳世璜河南廣東典史朱澍恩江蘇浙江潘燮浙江福未入流張國鈞湖北陜西周毅江蘇廣東孫文駿浙江雲南○籌餉例指省分發 
知州鹽運同銜史從煥江西廣西通判費紹褘江蘇廣東縣丞胡懋鉞安徽山西藍翎程宗燦江蘇山東鹽運司知事有銘泰浙江廣東戴協寛湖北四川巡檢畢榮泗湖南江西何國恩浙江江蘇凌寳樹浙江福建孫萬春貴州雲南典史凌世鍔浙江安徽○勞績指省分發道花翎二品頂戴柯欣榮廣東直隷直隷州知州花翎知府銜姚文林山東甘肅知縣花翎五品銜曰士萱雲南貴州王壽民安徽廣東藍翎胡應祥湖南貴州府經歴縣丞謝維貴順天貴州縣丞胡炳升江西山東黄慶譽江蘇廣西未入流胡松年安徽四川白駒良河南福建寳壽和湖南甘肅○議叙掣籤分發通判王孚忠江蘇府經歴郭賡虞江西○應補呈請分發從九品鹽提舉銜涂襄治湖南江西未入流周棨浙江廣西 
 
 

Page 4

 
 
[和寄萍菴主世六歲感懷元韵]  
　　回首華年一擲梭燈前追溯悔蹉跎目非無識靑垂少鬢爲工愁白漸多夢境乍離情悵惘　深入態婆娑日長心緒無聊賴事到難言且放歌書劍飄零類斷蓬幾回搔首問天公君如矯矯雲中鶴我似悠悠砌下蟲梧院才驚秋露白楓林又映夕陽紅年來未使名心死每到聞鷄意氣雄功名無分玉堂仙海國覊留亦夙緣長醉劉伶因嫉俗佯狂阮籍爲逃禪避烟鶴去茶初熟送酒人來客未眠且喜北堂春正永優游不使我心煎筆底生花我不如臨淵空自羡游魚夢迷庾嶺情無限跡印天台恨有餘十幅寳藏名士畫數行珍重故人書近倩寄萍繪梅花竹作隷篆屏幅秋牕欲和琳琅句綺思閒愁爲掃除潜溪問梅山人舒昌森待删草 
[江督轅門抄]  
　　十四日皖岸差遣委員運判梅長元到見○十五日知府許元章禀知過府斑並奉委河工總催差運判任文瀾奉山東登來靑道札委淸江電報局並銷江寗電報局差北捕劉謝飭知署如皇縣董謝委接署○十六日含山縣王煥熙辭○十七日翰林院編修朱卓英湖南來進京○十八日湖北督銷楊儒見○十九日湖北督銷楊儒辭○二十日知縣曹鑾由蘇回寗銷差藩轅牌示寶應縣員缺查有碭山縣趙佩萸調署所遵碭山縣員缺以寶應縣杜法孟對調署理○廿一日候補道許由蘇回○二十二日藩轅牌示淸河縣趙受璋調署句容縣所遺淸河縣員缺卽以句容張沇淸對調署理○廿三日知府劉式受奉委辭赴湖南公幹江西九江城守營守備熊鍾秀江西來並解十三年冬貢進京調署蕭縣依勒回阿運判札位芬阿均禀辭分發江蘇補用道庫大使徐祖鑑由京來禀到 
[蘇省撫轅抄]  
　　二十五日蘇糧道成今日起程赴上海浙江候補道黎福昌本日接辦督銷局到差蔣國楨本日交缷督銷局差候補同知莊錫縝銷宜荆釐局差鄭工新班指分江蘇試用未入蔣朝琛湖南人由京騐看來省禀到○二十六日分發江蘇試用縣丞劉玉衡山東人禀到○二十七日松江府恩禀到○二十八日候補縣馬霪恩禀知奉委北路總巡差補用巡檢徐振常服闋回省○二十九日候補縣徐樹　金陵來並謝題補昭文縣缺陳漣缷署崑山縣石浦司巡檢事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙紹蕭山西江塘迹路略]  
　　蕭山縣治西有西江塘綿亘數十餘里一以禦徽衢富春江水一以禦金處曁陽江水當春潮汛發山水奔騰衝激益力一經决缷水灌内地蕭山受災而山陰會稽更甚蓋蕭地稍高水勢東流必由三江尾閭洩瀉一有淤塞其水併歸山會則西江塘爲三縣保障也明甚向來修築成例於得利民田每年按畝征錢二文名爲小塘捐隨糧帶征以爲歲修經費查前明毛奇齡修西江塘碑記開載蕭山計得利田十六萬畆山會兩縣計得利田一百萬畝有奇所有小塘捐積存縣署遇有　漏會義興修勒石鳴衆前人舉事光明小礫山遺碑屹然猶在也同治四年間西江塘决當事者詳請撫藩各憲借撥厘金十萬串又因三江閘淤塞借撥厘金一萬串派董修築議定章程於三邑得利田畝捐資抵還蕭山每田一畝科捐足制錢四百文作三年隨糧帶征山會兩縣照章恊濟按此項鉅欵以府志所載前明湯太守建在江閘於三邑得利田每畝科銀四厘計共得貲六千餘兩距今田不加少照數積算則同治四年所科畆捐不下四十五萬串有奇如謂捐有低昂則同是得利之田何分彼此如謂收有參差則窮鄉小户無不照數輸捐何况富家巨室且捐數係隨糧帶征糧欠逐年有收則捐欠亦難短少况自同治甲子至今積算小塘捐亦不下數萬豈抵還撥欵外一無餘剩乎且撥借厘金欵至十一萬之多作何開銷亦應勒石鳴衆乃光緒五年間工部屯田司案呈本部奏准遞到兵部火票撫憲飭委補用知府陳守寳善追查此欵餘存迄今已閱四載未聞明晰曉論可憐被灾之後民間賣兄屬女償此捐欵忍令其乾没而中飽乎竊思三邑科派畝捐定有徵收簿據卽修塘費用亦有經理人領給保狀一經根究何難水落石出况紹府設有塘關公局如有公正紳董亦當一一舉報卽不舉報亦可一一盤查豈容上下其手乎兹乃前項未聞清釐來年又欲派捐積困之下搜括何堪與其開捐而朘削窮民何如淸盤前項之爲愈也如謂前項未便追查竟置江塘而不論致使三縣生靈都入魚鼈之鄉想有心民瘼者必不若堪之忍也總之蠧弊不可不剔民害不可不拯吾於此將以觀身膺民社者之所爲矣山陰會稽蕭山三邑民人公具 
[丹桂茶園觀劇贈徐介主錄請高昌寒食生大詞壇哂政]  
　　豪竹哀絲鬥晚風風吹烟散現驚鴻爲君欲續羣芳譜寳樹琪花分外紅 
城北徐公絶世姿五銖衣重倦難支有人願作司香尉十萬金鈴悄護持小金寳爲桂丈所賞聲名驟起一聲檀板驚山鳥我已中年感易生聽罷霓裳歸路晚隔花落月逗簾旌誤墮情魔轉自憐萬金手散悔從前無端又作鶯花夢爲賦閒情第一篇潤玉堂主隴西也雲氏未定草 
[寄新嘉坡叻報館季允仁兄大人哂政]  
　　滄海莫揚塵鷗波暫與親壯游曾萬里知已忽斯人故國情何重歐洲話不眞相逢别無語黯澹獨傷神天地愁無極英雄志不覊君當爲客日我憶到家時大海潮聲遠夕陽帆影移論交才幾日欲去故遲遲皖桐方履泰竹舫氏和韻未定稿 
[歲暮思家]  
　　風景剛殘臘怱怱又一年歲從江上度詩向客中傳旅館拈毫日鄰家祀竈天故鄉何處是悵望暮雲邊味道館主稿於申江客次 
[上海北巿絲業會舘籌賑公所施少欽經收山東順直河南皖北賑捐十一月初九日第一千五百七十六次清單]  
　　海陽金峰山下居隠名氏爲胞弟求子由同康莊來洋八十元無名二元寗波啓興號二元太倉鎭洋署五元萬霞如由泰亨源來二元孫瑞庭補過子各一元不書名力不從心人各五角無名病愈完愿二元鄂省陸蘭舟徐子安合一元無名二元杭州吳興不列名十元松江大全號不書名一元慈溪糧署淡然生五十元山西隠名三元周二角榮逹錢一百另四漢口匯康莊　善與人同由立大莊來規銀廿七兩王銅洋二元○周浦蔭香洋三　殷劣靜恩居平陽氏三户各二角不書名一角楓蔭室二角錢十六怡怡書屋三百不逮子不留名胡塗書屋憾吾春四户各一百隠名苦不名各五十共十三户合洋二元○常熟　隆號募福記銅洋二元十一升人銅洋一元日安人錢二百高松岑一百八十夜安人三十○恊源莊來存性堂三洋陳香泉二元○平湖胡史伯募蕉琴女史洋二元胡謙益胡中和金式如三户各一元胡翼如一元虚對開一元徐仁安虚對一元胡氏合家歡銅洋二元○德泰莊來朱九思堂葉各洋十元求人口平安五元日昇昌三元○如臯裕康募梅雪道人不才士福深士棲鳳閻四户各二百心榖子一百三十劉子卿一百共六户合一洋○童質卿募興隆無名各二百錫惠鄭英其源泰乾和錢寳記曹森林合豐號萬昌復亨恰恰和泰十户各一百榮財林發嚴嘉悅品香居無名五户各五十共十八户合一洋錢五百七十○武穴義仁劉樂齋募求放心齋二洋無名二洋徐丹峰無名張玉山盧碧岡吳滋厚堂陳大慶張訪琴王樹仁高偉卿雙和號無名無名十二户各一元無名八角劉聘臣胡廣厚敦慶堂張胡漢卿張敦厚堂龔興仁李萬勝祝榮茂吳玉德堂恩貽堂郭十户各五角無各四户各五角一本堂四角俞良珍不書名禹㠯氏郭有才四户各三角何寶田無名無名三户各二角共三十七户合廿七元○河南捐處州景寗縣楊熙伯太守捐廉洋四元楖涇正大號黄少卿黄徐氏各一元無名一元淮城汪月生求妻病全愈精神速健續助十元南匯義生蘭號寄來浙鹽顧錦榮六旬壽辰省麵費命子源慶助賑十元杭州朱陳氏求病速愈八元九角○平湖紫陽生募保安二洋森桂主人朝霞杆論古書屋學古書屋王省吾五户各一元茄古含今室主七角醉錦居士六角瑞芝書屋夢花書房黄樂記王節吾王卿記沈流道人沈少記陳存存八户各五角蟾香室主造鳳居士醉錦居士欲寡過齋鋤錦小舍澹齋居十六户各四角壽萱主人梯云書房梅香書房思𥒰主人四户各二角養拙居一角欲寡過齋壽萱主人沉流道人沈少記四人各錢二百思補人一百廿弟云屋一百愛吾屋銅洋一元　四十一户合十八元四角銅洋一元○常熟震源莊洋五元　募陳天盛四元繆大昌三員義記錢懋興各兩元鴻茂莊周豐泰每一員史萬興李萬豐高久華俞凡華王得泰繆溪居沈廷章陳義明陳義昌新盛祥倪彩加金松茂柳源源盛萬豐和十四户各五角○吳門愛月山人募程光伯王午橋何芭孫顧少溪許小初尹殿華六户各錢三百陳理慶陳子丹王受之東海民四户各二百梁溪叟李慕堯戴子豐計翔坡四户每一百程光伯顧佩慶尹殿華過佩慶何芭孫五户各三百朱馨山二百王受之許小初顧少溪屠武儀陳理慶陳子丹萬此慶李延年八户各一百李慕堯心有力勿足各五十共三十户由惠泰庄來洋五員錢六百○汪黼慶募古黑平陽氏洋二元利昌布號一員汪冶堂五角胡仁記楊蓉記内子國逹四户各二角程昌記長子江谷福孫金城室人國英周氏七户各一角共十四户合助棉衣洋五員 
[上海三馬路與昌恊賑公所陳竹坪謹收山東直隸河南皖北賑捐十一月十六日第八百六十六次淸單]  
　　慈航普濟册默東何萬源募廣益棧嚴輔用萬通三户各五角不書名一元襄記四角無名氏三角華源棧廣豐棧三户各三錢朱維卿施燮廷各二錢無名氏一錢四户各二角六户各一角以上共洋六元○彭筱記代募十元王譪士二元不留名完愿二元王祥裕衆友一元銅洋一元常州福興四元江右幼童百歲錢移賑錢一千○另收河南賑○行道有福册邗江利和莊來安丰余鼎成二元○又册漢目本冀餘公三元閻敦厚堂一元○又册閩省桃源州署齋來曹芝生王子瑜陳淸泉胡子立四户各二元沈莊甫銀兩一錢六分項逹章雷來軒王味軒余蟾粟王謙庭沈敬亭修甫陳鯉門八户各一元沈少甫小莊合一元以上共來日本洋廿元○又册楊州朱吉昌號來隠名氏二元餘慶堂錢六千節酒席南洋不留名各四千王信益三千求遂心文武全節食堂三户各一千心愚氏節酒席合三千求保平安九百屋安思危六百十二無名氏勿望報求保平安三户各五百以上共洋廿六元○又册江孚輪船帳房交來無名氏一元又錢一千顧逸亭州山無名氏三户各三百淡五坤臣各五百十三户各二百二户各一百以上共洋四元錢二千五百八十○又册珠家角無名氏勿書名合一元二角○又册蘭谿寳成樓來洗心滌憲齋一元蔡孔修五百鄭熙臣四百天發餘蔡寳齋各三百二户各二百十二户各一百書味小樓人二百六十以上共四元銀一錢九分三厘内估出僞銀六分救灾圖册本埠天一帽鋪交來樊少池十元樊心存日本洋兩元○又册新巿鼎源來典敬修堂衆直喜筵十元○又册匯氏一角○又册宏莊油庄交來吳楚堂陸子泉子楊三户各四百唐信甫三百潘六一二百周仲卿一百七十二翁家炳二角以上共兩元○又册南匯錢粮庄朱半庄來馬子藩隠鶴山房李炳炎三户各半元石瑛齋盛月記夏杏慶夏沛慶四户各三百夏義亭錢二百四十朱半江二百求安氏王桂榮各銅洋一元以上共三元銅洋二元○又册秦階平先生交來勿書名四元五角怡德堂兩元無名氏四户敦餘堂秦知退齋六户各一元退思齋集虚軒無名氏三户各五角以上共十四元銅洋一元○保命延生册源豐潤號交來慈東洪燮堂又洪太太二户各十元其順堂二千所遂堂二百以上共廿二元○葉榆庄四元松口雲間隠名氏姚太太洋兩元錢二十梁無力子求消灾患兼求兒安三元武穴允泰典募退省軒也拔一毛家在霞山瀛水間三户各一元○普齊册袁江金在同人來萬正慶存兹堂各三元劉敬敷兩元餘裕堂陳黽哉各一元汉保命册茅卓雲五元萬正慶兩元陶九恆餘慶堂陳敏齋三户各一元以上共廿元以上共收河南賑英洋一百三十三元日本洋三元銀一錢三分三厘小洋三角銅洋三元銅銀六分錢四千七百十四○本日共收英洋一百一十八元日本洋廿三元銀一錢三分三厘小洋三角銅洋四元銅銀六分錢五千七百十四合併聲明 
[上海北巿絲業會舘籌賑公所施少欽經收順直河南皖北賑捐十一月初十日第一千五百七十七次淸單]  
　　鄭雲龍善士爲父名豐患外症求蓮愈一百元聊以塞責人十元陳升階募常德各友由胡瑞卿米十元倪柳塘二元宋寳云求足患速愈二元陳子泉一元王岐亭四角楊善政二角高郵丁鏡齋求次子永壽五元又募無名氏三十二元張記五角程記三角盂記二角唐記蘭記桂記壽記樹記德記溥記述記合八角揚州琴鶴堂四元紫陽文記求母病速愈一元承業堂二元無名氏求合家平安一元衡泰茶棧二元有心氏務本堂無名氏三户各一元戴月秋四元無名氏一元金陵徐家彬爲父病愈完愿五十元日升號二元黄子如代兒阿賞許願五元宏盛長二元無名氏一元無名氏六元孟氏二元梁少嵐六元聶九愚由宜昌監捕　　倡松翁寄託招商局米宜平銀十兩益志堂規元十五兩一錢九分四厘金華葉綏之洋十元又助五南五元○成昌號洋一元又募無名氏審居士無名氏三户各五角無名氏二角○同豐永來戲鴻善眞各元角愈讀隴西佳綠樂安愛蓮帶髮盡心古漁麗水金生十户各五分○江山張蓉塘寄來葫蘆終老人募夢漁樵軒洪裘氏各洋十元古歙無名氏四元洪陳氏李氏陶章氏三户各二元洪隠香洪芹張云卿黔邑無名氏鑑湖王廣川五户各一元○無錫唐時長募察之眉洋三元玉九氏膏火　餘錢二百七十七文奏數人七百三十三文共三户合洋四元○姑蘇致和莊募知過子銅洋二元存心氏錢五百文又三百三十文無名氏一千文又二户各五百文又一户四百文又二各三百又一户二百共十户合洋四元銅洋二元○惠生莊衆友老和四角老彭老崇老陌老充老映五户各二角善登老兩痴眠義燦老玉老柳六户各一角共十二户合洋二元○淮城志傑堂虚洋二元又募禮耕堂王子勤江山泉荀燕堂無名氏任慶受六户各錢一百○怡順昌號募姜王氏洋三角隠名氏姜蘭亭王勇川三户各二角王澍淸涵淸臣玉一淸濬淸隠名氏大户各一角○葉子戯洋一元求　子五角陳銘川吳祝三各四角古潤小民三角安樂二角樂名氏劉魁各一角共八户合三元○徐石士翁來晋甡莊洋一元泳治升一元無民記鋤讀記　記葉荆記馮子記徐耕記陳子記七户各二角無名士三角桂裕記陳少記鄰子記王覲記晴記新記銘記蓮記榮記憶配夢記增記桐記芝記十四户各昌角程少記無名氏各錢二百共廿六户合洋五元五角○河南捐山西公記川平銀一百兩魁盛隆記洋五十元嘉興亩上吳善士五元不列名善士三十元吳門戈順甫追存先室李氏　費　助祈　　　三元羅店存德堂程壽趙移助四元閨寄氏一元無錫監公堂無名氏三元蕭山轉絡生祈保病本平安由湖北全泰盛局來七元新巿仙潭同人一元許間小築主人銅洋七元○　碧慶主人募朱斐慶洋二元七巧生一元朱晋慶錢五百朱荷亭朱鳳山慕子陽三户各二百共六户合洋四元○鎭江潤記募顯記洋十七元冬至諸友酒筵十二户無名氏二元盖受之盖子友仲具記廣景安四户各二元幹餘記五角劉希堯盖子記各錢二百無名氏一百廿共十一户合洋三十六元○六圃龔潤生募湘雲女士求安康除百病洋二元廣陵女士求夫平　淑貞女士求除百病各一元蕪湖大成祥敬畏齋募汪維提錢八六洪汝善胡春瑞各一千朱夢徽洋一元又凌臧齋朱叔桐朱佐臣潘景陳仝募塔捐　三　淮監公所三十元不書名無名氏各十元共七户共洋六十元 
 
 

Page 10

 
 
   
 
 

Page 11

 
 
[光緒十四年正月二十二日京報全錄]  
　　宫門抄○諭旨二道錄前○直督李等奏故員政績卓著遺愛在民紳士呈懇表揚據情代奏摺○東撫張奏保候補縣查明韲覆片○又奏遵保堵築壩工各員懇恩給獎摺○又奏主事辦工出力請賞加四品銜片○又奏原保堵築合龍各員弁恩准照獎片○正月二十二日吏部翰林院侍衛處值日侍衛處引見五名○冝麟謝授湖南鹽法長寳道恩○倫五常謝授雲南昭通府知府恩○吳壽齡謝授貴州遺缺知府　恩○德福續假十日○崇禮續假五日○召見軍機宜麟倫五常吳壽齡○○大學士直隸總督一等伯臣李鴻章兩江總督一等伯臣曾國荃兩廣總督臣張之洞廣東巡撫臣吳大徵跪奏爲故員政績早著遺愛在民紳士呈懇表揚據情代奏仰祈聖鑒事竊照已革兩淮鹽運使洪汝奎前經臣之洞以廣東防務善後需才孔殷將該革員歴經奏調及立身居官大端分晰上陳欽奉諭旨發往廣東差遺委用先是該革員臥病家居臣鴻章深念其才品不凡洵屬可惜屢次致書約赴天津處之賓幕以資遇事商摧該革員均以疾辭迨奉詔起用感激聖恩力疾航海南來於上年冬間抵粤經臣之洞委辦海防善後局虚衷諮訪該革員探訪利弊不遺餘力議諭皆中肯綮以病軀積勞於十二月内殁於粤省差次忠忱縱切未竟厥施臣等同深痛惜兹據江蘇江寗府紳士國子監學正銜舉人汪士鐸等十二人江蘇揚州府紳士按察便銜前署山東兗沂曹濟道候補道姚光鼐等十二人先後聯名呈稱該革員洪汝奎原籍安徽寄居湖北由舉人考取教習留京當差師事大學士倭仁故侍郎呂賢基吳廷棟等爲經世有用之學考德問業以躬行寔踐爲主日有記錄嗣以粤匪之亂迭經故湖北巡撫胡林翼故大學士曾國藩辟叅戎幕贊畫軍謀多所裨助洎復江寗由教習知縣荐保道員先後委辦善後營務保甲各局事宜時大難甫平城中房産地基多爲豪强侵占該革員躬率履勘扶弱鋤强疲氓復業同治五年臣鴻章署任兩江諗知該革員廉正精核長於理財檄委總理江寗糧台該革員設法勾稽不避嫌怨力顧要需出納逾數千萬裁禁濫支節存鉅欵後來興脩水利籌辦海防並資其用而新疆巡撫劉錦棠所統老湘營一軍始終籌濟軍餉凡七百餘萬兩用收廓淸西域之功尤爲有裨大局歴任兩江督臣均傾心委任沈葆楨尤所器異連年論荐渥蒙厚恩遂由候補道員簡擢兩廣鹽運使旋調任兩淮鹽運便該革員自筦淮綱力節浮冗甄拔沉滯設經國堂以課僚屬凡委差缺胥視殿最以爲衡裁適逢海嘯奇災淮南各塲被禍最烈該革員發欵籌捐盡心賑撫沿海灶丁數百萬胥慶更生地方諸務銳意振興未及期年百廢俱舉旋因案罷官遣戍去任之日父老遮留追送不絶於道乃其得罪之由究由於疾惡過嚴之故業蒙恩命賜職特旨錄用兹以力疾馳驅於廣東差次病故江淮士民感念遺澤謳思不已查原任揚州府知府何金壽前故大學士左宗棠奏奉上諭左宗棠奏已故知府遺愛在民懇恩宣付史舘一摺已故揚州府知府何金壽講求吏治輿論翕服寔屬遺愛在民該故員生平政績卓著宣付史舘立傳以彰循吏等因欽此今洪汝奎前任兩淮運司淸節惠政洵屬後先濟美相應援案呈請具奏籲懇聖恩將該故員事跡宣付國史舘列入循吏傳並可否懇恩開復原官以勵循良等語該紳等先後赴臣國荃臣鴻章衙門呈遞臣之洞臣大徵復准安徽撫臣陳彞咨送揚州府紳士姚光鼐等公呈懇祈具葵請予表揚前來臣等伏查該革員洪汝奎饋軍戡亂具有前勞善政宜民尚留遺愛已蒙一恩旨發粤委用是其前愆可原人才可用早在宸厪之中兹據該紳臚列事實請矛奏懇恩施查已革貴州巡撫林肇元在籍病故前經雲貴督臣岑毓英奏准開復革職處分欽奉諭旨嗣後不得援以爲例自應欽遵辦理惟該紳等係兼爲洪汝奎懇恩列入循吏傳臣等未敢壅於上　聞且洪汝奎已奉　特旨起用究與廢棄之員有别其應如何加恩之處出自聖裁臣等未敢擅擬再此摺係臣鴻章臣國荃因洪汝奎係在粤差次病故咨送公呈函商臣之洞等由粤會銜具襄奏合併聲明謹合詞恭摺奏陳伏乞皇上聖鑒謹奏奉硃批洪汝奎獲咎較重且係未經開復人員所請均毋庸議欽此○○○張曜片再候補知縣李庭芳於姚家口合龍案内隨摺奏請賞戴藍翎經吏部核議以河工搶險丕准保獎翎枝應令另核請獎咨行到東當經轉飭遵照去後兹據河防局詳稱候補知縣李庭芳於光緒十二年搔溝合龍案内出力彚案保請俟補知縣後以直隷州知州用旋奉吏部核覆以該員李庭芳是否山東候補人員應令查明聲覆再行核議等因於光緒十三年四月十八日奉一旨依議欽此欽遵咨行在案該員接奉行知稟呈履歴係屬山東候補人員詳請一併聲覆前來臣查該員李庭芳曾在溞溝合龍案内出力准吏部咨令查明聲覆兹據呈明係屬山東候補人員應請仍照原保俟補知縣後以直隸州知州用此次姚家口合龍案内出力請保藍翎旣典部章不符應請改獎隨帶加二級謹附片一併陳明伏乞聖鑒飭部核覆施行謹奏奉硃批覽欽此○○頭品頂戴山東巡撫臣張曜奏爲遵保堵築惠民縣姚家口霸工合龍出力文武員弁擇尤繕具淸單懇恩俯准照擬給獎恭摺仰祈聖鑒事竊臣於光緒十二年十二月初二日奏報姚家口壩工堵築合龍請獎文武員弁摺内聲明其餘出力員弁擇尤彚案請獎欽奉上諭仍着該撫飭工員將加廂壓土工程及善後事宜籌辦務臻穏固餘着照所議辦理等因欽此欽遵在案伏查此次堵口工程寶賴文武員弁齊心力履危蹈險奮不顧身用能於嚴寒工凍之時迅速竣工所有加廂壓土及善後各事宜均經該員弁認眞辦理已歴三汎工程悉臻穏固實屬異常出力當此挑濬河淤赶辦工程亟需策勵人材以收實效據河防局司道核明請獎前來臣逐加覆核委係異當出力之員謹繕淸單恭呈 
御覽仰懇天恩俯准照單給獎以示鼓勵出自　鴻慈逾格除將文武員弁履歴造册咨部並开職自千總以下彚咨兵部核獎外謹恭摺具陳伏乞皇太后皇上聖鑒訓示謹奏奉硃批該部議奏單二件片三件併發欽此○○張曜片再臣前調工部主事梁廷棟來東辦理河工奏奉諭旨允准在案該主事經理工程勞績較多姚工合龍時會同前臬司潘駿文稽核兩壩事宜晝夜催僣合龍迅速實屬異常出力可否將工部主事梁廷棟先請賞加四品銜以示鼓勵出自　鴻施謹附片具陳伏乞聖鑒訓示謹奏奉硃批覽欽此○○張曜片再臣上年於惠民縣屬姚家口合龍案内隨摺請獎文職道員兩候補知府郭鑑襄請免補知府以道員用試用知州陳壽淸東河試用通判趙學海均歸補班儘先補用卽用知縣紹成請俟補缺後以直隸州知州用知縣用候補縣丞吳恩濤請免補本班以知縣補用同知銜署惠民縣候補知縣蕭啓祥請俟補缺後以直隷州知州用署濵州試用知縣高靖鎭請免補本班以知州補用武職遊擊銜留東儘先都司陳錦章以　擊儘先補用並加副將銜世襲雲騎尉馮振鑫請以衛守備不論雙單月　缺選用儘先千總徐得富請　守備儘先補用已革儘先副將郭　堂請開復革職處分奏奉諭旨着照所請辦理等因欽此嗣經吏部兵部以該員弁等均未咨部立案所請奬叙核與奏定章程不符應請撤銷又藍翎已革儘先副將陳長發請開復革職處分摺内悮寫陳春發應令查明報部辦理等因先後具奏奉旨依議欽此遵咨行在案臣查請獎文武員弁辦理姚家口工程畫夜經營不辭勞瘁擇其尤爲出力者隨摺請獎先未咨報銜名因有加廂壓土及善後各事宜均飭該員弁妥爲經理必得始經無懈工程悉臻穏固方將通工員弁銜名彚總咨部嗣經臣查看工程一律完竣已將在工員已弁銜名開單先後彚咨現將履歴隨摺開送至蕭啓祥高靖鎭均係現任人員業經奏明有案是以咨部單内未經列入各該員弁委係在事異常出力合無仰懇天恩准將文職鄂鑑襄等八員武職陳錦章等四員均照原請給獎以示鼓勵至已革副將陳長發名字誤寫春發應請勅部更正仍准開復革職處分出自請施謹附片具陳伏乞　聖鑒訓示再部駁河南協備安國楨等十二員經東河督臣調回河南應如何改獎咨由東河督臣核明覆到再行具奏合併陳明謹奏奉硃批覽欽此 
 
 

Page 12

 
 
[光緒十四年正月二十三日京報全錄]  
　　宫門抄○諭旨五道錄前○尚書李　奏馳抵工次會商定議摺○又　奏　督辦　質關防片○　錦　誠　奏報接篆日期摺○大臣定奏報行抵奉天接收關防日期摺○廣西撫李　奏揀補鹽道摺○豫撫倪奏繼寫錯誤檢舉更正摺○將軍慶　奏飭道員等赴任並委署同知片○江督曾奏扣留揀補遊擊片○正月二十三日户部通政司詹事府廂黄旗值日　引見○麟書服滿請安○阿克東阿等謝賞委散秩大臣恩○鄧承修謝准其開缺恩○長春嵩山各續假十日○召見軍機麟書慶麟阿克東阿豫隨○○臣李鴻藻跪奏爲微臣馳抵工次會商定議恭摺其陳仰祈聖鑒事竊臣在安陽途次奉到寄諭本日已明降諭旨特渢李鴻藻督辦工程等因欽此當經具摺陳奏於拜發後卽率同隨帶司員趕緊折回正在函商河臣撫臣定議問適接到李鶴年倪文蔚函稱已於十四日將議定做法開工日期奏報在案臣䟎程前進於十八日行抵工次面晤李鶴年倪文蔚復將潘駿文之議和衷商確反覆熟籌盖原估做法大壩之外尚有二壩因節省料物將二壩减去今若再减挑水壩恐將來合龍時不能得勢况現在所存　料甫及三千垜質之潘駿文亦稱實無把握撫臣倪文蔚亦以事太涉險不如仍從紹諴之議較爲穏愼刻下開工就現有之料從挑水壩做起節節進占此後料物如能應手東壩亦可趁勢並進晝夜趕做一氣呵成卽或料物不能接濟亦尚可固守臣等公同商酌意見相同應卽定議尅日興工一面嚴催正雜料物以期源源接濟臣連日馳赴東西兩壩傳集在工文武員弁宣布皇太后皇上軫念要工宵旰焦勞之諭旨推誠布公剴切曉諭務各激發天良破除積習以兾迅速竣工該員弁等頗知感奮臣惟有殫竭血誠與河臣撫臣和衷商辦如有可以變通成法速助工作之處卽當隨時商定具奏仰慰宸厪所有微臣　抵工次會商定議緣由理合恭摺由驛五百里馳陳伏乞皇太后皇上聖鑒謹奏奉硃批知道了欽此○○李鴻藻片再臣此次奉命督辦大工與河臣時有會辦事件一切文移公牘自應鈐蓋關防以昭愼重兹已刋就木質關防一顆文曰欽差督辦河南鄭州大工事宜關防卽日敬謹開用理合附片陳明伏乞聖鑒謹奏奉硃批知道了欽此○○二品頂戴新調奉天奉錦山海道兼按察使銜奴才誠勲跪奏爲恭報奴才接篆日期叩謝天恩仰祈聖鑒事竊奴才於光緒十三年六月十五日奉直隷總督行知吏部咨開五月二十九日内閣奉上諭誠勲着調補奉天奉錦山海道兼按察使銜欽此跪聆之下感激莫名當經禀請直隷總督代奏叩謝恩施嗣交缷大順廣道篆行次天津晋謁直隷總督北洋通商大臣蒙示應辦交涉一切機宜隨卽起程於本年十二月初九日行至奉天省城經將軍府尹飭赴新任於十二月十八日馳抵營口准署關道廷彦委員將關防文卷移送前來當卽恭設香案望闕叩頭祇領任事伏念奴才滿洲售僕世受國恩戎部備員命襄漕務沐寵榮之稠疉才効無能蒙簡畀於監司分巡忝任兹復渥邀天眷調任海疆查營口爲繁劇之區道員兼筦摧之重愧以菲材懼弗勝任惟有隨時隨事禀承北洋通商大臣盛京將軍府尹實心經理竭力圖維愈勉効乎涓埃兾稍酬夫高厚所有奴才接篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此○○奴才定安跪奏爲恭報行抵奉天並接取關防日期恭摺叩謝天恩仰祈聖鑒事竊奴才於十一月十五日跪請聖訓仰蒙召見誨諭周詳莫銘欣感陛辭後束裝就道於十二月十四日行抵奉天省城謹先祗謁福陵昭陵禮畢晉署適准吉林將軍希元派委奏調隨營兵部候補郎中余正裔齎送咸字四百二十三號欽差大臣關防一顆前來奴才當卽恭設香案叩謝天恩祗領擇於本月十五日開用伏思奴才知識譾呐韜略未嫻謬膺重差深懼弗勝幸三省練兵事宜經前大臣穆圖善區畫精詳漸臻成效惟於已定之規悉認眞而經理未竟之緒更切實以講求並隨時隨事會同三省將軍妥愼商籌和衷共濟務期兵得實用餉不虚糜以仰答高厚鴻慈於萬一至三省練兵餉項軍火器械開係均極緊要奴才擬俟查騐明磪之後再當分晰奏報以重帑項而實軍儲所有到省曁接取關防各日期並奴才感激下忱理合繕摺叩謝天恩伏乞皇太后皇上聖鑒再奴才經過地方冬雪雖未深厚民情均各安謐堪以仰紓宸厪合併陳明謹奏奉硃批知道了欽此○○　護廣西巡撫開缺布政使臣李秉衡跪奏爲廣西鹽法道出缺揀員請補恭摺仰祈聖鑒事竊廣西鹽法道周鶴於光緒十三年十月十九日在署藩司任内病故應歸十月三十日截缺所遺員缺係冲繁選缺廣西現有應補人員業經陳請扣留外補應卽揀員請補伏查定例各省道府如係奉旨命往及著有勞績經督撫保奏奉旨儘先補用遇缺卽補者無論應題調應選之缺令該督撫酌量請補又准部咨會議海防銓補章程内開外官道府無論何項到班俱先用海防新班先用二人次用海防新班卽用一人再用舊例銀捐遇缺先一人如無人用舊例銀捐遇缺人員再無人卽接用各項輪用班次一人今廣西無海防新例及銀捐之員應照舊章揀員請補兹查有補用道桂林府知府秦煥年六十歲江蘇山陽縣人由優廪生中式咸豐已未恩科並補行乙卯科舉人庚申恩科會試中式進士以主事用簽分户部同治五年隨赴通州騐收漕粮保奏俟補主事缺後以本部員外郎遇缺卽補並加四品銜九年辦理捐銅局務保奏加道銜十一年十月恭辦大婚典禮賞加隨帶三級十三年補福建司主事光緒元年升補廣西司員外郎旋復在貴州總局報捐奉旨賞戴花翎二年京察一等加一級三年升補陜西司郎中五年京察一等記名以道府用是年二月補授工部寳源局監督三月因辦理京捐局務奉旨俟補道府後賞換三品頂戴六月十八日奉上諭廣西桂林府遺缺着秦煥補授欽此當卽領照起程六年二月二十四日到省旋卽奏補桂林府知府委令先赴署任六年三月二十一日到任是年十一月初二日奉文准其補授九年二月因奏保歴年會同防營捕除積匪案内出力請以道員升用經吏部核議奏准又因援剿越南邊匪案内出力保奏請以道員補用光緒九年五月二十日具奏奉旨依議欽此調署梧州府知府缺卸事後飭回桂林府本任因關外官軍迭次獲勝出力保奏賞加布政使銜嗣經吏部議改俟補道員後加二品銜於光緒十一年八月二十一日奉旨依議欽此光緒十二年舉行大計保荐皁異奏委署理鹽法道篆於光緒十三年正月二十二日到任查該員通逹幹練節勞素著以之請補鹽法道員缺實屬人地相宜與例亦符據兼署廣西布政使按察使張聯桂詳請前來相應仰懇天恩俯准以補用道桂林府知府秦煥補授桂平梧鬱鹽法道員缺俾收得人之效如蒙俞允仍俟該員經手事竣照例給咨送部引見所遺桂林府知府員缺係省會首郡冲煩難三項相兼請旨簡用之缺應請旨簡放再該員奏煥係車務出力保舉奉旨以道員補用今請補缺毋庸查敘叅罰合併陳明謹會同兩廣督臣張之洞恭摺具陳伏乞皇太后 
皇上聖鑒飭部核覆施行謹奏奉硃批吏部議奏欽此○○河南巡撫臣倪文蔚跪奏爲繕寫錯誤檢舉更正恭摺仰祈 
聖鑒事竊臣前片奏豫省光緒十三年春夏二季徵收洋藥稅係自正月起至六月底止共徵收銀四千九十二兩零比之上届短銀七百兩零誤寫七月底止銀四千九百十二兩零較有增赢係屬一時疎忽兹經查明據實檢舉更正謹繕摺陳明伏乞皇太后皇上聖鑒訓示謹奏奉硃批該衙門知道欽此○○奴才慶裕裕長謹片奏再新授奉錦山海道誠勲現已到省自應飭赴新任以專責成准補海城縣知縣陶守愚已奉到部覆應飭赴新任新民廳撫民同知王爲澂因病出缺查有候補同知逹崇阿樸實耐勞堪以委署理合附片具陳伏乞聖鑒謹奏奉硃批吏部知道欽此○○曾國荃片再准兵部咨江南狼山鎭標中營遊擊員缺請以儘先遊擊陳霑露擬補等因光緒十三年八月三十日題九月初二日奉旨陳霑露依擬用欽此當經轉行去後兹據安徽撫標中軍叅將吳峻基查明該遊擊陳霑露已於光緒十一年正月内病故呈覆前來查該遊擊陳霑露旣已病故自應開缺另補所遺狼山中營遊擊一缺江省現有合例人員應請扣留容臣揀員請補理合附片陳明伏乞聖鑒飭部查照謹奏奉硃批兵部知道欽此 
 
