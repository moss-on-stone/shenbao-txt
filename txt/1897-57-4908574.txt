# 1934 - 57 - 4908574

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[自貴自賤説]  
　　客有問於執筆人者曰中國今日民窮財盡矣乃觀於滬上情形若有不見爲窮困而更見爲富饒者一切市肆之裝潢服用之繁華較諸一二十年前而數倍之較諸三四十年前而數十倍之如四馬路等處昔也冷靜今也熱閙吳淞江以北暨虹口等處昔也荒僻今也林櫛以前歳七月工部局所查英法美三租界丁口册觀之其數之多爲前次所未有其庶如此其富可知是故茶樓高至數層書塲多至十餘處其裝飾之華美爭奇鬥勝日異月新此外惟戲館較少於前酒館與前相等而大酒館中常演髦兒戲爲前此所未有且也消夜館番菜館之設亦方興未艾推之車馬服御車則由小車而東洋車馬車鋼絲車服則由布而綾而綢而縀勢如積薪後來益盛此而日民窮財盡於何見之執筆人曰中國各省惟蘇省向稱繁華而今日上海之租界則又較昔之蘇州揚州而過之豈可以一隅之繁盛而覘通國之民力况卽以上海租界一隅而論户口雖盛於前半皆輕去其鄕而來謀食者是此間之庶卽可見他處之貧以此言庶其安能富至於服御一切踵事增華則又皆外强中乾或爲官塲酬酢或爲生意交接或爲過往之客雖揮金如土而排日爲歡金盡則去是皆不足以言多財亦並非眞能揮霍其眞能揮霍者惟嫖客耳滬上妓院向有上中下三等今則除雉妓外上等多於中等客旣嫖上等之妓則揮金必多而自已之車馬服用亦皆稱是是故凡新交之友見其身無嫖衣者卽知非花柳中人蓋此中人之飾貎修容者皆爲媚妓故也客曰果爾則鄙人之惑滋甚夫中國之制娼優隷卒謂之身家不清而世之詈人及人之自誓者必曰男盜女娼是娼妓者其品類固至賤也旣爲嫖妓之客則其人無論官紳士農工商總之皆貴於妓者卽極之應罰三擔燈草灰之龜嫖龜亦祗其賤相等而無更賤於妓者然則妓宜媚客客胡爲而媚妓執筆人曰滬上租界之風俗與他處不同他處嫖妓者惟取色藝而此間則惟以排塲闊綽爲上苟非排塲闊綽雖蘇小復生薛濤再世亦必門前冷落以故此間北里中一應宫室僕御器用服物幾於貴擬王候富比陶猗雖妓囊羞澀亦必假貸千餘金以張羅體面而後可望門前車馬迨至由闊而果紅旣紅而益闊妓旣位置自高客皆仰望其鼻息久之成習遂若妓居客上客旣忘妓之爲賤而妓亦儼然自貴妓不自貴卽不可以爲妓然則妓之自貴實由極賤之一念而來非眞以賤妨貴也客曰妓之似貴而實賤則聞命矣乃今日富家宦室閨閣中人多效妓家裝飾亦得謂之自貴乎此果出於何念乎執筆人喟然曰此風俗之大害也妓方以此自貴則凡在良家正宜極力湔除弗使一肌一容一花一鈿一絲一縷稍類於妓而後良賤不致混淆其在富家宦室閨閣中人尤宜殊絶於衆洗淨鉛華而後貴賤不致無别奈何今之爲家長者半多不學無術縱使妻妾媳女物物惟求時様事事必欲肖妓是直自賤耳烏得謂之自貴乎此其居心不知何所取義又何責乎編氓之妻女無力以肖妓者姑極力以肖妓之婢媼乎總而諭之妓本賤也而今則自貴良家本貴也而今則自賤然自貴者實不足貴而自賤者則竟失其爲貴是婦女之賤者多貴者少雖富猶爲羞稱而况閨閣之中亦多外强中乾哉是以先王之世制禮以教民而後富與庶皆可常保也 
[諭旨恭錄]  
　　正月十一日奉上諭本日道旁叩閽之多俊著交刑部嚴行審訊欽此 
[本館接奉電音]  
　　昨日午前京師飛電傅來硃筆一道敬謹譯登○正月二十八日奉硃筆王錫蕃輔補翰林院侍讀學士李殿林補授翰林院侍講學欽此 
[公議中國銀行大槪章程]  
　　中國開設銀行爲收回權利之絶大關鍵薄海官商士庶當無不樂觀厥成本館昨經嚴筱舫觀察交來公訂章程羅羅清蔬有條不紊大約參酌泰西規制以求利國利民當事者之煞費苦心蓋亦於此可見矣爰照錄之日一中國創設銀行欽奉上諭選擇殷商設立總箽招集商股合力與辦以收利權係爲通商與利起見因奉特旨開設應卽名爲中國通商銀行並擬請存官欵以示官爲護持與尋常商家自行開設銀行不同俾昭鄭重用垂久遠二原奏京外撥解之欵交本行匯兑可以减省匯費公中備用之欵交本行生息可以有益國帑各口岸各省會及各國都會均須設立分行以便就近承匯領放三本行奏明用人辦事悉以匯豐爲準而叅酌之不用委員而用董事不刻關防而用圖記盡除官塲習氣俱遵商務規矩絶不徇情毫無私意總期權歸總董利歸股商中外以信相孚出入以實爲主四上海爲總行准於光緒二十三年春間開辦京都分行亦同時開設此外各口岸各省會分行須次第開辦均各加一地名如京都分行卽名爲京都通商銀行惟各國都會則名爲中國銀行五各口岸各省會及各國都會本銀行未經設立分行之前應擇該處公正殷實之行號先行代爲接轉匯票俟設分行後卽無庸代理六本銀行資本規銀五百萬兩作五萬股每股一百兩招股開辦時付銀五十兩第二次續付銀二十五兩第三次續付銀二十五兩照有限公司例每股付足銀一百兩作爲完全以後無須再付其第二三次應付之銀亦須俟總董公議加添之時先兩個月登報知會再行照付如日後本銀行生意與旺分行推廣於原股五百萬兩外應再加添股分由各總董議定加添若千先儘原股東股數照加如不願再加另招新股七先收股本規銀二百五十萬兩盛大臣認招輪船電報兩局華商股分一百萬兩各總董認招華商股分一百萬兩其餘五十萬兩聽各口岸各省會華商投股自登報之日起上海本地以一個半月爲限各口岸各省會以三個月爲限照西法先行掛號限滿截數凡投股者准給股分數目應聽總董核給至交收股銀或就近交各處招商電報兩局代收由該局先行出具收條再寄由本總銀行换給收單抑或徑寄上海本總銀行交納給單均聽其便統俟股票塡齊再行换給八本銀行係奉特旨招商合力興辦公議擬請撥存生息公欵二百萬兩以示官商維繫取信中外開辦之初先收商股二百五十萬兩擬領生息公欵一百萬兩餘俟續收商股時再行請領至生息年限章程奉准後議請奏定九本銀行照西例按六個月結帳股東官利擬定長年八厘如八厘之外盈餘卽爲餘利應由總董股東公議先酌提公積若干及分給總分各行董事人等酬勞若干其餘按十成分計以八成分給股東以二成報効國家藉答國家專准本銀行行銀票鑄銀錢存放官本匯兌公欵及保護維 
 
 

Page 2

 
 
持之利益至公積俟提至五百萬兩應否停止届時再由總董酌擬辦理十總行實任總董擬十二人爲度除已選立外其餘續添各董仍須公正厚實聲望素著招集鉅股爲股商信服者方可選立並於實任總董之内隨時議舉在滬熟悉商務之三人爲辦事總董或限定日期或不限定日期一切總董辦事會議章程應有權柄悉照西國銀行規矩詳列條目以資循守十一本銀行辦法均照西國在中國所設之銀行故總行及京都並通商大口岸曁各國都會均用西人爲在班生意出入銀錢均歸大班主政買辦輔之遇有要事應由總董會議簽押然後照行以期周妥將來中外分行廣設之後並須選派一精通商務體面西人爲總大班調度稽查各行之事其餘小口岸及各省會所設分行均用其人經理不派大班買辦十二本銀行旣照西國法度總董盡舉華人此外應請在滬之公正殷實熟悉商情之西商兩人爲叅議遇有會商要事應請西商叅議一同會議作爲公正人以期折衷至當見信中外商家十三大口岸大省會分行准在該分行本地選認股最多者立爲分董專管本地分行之事仍須總行各總董及股東公舉十四銀行買辦向歸大班所用本銀行全屬華股總董全是華人所有總分行買辦應由總董公舉仍照西國銀行之例取具殷實保單或保銀存庫並議定辦事權柄訂立條欵一存銀行一交買辦彼此執守十五上海總行大班已延定英人美得倫係在匯豐銀行數十年熟悉中西銀行生意買辦已延陳笙郊係錢業董事聲望素著衆所交推仍照西例分取薦保單存庫其應子權柄各總董會議給付單據其本行應用洋人歸美得倫選薦應用華人歸陳笙郊選薦均須熟手以專責成十六西國各銀行在中國地方存放銀兩息分久暫不過常年二厘至五厘爲止而放欵押欵利息每年六厘至一分二厘不等其放欵按拆息時日甚暫其押欵按時價折减甚多本銀行應照西國銀行嚴謹辦法畫一不二不狥情面必須有貨物等件抵押並有妥當人擔保方可押放以期有利無害十七本銀行奏明准照匯豐印用銀兩洋圓各票凡各五種計銀一百兩五十兩五兩一兩銀圓如之京都上海兩行准先出票照匯豐所出香港上海票式辦法各照各處市面通用平色如滬票至京行取用京票至滬行取用亦悉照匯豐折算辦法辦理其出票銀數總不逾實存銀兩之數十八本銀行代各省官司借貸銀兩應照西例由總董及總理洋人查明須有抵還的欵方能議定訂立合同禀明户部批准立案照匯豐銀行代國家借欵章程印發借劵應收年息歸行取付十九原奏本銀行准鑄銀錢應俟總行開後總董會議請由盛大臣奏定章程辦理二十上海擬設商會公所凡有鐵路輪船電報金礦各項公司均在商會之内所有鐵路輪船電報金礦各處欵項凡與本銀行往來者一切悉照章程毫無偏畸廿一匯豐銀行開辦之初招股一千萬圓股分亦係分期限收現查光緒二十二年結報除歴年分利外已積存公積六百萬圓保險二十五萬圓發出通用銀票九百餘萬圓各處存欵六千一百三十七萬餘圓存金約五千七百十九萬餘圓匯單一千四百八十二萬餘圓現計每股本銀一百二十五圓股價可售三百七十五圓已加至二百五十圓之多可見銀行之得利全在管事之得人今中國開辦銀行無讑現下將來管事一切人等必須無官塲習氣熟悉商務之人方可得力廿二本銀行每届半年須將一切欵項核結清楚照匯豐辦法由總理洋人刊印總册分送各股東及公家存查至刊送以結帪後三個月爲限不得再遲以上章程二十二條係各總董叅酌匯豐銀行章程公同議擬大槪辦法呈由盛大臣核定其餘詳細條欵應再由各總董詳細會議開辦光緒二十三年正月銀行總董楊文駿彝卿葉成忠澄衷張振勳弼士嚴信厚筱舫劉學詢愼初施則敬子英陳猷梓庭嚴濚芝眉楊廷果子萱朱佩珍葆三 
[鳩江郵局續聞]  
　　蕪湖采訪友人云此間新關開辦郵政以來所訂章程前已縷登於報本月二十三日代理稅務司勞逹爾君又出示曉諭云各關辦理郵局皆以早間八點鐘至晚間八點鐘爲度本關事同一律惟念開辦伊始姑准從寛暫展一點鐘每晚收寄信件及民局總包准截至九點鐘爲度逾時不收又各關郵局接到外埠來信多有發交民局承領分送者本關亦擬仿照現已面諭各掛號民局卽以二月朔日爲始郵局逐日由輪船遞到之信件卽歸民局挨號輪流來關承領分頭照送每封准給送力五文郵局並於是日起將往來遞寄之信按封抄列花名細册存查以防或有錯落之虞等因至郵局遞到轉寄内地之信函則按照掛號民局牌號十六家按日輪流承領轉遞其信資卽聴民局自向收信人收取無干郵局之事商號寄帶銀票不抱多寡悉准信資則例每二錢五分取費二分計算如需掛號回單則另加銀四分取費頗爲便宜惟寄帶洋銀至今仍未奉有明文如必須托帶則亦按信資則例每重二錢五分取洋銀二分計算每洋銀一圓卽須寄費八分因之絶少寄帶者欲委諸信局則信局亦多不願受寄緣附入信包之内每十圓已重泰西九兩餘卽須遞費一角若徑交輪船則船中現已無尃管信袋之人故客子天涯月寄薪水歸家藉以仰事俯育者無不鄕關極目方寸焦勞不識當事者將來果如何亟計章程以慰旅人之望耶又各項小包郵局雖定有寄帶則例然亦准民人徑交輪船或船行遞送頃聞有人傳説總稅務司不久當另有妥便細章重行頒示果爾則吾兆民必韾香禱祝翹盼良殷矣 
[會議商埠]  
　　蘇州訪事人云中國許日本在内地通商蘇州省憲議以盤門外青陽地爲日本租界然商務局繅絲廠以及馬路巡捕房等諸工程皆由中國官場集資建造而日本迄今杳無動靜本月二十三四五等日藩憲聶仲芳方伯親臨洋務局與日官互相商訂每日必議至夕陽西墜玉兔兎東昇始呵殿回署刻聞已議定所有青陽地現經造成之馬路巡捕房以及各局廠房屋等一切工程皆歸日本管轄惟其價若干一時未能詳悉中國則另在閶胥門外開築馬路擬由胥門外之五龍橋閶門外之南濠等處繞道以逹留園爲止二十六日方伯在滄浪亭肆筵設席邀集省中文武官員赴讌會議想方伯素嫺洋務成竹在胸定有利國便民之良策也 
[課桑設局]  
　　蕪湖采訪友人云關道袁爽秋觀察慨捐廉俸購辦桑秧發給太平寗國二府農民栽種並勘定蕪湖西湖池北首老江防 
同知署畔曠地一區派撥保衛營勇限日開墾以便栽桑旋又以地只數弓所種有限特委經辦桑秧之劉饒二君就南岸南寺左右開闢曠地數十畝鋤雲犁雨恍如小卯催耕不日桑秧到來卽可廣行種植他日者扶疏繞屋緑葉成陰不可比之召伯之棠郇候之黍乎更就南寺剏設課桑局歸劉饒二君經理其事 
[沙渚迎春]  
　　沙市訪事人云履端後二日爲立春佳節府僚以下循例迎春於東郊先期辦差人等於東門外草市泰山廟製就土牛芒神式安置四聖殿中届期府縣三衛經廳典史咸乘輿而至致祭芒神三獻爵讀祝文畢退入後殿演劇娱神設席二筵皆東嚮府尊邑尊以次就坐演戲三齣各官排齊執事迎土牛入城迤邐過東門橋循城而南進公安門向日東門橋外一水澄清平野圍緑爲駐防旗人畜牧之區不減昔人金勒馬嘶芳草地景况兹則游人圜橋而觀沿河而立者不啻有如水如龍之盛據辦公者言每届立春或年關將終各爲身家計不暇得意自鳴又或天公不做美時雪時風興致蕭索本届時值元旦之後居人多睱又得天朗氣清卜一年吉利者無不樂於從事故公門中人皆踴躍相隨卽遊觀者亦倍於曩昔也 
[吴山春市]  
　　杭州采訪友人云陸茂才招集股分創設電燈公司一經各憲批示准行卽刊印章程分送紳富人家及大街各鋪户兹聞茂才言股分業已集有成數各種器物亦次第購備齊全遂於元宵節在各署試點一次某日廠之内外亦皆大放光明恐觀者滋生事端預請保甲巡防局員派差禪壓○杭人某甲家於寳善橋畔平時不務正業時沈溺於迷龍陳中花骨頭輕薄性成久之而籯金耗盡遂賴其妻以十指博饔飱新歳以來又連次賭負不得已竊取其妻所繅之繭擬質錢以作孤注深冀一戰而霸或可聊濟飢寒其妻見之急向手中奪下甲自思無顔 * 
 
 

Page 3

 
 
立於人世乃於二十四日潜服阿芙蓉膏比及毒發呻吟其妻卽命人舁至大方伯廣濟醫院求救而毒已深入藥石無功迨設法舁回未移時已 
溘然而逝矣賭之爲害豈淺尠哉 
[南湖新漲]  
　　嘉興采訪友人云新正十九日文武各衙門循例開用印信吉時旣屇次第赴府署謁賀轅門之外車馬紛紜入晚嘉興縣署中燃點烟火花燈往觀者踵接於路○新正二十日文武各員齊詣府轅行圑拜之禮禮成設筵歡飲衣冠樽爼談笑忘形洎乎夕照銜山始酒闌而散○連日陰晴不定寒冱若隆冬更夜間細雨霏霏或雜以雪珠錯落小庭雲掩猶未見梅花梨花叅差開也 
[巴江魚素]  
　　重慶訪事人云新任川東關道任逢辛觀察於正月初四日抵渝暫假試院爲行轅一俟諏吉接受關防再行遷入署内○川省所銷煤油以美孚洋行爲首屈一指瑞記次之今川中菜油每斤貴至一百四五十文而煤油每斤則僅七十餘文價賤一半人皆樂用惟聞有偷漏關稅等弊故美孚商人某君於去臘來渝查訪一切以便整頓○已縣木洞地方劉姓被搶一案經國子逹大令派差四處搜拿並懸重賞購線嚴緝去臘在涪州等處拿獲正犯九人眞贜若干訊明口供由府道詳請上憲批示不日卽當正法梟示矣前報木洞悮作關口一時涉筆之小疏也○重慶電報局經前委員移至通遠門地太僻遠頗覺不便兹者新局員王柳堂大令仍搬回白象街原處以期官商兩便 
[續請撫卹]  
　　去歲安和輪船在吴淞口失事各屍屬紛紛赴江海關道署請給撫卹前署道呂鏡宇觀察准如所請並延担文律師依西律控案前昨等日又有屍屬七十餘人齊赴新任道憲劉觀察行轅呈詞請爲定奪觀察飭一併退去俟再延律師担文晤商妥貼核奪 
[修理道署]  
　　江南製造局總辦新任江海關道劉康侯觀察接任以後仍駐製造局中日前前任道憲黄幼農觀察已扶大夫人靈櫬上輪舶將次遄返珂鄕劉觀察爰飭辦牽人等將道署内外逐加打掃雇工修理限日竣工故各辦差人等甚形忙碌觀察擇於二月初八日進署所有器物已陸續搬進矣 
[騐充捕役]  
　　上海縣署捕役空額一名日久無人充當現有顧瑞者充是役黄愛棠大令爰於前日升堂騐看察得顧誠實可靠准其充當並諭以勤愼辦事不得疎忽顧捕諾諾稱謝而退 
[逃犯跌傷]  
　　本邑英界捕房押犯每日責令掃地或揩拭門窓俾得舒其筋骨此泰西良法也前日午後捕頭命將甲乙兩押犯鎖以鐵練驅至二層洋樓上將窓洗刷甲乙商同跳窓圖遁跌仆於地致甲身上受傷管門巡捕聞之立卽一併帶回告知捕頭送往仁濟醫館求療大約傷痊後須解送公堂禀請訊辦也 
[疑竊被拘]  
　　昨晚四更時邱阿橘在滬南十六鋪外馬路踽踽獨行爲汛捕金錦之夥某甲所見疑係小竊上前詢問邱惡其以不入耳之談遽誣人以不義勃然大怒遂將捕夥毆撃復扭至十六鋪中局禀控李蘭史二尹升座審訊邱供向爲小本經紀偶在馬路行走並非鼠竊二尹以深夜在外諒非安分之輩姑從寛典申斥再三著交保了案 
[劣子輕生]  
　　寍波人李某僦居虹口武昌路新興里未知作何生業有一子名阿毛年剛十五去歲托人薦至某處學業阿毛不耐勞苦私自逃回雖鞭撻時加終不能易其劣性日昨又背師逃逸李恨甚嚴加訓責阿毛受苦雖堪遂萌短見私購鴉片烟吞服以圖畢命幸家人察知尚早立卽雇人送往同仁醫院求治醫生如法施救得以一嘔而愈 
[英廨晚堂瑣案]  
　　妓女田素蘭控被鴇母霸阻從良求爲超豁屠别駕飭交官媒看管候訊前日晚堂别駕升座提問田妓供稱原籍江蘇揚州府某縣自幼父母雙亡終鮮兄弟被歹人拐至滬上賣與某鴇教習彈唱逼勒爲娼連年賺得夜度資不下千有餘金小婦人自念年已廿六若再不擇人而事恐火坑無終離之日矣是以奔投案下求恩援手别駕問娶爾之狎客係何姓名作何生業是否可靠爾須一一供明妓竟不能答語涉含混别駕知有隠情恐人串誘轉賣爲娼遂判令發交棲流女所擇良婚配妓遂怏怏而退○奚少卿扭控陸瑞林欠洋圖賴别駕亦於前日晚堂提訊奚供寗波人上年秋間陸瑞林因有需用借去洋二百元内百元有陸親書票據兩紙餘百元無據曾經中保出爲勸過從緩拔還而陸一味游約不得已檢齊票據扭案乞追質之陸瑞林供開烟館奚姓之洋乃上年購地基之欸五十元之兩劵確係小的親書現在實因乏力乞恩寛限别駕以陸瑞林認欠屬實格外從寛判令具赶緊措還甘結一併斥釋○汪叔卿扭控孫彩山盤踞滋擾屠别駕亦於前晚提訊汪供紹興人携室來滬以紥彩爲業孫本係學徒先尙勤愼及將藝習成之後不務本分日事下流現在洋烟上癮迭來滋擾無奈鳴捕送究孫供幼在汪叔卿處習紥彩匠滿師後見小的勤愼曾將伊女許字與我爲妻今見小的力乏欲圖賴婚與之理論誣爲滋擾求察别駕間汪日爾曾有是事否汪答稱雖有是説並未下聘亦無媒人兹伊不肯習上安能將女兒送入火坑别駕訊得汪孫有師生之誼婚配一層毋庸置議判將孫掌頰一百下以爲滋閙者戒仍著汪給洋四元取具赶緊回籍不准再去滋閙甘結一併斥釋○王其壽扭控何阿訓拐女遁逃屠别駕亦於前晚提案訊斷王供妻謝氏生有一女名阿毛今年四歲妻以繅絲餬口每日至廠中工作女兒在家頑耍前日何邀小的出外啜茗適小的在内煮飯未及卽出何遂將阿毛抱去午刻妻子放工回來至茶館視之阿毛尚在迨小的將飯煮罷前往尋何已與女孩均不知去向矣急卽找尋直至前晚始將何尋獲向索一味兇頑是以扭案求究何供與王向來認識前日之晚王忽至家内不問情由將小的交捕解案小的並未誘拐其女實遭誣指乞鑒别駕復將王何研訊以控拐無証一併斥釋著自行尋緝 
[英界公堂瑣案]  
　　鴇婦王張氏賃屋六馬路德人里開設野鷄倡院曾由女蟻棍毛秦氏引薦松江蕩婦爲夥名曰蘭卿未移時卽荳𦸅含胎腹膨脝如五石瓠鴇婦遂與姘夫小阿壽商議倩倡奴顧周氏唤穏婆王許氏用藥墮之不虞胎已墮而蘭卿卽於上月二十四晚血崩數次而殂事爲捕頭所聞立遣包探黄四福往查前晚將一千人拘獲惟小阿壽已避匿無蹤昨晨解送公堂鴇供稱小婦人原籍蘇州府屬某邑現在治下德人里開設野鷄倡院蘭卿小姐由毛秦氏薦來據言其母在松江業已遣入往唤矣墮胎之事出自蘭卿小姐自願小婦人並不知情迨血崩後曾代爲延醫調治毛秦氏供稱蘭鄉確由小婦人引薦至如何墮胎而死小婦人實出不知顧周氏供稱蘭卿小姐自嫌碩腹膨脝囑小婦人尋覓穏婆進以墮胎之藥王許氏供稱顧周氏唤小婦人爲蘭卿小姐墮胎後因失於調養以致血崩屠别駕據情商諸薩副領事官著一併移送上海縣署嚴辦○包探孔阿才解賊犯張葆生至案禀稱日前此人闖入周根元家竊取錫茶船數具報捕之後捕頭遣小的緝獲入贜解請大老爺訊究周投案領贜張供稱小的係浙江寗波府屬某邑人行竊該死叩乞施恩别駕判令笞責五十板○包探趙銀河禀稱日前馬夫陳阿二瞰姚芝庭不在家中向其家人僞稱姚囑取寗綢一叚家人不疑其詐取以付之比姚回家得知因卽投報捕房捕頭遣小的緝獲人贜送案姚投案領贜陳供稱小的向當執鞭之役時時出入姚家姚亦曾飭小的至家取物近知姚購有綢縀是以冐取質錢别駕判令笞責一百板贜給還失主○包探何瑞福解流氓王阿大至案禀稱此人前因拆梢案發解經大老爺訊明遞解今又潛來滬上適爲小的所見是以送案請懲王供稱小的係蘇州府屬元和縣人以後决不敢來此矣叩求姑恕一遭别駕飭押候遞解回籍○包探秦少卿禀稱昨日賊犯杭榮發撬破陳阿明家之門翩然而入竊取布被一條報捕之後捕頭遣小的緝獲人贓送請究辦陳投案領贜杭供稱小的窮苦難捱初試穿窬手叚别駕判令笞責一百板○包探張阿五禀稱冷攤主顧福生陸阿木收買某賊所貨之地毯一條兹經小的查見惟賊犯尚未緝獲先將顧陸解案請懲顧陸同供稱小的不 
 
 

Page 4

 
 
知其爲贓物以致悮收别駕判令各罰洋銀二圓○四百六十五號華捕解天后宫前設攤糾賭之錢金寳請判錢供稱小的係本邑人以後不敢再犯矣别駕判令管押兩日○包探施奎江禀稱陳春裕至瑞記紡紗廠竊取木柴十餘斤經廠中人扭送捕房捕頭令小的解案請辦瑞記執事人某甲投案聲訴前情陳供稱此項木柴小的在地上拾得别駕判令管押兩日 
[美界捕房紀事]  
　　楊得勝張阿三兩偷兒專在輪船上偷竊物件某日至招商局某輪船上竊取指南針盤一具並絨毯衣服等物計贜無數昨經包探洪阿寳　獲拘入捕房捕頭令押候吊贜送廨訊究○寗波積竊王阿富前晚至西華德路莊源大弄内溷入某姓家竊取棉被衣旅等物肩荷而出甫行數武卽爲三百零一號華捕所見拘解捕房押候送公堂訊究○本邑入某甲昨午由某處竊得鍚蠟臺及茶壺酒壺等類携至天潼路求質經包探倪順泉緝獲拘入捕房捕頭飭押候送廨訊辦 
[宜昌義賑公所來函]  
　　去年夏秋間旱澇頻仍宜郡七屬被灾甚重毗連之施鄖各境及巴東興山等處多以草根樹皮和土而食業將食盡飢民載道竟有朝不保暮之勢深山之中死亡相繼並人相食已死者姑置勿論未死者尙難延命非至夏秋之間無以爲食來日方長無欵接濟此係急賑難比偏災刻不容緩餓死可憐不獨目覩心傷卽聞之亦皆下淚雖經各大憲籌欵賑糶無如地廣災重欵甚竭蹶不得不接辦義賑以助官賑以冀災黎不致皆爲餓死惟籌欵殊難耳素仰大君子痌瘝在抱樂善爲懷務祈廣爲勸募多多益善集有成數請速彚解散放賑欵早到一日災民早活一天有錢一千可救一命翹盼復音源源接濟功德無量謹代災黎請命不勝急切之至等因合亟登報伏祈公鑒務求仁人君子慷慨解囊多多益善有錢一千救人一命尤爲易積之陰功惟災民危在呼吸伏乞迅速布施以資解放救命急於救火叩切禱切上海陳家木橋電報總局内籌賑公所謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　原報破損部份殘缺 
[上海縣署瑣案]  
　　前者湯松甫控湯桂根糾人攫取棉花黄愛棠大令飭役將湯提案前晚倩帮審委員蔣壽林刺史升堂訊鞫松甫訊稱小的係本邑人家住三林塘鎭充當地保與湯蘭生等爲昆季行桂根係蘭生之父曾欠小的墊繳之錢糧九千餘又向索不還反誣小的其中亦有田地其實田地並非小的之産小的亦不欠伊錢文去年十二月三十日忽糾合多人至小的家搬去棉花四十八包每包約重七十餘斤此外尙有金首飾及洋銀之　小的心有不甘控求訊究蘭生供稱桂根是小的之父小的等兄弟三人小的居長年三十有八榮生第三今年二十有三向與松甫居住去　三十日父親至松甫家搬取棉花其時小的方臥病在　　供是實榮生供稱小的家曾欠松甫塾繳之錢糧九千餘文久已還清前者松甫將田若干畝售賣與小的家内親長出爲理勸令找價杜絶父親不　事後松甫遂扣去田根錢二十兩父親向之理説置之不睬是此搬取伊棉花並無洋銀首飾剌史飭將蘭生榮生發押俟其父到案再行訊核○前由英界公堂讞員屠興之别駕移送李子卿陳紹錫張小弟王阿云四名至縣黄大令倩蔣剌史提訊李供稱小的原籍廣東某縣生長治下年三十有三在包探韓阿有處充當夥役某日韓探問小的有無竊案小的告以有莊仁林者前曾犯事可傅詰問不料伊父反誣小的誣竊扭送公堂轉解到案陳供稱小的係本邑人張供稱小的係太倉州屬寳山縣人王供稱小的係廣東某縣人旋又同供稱小的等皆係韓所雇夥役剌史著一併交差看管係原告到堂冉行訊辦○　者吳子辰控見子又新違忤黄大令倩蔣剌史升堂提訊子辰訴稱去年小的奉斷著兒子付洋銀不料竟敢朦保出外現在忽將客　盤頂與人是以小的又來控告又新供稱去年小的奉押後因病浼人保出至　杪已繳過洋銀十圓剌史判令將又新收押改過所二年如能悔過自新准覓人保釋○前者英界公堂讞員屠别駕移送戳傷嚴如福之兇手高金三至縣黄大令倩蔣剌史提訊高供稱小的係蘇州府屬某縣人向當扛挑之役旋在公茂洋行爲出店人日前嚴如福將小的播弄致被行中人辭歇是以急而㓾刃剌史飭押候原告傷荃　　核辦○前由十六年巡防局員某君移送流氓羅伊子攫取劉紀發衣服洋銀一案請訊經蔣剌史訊明綠由將羅及孫小張等人分别　　　又由差役將案中人六伍子拘送剌史訊問之下大伍子供稱小的係江北某邑人世居鹽城縣境充當木排夫攫衣之事實出小的主見　欲將劉屬稱　奪注其身所得之衣押得洋銀二圓三人俵分剌史判令荷枷二月發十六鋪犯事地方示衆期满責釋 
[英界公堂瑣案]  
　　包探何瑞福解徐金泉卽徐金全及張金寳張潘氏至案禀稱小的查得徐係著名流氓混名木匠金泉事在借阮帶閒兼當南市汛捕張有一女三年前由徐經押與百花里鴇兒曹王氏家訂定八年爲期曹王氏教以彈唱并令改姓蘇名日小蘭前日徐忽近銀往贖曹王氏忽稱失去押契徐遂不肯照付洋銀强將蘇倡領去曹王氏投報捕房捕頭令小的拘拿送案曹王氏携蘇倡投案訴稱成倡由其父母押與小婦人家言明准其賣倡八年甫及三年伊等忽欲取贖倘果不再爲倡小婦人不敢不允無如伊等實欲調往他　且　檢押兵實　　去無蹤徐遂將洋銀扣住叩乞大老爺訊懲徐供當蘇倡抵押時小的實係原中故取贖時亦由小的經手不料曹王氏竟不肯將押錢交出　小的亦不付洋銀張及張潘氏同供稱蘇倡係小的及小婦人所生曾押與曹王氏處今備齊本利往贖曹王氏不允叩求六老爺拔出火坑　　　指張夫婦問蘇倡日此二人是何人答稱是小婦人之父母别駕乃商諸薩副領事官然後判令徐張各笞賁三百板管押三月期满之後　亂倡遞解回蘇州原籍押據及借票存候撕毁○包探秦少卿禀稱日前楊景康絲缐店夥趙福泉竊取店中洋銀六十三圓查知後反手持　凡　楊兇毆報捕後捕頭令小的拘拿送案楊訴稱趙旣竊櫃内洋銀反敢恣横叩求嚴究趙供稱小的不　　　尺毆楊惟互相爭閙而已别駕判　　賣二百板遞解蘇州原籍○包探趙銀河禀稱前日大雪時陳楊氏與夫陳虎全勃谿旋卽逃來上海　　　　　　近被施阿甫王兩木陳阿才勾誘致由施領至實善街林祥茂所開小客棧强奸不從林竟如充耳不聞任其作踐次日施又將陳　　　　　　　甲質錢使用並欲賣入花烟館爲娼同至美華茶楼互相吵閙經小的查知其事拘入捕房今氏夫亦已到堂請大老爺訊斷查　　　　　　　　　　　多次矣陳投案申訴前情請將逃婦領回管束而楊氏供稱小婦人係吳淞人貧苦不能度日是以私逃不料被施等姦污　　　　　　　　　　三流氓供　小的等皆蘇州府屬某縣人以後不敢再犯矣林供稱小的係浙江寗波府屬某縣人施領此婦來借宿小的並　　　　　　　　亦不聞呼　别駕判令將施笞賣六百板管押半年然後遞解回籍王陳各笞責三百板管押三月再行遞解林笞賣一百板遞　　　　　　交其夫領回○包深孔阿才禀稱胡炳根由道逹洋行西人姓芳看雇充式老夫私將芳之銀票一紙計銀三百四十八兩收用報　　　　　小的查獲結詰周榮堂亦分用洋銀九十圓今特一併送案請究芳投案訴稱此事如有人出爲料理商人無不樂從胡供稱小的係本　　充當式老夫已歴多年邇者忽然心地糊塗以致作此不端之事現願浼人料理周供稱小的與胡爲友向借洋銀九十圓業已備齊繳案惟借時實不知私收帳上洋銀叩求明鑒别駕著將胡周交孔探帶回捕房下禮拜覆訊如有的實保人惟其保出○包探倪順泉禀稱賊犯陳阿炳竊取李阿炳家布衣十件報捕後捕頭令小的緝獲人贓解請訊究李投案領贓陳供稱小的孫寍波府屬某縣人向在某西人處當細崽近因失業以致學作穿　别駕判令笞實五十板贓給還失主○包探石金榮禀稱昨日萬陽茶漊茶　上陳阿富忽將餅攤主婦邵吳氏毆傷報捕後捕頭令小的查知借錢起　今恃解案請究邵吳氏投案申訴前情别駕判令將陳笞責一百　　　探賣如海禀稱昨日朱金甫王順泉兩小工串竊唐進記之煤三百二十八　報捕後捕頭令小的拘獲人贓解請訊判唐遣人投案領贓朱　　　推諉不認行竊别駕判令各笞賣五十板贓給還失主 
[美界捕房紀事]  
　　昨日上午有鎭江人瞿阿全持皮衣一包至西華德路某押店扺質正在估價適四百零二號華捕巡至疑係偷兒當卽拿送捕房捕頭飭包探洪阿寳往查旋覆此人刻在鎭江開設香鋪有學徒不安本分捲物逃至滬上因來找尋尙未查獲一時將盤費用罄故以衣服付質並非竊來捕頭領之令卽釋放○綽號天五阿六者在打靶塲某洋房爲細崽曾與蘇婦某氏姘識氏之本夫生有女孩一口已十有一歲矣氏因事回蘇及返滬女已不知所往詰諸阿六則云送往某姓家爲童養媳氏知其不懹好意因於昨晨將阿六扭送英公堂喊控○前日下午有西人某甲不知在何處訪尋仁友沈醉而回行至斐倫路東倒西歪步履不整偶一欹側跌入浜中載沈載浮幾將滅頂幸是處適汩有杉板船赶卽勞救得慶更生旋經三百七十五號華捕送至捕房着押候酒醒時釋出○王阿和江北産也僦居蓬路德榮里製有東洋車一輛出租於人日收其利前日之晚車停里内忽被無賴將皮蓬扯碎並將捐照取去王卽據情投告捕房捕頭允爲查緝 
 
 
 

Page 10

 
 
   
 
 

Page 11

 
 
   
 
 

Page 12

 
 
[]  
　　　　　　　　　　　　　　　　　　　　　　保獎人數過多請　旨飭部核實摺○　　奏整飭官方片○將軍延奏知府同知各回本　　　　　　○御史魯　　　　　　　　　　　撫趙奏報大員任满進京在途病故摺○江督劉奏甄别道府同通各員片○蘇撫趙　　　　　各員摺○正　　　　　　　假满請安○内務府奏攺派致祭　宣仁廟派出承蔭○關防衙奏十五日大高殿拜表慶王　禮○召見軍機　　　　　　　　　　内上察禮成後還海辦事召見　　○正月十一日　　信假满請安○召見軍機○○奴才吳光奎跪奏爲西寍肅　　　　　過多恐涉冐濫請　旨飭部詳晰查議以昭核實恭摺　　　祈　聖鑒事竊維酬庸之與所以賞有功破格之施所之昭異數必　　戮力行間勲勞卓著乃能上邀懋賞蓋欲使從戎將士有所激勵始知競奮於　　也臣恭閱邸抄此次西寗肅清案内奏保甘軍武職八百五十二員文職二百一十員習列爲異常勞績物議譁然駭爲冐濫夫董褔祥之奉　　　征不逾時河湟底定回孽蕩平賊之西竄出關者亦經陶模饒應祺派兵剿捕一律殲除戰功誠爲懋著　朝廷甄錄武功將董福祥　特晉宫銜優加世職該督撫等補授實任賞必論功莫名欽服至此摺奏奬異常勞績至千餘人之多而魏光燾一軍將來彚案獎叙又不知凡幾　國家名器所關豈容如此冐濫及欽奉諭旨該部議奏欽此我　皇上於賞功之典特昭核實之謨第部臣雖然恪愼秉公而全案皆列異常優勞亦難懸揣惟臣竊思從前剿平髮逆埝匪底定關隴新疆肅清漳滇黔全境各軍轉勦至十數省之多暴師十餘年之久殄除巨憝克復各　及至大功告成一律普邀勛賞亦不無異常勞績之分乃西寗用兵爲時不過年餘捍賊不及萬數虜功所奏祇在一隅該軍疉次勝仗隨摺奏保文武均經立沛　恩施至於肅清彚保凡在事出力人員概在其内到營有先後差委有苦樂戰守有勞逸論功行賞實有過分混而之言曰異常可乎甚有前次甫經受獎今復得異常勞　者層遞加保數月之間可越三四階而上揆之例章實多不合又其中奏請開復之獲咎廢員如已革通判張心泰已革知縣凌燮何其坦耿士偉何守謙等已革遊撃王有德等另片奏請開復之已革總兵湯彦和李良穆楊寳林已革提督潘長清李泗益已革副將陳宗藩等朝褫暮復東　西升謂非夤緣千進請託徇私其　信之似此敗壞紀綱操縱賞罰尤不可不防其漸相應請　旨飭下吏兵二部將全案保奏人員詳晰核議如前案已得過異常獎叙此次卽應入　常勞績其或有遞保至三四層者量子汰减至聲請開復文武各職員仍調查被叅原案凡所獲私罪並在不准捐復之列者嚴加剔除撤銷保獎以杜冐濫而清吏治庶於酬勞勸功之典俾人無　倖之心士有奮興之氣而國家爵以馭下之道亦不僭不濫也臣爲核實功賞起見理合據實　陳是否有當伏乞　皇上聖鑒訓示謹奏奉旨已錄○○吳光奎片再查降革人員報効軍營原爲例所不禁然必須核其情節事屬因公非犯貪酷奷私者方准留營當差隨時咨部存案備查乃近來臣工贍徇情面於獲咎各員不問案情輕重率請留營復官殊非鼓勵人才愼重名器之道前據給事中丁立瀛奏獲咎人員督撫奏請開復並率行奏留原差請飭申明定例酌定處分等因一片欽奉　諭旨著該部議奏等因查丁立瀛原奏專摺督撫而言而於各路統兵大臣及督辦邊防海防河工諸將帥尙未議及可否請旨飭部一併申明定例以後降革人員報効各路軍營及邊防海防河工各處皆責令統兵大臣督辦防務河工諸將帥先將該廢員被叅原案咨部核准立案方可留營効力贖罪其有身犯貪蠧奸私例在不准捐復者概不得派委差使朦混請獎違者予以處分仍將該革員差使保案立予撤銷又開列保舉時凡降革人員皆令另立一單不准散叙人全案内以清眉目而免含混似此奸貪猾巧之徒無所施其伎倆而仕路可期漸清矣臣爲挽回積習整飭官方起見謹附片續陳是否有當伏乞　聖鑒謹奏奉旨已錄　○○延茂片　再本任吉林府知府鄂齡前曾因案撤任摘去頂戴嗣經奏請開復奉部覆准應卽飭令回任現署吉林府知府本任五常廳同知劉調元亦應飭回本任各重職守署五常廳同知候補知縣余愼應令交卸回省據吉林分巡道聨　詳請具　奏前來除分檄飭遵外理合附片陳明伏乞聖鑒謹奏奉硃批吏部知道欽此○○御史宋伯魯片　再各部司員額缺有題選之分聖朝所以澄叙官方區别流品義甚大也惟近年以缺少人多甲科出身之員有終身不獲題補者是以部臣定議有旣奏留後准其攺外之例然而外省牧令仍人浮於缺京官不得已而攺外尙有終身不得一缺者近日各省且紛紛以請停分發八奏矣臣愚以爲以在京之員聽其攺絃而仍懷淹滯之差不如就本有之缺略予疏通而俾展及時之效吏禮兩部本無他途出身人員惟分題選之名而無其實户刑兩部缺分本多序補亦易兵部主事缺僅四員題選各半亦無可再議現惟工部四司主事額缺人員而選缺則寳占其五每科學習人員掣簽時吏部以爲工部缺多較各部多配籖十餘枝以故人數擁擠視各部不啻數倍今兵部序補已至丙戌工部則庚辰一科尙有未補缺者轉盼拔貢朝考届期人數之増當更倍於前軒輊穎分殊非持平之道可否請將選缺五員劃出兩員攺爲題缺専以正途出身人員按資題補論者必謂攺選爲題於選缺人員有礙不知専補選缺之員非世家貴胄卽殷實富家到部行走意本不在得缺其勤奮趨公出身寒素者實少其人况選缺尙有三員較兵部尙多其一且上年吏部曾以缺少人多添設郎中員外主事題缺各一員今不議添而議攺事較簡易應請飭下吏部妥議辦理似於鼓舞人材之道不無裨益是否有當謹附片具陳伏乞聖鑒謹奏奉旨已錄○○江蘇巡撫臣趙舒翹跪奏爲大員任满進京在途病故恭摺馳陳仰祈聖鑒事竊光緒二十二年十二月初四日據蘇州布政使聶緝　詳稱上海縣知縣黄承喧詳稱浙江乍浦駐防正黄旗满洲驍騎校巡捕呢鏗額爾報浙江乍浦副都統忠瑞係厢藍旗满洲鈺霖佐　下人因二次任满奉旨進京陛見二十二年十月初六日由省起程十一月行至蘆墟塘地面中途患病身故隨有長子鈺懋侍奉親視合　卽行扶相回旗等情由司轉詳前來臣覆查無異除咨部旗查照外所有浙江乍浦副都統員缺相應請旨簡放以重職守理合恭摺由驛馳陳伏乞皇上聖鑒謹奏奉硃批知道了欽此○○劉坤一片再捐納道府循例分發人員以到省之日起試用一年期满應行察看才具分别繁簡奏明留省補用歴經遵辦在案茲據江寗藩司將在江寗差委業經試用期满之道員等官照章甄别詳請加考具奏前來經臣察看得試用道方碩甫才具優長辦事結實　以繁缺留省補用又試用同知李文濤年壯才優試用同知鍾祥靈才具穏練試用通判陸家鐸辦事動愼試用通判吳清鑑才具明晰試用通判林介鑾年强才裕試用知縣丁經三明白安詳試用知縣游毅之年富才優均堪歸試用班照例序補除咨部查照外理合會同江蘇巡撫臣趙舒翹附片陳明伏乞聖鑒謹奏奉硃批吏部知道欽此○○江蘇巡撫臣趙舒翹跪奏爲特叅庸劣各員整飭官方恭摺仰祈聖鑒事竊查近來官塲人懷苟且事出　圍江蘇付風　蕩尤甲他省　到任年餘尙未甄别一員語以宦途大　劾不勝劾初　整　　率冀其故轍漸更無如習蔽甚深實非包　可挽不得不擇尤特叅稍儆其餘查有候補知府馬玉田粗率無知性尤操切太湖廳同知恩壽信任家丁聲名甚劣候補同知宋相馭下不嚴致滋衆怨吳縣知縣凌焯病業不振遇事惰滑無錫縣知縣吳觀樂行止不檢衆　沸勝候補知縣吳受頤飾非近利大拂輿情震澤縣知縣費　年才職平常嚴膺繁劇溧陽縣知縣楊志立精神疲弱公事遲延以上各員未便姑容湘應請旨將候補知府馬玉田太湖　同知恩遽候補同知宋相吳縣知縣凌類無錫縣知縣吳觀樂候補知縣吳受頤均卽行革職震澤縣知縣費鴻年漂陽縣知縣楊志立均開缺另補以肅官常此外如有自甘暴棄之員臣當隨時察看據實糾叅仰副朝廷澄清吏治之至意謹恭摺具陳伏乞皇上聖鑒訓示謹奏奉硃批另有旨欽此 
 
