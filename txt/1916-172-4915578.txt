# 1916 - 172 - 4915578

 

Page 1

 
 
   
 
 

Page 2

 
 
時評 
[四川（冷）]  
　　四川之陳宦與同駿方在互爭而政府則並二者而并去之委之於蔡鍔政府之處置此事甚爲得當何則以蔡鍔之名望足以解决此事也 
　　特以蔡氏以積勞之身當甚病之後前次北京惡耗雖屬訛言而其病後精神果堪復加以紛擾乎故我謂爲四川計則爲可幸之事爲蔡氏計則覺責難之過甚也 
命令 
　　六月二十四日大總統策令陳宦黄國瑄劉體乾均著來京另候任用此令 
　　又令特任蔡鍔爲益武將軍督理四川軍務兼四川巡按使此令 
　　又令任命曹錕會辦四川軍務此令 
　　又令周駿著來京另候任用所轄軍隊交王陵基接管此令　 
　　又令任命王陵基爲重慶鎭守使此令 
專電 
　　北京電回復約法申令已草定中有本繼任大總統願與國民竭誠遵守中華民國元年臨時約示以奠國本而慰羣語 
　　北京電駐滬議員團覆電到京後湯濟武從中調停昨電滬謂必如電訊立覆贊成 
　　北京電將有明令促滬議員團七月望前赴兩院畫到　 
　　北京電湯化龍昨在雲山别墅演説謂萬不致以租界爲開會地點 
　　北京電馮反對議員在滬開會甚力請政府將該項通電扣留　　北京電留公府顧問八諮議十二餘均七月朔止薪内史監亦發至本月底止 
　　北京電昨晚黎囑段邀李熊湯汪等進府會商調和各省内訌主分電勸令罷兵定稿譯發計致軍務院陳宦馮玉祥轉李烈鈞林虎及居正胡大洲另周駿龍濟光張懷芝各一件 
　　成都電蔡松坡病確曾危險惟尚有望已電滬聘某西醫來診按前日北京電有某使館之傳言因特電詢成都其覆電如上 
　　北京電黎以箇人名義電詢蔡鍔病狀郵寄參茸等品詞義不涉政治 
　　北京電陳部長救濟金融已有把握將於七月朔開兑 
譯電 
　　北京電司法總長章宗祥一再辭職王寵惠有繼任之望（二十三日） 
　　北京電中央政府通電各省按月解欵聞河南允解十萬元山東十二萬元山西十萬元江蘇二十萬元浙江亦允按月彙解惟未認定數目他省尚無覆電（二十三日）　 
　　成都電陳宦與周駿約定星期日陳出成都讓周入城蜀人仍慮有變（二十二日）以上路透電 
東方通信社電（日本人組織） 
　　北京電據參政府樞機之某氏談軍務院及南方要人所發電報未逹者多其中多爲北京政府中途擱置此事近時巳經發見漸向平調之南北接近因此爲之沮梗此説若眞則時局紛糾之責任不能不由政府擔負此有識者一般之意見也（二十五日） 
　　北京電劉冠雄之病係猩江熱症旣經呈出辭表後任者當爲薩鎭氷程璧光李鼎新三人其中以薩鎭水呼聲最高（二十五日） 
　　漢口電安武軍退出岳州之後即由湖南軍進駐該處乃近此間傳聞段國務卿復命在漢之某部隊往攻駐岳之湖南軍在漢内外人間以當此急欲收拾時局之際叚氏何故竟出此舉甚爲疑懼且甚希望其説之非事實（二十五日） 
　　北京電拱衛軍日有少數兵隊送赴河南（二十五日）　　漢口電河南第二混成旅之騎兵一營砲兵一營衛生隊一隊並馬二百匹大砲九尊近由湖南撤退本日行經漢口（二十五日） 
　　漢口電湖北巡按使范守佑有更替之風説（二十五日） 
　　濟南電省城前四紛擾日久巿况不振近者預期時局可望平和解决漸有復舊之兆一時避難他適人民均巳陸續歸來商務亦已開始交易一般人民愁眉爲之一展（二十五日） 
　　濟南電曩因凌辱日本守備兵事件由中日當局恊定撤退中國兵隊商埠西端大槐樹莊之第五師分營照約應於十一日撤退乃逾期尚未實行故又經日本官嚴重交涉遂於二十四日實行撤兵（二十五日） 
　　濟南電山東張將軍因恐世人非難紛起極力　　 
謀與民軍妥恊特派密使分赴上海濰縣周村某處與民軍首領談判一般與論頗疑其無誠意妥恊恐難成立云（二十五日） 
　　東京電二十四日在追濱地方捕獲竊繪東京灣要塞地帶之人二名内一名係在横濱之中國人當局者以此案有賣國的事件伏在故已開始嚴密調查（二十五日） 
　　東京電大藏當局談及中國之借欵謂非南北融和至難實行又財政界一般人均有中國南北融和成立不辭財政的援助之意見（二十五日） 
　　東京電本日之地久節在豐明殿受内外臣僚祝賀（二十五日） 
戰電（英人路透電） 
　　巴黎電今日午後公報云德軍在香巴業廣一千二百邁當之陣線進攻三次攻入特土山西面法軍戰壕爲法軍以鎗刺逐回處有活動之炮戰今晚公報云德軍在末斯河左岸終日轟擊又在右岸全夜發砲猛轟繼於晨間八時在自三二一山起至丹洛泊東止廣五基洛邁當之陣線進攻多次人數旣衆作戰又猛雖爲法砲隊加以重創屢遭挫衂而仍在三二一山與三二○山間佔據法軍第一道陣戰壕繳及錫哇芒之防禦工程德軍以大隊勁旅攻抵亨利村但爲法軍奮勇回攻逐走德軍攻擊伏沙維特等處者均爲砲火擊退未能得利（二十三日） 
　　巴黎電今日午後公報云末斯河左岸砲隊戰事甚爲猛烈右岸法軍奪回三二一山與三二○山間失地一大部分直至錫哇芒村入口處止二十一夜法軍所失福滿叢林與乞洛瓦業林間之戰壕今均奪回末斯河右岸作戰之德兵其數逾六師云（二十四日） 
　　倫敦電海格將軍報稱昨因天氣甚佳空中戰事大爲活動共戰二十二次多無勝負英機兩架中彈墜洛昨夜敵軍在美細萊西南狹陣線發煤氣惟未以步兵進攻今日無重要戰事（二十三日） 
　　羅馬電今日公報云意軍陣線之步砲隊頗得利（二十四日） 
　　彼得格勒電德軍圖在特文斯克南數地點取攻勢未得利二十一日起哇琴斯基運河一帶開始大戰今仍在進行雙方各圖渡河未果俄將斯台格爾滿要害被創白魯西洛夫將軍陣線一帶僅有限於一區之戰事敵軍已由法境意境調來大批援兵俄軍在布哥維拉之攻勢仍在進行已佔據拉託資西面之古拉胡摩拉與斯特拉茄及布哥維拉西北邊之維虚尼資故俄軍已越過布哥維拉進抵卡巴西安山（二十三日） 
　　彼得格勒電今日公報云敵砲隊注擊伊克斯庫爾橋端砲臺俄軍魯在伊魯克斯特境數戰壕勇戰逞威德軍回攻受挫德軍開始進攻比里西拉田莊先發煤氣後乃以大隊前撲爲俄軍以鎗刺遂回戰壕敵軍障碍物前棄有死屍甚多他處戰地傳來消息均謂德軍進攻失利（二十四日）　 
　　巴黎電法國報章皆稱讚恊約國與希臘交涉之堅定手腕謂恊約國雖不欲希臘撤銷中立然薩洛尼加之聯軍將來作戰時不能留陰謀之危險潛伏於後此則恊約國之志也雅典電稱希臘前相斯氏曾乞助於德奥但德奥未能相助斯氏遂告希皇以希臘斷難抵抗聯軍希皇怒乃黜斯氏而任柴米斯云（二十三日）　 
　　倫敦電恊約國致希臘之通牒辯明恊約國並無要求希臘取消中立之意不過欲希臘抱持忠誠之中立而已又謂希臘國會不能發揮希臘選舉人之輿情恊約國爲自由之保障今希臘人民之自由旣被摧殘恊約國不能不提出抗議此舉不獨爲恊約國之權利且爲恊约國之責任云云（二十三日） 
　　雅典電希臘内閣以柴米斯爲首相兼外相加拉里斯爲陸相暫兼海相喇立斯爲財政大臣頗爲人歡迎（二十三日） 
　　倫敦電首相愛士葵今日開重要會議聞與巴黎經濟大會有關克魯伯爵波拉勞氏澳洲首相坎拿大財政大臣印度事務大臣内務大臣等皆列席（二十三日） 
　　羅馬電意國駐華公使斯福柴伯爵已改任爲駐塞公使（二十三日） 
　　亞姆斯特丹電大東鐵路公司輪船不魯塞爾號開往哈維區爲德國驅逐艦四艘拘至齊不魯日（二十四日） 
　　倫敦電不魯塞爾號被拘已徴實聞該船乃由一德潛艇押至齊不魯日（二十四日） 
　　華盛頓電衆議院提出動議宣布威爾遜總統召集國民軍之正當即經全院一致通過共和黨領袖滿恩君宣稱墨西哥北面確已入於戰爭狀况（二十四日） 
　　華盛頓電白興將軍稱美騎兵兩中隊在加里柴爾中伏被殱衆聞此説大爲震動陸軍總長巴克氏深夜謁見威爾遜總統時威已臥乃起而與談良久國民軍現儘速陸續開往邊界（二十四日） 
　　紐約電赫斯特派之報章皆主張與墨國開戰聞恊約國外交官刻正竭力調處俾美墨邦交不致决裂（二十三日） 
公電 
　　叚祺瑞關於恢愎舊約法電將軍巡按使並轉各護軍使巡閲使都統辦事長官參贊辦事大員都督岑雲階先生唐少川梁任公伍秩庸諸先生均鑒黄陂繼任元首得人半月以來舉國上下所齦致辯爭者約法而已就約法而論多人主張遵行元年約法政府胸無成見則今日之所齦致辯爭者又惟如何復行之辦法而已此項辦法多願命令宣布以期迅捷而在政府則期期以爲不可蓋命令變更法律各派法理學説所不容貿然行之後患不可勝言是遲疑詳審顧未敢附和也或謂三年約法不得以法律論雖以命令廢之� 
而無足議此不可也三年約法履行巳久歴經依據以爲行政之準一語抺殺則國中一切法令皆將因而動搖不惟國際條約關係至重不容不再在審愼而内國公債以及法庭判决將無不可如之何其可也或又謂三年約法出自約法會 
 
 
 

Page 3

 
 
　　議約法會議出自政治會議與議之士皆政府命令所派與民議不同故此時以命令復行元年約法只爲命令變更命令不得以變更法律論此又不可也三年約法所以不饜人望者謂其所由成之本基於命令耳而何以元年約法獨不嫌以命令復之乎且三年約法之爲世詬病僉以其創法之始不合法理鄰於縱恣自爲耳然尚經幾許諮詢幾許轉折然後始議修改而今茲所望於政府者奈何欲其毅然一令以復修改以前之法律乎此事旣一誤於前今又何可再誤於後知其不可而欲尤而效之竊不知其可也如謂法律不妨以命令復也則亦不妨以命令廢矣今日命令復之明日命令廢之將等法律於何物甲氏命令復之乙氏又何不可命令廢之可施之於約法者又何不可施之於憲法如是則元首每有更代法律隨有轉移人民將何所遵循乎或謂國人之於元年約法願見之誠幾不終日故以命令宣布爲速抑知法律爭良否不爭遲速法而良也稍遲何害而不良也則愈速恐愈無以繫天下之心天下將蠭起而議其後矣縱切望治退無復言猶不能不慮後世爭亂之源或且舞法爲姦援我以資爲先例是千秋萬歲猶爲國史增一污玷决非政府所敢出也總之復行元年約法政府初無成見所審度者復行之辦法耳諸君子有何良策尚祈無吝敎言俾資借鏡祺瑞𧜗� 
　　唐紹儀等請總統速罷龍濟光電北京黎大總統鈞鑒龍濟光督粵三年假國權爲恩縱兵士爲虎狼視生命財產如草菅以刀鋸斧鉞爲兒戲綜計三年之中其傾人之家滅人之門寡人之妻孤人之子直無十百千萬之數可言但聞哀哭詛咒之聲不絶袁氏旣倚爲爪牙粤民遂無從呼籲日者義師之起滇黔桂浙皆以討袁爲無二之名惟吾粤民則以去龍爲切身之害方民軍之起於四方計此賊可殲於一鼓盜亦有道竟假獨立爲護符人望太平又復原心而略迹然桂粤同一獨立治亂之迹逈殊桂則秩序井然人民安　粤則閭里盡爲邱墟村邑至絶薪米推求其故蓋龍濟光知結不解之怨於人民遂集全省之兵以自衛乃使州縣患匪省城患兵要其督粤三載惟守觀音一山此山而外雖舉廣東全省土地化爲灰燼人民化爲蟲沙固非該督所惜也天幸袁殞入慶胎蘇粤民茹痛之深本難須臾復忍徒以大總統就職之始不欲遽以一隅爲言且計該督腥聞於天必爲大總統燭照所及因是隱忍佇待後命不意該督知難久安於其位又以取消求媚於中央一面大捕黨人復萌故智近更横挑戰禍喋血韶州以該督三軍所造之孽即令從此痛懲前非人民已不共戴天該督且變本加厲本日忽傳策令竟以巡按賞功該督前此專管軍政殺人已不聞聲若并兼令理民粤人寗有噍類大總統用人行政此爲權輿粤人至懦極愚豈同草木用敢迫切電陳務望收回成命並將該督立予罷斥解粤民之倒懸仁惠猶偏於一省使貪虐者知儆觀聽實動夫萬方倘蒙賞其知兵師長之席固衆若或多其治績他省不難量移萬一論其取消獨立之功則有動章諸等具在粤民雖不敢望大總統伐罪以救民大總統亦何忍驅粤民入阱以示德昔者所謂國家用人自權衡一語本爲專制作威作福之言已違自我民視民聽之義况以該督罪蹟昭著敢請派人遍詢婦孺除彼所親一二狐鼠之外但有舉其毫髮微眇之功誣罔有刑所不敢避若實千夫所揩咸以該督爲寇仇當蒙一綫之仁早去粤民於水火大總統以共和爲幟當不以民意爲嫌儀等無憑藉可言敢先以哀詞上請不勝迫切待命之至唐紹儀梁啓超温宗堯王寵惠叩徑 
　　海軍全體擁護總統保障共和之要電北京黎大總統鈞鑒奉巧電辱以要事待商見詔具仰謙德鼎新軍人對於政治不敢妄議重違鈞召一言代觐幸垂諒察自公繼任日月重光天下所仰望者咸以盡反前人所爲惟一途徑而恢復元年約法尤爲當急之先務絶無討論之餘地乃公踐位旬餘未見明令而政府方且托詞鄭重謀及疆吏其爲有人從中挾持公與段公均受牽製顯而易見竊謂此項根本大計純屬政府範圍軍人自有專責豈容强爲干涉溯自辛亥迄今變亂相尋推原禍始實由國政之方針悉爲武力所左右名曰民主共各實乃軍人專制正義湮晦國本動搖皆由是故海軍軍人麚識斯義故於帝制搆兵以來對於國事未嘗妄贊一詞乃現當國命再造急謀善後之際而環顧國内現象猶昔覆轍甘蹈治絲益棼長此以往國家安有寗日鼎新不才此次謬承公推出任軍事謹本此旨敦勉同袍自今伊始凡屬軍人惟知以擁護我大總統保障共和爲職志其關於建設上政治法律諸問題均非軍人所得干預其有背此宗旨思挾武力刦制政局我海軍即視爲公敵借鑒前車率循正軌以期稍裨我大總統促成統一之盛治至目下舊約法未復國會未開正式内閣未成立以前鼎新暫以臨時總司令名義駐滬維持海軍現狀一俟大局安定即當卸責歸田謹貢愚忱統乞垂鑒李鼎新率第一艦隊司令林葆懌練習艦隊司令曾兆麟暨各艦長叩有 
　　黎總統覆國會議員電上海探投國會議員吳宗慈君王湘趙時欽君電悉約法問題已交院辦理矣國家治亂端在用人遠承來敎敬拜嘉言何日北來亟盼元洪𧜗　　皖公民致肇慶電肇慶岑都司令鈞鑒項城雖死狐鼠猶憑黎公繼任何異縲絏共和前途尚非隹象浸旬以來北京政府函電交馳徒事虚文未孚誠信以言誅逆首則逆首握符當權如故以言復約法則新舊爭持猶力發言盈廷誰執其咎前途揣測隠患實多捧讀鈞電宣示旨趣立懦廉貪聞風興起惟大難方殷遽思引退徒愽高蹈之名實遺無窮之患揆之我公倒袁救國本懷恐非所願願益宏此遠謀整軍經武昭告天下以盾黎公國家幸甚大局幸甚皖公民曅靖波譚惟洋高亞東等一百七十二人公叩號 
　　浙江參議會致總統電大總統鈞鑒我公就任二旬於茲根本大計之舊約法未見履行眞正民意機關之國會未經召集薄海人民引領以望迺者竟有不召集國會另徴代表會議約法之説聞之實堪惶駭軍巡官制創自袁氏宜改稱都督以復舊章中交兩銀行合併爲梁士詒鬼域伎倆自便私圖貽禍家國我公英明當能洞燭其好萬一任其播弄後患不堪設想以上所陳諸大端務乞權衡利害分别施行安危所繫幸賜鑒察浙江參議會議長張翅副義長龔寳銓王廷揚暨全體議員同叩敬 
　　浙議員殷汝驪等致湯濟武電北京六國飯店六號湯濟武先生鑒褚輔成常恒芳二君倪電請開釋祈速向國務院接洽爲荷浙議員殷汝驪等敬 
　　安慶來電中華新報申報館轉各界鑒今日出獄謹聞褚輔成常恒芳叩 
要聞一 
[唐少川梁任公覆叚芝泉電]  
　　北京段芝老鑒奉　電具見愼重國法至意但其中有誤解法理之處旣辱明問敢盡所懷尊電唯一之論點謂不宜以命令變更法律僕等所見則三年約法絶對不能認爲法律而此次宣言規復絶對不能認爲變更此義辨明則一切可迎刃而解凡法必有系元年約法旣經政府公布前大總統宣誓遵守欲修改自有其修改之程序即該法五十五條所規定是也修改而不依此程序即不能冒約法之名新者旣不能冒此名則舊者之效力自在不過此三年餘有法外之力爲之梗而固有之效力一時中斷今法外之力旣去則固有之效力自然復活今全國人民所以急望政府下一明令者不過欲政府將巳然之事實宣布以釋羣疑何變更之可言即如此次我大總統依法繼任政府對内對外迭經聲明所依何法非根據元年約法規定程序所衍生之大總統選舉法耶使三年約法而爲法也一法不容兩存則被該示所廢止之原大總統選舉法定當非法云何能依果爾則何不於六月九日開所謂石室金匱以别求元首夫我大總統正位而國内外共仰爲合法者無他焉以三年約法之不成爲法也又如我公今所長之機關爲國務院國務院者元年約法之機關三年約法所未嘗有也三年約法若爲法元年約法定非法公所長之院何由成立今公發布院令而中外其許爲合法者無他焉以三年約法之不成爲法也揆諸法理如彼徴諸事實如此則三年約法之非法確成鐵案命令變更之嫌疑何由存在法之性質辯之旣晰則尊電所援非衷法理更無俟辯猶慮有餘疑請更爲剖斷尊電謂若不認三年約法恐近年一切法規爲之動搖乃至條約公債判决皆將無效云云不知法自有種别一般法絶非隨根本而動搖法國八十年間憲法變更十數次一般法何嘗蒙其影響變更且然况元年約法之效力僅爲中止者乎今國人所誓死以爭者在根本法而非在一般法尊電所深慮者可無慮也尊電謂三年約法所以爲世詬病正緣其以命令變更法律今不宜效尤冉誤且言彼時之變更幾經曲折世猶訾其縱恣今毅然一令更修恐更貽口實云云是實不然三年之役項城以命令變更法律誠信讞也以其所變更者確爲法也曷以明其爲法也參議院議决之元首公布之國人公認爲法項城自身亦認爲法也今茲國人希望廢止三年約法决不能指爲以命令變更法律以其所廢止者確非法也曷以明重非法也法之成立其程序必根據於其母法三年約法絶無根據而反於母法也非特國人不公認爲法即今大總統之地位今國務院之地位皆必先不認爲法而始能存在也夫以命令變更法律無時焉而可者也雖百方紆𢌞其途其不可如故也故項城雖巧立� 
名目千廻百折貌爲愼重而終不能逃舉世之責備今政府若認規復元年約法爲變更法律耶則豈唯政府下令爲不可而已根據各省代表之主張猶之不呆也各省代表無議法之權也廣徴名流意見猶之不可也名流發言無法律上之責任也以各省軍民長官爲從違猶之不可也政府且不敢擅政府所屬之行政長官更何論也求援於國會議員之個人猶之不可也議員在院外無權能也僕等以爲政府若能認清三年約法之非法則以命令廢止命令何嫌何疑若必强指此非法之法爲法而於其間欲求一塗飾耳目之程序則左種右撞必終於無辦法而後已來電又謂甲乙命令可迭相廢則元首更代法律隨轉將來舞法爲姦恐援我爲列云云此語尤屬離奇可駭以令廢法項城作俑繼今以往當無人敢效項城亦無人能效項城今茲規復元年約法正欲根據該法第五十四條之規定產生憲法傳諸無窮豈有隨元首以迭更之理若如尊電所疑慮則規復終無善法殆可决言然則政府得毌欲襲項城故智更取徑於所謂造法機關者以爲塗飾信如是也則元首更代一次卽造一次法尊電所憂此實富之矣尊電又云法爭良否不爭遲速僕等謂苟遲焉而有妙算亦所願聞等是支離遲何如速前文所舉皆法理談耳若就政治作用論之今當風雨飄搖之時全國視線以此問題爲焦點政府亦旣察輿情之不可終拂曷爲不磊落英斷以繫物望而定民志若再遷延時日誠恐輾轉誤會國民不諒政府愼重國法之苦心或疑爲無俯從民望之誠意則影響所播殊非國家福我公明逹其必有以處此專此敬復唐紹儀梁啓超有 
[舊約法有以命令恢復説]  
　　政府對於恢復舊約法問題游疑觀望者已經多日因之大局解决亦懸而未定昨聞政界消息此數日來確有將提前規定以命令發表之耗其時期約在項城出殯後之二三日至所以規定提前之原因一爲外交上已發生種種之影響一爲財政上之各間接直接關係一爲軍務院之連來緊急密電一爲湘贛等省之亂事未已一爲梁任公與湯濟武亦爲積極之主持以上各因均屬異常重要故有不得不提前解决之勢又聞湯君化龍昨曾特致大總統與段國務卿密封手函一件内容極爲詳細解釋恢復舊約法之并無妨礙各理由　　 
以釋黎段兩公之疑慮據聞其中之一節略稱近日外間多指摘舊約法之亦有不善如束縛政府過嚴致行政無活動之餘地不知法律之措施存乎其人無論何項法制均以操縱爲轉移此後大局初平政府國會均應相見以誠以大局爲前提可斷定無過於束縛之處且現與前大總統時代情勢不同各議員多屬明逹之士必能體貼此意决無妨碍云云　此之故外聞盛傳黎總統擬發布一宣言的命令恢復舊約法其命令内容略云新舊約法之二宗究應採用某種一俟將來國會開會後待其議决定當未定之時大總統暫遵舊約法處理萬機云云並聞數日内可宣布矣　 
[段内閣辭職問題]  
　　昨日段國務卿與閣員全體辭職呈子遞上黎大總統以段國務卿責任重大萬不當遽爾卸責將呈子退還段氏仍欲繼續上呈以黎公再三挽留而止聞段氏有十日之内必須有人代理否則十日以後斷不視事之説至其辭職原因或謂段以不能舉責任内閣之實與黎大總統意見略有異同者有謂財政困難無術解决先爲卸責者有謂南方要求以命令恢復舊約法段氏恐蹈以命令變更法律之嫌而南方要求至急因此辭職者三説皆不爲無因而以第三説尤爲有力恢復舊約法之説雖爲今日潮流之所趨段氏以爲若遽然廢止新約法恐各方面尚多障碍因此不欲負此責任是以决然捨去現南北各界對於段氏均極推重不欲其卸責黎總統更爲倚任不能任其脱離現已由李經羲力勸其勿再固執退志李氏與段氏感情甚洽或可轉圜也情聞段内閣刻謁黎大總統於密陳要政後又面請職大旨謂請辭未蒙照允惟前途困難殊多首爲回復約法現旣决定依南省諸要人所請以命令公布而國會召集不足法定人數當然依法遞補候補當選入且有涉及贊助帝制與已爲官吏之議員資格除依法定辯法外其餘當然由中央政府用政權爲臨時之規定而在滬兩院議員仍有反對殊非初料所及云云繼述混合内閣人才一層謂北方現無適當之人即有一二亦必遭國會所擯斥故亦多不願就末復堅請辭職談話至此適接交通部送來肇慶岑雲階及梁任公等對於内閣之要電四件旋奉黎大總統諭定二十二日下午四時特開府會議專事討論該問題最後之政策又據政界消息段内閣初意係主張恢復舊約法旋因有某要人提議　以命令變更法律係違背共和國之原理於是段内閣不敢主張及湯君化龍來京與黎總統段内閣三人議定先由政府電致上海議員團請其將恢復舊約法棄止新約法一事通過覆電來京即作爲國會負責任政府免去以命令變更法律之嫌疑此電已擬稿待發而又有人出而反對於是叚内閣以爲政出多門不欲擔負責任内閣遂提出辭職書總統將辭職書封還並極力挽留叚内閣僅允許擔任至六月三十日爲限後因此消息傳出各方面執政人物咸以時局艱難多籲請叚内閣暫爲留任段始允俟國會開時再行引退 
[陳錦濤長財部之曲拆]  
　　陳錦濤任財政總長已見命令惟當未發表以前據陳自言頗有不願擔任此職之説其意蓋謂中國現時財政奇絀卽紙幣兑現一事已非空言所能維持如欲擔任此時之財政則非有二千萬之現欵不可中國政府現時决無此鉅欵勢不可不借外債現時美國借債與英係利息六釐及八零之扣折尚不到九折且其所借之欵又俱係留在美國購買軍火等項並非滙返英國今我國若欲借美欵勢難比英之借欵爲便宜若照英之借欵爲例則利息增至六釐又每百圓收不到九十圓社會上必謂經手從中漁利與其費力不討好反受萬人之唾駡則不如不擔任此事爲佳云云日昨陳民入見黎總統黎公力邀陳掌理財政陳謂我國現在財政紛亂已極勢難肩此繁劇如中央定必委此重任或可勉而爲之　要求有三事查現在本月中央各軍隊及各部經費須一千二百餘萬際此困難極點應如何張挪又查某洋行借欵以崇文門税務作抵今籌還期限近亦將到假如爽約該行必將崇文門税務盤踞其如何對付又自民國以來國家用度漫無明瞭必以全國所有歲入支絀及外債一一通盤籌算布告全國倘以上三事如有把握或可勉爲之其餘對於時局侃侃而談約有數刻鐘之久旣而周自齊提出辭職表且多日不到部而陳氏長財政之説仍遲遲未見發表於是李經羲熊希齡汪大燮等因此問題入謁總統力言財政一席萬不可遲延發表果陳錦濤氏不肯擔任亦須速求相當之人此事關係對外信用云云 
後經他方訪查乃知陳確曾承諾擔任此席但云須先與外人接洽俟得有把握方可發表二十一日本有發表任命消息不知何以中止然其中關係則非陳氏此時或有不願擔任之表示也 
[孫洪伊致胡秀松論國會書]  
　　秀松仁棣足下奉來書憂時心長甚佩甚佩遵守臨時約法自是正當主張非此更無以奠安危局也惟舊國會不主招集則與鄙見相左夫約法與國會有不可離之關係復約法而不復國會則復若未復此理至易明也况國會根據約法而成有約法而無國會則約法上所規定國會之職權當由何機關行使若依法另行選舉未免遷延時日一切國務仍陷於不能進行之狀態尚何收拾時局之可言總之約法不復國會不開則國本未固紛爭正未有艾也孫洪伊啓 
 
 

Page 4

 
 
   
 
 

Page 5

 
 
   
 
 

Page 6

 
 
　要聞二 
[下台時之梁系策畫]  
　　梁士詒辭却税務督辦參政院參政各職已蒙大總統照准茲聞梁氏昨又有呈上大總統請准其離京休養大總統以交通銀地底案現正在清查梁氏在此時期不能脱卸責任已飭交通曹總長以此意傳諭梁氏矣於時肅政史蔡寳善麥秩嚴等亦以梁士詒之罪惡甚大僅予罷斥毌乃太覺便家擬於日内聯銜呈遞彈章因梁士詒之關係國家所損失之財政應責令其如數償出否則即治以相當之罪以謝國人其措詞異常嚴厲又聞近日以命令恢復舊約法之事北京政客官吏中反對者頗有其人而反對中之根本者即梁士詒氏屬於其系者如顧前法制局長方現法制局長汪有齡曾彝進等帝制派不一其人彼等對於此件盛唱反對之説段國務卿亦略有此傾向昨日斷定爲是者今日以爲非而反對之其輕率孰甚以命令恢復舊約法之方法雖不敢否認然發表之遲回亦未可知而梁士詒等由種種手段阻撓頗力先以一貫之策反對舊約法之復活其次對於恢復之方法不採迅速主義務欲動段公之心而此種手段難收成效故梁士詒目下之計畫恢復舊約法後阻礙其實行復活舊國會後妨礙其開會現與舊議員中議會解散後流連北京効忠於袁政府之百數十議員深相聯絡而㗖之以利俾對抗上海議員團使其無開會之日現正極力圖謀抵制之策故復活舊約法及舊國會各事非經幾多之周折與多少之時日恐不能見諸實行也 
[帝制派議員之新笑柄]  
　　袁氏病殂時局一變恢復國會巳成不可移易之事實京中一般帝制派舊議員稔知自身議員資格必被削奪乃隨風轉舵欲立後效以贖前愆有烏某薛某王某等數人在京發起國會議員通訊處於下斜街雲山别墅復在各報大登廣告招集在京兩院同人開會以爲調和地步其用心之巧擇術之工可謂至矣不意風聲所播個中黑幕早已宣傳人口一般束身自好之議員皆　望然去之不肯入會即前日衆議院院長湯化龍亦借辭推却而發起人癡心未死復又託人到處游説有湖南省國會議員梁系登者因事滯留京城忽有人至其寓所勸其入會梁君婉辭却之其人復曉嘵不已大有不入不休之勢糾纏數小時梁君忍無可忍遂憤然作色曰某某等身爲國民代表遭非法解散不知自愛乃依附袁氏反顏事仇西南起義全國景從某某等尚不知悔附惡如故袁氏旣倒又不知束身歸罪聽候國會裁判尚癡心妄想假借名義聯絡同人以爲保存議員資格地步直不知人間尚有羞恥事此等反覆小人言至此梁君尚欲往下再説來人知勢不好遂亂以他語垂頭喪氣而去 
[周陳在川互爭之京訊]  
　　四川周駿與陳宦互爭地位巳誌中外各報茲聞周駿實暗中進兵至離成都四十里方宣布要求陳宦離川張敬堯曹錕均助周駿以擊陳宦陳宦所部北軍僅有六千派出抵禦周駿卽反降於周軍陳宦已陷於無可再留之地位現周駿氏已與陳宦立約限其即日離成都由周駿派兵護出川境不加傷害云云陳氏獨立後已改將軍爲都督今取消獨立中央又未重加任命是陳宦巳失去都督之名義而周駿以將軍之名義號召張曹等又憤陳宦之氣死袁項城故力助周駿取成都以故陳宦失敗頃者政府鑒於四川險狀恐激成大禍决定調陳來京以消亂機已經致電陳宦命其從速離川來京矣 
[黎總統接任後之川政局]  
　　六月十號川省都督府慶祝黎大總統就職各界人士到者約二百餘人禮堂設於至公堂堂上懸慶賀黎大總統就職八大金字慶賀二字平列下六字直列字下設黎大總統像十鐘陳都督　　 
軍樂齊奏禮砲隆隆都督向黎大總統像行三鞠躬禮各界向都督互行一鞠躬禮畢都督入設大餐以餉各界人士盡歡而散 
　　慶祝會散後照常開參事會仍由曾副會長主席報告徐子休君提議請嚴懲貪暴以收拾人心案衆皆認可其原案略云川自獨立以來所登二三賢俊皆係民望宣布之日閭閻歡慶蓋三代直道不可誣也但貪淫如高等審判廳廳長葉爾衡凶暴如警備司令部執法處處長黄樹成獨網漏呑舟逍遙法外不但豪傑之士羞與同列更恐寃憤之民變生意外此不可不注意者也魏武帝云荀文若之進善不進不休荀公逹之去惡不去不止霸朝猶爾况在共和葉爾衡之罪罪狀（一）爲妄加狀費部定狀費民事每張二百文刑事一百十文乃葉爾衡蒞事以來民事增加爲六百文刑事增加爲四百八十文均驟增二倍除部定原額照成解京外餘數非細盡入私囊（二）爲縱吏　索胥吏　索清末爲甚葉爾衡視事後弊又甚於清末如華陽陳天諒以作工累月之三千文賄執逹吏吏少之被禀不寳不能保出他如内江朱國甫則賄以百元始能保出巴縣黄茂林則賄以二百元始能保出葉爾衡暗中分肥人言嘖嘖（三）爲品行污穢優人小紅官何喜鳳明玉等俱與葉爾衡結不解之緣又與其親串陳養天吏學館員胡子明行樂於土娼周么妹與白雲寺某台基之家明目張膽悍然爲之黄樹成之罪狀（一）爲寃殺良民郫縣之王木匠李木匠土𨮂匠黃泥工包泥� 
工陳大貴人李保元徐樹生朱水生李子卿胡厨子陳麻布以上十二人黄樹成或誣爲匪或誣爲滇軍訪事而殺之（二）爲鎗斃良民　縣之朱璧臣在劉太醫家看病嚴二司在劉純軒田内扯苕李裁縫在劉純軒家中做工以及推車之李某裝水烟之李長生米販如楊輝廷賣葉烟如王桂生皆無故爲黄樹成鎗斃並搶去王桂生之銀九十元楊輝廷之銀二十餘元（三）爲鎗傷良民温江之貧民王劉氏侯許氏太醫劉四川農民徐少卿推車高二司現均一律傷重命在旦夕以上略舉數端已令人髮指况所舉者並不及其什一也葉則鬻獄以行淫黄則殺人以邀功是皆斵喪我元氣離散我人心濁亂我政治者也其應如何查辦懲罰之處請衆研究提議者徐烔副署者劉聲元徐孝剛樊起鴻閻寳成 
　　宣布畢黄雲鵬張治祥動議謂黎公就大總統職國務院交通部來電均是代行職權名辭查代行名辭根據於新約法與大總統選舉法有未符合查民國元年約法第三條大總統任期五年第五條大總統缺位時以副總統繼任仍以副總統繼任至本任期滿之日爲止細譯條文明係大總統任期爲斷袁氏於民國二年十月初九日就正式總統位推至今日僅兩年餘依法黎副總統就大總統職當以繼任爲是且繼任與代行輕重不同應擬電請都督電北京商榷於是陳都督出席謂此案不必即電北京先電滬及各獨立省討論後得覆再電不遲衆贊成陳都督並言此次黎公接總統任大半係段祺瑞贊助所致黎段攜手天下事不足定現已拍電致瀘縣第七師師長張敬堯請其速率所部回京以擁護段總理即間接擁護黎總統因張爲段之學生也云云又言曹錕方面已有電往商善後一切不難解决曹來電對於借與周吉珊陸路砲一事頗致歉意言畢劉參謀長出席發言頃接報告楊旅長志澄已與王方舟接洽矣遂散會　 
[約法聲中之湖北消息]  
　　中央於約示國會二大問题曾遍諮各省軍民長官之意見聞卾省王子春氏覆電主張修改約法淘汰議員並力詆激烈派黨人謂萬不可令其干預政治蓋王於徐州會議雖未有代表參列然極贊同張勳之提議現鄂徐皖魯數將軍巳實行其所謂固結團體矣王對於漢口黨人前與恊議擬言歸於好亦未有效邇日緝捕仍不稍懈在租界出版之天聲報武漢新報均禁入内地發賣天聲報記者某君於 
前歲因大漢報登載叚芝貴購女伶王克琴贈袁克定事被探指爲私通白狼逮案判定監禁三年現在刑期未滿係請假就醫保出近被查悉在天聲報初向保人着交惟其人已不在鄂故仍在設法弋獲 
　　湘西之北軍現已撤退過鄂各回原駐紮惟湘省當道因所要求各項尚未逹目的暫時不能取消獨立各軍隊之向鄂境行動者羣紥邊界未將調移王將軍深慮别起波瀾昨又添派留鄂北軍第二師五圑全軍由省移防蒲圻嘉魚通城各縣並令該師長王金鏡赴各縣屯軍地點查察襄河各屬盜匪遍地由來已久近日擾亂更甚刻因有前在沔陽縣新堤鎭譁變之皖軍及川湘戰地潰散逃下之北軍多匯集於襄河中路與盜匪結成一圑其勢遂愈猖獗沔陽天門漢川潛江荆門京山鍾祥各縣多有大股盤踞到處奪械勒餉殺人放火且冒用護國軍名目張貼告示惟詞旨鮮有通順足見其中並無眞正黨人也沔陽楓口及南灣兩鄉暨京山潛江荆門等縣均有軍隊與股匪開仗傅言軍隊失利現王將軍已飭鄖襄鎭守使兼第九師長黎天才襄河下游清匪司令鄂軍第一旅長朱兆熊各派得力軍隊上下合剿派營游擊並飭駐荆州鄂第一師長石星川駐德安鄂第二旅長劉佐龍水警廳長何錫蕃隨時恊助防堵以免蔓延 
　　漢口黨人因與當道結嫌未解並以約法未復時局未定故日來仍有所謀致武漢防務復形嚴緊聞二十日英租界太古碼頭發現棉被絮二梱係人力車由某界拖至云係搭聯益輪往申者後隨座車之人忽然逸去車夫因久無人來報捕查看内中又捲兩半截血跡糢糊項上扣繩之死屍與前二案形跡相同死者爲何人無人能識亦不知爲何事也 
[長沙通信]  
　　湯都督連日據共濟會與各團體等紛紛呈稱參議會之組織不甚合法請速恢復省議會以符民意而重立法故決定准如所請昨已通電各縣知事轉知前次解散之省議會議員等務趕於七月十號以前來省齊集以便定期開會討論惟湯氏之意以該會議員代表民意必須人格高尚毫無劣跡始足以饜民望此次召集之議員凡有下列事跡之一者即巳喪失其議員資格不准應召至其缺額俟合格之議員召集後再行籌補茲將通告錄下（一）籌安會會員（二）曾經請願勸進者（三）國民代表大會之代表（四）解散後曾受刑事制裁（國事犯不在内）與曾宣　　 
告破產者（五）其他曾有破壞共和之事跡與曾爲袁氏走狗者該議員等應召來省之川資旅費已經規定概照前選舉國民會議時辦法由各知事按照來省路程照下列欵額撥給（一）輪船車票俱照二等給欵（二）在途之旅費日以二元計算照給昨已派委徐名世鄧振璣爲籌辦專員飭令會同妥擬一切矣 
　　袁氏未死以前陳二庵定包圍在川北兵之計電由湯督派乾城副將高國俊率兵進酉陽恊助茲該軍巳抵松桃境因在川北軍已經决計退出無須包擊故昨陳二庵電由湯督轉令該軍即日撤回湘省矣 
　　十四日下午四句鐘時湯都督召集府内秘書及在省各高級軍官開重要會議聞係關於軍事上會議之規則及現時各項重要議案據個中人云所議關於湘省建設事件不日即將發表 
　　湯都督電請廣西陸都督來湘一節已誌前報茲聞陸都督已於日前由永州望司令處起程湯督特派陶秘書長賓南前往歡迎昨得陶君來電云陸都督即日到衡准即搭特派軍用小輪來省現湯督已將前巡按使政務廳辦公廳改爲陸都督行轅已命人布置妥貼矣 
[湖南甯鄕縣戰事紀詳]  
　　湘省第三補充團譁變情形已詳前報茲悉該團係由參謀可中傑在甯鄕所招現已將第一營開進省垣分駐北門各祠廟其駐留寗邑者爲第二三兩營新招軍士多益陽湘鄉籍械彈服裝均已配齊擬卽日開進省垣不意該軍營突於十號晚一體譁變該管官長與可團長一時遏止無效相與走避惟第三連長劉延佐與排長雷玉成及余某三人（均鄂籍）因以權力鎭之故致觸衆怒先後鎗斃一時鎗聲隆隆全縣騷動該兵等乃齊集圑本部排除軍營内外省籍之長官卽佔據縣署扣留知事挾以發施號令並分别推舉連排長各官再由連排長等推舉謝國藩爲臨時司令譚俊爲第一營長李某爲第二營長謝正春充第三營營長以糾集舊部編組之自稱獨立護國軍由該司令主持縣中軍民事務一面分兵扼防并將西門内之電報局派兵把守並檢查拍出電報縣民因其舉動尚無骚動情事变頗相安可圑長見此情形立卽趕赴省城報告湯督請示辦法湯以該兵等譁變並殺害官長其中究竟有無他項情弊必須切實查明特電飭陶忠爲檢查使率領所部先赴寗鄕分别澈究一面飭甘知事刻日赴寗查辦 
　　寗鄕補充圑受人運動譁變之後該軍中第二營兵士因主張改推司令與各軍又大起衝突竟於十一號晚圍攻司令部該軍謝司令早巳防備遂自相巷戰澈夜不休第二營兵士因彈盡無援於次早七時敗潰向安化境逃去沿途大肆刧殺謝司令亦不敢追擊任其逃走是役雙方死傷二百餘人誤斃無辜小民十一人亦可謂爲浩刦矣湘鄕寳慶新化益陽一帶黨軍對於寗鄕暴動之宗旨深表贊同者亦不乏其人紛紛率衆前往聚集合力一致進行該軍聲勢遂爲之大振茲將集合之各黨軍誌下顏慶漢率五百餘人由湘鄕來聚康定安率二百餘人由寳慶來許少麟率二百餘人由新化來劉暢集前散鑛警百餘人由益陽來謝司令得有大宗援助遂派黨軍赴益陽安化等處會攻官軍己則集全力駐屯黄泥巿上望石溪堵拒省兵陶檢查使已率兵五營抵巿致書該司令勸其即日解散黨衆一面廣發文告説明法律上事實上與現狀上不能暴動反抗理由勸令該兵士各自繳械投誠自行散去如敢附和抗拒定即進兵攻剿以維治安謝等接書置不答覆竟於十二號率衆進擊官軍於是兩方會戰於溪巿鎗彈如雨拚命爭鬭因官軍携有最利機關鎗三架前進猛擊奪得變軍戰壘擊死多人變軍乃敗回縣城官軍立即進逼現正在相持中聞可中傑已自告奮勇請往助攻湯因有要公與陶忠洵商辦故即照准令其前往接戰以便陶某趕速回省也　 
[關外護國軍停止軍事之通告]  
　　大連通信云袁氏病故黎大總統繼任政局爲之一變而籌備大舉之關外護國軍近亦作一停頓蓋南北和平解决之機不日可見事實矣茲將關外護國軍之通告錄下大公偉治先生鑒頃張樂民先生與各同志恊議云袁逆病故黎公繼任紛擾政局頗有和平解决之希望南北兩軍近已停止進擊我關外護國軍自應事同一律暫止攻擊惟籌備各事仍須照常進行以防不　　 
虞倘有甘心附逆來襲者除不得已時仍行迎敵外其餘各路民軍遵照前議以聽後令如有不守紀律者照律嚴懲以重軍紀僉云理由正當一致表决除備函行知吉奉各機關轉行各路民軍知照外相應備函報告尚乞裁奪示復爲盼 
[蕪湖快信]  
　　安武軍第七路第二營張柱生之軍隊前本有與該路第一營同來蕪湖駐防之説刻聞該軍又奉倪飭拔隊赴蚌埠故前日巳由甯過浦口江矣其第一路統領馬聯甲之衛隊百名由副官儲耕野於十九日由寗以追雲小輪裝運來蕪現因統部地點未定暫駐馬路前民圑局　　張勳前派陳玉麟來皖組織偵探隊一營陳於日昨由省來蕪與警廳劉兆麟接洽刻巳返浦口　 
國務卿段芝泉氏之弟段弼卿於二十日由合 
肥來蕪次日乘江輪赴寗搭津浦車北上 
　　張勳刻派余志斌調查長江五省水師官產余前日由甯國來蕪即返太平 
　　安慶中國銀行經理劉桐日前赴滬參與銀行會議刻已事畢由申過蕪返省 
　　蕪湖水警前日在長安棧搜捕黨案嫌疑金義周未獲刻將金住棧擔保人沈某及棧主某一併捕去 
　　蕪湖入夏以來雨水絶稀農民望澤甚殷於二十日忽大雨滂沱通宵逹旦至今三日未休 
地方通信 
[松江]  
　　江南中學六校連合會議案江蘇省立中學九校長前曾組織一校長聯合會其會長一席由各校長輪流承値本年值年校長爲松江省立第三中學校校長楊子侁君於日前函邀江南六校長在松江第三中校開臨時會議提議三案茲將議决案照錄如下（一）招收新生分兩次考試第一次試期定七月二十二第二次試期定八月二十八所有招生布告由江南六校聯合辦理其餘江北之通州第七中校揚州之第八中校淮安之第九中校以情形不同另行辦理（一）本届下學期起每年學膳宿費及其他各費均分兩期徴收（一）七月份經費按省公署規定辦理外臨時酌量情形辦理 
[蘇州]  
　　懲辦圖謀獨立之警官駐防常熟之水警第三專署第三分署三區二等巡官郝慶增於本年四月間受某黨魁命來蘇運動軍警圖謀獨立被趙廳長查悉立即知會崔廳長派員在西區某私娼家將郝拿獲並搜獲現洋鈔票各數百元解廳收押迭經崔廳長提訊供後判擬徒刑詳請馮齊兩長官核示前日始奉批回云郝慶增以撤差警官膽敢與黨徒接洽應准如擬處以四等有期徒刑二年零八個月以示懲儆仰即將該犯送交陸軍監獄執行具報至獲案紙幣現洋據請留充賞欵并應照准仍勒緝逸犯何玉祺等務獲究辦崔廳長奉文後昨已將郝慶增加上　　移送陸軍監獄執行並詳報鎭守使等通飭將在逃之何　　　鳳麟楊文修章玉書等一體緝拿矣 
　　定裁臨時警察蘇州警察崔廳長於上年冬防吃緊時曾詳省核准添募臨時巡警一百名分派各區辅助服務以三個月爲期其經費及月餉則在節存警費餘欵内開支至三月間復經崔廳長詳准展緩三個月應扣至六月底爲滿前日崔廳長又以蘇州防務緊要此項臨時巡警可否再予展緩半年至年終裁撤等情詳由趙兼道轉詳齊使齊以此項臨時警察從前支撥各項經費皆恃上年警費節存餘欵爲挹注現在餘欵巳罄本年警費因各處設防需用浩繁支絀萬狀該廳此項臨時警察經費如果能於直接收支捐欵項下按月籌撥備用自應准予展限留用等情批由道尹督同廳長籌擬復奪崔廳長奉文後以本廳直接收入捐欵本係抵撥經常費之用此項臨時警察月需餉銀甚鉅無從籌撥且現在大局漸定地方安靖應俟至六月底即行裁撤所裁各警士仍由各區遇有警額缺出儘先補充以示體恤刻巳詳省並分飭各區署遵照矣 
　　飭禁濫上刑具蘇垣各區警察解送人犯至廳無論案情大小往往加上洋拷即細微嫌疑及小竊烟賭等亦用手拷甚有用　綑綑縛如捕大盜者茲由崔廳長通飭各區隊嗣後除解送重 
 
 
 

Page 7

 
 
　　要案件准暫用用手拷外其餘尋常案件及烟賭小竊等犯不准濫　　　 
用 
　　批駁請開戲園前日有商民朱友三等數人上禀警廳擬在閻門馬路大觀戲園舊址開演京劇藉以振興巿面經崔廳長批云禀悉擬組織劇社振興巿面該公民等關懷商務洵堪嘉尚惟近日地方雖稱安靜而防務迄未少懈應候大局敉平再行核辦仰卽知照 
[無錫]  
　　王知事銷假視事無錫縣知事王用先前請病假五天茲巳期滿銷假照常視事矣 
　　夏蠶不佳鄉間夏蠶邇因蠶種不良兼以天時不正故小蠶病死甚多現届二眠所存無幾然大半亦似有病狀一般鄉民預料夏蠶收成將無圓滿之望云 
　　米巿佳况錫邑米巿自黎總統繼任銷路頓好來源亦旺並有京津商人持免釐請照紛紛來錫採辦裝運出口滬上之來選購者爲數亦多去路甚暢因此每石漲價五角現巿糙梗每錫斛一石價値六元三四角白米則在七元左右云 
[常州] 　 
　　查拿開堂放票之帮匪帮匪開堂放票聚徒歛錢曾經前江蘇張都督韓民政長通飭嚴禁在案近來武進孝東鄉一帶地方仍有青紅帮匪首藉已取消之共進會名義膽敢在鄉間秘密開堂現經翁縣知事派員密查拿辦並出示嚴禁其已受愚者速將票布來縣繳銷免究不識此後該匪徒等能稍歛跡否 
　　武進國貨之得奬者農商部國貨展覽會前經組織物產品評會分類審查業由該會詳加審核分别等第由政府公報公示在　武進應得此項奬憑奬牌各家縣公署頃已奉到省飭茲採錄如下特等奬老卜恒順黄楊木梳及竹篦一等奬九昶眞皮紅漆旅行箱尚維松孟河縐永記老王大昌棗木頭梳黄楊頭梳錢德榮常貢紗緞二等奬張玉林常貢紗常寗稠常貢絹三等奬　　　 
周　夢貞女士纏雲床花朱文卿　　聞縣公署已通知各出品人備價冋農商部賽會處具領矣 
[鎭江]  
　　高等小學紀念會掦中縣縣立第一高等小學校於六月二十日爲十週紀念之期特開游藝會運動會秩序甚爲整齊各界來賓甚衆所滇節目遊藝會多至五十節運動會多至二十九節觀者莫不贊許云 
　　鎭江巿况新麥雖已上巿而來貨不甚暢旺鎭城前日到有　　 
辛豐大港等處新小麥數船約計三百餘擔係由大豐麵廠購進計每擔價洋三元七角因今年各處麥收減色故到貨不多而價亦不能驟跌糖巿冷落巳久自黎總統繼任後山東徐州等處審帮連日携欵至鎭購辦赤白二糖銷路漸暢故有看漲之象 
　　農民之幸鎭郡天久不雨田疇龜坼農民望澤情殷直至本月二十二號天雨二十三夜大雨傾盆翌日雨聲潺潺未曾稍息約得雨五寸有奇各鄉山田雨水旣足故農民現正紛紛插秋米價亦因之鬆減矣 
　　章知事查勘圩堤丹徒縣章知事以節交夏令江水暴漲特於前日親至新洲老洲沿江各處查勘圩堤預防潰决 
　　海軍採購軍米海軍部派兪戢門赴鎭江仙女廟一帶採購軍米三萬包以濟軍需兪君奉委後業於前日蒞鎭暫寓江邊大　　旅館刻已購有秈米萬餘包先行運出並由鎭江關監督袁恩永君　飭所屬各關卡一體查驗放行 
[南通]  
　　停止檢查自滇黔起義後各省黨人蠭起馮軍督恐有印刷品流入內地特飭所屬地方文武官吏揀派專員檢查郵電管使奉飭後當派吳丁二君分駐郵電兩局實行檢查現因共和復活大局安甯此項專員無須再設已先飭檢電員吳君即日停止檢查其郵局之檢查員日内亦將裁撤矣 
　　張謇返通通紳張謇日前赴滬晤會各要人籌商約法國會等事大約妥洽聞已於日昨返通矣 
[嘉興]  
　　賭徒愍不畏法嘉興王江區楊安墩地方著名地痞郁夢賢謝金安周毛四顧金觀郁五觀等乘鄉民新絲登場之際招引賭徒開場聚賭輸赢甚鉅大爲地方之害前晚該處費姓家被刧一空賭博爲盜賊之源於此益信袁知事特飭警往拘詎該警得賄洋六元而遁一般賭徒又托土豪倪某運動禾城某紳代爲緩頰希圖了案亦足見該賭徒之神通廣大也 
　　疊獲竊盜案犯嘉興餘賢區牛橋毛家浜地方吳應春等家及白五中十九莊地方朱五福等家於上月先後被盜搶刧經縣署警備隊長潘炳榮帶同警長梁從龍潘德發至蕭山門地方偵獲盜匪徐小二觀並窩家劉德興訊得是案盜首鮑小春已由駐王店第六署水警緝獲起出贓物衣服多件前日巳解縣訊辦尚有著盜吳小六亦經該隊長設法購緝矣又警察第一分所倪雲等因東門外某宅失竊衣服等物昨已緝獲是案竊賊王阿三紹興阿毛暨原贓多件交由失主具領又南堰金紳甸丞家失去被褥衣物昨巳緝獲是案正犯朱新實現已一併解案訊辦矣 
　　金山滙緝獲梟船平湖縣屬之金山滙地方時有梟匪出没日前鹽務統領趙廷玉君特飭第三隊蔡警官率領全隊鹽警分往剿捕該處泊有匪船十八艘見官軍到來該匪等即上岸開鎗射擊警察亦開鎗對敵激戰約二小時之久該匪等力不能支分投竄散計捕獲鹽船十只空船三只共鹽五千餘包當即解送鹽公堂一面將剿捕情形呈報趙君轉詳省吏矣　 
　　警佐又將控告嘉興北門警察第三分所警佐姚允中弁髦警律擅用私刑去臘曾由公民徐某控告在案茲該警佐復佔已字之某民女爲妻以致羣情不服現聞又有當地某公民等擬將該警佐不法情形列爲七條禀控矣 
[湖北]  
　　黎氏族學之慶祝黎總統當民國三年敎育部提倡族學之時曾派員在黄陂北鄉木蘭山原籍設立黎氏族學茲該族學因黎公接任大總統特於十四日開慶祝大會并放假一日北鄉士紳并擬醵資演戲以伸慶祝惟應龍翔等以演戲殊無意識極力阻止 
　　沙巿駛行華商輪船由漢口至宜昌沙巿等處航權多爲外人所操縱茲有沙巿陳君仲元彭君憲章組織合利亨有限公司向省城草湖門外造輪廠購輪一艘價銀一萬七千餘兩定名爲亨吉長十一丈餘尺較固陵輪只小二丈共有官艙二房艙十床鋪百二十個業經下水多日呈請江漢關電請交通部核准立案本月二十一日爲試輪之期由漢開往京口不日即開輪專走沙巿一帶航線云 
　　恊緝騙逃鉅款之洋商買辦鄂人陳可揚等以僞契抵押丹商寳隆洋行騙逃鉅欵一案茲將外交部及鄂巡按使辦理此案情形探錄如下江漢關監督兼特派交涉員丁士源奉外部飭開准阿使函稱丹商寳隆洋行買辦陳可揚等騙逃鉅欵迭經照請查緝迄今仍無效果請切實嚴飭緝拿陳可揚及其同夥張伯謙又陳可揚於一九一四年九月間使其親戚名熊啓楚者將在漢口之地產抵押於寳隆洋行該地契經丹領交於該行據丹領報稱漢口地產管理局員曾認此事爲合理惟該地契仍未經註册中國官吏往往藉口稽延應請轉飭該管官速將該地註册再買辦陳可揚於兩年前曾爲寳隆洋行在長沙購有地產及棧房　　 
等處以作該行分處及存備貨物之用長沙地方雖非通商口岸然各國洋行之有地契者均經駐册請轉飭一律辦理各等因查陳可揚騙逃鉅欵前據四月二十八日函稱陳可揚藏匯河南地方曾電該省巡按使密飭緝拿在案現在巳否緝獲案内熊啓楚一名巳否商由德領引渡均未據詳報現准丹使函催及地契註册各節亟應轉行將陳可揚張伯泉陳伯謙等嚴行跴切緝商榷領將熊啓楚引渡歸案訊辦並轉行漢口長沙地產管理局查明前項地產應否轉予註册除飭知該省特派交涉員將該買辦設法查緝外合行飭知遵照上關各節分别辦理并將辦理情形報部以憑核復云云現聞熊啓楚刻巳引渡交夏口縣管押交丁交涉員辦理至陳張陳三人巳由范巡按使咨請各省巡按使署轉飭所屬一體恊緝矣 
[天津]  
　　維持國土案將在北京交涉維持國權國土會會長卞月庭等爲法領在租界地段外帶兵插籤事曾上書巡按使交涉公署警察應請即嚴重交涉當奉警廳批示俟分别詳咨核辦云云前日又據交涉公署函覆云法領事在海光寺窑安設木簽木牌昨接貴會公禀閲悉一切此事迭經面晤法領事嚴重交涉並勸其將所設木簽木牌自行完全撤消該領事謂係奉公使飭辦非奉有公使命令撤消萬難照辦多方商譬堅執不移是在津實無再商之餘地現在鈔錄全案公文禀件詳請外交部查核切商法使交涉轉飭駐津法領將所設木簽木牌各項自行完全撤消以安民心望執事轉告在會諸君務須靜候宫府商辦解决切勿意氣用事致釀困難交涉轉難收拾是爲至耍云云 
[香港]  
　　港僑慶賀黎大總統十七日爲港僑補賀黎大總統繼任之期先期由華商總會通告云敬啓者茲因黎大總統依法繼任薄海騰歡凡我國民同伸慶典本港各行商亦已定期於十七日一律休業懸旗誌慶并經本總會主席代向本港政府求准燃放爆竹以伸賀忱其時間由是日正午十二點鐘起燃放至下午兩點鐘止祈留意勿逾越所定時間爲要特此通告中華民國五年丙辰五月十六日香港華商總會司理葉蘭泉謹啓云云故是日港中華人商店如洋貨大公司永安街銀業行南北行剪髮行等大衆休業且均高　國旗掩映於德輔道及皇后大道中爆竹之聲不絶於耳一如新年景象云　 
雜評一 
[告陳錦濤（一子）]  
　　歴史上理財家之名手首推英國之格蘭斯頓氏英於克利米亞一役人心洶洶一時增兵籌餉勸捐募债策盡紛如亂蔴而氏能力排羣議舉動悉不乖乎經濟戰時於軍費上供應無缺戰後於金融上補救有方得免於紛擾之恐慌他人當之手足無措者而氏乃處置裕如此其臨時之手段人所不及者也當歐陸戰爭之際英國乘時崛起凡改革關税整理内地税布置財務行政各種根本辦法一一見諸實行毫不騷擾前人創其議而未成者氏乃悉舉而竟其功財政基礎從此鞏固此其平時之學識經驗人所不及者也 
　　今我國財政之難局對於已往與臨時謀怕以補救對於以後謀所以建設非有魄力雄厚深思沉識之理財家奚能辦此嗚呼陳錦濤其亦有以慰我民國而能與格蘭斯頓氏爭光於史册耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四川之刦運再開]  
　　昨日駐滬四川帮接重慶來電謂陽縣資州一帶之電線巳割斷成都之交通巳阻隔陳宦周駿雖經黎大總統電飭萬勿開戰而雙方仍相持不下且袍哥匪黨依舊沿途搶刦並敢攔刦郵包以致人心萬分惶急商業又停頓所有裝往成都各貨暫爲止裝等語是則川商又遭一大損失矣 
[公產收歸官有之反對]  
　　上海工巡捐局係由前巿政廳移交接辦所有地方公產一律繼續辦理曾詳請江蘇巡按使公署等存查在案茲因官產處派員來滬詳查前項公產意在一併收歸而該局朱局長則擬將地方所有公產設法保存故於前日開會與名譽各董事會商對付辦法茲聞會議之後僉以此種公產原由自治機關收存與本有之官產有别自難歸併爰特詳請齊巡按使揚護軍使杳照前案轉詳財政部飭知該調杳機關人員遵照辦理 
[製造局之減政]  
　　上海製造局各軍廠所需工料兩費前由李總辦預算常年共需九十萬金之譜欵由部撥支用茲悉陸軍部以部庫空虚籌欵爲難將該局用欵略爲減撥現定每月該局應支工料各欵限以五萬元爲度不得逾限已由陸軍部於前日電飭該局李總辦遵照李總辦接電後以部款旣奉減發每月祇准五萬元則本局各項用欵自當逐一裁減茲擬先從裁汰各軍廠工匠爲入手現查砲廠工匠計有七百餘人鎗廠工匠有三百餘人機器廠亦有三百人之諎各定於十五人中裁去一人砲彈廠工匠有三百五十餘名定五人中裁去一名均於七月一號爲始實行裁減昨已通飭砲機彈三廠委員遵辦矣 
[會查洋棧收存軍火紀聞]  
　　聞松滬護軍使訪悉有某洋棧存有大批軍火以事關危險特函楊交涉員照會領事團於昨日（二十五號）上午九時特派員會同捕房前往該棧提取果有軍火九箱茲將此事情形分誌如下　　訪查之由來聞事前軍署據密探報告謂該棧存有大批軍火不知由何方面向某洋行購存恐將發生危險重大之事等語楊護軍使以事涉洋商是否實在須詳細訪查旋復設法查得確實以事關危險物品自應派員往查 
　　事前之照會軍署於呈前密函楊交涉員照會領事團略云查得某洋棧存有大批軍火事關危險亟應照會會同捕房前往查昨提取以保公共安甯等語旋即得復准往會同杳明辦理 
　　會查之情形昨日（二十五號）上午九時軍署接得復函後立派副官元某譯員某持函先往捕房隨由捕房派探及印捕二人會同軍署委員前往該棧查提果杳出軍火九大箱當場拆驗聞係名爲呍啫司特（譯音）最新式之馬槍子彈云 
　　事後之查詢聞此項馬槍係由某洋行寄存該棧惟是否有人購買抑該洋行自行存儲沿難明悉事後各方面以案關軍火且爲軍署查悉故均在着手調查 
[偵探口中之炸彈案]  
　　滬城大東門西姚家弄福泰衣莊主李達孚住宅内於前日清晨六時許突有身穿竹布長衫之甲乙兩人一操崇明口音一操本地口音年歲均在三十左右前往叩門入内送上楊梅一簍書信一封當由李家男僕錢阿大出而收受來人聲稱信件並禮物送於李老爺的言畢卽去甲等甫出弄口即上警察廳偵探李金標等上前將甲乙二人拿獲指爲夾送炸彈品物遂將二人押至李宅又言送來楊梅簍中夾藏炸彈切勿開視匪人現已截獲等語此時李達孚正在拆信察閲楊梅寠内有無危險品物尚未知悉當由該探不待檢視即將楊梅簍並信件一併取去連同甲乙二人押解警廳司法科請爲澈究此事發生後警廳辦理非常秘密致外人紛紛傳說不一有謂係偵探抛贓意圖邀賞者但據李達孚云此案未發生之前一星期接得匿名恐嚇信件三封内具託護國軍名義勒借餉銀數千元不料昨日果然發現此種人聽聞之事等語是日午後由徐警廳長飭派偵緝隊士王愼卿往傳李到廳質訊並將恐嚇信函二封弔案存查李遣代表殷吉甫投廳候示四時許由徐廳長委派顏科長提案研訊因案關重要關防甚嚴研訊情形無從探錄 
　　又一函云此案未發日之前兩星期該事主李達孚曾迭接匿名信三函託名護國軍告借軍餉二萬元李以此等舉動顯係匪徒冒名嚇詐曾將來函呈送警廳存案經徐廳長核准派探查究在案前日拂曉（五時半）該宅司閽人唐梅卿甫經起身開門即有身穿竹布長衫者兩人到門送禮一本地口音者站立門前一操崇明音者携信物而進唐詰以何事據云楊梅一籃並信一封送與主人請其試嘗如食之有味一星期後再行送來唐留其稍坐容報主人該人以爲不必即將信物交卸而出與守候門外者匆匆去唐乃將信物呈與主人李達孚發函視之語與來人所説大致略同正擬開籃檢視楊梅即有警廳隊士李金標等到來謂適間送來楊梅内有炸彈兩枚此係黨人欲圖嚇詐現已將兩人一併拘獲故來起取炸彈以便一併解廳究辦等語遂將籃中炸彈起出携之而去李以兩匪送禮與隊士起彈相距不及五分鐘隊士捕獲匪徒手段如是敏捷實爲奇異現該廳對於此案嚴守秘密極爲注重 
[魯省民軍統將之行蹤]  
　　魯省民軍統將馬海龍前日由滬赴杭訪謁柏烈武君今日已同栢回滬聞於五六日後將在滬與各方面重要人接洽妥貼仍回魯省布置軍隊靜聽中央鈞裁云 
[上忙定期啓徴之縣示]  
　　上海縣沈知事昨發出示論云案照徴收忙銀前奉通飭每畝折收正附税銀元二元一角從啓徴之日起予以二個月限期如逾限未經完納者加徴十分之一並每完銀元一元帶收徴收費銀元六分通飭遵照在案本年上忙單串業巳造齊茲於七月一日即陰曆六月初二日設櫃啟徵並照上年成案帶徴水利經費三林塘河工經費於串内加蓋紅戳水利經費每忙每畝帶徴洋銀一分每年上下忙合計二分三林塘河工經費每忙每畝帶徴一分五釐上下忙合計三分其餘並絲毫浮費至民國四年收成歉薄詳准將四年份忙漕普減一成實徴九成已出示曉諭將漕米減成徴解所有四年份忙銀因詳准之時久已開徴不及按成核減亦經詳定將溢完忙銀數目扣抵五年忙銀新徴茲値啓徴民國五年份忙銀之期除已於串内明白聲叙將忙銀額數一律核減一成實徴九成以四年份溢完忙銀扣出流抵並傳保論話先發易知由單按户催完外合行示諭啓徴爲此示仰縣屬各糧户一體知悉速將應完五年上忙銀兩依限兩個月内赴櫃完納立時製串安業二月限外即須加價徴收切勿自誤倘有玩户抗欠定干提追其各凛遵毌違再三林塘河工經費專以南二十四保二十六二十五圖界内爲限其餘各圖並不帶徴三林塘河工經費并即知照特示 
[會審公廨二堂仍理華務] 　 
　　英美會審公廨原有之二堂於前清時代作爲專理華務公堂迨光復迄今棄置不用茲因華洋訟事紛繁所有公堂不敷審理故　關識員商明外交團將舊有二堂改建民庭專理華務並於堂前添築垣牆隔斷交通以免閑雜人等出入至左邊之馬棚間亦另建出路業已興工趕造矣 
[紅土煎膏混售之搜獲]  
　　老閘橋北唐家弄三百五十二號門牌某烟膏店内因出售禁止進口之紅土並將該土煎膏混售被洋藥公怕偵悉訴由代表穆安素律師禀請公共公廨給諭於前日恊同捕房前往搜獲似係紅土煎成之烟膏一缸帶入捕房照章化驗明白以便請廨出單傳該店主陳英朝到案訊核　　 
[被控美人業巳離滬]  
　　美人巴爾温爲黨人代購軍械侵呑二萬五千元致被控告一案曾見本報昨大陸報云巴爾温被控後即拘禁於美人監獄内本月二十日被欺之華人函致美律師謂巴爾温已將此事解决故不願到堂作證請註銷控案美員遂准巴爾温具保出獄聽候覆審茲聞巴已率其妻離滬想係赴舊金山惟控案尚未註銷若巴復至中國則仍須拘辦也　　 
[徴收第二期烟酒牌照税之示諭]  
　　上海縣公署昨發示諭云案照徴收販賣烟酒特許牌照税奉飭每年分二期完納第一期一月一日起至一月末日爲止第二期七月一日起至七月末日爲止茲届開辦民國五年第二期徴收販賣烟酒特許牌照税銀遵照定章以七月一日起至七月末日爲限應飭販賣烟酒各商於一月限内赴本公署請領民國五年第二期牌照營業除詳報外合行出示曉諭爲此示仰整賣零賣烟酒各店商遵照一律自民國五年七月一日即陰曆六月初二日起至七月末即陰曆七月初二日止赴本公署請領第二期牌照營業案關部飭勿稍觀望如有逾限定干照章罰辦 
[哈佛醫學校選派學生留美]  
　　哈佛醫院爲美哈佛大學所組織内容完美醫術精良滬上中西各界莫不贊美該院附設學校一所計已五年有餘造就醫學人才不少歷因升級考試極嚴不及格者輙除名致留校學生僅二十人現該院擬大加擴充巳在愚園路購地一大方組織最完備大醫院一所此項經費爲美國煤油大王所助現正積極進行約二年可以告竣已將學校暫行停辦選派成績優美學生七人遺赴美國哈佛大學肄業其餘學生或留院實習或送約翰北京醫學校繼續肄業赴美學生已定八月十八號乘海洋九放洋其留學費及川資均係美國煤油大王所贈給茲將赴美學生姓名籍費出身探錄於後 
　　（四年級生）祝隆德武昌文華大學畢業宜昌人林文秉蘇州東吳大學畢業杭州人吳旭丹上海復旦公學畢業蘇州人（三年級生）金鑄上海南洋中學畢業江寗人（二年級生）樂文照上海南洋中學畢業寗波人（一年級生）胡正祥上海高等實業學校畢業無錫人戚壽南南京金陵大學畢業江蘇人　 
[仁濟醫院成績展覧會紀事]  
　　仁濟醫院定於二十四日下午開七十年成績展覧會一節已誌前報茲悉是日五時開會先由總捕房派中印巡捕各一名站守大門來賓魚貫而入一一簽名後由招待員（護生執事）陪詣入座啜茗點互談片刻由引導員（醫生護長）借領分班至樓上下前後男婦童各病室各部員臥室及各察診試驗割症儲物藥品材料等所一一參觀至驗血間陳列歷年剖割病人之體如手足胞瘤石核等品甚多洵爲特色本院董事計到朱葆三鍾紫垣王一亭顧子槃等商界沈聯芳謝鑑泉學界徐勉民慈善團周湘雲陸伯鴻敎界哈少甫馮釗光顧念劬黄家楠柯駿行合女界二百多人至七時閉會始散 
[幼稚敎育研究會開會紀事]  
　　江蘇省敎育會附設之幼稚敎育研究會定於二十五日開會曾誌前報昨日届期於下午四時開會首由黄任之君宣布開會宗旨繼由朱胡彬夏女士演説幼稚園與家庭之關係謂幼稚園宜與家庭聯絡否則幼稚生園中所受敎育回家後抛棄殆盡殊難收効云云中間復叙幼稚生應用器具及一切保護法頗爲詳盡斷由余日章碩士演説幼稚敎育之綱要因時間匆促不及詳述僅演半小時許而止末復推舉研究會主任旋因周朱等女士互相推讓决下次俟發起人到會再行推舉至七時乃散會 
[青年普益社商業夜學休業誌]  
　　上海青年普益社商業夜校於昨晚七時行休業禮其秩序如下（一）校長包傳賢宣布宗旨（二）清心中學西樂隊奏樂（三）黄炎培君演説略謂中國現世宜注意實用敎育無論農工商界皆應受學校之培植故商業補習學校實有必設之要今者諸君以操籌營算之餘來校補習雖爲時無幾而　益當亦不淺惟中國商人往往有二弊一喜動二守舊喜動則志無定向信用因之不立守舊則故步自封商業難以改良吾甚願諸君學成之後各守本業永遠勿怠則幸甚詞畢掌聲雷動（四）唱詩（五）三年級生郭聲洲英文演講（六）來賓美敎士道耳君演講寓言一節（七）包君代表夜校致謝來賓及報告要務乃閉會 
[美商慶祝獨立紀念預誌]  
　　大陸報云七月四日爲美國獨立紀念日旅滬美商定於是日歇業並於晚間在禮查旅館開蹈舞會云 
[襪廠控訴仿冒牌號商禁標之批示]  
　　滬海道公署昨批安定製襪廠經理胡簋銘禀有人仿冒牌號商標請備案示禁由云禀粘均悉該商親涉重洋學成歸國開設襪廠期挽利權閲禀殊堪嘉慰該廠自有之牌號商標自不應他人仿冒唯查商人通例第二十條有業經註册之商號如有他人冒　　 
用該號商人得呈請禁止使用等規定今該廠商標雖據稱禀經農商部及南滙縣署備案而該廠商號曾否註册未據聲叙則所請各情未便遽准公司註册商業註册等規則久奉頒行該廠如　　 
未註册應即分别遵照上項規則禀由該管縣核明註册給照後再行來署禀辦仰即知照此批粘件暫存 
[招領迷路男孩]  
　　淞滬警廳昨發傳單云爲招領事據二區署詳送迷路男孩陳和尚一名據供年十一歲家住九畝地相近約有一年地名不知父名陳阿金賣申報爲業前日出外游玩不識歸路故由警察送來等語查該孩身穿方格子布舊衫褲赤足着鞋除送新普育堂留養外合即刋發傳單仰失孩之家從速認領爲盼 
[申明傾倒垃圾之定章]  
　　淞滬警察廳昨發示諭云爲出示曉諭事案照本廳清道章程凡居家舖户傾倒垃圾日間以上午九時前爲限逾時不得再倒如有故違傳案懲罰歷經曉諭頒布不啻三令五申乃查地方商民近仍有於限定時刻後隨意傾倒垃圾者若不從嚴查禁殊不足以昭清潔以重衛生爲此申明定章出示諭禁自後各該居家舖户傾倒垃圾務在上午九時以前以便本廳清道夫役按時掃除潔凈如有於九時以後隨意傾倒者一經查見定即按照章程傳案懲罰决不寛貸其各遵照 
[火車軌道上切勿行走]  
　　滬杭甬鐵路孫總辦近以各鄕軌道時有碾斃人口情事聞之深爲憫惻此皆係鄕民不知利害致肇喪身之慘劇自應通飭路線經過之各站長分傳各地保到站著會同分别誥誡管轄境内各鄕民告之火車行駛甚速車機力極宏大一經誤走軌道設被破撞必有性命之憂嗣後切勿在各處軌道行走以免突遭慘禍昨經通飭各站長遵辦矣 
[湖北人硬押手鎗]  
　　湖北人許才福於前晚十時持手鎗一支至福州路三百五十六號門牌同順押店内硬質洋一元當由店夥密報老閘捕房派探　　 
曹錦珊前往將許連同手槍一併帶入捕房經捕頭向諸不能指明來歷着押候解送公共公廨訊究 
[青毛黨大肆械鬭]  
　　本埠新發現之青毛黨係分南北兩帮專事向造屋之家或新開店舖及婚喪等户藉端敲詐有木作頭魏某承造大南門外三官堂附近某姓房屋被該黨索詐等情略見前報茲悉此事係該黨北帮流氓張青明（混名小霸王）王寳生（小黄狼）小廣東麻皮阿炳等二十餘人所爲共詐得洋二十元昨又爲該黨同類所知午後糾集黨羽數十人向張等分肥不允在該處大肆格鬭且有携帶兇器者事爲該管區所聞知立即派警往拿詎若輩早已逃避事後該作頭即據情報控到所奉飭候詳請警廳偵緝隊拿究 
[匪徒攫物兩則]  
　　匪徒王阿四前晚因在勞合路攫取鍾方氏金挖耳圖逃經氏鳴捕將王追獲拘入捕房押候解廨訊究又某輪船水手蘇和尚前日下午在廣東路某烟膏店内購得値洋五十元之烟膏多盒行經愛多亞路被匪徒數人攫取逃逸事後蘇投老閘捕房報請飭探偵緝捕頭准之 
[了結探夥虐斃姘婦案]  
　　住居北京路探夥周尚時之姘婦某氏因呑服火柴殒命後有人投函老閘捕房稱被凌虐以致自盡當經捕頭飭探往查明白將 
 
 
 

Page 11

 
 
　　屍車送驗屍所並將周拘入捕房准予交保候報請中西廨員蒞驗在案茲悉周巳央人向屍屬商明求請捕房免予報官相驗捕頭允即轉禀中西官准予免驗着自行棺殮矣　 
[太倉縣移提拐匪]  
　　太倉拐匪李伯恒前在原籍拐得十五歲女子王阿奎來申行經十六舖地主崗警見其形色有異將李並阿奎一併拘送地檢廳訊押在案茲爲阿奎之父查悉控經太倉縣公署於前日備文飭警詣檢廳請求移提當由林廳長核准飭將李伯恒並王阿奎兩名口交由來警帶回太倉歸案訊辦 
[夫妻姑媳之訟案]  
　　西崽馬坤榮與母馬陳氏及伊母之姘夫同將妻趙氏（即趙仁貞）百般凌虐並逐回母家被趙氏具控公共公廨於上星期六由王襄讞會同德師副領事傳訊趙氏偕母趙陳氏上堂訴明前情求請作主訊之馬坤榮母子供不承　反以趙氏久居母家向領不歸等詞反控經中西官核供會判馬趙氏暫交其母趙陳氏領回馬坤榮母子合交一百元人洋並保如三個月内馬坤榮夫婦或能和睦再行核奪 
[瘋婦躍人浜中]  
　　住居　　界之某氏婦人向患痴癲昨日奔到斐倫路沿浜跳入浜中經五百三十號站崗華捕設法援救帶入捕房轉送新閘廣仁女醫院診治 
[人力車撞傷行人]  
　　宋得才昨日在途行走被某號人力車撞倒磕傷額角由五百三十三號華捕帶入捕房禀明核辦 
[小工聚賭之被拘]  
　　新小東門外民國路地方昨有磚頭小工二十餘人在彼聚賭牌九正在呼么喝六之際爲該處崗警得悉恊同隣崗前往將該賭徒祝阿根等十一名拘獲餘人乘間逃逸當將祝等併解一區二分駐所請究經王金山警佐諭令分别收押聽候究罰 
[僞賭騙錢之請究]  
　　閘北新石橋安長里一百十三號門牌金渭川家邇來招集一般賭徒在家聚賭抽頭漁利前日有陳億勤者前往入賭輸負甚鉅始悉實係僞賭騙錢心有不甘立投該管警所請求查究一面又投淞滬警察廳具禀請究當由徐廳長諭飭該管警區查辦　 
[保人尋着介紹人]  
　　滬南董家渡某肉店主張雪帆前憑鄕友徐金桂來店懇求赴地方審判廳具狀擔保霸佔房屋限期不還之徐秋耕謂俟保出即行遵限照　張即允爲代保出外詎徐依然違抗避不見面由廳將保證人提案押交張妻情急昨將介紹之徐金桂扭至一分駐所控訴前情姑准暫留候移送審判廳訊理　 
[同元莊倒閉後之理債]  
　　金山縣知事林開棻在公共公廨呈控同元莊經理袁楚香倒欠公欵一案迭經由廨訊明判將各股東繳案之銀存候給領在案上星期六據原告代表律師投廨要求將蔡姓及兪興記之欵給領云云中西官核供會判准將蔡姓所繳之欵給領所有兪興記一欵應着各股東攤灰 
[理處明白將案註銷]  
　　前清江蘇巡撫奎樂峰在公共公廨呈控蔚長厚票號經理張文明不理票銀一案由廨訊判理明賬目再核在案上星期六聶襄讞會同英卓副領事復訊據原告代表朱東海上堂聲稱此事現經雙方理明應請將案註銷訊之被告亦延律師到堂譯訴前情中西官核供以旣據供稱理處明白判准將案註銷被告關釋 
[錢債案聲請提前開審]  
　　朱其武控鄭詒記杜雲閣不理欠銀等情由廨將被告傳案交保在案上星期六據原告代表律師投廨聲請將此案提前訊理中西官准予提前開審 
[米帳欠數不符]  
　　米店主馮全坤投法公堂控稱有張阿開前來交易往來至上年底止結欠洋一百三十六元向索不付求請訊追張供米價陸續交付有時稍欠尾找照商人核算只欠洋十餘元是實馮又稱張於上年底前來行中當面結算實有一百三十六元之數有人目見可證判着原告同證人到案訊明核辦 
[紙號倒閉後之枝節]  
　　怡記紙號主莊唐年虧欠新禮泰聚康莊等各户往來等欵倒閉逃逸後由各債權具控法公堂因怡記尚有存貨甚多並被各主顧虧欠亦巨故公舉莊明邦理賬經中西官核准存案現有原告律師投稱明邦理賬之後被伊將紙貨三百零九件私自抵押在某號請爲訊究故傳明邦諸問據供並無私押紙貨之事有存貨簿子可證旋有某原告聲稱並非現在被明邦押去實係該店未倒閉時莊康年通同明邦押去現始查知故投案禀請核辦判以所控無憑不予准理　 
[扛回枱子之糾葛]  
　　筆篤洋行西人投法公堂控稱前向利通木器店購得　子兩只日前該店收賬人陸秀喜乘人不在行中前來向侍者誑稱内有一只檯脚巳損須扛回修理侍者信以爲眞致被扛去商人回來始知實係謊言該店不應擅自取物請爲訊究訊之該木器店司帳毛正山供稱該洋行購去檯子兩只祇允給一只之價故着出店人前往取回一只並無誑稱扛回修理之事聶讞員判令着交出店人到案訊明核辦 
[越控將案註銷]  
　　徐雲樵在公共公廨控陸謙記欠洋六百餘元一案上星期六午前由廨傳訊原告投訴前情請追訊之被告延代表律師偕證羅其祥上堂聲稱被告住居法租界原告不應赴會審公廨越控應請將案註銷中西官核供判准將案註銷　 
[竊取香雲紗長衫]  
　　竊賊何金生昨晨至福州路三百五十三號門牌丸藥店内以購藥爲由乘間竊取香雲紗長衫一件逃逸經店夥暼見鳴捕將何追獲拘入捕房押候解究 
[因細故而爭毆]  
　　閘北談家宅鄕民談木紀之子五根前日肩挑菜蔬來滬售賣行經海昌路被江北人王紹立抓取青菜一把爭執之下談反遭兇毆歸告其父同向理論詎有推車爲業之韓小二子以木棍擊傷木紀之頭面肩背等處由四區崗警一併拘入警署聽候訊辦 
又住居海昌路興華里之婦人孫方氏張王氏葉王氏等昨與鄰居陳大郎徐紹模徐韓氏徐陳氏等因爭開自來水起置互相扭毆四區崗警向阻不服一併拘送警署押候訊辦 
氣候報告（上海徐有滙天文臺天氣測候報告） 
　　巳過者之報告六月二十四日越南東京浙江遼東西日本低度接續發現本區海濱一帶有信風上海及揚子江流域天氣炎熱晚間上海之北有雷雨二十五日上海天氣熱而多雲有東南南涼風氣壓趨於平均度下頗速二十五日下午四時前二十四小時内上海氣候温度至高九三·六至低七七·四去年同日至高八四·八至低七一·六 
　　未來者之推測二十五日下午四時三十分豫測海濱一帶有夏季信風北部及中央恐有雷雨日本海天氣惡劣 
雜評二 
[團體（訥）]  
　　大凡一團體搆成分子性質不一必有所以維擊之也此所以維繫之者不恃權謀不恃聲勢而惟視其領袖之精神何如而已人類不能無偏私有偏私則衝突之機巳伏即在健全之團體亦不能免惟彼有以調和於事先故常能冺去彼此之意見耳倘精神偶然缺乏即無以結合種種之分子而指揮有所不靈故今日之所謂中心人物不可偶忽也　 
來件 
[江西修水縣茶業公會致商會聯合會書（續十一日）]  
　　不認南潯路股 
　　一鐵路條例頒布以來即有禁招外股之成命今欲茶商擔認路股未免强洋商之代辦而爲承任行爲以外之事也查商律代辦商雖有代理權不得受相對人債權之清償與債務之履行究竟此項股款責誰負擔此項股票歸誰承受茶莊不能自主勢必請命於茶棧茶棧不能自主勢必請命於洋商洋商不承認事固中梗洋商即承認而股亦外加旣背條例又　交涉此不能承認者二 
　　一茶業性質與米糓紙張木權棉花土靛及百貨迥然不同米榖等貨多係華販華消輾轉貿遵出口無幾茶業則全銷海外米榖等貨内販加一分成本外售即增一分價値茶葉則價中洋沽祇聽海耗爲漲落不依成本爲重輕是以米糓各業坐擁厚利而茶商則連年虧折莊額由百數十家降至六七十箱額由十七八萬減至五六萬商業凋零莫此爲極若復加重負擔將有望而裏足之勢此不能承認者三 
一茶業與洋貨布疋棉花藥材紅糖等類亦屬兩途洋貨等項由滬漢運入内地入口加一成捐輸售出即增一成價目茶葉則湊集土產總售洋商在山增一成本金投巿不能强洋商給一成紅利况復現時工食騰貴收買之價欲降不能製造之費陡增數倍以現時情形與去年比較每茶一碩繳費必增銀七八兩之多各商進退維谷勢成騎虎重以路股催促必致多方拒絶此不能承認者四 
　　一修水茶葉以俄國銷場爲最大去年春茶稍收餘利以俄英踴躍收買故也入夏則　盤大落受虧不可數計蓋俄國羅卜紙由華銀七錢之價跌至四錢英國滙兑由二司連六邊土漲至十邊士之多加以水脚銀舊九十司連今提至二百司連青鉛自十二兩漲至二十八兩將來箱茶成熟本金必較舊加倍賣盤則較舊大減不待蔡卜而數計一般茶商兢兢業業若將墜於深淵倘復加派路股幾有下阱投石之虞此不能承認者五 
一南潯鐵路係在贛區保息之欵應歸贛　修水茶棧經理首屬粤皖次楚越又次土著客商不願爲江西人分負擔亦題中固有之義即使克己從公擲出之股金不能請償於洋東取得之股票又難分佈於夥友義務長負權利終虚此不能承認者六 
　　右陳六節皆會員發爲言論經會場表决者更有謂南潯鐵路信用久失從前鹽股修水實佔十分之一至今股份無　商民早爲詬病現雖惠通公司接辦而墊欵五十萬卽已力竭不支况修水茶釐自甲午之役軍興需欵加收二成原議事定取銷迺查之各路則如議裁撤者不少修水地僻民懦歷抽二十餘年終不照減同一茶商而負擔不均最足生公益上之阻力且商律公司爲營業性質無論民辦商辦官商合辦祇可自　招股不能任情　派種種理由皆會員以爲根據不願承認者爲此縷悉陳情仰懇貴會俯賜鑒原准予電部飭止以恤商艱而紓民困不勝激切呼籲之至除禀財政部農商部江西巡按使江西財政廳外此陳全國商會聯合會江西修水縣茶業公會會長陳詠陶副會長陳寳書洪裕普 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[光耳贊有序] [  鴆雛]  
　　財神梁士詒入奠故大總統得二公子掌頰數下快哉不可無贊也夫　帝制之首功黑幕之主動炙手薰天不可一世臉皮之厚當過鐵甲矣不有此掌何足以　消知痛癢哉 
懷仁堂前純一齋内坐失春風客同　扇則有財神大老跨虎逕來失路王孫摩拳而待異矣哉聲若春雷之震解籜無龍汗如夏雨之揮辭巢有燕方其初掌咤叱而起風雲勢若江潮之澎湃其再掌　辟拍而成音韻美如神絃之初展其掌至三客乃抱慚捨虎丢鞭抱頭而退嗟乎　金難買二十年之老臉何存白面生春故總統之遺恩可感　於是流傳贊歎拈筆成文公固自若偕棄譽虎而逍遙找尚有聞共江朝宗而　美 
[擬請優待帝制禍首電] [  孽皃]  
　　北京黎大總統段總理鈞鑒自鈞座繼任以來電請懲辦帝制禍首者多矣推其理由以爲梁某等數十人慫恿項城帝制自爲挑動干戈殃民誤國罪在不赦之例而不知再造共和之功即出梁某等數十人之手也夫項城與民黨水火久矣此雖不獨項城之過而南北睽隔可來國民以苟安之故不直民黨暴舉迨乎帝制發生南軍師出有名天下歸心矣因帝制故國民大受生計上之影響如停止兑現之事皆足使項城失民心而南軍愈形鞏固者在表面觀之種種罪狀多由於梁　等數十人實則不有梁某等數十人之籌安勸進安有項城稱帝不有項城稱帝南方安能獨立項城　世共和復生推其根源實出梁某等數十人之力故直接恢復民國者蔡公等而間接恢復民國者梁某等數十人也試思梁某等數十人不惜名譽甘冒不韙苦心孤詣乃有今日今日大事粗定自宜論功行賞安可以驅除項城之元勳反坐罪戾竊爲不平故特冒昧電請還望細爲詳察請加十三太保之榮銜至梁某尤爲出力應賞以全國不兑紙幣以昭特典是否有當鵠候惠覆不勝盼切恐惶之至中華民國一品大百姓朱孽兒叩梗 
海外摭奇 
[法蘭西美人之血浴] [  雲鶴]  
　　法蘭西之貴婦流行一種化粧法稱曰白淑麗式化粧法者乃沿用十六世紀白淑麗王妃之化粧法也白妃艷絶倫而性極殘忍恒用人血沐浴以增容光近時婦女則仿其方法施諸化粧第用牛兎代　故其殘酷較遜日其浴也必先備牡牛牡兎然後刺出生血浸入玉肌反復洗滌頻加搽摩苟能時行無間則肌色姣艷可不亞白妃云 
塵餘觚剩 
[春水相干室拾雋　] [  鴆鶵]  
　　聯語雜憶 
　　南滙于香草先生精於小學爲名經師餘事爲詩文辭亦復清微絶俗偶從鐵沙奚生白處見其所撰楹帖子語甚渾脱有致尤長於哀挽如挽楊某云（楊士人赴試舟覆卒於水）萬事信難論世路崎嶇不如破浪乘風去一坯何足戀江流浩渺同在高大厚地中又某園云小遊四面亭台渾不辦東西南北大好一年風月更何論春夏秋冬皆饒别致 
　　余生平作　不多作亦多不佳曩歲肄業大學特爲大學堂全體挽張南皮云朅來爲　太憂勤龍馬精神千載少此去知公不寂寞夔臯輔弼九　多差似渾雅耳至見范伯子挽李　肥一聯云賤子於世間得失利鈍渺不相關獨與公情親數年知其爲老書生窮翰林而已國史　大臣功過是非向無論斷得其主褒思一字傳諸内諸夏外四裔知之語氣體格又相懸殊矣　 
小説 
[電扇語] [  鴆鶵]  
　　往後他們説了許多話我也没有聽他只聽得那女郎唱了一隻歌那調子很好聽的不　得便是曼特來曲不是我一一記着等他們走後我　想模仿他的聲調獨个兒唱起來正唱的高興忽聽又是一聲客來走進三五个鬍子老兒 
我一生　然並没有血肉情感只是好好惡惡人之天性見了那種鬚髯如戟的老頭子那裏還肯去理他只閉着眼粧睡不料那些老厭物偏偏的大聲大氣高譚闊論好像怕人家不聽見是的我微一偷覬只見桌上盃盤羅列飲啖正豪那些人中間有一兩個還拖着小辮其餘也有把幾根稀疏短髮推了個髻的也仍　編了辮子盤在頂上的那種様了很覺不討人喜歡他們的譚話又古怪得很不甘的說着什麼）伏辨（（伏辨） 
哈哈諸君不要以爲我是世故人情一概不知的那伏辨兩個字我也很知道他的意義上海有一班流氓常常設着仙人跳索詐人家的錢得了錢之後還恐那人不服要去告發他們於是逼着那人寫了一張伏辨説是願甘受罰永不反控這伏辨的效用可不是很大呢如今那幾個醜怪無比的老兒也研究着這一個問題難道是漏盡鐘鳴還思行樂竟閙出這一種笑話來嗎 
　　他們忙着那伏辨有好一回方才散去那時天也黑了我們一们同性不宗的兄弟呌做電燈的突然大放光明我趁這个時候偷閒休息片時做了一个好夢往後再細細的説與諸君罷）完） 
　　瘦蝶君鑒示番尊稿本擬緩即披露如謂過遲敬遵來書辦理可也記者復 
 
 
 

Page 15

 
 
   
 
 

Page 16

 
 
   
 
