# 1886 - 93 - 4904663

 

Page 1

 
 
[附送募賑單] [  申報主人啓]  
　　正月初山東王何莊河水漫决小民顚沛流離經嚴佑之諸君查得災區甚廣非得十萬金斷不敷放賑之用滬上籌賑諸君子勸募頻年心力交瘁此次聞山左新災又不忍安于坐視故持印成募賑單諄囑本館於今日代爲分送薄海内外知被災如此之慘待賑如此之殷當有惻然動念者天下不乏好善之士必能諒籌賑諸君之苦心而源源接濟也 
[夢華廬賦海出書] [  點石齏主人啓]  
　　夢華廬主人選得古賦律賦一萬首分爲四集兹先出初集二千五百首交本齋石印業已竣工准於初六日出售凡八本外束錦函定價二元四角所願人置一編揣摩有得則屈宋班揚無難繼軌矣上海南申昌文瑞樓皆可購取如願躉售卽向文瑞樓議價可也此佈 
[七十二號畫報出售] [  點石齋主人啓]  
　　緬甸内山有部民一種徧體皆有毛而面部尤爲蒙茸緬王好之居以别宫以爲元物今爲英人所得携往歐洲以售觀於人本齋圖之列入畫報以明天下之大無寄不有焉准於初六日出售淞隱漫錄圖說一則仍附畫報之末此布 
[續論圓光折獄事]  
　　前報載有幻術難憑一則謂蘇郡閶門外許紳泊舟被竊一案當道延術士作圓光之法以求緝獲本報因著一論謂圓光不足信并觸類引伸之就目覩事推闡言之以破世人之惑顧尚有餘意之未盡請復論以補前之不足夫巫覡之事儒者所不言惟愚夫愚婦則信而奉之如告隂狀者執一紙狀詞向神座前拜禱焚化叩謝而退儼苦神靈之應可以計日而待若是之人往往而有然彼鄉曲愚民宿憤難消含寃莫雪不得已而訴諸神冀一吐抑鬱之氣所謂窮窘則呼父疾痛則號天事雖可笑情尚可憐若儼然人上者而亦爲之何以作下民之則耶蘇子有言曰天下有不幸而訴其寃如訴之於天有不得已而謁其所欲如謁之於鬼神此言在上者堂高廉遠可望而不可卽猶天與鬼神之杳渺難親也乃今則竟有聽於鬼神者官塲之事固愈出愈奇矣夫朝廷設官授職固欲其撫此下民也故於親民之官尤爲愼重無論簡要之缺必選人地相宜才能勝任者而後授之今雖不能敦風俗正人心使戶無尨吠盗鮮雞鳴而有劫奪之事則有司者宜何如認眞察訪以求破獲乃此　懸已多日未聞其得一贓獲一盗至今日而謀於圓光之術士夫術士之術果精耶無論今日之術士皆江湖之流模棱之語不足憑信卽使其術果精而盗賊猖狂官吏不能殄滅而求助於術士則朝廷無取乎能吏百姓不必求良有司矣且盗劫之案案情之最重者也一有不愼則累及平民故官吏遇此咸遲疑　愼今若聽之於術士則術士或有怨於人而借此舉以報復或本無所見而造一說以塞責若過信其言貿焉而往則官且爲術士所驅使或差役欲魚肉鄉愚欺壓良善而賂通術士以圖厚利若信其言則官且爲差役所播弄官非木石何以爲人驅使播弄而累及無辜乎夫清官難逃猾吏手若非精明强幹而初出茅廬者未有不爲吏役所累今若又聽術士之說是旣受累於差役復受累於術士官塲中累不更多乎吾觀此案其中情節有不能無疑者圓光之際其看者差役某之子也則其所言者安知非其先有以教之地方之情景盗贓之下落旣言之鑿鑿乃往看之時竟無盗贓惟有烟室則安知非差役之陋規無獲積恨於心而借此以中傷之或曰差役未必敢於出此術所以誤者殆鬼神有以使然夫鄉僻小烟舘每多奸宄之藪今必其惡貫已盈故鬼神假術士以發其覆而爲除一鄉之禍窟然境内奸宄地方有司不能覺察面待鬼神之隂驅默相官不且成土木偶人乎且神之治隂猶官之治陽也官不能越其職而代神爲治而謂神乃可以干陽官之職必無是理矣或曰術士必無差謬贓所以不獲者必先有風聞故移置他所耳然吾不韙是言若　有風聞則必并烟具盡行藏匿或烟具不及移而烟客則未有不逃者今旣一無知覺則必差役之嫁禍耳書曰與其殺不辜甯失不經蓋疑似之間易於殺人故仁者之用心不敢輕舉妄動以貽累於平民今若信術士之說遂疑而拘之是罔民矣童之所指幸爲烟舘雖未得贓亦去一害適遇農民其家將立傾聞某當道素號能員今此舉竟悖謬若是殆爲人所悮耶雖然今日被盗之處不知凡幾上憲嚴催緝獲而地方官置若罔聞者亦不知凡幾若前日周浦之案某縣且以難緝二字却之若較之子某當道則某當道亦盡心矣哉 
[電音錄要]  
　　本月初四日英京有電信發來謂駐華欽差現已簡定其人是華爾商君並齎有國書書中是叙述中英和好之意并稱英雖據有緬甸然本心實無礙於中國也 
[霧中失事]  
　　本年正月至今海中屢起大霧舟行失事時有所聞乃昨閱西字新聞載美國加思得蛤利克船失事一節斯亦奇矣查是船於二月初九日滿載棉花鼓輪出口時適宿霧迷漫不辨東西南北甫至口外柁卽損壞運掉不靈以致泛泛中流不覺倒行進口適碼頭上泊有多船裝載棉花等貨有帆船名一靈貞者適當其衝　然一聲無異榱崩棟折約算修理之費需洋蚨七千頭旣而又撞衣貴得帆船力愈猛傷愈多倘欲修整完全非番佛一萬五千尊不可由是一而再再而三阿西阿納帆船安泊江邊無意中又遭撞壞據匠人云全船俱經毁折盖値洋二萬六千元云此外尚有啞非而意大利亞兩帆船鱗次而泊亦經次第相碰惟强弩之末其力漸微大約所失數不甚鉅至加思得蛤利克本船則雖曰身叚堅固亦不免於受傷其修費約在七千元之譜聞欲將柁修好須先搬空艙中之貨殊周折也西人謂其碰撞時有如醉人一般沿路摇摇擺擺不亦善于比擬者哉 
[索賠巨欵]  
　　美國紐約新聞紙言該舘中人一日見中國駐紥該處之領事官聞說美人戕害華傭一案中國擬向美廷索賠銀洋五十萬元云 
[教堂案結]  
　　松江打毁教堂一案已由各憲示諭議照温州辦理計須賠銀三萬兩其銀由司道府縣分償云 
[安慶府試]  
　　安慶府成寳岩太守初擬三月初旬府考邇日疉奉貴大宗師憲檄知星節已於二月廿二日由甯郡啓行節局清和卽可按臨安慶太守因遵卽示期二月廿八日取齊先試懷甯文童以次扃試桐城等六邑想童子軍中當必錦標爭奪矣 
[宜昌瑣紀]  
　　羅鎭軍月前晉省隨於二月十六日午後坐彝陵輪船回宜麾下弁兵均在江干列隊恭迎鎗砲之聲隆隆不絶○近有監利潜江沔陽等處人因逃荒遇宜昌聞其人情竊人家錢物有拿獲贓証者某店被竊去錢廿一吊該店夥與逃荒者約在某茶社婉言逃荒者許還十八吊其餘三吊卽作川資彼此應允各自散歸該店夥忽覺腰 
 
 

Page 2

 
 
問沈重似有物者摸出視之則儼然票錢十八吊也兩人對坐叕茗並未近身不知此票休由在腰間人遂疑爲鐵算盤之流聞官差已將此等人押逐出境矣○河西壩某甲凡遇川中有柏木船駛來必抽取船費一二吊三五吊不等惟往漢口之船不在此例日前有某船往漢甲亦向收錢某船不與遂相爭論繼以鬥毆甲卽裝傷赴縣喊控提訊時官以爲無關緊要各予交保事已了矣及某船攬得生意甲又赴縣進詞某船被差傳喚欲去不能聞已函商荆沙武漢柏木船帮畫一善策以免久累○江水淺涸後江通船不能行駛惟彝陵上下夾往所得水脚頗有盈餘聞每次載貨不下千件云 
[章門雜述]  
　　豫章書院甄别之期生童與考者多至千餘名齊集南昌試院靜候中丞命題旋經中丞升座點名書題牌示生監子曰惟仁者能好人能惡人子曰苟志於仁矣無惡也童惡不仁者其爲仁矣不使不仁者詩賦得柳帶晴烟出禁城得烟字○前紀安慶某戯班中人毆傷某太守之公子一事兹悉公子傷痕將次平復上憲諭令地方將該班驅逐出城兇手則遞解回籍○中協府鄭虎臣協戎之女公子于二月二十二日于歸前督糧道陳遂生觀察之公子百兩盈門賀者滿室先一日德中丞甄别豫章書院命題後卽分詣鄭陳二第道賀其新人粧奩華美異常計非數萬金不辦觀者皆嘖嘖羡之○上年十月某日東大街失愼延及按經歴衙署頭門本年詳奉大憲批准撥帑修理昨已興工監修者爲按司獄湯君濟川承修者卽按經歴張君開誠也○撫憲原示期二月十九日考驗省標三營新補粮缺兵丁隨考二月分月課後因是日適有要公改於二十三日分别考課各項技藝仍以馬步箭舊式鎗爲程與考員弁有二百三十其考試收標候補守備熊德旺期滿武進士饒鶴萬城守候補叅將尹慶廷等牌示許其自行呈明考何技藝然臨考仍以弓矢見長云 
[爭田械鬥]  
　　樂清東鄉塘垟吳盧兩姓爭田涉訟已閱六七年現屆播種之時吳姓糾集千餘人盧亦糾集四五百人訂期械鬥槍械齊施如臨大敵盧恐勢不能支遂伏數百人於華超山後而以數十人前往誘敵吳欺其人少狎而玩之輕身過溪追赶及至山後一聲號砲伏兵齊起吳知中計赶緊退回後殿數人均被砍爲肉醬次日吳遂赴縣報命羅邑尊帶同刑仵前往行抵半途悉屍已抛入波心無可相騐隨命駕而回而兩造尚擬重整戈予再接再厲邑尊因於上月之望束裝晉郡將情面禀李太守請卽會營彈壓云 
[桃渡春波]  
　　江南爲五方薈萃之區旅人之寄食者十倍於土著曾九帥一視同仁創設愛育堂施醫施藥每月由官給銀二百兩而以浙江候補從九品王君熙董其事已於二月十四日開局矣局在江甯縣署後其法就診者先挂號然後魚貫傳入按脉給單令就武定橋廣和堂取藥醫國醫民人皆頌九帥之德不置○杏花春雨江南此虞伯生學士風入松詞語也近日杏白如銀雖不必五日一風十日一雨而已覺融和天氣輕寒輕煖到處宜人誦蘇長公惆悵東欄一株雪人生能得幾清明不覺爲之憮然○萬頃湖放青定例也湖在安徽蕪湖縣之東偏與百家店相近距城有十餘里水道失修全湖淤塞雖茫無涯涘然不過水草肥美而已江甯駐防之馬隊每當春日由車憲檄委騎校數員押往放青聞從前馬夫非常强悍動輙制百姓於非命地方官不敢過問後經某軍憲發給軍棍兩支凡有恃放青滋事者准蕪湖縣照例懲辦嗣是驅馬過境者卽百夫之長亦不藐七品之官而邑令之威權遂行於牝牡驪黃之外矣○春水未生内河米販仍不能過通濟閘一步以致近日上熟米每石須錢三千六七百文以次而降至二千七八百文爲止貧民仰賑米爲饔飱者至是計無所出多嗷嗷然轉增菜色云○金陵自鷹洋暢行本洋遂罕見卽有持以入市者每元比鷹洋不過多兌五六十文而止乃自二月開市後本洋貼水每元陡漲至一百二十文左右非倚市門者往往饒鹽于之舌不啻秦懦生之爭辯温谷瓜○程都轉之夫人仙逝其三公子名錦澂者向在支應總局差遣照例丁憂刻聞其差已另委謝小香大令接辦矣 
[衝火宜懲]  
　　金陵向無種火之患雖上澈下澈貧無所依之子當彼雪白如銀飢不能充腹雲藍于紙寒不能蔽軀亦祇吹伍相國之簫托鄭元和之鉢從未聞遺人以一炬而攫其財物于火塲者也城南冬防最得力大街小巷皆委員必到之區遇有夜行無燭及形迹可疑者無不細加盤詰來歴分明而後止故宵小畏其嚴密火患亦遂不數覯青溪以北地廣人稀鄰誼旣疏守望尤不及顧更有北來之求食其力者往往就荒址托足甚者卽掃賢主人之牆茨而願受一廛如梁鴻之賃伯通廡下於是草屋鱗次而火亦頻頻矣上月二十六夜有人在鴿子橋謀胠某氏之筴已踰垣入矣適邏者遠遠傳呼而至乃急效叚干木以避遺一紙裹於地啓視則兩紙煤長不盈尺而堅如束筍中灌洋油近火卽熊熊光發驚起者相顧大駭人人謝天地稱爲萬幸少頃盧妃巷忽火起蓋若輩不一其類失之東隅必思收之桑榆據稱被火者一蔡姓一沈姓皆以種菜爲生涯薄有蓄積一日有託鄉里來乞米一斛錢一陌者蔡不顧揮之出其人周歴屋之左右忿忿然指其戶限曰行見汝在荆棘中是夜火起先有人在外呼救命睡者始從内驚覺啓戶出視有十許人僞爲救火而來者一擁入其室大呌曰爾屋中箱籠衣被我輩當爲爾經理爾等但速逆方揚者而滅之毋使蔓延於是東奔西突席卷一空卽婦女所提包裹亦就其手而奪之不與卽肆虐至天將曙蝦蟇更已敲過忽淮清橋下又一片火光燭天該處去兩廣會舘僅咫尺舘中五色玻璃相映如夕陽返照霎時燒去草屋二十餘家有人云近日揚州來黃魚一舸依此中爲蒲藻嘗鮮者爭來試五候之鯖其同類懼河豚將奪鱖魚之肥也謀趁桃花之未流水特借火樹以先騰輝計錢狡矣其如池魚之殃及何或曰是當倣孫皓之剥面抽筋以待種火者庶若輩不敢假祝融氏爲兒戯云 
[竹西春影]  
　　三月初一夜九點鐘時揚州叅署東轅門外某姓家晚炊遺火遽兆焚如幸距教塲甚近取水便捷水龍馳至立時撲熄僅燬該姓一家亦云幸矣○日前江都捕役緝獲元女廟搶犯秦三經謝明府研訊無訛遂將該捕大加奬勵於例賞外又從優加賞捕叩領而出調此事若非神助斷不能迅速成功遂醵集金資在城隍廟設筵演劇嘻聰明正直之謂神豈亦如落拓書生日顚倒於梨園菊部者耶該捕錢愚而可笑已○入春以來增開新店甚多大有蒸蒸日上之勢惟各處賑米多半來江北購求又値新漕開兌之時以致米價日漲每石已售至三元五六角屯積之家莫不利市三倍云○舊城萬壽宫對門茅舍中孀婦某氏年將不惑日以十指爲生守節奉姑隣里咸欽其賢孝上月某日忽自云有白衣大士附身遂沐浴更衣周身素服禁烟火食趺坐八九日毫不呼飢於是人皆稱異遐邇喧傳敬香者門常如市氏則端坐庭中任人膜拜並於座旁置一磁瓶滿貯清水謂可治病有求者卽以小杯取少許向之喃喃囈語半晌然後給病者飲之有謂響應非常嗚呼守節奉姑何等尊重乃忽妄生幻想近於左道惑人吾知臨民上者定必飭查嚴辦也 
[失事餘聞]  
　　横海失事後昨已縷述細情兹又悉上月廿三日官塲派萬年清兵輪駛赴横海失事之處將水手人等送至厦門旋於廿五日展輪回省其横海船身則已沈入海中矣 
[袁江雜錄]  
　　豐濟倉所儲之榖常年必出陳易新今年米價至昻倉榖每石需錢二千五百文已于上月二十三日開售矣○上月二十五日清河舉行縣試到者僅五百人較前次大爲减色題已冠文之以禮樂三句未冠秀而不實者至後生次及其成功詩賦得試探春風第一花得花字○江蘇候補道許觀察薩阿調辦湖南督銷局郭觀察階委辦五河鹽厘隨於初三日過浦赴皖許觀祭則於上月 
 
 

Page 3

 
 
二十二日交卸五河鹽釐由皖抵浦○選補寳應縣杜淑秋大令經上憲檄蒞本治已於上月二十二日來浦小住一日卽赴寳應履新○梁上君子某甲飛詹走壁伎倆甚精兼之捕役得受陳規以致不能弋獲日前地方官訪得逋逃之藪遂飭腹心就而擒之笞責收監以待懲辦 
[察閱河流]  
　　張朗齋中丞奉命籌度河流已在山左履勘將遍將蒞清江漕帥接到公文卽飭幹弁赴徐州恭迓 
[稅司瓜代]  
　　漢口大關正稅務司屢經遷調而副者如長府之仍舊貫數更寒暑未賦鶯遷二月二十七日卽禮拜四忽有新任副稅務司挈眷附輪而至暫住信和洋行一俟舊任告辭卽當接手云 
[瀛眷回籍]  
　　正任蘇松太兵備道邵小村觀察赴都陛見情形已登前報前日觀察瀛眷附坐江天輪船遄回紹興原籍矣 
[滬瀆官報]  
　　昨報日使來滬一節兹聞日欽差鹽田三郎抵滬後卽在日本領事署暫住○美國駐華欽差登畢君於前日乘輪來駐滬節美領事署○前紀朱少京兆載其太夫人靈襯回籍順道過滬等情兹悉前日下午憲舟業已解維各官赴浦畔送行殊形熱閙 
[抛屍案結]  
　　金長泰沙船舵工周必學因虧自盡屍子長富抛屍匿跡船主金史遂役縣具報情由莫邑尊斷令船主出洋二十元繳候屍于具領以上各情已詳上月二十三日本報嗣邑尊查得屍子抛屍逃遁之事實由族人周掌侯唆使而成遂將周掌侯提案訊明管押前日邑尊堂訊時船主投案訴稱奉斷之洋現已備齊恐再有人唆弄是以不敢面給邑尊遂傳屍妻周吳氏及屍子至案詰問二人同稱情願具結所有斷繳之洋叩請結領俾得扶柩回鄉惟掌侯並不唆使叩求開釋邑尊提訊掌侯供稱諸事俱由屍子專主小的安敢唆使邑尊謂案已了結本縣不予根究隨將繳案之洋交周吳氏母子具領掌侯從寛斥釋 
[逸犯又逃]  
　　王月山行竊縣署兵房解經許捕廉訊供發押旋卽脫逃拿獲後莫邑尊判令枷號三月詎前日該犯乘間逸去下落全無昨由三鋪地甲投縣禀陳一面分投查緝不知卽能就獲否也 
[庇娼續述]  
　　南京婦人李廖氏同姊張廖氏在道憲輿前喊控生女被人誘拐現始訪悉在英租界石路爲娼改名周雙林及往領遭某署書吏出頭硬霸湯觀察卽飭差押送英公廨辦理此已列諸前報嗣由羅太守飭差傳到周雙林於前晚庭訊李廖氏張廖氏同訴前因周雙林供自幼孤苦由姨母李廖氏撫養至七歳時押入娼寮後備價贖出轉賣爲娼屢經加價纒擾不休前數年涉訟蒙陳大老爺斷令小婦人擇良婚配着李廖氏具結不得再生枝節事隔幾年伊等從未來過如何妄訴他人硬覇所有價賣過割等各據存案太守檢查前卷畢飭將李廖氏等交官媒俟禀覆道憲再行核辦 
[茶捐記數]  
　　滬北棲流公所來函云今收到二月分各茶樓所繳捐錢計顔玉樓除去經收日捐人之辛資飯食外存錢五千七百四十二文也是樓三千五百三十一文洗心泉三千三百六十文長樂園二千零七十三文華艷樓一千九百三十五文共計錢十六千六百四十一文以上係一半捐數尚有一半則送繳絲業會館充山東賑濟 
[嚴辦地主]  
　　英會審員羅太守飭差提到賭攤地主范錦堂瞿梅生押候訊供此已列報前晚提訊范錦堂供六年前曾有廣東人在我地基上聚賭由前任陳大老爺傳小的到案具結不再租與賭徒以後我地上並無賭犯惟小的世居該處附近一帶雖有賭徒忽聚忽散來去無常可請查訪瞿梅生供向開雜貨米舗世居是處不敢租地開賭太守向范曰本府業已訪明毋庸再訪爾非但租地與賭徒且别人租地開賭爾尚從中分肥喝笞百板又向瞿曰爾將地租與賭徒外已亦起造草棚聚賭亦喝笞百板瞿受責旣畢大喊我未違犯實有嚴桂卿起搭草房聚賭在我門前屢經喝阻非但不休反將我毆打今又被累太守謂爾是好人耶旣稱尚有别人姑飭將范瞿一併押候補提人証質訊 
[英界公堂瑣案]  
　　招商局管碼頭西人美律登稱前失鐵錨一隻報查無著兹由麥根所用夥徐桂榮查明有鐵錨被棧房出店沈香江奚利江賣與戴連寳所開鐵店内管棧人陸子雲亦係知情等語及報捕吊贓認明不是我棧失贓今請公斷徐桂榮供前亦爲棧中出店現在麥根名下帮夥查得沈香江奚利江等將鐵錨價賣特告知麥根報捕吊贓知非原物據沈香江等言在浦中撈起然我在棧時確見有鐵錨後忽不見致生疑竇麥根亦訴前因并稱如在浦中撈起亦不應擅賣陸子雲供前在商局管棧現已辭歇前後人接替時物件總須點交並無鐵錨惟我在棧時曾荐徐桂榮爲出店後因事停歇伊遂挾嫌誣控前數年我在捕房麥根爲西包探徐桂榮亦爲巡捕麥根時常與我不合屢次誣陷今因稅要往禾津伊等又生枝節乞恩明察沈奚二人同供在棧爲出店時在浦中撈起鐵錨未經賣脫戴連寳供開鐵店前由沈香江等交來鐵錨曾是浦中撈起者出價洋五元二角半沈供並未收洋戴又稱講價後我無現洋在木匠欠我銀洋内劃付徐桂榮又稱我未分用錢文羅太守向沈曰爾卽認經賣亦無不是之處盖係浦中撈起非竊贓也又商之佩副領事以陸子雲旣曾爲管棧如果出店人等私賣撈起之物亦不致從中分肥且該西人報失吊非原贓可作罷論何致多生枝節拖累他人可見係徐桂榮一人挑釁本當懲辦今姑從寛斥退鐵錨交還戴連寳退去○包探張阿五稱英兵船上水手失落銀表一只由我查明被徐小弟拾得盤問之下立卽交出因兵船卽欲開行捕頭着將表先行交還今將徐小弟解案徐小弟供表在路上拾得無從交還失主及包探查問立卽歸還羅太守商之佩副領事以徐小弟原物旣還失主可毋庸議斥釋○包探張阿五稱竊犯楊阿龍供認竊華利輪船之水烟筒一枝當卽吊贓惟華利船已經放洋故不能傳失主到案楊阿龍認竊求恩羅太守隨判楊阿龍管押七天贓存捕房俟失主認領○包探秦少卿稱推江北小車之徐永羣前日在路碰傷小孩由捕拘徐至捕房一面送孩到醫院察得傷不甚重徐永羣解案徐永羣稱以後推車當格外小心羅太守申斥數語而釋之 
[法界瑣聞]  
　　初四日本報法公堂瑣案中有積竊孫步洲往江裕輪船偷到小擺鐘一只至老北門城河浜德隆押店押洋二元該船主函致法捕頭飭法包探查緝查到擺鐘并拘到孫步洲又獲掛鐘一架解訊之下認竊不諱及詰其質票何在則稱交與該店主矣是以翁太守看於下期傳該店主到案質對詎前日忽有人持洋二元擺鐘質票一張至該店贖取該店主隨將來人洋票一併送入法捕房以待解案說者詣其人如係賊黨斷不敢公然携洋贖物或者貪小便宜之人買得質票欣然往贖不暇計及賊贓亦未可料是否待訊後再錄○前日下午法公廨遣役送公文一角至蘇松太道衙門投遞及出小東門遇有小流氓三四人挨近身畔將肩一摇遂相口角甚至用武該役力不能支被將眼角打傷當卽拘住一人其黨尚思奪回幸巡街捕至將位住之人送入法捕房諒當解案重究也○前晚法捕房西捕在途巡緝見有兩人操外路口音携袱包一个當卽扣住盤詰言語支吾卽將兩人拘入捕房經巡捕頭訊究據稱均湖南人一開烟館一則當勇新撤從吳淞來滬因無錢擬將衣服付長生庫法巡捕頭着將袱包開看均是女衣殊屬可疑著將兩人暫押猶案○浦東人某甲前日徜徉於小東門外租界裕興街横弄中該處係烟花藪澤人謂甲欲領略個中風味而不知其是妙手空空兒被某洋人侍者覷破拘送法捕房時在夜間四點鐘當經捕房中搜其身畔有簪挖數件皆銅質而包以銀皮者卽行管押候送案發落○入仙橋捕房解犯一起至大自鳴鐘捕房據甲稱從江北挈妻某氏來滬不意妻任船分娩到滬除照給舟資外另給船戶兩元作爲謝神之費詎該船戶尚嫌其少索詐多洋等語而某乙則稱實不知甲之來歴語甚支離法捕頭以行同 
 
 

Page 4

 
 
拆梢本該押辦從寛斥退○前報列三德堂碼頭有某甲被船戶拖去不知下落一節昨有知其事者據云船戶名金全被拖者名小金春金全將小金春拖下船中用繩捆縳載至浦東三林塘鎭茶肆中不知作何處置嗣經該鎭楊姓出爲擔保金全向索洋元酒席始肯了事小金春固非安分之徒而金全拔人勒詐膽大妄爲此風豈可長乎 
[上海陳與昌解山東第十批賑欵]  
　　啓者今解山東現寳合規銀一千零九十六兩同文報局一總彚解放賑諸君散給但接嚴佑之先生第三號來函急需解欵甚鉅原信已登報章核計七八縣非迅籌十數萬金不可倘南中無欵接濟卽束裝南旋云云竊思僅辦三四縣未免偏枯伏乞諸大善士合力籌措惠擲俾不至前功盡棄非獨災民之幸卽諸同人亦歡喜無旣矣 
[喜兒詞]  
　　盝曲屏開鳳脛明紅氍扶上態盈盈乍聞花底一聲鶯眼角暗飛波一瞥眉棱横鎖恨千層絶無情處也撩情可是江解佩仙閒來花下弄秋千問年剛好月初圓未慣濃妝微覥靦偶因薄病自淹煎不成歡笑只堪憐嬝嬝婷婷下玉墀　頭斜挿碧霞笄偶攏蟬翼露柔荑煮茗因緣隨阿母偷桃意緒駡書奚閒中點綴小唐雞慘緑丰栽妙絶倫散花偶現女　身搴簾一笑亦前因翠　戲填新水令青琴閒譜望湘人畫樓昨夜感星辰銀燭當筵乍目成怕人嘲謔故含情暗中低喚一聲卿爲哭落花添懊惱偶吟飛絮感飄零相逢只合惜惺惺蕭瑟蘭成鬢已斑空將詞賦動江關得卿乍可破愁顔不分薰香留翠被秪應入夢認金環早年綺思已全删申左夢畹生戯填浣溪沙詞 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[傷寒温病宜活看論]  
　　嘗思北地氣寒在卦爲坎冬雪最多而傷寒爲霜降後之正病然冬令當寒不寒更反温暖感而成病者則爲冬温非傷寒矣南地氣温在卦爲離冬雪較少而温熱爲夏至前之正病然春令當温不温更反寒慄感而病者則爲類傷寒又非温病矣釋以傷寒論之正病甚少類症居多而以温病論之條辦甚繁名目不一故傷寒温病宜乎分别活看不可拘時治病而亦不可昧時治病也今時人凡感四時六淫之氣而身發熱者不辨何病概以傷寒名之喜熱后者遇温病或率投附桂喜寒治者遇傷寒或慣用芩連醫家迎病家之意用之病家食醫家之名服之遂致禍不旋踵死而無悔豈曰宗内經熱因熱用寒因寒用之言乎夫傷寒客邪自表傳裏所謂發表不遠熱温病伏邪自内發外所謂攻　不遠寒也　古仲景傷寒先分六經河間温熱須究三焦仲景又論温邪不可發汗汗則劫津傷陽身必灼熱一逆尚引日再逆促　期且云鼻息鼾　難出劇則驚癎瘈瘲無非温病誤作傷寒治壞然而温病忌汗非竟不可解肌也但不可用羌防麻桂辛温猛劑發表祗用銀翹散桑菊飲辛凉平劑解肌足矣而銀翹散中荆芥升泄須酌用之過用每致頭疼鼻衂等症又見夫温病肺熱傳入大腸偶爲便泄陽明熱結旁流純利稀水市醫概用枳樸焦术木香等藥以止泄泄止則大便燥結津液受傷病勢轉劇易一醫又作停食傷寒治誤用消導燥劑遂至不可救藥矣嘗觀葉天士先生醫案中常以傷寒温病分辦力挽時習謂傷寒陽症邪自太陽次第傳及至於春温夏熱則鼻受氣肺受病口入之氣先由脘中所以原有手經見症不比傷寒足六經之病也其原不同治法亦異苟時人不辨明未免有毫釐千里之差繆世僕因現當春氣地升春温病動出診見某醫治春温妄以傷寒治壞僕遂辭之不治果聞　不救矣是以略陳管見不憚煩言爰作傷寒温病對論一篇　臨症者當隨時活看不可徇人附和概以傷寒混治願有識者當以僕言爲可採而無識者勿以僕言爲無稽也則僕幸甚病者亦幸甚[  申北桐葉仙舘凌仲和就正稿]  
[鄂垣官報]  
　　二月二十五日准補鄖陽遊擊韓應龍進見謝飭知候補同知陳世卿起服麻城兩路口緝私江蘇卽袜直隸州楊壽春俱來省大挑縣皮坤自上海偵探回省禀到廿六日准補撫右遊擊赫謝咨禀辭赴京引見准補枝江縣陳富文奉武昌府委查　秋審人犯候補從九黃雲瀚奉武昌府委詣監會同稽查秋審俱禀知准補小里潭巡檢李淦卸署來鳳縣典史回省 
[滄州奇案]  
　　直隸滄州某甲多行不義人皆側目視之生有一子早經授室昔年筮得一卦其繇曰不家食吉遂將媳送歸母家而令其子孑身至關東謀食其子辛勤力穡一反老犁牛之所爲數年來積銖累寸留得四十餘金去臘忽動鄉思襆被跨毛驢囊金而返臘尾春頭行入滄州界計與岳家相去匪遥　先迂道一訪至則床頭人依然無恙夫妻翁婿互慶圑圓日已西斜留之下榻甲子離家日久急欲啓程遂出二金授泰山請明日將婦送返然後策蹇儧行得得行來天色昏黑不隄防有人從頂上一棍登時腦漿迸裂斃命道旁至翌晨地方以命案報　適婦翁送女至家甲以子出未歸對翁縷述昨宵情節歴歴無訛猛見所跨之驢拴在槽頭鋪盖陳於炕上問各件胡爲乎來甲語塞驚惶失措翁因偕女報官　緝兇犯地方官未及簽差甲已被鄉人獲住送官一訊而伏盖當甲子歸時甲適以賭輸囊罄斷路劫財昏黑中辨認不明致跨灶兒悮遭毒手也刻官已判定死罪出詳收禁矣 
[拐孩迭見]  
　　漢口花樓後面有俞姓家延畫師數輩描畫茶箱紙花草禽蟲任意點綴中有某甲者年少而性儇旣擅繪事之長又具偷香之手遂與鄰婦有染婦有一女髮猶覆額色可療飢甲得隴望蜀欲以一箭而射雙雕遂與婦密約偕遁又恐被人看出破綻　女束髮成髻乘夜出門於是三人或先或後在星月下悄悄行走幸無人見及日上三竿覺飢腸轆轆作響不可復耐乃就臨路店買飯作五臟神供養甫坐定郎有考童數輩聨袂而入見三人行蹤詭秘細加盤詰而女之婿家近在咫尺聞女遁去正在遣人尋覓經過此處聞店内有人爭辨聲甚喧譁入内視之則卽逃亡之人也遂將三人一併拘送有司衙門究辦又有某氏婦平日不守閨箴近與湯姓私識遁至木蘭山湯又將婦賣與鄉民蔬飯布衣相安已久婦之本夫　婦不得亦遂置之月前有隣人某赴山燒香中途遇婦詢知顚末及回時告知其夫遂將湯扭住逼令同行該處挈婦歸來未知樂昌之鏡可重圓否此外小兒女之被人拐失者尤不可以數計有地方之責者將何以善其後哉 
[易釵而弁]  
　　日前有甲乙兩少年在揚州北門地方自搭茅屋兩間居住其内已有數日該處坊保等初不介意繼見其翩翩華服揮霍任意頓生詫異遂紏約同人上前盤詰甲怒形於色驟言曰吾兄妹二人干汝甚事衆聞而大譁謂　中有異詳細視乙果非男子乃易釵　弁者也坊保等隨卽雙雙拘獲送交保甲局内局員研訊數語以事關逃拐當卽移縣翌日邑尊訊實擬遞解回籍詎女　哭泣哀懇抵死不願再加適有善堂董事某君聞而憫之卽代爲緩頰乞發善堂擇配邑尊首肯交董領回隨將男子嚴行懲責着暫爲收禁據聞女郎纔十八歳江南人向在某武弁家爲使婢因與甲情好恐事敗露故相約喬裝逃云 
[上海北市絲業會舘核奬籌賑公所施少欽經收山東賑捐三月一二日第九百四十九五十次清單]  
　　王安求安病愈完原一百元顧振武求病愈續助由恊康莊一百元歸安隱名氏完愿求病速痊四十元何亨九三十元樂善子産母平安愿二十元陳氏求母月月平安十四元浙紹德記十元丁邱氏十元補過子求椿萱並茂十元晚香堂保平安十元榮錦軒保平安十元又移生辰壽禮並謝客壽筵資十元郭佩蘭十元唐仁山十元傳阿智四元陳蔣氏二元胡程氏二元介福堂姚二元施金氏二元黎以炤黎以銘黎以煇黎陳氏四戶各一元廣東唐廣東黃兩戶求福保平安各一元以上初一日○浙糧儲署胡君訒庵募愛日書屋求家宅平安幼孩清吉由晉生莊交來規銀一百零九兩六錢洋三百元渝城同源長裕合生兩號濮壽銘金峙生賴澤之經募由雲成莊來規銀一百零五兩常熟懷嶧培由豐泰莊來一百元徐允福求病愈續助由何市永義昶局來七十元悅泰藥行去冬爲鄰居失愼幸保無恙移酬費二十元潁上子求同胞合家平安生意順利十元愧無力主人指助江寧沙州山東合共三十元潮州郭蕭氏求病速愈四元趙學默齋二元聞道子二元蛟川寄滬生祈平安二元杜寳璋求功名順遂一元朱姓一元○巡防保甲局馮案移銷毁罰允銅洋二元以上初二日 
[上海北市絲業會舘核奬籌賑公所施少欽經收山東賑捐三月初三初四日第九百五十一五十二次清單]  
　　喜懼天民求母王氏病痊由德泰莊來洋一百元江右八九老人五十元永記廿元省愆子由温州福潤局來十元龍吟仙舘求女産事平安六元定齋氏爲子渡關二元簞瓢屢空子二元虎林寓客勸同人省遊資二元諸葛樹東由温州海安所來一元○南京公大錢號張矅南轉託友人經募由巨豐莊來八元錢廿千合來規銀十九兩四錢零二厘○常州朱公舘經募蘭陵隱名氏三十元王鶴鳴六元不書名四元藴秀子二元趙鎖貴李鏡蓉朱福春趙靜慧朱小玉遺玉合朱榮慶朱科壽朱明懷朱瑞峯朱安壽吳氏十一戶各一元朱不書名銅洋一元○杭州吳由老福潤局來成記經募昌册二千七百廿八號十元以上初三日○四明月旦堂林梅谷花甲子移壽筵資由蘇寳順局來四十元龐恭禮移湯餅筵資三十元蘇省幕中人移同人圑拜餘資由吳縣署錢席朱來　三元傳桂書屋主人完妻病愈愿由　生莊來廿元揚州尤兆禄完母病愈愿十元惇裕和代無名氏五元浙甯史夢仙二元崑山無名氏二元慈竹山房二元求痊得痊客續助了愿二元振記一元隱名氏祈平安一元○葉湘記經募無力人氏六元王次軒五元有心無力人氏四元華湘舟二元汪國英金粟香張文軒王仞葉琛無名荆求泰馬氏鄭蒓卿抱膝居梅鎭蕃宦湘荃十二戶各一元章銘甫無名氏免乞人豫章氏葉卞山潘子春六戶各半元共廿二戶合來三十二元以上初四日 
[上海文報局内恊賑公所收到天門縣署經第一二批清單]  
　　銳册二千一百七十二號天署公省平銀五十兩憩廬主人二十兩方少甫二十兩卽小棠二十兩邵壽生五兩邵蛉珠五兩胡子脩一兩李屏卿一兩程衡堂六錢胡蘭生胡蕙生匡疊哉茂敦馥陳聚馨式穀堂德盛福陳治昌程則留李輔臣十戶各五錢温承祖吳敦化堂兩戶各四錢袁金舫劉子佩汪建卿孫文軒劉桂生陶明軒胡子蘭陳兆玉李大振袁東卿關志經堂十一戶各三錢易家炳鄢楚廷袁伯義吳俊甫邢漢卿張家榕陳壽生陳富生陳萸生陳易生陳連生陳新三張寳越姜尊仁田世澤郭學三吳信臣程季安程筱香胡子衡周萬青姜尊義李允熙曾采臣程承模嚴炳堃倪嘉瑞黃奉山黃克振李賓卿程寳善堂胡　臣　仲燕張齋卿李順臨鄭德純程兆龍胡弼臣胡伯逵胡叔虞月初堂許萃豐熊體勤四十三戶各二錢周運洪一錢○二千一百七十三號不書名李乾平銀二兩無名李二　樂安堂銀五錢天佑堂九八錢二千文永壽堂二千文劉慶源具宜堂劉　源安壽堂南州堂至德堂劉隆昌退一堂甘福興敦厚堂卿清堂十一戶各九八錢一千文無名陳清愼堂紫芝堂三戶各八百五十文周恆泰蔣裕泰集成祥三戶各五百文○二千一百七十四號彭和順錢十千文夏謙順一千文李錦泰唐同興彭福泰陳天順代永興夏義發　天泰陳大興洪源元九戸各錢二百文夏同聚李同興福記袁春和夏大盛李同興爆坊工萬興唐德生夏太興彭補芝張洪源利彭合興張復源陳永興闞源泰朱泰和簡隆勝陳永順劉海山十八戶各錢一百文羅永太六十文劉復大五十文○三册共捐鄂平它紋銀一百六十六兩五錢二分○乙酉年十月初二日收鄂平銀一百兩丙戌年三月初四日收鄂平銀六十六兩五錢二分合併聲明 
 
 
 

Page 11

 
 
[丙戌賑捐新聞]  
　　正月廿八日潘振聲先生山東來信云十二月廿八日章邱南岸何王莊之水冲至延安鎭廿九冲破隔堤李家莊居民躱避不及有懸掛樹上者有隨水冲去者有房屋壓斃者廿九水己到南門教塲除夕清晨水圍西關城外居民搬徙不及均上屋躱避一夕之内風雪交加所到之水已成堅冰船不能入人不能出逐日雇人敲冰每日僅一二里下日又已結冰數日以來僅救出十餘船皆已不食二三日矣一旦冰開水長各莊屋宇　 
水浸已久必遭漂没此時徙之不出救之無法甚爲可憫 
　　二月十二日嚴佑之先生山東來電云東省高苑博興章邱惠民利津齊東舊水未消元旦溞溝下口何王莊漫溢齊東青城浦臺濱州又被新災今年春撫官賑無著專望民捐需欵甚鉅霖初八至齊東初十至青城見濱蒲一帶災况慘不可言賑欵萬萬不敷乞飛速接濟巨欵 
　　二月十五日嚴佑之先生山東來函云初八至齊東晤潘振翁尚未查竣弟卽接辦初十至青城濱州蒲臺一帶察看情形慘不可言黃河兩岸爲民埝離埝三五里爲遥隄遥隄之間長四百餘里村莊全在水中房屋冲塌衣物漂没間有一二護埝未開者岌岌可危何王莊口至今未堵灾黎四散查放甚難現與同來友人分查齊青濱蒲四屬賑欵萬不敷用齊東一縣振翁已查有八萬餘口尚有新災數十莊未查齊東一處已需五萬金青城濱蒲每處一萬數千金四縣已十萬矣 
　　二月廿六日嚴佑之先生山東來電云齊青濱蒲並辦三月望可竣需欵八萬高苑四萬搏興二萬手空無着坐守速濟 
　　上海協賑公所丙戌正二月分收解總單 [X>細數已見申滬報　　一正月上旬共合收規銀三千六百四十一兩七錢三分五厘 
　　一中旬共合收規銀七百九十七兩二錢零一厘 
　　一下旬共合收規銀二千零九十九兩五錢四分五厘 
　　一三旬共代收江甯捐規銀一百十七兩七錢零八厘 
　　一二月上旬共合收規銀一千一百廿九兩一錢零三厘 
　　一中旬共合收規銀一千八百十九兩二錢五分七厘 
　　一下旬共合收規銀一千四百十九兩七錢五分八厘 
　　一三旬共代收江甯捐規銀十七兩六錢一分六厘 
　　共收規銀一萬一千零四十一兩零九錢二分三厘○連上年共收規銀廿萬零九千八百五十九兩二錢一分八厘 
　　一解山東嚴佑翁十二批庫平五千兩合規銀五千四百八十兩 [X>高易公所庫平三千兩與昌公所裛平二千兩絲業公所庫平銀五千兩在外　　一解山東嚴佑翁十三批庫平三千兩合規銀三千二百八十八兩 [X>高易公所庫平一千五百兩與昌公所庫平五百兩絲業公所庫平五千兩在外　　一解沙洲張雪翁江靖六批規銀五百兩 
　　一解又七批江靖高湻七批洋合規銀七百三十四兩 [X>絲業公所洋三千五百元與昌公所洋一千元高易公所洋五百元在外　　一解還江甯七邑公所捐一二批規銀一千六百四十五兩三錢二分七厘 [X>與昌公所規銀一千兩又洋五百元絲業公所洋五百元在外　　共解規銀一萬一千六百四十七兩三錢二分七厘○連上年共解規銀廿萬零九千七百十九兩六錢五分二厘○實存規銀一百三十九兩五錢六分六厘 
　　文報局内賑所經理人王心如任逢辛丁柏鄉謝銳止核呈 
 
