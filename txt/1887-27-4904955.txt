# 1887 - 27 - 4904955

 

Page 1

 
 
[重訂告白章程] [  申報館主人啓]  
　　本館初開時所定告白價目第一天每字五文第二天至第七天每字三文第八天以後每字二文半是時申報銷塲每日僅三四千張故定價格外從廉現在申報暢行每日發出報紙視初開時不啻倍蓰而告白價仍照舊例紙張太費實屬不敷因準自今正初六日起凡託登告白概以錢價改爲洋價如向例五十字第一天應作錢二百五十文者則改作洋二角五分第二天至第七天每日一角五分第八天起每日一角二分半分是類推庶本館不致折閱妙在洋價現亦平平所差無幾想諸仕商定能原鑒必不較及錙銖也此布卽頌新禧統希鈞鑒 
[論德法設有兵爭有礙於中國絲市]  
　　去年曾見倫敦電報謂德相俾思麥克宣言於議院欲添兵額並謂德與他國皆可共保太平惟恐不免與法人　戰爭之事故當增兵以禦之旣而又有電音則謂德國議院中人頗不以俾思麥克之言爲然夫德法兩國近日不見　開　之端而俾思麥克忽爲此言雖曰先事預防其實何異乎無病之呻之特德國議院中人不能無疑卽旁人亦不　無疑也乃昨譯外洋新聞紙始知德相此言大屬有見緣法國兵部大臣及水師部大臣共謀於衆宣言議院欲籌英　設千萬磅以爲整頓水陸各兵之用德相聞此說固不能不早爲之備矣夫法人當經營越南開釁中國約計所糜之　　不下數千萬今又欲籌此數千萬磅英金將何爲乎名曰整頓水陸各兵然法國之兵初不聞其如何疲弱今而忽　　此巨欵以爲整頓之計聞者未必信也或者以越地多盗東京雖得如獲石田及此食之無味藥之可惜之時不得不力圖振興故擬增餉以資東京之兵食因遂其攻勦之志而一淸越南之盗源故有此舉然越南旣歸法人保護雖有　　爲害究不過癬疥之疾卽在外人代爲寒心而法人旣以威力入人之國獨不能以威力除盗之根言之殊爲可恥故法人此時亦斷不肯明言越盗之足以爲害於法人而費此巨餉以資攻勦然則此舉果何爲乎或曰埃及之事法人究有不肯袖手之意前者欲令英人退兵英人不允或者法人因此而欲出力以從事於彼亦未可知然英法此時並未有决裂之形跡卽使英人不肯退兵要亦患在埃及而不及法又何故而先爲籌此巨餉至於馬達加斯加等處法人雖不忘情而一旅之師所費幾何何事而預籌此欵哉由是觀之法人之有此一舉非注意於德而何德與法世仇也德人時時防法之報復法人亦時時伺德之動靜今者見法人得志於東京又未與中國兵連禍結法之厚德之薄也兵事麤平善後一切尚未了結而無端籌兹鉅欵以整頓水陸各兵兵部水師部合謀而興亦旣告之議院則其勢在必成一經議成則猝然發難加兵於德德則初未防之於先兵則仍其舊額噐則用其舊式是必敗之道也德相老謀深算未雨綢繆不伹增加兵額且令所用之槍悉數改用新式快鎗雖其餘丁之待補缺額者亦令先期練習以爲之備吾知先時德國議院中人以俾相之　爲非者至是而事有端倪漸著形跡又當共服俾相之高見遠識而帖然從其所議若法人之餉旣籌德人之兵已備則兩國之啓釁殆有岌岌不可終日之勢一則復仇之志切或將百折而不回一則備禦之謀深未必一籌之莫展兩國倘經開手竟以戎衣相見則兵禍連結一時必不可解其於各國亦豈無所關礙乎英國商務最爲歐洲各國之冠一遭兵禍其亦不能無憂顧英人經營在南洋中國等地爲多歐洲則視此稍遜故歐洲有兵禍英國商務尚未必其大損也最受害有其中國乎昨與中國之老於商務者偶然談及卽蹙額而告曰自見此信息卽爲之隱憂　數日於兹矣中國之絲最爲生意之大宗而細絲銷塲且專恃法蘭西爲大宗此外皆在自檜以下之列近年以來市　頗　蕭條之態雖曰四馬路寳善街一帶朝朝寒食夜夜元宵似乎繁華必由於富麗而不知外强中乾以視昔日蓋不如者遠甚所幸前年絲業至下半年而大有轉機因是而市面遂稍覺生色去年之絲業雖亦稱善然已不及前年市面亦因之而减色若再加以德法搆兵銷塲必更不旦竊恐中國之商務將隨之而下殊有無所方計者矣余曰子言誠然顧吾以爲天下事無論大小有備則無患小心則有功卽如去年茶業無不折耗其所以折耗之故大都先時入山購茶一聞外洋略有銷路卽貪多務得盡力購辦山中人知其志在必得則高擡聲價以挾之旣以重價購得製成運出而洋莊忽焉不銷於是坐以待之愈待愈久所費愈鉅而折閱遂至於不可救藥是卽不知有備不能小心以致貽害之明騐今因德法將有搆兵之意而先爲揭出其病根彼業此者必將愼之又愼四顧遲回欲多做者减其數欲爭先者緩其時或者人棄我取人取我與因此而轉獲厚利亦未可知卽使無利可獲亦斷不至於如去年茶商之大折其本是則所謂天定勝人人定亦勝天者歟幸而德法各彌其隙各釋其嫌則桑榆之收時正長耳爲告諸君尚其勉旃 
[紫春光]  
　　左右翼前鋒統領諭景運門檔房謂近來時見閒雜人等任意出入大淸門實屬不成事體且時屆封篆禁城尤宜倍加嚴緊方昭愼重自諭之後該門値班官兵務須加意認眞禁止行走倘再仍前疏懈一經本堂察知定行從重懲辦決不寛宥云云按大淸門値班者係下五旗前鋒營官兵輪流値守云○朝陽門外南寛街回民張某攔住福協揆轎輿訴稱十二月十一夜間突有數人蜂擁入室聲稱奉官拏人倉卒間搶掠銀錢衣服首飾甚多隨即出門而去工人劉二向之攔阻致被毆傷張某躱匿鄰家幸未遇害俟天曙赶報本地方官廳騐明飭緝迄今未獲一犯爲此叩懇恩施作主協揆准詞立飭交衙門究辦○禮親王太福晋薨逝後所有王府中穿孝執事人等奉王諭每日每名各給津貼京蚨一千文按日由本府給發以備食用又聞惇邸恭邸醇邸均往弔奠云○八旗護軍營循例自封印日起至開印日止遴派老成穩重之護軍分往東西四牌樓東西單牌樓交道口北新橋新街口地安門及熱閙各地方至正月初一日起琉璃廠白雲觀曹公觀大鐘寺正陽門大街等處亦一律輪班巡察昕夕不休遇有本營弁兵酗酒滋事鬥毆滋閙者立卽扭赴本營懲辦亦安靖街市之道也○出阜城門迤西數里望河樓旁有釣魚臺焉爲皇上祇謁西陵中伙之處奉宸院以行宫多年未修今春上謁西陵必于此處駐蹕因擬稍加修葺云○禮邸太福晉金棺於客臘十八日寅刻發引大槓八十八兩班遞換棺上用杏黄龍罩引魂旛舁以四十八人又有駱駝四對白馬十六 
 
 

Page 2

 
 
匹御者負金鈎以行拉細狗者四人架黄鷹者四人正紅門旗二桿後列官銜紅牌數十對執事儀仗悉遵王制鼓樂雖設而不作黄亭三座一爲碑文一爲聖旨一爲誥册鳳傘四柄以及立瓜臥瓜旗槍日月龍鳳扇等執事前槓高擎小男數二對托拏各色陳設後有本府人舉哀導引王徒步送靈哭泣如禮沿途各衙門設路祭棚十數處每棚爭奇鬥巧美麗輝煌金棺於府東門外上槓經丁家街西四牌樓馬市橋出阜城門迤邐八里莊田村黄村至磨石口園寢暫安饗殿旋擇定廿六日吉時永遠奉安園寢○宗人府行知侍衛處所有供帛爵章京曁恭接福酒福胙之宗室侍衛等務于十二月廿六日淸晨一併齊集太廟廟演和樂典禮以便恭備袷祭神親行大典勿得不到○户部片行各處本年正月餉銀照例提前開放於客臘廿一日開放廂黄正白兩旂餉銀廿二日開放廂白正藍兩旗餉銀廿三日開放正黄正紅兩旗餉銀廿四日開放鑲紅鑲藍兩旗餉銀廿五日開放步營餉銀其正月各項馬乾公費等銀於廿二日開放各項雜欵銀兩於廿八日開放 
[風雪歸櫬]  
　　前任兩淮運司洪琴西都轉解組後優游林下淸閒自在者四年矣生平喜講學有丈夫子六人皆禀庭訓其四公子號翰香者尤有肆應才都轉冲淡性成雖當劇要一如范希文之經略西夏時猶戀戀於向日之圭峯月下旣歸田竊詡初服得遂並不以得失縈心故當軸强起者再而皆不赴上年秋粤督張制府奏調奉旨發往差遣而都轉不知也朝命旣下都轉知不可辭始擬從容赴粤制府以理財孔亟原奏有求應急需之語前後電催惟恐其行之不速都轉不得已遂十去年十一月十九抵羊城廿五日委辦善後局差該局爲全省度支之總匯向由司道主政無駐局者至是制府委都轉一手綜核務令源長流遠涓滴歸公都轉前在江南總辦軍需局二十年弊絶風淸深爲沈文肅所倚賴因此亦欲于海南收執柯伐柯之效不料報効維殷精神已憊驟得疾醫者謂心血耗盡懼不可治果於十二月十二日謝世後事皆由制府飭地方官爲之料理並就海幢寺供張受吊制府親爲題主并延高紫峯方伯孔雙玉觀察同襄其事兩公子急以歸喪請制府意猶未忍繼念其夫人在籍歸櫬爲安不勝人琴之痛矿其輓語云天心雖轉命數難回可憐學術非凡賜環未報晉府空徵廣州暫駐堪痛時艱如此虚左無功又王廉訪輓云督部最憐才數千里奉詔南征慕府運籌是翁猶矍鑠穗垣纔駐跡廿一日騎箕西去麻衣扶櫬孤子太凄凉是日合城文武以制府駕臨因而奠芻執紼者尤覺車如流水馬如龍靈櫬隨於小除日由輪舟安抵蕪湖斯時麻衣如雪雪花如掌諸公子顔色之戚哭泣之哀行路皆爲之感歎聞都轉原籍涇縣涇人士之僑寓蕪湖者皆慕都轉之爲人尊之如泰山北斗想不日必有以伸哀慕而頌遺徽者其婿某亦有輓聨曰學養勝人體用兼人並不以成敗論人屈指海内有幾乎豈徒甥館增悲從此漢書廢下酒文章朂我道德期我又時把名利警我傷心四十許日耳詎料鍾山永訣祗餘風雪哭歸旌 
[蕪城新語]  
　　兩淮運憲程尚齋都轉於新正初四日下午出轅登舟翌晨開行晉省拜賀各大憲新禧約於月之中旬回揚俟開印後再赴淸江謁見漕帥○淮南鹽課各鹺商例於新正月在淮南總局内按引完納由局彚解運庫兹經程都轉示諭諏吉於正月初一日開徵連日上兌者絡繹於途說者謂各商如此踴躍今年鹾務定卜蒸蒸日上也○通泰兩屬運鹽河道久未挑濬近來淤墊日甚客臘由兩屬商人先後具禀鹺憲懇請履勘興挑都轉閱禀後頗費躊躇緣工程浩大經費一時難以籌措當卽遴派范鹺尹元鎔蔣千戎慶安分往該兩屬先行擇要詳細勘估究竟需欵若干及春時桃花水漲能否不礙舟行暫緩挑濬之處統候禀覆核奪聞范委員等日内可回俟有所聞再行續報○揚城自去臘祀竈前一日起六出花飛至初四五日滕六君尚未旋旆高原下隰一白無垠街道積雪尺許泥濘不堪來往行人殊有行不得之歎新舊城壓倒房屋不可勝紀各店簷口所支雨搭亦壓墜不少除夕江都縣街某店雨搭墜落時聞磕傷行路者三人内一老叟受傷最重各店司事上街收取帳目頗有蹀躞之苦聞貿易中人云上年各帳僅收三四成雖由市面淸淡亦因道路泥滑難行不及赶收也其餘如小本營生者則更難覔利市矣惟農家者流則莫不鼓舞歡欣以瑞雪爲豐年之兆也 
[甬上雜言]  
　　鄞縣朱反笙大令于去臘初十日押解蝦壩袋命案中要犯晉省旋于二十七日回署○客臘二十六日下午微雨如絲沍寒特甚雪珠雜至翠瓦上淅瀝有聲至次日上午六出花飛隨風飄蕩歷一點鐘之久約積二寸有奇二十八日忽降大雨積雪俱融二十九日細雨廉繊盡口不歇入夜雷聲隆隆然與人家燦竹聲相互答元旦大雨滂沱繼以霢霂從此檐溜丁東連日未見開霽直至初六始雲開見日初七八又雨雪交至無或少休簾外峭寒砭人肌骨不知黄棉襖子何日來臣也○元旦之夜三鼓初交西門外新河塘某姓家不戒於火燎原勢盛紅光燭天成中各水龍及文琥各官均未出城赴救僅西門外麗安會水龍臨場澆灌約焚一點鐘共燬房屋十餘間 
[袁江雜錄]  
　　淸河趙邑尊以名進士現宰官身治劇理繁恩威相濟楊庄紳董感其庇覆恭製萬民傘德政扁於客臘二十七日敬謹送呈以銘遺愛○黄水分流之議豫蘇各大憲均以窒礙難行覆奏而東撫張中丞則力持前議再上封章謂南河查勘情形不符飭再籌辦奉旨兪允各大憲遂另委熟習河工員弁重復詳細履勘矣○新簡廣東撫靈吳淸卿中丞於客臘二十五日旌節蒞浦漕帥聞之急赴萬柳園恭請聖安中丞星夜登舟南下聞回珂里省親後卽須赴粤履新云○牛遊戎因公赴都所遺篆務由中營守備賈守戎光榮護理詎客臘二十二日守戎因疾出缺漕憲委右營千總曹千戎曾元署理守備兼護遊擊其千總一缺另委他弁署理○徐氏淸淮武世家也去歲應兵部試昆季俱成進士及殿試季以御前侍衛賞戴花翎衣錦榮歸家庭喜溢誰謂執戟荷戈之士不能光耀門閭哉 
[武漢郵筒]  
　　湖北地方自去臘十一十七兩日見雪後田野麥苗均欣欣然有生意三農無不喜形于色及至十八日又見雨絲雪片飛無空中庭階積素約一寸有奇十九日以後連日陰霾雨雪間作至廿二晚間濕雲密佈尖風逼人夢游華胥者陡覺重衾爲之不温至二十三日黎明時雪遂大降萬點梨花隨風飛舞遠由近水一望如銀夜半始止平地日積一尺二三寸柳子厚千山鳥飛絶萬徑人蹤滅之句彷彿此時風景廿四早一輪紅日杲杲東升天氣寒冷如故積雪未消至廿五早滕六氏又挈伴而至撒絮搓綿繽紛不已父老相與告曰此豐年之兆也○漢口一鎭市肆雲連房國里錯居人懾於祝融氏之威幾于談虎色變去臘剪子街爆竹鋪偶然失愼幸爲時尚早人手衆多得以登時撲滅雖未成災而街隣已受驚不小有謂該店前曾因學徒炒藥卽被轟燃致徒斃命今復有此可見爆竹本係引火之物令人防不勝防公議逐之於他處以防意外之災查漢口最多爆竹鋪前任某大令因有人禀告欲使該業設在一處不使他人嘖有煩言後以窒碍難行而罷未知此次公議之事能准否行也○上年夏間襄河水勢湍激過甚致將漢鎭北岸碼頭南岸河坡均行冲壞由是議立石磯於溝口北岸新開一河欲引襄水入新河直達長江以殺水勢也詎知河淺磯小兩事一無效騐現由官府議拆廢磯石料以填築江岸業經陸續拆卸運赴江岸應用惟督拆之人聽憑士工等人由高擲下致使長條靑石多有折斷不適于用有心人見之未免代爲惋惜云 
[津操紀盛]  
　　去冬天津統帶親兵前營之王都戎得勝本擬臘月十八日恭請司道以下各員親蒞閱操屆期雨雪未晴且霧重不能望遠因改期至二十一日是日天氣祁寒北風峭厲除長蘆運憲周玉山都轉天河兵備道胡雲楣津海關道劉献夫兩觀察外尚有營務處萬靑圃 
 
 

Page 3

 
 
朱伯華軍械所張次韓諸觀察成芝卿太守武備學堂楊藝芳觀察柯受丹太守練軍統領黄麗川軍門並德員穆麟德等四人坐次旣定發號開操但聞角聲嗚嗚然車聲轔轔然四哨各駕克虜伯行砲過山砲各四尊列隊而出以船爲靶絞以車盤駛行氷上相隔二里餘轟然一聲船靶卽碎如虀粉是之謂活靶又有所謂隔越靶者相去亦二里餘預置旱雷於隔坡之外每砲各放開花彈數枚計過靶者三彈不及靶者五彈餘皆離靶咫尺有一彈擊中旱雷石破天驚觀者駭絶午正收操入席各憲旋命駕言歸是日雖寒氣偪人玉樓生粟而校塲聚觀者幾有嘘氣成雲聨袂成帷之慨嗚呼不可謂盛歟 
[古潞述聞]  
　　通州張璞君刺史自蒞花封於今半載兹經調任薊州牧于上年十一月廿五日卸篆啓行屬下紳商恭製公正廉明匾額一方於二十一日送懸堂上以表勿諼○新任通州王藎臣司馬接篆後暫借白馬關帝廟作公館因前任眷屬尚未出署故也○十一月二十日州署忽接釘封公文卽將監犯二名提出綑綁押赴北門外絞死聞均劫案中重犯也○甲乙二人賦閑無事近知考期伊邇遂湊集資本在貢院前開設小飯鋪以覔蠅頭兩月於今生意頗盛迨考事旣畢隨卽閉門偶因分析不公以致互相口角甲怒不可遏持幌义毆乙乙以菜刀拒之斫去甲手指二個甲送嗚官未及訊供次日卽因傷身死張邑尊騐訖將兇手帶回嚴押候辦○十一月二十三日爲通永道許觀察夫人之壽辰文武官員齊來叩祝冠裳輿馬爛其盈門○新選通州訓導王廣文　守於十一月二十四日接篆任事其原任李廣文紹閔升授定州學正當卽交卸履新○時値隆冬天時和煦河中冰僅寸許人行其上時有陷溺之虞向陽處仍復目水一泓澄淸見底亦一奇也 
[鑄錢得法]  
　　金陵機器製造局中唐君履堂少從西匠游得以究心西法心維口誦朝摹夕追大有思之而不通鬼神將通之之概不數年果豁然會通其精奥往往能爲人所不　爲藝旣成卽以所學授弟子局有廠七廠各有工匠八九十人羣奉唐爲師而該局遂不藉西匠爲表率矣去年部議令各機器局帶鑄制錢頒錢樣爲程式務令錢質精而輕使私銷官板者無利可圖庶不禁盗鑄而鑄自絶唐得錢樣見其肉好仿爲笵冶銅試之權其重每文止五分無偏厚偏薄之病且工亦不費大約今春江以南可復見漢室家五銖舊制也 
[西官會議]  
　　洋藥稅捐改爲新章由海關併收於西歷二月一號開辦其以前預提上棧者截至西七月三十一號爲止准其補　如有漏捐者則每百斤罰銀三百兩逾限將貨充公此均列報兹悉西人商商中聞而不服已禀諸首領事刻下首領事已函請各領事於今日上午會議如何辦法云 
[上海電報總局學堂冬季考取學生案]  
　　測量學生吳煥榮每月例薪四十五元應樂興四十元烏緒淙榮月泉均廿八元梁錦標廿元王錫麟朱文學均十七元金智琪黄懐寳羅解紳鄭觀漸均十四元○按報學生兪文茂王利南譚景春均十六元楊聨煇十四元陳秉鈞九元王學芬汪樹銘蕭之忠許善梅兪炳章均八元章年生金永康石文宗均七元王楷唐文佑蕭文質金戒之均六元朱錫臣張桂華均五元袁長鴻劉桱潘澤沛陳義觀均二元敝學堂於六月間所招各生現已畢業遣派一空亟須續招聰穎篤實已明英國文法算法之子弟四十名補額教習如有願學者務於正月十五日以前自赴四馬路浦灘中國電報局内報名定期考取到堂後由堂備給伙食外測量生每月給膏火三元按報生每月給膏火一元若派各局補額後照例給付薪水幸勿觀望自誤惟現在廣方言舘肆業官學生不得私自投堂致干查究先此聲明 
[女孩被拐]  
　　大場鎭留嬰堂來函略謂寳山縣屬大塲鎭木工吳錫錫曾來堂領一女嬰爲媳年纔七歲本月初九日傍晚鄉人正在集市之時被人拐去尋訪無跡隨卽報知敝堂連夜飭人往江灣鎭一路察訪據云有人抱孩從牛郎廟相近橋上望南而去諒必拐赴上海爲此叩求貴報登列報章務祈仁人君子隨處留心因而尋獲自當重謝高情至函中所開該女面貌衣服已詳報後告白中兹不復贅 
[高員拜客]  
　　朝鮮使臣閔翊泳於去年來滬寓居英界戒酒會中嗣以因事赴香港刻又來滬寓居法界密彩里西飯店昨午偕繙譯某君乘馬車至英會審公廨拜會蔡太守叙談良久然後告辭 
[循例迎春]  
　　昨日上午十一點鐘時上海縣莫善徵明府會同宣廣文曁糧廳水利廳捕廳排齊全副儀仗朝冠朝服端坐顯轎由縣署詣南門外太歲廟恭迎太歲春牛進城迤邐走太平街轉三牌坊過館驛橋而至城隍廟穿過東西兩角門然後回署太歲科頭着鞋黄衣靑帶手執苧鞭春牛則紅首白尾黄足白角身黑腹黄 
[諭令尋子]  
　　子債難償一事前所紀載不無傳聞異詞其由英公廨送縣者實係被告謝新之龔椿撟原告則爲凌姓當日投縣呈稱兒子世珍潜與謝新之等合開永泰醃臘行所虧各欵約計銀二千兩之多查被謝等串借花消所致現彼等將我子藏匿反來盤踞騷擾不得已扭控英公廨奉移案下莫邑尊以凌子未到殊難核斷遂諭令凌赶將兒子尋交以憑質訊謝龔着交保出外協同尋緝 
[服禮息事]  
　　以奸爲盗一事昨已錄入報章兹悉甲係某姓羊肉麫店夥有侄向爲棕榻店生涯自甲被獲卽倩人邀侄到來央該處地甲沙某向該氏之姑調停令甲購備香燭服禮事遂寢息矣 
[擬撤巡丁]  
　　洋藥稅釐由新關一併征收一事前已錄入報中現聞洋藥局所雇各巡丁擬卽裁撤所給腰牌現將一律收回蓋土仵旣無可漏捐自無須昕宵巡察也 
[英界公堂瑣案]  
　　蔣子香控慕錦榮侵吞押櫃銀兩由前讞員羅少耕太守訊斷嚴追曾登本報嗣葛經人保出延不到案蔣遂投公堂催訊蔡太守飭差提保人孫景雲押令交葛昨日蔣將葛扭交太守命押候訊供保人開釋○萬福樓茶館主潘洪其訴稱失去衣被等件報由捕房緝獲人贓今蒙送案請爲究辦張連照認竊求恩蔡太守判管押一月贓交潘領○李子才王氏等先後報失銅錫器物由捕緝獲人贓送案張阿三供認犯竊哀乞施恩蔡太守判發捕房管押一月半贓交失主分别認領 
[法界捕房瑣事]  
　　甲乙兩人至法馬路某烟舘吸烟烟資無着爭執間扯碎店主馬甲卽被鳴捕拘押諒於今日解送公堂也○前晚有多人在法馬路扭結不休巡街捕拘住四人送入捕房捕頭研詰之下言語支吾因今管押一宵旋卽釋出 
[奉和祝蔗樵觀察除夕見懐原韻卽請指政]  
　　古人重交誼一日說三秋况已經年别何堪去路悠竹梅慶官舍雨雪臥江樓折紙遥賡和吟成付置郵[  古越高昌寒食生拜手]  
[忽忽]  
　　忽忽中年過悠悠壯志違無家仍有累多病欲誰依斫地歌難壯看花涕易揮分無諧俗技長笑謝輕肥申左夢腕生 
[丁亥正月初八日三十二歲初度感懐一律錄請同人政和]  
　　喜與星辰共誕期是日爲畢星値歷人間天上兩心知桑弧枉有風塵志藥籠閒搜草木奇暇時偶習醫理滄海遺珠悲往事余近著花雨珠塵錄以補滄海遺珠之漏藍田綺夢悔情痴白雲親舍天涯感壯不如人媿伏雌[  小藍田懴情侍者魏塘畢以堮玉洲氏草於海上]  
 
 

Page 4

 
 
[自題小照感懐錄呈吟壇斧削]  
　　拈花一笑悟前因恨海情天寄此身面目洗除還太素鬚眉潦倒帶風塵囊琴鶴夢迷春草匣劍龍吟動錦鱗極目江山無限感斬蛟射虎尚何人[  楚南謝楨穀罄宜氏未是草]  
[小詩二律藉伸相慕之忱錄就桂笙仁長兄式權仁大兄大人吟壇教正]  
　　海上勾留久偏驚物候新誰憐舊相識尚有未歸人鹿夢已無跡鶯花猶是春幾多名士輩翰墨續前因何遜吟梅興新來添幾分更欽王逸少不數鮑叅軍交淡愧于水名浮觀似雲笑余枵腹者敢與細論文[  崇川驪睡軒主秋丞弟保溶鈞拜呈稿]  
[小詩恭祝王母黄太孺人五旬榮慶]  
　　謖謖拏雲松森森凌霜栢灼灼天上星磷磷水中石得乎天者淸鍾乎人者傑在男輝旗常在女耀巾幗太原母氏黄賦性自堅白相夫無間言教子成圭璧賢聲播　閭高風堪采擇不幸喪所天諸孤咸自立就中孰最賢省齋尤藉藉尚友盡高人從游悉詞客今兹歲在丙壽宇開五秩不狥市俗風冠葢始顯赫獨徵詩與文琳瑯煥金碧遂致衆騷人爭把唫箋擘以此壽萱幃大好承歡劇陋彼齷齪兒徒侈金銀積惟我愧不才蕪詞聊塞責[  翔甫袁祖志拜稿]  
[太原黄太孺人五十壽詞]  
　　雪操冰心五十年一家淸白已堪傳折薪深念先人德斷織尤徵淑訓賢鄉里他時留懿範高秋此日展華筵稱觴客寄珠璣到爲博慈顔一粲然[  海上浮查客拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　縣丞程志道解漕督憲養亷銀並時憲書由金陵回禀到准補彭澤馬當司徐　存接查進賢門吏目沈泰接查章外保甲藩憲牌示星子縣任國銓建昌縣李寳樹廣豐縣項玉桂湖口縣徐允升俱已請補奉准部覆應行飭赴新任又署永新縣周長森調省差委所有該印務以揀發知縣朱昌年署理又署萬安縣姚翊辰調省另有差委所有該印務以准補石城縣樓杏春調　候補縣吳有驥禀銷監修南昌都富有圩堤黄傳羲委往鉛山補放積谷道庫沈光訓縣丞周澤蕃丁毓溎未入張禹川巡檢錢汝爕俱記大功一次知州趙煇通判黄啓麟俱拔委本班一次布經王必盛縣丞王階榮巡檢吳愷凝徐念慈蔣鼎元舒益元俱記功一次 
[新正月三日携兒姪輩等茗于萬華樓口占卽景兩絶句]  
　　爆竹聲中歲月新便教萬象漸回春樓頭叙話各相慶多少閒人盡雅人解渴能消七椀茶淸風兩袖勝繁華烟雲繚繞歸何處莫笑頻添錦上花[  小樓主人稿]  
[乞王友萊太史宣琴山廣文惠題小樓吟飮圖久未見賜戲作小詩以催之]  
　　斗酒能成詩百篇從來絶蓻讓靑蓮臨風欬唾皆珠玉想望何時落九天抛碍引玉已多時敏捷才華爲底遲擊鉢相催知未晚爭看幼婦外孫辭[  小樓主人初稿]  
[乞洪時甫太史法書小樓楹帖迄今數月未荷見賜賦此索之]  
　　派殊歐柳學鍾王書法流傳字幾行應爲換　成韻事黄庭屢寫不勝忙[  小樓主人初稿]  
[東武惜紅生久耳詩名未親雅度先呈拙律籍達慕忱錄請大壇點鐵并祈夢畹生政刊]  
　　若大詩塲海上開翩翩爭羡謪仙才倡提風雅憑斑管護惜花枝到玉梅紙貴洛陽爭購遍屢於申報中得讀大箸史修香國戲編來君將有續羣芳之輯何時東閣容相晤細檢瑶章誦百回[  韻香仙侣梁溪倚紅生待定草]  
　　　惜紅生東武風雅士也僕慕藺久殷瞻韓未遂曾倩西湖花隱代致情欵刻因歸帆怱促未能奉謁明春再到滬城當親炙光儀也先呈拙 
[律一章以誌神契錄請諸吟壇政刊]  
　　未識荆州已慕名風流裙屐最多情喜爲海上看花客尋得簾前載酒盟翠袖尼君傳彩筆靑衫愧我敝征程神交聊贈臨歧句握手春風到滬城[  丙戌祀竈節崇川驪睡軒主秋丞保溶鈞倚裝草]  
　　　僕以道光七年丁亥生今年又値丁亥矣計甲子則週而復始綜生平則困而不亨元日書丹從俗例也雨中遣興仍結習也漫成四絶請 
[教諸公先請霧裏看花客高昌寒食生申左夢畹生同正]  
　　元辰偏値雨聲中天意宏施潤物功却喜至公無畛域一般恩澤萬家蒙但侈繁華奪化工世人恥辱久夢夢首將法雨催盆洒較挹西江洗濯同曈曈不覩日升東儘撥爐中獸炭紅遣悶端宜聞爆竹笑從階下學兒童匝地瘡痍感上穹幾人着意撫哀鴻今年獨我驕矜甚自號權稱六一翁[  倉山舊主試筆]  
[和西湖花隱楊茂才歲暮旋里留别諸同好四章元韻錄呈寒食生夢畹生兩法家大雅哂政]  
　　同是風塵槖筆人相逢傾盖訂交新　何抛却湖山景祗爲游觀滬瀆春楊君自客歲春間來滬迄今兩載客裏舌畊培小子楊君授徒以謀舘穀吟邊心賞度良辰有時看　征衣線遥念萱幃白髮親楊君憶母之忱時見於吟稿中足徵孝性兩度春秋盼　行鄉書憑寄去來忙男兒遠志天涯闊才子英　筆底藏劒試干將先出匣錐如毛遂早探囊况君豪氣方年少淸品何難貢玉堂惜陰禹寸與陶分漫學劉伶日醉醺楊君善飮鳳未高騫儕衆鳥驥因善相定空羣英雄際會原非偶世態炎凉何足云珍重幾回言志什莫將心事付浮雲前與楊君五疉韻唱和諸章皆有寄託無端分袂買歸舟惆悵江干泛泛鷗何日萍波圓歇浦今宵凍月玩高樓談深破曉難爲别情共思鄉不忍留收拾輕裝揮手去君回湖上我揚州崇川驪睡軒主待删草 
[上海四馬路高易公舘籌賑公所經收十三年初三至初八等日賑欵淸單]  
　　初三日占鰲主人洋一元○初七日壽字册祝平安子洋五元無名氏洋一元隱名氏一元無名氏錢二百文○嚴頌眉翁募壽字册許麗泉陳子勤王榮培嚴頌眉陳炳富沈壽觀孫寳生曹錦堂馬德甫王琴伯張錫榮陳順和王者洪梁湧泉高雲卿周世有周世盛姚光華孫進發吳阿金陳阿芳徐阿和以上二十户各助洋中元共洋十一元○壽字册隱名氏四户各洋二角○無名氏洋二元○日新盛號募壽字太怯生洋一元六角無心客一元谷水隱名八角興高棣華居各三角頴川氏五角勉力生三角力不從心廬江遊子紫陽生淸貧子容膝居志遠雨田氏萼花生汝南氏緣蔭書屋隴西氏慶連氏求安居十三户各二角以上二十户共洋八元○廣昌崑記寳號募壽字册廣昌崑記洋十三元蔡小園二十元黄以喬五元以上三户洋五十五元元同裕公棧交交來壽字册無名氏花洋二元無名氏洋一元無名氏本洋一元○初八日壽字册成泰洋十元無名氏二元無名氏氏無名氏無名氏各二角以上四户洋十二元八角○無名氏一元二角○鄭金全一元○壽字册誠濟局洋二元○壽字册鎭江心餘子求父母康健洋五元○無名氏求母病愈五元○王善士五元○力不足洋二元無名字五角程益齋程幼蘭各二角楊鼎臣諸琢生朱平甫楊月生楊陸氏五户各一角共八户洋三元四角麻先生和先生各一元○新太古帳房陳孟熊翁交來壽字册新太古帳房洋四元陳瑞楊一元鄭翼之陳六橋各四角陳老學三角鄭心田二角五分黄弁儔汪培生蘇養田鄭錦城黄叔平陳欣樂兪嘯邨洸翰廷劉康羅淸凉鐘淦泉各二角鄭品鄭桓黄荃各一角以上二十户共洋八元八角五分新太古棧房洋二元次洋五元吳榮波洋一元○以上統共收洋一百三十三元八角五分花洋三元本洋一元銅洋五元錢二百文 
[上海三馬路協賑公所陳竹坪經募山東直隷賑捐兼勸棉衣丙戍十二月十五日第五百十次淸單]  
　　新册富安塲孫曉峯善士經募元同德洋二元錢一百三十五文友于堂洋四元無名氏二元葉竹　王紹堂吳楚良杜春霆四户各一元羅亷叔五角詠春室蘇貢庭王布南三户各錢五百黄陰田孫曉峯二户各三百無名氏二户各二百五十以上十五户共洋十五元○新册本埠周瀚不書名邱宅合洋一元銅洋一元桃源書屋吳世德堂周濤李禎祥胡集義堂八户各洋一元戴玉潤黄洪州二户各洋五角懐德堂錢六百敦倫堂嚴三百顧積貴一百四十以上十三　共洋九元銅洋一元○餘姚廣大局寄來金陵子壬氏續助洋十一元姚江嘉愼堂主人洋二元淸江儀徵王高禮求保平安洋一元○本埠南市無名氏隱名氏壽禮移賑洋四十元培德堂洋四元梁姓洋二元隱名氏李洋一元○新册常熟裕和祥莊各友洋一元五角又重請發棠册裕和祥庄各友洋一元五角○寗波府正堂胡交來鎭海縣王經募塔册統帶後旗親兵黄洋五元又册陳學無名氏各一元又册王夢　錢三千又册普雲軒林日珔利羅春生三户合錢三千又册陳士正無名氏各一千王阿四五百陳阿元張文責二户各三百無名氏一百王文鶴三唱餘大號陳賢桂胡仁生各五百又册無名洋二元　房亨房陳二户樂晉坤户各洋五角又册前哨二官羅　卿洋一元海哨二長王文發又一隊衆又二隊衆又三隊衆又四五六七八隊衆八户各洋五角又　張秉珪募追遠士竺甫香　寅水三户各錢五百無名氏四百五十又三百又二百五十傅韻筝張長高倪帝祚袁守善四户各二百傳海兄一百又册白鳳記三百隨緣氏二百倪大來意記王六記許福記金源願舒海記孫金水萬金福朱之　萬順泰章册全各一百又册胡和房四百王箕記五百林昌賢王裘洞各三百方聰海胡恊房鄭益記林周恆王金房均房曹占仁各二百鄭益善孫秉相王箕豐各一百方聰雲裘慶　汪忠全傅耀記竹舟各五十又册陳氏公堂高西公堂各四百陳懐西堂相公堂蔡友鍾林嘉祿史識甫陸廷齡振五汀各二百李煒文有漢鴻謨承棟敬合承堂承謨陳汝安錢瑞英定塎張璇林施瑞生徐大乾各一百又册虞福淸周茂調得揚舒慶發袁子佛光照嚴建寅毛銀發程龍標馮楚堂陳發貴安耀得榮吳賢才寳全方文益然良華有忠順昌張全榮紹英子卿孫長貴葆淶范顯金立茂甫賢陶應美呂金友李永高董仁賢趙得勝胡汝章承明姜翥雲徐飛熊邵沛林邱金元劉禮兀顧定榮餘芳蘇長發曾長發石順福王永照復三鳳山茂林定槐葉承川樂再桂朱得勝月林岑金標方再生再七余尤勝錦煥余宜蘭各五十以上十三册共洋十七元錢廿七千另五十○本日共收英洋一百零六元銅洋六元錢廿七千一百廿文合併聲明 
[上海四馬路文報局内協賑公所經收湖北江村恊賑公所賑捐細户淸單]  
　　十二月廿八日湖北全省提督程從周督程從周軍門經募署鄖陽總鎭馬銀二十兩鄖鎭中營將備千把控額等共捐銀二十兩鄖陽城守營遊守千把總額等共捐銀二十兩鄖鎭前營將備千把經額等共捐銀二十兩鄖鎭左營將備千把總額等共捐銀二十兩鄖鎭右營將備千把總額等共捐銀二十兩鄖鎭駐郡操防西營官弁等共捐銀十四兩鄖鎭駐郡操防東營官弁等共捐銀十四兩湖北駐鄖操防馬隊管帶哨官捐銀八兩怡怡堂黄助銀二兩怡元堂黄助銀二兩湖北荆州城守營將備千把外委公助十兩荆門營遊擊麻淸奇四兩一錢二分二厘守備蔡連科一兩一錢四分五厘千總聞國瑞柴文棠鄭家成三户各六錢八分七厘把總黨杰張慶華二户各一兩零川分雲五毫外委閻安邦陳允治李羣芳三户各二錢零六厘竹山恊營副將都守千把經額等共捐銀二十兩統帶水師健前營方捐銀十兩范德霖梁宏茂羅鳳彩方培林嚴祥和張正有盧炳升黎文剛聶長宏陳鴻達林士高張啓萬丁祝三盧金良劉宏泰甘雙勝江紹懐張世興李向福十九户各一兩李炳南方致雲二户各五錢統帶水師健捷副營張理玉捐助三十兩安六營都司張金龍三兩七錢九分千總潘自權一兩七錢五分把總聞國麟張大鵬葉發陞三户各捐一兩三錢一分二厘外委李占先劉海澄二户各捐二錢六分二厘忠亮堂許捐銀十兩思過堂陳二千文孔廣元徐玉書李士楨李先鑑無名氏關雙盛無名氏鄭國均丁海修李光大無名氏余心浩孔昭煥桂明李洪盛孔廣亭十六户各一千文雷正興六百孔昭炯無名氏王和芳無名氏無名氏無名氏六户各五百桂雙興四百陳芬陳錦陳崇綸陳崇志陳宗謙陳崇泰陳良圖陳贏圖陳崇璋陳崇瓛陳崇琠陳崇珏陳芳陳菼陳禹圖陳樹圖陳崇堯陳崇理陳崇韜陳薦圖陳崇實陳崇恕陳育陳崇經廿四廫各五百成鳳桑雲發新盛振三户各五百黄顯盛陳國禧張金標熊道升蕭雲貴李運棠朱金貴張靑元黄連升李得勝元泮林張昌升劉裕太羅家典丁爲明馮開靑蔡家林　源順十八户各三百京兆堂一千相得貴四百王玉田二百無名氏三千雲記德豐永泰厚三户各一千永昌義同泰成洪義發董煜廷會稽堂夏無名氏無名氏七户各五百致和祥天順德四美和三户各四百正昌初三百生記三益和李蘭廷無名氏四知堂渴無名氏無名氏饒同發彭元仕九户各二百蕭廣興黎泰興宋灜海丁昌五四廫各五百天興協四百葉敬軒黎時雍孟大順李鳳鳴聶福興葉聚興黎應紀徐義發蔚嘉模陳永茂鄢世林宋祥豐普携悅盛元無名氏劉興盛十六户各三百無名氏二百王心田吳名氏二户各一百齊合盛張永超二廫各一千題中堂周元興太和盛乾盛信全和亨廖恆發胡立興周宏盛江恆興楊文順楊萬春劉億　張榮發任義發恊盛義龔萬成葉景泰羅合豐金同發周天爵二十户各二百周恊興三百同泰仁五百無名氏五百無名氏四百無名氏長存堂無名氏三户各三百有心堂二百邱茂盛孫吉泰李新順永遠德四户各一千有餘堂存仁堂敬安堂速德堂養心軒五户各二百張菊臯陳良勛王復興李源森洪慶興祥發貞胡鳳池徐永豐丁長順九廫各五百斯美德李紫峯二户各三百童生發興盛恆茂恆昌和太乙堂謙和益張義興劉豐盛聚興廷王洪昌郭日森汪仁記格妙齋十二户各二百鄧長順一百以上江字册共廿四本合來原平銀三百十四兩六錢八分估批申合規元三百廿八兩八錢七分又交到楊鏡峽明府募來原平銀七十七兩一錢二分估批申合規元八十兩零零五分合併聲明 
 
