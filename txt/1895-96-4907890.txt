# 1895 - 96 - 4907890

 

Page 1

 
 
[四百零六號畫報出售] [  點石齋啓]  
　　倭奴脅制高麗改更新法自謂莫予敢爭矣乃　民偏探義憤一切俗例依舊舉行倭捕脅之以威反被擊傷而道倭官亦無如之何可見衆怒難犯多行不義者必有自斃之時也他如印人之奉牛爲祖元繕之索命於人類多新奇之事兹繪爲圖卽日出售此佈 
[新印重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宫有千門萬戸之觀又如馬伏波聚米爲山形勢宛然在目計裱成毎幅碼洋五角裱成摺式碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[論列陣交鋒之源統]  
　　自古至今列陣交鋒之法因時更易屢變其制其源流可得而言焉昔時兵丁用戈矛斧劍楯牌之屬前後排列甚多以爲善法因前後單薄者不能抵禦前後密厚之陣此等步兵衝出而破敵兵之一處馬兵隨之又可攻後面之敵兵且彼時之兵最喜排列成方隊爲防法之最便者如敵兵從旁攻之祗須轉易一向以禦之爲便易之法而不必用今之繞道而攻之法其弓箭手之用方隊者與其軍器無碍且彼時之陣法用多兵成厚隊行路不難而教人操習亦不費事當時之圑董有雇用農夫爲兵者於此等戰守之事甚爲合宜所以古時之軍勝敗互見事甚瑣碎非如今時之軍成爲一體休戚相關且交戰之時長而傷亡者多因地勢之便利而定勝負或爲兵衆或爲膽略或爲用器之利而獲勝仗統兵之將有才略而能鼓舞衆兵向前者大概能得利其行列不整而散開者易於潰敗然其得勝之師亦多紛亂而不能整列也後時則造火藥而用槍砲則陣法亦變不用厚隊而用前後兩人始能放槍若用厚隊其在後者必不能放槍初用鳥槍時惟前面之兵帶槍後面之兵仍用舊式之軍器當時之陣其厚六人以後全改用槍陣法亦改前後共三人但因放槍者祗能兩人故以在後之一人裝藥彈此法之改易不過數十年耳熟諳軍務者俱言陣法前後必用三人否則不能定陣而交戰時之陣法改爲前後單薄者必先預爲操習而後可用昔時之兵操練未熟排列陣法不能迅速彼時之軍呆鈍而不能舒展不若近時之軍十分靈便且能隨機應變也彼時領兵之將因其兵之爲何類度其多寡而定列陣法預備交鋒乘敵軍之瑕而攻之陣面旣定卽爲交鋒之始擇敵軍單薄處攻之卽獲大勝有如此情形而能設法辦事更速者則其軍之得勝更有把握善用兵之將自朝至晚操練不停無日休息將一切操兵之事詳細查訪至於盡善盡美而後已及至用兵之時機會旣來見識亦增確知練兵之有益其妙無窮所用之兵以少勝多可抵前時之三倍而尙有信用舊法之將軍不肯改用操練之新法移兵緩而列陣遲敵人擇其柔軟處攻之無有不敗者處處設防疲於奔命尙有不能救護之處敵人留一小軍以當之用其大軍另攻他處呆守舊法之軍移動不能速其能策應者幾希此時用新法之軍列陣成線斜對敵人之陣端受攻之敵軍欲棄去舊法之呆守而移動其兵用新式列陣成隊以對攻車爲不易之事此無他未嘗操熟故也凡論列陣交鋒之理者不惟如此國之兵斜對陣端又必知彼國之兵如何防禦并列陣成線之情形與操兵之章程彼時之軍不設分軍屯紥時或交戰時其軍分爲前後兩陣每陣内前後三人馬兵在左右陣端處而毎陣之馬步兵俱分左右兩翼如此則便於移動凡向左陣端或右陣端前行轉過九十度而前進成兩箇行伍如向陣前而行卽成四箇行伍操練甚熟之兵可繞過敵軍之陣端操練未熟者不能效其法操熟之兵繞陣端之法前行七八里忽然轉過九十度卽成陣線有此情形敵軍到我軍之旁卽應令旁兵退後以免攻旁之險若交鋒之兵數不多繞過軍旁無甚關繫卽如我兵祗有一營敵軍繞我之旁卽可速改陣面其事甚易卽有兵三營亦易改其軍面未必因此而致敗如有一二萬人步兵馬兵砲兵陣線之長十餘里而有敵軍之步兵馬兵砲兵攻其旁欲改軍面誠非易事其故因營旁受敵軍之攻擊必轉過面而退回此時敵兵以火器攻之又以馬兵在後逐之若地之形勢有不易改其陣面者而其兵心又非十分鎭定者攻旁之法卽可亂其全軍此爲危險事中之最大者若我之陣線已成凸角雖能退回亦爲大不便之事某故有五端可詳陳之一敵軍進攻可用其全力攻角之一面而彼面之兵不及相助二凡凸角任一面前往卽有寛闊之處三已有空處兩旁俱可受敵兵之攻四敵軍之砲或順一面之陣線而攻之或順兩面之陣線而攻之皆可如一翼受此攻法旣敗之後彼翼祗可退回又在凸角處之兵可受敵人兩面之攻欲不退而不能退則必有空處由此可知前所言之理用攻陳旁之法大約可得勝凡統兵者須知免敵人之攻陣端最爲要事如我軍欲繞敵軍之旁而敵軍早已料及改其陣面而横阻前往之路則非我軍繞其旁卽敵軍繞我之旁若有兩相敵之軍陣面平行此軍欲繞彼軍之旁而在砲彈不到處行動其行動之路爲弧形此軍須順其弧線之長彼軍防此事祇有弦形之路故得便宜所以繞敵軍之旁如其地勢之便與我相同則爲危險之事彼軍觀此軍有繞攻其旁之意其旁之翼卽可改陣面而其餘之兵在已改陣面之旁行過另布新陣則彼易而此難如敵兵少於我兵或敵將之才略過遜或兵之辦事不神速則弧形之路大約尙便於弦形之路而事不難成如或不勝則因其兵之操熟可以整齊退回不致紛亂百餘年前列陣章程已有分軍并分羣而其用處祗取號令之易傳後因彼此各軍不便合辦軍事故又改章分軍之内自有步兵馬 
兵砲兵可獨立而攻敵而不恃他軍然因分軍太多各路相距甚遠各分軍成極長之陣面不能同心協力而辦事且其陣爲單者而不用前後兩陣之法毎一分軍之後馬兵祗有八九百人不當爲後陣用長陣面之法大約畏敵軍之繞其旁耳但其長陣之兩翼相距必遠欲聚合而禦繞旁之敵軍其事不易更有一難事分軍不藉在外接應之兵其陣端相距甚遠易爲敵軍所困由是以觀此法尙粗後改用分軍合辦之法以免各行其事之弊其法泒數分軍合爲一翼分左軍爲左翼右軍爲右翼中軍在其間接應之軍隨後大帥自統之因歴年用兵所增之識見知馬軍在交戰時可成大事故從分軍内抽出馬軍之大半而以數分軍合爲一大軍元帥統之所定大軍之章程每軍有步兵二萬至三萬人另有砲並足用之馬兵如此可以自立而不藉他處之失又在各軍内挑選精兵爲梓軍爲接應之軍大帥自統之交鋒之際遇可乘之機會卽用其親軍而定勝負當時又加陣面前放槍之兵名曰遊兵此種兵在陣前放槍敵人以爲其後有陣面而不知其陣已繞至他處用攻法推而言之輕馬兵與輕步兵用之於偵探奪糧等事爲自古至今所不廢者以上略論列陣交鋒之源流而近今所創之來復砲其彈能準而遠來復槍能準能遠而且速列陣交鋒之法必依此情形而變動矣嗚呼用兵之事新法日出而不窮苟能以平時之武學爲根抵而又加以多年臨陣之見識庶幾其可以勝任而愉快也乎 
 
 

Page 2

 
 
[倭信譯登]  
　　日本來信云議和之事現已漸入佳境惟倭國官塲於此事十分秘密有一日報漏洩情由倭官遂押令閉歇至李傅相及所帶各員倭官格外盡心保護所住之處禁止面生人不許出入有出入者巡捕必肆意窮搜蓋防匪人再行刺也并聞傅相之傷刻已日漸痊愈云 
[西信譯登]  
　　有一西人由澎湖致書西字報館云二月二十七日清晨望見倭船漸漸開行至午後有三倭船駛近約計船上之砲可以擊及砲臺遂燃放數出砲臺上亦發砲禦之不移時倭船卽相率退去閱片刻又有倭船十二號銜尾進犯砲臺上十分奮勇併力抵拒不睱兼顧後路倭人潛由媽宫之後運兵登岸飛速前進奪取砲臺臺上駐守之勇丁見而奔逃如潮之湧倭人乃停止槍砲不復猛攻有一千人被倭兵所縶勒令當小工澎湖土人則並不驚惶如常工作倭人間有與之貿易者當交戰時兩國死傷之人寥寥無幾及華勇四散潰逃爭欲登舟將路上婦女幼孩刴斃若干口迨至二十八日倭兵用媽宫砲臺之砲轟擊附近小島祗發一二出見小島家無動靜爰調兵往據而澎湖遂全爲倭人所有一切軍裝糧餉擄劫無遺旣而查知澎湖鎭總兵已先期逃去所發電禀無一實情蓋倭人此次攻澎湖其勢甚利惟吉野艦擱於淺灘後卽用二兵船帶之出險然已稍稍受傷因急以運兵船二艘帶至長崎修整並無攻沈二船擊壞二船之事也至於倭兵祇五千人分載五船卽將全澎唾手而得目下其兵皆患黑死病卽倭語所謂虎列刺者又前聞倭人以輪船四十艘載兵往臺灣一帶今祗五艘可見不知此外三十五艘匿蹟何處亦見倭人言詞夸誕不足信以爲眞矣 
[西湖佳話]  
　　杭州訪事人云閩浙總督邊制軍於上月二十九日由省垣出正陽門至上馬頭登舟望八閩進發文武員弁恭送如儀○倭奴犯順各口戒嚴近接閩省電音悉澎湖又被倭人所占寥榖帥誠恐兵力未厚擬卽添辦漁圑檄委候補縣畢大令往鎭海舉辦至帮辦者爲汪二尹煦胡二尹鍾黔聞乍浦澉浦錢江斃子亹亦須陸續開辦也○三月初一日天氣和暖幾似麥秋時節入夜隂雲密布雨點敲窗至初二日清晨略放晴光午後又得微雨傍晚封家姨來自西北跋扈飛揚有如十萬雄軍聲震山岳俗稱爲聖帝暴云 
[百花潭泛舟記]  
　　江西訪事人云振武軍駐紥吳淞口岸防勦南洋其餉需仍由江西支應新正某日王二尹世瑞由滬前來支領至二月初四日回營○省垣軍裝所向用土法製火藥近查得洋法較精大憲意欲留心倣製因委候補府邵太守夢善聨太守震督匠興工○署新建縣朱少莊明府於正月間交卸德安篆務二月初四日接署新建縣事原署新建縣何梅閣明府卽於是日交卸擇吉十七日接署南昌縣事○候補道蔣茂齋觀察委辦山海關剛字吉字等營糧臺事務其尊人文海封翁就養江西念及遼瀋故園倭患日亟遂率同觀察北上便道還鄉○贑州鎭何采臣鎭軍明亮奉上憲電調北上差委二月朔日由贑起程初九日節抵江西詣撫轅謁見德曉峯中丞隨帶有贑城營把總曾君連春羊角營額外劉君玉麟萬安營額外秦君恩高贑中營外委胡君連貴○軍行以槍砲爲重槍砲以洋式爲精廣東居南海之濵製購較爲便易前次解運槍砲多件赴京道出江西見者皆謂爲佳妙兹復有潘君敘管解快砲數十尊循珠江過佛山越庾嶺出贑州水陸二千里跋涉抵省垣換用鹽船向鎭江進發○兩江總督張香濤制軍奏請馮萃亭宫保招集舊部防勦南洋二月初九日有兩營馳到南昌各勇號補大書曰廣東常勝萃字左軍前軍管帶者爲麥君錦安王君應瑞一俟到齊卽當換大船往金陵駐紥○吳城鎭爲章江下游重地駐有同知主簿及千總各一員去冬鎭上某錢鋪被匪徒行刼迄今要犯未獲大憲遂飭千總離任留緝兹復將主簿陸君疇撤任以補用府經歴劉叅軍祖培署理 
[海州防務]  
　　鎭江訪事人云日前有倭兵艦在海州洋面游弋兩江總督張香帥聞報卽檄飭督標各營往此處駐防旣又聞青口一帶有無數鹽梟揭竿蠭起香帥惄焉憂之飛咨駐紥江隂廣保等營統領陳軍門帶精兵二千名迅速前往嚴密查拿毋稍疎懈又以海州離運河甚近誠恐敵燄鴟張阻我糧道因札調廣義軍四營往清江駐紥以重防務各營統領奉調後均由江隂開差於本月初十日過鎭江卽由船政局備舟裝送至袁公浦又聞海州至清淮各要道均有大隊華軍駐紥統兵者皆夙嫻韜略威名卓著之人必能嚴密扼守奠海疆於磐石之安也 
[京峴軍容]  
　　鎭江訪事人云馮萃亭宫保統帶常勝萃字十營至鎭江駐紥先派員弁度地大校塲京峴山等處建造營房數百間本月初九日午刻管帶萃字中營方都戎有珍自粤省率領勇丁由九江乘舟東下駛抵京口繫纜義渡碼頭命駕入城詣各衙署投刺拜謁關道憲吕觀察命將所部各勇悉數駐紥京峴山蓋以是處爲往來孔道奸匪最易潛蹤故於此設防爲有備無患之舉也初十日清晨官塲接到電音知宫保之長公子廣西候補道官印相榮者業已行抵金陵謁見南洋大臣張香帥面禀機要旋乘官舫帶以小火輪船莅鎭江新湘營統領陳宇山軍門接電後飭標下健兒在德勝門外排列隊伍鵠候憲旌直至貓睛轉午始見上游輪烟縷縷知憲節已抵江干各隊齊放排鎗聲如珠貫俄而常勝中營亦列隊蒜山劍影干雲刀光耀日鎗砲聲隆隆不絶鐘鴻一下憲舟始抵大英溝碼頭在城文武各官咸詣迎迓觀察接見之下互叙寒暄移時各官興辭而出聞宫保所統後隊日内亦可戾止矣是日傍晚又見大紅船數艘載萃字左右前後四營停泊小閘口十一日上午觀察飭各勇登岸派左右營分駐大校塲前後營駐北固山有見者謂各勇皆赳赳桓桓處頭燕頷男兒好身手洵足以備干城至象山各要口亦皆築有堅壘署瓜洲鎭總兵高鎭軍以金山鉆魚套兩處向由督標新兵營分兵戍守刻值倭氛猖獗防務戒嚴深恐兵力不足特調水師砲船分泊兩處黄頭郎雙槳如飛日夕在彼試演也 
[宿將抵寍]  
　　金陵信云總理江南防務馮宫保子材於十一日由湖口乘福安輪舟抵寍是日闔城文武各員均往江干迎迓宫保卽排導入城駐紥奇望街行臺翌日至督署拜會張香帥迎入花廳晤談良久卽乘轎回轅 
[派員招勇]  
　　蕪湖訪事人云安徽新立精健一軍計五大營省憲擬令悉駐東西梁山四褐山並蕪湖一帶爲下游之保障此軍現存良字兩營山字一營按照定章尙缺兩營連長夫核算實需添募精壯一千一百名統領劉子幹觀察已禀奉撫軍福少帥由支應局給發餉糈札委現帶駐蕪良字右營徐月亭叅戎輕裝减從於日前渡江起程往皖北潁亳壽等處建纛開招皖北向推將才淵藪加以叅戎平時威望遠播彼英雄之困於草澤者必霧集風從投袂而起聞俟挑選足額卽督隊來蕪分爲兩營一營留駐蕪湖作爲精健中營由統領自行督帶一營撥赴四褐山再連攔江磯之山字右營調至是處築壘駐紥作爲精健左右營其良字兩營卽爲精健前後營仍紥東西梁山爲全皖北門鎖鑰並聞此軍除劉觀察統領外並以徐叅戎爲全軍統帶○江督張香帥近調長江水師提標中營右哨七隊砲船管帶黄千戎金滿另立一軍號爲滿字營卽以千戎爲統領並賞加四品頂戴黄君奉檄後卽遴健將數員禀請札委營官遣赴浙江温台洋面招募水勇兩營並遣武弁王鶴松於月初來蕪招募陸勇五百名王弁抵蕪後初往内地水陽新河莊等鄉鎭開招蓋師胡文忠招勇必以鄉農爲上選之意詎意招募至今旣已遷延數日絶無起而應之者因仍回至蕪湖就南岸南寺前高懸大纛一時所謂車軸身琵琶腿之壯夫果然掉臂齊出逐隊偕來願效班定遠之從軍異域蓋蕪地五方雜處非若水陽鄉曲愚民祗知問舍求田不識遠志爲何物也陸續招齊後聞卽帶至金陵會台由統領黄君督赴江隂狼山等處海口防剿倭宼按千戎昔以武孝廉不得志於時　入緑林温台諸海盜推爲領袖經彭剛直公予以自新之路出泥塗而躋軒冕然亦不過置於褊裨之列使非再有香帥其人獨具隻眼不計資格則又安得崛起褊裨中立握兵符自樹一幟哉可見天下士雖有瑰奇之姿命世之才不得名公卿犄達之知亦惟終於草野老死牖下尙何才略之得展哉吁傷矣 
 
 

Page 3

 
 
[遷避不遑]  
　　杭垣接倭奴南犯澎湖之信人心惶惑恐其擾及乍浦由乍浦而王道關由五道關而鼈子門朝發可以夕至殷實富戸紛作避地計但搬至鄉間恐蹈去臘被土匪搶掠之故轍不若至滬瀆以洋塲爲安樂窩故萬安橋及横河橋一帶船隻先行雇定預備遷避之而船價並爲之日增云 
[杭試續紀]  
　　杭友信云上月二十四日爲杭州仁錢兩縣二覆之期均在本署考試仁和點名時天已大明到者僅四十七人題目列後若夫成功直搗黄龍府賦以當與諸公痛飲耳爲韵賦得兵氣銷爲日月光得銷字魏終和戎論西湖踏青詞七絶岳少保宗留守韓靳王張招討詠古四首謁子忠肅廟詞錢塘點名時稍早片刻到者四十三人其題詩云王赫斯怒至今王亦一怒而安天下之民詩題一月三捷得三字捷書夜奏甘泉宫賦以題爲韵東征奏凱歌七古商童初覆於廿四日出圖廿五黎明覆試共招四十七名杭紹案首鄭家修其正塲案首因面試小講文理不符降作三十九名培松共招二十七名案首金述彤二覆題目杭紹征之爲言　三顧草廬賦以臣本布衣躬耕南陽爲韵賦得指揮若定失蕭曹得揮字五言八韵七律四首題未悉五名前提刀花廳面試後二比題爲易地則皆然禹稷章嘉松題公將輕千里孤山放鶴賦以鶴飛去兮西山之闕爲韵賦得二月春風似剪刀得春字五言八韵龍井採茶虎跑品泉鳳林聞鐘獅峯疉翠五名前面試後二比題易地則皆然曾子章縣試已畢舉行府試於初三日塡册商籍有列名不府者經甲商扣除三名仁和經廪生查出籍貫未清者七八亦卽扣考惟錢塘被扣者竟有二十餘名蓋因廪生中新補者十居七八舊廪寥寥縣試時致被朦混及此番塡册經各廪生認眞查察始得水落石出故扣除較多也○初四日仁和廪生在裕國弄江書辦家補押堂册有一考童籍貫不清卽由認保指出其挨保某係府學廪生意欲認保賠償挨禮以致兩相口角顷乎用武同堂諸人咸抱不平羣起攻之某始知理虧不敢作聲而退○向例府試正塲分作兩日第一塲係旗籍仁和錢塘海寗四處第二塲富陽餘杭臨安於濳昌化新城六處今年陳六笙太守以人數多寡不齊故於初六日考試旗仁錢臨於昌初八日考海富餘新○初六日考試文童於五更一點點名直至天明始行封門題目附後已冠首題均係不好學其蔽也仁和好仁句錢塘好知句廗籍好信句臨安好直句於濳好勇句昌化好剛句未冠首題小子何莫學夫詩各縣同通塲次題不如人和也詩題詔選名賢贊武功得賢字商籍同日由運憲考試已冠首題以若所爲求若所欲盡心力而爲之後必有災未冠首題則天下之商已冠次題冠者五六人未冠次題童子六七人詩題舞雩歸詠春風香得風字○府試之日陳太守面諭各學教官云此次府考文武各童統限於二十日内一律考竣蓋因學憲辦考甚急深恐紹郡試畢卽按臨杭州故也○杭府陳太守於初六日考試仁錢等縣正塲於初九日出圖今將前列名次錄後○仁和莫宗海陳星煒楊麟書朱敏丁文煜許子立楊壽鴻唐岱年高鎔翟宰身○錢塘翁兆麟梁有立楊彭壽虞尙賢儲家達汪韞沈作炎韓傳鼐汪承祖胡承勛運司同日考試商童亦於初九日出圖前列金克勤吳惟忠周景鎬周戀功朱景湘王錦泉鄭家修許致和項葆純吳元棟均於十二日五鼓覆試仁和共招一百二十名錢塘共招一百三十三名商童共招一百三十名 
[飢民載道]  
　　北通州信云去冬城關五處粥廠毎日領食者不下萬餘人近因各廠米將放竣已有二處止杓貧民流離道左乞食維艱鳩形鵠面大有坐以待斃之勢有貧婦以周歲男兒僅易燒餅六個又一乞丐以三歲女孩僅易小米二升類此者時有所見現值青黄不接之際爲日正長安得諸善士解解佽助俾千萬孑遺重登壽域也○鄉間連年水災困苦萬狀甚至家有良田數頃尙不能爲半菽之供其他小戸貧民更無論矣入正以來鄉民進城乞食者談及鄉村苦况不禁濳然源下據言百戸之村毎日準有兩餐者不過十中之四五其餘人家或毎日一餐或烟火俱斷一村如此各村皆然眞可謂民有飢色野有餓殍若不急加撫恤恐日久天長難免塡於溝壑矣○被災村莊前經張直刺委員帶同書差下鄉稽查戸口分别極貧次貧給子賑票現順天府陳尹憲發來春撫賑銀六千兩直刺卽飭鋪商易錢帮同委員在東關積善齋北關吕祖祠散放毎大口給錢八百文毎口尙有米二升因米尙未到聽候示期給領 
[高王喪心]  
　　某西報謂高麗王日前致書占據中國之倭軍其書略言自倭國宣戰以敵中國欲使高麗得以自主東方之局得獲太平以來倭國水陸兩軍迭獲勝仗此誠倭主之福威所致亦藉爾等將官兵士忠勇之力寡人心甚佩服是以特使敝國戰務大臣致賀爾水陸軍兵云云夫高麗久隷屏藩世受國恩此次我國不惜糜爛人民破費巨帑亦爲保全高竟起見乃高王自外生成不知感激圖報旣靦顔事敵復獻媚悅仇何其毫無心肝至此極耶 
[韓事彚登]  
　　韓董李承鳳等聞上海縣黄大令有調署南匯之說製就扁額一方文曰德及三韓德政牌四扇文曰望降吳郡慈濟韓民績懋申江惠周海甸於昨日午前恭送至縣大令迎入花廳肆筵設席主賓酬酢歡洽逾恒至午後三點鐘時始撤席而散○朝鮮人金戴善潛匿浙江石門錢塘等處暗爲倭人探事經人覷破解送地方官訊無實據禀由臬司聶廉訪飭解來滬請江海關道訊明辦理昨日午刻來差投文上海縣請黄大令轉送道轅時大令適欵待朝鮮董事李承鳳等人飭差將金帶至花廳請李詢問李細細辨認並不相識大令遂飭解送道轅請示 
[舟中怛化]  
　　前午益利輪船自漢口駛抵浦江就虹口通運馬頭下椗諸客紛紛登岸獨寍波人某甲趺坐所鋪席上寂然不動旁人異而撫之已肌冷如冰魂游墟墓矣遂報知四明公所將屍舁往收殮 
[局員捉賭]  
　　前晚賭棍王蕉生朱桂生在本城引線弄某老嫗家聚賭呼么喝六徹夜不休經巡防南局委員張二尹毓麟訪悉親帶勇甲前往拘拿甫入門王朱見而奔逃卽被勇甲擒獲帶回訊究王供稱小的是讀書人其時到嫗家索債並不賭錢二尹曰爾旣是讀書人能任本委出一題作文呈閱乎王稱可二尹遂以攻乎異端四字命題王執筆沈思攢眉蹙額良久祗成數句尙屬不通二尹笑曰好个讀書人何精於賭博疎於作文乎轉問之朱供詞一味支吾祗稱小的來此尋人不敢犯賭問抽頭者是何人均以烟館夥雙喜對盤詰良久並無實供二尹飭勇甲移送保甲總局請訊到局後翁笠漁明府飭差暫行看管 
[法界公堂瑣案]  
　　寗波人李順元乘北京輪船來滬抵埠後雇車裝運行李爲野雞挑夫李金標張小徽爭挑行李失去鋪陳鞋籃等物當將二人拘住鳴捕扭送捕房昨禮拜二堂期葛同轉會同祁繙譯升座李順元投案伸訴李金標供因爭挑行李以致口角同轉謂爾不應强欲挑取現在所失各物何在張小徽供至北京輪船兠攬生意見有衣包一個伊等手携小的以其欲雇小車另挑别客行李迨肩挑回來見李被拘以小的亦常兠攬一并拘拿實與小的無干求恩明察李順元稱當時被張一拳打倒伊等同黨甚多見小的跌仆卽將衣包搶去同轉又問爾等共有幾人所挑何物李供挑同茂棧行李張供共挑行李五擔回至碼頭實被悞拘同轉著將李張二人禁押捕房飭探帶同原告至新開河寓所搜查有無贓物禀復核奪原告著下期投案備質○王桂福禀稱潘松山向爲家丁竊取家主銀銅水烟袋各一枝售於城内城隍廟左近人家得洋八元銅水烟袋在途賣得錢八百文兹特送案請訊潘松山供認不諱并稱事在去年九月原贓諒難吊到願照價酌賠王禀稱銀水烟袋重十一兩值洋二十餘元同轉謂事閱多時原贓諒難吊到同轉著將潘松山押候傳到薦頭著令賠償王叩謝而出○陸阿虎偕船夥朱阿赤朱錦隆投案禀稱在太古碼頭撑駕駁船朱係船夥爲姚雲來及長茂海三等糾同流氓徐家生徐和尙陳阿三等以硬借不遂被毆受傷現在長茂海三 
 
 

Page 4

 
 
二人在逃未獲求飭拘案嚴懲姚雲來供在該船爲夥向伊商借並不行兇朱阿赤供是日適逢禮拜小的在茶寮啜茗姚等糾同衆流氓向小的强借洋銀七元小的不允致被毆傷肘肋蒙送醫院療治據醫生云内傷甚重求請騐視姚供向住小東門某客棧與陸素來認識徐家生等同供在碼頭上爲糧米小工當日在飯店飽餐而出見伊等打架實被悞拘同轉以此輩怙惡不悛著將姚雲來押候笞責二百板枷號一月並著交出長茂海三徐家生徐和尙陳阿三各責二百板陸又稱此種流氓動輙鬥毆非求重辦蟻命難全同轉著退去俟下期投案備質○林周氏禀稱向在小東門外戯館街開花烟館度日與王沈氏同來滬上合借房間小婦人情願改過不再爲倡擬將王沈氏送回寍波不圖於初六晚忽然逃逸尋至英界拘獲解案請大老爺將小婦人及王沈氏一併遞解回籍王沈氏供夫婿已故公姑亦亡被林周氏哄至上海爲傭林周氏供伊在寍波本係土娼由姊妹行名如意者薦來願求遞籍仍送還如意同轉著將二婦人一併押送北京輪船自行回籍○董桂山禀稱烟館主婁金元糾同流氓至小的家内調戯年輕婦人當塲驅逐出外因此懷恨至初九日在途中被伊褫去皮馬甲一件投報捕房解案請訊婁金元供開煙館雇朱松堂爲夥董積欠烟資一千零六十四文朱夥向索初時不允繼又自將馬甲脫下作抵通事禀稱董先至捕房供被瑞香帮同剥去此人素不安分董恐遭怨不敢實供同轉著將二人交保飭探帶董指認拘拿瑞香到案嚴懲又飭婁將帳簿呈候核奪旋據朱松堂呈遞帳簿果與所供若合符節同轉着將董桂山押候交還烟帳再核馬甲存候給領 
[美界捕房紀事]  
　　前晚有英國中乙二水手痛飲而回行至西華德路與元芳路轉角處嘈嘈雜雜胡閙不堪經三百八十七號四百零二號二華捕拘送捕房捕頭令押候核辦○前日午後寍波人某甲以蒲包裹孩屍一具携至漢璧禮路公義局左近意欲棄諸荒郊適經三百六十五號華捕所見甲遂將包擲去飛步奔逃華捕奮力窮追獲送捕房請究捕頭令押候解送公堂究辦一面傳二圖地保奚坤寶至令將孩屍掩理○湖南人某甲偷兒也昨晨六下鐘後溷入漢璧禮路永祥里包探竇如海家意圖行竊適竇探自内出徐謂之曰爾竟敢老虎頭上　蒼蠅眞堪佩服甲聞而膽破正欲遁逃經竇探揪住送至捕房捕頭令押候解送公堂請訊○粤東人名子卿者不知其姓前日下午持罾罟至篷路染坊浜臨流取魚一百五十七號華捕見之拘入捕房捕頭令押候核辦 
 
 
 

Page 5

 
 
　 
[仙傳秘製奇法種子補腎壯陽丸]  
本堂得始仙傳秘製奇方藥性温和不燥理治男子陰虧陽痿久患夢遺見色流精服之包可立愈而實精壯陽强任意交歡久戰不倦白髮老翁較少年無異婦人同服嬌媚百般更覺奇妙能多生育誠乃世上却病延年壯陽種子第一功大盒一元小瓶六角○煖腎壯陽種子膏大張七角 
[包治遺精天下馳名固精延壽膏]  
此膏專治男子諸虚百損夢遺精滑及婦人赤帶白帶血崩氣脫子宫寒冷久不受胎貼之功效立見兼能滋陰降火眞有水火旣濟之良方却病延年廣嗣之妙藥每大張七角小張四角 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美國防倭]  
　　日本自效法泰西以來事事得其貎　　　　　　者自謂無欺君罔上假公濟私之弊事之眞否不可知但就外貎　　亦覺蒸蒸日上倭人遂夜郎自大盛氣凌人兹閱美國西報言現觀　人舉動將來爲患於檀香山國者不淺比諸被廢女主煽惑土人作　　　司憂何者檀國於一千八百九十年時查計居民以土人爲最多華人次之倭人又次之故倭國前曾請於檀廷欲預公舉之權檀廷不　　　　置不論緣倭人現方有事於中國兵連禍結未暇分心然戰務不久可完一與中國和議有成難保其不恃經練之師再向檀廷續請倘　　　　不允恐兵釁卽開由是以言正檀廷心腹之患也美國水師提督卑路納亦曾論及此事略謂檀國之事不特英人謀之有素固當留意隄　　　人居心叵測恃勢凌人尤當格外防備夫倭人志願甚奢欲自立爲太平洋大國與歐洲諸國齊驅且謀據口岸推廣商務是其素志現司倭人　寓檀者約有二萬名强賓壓主豈不躍然思動將來水師日强一有機會可乘定萌窺伺之心以檀國蕞爾之邦豈能免其鯨吞乎此美提督之　也蓋提督向來留心檀事洞知利害旣有所見不妨借箸而陳况由日本以逹檀較之由美到檀尤爲便捷據提督言　　　約大閱　　美國　　戰艦九艘而西歴一千八百九十年日本戰船在神戸操閱已有二十二艘大半由歐洲製造雖其中多係巡船而駛行甚速船中配置悉係　虜伯挨姆斯脫郎快砲實爲軍中利器是則倭雖褊小亦當　爲之防　按美提督立此論時尙在中倭未啓釁之先繼見中國師船　　所挫　料倭人氣竊志傲未必遂能饜足又見倭人籌餉增船不遺餘力心更惕然故又謂中日戰務旣完吾美國卽當調戰船數艘至太平洋邊俾可　時駛至檀爲以防意外卽太平洋中戰船亦當加增備調語云識時務者爲俊傑非美提督之謂哉 
[上海縣署瑣案]  
　　前者寶源祥公司某甲控業戸陳玉麒匿單盜賣一案黄大令飭提質訊陳違抗不到甲又催提訊結大令於前晚　翁明　升坐花廳傳集訊究經理中證胡國鎭供稱故父胡行方向爲寶源祥經買田畝於光緒七年共買二百餘畝均經清結陳田三畝在二十五保頭圖知字圩九十五號賣洋銀三百圓及父親故世尙未交出田單其時陳年僅十二歲幼稚無知均由伊母作主迨陳長大接充地保因　地價高昻又不肯交單收管陡生圖賴之心於光緒十七年將此田盜租與洋商鉛門轉換道契寶源祥主控奉袁前縣訊明判令寶源祥再付洋銀三百圓由陳就自已名下在知字圩内不論何號之地劃出三畝交寶源祥主管業寶源祥主遂允先繳洋銀三百圓禀請吊單歸田在案無加　抗不遵斷延宕迄今現蒙提訊求就吊到之陳名下知字圩第一百三十三號田單内劃出地三畆交寶源祥主收管案内之三百圓　　具　明府曰此事中人是爾父一人或另有别人答稱尙有談月樵等及代筆瞿心齋均已故世甲卽周培徵訴稱光緒七年胡父行方經買　田三　計洋銀三百圓又中費三十圓由陳母立契收執詎料陳知地價較前昻貴匿單盜賣控奉袁前縣斷令另歸田三畝追單交管並由　　　貼　洋銀三百圓早經繳案不料陳一味拖延抗不將田單交出又揑名出租朦轉道契業已吊到田單存案候核今請將此單斷給歸地　業　供　小的年二十六歲富時母親並未得受地價亦未附交田單現在地價比前貴至數倍受虧太多不願收價交田小的有田二畝八分並曾　與　商　門已轉一百三十三號道契方單亦已領去與寶源祥無涉况寶源祥之契未曾注明四址明府謂此案已涉訟五年推原其故比時地價尙便宜毎畝一百圓可買近年貴至數百金所以爾有意不交但寶源祥旣出三百圓及中費三十圓又繳過三百圓今再令毎畝加五十圓劃　田單交彼管結可也陳仍不遵斷明府飭收待質所令胡會同伊母速將田指交寶源祥　縣禀覆○沈倪氏控王錫　欠　黄大　　訊至案　晚　翁明府訊辦沈倪氏訴稱王開設肉莊吞没所存鷹洋四百圓前者小婦人禀經前任裴斷令王减償二百五十圓交保清理上抗違不繳　懸今兹悉王生意茂盛光景頗佳得以置産造屋向之索取一味刁玩小婦人受虧不起叩乞訊追王供稱小的奉　　　斷理　本擬措繳　因無力歸還長兄業已分産許久現在起造房屋與小的無干沈倪氏悞認小的置産是以控追殊不知小的拮　萬分尙求明鑒　府曰當前　减斷二百五十圓至今已有七年爾一文不繳尙求寛限耶遂判　交　寶人保出限期如數措繳如再玩延定　重　 
[英界公堂瑣案]  
　　香作夥沈錫林前日行經虹口地方忽被流氓張樹翔等拆梢剥去綢比肩一件沈心有不昔當卽没　捕房經包　張阿五將張拘獲昨晨解案沈後案訴稱小的昨因有事至虹口與　　相識張樹翔互撞彼卽指小的踏傷伊足將小的　　　　剥去摹　縀比肩一件嗣由包探拿獲則已質錢八百十又矣今旣解案請爲究辦張樹翔供本邑人行醫爲業去年沈曾倩小的看　尙欠　　洋一元故　索取沈自願將比肩脫下質錢還欠尙求鑒核張包探又禀張樹翔質禀上本寫八百十文伊擅將八字改作三字以圖朦混宋　　得供之下以張樹翔　端　梢且敢擅改質票法不能貸遂判令交捕房管押三月期滿交保○二百五十四號華捕拘解馬夫　　虎至案　稱張阿虎　車太　以致撞壞朱惠昌之東洋車是以拘解請訊朱惠昌投案訴稱小的以推車度日昨日被張阿虎之馬車撞壞約須修理洋半　張阿虎供爲馬夫拉韁並不敢快寶因此馬受驚一時控勒不住致撞壞朱之東洋車現在惟求大老爺恩斷通刺以張阿虎拉韁太快以致撞壞東洋車遂照章判罰有五元外再令賠償朱惠昌修費洋五角○包探何瑞福禀稱　夫王阿掌拉韁不愼以致撞壞洋人稱所坐之洋車經小的拘解請究洋人海投案申訴前情王阿掌供洋人之馬車小的情願出資代爲修　通　請王阿掌旣代爲修理著　候將車修整後　　○湖　人第春　慣　銅洋　　小菜塲一帶混用昨日又至蔣巧生處意圖朦混適被看破當卽扭交包探黄四福繼而曾經受愚之　阿　王阿　亦　　各　昨晨解　　巧生陳　金王阿囝各將銅洋呈案申訴前情孫春林　認不諱惟求施恩通　　　判將孫春林　號三天　小菜塲　衆以昭炯　期滿遞　　籍銅洋當堂劈毁○包探孔　才禀稱蔣阿榮竊　文宜書局之小書三部及俞　根之牙枘　傘等物何　林之布　二　經小　拘獲人贓　究又宜尋局及俞阿根何福林各自投案訴明　竊情由並　領失贓蔣　榮供本地入行竊是實惟　恩與　剿　供以蔣　竊屬　　令笞責一笞板贓物分别給領○三百十七號捕解妓傭作妹雉妹花文仙　　廪稱伊等均在四馬路之青　閣　拉狎客小的以其有是租界章程　以解案請究通刺略加研詰以妓女拉客最屬　　判　各自赶緊回籍不准逗留 
[陵官報]  
　　三月初六日丁憂候補道羅廷玉赴山海關委辦江寗海防捐輪鄂岸　州浙河分銷分省補用縣朱級生回湖北補昨日委署邳徐州炳焯委署清河縣候紹瀛均禀謝卽辭知縣洪恩嘉謝委府發審差○初七日辦理粤軍營務處廣東知府尹恭保見○初八日廣東善後　委員從九葉謙到○初九日候補道會紀　奉委辦湖南　捐　叩　周　　謝委北十二三叚保甲並到差四川華陽縣龔開晋到四川來湖北　丞汪兆　奉委鄂工局差遣○初十日同知錢錫麒銷北十二　嗣　　差北洋務　　　建同知陳季同辭知　顔澍由蘇來又鄭學書由滬來均到禀知奉憲電諭來寗督轅　示溧陽營都司員缺委許和生署理○十一日北洋洋務　員福建　知陳季同　見　銜總統粤軍　　　督　子　前直隸通永道桿宗濂候選道楊宗瀚均由無錫起服　省三　均　藩轅　示上元縣　化司巡檢許紹炎前　請假　醫　已病全第假自　　　　任　署　　吏目蔡延照已准補小河司巡檢應飭赴蘇候飭赴任遺缺查　從九品五杰堪以署理○十二日欽差大臣太子少　總統粤　　理江南防務馮子材　 
[蘇寗官報]  
　　三月初一日同知熊良瑞　震澤會審差主　孫黻華謝飭知縣補丹陽縣主簿缺巡檢　聿洞謝委署荆溪　典史　從　李　英由　州來又　　翥　奉　知留蔡差委○二日巡檢薛正誼服　由亦領照回省○初三日知府林　炳　廢祺禀知籌餉　移駐牙釐局○初四日知縣顔澍督憲電　赴寗解○初五日藩轅　示得　補小的　巡檢蔡延熙十年十月已扎調來蘇候飭赴任迄今已逾四之久尙未來　亦　假該缺　應另委署理查有准補上海縣主簿孫　　堪以調署○初六日署太倉州七　司巡檢彬辭赴任　九撫憲奎　辰○初七署　壇　縣丞　詠芝辭赴任○初八日常州府督糧通判金鍾彦　丁　省　奉委　常詶　　審差　友桂　江北緝捕差差指江蘇卽用知縣劉兆暄江西人由籍領咨來禀到從九莫源中　飭禀　差委○初九日江隂縣　山　巡檢吳廷勳謝奉飭　白並　知交卸馬　　巡檢事 
[江西官報]  
　　正月十八日補用縣孫嵩年由高門卡解釐金來省黎關湘解九江關餉進京同知弓世曦王祖蔭署建昌同知曾森桂南庸　判伊　額通　　　崧俱　謝酌委知縣一次知未入隂嗣禧聞訃丁父憂沈紹廉張夢熊　鍾揚何曾　吳貞民孫新令姚光運潘琦馬守中張傳鼐俱銷粥廠○二　日韓經　解十二　　折進京葛　　徐念慈　銷粥廠按知寶解樹保舉縣丞府經過班補用典史陳常傲照係浙江人准補安義縣丞朱齊祿飭　新仁署廬陵縣徐允升謝委赴任署袁州同知　　　任事 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
