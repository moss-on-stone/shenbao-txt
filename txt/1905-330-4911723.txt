# 1905 - 330 - 4911723

 

Page 1

 
 
[電傳宫門抄]  
　　十一月初七日召見軍機榮昌明玉 
[滿洲之輸入貿易]  
　　譯時事新報滿洲之地面積廣大人口衆多其購買力之大固無待言故談及滿洲之事者無論人咸欲先知其需用品之消費力如何亦自然之勢也然無一能得正確之標準者近年由於東清鐵道開通滿洲内地隨之開發其購買力之增進非昔日可比營口者所稱爲滿洲貨物之吞吐口也兹就其輸入貿易額而調查之内外産品之輸入總額五千七百三十萬餘元（光緒二十九年）大連旅順口之輸入貿易槪算約八九百萬元經由天津而輸入奉天及吉林地方之通過品一年總額約二萬元此外遼河結冰中輸入於天津及秦皇島之貨物更運入滿洲内地者并計之其總額當逹於六千七百萬元以上其貿易額十分之八係從清國沿岸諸港輸入其他乃直接從外國輸入者（香港在内）更區分其内外産則其過半爲清國産更國别之以示輸入品生産之比例則美國占第一位印度次之日本在第三位英國又次之今舉其輸入總額之比例及槪算額如左 
 
 
 

Page 2

 
 
第二版 
國别對於總額之百分率槪算額美國一八一千二百萬元印度八五百五十八萬元日本六七四百五十萬元英國六六三百七十五萬元 
[營口之輸入及沿岸貿易]  
　　在營口之輸入及沿岸貿易逐年有增進之象就光緒二十九年之貿易額而觀之有三千八百二十萬三千三百四十五海關兩之多比之數年前大增今示其内外産品之區别如左 
外國産貨物之價額以海關兩計 
一從外國及香港輸入五八五○九九王汽帆船輸入一從清國各港輸入一四六三二一○○三三五六汽帆船輸入 
[清國産貨物之價額]  
一從中部及南部輸入總計七四九六五六七一○二二○三二九三八二○三三四五汽帆船輸入由前表觀其内外産之比例則外國産得百分之五十三内國産得百分之四十七 
其運輸之比例則汽船輸入者爲百分之七十三帆船輸入者爲百分之二十七 
[沿岸貿易與外國貿易之比較]  
　　從來營口一埠直接從外國輸入者少大槪皆經由清國港而輸入者卽彼所稱爲沿岸貿易者今示其比較 
從外國及香港輸入價額五八五○九九五兩從清國諸港輸入價額三二三五二三五○兩若就其生産地别之則外國産品殆占全額之過半惟前表之數從清國諸港輸入者占全數之八分從外國及香港輸入者僅香其二分此由於外國産品經上海及芝罘天津而輸入者占其大部分而直接從外國輸入及香港而輸入者反居少數此因香港之出入皆自由故也（未完） 
[飭阻兵輪違章登岸漢口]  
　　漢漢關道昨奉上台公文嚴阻以後無論何國駛來保商兵輪皆不得違背約章率行登岸藉泯民間衝突以敦睦誼云云聞此事原動力係因南洋大臣鑒於安慶美艦肇事而發也（位） 
[籌解各國償欵武昌]  
　　俄法英德洋欵爲數甚巨此次冬季應歸湖北認解者已由藩司善後局江漢關等處竭力籌挪如數報解矣（推） 
[松民因徵收房捐起興松江]  
　　近日松地洋價每元可兑一千另四十文而蘇垣房捐局頒定洋價每元祗九百三十文繳捐需銀銅對搭然房捐瑣碎不滿千者居多一半作銅元價一千另四十算一半作銀元價九百三十算立法旣不能平齟齬因之而起本月初四日東門外華陽橋顧萬源山貨店果因繳捐爭執起釁各户齊赴西門外商會迫令商董林某馳謁官長妥籌善策特不知林某果有策可籌否也）鳳） 
[陜撫奏籌議陜省礦産辦法北京]  
　　日前陜撫曹鴻勛奏遵旨考查陜省礦産籌議辦法一摺略謂奉上諭商部奏請飭清釐礦産以保利權一摺著各省按照兩江辦法迅卽籌辦總期權自我操利不外溢等因當卽行局核辦去後據礦務司司道詳擬辦法臣復細加考核有現時籌辦業有端倪者有以後尙須推廣者伏繹諭旨飭辦各節約分三端一查礦産一禁私售一集股本三者之次第以查礦産禁私售爲先務而以集股開辦爲指歸陜西天府奥區礦藏饒富外人久已垂涎前撫臣有鑒於此於二十九年通飭各屬查明何處有礦礦係何質一一樹石爲標嚴禁私售固已防微杜漸不致有利權外溢之虞惟土法勘騐粗而不精集股興工亦難猝辦臣到任後日以鑛務爲急先後考騐礦質估計工程除延長石油業已聘師試辦另摺奏報外查南山洵陽白河兩縣五金礦苗最爲繁盛該處界連鄂省臣與湖廣督臣張之洞往復電商議定二省合辦已委員與鄂員會勘由鄂員揀携礦質多種回鄂試煉俟礦師偕來卽可刻期開採質力旣厚成效必速彼時擬借該礦師之便將興漢一帶之礦山逐加探驗卽擇一二質産較旺工費較省之處先從此起或官督商辦或官商合辦有洵陽白河之成事以爲觀感庶幾招集股本不甚爲難此現在籌辦業有端倪者也至其餘礦産之區所在多有我已著名著如韓城之鐵鎭安之銅神木之𡏊白水澄城韓城同官宜君邠州隴州淳化等州縣之煤向聞土法採煉收利不宏非一律改良不可其未著名者五金油煤之屬深山窮谷往往有之一或遺忽人將窺伺非一律清查不可凡此必須有專聘之礦師方能從容專一次第圖功斷非借用楚材所能兼顧查有陜省委員楊宜瀚等現赴日本考察工藝已飭該委員就便於礦學會中遴訂一二人來承其乏俟到省後以次搜考總期先將全省礦産一一查明驗確然後集股興工逐漸推廣仍一面重申前禁母使有暗中私售之弊以重商務而保利權云云（珠） 
[禀訴前浙撫叅案之寃杭州]  
　　前浙撫聶中丞於開缺後交缷時叅劾文武各職三十餘員類皆不盡不實候補道劉毓齋觀察更新亦在其内因將前會辦銅元局時爭持銅價撤差被言官列入彈章以致因疑生隙各情通禀督撫憲查核略云職道恭讀十月初七日上諭知撫憲開缺臨行時倒塡日期參革多人職道亦在其列考語以庸愚粗鄙不知修身信口雌黄職道如而驚繼而疑終莫得其所以然之故僉曰挾嫌之所致也職道自問於前撫憲處無所干求無所仇怨何嫌可挾僉曰爲銅元局購銅之夙恨也撫憲購銅於職道何嫌僉曰購銅漁利爲姚侍御所奏參也第姚侍御言官也忠君愛國言所當言於職道何與僉曰姚侍御原摺謂職道矯矯自好弊絶風清及聶撫憲購銅三十二兩訂價職道磋商以二十八兩零成交聶撫憲深滋不悦反將職道撤差等語上逹 
 
 

Page 3

 
 
第三版 
天聽欽派閩浙督憲崇軍帥查辦得實奏復奉旨開缺是以遷怒及之也夫以封疆大臣進賢退不肖公也挾意見以快私仇鄙也職道之辦銅元局初接手時日出銅元僅五六萬枚嗣後每日可出銅元十五六萬枚於工料則加意遴選於局用則加意撙節於報銷則無絲毫浮冒涓滴歸公督率不遺餘力以爲銅元者所以濟民困而資國用當此國庫出絀之時爲臣下者宜如何潔己奉公豈可任意染指職道到浙初當城門差使後辦銅元局務均在半年卽行交缷現庽杭垣除衙參外自甘寂處不意禍從天外飛來在聶前憲私意以爲事由職道發端姚侍御之奏參爲職道慫恿而成若無二十八兩零三十二兩之數則姚侍御無從指證殊不知聶前憲之訂價三十兩五錢上海交銅並無三十二兩數目職道磋商二十九兩杭州交銅亦非二十八兩零數目可見此事非職道之所播弄也惟聶前憲之意見總以職道辦事過於認眞水清無魚上無津貼下無分紅口不能言心實懷恨果爾則是貪贓枉法分所宜然履潔懷清罪無可逭勢必驅天下之人盡入於盜跖無一人一士敢爲夷齊矣職道甫獲虚名旋受實禍一宫匏繫無足重輕獨不思於天理何存於人心何在又於國家激濁揚清之典何用特恐此風一開世道人心大有關碍故敢將不白之寃上逹公明之聽瀝陳受屈情形明辨是非恭求恩施按照職道被參考語旁採輿論是否職道不肖抑係被誣罣誤昭昭天壤應有公論倘蒙昭雪則維持吏治折服人心當非淺鮮（下略）（知） 
[江督覆奏常鎭道參案之内容鎭江]  
　　常鎭道參案其原奏已錄報端兹經江督於查明復奏道幕吳雲章著卽驅逐出境洋務委員邵虎伯直牧則降爲府經歷仍留本省補用至於牽涉之英美領事署文案惟温秉忠查有向道轅收川資旅費銀三百兩之筆據云（止） 
[江督選派留學生監督將次出洋南京]  
　　江督以邇來江蘇學生畱學東瀛者日盛一日深恐無人監督流弊滋多爰遴委江蘇候補道梅觀察赴駐東京充當臣督日昨觀察己乘輪船潤不日卽當出洋（此） 
[駐日星使咨催陸軍學生赴東武昌]  
　　湖北前派日本留學陸軍諸生以日俄戰事僅在振武學校卒業及無聯隊可入者回國甚多和議成後駐日楊使已准日政府知照仍舊刻下調查鄂省尙有三十二名未往（内有師範等二二名已函送請入聯隊）星使乃咨請鄂督催令各生迅速赴東鄂督接咨後卽飭知學務處遵照昨由學務處列名榜示俾無誤各生學期（位） 
[蘇撫陸奏留王勝之太史總理蘇省學務片蘇州]  
　　再現在科舉旣廢講求學務尤貴得人必須熱心任事明於敎育而又鄉望素孚者方足以膺其選故必紳士中得有其人爲之釐剔欵項担任義務斟酌情形而後地方官吏乃無隔閡之虞且收輔助之益恭譯此次諭旨亦以官紳聞風興起爲言是知官爲先導庶權責旣有專歸紳爲贊成則組識益形完密蘇省前經撫臣端方護撫臣效曾合詞奏留在籍紳士翰林院編修費念慈爲學務處總理蒞事以來深資得力自該紳故後此席虚懸兹查有任籍紳士前湖北學政翰林院編修王同愈學識淹通品望卓著擬卽延爲學務處總理該編修係奉特旨發往湖北差遣人員現届服闋自應仍往當差惟蘇省學界整頓需人併迭據士紳聯名呈懇留辦學務等情前來可否仰懇天恩俯准以翰林院編修王同愈總理蘇省學務會同司道商辦一切期臻妥善如蒙俞允並請飭下該衙門照章免扣資俸除咨翰林院曁湖廣總督臣外理合附片陳明伏祈聖鑒訓示謹奏（顚） 
[户部電飭銅元分局不得歸併杭州]  
　　杭省錢塘門内西大街銅元分局由前藩司翁方伯於今夏墊欵創設翁卽因此被劾是以交缷時併歸老局兼辦兹奉户部電飭不准擅併係因查知虧耗甚鉅未便爲之擔承故目前有進退維谷之勢（知） 
[滬甯鐵路購地委員勘丈九里山地叚鎭江]  
　　滬寗鐵路經過鎭城附近各地均已收購開工築造惟西南鄉九里一帶地叚尙未開局收買該處係句容縣所轄王大令已於日昨會同鐵路購地局委員章别駕前往勘丈矣（此） 
[咨調燮昌火柴公司控和豐公司案北京]  
　　漢口爕昌火柴公司前控湖南和豐火柴公司冒牌疊經該部行咨湘撫飭屬查辦嗣經湘省南務局據該公司禀稱實非冒牌影射且禀准開辦之日在爕昌之前何得謂所用雙　係影射雙獅標牌併稱以後行銷之處請以洞庭湖以南歸和豐行銷洞庭湖以北歸爕昌行銷定明界限以免淆混等情禀覆到部現在爕昌以該公司開辦之日實係在爕昌之後所用雙　標牌亦實係影射假冐復又禀控商部請調取該公司禀准全案激底甭查以期水落石出兹經該部已據禀咨調和豐全案到部以憑查核矣（光） 
[大部電提查抄巨欵廣東]  
　　周東生侵蝕國帑爲岑督奏明查抄同受株累者有傅氏潘氏駱氏各人計抄得之欵不下一百餘萬日前北京大部電逹岑督令將此欵全數解部不能移作别項開銷聞其原因岑督原參謂周侵蝕關欵甚多卽洋藥一項已有百餘萬約計總數不下二百六十萬現值練兵處需欵孔亟如准查抄卽將此欵儘數報解練兵處充作餉項故部中電致岑督有不得移作别項開銷之語（寒） 
[湖北留學日本生擴張實業武昌]  
　　湖北留學日本工業卒業諸生回鄂後組織一公立工業傳習所習簡單手工両學期畢業學費每月二元額設一百名并招股二萬設華興公司試驗實行學界同人悉贊成之現已擇定痘姆祠房屋并禀請署臬梁鼎芬監督一切經理徐君自新先出資三千金擬章宣布大約明正卽可開辦矣（文） 
[創興内海航業山東]  
　　東省邊灣商務以航海爲大 
 
 

Page 4

 
 
　 
宗居民卽以使船爲行業自海禁開而利益漸失近有萊州掖縣范紳駿聲等業與同人公議暫就沿海各口岸商船士著紳富集股本仿照日本商船會社辦法先購甲等淺底大輪二艘暫就内海行駛以爲試辦基礎聞已禀奉撫帥批行妥定章程呈請試辦並札飭東海關曁商務司轉飭沿海各州縣一體遵照妥爲保護俟辦有頭緒再由商局詳請給照（露） 
[粤西哨弁正法廣西]  
　　桂省衡軍中營哨弁李某駐紥太平恃勢横行强覇人妻擄掠婦女並侵吞勇餉無惡不作現被人控發丁軍門飭差官前往太平提解回寗交宣化縣訊押兹已訊得確供於本月初三日由監提出綁赴法場斬决以昭炯戒（傳） 
[馮啓鈞有署首府之信武昌]  
　　荆州府舒惠病故上臺以斌俊往署武昌府黄以霖新簡鄖陽府行將到任首府尚未有人而府班中有勢力者亦少昨聞官塲中人云鄂督之意擬將新改警察局總辦馮啓鈞署理説者謂向章首府兼警察總辦兹首府無人驟以總辦委馮其意已可窺見一斑文） 
[張彪簡放川北鎭之運動武昌]  
　　湖北常備軍第一鎭統領張彪張督前屬端午帥密保嗣復自行具摺奏保等情均誌前報不料仍無升擢消息故九月間張督特飭張彪挑選將弁十員帶往北洋閲操藉顯將才並與練兵處諸公聯絡聞張彪此次閲操私費不下數萬金是以歸未匝月卽得補授川北鎭總兵之命蓋素無戰功而坐致專閫者洵非易易也（字） 
[江督咨户商兩部請將鴉片歸官專賣江寗]  
　　日前江督周玉帥咨行户部商部云查印度洋藥販入中國以來内地之民嗜好日益深流毒日益烈前此禁令不行反召外釁禁亦旋弛而洋藥入口税遂爲歲入大宗論者皆謂洋藥應加重税而赫總税務司且謂土藥税亦應加重各省議論不一或謂赫有偏心將抑土藥而暢洋藥或謂土藥各處遍行易漏難加不如洋藥專裝輪船易於查數惟自與英訂約税釐併徵之後若再加多恐非急切所能定議然現在壽欵艱難幾於羅掘俱窮論者皆謂宜從土藥洋藥設法並有謂先將土藥酌加然後再與英議始免藉口土藥加税之法必仿印度歸官收買然後可辦若到處設卡無益於事然欲知印度辦法非派專員切實考究不知詳細凡私家紀載僅得崖畧星軺日記仍未詳明本署大臣於今年三月委派鄭道世璜赴錫蘭印度考察茶葉飭其併將印度洋藥徵税辦法查明具報令回寗銷差已開説帖前來又接駐印度與英議西藏約事唐大臣函開印度養陸軍二十二萬五千其兵費半取於洋藥地税洋藥出口税製藥官廠三處專指此三項爲練兵的欵综計近十年之數共約税二百四十三兆両有奇是以滅缅甸侵滇邊倡聯軍攻西藏其蠶食中土之策皆印兵是賴印度養兵之費非英人養之也吾國吸洋藥者養之也英人慮三島不足以殖民將以印度爲立國之中心點而以藏地廓爾喀缅甸暹羅巫來由阿富汗爲附庸内顧中華又注目於川黔兩粤卽將洋藥所瞻之印兵爲之前驅溯自洋藥弛禁以來前後交涉垂七十年英人獲此利益我國久墮術中懵然不知言之滋痛等語又查二十年前前大學士直隸總督部堂李曾與英使定議將洋藥歸官收買由中國設法緝私英國准按年遞減至若干年停止議己垂成聞有人言歸官收買有失政體議遂中輟蓋不知印度辦法亦歸官收買若不歸官收買加税逾重偷漏愈多現查鄭道節略可以知其梗槪惟兹事體大須由政府主持籌畫本署大臣旣有所聞不敢不據以奉告請煩查照考核施行（顚） 
[續慶邸奏擬鑄造銀幣分兩成色章程十條]  
　　一各省徵收欵項向徵庫平者均以銀幣照應收之數徵收經收官員應與另行明定化費除例徵火耗外不得于應徵數内再有傾耗火耗等名目此外收發欵項向用他項平色者仍各照原用平色按庫平足色銀數折算經一次折算定准後永遠按新式銀幣收發不准參差應並請飭下各省遵照辦理一現與各國所訂商約本有改定一律國幣各國商民在中國境遵用之條應請飭下外務部俟此項新鑄銀幣發行時照會各國使臣各埠領事並飭知税務司嗣後均應一體遵用至徵收關税向用關平應令税務司按照商約仍以庫平折合關平核計徵收一新幣發行之日應由各省督撫飭令各該地方官出示曉諭商民凡以前新舊帳目以及市面貿易均准照其原定銀兩平色折合庫平足色銀數以此項銀幣付給受者不得異詞一各省督撫及官商軍民人等需用新式銀弊均可備銀交造幣總廠及南北洋湖北廣東各分廠代爲鑄造每交庫平足色銀若干兩化其成色純銀在九八五以上卽准照換一兩新式銀幣若干枚並代鑄五錢二錢一錢三種銀幣按照限定成數以銀色所餘抵充鑄費彼此兩不找付有以次色銀兩或外國銀元以及各省從前所鑄銀元交來代鑄者均照内含實銀之數一律折成庫平足銀辦理一新式銀幣發行之初民間行用未慣商號兑換難免無把持折扣之弊應責成户部銀行及各省關所設銀行官錢局等遇有持銀弊兑換紙幣銀兩銅元或持紙幣銀兩銅元兑換銀幣者均照庫平足色銀公平收兑不得稍有抑勒並令考查市面如有商號任意抬抑價值者京師禀知財政處户部外省禀知該將軍督撫從嚴懲辦以維幣制一此次奏定章程應卽列八官報俾衆共知並請飭下各省將軍督撫于新式銀幣發行之時通飭州縣將此章程刋刷大字告示徧貼城鄉市鎭務使百姓一覽周知以杜吏胥隱瞞之弊奉硃批覽欽此 
[商務印書舘贈書誌謝]  
　　昨日蒙贈第八第九期東方雜誌編輯完善選擇頗精可與日本所出各種雜誌相頡頏誌以鳴謝 
[匯報館贈書誌謝]  
　　南沙李枤近編拳禍記兩册分上下両集上集記國難名曰拳匪禍國記下集記敎難名曰拳匪禍敎記我國民取而讀之當痛定思痛勿再蹈野蠻之覆轍也書此誌謝（望） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[擬定整頓車站章程規條北京]  
　　前因車站炸彈之變政府商諸鐵路大臣整頓車站章程早誌前報昨聞胡少司空會同警部尙書徐大軍機擬定京外鐵路章程共二十六條照錄如下防範專車章程八條一嗣後中外大臣奉差乘坐專車者以及隨員從役均發給執照一奉差各大臣之行李須於開車兩點鐘前運到由該從人看守一開車五分鐘前由委員站長稽查行過一站後將執照收回一奉差大臣之眷屬戚友迎送者均先期領迎送票查明放入至月台止不得上車一於崇文門添設栅欄惟中間尙有使舘之城門現已商准德國大臣穆默允許將德美兩國守門之兵撤回添設鐵路巡兵以後稽查栅欄開閉曁城牆上時有遊玩之人遇有專車開行之前撥派巡兵登城防範己照會德美使臣辦理一凡鐵路執事之站長專車守賣票打旗掛勾夫役等人均發給號衣以便識認一尋常搭客若有迎送之人均須購買迎送票每張五分騐明始准入栅欄内一尋常搭客於買票後至栅欄門聽候驗票剪角放入 
山海關内外京津各鐵路巡警稽察職守章程十八條一鐵路巡警應保護鐵路完全無缺爲應盡之義務一嚴查形跡可疑之人或帶有犯禁之物及數人聚集私語者均扣留究辦一跟車巡警各帶銅哨如有捕拿以便車守等聞聲幇助一如查出應拿之人恐寡不敵衆勿聲張應知會車守或到站時協獲一准巡警稽查無票搭客如查明令其補交車價並再罰一半另給執照其罰欵每月底彚齊分賞給巡警以示鼓勵一搭客上下行李均准巡警查騐一有迎送票者騐明准至月台開車後作廢其餘閒人不得入栅内一有花車開行或到站附近不准閑人近立巡警於五步外加意巡邏一特别專車格外畱意嚴查軌道中間橋梁等處一停車時須俟下車搭客下净後方准搭客上車魚貫而入一所帶行李只准運至栅欄外歸車站自募脚夫搭運一車站脚夫須著有保之人發給號坎腰牌其號衣六个月一換每次交一元五角以便查認運物不過五十斤給制錢三十文其輕小之件聽搭客自携不准格外勒索如違嚴辦一棧房夥計均須具保發給執照號坎始准接待搭客其號坎由該棧交歀一除各税關稽查外仍由巡警細察一車棧賣食物之人須覓保發給執照方准售賣於袖上訂以記號每月捐洋五角作爲鐵路進欵一跟車巡警給以免票惟嚴查有冒充招摇撞騙者治罪一巡警因公受傷及意外之事均酌給調養卹欵一此次所訂章程倘有未盡隨時添改（官） 
[邀請土董保畱撤任揚州]  
　　甘泉縣白令擅責張舉人一案省憲擬將撤任己有電信到運府二憲二憲商勸白令自請交缷乃白令依戀未捨昨已邀請四境十三集土董面嘱聯名具禀保畱求府轉詳衆董情不能却卽以院恩霖爲首定於次日赴府呈禀（仕（ 
[湘省會審局改爲裁判局湖南]  
　　長沙關向有會審局專理華洋交涉案件惟名實不符多有掣肘關道乃决計改爲裁判局隨時酌辦俾事權得以專一免致多生枝節云（文） 
[鄂中添招畿輔學生武昌]  
　　鄂中各學堂皆有附屬之畿輔學生本年又派遣出洋兹又令高凌蔚太守添招新班以廣敎育若鄂督者眞可謂誼篤桑梓者矣（文） 
[山會兩縣同時獲咎紹興]  
　　越郡山隂縣王少潭大令業經前撫聶另丞列入參案調省察看另委候補縣瞿雪齋大令承署不日卽當履新而會稽縣俞振巖大令復因阻抑學務致干清議聞目下亦已名列彈章矣（才） 
[揚州官事揚州]  
　　署泰州分司毛運判華已過班知府禀請交缷改委督幕陳君小海之子陳方銘分署轉往又署海分司方運判臻壹病故改現委泰壩之鄭分轉琦署理昨已先後謝委矣○新任運憲趙渭卿都轉現已由鄂到寗謁見周玉帥仍擬赴滬迎謁端午帥便道赴蘇省往謁陸春帥後始履新任（學） 
[滬城官事]  
　　出使義國大臣四品京堂黄宣庭星使誥福山鎭總兵丁笛梅鎭軍華容候補府譚萊生太守從富直隸州用候補知縣黄荔材明府啓南通判王楷青别駕溶江西候補道增雨農觀察霖昨日俱詣道轅拜會禀見○閘北太陽廟巡局委員唐正祥二尹昨日遣丁至道禀請病假二天（近） 
[擴充船塢工竣]  
　　滬南製造局船塢擴充前日經洋工程師巴斯君邀請租界各洋商各洋工師各洋廠主於三點鐘蒞塢察看共慶落成是日適有南洋建安兵輪船入塢修理因卽放炮數門以抒敬意巴斯君雇人將該船塢及抽水機器等逐一映成小影以便呈候江督周玉帥察閲（欣） 
[局員易委]  
　　南市水利局委員高邕之司馬現奉道憲袁觀察飭與會丈局委員俞夔坿明府對調定於十一日分别到差（欣） 
[禀知遷局]  
　　南市捕盜局及樹木捐局委員朱太守以所賃小南門外糖坊弄民房近已傾圯房主出售與大阪公司故特遷往豐記碼頭某民房屋昨日已禀奉袁觀察核准矣（欣） 
[練習駕駛]  
　　停泊南市浦江之龍驤兵輪奉南北洋海軍總統薩軍門飭管帶王傳駿帶同水師管輪學生許陛恩等往吳淞口外各處習練駕駛之法刻已事畢昨日回申銷差軍門復派學業水師學生程汪兩生亦隨王管帶往吳淞口外各處習練（欣） 
[英界又火]  
　　昨晨四點半鐘英大馬路盈湯弄口同泰源皮箱店忽肇火災延燒轉角義成洋貨號又向西之永泰紙號九大燭號共焚樓房十餘幢捕頭飭中西探詳查起火情形禀覆候核迨夜九點三刻鐘英租界鄭家木橋北堍某姓刻字鋪忽然失愼燬屋若干容明日續錄（見） 
[法界火警並未傷人]  
　　永安街萬安樓客棧樓底廣悦興打包鋪失愼各情二誌本報兹悉該處火場業已翻動並無焚斃屍骸大約幸未傷失人口並據棧中人云是晚火熾之時有近鄰將長梯倚在該棧墻上諸男女庽客得以紛紛跨窻緣梯崦下尙有小孩數口俱由窻口抛下由街上人兜衣接住俱獲無恙云（居） 
[查勘起火]  
　　源昌海味行彚記烟葉號在新開河橋同一不庫門内開設前晚不戒於火曾經公廨傳訊二家推諉起火中西官衡情酌斷著照保險銀多寡提出罰欵三釐詎料兩造尙不遵斷因判查明核辦在案昨由捕房各探隨同副捕頭前往詳勘查得源昌悉付一炬而彚記房屋尙存其半惟彚記主王毓秀曾言源昌主向之婉商欲將起火之事令彚記代認源昌保險其巨庶幾罰欵减輕云云捕頭得悉之下命候公堂傳訊核辦（居 
[控究縱火]  
　　住西華德路之葛吉泰昨投捕房報稱前晚被比鄰鞋店主劉恒法挖開壁洞用油繩燃火抛入希圖縱火請究捕頭查得劉保有火險限千兩顯係縱火圖賠當飭倪包探將劉拘入押候送辦（古） 
[上海縣案]  
　　法界後新街舊貨店主李志泰刀傷斃命報縣詣騐實係自刎身死因屍妻李張氏聲稱有人從後門入内戳斃前日法廨將氏及鄰居三人菜刀二柄解縣經汪大令研訊龔應章供 
 
 

Page 10

 
 
係壁鄰是晚聞與李同居之袁常呼喊起身事前未聞聲嚮袁常供轉租李之樓面與妻同住前夜已睡聞張氏在下哭喊小的下樓李已斃命因偕同居之林小榮往報捕房張氏手足癱瘓近日雇一傭婦事後一去未回林小榮供與袁同張氏供因患病先睡聞夫呻吟呼之不答起身取火照看見夫滿身血汚立喊袁常等往報捕房夫卽身死呈案菜刀向放床下一刀柄有血痕或卽此刀自刎前供有人從後門入内實係懷疑妄供今願隨同夫弟扶棺回籍訊之屍弟李志華供在十二圩開設客棧接嫂電報赶到大令以案已訊明自刎無訛惟念張氏孤苦當堂賞給洋二十元判同夫弟赶速回鄉龔等三人槪予省斥○又提毆斃張金泉之兇犯王二覆訊供稱在爛泥渡某店買糕一包吃去數片復向調換不允時張在旁理斥彼此爭扭失手毆斃是實大令判在供單蓋印指模還禁候卽派差解府審勘○何禮堂翁少卿投縣遞禀喊被牛販毆打亦奉訊問何翁同供小的等由義商利生得利公司派在日暉港分卡稽查無照科牛被牛販多人兇毆復扭至法捕房今晨解經公堂訊釋爲此投案控究大令判候查明提訊○黄李氏投案喊稱二子俱亡長媳王氏近被阿舟黑夜搶去曾向其父秀卿追索由董保勸令立據交出迄今延宕求提訊追云云大令判候查明核奪（近） 
[總工程局瑣案]  
　　南市同椿木行夥徐阿餘私取木植一案前由副裁判陳良玉二尹訊判罰洋在案現由正裁判孫耳山明府復訊徐供小的在行内十餘年前於七月間失去木植實不知情求鑒明府改判押候查明復核○南市豐記碼頭開泰木行前晚被賊竊去錫事件等物開單投局請追并由董事代禀孫明府飭探查緝○魏桂芳由崇明原籍乘龔安郎小船來滬帶有棉花舊布等十餘件上岸時天甫黎明在碼頭向人求售被施良門等四伍人冒稱捕役向之訛詐由巡士將施拘獲解局孫明府判押改過局兩月（欣） 
[英美公廨晚堂案]  
　　王仲衡控王倬雲張荔裳圖吞股本前晚奉襄讞金大令提訊仲衡供出倬雲糾股開設永和祥土棧派與余晤堂往四川辦貨不料張等在川另設涪號土棧虧去銀七千兩上海之店亦稱虧銀五千兩爲此求請訊究質之王倬雲供店事均由張余二人經手現在余已避匿張供所虧銀兩俱被主顧欠去大令判張押候復訊○貿興洋行買辦薛晋川控朱晋卿朱阿根抵單不贖奉關司馬飭提阿根之保人陸大順押追在案昨日大令提案追比陸供雖作保人圖章由兒私打大令衡情之下判折償銀六百兩與被告二人分認限二十天繳案○張芝安控王仁生欠銀前晚亦由金大令覆訊王供現在趕緊措繳求再寛限大令判仍還押再限十日還清葉貺臣控朱殿華不付地價經關司馬判交公正仍理楚詎朱置若罔聞原告因又投求追究質之朱供因該地並無出路故將地價扣留大令判限二十天内理明覆奪（見） 
[英租界捕房事]  
　　壽聖庵轉角前晚有人倒臥路隅旁遺鋪蓋一個雨傘一把由捕雇車載入捕房旋卽氣絶其人年四十餘歳身穿短衣形似工匠捕房各包探憫之爲之醵金棺殮由二圖地保瘞埋○李蘭洲竊外國銀食器一具携往石路某銀樓稍贜爲包探張全林拘獲帶入捕房押候解辦○木金寳至蘇州河劉如法船上竊衣四件爲鍭探趙銀河拘住送押候究○石阿渭扭王阿根至捕房控稱外甥媳爲彼拐去求究捕頭飭探石金榮查明有無其事再核○新康洋行投英領事署控華商傅正路定貨不出由德副領事照會讞員關司馬飭差恊探將傅提入捕房押候今晨解究○六百二十六號捕在途拘獲瘋人石子亭一名捕頭卽派該捕送廨安插○西馬路四號洋房日本總領事公館前日失去蘭花二盆值價甚鉅報由靜安寺捕房派探陳雲忠偕西探緝辦○總巡捕房副捕頭前日行經泥城外一帶查有棺木六具棄於路側飭探陳雲忠查傳該處十三圖地保掩埋（見） 
[美租界捕房事]  
　　周善善至楊樹浦六十六號洋房騙取西婦銀洋衣服報由捕房飭探沈阿岳拘獲押候送辦○小工戚阿二在招商局北棧馬頭將章天如兇毆由捕拘押候辦○王芝園前晚在閔行路突被流氓多人搶去英洋九元並刃傷右臂三處而逸由王報捕請究捕頭著將王送同仁醫院求治並飭探嚴拿流氓送辦○候補縣王維登乘德和輪船來滬被賊竊去軟皮箱一口内有袍褂朝珠等件價值頗鉅投報捕房飭探劉阿炳查獲行竊之于寳玉押候解辦（古） 
[  來函]  
[振武宗社書記員報告]  
　　南翔學會總幹事許惟梅創設分社勸學會同志及會外親友相戒不吸鴉片潘武存願約同志在婁塘鎭設立分社甘雨蒼李鱸江朱季恂李功孚顧宗孟沈葭六願勸親友及相識者不吸鴉片陳德彰廖郁哉誓終身不吸並儗在紀王廟鎭設分社以勸九齡童子甘純權　勸伯叔兄弟及同學誓不吸烟○南翔源學堂學生陸俊培張近籛李增麟鄭寳理李增棟朱爾梅張承緒緒近祜朱組綬王景昕諸照鑫陸道曾朱家桂葉憲榮程世權金成熙金成鑅金瑾章費惠康方瑞雲方瑞鼎浦厥修金理章余德清張裕昆甘純幹仲元熙嚴匡竾俞茂城陳上椿鮑錫祺蘇乃昌許爕升金壽麟芮鏗沈學洪金熙慧張慧王都齡等三十九人入會簽名誓終身不吸○唐樓鎭衞紫紳前未染癮後永不吸並願婉勸己吸之人力遠其害○石門洲錢鎭俞砥鄉來函畧謂鴉片爲中國第一大害公等發起自禁實爲起衰之源僕願擔力勸親友不吸之任雖無裨大局亦聊效涓埃之助云爾 
[荳米業恊濟義賑所經勸各沙水災義賑第四次清單]  
　　承漢口各寳號代募捐欵列下慶餘堂敦叙堂蔡美最時漢行瑞記漢行元豐各助洋一百元敦厚堂孫助洋五十八元太平帳房永昌乾永昌元大和棧同記景昌祥寅大各助洋五十元新茂泰永和茂宏順祥功一祥大順隆義和興洪生祥胡新勝益茂恊泰和源昇漢記各助洋四十元義和祥黄萬祥豐祥盛永茂泰李宏盛無名記各助洋三十元鼎興衡永茂祥仁號元利裕記承茂餘馬詠記黄雪記陳瑞記各助洋廿元萬泰祥義興元敖興盛義和昌義和興洪興永裕生久大各助洋十五元恆昇懋和泰義叙興乾萬興坤楚益祥永茂和廣源福洪發源楊允泰楊永盛華盛各助洋十元義和福義順昌恆新德永福祥同康源長洪崧記王永記各助洋五元以上共收英洋二千零十八元 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
銀四十萬六千五百七十餘兩先後奏明規復錢糧收價加提徵漕盈餘酌加出房契税抽收房膏各捐並仿照安徽辦法酌提當典息捐抵付賠欵查息捐一項安徽提捐三四釐不等江寗係核定實存架本減爲統捐二釐並將發典生息公欵及滿貨架本槪免提取又以每年冬臘兩月各當减利收贖係該當商體恤貧民善舉當商旣知恤民亦當體其恤民之心轉以恤商因將冬臘兩月息銀免其提捐每年按十個月計算曾於光緒二十八年九月經前任江寗藩司李有棻在護理兩江總督任内奏明有案賠欵爲數較鉅所收各項仍屬不敷計自光緒二十七年十二年起至三十年年底止出入相抵虧短銀三十六萬一千餘兩挪墊之欵迄今未能歸還若免去當商息捐一欵則所虧吏鉅賠欵期應付刻不可緩必致貽誤如謂歲收祗九萬四千餘串不得謂爲大宗欵項不知房膏税契各捐以及漕糧盈餘每項亦祗萬金此項賠欵原係集腋而成儻因數少停止則所籌各欵必致紛紛請免頓使賠欵無着實於大局有礙再三體察此項當商息捐暫難减免應俟賠欵清楚或另行籌有的欵卽行停止近來商民同一艱窘以銖積寸累之資勸令湊作賠欵本屬朝廷不得已之舉該當商等食毛踐十具有天良值此時艱自應勉圖報効所請將息捐减免之處暫難准行據江寗布政使黄建笎詳請具奏前來謹恭摺覆陳伏乞皇太后皇上聖鑒謹奏奉硃批該部知道欽此宫門抄七月初四日理藩院光祿寺八旗兩翼值日無引見端方謝賞朝馬恩並預備召見姚文倬謝交軍機處存記恩四川知府劉傳福謝恩陳鍾信省親假滿請安睿王薩廉各請假五日召見軍機劉傳福端方大臣溥等奏爲台災迫切先行借欵派員馳往放振一面遵旨援案開辦駝馬捐輸以解倒懸摺 
奴才溥頲奴才魁福跪奏爲台災迫切先行借欵派員馳往放賑一面遵旨援案開辦駝馬捐輸以解倒懸恭摺具奏仰祈聖鑒事竊查上年九月間據賽爾烏蘇管站部員詳報所屬二十一台亢旱日久被災甚重當經前任都統奎順曁奴才魁福具摺奏報嗣經委員查明計需振欵銀二萬餘兩因無欵可籌本年正月間奏請開辦駝馬捐以濟賑需並經先向商號挪借銀二千餘兩派員散放急賑各在案奴才溥頲抵任適值德國福親王經行台站派員沿途照料因飭令順道查看該處災情兹據該員等查明禀稱該両段台站上年冬間仍未得雪今年亦復無雨三四百里之間寸草不生不獨牲畜全已倒斃卽入口亦半成餓莩翹盼振撫迫於燃眉等情並據該管站部員報同前因奴才等查該後兩段二十一台地方久旱成災困苦至於如此且前兩段察罕托羅蓋布魯圖段内九台亦據報有災荒若不及早設法補救台站必將中斷關係综非淺鮮而駝馬捐輸因前准户部咨駭須按内地捐章以致礙難勸辦本年五月初間復經奏請仍照同治年間成案核奬蒙旗官階銜翎旋於五月十五日恭奉硃批該衙門知道欽此欽遵惟捐歀緩不濟急祇可仍借商欵銀四千兩飛派妥員星夜齎往並運帶糧食會同該管站部員按照災情輕重分别核實賑濟至續請援案開辦駝馬捐輸之奏旣經奉旨允准事關拯救台災未敢拘泥候准部咨因卽赶緊援案勸捐俾早日集欵陸續接濟散放以廣皇仁而蘇台困除分咨外所有台災迫切先行借欵派員馳往放賑一面遵旨援案開辦駝馬捐輸以解倒懸各緣由理合恭摺具奏伏乞皇太后皇上聖鑒訓示謹奏奉硃批該衙門知道欽此 
宫門抄七月初五日外務部欽天監侍衞處值日無引見特圖愼謝管理蒙古三學恩善豫請假五日載　續假十五日侍衞處奏派西苑門代進内大臣派出奎順召見軍機 
[江蘇巡撫陸奏爲公舉故員請祀名宦改題爲奏摺]  
　　頭品頂戴江蘇巡撫臣陸元鼎跪奏爲公舉故員請祀名宦改題爲奏恭摺仰祈聖鑒事竊案准部咨鄉賢名宦應改爲八月前彚奏一次等因轉行遵辦在案兹據江甯布政使黄建笎詳稱原任淮安府知府顧思堯甘肅武威縣舉人大挑簽掣河南補阜寗縣知縣調署宿遷山隂等縣咸豐十年在山隂縣任時值捻匪竄擾清江直撲淮安該故員督率兵民登陴因守迭次擊退悍賊力保危城迨同治元年捻股又圖東竄遣其悍黨四出焚掠郡城戒嚴該故員時權府篆殫力守禦嚴詰姦宄晝夜梭巡不遺餘力因高澗岔河雙溝黄家集等處爲捻匪東竄緊要隘口該故員親督董事築圩挑濠建築炮台力行堅壁清野之法地方得以轉危爲安旋實授淮安府知府適值兵燹之餘緝拿伏莽萑苻歛跡又修後閘壩講求水利俾旱潦有備捐廉興復奎文書院嘉惠士林在在勤恤民隱撫慰瘡痍均屬實心實政裨益良多同治三年六月因積勞病故奉旨追贈太僕寺卿廕一子以知縣註册候選迄今淮人追念該故員功高保障遺愛難忘據在籍紳士丁寳銓等臚陳事實造具册結請祀淮安府學名宦祠以伸報饗等情由山隂縣詳府送司層遞加考轉詳請奏前來臣查已故贈太僕寺卿原任淮安府知府顧思堯疊膺百里旋擢一麾扼宼燄于方張危城克保拯民生于久困遺澤長流弗替謳思宜隆肸饗合無仰懇天恩俯准將已故淮安府知府顧思堯入祀該府學名宦祠以彰藎績而尉輿情除抄奏同司詳各考事實册結咨移部科核辦外謹會同署兩江總督臣周馥江蘇學政臣唐景崇合祠恭摺具陳伏乞皇太后皇上聖鑒訓示再該故員身殁已逾四十年子孫並無現任九卿核與部章相符現值彚辦屇期請祀名宦者祇此一員合併陳明謹奏奉硃批禮部議奏欽此 
宫門抄七月初六日商部鑾儀衞鑲黄旗值日無引見奎順謝代進内大臣班恩振貝子銘公各請假十日關防衙門奏十五日大高殿拜表洵貝勒行禮召見軍機李希杰　　　　　　　　　　　　 
江蘇巡撫陸奏爲該紳楊宗濂遵承先志捐田建莊赡族洵屬前徽克繼其應如何給奬之處懇恩敕部核議施行片陸元鼎片再據紳士頭品頂戴候補三品京堂楊宗濂呈稱故父道光丁未科進士原任山東肥城縣知縣入祀名宦祠楊延俊自在肥城病故回籍後故母侯氏儉守清貧獨操家計敎朂宗濂曁弟二品頂戴山東遇缺題奏道以迥二品頂戴河南遇缺題奏道宗瀚江蘇溧陽縣學訓導宗濟貴州安南縣知縣宗瀛兄弟五人一意讀書努力上進每以故父在官時賑災恤黎囊資告罄嘗典鬻釵珥同心相助終以施濟難宏爲憾諄諄告誡捐建義莊瞻族以完先志是以宗濂筮仕在外所得廉俸悉以奉母諸弟生計有餘亦間 
 
